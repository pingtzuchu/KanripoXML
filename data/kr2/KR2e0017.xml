<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>汝南遺事卷一</head>
    <p>
<pb n="KR2e0017_WYG_001-1a"/>
欽定四庫全書<lb/>
　汝南遺事卷一　　　　　　元　王鶚　撰<lb/>
詔蔡息帥臣來迓<lb/>
　天興二年六月甲戌朔六日己卯上既誅富察固納<lb/>
　<hi>本姓伊喇被擄歸國為忠孝軍都統升總帥歸徳作亂盡誅大臣及近侍授樞宻副使叅知政事</hi>遂<lb/>
　决意遷蔡宻詔蔡息陳潁便宜總帥烏庫哩鎬<hi>小字喀喇</hi>
　<hi>東北路招討司䕶衞岀身</hi>及征行總帥内族洛索<hi>時在息州</hi>各遣軍馬<lb/>
　來迓俱諭以行期道路之約<lb/>
<pb n="KR2e0017_WYG_001-1b"/>
遣烏庫哩富森如蔡<hi>十日</hi>
　癸未詔左右司郎中烏庫哩富森<hi>字嘉甫正大四年策論進士</hi>如<lb/>
　蔡督治巴納<hi>國俗呼行在為巴納</hi>因其州廨毋使擾民且令宻<lb/>
　計軍馬芻糧之數初睢陽解圍<hi>固納破賽音濟蘇布哈軍子城亊在四日</hi>
　侍從官屬久苦飢窘聞蔡州城池堅固兵衆糧廣咸<lb/>
　勸上南幸惟固納以去歲嘗從殿前都㸃檢内族色<lb/>
　埒黙過蔡<hi>奉御出身時權叅政奉命約恒山公武仙赴援至鄭州敗績僅以身免走洛陽</hi>知<lb/>
　其備禦不及睢陽力爭以為不可復令於衆曰敢言<lb/>
<pb n="KR2e0017_WYG_001-2a"/>
　南遷者斬衆以固納為無君諷上使早為計上素不<lb/>
　平固納遂以計誅之及其黨故叅政赫舍哩要赫德<lb/>
　男阿里哈之𩔖至是遣富森出覘虛實則城池兵糧<lb/>
　果不足恃富森以聞時上巳在道及抵蔡頗悔之至<lb/>
　其受敵始以固納之言為然<lb/>
叅政張天綱以亳州之變便宜遷授<hi>十八日</hi>
　辛卯上發自歸徳舟行百餘里壬辰至亳癸巳南幸<lb/>
　亳有鐵甲百副有司徵民負行仍備糗糧以資老㓜<lb/>
<pb n="KR2e0017_WYG_001-2b"/>
　留吏部侍郎權叅政張天綱<hi>字正卿固安人崇慶二年詞賦進士</hi>左右<lb/>
　司郎中王大濟<hi>字既洛閣門祗候出身</hi>董其事時亳人新附未<lb/>
　安集慶軍節度使王進<hi>亳之黥兵以復亳授世襲千户節度本軍</hi>同知節<lb/>
　度使事王賔<hi>字徳卿貞祐三年詞賦進士以與王進同復亳州授世襲穆昆穎州防禦兼見</hi>
　<hi>職</hi>復為事不法失軍民心鎮防軍有曰崔卉者率衆<lb/>
　攻進等殺之城中大擾天綱以空名宣命授卉節度<lb/>
　其餘遷授有差即令緩其負甲糧資之役郡人乃安<lb/>
　天綱遣人馳奏且伏專擅之罪上是之<lb/>
<pb n="KR2e0017_WYG_001-3a"/>
韓鐵珠溺水死<hi>二十一日</hi>
　甲午户部侍郎韓鐵珠<hi>字伯堅燕京人奉御出身</hi>迎上於奉和縣<lb/>
　之介溝雨潦積深溝澮交溢馬跌溺水死上聞而惜<lb/>
　之初上之入歸德也命鐵珠趣恒山公仙來援<hi>仙姓武賜</hi>
　<hi>姓完顔權叅知政事時在鄧州</hi>仙既逗遛不行因留鐵珠聞崔立之<lb/>
　變鐵珠求還歸德及蔡以路阻不進娶婦居焉其母<lb/>
　妻時困汴梁人以為非聞其死者莫不快也<lb/>
舒穆爾嵩拜上於馬前<hi>二十三日</hi>
<pb n="KR2e0017_WYG_001-3b"/>
　丙申次新蔡縣之姜塞縣令舒穆爾嵩<hi>字企隆興定二年經義進</hi>
　<hi>士</hi>拜上於馬前上問嵩出身左右以經義乙科對因<lb/>
　奏為禮部尚書兼翰林侍讀學士世勣之子也<hi>字進卿承</hi>
　<hi>安二年詞賦經義兩科進士</hi>時世勣亦扈從兵亂之後父子始相<lb/>
　見上嘉之未幾授嵩應奉翰林文字以便養親<lb/>
完顔錫里庫以應辦不職被决<hi>二十四日</hi>
　丁酉次平輿蔡州觀察副使完顔錫里庫<hi>䕶衞出身</hi>以應<lb/>
　辦不職决杖四十時平輿縣殘圯縣無一民百物必<lb/>
<pb n="KR2e0017_WYG_001-4a"/>
　須取給於蔡怱遽之際實不能辦上意固安之而近<lb/>
　侍左右有不容者互出惡語以恐官吏錫里庫懼而<lb/>
　匿上怒因是有罸<lb/>
上入蔡<hi>二十五日</hi>
　戊戌上入蔡蔡之父老千餘羅拜於道伏地呼萬歲<lb/>
　見上儀衞蕭條無不涕泣上亦歔欷者久之自上發<lb/>
　歸德連日暴雨平地水數尺軍士漂没甚衆及入蔡<lb/>
　始晴復數月大旱識者以為不祥<lb/>
<pb n="KR2e0017_WYG_001-4b"/>
詔尚書省約會征進<hi>二十六日</hi>
　己亥詔尚書省為書寄恒山公仙約㑹征進之期上<lb/>
　覽書問宰臣誰為之尚書右丞兼樞宻副使仲德<hi>姓完</hi>
　<hi>顔後有傳</hi>對曰前應奉翰林文字王某也<hi>某丁憂居蔡州</hi>上曰朕<lb/>
　即位時狀元耶即賜召見翌日授尚書省都事某辭<lb/>
　以祖母䘮服未除不拜尋命起復授焉<lb/>
兖王用安請幸山東<hi>二十九日</hi>
　壬寅山東行省兖王用安<hi>姓國氏賜姓完顔仍附藉元名用安上易之小字耀</hi>
<pb n="KR2e0017_WYG_001-5a"/>
　<hi>爾</hi>知上欲遷蔡遣人以蠟書言其六不可大率以謂<lb/>
　歸德環城皆水卒難攻擊蔡無此險一也歸德雖乏<lb/>
　糧儲而魚芡<hi>音儉</hi>可以取足蔡若受圍廪食有限二也<lb/>
　敵人所以去歸德者非畏我也縱之出而躡其後舍<lb/>
　其難而就其易者攻焉三也蔡去宋境不百里萬一<lb/>
　資敵兵糧禍不可解四也歸德不保水道東行猶可<lb/>
　以去蔡蔡若不守去將安之五也時方暑雨千里泥<lb/>
　淖聖體豐澤不便鞍馬倉卒遇敵非臣子所能救六<lb/>
<pb n="KR2e0017_WYG_001-5b"/>
　也雖然陛下必欲去歸德莫如權幸山東山東富庶<lb/>
　甲天下臣畧有其地東連沂海西接徐邳南扼盱楚<lb/>
　北控淄齊若鑾輿少停臣仰賴威靈河朔之地可𫝊<lb/>
　檄而定惟陛下審察上以其言示宰臣宰臣奏用安<lb/>
　反復本無匡輔志此必叅議張介等議之<hi>字介甫平州人正大</hi>
　<hi>元年經義進士第一</hi>然業巳遷蔡無可議者遂寢<lb/>
曲赦蔡州<lb/>
　秋七月癸卯朔曲赦蔡州境内制曰天方悔禍少寛<lb/>
<pb n="KR2e0017_WYG_001-6a"/>
　北顧之憂人亦告勞爰啟南廵之議惟今蔡郡實古<lb/>
　豫州干戈以來市井如故久以孤墉而抗敵出於衆<lb/>
　力之輸勤及聞臨幸之初逾謹奉迎之禮人以至於<lb/>
　垂泣朕亦為之慟懐宜霈恩私曲加慰浣自天興二<lb/>
　年七月一日昧爽以前據蔡州管内支郡屬縣雜犯<lb/>
　死罪以下並行釋免官吏軍民各覃恩兩重歸德以<lb/>
　南經過去處曾經應辦者遷一官百姓逃亡户絶者<lb/>
　抛下地土聽人恣耕並免差税自來拖欠官房地基<lb/>
<pb n="KR2e0017_WYG_001-6b"/>
　軍須等錢俱免追徵連年兵饑多有暴露骸骨仰所<lb/>
　在官司如法埋瘞嗚呼奉畜爾衆敢辭亳邑之遷時<lb/>
　邁其邦尚獲周家之助咨爾有衆體予至懐故兹詔<lb/>
　示想宜知悉<lb/>
遣近侍宣諭州民<lb/>
　是日復遣近侍宣諭州民弛門禁通衆貨<hi>鎬之保蔡門禁甚嚴</hi>
　<hi>委用樵夫必識其面人有以錢出者十分中官收一分半以贍軍或有為上言之至是俱罷</hi>時敵<lb/>
　兵去逺商旅頗行小民歡呼鼓舞以為復見太平公<lb/>
<pb n="KR2e0017_WYG_001-7a"/>
　私宿釀一日皆盡<lb/>
烏庫哩鎬等進職<hi>初三日</hi>
　乙巳以銀青榮祿大夫蔡息陳潁等路便宜總帥兼<lb/>
　鎮南軍節度使烏庫哩鎬為御史大夫總帥如故正<lb/>
　奉大夫尚書吏部侍郎權叅知政事張天綱為御史<lb/>
　中丞仍權叅政龍虎衞上將軍大司農卿内族藥師<lb/>
　為鎮南軍節度使兼蔡州管内觀察使<hi>藥師行止在後</hi>
右丞仲德諫修見山亭<hi>初六日</hi>
<pb n="KR2e0017_WYG_001-7b"/>
　戊申右丞仲德言自古人君遭難播越于外者必痛<lb/>
　自刻苦過自貶損然後可以動天感人克復舊物昨<lb/>
　臣朝退道逢民夫數百人荷畚<hi>音本器也</hi>挿杖數入宫問<lb/>
　知將修見山亭<hi>在州東北</hi>及治葺同知衙以為遊息之所<lb/>
　此必非陛下意殆近侍官諭有司為之臣愚以為不<lb/>
　可敵人犯河南幾二年矣京師䧟没諸郡皆殘圯所<lb/>
　保完者獨一蔡耳蔡之公廨固不及宫闕萬分之一<lb/>
　方之野處露宿則為有餘况車駕將行之時已嘗勞<lb/>
<pb n="KR2e0017_WYG_001-8a"/>
　民治之今兹不輟恐人心解弛不足以濟大事上遂<lb/>
　命止之<lb/>
富森等進職<hi>初七日</hi>
　己酉以榮祿大夫遥授中京副留守兼尚書左右司<lb/>
　郎中烏庫哩富森兼息州刺史權元帥左監軍行元<lb/>
　帥府事金吾衞上將軍遥授同知歸德府事征行元<lb/>
　帥權總帥内族洛索簽樞宻院事<lb/>
盧進等以進物遷賞<lb/>
<pb n="KR2e0017_WYG_001-8b"/>
　青尖山盧進<hi>郾城之豪常為縣弓手青尖山屬舞陽旁近遷避者至萬家殺其長吏自稱招</hi>
　<hi>撫使以前開陜總帥府經歴范天保為副使</hi>遣范天保來朝仍進表叚三<lb/>
　百疋及獐鹿脯茶蜜等物詔進充宣差招撫使賜之<lb/>
　金牌天保加少中大夫同知息州事充元帥府經歴<lb/>
　官<hi>天保字元質磁州滏陽人貞祐三年詞賦進士</hi>自此進物者甚衆皆量其<lb/>
　多寡遷賞<lb/>
仲德諫選室女<hi>初十日</hi>
　壬子内侍殿頭宋規<hi>閹人之最賢者正大間以直諫稱</hi>宻奉詔與御<lb/>
<pb n="KR2e0017_WYG_001-9a"/>
　史大夫鎬夫人富察氏選擇室女已得數人將進御<lb/>
　右丞仲德言禮重内則詩本后妃所以承宗祧廣繼<lb/>
　嗣也頃聞遣人求良家子以充後宫臣知陛下必不<lb/>
　為色為社稷計耳然小民無知更相傳諷以謂汴京<lb/>
　䧟没之後七廟乏祀兩宫播遷陛下行幸蔡州志圖<lb/>
　刷恥然駐蹕以來不聞逺略而先求處女以示久居<lb/>
　臣愚以為民愚而神不可不畏况征進有日艱于從<lb/>
　行宜俟退敵更求配耦上諭㫖曰朕六宫散失左右<lb/>
<pb n="KR2e0017_WYG_001-9b"/>
　無人或以蔡郡獨完故令採擇及承規誨敢不敬從<lb/>
　今止留識解文義者一人餘皆放釋卿宜諒知之<lb/>
詔荅恒山公仙請誅魏璠<hi>十三日</hi>
　乙卯詔荅恒山公仙曰得卿奏章以魏璠專擅間諜<lb/>
　君臣請誅之以厲其餘<hi>璠字邦彦渾源人貞祐二年詞賦進士</hi>朕非曲<lb/>
　宥此人但以罪在赦前<hi>六月六日誅固納赦</hi>赦<hi>案此赦字疑衍文</hi>不可<lb/>
　失信然朕遷蔡時棄之睢陽無復錄用矣初璠被命<lb/>
　與其姪昌哥領忠孝軍數人<hi>昌哥充牌印丞應時權奉御忠孝軍提控柴榮</hi>
<pb n="KR2e0017_WYG_001-10a"/>
　<hi>等六人</hi>夜衝敵營徵仙入援璠至西山適仙與敵戰大<lb/>
　敗軍潰璠矯制招集散亡至數千仙聞惡之及與語<lb/>
　璠正色厲辭責仙不赴君父之難仙初不為動叅議<lb/>
　王佐轉運使石玠等怒之深<hi>佐字之才真定故吏玠字子堅河中人崇慶二</hi>
　<hi>年詞賦進士後為仙所誅</hi>日夕交搆以謂璠請行時宻計不濟則<lb/>
　刺殺之仙乃忌璠等拘於空谷中日給麥仁數升隆<lb/>
　冬雪飛凍餒殊甚仙聞固納為變謂上已亡屢欲殺<lb/>
　璠睢陽路通乃縱歸璠見上具道仙短尋仙亦遣人<lb/>
<pb n="KR2e0017_WYG_001-10b"/>
　奏璠罪上雖嘉璠忠而重違仙請乃留璠以本官充<lb/>
　歸德府元帥府經歴官復以此語詔荅仙<hi>璠本官翰林修撰</hi>
富森舒嚕負祖宗御容來<hi>十五日</hi>
　丁巳前䕶衞富森舒嚕負太祖太宗及妃后御容五<lb/>
　至自汴梁敇有司奉安於乾元寺一切禮儀務從省<lb/>
　減左宣徽使温騰七十五<hi>本姓王賜姓兩宫太后之姊  案賜姓下有脫字兩</hi>
　<hi>宫句未詳</hi>奏奉安吉禮合無用樂上曰樂須太常奈何七<lb/>
　十五曰市有優樂甚都姑假用之其孰曰不可時權<lb/>
<pb n="KR2e0017_WYG_001-11a"/>
　左右司員外郎王鶚侍側上目之鶚進奏曰世俗之<lb/>
　樂豈可施帝王之前乃止<lb/>
富察世逹等來歸<lb/>
　是日前御史中丞富察世逹西面元帥把薩哈等及<lb/>
　其家屬五十餘人自沃來歸<hi>世逹字正甫泰和三年策論進士把薩哈世襲</hi>
　<hi>穆昆嘗為防城元帥</hi>
賜尚書省米麥鹽麴<hi>十六日</hi>
　戊午上以省院事繁終日不得休息詔有司量給歲<lb/>
<pb n="KR2e0017_WYG_001-11b"/>
　賜錢為飲饌費宰臣以百官軍士俸薄固辭從之然<lb/>
　月賜米麥鹽麴有差<lb/>
劉昌祖請伐宋<hi>十八日</hi>
　庚申扶溝縣招撫司知事劉昌祖<hi>字紹先貞祐三年經童出身</hi>上<lb/>
　封事請大舉伐宋頗合上意<hi>大畧云官軍在前飢民在後南踐江淮西入巴</hi>
　<hi>蜀言雖辨義則疎矣</hi>上謂叅政天綱曰朕觀此人似可用卿可<lb/>
　更為面詰觀其藴藉天綱與語不甚竒之然重違上<lb/>
　言且恐阻礙賢路奏以為尚書省委差官<lb/>
<pb n="KR2e0017_WYG_001-12a"/>
温騰察遜等奏恒山公無勤王心<hi>二十日</hi>
　壬戌殿前左副都㸃檢温騰察遜<hi>行止在後</hi>近侍局直長<lb/>
　𤓰爾佳安等<hi>字仁卿樞宻院令史出身</hi>約會恒山公廻奏仙軍士<lb/>
　雖衆散漫山谷自營糧食無甚紀律且信其左右小<lb/>
　人之言畧無勤王心但欲邀致主上挾之以自大耳<lb/>
　上惡聞之然素知仙短内以察遜等言為是<lb/>
</p>
<p>
</p>
  </div>
<div>
                <head>汝南遺事卷二</head>
    <p>
<pb n="KR2e0017_WYG_002-1a"/>
欽定四庫全書<lb/>
　汝南遺事卷二　　　　　　元　王鶚　撰<lb/>
烏凌噶瑚圖克棄中京<hi>二十二日</hi>
　甲子中京留守權叅政烏凌噶瑚圖克<hi>嘗為破虜都尉鈞州兵敗</hi>
　<hi>退保少室中京行省色埒黙死有詔代之</hi>以洛陽不可守棄其家屬選精<lb/>
　鋭數十騎赴行在上召見慰問良久而内薄之㑹唐<lb/>
　州元帥烏庫哩和歡<hi>行止在後</hi>屢遣人告急即命瑚圗克<lb/>
　領忠孝軍百人就徵西山招撫烏庫哩和琢黄八兒<lb/>
<pb n="KR2e0017_WYG_002-1b"/>
　等義軍為援<hi>和琢親軍出身死于是役八兒土豪國亡歸宋矣</hi>
定進馬遷賞格<hi>二十五日</hi>
　丁卯定進馬遷賞格每甲馬一匹遷一官升一等二<lb/>
　匹二官二等三匹三官三等止散官職事已及三品<lb/>
　者進數雖多一官一等止把軍頭目自願進獻者逓<lb/>
　升官職<hi>千户升萬户副總升都統提控升總領之𩔖</hi>無牌者給銀牌已帶<lb/>
　銀牌者易金牌左右司官伊喇克忠等<hi>克忠字成之崇慶二年詞</hi>
　<hi>賦進士</hi>以賞格太優請於右丞仲德仲德謂上意已定<lb/>
<pb n="KR2e0017_WYG_002-2a"/>
　無可更者蓋仲德宻勸上西幸秦鞏故厚其賞以來<lb/>
　馬由是西山帥臣范真姬汝作呼延實等<hi>真登封人兄弟歸于</hi>
　<hi>大朝汝作汝州人本姓宋監察御史端修之猶子為部下所殺實亦土豪國亡歸宋</hi>各以馬進<lb/>
　尋又定罪拘括凡得馬千餘匹以簽樞宻院事權叅<lb/>
　政穆延烏登統領之<hi>烏登世襲穆昆䕶衞出身國亡歸宋矣</hi>
遣使諸道選兵<lb/>
　是日遣使分詣諸道選兵赴蔡凡得精鋭萬人<hi>親衞路分</hi>
　<hi>都尉鎮防保甲凡五等</hi>
<pb n="KR2e0017_WYG_002-2b"/>
詔珠嘉耀珠監修器甲<lb/>
　上以器甲不完詔併工修繕以工部侍郎兼軍器監<lb/>
　使珠嘉耀珠<hi>勞効出身以為監官精於製造以面目嚴冷俗呼為隔年笑</hi>監督之<lb/>
　不踰月造成軍威稍振<lb/>
論世逹等除授<hi>二十七日</hi>
　己巳以前正奉大夫御史中丞富察世逹為尚書吏<lb/>
　部侍郎權行六部尚書世逹嘗為左司郎中同簽樞<lb/>
　宻院事翰林直學士充益政院官皆稱上意上幸歸<lb/>
<pb n="KR2e0017_WYG_002-3a"/>
　德遣世逹督運陳州糧㑹陳有變世逹亦預脅從尋<lb/>
　間道之汴聞上南遷徒歩赴行在上念其舊故錄用<lb/>
　之左右司官因奏薩哈舒嚕合無任用<hi>二人與世逹同時自拔歸</hi>
　<hi>國</hi>上不荅久之乃曰世逹曲從非出得已然朕猶少<lb/>
　降資級以示責罸彼薩哈掌軍一面舒嚕宿衞九重<lb/>
　崔立之變不聞發一矢而束手受制於人今兹來歸<lb/>
　賜以不死足為被恩又安得與世逹等雖然薩哈老<lb/>
　矣量用其子可也舒嚕但當酬其負御容之勞至於<lb/>
<pb n="KR2e0017_WYG_002-3b"/>
　任使朕徐思之未幾以薩哈為北門都尉男沙爾充<lb/>
　本軍都統舒嚕復收充䕶衞<lb/>
詔給養恒山公㓜男<hi>三十日</hi>
　壬申舞陽縣民舒懐信等六人負恒山公㓜男<hi>時年十二</hi>
　至自汴梁詔尚書省給衣食養於近侍局大使巴納<lb/>
　賽音家<hi>巴納賽音字良弼以郡王丞相瑚嚕子充省内史</hi>仍遣諭仙曰䘮亂<lb/>
　以來聞卿家屬散失俱盡今有子逺來朕甚喜焉即<lb/>
　欲馳送使父子相見以路梗未通兼卿男飢病羸瘠<lb/>
<pb n="KR2e0017_WYG_002-4a"/>
　殊甚俟稍安好續當遣人由便道䕶送以往<lb/>
議遣張俊潛復京城<lb/>
　是月議遣沈邱元帥張俊<hi>平陽人勞効出身國亡歸宋矣</hi>㑹鄢陵扶<lb/>
　溝尉氏通許陳留把縣等處義軍潛復京城如不能<lb/>
　守焚其宫室以還大臣難之遂止然但行移附近京<lb/>
　諸縣招撫而已<lb/>
以紐赫烏珍權叅政<lb/>
　八月癸酉朔以秦州元帥紐赫烏珍<hi>字世昌㤗和三年策論進士</hi>
<pb n="KR2e0017_WYG_002-4b"/>
　權叅知政事行省事於陜西且以蠟丸為詔期以九<lb/>
　月中聚集大軍與上㑹於饒豐闗出其不意取宋興<lb/>
　元<hi>按宋史作饒風闗金史與此同今從之</hi>
盧進報王楫使宋還<hi>初二日</hi>
　甲戌青尖山招撫盧進奏頃有敵騎百餘雜以宋人<lb/>
　北行獲覘者謂北使王楫以奉使還宋復遣人議和<lb/>
　輜重禮物甚多以軍防䕶故也上聞之懼<lb/>
上閱兵<hi>初五日</hi>
<pb n="KR2e0017_WYG_002-5a"/>
　丁丑上閱兵於見山亭<lb/>
以司天臺武亢充長行<lb/>
　右丞仲德奏前司天臺管勾武禎男亢<hi>徐州人氏</hi>習父之<lb/>
　業精於占候宜召赴行在以備諮訪上遣人召之既<lb/>
　至屏人與語大悦即命為司天長行所以資給甚厚<lb/>
　亢數言災咎動合上意朝士見其倨傲往往非之九<lb/>
　月敵人圍蔡亢預奏今年十二月初三日敵人攻城<lb/>
　及期果然上復問何日當解亢曰直至明年正月十<lb/>
<pb n="KR2e0017_WYG_002-5b"/>
　三日城下當無一人一騎上喜但宻計糧食使至不<lb/>
　闕明年正月十日城䧟十三日撤營去城下無一人<lb/>
　一騎其術數精妙如此<lb/>
詔尚書省牒宋中書省借糧仍諭阿固岱等<hi>初七日金按此事</hi>
<hi>史哀宗紀繫之九月癸卯朔疑有誤</hi>
　己卯前降授蔡州都軍致仕内族阿固岱<hi>牌印出身宣宗朝帥</hi>
　<hi>河中以棄城應死議親獲免降七品官職祖母宋人也</hi>言宋人與我和好百年<lb/>
　之久以先朝邊將生事是致兩國隻矢相加今我困<lb/>
<pb n="KR2e0017_WYG_002-6a"/>
　憊南走去彼不逺若不較名分與之結和好但得兵<lb/>
　糧見資足以禦敵倘南北先和併力來攻我之受禍<lb/>
　不淺矣臣雖老繆乞與辯士李裕周鼎奉使<hi>裕字好問邢州</hi>
　<hi>唐山人興定二年詞賦進士鼎蔡州人正大七年詞賦解元未仕</hi>不得助兵則得助<lb/>
　糧必不得已猶可以間南北之和緩腹背之敵惟陛<lb/>
　下省察詔尚書省牒宋中書省借糧一百萬石因假<lb/>
　阿固岱鎮國上將軍同簽大睦親府事裕充知事鼎<lb/>
　令史男阿林亦侍行陛辭諭㫖阿固岱曰宋人負朕<lb/>
<pb n="KR2e0017_WYG_002-6b"/>
　深矣朕自即位數戒邊臣無擾邊界邊臣有自請討<lb/>
　伐者朕未嘗不切責之向得民州隨即見付近日淮<lb/>
　陰來歸彼欲多輸錢帛為贖朕若受財是貨之也秋<lb/>
　毫不犯付以全城今乗困弊據我壽泗既誘我鄧州<lb/>
　又攻我唐州雖然彼所以為謀亦淺矣敵人滅國四<lb/>
　十以及于夏夏亡則及于我我亡則及于宋唇亡齒<lb/>
　寒自然之理耳為彼之計不若與我連和同禦大敵<lb/>
　所以為我者亦為彼也卿至其以此意曉之<lb/>
<pb n="KR2e0017_WYG_002-7a"/>
仲德杖忠孝軍李德<hi>初十日</hi>
　壬午忠孝軍提控李德率十餘人乗馬入省大呼左<lb/>
　右司官責以月糧不優兵吏約之不去迭出慢言幾<lb/>
　于詬罵郎中伊喇克忠不能堪趨白右丞仲德大怒<lb/>
　縛德堂下諭以朝廷刑法名分之重杖六十其長有<lb/>
　訴于上者上諭㫖仲德曰此軍得力方欲用之卿何<lb/>
　不委曲容忍而責罸乃爾仲德奏曰方時多故錄人<lb/>
　之功而隱其過此自陛下之德至於將帥之職則不<lb/>
<pb n="KR2e0017_WYG_002-7b"/>
　然小犯則决大犯則誅雖强兵悍卒不可使一日不<lb/>
　在紀律中蓋小人之情縱則驕驕則難制睢陽之禍<lb/>
　豈獨固納之罪亦由有司縱容之太過耳今欲改更<lb/>
　前轍不宜愛克厥威賞必由中罸則臣任其責上黙<lb/>
　然軍士聞之怖懼至于亡不敢犯<lb/>
壽州帥府官遷授<hi>十一日</hi>
　癸未壽州元帥楚㺹奏臣昨奉詔與經歴官高鑑復<lb/>
　立壽州事於蒙城<hi>㺹䝉城土豪鑑字君鎰遼陽人正大元年詞賦進士前䝉城縣令縣</hi>
<pb n="KR2e0017_WYG_002-8a"/>
　<hi>廢鑑為敵所擄比歸㺹已完復授元帥職讓鑑鑑不受遂奏以為經歴官矣</hi>臣從宜與宋<lb/>
　連和置立𣙜塲貿易諸物是致軍民糧食不闕又增<lb/>
　修城郭敵人不敢犯今將踰年矣臣本農民不願官<lb/>
　爵乞量賞軍士以慰其心詔遷賞有差州縣權官皆<lb/>
　令真授<lb/>
宋人䧟唐州烏庫哩和歡死之<hi>十三日</hi>
　乙酉宋人攻䧟唐州元帥右監軍烏庫哩和歡死之<lb/>
　和歡以親軍入仕常為唐鄧元帥府把軍官天興初<lb/>
<pb n="KR2e0017_WYG_002-8b"/>
　唐州刺史内族薩魯以病卒<hi>薩魯奉御出身前河中府帥阿固岱之子</hi>時<lb/>
　朝廷道梗帥府承制以和歡權刺史行元帥府事二<lb/>
　年鄧帥伊喇瑗以全城叛歸於宋<hi>瑗字庭玉小字聶赫河間路世襲千</hi>
　<hi>户</hi>宋人徙其民襄漢間復以舊亡人寔鄧瑗授武功<lb/>
　大夫令為書招和歡和歡殺其使者不報宋人率兵<lb/>
　攻唐數月不能下和歡聞上遷蔡遣人求救上命權<lb/>
　叅政瑚圗克將兵以往既至宋人避路縱其半入城合撃<lb/>
　之瑚圖克兵大敗僅存三十騎以還城中乏食和歡<lb/>
<pb n="KR2e0017_WYG_002-9a"/>
　殺其愛妾以啖士士争殺妻子城䧟壯士僅千餘人<lb/>
　和歡被執宋人誘之使降和歡不可遂被害<lb/>
遣叅政烏登息州行省仍諭之<hi>十四日</hi>
　丙戌息州帥府報宋人對境重屯軍馬有窺息之意<lb/>
　乞益兵為備詔權叅政烏登簽樞宻院事洛索領忠<lb/>
　孝軍三百蔡州總帥府軍三千行省院事於息以禮<lb/>
　部員外郎温特赫錫喇尚書省都事完顔努克特户<lb/>
　部主事王英為首領官<hi>錫喇字秀之興定二年策論進士努克特字顯之省令史</hi>
<pb n="KR2e0017_WYG_002-9b"/>
　<hi>出身王英字世傑省令史後歸宋皆被害</hi>將行諭之曰塔坦用兵所以常<lb/>
　取全勝者恃北地之馬力就中國之伎巧耳朕實難<lb/>
　與之敵至于宋人何足道哉柔懦不武若婦人然使<lb/>
　朕得甲士三千可以縱横江淮間卿其勉之<lb/>
烏庫哩鎬權叅政瑚圖克為㸃檢<hi>十五日</hi>
　丁亥以御史大夫兼蔡息陳潁等路便宜總帥烏庫<lb/>
　哩鎬權叅知政事軍馬行省院權叅政烏凌噶瑚圖<lb/>
　克為殿前都㸃檢罷權叅政初鎬保蔡有功上聞遣<lb/>
<pb n="KR2e0017_WYG_002-10a"/>
　人褒諭賜以大信牌自元帥升總帥而鎬亦自奮厲<lb/>
　上之南渡也滿城之敗征行軍馬總帥内族洛索<hi>俗呼</hi>
　<hi>小洛索</hi>領敗亡數百騎由徐永間濟河時雎陽已被圍<lb/>
　洛索等奔蔡鎬素知洛索䟦扈辭以無中㫖弗納内<lb/>
　族洛索怒復奔息息帥舒穆爾玖珠納之<hi>玖珠字漢卿奉御出</hi>
　<hi>身</hi>未幾玖珠與洛索有隙洛索誣玖珠將害己并諸<lb/>
　僚屬皆擅繫獄鎬以其𨽻已數移文理辨不報遇誅<lb/>
　固納赦乃釋之及上將幸蔡徵蔡息軍馬來迓以蔡<lb/>
<pb n="KR2e0017_WYG_002-10b"/>
　重鎮且欲為行在慮有不測詔鎬勿逺迎令别將領<lb/>
　軍以來故洛索獨得見上于䨇溝且拜且泣屢誣鎬<lb/>
　罪上雖不言而心薄之既到蔡從官近侍率皆窮乏<lb/>
　至於面有飢色體無完衣者人往往取給於鎬鎬之<lb/>
　妻富察氏素稱鄙悍而鎬畏之近侍有干求不滿其<lb/>
　意者日夕交譖於上甚以尚食醬闕求之不得為言<lb/>
　上愈怒雖擢拜御史而召見特疎鎬亦自知被讒憂<lb/>
　憤鬱抑常稱疾在告㑹前叅政什嘉紐勒緷<hi>䕶衞出身歸德</hi>
<pb n="KR2e0017_WYG_002-11a"/>
　<hi>行院上幸歸德拜叅政後為固納所誅矣</hi>姪某以叔紐勒緷無反狀偶為<lb/>
　固納所忌而濫誅之狀白尚書省求改正左右司官<lb/>
　以聞上曰朕嘗謂紐勒緷反者耶而無迹可尋謂不<lb/>
　反耶朕方南走遣人求援軍彼留精鋭自防而發其<lb/>
　羸弱者以來既到睢陽彼厚自奉養使朕醯醬有闕<lb/>
　朕為人君不當語此細事但四海郡縣莫非國家所<lb/>
　有坐保一城自臣子本分事彼靳固自負而有驕君<lb/>
　上之心非反而何然朕方駕馭人材當錄功忘過其<lb/>
<pb n="KR2e0017_WYG_002-11b"/>
　治正之左右司官揣知上意之在鎬也數為右丞仲<lb/>
　德言之仲德每見上必稱鎬功業宜令預叅機務又<lb/>
　表薦鎬自代上素直仲德怒少解及烏登行故有是<lb/>
　命瑚圖克强愎自任前後敗績亦改授焉<lb/>
總帥王倉兒等升職<hi>十六日</hi>
　戊子以蔡州忠義軍都總帥王倉兒為安平都尉義<lb/>
　勝軍都總領石祿為蕩冦都尉其餘軍職以次升遷<lb/>
　皆右丞仲德之薦引也<lb/>
</p>
<p>
</p>
  </div>
<div>
                <head>汝南遺事卷三</head>
    <p>
<pb n="KR2e0017_WYG_003-1a"/>
欽定四庫全書<lb/>
　汝南遺事卷三　　　　　　元　王鶚　撰<lb/>
　四隅譏察官<hi>十日</hi>
　庚寅設四隅譏察官秩視隨朝從八品以左右司員<lb/>
　外郎王某統領之初左右司官數奏擬前郎中王大<lb/>
　濟除授上皆不許乆之始授西上閤門使一日郎中<lb/>
　伊喇克忠奉使岀獨員外郎王某從上謂某曰朕所<lb/>
　以踈大濟者汝知之乎某以不知奏上曰近侍腹心<lb/>
<pb n="KR2e0017_WYG_003-1b"/>
　也御史耳目也兼是二者非宰相首領官乎宰相大<lb/>
　臣事或有所不知知之者惟左右司郎官耳向固納<lb/>
　將變朕已微聞其端以大濟嘗與從游屛人問之大<lb/>
　濟對以不知復稱道其忠不數日變作朕之舊人誅<lb/>
　戮幾盡彼為奏官不稱至此朕不能殺之第以河朔<lb/>
　相從首領數人皆不反獨大濟存焉<hi>左右司郎中内族鄂和字進徳</hi>
　<hi>張君冕名兖崇慶進士完顔呼拉剌字仲亨與進徳皆省令史出身皆死于滿城之敗</hi>故隠忍<lb/>
　至今授以散職今朕遷蔡宰相百官皆似旅寓惟汝<lb/>
<pb n="KR2e0017_WYG_003-2a"/>
　嘗為汝陽令又嘗為帥府弹壓官蔡人情偽想已備<lb/>
　悉朕以幾事責汝有聞即奏無若大濟然某奏蔡自<lb/>
　遷避以來人物叢雜且宻邇宋境姦覘不無乞依省<lb/>
　院例設譏察官専一紏察奸細臣雖不才願總其事<lb/>
　上從之故設焉<lb/>
仲徳以天旱辭避仍薦富察和勒端等<lb/>
　右丞仲徳以天旱上表辭避乞止充軍職上不許仲<lb/>
　徳因薦京西路大司農卿富察和勒端<hi>字顯之泰和六年策論進</hi>
<pb n="KR2e0017_WYG_003-2b"/>
　<hi>士</hi>可充執政官汝州元帥府經歴官吉鼎<hi>字仲器平陽人泰和</hi>
　<hi>三年詞賦進士</hi>可充戸部官兼理民訟時和勒端鼎皆在西<lb/>
　山亟遣人召之後以路阻不至<lb/>
息州行省遣人奏㨗并赦張閏罪<hi>二十日</hi>
　壬辰息州行省遣人奏中渡店之㨗初㕘政烏登等<lb/>
　赴息既至之夜潛遣忠孝軍百餘騎襲宋人營於中<lb/>
　渡宋人駭愕望風奔潰斬首數百得牛馬軍食甚衆<lb/>
　復奏元帥張閏不遵約束乗鋭逺追失軍士十數人<lb/>
<pb n="KR2e0017_WYG_003-3a"/>
　乞正典刑上方與宰相議而行院洛索表閏無罪為<lb/>
　烏登所誣上遣人赦之比至已死獄中矣<hi>閏洛索腹心也剛愎</hi>
　<hi>無上内族洛索等玖珠之獄皆因閏發之烏登至息廉得其事及是因失律以誅之</hi>
萬年節<hi>二十三日</hi>
　乙未萬年節<hi>上之生辰</hi>上思太后泣下左右悲感不能仰<lb/>
　視時州郡上表稱賀者猶二十餘處敵人大勢已過<lb/>
　鈞許矣<lb/>
遣富珠哩洛索等領軍赴息<hi>二十五日</hi>
<pb n="KR2e0017_WYG_003-3b"/>
　丁酉遣潁州總帥富珠哩洛索<hi>世襲穆毘</hi>陳州元帥富察<lb/>
　哈達<hi>勞効出身</hi>領軍五千就食於息未至聞敵人將來亟<lb/>
　命徴還<lb/>
赦王倉兒罪<hi>二十六日</hi>
　戊戌安平都尉王倉兒領軍千餘䕶送蔡州征行軍<lb/>
　家屬赴息<hi>糧食不寛之故</hi>至平輿聞有敵人游騎而還有司<lb/>
　奏處倉兒以死上赦之復議遣行<lb/>
完顔藥師卒<hi>二十八日</hi>
<pb n="KR2e0017_WYG_003-4a"/>
　庚子鎮南軍節度使藥師卒藥師内族人便僻巧慧<lb/>
　以尚書省祗候郎君出身既歴州縣頗有聲譽累官<lb/>
　龍虎衛上將軍京南路大司農卿奏徴歇役税積數<lb/>
　十萬石<hi>鎮防軍撥地而不輸税官軍死或罷補税應入官有司多不知至是積徴謂之歇役税</hi>
　所至騷動然威名素著吏不敢欺正大八年冬朝廷<lb/>
　遣行省哈逹<hi>姓完顔為平章政事</hi>行院布呼<hi>姓伊喇為樞宻副使</hi>領大軍<lb/>
　數十萬迎敵人於鄧慮糧道不及特命隨軍應辦既<lb/>
　敗藥師走唐州尋遷息州上幸蔡來見即命節度鎮<lb/>
<pb n="KR2e0017_WYG_003-4b"/>
　南軍仍充宣差省院鎮撫軍民都弹壓以老疾常在<lb/>
　告復多娶婦竟死于色議者鄙之<lb/>
富察哈逹敗績<hi>二十九日</hi>
　辛丑遣陳州元帥富察哈逹領疲軟軍三千及其家<lb/>
　屬赴息翌日遇敵軍於馬香店<hi>在州南六十里</hi>力戰終日我<lb/>
　師敗績哈逹被擒安平都尉王倉兒以戰殁將士誅<lb/>
　戮幾盡惟安平副都尉安廣領百餘人被創以還<lb/>
設四隅和糴官<lb/>
<pb n="KR2e0017_WYG_003-5a"/>
　是日設四隅和糴官比市價增二分凡糴糧一萬七<lb/>
　千石有餘<lb/>
設惠民司<lb/>
　上以軍士多病藥餌艱得設恵民司於市以太醫數<lb/>
　人更直藥從官給仍擇年老進士二人為醫藥官<hi>孫權</hi>
　<hi>字明之張翊字萬紀皆邢州人氏正大元年三舉終塲各恩賜同進士出身</hi>
更易蔡州官<lb/>
　九月壬寅朔以正奉大夫尚書吏部侍郎權行六部<lb/>
<pb n="KR2e0017_WYG_003-5b"/>
　尚書富察世逹兼權鎮南軍節度使嘉議大夫監察<lb/>
　御史烏庫哩呼敦珠<hi>字國保興定二年策論進士</hi>同知節度使事<lb/>
　太中大夫尚書户部員外郎李獻甫<hi>字欽用河中人興定五年經義</hi>
　<hi>進士</hi>為節度副使昭武大將軍遥授同知潁州防禦使<lb/>
　事富察黙爾根<hi>令史出身</hi>為觀察副使朝列大夫許州郾<lb/>
　城縣令郝簡為觀察判官<hi>簡字飛卿代州人貞祐三年詞賦進士</hi>時議<lb/>
　戒嚴而節度使藥師卒節度同知觀察判官亦無正<lb/>
　員節度副使李瑋<hi>字子明燕京人泰和三年詞賦進士</hi>觀察副使完顔<lb/>
<pb n="KR2e0017_WYG_003-6a"/>
　錫里庫復疲軟不勝任惟節度判官田秀<hi>勞効出身</hi>頗辦<lb/>
　事餘皆擇人授之縣令録事亦更易焉<hi>縣令石伯玉禮部令史録</hi>
　<hi>事高聰勞効出身</hi>
世逹請併収晩田<lb/>
　行六部尚書富察世逹以敵兵將至奏請撫諭軍民<lb/>
　併收晩田不及者踐毁之毋令資敵制可<lb/>
王璧請上復幸歸徳<hi>初三日</hi>
　甲辰歸徳府總帥王璧<hi>字國寳曺州人勞効出身</hi>遣經歴官魏璠<lb/>
<pb n="KR2e0017_WYG_003-6b"/>
　請上復幸歸徳璠見上屏人委曲具陳利害詞甚切<lb/>
　至上雖然之而不能行也<lb/>
高埓克來見<hi>初五日</hi>
　丙午宿州副總帥高埓克<hi>鎮防軍</hi>既平老婆潭之賊<hi>潭在</hi>
　<hi>靈璧境王義深㨿之高埓克會鄰郡軍共討平之</hi>領精鋭數十騎來見上嘉<lb/>
　之留而弗遣<lb/>
元志以軍來援<hi>初七日</hi>
　戊申魯山元帥元志領軍千餘來援時諸帥皆知敵<lb/>
<pb n="KR2e0017_WYG_003-7a"/>
　人赴蔡徃徃擁兵自固惟志㳂山數百里且戰且行<lb/>
　及蔡幾䘮其半上表異之即日賜大信牌升為總帥<lb/>
减定官吏軍兵月俸<hi>十五日</hi>
　丙辰詔尚書省裁减冗貟沙汰軟軍及更定官吏軍<lb/>
　兵月俸自宰執以下至于皂𨽻人月支糧六斗<lb/>
括城中粟<hi>十八日</hi>
　已未括粟於城中人存糧八斗十歲以下五斗敢匿<lb/>
　斗升者處死以行六部尚書富察世逹總帥富珠哩<lb/>
<pb n="KR2e0017_WYG_003-7b"/>
　洛索為括粟官宂地仆墻少不容貸凡得糧二萬五<lb/>
　千石有餘然犯法者衆狴犴為充上皆憐而釋之尋<lb/>
　以所括民粟詔依進獻例遷加<lb/>
禁公私釀<hi>二十日</hi>
　辛酉禁公私釀惟省院不禁右丞仲徳請禁之上不<lb/>
　許曰將士無他賞立功者時賜之酒猶足為勸<lb/>
分軍防守四面并子城<hi>二十三日日案此事金史哀宗紀繫之九  完顔仲徳傳與此</hi>
<hi>亦同疑係本紀有誤</hi>
<pb n="KR2e0017_WYG_003-8a"/>
　甲子分軍防守四面并子城以總帥富珠哩洛索等<lb/>
　守東南都尉内族承麟副之<hi>承麟字君祥小字呼敦令史出身行從第七俗</hi>
　<hi>呼七令史㕘政丞立異母弟也漢王某之後</hi>御史大夫權叅知政事烏庫<lb/>
　哩鎬守南靣總帥元志副之殿前都㸃檢烏凌噶瑚<lb/>
　圖克守西靣忠孝軍元帥蔡巴爾副之忠孝軍元帥<lb/>
　權殿前右副都㸃檢王沙爾守北靣元帥赫舍哩栢<lb/>
　壽副之<hi>栢夀親軍出身</hi>殿前右衛將軍權左副都㸃檢内族<lb/>
　色埒黙守子城<hi>色埒黙䕶尉出身</hi>都尉王愛錫副之仍遣䕶<lb/>
<pb n="KR2e0017_WYG_003-8b"/>
　衛奉御各一人隨門監視<lb/>
月給固納母妻家糧<hi>二十六日</hi>
　丁夘詔尚書省月給固納母妻家糧<lb/>
更造天興寳㑹<hi>初七日脱案此目内戊寅上  十月二字</hi>
　戊寅更造天興寳會同見銀流轉一錢二錢三錢五<lb/>
　錢凡四等以楮為之偽造者斬時物價騰踴錢幣不<lb/>
　行市肆交易唯用見銀而畸零尤難故立楮幣救之<lb/>
　然支多收少不踰月法壊<lb/>
<pb n="KR2e0017_WYG_003-9a"/>
拜新等出降<hi>十六日</hi>
　丁亥敵人復以大軍薄城東門䕶尉拜新北門奉御<lb/>
　富森布哈<hi>時以世襲權副都尉</hi>各單騎出降有司鞫問其屬連<lb/>
　坐甚衆詔止誅預謀者餘皆赦之<lb/>
徴諸道兵㑹戰<hi>十七日事</hi>
　戊子遣人賫礬書徴兖王用安恒山公仙<hi>俗呼武相公也</hi>京<lb/>
　東行省薩布<hi>行止在後</hi>與陕西行省烏珍息州行省烏登<lb/>
　并陳潁宿夀泗州等官軍及諸山寨義兵期以來年<lb/>
<pb n="KR2e0017_WYG_003-9b"/>
　正月旦日㑹戰中外舉火三以為騐及期無一人至<lb/>
　者<lb/>
教射於子城<hi>二十日</hi>
　辛夘上教射於子城中者賞麥有差<hi>人射十箭一中者賞麥三升但</hi>
　<hi>上垜者二升弩亦然弓一百二十歩弩二百歩四面及子城率五日一教閱</hi>初有司减定<lb/>
　軍糧軍人頗怨望上聞之欲分軍為三上軍月支糧<lb/>
　八斗中軍月支糧六斗下軍月支糧五斗然恐官吏<lb/>
　及下軍復不均乃立射法而上中軍多受賞連中者<lb/>
<pb n="KR2e0017_WYG_003-10a"/>
　或面賜之酒人益為勸隂有所增而人不知且得教<lb/>
　閱勸激之法右丞仲徳之謀也<lb/>
温騰察遜戰殁<hi>二十五日</hi>
　丙申殿前左副都㸃檢温騰察遜以戰殁察遜皇太<lb/>
　后之姪衛尉六十五之子也本姓王氏姑為宣宗后<lb/>
　乃改賜焉察遜為人短小精悍性復愷悌雅為上所<lb/>
　知宣宗朝與其弟珠爾俱授奉御上即位累遷諸局<lb/>
　分固納之變近侍舊人多被殺戮乃令提㸃近侍局<lb/>
<pb n="KR2e0017_WYG_003-10b"/>
　將幸蔡改授㸃檢敵人圍城數引兵潛出廵邏常得<lb/>
　覘者時上食須魚汝河魚美上以浮屍東下惡之城<lb/>
　西有積水曰練江魚大且多然距城數里必以軍衛<lb/>
　翼乃得捕察遜日領軍以徃所得動千餘斤進餘分<lb/>
　賜將士將士徳之敵人覘知左右設伏伺其歸擊之<lb/>
　我軍敗走察遜力戰不退遂被害<lb/>
賜義軍戰殁被創者麥<hi>二十七日</hi>
　戊戍義軍招撫毛佺等<hi>佺勞効出身</hi>乞以本軍夜刼敵營<lb/>
<pb n="KR2e0017_WYG_003-11a"/>
　屢出屢敗而還詔戰殁被創者賜麥有差<lb/>
珠勒根伊錫哷鎮撫軍民<lb/>
　十一月辛丑朔以殿前右副都㸃檢珠勒根伊錫哷<lb/>
　<hi>宫中出身</hi>為宣差鎮撫軍民都彈壓别設四員彈壓副之<lb/>
　<hi>張大亨傅楫納蘭和勒端烏庫哩色埓黙</hi>四隅譏察亦𨽻焉仍制職官六<lb/>
　品軍官提控以下並聼伊錫哷處决時榖價日騰斗<lb/>
　米白金十兩空街浄巷徃徃縊人而食之軍卒尤甚<lb/>
　至有鬻其肉者伊錫哷乃立高竿於市衢有犯者鈎<lb/>
<pb n="KR2e0017_WYG_003-11b"/>
　其首懸之犯者少止然遇夜亦不能禁<lb/>
宋人助敵以兵戰於城南<hi>初五日脱案此條目内乙己上  十一月三字</hi>
　乙已宋人遣襄陽太尉江海棗陽太尉孟珙以兵萬<lb/>
　人助敵耀於城南且以箭射書入城中招諭軍民右<lb/>
　丞仲徳得之投諸水中忽敵兵數十卒至城下幾及<lb/>
　門我軍逆戰敵人甚勇俄兩翼伏發矢下如雨敵懼<lb/>
　突圍奪橋道以出唯二人不及為我軍所得<lb/>
瑚圖克以奴降乞解軍職<hi>初六日</hi>
<pb n="KR2e0017_WYG_003-12a"/>
　丙午殿前都㸃檢烏凌噶瑚圖克之奴曰禄爾者竊<lb/>
　瑚圖克之金牌夜縋城降敵朝士喧播以瑚圖克縱<lb/>
　之徃將有異志瑚圖克聞之内不自安上表乞解軍<lb/>
　職上諭㫖曰卿父子兄弟為帥臣<hi>父某章宗時為西北路招討使兄和</hi>
　<hi>囉噶前鎮南軍節度使權鷹揚都尉天興元年戰殁</hi>榮被國恩不為不厚顧卿<lb/>
　豈有降敵理邪卿在洛陽不即投降而千里逺來降<lb/>
　於蔡亦豈人情也哉聞卿遇奴太察且其衣食不甚<lb/>
　豐腆此自奴軰徃求飽煖計耳卿何歉為哉因賜酒<lb/>
<pb n="KR2e0017_WYG_003-12b"/>
　饌以慰其心初瑚圖克罷機政頗有怨言左右勸上<lb/>
　誅之上不許及四面分守復以瑚圖克守西城瑚圖<lb/>
　克猶怏怏至是銘感上恩無復他慮矣<lb/>
</p>
<p>
</p>
  </div>
<div>
                <head>汝南遺事卷四</head>
    <p>
<pb n="KR2e0017_WYG_004-1a"/>
欽定四庫全書<lb/>
　汝南遺事卷四　　　　　　元　王鶚　撰<lb/>
烏庫哩先生令軍民服元氣<hi>十五日</hi>
　乙夘妖人烏庫哩先生因閹竪白上乞在城軍民皆<lb/>
　服元氣不費官糧可以經久抗敵右丞仲徳知其妄<lb/>
　乃奏昔田單守即墨以一賤卒充天師動静必咨至<lb/>
　於退燕軍而復齊七十餘城事固有以權詐成功者<lb/>
　况用兵乎願陛下賜以真人之號華其供帳每事假<lb/>
<pb n="KR2e0017_WYG_004-1b"/>
　之敵人好巫知必駭異旋出竒計或可立功上頗然<lb/>
　之叅政天綱力辨以為不可遂止<lb/>
誅伊喇瑗子姪<hi>十八日</hi>
　戊午前鄧州元帥伊喇瑗宻遣人誘其子姪出降<hi>子奉</hi>
　<hi>御姪護衛以瑗反俱罷宿衛</hi>事覺併誅之弟寜古適卧病聞之亦<lb/>
　以憂悸卒<hi>寜古字仲仁提㸃近侍局</hi>
宰臣論舒穆爾呼爾破敵計<hi>二十三日</hi>
　癸亥軍吏有舒穆爾呼爾者求見右丞仲徳自謂有<lb/>
<pb n="KR2e0017_WYG_004-2a"/>
　竒計退敵及見出馬面具如獅子狀而惡别製足尾<lb/>
　皆麻布為之飾以青因言敵人之所恃者馬而已欲<lb/>
　制其人先制其馬如我軍先以常騎迎之少戰尋少<lb/>
　却彼必來追我以馴騎百餘皆此狀仍繫大鈴於頸<lb/>
　選壮士乗之以逆彼騎必驚逸我軍鼔譟繼其後此<lb/>
　田單所以破燕也仲徳見上言上以問叅政天綱天<lb/>
　綱曰敵衆我寡此不足恃縱使驚去安保其不復來<lb/>
　乎恐枉費工物祇為識者笑耳上從天綱議<lb/>
<pb n="KR2e0017_WYG_004-2b"/>
徐州降敵薩布丞相死之<hi>二十六日</hi>
　丙寅徐州降敵右丞相薩布死之薩布状貌魁偉沉<lb/>
　厚有大畧初補親軍章宗即位選充護衛本姓完顔<lb/>
　氏宣宗朝自陳元出始祖懿憲景元皇帝之後乃附<lb/>
　屬籍薩布常為樞宻副使平章政事皆以醇謹得大<lb/>
　體見稱正大初進拜尚書右丞相雅與叅知政事李<lb/>
　蹊相得<hi>蹊字適之遼陽人明昌五年詞賦進士正大元年拜叅知政事後拜為左丞扈從北征還</hi>
　<hi>至歸徳為固納所誅</hi>及蹊以罪出尹京洛薩布數薦於上至比<lb/>
<pb n="KR2e0017_WYG_004-3a"/>
　唐王魏不可令去朝廷蹊以復命三年宣宗廟成將<lb/>
　禘祭議功臣配享朝士紛紛莫有定論時薩布充大<lb/>
　禮使因奏故丞相福興死於王事齊欽謹守河南以<lb/>
　迎大駕<hi>福興内族人齊欽姓布薩氏宣宗實録皆有傳矣</hi>餘皆不足道也興<lb/>
　定四年吏部郎中楊居仁上封事<hi>居仁字行之燕京人泰和三年詞賦</hi>
　<hi>進士</hi>言宰執皆具僚不足以倚大事乞擇人授之辭甚<lb/>
　切至上以語大臣曰相府不得其人此自御史諫官<lb/>
　所當言者彼吏曺郎官職在銓衡常調而已何與此<lb/>
<pb n="KR2e0017_WYG_004-3b"/>
　哉神色甚厲尚書右丞舒嚕素嫉居仁希㫖以為僭<lb/>
　<hi>舒嚕字閏之名天澤姓延扎氏明昌五年䇿論進士從其言以居仁使北</hi>薩布徐進曰天<lb/>
　下有道雖芻蕘得盡其言况郎官乎陛下寛宏容下<lb/>
　有來諫之徳故不應言者猶言之則應言者可知矣<lb/>
　其言可用陛下當致用不可用則置之不必臣等知<lb/>
　也上多之五年行尚書省事於京兆數上表求致仕<lb/>
　許之天興二年復拜前職車駕北征自願從行至雎<lb/>
　陽詔徐州行尚書省事聞上遷蔡上書乞赴行在不<lb/>
<pb n="KR2e0017_WYG_004-4a"/>
　從蔡既受圍徐州節副郭葉嚕與敵境沛縣主帥鹿<lb/>
　琮通謀内應破之薩布遂越城投河不死被執自縊<lb/>
恒山公仙軍潰兖王用安叛降<lb/>
　是月敵兵千餘敗恒山公仙軍於淅川仙僅以身免<lb/>
　與數十騎㳂山北遁兖王用安亦以海沂漣邳數州<lb/>
　降敵西山帥臣完顔努克特等多叛降焉<hi>努克特䕶衛出身時</hi>
　<hi>為申州刺史五朶山一帶宣撫使與其副陳紀歸宋紀字之綱</hi>
敵人决練江宋人决柴潭入汝<hi>初七日二案此乃天興二年十  月事原本盖</hi>
<pb n="KR2e0017_WYG_004-4b"/>
<hi>於目内脫去十二月三字</hi>
　丁丑敵人决練江宋人决柴潭以入汝西南二面不<lb/>
　復顧矣<hi>蔡之東北皆汝水而西南二面滙水以為固汝岸深浚故决之以入</hi>
洛索瑚圖克權參政<hi>十一日</hi>
　辛已以總帥富珠哩洛索殿前都㸃檢烏凌噶瑚圖<lb/>
　克皆權叅政洛索與尚書右丞仲徳同事瑚圖克防<lb/>
　守如故復以都尉内族承麟為東面元帥先是敵人<lb/>
　攻東城洛索隨機備禦二日敵不能前移攻南城權<lb/>
<pb n="KR2e0017_WYG_004-5a"/>
　叅政烏庫哩鎬易之砲擊城樓幾仆右丞仲徳率軍<lb/>
　救援經畫有法敵乃罷攻尋四面受敵仲徳艱於獨<lb/>
　援遂薦承麟代洛索守東面而乞與洛索同救應瑚<lb/>
　圖克失外城頗慚惡聲言力小不能令衆仲徳亦薦<lb/>
　之故有是命<lb/>
敵人克西城<hi>十八日</hi>
　己丑敵人復大至克其西城城中前期築柵浚壕為<lb/>
　備敵雖克之不能入但於城上立栅自蔽仍南北相<lb/>
<pb n="KR2e0017_WYG_004-5b"/>
　拒凡敵所占百餘歩敵帥芬辰<hi>小字恩徹哷</hi>復令軍中毋<lb/>
　速攻意欲蔡人自變生致上也然軍士踴躍視死如<lb/>
　歸人以不得出戰為愧<lb/>
以御用器皿賞戰士<hi>十九日</hi>
　庚寅上欲賞戰士而府庫空竭乃悉出御用器皿然<lb/>
　後聼百官進獻不足則斂於民又慮將士衣甲有不<lb/>
　完者盡括民衣襖賜之謂之軟纒詔軍民彈壓珠勒<lb/>
　根伊錫哷辦其事伊錫哷素苛暴有犯必誅血流於<lb/>
<pb n="KR2e0017_WYG_004-6a"/>
　市<lb/>
殺妖人烏庫哩先生<hi>二十一日</hi>
　壬辰殺妖人烏庫哩先生本貫人家奴婢喜學道為<lb/>
　全真師大得房中之術居汴梁佯為狂態祼頭露足<lb/>
　綴麻為衣自謂麻帔先生豪門大族率皆敬奉宣宗<lb/>
　嘗召入宫由是益無畏懼常出入大長公主家<hi>公主乃哀</hi>
　<hi>帝之姊駙馬都尉圖克坦阿哈尚之</hi>殊有穢迹上㣲聞之勅有司掩捕<lb/>
　則已逃去上恐惡彰使勿追正大末從烏庫哩鎬來<lb/>
<pb n="KR2e0017_WYG_004-6b"/>
　官汝南鎬館於其家人皆知與鎬妻通而鎬不知生<lb/>
　聞之不自安求出鎬為營建道宇率在城官吏僧道<lb/>
　耆老親為出送生既居外飲酒食肉靡所不為上幸<lb/>
　蔡生欲走避㑹敵兵梗路不能出蔡既受圍因閹豎<lb/>
　求進賴叅政天綱言乃止至是復求入見謂有詭計<lb/>
　可以退敵乃見上但長揖不拜且多大言無君臣禮<lb/>
　其言大畧妄自尊夸欲出説芬辰自為脱身計生出<lb/>
　上問左右司官識此人否郎中伊喇克忠貟外郎王<lb/>
<pb n="KR2e0017_WYG_004-7a"/>
　某素醜生行具以向者麻帔為奏上怒甚命縊殺之<lb/>
殺尚廐馬分犒將士<hi>二十四日</hi>
　乙未殺尚廐馬五十疋官馬百五十疋分犒將士尚<lb/>
　廐飼馬止十疋百官唯執政四五人與都彈壓伊錫<lb/>
　哷乗馬餘皆徒行矣<lb/>
撤民屋<lb/>
　時西城上下増置呆樓硬棚公私材木俱罄大小雜<lb/>
　樹斬伐亦盡乃撤民屋用之自城及市幾四五里相<lb/>
<pb n="KR2e0017_WYG_004-7b"/>
　望空墻而已<lb/>
仲徳禮覡僧以安人心<hi>二十八日</hi>
　己亥有狂僧號菩薩自言能退敵有司問之但咍笑<lb/>
　不答數日忽不見又有女覡亦作鬼語稱有救兵自<lb/>
　西南來右丞仲徳皆遣人致禮以安人心<lb/>
議誅忠孝軍之為刼者<lb/>
　自敵人攻城晝夜相持幾月餘軍士皆喜戰而忠孝<lb/>
　軍尤致死力宣差鎮撫軍民都彈壓伊錫哷嘗奉宻<lb/>
<pb n="KR2e0017_WYG_004-8a"/>
　㫖忠孝軍罪應死者當具奏俄城中有巨刼七八人<lb/>
　屠人之家而奪其食事覺連繫有忠孝軍提控都統<lb/>
　二人伊錫哷以聞上欲曲宥之其帥王沙爾奏曰法<lb/>
　者天下之公共非人君所得以私况謀故刼殺罪在<lb/>
　不赦國家蓄養若軰用在一日身死鋒鏑理固其宜<lb/>
　豈可以一軍之私而傷天下之公乎雖陛下自以為<lb/>
　恩臣愚以為過矣因泣下固請乃命誅之是月四城<lb/>
　將士戰殁者總帥一元帥三都尉二總領提控以下<lb/>
<pb n="KR2e0017_WYG_004-8b"/>
　不可勝紀<lb/>
祭柴潭神仍賜號<hi>初二日盖案此乃天興三年正月二日原本  於目内脱去正月二字</hi>
　壬寅詔叅政天綱祭柴潭神仍賜號曰護國靈應潭<lb/>
　在城南水深長數丈<hi>按汝南志曰潭有龍居遇嵗旱則蔡人多驅水牛以入謂之攪</hi>
　<hi>潭常得雨焉</hi>宋人分攻南面决之潭幾涸一日雲霧障潭<lb/>
　潭水暴漲至是及丈餘上神之後有是命<lb/>
出宫中官承應人等守城<hi>初五日承案哀宗以八日戊申傳位  麟九日已酉城即</hi>
<hi>破故王鶚紀遺事止於此</hi>
<pb n="KR2e0017_WYG_004-9a"/>
　甲辰上以將士多戰殁盡出宫中官承應人等分守<lb/>
　四面至令舍人牌印及省部令史拽砲上之使令數<lb/>
　人而已有奉御卓諾護衛扎魯等皆踈俊年少不任<lb/>
　執役乗夜縋出投降上亦不知也<lb/>
總論<lb/>
　義宗皇帝在位十有一年傷王室之浸㣲先朝之積<lb/>
　弊吏政失於苛細也不破法以情<hi>徃興定間陳州防禦吕子羽因取會</hi>
　<hi>逃户致秋税有不足者豐衍庫官趙某以應入庫物未足寄民家罪皆怠慢的决追解而已有司附會丞</hi>
<pb n="KR2e0017_WYG_004-9b"/>
　<hi>相高琪苛細生事以子羽不以軍儲為意即係不以社稷為念某官物不即入庫意望入已委曲生意皆</hi>
　<hi>處以死正大初赦文首一欵有司不得以私情破法自是無復寃獄矣子羽字唐卿大興人明昌二年詞</hi>
　<hi>賦進士</hi>將士利於征戰也不逞兵以忿<hi>自興定初宋人歲貢不入宣宗</hi>
　<hi>連年出師征討國家精鋭幾盡䘮而利歸將士義宗即位一意約和十年無一兵犯南界者宋人亦未嘗</hi>
　<hi>見侵大朝兵入宋始侵矣</hi>朝臣有罪則薄示降罸未嘗妄戮一人<lb/>
　<hi>丞相高琪駙馬阿哈叅政伊埓圖行院時全皆以將相大臣為前朝所戮其餘不言可知正大天興未常</hi>
　<hi>有此大臣有犯但省會休閑出守外郡而已</hi>母后無宫則畧加補修未常<lb/>
　輒營一殿<hi>直左掖門有曰明俊殿者舊試進士因之為夀聖宫慈聖太后仁聖太后合居焉廊</hi>
<pb n="KR2e0017_WYG_004-10a"/>
　<hi>廡階庭一切仍舊但易其名曰徽音</hi>而又敦崇儒術<hi>前政内外官及省令史叅注吏員富</hi>
　<hi>察哈準王阿里李渙郭浩軰皆以傾險小人致位通顯遇正大改元潛革其弊雖格法如常而不令小人</hi>
　<hi>驟進至於近侍亦必叅用儒生如鄂吞阿古提㸃近侍局完顔蘇哷為近侍局大使賈庭楊充奉御之𩔖</hi>
　<hi>阿古字舜卿故叅政忠孝之子大定二十八年䇿論進士蘇哷字伯陽崇慶二年䇿論進士状元庭楊字</hi>
　<hi>昇之平定人正大四年經義状元</hi>遴選武臣<hi>南渡之後軍政殊不修隨處雖設行院帥府而</hi>
　<hi>握兵柄者徃徃不得其人兵亦冗雜動輒失利正大中選近上把軍官十餘員充都尉秩視正三品每一</hi>
　<hi>都尉將萬人人各試補廪給有加故當時號為得人司各有名如殄㓂破虜宣節折衝鷹揚安平之𩔖其</hi>
　<hi>將如完顔珠爾樊澤高英内族大洛索皆勇鷙有謀戰無不克天興初皆死于王事</hi>罷獵地以<lb/>
<pb n="KR2e0017_WYG_004-10b"/>
　裕民<hi>舊制附京百里禁捕獵扈邏官軍所至騷擾正大五年勅令罷之</hi>開經筵而論<lb/>
　道<hi>正大三年設益政院取獻替有益于政之義以翰林學士楊雲翼直學士完顔蘇哷富察世逹費摩</hi>
　<hi>阿固岱待制史公奕吕造六人充院官日以二員宫直或二日或三日或四日或五日進講尚書貞觀政</hi>
　<hi>要資治通鑑或以機事特賜訪問院官復編尚書要畧大定遺訓萬年龜鏡録三書以進皆摘取英華切</hi>
　<hi>於時政者上酷好之院以學士院兼經筵在仁安殿西楊雲翼字之美平定人明昌五年經義狀元詞賦</hi>
　<hi>亦工蘇哷字伯陽崇慶二年䇿論狀元世逹字正甫泰和三年策論進士阿固岱字仲寕與世逹同年進</hi>
　<hi>士公奕字季宏大定二十八年詞賦進士造字子成承安二年詞賦狀元時雲翼足疾每進見必賜之坐</hi>
　以六事課縣令田野闢而賦税均<hi>辟舉縣令法自先朝已行之然隨朝</hi>
<pb n="KR2e0017_WYG_004-11a"/>
　<hi>七品外路六品已上官或有不識人材因私妄舉者正大間復立舉主法品秩雖應舉仍委司農司監察</hi>
　<hi>體究本官堪充舉主然後聼舉縣令縣令以此得人仍以縣令殿最升降舉主故舉主亦盡心焉六事為</hi>
　<hi>田野闢賦稅均軍民和户口增盗賊息獄訟止</hi>分三路設司農善良進而姦<lb/>
　邪退<hi>大司農司兼採訪公事在京設大司農一員正二品多以宰職兼領京東西南三路各設卿一</hi>
　<hi>員正四品少卿一員正五品丞一員正六品卿已下迭出本路廵按察吏治臧否而升黜之每一經過姦</hi>
　<hi>吏屏息故所在官吏知所勸懲</hi>是致家餘蓄積户益丁黄雖未洽於<lb/>
　太平亦可謂小康小息者矣屬天開一統地入大朝<lb/>
　遂至滅亡猶足稱頌曷嘗不親馭六轡撫廵三軍出<lb/>
<pb n="KR2e0017_WYG_004-11b"/>
　器皿以旌戰功殺厩馬以充犒賞所以人百其勇視<lb/>
　死如歸父既受刄於前子復操戈於後大臣如仲徳<lb/>
　義所感者幾千人近侍如經錫氣不奪者以萬卒死<lb/>
　於社稷上下一同書之簡編古今無愧某起繇冷族<lb/>
　濫竊科名始以詞賦待罪於玉堂終以奏官承乏乎<lb/>
　蘭省厚顔靦面誠為我軰之羞鏤骨銘心懼泯吾君<lb/>
　之善况承都元帥之命且惟大中書之言敢不追想<lb/>
　前編直書實事<hi>某在蔡已有目録</hi>謹以親所見聞撰成汝南<lb/>
<pb n="KR2e0017_WYG_004-12a"/>
　遺事四卷計一百七事冗長不文故不足取庶幾他<lb/>
　日為史官採擇若夫正大天興本末之詳則天下自<lb/>
　有公論非某陋儒所敢與知庸俟將來必有秉筆者<lb/>
　焉<lb/>
</p>
<p>
</p>
  </div>
        </body>
</text>\m</TEI>
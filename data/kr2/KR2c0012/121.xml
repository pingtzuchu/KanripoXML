<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_121-1a"/>
欽定四庫全書<lb/>
平定準噶爾方略正編巻六十七<lb/>
　　　乾隆二十四年春正月庚寅<lb/>
　恩諭加增甘省運價辦給營驛糧料各事宜<lb/>
　上諭大學士曰甘省承辦軍需一切糧料草束食物<lb/>
　　等項採購既多價值未免增長所有額支運脚亦<lb/>
　　恐不敷前已屢經降㫖節次量為増給而肅州安<lb/>
　　西一帶市集尤為稀少料草辦理為艱宜加渥恩<lb/>
<pb n="KR2c0012_WYG_121-1b"/>
　　用昭體恤著將該省運送賑糧兵糧脚價均照輓<lb/>
　　運軍糧之例一體增給其肅州安西塘驛應差馬<lb/>
　　匹及中路自髙臺縣至涇州等二十一州縣北路<lb/>
　　自中衛縣至靈州六府㕔州縣所管塘驛馬匹俱<lb/>
　　暫停折支料草乾銀著照例日給本色以資飼秣<lb/>
　　俟軍務告竣仍舊支給折色再涼莊滿營採買糧<lb/>
　　料草束及寧夏滿營官員應需粳米並著查明照<lb/>
　　依時價採買供支該督撫其妥協經理毋任胥吏<lb/>
<pb n="KR2c0012_WYG_121-2a"/>
　　從中侵蝕轉致滋擾<lb/>
　　　癸巳<lb/>
　宣諭雅爾哈善罪狀即行正法<lb/>
　　　王公滿漢文武大臣等奏言臣等遵<lb/>
　㫖審訊雅爾哈善爾受<lb/>
　皇上重恩身為將軍不能盡力𠞰賊當逆賊霍集占<lb/>
　　　敗入庫車時任其脫逃不親身追𠞰又順德訥<lb/>
　　　疎脫霍集占之處不早據實情㕘奏逐一訊問<lb/>
<pb n="KR2c0012_WYG_121-2b"/>
　　　據供雅爾哈善受<lb/>
　恩深重當逆賊遁入庫車不能乗機擒獲及順德訥<lb/>
　　　夜聞賊逃不即追捕即應嚴㕘治罪一面領兵<lb/>
　　　親往追擒乃更隱忍不發及賽里木囘人供出<lb/>
　　　始行㕘奏實繫糊塗希圖掩飾罪無可辯臣等<lb/>
　　　復將伊在軍營種種乖謬貽誤之處逐一嚴訊<lb/>
　　　雅爾哈善俯首無辭惟稱實無可辯等語查雅<lb/>
　　　爾哈善奉<lb/>
<pb n="KR2c0012_WYG_121-3a"/>
　命𠞰賊自應奮勉從事乃進兵之初全無紀律以致<lb/>
　　　綠旗兵沿途脱逃及病故者無可稽查及至庫<lb/>
　　　車以八九千官兵圍守一城閲三月之久<lb/>
　皇上天恩未加譴責乃雅爾哈善喪盡天良反示意<lb/>
　　　順德訥有不論功成與否得一空城亦可報命<lb/>
　　　之語且惟知安坐營帳並不親行督率巡查雖<lb/>
　　　據狡供巡查數次而質之侍衛德爾森保則實<lb/>
　　　止一次至聽信綠旗謬計挖掘地道反為賊所<lb/>
<pb n="KR2c0012_WYG_121-3b"/>
　　　覺傷損士卒逆賊霍集占等出入庫車毫無知<lb/>
　　　覺及賊首逺遁又不領兵追捕迨來降囘人供<lb/>
　　　出知難掩飾始將順德訥㕘奏欺罔之罪尤為<lb/>
　　　重大又庫車頭目阿卜都克勒木潛逃所餘老<lb/>
　　　弱出降雅爾哈善猶未入城撫定領兵數月老<lb/>
　　　師糜餉失機僨事死不蔽辜應請<lb/>
　㫖將雅爾哈善即行正法以昭炯戒奏入<lb/>
　上諭大學士曰雅爾哈善以將軍征討囘部乃自進<lb/>
<pb n="KR2c0012_WYG_121-4a"/>
　　兵庫車以後種種玩悞乖張失機僨事為從前行<lb/>
　　師失律諸臣所未有是以將伊拏解來京自軍興<lb/>
　　以來問夜旁午事事皆朕親理委曲莫不悉知即<lb/>
　　其罪狀昭著亦不待再加鞫訊始抵於法實因伊<lb/>
　　貽悞軍國大事欲令大廷廣衆服刑示儆所以彰<lb/>
　　國憲而昭炯戒乃朕逐欵詰問伊雖一一俯首無<lb/>
　　辭而猶然靦面求活竟自舉達爾黨阿哈達哈之<lb/>
　　例冀以披甲効力豈知人世間不知羞恥之人竟<lb/>
<pb n="KR2c0012_WYG_121-4b"/>
　　有至於如此者試問伊獲罪情節與彼二人同乎<lb/>
　　即彼二人之從寛亦出於朕耳豈人臣所可示以<lb/>
　　為例乎則知伊之本心原出於怯懦延悞即使獲<lb/>
　　罪謂有例可援不失為曾作大臣之人仍然保守<lb/>
　　家業妻子耳此其心尚可問乎今據王公大臣等<lb/>
　　公同集訊合詞請㫖正法使雅爾哈善之罪尚有<lb/>
　　一綫可原朕固不因王公大臣等有此陳奏然後<lb/>
　　明正典刑似此萬難寛宥之人亦不待衆論僉同<lb/>
<pb n="KR2c0012_WYG_121-5a"/>
　　游移從事也且雅爾哈善之老師糜餉安坐縱賊<lb/>
　　前後情節俱係伊隨時自行奏報經朕一一親覽<lb/>
　　洞燭者其恇怯因循居心欺罔之處實難枚舉毋<lb/>
　　論沿途不能約束兵丁任意逃竄及聽信綠旗陋<lb/>
　　説輕挖地道傷損弁兵全無馭衆敵愾之道乃至<lb/>
　　身任閫師遇事髙居簡出對敵則藉稱憑髙瞭望<lb/>
　　並不親身督戰守壘之兵戒嚴數月亦不親往巡<lb/>
　　視及庫車頭目潛遁餘衆出降又不親往經理阿<lb/>
<pb n="KR2c0012_WYG_121-5b"/>
　　克蘇囘衆輸誠内附並不前往受降迨聞兆惠將<lb/>
　　至意慮分功始欲進發而卒又不果有一於此尚<lb/>
　　得謂之有人心者乎然其罪之最不可逭者一在<lb/>
　　霍集占竄入庫車則姑付之於不知且寛其西逸<lb/>
　　之路不至追捕又明知順德訥之玩賊養奸而不<lb/>
　　即㕘奏直至賽里木降人供出方以一奏諉罪一<lb/>
　　在庫車賊黨阿卜都克勒木等尚未盡去即不力<lb/>
　　督攻取授意順德訥有得一空城亦可報命之語<lb/>
<pb n="KR2c0012_WYG_121-6a"/>
　　則又屬何心乎此而不正其罪置國法於何地國<lb/>
　　家軍旅重寄凡在臣工無不當奮勇自効大臣中<lb/>
　　果有勤勞懋著者朕無不加以殊恩顯秩用示鼓<lb/>
　　勵若如雅爾哈善之貽悞至此實出情理之外總<lb/>
　　因前此永常筞楞玉保三人以道斃漏網未經解<lb/>
　　京明正典刑是以雅爾哈善一無忌憚乃至引達<lb/>
　　爾黨阿哈達哈之例以自處則為簧鼓之説者可<lb/>
　　知朕之執法為寛乎為嚴乎雅爾哈善罪案已定<lb/>
<pb n="KR2c0012_WYG_121-6b"/>
　　即再加之刑訊亦不過恬不知恥茍延旦夕耳朕<lb/>
　　實為衆愧之亦不忍再加刑訊矣著阿蘭泰達青<lb/>
　　阿㑹同法司前往監視將雅爾哈善即行正法夫<lb/>
　　信賞必罰乃人主用人行政之大權若不謹持成<lb/>
　　憲何以整肅軍紀此不得已之苦心王公大臣等<lb/>
　　當共體此意者朕亦無可引咎惟増憤懣而已將<lb/>
　　此宣諭知之<lb/>
　命賞侍衛德爾森保碩通銀各五十兩達呼里鏘喀<lb/>
<pb n="KR2c0012_WYG_121-7a"/>
　　　保岱三保銀各三十兩治裝馳驛前往西路軍<lb/>
　　　營<lb/>
　　　甲午<lb/>
　　　定邊右副將軍富德疏奏兵抵阿克蘇日期<lb/>
　　　富德奏言臣於十一月十一日自烏魯木齊起<lb/>
　　　程十二月十六日至阿克蘇舒赫德努三等於<lb/>
　　　本月初四日起程相隔不逺臣輕騎晝夜趲行<lb/>
　　　不過五六日即可追及其解送馬駝口糧等事<lb/>
<pb n="KR2c0012_WYG_121-7b"/>
　　　飭交副將定柱辦理臣即於十七日起程再臣<lb/>
　　　隨行之吉林馬甲綽卜泰久在軍前招降右部<lb/>
　　　哈薩克塔什罕囘人等頗屬効力請委署額外<lb/>
　　　驍騎校遇缺即補奏入報<lb/>
　聞<lb/>
　　　丙申<lb/>
　諭定邊將軍兆惠等辦理糧餉等事宜<lb/>
　上諭軍機大臣曰據清馥奏稱趕送軍需牛羊較米<lb/>
<pb n="KR2c0012_WYG_121-8a"/>
　　麫可省駝隻但滿洲索倫䝉古等習於肉食綠旗<lb/>
　　兵則不能至囘人米糧若多買則價必昻請於牛<lb/>
　　羊外仍將米麫銀兩減半運送等語所奏殊不曉<lb/>
　　事昨據舒赫德奏現備米糧牲隻已敷萬餘人兩<lb/>
　　月之食其陸續趲送之項計可支數月又多運銀<lb/>
　　兩緞布向囘人購辦斷無不能至六月之理至六<lb/>
　　月則自當竣事即再需數日新降各囘城種植亦<lb/>
　　已成熟足資接濟清馥並不詳籌熟計徒謂糧運<lb/>
<pb n="KR2c0012_WYG_121-8b"/>
　　艱難總無善策則一事亦不可行豈有因此撤兵<lb/>
　　之理似此空言無實轉致揺動衆心有何禆益已<lb/>
　　傳㫖申飭可傳諭兆惠等所有軍營糧餉仍照節<lb/>
　　次章程酌量辦理並將現在情形作速奏聞又<lb/>
　諭曰清馥奏稱北路喀爾喀䝉古等時將牛羊由游<lb/>
　　牧送至巴里坤貿易請派大員向喀爾喀及達里<lb/>
　　剛愛等處採買送往軍營等語軍興以來所購蒙<lb/>
　　古等牲隻頗多伊等一聞官買即非情願往往藏<lb/>
<pb n="KR2c0012_WYG_121-9a"/>
　　匿現在軍營口糧儘足應用所請可不必行或俟<lb/>
　　伊等與商民交易再向商民買取則轉運獲利來<lb/>
　　者必多陸續解送似尚有益但仍不可明示商民<lb/>
　　恐䝉古等妄生疑畏裹足不前可傳諭清馥妥協<lb/>
　　辦理再所奏因運送軍需取用商駝二十五隻毎<lb/>
　　隻折價銀二十兩等語恐未及伊等原值著再加<lb/>
　　銀三兩即行支給如己囘原籍可行文黄廷桂務<lb/>
　　將該商查出補給毋任胥役侵蝕<lb/>
<pb n="KR2c0012_WYG_121-9b"/>
　　　丁酉<lb/>
　　　㕘贊大臣舒赫德等疏奏和闐等城固守情形<lb/>
　　　舒赫德等奏言十二月十三日據侍衛齊凌扎<lb/>
　　　卜噶布舒散秩大臣伯克鄂對等報稱逆賊霍<lb/>
　　　集占遣賊黨阿卜都克勒木等六百餘人自十<lb/>
　　　一月二十六日以後往來和闐之額里齊哈喇<lb/>
　　　哈什等處侵犯城池搶刼村堡現同衆伯克等<lb/>
　　　悉力拒守擊退賊衆將陣亡得傷官兵職名及<lb/>
<pb n="KR2c0012_WYG_121-10a"/>
　　　額里齊等六城大小伯克職名戸口糧石牲隻<lb/>
　　　數目開單呈報臣等移咨齊凌扎卜等令其同<lb/>
　　　心固守以待援兵嗣後情形即報知阿克蘇辦<lb/>
　　　事大臣永貴等具奏謹將臣等咨文及原文二<lb/>
　　　件繕錄進<lb/>
　　呈奏入<lb/>
　上諭軍機大臣曰據舒赫德等奏稱侍衛齊凌扎卜<lb/>
　　噶布舒散秩大臣伯克鄂對等安撫和闐等六城<lb/>
<pb n="KR2c0012_WYG_121-10b"/>
　　擊敗霍集占所遣賊黨等語齊凌扎卜等奮勉効<lb/>
　　力深屬可嘉伯克鄂對近已加恩賞給公品級著<lb/>
　　賞銀一百兩仍交部議敘齊凌扎卜賜號穆爾德<lb/>
　　木圖巴圖魯賞銀一百兩噶布舒賞銀五十兩俱<lb/>
　　授為二等侍衛陣亡之察哈爾奬賞藍翎侍衛鄂<lb/>
　　博得傷之索倫署防禦布特木濟馬甲那蘇圖俱<lb/>
　　著交部照例分别議敘議卹得傷之囘兵等著交<lb/>
　　將軍兆惠酌量賞給以示鼓勵又<lb/>
<pb n="KR2c0012_WYG_121-11a"/>
　諭曰侍衛齊凌扎卜等據伯克阿什黙特阿卜都哈<lb/>
　　里克等將和闐等六城大小伯克職名戸口糧石<lb/>
　　牲隻數目列單呈報誠悃可嘉著賞給伯克等大<lb/>
　　荷包各一對阿什黙特阿布都哈里克俱著賞給<lb/>
　　三品職銜戴孔雀翎其餘伯克等有應賞品級者<lb/>
　　著兆惠等查明具奏其防守丕雅勒瑪卡倫之喀<lb/>
　　爾喀衮楚克囘人伊斯邁拉和卓偵探賊信之索<lb/>
　　倫布特木濟領催烏巴什囘人愛達爾等亦酌量<lb/>
<pb n="KR2c0012_WYG_121-11b"/>
　　賞給鼓勵其囘人薩里克聞係霍集占妻父今遣<lb/>
　　人誘脅額里齊哈喇哈什等城伯克等殊屬可惡<lb/>
　　併傳諭兆惠等將薩里克務行拏獲解京勿致兔<lb/>
　　脱<lb/>
　命四川總督開泰協辦陜甘事務<lb/>
　上諭大學士曰黄廷桂偶感風寒尚需調治現在軍<lb/>
　　需𦂳要著開泰馳驛前往協同辦理俟黄廷桂病<lb/>
　　體痊愈開泰即由該處仍囘四川總督之任<lb/>
<pb n="KR2c0012_WYG_121-12a"/>
　　　己亥<lb/>
　恩卹故大學士伯陜甘總督黄廷桂<lb/>
　上諭大學士曰大學士伯管陜甘總督黄廷桂忠誠<lb/>
　　敏達幹練老成厯任封疆勤勞懋著西陲用兵以<lb/>
　　來籌辦軍需備極勞瘁一切規畫機宜動與朕心<lb/>
　　脗合數年來轉運糧馬事事精詳妥協毫不累民<lb/>
　　内地不知有軍興之費厥功甚鉅倚毗方深是用<lb/>
　　疊加寵錫晉爵賜金以彰勞績昨據蔣炳奏伊在<lb/>
<pb n="KR2c0012_WYG_121-12b"/>
　　涼州偶感風寒力疾視事舊恙増劇即命福隆安<lb/>
　　同御醫馳驛前往診視以冀速痊遽聞溘逝深為<lb/>
　　震悼覽其遺疏當彌留之際尚拳拳以西師垂竣<lb/>
　　籌辦軍儲為念益見體國奉公赤忱罔斁不知聲<lb/>
　　與涕俱難以自禁即著福隆安前往奠醊賞銀一<lb/>
　　萬兩交地方官料理喪事並准入祀賢良祠其伯<lb/>
　　爵即令伊子承襲所有應得卹典仍著該部察例<lb/>
　　具奏又<lb/>
<pb n="KR2c0012_WYG_121-13a"/>
　諭曰故大學士伯總督黄廷桂現已降㫖賞賜銀兩<lb/>
　　令該省地方官經紀其喪靈柩起程時所過地方<lb/>
　　文武員弁俱著出城奠醊并派員沿途加意照料<lb/>
　　䕶送囘京<lb/>
　　　辛丑<lb/>
　授甘肅巡撫吳達善為陜甘總督<lb/>
　上諭大學士曰陜甘總督員缺著吳達善補授甘肅<lb/>
　　巡撫員缺著明德補授吳達善未到之前總督印<lb/>
<pb n="KR2c0012_WYG_121-13b"/>
　　務即著明德暫行䕶理<lb/>
　命陞賞䕶送漠咱帊爾之藍翎侍衛闗達色等<lb/>
　上諭軍機大臣曰藍翎侍衛闗達色前鋒索諾木扎<lb/>
　　卜䕶送漠咱帊爾來京甚屬奮勉著授闗達色為<lb/>
　　三等侍衛索諾木扎卜為藍翎侍衛索諾木扎卜<lb/>
　　仍賞銀三十兩前往右衛休息數日由彼迎候漠<lb/>
　　咱帊爾䕶送囘伊所部囘京之日賞給官房數間<lb/>
　　令其居住<lb/>
<pb n="KR2c0012_WYG_121-14a"/>
　　　壬寅<lb/>
　諭定邊將軍兆惠等通信布魯特事宜<lb/>
　上諭軍機大臣曰據玉素富奏稱遣往布魯特之侍<lb/>
　　衛布占泰轉囘伊於十一月十八日至布魯特邊<lb/>
　　界之阿特巴什聞逆賊霍集占差人請兵即向車<lb/>
　　里克齊之子策里木伯特議擒賊黨并派兵協𠞰<lb/>
　　據告稱伊等游牧係明伊勒哈辦理及前往曉示<lb/>
　　又據稱來人已經逃走游牧人少不便調發欲往<lb/>
<pb n="KR2c0012_WYG_121-14b"/>
　　瑪木特瑚里處因嶺雪甚大難於行走等語據布<lb/>
　　占泰所告是布魯特人等並未出兵前搶掠喀什<lb/>
　　噶爾所屬之英噶薩爾城係何處之兵可傳諭兆<lb/>
　　惠等訪察遇便奏聞再逆賊霍集占等若尚未擒<lb/>
　　獲需布魯特協助即傳㫖曉示車里克齊等以霍<lb/>
　　集占倘逃至爾處自當縳獻或需爾等協助亦當<lb/>
　　乗大兵威勢多所俘獲且可雪前仇車里克齊入<lb/>
　　覲遄歸亦諭清馥定長等於巴里坤一路留心傳<lb/>
<pb n="KR2c0012_WYG_121-15a"/>
　　㫖并將伊等言語若何作速奏聞<lb/>
　　　癸夘<lb/>
　諭甘肅巡撫明德等解送馬匹事宜<lb/>
　上諭軍機大臣曰吳達善補授總督用明德為甘肅<lb/>
　　巡撫自應感激朕恩一切盡心辦理現在軍需孔<lb/>
　　亟吳達善尚未到任凡糧餉馬駝器械何一不當<lb/>
　　籌畫昨據官長保等奏報選派達什達瓦兵丁五<lb/>
　　百名於本月初十日至拜達里克擬由烏里雅蘇<lb/>
<pb n="KR2c0012_WYG_121-15b"/>
　　台取道徑往烏魯木齊前抵阿克蘇等語現在涼<lb/>
　　州解送馬匹俱由巴里坤前往官長保即由哈卜<lb/>
　　塔克拜塔克前赴巴里坤收領馬匹送至阿克蘇<lb/>
　　此項馬匹曾派副都統富景伊柱解送伊等亦前<lb/>
　　往巴里坤候官長保到日會同商辦即行起程俱<lb/>
　　著傳諭知之<lb/>
　諭陜甘將軍提鎮等奮勉協辦軍需<lb/>
　上諭軍機大臣曰現在進𠞰葉爾羌糧餉馬匹最闗<lb/>
<pb n="KR2c0012_WYG_121-16a"/>
　　𦂳要前經黄廷桂董率綜理不遺餘力籌畫始有<lb/>
　　成規今印務交明德接管已傳諭令其實心實力<lb/>
　　遵循妥辦但各該將軍提督總兵等向因黄廷桂<lb/>
　　調度諸務就緒倘明德接管或稍有因循推諉及<lb/>
　　各分畛域不能彼此協力襄事則伊等罪由自取<lb/>
　　恐難曲貸著通行傳諭伊等俱係大員一切軍需<lb/>
　　經明德督飭辦理者仍如黄廷桂存日共相奮勉<lb/>
　　以濟軍務毋以玩悞取咎<lb/>
<pb n="KR2c0012_WYG_121-16b"/>
　　　甲辰<lb/>
　諭派出備𠞰綠旗官兵駐吐魯番聽調<lb/>
　上諭軍機大臣曰吳達善奏稱現調綠旗兵五千名<lb/>
　　俟至吐魯番㑹同定長等酌議挑選調撥再照例<lb/>
　　支給賞銀等語著傳諭定長等此次派出兵丁五<lb/>
　　千名專備五月進𠞰之用伊等暫駐吐魯番聽候<lb/>
　　將軍兆惠調撥若派令進𠞰定長等即照例給賞<lb/>
　　起程或軍前不需調用即令其屯田不必照進𠞰<lb/>
<pb n="KR2c0012_WYG_121-17a"/>
　　兵丁之例亦傳諭兆惠知之<lb/>
　諭三等侍衛達爾黨阿等搜捕藏匿賊黨<lb/>
　上諭軍機大臣曰昨命官長保等帶領達什達瓦兵<lb/>
　　丁五百名至巴里坤同富景伊柱䕶送馬匹前往<lb/>
　　阿克蘇可傳諭達爾黨阿哈達哈伊等所領西安<lb/>
　　滿洲兵二千名亦前往巴里坤㑹同官長保等行<lb/>
　　走計此時阿克蘇前進之兵已抵葉爾羌㑹合將<lb/>
　　軍等擒獲賊首但賊衆敗走必分道逃匿而從逆<lb/>
<pb n="KR2c0012_WYG_121-17b"/>
　　之沙喇斯瑪呼斯等或未能盡𠞰偷越山嶺仍囘<lb/>
　　舊游牧藏匿致侵擾屯田處所亦未可定達爾黨<lb/>
　　阿等當詢問熟識路徑之厄魯特於幽僻可藏之<lb/>
　　地俱派兵捜捕遇有賊黨盡行𠞰除俾地方永逺<lb/>
　　寧謐亦傳諭兆惠知之<lb/>
　　　丙午<lb/>
　　　哈薩克阿布勒瑪木比特阿布賚等所遣使臣<lb/>
　　　俄羅斯蘇爾統等來朝<lb/>
<pb n="KR2c0012_WYG_121-18a"/>
　上御正大光明殿俄羅斯蘇爾統等行禮畢<lb/>
　命坐<lb/>
　賜茶是晚於山髙水長<lb/>
　賜觀火戲<lb/>
　　　阿克蘇辦事侍郎永貴等疏奏和闐烏什各城<lb/>
　　　信息<lb/>
　　　永貴等奏言十二月二十日侍衛齊凌扎卜噶<lb/>
　　　布舒納爾布散秩大臣鄂對等報稱自葉爾羌<lb/>
<pb n="KR2c0012_WYG_121-18b"/>
　　　前來賊黨鄂斯璊塞頗爾等領衆六百於十一<lb/>
　　　月二十六日至哈喇哈什額里齊中間屯駐屢<lb/>
　　　次攻城因兩處騎兵共五十餘名不能互相䇿<lb/>
　　　應聞賊有往葉爾羌添兵之信請調發騎兵數<lb/>
　　　百名以壯聲援等語臣等行文烏什之貝子玉<lb/>
　　　素富得馬二十匹副將定柱在阿克蘇得馬四<lb/>
　　　十匹尚不敷用擬於哈宻續送軍營馬一千餘<lb/>
　　　匹内酌量扣辦將來黄廷桂續辦馬三千匹至<lb/>
<pb n="KR2c0012_WYG_121-19a"/>
　　　阿克蘇時應請扣留一千匹以備調撥又十二<lb/>
　　　月二十四日阿克蘇伯克博羅特等告稱本月<lb/>
　　　二十日阿克蘇西南之克勒費音被賊掠去四<lb/>
　　　人内一人呼圖魯克得脱識賊人宻爾托遜即<lb/>
　　　克勒費音之人從賊往喀什噶爾其母尚居原<lb/>
　　　處擒來詰問據供伊子隨波羅泥都圖取烏什<lb/>
　　　差來探聽等語臣等曉示各城以賊人未知大<lb/>
　　　兵陸續進發妄行生事自可計日𠞰除一面逺<lb/>
<pb n="KR2c0012_WYG_121-19b"/>
　　　設卡倫瞭望并行文玉素富預作准備并將宻<lb/>
　　　爾托遜之母即行正法奏入<lb/>
　上諭軍機大臣曰永貴等奏稱賊黨鄂斯璊塞頗爾<lb/>
　　阻截額里齊哈喇哈什要路請派馬兵數百名協<lb/>
　　𠞰又稱波羅泥都有圖取烏什之信等語烏什距<lb/>
　　阿克蘇頗近駐兵亦少賊人欲圖攻取之言雖未<lb/>
　　可全信而安撫囘衆防守城池自屬要務内地續<lb/>
　　送馬匹到日自應酌量扣留派兵發往至和闐前<lb/>
<pb n="KR2c0012_WYG_121-20a"/>
　　已派兵五百名若尚未起程且先發往烏什或賊<lb/>
　　人來信係屬虚傳再往和闐防守可也<lb/>
　　　㕘贊大臣阿里衮疏奏自阿克蘇起程日期<lb/>
　　　阿里衮奏言臣押送馬駝於十二月二十五日<lb/>
　　　至阿克蘇計馬二千匹尚可趲行者一千八百<lb/>
　　　有奇駝七百五十隻可趲行者七百二十隻有<lb/>
　　　奇餘即於阿克蘇牧放備用臣與副都統鄂博<lb/>
　　　什等領兵六百餘名辦給行糧即於二十六日<lb/>
<pb n="KR2c0012_WYG_121-20b"/>
　　　起程奏入報<lb/>
　聞<lb/>
　　　丁未<lb/>
　勅諭布魯特車里克齊等協擒逃賊事宜<lb/>
　皇帝勅諭布魯特車里克齊等近據將軍大臣等奏<lb/>
　　稱差往爾等㳺牧之侍衛布占泰曾見爾策里木<lb/>
　　伯特及明伊勒哈等知爾等游牧人少且牧放牲<lb/>
　　隻又值冬寒雪大不能發兵等語朕洞悉情形已<lb/>
<pb n="KR2c0012_WYG_121-21a"/>
　　降㫖傳諭爾等以極邊藩部慕義歸誠特欲共享<lb/>
　　安樂且將軍大臣此時應已成功爾等派兵與否<lb/>
　　無甚闗係但逆賊波羅泥都霍集占及附和之囘<lb/>
　　人厄魯特等為大兵攻𠞰有逃入爾等游牧者務<lb/>
　　將著名首惡查拏縳送即可見感恩効力之忱朕<lb/>
　　必重加恩賞又近差往右部哈薩克之章京納旺<lb/>
　　等帶領使臣入覲途遇爾布魯特喀喇巴圖等差<lb/>
　　往哈薩克之巴爾瑚圖告云厄魯特哈薩克錫喇<lb/>
<pb n="KR2c0012_WYG_121-21b"/>
　　挈眷屬二十餘人逃入爾布魯特之薩雅克薩喇<lb/>
　　巴噶什鄂拓克等語哈薩克錫喇係負恩背叛之<lb/>
　　賊不可寛宥者今逃入爾等游牧似屬實情爾等<lb/>
　　自應曉示該鄂拓克人等將逃賊夫婦即行拏送<lb/>
　　其屬人不妨存留爾車里克齊等奉到諭㫖即酌<lb/>
　　量該鄂拓克距爾等游牧逺近或親往查拏或令<lb/>
　　其擒送并傳示云若復如前隱匿則將軍大臣等<lb/>
　　領兵親往搜捕該鄂拓克必致驚擾惟速為擒送<lb/>
<pb n="KR2c0012_WYG_121-22a"/>
　　軍營將軍等奏聞定邀厚賞再我大兵昨進勦逆<lb/>
　　囘傳聞爾布魯特人等曽搶掠喀什噶爾之英噶<lb/>
　　薩爾城波羅泥都轉回救應今爾游牧並無發兵<lb/>
　　之説則此舉又係何人我兵正在攻取賊城此等<lb/>
　　布魯特發兵搶掠以分賊勢甚屬可嘉朕欲加恩<lb/>
　　奬勵爾等亦查明具奏此等布魯特皆爾同類伊<lb/>
　　受朕恩爾等亦與有榮施也爾等其據實繕寫奏<lb/>
　　章交沿途所遇駐劄大臣即為轉奏特諭又<lb/>
<pb n="KR2c0012_WYG_121-22b"/>
　諭軍機大臣曰勅諭布魯特車里克齊等之㫖著傳<lb/>
　　諭清馥即轉交車里克齊如有回奏即由臺站馳<lb/>
　　遞若伊等業自巴里坤起程清馥處即由臺站速<lb/>
　　行馳遞取其回奏轉奏<lb/>
　諭三等侍衛達爾黨阿等辦理續送馬匹<lb/>
　上諭軍機大臣曰據富景等奏稱涼州送馬二萬三<lb/>
　　千匹於二月下旬可至巴里坤西安滿洲兵亦於<lb/>
　　二月初旬可到等語此項兵丁馬匹全抵巴里坤<lb/>
<pb n="KR2c0012_WYG_121-23a"/>
　　後計三月初旬始行進發及至阿克蘇則前進官<lb/>
　　兵早已㑹合成功因傳諭兆惠酌量需用與否如<lb/>
　　不需用即行文知㑹將兵丁撤囘其馬匹留巴里<lb/>
　　坤牧放可傳諭達爾黨阿等若接到將軍撤兵之<lb/>
　　信所有官兵即用原來車輛馬匹乗載轉回將趕<lb/>
　　送馬匹交與清馥令其加意牧放備用不可沿途<lb/>
　　更换乗騎以致疲乏俱著傳諭知之<lb/>
　　　㕘贊大臣舒赫德等疏奏沿途詢問情形<lb/>
<pb n="KR2c0012_WYG_121-23b"/>
　　　舒赫德等奏言臣等進兵以來十二月十八日<lb/>
　　　至巴爾楚克收囘索倫兵丁科濶勒岱阿拉善<lb/>
　　　察罕察哈爾喇什扎卜博爾啟四人據稱隨將<lb/>
　　　軍納穆扎爾等進兵被傷藏匿尋覔大營不得<lb/>
　　　沿途再遇賊人十餘同來六人内兩察哈爾被<lb/>
　　　擒又數次遇見步行之嗎哈沁等語臣等恐係<lb/>
　　　賊人偵探我兵問之總管噶岱黙特據稱霍集<lb/>
　　　占等將沿途卡倫撤囘此等囘人皆從前埋藏<lb/>
<pb n="KR2c0012_WYG_121-24a"/>
　　　糧食遺棄什物者今暫來尋覔耳查兆惠進兵<lb/>
　　　之路水草原屬平常又經踐踏及賊人燒燬臣<lb/>
　　　等沿途詢問嚮𨗳等於二十日渡葉爾羌河二<lb/>
　　　十一日至額爾吉斯距軍營約八九日程期臣<lb/>
　　　愛隆阿曾經行走同噶岱黙特為前隊捉生詢<lb/>
　　　問至巴爾楚克係通葉爾羌喀什噶爾總路岐<lb/>
　　　途錯出此外若安設臺站恐被賊搶奪因於相<lb/>
　　　去九十里之亨喇克以五十人設一臺有軍營<lb/>
<pb n="KR2c0012_WYG_121-24b"/>
　　　要事專差馳送不過五六日可至俟富德前來<lb/>
　　　應否再行安設酌量辦理奏入<lb/>
　上諭軍機大臣曰舒赫德奏稱路遇隨納穆扎爾進<lb/>
　　兵之索倫阿拉善等被傷兵丁覔路轉囘殊屬可<lb/>
　　憫著將軍大臣等酌量賞給將來我兵會合若擒<lb/>
　　獲霍集占等固稱竣事即使渠魁逃遁而回城盡<lb/>
　　皆收服亦無難追襲惟一時不能就緒必暫回阿<lb/>
　　克蘇則往返有需時日因思和闐各城去葉爾羌<lb/>
<pb n="KR2c0012_WYG_121-25a"/>
　　頗近米榖有資且當賊人逃走之路或就近駐劄<lb/>
　　和闐整頓兵馬再圖大舉似屬長策可傳諭兆惠<lb/>
　　富德舒赫德等酌量情形㑹議具奏<lb/>
　諭阿克蘇辦事侍郎永貴賞給兵丁衣履事宜<lb/>
　上諭軍機大臣曰據蔣炳奏稱永貴咨取藍白布各<lb/>
　　八九千疋及針線等物辦送哈宻轉解庫車阿克<lb/>
　　蘇等處備賞兵丁等語兵丁衣履殘敝官為辦給<lb/>
　　事理宜然但軍營効力各兵自應一體恩恤若擇<lb/>
<pb n="KR2c0012_WYG_121-25b"/>
　　其衣履殘敝者始行賞給即非均平之道或有情<lb/>
　　願支領於鹽菜銀内坐扣還項尚屬可行惟不可<lb/>
　　令其現交銀兩可傳諭永貴所辦賞項是否向有<lb/>
　　成例及作何分賞之處聲明具奏<lb/>
　勅諭巴里坤辦事布政使清馥酌辦哈薩克使臣馬<lb/>
　　　駝<lb/>
　上諭軍機大臣曰據清馥奏稱辦理右部哈薩克使<lb/>
　　臣起程計䭾載賜物衣裝及䕶送官兵口糧共需<lb/>
<pb n="KR2c0012_WYG_121-26a"/>
　　駝九十隻又支給官兵使臣等每人馬二匹共需<lb/>
　　馬一百三十餘匹等語所辦又屬錯悞哈薩克布<lb/>
　　魯特人等原有騎來馬駝至巴里坤存留牧養始<lb/>
　　從臺站更换赴京歸程之時仍應换給伊等乗騎<lb/>
　　若因其初次入覲酌量添備亦應明白曉示令入<lb/>
　　伊本境後即為發回何必盡從官辦伊等係極邊<lb/>
　　藩部惟利是圖若不定以章程則自此來者日多<lb/>
　　何以供給從前準噶爾來使回巢亦俱送至巴里<lb/>
<pb n="KR2c0012_WYG_121-26b"/>
　　坤即更换原來牲隻並無官辦之例況此等請安<lb/>
　　之微末人等乎清馥特聞知伊等到京後朕加恩<lb/>
　　宴賚即如此辦理殊屬外任習氣可傳諭清馥曉<lb/>
　　示哈薩克人等以官辦原無成例特因爾等初次<lb/>
　　入覲酌量辦給嗣後只於巴里坤更换原來騎䭾<lb/>
　　此項官馬駝至爾等境内時即交䕶送官兵等帶<lb/>
　　回仍將如何添辦飭交之處具奏若此時業已辦<lb/>
　　理起程即著定長照此曉示并飭知䕶送之侍衛<lb/>
<pb n="KR2c0012_WYG_121-27a"/>
　　官員<lb/>
　　　庚戌<lb/>
　　　陜甘總督吳達善疏奏自哈宻馳回甘肅日期<lb/>
　　　吳達善奏言正月十八日據布政使蔣炳報知<lb/>
　　　大學士伯總督黄廷桂於正月十一日病故伏<lb/>
　　　查現在滿兵陸續出闗所調文武各官在甘州<lb/>
　　　涼州等處飼秣馬匹正需挑驗起解且恐沿途<lb/>
　　　供給官兵各員或聞督臣之信稍有懈弛臣隨<lb/>
<pb n="KR2c0012_WYG_121-27b"/>
　　　將哈宻事務交五吉辦理即馳回甘肅查辦一<lb/>
　　　切俟新督臣到時仍往哈宻辦事奏入得<lb/>
　㫖汝此來甚是汝材器聲望實不及黄廷桂但若用<lb/>
　　新人恐更不如汝熟路也故不得已即用汝為總<lb/>
　　督汝其勉之但須實心實力效黄廷桂之居心行<lb/>
　　事或能勝任亦未可知有黄廷桂在實可慰西顧<lb/>
　　内地之憂一心專辦軍務今將並繫懷甘陜于寤<lb/>
　　寐也汝知朕一片苦衷感發天良不存顧己之念<lb/>
<pb n="KR2c0012_WYG_121-28a"/>
　　或不負任用之意然此際所最要者莫如鎮靜若<lb/>
　　無事不然屬員見汝底裏稍形竭蹶悞事不淺勉<lb/>
　　之勉之<lb/>
　　　辛亥<lb/>
　命喀爾喀親王桑寨多爾濟採買馬駝<lb/>
　上諭軍機大臣曰烏里雅蘇臺軍營馬駝近年需用<lb/>
　　之處雖較前頗少但該處來往各部落人等甚多<lb/>
　　且軍營坐卡各差仍需馬駝備用著交桑寨多爾<lb/>
<pb n="KR2c0012_WYG_121-28b"/>
　　濟於喀爾喀庫倫地方採買馬匹駝隻約二三千<lb/>
　　照依官價給銀由内部撥解<lb/>
　　　二月壬子朔<lb/>
　諭定邊左副將軍成衮扎布等酌量留撤北路官兵<lb/>
　上諭軍機大臣曰成衮扎布等奏稱北路所有索倫<lb/>
　　兵六百餘名察哈爾兵九百餘名請交營總舒都<lb/>
　　勒副都統職銜栢起等照例給予口糧陸續遣回<lb/>
　　游牧所留滿洲喀爾喀綠旗兵一千三百名以八<lb/>
<pb n="KR2c0012_WYG_121-29a"/>
　　百名看守烏里雅蘇台塔米爾倉庫以五百名駐<lb/>
　　創布延圖等語北路現在無事兵丁在外年久索<lb/>
　　倫察哈爾兵著照所奏撤回游牧布延圖無庸駐<lb/>
　　兵五百著留三百看守倉庫其看守烏里雅蘇台<lb/>
　　塔米爾倉庫之兵丁八百名著留六百各撤二百<lb/>
　　名即同索倫察哈爾兵遣回原處布延圖兵丁亦<lb/>
　　係暫駐今嵗回部事竣即行撤回<lb/>
　　　駐劄闢展副都統定長等疏奏移設臺站<lb/>
<pb n="KR2c0012_WYG_121-29b"/>
　　　定長等奏言去年三月内大兵前進自托克三<lb/>
　　　取道伊拉里克博爾圖嶺過哈喇沙爾至庫車<lb/>
　　　安設臺站經兆惠富德等以嶺髙雪大地多戈<lb/>
　　　壁應行移駐咨行又准永貴咨與阿里衮相㑹<lb/>
　　　時據稱由素巴什帶領馬駝尚不甚險且有水<lb/>
　　　草等語臣等即向吐魯番公素賚滿咨取熟識<lb/>
　　　路徑回人同遊擊達色等查勘得由托克三之<lb/>
　　　南素巴什一帶共設臺站五處可通特伯勒固<lb/>
<pb n="KR2c0012_WYG_121-30a"/>
　　　臺站内素巴什庫木什阿哈瑪烏什阿克坦三<lb/>
　　　處尚多水草阿克布拉克一處有駝隻可食之<lb/>
　　　草惟額爾吉齊一處無水因於山中掘得一泉<lb/>
　　　可供臺站人馬之用請將博爾圖嶺阿咱罕布<lb/>
　　　拉克和斯特勒克塔塔爾察罕通曲輝等臺站<lb/>
　　　撤回改駐謹繪圖恭呈<lb/>
　御覽再寧古塔兵丁雅呼係前從準噶爾脱出居住<lb/>
　　　安西之人今帶領哈薩克人等貿易事竣或遣<lb/>
<pb n="KR2c0012_WYG_121-30b"/>
　　　往軍營或令其進京應請<lb/>
　㫖遵行奏入得<lb/>
　㫖臺站自應留心查辦雅呼著送京發回原旗<lb/>
　　　癸丑<lb/>
　諭陜甘總督吳達善等辦送軍營馬匹牲隻事宜<lb/>
　上諭軍機大臣曰據明德奏稱前任督臣黄廷桂奏<lb/>
　　明撥解阿克蘇馬一萬六千匹辦給西安滿洲兵<lb/>
　　及達什達瓦兵丁馬七千匹送馬大臣官兵乗騎<lb/>
<pb n="KR2c0012_WYG_121-31a"/>
　　三百五十匹俱挑選齊全擬交代總督印務後即<lb/>
　　馳赴口外嚴加督察又阿拉善郡王羅卜藏多爾<lb/>
　　濟捐輸羊五千隻送至鎮番縣業經收領等語又<lb/>
　　據巴爾品等奏稱於鄂爾多斯扎薩克購得牛三<lb/>
　　千頭羊四萬隻山羊八千隻貝勒齊旺班珠爾等<lb/>
　　捐輸牛一千餘頭羊五千餘隻請親身送至寧夏<lb/>
　　等語軍營馬匹牲隻所闗𦂳要現在得馬二萬三<lb/>
　　千匹牛四千餘頭羊五萬三千餘隻從前黄廷桂<lb/>
<pb n="KR2c0012_WYG_121-31b"/>
　　辦解軍需悉心籌畫以故屬員奉法毫無貽悞可<lb/>
　　傳諭吳達善等循照成規加意辦理定長永貴等<lb/>
　　接辦轉解亦宜一體勤慎郡王羅卜藏多爾濟未<lb/>
　　奉購辦之㫖即願捐輸羊隻著加恩賞給大緞六<lb/>
　　端大荷包一對小荷包六個齊旺班珠爾請將採<lb/>
　　買捐輸牲隻親身解送著加恩賞戴三眼翎仍賞<lb/>
　　大緞四端伊等捐輸牲隻俱著給與價值至所送<lb/>
　　牲隻合之運往口糧及屯田收穫榖石已足敷軍<lb/>
<pb n="KR2c0012_WYG_121-32a"/>
　　營官兵一嵗之用毋庸另行籌辦俱各傳諭知之<lb/>
　命賞給哈薩克使人俄羅斯蘇爾統銀二百兩多遂<lb/>
　　巴圖魯阿克塔木伯爾氐巴圖魯銀各一百五十<lb/>
　　兩車里克齊等四人銀各一百兩伊氐等十八人<lb/>
　　及隨僕三人銀各五十兩<lb/>
　　　陜甘總督吳達善疏奏哈宻防兵懇請留班<lb/>
　　　吳達善奏言查哈宻防兵例係二年一换於四<lb/>
　　　八月交班今據署總兵素昌阿呈報該防兵等<lb/>
<pb n="KR2c0012_WYG_121-32b"/>
　　　因四月班期在邇現在大兵進𠞰及押運屯田<lb/>
　　　需兵甚多伊等未能効力疆塲情願告駐一班<lb/>
　　　稍抒報効之忱籲請懇切自應俯順兵情准其<lb/>
　　　留防如䝉<lb/>
　俞允請照换防之例支給整裝俸賞以示體恤奏入<lb/>
　　　報<lb/>
　聞<lb/>
平定準噶爾方略正編卷六十七<lb/>
</p>
<p>
</p>
  </div>
</body>
</text>
</TEI>
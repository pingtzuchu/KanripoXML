<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_031-1a"/>
欽定四庫全書<lb/>
平定準噶爾方略前編卷三十一<lb/>
　　　雍正十年秋八月庚午<lb/>
　　　巴勒布國雅木布葉楞庫庫木三汗遣使入貢<lb/>
頒敇賞賚有差<lb/>
　　　辦理藏務侍郎僧格等奏言巴勒布國雅木布<lb/>
　　　葉楞庫庫木三汗居西藏極邊萬里之外未嘗<lb/>
　　　與中國通今慕<lb/>
<pb n="KR2c0012_WYG_031-1b"/>
皇帝至德遣使入貢方物辭意誠懇請令來使至京朝<lb/>
見辦理軍機大臣等議曰天寒道逺使臣往返計二年<lb/>
　　　程應令僧格等宣布<lb/>
皇上惠恤逺人之意轉諭來使令其旋歸並加賞賚給<lb/>
　　　與馬匹更換俾得從容啟行奏入<lb/>
上從之<lb/>
敇諭巴勒布國雅木布葉楞庫庫木三汗曰據爾等奏<lb/>
　稱從前不知内地禮儀未遂觀光之志今遣使朝覲<lb/>
<pb n="KR2c0012_WYG_031-2a"/>
　恭請訓諭進貢之物不多略盡恭敬之忱等語朕為<lb/>
　天下主一視同仁爾等汗越在邊逺自古未通華夏<lb/>
　慕朕仁化萬里輸誠朕甚嘉恱所進方物悉已收納<lb/>
　第念道路遥逺往返艱難爾使臣即由西藏遣回爾<lb/>
　等汗但與西藏貝勒頗羅鼐協力和衷維持黄教以<lb/>
　副朕普育羣生之至意特賜緞疋玻璃磁器各種一<lb/>
　併發往<lb/>
　　　癸酉<lb/>
<pb n="KR2c0012_WYG_031-2b"/>
　　　北路副將軍王丹津多爾濟額駙策凌等大敗<lb/>
　　　賊人於額爾得尼招<lb/>
上命大學士鄂爾泰等於西路阿濟一帶發兵截之<lb/>
　　　丹津多爾濟策凌奏言臣等奉大將軍王錫保<lb/>
　　　派調令率滿洲䝉古索倫喀爾喀等兵二萬追<lb/>
　　　擊準噶爾逆賊八月初五日臣等至額爾得尼<lb/>
　　　招見賊兵與賊戰十餘遇賊且戰且却日暮抵<lb/>
　　　大山梁一面偪水戰益酣殺賊萬餘尸滿山谷<lb/>
<pb n="KR2c0012_WYG_031-3a"/>
　　　河流盡赤餘賊悉負傷大奔所獲器械駝馬牛<lb/>
　　　羊無算現在賊沿鄂爾昆上游向推河而逃臣<lb/>
　　　等身率大兵即日自額爾得尼招發尋賊敗蹤<lb/>
　　　跡窮追進𠞰奏入<lb/>
上諭辦理軍機大臣等曰據王丹津多爾濟等報稱八<lb/>
　月初五日在額爾得尼招地方我兵與賊人交戰賊<lb/>
　衆大敗由鄂爾昆之上游向推河逃遁而去等語可<lb/>
　將原摺録寄大學士鄂爾泰署大將軍查郎阿知之<lb/>
<pb n="KR2c0012_WYG_031-3b"/>
　賊人既由西爾哈淖爾投阿爾台而去若遇雪阻截<lb/>
　必向阿濟一帶潛行向巴里坤以覔生路大學士鄂<lb/>
　爾泰等速將北路得勝情由寄知巴里坤軍營令其<lb/>
　於阿濟要隘之處派兵堵截毋得疎忽再者木壘大<lb/>
　兵撤回之時賊人或於中途窺伺或潛襲我軍之後<lb/>
　務須加意防範至於巴里坤乃根本之地亦須計算<lb/>
　萬全俱著大學士鄂爾泰等就近妥協籌畫<lb/>
　　　參贊内大臣侯馬蘭泰奏報敗賊於西爾哈招<lb/>
<pb n="KR2c0012_WYG_031-4a"/>
　　　馬蘭泰奏言八月初九日賊兵二千來犯西爾<lb/>
　　　哈招臣親選兵一千與副都統費雅思哈土黙<lb/>
　　　特總管珠瑚岱喀爾喀協理台吉遜都卜率之<lb/>
　　　出城迎擊賊兵大敗斬賊百餘所獲器械無算<lb/>
　　　次日追至那壘郭勒賊乘夜遁走即檄知綏逺<lb/>
　　　將軍馬爾賽並報大將軍順承親王訖奏入報<lb/>
聞<lb/>
　　　乙亥<lb/>
<pb n="KR2c0012_WYG_031-4b"/>
命革副將軍劉世明職効力贖罪<lb/>
上諭辦理軍機大臣等曰劉世明由侍衛之職朕加恩<lb/>
　用至總兵提督伊在提鎮任内居官尚好是以用為<lb/>
　福建巡撫陞授總督上年西路領兵需人朕念伊熟<lb/>
　悉邊地情形特召來京命為副將軍授以巴里坤領<lb/>
　兵之重任料伊受朕深恩必思黽勉宣力為將弁之<lb/>
　表率豈知伊茍且瞻顧退縮不前全無奮勵振興之<lb/>
　氣既忝職任重負國恩著革職交與署大將軍查郎<lb/>
<pb n="KR2c0012_WYG_031-5a"/>
　阿照總兵或副將之例於領兵艱苦之處令其効力<lb/>
　贖罪倘再有錯誤疎忽即行參奏在軍前正法<lb/>
　　　戊寅<lb/>
　　　靖邊大將軍順承親王錫保奏發兵追擊賊人<lb/>
　　　錫保奏言副將軍王丹津多爾濟額駙策凌等<lb/>
　　　追賊至額爾得尼招奮勇殺賊萬餘除檄綏逺<lb/>
　　　將軍馬爾賽建勲將軍達爾濟各率兵截殺外<lb/>
　　　臣選兵三千令扎薩克台吉根丕勒前鋒參領<lb/>
<pb n="KR2c0012_WYG_031-5b"/>
　　　達度等率師合擊即日啟行奏入報<lb/>
聞<lb/>
　　　九月乙酉朔<lb/>
命加恩議叙額爾得尼招破賊功<lb/>
上諭辦理軍機大臣等曰此次準噶爾逆賊志欲搶奪<lb/>
　哲卜尊丹巴胡土克圖侵掠喀爾喀部落直越察罕<lb/>
　廋爾大營由杭愛山肆行猖獗王丹津多爾濟額駙<lb/>
　策凌參贊大臣塔爾岱及諸王大臣台吉等共領滿<lb/>
<pb n="KR2c0012_WYG_031-6a"/>
　洲䝉古喀爾喀等兵二萬奮勇尾追千里到鄂爾昆<lb/>
　河額爾得尼招地方諸王大臣及台吉官兵等同心<lb/>
　協力為國輸誠奮勇攻擊將三萬逆賊斬殺大半餘<lb/>
　賊䘮膽奔逃甚屬可嘉此次軍功非尋常勞績可比<lb/>
　官員兵丁著從優議敘其隨從額駙策凌在克爾森<lb/>
　齊老地方擊賊官兵著加倍議敘領兵効力之王貝<lb/>
　勒貝子公扎薩克台吉等應賞巴圖魯名號陞授職<lb/>
　銜今於議敘軍功之先特沛恩綸喀爾喀和碩親王<lb/>
<pb n="KR2c0012_WYG_031-6b"/>
　丹津多爾濟著賞給智勇名號喀爾喀和碩親王額<lb/>
　駙策凌著賞給超勇名號喀爾喀多羅貝勒策卜登<lb/>
　從前在阿爾台軍前著有勞績去年在蘇克阿勒達<lb/>
　呼地方攻擊準噶爾又懋著勤勞朕已賞給信勇名<lb/>
　號此次在額爾得尼招大敗準噶爾賊衆又復追擊<lb/>
　効力前驅策卜登著封為多羅郡王扎賴特固山貝<lb/>
　子特古斯從前在阿爾台軍前曽効力行走此次在<lb/>
　克爾森齊老擊賊甚力在額爾得尼招又復大敗賊<lb/>
<pb n="KR2c0012_WYG_031-7a"/>
　衆建立功勲特古斯著封為多羅貝勒敖漢輔國公<lb/>
　羅卜藏隨從額駙策凌在克爾森齊老擊賊又在額<lb/>
　爾得尼招大敗賊衆又與貝勒策卜登塔爾岱等追<lb/>
　擊賊衆効力前驅羅卜藏著封為固山貝子喀爾喀<lb/>
　扎薩克一等台吉巴海從前在阿爾台軍前曽効力<lb/>
　行走去年亦著有勞績此次在額爾得尼招大殺賊<lb/>
　衆建立功勲喀爾喀扎薩克一等台吉根丕勒去年<lb/>
　懋著勞績此次在克爾森齊老額駙策凌隊内力戰<lb/>
<pb n="KR2c0012_WYG_031-7b"/>
　得傷回至察罕廋爾軍營調治痊好復行前往追擊<lb/>
　賊人巴海根丕勒俱著封為輔國公塔爾岱著授為<lb/>
　黑龍江將軍統領軍營東三省兵丁淖爾海著授為<lb/>
　内大臣署理黑龍江將軍事務其餘扎薩克喀爾喀<lb/>
　王貝勒貝子公台吉内若有似此勞績出衆之人而<lb/>
　遺漏者著大將軍順承親王王丹津多爾濟額駙策<lb/>
　凌查明具奏<lb/>
命革馬爾賽職以欽拜暫署綏逺將軍<lb/>
<pb n="KR2c0012_WYG_031-8a"/>
上諭辦理軍機大臣等曰朕念馬爾賽之祖圖海功績<lb/>
　令其配享<lb/>
聖祖皇考於<lb/>
太廟馬爾賽所襲之三等公爵加為一等擢用為大學<lb/>
　士復賞輕車都尉令伊子承襲施恩稠疊衆所共知<lb/>
　朕以為馬爾賽必感戴殊恩實心為國効力因授為<lb/>
　大將軍遣往軍前乃伊未至歸化城先將馬匹牲畜<lb/>
　傷損數千在口外第八臺處聞科卜多地方準噶爾<lb/>
<pb n="KR2c0012_WYG_031-8b"/>
　賊衆消息便自怯懦奏請往歸化城又將馬匹牲畜<lb/>
　不擇好水草之處牧放折損大半且不禁約兵丁縱<lb/>
　其貪饕飲食肆意糜費以致變賣衣服如此乖謬妄<lb/>
　為之罪朕猶寛恕與以効力贖罪之途授為將軍令<lb/>
　往扎克拜達里克而馬爾賽沿途又不調養駝隻倒<lb/>
　斃數千然朕猶優容之望其効力也頃準噶爾賊衆<lb/>
　來犯察罕廋爾之大營直越杭愛搶奪喀爾喀等部<lb/>
　落王丹津多爾濟策凌參贊塔爾岱等率領大兵尾<lb/>
<pb n="KR2c0012_WYG_031-9a"/>
　追至鄂爾昆之額爾得尼招地方大敗賊衆殱其大<lb/>
　半賊抛棄馬畜及一切器械膽裂奔敗大將軍順承<lb/>
　親王已劄令馬爾賽㑹同達爾濟截殺王丹津多爾<lb/>
　濟等亦以賊衆大敗投往推河行文於馬爾賽且馬<lb/>
　爾賽接閱順承親王等劄後奏稱賊若來推河必緣<lb/>
　伊克鄂拉而遁今已將伊克鄂拉左近之草焚燒等<lb/>
　語如此則馬爾賽自應如前所奏率兵前往推河預<lb/>
　備截殺乃賊衆既至推河而馬爾賽猶逗留扎克拜<lb/>
<pb n="KR2c0012_WYG_031-9b"/>
　達里克至十三日始出城為追趕之狀行二三日聞<lb/>
　有賊兵將往伯格爾之語即藉端而回夫以徒手敗<lb/>
　走之賊不行追逐知而放去又不奏明達爾濟領兵<lb/>
　往追情由朕以馬爾賽必有怯懦逗留明知故誤等<lb/>
　情曽降諭㫖於大臣等今據參贊胡琳參稱一聞賊<lb/>
　來推河信息將軍達爾濟等即整齊二標兵丁前往<lb/>
　截殺賊衆而馬爾賽並不發兵傅鼐請兵殺賊至於<lb/>
　跪求伊亦決不允許至十三日因臣等標下兵起程<lb/>
<pb n="KR2c0012_WYG_031-10a"/>
　馬爾賽不得已同行至半路而回等語馬爾賽擁兵<lb/>
　萬餘有心躭誤國事豈但大負朕之深恩自古以來<lb/>
　如此背負國家者史策中亦為罕覯國法軍法俱難<lb/>
　寛宥著將馬爾賽之綏逺將軍領侍衛内大臣公以<lb/>
　及賞給輕車都尉俱行革退其將軍印務著欽拜暫<lb/>
　行署理領侍衛内大臣員缺著侯馬蘭泰補授其公<lb/>
　爵係伊祖圖海立功所得著馬禮善承襲今已行文<lb/>
　令馬爾賽明白具奏俟回奏時將馬爾賽正法之處<lb/>
<pb n="KR2c0012_WYG_031-10b"/>
　另降諭㫖<lb/>
命授軍營參贊正紅旗䝉古副都統胡琳為鑲藍旗䕶<lb/>
　　　軍統領給喀爾喀王敏珠爾多爾濟旗分協理<lb/>
　　　台吉遜都卜扎薩克一等台吉職銜賞銀五百<lb/>
　　　兩給副都統費雅思哈䕶軍統領職銜<lb/>
命賞給額駙策凌等屬人被掠者<lb/>
上諭辦理軍機大臣等曰此次準噶爾賊人前來時額<lb/>
　駙策凌屬下及喀爾喀扎薩克袞布策凌游牧等處<lb/>
<pb n="KR2c0012_WYG_031-11a"/>
　俱被擄掠著順承親王查明照舊嵗賞給被搶喀爾<lb/>
　喀產業之例一面辦理一面奏聞<lb/>
命治喀爾喀汗王以下臨戰退縮者罪<lb/>
上諭辦理軍機大臣等曰喀爾喀扎薩克圖汗策旺扎<lb/>
　卜親王喇嘛扎卜公扎薩克等畏懼退縮俱由陣前<lb/>
　逃回游牧目今行兵之際軍法豈可姑容著行文順<lb/>
　承親王王丹津多爾濟額駙策凌將陣前逃回之汗<lb/>
　王以下台吉暨領兵之副都統等查明嚴加治罪<lb/>
<pb n="KR2c0012_WYG_031-11b"/>
命曉諭西路軍營將弁兵丁等<lb/>
上諭曰噶爾丹策零父子兇頑世濟其惡戕害臣服我<lb/>
　朝之䝉古部落窺伺我邊疆國家不得已用兵之苦<lb/>
　心已屢經曉諭官弁兵丁等知之矣夫三軍司命在<lb/>
　於將帥朕慎重其選以岳鍾琪乃將門之子久歴行<lb/>
　間從前用兵青海曽有勞績且於西陲情形素為熟<lb/>
　練伊亦自信克當此任是以命為西路大將軍一切<lb/>
　徵兵運餉選將設官之事凡有所請無不允行實冀<lb/>
<pb n="KR2c0012_WYG_031-12a"/>
　其殫心竭力奏績邊疆為一勞永逸之計豈料伊秉<lb/>
　性粗疎辦事濶略平居志大言大似有成算及至臨<lb/>
　時則張皇失措意見遊移且賞罰不公號令不一不<lb/>
　恤士卒不納善言自奉太豐待下鮮惠今畧舉其失<lb/>
　機一二事言之前年冬月陛見入都軍營之事全無<lb/>
　料理以致賊人盜竊駝馬傷我弁兵嗣後朕時時降<lb/>
　㫖諭令慎密周防乃今年正月賊人越過大營直至<lb/>
　哈密及塔勒納沁等處搶掠牲畜戕害回民伊將令<lb/>
<pb n="KR2c0012_WYG_031-12b"/>
　不行調度無術竟令已入網羅之寇賊由坦道遁逸<lb/>
　而去又如木壘駐兵之舉實由岳鍾琪之奏請且稱<lb/>
　願以全家性命保其萬全乃我兵移駐之始即任賊<lb/>
　人潛過木壘河東搶擄馬匹傷害官兵現今運道牧<lb/>
　厰時受侵擾此皆岳鍾琪失算誤國之昭著者其他<lb/>
　顛倒昏憒疎忽錯謬之處不可枚舉以統兵之人居<lb/>
　心行事如此無怪乎三軍之士離心解體兵氣為之<lb/>
　不振也朕思用兵之事闗係重大似此一籌莫展屢<lb/>
<pb n="KR2c0012_WYG_031-13a"/>
　失機宜則軍務何日能竣我三軍之士何時得以休<lb/>
　息用是特降諭㫖將岳鍾琪調回京師以吏部尚書<lb/>
　陜西總督查郎阿署理大將軍事務命大學士鄂爾<lb/>
　泰親至肅州頒賜敇書指授方畧查郎阿素性忠良<lb/>
　赤心為國虚懷謙受能體下情自辦理軍需以來事<lb/>
　事妥協邊疆情形皆所深知一到軍營與副將軍張<lb/>
　廣泗常賚等合志同心和衷共濟必能運籌決勝靖<lb/>
　寇安邊是在爾將弁兵丁等鼓舞奮興急公努力盡<lb/>
<pb n="KR2c0012_WYG_031-13b"/>
　洗從前委靡怠惰之習合千萬之人為一心則忠誠<lb/>
　感格和氣致祥必邀<lb/>
上天之黙佑迅速成功膺國家優隆之爵賞是此日之<lb/>
　更換將帥酌改規模實爾西路軍營通塞否泰轉移<lb/>
　之機也今年七八月間賊兵以三萬人侵犯北路深<lb/>
　入額爾得尼招地方意欲迎擊喇嘛擄掠喀爾喀䝉<lb/>
　古我師奮勇前追殺死賊兵萬人積屍如山河水盡<lb/>
　赤賊夷乗夜逃奔抛遺馬匹牛羊器械不計其數而<lb/>
<pb n="KR2c0012_WYG_031-14a"/>
　我兵受傷者不過十餘名領兵之大小將弁未損一<lb/>
　員此實行間將士合力同心仰邀<lb/>
天佑之明驗也今賊人既受大創於北路未必不輕視<lb/>
　西路重整餘力以向巴里坤冬春防範尤宜嚴密不<lb/>
　可疎忽著大將軍等將此曉諭各營將弁兵丁咸使<lb/>
　知悉至岳鍾琪屢次失機之罪甚大律以國法不容<lb/>
　寛貸又聞軍營弁兵無不含怨著大將軍查郎阿徧<lb/>
　行詢問軍營將弁兵丁等岳鍾琪自領兵以來果屬<lb/>
<pb n="KR2c0012_WYG_031-14b"/>
　事事乖張人心共怨否抑或尚有可取之處否務使<lb/>
　三軍之衆人人各抒已見據實舉出即有互異不妨<lb/>
　兩奏以聞<lb/>
　　　癸巳<lb/>
命革博爾屯職以閒散公在軍前効力<lb/>
上諭辦理軍機大臣等曰朕念博爾屯之祖舊日勞績<lb/>
　將博爾屯屢加任用伊並不黽勉向前因命往扎克<lb/>
　拜達里克馬爾賽軍前効力乃王丹津多爾濟等在<lb/>
<pb n="KR2c0012_WYG_031-15a"/>
　額爾得尼招大殱賊衆之後所有疲困奔逃之賊前<lb/>
　至扎克拜達里克伊有精兵萬餘並不邀擊懦怯觀<lb/>
　望俾其遁去博爾屯如曽勸馬爾賽而不允其罪尚<lb/>
　輕如並未經勸過則伊之首領亦難保矣一切情節<lb/>
　著據實回奏其參贊大臣内大臣都統俱著革去以<lb/>
　閒散公在軍前効力行走<lb/>
　　　乙未<lb/>
訓勵青海王貝勒貝子等<lb/>
<pb n="KR2c0012_WYG_031-15b"/>
上諭青海王貝勒貝子等曰今年七月間準噶爾策零<lb/>
　敦多卜帶領三萬賊衆侵擾内地被喀爾喀副將軍<lb/>
　王丹津多爾濟等帶領滿洲等兵二萬將賊兵截殺<lb/>
　幾盡喀爾喀等既能如此奮勇殺賊爾等何獨不能<lb/>
　乎各宜鼓舞振興踴躍効命賊兵前來侵擾青海祇<lb/>
　有噶斯一路爾等須在緊要隘口預備㸔守倘有賊<lb/>
　兵前來務期協力追殺悉行𠞰除將此曉諭爾等部<lb/>
　落知之<lb/>
<pb n="KR2c0012_WYG_031-16a"/>
命以大學士伯鄂爾泰奏摺示達爾濟等<lb/>
　　　大學士伯督巡陜甘經畧軍務鄂爾泰奏言逆<lb/>
　　　賊於八月初五日在北路額爾得尼招為我兵<lb/>
　　　所破自鄂爾昆河源向推河遁按逆賊敗走必<lb/>
　　　經必濟一帶中間有袞塔瑪哈戈壁乃必濟要<lb/>
　　　隘去巴里坤不過三百餘里臣即於八月二十<lb/>
　　　八日檄署寧逺大將軍張廣泗令選滿洲察哈<lb/>
　　　爾精兵二千以前鋒統領阿思海領之佐以副<lb/>
<pb n="KR2c0012_WYG_031-16b"/>
　　　都統達什選綠旗精兵一千以總兵官張存孝<lb/>
　　　領之佐以副將馮廷雄即日赴袞塔瑪哈堵截<lb/>
　　　並令阿思海等一到袞塔瑪哈即遣弁兵哨探<lb/>
　　　必濟一帶如有賊蹤飛報張廣泗率兵追𠞰又<lb/>
　　　令張廣泗備兵數千遣發繼進以壯聲援奏入<lb/>
　　　得<lb/>
㫖鄂爾泰身在肅州一聞信息即遣兵丁截殺賊衆斯<lb/>
　可謂為國之大臣達爾濟諾爾琿欽拜等擁兵萬餘<lb/>
<pb n="KR2c0012_WYG_031-17a"/>
　駐劄扎克拜達里克遇準噶爾窮寇徒手奔逃並不<lb/>
　迎擊待其已過虚作追趕之勢怯懦不堪將此寄與<lb/>
　伊等知之<lb/>
　　　丁酉<lb/>
訓勉喀爾喀七旗王貝勒貝子公台吉屬下人等<lb/>
上諭曰去年朕降㫖令爾等移居内地爾等並不感悅<lb/>
　遵行朕又屢次催促始勉强遷移此次準噶爾賊兵<lb/>
　前來幸王丹津多爾濟等帶領大兵將賊兵殺敗爾<lb/>
<pb n="KR2c0012_WYG_031-17b"/>
　等始得脫免否則爾等部落豈能保䕶產業牲畜朕<lb/>
　思爾衆喀爾喀本屬一體豈有甘居庸懦受人庇䕶<lb/>
　之理嗣後各宜激烈奮發將賊兵悉行𠞰滅不特永<lb/>
　享昇平抑且垂光史冊矣勉之<lb/>
　　　庚子<lb/>
　　　䕶寧逺大將軍印務張廣泗奏請撤兵駐巴里<lb/>
　　　坤并籌吐魯畨駐兵運糧事宜<lb/>
　　　張廣泗奏言臣前奏木壘駐兵不便請移兵駐<lb/>
<pb n="KR2c0012_WYG_031-18a"/>
　　　科舎圖今臣與署鎭安將軍卓鼐參贊顧魯暨<lb/>
　　　在營鎮將等密議於八月二十八日自木壘起<lb/>
　　　程三十日抵科舎圖但周閱科舎圖所在路徑<lb/>
　　　叢雜氣候苦寒且現今築城未畢四面草厰悉<lb/>
　　　為賊人所燒亦難久駐臣等不敢固執前議請<lb/>
　　　盡撤大兵至巴里坤於附近要害處設兵駐守<lb/>
　　　按洮賚烏克克嶺二處為賊南走徑路各置兵<lb/>
　　　一千五百廋集察罕哈瑪爾二處為賊人西來<lb/>
<pb n="KR2c0012_WYG_031-18b"/>
　　　大道各置兵一千又鏡兒泉噶順及烏卜圖克<lb/>
　　　勒特克三處並在巴里坤北賊人或由沙磧或<lb/>
　　　由北山來道悉可通應於鏡兒泉置兵二千噶<lb/>
　　　順置兵五百烏卜圖克勒特克置兵一千又圖<lb/>
　　　古里克圖爾庫勒二處在巴里坤東北賊人自<lb/>
　　　阿濟必濟越沙磧而來此為孔道應各置兵一<lb/>
　　　千更於一切要隘分設小卡倫撥兵逺哨巡䕶<lb/>
　　　牧厰哈密塔勒納沁二處亦並増兵防守再木<lb/>
<pb n="KR2c0012_WYG_031-19a"/>
　　　壘大兵既撤則吐魯番孤懸一隅駐兵運糧所<lb/>
　　　當籌畫吐魯番駐兵原有八千其現留押運糧<lb/>
　　　糈兵丁五百名並分駐魯克察克喀喇和卓闢<lb/>
　　　展洋赫勒木津塞木津漢墩七處按勒木津塞<lb/>
　　　木津漢墩所在逼近賊人聲勢不相聨絡請悉<lb/>
　　　撤三處官兵併入魯克察克喀喇和卓闢展洋<lb/>
　　　赫四處分駐並三處回民亦令移居魯克察克<lb/>
　　　等城中庶免賊人窺伺之心而我兵亦易於防<lb/>
<pb n="KR2c0012_WYG_031-19b"/>
　　　範矣奏入報<lb/>
聞<lb/>
　　　辛丑<lb/>
　　　黜喀爾喀扎薩克圖汗副將軍策旺扎卜爵<lb/>
命以其族弟多羅郡王格勒克雅木丕勒承襲<lb/>
　　　壬寅<lb/>
命賞卹喀爾喀貝勒車木楚克納木扎爾<lb/>
上諭辦理軍機大臣等曰喀爾喀貝勒車木楚克納木<lb/>
<pb n="KR2c0012_WYG_031-20a"/>
　扎爾帶伊屬下兵丁前往軍營因途中病足令伊弟<lb/>
　與子將兵前往伊自回部猝遇塞卜騰旺布屬下奇<lb/>
　爾吉斯等背叛伊率屬下人拒戰身受鎗傷而亡其<lb/>
　屬下兵丁奮擊奇爾吉斯等悉行斬殺甚屬可嘉著<lb/>
　順承親王查明有已故受傷者議敘恩賞車木楚克<lb/>
　納木扎爾受傷身故朕心軫念著派侍衛部屬各一<lb/>
　員前往祭奠賞銀一千兩<lb/>
　　　戊申<lb/>
<pb n="KR2c0012_WYG_031-20b"/>
　　　大學士伯經畧鄂爾泰條奏邊地屯田事宜<lb/>
　　　鄂爾泰奏言邊地屯田事宜一總理屯務副都<lb/>
　　　御史孔毓璞請頒給闗防以昭信守一客民首<lb/>
　　　報地畝應分别給與工價每籽種一石上等地<lb/>
　　　給銀二兩中等一兩五錢下等一兩二錢其夫<lb/>
　　　役人等除每月給與工價口糧外每年再加賞<lb/>
　　　銀一兩皮衣皮帽銀二兩至所委監種人員暨<lb/>
　　　跟役每日給銀六錢庶食用有資而驅遣無誤<lb/>
<pb n="KR2c0012_WYG_031-21a"/>
　　　一屯田所需夫役俱在甘涼肅一帶僱募令各<lb/>
　　　地方官出具保結以免逃逸其口内口外沿途<lb/>
　　　往返給與口糧並築一土堡酌量夫役可以容<lb/>
　　　居牛畜等即圏飼於此一屯田所在一切僱募<lb/>
　　　夫役増補農具及給散工價收穫禾稼諸務並<lb/>
　　　令所在有司協同辦理庶免遲延偷竊等弊一<lb/>
　　　各項動用銀兩應令總理屯務大臣奏報在軍<lb/>
　　　需銀内動支另行報銷奏入<lb/>
<pb n="KR2c0012_WYG_031-21b"/>
上從之<lb/>
　　　己酉<lb/>
命革傅爾丹職其振武將軍印信貯軍營<lb/>
上諭辦理軍機大臣等曰據順承親王錫保奏稱傅爾<lb/>
　丹在烏遜珠勒地方並不整備官兵預籌堵禦之策<lb/>
　輒輕調官兵進擊以致有誤軍機傅爾丹著革去公<lb/>
　爵及領侍衛内大臣振武將軍又<lb/>
諭曰北路軍營現有大將軍印信其振武將軍印信著<lb/>
<pb n="KR2c0012_WYG_031-22a"/>
　收貯若有調遣之處請㫖派人掌管<lb/>
　　　䕶寧逺大將軍印務張廣泗奏撤兵至巴里坤<lb/>
　　　事宜<lb/>
　　　張廣泗奏言臣等於八月二十八日自木壘撤<lb/>
　　　兵令太原總兵官王緒級等率兵四千五百餘<lb/>
　　　由南路赴洮賚烏克克嶺廋集等處駐劄松潘<lb/>
　　　總兵官張元佐等率兵四千餘由北路赴鏡兒<lb/>
　　　泉噶順察罕哈瑪爾等處駐劄臣與副將軍常<lb/>
<pb n="KR2c0012_WYG_031-22b"/>
　　　賚署鎮安將軍卓鼐等率兵六千餘由中路行<lb/>
　　　過噶順溝即以大兵畀常賚等統轄臣輕騎兼<lb/>
　　　程於初八日已抵巴里坤辦理一切機宜初十<lb/>
　　　日常賚等亦抵巴里坤駐劄其官兵分南北兩<lb/>
　　　路行者悉於初十日前各抵駐劄所在沿途慎<lb/>
　　　重防範並無賊人窺伺奏入報<lb/>
聞<lb/>
　　　庚戌<lb/>
<pb n="KR2c0012_WYG_031-23a"/>
　　　大學士伯經畧鄂爾泰奏請鑿山引水開九家<lb/>
　　　窑屯田<lb/>
　　　鄂爾泰奏言邊地屯田最要按肅州城南九家<lb/>
　　　窑有荒地一區土髙無水不能播種九家窑之<lb/>
　　　北上寨中寨水堡上鹽池等四堡並熟田亦以<lb/>
　　　水源不足兼有漏沙每嵗不過薄收請於上流<lb/>
　　　鑿山開洞引千人壩之水逆流而上以避漏沙<lb/>
　　　則九家窑荒地可墾且餘水下注則上寨等四<lb/>
<pb n="KR2c0012_WYG_031-23b"/>
　　　堡熟地更可倍收於民生軍儲並有裨益奏入<lb/>
上從之<lb/>
　　　癸丑<lb/>
命議築察罕廋爾城<lb/>
上諭辦理軍機大臣等曰察罕廋爾城甚小止可屯積<lb/>
　米石是以順承親王又修木城朕意欲照扎克拜達<lb/>
　里克城開展濶大著行文順承親王明嵗動支錢糧<lb/>
　修築或令彼處兵丁或由京師遣工匠前去著順承<lb/>
<pb n="KR2c0012_WYG_031-24a"/>
　親王一併議奏<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0012_WYG_031-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
平定準噶爾方略前編卷三十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_123-1a"/>
欽定四庫全書<lb/>
平定準噶爾方略正編卷六十九<lb/>
　　　乾隆二十四年二月庚午<lb/>
　　　以將軍兆惠富徳兩路大兵㑹合<lb/>
　宣諭中外<lb/>
　上諭大學士曰將軍兆惠富徳等奏報正月初六等<lb/>
　　日富徳等領兵援𠞰轉戰五日四夜兆惠在營聞<lb/>
　　聲夾擊所向披靡斬獲無算十四日兩路大兵已<lb/>
<pb n="KR2c0012_WYG_123-1b"/>
　　經㑹合請即乗勢併力進攻𢷬巢擒賊等語上年<lb/>
　　兆惠統衆薄城軍行神速頗合機宜祇縁我師萬<lb/>
　　里馳驅馬力疲乏以致一時遮困幸先事綢繆兵<lb/>
　　馬俱已在途一經檄調皆得如期雲集是以呼爾<lb/>
　　璊之役内外䇿應大兵刻日㑹齊軍威丕振雖堅<lb/>
　　壁已經三月而自將軍以至官兵悉皆無恙仰賴<lb/>
上蒼福佑朕心不勝感慰但念一軍困守逾時而後隊<lb/>
　　續遣之師及一切軍糈現在源源轉運理宜少為<lb/>
<pb n="KR2c0012_WYG_123-2a"/>
　　休息俟厚集其勢可以一舉竣事已傳諭將軍等<lb/>
　　令於附近有城之處酌量駐營俟馬匹調齊乗春<lb/>
　　和臕力壯健以需繼進特恐選愞無知之徒聞爾<lb/>
　　時援師克捷解圍勢同破竹輒謂可以罷兵息事<lb/>
　　則大不然毋論逆酋前此辜恩反噬害我王臣難<lb/>
　　逭天誅即去冬官兵渡河進𠞰輒敢悍然抗拒稔<lb/>
　　惡更深今雖全師整暇如故而元兇罪大惡極凡<lb/>
　　我大清國臣民當無不人人切齒使以一戰得志<lb/>
<pb n="KR2c0012_WYG_123-2b"/>
　　妄語洗甲韜戈不但國威軍紀難於中止且於政<lb/>
　　體亦甚有闗係佳兵之戒朕所深凜而征討有罪<lb/>
　　自古無可逭之王章且當我國家全盛時兵力現<lb/>
　　俱充裕又何不可執言聲罪之理向者兆惠所領<lb/>
　　不過三千餘人逆酋悉其殘衆負嵎茍活而將軍<lb/>
　　等尚可力守重圍相拒至於三月之久則其么䯢<lb/>
　　伎倆並無餘力肆行跳梁亦即此可見况此時兵<lb/>
　　糧前後輻輳計其成功遲亦不出夏秋間耳若徇<lb/>
<pb n="KR2c0012_WYG_123-3a"/>
　　首䑕兩端之浮論姑息了事朕實恥之斷斷不為<lb/>
　　也可將此通諭中外兆惠等摺并發<lb/>
　　　　<hi>臣</hi>等謹案大軍乗勝罙入直薄回城時以馬<lb/>
　　　　力不齊逆回因得恃其烏合據險要襲乃退<lb/>
　　　　而築壘黑水悉力固守揆之主客衆寡之勢<lb/>
　　　　幾不相敵然彼蜂屯蟻襍且數萬衆而我軍<lb/>
　　　　以三千人當之賊皆披靡却避惟遙設長圍<lb/>
　　　　遮禦莫敢攖鋒而我將士奮厲整嚴同心敵<lb/>
<pb n="KR2c0012_WYG_123-3b"/>
　　　　愾伐木以備臨衝則捍衛有資引渠以洩决<lb/>
　　　　水則飲汲攸賴賊衆計無所之因欲持久伺<lb/>
　　　　釁相拒三閱月我軍亦幾憊矣乃援軍適至<lb/>
　　　　内外夾攻賊羣顧驚愕以為自天而降駭竄<lb/>
　　　　狂奔蹂躪斃仆相枕藉於是有呼爾璊之捷<lb/>
　　　　兩軍遂全旅以振聲威是役也雖由師武臣<lb/>
　　　　宣力效忠克襄偉績自非<lb/>
　睿算周密更番之兵馬豫調在途則抱水救火遼逺<lb/>
<pb n="KR2c0012_WYG_123-4a"/>
　　　　曷濟迨一趣進而應期集事益共仰<lb/>
　幾先之智實兆豐功矣至若二逆酋之偝徳反噬螳<lb/>
　　　　斧妄干尤神人所共憤是以<lb/>
昊蒼申鑒<lb/>
鴻貺用昭我軍由是出險而亨轉禍為福且掘地而窖<lb/>
　　　　米斯獲穿井而圍解乃眢賊銃不著人而著<lb/>
　　　　樹既藉燋木為薪材復拾鉛丸以擊賊奇徵<lb/>
　　　　靈蹟捷於影響易曰<lb/>
<pb n="KR2c0012_WYG_123-4b"/>
天之所佑者順信乎其佑順也<lb/>
　諭定邊將軍兆惠等應援和闐堵截賊衆<lb/>
　上諭軍機大臣曰朕因披覽地圖見和闐去葉爾羌<lb/>
　　頗近阿克蘇則甚逺前舒赫徳進兵時即聞賊人<lb/>
　　侵犯之信且永貴又將齊凌扎卜請兵情事行文<lb/>
　　巴禄則將軍大臣等自當㑹議發兵應援蓋霍集<lb/>
　　占雖經屡敗而力尚能攻取和闐我兵雖不能即<lb/>
　　取葉爾羌等城而往救和闐則甚易看來和闐之<lb/>
<pb n="KR2c0012_WYG_123-5a"/>
　　得失惟視我與賊到彼之先後倘為賊所據則我<lb/>
　　侍衛官兵及伯克鄂對等豈不可惜且各城伯克<lb/>
　　所積資糧皆為賊用再行攻取更屬煩費昨已諭<lb/>
　　巴禄領兵數百前往駐劄惟速行為要再觀地圖<lb/>
　　所列喀什噶爾西北一帶皆布魯特哈薩克游牧<lb/>
　　牧烏什城亦頗堅固諒逆酋等必不自投羅網或<lb/>
　　從間道越伯特勒庫庫里里克畢特里克英阿喇<lb/>
　　特等嶺竄入俄羅斯若於此等可通伊犁之路俱<lb/>
<pb n="KR2c0012_WYG_123-5b"/>
　　駐兵堵截自易成擒亦粘簽於圖寄示兆惠等其<lb/>
　　悉心籌辦勿致兔脱<lb/>
　諭三等侍衛達爾黨阿等辦送兵馬事宜<lb/>
　上諭軍機大臣曰據官長保奏稱奉到由阿濟必濟<lb/>
　　前赴巴里坤之㫖即領達什達瓦兵丁從廋濟起<lb/>
　　程等語官長保既仍㑹達爾黨阿等同行於送馬<lb/>
　　一事更屬有益達爾黨阿哈達哈傅景伊柱等俟<lb/>
　　官長保至巴里坤清馥即給與應得錢糧㑹同行<lb/>
<pb n="KR2c0012_WYG_123-6a"/>
　　走達爾黨阿哈達哈年長歴練當率先奮勉伊等<lb/>
　　俱係舊人自應和衷集事約束兵丁照看飼秣遇<lb/>
　　嗎哈沁即行捜𠞰傅景等協同効力不得以董率<lb/>
　　有人遂生推諉再富徳前有從巴勒琿嶺進取喀<lb/>
　　什噶爾之奏朕已諭伊等若由此進兵當與現在<lb/>
　　辦送之兵馬相㑹再行相機辦理俱著傳諭知之<lb/>
　　　陜甘總督呉達善疏奏解送軍營馬駝牲隻<lb/>
　　　呉達善奏言臣辦解阿克蘇馬一萬六千匹西<lb/>
<pb n="KR2c0012_WYG_123-6b"/>
　　　安滿兵厄魯特兵馬七千匹又押送官兵乗騎<lb/>
　　　馬三百五十匹共二萬三千三百五十匹二月<lb/>
　　　初十日俱全數出闗并挑餘馬七百匹續送以<lb/>
　　　備乏斃又青海副都統濟福辦解馬二千匹俟<lb/>
　　　到日續送巴里坤牧放又甘肅各屬截買商駝<lb/>
　　　及西安協濟哈密收買共駝三千餘隻供應官<lb/>
　　　兵尚屬有餘至暫駐吐魯番緑旗兵五千名需<lb/>
　　　駝一千六百五十隻現在山西解駝七百八十<lb/>
<pb n="KR2c0012_WYG_123-7a"/>
　　　餘隻餘亦陸續轉解自可無悮仍酌備車騾送<lb/>
　　　往闢展以資接濟至寧夏道鎮等收解口外採<lb/>
　　　買牛四千餘隻羊五萬三千餘隻已飭沿途州<lb/>
　　　縣按站每牛給料二升草十觔每羊料半升草<lb/>
　　　三觔自肅州出口至安西地多浮土成羣行走<lb/>
　　　易於噴搶且多戈壁臣酌令分起解往又内地<lb/>
　　　採買之羊已獲八九千隻續行趕送唯口外食<lb/>
　　　物昻貴解送牲隻官兵路費未免不敷仰懇<lb/>
<pb n="KR2c0012_WYG_123-7b"/>
　聖恩照解馬之例酌量加増則員役愈為踴躍奏入<lb/>
　　　報<lb/>
　聞<lb/>
　　　癸酉<lb/>
　　　巴里坤辦事布政使清馥疏奏布魯特使臣等<lb/>
　　　回奏情形<lb/>
　　　清馥奏言布魯特車里克齊等於二月初四日<lb/>
　　　自巴里坤起程臣奉到<lb/>
<pb n="KR2c0012_WYG_123-8a"/>
　諭㫖即派原任同知通禄等齎捧星馳追及車里克<lb/>
　　　齊等同䕶送之侍衛托倫泰達桑阿等明白宣<lb/>
　　　示據車里克齊稟稱厄魯特哈薩克錫喇從前<lb/>
　　　並未至我等境内今或潛來藏匿其波羅泥都<lb/>
　　　霍集占等若果逃來自必挐送至搶掠喀什噶<lb/>
　　　爾屬城布魯特人必不敢如此不知係何游牧<lb/>
　　　亦於歸日查訪稟報奏入報<lb/>
　聞<lb/>
<pb n="KR2c0012_WYG_123-8b"/>
　　　丙子<lb/>
　飭諭阿克蘇辦事侍郎永貴速奏軍前情形<lb/>
　上諭軍機大臣曰今日得永貴奏報朕以為軍前要<lb/>
　　事閲之則係將購辦回人麥石之拕穆齊圖調往<lb/>
　　阿克蘇辦事又代阿克蘇頭目阿卜都噶頗爾等<lb/>
　　謝恩殊無甚闗係永貴乃辦事大臣阿克蘇為各<lb/>
　　城總滙軍營信息及和闐等處情形自當留心查<lb/>
　　訪具奏或一時未得確信亦當聲叙乃全未提及<lb/>
<pb n="KR2c0012_WYG_123-9a"/>
　　殊不識事體之輕重著傳諭令其明白回奏<lb/>
　　　戊寅<lb/>
　　　定邊將軍兆惠等疏奏籌議進𠞰事宜<lb/>
　　　兆惠等奏言臣等欽奉<lb/>
　諭㫖籌議整兵再進事宜臣等與額敏和卓等㑹商<lb/>
　　　以逆賊霍集占兄弟分守兩城互相救應約計<lb/>
　　　騎賊五六千人歩賊數萬人且葉爾羌本係大<lb/>
　　　城兵少則不足以攻城略地須得馬歩兵二萬<lb/>
<pb n="KR2c0012_WYG_123-9b"/>
　　　人馬兵較多更善且從内地逺來必須休息月<lb/>
　　　餘若能於三四月間抵阿克蘇五六月間至葉<lb/>
　　　爾羌則賊人種麥未收尚可接濟臣等就現在<lb/>
　　　情形酌議由阿克蘇和闐兩路進兵臣兆惠富<lb/>
　　　徳所領官兵又新調之西安滿營及達什達瓦<lb/>
　　　兵丁馬兵可得九千餘名軍營緑旗兵千餘又<lb/>
　　　新調之四千餘及賽里木拜烏什阿克蘇駐劄<lb/>
　　　之二千餘可得七千餘名其不敷之數於魯克<lb/>
<pb n="KR2c0012_WYG_123-10a"/>
　　　沁等屯田兵内抽調馬兵計每人馬二匹及官<lb/>
　　　員乗騎共馬三萬匹又䭾載二萬人兩月口糧<lb/>
　　　軍器火藥共駝一萬隻再臣等抵阿克蘇時未<lb/>
　　　便駐兵一處除臣兆惠阿里衮巴禄阿桂領兵<lb/>
　　　駐候馬駝糧餉外分兵一半令臣愛隆阿前往<lb/>
　　　烏什駐劄以就口糧兼防喀什噶爾一路又臣<lb/>
　　　等於正月二十六日兵至阿爾吉什與巴禄阿<lb/>
　　　桂㑹合知逆賊鄂斯璊等侵犯和闐侍衛齊凌<lb/>
<pb n="KR2c0012_WYG_123-10b"/>
　　　扎卜等請兵應援此時恐賊聞我兵暫撤愈加<lb/>
　　　狂肆應援自不可緩但現在馬力疲乏先揀派<lb/>
　　　官兵數百名令瑚爾起巴圖濟爾噶爾前往沿<lb/>
　　　途捉生詢問若和闐守禦如舊即㑹同馬歩夾<lb/>
　　　擊或已被賊占據則收兵來迎富徳俟糧餉馬<lb/>
　　　匹送到臣富徳福禄即領兵二三千名前往接<lb/>
　　　濟臣兆惠俟辦足五千官兵糧馬再行策應富<lb/>
　　　徳並從和闐往取葉爾羌兩路刻期到日賊若<lb/>
<pb n="KR2c0012_WYG_123-11a"/>
　　　仍前抗拒臣兆惠富徳即前後相機攻擊并堵<lb/>
　　　截逆賊等逃往拔達克山等處路徑賊若固守<lb/>
　　　巢穴即掘濠困城分兵略地今臣舒赫徳額敏<lb/>
　　　和卓努三往阿克蘇催趲糧馬先行起程奏入<lb/>
　　　報<lb/>
　聞<lb/>
　命議叙副將軍富徳所領有功官兵<lb/>
　上諭軍機大臣曰據富徳奏稱呼爾璊等處𠞰賊立<lb/>
<pb n="KR2c0012_WYG_123-11b"/>
　　功官兵等有三四品官三等侍衛戴孔雀翎者有<lb/>
　　披甲署驍騎校戴奬賞翎者將索倫總管巴雅爾<lb/>
　　等十一人列單進呈等語著加恩賞給呼倫貝爾<lb/>
　　總管巴雅爾二品頂帶打牲處協領署營總金濟<lb/>
　　噶爾副總管署營總哈坦巴圖魯薩壘叅領署營<lb/>
　　總博尼俱授為總管三等侍衛侍衛什長多隆武<lb/>
　　三等侍衛索托隆科打牲索倫三等侍衛固勇巴<lb/>
　　圖魯伊薩穆俱授為二等侍衛呼倫貝爾佐領署<lb/>
<pb n="KR2c0012_WYG_123-12a"/>
　　㕘領奇里勒圖著實授㕘領察哈爾防禦署營總<lb/>
　　斌圖著授為佐領察哈爾總管敏珠爾之弟車凌<lb/>
　　多爾濟授為䕶軍喀爾喀圖謝圖汗部落台吉副<lb/>
　　都統職銜額林沁著補授副都統打牲處披甲署<lb/>
　　驍騎校額勒頗爾肯著授為三等侍衛又<lb/>
　諭曰富徳奏叙𠞰賊立功之健鋭營副㕘領以下前<lb/>
　　鋒以上富虎等四十人又効力及得傷陣亡官兵<lb/>
　　分别造册送部等語著加恩將富虎等四十人副<lb/>
<pb n="KR2c0012_WYG_123-12b"/>
　　㕘領陞為㕘領署㕘領陞為副㕘領前鋒校陞為<lb/>
　　署㕘領副前鋒校陞為前鋒校藍翎前鋒長陞為<lb/>
　　副前鋒校前鋒陞為藍翎前鋒長暫行换戴翎頂<lb/>
　　俱著遇缺即補其効力官兵著交部議叙行文將<lb/>
　　軍大臣等以應陞之缺請補其陣亡得傷官兵俱<lb/>
　　著該部分别議叙議卹<lb/>
　命議叙定邊將軍兆惠所領有功官兵<lb/>
　上諭軍機大臣曰兆惠等奏稱此次効力有功人員<lb/>
<pb n="KR2c0012_WYG_123-13a"/>
　　藍翎扎勒桑等二十二人請戴奬賞翎其侍衛成<lb/>
　　果等十人原已戴翎將功次列單進呈等語扎勒<lb/>
　　桑等即照所請准戴奬賞孔雀翎此内扎勒桑署<lb/>
　　營總端濟勒圖驍騎校愛新署䕶軍校林保等奮<lb/>
　　勇進𠞰攻破賊營扎勒桑著賜號喀喇巴圖魯端<lb/>
　　濟勒圖賜號什爾瑪海巴圖魯愛新賜號錫勒哈<lb/>
　　達克巴圖魯林保賜號噶克察巴圖魯仍賞銀各<lb/>
　　一百兩其厄魯特都噶爾哈什哈瑪勒占得卜珠<lb/>
<pb n="KR2c0012_WYG_123-13b"/>
　　爾俄羅什呼䇿伯克固英哈什哈庫庫勒濟克回<lb/>
　　人阿三和卓特穆爾等俱能奮勉効力著俱授為<lb/>
　　藍翎侍衛其侍衛成果等十人俱著加一級侍衛<lb/>
　　上行走之虚銜藍翎琿齊布恩克濟庫哈斯泰倭<lb/>
　　得勒圖應委藍翎前鋒長之前鋒福柱等効力得<lb/>
　　傷俱授為藍翎侍衛又<lb/>
　諭曰員外郎伊克坦布隨兆惠等𠞰賊及巡查營伍<lb/>
　　俱能奮勉出力著授為額外郎中遇缺即補至富<lb/>
<pb n="KR2c0012_WYG_123-14a"/>
　　徳處隨印辦事惟主事赫倫一人著照所請將原<lb/>
　　任布政使拕穆齊圖調往軍營其阿克蘇承辦事<lb/>
　　務著永貴另行派委<lb/>
　　　定邊將軍兆惠奏叙緑旗遊擊塞爾凌千總海<lb/>
　　　起雲二員右副將軍富徳奏叙遊擊署㕘將黄<lb/>
　　　世熺等二十九員馬兵潘正學等十三名俱奮<lb/>
　　　勉効力請賞給應陞職銜遇缺補用得<lb/>
　㫖著照所請行<lb/>
<pb n="KR2c0012_WYG_123-14b"/>
　　　定邊將軍兆惠等奏請吉林原任協領革職効<lb/>
　　　力委署防禦𠞰賊陣亡之扎庫齊以職銜咨部<lb/>
　　　議卹得<lb/>
　㫖如所請行<lb/>
　　　己夘<lb/>
　命陞叙副將軍富徳所領効力年久及帶傷効力官<lb/>
　　　兵<lb/>
　上諭軍機大臣曰據富徳奏稱健鋭營奬賞藍翎釋<lb/>
<pb n="KR2c0012_WYG_123-15a"/>
　　迦保等十人皆年久應撤懇請効力之人又虚銜<lb/>
　　藍翎噶達木保等三人此次俱奮勉𠞰賊等語釋<lb/>
　　迦保拜凌阿錫蘭保富桑阿武勇額著授為額外<lb/>
　　前鋒校扎拉芬哈木保六十七太平保文徳授為<lb/>
　　額外藍翎前鋒長遇缺補用噶達木保賽神保著<lb/>
　　授為藍翎侍衛納延保既戴奬賞孔雀翎著加恩<lb/>
　　授為三等侍衛又<lb/>
　諭曰富徳奏自正月初六日至十四日擊敗賊衆之<lb/>
<pb n="KR2c0012_WYG_123-15b"/>
　　侍衛官兵等有奮勇得傷効力出衆者俱奬賞孔<lb/>
　　雀翎藍翎等語已如所奏准其戴用仍著加恩將<lb/>
　　藍翎那木扎錫爾庫勒扎勒都侍衛上行走䕶軍<lb/>
　　校額爾色衣奬賞藍翎領催濟木保愛達漢奬賞<lb/>
　　藍翎馬甲塞卜騰領催阿特衣前鋒巴爾塔登耨<lb/>
　　十人再行查明功績如應賞巴圖魯號者奏請賞<lb/>
　　給又奬賞藍翎回人噶里克巴們等五人厄魯特<lb/>
　　巴桑等六人俱授為藍翎侍衛至奬賞藍翎馬甲<lb/>
<pb n="KR2c0012_WYG_123-16a"/>
　　扎哈納等十人並未註明効力得傷事蹟其因何<lb/>
　　得賞列入奏單之内著富徳查明聲叙那木扎錫<lb/>
　　爾庫勒是否厄魯特著一倂查奏<lb/>
　命調新到闢展緑旗兵丁前赴軍營<lb/>
　上諭軍機大臣曰定長奏稱總兵楊寧帶領緑旗兵<lb/>
　　六千五百名來至闢展以五千名豫偹進𠞰餘供<lb/>
　　糧運屯田差遣惟進𠞰兵當軍營未經咨調之前<lb/>
　　若發往額林哈畢爾噶等處耕種則需用農具甚<lb/>
<pb n="KR2c0012_WYG_123-16b"/>
　　多一時不能趲辦請就近令往哈密駐候俟來年<lb/>
　　再為調撥等語所見殊屬拘泥從前厄魯特等耕<lb/>
　　墾之時何嘗運送如許農具且前諭緑旗兵丁候<lb/>
　　調尚需時日與其閒住不若從事耕作亦係通融<lb/>
　　酌辦協助屯兵廣開地畝之意非即以此定作屯<lb/>
　　田兵額也但此等興屯之地於魯克察克兵丁内<lb/>
　　抽調開墾亦無不可著將緑旗兵五千名發往兆<lb/>
　　惠軍營<lb/>
<pb n="KR2c0012_WYG_123-17a"/>
　諭陜甘總督呉達善等酌量趕送軍需羊隻<lb/>
　上諭軍機大臣曰定長等奏鄂爾多斯阿拉善及甘<lb/>
　　州凉州所辦軍需羊隻尚未送到現在大兵㑹合<lb/>
　　正資接濟已行文陜甘督撫速為解送等語軍需<lb/>
　　固宜速到但此項羊隻係豫備官兵口糧前令於<lb/>
　　青草茁茂之時沿途牧放約五月内送到今雖當<lb/>
　　春令而草尚未萌若即令趲行必至傷損可傳諭<lb/>
　　呉達善五吉將辨送闢展羊隻嚴飭解送官兵務<lb/>
<pb n="KR2c0012_WYG_123-17b"/>
　　於沿途酌量緩急加意牧放既無悞軍需亦不至<lb/>
　　疲瘦不堪虚糜經費倂傳諭定長等知之<lb/>
　　乾清門侍衛烏三泰以齎奉<lb/>
　恩賞前至軍營願留効力<lb/>
　命如其所請<lb/>
　　　軍機大臣奏請行查散秩大臣達什策凌等信<lb/>
　　　息<lb/>
　　　軍機大臣奏言臣等遵<lb/>
<pb n="KR2c0012_WYG_123-18a"/>
　㫖查詢軍營所奏厄魯特策伯克効力行走單内散<lb/>
　　　秩大臣達什策凌等哨探兵一百名被賊截斷之<lb/>
　　　處查去年十一月兆惠等奏稱派巴圖魯侍衛<lb/>
　　　喀喇璊綽爾圖散秩大臣達什策凌領哨探兵<lb/>
　　　二百名等語以後伊等行走如何並未奏報請<lb/>
　　　行文將軍兆惠等查奏奏入報<lb/>
　聞<lb/>
　　　庚辰<lb/>
<pb n="KR2c0012_WYG_123-18b"/>
　諭定邊將軍兆惠等查拏瑪里格爾巴朗<lb/>
　上諭軍機大臣曰前聞瑪里格爾巴朗投入回部曾<lb/>
　　諭兆惠留意查拏昨據納旺奏哈薩克錫喇在布<lb/>
　　魯特已諭車里克齊拏送伊若被逼亦投回部務<lb/>
　　期二賊併獲毋致疎脱<lb/>
　　　三月壬午<lb/>
　　　議籌辦軍營馬駝事宜<lb/>
　　　陜甘總督呉達善奏言臣准將軍兆惠密咨和<lb/>
<pb n="KR2c0012_WYG_123-19a"/>
　　　闐阿克蘇兩路派兵二萬名用馬三萬匹駝一<lb/>
　　　萬隻自應豫為籌備查先後送馬二萬四千五<lb/>
　　　十匹俱全數出闗今兆惠奏稿有馬不足數即<lb/>
　　　派兵一萬名之語是所送馬匹已足敷用但進<lb/>
　　　𠞰所闗更宜寛裕現在委員將甘肅等處留牧<lb/>
　　　馬内有四五分臕者再選二三千匹可於三月<lb/>
　　　初出闗送至巴里坤備用至現在直晉二省及<lb/>
　　　西三盟共辦駝七千隻今需駝一萬除已給西<lb/>
<pb n="KR2c0012_WYG_123-19b"/>
　　　安滿兵厄魯特兵一千四百餘隻外又豫備緑<lb/>
　　　旗兵一千六百餘隻尚應送軍營駝六千八百<lb/>
　　　餘隻計不敷駝隻一千五百餘查有運送阿克<lb/>
　　　蘇軍需及前後乗騎駝隻可以撥補或前項辦<lb/>
　　　解之駝不能依期支給應將糧運臺站駝隻先<lb/>
　　　行截撥俟續到補缺至糧運駝隻既經移用恐<lb/>
　　　有不敷現有騾頭一千五百餘可以協濟至各<lb/>
　　　處購買羊隻及闢展留牧北路馬牛羊隻均可<lb/>
<pb n="KR2c0012_WYG_123-20a"/>
　　　以次運送於軍食亦無貽誤奏入得<lb/>
　㫖軍機大臣速議具奏尋議軍營馬駝固所急需亦<lb/>
　　　期酌歸實用不必拘泥來文牽合虚數今該督<lb/>
　　　所准兆惠咨送奏稿係未到阿克蘇以前不知<lb/>
　　　内地解送馬匹各數其需用三萬匹不過籠統<lb/>
　　　計算該督只應將現在留牧馬匹飼秣臕壯接<lb/>
　　　續前起出闗馬匹以備調撥若此時照來文數<lb/>
　　　目便行挑解毋論易致疲乏即星夜送至阿克<lb/>
<pb n="KR2c0012_WYG_123-20b"/>
　　　蘇而大兵已經進𠞰亦屬緩不濟急如必俟馬<lb/>
　　　匹到齊則進兵轉致遲悞該督所請再行挑選<lb/>
　　　馬匹之處應毋庸議又軍需駝隻既經陸續出<lb/>
　　　闗自可接濟若將糧運臺站之駝先行截撥則<lb/>
　　　現在已有遲悞且續到之駝逺行疲乏驟令負<lb/>
　　　重轉運必致倒斃於兵糈臺務兩有闗礙亦毋<lb/>
　　　庸如此辦理至所稱添補糧運騾頭應聽酌量<lb/>
　　　協濟其各處趕送牛羊亦應申飭妥速解送以<lb/>
<pb n="KR2c0012_WYG_123-21a"/>
　　　濟軍食可也奏入<lb/>
　上諭曰如所議行此議及呉達善奏摺著傳諭該將<lb/>
　　軍及該督知之總之將軍等原奏頗形難進之意<lb/>
　　而該督所辦亦不過敷衍成文原無實濟若黄廷<lb/>
　　桂在必不肯如此朕實痛惜良臣益為憤懣耳<lb/>
　諭阿克蘇辦事侍郎永貴酌辦購買回人糧石<lb/>
　上諭軍機大臣曰呉達善奏稱查永貴咨送奏稿所<lb/>
　　定購買回人糧石價值較去秋時尚覺矩少現在<lb/>
<pb n="KR2c0012_WYG_123-21b"/>
　　内地運糧至闢展每石即需脚價將二十兩應請<lb/>
　　諭照時價増加庶回人踴躍求售而運費所省實<lb/>
　　多等語所奏亦是軍營糧運自應照常接濟至購<lb/>
　　買回人糧石雖較運價甚為節省究係一時權宜<lb/>
　　非經久之策若盡收回人積蓄於伊等生計殊無<lb/>
　　裨益嗣後辦買糧石應酌看其實係情願始行增<lb/>
　　價購偹不可勉强從事<lb/>
　命賞給青海王公等捐輸馬駝價值<lb/>
<pb n="KR2c0012_WYG_123-22a"/>
　上諭軍機大臣曰據濟福奏稱青海王公等因辦送<lb/>
　　馬二千匹䝉恩加給價值其倒斃者亦減半給價<lb/>
　　情願捐輸馬七百餘匹駝三百二十餘隻等語誠<lb/>
　　悃可嘉著加恩照所增之價賞給分撥凉州莊浪<lb/>
　　滿營西寧緑旗營牧養備用<lb/>
　　　癸未<lb/>
　諭定邊左副將軍成衮扎布等辦送戰箭各事宜<lb/>
　上諭軍機大臣曰據兆惠奏將烏里雅蘇台存貯戰<lb/>
<pb n="KR2c0012_WYG_123-22b"/>
　　箭十萬枝調送軍營又據清馥奏巴里坤有箭三<lb/>
　　萬枝哈密有箭七萬枝即派員先送軍營仍行文<lb/>
　　五吉將續到之箭暫貯巴里坤豫備等語烏里雅<lb/>
　　蘇台戰箭仍須巴里坤轉送長途既難尅期且清<lb/>
　　馥等業經照數發往自不必續送可傳諭成衮扎<lb/>
　　布等此時若未經解送即行停止或起程未逺亦<lb/>
　　即追回<lb/>
　申諭定邊將軍兆惠等速行進𠞰應援<lb/>
<pb n="KR2c0012_WYG_123-23a"/>
　上諭軍機大臣曰數日來陜甘巴里坤等處奏事皆<lb/>
　　因兆惠等調發軍需頗覺周章退縮至兆惠富徳<lb/>
　　昨議兩路進兵俱抵葉爾羌其喀什噶爾並未籌<lb/>
　　及頃諭舒赫徳同伯克霍集斯駐劄和闐堵截逆<lb/>
　　賊等逃竄要路各城回兵既可調集則我兵不必<lb/>
　　多留兆惠從阿克蘇進取葉爾羌富徳或從特穆<lb/>
　　爾圖淖爾或從烏什進取喀什噶爾似屬有濟但<lb/>
　　慮伊等志氣先餒難於振作耳適閱清馥奏兆惠<lb/>
<pb n="KR2c0012_WYG_123-23b"/>
　　將巴里坤等處沿途存留之滿洲索倫䝉古等兵<lb/>
　　丁盡行調發其意可知軍營現兵近二萬人又何<lb/>
　　須搜括及此伊等曾以少撃衆潰圍決勝合兵而<lb/>
　　旋無敢追襲者賊之伎倆可知若謂賊多馬力不<lb/>
　　過從前掠取阿睦爾撒納之馬數千匹既無從購<lb/>
　　辦且屢次傷殘以我萬騎取數千賊衆何敢抗行<lb/>
　　且所運大神等礮實為攻城利器鋒鏑之鋭又不<lb/>
　　待言我兩路分兵兩城必顧此失彼乗間𢷬虛一<lb/>
<pb n="KR2c0012_WYG_123-24a"/>
　　舉可得可傳諭兆惠等其毅然決策以奏膚功所<lb/>
　　有商辦機宜作速奏聞<lb/>
　　　甲申<lb/>
　　　㕘贊大臣舒赫徳等疏奏和闐各城信息<lb/>
　　　舒赫徳奏言二月初十日據侍衛噶布舒散秩<lb/>
　　　大臣鄂對等遣回人阿舒爾和卓報稱賊黨阿<lb/>
　　　卜都克勒木鄂斯璊等領衆分攻額里齊哈喇<lb/>
　　　哈什玉隴哈什三城守禦已六十日又克勒底<lb/>
<pb n="KR2c0012_WYG_123-24b"/>
　　　雅齊爾拉二城之伯克及所屬三百餘人逃至<lb/>
　　　額里齊二城已為賊據祈速發兵救援等語臣<lb/>
　　　等詢問阿舒爾和卓據稱克勒底雅於去年為<lb/>
　　　鄂斯璊所據伯克阿里木沙率所屬二百人投<lb/>
　　　額里齊其餘三千户皆被陷阿里木沙之子被<lb/>
　　　賊阿卜都哈里克縛至額里齊城下俾見其父<lb/>
　　　而殺之齊爾拉城鄂斯璊哈子率百餘人投哈<lb/>
　　　喇哈什其妻子與三百餘户皆被陷又聞玉隴<lb/>
<pb n="KR2c0012_WYG_123-25a"/>
　　　哈什伯克烏努斯亦率其二千七百餘户來額<lb/>
　　　里齊餘三百餘户入於賊今哈喇哈什侍衛齊<lb/>
　　　凌扎卜伯克海里雅木哈子阿瓦斯黙特等領<lb/>
　　　緑旗兵回兵四千餘額里齊自正月十五日以<lb/>
　　　後賊攻更急現有索倫兵七十名緑旗兵三百<lb/>
　　　名回人六千餘糧餉火器俱可支至二月下旬<lb/>
　　　惟玉隴哈什城虚無人而現在所守二城亦有<lb/>
　　　夤夜逃出者克勒底雅被掠回人亦有同賊攻<lb/>
<pb n="KR2c0012_WYG_123-25b"/>
　　　城者惟作速發兵往援等語臣等伏思永貴前<lb/>
　　　發兵二百五十名及兆惠所遣之瑚爾起等月<lb/>
　　　内可至和闐臣等仍於續到兵馬及各城回人<lb/>
　　　馬匹儘力速辦以備調用奏入<lb/>
　上諭軍機大臣曰舒赫徳奏據駐守和闐侍衛等呈<lb/>
　　報賊攻頗急若援兵遲滯難於守禦等語看來富<lb/>
　　徳等與兆惠合兵即當往援不但解圍救困且可<lb/>
　　駐兵進取從前舒赫徳有和闐糧足駐兵之奏何<lb/>
<pb n="KR2c0012_WYG_123-26a"/>
　　以合兵時未見議及著據實奏聞至侍衛等所報<lb/>
　　各城伯克等被廹來投并力固守且有妻子被害<lb/>
　　者深為軫惻自應加恩優卹俟事定後著舒赫徳<lb/>
　　查明具奏若和闐各城既定兆惠富徳等分兵攻<lb/>
　　取葉爾羌喀什噶爾舒赫徳同霍集斯駐防和闐<lb/>
　　俱遵前㫖辦理又<lb/>
　諭曰前兆惠等被圍富徳奮勉應援至和闐被圍亦<lb/>
　　急何以未聞往救若謂兵力不足則兆惠一軍尚<lb/>
<pb n="KR2c0012_WYG_123-26b"/>
　　能與賊相拒况兩隊㑹合轉患其弱耶若謂馬力<lb/>
　　不足則既可回抵阿克蘇何難就近赴援和闐因<lb/>
　　糧以守耶富徳此時曾否領兵往援著作速奏聞<lb/>
　　至兆惠曾為賊困其望援甚切可知以身經艱阻<lb/>
　　之事而於他人則置之度外何以為情然朕亦不<lb/>
　　追既往惟促富徳速援兆惠亦酌量策應賊如聞<lb/>
　　風潰散即以進攻葉爾羌等城為要如和闐已為<lb/>
　　賊據則伊等俱不必前往惟據實奏聞候朕核定<lb/>
<pb n="KR2c0012_WYG_123-27a"/>
　　功罪可耳<lb/>
　申諭庫車辦事布政使徳舒增給回人糧馬價值<lb/>
　上諭軍機大臣曰徳舒奏稱購買阿克蘇庫車回人<lb/>
　　馬匹及回人等捐助米榖等項賞給價銀過多恐<lb/>
　　遂成定例日後難於辦理請候議定各城應交實<lb/>
　　數再酌量賞給等語殊屬拘泥現在逆酋等尚未<lb/>
　　就擒和闐亦需策應若回人見我大臣等辦事𤨏<lb/>
　　屑未必傾心降服且伊等貪利性成示以裁節或<lb/>
<pb n="KR2c0012_WYG_123-27b"/>
　　致妄生追悔若謂將來遂以為例則回部蕩平後<lb/>
　　不過酌定貢賦並無購辦糧馬之事何必為此過<lb/>
　　慮况以現在辦送馬匹糧餉較之其勞費不啻數<lb/>
　　倍自當示以寛大始合機宜看來伊等所定價值<lb/>
　　尚覺其少仍須酌量增加應時給發嗣後俱遵照<lb/>
　　辦理<lb/>
　諭定邊將軍兆惠等查奏侍衛拜達爾勞績<lb/>
　上諭軍機大臣曰聞侍衛拜達爾於雅哈托和鼐之<lb/>
<pb n="KR2c0012_WYG_123-28a"/>
　　戰憤罵同行身先陷陣衆始競進似此奮勉將軍<lb/>
　　大臣等自當嘉奬録叙乃未見舉出陳奏惟保列<lb/>
　　逢迎趨避之員何以服人心而作士氣拜達爾現<lb/>
　　在何處曾否著有勞績可𫝊諭兆惠等查明因便<lb/>
　　具奏<lb/>
　<lb/>
　<lb/>
　<lb/>
<pb n="KR2c0012_WYG_123-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
平定準噶爾方略正編卷六十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_097-1a"/>
欽定四庫全書<lb/>
平定準噶爾方略正編卷四十三<lb/>
　　　乾隆二十二年秋八月己夘<lb/>
　　　定邊將軍成衮扎布等疏奏明瑞等進𠞰情形<lb/>
　　　成衮扎布等奏言臣等自朱爾都斯起程策應<lb/>
　　　明瑞等八月初三日據明瑞咨報十月初二日<lb/>
　　　擒獲厄魯特等令其引路越高嶺數處行兩晝<lb/>
　　　夜至布昆哈瑪爾問知綽和爾等渡庫克烏蘇<lb/>
<pb n="KR2c0012_WYG_097-1b"/>
　　　糾合昻吉岱都爾伯特烏喇特等盤踞阿圭雅<lb/>
　　　斯山中伏賊於密林以待因派兵一支截其去<lb/>
　　　路賊見兵勢即逃我兵尾追至葉克特里克嶺<lb/>
　　　賊衆依山結寨鎗礟競發遂虚作撤兵之狀有<lb/>
　　　數百乘馬賊人出寨來追即回馬衝撃鏖戰良<lb/>
　　　久賊始敗走攻奪一寨至第二寨石峯林立氷<lb/>
　　　雪堆積馬乏難行不能奪取續接總管温布來<lb/>
　　　文帶兵二百五十名前來策應途次聞克勒特<lb/>
<pb n="KR2c0012_WYG_097-2a"/>
　　　變動即㝷蹤至察罕齊老圖遇賊交戰未决勝<lb/>
　　　負等語隨遣人往取温布信息暫於明布拉克<lb/>
　　　駐劄七月二十日夜有賊四百餘圍我軍營我<lb/>
　　　兵奮力攻擊賊即敗逃追至特克斯而還二十<lb/>
　　　四日巴圖魯侍衛濟塞布扎竒魯克齊雅璊等<lb/>
　　　帶兵二百到營告稱已將克勒特㳺牧分别順<lb/>
　　　逆辦理前來策應但馬力亦皆瘦乏計此次𠞰<lb/>
　　　賊二百餘奪馬百餘匹所得軍器皆分給兵丁<lb/>
<pb n="KR2c0012_WYG_097-2b"/>
　　　等語臣等因賊衆盤踞險阻明瑞等暫駐以息<lb/>
　　　馬力是以親往策應相機辦理奏入<lb/>
　上諭軍機大臣曰成衮扎布奏稱衆賊合兵守險明<lb/>
　　瑞等力不能取等語將軍等自應前往䇿應但賊<lb/>
　　衆烏合皆伊等玩忽所致若從前到伊犂時能候<lb/>
　　賊出入即行𠞰殺亦不至㑹於一處矣况伊等前<lb/>
　　奏昻吉岱係一㣲末台吉今綽和爾烏喇特人等<lb/>
　　皆相附和可謂無闗𦂳要即明瑞等領隊前行不<lb/>
<pb n="KR2c0012_WYG_097-3a"/>
　　能破賊已屬選懦若將軍叅贊親往更難以力弱<lb/>
　　自解且有帶去砲位正可攻堅伊等務宜盡𠞰羣<lb/>
　　賊乘勝擒拏巴圖爾烏巴什及搜𠞰阿巴噶斯哈<lb/>
　　丹等游牧勉之勿怠<lb/>
　命叅贊大臣哈達哈自烏里雅蘇台軍營馳驛前赴<lb/>
　　　熱河<lb/>
　　　辛巳<lb/>
　　　定邊右副將軍兆惠等疏奏阿睦爾撒納溺死<lb/>
<pb n="KR2c0012_WYG_097-3b"/>
　　　信息<lb/>
　　　兆惠等奏言七月二十九日據順德訥報稱前<lb/>
　　　在俄羅斯森博羅特圖喇向瑪玉爾等查問阿<lb/>
　　　睦爾撒納蹤跡取其印文回報仍派委署叅領<lb/>
　　　額林策等分路搜查今據額林策等來告二十<lb/>
　　　三日與瑪玉爾相見瑪玉爾云此來甚好適據<lb/>
　　　齊倫圖喇報稱有步行二人前來向刈草之人<lb/>
　　　告云我係阿睦爾撒納可報知爾頭目前來渡<lb/>
<pb n="KR2c0012_WYG_097-4a"/>
　　　我其人即告知喀丕坦遣人操舟前往久未回<lb/>
　　　報復遣人往看并無蹤跡惟於額爾齊斯河曲<lb/>
　　　㝷獲渡口小舟想係溺死水中今我處多派人<lb/>
　　　役㝷覔尸首等語額林策等復向瑪玉爾索取<lb/>
　　　文書瑪玉爾因未得實據只以空紙用印付額<lb/>
　　　林策等回報即派兵十名偵探信息并行文鄂<lb/>
　　　博什將卡倫兵丁抽調一半存營兵内挑選六<lb/>
　　　十名前往接應㝷覔阿睦爾撒納尸首等語臣<lb/>
<pb n="KR2c0012_WYG_097-4b"/>
　　　等伏思瑪玉爾雖稱阿逆步行喚渡而後來并<lb/>
　　　無蹤跡未便據以為實自應親往查看阿逆果<lb/>
　　　否溺死或逃入俄羅斯或係他往因遣使哈薩<lb/>
　　　克已逾四旬尚需守候是以臣富德帶兵往㑹<lb/>
　　　順德訥臣兆惠移兵中路以待兩處信息奏入<lb/>
　上諭軍機大臣曰兆惠富德等奏俄羅斯來告有步<lb/>
　　行二人其一自稱為阿睦爾撒納因遣一人操舟<lb/>
　　往渡俱無蹤跡等語據俄羅斯所言伊等亦未見<lb/>
<pb n="KR2c0012_WYG_097-5a"/>
　　阿逆蹤跡豈可信以為實富德既領兵前往著嚴<lb/>
　　密搜查兆惠亦著盡心訪緝仍速催哈薩克擒獻<lb/>
　　阿逆詭詐性成必不肯徒步前往即俄羅斯聞來<lb/>
　　投之信亦必多遣數人豈有僅遣一人往迎之理<lb/>
　　或阿逆遣二人虚作往投使我不向哈薩克查拏<lb/>
　　或俄羅斯業已容留飾詞欺我其渡河溺死之語<lb/>
　　直屬荒唐即使殞命屬實亦必確有可憑兆惠等<lb/>
　　搜查阿逆身死確據尚非切要惟訪伊投入俄羅<lb/>
<pb n="KR2c0012_WYG_097-5b"/>
　　斯與否並在各邊界幽僻處搜查當益加奮勉不<lb/>
　　可輕信浮言心存懈惰倘信為阿睦爾撒納已死<lb/>
　　而復出滋事伊等自無所辭咎也<lb/>
　申諭定邊將軍成衮扎布等擒𠞰巴圖爾烏巴什哈<lb/>
　　　薩克錫喇事宜<lb/>
　上諭軍機大臣曰據兆惠等奏順德訥擒獲集賽之<lb/>
　　厄魯特等供稱巴圖爾烏巴什本年四月前往伊<lb/>
　　犂及巴什罕沙爾罕等處居住又巴爾達穆特之<lb/>
<pb n="KR2c0012_WYG_097-6a"/>
　　厄魯特來告云巴圖爾烏巴什六月間收取我等<lb/>
　　游牧往來於勒卜西察罕烏蘇等處聞大兵相近<lb/>
　　向伊犂沙喇擘勒而去又據圖倫楚報稱沿途捉<lb/>
　　生詢問哈薩克錫喇未曾逃往鄂什由布勒哈齊<lb/>
　　向博羅塔拉前往伊犂已行文唐喀禄令其速往<lb/>
　　接應等語巴圖爾烏巴什等去向正與成衮扎布<lb/>
　　軍行相値自可堵截擒𠞰但伊等現往特克斯明<lb/>
　　布拉克等處接應明瑞等必謂兵少力弱不能兼<lb/>
<pb n="KR2c0012_WYG_097-6b"/>
　　辦不知力弱之故皆由伊等急於撤兵今雅爾喀<lb/>
　　善等已派三格往𠞰巴圖爾烏巴什而唐喀禄等<lb/>
　　亦接應圖倫楚若兩隊㑹合兵力自强可傳諭成<lb/>
　　衮扎布等將綽和爾昻吉岱等辦理後即前赴伊<lb/>
　　犂與三格唐喀禄等協力擒𠞰不得推諉因循仍<lb/>
　　蹈前轍并傳諭雅爾哈善等知之<lb/>
　　　議奏<lb/>
　恩賞土爾扈特台吉使臣等事宜<lb/>
<pb n="KR2c0012_WYG_097-7a"/>
　　　軍機大臣奏言土爾扈特台吉敦多卜達什遣<lb/>
　　　使吹扎卜恭請<lb/>
　聖安并<lb/>
　　貢方物<lb/>
　皇上加恩賞賚敦多卜達什及其眷屬鍍金器銀器<lb/>
　　　鞍轡緞布茶葉及使臣跟役等緞布茶葉各有<lb/>
　　　差查使臣來時係自備資斧若赴藏歸巢俱官<lb/>
　　　為辦給倂伊等貿易物件亦行齎送殊屬勞費<lb/>
<pb n="KR2c0012_WYG_097-7b"/>
　　　從前賞給使臣銀一百兩跟役等亦賞銀有差<lb/>
　　　臣等酌議於吹扎卜起程時賞銀二百兩跟役<lb/>
　　　等共賞銀三百兩自京至張家口俱由驛站供<lb/>
　　　應自張家口至恰克圖交總管輝色即著來使<lb/>
　　　自行僱覔騎䭾牲隻伏候<lb/>
　諭㫖遵照辦理奏入報<lb/>
　聞<lb/>
　　　虚銜藍翎扎勒藏等解送叛賊阿睦爾撒納之<lb/>
<pb n="KR2c0012_WYG_097-8a"/>
　　　姪達什策凌三等侍衛額爾登額等解送叛賊<lb/>
　　　巴雅爾俱於木蘭<lb/>
　行在審明正法<lb/>
　　　乙酉<lb/>
　諭都統滿福巡查烏納哈特等臺站<lb/>
　上諭軍機大臣曰成衮扎布等奏稱現在由阿勒輝<lb/>
　　衮西喇至烏納哈特嶺口設臺站一十三處山谿<lb/>
　　險阻恐有瑪哈沁藏匿應派滿福帶兵三百名於<lb/>
<pb n="KR2c0012_WYG_097-8b"/>
　　烏納哈特等站來往巡查等語朕昨傳諭滿福往<lb/>
　　額林哈畢爾噶一路巡查著照成衮扎布等所指<lb/>
　　臺站往來搜緝務將藏匿瑪哈沁等盡行𠞰殺以<lb/>
　　清道路即遵諭速行<lb/>
　　　參贊大臣雅爾哈善等疏奏端濟布等𠞰賊情<lb/>
　　　形<lb/>
　　　雅爾哈善等奏言端濟布奎瑪岱等招服台吉<lb/>
　　　達瓦等戸口仍帶兵前追巴哈曼集等七月十<lb/>
<pb n="KR2c0012_WYG_097-9a"/>
　　　四日至克伯訥克圖嶺捉生詢問知巴哈曼集<lb/>
　　　等在瑪納斯河源之小衛和勒晶居住隨帶兵<lb/>
　　　追入遇從前搶掠臺站之賊人扎木布游牧𠞰<lb/>
　　　賊五十餘人生擒扎木布又遣人招降巴哈曼<lb/>
　　　集屬人有得木齊瑪勒占等率二百餘戸來降<lb/>
　　　據稱巴哈曼集帶百餘戸越大衛和勒晶嶺逃<lb/>
　　　遁端濟布留駐管束新降戸口派新降之瑪勒<lb/>
　　　占等隨總管布喇勒圖往追奎瑪岱於十九日<lb/>
<pb n="KR2c0012_WYG_097-9b"/>
　　　續進至大衛和勒晶有賊四十餘人立寨甚固<lb/>
　　　乘夜攻奪賊皆逃散過嶺即朱爾都斯地方以<lb/>
　　　馬乏不能窮追沿途𠞰殺餘賊回至濟爾哈朗<lb/>
　　　軍營查扎木布曾搶掠巴罕庫蘇臺站應即行<lb/>
　　　正法其瑪勒占等十得木齊戸口俟内移時分<lb/>
　　　别辦理奏入報<lb/>
　聞<lb/>
　諭兩路將軍大臣等撤兵事宜<lb/>
<pb n="KR2c0012_WYG_097-10a"/>
　上諭軍機大臣曰兆惠等所奏逆賊阿睦爾撒納身<lb/>
　　死信息諒非真實計我遣往哈薩克之額爾克沙<lb/>
　　喇努三等此際已回至軍營自有確信如仍未擒<lb/>
　　獲阿逆天氣漸寒應先將哈薩克錫喇巴圖爾烏<lb/>
　　巴什鄂哲特阿巴噶斯哈丹等游牧辦理俾伊犂<lb/>
　　等處寧靜則來年更易於集事如此等賊衆業經<lb/>
　　辦理或撤兵回濟爾哈朗或額林哈畢爾噶過冬<lb/>
　　著傳諭兩路將軍大臣等定議具奏議定後兆惠<lb/>
<pb n="KR2c0012_WYG_097-10b"/>
　　可遣人往告阿布賚云我兵久駐爾界恐爾屬人<lb/>
　　驚疑是以大皇帝命我等撤兵爾等若將阿逆擒<lb/>
　　獻即速為奏聞自有重賞於歸途之便正可𠞰除<lb/>
　　諸賊現在成衮扎布等既帶兵前往雅爾哈善又<lb/>
　　遣三格等追截則以三路兵辦此數賊斷無不獲<lb/>
　　之理然必待獲賊始可撤兵不得因有此㫖遂亟<lb/>
　　圖休息也<lb/>
　　　丁亥<lb/>
<pb n="KR2c0012_WYG_097-11a"/>
　宣諭達爾黨阿哈達哈罪狀<lb/>
　上諭大學士曰去歲擒𠞰逆賊阿睦爾撒納進兵至<lb/>
　　哈薩克西路以達爾黨阿為將軍北路以哈達哈<lb/>
　　為將軍伊等既未能擒獲阿逆又致阿布賚脱逃<lb/>
　　本應治罪朕意伊等未必有心僨事不過為賊所<lb/>
　　愚路逺遲誤之所致是以從寛免其處分後經詢<lb/>
　　問自軍營回之侍衛官員則咸稱達爾黨阿追阿<lb/>
　　逆時相距僅一二里逆賊不及䭾載反遣人託為<lb/>
<pb n="KR2c0012_WYG_097-11b"/>
　　哈薩克本欲擒獻阿睦爾撒納惟待其汗阿布賚<lb/>
　　至即便送來達爾黨阿墮其計中耑候擒獻並不<lb/>
　　督兵追捕且下令不許衆兵前進直至逆賊捆載<lb/>
　　脱逃後方遣兵追逐哈達哈則路遇阿布賚既經<lb/>
　　後隊官兵呈報並不勒兵追捕至阿布賚逃去始<lb/>
　　尾追一次以塞其責衆奏僉同是達爾黨阿哈達<lb/>
　　哈之怠玩僨事顯然可見因將伊等公爵革去降<lb/>
　　秩示譴今訊問拏獲阿逆之姪達什䇿凌等供稱<lb/>
<pb n="KR2c0012_WYG_097-12a"/>
　　阿睦爾撒納於去歲九月下旬自敗走地方潛回<lb/>
　　又據尼瑪供稱去歲大兵追及阿睦爾撒納我催<lb/>
　　促進𠞰將軍等等候阿布賚擒獻以致脱逃再阿<lb/>
　　布賚對面安營我兵亦並不迎敵直至逃去始行<lb/>
　　追逐旋即撤兵等語與侍衛等所奏脗合觀此則<lb/>
　　伊二人不能用朕奮勇之官兵且為逆賊等所輕<lb/>
　　視矣達爾黨阿哈達哈俱勲舊子孫受恩襲爵乃<lb/>
　　身為將軍專任討賊而因循觀望坐失事機若此<lb/>
<pb n="KR2c0012_WYG_097-12b"/>
　　實出情理之外且去歲撤兵時伊等奏稱我兵距<lb/>
　　逆賊逃竄之地速行亦需月餘今於九月初撤兵<lb/>
　　自葉什勒椿集行五十餘日至巴顔鄂拉南之哈<lb/>
　　薩拉克地方等語今據達什䇿凌等所供阿睦爾<lb/>
　　撒納聞大兵既撤於九月下旬回至葉什勒椿集<lb/>
　　行二十餘日至巴顔鄂拉又十五日抵哈薩拉克<lb/>
　　東之額布根塔爾琿地方共五十餘日等語設果<lb/>
　　如伊等所奏有月餘程途則阿逆復回必須兩三<lb/>
<pb n="KR2c0012_WYG_097-13a"/>
　　月且阿逆必確知撤兵之信方敢起程果與我兵<lb/>
　　相去月餘往返探聽又必三四月矣乃我兵則於<lb/>
　　九月初撤回行五十餘日始至哈薩拉克而阿逆<lb/>
　　即自九月盡起程至額布根塔爾琿亦祗五十餘<lb/>
　　日何以如此之速耶則其被賊所欺愈為顯著觀<lb/>
　　阿逆今春即到額林哈畢爾噶地方此即伊等因<lb/>
　　循推諉之明証也况今歲阿布賚遇我兵三十餘<lb/>
　　人一戰即降則去歲若稍肯奮勉阿布賚早已投<lb/>
<pb n="KR2c0012_WYG_097-13b"/>
　　誠將逆賊擒獻矣又伊等擁兵觀望之明証也再<lb/>
　　兩路官兵㑹合後自應聯為一體乃伊等竟於相<lb/>
　　見之次日即分營行走第三日即議及撤兵有是<lb/>
　　理乎伊等即協力追擒尚未知獲賊與否况復自<lb/>
　　分彼此安能集事且如逆賊兔脱時伊等俱係將<lb/>
　　軍若肯親行豈不勝於叅贊大臣乃伊二人並不<lb/>
　　前往止遣阿里衮一人領兵追逐不知將軍所司<lb/>
　　何事達爾黨阿哈達哈如此種種貽悞若不加罪<lb/>
<pb n="KR2c0012_WYG_097-14a"/>
　　譴則國家之賞罰何在本當以軍法從事但達爾<lb/>
　　黨阿本一糊塗無能之人為賊所愚而哈達哈每<lb/>
　　圖安逸遇事因循尚非出於有心然既悞用於前<lb/>
　　復姑容於後此即朕之咎也伊等身為將軍且係<lb/>
　　勲舊子孫似此坐失機宜玷辱滿洲更何顔靦列<lb/>
　　班聫達爾黨阿哈達哈俱著革職發往熱河披甲<lb/>
　　効力<lb/>
　　　九月壬辰<lb/>
<pb n="KR2c0012_WYG_097-14b"/>
　命議叙副都統愛隆阿所領𠞰賊官兵等<lb/>
　上諭軍機大臣曰據兆惠奏稱副都統愛隆阿等𠞰<lb/>
　　殺納木竒等賊衆一千餘將在事官兵分别功次<lb/>
　　具報等語此次官兵等進𠞰賊衆頗屬奮勉著加<lb/>
　　恩將驍騎校拉瑪錫授為三等侍衛領催額勒濟<lb/>
　　圖授為藍翎侍衛厄魯特三等侍衛達爾漢授為<lb/>
　　二等侍衛賜號哈什哈巴圖魯賞銀一百兩其餘<lb/>
　　有功官兵及陣亡得傷者俱著查明報部照例議<lb/>
<pb n="KR2c0012_WYG_097-15a"/>
　　叙議䘏<lb/>
　申諭將軍大臣進𠞰伊犂賊黨事宜<lb/>
　上諭軍機大臣曰兆惠奏稱現在駐兵巴雅爾郭勒<lb/>
　　候遣往哈薩克使臣回營并富德處所探阿睦爾<lb/>
　　撒納確信或分兵過博羅塔拉與永貴㑹合或前<lb/>
　　赴成衮扎布軍營等語是兆惠之兵尚需守候不<lb/>
　　能即往額林哈畢爾噶恐咨行成衮扎布後舒赫<lb/>
　　德即藉此不往伊犂則進𠞰賊人責當誰屬著傳<lb/>
<pb n="KR2c0012_WYG_097-15b"/>
　　諭成衮扎布舒赫德速領兵前抵伊犂務將巴圖<lb/>
　　爾烏巴什哈薩克錫喇昻吉岱鄂哲特等嚴行查<lb/>
　　拏以期地方寧謐毋得藉端推諉即著作速回奏<lb/>
　命議處叅贊大臣唐喀禄<lb/>
　上諭軍機大臣曰兆惠所奏唐喀禄等咨報選兵三<lb/>
　　百名交瑚爾起令其進𠞰其餘兵即行撤回等語<lb/>
　　唐喀禄等係特派擒𠞰哈薩克錫喇之人今到塔<lb/>
　　爾巴噶台等處已得賊人信息輙將兵撤回殊屬<lb/>
<pb n="KR2c0012_WYG_097-16a"/>
　　乖謬伊等即謂馬疲糧竭或赴兆惠軍營或雅爾<lb/>
　　哈善所駐濟爾哈朗軍營俱可接濟豈伊等自以<lb/>
　　為北路之兵遂不相聨絡耶唐喀禄著交部嚴加<lb/>
　　議處車木楚克扎布從寛免其交議至唐喀禄等<lb/>
　　撤回兆惠已經具奏而伊尚未奏到者是又必自<lb/>
　　分彼此仍由北路具奏以致遲滯耳伊等既經撤<lb/>
　　兵此㫖亦不必連遞著納穆扎爾暫存俟唐喀禄<lb/>
　　到日交發<lb/>
<pb n="KR2c0012_WYG_097-16b"/>
　命豫派官兵伴送哈薩克使臣等<lb/>
　上諭軍機大臣曰哈薩克使臣等由北路前來將至<lb/>
　　行在若照常由西路遣回正届我撤兵之期沿途<lb/>
　　恐有疎失著由烏里雅蘇台過索勒畢烏拉克沁<lb/>
　　嶺自額爾齊斯塔爾巴噶台送至古爾班察爾回<lb/>
　　伊游牧派散秩大臣和碩齊侍衛富錫爾穆倫保<lb/>
　　等帶索倫兵一百名厄魯特兵一百名沿途伴送<lb/>
　　使臣搜𠞰瑪哈沁等可傳諭成衮扎布等交科卜<lb/>
<pb n="KR2c0012_WYG_097-17a"/>
　　多駐劄大臣派索倫兵豫備厄魯特兵著和碩齊<lb/>
　　先往揀派其馬駝牲隻及整裝銀兩俱照例賞給<lb/>
　諭定邊將軍成衮扎布等辦理綽羅斯逸賊<lb/>
　上諭軍機大臣曰昨詢問尼瑪現在藏匿之綽羅斯<lb/>
　　台吉等據供尚有昻吉岱薩木丕勒諾爾布特古<lb/>
　　斯孟克尼瑪諾顔哈什哈納喀達等五人著傳諭<lb/>
　　成衮扎布等進𠞰哈薩克錫喇等賊衆時將尼瑪<lb/>
　　所供五人留心查拏解京此外如有綽羅斯之人<lb/>
<pb n="KR2c0012_WYG_097-17b"/>
　　亦照此辦理<lb/>
　　　䕶軍校鄂畢達以擒獲輝特台吉巴泰吹扎卜<lb/>
　授三等侍衛<lb/>
　　　癸巳<lb/>
　　　定邊將軍成衮扎布等疏奏進𠞰賊衆情形<lb/>
　　　成衮扎布等奏言臣等帶兵接應明瑞派副都<lb/>
　　　統由屯侍衛老格等分路𠞰殺瑪哈沁據由屯<lb/>
　　　等報稱克勒特種地賊人聞我兵過巴罕納喇<lb/>
<pb n="KR2c0012_WYG_097-18a"/>
　　　特嶺即逃向哈什八月初八日追至圖爾根河<lb/>
　　　遇賊力戰𠞰殺收楞額博索庫勒等一百餘人<lb/>
　　　收其妻子器械初十日營長伊靈阿索音達爾<lb/>
　　　𠞰殺塔里雅圖口百餘人察克瑪河口賊四十<lb/>
　　　餘人又侍衛老格報稱初九日至濟爾哈朗河<lb/>
　　　𠞰殺烏魯特七戸四十餘人初十日至博多美<lb/>
　　　和羅𠞰殺克勒特一百五十餘人収其馬駝牛<lb/>
　　　隻又遣取明瑞信息之侍衛海林泰於庫哲圖<lb/>
<pb n="KR2c0012_WYG_097-18b"/>
　　　地方遇賊二十人殺賊三人奪馬四十匹臣等<lb/>
　　　仍令海林泰帶兵一百名巡查烏納哈特嶺各<lb/>
　　　臺站十三日明瑞等咨報我等至特克斯因馬<lb/>
　　　匹疲乏暫駐口糧已罄搜取綽和爾所種地畝<lb/>
　　　𠞰殺瑪哈沁三百餘人侍衛濟塞布追獲綽和<lb/>
　　　爾五十餘人收其牛羊詢問賊人所守阿圭雅<lb/>
　　　斯營壘俱已棄去或往察罕烏蘇或往沙喇擘<lb/>
　　　勒等語臣等即㝷蹤前往堵截又准兆惠咨稱<lb/>
<pb n="KR2c0012_WYG_097-19a"/>
　　　巴圖爾烏巴什已往沙喇擘勒等語沙喇擘勒<lb/>
　　　距特克斯程期半月或阿巴噶斯哈丹賊人及<lb/>
　　　綽和爾烏喇特昻吉岱等賊俱與巴圖爾烏巴<lb/>
　　　什㑹合臣等竭力前往辦理奏入<lb/>
　上諭軍機大臣曰據成衮扎布等所奏綽和爾等賊<lb/>
　　人與巴圖爾烏巴什等在沙喇擘勒㑹合必至滋<lb/>
　　生事端自當奮勉𠞰殺何得以官兵馬力為詞伊<lb/>
　　等從前於克勒特烏魯特等鄂拓克人衆若早為<lb/>
<pb n="KR2c0012_WYG_097-19b"/>
　　殄滅收其牲隻即進𠞰巴圖爾烏巴什計已奏功<lb/>
　　乃惟務姑息安撫以致賊衆㑹合始覺辦理之難<lb/>
　　其何所歸咎且明瑞等雖經進𠞰總未追及賊人<lb/>
　　成衮扎布等何以並無一語叅奏賞罰不明誰肯<lb/>
　　用命著伊等回奏<lb/>
　　　甲午<lb/>
　　　哈薩克阿布賚使臣亨集噶爾烏穆爾台都楞<lb/>
　　　阿蘭扎阿布賚之弟阿布勒比斯使臣塔納錫<lb/>
<pb n="KR2c0012_WYG_097-20a"/>
　　　拜克奈奉表入<lb/>
　覲於布扈圖口<lb/>
　上御行殿<lb/>
　召見亨集噶爾等行禮<lb/>
　温語詢問隨<lb/>
　賜宴於行營<lb/>
　申諭叅贊大臣雅爾哈善等進𠞰阿巴噶斯哈丹游<lb/>
　　　牧<lb/>
<pb n="KR2c0012_WYG_097-20b"/>
　上諭軍機大臣曰昨據雅爾哈善等奏稱阿巴噶斯<lb/>
　　哈丹游牧賊衆逃往烏固勒扎登努勒台等處已<lb/>
　　調副都統三格等接應侍衛納呼德等語朕諭以<lb/>
　　賊衆必㑹合一處須協力𠞰除亦已傳諭成衮扎<lb/>
　　布等矣此際三格等曾否將阿巴噶斯哈丹賊衆<lb/>
　　追及𠞰除及先後派出官兵𠞰賊情形著雅爾哈<lb/>
　　善等確查具奏<lb/>
　　　乙未<lb/>
<pb n="KR2c0012_WYG_097-21a"/>
　命哈薩克使臣亨集噶爾等隨從行圍<lb/>
　命革侍郎副都統唐喀禄職以藍翎侍衛効力<lb/>
　上諭軍機大臣曰據唐喀禄等奏稱准兆惠調兵接<lb/>
　　應圖倫楚已派瑚爾起帶兵三百名前往惟是兵<lb/>
　　丁口糧不敷馬力疲乏路遠難於接濟不能忍饑<lb/>
　　步行今準噶爾全部已定阿睦爾撒納又溺水身<lb/>
　　死哈薩克錫喇必被西路大兵擒獲請遵前㫖撤<lb/>
　　兵再臣等從前即應撤兵乃專意擒取阿睦爾撒<lb/>
<pb n="KR2c0012_WYG_097-21b"/>
　　納遠至塔爾巴噶台以致兵馬疲乏請交部治罪<lb/>
　　等語昨兆惠奏唐喀禄有一面具奏一面撤兵之<lb/>
　　報朕已將唐喀禄交部察議今覽伊奏以勉强前<lb/>
　　行請罪朕屢諭伊等追擒哈薩克錫喇何嘗令其<lb/>
　　撤兵即有豫籌撤兵之語亦謂交辦事竣之後耳<lb/>
　　豈現諭擒賊而即令撤兵耶唐喀禄若但歸咎於<lb/>
　　口糧馬力將兵撤回不過交部議處乃竟以遵㫖<lb/>
　　撤兵飾詞取巧視朕為何如主僅予議處不足示<lb/>
<pb n="KR2c0012_WYG_097-22a"/>
　　懲著革去侍郎副都統職銜降為藍翎侍衛交納<lb/>
　　穆扎爾差遣効力車木楚克扎布仍著從寛免其<lb/>
　　交部<lb/>
　　　虚銜藍翎愛普薩以解送達什策凌齊巴罕巴<lb/>
　　　泰吹扎卜<lb/>
　授三等侍衛<lb/>
　　　戊戌<lb/>
　　　駐劄巴里坤辦事大臣阿里衮等疏奏沙喇斯<lb/>
<pb n="KR2c0012_WYG_097-22b"/>
　　　瑪呼斯等游牧逃叛情形<lb/>
　　　阿里袞等奏言侍衛寧古里等報稱克勒特沙<lb/>
　　　喇斯瑪呼斯三游牧内移因路狹難以同行令<lb/>
　　　沙喇斯瑪呼斯人衆暫住察罕通等處八月二<lb/>
　　　十一日據將軍等遣來督催之瑪呼斯得木齊<lb/>
　　　達什敦多卜遣什長博多羅克等告稱沙喇斯<lb/>
　　　得木齊都噶爾丹巴鄂齊爾恩克錫瑪呼斯得<lb/>
　　　木齊肯哲收楞額普爾普等復叛搶掠三都克<lb/>
<pb n="KR2c0012_WYG_097-23a"/>
　　　游牧殺其甥達瓦恩克勒圖及得木齊登德賀<lb/>
　　　自察罕通帶領游牧過海都河因水勢甚大遂<lb/>
　　　由喀喇呼珠至烏蘭和屯欲㑹合昻吉岱等賊<lb/>
　　　衆等語查將軍等前令都統滿福照管此三游<lb/>
　　　牧今滿福帶兵巡查臺站若由阿勒輝追𠞰相<lb/>
　　　去甚近因遣博多羅克前往報知又據博多羅<lb/>
　　　克告稱沙喇斯収楞額巴雅爾係都噶爾之壻<lb/>
　　　業經拏獲交克勒特總管根達什看守等語奏<lb/>
<pb n="KR2c0012_WYG_097-23b"/>
　　　入報<lb/>
　聞<lb/>
　　　叅贊大臣雅爾哈善等疏奏琿齊額林沁達瓦<lb/>
　　　等逃叛情形<lb/>
　　　雅爾哈善等奏言前因呼爾璊台吉達瓦布魯<lb/>
　　　古特台吉琿齊等殺扎那噶爾布獻馘來降據<lb/>
　　　總管端濟布報知達瓦出痘身故琿齊等已遣<lb/>
　　　人招降額林沁達瓦等語七月二十七日三格<lb/>
<pb n="KR2c0012_WYG_097-24a"/>
　　　等回至濟爾哈朗軍營告稱途遇琿齊額林沁<lb/>
　　　達瓦之得木齊巴朗庫里因恐游牧内移遇别<lb/>
　　　隊官兵𠞰殺請給文為據臣等即給以文書令<lb/>
　　　箭一面令三格前往博羅布爾噶蘇等處擒𠞰<lb/>
　　　巴圖爾烏巴什等閲今日久琿齊等未見前來<lb/>
　　　據端濟布等來至軍營告稱我等前追巴哈曼<lb/>
　　　集一面遣委署驍騎校達什敦多卜前往督催<lb/>
　　　琿齊等游牧内移今達什敦多卜禀稱琿齊遣<lb/>
<pb n="KR2c0012_WYG_097-24b"/>
　　　人同至額林沁達瓦游牧定於日内遷移忽伊<lb/>
　　　屬人報知大兵將到額林沁達瓦大恐令我往<lb/>
　　　見領隊大臣三格隨將游牧移動因告以大兵<lb/>
　　　已知爾等歸降斷不殺害伊等不信將我綁縛<lb/>
　　　步行隨至哈什河口其夜得脱賊衆已向朱爾<lb/>
　　　都斯逃去等語奏入<lb/>
　上諭軍機大臣曰據雅爾哈善等奏稱琿齊額林沁<lb/>
　　達瓦復叛已行文將軍辦理等語厄魯特奸狡性<lb/>
<pb n="KR2c0012_WYG_097-25a"/>
　　成反覆無定初降之時辦理必須妥協即如三格<lb/>
　　等進𠞰額林沁達瓦因端濟布告知業經招降即<lb/>
　　行撤兵原屬率易著傳諭雅爾哈善將端濟布等<lb/>
　　從前如何招服琿齊額林沁達瓦之處查明具奏<lb/>
　　仍速催三格等將巴圖爾烏巴什阿巴噶斯哈丹<lb/>
　　游牧賊衆奮力擒𠞰毋得玩忽從事<lb/>
　申諭兩路將軍大臣辦理進𠞰事宜<lb/>
　上諭軍機大臣曰據阿里袞等奏沙喇斯瑪呼斯游<lb/>
<pb n="KR2c0012_WYG_097-25b"/>
　　牧雅爾哈善等奏琿齊額林沁達瓦游牧俱已降<lb/>
　　復叛看來此等賊人心懷叵測招降斷不可恃總<lb/>
　　以嚴行𠞰殺為要但此等皆么麽小醜用兵之道<lb/>
　　莫要於殱厥渠魁此時惟擒𠞰巴圖爾烏巴什哈<lb/>
　　薩克錫喇等當以全師制勝不可分兵搜緝俟渠<lb/>
　　魁既獲再以餘力舉之自難逃於天網矣著傳諭<lb/>
　　兩路將軍大臣等知之<lb/>
　諭駐劄巴里坤辦事大臣阿里袞等辦理降人游牧<lb/>
<pb n="KR2c0012_WYG_097-26a"/>
　上諭軍機大臣曰阿里袞等奏稱沙喇斯瑪呼斯游<lb/>
　　牧叛逃已傳諭滿福令其作速帶兵擒𠞰並諭將<lb/>
　　軍成衮扎布兆惠等軍行所至嚴行𠞰殺勿以姑<lb/>
　　息養奸著傳諭阿里袞如有移至巴里坤賊衆即<lb/>
　　遵前㫖送往肅州辦理再雅爾哈善奏稱達瓦之<lb/>
　　弟鄂爾竒達遜已送往巴里坤等語俟其到日即<lb/>
　　著解送來京<lb/>
　　　己亥<lb/>
<pb n="KR2c0012_WYG_097-26b"/>
　訓諭兩路將軍大臣豫籌撤兵等事宜<lb/>
　上諭軍機大臣曰兆惠奏稱遣往哈薩克之額爾克<lb/>
　　沙喇等尚未回營哈薩克阿布賚初次所遣使人<lb/>
　　已往見成袞扎布俟歸途之便再遣使恭齎勅書<lb/>
　　賜物同往等語計哈薩克使人歸日額爾克沙喇<lb/>
　　等亦已到來自可得阿逆信息惟成衮扎布等進<lb/>
　　𠞰巴圖爾烏巴什等賊未必即能完結若遽撤兵<lb/>
　　回巴里坤過冬則來歲進兵又煩跋涉或酌於濟<lb/>
<pb n="KR2c0012_WYG_097-27a"/>
　　爾哈朗額林哈畢爾噶等處駐劄其安設臺站接<lb/>
　　濟口糧馬匹均須豫為籌畫著將軍大臣等定議<lb/>
　　具奏至成袞扎布數年未曾來京請訓舒赫德雖<lb/>
　　面受訓㫖而臨事懦弱不能協同辦理以致茫無<lb/>
　　端緒著成袞扎布兆惠富德於撤兵後來京籌辦<lb/>
　　一切機宜博爾奔察年邁亦著同來其軍營事務<lb/>
　　交雅爾哈善總理再此次領隊大臣内三格額爾<lb/>
　　登額未有勞績而三格從前看守尼瑪竟致脱逃<lb/>
<pb n="KR2c0012_WYG_097-27b"/>
　　將軍叅贊等即應記過俟其立功自贖以昭賞罰<lb/>
　　即如色布騰巴爾珠爾往擒吞圖布未獲又不窮<lb/>
　　追經朕詢問成袞扎布等久未回奏又明瑞從前<lb/>
　　進𠞰阿巴噶斯哈丹游牧此次色布騰巴爾珠爾<lb/>
　　進𠞰克勒特等賊衆屢致脱逃亦當議罪而色布<lb/>
　　騰巴爾珠爾較明瑞為重但伊等初履行間將軍<lb/>
　　叅贊調遣乖方亦不為無過况領兵𠞰賊將軍自<lb/>
　　當親行即有應行調遣者叅贊亦宜前往鄂實即<lb/>
<pb n="KR2c0012_WYG_097-28a"/>
　　叅贊大臣也伊於軍前事務宜奮勉効力至繕冩<lb/>
　　章奏諒皆舒赫德與成袞扎布商辦非鄂實所能<lb/>
　　則伊所司何事著將此等情節俱各登記俟成袞<lb/>
　　扎布等到時察議其功罪不相抵者即行叅奏<lb/>
　諭定邊右副將軍兆惠接應瑚爾起兵丁馬匹<lb/>
　上諭軍機大臣曰昨唐喀禄派瑚爾起帶兵三百名<lb/>
　　接應圖倫楚進𠞰哈薩克錫喇若能與三格等㑹<lb/>
　　合更可協力𠞰賊但唐喀禄派往時即告以酌量<lb/>
<pb n="KR2c0012_WYG_097-28b"/>
　　馬力所能不便使兵丁步行追緝恐瑚爾起因有<lb/>
　　此言不復努力前追藉口糧盡馬乏帶兵即回亦<lb/>
　　未可定著傳諭兆惠如瑚爾起已與圖倫楚三格<lb/>
　　等相㑹即令其併隊行走如馬力疲乏通融辦給<lb/>
　　不得以北路所派兵丁稍分畛域不行接濟<lb/>
　　　庚子<lb/>
　　　都統滿福疏奏接續阿勒輝等臺站<lb/>
　　　滿福奏言臣於八月十三日自吐魯番起程巡<lb/>
<pb n="KR2c0012_WYG_097-29a"/>
　　　查臺站二十日侍衛羅卜藏等遣人報稱於十<lb/>
　　　九日阿勒輝嶺之西有賊人百餘搶掠臺站二<lb/>
　　　十二日侍衛寧古里報稱沙喇斯瑪呼斯游牧<lb/>
　　　逃叛二十三日阿勒輝博多克臺站筆帖式富<lb/>
　　　桑阿呈報遞送奏匣公文之兵丁告稱遇賊搶<lb/>
　　　掠臺站筆帖式五達色綠旗兵三名察哈爾兵<lb/>
　　　二名俱中鎗身死等語即帶兵往查問係沙喇<lb/>
　　　斯等賊衆臣即於二十六日到阿勒輝臺站查<lb/>
<pb n="KR2c0012_WYG_097-29b"/>
　　　看賊人蹤跡進南山谷口與沙喇斯等所住察<lb/>
　　　罕通相對復查所送事件惟遺失八月初五日<lb/>
　　　自京遞送定邊將軍奏匣一面報明軍機處補<lb/>
　　　送將所帶兵丁補足臺站仍查各臺站有無失事<lb/>
　　　辦理接續再行帶兵追𠞰賊衆奏入<lb/>
　上諭軍機大臣曰沙喇斯瑪呼斯等游牧已降復叛<lb/>
　　搶掠臺站滿福聞報自應量留兵馬交筆帖式等<lb/>
　　查看接續一面帶兵速追庶賊衆不至遠颺乃欲<lb/>
<pb n="KR2c0012_WYG_097-30a"/>
　　俟辦理臺站事竣然後往追則賊衆豈能坐待擒<lb/>
　　戮著滿福即帶兵速往追𠞰勿更怠忽從事再賊<lb/>
　　衆或詐稱往烏蘭和通仍回哈喇沙爾亦未可定<lb/>
　　哈喇沙爾與吐魯番相近併傳諭額敏和卓遣人<lb/>
　　偵探如賊衆到彼即派兵同閆相師綠旗兵迅往<lb/>
　　掩襲相機辦理又<lb/>
　諭曰沙喇斯瑪呼斯等逃叛已傳諭將軍大臣等矣<lb/>
　　今滿福奏臺站被搶將軍成衮扎布等在賊之前<lb/>
<pb n="KR2c0012_WYG_097-30b"/>
　　一得賊人蹤跡即當奮力遮撃數日以來軍營奏<lb/>
　　事何以未到其八月初五日傳諭成衮扎布等擒<lb/>
　　𠞰巴圖爾烏巴什之㫖及所批伊等奏摺既經遺<lb/>
　　失著抄録補寄<lb/>
　　　壬寅<lb/>
　授都爾伯特台吉布圖庫班珠爾為二等台吉布林<lb/>
　　　為四等台吉各賜衣一襲<lb/>
　命以叛賊尼瑪及其子衮楚克車凌於故將軍和起<lb/>
<pb n="KR2c0012_WYG_097-31a"/>
　　　墓前俱即行凌遲正法<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0012_WYG_097-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
平定準噶爾方略正編卷四十三<lb/>
</p>
<p>
</p>
  </div>
</body>
</text>
</TEI>
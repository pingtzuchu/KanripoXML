<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_001-1a"/>
欽定四庫全書<lb/>
平定凖噶爾方略前編卷一<lb/>
　　　康熙三十九年秋七月乙未<lb/>
命議青海事冝<lb/>
聖祖仁皇帝既平朔漠大功底定邊圉寧謐䇿妄阿喇<lb/>
　　　布坦者噶爾丹之兄子向與噶爾丹搆怨及噶<lb/>
　　　爾丹既滅震懾<lb/>
天威卑詞乞命<lb/>
<pb n="KR2c0012_WYG_001-1b"/>
聖祖仁皇帝宏如天之度<lb/>
特賜生全俾與厄魯特諸部仍安游牧策妄阿喇布坦<lb/>
　　　素性狡黠雖荷<lb/>
殊恩而貌為恭順潛懐不靖至是遣人至青海並聲言<lb/>
　　　欲征第巴駐劄西寧喇嘛商南多爾濟以<lb/>
聞得<lb/>
㫖下所司議理藩院以毋庸議覆奏<lb/>
上曰此事目前觀之雖屬甚小將來大有闗係該部擬<lb/>
<pb n="KR2c0012_WYG_001-2a"/>
　以毋庸議倘青海台吉等遣人以所奏聞事問商南<lb/>
　多爾濟則商南多爾濟何以答之䇿妄阿喇布坦人<lb/>
　甚狡猾其口稱往征第巴或因力不及而虚張聲勢<lb/>
　或欲往征以此問曽往彼處侍郎常綬等再行具奏<lb/>
　　　尋大學士等遵<lb/>
㫖問侍郎常綬侍讀學士伊道郎中常明等覆奏<lb/>
上曰此事稍覺遲延方奏到日即為行文甚好青海台<lb/>
　吉亦屬失算何以先將已意洩漏但將來使照常欵<lb/>
<pb n="KR2c0012_WYG_001-2b"/>
　待禮遣斷不敢搆釁今以朕計之亦尚無妨朕廵幸<lb/>
　䝉古之地頗多凡事朕皆熟悉䇿妄阿喇布坦人雖<lb/>
　狡猾但由博羅塔拉至土伯特必經喀喇烏蘇等艱<lb/>
　險之處路徑甚惡斷不能往伐何也䇿妄阿喇布坦<lb/>
　素行奸惡故其附近哈薩克布魯特諸部皆相仇讐<lb/>
　欲悉軍大舉則路既難行且無留䕶其妻孥者若兵<lb/>
　單力弱斷難成事惟有奮激而行妻孥與俱幸而有<lb/>
　濟則已無濟則有歸附土伯特之謀而已然䇿妄阿<lb/>
<pb n="KR2c0012_WYG_001-3a"/>
　喇布坦奏書之意特張虚聲欲觀青海之動静耳亦<lb/>
　未必果欲争戰也觀古趙充國所議五事良是應宜<lb/>
　留意是冬哈密扎薩克額貝都拉達爾漢伯克題報<lb/>
　　　䇿妄阿喇布坦處哈薩克布魯特合兵欲征哈<lb/>
　　　什哈爾理藩院奏令冄偵信息報聞<lb/>
上從之<lb/>
　　　　<hi>臣</hi>等謹案易言神以知來又言唯神也故不<lb/>
　　　　疾而速不行而至蓋動而未形者㡬感而遂<lb/>
<pb n="KR2c0012_WYG_001-3b"/>
　　　　通者神唯神則事炳㡬先知周事後我<lb/>
聖祖仁皇帝親鞠六師三犁朔漠凡以剪除凶暴輯寧<lb/>
　　　　遐裔俾普天率土無一夫之不獲所謂征弗<lb/>
　　　　庭以綏兆民者此也故當噶爾丹既滅即撫<lb/>
　　　　安諸部並予生全遺孽䇿妄阿喇布坦亦得<lb/>
　　　　以乞命假息雖天覆地載何以加茲乃犬狼<lb/>
　　　　異性虺蜴難馴<lb/>
聖明雖示包荒情偽早已洞灼至是遣人至青海聲言<lb/>
<pb n="KR2c0012_WYG_001-4a"/>
　　　　欲征第巴即奉<lb/>
聖祖仁皇帝諭曰此特張虚聲欲觀青海之動静耳且<lb/>
　　　　言此事雖小將來大有闗係因舉漢趙充國<lb/>
　　　　所奏屯田事勅所司留意伏觀充國三疏先<lb/>
　　　　言明德除害繼言以全取勝末言以計為本<lb/>
　　　　凡其指陳籌畫悉範圍於<lb/>
廟謨睿略之中厥後逆酋不靖興師致討决㡬制勝無<lb/>
　　　　一不如<lb/>
<pb n="KR2c0012_WYG_001-4b"/>
聖算<lb/>
世宗憲皇帝誕紹<lb/>
天威載申撻伐我<lb/>
　皇上纘<lb/>
兩朝之丕烈運獨斷之<lb/>
　乾符直掃伊犁蕩除宿慝<lb/>
　威行<lb/>
　徳屇逺薄西極為振古以來史冊所罕覯而<lb/>
<pb n="KR2c0012_WYG_001-5a"/>
聖祖仁皇帝于小醜萌芽之初蓋不啻燭照而數計<lb/>
顯謨寳訓啓我<lb/>
　聖功非天下之至神其孰能與於斯乎<lb/>
　　　四十年春正月戊午<lb/>
　　　青海厄魯特台吉戴青和碩齊察罕丹津率部<lb/>
　　　歸附封為多羅貝勒<lb/>
　　　冬十一月癸卯<lb/>
　　　厄魯特䇿妄阿喇布坦遣使入貢宴賚如例<lb/>
<pb n="KR2c0012_WYG_001-5b"/>
　　　四十四年秋八月庚申<lb/>
上視廵塞外<lb/>
車駕所臨閲諸部孶生牛羊馬匹及編入左翼四旗察<lb/>
　　　哈爾巴爾虎厄魯特各䝉古生業諸部人等皆<lb/>
　　　列廬帳擕婦子捧羊酪等物跪迎<lb/>
聖駕厄魯特䝉古奏曰我等原係負罪不赦之人䝉<lb/>
皇上如天好生特為免死又霈洪仁編入旗伍安插遊<lb/>
　　　牧賜以牲畜五六年間孶牧繁息生計豐饒<lb/>
<pb n="KR2c0012_WYG_001-6a"/>
隆恩如此不能仰報於萬一也<lb/>
　　　十一月辛酉朔<lb/>
命散秩大臣丹濟拉為扎薩克輔國公馳驛赴推河偕<lb/>
　　　内閣侍讀學士殷扎納偵凖噶爾信息<lb/>
　　　四十五年春二月辛丑<lb/>
　　　以色布騰巴爾珠爾為鎮國公婿<lb/>
　　　先是哈密遵<lb/>
諭㫖俘送噶爾丹逆子色布騰巴爾珠爾至京<lb/>
<pb n="KR2c0012_WYG_001-6b"/>
上特赦其罪授一等侍衛至是以輕車都尉覺羅長泰<lb/>
　　　之女照鎮國公女例授為鄉君妻之<lb/>
　　　冬十月乙巳<lb/>
命以擒假達賴喇嘛情事宣示大臣<lb/>
　　　先是達賴喇嘛卒第巴匿其事搆令厄魯特部<lb/>
　　　内互相仇殺又立假達賴喇嘛以惑衆且計毒<lb/>
　　　拉藏不死復逐之以是拉藏蓄憾發兵執第巴<lb/>
　　　殺之遂奏假達賴喇嘛先後情事<lb/>
<pb n="KR2c0012_WYG_001-7a"/>
上命䕶軍統領席柱學士舒蘭為使往封拉藏為翊法<lb/>
　　　恭順汗令執假達賴喇嘛來獻至是<lb/>
上諭大學士等曰前遣䕶軍統領席柱等往擒假達賴<lb/>
　喇嘛及第巴妻子時諸皇子及諸大臣俱言一假達<lb/>
　賴喇嘛擒之何為朕意以衆䝉古俱傾心皈嚮逹賴<lb/>
　喇嘛此雖係假達賴喇嘛而有達賴喇嘛之名衆䝉<lb/>
　古皆服之倘不以朝命遣人往擒若為䇿妄阿喇布<lb/>
　坦迎去則西域䝉古皆向䇿妄阿喇布坦矣故特遣<lb/>
<pb n="KR2c0012_WYG_001-7b"/>
　席柱等前去席柱等方到其地䇿妄阿喇布坦果令<lb/>
　人來迎以此觀之若非遣人前往則假達賴喇嘛必<lb/>
　已歸䇿妄阿喇布坦矣至西域回子及䝉古今衰弱<lb/>
　已極欲取之亦甚易但併其地不足以耕種得其人<lb/>
　不足以驅使且現今伊等已俱恪守法度是以不取<lb/>
　此等情事漢大學士及九卿等想俱未深悉爾等可<lb/>
　將朕諭示之翼日<lb/>
上又諭曰昔達賴喇嘛存日六十年來塞外不生一事<lb/>
<pb n="KR2c0012_WYG_001-8a"/>
　俱各安静即此可知其素行之不凡矣後達賴喇嘛身<lb/>
　故第巴雖隱諱不言然觀其啟奏之詞非昔日達賴<lb/>
　喇嘛語氣朕是以知其已故遣使細訪乃盡得欺詐<lb/>
　之狀自達賴喇嘛故後第巴遂教噶爾丹各處妄行<lb/>
　生事矣<lb/>
　　　十二月丁亥<lb/>
　　　駐劄西寧喇嘛商南多爾濟奏報拉藏執送假<lb/>
　　　達賴喇嘛赴京<lb/>
<pb n="KR2c0012_WYG_001-8b"/>
　　　䕶軍統領席柱等至西藏令拉藏執假達賴喇嘛<lb/>
　　　赴京拉藏恐離衆喇嘛心不從席柱等奏<lb/>
聞<lb/>
上諭諸大臣曰拉藏今雖不從後必自執之來獻至是<lb/>
　　　商南多爾濟奏入果如<lb/>
聖算衆皆驚服尋理藩院奏言假達賴喇嘛行至西寧<lb/>
　　　口外病死假達賴喇嘛所行悖亂今既在途病<lb/>
　　　故應行文商南多爾濟棄其尸奏入<lb/>
<pb n="KR2c0012_WYG_001-9a"/>
上從之<lb/>
　　　五十二年夏四月乙亥<lb/>
　　　増修憲書<lb/>
　　　欽天監奏言據理藩院開送厄魯特貝勒阿寳<lb/>
　　　輝特公羅卜藏喀爾喀六十五旗哈密扎薩克<lb/>
　　　額敏厄魯特王䇿凌旺布公多爾濟塞卜騰毛<lb/>
　　　海等職名依新圗推算其所居地分共十七處<lb/>
　　　應於憲書内増刋頒發得<lb/>
<pb n="KR2c0012_WYG_001-9b"/>
㫖庫倫鄂摩竒齊格訥洪郭羅阿濟爾罕此二處著裁<lb/>
　去餘如議<lb/>
　　　五十四年夏四月辛未<lb/>
命遷里塘瑚畢勒罕<lb/>
　　　先是青海右翼貝勒戴青和碩齊察罕丹津等<lb/>
　　　奏稱里塘地方新出瑚畢勒罕實係逹賴喇嘛<lb/>
　　　轉世求予册封其從前班禪胡土克圖及拉藏<lb/>
　　　汗題請安置禪榻之瑚畢勒罕非實奏入<lb/>
<pb n="KR2c0012_WYG_001-10a"/>
上以伊等皆顧實汗子孫欲使共相和睦若留此瑚畢<lb/>
　　　勒罕於青海恐其弟兄或起爭端<lb/>
特遣侍衛阿齊圖等往諭令送里塘之瑚畢勒罕至京<lb/>
　　　又遣主事衆佛保往班禪處問彼瑚畢勒罕之<lb/>
　　　真偽尋戴青和碩齊察罕丹津等奏請俟來秋<lb/>
　　　送至京師<lb/>
上命將里塘瑚畢勒罕暫住西寧口内寺廟至是侍衛<lb/>
　　　阿齊圖疏言主事衆佛保回稱據班禪以里塘<lb/>
<pb n="KR2c0012_WYG_001-10b"/>
　　　瑚畢勒罕為假而戴青和碩齊察罕丹津等堅<lb/>
　　　求親往班禪處詢問真偽奏入得<lb/>
㫖下所司議理藩院議曰應令阿齊圖等傳集青海兩<lb/>
　　　翼諸貝勒台吉等於㑹盟處宣布<lb/>
皇上德意并以班禪所賚印文示之令遷瑚畢勒罕住<lb/>
　　　紅山寺尋侍衛阿齊圗奏言臣等至㑹盟處傳<lb/>
　　　集青海兩翼諸貝勒台吉等宣諭<lb/>
上意貝勒塞卜騰扎爾等皆言應如<lb/>
<pb n="KR2c0012_WYG_001-11a"/>
聖㫖而貝勒戴青和碩齊察罕丹津等仍諉云瑚畢勒<lb/>
　　　罕年幼未出疹痘且今嵗不宜逺行奏入<lb/>
上命議政大臣等議奏隨議覆應行文阿齊圖暫駐西<lb/>
　　　寧偵探信息<lb/>
上從之<lb/>
　　　己卯<lb/>
命議哈密設備事宜遣吏部尚書富寧安等馳驛赴軍<lb/>
　　　甘肅提督師懿徳奏言四月初二日哈密扎薩<lb/>
<pb n="KR2c0012_WYG_001-11b"/>
　　　克達爾漢伯克額敏報稱厄魯特䇿妄阿喇布<lb/>
　　　坦遣兵至其北境侵掠五寨初三日又報稱賊<lb/>
　　　兵於三月二十五日抵哈密城下臣檄肅州總<lb/>
　　　兵官路振聲領兵先赴哈密臣俟出厰馬調集<lb/>
　　　即率兵往援奏入得<lb/>
㫖䇿妄阿喇布坦遣兵侵掠哈密肅州總兵官已領兵<lb/>
　往救應再發西安滿洲兵三千總督標下營兵二千<lb/>
　甘肅提督標下兵亦酌量派出星急前去救應再行<lb/>
<pb n="KR2c0012_WYG_001-12a"/>
　文青海左翼及喀爾喀扎薩克等各令防備著議政<lb/>
　大臣㑹同理藩院大臣速議具奏議曰西安滿洲兵<lb/>
　　　令將軍席柱與副都統一員帶領總督標下兵<lb/>
　　　令副將一員帶領甘肅提督亦令帶領標下兵<lb/>
　　　於文到三日内啟行軍行所在兵馬錢糧令西<lb/>
　　　安廵撫永泰沿途料理此三處兵應令大臣一<lb/>
　　　員前往調遣選厄魯特巴爾虎大臣侍衛等隨<lb/>
　　　行以備偵探西寧嘉峪闗兩路各設臺站毎臺<lb/>
<pb n="KR2c0012_WYG_001-12b"/>
　　　派筆帖式一人西寧青海等處事務令侍衛阿<lb/>
　　　齊圖等暫駐西寧料理青海左翼與哈密相近<lb/>
　　　貝子阿喇卜珠爾與噶斯路相近西寧及四川<lb/>
　　　松潘與青海相近諸路皆應行文各令整備方<lb/>
　　　今甘肅兵丁俱調出口應調凉州兵之半至甘<lb/>
　　　肅要路防守再䇿妄阿喇布坦既侵哈密或潛<lb/>
　　　至喀爾喀邊境亦未可定應派大臣一員前往<lb/>
　　　傳諭喀爾喀並厄魯特王䇿凌旺布公多爾濟<lb/>
<pb n="KR2c0012_WYG_001-13a"/>
　　　塞卜騰毛海輝特公羅卜藏等各令設備得<lb/>
㫖如議今總兵官路振聲現率標兵前往路振聲係諳<lb/>
　練行間之人朕所稔知如䇿妄阿喇布坦兵少此兵<lb/>
　足以制之彼若擁衆而來我兵似覺不足必須詳加<lb/>
　籌畫相機而行著速行文提督至爾等所議三處兵<lb/>
　派一大臣總統調度此兵乃西安將軍所管之兵將<lb/>
　軍親往不便又令大臣管轄應派一能辦事大臣與<lb/>
　將軍公同商酌而行着吏部尚書富寧安馳驛前往<lb/>
<pb n="KR2c0012_WYG_001-13b"/>
　派新滿洲侍衛十員前往効力現派法瑙著隨富寧<lb/>
　安前去祁里德原係大臣著授為散秩大臣馳驛前<lb/>
　往推河亦派新滿洲侍衛前往著將尼牙韓楚婁徴<lb/>
　額派出隨去厄魯特巴爾虎侍衛官員亦令挑選帶<lb/>
　往<lb/>
　　　庚辰<lb/>
命右衛鄂爾多斯等兵預期設備並㨂發八旗察哈爾<lb/>
　　　等兵往歸化城<lb/>
<pb n="KR2c0012_WYG_001-14a"/>
上諭議政大臣等曰䇿妄阿喇布坦作何舉動雖不得<lb/>
　知其實其到我哈密地方便不可為虚彼若傾國而<lb/>
　來勢有萬餘我一總兵之力微有不足不可不預為<lb/>
　周備也應著右衛兵即刻預備八旗察哈爾厄魯特<lb/>
　巴爾虎兵内挑選千名發往歸化城如用右衛兵時<lb/>
　令其一同前往鄂爾多斯及厄魯特阿寳額駙之兵<lb/>
　亦應令預備一同前去著詳議具奏議曰選右衛兵<lb/>
　　　三千令將軍費揚古預備選八旗察哈爾厄魯<lb/>
<pb n="KR2c0012_WYG_001-14b"/>
　　　特巴爾虎兵一千令總管鏗特傅爾丹常濟保<lb/>
　　　阿禮渾等管領速往歸化城如用右衛之兵一<lb/>
　　　并遣往其右衛察哈爾兵給與六月食米錢糧<lb/>
　　　撥鄂爾多斯兵二千令王董羅布貝勒甘珠爾<lb/>
　　　管領又厄魯特貝勒額駙阿寳兵五百歸化城<lb/>
　　　土黙特兩旗兵一千令都統新泰副都統齊式<lb/>
　　　預備諸軍皆屬將軍費揚古統理兵馬事務再<lb/>
　　　派大臣一員與將軍費揚古一同籌畫辦理得<lb/>
<pb n="KR2c0012_WYG_001-15a"/>
㫖現有將軍費揚古且不必派大臣若嗣後有事著都<lb/>
　統新泰為將軍參贊餘如議<lb/>
　　　議増設八旗馬駝<lb/>
上諭議政大臣等曰八旗馬匹俱已出厰著照出厰馬<lb/>
　數令佐領殷實之家並該佐領人公派拴養照常給<lb/>
　發錢糧目下雖稍覺煩難後來究竟有益如有行動<lb/>
　則從此騎馬前去一到口上彼處之馬又到諸凡便<lb/>
　益著詳議其拴養駱駝之處并著詳議具奏尋議政<lb/>
<pb n="KR2c0012_WYG_001-15b"/>
　　　大臣等議覆八旗出厰馬一萬四千九百十四匹<lb/>
　　　駝七百九十一隻今依出厰馬駝之數每佐領<lb/>
　　　下添設馬十七匹八旗共添駝七百九十一隻<lb/>
　　　交八旗飼養照例給發錢糧奏入得<lb/>
㫖如議其有不能添設之佐領著借與庫帑<lb/>
　　　辛巳<lb/>
訓諭尚書富寧安<lb/>
　　　富寧安以<lb/>
<pb n="KR2c0012_WYG_001-16a"/>
命往軍前奏請<lb/>
聖訓<lb/>
上曰朕以爾堪信任故命爾前往軍中凡事俱冝詳慎<lb/>
　若離朕相近猶可指授調遣今相隔甚逺遇有倉猝<lb/>
　即馳驛傳送亦多需時日軍機大事不冝遲緩爾至<lb/>
　彼有應調遣之事不必請㫖即與將軍席柱商酌而<lb/>
　行董大成呉坤亦著隨往<lb/>
　　　甲申<lb/>
<pb n="KR2c0012_WYG_001-16b"/>
賞䘏擊敗䇿妄阿喇布坦官兵<lb/>
　　　先是䇿妄阿喇布坦遣兵至哈密北境侵掠五<lb/>
　　　寨抵其城下至是提督師懿徳奏言駐防哈密<lb/>
　　　逰擊潘至善筆帖式常保住等於三月二十六<lb/>
　　　日率領官兵二百餘人同哈密伯克額敏擊敗<lb/>
　　　䇿妄阿喇布坦兵於哈密賊退駐城南二十里<lb/>
　　　外奏入得<lb/>
㫖官兵甚少輙奮往争先殺退二千餘賊深為可嘉所<lb/>
<pb n="KR2c0012_WYG_001-17a"/>
　有在事及受傷陣亡官兵哈密兵應行賜䘏之處該<lb/>
　部速議具奏尋兵部議覆應遣臣部司官及理藩院<lb/>
　　　司官各一人於甘肅廵撫處領帑銀一萬五千<lb/>
　　　兩賫往哈密賞賜伯克額敏逰擊潘至善以下<lb/>
　　　及陣亡受傷兵丁等其應行議敘員弁及加恩<lb/>
　　　兵丁一併查明議奏奏入<lb/>
上從之<lb/>
　　　𫝊諭哲卜尊丹巴胡土克圗<lb/>
<pb n="KR2c0012_WYG_001-17b"/>
上諭議政大臣等曰哲卜尊丹巴胡土克圖處著派賢能<lb/>
　司官一員馳驛前往諭以䇿妄阿喇布坦兵二千前<lb/>
　來哈密被我逰擊潘至善等領二百綠旗兵並伯克<lb/>
　額敏盡行擊敗殺九十人生擒三人再令胡土克<lb/>
　圗速遣人前往䇿妄阿喇布坦處去云中國至聖皇<lb/>
　帝大沛仁恩欲天下共享太平爾無故發兵被駐劄<lb/>
　哈密二百緑旗兵及哈密回子盡行擊敗今既敗北<lb/>
　如何度日何不速遣使至皇帝前跪請伏罪爾若不<lb/>
<pb n="KR2c0012_WYG_001-18a"/>
　如此懇求必加天討衆生靈亦遭塗炭現在滿洲䝉<lb/>
　古漢人並喀爾喀厄魯特各處兵俱已整備我係出<lb/>
　家人但為衆生憐惜性命兼念舊好差人指示爾當<lb/>
　作速跪請伏罪無貽後悔等語撰寫呈覽具奏發往<lb/>
　　　丁亥<lb/>
命調黒龍江打牲索倫達呼里喀喇沁兵<lb/>
上諭議政大臣等曰著派黒龍江兵五百名並打牲索<lb/>
　倫達呼里兵五百名三處喀喇沁兵一千名毎人各<lb/>
<pb n="KR2c0012_WYG_001-18b"/>
　帶長鎗鳥鎗其黒龍江及打牲索倫達呼里兵著從<lb/>
　口外往歸化城去喀喇沁兵著乗自有馬匹從本處<lb/>
　起程其口糧到瑚坦和碩再支領倉米倘糧不足著<lb/>
　支領唐三營倉米於八旗出厰馬匹内給喀喇沁兵<lb/>
　毎人馬二匹如同歸化城察哈爾並右衛預備之兵<lb/>
　發往推河地方駐劄則不拘何處俱可去得著議奏<lb/>
　　　議曰右衛察哈爾歸化城兵已經預備應令將<lb/>
　　　軍費揚古於文到日率領啟行所調黒龍江索<lb/>
<pb n="KR2c0012_WYG_001-19a"/>
　　　倫達呼里喀喇沁兵令其陸續即往推河其厄<lb/>
　　　魯特額駙阿寳及鄂爾多斯兵亦令至推河聴<lb/>
　　　將軍費揚古調遣奏入得<lb/>
㫖喀喇沁兵著格勒爾帶往侍衛色楞授為副都統前<lb/>
　去黒龍江兵著副都統白濟帶往索倫達呼里兵著<lb/>
　總管布珠並哈特虎之子伊禮布帶往<lb/>
上又諭曰喀喇沁兵行期甚速路復遥逺著侍郎覺和<lb/>
　托一等侍衛色楞攜内帑一萬兩速往賞賜<lb/>
<pb n="KR2c0012_WYG_001-19b"/>
　　　己丑<lb/>
　　　籌度三路進勦事宜<lb/>
上諭議政大臣等曰朕經厯軍務年乆且曽親統大兵<lb/>
　出塞征討凡行兵機務靡不周知今欲用兵兵非不<lb/>
　敷但慮路逺運餉殊難誠能輓輸無悞令全軍得至<lb/>
　䇿妄阿喇布坦之地朕心始慰此兵多係從前在招<lb/>
　摩多烏蘭布通屢經對敵之兵且人人懐報効之志<lb/>
　若䇿妄阿喇布坦來戰不論何地制勝有餘再若由<lb/>
<pb n="KR2c0012_WYG_001-20a"/>
　噶斯路進兵一萬赴伊犁河源抵彼巢穴由哈密吐<lb/>
　魯番進兵一萬由喀爾喀進兵一萬前至博克達額<lb/>
　林哈畢爾噶地方如此三路進勦料必成功但其間<lb/>
　進止又在臨時相機而行未可預定爾等雖未身厯<lb/>
　軍旅既為國家大臣於議此等要事時當詳審籌度<lb/>
　務合機宜非可視同泛常也<lb/>
　　　甲午<lb/>
　　　肅州總兵官路振聲摺報䇿妄阿喇布坦兵遁<lb/>
<pb n="KR2c0012_WYG_001-20b"/>
　　　路振聲奏言臣領兵兼程前往哈密於本月十二<lb/>
　　　日至額爾特穆爾地方去哈密百二十里據<lb/>
　　　哨探人來報哈密人聞<lb/>
天兵來援老㓜懽忭䇿妄阿喇布坦兵聞信已於初七<lb/>
　　　日悉衆潛遁奏入報<lb/>
聞<lb/>
　　　加敘擊敗䇿妄阿喇布坦綠旗官兵<lb/>
上諭兵部曰逰擊潘至善率領綠旗兵二百人擊敗䇿<lb/>
<pb n="KR2c0012_WYG_001-21a"/>
　妄阿喇布坦二千餘衆當此承平日乆兵革休息時<lb/>
　乃倉猝間能如此奮勇直前殊為可嘉前雖諭令賞<lb/>
　給朕心猶為未足今再加恩將此二百名兵丁各給與<lb/>
　把總劄付其中陣亡兵丁十餘人亦給與把總劄付<lb/>
　准伊妻子食俸著速議具奏尋兵部遵<lb/>
㫖議覆遊擊潘至善等均應越等陞用奏入<lb/>
上從之<lb/>
命傳諭各路進勦官兵<lb/>
<pb n="KR2c0012_WYG_001-21b"/>
上諭議政大臣曰著遣侍衛一人速往諭喀喇沁此進<lb/>
　勦兵丁路途遥逺可俟料理齊備啟行其調來黒龍<lb/>
　江索倫達呼里等兵可將䇿妄阿喇布坦兵戰敗逃<lb/>
　去情形傳諭之祁里徳處亦遣司官一人往諭令衆<lb/>
　喀爾喀知之厄魯特額駙阿寳輝特公羅卜藏兵即<lb/>
　著此司官差人往諭令其前往哈密駐劄<lb/>
　　　乙未<lb/>
定西陲用兵之䇿<lb/>
<pb n="KR2c0012_WYG_001-22a"/>
　　　我<lb/>
世宗憲皇帝時為和碩雍親王是日與<lb/>
　　皇三子和碩誠親王入見<lb/>
上籌及邊事<lb/>
世宗憲皇帝奏曰當日天兵誅殛噶爾丹時即應將䇿<lb/>
　妄阿喇布坦一同勦滅因伊畏罪懾服備極恭順是<lb/>
　以特賜生全今乃漸漸狂悖居心險詐背負<lb/>
聖恩種種不恭至於侵擾我哈密干犯王章於國法難<lb/>
<pb n="KR2c0012_WYG_001-22b"/>
　以寛貸自當用兵撲滅以彰天討<lb/>
上深然之<lb/>
　　　　<hi>臣</hi>等謹案天討有罪爰制五刑負固不服乃<lb/>
　　　　申九伐仰惟我<lb/>
　　國家撫有方夏幅員式廓西北四十九部自定鼎<lb/>
　　　　以來畏威懐德備沭<lb/>
　深仁並𨽻編氓撫如戸闥厄魯特種類界連喀爾喀<lb/>
　　　　及喀密諸城堡名為遐裔實同近疆彼漢帝唐<lb/>
<pb n="KR2c0012_WYG_001-23a"/>
　　　　宗所謂勤兵逺略固非今日之形勢也噶爾<lb/>
　　　　丹梗化陸梁罔辭於罰我<lb/>
聖祖仁皇帝三駕親征<lb/>
　天戈所麾如摧枯朽渠魁底罪爰宥脅從<lb/>
　恩威並施覆載同量乃䇿妄阿喇布坦猶復自外生<lb/>
　　　　成敢行不逞擾我哈密自當大申撻伐勦除<lb/>
　　　　醜類為永逺敉寧計時<lb/>
世宗憲皇帝尚在潛邸建䇿興師允符<lb/>
<pb n="KR2c0012_WYG_001-23b"/>
聖指<lb/>
文謨<lb/>
武烈<lb/>
兩朝一揆煌煌乎顯承之丕訓也<lb/>
命籌覈糧餉詳議三路進兵事宜<lb/>
上諭議政大臣等曰軍中糧務甚屬𦂳要前勦噶爾丹<lb/>
　時曽由兩路運米至翁金河乃已經熟識之地而推<lb/>
　河與翁金甚近又從前兩路所運之米至回軍時尚<lb/>
<pb n="KR2c0012_WYG_001-24a"/>
　未用完度今所用錢糧最多不過三四百萬可以足<lb/>
　用著戸部動支正帑運送軍務乃係大事著遣司官<lb/>
　二員分往富寧安祁里德處令公同商議䇿妄阿喇<lb/>
　布坦兵已大敗而去今若三路進兵或即行進勦或前<lb/>
　逼近彼處遣使招降著富寧安與將軍提督總兵官<lb/>
　祁里德與喀爾喀汗王台吉等各詳議具奏喀爾<lb/>
　喀汗王台吉等若自度兵力可以進勦固善或再助<lb/>
　以我兵及黒龍江索倫達呼里兵更為妥當再西安<lb/>
<pb n="KR2c0012_WYG_001-24b"/>
　甘肅廵撫處著將河東鹽課銀四五十萬解往<lb/>
上又諭曰殺虎口籐牌烏鎗綠旗兵六百名著副將帶<lb/>
　領前往推河令將軍費揚古統領<lb/>
上又諭曰噶斯口著先派滿洲綠旗兵各一千前往駐<lb/>
　防令富寧安就隨去官員内揀一人率領前往<lb/>
　<lb/>
　<lb/>
平定凖噶爾方略前編卷一<lb/>
</p>
<p>
</p>
  </div>
</body>
</text>
</TEI>
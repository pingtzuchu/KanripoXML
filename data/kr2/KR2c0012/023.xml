<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_023-1a"/>
欽定四庫全書<lb/>
平定準噶爾方略前編卷二十三<lb/>
　　　雍正九年夏四月丙午<lb/>
命范時捷協辦西寧總兵官事務<lb/>
上諭兵部曰提督馮允中熟悉邊情老成練達但聞近<lb/>
　患目疾行走須人扶掖於訓練操防稍覺未便西寧<lb/>
　一鎮闗係𦂳要其總兵官事務著徳成協同辦理陜<lb/>
　西固原提督樊廷現在軍前已降㫖令回固原之任<lb/>
<pb n="KR2c0012_WYG_023-1b"/>
　俟樊廷到任後著署陜西固原提督范時捷協同馮<lb/>
　允中辦理陜西西寧總兵官事務<lb/>
　　　丁未<lb/>
諭宣諭化導官<lb/>
上諭内閣曰連年用兵邊塞輓粟飛芻不無資於民力<lb/>
　之處而草野之間不知軍國邊防之重寄朝廷萬不<lb/>
　得已之苦心溺於私情妄生疑議是以特遣大臣官<lb/>
　員前徃秦省宣諭化導務使僻壤遐陬家喻户曉不<lb/>
<pb n="KR2c0012_WYG_023-2a"/>
　可視為具文潦草塞責更不可指稱公事派累地方<lb/>
　倘奉行不力而轉令地方有供應之繁是朕之遣官<lb/>
　非所以安之乃適以擾之也欽差大臣等已給與驛<lb/>
　馬廩給其分派之官員等皆厚給公帑以為僕從車<lb/>
　馬館餐行李之資所到地方一絲一粟不許索取該<lb/>
　有司亦不許應付餽送倘有不遵朕㫖者與受同罪<lb/>
　決不姑貸若差徃之官員等有生事滋擾而總理大<lb/>
　臣失於覺察者朕將於大臣是問倘地方辦理軍需<lb/>
<pb n="KR2c0012_WYG_023-2b"/>
　有騷擾民間而差徃之大臣官員知而隠匿者别經<lb/>
　發覺朕於欽差之大臣官員是問將此㫖通行曉諭<lb/>
　知之<lb/>
　　　庚申<lb/>
　　　停運黑茶并加恤効力官<lb/>
上諭大學士等曰上年大將軍岳鍾琪在京時條議進<lb/>
　兵事宜令河南採辦黑茶三萬五千封解送西安交<lb/>
　與巡撫武格送至巴里坤軍營以備進兵賞賚之用<lb/>
<pb n="KR2c0012_WYG_023-3a"/>
　今大將軍既停進發則茶封非所急需聞武格等以<lb/>
　未奉部文停止仍委人員運送軍營似此不急之務<lb/>
　徒多勞費著即行文前去暫行停止又今春命徃陜<lb/>
　甘効力人員若在内地差遣其力量尚可自備資斧<lb/>
　聞武格將伊等派徃巴里坤軍營亦令自出盤費並<lb/>
　無幫貼恐微員等力量不敷有誤公事一并傳諭辦<lb/>
　理軍需大臣等知之<lb/>
　　　五月癸亥朔<lb/>
<pb n="KR2c0012_WYG_023-3b"/>
　　　安輯青海公拉察卜等<lb/>
上諭大學士等曰據殷扎納達鼐徳成馮允中等先後<lb/>
　奏稱青海居住之公拉察卜台吉察罕喇卜坦從索<lb/>
　羅木過黄河移徃他處居住又聞戴青和碩齊察罕<lb/>
　丹津亦徃他處遷移不在海流圖地方住牧因撥派<lb/>
　兵丁官買馬羊辦理之人不甚妥協伊等暫行躱避<lb/>
　等語朕因上年準噶爾乘我西路軍營不曽防備傾<lb/>
　其醜類盗竊駝馬因念青海各扎薩克人衆恐遭逆<lb/>
<pb n="KR2c0012_WYG_023-4a"/>
　賊侵害是以諭令派出兵丁為防䕶之計每名賞給<lb/>
　銀兩為衣裝之用其諭令採買馬羊者原欲使伊等<lb/>
　所有牲畜得變價值可獲利益並非大兵需此些微<lb/>
　之助也前殷扎納赴西寧時朕面加訓誨一切派兵<lb/>
　採買之事悉聴衆䝉古之便不可絲毫勉强並慮䝉<lb/>
　古王台吉科派所屬之人諭令嚴行禁約豈肯令差<lb/>
　徃之人逼迫䝉古以從事乎令拉察卜等無故遷移<lb/>
　他徃其中自有情由必係殷扎納等不能宣揚朕諭<lb/>
<pb n="KR2c0012_WYG_023-4b"/>
　使衆心共曉而採買馬羊又不聴從其便以致拉察<lb/>
　卜等心懐疑畏暫避差徭雖拉察卜等甚屬孟浪糊<lb/>
　塗亦殷扎納等奉行不善之所致也今特頒諭㫖曉<lb/>
　諭拉察卜等令其速回本處並將隱情據實陳奏再<lb/>
　傳諭徳成達鼐馮允中等令其明白開導善為安輯<lb/>
　並將伊等如何疑畏遷移之處查明具奏其餘地方<lb/>
　事宜俟侍郎衆佛保去時再行詳諭<lb/>
　　　甲子<lb/>
<pb n="KR2c0012_WYG_023-5a"/>
命鎮安將軍常賚率兵赴安西駐劄授石雲倬為西路<lb/>
　　　副將軍赴軍營<lb/>
命給張家口營兵月餉<lb/>
上諭兵部曰今嵗命徃陜西西安駐防兵丁派出直隸<lb/>
　張家口營兵一百八十餘名聞各兵家口支領錢糧<lb/>
　而該管武弁等以各兵應有錢糧俱給與新募之兵<lb/>
　支領無可給發以致各兵家口三月未曽領餉日食<lb/>
　不敷四路奔訴凡兵丁撥派他徃者如馬兵一名原<lb/>
<pb n="KR2c0012_WYG_023-5b"/>
　領月餉二兩則以九錢付本兵為途中鹽菜之用以<lb/>
　一兩一錢為養贍家口之資所有兵米亦仍令其家<lb/>
　口支領若有新募兵丁則另行給與月餉並無以本<lb/>
　兵錢糧付新募兵丁之事何以張家口官弁等錯誤<lb/>
　遲延以致各兵家口糊口無資著該督該提鎮即速<lb/>
　查明照例給發並將遲誤之處據實㕘奏<lb/>
加恩山西駐防効力丁壯<lb/>
　　　山西巡撫覺羅石麟疏言太原駐防兵五百撥<lb/>
<pb n="KR2c0012_WYG_023-6a"/>
　　　徃西寧三百其留營者不足以供調遣據各旗<lb/>
　　　閒散丁壯塞爾泰等呈言自祖父以來受<lb/>
　　國家豢飬深恩願不領錢糧當差効力臣即選得<lb/>
　　　年力强壯技勇可觀者百人令其給役俟兵丁<lb/>
　　　缺出選補奏入得<lb/>
㫖太原各旗閒散丁壯等既令當差學習行走自當酌<lb/>
　加恩澤以示鼔勵著每名月給銀一兩米三斗以資<lb/>
　其食用該撫石麟時加教訓務令勤謹効力黽勉向<lb/>
<pb n="KR2c0012_WYG_023-6b"/>
　上若有名糧缺出即將伊等揀選頂補以副朕教養<lb/>
　兵丁之至意<lb/>
　　　丙寅<lb/>
上諭兵部曰樊廷從軍營進口著即赴陜西固原提督<lb/>
　之任范時捷著仍留固原俟立秋以後樊廷乘驛來<lb/>
　京陛見其提督印務仍著范時捷署理俟樊廷回任<lb/>
　後范時捷再徃西寧協辦總兵官事務<lb/>
命加一等侍衞阿成阿副都統銜轄家選兵二千赴西<lb/>
<pb n="KR2c0012_WYG_023-7a"/>
　　　路軍營<lb/>
　　　丁夘<lb/>
命巴爾虎等兵由古爾班賽堪赴巴里坤<lb/>
上諭大學士等曰巴爾虎兵丁一百名前赴巴里坤軍<lb/>
　營由古爾班賽堪行走路近而水草好著由此路前<lb/>
　徃所派兵丁先令於鑲藍旗察哈爾地方齊集俟阿<lb/>
　敏道噶扎爾圖到時帶領起行京城所選驍勇兵一<lb/>
　百名亦著由此路前徃<lb/>
<pb n="KR2c0012_WYG_023-7b"/>
　　　戊辰<lb/>
命籌援勦事宜<lb/>
上諭大學士等曰今年三月間準噶爾賊人侵擾吐魯<lb/>
　番紀成斌聞信即令樊廷等領兵前徃應援此舉實<lb/>
　欠詳審葢賊人之意原欲疲勞我士馬故為此出没<lb/>
　詭計耳彼時朕閲紀成斌之奏即降㫖切加申飭越<lb/>
　數日岳鍾琪奏到其所見與朕意相同又越數日紀<lb/>
　成斌奏到知賊人未見我師果已潛遁無蹤矣賊之<lb/>
<pb n="KR2c0012_WYG_023-8a"/>
　狡獪如此是以朕諭令吐魯番人衆商酌遷移暫避<lb/>
　之計葢欲善為保全之以俟大軍凱旋共享昇平之<lb/>
　福也今據大將軍岳鍾琪奏報賊人於四月間又復<lb/>
　侵犯吐魯番額敏和卓求請應援大營未曾發兵前<lb/>
　徃大將軍辦理甚是但朕細思之賊人若仍以千餘<lb/>
　人騷擾吐魯番則彼地城垣兵力足以捍禦倘復増<lb/>
　添賊衆吐魯番力不能支朕心有所不忍況伊等前<lb/>
　次感恩望濟之言甚為懇切朕又有令其遷移暫避<lb/>
<pb n="KR2c0012_WYG_023-8b"/>
　之㫖料賊人必知信息倘乘其遷移之隙而侵害搶<lb/>
　掠之是吐魯番之人因遵㫖而受累尤朕所惻然者<lb/>
　也可傳諭岳鍾琪令其確探賊耗衆寡若何情形若<lb/>
　何久暫若何其應否應援之處酌量變通辦理不必<lb/>
　拘執前説至於賊兵引去後吐魯番回子有情願遷<lb/>
　移者又應如何沿途防䕶不受賊人刼奪侵凌之處<lb/>
　著大將軍留心經理<lb/>
　　　辛未<lb/>
<pb n="KR2c0012_WYG_023-9a"/>
命通政使趙之垣等籌運進兵糧餉<lb/>
上諭内閣曰用兵以籌餉為先而輓運以得人為要果<lb/>
　得其人則民力不致煩勞國帑不致麋費而兵食饒<lb/>
　足士飽馬騰其裨益於公事良非淺鮮也年來西北<lb/>
　兩路用兵籌餉事宜朕心甚費區畫北路軍糧范毓<lb/>
　馪承領運送諸事諳練措置得宜朕深嘉奬已加優<lb/>
　敘西路軍糧向來俱係官運今行之日久難保無侵<lb/>
　帑累民之處因思通政使趙之垣副將馬龍乃三秦<lb/>
<pb n="KR2c0012_WYG_023-9b"/>
　世族且官至大員於本地土俗民情素所熟悉若照<lb/>
　范毓馪之例領取帑銀轉輸輓運似屬可行之事朕<lb/>
　將此詢問趙之垣據稱情願効力查内地軍糧運送<lb/>
　巴里坤軍營者年來經理已有頭緒但自軍營進𠞰<lb/>
　之糧尚無轉運之善䇿著趙之垣前赴軍營與馬龍<lb/>
　公同商酌如何運送之法聴其自行定議酌量舉行<lb/>
　每石運價若干朕悉照數給與不令絲毫賠墊但不<lb/>
　可有浮冒侵蝕之弊總與地方有司毫無干涉其間<lb/>
<pb n="KR2c0012_WYG_023-10a"/>
　遲速機宜及道途防䕶等情則與大將軍該督撫等<lb/>
　計議而行俟趙之垣到彼與馬龍商酌定議果能承<lb/>
　領辦理具奏到日給與欽差闗防<lb/>
　　　壬申<lb/>
　　　定鎮安將軍常賚及歸化城兵至營日期<lb/>
上諭大學士等曰鎮安將軍常賚著從安西前赴軍營<lb/>
　與大將軍岳鍾琪副將軍石雲倬等計議進兵事宜<lb/>
　但聞賊人有窺伺洮賚卡倫之信常賚前赴大營時<lb/>
<pb n="KR2c0012_WYG_023-10b"/>
　途次須小心防範或帶兵丁數百名䕶送或探聴賊<lb/>
　人逺遁之後再行前徃務慎重妥貼總以七月初旬<lb/>
　至營為期其現在甘涼歇息之歸化城䝉古兵一千<lb/>
　名已有㫖令其前赴軍營備用可令原管領之都統<lb/>
　根敦等帶領出口務於七月初旬到營可傳諭查郎<lb/>
　阿等並常賚知之<lb/>
　　　癸酉<lb/>
上諭大學士等曰任國榮仍帶總兵銜前徃北路軍營<lb/>
<pb n="KR2c0012_WYG_023-11a"/>
　管理車騎兵兼司屯種事務著大將軍傅爾丹酌量<lb/>
　派委照總兵官胡傑之例行走<lb/>
　　　乙亥<lb/>
命預防賊人騷擾噶斯窺伺青海事宜<lb/>
上諭大學士等曰從前三月間賊衆有二千餘人來吐<lb/>
　魯番見我兵前徃應援賊兵即先行潛遁今據大將<lb/>
　軍岳鍾琪奏報四月間又有賊千餘來擾吐魯番并<lb/>
　有二百餘人犯我洮賚卡倫等語朕㸔此情形或者<lb/>
<pb n="KR2c0012_WYG_023-11b"/>
　將來賊人由哈喇沙爾前徃噶斯地方又如上年故<lb/>
　智暗行騷擾或増添人衆窺伺青海亦未可定格黙<lb/>
　爾等所統兵力未免稍單朕前次曽有不應調撥西<lb/>
　寧兵丁之㫖若此時有應用添兵之處恐格黙爾等<lb/>
　亦不敢調取徳成亦不敢派撥可傳諭徳成達鼐馮<lb/>
　允中管承澤格黙爾鼐滿岱福寧等從前所以不令<lb/>
　調撥兵丁者蓋西寧軍務尚未就緒自以固守根本<lb/>
　為是今西寧布置已定兵力有餘若賊人窺伺噶斯<lb/>
<pb n="KR2c0012_WYG_023-12a"/>
　自宜發兵應援况目前青海䝉古兵丁尚未攢集齊<lb/>
　全即器械等件亦未周備難以望其捍禦賊鋒亦賴<lb/>
　官兵為之保䕶著徳成等就近酌量倘有用兵之處<lb/>
　或著管承澤鼐滿岱帶領前徃或徳成另議一二人<lb/>
　前徃至官兵派出之後遇有本地添兵防守之處即<lb/>
　將土兵派出此㫖著徳成並諭衆佛保殷扎納知之<lb/>
命山東登州總兵官岳含奇率湖廣兵赴西安<lb/>
上諭兵部曰山東兖州總兵官岳含竒著調補山東登<lb/>
<pb n="KR2c0012_WYG_023-12b"/>
　州總兵官前降諭㫖令湖廣預備兵丁二千名聴侯<lb/>
　西路調撥之用著岳含奇前徃湖廣㑹同總督邁柱<lb/>
　加意挑選人材壯健技勇優長者二千名即令岳含<lb/>
　奇帶領前赴西安駐劄其領兵之副㕘遊守千把等<lb/>
　官亦著邁柱岳含奇揀選前徃此所派兵丁内將長<lb/>
　於籐牌者挑選五百名或一千名充入二千名之數<lb/>
　若弁兵内有人材可用情願赴軍前効力者亦著邁<lb/>
　柱岳含奇酌量派用此二千兵丁於秋末冬初候㫖<lb/>
<pb n="KR2c0012_WYG_023-13a"/>
　從湖廣起身一應賞賚銀兩照例給與<lb/>
　　　己卯<lb/>
命䘏賞西路千總馬建功等<lb/>
上諭大學士等曰西路軍營千總馬建功奉差探聴賊<lb/>
　兵信息帶領兵丁十人前徃因人少力單遇賊被害<lb/>
　並傷兵丁石玉張秀閻得三人深可憫惻馬建功等<lb/>
　俱照陣亡之例加恩䘏賞<lb/>
　　　定西路軍營安設卡倫撥用䝉古兵事宜<lb/>
<pb n="KR2c0012_WYG_023-13b"/>
　　　寧逺大將軍岳鍾琪奏言賊夷出没不常散設<lb/>
　　　卡倫轉滋覬覦今於鏡兒泉設三大卡倫并撥<lb/>
　　　兵丁登山瞭望復於途次五里一置塘站直接<lb/>
　　　軍營一遇警急接遞傳報奏入得<lb/>
㫖賊夷既施鬼蜮之技出沒紛擾意欲疲我士馬並使<lb/>
　軍營馬匹不得牧放自當計議防範擒𠞰之䇿今安<lb/>
　設大卡倫三處固是但此數千弁兵馬匹如何牧放<lb/>
　看管可免賊人窺伺又三大卡倫之外尚設小卡倫<lb/>
<pb n="KR2c0012_WYG_023-14a"/>
　否若於賊之來路設小卡倫仍屬照前而更多一番<lb/>
　防備恐兵少力單難於捍禦若不設小卡倫則賊之<lb/>
　來蹤日間可以登髙瞭望昏夜則如之何又不知此<lb/>
　三大卡倫果能全堵賊之來路俾必不能近我軍營<lb/>
　窺我牧場否倘乘小卡倫撤回之後越大卡倫擾我<lb/>
　沿路塘站不可不防至於阿寳所領鄂爾多斯兵丁<lb/>
　從前派徃軍營者原令專司牧放之事乃大將軍等<lb/>
　將伊等分散派守各處卡倫伊與緑旗兵丁等言語<lb/>
<pb n="KR2c0012_WYG_023-14b"/>
　不通徒彼此推諉甚屬無益嗣後䝉古兵丁不可似<lb/>
　此零星派用<lb/>
　　　庚辰<lb/>
命察劾管理内地回民各官<lb/>
上諭内閣曰從前因準噶爾之肆虐吐魯番回民畏其<lb/>
　侵凌有情願移居内地者諭令地方有司善為安插<lb/>
　撫綏使之寛裕從容得所頃聞在肅州居住之回民<lb/>
　等田瘠水少收成歉薄而所有牲畜亦不敷用生計<lb/>
<pb n="KR2c0012_WYG_023-15a"/>
　未免艱難此皆經管之員辦理疎忽而該省大臣失<lb/>
　於覺察之所致也著署總督查郎阿將從前辦理不<lb/>
　善之員查出題叅其有應行加恩撫恤之處亦著查<lb/>
　郎阿酌定請㫖即將此曉諭吐魯番移住内地之回<lb/>
　民知之<lb/>
　　　甲申<lb/>
　　　賞敘臺站官役<lb/>
上諭内閣曰西路軍營臺站自上年十二月以來徃來<lb/>
<pb n="KR2c0012_WYG_023-15b"/>
　文移繁劇長途遞送從無遲誤該管臺站官弁實心<lb/>
　供職其在塘夫役人等効力亦屬勤勞著交與辦理<lb/>
　軍務之署陜西總督查郎阿將京城至軍營一路兵<lb/>
　臺官役等分别内地外邊加恩給與議敘賞賚<lb/>
　　　六月甲午<lb/>
命籌應援吐魯番進𠞰準噶爾事宜<lb/>
上諭大學士等曰寧逺大將軍岳鍾琪摺奏準噶爾賊<lb/>
　衆二千餘人圍困魯克察克之城晝夜攻打二十餘<lb/>
<pb n="KR2c0012_WYG_023-16a"/>
　日吐魯番回子奮勇出擊殺死逆賊二百餘人帶傷<lb/>
　之賊甚多請以三千勁兵兼程而進必獲全勝將來<lb/>
　即以此三千兵丁駐劄吐魯番合之回民足備防禦<lb/>
　等語朕前次聞吐魯番回民等感恩望濟之言甚為<lb/>
　懇切恐賊衆再以大力侵凌伊等不能抵敵為其所<lb/>
　困已降㫖令大將軍岳鍾琪酌量發兵應援不必拘<lb/>
　執前説今岳鍾琪具奏之日尚未接到朕㫖是以仍<lb/>
　作游移之詞凡用兵之道在於隨機應變不容刻緩<lb/>
<pb n="KR2c0012_WYG_023-16b"/>
　若果岳鍾琪確有所見即應遣兵速徃一面奏聞何<lb/>
　必待降㫖到日始遣兵前徃乎又奏稱挑選精兵三<lb/>
　千名駐劄吐魯番外餘剩壯健兵丁留駐新城防守<lb/>
　儘足備進擊烏魯木齊之數等語朕思我兵進擊烏<lb/>
　魯木齊之時若有賊衆繞道侵犯新城當思應援𠞰<lb/>
　殺豈可但作防守之計至於此時應援吐魯番自屬<lb/>
　應行之事但噶爾丹䇿零性情躁妄此次失利之後<lb/>
　或於冬季多添兵力攻擾吐魯番未知我三千兵丁<lb/>
<pb n="KR2c0012_WYG_023-17a"/>
　合之回子之力便可以從容捍禦否且我軍既駐劄<lb/>
　吐魯番則將來不得不時為應援岳鍾琪從前曽有<lb/>
　吐魯番駐兵數萬之奏若此時駐兵三千將來因此<lb/>
　牽制有不得不加増之勢此則舍本逐末必不可行<lb/>
　者也朕又思吐魯番乃阿爾輝哈喇沙爾兩路之闗<lb/>
　鍵既有我軍駐劄則將來築城於烏魯木齊時呼吸<lb/>
　相應賊人不敢繞襲我軍之後况我軍正欲進攻賊<lb/>
　之巢穴若賊人果以大衆來犯吐魯番則我軍不勞<lb/>
<pb n="KR2c0012_WYG_023-17b"/>
　逺行可以就近殄滅之亦是善䇿總在岳鍾琪悉心<lb/>
　籌畫務期萬全若將大營兵丁三千名派徃吐魯番<lb/>
　則此三千之數當另行撥派以足額吐魯番地方難<lb/>
　於多養馬匹况此三千兵丁乃為防守之用非為追<lb/>
　擊之用所帶馬匹可酌量存留其餘仍遣回大營牧<lb/>
　放至於礟火鉛彈多帶備用上年官買吐魯番糧石<lb/>
　不必運送軍營即著留貯吐魯番以備大兵之用吐<lb/>
　魯番回目額敏和卓等誠心向化盡力擊賊甚屬可<lb/>
<pb n="KR2c0012_WYG_023-18a"/>
　嘉著大將軍傳㫖奬勞酌量賞給緞疋銀兩茶葉等<lb/>
　項彼地既遭賊人侵害恐收成歉薄糧食不敷著即<lb/>
　以官買糧石酌量賞給務使回民得所將此詳悉傳<lb/>
　諭大將軍岳鍾琪知之<lb/>
　　　乙未<lb/>
命贈賞河州副將馬雲<lb/>
上諭大學士等曰河州副將馬雲於上年冬月在北山<lb/>
　領兵敗賊著有勞績今聞病逝著加總兵官銜賞銀<lb/>
<pb n="KR2c0012_WYG_023-18b"/>
　一千兩為歸櫬之費<lb/>
　　　庚子<lb/>
　　　寧逺大將軍岳鍾琪請援吐魯番<lb/>
上飭諭之<lb/>
　　　岳鍾琪疏言賊圍吐魯番臣選馬兵三千令張<lb/>
　　　元佐曹勷張存孝統之於四月二十四日進發<lb/>
　　　又令顔清如率兵二千徃駐塔庫又撥兵四千<lb/>
　　　令紀成斌率徃洮賚要隘駐劄倘賊人傾衆而<lb/>
<pb n="KR2c0012_WYG_023-19a"/>
　　　來臣即親統洮賚塔庫所駐劄兵倍道進𠞰惟<lb/>
　　　此時令回民内移途中行走不能便捷三千䕶<lb/>
　　　禦兵丁首尾亦不能相顧擬於應援馬兵三千<lb/>
　　　人中暫留一千駐劄吐魯番以防賊餘二千令<lb/>
　　　歸大營如䝉准臣前奏撥兵三千駐防吐魯番<lb/>
　　　臣請以步兵二千駐塔庫者撥補俟我師進擊<lb/>
　　　烏魯木齊時然後令回民内移即以防禦兵一<lb/>
　　　千䕶送可無刼奪之虞奏入得<lb/>
<pb n="KR2c0012_WYG_023-19b"/>
㫖應援吐魯番之舉朕早已降㫖此奏尚有計算未到<lb/>
　之處今年秋間襲擊是第一善策至於應援吐魯畨<lb/>
　乃相機不得已之舉耳若但加意籌畫於應援之師<lb/>
　而不計及於襲擊之舉是舍本而逐末也且發應援<lb/>
　兵丁三千名之外又令顔清如領兵二千名駐劄塔<lb/>
　庫紀成斌領兵四千名駐劄洮賚是以派兵九千與<lb/>
　前請㫖駐兵三千於吐魯番之奏大不符合矣今年<lb/>
　原議挑選精兵一萬二千名進擊烏魯木齊不知此<lb/>
<pb n="KR2c0012_WYG_023-20a"/>
　所派應援吐魯番之九千兵在此一萬二千名兵丁<lb/>
　之外乎抑即在其内乎此兵平定吐魯番回營人馬<lb/>
　尚可進擊乎况前奏設三大卡倫於要隘之處安兵<lb/>
　三千名此非大營之精兵乎今稱存營兵丁尚有萬<lb/>
　餘足以防禦假若賊人既擾吐魯番使我兵前徃應<lb/>
　援又以大衆侵犯軍營或再如上年之故智繞過大<lb/>
　營驚擾塔勒納沁及圖古里克等處則我軍之力既<lb/>
　分不識尚可𠞰殺耶或但能防禦新築城也奏摺中<lb/>
<pb n="KR2c0012_WYG_023-20b"/>
　總未言及此甚屬疎漏至於吐魯番一部落乃向來<lb/>
　甚費商議置之度外者即上年遣發弁兵駝隻徃彼<lb/>
　搬運米糧亦俱未經奏聞致生賊人窺伺之心屢次<lb/>
　侵擾此乃從前辦理錯誤以致目今有不得不應援<lb/>
　之勢今大將軍親在軍營若確見速應救援便當遣<lb/>
　兵迅徃何必遲迴審顧且前次奏稱留兵三千名便<lb/>
　可防䕶吐魯番萬無一失今又將吐魯番應否留兵<lb/>
　及回民應否遷移何時動身之處請㫖定奪前後全<lb/>
<pb n="KR2c0012_WYG_023-21a"/>
　不符合顯有推諉之意朕在數千里之外豈能洞悉<lb/>
　地方情形與臨事機宜預先一一計算而指示之乎<lb/>
　殊失朕信任倚賴之初心矣倘見此諭㫖以為吐魯<lb/>
　番不應移内勉强順合朕意輕率舉行則尤其不可<lb/>
　　　丙午<lb/>
　　　靖邊大將軍傅爾丹奏報進兵襲擊察罕哈達<lb/>
　　　賊人<lb/>
　　　傅爾丹奏言臣等於五月六日至科卜多築城<lb/>
<pb n="KR2c0012_WYG_023-21b"/>
　　　處據烏蘇圖舒魯克卡倫駐防侍衞巴爾善等<lb/>
　　　擒準噶爾一人曰塔蘇爾海丹巴詢之云噶爾<lb/>
　　　丹策零發兵三萬令大策零敦多卜小策零敦<lb/>
　　　多卜及大策零敦多卜之子多爾濟丹巴率之<lb/>
　　　先後至阿爾台山奇蘭所在犯我北路今小策<lb/>
　　　零敦多卜已至策罕哈達而大策零敦多卜及<lb/>
　　　其子多爾濟丹巴未到現兵僅二萬餘噶爾丹<lb/>
　　　策零恐哈薩克部乘虚見襲預發兵萬人令大<lb/>
<pb n="KR2c0012_WYG_023-22a"/>
　　　策零敦多卜之子納木扎爾達什衞徵和碩齊<lb/>
　　　駐守阿爾輝復令諾顔和碩齊率兵一萬駐守<lb/>
　　　阿里瑪圖沙喇擘勒其噶爾丹策零遊牧處自<lb/>
　　　守之兵不過二萬而已又云噶爾丹策零向令<lb/>
　　　妺夫羅卜藏策凌率兵一萬駐劄阿里馮圖沙<lb/>
　　　喇擘勒以防哈薩克而羅卜藏䇿凌向與噶爾<lb/>
　　　丹䇿零有隙率其屬三千餘户來至大國噶斯<lb/>
　　　地界噶爾丹䇿零聞之遣烏喇特巴哈曼濟追<lb/>
<pb n="KR2c0012_WYG_023-22b"/>
　　　之為其所敗復遣喀喇沁都噶爾之子察衮追<lb/>
　　　之以是大䇿零敦多卜久之未至臣思賊兵未<lb/>
　　　集宜乘其不備襲之選京師各省兵一萬輕裝<lb/>
　　　由科卜多河西分為三隊於六月九日出師前<lb/>
　　　鋒統領丁壽散秩大臣公達福副都統塔爾岱<lb/>
　　　領第一隊㕘贊馬爾薩副都統承保西彌賴領<lb/>
　　　第二隊臣等以大兵繼之速發掩擊其科卜多<lb/>
　　　之地留兵七千三百築城如故令都統衮泰總<lb/>
<pb n="KR2c0012_WYG_023-23a"/>
　　　兵胡傑等管轄科卜多河東乃通奇蘭要路撥<lb/>
　　　滿洲兵二千俟都統侯陳泰副都統阿三到後<lb/>
　　　駐劄統轄與衮泰等互為應援所有統兵啟行<lb/>
　　　日期合行具奏翊日又奏言臣等於初九日分<lb/>
　　　隊出兵遣前鋒統領丁壽㕘贊馬爾薩副都統<lb/>
　　　塔爾岱等前行瞭望擒賊夷巴爾喀等十二人<lb/>
　　　於扎克賽河之地據云小䇿零敦多卜牧場在<lb/>
　　　察罕哈達去臣等軍營止三日程其兵不過一<lb/>
<pb n="KR2c0012_WYG_023-23b"/>
　　　千尚未立營大策零敦多卜因途中有病留駐<lb/>
　　　和博克山其子多爾濟丹巴已於小策零敦多<lb/>
　　　卜所住山梁之前駐劄至羅卜藏策凌已貳於<lb/>
　　　噶爾丹䇿零大約率其屬徃土爾扈特否則逕<lb/>
　　　徃青海矣臣等現在乘夜進兵襲擊察罕哈達<lb/>
　　　賊夷奏入報<lb/>
聞<lb/>
　　　丁未<lb/>
<pb n="KR2c0012_WYG_023-24a"/>
　　　青海扎薩克公諾爾布叛扎薩克恭格等擒之<lb/>
　　　副都統格黙爾奏言騰格里卡倫扎薩克諾爾<lb/>
　　　布於五月二十八日背叛擾亂臺站刼掠馬匹<lb/>
　　　逃徃衮額爾吉庫克烏蘇遊牧處臣即令扎薩<lb/>
　　　克恭格台吉阿拉卜濟等及㕘領巴顔等先後<lb/>
　　　追擊比至喀喇郭勒諾爾布已為恭格等所圍<lb/>
　　　復脱去窮追至䝉古爾托羅海獲之并其佐領<lb/>
　　　里塔爾俱縛送軍營其効力之扎薩克台吉將<lb/>
<pb n="KR2c0012_WYG_023-24b"/>
　　　卒等俟核明具奏奏入報<lb/>
聞<lb/>
　　　戊申<lb/>
　　　青海扎薩克公墨爾根戴青拉察卜等叛副都<lb/>
　　　統達鼐等追捕獲之<lb/>
　　　副都統達鼐奏言青海扎薩克公墨爾根戴青<lb/>
　　　拉察卜等背叛渡索羅木河而逃臣等率兵追<lb/>
　　　之及諸河其子察罕喇卜坦來歸進擊拉察卜<lb/>
<pb n="KR2c0012_WYG_023-25a"/>
　　　拉察卜泥首迎降臣等攜之由索羅木河大路<lb/>
　　　還青海逰牧處其効力之台吉軍校等核明具<lb/>
　　　奏時拉察卜之叔察罕丹津亦相助掩捕奏入<lb/>
　　　得<lb/>
㫖從前親王戴青和碩齊察罕丹津一聞伊姪拉察卜<lb/>
　逃走即將拉察卜部下人等收回察罕丹津歴年効<lb/>
　力行走今已老病仍感恩効力甚屬可嘉著賜大緞<lb/>
　二十疋再發銀一千兩令其酌量賞伊部下効力人<lb/>
<pb n="KR2c0012_WYG_023-25b"/>
　等拉察卜雖係伊兄之子朕知其素不相睦至拉察<lb/>
　卜之子察罕喇卜坦能知伊父之非不肯同逃殊屬<lb/>
　可憫拉察卜甚屬庸愚雖無故逃遁見我兵追趕即<lb/>
　便迎降罪尚可恕著將伊送至京師候將伊逃遁之<lb/>
　故問明將伊交察罕丹津之處叧降諭㫖其拉察卜<lb/>
　公爵朕尚欲令其子察罕喇卜坦襲替並曉諭知之<lb/>
　　　己酉<lb/>
命噶斯路偵賊備兵<lb/>
<pb n="KR2c0012_WYG_023-26a"/>
上諭大學士等曰大將軍傅爾丹奏稱被獲準噶爾丹<lb/>
　巴供云噶爾丹䇿零之妺夫羅卜藏䇿凌將伊屬下<lb/>
　三千户帶領歸至大國噶斯噶爾丹策零聞知追趕<lb/>
　被敗等語今噶斯正值青海有事之秋倘羅卜藏策<lb/>
　凌率衆來歸或係賊人詭計著速行文達鼐衆佛保<lb/>
　等逺設巡哨偵探信息倘噶斯路途有準噶爾賊人<lb/>
　來歸者將我兵整齊預備務加詳審果係真實將伊<lb/>
　頭目數人送至京師其餘人等於汎界内有水草處<lb/>
<pb n="KR2c0012_WYG_023-26b"/>
　暫住從優養贍一面派兵照管一面奏聞請㫖<lb/>
　<lb/>
　<lb/>
　<lb/>
　<lb/>
　<lb/>
　<lb/>
平定準噶爾方略前編卷二十三<lb/>
</p>
<p>
</p>
  </div>
</body>
</text>
</TEI>
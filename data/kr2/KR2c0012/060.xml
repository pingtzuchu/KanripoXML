<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_060-1a"/>
欽定四庫全書<lb/>
平定準噶爾方略正編卷六<lb/>
　　　乾隆二十年春正月癸巳<lb/>
　命西北兩路將軍尅期進兵<lb/>
　　　定邊左副將軍阿睦爾撒納等奏言臣等詳詢<lb/>
　　　收服之包沁宰桑阿克珠勒等知哈薩克兵與<lb/>
　　　達瓦齊交戰情形雖未悉果到伊犂與否其已<lb/>
　　　至博羅塔拉地方之信似屬確實至所言達瓦<lb/>
<pb n="KR2c0012_WYG_060-1b"/>
　　　齊擊敗哈薩克兵現在擁兵七千駐劄伊犂巴<lb/>
　　　特瑪車凌帶兵三千在和爾郭斯結壘等語似<lb/>
　　　屬荒唐何則若達瓦齊果擊敗哈薩克兵必<lb/>
　　　其得勝之處行知各路應遣使處亦必遣使今<lb/>
　　　各處俱無一信則準噶爾潰敗難支可見且和<lb/>
　　　洛霍斯至伊犂僅數十里兩軍本非和好而謂<lb/>
　　　各結營駐劄益覺難信蓋達瓦齊恐人聞其游<lb/>
　　　牧搶掠故特宣言互相對壘以飾耳目看來博<lb/>
<pb n="KR2c0012_WYG_060-2a"/>
　　　羅塔拉以外已被哈薩克搶掠惟餘集賽布庫<lb/>
　　　努特噶勒雜特之鄂拓克人等竭力選兵不過<lb/>
　　　六七千之數我軍長驅直入並通信於巴特瑪<lb/>
　　　車凌等所居之愛古斯地方仰賴<lb/>
　皇上天威自當迅奏膚功奏入<lb/>
　上諭軍機大臣曰阿睦爾撤納將阿克珠勒等所告<lb/>
　　巴特瑪車凌與哈薩克人衆往征達瓦齊之處奏<lb/>
　　聞可見達瓦齊勢已窮蹙準噶爾業成瓦解之形<lb/>
<pb n="KR2c0012_WYG_060-2b"/>
　　若不迅速進兵必致哈薩克倖獲其利著阿睦爾<lb/>
　　撒納度量馬力或五六千或三四千務期奮勇前<lb/>
　　進迅奏膚功先因察達克等為包沁人言所誑即<lb/>
　　行撒兵朕已降有明旨今觀阿克珠勒之言則其<lb/>
　　為欺誑愈見俟達什敦多卜到彼仍遵前旨與察<lb/>
　　達克圖倫楚帶兵前往在阿睦爾撒納所領大隊<lb/>
　　之前另作一隊哨探兵方有禆益仍將達什敦多<lb/>
　　卜與阿睦爾撒納各帶兵若干及何時起程之處<lb/>
<pb n="KR2c0012_WYG_060-3a"/>
　　奏聞再朕曾降旨令西路哨探兵聽候北路起程<lb/>
　　日期亦於原定日期之前先行進發今已另諭薩<lb/>
　　喇爾若西路先至博羅塔拉有機可乘則不必更<lb/>
　　候北路倘北路先至亦然如必需兩路合攻則仍<lb/>
　　守候一齊進發總之兩路將軍大臣皆為朕出力<lb/>
　　之人不論孰先孰後惟期尅日成功可傳諭阿睦<lb/>
　　爾撒納等知之復奉<lb/>
　上諭曰阿睦爾撒納奏到朕已諭令速即帶兵前進<lb/>
<pb n="KR2c0012_WYG_060-3b"/>
　　著并諭薩喇爾扎拉豐阿鄂容安等遵旨辦理但<lb/>
　　朕所微慮者巴特瑪車凌係阿睦爾撒納之兄現<lb/>
　　在力量稍強恐達瓦齊被伊擒獻阿睦爾撒納因<lb/>
　　此恣意不可不慮何如我兵擒獲更足示威薩喇<lb/>
　　爾等努力為之見阿睦爾撒納時毋露此意<lb/>
　申諭擒解背叛逃人巴朗等<lb/>
　上諭軍機大臣曰巴朗等負恩逃叛情甚可惡即使<lb/>
　　窮蹙來降究非投誠可比現在伊父䇿凌孟克在<lb/>
<pb n="KR2c0012_WYG_060-4a"/>
　　西路進兵或巴朗逃避額林哈畢爾噶至伊父前<lb/>
　　懇求藉稱招撫希圖寛宥亦未可定著傳諭薩喇<lb/>
　　爾一聞巴朗等消息即撒囘䇿凌孟克另派精兵<lb/>
　　擒拏則伊等無可藉口擒獲時即將巴朗孟克特<lb/>
　　穆爾等為首之人解送來京其所屬人等酌量派<lb/>
　　人管轄具奏請旨<lb/>
　　　甲午<lb/>
　　　定邊左副將軍阿睦爾撒納等疏奏籌辦進𠞰<lb/>
<pb n="KR2c0012_WYG_060-4b"/>
　　　官兵馬駝事宜<lb/>
　　　阿睦爾撒納等奏言現在軍營馬三萬九千餘<lb/>
　　　匹駝四千餘隻内可給官兵之駝計二千七百<lb/>
　　　餘隻臣等欽遵<lb/>
　諭旨酌添兵一千入於哨探兵隊内共兵六千名所<lb/>
　　　有駝隻雖不足辦給六千官兵然額林沁多爾<lb/>
　　　濟所買之駝現在陸續送到於進兵時不致有<lb/>
　　　悞務於二月十五内領兵前進至各處應行解<lb/>
<pb n="KR2c0012_WYG_060-5a"/>
　　　送及採買馬匹到時可以添兵幾千之處臨時<lb/>
　　　再酌量辦理陸續起程再議派六千兵内除臣<lb/>
　　　阿睦爾撒納將厄魯特兵二千八百三十名俱<lb/>
　　　行帶往外派出察哈爾兵一千名和托輝特兵<lb/>
　　　五百名扎哈沁兵三百名其一千三百七十名<lb/>
　　　即於喀爾喀兵内揀選添補所有官兵應得糧<lb/>
　　　馬等項交舒赫德等照新定之例辦給其安設<lb/>
　　　臺站處自阿爾台以外臣等遵<lb/>
<pb n="KR2c0012_WYG_060-5b"/>
　旨令厄魯特喀爾喀一同安設至屯田綠旗兵三百<lb/>
　　　名喀爾喀兵七百名厄魯特兵一百名俟農具<lb/>
　　　籽種到時亦於哨探兵起程後陸續令其前進<lb/>
　　　奏入報<lb/>
　聞<lb/>
　　　乙未<lb/>
　申諭將軍班第等軍前事宜<lb/>
　上諭軍機大臣曰前色布騰巴爾珠爾奏稱阿睦爾<lb/>
<pb n="KR2c0012_WYG_060-6a"/>
　　撒納曾言瑪木特係軍威收服與傾心降附者不<lb/>
　　同乞將伊在哨探兵内領兵之處停止朕因降旨<lb/>
　　在前忽爾中止啟其疑心隨即批示曉諭今據阿<lb/>
　　睦爾撒納奏稱二月十五日内兵即前進瑪木特<lb/>
　　於正月十七日始自京起程斷難馳赴朕思阿睦<lb/>
　　爾撒納自到軍營諸事盡心辦理井井此次進兵<lb/>
　　唯伊是頼瑪木特之去否原屬無關𦂳要若既到<lb/>
　　軍前自不便不令其前往今已遲延不能同進伊<lb/>
<pb n="KR2c0012_WYG_060-6b"/>
　　自不妄生疑慮原派扎哈沁兵三百名仍著阿睦<lb/>
　　爾撒納帶往再額爾齊斯屯田兵前命努三帶往<lb/>
　　今努三已解任著以塔爾瑪善代之親王成衮扎<lb/>
　　布向請効力軍前朕原派往額爾齊斯屯田著仍<lb/>
　　派伊前往辦理原定屯田兵丁僅派䇿凌等數十<lb/>
　　人及喀爾喀綠旗兵數百名尚未敷用著阿木爾<lb/>
　　撒納酌留厄魯特兵一二百名於屯田處展放卡<lb/>
　　倫防守又前哨大隊兵俱進烏里雅蘇台不可無<lb/>
<pb n="KR2c0012_WYG_060-7a"/>
　　人鎭守著留莫爾渾駐劄辦事此際辦理糧餉馬<lb/>
　　匹亦屬需人著舒赫德以章京銜協辦事務奏事<lb/>
　　一體列名著傳諭班第阿睦爾撒納等知之<lb/>
　　　丙申<lb/>
　命撤囘副都統銜唐喀祿以副都統納穆扎爾管理<lb/>
　　　阿睦爾撒納等游牧<lb/>
　　　軍機大臣等奏言唐喀祿據班珠爾等稱伊等<lb/>
　　　人衆除已派出兵之人其現在游牧者俱係老<lb/>
<pb n="KR2c0012_WYG_060-7b"/>
　　　穉不能耕種恐夏秋難免饑餒代為陳奏查伊<lb/>
　　　等自投誠以來荷䝉<lb/>
　天恩賞給牲畜以及口糧籽種俾其生計豐裕自應<lb/>
　　　節儉度日永享樂利即或將來稍有匱乏儘可<lb/>
　　　隨時酌辦不應目前即為凟請唐喀禄理宜委<lb/>
　　　曲曉諭令盡心耕種毋得藉端偷安乃竟據情<lb/>
　　　冐凟殊為不合應將所奏毋庸議唐喀祿交部<lb/>
　　　察議奏入得<lb/>
<pb n="KR2c0012_WYG_060-8a"/>
　旨依議班珠爾等投誠以來朕已屢次施恩現在去<lb/>
　　夏秋尚遠果有必須接濟之處朕自加恩賞給如<lb/>
　　去歲䇿凌等人衆遇災生計稍窘朕即賞給口糧<lb/>
　　何必預為陳請前以唐喀祿尚能通曉䝉古語言<lb/>
　　是以賞給副都統銜俾照管阿睦爾撒納游牧乃<lb/>
　　一切未能盡心徒事𤨏屑著即撒囘仍在員外郎<lb/>
　　上行走納穆扎爾著管理阿睦爾撒納等游牧事<lb/>
　　務納穆扎爾所辦事務著舒明馳驛前往接辦<lb/>
<pb n="KR2c0012_WYG_060-8b"/>
　　　定邊左副將軍阿睦爾撒納等疏奏北路進兵<lb/>
　　　事宜<lb/>
　　　阿睦爾撒納等奏言臣等奉到十二月二十九<lb/>
　　　日<lb/>
　諭旨仰見<lb/>
　睿慮周詳準噶爾内亂情形俱在<lb/>
　聖明洞鑒今前隊已派兵六千名臣等於二月十五<lb/>
　　　日以内即帶領前往屯田兵丁約一千名亦令<lb/>
<pb n="KR2c0012_WYG_060-9a"/>
　　　隨後起程但北路係往賊巢要路較西路更關<lb/>
　　　𦂳要因於哈達哈等陸續送到馬匹内量其可<lb/>
　　　用者挑出再派兵三千名令在臣等隊後接續<lb/>
　　　起程共成一萬之數則軍威愈盛俟到額爾齊<lb/>
　　　斯時度量情形如可與巴特瑪車凌等通信一<lb/>
　　　面奏<lb/>
　聞一面即遣人宣揚<lb/>
　聖諭俾伊等帶兵前進臣等與西路將軍等於博羅<lb/>
<pb n="KR2c0012_WYG_060-9b"/>
　　　塔拉等處協力擒拏達瓦齊仰頼<lb/>
　天威遠播大功自可速奏奏入報<lb/>
　聞<lb/>
　　　丁酉<lb/>
　申飭定西將軍永常<lb/>
　上諭軍機大臣曰昨據方觀承奏永常催趲各隊兵<lb/>
　　丁朕已降旨令仍按站行走凡經過各省不必照<lb/>
　　永常行文辦理今據安泰奏稱接到永常催趲兵<lb/>
<pb n="KR2c0012_WYG_060-10a"/>
　　丁之文議將所帶第三隊兵十站併為五站此皆<lb/>
　　永常悞㑹朕催令哨探兵前進之旨以致冐昧一<lb/>
　　併催趲自京起程兵丁抑思大隊之兵現有尚未<lb/>
　　起程者若朕前降旨非指哨探兵丁則大隊兵丁<lb/>
　　豈能於二月二十九日馳到軍營二十九日尚不<lb/>
　　能到又能向前更行趲進乎永常謬悞至此殊不<lb/>
　　可解著於兵丁經過各省速再行文知㑹令其仍<lb/>
　　按原站不必催趲永常著傳旨嚴行申飭<lb/>
<pb n="KR2c0012_WYG_060-10b"/>
　　　戊戌<lb/>
　命將軍班第等㑹議備禦哈薩克事宜<lb/>
　　　定邊左副將軍阿睦爾撒納等奏言察達克等<lb/>
　　　遣莫寧察將噶勒雜特之庫綳送至軍營<hi>臣</hi>等<lb/>
　　　詢問據庫綳告稱係噶勒雜特宰桑都噶爾屬<lb/>
　　　下人都噶爾聞大兵收取扎哈沁集衆相商俱<lb/>
　　　願歸順<lb/>
　天朝唯得木齊索和爾車凌等欲暫為觀望俟達瓦<lb/>
<pb n="KR2c0012_WYG_060-11a"/>
　　　齊果敗再為投誠今聞大兵收獲包沁想已紛<lb/>
　　　紛逃避我向包沁而來途遇哈薩克錫喇所屬<lb/>
　　　三人傳言哈薩克至伊犂將囘衆所種穀麥搶<lb/>
　　　去現在察罕烏蘇之伯勒齊爾居住達瓦齊住<lb/>
　　　西巴爾圖地方曾遣伊宰桑恩克博羅特於哈<lb/>
　　　薩克處捉生被哈薩克拏住哈薩克居住之巴<lb/>
　　　朗向恩克博羅特云我係噶爾丹䇿零之弟爾<lb/>
　　　等老多玉特喇嘛與我認識我遣人與爾同往<lb/>
<pb n="KR2c0012_WYG_060-11b"/>
　　　告知達瓦齊令其仍囘舊游牧居住我在伊犂<lb/>
　　　為台吉從此兩相和好不料達瓦齊暴虐異常<lb/>
　　　竟殺巴朗來使奏入<lb/>
　上諭軍機大臣曰據阿睦爾撒納等詢問庫綳告稱<lb/>
　　哈薩克居住之巴朗自稱係噶爾丹䇿零之弟著<lb/>
　　班第詢問瑪木特伊係準噶爾舊人必能知之倘<lb/>
　　伊亦不知則巴朗並非噶爾丹䇿零之弟與準噶<lb/>
　　爾無涉矣又庫綳稱哈薩克兵入伊犂將囘人穀<lb/>
<pb n="KR2c0012_WYG_060-12a"/>
　　麥搶奪在察罕烏蘇之伯勒齊爾居住看來哈薩<lb/>
　　克兵現在伊犂就近地方如我兵前進遇哈薩克<lb/>
　　在彼當如何辦理著班第阿睦爾撒納㑹議速奏<lb/>
　　　安插新降包沁人等<lb/>
　　　定邊左副將軍阿睦爾撒納等奏言察達克等<lb/>
　　　收獲包沁人等戸口牲畜臣等詳查包沁之七<lb/>
　　　得秦共六百五十九戸二千八百一十九口駝<lb/>
　　　二百五十四隻馬二千九百八匹牛四千四百<lb/>
<pb n="KR2c0012_WYG_060-12b"/>
　　　二十七頭羊二萬五百三十八隻看來牲畜尚<lb/>
　　　豐毋庸另給養贍其通瑪木特之戸口䝉<lb/>
　恩賞給盤費牲畜現在辦理其與包沁一併收獲之<lb/>
　　　扎哈沁布庫努特葉克明安之台吉德濟特等<lb/>
　　　屬下人及臣阿睦爾撒納屬下被擄之人并逃<lb/>
　　　人巴朗之僕人共八十戸三百四十五口内將<lb/>
　　　臣阿睦爾撒納屬下男婦十五口交努三等酌<lb/>
　　　量辦理送至軍營令其完聚扎哈沁之九戸二<lb/>
<pb n="KR2c0012_WYG_060-13a"/>
　　　十五口并庫克新瑪木特屬下五戸二十七口<lb/>
　　　布庫努特之五戸十九口俱交照管扎哈沁之<lb/>
　　　侍衛台吉等暫行安置俟瑪木特囘時編定旗<lb/>
　　　分佐領將伊等一併編入葉克明安之台吉德<lb/>
　　　濟特等屬下四十五戸一百八十五口暫交努<lb/>
　　　三等於伊駐劄附近地方安插派員照管俟平<lb/>
　　　定準噶爾後再行查辦都爾伯特之十二戸七<lb/>
　　　十二口俟查明係何台吉屬下令其歸併居住<lb/>
<pb n="KR2c0012_WYG_060-13b"/>
　　　其巴朗僕人諾爾一戸三口拏送軍營詳審如<lb/>
　　　實係隨巴朗逃亡即照沙拜等例解送京師發<lb/>
　　　遣奏入<lb/>
　上諭軍機大臣曰阿睦爾撒納等辦理安插新降包<lb/>
　　沁人等甚屬妥協均著照所請行其巴朗僕人諾<lb/>
　　爾一戸訊明解京之處從前扎哈沁查出逃人沙<lb/>
　　拜等朕已施恩分賞伊等台吉想諾爾亦不過為<lb/>
　　巴朗逼勒隨行著將此三人訊明不必解京仍給<lb/>
<pb n="KR2c0012_WYG_060-14a"/>
　　還䇿凌孟克此時䇿凌孟克尚在西路軍營令伊<lb/>
　　屬下宰桑等嚴行約束<lb/>
　命遷移阿睦爾撒納等游牧<lb/>
　上諭軍機大臣曰阿睦爾撒納以托忒字奏請遷伊<lb/>
　　游牧於烏里雅蘇台等處地方並將管理伊等游<lb/>
　　牧大臣更換一員又稱伊屬下人内有從前離散<lb/>
　　者懇賞給印文前往招降等語從前朕已降旨俟<lb/>
　　平定準噶爾後分封四衛喇特其輝特人等即在<lb/>
<pb n="KR2c0012_WYG_060-14b"/>
　　其内毋庸另給印文在阿睦爾撒納之意以班第<lb/>
　　不允所行為此陳奏著傳諭班第俟準噶爾既定<lb/>
　　將輝特所有阿睦爾撒納原管之人即照所請令<lb/>
　　與伊等㑹合居住如有屬人衆多之頭目亦一體<lb/>
　　賞給封號管束其屬即䇿凌等之都爾伯特班珠<lb/>
　　爾等之和碩特亦均照此辦理至唐喀祿乃新用<lb/>
　　之人不諳事務朕已降旨撤囘阿睦爾撒納等游<lb/>
　　牧移至烏里雅蘇台等處甚屬妥協即照所請行<lb/>
<pb n="KR2c0012_WYG_060-15a"/>
　　班珠爾係與阿睦爾撒納同來之人亦應一併遷<lb/>
　　移其如何遷移之處著班第阿睦爾撒納㑹同納<lb/>
　　穆扎爾一面辦理一面奏聞阿睦爾撒納唯圖迅<lb/>
　　速成功早受朕恩勿以游牧為念新派之納穆扎<lb/>
　　爾曾照管都爾伯特游牧因彼處無事特將伊調<lb/>
　　管輝特和碩特部落至於該部落生計果有不足<lb/>
　　納穆扎爾即行奏聞朕自加恩撫䘏即如䇿凌䇿<lb/>
　　凌烏巴什等來降後偶遇災疫稍為艱窘朕即加<lb/>
<pb n="KR2c0012_WYG_060-15b"/>
　　恩撫綏伊等俱感戴朕恩撙節勤儉漁獵為生儘<lb/>
　　可樂業阿睦爾撒納可令宰桑等諄切曉諭其屬<lb/>
　　務令盡力耕種使永遠生計有資以副朕懷柔遠<lb/>
　　人至意並<lb/>
　諭定邊右副將軍薩喇爾曰阿睦爾撒納以托忒字<lb/>
　　奏請將伊游牧移居烏里雅蘇台等處朕以事屬<lb/>
　　可行已准其請惟奏請印文招降伊輝特台吉屬<lb/>
　　人一事是其欲取多人占據地方之意已經微露<lb/>
<pb n="KR2c0012_WYG_060-16a"/>
　　似平定準噶爾全為伊一人集事矣薩喇爾到彼<lb/>
　　務須留心防範愼勿任其所行然亦不可稍為漏<lb/>
　　洩此時薩喇爾進兵愈速愈妥若使阿睦爾撒納<lb/>
　　先進似覺稍為未便薩喇爾其善體朕意<lb/>
　　　己亥<lb/>
　諭尚書公哈達哈等揀選喀爾喀馬匹事宜<lb/>
　上諭軍機大臣曰前命哈達哈等往喀爾喀部内揀<lb/>
　　選馬匹備用查軍營現存馬六千匹已足為哨探<lb/>
<pb n="KR2c0012_WYG_060-16b"/>
　　兵乘騎之用各處購買馬匹亦陸續送至自更充<lb/>
　　裕哈達哈等不必於喀爾喀部内挑馬過多如有<lb/>
　　臕壯騸馬量為揀選帶往軍營將彼處臕欠馬匹<lb/>
　　換交䝉古牧厰數月間即可肥壯則既於我兵有<lb/>
　　益而䝉古生計亦屬無損至兒馬騍馬則彼所頼<lb/>
　　以孳生不必挑取著傳諭哈達哈阿蘭泰阿思哈<lb/>
　　等遵旨妥協辦理<lb/>
　　　辛丑<lb/>
<pb n="KR2c0012_WYG_060-17a"/>
　　　定邊左副將軍阿睦爾撒納等疏奏詢明達瓦<lb/>
　　　齊現在情形<lb/>
　　　阿睦爾撒納等奏言察達克等將收服包沁之<lb/>
　　　顔達什洪郭爾瑚泰托克托瑪什等四人解送<lb/>
　　　軍營臣等細加詢問據顔達什告稱我原在兩<lb/>
　　　額爾齊斯之伯勒齊爾居住包沁人等投誠並<lb/>
　　　未與我信息適至華額爾齊斯始知此信隨與<lb/>
　　　我同住十八戸人口攜妻子牲畜前來投誠又<lb/>
<pb n="KR2c0012_WYG_060-17b"/>
　　　稱我於去秋前往伊犂見達瓦齊惟終日飲酒<lb/>
　　　一切事務俱廢九月内達瓦齊遣伊舊宰桑薩<lb/>
　　　爾坦帶兵往擒額林沁旋即敗囘後傳聞哈薩<lb/>
　　　克兵來達瓦齊又行文各處備兵兵皆未到及<lb/>
　　　我囘至托和木圖地方恰遇哈薩克兵將我擒<lb/>
　　　去行走五日始行釋放由齋爾以至伊犂所有<lb/>
　　　游牧俱被哈薩克搶奪並無戸口凡達瓦齊所<lb/>
　　　屬皆言自伊為台吉以來竟無一日安寧是以<lb/>
<pb n="KR2c0012_WYG_060-18a"/>
　　　人人嗟怨至伊犂地畝雖稍有收成而馬匹皆<lb/>
　　　甚平常臣等察看顔達什等聞風効順實出至<lb/>
　　　誠理合照例安置隨飭剛什勒圖解送努三等<lb/>
　　　安插奏入報<lb/>
　聞<lb/>
　　　壬寅<lb/>
　諭協辦陜甘總督劉統勲籌辦進兵運糧各事宜<lb/>
　上諭軍機大臣曰劉統勲奏酌辦軍務摺内稱涼莊<lb/>
<pb n="KR2c0012_WYG_060-18b"/>
　　寧夏滿洲兵俱於二十四五日前可抵肅州其甘<lb/>
　　涼肅一提二鎭兵亦於三月初旬均可抵巴里坤<lb/>
　　軍營前隊哨探兵原定於二月二十九日自軍營<lb/>
　　起程嗣降旨令於二月中旬進發若三月初間始<lb/>
　　抵巴里坤已屬遲悞想奏摺時尚未接此旨接到<lb/>
　　自必遵照辦理著再傳諭劉統勲前隊哨探兵丁<lb/>
　　令其速行催調務於二月初十日全抵軍營其隨<lb/>
　　後續進官兵若可趲進亦酌量先行數起總以六<lb/>
<pb n="KR2c0012_WYG_060-19a"/>
　　千名為率其餘仍按站行走不必嚴催致竭馬力<lb/>
　　至官兵進𠞰口糧原議俱令自行裹帶若進𠞰時<lb/>
　　於自行裹帶外又復官為䭾運仍屬軍行糧隨故<lb/>
　　套從前岳鍾琪等辦理舊例與此次輕騎捷趨機<lb/>
　　宜殊未符合况北路進𠞰口糧俱自行裹帶而西<lb/>
　　路又官運三分之二辦理亦不畫一應速行籌畫<lb/>
　　以便㨗輕利為主西北兩路亦不致參差其所奏<lb/>
　　大兵齊集軍營所需口糧酌量運往散給巴里坤<lb/>
<pb n="KR2c0012_WYG_060-19b"/>
　　可以不留餘糧所見尚是巴里坤原可無庸另設<lb/>
　　倉庫存貯即有應需接濟亦可自哈密運往料不<lb/>
　　至於有悞應照所奏辦理<lb/>
　諭定邊右副將軍薩喇爾速行進兵<lb/>
　上諭軍機大臣曰昨覽阿睦爾撒納等疏奏顔達什<lb/>
　　所告準噶爾情形可見達瓦齊勢窮力竭我兵一<lb/>
　　到即可成功但哈薩克兵力稍強又與達瓦齊甚<lb/>
　　近若達瓦齊為哈薩克兵所擒或為阿睦爾撒納<lb/>
<pb n="KR2c0012_WYG_060-20a"/>
　　及巴特瑪車凌拏獲均不如薩喇爾俘獲為善前<lb/>
　　已屢經降旨著再傳諭薩喇爾仍遵前諭不必拘<lb/>
　　定何處兵丁乘機速行前進西路之兵但能較北<lb/>
　　路先期到彼迅奏膚功方副朕委任之意仍將帶<lb/>
　　領兵丁若干及何日起程之處速行奏聞<lb/>
　　　癸卯<lb/>
　諭酌辦扎哈沁包沁貢賦事宜<lb/>
　上諭軍機大臣曰去年辦理烏梁海等貢賦已有章<lb/>
<pb n="KR2c0012_WYG_060-20b"/>
　　程新降扎哈沁包沁人等想在準噶爾時亦有定<lb/>
　　賦除瑪木特及伊子弟朕已加恩寛免著傳諭班<lb/>
　　第等即查明扎哈沁包沁人等在準噶爾時如何<lb/>
　　交納貢賦亦照烏梁海之例寬免一年自明年起<lb/>
　　作何裁減交納之處酌辦具奏<lb/>
　　　甲辰<lb/>
　賜包沁宰桑阿克珠勒等官爵銀兩有差<lb/>
　上諭軍機大臣曰包沁宰桑阿克珠勒著授為三品<lb/>
<pb n="KR2c0012_WYG_060-21a"/>
　　總管賞給孔雀翎并銀五十兩台拉克著授為四<lb/>
　　品翼領和濟木瑚里著授為佐領俱著賞給藍翎<lb/>
　　銀各三十兩再阿克珠勒等願往軍前効力著毎<lb/>
　　人再賞銀五十兩并加恩寛免伊等納貢阿克珠<lb/>
　　勒等既願効力軍前著班第等於包沁人内挑選<lb/>
　　百名或五十名賞給整裝銀兩交阿睦爾撒納親<lb/>
　　身帶領前往軍營効力<lb/>
　　　二月乙巳<lb/>
<pb n="KR2c0012_WYG_060-21b"/>
　命侍郎兆惠協辦烏里雅蘇台軍營事務<lb/>
　上諭軍機大臣曰兆惠奏請同哨探兵前進與富德<lb/>
　　辦理臺站事務哨探兵進發隨營安臺既有將軍<lb/>
　　指麾又有富德查辦可以無庸兆惠前往烏里雅<lb/>
　　蘇台甚屬𦂳要莫爾琿一人尚恐不能周詳著兆<lb/>
　　惠即留烏里雅蘇台協辦事務在領隊大臣上行<lb/>
　　走<lb/>
　　　丙午<lb/>
<pb n="KR2c0012_WYG_060-22a"/>
　諭將軍班第等進兵事宜<lb/>
　上諭軍機大臣曰據阿睦爾撒納奏前隊兵六千名<lb/>
　　於二月十五日以前進𠞰屯田兵丁亦相繼前往<lb/>
　　末後再派兵三千接續䇿應辦理甚是阿睦爾撒<lb/>
　　納等隊後添派之三千兵即著班第帶往現在準<lb/>
　　噶爾情形窮蹙已極成功甚易朕意兩路哨探兵<lb/>
　　至博羅塔拉等處則與伊犂甚近彼處形勢即可<lb/>
　　瞭然著阿睦爾撒納薩喇爾詳察彼處情形若無<lb/>
<pb n="KR2c0012_WYG_060-22b"/>
　　需續進大隊之兵可一面檄令撤囘一面速行奏<lb/>
　　聞即駐劄伊犂之大臣等須留兵跟隨亦即於現<lb/>
　　在所領兵内挑留應用著傳諭兩路將軍等知之<lb/>
　　　丁未<lb/>
　諭西北兩路將軍等㑹合進𠞰<lb/>
　　　定邊左副將軍阿睦爾撒納等奏言臣等欽奉<lb/>
　諭旨俾於二月十五日以前帶兵進勦不必候西路<lb/>
　　　之兵查西路兵於二月二十八日自巴里坤起<lb/>
<pb n="KR2c0012_WYG_060-23a"/>
　　　程至博羅塔拉不過二十一二日北路兵於二<lb/>
　　　月十五以前自烏里雅蘇台起程至博羅塔拉<lb/>
　　　須四十六七日則西路兵先到十餘日北路不<lb/>
　　　能馳赴不惟孤軍深入殊屬可虞且恐賊衆亦<lb/>
　　　易於備禦臣等商議不若仍令西路兵聽候北<lb/>
　　　路進發之後按期前往同至博羅塔拉㑹兵前<lb/>
　　　進則軍威更為壯盛益可迅奏膚功奏入<lb/>
　上諭軍機大臣曰從前因恐達瓦齊為哈薩克兵所<lb/>
<pb n="KR2c0012_WYG_060-23b"/>
　　獲或為巴特瑪車凌擒縛是以屢降諭旨令勿論<lb/>
　　何路之兵先至即行相機前進不必兩路㑹合今<lb/>
　　阿睦爾撒納奏到恐西路先到北路不能㑹齊不<lb/>
　　無孤軍深入之虞朕思用兵自宜計出萬全著將<lb/>
　　阿睦爾撒納原奏抄寄薩喇爾令其仍遵原定二<lb/>
　　月二十八日起程不必拘泥前旨俟到額林哈畢<lb/>
　　爾噶候北路信息再同至博羅塔拉㑹兵前進伊<lb/>
　　犂其如何通信㑹合之處速即奏報再阿睦爾撒<lb/>
<pb n="KR2c0012_WYG_060-24a"/>
　　納此奏能合機宜與否伊若有所見亦即速行奏<lb/>
　　聞<lb/>
　　　庚戌<lb/>
　命陜西巡撫陳𢎞謀等撫䘏沿途出痘兵丁<lb/>
　上諭軍機大臣曰陳𢎞謀奏索倫兵丁内現有患病<lb/>
　　及出痘之人從前派索倫兵丁原令該將軍將已<lb/>
　　經出痘者派往今在途又有出痘之人或係内地<lb/>
　　氣候使然否則兵丁等情愿前往不復慮及或冀<lb/>
<pb n="KR2c0012_WYG_060-24b"/>
　　年長未必出痘耳此非他病可比即䕶送行走亦<lb/>
　　恐傳染究非所宜至因痘重而留於所在地方調<lb/>
　　治者若俟其痊愈時附入後隊前往度亦不能責<lb/>
　　其勞苦出力現在各路官兵尅期齊集固不需此<lb/>
　　數人也著傳諭陳𢎞謀及沿途督撫等如兵丁中<lb/>
　　有出痘者俱即留於各該處上𦂳調治俟其痊愈<lb/>
　　時資送來京交與兵部送囘其現在業經䕶送前<lb/>
　　進者亦即一體留養毋令力疾行走如有因疾身<lb/>
<pb n="KR2c0012_WYG_060-25a"/>
　　故者亦加恩料理遺骼令歸故土以副朕體恤士<lb/>
　　卒之至意<lb/>
　　　壬子<lb/>
　諭將軍班第等籌辦安插包沁人等事宜<lb/>
　上諭軍機大臣曰朕於阿克珠勒等入覲已授為總<lb/>
　　管等職又命瑪木特兼管包沁因彼係準噶爾舊<lb/>
　　人現授為内大臣命彼監收包沁人等貢賦轉行<lb/>
　　交納并管理一切事務非謂令伊管轄便係屬下<lb/>
<pb n="KR2c0012_WYG_060-25b"/>
　　為伊納貢也前已諭知班第等令阿睦爾撒納奏<lb/>
　　稱將包沁之得木齊與扎哈沁之得木齊調遣安<lb/>
　　置之處雖百端開示不免疑懼看來包沁人風敎<lb/>
　　各異若令别部人兼管或轉無益著班第等曉諭<lb/>
　　包沁人等伊等若願移往西路與吐魯番囘子同<lb/>
　　住則既離北路即無庸瑪木特兼管今西路額敏<lb/>
　　和卓之囘子亦移至吐魯番即著額敏和卓兼管<lb/>
　　亦可倘願居舊處則仍令瑪木特兼管阿睦爾撒<lb/>
<pb n="KR2c0012_WYG_060-26a"/>
　　納既熟悉包沁人情可同班第詳細商酌妥辦<lb/>
　　　甲寅<lb/>
　諭厄魯特副都統職銜達什敦多卜帶兵先進事宜<lb/>
　　　定北將軍班第等奏言臣等接奉正月十八日<lb/>
　諭旨後厄魯特副都統職銜達什敦多卜亦至軍營<lb/>
　　　臣阿睦爾撒納細問達什敦多卜所言皆係伊<lb/>
　　　被獲以前情形至包沁投降後噶勒雜特游牧<lb/>
　　　情形若何及哈薩克錫喇都噶爾等現在何處<lb/>
<pb n="KR2c0012_WYG_060-26b"/>
　　　俱未深曉查臣等遵<lb/>
　旨挑選兵丁一千令達什敦多卜帶領先進現在所<lb/>
　　　派厄魯特兵尚未到營若即令達什敦多卜起<lb/>
　　　程徑至阿爾台離臣等大兵啟行之期尚遠彼<lb/>
　　　此不能接應雖伊兄都噶爾在彼達什敦多卜<lb/>
　　　一到自可降服但人心難測且住居都噶爾游<lb/>
　　　牧之索和爾車凌係哈薩克錫喇之妻父適都<lb/>
　　　噶爾等議欲來降伊尚攔阻達什敦多卜孤軍<lb/>
<pb n="KR2c0012_WYG_060-27a"/>
　　　深入後兵不至恐於事未必有益現在臣等所<lb/>
　　　領哨探兵起程日期已近臣等公議令達什敦<lb/>
　　　多卜䇿同圖倫楚察達克等往齊齊克淖爾守<lb/>
　　　候於哨探兵起程前二三日再令前往阿爾台<lb/>
　　　務於大兵未進之前拏獲巴朗臣等隨即繼進<lb/>
　　　以為應援斷不敢遲疑觀望貽悞軍機奏入<lb/>
　上諭軍機大臣曰班第等奏達什敦多卜等於哨探<lb/>
　　兵起程前二三日前往甚屬妥協但達什敦多卜<lb/>
<pb n="KR2c0012_WYG_060-27b"/>
　　起程太早則大兵不能接續未為盡善倘其相隔<lb/>
　　甚近則兩隊竟為一隊亦恐無益著達什敦多卜<lb/>
　　等必在阿睦爾撒納等前期三四日起程為善可<lb/>
　　即傳諭班第阿睦爾撒納等知之又<lb/>
　諭將軍班第曰朕前命達什敦多卜先往之旨原令<lb/>
　　阿睦爾撒納速即囘奏乃阿睦爾撒納於二十二<lb/>
　　日接諭而二十三日奏事竟未言及至二十四日<lb/>
　　班第到軍營始行具奏或阿睦爾撒納不願達什<lb/>
<pb n="KR2c0012_WYG_060-28a"/>
　　敦多卜前往故稍為徘徊俟班第到時方定主見<lb/>
　　抑或更有他故著班第密行具奏<lb/>
　　　定北將軍班第等疏奏新編烏梁海人等旗分<lb/>
　　　佐領事宜<lb/>
　　　班第等奏言據青滾雜卜等文稱新收烏梁海<lb/>
　　　人等應編旗分佐領隨查各總管屬下户口多<lb/>
　　　寡不齊若勻配分旗勢不免於離析是以將察<lb/>
　　　達克屬下四十六户編為一佐領作鑲黄旗其<lb/>
<pb n="KR2c0012_WYG_060-28b"/>
　　　在都塔齊處之恩克錫克等十八戸俟移來時<lb/>
　　　即附入此佐領下赤倫屬下二百五户編為三<lb/>
　　　佐領作正黄旗車根屬下六十七戸編為一佐<lb/>
　　　領作正白旗原係宰桑雅爾都屬下之一百三<lb/>
　　　十五户編為兩佐領即附入鑲黄旗從前散失<lb/>
　　　人等如有陸續投來者各入本佐領下令其家<lb/>
　　　室完聚嗣後如有帶領大衆來降之烏梁海宰<lb/>
　　　桑各以次添設旗分編定佐領此次所編七佐<lb/>
<pb n="KR2c0012_WYG_060-29a"/>
　　　領下應補放佐領各一員得木齊各一員收楞<lb/>
　　　額各一名俱著各該總管保送臣等驗看補放<lb/>
　　　隨剴切曉諭爾等荷䝉<lb/>
　聖主洪恩賞賜官爵輕減差徭務各節儉謀生謹愼<lb/>
　　　奉法毋得稍有怠玩奏入報<lb/>
　聞<lb/>
　諭將軍班第留心密察阿睦爾撒納<lb/>
　上諭軍機大臣曰阿睦爾撒納前奏請移伊游牧地<lb/>
<pb n="KR2c0012_WYG_060-29b"/>
　　方朕已允行其請給印文招降輝特台吉一事不<lb/>
　　無欲取多人占據地方之意是以不准所請因思<lb/>
　　從前唐喀祿奏請班珠爾等有事定之後封阿睦<lb/>
　　爾撒納為汗之語似專封阿睦爾撒納一人統轄<lb/>
　　準噶爾地方者隨命班第留心辦理并將事定後<lb/>
　　封阿睦爾撒納為輝特汗其餘三姓亦封為汗之<lb/>
　　處時為宣露俾其妄念可除今乃更請印文㑹合<lb/>
　　伊從前分散屬下人等則其意更顯然阿睦爾撒<lb/>
<pb n="KR2c0012_WYG_060-30a"/>
　　納本有併吞準噶爾之意今若令伊收合舊日人<lb/>
　　衆則我兵全為伊集事矣班第接旨後應於無意<lb/>
　　中道破令彼瞿然知悟從此斂跡則已倘或妄念<lb/>
　　日生則薩喇爾瑪木特等均非其匹敵班第或能<lb/>
　　制之但阿睦爾撒納已帶領哨探兵前往班第若<lb/>
　　不隨後進發則於事恐有未便朕昨命班第選兵<lb/>
　　三千帶領前往倘一時不能齊集則先選一二千<lb/>
　　兵亦必於阿睦爾撒納隊後即行前進倘阿睦爾<lb/>
<pb n="KR2c0012_WYG_060-30b"/>
　　撒納稍露形迹班第係統領將軍即以便宜從事<lb/>
　　前此本欲諭知恐為阿睦爾撒納知覺此際彼已<lb/>
　　進兵故特密諭惟班第留心酌辦愼勿洩漏又奉<lb/>
　上諭曰朕前諭班第令兩路兵至博羅塔拉相機深<lb/>
　　入不必彼此等候乃阿睦爾撒納但云於十二日<lb/>
　　帶兵起程並未奏及到博羅塔拉後或乘勢即進<lb/>
　　或候西路兵同進殊屬含糊兩路究竟必須㑹合<lb/>
　　與否著班第速即奏聞至北路之兵原定十五日<lb/>
<pb n="KR2c0012_WYG_060-31a"/>
　　起程今已改於十二日較前已早三日則西路亦<lb/>
　　應於二十八日前數日方妥並著傳諭薩喇爾酌<lb/>
　　奪具奏<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0012_WYG_060-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
平定準噶爾方略正編卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_171-1a"/>
欽定四庫全書<lb/>
平定準噶爾方略續編卷三十二<lb/>
　　　乾隆三十年八月戊申<lb/>
　　　陜甘總督楊應琚疏奏招募烏魯木齊屯田戸<lb/>
　　　口數目<lb/>
　　　楊應琚奏言上年八月間欽奉<lb/>
　恩㫖令將甘省與新疆接壤居民量其道路近便遷<lb/>
　　　移烏魯木齊俾資生有藉曠土愈開臣查烏魯<lb/>
<pb n="KR2c0012_WYG_171-1b"/>
　　　木齊泉甘土沃素為邊氓所慕隨於肅州張掖<lb/>
　　　敦煌等州縣招有七八百戸上年十月奏明辦<lb/>
　　　送兹據肅州申稱招民八百餘戸髙臺縣招民<lb/>
　　　四百餘戸臣一面行文辦理糧務道員在瑚圖<lb/>
　　　畢寜邊城昌吉羅克倫等處查明餘地暨渠水<lb/>
　　　情形可以安插照例給與車輛口食派員於八<lb/>
　　　月内管送前往其來歳應招户民仍俟查明安<lb/>
　　　插處所照例辦理奏入報<lb/>
<pb n="KR2c0012_WYG_171-2a"/>
　聞<lb/>
　　　己酉<lb/>
　諭駐劄和闐總兵官巴延弼潔已和衷毋擾回衆<lb/>
　上諭軍機大臣曰巴延弼已授為宣化鎮總兵官命<lb/>
　　往和闐辦事伊得㫖後若來京請訓往返有需時<lb/>
　　日著即由彼馳驛前往和闐因思駐劄大臣等多<lb/>
　　官於内地習尚安逸既以邊隅為勞苦又或不能<lb/>
　　同寅協恭或不能潔已自愛苛擾其下滿洲世僕<lb/>
<pb n="KR2c0012_WYG_171-2b"/>
　　豈宜出此即如素誠在烏什貪淫敗檢竟致激成<lb/>
　　叛亂已身被害并子嗣俱無所逃罪和誠在和闐<lb/>
　　隱匿應貢之玉又重利盤剥回人亦經治罪正法<lb/>
　　其明鑒也大臣等果能正己率屬與同官和衷集<lb/>
　　事將來年滿撤回必加恩擢用著傳諭巴延弼朕<lb/>
　　因其人尚可用予以奮勉之階伊至和闐當以素<lb/>
　　誠和誠為戒再和闐采玉係常年土貢毎派出回<lb/>
　　人供役伊等倘怠玩隱匿自當加意約束若効力<lb/>
<pb n="KR2c0012_WYG_171-3a"/>
　　行走尚屬勤謹則應酌量賞給以示鼓勵不可絲<lb/>
　　毫擾累<lb/>
　　　庚戌<lb/>
　飭諭伊犂將軍明瑞等不早圍困賊人並誡毋姑息<lb/>
　　　納降<lb/>
　上諭軍機大臣曰明瑞阿桂等奏稱賊勢較前衰弱<lb/>
　　伊等於七月初九日領兵逼近城根掘溝築牆防<lb/>
　　其迸逸忽東門突出賊衆二千為官兵擊敗入城<lb/>
<pb n="KR2c0012_WYG_171-3b"/>
　　仍不時衝突城西亦然現在各門俱築長圍俟疊<lb/>
　　砌堅固自無所逃等語看來我兵從前離城甚遠<lb/>
　　且掘溝築牆一事何以早未計及若謂兵不敷用<lb/>
　　明瑞身為將軍即應據實陳奏再伊等奏内有賊<lb/>
　　人欲割城下未熟之黍為我兵擊敗之語烏什賊<lb/>
　　人滋事始於二月計其耕種之期不過三四月間<lb/>
　　何以未聞驅逐毁棄若似此圍困賊人雖經年看<lb/>
　　守亦不能竣事明瑞等著嚴加申飭至伊等既以<lb/>
<pb n="KR2c0012_WYG_171-4a"/>
　　長圍困賊無路可逃若仍准納降則姑息過甚斷<lb/>
　　不可行明瑞等務遵節次所降諭㫖辦理<lb/>
　　　己未<lb/>
　命議叙奮勉勦賊官兵<lb/>
　上諭軍機大臣曰明瑞等奏稱七月十八日至二十<lb/>
　　四日賊人屢次出城衝突俱經擊敗等語賊勢窮<lb/>
　　蹙至此尚敢行抗拒情罪可惡即明瑞等亦知其<lb/>
　　不可招降矣至官兵等遇以死拒守之賊人能奮<lb/>
<pb n="KR2c0012_WYG_171-4b"/>
　　勇攻擊甚屬可嘉前已諭明瑞等查明分别奏聞<lb/>
　　著將此次查奏之出力官兵交部議敘嗣後官兵<lb/>
　　内有奮勉出衆効力者俱著詳悉存記俟事竣奏<lb/>
　　請加恩優叙<lb/>
　諭伊犂將軍明瑞等查辦和闐滋事回人<lb/>
　上諭軍機大臣曰明瑞等奏准額爾景額咨稱阿什<lb/>
　　黙特所屬回人呢雅斯克伊葉斯常唆聳阿什黙<lb/>
　　特苛虐屬人不可留於和闐臣以呢雅斯等如何<lb/>
<pb n="KR2c0012_WYG_171-5a"/>
　　唆聳阿什黙特之處並未有確實證據遽行遣往<lb/>
　　伊犂恐阿什黙特不無疑懼若訪聞屬實則阿什<lb/>
　　黙特亦不可留於和闐行令查明定奪等語所見<lb/>
　　甚是但此案應行質訊之人明瑞應調集該處查<lb/>
　　辦不當仍委之額爾景額若此時尚未辦結仍著<lb/>
　　明瑞咨調辦理至回部伯克等如果擾累屬人縱<lb/>
　　加以寛宥亦難弭其疑懼之心著傳諭明瑞阿桂<lb/>
　　等查明此案情節若係呢雅斯克伊葉斯倚勢横<lb/>
<pb n="KR2c0012_WYG_171-5b"/>
　　行阿什黙特失於覺察則呢雅斯等治罪後阿什<lb/>
　　黙特亦不可仍留該處酌量與别城阿竒木伯克<lb/>
　　等對調若阿什黙特因聽呢雅斯等之言自行苛<lb/>
　　虐回人即將呢雅斯克伊葉斯辦理阿什黙特送<lb/>
　　京安插亦可<lb/>
　　　丙寅<lb/>
　諭伊犂將軍明瑞等議叙勦賊官兵及預籌駐兵事<lb/>
　　　宜<lb/>
<pb n="KR2c0012_WYG_171-6a"/>
　上諭軍機大臣曰明瑞等奏七月二十八日派巴圖<lb/>
　　魯兵六百三十餘名分為兩隊取城調伊犂遣犯<lb/>
　　十二人㩦雲梯前列攻東北隅之兵乗賊未覺鼓<lb/>
　　勇先登奪據城垣有騎賊來援俱不能上惟在近<lb/>
　　城房屋拒守攻西南隅之兵因賊已知覺防守未<lb/>
　　能登城近城之賊又放鎗拒戰恐官兵有失始行<lb/>
　　撤回此次登城勦賊奮勉可嘉惜西南隅登城稍<lb/>
　　緩否則竟可克城竣事矣計賊人心膽已寒必至<lb/>
<pb n="KR2c0012_WYG_171-6b"/>
　　内潰著傳諭明瑞阿桂等將此次効力出衆得傷<lb/>
　　陣亡之人俱查明具奏候加恩敘䘏其發往伊犂<lb/>
　　人犯果有出衆効力者亦應加恩或可即令充補<lb/>
　　緑旗兵丁著一併查奏至另摺所奏官兵不便與<lb/>
　　回人雜處如沙雅爾等城未嘗駐兵頗屬安靜而<lb/>
　　烏什有兵轉致滋事不若將各城官兵調集駐劄<lb/>
　　一處庻兵力不分而擾累回人之弊可杜等語所<lb/>
　　見非是烏什有事特由素誠激變卞塔海又辦理<lb/>
<pb n="KR2c0012_WYG_171-7a"/>
　　不善以至如此豈可謂回人無端滋事若因此謂<lb/>
　　回人俱不可信則烏什事起伊等當羣相附和何<lb/>
　　以絶無動靜朕前諭將該處城垣毁拆今可毋庸<lb/>
　　辦及或駐劄緑旗兵屯田或移阿克蘓大臣駐劄<lb/>
　　亦可至合兵駐劄一事即地方全定亦當於四五<lb/>
　　年後辦理倘倉遽行之回人等必以我有鑒於烏<lb/>
　　什而防閑太過不但徒起猜疑亦非所以彰國體<lb/>
　　所奏不可行俱著傳諭明瑞阿桂知之<lb/>
<pb n="KR2c0012_WYG_171-7b"/>
　　　丁卯<lb/>
　諭烏什各城更調駐劄事宜<lb/>
　上諭軍機大臣曰據明瑞阿桂等奏烏什平定後酌<lb/>
　　議駐兵一事朕已諭將該處城垣不必拆毁各城<lb/>
　　駐劄大臣當以烏什為總滙之地著永貴駐劄辦<lb/>
　　事其阿克蘓毋庸駐劄大臣官兵即移於烏什綽<lb/>
　　克托亦著協辦烏什事務兼轄阿克蘓喀什噶爾<lb/>
　　事雖不煩栢琨一員尚覺不足著與額敏和卓同<lb/>
<pb n="KR2c0012_WYG_171-8a"/>
　　辦事務其各城大臣仍依舊制烏什等城俱聽伊<lb/>
　　犂將軍管轄隔一二年親往各城巡查一次至烏<lb/>
　　什地頗肥饒多駐緑旗兵似於屯田有益一切駐<lb/>
　　兵籌餉事宜著明瑞阿桂等㑹同詳議具奏<lb/>
　　　九月戊寅<lb/>
　　　伊犂將軍明瑞等疏奏克復烏什城<lb/>
　　　明瑞等奏言八月初九日五鼔烏什城内有賊<lb/>
　　　三四百人來衝西南隅長圍垜口本隊侍衛玉<lb/>
<pb n="KR2c0012_WYG_171-8b"/>
　　　麟領隊大臣觀音保侍衛訥蘓領索倫兵侍衛<lb/>
　　　烏勒木濟巴顔布伊什等協力勦殺自此賊人<lb/>
　　　固守不出臣等計斷賊人登瑚什塔克峰之路<lb/>
　　　添築一臺兩垜以擊登山之賊十二日賊勢窘<lb/>
　　　廹有賊十騎領歩賊四百餘人直犯新築垜口<lb/>
　　　公品級素賚璊伯克薩里等迎敵瑚什塔克峰<lb/>
　　　賊衆來援侍衛阿克棟阿伊達禮海禄副總管<lb/>
　　　庫庫濟克䕶軍校穆克登布等領兵直出垜口<lb/>
<pb n="KR2c0012_WYG_171-9a"/>
　　　衝擊臣明瑞同侍衛保寧永泰佛倫泰前鋒薩<lb/>
　　　炳阿整兵繼進臣永貴臣額敏和卓臣鄂寶以<lb/>
　　　大礟横擊據葉什屯山角垜口佐領碩通伯克<lb/>
　　　阿三布魯特比伯爾克侍衛沙瑚善卡倫侍衛<lb/>
　　　伊什等俱領兵合隊追至城門計此次殺賊百<lb/>
　　　餘人生擒一人我兵得傷二人傷輕者七人陣<lb/>
　　　亡厄魯特一名自築圍以來我兵中礟陣亡者<lb/>
　　　一名得傷者三名又另片附奏云於十五日克<lb/>
<pb n="KR2c0012_WYG_171-9b"/>
　　　復烏什城其首逆額色木圖拉及有名賊衆俱<lb/>
　　　已拏獲俟將各賊嚴行𠞰殺後再將辦理情形<lb/>
　　　詳悉具奏奏入<lb/>
　上諭軍機大臣曰今日得明瑞等奏摺僅將八月初<lb/>
　　九等日與賊相持及為從前守垜陣亡得傷人等<lb/>
　　聲敘請䘏並未將如何克復回城擒獲賊首情形<lb/>
　　具奏祇於奏片中渾含數語即得城後有急需辦<lb/>
　　理之事不及詳悉陳奏亦不應簡略至此著傳諭<lb/>
<pb n="KR2c0012_WYG_171-10a"/>
　　明瑞阿桂等將入城擒賊情形逐一作速奏聞其<lb/>
　　城垣形勢及官兵所築長圍臺垜攻守大槩俱著<lb/>
　　繪圖呈覽又<lb/>
　諭曰明瑞等奏稱八月十五日克復烏什城等語烏<lb/>
　　什賊衆敢行叛逆據險死守久抗大兵甚屬可恨<lb/>
　　今罪人斯得著傳諭明瑞遵節次所降諭㫖辦理<lb/>
　　此次烏什一事進𠞰半年僅能克復明瑞阿桂俱<lb/>
　　朕簡用之將軍大臣如此辦理遲滯幸免於罪足<lb/>
<pb n="KR2c0012_WYG_171-10b"/>
　　矣豈當復予議敘其在事官兵俱各奮勉効力較<lb/>
　　從前平定伊犂回部時戰功猶覺過之著明瑞等<lb/>
　　將官兵内著有勞績及陣亡得傷者分别查明具<lb/>
　　奏交部議敘議䘏其烏什駐劄大臣官兵之處俱<lb/>
　　遵前㫖行<lb/>
　　　辛卯<lb/>
　　　伊犂將軍明瑞等疏奏辦理烏什逆賊情形<lb/>
　　　明瑞等奏言臣等領兵築垜圍城賊人屢次衝<lb/>
<pb n="KR2c0012_WYG_171-11a"/>
　　　突俱行𠞰殺城内薪芻俱斷惟拆屋取茅以支<lb/>
　　　旦夕人口馬匹倒斃甚多賊衆各生怨恨而額<lb/>
　　　色木圖拉仍嚴行脅衆凡欲出投降者即行殺<lb/>
　　　死或折其手足暫行監禁復將餘糧運至黙勒<lb/>
　　　徹爾山上據險茍延有原充烏什商伯克之沙<lb/>
　　　布勒三次差人來告欲擒首惡以獻臣等並未<lb/>
　　　允降八月十四夜有二人出城告知沙布勒錫<lb/>
　　　喇卜阿琿等現在擒拏助逆各犯等語及天曉<lb/>
<pb n="KR2c0012_WYG_171-11b"/>
　　　沙布勒已先將助逆要犯四十二人獻出次將<lb/>
　　　額色木圖拉及其子阿穆爾努拉壻塔伊勒等<lb/>
　　　拏獲到營臣等即將首惡監禁一面遣人入城<lb/>
　　　見各處尸骸甚多大小戸口尚存一萬有餘因<lb/>
　　　闗閉城門將舊伯克及賊人所用伯克姓名依<lb/>
　　　次開列又將軍器收取傳集回人布魯特人等<lb/>
　　　將額色木圖拉等首惡即行凌遲處死並將中<lb/>
　　　箭身死之首惡賴黑木圖拉尸骸掘出剉磔此<lb/>
<pb n="KR2c0012_WYG_171-12a"/>
　　　外有名賊犯俱行正法錫喇卜阿琿等雖隨同<lb/>
　　　擒賊但與賊同謀已久所有伊等兄弟子姪六<lb/>
　　　百餘人又魯克察克人等有附和首惡分管回<lb/>
　　　衆看守城垣者其十三歳以上男子四百餘人<lb/>
　　　亦行正法額色木圖拉一戸婦女幼子派員解<lb/>
　　　京其餘俱已分給現在軍營之官兵訖至沙布<lb/>
　　　勒一犯當逆賊倡亂時因押送伊犂戸口並未<lb/>
　　　在城迨聞信䟎回欲與駐劄大臣共辦逆賊而<lb/>
<pb n="KR2c0012_WYG_171-12b"/>
　　　衆皆歸附賊首因托病不出今擒賊獻城將同<lb/>
　　　謀肆惡各賊逐一指出尚與衆賊有間應作何<lb/>
　　　辦理恭候<lb/>
　諭㫖其餘被逆賊拘禁折斷手足之人及被殺人等<lb/>
　　　之兄弟子姪又不食逆賊口糧各項匠作僕役<lb/>
　　　窮苦之人以及分給官兵餘乗之婦女幼子大<lb/>
　　　小共一萬餘口分為四起解送伊犂分别辦理<lb/>
　　　奏入<lb/>
<pb n="KR2c0012_WYG_171-13a"/>
　上諭軍機大臣曰明瑞阿桂等奏稱烏什賊衆擒獻<lb/>
　　首惡已分别正法及送往伊犂辦理等語昨據伊<lb/>
　　等奏報克復烏什語甚含糊距今十二日始以查<lb/>
　　辦賊衆具奏而所辦又極乖張錯謬即如賊人戕<lb/>
　　我大臣官兵以死拒守及長圍久廹始縛獻首惡<lb/>
　　希冀茍免誅戮準以天理人情豈復可赦惟盡以<lb/>
　　軍法從事始足申國憲而儆愚頑乃辦理半年不<lb/>
　　能速為擒𠞰仍待賊衆窮急自獻始稱竣事豈不<lb/>
<pb n="KR2c0012_WYG_171-13b"/>
　　貽各回部布魯特人等姍笑且朕屢降諭㫖特以<lb/>
　　此等回人逞兇肆惡若不大示懲創將來或効尤<lb/>
　　滋事轉非辟以止辟之道今伊等既從事姑息著<lb/>
　　將送往伊犂人等即交伊二人養贍再伊等從前<lb/>
　　請於烏什駐兵屯田朕已諭令籌議今另摺所奏<lb/>
　　忽將五福所領緑旗兵撤回何錯謬至於此極所<lb/>
　　有官兵來往資糧俱著伊二人償補且前諭得城<lb/>
　　後查核素誠阿卜都拉等一切情事原欲詳其顛<lb/>
<pb n="KR2c0012_WYG_171-14a"/>
　　末傳諭中外而額色木圖拉既擒亦應訊取確供<lb/>
　　再正典刑乃一味草率完局不知伊等十數日來<lb/>
　　所辦何事由此觀之則所查正法之賊人亦皆聽<lb/>
　　信人言未能脗合情理此必明瑞顧念家室早欲<lb/>
　　回京而阿桂亦思早至伊犂更替明瑞阿桂著交<lb/>
　　部嚴加議處俟烏什事竣均即往伊犂候㫖又<lb/>
　諭曰明瑞等奏烏魯木齊緑旗兵令五福帶領䕶送<lb/>
　　移解回人後再行撤回於八月二十一日起程等<lb/>
<pb n="KR2c0012_WYG_171-14b"/>
　　語著傳諭五福伊所撤之兵若距烏魯木齊尚遠<lb/>
　　仍令回至烏什或相去已近自當暫為休息俟正<lb/>
　　月前往以不悞春耕為妥若謂此次派出官兵業<lb/>
　　經往返即另派亦可<lb/>
　　　以伊犂將軍明瑞等辦理烏什舛謬<lb/>
　宣諭中外<lb/>
　上諭大學士曰明瑞阿桂等辦理烏什回城一事已<lb/>
　　降㫖交部嚴加議處但奏摺並未抄發恐衆人不<lb/>
<pb n="KR2c0012_WYG_171-15a"/>
　　悉其中原委或疑回人既已平定何以不行議敘<lb/>
　　轉加議處今將伊等奏摺抄發俾衆共知其舛謬<lb/>
　　之處不一而足即如今春烏什逆回賴黑木圖拉<lb/>
　　等因素誠激變據城抗拒特命明瑞阿桂帶領官<lb/>
　　兵前往辦理伊等初至時朕因烏什蕞爾孤城又<lb/>
　　無外援易於收復官兵毋庸悉鋭進攻輕攖鋒鏑<lb/>
　　是以令伊等惟嚴圍困之計使賊回勢窮力蹙則<lb/>
　　乗機攻𠞰尤為事半功倍今圍城已及半載逆回<lb/>
<pb n="KR2c0012_WYG_171-15b"/>
　　芻糧乏絶馬斃人饑自生離叛此時攻取易若摧<lb/>
　　枯況既知賊衆内潰并聞城内倉皇救火聚集驚<lb/>
　　惶即當統率大兵悉力攻城誅殺賊衆以揚我武<lb/>
　　乃兵已臨城尚退列壘内及經回衆將要賊獻出<lb/>
　　始行入城復闗閉城門收獲鎗礟弓箭種種示怯<lb/>
　　全不知奮勇任事則回城之復定尚得謂由伊等<lb/>
　　收取耶我國家定鼎之初兵威丕振雲梯所向立<lb/>
　　破堅城從未有稍存畏葸退縮不前之事不謂伊<lb/>
<pb n="KR2c0012_WYG_171-16a"/>
　　等於烏什彈丸之地選愞周章損我國威伊等罪<lb/>
　　實在此至素誠等苦累回人各情節雖從前得之<lb/>
　　俘囚之口今額色木圖拉等正犯既經就獲理應<lb/>
　　嚴訊起釁縁由及素誠所犯是否屬實使情罪確<lb/>
　　鑿以成信讞而衆共曉然方結此事之局乃伊等<lb/>
　　一槩置之不問輙將賊黨正法有是理乎明瑞阿<lb/>
　　桂此次辦理節節錯謬不得不交部議處以示懲<lb/>
　　創其在事將弁兵丁仍交部分别議敘朕辦理庻<lb/>
<pb n="KR2c0012_WYG_171-16b"/>
　　務一秉大公賞罰悉期允當此天下臣民所共知<lb/>
　　而於軍令賞罰之際更所慎重兹將伊等原奏抄<lb/>
　　發俾衆共知自見其辦理之無紀緒也並宣諭中<lb/>
　　外知之<lb/>
　　　甲午<lb/>
　　　伊犂將軍明瑞等疏奏查詢阿卜都拉被害各<lb/>
　　　情形<lb/>
　　　明瑞等奏言烏什阿竒木伯克阿卜都拉當賴<lb/>
<pb n="KR2c0012_WYG_171-17a"/>
　　　黑木圖拉聚衆之時已被監禁後為賊人所害<lb/>
　　　逆賊賴黑木圖拉欲納其長女而伊妻嫉妬遂<lb/>
　　　暗行逼害臣等伏思阿卜都拉雖無獻女賊人<lb/>
　　　之事但縱容所屬激變回人罪無可逭今伊身<lb/>
　　　已被害其所生三子二女現被逆賊監禁似可<lb/>
　　　從寛交與撤回官兵帶往哈密奏入報<lb/>
　聞<lb/>
　　　辛丑<lb/>
<pb n="KR2c0012_WYG_171-17b"/>
　諭伊犂將軍明瑞烏什酌駐官兵事宜<lb/>
　上諭軍機大臣曰明瑞等奏稱烏什新定應酌量留<lb/>
　　兵五百名滿洲兵以副都統舒泰乾清門侍衛保<lb/>
　　寜管轄索倫兵以原任總管達克塔納管轄緑旗<lb/>
　　兵以乾清門侍衛法靈阿管轄並請於効力贖罪<lb/>
　　人員内留原任協領伊昌阿原任三等侍衛舒明<lb/>
　　阿管理工作留原任御史忠德管理糧餉其屯田<lb/>
　　事務調巴里坤遊擊陳堯典辦理等語烏什事竣<lb/>
<pb n="KR2c0012_WYG_171-18a"/>
　　滿洲索倫兵無須多駐著留滿洲兵一百名索倫<lb/>
　　兵一百名前據明瑞等請派緑旗兵屯田已諭將<lb/>
　　五福所領兵丁留駐乃伊等忽令撤回業經降㫖<lb/>
　　申飭著仍遵前㫖量其行走之遠近若已抵烏魯<lb/>
　　木齊即於來年正月起程或另派亦可五福亦不<lb/>
　　必再往烏什仍留烏魯木齊著楊應琚於副將内<lb/>
　　揀選一員由烏魯木齊領兵前往烏什其管轄兵<lb/>
　　丁預備差遣各員俱照明瑞等所請行將此傳諭<lb/>
<pb n="KR2c0012_WYG_171-18b"/>
　　知之<lb/>
　　　冬十月己酉<lb/>
　諭伊犂將軍明瑞等各城阿竒木伯克毋庸更調<lb/>
　上諭軍機大臣曰明瑞阿桂等奏稱葉爾羌喀什噶<lb/>
　　爾阿克蘓和闐之阿竒木伯克等多不滿物議此<lb/>
　　内惟鄂對人尚可用阿什黙特亦能辦理事務至<lb/>
　　噶岱黙特色梯巴勒氐聲名較前稍減除鄂對駐<lb/>
　　劄葉爾羌外請將噶岱黙特調往阿克蘓色梯巴<lb/>
<pb n="KR2c0012_WYG_171-19a"/>
　　勒氐調往和闐阿𤓰斯伯凱補授喀什噶爾阿竒<lb/>
　　木伯克等語所見又屬錯謬鄂對等皆歸順舊人<lb/>
　　且遇有軍務頗能出力報効此次若盡行移調則<lb/>
　　回人布魯特等不知情事妄啓猜疑謂國家乗新<lb/>
　　取烏什之威將伊等更調若謂伊等貪圖小利亦<lb/>
　　回人常事安能保其必無惟在大臣等正已率屬<lb/>
　　賞罰嚴明地方自必安靜毋庸更調紛紜轉滋惶<lb/>
　　惑即如所奏伊等應行更調之處亦未有確實欵<lb/>
<pb n="KR2c0012_WYG_171-19b"/>
　　蹟不過得之物議又可盡信乎況明瑞等從前尚<lb/>
　　欲盡撤各城大臣倘從所請則將來伯克等之賢<lb/>
　　否復以何人為之體察可謂自相刺謬矣所有更<lb/>
　　調阿竒木伯克之處俱不必行惟伊等另摺所奏<lb/>
　　善後事宜尚屬可行著交軍機大臣議奏<lb/>
　　　甲寅<lb/>
　　　議回部善後事宜<lb/>
　　　伊犂將軍明瑞等奏言臣等欽奉<lb/>
<pb n="KR2c0012_WYG_171-20a"/>
　諭㫖㑹議回部事宜定為章程以昭法守謹將回部<lb/>
　　　各城應行更正之處列欵具奏一阿竒木之權<lb/>
　　　宜分查各城舊制以阿竒木伯克總辦事務相<lb/>
　　　沿既久體統益尊而大臣或不能兼聽並觀惟<lb/>
　　　阿竒木是信伊等遂任用私人侵奪小伯克等<lb/>
　　　承辦之事以致諸弊叢生請嗣後一切事件阿<lb/>
　　　竒木伯克俱先交承辦之員俟其呈稟仍與伊<lb/>
　　　沙噶伯克㑹商若有仍前攬權獨辦許伯克等<lb/>
<pb n="KR2c0012_WYG_171-20b"/>
　　　於該駐劄大臣前控告查訊得實即治阿竒木<lb/>
　　　之罪虚者反坐一格訥坦之私派宜革回人賦<lb/>
　　　税頗輕惟厄魯特時有格訥坦名色以備差務<lb/>
　　　毎年各城派四五千騰格不等俱係臨時酌派<lb/>
　　　並無定額易滋擾累侵蝕諸弊今各部落使人<lb/>
　　　已官給口糧羊隻大臣等俱有養廉自應將前<lb/>
　　　項陋規禁止查照從前吐魯番定制豫擇富戸<lb/>
　　　給與地畝令其輪值毎戸一二年間輪辦一次<lb/>
<pb n="KR2c0012_WYG_171-21a"/>
　　　以裕回人生計一回人之差役宜均從前厄魯<lb/>
　　　特時每年派哈喇罕一人和卓一人將各城回<lb/>
　　　人户口賦役造冊開除老弱衆所共知後來漸<lb/>
　　　生隱匿賄脱之弊應請仍循舊規每間一年派<lb/>
　　　委妥員查核一次若有輕重不均一經首告訪<lb/>
　　　聞即將該阿竒木等議處一都官伯克之補用<lb/>
　　　宜公查該伯克總辦回人差務最易射利居竒<lb/>
　　　且有阿竒木等之子弟親戚踞為利藪請嗣後<lb/>
<pb n="KR2c0012_WYG_171-21b"/>
　　　該伯克缺出必與伊沙噶噶雜納齊商伯克公<lb/>
　　　同保舉其阿竒木等族姻俱令廻避一伯克等<lb/>
　　　之親隨宜節伯克所用親隨謂之顔齊向有定<lb/>
　　　額惟取中等人戸有陞調别城者但按品級稍<lb/>
　　　為増益今則濫行挑派多至數倍且必派富戸<lb/>
　　　其應納賦税攤入他戸伯克等從中侵蝕而顔<lb/>
　　　齊等又挾制伯克市權攬事擾累回人請將各<lb/>
　　　該伯克之顔齊令阿竒木等公同查核如有額<lb/>
<pb n="KR2c0012_WYG_171-22a"/>
　　　外挑派槩行革除一賦役之定額宜明回人等<lb/>
　　　毎年應辦賦役俱由伯克指派並不預為曉示<lb/>
　　　以致放富差貧種種擾累應請將現辦賦役定<lb/>
　　　額令該大臣等以印文榜示俾衆共知如有不<lb/>
　　　遵定額偏枯擾累准其控告虚者反坐一民人<lb/>
　　　之居處宜别内地貿易商民將來漸多所居或<lb/>
　　　與官兵相近尚可彈壓不令生事若聽其隨意<lb/>
　　　棲止與回人相雜不免易滋事端請交該大臣<lb/>
<pb n="KR2c0012_WYG_171-22b"/>
　　　等徹底清查俱令赴駐兵處所貿易若仍與回<lb/>
　　　人雜處即行治罪一伯克等與大臣官員相見<lb/>
　　　之儀宜定自平定回部以來阿竒木以下伯克<lb/>
　　　並無接見定例以致該大臣等有妄自尊大者<lb/>
　　　請嗣後阿竒木伊沙噶伯克見大臣官員等照<lb/>
　　　總管副總管例其餘伯克俱照官兵之例仍令<lb/>
　　　大臣官員等不得稍形簡傲奏入得<lb/>
　㫖軍機大臣議奏尋議阿竒木伯克自當秉公率屬<lb/>
<pb n="KR2c0012_WYG_171-23a"/>
　　　與伊沙噶噶雜納齊伯克等各司其職其都官<lb/>
　　　伯克承辦一切差徭與小戸回人最近亦當公<lb/>
　　　同保舉至伯克等親隨尤宜量行挑選嚴加約<lb/>
　　　束不得派出富民致游手日増賦役暗絀又如<lb/>
　　　除額外之陋規核本年之戸口示賦則以防求<lb/>
　　　索之端定儀注以杜驕矜之漸俱係革弊安良<lb/>
　　　之要務誠如<lb/>
　聖諭俱屬可行應請通行各城駐劄大臣遵照辦理<lb/>
<pb n="KR2c0012_WYG_171-23b"/>
　　　近奉<lb/>
　諭㫖著伊犂將軍一二年内巡查回部一次應令該<lb/>
　　　將軍一體留心稽察奏入<lb/>
　上從之<lb/>
　諭將軍明瑞等即回伊犁辦事<lb/>
　上諭軍機大臣曰今烏什事竣已經兩月明瑞等即<lb/>
　　應回伊犂辦事設謂尚有未完之件此等瑣屑事<lb/>
　　務豈一時可了逐細捜尋轉屬無益且永貴額敏<lb/>
<pb n="KR2c0012_WYG_171-24a"/>
　　和卓等亦可陸續辦理著傳諭明瑞阿桂與永貴<lb/>
　　交代後即行起程不必久留烏什<lb/>
　　　丙辰<lb/>
　命改鑄總理回城事務印信<lb/>
　上諭軍機大臣曰明瑞奏稱阿克蘓官兵俱移駐烏<lb/>
　　什所有舊頒印信應送部繳銷請另行鑄給等語<lb/>
　　著該部鑄給總理各回城事務參贊大臣印一顆<lb/>
　　兼清漢篆及回部字體頒給<lb/>
<pb n="KR2c0012_WYG_171-24b"/>
　　　戊辰<lb/>
　命敘卹克復烏什有功及陣亡得傷官兵<lb/>
　上諭軍機大臣曰明瑞等奏稱克復烏什官兵於閏<lb/>
　　二月初六日及六月十八十九二十二十九等日<lb/>
　　七月二十八日歴次勦賊圍城著有勞績及陣亡<lb/>
　　得傷之官兵回人等遵㫖分别等次造冊送部請<lb/>
　　加恩敘卹等語著加恩將有功陣亡得傷之官兵<lb/>
　　回人等俱分别議敘議卹具奏<lb/>
<pb n="KR2c0012_WYG_171-25a"/>
　　　十一月庚寅<lb/>
　　　伊犂將軍明瑞等疏奏辦理烏什回人情形<lb/>
　　　明瑞等奏言臣等前奏將烏什回人送往伊犂<lb/>
　　　續奉<lb/>
　諭㫖將伊等送往内地賞給大臣官員等為奴臣等<lb/>
　　　於十月二十一日㑹商並詢問分起帶領之大<lb/>
　　　臣等俱稱此等回人沿途每欲逃竄屢經追獲<lb/>
　　　又竊食官兵馬匹至伊等彼此搶奪鬭毆無時<lb/>
<pb n="KR2c0012_WYG_171-25b"/>
　　　安靜實屬怙惡不悛若離其妻子長途遠送必<lb/>
　　　致滋生事端除病斃及正法匪犯共三百六十<lb/>
　　　餘人外查明從前並未從賊致被監禁折足及<lb/>
　　　棄其妻子出降者共九十一人應從寛貸其餘<lb/>
　　　始終助惡回人二千三百五十餘名臣等帶領<lb/>
　　　官兵於二十三日行至摩多地方俱經正法所<lb/>
　　　有婦女俱配給無妻之索倫察哈爾厄魯特等<lb/>
　　　兵丁其年老婦人童稚男女賞給各官兵為奴<lb/>
<pb n="KR2c0012_WYG_171-26a"/>
　　　臣等因此等回人未便送往内地是以酌量辦<lb/>
　　　理奏入報<lb/>
　聞<lb/>
　　　　<hi>臣</hi>等謹按西陲<lb/>
　大功告成回城久經綏輯開屯増市薄賦輕徭耕牧<lb/>
　　　　恬熙人安樂利烏什蕞爾彈丸自外生成敢<lb/>
　　　　作不靖特以駐守之臣拊循失律逆回賴黑<lb/>
　　　　木圖拉等脅衆攖城抗顔負固<lb/>
<pb n="KR2c0012_WYG_171-26b"/>
　皇上炳照幾先灼知召變所由既正刑章載申軍律<lb/>
　　　　調兵攻𠞰<lb/>
　親授機宜破其間諜之謀斷其樵蘓之路深溝髙壘<lb/>
　　　　食盡力窮既而賊黨自擕縛渠來獻皆本<lb/>
　聖主乙夜疇咨信賞必罰是以逋誅六月拉朽一時<lb/>
　　　　克復之機罔踰<lb/>
　睿算且烏什壤雖褊小實處阿克蘓喀什噶爾之交<lb/>
　　　　憑瑚什塔克峯之險亦諸回城聲援聨絡奥<lb/>
<pb n="KR2c0012_WYG_171-27a"/>
　　　　區也伏讀<lb/>
　御製戰圖補詠序文有云初以王師勦逆撫順不可<lb/>
　　無故奪之今值彼變亂自取屠滅因以為回部適<lb/>
　　中官軍都㑹之地是又開惑論所謂愈變而愈康<lb/>
　　者大哉<lb/>
　皇言向者準夷既定必經阿逆之餘燼就灰而衛喇<lb/>
　　　　永靖及回部既平亦經烏什之蘖萌旋折而<lb/>
　　　　雜種胥寧葢<lb/>
<pb n="KR2c0012_WYG_171-27b"/>
天純佑我<lb/>
　　國家所以因小變而益致久安其信如操劵者若<lb/>
　　　　此<lb/>
　皇上諭臣等以正編成於庚辰西師之凱旋續編成<lb/>
　　　　於乙酉烏什之蕆事<lb/>
　豐庸所著<lb/>
靈貺交臻為依古史書所未有臣等謹述善後事宜推<lb/>
　　　　本<lb/>
<pb n="KR2c0012_WYG_171-28a"/>
　聖謨昭垂法守竊愧管牖之識末由導揚萬一云<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0012_WYG_171-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
平定準噶爾方略續編卷三十二<lb/>
</p>
<p>
</p>
  </div>
</body>
</text>
</TEI>
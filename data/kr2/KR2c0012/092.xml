<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_092-1a"/>
欽定四庫全書<lb/>
平定準噶爾方略正編卷三十八<lb/>
　　　乾隆二十二年春三月癸卯<lb/>
　訓諭將軍大臣等和衷集事<lb/>
　上諭軍機大臣曰此次將軍成衮札布副將軍兆恵<lb/>
　　叅贊大臣舒赫徳等分路進兵伊等承辦事務雖<lb/>
　　俱有專責仍宜彼此互商斟酌辦理其兩路大兵<lb/>
　　會合後成衮扎布即應統領諸大臣公同商辦方<lb/>
<pb n="KR2c0012_WYG_092-1b"/>
　　於公事有濟即哨探隊内大臣等領兵前往與大<lb/>
　　兵相離較逺其一應事宜自當責令專辦至㑹合<lb/>
　　一處仍宜各按品級統以將軍事權始歸畫一倘<lb/>
　　領兵大臣稍分彼此或互相推諉殊非仰體朕委<lb/>
　　任之意著傳諭成衮扎布兆恵舒赫徳富徳等當<lb/>
　　以前次將軍大臣為戒務宜和衷共濟迅奏膚功<lb/>
　　朕實有厚望焉<lb/>
　　　乙巳<lb/>
<pb n="KR2c0012_WYG_092-2a"/>
　諭叅贊大臣唐喀禄等辦理安插厄魯特人衆事宜<lb/>
　上諭軍機大臣曰唐喀祿等奏稱喀爾喀地方現有<lb/>
　　扎哈沁特楞古特竒爾吉斯烏爾罕濟蘭及輝特<lb/>
　　存留人衆約計萬人此等均非善類日久不免滋<lb/>
　　事請將扎哈沁人等令在卡倫内居住特楞古特<lb/>
　　竒爾吉斯烏爾罕濟蘭人等賞給東三省官兵為<lb/>
　　奴其上年輝特部落遷移時存留七百餘人詢問<lb/>
　　䇿卜登多爾濟普爾普等如不願歸併同居亦照<lb/>
<pb n="KR2c0012_WYG_092-2b"/>
　　例分賞為奴等語唐喀祿等所奏甚是但不應將<lb/>
　　輝特存留人衆更向䇿卜登多爾濟等詢問方行<lb/>
　　分賞現在輝特人等形跡可疑其應行辦理之處<lb/>
　　已降㫖令伊等悉心查察此時䇿卜登多爾濟普<lb/>
　　爾普等如稍有可疑應即先行勦滅並將其所留<lb/>
　　人等一併酌辦若未辦伊等而先辦其所留人衆<lb/>
　　恐伊等轉藉為口實再扎哈沁人等此時並無别<lb/>
　　情暫令遷至卡倫内居住事屬可行至特楞古特<lb/>
<pb n="KR2c0012_WYG_092-3a"/>
　　竒爾吉斯烏爾罕濟蘭人等著即照古爾班和卓<lb/>
　　屬人之例一體賞給索倫官兵為奴其應如何遣<lb/>
　　往之處㑹同䇿布登扎布酌量辦理<lb/>
　命革副都統扎爾杭阿職<lb/>
　上諭軍機大臣曰從前自軍營回京大臣奏稱扎爾<lb/>
　　杭阿告稱哈達哈於𠞰滅古爾班和卓時收獲賊<lb/>
　　人珍珠等物朕以其言無據飭令密查今據舒赫<lb/>
　　徳查奏哈達哈並無其事明係扎爾杭阿與哈達<lb/>
<pb n="KR2c0012_WYG_092-3b"/>
　　哈素不相能故為此傾陷之計朕辦理諸務一本<lb/>
　　至公豈肯以一空言而即治人之罪且哈達哈之<lb/>
　　罪並不在此伊身為將軍帶領大兵任意遲延以<lb/>
　　致阿布賚脫逃是亦罪有應得扎爾杭阿不以此<lb/>
　　具奏而反以全無影響之事有意傾軋此風㫁不<lb/>
　　可長扎爾杭阿著革職在粘桿處行走朕簡用大<lb/>
　　臣寄以閫外重任原期同心協力共奏膚功果有<lb/>
　　應行叅奏之事自當據實陳奏若彼此相傾全不<lb/>
<pb n="KR2c0012_WYG_092-4a"/>
　　以國事為重辜恩溺職㫁難姑容著傳諭軍營大<lb/>
　　臣等知之<lb/>
　　　丙午<lb/>
　諭定邊將軍成衮扎布等籌辦𣲖兵耕種事宜<lb/>
　上諭軍機大臣曰現在大兵前進賊衆諒無不知厄<lb/>
　　魯特等勢窮力竭必竄入哈薩克境内惟是大兵<lb/>
　　撤回後伊等仍復占據巢穴終非一勞永逸之計<lb/>
　　著即於進兵時召幕回人墾種地畝並將帶往綠<lb/>
<pb n="KR2c0012_WYG_092-4b"/>
　　旗兵丁派令耕種不特秋成之後可資軍食且使<lb/>
　　賊人無可歸之路哈薩克勢不能久資養贍必至<lb/>
　　自相戕賊庶可以永絶根株著傳諭成衮扎布兆<lb/>
　　恵舒赫徳等將作何派令耕種及防守額林哈畢<lb/>
　　爾噶一帶地方堵禦賊人之處公同酌議一面奏<lb/>
　　聞一面即領兵前往<lb/>
　諭黑龍江將軍綽爾多等查辦齊木齊格特人等事<lb/>
　　　宜<lb/>
<pb n="KR2c0012_WYG_092-5a"/>
　上諭軍機大臣曰齊木齊格特人等係喀爾喀車臣<lb/>
　　汗部落所屬因伊等肆行搶掠派兵查辦今據納<lb/>
　　穆扎爾奏稱齊木齊格特人等俱因懼罪逃往呼<lb/>
　　倫貝爾地方彼處係黒龍江將軍所轄著傳諭綽<lb/>
　　爾多等務即遣兵查拏將賊首解送京師治罪其<lb/>
　　情罪較重者即在彼處正法餘俱賞給索倫巴爾<lb/>
　　虎等為奴㫁不得少事姑息再呼倫貝爾地方人<lb/>
　　内或有賊等戚屬私行藏留者並著嚴切曉諭責<lb/>
<pb n="KR2c0012_WYG_092-5b"/>
　　令擒獻倘敢容隠查出一併從重治罪<lb/>
　　　戊申<lb/>
　諭定邊將軍成衮扎布等籌辦𠞰滅噶勒雜特人等<lb/>
　上諭軍機大臣曰據成衮扎布等奏稱哈薩克錫喇<lb/>
　　等帶領噶勒雜特百餘户遷往額爾齊斯前已有<lb/>
　　㫖令唐喀祿堵禦逃竄賊衆若噶勒雜特等逃向<lb/>
　　齋爾地方唐喀祿即可就近辦理等語第噶勒雜<lb/>
　　特人等如不逃向齋爾應作何辦理之處尚未籌<lb/>
<pb n="KR2c0012_WYG_092-6a"/>
　　及從前命唐喀祿前往䇿凌等游牧㑹同䇿凌等<lb/>
　　𠞰滅噶勒雜特人等伊等自能遵㫖辦理倘賊衆<lb/>
　　仍在額爾齊斯則應另行籌辦因思大兵進𠞰後<lb/>
　　即應將喀爾喀兵丁撤回與其回至巴里坤再行<lb/>
　　遣回不若即於撤兵時遣往額爾齊思𠞰滅賊衆<lb/>
　　再由彼處遣回各游牧較為便㨗如喀爾喀兵丁<lb/>
　　不敷調遣現有應撤索倫兵丁亦同喀爾喀一併<lb/>
　　遣往俟將賊人辦竣即由彼處遣回路亦較便著<lb/>
<pb n="KR2c0012_WYG_092-6b"/>
　　傳諭成衮扎布等遵照辦理<lb/>
　　　定邊將軍成衮扎布等疏奏大兵起程進𠞰日<lb/>
　　　期<lb/>
　　　成衮扎布等奏言臣等領兵七千名一路由朱<lb/>
　　　爾都斯前進一路由額林哈畢爾噶前進臣成<lb/>
　　　衮扎布隊内派兵一千四百名令富徳博爾奔<lb/>
　　　察諾爾卜扎卜鄂穆布等帶領為哨探隊又派<lb/>
　　　索倫兵八百名令明瑞色布騰巴爾珠爾管理<lb/>
<pb n="KR2c0012_WYG_092-7a"/>
　　　吉林兵二百五十名令滿福管理察哈爾兵二<lb/>
　　　百五十名令敏珠爾多爾濟管理喀爾喀兵五<lb/>
　　　百名令旺布多爾濟齊旺多爾濟管理綠旗兵<lb/>
　　　四百名令明瑞兼管臣成衮扎布舒赫徳總統<lb/>
　　　督率哨探隊於二月初十日起程大隊於十一<lb/>
　　　日起程臣兆恵隊内派兵一千五百名令額爾<lb/>
　　　登額鄂卜什達體善順徳訥等帶領為哨探隊<lb/>
　　　又派索倫兵七百名令三格圖倫楚竒撤布管<lb/>
<pb n="KR2c0012_WYG_092-7b"/>
　　　理察哈爾兵六百名令端濟布管理吉林兵三<lb/>
　　　百名令愛隆阿管理阿拉善兵四百名令羅卜<lb/>
　　　藏多爾濟管理緑旗兵四百名令三格兼管臣<lb/>
　　　兆恵鄂實永貴總統督率哨探隊於三月初十<lb/>
　　　日起程大隊兵亦於十一日起程臣等同心協<lb/>
　　　力務期迅奏膚功仰副我<lb/>
　皇上簡任之意又現在巴里坤駐劄喀爾喀台吉噶<lb/>
　　　勒桑兵丁敏珠爾等八十三人或自臺站撤回<lb/>
<pb n="KR2c0012_WYG_092-8a"/>
　　　或由伊犁被圍脫出僉稱情愿効力甚屬奮勉<lb/>
　　　内年老有疾人員遣回各部落其餘官員兵丁<lb/>
　　　六十七人臣成衮扎布帶往効力奏入報<lb/>
　聞<lb/>
　　　庚戌<lb/>
　諭參賛大臣哈達哈等擒𠞰輝特部落事宜<lb/>
　上諭軍機大臣曰哈達哈特奏稱據輝特部落䕶衛<lb/>
　　阿齊呈首䇿卜登多爾濟差人潛通阿逆並謀逃<lb/>
<pb n="KR2c0012_WYG_092-8b"/>
　　竄隨即調兵前往辦理其留駐塔米爾衆輝特等<lb/>
　　亦移咨䇿布登扎布派員擒拏分賞喀爾喀等語<lb/>
　　輝特人衆本與阿逆同謀前曽降㫖令䇿布登扎<lb/>
　　布等加意防範相機辦理今阿齊既將賊情首告<lb/>
　　哈達哈即領兵進𠞰甚合機宜至留駐塔米爾衆<lb/>
　　輝特等亦不應俱行分賞著將丁壯人等悉行誅<lb/>
　　滅其婦女酌量分賞喀爾喀方為妥協又䇿布登<lb/>
　　扎布奏達什達瓦人衆現在鄂爾昆與塔米爾密<lb/>
<pb n="KR2c0012_WYG_092-9a"/>
　　邇應將分賞輝特人衆事宜曉諭伊等使其不妄<lb/>
　　生疑懼已令布林託言此項輝特人衆牲隻無多<lb/>
　　是以令其歸入哈爾哈地方分駐等語䇿布登扎<lb/>
　　布辦理甚謬厄魯特生性猜疑若不將實在情形<lb/>
　　曉諭反啟伊等疑懼著即將䇿布登多爾濟等背<lb/>
　　叛情由及領兵前往擒𠞰之處明白曉諭達什達<lb/>
　　瓦人等知悉<lb/>
　諭貝子額敏和卓防範回人唐噶塔爾等<lb/>
<pb n="KR2c0012_WYG_092-9b"/>
　上諭軍機大臣曰成衮扎布等奏和據額敏和卓呈<lb/>
　　報噶爾藏多爾濟所屬回人唐噶塔爾沙呼里等<lb/>
　　帶領回人一百餘户現住魯克察克地方應如何<lb/>
　　安插侯㫖遵行等語此等回人即交與額敏和卓<lb/>
　　管理但伊等久為噶爾藏多爾濟所屬倘有潜通<lb/>
　　噶爾藏多爾濟之事或乗閒潜逃葉爾羌喀什噶<lb/>
　　爾等處俱未可定著傳諭額敏和卓加意防範如<lb/>
　　尚屬安靜令其種地謀生形跡稍有可疑即奏聞<lb/>
<pb n="KR2c0012_WYG_092-10a"/>
　　請㫖辦理<lb/>
　　　辛亥<lb/>
　諭陜甘總督黃廷桂等籌辦接濟馬匹事宜<lb/>
　上諭軍機大臣曰西路大兵現已進𠞰馬匹必須多<lb/>
　　為豫備巴里坤地方應再備馬三四千匹以資調<lb/>
　　撥方為妥協著傳諭黃廷桂速為籌辦母致臨期<lb/>
　　有悞送到馬匹阿里衮務須派兵加意牧養以備<lb/>
　　不時之需再大兵進𠞰厄魯特等自必畏罪投誠<lb/>
<pb n="KR2c0012_WYG_092-10b"/>
　　如有前赴巴里坤者即將伊等頭目先行送赴京<lb/>
　　師所屬人衆亦隨即移至内地俟過巴里坤後其<lb/>
　　應行𠞰滅者即行𠞰滅所餘妻子酌量分賞官兵<lb/>
　　毋得稍存姑息<lb/>
　　　壬子<lb/>
　命授兆垣三等侍衛官達色藍翎侍衛<lb/>
　上諭軍機大臣曰副將軍兆惠等遣至行在備朕詢<lb/>
　　問之副䕶軍校兆坦奬賞藍翎官達色俱隨兆恵<lb/>
<pb n="KR2c0012_WYG_092-11a"/>
　　等沿途𠞰賊奮勉行走兆坦兩次前往噶爾藏多<lb/>
　　爾濟游牧尤屬勇往著加恩授兆坦三等侍衛官<lb/>
　　達色藍翎侍衛<lb/>
　　　乙夘<lb/>
　諭定邊將軍成衮扎布等拏解賊人事宜<lb/>
　上諭軍機大臣曰據將軍成衮扎布等奏稱此次兩<lb/>
　　路進兵務期擒拏賊首其厄爾錐音等如赴軍營<lb/>
　　投誠暫行安撫俟凱旋後解送京師等語所奏甚<lb/>
<pb n="KR2c0012_WYG_092-11b"/>
　　合機宜衆厄魯特内惟吞圖布並未從逆尚可寛<lb/>
　　恕其餘俱不得稍存姑息再噶爾藏多爾濟所屬<lb/>
　　宰桑達什林沁沙喇沁屯圖卜三人情更可惡務<lb/>
　　將此三人拏獲同噶爾藏多爾濟扎那噶爾布尼<lb/>
　　瑪哈薩克錫喇等一併解送來京倘陣前受傷已<lb/>
　　重即在彼正法以彰國憲<lb/>
　　　己未<lb/>
　　　甘肅巡撫吳達善疏奏撥貯巴里坤糧餉事宜<lb/>
<pb n="KR2c0012_WYG_092-12a"/>
　　　吳達善奏言巴里坤存貯糧二萬五千七百七<lb/>
　　　十餘石現在支給進𠞰官兵及駐防屯田各兵<lb/>
　　　口糧籽種僅存九千餘石伏思此次進𠞰賊衆<lb/>
　　　易如拉朽摧枯將來官兵凱旋及駐防屯田各<lb/>
　　　兵丁需糧甚多臣擬在哈密倉貯内酌撥糧二<lb/>
　　　萬石於四月内運至巴里坤其哈密倉儲仍陸<lb/>
　　　續撥運以備支給奏入報<lb/>
　聞<lb/>
<pb n="KR2c0012_WYG_092-12b"/>
　　　辛酉<lb/>
　命議敘陜甘總督黃廷桂<lb/>
　上諭大學士曰據黃廷桂奏辦解巴里坤軍營馬駝<lb/>
　　已於各官兵未起程之前全數解到經領兵大臣<lb/>
　　公同挑騐臕壯堪以乗騎等語黃廷桂此次解送<lb/>
　　馬駝妥協迅速辦理甚屬可嘉著交部議敘其管<lb/>
　　解各員弁著查明一併咨部議敘<lb/>
　　　四月壬戌朔<lb/>
<pb n="KR2c0012_WYG_092-13a"/>
　命原任總兵丒達仍馳驛往巴里坤聽候調遣<lb/>
　　　癸亥<lb/>
　　　署安西提督傅魁解至<lb/>
　行在審明正法<lb/>
　上諭軍機大臣曰向來緑營將弁懦怯取巧好為張<lb/>
　　大是以此番用兵從未委以專任知其不足集事<lb/>
　　也上年額敏和卓奏莽噶里克附和尼瑪等為逆<lb/>
　　傅魁現領兵在彼伊久在營行由總兵署理提督<lb/>
<pb n="KR2c0012_WYG_092-13b"/>
　　自當感激圖報其所領綠旗兵國家豢養有年遇<lb/>
　　事驅䇿亦足鼔舞士衆因即命伊帶兵一千㑹同<lb/>
　　額敏和卓辦理吐魯番事務適莽噶里克自行投<lb/>
　　來相遇於鹽池途次乃伊並不將莽噶里克擒獲<lb/>
　　審明實情以正國法竟並其所帶二十人盡行𠞰<lb/>
　　滅其辦理悖謬若此因即拏解行在朕親加鞫訊<lb/>
　　前後情節伊俯首無辭惟稱莽噶里克已自來降<lb/>
　　如僅拏解軍營無以見已之功並令同伊進兵之<lb/>
<pb n="KR2c0012_WYG_092-14a"/>
　　丒達對質當時曽勸伊不可遽殺伊亦毫無可辯<lb/>
　　夫以一千之兵遇數十來投之賊何難就擒非若<lb/>
　　猝遇賊衆臨陣對敵不能别白首從之可比乃必<lb/>
　　盡殺無遺是誠何心且原報殺賊三十人而丒達<lb/>
　　在彼所親見者僅二十人其十人則莽噶里克投<lb/>
　　來時所殺之厄魯特也傅魁以他人所殺掩為已<lb/>
　　功其欺誑邀功情罪甚為可惡綠營習氣惡劣如<lb/>
　　此不可不嚴加懲創傅魁著即處斬並將此通行<lb/>
<pb n="KR2c0012_WYG_092-14b"/>
　　曉諭提鎮各標營以此為鑒力除從前惡習以肅<lb/>
　　軍紀<lb/>
　命免治原任叅將邁斯漢罪<lb/>
　上諭軍機大臣曰原任叅將邁斯漢奉派領兵前往<lb/>
　　探取副將軍兆惠等信息中途並未奮勉行走輕<lb/>
　　聽訛言遽爾回營其恇怯退縮律以軍法罪不容<lb/>
　　誅然尚非傅魁之欺誑邀功者可比邁斯漢著從<lb/>
　　寛别其深罪仍查明伊隊内有無陣亡之人奏聞<lb/>
<pb n="KR2c0012_WYG_092-15a"/>
　　另降諭㫖<lb/>
　　　甲子<lb/>
　命查拏千總䇿卜登治罪<lb/>
　上諭軍機大臣曰先經副將軍兆恵具奏千總䇿卜<lb/>
　　登陷入賊中未經脫出嗣據侍衛兆坦供稱䇿卜<lb/>
　　登在噶爾藏多爾濟游牧更換厄魯特服色已降<lb/>
　　㫖將伊妻子拏交刑部今復詢軍營前來人等俱<lb/>
　　稱上年䇿楞進兵時䇿卜登已更換厄魯特服色<lb/>
<pb n="KR2c0012_WYG_092-15b"/>
　　此皆係䇿楞疎縱之罪而䇿卜登以䝉古世僕甘<lb/>
　　心從賊罪無可逭著即嚴行查拏獲日照例凌遲<lb/>
　　處死並著將伊父雙柱革退侍衛及伊親屬人等<lb/>
　　俱拏交刑部按律定擬治罪<lb/>
　　　乙丒<lb/>
　命侍郎雅爾哈善為軍營叅賛大臣留侍郎阿里衮<lb/>
　　　駐劄巴里坤辦理事務<lb/>
　上諭軍機大臣曰前降㫖令阿里衮暫留巴里坤代<lb/>
<pb n="KR2c0012_WYG_092-16a"/>
　　雅爾哈善辦理事務俟雅爾哈善回至巴里坤阿<lb/>
　　里衮仍赴軍營辦事今大兵已經前進巴里坤無<lb/>
　　緊要事務阿里衮承辦已有端緒而雅爾哈善赴<lb/>
　　行在面聆訓諭軍營一切事宜俱已詳悉指示著<lb/>
　　即前往軍營在叅賛大臣上行走事竣之日成衮<lb/>
　　扎布兆恵舒赫徳等俱著遵㫖來京定邊右副將<lb/>
　　軍印信即交雅爾哈善掌管留彼辦事其巴里坤<lb/>
　　現在應辦事務即著阿里衮駐劄辦理<lb/>
<pb n="KR2c0012_WYG_092-16b"/>
　　　署理定邊左副將軍印務䇿布登扎布疏奏分<lb/>
　　　賞籽糧事宜<lb/>
　　　䇿布登扎布奏言前因輝特人等在烏蘭古木<lb/>
　　　等處耕種奉<lb/>
　㫖賞給籽種二百石今䇿布登多爾濟等潜謀背叛<lb/>
　　　現經臣哈達哈等領兵辦理此項籽種無庸賞<lb/>
　　　給查烏梁海内大臣察達克等向蒙<lb/>
　皇上施恩賞給口糧伊等感激奮勉著有勞績現在<lb/>
<pb n="KR2c0012_WYG_092-17a"/>
　　　奉<lb/>
　㫖令伊等遷回舊游牧地方懇於此項籽種内賞給<lb/>
　　　一百石俾得從容播種以資生理再上年自巴<lb/>
　　　里坤前來之台吉噶爾丹達爾扎普爾普䇿凌<lb/>
　　　及扎薩克圖汗部落公旺親扎卜等俱由準噶<lb/>
　　　爾地方甫回生計稍艱並請將籽種一百石均<lb/>
　　　匀分賞噶爾丹達爾扎普爾普䇿凌旺親扎卜<lb/>
　　　所屬等令其種地自給奏入報<lb/>
<pb n="KR2c0012_WYG_092-17b"/>
　聞<lb/>
　　　大學士管陜甘總督黃廷桂疏奏塔勒納沁屯<lb/>
　　　種情形<lb/>
　　　黃廷桂奏言前經臣奏請派兵二百名赴塔勒<lb/>
　　　納沁開墾屯種本年春間經署鎮臣祖雲龍派<lb/>
　　　委都司王麟帶兵乗時墾種今臣往回哈密復<lb/>
　　　行飭查據該鎮稟稱塔勒納沁地方從前約有<lb/>
　　　地三千餘畝自乾隆七年停種之後厯今十五<lb/>
<pb n="KR2c0012_WYG_092-18a"/>
　　　六載渠道淤塞開挖修築在在須費人工現在<lb/>
　　　上緊開闢止可種地一千五六百畝佈種青稞<lb/>
　　　一百五六十石餘地至明嵗再行辦理臣查邊<lb/>
　　　屯有裨兵丁創始未免稍艱今塔勒納沁荒廢<lb/>
　　　地畝既已開墾一千餘畝一二年内自可次第<lb/>
　　　修復並飭承辦弁員乗此春深極力墾種隨時<lb/>
　　　查報奏入報<lb/>
　聞<lb/>
<pb n="KR2c0012_WYG_092-18b"/>
　　　丙寅<lb/>
　命拏解輝特賊人䇿卜登多爾濟等來京<lb/>
　上諭軍機大臣曰哈達哈唐喀祿等分路帶兵擒𠞰<lb/>
　　輝特人等唐喀祿擒獲䇿卜登多爾濟並將其屬<lb/>
　　人𠞰滅哈達哈阿桂僅將普爾普等游牧收取首<lb/>
　　賊普爾普徳濟特克什克等俱已脫逃唐喀禄著<lb/>
　　交部議敘哈達哈阿桂俱著交部議處具奏䇿卜<lb/>
　　登多爾濟等即派委幹員押解來京其未經拏獲<lb/>
<pb n="KR2c0012_WYG_092-19a"/>
　　之普爾普等務即嚴加捜捕毋致兔脱所有厄魯<lb/>
　　特屬人等即照伊等奏請分賞烏梁海内大臣察<lb/>
　　達克等以示鼔勵喀爾喀台吉齊巴克扎卜此次<lb/>
　　甚屬奮勉著加恩賞帶孔雀翎至投赴科卜多地<lb/>
　　方之葉克明安公巴桑扎薩克阿卜達什克什克<lb/>
　　特等原非輝特族類且並無背叛情形著交與䇿<lb/>
　　布登扎布派人管理令其自備資斧遷至通背呼<lb/>
　　裕爾地方居住<lb/>
<pb n="KR2c0012_WYG_092-19b"/>
　命叅賛大臣納穆扎爾赴科卜多駐劄辦事<lb/>
　上諭軍機大臣曰昨納穆扎爾奏稱齊木齊格特人<lb/>
　　等聞領兵往拏之信俱逃避呼倫貝爾等處地方<lb/>
　　伊等領兵追擒朕亦降㫖令黒龍江將軍綽爾多<lb/>
　　等嚴行查辦此事即可完竣北路科卜多地方關<lb/>
　　係緊要哈達哈在彼駐劄聞輝特人等背叛情形<lb/>
　　領兵往擒而首犯已皆脫逃殊屬疎忽著傳諭納<lb/>
　　穆扎爾即將齊木齊格特人等事務交與同往之<lb/>
<pb n="KR2c0012_WYG_092-20a"/>
　　喀爾喀王巴扎爾什第等上緊查辦伊即速赴科<lb/>
　　卜多籌辦事務俟納穆扎爾到日哈達哈即回至<lb/>
　　烏里雅蘇台辦事<lb/>
　　　己巳<lb/>
　命查辦喀爾喀各部落應繳馬匹牲隻<lb/>
　上諭軍機大臣曰據䇿布登扎布等奏稱遵㫖豫備<lb/>
　　馬匹牲隻已遣員赴庫倫恰克圖等處購買馬四<lb/>
　　千匹駝數百隻所有喀爾喀部落應行追繳馬匹<lb/>
<pb n="KR2c0012_WYG_092-20b"/>
　　牲隻雖經檄摧尚未能如期送到等語此奏辦理<lb/>
　　含糊上年因衆喀爾喀等誤聴青滚雜卜煽惑將<lb/>
　　卡倫臺站所有馬匹牲隻遽行帶回各游牧嗣經<lb/>
　　擒拏青滚雜卜令將馬匹牲隻如數繳還免治其<lb/>
　　罪已屬朕格外加恩此項馬匹牲隻何得任其延<lb/>
　　挨至今未繳應即重治其罪若係平日交與各部<lb/>
　　落牧養之項或有倒斃責令賠補尚可少緩其期<lb/>
　　著䇿布登扎布等詳悉查明奏聞請㫖<lb/>
<pb n="KR2c0012_WYG_092-21a"/>
　　　署理定邊左副將軍印務䇿布登扎布疏奏辦<lb/>
　　　理伯什阿噶什游牧<lb/>
　　　䇿布登扎布奏言臣等遵<lb/>
　㫖將伯什阿噶什游牧刼奪侍衛佛保之為首賊人<lb/>
　　　交瑚爾起帶兵擒𠞰其餘人分賞喀爾喀即行<lb/>
　　　文唐喀禄辦理旋據藍翎侍衛齊凌扎卜等拏<lb/>
　　　獲造言惑衆之䕶衛孟克柴巴岱縁孟克柴與<lb/>
　　　巴岱同居情密倡言達什達瓦人衆俱已𠞰滅<lb/>
<pb n="KR2c0012_WYG_092-21b"/>
　　　我等不如逃走致厄魯特沙賴古勒等搶掠牲<lb/>
　　　隻伊等又欲驅趕喀勒占和碩之牧羣經巴岱<lb/>
　　　之兄和錐勸阻不從有厄魯特達聞之之向綽<lb/>
　　　爾濟喇嘛長史博和勒岱處首告因報知侍衛<lb/>
　　　等擒獲解送軍營巴岱於途中病故臣等訊據<lb/>
　　　孟克柴等知臺台達巴都噶爾曽奪佐領塞卜<lb/>
　　　騰牲隻又責懲數次塞外騰因與孟克柴等糾<lb/>
　　　衆搶其牲隻以致達巴都噶爾屬人困窮刼奪<lb/>
<pb n="KR2c0012_WYG_092-22a"/>
　　　侍衛佛保巴岱業經病故將其子女賞給喀爾<lb/>
　　　喀孟克柴正法梟示塞外騰里應正法但尚無<lb/>
　　　倡逃情事此次又同侍衛等擒獲賊人應請解<lb/>
　　　送到京巴岱之兄和錐曽經力阻厄魯特達啓<lb/>
　　　即行首告俱送往察哈爾旗分安插其伯什阿<lb/>
　　　噶什幼女三人現交喇嘛及長史等看守臣等<lb/>
　　　酌量支給口糧請<lb/>
　㫖遵行所餘五十一户大小二百四十餘口分賞喀<lb/>
<pb n="KR2c0012_WYG_092-22b"/>
　　　爾喀至臣等前次奉<lb/>
　㫖賞給伯什阿噶什貝子伍巴什牲隻應請停止解<lb/>
　　　送奏入得<lb/>
　㫖伯什阿噶什之幼女及看守人等俱著解送來京<lb/>
　　　庚午<lb/>
　　　叅賛大臣哈達哈等疏奏擒獲輝特賊人普爾<lb/>
　　　普<lb/>
　　　哈達哈等奏言輝特賊人普爾普等逃竄臣等<lb/>
<pb n="KR2c0012_WYG_092-23a"/>
　　　領兵擒拏據察克克所屬烏梁海巴松等拏獲<lb/>
　　　厄魯特一名詢知普爾普藏匿山内臣即率兵<lb/>
　　　追緝立時擒獲并伊子格楚勒僕人十餘名俱<lb/>
　　　經擒拏俟拏獲徳濟特克什克等一併解京奏<lb/>
　　　入報<lb/>
　聞<lb/>
　　　壬申<lb/>
　命議敘叅贊大臣納穆扎爾等<lb/>
<pb n="KR2c0012_WYG_092-23b"/>
　上諭軍機大臣曰納穆扎爾等奏稱齊木齊格特賊<lb/>
　　人什第等逃至呼倫貝爾游牧之西黙爾根哈瑪<lb/>
　　爾地方盡行擒獲其應正法者即已正法餘俱遣<lb/>
　　往黑龍江打牲處安插等語辦理俱甚妥協著照<lb/>
　　所奏行納穆扎爾瑚圖靈阿多爾濟濟福伊柱徳<lb/>
　　爾森保瑪尼巴達喇巴扎爾什第徳木楚克格勒<lb/>
　　克巴木丕勒等俱著交部議敘其侍衛官員及喀<lb/>
　　爾喀台吉内有行走奮勉者著納穆扎爾等查明<lb/>
<pb n="KR2c0012_WYG_092-24a"/>
　　奏聞交部議敘兵丁酌量賞給錢糧以示鼔勵<lb/>
　　　甲戌<lb/>
　命移都爾伯特汗䇿凌等游牧於烏蘭古木地方<lb/>
　上諭軍機大臣曰據唐喀禄奏稱都爾伯特汗䇿凌<lb/>
　　等因向與哈薩克厄魯特等有仇今聞伊等背叛<lb/>
　　請移游木於鳥蘭古木地方等語䇿凌等自輸誠<lb/>
　　以來感激朕恩約束屬人甚屬安静深堪嘉予今<lb/>
　　因叛賊扎那噶爾布哈薩克錫喇等肆行猖獗懇<lb/>
<pb n="KR2c0012_WYG_092-24b"/>
　　將游牧内移其内附之心益堅唐喀禄即前往料<lb/>
　　理亦甚妥協著照所請准其赴烏蘭古木游牧并<lb/>
　　賞給籽種令其耕種至伯什阿噶什之子博東齊<lb/>
　　等雖與都爾伯特同族歸併居住或仰藉䇿凌等<lb/>
　　養贍殊屬未便著將博東齊等送至烏里雅蘇台<lb/>
　　交䇿布登扎布等酌量移往通肯呼裕爾或呼倫<lb/>
　　貝爾地方居住再侍衛佛保奉差赴都爾伯特游<lb/>
　　牧途中沙克都爾曼濟之弟桑濟擾亂奮力交戰<lb/>
<pb n="KR2c0012_WYG_092-25a"/>
　　甚屬勇往佛保已施恩補授頭等侍衛其三等侍<lb/>
　　衛烏林泰著加恩補授二等侍衛虛銜藍翎伊靈<lb/>
　　阿副䕶軍校鄂多俱著補授藍翎侍衛其受傷及<lb/>
　　陣亡兵丁俱著查明賞䘏䇿凌䇿凌烏巴什第聞<lb/>
　　知桑濟之信即派貝子瑪什巴圖帶兵奮擊甚屬<lb/>
　　可嘉著頒賜䇿凌䇿凌烏巴什瑪什巴圖等御用<lb/>
　　荷包以示優眷至都爾伯特台吉布圖庫班珠爾<lb/>
　　乃新降之人在卡倫派出馬匹接應佛保亦應奬<lb/>
<pb n="KR2c0012_WYG_092-25b"/>
　　賞俟伊等移往呼倫貝爾時赴烏里雅蘇台軍營<lb/>
　　各加㤙賞給緞匹著傳諭䇿布登扎布遵照辦理<lb/>
　　　定邊將軍成衮扎布等疏奏派兵屯種闢展地<lb/>
　　　方事宜<lb/>
　　　成衮扎布等奏言臣等奉<lb/>
　㫖於進兵之時先應勘定地方派兵屯種以濟軍食<lb/>
　　　並令厄魯特等無從退回復踞舊地<lb/>
　睿慮周詳切中窽要臣等詳看吐魯番地方直通伊<lb/>
<pb n="KR2c0012_WYG_092-26a"/>
　　　犁兼以各處回城聲息相通應即于吐魯番派<lb/>
　　　兵屯種現在額敏和卓已駐劄此處尚有闢展<lb/>
　　　地方地勢寛展可資屯種即將臣等所帶緑旗<lb/>
　　　兵丁派令屯田交與副將閆相師督率管轄並<lb/>
　　　令額敏和卓父子嚴密防範地方管束屬人與<lb/>
　　　閆相師協同辦理奏入報<lb/>
　聞<lb/>
　　　乙亥<lb/>
<pb n="KR2c0012_WYG_092-26b"/>
　諭定邊將軍成衮扎布等籌辦回部事宜<lb/>
　上諭軍機大臣曰據成衮扎布奏前遣侍衛五十六<lb/>
　　托倫泰帶同霍集占使人沙呢雅斯至回城曉諭<lb/>
　　因中途阻滯仍回至魯克察克地方現令伊等隨<lb/>
　　營行走遇便再行遣回先請行文波羅泥都霍集<lb/>
　　占責令前來投順等語所辦尚合機宜第波羅泥<lb/>
　　都霍集占俱極狡詐而霍集占為尤甚伊等不即<lb/>
　　前來投順明係别生異心即應派兵擒拏特因厄<lb/>
<pb n="KR2c0012_WYG_092-27a"/>
　　魯特等尚未辦竣而伊等亦並無附和厄魯特之<lb/>
　　事倘行文深責伊等畏罪生變或反依附厄魯特<lb/>
　　轉致更生事端不若暫行停止俟辦理厄魯特諸<lb/>
　　務完竣仍令沙呢雅斯前往曉諭波羅泥都等如<lb/>
　　親身來歸亦即擒拏解京否則即派兵前往𠞰滅<lb/>
　　成衮扎布等務宜詳慎籌辦<lb/>
　　　丙子<lb/>
　命叅賛大臣唐喀禄等領兵駐防額爾齊斯聲援西<lb/>
<pb n="KR2c0012_WYG_092-27b"/>
　　　路<lb/>
　　　署理定邊左副將軍䇿布登扎布等奏言賊人<lb/>
　　　哈薩克錫喇等聞已逃向額爾齊斯地方應於<lb/>
　　　阿爾台山梁等處駐劄兵丁邀截賊人臣於副<lb/>
　　　都統瑚爾起所領兵内派三百名並派出科卜<lb/>
　　　多駐劄兵丁五百名令郡王品級車木楚克扎<lb/>
　　　布帶領前往叅賛大臣唐喀禄現在都爾伯特<lb/>
　　　游牧地方無應辦之事應令唐喀禄前往統領<lb/>
<pb n="KR2c0012_WYG_092-28a"/>
　　　再額爾齊斯等處都爾伯特人等熟悉情形並<lb/>
　　　令唐額禄詢問䇿凌等酌派兵一二百名一體<lb/>
　　　帶往奏入<lb/>
　上諭軍機大臣曰䇿布登扎布等籌辦派兵應援西<lb/>
　　路事宜甚屬妥協此項兵丁即派車木楚克扎布<lb/>
　　㑹同唐喀禄統領駐劄邀截賊衆但須直逼賊人<lb/>
　　逃竄處所方足以資䇿應如赴額爾齊斯已遇賊<lb/>
　　人踪跡即奮力𠞰捕或更應深入亦不得退縮中<lb/>
<pb n="KR2c0012_WYG_092-28b"/>
　　止唐喀禄等務宜奮勇辦理其官兵所帶口糧不<lb/>
　　妨多為豫備著裹帶口糧四箇月前往至唐喀禄<lb/>
　　所辦都爾伯特游牧事務現在伊等甚屬安靜原<lb/>
　　無所事倘有應行呈報事件即傳諭䇿凌等就近<lb/>
　　呈報駐劄科卜多大臣等查辦並著䇿布登扎布<lb/>
　　派出喀爾喀大員一人赴都爾伯特游牧管理事<lb/>
　　務<lb/>
　　　丁丒<lb/>
<pb n="KR2c0012_WYG_092-29a"/>
　命奬賞軍營効力人員<lb/>
　上諭軍機大臣曰據副將軍兆恵等奏稱現在進兵<lb/>
　　兩次擒拏賊衆詢問賊人踪跡奮勇前往等語此<lb/>
　　兩次効力人等著查明賞給銀兩其有奮勇争先<lb/>
　　者準其帶翎陣亡人員亦著查明具奏賜䘏<lb/>
　命安插達什達瓦部落喇嘛於熱河<lb/>
　上諭軍機大臣曰據䇿布登扎布奏達什達瓦部落<lb/>
　　人衆生計稍艱等語達什達瓦人衆現在加恩撫<lb/>
<pb n="KR2c0012_WYG_092-29b"/>
　　綏其部落内所有喇嘛等著遷至熱河寺内居住<lb/>
　　有願將伊父母兄弟同來者悉聽其便<lb/>
　<lb/>
　<lb/>
　<lb/>
　<lb/>
　<lb/>
平定準噶爾方略正編卷三十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_087-1a"/>
欽定四庫全書<lb/>
平定準噶爾方略正編卷三十三<lb/>
　　　乾隆二十一年冬十月乙亥<lb/>
　命傳<lb/>
　諭綽羅斯汗噶爾藏多爾濟等<lb/>
　上諭噶爾藏多爾濟沙克都爾曼濟巴雅爾等曰爾<lb/>
　　等自上年前赴熱河行在入覲後即回至各㳺牧<lb/>
　　地方已踰一載甚勞逺念爾等遵朕諭㫖約束所<lb/>
<pb n="KR2c0012_WYG_087-1b"/>
　　屬守分安居深堪嘉于今屆歳終特遣侍衛第瑪<lb/>
　　部員巴哈達等前往存問並齎所賜食物荷包以<lb/>
　　示優眷俱各祇受現在阿逆尚在哈薩克茍延殘<lb/>
　　喘朕念官兵効力經年時屆寒冬暫行撤回俟明<lb/>
　　年領兵再往第阿逆狡詐百出倘遣人潛赴爾等<lb/>
　　㳺牧詭計煽惑爾等即行擒獻毋令脱逃至沙克<lb/>
　　都爾曼濟遣人奏稱請於巴里坤附近地方㳺牧<lb/>
　　已諭知雅爾哈善等酌給口糧暫為安插俟明春<lb/>
<pb n="KR2c0012_WYG_087-2a"/>
　　賞給耔種赴廋集額卜齊布拉克等處耕種秋收<lb/>
　　後再行回至原㳺牧爾等仍善自謀生永享昇平<lb/>
　　之福朕有厚望焉<lb/>
　　　定議派兵駐劄巴里坤<lb/>
　　　大學士管陜甘總督黄廷桂奏請派滿洲兵二<lb/>
　　　千名駐防𤓰州地方一摺得<lb/>
　㫖黄廷桂奏請派滿洲兵二千名駐劄𤓰州現在巴<lb/>
　　里坤已設庫倫其從前派往兵丁一千名應行更<lb/>
<pb n="KR2c0012_WYG_087-2b"/>
　　替著即於派駐𤓰州滿洲兵内先派一千名令往<lb/>
　　巴里坤駐防其𤓰州駐防兵一千名著照黄廷桂<lb/>
　　所奏俟戊寅年再行派往所有此次揀選派兵事<lb/>
　　宜著軍機大臣議奏尋議派兵駐劄巴里坤應設<lb/>
　　　協領二員佐領八員防禦八員驍騎校八員筆<lb/>
　　　帖式一員俱由八旗應陞人員内揀選引<lb/>
　見派往其所派兵丁由八旗前鋒䕶軍披甲人内挑<lb/>
　　　選年力强壯者於明年二月内起程其沿途折<lb/>
<pb n="KR2c0012_WYG_087-3a"/>
　　　給車輛口糧草乾銀兩悉照從前西安兵丁移<lb/>
　　　駐涼州莊浪之例支給再查此項官兵攜眷前<lb/>
　　　往應給與治裝立産之資<hi>臣</hi>等酌議協領佐領<lb/>
　　　各給整裝銀四十兩立産銀六十兩防禦驍騎<lb/>
　　　校筆帖式各給整裝銀三十兩立産銀五十兩<lb/>
　　　兵丁給整裝銀二十兩立産銀三十兩整裝銀<lb/>
　　　兩在京給發其立産銀兩俟抵巴里坤支給再<lb/>
　　　查巴里坤現有駐兵房屋應行添葢補修即著<lb/>
<pb n="KR2c0012_WYG_087-3b"/>
　　　黄廷桂派員查明鳩工料理奏入<lb/>
　上從之<lb/>
　諭陜甘總督黄廷桂等籌議遣派厄魯特等駐劄𤓰<lb/>
　　　州<lb/>
　上諭軍機大臣曰巴里坤駐劄滿洲兵一千名已經<lb/>
　　軍機大臣等議奏派往其𤓰州議設駐防兵丁既<lb/>
　　經黄廷桂奏請俟戊寅年移駐為期尚逺該處逺<lb/>
　　在邊外滿洲兵丁攜眷前往殊屬未便現在厄魯<lb/>
<pb n="KR2c0012_WYG_087-4a"/>
　　特等前赴巴里坤者甚多伊犁等處尚有散處厄<lb/>
　　魯特人等若擇其年壯可任耕種者或一千名或<lb/>
　　數百名移住𤓰州伊等既獲養贍之資加以訓練<lb/>
　　更可收日後効力之用似無庸更派滿洲兵丁前<lb/>
　　往著傳諭黄廷桂兆恵雅爾哈善等商酌辨理<lb/>
　　　大學士管陜甘總督黄廷桂疏奏募民墾種𤓰<lb/>
　　　州地畝<lb/>
　　　黄廷桂奏言查𤓰州回人遷移魯克察克所遺<lb/>
<pb n="KR2c0012_WYG_087-4b"/>
　　　地畝委員逐細丈量共計成熟地二萬四百五<lb/>
　　　十畝應就近招民承種借給耔種照例於收成<lb/>
　　　後扣除其糧石仍按官四民六徵收存貯㕔倉<lb/>
　　　以備供支駐防兵丁口糧奏入報<lb/>
　聞<lb/>
　　　丙子<lb/>
　　　定邊右副將軍兆恵等疏奏遣使曉諭回部情<lb/>
　　　形<lb/>
<pb n="KR2c0012_WYG_087-5a"/>
　　　兆恵等奏言前遣往葉爾羌喀什噶爾侍衛提<lb/>
　　　竒圖章京敦多克塔克慎藍翎愛新泰副前鋒<lb/>
　　　校瑚圖禮等回至軍營據提竒圖稟稱前奉將<lb/>
　　　軍策楞令同瑚圖禮前往葉爾羌曉諭波羅泥<lb/>
　　　都霍集占兄弟等派定一人入<lb/>
　覲並令其速定貢賦章程及派人赴軍前貿易事宜<lb/>
　　　見霍集占時將文書給與霍集占並未遵行但<lb/>
　　　稱已遣人同侍衛托倫泰前往一切事宜俱經<lb/>
<pb n="KR2c0012_WYG_087-5b"/>
　　　具奏随將我遣回又將帶往厄魯特人等留住<lb/>
　　　在彼霍集占曾帶兵三千與布魯特交戰兩次<lb/>
　　　大敗等語據敦多克稟稱前奉將軍策楞遣往<lb/>
　　　葉爾羌齎送<lb/>
　諭㫖令霍集占遣人仍赴伊犁種地霍集占亦未遵<lb/>
　　　行等語據塔克慎稟稱前奉副都統職銜阿敏<lb/>
　　　道遣送將軍策楞文書至回部令波羅泥都等<lb/>
　　　擒拏阿逆使人達什孟庫至阿克蘇地方為阿<lb/>
<pb n="KR2c0012_WYG_087-6a"/>
　　　布塞塔爾看守今始放回等語據瑚圖禮稟稱<lb/>
　　　我在阿克蘇聞波羅泥都向霍集占云我兄弟<lb/>
　　　自祖父三世俱被準噶爾囚禁荷䝉<lb/>
　天恩釋放仍為回部頭目受恩深重爾若有負<lb/>
　天朝任爾自為我必不能聴從各等語<hi>臣</hi>等看塔奇<lb/>
　　　圖等所稟回部情形波羅泥都似屬恭順霍集<lb/>
　　　占素不安分前曾黨同阿逆後畏懼大兵又襲<lb/>
　　　擊阿逆以圖掩飾其人反覆無常今為布魯特<lb/>
<pb n="KR2c0012_WYG_087-6b"/>
　　　擊敗始將屢次使人遣回此時不立定貢賦章<lb/>
　　　程又並未遣人前來顯有背逆情狀<hi>臣</hi>即飭知<lb/>
　　　阿敏道令與宰桑巴桑等公同商議作速進兵<lb/>
　　　綏靖阿克蘇庫車地方令霍集占親來謁見其<lb/>
　　　伊犁種地回人即照舊派撥前來倘稍抗拒即<lb/>
　　　行𠞰滅奏入<lb/>
　上諭軍機大臣曰兆恵等據遣往回部侍衛所告波<lb/>
　　羅泥都霍集占等各情形即飭知阿敏道迅速進<lb/>
<pb n="KR2c0012_WYG_087-7a"/>
　　兵相機辨理甚合機宜第現在霍集占遣使沙呢<lb/>
　　雅斯來京奏稱感激朕恩情甚誠篤霍集占雖未<lb/>
　　可深信然其遣使逺來明有畏懼天朝之意此時<lb/>
　　如已將霍集占拏獲或伊自行投至伊犁兆恵善<lb/>
　　為安撫仍派員解送來京若阿敏道駐兵在彼未<lb/>
　　即擒獲兆恵亦遣人至彼將伊遣使前來奉㫖准<lb/>
　　其投誠之處明白曉諭但令其將每年貢賦照數<lb/>
　　交納毋庸加以兵威辦理方為妥協其令回人前<lb/>
<pb n="KR2c0012_WYG_087-7b"/>
　　赴伊犁種地一節前已降㫖停止著兆恵遵照辦<lb/>
　　理此次自葉爾羌回來之侍衛提竒圖目擊彼處<lb/>
　　情形著即馳驛來京以備詢問<lb/>
　　　丁丑<lb/>
　命授舒赫徳副都統馳驛來京<lb/>
　上諭軍機大臣曰舒赫徳帶兵追緝烏梁海郭勒卓<lb/>
　　輝等至鏗格爾伯勒齊爾地方知郭勒卓輝逃入<lb/>
　　俄羅斯即將彼此不容留逃人之例明白曉諭俄<lb/>
<pb n="KR2c0012_WYG_087-8a"/>
　　羅斯頭目並領兵向彼索取所辦尚合機宜已令<lb/>
　　該部移咨俄羅斯薩納特衙門索取郭勒卓輝等<lb/>
　　舒赫徳毋庸領兵前往著將所領兵丁交與哈達<lb/>
　　哈等帶領此㫖到日即行馳驛來京仍加恩補授<lb/>
　　正紅旗漢軍副都統伊子舒常並著加恩補授三<lb/>
　　等侍衛<lb/>
　　　戊寅<lb/>
　諭定邊右副將軍兆恵等擒拏巴雅爾<lb/>
<pb n="KR2c0012_WYG_087-8b"/>
　上諭軍機大臣曰兆恵等奏稱據綽羅斯汗噶爾藏<lb/>
　　多爾濟等咨稱巴雅爾搶掠洪霍爾拜扎哈沁等<lb/>
　　五百餘户殺傷人衆刧奪牲隻已遣和起㑹同噶<lb/>
　　爾藏多爾濟等設計擒拏巴雅爾等語巴雅爾原<lb/>
　　係不可深信之人今果肆行吞噬情甚可惡應即<lb/>
　　行擒挐治罪第扎哈沁人等牲隻亦甚無多今達<lb/>
　　報稱駝馬牛羊數至逾萬其中或尚有揑飾之處<lb/>
　　亦不可不詳加體察再鄂爾竒木濟係扎哈沁宰<lb/>
<pb n="KR2c0012_WYG_087-9a"/>
　　桑伊等既被搶掠應由鄂爾竒木濟轉報將軍辦<lb/>
　　理乃由噶爾藏多爾濟等咨報軍營亦屬非是噶<lb/>
　　爾藏多爾濟係綽羅斯汗若將附近各鄂拓克事<lb/>
　　務俱歸管轄亦非所宜嗣後無論何鄂拓克事務<lb/>
　　俱令徑報將軍方為妥協從前曾密諭兆恵防範<lb/>
　　巴雅爾稍有可疑即行辦理且因巴雅爾與哈薩<lb/>
　　克錫喇係同母異父之子是以勿令知覺其時哈<lb/>
　　薩克錫喇尚係新降未經受朕厚恩今伊効力軍<lb/>
<pb n="KR2c0012_WYG_087-9b"/>
　　營甚知感激奮勉且現在尚未抵伊犁兆恵等將<lb/>
　　巴雅爾擒拏後俟哈薩克錫喇到時仍如從前一<lb/>
　　同辦理事務不必稍露形跡使伊疑懼<lb/>
　　　定邊右副將軍兆恵等疏奉招服回部情形<lb/>
　　　兆恵等奏言據副都統職銜阿敏道報稱閏九<lb/>
　　　月初五日帶兵將至庫車城探知阿克蘇城之<lb/>
　　　阿布塞塔爾率衆一千人住穆舒爾河霍集占<lb/>
　　　率衆約三四千人住圖爾滿因向扎爾呼齊宰<lb/>
<pb n="KR2c0012_WYG_087-10a"/>
　　　桑巴桑等商議云看此情形甚屬可疑遂遣滿<lb/>
　　　洲察哈爾索倫兵三十餘名并派厄魯特兵一<lb/>
　　　半前行即帶餘兵續進離城三十里巴桑遇回<lb/>
　　　人百餘迎敵當即撃殺四十餘名隨令厄魯特<lb/>
　　　兵圍城有回衆千餘迎敵為我兵衝殺退回堅<lb/>
　　　守不出因令驍騎校薩轄等入城曉諭<lb/>
　天朝特來安撫爾等何故出城迎戰據呼岱巴爾氐<lb/>
　　　達爾罕伯克遣人同來託詞支飾又促其辦納<lb/>
<pb n="KR2c0012_WYG_087-10b"/>
　　貢賦據云我等久已歸順但厄魯特向係仇敵恐<lb/>
　　　為所害㫁不敢輕出等語因向巴桑商議再遣<lb/>
　　　人示以厄魯特㫁不生事爾等既生疑懼即可<lb/>
　　　撤回若再支飾即便攻城據呼岱巴爾氐云若<lb/>
　　　果將厄魯特兵撤回我等即便出城再厄魯特<lb/>
　　　掠我牛羊米石雖已作為行糧其馬駝懇仍給<lb/>
　　　還等語因將厄魯特兵退回㳺牧親帶官兵百<lb/>
　　　餘名駐劄庫車城辦理招服回部據巴桑等謂<lb/>
<pb n="KR2c0012_WYG_087-11a"/>
　　　兵力單弱似屬危險我向伊等云惟期於<lb/>
　　國家大事有濟豈可論其危險并令將馬駝給還<lb/>
　　　巴桑等云我等風俗搶掠之物向不給還今既<lb/>
　　　以大事為重即遵示退給等語初九日厄魯特<lb/>
　　　等各回㳺牧俟駐劄庫車城後再將辦理回部<lb/>
　　　事宜報知<hi>臣</hi>等即咨覆阿敏道云前發厄魯特<lb/>
　　　兵原恐回人反覆無常相機𠞰撫今既顯有抗<lb/>
　　　拒形跡仍往返説降更復聴信撤兵辦理殊未<lb/>
<pb n="KR2c0012_WYG_087-11b"/>
　　　妥協即如前次所遣招服之人為霍集占久畱<lb/>
　　　後始遣歸今以孤軍駐劄何禆於事況庫車一<lb/>
　　　小城耳縱使降服其餘各回城未必一呼即應<lb/>
　　　且回人即真畏厄魯特或令暫退數程相機行<lb/>
　　　止乃盡行遣歸㳺牧恐中緩兵之計今業已撤<lb/>
　　　回所有辦理回部各城貢賦之例及遣往伊犁<lb/>
　　　種地回人何時可到并令霍集占於何時至軍<lb/>
　　　營投見續為呈報<hi>臣</hi>等伏思回人狡詐性成兼<lb/>
<pb n="KR2c0012_WYG_087-12a"/>
　　　霍集占素不安分近因為布魯特所敗始遣歸<lb/>
　　　我使今阿敏道兵力單弱恐難成功<hi>臣</hi>等擬俟<lb/>
　　　圖什墨勒扎爾呼齊宰桑等到日酌看回部情<lb/>
　　　形如果恭順自當撫納倘仍藉端支飾明歳即<lb/>
　　　應整兵俟其田禾成熟時前往辦理奏入<lb/>
　上諭軍機大臣曰兆恵奏阿敏道帶兵前赴庫車等<lb/>
　　處招服回人因囘人見所領厄魯特兵丁不敢出<lb/>
　　城迎降隨將厄魯特等退回阿敏道親赴庫車城<lb/>
<pb n="KR2c0012_WYG_087-12b"/>
　　辦理招降事宜等語回人等向懼厄魯特戕害是<lb/>
　　以未敢前來迎降亦或事之所有昨已傳諭兆恵<lb/>
　　現在霍集占遣使來京意甚誠篤果能遵諭貢賦<lb/>
　　即不必加以兵威且時屆隆冬阿敏道所領厄魯<lb/>
　　特兵丁既已退回此時霍集占如己親身謁見將<lb/>
　　軍或遣人前赴軍營立定貢賦章程兆恵等即遵<lb/>
　　照前㫖辦理<lb/>
　　　己夘<lb/>
<pb n="KR2c0012_WYG_087-13a"/>
　命分賞巴雅爾所屬人等<lb/>
　上諭軍機大臣曰兆恵派和起㑹同噶爾藏多爾濟<lb/>
　　等擒拏巴雅爾此時應已辦竣擒拏巴雅爾後伊<lb/>
　　部落所屬人等應行分賞第噶爾藏多爾濟等雖<lb/>
　　同派兵擒拏至於分賞户口不必過多酌量以百<lb/>
　　户為率其餘若鄂爾竒木濟等酌量分賞令其管<lb/>
　　轄餘俱歸入二十一昻吉方為妥協再輝特部落<lb/>
　　内如和通額黙根等雖與巴雅爾同一部落伊等<lb/>
<pb n="KR2c0012_WYG_087-13b"/>
　　俱屬安靜所屬户口自不得照巴雅爾一例辦理<lb/>
　　并將巴雅爾户口歸入伊等管轄亦可著傳諭兆<lb/>
　　恵遵照辦理<lb/>
　　　辛巳<lb/>
　命奬賞軍前効力喀爾喀王公等<lb/>
　上諭軍機大臣曰哈達哈等將軍前奮勉之喀爾喀<lb/>
　　郡王策布登扎布等開列具奏已命軍機大臣等<lb/>
　　酌量伊等勞績分别奬賞策布登扎布巴扎爾什<lb/>
<pb n="KR2c0012_WYG_087-14a"/>
　　第俱著賞戴三眼翎恭格敦丹著賞戴雙眼翎向<lb/>
　　例親王不令戴翎以示優異其領兵及隨圍時並<lb/>
　　著戴翎今親王成袞扎布現辦副將軍事務亦著<lb/>
　　戴三眼翎如來京遇大典禮時仍照在京親王體<lb/>
　　制<lb/>
　命奬賞軍營効力人員竒徹布等<lb/>
　上諭軍機大臣曰舒布圖鎧巴圖魯頭等侍衛竒徹<lb/>
　　布著在乾清門行走索倫副總管鄂木布著補授<lb/>
<pb n="KR2c0012_WYG_087-14b"/>
　　索倫總管伊等此次効力軍前甚屬奮勉並著交<lb/>
　　部議叙賞給世職其索倫官員内卓里雅扎爾善<lb/>
　　薩壘諾穆察等四員亦屬奮勉俱著賞戴孔雀翎<lb/>
　　以示奬勵<lb/>
　　　壬午<lb/>
　命喀爾喀親王巴扎爾什第查辦㳺牧匪竊人等<lb/>
　上諭軍機大臣曰前因喀爾喀内有刧奪商人匪賊<lb/>
　　降㫖令郡王徳木楚克回至㳺牧查辦今西路大<lb/>
<pb n="KR2c0012_WYG_087-15a"/>
　　兵已撤親王巴扎爾什第亦即回至軍營並著伊<lb/>
　　速赴㳺牧㑹同瑚圖靈阿等辦理再據貝勒顔楚<lb/>
　　卜多爾濟奏稱伊㳺牧地方所有齊木齊格特人<lb/>
　　等肆出為匪請暫移至阿壩垓地方居住等語朕<lb/>
　　已允其所請齊木齊格特人等著即嚴行查拏正<lb/>
　　法以昭炯戒<lb/>
　　　甲申<lb/>
　諭定邊右副將軍兆恵籌辦進兵哈薩克事宜<lb/>
<pb n="KR2c0012_WYG_087-15b"/>
　上諭軍機大臣曰前因時屆寒冬降㫖暫行撤兵俟<lb/>
　　一二年後相機辦理今據瑚什來京奏稱阿逆與<lb/>
　　阿布賚等雖俱逺遁彼處不能過冬偵探大兵已<lb/>
　　撤必仍赴原㳺牧居住等語果爾伊等往返奔馳<lb/>
　　人馬俱已疲困正可乗機進𠞰俾賊人不得少為<lb/>
　　休息途窮計蹙自將阿逆擒獻若為日既久賊困<lb/>
　　稍舒不若此時更易為力昨已傳諭兆恵酌量派<lb/>
　　兵赴阿布賚㳺牧地方襲撃並飭知各鄂拓克人<lb/>
<pb n="KR2c0012_WYG_087-16a"/>
　　等防範阿逆前來侵擾兆恵等自能遵照辦理現<lb/>
　　在兆恵所駐地方與哈薩克相近著預選索倫兵<lb/>
　　一千名以備來春進𠞰之用彼處現有巴里坤解<lb/>
　　送馬一千匹即於附近地方加意牧放俟擒拏巴<lb/>
　　雅爾後選其馬匹駝隻以益兵力兆恵等務宜悉<lb/>
　　心籌畫如有未協機宜之處即行據實奏聞若應<lb/>
　　如此辦理亦毋庸兆恵領兵朕自派員馳驛前往<lb/>
　　兆恵現在辦理一應事宜俱甚妥協著賞給佩用<lb/>
<pb n="KR2c0012_WYG_087-16b"/>
　　荷包鼻煙壺以示優眷近因舒赫徳追擒烏梁海<lb/>
　　郭勒卓輝等甚屬奮勉已加恩補授副都統令其<lb/>
　　來京詢問彼處情形俟到京後即令其前赴軍營<lb/>
　　更替兆恵來京面詢一切事宜並傳諭兆恵知之<lb/>
　　　乙酉<lb/>
　諭駐劄巴里坤辦事大臣雅爾哈善等解送軍營馬<lb/>
　　　匹<lb/>
　上諭軍機大臣曰昨已傳諭兆恵揀選兵丁於明年<lb/>
<pb n="KR2c0012_WYG_087-17a"/>
　　春間進兵哈薩克擒𠞰阿逆軍行馬匹闗係緊要<lb/>
　　著傳諭雅爾哈善等所有應解軍營馬一千匹即<lb/>
　　行解往仍令黄廷桂豫備馬匹解赴巴里坤交雅<lb/>
　　爾哈善轉解<lb/>
　　　戊子<lb/>
　　　㕘贊大臣舒明疏奏拏獲青滾雜卜賊黨伯爾<lb/>
　　　格等<lb/>
　　　舒明奏言前經副將軍成袞扎布遣察哈爾營<lb/>
<pb n="KR2c0012_WYG_087-17b"/>
　　　總炳圖喀爾喀䕶衛齊納圖前往烏梁海地方<lb/>
　　　途中拏獲青滚雜卜遣往烏梁海之伯爾格等<lb/>
　　　三人<hi>臣</hi>等訊問伯爾格等供稱青滚雜卜遣伊<lb/>
　　　等赴公丹拜貝子彭楚克烏梁海達爾罕巴顔<lb/>
　　　及新烏梁海赤倫察達克莽噶拉克等處調兵<lb/>
　　　八百名伊等俱不聴調遣等語彭楚克達爾罕<lb/>
　　　巴顔等並將伊等拏獲交與炳圖等解送前來<lb/>
　　　隨委員解赴成衮扎布軍營訊問奏入<lb/>
<pb n="KR2c0012_WYG_087-18a"/>
　上諭軍機大臣曰舒明奏拏獲青滚雜卜遣往烏梁<lb/>
　　海之伯爾格等現在解送成衮扎布軍營著嚴加<lb/>
　　刑訊即行正法新舊烏梁海等並無一人附和青<lb/>
　　滚雜卜聴其調遣大兵一到送賊自可即日擒獲<lb/>
　　成滚扎布即速領兵前往勿少遲疑炳圖齊納圖<lb/>
　　及朋楚克達爾罕巴顔等擒獲逆黨俱屬奮勉著<lb/>
　　加恩賞給孔雀翎以示鼓勵<lb/>
　　　庚寅<lb/>
<pb n="KR2c0012_WYG_087-18b"/>
　　　大學士管陜甘總督黄廷桂疏奏設立巴里坤<lb/>
　　　軍營理事同知事宜<lb/>
　　　黄廷桂奏言查巴里坤地最緊要現在兵民雜<lb/>
　　　處明年又派撥滿洲兵丁駐劄請設立理事同<lb/>
　　　知一員專管旗民事務照各省邊缺例三年俸<lb/>
　　　滿送部引<lb/>
　見以應陞之缺照例陞遷並請於通省人員内揀選<lb/>
　　　題補奏入<lb/>
<pb n="KR2c0012_WYG_087-19a"/>
　上從之<lb/>
　　　辛夘<lb/>
　密諭駐劄巴里坤辦事大臣雅爾哈善等拏解巴雅<lb/>
　　　爾<lb/>
　上諭軍機大臣曰據雅爾哈善等奏稱巴雅爾遣伊<lb/>
　　䕶衛徳爾登報稱沙克都爾曼濟屬人搶掠伊等<lb/>
　　所屬馬匹牲隻又伊克商人等亦有將伊屬人戕<lb/>
　　殺之事因其所報情形未確令其詳查再行辦理<lb/>
<pb n="KR2c0012_WYG_087-19b"/>
　　等語雅爾哈善等所辦甚是巴雅爾搶掠扎哈沁<lb/>
　　㳺牧經噶爾藏多爾濟等報知副將軍兆恵已派<lb/>
　　和起前往擒拏此時和起等如已將巴雅爾拏送<lb/>
　　巴里坤軍營即委員押解來京倘尚未拏獲而巴<lb/>
　　雅爾自知其罪希圖巧為掩飾或親至巴里坤申<lb/>
　　訴伊屬人被刦之事著雅爾哈善等明白曉諭伊<lb/>
　　等皆係受恩封汗之人部内互相戕害事闗重大<lb/>
　　必須來京面為陳奏自䝉鑒察伊如聴從即委員<lb/>
<pb n="KR2c0012_WYG_087-20a"/>
　　解送來京或推托不行亦即將伊拏解前來毋令<lb/>
　　兎脱<lb/>
　　　癸巳<lb/>
　諭定邊左副將軍成衮扎布停遣喀爾喀兵丁<lb/>
　上諭軍機大臣曰成袞扎布奏稱大兵往擒青滚雜<lb/>
　　卜暫令駐劄呼雅克圖地方俟調遣喀爾喀兵丁<lb/>
　　到日即行前進等語現在逆賊情形毋庸多調兵<lb/>
　　丁往𠞰且哈達哈等大兵撤回不日可以㑹合其<lb/>
<pb n="KR2c0012_WYG_087-20b"/>
　　喀爾喀兵丁著停止調遣第將伊等馬匹解赴軍<lb/>
　　營以供大兵乗騎方為合宜再烏梁海等既未經<lb/>
　　遣兵助賊且深感朕恩願派兵二千名豫備調遣<lb/>
　　宰桑哈克圖圖布慎等甚屬可嘉著賞給縀匹以<lb/>
　　示鼔勵所有烏梁海兵丁亦毋庸調遣俱令在各<lb/>
　　㳺牧加意防守逆賊青滚雜卜屢次遣人煽惑烏<lb/>
　　梁海俟拏獲後並將屢次遣往之人一併擒拏治<lb/>
　　罪<lb/>
<pb n="KR2c0012_WYG_087-21a"/>
　命革巴蘭泰副都統職銜<lb/>
　上諭軍機大臣曰前令巴蘭泰赴策凌等㳺牧傳諭<lb/>
　　自應輕騎速往乃攜帶多人自為擁䕶實屬怯懦<lb/>
　　著革去副都統職銜加恩授為理藩院郎中以觀<lb/>
　　後効前命策凌等派兵𠞰滅烏梁海今烏梁海已<lb/>
　　經辦竣即著巴蘭泰傳諭策凌等毋庸派兵前往<lb/>
　　　十一月乙未<lb/>
　　　定邊左副將軍成衮扎布疏奏遣多爾濟策登<lb/>
<pb n="KR2c0012_WYG_087-21b"/>
　　　回㳺牧事宜<lb/>
　　　成衮扎布等奏言據哈達哈咨稱現在擒拏青<lb/>
　　　滚雜卜先遣多爾濟策登馳驛前赴軍營其可<lb/>
　　　否遣回㳺牧之處聴<hi>臣</hi>等酌議<hi>臣</hi>等查多爾濟<lb/>
　　　策登之弟及妻子所屬人等現與逆賊同居一<lb/>
　　　處并有訛言多爾濟策登已經正法者今聞<lb/>
　皇上格外施恩仍封公爵其所屬人等自必倍加感<lb/>
　　　激應令伊速回㳺牧曉示利害如能擒獻逆賊<lb/>
<pb n="KR2c0012_WYG_087-22a"/>
　　　奏請加恩倘敢黨同青滚雜卜仍俟進兵時一<lb/>
　　　併拏解治罪奏入報<lb/>
　聞<lb/>
　　　丙申<lb/>
　命奬賞軍前効力之順庫爾察克等<lb/>
　上諭軍機大臣曰哈達哈等奏稱達瓦藏布宰桑班<lb/>
　　珠爾屬人順庫爾察克厄魯特台吉吹喇錫屬人<lb/>
　　賽音察克賓巴等進兵哈薩克時派為嚮導行走<lb/>
<pb n="KR2c0012_WYG_087-22b"/>
　　奮勉等語順庫爾察克等俱著賞給銀兩并其妻<lb/>
　　子等送往察哈爾居住<lb/>
　　　庚子<lb/>
　　　定邊右副將軍兆恵等疏奏拏解策楞等赴京<lb/>
　　　日期<lb/>
　　　兆恵等奏言十月十六日據定西將軍達爾黨<lb/>
　　　阿派員解策楞抵<hi>臣</hi>軍營<hi>臣</hi>隨派䕶軍校伊三<lb/>
　　　泰等於十七日起程由巴里坤赴京再副都統<lb/>
<pb n="KR2c0012_WYG_087-23a"/>
　　　哈寧阿現在領兵將抵軍營玉保與哈寧阿同<lb/>
　　　行俟其到日亦即拏解赴京其副將軍扎拉豐<lb/>
　　　阿亦於十月十六日抵<hi>臣</hi>軍營<hi>臣</hi>即傳<lb/>
　㫖授為公爵於十九日令其起程赴京奏入報<lb/>
　聞<lb/>
　　　辛丑<lb/>
　　　副都統唐喀禄疏奏赴科卜多辦理情形<lb/>
　　　唐喀禄奏言<hi>臣</hi>遵<lb/>
<pb n="KR2c0012_WYG_087-23b"/>
　㫖於十月二十日赴科卜多承辦軍務查所存滿洲<lb/>
　　　察哈爾巴爾虎緑旗兵丁共一百八名馬七百<lb/>
　　　餘匹駝六百餘隻米三百餘石羊一千四百餘<lb/>
　　　隻<hi>臣</hi>現在妥協豫備俟郡王策布登扎布㕘贊<lb/>
　　　大臣哈達哈等領兵經過將牲隻口糧照數支<lb/>
　　　給至科卜多地近卡倫所餘兵丁一百餘名不<lb/>
　　　敷差遣請於撤回及臺站兵丁内酌量存留二<lb/>
　　　百名奏入報<lb/>
<pb n="KR2c0012_WYG_087-24a"/>
　聞<lb/>
　　　壬寅<lb/>
　　　㕘贊大臣哈達哈等疏奏領兵協擒青滚雜卜<lb/>
　　　情形<lb/>
　　　哈達哈等奏言<hi>臣</hi>奉<lb/>
　命隨同副將軍成衮扎布擒拏青滚雜卜今撤兵至<lb/>
　　　額爾齊斯地方復經成衮扎布調策布登扎布<lb/>
　　　至克木克木齊克地方㑹同舒明堵截逆賊<hi>臣</hi>
<pb n="KR2c0012_WYG_087-24b"/>
　　　隨派索倫喀爾喀兵七百名交策布登扎布前<lb/>
　　　往餘兵五百名<hi>臣</hi>即帶領赴將軍成衮扎布處<lb/>
　　　聴候調遣再此次撤回喀爾喀王公扎薩克内<lb/>
　　　派貝勒那木扎爾車蘇隆公策登薩木丕勒同<lb/>
　　　副都統扎爾杭阿鄂博什管轄後隊兵丁前來<lb/>
　　　其親王巴扎爾什第貝勒沙克都爾扎卜貝子<lb/>
　　　達爾扎三達克多爾濟公恭格敦丹三都卜多<lb/>
　　　爾濟扎薩克根敦等俱請同往擒賊以圖報効<lb/>
<pb n="KR2c0012_WYG_087-25a"/>
　　　<hi>臣</hi>現帶領同行奏入報<lb/>
　聞<lb/>
　恩賞達什達瓦屬人口糧<lb/>
　上諭軍機大臣曰達什達瓦所屬人等自巴里坤移<lb/>
　　駐鄂爾昆時屆天寒生計不免稍窘著加恩賞給<lb/>
　　口糧三個月以示體䘏現據富森奏請派章京筆<lb/>
　　帖式等協同照看達什達瓦屬人㳺牧事務著派<lb/>
　　筆帖式一員領催一名馳驛前往<lb/>
<pb n="KR2c0012_WYG_087-25b"/>
　　　癸夘<lb/>
　諭和碩特汗沙克都爾曼濟嚴禁屬人搶奪事宜<lb/>
　上諭軍機大臣曰據雅爾哈善等奏稱沙克都爾曼<lb/>
　　濟拏解偷竊馬匹厄魯特特穆爾得黙爾等至巴<lb/>
　　里坤請㫖即行正法等語厄魯特等搶奪成風不<lb/>
　　可不嚴加懲創特穆爾得黙爾等即照所請正法<lb/>
　　並著傳諭沙克都爾曼濟伊拏獲所屬竊盜人等<lb/>
　　原可自行辦理今解送巴里坤請㫖辦理甚屬恭<lb/>
<pb n="KR2c0012_WYG_087-26a"/>
　　順伊屬人衆多必須嚴行禁止嗣後如有此等搶<lb/>
　　奪為匪之人聴伊自行查辦毋庸解送巴里坤<lb/>
　命遣厄魯特都爾圖等赴𤓰州駐防<lb/>
　　　駐劄巴里坤辦事大臣雅爾哈善等奏言十月<lb/>
　　　初十日鄂什喜卡倫送到厄魯特都爾圖等三<lb/>
　　　十二户一百二十五人詢知係達什達瓦屬人<lb/>
　　　二十日送到厄魯特畢克等四十二户一百五<lb/>
　　　十人詢知係達瓦齊屬人現俱遵<lb/>
<pb n="KR2c0012_WYG_087-26b"/>
　㫖暫留巴里坤酌給口糧過冬俟明年春間再行遣<lb/>
　　　往奏入<lb/>
　上諭軍機大臣曰前經降㫖令雅爾哈善派厄魯特<lb/>
　　兵一千名駐防𤓰州此次厄魯特都爾圖畢克等<lb/>
　　著暫留巴里坤俟明年春間派入駐防𤓰州兵内<lb/>
　　遣往<lb/>
　　　丙午<lb/>
　諭副都統濟福等查辦車臣汗部落匪竊賊人事宜<lb/>
<pb n="KR2c0012_WYG_087-27a"/>
　上諭軍機大臣曰據濟福等奏稱查辦車臣汗部落<lb/>
　　匪竊賊人因瑪尼巴達喇現在患病未及㑹辦其<lb/>
　　齊木齊格特人等亦暫行慰諭緩籌辦理等語瑪<lb/>
　　尼巴達喇尚屬年幼不諳事務今既患病毋庸㑹<lb/>
　　同辦理伊部落内屬人滋事皆因徳木楚克久在<lb/>
　　軍營未獲經理所致今已撤兵回至㳺牧著濟福<lb/>
　　等㑹同徳木楚克妥協查辦至齊木齊格特㳺牧<lb/>
　　地方與呼倫貝爾鄰近著密諭伊柱豫備兵丁聴<lb/>
<pb n="KR2c0012_WYG_087-27b"/>
　　候調遣俟擒獲青滚雜卜後伊柱即領兵將齊木<lb/>
　　齊格特人等辦理此時毋得洩漏<lb/>
　　　丁未<lb/>
　諭定邊左副將軍成衮扎布等籌議防範阿逆事宜<lb/>
　上諭軍機大臣曰阿逆奸狡性成現在尚未擒獲所<lb/>
　　有一切𦂳要卡倫俱應設兵豫備近據順徳訥奏<lb/>
　　稱阿布賚將伊女與阿逆為妻並查出伊部落内<lb/>
　　所獲厄魯特人等交與管轄等語是阿逆當此計<lb/>
<pb n="KR2c0012_WYG_087-28a"/>
　　窮力竭猶復煽惑哈薩克㫁不肯安靜無事必須<lb/>
　　預為防範使逆賊無所逞其奸宄成衮扎布既深<lb/>
　　悉喀爾喀烏梁海情形哈達哈又經深入哈薩克<lb/>
　　一切地方形勢自應瞭然或應於額爾齊斯等處<lb/>
　　派兵二三千名防守或更有𦂳要地方設卡防範<lb/>
　　偶有騷動以逸待勞方為妥協如應先遣兵丁乗<lb/>
　　其不備奮力擒𠞰亦即相機辦理著成衮扎布哈<lb/>
　　達哈㑹同軍營大臣等悉心籌畫以副委任<lb/>
<pb n="KR2c0012_WYG_087-28b"/>
　諭定邊左副將軍成衮扎布等安插新降人等<lb/>
　上諭軍機大臣曰據成衮扎布等奏稱新來歸降明<lb/>
　　噶特特楞古特綽羅斯等共四百户酌量賞給口<lb/>
　　糧即令前往原㳺牧再輝特台吉噶爾丹達爾扎<lb/>
　　屬人前已給過口糧兩個月其續到户口請一併<lb/>
　　給與口糧等語此等新降之人前曾令其各回原<lb/>
　　處地方昨經兆恵奏請暫行安插是以復降㫖雅<lb/>
　　爾哈善等今將新赴巴里坤人等暫給口糧過冬<lb/>
<pb n="KR2c0012_WYG_087-29a"/>
　　俟明年再為籌辦今此項明噶特特楞古特綽羅<lb/>
　　斯等應一體辦理著即賞給口糧令於現在所住<lb/>
　　地方過冬其明歳如何遣回并令何人兼管之處<lb/>
　　㑹同哈達哈等詳議具奏但特楞古特竒爾吉斯<lb/>
　　人等若係古爾班和卓屬人即不應加恩俱著照<lb/>
　　阿逆屬人之例賞給喀爾喀等為奴並著哈達哈<lb/>
　　查明辦理再嗣後有似此投誠人等其在十户以<lb/>
　　内者送至察哈爾安插三十户以内留烏里雅蘇<lb/>
<pb n="KR2c0012_WYG_087-29b"/>
　　台等處給予口糧令其當差若至三十户以上人<lb/>
　　數衆多酌量在科卜多布延圖等處居住接濟口<lb/>
　　糧仍遣回各原㳺牧成衮扎布等即遵照分别辦<lb/>
　　理至噶爾丹達爾扎人等前次雖俱經賞給口糧<lb/>
　　現在未能充裕著將新到户口及從前已經賞給<lb/>
　　口糧人等一體加恩再給口糧兩個月以示體䘏<lb/>
　命調撥馬匹赴巴里坤軍營<lb/>
　上諭軍機大臣曰現在巴里坤馬匹雖已敷用但尚<lb/>
<pb n="KR2c0012_WYG_087-30a"/>
　　須多為預備且伊犁或尚有需用馬匹之處前降<lb/>
　　㫖方觀承購馬五千匹今已收槽餵養著將直𨽻<lb/>
　　購買馬匹解往西安西安馬匹調往甘肅甘肅馬<lb/>
　　匹調往巴里坤逐次更换調撥可免長途疲瘦之<lb/>
　　虞而巴里坤得此馬匹尤覺應用裕如現又據黄<lb/>
　　廷桂奏稱接四川總督開泰咨稱川省可撥馬一<lb/>
　　千匹解甘備用等語並著傳諭開泰即於川省營<lb/>
　　驛馬内揀選一千匹就近委員解交黄廷桂驗收<lb/>
<pb n="KR2c0012_WYG_087-30b"/>
　　以備來春調遣<lb/>
　命移扎木㕘㳺牧於哲爾格西喇呼魯蘇地方<lb/>
　上諭軍機大臣曰據哈達哈等奏扎木㕘懇將伊屬<lb/>
　　人等移住卡倫内㳺牧等語即照所請准其在哲<lb/>
　　爾格西喇呼魯蘇㳺牧扎哈沁人等既與喀爾喀<lb/>
　　連界居住著即令其在附近卡倫照喀爾喀等設<lb/>
　　卡防守則伊等既得効力差委支領錢糧以資養<lb/>
　　贍其喀爾喀兵丁亦可量行裁減著成衮扎布等<lb/>
<pb n="KR2c0012_WYG_087-31a"/>
　　妥協辦理<lb/>
　　　定邊左副將軍成衮扎布等疏奏台吉諾爾布<lb/>
　　　等請移㳺牧地方<lb/>
　　　成衮扎布等奏言據二等台吉諾爾布呈稱我<lb/>
　　　同貝勒策登扎卜由㳺牧布延圖布拉克遷至<lb/>
　　　布克隨地方策登扎卜為青滚雜卜擒獲復遣<lb/>
　　　協理台吉班珠爾向㳺牧人衆煽誘叛逃我等<lb/>
　　　世受<lb/>
<pb n="KR2c0012_WYG_087-31b"/>
　國恩不肯附從今同協理台吉固穆扎卜阿喇卜坦<lb/>
　　　二等台吉拉旺三等台吉布精旺兌楚魯木等<lb/>
　　　各率屬衆俱遷至博羅哈卜齊爾地方俟厄魯<lb/>
　　　特達什達瓦人等遷移之後請往察罕扎輝等<lb/>
　　　處居住并請以所帶馬駝供應呼濟爾圖阿魯<lb/>
　　　托卜蔡各臺站等語<hi>臣</hi>等即照所請辦理俟擒<lb/>
　　　獲青滚雜卜後奏請加<lb/>
　恩奏入報<lb/>
<pb n="KR2c0012_WYG_087-32a"/>
　聞<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0012_WYG_087-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
平定準噶爾方略正編卷三十三<lb/>
</p>
<p>
</p>
  </div>
</body>
</text>
</TEI>
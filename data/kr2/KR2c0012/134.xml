<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_134-1a"/>
欽定四庫全書<lb/>
平定準噶爾方略正編卷八十<lb/>
　　　乾隆二十四年冬十月朔戊寅<lb/>
　恩諭緩徵陜西歉收各屬新舊錢糧<lb/>
　上諭大學士曰陜省西安各府屬之咸陽等十州縣<lb/>
　　今夏得雨稍遲收成歉薄雖於例並不成災而民<lb/>
　　力不無竭蹶所有懐逺清澗米脂呉堡四縣本年<lb/>
　　應徵未完地丁錢糧草束及帯徵舊欠常平社倉<lb/>
<pb n="KR2c0012_WYG_134-1b"/>
　　穀石籽種等項俱著加恩緩至明年秋成後徵收<lb/>
　　咸陽醴泉同官韓城商州雒南六州縣新舊民欠<lb/>
　　錢糧倉穀緩至明年麥熟後徵收以紓民力其沿<lb/>
　　邊之膚施靖邊保塞安塞延長甘泉綏徳七州縣<lb/>
　　所有上年緩徵新舊錢糧倉穀例應本年徵收但<lb/>
　　該處連年收成未能豐稔應加意撫綏以資休養<lb/>
　　著再加恩將該州縣除本年照例徵收外其帯徵<lb/>
　　之錢糧倉穀再緩一年於明年麥熟秋成後分别<lb/>
<pb n="KR2c0012_WYG_134-2a"/>
　　帯徵示朕優加體恤之意該部遵諭速行<lb/>
　諭内閣學士清馥等管解軍營馬匹<lb/>
　上諭軍機大臣曰據楊應琚奏稱揀選軍營馬一萬<lb/>
　　匹陸續解交清馥轉送軍營等語從來楊應琚奏<lb/>
　　送頭起馬匹之時即諭清馥如尚未回抵巴里坤<lb/>
　　著五吉舒常等一同解送今此項馬匹已全數抵<lb/>
　　巴里坤著遵照前㫖加意䕶送務期妥協濟用<lb/>
　　　陜甘總督楊應琚疏奏辦給回人棉種<lb/>
<pb n="KR2c0012_WYG_134-2b"/>
　　　楊應琚奏庫車等處回人人素習耕織從前服<lb/>
　　　屬準噶爾嵗納布疋後因荒亂相仍將棉子俱<lb/>
　　　已食盡臣思布疋為民生日用之物將來伊犂<lb/>
　　　駐防通商貿易正資調劑查陜省西安同州兩<lb/>
　　　府俱有產棉之地每畝種子十觔可收淨花二<lb/>
　　　十餘觔棉子一百二十餘觔請先以二十畝計<lb/>
　　　算將棉子二百觔遇便解至庫車散給回人俾<lb/>
　　　及時佈種來年即以所得分散各城二三年後<lb/>
<pb n="KR2c0012_WYG_134-3a"/>
　　　可望種植日廣不獨回人衣被無窮即屯駐官<lb/>
　　　兵亦得就近購買奏入報<lb/>
　聞<lb/>
　　　己卯<lb/>
　命頒給阿克蘇大臣闗防及葉爾羌奏匣<lb/>
　上諭軍機大臣曰舒赫徳奏伊前往葉爾羌辦事將<lb/>
　　欽差大臣闗防帶往其阿克蘇應請給以闗防至<lb/>
　　葉爾羌距内地甚逺奏報事件宜加慎密請給賞<lb/>
<pb n="KR2c0012_WYG_134-3b"/>
　　奏匣等語阿克蘇為回城要地已派阿桂駐劄辦<lb/>
　　事著該部賫送欽差大臣闗防一顆以昭信守其<lb/>
　　賞給葉爾羌奏匣亦照所請行<lb/>
　授回人額色尹等爵秩有差<lb/>
　上諭軍機大臣曰回人額爾克和卓額色尹鄂托蘭<lb/>
　　珠和卓瑪穆特俱係派噶木巴爾後裔著加恩封<lb/>
　　額色尹公爵授瑪穆特為札薩克頭等台吉䕶送<lb/>
　　伊等前來之奬賞藍翎克什克巴圖魯烏克什勒<lb/>
<pb n="KR2c0012_WYG_134-4a"/>
　　圖著授為藍翎侍衛與藍翎侍衛額勒濟圖俱賞<lb/>
　　銀五十兩<lb/>
　　　庚辰<lb/>
　命御前侍衛署副都統安泰䕶送軍營馬匹<lb/>
　上諭軍機大臣曰䕶送軍營馬匹已派侍衛舒常蘇<lb/>
　　勒仍令清馥同往若清馥未回巴里坤則五吉在<lb/>
　　哈密㑹同行走但此次馬匹為數無多䕶送之員<lb/>
　　尚少此時安泰承審㕘案應已竣事著與伊等㑹<lb/>
<pb n="KR2c0012_WYG_134-4b"/>
　　合送至葉爾羌軍營<lb/>
　命嚴懲疎脱嗎哈沁之官兵等<lb/>
　上諭軍機大臣曰據清馥奏稱遣往搜捕嗎哈沁之<lb/>
　　都司張遇奇察哈爾驍騎校阿喇卜坦已於喀喇<lb/>
　　莽鼐探得賊蹤並未親行追襲但遣馬甲富海索<lb/>
　　倫馬甲噶勒保領兵八名前往伊等遇賊又未報<lb/>
　　知及張遇奇等聞信往追見有男婦四十餘人反<lb/>
　　被賊誑誘借給馬匹以致逃去請將張遇奇阿喇<lb/>
<pb n="KR2c0012_WYG_134-5a"/>
　　卜坦交部嚴加議處富海噶勒保重責百鞭等語<lb/>
　　清馥係領兵追賊之人既未親身前往又不將疎<lb/>
　　懈官兵從重辦理更屬姑息著𫝊㫖申飭至追𠞰<lb/>
　　賊人若非勇往直前則將來效尤成習各顧身命<lb/>
　　安望擒獲張遇奇阿喇卜坦俱著革職留軍營効<lb/>
　　力贖罪富海噶勒保著即正法示衆<lb/>
　　　辛巳<lb/>
　諭刑部侍郎永貴等奮勉捜捕嗎哈沁<lb/>
<pb n="KR2c0012_WYG_134-5b"/>
　上諭軍機大臣曰據永貴奏稱捜捕嗎哈沁等至阿<lb/>
　　勒坦和碩山嶺雖有賊蹤計逃去已十餘日雪盛<lb/>
　　不能前進請俟來春選兵千餘名前往追襲等語<lb/>
　　初閱永貴等請罪之詞意謂又生一事及覽竟方<lb/>
　　知為山嶺雪盛撤兵暫回耳伊從前聞徳舒被害<lb/>
　　即請追賊復仇頗為勇往今半途而返甚屬無謂<lb/>
　　若謂雪大難行嗎哈沁等又豈能飛越耶伊等馬<lb/>
　　力稍乏亦事之所有但必待來年且將貽人姍笑<lb/>
<pb n="KR2c0012_WYG_134-6a"/>
　　况朕所諭來年大兵凱旋仍嚴捜逸賊並非指此<lb/>
　　等戕害徳舒之賊亟應誅戮以紓衆憤者當此初<lb/>
　　冬雪積未厚尚可前行賊若越嶺必藏匿烏魯木<lb/>
　　齊額林哈畢爾噶等處自無庸於庫車等處捜索<lb/>
　　此時永貴應與努三㑹合既有善於嚮導之人且<lb/>
　　賊衆見久無追兵未免弛懈猝然相遇勢可擒獲<lb/>
　　著𫝊諭永貴即於阿克蘇兵内選精鋭者三百名<lb/>
　　帶至烏魯木齊現在解送軍營馬千餘匹若途中<lb/>
<pb n="KR2c0012_WYG_134-6b"/>
　　相遇即每人選給三匹餘者仍送行在是馬匹既<lb/>
　　足而存貯糧石又可接濟務期盡𠞰賊衆為徳舒<lb/>
　　復仇辦理既竣即同努三來京著納世通留庫車<lb/>
　　辦事<lb/>
　　　壬午<lb/>
　申飭捜捕嗎哈沁不力之内閣學士清馥<lb/>
　上諭軍機大臣曰清馥奏稱詢問厄魯特嚮導鄂齊<lb/>
　　爾知喀喇莽鼐諾顔鄂博之西地名額什頗饒水<lb/>
<pb n="KR2c0012_WYG_134-7a"/>
　　草間有嗎哈沁賊人斗齊等在彼藏匿因派兵四<lb/>
　　十名委索倫營總濟彥保等前往追捕伊領兵三<lb/>
　　十名由拜塔克之北尋覔賊蹤策應濟彥保等語<lb/>
　　昨因清馥並未親身追賊而辦理官兵又復姑息<lb/>
　　業經𫝊㫖申飭伊一聞官兵疎脱賊人之信即當<lb/>
　　迅往追襲乃視若尋常仍委之濟彥保等甚屬怯<lb/>
　　懦不堪從前伊在巴里坤辦事意其尚可造就不<lb/>
　　謂一經追賊即畏縮如此本應即行治罪姑從寛<lb/>
<pb n="KR2c0012_WYG_134-7b"/>
　　免伊雖奉到解送馬匹之㫖諒亦未能趲赴著不<lb/>
　　必前往惟専辦𠞰滅嗎哈沁若仍前玩忽以致賊<lb/>
　　人逃脱朕必重治其罪伊若指稱辦送馬匹遂爾<lb/>
　　轉回即係自取罪戾併𫝊諭五吉安泰將應送馬<lb/>
　　匹徑行承辦不必候清馥信息<lb/>
　　　乙酉<lb/>
　　　定邊左副將軍成衮扎布等疏奏遷移烏梁海<lb/>
　　　游牧<lb/>
<pb n="KR2c0012_WYG_134-8a"/>
　　　成衮扎布奏言臣等前奏據烏梁海内大臣察<lb/>
　　　達克等因現在游牧之科卜多等處不產貂䑕<lb/>
　　　請將伊等游牧展至阿爾台額爾齊斯等處經<lb/>
　　　軍機大臣議覆以額爾齊斯等處若係都爾伯<lb/>
　　　特舊游牧應請<lb/>
　㫖𫝊諭索羅木衮布策凌烏巴什如伊等情願前往<lb/>
　　　即可遷移將現駐之烏蘭古木即賞給察達克<lb/>
　　　等或不願再遷則額爾齊斯等處與其閒曠何<lb/>
<pb n="KR2c0012_WYG_134-8b"/>
　　　如給與烏梁海等居住臣等遵<lb/>
　㫖遣副管旗章京莫尼扎卜前往都爾伯特游牧曉<lb/>
　　　示據親王策凌烏巴什等告稱察達克所請游<lb/>
　　　牧係烏梁海舊地與我等游牧隔逺今烏蘭古<lb/>
　　　木地畝甚肥羊隻孶生亦盛久住可以饒足情<lb/>
　　　願仍前居住不行遷移等語臣等伏思都爾伯<lb/>
　　　特部落既不願遷移請照察達克等所指自博<lb/>
　　　爾集奇蘭一帶展至阿爾台山陽令其約束所<lb/>
<pb n="KR2c0012_WYG_134-9a"/>
　　　部游牧可也奏入<lb/>
　上從之<lb/>
　　　丁亥<lb/>
　諭定邊將軍兆惠等辦理降回各事宜<lb/>
　上諭軍機大臣曰據兆惠等奏稱齊凌扎卜鄂對阿<lb/>
　　什黙特送到降回二千六百餘户八千三百餘口<lb/>
　　大半係伯徳爾格塔里雅沁之人擬於此内酌量<lb/>
　　人數多寡分派大小頭目逓相約束移至吐魯番<lb/>
<pb n="KR2c0012_WYG_134-9b"/>
　　庫爾勒哈喇沙爾托克三等處安插俟起程後兆<lb/>
　　惠即前往英噶薩爾又密奏阿什黙特與伯克霍<lb/>
　　集斯交好因加保薦又近日查給阿什黙特之回<lb/>
　　人百餘名口多擇富厚之家非盡係伊舊屬即霍<lb/>
　　集斯於補授葉爾羌頭目亦受餽送等語來降回<lb/>
　　人等除係霍集占逼脅同行外其烏沙克塔里雅<lb/>
　　沁伯徳爾格回人均不可信已屢諭兆惠等相機<lb/>
　　辦理至阿什黙特既與霍集斯交好俟軍務告竣<lb/>
<pb n="KR2c0012_WYG_134-10a"/>
　　即派令來京此外有附和霍集斯之人俱如此辦<lb/>
　　理此時尚宜慎密即有告發之人亦仍行安慰今<lb/>
　　逆酋等尚未授首兆惠不必往英噶薩爾仍駐劄<lb/>
　　葉爾羌辦事候富徳等信息<lb/>
　諭䕶軍統領努三等追𠞰嗎哈沁事宜<lb/>
　上諭軍機大臣曰努三等奏稱准清馥咨文隨派出<lb/>
　　察哈爾佐領裕木扎卜厄魯特嚮導䝉克津等領<lb/>
　　兵往喀喇莽鼐等處捜捕等語此等嗎哈沁誑誘<lb/>
<pb n="KR2c0012_WYG_134-10b"/>
　　官兵馬匹情罪可惡務必盡行𠞰滅著𫝊諭努三<lb/>
　　等此等賊人即窘廹來降仍應解送肅州正法伊<lb/>
　　從前所得降人如䝉克津等之奮勉効力則令其<lb/>
　　來京在上駟院行走其餘即賞給王大臣等不必<lb/>
　　安插舊地昨諭努三與永貴㑹合追𠞰戕害徳舒<lb/>
　　之嗎哈沁等著遵㫖奮勉辦理<lb/>
　　　䕶軍統領努三等疏奏擒獲嗎哈沁及屯田收<lb/>
　　　穫分數<lb/>
<pb n="KR2c0012_WYG_134-11a"/>
　　　努三等奏言九月初十日派厄魯特藍翎侍衛<lb/>
　　　巴桑等廵查昌吉羅克倫等處捜捕嗎哈沁據<lb/>
　　　索倫領催署驍騎校噶滿泰等擒獲厄魯特巴<lb/>
　　　彥夫婦及巴圖孟克等前來除巴圖孟克曽隨<lb/>
　　　噶爾藏多爾濟入<lb/>
　覲人頗誠實留充嚮導其餘人俱行正法至前次擒<lb/>
　　　獲之訥克衣續奉<lb/>
　諭㫖在烏魯木齊正法查訥克衣已於九月初四日<lb/>
<pb n="KR2c0012_WYG_134-11b"/>
　　　解京應請在京辦理又䝉<lb/>
　恩諭令臣努三兼辦屯田事務查烏魯木齊新舊屯<lb/>
　　　田兵一千名舊兵除差遣外實屯田兵六百七<lb/>
　　　十四名種地一萬五千一百餘畝收麥黍一萬<lb/>
　　　二千二百四十餘石新兵二百名種地一千五<lb/>
　　　百餘畝收麥黍二千二百四十餘石舊兵所種<lb/>
　　　較上年加倍其收穫亦如之管理屯田之遊擊<lb/>
　　　金梁頗屬妥協謹將大槩先行查奏奏入報<lb/>
<pb n="KR2c0012_WYG_134-12a"/>
　聞<lb/>
　諭定邊將軍兆惠等酌量頒給拔達克山<lb/>
　勅諭<lb/>
　上諭軍機大臣曰前因索取逆賊霍集占等曽勅諭<lb/>
　　拔達克山頭目素勒坦沙今思伊部落若深明利<lb/>
　　害應已呈獻渠魁故再降勅諭如拔達克山有呈<lb/>
　　獻之信即以此勅往諭或尚在游移仍將前勅頒<lb/>
　　發<lb/>
<pb n="KR2c0012_WYG_134-12b"/>
　賜拔達克山素勒坦沙<lb/>
　勅書<lb/>
　　　奉<lb/>
天承運<lb/>
　皇帝勅諭拔達克山素勒坦沙據將軍富徳等奏稱<lb/>
　　爾遵將軍大臣等𫝊檄攻圍逆賊霍集占波羅泥<lb/>
　　都俱經擒獲具見爾願為臣僕之心聞霍集占受<lb/>
　　傷身死波羅泥都尚在拘禁爾等以所奉經教不<lb/>
<pb n="KR2c0012_WYG_134-13a"/>
　　欲將派噶木巴爾後裔呈獻是以躊躇未决遣使<lb/>
　　前來軍營將軍大臣等復以逆賊等悖逆暴虐蔑<lb/>
　　棄經教大兵進𠞰降者接踵僅存餘孽竄入兩境<lb/>
　　我師惟恐騷擾尚行逺駐惟以游騎向爾約期索<lb/>
　　取若踰時不至即進兵捜捕詳加曉示節次奏報<lb/>
　　朕為天下共主内外一體俱加撫恤爾素勒坦沙<lb/>
　　慕思仁化朕已洞悉至霍集占等負恩背叛種種<lb/>
　　奸惡爾亦聞知將軍大臣再三遣使特體朕招擕<lb/>
<pb n="KR2c0012_WYG_134-13b"/>
　　懐逺之至意其務將霍集占兄弟俘馘以獻今因<lb/>
　　頒勅賜爾蟒緞四端俟逆賊等送到時朕必沛殊<lb/>
　　恩以酬誠悃爾其深思逺慮永荷無疆之福特諭<lb/>
　諭定邊將軍兆惠等策應富徳事宜<lb/>
　上諭軍機大臣曰前諭追索逆賊霍集占等若今年<lb/>
　　不能竣事兆惠即來京請訓昨據兆惠奏俟降回<lb/>
　　内移後即前徃英噶薩爾曽諭以不必急於起程<lb/>
　　仍在葉爾羌辦事但此時拔達克山若尚未有呈<lb/>
<pb n="KR2c0012_WYG_134-14a"/>
　　獻逆賊確信富徳等又從所駐之瓦罕移軍前駐<lb/>
　　則英噶薩爾亦須有策應之兵方可聲息相通兆<lb/>
　　惠即前徃駐劄以壯軍威如富徳酌量暫回葉爾<lb/>
　　羌則兆惠即遵前㫖來京途次辦理降回亦覺甚<lb/>
　　便俱著𫝊諭知之<lb/>
　宣諭哈寧阿罪狀<lb/>
　上諭軍機大臣曰用兵為國家要務賞罰必期明允<lb/>
　　為將軍者於一切軍務果能奮徃直前身親戰陣<lb/>
<pb n="KR2c0012_WYG_134-14b"/>
　　何事不可成就此内即稍有見識未到者朕亦必<lb/>
　　加曲諒若如雅爾哈善等在庫車圍困霍集占使<lb/>
　　伊等嚴加防守逆賊安能出走且早已竣事乃伊<lb/>
　　等並不親臨嚴飭轉似特開一路令其脫逃有此<lb/>
　　情理乎故將雅爾哈善拏問即行正法㕘贊大臣<lb/>
　　乃協同將軍辦事之人將軍思慮所未及㕘贊即<lb/>
　　應指陳若不見聽即應㕘奏哈寧阿為雅爾哈善<lb/>
　　之㕘贊解到時亦應正法但參贊職任較將軍究<lb/>
<pb n="KR2c0012_WYG_134-15a"/>
　　稍有間是以將伊擬斬監候揆之以理此次秋審<lb/>
　　哈寧阿即宜予勾因念伊父哈達哈現在軍前若<lb/>
　　有分外効力之處尚可稍從寛宥昨富徳等領兵<lb/>
　　至拔達克山交界遣使索取霍集占當遣額爾登<lb/>
　　額時達爾黨阿哈達哈豈不宜告請前徃與其遣<lb/>
　　額爾登額何如伊等一行之為愈哉況伊等皆獲<lb/>
　　罪之人朕加恩復用為侍衛遣徃効力不但當感<lb/>
　　激朕恩即伊自計亦當奮勉乃竟以侍衛自居與<lb/>
<pb n="KR2c0012_WYG_134-15b"/>
　　衆為伍不知愧恥實出意料之外此等大闗係處<lb/>
　　俱未計及哈寧阿豈尚可曲宥耶但朕念費英東<lb/>
　　扎爾固齊不忍將伊孫同衆犯棄市特加恩令哈<lb/>
　　寧阿自盡著曉諭哈達哈及軍營大臣官兵等知<lb/>
　　之<lb/>
　　　壬辰<lb/>
　諭䕶軍統領努三等㑹兵𠞰賊及陞賞管屯官兵<lb/>
　上諭軍機大臣曰努三奏稱奉到㑹合永貴追𠞰嗎<lb/>
<pb n="KR2c0012_WYG_134-16a"/>
　　哈沁之諭㫖將所有官兵厄魯特兵内揀選十二<lb/>
　　人又新降之厄魯特䝉克津等十七人率領往迎<lb/>
　　永貴俟巴里坤馬匹到日永徳領所餘官兵六十<lb/>
　　餘人續行策應等語努三頗屬奮往但官兵為數<lb/>
　　無多前已諭永貴選阿克蘇兵三百名赴烏魯木<lb/>
　　齊途中遇解送軍營馬匹即揀選九百給與兵丁<lb/>
　　就近支領口糧往額林哈畢爾噶等處捜捕賊衆<lb/>
　　至永徳昨欲同努三前往已允其請但烏魯木齊<lb/>
<pb n="KR2c0012_WYG_134-16b"/>
　　乏人著仍駐劄辦事又所奏承辦屯田之遊擊金<lb/>
　　梁在軍營効力行走數年管屯二年辦理妥協等<lb/>
　　語金梁著授為㕘將賞戴孔雀翎以示鼔勵著努<lb/>
　　三𫝊諭將來伊若更知奮勉朕必加恩優叙<lb/>
　訓飭喀爾喀副將軍策布登札布等追賊不力<lb/>
　上諭軍機大臣曰據策布登札布奏稱八月十一日<lb/>
　　行至伊犁分兵捜捕嗎哈沁派㕘贊大臣齊努渾<lb/>
　　公品級多岳特領兵二百名往哈塔奇被賊盜馬<lb/>
<pb n="KR2c0012_WYG_134-17a"/>
　　三百餘匹追囘一百七十餘匹賊人選馬百餘匹<lb/>
　　向烏哈爾里克河上遊逃去又派扎薩克敦多卜<lb/>
　　多爾濟前往追捕齊努渾至哈什山遇見敦多卜<lb/>
　　多爾濟前至哈什河之額爾黙勒濟山嶺雪大迷<lb/>
　　蹤等語又奏稱齊努渾等令扎哈沁公扎木禪等<lb/>
　　追嗎哈沁賊蹤既過哈什向烏魯木齊西山應就<lb/>
　　近聽烏魯木齊大臣奏聞候㫖伊即從布勒噶齊<lb/>
　　戈壁經過庫隴癸河由巴顔珠爾克卞倫轉囘等<lb/>
<pb n="KR2c0012_WYG_134-17b"/>
　　語所奏殊未明晰齊努渾多岳特係專派捕賊之<lb/>
　　人反被賊盜去馬匹選其臕壯者逃去僅獲賊所<lb/>
　　棄剰者而囘甚屬疎懈著交部嚴加議處齊努渾<lb/>
　　人本平常因隨兆惠効力加恩賜號巴圖魯今被<lb/>
　　賊盜馬數百匹尚可謂之巴圖魯乎齊努渾著革<lb/>
　　去巴圖魯號此次若能𠞰賊尚可自贖否則重治<lb/>
　　其罪至齊努渾等係尋蹤追賊之人覽奏似在策<lb/>
　　布登扎布聞信遣人之後方抵哈什且䇿布登扎<lb/>
<pb n="KR2c0012_WYG_134-18a"/>
　　布身為將軍一聞此信並未親身前往仍遣此等<lb/>
　　無用之人伊從前若無効力之處必一併議處矣<lb/>
　　著傳諭申飭現在戕害徳舒之嗎哈沁深可憤恨<lb/>
　　策布登扎布若在伊犂即行捜捕如已轉囘即從<lb/>
　　去年舍楞等往俄羅斯之路過冬以便堵截就近<lb/>
　　支給口糧頃據成衮扎布奏因接濟口糧由巴顔<lb/>
　　珠爾克一路解牛一千二百頭計已收到伊等𠞰<lb/>
　　賊之時須訊問明白務期生得賊首奉到此㫖即<lb/>
<pb n="KR2c0012_WYG_134-18b"/>
　　行覆奏<lb/>
　諭參贊大臣舒赫徳分隊安設卞倫<lb/>
　上諭軍機大臣曰舒赫徳奏稱兆惠派副都統職銜<lb/>
　　阿定保領兵五百名馬二百匹給與兩月口糧由<lb/>
　　阿克蘇至庫車一帶尋蹤瞭望捜除隠匿賊匪請<lb/>
　　於事竣後將官兵分為兩隊一隊在賽里木拜等<lb/>
　　處之阿勒坦和碩要路安設卞倫一隊在阿克蘇<lb/>
　　之穆素爾要路安設卞倫守䕶臺站照看往來行<lb/>
<pb n="KR2c0012_WYG_134-19a"/>
　　走之人等語所辦甚是著阿定保等奮勉行走<lb/>
　諭陜甘總督楊應琚照辦酌留公費名糧<lb/>
　上諭軍機大臣曰楊應琚奏稱陜甘兩省酌留公費<lb/>
　　名糧除彌補各營公私借墊銀兩外尚餘存庫銀<lb/>
　　三十六萬八千餘兩等語從前酌定扣留此項銀<lb/>
　　兩原以通融調劑俾帑項不致久懸而兵丁亦免<lb/>
　　按名扣抵實為一舉兩得今自二十年辦理以來<lb/>
　　不特借墊清還更有餘剰可見行之確有成效著<lb/>
<pb n="KR2c0012_WYG_134-19b"/>
　　傳諭該督此時尚有應辦善後軍需酌扣公費名<lb/>
　　糧應仍照前辦章程妥協經理其存貯餘銀該督<lb/>
　　詳悉查明俟前項彌補全清將續辦解送馬匹及<lb/>
　　一切公務借墊等欵并將來有無應行協濟之項<lb/>
　　一一據實具奏到日候朕酌量加恩即於此項銀<lb/>
　　兩内動撥庶以奬勵急公於軍務轉輸兵丁生計<lb/>
　　均有裨益<lb/>
　　　陜甘總督楊應琚疏奏軍營馬匹出闗日期<lb/>
<pb n="KR2c0012_WYG_134-20a"/>
　　　楊應琚奏言臣查陜甘辦解軍營健馬萬匹分<lb/>
　　　作三起第一起巴里坤留牧馬匹第二起河西<lb/>
　　　滿漢各營朋餵馬匹第三起再將陜省各營朋<lb/>
　　　餵馬匹凑解今十月初一初三等日侍衛舒常<lb/>
　　　蘇勒過肅出闗初七初八等日侍衛兆君柱等<lb/>
　　　三員同厄魯特司轡策塔爾等到肅以後尚有<lb/>
　　　續到人員但有二三員先到巴里坤舒常等即<lb/>
　　　可帶領行走至内地二起馬匹已於九月十六<lb/>
<pb n="KR2c0012_WYG_134-20b"/>
　　　日出闗其陜甘馬匹又隨二起之後接續前往<lb/>
　　　均可不致遲滯奏入報<lb/>
　聞<lb/>
　　　甲午<lb/>
　命副都統齊努渾等仍隨副將軍策布登扎布追賊<lb/>
　上諭軍機大臣曰據齊魯渾奏稱伊等同扎哈沁公<lb/>
　　扎木禪領兵百名追賊至阿爾齊圖覔得新踪扎<lb/>
　　木禪等先行在哈喇呼喇大山遇賊二十餘人據<lb/>
<pb n="KR2c0012_WYG_134-21a"/>
　　守正在交戰伊等亦皆趲到共𠞰賊二十人有二<lb/>
　　賊歩行逃去收囘被盜馬九十六匹扎木禪多岳<lb/>
　　特各囘游牧伊亦即轉囘等語昨策布登扎布叅<lb/>
　　奏到時朕諭以齊努渾等若仍不能𠞰賊收馬即<lb/>
　　重治其罪今幸藉扎木禪之力得以成功伊等亦<lb/>
　　何能為齊努渾多岳特雖經𠞰殺賊衆仍交部議<lb/>
　　處至伊等勦賊時理應訊明係何處賊人奏内並<lb/>
　　未聲明著遇便續奏再齊努渾係策布登扎布隊<lb/>
<pb n="KR2c0012_WYG_134-21b"/>
　　内參贊大臣今既有忝職任且參贊尚有烏爾登<lb/>
　　著革去參贊在領隊大臣上行走同多岳特仍隨<lb/>
　　䇿布登扎布領兵由去年舎楞等逃入俄羅斯之<lb/>
　　路堵截戕害徳舒之嗎哈沁來年應撤之時候㫖<lb/>
　　始囘扎木禪甚屬奮勉朕已洞鑒著策布登扎布<lb/>
　　𫝊㫖嘉奬仍賞緞四端以示鼓勵准其即囘游牧<lb/>
　　俱著𫝊諭知之<lb/>
　命議處内閣學士清馥<lb/>
<pb n="KR2c0012_WYG_134-22a"/>
　上諭軍機大臣曰據清馥奏稱行至蘇爾圖烏蘭與<lb/>
　　遣往追捕嗎哈沁之濟彥保相距三四日程途若<lb/>
　　再為前進往返又須十餘日恐悞送馬之期即轉<lb/>
　　囘巴里坤等語清馥與濟彥保相距數日何由得<lb/>
　　知顯係從前被賊誑誘今親往不能追捕必致獲<lb/>
　　罪因所遣有人遂以策應為名於途間逗遛觀望<lb/>
　　及得送馬之㫖即藉口轉囘殊屬取巧此與避賊<lb/>
　　何異甚屬不堪清馥所賞孔雀翎著摘去仍交部<lb/>
<pb n="KR2c0012_WYG_134-22b"/>
　　嚴加議處伊業已轉囘即同安泰五吉等解送馬<lb/>
　　匹俱傳諭知之<lb/>
　　　乙未<lb/>
　命原任副都統揚桑阿前往葉爾羌照富昌例交舒<lb/>
　　　赫徳差遣委用<lb/>
　　　丙申<lb/>
　　　定邊將軍兆惠疏奏進兵索取逆賊情形<lb/>
　　　兆惠奏言臣前偹口糧一千石以駝八百餘隻<lb/>
<pb n="KR2c0012_WYG_134-23a"/>
　　　派總兵五福送往富徳軍營今富徳咨稱再遣<lb/>
　　　使往拔達克山索取逆賊一靣進兵揚威將喀<lb/>
　　　喇庫勒存留之兵調取協助共兵四千名應接<lb/>
　　　濟口糧等語臣即於英噶薩爾貯備糧内再撥<lb/>
　　　五百石派遊擊訥爾吉等送往又據副都統豐<lb/>
　　　訥亨報稱廵查道路惟吉雅斯一帶嶺小雪微<lb/>
　　　尚可行走將來官兵凱旋應行知㑹現在咨詢<lb/>
　　　富徳囘兵道路飭令訥爾吉迎往奏入<lb/>
<pb n="KR2c0012_WYG_134-23b"/>
　上諭軍機大臣曰昨富徳奏從瓦罕一路進兵索取<lb/>
　　逆賊曾諭兆惠往英噶薩爾策應若今嵗未能竣<lb/>
　　事富徳即回至葉爾羌辦事兆惠仍遵㫖來京此<lb/>
　　次遣使索取次第進兵料拔達克山必生畏懼佇<lb/>
　　聞凱奏以慰朕懐<lb/>
　命查議新疆効力武職員缺<lb/>
　上諭軍機大臣曰舒赫徳等奏稱内地遣往新疆運<lb/>
　　送什物官員多係外委千把未免呼應不靈請揀<lb/>
<pb n="KR2c0012_WYG_134-24a"/>
　　選副㕘遊守都司數員分發闢展哈喇沙爾庫車<lb/>
　　阿克蘇等處差遣委用再阿克蘇葉爾羌距哈密<lb/>
　　闢展更逺請於哈喇沙爾庫車各處額設馬駝牲<lb/>
　　隻以備通融更换等語揀發武職事屬可行但此<lb/>
　　等分發人員與内地之即可得缺不同若即帶内<lb/>
　　地職銜則緑旗營缺又復壅滯現交軍機大臣酌<lb/>
　　議著將舒赫徳奏摺録寄楊應琚查明甘肅營缺<lb/>
　　若干揀發新疆人等作何補用未得缺時或應酌<lb/>
<pb n="KR2c0012_WYG_134-24b"/>
　　給公費定議奏聞至闢展等處額設馬駝接濟於<lb/>
　　運務有裨將來官兵凱旋有帶囘馬匹及現在解<lb/>
　　送駝隻分留各處以備更换及來年有無購辦分<lb/>
　　撥俱著楊應琚籌議具奏<lb/>
　命查陷賊偷生之官兵等正法<lb/>
　上諭軍機大臣曰兆惠奏稱齊凌扎卜查出隨西安<lb/>
　　馬甲阿本泰之閒散都什格於康熙五十七年在<lb/>
　　噶斯被掠鑲紅旗滿洲䕶軍費雅訥等於雍正九<lb/>
<pb n="KR2c0012_WYG_134-25a"/>
　　年在和通呼爾哈被掠等語費雅訥都什格係滿<lb/>
　　洲世僕被賊掠去忍恥偷生及大兵進𠞰尚留戀<lb/>
　　妻室不行投囘情罪可惡著奉到此㫖即行正法<lb/>
　　將其家口充賞<lb/>
　諭定原駐烏魯木齊辦事滿泰等情罪<lb/>
　上諭軍機大臣曰安泰查審滿泰貪婪敗檢范時綬<lb/>
　　役兵漁利一案滿泰情罪確實已命於該處正法<lb/>
　　至范時綬家人郭義藉端營利伊先不知情所開<lb/>
<pb n="KR2c0012_WYG_134-25b"/>
　　店房只用官匠一名餘皆自僱并未派出兵丁范<lb/>
　　時綬係特差辦事之人理應潔己奉公乃營私求<lb/>
　　利即治以重罪亦所應得但較之滿泰尚可從末<lb/>
　　減著革職交與定長令其効力贖罪定長等原㕘<lb/>
　　全派兵丁之處亦未確實著交部察議<lb/>
　　　戊戌<lb/>
　申諭刑部侍郎永貴等酌定追𠞰嗎哈沁道路<lb/>
　上諭軍機大臣曰永貴奏稱奉到令伊稍待努三㑹<lb/>
<pb n="KR2c0012_WYG_134-26a"/>
　　同追賊之㫖隨即起程在哈喇沙爾庫車一帶相<lb/>
　　候等語永貴前領兵至穆素爾山嶺因雪大難行<lb/>
　　今又候努三同往伊果親至其地目覩情形何妨<lb/>
　　改從他道所奏殊屬含混并其曽至穆素爾山嶺<lb/>
　　與否俱未可定矣永貴宜速行札商努三將道路<lb/>
　　酌定倘實在難行則仍遵續降諭㫖由烏魯木齊<lb/>
　　前往務期盡𠞰逸賊以紓衆憤<lb/>
　諭御前侍衛署副都統安泰等照舊解送軍營馬匹<lb/>
<pb n="KR2c0012_WYG_134-26b"/>
　上諭軍機大臣曰五吉等奏稱准兆惠等行文豫備<lb/>
　　凱旋官兵口糧羊隻是軍營現在需馬無多等語<lb/>
　　伊等以為撤兵在即則解馬一事可以從緩殊屬<lb/>
　　非是若軍營果不需馬朕必降㫖停止豈可預為<lb/>
　　揣摩著傳諭安泰五吉等仍遵節次諭㫖加意趲<lb/>
　　解馬匹或於中途得逆賊就俘確信即駐候朕㫖<lb/>
　　再行定奪<lb/>
　命嚴訊庫車居住之陷賊兵丁<lb/>
<pb n="KR2c0012_WYG_134-27a"/>
　上諭軍機大臣曰據徳文奏稱庫車有正黄旗䕶軍<lb/>
　　武善保之家人常夀肅州緑旗馬兵馬禄俱於和<lb/>
　　通呼爾哈被掠轉入回地常夀曽娶回婦生子等<lb/>
　　語伊等前為厄魯特等略賣俱忘本之人請解送<lb/>
　　肅州辦理等語常夀馬禄在回地二十餘年大兵<lb/>
　　收庫車時即應據實投回乃留戀不發顯有附和<lb/>
　　賊人情事著楊應琚嚴審具奏<lb/>
　恩賞署防禦茂罕巴圖魯號署驍騎校塞卜騰藍翎<lb/>
<pb n="KR2c0012_WYG_134-27b"/>
　上諭軍機大臣曰署防禦茂罕在軍營行走有年甚<lb/>
　　屬奮勉身被鳥鎗傷著加恩賜號呼爾察巴圖魯<lb/>
　　賞戴孔雀翎仍照例賞銀一百兩署驍騎校塞卜<lb/>
　　騰亦屬奮勉著賞戴藍翎仍賞銀五十兩各囘該<lb/>
　　旗休息<lb/>
　　　己亥<lb/>
　諭㕘贊大臣巴禄查奏署驍騎校塞卜騰功績<lb/>
　上諭軍機大臣曰昨努三委解賊人訥克衣之塞卜<lb/>
<pb n="KR2c0012_WYG_134-28a"/>
　　騰經軍機處詢問據稱伊於乾隆二十三年富徳<lb/>
　　派往伊犁安設臺站有賊人七騎搶掠隨領兵擒<lb/>
　　獲報知巴禄俱經正法等語塞卜騰既有擒賊功<lb/>
　　績該管大臣自應奏請議叙巴禄何以未經奏及<lb/>
　　著傳諭令其囘奏<lb/>
　諭喀爾喀副將軍策布登扎布酌量堵賊及撤兵事<lb/>
　　　宜<lb/>
　上諭軍機大臣曰策布登扎布奏奉到由阿爾台轉<lb/>
<pb n="KR2c0012_WYG_134-28b"/>
　　回游牧之㫖擬將印務交福禄等辦理伊與車木<lb/>
　　楚克扎布俱請入覲等語是伊等此時業已撤兵<lb/>
　　朕昨又傳諭伊等向上年舍楞逃入俄羅斯之路<lb/>
　　堵截逸賊或續經奉到又復前往亦未可定但伊<lb/>
　　等若離游牧甚近即不必再行可傳諭知之<lb/>
　訓飭辦理招撫錯謬之内閣學士清馥<lb/>
　上諭軍機大臣曰清馥奏稱在楚庫爾戈壁内收服<lb/>
　　噶勒雜特得木齊根敦等五十餘人内有斗齊之<lb/>
<pb n="KR2c0012_WYG_134-29a"/>
　　父巴圖克勒木令其招降伊子等語辦理甚屬錯<lb/>
　　謬此次既收服根敦等多人則斗齊藏匿處所伊<lb/>
　　等皆知理應詢明領兵往捕乃遣人招降何其畏<lb/>
　　葸之甚耶即遣人亦應留心酌量豈有即遣其父<lb/>
　　之理清馥又已被賊欺誑若果能招降斗齊則已<lb/>
　　否則重治其罪斗齊等皆誘去馬匹之狡賊即來<lb/>
　　降亦不可留除將根敦等酌挑數名前往解送馬<lb/>
　　匹外餘人俱送往肅州交楊應琚請㫖又所奏濟<lb/>
<pb n="KR2c0012_WYG_134-29b"/>
　　彥保毛庫本等圍賊數日請給以奬賞翎兵丁酌<lb/>
　　賞銀兩等語伊等收服數十嗎哈沁何至賞翎此<lb/>
　　皆清馥欲自見其功以掩前咎耳著傳㫖申飭濟<lb/>
　　彦保等各賞緞一端兵丁四十名各賞銀三兩俱<lb/>
　　著清馥備辦<lb/>
　　　定邊右副將軍富徳等疏奏查詢𠞰殺賊黨<lb/>
　　　富徳等奏言臣等遵<lb/>
　㫖將𠞰殺之逆黨阿布都克勒木及有名伯克等查<lb/>
<pb n="KR2c0012_WYG_134-30a"/>
　　　奏伏查七月初九日追及賊衆於阿勒楚爾捉<lb/>
　　　生詢問係阿布都克勒木親隨供明伊主被殺<lb/>
　　　又檢得回人内有一尸體胖靣白鬚髯連鬢身<lb/>
　　　中數矢及刀鎗傷數處經伯克霍集斯等驗係<lb/>
　　　阿布都克勒木其為何人所殺未能確指至本<lb/>
　　　日所殺大伯克甚多謹將詢問得實者列單恭<lb/>
　　　呈<lb/>
　御覽其沙喇斯瑪呼斯厄魯特内無為首宰桑計節<lb/>
<pb n="KR2c0012_WYG_134-30b"/>
　　　次𠞰殺約三四百人被拔達克山擒送者百餘<lb/>
　　　人亦行正法其中並無有名要犯奏入報<lb/>
　聞<lb/>
　　　定邊左副將軍成衮扎布等疏奏定議休息喀<lb/>
　　　爾喀事宜<lb/>
　　　成衮扎布等奏言臣等前奏休息喀爾喀等事<lb/>
　　　宜䝉<lb/>
　恩諭交軍機大臣議奏俱經准行仍將應賠馬駝牲<lb/>
<pb n="KR2c0012_WYG_134-31a"/>
　　　隻令臣等酌定年限臣等仰體<lb/>
　聖主仁恩謹擬將原奏各案應賠之項以癸未年為<lb/>
　　　始照定額交納供應侍衛官員照理藩院行文<lb/>
　　　定數支給其布延圖軍營俟策布登扎布轉回<lb/>
　　　即行裁撤并嚴飭四部落副將軍盟長等曉示<lb/>
　　　該扎薩克加意管轄所屬以期生計饒裕俱遵<lb/>
　㫖傳諭務期實力奉行奏入報<lb/>
　聞<lb/>
<pb n="KR2c0012_WYG_134-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
平定準噶爾方略正編卷八十<lb/>
</p>
<p>
</p>
  </div>
</body>
</text>
</TEI>
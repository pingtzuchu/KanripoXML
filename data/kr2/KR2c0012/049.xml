<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_049-1a"/>
欽定四庫全書<lb/>
平定準噶爾方略前編卷四十九<lb/>
　　　乾隆十一年春正月甲戌<lb/>
　命郡王頗羅鼐保奏一子承襲封爵<lb/>
　上諭軍機大臣等曰西藏郡王頗羅鼐素効忠誠勤<lb/>
　　勞懋著自朕御極以來一心靖共凡事俱竭力奮<lb/>
　　勉辦理妥協殊屬可嘉著加特恩將伊子内封一<lb/>
　　長子長子係日後襲王爵總理彼處事務之人闗<lb/>
<pb n="KR2c0012_WYG_049-1b"/>
　　係𦂳要著諭知駐藏辦事之副都統傅清將朕此<lb/>
　　㫖曉諭頗羅鼐在伊二子内擇一才堪繼續悅服<lb/>
　　衆心禆益公務者保奏候朕降㫖<lb/>
　　　乙未<lb/>
　　　定議辦理投誠夷人事宜<lb/>
　　　甘肅巡撫黄廷桂奏言向來沿邊蒙古及哈密<lb/>
　　　𤓰州回民并準夷人等投誠或令本處團聚或<lb/>
　　　於别處安插今聞噶爾丹策零病故恐其部落<lb/>
<pb n="KR2c0012_WYG_049-2a"/>
　　　内亂致生事端嗣後辦理投誠夷人應請少加<lb/>
　　　分别如蒙古番回原非準夷所屬仍照前例辦<lb/>
　　　理若有準夷頭目率衆來欵應請<lb/>
　㫖定奪如不過一二無闗𦂳要夷人前來歸命或羈<lb/>
　　　管哈密候夷使進<lb/>
　　貢曉諭帶往或即於卡倫外賞給口糧令自行回<lb/>
　　　巢奉<lb/>
　㫖軍機大臣議奏尋議查噶爾丹策零病故與否未<lb/>
<pb n="KR2c0012_WYG_049-2b"/>
　　　有確信如彼處有事酋目率衆欵闗投誠應如<lb/>
　　　所奏請<lb/>
　㫖定奪至尋常投誠之人仍照舊例辦理無庸令夷<lb/>
　　　使帶回及令自行回巢致失懐逺之義奏入<lb/>
　上從之<lb/>
　　　二月辛丑<lb/>
　　　北路軍營㕘贊大臣拉布敦烏爾登期滿以䕶<lb/>
　　　軍統領塔爾瑪善副都統銜努三代之<lb/>
<pb n="KR2c0012_WYG_049-3a"/>
　　　三月乙亥<lb/>
　　　夷使哈柳至京進表請<lb/>
　安並貢方物<lb/>
　　　準噶爾台吉策妄多爾濟那木扎爾謹奏<lb/>
　大皇帝蒙<lb/>
　大皇帝加恩我父内外和好我父因仰體<lb/>
　大皇帝宣揚黄教奠定蒼生之意恭順遵循今我父<lb/>
　　　已故竊欲勉繼父志照舊行事以承<lb/>
<pb n="KR2c0012_WYG_049-3b"/>
　恩典現擬遣人往西藏念經為我父修行善事循例<lb/>
　　　先遣數人輕騎前往懴悔獻茶而回繼令念大<lb/>
　　　經人衆進藏以宣黄教伏祈<lb/>
　大皇帝睿鑒謹遣使臣恭請<lb/>
　萬安並貢貂皮四十一張奏入報<lb/>
　聞<lb/>
　　　壬午<lb/>
　賜準噶爾使臣哈栁等宴<lb/>
<pb n="KR2c0012_WYG_049-4a"/>
　上召見哈柳諭之曰朕覽爾新台吉奏章欲效法伊<lb/>
　　父體朕宣揚黄教奠定蒼生之意冀承恩典朕甚<lb/>
　　嘉悅爾老台吉比年以來甚屬恭順遵循朕㫖是<lb/>
　　以屢加恩眷今已病故深為軫惜爾新台吉又為<lb/>
　　伊父懇請遣人往西藏念經行善事乃理所應為<lb/>
　　朕自當准其所請但作為兩次前往事覺繁瑣且<lb/>
　　爾等進藏之人艱於跋踄當已深悉不若作一次<lb/>
　　前往為妥朕仍加恩照前賞給牲畜口糧中途資<lb/>
<pb n="KR2c0012_WYG_049-4b"/>
　　助且為爾老台吉作布施禮及施恩賞賚之處現<lb/>
　　交大臣等查辦豫備俟爾回時齎往哈栁跪奏<lb/>
　大皇帝之㫖大人等先經曉諭今又面聆<lb/>
　聖訓俟回時當告知我台吉敬謹遵行<lb/>
　上特賜玉如意一枝謂哈栁曰此名如意乃克遂心<lb/>
　　願之謂特賜與爾新台吉者爾可齎往並<lb/>
　命賞哈栁玉如意亦一枝哈柳叩頭祗領<lb/>
　上親賜酒三爵哈栁跪飲而退<lb/>
<pb n="KR2c0012_WYG_049-5a"/>
　　　癸未<lb/>
　命提督李繩武巡閱邊界接見夷使<lb/>
　上諭軍機大臣等曰據李繩武奏夷使哈柳來時向<lb/>
　　都司閻相師云此次回去時求與將軍一見等語<lb/>
　　李繩武自調補安西提督以來尚未奏請巡閱邊<lb/>
　　界可傳諭令伊約計夷使回巢之時前往哈密等<lb/>
　　處巡視哈柳回巢經過欲求見面不妨與之相見<lb/>
　　備飯欵待酌量給與物件一切相見儀節務存體<lb/>
<pb n="KR2c0012_WYG_049-5b"/>
　　統不可草率從事<lb/>
　　　甲申<lb/>
　賜準噶爾台吉策妄多爾濟那木扎爾勅書<lb/>
　　　奉<lb/>
天承運<lb/>
　皇帝詔曰朕總理天下無分内外一視同仁惟期普<lb/>
　　天生靈各得其所台吉爾奏稱遵照爾父仰體朕<lb/>
　　廣教安生之意朕甚嘉悦前爾父仰知朕意定界<lb/>
<pb n="KR2c0012_WYG_049-6a"/>
　　以來敬謹遵奉諭㫖朕屢次加恩體恤今聞溘逝<lb/>
　　深為軫惜爾奏稱遣人往西藏諷經先輕騎減從<lb/>
　　前往懴悔熬茶回時令諷大經人等續往諷經等<lb/>
　　語為爾父懴悔諷經理所當行豈有不准但分作<lb/>
　　二次徒覺繁瑣爾之人行走艱難爾亦知之當一<lb/>
　　次全往為妥朕仍照前施恩派人照看賞賜牲畜<lb/>
　　路費又為爾父作布施禮特恩賞銀滿達茶桶茶<lb/>
　　喇各一紅黄香一百束交與使臣哈柳帶往又大<lb/>
<pb n="KR2c0012_WYG_049-6b"/>
　　手帕百條小手帕千條茶葉千包令爾諷經之人<lb/>
　　往藏時由邊界支取應往人數何時起程何日可<lb/>
　　至邊界先期豫行報明又爾使臣哈柳口奏延請<lb/>
　　西藏喇嘛及今年例應來京貿易之人祈就近在<lb/>
　　肅州貿易二事延請西藏喇嘛前據爾父奏請時<lb/>
　　朕即以不便准行明白降㫖矣至今歳貨物欲於<lb/>
　　肅州隨便貿易此可行之事准爾所請交與該地<lb/>
　　方官照看貿易台吉爾一切事務惟當遵照爾父<lb/>
<pb n="KR2c0012_WYG_049-7a"/>
　　仰體朕廣教安生之意敬慎奉行互相和好愈敦<lb/>
　　信實俾邊氓永享安樂持勅交使臣哈柳齎回隨<lb/>
　　勅賜爾各色緞十端蟒緞粧緞各八端玻璃磁器<lb/>
　　琺瑯器皿十八事爾其祇領<lb/>
　　　閏三月丁酉<lb/>
　　　夷使哈柳自京起程還部<lb/>
　　　辛酉<lb/>
　　　安西提督李繩武奏報貿易夷人賚木瑚里等<lb/>
<pb n="KR2c0012_WYG_049-7b"/>
　　　入境<lb/>
　　　丙午<lb/>
　　　甘肅巡撫黄廷桂疏奏豫備夷人貿易事宜<lb/>
　　　黄廷桂奏言向例準噶爾夷人於子辰申年在<lb/>
　　　肅貿易寅午戌年在京貿易今歳例當在京貿<lb/>
　　　易經夷使哈栁奏懇將夷貨在肅就近貿易得<lb/>
　㫖准行查向年夷貨在肅貿易派委㕘將及知州等<lb/>
　　　員照看并飭委肅州鎮道臣督率稽查今照例<lb/>
<pb n="KR2c0012_WYG_049-8a"/>
　　　委肅州鎮臣許仕盛甘肅道鈕廷彩等就近照<lb/>
　　　看又經臣等奏明動銀一萬五千兩往江南採<lb/>
　　　辦紬緞已抵蘭州現在夷貨將到將此項紬緞<lb/>
　　　交商人李永祚先行交易扣價還官俟伊自製<lb/>
　　　商貨運到再與夷人兌換庶夷人不致稽遲回<lb/>
　　　巢時日奏入報<lb/>
　聞<lb/>
　　　夏四月辛未<lb/>
<pb n="KR2c0012_WYG_049-8b"/>
　命封郡王頗羅鼐次子朱爾黙特那木扎爾為長子<lb/>
　上諭内閣曰前以西藏郡王頗羅鼐一心肫誠奮勉<lb/>
　　特施恩於伊二子内封一長子令伊指出具奏今<lb/>
　　據頗羅鼐以伊長子珠爾瑪特策卜登已屬殘疾<lb/>
　　次子朱爾黙特那木扎爾堪以奮勉出力伊兄弟<lb/>
　　互相遜讓並無爭競即彼處噶卜倫第巴大喇嘛<lb/>
　　等亦皆心服等因具奏應如所請將朱爾黙特那<lb/>
　　木扎爾封為長子珠爾瑪特策卜登因從前帶兵<lb/>
<pb n="KR2c0012_WYG_049-9a"/>
　　在邊境出力曽施恩封為輔國公今雖有殘疾不<lb/>
　　能効力並著加恩封為鎮國公該部知道<lb/>
　　　壬午<lb/>
　　　安西提督李繩武疏奏籌辦夷人貿易事宜<lb/>
　　　李繩武奏言查此次貿易夷人賚木瑚里等到<lb/>
　　　境言語恭順而策妄多爾濟那木扎爾來文亦<lb/>
　　　屬詞婉意和但此次帶來牲畜較上年之數甚<lb/>
　　　多該夷等懇求在哈密變賣不但有違定例且<lb/>
<pb n="KR2c0012_WYG_049-9b"/>
　　　口外實無商賈臣前接肅州鎮道等札商因肅<lb/>
　　　屬牧厰狹小請於嘉峪闗外之花海子等處地<lb/>
　　　方牧放俟商人講定價值再為趕入接收臣現<lb/>
　　　在巡查親歴花海子各處地方遼濶逼近赤靖<lb/>
　　　等處營汛南通青海各路北即接連北路卡倫<lb/>
　　　及往準噶爾之大北路實有不便留牧之處已<lb/>
　　　將緣由札覆肅州鎮道臣思肅州既無寛展牧<lb/>
　　　厰且時届夏初正田畝長發之時而該夷等亦<lb/>
<pb n="KR2c0012_WYG_049-10a"/>
　　　知牲畜衆多即口外路上水草亦屬有限恐損<lb/>
　　　傷過多是以求在哈密售賣臣輾轉籌計行令<lb/>
　　　哈密副將瑚寶將馬駝貨物令其先為起行赴<lb/>
　　　肅其牛羊暫留卡外牧放臣現在札詢肅州鎮<lb/>
　　　道上年貿易夷人牛羊在肅售變價值數目或<lb/>
　　　應先在哈密講定價值豫先差員領商出口迎<lb/>
　　　收抑或商人必須親自出口途中講價之處統<lb/>
　　　俟覆到飛飭辦理庶不致該夷等稽延時日而<lb/>
<pb n="KR2c0012_WYG_049-10b"/>
　　　於内外民田既無擾攘之虞亦與該夷實有禆<lb/>
　　　益奏入報<lb/>
　聞<lb/>
　　　乙亥<lb/>
　　　準噶爾部人博克等來降<lb/>
　命賞給安插如例<lb/>
　　　五月壬子<lb/>
　　　安西提督李繩武奏報接見夷使情形<lb/>
<pb n="KR2c0012_WYG_049-11a"/>
　　　李繩武奏言臣於四月十五日巡邊至哈密夷<lb/>
　　　使哈柳於二十二日自京回程亦抵哈密二十<lb/>
　　　四日至公所與臣接見據哈柳告稱我此次進<lb/>
　　　京因奏<lb/>
　聞我台吉噶爾丹策零病故之事荷䝉<lb/>
　大皇帝待我等恩典極重<lb/>
　賜噶爾丹策零銀滿達茶桶茶喇藏香尚有大小手<lb/>
　　　帕茶葉著在邊界上支領又<lb/>
<pb n="KR2c0012_WYG_049-11b"/>
　賜我策妄多爾濟那木扎爾各色粧蟒緞疋玻璃磁<lb/>
　　　器琺瑯器皿臣向哈柳云因汝台吉噶爾丹策<lb/>
　　　零並策妄多爾濟那木扎爾兩世俱在<lb/>
　大皇帝前恭順歸向是以加汝<lb/>
　大恩<lb/>
　大皇帝是普天之下<lb/>
　聖主所下吉祥<lb/>
　㫖意即如汝等朝見活佛得好話一般向後常常恭<lb/>
<pb n="KR2c0012_WYG_049-12a"/>
　　　順自能常受<lb/>
　恩典哈栁又告稱此次<lb/>
　大皇帝復准我等帶領三百人往藏熬茶我等不敢<lb/>
　　　違例多帶人去臣向哈柳云既蒙<lb/>
　恩准汝熬茶汝等起身赴藏時即豫差人送信以便<lb/>
　　　豫備䕶送汝等相見禮畢哈柳等於二十六日<lb/>
　　　起身回部訖奏入報<lb/>
　聞<lb/>
<pb n="KR2c0012_WYG_049-12b"/>
　　　六月丁亥<lb/>
　　　定邊副將軍額駙策凌疏奏暫停輪派㕘贊大<lb/>
　　　臣閱看喀爾喀四部落兵丁<lb/>
　　　策凌奏言喀爾喀四部落游牧處所備揚威兵<lb/>
　　　毎年應各該副將軍察看軍營㕘贊大臣兩年<lb/>
　　　内閱看一次今歳應派軍營㕘贊大臣前往閱<lb/>
　　　看但查四部落内在戈壁居住之扎薩克等遊<lb/>
　　　牧處所因雨水不調至今青草未發牲畜尚未<lb/>
<pb n="KR2c0012_WYG_049-13a"/>
　　　養好向例俱於七月内閱看完畢游牧遠者乘<lb/>
　　　時趕回馬牛牲畜尚可肥壯若遲至八九月間<lb/>
　　　始行閱看實於牲畜無益應請今年暫行停止<lb/>
　　　閲看交各副將軍盟長等令其就近在各游牧<lb/>
　　　處自行查閱展至明年仍派㕘贊大臣前往奏<lb/>
　　　入<lb/>
　上從之<lb/>
　　　庚寅<lb/>
<pb n="KR2c0012_WYG_049-13b"/>
　　　定議添設哈密卡倫<lb/>
　　　安西提督李繩武奏言哈密三堡之西南西喇<lb/>
　　　淖爾地方其西係通準夷魯克察克闢展之來<lb/>
　　　路從前原有卡倫後因該處水草不便盛夏馬<lb/>
　　　多倒斃奏請裁撤自裁撤之後準夷多有從此<lb/>
　　　潛過被獲者防範布置不可不周況盛夏人馬<lb/>
　　　難以存住之時準夷亦不能行走而春秋冬三<lb/>
　　　時自可派兵守望以收扼要之益且據哈密貝<lb/>
<pb n="KR2c0012_WYG_049-14a"/>
　　　子玉素富情願供辦馬草復與鎮臣王能愛商<lb/>
　　　酌意見相同又巴達什地方為貝子玉素富牧<lb/>
　　　放之厰西北二十餘里即係烏拉臺卡倫烏拉<lb/>
　　　臺卡倫正北五十里有畢柳大坂一處畢柳大<lb/>
　　　坂溝底係走鹽池通哈喇溪落等處之路而烏<lb/>
　　　拉臺卡倫止能瞭望畢柳大坂溝口不能瞭望<lb/>
　　　畢柳大坂溝底通出之路若於畢柳大坂安設<lb/>
　　　一卡則與烏拉臺一卡並巴達什厰彼此聲氣<lb/>
<pb n="KR2c0012_WYG_049-14b"/>
　　　相通遇警可早得信奉<lb/>
　㫖軍機大臣議奏尋議應如所奏西喇淖爾地方准<lb/>
　　　其添設一卡派兵二名間以纒頭三名毎年八<lb/>
　　　月至次年四月止坐守瞭望其畢柳大坂地方<lb/>
　　　亦准其安設一卡派兵三名間以纒頭二名坐<lb/>
　　　守瞭望以資策應奏入<lb/>
　上從之<lb/>
　　　辛卯<lb/>
<pb n="KR2c0012_WYG_049-15a"/>
　命還俄羅斯逃人<lb/>
　　　定邊副將軍額駙策凌將自準噶爾投來之俄<lb/>
　　　羅斯人伊番解京得<lb/>
　㫖軍機大臣議奏尋議向與俄羅斯定議不相容留<lb/>
　　　逃人前雍正十二年俄羅斯婦人伊納博克投<lb/>
　　　至本境奉<lb/>
㫖從前準噶爾擄去我國二人投至俄羅斯曽經彼處<lb/>
　送還應將伊納博克亦送交俄羅斯邊上頭目今請<lb/>
<pb n="KR2c0012_WYG_049-15b"/>
　　　照此例令理藩院行文俄羅斯并派員將伊番<lb/>
　　　解送至恰克圖地方交與俄羅斯守邊頭目奏<lb/>
　　　入<lb/>
　上從之<lb/>
　　　秋七月己酉<lb/>
　命派青海扎蕯克等更替巡守卡倫<lb/>
　　　辦理青海事務副都統衘衆佛保奏言准理藩<lb/>
　　　院咨稱青海扎薩克台吉達瑪林塞卜騰色特<lb/>
<pb n="KR2c0012_WYG_049-16a"/>
　　　爾布木巡守卡倫偵探邊境行走數年皆自備<lb/>
　　　資斧實屬勤愼伊等原為青海各蒙古游牧起<lb/>
　　　見其餘扎薩克亦應更替行走今青海扎薩克<lb/>
　　　大員内長子索諾木丹津貝子丹巴年力已壯<lb/>
　　　人俱明白去年木蘭隨圍王衮楚克達什策凌<lb/>
　　　喇卜坦公那木扎爾策凌雖係年幼人亦明白<lb/>
　　　俱蒙<lb/>
　皇上教養令在<lb/>
<pb n="KR2c0012_WYG_049-16b"/>
　　乾清門行走宜令其輪班行走亦可以服習勤勞<lb/>
　　　應令衆佛保於今年㑹盟時將索諾木丹津等<lb/>
　　　與應派扎薩克一併揀派如何更替行走之處<lb/>
　　　定議具奏得<lb/>
　㫖依議移咨到臣臣隨於㑹盟之日明白曉諭傳<lb/>
　㫖與衮楚克達什策凌喇卜坦索諾木丹津丹巴那<lb/>
　　　木扎爾策凌據伊等五人懽忭跪稱我等累世<lb/>
　　　受<lb/>
<pb n="KR2c0012_WYG_049-17a"/>
　皇上殊恩俱以少年承襲顯秩數年來瞻仰<lb/>
　天顔蒙<lb/>
　恩挑取<lb/>
　　乾清門侍衞親隨學習正欲得一効力之處稍圖<lb/>
　　　報効今蒙<lb/>
　賞給効力不勝懽忭等語再㑹盟處齊集各扎薩克<lb/>
　　　聽知揀派差遣無不跪求効力除達瑪林塞卜<lb/>
　　　騰色特爾布木二人原係防禦卡倫之人蒙<lb/>
<pb n="KR2c0012_WYG_049-17b"/>
　恩奬賞伊二人以行走熟練請願照常派入不敢稍<lb/>
　　　懈復據薩喇衮布喇布坦塔爾濟塞卜騰三台<lb/>
　　　吉叩請揀派出於至誠且人皆明白應將此五<lb/>
　　　人與衮楚克達什等五人共派十人分作五班<lb/>
　　　行走五年之内始輪一班在伊等自可從容行<lb/>
　　　走並將得卜特爾伊克柴達木二路與伊等游<lb/>
　　　牧處何旗近便之處令其自行定議續據伊等<lb/>
　　　分派已定巡查前路得卜特爾卡倫派長子索<lb/>
<pb n="KR2c0012_WYG_049-18a"/>
　　　諾木丹津衮布喇卜坦扎薩克台吉色特爾布<lb/>
　　　木塔爾濟塞卜騰薩喇五人行走巡查北路伊<lb/>
　　　克柴達木伊遜察汗齊老圖卡倫派王衮楚克<lb/>
　　　達什策凌喇卜坦貝子丹巴公那木扎爾策凌<lb/>
　　　扎薩克台吉達瑪林塞卜騰五人行走毎年輪<lb/>
　　　流巡查又據派出之衮楚克達什等叩稱前奉<lb/>
　諭㫖青海派兵二千各在旗分處豫備如有帶領行<lb/>
　　　走之處著達瑪林塞卜騰色特爾布木二人帶<lb/>
<pb n="KR2c0012_WYG_049-18b"/>
　　　領今我等八人既蒙補派如有帶兵之時亦請<lb/>
　　　一同帶兵以効微勞又稱此項派出豫備兵丁<lb/>
　　　業已十年恐有因循廢弛之弊我等各於所分<lb/>
　　　備兵旗分游牧處查明軍需器械分别等第呈<lb/>
　　　報察核於三年舉行一次等語似應俱如所請<lb/>
　　　辦理奏入得<lb/>
　㫖下部知之<lb/>
　　　八月丁卯<lb/>
<pb n="KR2c0012_WYG_049-19a"/>
　恩賞駐防軍營官兵緞布有差<lb/>
　　　定邊副將軍額駙策凌奏言軍營駐防之宣化<lb/>
　　　大同二處官兵計六百名居住五年其看守城<lb/>
　　　垣倉庫巡查街市以及一切差務俱無貽悞甚<lb/>
　　　屬勤勞出力臣等仰體<lb/>
　皇上軫念至意請將庫内存貯備賞緞布鞋内動用<lb/>
　　　賞賜㕘將遊擊官素縀各一端守備花線緞一<lb/>
　　　端千把總彭縀各一端兵丁每名布各四疋鞋<lb/>
<pb n="KR2c0012_WYG_049-19b"/>
　　　二雙以示鼓勵奏入<lb/>
　報可<lb/>
　　　壬辰<lb/>
　　　甘肅巡撫黃廷桂奏報貿易夷人賚木瑚里等<lb/>
　　　自肅州起程還部<lb/>
　　　九月乙未<lb/>
　命展放喀爾喀游牧地方<lb/>
　　　定邊副將軍額駙策凌奏言乾隆五年遵<lb/>
<pb n="KR2c0012_WYG_049-20a"/>
　㫖議定將喀爾喀游牧自安設内卡之齊克濟扎卜<lb/>
　　　堪哈薩克圖庫克嶺等處以内三四百里所有<lb/>
　　　鄂爾海地方為中南至博羅椿集塔爾拉布喀<lb/>
　　　岱罕淖爾登努勒台特穆爾哈巴西喇布魯圖<lb/>
　　　竒齊格納之阿魯通金鄂倫淖爾岱拉突魯北<lb/>
　　　至額得爾齊得爾之伯勒齊爾準蜀麻爾台桑<lb/>
　　　金達賴喀喇塔爾阿勒坦噶達蘇等處為外界<lb/>
　　　此内游牧居住各按指定之界不得踰越現今<lb/>
<pb n="KR2c0012_WYG_049-20b"/>
　　　戈壁地方連年少雨水草甚乏在戈壁等處游<lb/>
　　　牧者俱移居杭愛地狹人稠水草愈覺不足蒙<lb/>
　　　古生計甚屬拮据請將喀爾喀游牧少加展放<lb/>
　　　令在安設内卡之扎卜堪等處内約計百里之<lb/>
　　　遙游牧居住仍飭駐劄烏里雅蘇台㕘贊大臣<lb/>
　　　不時巡查奏入得<lb/>
　㫖軍機大臣議奏尋議從前大兵在北路駐劄時將<lb/>
　　　喀爾喀游牧曽經移進在翁金鄂爾昆之烏歸<lb/>
<pb n="KR2c0012_WYG_049-21a"/>
　　　淖爾等處為界至乾隆三年因與準噶爾定界<lb/>
　頒賜勅書指定厄魯特游牧不得過阿爾台山梁喀<lb/>
　　　爾喀游牧不得過扎卜堪等處至乾隆五年又<lb/>
　　　奉<lb/>
　上諭從前喀爾喀四部落游牧之地原有指定之界<lb/>
　　今允準噶爾求和將喀爾喀游牧不得過扎卜堪<lb/>
　　等處但各部落游牧之界若不指明恐喀爾喀不<lb/>
　　知以為所定不過扎卜堪等處遂任意妄行游牧<lb/>
<pb n="KR2c0012_WYG_049-21b"/>
　　亦未可定著額駙策凌等㑹同喀爾喀之副將軍<lb/>
　　自扎卜堪以内將各住游牧之界相度指明不准<lb/>
　　妄越之處核議以聞旋議定南至博羅椿集等處<lb/>
　　　北至額得爾齊得爾之伯勒齊爾等處為外界<lb/>
　　　今據額駙策凌奏為蒙古生計拮据請將喀爾<lb/>
　　　喀游牧少加展放在安設内卡之扎卜堪等處<lb/>
　　　百里游牧仍在原定界内應如所請令額駙策<lb/>
　　　凌與喀爾喀副將軍等將喀爾喀游牧指定何<lb/>
<pb n="KR2c0012_WYG_049-22a"/>
　　　處起止不許踰界仍令烏里雅蘇台㕘贊大臣<lb/>
　　　不時巡查遇有越界游牧者查出從重治罪令<lb/>
　　　將地名造冊存在軍營以備稽查并移咨該部<lb/>
　　　查核奏入<lb/>
　上從之<lb/>
　　　壬子<lb/>
　　　定邊副將軍額駙策凌奏報巡查邊境情形<lb/>
　　　策凌奏言往南路略地之二等侍衞棟樑於八<lb/>
<pb n="KR2c0012_WYG_049-22b"/>
　　　月十二日出喀勒占和碩卡倫前往尋踪瞭望<lb/>
　　　見巴顔珠爾克地方有厄魯特扎勒巴克泰告<lb/>
　　　稱我八人現在察罕布爾噶蘇地方坐卡我小<lb/>
　　　台吉烏勒木濟帶領一百兵在察罕郭勒地方<lb/>
　　　駐劄棟樑責以此非爾等地方不當在此居住<lb/>
　　　扎勒巴克泰對以即刻移去又差協理台吉喇<lb/>
　　　嘛扎卜等帶兵前往尋去年所埋木記至敦達<lb/>
　　　都沙扎海見厄魯特得木齊索諾木塔克巴與<lb/>
<pb n="KR2c0012_WYG_049-23a"/>
　　　圖魯孟克等喇嘛扎卜告以不當近我境居住<lb/>
　　　索諾木塔克巴等應諾棟樑等埋換新木記而<lb/>
　　　回往中路略地之藍翎前鋒布勒善協理台吉<lb/>
　　　丹津㕘領索爾蘇前往尋踪至花蘇魯克及沙<lb/>
　　　喇努魯等處遇見厄魯特烏梁海在彼打牲丹<lb/>
　　　津等斥責其非烏梁海等應諾而去丹津等埋<lb/>
　　　換新木記而回並無别事奏入報<lb/>
　聞<lb/>
<pb n="KR2c0012_WYG_049-23b"/>
　　　癸丑<lb/>
　　　準噶爾部人巴桑等來降<lb/>
　命賞給安揷如例<lb/>
　　　冬十月丙寅<lb/>
　賜勅宻諭西藏郡王頗羅鼐<lb/>
　上諭頗羅鼐曰達賴喇嘛看茶之綏綳喇嘛扎克巴<lb/>
　　達顔將爾鎭壓經書寫人桑寨拿獲爾從傅清之<lb/>
　　言將此事如同無事從輕完結經傅清奏聞扎克<lb/>
<pb n="KR2c0012_WYG_049-24a"/>
　　巴達顔係達賴喇嘛服役之人惟恐闗係達賴喇<lb/>
　　嘛如此辦理甚合機宜達賴喇嘛係執掌闡揚西<lb/>
　　方佛教之人爾係約束管理藏内人衆之人爾二<lb/>
　　人同心協力以安地方使土伯特向化一應事務<lb/>
　　皆賴爾等辦理朕視爾二人俱屬一體從無畸重<lb/>
　　畸輕之見若爾二人稍有不合以致地方不寧甚<lb/>
　　負朕信任期望之恩再朕知鎭壓左道斷不能有<lb/>
　　損於人即以近事而論扎克巴達顔四五年前將<lb/>
<pb n="KR2c0012_WYG_049-24b"/>
　　爾鎭壓此時朕先將爾子封為長子又加恩封長<lb/>
　　子為鎮國公並施爾恩典甚重豈非不能鎭壓之<lb/>
　　明效大驗乎觀此爾可以無疑矣爾平日感激朕<lb/>
　　恩勉力報効克副委任朕所深信是以並未明降<lb/>
　　諭㫖特手書此勅密諭開示爾其知之<lb/>
　　　辛未<lb/>
　　　甘肅巡撫黃廷桂奏報準噶爾夷人在肅州貿<lb/>
　　　易情形<lb/>
<pb n="KR2c0012_WYG_049-25a"/>
　　　先是黄廷桂奏言夷目賚木瑚里帶領夷人及<lb/>
　　　牛馬貨物於六月十六七等日陸續到肅俱已<lb/>
　　　安頓居住其原來羊隻於夷目等未曽進闗之<lb/>
　　　前即委文武員弁帶領商販出口迎買講明毎<lb/>
　　　綿羊一百隻内搭山羊五隻仍照往例毎隻價<lb/>
　　　銀一兩一錢以貨易貨夷人樂從於六月初八<lb/>
　　　初九兩日收買完竣各項皮張牲畜約共值銀<lb/>
　　　六萬餘兩夷人索價甚髙又要四成現銀臣現<lb/>
<pb n="KR2c0012_WYG_049-25b"/>
　　　在遵循往例止令許給二成現銀若任其所欲<lb/>
　　　添給四成恐致夷人將來引為成例難以拒絶<lb/>
　　　奏入報<lb/>
　聞至是黄廷桂又奏言據肅州鎭臣許仕盛甘肅道<lb/>
　　　鈕廷彩禀稱夷人各項皮張貨物俱經收買完<lb/>
　　　畢伊等所需銀貨亦已交兑明白臣查此次夷<lb/>
　　　人擕來牛羊馬匹皮張等項貨物共價銀九萬<lb/>
　　　五千九百二十餘兩惟貂狐豹三項皮張内搭<lb/>
<pb n="KR2c0012_WYG_049-26a"/>
　　　給二成現銀九千五百四十餘兩其餘俱以内<lb/>
　　　地紬緞等貨抵兑交易該夷等事竣現在回巢<lb/>
　　　訖又安西提督李繩武奏言貿易夷人自肅起<lb/>
　　　身經肅州鎭臣許仕盛派肅標官兵伴送至橋<lb/>
　　　灣臣即派靖逆協標都司錢璽昭例帶兵前往<lb/>
　　　橋灣臣標中營守備陳文現帶兵前往坡子泉<lb/>
　　　接遞䕶送據夷目賚木瑚里告稱此次買賣原<lb/>
　　　係應進京年分荷蒙<lb/>
<pb n="KR2c0012_WYG_049-26b"/>
　大皇帝天恩准在肅州就近貿易甚為便益我等衆<lb/>
　　　人仰戴<lb/>
　大皇帝恩徳實屬感激不盡等語奏入俱報<lb/>
　聞<lb/>
　　　乙酉<lb/>
　　　準噶爾部人達什哈來降如例<lb/>
　賞給發往青州隨其弟西喇口安揷<lb/>
　　　十一月壬寅<lb/>
<pb n="KR2c0012_WYG_049-27a"/>
　命准準噶爾貢使赴肅貿易<lb/>
　　　安西提督李繩武奏言準噶爾夷使瑪木特於<lb/>
　　　十月二十三日到境據稱帶冇馬匹貂皮等物<lb/>
　　　欲赴<lb/>
　大皇帝前請<lb/>
　安進<lb/>
　　貢但擕帶駝䭾牲畜貨物甚多查定例進<lb/>
　　貢夷人不準擕帶買賣其從前進<lb/>
<pb n="KR2c0012_WYG_049-27b"/>
　　貢夷人所帶牲畜貨物准其赴肅交易者實由我<lb/>
　皇上柔懐遠人恩施格外此次夷使瑪木特帶來駝<lb/>
　　　䭾牲畜甚多到哈密後勢必復懇到肅州交易<lb/>
　　　其可否准照所請之處理合請<lb/>
　㫖遵行奏入得<lb/>
　㫖彼從逺路而來可告以朕恩所擕貨物姑准前赴<lb/>
　　肅州貿易以後似此多帶不准交易之處俟夷使<lb/>
　　到京當令大臣面諭該夷使等遵行也<lb/>
<pb n="KR2c0012_WYG_049-28a"/>
　　　十二月丙寅<lb/>
　　　準噶爾部人巴爾布達什來降<lb/>
　命賞給安揷如例<lb/>
　命自準噶爾脱回内扎薩克蒙古人等不必解送京<lb/>
　　　師<lb/>
　　　辦理軍機大臣等奏言近年辦理準噶爾脱回<lb/>
　　　之喀爾喀人等經將軍詢明情節即由軍營解<lb/>
　　　回各游牧安置其内扎薩克蒙古人等俱解送<lb/>
<pb n="KR2c0012_WYG_049-28b"/>
　　　京師交臣等詢問仍送回各游牧查内扎薩克<lb/>
　　　各旗俱在口外離軍營甚近今解送來京復行<lb/>
　　　解回各游牧徒多往返之勞應將脱回之内扎<lb/>
　　　薩克蒙古人等令額駙策凌詢明情節無庸解<lb/>
　　　送京師亦照喀爾喀之例由軍營解回本游牧<lb/>
　　　安置奏入<lb/>
　上從之<lb/>
　　　癸未<lb/>
<pb n="KR2c0012_WYG_049-29a"/>
　　　夷使瑪木特等至京進表請<lb/>
　安並貢方物<lb/>
　　　準噶爾台吉策妄多爾濟那木扎爾謹奏<lb/>
　大皇帝使者哈柳等前來奉<lb/>
　大皇帝恩㫖無分内外一視同仁但願普天之下生<lb/>
　　靈各得安生因爾父遣人赴藏念經懴悔於理甚<lb/>
　　宜朕仍照從前施恩派人照管資助牲畜盤費並<lb/>
　　特恩賞銀滿達茶桶茶喇紅黃香一百束并大手<lb/>
<pb n="KR2c0012_WYG_049-29b"/>
　　帕一百件小手帕一千件茶葉一千包令在邊界<lb/>
　　領取感戴<lb/>
　鴻恩歡欣無既今念經人三百名約於明年九月十<lb/>
　　　五日前後可到哈集爾等處但前往唐古忒地<lb/>
　　　方人内有帶去貨物俟貨賣後始往念經者有<lb/>
　　　即將貨物帶往念經者其將貨物帶往念經之<lb/>
　　　人懇令同在哈集爾得卜特爾過冬俟貿易人<lb/>
　　　由東科爾貿易回歸在哈集爾得卜特爾㑹齊<lb/>
<pb n="KR2c0012_WYG_049-30a"/>
　　　一同前往念經以廣黃教以安生靈伏乞<lb/>
　大皇帝睿鑒其繁瑣言語令來使口奏謹具馬二疋<lb/>
　　　椀一隻貂皮四十張聊申微悃奏入報<lb/>
　聞復<lb/>
　命尚書海望等訊問來使所欲口奏何語據瑪木特<lb/>
　　　禀稱我等前往西藏一切舉行善事念經之人<lb/>
　　　其施恩照管及賞助牲畜之處伏乞憐念再念<lb/>
　　　經之事需銀甚要我等前往東科爾貿易之人<lb/>
<pb n="KR2c0012_WYG_049-30b"/>
　　　交易時乞飭令内地商人以銀收買伏祈轉奏<lb/>
　　　海望等言我<lb/>
　　大國交易之例聽商自便難用官法抑勒從前已<lb/>
　　　經曉諭爾等今爾台吉以念經之事需銀甚多<lb/>
　　　復行懇求俟轉奏候<lb/>
　㫖奏入報<lb/>
　聞<lb/>
　　　乙酉<lb/>
<pb n="KR2c0012_WYG_049-31a"/>
　召見夷使瑪木特等於<lb/>
　　雍和宫大和齋並令觀步踏<lb/>
　上諭之曰爾台吉奏疏朕已覽閱一切事宜皆遵奉<lb/>
　　朕諭㫖辦理看來如此恭順必能安伊屬人禆益<lb/>
　　部落朕甚嘉悦再爾口奏之事特為乞求照看爾<lb/>
　　等念經之人資助牲畜盤費此事自照前次賞賜<lb/>
　　之例加恩賞給再懇求貿易時用銀收買爾等貨<lb/>
　　物此事止可隨商賈之便朕不便降㫖於商人此<lb/>
<pb n="KR2c0012_WYG_049-31b"/>
　　次現派侍郎玉保前往照看爾等爾等與玉保商<lb/>
　　議酌量凡事屬可行者㑹議具奏瑪木特等瞻仰<lb/>
　　　行禮<lb/>
　賜茶跪領祇聆<lb/>
　聖訓畢退出翊日<lb/>
　上復命尚書海望等宣諭瑪木特等曰爾等意欲頗<lb/>
　　羅鼐資助念經人等頗羅鼐雖係承受朕封號之<lb/>
　　人究係别部落不比内地臣民彼資助與否朕不<lb/>
<pb n="KR2c0012_WYG_049-32a"/>
　　便降㫖應聽伊自願故特諭爾等知之<lb/>
　　　己丑<lb/>
　　　侍郎玉保疏奏酌議夷使赴藏貿易事宜<lb/>
　　　玉保奏言據夷使瑪木特告稱<lb/>
　大皇帝恩㫖藏内貿易事務著與玉保商酌辦理故<lb/>
　　　我等特來與大人商酌我等明年九月十五前<lb/>
　　　後至哈集爾得卜特爾卡倫若在卡倫即準貿<lb/>
　　　易得帶銀兩入藏於事有益前歳我進藏人等<lb/>
<pb n="KR2c0012_WYG_049-32b"/>
　　　於夏間由噶斯一路而來因遇蚊蠛馬畜倒斃<lb/>
　　　甚多此次前來過蚊蠛時計九月十五前後至<lb/>
　　　哈集爾得卜特爾卡倫前往東科爾貿易往返<lb/>
　　　計需三月所以奏明懇在彼處過冬若在哈集<lb/>
　　　爾得卜特爾貿易得銀十月十五前後未知可<lb/>
　　　否進藏臣告之云汝等在卡倫貿易只云帶銀<lb/>
　　　前往除銀之外有無應買手帕茶葉緞匹等物<lb/>
　　　以便傳我貿易人等豫備貿易據瑪木特云銀<lb/>
<pb n="KR2c0012_WYG_049-33a"/>
　　　兩之外别無應買物件臣吿之云汝等於九月<lb/>
　　　十五前後至哈集爾得卜特爾貿易十月進藏<lb/>
　　　亦可但據我看來汝等與其九月十五前後前<lb/>
　　　來不若於八月初十内外至哈集爾得卜特爾<lb/>
　　　貿易帶銀於九月初間進藏未至大雪於汝等<lb/>
　　　有益瑪木特云我台吉已經奏明我等難以專<lb/>
　　　主容我歸告台吉若如我等所議則四月間差<lb/>
　　　人至哈密送信若仍如原奏即不復差人等語<lb/>
<pb n="KR2c0012_WYG_049-33b"/>
　　　奏入報<lb/>
　聞<lb/>
　<lb/>
　<lb/>
　<lb/>
　<lb/>
　<lb/>
平定準噶爾方略前編卷四十九<lb/>
</p>
<p>
</p>
  </div>
</body>
</text>
</TEI>
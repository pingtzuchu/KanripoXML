<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_024-1a"/>
欽定四庫全書<lb/>
平定準噶爾方略前編卷二十四<lb/>
　　　雍正九年夏六月庚戌<lb/>
　　　寧逺大将軍岳鍾琪疏報巴里坤城工<lb/>
　　　岳鍾琪疏言臣遵<lb/>
㫖於巴里坤相地築城方八里髙二丈城基廣二丈頂<lb/>
　　　一丈於嵗之四月十五日興工以及月城礟臺<lb/>
　　　角墩垜墻一切於五月二十九日竣事其堞樓<lb/>
<pb n="KR2c0012_WYG_024-1b"/>
　　　石橋角樓方次第建築所費工價等項具冊呈<lb/>
　　　請核銷奏入得<lb/>
㫖下部知之<lb/>
　　　辛亥<lb/>
　　　寧逺大将軍岳鍾琪奏援吐魯番<lb/>
命宻籌定議以聞<lb/>
　　　岳鍾琪疏言賊人圍魯克察克四十餘日不下<lb/>
　　　復以木梯三百攻喀喇和卓城堡回漢兵前後<lb/>
<pb n="KR2c0012_WYG_024-2a"/>
　　　殺賊凡五百餘賊聞大兵将至輒倉皇遺棄器<lb/>
　　　仗馬匹及所炊熟食而退總兵官張元佐等倍<lb/>
　　　道追之賊已竄散即抵魯克察克城下回目額<lb/>
　　　敏和卓及老幼男女出郭歡迎張元佐等雖並<lb/>
　　　奮勇滅賊而天暑馬乏不敢窮追今臣以撥往<lb/>
　　　馬兵駐一千於魯克察克餘悉撤回倘賊又率<lb/>
　　　二三千人來侵官兵與回兵已足抵禦若傾衆<lb/>
　　　而來臣當親統大軍𠞰殺俟我軍進撃烏魯木<lb/>
<pb n="KR2c0012_WYG_024-2b"/>
　　　齊後可令官兵千人䕶送回民移入内地奏入<lb/>
　　　得<lb/>
㫖賊夷侵犯吐魯畨之衆實由我軍屯運糧石啟釁以<lb/>
　致有不得不應援之勢今官兵遄行空勞往返恐将<lb/>
　來似此無益之舉正多不知大将軍亦曾計及此否<lb/>
　此番回民感戴救濟之恩歡聲大震恐將來賊夷切齒<lb/>
　於吐魯畨必思報復以大力侵凌之儻至狼狽流離<lb/>
　時不知仍似此感戴乎目今賊夷以三萬衆侵犯北<lb/>
<pb n="KR2c0012_WYG_024-3a"/>
　路現據靖邊大将軍傅爾丹等奏報前岳鍾琪曾有<lb/>
　親統大兵前往吐魯畨𠞰殺而留紀成斌看守之奏<lb/>
　假若賊人此畨不向北路而向西路将賊衆分為兩<lb/>
　大隊以一隊先侵吐魯畨及岳鍾琪領兵應援前往<lb/>
　賊人又以大隊侵犯軍營再散其醜類於塔勒納沁<lb/>
　及圖古里克等處不知我軍之力尚可從容肆應否<lb/>
　今賊夷圍困魯克察克喀喇和卓二城官兵冒暑逺<lb/>
　行疲勞士馬未遇一人未戮一賊而岳鍾琪奏摺中<lb/>
<pb n="KR2c0012_WYG_024-3b"/>
　有奮勇滅賊之語将以此畨之舉遂為建功樹績於<lb/>
　戎行乎賊夷聞風而遁可謂懼我軍威乎即留兵駐<lb/>
　防與遷移回衆朕意尚無定見大将軍身在軍營與<lb/>
　遥揣者不同若果確有所見自當因時制宜以身任<lb/>
　之總之向後若有應援吐魯畨之舉只可委将發兵<lb/>
　即賊首親來攻取吐魯畨大将軍亦不可統兵前往<lb/>
　吐魯畨一切事宜岳鍾琪當與伊禮布常賚石雲倬<lb/>
　等詳宻籌畫作速定議<lb/>
<pb n="KR2c0012_WYG_024-4a"/>
　　　壬子<lb/>
　　　西安鳳翔民納運糧餘米<lb/>
命賞賚有差<lb/>
　　　陜西總督查郎阿疏言西安鳳翔二府民輓運<lb/>
　　　甘肅等處米十五萬石恐長途耗損每一石輒<lb/>
　　　多持一二升為備今一路安行米無虧折収糧<lb/>
　　　有司累報餘米前後可得千餘石並令収貯奏<lb/>
　　　入得<lb/>
<pb n="KR2c0012_WYG_024-4b"/>
㫖數年以來秦省民人運送軍需俱無遲誤是以朕屢<lb/>
　次加恩以示優恤兹因輓運西鳳米糧以資軍食特<lb/>
　令加添脚價務期運送從容而領運之民人等敬謹<lb/>
　承應於交完正米之外尚有餘米交官其急公敬事<lb/>
　之念甚屬可嘉著該署督等查明交米多寡之數分<lb/>
　别賞賚務令本人實霑恩賜勿致胥吏中飽以副朕<lb/>
　加恩秦民之至意<lb/>
命執叛賊諾爾布等至京鞫訊<lb/>
<pb n="KR2c0012_WYG_024-5a"/>
　　　協辦西寧總兵官事務徳成等奏言擒獲叛賊<lb/>
　　　諾爾布里塔爾等詢之云青海諸部合謀令我<lb/>
　　　率騰格里兵為逆郡王額爾徳尼額爾克托克<lb/>
　　　托鼐之子阿喇布濟亦欲作亂陰約以青海全<lb/>
　　　軍為援奏入得<lb/>
㫖朕料青海王台吉等世受國恩斷無負恩背叛之事<lb/>
　親王察罕丹津一聞伊姪拉察卜遁逃即遣人追赶<lb/>
　郡王盆蘇克旺扎爾聞達什策凌搬移即率兵将達<lb/>
<pb n="KR2c0012_WYG_024-5b"/>
　什策凌帶回郡王額爾徳尼額爾克托克托鼐父子<lb/>
　宣力行間伊子協理台吉阿喇布濟現在與恭格一<lb/>
　同追擒諾爾布伊等果有異心寧肯如此奮勉宣力<lb/>
　乎著将諾爾布里塔爾俱解送來京訊明縁由再行<lb/>
　辦理<lb/>
　　　丁巳<lb/>
命樊廷候<lb/>
㫖再行陛見<lb/>
<pb n="KR2c0012_WYG_024-6a"/>
上諭兵部曰前降㫖令陜西固原提督樊廷於秋凉時<lb/>
　來京陛見其印務著范時㨗署理今署陜西西大通<lb/>
　總兵官管承澤帶領兵丁前往柴達木地方駐劄其<lb/>
　西大通總兵官印務著范時㨗即前往署理固原提<lb/>
　督事務𦂳要樊廷到任且不必來京陛見候諭㫖行<lb/>
　若有應奏事宜著具摺陳奏<lb/>
　　　戊午<lb/>
　　　甘肅巡撫許容條奏青海事宜<lb/>
<pb n="KR2c0012_WYG_024-6b"/>
　　　許容奏言亂賊諾爾布等攪擾臺站較拉察卜<lb/>
　　　等罪尤重大達什策凌現已擒獲應請即明治<lb/>
　　　其罪諾爾布妻子已檻送京師其逃遁之衆務<lb/>
　　　期追獲誅其魁首庶足以示懲創又西寧兵馬<lb/>
　　　鎮標額兵四千城守營兵二百五十益之以西<lb/>
　　　安緑旗兵一千滿洲兵一百及應援等兵通計<lb/>
　　　不下五千有餘更以土兵協助士馬富强守禦<lb/>
　　　援𠞰無虞不足應請無庸加増又按西寧至柴<lb/>
<pb n="KR2c0012_WYG_024-7a"/>
　　　達木八百餘里青海居其中應請於適中形勝<lb/>
　　　之地移駐滿漢兵彈壓又西大通一鎮左為西<lb/>
　　　寧唇齒右為凉甘籓籬闗係綦重今署總兵官<lb/>
　　　印務管承澤為人巽懦退縮似非将才徳成馮<lb/>
　　　允中雖同往來署理亦不能分身坐鎮應請<lb/>
㫖持簡専員管理印務又噶斯統兵大臣格黙爾於諾<lb/>
　　　爾布等既不能撫馭安輯於前又不能即行擒<lb/>
　　　𠞰於後未足膺兹鉅任副統統達鼐辦理數年<lb/>
<pb n="KR2c0012_WYG_024-7b"/>
　　　夷情地理皆悉近復追擒拉察卜等或宜以之<lb/>
　　　専司統領以重職守又青海諸部宜加宣諭我<lb/>
皇上懐柔荒服一視同仁即如採買駱駝馬羊諸物亦<lb/>
　　　就彼所欲售從優給直况興兵費帑實以塞外<lb/>
　　　回民為準夷凌暴取彼兇殘以安良善司事各<lb/>
　　　官均宜奉揚徳意明白開諭庶俾夷衆咸得曉<lb/>
　　　然於我<lb/>
　　朝覆庇保䕶之恩各懐尊親之戴矣奏入報<lb/>
<pb n="KR2c0012_WYG_024-8a"/>
聞<lb/>
　　　己未<lb/>
命練習陜西等處新募兵<lb/>
上諭大學士等曰陜西西安督撫標下俱有新募入伍<lb/>
　之兵丁必須勤加操演始可資戰守之用朕思撫標<lb/>
　之兵有撫臣親自操演自然技勇日漸嫻熟督臣現<lb/>
　駐肅州其標下弁員又大半隨往軍營現駐西安者<lb/>
　未必多人或至訓練稀疏亦未可定侍郎馬爾泰辦<lb/>
<pb n="KR2c0012_WYG_024-8b"/>
　理軍需駐劄西安著将督標之兵丁隨時練習加意<lb/>
　教誨務使有勇知方以備國家干城之選<lb/>
命擢鑲白旗䕶軍統領公博爾屯為鑲黄旗滿洲都統<lb/>
　　　正藍旗滿洲副都統覺羅海蘭為鑲白旗護軍<lb/>
　　　統領仍留軍營<lb/>
　　　七月癸亥<lb/>
命籌噶斯柴達木兩路防禦<lb/>
上諭大學士等曰噶斯一路甚屬𦂳要現今交青海王<lb/>
<pb n="KR2c0012_WYG_024-9a"/>
　台吉等将伊等㳺牧之處如何保䕶備禦等事定議<lb/>
　其柴達木地方不必用青海兵丁駐劄著𣲖内地兵<lb/>
　丁四千六百名防戍<lb/>
　　　選西安駐防滿洲餘丁給役<lb/>
　　　陜西西安将軍秦布奏言西安額設兵八千名<lb/>
　　　今戸口将及四萬請於滿洲餘丁中選千人月<lb/>
　　　給餉銀一兩米三斗令其給役遇調遣處依馬<lb/>
　　　兵例撥往事竣陸續裁汰大學士等議覆應如<lb/>
<pb n="KR2c0012_WYG_024-9b"/>
　　　所請奏入<lb/>
上從之<lb/>
　　　丙寅<lb/>
命議伊遜察罕齊老圖防汛事宜<lb/>
上諭大學士等曰柴達木之北伊遜察罕齊老圖地方<lb/>
　乃直達安西沙州之路為巴里坤軍營之後戸闗係<lb/>
　最為𦂳要此處或駐兵一千名或八百名建築小城<lb/>
　一座以為捍禦再設卡倫以瞭望賊踪儻賊人前來<lb/>
<pb n="KR2c0012_WYG_024-10a"/>
　為數無多即可迎戰𠞰殺若傾其大衆而來則報知<lb/>
　安西遣兵應援合力攻撃此乃防汛萬全之策若城<lb/>
　工一時難成即先添兵丁為冬月預防之計一切事<lb/>
　宜著大将軍岳鍾琪即行定議舉行若岳鍾琪已領<lb/>
　兵進𠞰即著副将軍等公同㑹議辦理<lb/>
命寛副都統格黙爾擅離汛地之罪<lb/>
上諭大學士等曰駐劄柴達木副都統格黙爾擅離汛<lb/>
　地領兵欲回西寧近邊地方甚屬悖謬理應以軍法<lb/>
<pb n="KR2c0012_WYG_024-10b"/>
　從事朕念其𣲖遣弁員追擒青海叛賊諾爾布著免<lb/>
　死革職令往騰格里卡倫効力贖罪<lb/>
　　　丁夘<lb/>
命達鼐等防範賊人來投噶斯路者<lb/>
上諭大學士等曰傅爾丹從前奏稱準噶爾被擒之賊<lb/>
　人丹巴曾供噶爾丹策零之妹夫羅卜蔵策凌帶領<lb/>
　所屬三千餘戸來投噶斯一路曾降諭㫖與達鼐等<lb/>
　問明縁由令在有水草之處暫行安置今情形甚屬<lb/>
<pb n="KR2c0012_WYG_024-11a"/>
　可疑不可墮其術中著宻諭達鼐衆佛保徳成等令<lb/>
　其加謹防範不可妄動<lb/>
　　　戊辰<lb/>
命撥兵防䕶四十九旗㳺牧地<lb/>
上諭大學士等曰四十九旗扎薩克㳺牧之地甚屬𦂳<lb/>
　要令𣲖京城八旗滿洲䝉古兵六千右衛歸化城兵<lb/>
　二千自烏未穆秦以及烏喇持數扎薩克處𣲖兵三<lb/>
　千共𣲖兵一萬一千名著於八月起程九月間繞至<lb/>
<pb n="KR2c0012_WYG_024-11b"/>
　烏喇特㳺牧地方後戈璧前適中處駐劄令其防䕶<lb/>
　㳺牧地方此所𣲖扎薩克之兵著王扎木巴勒扎卜<lb/>
　統轄每旗各𣲖出協理台吉同往科爾沁等旗𣲖兵<lb/>
　六千盛京𣲖兵五千俱繞至科爾沁迤西逰牧地方<lb/>
　後駐劄其駐防烏喇特等處之兵著都統穆森管領<lb/>
　前往副都統薩穆哈協同管轄其科爾沁兵著王羅<lb/>
　卜蔵衮布貝子喇什公噶爾弼管轄每旗各𣲖大台<lb/>
　吉同往盛京兵丁著尚書海夀統轄副都統博第黑<lb/>
<pb n="KR2c0012_WYG_024-12a"/>
　龍江副都統多起納協同管轄尋大學士等議以所<lb/>
　　　選京城滿洲䝉古兵六千每旗應遣䕶軍參領<lb/>
　　　一員副䕶軍參領二員委署䕶軍參領二員䕶<lb/>
　　　軍校七員轄之奏入<lb/>
上從之<lb/>
上諭大學士等曰陜西西安廵撫武格著來京有交辦<lb/>
　事件侍郎馬爾泰著署理西安廵撫事務杭奕禄協<lb/>
　辦西安軍需其宣諭化導之事交與史貽直鄭禪寳<lb/>
<pb n="KR2c0012_WYG_024-12b"/>
　分辦<lb/>
　　　己巳<lb/>
命撥荆州兵駐劄西安<lb/>
上諭大學士等曰湖廣荆州兵丁著𣲖一千名令副都<lb/>
　統觀音保帶領前往西安駐劄歩軍統領阿齊圖有<lb/>
　事差往巴里坤軍營其印務著莽鵠立署理<lb/>
　　　庚午<lb/>
上諭大學士等曰羅卜蔵喇錫統領之札薩克兵丁及<lb/>
<pb n="KR2c0012_WYG_024-13a"/>
　盛京烏拉等處之兵從前曾令其至順承郡王軍營<lb/>
　駐劄此内若有已到軍營者即駐劄彼處其未到者<lb/>
　著在塔米爾地方㑹同一處駐劄盛京吉林黒龍江<lb/>
　之兵著額爾勤統轄烏察喇王常協管<lb/>
　　　預籌西寧調撥兵丁<lb/>
　　　大學士等奏言西寧最為要地調兵駐防所當<lb/>
　　　預為籌畫今荘浪乃西寧肅州之要路若増兵<lb/>
　　　二千可供調撥應於西安駐防之江寧河南滿<lb/>
<pb n="KR2c0012_WYG_024-13b"/>
　　　洲名内撥一千名直𨽻河南之緑旗兵内撥一<lb/>
　　　千名往駐荘浪再令四川預備四千兵中撥二<lb/>
　　　千名移駐松潘以備西寜調遣奏入<lb/>
上從之<lb/>
　　　甲戌<lb/>
　　　授大學士忠達公馬爾賽為撫逺大将軍赴軍<lb/>
　　　營<lb/>
上諭大學士等曰大學士忠達公馬爾賽著授為撫逺<lb/>
<pb n="KR2c0012_WYG_024-14a"/>
　大将軍先於𣲖出京城兵内挑選一千名輕輢前往<lb/>
　圖拉等處形勝之地駐劄㑹同喀爾喀副将軍王丹<lb/>
　津多爾濟等辦理喀爾喀㳺牧及一切預備防守事<lb/>
　務副都統達爾濟富昌著同大将軍馬爾賽前去續<lb/>
　著侯馬蘭泰副都統胡琳帶兵一千名前去其餘兵<lb/>
　四千名俱著預備停妥俟大将軍奏請調遣時再令<lb/>
　前往八旗漢軍内𣲖兵四千名著都統李杕祖秉衡<lb/>
　帶領前往四子部落後面水草茂盛之處駐劄以備<lb/>
<pb n="KR2c0012_WYG_024-14b"/>
　調遣其𣲖出右衛及歸化城之兵各一千名俱暫在<lb/>
　本地預備調遣其餘兵丁若有調遣之處著馬爾賽<lb/>
　㑹同丹津多爾濟商酌辦理又<lb/>
諭曰新挑驍勇弁兵一百名著副都統敦巴帶領五十<lb/>
　名往駐噶斯留五十名隨大将軍馬爾賽前往每名<lb/>
　各賞銀二百兩<lb/>
　　　乙亥<lb/>
命減科爾沁扎薩克原𣲖兵丁<lb/>
<pb n="KR2c0012_WYG_024-15a"/>
上諭大學士等曰前𣲖出科爾沁扎薩克等處兵丁共<lb/>
　六千名在各㳺牧處駐劄恐一時未能㑹集著減去<lb/>
　二千名止𣲖四千名預備<lb/>
　　　借給甘凉等處新募兵丁餉銀并増設教演弁<lb/>
　　　員<lb/>
　　　甘肅提督宋可進奏言甘凉西寧三處新募兵<lb/>
　　　七千並貧丁請借給餉銀於四季扣償並請每<lb/>
　　　兵一千増設千總二員把總四員與外委千把<lb/>
<pb n="KR2c0012_WYG_024-15b"/>
　　　分領教演戸部議覆如所請奏入<lb/>
上從之<lb/>
　　　寧逺大将軍岳鍾琪請自西路擊賊<lb/>
　　　岳鍾琪奏言七月初五日北路都統衮泰等咨<lb/>
　　　稱準噶爾賊人以全力北犯圍靖邊大将軍傅<lb/>
　　　爾丹於和通淖爾臣思傅爾丹及從征官兵奮<lb/>
　　　力𠞰殺自必破圍取勝惟是賊夷傾衆犯北必<lb/>
　　　以往年西路被擾駝馬缺乏有輕視西路之心<lb/>
<pb n="KR2c0012_WYG_024-16a"/>
　　　臣請率精兵乗此時襲撃烏魯木齊彼恐我師<lb/>
　　　搗其巢穴自必撤北路之兵反顧伊犁我軍既<lb/>
　　　挫其鋒即旋師休息是不待戰而賊已疲勞臣<lb/>
　　　不敢坐失事機今率㕘賛提督紀成斌理藩院<lb/>
　　　侍郎顧魯公衮布都統根敦總兵官張元佐王<lb/>
　　　緒級等前進其軍營諸務暫交副将軍石雲倬<lb/>
　　　辦理奏入報<lb/>
聞<lb/>
<pb n="KR2c0012_WYG_024-16b"/>
　　　丙子<lb/>
諭順承郡王錫保慎籌喀爾喀等處戰守機宜<lb/>
上諭大學士等曰據順承郡王錫保奏稱喀爾喀㳺牧<lb/>
　之處俱已安頓妥協兵丁亦漸次到㳺牧之界喀爾<lb/>
　喀三路副将軍各思効力臣等将禦賊守城之策㑹<lb/>
　同商酌預備等語觀此順承郡王錫保等辦理防範<lb/>
　甚屬有方但須謹慎之中愈加謹慎賊人到科卜多<lb/>
　修城之處儻不行力戰或暫時圍繞待我策應之師<lb/>
<pb n="KR2c0012_WYG_024-17a"/>
　以施誑誘之計順承郡王喀爾喀副将軍等切勿前<lb/>
　往策應致墮賊人術中伊等止應防䕶喀爾喀㳺牧<lb/>
　並看守察罕廋爾地方此最𦂳要之事果能固守即<lb/>
　伊等之功矣若賊人久圍科卜多不去可俟各路兵<lb/>
　丁俱到察罕廋爾之時錫保等於喀爾喀兵丁及防<lb/>
　戌䝉古兵丁内挑選二三千名給與馬匹分為數起<lb/>
　晝夜前進或尾賊後乗機将賊人馬駝盡行趕出隨<lb/>
　得隨殺賊人牲畜日漸虧損自然逃遁矣但須防其<lb/>
<pb n="KR2c0012_WYG_024-17b"/>
　知覺來追預思保全之策無得鹵莾再我兵果䝉<lb/>
天眷敗退賊衆亦斷不可深入追撃賊人逃遁後凡應<lb/>
　行看守之處尤宜嚴加防範若賊衆被我兵擒獲或<lb/>
　力窮來歸除兇悍必不容赦者之外其餘稍有可原<lb/>
　即從寛宥斷不可因我兵受害之故妄行殘虐以圖<lb/>
　洩憤至喀爾喀等現在南遷㳺牧兵丁赴察罕廋爾<lb/>
　者甚衆所帶糧糗未必敷用且需火藥鉛彈等物查<lb/>
　察罕庾爾所有榖石羊隻等物甚多量我軍足用存<lb/>
<pb n="KR2c0012_WYG_024-18a"/>
　備外著錫保酌量賞給喀爾喀兵丁使之充裕勿存<lb/>
　妄費錢糧難於銷算之見朕斷不因所費過多即加<lb/>
　譴責也将此傳諭順承郡王錫保知之<lb/>
　　　免黜達什策凌貝勒爵<lb/>
　　　副都統達鼐等奏言貝勒達什策凌就擒自言<lb/>
　　　年幼多病聞諾爾布擾臺掠馬時我旗之墨爾<lb/>
　　　根阿里克鄂木布等與俱大恐於六月八日隨<lb/>
　　　母遷居㳺牧内圖古里克之地即告之王盆蘇<lb/>
<pb n="KR2c0012_WYG_024-18b"/>
　　　克汪扎爾遣人擒墨爾根等非敢遁逃臣思達<lb/>
　　　什策凌之伯父貝勒達顔其父貝子噶爾丹戴<lb/>
　　　青諾爾布皆實心報効其伯父歿封達什策凌<lb/>
　　　為貝子其父歿<lb/>
皇上施恩合兩爵加封達什策凌為貝勒兼管扎薩克<lb/>
　　　乃不知感恩仰報無故潛逃請奪達什策凌貝<lb/>
　　　勒爵或降封貝子或降封公伏候<lb/>
聖裁奏入得<lb/>
<pb n="KR2c0012_WYG_024-19a"/>
㫖達什策凌年幼無知聽信謡言畏懼遷移並非有意<lb/>
　逃遁且值王盆蘇克汪扎爾追趕即迎前陳訴又将<lb/>
　伊屬下掠馬之人拿送達什策凌從寛免其革去貝<lb/>
　勒<lb/>
　　　丁丑<lb/>
優賞柴達木駐防兵及青海扎薩克等更戌将卒<lb/>
上諭大學士等曰駐防柴達木兵丁等前因遺失口糧<lb/>
　借過西寧西大通二鎮官兵一個月米麵著将此賞<lb/>
<pb n="KR2c0012_WYG_024-19b"/>
　給免其扣除還項又<lb/>
諭曰據副都統達鼐侍郎衆佛保奏稱青海之札薩克<lb/>
　等現在聚兵七千名但器械馬匹未能齊備請揀選<lb/>
　三千名令其一年一換等語朕所以聚此兵者特為<lb/>
　保全伊等家口及㳺牧之計非為征伐調遣之用也<lb/>
　其生計情形從前俱未聞知今據達鼐等陳奏朕心<lb/>
　甚為惻然俟從容料理必有加恩之處今所聚兵七<lb/>
　千名著選𣲖三千名照朕從前所降恩㫖官員賞給<lb/>
<pb n="KR2c0012_WYG_024-20a"/>
　半年俸銀兵丁賞銀五兩一年一次更換其更換之<lb/>
　官兵亦照此賞給至兵丁駐防日久盤費未必接續<lb/>
　著賞給茶葉縀布等項及每月所食之青稞再撥回<lb/>
　之兵丁四千名官員等著賞給三月俸銀兵丁等賞<lb/>
　銀三兩令其各回㳺牧之所準噶爾賊人或來騷擾<lb/>
　青海之㳺牧不可不防朕意欲将伊等㳺牧豫行從<lb/>
　容遷移擇妥協之處居住著伊等㑹同詳議辦理賊<lb/>
　人由逺路前來一無所得不待戰而力盡矣我内地<lb/>
<pb n="KR2c0012_WYG_024-20b"/>
　兵丁與賊交戰時青海三千兵丁但追襲賊後量力<lb/>
　将賊人馬匹趕出所得之馬匹即著賞給趕出之人<lb/>
　仍計所得馬匹之多寡另行加恩議叙<lb/>
　　　己夘<lb/>
命副都統佟時茂劉汝霖偕李杕等率漢軍歩兵四千<lb/>
　　　名赴北路軍營<lb/>
加恩北路軍臺効力官及各䝉古<lb/>
上諭大學士等曰北路軍䑓人員殊屬勤勞應大沛恩<lb/>
<pb n="KR2c0012_WYG_024-21a"/>
　膏此内廢員甚多其因何事革職情由並坐臺已經<lb/>
　㡬年之處交吏兵二部查明分晰呈覽朕㸔其情由<lb/>
　或令開復或行寛免之處另降諭㫖其坐臺已逾二<lb/>
　年者俱著另委人員更換至在臺各䝉古俱著加恩<lb/>
　賞賜<lb/>
命以原任吏部右侍郎阿克敦為額外内閣學士隨撫<lb/>
　　　逺大将軍印<lb/>
　　　庚辰<lb/>
<pb n="KR2c0012_WYG_024-21b"/>
　　　議撤科卜多駐防兵移駐察罕廋爾等處<lb/>
上諭大學士等曰從前令在科卜多地方修城原有駐<lb/>
　兵進𠞰之意今宜以保固疆域為要務賊退之後将<lb/>
　科卜多駐防兵丁悉行撤回令於察罕廋爾扎卜堪<lb/>
　等處駐劄近於喀爾喀之㳺牧便彼此易於策應著<lb/>
　行文大将軍傅爾丹順承郡王錫保㑹同喀爾喀副<lb/>
　将軍等定議具奏至科卜多兵丁或乗青草即行撤<lb/>
　回或俟阿爾台嶺下雪之後徐徐撤回令伊等公同<lb/>
<pb n="KR2c0012_WYG_024-22a"/>
　酌量料理<lb/>
宣諭青海王貝勒等<lb/>
上諭青海王貝勒貝子公台吉等曰爾等俱係顧實汗<lb/>
　之子孫自祖宗以來依附内地邊疆恪順恭職我<lb/>
聖祖仁皇帝視爾等如子孫撫育六十餘年寵遇之隆<lb/>
　至優極渥且念爾等尊崇黄教是以我朝於達賴喇<lb/>
　嘛班禪額爾徳尼備極恩眷若準噶爾者暗遣賊兵<lb/>
　侵犯西地殺害喇嘛毁滅供器實為黄教之罪人爾<lb/>
<pb n="KR2c0012_WYG_024-22b"/>
　等倘違棄先人崇祀之教辜負國家厯沛之恩一家<lb/>
　之内興起兵戎以啟賊人僥倖之端雖愚昩之人亦<lb/>
　不出此前者羅卜蔵丹津聽信流言敢行背叛我朝<lb/>
　發兵征𠞰逃竄在準噶爾處困苦辱耻爾等無不聞<lb/>
　知今爾等若到彼處路途如許遥逺馬畜必致疲斃<lb/>
　彼豈能為爾等置立産業分與㳺牧地方令爾等各<lb/>
　統所屬依然保聚乎况準噶爾四面皆成讎敵終嵗<lb/>
　争戰不休凡用兵之處必置爾等於前虐使任意豈<lb/>
<pb n="KR2c0012_WYG_024-23a"/>
　若各守祖父基業永享太平之為得乎爾等若不熟<lb/>
　計利害聽伊誑誘之詞依附賊人妄思蠢動将來興<lb/>
　師問罪必先及爾等彼時即欲悔禍國法不爾貸也<lb/>
　朕所以頻降諭㫖反覆開導令爾等㑹集兵丁小心<lb/>
　防守将屬下人早行移入者實冀保全爾等非欲調<lb/>
　遣爾等為進𠞰之用也爾等當思朕愛護安全之至<lb/>
　意詳細曉諭屬下人等合行防範果能遵㫖奉行朕<lb/>
　自大沛恩膏爾等㳺牧妻子既無吞併之憂而中外<lb/>
<pb n="KR2c0012_WYG_024-23b"/>
　安居永享無窮之福矣<lb/>
　　　辛巳<lb/>
擢鑲藍旗漢軍㕘領諾爾琿為兵部額外侍郎赴北路<lb/>
　　　軍營<lb/>
　　　甲申<lb/>
　　　靖邊大将軍傅爾丹奏與賊戰於博克托嶺等<lb/>
　　　處<lb/>
上命加意防守<lb/>
<pb n="KR2c0012_WYG_024-24a"/>
　　　先是傅爾丹奏言臣等於六月九日進兵二十<lb/>
　　　日遇賊二萬餘戰累日賊据山扼險遂移營和<lb/>
　　　通淖爾晝夜力戰殺賊數千賊益兵逼我營我<lb/>
　　　軍㧞圍且戰且走遂渡哈爾噶納河於七月朔<lb/>
　　　至科卜多築城處以索倫等兵逃歸者訛言都<lb/>
　　　統衮泰遂奏全師失利今聞賊人從科卜多河<lb/>
　　　兩路來犯臣方經理防守之事奏入得<lb/>
㫖前據北路都統衮泰等奏報大将軍傅爾丹等領兵<lb/>
<pb n="KR2c0012_WYG_024-24b"/>
　進𠞰為賊所困全軍失利彼時已傳諭西路大将軍<lb/>
　岳鍾琪令其加意防守今據傅爾丹奏稱官兵為賊<lb/>
　誘敵臣於七月初一日帶領兵馬回至科卜多軍營<lb/>
　等語是從前北路逃軍所報竟屬子虚不過兵馬有<lb/>
　傷損之處大将軍等原無恙也可即傳諭岳鍾琪知<lb/>
　之總之目前進兵之議且不必言而防守之策倍當<lb/>
　加意著大将軍等照近日諭㫖謹慎辦理至是又奏<lb/>
　　　言臣等於六月十七日獲厄魯特偵者二十三<lb/>
<pb n="KR2c0012_WYG_024-25a"/>
　　　人供云博克托嶺有賊二千駝馬萬餘臣遣㕘<lb/>
　　　賛蘇圖副都統戴豪等率兵三千往𠞰十八日<lb/>
　　　遣前鋒統領丁夀統兵一千五百為援與賊戰<lb/>
　　　於庫列圖嶺殺賊四百餘賊驅駝馬踰嶺敗遁<lb/>
　　　十九日丁夀蘇圖等與臣合兵二十日賊兵二<lb/>
　　　萬餘從髙埠衝突我營力戰一日又殺賊千餘<lb/>
　　　副都統塔爾岱馬爾齊率兵二十奪據西山二<lb/>
　　　十一日見賊營險隘移營於和通淖爾遣丁夀<lb/>
<pb n="KR2c0012_WYG_024-25b"/>
　　　蘇圖㕘賛覺羅海蘭副都統常禄西彌賴領兵<lb/>
　　　據山梁之東塔爾岱馬爾齊據其西副都統承<lb/>
　　　保居中策應㕘賛馬爾薩由東路公達福戴豪<lb/>
　　　在前副都統舒楞額土黙特公沙津達賴等在<lb/>
　　　後兼護行營臣傅爾丹統大兵繼進移營時賊<lb/>
　　　人列陣衝丁夀塔爾岱兩軍丁夀等力戰殺賊<lb/>
　　　千餘忽大風雨雹丁夀等遂為賊圍臣遣兵援<lb/>
　　　塔爾岱出之又令承保援丁夀等㑹日暮圍未<lb/>
<pb n="KR2c0012_WYG_024-26a"/>
　　　解二十二日覺羅海蘭突圍而出丁夀蘇圖馬<lb/>
　　　爾齊俱自盡常禄陣亡西彌賴命索倫兵援丁<lb/>
　　　夀索倫兵潰西彌賴亦自盡二十三日賊晝夜<lb/>
　　　犯臣大營力戰殺賊五百餘土黙特公沙津達<lb/>
　　　賴等及察哈爾等兵皆潰惟滿洲兵四千不動<lb/>
　　　二十四日隨印侍郎永國及覺羅海蘭戴豪俱<lb/>
　　　自盡臣等以兵退歩設方營保䕶輜重以塔爾<lb/>
　　　岱署前鋒統領達福舒楞額殿後承保統右翼<lb/>
<pb n="KR2c0012_WYG_024-26b"/>
　　　馬爾薩統左翼臣傅爾丹與副将軍巴賽查弼<lb/>
　　　納往來巡軍副都統徳禄捧勅印啟行賊人三<lb/>
　　　萬四面攻我二十五二十六兩日力戰殺賊千<lb/>
　　　餘二十七日殿後公達福歿於陣二十八日臣<lb/>
　　　等渡哈爾噶納河賊人尾追衝突左翼力戰殺<lb/>
　　　賊五百餘人遂登山嶺分兵為二臣傅爾丹率<lb/>
　　　徳禄承保自右而下巴賽查弼納舒楞額自左<lb/>
　　　而下臣傅爾丹於七月一日至科卜多修城處<lb/>
<pb n="KR2c0012_WYG_024-27a"/>
　　　我兵陸續歸營共二千餘人臣傅爾丹遣将士<lb/>
　　　往迎未歸諸将惟塔爾岱於初七日負傷至營<lb/>
　　　餘尚未至臣輕舉妄動以至敗績請以臣等正<lb/>
　　　法用彰國憲奏入得<lb/>
㫖此舉損兵敗績雖屬有罪朕覽爾等之竭蹷力戰寛<lb/>
　恕其罪痛惻難忍不覺淚下将朕親束之帶賜與軍<lb/>
　營令傅爾丹繋之爾等忿激之下急思報復恐又妄<lb/>
　動賊人雖來不可輕進追擊但能相機堅守即爾等<lb/>
<pb n="KR2c0012_WYG_024-27b"/>
　之功科卜多地方若難固守可回至察罕廋爾駐劄<lb/>
　今已授馬爾賽為撫逺大将軍領兵前來到時爾等<lb/>
　公同商酌料理<lb/>
　<lb/>
　<lb/>
　<lb/>
　<lb/>
平定準噶爾方略前編卷二十四<lb/>
</p>
<p>
</p>
  </div>
</body>
</text>
</TEI>
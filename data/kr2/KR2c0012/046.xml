<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_046-1a"/>
欽定四庫全書<lb/>
平定準噶爾方略前編卷四十六<lb/>
　　　乾隆六年春正月戊辰<lb/>
　命免陜甘二省兵丁借支銀兩<lb/>
　上諭内閣曰陜甘兩省自軍興以來出征兵丁等俱<lb/>
　　有賞賚而平時製備軍裝器械等項陸續借支司<lb/>
　　庫銀五十七萬兩有奇例應在本兵名下按季扣<lb/>
　　還者除年來已經扣除外西安司庫未扣銀約二<lb/>
<pb n="KR2c0012_WYG_046-1b"/>
　　萬六千四百餘兩甘肅司庫未扣銀約一十七萬<lb/>
　　六千餘兩前任總督鄂彌達以現今兵力不敷請<lb/>
　　緩至五年之後營伍漸充公費稍裕再為扣除部<lb/>
　　議以五年之内不免再有借支作何辦理行令總<lb/>
　　督尹繼善議奏據稱此項銀兩應均作五年帶扣<lb/>
　　如有營伍需用之處亦未便竟不借給應請酌定<lb/>
　　數目不許過多指定限期不准過久以便隨同帶<lb/>
　　扣等語朕思兵丁等現領之餉僅足供養給家口<lb/>
<pb n="KR2c0012_WYG_046-2a"/>
　　之資若將新舊借支之項一併帶扣則所存無幾<lb/>
　　食用艱難且此項借欠歴年已久若本人更換勢<lb/>
　　必至貽累妻孥及該管之將弁朕心深為憫惻況<lb/>
　　西陲軍興以來陜甘兵丁備極勤勞而甘省兵丁<lb/>
　　尤為出力著將借欠未完帑銀二十萬二千四百<lb/>
　　餘兩悉行豁免以示朕優恤邊兵之至意<lb/>
　　　甲戌<lb/>
　　　議安西改設提督事宜<lb/>
<pb n="KR2c0012_WYG_046-2b"/>
　　　大學士查郎阿奏言安西總兵請改設提督酌<lb/>
　　　増兵弁以成重鎮自嘉峪闗以西哈密以東悉<lb/>
　　　令管轄甘凉肅諸營戰兵並聽其節制調遣其<lb/>
　　　哈密防兵悉量撤之止留兵二千以資分駐經<lb/>
　　　川陜總督尹繼善議覆與原奏相同惟所請増<lb/>
　　　兵三千查安西兵食全賴屯田現額徵糧一萬<lb/>
　　　餘石尚不敷兵丁七千餘人之食増兵三千并<lb/>
　　　家屬不下萬口支給更難請改中營遊擊為㕘<lb/>
<pb n="KR2c0012_WYG_046-3a"/>
　　　將再増城守營都司一員千總一員把總二員<lb/>
　　　増兵五百馬三步七俾安西馬匹寛裕以便有<lb/>
　　　事調撥毋庸増設守兵靖逆改營為協増設副<lb/>
　　　將都司千總各一員把總三員兵五百名塔兒<lb/>
　　　灣當靖逆北面増設守備把總各一員兵二百<lb/>
　　　名赤金一營亦歸靖逆協管轄橋灣係通哈密<lb/>
　　　咽喉請以栁溝都司并原設兵二百名移駐橋<lb/>
　　　灣更增兵一百名改歸布隆吉爾遊擊統轄其<lb/>
<pb n="KR2c0012_WYG_046-3b"/>
　　　應増設兵即於駐防甘凉肅兵中有願於安西<lb/>
　　　等處入伍者就近酌留其駐防哈密兵既議全<lb/>
　　　撤即令該督於安西協并甘凉肅三處各撥兵<lb/>
　　　五百共二千名赴哈密防守以副將統之亦於<lb/>
　　　各標内揀選熟悉邊情者撥往二年更代大學<lb/>
　　　士等議應如所請奏入<lb/>
　上從之是日得<lb/>
　㫖永常著補授安西提督現在夷使已到李繩武仍<lb/>
<pb n="KR2c0012_WYG_046-4a"/>
　　著留原駐劄處同永常辦理一應事宜俟夷使熬<lb/>
　　茶事畢再赴甘肅新任<lb/>
　　　議定撤兵事宜并給喀爾喀駐防兵丁口糧<lb/>
　　　大學士伯鄂爾泰等奏言現今有<lb/>
　㫖撤兵其北路軍營滿洲察哈爾兵五千名緑旗兵<lb/>
　　　一千六百名據額駙䇿凌奏請東三省兵二千<lb/>
　　　令䕶軍統領阿林副都統圖納率之吉林蘇魯<lb/>
　　　克兵五百令副都統莫爾渾率之守城緑旗兵<lb/>
<pb n="KR2c0012_WYG_046-4b"/>
　　　一千令總兵官呉凱曽率之並於今年青草時<lb/>
　　　起程呼倫貝爾兵一千察哈爾兵一千五百去<lb/>
　　　秋方到應令少歇俟今秋令副都統銜烏勒德<lb/>
　　　副都統濟昌率之起程其種地緑旗兵六百名<lb/>
　　　雖撤兵後可停止種地但塔米爾鄂爾昆兩處<lb/>
　　　倉庫所貯銀米器械甚多不可無人管守請暫<lb/>
　　　留駐守䕶城池倉庫臣等議以呼倫貝爾察哈<lb/>
　　　爾緑旗種地等兵並應如䇿凌所奏定議至東<lb/>
<pb n="KR2c0012_WYG_046-5a"/>
　　　三省吉林緑旗三項兵現今準噶爾遣使進藏<lb/>
　　　應俟其事已畢一體撤還内兵既撤用喀爾喀<lb/>
　　　兵駐防奉<lb/>
　㫖加恩憫其勞苦議給糧餉查現在軍營存貯米石<lb/>
　　　甚多所有喀爾喀駐防烏里雅蘇台兵一千名<lb/>
　　　鄂爾昆兵一千名秋季防兵三千名俱每月給<lb/>
　　　銀一兩五錢米一斛其辦理糧餉原任巡撫法<lb/>
　　　敏應否仍留軍前伏候<lb/>
<pb n="KR2c0012_WYG_046-5b"/>
　欽定奏入得<lb/>
　㫖此議甚善著依議所撤之兵俱令於本年九月起<lb/>
　　程法敏著仍留軍前阿岱著駐防烏里雅蘇台另<lb/>
　　派㕘贊大臣二員前往著軍機大臣具奏請㫖嗣<lb/>
　　　軍機大臣等開列職名具奏得<lb/>
　㫖著副都統慶泰前往塔爾瑪善著再留三年<lb/>
　賞給額駙䇿凌軍營存貯什物<lb/>
　　　辦理軍機大臣等奏言軍營所有錢糧砲位鳥<lb/>
<pb n="KR2c0012_WYG_046-6a"/>
　　　鎗器械什物甚多除錢糧收貯如故大銅砲四<lb/>
　　　座物重道逺難運至京就近交綏逺城將軍收<lb/>
　　　貯外所有子母砲過山鳥大小鳥鎗擇其好者<lb/>
　　　半留軍營收藏備用其餘亦恐送京路逺應令<lb/>
　　　喀爾喀兵運至綏逺城交將軍收貯至火藥鉛<lb/>
　　　子硝黄繩索盔甲弓箭衣帽鞍屉一切雜項更<lb/>
　　　恐年久朽壞或暫留以備將來賞賜或即給賞<lb/>
　　　何人候<lb/>
<pb n="KR2c0012_WYG_046-6b"/>
　㫖遵行奏入得<lb/>
　㫖著賞給額駙䇿凌<lb/>
　　　二月戊戌<lb/>
　上諭軍機大臣等曰西北兩路既仍有駐劄兵準噶<lb/>
　　爾遣使往來與一切𦂳要事件宜令兩路彼此通<lb/>
　　信知悉於事方有禆益著傳諭兩路將軍大臣知<lb/>
　　之<lb/>
　　　三月壬子<lb/>
<pb n="KR2c0012_WYG_046-7a"/>
　命酌留軍營侍衛<lb/>
　　　大學士伯鄂爾泰等奏言軍營向例用看視水<lb/>
　　　草侍衛一十員今因撤兵額駙䇿凌等議俱撤<lb/>
　　　還更遣十人前往竊思新經遣往之人原應明<lb/>
　　　年期滿請酌留五人令於明年更代今年止遣<lb/>
　　　五人往奏入<lb/>
　上從之<lb/>
　　　夏四月乙未朔<lb/>
<pb n="KR2c0012_WYG_046-7b"/>
　　　將軍烏赫圖等奏報準噶爾使臣齊黙特等至<lb/>
　　　東科爾貿易<lb/>
　　　甲辰<lb/>
　命酌減臺站弁兵駝馬<lb/>
　　　管理臺站總管覺和托等奏言自張家口至鄂<lb/>
　　　爾昆大臺二十九中臺十五北路既經撤兵應<lb/>
　　　量汰之查大臺中臺里數無異宜令一體當差<lb/>
　　　勿分彼此請兩臺共用章京一員驍騎校一員<lb/>
<pb n="KR2c0012_WYG_046-8a"/>
　　　㕘領四員領催四十四名輪流管理每臺酌留<lb/>
　　　十五户馬甲五名烏拉齊二名馬二十匹駝二<lb/>
　　　十隻又第一臺至第十臺當京城軍營往返及<lb/>
　　　察哈爾左右翼蘇尼特四子部落毛明安歸化<lb/>
　　　城諸處傳遞事件總路不可照他臺裁減其間<lb/>
　　　十大臺七中臺各用馬甲十名烏拉齊十名馬<lb/>
　　　三十匹駝三十隻章京驍騎校領催等酌量存<lb/>
　　　留軍機大臣等議應如所請其西路臺站應否<lb/>
<pb n="KR2c0012_WYG_046-8b"/>
　　　裁減之處俟準噶爾熬茶事畢撤哈密兵時再<lb/>
　　　行定議奏入<lb/>
　上從之<lb/>
　　　準噶爾部人鞥可濟爾噶爾達克巴等來降<lb/>
　命賞給安插如例<lb/>
　　　戊申<lb/>
　　　準噶爾部人羅卜藏來降<lb/>
　命賞給安插如例<lb/>
<pb n="KR2c0012_WYG_046-9a"/>
　　　壬戌<lb/>
　命籌辦準夷進藏駝馬<lb/>
　　　川陜總督尹繼善奏言熬茶準夷三百人至東<lb/>
　　　科爾臣等宣示<lb/>
　聖恩賞給米麵羊隻皆感激祗領交牧駝一千六百<lb/>
　　　餘隻馬一千一百餘匹深以馬駝疲乏難於涉<lb/>
　　　逺為憂查此次夷人原非進貢可比應聽其自<lb/>
　　　備資斧因噶爾丹䇿零詞語恭順䝉<lb/>
<pb n="KR2c0012_WYG_046-9b"/>
　恩豫備駝四百隻馬八百匹現在東科爾牧放倘尚<lb/>
　　　不敷請於西寧附近各營再行酌量撥給令其<lb/>
　　　作速赴藏臣已移知副都統巴靈阿撫臣元展<lb/>
　　　成熟籌妥辦理合奏<lb/>
　聞得<lb/>
　㫖所奏俱悉雖云示恩亦不可啟其無厭之心也既<lb/>
　　已如此辦理可令伊等知係殊恩後不得援以為<lb/>
　　例<lb/>
<pb n="KR2c0012_WYG_046-10a"/>
　　　五月乙亥<lb/>
　命扎薩克等保䕶哲卜尊丹巴胡土克圖<lb/>
　上諭軍機大臣等曰從前準噶爾侵犯喀爾喀時窺<lb/>
　　伺哲卜尊丹巴胡土克圖<lb/>
皇考特頒<lb/>
諭㫖令移住多倫淖爾今兵事已定經喀爾喀王等奏<lb/>
　　請哲卜尊丹巴胡土克圖仍移住庫倫準夷性甚<lb/>
　　狡詐今雖恭順乞和恐後復變更潛行窺伺亦未<lb/>
<pb n="KR2c0012_WYG_046-10b"/>
　　可定著行文額駙䇿凌傳諭喀爾喀四部落副將<lb/>
　　軍扎薩克等及駐劄庫倫之圖謝圖汗敦丹多爾<lb/>
　　濟額駙敦多卜多爾濟等其如何保䕶防範之處<lb/>
　　公同酌議具奏前胡土克圖在多倫淖爾時每年<lb/>
　　遣侍衛二員在彼更番守䕶今在庫倫仍著遣往<lb/>
　　胡土克圖所居之處得朕侍衛守䕶諸事便益胡<lb/>
　　土克圖安穏之信朕亦不時得聞也<lb/>
　　　六月丁酉<lb/>
<pb n="KR2c0012_WYG_046-11a"/>
　　　䕶軍統領殷扎納遵<lb/>
　㫖送班禪額爾德尼出世之瑚畢勒罕至後藏扎什<lb/>
　　　倫布廟坐牀<lb/>
　　　壬戌<lb/>
　命更定查閱驛站年期<lb/>
　　　張家口驛站總管覺和托等奏言今年既撤驛<lb/>
　　　站人夫駝馬一切事務俱屬簡少請自來年為<lb/>
　　　始臣與白泰輪流毎年一人前往查閲軍機大<lb/>
<pb n="KR2c0012_WYG_046-11b"/>
　　　臣等議應定於三年内查閲兩次令覺和托白<lb/>
　　　泰輪班辦理奏入<lb/>
　上從之<lb/>
　　　己未<lb/>
　　　準噶爾部人孟克來降<lb/>
　命賞給安插如例<lb/>
　　　秋七月乙酉<lb/>
　　　準噶爾部人烏巴什來降<lb/>
<pb n="KR2c0012_WYG_046-12a"/>
　命賞給安插如例<lb/>
　　　八月丙申<lb/>
　命詰問準噶爾使臣齊黙特等<lb/>
　　　䕶送夷使將軍烏赫圖奏言準噶爾使人於四<lb/>
　　　月初一日到東科爾原定議五月赴藏因與商<lb/>
　　　人貿易貨物索價昻貴稽遲時日託言炎暑請<lb/>
　　　改期七月今於七月二十日齊黙特等忽復來<lb/>
　　　言我等本擬此月起程近聞西藏地氣早寒又<lb/>
<pb n="KR2c0012_WYG_046-12b"/>
　　　擕來駝隻俱不堪用難以前進擬貿易事畢即<lb/>
　　　欲還部既經和好熬茶之事不論何年俱可前<lb/>
　　　進臣等按準噶爾生性奸詭前後言辭反覆明<lb/>
　　　係希圖貿易價昻要請増給馬駝應否仍令赴<lb/>
　　　藏或聽其還部候<lb/>
　㫖遵行奏入<lb/>
　上諭烏赫圖等曰前因噶爾丹䇿零尊崇黄教奏請<lb/>
　　為其父赴藏熬茶施行善事朕特加恩允其所請<lb/>
<pb n="KR2c0012_WYG_046-13a"/>
　　賞給牲畜口糧派大臣官兵照看今伊使臣因貿<lb/>
　　易價值不定不欲進藏即求還部貿易之事當聽<lb/>
　　商人自便詎可官為派勒今伊等不遂所欲便欲<lb/>
　　言歸或其來時噶爾丹䇿零本囑令如此或係伊<lb/>
　　等私意若出噶爾丹䇿零之意則亦係一無信行<lb/>
　　之流朕甚鄙之伊等去後倘再請進藏亦斷難允<lb/>
　　行若噶爾丹䇿零並未出此伊等自立主張任意<lb/>
　　主行更屬詭譎嗣後再來亦斷不遣往西藏伊等<lb/>
<pb n="KR2c0012_WYG_046-13b"/>
　　果能擔承即聽其還朕為内外共主既經降㫖斷<lb/>
　　無改悔之理著將此㫖給發烏赫圖曉論伊等若<lb/>
　　伊等知悔仍照原議辦理若必欲還部亦竟聽之<lb/>
　　可也尋<lb/>
　上諭安西提督永常等曰準噶爾熬茶之人欲中道<lb/>
　　而回此事雖尚在未定若彼執意欲回自無留彼<lb/>
　　之理亦聽其回可耳至哈密時汝等當以失信大<lb/>
　　義責之約束出境毋令生事不必如來時之接待<lb/>
<pb n="KR2c0012_WYG_046-14a"/>
　　彼出境之後更宜小心防範俟過冬令再行請㫖<lb/>
　　　庚戌<lb/>
　　　準噶爾部人孟克博羅特同來降<lb/>
　命賞給安插如例<lb/>
　　　乙夘<lb/>
　恩賞喀爾喀新設駐防官兵有差<lb/>
　　　定邊副將軍額駙䇿凌奏言内兵既撤所有駐<lb/>
　　　防鄂爾昆之喀爾喀兵一千名防秋兵三千名<lb/>
<pb n="KR2c0012_WYG_046-14b"/>
　　　已令演習戰陣本月初五日臣等親身往驗器<lb/>
　　　械旗幟俱甚整齊排列陣式放鎗射箭皆已熟<lb/>
　　　練臣等仰體<lb/>
　聖主鼓舞官兵之至意酌議以軍營豫備奬賞之錦<lb/>
　　　縀布疋等加賞值班副將軍郡王成衮扎布及<lb/>
　　　公扎薩克台吉五名協理台吉十二名管旗章<lb/>
　　　京九名㕘領佐領驍騎校二十九名兵丁四千<lb/>
　　　名以示鼔勵相應請<lb/>
<pb n="KR2c0012_WYG_046-15a"/>
　㫖奏入<lb/>
　上從之<lb/>
　　　戊午<lb/>
　　　將軍烏赫圖等奏報準噶爾使臣齊黙特等自<lb/>
　　　東科爾起程還部<lb/>
　　　冬十月丙申<lb/>
　命副都統索拜赴藏代紀山駐劄賞銀五百兩<lb/>
　　　乙巳<lb/>
<pb n="KR2c0012_WYG_046-15b"/>
　　　準噶爾部人額素克聶咱爾拜穆喇特等俱來<lb/>
　　　降<lb/>
　命賞給安插如例<lb/>
　　　壬子<lb/>
　　　準噶爾部人薩木湯庫本來降<lb/>
　命賞給安插如例<lb/>
　　　十一月丙寅<lb/>
　　　準噶爾部人塞音察克阿古薩喇和國賴等俱<lb/>
<pb n="KR2c0012_WYG_046-16a"/>
　　　來降<lb/>
　命賞給安插如例<lb/>
　　　十二月壬寅<lb/>
　命綏逺城等處密籌備兵事宜<lb/>
　上諭軍機大臣等曰尚書來保奏請先期派撥官兵<lb/>
　　以備不虞其言頗能慮逺經汝等議奏謂遽行派<lb/>
　　撥恐無知之人聲張揣度揺動人心大有闗係亦<lb/>
　　甚合宜然兵可不用不可不備現今雖無用兵之<lb/>
<pb n="KR2c0012_WYG_046-16b"/>
　　事倘適有調取刻期可集自當籌畫於事先者著<lb/>
　　行文綏逺城將軍大臣等令其密為整備勿似出<lb/>
　　師之狀伊等久在行間其統兵情形尤所稔悉一<lb/>
　　切如何修整如何豫備之處茍留心經理自可不<lb/>
　　數日而定必朝受命而夕可辦裝方無負邊閫重<lb/>
　　臣之寄著將辦理縁由詳悉曉示并諭官兵等共<lb/>
　　知之<lb/>
　　　乾隆七年春正月戊寅<lb/>
<pb n="KR2c0012_WYG_046-17a"/>
　恩免那克素番民應輸錢糧<lb/>
　上諭内閣曰據副都統紀山奏稱前因準噶爾請進<lb/>
　　藏熬茶派官兵䕶送令那克素三十九部落番民<lb/>
　　等豫備馬匹牲畜接濟應用伊等率先集事惟恐<lb/>
　　後時甚屬急公且伊等頭目入見俱言䝉國家豢<lb/>
　　養之恩從無擾累各得安生惟願誠心報効等語<lb/>
　　此次準噶爾未曽進藏伊等所備之馬匹牲畜雖<lb/>
　　未經應用但番民生長邊逺感戴國家之恩黽勉<lb/>
<pb n="KR2c0012_WYG_046-17b"/>
　　報効甚屬可嘉宜施特恩著將伊等今年應輸錢<lb/>
　　糧盡數寛免以示鼓勵<lb/>
　　　丁亥<lb/>
　　　準噶爾部人羅斯瑪特多喇特率親屬五人俱<lb/>
　　　來降<lb/>
　命賞給安插如例<lb/>
　　　二月丙申<lb/>
　　　駐防哈密安西提督李繩武奏報準噶爾使臣<lb/>
<pb n="KR2c0012_WYG_046-18a"/>
　　　至哈密情形<lb/>
　　　李繩武奏言準噶爾使臣吹納木喀於正月十<lb/>
　　　八日入境二十二日到哈密據云赴京進<lb/>
　　貢并去嵗蒙<lb/>
　大皇帝恩許熬茶齊黙特等去藏不逺中途而返恐<lb/>
　大皇帝見責故遣我等前來謝罪并懇仍許熬茶奏<lb/>
　　　入得<lb/>
　㫖朕已料彼必為熬茶之事再來陳請也<lb/>
<pb n="KR2c0012_WYG_046-18b"/>
　　　三月辛巳<lb/>
　　　準噶爾使臣吹納木喀等至京進表請<lb/>
　安並貢方物<lb/>
　　　準噶爾台吉噶爾丹䇿零謹奏<lb/>
　乾隆大皇帝前<lb/>
世宗憲皇帝時謹遵頒發根敦等<lb/>
諭㫖是以兩次遣特磊至京懇請進藏熬茶至第二次<lb/>
　　　留我部兩人編旗受爵并令我師以羅卜藏書<lb/>
<pb n="KR2c0012_WYG_046-19a"/>
　　　努多爾濟塞卜騰塞卜騰旺布及其族衆悉送<lb/>
　　　還若過八十日大兵當取途前進並以難行之<lb/>
　　　事相要遂生釁端是釁非由我而起也後遣使<lb/>
　　　者傅鼐阿克敦來謂彼此相持不特兵民被累<lb/>
　　　兼之糜費糧餉牲畜宜各罷息干戈以安衆生<lb/>
　　　決不食言我部之人謂既經用兵又許和好是<lb/>
　　　不得已而出此竊念用兵以來衆生實受其累<lb/>
　　　若得許和既可享福并有美名所以屢遣使至<lb/>
<pb n="KR2c0012_WYG_046-19b"/>
　　　京定議奉<lb/>
　大皇帝諭㫖我朝所設卡倫駐劄如舊爾等亦許每<lb/>
　　　年遣二三十人至科卜多巡視去秋遵<lb/>
　㫖遣人至科卜多守卡人等反云並無此<lb/>
　㫖不許我人前往再赴藏熬茶之事奉<lb/>
　大皇帝諭㫖令以三百人往既至哈密更令大臣等<lb/>
　　䕶視揀水草好處由東科爾次第進藏還時并許<lb/>
　　資助糧餉馬匹至貿易之事除禁物外悉令任便<lb/>
<pb n="KR2c0012_WYG_046-20a"/>
　　買賣比我使人赴哈密引路之人遶道逺由戈壁<lb/>
　　　水草俱惡人既困乏馬多倒斃及至貿易之地<lb/>
　　　並不遵<lb/>
　大皇帝諭㫖乃禁止我人入市俱令一二人來議且<lb/>
　　　減少價值不得速售欲擕往西藏又不許遂至<lb/>
　　　留住四月雖去藏不逺不得前進半道而返又<lb/>
　　　至京貿易之事奉<lb/>
　㫖限定人數年分許由肅州西寧路因念從此至京<lb/>
<pb n="KR2c0012_WYG_046-20b"/>
　　　道逺費多恐擕物不敷所用以上三事雖前此<lb/>
　　　業已定議今遵議而行尚有委曲未便之處既<lb/>
　　　䝉和好可否令我赴藏者由噶斯路則道近而<lb/>
　　　水草亦便至京貿易者由歸化城路其往多巴<lb/>
　　　西寧貿易者亦走噶斯之南并乞勿限定年分<lb/>
　　　至巡視科卜多請如前降<lb/>
　諭㫖每年遣人前往如䝉<lb/>
　恩允事事便益永逺遵行於和好之道尤便伏乞<lb/>
<pb n="KR2c0012_WYG_046-21a"/>
　大皇帝睿鑒隨表進貂皮三十張奏入報<lb/>
　聞<lb/>
　　　壬午<lb/>
　勅諭軍營將軍大臣等<lb/>
　上諭軍機大臣等曰覽夷使吹納木喀齎至噶爾丹<lb/>
　　䇿零奏章意甚狡詐朕斷不因言辭觸怒遽爾興<lb/>
　　兵亦不可不密為整備著移知兩路軍營大臣令<lb/>
　　伊等加意防範其奏内情形并詳悉寄知<lb/>
<pb n="KR2c0012_WYG_046-21b"/>
　勅諭提督永常<lb/>
　上諭軍機大臣等曰提督永常駐防哈密察其辦事<lb/>
　　尚不能深知準噶爾性情有藐視之意凡事思易<lb/>
　　則難思難則易慎其難而毋忽其易則功可成而<lb/>
　　無後悔準夷性本詭譎不可與我喀爾喀等一體<lb/>
　　相待應將此故密飭永常令其於一切事務俱留<lb/>
　　心辦理<lb/>
　　　夏四月庚寅朔<lb/>
<pb n="KR2c0012_WYG_046-22a"/>
　　　準噶爾使臣吹納木喀等入<lb/>
　覲<lb/>
　上諭吹納木喀等曰爾台吉噶爾丹䇿零奏章朕已<lb/>
　　入覽令爾口奏之語朕之大臣悉以聞前噶爾丹<lb/>
　　䇿零以其父故屢懇赴藏熬茶朕廷臣議應勿許<lb/>
　　朕施特恩念其為父諷經尊崇黄教自屬善事降<lb/>
　　㫖允之復遣大臣官兵䕶送助以牲畜口糧乃爾<lb/>
　　使齊黙特等既至東科爾惟以貿易為事遷延數<lb/>
<pb n="KR2c0012_WYG_046-22b"/>
　　月並不進藏遽欲還部朕之大臣屢諭不聽始以<lb/>
　　奏聞朕時在木蘭降㫖此係噶爾丹䇿零奏懇之<lb/>
　　事若等何得擅還或其來時噶爾丹䇿零本如此<lb/>
　　受意則嗣後復欲遣人進藏決不允行令朕之大<lb/>
　　臣再三開示若等執意起程想此意定出自噶爾<lb/>
　　丹䇿零不然雖彈丸小部落必無使臣不遵主命<lb/>
　　之理即如爾等此來除噶爾丹䇿零所囑外可任<lb/>
　　意増一辭乎汝至肅州即返可乎既乞往藏半途<lb/>
<pb n="KR2c0012_WYG_046-23a"/>
　　而還更造為種種不根之語欲變易成規非故滋<lb/>
　　事乎汝謂奏疏中並無傲慢朕大臣等悉能通汝<lb/>
　　等語言汝豈能隠匿乎朕為天下共主已許爾息<lb/>
　　兵斷不因此遽復興兵汝等若有妄舉亦聽之而<lb/>
　　已此次噶爾丹䇿零所奏與汝口奏互異朕實不<lb/>
　　解諸事難以定奪汝明記朕言詳諭噶爾丹䇿零<lb/>
　　可也吹納木喀奏云噶爾丹䇿零竭誠輸懇奏章<lb/>
　　　所載乃中外言語不同之故實非傲慢其言及<lb/>
<pb n="KR2c0012_WYG_046-23b"/>
　　　往事只以<lb/>
　大皇帝有愛育羣生闡揚黄教之訓自陳歡感並無<lb/>
　　　他意至進藏熬茶乃奏乞<lb/>
　大皇帝施恩允行之事齊黙特半途而返據其言云<lb/>
　　　以攔阻之故又奉<lb/>
　㫖巡視科卜多據我巡視者云不令伊等巡閲噶爾<lb/>
　　　丹䇿零並疑惑不信謹聲明始末令使臣等來<lb/>
　　　剖晰至喀爾喀䝉古人等並<lb/>
<pb n="KR2c0012_WYG_046-24a"/>
　大皇帝屬下我等豈敢侵犯生事惟是奏中所請三<lb/>
　　　事允行與否恭候<lb/>
　大皇帝睿鑒又奉<lb/>
　上諭曰汝稱噶爾丹䇿零不信齊黙特故來具奏今<lb/>
　　奏中何無此語進藏熬茶本噶爾丹䇿零最切要<lb/>
　　事當遣可信之人奈何委之齊黙特伊等還時降<lb/>
　　㫖甚明今汝等縱仍欲進藏亦應候朕再降㫖允<lb/>
　　行然後得往豈容竟自主張但以道由噶斯為詞<lb/>
<pb n="KR2c0012_WYG_046-24b"/>
　　乎噶斯豈汝等境内乎抑聞朕前諭難以再請姑<lb/>
　　以此含糊嘗試乎原議巡視科卜多並無許入卡<lb/>
　　倫内巡視之語去年爾人不言巡視科卜多直入<lb/>
　　布延圖卡倫至喀勒占和碩卡倫朕之大臣始禁<lb/>
　　止之朕所遣略地之人有越阿爾台巡視爾卡倫<lb/>
　　以内之地者乎此事已明示蟒鼐矣爾等豈不知<lb/>
　　之至來京貿易者不得由綏逺城亦與哈栁定議<lb/>
　　尚未經行一次遽欲更張可乎噶爾丹䇿零此次<lb/>
<pb n="KR2c0012_WYG_046-25a"/>
　　所奏言辭不倫左右支吾殊非和好之道朕業已<lb/>
　　降㫖息兵汝又稱實無傲慢之意朕亦不介懷如<lb/>
　　果誠心懇乞俟再遣使來此次姑無庸議朕另有<lb/>
　　勅書付汝齎去吹納木喀又奏云前者齊黙特還<lb/>
　　　並不以<lb/>
　大皇帝諭㫖告知噶爾丹䇿零是以衆心懷疑此來<lb/>
　　　何敢妄奏進藏一事在噶爾丹䇿零最為切要<lb/>
　　　伏祈<lb/>
<pb n="KR2c0012_WYG_046-25b"/>
　大皇帝恩允<lb/>
　上諭曰此事不得允行之故噶爾丹䇿零亦所明知<lb/>
　　況人數日期俱未議定朕即加恩豈可令我䕶送<lb/>
　　官兵先勞守候乎天時近暑汝等可作速起程朕<lb/>
　　已諭我大臣為汝等辦理矣<lb/>
　　　甲辰<lb/>
　勅諭準噶爾台吉噶爾丹䇿零<lb/>
　　　奉<lb/>
<pb n="KR2c0012_WYG_046-26a"/>
天承運<lb/>
　皇帝詔曰爾奏中謂前此興戎釁非由爾又謂使臣<lb/>
　　傅鼐前來事非得已追論舊事為此非分大言又<lb/>
　　謂奉大皇帝諭遣人巡視科卜多為守卡人攔阻<lb/>
　　使使往藏熬茶留數月不遣半道空還定議至京<lb/>
　　貿易遶道力疲不能前進嗣後須取道噶斯伏祈<lb/>
　　睿鑒夫興戎起釁實由爾國前諭已明額爾得尼<lb/>
　　招大捷之後方行遣使我大國有何不得已而出<lb/>
<pb n="KR2c0012_WYG_046-26b"/>
　　此耶凟理前説意果何為豈又欲借端生事乎朕<lb/>
　　為天下共主業已降㫖息兵豈肯食言爾欲起釁<lb/>
　　朕亦不禁也定議巡視科卜多有巡視卡倫以内<lb/>
　　之語乎爾人由布延圖直至喀勒占和碩卡倫我<lb/>
　　始禁阻我人有過阿爾台至爾之卡倫内巡視者<lb/>
　　乎其事雖小然屢違定約豈合於和好之道朕允<lb/>
　　爾赴藏熬茶者亦鑒爾至誠故遣官䕶送豫備牲<lb/>
　　畜爾人至東科爾數月惟圖貿易不思進藏竟自<lb/>
<pb n="KR2c0012_WYG_046-27a"/>
　　還部誰為阻止乎如欲阻止何如不允爾奏之為<lb/>
　　愈也且齊黙特欲還朕降㫖詢問或來時噶爾丹<lb/>
　　䇿零囑爾或出爾等之意倘出噶爾丹䇿零則彼<lb/>
　　亦一絶無信行之人嗣後豈容復請乎今即復欲<lb/>
　　進藏亦必懇朕降㫖始可遵行如何遽作前去之<lb/>
　　計惟以道出噶斯為請況人數日期俱在未定豈<lb/>
　　有令朕之大臣官弁虚糜廪餼先勞守候乎以此<lb/>
　　問吹納木喀據稱噶爾丹䇿零實不知始末如此<lb/>
<pb n="KR2c0012_WYG_046-27b"/>
　　惟不信齊黙特語故令我等前來問明并輸誠意<lb/>
　　乞大皇帝施恩一切朕已明諭吹納木喀至貿易<lb/>
　　之事本與爾使哈栁定議並未遵行一次如何又<lb/>
　　欲更張請取道噶斯乎此次爾所陳奏不合事理<lb/>
　　念爾亦未深知將奏請之事暫行停止令吹納<lb/>
　　木喀傳諭於爾勅書亦令齎往隨勅賞各色縀十<lb/>
　　端磁器十件大緞六端<lb/>
　　　五月丁丑<lb/>
<pb n="KR2c0012_WYG_046-28a"/>
　　　準噶爾部人咱木巴喇克爾伯來降<lb/>
　命賞給安插如例<lb/>
　　　六月庚寅<lb/>
　　　準噶爾部人阿爾咱來降<lb/>
　命賞給安插如例<lb/>
　　　秋七月辛巳<lb/>
　　　準噶爾部人鞥克穆爾來降<lb/>
　命賞給安插如例<lb/>
<pb n="KR2c0012_WYG_046-28b"/>
　　　八月辛亥<lb/>
　　　準噶爾部人三津根敦扎卜舒翁噶爾察克鄂<lb/>
　　　爾謨泰薩里松布庫沙喇六人同來降<lb/>
　命賞給安插如例<lb/>
　　　九月辛酉<lb/>
　　　準噶爾部人都噶爾來降<lb/>
　命賞給安插如例<lb/>
　　　甲戌<lb/>
<pb n="KR2c0012_WYG_046-29a"/>
　命奬賞喀爾喀四部落軍容整頓者<lb/>
　　　定邊副將軍額駙䇿凌奏言今年臣等㑹議令<lb/>
　　　叅贊大臣都統塔爾瑪善於七月二十日赴塞<lb/>
　　　勒壁口閲副將軍公巴素部落二十一旗兵丁<lb/>
　　　扎薩克公扎木輝一旗器械堅利技勇熟練為<lb/>
　　　最車臣汗達瑪琳郡王德木楚克巴扎爾什第<lb/>
　　　貝勒旺扎爾貝子彦楚卜多爾濟公格勒克巴<lb/>
　　　木丕勒扎薩克台吉衮楚克扎卜沙克都爾扎<lb/>
<pb n="KR2c0012_WYG_046-29b"/>
　　　卜旺楚克達爾扎貝子旺扎爾公巴素䇿凌旺<lb/>
　　　布薩木丕勒扎薩克台吉齊呼喇成衮扎布䇿<lb/>
　　　黨敦多卜齊旺旺扎爾博洛勒十九旗次之扎<lb/>
　　　薩克格勒克一旗又次之於八月初二日赴烏<lb/>
　　　克圖爾濟爾哈朗閲副將軍成衮扎布部落十<lb/>
　　　九旗兵丁扎薩克貝勒䇿卜登台吉彭楚克阿<lb/>
　　　喇卜坦䇿卜登三旗器械堅利技勇熟練為最<lb/>
　　　圖謝圖汗敦丹多爾濟親王敦多卜多爾濟郡<lb/>
<pb n="KR2c0012_WYG_046-30a"/>
　　　王成衮扎布桑寨多爾濟䇿凌拜多卜公䝉固<lb/>
　　　巴木丕勒多爾巴海扎薩克台吉齊巴克扎卜<lb/>
　　　䇿凌旺舒克達什丕勒林丕勒多爾濟旺扎爾<lb/>
　　　三都卜多爾濟十四旗次之扎薩克台吉遜多<lb/>
　　　布旺布多爾濟二旗又次之令㕘贊大臣副都<lb/>
　　　統慶泰於七月二十日赴桑金托羅海閲署副<lb/>
　　　將軍世子成衮扎布部落二十二旗兵丁將軍<lb/>
　　　王額駙䇿凌貝子車木楚克扎布公丹巴多爾<lb/>
<pb n="KR2c0012_WYG_046-30b"/>
　　　濟咱雅班第達胡土克圖四旗器械堅利技勇<lb/>
　　　熟練為最親王得親扎卜貝勒那木扎爾車蘇<lb/>
　　　隆貝子多爾濟旺舒克公根丕勒扎木禪旺扎<lb/>
　　　爾齊旺塞内扎薩克台吉巴朗額林沁額黙根<lb/>
　　　春丕勒布達扎卜阿寶羅卜藏敦多卜特克什<lb/>
　　　來冲扎卜額爾德尼班第達胡土克圖十八旗<lb/>
　　　次之於七月二十五日赴哈里勒邁閲喀爾喀<lb/>
　　　副將軍貝勒青滚雜卜十五旗兵丁扎薩克伊<lb/>
<pb n="KR2c0012_WYG_046-31a"/>
　　　達木扎卜一旗器械堅利技勇熟練為最貝勒<lb/>
　　　䇿登扎卜公旺舒克䇿魯卜精珠木多爾濟多<lb/>
　　　爾濟䇿登扎薩克台吉喇卜坦六旗次之扎薩<lb/>
　　　克圖汗巴勒達爾公旺扎爾旺沁扎卜台吉米<lb/>
　　　玉特多爾濟班第五木布濟羅卜藏喇卜坦貝<lb/>
　　　勒青滚雜卜又次之奏入得<lb/>
　㫖諸部落軍容整頓者諭部議賞具奏<lb/>
　　　冬十月丁亥<lb/>
<pb n="KR2c0012_WYG_046-31b"/>
　　　準噶爾部人巴圖爾率屬三人來降<lb/>
　命賞給安插如例<lb/>
　　　甲午<lb/>
　命法敏富德來京以原任按察使劉栢辦理軍營糧<lb/>
　　　餉事務<lb/>
　　　十一月丁巳<lb/>
　命厄魯特等投誠者不必當差<lb/>
　　　正白旗䝉古副都統䇿凌奏言額外䕶軍多爾<lb/>
<pb n="KR2c0012_WYG_046-32a"/>
　　　濟等並自準噶爾向化投誠蒙<lb/>
　恩給賞妻奴房屋授以額外䕶軍支給月糧野性漸<lb/>
　　　馴當與䝉古一體効力當差嵗久著有勞績亦<lb/>
　　　得量授官職其傲惰者治罪如例辦理軍機大<lb/>
　　　臣等議曰準夷投誠人等嘉其向化<lb/>
　恩施優渥伊等贍養有資遵守約束安全之道已屬<lb/>
　　　盡善何必藉其材力以備驅使若必以䝉古一<lb/>
　　　例當差殊非安戢逺人本意且自雍正六年至<lb/>
<pb n="KR2c0012_WYG_046-32b"/>
　　　乾隆七年來降者凡三百三名計發往察哈爾<lb/>
　　　寧古塔天津江寧杭州青州安插者已二百五<lb/>
　　　十三名其在京者厄魯特僅二十三人回民僅<lb/>
　　　二十七人為數無多不必派令當差俟其子孫<lb/>
　　　長成所轄佐領或送補額甲或令當差另行辦<lb/>
　　　理奏入<lb/>
　上從之<lb/>
　　　癸亥<lb/>
<pb n="KR2c0012_WYG_046-33a"/>
　　　準噶爾部人和通賽音察克來降<lb/>
　命賞給安插如例<lb/>
　　　甲子<lb/>
　　　準噶爾部人卓特巴率屬十三人來降<lb/>
　命賞給安插如例<lb/>
　　　乙丑<lb/>
　　　準噶爾部人懇澤與第圖倫俱率妻來降<lb/>
　命賞給安插如例<lb/>
<pb n="KR2c0012_WYG_046-33b"/>
　　　壬申<lb/>
　　　準噶爾台吉噶爾丹䇿零遣使吹納木喀等至<lb/>
　　　京進表謝罪並乞許赴藏<lb/>
　　　噶爾丹䇿零謹奏<lb/>
　大皇帝前遣吹納木喀起程後訊問齊黙特汝赴藏<lb/>
　　　熬茶既到東科爾忽中道而回諒<lb/>
　大皇帝前㫖允行定無更改必汝有别故正詰問間<lb/>
　　　吹納木喀適回齎<lb/>
<pb n="KR2c0012_WYG_046-34a"/>
　諭㫖至備知其奉<lb/>
　㫖不遵擅自回巢已正其罪并没其家矣欽奉<lb/>
　上諭爾此次復請進藏人數時日俱未定議不可令<lb/>
　　　䕶送大臣等虚糜守候暫行停止<lb/>
　聖慮周詳曷勝感激今謹遵前<lb/>
　㫖人數用三百名定期三月初起程初遣之人自應<lb/>
　　　擕帶熬茶物件請先至多巴西寧貿易備物前<lb/>
　　　往并請道出噶斯庶程近而水草茂人畜俱便<lb/>
<pb n="KR2c0012_WYG_046-34b"/>
　　　如䝉<lb/>
　允行更請人分兩起赴藏熬茶者由黙勒占庫車路<lb/>
　　　進發往多巴西寧者由哈濟爾得卜特爾柴達<lb/>
　　　木至多巴西寧再由多倫鄂摩渡口過穆魯烏<lb/>
　　　蘇進藏又奉<lb/>
　諭㫖爾人巡視科卜多者反進布延圖卡倫直至喀<lb/>
　　勒占和碩我守卡之人始禁止之按喀勒占和碩<lb/>
　　　我等實不知有此地名並無令過科卜多巡察<lb/>
<pb n="KR2c0012_WYG_046-35a"/>
　　　之語乃我人錯會耳前已降<lb/>
　㫖定議請仍遵前<lb/>
　㫖每年巡視至托爾輝而止又通商之事前哈栁所<lb/>
　　　奉<lb/>
　諭㫖令赴京貿易者道由肅州陜西其路實險逺難<lb/>
　　　行往者和好時入京貿易並由歸化城赴多巴<lb/>
　　　西寧聽其自便現今喀爾喀䝉古並許其由歸<lb/>
　　　化城進京由青海至多巴西寧獨不允我等者<lb/>
<pb n="KR2c0012_WYG_046-35b"/>
　　　中朝大臣恐我等與喀爾喀青海人交接耳前<lb/>
　　　此多什布濟爾等嘗由喀爾喀歸化城進京去<lb/>
　　　嵗進藏者亦由青海至東科爾何嘗滋事况䝉<lb/>
　大皇帝許以和好自今豈敢背約妄行惟祈<lb/>
　睿鑒又<lb/>
　諭㫖有云爾所陳奏不合事理與吹納木喀口奏之<lb/>
　　　言互異幸䝉<lb/>
　大皇帝推心結好輸誠入奏安敢有冒凟之心或者<lb/>
<pb n="KR2c0012_WYG_046-36a"/>
　　　彼此語言不同之故伏乞寛宥餘令吹納木喀<lb/>
　　　口奏祈<lb/>
　大皇帝鑒之隨表謹貢玉碗一具馬二匹貂皮三十<lb/>
　　　張奏入報<lb/>
　聞<lb/>
　　　己夘<lb/>
　命烏赫圖玉保䕶送準噶爾使臣赴藏<lb/>
　上諭軍機大臣等曰準噶爾進藏熬茶者朕已加恩<lb/>
<pb n="KR2c0012_WYG_046-36b"/>
　　照所請行其總理䕶送仍令將軍烏赫圖及侍郎<lb/>
　　玉保前去著曉諭烏赫圖即備辦一切應行事件<lb/>
　　　尋大學士等奏玉保應於明年二月間自京起<lb/>
　　　程即往西寧接應來使奏入得<lb/>
　㫖命賞烏赫圖銀一千兩玉保二千五百兩以備在<lb/>
　　途需用<lb/>
　　　甲申<lb/>
　　　準噶爾使臣吹納木喀等入<lb/>
<pb n="KR2c0012_WYG_046-37a"/>
　覲<lb/>
　上諭吹納木喀等曰噶爾丹䇿零奏表朕已覽訖令<lb/>
　　爾口奏語大臣等亦以聞噶爾丹䇿零深知爾部<lb/>
　　之人誑語妄行據實引罪詞甚恭順朕已知悉又<lb/>
　　言從前所奏非敢冒凟因中外言語不同之故懇<lb/>
　　乞寛宥此亦小過朕不介意朕為大君豈有聞一<lb/>
　　甘言即喜聞一非理之言即怒者乎凡事惟據理<lb/>
　　剖斷理可行即允之不可行縱懇乞再三亦不允<lb/>
<pb n="KR2c0012_WYG_046-37b"/>
　　也即如噶爾丹䇿零乞為父進藏熬茶朕既允行<lb/>
　　來使忽半路而回今復申前請本宜勿許但念彼<lb/>
　　實為其父之故心誠而語順故朕仍加恩允之并<lb/>
　　懇道出噶斯此次亦姑從所請但所遣三百人若<lb/>
　　分二起不特我之䕶送者難於兼顧爾等亦轉多<lb/>
　　勞費且先行赴藏者豈能久駐以待商人乎止應<lb/>
　　仍作一起或徑自爾國由噶斯入藏否則同至西<lb/>
　　寧貿易事畢由多倫鄂摩入藏爾等自酌之可也<lb/>
<pb n="KR2c0012_WYG_046-38a"/>
　　來時當告我守邊大臣由何路往朕仍賞給牲畜<lb/>
　　路費遣官䕶送吹納木喀奏言噶爾丹䇿零所奏<lb/>
　　既䝉<lb/>
　大皇帝洞鑒我等謹記<lb/>
　大皇帝諭㫖還告噶爾丹䇿零前者荷<lb/>
　恩賞給牲畜路費今謹謝<lb/>
　恩<lb/>
　上諭曰噶爾丹䇿零前次請貿易者不拘人數年期<lb/>
<pb n="KR2c0012_WYG_046-38b"/>
　　所往亦從其便既已定議豈容數改現今與爾貿<lb/>
　　易之俄羅斯回人有任其自往自來者乎無論準<lb/>
　　噶爾人即我喀爾喀部落出入邊口必自部給票<lb/>
　　驗明許過亦爾等所知欲永逺和好豈可但記一<lb/>
　　時之便若謂道逺費多俄羅斯較爾更逺何以往<lb/>
　　來不絶且貿易乃民事從無官為辦給者今許爾<lb/>
　　換給馬駝即朕之特恩也又原議巡察科卜多並未<lb/>
　　指及托爾輝今噶爾丹䇿零以此為言特恐彼<lb/>
<pb n="KR2c0012_WYG_046-39a"/>
　　處駐兵耳朕既降㫖罷兵斷不食言若復生疑即<lb/>
　　如所請每年秋冬遣二三十人來令我守卡者率<lb/>
　　往爾等亦須嚴飭來人毋得生事吹納木喀奏言<lb/>
　　　所請並䝉<lb/>
　大皇帝洞鑒此外别無所奏使臣往來數次今年亦<lb/>
　　　老矣惟懇<lb/>
　大皇帝加恩和好之事永逺不渝<lb/>
　上諭曰果噶爾丹策零勿萌異心即能永逺爾病已<lb/>
<pb n="KR2c0012_WYG_046-39b"/>
　　痊否爾等何時起程吹納木喀奏言使臣年老途<lb/>
　　　中復感寒暑䝉<lb/>
　大皇帝遣醫診治得愈今日瞻仰<lb/>
　天顔更百病皆除俟貨物換就即起程還部矣<lb/>
　上諭曰爾等行期不逺朕尚欲加恩賜宴令爾等觀<lb/>
　　　賞百戲也<lb/>
　<lb/>
平定準噶爾方略前編卷四十六<lb/>
</p>
<p>
</p>
  </div>
</body>
</text>
</TEI>
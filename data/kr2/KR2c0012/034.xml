<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_034-1a"/>
欽定四庫全書<lb/>
平定準噶爾方略前編卷三十四<lb/>
　　　雍正十一年三月壬午朔<lb/>
命量撒駐藏兵<lb/>
上諭辦理軍機大臣等曰西藏駐劄弁兵本為保䕶唐<lb/>
　古忒人等以防準噶爾賊夷侵犯而設比來賊夷大<lb/>
　敗徒步奔逃力䠞勢窮不能逺涉藏地則其無力進<lb/>
　兵可知且頗羅鼐輸誠効力唐古忒之兵亦較前氣<lb/>
<pb n="KR2c0012_WYG_034-1b"/>
　壯現今藏地無事兵丁多集則米穀錢糧一切費用<lb/>
　等項雖給自内地而唐古忒人等不免解送之勞朕<lb/>
　意量其足以防守藏地留兵數百名餘者盡行撒回<lb/>
　其留藏之兵著總兵官周起鳳帶領駐劄青保馬拉<lb/>
　苗夀著總理藏務至此項兵應撒若干應否將駐劄<lb/>
　察木多之雲南兵丁一併撒回著詳議具奏尋議曰<lb/>
　　　駐藏四川兵二千應留五百守䕶餘悉撒還本<lb/>
　　　處所留兵俟三年後仍撥四川官兵更代其察<lb/>
<pb n="KR2c0012_WYG_034-2a"/>
　　　木多所駐雲南兵一千本為援藏而設今既量<lb/>
　　　撒駐藏兵丁雲南兵亦應撒還五百如四川例<lb/>
　　　三年更代奏入<lb/>
上從之<lb/>
　　　己丑<lb/>
命黜沙津達賴爵効力贖罪<lb/>
　　　理藩院劾奏土黙特輔國公沙津達賴前在和<lb/>
　　　通呼爾哈臨戰遁歸又於烏遜珠勒敗北請黜<lb/>
<pb n="KR2c0012_WYG_034-2b"/>
　　　其爵奏入得<lb/>
㫖沙津達賴著革去輔國公在軍前効力贖罪<lb/>
　　　乙巳<lb/>
　　　辦理軍機大臣等疏言閲靖邊大將軍順承親<lb/>
　　　王所報陣亡官兵册與傅爾丹所奏原册彼此<lb/>
　　　互異應以前報陣亡今云未還者傳令官兵家<lb/>
　　　屬知之其已給䘏賞銀追繳如數所給世職亦<lb/>
　　　暫停其承襲奏入得<lb/>
<pb n="KR2c0012_WYG_034-3a"/>
㫖傅爾丹身為將軍草率查奏而該管大臣等官亦任<lb/>
　意揑報是錯誤之咎自在傅爾丹等與該官兵無涉<lb/>
　所賞銀兩不必追繳其應給世職著暫停承襲<lb/>
　　　丙午<lb/>
命以恭格薩木丕勒襲封扎薩克多羅郡王<lb/>
上諭理藩院曰喀爾喀多羅郡王吹扎卜既承襲車臣<lb/>
　汗名號其扎薩克多羅郡王著伊弟恭格薩木丕勒<lb/>
　承襲<lb/>
<pb n="KR2c0012_WYG_034-3b"/>
命賞給車臣汗吹扎卜親王俸<lb/>
上諭理藩院曰喀爾喀車臣汗吹扎卜具奏懇請俸禄<lb/>
　從前未給喀爾喀汗等俸禄者葢欲伊等各守舊業<lb/>
　不令同衆扎薩克王等一例將屬下人等另編旗分<lb/>
　佐領是以未給俸禄今車臣汗吹扎卜既以請給具<lb/>
　奏著給與親王之俸每年加賞銀二千五百兩其圖<lb/>
　謝圖汗扎薩克圖汗亦著行文詢問伊等若不願請<lb/>
　俸仍守舊業各聴其便若情願請俸亦著照車臣汗<lb/>
<pb n="KR2c0012_WYG_034-4a"/>
　吹扎卜之例賞給<lb/>
　　　喀爾喀扎薩克貝勒車木楚克納木扎爾陣亡<lb/>
命遣官致祭<lb/>
　　　庚戌<lb/>
命以通政使司左㕘議徐杞署陕西甘肅布政使仍辦<lb/>
　　　理噶斯軍需事務<lb/>
　　　夏四月甲寅<lb/>
命削郡王查木陽爵以貝勒赴軍前効力降貝子齊旺<lb/>
<pb n="KR2c0012_WYG_034-4b"/>
　　　班珠爾羅卜藏為輔國公<lb/>
上諭理藩院曰鄂爾多斯郡王查木陽身為副將軍並<lb/>
　不將伊屬下精兵派出且遲延日期疎脫兵丁甚屬<lb/>
　不合著削去郡王授為貝勒發往軍前効力贖罪貝<lb/>
　子齊旺班珠爾羅卜藏於伊屬下派兵時並不詳慎<lb/>
　以致逃回甚屬怠忽著降二等授為輔國公<lb/>
　　　戊午<lb/>
命嚴禁造作浮言者<lb/>
<pb n="KR2c0012_WYG_034-5a"/>
上諭辦理軍機大臣等曰從來造作言語煽惑人心者<lb/>
　律有不赦之條若在軍前造言傳播其罪更重應照<lb/>
　軍法即正典刑此自古相傳之憲典也數年以來西<lb/>
　北兩路用兵征討準噶爾該管大臣官員等居心怠<lb/>
　忽辦理粗疎號令不嚴稽察不密間有不肖之人在<lb/>
　軍營各處揑造全無影響之談或稱京師近有某事<lb/>
　或稱某營近有某事一人倡先衆口附和愚昧之人<lb/>
　不能辨别信以為實而該管之大臣官員等雖心知<lb/>
<pb n="KR2c0012_WYG_034-5b"/>
　其非往往以為難於根究希圖省事置之不問遂致<lb/>
　若輩肆口流傳全無忌憚又有從軍營回來之人造<lb/>
　作言語以惑亂在京之聴聞如此等事不但有妨於<lb/>
　公務亦且大害於人心不可不嚴加禁約著行文各<lb/>
　路將軍令其詳細曉諭該管弁兵及跟役買賣人等<lb/>
　嗣後倘有造作浮言者必將為首之人究出姓名奏<lb/>
　聞請㫖即於本處正法示衆其失於覺察之該管官<lb/>
　弁一併治罪若能查出㕘奏免其議處至在京造言<lb/>
<pb n="KR2c0012_WYG_034-6a"/>
　生事之人交與步軍統領八旗大臣五城御史順天<lb/>
　府先期曉諭倘怙惡不悛即行查拏従重治罪<lb/>
命馬蘭泰赴洪郭爾鄂隆軍前効力<lb/>
上諭辦理軍機大臣等曰朕從前以侯馬蘭泰於去年<lb/>
　賊至推河時領兵截殺奮勇成功故將伊調回留朕<lb/>
　左右令其學習辦事近聞軍前人等俱喧傳馬蘭泰<lb/>
　一聞賊至甚是畏怯喀爾喀協理台吉遜都卜再四<lb/>
　跪請出戰始行遣往馬蘭泰出營行未二十里即回<lb/>
<pb n="KR2c0012_WYG_034-6b"/>
　朕將此問馬蘭泰據奏係人揑造陷害之語此事日<lb/>
　後自有分曉馬蘭泰軍前事務尚未完結著仍往洪<lb/>
　郭爾鄂隆地方督兵操演効力行走公豐盛額不必<lb/>
　前去<lb/>
　　　庚申<lb/>
　　　議烏里雅蘇台築城駐兵事宜<lb/>
　　　靖邊大將軍順承親王錫保等奏言察罕廋爾<lb/>
　　　當阿爾台諸路要道建城駐兵歴有年所以柴<lb/>
<pb n="KR2c0012_WYG_034-7a"/>
　　　草不足移駐阿勒達爾托羅海其後柴草亦不<lb/>
　　　足用去年又移軍至烏里雅蘇台此外尚有額<lb/>
　　　得爾齊得爾特爾啟塔米爾等處地亦寛濶然<lb/>
　　　並在杭愛山陽與内地近至特斯等處僻在迤<lb/>
　　　北若賊人由南路來犯邀截堵禦呼應不靈並<lb/>
　　　不便駐劄大兵今已於烏里雅蘇台山頭各建<lb/>
　　　礟臺其左近並令滿洲䝉古兵駐劄且特斯台<lb/>
　　　西里各有駐兵萬人賊人不敢逼近應請即於<lb/>
<pb n="KR2c0012_WYG_034-7b"/>
　　　烏里雅蘇台内外植木中實以土建築城垣城<lb/>
　　　中設倉置庫明嵗青草發生時調集官駝以察<lb/>
　　　罕廋爾所貯錢糧米石軍裝火藥等物陸續運<lb/>
　　　送辦理軍機大臣等議覆應悉如所請奏入<lb/>
上從之<lb/>
　　　辛酉<lb/>
命革達爾濟職以吉當阿為將軍赴推河<lb/>
　　　靖邊大將軍順承親王錫保大學士伯經略鄂<lb/>
<pb n="KR2c0012_WYG_034-8a"/>
　　　爾泰奏言達爾濟身為將軍沿途牧放馬匹並<lb/>
　　　不加意以致損傷及到扎克拜達里克聞賊人<lb/>
　　　敗走並不截殺反疾驅馬匹赴營損傷更甚既<lb/>
　　　而坐視賊遁又不尾追賊人盡去始以一出博<lb/>
　　　追擊之名旋即還營回奏時乃借端巧飾情屬<lb/>
　　　可惡請以達爾濟交部嚴加議處辦理軍機大<lb/>
　　　臣等議如所請奏入得<lb/>
㫖逹爾濟著革職令為䕶軍交與順承親王凡有苦差<lb/>
<pb n="KR2c0012_WYG_034-8b"/>
　効力之處令其前往贖罪行走達爾濟員缺著䕶軍<lb/>
　統領吉當阿前往推河領兵駐劄<lb/>
　　　丙子<lb/>
命加賞克爾森齊老地方交戰獲傷等兵丁<lb/>
上諭辦理軍機大臣等曰聞順承親王賞賫此次効力<lb/>
　兵丁將在克爾森齊老地方交戰獲傷及因患病馬<lb/>
　疲未至額爾得尼招地方之兵丁俱不准賞給以已<lb/>
　經交戰之人不沾賞賫殊未均平著行文順承親王<lb/>
<pb n="KR2c0012_WYG_034-9a"/>
　查明給賞以示鼓勵<lb/>
命選呼倫貝爾兵二千赴察罕廋爾軍營<lb/>
上諭辦理軍機大臣等曰據大學士鄂爾泰等奏請將<lb/>
　駐劄呼倫貝爾地方索倫巴爾虎兵三千名内調撥<lb/>
　二千名前往察罕廋爾軍營其軍營現在所有殘疾<lb/>
　兵丁應行裁退等語著照鄂爾泰等所請於呼倫貝<lb/>
　爾兵内挑選二千名著黒龍江將軍卓爾海帶領前<lb/>
　往軍營卓爾海到軍營後再回任所其料理兵丁起<lb/>
<pb n="KR2c0012_WYG_034-9b"/>
　程選派官員管轄應於何日起程之處著卓爾海酌<lb/>
　量議奏其餘兵一千名著博第達巴哈統領照管伊<lb/>
　等㳺牧妻子産業黒龍江將軍印務著奉天將軍那<lb/>
　蘇圖馳驛前往署理奉天將軍印務著尚書海夀馳<lb/>
　驛前往署理刑部尚書事務著公慶復署理海夀到<lb/>
　盛京後那蘇圖再往齊齊哈爾俟卓爾海自軍營回<lb/>
　任之日那蘇圖海夀各回任所<lb/>
　　　戊寅<lb/>
<pb n="KR2c0012_WYG_034-10a"/>
命製帳房五千架皮衣皮帽帶各二萬件賞給北路軍<lb/>
　　　營兵丁<lb/>
　　　庚辰<lb/>
命各路軍營有分檔開户従征者許編為另户<lb/>
上諭辦理軍機大臣等曰家選兵丁前往軍營之時朕<lb/>
　降恩㫖凱旋之日將伊等妻子俱令出本主之家編<lb/>
　為另户但各路軍營從征人内亦有分檔開户之人<lb/>
　充當領催披甲者伊等久在軍營辛苦効力甚屬可<lb/>
<pb n="KR2c0012_WYG_034-10b"/>
　憫著各路軍營將軍大臣等將効力行走好者以伊<lb/>
　等姓名註册俟大兵凱旋之日亦照家選兵丁例編<lb/>
　為另户<lb/>
　　　五月壬辰<lb/>
命䕶軍統領吳禮布回京以散秩大臣塞楞侍讀學士<lb/>
　　　巴特瑪辦理達里剛愛軍營事務<lb/>
　　　乙未<lb/>
　　　預籌進兵事宜<lb/>
<pb n="KR2c0012_WYG_034-11a"/>
　　　大學士伯經略鄂爾泰奏言特斯台西里兩處<lb/>
　　　駐兵原為截殺賊人而設今賊已大創勢不再<lb/>
　　　來其地無庸駐兵明年大兵進阿爾台乗機𠞰<lb/>
　　　賊今年秋應緩行至科卜多擇有水草處駐劄<lb/>
　　　則人畜不致勞苦臨發時人給兩月糧以官駝<lb/>
　　　裝載餘八月糧尚需八萬石應令范毓馪陸續<lb/>
　　　輓赴再特斯台錫里既不駐兵應停兩處修堡<lb/>
　　　於扎卜堪察罕鄂羅木更築一堡照應臺站運<lb/>
<pb n="KR2c0012_WYG_034-11b"/>
　　　路大兵進𠞰必當發兵接應應於塔奔托羅海<lb/>
　　　額克阿喇勒墨爾根西納所在各駐兵四千明<lb/>
　　　年大兵進阿爾台即令此兵赴科卜多以備調<lb/>
　　　遣此次進兵關係𦂳要請令副將軍額駙策凌<lb/>
　　　塔爾岱常徳等㑹同辦理其掌管副將軍印信<lb/>
　　　恭候<lb/>
欽命辦理軍機大臣等議覆如所請奏入得<lb/>
㫖靖邊左副將軍印務著額駙策凌掌管靖邊右副將<lb/>
<pb n="KR2c0012_WYG_034-12a"/>
　軍印務著塔爾岱掌管副將軍常徳著與額駙策凌<lb/>
　同行議政大臣永福著授為内大臣與塔爾岱同行<lb/>
　　　己亥<lb/>
命増給兵丁羊價口糧<lb/>
　　　靖邊大將軍順承親王錫保等奏言京城各省<lb/>
　　　官兵喀爾喀兵每月羊價請増定為一兩京城<lb/>
　　　各省及歸化城之土黙特兵每月所給口糧増<lb/>
　　　定為一斗八升内地扎薩克兵丁每年増給四<lb/>
<pb n="KR2c0012_WYG_034-12b"/>
　　　月羊隻辦理軍機大臣等議覆如所請奏入<lb/>
上從之<lb/>
　　　乙巳<lb/>
命免西路緑旗兵丁在軍前病故者支借月餉庫銀<lb/>
上諭辦理軍機大臣等曰北路所派四省緑旗官兵有<lb/>
　在軍前病故者其本營於未奉部文之前家口所領<lb/>
　月餉朕已於上年八月降㫖免其追還今思西路亦<lb/>
　有調撥别省之緑旗兵丁其中豈無在軍前病故者<lb/>
<pb n="KR2c0012_WYG_034-13a"/>
　若將本營未奉部文之先伊等家口所領月餉按日<lb/>
　著追實為可憫著行文各該省若有軍前病故兵丁<lb/>
　月餉於未奉部文之前已經支領者免其追還倘有<lb/>
　借給庫銀之處著以該省司庫存公銀兩代為補項<lb/>
　　　己酉<lb/>
命正紀成斌失機縱賊負<lb/>
　恩悞國之罪<lb/>
　　　先是署寧逺大將軍查郎阿劾奏言巴里坤軍<lb/>
<pb n="KR2c0012_WYG_034-13b"/>
　　　營駐劄重兵廋集及烏克克嶺二處卡倫亂山<lb/>
　　　環繞路逕錯雜最易藏奸是以専令副將紀成<lb/>
　　　斌駐劄廋集總兵張元佐駐劄烏克克嶺乃紀<lb/>
　　　成斌等漫無偵察一任賊人潛藏亂山中忽於<lb/>
　　　廋集卡倫白楊溝等處刼我糧車一輛空車四<lb/>
　　　輛及車戸人等由洮賚庫圖爾庫逃去所有副<lb/>
　　　將紀成斌等抗違玩悞總兵官張元佐等任意<lb/>
　　　疎忽謹據實劾奏辦理軍機大臣等議曰紀成<lb/>
<pb n="KR2c0012_WYG_034-14a"/>
　　　斌負<lb/>
　恩縦賊漫視軍務應請革職按律究擬張元佐等請<lb/>
　　　一併交部察議奏入得<lb/>
㫖依議紀成斌著革職交三法司核擬具奏至是刑部<lb/>
　　　等議曰前者紀成斌失機縦賊即應明正典刑<lb/>
　　　䝉<lb/>
　恩寛宥留軍前効力乃於分駐廋集卡倫時故違將<lb/>
　　　令聴賊潛匿隘口復不撥兵䕶送糧車以致被<lb/>
<pb n="KR2c0012_WYG_034-14b"/>
　　　刼核其前後情罪有心僨事玩法負<lb/>
　恩紀成斌應斬立決張元佐應降三級調用仍留軍<lb/>
　　　營効力贖罪奏入得<lb/>
㫖紀成斌本由行伍䝉<lb/>
聖祖仁皇帝恩擢至㕘將之職雍正元年朕因年羮堯<lb/>
　保薦用為副將旋即補授總兵官特陞提督實為逾<lb/>
　格之恩嗣因西陲用兵闕係重大協賛務得其人岳<lb/>
　鍾琪薦其素嫻軍旅可以任用朕亦料其重受國恩<lb/>
<pb n="KR2c0012_WYG_034-15a"/>
　自必力圖報効因委以協賛軍務之重寄雍正八年<lb/>
　岳鍾琪進京陛見將大將軍印務令伊䕶理伊當此<lb/>
　大任應益加敬謹悉心籌畫於𦂳要卡倫嚴密偵探<lb/>
　思患豫防庶可上報國恩下稱職守詎伊昏庸懦怯<lb/>
　玩愒性成以軍國大事視同膜外致賊人瞯其疎忽<lb/>
　乗隙侵擾卡倫損傷將弁戕害士卒掠去馬駝羊隻<lb/>
　鎗礟器械口糧無算伊身在大營掌握重兵恐懼驚<lb/>
　惶一籌莫展聴賊衆往来如入無人之境西路軍威<lb/>
<pb n="KR2c0012_WYG_034-15b"/>
　因此大損且致逆賊資我馬駝器械得於次年侵犯<lb/>
　北路是兩路軍營之被賊擾掠者皆紀成斌之貽害<lb/>
　也彼時在廷大臣即奏請將紀成斌明正典刑以肅<lb/>
　軍紀朕猶予以自新之路特降諭㫖暫緩治罪俟事<lb/>
　竣再定實望其抒誠勉力稍贖前愆乃伊獲罪後在<lb/>
　營一載仍無愧悔効力之心朕始降㫖將伊革去提<lb/>
　督降為副將凡有差遣令其盡力行走若仍不知改<lb/>
　悔必究其前案重處所諭甚明伊若稍有人心自應<lb/>
<pb n="KR2c0012_WYG_034-16a"/>
　感恩畏法洗滌肺腸以圖後効乃於雍正十年正月<lb/>
　賊犯哈密之時同曹勷領兵堵截遇賊於二堡之西<lb/>
　仍復畏縮不前致賊兔脫尚敢扶同曹勷揑報力戰<lb/>
　朦混掩飾今於伊駐防廋集卡倫又敢故違將令漠<lb/>
　視軍務以致車輛被刼是紀成斌所至之地在在疎<lb/>
　防無不失機養冦既不思従前獲罪之重大亦不念<lb/>
　曲加寛宥之深恩㝠頑不靈悞公僨事核其前後情<lb/>
　罪實無可貸著署大將軍等將紀成斌即於軍營處<lb/>
<pb n="KR2c0012_WYG_034-16b"/>
　斬以為將弁失機縦賊負恩悞國者戒餘依議<lb/>
　　　六月癸亥<lb/>
命加恩賞給勇健營兵丁<lb/>
上諭辦理軍機大臣等曰各省挑選之勇健兵丁原冀<lb/>
　其黽勉出力各圖上進之路以膺國家厚澤因其中<lb/>
　賢愚不等優劣不齊不得不甄别挑汰以示勸懲今<lb/>
　挑出赴營各兵既循分守法有奮勇効力之心著給<lb/>
　與馬步戰糧俾得内外充裕其自甘起程之時每人<lb/>
<pb n="KR2c0012_WYG_034-17a"/>
　借支銀兩並上年十月借過等項俱著賞給免其在<lb/>
　月餉内坐扣以示朕格外加恩之至意著勇健營總<lb/>
　統周一徳等曉諭各兵知悉<lb/>
　　　甲子<lb/>
上諭理藩院曰策旺扎卜係西路喀爾喀汗兼副將軍<lb/>
　乃與賊交戰畏懼敗回擾動衆心匆遽移居内地又<lb/>
　並不約束屬下人等肆行偷盜官糧牲畜騷擾貿易<lb/>
　人等甚玷國家養育之恩理應即行正法但念伊祖<lb/>
<pb n="KR2c0012_WYG_034-17b"/>
　父原係喀爾喀内之汗累代敬順朕不忍正法將策<lb/>
　旺扎卜從寛免死監禁<lb/>
　　　癸酉<lb/>
命副都統莫爾渾來京以軍前内大臣㕘賛顧魯統轄<lb/>
　　　赴巴里坤察哈爾兵丁<lb/>
　　　丁丑<lb/>
命兵部尚書性桂内閣學士雙喜赴北路軍營與原任<lb/>
　　　工部侍郎巴泰協理軍需事務<lb/>
<pb n="KR2c0012_WYG_034-18a"/>
　　　秋七月辛巳<lb/>
命革杭奕禄職<lb/>
上諭内閣曰禮部侍郎杭奕禄係朕特差稽查沿邊營<lb/>
　伍之大臣理宜體恤弁兵潔已奉公以副委任乃聞<lb/>
　其沿途驕奢放縦擾累兵民甚屬溺職著革職<lb/>
命調齊齊哈爾副都統王常為山西右衛左翼副都統<lb/>
　　　以副都統職銜布爾沙為齊齊哈爾副都統並<lb/>
　　　留軍營<lb/>
<pb n="KR2c0012_WYG_034-18b"/>
　　　乙酉<lb/>
命額駙策凌辦理進兵事務以貝子阿努里署喀爾喀<lb/>
　　　中路副將軍印<lb/>
　　　丙戌<lb/>
命羅卜藏襲封扎薩克多羅杜楞郡王<lb/>
上諭理藩院曰翁牛特郡王鄂齊爾諸子内貝勒羅卜<lb/>
　藏在軍前甚屬効力著承襲扎薩克多羅杜楞郡王<lb/>
　料理伊父喪事畢仍在軍前辦事其原襲之貝子著<lb/>
<pb n="KR2c0012_WYG_034-19a"/>
　伊兄額爾徳尼承襲暫署理扎薩克印務<lb/>
　　　戊子<lb/>
命多羅平郡王福彭為定邊大將軍<lb/>
勅諭曰奉<lb/>
天伐罪治世之常經鋤暴除兇安邊之逺略逆賊噶爾<lb/>
　丹策零狂悖㝠頑父子濟惡妄欲侵陵我屬國窺伺<lb/>
　我邊陲包藏逆心狡焉思逞朕以此賊不除終為衆<lb/>
　䝉古之巨患是以命將興師聲罪致討乃數年以來<lb/>
<pb n="KR2c0012_WYG_034-19b"/>
　錫保調度無方制防鮮術因循退縮坐失機宜為將<lb/>
　士之所輕致軍心之不振深負任使有忝元戎上年<lb/>
　賊兵深入我境副將軍和碩親王額駙策凌内大臣<lb/>
　塔爾岱督率弁兵奮勇追擊大殱賊衆丕振軍聲當<lb/>
　此乗機決勝之時必須另簡忠誠任事之親藩始克<lb/>
　奏膚功而寧邊塞是用命爾為定邊大將軍統領滿<lb/>
　洲䝉古緑旗大兵一切事宜爾與副將軍和碩親王<lb/>
　額駙策凌副將軍塔爾岱常徳㕘賛内大臣永福䕶<lb/>
<pb n="KR2c0012_WYG_034-20a"/>
　軍統領阿岱内大臣伯欽拜公博爾屯等酌定方略<lb/>
　公同計議而行勿謂已能而不納衆論勿當事㑹而<lb/>
　猶復遲迴勝算期於萬全神機定於方寸整衆須如<lb/>
　山岳之重撻伐以奮雷霆之威鼓勵戎行申明紀律<lb/>
　逺偵密探先事預防各路大兵及䝉古兵丁聴爾調<lb/>
　遣凡遇有警即遣發官兵應援撲𠞰賊中有情急來<lb/>
　歸者加意撫恤其不抗拒官兵者毋加殺戮凡我將<lb/>
　弁官員兵丁等其或有臨戰退避擾亂軍機者爾㑹<lb/>
<pb n="KR2c0012_WYG_034-20b"/>
　同商議文官四品以下武官三品以下即以軍法示<lb/>
　衆其所犯過小者亦㑹同商議即行處治毋泯没行<lb/>
　間之勞績毋寛縱違法之弁兵軍紀須極嚴明賞罰<lb/>
　悉期公當相時度勢務合事機有應知㑹西路寧逺<lb/>
　大將軍者即行知㑹一同辦理爾其殫乃心力敷厥<lb/>
　謀猷早建功勲永綏邊徼以副朕蕩冦除殘息事寧<lb/>
　人之至意欽哉故勅<lb/>
　　　庚寅<lb/>
<pb n="KR2c0012_WYG_034-21a"/>
命黜順承親王錫保爵降丹津多羅濟為郡王策卜登<lb/>
　　　為貝勒均留軍効力贖罪<lb/>
上諭辦理軍機大臣等曰前因大將軍傅爾丹輕進失<lb/>
　利順承親王錫保在察罕廋爾調撥兵丁防範科卜<lb/>
　多俱屬妥協是以朕格外加恩晉封親王授為大將<lb/>
　軍及去年賊兵来犯錫保竟不預備奏稱撥兵一萬<lb/>
　令赴烏遜珠勒而所到之兵僅有三千又將領兵之<lb/>
　將軍傅爾丹留於大營致賊直越克爾森齊老始遇<lb/>
<pb n="KR2c0012_WYG_034-21b"/>
　額駙策凌將軍塔爾岱等奮勇截殺一面差人呈報<lb/>
　令其速發援兵而錫保不即發兵俟丹津多爾濟到<lb/>
　後始遣赴援丹津多爾濟行未十里即劄營住歇是<lb/>
　時額駙策凌等與賊拒戰二日知援兵不至始各收<lb/>
　兵回營坐失機㑹錫保自為大將軍以來每聞賊至<lb/>
　輒驚惶無措兵丁時撤時撥二年之内馬匹損傷數<lb/>
　萬闔營無不怨恨夫身膺大將軍之任賊來不能邀<lb/>
　擊及深入之後又令兔脫此皆調遣失宜怯懦畏葸<lb/>
<pb n="KR2c0012_WYG_034-22a"/>
　之所致也深負朕簡用之意理宜從重治罪姑念其<lb/>
　前嵗在科卜多尚能籌畫整備著暫革去大將軍親<lb/>
　王其順承郡王查應襲之人承襲熙良世子之爵亦<lb/>
　著革去現命多羅平郡王為定邊大將軍俟到軍營<lb/>
　時著錫保聴平郡王指示効力贖罪如仍前玩忽經<lb/>
　平郡王㕘奏定行從重治罪丹津多爾濟乃喀爾喀<lb/>
　一微末台吉䝉<lb/>
聖祖仁皇帝施恩教育承襲伊父扎薩克貝勒朕御極<lb/>
<pb n="KR2c0012_WYG_034-22b"/>
　之初封為郡王嗣因採買馬駝効力晉封親王屢加<lb/>
　恩眷去年額爾得尼招大敗賊人之時伊揑奏冒功<lb/>
　朕賞以墨爾根巴魯圖之號賜與黄帶子封其子多<lb/>
　爾濟塞卜騰為世子乃於克爾森齊老領兵救援時<lb/>
　故意遲延行至十里即安營住歇旋撒兵回營及額<lb/>
　爾得尼招接戰之時額駙策凌領右翼官兵奮勇衝<lb/>
　擊已將賊兵殱殺殆盡而丹津多爾濟坐擁左翼官<lb/>
　兵觀望不前次日衆人皆欲急行追撃伊又支吾逗<lb/>
<pb n="KR2c0012_WYG_034-23a"/>
　留至賊由杭愛山後逃遁伊並不尾追轉由杭愛山<lb/>
　之南遶道遲延致誤大事且數年以來所辦馬駝甚<lb/>
　屬不堪理應將丹津多爾濟從重治罪但念伊從前<lb/>
　採買馬匹曽經効力暫行寛免著削去巴圖魯之號<lb/>
　將伊子之世子革退撒回黄帶子革去親王授為郡<lb/>
　王仍留喀爾喀副將軍之任辦理未完馬匹之事協<lb/>
　助大將軍平郡王料理䝉古事務儻不實心効力仍<lb/>
　蹈前轍定行從重治罪策卜登原係扎薩克公先因<lb/>
<pb n="KR2c0012_WYG_034-23b"/>
　追擒脫逃之烏梁海羅卜藏錫喇卜等著有勞績格<lb/>
　外加恩晉封貝勒嗣因揑奏蘇克阿勒達呼並額爾<lb/>
　得尼招等處撃賊功績朕賞以巴圖魯之號賜與黄<lb/>
　帶子晉封郡王今實情畢露方知伊帶兵一千遇百<lb/>
　餘賊冦即恐懼不前故張聲勢俾賊逺遁又同塔爾<lb/>
　岱領兵追賊誑言迷路縱賊逺颺並無為國効力之<lb/>
　實心著革去郡王仍授為貝勒撒回黄帶子其巴圖<lb/>
　魯之號亦著革去令往科卜多軍前効力贖罪儻仍<lb/>
<pb n="KR2c0012_WYG_034-24a"/>
　前退縮瞻顧定行從重治罪<lb/>
　　　丁未<lb/>
　　　議撥兵防守邊外赤金等處<lb/>
　　　署陕西總督劉於義奏言邊外赤金等處牧放<lb/>
　　　馬駝宜嚴防範請於赤金之南蘇爾河口常瑪<lb/>
　　　爾河口等處各撥兵駐劄赤金靖逆之北湃帶<lb/>
　　　湖哨防營布魯墩等處各設墩臺撥兵巡察再<lb/>
　　　布魯墩哨防營湃帶湖適中之地撥兵三百駐<lb/>
<pb n="KR2c0012_WYG_034-24b"/>
　　　劄防守辦理軍機大臣等議覆應如所請奏入<lb/>
上從之<lb/>
　　　八月丙辰<lb/>
上諭辦理軍機大臣等曰據署寧逺大將軍查郎阿等<lb/>
　奏稱庫爾黙圖山地方有逆賊五十餘人來侵被我<lb/>
　官兵奮力攻撃斬殺二十餘人餘俱生擒未脱一騎<lb/>
　等語此次經理調撥甚屬可嘉所有効力人員俟查<lb/>
　郎阿查明等次具奏到日再降諭㫖數年以來因西<lb/>
<pb n="KR2c0012_WYG_034-25a"/>
　路將軍等辦理疎忽是以逆賊敢於玩視今賊兵經<lb/>
　此番損傷必懐畏懼或於今秋即整兵侵犯西路或<lb/>
　於冬天侵犯北路俱未可知著傳諭查郎阿等令其<lb/>
　詳悉籌畫辦理<lb/>
　　　戊辰<lb/>
命寛給内徙回民應扣口糧總管額敏和卓等照官員<lb/>
　　　例支給粳米<lb/>
上諭辦理軍機大臣等曰據署陕西總督劉於義等奏<lb/>
<pb n="KR2c0012_WYG_034-25b"/>
　稱吐魯番等處回民已移至安西男婦大小共八千<lb/>
　一十三口朕查從前回民自吐魯番移至塔勒納沁<lb/>
　時共九千二百七十三口今其中竟有病故例應扣<lb/>
　除口糧但伊等甫到安西寧使之食用寛裕著仍照<lb/>
　原數支給以示朕格外之恩至總管額敏和卓及伊<lb/>
　親丁著照官員例支給粳米以示優異<lb/>
　　　庚午<lb/>
命以駐劄涼州河南緑旗兵移駐肅州<lb/>
<pb n="KR2c0012_WYG_034-26a"/>
　　　署陕西總督劉於義奏言肅州鎮兵除出征撥<lb/>
　　　防外現在單弱今涼州現有河南滿洲兵五百<lb/>
　　　直𨽻河南緑旗兵一千駐劄請以河南兵五百<lb/>
　　　於十月初移駐肅州餘兵仍留涼州以備調遣<lb/>
　　　辦理軍機大臣等議覆應如所請奏入<lb/>
上從之<lb/>
　　　丙子<lb/>
授署正白旗䝉古副都統宗室色貝為正黄旗滿洲副<lb/>
<pb n="KR2c0012_WYG_034-26b"/>
　　　都統調正紅旗䝉古副都統富達禮為鑲紅旗<lb/>
　　　滿洲副都統均仍留軍營<lb/>
　<lb/>
　<lb/>
　<lb/>
　<lb/>
　<lb/>
平定準噶爾方略前編卷三十四<lb/>
</p>
<p>
</p>
  </div>
</body>
</text>
</TEI>
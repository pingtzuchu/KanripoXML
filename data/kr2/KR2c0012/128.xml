<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_128-1a"/>
欽定四庫全書<lb/>
平定準噶爾方略正編卷七十四<lb/>
　　　乾隆二十四年六月丁丒<lb/>
　諭定邊將軍兆惠等不必搜查回人牲隻<lb/>
　上諭軍機大臣曰昨兆惠等因和闐遣來阿克蘇之<lb/>
　　回人默們訥則爾等𫝊説克勒底雅有牛羊數千<lb/>
　　及賊人所留羊千餘隻未知虚實行文富徳就近<lb/>
　　詢問今據查奏伯克鄂對侍衛齊凌扎卜及克勒<lb/>
<pb n="KR2c0012_WYG_128-1b"/>
　　底雅之阿琿伯克等俱稱除現在交官外餘多被<lb/>
　　賊搶掠亦間有藏匿等語覽所譯回人呈文頗覺<lb/>
　　疑懼伊等甫經歸順即被圍三月之久雖有藏匿<lb/>
　　情事亦當佯為不知以安衆心若復逐一搜查徒<lb/>
　　滋紛擾已於富徳奏摺以尚覺搜求太過批諭總<lb/>
　　之成大事者不可煩苛𤨏細可𫝊諭兆惠富徳等<lb/>
　　稽查此項牲隻即著停止至默們訥則爾不過新<lb/>
　　來歸附之小人所言未可全信不必將回人情事<lb/>
<pb n="KR2c0012_WYG_128-2a"/>
　　向伊究問<lb/>
　諭定邊將軍兆惠等豫籌撙節糧餉<lb/>
　上諭軍機大臣曰據五吉奏稱奉到續送羊隻過期<lb/>
　　即存留牧放之㫖計前後共送羊五萬隻至阿克<lb/>
　　蘇其八月内外送到者或在哈宻或在巴里坤牧<lb/>
　　放等語從前因後到羊隻若仍送軍營則中途風<lb/>
　　雪必多倒斃疲瘦有名無實是以諭五吉清馥定<lb/>
　　長等議奏今清馥五吉俱已奏覆又楊應琚請撥<lb/>
<pb n="KR2c0012_WYG_128-2b"/>
　　哈宻存貯米二萬石運往闢展再於肅州運米補<lb/>
　　額朕諭以各處屯田既有收穫又回人等交納糧<lb/>
　　石及收取賊人所種諒已足食甘省嵗歉應暫停<lb/>
　　撥補可𫝊諭兆惠等俾知前後辦理情形加意撙<lb/>
　　節糧餉並收取賊人積蓄以資軍食惟宜默為籌<lb/>
　　畫不可使兵丁知而𫝊説致有漏洩<lb/>
　諭陜甘總督楊應琚等豫籌屯田事宜<lb/>
　上諭軍機大臣曰努三奏稱查勘自木壘至烏魯木<lb/>
<pb n="KR2c0012_WYG_128-3a"/>
　　齊若盡開屯田則所用兵丁太多而間隔遙逺亦<lb/>
　　煩運費惟特訥格爾昌吉羅克倫距烏魯木齊頗<lb/>
　　近地畆亦廣將來回部全定伊犁駐防應以必需<lb/>
　　防兵若干與屯兵糧餉合算量籽種以定兵數就<lb/>
　　收穫以給軍食既可省内地輓運之煩亦不患多<lb/>
　　兵冗食等語昨楊應琚來京奏對曾請前往伊犁<lb/>
　　及屯田等處查勘而伊犁駐防議定兆惠富徳回<lb/>
　　京舒赫徳駐劄辦事亦已降諭㫖計楊應琚起程<lb/>
<pb n="KR2c0012_WYG_128-3b"/>
　　前往必與兆惠等凱旋相遇而舒赫徳又承辦此<lb/>
　　事楊應琚宜與兆惠等酌定伊犁應駐兵㡬千名<lb/>
　　其努三所奏烏魯木齊等處屯田事務作何辦理<lb/>
　　及不悞春耕與舒赫徳等悉心㑹商具奏一面即<lb/>
　　行辦理著將努三奏摺錄寄楊應琚閲看併𫝊諭<lb/>
　　兆惠等知之<lb/>
　　　戊寅<lb/>
　諭定邊將軍兆惠等辦理布魯特來降回人事宜<lb/>
<pb n="KR2c0012_WYG_128-4a"/>
　上諭軍機大臣曰兆惠等奏在布魯特居住之回人<lb/>
　　鄂托蘭珠和卓瑪木特與布魯特之瑪木特呼里<lb/>
　　納喇巴圖等所遣屬人同來投見據稱伊等皆霍<lb/>
　　集占等一族從前大兵平定伊犁原欲歸附因逆<lb/>
　　賊復叛遂潛匿於布魯特游牧去年聞大兵抵葉<lb/>
　　爾羌伊叔額爾克和卓額色尹伊弟圖爾都和卓<lb/>
　　曾領兵搶掠喀什噶爾之四處村堡今仍在布魯<lb/>
　　特納喇巴圖處候進兵信息情願効力等語可𫝊<lb/>
<pb n="KR2c0012_WYG_128-4b"/>
　　諭兆惠等鄂托蘭珠和卓瑪木特與在彼之額爾<lb/>
　　克和卓額色尹等及瑪木特呼里屬人應否頒給<lb/>
　　勅諭或止應賞給縀疋著查明具奏其布魯特若<lb/>
　　有似瑪木特呼里効力之人及額爾徳尼伯克若<lb/>
　　有歸誠信息或降㫖慰諭著一併查奏但布魯特<lb/>
　　回人等既係逆賊一族又曾在伊犁居住此次投<lb/>
　　見或乗我平定回城後窺伺儌倖亦未可深信我<lb/>
　　兵蕩平回部不可仍令藏匿即酌量送京安插亦<lb/>
<pb n="KR2c0012_WYG_128-5a"/>
　　宜豫籌辦理<lb/>
　　　閏六月己卯朔<lb/>
　諭定邊右副將軍富徳等相機進𠞰<lb/>
　上諭軍機大臣曰據富徳等奏稱有回人哈里瑪自<lb/>
　　葉爾羌逃出將所詢供詞知㑹將軍兆惠定於六<lb/>
　　月初二日自和闐起程沿途息養馬力俟得兆惠<lb/>
　　進兵信息相機辦理又和闐六城伯克等願派兵<lb/>
　　六百五十名從軍効力甚屬誠懇請將各城為首<lb/>
<pb n="KR2c0012_WYG_128-5b"/>
　　伯克等留辦事務其小伯克等酌量派出令伯克<lb/>
　　霍集斯統領進發等語觀回人所告情詞是逆賊<lb/>
　　霍集占已無計可施大兵一至成功應速富徳即<lb/>
　　行前進深合機宜朕佇聞㨗奏其和闐從軍回人<lb/>
　　著加恩每名賞銀二兩領兵之大伯克賞縀二端<lb/>
　　小伯克賞縀一端仍將恩㫖𫝊諭至駐劄和闐之<lb/>
　　遊擊丑達與協同辦事之察哈爾委署章京固穆<lb/>
　　扎卜俱著賞戴孔雀翎吉林署驍騎校黑住亦賞<lb/>
<pb n="KR2c0012_WYG_128-6a"/>
　　戴藍翎<lb/>
　諭欽天監監正明安圖等詳繪回部地圖<lb/>
　上諭軍機大臣曰昨兆惠富徳等將葉爾羌喀什噶<lb/>
　　爾等處地圖繪畫呈覽著發給明安圖徳保至回<lb/>
　　部時按圖閲看再將該處地形髙下日月出入度<lb/>
　　數測量則易於定稿又所至之地其山河城邑村<lb/>
　　堡若與此圖有不相符合者即閲看更正<lb/>
　　　癸未<lb/>
<pb n="KR2c0012_WYG_128-6b"/>
　　　陜甘總督楊應琚疏奏辦解軍需羊隻<lb/>
　　　楊應琚奏言欽奉<lb/>
　諭㫖將解送軍需羊隻十四萬有奇計其可抵軍營<lb/>
　　　者先送阿克蘇續送羊隻酌量牧放備用臣㑹同<lb/>
　　　撫臣吳達善查得先從内地辦解羊五萬隻<lb/>
　　　應請送至阿克蘇以備軍營口糧其續送之鄂<lb/>
　　　爾多斯羊五萬餘隻及阿拉善羊五千隻俱接<lb/>
　　　次前來驗其肥瘦分别留牧趲送應以到巴里<lb/>
<pb n="KR2c0012_WYG_128-7a"/>
　　　坤之月日為斷截至閏六月止俱解送阿克蘇<lb/>
　　　其七月以後即就近留於哈宻牧放又烏蘭察<lb/>
　　　卜羊三萬隻據署寧夏道知府王應瑜節次稟<lb/>
　　　報併採買牛一千五百隻於六月十二日全數<lb/>
　　　驗收其牛隻欽奉<lb/>
　恩㫖每隻作價五兩賞借寧夏寧朔平羅三屬農民<lb/>
　　　無不歡感至羊隻因長途多致疲瘦請於寧夏<lb/>
　　　先行牧放俟解至肅州再行送往哈宻奏入報<lb/>
<pb n="KR2c0012_WYG_128-7b"/>
　聞<lb/>
　　　總督管甘肅巡撫吳達善疏奏收割驛站馬匹<lb/>
　　　草束<lb/>
　　　吳達善奏言欽奉<lb/>
　諭㫖於衝途驛站馬匹暫停折支乾銀日給本色料<lb/>
　　　草以資飼秣臣自肅州回抵蘭州沿途查驗馬<lb/>
　　　匹每多疲瘦訽知料草不敷支給邇因旱歉草<lb/>
　　　價昻貴每束十斤需銀七八分且有加倍者臣<lb/>
<pb n="KR2c0012_WYG_128-8a"/>
　　　思口外馬匹不必盡食榖草而雜項草束為價<lb/>
　　　頗輕若僱夫收割自必更省酌以每束四分為<lb/>
　　　率不獨有益軍需且無業貧民兼資餬口於錢<lb/>
　　　糧亦有節省奏入得<lb/>
　㫖此亦通融調劑之法可權時行之<lb/>
　　　丙戌<lb/>
　諭定邊將軍兆惠等查詢進𠞰情形及馬駝分數<lb/>
　上諭軍機大臣曰據兆惠等奏稱准富徳等咨送葉<lb/>
<pb n="KR2c0012_WYG_128-8b"/>
　　爾羌逃出回人哈里瑪供詞復詢問霍什克伯克<lb/>
　　仍照前定議先攻喀什噶爾侯富徳信息堵截賊<lb/>
　　人逃竄之路等語昨據富徳奏報朕諭以賊勢不<lb/>
　　過如此我兵即可成功今兆惠等亦定於六月十<lb/>
　　一日起程深合機宜佇聞㨗奏但兆惠聞富徳所<lb/>
　　送回人供詞又質之霍什克伯克似專向伊等責<lb/>
　　成詢問恐新附之人未免驚疑不以實告嗣後當<lb/>
　　於無意中慰諭咨訪庶少支詞𠞰説又所奏内地<lb/>
<pb n="KR2c0012_WYG_128-9a"/>
　　馬匹於六月初八日全到駝隻亦陸續前來等語<lb/>
　　計此時應先送馬數千匹於富徳軍營矣至所送<lb/>
　　馬駝或傷損尚少是以未經聲説但數目臕分若<lb/>
　　何亦應奏及併著𫝊諭知之<lb/>
　　　戊子<lb/>
　諭定邊左副將軍成衮扎布搜捕嗎哈沁<lb/>
　上諭軍機大臣曰據成衮扎布奏稱薩拉布拉克卡<lb/>
　　倫馬匹被賊盗取此等賊人或在拜塔克等處藏<lb/>
<pb n="KR2c0012_WYG_128-9b"/>
　　匿㕘贊大臣扎隆阿已領兵前往搜捕仍應派員<lb/>
　　協助請令臣子額爾克沙喇率侍衛一二員前往<lb/>
　　策應等語扎隆阿未必經練事情熟習道路額爾<lb/>
　　克沙喇則朕所深知與其同行不如獨往庶無掣<lb/>
　　肘之虞可𫝊諭成衮扎布即著額爾克沙喇前赴<lb/>
　　扎隆阿軍營代領其兵搜捕嗎哈沁若兵力尚弱<lb/>
　　即於喀爾喀兵内酌量挑選將從前盗取烏魯木<lb/>
　　齊牧放馬匹此次盗馬賊人及沿途藏匿嗎哈沁<lb/>
<pb n="KR2c0012_WYG_128-10a"/>
　　務期擒獲𠞰除事竣後在博克達山等處堵截逃<lb/>
　　竄賊衆若糧餉不繼彼處與定長所駐頗近即行<lb/>
　　文支給扎隆阿仍回烏里雅蘇台辦事現在辦理<lb/>
　　薩拉布拉克賊人情形併著奏聞<lb/>
　　　己丑<lb/>
　諭定邊將軍兆惠等酌調巴祿領兵事宜<lb/>
　上諭軍機大臣曰富徳奏稱准兆惠咨令巴祿領兵<lb/>
　　渡葉爾羌河㑹合夾攻但巴祿之兵必由聽咱阿<lb/>
<pb n="KR2c0012_WYG_128-10b"/>
　　卜呼爾璊前進距葉爾羌甚近賊人見其勢弱必<lb/>
　　相抗拒且堅守河口即大兵亦不能徑渡於事無<lb/>
　　益請令巴祿由巴爾楚克前進於葉爾羌喀什噶<lb/>
　　爾之中據其要隘可以堵截賊人俾兩路聲息相<lb/>
　　通等語近因兆惠奏定議令兆惠先取喀什噶爾<lb/>
　　富徳取葉爾羌巴祿策應富徳今據富徳奏巴祿<lb/>
　　不足為伊聲援無需進發所見甚是巴祿即相機<lb/>
　　據守要隘仍聽兆惠調遣若二城賊衆彼此潛通<lb/>
<pb n="KR2c0012_WYG_128-11a"/>
　　信息即行堵截搜捕與兩路㑹合俱著𫝊諭知之<lb/>
　諭定邊左副將軍成衮扎布酌議搜𠞰嗎哈沁<lb/>
　上諭軍機大臣曰昨諭成衮扎布專遣伊子額爾克<lb/>
　　沙喇搜捕盗馬賊人今據策布登扎布奏稱伊等<lb/>
　　過阿爾台沿途搜捕並無嗎哈沁等語是盗馬賊<lb/>
　　人原非大隊可知且額爾克沙喇此行已後策布<lb/>
　　登扎布兩月餘恐歸途天寒雪盛不便行走或暫<lb/>
　　時停止前往俟回部平定再將此等嗎哈沁徹底<lb/>
<pb n="KR2c0012_WYG_128-11b"/>
　　搜捕亦可額爾克沙喇熟悉地方情形如必須一<lb/>
　　往即遵前㫖起程或趲赴策布登扎布軍中若不<lb/>
　　能相及即可勿行著伊父子詳悉酌定辦理一面<lb/>
　　具奏至馬匹被竊既非大隊賊人則卡倫人等疎<lb/>
　　懈之咎難辭著嚴行申飭令其加意防範<lb/>
　命阿克蘇辦事侍郎永貴回京<lb/>
　上諭軍機大臣曰舒赫徳奏奉到著回阿克蘇辦事<lb/>
　　之㫖將交辦事件與富徳議定於六月初十日起<lb/>
<pb n="KR2c0012_WYG_128-12a"/>
　　程等語前以永貴久在軍營令其回京續因舒赫<lb/>
　　徳領兵策應阿克蘇辦事乏人故命永貴前往今<lb/>
　　舒赫徳已遵㫖回阿克蘇接辦事務後永貴即著<lb/>
　　回京<lb/>
　諭陜甘總督楊應琚以糴穀情形曉示商民<lb/>
　上諭軍機大臣曰楊應琚奏請添撥司庫銀二十萬<lb/>
　　兩採買寧夏府屬麥豆米穀備用此舉若因甘省<lb/>
　　歉收籌備賑䘏自屬應行如謂阿克蘇等處仍須<lb/>
<pb n="KR2c0012_WYG_128-12b"/>
　　籌備軍糧則正可不必蓋大兵現在起程進𫝊可<lb/>
　　以計日成功又據永貴等奏軍營糧餉已由闢展<lb/>
　　輓運加以屯田收穫回人輸助自可源源接濟著<lb/>
　　傳諭該督所糴糧石應酌量賑務需用情形辦理<lb/>
　　並曉示商民俾知採買穀石原以供本地之用非<lb/>
　　為籌備軍糧起見庶庸愚無識之人不至張皇𫝊<lb/>
　　説永貴摺並著錄寄閲看<lb/>
　　　辛卯<lb/>
<pb n="KR2c0012_WYG_128-13a"/>
　諭定邊將軍兆惠等招撫波羅泥都各事宜<lb/>
　上諭軍機大臣曰富徳奏稱伯克霍集斯請遣伊親<lb/>
　　信之伯克巴喇特以回字文書招撫波羅泥都並<lb/>
　　據稱此策有効當受恩榮但慮不能成事為懼等<lb/>
　　語伯克霍集斯既感激朕恩招降以離賊黨深可<lb/>
　　嘉悦著加恩賞給縀疋至伊輸誠設䇿果如所算<lb/>
　　自必加恩萬一波羅泥都執迷不悟罪有所歸與<lb/>
　　霍集斯何與若波羅泥都悔過歸誠即令其從征<lb/>
<pb n="KR2c0012_WYG_128-13b"/>
　　葉爾羌事竣再來京入覲若但遣人乞降當以從<lb/>
　　前諭㫖及此次招降皆因波羅泥都人頗誠實不<lb/>
　　似霍集占之狂悖如欲免罪安生非親身前來不<lb/>
　　可著𫝊諭兆惠富徳等遵照辦理又<lb/>
　諭曰富徳奏稱黑龍江署㕘領巴岱在瑚爾起等隊<lb/>
　　内奮勉出衆等語巴岱著賜號額爾克巴圖魯賞<lb/>
　　銀一百兩又回人摩里斯拉木至和闐額里齊以<lb/>
　　大兵前來曉示賊衆致被戕害甚屬可憫雖經賞<lb/>
<pb n="KR2c0012_WYG_128-14a"/>
　　伊家屬房産仍賞銀五十兩著富徳傳諭回衆知<lb/>
　　之<lb/>
　諭定邊將軍兆惠等豫籌移駐回人各事宜<lb/>
　上諭軍機大臣曰據舒赫徳等奏稱酌議平定回部<lb/>
　　後將各城回衆稍令休息於十分内派出一分遷<lb/>
　　往伊犂屯田餘人令其協助資糧其從前曾往伊<lb/>
　　犂者仍行派出等語雖有所見尚未深悉情形此<lb/>
　　等烏沙克回人與厄魯特雜居年久未免漸染惡<lb/>
<pb n="KR2c0012_WYG_128-14b"/>
　　習反覆無定恐駐防兵丁數千人難於彈壓此次<lb/>
　　進兵尚應大加懲創其餘脅從之衆亦不便居其<lb/>
　　故地或移往吐魯番安插距内地既近而額敏和<lb/>
　　卓亦能約束朕此意是否可詢問額敏和卓令其<lb/>
　　議奏至各城回衆數年來甚覺窮困驟行遷徙勢<lb/>
　　必不能或一二年後再選老成謹慎之人前往伊<lb/>
　　犂安插至伊犂駐防糧餉於回人應交貢賦内酌<lb/>
　　量折收米石運往支給似亦可行雖非現在急務<lb/>
<pb n="KR2c0012_WYG_128-15a"/>
　　自此次第辦理亦甚妥協併著兆惠等定議具奏<lb/>
　　　壬辰<lb/>
　申諭定邊將軍兆惠等招撫波羅泥都事宜<lb/>
　上諭軍機大臣曰兆惠奏稱現在進取喀什噶爾伯<lb/>
　　克霍集斯所遣招降波羅泥都之人若即行遣往<lb/>
　　轉使賊人知我聲息擬將伯克巴喇特帶領行走<lb/>
　　相機差遣等語霍集斯招降波羅泥都之議係遵<lb/>
　　朕諭㫖昨富徳具奏又已降㫖奬賞若慮賊人知<lb/>
<pb n="KR2c0012_WYG_128-15b"/>
　　我聲息則我兵自阿克蘇起程賊豈全不知覺且<lb/>
　　富徳奏請差遣之人兆惠又復留待轉使霍集斯<lb/>
　　生疑至若臨時招撫波羅泥都必謂先期未見遣<lb/>
　　人此特懈我衆心必致徒增疑懼著𫝊諭兆惠等<lb/>
　　仍遵前㫖將伯克巴喇特即行遣往<lb/>
　諭㕘贊大臣舒赫徳等調回西安兵丁<lb/>
　上諭軍機大臣曰據兆惠等奏稱派出西安兵五百<lb/>
　　名聽候臺站調遣餘兵一千五百名交駐劄大臣<lb/>
<pb n="KR2c0012_WYG_128-16a"/>
　　於阿克蘇烏什等處分防等語兆惠正當需用兵<lb/>
　　丁之時轉將西安兵存留者蓋因伊等不習勞苦<lb/>
　　耳但即留駐阿克蘇亦恐無禆實用徒糜糧餉不<lb/>
　　若遣回本營可𫝊諭舒赫徳將此項兵丁約計從<lb/>
　　阿克蘇至巴里坤程期給以口糧令其步行回巴<lb/>
　　里坤仍將伊等未習勞苦不能從征自後宜加奮<lb/>
　　勉務為有用之人明白曉示至巴里坤日著清馥<lb/>
　　照例辦給車輛遣回西安<lb/>
<pb n="KR2c0012_WYG_128-16b"/>
　諭巴里坤辦事内閣學士清馥等派兵搜捕嗎哈沁<lb/>
　上諭軍機大臣曰定長等奏稱主事富奎等領兵七<lb/>
　　十名搜捕盗取烏魯木齊牧羣之嗎哈沁等至博<lb/>
　　克達山遇賊百餘殺賊四人奪馬六匹仍前往追<lb/>
　　𠞰等語所奏殊未明晰富奎所報百餘人或通計<lb/>
　　家口則我兵自可盡行俘獲但伊等帶領者係綠<lb/>
　　旗兵以致疎脱耳著𫝊諭清馥等巴里坤有存留<lb/>
　　索倫官兵即選派百餘名於内地現送馬匹内撥<lb/>
<pb n="KR2c0012_WYG_128-17a"/>
　　給二百餘匹令其追及努三前往搜𠞰若現無存<lb/>
　　留索倫而努三處亦係屯田兵丁即停其追𠞰俟<lb/>
　　來年大兵凱旋時再行辦理俱著𫝊諭知之<lb/>
　命革驍騎校額爾登保職効力贖罪<lb/>
　上諭軍機大臣曰成衮扎布等奏稱薩拉布拉克卡<lb/>
　　倫驍騎校額爾登保往追盗馬賊人遇雨迷踪已<lb/>
　　飭令前赴扎隆阿軍前効力自贖等語額爾登保<lb/>
　　係卡倫侍衛馬匹被竊即有應得之罪及追捕賊<lb/>
<pb n="KR2c0012_WYG_128-17b"/>
　　人又復中途轉回成衮扎布等不行奏請治罪未<lb/>
　　免姑息今既經復往著𫝊諭扎隆阿將額爾登保<lb/>
　　革退驍騎校自備資斧効力倘仍前疎懈定行從<lb/>
　　重治罪<lb/>
　命奬賞烏梁海内大臣察達克等官兵<lb/>
　上諭軍機大臣曰成衮扎布奏烏梁海内大臣察達<lb/>
　　克聞知歸併伊等管轄之庫庫勒濟等逃走即領<lb/>
　　兵前往追獲等語察達克著加恩賞縀四端其所<lb/>
<pb n="KR2c0012_WYG_128-18a"/>
　　領官兵照近日車木楚克扎布出兵之例賞給<lb/>
　　　定邊將軍兆惠等疏奏進𠞰事宜<lb/>
　　　兆惠等奏言臣等前奏派馬步兵各五千名進<lb/>
　　　取喀什噶爾其和闐一路已派兵五千仍酌派<lb/>
　　　三四千名令巴祿帶領由巴爾楚克路與富徳<lb/>
　　　會合嗣於六月初八日内地送馬全到臣等領<lb/>
　　　兵九千名又巴祿領兵三千三百名於十一日<lb/>
　　　起程十九日准富徳咨送奏稿以巴祿所領兵<lb/>
<pb n="KR2c0012_WYG_128-18b"/>
　　　少不能刻期㑹合宜令據守葉爾羌喀什噶爾兩<lb/>
　　　城要隘聽臣兆惠調遣仍候臣等信息臣等<lb/>
　　　查葉爾羌在南喀什噶爾在北相隔二百里如<lb/>
　　　專攻葉爾羌則喀什噶爾據我之右且逃往霍<lb/>
　　　罕㧞達克山各路俱不能堵截又慮富徳隊内<lb/>
　　　兵少是以令巴祿協助今據咨仍令隨臣等行<lb/>
　　　走亦不暇往來商議即率同往取喀什噶爾若<lb/>
　　　霍集占自葉爾羌來援富徳即可乗虚取城或<lb/>
<pb n="KR2c0012_WYG_128-19a"/>
　　　喀什噶爾先得可與富徳并力攻取葉爾羌又<lb/>
　　　據富徳咨由和闐行走二十日可抵葉爾羌臣<lb/>
　　　等亦約計六月二十一二日可抵喀什噶爾奏<lb/>
　　　入報<lb/>
　聞<lb/>
　　　辦理屯田副都統定長等疏奏烏魯木齊增墾<lb/>
　　　畆數<lb/>
　　　定長等奏言臣等查屯田舊墾共三萬三千五<lb/>
<pb n="KR2c0012_WYG_128-19b"/>
　　　百四十五畆今年增墾一萬零四百七十四畆<lb/>
　　　因有閏月又督課官兵於烏魯木齊等處增墾<lb/>
　　　八千七百七十二畆播種粟米計新舊地共種<lb/>
　　　過五萬二千七百九十一畆奏入報<lb/>
　聞<lb/>
　　　乙未<lb/>
　　　陜甘總督楊應琚疏奏豫籌屯田事宜<lb/>
　　　楊應琚奏言臣欽奉<lb/>
<pb n="KR2c0012_WYG_128-20a"/>
　諭㫖豫籌駐兵屯田事宜俟大兵㨗音一奏臣即遄<lb/>
　　　行與將軍等㑹商駐兵事冝至辦理屯田必須先<lb/>
　　　事籌畫方可無悞春耕查特訥格爾昌吉羅<lb/>
　　　克倫等處地氣和暖且與烏魯木齊相近可徑<lb/>
　　　行運送伊犂增兵屯田實為善策查烏魯木齊<lb/>
　　　現有屯兵一千名臣擬於凱旋綠旗官兵内截<lb/>
　　　留五千名以四千分墾地畆以一千豫備差遣<lb/>
　　　明年收獲即可供伊犂糧餉俟伊犂屯田又可<lb/>
<pb n="KR2c0012_WYG_128-20b"/>
　　　接續其巴里坤有屯兵八百名應將安西提督<lb/>
　　　移往駐劄其移駐及增兵事宜臣再行㑹商定<lb/>
　　　議此時農具籽種最為𦂳要查前督臣黄廷桂<lb/>
　　　曾於上年冬月辦過籽種二萬八千石運到闢<lb/>
　　　展一萬一千餘石農具一萬三千副現貯哈宻<lb/>
　　　農具六千餘副今於肅州僱得商駝四百餘隻<lb/>
　　　請將應送烏魯木齊等處農具籽種口糧按程<lb/>
　　　給值源源轉運至耕田牲隻亦屬要需查甘省<lb/>
<pb n="KR2c0012_WYG_128-21a"/>
　　　各提鎮原有孳生兒騍馬匹擬於此内挑選一<lb/>
　　　二千匹七八月間即令送往巴里坤牧放以備<lb/>
　　　調撥奏入得<lb/>
　㫖所見已得大要矣一切悉心為之<lb/>
　　　丁酉<lb/>
　調定邊將軍兆惠等豫籌駐兵事宜<lb/>
　上諭軍機大臣曰舒赫徳奏稱庫車以内吐魯番以<lb/>
　　外庫爾勒玉古爾等處俱有舊城且距内地不遠<lb/>
<pb n="KR2c0012_WYG_128-21b"/>
　　可以形勢連絡應擇要地築城駐兵照安西之例<lb/>
　　酌設提督總兵一員多派綠旗兵屯田以供糧餉<lb/>
　　既可約束各城回人而伊犁駐防亦不患單弱等<lb/>
　　語平定回部後築城駐兵自應豫為籌畫著𫝊諭<lb/>
　　兆惠富徳等俟應行辦理時酌量定擬具奏朕意<lb/>
　　葉爾羌喀什噶爾全定霍集占兄弟俱獲仍著舒<lb/>
　　赫徳於阿克蘇駐劄督辦一切事宜若逆賊等有<lb/>
　　逃遁者則仍應於葉爾羌駐兵堵截查拏始可彈<lb/>
<pb n="KR2c0012_WYG_128-22a"/>
　　壓諸城俱著兆惠等就地方情形辦理務期永逺寧謐<lb/>
　諭䕶軍統領努三合策應兵𠞰賊<lb/>
　上諭軍機大臣曰努三奏稱因烏魯木齊牧羣被竊<lb/>
　　領兵三十餘名前往博克達山一帶搜捕等語努<lb/>
　　三領兵甚少奮勉可嘉已諭清馥等將巴里坤存<lb/>
　　留索倫兵選派百餘名前往策應以壯軍威<lb/>
　諭辦理屯田副都統定長等查辦倒斃牲隻<lb/>
　上諭軍機大臣曰努三奏稱查核烏魯木齊屯田牲<lb/>
<pb n="KR2c0012_WYG_128-22b"/>
　　隻倒斃分數過多頗屬明晰著𫝊諭定長等詳行<lb/>
　　查辦將交收牧放官員按其倒斃分數察勤惰以<lb/>
　　定功過併𫝊諭努三知之<lb/>
　命選派司員筆帖式等委辦阿克蘇等城事務<lb/>
　上諭軍機大臣曰舒赫徳奏稱阿克蘇等城交收回<lb/>
　　人貢賦查核户口數目需員承辦請揀發通曉蒙<lb/>
　　古語言文字練習事務之司官筆帖式等以備差<lb/>
　　委等語著於部院内揀選司官二員筆帖式四員<lb/>
<pb n="KR2c0012_WYG_128-23a"/>
　　前往阿克蘇隨舒赫徳辦事<lb/>
　　　癸卯<lb/>
　　　定邊將軍兆惠等疏奏波羅泥都逃竄喀什噶<lb/>
　　　爾回衆迎降<lb/>
　　　兆惠等奏言臣等進兵喀什噶爾閏六月初三<lb/>
　　　日至伊克斯哈喇據前隊叅贊大臣明瑞所派<lb/>
　　　之游騎巴圖魯侍衛伍岱等夜聞行走聲息即<lb/>
　　　行圍截見回人六騎稱係喀什噶爾投誠之人<lb/>
<pb n="KR2c0012_WYG_128-23b"/>
　　　因波羅泥都將伊等搶掠潛行逃遁伊等來迎<lb/>
　　　大兵等語臣等逐一詢問稱係阿琿和濟默爾<lb/>
　　　伯克和沙勒沙咱木沙扎巴爾呢雅斯俱喀什<lb/>
　　　噶爾人又烏什回人額敏係霍集斯之族弟告<lb/>
　　　稱去年被霍集占廹脅久欲歸誠今波羅泥都<lb/>
　　　同霍集占逃去我等同喀什噶爾舊伯克奉書<lb/>
　　　來迎臣等譯看呈詞云喀什噶爾大小人等謹<lb/>
　　　呈阿克蘇等處駐劄將軍大人伯克霍集斯今<lb/>
<pb n="KR2c0012_WYG_128-24a"/>
　　　波羅泥都將喀什噶爾男婦驅逐出城至哈喇<lb/>
　　　刻爾我等仰慕<lb/>
　大皇帝仁化復回城中看守波羅泥都同其親信人<lb/>
　　　等至提斯衮暫住我等馬匹牲隻皆為所掠無<lb/>
　　　力追奪且河水難渡懇大兵速來救援庶波羅<lb/>
　　　泥都不致遠颺布魯特不來搶掠等語臣等詳<lb/>
　　　加詰問據稱波羅泥都去年在葉爾羌被鎗矢<lb/>
　　　傷因重甲未透曾遣人與霍集占計議投降霍<lb/>
<pb n="KR2c0012_WYG_128-24b"/>
　　　集占不允遂分途通使㧞達克山霍罕額爾徳<lb/>
　　　尼等處㧞達克山已有回音不知何語後阿卜<lb/>
　　　都克勒木兩次與波羅泥都議事聞霍集占於<lb/>
　　　四月内即將家口行裝俱移往葉爾羌迤西羌<lb/>
　　　呼勒之赫色勒塔克若大兵復來則逃往㧞達<lb/>
　　　克山波羅泥都諸事俱與親信之烏沙克塔喇<lb/>
　　　沁伯徳爾格瑪呼斯之厄魯特宻議不令我等<lb/>
　　　知之惟索取糧馬所得之物六月初十以前陸<lb/>
<pb n="KR2c0012_WYG_128-25a"/>
　　　續運至塔勒巴楚克河僅與親信人等在城居<lb/>
　　　住六月十五日據卡倫人報稱有布魯特百餘<lb/>
　　　人在城西北之阿喇古搶掠波羅泥都令鄂斯<lb/>
　　　璊伯克優駑斯伯克等拒之於濟徳朗塔拉大<lb/>
　　　為所敗鄂斯璊等俱得傷自此每日作為出兵<lb/>
　　　之狀向我等凑集貲裝二十七日突將我等兵<lb/>
　　　器奪去將男婦帶至提斯衮復奪其衣服而去<lb/>
　　　臣等復詢和濟默爾等波羅泥都兄弟究竟逃<lb/>
<pb n="KR2c0012_WYG_128-25b"/>
　　　往何處爾等何不擒獻顯係誘我大兵輕裝前<lb/>
　　　進據稱伊等遣使霍罕未有回音且慮布魯特<lb/>
　　　搶掠必不敢前往惟霍集占於四月間即已遷<lb/>
　　　移家口輜重而㧞達克山使人已回又曾餽送<lb/>
　　　㧞達克山之克卜察克等部落禮物或係逃往<lb/>
　　　其地我等實無力擒拏並無别情臣等詢問葉<lb/>
　　　爾羌喀什噶爾從賊逃去者係何等人户現餘<lb/>
　　　户口若干其喀什噶爾村莊種植若何據稱不<lb/>
<pb n="KR2c0012_WYG_128-26a"/>
　　　知葉爾羌逃去人數其喀什噶爾之人波羅泥<lb/>
　　　都帶去一百五十户又親信之烏沙克等男丁<lb/>
　　　千餘口家口亦多我等百餘户内有帶去者此<lb/>
　　　時亦多逃回計本城所屬共一萬六千餘户人<lb/>
　　　五萬餘口其汗額里吉衣雅普爾古烏什哈喇<lb/>
　　　城之人俱各自保守牌租阿巴特有千餘户亦<lb/>
　　　不肯從賊彼此相拒此時不知勝負至所種地<lb/>
　　　畝大麥已熟小麥尚未收割本城之阿奇木伯<lb/>
<pb n="KR2c0012_WYG_128-26b"/>
　　　克墨氐敏伯克阿卜都爾璊俱被賊帶去城内<lb/>
　　　街市俱焚城門亦燬有伯克托喀等現在修<lb/>
　　　理等語臣等察看伊等投誠情形屬實但波羅<lb/>
　　　泥都早已逺颺臣等議先攻喀什噶爾原欲斷<lb/>
　　　其逃竄之地今約計趲送和闐馬匹閏六月初<lb/>
　　　十間可到阿里衮巴祿之兵亦可抵巴爾楚克<lb/>
　　　葉爾羌喀什噶爾既差人分途迎降想富徳等<lb/>
　　　自必聞知速往追襲現在來投人等雖無可疑<lb/>
<pb n="KR2c0012_WYG_128-27a"/>
　　　而受降如受敵自應倍加謹慎不必輕騎先進<lb/>
　　　即領現在馬兵三千名前往安撫一面偵賊踪<lb/>
　　　跡若果赴㧞達克山即直入其境宣示軍威曉<lb/>
　　　以利害相機索取擒拏又和濟默爾等告稱沙<lb/>
　　　喇斯瑪呼斯厄魯特已經離心恐竊取霍集占<lb/>
　　　牲隻逃走亦行文策布登扎布令其隨路留心<lb/>
　　　截殺奏入得<lb/>
　㫖下部知之<lb/>
<pb n="KR2c0012_WYG_128-27b"/>
　　　定邊右副將軍富徳疏奏脱出回人等信息及<lb/>
　　　進兵日期<lb/>
　　　富徳奏言六月十八日卡倫送到葉爾羌脱出<lb/>
　　　額里齊回人郭爾拜默特等訽據供稱去年被阿<lb/>
　　　卜都克勒木擄往葉爾羌聞知霍集占兄弟<lb/>
　　　不協有伯克阿卜都𤓰卜係伯克霍集斯之兄<lb/>
　　　波羅泥都令其逃走等語十九日卡倫又送到<lb/>
　　　從葉爾羌所屬薩納珠脱出賽里木回人海達<lb/>
<pb n="KR2c0012_WYG_128-28a"/>
　　　瑪特等據供去年霍集占在庫車敗逃將賽里<lb/>
　　　木伯克阿布勒阿三擄去後聞大兵進𠞰復行<lb/>
　　　戕殺我因逃至薩納珠聞大兵到和闐之信葉<lb/>
　　　爾羌人等驚動霍集占將家口輜重移往哈子<lb/>
　　　勒塔克又聞波羅泥都與伯克阿卜都𤓰卜有<lb/>
　　　恩帶往喀什噶爾後又令其逃往烏什必來尋<lb/>
　　　霍集斯等語臣詢之霍集斯據告云我兄似難<lb/>
　　　於逃出但波羅泥都果與霍集占不協伊與我<lb/>
<pb n="KR2c0012_WYG_128-28b"/>
　　　兄相得或通信歸誠亦未可定若我兄果來願<lb/>
　　　以家口保其必無虚詐等語臣伏思葉爾羌脱<lb/>
　　　出回人至營須行走二十日若喀什噶爾至烏<lb/>
　　　什不過六七日程期應早至兆惠軍營臣自得<lb/>
　　　兆惠派送臣營馬匹信後不知於何日進兵除<lb/>
　　　將前項信息咨行外未便竚候回音臣於閏六<lb/>
　　　月初旬即領現在馬兵一千二百餘名綠旗步<lb/>
　　　兵一千二百餘名空趕馬匹徑行戈璧向固璊<lb/>
<pb n="KR2c0012_WYG_128-29a"/>
　　　薩納珠前進沿途探聽兆惠進兵日期又候馬<lb/>
　　　兵丁八百餘名俟㕘贊大臣阿桂送馬到時與<lb/>
　　　所帶牧馬兵丁七百餘名仍牽馬行走於攻城<lb/>
　　　擒賊庶可得力奏入報<lb/>
　聞<lb/>
　　　㕘贊大臣舒赫徳等疏奏派撥臺站馬匹及牌<lb/>
　　　租阿巴特回人信息<lb/>
　　　舒赫徳等奏言臣等前奏和闐一路所設臺站<lb/>
<pb n="KR2c0012_WYG_128-29b"/>
　　　相去頗逺馬駝疲瘦亟宜添補又進兵葉爾羌<lb/>
　　　更需增設今向内地取馬三百匹以購自回人<lb/>
　　　及留牧阿克蘇馬匹㕘雜派撥兆惠起程之際<lb/>
　　　將阿克蘇至烏什臺站交臣等辦理自烏什以<lb/>
　　　外派西安兵一百五十名察哈爾兵五十名吐<lb/>
　　　魯番回人三十名令二等侍衛納林承辦喀喇<lb/>
　　　沁臺站章京桑圖旺舒克巡查臣等隨撥馬一<lb/>
　　　百二十匹駝一百隻交納林等帶往其烏什以<lb/>
<pb n="KR2c0012_WYG_128-30a"/>
　　　内於中途撥馬二十匹駝十隻綠旗兵十二名<lb/>
　　　回人八名安設一臺與兆惠等臺站相接至阿<lb/>
　　　克蘇距和闐一千二百餘里所設六臺不敷馳<lb/>
　　　遞臣等酌於每站之中各添一臺每臺派綠旗<lb/>
　　　兵六名回人四名駝十隻派員帶領前往分駐<lb/>
　　　并折給糧價銀兩仍令三等侍衛伊凌阿管轄<lb/>
　　　又臣等於閏六月初五日准貝勒玉素富報稱<lb/>
　　　克勒品卡倫送來喀什噶爾所屬牌租阿巴特<lb/>
<pb n="KR2c0012_WYG_128-30b"/>
　　　回人額里訥則爾等據稱波羅泥都於六月二<lb/>
　　　十七日將喀什噶爾大小人等欲移往㧞達克<lb/>
　　　山回衆不願同行逃來牌租阿巴特者甚多我<lb/>
　　　等千餘户回人俱願歸順今向將軍處具呈因<lb/>
　　　馬乏暫住等語隨經换給馬匹派員送往軍營<lb/>
　　　臣等查玉素富所報歸誠人等既經送往兆惠<lb/>
　　　軍營自必酌量辦理但富徳軍營亦應知㑹臣<lb/>
　　　等已於本日具文由臺站馳遞奏入報<lb/>
<pb n="KR2c0012_WYG_128-31a"/>
　聞<lb/>
　　　定邊右副將軍富徳等疏奏續查奬賞効力回<lb/>
　　　人<lb/>
　　　富徳等奏言臣等前奏兵抵和闐之日將効力<lb/>
　　　回人等陸績查明酌量奬賞今查得現在隨營<lb/>
　　　之伯克薩里於去年進𠞰葉爾羌奮勉効力從<lb/>
　　　前擒達瓦齊時薩里先攀馬<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>達瓦齊引弓欲<lb/>
　　　射薩里刀斷弓弦達瓦齊之子羅卜扎刀斫其<lb/>
<pb n="KR2c0012_WYG_128-31b"/>
　　　膊者三因著棉甲未透今來和闐凡傳唤開導<lb/>
　　　回人事體俱明白勤慎是以遵<lb/>
　㫖擬賞戴五品頂孔雀翎又管採金之三百户承辦<lb/>
　　　金器之伯克特穆爾於侍衛齊凌扎卜等招撫<lb/>
　　　和闐時將霍集占金四十兩獻出前往兆惠軍<lb/>
　　　營未達復同阿里木沙從克勒底雅領兵至額<lb/>
　　　里齊固守三月現在查出賊人馬駝羊隻甚多<lb/>
　　　臣等擬賞六品頂藍領又哈喇哈什回人阿賚<lb/>
<pb n="KR2c0012_WYG_128-32a"/>
　　　黙特塔拉和卓因兄默默勒克沙在葉爾羌欲<lb/>
　　　圖歸順為霍集占所覺伊兄與家口同被害伊<lb/>
　　　身逃出阿卜都克勒木攻額里齊時伊兄阿比<lb/>
　　　勒和卓又被賊殺伊復効力守城為瑚爾起嚮<lb/>
　　　導殺賊一人奪駝四隻亦擬賞六品頂藍翎奏<lb/>
　　　入報<lb/>
　聞<lb/>
　<lb/>
<pb n="KR2c0012_WYG_128-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
平定準噶爾方略正編卷七十四<lb/>
</p>
<p>
</p>
  </div>
</body>
</text>
</TEI>
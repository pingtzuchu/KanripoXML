<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_137-1a"/>
欽定四庫全書<lb/>
平定準噶爾方略正編卷八十三<lb/>
　　　乾隆二十四年十二月丁丑朔<lb/>
　命陞敘闢展辦事効力人員<lb/>
　上諭軍機大臣曰定長奏西安馬甲富泰凉州領催<lb/>
　　巨佛保西安前鋒徳克精額石麟領催卓特巴莊<lb/>
　　浪馬甲佟其良等辦理臺站屯田事務俱屬奮勉<lb/>
　　効力謹分别保題等語著加恩授富泰巨佛保為<lb/>
<pb n="KR2c0012_WYG_137-1b"/>
　　驍騎校遇缺即補徳克精額石麟卓特巴佟其良<lb/>
　　著交各該將軍等遇有驍騎校缺出以次題補<lb/>
　　　戊寅<lb/>
　命解送逆賊霍集占等親屬及隨從人口來京<lb/>
　上諭軍機大臣曰定長奏稱兆惠等解送波羅泥都<lb/>
　　霍集占等親屬十八名口已至闢展辦給口糧送<lb/>
　　京其隨從男婦等除病故外餘俱解至吐魯番暫<lb/>
　　行收管請㫖安挿等語此等回人男婦著一同解<lb/>
<pb n="KR2c0012_WYG_137-2a"/>
　　送來京俟到日著軍機大臣具奏請㫖<lb/>
　　　己夘<lb/>
　授定邊右副將軍富徳為領侍衞内大臣<lb/>
　諭定邊左副將軍成衮扎布等確查烏梁海被掠情<lb/>
　　　形<lb/>
　上諭軍機大臣曰成衮扎布等奏據察達克呈稱扎<lb/>
　　卜堪哈克圖兩旗五佐領人等在珠特和碩布固<lb/>
　　烏蘇等處過冬於十一月十二日有哈薩克二百<lb/>
<pb n="KR2c0012_WYG_137-2b"/>
　　餘人前來搶掠章京黙勒特勒克驍騎校圖瑪達<lb/>
　　克等十人被害察達克隨帶兵徃探請即行策應<lb/>
　　防範暫停入覲等語哈薩克性同禽獸伺間搶掠<lb/>
　　亦事之所有察達克若能追𠞰固善但此等薩達<lb/>
　　克不知係何部落若阿布賚所屬似不應有此或<lb/>
　　係俄羅斯烏梁海之間所居哈薩克被俄羅斯煽<lb/>
　　誘亦未可知總之本非大事惟交察達克等加意<lb/>
　　探聴防範堵截擒𠞰即須辦理亦待來年成衮扎<lb/>
<pb n="KR2c0012_WYG_137-3a"/>
　　布仍著來京莫尼扎卜請悉烏梁海情形著前徃<lb/>
　　查勘一得確信作速具奏俱著𫝊諭知之<lb/>
　命陞賞拏獲逃犯之商伯克邁喇木<lb/>
　上諭軍機大臣曰兆惠等奏稱解京之喀什噶爾阿<lb/>
　　奇木伯克墨墨氐敏之子阿卜都里木於中途逃<lb/>
　　匿為商伯克邁喇木拏獲業將逃犯正法示衆賞<lb/>
　　給邁喇木縀匹以示鼓勵等語邁喇木以新附之<lb/>
　　人奮勉獲犯殊屬可嘉著加恩賞銀五十兩以應<lb/>
<pb n="KR2c0012_WYG_137-3b"/>
　　陞之缺補用仍著舒赫徳傳㫖奨諭嗣後有似此<lb/>
　　奮勉者即照例辦理<lb/>
　諭定邊將軍兆惠等酌量安揷陷賊兵民<lb/>
　上諭軍機大臣曰兆惠等奏稱查出先年被賊搶掠<lb/>
　　之綠旗兵及民人旗奴又上年被掠之巴爾虎喀<lb/>
　　爾喀綠旗兵逐一詢問遣回各該處其失於查報<lb/>
　　之將軍大臣官員等應交部議處等語伊等陷身<lb/>
　　回地若係臨陣得傷倉卒被掠者來投雖晚情尚<lb/>
<pb n="KR2c0012_WYG_137-4a"/>
　　可原即不妨編入原伍至若中途患病潛匿山林<lb/>
　　就近逃入回部則其心殊不可問著從寛免其正<lb/>
　　法照民人例解回原籍所有漏報之將軍大臣官<lb/>
　　員等分别議處自所應得但大功已竣亦著加恩<lb/>
　　寛免<lb/>
　命瓜勒察兵丁與席伯旗分一體陞用<lb/>
　上諭軍機大臣曰據吉林白都訥之瓜勒察驍騎校<lb/>
　　奨賞孔雀翎烏靈阿等呈報康熙年間伊等與席<lb/>
<pb n="KR2c0012_WYG_137-4b"/>
　　伯旗分均因獲罪停其授職續因將軍等奏准瓜<lb/>
　　勒察授職不得過驍騎校遂為定例而席伯等移<lb/>
　　駐盛京仍邀録用等語瓜勒察席伯等前雖俱停<lb/>
　　陞轉而席伯移駐後仍照常錄用今瓜勒察等行<lb/>
　　走頗屬効力著加恩一體陞轉錄用<lb/>
　命陞藍翎侍衞啓泰為三等侍衞<lb/>
　上諭軍機大臣曰兆惠等奏稱藍翎侍衞啓泰招降<lb/>
　　奇卜察克布魯特在阿勒楚爾伊西洱庫爾淖爾<lb/>
<pb n="KR2c0012_WYG_137-5a"/>
　　擊賊直至㧞達克山俱奮勉効力等語啟泰著加<lb/>
　　恩授為三等侍衞<lb/>
　命奬賞孔洽沁公扎木禪等令其即回㳺牧<lb/>
　上諭軍機大臣曰扎木禪奉到遣回㳺牧之㫖奏請<lb/>
　　仍與齊努渾等同徃齋爾錫里地方隨策布登扎<lb/>
　　布堵賊効力等語誠悃可嘉著再加恩賞縀四端<lb/>
　　今大功告成仍與多岳特各回㳺牧齊努渾亦著<lb/>
　　來京<lb/>
<pb n="KR2c0012_WYG_137-5b"/>
　　　辛巳<lb/>
　諭㕘贊大臣舒赫徳等令官兵學習牧養<lb/>
　上諭軍機大臣曰舒赫徳等奏稱葉爾羌喀什噶爾<lb/>
　　英噶薩爾三城所留馬駝牲隻應派官兵加意牧<lb/>
　　養計兆惠交馬七百餘匹駝七百餘隻富徳交馬<lb/>
　　二百餘匹駝一百餘隻又健銳營官兵三百名馬<lb/>
　　七十餘匹駝十餘隻索倫官兵五百名馬二百餘<lb/>
　　匹駝四十餘隻厄魯特官兵二百名馬二百七十<lb/>
<pb n="KR2c0012_WYG_137-6a"/>
　　餘匹駝七十餘隻等語以滿洲索倫厄魯特人數<lb/>
　　及所有馬駝相較究屬厄魯特為多索倫次之健<lb/>
　　銳營兵為數最少看來厄魯特等習知牧事始能<lb/>
　　如此妥協今滿洲兵多屬少年不知愛養馬駝於<lb/>
　　軍務未為盡善嗣後宜倣效厄魯特等牧養之法<lb/>
　　庶伊等駐防有資而推以教習滿洲兵丁更為有<lb/>
　　益著舒赫徳𫝊諭派出之大臣官兵等即將三城<lb/>
　　所留馬駝加意牧養至厄魯特官兵等昨已諭令<lb/>
<pb n="KR2c0012_WYG_137-6b"/>
　　撤回可乘騎所有馬匹歸伊旗分併著遵照辦理<lb/>
　　　參贊大臣舒赫徳等疏奏酌定和闐賦稅<lb/>
　　　舒赫徳等奏言據總兵丑達將和闐六城回人<lb/>
　　　應輸賦稅列欵呈報臣等逐一查核定議一收<lb/>
　　　穫榖石應照各城十分取一因甫經平定酌量<lb/>
　　　減収俟來年另行定數其塔里雅沁地畝所出<lb/>
　　　與佃人分半收取即照舊例辦理一所産玉石<lb/>
　　　視現年採取所得交納一採金三百戸每年照<lb/>
<pb n="KR2c0012_WYG_137-7a"/>
　　　舊例交金六十兩一交納騰格錢文因六城生<lb/>
　　　計未裕暫定為一萬二千騰格俟三年後酌量<lb/>
　　　加增以四千充官兵三百員名鹽菜之需以七<lb/>
　　　千七百分贍各城伯克及<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>經支用餘三百流<lb/>
　　　轉備用一貿易之伯徳爾格等十戸應交金十<lb/>
　　　兩請俟商人通行後再行交納一六城官果園<lb/>
　　　七處既被賊踐踏基址亦小請賞給各城伯克<lb/>
　　　一和闐難得銅鉛向雖藉葉爾羌等處錢文行<lb/>
<pb n="KR2c0012_WYG_137-7b"/>
　　　使現在咨取内地匠役在葉爾羌鼓鑄俟鑄出<lb/>
　　　時酌量撥解奏入得<lb/>
　㫖如所請行<lb/>
　　　癸未<lb/>
　諭㕘贊大臣舒赫徳等㑹議伊犂屯田事宜<lb/>
　上諭軍機大臣曰同徳等奏大功告成巴里坤所駐<lb/>
　　綠旗兵二千二百餘名應酌量裁減九百餘名經<lb/>
　　軍機處議以伊犂現議屯田與其撤回不若候議<lb/>
<pb n="KR2c0012_WYG_137-8a"/>
　　定就近發徃即伊犂辦理需時亦可先徃昌吉羅<lb/>
　　克倫等處以漸遷移等語業經允行可傳諭舒赫<lb/>
　　徳楊應琚等此時曾否㑹議伊犂屯田定在何時<lb/>
　　即先徃昌吉等處而農具籽種亦湏豫備若來年<lb/>
　　可以増墾當令兵丁在巴里坤守候其或不能則<lb/>
　　駐兵守候與撤回後再行派徃孰為便益即徃酌<lb/>
　　議奏聞至屯田以足軍食自當籌其實濟以内地<lb/>
　　農民計之一人可食數人而生榖祗有此數終未<lb/>
<pb n="KR2c0012_WYG_137-8b"/>
　　見匱乏若行之邊方即僅敷屯兵口食無所留餘<lb/>
　　便屬有名無實矣今已耕之土收穫無多其故安<lb/>
　　在併𫝊諭舒赫徳楊應琚等與屯田大臣熟計覆<lb/>
　　奏<lb/>
　諭陜甘總督楊應琚等毋禁回人私採硫磺<lb/>
　上諭軍機大臣曰楊應琚奏庫車附近採買硫磺宜<lb/>
　　立法官辦回人不得擅取私藏等語所見殊失大<lb/>
　　體此在綠旗陋習以為如此立法足見其區處精<lb/>
<pb n="KR2c0012_WYG_137-9a"/>
　　詳殊不知回部新𨽻版圖以土著之人取土著之<lb/>
　　物或即向官兵轉售以圖微利亦情理之常安能<lb/>
　　盡行禁絶若謂不許私藏便可防患其事與撫納<lb/>
　　降人先收兵器之見等耳且現在官兵進𠞰回人<lb/>
　　戰則勝攻則取前此何嘗不産硝磺又何嘗禁其<lb/>
　　採取耶所謂民可使由不可使知非惟事有難行<lb/>
　　抑亦理所不必也著𫝊諭該督知之<lb/>
　　　乙酉<lb/>
<pb n="KR2c0012_WYG_137-9b"/>
　命吐魯番郡王額敏和卓挈眷駐劄新疆<lb/>
　上諭軍機大臣曰現在大功告成自應令額敏和卓<lb/>
　　還家休息但葉爾羌等城俱屬新附必得熟悉回<lb/>
　　俗老成厯練之人駐劄辦理額敏和卓以舊人効<lb/>
　　力軍營頗著勞績深悉機宜是以暫令留駐但伊<lb/>
　　數年來久離家室若仍令其隻身居外朕心更為<lb/>
　　軫念是以諭照成衮扎布駐劄烏里雅蘇台之例<lb/>
　　擕眷前徃可𫝊諭額敏和卓量擕家口暫行駐劄<lb/>
<pb n="KR2c0012_WYG_137-10a"/>
　　俟諸事就緒即可復回著遵照辦理<lb/>
　命給庫車阿奇木伯克鄂斯璊助餉價值<lb/>
　上諭軍機大臣曰徳文奏稱庫車伯克鄂斯璊因齊<lb/>
　　凌扎卜領兵五百䕶送降回捐備一月口糧支給<lb/>
　　起程等語鄂斯璊急公助餉甚屬可嘉著𫝊諭納<lb/>
　　世通等照數酌給價值以示體恤<lb/>
　　　丙戌<lb/>
　諭定邊左副將軍成衮扎布駐候哈薩克搶掠確信<lb/>
<pb n="KR2c0012_WYG_137-10b"/>
　上諭軍機大臣曰成衮扎布奏都爾伯特策凌烏巴<lb/>
　　什領兵三百五十名追襲搶掠烏梁海澤人伊即<lb/>
　　𫝊知額爾克沙喇等整兵暫駐俟虚銜藍翎塞音<lb/>
　　台吉都噶爾等探得確信即行進𠞰等語初聞哈<lb/>
　　薩克搶掠烏梁海之報即諭莫尼扎卜前徃查勘<lb/>
　　今策凌烏巴什聞信即領兵追襲殊屬可嘉俟查<lb/>
　　辦確實再加恩奨賞此時成衮扎布若業已起程<lb/>
　　仍入京與宴或尚在束裝即留彼辦理亦可所得<lb/>
<pb n="KR2c0012_WYG_137-11a"/>
　　信息作速奏聞<lb/>
　　　丁亥<lb/>
　諭䕶軍統領努三等酌量追賊撤兵事宜<lb/>
　上諭軍機大臣曰努三奏稱追襲嗎哈沁等至博斯<lb/>
　　克勒克嶺據嚮導等恐賊人在附近藏匿派索倫<lb/>
　　營總巴圖魯端濟勒圖厄魯特巴圖等領兵搜捕<lb/>
　　伊等隨後策應如未能弋獲即遵㫖撤回等語努<lb/>
　　三雖派官兵追賊仍須親徃督率若擒獲渠魁即<lb/>
<pb n="KR2c0012_WYG_137-11b"/>
　　解京正法餘人俱遵節次諭㫖辦理將厄魯特等<lb/>
　　酌量遣徃烏魯木齊其帶領前來各隊官兵撤回<lb/>
　　巴里坤辦給車輛各回原處或賊已逺颺亦作速<lb/>
　　奏請撤兵俟來年再為辦理<lb/>
　　　戊子<lb/>
　諭參贊大臣舒赫徳等約束安揷降回<lb/>
　上諭軍機大臣曰徳文奏稱齊凌扎卜等解送回人<lb/>
　　内有喀什噶爾等處男婦六十七名口安揷庫車<lb/>
<pb n="KR2c0012_WYG_137-12a"/>
　　葉爾羌等處男婦五十七名口安揷沙雅爾等語<lb/>
　　從前兆惠處請將收降回人安揷吐魯番曽諭以<lb/>
　　大功既成伯徳爾格塔里嗎沁烏沙克等回人俱<lb/>
　　從寛免死其餘回衆不必逺行安揷即留于各城<lb/>
　　若係葉爾羌喀什噶爾之人業已前來亦無庸復<lb/>
　　回遇便安揷此次人數不多即如所奏辦理但此<lb/>
　　等隨從逆賊之人恐怙惡不悛逃竄滋事著駐劄<lb/>
　　大臣等留心約束稍有可疑即酌量辦理<lb/>
<pb n="KR2c0012_WYG_137-12b"/>
　　　庚寅<lb/>
　諭定邊左副將軍成衮扎布等籌辦進兵哈薩克事<lb/>
　　　宜<lb/>
　上諭軍機大臣曰成衮扎布等奏據駐納米爾沙扎<lb/>
　　海卡倫之原任藍翎侍衞布三泰報稱伊至吹阿<lb/>
　　勒和碩遇内大臣察達克等曾詢問帶傷之哈薩<lb/>
　　克人告稱搶掠烏梁海係阿布賚宰桑噶里卜有<lb/>
　　衆五百人由吹阿貝喀卜齊勒路前來仍于來路<lb/>
<pb n="KR2c0012_WYG_137-13a"/>
　　轉回請仍照前奏領喀爾喀兵一千合都爾伯特<lb/>
　　烏梁海之衆前徃勘明就近追𠞰等語阿布賚係<lb/>
　　久經歸附之人豈敢妄動但伊不能約束所部以<lb/>
　　致乘間搶掠亦未可定自當痛加懲創此時亦不<lb/>
　　必遽徃且俟察達克策楞烏巴什莫尼扎卜等查<lb/>
　　奏於來年辦理所有糧餉馬匹則須密為豫備成<lb/>
　　衮扎布仍駐劄軍營令䇿布登扎布來京筵宴畢<lb/>
　　即同富徳等領索倫兵五百名派扎哈沁都爾伯<lb/>
<pb n="KR2c0012_WYG_137-13b"/>
　　特等千餘名餘于喀爾喀揀選約兵二千俟草青<lb/>
　　時乘哈薩克不備相機進𠞰一切密查妥辦即察<lb/>
　　達克等亦不必先使與聞惟期一舉蕆事以飭邊<lb/>
　　防而昭國法俱著𫝊諭知之<lb/>
　　　辛夘<lb/>
　諭㕘贊大臣舒赫徳等派索倫兵駐防烏魯木齊<lb/>
　上諭軍機大臣曰成衮扎布等奏哈薩喀搶掠烏梁<lb/>
　　海係阿布賚屬人看來必非阿布賚本意乃所屬<lb/>
<pb n="KR2c0012_WYG_137-14a"/>
　　托名滋事但哈薩克人等素性喜于儌倖一面在<lb/>
　　烏魯木齊貿易一面在他處搶掠亦事之所有若<lb/>
　　不加防範則存貯貨物亦有可虞固不必先事張<lb/>
　　皇亦當豫為防範著𫝊諭舒赫徳等回部俱有城<lb/>
　　郭駐兵亦多即如阿克蘇現在無事著將所留索<lb/>
　　倫兵調徃烏魯木齊如有不敷即于葉爾羌等城<lb/>
　　抽派約三百名前徃巡察彈壓至辦理貿易之安<lb/>
　　泰等如遇哈薩克貿易留心偵探察看若來人少<lb/>
<pb n="KR2c0012_WYG_137-14b"/>
　　而馬匹牲隻多自無可疑否則未可全信當相度<lb/>
　　情形密為防範伊等即忽然竊發我已有備無患<lb/>
　　但不可以風影之疑自露形跡使逺人惶惑安泰<lb/>
　　等於哈薩克情形諒所素悉一切加意慎宻庶可<lb/>
　　杜儌倖之端亦不啟猜疑之釁方為妥協<lb/>
　　　壬辰<lb/>
　諭定邊左副將軍成衮扎布等令察達克等偵探哈<lb/>
　　　薩克確信<lb/>
<pb n="KR2c0012_WYG_137-15a"/>
　上諭軍機大臣曰成衮扎布奏據察達克等報稱哈<lb/>
　　薩克搶掠之時因分㪚㳺牧一時難聚是以追襲<lb/>
　　稍遲且未奉諭㫖不敢遽進等語察達克等所屬<lb/>
　　被掠自必奮思報復其候㫖始進亦係遵守法度<lb/>
　　但哈薩克所屬頗多諒非阿布賚㳺牧所為察達<lb/>
　　克等若能整兵前徃捉生詢問亦可得確實信息<lb/>
　　惟進兵之時不必以奉㫖為言蓋哈薩克等既經<lb/>
　　内附若小有盜竊即云奉㫖發兵則伊等未免驚<lb/>
<pb n="KR2c0012_WYG_137-15b"/>
　　懼現在大兵未進亦未免妄生輕玩且阿布賚等<lb/>
　　或遣使奏聞自可覘其虚實此時察達克若已前<lb/>
　　徃即令莫尼扎卜同行亦不必使哈薩克知之<lb/>
　　　癸巳<lb/>
　申諭定邊左副將軍成衮扎布等詳詢烏梁海被掠<lb/>
　　　情形<lb/>
　上諭軍機大臣曰昨據成衮扎布奏達薩克所掠烏<lb/>
　　梁海内脫出十餘人請令額爾克沙喇與莫尼扎<lb/>
<pb n="KR2c0012_WYG_137-16a"/>
　　卜前徃詢問并加撫恤等語烏梁海被掠一事可<lb/>
　　疑處頗多必須查詢明白方得辦理之法朕意或<lb/>
　　俄羅斯等欲阻阿布賚之内附托名搶掠或哈薩<lb/>
　　克以從前曽附俄羅斯被其詰責故以搶掠示信<lb/>
　　或阿布賚不能約束所部致其妄動或哈薩克錫<lb/>
　　喇尚存煽誘生事大槩不出此四端著𫝊諭成衮<lb/>
　　扎布即交額爾克沙喇等詳悉訪問作速奏聞仍<lb/>
　　與察達克等密商辦理<lb/>
<pb n="KR2c0012_WYG_137-16b"/>
　　　定邊右副將軍富徳疏奏白都訥驍騎校署㕘<lb/>
　　　領遜塔奮勉効力得<lb/>
　㫖遜塔著賞戴孔雀翎授為三等侍衛<lb/>
　　　甲午<lb/>
　　　辦理屯田副都統定長等疏奏查訊隨徳舒遇<lb/>
　　　賊脫出兵丁<lb/>
　　　定長等奏言臣等遵<lb/>
　㫖查訊隨徳舒遇賊脫出之綠旗兵丁除得傷不議<lb/>
<pb n="KR2c0012_WYG_137-17a"/>
　　　外其無傷而脫出最後者雖詢無臨陣先逃情<lb/>
　　　節仍行責革至兵丁李升蘭郭永榖尋獲徳舒<lb/>
　　　身屍李善敏步行報信又遊擊素爾登額陣亡<lb/>
　　　兵丁張倉右脇得傷仍尋獲本官身屍應請免<lb/>
　　　議其李升蘭等三人俱鞭責發徃庫車効力贖<lb/>
　　　罪奏入報<lb/>
　聞<lb/>
　　　乙未<lb/>
<pb n="KR2c0012_WYG_137-17b"/>
　申諭定邊左副將軍成衮扎布哈薩克貿易情形<lb/>
　上諭軍機大臣曰永徳奏哈薩克阿布賚屬人帶馬<lb/>
　　五百匹赴烏魯木齊貿易閱其情詞頗為恭順看<lb/>
　　來搶掠烏梁海者非阿布賚屬人朕昨以可疑之<lb/>
　　四端指示若有一於此則冒昧進兵反墮其術中<lb/>
　　故必詢問明白非謂大功告成遂可苟且姑息也<lb/>
　　額爾克沙喇等可告知察達克此時且不必直入<lb/>
　　哈薩克界俟促生詢問得實具奏朕再酌量辦理<lb/>
<pb n="KR2c0012_WYG_137-18a"/>
　　　丙申<lb/>
　諭駐劄大臣陜丼督撫等查拏厄魯特等逃犯<lb/>
　上諭軍機大臣曰據阿桂奏稱現在阿克蘓拏獲厄<lb/>
　　魯特匪犯三名皆官兵隨僕盜馬潜逃業經訊明<lb/>
　　正法示衆等語此等厄魯特皆𠞰戮之餘管束三<lb/>
　　年惡習尚未悛改阿克蘇既經拏獲則沿途必尚<lb/>
　　有脱逃者若不嚴行查拏致流為嗎哈沁地方何<lb/>
　　由寧謐著通諭哈密巴里坤闢展烏魯木齊哈喇<lb/>
<pb n="KR2c0012_WYG_137-18b"/>
　　沙爾庫車等處大臣務宜留心拏獲訊明正法至<lb/>
　　分賞官兵之回人等有似此盜竊脫逃者亦照例<lb/>
　　辦理併𫝊諭楊應琚呉達善阿桂知之<lb/>
　　　㕘贊大臣阿桂疏奏預籌伊犂兵糧<lb/>
　　　阿桂奏言臣到阿克蘇查看牧羣牛羊除從前<lb/>
　　　解徃葉爾羌一萬餘現存牛三十二頭羊一萬<lb/>
　　　五千三百餘隻竊思來年伊犂駐防官兵所需<lb/>
　　　糧餉須待回人收穫後方能支給其起程時所<lb/>
<pb n="KR2c0012_WYG_137-19a"/>
　　　需行糧必需牛羊添補臣已飭該管官兵加意<lb/>
　　　牧放以濟軍需奏入報<lb/>
　聞<lb/>
　　　丁酉<lb/>
　　　參贊大臣舒赫徳等疏奏辦理回人貢賦稅務<lb/>
　　　舒赫徳等奏言查兆惠等定議葉爾羌事宜内<lb/>
　　　凡交納商稅外來商販二十分取一本地回人<lb/>
　　　十分取一請俟商販流通時再行酌量定額等<lb/>
<pb n="KR2c0012_WYG_137-19b"/>
　　　語今據自土伯特商販轉回之㧞達克山塔什<lb/>
　　　罕及葉爾羌等處回人運到貨物臣等飭交該<lb/>
　　　管之員仍照舊例分别收稅謹列單恭呈<lb/>
　御覧嗣後徵收稅項應請于嵗底造冊送部核銷又<lb/>
　　　和闐六城所交糧石舊例十分取一每年二千<lb/>
　　　帕特瑪因甫經撫定酌量暫収九百九十五帕<lb/>
　　　特瑪一帕特瑪準官石四石五斗共四千四百<lb/>
　　　七十七石五斗俟來年仍照舊例徴収又招撫<lb/>
<pb n="KR2c0012_WYG_137-20a"/>
　　　之沙爾呼勒伯克穆喇特告云我等所管五百<lb/>
　　　戸僅餘二百餘戸今聞霍集占㐲誅自必陸續<lb/>
　　　投回向例每戸貢金一錢請于來年照例交納<lb/>
　　　並請添設商伯克哈子阿爾巴卜瑪喇咱爾等<lb/>
　　　缺臣等照例給以翎頂令其協同阿奇木伊沙<lb/>
　　　噶辦事奏入報<lb/>
　聞<lb/>
　　　戊戌<lb/>
<pb n="KR2c0012_WYG_137-20b"/>
　命賞多倫小伯克等翎頂及陞賞効力官員<lb/>
　上諭軍機大臣曰書山奏稱總管阿布都賚安揷多<lb/>
　　倫回人四千六十餘名于玉古爾庫車勒策達雅<lb/>
　　爾羊雜爾等四處令小伯克海底勒額帕舒庫爾<lb/>
　　密喇三克里達瑪特等分管現在率同吐魯番公<lb/>
　　素賚璊遊擊黃佳士悉心查辦等語海里勒等五<lb/>
　　名既係小伯克著加恩賞給六品頂帶素賚璊著<lb/>
　　賞縀二端黄佳士著以應陞之缺補用<lb/>
<pb n="KR2c0012_WYG_137-21a"/>
　　　巴里坤辦事道銜同徳等疏奏添派臺站馬匹<lb/>
　　　同徳等奏言查凱旋官兵及入覲回人等長途<lb/>
　　　需馬接濟已奉<lb/>
　諭㫖於巴里坤牧羣内挑選一千兵由哈宻至葉爾<lb/>
　　　羌按臺安設今准兆惠等行文辦解肥馬五百<lb/>
　　　匹至吐魯番附近之伊拉里克等處牧放以備<lb/>
　　　更换等語臣等復㑹同總兵存泰如數挑選馬<lb/>
　　　匹令參將齊大勇解送伊拉里克于十二月初<lb/>
<pb n="KR2c0012_WYG_137-21b"/>
　　　九日起程奏入報<lb/>
　聞<lb/>
　　　己亥<lb/>
　　　定邊將軍兆惠等疏奏率同伯克霍集斯來京<lb/>
　　　兆惠等奏言查伯克霍集斯與臣富徳自㧞達<lb/>
　　　克山撤兵回抵葉爾羌伊等歸烏什整裝約於<lb/>
　　　阿克蘇㑹同入京臣等若阻其前徃恐啟猜疑<lb/>
　　　即遣赴烏什臣等至阿克蘇伯克霍集斯率伊<lb/>
<pb n="KR2c0012_WYG_137-22a"/>
　　　子托克托索丕來㑹今與臣等同行毫無疑貮<lb/>
　　　臣等派伊同玉素富約束衆回人伯克行走伊<lb/>
　　　子漠咱帊爾呼岱伯爾氐托克托索丕俱已成<lb/>
　　　丁其幼子尚有幾人亦交舒赫徳查核辦理奏<lb/>
　　　入<lb/>
　上諭軍機大臣曰兆惠等宻奏伯克霍集斯業已同<lb/>
　　行其諸子自成丁之外幼者尚有幾人交舒赫徳<lb/>
　　查辦等語從前宻諭辦送霍集斯及諸子來京者<lb/>
<pb n="KR2c0012_WYG_137-22b"/>
　　恐其仍居舊地或滋事端今霍集斯既情願入覲<lb/>
　　而沿途行走情形又毫無可疑則伊來京後自必<lb/>
　　加以恩賞俾得安居此時漠咱帊爾等尚須辦理<lb/>
　　起程併傳諭舒赫徳等遵照節次諭㫖毋使長途<lb/>
　　勞苦伊等起程後則所查霍集斯之家口不妨明<lb/>
　　白曉示以霍集斯䝉恩㫖留京來取家屬團聚務<lb/>
　　宜供給饒裕加意照看蓋伊等非獲罪之人籍沒<lb/>
　　家産者可比所有積蓄俱一同辦送仍約束兵丁<lb/>
<pb n="KR2c0012_WYG_137-23a"/>
　　回人毋許妄行偷竊其田園房屋亦應變價給賞<lb/>
　　以資生計俱著查明具奏<lb/>
　　　癸夘<lb/>
　訓飭内閣學士清馥速奏追賊情形<lb/>
　上諭軍機大臣曰清馥奏據嚮導根敦等所指道路<lb/>
　　南路由諾顔鄂博額什等處抵楚庫爾戈壁北路<lb/>
　　由烏蘭庫勒等處搜賊人營壘因水草甚乏令茂<lb/>
　　庫本等領兵二十餘名前徃其餘官兵撤回巴里<lb/>
<pb n="KR2c0012_WYG_137-23b"/>
　　坤等語所奏愈屬不堪前因清馥探得賊人藏匿<lb/>
　　處所並未親身前徃故十月以前屢經降㫖申飭<lb/>
　　今已十二月並未遇一嗎哈沁不知伊現在何處<lb/>
　　且伊前遣巴圖克勒木徃招其子斗齊特故縱其<lb/>
　　父子同逃耳不然豈有賊人肯坐候我兵擒獲此<lb/>
　　時賊人去向更覺茫無影響而徒作懼罪請追之<lb/>
　　詞茍延時日苦累官兵諒數月以來行糧恐亦不<lb/>
　　繼伊身獲咎忍饑固所當然而官兵皆隨同枵腹<lb/>
<pb n="KR2c0012_WYG_137-24a"/>
　　有是理乎著速傳諭清馥奉到此㫖若十日内能<lb/>
　　捕獲賊人自當前徃其或不能即撤回巴里坤將<lb/>
　　從前伊何以不親身捕賊但遣巴圖勒克木前徃<lb/>
　　及斗齊等今徃何處聲明請罪具奏<lb/>
　　　乙巳<lb/>
　諭㕘贊大臣舒赫徳等辦理伊犂屯田事宜<lb/>
　上諭軍機大臣曰阿桂奏稱兆惠等經過阿克蘇㑹<lb/>
　　議伊犁駐兵及遷移回人屯田事冝從阿克蘇烏<lb/>
<pb n="KR2c0012_WYG_137-24b"/>
　　什賽里木拜庫車沙雅爾等城酌派回人二三百<lb/>
　　戸於來年二月間先遣丁壯前徃屯田以官兵五<lb/>
　　百名䕶送起程俊青草生時再將回人家口遷移<lb/>
　　等語所議尚屬可行兆惠此時雖未具奏即應如<lb/>
　　此辦理至屯田回人需兵彈壓自阿克蘇至伊犂<lb/>
　　安臺𫝊事聲息相通最闗𦂳要著𫝊諭舒赫徳阿<lb/>
　　桂今大功告成㧞達克山霍罕等部落悉皆歸附<lb/>
　　則葉爾羌自可安静無事且有額敏和卓在彼海<lb/>
<pb n="KR2c0012_WYG_137-25a"/>
　　明又已前徃舒赫徳候其到時即回阿克蘇駐劄<lb/>
　　辦事阿桂伊柱即領駐防兵丁䕶送回人徃伊犂<lb/>
　　管理屯田事務至官兵等居止自必相度地勢安<lb/>
　　營立寨土木之工以漸興作期于堅固久逺所請<lb/>
　　備造帳房原非可以常用不過自阿克蘇至伊犂<lb/>
　　沿途住宿及初到時不致露處耳所有應行事宜<lb/>
　　俱著伊等㑹商辦理<lb/>
　　　丙午<lb/>
<pb n="KR2c0012_WYG_137-25b"/>
　　　議移駐官兵事宜<lb/>
　　　安西提督劉順奏言現議官兵移駐巴里坤歲<lb/>
　　　需口糧運送回空總計需銀四十七萬餘兩殊<lb/>
　　　為繁費即闢展烏魯木齊等處收穫糧石足用<lb/>
　　　而相距千餘里運費亦繁查移駐巴里坤兵三<lb/>
　　　千五百名内步兵一千四百名請全行改撥馬<lb/>
　　　兵按每石加増銀一兩五錢之議共銀一十一<lb/>
　　　萬餘兩較之運費嵗可節省銀三十六萬餘兩<lb/>
<pb n="KR2c0012_WYG_137-26a"/>
　　　且馬兵錢糧較歩兵寛裕易於辦理並懇借庫<lb/>
　　　銀五萬兩照䝉古之例採買牛羊孳生並買馬<lb/>
　　　駝運送所借銀兩分作四年扣還奏入得<lb/>
　㫖軍機大臣議奏尋議移駐官兵口糧嵗所必需巴<lb/>
　　　里坤雖現在屯田止産青稞一種是以臣等原<lb/>
　　　議以加増兵丁糧價自行購買殊費周章請令<lb/>
　　　該督等查明屯田嵗收若干足敷官兵口糧與<lb/>
　　　否通行籌畫妥議具奏今該提督以闢展等處<lb/>
<pb n="KR2c0012_WYG_137-26b"/>
　　　收穫即敷口糧而運費亦繁等語查提督原駐<lb/>
　　　安西經該督楊應琚奏請移駐巴里坤但巴里<lb/>
　　　坤以外西至伊犂西南至葉爾羌等回部幅員<lb/>
　　　廣衍而闢展烏魯木齊一帶地土饒沃水泉充<lb/>
　　　裕現在駐兵屯田交通貿易久成内地莫若將<lb/>
　　　提督之提標五營内酌留兵丁足敷巴里坤城<lb/>
　　　守外其各營官兵即移駐烏魯木齊或闢展等<lb/>
　　　處于嵗收屯糧内就近支給既可省輓運之勞<lb/>
<pb n="KR2c0012_WYG_137-27a"/>
　　　而於新疆適中之地控制更為得宜其如何建<lb/>
　　　設衙署營房及一切妥協商辦之處該督楊應<lb/>
　　　琚現在出闗查勘應令其詳悉定議具奏奏入<lb/>
　上從之<lb/>
　<lb/>
　<lb/>
　<lb/>
　<lb/>
<pb n="KR2c0012_WYG_137-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
平定準噶爾方略正編卷八十三<lb/>
</p>
<p>
</p>
  </div>
</body>
</text>
</TEI>
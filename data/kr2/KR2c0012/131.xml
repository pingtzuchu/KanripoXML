<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_131-1a"/>
欽定四庫全書<lb/>
平定準噶爾方略正編巻七十七<lb/>
　　　乾隆二十四年八月辛丑<lb/>
　　　定邊右副將軍富德等䟽奏大敗逆賊霍集占<lb/>
　　　等於伊西洱庫爾淖爾<lb/>
　　　富德等奏言臣等敗賊於阿勒楚爾乗勢追逐<lb/>
　　　日行百餘里至七月初十日薄暮追至布隆庫<lb/>
　　　勒稍息馬匹據巴圖濟爾噶爾報稱見一大淖<lb/>
<pb n="KR2c0012_WYG_131-1b"/>
　　　爾沿岸有賊踪跡臣等遂詢之布魯特嚮𨗳據<lb/>
　　　稱此名伊西洱庫爾淖爾係抜達克山界山髙<lb/>
　　　石險雖山足有路僅容單騎過一大嶺與拔達<lb/>
　　　克山之村莊相近其北大山内亦有一路可通<lb/>
　　　拔達克山安集延等語臣等公議既經追及逆<lb/>
　　　賊應乗其未入别部落先行堵截俾首尾受敵<lb/>
　　　賊必自亂臣阿里衮達爾黨阿由屯官長保瑚<lb/>
　　　什等領兵五百在淖爾以西通拔達克山要隘<lb/>
<pb n="KR2c0012_WYG_131-2a"/>
　　　堵截伊柱鄂博什温布巴圖濟爾噶爾鄂齊爾<lb/>
　　　等領兵八百在山後堵截臣富德巴禄明瑞阿<lb/>
　　　桂領隊大臣傅景瑚爾起等領馬步兵千有餘<lb/>
　　　名尾隨賊踪至伊西洱庫爾淖爾望見賊人先<lb/>
　　　據山麓於淖爾路口施放鎗礮其輜重家口有<lb/>
　　　由山後攀援而上者有擁擠於淖爾沿岸者我<lb/>
　　　兵欲向上衝擊緣賊據山峯石多而險臣等整<lb/>
　　　隊齊進連發大神威逺等礮自己至未賊以死<lb/>
<pb n="KR2c0012_WYG_131-2b"/>
　　　拒臣等於健鋭營吉林索倫厄魯特等各營内<lb/>
　　　挑選鳥鎗精利者四十餘人派前鋒㕘領喀木<lb/>
　　　齊布厄魯特侍衛齊里克齊奬賞藍翎錫勒畢<lb/>
　　　善領步兵自山北而上令巴圖魯侍衛額爾登<lb/>
　　　額老格領兵䇿應攻擊一面令霍集斯鄂對阿<lb/>
　　　什黙特等竪立回纛高呼諭降至酉刻回衆數<lb/>
　　　千人率其家口馱載同聲願降從山奔下逆賊<lb/>
　　　霍集占猶在山頭攔阻殺死多人而降者益多<lb/>
<pb n="KR2c0012_WYG_131-3a"/>
　　　直至日暮我兵防賊逃竄臣明瑞哈達哈瑞濟<lb/>
　　　布愛隆阿領兵二百餘名堵截北山令伊柱等<lb/>
　　　策應臣富德巴祿阿桂傅景瑚爾起額爾登額<lb/>
　　　老格各領兵一百名在東山一帶分地設伏令<lb/>
　　　侍衛烏三泰䝉固勒特通額傅靈安等往來廵<lb/>
　　　查臣阿里衮復領兵由淖爾之南堵截因未抵<lb/>
　　　嶺前時賊已據淖爾北山竪立回纛南面無徑<lb/>
　　　可通不可令賊人竊據一面攻奪山峰一面𠞰<lb/>
<pb n="KR2c0012_WYG_131-3b"/>
　　　殺沿岸賊人取其家口輜重十二日黎明嶺上<lb/>
　　　賊人俱逃其北面被我兵放鎗截住回人二千<lb/>
　　　餘懇乞投誠臣阿里衮將為首伯克喚至訊問<lb/>
　　　僉稱霍集占兄弟既敗無分晝夜逃至此地恐<lb/>
　　　被大兵追及波羅泥都先期領兵二百來據此<lb/>
　　　嶺霍集占據守伊西洱庫爾淖爾迤東山險以<lb/>
　　　拒大兵旋因回衆投降不能攔阻奪取馬匹逃<lb/>
　　　至淖爾之岸夜繞山峰過嶺尋兄我等早欲投<lb/>
<pb n="KR2c0012_WYG_131-4a"/>
　　　誠因被廹無奈今懇祈活命臣等共計收獲賊<lb/>
　　　衆一萬二千餘人軍器二千餘件駝騾牛羊萬<lb/>
　　　餘臣阿里衮選兵二百餘名於十二日過嶺尋<lb/>
　　　踪追𠞰臣富德詢據俘獲人口所供逆賊餘黨<lb/>
　　　不過四五百人酌留公鄂對散秩大臣阿什黙<lb/>
　　　特員外郎留保住閒散効力拕穆齊圖併侍衛<lb/>
　　　兵丁等管束降回臣富德巴祿阿桂傅景瑚爾<lb/>
　　　起即領馬步兵四百餘名亦於十二日起程策<lb/>
<pb n="KR2c0012_WYG_131-4b"/>
　　　應阿里衮臣等至拔達克山境内查勘踪跡先<lb/>
　　　行曉諭該部落人等令其將逆賊兄弟速行縛<lb/>
　　　獻奏入得<lb/>
　㫖下部知之<lb/>
　　　　<hi>臣</hi>等謹案霍集占兄弟棄窟擕孥跳而逺遁<lb/>
　　　　誠為讋我先聲望風自潰而狡謀所蓄未嘗<lb/>
　　　　不姑以二城為餌冀我兵或懈窮追則釡底<lb/>
　　　　游魂尚圖復返我<lb/>
<pb n="KR2c0012_WYG_131-5a"/>
　皇上握機决勝謂二酋一日不獲則軍務一日不竣<lb/>
　　　　於是師武臣稟承<lb/>
　睿算間道躡蹤雖駾走已及兩旬而飇馳不淹俄頃<lb/>
　　　　㕘贊大臣明瑞一蹙之於霍斯庫魯克以九<lb/>
　　　　百人潰賊數千騎副將軍富德再襲之於阿<lb/>
　　　　勒楚爾復𠞰賊千餘殱其黨阿卜都克勒木<lb/>
　　　　等當是時二酋益褫魄墮膽鋌走弗擇矣迨<lb/>
　　　　至伊西洱庫爾淖爾賊勢危在呼吸遂據險<lb/>
<pb n="KR2c0012_WYG_131-5b"/>
　　　　以延殘喘將軍等决計禽獮以阻嶔限淖單<lb/>
　　　　騎僅通之地而衝突無前電掣霆轟迅如摧<lb/>
　　　　朽已而樹纛受降鋪崖麕至逆酋持刃遏之<lb/>
　　　　衆輙倒戈相向僅以四百餘人竄入拔達克<lb/>
　　　　山殆如窮猨之縶焚林枯魚之依涸澤不待<lb/>
　　　　都丸獻馘而早有以制其命矣昔周之逐玁<lb/>
　　　　狁也其詩以為一月三㨗而箋疏家卒不能<lb/>
　　　　舉其人其地以實之豈若<lb/>
<pb n="KR2c0012_WYG_131-6a"/>
　　今日棱威逺播震蕩絶域應機赴節三戰定勲而<lb/>
　天筆勒銘大書深刻炳耀於雪山蔥嶺以西又豈采<lb/>
　　　　薇篇什掦厲虛詞者所能髣髴萬一哉<lb/>
　　　定邊將軍兆惠等疏奏辦理葉爾羌等城事宜<lb/>
　　　兆惠等奏言臣等前以辦理喀什噶爾等城事<lb/>
　　　宜條議具奏今臣等行抵葉爾羌查所屬二十<lb/>
　　　七城村計三萬戸十萬餘口謹繪圖呈<lb/>
　　覽其葉爾羌貢賦從前噶爾丹䇿零時毎年交納<lb/>
<pb n="KR2c0012_WYG_131-6b"/>
　　　十萬騰格内計白米二百六十一帕特瑪有奇<lb/>
　　　米五千八百三十九帕特瑪棉花一千七百十<lb/>
　　　五察喇克紅花四百二十八察喇克共折錢二<lb/>
　　　萬七千二百八十騰格有奇各項匠役納錢五<lb/>
　　　萬四千七百八十騰格有奇城邨酒肆園林碾<lb/>
　　　磨金銀税共一萬七千九百騰格有奇此外有<lb/>
　　　金税貿易緞布牲隻等稅喇嘛氊罽果園葡萄<lb/>
　　　雖按則徵收而全完者少霍集占入城雖止徵<lb/>
<pb n="KR2c0012_WYG_131-7a"/>
　　　二萬四千騰格雜糧二千一百九十帕特瑪及<lb/>
　　　折徵牛羊税九百騰格而額外科斂衣服牲隻<lb/>
　　　不時擾累供應稍遲即行抄没以致回人日困<lb/>
　　　臣等查辦之際有大小回人等跪呈亥年間霍<lb/>
　　　集占圍城三月餘及此次逃竄又行搶掠生計<lb/>
　　　甚屬艱難等語臣等察看葉爾羌城村情形與<lb/>
　　　喀什噶爾不同現在本年七月起交雜糧一千<lb/>
　　　四百帕特瑪各項謀生人等交一萬二千騰格<lb/>
<pb n="KR2c0012_WYG_131-7b"/>
　　　嗣後勉力耕作次年加増一倍外交黄金四十<lb/>
　　　兩葡萄一千觔至辛巳年再行定議餘照喀什<lb/>
　　　噶爾之例其隨賊逃竄人等地畝計籽種五百<lb/>
　　　二十七帕特瑪除踐踏之處計已種者一百九<lb/>
　　　十帕特瑪請與房屋園林一併交收入官至葉<lb/>
　　　爾羌之大伯克等多為霍集占所殺或挾之同<lb/>
　　　竄現在人等惟授為宻喇卜之托克托和卓人<lb/>
　　　尚奮勉餘俱平常霍什克伯克舊為葉爾羌等<lb/>
<pb n="KR2c0012_WYG_131-8a"/>
　　　城阿奇木伊叔素賚璊亦久為商伯克臣兆惠<lb/>
　　　臣額敏和卓公議將霍什克伯克署理葉爾羌<lb/>
　　　之阿奇木事務素賚璊辦理商伯克事務可否<lb/>
　　　委用請<lb/>
　㫖遵行奏入得<lb/>
　㫖如所請行<lb/>
　命定邊將軍兆惠來京<lb/>
　上諭軍機大臣曰富德等追賊至拔達克山界收其<lb/>
<pb n="KR2c0012_WYG_131-8b"/>
　　游牧逆賊霍集占以數百人遁走已遣使往拔達<lb/>
　　克山索取若拔達克山縛獻賊首則已或有遲疑<lb/>
　　則來年進兵仍令富德明瑞等前往此時兆惠在<lb/>
　　葉爾羌辦理已竣即著來京其回部大伯克等俟<lb/>
　　擒獲霍集占時再率同入覲俱著傳諭知之<lb/>
　諭駐劄闢展副都統定長等解送軍營馬匹<lb/>
　上諭軍機大臣曰富德等追賊抵拔達克山遣使諭<lb/>
　　令縛獻萬一未能即獲則來年進兵馬匹最為𦂳<lb/>
<pb n="KR2c0012_WYG_131-9a"/>
　　要昨諭將烏魯木齊所易哈薩克馬千餘匹送往<lb/>
　　軍營著再行傳諭將此項馬匹即由庫車送赴富<lb/>
　　德軍營<lb/>
　諭駐劄庫車布政使德舒等辦理庫車事宜<lb/>
　上諭軍機大臣曰德舒奏稱庫車沙雅爾兩處回衆<lb/>
　　從前被厄魯特搶掠霍集占擾害所餘戸口無多<lb/>
　　除糧石外絶無什物但地土頗肥回人等不善耕<lb/>
　　種若以兵丁㕘雜可望豐收將來接濟伊犁較内<lb/>
<pb n="KR2c0012_WYG_131-9b"/>
　　地實為省便等語甚屬留心辦理昨諭德舒往阿<lb/>
　　克蘇辦事德文接辦庫車事務德舒與德文交代<lb/>
　　時務將辦理情形詳悉告知庶有禆益所奏署筆<lb/>
　　帖式前鋒德福馬甲永保効力有年俱著加恩賞<lb/>
　　給驍騎校職銜俟凱旋後遇缺即補<lb/>
　　　定邊右副將軍富德等疏奏𠞰撫沙喇斯瑪呼<lb/>
　　　斯餘賊<lb/>
　　　富德等奏言臣明瑞與哈達哈端濟布愛隆阿<lb/>
<pb n="KR2c0012_WYG_131-10a"/>
　　　領兵二百名截賊人向北逃路派副都統伊柱<lb/>
　　　鄂博什温布鄂齊爾巴圖濟爾噶爾齊凌扎卜<lb/>
　　　豐安等策應七月十二日薄暮伊柱等來告云<lb/>
　　　有賊衝突我等截住賊上山結寨等語詢之降<lb/>
　　　回等云此即厄魯特沙喇斯瑪呼斯因令厄魯<lb/>
　　　特等高呼俾其擒霍集占以贖罪賊衆不應臣<lb/>
　　　富德前行追襲臣明瑞等駐守竟夜見賊結寨<lb/>
　　　峰頭排列鳥鎗端濟布即越嶺阻截臣等領兵<lb/>
<pb n="KR2c0012_WYG_131-10b"/>
　　　步行上山鎗矢競發𠞰賊二百餘人尚存賊四<lb/>
　　　百餘勢不能支有宰桑雅璊得木齊丹巴來投<lb/>
　　　遂俱納降端濟布亦𠞰賊十餘人收降十餘人<lb/>
　　　獲駝礮八位及上年所失威逺礮二位查沙喇<lb/>
　　　斯瑪呼斯怙惡難逭請暫為撫納俟追賊事竣<lb/>
　　　再行查明正法奏入報<lb/>
　聞<lb/>
　　　壬寅<lb/>
<pb n="KR2c0012_WYG_131-11a"/>
　諭定邊右副將軍富德等辦理逸賊及降人事冝<lb/>
　上諭軍機大臣曰昨富德等以霍集占等逃入拔達<lb/>
　　克山業經遣使索取具奏但賊踪已近不行速追<lb/>
　　殊與機宜未合伊等招降賊衆萬餘即馬匹甚乏<lb/>
　　揀選數百斷無不得之理而賊衆止三四百人經<lb/>
　　過甫二日窮追自必成擒或以拔達克山為外藩<lb/>
　　不便驚擾但果秋毫無犯伊等亦何辭以拒從前<lb/>
　　阿睦爾撒納投入哈薩克策楞等初尚不敢遣使<lb/>
<pb n="KR2c0012_WYG_131-11b"/>
　　而後來長驅直入阿布賚即畏懼乞降皆富德所<lb/>
　　深悉者乃勞瘁多時而稍一遲疑渠魁即失殊為<lb/>
　　可惜至所奏收獲回人厄魯特萬餘口亦須辦理<lb/>
　　妥協此等賊黨與葉爾羌喀什噶爾回人俱有讐<lb/>
　　怨將安插於何地即令在他處安插不過徒糜養<lb/>
　　贍况渠魁未獲兆惠又即來京富德若不加意防<lb/>
　　範萬一與霍集占等相通更滋事端今思烏沙克<lb/>
　　等人衆隨逆賊世居伊犁必相依戀斷不可信且<lb/>
<pb n="KR2c0012_WYG_131-12a"/>
　　沙喇斯瑪呼斯人等又係暫留日後辦理時伊等<lb/>
　　必生疑懼此外實係從阿克蘇沙雅爾庫車等處<lb/>
　　迫脅同行者自可遣回本處安插可傳諭富德詳<lb/>
　　加查詢委霍集斯等先將伊等家口安插舊地計<lb/>
　　烏沙克等男丁應亦無多看其情形稍有變動即<lb/>
　　相機辦理非不欲加以仁愛乃事機所迫不得已<lb/>
　　也若二賊業已就擒即不必如此辦理<lb/>
　　　癸夘<lb/>
<pb n="KR2c0012_WYG_131-12b"/>
　申諭定邊右副將軍富德等賊衆逃匿情形<lb/>
　上諭軍機大臣曰富德奏據拔達克山部落人等告<lb/>
　　稱霍集占搶掠伊等牲隻欲逃他處其言更不可<lb/>
　　信賊人逃入伊等境内必且哀乞容留何敢加以<lb/>
　　騷擾看來伊等早與賊通不過令其潛匿耳至賊<lb/>
　　人去已二日前路有大戈壁等語特欲懈我疾追<lb/>
　　之心否則賊人挈其家口行李應較追兵遲滯何<lb/>
　　以迅速若此又求我兵稍為逺駐俱屬欺飾之詞<lb/>
<pb n="KR2c0012_WYG_131-13a"/>
　　即如從前阿睦爾撒納入俄羅斯森博羅特圖喇<lb/>
　　既已送交伊頭目尚以溺斃為詞與此等情節相<lb/>
　　似再所得降人萬餘若盡收其馬匹不但益我軍<lb/>
　　資亦可消其妄動之念或拔達克山稍有推諉又<lb/>
　　可整兵進取總之先難後獲事理之常此時殊為<lb/>
　　厪念現在辦理情形若何作速奏聞<lb/>
　諭甘肅總督楊應琚籌辦馬匹事宜<lb/>
　上諭軍機大臣曰副將軍富德等追𠞰逆賊霍集占<lb/>
<pb n="KR2c0012_WYG_131-13b"/>
　　兄弟收其大隊賊衆僅餘數百逃入拔達克山現<lb/>
　　在傳示令其縛獻萬一稍稽時日尚需進兵索取<lb/>
　　計軍營糧餉已有回人儲積可以取資惟馬匹最<lb/>
　　闗𦂳要自應先期辦理接濟近經軍機處議覆呉<lb/>
　　達善將莊浪滿營馬三千二百餘匹送往巴里坤<lb/>
　　備用此外各標營或尚有馬匹堪以挑選者俱可<lb/>
　　酌量調撥但甘省因旱間成偏災恐芻豆購辦不<lb/>
　　易則飼秣不能妥協雖前督臣黄廷桂著有章程<lb/>
<pb n="KR2c0012_WYG_131-14a"/>
　　而天時非去嵗可比朕深為厪念著傳諭楊應琚<lb/>
　　約計該省可得馬匹若干將本地芻豆足敷若干<lb/>
　　匹出闗之用先行定數具奏以便降㫖照阿里衮<lb/>
　　解送馬匹之例派員前往至此次所辦馬匹特因<lb/>
　　索取逋逃非又事軍興徵發楊應琚務通行曉示<lb/>
　　官民不得稍涉張皇總以有濟軍行而不累民生<lb/>
　　為要至各營摘缺馬匹此時且不必亟籌補額既<lb/>
　　暫省内地芻糧而將來凱旋在即亦無難徐議歸<lb/>
<pb n="KR2c0012_WYG_131-14b"/>
　　補該督其悉心籌畫辦理具奏<lb/>
　　　甲辰<lb/>
　命御前侍衛署副都統安泰查審副都統滿泰等㕘<lb/>
　　　案<lb/>
　上諭軍機大臣曰定長等㕘奏滿泰貪婪敗檢范時<lb/>
　　綬役兵漁利各欵伊等俱特派前往辦事之人竟<lb/>
　　敢肆意妄行若此深為可駭自應查審明確重治<lb/>
　　其罪著派安泰馳驛前往㑹同定長等審訊滿泰<lb/>
<pb n="KR2c0012_WYG_131-15a"/>
　　范時綬如係實情即將伊二人在彼正法或事屬<lb/>
　　子虛及獲罪有因安泰亦即據實查奏<lb/>
　　　乙巳<lb/>
　諭内閣學士清馥回巴里坤辦解馬匹<lb/>
　上諭軍機大臣曰據努三奏稱八月初四日厄魯特<lb/>
　　嚮𨗳䝉克津等在雪山松林内尋獲嗎哈沁訥克<lb/>
　　衣踪跡盡俘其家口惟訥克衣隻身逃出等語現<lb/>
　　在偷竊牧羣之賊已有努三追襲清馥可不必前<lb/>
<pb n="KR2c0012_WYG_131-15b"/>
　　往即回巴里坤昨已諭楊應琚辦解馬匹除派出<lb/>
　　侍衛外仍令清馥監看此時即於巴里坤官兵内<lb/>
　　選熟悉道路留心牧養之人在哈宻豫備照上年<lb/>
　　阿里衮送馬之路行走但從前係急需應援此次<lb/>
　　特為來年進兵之用祗冝加意牧養緩行不可致<lb/>
　　令疲乏<lb/>
　諭甘肅總督楊應琚揀送軍營馬匹<lb/>
　上諭軍機大臣曰昨諭楊應琚辦解車營馬匹今扎<lb/>
<pb n="KR2c0012_WYG_131-16a"/>
　　拉豐阿阿蘭泰解送甘肅之馬有一萬一千餘匹<lb/>
　　因思此項馬匹合之各標營所有為數愈多内地<lb/>
　　芻豆更為糜費莫若及時挑選送至葉爾羌等處<lb/>
　　以濟軍行則祗須沿途飼秣似此通融調劑災民<lb/>
　　既不致拮据而軍營亦資實用但解甘馬匹恐長<lb/>
　　途疲乏應先將在甘牧養之馬辦送為宜其自哈<lb/>
　　宻至軍營已派清馥及乾清門侍衛等照管著再<lb/>
　　行傳諭知之<lb/>
<pb n="KR2c0012_WYG_131-16b"/>
　　　丙午<lb/>
　恩准送馬滿兵納清泰等歸旗<lb/>
　上諭大學士曰據楊應琚奏准將軍兆惠咨稱前次<lb/>
　　派解馬匹之納清泰等三十四人行走俱屬黽勉<lb/>
　　等語伊等前從準噶爾脫出暫補綠旗名糧今既<lb/>
　　効力行走著加恩各歸本旗令其照舊當差以示<lb/>
　　鼔勵<lb/>
　　　丁未<lb/>
<pb n="KR2c0012_WYG_131-17a"/>
　命議敘追𠞰賊衆之大臣官兵等<lb/>
　上諭軍機大臣曰富德奏追𠞰逆賊霍集占奮勉効<lb/>
　　力之大臣官員等功次俱著加恩交部議敘此内<lb/>
　　達爾黨阿哈達哈等又効力出衆達爾黨阿哈達<lb/>
　　哈著俱授為二等侍衛巴圖濟爾噶爾鄂齊爾喀<lb/>
　　爾喀台吉額林沁阿拉善台吉達瓦各賞銀一百<lb/>
　　兩若未經賞翎即著賞給扎拉豐阿賜號錫朗阿<lb/>
　　巴圖魯塔瑪鼐賜號哈朗圭巴圖魯其巴圖魯侍<lb/>
<pb n="KR2c0012_WYG_131-17b"/>
　　衛德爾森保額爾登額俱授為頭等侍衛額爾登<lb/>
　　額賜號鄂爾楚克巴圖魯伊達木扎卜賜號西爾<lb/>
　　古齊巴圖魯碩通授為二等侍衛巴圖魯侍衛老<lb/>
　　格賞銀五十兩仍將伊等交部議敘其新賞巴圖<lb/>
　　魯號者照例賞銀一百兩又<lb/>
　諭曰據富德奏稱伯克霍集斯之兄弟諸子多為霍<lb/>
　　集占戕害深可憫惻伊此次亦屬奮勉自効著加<lb/>
　　恩晉封貝勒仍賞緞十端富德等即傳諭撫慰<lb/>
<pb n="KR2c0012_WYG_131-18a"/>
　命革乾清門頭等侍衛官長保職留軍營効力贖罪<lb/>
　上諭軍機大臣曰覽富德奏此次進兵官長保未曽<lb/>
　　奮勉効力深負朕恩著革職留軍營効力贖罪<lb/>
　諭定邊將軍兆惠等酌辦來京及駐劄事宜<lb/>
　上諭軍機大臣曰富德等奏稱伊西洱庫爾所收回<lb/>
　　衆萬餘軍前不及察核派兵五百名委齊凌扎卜<lb/>
　　等逆回英噶薩爾交將軍兆惠查辦等語此等回<lb/>
　　人内如烏沙克伯德爾格等衆俱久住伊犁為霍<lb/>
<pb n="KR2c0012_WYG_131-18b"/>
　　集占所親信兆惠等當留心防範稍有可疑即相<lb/>
　　機辦理其阿克蘇沙雅爾庫車等回衆仍行安插<lb/>
　　舊地前已屢降諭㫖兆惠等遵照辦理後即遵㫖<lb/>
　　來京兩將軍之印仍留該處著舒赫德等以叅贊<lb/>
　　大臣䕶理駐葉爾羌辦事其奏摺列名以舒赫德<lb/>
　　為首前屢諭來年進兵應先將軍營現有馬匹加<lb/>
　　意牧養今又諭楊應琚酌量内地可得馬匹若干<lb/>
　　解送軍營兆惠富德舒赫德等勿因内地又辦馬<lb/>
<pb n="KR2c0012_WYG_131-19a"/>
　　匹遂不加籌畫所有軍營牧養馬匹及向布魯特<lb/>
　　回人等换易購買事冝仍盡心辦理將軍等起程<lb/>
　　即交舒赫德接辦富德等奉到此㫖可將現在情<lb/>
　　形及如何辦理之處作速奏聞又<lb/>
　諭曰圖倫楚達禮善久在軍營留保住係部院司員<lb/>
　　亦不甚有承辦之事敦察年齒已老傅靈安在軍<lb/>
　　營亦近三年著俱隨兆惠等來京<lb/>
　　　九月戊申朔<lb/>
<pb n="KR2c0012_WYG_131-19b"/>
　諭定邊將軍兆惠等查辦逆黨及裁汰冗兵<lb/>
　上諭軍機大臣曰據富德奏查出波羅泥都已出妻<lb/>
　　室供稱英噶薩爾等處尚有波羅泥都出妻二人<lb/>
　　隨行文兆惠查辦等語從前明瑞奏稱捉生詢問<lb/>
　　喀什噶爾有人為逆賊通信是否即此兩婦抑係<lb/>
　　伊等親族著兆惠詳加查訊若情罪確實即重懲<lb/>
　　示衆倘非若輩亦不必有意附㑹又<lb/>
　諭曰擒獲逆賊一事嵗内若未能就緒軍營所有滿<lb/>
<pb n="KR2c0012_WYG_131-20a"/>
　　洲索倫䝉古兵内如有老邁患病及負傷無用之<lb/>
　　人即査明裁汰發回綠旗兵亦甚多當酌量留用<lb/>
　　其餘遣赴庫車屯田兆惠富德即商辦奏聞<lb/>
　申諭内閣學士清馥辦解馬匹事宜<lb/>
　上諭軍機大臣曰昨命楊應琚將所辦馬匹解至哈<lb/>
　　宻交清馥轉解軍營此次管解馬匹與春季達爾<lb/>
　　黨阿等情形不同伊等既經由上年阿里衮送馬<lb/>
　　之路一切俱查照辦理阿里衮係由巴里坤前往<lb/>
<pb n="KR2c0012_WYG_131-20b"/>
　　帶有索倫兵丁清馥亦揀選該處現有兵丁及跟<lb/>
　　役等帶往倘不敷用即於玉素富所屬回人内酌<lb/>
　　量揀選賞給口糧遵前㫖緩行解送仍將現辦情<lb/>
　　形奏聞<lb/>
　諭甘肅總督楊應琚辦解軍營駝隻<lb/>
　上諭軍機大臣曰前令山西辦駝四千五百餘隻解<lb/>
　　赴肅州轉解軍營未知已全解否倘尚有留肅餧<lb/>
　　養者即乗解馬之便酌量搭解不必留存備用將<lb/>
<pb n="KR2c0012_WYG_131-21a"/>
　　來大兵凱旋時一切俱可易辦不若此時之有禆<lb/>
　　實用也倘現無可解亦不必勉强從事<lb/>
　　　己酉<lb/>
　諭定邊將軍兆惠等務期擒獲逆回及查拏厄魯特<lb/>
　　　逆黨<lb/>
　上諭軍機大臣曰兆惠等以得㫖議敘奏謝并及霍<lb/>
　　集占等窮蹙逋逃抜達克山部落素稱馴謹自必<lb/>
　　不敢容留但慮逆賊改裝乞食逃赴痕都斯坦等<lb/>
<pb n="KR2c0012_WYG_131-21b"/>
　　處或途次為人殺害事跡難明等語所奏殊有息<lb/>
　　事之心兆惠不宜出此昨富德追賊未曽深入朕<lb/>
　　曽降㫖訓示葢逆賊等負恩抗拒情罪難逭若聽<lb/>
　　其竄伏茍活則回衆仍懷觀望必滋事端現在糧<lb/>
　　餉馬匹俱已籌辦拔達克山若仍未縛獻逆賊來<lb/>
　　年必領兵進𠞰再富德等招降沙喇斯瑪呼斯人<lb/>
　　衆有無誘害滿福之敦多克哈什哈等在内若一<lb/>
　　經查獲即嚴行押解送京<lb/>
<pb n="KR2c0012_WYG_131-22a"/>
　　　定邊將軍兆惠等疏奏移駐臺站事宜<lb/>
　　　兆惠等奏言本年六月臣等從阿克蘇進兵烏<lb/>
　　　什一路安設臺站將來冬寒雪盛於牲隻無益<lb/>
　　　今既在葉爾羌辦事應仍將臺站移於巴爾楚<lb/>
　　　克至葉爾羌共十臺毎臺察哈爾兵八名綠旗<lb/>
　　　兵四名回兵三名派侍衛福保等前往安設自<lb/>
　　　巴爾楚克至阿克蘇應設臺站若干行文舒赫<lb/>
　　　德等辦理至巴爾楚克一路葦草甚多如毎臺<lb/>
<pb n="KR2c0012_WYG_131-22b"/>
　　　添騾數頭可省馬力其臺站人等糧餉麥豆或<lb/>
　　　造船由葉爾羌河運送或以車輛裝載再為酌<lb/>
　　　辦所有烏什一路臺站即行撤回至喀什噶爾<lb/>
　　　葉爾羌中間臺站仍留以遞送事件奏入報<lb/>
　聞<lb/>
　　　辛亥<lb/>
　命陞賞進𠞰得功之大臣官員等爵秩有差<lb/>
　上諭軍機大臣曰富德等奏貝勒品級伯克霍集斯<lb/>
<pb n="KR2c0012_WYG_131-23a"/>
　　公品級鄂對散秩大臣阿什黙特頭等侍衛噶岱<lb/>
　　黙特於阿勒楚爾伊西洱庫爾等處奮勇𠞰賊布<lb/>
　　魯特比阿奇木響𨗳大軍亦屬効力員外郎赫倫<lb/>
　　留保住筆帖式金保屢經戰陣且盡心辦事又藍<lb/>
　　翎侍衛賽神保伊什收降布魯特厄魯特佐領阿<lb/>
　　薩克擒獲埋伏回人俱奬賞孔雀翎署筆帖式五<lb/>
　　十五久從兆惠立功此次亦屬奮勉因係另記檔<lb/>
　　案之人聲明請㫖等語大臣官員等𠞰賊奮勉殊<lb/>
<pb n="KR2c0012_WYG_131-23b"/>
　　屬可嘉除伯克霍集斯已封貝勒外著加恩封鄂<lb/>
　　對為貝子阿什黙特噶岱黙特俱封為公比阿奇<lb/>
　　木授為散秩大臣赫倫金保以應陞之缺即用留<lb/>
　　保住著交部議敘賽神保伊什俱授為三等侍衛<lb/>
　　阿薩克賜號塔蘇爾海巴圖魯賞銀一百兩五十<lb/>
　　五著加恩作為另戸准其實授筆帖式<lb/>
　命革職効力之圖倫楚等復爵授職有差<lb/>
　上諭軍機大臣曰富德奏革職効力之圖倫楚等追<lb/>
<pb n="KR2c0012_WYG_131-24a"/>
　　𠞰賊衆頗著勞績等語圖倫楚等自知罪愆効力<lb/>
　　行走著加恩授圖倫楚為頭等侍衛達禮善為二<lb/>
　　等侍衛敏珠爾多爾濟給還公爵拕穆齊圖授為<lb/>
　　主事留軍營辦事俟戸部主事缺出令其坐補<lb/>
　恩賞𠞰賊官兵等銀兩緞疋<lb/>
　上諭軍機大臣曰富德等奏阿勒楚爾等處擊敗賊<lb/>
　　衆奪取纛礮之㕘領喀爾庫等官四員兵十四名<lb/>
　　著加恩分别賞給銀兩緞疋仍於應陞處記名陞<lb/>
<pb n="KR2c0012_WYG_131-24b"/>
　　用以示鼓勵<lb/>
　　　定邊右副將軍富德等疏奏招撫沙爾呼勒等<lb/>
　　　回衆<lb/>
　　　富德等奏言臣等㑹兵喀喇烏蘇時將沿途馬<lb/>
　　　匹及選剰綠旗兵丁交總兵楊寧管轄令其招<lb/>
　　　撫沙爾呼勒等回人今據送到回人阿布勒海<lb/>
　　　森布魯特阿勒達什告稱我等沙爾呼勒原有<lb/>
　　　五百戸交納葉爾羌金五十兩今僅存一百十<lb/>
<pb n="KR2c0012_WYG_131-25a"/>
　　　餘戸四百餘人頭目穆喇特伯克已查明戸口<lb/>
　　　田土數目特來求見等語又布魯特阿勒達什<lb/>
　　　等告稱我等哈喇薩達克哈咱拉雅克布魯特<lb/>
　　　共七十戸雖舊屬葉爾羌而無貢賦惟承辦博<lb/>
　　　洛爾拔達克山痕都斯坦各路往來差使聞沙<lb/>
　　　爾呼勒歸降特來求見願為<lb/>
　大皇帝臣僕等語臣等加以撫慰令候葉爾羌等城<lb/>
　　　賦役定議之日一併辦理阿布勒海森等俱歡<lb/>
<pb n="KR2c0012_WYG_131-25b"/>
　　　欣叩首辭去奏入報<lb/>
　聞<lb/>
　　　壬子<lb/>
　申諭定邊將軍兆惠等拔達克山支飾情形<lb/>
　上諭軍機大臣曰富德等奏稱拔達克山衮都村伯<lb/>
　　克沙莽蘇爾等遣人告稱霍集占兄弟所領約三<lb/>
　　四百人搶掠經過伊等㑹集四五十人尾追霍集<lb/>
　　占等且戰且走高呼云我係回部之汗前往默克<lb/>
<pb n="KR2c0012_WYG_131-26a"/>
　　禮佛並不曽擾累爾等為何追掠等語此言果實<lb/>
　　則富德等前此愈宜窮追即如賊衆三四百人家<lb/>
　　口在其内拔達克山人等即已追及我兵豈獨不<lb/>
　　能至謂不曽擾累則伊等前所云賊人入境搶掠<lb/>
　　牲隻因登山避匿與此次所告不符亦當詳加詰<lb/>
　　問且逆賊等高呼前往黙克亦係支吾之語黙克<lb/>
　　地方在布哈爾果欲前往亦何必預為宣播細核<lb/>
　　情詞顯係伊部落容留賊衆飾詞欺誑意圖漸息<lb/>
<pb n="KR2c0012_WYG_131-26b"/>
　　事端富德等當必不為所惑總以來年進兵為要<lb/>
　　俟將軍等回程時再降諭㫖此諭即作速覆奏<lb/>
　命賞敘軍營揀選之効力侍衛官兵等<lb/>
　上諭軍機大臣曰富德等將軍營効力人員分别揀<lb/>
　　選共九十人此内成果等十一人尤為奮勉應加<lb/>
　　恩賜巴圖魯號二等侍衛成果著賜號布林巴圖<lb/>
　　魯三等侍衛英德訥賜號特穆爾巴圖魯達什達<lb/>
　　瓦厄魯特三等侍衛齊里克齊賜號布哈巴圖魯<lb/>
<pb n="KR2c0012_WYG_131-27a"/>
　　藍翎侍衛愛普薩賜號波羅特巴圖魯厄魯特藍<lb/>
　　翎侍衛克什克圖賜號多克慎巴圖魯藍翎署前<lb/>
　　鋒長沙爾呼善賜號多什欣巴圖魯委署筆帖式<lb/>
　　前鋒海祿賜號噶卜什海巴圖魯齊齊哈爾委署<lb/>
　　叅領鄂勒多喀賜號哈爾察海巴圖魯呼倫貝爾<lb/>
　　領催玉勒古内賜號伊克巴圖魯打牲記名領催<lb/>
　　部委防禦都倫賜號阿穆爾巴圖魯俱照例賞銀<lb/>
　　一百兩仍賞戴孔雀翎達什達瓦厄魯特副管旗<lb/>
<pb n="KR2c0012_WYG_131-27b"/>
　　章京宻舎里甲喇巴圖賞戴孔雀翎領催額齊克<lb/>
　　森賞戴藍翎俱著記名以該旗應陞之缺補用杜<lb/>
　　爾巴集賽厄魯特托博彦和托木巴克等俱授為<lb/>
　　䕶軍賞給錢糧仍賞戴藍翎其餘七十四人内侍<lb/>
　　衛藍翎侍衛俱加一級官兵人等俱以應陞之缺<lb/>
　　補用仍交部議敘又<lb/>
　諭曰軍營効力之侍衛官兵等已降㫖分别加恩尚<lb/>
　　有救援圖倫楚之兵丁喀爾喀救援英德訥之克<lb/>
<pb n="KR2c0012_WYG_131-28a"/>
　　車德衣諾科敦察等四人可酌量賞賜以示鼓勵<lb/>
　命議敘䕶軍統領努三等<lb/>
　上諭軍機大臣曰努三等奏搜捕瑪哈沁訥克衣等<lb/>
　　盡行拏獲即將賊首和通哈喇阿岳正法訥克衣<lb/>
　　和通策凌喇嘛椿丕勒扎木蘇送至烏魯木齊嚴<lb/>
　　加看守俟餘黨盡𠞰將訥克衣正法餘犯解京等<lb/>
　　語努三此次辦理甚合機宜著加恩交部議敘隨<lb/>
　　行官兵人等俱著查明送部議敘努三從前專辦<lb/>
<pb n="KR2c0012_WYG_131-28b"/>
　　哈薩克貿易事務其烏魯木齊屯田即著兼管前<lb/>
　　諭擒獲訥克衣解京今照所請即在彼正法其喇<lb/>
　　嘛椿丕勒扎木蘇仍行解送<lb/>
　<lb/>
　<lb/>
　<lb/>
　<lb/>
平定準噶爾方略正編卷七十七<lb/>
</p>
<p>
</p>
  </div>
</body>
</text>
</TEI>
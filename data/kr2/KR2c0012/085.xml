<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_085-1a"/>
欽定四庫全書<lb/>
平定準噶爾方略正編卷三十一<lb/>
　　　乾隆二十一年秋九月丙寅朔<lb/>
　命停派阿拉善兵丁赴北路軍營<lb/>
　上諭軍機大臣曰前因擒拏青滚雜卜降㫖令阿拉<lb/>
　　善貝子羅卜藏多爾濟選兵一二千名聽候調遣<lb/>
　　今將軍成衮扎布遵朕諭㫖已帶兵前往擒拏逆<lb/>
　　賊諸務俱次第辦理所有羅卜藏多爾濟豫備兵<lb/>
<pb n="KR2c0012_WYG_085-1b"/>
　　丁著停其派往<lb/>
　　　侍衛誠林等疏奏接續臺站情形<lb/>
　　　誠林等奏言據員外郎永常報稱自第十六臺<lb/>
　　　至第二十二臺俱已派兵接續其自第二十三<lb/>
　　　臺至二十七臺經貝勒達什丕勒每臺各派兵<lb/>
　　　五名馬十五匹馳遞事務復據親王得親扎卜<lb/>
　　　遣䕶衛達瑪林報稱已將二十八九兩臺派兵<lb/>
　　　接續又聞自二十九臺至烏里雅蘇台各臺站<lb/>
<pb n="KR2c0012_WYG_085-2a"/>
　　　俱經駐劄烏里雅蘇台大臣委員帶兵按站接<lb/>
　　　續臣等查軍臺馳遞文報關係緊要今各臺雖<lb/>
　　　皆接續所需兵丁馬匹尚應添設容臣㑹同蘇<lb/>
　　　巴什里福鼐等商酌辦理奏入報<lb/>
　聞<lb/>
　　　丁夘<lb/>
　諭定邊左副將軍成衮扎布曉諭喀爾喀王公等<lb/>
　上諭軍機大臣曰據得親扎卜等移咨濟福文内稱<lb/>
<pb n="KR2c0012_WYG_085-2b"/>
　　舒明等已調厄魯特策凌等兵丁且有將喀爾喀<lb/>
　　王公等俱行擒治之語是以巴勒達爾等俱回游<lb/>
　　牧等語朕前降㫖令將軍成衮扎布調遣策凌達<lb/>
　　什達瓦等兵丁齊集軍營原因衆喀爾喀等均為<lb/>
　　叛賊煽惑不得不為籌辦今不過擒拏一么䯢逃<lb/>
　　虜則厄魯特策凌等兵不但無庸遣派併可不令<lb/>
　　與聞至擒治喀爾喀王公一語尤屬不經朕撫馭<lb/>
　　臣下綱紀肅清即一軍士賞罰亦必請㫖遵行喀<lb/>
<pb n="KR2c0012_WYG_085-3a"/>
　　爾喀王公等自問並無罪譴何至即行擒治此明<lb/>
　　係伊等擅棄臺站卡倫懼罹罪網故為此飾詞以<lb/>
　　藉口耳著即曉諭衆喀爾喀王公等現在各處調<lb/>
　　遣兵丁盡行撤囘伊等務宜各安游牧奮勉効力<lb/>
　　毋事驚懼舒明阿蘭泰等前此辦理殊屬未協已<lb/>
　　降㫖令成衮扎布查明具奏現命納穆扎爾為叅<lb/>
　　贊大臣舒明等務宜和衷共濟隨同將軍成衮扎<lb/>
　　布速擒逆賊毋得稍存退諉<lb/>
<pb n="KR2c0012_WYG_085-3b"/>
　　　戊辰<lb/>
　命查拏喀爾喀搶掠賊人<lb/>
　上諭軍機大臣曰據遣往軍營侍衛瑚畢圖報稱途<lb/>
　　中遇喀爾喀等搶奪物件旋行諭止等語喀爾喀<lb/>
　　扎薩克台吉等俱不為青滚雜卜所惑仍赴臺站<lb/>
　　卡倫効力而其屬下無知人等尚有肆行搶奪者<lb/>
　　此風斷不可長且於伊等生計亦大有關係伊等<lb/>
　　所用布疋茶葉等物全賴内地商人販往今若任<lb/>
<pb n="KR2c0012_WYG_085-4a"/>
　　其搶奪不行追還則商人自必裹足不前且從此<lb/>
　　各部落互相效尤為害滋甚如準噶爾部落分裂<lb/>
　　至此皆彼此互相搶奪所致著通行飭禁並令該<lb/>
　　扎薩克台吉等將沿途搶掠賊人一一查出從重<lb/>
　　治罪以示懲戒<lb/>
　　　己巳<lb/>
　命停派察哈爾兵丁赴北路軍營<lb/>
　上諭軍機大臣曰據瑚圖靈阿等奏稱已選派察哈<lb/>
<pb n="KR2c0012_WYG_085-4b"/>
　　爾兵丁一千名帶往軍營等語現在喀爾喀王公<lb/>
　　等俱各派兵接續臺站將軍成衮扎布亦即遵㫖<lb/>
　　往擒青滚雜卜察哈爾兵丁無庸調往著傳諭瑚<lb/>
　　圖靈阿等即令兵丁各囘游牧但念伊等迅速啓<lb/>
　　行雖行走不過數日然業經整裝前往不無所費<lb/>
　　著加恩將派出兵丁一千名各賞給錢糧兩月以<lb/>
　　示優䘏<lb/>
　　　定西將軍達爾黨阿等疏奏擊敗哈薩克情形<lb/>
<pb n="KR2c0012_WYG_085-5a"/>
　　　達爾黨阿等奏言臣等領兵至雅爾拉地方遣<lb/>
　　　章京雅卜唐阿前往捜查知哈薩克兵丁俱潛<lb/>
　　　伏於山溝幽僻之地七月初三日遣畢里衮帶<lb/>
　　　兵一百名占據右翼高阜之處又派烏爾登帶<lb/>
　　　兵一百名進山引出賊衆臣等帶兵一千名各<lb/>
　　　按隊伍前進賊衆二千餘人迎戰臣等派齊努<lb/>
　　　渾瑪瑺特通額額爾登額帶領隊伍分部前進<lb/>
　　　阿里衮鄂實哈寧阿明瑞管理左右兩翼臣達<lb/>
<pb n="KR2c0012_WYG_085-5b"/>
　　　爾黨阿扎拉豐阿統領大隊兵丁奮勇殺賊斬<lb/>
　　　馘五百七十餘人生擒十一人中箭帶傷者甚<lb/>
　　　多復於十一日追逐至努喇地方整兵前進遇<lb/>
　　　賊衆二千餘人奮勇鏖戰殺賊三百四十餘人<lb/>
　　　生擒十人内有阿逆宰桑扎南布臣等嚴加訊<lb/>
　　　問知阿逆與霍集伯爾根帶兵迎戰阿逆恐被<lb/>
　　　大兵認識改换藍纛因不能支持大兵即先遁<lb/>
　　　去又據擒獲哈薩克楚魯克供稱伊兄弟二人<lb/>
<pb n="KR2c0012_WYG_085-6a"/>
　　　向為阿布賚所信任情願往諭阿布賚擒獻阿<lb/>
　　　逆等語查從前拏獲哈薩克楚爾滿時即供稱<lb/>
　　　楚魯克阿喇勒拜兄弟二人素為阿布賚倚任<lb/>
　　　臣等即將阿喇勒拜留在軍營令楚魯克於七<lb/>
　　　月十二日起程限十五日令其曉諭阿布賚擒<lb/>
　　　獻阿逆奏入得<lb/>
　㫖下部知之<lb/>
　　　定邊左副將軍哈達哈等疏奏擊敗哈薩克情<lb/>
<pb n="KR2c0012_WYG_085-6b"/>
　　　形<lb/>
　　　哈達哈等奏言據貝子達爾扎等報稱卡倫地<lb/>
　　　方見哈薩克千餘人自巴顔山向西前行等語<lb/>
　　　臣等即派扎薩克三都卜等帶兵六百名前往<lb/>
　　　奮擊臣等隨亦帶兵策應共將哈薩克擊敗斬<lb/>
　　　馘百餘人奪其馬匹輜重並生擒五人逐加刑<lb/>
　　　訊供稱現在帶兵迎戰即係阿布賚其阿睦爾<lb/>
　　　撒納霍集伯爾根等帶兵一千名往尋西路大<lb/>
<pb n="KR2c0012_WYG_085-7a"/>
　　　兵前去阿睦爾撒納自至哈薩克境内我部落<lb/>
　　　内老成曉事之人僉謂阿睦爾撒納為害四衛<lb/>
　　　喇特歸附<lb/>
　大皇帝今復背叛竄入我地是特移禍於哈薩克若<lb/>
　　　不即行擒獻恐俱不能安生而阿布賚以阿睦<lb/>
　　　爾撒納如窮鳥投林希圖免死不便遽行執獻<lb/>
　　　遂與阿睦爾撒納商定令各游牧凑集兵丁阿<lb/>
　　　布賚先領兵一千至蒿哈薩拉克山遙見兵勢<lb/>
<pb n="KR2c0012_WYG_085-7b"/>
　　　甚大心懷畏懼旋為大兵擊敗前此阿布賚知<lb/>
　　　大兵將至即將游牧遠移等語臣等伏思哈薩<lb/>
　　　克衆情猶豫阿布賚袒䕶阿逆墮其奸計今仰<lb/>
　　　賴<lb/>
　皇上洪福擊敗逃竄阿布賚業已膽破臣等即行帶<lb/>
　　　兵追逐前進奏入得<lb/>
　㫖下部知之<lb/>
　　　定邊右副將軍兆惠等疏奏籌辦屯種事宜<lb/>
<pb n="KR2c0012_WYG_085-8a"/>
　　　兆惠等奏言前奉<lb/>
　㫖令於伊犁附近地方酌量派遣綠旗兵丁屯種查<lb/>
　　　自巴里坤至濟爾瑪台積木薩烏魯木齊羅克<lb/>
　　　倫瑪納斯安濟哈雅晶等處俱有地畝可資耕<lb/>
　　　種伊犁附近地方約有萬人耕種地畝空格斯<lb/>
　　　朱爾都斯等處可種之地亦多但須豫為籌辦<lb/>
　　　方不悞來春耕種之期現在伊犁有囘人三十<lb/>
　　　餘名擬酌增至百人請<lb/>
<pb n="KR2c0012_WYG_085-8b"/>
　敕巴里坤辦事大臣及甘肅撫臣派出綠旗兵一百<lb/>
　　　名委員酌帶耔種農具耕牛於明年正月内前<lb/>
　　　來臣等按地分給耕種俟試看一年再行辦理<lb/>
　　　奏入報<lb/>
　聞<lb/>
　　　庚午<lb/>
　　　定邊右副將軍兆惠等疏奏遣副都統阿敏道<lb/>
　　　領兵收服囘人事宜<lb/>
<pb n="KR2c0012_WYG_085-9a"/>
　　　兆惠等奏言上年遣往囘城曉諭之侍衛托倫<lb/>
　　　泰至今未囘臣等詢問烏什城囘人伯克噶岱<lb/>
　　　黙特及扎爾呼齊錫克錫爾格等俱稱使人遲<lb/>
　　　久未囘囘人地方似有事故或波羅泥都等到<lb/>
　　　彼滋事或中途有布魯特囘人生變俱未可定<lb/>
　　　若遣兵赴阿克蘇庫車烏什等處曉諭收服其<lb/>
　　　衆則葉爾羌喀什噶爾囘人等聞風震懾等語<lb/>
　　　臣等伏思葉爾羌喀什噶爾各囘人若不及時<lb/>
<pb n="KR2c0012_WYG_085-9b"/>
　　　辦理將來或與布魯特會合滋生事端因公同<lb/>
　　　商議遣副都統銜阿敏道領兵一百名令扎爾<lb/>
　　　呼齊錫克錫爾格帶領空格斯朱爾都斯游牧<lb/>
　　　厄魯特兵三千名同烏什城伯克噶岱黙特前<lb/>
　　　往酌量於九月十五日起程收服各處囘人並<lb/>
　　　探取侍衛托倫泰信息如阿克蘇庫車等處囘<lb/>
　　　人果能恭順每年應納貢賦或令其赴吐魯番<lb/>
　　　向額敏和卓交納或送交伊犁辦事大臣俟到<lb/>
<pb n="KR2c0012_WYG_085-10a"/>
　　　彼處酌定倘敢抗違即行𠞰滅奏入報<lb/>
　聞<lb/>
　　　辛未<lb/>
　命奬賞扎薩克額林沁等<lb/>
　上諭軍機大臣曰舒明等奏稱扎薩克額林沁等率<lb/>
　　領屬人牧放馬駝甚屬勤勉等語額林沁等當衆<lb/>
　　喀爾喀驚擾之際約束屬人無悞差委甚屬可嘉<lb/>
　　著加恩賞給額林沁策登敦多卜賚崇扎卜孔雀<lb/>
<pb n="KR2c0012_WYG_085-10b"/>
　　翎仍酌量賞給緞疋協理台吉旺楚克多爾濟班<lb/>
　　扎鄂爾本敏珠爾管旗章京敦多卜達什副管旗<lb/>
　　章京德勒格爾博特巴珠喀達爾扎叅領喀爾察<lb/>
　　海阿玉竒亦各酌賞緞疋其各該處收放兵丁例<lb/>
　　不支領錢糧並著加恩按月賞給以示鼓勵<lb/>
　命授貝勒剛多爾濟等為都爾伯特正副盟長<lb/>
　上諭軍機大臣曰都爾伯特部落訥黙庫盟長員缺<lb/>
　　尚未遴員補授貝勒剛多爾濟自授副盟長以來<lb/>
<pb n="KR2c0012_WYG_085-11a"/>
　　約束所屬甚屬妥協著即授為盟長其副盟長員<lb/>
　　缺著貝勒巴圖博羅特補授<lb/>
　命扎薩克輔國公布顔特古斯之子塞楞承襲公爵<lb/>
　　　甲戌<lb/>
　諭副都統舒赫德等擒拏烏梁海郭勒卓輝事宜<lb/>
　上諭軍機大臣曰舒赫德奏稱巡查臺站至努克木<lb/>
　　倫地方知遷移游牧之厄魯特等沿途有搶奪馬<lb/>
　　匹之事即親見策凌策凌烏巴什等嚴行查出其<lb/>
<pb n="KR2c0012_WYG_085-11b"/>
　　額爾齊斯河等處臺站為烏梁海郭勒卓輝搶奪<lb/>
　　已遣侍衛三都卜領兵𠞰滅等語舒赫德辦理俱<lb/>
　　合機宜策凌等屬人沿途偷盜馬匹經舒赫德交<lb/>
　　辦策凌等即行查出交還甚屬可嘉著賞給策凌<lb/>
　　等荷包以示奬勵至烏梁海郭勒卓輝潛蹤逃竄<lb/>
　　今復敢肆行搶掠現在策凌等已移往額爾齊斯<lb/>
　　即著舒赫德傳諭策凌等派兵擒拏以正典刑如<lb/>
　　因伊等新移游牧不便派兵舒赫德即將現在所<lb/>
<pb n="KR2c0012_WYG_085-12a"/>
　　領兵丁㑹同三都卜奮往擒拏務期弋獲再前經<lb/>
　　降㫖令郡王策布登扎布會同富德即由軍前馳<lb/>
　　赴親王成衮扎布處協同辦事令成衮扎布已領<lb/>
　　兵擒拏青滚雜卜隨同辦事之人亦多策布登扎<lb/>
　　布等領兵至汗哈屯地方即確查郭勒卓輝藏匿<lb/>
　　何處及逃竄之烏梁海等盡行𠞰滅事竣再赴成<lb/>
　　衮扎布處辦事<lb/>
　　　乙亥<lb/>
<pb n="KR2c0012_WYG_085-12b"/>
　　　定邊左副將軍哈達哈等疏奏追襲哈薩克情<lb/>
　　　形<lb/>
　　　哈達哈等奏言臣等擊敗哈薩克後復派散秩<lb/>
　　　大臣達什策凌副都統職銜瑚爾起等率兵追<lb/>
　　　趕並派總管鄂博什侍衛奇徹布帶兵隨後接<lb/>
　　　應臣等統領大兵繼進據達什策凌瑚爾起等<lb/>
　　　報稱追及阿布賚後隊斬首百餘級獲馬二百<lb/>
　　　餘匹器械百餘件又與阿布賚别隊之布滚拜<lb/>
<pb n="KR2c0012_WYG_085-13a"/>
　　　等交戰殺賊二十餘人生擒一人獲馬四十餘<lb/>
　　　匹即由阿布賚布滚拜逃竄之路往追賊衆已<lb/>
　　　紛紛四散達什策凌瑚爾起等復拏獲哈薩克<lb/>
　　　賊人杭吉爾圖巴圖魯等四名詢知兩日前阿<lb/>
　　　睦爾撒納為西路大兵擊敗現在逃往呢雅斯<lb/>
　　　圖山中臣等即帶兵往追四面瞭望並無蹤跡<lb/>
　　　因復詢問拏獲賊人告稱伊等初議在此山據<lb/>
　　　守今看來已歸阿布賚巢穴等語續據鄂博什<lb/>
<pb n="KR2c0012_WYG_085-13b"/>
　　　奇徹布報稱至索克地方遇賊二百餘人即行<lb/>
　　　追擊斬馘八人餘衆俱逃竄等語臣等仍帶兵<lb/>
　　　前進於七月二十三日抵伊什勒地方與西路<lb/>
　　　大兵㑹合公同商議擒𠞰事宜奏入得<lb/>
　㫖下部知之<lb/>
　諭定西將軍達爾黨阿等撤兵事宜<lb/>
　　　達爾黨阿等奏言臣等擒獲哈薩克楚魯克阿<lb/>
　　　喇勒拜令其曉諭阿布賚擒獻阿逆續經臣哈<lb/>
<pb n="KR2c0012_WYG_085-14a"/>
　　　達哈等擒獲杭吉勒圖昭華什等亦請往諭阿<lb/>
　　　布賚速行擒獻是以將杭吉勒圖拘留釋放昭<lb/>
　　　華什囘巢嗣於七月二十七日囘至軍營據楚<lb/>
　　　魯克禀稱奉命往諭阿布賚據阿布賚云我等<lb/>
　　　帶兵前來並非敢與<lb/>
　大國相敵因尋阿睦爾撒納途間被大兵擊敗阿睦<lb/>
　　　爾撒納如窮鳥投林擒獻無難懇求<lb/>
　大皇帝開一面之網全伊一命等語昭華什亦同楚<lb/>
<pb n="KR2c0012_WYG_085-14b"/>
　　　魯克前來臣等即諭知楚魯克等我等欽奉<lb/>
　大皇帝諭㫖統領兩路大兵擒拏阿逆一日不獲斷<lb/>
　　　不中止今阿布賚等並未將叛賊擒獻反二三<lb/>
　　　其説為阿逆請命明係爾等緩兵之計不知反<lb/>
　　　為爾衆哈薩克招禍復據楚魯克等禀稱我阿<lb/>
　　　布賚為阿睦爾撒納請命亦不過希冀萬一如<lb/>
　　　必責令擒獻豈敢抗違請再予限十五日我等<lb/>
　　　星夜馳囘即將阿睦爾撒納擒獻不敢欺㒺等<lb/>
<pb n="KR2c0012_WYG_085-15a"/>
　　　語臣等復向伊等曉諭無論爾等是否緩兵之<lb/>
　　　計我等惟遵<lb/>
　大皇帝諭㫖進兵追擒叛賊凡遇爾游牧之處盡行<lb/>
　　　𠞰滅為利為害爾等與阿布賚宜熟思深計是<lb/>
　　　日仍將楚魯克昭華什等遣囘臣等公同商議<lb/>
　　　阿布賚果否擒獻阿逆事屬未定是以仍帶兵<lb/>
　　　前進奏入<lb/>
　上諭軍機大臣曰達爾黨阿哈達哈等奏稱遣人曉<lb/>
<pb n="KR2c0012_WYG_085-15b"/>
　　諭阿布賚責令擒獻阿逆等語阿逆自不能倖逃<lb/>
　　天網此時阿布賚即未將阿逆擒獻現在時屆冬<lb/>
　　寒前經降㫖令伊等暫行撤兵恐途中馳遞遲延<lb/>
　　伊等尚未接到著再傳諭達爾黨阿等仍遵前㫖<lb/>
　　撤兵並將擒獲哈薩克人内釋放一二人囘巢令<lb/>
　　其明白曉諭阿布賚今奉大皇帝諭㫖天氣嚴寒<lb/>
　　㫖行撤兵爾等若不即將阿逆擒獻明春仍令大<lb/>
　　兵前來盡將爾部落𠞰滅撤兵後達爾黨阿等會<lb/>
<pb n="KR2c0012_WYG_085-16a"/>
　　同成衮扎布擒拏青滚雜卜及遣哈寧阿赴伊犁<lb/>
　　協同兆惠辦事一切俱遵前㫖行至厄魯特宰桑<lb/>
　　巴桑甚著勞績著加恩補授内大臣賞銀二百兩<lb/>
　　索倫佐領莫托和里著加恩補授頭等侍衛賞銀<lb/>
　　一百兩此次軍前効力人員俱著查明議敘<lb/>
　　　丙子<lb/>
　命授台吉阿喇卜坦等公品級<lb/>
　上諭軍機大臣曰喀爾喀扎薩克台吉阿喇卜坦辦<lb/>
<pb n="KR2c0012_WYG_085-16b"/>
　　理臺站甚屬妥協協理台吉紀瓦遇納延泰遣來<lb/>
　　奏事之慶祿等應付馬匹亦能黽勉急公著加恩<lb/>
　　賞給阿喇卜坦紀瓦公品級其台吉達爾巴圖桑<lb/>
　　寨林沁俱著賞戴孔雀翎以示鼓勵<lb/>
　命授扎木禪察達克為内大臣<lb/>
　上諭軍機大臣曰扎木禪察達克効力行間甚屬奮<lb/>
　　勉著加恩補授内大臣仍各賞銀一百兩現在將<lb/>
　　軍成衮扎布領兵擒拏青滚雜卜並著察達克帶<lb/>
<pb n="KR2c0012_WYG_085-17a"/>
　　領所屬兵丁協同擒拏<lb/>
　　　綏遠城將軍富昌疏奏領兵赴烏里雅蘇台軍<lb/>
　　　營日期<lb/>
　　　富昌奏言臣遵<lb/>
　㫖於綏遠城兵丁内先派三百名交歸化城都統阿<lb/>
　　　爾賓帶領於八月二十一日起程赴尚書納延<lb/>
　　　泰處差委其餘兵七百名副都統鶴山帶領於<lb/>
　　　二十二日起程九月初四日已抵十六臺臣領<lb/>
<pb n="KR2c0012_WYG_085-17b"/>
　　　右衛左翼兵五百名於九月初六日已抵十六<lb/>
　　　臺䕶軍叅領蘇尼勒圖帶領右衛右翼兵五百<lb/>
　　　名初六日亦抵十五臺現在臣等所領三隊兵<lb/>
　　　丁即日兼程前赴烏里雅蘇台奏入報<lb/>
　聞<lb/>
　　　戊寅<lb/>
　諭安插伯什阿噶什等屬人事宜<lb/>
　上諭軍機大臣曰舒明奏稱伯什阿噶什烏巴什等<lb/>
<pb n="KR2c0012_WYG_085-18a"/>
　　屬人請暫在哈達青吉勒地方居住等語前命安<lb/>
　　插伯什阿噶什屬人等於額克阿喇勒地方今自<lb/>
　　哈達青吉勒移至彼處程途既遠且時屆嚴寒行<lb/>
　　走稍艱著即照舒明等所奏辦理其達什達瓦屬<lb/>
　　人亦照所請在鄂爾昆地方游牧並傳諭富森留<lb/>
　　彼照看一二年後再行囘京<lb/>
　　　己夘<lb/>
　命奬賞台吉達瑪林等<lb/>
<pb n="KR2c0012_WYG_085-18b"/>
　上諭軍機大臣曰管理塔楚等五臺之車臣汗部落<lb/>
　　台吉達瑪林當臺站驚擾之際能約束該管臺站<lb/>
　　人等復令伊子塔木楚克帶兵曉諭無一人擅離<lb/>
　　臺站甚屬可嘉著查明達瑪林係何等台吉奏聞<lb/>
　　加恩其扎克臺喀爾喀章京旺扎爾亦著加恩賞<lb/>
　　戴孔雀翎<lb/>
　　　辛巳<lb/>
　命派副都統濟福侍衛德爾森保索倫總管伊柱赴<lb/>
<pb n="KR2c0012_WYG_085-19a"/>
　　　車臣汗部落查拏搶掠商人匪賊<lb/>
　命復格勒克巴木丕勒公爵<lb/>
　上諭軍機大臣曰格勒克巴木丕勒前因辦理馬匹<lb/>
　　遲延革去公爵發往伊犂効力自至伊犂後行走<lb/>
　　甚屬奮勉遇賊拘留今始得出情形可憫著加恩<lb/>
　　仍復公爵賞戴雙眼翎伊部落現有賊人搶掠商<lb/>
　　人之事著即囘至游牧會同濟福等查辦<lb/>
　　　壬午<lb/>
<pb n="KR2c0012_WYG_085-19b"/>
　命分别奬賞協理台吉阿喇卜坦等<lb/>
　上諭軍機大臣曰納穆扎爾奏稱喀爾喀等間有搶<lb/>
　　奪鄂爾昆商人之事協理台吉阿喇卜坦即派兵<lb/>
　　彈壓頗著勞績等語著查明阿喇卜坦係何等台<lb/>
　　吉奏聞加恩扎木叅多爾濟遵伊兄將軍成衮扎<lb/>
　　布之諭行走奮勉並著加恩賞給公品級以示鼓<lb/>
　　勵<lb/>
　命晉封貝勒達什丕勒郡王品級<lb/>
<pb n="KR2c0012_WYG_085-20a"/>
　上諭軍機大臣曰達什丕勒原係扎薩克台吉經朕<lb/>
　　節次加恩授為貝勒品級昨聞擅囘游牧正欲加<lb/>
　　恩曲宥觀其後效伊即派所屬兵丁馬匹接設臺<lb/>
　　站其從前擅囘游牧不過誤聽浮言不足深責仍<lb/>
　　著加恩晉封郡王品級現在臺站俱係新設非加<lb/>
　　意巡查恐有遲悞著交達什丕勒會同總管達松<lb/>
　　阿等悉心辦理<lb/>
　　　癸未<lb/>
<pb n="KR2c0012_WYG_085-20b"/>
　諭定邊左副將軍成衮扎布酌量調遣察哈爾兵丁<lb/>
　上諭軍機大臣曰成衮扎布奏稱喀爾喀各部落調<lb/>
　　遣兵丁尅期未能齊集所有内地派往兵丁三千<lb/>
　　名現在行文催取等語綏遠城兵丁前據富昌等<lb/>
　　奏聞將抵軍營此時應已齊赴烏里雅蘇台惟察<lb/>
　　哈爾兵丁一千名已經降㫖停派著傳諭成衮扎<lb/>
　　布酌量應否仍遣此項兵丁再行調遣並令瑚圖<lb/>
　　靈阿等仍赴察哈爾揀選豫備聽候成衮扎布行<lb/>
<pb n="KR2c0012_WYG_085-21a"/>
　　文到日即速前往軍營聽候調遣如不需用仍行<lb/>
　　停止昨降㫖令瑚圖靈阿赴車臣汗部落會同濟<lb/>
　　福等查拏搶掠商人匪賊此時毋庸前往若成衮<lb/>
　　扎布行知停派察哈爾兵丁瑚圖靈阿即赴車臣<lb/>
　　汗部落會同查辦<lb/>
　　　甲申<lb/>
　諭副都統巴蘭泰傳<lb/>
　諭輝特台吉等約束屬人及輪班入<lb/>
<pb n="KR2c0012_WYG_085-21b"/>
　覲事宜<lb/>
　上諭軍機大臣曰前巴蘭泰照看都爾伯特人等尚<lb/>
　　屬妥協今復令其承辦遷移輝特人等事務務宜<lb/>
　　加意經理都爾伯特人等間有一二偷竊牲隻之<lb/>
　　人俱經查出治罪著曉諭輝特台吉等嚴加約束<lb/>
　　倘有似此匪竊者即當按律治罪斷不得姑息了<lb/>
　　事庶可懲戒將來至都爾伯特王公台吉等已令<lb/>
　　三楚爾漢分作三班每年輪値一班入覲今輝特<lb/>
<pb n="KR2c0012_WYG_085-22a"/>
　　人等止一楚爾漢若令頻年入覲殊非所以示體<lb/>
　　䘏著將輝特人等亦照都爾伯特之例分作三班<lb/>
　　每年輪班入覲<lb/>
　　　戊子<lb/>
　恩免甘肅省歷年民欠錢糧<lb/>
　上諭大學士曰前因甘省地方承辦軍需降㫖將甘<lb/>
　　涼肅三府州屬民屯及番民等本年應徵各項錢<lb/>
　　糧米豆草束一概蠲免其餘各府州縣雖地方有<lb/>
<pb n="KR2c0012_WYG_085-22b"/>
　　衝僻之不同承辦有多寡之或異朕念該處小民<lb/>
　　趨事赴公均屬勤苦著加恩將甘省十三府州㕔<lb/>
　　屬各州屬衛乾隆十一年至十五年民欠地丁錢<lb/>
　　糧草束概予蠲免十六年至二十年民欠未完正<lb/>
　　借錢糧著自丁丑年為始分作五年帶徵其安西<lb/>
　　五衛近接軍營臯蘭一縣地居省會出力尤多著<lb/>
　　將本年應徵各項錢糧俱照甘涼肅三府州之例<lb/>
　　一體蠲免其寧夏平涼鞏昌蘭州等府屬十七州<lb/>
<pb n="KR2c0012_WYG_085-23a"/>
　　縣本年應徵各項錢糧亦著蠲免十分之三以紓<lb/>
　　民力再甘肅通省尚有乾隆元年至九年蠲剰未<lb/>
　　完及十年至十五年民欠耔種口糧牛本等項銀<lb/>
　　糧非因灾出借為定例所不應免但該省承辦軍<lb/>
　　需民力實堪軫念著一併加恩蠲免該督撫等其<lb/>
　　董率屬員實心經理務使膏澤下逮以副朕格外<lb/>
　　恩施優䘏邊民之至意<lb/>
　　　庚寅<lb/>
<pb n="KR2c0012_WYG_085-23b"/>
　命授都爾伯特親王伯什阿噶什等為正副盟長<lb/>
　上諭軍機大臣曰都爾伯特親王伯什阿噶什著授<lb/>
　　為盟長貝子烏巴什著授為副盟長所有伊等屬<lb/>
　　人應編立旗分之處著照例辦理<lb/>
　　　辛夘<lb/>
　上自木蘭迴<lb/>
　鑾駐蹕<lb/>
　　避暑山莊都爾伯特親王伯什阿噶什貝子烏巴<lb/>
<pb n="KR2c0012_WYG_085-24a"/>
　　　什等行<lb/>
　　朝見禮<lb/>
　恩賜筵宴如例<lb/>
　恩賞都爾伯特親王伯什阿噶什等銀兩牲隻有差<lb/>
　上諭軍機大臣曰親王伯什阿噶什著賞銀二千兩<lb/>
　　貝子烏巴什賞銀六百兩並賞伯什阿噶什馬五<lb/>
　　百匹牛一百頭羊二千隻烏巴什馬二百匹牛五<lb/>
　　十頭羊一千隻俾伊等生息資用管旗章京每員<lb/>
<pb n="KR2c0012_WYG_085-24b"/>
　　著賞銀一百兩副管旗章京每員八十兩宰桑每<lb/>
　　員六十兩其台吉達木巴都噶爾布魯特扣肯等<lb/>
　　遣來之宰桑等每員俱著賞銀四十兩<lb/>
　命加恩臺站兵丁<lb/>
　上諭軍機大臣曰據蘇巴什里奏稱前歲添派内扎<lb/>
　　薩克喀爾喀烏拉齊等已在臺差委兩年妻子俱<lb/>
　　在臺站所給錢糧請照喀喇沁之例支給等語此<lb/>
　　等烏拉齊與喀喇沁一體當差著加恩照喀喇沁<lb/>
<pb n="KR2c0012_WYG_085-25a"/>
　　之例加倍支給其二十一臺至二十八臺兵丁二<lb/>
　　百三十六戸牲隻間被搶掠著加恩每戸賞米二<lb/>
　　石以示體䘏<lb/>
　　　壬辰<lb/>
　命侍衛特音保等赴伊犂差遣<lb/>
　　　軍機大臣奏言據定邊右副將軍兆惠奏請揀<lb/>
　　　選索倫達呼里侍衛拜唐阿等十員赴伊犂差<lb/>
　　　遣臣等揀選侍衛特音保等十二員帶領引<lb/>
<pb n="KR2c0012_WYG_085-25b"/>
　見恭請<lb/>
　欽定十員前往差委得<lb/>
　㫖特音保達桑阿達克塔納愛布薩塞新保南田保<lb/>
　　滿珠噶爾瑪巴沁保扎慎保俱著遣往伊犂交與<lb/>
　　兆惠差遣委用<lb/>
　　　閏九月丙申朔<lb/>
　命賞給厄魯特坐臺兵丁口糧<lb/>
　上諭軍機大臣曰據兆惠等奏稱三格莽阿納等接<lb/>
<pb n="KR2c0012_WYG_085-26a"/>
　　設阿布喇勒等處各臺站所有兵丁口糧即令各<lb/>
　　鄂拓克運送等語朕念伊等數年來從事軍營甚<lb/>
　　屬勞瘁現在生計不能充裕此項口糧應動官項<lb/>
　　給發如伊等業已運送即賞給價値以示優䘏<lb/>
　　　戊戌<lb/>
　申諭定邊左副將軍成衮扎布擒拏青滚雜卜<lb/>
　上諭軍機大臣曰據侍衛端濟布奏稱青滚雜卜遣<lb/>
　　人至哲卜尊丹巴胡土克圖處懇求代奏寛宥並<lb/>
<pb n="KR2c0012_WYG_085-26b"/>
　　請移至烏梁海哈喇達爾汗地方居住等語青滚<lb/>
　　雜卜之罪萬無可逭若少可寛宥朕自當格外施<lb/>
　　恩即如策登扎布雖聽信青滚雜卜之言擅囘游<lb/>
　　牧然尚無背叛情形仍派伊所屬兵丁接臺坐卡<lb/>
　　自可無庸深責至策卜登顯與逆賊同謀然其人<lb/>
　　本屬糊塗且係喀爾喀舊人不忍即治其罪已令<lb/>
　　將軍成衮扎布詳加體察再行辦理青滚雜卜種<lb/>
　　種不法非此二人之比是以降㫖擒拏治罪著傳<lb/>
<pb n="KR2c0012_WYG_085-27a"/>
　　諭哲卜尊丹巴胡土克圖不得聽其懇求代為陳<lb/>
　　奏此而可宥國法安在並著傳諭成衮扎布速遵<lb/>
　　節次所降諭㫖擒拏青滚雜卜治罪以昭國法毋<lb/>
　　致脱逃<lb/>
　　　庚子<lb/>
　諭副都統舒赫德停解軍營口糧各事宜<lb/>
　上諭軍機大臣曰舒赫德奏稱接唐喀祿咨額爾齊<lb/>
　　斯一帶臺站應派兵巡查伊即帶兵䕶送運往哈<lb/>
<pb n="KR2c0012_WYG_085-27b"/>
　　達哈軍營口糧牲隻前赴額爾齊斯等語舒赫德<lb/>
　　辦理尚合機宜但現在額爾齊斯等處間有烏梁<lb/>
　　海肆出搶掠運送牲隻沿塗應加意防䕶前已降<lb/>
　　㫖令達爾黨阿哈達哈等暫行撤兵此項牲隻毋<lb/>
　　庸急行送往不若在中途牧放派兵防䕶俟伊等<lb/>
　　撤兵囘時即行接濟原可無悞舒赫德前遣三都<lb/>
　　卜帶兵巡查臺站至努赫圖嶺地方遇烏梁海等<lb/>
　　賊人斬獲甚衆著即令三都卜奮勇前進往迎達<lb/>
<pb n="KR2c0012_WYG_085-28a"/>
　　爾黨阿哈達哈等將節次所降撤兵諭㫖齎往宣<lb/>
　　諭令伊等即遵㫖辦理舒赫德仍領兵陸續繼往<lb/>
　　巡查一路臺站中途遇烏梁海等盡行𠞰滅毋使<lb/>
　　漏網再所奏喀爾喀協理台吉丕勒多爾濟在噶<lb/>
　　老圖地方管理臺站甚屬奮勉等語著查明丕勒<lb/>
　　多爾濟係何等台吉奏聞加恩<lb/>
　　　癸夘<lb/>
　諭安設西路臺站各事宜<lb/>
<pb n="KR2c0012_WYG_085-28b"/>
　上諭軍機大臣曰據雅爾哈善等轉奏貝勒扎那噶<lb/>
　　爾布扎哈沁宰桑鄂爾奇木濟各摺鄂爾奇木濟<lb/>
　　應付來往官兵口糧馬匹甚屬可嘉著加恩補授<lb/>
　　散秩大臣賞戴孔雀翎並賞銀一百兩扎那噶爾<lb/>
　　布奏稱伊所屬坐臺人等並未支領口糧等語從<lb/>
　　前扎拉豐阿等奏稱厄魯特坐臺兵丁每月俱給<lb/>
　　與錢糧或因扎那噶爾布情願自備資斧未經給<lb/>
　　與著查明一體賞給並著永貴通查各路臺站將<lb/>
<pb n="KR2c0012_WYG_085-29a"/>
　　來撤兵之後應派兵丁若干酌量安設其坐臺兵<lb/>
　　丁亦應照北路之例令兵丁等帶領户口同居並<lb/>
　　賞給馬匹牲隻俾資生計㑹同兆惠及各宰桑等<lb/>
　　詳議奏聞喀喇沁臺站叅領第魯巴熟悉臺務著<lb/>
　　即前往會同永貴查辦此等皆係新設臺站應嚴<lb/>
　　行通飭毋得有悞差委及滋生事端之處永貴等<lb/>
　　務宜妥協辦理再據鄂爾奇木濟奏稱庫勒特三<lb/>
　　百戸自伊犁前來戕害伊游牧屬人等語此項庫<lb/>
<pb n="KR2c0012_WYG_085-29b"/>
　　勒特等詢之在京厄魯特等稱係達瓦齊所屬應<lb/>
　　將此項人歸於二十一昂吉内管轄何得任其肆<lb/>
　　行生事並著兆惠查明辦理<lb/>
　命授塔木楚克扎卜為貝勒<lb/>
　上諭軍機大臣曰貝子羅卜藏策楞上年因伊犂擾<lb/>
　　亂受傷身故甚屬可憫伊子塔木楚克扎卜近復<lb/>
　　派兵接續臺站行走奮勉著加恩封塔木楚克扎<lb/>
　　卜為貝勒以示優眷<lb/>
<pb n="KR2c0012_WYG_085-30a"/>
　　　定邊左副將軍成衮扎布疏奏領兵擒拏青滚<lb/>
　　　雜卜各事宜<lb/>
　　　成衮扎布等奏言臣於九月二十六日抵烏里<lb/>
　　　雅蘇台軍營查閲軍營兵丁約一千有餘綏遠<lb/>
　　　城兵二千名計閏九月十五以前陸續可到統<lb/>
　　　計兵力已足擒賊臣等即行帶領前往仍一面<lb/>
　　　曉諭附近逆賊青滚雜卜之扎薩克等并和托<lb/>
　　　輝特所屬人等令其協同擒獻又聞青滚雜卜<lb/>
<pb n="KR2c0012_WYG_085-30b"/>
　　　將察達克赤倫烏梁海人等移入伊附近地方<lb/>
　　　居住必有私相煽惑之事即移咨阿蘭泰遣人<lb/>
　　　傳赤倫及察達克子弟等明白開導諭以利害<lb/>
　　　毋墮賊計再貝子彭楚克公丹拜等所轄烏梁<lb/>
　　　海亦與青滚雜卜烏梁海連界居住臣復遣親<lb/>
　　　信人往諭剪其羽翼俾此賊窮蹙無歸則釡魚<lb/>
　　　穴鼠自可不日成擒奏入報<lb/>
　聞<lb/>
<pb n="KR2c0012_WYG_085-31a"/>
　　　定邊左副將軍成衮扎布等疏奏臺站人員分<lb/>
　　　别加恩治罪事宜<lb/>
　　　成衮扎布等奏言臣等遵奉<lb/>
　諭㫖查管臺台吉扎木揚因驍騎校策登伊什等不<lb/>
　　　遵約束私囘游牧伊即力行阻止仍與章京多<lb/>
　　　爾濟辦理臺務扎木揚係三等台吉應請<lb/>
　㫖陞為二等台吉章京多爾濟量賞緞疋其策登伊<lb/>
　　　什等十九人擅自逃散并將駝馬私行帶囘甚<lb/>
<pb n="KR2c0012_WYG_085-31b"/>
　　　屬不法應交與該旗即行治罪其臺上駝馬飭<lb/>
　　　令該扎薩克照數追出賠補奏入報<lb/>
　聞<lb/>
　　　甲辰<lb/>
　諭和托輝特貝勒旺布多爾濟<lb/>
　上諭旺布多爾濟曰青滚雜卜負恩背叛種種不法<lb/>
　　已屢次降㫖曉諭旺布多爾濟必無與賊同謀之<lb/>
　　事朕可深信昨據貝勒策登扎卜屬人告稱逆賊<lb/>
<pb n="KR2c0012_WYG_085-32a"/>
　　青滚雜卜令遷爾游牧於附近地方爾雖聽從並<lb/>
　　非眞心附賊等語今大兵將抵和托輝特部落已<lb/>
　　加恩命爾承襲貝勒如能擒獻逆賊協同大兵擒<lb/>
　　拏自當加以重賞否則即帶領所屬及各台吉等<lb/>
　　投至軍營既可永受朕恩且不墮爾祖博貝舊勲<lb/>
　　即青滚雜卜屬人誤聽指使今能棄賊來歸亦一<lb/>
　　概免其治罪倘迷而不悟大兵所至必與青滚雜<lb/>
　　卜一體擒拏治罪爾其熟思深慮善自為計毋貽<lb/>
<pb n="KR2c0012_WYG_085-32b"/>
　　後悔<lb/>
　諭定邊左副將軍成衮扎布派兵協擒青滚雜卜事<lb/>
　　　宜<lb/>
　上諭軍機大臣曰據成衮扎布等奏稱汗哈屯烏梁<lb/>
　　海等聞與賊青滚雜卜連合已遣員往諭策凌策<lb/>
　　凌烏巴什等領兵就近𠞰滅烏梁海等語前經降<lb/>
　　㫖令舒赫德曉諭策凌等派兵𠞰滅烏梁海附賊<lb/>
　　人等成衮扎布所奏適與朕旨符合著再傳諭舒<lb/>
<pb n="KR2c0012_WYG_085-33a"/>
　　赫德遵照前㫖辦理再大兵往擒青滚雜卜應飭<lb/>
　　知附近青滚雜卜游牧各扎薩克派兵堵截以防<lb/>
　　逆賊逃竄之路方為妥協扎薩克圖汗巴勒達爾<lb/>
　　等游牧與和托輝特毗連成衮扎布應豫行知會<lb/>
　　該處令其協力堵禦此外倘有應行傳知各部落<lb/>
　　派兵協擒之處著成衮扎布一面辦理一面奏聞<lb/>
　　　定西路新設臺站供應馬匹口糧章程<lb/>
　上諭軍機大臣曰西路各處坐臺之厄魯特等皆係<lb/>
<pb n="KR2c0012_WYG_085-33b"/>
　　新降人衆生計未能充裕如往來馳驛概行取給<lb/>
　　馬匹口糧伊等力難供應嗣後除奉㫖馳驛者仍<lb/>
　　照常由臺站辦給其自各處往來差委人員俱著<lb/>
　　於各原地方辦給馬匹口糧不得沿途支取著為<lb/>
　　令<lb/>
　　　乙巳<lb/>
　諭定邊左副將軍成衮扎布速擒青滚雜卜<lb/>
　上諭軍機大臣曰據成衮扎布等奏附近青滚雜卜<lb/>
<pb n="KR2c0012_WYG_085-34a"/>
　　游牧之台吉等俱遣人告知逆賊煽惑情形現候<lb/>
　　大兵前進等語看此情形大兵即宜速進方合機<lb/>
　　宜著成衮扎布即揀選索倫兵一千名同納穆扎<lb/>
　　爾帶領前進其餘兵丁著納延泰富昌陸續進發<lb/>
　　務宜聲勢聨絡互相策應俾附近各台吉等早得<lb/>
　　歸附不受逆賊脅從擒拏自屬更易至策登扎卜<lb/>
　　從前果否與賊同謀尚無實據今據奏稱實係附<lb/>
　　和逆賊甚屬可惡伊尚遣人告知普慶等自言其<lb/>
<pb n="KR2c0012_WYG_085-34b"/>
　　並未附賊飾詞狡詐罪不容誅著即照成衮扎布<lb/>
　　等所奏俟進兵時一併擒拏治罪其現在遣人前<lb/>
　　來之各台吉等著成衮扎布等登記俟事竣酌量<lb/>
　　加恩至扎薩克公多岳特多爾濟既無子嗣所有<lb/>
　　屬人現在需人約束伊弟密丕木多爾濟並未附<lb/>
　　和逆賊著將多岳特多爾濟公爵加恩即令密丕<lb/>
　　木多爾濟承襲<lb/>
　命奬賞扎薩克台吉阿喇卜坦等<lb/>
<pb n="KR2c0012_WYG_085-35a"/>
　上諭軍機大臣曰成衮扎布等奏稱管理塔米爾糧<lb/>
　　餉等事務之扎薩克台吉阿喇卜坦等行走奮勉<lb/>
　　等語台吉阿喇卜坦布達扎卜俱著賞戴孔雀翎<lb/>
　　其已經賞翎之協理台吉旺舒克及其餘効力台<lb/>
　　吉官員等俱著賞給緞疋兵丁等著賞給錢糧一<lb/>
　　月以示奬勵<lb/>
　<lb/>
　<lb/>
<pb n="KR2c0012_WYG_085-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
平定準噶爾方略正編卷三十一<lb/>
</p>
<p>
</p>
  </div>
</body>
</text>
</TEI>
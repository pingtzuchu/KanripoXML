<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_002-1a"/>
欽定四庫全書<lb/>
平定凖噶爾方略前編卷二<lb/>
　　　康熙五十四年五月申辰<lb/>
命賑濟哈密<lb/>
上諭議政大臣等曰喀密為䇿妄阿喇布坦所侵恐不<lb/>
　能生理著甘肅廵撫遣官運送米糧牛羊往賑<lb/>
　　　丁未<lb/>
命給八旗軍前効力人口糧馬匹<lb/>
<pb n="KR2c0012_WYG_002-1b"/>
上諭八旗都統曰此番出兵之路甚逺請往効力軍前<lb/>
　人内有不能自備盤費者查明啓奏給與糧馬監禁<lb/>
　中除重罪大盗外其餘罪輕者若不能自備亦給與<lb/>
　糧馬前去効力功成即可以贖罪誠伊等自新之路<lb/>
　也<lb/>
　　　己酉<lb/>
　　　甘肅提督師懿德奏赴甘州㑹議軍務<lb/>
　　　師懿德奏言<hi>臣</hi>領兵至西吉木地方據總兵官<lb/>
<pb n="KR2c0012_WYG_002-2a"/>
　　　路振聲報稱䇿妄阿喇布坦兵已逺遁<hi>臣</hi>隨令<lb/>
　　　路振聲暫駐哈密候<lb/>
㫖并撤囘凉州官兵<hi>臣</hi>亦領兵暫回肅州據路振聲云<lb/>
　　　哈密無牧馬之處可以駐兵應去哈密一日程<lb/>
　　　移駐塔勒納沁地方有水草處<hi>臣</hi>思賊雖逃遁<lb/>
　　　而哈密勢屬孤单應令路振聲等即駐塔勒納<lb/>
　　　沁地方候<lb/>
㫖遵行近奉<lb/>
<pb n="KR2c0012_WYG_002-2b"/>
㫖著吏部尚書富寧安西安將軍督撫等率領滿洲綠<lb/>
　旗官兵前往救援<hi>臣</hi>於五月初一日自肅州赴甘州<lb/>
　　　以備㑹議軍務奏入報<lb/>
聞<lb/>
　　　壬子<lb/>
　　　議政大臣等以訊問被擒厄魯特曼濟供詞奏<lb/>
聞<lb/>
　　　議政大臣等奏言<hi>臣</hi>等遵<lb/>
<pb n="KR2c0012_WYG_002-3a"/>
㫖詳訊被擒厄魯特曼濟據稱我本土爾扈特人我阿<lb/>
　　　玉竒汗之子三濟札卜當年與父有隙率一萬<lb/>
　　　人投䇿妄阿喇布坦䇿妄阿喇布坦擒三濟札<lb/>
　　　卜送還土爾扈特留我等萬人分給所屬宰桑<lb/>
　　　等至䇿妄阿喇布坦來侵哈密之故聞凖噶爾<lb/>
　　　老人言去年喀爾喀擒我阿爾台打牲一人殺<lb/>
　　　一人又我地貿易者為哈密所阻以是欲蹂躪<lb/>
　　　之其人衆毎部落千五百戸計三萬人其徴賦<lb/>
<pb n="KR2c0012_WYG_002-3b"/>
　　　無定額凡有所需斂諸屬下人皆凋敝自和碩<lb/>
　　　特土爾扈特輝特都爾伯特台吉屬人外及其<lb/>
　　　十四部落無不人人怨䇿妄阿喇布坦去年雪<lb/>
　　　深三尺餘其所居伊犁等處牲畜盡斃其子往<lb/>
　　　攻安集延地方之布魯特被殺者五百人還又多<lb/>
　　　病死再我土爾扈特一萬餘人皆愁苦度日各<lb/>
　　　有戀土之心常欲乗間脱歸或歸命<lb/>
天朝方䇿妄阿喇布坦來侵哈密時衆人皆言其不自<lb/>
<pb n="KR2c0012_WYG_002-4a"/>
　　　揣量輕犯<lb/>
天朝若大兵來討何以為計禍敗已徴猶不耕牧安生<lb/>
　　　固自取滅亡耳奏入得<lb/>
㫖䇿妄阿喇布坦處著遣使分兩路齎諭㫖前往將喀<lb/>
　爾喀所獲之厄魯特著隨哈密路使臣去哈密所獲<lb/>
　之厄魯特著隨喀爾喀路使臣去<lb/>
　　　乙卯<lb/>
命使齎勅宣諭䇿妄阿喇布坦<lb/>
<pb n="KR2c0012_WYG_002-4b"/>
　　　時䇿妄阿喇布坦兵敗潛遁<lb/>
上諭議政大臣詳籌三路進兵之事<lb/>
特頒勅諭宣諭䇿妄阿喇布坦<lb/>
上以勅書示議政大臣等曰朕經厯軍事甚多今觀曼<lb/>
　濟所言䇿妄阿喇布坦情勢與朕所預料者相合乗<lb/>
　彼人馬疲弱之時應兩路興兵扼要駐劄遣使往諭<lb/>
　　　至是遣原任員外郎保住由喀爾喀路藍翎克<lb/>
　　　什圖由哈密路分道齎往<lb/>
<pb n="KR2c0012_WYG_002-5a"/>
諭曰去年爾衆擅掠我喀爾喀之人故喀爾喀廵哨之<lb/>
　兵追遂殺爾打牲一人擒一人而歸我哈密之往吐<lb/>
　魯番貿易者因爾亦不令回故從吐魯番處行文與<lb/>
　爾不知曽到與否今爾無故領兵二千侵我哈密為<lb/>
　我兵二百人所敗而遁今我兵已四路雲集斷難中<lb/>
　止從前爾雖狂妄啟奏朕為天下主無不寛容况爾<lb/>
　曽奏云令我等喀爾喀厄魯特青海之衆皆復舊業<lb/>
　以安人衆爾今可令和碩特土爾扈特輝特之人俱<lb/>
<pb n="KR2c0012_WYG_002-5b"/>
　回原處與伊兄弟完聚其在我處之輝特朕亦令回<lb/>
　原處完聚於阿拉克山居住拉藏汗之子爾可速送<lb/>
　還拉藏爾只領凖噶爾之衆僻在額爾齊斯居住則<lb/>
　已再前給爾凖噶爾之衆本我所應有之人彼等亦<lb/>
　不願屬爾處爾之人心離異各為身計不但衆人皆<lb/>
　知即爾亦自知之爾果欲起兵此等人朕皆當收養<lb/>
　誰不欲享太平乃肯為爾冒死耶况我用兵並無掩<lb/>
　襲爾常自以為强可親身前來㑹盟定議不然恐爾<lb/>
<pb n="KR2c0012_WYG_002-6a"/>
　又詭稱使臣不能盡達爾言也前爾屢奏所遣使人<lb/>
　中途為人阻隔朕因遣使約爾來㑹爾又懇奏戸口<lb/>
　無㡬原不足數且僻在一隅若相近邊境有可効力<lb/>
　之處情愿報効今何無端食言侵我哈密若不來㑹<lb/>
　盟斷無了期兵興之際受傷生齒必多爾若畏懼不<lb/>
　來則爾向稱欲安人衆之言皆為虚偽朕必親征或<lb/>
　遣王大臣等領兵直抵爾巢穴必不容爾信口支吾<lb/>
　也爾其定意即於所遣使臣回時具奏<lb/>
<pb n="KR2c0012_WYG_002-6b"/>
賜擒送厄魯特之哈密佐領色珀爾等蠎袍銀縀衣服<lb/>
　　　等物<lb/>
　　　戊午<lb/>
　　傳諭俄羅斯楚庫拜甡城頭目<lb/>
上諭議政大臣等曰䇿妄阿喇布坦無故侵我哈密今<lb/>
　大兵進討應行文曉諭俄羅斯邊界地方楚庫拜甡<lb/>
　城之頭目令其加意防守邊界如有䇿妄阿喇布坦<lb/>
　之人投向爾處即冝收留授内閣侍讀品級圖禮琛<lb/>
<pb n="KR2c0012_WYG_002-7a"/>
　從前往土爾扈特時路經俄羅斯熟識彼處頭目可著<lb/>
　前往<lb/>
　　　酌籌増兵運糧事宜<lb/>
　　　議政大臣等奏言前調西安滿洲綠旗兵五千<lb/>
　　　已各遣一千駐噶斯口扼要外餘兵止有三千<lb/>
　　　及甘肅提標兵已還甘肅由哈密進發之兵稍<lb/>
　　　覺單弱應撥甘肅提標兵三千凉州固原寧夏<lb/>
　　　兵各二千遣官率領前進令席柱富寧安統領<lb/>
<pb n="KR2c0012_WYG_002-7b"/>
　　　其支給兵丁糧米應運肅州等處米二萬石至<lb/>
　　　哈密其運米騾馬令支庫帑在西安甘肅等處<lb/>
　　　採買如不足數則在青海等處採買冬寒驅至<lb/>
　　　甘肅等處飼養備用進兵時兵丁行糧則米及<lb/>
　　　牛羊兼給令甘肅廵撫綽竒隨大兵料理奏入<lb/>
　　　得<lb/>
㫖固原寧夏兵著董大成呉坤率領前進甘凉兵著師<lb/>
　懿德率領前進餘如議<lb/>
<pb n="KR2c0012_WYG_002-8a"/>
　　　己未<lb/>
　　　移駐哈密官兵<lb/>
　　　議政大臣等奏言據哈密佐領色珀爾稱䇿妄<lb/>
　　　阿喇布坦兵驟至城北數村莊田不得耕種今<lb/>
　　　官兵駐西喇呼魯蘇台若北徙托和齊哲克得<lb/>
　　　里等處則我衆得安耕種矣請令總兵官路振<lb/>
　　　聲移駐托和齊哲克得里形勝之地令巴里坤<lb/>
　　　等處要路嚴斥堠謹偵諜奏入<lb/>
<pb n="KR2c0012_WYG_002-8b"/>
上從之<lb/>
　　　六月庚午<lb/>
命給喀爾喀扎薩克王符驗<lb/>
上諭議政大臣等曰喀爾喀扎薩克王等著㑹議給與<lb/>
　憑據伊等所居地方相隔遙逺若當有事即互相救<lb/>
　援甚好况敏珠爾公旗分尤逺居界外勢亦單弱喀<lb/>
　爾喀等同係扎薩克倘遇有事私去救援不知是與<lb/>
　不是大家觀望事必擔悞著將給與符騐之處議奏<lb/>
<pb n="KR2c0012_WYG_002-9a"/>
　　　議曰推河附近杭愛山隂居住之敏珠爾公等<lb/>
　　　扎薩克鄂爾昆圖拉居住之喀爾喀圖謝圖汗<lb/>
　　　扎薩克等如有至推河備兵者其輜重妻子必<lb/>
　　　留本處應行文祁里德等令杭愛山隂及鄂爾<lb/>
　　　昆圖拉居住之扎薩克兵徃額克阿喇勒等處<lb/>
　　　駐劄杭愛山陽居住之扎薩克兵往推河駐劄<lb/>
　　　其間酌量安臺彼此傳信令兵部發予令箭毎<lb/>
　　　扎薩克各給十二枝遇有警持箭傳諭鄰近扎<lb/>
<pb n="KR2c0012_WYG_002-9b"/>
　　　薩克即率兵救援後者按軍法治罪奏入<lb/>
上從之<lb/>
　　　壬申<lb/>
命祁里德等移駐官兵並籌議屯田運餉<lb/>
上諭議政大臣等曰今敏珠爾公所住厄德爾齊老圖<lb/>
　地方去推河不逺應令祁里德等在厄德爾齊老圖<lb/>
　左近擇有水草可以耕種及魚獸繁多之處移兵駐<lb/>
　劄既便於打牲又可保䕶敏珠爾公等眷屬將米運<lb/>
<pb n="KR2c0012_WYG_002-10a"/>
　至駐兵處不但有益而進兵亦近運米事不可遲緩<lb/>
　著即繕摺具奏議曰應行文將軍費揚古散秩大臣<lb/>
　　　祁里德㑹同喀爾喀汗王等公議於敏珠爾公<lb/>
　　　所居厄德爾齊老圖附近額克阿喇勒科卜多<lb/>
　　　烏蘭古木等處擇要害適中之地有好水草可<lb/>
　　　耕種者令諸軍駐劄方今右衛等處官兵所支<lb/>
　　　糧雖足一年之用但糧運不可以不預籌請運<lb/>
　　　湖坦河朔細未二萬四千石令直𨽻山西支正<lb/>
<pb n="KR2c0012_WYG_002-10b"/>
　　　帑採買馬騾一萬五千匹於七月驅至湖坦河<lb/>
　　　朔運米一萬二千石至駐兵處再令山東河南<lb/>
　　　亦支正帑採買馬騾一萬五千匹明年草青時<lb/>
　　　驅至湖坦和碩再運米一萬二千石至駐兵處<lb/>
　　　其馬騾運米訖於進兵時令䭾子母礟位等物<lb/>
御製子母礟應運三十位給將軍席柱處五十位給將<lb/>
　　　軍費揚古處備用奏入<lb/>
上從之<lb/>
<pb n="KR2c0012_WYG_002-11a"/>
　　　甲戌<lb/>
　　　西安將軍席柱吏部尚書富寧安議取吐魯番<lb/>
　　　席柱等奏曰吐魯番與哈密接壤且䇿妄阿喇<lb/>
　　　布坦咽喉要地當先取之沿途設站運米之事<lb/>
　　　應於布隆吉爾巴里坤兩處各設兵五百大兵<lb/>
　　　所用馬匹先飼養五十日於七月二十日啟行<lb/>
　　　八月十五日前後至巴里坤休養數日從哈密<lb/>
　　　之北大山後烏蘭烏蘇路進兵九月初五六日<lb/>
<pb n="KR2c0012_WYG_002-11b"/>
　　　可到闢展吐魯番地方越山近臨吐魯番城池<lb/>
　　　相機勦撫平定吐魯番後招安蘇爾統等回人<lb/>
　　　一靣傳檄哈薩克布魯特不但吐魯番易取即<lb/>
　　　䇿妄阿喇布坦自來亦可勦滅既取吐魯番再<lb/>
　　　相機進勦䇿妄阿喇布坦奏入<lb/>
上諭議政大臣等曰覽富寧安席柱所奏今年進兵取<lb/>
　吐魯番等語若在甘肅等處將馬匹喂養肥壯於九<lb/>
　月間方取吐魯番則時值冬令且伊地方太近不如<lb/>
<pb n="KR2c0012_WYG_002-12a"/>
　仍照原議明年前進為當祁里德處信息亦應等候<lb/>
　再䇿妄阿喇布坦曽有秋天兵至哈密之語總兵官<lb/>
　路振聲之兵止有一千力量單弱西安之兵既在甘<lb/>
　肅等處喂養馬匹著將甘肅提標營兵二千添發路<lb/>
　振聲處<lb/>
　　　丙子<lb/>
　　　議撤囘鑾儀使董大成<lb/>
上命仍往噶斯口<lb/>
<pb n="KR2c0012_WYG_002-12b"/>
　　　議政大臣等奏言據尚書富寧安疏奏<hi>臣</hi>遵<lb/>
㫖撥滿洲綠旗兵各一千令鑾儀衛鑾儀使董大成率<lb/>
　　　往噶斯口前奉<lb/>
㫖令董大成呉坤領固原寧夏官兵應撤回董大成令<lb/>
　　　將軍席柱遣西安副都統噶爾璧前往奏入得<lb/>
㫖董大成既已派往不必撤回<lb/>
　　　戊寅<lb/>
　　　籌辦進勦官兵馬匹<lb/>
<pb n="KR2c0012_WYG_002-13a"/>
　　　甘肅提督師懿德奏言吏部尚書富寧安將軍<lb/>
　　　席柱等奉<lb/>
命前至甘州與<hi>臣</hi>等籌議除遣往噶斯路防守之滿<lb/>
　　　洲兵督標綠旗兵各一千外其進勦時撥滿洲<lb/>
　　　兵二千督標綠旗兵一千<hi>臣</hi>標兵二千火器營<lb/>
　　　兵五百凉州鎮標馬兵一千寧夏鎮標馬兵一千<lb/>
　　　肅州鎮標馬兵一千火器營兵五百其各鎮標<lb/>
　　　撥遣之兵所需乗騎及運米馬匹俱向各鎮取<lb/>
<pb n="KR2c0012_WYG_002-13b"/>
　　　給<hi>臣</hi>標馬歩兵二千五百共需馬五千二百五<lb/>
　　　十匹除現存馬匹給與外尚缺二千匹請以寧<lb/>
　　　夏凉州等鎮標下馬協助但<hi>臣</hi>所屬各營俱沿<lb/>
　　　邊要路營馬不便空懸請於料理軍務大臣處<lb/>
　　　領帑購買補足奏入<lb/>
上命議政大臣等議奏議如所請<lb/>
上從之並<lb/>
諭曰現今需用𦂳急收取各營馬匹時價必致騰貴其<lb/>
<pb n="KR2c0012_WYG_002-14a"/>
　補給價值務使兵丁得沾實恵令其速補<lb/>
　　　議政大臣等議軍行分駐地方並運米安臺事<lb/>
　　　宜<lb/>
　　　西安將軍席柱疏言運米馬匹請在甘肅等處<lb/>
　　　飼養五十日於七月二十間出口八月十五前<lb/>
　　　後至巴里坤奏入<lb/>
上命議政大臣等議奏議曰口外八月草將乾黄且馬<lb/>
　　　匹飼養僅五十日亦不甚肥今塞草方茂應令<lb/>
<pb n="KR2c0012_WYG_002-14b"/>
　　　將軍席柱等不必在甘肅飼養除師懿德提標<lb/>
　　　下兵二千往駐防哈密總兵官路振聲軍前外<lb/>
　　　其餘兵丁俱令以次出口由布隆吉爾塔勒納<lb/>
　　　沁至巴里坤擇好水草處分駐其運送哈密之<lb/>
　　　米令廵撫綽奇兼用車運自嘉峪闗尾大兵後<lb/>
　　　直至巴里坤兵部理藩院各遣司官一人於甘<lb/>
　　　肅州縣調取人馬安設臺站遣部院筆帖式往<lb/>
　　　坐臺奏入<lb/>
<pb n="KR2c0012_WYG_002-15a"/>
上從之<lb/>
　　　己卯<lb/>
　　　撥運河東米麥<lb/>
　　　甘肅廵撫綽竒奏言<hi>臣</hi>奉<lb/>
㫖大兵所需米石交甘肅所在購備但河西非産米之<lb/>
　　　區倉厫多貯麥豆應於河東鄰省採買奏入<lb/>
上命議政大臣等議奏議曰應行文廵撫綽竒先行辦<lb/>
　　　給前進兵丁兩三月口糧此外應運米石令總<lb/>
<pb n="KR2c0012_WYG_002-15b"/>
　　　督鄂海遣官就鄰省倉内所貯米麥運至綽竒<lb/>
　　　處再令綽奇陸續運至哈密奏入<lb/>
上從之<lb/>
　　　庚辰<lb/>
　　　増給運米安臺兵丁<lb/>
　　　都統圖思海奏言<hi>臣</hi>奉<lb/>
㫖管理糧運計自瑚坦和碩至推河應設臺七十毎臺<lb/>
　　　須兵三十名除所撥直𨽻山西兩省撫標下歩<lb/>
<pb n="KR2c0012_WYG_002-16a"/>
　　　兵各二百歸化城土黙特兩旗察哈爾右翼四<lb/>
　　　旗兵六百赴臺外其不足者尚一千一百名請<lb/>
　　　以土黙特察哈爾兵及直𨽻山西兩省歩兵増<lb/>
　　　給奏入<lb/>
上命議政大臣等議奏議如所請<lb/>
上從之<lb/>
　　　乙酉<lb/>
命撥鎮安將軍潘育龍標兵屬甘州總兵官袁鈐管轄<lb/>
<pb n="KR2c0012_WYG_002-16b"/>
　　　甘肅提督師懿德疏言奉<lb/>
㫖命<hi>臣</hi>率進勦兵丁前往但<hi>臣</hi>所屬諸營並沿邊防守<lb/>
　　　尤為𦂳要請令鎮安將軍潘育龍撥標下馬兵<lb/>
　　　二千給甘州總兵官袁鈐管轄兵部議覆應如<lb/>
　　　所請<lb/>
上從之<lb/>
　　　丙戌<lb/>
　　　散秩大臣祁里德等以㑹議進勦䇿妄阿喇布<lb/>
<pb n="KR2c0012_WYG_002-17a"/>
　　　坦事覆奏<lb/>
　　　祁里德等奏言臣等集喀爾喀汗王台吉及熟<lb/>
　　　識路徑之散秩大臣晉巴等㑹議據喀爾喀汗<lb/>
　　　王台吉等言我兵從此進勦䇿妄阿喇布坦有<lb/>
　　　兩路一由布拉罕順額米爾河尋伊犁河過阿<lb/>
　　　勒坦厄黙勒嶺一由博克逹額林哈畢爾噶進<lb/>
　　　闥勒竒嶺此兩路俱至額米爾河於博羅塔拉<lb/>
　　　地方㑹合計䇿妄阿喇布坦兵可四萬人尚書<lb/>
<pb n="KR2c0012_WYG_002-17b"/>
　　　富寧安等兵應由哈密至巴里坤同將軍費揚<lb/>
　　　古等先取吐魯番進至朱爾都斯之地我等喀<lb/>
　　　爾喀兵止一萬必合内地兵方可深入請於博<lb/>
　　　克達額林哈畢爾噶一路設兵一萬五千布拉<lb/>
　　　罕一路設兵三萬進勦我等喀爾喀兵於七月<lb/>
　　　二十前後啟行在布魯爾布拉罕口附近駐劄<lb/>
　　　養馬其應否即行進勦或遣使招降再行請<lb/>
㫖至哨探處各扎薩克令臺站連接直至推河等語<hi>臣</hi>
<pb n="KR2c0012_WYG_002-18a"/>
　　　計䇿妄阿喇布坦縱有兵四萬各處分守兵亦<lb/>
　　　無多若博克達額林哈畢爾噶一路有兵一萬<lb/>
　　　布拉罕一路有兵萬五六千度可足用奏入<lb/>
上諭議政大臣等曰喀爾喀汗王等所議意欲増兵助<lb/>
　勢似屬相宜今年未便進兵之處喀爾喀等尚在未<lb/>
　知其欲令將軍費揚古等兵合并哈密一路朕意哈<lb/>
　密一路富寧安之兵甚屬整壯費揚古兵不必發往<lb/>
　哈密仍與喀爾喀兵為一路於明嵗進兵時再行添<lb/>
<pb n="KR2c0012_WYG_002-18b"/>
　發可也<lb/>
　　　丁亥<lb/>
命西安廵撫噶什圖往甘肅同廵撫綽竒隨軍料理糧<lb/>
　　　餉馬匹等事尚書富寧安亦令總理<lb/>
　　　秋七月甲午朔<lb/>
　　　増給和托輝特公博貝兵丁<lb/>
上諭議政大臣等曰近和托輝特公博貝奏請招撫烏<lb/>
　梁海及䇿妄阿喇布坦所屬厄魯特都爾伯特丹津<lb/>
<pb n="KR2c0012_WYG_002-19a"/>
　一千戸人若伊等抗拒不服即行攻取等語似此動<lb/>
　作以張聲勢甚是其間設有不睦致相仇敵聞博貝<lb/>
　之兵前往以為大將軍至紛紛擾亂便不得彼真信<lb/>
　雖䇿妄阿喇布坦兵來救援地方亦逺更有阿爾台<lb/>
　嶺之雪攔阻不能前進矣又據博貝奏<hi>臣</hi>有兵一千<lb/>
　五百度已足用若聖意以為尚應添兵則有根敦扎<lb/>
　薩克羅卜藏所屬翁牛特兵扎薩克濟納米達兵扎<lb/>
　薩克台吉阿里雅兵俱善於攻戰可以破敵將此三<lb/>
<pb n="KR2c0012_WYG_002-19b"/>
　扎薩克兵添給足矣著照博貝所請將三扎薩克兵<lb/>
　添給博貝帶領前去遣人往烏梁海處以好言招撫<lb/>
　若不歸順逃入樹林深密處亦無闗𦂳要相機行事<lb/>
　可也至都爾伯特丹津處應再探其情實或撫或勦<lb/>
　博貝領兵前往時若有䇿妄阿喇布坦兵向我喀爾<lb/>
　喀直衝前來即著尾其後以牽制之都爾伯特丹津<lb/>
　與厄魯特散秩大臣䇿凌為弟兄可令䇿凌遣一親<lb/>
　信人寫給書信爾等將現在所議之事發與博貝或<lb/>
<pb n="KR2c0012_WYG_002-20a"/>
　派章京或筆帖式飛馳前往并帶車領人同去即隨<lb/>
　博貝兵一齊進發<lb/>
　　　丙申<lb/>
賜出征齊齊哈爾副都統白濟索倫總管布珠孔雀翎<lb/>
　　　銀兩馬匹<lb/>
　　　己亥<lb/>
命協濟推河一路軍臺馬匹<lb/>
上諭議政大臣等曰推河一路臺站俱係歸化城之土<lb/>
<pb n="KR2c0012_WYG_002-20b"/>
　黙特三處烏喇特毛明安四子部落之臺站伊等去<lb/>
　年遭雪牲畜損傷軍需事務恐致遺誤既現有運米<lb/>
　大臣所設臺站遇有𦂳要事務著將運米臺站馬匹<lb/>
　通用<lb/>
　　　丁未<lb/>
命籌議運餉<lb/>
上諭議政大臣等曰軍務糧餉闗係甚大天時地利不<lb/>
　可不通徹籌畫現今運米一事朕甚為躊躇近日直<lb/>
<pb n="KR2c0012_WYG_002-21a"/>
　隸河南廵撫奏稱牲口已如數起解又稱因雨水過<lb/>
　多恐泥濘不能即到等語看來今嵗雨水實大此項<lb/>
　牲口到瑚坦和碩定疲瘦不堪且前去路逺必值沍<lb/>
　寒之時回時更屬歳暮嚴寒人與牲口不慣受冷必<lb/>
　致損傷所遣大臣雖欲竭力圖効亦無可奈何著將<lb/>
　此㫖發示將軍費揚古並散秩大臣祁里德等滿洲<lb/>
　索倫䝉古兵糧若能節用支持到明年五月則今嵗<lb/>
　預備齊畢來春青草一發運米前往於計為得也著<lb/>
<pb n="KR2c0012_WYG_002-21b"/>
　詳議具奏議曰冬行惟駱駝耐寒計今年運米駱駝<lb/>
　　　三千可以足用其直𨽻山西騾馬應暫停其解<lb/>
　　　送即令於本省飼養明年青草將出之前驅至<lb/>
　　　瑚坦和碩交與都統圖思海等并山東河南騾<lb/>
　　　馬運送餘米隨兵前進再圖思海等亦應令停<lb/>
　　　往瑚坦河碩俟來春前去奏入得<lb/>
㫖如議朕有進哨時所用駱駝三百隻在達卜遜淖爾<lb/>
　亦取來發往尋議政大臣等奏曰今年運米所需駱駝<lb/>
<pb n="KR2c0012_WYG_002-22a"/>
　　　三千除官駝一千外應遣大臣一人齎帑往張<lb/>
　　　家口殺虎口鄂爾多斯歸化城等處購買以<lb/>
　　　足三千之數送往瑚坦和碩奏入<lb/>
上命吏部侍郎傅紳前往<lb/>
　　　戊午<lb/>
　　　肅州總兵官路振聲請移兵駐烏克克嶺<lb/>
　　　路振聲奏曰<hi>臣</hi>奉到部文令<hi>臣</hi>移駐哈密城後<lb/>
　　　托和齊哲克得里等處其地即哈密第三堡西<lb/>
<pb n="KR2c0012_WYG_002-22b"/>
　　　北之沙棗泉土多濕熱牧馬不肥沙棗泉西北<lb/>
　　　九十里有山曰烏克克嶺山下即巴里坤地界<lb/>
　　　登山而望逺近瞭然<hi>臣</hi>即移營就要路駐劄山<lb/>
　　　峽小徑各撥兵廵防俟額駙阿寳輝特公羅卜<lb/>
　　　藏等兵到日於巴里坤再相度要地駐劄奏入<lb/>
上命議政大臣等議奏議如所請得<lb/>
㫖報可<lb/>
　　　辛酉<lb/>
<pb n="KR2c0012_WYG_002-23a"/>
命公𫝊爾丹等監管喀爾喀蘇勒圖喀喇烏蘇等處屯<lb/>
　　　田事<lb/>
　　　先是<lb/>
上以厄德爾齊老圖地近推河應屯田駐兵令將軍費<lb/>
　　　揚古等與喀爾喀汗王等㑹議至是費揚古等<lb/>
　　　奏言<hi>臣</hi>等以屯田事詢喀爾喀圖謝圖汗等據<lb/>
　　　稱蘇勒圖喀喇烏蘇拜達里克河明愛察罕格<lb/>
　　　爾庫爾竒勒扎卜罕河察罕廋爾布拉罕口烏<lb/>
<pb n="KR2c0012_WYG_002-23b"/>
　　　蘭古木等處俱可耕種再<hi>臣</hi>等所統兵丁現駐<lb/>
　　　察罕托輝扎卜罕河特斯河一帶地方應撥土<lb/>
　　　黙特兵善種地者一千毎旗令台吉塔布嚢一人<lb/>
　　　率往屯種遣大臣一人監管奏入<lb/>
上命議政大臣等集議議如費揚古等所請再哈密地<lb/>
　　　亦可耕請一併行文將軍席柱尚書富寧安將<lb/>
　　　西吉木布隆吉爾等處勘明具奏得<lb/>
㫖如議公傅爾丹情願前往効力即交伊辦理再著原<lb/>
<pb n="KR2c0012_WYG_002-24a"/>
　任都統宗室愛音圖䕶軍統領達米納侍郎能泰鉄<lb/>
　圖同往後都統穆賽等疏言烏蘭古木在新設汛界之<lb/>
　　　外地並山坡山溝不便耕種其科卜多布延圖<lb/>
　　　郭勒等處耕種收穫甚多應預備耔粒田器給<lb/>
　　　與公傅爾丹率土黙特人一千及出兵歸化<lb/>
　　　城之土黙特兵一千令往耕種議政大臣等議<lb/>
　　　如所請<lb/>
上從之<lb/>
<pb n="KR2c0012_WYG_002-24b"/>
　　　　<hi>臣</hi>等謹案三代以上寓兵於農漢時始立屯田<lb/>
　　　　以資邊食考漢書所載昭宣之代内則金城<lb/>
　　　　湟陿外則渠犁車師或以兵留耕或用弛<lb/>
　　　　刑募徙之徒領以田官督以校尉都䕶屯政莫<lb/>
　　　　詳於此盖屯田之設不特省輓輸兼可盡地<lb/>
　　　　利使虜離居就貧破之勢而我過師有枕席<lb/>
　　　　之安故言邊計者莫要於屯田我<lb/>
聖祖仁皇帝於西事之初即<lb/>
<pb n="KR2c0012_WYG_002-25a"/>
勅所司留意趙充國三奏至是<lb/>
特命大臣經理屯務始則分兵耕種繼更募民田作數<lb/>
　　　　年之後嘉峪闗以外化沙磧為沃壤裕軍儲<lb/>
　　　　於絶域<lb/>
世宗憲皇帝御極復開栁林湖諸屯設官置卒鑿石灑<lb/>
　　　　渠灌溉之法益備我<lb/>
　皇上聖武布昭凖夷耆定玉門亭障逺越伊犁版章<lb/>
　　　　既古所未開儲胥亦古所未有謹考<lb/>
<pb n="KR2c0012_WYG_002-25b"/>
兩朝屯田奏報墾開不下數萬頃歳收率以鉅萬計茲<lb/>
　　　　當西陲底定諸部歸誠屯政備修農功益普<lb/>
　　　　絶塞無不可耕之土荒陬無不習耕之人龍<lb/>
　　　　堆極望鏺鍤如雲於以纘承<lb/>
謨烈恢宏憲章猗歟盛哉<lb/>
　　　將軍費揚古奏報進兵日期<lb/>
　　　費揚古疏言<hi>臣</hi>等於五月初二日率兵啟行中<lb/>
　　　途因少水草分隊而行七月初十日<hi>臣</hi>等先率<lb/>
<pb n="KR2c0012_WYG_002-26a"/>
　　　前鋒至推河綽諾和碩地方後隊陸續即至奏<lb/>
　　　入報<lb/>
聞<lb/>
　　　八月乙丑<lb/>
　　　停運鄰省米麥<lb/>
　　　四川陜西總督鄂海奏言甘肅所貯米麥及現<lb/>
　　　在採買米石足給兵丁又莊浪西寧鞏昌三處<lb/>
　　　舊貯粟米四萬餘石可運三萬石至甘州與甘<lb/>
<pb n="KR2c0012_WYG_002-26b"/>
　　　肅存倉之麥陸續運至軍前支給有餘若從鄰<lb/>
　　　省運送路逺費多應請停止奏入<lb/>
上命議政大臣等議奏議如所請又議曰前令西安甘<lb/>
　　　肅廵撫俱隨軍料理糧餉今年既不進兵應令<lb/>
　　　一人往軍前一人駐劄肅州籌辦糧運俟明年<lb/>
　　　進兵一同隨軍料理奏入<lb/>
上從之<lb/>
　　　庚午<lb/>
<pb n="KR2c0012_WYG_002-27a"/>
命尚書殷特布齎帑購買駝隻<lb/>
　　　議政大臣等議曰今年用駱駝所運米四千八<lb/>
　　　百石及明年用驃馬所運米一萬二千石俱以<lb/>
　　　預備前往推河之右衛黒龍江兵及籐牌手等<lb/>
　　　口糧但明年進兵時兵數益増所運米石應益<lb/>
　　　多計運米惟駱駝行走便利既不多需人夫而<lb/>
　　　所載倍於騾馬蒿齊特蘇尼特等旗去年牛羊<lb/>
　　　馬匹雖被雪傷而駱駝不損應遣大臣一人齎<lb/>
<pb n="KR2c0012_WYG_002-27b"/>
　　　帑赴各旗購駱駝四千驅至大同宣化交地方<lb/>
　　　官動支帑項飼養肥壯俟明年青草未出之前<lb/>
　　　送至瑚坦和碩亦交與都統圖思海等以備運<lb/>
　　　米之用奏入得<lb/>
㫖著兵部尚書殷特布去餘如議<lb/>
　　　乙亥<lb/>
訓飭甘肅廵撫綽竒<lb/>
　　　綽竒奏請運糧哈密需用嚮導<lb/>
<pb n="KR2c0012_WYG_002-28a"/>
上諭大學士等曰據綽竒題請嚮導看來辦事平常隨<lb/>
　尚書富寧安前往之人熟識路徑者甚多且有一佐<lb/>
　領回子駐劄肅州何用再以嚮導奏請况富寧安係<lb/>
　特㫖派往辦理軍務糧餉大臣凡事應與合心辦理<lb/>
　豈可各自具奏若一事而内閣兵部理藩院各自行<lb/>
　文廵撫提鎮並不㑹同富寧安各行具奏則往來需<lb/>
　四五十日必致誤事驛站亦多騷擾此後除軍機要<lb/>
　事外其廵撫提督總兵官所奏之事著㑹同富寧安<lb/>
<pb n="KR2c0012_WYG_002-28b"/>
　具奏至此等平常事件著將兩三件㑹為一處遇便<lb/>
　進呈事務不可煩多如將軍費揚古散秩大臣祁里<lb/>
　德同心辦理事無煩擾殊可嘉也<lb/>
　　　己卯<lb/>
　　　右衛將軍費揚古以病求解任<lb/>
上諭曰費揚古著帶右衛將軍印徐回右衛今年既不<lb/>
　進兵將右衛等處兵交與散秩大臣祁里德喀喇沁<lb/>
　塔布嚢額駙格勒爾齊齊哈爾副都統白濟右衛副<lb/>
<pb n="KR2c0012_WYG_002-29a"/>
　都統齊格公同管理著都統穆賽馳驛前往總理軍<lb/>
　務俟進兵時另派大將軍給與印信<lb/>
　　　甲申<lb/>
命散秩大臣郭廉等協辦駝隻<lb/>
上諭議政大臣等曰購買䝉古各旗駱駝兵部尚書殷<lb/>
　特布一人不能料理著散秩大臣郭廉䕶軍㕘領巴<lb/>
　祿前往協同購買送至宣化大同喂養即著殷特布<lb/>
　監管俟明春發往軍前<lb/>
<pb n="KR2c0012_WYG_002-29b"/>
　　　辛卯<lb/>
訓諭都統穆賽<lb/>
上諭曰朕以爾為人可用特令前往統領大兵其右衛<lb/>
　黒龍江喀喇沁察哈爾土黙特鄂爾多斯喀爾喀等<lb/>
　處兵丁務令共相和好至管攝兵丁不可失之柔弱<lb/>
　其効力贖罪諸人可分在各滿洲䝉古綠旗兵内勿<lb/>
　任其聚於一處祁里德諳練䝉古事務且誠實有膽<lb/>
　氣婁徴額雖老病曽隨朕行兵熟識地利諸事應與<lb/>
<pb n="KR2c0012_WYG_002-30a"/>
　伊等酌議奏聞朕所派往之新滿洲等行走熟練可<lb/>
　令同我兵往汛界哨探再彼處有黄羊沙米等物應<lb/>
　令兵丁採取食用如省一月口糧即得一月之益總<lb/>
　兵官藍理頗驍勇熟諳軍機著隨爾辦事其原有官<lb/>
　爵効力軍前者可揀選署理章京䕶軍校驍騎校等<lb/>
　官特諭<lb/>
　　　壬辰<lb/>
命鑾儀衛鑾儀使董大成回肅州<lb/>
<pb n="KR2c0012_WYG_002-30b"/>
　　董大成奏言<hi>臣</hi>於六月二十二日領兵從肅州<lb/>
　　　出嘉峪闗自嘉峪闗至噶斯口三千餘里行至<lb/>
　　　常馬爾河因山水暴發所有運米牲口及兵丁<lb/>
　　　所乗馬匹多致傷損倒斃今於八月十二日抵<lb/>
　　噶斯口奏入得<lb/>
㫖自邊上至噶斯口一千七百里曽經阿南達奏過今<lb/>
　董大成何以又稱有三千餘里噶斯口路徑甚窄䇿<lb/>
　妄阿喇布坦斷不由彼行走今正寒冷之時著董大<lb/>
<pb n="KR2c0012_WYG_002-31a"/>
　成將噶斯口迤内放火燒荒領兵回赴肅州<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0012_WYG_002-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
平定凖噶爾方略前編巻二<lb/>
</p>
<p>
</p>
  </div>
</body>
</text>
</TEI>
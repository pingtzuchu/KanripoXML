<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_044-1a"/>
欽定四庫全書<lb/>
平定準噶爾方略前編卷四十四<lb/>
　　　乾隆三年夏四月辛卯<lb/>
　　　準噶爾部人巴雅爾起塔特伯勒克等來降<lb/>
　命賞給安揷如例<lb/>
　　　五月戊午<lb/>
　命暫停運送軍營米石<lb/>
　　　定邊副將軍額駙䇿凌奏言大兵既撤每月需<lb/>
<pb n="KR2c0012_WYG_044-1b"/>
　　　餉無多軍營現貯糧十七萬餘石屯田米三萬<lb/>
　　　餘石又范毓馪每年運到糧二萬石舊米支盡<lb/>
　　　始動新糧䝉古等處積雪春融必有潮氣入夏<lb/>
　　　未乾不時揚曬僅免霉爛虧折實多兼患鼠耗<lb/>
　　　軍糧所闗重大而西路橋灣布隆吉爾等處所<lb/>
　　　存米石前者劉於義奏請每年一斛許耗一升<lb/>
　　　業已議行此處應請一體辦理其司倉各官耗<lb/>
　　　少者議叙多則劾治追償亦請如西路之例大<lb/>
<pb n="KR2c0012_WYG_044-2a"/>
　　　學士等議覆曰今年應運糧俱已起程應無庸<lb/>
　　　議請自明年為始暫停輓運二三年後再行請<lb/>
　㫖奏入<lb/>
　上從之<lb/>
　　　乙亥<lb/>
　命根丕勒等游牧仍居舊處<lb/>
　上諭辦理軍機大臣等曰據額駙䇿凌奏稱喀爾喀<lb/>
　　公根丕勒敏珠爾因台吉特克什等屬人產業牲<lb/>
<pb n="KR2c0012_WYG_044-2b"/>
　　畜傷耗應行輸厰羊隻業已奏准展期又經各扎<lb/>
　　薩克㑹議量力帮助牛羊而生理尚艱請令伊等<lb/>
　　游牧毋過綽卡圖等處有可漁獵畜牧之所暫令<lb/>
　　移居若有事仍令内移似可無虞等語前者以喀<lb/>
　　爾喀游牧太逺可虞令向内遷移今雖邊境無事<lb/>
　　現在遣使徃議分界事尚未定遽令扎薩克等游<lb/>
　　牧外展準夷聞之妄生疑惑於事無益伊等游牧<lb/>
　　且勿展放况羊隻既得展限又經各扎薩克帮助<lb/>
<pb n="KR2c0012_WYG_044-3a"/>
　　目下尚可度日可行文額駙䇿凌諭根丕勒等游<lb/>
　　牧處所宜仍其舊<lb/>
　　　準噶爾部人頽渾來降<lb/>
　命賞給安揷如例<lb/>
　　　秋七月甲寅<lb/>
　　　準噶爾部人鄂勒錐來降<lb/>
　命賞給安揷如例<lb/>
　　　庚申<lb/>
<pb n="KR2c0012_WYG_044-3b"/>
　命管領呼倫貝爾駐防兵丁塞楞額來京以副都統<lb/>
　　　都依那代之<lb/>
　　　八月己丑<lb/>
　　　準噶爾部人尼瑪特古斯博羅特三人來降<lb/>
　命賞給安揷如例<lb/>
　　　九月甲寅<lb/>
　命副都統紀山代杭奕祿駐藏賞銀五百兩<lb/>
　　　丙寅<lb/>
<pb n="KR2c0012_WYG_044-4a"/>
　　　準噶爾部人巴顏烏勒木濟敦多克固木扎卜<lb/>
　　　等四人來降<lb/>
　命賞給安揷如例<lb/>
　　　冬十月<lb/>
　命額駙䇿凌來京以雅爾圖暫管定邊副將軍印務<lb/>
　上諭辦理軍機大臣等曰據額駙䇿凌奏稱遣徃準<lb/>
　　噶爾侍郎阿克敦等與噶爾丹䇿零使臣哈柳等<lb/>
　　於十月二十日左右可到巴里坤此次遣使之事<lb/>
<pb n="KR2c0012_WYG_044-4b"/>
　　其始原係額駙䇿凌辦理現在軍營無事又夷使<lb/>
　　至京尚有應議一切著額駙䇿凌於十二月初十<lb/>
　　日後夷使未到之前按程至京其將軍印信著暫<lb/>
　　交雅爾圖䕶理又<lb/>
　諭曰據額駙䇿凌奏已移知安西提督李繩武著即<lb/>
　　行文查郎阿夷使至肅州時照管存留人畜及貿<lb/>
　　易貨物等事著派一幹辦道員與肅州總兵官妥<lb/>
　　協辦理至來使進京所需牲畜路費等項仍照例<lb/>
<pb n="KR2c0012_WYG_044-5a"/>
　　給予<lb/>
　　　額駙䇿凌奏報鄂爾昆等處秋成收糧共八千<lb/>
　　　七百五十三石有零得<lb/>
　㫖下部知之<lb/>
　　　十二月戊戌<lb/>
　　　準噶爾台吉噶爾丹䇿零遣哈柳等隨侍郎阿<lb/>
　　　克敦等至京進表<lb/>
　　　夷使哈柳等跪進表文曰準噶爾台吉噶爾丹<lb/>
<pb n="KR2c0012_WYG_044-5b"/>
　　　䇿零具奏恭進<lb/>
　大皇帝聖明去年令達什等以阿爾台游牧事具奏<lb/>
　　奉<lb/>
　大皇帝諭㫖爾請喀爾喀與厄魯特以阿爾台山為<lb/>
　　界俱照現在駐牧無相掣肘言辭恭謹朕甚嘉之<lb/>
　　故復遣使前徃幸䝉<lb/>
　聖恩鑒允不勝懽忭又<lb/>
　諭㫖有云分界之處尚未指明䝉古游牧無定若不<lb/>
<pb n="KR2c0012_WYG_044-6a"/>
　　指定山河為界日後邊民生釁於久逺之計仍無<lb/>
　　裨益前者我遣吹納木喀入奏亦正為此耳今議<lb/>
　　　定界請循布延圖河南以博爾濟昻吉勒圖烏<lb/>
　　　克克嶺噶克察等處為界北以孫多爾庫奎多<lb/>
　　　爾多輝庫奎至哈爾竒喇博木喀喇巴爾楚克<lb/>
　　　等處為界我邊界人等仍在山後游牧不得越<lb/>
　　　阿爾台嶺其山前居住䝉古部人只在扎卜堪<lb/>
　　　等處游牧彼此相距遼逺庶可兩無牽掣謹此<lb/>
<pb n="KR2c0012_WYG_044-6b"/>
　　　具奏仰祈<lb/>
　睿鑒前者彼此致生嫌隙祗以<lb/>
　大皇帝兵至科卜多遂於界内築城駐兵之故今托<lb/>
　　　爾和等處恐復如此惟<lb/>
　大皇帝區處若䝉見允邊界自此而定卡倫大半向<lb/>
　　　前其布延圖托爾和二卡倫並在我國境中亦<lb/>
　　　祈<lb/>
　大皇帝垂鑒再車臣汗告我使人班禪額爾徳尼已<lb/>
<pb n="KR2c0012_WYG_044-7a"/>
　　　經圓寂詢來使云是實我厄魯特經典中載班<lb/>
　　　禪額爾徳尼乃掌教大喇嘛也如果圓寂當建<lb/>
　　　塔諷經意欲遣我人赴藏布施以廣黄教以福<lb/>
　　　羣生亦惟<lb/>
　大皇帝鑒允謹奏隨表進貂皮三十張奏入報<lb/>
　聞<lb/>
　　　丙午<lb/>
　　　準噶爾使臣哈柳等入<lb/>
<pb n="KR2c0012_WYG_044-7b"/>
　覲<lb/>
　上諭哈柳等曰去年爾來使達什等賫噶爾丹䇿零<lb/>
　　奏章言詞恭順朕故遣使徃諭此次所奏乞令托<lb/>
　　爾和布延圖兩處卡倫稍稍内移此事斷不可行<lb/>
　　便與不便爾等亦知之且我<lb/>
聖祖皇帝時所設卡倫至今豈可移動乎但噶爾丹䇿<lb/>
　　零所云游牧不敢越阿爾台尚近於理念爾等逺<lb/>
　　來召爾入見若噶爾丹䇿零止請彼此不越阿爾<lb/>
<pb n="KR2c0012_WYG_044-8a"/>
　　台此次便可定議乃復言及卡倫故朕令大臣等<lb/>
　　與爾再議爾為噶爾丹䇿零大宰桑爾台吉本意<lb/>
　　爾無不知除所奏外尚有口囑之言否哈柳奏云<lb/>
　　　並無口囑之言但前者以<lb/>
　大皇帝之兵於科卜多築城駐兵致起釁端今噶爾<lb/>
　　　丹䇿零之意以托爾和布延圖離科卜多甚近<lb/>
　　　恐日後復於兩處築城駐兵故奏請乞<lb/>
　恩耳<lb/>
<pb n="KR2c0012_WYG_044-8b"/>
　上諭曰現今噶爾丹䇿零所奏不使游牧卡倫越阿<lb/>
　　爾台甚屬信實朕甚嘉之至托爾和布延圖等處<lb/>
　　朕已降㫖斷不修築城屋駐劄兵丁朕為中外共<lb/>
　　主所諭豈有改變之理爾等還其詳記朕㫖曉諭<lb/>
　　噶爾丹䇿零哈柳奏言祈<lb/>
　大皇帝以所降諭㫖繕冩特遣使臣徃與噶爾丹䇿<lb/>
　　　零面議<lb/>
　上諭曰無庸遣使爾等起程時另有勅書即付爾等<lb/>
<pb n="KR2c0012_WYG_044-9a"/>
　　頒示噶爾丹䇿零<lb/>
　　　乾隆四年春正月丁巳<lb/>
　命導夷使哈柳等徃見額駙䇿凌議事<lb/>
　　　先是噶爾丹䇿零致書額駙䇿凌曰字奉車臣<lb/>
　　　汗前者汗為邊界卡倫事札到縁由我業已知<lb/>
　　　曉今將一切事俱已陳奏<lb/>
　大皇帝又因博克達班禪圓寂之故欲遣人前徃諷<lb/>
　　　經布施亦經奏懇<lb/>
<pb n="KR2c0012_WYG_044-9b"/>
　大皇帝睿鑒車臣汗係辦理大事之人望乞方便額<lb/>
　　　駙䇿凌以<lb/>
　聞得<lb/>
　㫖與夷使議事著額駙䇿凌另見軍機大臣等請於<lb/>
　　　本月二十六日導哈柳等至額駙䇿凌處相見<lb/>
　　　奏入報<lb/>
　聞<lb/>
　　　壬戌<lb/>
<pb n="KR2c0012_WYG_044-10a"/>
　賜夷使哈柳等緞布銀兩有差<lb/>
　　　二月甲午<lb/>
　命加恩徃使準噶爾喀爾喀頭等台吉額黙根等有<lb/>
　　　差<lb/>
　上諭辦理軍機大臣等曰喀爾喀頭等台吉額黙根<lb/>
　　兩次使徃準噶爾著有勞績加恩授額黙根為扎<lb/>
　　薩克頭等台吉到京時仍在乾清門行走管旗章<lb/>
　　京滿集拉此次亦前徃準噶爾加恩賞銀二百兩<lb/>
<pb n="KR2c0012_WYG_044-10b"/>
　　　丙申<lb/>
　　　準噶爾部人孟克特穆爾與其弟扎木素來降<lb/>
　命賞給安揷如例<lb/>
　　　庚子<lb/>
　賜準噶爾台吉噶爾丹䇿零勅書<lb/>
　　　奉<lb/>
天承運<lb/>
　皇帝詔曰諭準噶爾台吉噶爾丹䇿零前歲爾遣達<lb/>
<pb n="KR2c0012_WYG_044-11a"/>
　　什等進奏言辭恭順朕甚嘉之因分界之議未曾<lb/>
　　指定地名故朕又命侍郎阿克敦等前徃與爾分<lb/>
　　别定議今爾遣哈柳同來疏言今欲定界請循布<lb/>
　　延圖河南以博爾濟昻吉爾圖烏克克嶺噶克察<lb/>
　　為界北以孫多爾庫奎多爾多輝庫奎至哈爾竒<lb/>
　　喇博木喀喇巴爾楚克為界厄魯特無踰阿爾台<lb/>
　　嶺䝉古亦止在扎卜堪游牧伏乞大皇帝睿鑒夫<lb/>
　　定界之議非自今始爾父䇿妄阿喇布坦已經陳<lb/>
<pb n="KR2c0012_WYG_044-11b"/>
　　請誠以喀爾喀游牧原無定處必指定山河為界<lb/>
　　庶彼此不致紛争朕為天下共主無分畛域一視<lb/>
　　同仁凡有奏請可行則允之不可行則却之雖百<lb/>
　　請亦不允也爾言厄魯特無過阿爾台游牧其言<lb/>
　　近理朕即信之又請䝉古止居扎卜堪現今䝉古<lb/>
　　游牧原未嘗踰扎卜堪也爾又請托爾和無築城<lb/>
　　駐防朕既降㫖撤兵托爾和等處安得復如前此<lb/>
　　科卜多有築城駐兵之事已面諭爾使哈柳矣必<lb/>
<pb n="KR2c0012_WYG_044-12a"/>
　　無改悔之理也但爾請循布延圖河南以博爾濟<lb/>
　　等處北以孫多爾庫奎等處為界謂卡倫大半向<lb/>
　　前布延圖托爾和兩卡俱在爾國界中意欲我卡<lb/>
　　倫稍向内移此必不可行之事爾豈不知乃復牽<lb/>
　　率而言乎况設卡防守所用不過數人何闗輕重<lb/>
　　然自我<lb/>
聖祖時設立之卡倫豈可於今忽移動之乎夫休兵息<lb/>
　　民永歸和好即定界與否亦非要事但使彼此游<lb/>
<pb n="KR2c0012_WYG_044-12b"/>
　　牧互相隔逺而卡倫則安設如故至科卜多并不<lb/>
　　復駐兵止於每年應略地時各遣二三十人前徃<lb/>
　　巡視約不相害如此區處爾之猜疑亦可盡釋矣<lb/>
　　台吉其遵㫖定議俟覆奏到日朕當明諭喀爾喀<lb/>
　　令其游牧永逺無過扎卜堪也如是則事體聲名<lb/>
　　彼此均有裨益此外更無應行另議之事朕故不<lb/>
　　復遣使即以勅書付哈柳齎徃台吉其熟思之如<lb/>
　　遵朕㫖則遣使覆奏不然數遣使何為爾又奏稱<lb/>
<pb n="KR2c0012_WYG_044-13a"/>
　　班禪額爾徳尼圓寂欲遣人徃藏諷經布施伏祈<lb/>
　　鑒允朕為大君有能奉教之人豈忍阻抑但從前<lb/>
　　爾部人潛徃西藏殘害土伯特今若經行彼地土<lb/>
　　伯特懷憤生事亦可未定爾誠心布施須俟遵㫖<lb/>
　　定議後準用百人赴藏朕當特遣官弁䕶送隨勅<lb/>
　　賜各色緞十端<lb/>
　　　三月壬子<lb/>
　命免寧夏官兵應繳銀兩<lb/>
<pb n="KR2c0012_WYG_044-13b"/>
　上諭内閣曰前岳鍾琪撥寧夏官兵一千名移駐涼<lb/>
　　州旋以駐涼兵丁巳足敷用將此兵撤還所有領<lb/>
　　過賞銀一萬七千兩欽奉<lb/>
皇考諭㫖暫免追繳俟大軍凱旋之後再行奏聞請㫖<lb/>
　　今大學士查郎阿具奏請㫖前來朕思兵丁等所<lb/>
　　領賞銀厯年已久此時料難繳還况寧夏地方去<lb/>
　　冬被災尤當加恩撫䘏此所欠應繳銀一萬七千<lb/>
　　兩悉著豁免該督等可即出示曉諭衆共知之<lb/>
<pb n="KR2c0012_WYG_044-14a"/>
　　　夏四月乙酉<lb/>
　　　額駙䇿凌奏報商人范毓馪運米至營<lb/>
　　　額駙䇿凌奏言范毓馪運至應交米二萬石又<lb/>
　　　豫備折耗米一千石已交軍營訖此係賠補<lb/>
　　　欠項其豫備米石應入次年正項奏入報<lb/>
　聞<lb/>
　　　丙戌<lb/>
　命停止運送軍營米石<lb/>
<pb n="KR2c0012_WYG_044-14b"/>
　　　辦理軍機大臣等奏言據額駙䇿凌奏報軍營<lb/>
　　　現存米石足支兵餉六七年儲蓄過多恐致折<lb/>
　　　耗於事無益請自明年起停止運送俟二三年<lb/>
　　　後令額駙䇿凌酌量應運與否另行奏請奏入<lb/>
　上從之<lb/>
　　　乙巳<lb/>
　　　巴爾布國三汗入貢<lb/>
　　　駐藏侍郎杭奕祿奏言西藏西南三千里外巴<lb/>
<pb n="KR2c0012_WYG_044-15a"/>
　　　爾布國有三汗一名庫庫木一名顏布一名葉<lb/>
　　　楞雍正十二年曾遣使恭請<lb/>
聖安近年三汗彼此交惡數尋戰攻臣遣貝勒頗羅鼐<lb/>
　　　宣諭<lb/>
　皇上好生之徳中外一視皆如赤子爾等宜罷息干<lb/>
　　　戈結好和衆以仰報<lb/>
　　國恩三汗咸懽忻聴命以三部落户口數目遣使<lb/>
　　　呈報庫庫木等各進金銀絲縀及珊瑚念珠等<lb/>
<pb n="KR2c0012_WYG_044-15b"/>
　　　物交頗羅鼐轉乞臣等奏<lb/>
　聞尋部議請加<lb/>
　恩給賞奏入<lb/>
　上從之<lb/>
　　　五月丁卯<lb/>
　命豫發軍營餉銀<lb/>
　　　定邊副將軍額駙䇿凌奏言軍營現貯銀止二<lb/>
　　　十六萬兩支給明年春季兵餉外所存無㡬軍<lb/>
<pb n="KR2c0012_WYG_044-16a"/>
　　　需闗係綦重應豫為籌辦懇<lb/>
　勅部今年冬即於明年應解銀兩内豫發四十萬兩<lb/>
　　　備用奏入得<lb/>
　㫖照所請行<lb/>
　　　六月丁酉<lb/>
　命賞内扎薩克王貝勒暨官兵等銀緞有差<lb/>
　　　辦理軍機大臣等奏言乾隆三年九月初七日<lb/>
　　　奉<lb/>
<pb n="KR2c0012_WYG_044-16b"/>
　㫖内扎薩克六盟長名下㳺牧豫備兵丁每年派大<lb/>
　　臣等查閲今已連閲二年俟三四年後䝉古等應<lb/>
　　如何加恩賞賚之處著辦理軍機大臣等議奏臣<lb/>
　　　等酌議統領兵丁科爾沁王伊錫班第奈曼王<lb/>
　　　阿咱喇蘓尼特王汪青齊蘇隆各賞龍緞一疋<lb/>
　　　蟒緞一疋大緞四疋喀爾喀貝勒拉旺多爾濟<lb/>
　　　蘇尼特貝勒錫禮鄂爾多思貝勒鄂衣羅卜扎<lb/>
　　　木蘇巴林貝子扎什納木札爾喀喇沁公丹津<lb/>
<pb n="KR2c0012_WYG_044-17a"/>
　　　烏喇特公達里木吉禮第各賞龍緞或蟒緞一<lb/>
　　　疋大緞三疋協理台吉塔布囊十七人各賞大<lb/>
　　　緞一疋官緞二疋閒散台吉塔布囊二十七人<lb/>
　　　各賞大緞一疋官緞一疋管旗章京副都統二<lb/>
　　　十二人各賞官緞一疋彭緞一疋㕘領佐領一<lb/>
　　　百二人各賞官緞一疋驍騎校六十五人各賞<lb/>
　　　彭緞一疋兵丁一萬一千名各賞銀三兩今歲<lb/>
　　　初屆三年所有銀緞等項俟明年遣大臣前徃<lb/>
<pb n="KR2c0012_WYG_044-17b"/>
　　　閲兵時持徃騐明賞給奏入<lb/>
　上從之<lb/>
　　　辛丑<lb/>
　　　建威將軍王常等奏報綏逺城建築城垣<lb/>
　　　王常等奏言臣奉<lb/>
　命建築綏逺城城垣衙署廟宇兵房倉厫堞樓橋梁<lb/>
　　　一切工程於乾隆二年二月初七日興工至四<lb/>
　　　年六月二十二日告竣形勢壯麗保障周宻計<lb/>
<pb n="KR2c0012_WYG_044-18a"/>
　　　用過銀一百三十萬兩有竒另行繕冊報銷奏<lb/>
　　　入報<lb/>
　聞<lb/>
　　　秋七月丁巳<lb/>
　　　準噶爾部人喇嘛薩木黨重内率弟恩克伯勒<lb/>
　　　克巴圖來降<lb/>
　命賞給安揷如例<lb/>
　　　甲子<lb/>
<pb n="KR2c0012_WYG_044-18b"/>
　命任懷徳管理東路卡倫<lb/>
　上諭内閣曰據總統駐防哈宻等處提督李繩武奏<lb/>
　　稱總兵官王邦寧駐劄塔勒納沁總理東路卡倫<lb/>
　　於今年三月患病迄今半載尚未痊愈可否准其<lb/>
　　進口回任以便醫治等語王邦寧著回本任調理<lb/>
　　其員缺著興漢鎮總兵官任懷徳補授其興漢鎮<lb/>
　　印務著漢中副將吕瀚署理<lb/>
　　　九月丙午<lb/>
<pb n="KR2c0012_WYG_044-19a"/>
　　　準噶爾部人托克托來降<lb/>
　命賞給安揷如例<lb/>
　　　辛未<lb/>
　命阿蘭泰暫管軍前糧餉事務<lb/>
　上諭内閣曰盛京兵部侍郎員缺著常安補授常安<lb/>
　　著來京請訓再赴奉天之任其所管軍前糧餉事<lb/>
　　務著額駙䇿凌委員暫行管理尋䇿凌請以㕘贊<lb/>
　　大臣阿蘭泰署理奏入報<lb/>
<pb n="KR2c0012_WYG_044-19b"/>
　聞<lb/>
　　　冬十月乙亥<lb/>
　　　準噶爾部台吉孟克率子格色爾津來降又回<lb/>
　　　民胡岱巴克桑海來降<lb/>
　命授孟克三等侍衞餘悉賞給安揷如例<lb/>
　　　丁丑<lb/>
　　　準噶爾回民伊斯拉木丁率妻來降<lb/>
　命賞給安揷如例<lb/>
<pb n="KR2c0012_WYG_044-20a"/>
　　　丙申<lb/>
　命宥馬蘭泰罪<lb/>
　上諭辦理軍機大臣等曰岳鍾琪傅爾丹馬蘭泰均<lb/>
　　係軍前䕶罪之人岳鍾琪傅爾丹既加恩寛免馬<lb/>
　　蘭泰亦著從寛釋放<lb/>
　　　辛丑<lb/>
　命降調巡撫法敏赴北路軍營管理糧餉事務<lb/>
　　　壬寅<lb/>
<pb n="KR2c0012_WYG_044-20b"/>
　命額駙䇿凌來京議事<lb/>
　上諭辦理軍機大臣等曰據李繩武奏稱噶爾丹䇿<lb/>
　　零復差哈柳等為使前至哈宻軍營約十二月初<lb/>
　　旬到京使者到時有應議之事著額駙䇿凌即起<lb/>
　　程來京其軍營印務著海蘭暫行䕶理<lb/>
　　　十一月丁未<lb/>
　　　準噶爾部人巴扎爾齊里克特穆爾來降<lb/>
　命賞給安揷如例<lb/>
<pb n="KR2c0012_WYG_044-21a"/>
　　　己未<lb/>
　　　準噶爾部人們都來降<lb/>
　命賞給安揷如例<lb/>
　　　癸亥<lb/>
　　　準噶爾送還喀爾喀喇嘛羅卜藏西瓦<lb/>
　　　駐防哈宻提督李繩武奏言前者被掠之喀爾<lb/>
　　　喀喇嘛羅卜藏西瓦與夷使俱至請先送至京<lb/>
　　　軍機大臣等議奏曰羅卜藏西瓦額駙䇿凌供<lb/>
<pb n="KR2c0012_WYG_044-21b"/>
　　　養之大喇嘛也前者以請<lb/>
　安至京賞給如大喇嘛例既而被擄今始送歸請暫<lb/>
　　　令歇息酌量給與盤費仍送還額駙䇿凌奏入<lb/>
　　　得<lb/>
　㫖著引見<lb/>
　上諭羅卜藏西瓦曰爾在準噶爾居住多年噶爾丹<lb/>
　　䇿零性情爾所深知嗣後有使臣至準噶爾或者<lb/>
　　使爾同徃亦未可定爾感戴朕恩今惟勤習經卷<lb/>
<pb n="KR2c0012_WYG_044-22a"/>
　　教誨弟子可也隨<lb/>
　賞賜佛像緞帕<lb/>
　　　十二月癸酉朔<lb/>
　封額駙䇿凌長子成衮扎布為世子<lb/>
　上諭辦理軍機大臣等曰額駙䇿凌至京入覲朕諭<lb/>
　　以噶爾丹䇿零送羅卜藏西瓦還時曾告以車臣<lb/>
　　汗妻子現在此間若車臣汗念之我當送還據額<lb/>
　　駙奏稱臣世世受恩深重前準賊入我游牧擄二<lb/>
<pb n="KR2c0012_WYG_044-22b"/>
　　子及使婢一人而去若等應即自盡以報國恩茍<lb/>
　　且偷生至今尚在彼處居住全不知恥臣欲得此<lb/>
　　不肖之子何用且與國事何益噶爾丹䇿零性本<lb/>
　　詭詐臣若欲得二子彼必不論可否妄行干請所<lb/>
　　闗非小國事為重臣斷無念子之意輸誠具奏夫<lb/>
　　父子之道闗乎天性額駙䇿凌感激<lb/>
皇祖<lb/>
皇考及朕之恩止圖裨益於國家顧惜大義不思復與<lb/>
<pb n="KR2c0012_WYG_044-23a"/>
　　其子相見朕心深為惻然思有以奬之其長子貝<lb/>
　　子成衮扎布漢仗好在軍前亦頗効力著加恩封<lb/>
　　為世子<lb/>
　　　乙亥<lb/>
　　　準噶爾部人博固木拜來降<lb/>
　命賞給安揷如例<lb/>
　　　辛巳<lb/>
　命尹繼善辦理夷使進藏事宜<lb/>
<pb n="KR2c0012_WYG_044-23b"/>
　上諭辦理軍機大臣等曰噶爾丹䇿零奏請進藏熬<lb/>
　　茶其事著尹繼善辦理<lb/>
　　　壬午<lb/>
　　　準噶爾台吉噶爾丹䇿零遣使哈柳等至京進<lb/>
　　　表<lb/>
　　　先是辦理軍機大臣等奏言夷使哈柳等到日<lb/>
　　　一切典禮請如去年例至是哈柳等至行禮畢<lb/>
　　　恭進表文曰噶爾丹䇿零謹奏<lb/>
<pb n="KR2c0012_WYG_044-24a"/>
　大皇帝前哈柳至奉<lb/>
　大皇帝勅書云休兵息民永歸和好即定界與否亦<lb/>
　　非要事誠使厄魯特不得過阿爾台山梁喀爾喀<lb/>
　　游牧亦無過扎卜堪庶㡬彼此游牧隔逺如此定<lb/>
　　議俟回奏到日朕再降諭㫖令喀爾喀等遵守事<lb/>
　　體聲名均有裨益竊思向來阿爾台為厄魯特游<lb/>
　　　牧杭愛為喀爾喀游牧原無釁隙今誠廣教安<lb/>
　　　民堅守舊約原不在定界與否前已再三陳請<lb/>
<pb n="KR2c0012_WYG_044-24b"/>
　　　今䝉<lb/>
　大皇帝鑒允不勝懽忭即此為定又䝉<lb/>
　諭㫖卡倫係我<lb/>
皇祖<lb/>
皇考時安設仍應如舊其科卜多所在不復駐兵每年<lb/>
　　止遣二三十人前徃略地斷不致彼此相害互有<lb/>
　　牽掣已降㫖爾使哈柳寧有改悔如此則我心亦<lb/>
　　　不疑托爾和布延圖兩卡倫自不妨仍舊矣又<lb/>
<pb n="KR2c0012_WYG_044-25a"/>
　大皇帝諭㫖有云朕不阻奉教之人徃者爾等潛徃<lb/>
　　西藏殘害土伯特今遽經行彼地恐土伯特懷憤<lb/>
　　生事果誠心徃藏布施俟遵朕㫖定議後許用百<lb/>
　　人赴藏朕特遣官弁䕶送按前此起釁發兵騷擾<lb/>
　　　是實今一意尊敬黄教斷不致生事但䭾載什<lb/>
　　　物百人不敷乞許用三百人至貿易之事令哈<lb/>
　　　柳面懇允行隨表貢貂皮三十一張奏入報<lb/>
聞<lb/>
<pb n="KR2c0012_WYG_044-25b"/>
　　　乙酉<lb/>
　命封貝勒頗羅鼐為郡王<lb/>
　上諭内閣曰西藏貝勒頗羅鼐遵奉諭㫖敬信黄教<lb/>
　　振興經典練兵防卡甚屬黽勉著有勞績著加恩<lb/>
　　晉封郡王<lb/>
　　　壬辰<lb/>
　　　準噶爾使臣哈柳等入<lb/>
　覲<lb/>
<pb n="KR2c0012_WYG_044-26a"/>
　上諭哈柳等曰爾台吉噶爾丹䇿零奏章朕已觀覽<lb/>
　　悉遵諭㫖朕深嘉與之朕為中外共主惟思與普<lb/>
　　天之下共享昇平今噶爾丹䇿零既遵朕㫖定界<lb/>
　　嗣後近邊居人各安故土更無争競永逺安生矣<lb/>
　　至所請進藏熬茶乞用三百人朕已允行至貿易<lb/>
　　之事朕命大臣與爾定議去年爾來今年又至克<lb/>
　　成和好爾與有榮施朕尚欲加恩於爾爾初到時<lb/>
　　即欲命爾進見因聞爾有足疾故至今日始令入<lb/>
<pb n="KR2c0012_WYG_044-26b"/>
　　覲爾善自調理近年節時朕再令爾入朝<lb/>
　　　丙申<lb/>
　命哈柳等觀歩踏<lb/>
　賜噶爾丹䇿零及哈柳緞疋磁器<lb/>
　上傳諭哈柳等曰此次爾台吉噶爾丹䇿零遵朕諭<lb/>
　　㫖具奏甚屬恭順爾來正值新正朕有賜噶爾丹<lb/>
　　䇿零緞匹磁器爾可先令人持徃給賜爾去年曾<lb/>
　　來今年又來以息事寧人之故徃返再三克勝使<lb/>
<pb n="KR2c0012_WYG_044-27a"/>
　　命朕甚嘉之今日適跳歩踏是以召爾入觀徃年<lb/>
　　朕亦出視但需時甚久朕在上汝等或不安今年<lb/>
　　朕特停止出視汝等可安坐暢觀隨<lb/>
恩賜哈柳等緞匹磁器有差<lb/>
　<lb/>
　<lb/>
　<lb/>
　<lb/>
<pb n="KR2c0012_WYG_044-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
平定凖噶爾方略前編卷四十四<lb/>
</p>
<p>
</p>
  </div>
</body>
</text>
</TEI>
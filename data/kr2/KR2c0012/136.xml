<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_136-1a"/>
欽定四庫全書<lb/>
平定準噶爾方略正編卷八十二<lb/>
　　　乾隆二十四年十一月庚戌<lb/>
　諭參贊大臣舒赫徳等查勘回地出産硝磺<lb/>
　上諭軍機大臣曰據徳文奏稱内地所送鉛子火繩<lb/>
　　尚足敷用惟火藥無多查庫車附近出産硝磺可<lb/>
　　以採取配合給與臺站卡倫官兵其舊存火藥加<lb/>
　　意照看收貯備用等語庫車附近既産硝磺較之<lb/>
<pb n="KR2c0012_WYG_136-1b"/>
　　内地運送更屬近便看來阿克蘇等處或有出産<lb/>
　　亦未可定可傳諭舒赫徳楊應琚留心查勘採取<lb/>
　　以備軍需<lb/>
　　　壬子<lb/>
　　　定邊將軍兆惠等疏奏留駐兵丁事宜<lb/>
　　　兆惠等奏言副將軍臣富徳於十月初二日自<lb/>
　　　抜達克山凱旋俟抵葉爾羌後臣等酌將葉爾<lb/>
　　　羌喀什噶爾兩城應留駐滿洲索倫䝉古兵若<lb/>
<pb n="KR2c0012_WYG_136-2a"/>
　　　若干餘即行撤回議奏辦理其綠旗兵八千餘<lb/>
　　　名回地糧餉價昻且屯田亦須調遣除伊犂駐<lb/>
　　　兵另議外酌於葉爾羌喀什噶爾各駐兵一千<lb/>
　　　名英噶薩爾駐兵五百名俱于本年派出新兵<lb/>
　　　内揀選以提督董孟總兵容保楊寧分領餘兵<lb/>
　　　令提督閆相師總兵五福等帶徃庫車其舊調<lb/>
　　　之兵即撤回原處又西安兵四百名酌留字識<lb/>
　　　外餘亦撤回奏入<lb/>
<pb n="KR2c0012_WYG_136-2b"/>
　上諭軍機大臣曰兆惠所奏撤兵一事朕意上年調<lb/>
　　徃之滿洲索倫兵俱在外未久且暫留該處惟得<lb/>
　　傷病廢人等自應撤回將來伊犂駐防需兵尚多<lb/>
　　應另派京營滿兵更替行走俾伊等練習事務甚<lb/>
　　有禆益著傳諭知之<lb/>
　　　乙夘<lb/>
　諭陜甘總督楊應琚等派兵屯田事宜<lb/>
　上諭軍機大臣曰楊應琚奏稱即日班師凱旋其應<lb/>
<pb n="KR2c0012_WYG_136-3a"/>
　　行派徃烏魯木齊之官兵五千名正可順道分撥<lb/>
　　必得提鎮大員統轄等語現在閆相師五福等揀<lb/>
　　選所餘兵丁回至庫車即于此内酌撥著閆相師<lb/>
　　領赴烏魯木齊辦理屯田事宜可𫝊諭楊應琚舒<lb/>
　　赫徳㑹同妥辦併諭兆惠知之<lb/>
　　　丙辰<lb/>
　命御前侍衞署副都統安泰總理屯田貿易事務<lb/>
　上諭軍機大臣曰昨因大功告成無庸再送馬匹命<lb/>
<pb n="KR2c0012_WYG_136-3b"/>
　　安泰回京今思來年烏魯木齊等處增兵屯田又<lb/>
　　有哈薩克貿易恐永徳永瑞二人辦事不能周到<lb/>
　　安泰係内廷人員尚可任使著不必來京即前徃<lb/>
　　烏魯木齊總理屯田貿易事務<lb/>
　　　戊午<lb/>
　　　定邊將軍兆惠等疏奏霍罕額爾徳尼等遣使<lb/>
　　　入<lb/>
　覲<lb/>
<pb n="KR2c0012_WYG_136-4a"/>
　　　兆惠等奏言二等侍衞達克塔納等於十月初<lb/>
　　　十日回營告稱先由克什噶爾起程至額徳格<lb/>
　　　訥布魯特阿濟比所居之諾哈特將伊等收服<lb/>
　　　後隨至安集延其為首四伯克供給羊隻住居<lb/>
　　　六日又收服瑪爾噶朗人衆又住居十二日霍<lb/>
　　　罕額爾徳尼伯克㑹集那木干等城伯克及奇<lb/>
　　　卜察克等布魯特並霍罕摩羅呵琿等相見傳<lb/>
　　　示將軍檄文額爾徳尼告稱聞大兵平定準噶<lb/>
<pb n="KR2c0012_WYG_136-4b"/>
　　　爾收服布魯特我等甚為瞻望今情願將所屬<lb/>
　　　安集延瑪爾噶朗那木干霍罕等四城為<lb/>
　大皇帝臣僕敬遣頭目擇吉起程等語旋供給酒食<lb/>
　　　衣服馬匹遣屬人托克托瑪哈瑪特拜嗎哈瑪<lb/>
　　　特同來察看各城生計富饒人情恭順起程後<lb/>
　　　沿途招服齊里克頭目優瑪特之兄呼達呼里<lb/>
　　　及將軍交查額爾克和卓之弟帕爾薩和卓現<lb/>
　　　在嗎爾噶朗城内亦皆同來等語臣等即令來<lb/>
<pb n="KR2c0012_WYG_136-5a"/>
　　　使入見伊等跪獻恭進<lb/>
　皇上表章暨臣等書呈譯其書云額爾徳尼伯克敬<lb/>
　　　請<lb/>
　大皇帝欽差統兵將軍大人等安仰賴<lb/>
　大皇帝洪福大衆安善聞得哈薩克布魯特俱奉檄<lb/>
　　　文我等正在盼望今侍衞等前來不勝感悦特<lb/>
　　　差親信人等面禀如䝉許允進京並求指示等<lb/>
　　　語臣等詢問來使有何靣禀據稱我布魯特諸<lb/>
<pb n="KR2c0012_WYG_136-5b"/>
　　　部每相侵奪我額爾徳尼伯克欲為剖斷是非<lb/>
　　　懇求<lb/>
　大皇帝賞給璽書約束布魯特等語臣等告以各布<lb/>
　　　魯特等多有先來歸附者今爾等惟應將四城<lb/>
　　　屬人自行加意管轄不生事端<lb/>
　大皇帝自必加<lb/>
　恩前經額爾格訥之阿濟比告知額爾徳尼歸附之<lb/>
　　　信己䝉<lb/>
<pb n="KR2c0012_WYG_136-6a"/>
　勅諭並賞給縀匹荷包因路逺尚未賫到今將爾等<lb/>
　　　䕶送入京瞻仰<lb/>
　天顔敬聆<lb/>
　聖訓遵行又詢據呼達呼里等告稱我等共四千餘<lb/>
　　　戸頭目優瑪特因未出痘令我等入京等語請<lb/>
　　　俟額爾徳尼恭<lb/>
　　進馬匹及阿濟比來使到日即交達克塔納等帶<lb/>
　　　領入<lb/>
<pb n="KR2c0012_WYG_136-6b"/>
　覲計來年正月上旬可至京師謹將額爾徳尼等奏<lb/>
　　　章繙繹恭呈<lb/>
　御覧其原奏仍交來使齎捧奏入得<lb/>
　㫖下部知之<lb/>
　命陞賞收服霍罕等城之侍衞達克塔納等<lb/>
　上諭軍機大臣曰兆惠等遣徃收服霍罕等部落之<lb/>
　　侍衞達克塔納及隨行之領催三濟等甚屬奮勉<lb/>
　　二等侍衞達克塔納著加恩授為頭等侍衞巴爾<lb/>
<pb n="KR2c0012_WYG_136-7a"/>
　　虎領催署驍騎校三濟著授為驍騎校馬甲納卜<lb/>
　　齊著授為領催厄魯特薩爾泰著奬賞藍翎<lb/>
　命加賞副都統愛隆阿世職官兵從優議敘<lb/>
　上諭軍機大臣曰富徳等奏稱愛隆阿領兵百餘名<lb/>
　　巡查臺站捉生詢問知瑪呼斯賓巴等男婦一百<lb/>
　　三十餘人謀搶察罕烏蘇等臺站逃徃安集延愛<lb/>
　　隆阿即領兵追襲𠞰賊五十餘人俘獲男婦七十<lb/>
　　餘人收取馬駝軍器等語愛隆阿一聞賊人信息<lb/>
<pb n="KR2c0012_WYG_136-7b"/>
　　即行追𠞰甚屬可嘉從前曽賞伊世職著再行加<lb/>
　　賞仍從優議敘其得功官兵著造冊送部亦從優<lb/>
　　議敘<lb/>
　諭定邊將軍兆惠等查奏陣亡之索倫尼薩勒圖等<lb/>
　上諭軍機大臣曰今日引見索倫佐領據巴巴里奏<lb/>
　　稱伊父尼薩勒圖於乾隆二十一年賫送諭㫖與<lb/>
　　達爾黨阿由雅爾拉河前徃未回業經陣亡啟圖<lb/>
　　奏稱伊兄克勒車爾二十一年在總管畢里衮隊<lb/>
<pb n="KR2c0012_WYG_136-8a"/>
　　内於阿魯海地方陣亡旋因策楞獲罪未知曽否<lb/>
　　報部等語隨交該部查閱陣亡冊内並無二人之<lb/>
　　名著傳諭兆惠等查明具奏<lb/>
　　　定邊右副將軍富徳奏敘西安滿營筆帖式綏<lb/>
　　　保隨侍衞達爾黨阿辦送馬匹行走勤慎<lb/>
　命以應陞之缺即用<lb/>
　　　定邊右副將軍富徳等疏奏敘䘏陣亡受傷官<lb/>
　　　兵及辦理沙喇斯瑪呼斯等賊衆<lb/>
<pb n="KR2c0012_WYG_136-8b"/>
　　　富徳等奏言臣等前駐㧞達克山邊界派出官<lb/>
　　　兵搜𠞰盜竊臺站之布魯特等查有察哈爾署<lb/>
　　　參領敦多克兵丁羅卜藏䕶軍噶爾丕等尋踪<lb/>
　　　遇賊中鎗陣亡臺站兵丁阿玉什旺扎爾巴雅<lb/>
　　　爾圖察哈爾兵丁烏巴什俱以遞送事件遇賊<lb/>
　　　被害徤銳營前鋒雙泰因布魯特賊衆盜馬捕<lb/>
　　　賊陣亡並受傷兵丁五名均請交部議敘議䘏<lb/>
　　　又欽奉<lb/>
<pb n="KR2c0012_WYG_136-9a"/>
　諭㫖沙喇斯嗎呼斯餘衆内有無戕害滿福之敦多<lb/>
　　　克哈什哈查臣等在瑪爾濟鼐𠞰滅賊衆時即<lb/>
　　　詢及二賊厄魯特等僉稱二賊自誘害官兵後<lb/>
　　　愈肆狂悖為衆所殺並未逃入回部奏入報<lb/>
　聞<lb/>
　　　己未<lb/>
　　　以副都統愛隆阿𠞰賊功績<lb/>
　宣諭軍營<lb/>
<pb n="KR2c0012_WYG_136-9b"/>
　上諭軍機大臣曰愛隆阿巡查臺站一聞瑪呼斯餘<lb/>
　　孽欲行搶掠即領兵追襲盡𠞰賊衆已諭部從優<lb/>
　　議敘加賞世職矣愛隆阿此次奮勉更非尋常𠞰<lb/>
　　賊可比蓋大功既成此等逸賊並未責伊專辦即<lb/>
　　使逃脫伊亦不至獲咎乃聞信即行俾逆黨不致<lb/>
　　漏網而臺站得以無虞可謂急公任事大臣官員<lb/>
　　等果能如此存心何功不就朕深為嘉予從前賞<lb/>
　　伊雲騎尉世職著加恩賞給騎都尉此時兆惠等<lb/>
<pb n="KR2c0012_WYG_136-10a"/>
　　應已起程著舒赫徳𫝊諭愛隆阿并通諭大臣官<lb/>
　　員兵丁等知之<lb/>
　諭定邊左副將軍成衮扎布寛免嚮道達什扎卜等<lb/>
　　　鞭責治罪<lb/>
　上諭軍機大臣曰成衮扎布奏稱嚮導達什扎卜博<lb/>
　　博貴等徃䇿布登扎布軍營遞送事件歸途擒獲<lb/>
　　嗎哈沁知有盜馬賊人踪跡選騎兵十二人徃捕<lb/>
　　賊黨頗衆我兵被陷者七人旋經脫出達什扎卜<lb/>
<pb n="KR2c0012_WYG_136-10b"/>
　　等復請前徃追捕効力自贖核其情罪酌將伊等<lb/>
　　揷箭遊營仍鞭一百等語達什扎卜等係逓送事<lb/>
　　件之人聞嗎哈沁等踪跡即行追捕尚屬奮勉即<lb/>
　　以兵少致敗亦屬情有可原著不必治罪<lb/>
　命直𨽻等省督撫選㧞沿途臺站各弁加恩酌量録<lb/>
　　　用<lb/>
　上諭大學士曰西陲大功告成臺站各員已令該督<lb/>
　　撫等查明咨部議敘至此次遞送紅旗之千總外<lb/>
<pb n="KR2c0012_WYG_136-11a"/>
　　委各員自軍興以來均屬按刻飛馳勤慎無悞應<lb/>
　　量為優擢以示鼓勵著直𨽻山西陜丼各督撫等<lb/>
　　按照本省道里逺近於沿途各員中分别選擇内<lb/>
　　有行走奮勉人材可觀者以五人中㧞取一人為<lb/>
　　率出具考語送部引見候朕酌量錄用<lb/>
　　　辛酉<lb/>
　命晉陜甘總督楊應琚官階<lb/>
　上諭大學士曰陜甘總督楊應琚籌辦軍需循照大<lb/>
<pb n="KR2c0012_WYG_136-11b"/>
　　學士伯黄廷桂規畫章程俱能實力經理所辦凱<lb/>
　　旋馬匹措置尤為妥協現在西陲善後事宜正資<lb/>
　　襄贊著加恩晉階太子太師以示優奬<lb/>
　　　癸亥<lb/>
　諭參贊大臣舒赫徳加意牧放馬匹<lb/>
　上諭軍機大臣曰書山奏稱烏魯木齊解送哈薩克<lb/>
　　馬一千餘匹於九月二十六日至哈喇沙爾休息<lb/>
　　二日即行起程等語著傳諭舒赫徳此項馬匹解<lb/>
<pb n="KR2c0012_WYG_136-12a"/>
　　送阿克蘇等處以備搜𠞰嗎哈沁及屯田之用宜<lb/>
　　加意牧放以備調撥其送馬官兵若辦理妥協亦<lb/>
　　應加恩原任藍翎侍衞達爾扎桑若行走尚好即<lb/>
　　酌量奏請開復<lb/>
　命丼肅運糧價值仍遵前<lb/>
　㫖一體加恩增給<lb/>
　上諭大學士曰甘省輓運軍糧及調運協濟糧石所<lb/>
　　需脚價前據大學士黄廷桂奏明疉經䧏㫖一體<lb/>
<pb n="KR2c0012_WYG_136-12b"/>
　　増給俟秋成後仍照舊例支給但該省本年收成<lb/>
　　歉薄糧價尚未平减其一切運費著再加恩仍暫<lb/>
　　照從前増給之數一體支放俾輓運貧民日用充<lb/>
　　裕以示體恤該部遵諭速行<lb/>
　　　定邊左副將軍成衮扎布疏奏北路撤兵事宜<lb/>
　　　成衮扎布奏言查䇿布登扎布所領游牧兵三<lb/>
　　　百名卡倫兵二百名布延圖兵三百名扎哈沁<lb/>
　　　兵二百名已遵<lb/>
<pb n="KR2c0012_WYG_136-13a"/>
　㫖行文令其各回原處至臣等現議布延圖不必駐<lb/>
　　　兵而烏里雅蘇台兵丁尚少應即令調徃駐劄<lb/>
　　　奏入報<lb/>
　聞<lb/>
　　　侍郎銜書山疏奏安揷多倫回衆<lb/>
　　　書山奏言查多倫回衆五千餘人自阿克蘇分<lb/>
　　　隊向庫爾勒前來自庫車以東哈喇沙爾以西<lb/>
　　　起玉古爾臺至碩爾舒克臺有四五處皆可引<lb/>
<pb n="KR2c0012_WYG_136-13b"/>
　　　水漑田分布安揷臣同吐魯番公素賚滿阿卜<lb/>
　　　都賚之姪色底克至庫爾勒等處相度辦理又<lb/>
　　　羅卜淖爾有伯克托克托所屬三百餘戸懇請<lb/>
　　　屯田應請交與伊弟阿卜都賚令其管轄奏入<lb/>
　　　報<lb/>
　聞<lb/>
　　　甲子<lb/>
　諭定邊將軍兆惠等查辦哈什噶爾等處潛匿之烏<lb/>
<pb n="KR2c0012_WYG_136-14a"/>
　　　沙克回衆<lb/>
　上諭軍機大臣曰納世通奏稱烏什卡倫兵張茂等<lb/>
　　擒獲逃回二人係已經招降之烏沙克旋復逃徃<lb/>
　　喀什噶爾藏匿二十餘日聞内移之信遂逃向烏<lb/>
　　什阿克蘇業經正法示衆等語看來喀什噶爾葉<lb/>
　　爾羌尚有烏沙克等餘衆著傳諭兆惠舒赫徳等<lb/>
　　查明各處似此潛匿之人若安静無事則已稍有<lb/>
　　滋事即應酌量辦理具奏<lb/>
<pb n="KR2c0012_WYG_136-14b"/>
　諭㕘贊大臣阿桂防範沿途内移回衆<lb/>
　上諭軍機大臣曰徳文奏稱章京格勒爾圖由阿克<lb/>
　　蘇送來多倫回衆五千餘名除沿途病斃及親戚<lb/>
　　留住外仍有四千四十餘人等語此等回人齎糧<lb/>
　　無㡬恐沿途流為嗎哈沁宜留心防範毋致盜竊<lb/>
　　臺站馬匹牲隻如有滋事者即行正法以靖地方<lb/>
　諭禮部侍郎五吉等增備臺站馬匹<lb/>
　上諭軍機大臣曰現在㧞達克山霍罕等處遣使入<lb/>
<pb n="KR2c0012_WYG_136-15a"/>
　　覲一路臺站馬匹自應整理妥協以壯觀瞻而速<lb/>
　　郵𫝊在内地臺站自必預備應付其哈密以外著<lb/>
　　五吉於巴里坤牧馬一萬匹之内挑選一千匹由<lb/>
　　哈宻至闢展分派其闢展庫車阿克蘇葉爾羌著<lb/>
　　定長書山納世通阿桂遞行交辦務使一律整齊<lb/>
　　俱即傳諭知之<lb/>
　諭陜丼總督楊應琚等酌議屯田事宜<lb/>
　上諭軍機大臣曰定長等將本年闢展托克三烏魯<lb/>
<pb n="KR2c0012_WYG_136-15b"/>
　　木齊哈喇沙爾喀喇和卓等處屯田收穫分數具<lb/>
　　奏又稱除烏魯木齊外其他地畝較之初種時漸<lb/>
　　覺歉薄等語此等田畝雖不能如内地人工糞治<lb/>
　　可以常年耕種但地頗寛敞彼此遞年互調耕作<lb/>
　　自有餘力著𫝊諭楊應琚㑹同舒赫徳定長悉心<lb/>
　　講求酌議具奏<lb/>
　　　按察使銜納世通疏奏裁汰兵丁<lb/>
　　　納世通奏言查庫車回城地狹事少現駐官兵<lb/>
<pb n="KR2c0012_WYG_136-16a"/>
　　　百餘名足敷調遣其阿克蘇差務頗繁所駐綠<lb/>
　　　旗兵一千二百六十餘名看守城堡倉庫牧放<lb/>
　　　馬駝牲隻添派臺站卡倫城内餘兵僅六十餘<lb/>
　　　名不便再為裁減除軍營將來撤回綠旗兵即<lb/>
　　　遵<lb/>
　㫖揀選調徃屯田臣所領追𠞰嗎哈沁之西安兵一<lb/>
　　　百二十名及阿克蘇所留西安兵二百五名内<lb/>
　　　共裁汰一百五十名撤回巴里坤仍辦給車輛<lb/>
<pb n="KR2c0012_WYG_136-16b"/>
　　　遣歸原處奏入報<lb/>
　聞<lb/>
　　　管理屯田副都統定長疏奏修建倉堡事宜<lb/>
　　　定長奏言闢展等五處屯田收穫後積貯榖石<lb/>
　　　必湏建倉築堡查闢展已有舊設倉堡仍需添<lb/>
　　　建修葺其喀喇和卓新建倉二十四間堡一座<lb/>
　　　托克三倉二十間堡一座哈喇沙爾倉十五間<lb/>
　　　堡一座烏魯木齊倉二十四間堡一座闢展添<lb/>
<pb n="KR2c0012_WYG_136-17a"/>
　　　倉三十間及修葺舊堡照巴里坤修城例賞給<lb/>
　　　銀兩共六百五十七兩五錢有奇奏入報<lb/>
　聞<lb/>
　　　丙寅<lb/>
　命凱旋將軍大臣官兵及㧞達克山等部入<lb/>
　覲陪臣均由内地南路進京<lb/>
　上諭軍機大臣曰㧞達克山安集延等部落陪臣入<lb/>
　　覲已諭沿途各督撫等加意料理今據鄂弼奏稱<lb/>
<pb n="KR2c0012_WYG_136-17b"/>
　　沿邊一帶間有偏災恐未能整飭可𫝊諭鄂弼一<lb/>
　　切供應官兵及回部使人俱由内地南路豫備並<lb/>
　　𫝊諭直𨽻陜丼各督撫等一體遵照再著陜丼各<lb/>
　　撫先期知㑹將軍大臣等均由内地來京昨據呉<lb/>
　　達善奏分飭南北兩路探聴凱旋官兵接濟馬匹<lb/>
　　今既由南路行走自應酌量調撥其北路豫備馬<lb/>
　　匹祇須足敷臺站之用其餘可酌量調赴南路俾<lb/>
　　官兵等遄行無悞併著𫝊諭知之<lb/>
<pb n="KR2c0012_WYG_136-18a"/>
　命封公扎拉豐阿為貝子㪚秩大臣薩喇爾為伯<lb/>
　　　戊辰<lb/>
　命增給丼肅各營來年糧料草束折色價值<lb/>
　上諭大學士曰甘省今嵗收成稍歉糧草價值較昂<lb/>
　　滿漢各營所支折色若照舊例則購買未免不敷<lb/>
　　所有來年官兵改折糧料草束及採買滿營糧草<lb/>
　　價值著加恩照二十三年之例一體加增其河州<lb/>
　　鎮標臨洮鞏昌二營及陜省之延安榆林固原一<lb/>
<pb n="KR2c0012_WYG_136-18b"/>
　　帶各標營𨽻于甘省者均屬災歉之區著一例増<lb/>
　　給以示體恤該部遵諭速行<lb/>
　諭䕶軍統領努三等追𠞰嗎哈沁事宜<lb/>
　上諭軍機大臣曰努三等奏稱阿拉善佐領布岱招<lb/>
　　降嗎哈沁雲敦等十五人酌留堪為嚮導者三人<lb/>
　　餘俱解送京師現在修理穆素爾嶺道路俟追𠞰<lb/>
　　逸賊事竣後將索倫吉林兵丁撤回等語布岱既<lb/>
　　招降嗎哈沁等著酌量奨賞此等降人尚未盜竊<lb/>
<pb n="KR2c0012_WYG_136-19a"/>
　　生事著發徃甘肅分賞官兵努三等修理道路即<lb/>
　　擬追𠞰逸賊甚屬可嘉若能弋獲匪犯則伊與永<lb/>
　　貴等從前疎忽之咎俱可寛免但伊等此時應已<lb/>
　　奉到來京之㫖即暫回亦可將來所撤索倫吉林<lb/>
　　官兵著從巴里坤辦給車輛由肅州行走各回原<lb/>
　　處<lb/>
　　　陜甘總督楊應琚疏奏辦送馬駝事宜<lb/>
　　　楊應琚奏言臣前因大兵凱旋擬將巴里坤馬<lb/>
<pb n="KR2c0012_WYG_136-19b"/>
　　　匹解徃以備乘騎今准兆惠咨文停止將第一<lb/>
　　　起馬五千匹仍交總兵存泰牧放其第二起甘<lb/>
　　　省滿漢營馬二千餘匹將抵哈密擬撥一千五<lb/>
　　　百匹赴巴里坤牧放以備伊犂等處駐兵屯田<lb/>
　　　之用其餘留於哈密以備差務至陜省所調馬<lb/>
　　　匹將抵河西請以撥補摘缺則嘉峪闗以外所<lb/>
　　　儲芻豆俱移為凱旋官兵馬匹之用又舒赫徳<lb/>
　　　等請自闢展至庫車分派駝隻以供轉運查臣<lb/>
<pb n="KR2c0012_WYG_136-20a"/>
　　　前辦駝一千一百隻近准定長咨撥昌吉羅克<lb/>
　　　倫烏魯木齊等屯以供轉運應將軍營行裝駝<lb/>
　　　隻及節次收獲賊駝分派各臺站休息牧養及<lb/>
　　　解馬官兵未用之駝三百餘隻亦可添補額數<lb/>
　　　奏入報<lb/>
　聞<lb/>
　　　己巳<lb/>
　諭定邊將軍兆惠等酌量伊犂駐兵屯田事宜<lb/>
<pb n="KR2c0012_WYG_136-20b"/>
　上諭軍機大臣曰據徳文奏稱准舒赫徳咨查沙雅<lb/>
　　爾河道通葉爾羌喀什噶爾可否造船試運及堆<lb/>
　　貯糧石之處查沙雅爾距庫車百四十餘里中間<lb/>
　　有衞林河之奇塔特地方可貯留糧石等語從前<lb/>
　　舒赫徳以此具奏已降諭㫖謂伊犂駐兵屯田於<lb/>
　　來年次第辦理不必多派官兵回衆一時安揷并<lb/>
　　𫝊諭兆惠富徳楊應琚等會啇妥議即如糧運一<lb/>
　　事自葉爾羌等處由阿克蘇穆素爾嶺前至伊犂<lb/>
<pb n="KR2c0012_WYG_136-21a"/>
　　乃正路也若謂山嶺難行由庫車運徃則其路更<lb/>
　　逺豈此間别有㨗徑乎計兆惠等此時已與楊應<lb/>
　　琚㑹議若業經派出回人數百戸行裝亦辦來年<lb/>
　　四月尚能耕作即遣徃亦可或不能速辦可酌量<lb/>
　　派兵一千俟來年草生時由穆素爾嶺前徃伊犂<lb/>
　　巡查仍向阿克蘇駐劄俟辦理屯田就緒於後年<lb/>
　　發徃兆惠富徳若已起程舒赫徳即與楊應琚㑹<lb/>
　　議具奏<lb/>
<pb n="KR2c0012_WYG_136-21b"/>
　諭駐劄闢展副都統定長刻石紀功各事宜<lb/>
　上諭軍機大臣曰定長奏稱前奉諭㫖來春於伊犂<lb/>
　　之格登山刻石紀功順便搜捕嗎哈沁請將阿定<lb/>
　　保所領之兵選派百名並懇請効力之舒景阿前<lb/>
　　徃等語昨據努三等請派阿定保兵丁過嶺追賊<lb/>
　　已諭將此等在軍營年久之索倫吉林兵仍遵前<lb/>
　　㫖撤回又諭兆惠等酌派官兵一千來春徃伊犂<lb/>
　　巡查則刻石之事自可兼辦今定長處既有工匠<lb/>
<pb n="KR2c0012_WYG_136-22a"/>
　　著即發徃葉爾羌先行刻石紀功俟工竢後再同<lb/>
　　發徃官兵前徃伊犂於格登刻石現在葉爾羌督<lb/>
　　工即著舒景阿去<lb/>
　命侍郎海明馳驛前徃葉爾羌協同舒赫徳辦事<lb/>
　命闢展糧務同知伊星阿以知府補用遊擊覺羅達<lb/>
　　　興阿以㕘將補用<lb/>
　　　壬申<lb/>
　命奬賞喀爾喀營旗章京策木伯勒等<lb/>
<pb n="KR2c0012_WYG_136-22b"/>
　上諭軍機大臣曰成衮扎布奏稱管旗章京䇿木伯<lb/>
　　勒署驍騎校阿喇克遞送策布登扎布軍營事件<lb/>
　　始終安協等語策木伯勒著加恩賞戴孔雀翎仍<lb/>
　　賞縀四端阿喇克著賞縀二端以示鼓勵<lb/>
　　　癸酉<lb/>
　　　定邊將軍兆惠等疏奏回城駐兵各事宜<lb/>
　　　兆惠等奏言回部平定各城永息干戈而安撫<lb/>
　　　新降仍須駐兵彈壓請于葉爾羌駐兵一千令<lb/>
<pb n="KR2c0012_WYG_136-23a"/>
　　　副都統豐安領徤銳營兵三百名侍衞達爾黨<lb/>
　　　阿總管巴雅爾領索倫兵五百名㪚秩大臣鄂<lb/>
　　　齊爾領厄魯特兵二百名以㪚秩大臣永慶巡<lb/>
　　　查臺站卡倫於喀什噶爾駐兵一千派索倫兵<lb/>
　　　五百夊察哈爾兵三百名厄魯特兵二百名令<lb/>
　　　副都統伊柱管領于英噶薩爾駐兵五百派索<lb/>
　　　倫兵三百名察哈爾兵二百名令副都統豐訥<lb/>
　　　亨管領其阿克蘓烏什等處官兵以阿桂統領<lb/>
<pb n="KR2c0012_WYG_136-23b"/>
　　　仍派副都統傅景總管羅爾本泰敏珠爾厄魯<lb/>
　　　特副管旗章京密什賚等分管其軍營年久官<lb/>
　　　兵俱行撤回計乾隆二十年二十一年派出之<lb/>
　　　健銳營兵二十餘名吉林兵七百餘名以愛隆<lb/>
　　　阿管領索倫兵二千餘名以瑚爾起由屯鄂博<lb/>
　　　什温布分領察哈爾兵七百餘名以端濟布敏<lb/>
　　　珠爾多爾濟管領喀爾喀兵百餘名以公朗衮<lb/>
　　　扎卜管領阿拉善兵百餘名以公衮楚克管領<lb/>
<pb n="KR2c0012_WYG_136-24a"/>
　　　辦給資裝撤回原處派侍衞訥齊訥特通額塔<lb/>
　　　爾海棟保烏爾圖納遜查拉豐阿塔瑪鼐瑚什<lb/>
　　　科普薩額爾登額䝉固勒烏三泰等沿途照管<lb/>
　　　行走至緑旗官兵臣等業經奏派駐劄葉爾羌<lb/>
　　　等城餘兵撤回本營近准總督楊應琚議奏屯<lb/>
　　　田兵丁需用萬人請于撤回官兵内就近截留<lb/>
　　　除在軍營年久及隨臣兆惠富徳等著有勞績<lb/>
　　　者均撤回休息將續派新兵酌留阿克蘇一千<lb/>
<pb n="KR2c0012_WYG_136-24b"/>
　　　名和闐三百名烏什三百名賽里木二百名拜<lb/>
　　　二百名其餘發徃烏魯木齊等處屯田所有阿<lb/>
　　　克蘇等處駐兵事宜臣阿桂與閆相師五福辦<lb/>
　　　理奏入<lb/>
　上諭軍機大臣曰兆惠等奏葉爾羌等處駐劄官兵<lb/>
　　名數其餘悉行撤回等語所留厄魯特兵二百名<lb/>
　　尚未妥恊伊等皆新附之人在軍營頗著勞績若<lb/>
　　令久駐既慮其未諳紀律且亦當稍為休息著𫝊<lb/>
<pb n="KR2c0012_WYG_136-25a"/>
　　諭舒赫徳等此二百厄魯特兵即著鄂齊爾帶領<lb/>
　　撤回仍曉示以安揷内地承受恩澤至厄魯特烏<lb/>
　　魯木齊六人内衮楚克扎卜陣亡殊可憫惻著查<lb/>
　　伊妻子加恩優䘏烏魯木等亦甚屬奮勉著舒赫<lb/>
　　徳𫝊諭詢問如願來京即行資給起程或願在軍<lb/>
　　營効力亦酌量奬賞厄魯特碩通懇請留營効力<lb/>
　　甚屬可嘉著加恩酌賞銀兩訥齊訥等係乾清門<lb/>
　　侍衞即著來京供職傅景仍遵前㫖來京<lb/>
<pb n="KR2c0012_WYG_136-25b"/>
　命以索倫佐領三達保為副總管<lb/>
　上諭軍機大臣曰兆惠等奏稱索倫佐領三達保因<lb/>
　　在鄂壘扎勒圖𠞰賊有功陞授二等侍衞此次効<lb/>
　　力出衆官兵俱加恩陞用三達保或授為頭等侍<lb/>
　　衞或照伊等營制授為副總管請㫖遵行等語三<lb/>
　　達保係索倫佐領著加恩授為副總管<lb/>
　命復革職効力佐領鄂木布原官<lb/>
　上諭軍機大臣曰察哈爾佐領鄂木布前以不善牧<lb/>
<pb n="KR2c0012_WYG_136-26a"/>
　　馬革職今據兆惠等奏稱伊在固木等處收輯流<lb/>
　　㪚安揷回衆數百戸又訪知回人窖麥接濟臺站<lb/>
　　口糧辦事亦無遲悞等語鄂木布自悔前愆奮勉<lb/>
　　効力著加恩仍授為佐領<lb/>
　　　定邊將軍兆惠等疏奏回城伯克入<lb/>
　覲各事宜<lb/>
　　　兆惠等奏言回部平定應令各城伯克等輪班<lb/>
　　　入<lb/>
<pb n="KR2c0012_WYG_136-26b"/>
　覲請於凱旋之便帶領貝勒霍集斯公噶岱黙特署<lb/>
　　　阿奇木伯克之霍什克伯克等前來其餘分為<lb/>
　　　三班以來年為始次第入<lb/>
　覲將來貝子鄂對公阿什黙特押送内移回人事竣<lb/>
　　　即就便來京又安集延相近之哈爾塔金布魯<lb/>
　　　特頭目納㡳爾瑪特遣其弟伯克頗拉特告稱<lb/>
　　　云我兄管領有一千五百戸呼圖和卓管領有<lb/>
　　　五百戸情願歸誠入<lb/>
<pb n="KR2c0012_WYG_136-27a"/>
　覲等語臣等即令與奇卜察克之比阿奇木同來奏<lb/>
　　　入報<lb/>
　聞<lb/>
　　　甲戌<lb/>
　諭定邊將軍兆惠等安揷霍集斯事宜<lb/>
　上諭軍機大臣曰兆惠等奏稱大兵凱旋霍集斯告<lb/>
　　請同行入覲看其情形尚無他故前因霍集斯知<lb/>
　　額敏和卓已受王封而已尚為貝勒故仍稱為伯<lb/>
<pb n="KR2c0012_WYG_136-27b"/>
　　克且向舒赫徳飾詞謂烏什原無貢賦恐難信任<lb/>
　　是以密諭兆惠帶領來京今伊既懇請同行且去<lb/>
　　年葉爾羌被圍殊為勞苦此次徃㧞達克山亦頗<lb/>
　　効力自應加恩但仍令其居于舊地究屬未便俟<lb/>
　　伊到京時再酌量從優安揷伊子漠咱帊爾起程<lb/>
　　亦不必照解送厄魯特宰桑之例仍與前次入覲<lb/>
　　一體辦理伊性好猜疑恐其驚惶滋事舒赫徳等<lb/>
　　當善為慰遣昨命傅景來京即令其沿途䕶送務<lb/>
<pb n="KR2c0012_WYG_136-28a"/>
　　期妥協霍集斯其餘諸子作何辦理亦著具奏<lb/>
　諭陜甘總督楊應琚等酌議新疆官制<lb/>
　上諭軍機大臣曰西陲大功告成一應事宜必期熟<lb/>
　　籌可久從前哈密巴里坤闢展等處辦理糧餉臺<lb/>
　　站諸務俱由内地派員經理今軍需事竣而新隸<lb/>
　　版圖均有專則若仍行兼辦致本任久懸殊非常<lb/>
　　制且甘省各營伍官職較他省獨多原為他屬邊<lb/>
　　疆起見今準噶爾回部蕩平屯田駐兵自伊犂以<lb/>
<pb n="KR2c0012_WYG_136-28b"/>
　　達葉爾羌向日之邊陲又成内地則文武員弁均<lb/>
　　應依次移補方與輿地官制俱為合宜其哈密巴<lb/>
　　里坤以西應須用道府同知若干員一半于内地<lb/>
　　事簡處裁汰移駐一半酌量添設駐兵屯田各營<lb/>
　　應設將弁等亦一體籌辦庶于國計邊防兩得經<lb/>
　　久之道著𫝊諭楊應琚或途遇兆惠等詳悉㑹商<lb/>
　　或與舒赫徳等悉心酌議具奏<lb/>
　命分貯軍前礟位於哈密巴里坤<lb/>
<pb n="KR2c0012_WYG_136-29a"/>
　上諭軍機大臣曰兆惠奏稱内地所送大神威礟十<lb/>
　　一位回部無需多設請于葉爾羌喀什噶爾各留<lb/>
　　二位餘七位來春送回原處等語所奏甚是但運<lb/>
　　送頗覺路逺哈密巴里坤亦可存留著楊應琚酌<lb/>
　　於此二處分貯<lb/>
　命副都統伊勒圖前徃阿克蘇管領兵丁<lb/>
　上諭軍機大臣曰昨諭傅景來京著伊勒圖前徃阿<lb/>
　　克蘇管領兵丁永瑞仍駐劄烏魯木齊辦理屯田<lb/>
<pb n="KR2c0012_WYG_136-29b"/>
　　事務<lb/>
　　　丙子<lb/>
　命提督閆相師來京<lb/>
　陛見<lb/>
　上諭軍機大臣曰提督閆相師現領屯田兵丁赴烏<lb/>
　　魯木齊辦事念其隨將軍兆惠等進兵著有勞績<lb/>
　　今大兵凱旋著𫝊諭楊應琚於内地總兵内派員<lb/>
　　更替即令其來京陛見<lb/>
<pb n="KR2c0012_WYG_136-30a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0012_WYG_136-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
平定準噶爾方略正編卷八十二<lb/>
</p>
<p>
</p>
  </div>
</body>
</text>
</TEI>
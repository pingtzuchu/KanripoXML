<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_057-1a"/>
欽定四庫全書<lb/>
平定準噶爾方略正編卷三<lb/>
　　　乾隆十九年夏六月丁巳<lb/>
　　　議備戰馬事宜<lb/>
　　　陜甘總督永常奏言從前進𠞰金川安站設撥<lb/>
　　　陜省正係經過地方並無再備戰馬之事調撥<lb/>
　　　協濟易於辦理此次進𠞰準夷自哈密至伊犂<lb/>
　　　通行三千餘里全資馬力戰馬一項最關𦂳要<lb/>
<pb n="KR2c0012_WYG_057-1b"/>
　　　今照廷議按二萬兵備辦内綠旗兵八千需馬<lb/>
　　　一萬六千匹滿洲兵例係一兵四馬需馬四萬<lb/>
　　　八千匹加以領兵大員及隨帶餘丁共約需馬<lb/>
　　　七萬餘匹兩省營馬及駐防各處馬匹全為調<lb/>
　　　撥方足此數若再辦理分站設撥則兩省驛馬<lb/>
　　　可調者不過一二千匹計潼關至哈密四千六<lb/>
　　　百餘里併站安設亦需馬一二萬匹僅及十之<lb/>
　　　一二請將歸化城土默特察哈爾黑龍江京城<lb/>
<pb n="KR2c0012_WYG_057-2a"/>
　　　滿洲兵及新降之厄魯特兵仍令各騎原馬前<lb/>
　　　來沿途皆有供支便於飼餧騎來之馬到甘省<lb/>
　　　後就近分撥各營以備摘撥之數奏入得<lb/>
　㫖軍機大臣議奏尋議臣等現議西路進𠞰兵二萬<lb/>
　　　名内察哈爾兵於本年秋間起程新厄魯特兵<lb/>
　　　及阿拉善兵俱於明春起程由口外行走其西<lb/>
　　　安涼州莊浪駐防兵丁均係乘騎本營馬匹及<lb/>
　　　甘肅安西綠旗兵俱近在該省并令料理車騾<lb/>
<pb n="KR2c0012_WYG_057-2b"/>
　　　前往惟哲里木兵一千名索倫兵三千名係由<lb/>
　　　直隸河南陜甘一路令照金川之例毎五百名<lb/>
　　　一起陸續行走各該省於經由道路安臺設撥<lb/>
　　　逐站更替永常尚未接閲臣等原議以為滿洲<lb/>
　　　䝉古索倫兵一萬二千俱由陜甘行走是以不<lb/>
　　　免周章今據稱兩省營馬約四萬餘匹驛馬共<lb/>
　　　二千餘匹若於明年二月内將附近馬匹調集<lb/>
　　　按站更替撥送則兵數不過四千分送僅止八<lb/>
<pb n="KR2c0012_WYG_057-3a"/>
　　　起料理原屬從容所有議令各騎原馬之處應<lb/>
　　　毋庸議惟是備戰兵丁馬匹關係𦂳要現議西<lb/>
　　　路用兵二萬約共需馬五萬匹臣等原議於各<lb/>
　　　處採買馬十六萬匹内撥給該處馬三萬六千<lb/>
　　　匹并於兩省營馬内挑撥二萬四千匹共足六<lb/>
　　　萬之數已極寛裕應令仍照原議以為備戰之<lb/>
　　　用現在料理哲里木䝉古索倫兵設撥遞送自<lb/>
　　　明春至四月時日較寛可以從容辦理並於道<lb/>
<pb n="KR2c0012_WYG_057-3b"/>
　　　路寛濶之處添雇車騾俾按次進發無悞則營<lb/>
　　　驛馬力儘可節省再現議於喀爾喀及内扎薩<lb/>
　　　克等處採買馬匹恐尚不敷查青海一帶及附<lb/>
　　　近洮岷莊浪等處各番部落俱係産馬之地並<lb/>
　　　令設法購買備用奏入<lb/>
　上從之<lb/>
　　　庚申<lb/>
　命籌辦烏梁海事宜<lb/>
<pb n="KR2c0012_WYG_057-4a"/>
　上諭軍機大臣曰今年春薩喇爾等帶兵驅逐準噶<lb/>
　　爾之烏梁海等俱已遠避前去今我兵既撤正青<lb/>
　　草發生之時烏梁海等或仍在遠處逃避或即潛<lb/>
　　囘舊游牧居住未經查辦若仍囘原處明年大兵<lb/>
　　進𠞰時伊等或暗行送信與準夷或在大兵之後<lb/>
　　乗間偷竊俱大有關係應即遣兵先為辦理著傳<lb/>
　　諭策楞等先遣卡倫人等查騐確實俟薩喇爾塞<lb/>
　　卜騰等到軍營時公同商酌應如何辦理之處詳<lb/>
<pb n="KR2c0012_WYG_057-4b"/>
　　悉具奏<lb/>
　　　戊辰<lb/>
　命將軍策楞等派兵擒拏逃人巴朗等<lb/>
　上諭軍機大臣曰據麒麟保奏稱策凌孟克之子巴<lb/>
　　朗帶領二百人逃竄伊等係甫經投順之人復又<lb/>
　　逃亡情殊可惡伊父策凌孟克方赴熱河未囘巴<lb/>
　　朗即背父潛逃其中必有别情著即傳諭策楞等<lb/>
　　速派弁兵堵截各卡倫路逕即時擒獲詢明實情<lb/>
<pb n="KR2c0012_WYG_057-5a"/>
　　將巴朗及同逃之台吉等押解來京其隨從同逃<lb/>
　　之屬下人等不必治罪仍交與策凌孟克加意約<lb/>
　　束策凌孟克等前赴熱河原令塞卜騰照看游牧<lb/>
　　今適因塞卜騰前往麒麟保駐劄處議事之際伊<lb/>
　　等即行逃竄看來伊平日管轄衆人尚知法紀今<lb/>
　　又前往軍營著策楞等將朕此㫖曉諭塞卜騰令<lb/>
　　其領兵追擒務期弋獲<lb/>
　　　壬申<lb/>
<pb n="KR2c0012_WYG_057-5b"/>
　　　陜甘總督永常疏奏官兵㩦帶器械糧餉各事<lb/>
　　　宜得<lb/>
　㫖軍機大臣議奏尋議據該督奏稱興師進𠞰利於<lb/>
　　　火器擬每百名用鳥鎗手七十五名毎名於向<lb/>
　　　例帶鉛藥五百出之外再加帶鉛藥三百出砲<lb/>
　　　手五名帶新鑄威遠砲一位弓箭手二十名各<lb/>
　　　佩弓二張梅針箭五十枝隨身插帶戰箭數十<lb/>
　　　枝查現今各處挑選兵丁奉<lb/>
<pb n="KR2c0012_WYG_057-6a"/>
　㫖俱令學習馬上長鎗該督按照馬六步四之例於<lb/>
　　　各標鎭營揀選驍健令其學習長鎗擊刺之法<lb/>
　　　其弓箭器械雖應預備但隨身佩帶總宜輕捷<lb/>
　　　便利期於有濟實用至砲位一項舉動輙費䭾<lb/>
　　　載曠野殊不適用無庸備帶鉛藥亦無庸加添<lb/>
　　　仍照例用五百出為率又奏稱領兵官員口糧<lb/>
　　　及兵丁進𠞰口糧俱以六個月計算應備粳米<lb/>
　　　一萬一千二百餘石炒麵二百二十五萬觔白<lb/>
<pb n="KR2c0012_WYG_057-6b"/>
　　　麵七十五萬觔羊二萬隻又領兵官員跟役口<lb/>
　　　糧及滿漢兵丁跟役餘丁口糧應備粟米六千<lb/>
　　　七百石零炒麵及青稞麵一百萬觔零白麵四<lb/>
　　　十萬觔零羊七千八百餘隻再滿漢官員及跟<lb/>
　　　役餘丁亦以六個月計算應支鹽菜銀一十七<lb/>
　　　萬九千六百兩等語查此次進𠞰與前不同㩦<lb/>
　　　帶食物簡省則進攻輕捷行走便利現奉<lb/>
　諭㫖北路兵丁進𠞰應帶牛羊肉乾炒麵棋子可以<lb/>
<pb n="KR2c0012_WYG_057-7a"/>
　　　隨身備用不必多需䭾載交策楞酌量辦理今<lb/>
　　　西路官兵即有應行預備之處亦應簡便擕帶<lb/>
　　　不礙行程方為妥協應令永常劉統勲另行籌<lb/>
　　　辦具奏再議奏入<lb/>
　上諭曰永常議奏進𠞰官兵器械糧餉摺内裹帶官<lb/>
　　兵跟役口糧至米麵數百萬觔此係從前岳鍾琪<lb/>
　　所辦乃相沿綠旗陋習不知岳鍾琪從前已屬失<lb/>
　　策而此番情形與前更自不同現在準夷内亂相<lb/>
<pb n="KR2c0012_WYG_057-7b"/>
　　尋人心離畔以天朝餘力乗機進取正所謂取亂<lb/>
　　侮亡之時若裹帶米麵數百萬觔䭾載前往則兵<lb/>
　　丁防䕶不暇何以輕騎進勦且與䝉古交戰惟應<lb/>
　　仍用䝉古行走之法加以官軍節制足矣若輜重<lb/>
　　為累不得鼓勇直前反啟準夷窺伺攘奪之心豈<lb/>
　　非轉資盜糧耶已據軍機大臣等議另行籌辦可<lb/>
　　將此傳諭知之<lb/>
　　　丙子<lb/>
<pb n="KR2c0012_WYG_057-8a"/>
　命都爾伯特親王策凌等約束額黙根所屬部人<lb/>
　上諭軍機大臣曰據將軍策楞等奏稱厄魯特孟克<lb/>
　　特穆爾亦同巴朗等潛逃孟克特穆爾乃台吉額<lb/>
　　黙根之兄今孟克特穆爾既逃額黙根不便令其<lb/>
　　仍往游牧著將其屬下人等俱交與策凌等用心<lb/>
　　照管又<lb/>
　諭曰孟克特穆爾等逼伊屬人翁郭爾同逃翁郭爾<lb/>
　　不從至於受傷仍勇往擒拏逃竄之密什爾甚屬<lb/>
<pb n="KR2c0012_WYG_057-8b"/>
　　可嘉翁郭爾著授為三等侍衛章京剛領兵同翁<lb/>
　　郭爾等奮勇追趕逃人擒其人口而囘亦屬可嘉<lb/>
　　著賞給孔雀翎並各賞銀五十兩<lb/>
　　　秋七月甲申<lb/>
　　　議撥解軍需銀兩<lb/>
　　　甘肅巡撫鄂昌奏言軍需備用銀兩必須充裕<lb/>
　　　一應撥運脚價及官兵俸賞加薪月餉鹽菜等<lb/>
　　　項約共需銀二百二十八萬餘兩現貯司道府<lb/>
<pb n="KR2c0012_WYG_057-9a"/>
　　　庫銀共一百四十餘萬兩實不敷用請於鄰省<lb/>
　　　酌撥備用奏入得<lb/>
　㫖軍機大臣議奏尋議西路進𠞰兵應行預備糧餉<lb/>
　　　馬駝各事宜先經陜甘總督永常具奏經臣等<lb/>
　　　議以此次進𠞰與前不同兵糧不須擕帶過多<lb/>
　　　致行走遲滯請交與尚書劉統勲總督永常等<lb/>
　　　另行籌辦鄂昌所奏大略均照永常辦理以致<lb/>
　　　計算甚多但該省軍興之際需用銀兩不妨寛<lb/>
<pb n="KR2c0012_WYG_057-9b"/>
　　　裕備貯應於山東本年春撥内撥銀二十萬兩<lb/>
　　　河南本年春撥内撥銀三十萬兩四川原有貯<lb/>
　　　司庫銀六十萬兩又乾隆十五年備貯銀五十<lb/>
　　　萬兩應於此二項内撥銀五十萬兩通共撥銀<lb/>
　　　一百萬兩再於户部撥銀一百萬兩交與該撫<lb/>
　　　鄂昌備貯應用奏入<lb/>
　上從之<lb/>
　　　乙酉<lb/>
<pb n="KR2c0012_WYG_057-10a"/>
　　　準噶爾部人呼濟雅爾來降<lb/>
　命賞給安插如例<lb/>
　　　丙戌<lb/>
　上諭軍機大臣曰㕘贊大臣安崇阿德寧策卜登駐<lb/>
　　劄庫克嶺專為防範逃人乃巴朗脫逃三人尾隨<lb/>
　　往追並未奮身前進即行退囘著將三人帶往軍<lb/>
　　營明白質審一面奏聞一面宣諭朕㫖將安崇阿<lb/>
　　德寧即行正法以為觀望不前貽悞軍機者戒策<lb/>
<pb n="KR2c0012_WYG_057-10b"/>
　　卜登著革去貝勒給與公爵仍畱軍前効力行走<lb/>
　　　戊子<lb/>
　命永常等傳<lb/>
　諭準噶爾貿易夷目<lb/>
　上諭軍機大臣曰永常奏準噶爾貿易夷目阿濟伯<lb/>
　　克等到卡辦理情形甚屬妥協此時敦多克已將<lb/>
　　囘至安西可即傳諭敦多克伊在熱河時大皇帝<lb/>
　　所降諭㫖已甚明晰並非不令伊等貿易但此番<lb/>
<pb n="KR2c0012_WYG_057-11a"/>
　　貿易出自達瓦齊乃欲自比噶爾丹策零是以大<lb/>
　　皇帝不允須俟敦多克囘巢傳諭後達瓦齊果能<lb/>
　　一　一遵㫖恭順懇恩亦不妨仍准貿易即敦多克<lb/>
　　在熱河時加恩賞賚亦係念從前台吉噶爾丹策<lb/>
　　零並不因達瓦齊遣來之故今伊等貿易夷目或<lb/>
　　即囘巢或在哈密候信聽其自便若留此守候所<lb/>
　　需米麵口糧准以羊馬換易此亦憐憫伊等衆人<lb/>
　　皆噶爾丹策零舊屬不忍令其饑餓是以格外施<lb/>
<pb n="KR2c0012_WYG_057-11b"/>
　　恩即令敦多克將熱河所降諭㫖宣諭於阿濟伯<lb/>
　　克等若敦多克業已囘巢則但將此㫖曉諭著傳<lb/>
　　諭總督永常提督豆斌其如何囘奏情形作速馳<lb/>
　　奏並將該夷目等各自居住不得與内地兵役稍<lb/>
　　有交涉該督提等務期加意防維妥協辦理<lb/>
　　　己丑<lb/>
　命削副都御史麒麟保職<lb/>
　上諭軍機大臣曰麒麟保照看策凌等游牧諸事不<lb/>
<pb n="KR2c0012_WYG_057-12a"/>
　　能盡心適因塞卜騰達什丕勒暫離游牧地方麒<lb/>
　　麟保即漫無約束致令巴朗等脫逃又冐昧陳奏<lb/>
　　巴朗等已經拏獲希圖掩飾情節可惡著革職仍<lb/>
　　留章京上効力贖罪<lb/>
　　　庚寅<lb/>
　命副都統納穆扎爾前往軍營辦理策凌等游牧事<lb/>
　　　務<lb/>
　　　丙申<lb/>
<pb n="KR2c0012_WYG_057-12b"/>
　　　擒獲準噶爾逃人巴啓等正法<lb/>
　　　準噶爾新降屬人巴啓齊倫瑚雅克圖庫本等<lb/>
　　　先後脱逃潛回準噶爾經將軍策楞等先後派<lb/>
　　　人擒獲副都御史麒麟保㑹同郡王策凌烏巴<lb/>
　　　什等審訊請將為首逃人巴啟瑚雅克圖庫本<lb/>
　　　即行處斬為從逃人齊倫即行處絞奏入<lb/>
　上從之<lb/>
　　　丁酉<lb/>
<pb n="KR2c0012_WYG_057-13a"/>
　　　定邊左副將軍策楞等奏報準噶爾輝特台吉<lb/>
　　　阿睦爾撒納來降<lb/>
　　　策楞等奏言七月初六日阿睦爾撒納等遣其<lb/>
　　　部人得本齊卓特巴恰巴彦鄂爾特克至卡倫<lb/>
　　　告稱阿睦爾撒納剛多爾濟訥黙庫班珠爾帶<lb/>
　　　領四千餘戸投順<lb/>
　聖主自博東齊烏英齊而來先遣我等前來送信又<lb/>
　　　稟稱阿睦爾撒納舊住處原在塔爾巴噶台地<lb/>
<pb n="KR2c0012_WYG_057-13b"/>
　　　方達瓦齊遣宰桑奇塔特額布進烏克圖三人<lb/>
　　　來侵我等敗之移居於都蘭哈拉達瓦齊又遣<lb/>
　　　策凌巴雅爾等來追經阿睦爾撒納敗之於哈<lb/>
　　　布河以後宰桑布林來犯亦為我所敗阿睦爾<lb/>
　　　撒納與策凌交戰時台吉諾爾布宰桑瑪木特<lb/>
　　　宰桑哈薩克錫喇等帶領厄魯特烏梁海兵八<lb/>
　　　千名擄我等游牧阿睦爾撒納聞信令其兄扎<lb/>
　　　木㕘追至額爾齊斯河與諾爾布等交戰諾爾<lb/>
<pb n="KR2c0012_WYG_057-14a"/>
　　　布等敗囘我等即將游牧向内遷移又遇扎那<lb/>
　　　噶爾布帶兵堵截扎木㕘與之交戰扎那噶爾<lb/>
　　　布敗走我等方得前進其包沁扎哈沁人皆已<lb/>
　　　逃避只搶得瑪木特屬下得木齊庫克新錫喇<lb/>
　　　布六十餘戸及牲畜等物此後並無追兵行走<lb/>
　　　四十餘日到此奏入<lb/>
　上諭軍機大臣曰據策楞等奏輝特台吉阿睦爾撒<lb/>
　　納等㩦帶眷屬四千餘户前來投誠阿睦爾撒納<lb/>
<pb n="KR2c0012_WYG_057-14b"/>
　　係準噶爾大台吉今與達瓦齊離異輸誠歸順深<lb/>
　　可嘉憫著貝子扎拉豐阿帶乾清門侍衛德善濟<lb/>
　　福等齎賞賚之物前往降㫖再令薩喇爾自軍營<lb/>
　　前往迎勞阿睦爾撒納頒以恩賞將來冬令朕自<lb/>
　　盛京囘鑾時仍派玉保照管阿睦爾撒納帶至熱<lb/>
　　河令彼瞻仰乗此便道將塞卜騰亦帶至熱河並<lb/>
　　傳諭玉保前往軍營迎勞阿睦爾撒納時暫在彼<lb/>
　　處照管游牧辦理事務俟應來時候諭㫖遵行阿<lb/>
<pb n="KR2c0012_WYG_057-15a"/>
　　睦爾撒納係何等人相見時有何言辭應詰問之<lb/>
　　處俱著詳細詰問具奏<lb/>
　命將軍策楞等停止遷移策凌等游牧<lb/>
　上諭軍機大臣曰策楞奏喀爾喀地方寒冷且無貿<lb/>
　　易請將策凌等游牧移在歸化城大青山以内居<lb/>
　　住現今巴朗在逃若再如此辦理不但使新降之<lb/>
　　人驚疑恇擾亦非辦理準噶爾之本意著傳諭策<lb/>
　　楞令策凌等仍在扎克拜達里克居住母庸向内<lb/>
<pb n="KR2c0012_WYG_057-15b"/>
　　遷移<lb/>
　　　戊戌<lb/>
　命賞給員外郎唐喀禄副都統職銜㑹同侍郎玉保<lb/>
　　　前往軍營辦理阿睦爾撒納等安插游牧事務<lb/>
　　　己亥<lb/>
　　　議西北兩路軍需馬駝事宜<lb/>
　　　軍機大臣奏言分送西北兩路軍需馬駝一案<lb/>
　　　臣等原議西北兩路共備馬十六萬匹派出大<lb/>
<pb n="KR2c0012_WYG_057-16a"/>
　　　臣侍衛䝉古王額駙等業經各處採買今卓索<lb/>
　　　圖昭烏達兩處馬匹牲畜俱已買齊其餘有辦<lb/>
　　　得過半者亦有尚未報到者若待採買齊備始<lb/>
　　　議分送則水草荒枯於馬匹無益所有採買未<lb/>
　　　得之處現在行文嚴行催取外今將已買馬匹<lb/>
　　　酌量兩路分派即令解送查西路應行預備馬<lb/>
　　　六萬匹由該省營馬及山東山西解送馬并青<lb/>
　　　海等處採買馬匹共三萬五六千匹外應解馬<lb/>
<pb n="KR2c0012_WYG_057-16b"/>
　　　二萬五千匹伊克招烏蘭察卜兩處與西路相<lb/>
　　　近該二處所買馬二萬匹交該盟長等即派官<lb/>
　　　兵乘水草分起陸續起程解送西路餘俟西林<lb/>
　　　郭勒馬匹買得時於西南交界處就近揀選五<lb/>
　　　千匹一併交與解送伊克招馬匹之扎薩克官<lb/>
　　　兵送至寧夏横城等處交給其駝隻該處現有<lb/>
　　　七千餘隻約已敷用今永常所奏須用數萬駝<lb/>
　　　隻之處辦理殊未妥協經臣等議駁應俟永常<lb/>
<pb n="KR2c0012_WYG_057-17a"/>
　　　覆奏到時另議北路所用馬十萬餘匹駝一萬<lb/>
　　　隻除軍營現存馬匹駝隻及交額林沁多爾濟<lb/>
　　　莫爾渾兩處採買共馬六萬六千餘匹駝七千<lb/>
　　　餘隻應用外現在昭烏達卓索圖兩處所買馬<lb/>
　　　二萬一千餘匹并哲里木所買馬一萬匹疾速<lb/>
　　　購買亦令陸續起程解送北路軍營其由内扎<lb/>
　　　薩克各處採買駝羊俱著解送北路備用每一<lb/>
　　　㑹盟處派扎薩克一員同官兵加意牧養如有<lb/>
<pb n="KR2c0012_WYG_057-17b"/>
　　　疲瘦倒斃責令賠補若能妥協解送奏明交部<lb/>
　　　議叙奏入報<lb/>
　聞<lb/>
　　　庚子<lb/>
　命籌辦接濟降人事宜<lb/>
　上諭軍機大臣曰據策楞等奏七月初八日阿睦爾<lb/>
　　撒納已進卡倫共兵五千餘名婦女人衆約共二<lb/>
　　萬請簡派大臣帶領䝉古王等照看辦理等語昨<lb/>
<pb n="KR2c0012_WYG_057-18a"/>
　　聞阿睦爾撒納歸順已特派侍郎玉保並賞給唐<lb/>
　　喀禄副都統銜同往料理伊等游牧事務俟玉保<lb/>
　　到時令同努三得親扎卜等悉心經理阿睦爾撒<lb/>
　　納領兵至五千餘名人口衆多口糧必至不繼著<lb/>
　　將軍營所有牲畜及歸化城運到米石併軍營存<lb/>
　　貯糧餉内酌量動用賞給若必俟奏聞後賞給恐<lb/>
　　已緩不濟事策楞等即曉諭朕嘉惠伊等遠方輸<lb/>
　　誠納欵之意一面給發一面奏聞再阿睦爾撒納<lb/>
<pb n="KR2c0012_WYG_057-18b"/>
　　等帶來牲畜馬匹自必疲乏策楞等亦應善為曉<lb/>
　　諭令其加意牧放以備明年進兵之用其食用所<lb/>
　　需牲畜另於軍營預備羊隻内給發亦於軍務有<lb/>
　　益著將此傳諭策楞舒赫德公同商酌辦理<lb/>
　　　辛丑<lb/>
　　　定邊左副將軍策楞等疏奏籌辦安插降人事<lb/>
　　　宜<lb/>
　　　策楞等奏言現在阿睦爾撒納等來降若安插<lb/>
<pb n="KR2c0012_WYG_057-19a"/>
　　　在烏里雅蘇台附近鄂爾海西喇烏蘇等處地<lb/>
　　　方令臣等帶兵前進在科卜多等處居住將卡<lb/>
　　　倫展至阿爾台山梁則烏里雅蘇台是通準噶<lb/>
　　　爾大路衝要之處一應糧餉軍器馬匹牲畜俱<lb/>
　　　在週圍近處似此重要地方斷不宜令伊等駐<lb/>
　　　劄又此等新降之人常有逃亡尚屬小事若將<lb/>
　　　明年進兵之事向準夷泄漏則一年之間俱可<lb/>
　　　預備妥協與明年進兵之事有礙且安撫投誠<lb/>
<pb n="KR2c0012_WYG_057-19b"/>
　　　之人更須從長計議明年準夷事定後自可令<lb/>
　　　其前往舊游牧但亦尚需經理今此一年内養<lb/>
　　　育二萬餘口若照辦理策凌策凌烏巴什等之<lb/>
　　　例支給牛羊等項則喀爾喀地方不能有此寛<lb/>
　　　餘牲畜倘欲給米石則現今存貯以及輓運之<lb/>
　　　米尚不敷明年軍需之用不能支給伊等臣等<lb/>
　　　公同商酌若安插在喀爾喀王策凌拜都卜游<lb/>
　　　牧之南蘇尼特地方與四子等旗接壤地方則<lb/>
<pb n="KR2c0012_WYG_057-20a"/>
　　　距歸化城張家口獨石口甚近伊等以<lb/>
　皇上賞賜銀兩就近兌換食物甚為便易請俟阿睦<lb/>
　　　爾撒納到軍營日諭以<lb/>
　皇上恩綸照策凌等初到接濟口種之例分給騍馬<lb/>
　　　牛羊挑其可用之兵將阿睦爾撒納等大台吉<lb/>
　　　一并留在軍營令其守候<lb/>
　諭㫖外其餘老少子女俱令擕帶接濟口糧即移至<lb/>
　　　所指地方祈<lb/>
<pb n="KR2c0012_WYG_057-20b"/>
　皇上另派通曉䝉古事務大臣前往照管安插辦理<lb/>
　　　似此大事臣等理應恭候<lb/>
　諭㫖但䝉古地方霜雪甚早若不乗早而行水草一<lb/>
　　　枯又至遲滯臣等商酌已定一面陳奏一面俟<lb/>
　　　阿睦爾撒納等進卡之後即照此辦理奏入<lb/>
　上諭曰策楞等辦理此事甚屬錯謬阿睦爾撒納等<lb/>
　　係遠方新歸之人豈有將伊妻子如此分散之理<lb/>
　　此必舒赫德意見策楞從而附㑹耳此㫖到時無<lb/>
<pb n="KR2c0012_WYG_057-21a"/>
　　論阿睦爾撒納等妻子已經起程與否著即行撒<lb/>
　　回令其㑹集一處在烏里雅蘇台附近地方游牧<lb/>
　　居住又<lb/>
　諭曰策楞等請將新降阿睦爾撒納等眷屬分駐於<lb/>
　　戈壁以内留其為首台吉及兵丁等於軍營以備<lb/>
　　遣用已將辦理錯謬之處指示斥駁此事策楞舒<lb/>
　　赫德不知是何居心乖張繆戾實為朕所不料即<lb/>
　　云一時錯誤亦不應出乎情理至於此極試思遠<lb/>
<pb n="KR2c0012_WYG_057-21b"/>
　　方歸順之人尚未知内地作何安插乃甫經歸命<lb/>
　　即將其父母妻子發遣留伊本身於軍營伊心豈<lb/>
　　有不生疑懼不知將伊眷屬作何發落今策楞舒<lb/>
　　赫德等辦理軍營重務其意只欲安居無事若將<lb/>
　　此等新降之人未經承受朕恩以前即如此處置<lb/>
　　倘或心生怨望激成事端伊二人又將如何辦理<lb/>
　　即為籌畫伊等口糧起見亦當請㫖暫為酌撥若<lb/>
　　因口糧一時難至則遷移如許戸口又豈能不支<lb/>
<pb n="KR2c0012_WYG_057-22a"/>
　　給牲畜行糧現在更如何辦給乎即或不然俟阿<lb/>
　　睦爾撒納到卡以後公同商議再行奏請亦不為<lb/>
　　遲乃亟亟奏聞且云一面已經辦理聞之實可駭<lb/>
　　異總因策楞舒赫德全無勇往辦事之心一味畏<lb/>
　　葸怯懦必欲壞國家大事其居心尚可問耶伊二<lb/>
　　人究係何人主見著即明白囬奏若以公同商議<lb/>
　　含糊掩飾斷難逃朕洞鑒<lb/>
　　　定邊左副將軍策楞等疏奏停止往追逃人巴<lb/>
<pb n="KR2c0012_WYG_057-22b"/>
　　　朗及辦理烏梁海事宜<lb/>
　　　策楞等奏言臣等與塞卜騰及薩喇爾等商辦<lb/>
　　　追趕巴朗及驅逐烏梁海之事據塞卜騰稱今<lb/>
　　　距明年進兵時尚有一年倘將烏梁海即行辦<lb/>
　　　理達瓦齊得信預備於進兵之事轉無裨益今<lb/>
　　　即置烏梁海不辦至我兵到日伊等亦不過圖<lb/>
　　　保性命各自逃遁斷無帮助達瓦齊及為送信<lb/>
　　　之事現在似可置之不辦至逃人巴朗已潛逃<lb/>
<pb n="KR2c0012_WYG_057-23a"/>
　　　一月有餘定已囘至伊犁達瓦齊處往追必不<lb/>
　　　能及亦可無庸前追薩喇爾亦以巴朗在逃已<lb/>
　　　久追亦無及為言奏入報<lb/>
　聞<lb/>
　　　癸卯<lb/>
　訓諭將軍策楞等<lb/>
　上諭軍機大臣曰據策楞等奏阿睦爾撒納見努三<lb/>
　　成衮扎布告稱同伊投降人内有落後千餘户懇<lb/>
<pb n="KR2c0012_WYG_057-23b"/>
　　求遣兵迎接策楞等聞知此語即應速為辦理乃<lb/>
　　奏請俟明年大兵進𠞰時再行籌辦所見甚屬舛<lb/>
　　謬此等落後之人俟至來年安能保其無意外之<lb/>
　　事阿睦爾撒納懇切求救情實可憫策楞等縱不<lb/>
　　能即行迎出亦應將即往迎接抑俟明年辦理之<lb/>
　　處具奏請㫖乃竟顯言推諉一味畏難何以示懷<lb/>
　　柔遠人之意此又必係舒赫德之主見策楞諸事<lb/>
　　隨聲附和伊二人深負朕簡用之恩殊出情理之<lb/>
<pb n="KR2c0012_WYG_057-24a"/>
　　外不勝憤恨業經降㫖令薩喇爾領兵迎接著速<lb/>
　　傳諭策楞等將此㫖令阿睦爾撒納薩喇爾公同<lb/>
　　觀看㑹商或即帶領阿睦爾撒納之兵給以馬匹<lb/>
　　口糧一同前往但不必令阿睦爾撒納親行並傳<lb/>
　　諭阿睦爾撒納大皇帝念爾初到勞苦暫為安息<lb/>
　　且已遣侍郎玉保前赴軍營帶往熱河召見封爵<lb/>
　　筵宴諸事俱照策凌等之例加恩若親往迎接即<lb/>
　　不能如期瞻仰惟令其差親信台吉宰桑等㑹同<lb/>
<pb n="KR2c0012_WYG_057-24b"/>
　　薩喇爾前往速為迎接其如何議辦之處即行奏<lb/>
　　聞策楞舒赫德辦理畏怯不堪著嚴行申飭<lb/>
　　　丙午<lb/>
　命班第為定邉左副將軍革將軍策楞尚書舒赫德<lb/>
　　　職仍留軍營効力<lb/>
　上諭内閣曰舒赫德自去年命往北路軍營所辦諸<lb/>
　　事動輙乖張其查拏瑪木特擅入卡倫一案有準<lb/>
　　噶爾扎那噶爾布差人投書詢問舒赫德並不奏<lb/>
<pb n="KR2c0012_WYG_057-25a"/>
　　聞請㫖竟擅自致書達瓦齊其舉動冒昧實出意<lb/>
　　外朕彼時降㫖嚴行申飭及來京時面加訓諭伊<lb/>
　　亦自知錯謬因未行治罪嗣因策凌策凌烏巴什<lb/>
　　歸誠知準噶爾簒奪相仍人心離散實有可乗之<lb/>
　　機特命策楞為定邊左副將軍並令舒赫德協同<lb/>
　　辦理舒赫德在熱河面領訓誨指授極為詳明伊<lb/>
　　二人自到軍營畏葸猜疑毫無籌畫凡所部署事<lb/>
　　事不合機宜即如準噶爾輝特台吉阿睦爾撒納<lb/>
<pb n="KR2c0012_WYG_057-25b"/>
　　與達瓦齊結釁為達瓦齊所攻窮蹙來歸乃策楞<lb/>
　　舒赫德於阿睦爾撒結尚未接見即議令將兵壯<lb/>
　　屯駐軍營同來眷屬悉移置於戈壁之南相距數<lb/>
　　千里使其父母妻子分析離居此豈在天理人情<lb/>
　　之内在阿睦爾撒納等甫經歸命焉知天朝將伊<lb/>
　　等分遣安插究屬何意斷不能不生疑畏且並不<lb/>
　　候㫖竟稱一面奏聞一面辦理此何等重大事而<lb/>
　　率意妄行乃爾耶至阿睦爾撒納稱有德濟特台<lb/>
<pb n="KR2c0012_WYG_057-26a"/>
　　吉率衆一千戸亦傾心向化因為水所阻又阿睦<lb/>
　　爾撒納之胞兄及其親子為瑪木特所拘並求給<lb/>
　　與口糧馬匹前往救應接取成衮扎布薩喇爾努<lb/>
　　三俱以為可行而策楞舒赫德悉堅執不允薩喇<lb/>
　　爾係熟悉彼處情形之人既以為可行伊二人必<lb/>
　　欲執拗不知其出何肺腑方今準夷疊遭内亂所<lb/>
　　屬部落叩關内附者接踵而至此正可以大示懷<lb/>
　　柔永綏邊境之時策楞舒赫德身膺重寄何顛倒<lb/>
<pb n="KR2c0012_WYG_057-26b"/>
　　舛謬至於此極葢舒赫德因朕有十月間令伊進<lb/>
　　京之㫖遂一切茍且辦理其不肯接濟阿睦爾撒<lb/>
　　納者恐致遷延不得歸家之故且前此致書達瓦<lb/>
　　齊一事朕未加重譴又自以同列大臣才具大率<lb/>
　　與彼相若而伊親信已久即辦理不當不過申飭<lb/>
　　議處未有可代其任者策楞雖素性粗率胸無定<lb/>
　　見乃亦竟每事附和毫不顧事理之輕重國家簡<lb/>
　　用大臣寄以專閫重任而乖張僨事如此實為深<lb/>
<pb n="KR2c0012_WYG_057-27a"/>
　　負朕恩策楞舒赫德俱著革職若即令回京轉得<lb/>
　　悠然事外適合本心著以閒散在㕘贊上効力贖<lb/>
　　罪所有家産俱著籍没其子特通額舒常俱著革<lb/>
　　職發往黑龍江披甲在京諸子著拏交刑部以為<lb/>
　　大員負恩者戒班第著補授兵部尚書馳往軍營<lb/>
　　署理定邊左副將軍印務<lb/>
　　　八月癸丑<lb/>
　　　准派新降厄魯特兵預備赴軍營調遣<lb/>
<pb n="KR2c0012_WYG_057-27b"/>
　上諭軍機大臣曰據策楞等奏稱投誠之輝特台吉<lb/>
　　阿睦爾撒納訥黙庫等於明歲進兵時願將伊等<lb/>
　　屬下人内派兵二千三百餘名等語著照所請准<lb/>
　　其派出所派喀爾喀兵原定為六千名著裁去三<lb/>
　　千五百名令其看守游牧<lb/>
　　　將軍策楞等㑹同阿睦爾撒納預籌進兵事宜<lb/>
　　　策楞等奏言臣等於七月二十日至扎卜堪地<lb/>
　　　方見阿睦爾撒納等遵<lb/>
<pb n="KR2c0012_WYG_057-28a"/>
　㫖公同籌議明歲進兵之事據阿睦爾撒納等告稱<lb/>
　　　現在準噶爾内亂人心離散黄教頺廢若乗此<lb/>
　　　機㑹領兵前進先將包沁扎哈沁人等收服兵<lb/>
　　　威遠揚使準噶爾聞風有願投誠者即行收納<lb/>
　　　且可乗便將我等同來落後及被擄之人全行<lb/>
　　　救出並搶奪牲畜為我屬下人口糧可以過冬<lb/>
　　　現在達瓦齊處人雖尚有數萬然並無一材能<lb/>
　　　之人衆心瓦解<lb/>
<pb n="KR2c0012_WYG_057-28b"/>
　大皇帝即遣一人前往衆心無不歸附臣等諭以爾<lb/>
　　　等誠心向化到此即請兵進𠞰以黄教頺廢羣<lb/>
　　　生罹患為念正合<lb/>
　大皇帝聖意聞之必加襃奬各封顯爵俟明年事定<lb/>
　　　後仍令各歸本處安生樂業但今始從遠方來<lb/>
　　　歸尚未瞻仰<lb/>
　天顔<lb/>
　諭㫖亦未頒到且爾等屬人未免窮困急須安撫若<lb/>
<pb n="KR2c0012_WYG_057-29a"/>
　　　即令爾等進兵<lb/>
　聖心亦必不忍今時已七月即領兵前往亦不能直<lb/>
　　　至伊犁若不遵照<lb/>
　大皇帝諭㫖一舉成功稍有聲張使達瓦齊聞信預<lb/>
　　　備於事無益自應欽奉<lb/>
　聖㫖於明歲進兵方為盡善阿睦爾撒納等咸無異<lb/>
　　　辭臣等細觀阿睦爾撒納之意全欲向包沁扎<lb/>
　　　哈沁地方乗機搶奪不但可以揚威兼可擄其<lb/>
<pb n="KR2c0012_WYG_057-29b"/>
　　　牲畜散給屬下人等是以言之太易若遽允其<lb/>
　　　請恐今歲不能竣事徒令準夷聞知預為防備<lb/>
　　　於明歲進兵大事有礙是以公同商酌今年先<lb/>
　　　將阿睦爾撒納等辦理安插仍俟明年各處兵<lb/>
　　　馬齊集再行進兵較為妥協奏入報<lb/>
　聞<lb/>
　　　甲寅<lb/>
　　　陜甘總督永常奏報夷使敦多克還部其阻留<lb/>
<pb n="KR2c0012_WYG_057-30a"/>
　　　卡倫外之貿易夷目阿濟伯克等已先期潛行<lb/>
　　　回部奏入報<lb/>
　聞<lb/>
　　　丁巳<lb/>
　命兩江總督鄂容安面領指授赴軍營辦事<lb/>
　上諭軍機大臣曰年來準夷内亂頻仍人心離散屢<lb/>
　　有大隊輸誠内嚮正可乗機辦理永敉邊境策楞<lb/>
　　舒赫德遇事乖張怯懦已降㫖革職一時未得更<lb/>
<pb n="KR2c0012_WYG_057-30b"/>
　　替之人因欲令尹繼善前往北路今思尹繼善年<lb/>
　　逾六旬此事亦恐非其所欲辦徒致勉强僨事鄂<lb/>
　　容安年力壯盛勇敢有為一切𦂳要機宜或尚能<lb/>
　　曉暢克勝此任著速赴行在面領指授所有兩江<lb/>
　　總督印務即著尹繼善兼署<lb/>
　　　庚申<lb/>
　　　厄魯特逃人伯克増特正法<lb/>
　　　定邊左副將軍策楞等奏言伯克増特與巴朗<lb/>
<pb n="KR2c0012_WYG_057-31a"/>
　　　等同逃旋經擒獲臣等審訊據供出從前巴朗<lb/>
　　　等隨策凌孟克投誠時行至中途即與伊弟巴<lb/>
　　　雅爾黨及宰桑濟爾哈朗達爾扎達瓦那木凱<lb/>
　　　贊卜尼瑪齊崖等潛謀脱逃往投達瓦齊後策<lb/>
　　　凌孟克前往瞻仰<lb/>
　天顔時欲將巴朗巴雅爾黨一同帶往巴朗不願同<lb/>
　　　行是以未去策凌孟克恐伊等脱逃因將巴雅<lb/>
　　　爾黨及宰桑濟爾哈朗達爾扎達瓦齊崖等帶<lb/>
<pb n="KR2c0012_WYG_057-31b"/>
　　　往臨行時巴雅爾黨將馬二十匹人五户託巴<lb/>
　　　朗帶領居住且約欲往何處即行帶往明年必<lb/>
　　　來尋覔同居至巴朗逃後囑伯克増特回告巴<lb/>
　　　雅爾黨濟爾哈朗等我現由哈卜塔克拜塔克<lb/>
　　　逃往巴雅爾黨等可即遇便尋來等語伯克増<lb/>
　　　特本與巴朗同逃又為送信勾引他人情殊可<lb/>
　　　惡請將伯克増特在軍營正法其巴雅爾黨等<lb/>
　　　既有商議同逃情事已密咨麒麟保等加意防<lb/>
<pb n="KR2c0012_WYG_057-32a"/>
　　　範奏入<lb/>
　上從之<lb/>
　　　壬戌<lb/>
　命停派宣大兩鎮兵丁<lb/>
　上諭軍機大臣曰北路進𠞰官兵原派三萬名今該<lb/>
　　處又有新降厄魯特等咸願出力報効合計兵數<lb/>
　　已屬有餘所有宣大兩鎮砲手兵一千名著停其<lb/>
　　派往<lb/>
<pb n="KR2c0012_WYG_057-32b"/>
　　　丁卯<lb/>
　命阿睦爾撒納等移至鄂爾昆等處游牧<lb/>
　上諭軍機大臣曰據策楞等奏現在烏里雅蘇台地<lb/>
　　方水草漸枯時亦寒冷應照阿睦爾撒納等所請<lb/>
　　交與努三得親扎卜令伊等移至鄂爾昆塔米爾<lb/>
　　等處游牧著照所請即令移至鄂爾昆塔米爾等<lb/>
　　處居住其照管伊等毋庸派努三前往即令舒赫<lb/>
　　德同得親扎卜前去照管軍營事務舒赫德不必<lb/>
<pb n="KR2c0012_WYG_057-33a"/>
　　管理<lb/>
　命賞給阿睦爾撒納等銀兩有差<lb/>
　上諭軍機大臣曰策楞等奏稱明年大兵進𠞰時阿<lb/>
　　睦爾撒納訥黙庫等各帶伊等兵丁効力行走經<lb/>
　　朕降㫖照伊等所請行阿睦爾撒納等屬下之人<lb/>
　　新來投誠生計艱窘應賞給伊等辦裝銀兩著即<lb/>
　　行給與俾得從容備辦阿睦爾撒納照策凌之例<lb/>
　　賞銀二千兩訥黙庫班珠爾照策凌烏巴什之例<lb/>
<pb n="KR2c0012_WYG_057-33b"/>
　　賞銀一千八百兩於軍營存貯錢糧内動支即行<lb/>
　　給與其餘台吉等俟到熱河派定出兵之人再行<lb/>
　　賞給<lb/>
　　　庚午<lb/>
　命賞阿睦爾撒納等牛馬羊隻有差<lb/>
　上諭軍機大臣曰阿睦爾撒納等欵闗内附冀受朕<lb/>
　　恩伊等初到聞其生計艱窘牲畜損傷深堪軫念<lb/>
　　著加恩賞阿睦爾撒納牛馬一百匹羊三百隻訥<lb/>
<pb n="KR2c0012_WYG_057-34a"/>
　　黙庫班珠爾各賞牛馬八十匹羊二百隻其餘台<lb/>
　　吉扎木㕘等八人俱各賞牛馬二十匹羊一百隻<lb/>
　　以資養贍<lb/>
　　　壬申<lb/>
　訓諭永常預辦明歲軍行事宜<lb/>
　上諭軍機大臣曰永常奏明歲大兵齊集自嘉峪關<lb/>
　　至哈密應分路前往所有沿途道路并挑穵井泉<lb/>
　　以及到哈密後駐劄營盤牧放馬駝厰地均須及<lb/>
<pb n="KR2c0012_WYG_057-34b"/>
　　時酌辦以免臨期貽誤等語官兵經過若遇戈壁<lb/>
　　水泉缺少之處穵井應用不過偶一為之至於行<lb/>
　　走道路駐劄營盤牧放厰地俱屬隨時辦理之事<lb/>
　　若皆先事周章則於軍行迅速之道轉有未協且<lb/>
　　入夷境之後誰為預先料理此事耶向來綠營習<lb/>
　　氣毎於此等事宜經營籌辦騰口説而費筆墨徒<lb/>
　　致行走迂緩總非切要機宜永常此番統率官兵<lb/>
　　正宜一洗綠營積習務為簡捷便利一切隨時隨<lb/>
<pb n="KR2c0012_WYG_057-35a"/>
　　地相機辦理總以迅速遄行方為允協若仍蹈故<lb/>
　　習必為厄魯特兵所笑矣將此傳諭永常知之<lb/>
　　　癸酉<lb/>
　命新降貝勒策凌孟克等往西路軍營辦事<lb/>
　上諭軍機大臣曰從前降㫖令貝勒策凌孟克塞卜<lb/>
　　騰同王策凌領兵一千前往阿爾台策應今思策<lb/>
　　凌烏巴什訥黙庫俱屬年㓜策凌孟克係舊人經<lb/>
　　歷事務若遣往西路於事有益著將策凌孟克遣<lb/>
<pb n="KR2c0012_WYG_057-35b"/>
　　往西路在㕘贊大臣上行走策凌烏巴什訥黙庫<lb/>
　　著照策凌孟克一體在㕘贊大臣上行走其從前<lb/>
　　西路派出綠旗兵一萬名内著傳諭永常即行裁<lb/>
　　減三千名<lb/>
　命將軍班第等詳愼防範來降厄魯特人等<lb/>
　上諭軍機大臣曰策凌孟克之子巴朗現在潛逃聞<lb/>
　　伊所屬人等尚有相約同逃之語不可不密行防<lb/>
　　範著傳諭班第等嗣後準噶爾來降之厄魯特等<lb/>
<pb n="KR2c0012_WYG_057-36a"/>
　　當於投到時詢明如係策凌策凌烏巴什及阿睦<lb/>
　　爾撒納等所屬之人即應給與各台吉識認同住<lb/>
　　倘係策凌孟克所屬之人其中恐有别情或係巴<lb/>
　　朗等使人暗通消息或係達瓦齊假作策凌孟克<lb/>
　　之人從中謀為詭詐俱未可定即應嚴加防守遣<lb/>
　　人送至京師安置不可仍令歸入策凌孟克部内<lb/>
　　居住致生事端尤須密為籌辦母令策凌孟克知<lb/>
　　覺班第等務宜詳慎妥協辦理<lb/>
<pb n="KR2c0012_WYG_057-36b"/>
　　　乙亥<lb/>
　命永常等籌辦運貯軍糧事宜<lb/>
　上諭軍機大臣曰據陝甘總督永常甘肅巡撫鄂昌<lb/>
　　奏西路一切軍需糧石已經陸續購辦將次到齊<lb/>
　　可以轉運哈密等語但思各處調遣之兵明年三<lb/>
　　四月始陸續到營為期尚逺此時哈密巡防兵丁<lb/>
　　僅止綠旗及囘民人等殊不足恃若將一應軍糧<lb/>
　　悉行運往哈密堆貯則守禦未免單弱恐準夷狡<lb/>
<pb n="KR2c0012_WYG_057-37a"/>
　　黠或乗雪前來攘竊轉足飽其所欲雍正八年前<lb/>
　　事可鑒也永常等所辦軍糧宜從容緩運分貯安<lb/>
　　西以内一帶地方俟明歲大兵齊集之際再行運<lb/>
　　往哈密則程途既不甚遠儘可源源接濟而於防<lb/>
　　範之道更為周密<lb/>
　<lb/>
　<lb/>
　<lb/>
<pb n="KR2c0012_WYG_057-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
平定準噶爾方略正編卷三<lb/>
</p>
<p>
</p>
  </div>
</body>
</text>
</TEI>
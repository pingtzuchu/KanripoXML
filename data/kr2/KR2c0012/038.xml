<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_038-1a"/>
欽定四庫全書<lb/>
平定準噶爾方略前編卷三十八<lb/>
　　　雍正十三年夏六月癸酉<lb/>
　　　議西路撤兵事宜<lb/>
　　　辦理軍機大臣等議覆言署寧逺大將軍查郞<lb/>
　　　阿等奏西路軍營撤兵事宜一巴圖魯官兵進<lb/>
　　　口後定例止給口糧索倫奉天吉林等兵並道<lb/>
　　　逺恐盤費不足請官借三月俸銀兵丁借半年<lb/>
<pb n="KR2c0012_WYG_038-1b"/>
　　　餉銀悉以軍需銀支給造冊報部即於俸餉内<lb/>
　　　扣還如數應如所請一江寧等處滿洲兵行經<lb/>
　　　内地盤費亦恐不足請於到肅日江寧荆州官<lb/>
　　　借三月俸銀兵丁借四月餉銀西安寧夏官借<lb/>
　　　三月俸銀兵丁借兩月餉銀所借給銀並於官<lb/>
　　　兵俸餉内扣還查江寧荆州領兵各官如協領<lb/>
　　　阿山泰常在等五十四人前以倒斃馬匹並議<lb/>
　　　革職留任例不支俸現在無項可抵應毋庸議<lb/>
<pb n="KR2c0012_WYG_038-2a"/>
　　　至江寧荆州及西安寧夏官兵等奏請借銀數<lb/>
　　　亦過多臣等酌議江寧荆州兵丁給兩月餉西<lb/>
　　　安寧夏官給三月俸兵丁給一月餉所借給銀<lb/>
　　　報部扣還奏入得<lb/>
㫖索倫奉天吉林官兵効力行走頗著勤勞且路途遙<lb/>
　逺伊等所借俸餉銀兩俱著賞給不必扣還江寧荆<lb/>
　州滿洲之官兵在軍前諸凡不及廢弛滿洲舊規甚<lb/>
　為無恥爾等所議不准借給官員俸銀之處甚是餘<lb/>
<pb n="KR2c0012_WYG_038-2b"/>
　依議<lb/>
　　　丙子<lb/>
　　　議西路駐兵事宜<lb/>
　　　署寧逺大將軍查郞阿等奏西路駐兵事宜一<lb/>
　　　邉界定後廷議於巴里坤留兵二千哈密留兵<lb/>
　　　二千更番駐劄按巴里坤隘口每歳雪後處處<lb/>
　　　可行若留兵二千即盡數撥防亦不足用至哈<lb/>
　　　密留兵二千以屯田則不敷以巡防則難遍且<lb/>
<pb n="KR2c0012_WYG_038-3a"/>
　　　巴里坤與哈密中間南山大坂倉猝不通聲息<lb/>
　　　比秋冬雪降呼應更難臣等酌議與其分駐於<lb/>
　　　兩地不若合駐於山南應以留駐巴里坤兵二<lb/>
　　　千再增一千悉駐哈宻合兵五千則兵力不分<lb/>
　　　巡防屯牧咸可辦理此五千人哈宻實駐三千<lb/>
　　　其西三堡沙棗泉東北塔勒納沁並有城堡可<lb/>
　　　各駐兵一千三地聫絡指臂相應方為嚴密一<lb/>
　　　軍營馬駝哈宻附近一帶夏日炎熱宜牧處少<lb/>
<pb n="KR2c0012_WYG_038-3b"/>
　　　應俟毎年播種後山北草肥撥哈密兵一千塔<lb/>
　　　勒納沁沙棗泉兵五百合二千人令統領大臣<lb/>
　　　率至山北招摩多呼濟爾台沙山子鹿心山等<lb/>
　　　處牧放比深秋仍還山南過冬其過夏牧馬時<lb/>
　　　應増設斥堠請於烏爾圖哈達伊克恩度爾鄂<lb/>
　　　什希三地各設斥堠周圍防守牧厰俟入冬過<lb/>
　　　山悉撤之一哈宻等處既分駐兵丁西北一帶<lb/>
　　　並應設斥堠瞭望四逺乃有備無患按南山大<lb/>
<pb n="KR2c0012_WYG_038-4a"/>
　　　坂為哈密北面屏藩應於駐兵中撥二百人分<lb/>
　　　駐南山大坂盤道上小堡於鹿心山松樹塘烏<lb/>
　　　蘭特爾木斯畢留大坂等四處各設斥堠撥兵<lb/>
　　　瞭望烏克克嶺為三堡沙棗泉要隘應於駐兵<lb/>
　　　中撥二百人駐烏克克嶺上小堡於索大坂白<lb/>
　　　楊溝羊布納錫喇淖爾等三處各設斥堠撥兵<lb/>
　　　瞭望塔勒納沁河源為塔勒納沁要口應於駐<lb/>
　　　兵中撥二百人駐河源小堡於莫艾舒魯遜大<lb/>
<pb n="KR2c0012_WYG_038-4b"/>
　　　坂等二處各設斥堠撥兵瞭望一大兵撤後哈<lb/>
　　　密貯糧充足且有賽巴什達里雅屯種田畆可<lb/>
　　　供三處兵丁口糧無庸輓運一留駐巴里坤兵<lb/>
　　　丁塞外勤勞已閲七載邉界定議後應悉撤還<lb/>
　　　現在安西鎮標及瓜州兵凡七千餘除駐防哈<lb/>
　　　密一千外存營者尚六千餘人請豫選安西兵<lb/>
　　　四千俟巴里坤兵撤還時即令大員統領赴哈<lb/>
　　　密駐防以均勞逸辦理軍機大臣等議覆悉如<lb/>
<pb n="KR2c0012_WYG_038-5a"/>
　　　所請奏入<lb/>
上從之<lb/>
　　　己丑<lb/>
　　　議西路駐防事宜<lb/>
　　　署寧逺大將軍查郞阿等奏西路駐防事宜一<lb/>
　　　巴里坤兵丁撤時廷議於安西等處增設一提<lb/>
　　　一鎮兵萬人令各攜家口赴所在駐劄彈壓邉<lb/>
　　　陲聲援哈密竊計増兵萬人需糧十萬安西屯<lb/>
<pb n="KR2c0012_WYG_038-5b"/>
　　　田不過三千餘石口糧恐不敷給况兵丁家口<lb/>
　　　移動縻費更多城堡營房事事更須籌畫不若<lb/>
　　　更番迭戍既可省費亦且經乆請即於肅鎮甘<lb/>
　　　提涼鎮西寧鎮安西鎮各撥兵一千合五千人<lb/>
　　　赴哈密駐防其安西所在不必增設提鎮兵丁<lb/>
　　　一請於陜西督標撥兵一千固原提標及各協<lb/>
　　　屬撥兵一千五百延綏撥兵一千寧夏撥兵一<lb/>
　　　千河州撥兵五百凡五千人在赤金靖逆柳溝<lb/>
<pb n="KR2c0012_WYG_038-6a"/>
　　　布隆吉爾橋灣五處駐防所在附近並有牧塲<lb/>
　　　可以牧放馬駝一赤金靖逆等五處兵丁期以<lb/>
　　　二年悉令更代其哈密兵丁每年更代一半其<lb/>
　　　半嫻熟即可敎習一半新兵一哈密及赤金等<lb/>
　　　處各有五千兵丁駐防其統領者應以總兵二<lb/>
　　　員副將二員率遊擊守備千總把總等分轄駐<lb/>
　　　防赤金等處總兵副將於兵丁更代時俱代駐<lb/>
　　　防哈密總兵副將令其一年更代庶屯田斥堠<lb/>
<pb n="KR2c0012_WYG_038-6b"/>
　　　諸務有新舊大員相間管領事事熟練一軍營<lb/>
　　　應支口糧駐防哈密兵屯種收穫儘足供給其<lb/>
　　　駐防安西兵五千加以率兵將弁歳需口糧一<lb/>
　　　萬五千餘石其各衛所官屯地畆應悉付與安<lb/>
　　　西鎮標營兵丁令其屯種以為恒産即以所穫<lb/>
　　　籽粒供兵丁口糧如尚不足折銀給予如例一<lb/>
　　　肅鎮為臨邉重地請增城守一營設都司一員<lb/>
　　　千總一員把總二員於標營兵中撥步兵二百<lb/>
<pb n="KR2c0012_WYG_038-7a"/>
　　　専司城守汛防之事按肅州鎮標合新舊兵凡<lb/>
　　　二千九百餘應增足三千之數以新募守兵即<lb/>
　　　撥入城守營辦理軍機大臣等議覆悉應如所<lb/>
　　　請但哈密及赤金等處駐防兵丁雖各有總兵<lb/>
　　　官統領大兵甫撤兩總兵官分駐兩地更需總<lb/>
　　　統大臣一人彈壓請再令提督一員駐劄哈密<lb/>
　　　節制兩處居中調度尤便奏入<lb/>
上從之<lb/>
<pb n="KR2c0012_WYG_038-7b"/>
　　　壬辰<lb/>
命安插肅州所在貧民流寓傭作者<lb/>
　　　署陜西總督劉於義奏言肅州自軍興以來輓<lb/>
　　　運糧車及刈草夫役並陜甘所在無業貧民流<lb/>
　　　寓傭作度日不下萬人現今大兵盡撤無業窮<lb/>
　　　民無所事事難以自給日則散行市廛夜則棲<lb/>
　　　宿古廟日復一日恐至流入匪類應請令沿途<lb/>
　　　有司給予口糧遣佐雜千把等遞送囘籍安插<lb/>
<pb n="KR2c0012_WYG_038-8a"/>
　　　辦理軍機大臣等議覆應如所請奏入<lb/>
上從之<lb/>
　　　甲午<lb/>
命復寧夏鎮五營之制及改設城守營都司<lb/>
　　　署陜西總督劉於義奏言寧夏鎮城地處極邉<lb/>
　　　鎮標舊設中左右前後五營官兵以資彈壓雍<lb/>
　　　正五年新設大通一鎮始裁後營官兵撥赴大<lb/>
　　　通止留中左右前四營今請仍設五營以成營<lb/>
<pb n="KR2c0012_WYG_038-8b"/>
　　　制再寧夏府城舊設城守營都司一員把總二<lb/>
　　　員専司門禁自康熙四十七年設寧夏審事官<lb/>
　　　二員汰去都司止留把總二員歸中軍遊擊兼<lb/>
　　　轄但城守乃金湯重任亦需大員専司請以大<lb/>
　　　壩堡都司改為寧夏城守營都司統轄把總二<lb/>
　　　員其大壩堡增設千總一員歸玉泉營遊擊管<lb/>
　　　轄兵部議覆並應如所請奏入<lb/>
上從之<lb/>
<pb n="KR2c0012_WYG_038-9a"/>
　　　丁酉<lb/>
命設得卜特爾伊克柴達木等卡倫選兵吏番駐防<lb/>
　　　總理青海番子事務德齡等奏言哈爾垓圖駐<lb/>
　　　劄西寧大通緑旗兵二千現今遵<lb/>
㫖撤還但噶斯一路設卡偵息防䕶青海䝉古游牧最<lb/>
　　　要應撥青海扎薩克兵二千以備策應即隊中<lb/>
　　　選精兵二百並選緑旗兵百人遣官統領赴得<lb/>
　　　卜特爾伊克柴達木等要害處並設臺站卡倫<lb/>
<pb n="KR2c0012_WYG_038-9b"/>
　　　每年更代以資防䕶辦理軍機大臣等議覆如<lb/>
　　　所請奏入<lb/>
上從之尋德齡又奏言<lb/>
欽差大臣伊禮布等已率西寧大通二處緑旗兵丁各<lb/>
　　　還汛地并繳<lb/>
欽差大臣闗防一顆奏入報<lb/>
聞<lb/>
　　　定邉大將軍平郡王福彭奏報北路軍營撤兵<lb/>
<pb n="KR2c0012_WYG_038-10a"/>
　　　事宜<lb/>
　　　福彭奏言北路撤兵事宜京城滿洲大營兵令<lb/>
　　　叅贊前鋒統領阿岱都統扣婁副都統阿那布<lb/>
　　　副都統職銜紀山率之滿洲防戍兵令内大臣<lb/>
　　　都統查克旦率之奉天兵令副都統額爾勤副<lb/>
　　　都統白爾赫圖率之吉林兵令副都統哲庫訥<lb/>
　　　率之齊齊哈爾兵令副都統職銜和托克副都<lb/>
　　　統布爾沙副都統職銜班圖率之右衛兵令都<lb/>
<pb n="KR2c0012_WYG_038-10b"/>
　　　統王常率之内扎薩克䝉古兵令科爾沁王羅<lb/>
　　　卜藏喇什喀喇沁貝勒僧衮扎卜敖漢貝子羅<lb/>
　　　卜藏等率之歸化城土默特兵令營總烏巴什<lb/>
　　　等率之給予馬匹口糧各分隊伍於六月初三<lb/>
　　　日至二十日陸續啟行科爾沁額駙達爾瑪達<lb/>
　　　都台吉衮濟扎卜亦令其起程四省緑旗兵俟<lb/>
　　　總兵官李如栢率新兵到營更換後令總兵官<lb/>
　　　胡傑等率之各還營汛奏入報<lb/>
<pb n="KR2c0012_WYG_038-11a"/>
聞<lb/>
　　　七月壬寅<lb/>
命沙州採買糧石貯用<lb/>
　　　署陜西總督劉於義等奏言沙州厯年採買糧<lb/>
　　　石今年正屆收穫之期現今哈密橋灣布隆吉<lb/>
　　　爾截留軍糧雖多而沙州無現糧收貯應仍採<lb/>
　　　買各色糧一萬石貯用辦理軍機大臣等議覆<lb/>
　　　應如所請奏入<lb/>
<pb n="KR2c0012_WYG_038-11b"/>
上從之<lb/>
　　　癸卯<lb/>
命馬蘭泰囘京<lb/>
上諭辦理軍機大臣等曰據軍前副都統宗室諾穆柱<lb/>
　倭星額㕘奏侯馬蘭泰著傳諭大將軍平郡王令馬<lb/>
　蘭泰囘京朕有詢問之處<lb/>
命署理領侍衛内大臣伯伊勒慎正黄旗滿洲副都統<lb/>
　覺羅蘇爾泰並赴北路軍營管轄兵丁<lb/>
<pb n="KR2c0012_WYG_038-12a"/>
　　　辛亥<lb/>
命侍郞雙喜留駐烏里雅蘇台辦理糧餉事務尚書性<lb/>
　　　桂辦理鄂爾昆糧餉事務學士富徳協辦鄂爾<lb/>
　　　昆糧餉並隨大將軍印務<lb/>
　　　甲寅<lb/>
命免觀音保阿克山等罪赴北路軍營効力<lb/>
　　　署寧逺大將軍查郞阿奏言革職荆州副都統<lb/>
　　　觀音保江寧副都統阿克山久經枷號軍營今<lb/>
<pb n="KR2c0012_WYG_038-12b"/>
　　　大兵已撤應否解京送刑部監候革職寧夏將<lb/>
　　　軍卓鼐寧夏副都統僧保西安布政使諾穆琿<lb/>
　　　俱在軍營當苦差効力贖罪今大兵撤囘卓鼐<lb/>
　　　等應令囘旗無庸仍留軍營恭候<lb/>
欽定奏入得<lb/>
㫖觀音保阿克山從寛釋放與卓鼐僧保諾穆琿俱著<lb/>
　自備鞍馬前赴北路軍營交大將軍平郡王令其効<lb/>
　力贖罪<lb/>
<pb n="KR2c0012_WYG_038-13a"/>
　　　丁巳<lb/>
命給價收贖䝉古典賣人口各還所部其不願還者酌<lb/>
　量安插<lb/>
上諭辦理軍機大臣等曰朕軫念鄂爾多斯貧乏䝉古<lb/>
　有就食口内典賣妻子人口者前已降㫖令該地方<lb/>
　官查明賞給原價贖出照看安插今據史貽直等奏<lb/>
　稱查出雍正十二三年邉民并延綏鎮及各將弁共<lb/>
　買䝉古子女二千四百餘口其雍正十一年以前尚<lb/>
<pb n="KR2c0012_WYG_038-13b"/>
　有邉民娶買乞養者今亦查出先將上年今年凡有<lb/>
　典買䝉古人口細查贖囘應否俱發夷漢衙門查明<lb/>
　親屬轉交完聚之處相應請㫖再米國正身為鎮臣<lb/>
　首先倡買五名以致該將弁軍民人等效尤共買二<lb/>
　十七口臣等不敢隠徇等語䝉古乏食貧民典賣子<lb/>
　女其已經查贖人口朕另降㫖詢問該扎薩克等情<lb/>
　願領囘者令其領囘完聚倘有不願領囘者再行商<lb/>
　酌安插之法其未經查報人口務須清查辦理至米<lb/>
<pb n="KR2c0012_WYG_038-14a"/>
　國正及將弁等因䝉古乏食用價收買俾得存養與<lb/>
　尋常典買䝉古人口有間著將所買人口交出不必<lb/>
　叅處其雍正十一年以前邉民娶買乞養人口亦降<lb/>
　㫖詢問該扎薩克等有情願領囘者賞給原價贖囘<lb/>
　其中若有厯年既乆居處相安不願領囘者即聼其<lb/>
　存留免其查究嗣後該地方官務須嚴禁邉民不得<lb/>
　娶買乞養䝉古人口倘有故違定例私自典買者一<lb/>
　經查出從重治罪並將該地方官一併嚴加議處<lb/>
<pb n="KR2c0012_WYG_038-14b"/>
　　　署寧逺大將軍查郞阿等奏報準噶爾使臣吹<lb/>
　　　納木喀起程還部<lb/>
　　　查郞阿等奏言吹納木喀等於六月二十日至<lb/>
　　　軍臣等給以馬駝米麫茶羊等物令副都統班<lb/>
　　　第率官兵三百自軍營䕶送啟行已于六月二<lb/>
　　　十七日出科舎圖卡倫西去奏入報<lb/>
聞<lb/>
　　　己未<lb/>
<pb n="KR2c0012_WYG_038-15a"/>
命免南稱族番民補交本年貢馬價值<lb/>
上諭辦理軍機大臣等曰南稱族番民固魯旺舒克等<lb/>
　來納貢馬被郭羅克賊番劫奪現在嚴拿究擬至固<lb/>
　魯旺舒克等據德齡等奏稱已給路費送囘番民復<lb/>
　願將馬價另行補交等語朕念該番補交馬價未免<lb/>
　勞費著將今年貢馬免其交納<lb/>
　　　庚申<lb/>
命加恩以甘肅本年先完地丁錢糧准作來年正賦<lb/>
<pb n="KR2c0012_WYG_038-15b"/>
上諭辦理軍機大臣等曰西陲用兵以來甘肅等處民<lb/>
　人急公効力甚屬可嘉是以朕屢沛恩膏免其正賦<lb/>
　今年又將地丁錢糧全行蠲免所以優恤民力令其<lb/>
　寛裕也今據巡撫許容奏稱五月接奉諭㫖之時已<lb/>
　據各屬詳報完納銀一十二萬餘兩查定例已完者<lb/>
　充餉未完者免徵此項應照例充餉等語朕因嘉奬<lb/>
　秦民奉公趨事是以特加格外之恩而其中爭先完<lb/>
　課者尤為良善之民著將已完若干准其作來年正<lb/>
<pb n="KR2c0012_WYG_038-16a"/>
　賦許容可傳㫖速諭俾閭閻咸知朕意並督率有司<lb/>
　實力奉行毋使胥吏土棍作弊中飽<lb/>
命陜甘等省千總把總自軍營撤還者仍留本省用并<lb/>
　　　出本省俸淺未出兵各弁員缺令其即補<lb/>
上諭辦理軍機大臣等曰朕軫念行間將士從前曾降<lb/>
　諭㫖令將陜西等省現出各缺於十缺之中分出三<lb/>
　缺以陞補出征弁員數年以來隨征將弁各按出力<lb/>
　等次俱得遞行擢用現今西路官兵次第撤囘凡弁<lb/>
<pb n="KR2c0012_WYG_038-16b"/>
　員之陞補他省者俱應各赴新任今據署大將軍查<lb/>
　郞阿等奏稱將弁中有陜甘人員陞補直隸山西山<lb/>
　東河南四川五省之千把伊等隨征年乆俱從兵丁<lb/>
　㧞補今甫囘本籍又逺赴新任或有無力攜帶家屬<lb/>
　者若隻身逺去則家中又恐無人養贍可否將現在<lb/>
　西路軍營之陜甘人員内陞補直隸等五省之千把<lb/>
　仍留在陜甘各營食俸辦事遇缺挨補等語查郞阿<lb/>
　等奏請之處甚是但伊等効力有年撤囘之後留於<lb/>
<pb n="KR2c0012_WYG_038-17a"/>
　本省候缺未免多需時日尚未允協著陜甘督撫提<lb/>
　鎮將現任各千把之未經出征者分别查明如内有<lb/>
　食俸年淺及未曾出力之人令其出缺候補其所出<lb/>
　之缺即將軍營撤囘之留陜千把悉行補用至該千<lb/>
　把等既留陜甘補用則所遺直隸等五省員缺應行<lb/>
　㧞補查直隸等五省亦有自軍營撤囘應補千把之<lb/>
　人著該督撫等即將伊等補授此缺倘撤囘各弁人<lb/>
　多缺少亦照陜省將俸淺未經出征之千把内暫行<lb/>
<pb n="KR2c0012_WYG_038-17b"/>
　出缺補用伊等以示朕體恤從征弁員之至意<lb/>
　　　乙丑<lb/>
命議叙署寧逺大將軍查郞阿等功<lb/>
上諭辦理軍機大臣等曰西路官兵前因岳鍾琪調度<lb/>
　失宜諸事廢弛遂致軍氣不揚士心不振自雍正十<lb/>
　年查郞阿統兵以來與張廣泗同心協力事事整頓<lb/>
　時時訓練凡行間將士俱知奮勇効力營伍為之改<lb/>
　觀所以十一年及十二年賊人兩次侵犯卡倫俱為<lb/>
<pb n="KR2c0012_WYG_038-18a"/>
　我兵擒𠞰未令兔脫賊人因我軍嚴整畏憚懾伏從<lb/>
　前狡獪伎倆不敢復逞此皆由查郞阿等辦理妥協<lb/>
　之所致今大兵撤囘查郞阿張廣泗俱著交部從優<lb/>
　議叙再自雍正十年以後調徃西路之奉天吉林索<lb/>
　倫及䝉古官兵皆為奮勉其中之勞績懋著上等出<lb/>
　力者亦宜加恩奬勵著查郞阿查明據實具奏一併<lb/>
　交部議叙其未經著有勞績及岳鍾琪任内行走之<lb/>
　人不必開入<lb/>
<pb n="KR2c0012_WYG_038-18b"/>
　　　丙寅<lb/>
　　　定邉大將軍平郡王福彭奏報大軍至鄂爾昆<lb/>
　　　福彭奏言臣等於六月二十六日率官兵自烏<lb/>
　　　里雅蘇台啟行七月十二日至鄂爾昆全軍先<lb/>
　　　後悉至謹擇二十日於鄂爾昆河額爾得尼招<lb/>
　　　迤北興工建城奏入報<lb/>
聞<lb/>
　　　八月戊辰<lb/>
<pb n="KR2c0012_WYG_038-19a"/>
命撤西路臺站設馬塘於馬蓮井子等處<lb/>
　　　署寧逺大將軍查郎阿等奏言巴里坤既撤兵<lb/>
　　　西北兩路無庸更相傳報應於官兵啟行時悉<lb/>
　　　撤柰曼等處及西路口外臺站惟哈密橋灣等<lb/>
　　　處尚有兵駐防徃來遞送文檄請於馬蓮井子<lb/>
　　　以東星星峽以西各撥兵設馬塘毎塘給馬六<lb/>
　　　匹以供馳送辦理軍機大臣等議覆應如所請<lb/>
　　　奏入<lb/>
<pb n="KR2c0012_WYG_038-19b"/>
上從之<lb/>
　　　癸未<lb/>
命直隸山西陜西等省自軍前撤還外委各員於本營<lb/>
　　　即予補用<lb/>
上諭兵部曰朕軫念出征弁員已降㫖將軍營撤囘千<lb/>
　把人員即得缺補用以奬勤勞今思軍營兵丁中有<lb/>
　奮勇戎行出衆効力或臨陣對敵得受恩賞大將軍<lb/>
　曾給以外委委牌者此等人囘營之後亦應即為補<lb/>
<pb n="KR2c0012_WYG_038-20a"/>
　用著該管大臣將伊等効力之處查核明確並考驗<lb/>
　其技勇若現有外委之缺即令頂補如缺少人多即<lb/>
　將現在外委人員内未曾出力而技藝生疎者令其<lb/>
　出缺以軍前之外委頂補可傳諭直隸山陜等數省<lb/>
　一體遵行<lb/>
　　　丙戌<lb/>
命䝉古牧放馬駝倒斃酌予定數免賠其不及數者賞<lb/>
　　　賜加奬<lb/>
<pb n="KR2c0012_WYG_038-20b"/>
上諭辦理軍機大臣等曰北路軍營駝馬牲畜交與䝉<lb/>
　古牧放聞未定倒斃數目以數萬牲畜經年牧放即<lb/>
　倍加謹慎難保無一倒斃乃悉令䝉古賠補殊為可<lb/>
　憫自軍興以來喀爾喀䝉古等甚屬効力今特沛恩<lb/>
　施嗣後交與伊等之牲畜一年於一百匹内倒斃六<lb/>
　匹以下者免其賠補如倒斃不至定數酌量賞賜以<lb/>
　示鼓勵著行文大將軍平郡王等曉諭衆䝉古知之<lb/>
平定準噶爾方略前編卷三十八<lb/>
</p>
<p>
</p>
  </div>
</body>
</text>
</TEI>
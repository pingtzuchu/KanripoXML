<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_164-1a"/>
欽定四庫全書<lb/>
平定準噶爾方略續編卷二十五<lb/>
　　　乾隆二十九年夏四月癸未<lb/>
　命定伊犂侍衛更換勸懲之例<lb/>
　上諭軍機大臣曰明瑞等奏稱現在伊犂聽差侍衛<lb/>
　　六員除素尼勒圖一員係効力贖罪不在按期換<lb/>
　　班之内其餘五員皆三年屆滿應請照例更換再<lb/>
　　侍衛六員内其三員係奏定額缺在京揀選餘三<lb/>
<pb n="KR2c0012_WYG_164-1b"/>
　　員請從索倫兵内挑選給以虛銜頂翎令在卡倫<lb/>
　　行走一年更換分别等次頭等照常行走二等摘<lb/>
　　去頂翎三等斥革等語素尼勒圖効力甫及二年<lb/>
　　無庸即為更換其侍衛額缺三員在京揀選發往<lb/>
　　及虛銜侍衛分别勸懲之處俱著照所請行<lb/>
　　　乙未<lb/>
　　　議撤巴里坤卡倫事宜<lb/>
　　　巴里坤辦事侍郎鐘音等奏言查從前進兵巴<lb/>
<pb n="KR2c0012_WYG_164-2a"/>
　　　里坤為軍需要滙故於西北山一帶安設卡倫<lb/>
　　　以䕶守牧羣防範逋逃今大功告成巴里坤已<lb/>
　　　成内地臣等勘得東至呼濟爾台西至鄂什希<lb/>
　　　四百里間共設卡倫十八處此内有通烏里雅<lb/>
　　　蘓台歸化城闢展烏魯木齊等處大路者有貿<lb/>
　　　易人等行走尚須巡查其餘皆非要地應請將<lb/>
　　　卡倫兵丁撤囘本營差操以歸實用奏入得<lb/>
　㫖軍機大臣議奏尋議巴里坤地方現甚寧謐所有<lb/>
<pb n="KR2c0012_WYG_164-2b"/>
　　　遣犯皆知耕作牧羣亦不虞偷竊應如所奏將<lb/>
　　　現通大路之卡倫三處酌留其餘槩行裁撤其<lb/>
　　　裁撤之都司把總等官亦歸本營以資管轄庻<lb/>
　　　差操得收實濟而浮費亦可節省奏入<lb/>
　上從之<lb/>
　　　庚子<lb/>
　諭伊犂將軍明瑞等優給新派厄魯特官員食俸<lb/>
　上諭軍機大臣曰明瑞等奏稱伊犂現有察哈爾厄<lb/>
<pb n="KR2c0012_WYG_164-3a"/>
　　魯特官員辦事者俱照部咨給與全俸而陸續所<lb/>
　　派之察哈爾厄魯特止稱照前次派往之例發給<lb/>
　　並未聲明是否全俸近奉諭㫖令將新派厄魯特<lb/>
　　官員俱照察哈爾例給與半俸辦理尚未畫一等<lb/>
　　語前次派往伊犂之厄魯特官員經軍機大臣議<lb/>
　　奏令照察哈爾例給與半俸並未將察哈爾辦事<lb/>
　　人員給與全俸世職人員給與半俸之處分别聲<lb/>
　　明是以諭令伊等至伊犂時一體給與半俸今詳<lb/>
<pb n="KR2c0012_WYG_164-3b"/>
　　閲明瑞等所奏及軍機大臣原議俱未明晰朕思<lb/>
　　現在伊犂之厄魯特官員業已給與全俸自不便<lb/>
　　無故裁減至新派之厄魯特官員亦俱歸附有年<lb/>
　　情願効力之人不應止給半俸著傳諭明瑞等將<lb/>
　　厄魯特五百戸内所有辦事及世職官員俱照察<lb/>
　　哈爾之例分别給俸於伊犂生計更有裨益并著<lb/>
　　傳諭烏爾登曉示厄魯特等知朕格外加恩之意<lb/>
　　　伊犂將軍明瑞等疏奏巴爾托輝築城造房事<lb/>
<pb n="KR2c0012_WYG_164-4a"/>
　　　宜<lb/>
　　　明瑞等奏言前臣等將遷來伊犂囘人三千二<lb/>
　　　十戸交阿竒木公木薩派往各處屯田惟令於<lb/>
　　　巴爾托輝築一小城仍以伊犂河北固勒扎城<lb/>
　　　為總滙葢因回人素性愚昧安插甫定又事版<lb/>
　　　築未免妄生疑懼是以姑緩籌畫今據木薩呈<lb/>
　　　稱詳詢囘人俱稱巴爾托輝地方泉甘土肥情<lb/>
　　　願出力築一大城移往駐劄臣等詳勘形勢如<lb/>
<pb n="KR2c0012_WYG_164-4b"/>
　　　囘人所種之地稍遷迤西可空出摩垓圖阿里<lb/>
　　　瑪圖兩處水泉為滿洲兵丁屯田之用且伊犂<lb/>
　　　哈什二水之間築一大城駐劄囘衆則聲勢愈<lb/>
　　　覺聨絡而於囘人生計亦甚有益嗣後即再添<lb/>
　　　人一二千戸亦自可容無須另辦請將伊犂河<lb/>
　　　南海努克之二百戸河北固勒扎一千九百戸<lb/>
　　　内之八百戸仍在原處駐劄其河南和濟格爾<lb/>
　　　之二百戸河北固勒扎之一千一百戸巴爾托<lb/>
<pb n="KR2c0012_WYG_164-5a"/>
　　　輝之七百二十戸并續派呼倫貝爾兵丁一百<lb/>
　　　戸共計二千一百二十戸俱令其駐劄巴爾托<lb/>
　　　輝於今年屯田之暇先造住房明年再行築城<lb/>
　　　奏入報<lb/>
　聞<lb/>
　　　丙午<lb/>
　　　以私逃囘人不應遣歸本籍<lb/>
　訓飭伊犂將軍明瑞等<lb/>
<pb n="KR2c0012_WYG_164-5b"/>
　上諭軍機大臣曰額爾景額奏稱明瑞等因派往伊<lb/>
　　犂屯田回人端索丕中途逃走即將囘人阿卜都<lb/>
　　喇伊木補缺以端索丕之妻配給將端索丕發囘<lb/>
　　葉爾羌移咨前來端索丕係私逃之人今仍遣囘<lb/>
　　葉爾羌恐囘人等相率效尤不足示懲請將端索<lb/>
　　丕賞給伊犂兵丁為奴等語額爾景額所奏甚是<lb/>
　　端索丕逃囘本籍一經拏獲即應重加責處或賞<lb/>
　　給兵丁庻足以昭炯戒乃遣歸故土遂其本意所<lb/>
<pb n="KR2c0012_WYG_164-6a"/>
　　辦殊出情理之外著將端索丕發往伊犂給兵丁<lb/>
　　為奴如再有逃匿生事之處即行正法明瑞等辦<lb/>
　　理未協著傳㫖申飭嗣後諸務俱應加意妥辦<lb/>
　　　科卜多㕘贊大臣雅郎阿疏奏賞給築城兵丁<lb/>
　　　米石茶封<lb/>
　　　雅郎阿奏言前因㕘贊大臣扎拉豐阿商辦築<lb/>
　　　城事宜查屯田兵四百名内以二十名備造器<lb/>
　　　具餘三百八十名除屯田外派出八十名築城<lb/>
<pb n="KR2c0012_WYG_164-6b"/>
　　　又於屯田兵三百名内派出三十人協助本年<lb/>
　　　即可完竣但喀爾喀兵丁俱依水草離修城之<lb/>
　　　地稍遠毎日往還飲食不免需時有誤工作請<lb/>
　　　將烏里雅蘓台庫貯米石茶封賞給接濟則兵<lb/>
　　　丁飲食有資可以早集晚歸既免往返之勞而<lb/>
　　　城工亦得速竣奏入報<lb/>
　聞<lb/>
　　　五月甲寅<lb/>
<pb n="KR2c0012_WYG_164-7a"/>
　諭喀什噶爾㕘贊大臣納世通以伊犂官兵被害非<lb/>
　　　實曉示布魯特<lb/>
　上諭軍機大臣曰據納世通等奏冲噶巴什布魯特<lb/>
　　阿瓦勒比禀稱去年伊犂有官一員帶兵七人至<lb/>
　　塔拉斯地方遇克特滿圖伯之布魯特盗竊哈薩<lb/>
　　克牲隻時當昏夜誤將八人殺害臣等隨交伯克<lb/>
　　噶岱黙特差囘人海連達爾往問冲噶巴什頭目<lb/>
　　車里克齊據云是布魯特尼沙比屬人所害又聞<lb/>
<pb n="KR2c0012_WYG_164-7b"/>
　　人言是瑪木特呼里所害已令阿竒木伯克素勒<lb/>
　　坦和卓等向尼沙瑪木特呼里游牧索取戕害官<lb/>
　　兵人犯令其即行獻出從重治罪等語伊犂果有<lb/>
　　巡查官兵為外藩戕害明瑞豈有不知即知之豈<lb/>
　　不奏聞此事尚未可信納世通等遽行差人查拏<lb/>
　　殊屬鹵莽著傳諭納世通奉到此㫖如所遣伯克<lb/>
　　尚未轉囘即續派妥員將此事虛妄之處詳悉曉<lb/>
　　示令素勒坦和卓等速囘<lb/>
<pb n="KR2c0012_WYG_164-8a"/>
　　　議烏里雅蘓台修城及添派兵丁事宜<lb/>
　　　軍機大臣奏言據成衮扎布等奏烏里雅蘓台<lb/>
　　　舊城年久傾圯應行修築其工作等項請添派<lb/>
　　　緑旗兵一百名前往等語查科卜多現在城工<lb/>
　　　所撥緑旗兵一百名即係烏里雅蘓台派出至<lb/>
　　　該處舊城傾圯請動工修築於收貯錢糧實為<lb/>
　　　有益該處只有兵六十名看守倉庫尚屬不足<lb/>
　　　自應酌復原額以資差遣其派出緑旗兵丁一<lb/>
<pb n="KR2c0012_WYG_164-8b"/>
　　　百名於宣化大同等處調取奏入<lb/>
　上從之<lb/>
　　　乙卯<lb/>
　命分别䕶送察哈爾兵丁等官員議敘議處<lb/>
　上諭軍機大臣曰明瑞等奏稱此次解送伊犂之察<lb/>
　　哈爾兵丁五百名所帶牲隻有駝馬全未損傷及<lb/>
　　馬匹倒斃未至一分者又有倒斃雖至二分其餘<lb/>
　　皆臕壯者請將該員等議敘其倒斃牲隻之數尚<lb/>
<pb n="KR2c0012_WYG_164-9a"/>
　　未踰額總管成果應否議處請㫖遵行等語著照<lb/>
　　所請將佐領巴里瑪特等交部議敘佐領巴圖䝉<lb/>
　　克等交部議處總管成果著免其交議<lb/>
　　　伊犂將軍明瑞等疏奏布魯特訛傳官兵被害<lb/>
　　　情形<lb/>
　　　明瑞等奏言四月初十日據納世通等咨稱聞<lb/>
　　　冲噶巴什布魯特等傳聞伊犂官兵八人被害<lb/>
　　　等語查官兵果被戕害自當領兵進勦但現在<lb/>
<pb n="KR2c0012_WYG_164-9b"/>
　　　並無此事惟去年伊勒圖巡查邊界囘營告稱<lb/>
　　　行至吹地方曾派三等侍衛品圖庫領兵十名<lb/>
　　　前行遇布魯特數人將察哈爾兵丁一名用鎗<lb/>
　　　刺透皮袄品圖庫等往擒布魯特見其頂翎即<lb/>
　　　下馬叩首告稱實係悮認為哈薩克人懇求免<lb/>
　　　罪彼時因察哈爾兵丁並未傷損遂釋放遣囘<lb/>
　　　臣以此事尚無甚關係是以未經具奏奏入報<lb/>
　聞<lb/>
<pb n="KR2c0012_WYG_164-10a"/>
　　　丙辰<lb/>
　命治委署筆帖式雙官保疎脱逃犯之罪仍務獲逃<lb/>
　　　犯正法<lb/>
　上諭軍機大臣曰據卞塔海奏自伊犂解送葉爾羌<lb/>
　　之脱逃囘人端索丕至圖巴喇克台經委署筆帖<lb/>
　　式雙官保派兵李彬送交下站現在李彬端索丕<lb/>
　　俱無踪跡請將雙官保革退委署職銜充當苦差<lb/>
　　俟拏獲李彬端索丕一併嚴審加等治罪等語雙<lb/>
<pb n="KR2c0012_WYG_164-10b"/>
　　官保解送逃犯違例止派兵丁一名以致復逃實<lb/>
　　屬不職著照所請辦理李彬俟拏獲時審明有無<lb/>
　　情弊定擬至端索丕兩次脱逃情罪可惡且李彬<lb/>
　　被其戕害亦未可定既係囘人必然潛匿原處著<lb/>
　　傳諭卡塔海額爾景額速即查拏務獲審明正法<lb/>
　　示衆<lb/>
　諭陜甘總督楊應琚遞奏尋常事件毋得動用驛馬<lb/>
　上諭軍機大臣曰今日楊應琚奏到各摺俱係尋常<lb/>
<pb n="KR2c0012_WYG_164-11a"/>
　　事件並不關係軍機自可不由驛遞著傳諭該督<lb/>
　　新疆軍務久已告竣其善後事宜亦俱辦有成效<lb/>
　　嗣後凡遇此等奏摺止須委妥協弁役或家人等<lb/>
　　賷奏不得仍前動用驛馬致累臺站<lb/>
　　　戊午<lb/>
　　　葉爾羌辦事副都統額爾景額等疏奏安插無<lb/>
　　　業囘人事宜<lb/>
　　　額爾景額奏言據阿竒木伯克鄂對呈報有攜<lb/>
<pb n="KR2c0012_WYG_164-11b"/>
　　　眷尋歸故土囘人共一百八十餘名係前經霍<lb/>
　　　集占之亂逃避遠出者此内葉爾羌囘人七十<lb/>
　　　三户伊等親屬尚存其餘一百餘戸係喀什噶<lb/>
　　　爾英噶薩爾之囘人查明並無自伊犂逃囘等<lb/>
　　　情臣等伏思此項囘人聞<lb/>
　聖主樂育之恩復歸故土應令仍於原處居住但伊<lb/>
　　　等離散多年已無産業請給以田畝籽種仍仰<lb/>
　　　體<lb/>
<pb n="KR2c0012_WYG_164-12a"/>
　皇仁暫緩徴收租賦俾得經理生計奏入報<lb/>
　聞<lb/>
　　　辛酉<lb/>
　　　以新疆取用銀兩不行轉咨<lb/>
　飭諭巴里坤辦事侍郎鐘音等<lb/>
　上諭軍機大臣曰據鐘音等奏稱納世通等以從前<lb/>
　　永貴等奏准取用銀三萬兩陸續支用僅存九千<lb/>
　　餘兩請於哈密巴里坤二處各送銀一萬五千兩<lb/>
<pb n="KR2c0012_WYG_164-12b"/>
　　備用隨以不能挪解咨覆等語喀什噶爾等處需<lb/>
　　銀原應楊應琚辦送若巴里坤存銀不敷鐘音等<lb/>
　　接到納世通咨文即應行知楊應琚今並不轉咨<lb/>
　　僅以空文塞責此皆外任推諉陋習鐘音温敏著<lb/>
　　傳㫖申飭仍傳諭楊應琚將應需銀兩即行辦理<lb/>
　　解送勿致遲悮<lb/>
　　　癸亥<lb/>
　　　喀什噶爾㕘贊大臣納世通等疏奏霍罕額爾<lb/>
<pb n="KR2c0012_WYG_164-13a"/>
　　　德尼情形<lb/>
　　　納世通等奏言臣等前遣囘人阿克伯克等往<lb/>
　　　問霍罕額爾德尼拘留阿濟比及私取鄂斯賦<lb/>
　　　税等事據額爾德尼遣努爾黙特比禀稱奉到<lb/>
　　　來文詞意嚴切懇求勿信布魯特等妄言等語<lb/>
　　　又所具呈文内稱因阿濟比與鄂斯人等不睦<lb/>
　　　代為和解至鄂斯布魯特等並無頭目恐其離<lb/>
　　　散暫遣五十戸前往居住雖一普爾不敢私取<lb/>
<pb n="KR2c0012_WYG_164-13b"/>
　　　其阿濟比呈文所言略同且稱額爾德尼已將<lb/>
　　　所耕水田給還所遣五十戸亦經撤囘等語臣<lb/>
　　　等伏思額爾德尼與愛哈黙特沙結好情本叵<lb/>
　　　測今據阿克伯克等訪知愛哈黙特沙為岱音<lb/>
　　　沙所困不足倚恃又懾我<lb/>
　天威是以情詞恭順但狡猾之性日後難免復萌今<lb/>
　　　既給還鄂斯水田撤去移住人戸似可暫免深<lb/>
　　　求奏入報<lb/>
<pb n="KR2c0012_WYG_164-14a"/>
　聞<lb/>
　　　丁卯<lb/>
　命副都統宗室明普前往哈喇沙爾辦事更換達桑<lb/>
　　　阿囘京<lb/>
　　　甲戌<lb/>
　　　議雅爾駐兵事宜<lb/>
　　　軍機大臣奏言據伊犂將軍明瑞等將雅爾駐<lb/>
　　　兵各事宜列為六條具奏臣等遵<lb/>
<pb n="KR2c0012_WYG_164-14b"/>
　㫖議覆一派出屯田緑旗兵五百名請添派一百名<lb/>
　　　除烏魯木齊派兵四百名外其二百名由三屯<lb/>
　　　兵内抽撥此項兵丁應於冬春之交派大臣侍<lb/>
　　　衛等帶領由齋爾擇雪少之路前往勤力耕作<lb/>
　　　以餘暇築城務於兩年内竣事其應給之車輛<lb/>
　　　牛馬口糧籽種器具應自烏魯木齊或伊犂備<lb/>
　　　辦者如數預備又伊犂之索倫兵六百名烏魯<lb/>
　　　木齊之一百名應於明年十月換班令囘游牧<lb/>
<pb n="KR2c0012_WYG_164-15a"/>
　　　但冬令雪大須待春草生時方能行走請即以<lb/>
　　　此七百名兵丁防䕶屯田烏魯木齊兵同緑旗<lb/>
　　　兵前往伊犂兵於麥收以前由齋爾前往與烏<lb/>
　　　魯木齊兵合隊行走將來新派一千五百名兵<lb/>
　　　到時再行撤囘一烏魯木齊庫爾喀喇烏蘓之<lb/>
　　　察哈爾厄魯特三百餘戸原議移駐雅爾但緑<lb/>
　　　旗兵行時正值雪後孶生羊隻難以牧放未便<lb/>
　　　一同行走請量留幹練官一二員俟春草生時<lb/>
<pb n="KR2c0012_WYG_164-15b"/>
　　　緩行前往至烏魯木齊尚有滿洲兵二百名應<lb/>
　　　令與索倫兵同行既可學習技藝且益壯聲威<lb/>
　　　如有由伊犂解往牲隻即可交伊帶送合併原<lb/>
　　　隊俟於應撤之時一同撤囘一雅爾既經築城<lb/>
　　　駐兵哈薩克自必遠避但此等愚昧外藩惟知<lb/>
　　　自便應酌派滿洲索倫兵九百名分東北兩路<lb/>
　　　順便巡察有越境游牧者嚴行驅逐若有潛至<lb/>
　　　烏梁海種地之華額爾齊斯等處游牧或有換<lb/>
<pb n="KR2c0012_WYG_164-16a"/>
　　　易糧米乗隙搶奪等情另請咨行烏里雅蘓台<lb/>
　　　將軍成衮扎布禁止驅逐一兵丁沿途及到後<lb/>
　　　口糧現在雖有牛馬車輛足敷裝載但牲隻專<lb/>
　　　供屯田之用若遠行重載難免疲痩請於伊犂<lb/>
　　　通融辦交羊一千二百隻派兵解送合之烏魯<lb/>
　　　木齊存剰羊三千餘隻分給各項兵丁則可稍<lb/>
　　　省載運口糧牛馬皆有餘力於屯田有益一雅<lb/>
　　　爾築城以後哈薩克商人必就近貿易此例一<lb/>
<pb n="KR2c0012_WYG_164-16b"/>
　　　開則所用緞疋銀兩既須從伊犂運送而所換<lb/>
　　　馬匹牲隻又須送往伊犂殊為煩瑣請飭諭哈<lb/>
　　　薩克商人俱向伊犂貿易其有攜帶牲隻數少<lb/>
　　　者如雅爾有須補額之處亦仍令其交易但伊<lb/>
　　　等路費既省其馬匹等作價應較伊犂少减一<lb/>
　　　駐防兵丁原議用察哈爾今已添派錫伯請令<lb/>
　　　明瑞等酌量派撥不必拘定未到之前波羅塔<lb/>
　　　拉接放之一卡倫則另於伊犂派出馬兵暫駐<lb/>
<pb n="KR2c0012_WYG_164-17a"/>
　　　額敏河沿等之三大卡倫則即以滿洲索倫兵<lb/>
　　　暫駐遞送伊犂雅爾兩處文移又所請侍衛十<lb/>
　　　一員未到之前亦請暫行委派其所奏烏魯木<lb/>
　　　齊舊印帶往雅爾鈐用之處似於體制未合請<lb/>
　　　令明瑞等擬定字様交部另行鑄給奏入<lb/>
　上從之<lb/>
　　　議巴里坤提督移駐烏魯木齊事宜<lb/>
　　　伊犂將軍明瑞等奏言臣等前議雅爾駐兵後<lb/>
<pb n="KR2c0012_WYG_164-17b"/>
　　　哈薩克等不來烏魯木齊貿易請將烏魯木齊<lb/>
　　　巴里坤大臣撤囘將巴里坤提督改駐烏魯木<lb/>
　　　齊烏魯木齊總兵移駐巴里坤經軍機處議奏<lb/>
　　　欽奉<lb/>
　諭㫖雅爾地方新築城垣安設兵丁理宜專派大臣<lb/>
　　駐劄著將巴里坤提督移駐烏魯木齊其烏魯木<lb/>
　　齊大臣即著移駐雅爾巴里坤既有總兵雅爾駐<lb/>
　　兵後巴里坤大臣即著裁撤臣等伏思巴里坤提<lb/>
<pb n="KR2c0012_WYG_164-18a"/>
　　　督烏魯木齊總兵自應於烏魯木齊大臣移駐<lb/>
　　　雅爾之先互相調駐以便接辦事務今臣等酌<lb/>
　　　請將雅爾屯田兵丁於本年十二月及來年正<lb/>
　　　月令烏魯木齊大臣帶領行走其巴里坤提督<lb/>
　　　移駐之期自應於本年十一月初旬由巴里坤<lb/>
　　　起程並令烏魯木齊大臣與該鎮兵俱候提臣<lb/>
　　　到彼交代庶於公務有裨奏入得<lb/>
　㫖軍機大臣議奏尋議烏魯木齊大臣既帶官兵移<lb/>
<pb n="KR2c0012_WYG_164-18b"/>
　　　駐雅爾所有任内經手事務必須大員接辦後<lb/>
　　　辦理起程應如明瑞所奏本年十月初旬令提<lb/>
　　　督由巴里坤起程其烏魯木齊大臣及該總兵<lb/>
　　　等均候提臣交代至烏魯木齊總兵移駐巴里<lb/>
　　　坤及巴里坤大臣遵<lb/>
　㫖裁撤並所有官兵馬駝等項交代辦理之處統令<lb/>
　　　該將軍㑹議具奏奏入<lb/>
　上從之<lb/>
<pb n="KR2c0012_WYG_164-19a"/>
　　　丁丑<lb/>
　諭伊犂將軍明瑞等移駐雅爾厄魯特兵丁照伊犂<lb/>
　　　給發錢糧<lb/>
　上諭軍機大臣曰旌額理奏稱現駐烏魯木齊之厄<lb/>
　　魯特兵舊例每月給銀四錢五分單丁每月給銀<lb/>
　　三錢自給與孳生羊隻以來生計漸裕甚為得所<lb/>
　　請將所食錢糧停其支給等語此項厄魯特兵皆<lb/>
　　閑散餘丁所充現在伊犂等處者並未給與錢糧<lb/>
<pb n="KR2c0012_WYG_164-19b"/>
　　旌額理等請裁甚是但厄魯特馬甲等在烏魯木<lb/>
　　齊者每月俱給銀九錢在伊犂者每月給銀一兩<lb/>
　　現將烏魯木齊庫爾喀喇烏蘓等處厄魯特兵移<lb/>
　　往雅爾城駐防所有錢糧應照伊犂兵丁加恩一<lb/>
　　體給發著傳諭明瑞等從伊犂至雅爾時遵照辦<lb/>
　　理其烏魯木齊佐領錢糧亦著照伊犂厄魯特佐<lb/>
　　領之例給發<lb/>
　　　六月乙酉<lb/>
<pb n="KR2c0012_WYG_164-20a"/>
　恩减葉爾羌貿易囘人交官騰格<lb/>
　上諭軍機大臣曰額爾景額等奏稱從前因葉爾羌<lb/>
　　貿易囘人離散所有交官税額俱未計算現在有<lb/>
　　二百二十人投囘葉爾羌各立産業請酌量定擬<lb/>
　　每年令交錢二千騰格今年已過四月請自五月<lb/>
　　起至十二月令交錢一千三百騰格等語從前霍<lb/>
　　集占肆逆囘衆散亂全部蕩平數年内始投囘立<lb/>
　　業此時若即照所定額數令其交官尚恐拮据著<lb/>
<pb n="KR2c0012_WYG_164-20b"/>
　　加恩將所定今年應交錢一千三百騰格酌免五<lb/>
　　百嗣後每年俱令交一千五百騰格以示體恤<lb/>
　　　以誤行斥責報事之布魯特<lb/>
　飭諭領隊大臣副都統揚桑阿等<lb/>
　上諭軍機大臣曰據揚桑阿等奏薩爾巴噶什之比<lb/>
　　車里克齊等以從前布魯特等妄報官兵被害前<lb/>
　　來認罪因諭以内地妄報治罪之例斥責遣囘等<lb/>
　　語揚桑阿所辦非是外部之人一有所聞即行稟<lb/>
<pb n="KR2c0012_WYG_164-21a"/>
　　知尚屬恭順若遽行斥責則將來雖有實事亦必<lb/>
　　畏懼不敢禀告此事本係該大臣等冐昧查拏於<lb/>
　　前兹復以斥責車里克齊為塞責之舉即傳斥之<lb/>
　　言亦未得體著傳諭揚桑阿等遇便諭知車里克<lb/>
　　齊阿瓦勒比等爾等所報前經具奏奉㫖此係我<lb/>
　　大臣不行細心查究之過爾等所報雖虛並無不<lb/>
　　是之處嗣後凡有聞見無論虚實即行禀報如此<lb/>
　　明白曉諭庶足以釋其疑<lb/>
<pb n="KR2c0012_WYG_164-21b"/>
　　　壬辰<lb/>
　命増派伊犂種地囘人<lb/>
　上諭軍機大臣曰據明瑞等奏現在涼州莊浪熱河<lb/>
　　移駐兵丁需用口糧除所存餘糧及本年秋收雖<lb/>
　　可多得二三萬石僅足補數年不敷之數未可遽<lb/>
　　以為羨餘請於此二年内挈眷兵未曽全到之時<lb/>
　　於各囘城再派囘人二千名赴伊犂屯田等語著<lb/>
　　照所請即行知各囘城駐劄大臣酌量派往惟擇<lb/>
<pb n="KR2c0012_WYG_164-22a"/>
　　其情願赴屯者不必勉强至從前所派囘人該伯<lb/>
　　克等捐助資送此次所派俱著官辦起程毋庸協<lb/>
　　助併傳諭明瑞等知之<lb/>
　命酌裁總管臺站伯克<lb/>
　上諭軍機大臣曰據庫車辦事原任巡撫鄂寶奏稱<lb/>
　　從前新疆甫定設有總管臺站六品伯克令其約<lb/>
　　束臺站官兵囘人今官兵囘人漸已言語相通如<lb/>
　　有鬬毆細事各臺站筆帖式俱可即時辦理此項<lb/>
<pb n="KR2c0012_WYG_164-22b"/>
　　伯克並無應辦之事請隨其出缺陸續裁扣等語<lb/>
　　著照所請行但各囘城俱有總管臺站之伯克若<lb/>
　　無應辦之事自應一體裁扣其中或尚有需人辦<lb/>
　　事者仍准存留不必拘泥著傳諭各囘城大臣酌<lb/>
　　量辦理具奏<lb/>
　　　辛丑<lb/>
　諭葉爾羌辦事副都統額爾景額等曉示素勒坦沙<lb/>
　　　事宜<lb/>
<pb n="KR2c0012_WYG_164-23a"/>
　上諭軍機大臣曰據額爾景額等奏拔達克山素勒<lb/>
　　坦沙遣使霍濟克蘭請給伊等齊特喇爾游牧及<lb/>
　　工匠人等又告稱愛烏罕人常來侵擾業經囘文<lb/>
　　斥責并将原文及回文呈奏等語素勒坦沙妄思<lb/>
　　儌倖請給游牧並乞工匠殊屬貪詐額爾景額囘<lb/>
　　文斥責甚是而詞氣尚覺太弱此事若額爾景額<lb/>
　　直以不便陳奏囘覆可毋庸頒發勅諭今文内無<lb/>
　　此語似我大臣等並未具奏未免視同泛常著另<lb/>
<pb n="KR2c0012_WYG_164-23b"/>
　　繕勅書交額爾景額派員賷送曉諭再從前素勒<lb/>
　　坦沙稱額敏和卓為父今伊甫離葉爾羌素勒坦<lb/>
　　沙即呈告其過失甚屬不堪著將額爾景額奏摺<lb/>
　　及素勒坦沙之書俱録寄額敏和卓閲看亦著作<lb/>
　　書交額爾景額轉寄素勒坦沙令知所警戒<lb/>
　賜拔達克山素勒坦沙<lb/>
　勅書<lb/>
　皇帝勅諭拔達克山伯克素勒坦沙據葉爾羌駐劄<lb/>
<pb n="KR2c0012_WYG_164-24a"/>
　　大臣進爾奏章及大臣與爾往復文書朕俱覽悉<lb/>
　　爾奏稱前此獻出霍集占首級意希重賞因道遠<lb/>
　　未得委曲陳奏又稱愛烏罕等時窺伺爾游牧齊<lb/>
　　特喇爾乃爾先世舊地因葉爾羌大臣聽沙瑚沙<lb/>
　　黙特一偏之詞勒令給還懇恩查給并懇賞爾所<lb/>
　　屬萬人糧餉本年收取游牧數處請俱為天朝臣<lb/>
　　僕等語從前霍集占兄弟逃入爾地爾畏我大兵<lb/>
　　又利其所有始决計獻馘朕已優加賞賚而逆賊<lb/>
<pb n="KR2c0012_WYG_164-24b"/>
　　所有資裝皆未索取獨非賞乎爾以獻馘為有功<lb/>
　　不思爾若再為容留尚能保爾游牧乎且年來遣<lb/>
　　使入覲賞賚尤多此次給還齊特喇爾游牧復加<lb/>
　　奬賞皆以爾恭順之故當益加謹恪若仍不知足<lb/>
　　是自取咎矣至愛烏罕等果窺爾游牧似非無端<lb/>
　　生釁即如爾奏收取附近游牧數處則爾之侵擾<lb/>
　　鄰封可知朕為天下共主一視同仁非於爾有所<lb/>
　　偏徇也齊特喇爾為博洛爾所屬在準夷時為爾<lb/>
<pb n="KR2c0012_WYG_164-25a"/>
　　舅氏沙瑪瑪特所據後沙瑚沙黙特之祖恢復故<lb/>
　　地皆我大臣所深悉爾肆行攘奪尚應問罪因業<lb/>
　　已遵諭給還反加奬賞可謂寛厚之至而爾詭詞<lb/>
　　具奏豈以葉爾羌大臣新經更替謂可欺飾耶今<lb/>
　　駐劄大臣玉素富乃故哈密國王後裔豈不知囘<lb/>
　　部舊事且前駐大臣吐魯番郡王額敏和卓日後<lb/>
　　仍來更替爾斯時又將何以為詞爾從前稱額敏<lb/>
　　和卓為父乃伊甫囘游牧即詆其偏聽人言亦太<lb/>
<pb n="KR2c0012_WYG_164-25b"/>
　　反覆矣爾所請萬衆糧餉以天朝之廣大何所吝<lb/>
　　惜但賞以酬勞非巧言可得爾之所屬未嘗與葉<lb/>
　　爾羌等處囘人一體効力豈可無勞而獲賞哉朕<lb/>
　　念爾前功欲長加保䕶特降勅訓諭爾其循理守<lb/>
　　分勿萌儌倖無厭之心始可永承恩澤也勉之勿<lb/>
　　怠<lb/>
　　　葉爾羌辦事副都統額爾景額等疏奏布哈爾<lb/>
　　　懇請内附情形<lb/>
<pb n="KR2c0012_WYG_164-26a"/>
　　　額爾景額奏言據拔達克山使人和濟克蘭禀<lb/>
　　　稱素勒坦沙令我等告知今有布哈爾之諾羅<lb/>
　　　斯伯克達雅爾伯克二人至拔達克山聞我等<lb/>
　　　歸附<lb/>
　大皇帝身受重恩其汗阿布勒噶子等情願率屬歸<lb/>
　　　阿因寄字素勒坦沙素勒坦沙覆以應向葉爾<lb/>
　　　羌將軍大人請示等語臣等查布哈爾尚在拔<lb/>
　　　達克山之外去葉爾羌甚遠其懇請内附必係<lb/>
<pb n="KR2c0012_WYG_164-26b"/>
　　　傳聞<lb/>
　聖朝柔遠之仁傾心向化否則畏懼外部侵擾欲仗<lb/>
　天威懾服俱未可定但布哈爾果係誠心歸附儘可<lb/>
　　　自到邊境稟告何必向素勒坦沙轉求恐係素<lb/>
　　　勒坦沙欲藉為已功邀取<lb/>
　恩澤再或假借<lb/>
　聖朝威聲懾服布哈爾俱未可定若不明白曉諭則<lb/>
　　　外部愚人未免受其挾制臣等因將<lb/>
<pb n="KR2c0012_WYG_164-27a"/>
　皇上體恤遠人不欲强令歸附之意詳悉曉諭並將<lb/>
　　　希圖儌倖不能妄邀<lb/>
　恩賜之處委曲開導使之自悟如果布哈爾頭目阿<lb/>
　　　布勒噶子遣使來附臣等詢明情由再行具奏<lb/>
　　　奏入報<lb/>
　聞<lb/>
　<lb/>
　<lb/>
<pb n="KR2c0012_WYG_164-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
平定準噶爾方略續編卷二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_036-1a"/>
欽定四庫全書<lb/>
平定準噶爾方略前編卷三十六<lb/>
　　　雍正十二年秋七月丁丑<lb/>
命籌拒賊及撤兵事宜<lb/>
上諭辦理軍機大臣等曰爾等行文平郡王賊人如犯<lb/>
　軍營令我兵酌量拒敵若目前無事仍撤囘科卜多<lb/>
　擇形勝處駐劄休養馬匹其哨探兵丁俱著撤囘如<lb/>
　有應設之處務揀選幹員防守<lb/>
<pb n="KR2c0012_WYG_036-1b"/>
　　　戊寅<lb/>
命選直隸等四省緑旗兵赴北路軍營更代<lb/>
上諭辦理軍機大臣等曰從前直隸山東山西河南四<lb/>
　省派徃北路出征之緑旗兵丁在外已經數年應另<lb/>
　派兵丁前徃更換著四省督撫提督每省選派精兵<lb/>
　一千名一切衣裝等項於存公銀兩内動支應用豫<lb/>
　備齊全候諭㫖到日起程<lb/>
　　　癸巳<lb/>
<pb n="KR2c0012_WYG_036-2a"/>
命王公滿漢文武大臣等㑹議軍務<lb/>
上諭辦理軍機大臣等曰西北兩路用兵已經數年將<lb/>
　士効力戎行久在邉外朕心深為不忍再四思維或<lb/>
　應乘此兵力盛强直進賊境俾軍務早完以息將士<lb/>
　或應遣使徃彼諭以利害俾其醒悟二者未能遽定<lb/>
　特召北路副將軍額駙策凌西路署大將軍查郞阿<lb/>
　來京與辦理軍機之大臣悉心計議伊等意見亦不<lb/>
　畫一朕思軍務闗係重大應博採衆論詳慎籌畫著<lb/>
<pb n="KR2c0012_WYG_036-2b"/>
　王公滿漢文武大臣公同㑹議各抒己見據實具奏<lb/>
命達賴喇嘛等還藏<lb/>
上諭辦理軍機大臣等曰從前令達賴喇嘛移駐泰寧<lb/>
　原因彼時藏中有阿爾布巴等事恐準噶爾逆賊乘<lb/>
　間來犯是以令其移至近邉地方以便照看其隨來<lb/>
　之弟子人等久離鄉土未免懐歸今貝勒頗羅鼐實<lb/>
　心効力將唐古忒厄魯特之兵操練精熟各處𦂳要<lb/>
　隘口俱已嚴固防守藏中晏然無事班禪額爾徳尼<lb/>
<pb n="KR2c0012_WYG_036-3a"/>
　年邁有疾應令達賴喇嘛囘藏著果親王允禮前徃<lb/>
　泰寧與達賴喇嘛相見章嘉胡土克圖亦令同去并<lb/>
　著都統鼐格前徃料理伊等起身副都統福壽等沿<lb/>
　途照看<lb/>
命果親王赴泰寧沿途閲兵<lb/>
上諭辦理軍機大臣等曰朕命果親王前往泰寧地方<lb/>
　沿途經過之直隸山西陜西四川等處駐防滿洲官<lb/>
　兵並督撫提鎮標營緑旗官兵俱令順便閲看<lb/>
<pb n="KR2c0012_WYG_036-3b"/>
命致祭陣亡官兵於和通呼爾哈<lb/>
上諭辦理軍機大臣等曰爾等傳諭大將軍平郡王令<lb/>
　其未撤兵以前酌量於和通呼爾哈處遣人將陣亡<lb/>
　官兵遺骸收瘞動用軍中錢糧致祭<lb/>
命查郞阿等量撤兵丁并分别効力未効力官兵等次<lb/>
　　　報部<lb/>
上諭辦理軍機大臣等曰額駙策凌署大將軍查郞阿<lb/>
　囘至軍營時令其酌量留兵防守邉界其餘兵丁查<lb/>
<pb n="KR2c0012_WYG_036-4a"/>
　無弟兄子姪之孤身及從前乆在軍營行走者或此<lb/>
　次立有勞績被傷者俱行撤囘再將官弁効力行走<lb/>
　之處分為三等造冊咨部其効力超卓者為一等以<lb/>
　應陞之缺即用照常効力者為二等酌量加恩未經<lb/>
　効力者以三等註冊各該管大臣官員等務須從公<lb/>
　分别等次若有徇情挾私顛倒失實者後經查出定<lb/>
　行加倍治罪<lb/>
　　　戊戌<lb/>
<pb n="KR2c0012_WYG_036-4b"/>
命遣使徃諭噶爾丹策零撤兵駐察罕廋爾<lb/>
　　　和碩康親王巴爾圖等遵<lb/>
㫖議奏言準噶爾賊夷世濟其惡屢次興戎噶爾丹策<lb/>
　　　零狂悖兇頑較伊父策妄阿喇布坦更甚我<lb/>
皇上為安逸生靈計欲特賜包容遣使前徃開陳利害<lb/>
　　　但賊人狡詐性成恐難遽信目今兩路大兵駐<lb/>
　　　劄邉境賊夷之地勢情形俱已深悉且糧糗馬<lb/>
　　　駝軍裝器械無不預備整齊宜乘此時於北路<lb/>
<pb n="KR2c0012_WYG_036-5a"/>
　　　發兵三萬西路發兵二萬約㑹齊進並力殱除<lb/>
　　　如賊果知畏懼悔禍乞<lb/>
恩我<lb/>
皇上再寛其罪戾議定邉界又大學士張廷玉等遵<lb/>
㫖議奏言噶爾丹策零擾害生靈早應發遣大兵立加<lb/>
　　　屠滅惟是我<lb/>
聖祖仁皇帝如天之仁於策妄阿喇布坦狂悖妄行猶<lb/>
　　　復曲賜包容不加誅戮我<lb/>
<pb n="KR2c0012_WYG_036-5b"/>
皇上以<lb/>
聖祖之心為心屢示<lb/>
恩諭俾息紛爭恐伊孟浪輕舉騷擾䝉古是以駐兵邉<lb/>
　　　地以為防範仍諭兩路大將軍停止進𠞰仰見<lb/>
天心仁愛原非必欲毁其巢穴滅其醜類也今賊人自<lb/>
　　　額爾得尼招大敗之後勢窮力竭本年春間我<lb/>
　　　兵從北路襲擊直越額爾齊斯賊夷驚惶不敢<lb/>
　　　迎戰但罔識<lb/>
<pb n="KR2c0012_WYG_036-6a"/>
聖心之寛大自以負罪深重不可復逭因此迷而不悟<lb/>
　　　日益冥頑若䝉特遣大臣前徃曉以利害寛其<lb/>
　　　已徃之愆予以更新之路噶爾丹䇿零審度勢<lb/>
　　　力實不能支諒必誠心悔過俯首求和若仍執<lb/>
　　　迷不悟則是伊自速滅亡再議征討更覺事易<lb/>
　　　功倍奏入得<lb/>
㫖準噶爾一部落習尚貪殘世濟其惡䇿妄阿喇布坦<lb/>
　狡獪非常當其跳梁之時我<lb/>
<pb n="KR2c0012_WYG_036-6b"/>
皇考聖祖仁皇帝審觀形勢洞悉機宜曾宻諭曰彼地<lb/>
　遼逺我徃則我師徒勞彼來則彼師受困是以經理<lb/>
　八九年惟令兩路將軍陳師邉境以待之即將軍富<lb/>
　寧安傅爾丹之屢次襲擊亦欲誘之使來便於邀擊<lb/>
　而賊究不至富寧安等亦未多獲而歸此當日之情<lb/>
　形也及朕即位之初籌畫邉事敬佩<lb/>
皇考之明訓確知䇿妄阿喇布坦之姦頑持重不肯輕<lb/>
　舉且以將弁兵丁等乆役于外勤勞可念因將兩路<lb/>
<pb n="KR2c0012_WYG_036-7a"/>
　兵馬撤囘暫令休息中間縁清畫疆界一事遣人曉<lb/>
　諭再三朕則開誠布公彼則支吾巧詐朕仍包容寛<lb/>
　宥之未幾策妄阿喇布坦身故伊子噶爾丹䇿零繼<lb/>
　領部落朕慮有侵擾衆䝉古之舉不得不預為防範<lb/>
　又以其人孟浪無知剽輕任性必率賊衆冐昧前來<lb/>
　是以仍于兩路駐劄大兵至於命將一事岳鍾琪乆<lb/>
　在西陲習於軍旅伊亦踴躍從事因命為西路大將<lb/>
　軍北路大將軍傅爾丹朕恐其才具不勝重任爰允<lb/>
<pb n="KR2c0012_WYG_036-7b"/>
　廷臣之推舉並遣查弼納為副將軍伊陛辭之時朕<lb/>
　諄諄詳諭令部署完宻度勢審機務䇿萬全實冀専<lb/>
　閫之大臣戮力同心不負簡用也乃噶爾丹䇿零輕<lb/>
　舉妄動果不出朕之所料於雍正八年冬月發兵侵<lb/>
　犯西路此正我師乘時擊賊之機㑹而岳鍾琪來京<lb/>
　陛見請將大將軍印務交與紀成斌署理前此岳鍾<lb/>
　琪身在軍營全無布置將駝馬牲畜十數萬置於賊<lb/>
　人來路之旁供其掠取紀成斌庸懦不堪于賊人來<lb/>
<pb n="KR2c0012_WYG_036-8a"/>
　犯之時畏縮驚惶一籌莫展致賊人得志而去次年<lb/>
　賊以全力向我北路初北路領兵大臣與喀爾喀等<lb/>
　皆懐賊人斷不敢來犯之心一切軍需又未預為完<lb/>
　備傅爾丹查弼納等復誤聼俘虜誑言並不奏聞領<lb/>
　兵輕進彼時朕即向廷臣言之賊人恐有詭詐我師<lb/>
　此進甚不妥協未幾奏至果墮術中雍正十年正月<lb/>
　賊人僅以七千之衆來犯西路深入哈宻塔勒納沁<lb/>
　地方此又易於大創之機㑹而岳鍾琪身處軍營調<lb/>
<pb n="KR2c0012_WYG_036-8b"/>
　度乖舛坐令入網之獸復得駭逸此西路軍營人人<lb/>
　切齒痛恨者于是賊志愈驕肆無忌憚傾其醜類以<lb/>
　向北路越過察罕廋爾軍營直至額爾得尼招地方<lb/>
　副將軍額駙䇿凌等奮勇擊殺殱其精鋭將及萬人<lb/>
　餘賊喪膽乘夜遁逃經由扎克拜達里克一帶此地<lb/>
　朕預設重兵萬有四千以遏賊歸路似此殘敗之賊<lb/>
　誠如釜底遊魂但遣兵數千人遮擊便可使隻騎不<lb/>
　返乃馬爾賽坐守空城一旅不發賊至不擊賊去不<lb/>
<pb n="KR2c0012_WYG_036-9a"/>
　追俾餘孽猶存邉氛未息馬爾賽之罪誠擢髪難數<lb/>
　也總之朕之籌畫於事先者雖未有爽而臣工之失<lb/>
　機於臨事者則不一而足矣今賊人自額爾得尼招<lb/>
　大創之後畏我兵威遷徙逺去看此情形兩路軍務<lb/>
　一時難以告竣特召兩路領兵將軍來京與辦理軍<lb/>
　機之大臣悉心計議北路副將軍額駙䇿凌西路署<lb/>
　大將軍查郞阿力主進𠞰朕以軍務闗係重大復令<lb/>
　在朝王公滿漢文武大臣公同集議兹覧所奏意見<lb/>
<pb n="KR2c0012_WYG_036-9b"/>
　亦不畫一據兩路將軍皆言兵力有餘士氣奮勇賊<lb/>
　勢窮蹙人心離散似此則遣兵進討未嘗不可但<lb/>
皇考當年聖意與朕本心俱不欲勞師逺涉而駐兵防<lb/>
　守邉界又未免時日耽延將士乆勞朕心不忍朕意<lb/>
　且遣使臣前徃準噶爾面諭噶爾丹䇿零曉以利害<lb/>
　示以寛大之恩㫖開其迷誤從此畫清邉界彼此不<lb/>
　得逾越著北路大將軍平郡王將進駐科卜多之大<lb/>
　兵仍撤囘察罕廋爾以釋賊人疑懼之心若噶爾丹<lb/>
<pb n="KR2c0012_WYG_036-10a"/>
　䇿零聞朕諭㫖果有悔心之萌一一遵行則大路大<lb/>
　兵俱可徐徐議撤倘仍執迷怙惡自取滅亡俟使臣<lb/>
　囘京之日别作計議<lb/>
　　　辛丑<lb/>
命加恩青海䝉古等<lb/>
上諭辦理軍機大臣等曰朕聞青海䝉古生計甚艱著<lb/>
　傳諭馬爾泰等加意施恩方於伊等生計有益<lb/>
命傳諭平郡王福彭撤兵事宜<lb/>
<pb n="KR2c0012_WYG_036-10b"/>
上諭辦理軍機大臣等曰爾等傳諭大將軍平郡王現<lb/>
　今調兩路將軍來京商議軍營事宜將來進𠞰科卜<lb/>
　多之兵或仍撤囘察罕廋爾其由烏里雅蘇台運徃<lb/>
　科卜多之米糧馬匹等項有應行停止撥囘之處著<lb/>
　預為辦理撤兵時平郡王領兵居中塔爾岱常徳領<lb/>
　兵殿後其前隊之兵酌量𣲖委大臣帶領<lb/>
　　　八月丙午<lb/>
命侍郞傅鼐額外内閣學士阿克敦副都統羅宻赴準<lb/>
<pb n="KR2c0012_WYG_036-11a"/>
　　　噶爾傳<lb/>
諭噶爾丹䇿零<lb/>
上諭曰從前爾遣使特磊奏聞爾父亡故彼時朕即召<lb/>
　入特磊面降諭㫖詳加開導令將羅卜藏丹津送至<lb/>
　越二三載並無囘奏故於兩路駐兵防守邉界爾乃<lb/>
　遣特磊奏稱已將羅卜藏丹津拏送至途間聞有兵<lb/>
　至故暫停解送特遣人懇求指示伏願廣興黄教愛<lb/>
　惜生靈等語朕即遣使臣杭奕禄衆佛保同特磊前<lb/>
<pb n="KR2c0012_WYG_036-11b"/>
　徃巴里坤軍營與爾商議諸事因朕躬違和故未將<lb/>
　特磊召見令部臣傳㫖遣囘即有疑難不便之處亦<lb/>
　當彼此遣使議和豈有輕動兵戈之理特磊乃卑賤<lb/>
　之人未免揑詞告爾以圖僨事爾若果無動兵之心<lb/>
　為生靈黄教起見則當向我國使臣懇切陳奏乃並<lb/>
　未接見使臣猝然發兵侵我巴里坤軍營搶去馬匹<lb/>
　又發兵阿爾台地方彼時我國將軍大臣未行請㫖<lb/>
　忽畧輕動致爾得利未幾爾兵侵我卡倫我兵於蘇<lb/>
<pb n="KR2c0012_WYG_036-12a"/>
　克阿勒達呼地方迎戰爾遂收兵退去次歳爾復協<lb/>
　力來擾喀爾喀游牧被我師輕騎掩殺戰於額爾得<lb/>
　尼招地方爾兵大敗今春我哨探兵丁至額爾齊斯<lb/>
　地方時爾游牧處人俱行遁匿烏魯木齊駐劄之人<lb/>
　亦行移去我兩路將軍大臣即欲盡驅雄兵乘勢進<lb/>
　𠞰朕悉諭令停止朕為天下元后惟以好生為本並<lb/>
　無將準噶爾必行𠞰滅之意况得爾國土地人民於<lb/>
　我大國亦何補之有爾若執迷不息干戈則我師更<lb/>
<pb n="KR2c0012_WYG_036-12b"/>
　換駐防毫無缺乏之慮不過稍費糧餉耳但如此相<lb/>
　持日乆彼此相勞非徒士卒苦累而馬匹牲畜亦多<lb/>
　損傷是以朕心深為惻然今特遣使臣侍郞傅鼐學<lb/>
　士阿克敦副都統羅宻等前來宣諭朕意與爾商議<lb/>
　愛惜生靈彼此罷兵之事若我大兵仍在游牧附近<lb/>
　處駐劄恐爾心生疑貳今巴里坤軍兵因使臣由彼<lb/>
　處遣徃故暫令守候駐劄其北路已抵阿爾台軍兵<lb/>
　俱撤至察罕廋爾爾果欲遵㫖罷兵同享安逸即與<lb/>
<pb n="KR2c0012_WYG_036-13a"/>
　遣徃之大臣明白定議朕已將一切事務面諭大臣<lb/>
　爾宜詳思如誠心知過痛改前愆樂遵朕㫖則朕將<lb/>
　徃事盡行寛宥斷不食言至於是非利害爾宜酌定<lb/>
　欲搆兵欲止戈欲安逸衆庶欲殘害生靈亦惟爾擇<lb/>
　而行之特諭<lb/>
　　　癸丑<lb/>
命李如栢率直𨽻等四省更代兵赴北路<lb/>
　　　辦理軍機大臣等議奏言有<lb/>
<pb n="KR2c0012_WYG_036-13b"/>
㫖命議選直隸山東山西河南四省兵赴北路軍營更<lb/>
　　　代其統領緑旗兵丁河北總兵官胡傑應一體<lb/>
　　　更代請<lb/>
欽命一人率兵赴軍奏入得<lb/>
㫖總統四省緑旗兵丁著署山西大同總兵李如栢前<lb/>
　　　徃<lb/>
　　　甲寅<lb/>
命革滿珠錫禮職軍前効力贖罪<lb/>
<pb n="KR2c0012_WYG_036-14a"/>
上諭辦理軍機大臣等曰滿珠錫禮自朕簡用副都統<lb/>
　以來有意敗壊國政伊身係宗室且並非愚昩無能<lb/>
　之人乃明知故為情殊可惡著革職交與馬蘭泰令<lb/>
　其隨披甲隊内在軍前効力贖罪如乖謬之性仍不<lb/>
　悛改著馬蘭泰即行㕘奏<lb/>
　　　丙辰<lb/>
　　　議量撤北路軍營防戍等兵<lb/>
　　　辦理軍機大臣等議奏言北路軍營現有滿洲<lb/>
<pb n="KR2c0012_WYG_036-14b"/>
　　　䝉古緑旗兵共六萬餘今年科卜多兵撤還烏<lb/>
　　　里雅蘇台請於防戍兵及傅爾丹率徃兵丁中<lb/>
　　　其著有勞績或家惟單身無依者京師滿洲兵<lb/>
　　　量撤五百奉天吉林黑龍江兵量撤一千寧夏<lb/>
　　　右衛暨翁牛特内扎薩克等處兵悉撤之分别<lb/>
　　　給與車馬餘兵暫留駐劄奏入<lb/>
上從之尋定邉大將軍平郡王福彭奏言北路軍營遵<lb/>
㫖量撤兵丁臣已令都統祖秉衡率漢軍官兵營總等<lb/>
<pb n="KR2c0012_WYG_036-15a"/>
　　　率防戍兵及寧夏右衛等兵於八月十九日自<lb/>
　　　軍營啟行其擕帶家口察哈爾土默特兵一千<lb/>
　　　令副都統職銜色爾古楞率赴歸化城俟安插<lb/>
　　　畢令色爾古楞赴京奏入報<lb/>
聞<lb/>
　　　九月壬辰<lb/>
命議叙鄂隆吉大坂𠞰賊功<lb/>
　　　西路副將軍張廣泗等奏言九月初四日偵知<lb/>
<pb n="KR2c0012_WYG_036-15b"/>
　　　烏爾圖河地方有賊數百臣即飛檄副都統班<lb/>
　　　第達什原任總兵官張元佐遊擊郞建業於初<lb/>
　　　五日五鼓悉赴哈洮以南蘆草溝一帶又飛檄<lb/>
　　　固原提督樊廷率兵赴鹻泉子分路搜𠞰果於<lb/>
　　　哈洮遇賊潛伏我兵奪據山梁深入賊隊屢敗<lb/>
　　　之遂越噶順直抵鄂隆吉大坂斬賊四百餘生<lb/>
　　　擒者三十六人所獲馬匹器械糧物無算復追<lb/>
　　　擊百八十里餘賊悉負傷逺遁奏入得<lb/>
<pb n="KR2c0012_WYG_036-16a"/>
㫖張廣泗調度分遣悉協機宜在事將弁兵丁等俱各<lb/>
　奮勇直前得獲全勝甚屬可嘉著從優議叙賞賚署<lb/>
　大將軍查郞阿雖奉調來京然自統兵以來與張廣<lb/>
　泗同心協力整飭戎行鼓勵士氣此番克㨗亦由查<lb/>
　郞阿平日訓練整頓之所致著一併交部從優議叙<lb/>
　　　丁酉<lb/>
　　　定邉大將軍平郡王福彭奏北路撤兵事宜<lb/>
　　　福彭奏言北路兵進𠞰者臣等遵<lb/>
<pb n="KR2c0012_WYG_036-16b"/>
㫖撤還九月初六日臣率奉天兵二千吉林兵一千黑<lb/>
　　　龍江兵一千自科卜多啟行令副都統王常率<lb/>
　　　右衛兵一千前行副將軍塔爾岱常徳等率餘<lb/>
　　　兵殿並逺設卡倫瞭望防範行至察罕鄂羅木<lb/>
　　　分兵三隊臣率一隊由空圭中路仍令塔爾岱<lb/>
　　　等居後又令公根丕勒哨兵居後殿㕘贊阿岱<lb/>
　　　率一隊由扎卜堪路以公敏珠爾哨兵殿副都<lb/>
　　　統哲庫訥率一隊由空圭北路以貝勒成衮扎<lb/>
<pb n="KR2c0012_WYG_036-17a"/>
　　　布哨兵殿分道撤還俟大軍齊集過冬所在酌<lb/>
　　　令察哈爾厄魯特兵索倫兵並内大臣哈達哈<lb/>
　　　等所領黑龍江兵副都統富昌等所領吉林兵<lb/>
　　　副都統額爾勤等所領奉天兵分駐魯約蘇圖<lb/>
　　　䝉固勒烏拉克沁等處京城八旗兵寧夏兵察<lb/>
　　　哈爾土默特兵並㕘贊阿岱所領奉天兵副都<lb/>
　　　統布爾沙等所領黑龍江兵分駐布爾哈雅鏗<lb/>
　　　格爾格等處家選兵駐劄濟斯布隆集魯穆㑹<lb/>
<pb n="KR2c0012_WYG_036-17b"/>
　　　盟兵四子部落兵駐劄扎卜堪河都統諾爾琿<lb/>
　　　等所領漢軍兵五百並駐烏里雅蘇台兵一千<lb/>
　　　五百合為一營駐劄察罕廋爾城中歸化城土<lb/>
　　　默特兵緑旗兵烏蘭察卜㑹盟兵並副都統白<lb/>
　　　爾赫圖所領奉天兵悉在烏里雅蘇台城外附<lb/>
　　　近有水草處駐劄再喀爾喀游牧所在遼逺酌<lb/>
　　　令喀爾喀兵丁在大軍迤東駐劄其哨探兵分<lb/>
　　　三路每路撥滿洲及内扎薩克兵二百五十喀<lb/>
<pb n="KR2c0012_WYG_036-18a"/>
　　　爾喀兵二百五十所有各處卡倫減撤一半自<lb/>
　　　卡倫至大營仍分三路設立臺站如故以資聲<lb/>
　　　援俟大軍駐定後再酌量辦理奏入報<lb/>
聞尋福彭奏言臣自科卜多撤兵分三路行至空圭河<lb/>
　　　擇附近有水草處將臣所率奉天吉林黑龍江<lb/>
　　　兵各一千駐劄過冬其察罕鄂羅木所貯米石<lb/>
　　　量給探哨官兵餘悉運至空圭河機達渾處留<lb/>
　　　緑旗兵三千守之又令前鋒統領塔爾瑪善即<lb/>
<pb n="KR2c0012_WYG_036-18b"/>
　　　統前鋒兵八百於機達渾附近彈壓其王羅卜<lb/>
　　　藏等所率内扎薩克兵及貝勒成衮扎布等所<lb/>
　　　率喀喇沁土默特兵並相接駐劄臣率右衛兵<lb/>
　　　一千奉天兵一千於十月初一日抵烏里雅蘇<lb/>
　　　台軍營奏入報<lb/>
聞<lb/>
　　　冬十月丁未<lb/>
命察勘撫恤甘肅歉収州縣<lb/>
<pb n="KR2c0012_WYG_036-19a"/>
上諭内閣曰數年以來甘肅等處地方辦理軍需民人<lb/>
　等輓輸効力朕心深為軫念已屢加恩澤以示嘉奬<lb/>
　前據督撫等奏報今年禾麥收成俱好朕心甚慰今<lb/>
　聞秋間有雨少之州縣如階州靖逺環縣數處収成<lb/>
　不足民食稍艱或他處有似此者亦未可定著劉於<lb/>
　義許容確加訪查所有歉収之處或應蠲免或應停<lb/>
　徵其乏食之民如何撫恤一面定議奏聞一面即行<lb/>
　辦理若西安所屬有秋田歉薄之州縣著史貽直碩<lb/>
<pb n="KR2c0012_WYG_036-19b"/>
　色亦即確查奏聞照此辦理<lb/>
　　　壬子<lb/>
　　　議叙西路庫爾默圖官兵𠞰賊功陜西凉州鎮<lb/>
　　　標中營遊擊郞建業等加銜有差兵丁等賞賚<lb/>
　　　如例<lb/>
　　　十一月戊寅<lb/>
命總管覺和托協同總管五十四辦理阿爾台軍臺事<lb/>
　　　務<lb/>
<pb n="KR2c0012_WYG_036-20a"/>
　　　戊子<lb/>
命額駙興德赴達里剛愛軍營<lb/>
上諭辦理軍機大臣等曰額駙興德著給與十年俸銀<lb/>
　前徃達里剛愛軍營協同散秩大臣四格等操演䝉<lb/>
　古兵丁効力行走<lb/>
　　　壬辰<lb/>
命北路副將軍常德來京<lb/>
　　　庚子<lb/>
<pb n="KR2c0012_WYG_036-20b"/>
命議酌賞哈宻囘民地畆事宜<lb/>
上諭辦理軍機大臣等曰據哈宻貝子額敏奏稱所屬<lb/>
　囘民等有可種四百石榖之地現在軍營屯田界内<lb/>
　願將此作為官地等語哈宻地方悉皆朕土無俟伊<lb/>
　等獻納且大兵既撤之後此地皆可留與哈宻亦斷<lb/>
　無因其獻地另行安置民人之理但此地現與官地<lb/>
　交錯若不允其所請照舊令囘民耕種難免互相争<lb/>
　角倘収為官地又係囘民生計所資朕意或另賞伊<lb/>
<pb n="KR2c0012_WYG_036-21a"/>
　等地畆及牛具籽種或毎歳將應得穀石折給銀兩<lb/>
　之處著署大將軍查郞阿等就近查議<lb/>
　　　十二月壬寅朔<lb/>
　　　議叙西路哈洮等處𠞰賊功署寧逺大將軍查<lb/>
　　　郞阿等加級晉銜有差<lb/>
　　　辛酉<lb/>
　　　定邉大將軍福彭奏報鄂爾昆濟爾瑪台等處<lb/>
　　　屯田穫大麥小麥穈子一萬九千七百石有奇<lb/>
<pb n="KR2c0012_WYG_036-21b"/>
　　　奏入得<lb/>
㫖下部知之<lb/>
命罷進𠞰卓子山碁子山官弁議叙<lb/>
　　　兵部以進𠞰卓子山碁子山及青海南北西三<lb/>
　　　川等處功奏請議叙奏入得<lb/>
㫖軍功議敘乃國家賞功之大典必至公至確始足以<lb/>
　表章勞績鼓勵軍心從前卓子山碁子山征𠞰一案<lb/>
　乃年羮堯岳鍾琪張大其事有意揑成者即在事効<lb/>
<pb n="KR2c0012_WYG_036-22a"/>
　力官弁亦不過以伊等私心任意開入冊内冀邀議<lb/>
　敘並無功績可紀應不准議叙從前有已經議敘者<lb/>
　著該部查明註銷其南北西三川青海効力人員仍<lb/>
　准其議叙<lb/>
　　　雍正十三年春二月乙巳<lb/>
命博第赴喀爾喀<lb/>
上諭辦理軍機大臣等曰管轄呼倫貝爾兵丁之都統<lb/>
　博第著赴喀爾喀地方㑹同查克旦查辦丹津多爾<lb/>
<pb n="KR2c0012_WYG_036-22b"/>
　濟多收駝隻事件事竣即著囘京北路軍營裁撤索<lb/>
　倫兵丁起程時著領侍衛内大臣哈達哈帶領前徃<lb/>
　呼倫貝爾協同永福管轄<lb/>
　　　壬戌<lb/>
　　　議酌定邉境駐防事宜<lb/>
　　　辦理軍機大臣等遵<lb/>
㫖議奏言現今準噶爾逆賊敗遁又經使臣前徃宣<lb/>
諭諒賊夷輸欵非遙我軍班師在即應預行酌定邉境<lb/>
<pb n="KR2c0012_WYG_036-23a"/>
　　　駐防事宜除漢中一府地居腹裏不必添駐外<lb/>
　　　查凉州為甘肅咽喉通省闗鍵請駐兵二千名<lb/>
　　　西寧地處邉隅逼近青海請駐兵一千名此添<lb/>
　　　駐兵丁俱於西安駐防滿洲䝉古兵内挑選西<lb/>
　　　安兵缺俟現駐凉州西寧兵丁撤囘時於養育<lb/>
　　　兵暨餘丁内挑補其新駐兵丁請設將軍一員<lb/>
　　　統領駐劄凉州所有應設協領佐領防禦驍騎<lb/>
　　　校筆帖式等官令將軍秦布酌議具奏理事同<lb/>
<pb n="KR2c0012_WYG_036-23b"/>
　　　知通判等官暨一切修理城垣營署軍裝等項<lb/>
　　　令總督劉於義等詳議具奏預行辦理俟撤兵<lb/>
　　　後再行派撥駐劄奏入<lb/>
上從之<lb/>
　　　丁卯<lb/>
　　　議撤原駐沙州凉鎮安西兵<lb/>
　　　署陜西總督劉於義奏言沙州協標出征兵已<lb/>
　　　撤還沙州足資防範其原撥徃沙州凉鎮兵五<lb/>
<pb n="KR2c0012_WYG_036-24a"/>
　　　百安西兵六百請悉撤還本鎮每年夏秋撥沙<lb/>
　　　州兵四十赴巴顔布拉克看守墩臺冬春撥安<lb/>
　　　西兵三百赴推默勒圖等處駐防辦理軍機大<lb/>
　　　臣等議覆如所請奏入<lb/>
上從之<lb/>
　　　三月丙子<lb/>
命額駙䇿凌宻議定界事宜<lb/>
上諭辦理軍機大臣等曰據遣徃準噶爾使臣傅鼐等<lb/>
<pb n="KR2c0012_WYG_036-24b"/>
　奏稱噶爾丹䇿零請將哲爾格西喇呼魯蘇地方為<lb/>
　我喀爾喀游牧地界等語朕意伊既如此懇求若堅<lb/>
　執不允恐使臣徒勞徃返終無完結之日但朕無由<lb/>
　懸定此係喀爾喀等游牧處額駙䇿凌素所深知著<lb/>
　將傅鼐等奏摺并地圖宻寄額駙䇿凌令其細閲噶<lb/>
　爾丹䇿零所請應否准行如不可行或於我原定地<lb/>
　方之内伊原定地方之外另有何處可定邉界暨定<lb/>
　邉界之後其中空閒地方應否禁止彼此打牲之處<lb/>
<pb n="KR2c0012_WYG_036-25a"/>
　俱著詳悉定議事闗重大務期永逺有益著於噶爾<lb/>
　丹䇿零使臣吹納木喀等未到之前具奏尋定邉左<lb/>
　　　副將軍額駙䇿凌議奏言噶爾丹䇿零請以哲<lb/>
　　　爾格西喇呼魯蘇為我喀爾喀遊牧地界徃者<lb/>
　　　我喀爾喀游牧尚未至此應即如所請行但我<lb/>
　　　卡倫原設在阿爾台迤東額貝和碩和通鄂博<lb/>
　　　布廷圖科卜多托爾和烏蘭等處此並在哲爾<lb/>
　　　格西喇呼魯蘇界外應定議安設卡倫如故至<lb/>
<pb n="KR2c0012_WYG_036-25b"/>
　　　厄魯特游牧應以額爾齊斯為止否則必以阿<lb/>
　　　爾台嶺為界不得越哈巴博爾濟阿里克台清<lb/>
　　　吉勒等處至中間錯壤之處彼此毋得打牲嗣<lb/>
　　　後阿台迤東令我人巡邏迤西令彼巡巡邏如<lb/>
　　　此庶争端可以永息昔䇿妄阿喇布坦在時其<lb/>
　　　游牧舊在霍博克薩里察罕呼濟爾迤西數年<lb/>
　　　以來漸越額爾齊斯賊性狡詐反覆無常若彼<lb/>
　　　游牧逼近防守實難斷勿令過阿爾台嶺方為<lb/>
<pb n="KR2c0012_WYG_036-26a"/>
　　　善䇿奏入報<lb/>
聞<lb/>
　　　辛巳<lb/>
命塔爾岱囘黑龍江將軍任<lb/>
上諭辦理軍機大臣等曰定邉右副將軍塔爾岱在北<lb/>
　路軍營厯有多年且身被傷痍現在軍營無事著囘<lb/>
　黑龍江將軍任所給假一年調理病症其將軍事務<lb/>
　仍著那蘇圖署理<lb/>
<pb n="KR2c0012_WYG_036-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
平定準噶爾方略前編卷三十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_021-1a"/>
欽定四庫全書<lb/>
平定準噶爾方略前編卷二十一<lb/>
　　　雍正九年春正月戊辰<lb/>
　　　蠲陜西甘肅額賦<lb/>
上諭内閣曰朕思惠養黎元之道莫先於除賦蠲租使<lb/>
　萬姓均霑渥澤陜西甘肅二省經理軍需數年凡米<lb/>
　糧芻牧車馬牲畜之類皆動支公帑備辦一絲一粟<lb/>
　不使擾民然朕毎念地方既有軍務縱不取辦於民<lb/>
<pb n="KR2c0012_WYG_021-1b"/>
　財未嘗不資藉於民力而陜甘二省之民人踴躍趨<lb/>
　事甚屬可嘉年來已屢降蠲賦之㫖兹特再沛恩膏<lb/>
　將雍正九年西安所屬額征地丁銀蠲免十分之三<lb/>
　甘肅所屬額征地丁銀全行蠲免該督撫等可轉飭<lb/>
　有司敬謹奉行務令閭閻均霑實惠<lb/>
　　　以湖廣提督兼理陜西西寧西大通總兵官事<lb/>
　　　馮允中専管西寧總兵官印務正紅旗漢軍副<lb/>
　　　都統管承澤署陜西西大通總兵官<lb/>
<pb n="KR2c0012_WYG_021-2a"/>
　　　己巳<lb/>
　　　選直𨽻山西等處兵赴陜甘<lb/>
上諭大學士等曰直𨽻古北口宣化鎮及督標兵丁内<lb/>
　著總督唐執玉㑹同提督路振揚揀選馬兵一千名<lb/>
　派委官弁領赴西安山西太原大同兩鎮標營兵丁<lb/>
　内著巡撫石麟㑹同該鎮揀選馬兵一千五百名派<lb/>
　委官弁領赴甘州河南南陽河北兩鎮標營兵丁内<lb/>
　著總督田文鏡㑹同該鎮揀選馬兵一千名派委官<lb/>
<pb n="KR2c0012_WYG_021-2b"/>
　弁領赴西安並聴大將軍岳鍾琪署總督查郎阿調<lb/>
　遣再著湖廣總督邁柱將附近陜西之標營兵丁預<lb/>
　選二千名聴候調撥此所派弁員俱著賞給一年俸<lb/>
　銀再令該督撫等寛裕幫給兵丁各賞銀三十兩給<lb/>
　與兩個月行糧月餉馬三匹其派出官弁員缺該督<lb/>
　撫等酌量委署兵丁額缺即行召募補足併行令岳<lb/>
　鍾琪查郎阿知之<lb/>
　　　庚午<lb/>
<pb n="KR2c0012_WYG_021-3a"/>
命工部左侍郎馬爾泰協辦西安軍務正紅旗滿洲都<lb/>
　　　統徳成協辦青海噶斯軍務<lb/>
敕諭副都統達鼐<lb/>
　　　達鼐奏言賊圍噶斯卡倫臣以闗防交鼐滿岱<lb/>
　　　並調西寧綠旗兵三百備番臣親率兵出邊往<lb/>
　　　援柴達木賊若敗遁即行追襲奏入得<lb/>
㫖達鼐領兵前往應援格黙爾等亦是但奏稱追襲甚<lb/>
　屬孟浪巴理坤之兵原為搗賊人巢穴而設噶斯之<lb/>
<pb n="KR2c0012_WYG_021-3b"/>
　兵乃為駐防而設若來犯噶斯之賊兵無多勢均力<lb/>
　敵則即行𠞰殺倘以勁力擾動青海則噶斯隘口屬<lb/>
　無用之地即撤兵退至近邊形勝之處㑹集青海之<lb/>
　兵駐劄防守倘賊勢頗重即領兵退入邊内爾從前<lb/>
　曽將西寧之兵調撥五百名今又為畨人調兵三百<lb/>
　如果畨人有事爾之三百兵丁何能濟乎兵力宜聚<lb/>
　而不宜分頻頻分調是何計䇿防守邊圉較防守青<lb/>
　海尤為急務目今只宜堅守切不可急遽<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>妄<lb/>
<pb n="KR2c0012_WYG_021-4a"/>
　　　辛未<lb/>
命保舉辦理軍需人員<lb/>
上諭内閣曰陜西甘肅地方辦理軍需須用年力精壯<lb/>
　才可辦事者命往以備差委現在分部學習人員内<lb/>
　著該堂官保送其候補候選及降革官員無錢糧未<lb/>
　清之案者漢軍人員著該旗大臣揀選保送滿漢大<lb/>
　臣等若有深知之人不論漢軍漢人亦准其舉出若<lb/>
　該員身有掛欠處分果係才能出衆亦准該旗及滿<lb/>
<pb n="KR2c0012_WYG_021-4b"/>
　漢大臣等保送請㫖此差往人員著交與巡撫武格<lb/>
　許容協辦軍需侍郎馬爾泰酌量差遣委用將来辦<lb/>
　事若好著該督撫等奏聞加恩議叙<lb/>
命派撥喀喇沁土黙特等處兵預備調遣<lb/>
上諭内閣曰喀喇沁三旗土黙特二旗著派兵一千名<lb/>
　於二月間起程至張家口外形勝地方居住令貝子<lb/>
　僧衮扎卜塔布囊羅卜藏䇿卜登統領前往預備軍<lb/>
　營調遣歸化城兵丁著派一千名令都統根敦統領<lb/>
<pb n="KR2c0012_WYG_021-5a"/>
　於二月間前赴凉州聴大將軍調遣其恩賞銀兩糧<lb/>
　餉等項俱照例給發<lb/>
命給北路副將軍查弼納昭武將軍印馳驛赴軍<lb/>
　　　癸酉<lb/>
命甘凉西寧三鎮增募兵丁<lb/>
上諭大學士等曰廿凉二鎮皆係沿邊重地必須兵力<lb/>
　富足方可内為保障外供調撥著提督宋可進於凉<lb/>
　州召募兵丁二千名甘州召募三千名如甘州本地<lb/>
<pb n="KR2c0012_WYG_021-5b"/>
　不能足三千之數可於寧夏召募補足又西寧一鎮<lb/>
　為青海門户所闗綦重亦著召募二千名此召募七<lb/>
　千兵丁俱照例馬六步四支給錢糧<lb/>
命派撥奉天等處兵往北路軍營<lb/>
上諭大學士等曰奉天兵一千五百名著副都統額爾<lb/>
　勤統領黒龍江兵二千名著副都統王常索倫總管<lb/>
　沙津統領寧古塔兵一千五百名著副都統烏察喇<lb/>
　統領察哈爾兵一千名著總管達什統領前往北路<lb/>
<pb n="KR2c0012_WYG_021-6a"/>
　軍營應賞銀兩寛裕賞給其派出兵丁六千名著各<lb/>
　該處將軍副都統等照數將餘丁充補<lb/>
諭寧逺大將軍岳鍾琪撥兵募兵事宜<lb/>
　　　岳鍾琪遵<lb/>
㫖議奏言準噶爾逆酋犯界所有增撥官兵事宜臣詳<lb/>
　　　加籌畫撥大原提標兵二千令慶陽協副將于<lb/>
　　　義領之陜西督標兵八百撫標兵二百檄調山<lb/>
　　　西蒲州協副將沈力學領之皆隨臣出口至安<lb/>
<pb n="KR2c0012_WYG_021-6b"/>
　　　西沙州極邊之地撥鎮協標兵三千往巴理坤<lb/>
　　　其安西沙州城守單弱除督臣已調甘肅提督<lb/>
　　　兵一千移駐外臣又撥甘州兵一千分防其地<lb/>
　　　甘肅地當要害留汛之兵不足守禦而西寧為<lb/>
　　　青海門戸亦宜防範臣同西安將軍秦布撥西<lb/>
　　　安八旗兵三千令副都統蘇穆爾濟率千人往<lb/>
　　　西寧其一千赴甘州駐劄一千暫駐凉州候調<lb/>
　　　現在西安除蘇穆爾濟以大臣率兵往西寧外<lb/>
<pb n="KR2c0012_WYG_021-7a"/>
　　　秖餘兩副都統留辦軍務未可更行逺遣伏乞<lb/>
欽命諳練軍機大臣二人馳赴西安統兵分往甘凉奏<lb/>
　　　入得<lb/>
㫖朕前調撥凉州駐防兵赴肅之後即著於西安滿洲<lb/>
　兵丁内挑選一千名交與副都統僧保張正文帶領<lb/>
　前往凉州駐劄又念西寧為青海門户特命副都御<lb/>
　史二格馳赴西安帶領綠旗兵一千名滿洲兵一百<lb/>
　名前赴西寧駐防今岳鍾琪將滿洲兵一千名撥往<lb/>
<pb n="KR2c0012_WYG_021-7b"/>
　西寧殊可不必著仍遵前㫖併傳諭武格馬爾泰俟<lb/>
　二格到日即於西安綠旗兵内或督撫兩標或城守<lb/>
　之兵共揀選一千名再㑹同秦布挑選滿洲兵一百<lb/>
　名令二格即行帶領前往西寧駐劄其蘇穆爾濟帶<lb/>
　領之滿洲兵一千名即令帶往凉州俟僧保到凉之<lb/>
　日蘇穆爾濟仍回西安其所撥駐劄甘州之滿洲兵<lb/>
　一千名著張正文帶領前往聽候調遣至撥往凉州<lb/>
　之兵不必起身前去仍在西安候㫖西安副都統員<lb/>
<pb n="KR2c0012_WYG_021-8a"/>
　缺著副都統拉薩立馳驛前往署理岳鍾琪又奏言<lb/>
　　　甘州固原肅州兵各派撥出口甘肅地近邊居<lb/>
　　　守不容單薄應各募兵一千以馬六步四補入<lb/>
　　　西安省㑹之區督撫兩標除撥調外餘兵無㡬<lb/>
　　　並應募戰守兵一千五百名至固原内地無庸<lb/>
　　　募補奏入得<lb/>
㫖朕屢降諭㫖以甘凉肅西寧等處皆沿邊要鎮必得<lb/>
　重兵駐防既可彈壓邊陲又可分撥䇿應今岳鍾琪<lb/>
<pb n="KR2c0012_WYG_021-8b"/>
　僅於甘凉二處議募一千名想未接到朕之諭㫖又<lb/>
　於現今巴里坤情形未能確知是以尚存輕事之意<lb/>
　見固原標屬雖係内地但提標之兵已撥二千名則<lb/>
　自應召募補額西安督撫標之兵既行召募則自當<lb/>
　仍遵原制以馬六步四充補不得悉補步兵可將甘<lb/>
　凉固原西寧召募之事傳諭范時捷宋可進令其辦<lb/>
　理其西安督撫兩標應募之兵著岳鍾琪查郎阿武<lb/>
　格馬爾泰仍照馬六步四之例速行募足二千名以<lb/>
<pb n="KR2c0012_WYG_021-9a"/>
　充行伍<lb/>
　　　乙亥<lb/>
命優叙西路破賊將士進階賞卹有差<lb/>
上諭大學士等曰準噶爾賊人乗我西路軍營不備傾<lb/>
　其醜類犯我卡倫盗趕駝馬總兵官樊廷等領兵二<lb/>
　千轉戰七晝夜擊殺賊衆又將盜去駝馬牲畜奪回<lb/>
　樊廷忠勇冠軍頗得勝算總兵張元佐副都統綽般<lb/>
　台吉衮布三等台吉定咱喇什領兵應援奮力夾攻<lb/>
<pb n="KR2c0012_WYG_021-9b"/>
　大敗賊人副將張朝良以孤軍被困而能全師出圍<lb/>
　凡此將弁皆見義能勇致身効力均屬可嘉樊廷著<lb/>
　賞銀一萬兩給一等輕車都尉張朝良冶大雄俱著<lb/>
　賞銀五千兩給騎都尉張元佐綽般俱著賞銀三千<lb/>
　兩給雲騎尉台吉衮布著封公爵三等台吉定咱喇<lb/>
　什著授為扎薩克一等台吉其餘有功將弁俱著大<lb/>
　將軍岳鍾琪查明奏聞加恩從優議叙再著署内務<lb/>
　府總管鄂善馳驛前往肅州於軍需銀兩内動支十<lb/>
<pb n="KR2c0012_WYG_021-10a"/>
　萬兩令大將軍將此番出征弁兵等查明戰功等第<lb/>
　按名賞給至陣亡將弁兵丁分晰查明造冊具奏從<lb/>
　優賞卹該督撫動用正項錢糧於安西地方建立忠<lb/>
　勇祠將陣亡之將士等設造牌位致祭俾義烈將士<lb/>
　永逺流芳以示朕崇奬忠勲之至意<lb/>
命選撥青海及科爾沁等旗兵於青海歸化城要地分<lb/>
　　駐調遣<lb/>
上諭大學士曰準噶爾賊衆犯我西路科舍圖卡倫今<lb/>
<pb n="KR2c0012_WYG_021-10b"/>
　雖敗遁或由噶斯一路遣兵擾害青海地方刦掠馬<lb/>
　駝羊畜亦未可定二等侍衛殷扎納著加副都統銜<lb/>
　前往青海傳諭各扎薩克於左右翼揀選兵丁一萬<lb/>
　名令王額爾德尼額爾克托克托鼐㑹同王盆蘇克<lb/>
　旺扎爾公阿喇卜坦扎穆蘇公阿喇卜坦統領在青<lb/>
　海𦂳要適中之地駐劄派出之官員照伊品級賞給<lb/>
　半年俸銀兵丁毎名賞銀五兩再著内大臣克什圖<lb/>
　前往青海與王額爾徳尼額爾克托克托鼐等一同<lb/>
<pb n="KR2c0012_WYG_021-11a"/>
　管理克什圖所管阿爾台一路臺站事務著商都達<lb/>
　卜遜淖爾總管五十四張家口管站郎中倫岱辦理<lb/>
　　　又<lb/>
諭曰西北兩路或尚有應撥兵丁之處朕思歸化城乃<lb/>
　通行兩路之地著理藩院傳諭四十九旗扎薩克等<lb/>
　按旗均算派出精兵五千名由各該游牧處於二三<lb/>
　月間前後起程沿途牧放馬駝至歸化城㑹齊擇形<lb/>
　勝地方駐劄以備調遣其需用口糧於歸化城倉支<lb/>
<pb n="KR2c0012_WYG_021-11b"/>
　領月餉於張家口同知存庫銀内動支户部核算尋<lb/>
　　　議曰科爾沁等十旗撥兵一千八百一十五名<lb/>
　　　烏朱穆秦等十旗撥兵五百六十九名翁牛特<lb/>
　　　等十一旗撥兵一千三百二十四名四子部落<lb/>
　　　等六旗撥兵二百三十二名鄂爾多斯等六旗<lb/>
　　　撥兵一千六十名凡兵五千各轄以協理台吉<lb/>
　　　管旗章京副都統㕘領佐領驍騎校等官令蘇<lb/>
　　　尼特王垂際功蘇隆統之巴林王桑里達扎賴<lb/>
<pb n="KR2c0012_WYG_021-12a"/>
　　　特貝子特古斯協理再撥歸化城兵一千名㕘<lb/>
　　　領二人佐領四人驍騎校四人令副都統塔爾<lb/>
　　　馬善領之其支給銀米如例奏入<lb/>
上從之<lb/>
命查弼納仍為北路副將軍<lb/>
上諭大學士等曰前令查弼納與順承郡王錫保同辦<lb/>
　軍營之事今大將軍傅爾丹既不領兵前赴西路㑹<lb/>
　𠞰查弼納仍以副將軍協同傅爾丹辦理軍務其昭<lb/>
<pb n="KR2c0012_WYG_021-12b"/>
　武將軍印信查弼納攜至軍營交與傅爾丹収貯將<lb/>
　來查弼納有分路帶兵之時即用此印<lb/>
　　　癸未<lb/>
命㨂發直𨽻河南山西同知以下官能辦軍需者赴肅<lb/>
　　　委用<lb/>
　　　甘肅巡撫許容疏言甘肅地多衝要兼辦軍需<lb/>
　　　請於直𨽻山東河南山西四省同知通判州縣<lb/>
　　　中令各督撫選長才敏事者五人至甘肅供調<lb/>
<pb n="KR2c0012_WYG_021-13a"/>
　　　遣以要缺題補奏入得<lb/>
㫖著照所請行山東現有賑恤之事正須幹員經理不<lb/>
　必㨂選咨送<lb/>
　　　甲申<lb/>
賞卹西路破賊將士<lb/>
上諭大學士等曰準噶爾賊衆侵犯西路汛界盜竊駝<lb/>
　馬乘我不備事起倉卒其力戰克敵者甚屬可嘉而<lb/>
　授命疆塲者尤為可憫前已降㫖令建忠勇祠春秋<lb/>
<pb n="KR2c0012_WYG_021-13b"/>
　祭享以表忠節矣兹應賞給世職令其子孫承襲永<lb/>
　誌恩施副將徐宗仁著給與騎都尉守備劉貴才劉<lb/>
　芳雨李國勲俱著給與雲騎尉其應得卹典仍著該<lb/>
　部察例具奏千總王大謨徐維新外委把總方正劉<lb/>
　世勲俱著該部從優議卹此外如有應加恩卹之弁<lb/>
　員俱著大將軍岳鍾琪查明具奏凡陣亡兵丁於卹<lb/>
　賞定例之外俱倍加賞賜其隨役人等有受傷亡故<lb/>
　者照兵丁卹賞定例給賞朕今以酒三爵遥酹陣亡<lb/>
<pb n="KR2c0012_WYG_021-14a"/>
　將士著署内務府總管鄂善將酒齎往軍營凡陣亡<lb/>
　將士毎名以羊一隻奠祭宣朕憫惻傷悼至意朕不<lb/>
　得已而用兵本期全師克敵不損一人乃為至願豈<lb/>
　必捐軀致命始稱効忠報國乎今此陣亡弁兵朕雖<lb/>
　加恩優卹而惻怛不忍之念愈覺難釋於懷著鄂善<lb/>
　將朕諭㫖徧行宣布令衆知之至所賞賚銀十萬兩<lb/>
　鄂善至軍營時或與大將軍岳鍾琪或與䕶大將軍<lb/>
　印務紀成斌分别將弁兵丁建功出力之等次秉公<lb/>
<pb n="KR2c0012_WYG_021-14b"/>
　賞給務使均霑恩賜以示國家酬庸奬勲之令典尋<lb/>
　　　兵部議覆西路陣亡將士署㕘將徐宗仁應贈<lb/>
　　　署副將給恤銀六百兩署守備劉貴才應贈守<lb/>
　　　備給恤銀四百兩各廕子弟一人以守備用劉<lb/>
　　　芳雨李國勲應贈守備各給恤銀三百兩千總<lb/>
　　　王大謨徐維新均贈署守備各給恤銀一百五<lb/>
　　　十兩外委把總方正劉世勲並贈千總各給恤<lb/>
　　　銀一百兩俱廕子弟一人以衛千總用其餘徐<lb/>
<pb n="KR2c0012_WYG_021-15a"/>
　　　宗仁等祭葬銀兩令禮部工部奏明賜恤如例<lb/>
　　　奏入<lb/>
上從之<lb/>
　　　丙戌<lb/>
命議休息西路破賊將士<lb/>
上諭大學士等曰此次準噶爾之事出於不備總兵官<lb/>
　樊廷等率領弁兵奮勇先登以寡敵衆兵丁中有凍<lb/>
　傷手足者有冒犯鋒鏑者此等甚為可憫著傳諭大<lb/>
<pb n="KR2c0012_WYG_021-15b"/>
　將軍岳鍾琪令其各還内地營汛另選兵以代之至<lb/>
　將弁等雖與兵丁不同亦當曲為體恤樊廷為軍功<lb/>
　之首朕欲擢授提督並令回居任所軍前山永副將<lb/>
　張朝良降㫖陞為重慶總兵官其印務暫令他員署<lb/>
　理凡此禦賊有功之將弁自總兵以至千把朕意俱<lb/>
　遴員代其職任令暫回内地本任以息勞肩若云領<lb/>
　兵大員一時難得其人朕已簡選石雲倬馬紀勲王<lb/>
　緒級張存孝等數人命往軍前皆可充總兵之選况<lb/>
<pb n="KR2c0012_WYG_021-16a"/>
　此後進取之䇿正須從容經理目前並非進𠞰之時<lb/>
　伊等暫時休息將来大舉再赴戎行未嘗不可也著<lb/>
　岳鍾琪細心密議以聞樊廷統兵在外遣人報知大<lb/>
　營而外委把總馬能不畏賊鋒閲厯險阻以通音信<lb/>
　著以守備用賞銀五百兩其同馬能報信之二人及<lb/>
　越山赴營之弁兵並著查明從優叙賞<lb/>
　　　丁亥<lb/>
命賞圖古里克營筆帖式竒書等<lb/>
<pb n="KR2c0012_WYG_021-16b"/>
上諭大學士等曰據紀成斌奏報北山之賊已退而鄂<lb/>
　龍吉一帶尚有賊營駐劄我軍貯糧之處宜籌畫萬<lb/>
　全圖古里克收糧之筆帖式竒書以二百餘人竭力<lb/>
　衛糧捍賊賊衆圍困數日能固守糧營保全軍實深<lb/>
　屬可嘉著賞給雲騎尉再賞銀五百兩其同在圖古<lb/>
　里克之弁兵著岳鍾琪查郎阿查明到日從優叙賞<lb/>
　　　二月戊戌<lb/>
授常賚為鎮安將軍統廿肅等處移駐兵<lb/>
<pb n="KR2c0012_WYG_021-17a"/>
上諭大學士等曰肅州甘州凉州移駐滿洲兵四千名<lb/>
　又凉州有歸化城兵一千名尚無統領之員寧夏滿<lb/>
　洲兵現今不過六百名著户部右侍郎傅泰前往署<lb/>
　理寧夏將軍印務其肅甘凉等處兵丁著常賚前往<lb/>
　給以鎮安將軍印信令其統領仍聽大將軍岳鍾琪<lb/>
　調遣又<lb/>
諭曰常賚統領五千兵丁或應㑹駐肅州或應㑹駐安<lb/>
　西或仍暫分駐於肅甘凉等處爾等行文知照各該<lb/>
<pb n="KR2c0012_WYG_021-17b"/>
　處外再傳諭大將軍岳鍾琪署總督查郎阿此五千<lb/>
　兵丁如有調遣俾其自為一隊令常賚統領不可零<lb/>
　星分派與綠旗兵丁混雜一處恐滿漢彼此推諉轉<lb/>
　有未便留此大隊為應援夾攻之師甚為有益<lb/>
擢甘肅布政使孔毓璞為都察院左副都御史仍留肅<lb/>
　　　州辦理軍務<lb/>
　　　庚子<lb/>
命晉貝子頗羅鼐及其子台吉珠爾瑪特䇿卜登爵<lb/>
<pb n="KR2c0012_WYG_021-18a"/>
上諭理藩院曰布魯克巴部落人等互相讐殺貝子頗<lb/>
　羅鼐遣使解和宣朕威徳甚屬可嘉著封為貝勒伊<lb/>
　子一等台吉珠爾瑪特䇿卜登屢次領兵効力邊疆<lb/>
　著封為輔國公<lb/>
　　　癸卯<lb/>
　　　䕶理寧逺大將軍紀成斌奏賊退後防禦應援<lb/>
　　　事宜<lb/>
命岳鍾琪核議以<lb/>
<pb n="KR2c0012_WYG_021-18b"/>
聞<lb/>
　　　紀成斌奏言準噶爾賊兵在鄂龍吉者以正月<lb/>
　　　十一日十二日退去尋有鄂爾多斯餘丁被擄<lb/>
　　　脱歸詢之知賊已逺遁臣復遣人各路偵探俱<lb/>
　　　無賊兵踪跡即於木城噶順鏡兒泉察罕哈瑪<lb/>
　　　爾洮賚廋集所在各設卡倫置兵更戍以資哨<lb/>
　　　望再我軍凡十二營自東至西首尾倉猝不能<lb/>
　　　相應臣計各標營兵中除被創有病者令其調<lb/>
<pb n="KR2c0012_WYG_021-19a"/>
　　　養外現在精兵可得一萬一千餘名更選九千<lb/>
　　　令總兵官張元佐樊廷顔清如曹勷分領防禦<lb/>
　　　東西中三處聨絡應援奏入得<lb/>
㫖紀成斌但言挑出精兵一萬一千餘名其固守營盤<lb/>
　若干並安西肅州之兵六千人作何分駐之處並未<lb/>
　詳晰且牧放官羊之鄂爾多斯餘丁被擄逃回則各<lb/>
　厰牧放之兵亦必有被賊擄去者其陣亡若干被創<lb/>
　若干皆未言及著傳諭大將軍岳鍾琪逐一查明據<lb/>
<pb n="KR2c0012_WYG_021-19b"/>
　實宻奏如戰陣損傷之兵内有殘廢者照例給與半<lb/>
　餉其被擄逃回之鄂爾多斯餘丁著送來京有詢問<lb/>
　之處準噶爾降夷托克托和及所獲賊夷布庫著一<lb/>
　併解京<lb/>
　　　乙巳<lb/>
命代駐藏將士<lb/>
上諭大學士等曰駐藏之官弁兵丁等已經數年未曾<lb/>
　更換朕心深為軫念查從前派往之兵係陜西一千<lb/>
<pb n="KR2c0012_WYG_021-20a"/>
　名四川一千名今陜西兵丁現有征𠞰準噶爾之事<lb/>
　難以派往西藏四川新募充伍之兵甚多著提督黄<lb/>
　廷桂巡撫憲德酌量於新舊兵丁内揀選二千名前<lb/>
　往西藏將從前駐藏之兵換回其弁員等自總兵以<lb/>
　至千把亦應更換若大員内一時不得職銜相當之<lb/>
　人可揀選幹員加銜委署前往<lb/>
奬諭貝勒頗羅鼐<lb/>
上諭頗羅鼐曰朕為統一天下之主凡四海生靈一視<lb/>
<pb n="KR2c0012_WYG_021-20b"/>
　同仁無分中外乃者附近帕爾城之布魯克巴地方<lb/>
　人等起釁搆兵互相仇殺朕聞之深為不忍軫念於<lb/>
　懐爾能仰體朕意遣使與班禪額爾徳尼之使一同<lb/>
　前往和説又遣使宣諭朕之恩徳布魯克巴地方人<lb/>
　等遂感悟息争輸誠向化各帶部落敬順無違且請<lb/>
　朕施恩訓誨朕甚嘉悦布魯克巴地方人等自兹以<lb/>
　往宜各守疆界共相和睦永遵佛教祇奉恩綸如能<lb/>
　黽勉力行朕自益加優眷布魯克巴之諾顔林親齊<lb/>
<pb n="KR2c0012_WYG_021-21a"/>
　雷喇卜集後身喇嘛扎色禮布魯克古濟等著加恩<lb/>
　賞賜噶碧東羅卜喇嘛率衆先歸尤為可嘉著從優<lb/>
　賞給以示朕懐逺嘉順之至意爾可將此諭㫖宣諭<lb/>
　布魯克巴地方人等知之<lb/>
　　　丁未<lb/>
　　　増給軍營兵月米<lb/>
上諭大學士等曰從前阿爾台兵丁駐劄之時糧運維<lb/>
　艱是以廷議毎兵毎月祇給米一斗併羊價五錢邇<lb/>
<pb n="KR2c0012_WYG_021-21b"/>
　年以来羊價漸長所給銀兩不足羊隻之值月米一<lb/>
　斗亦有未敷不免半菽之虞朕心深為軫念查察罕<lb/>
　廋爾毎年屯種所獲富有餘貯而運送糧石較前亦<lb/>
　易著將現今調撥軍營防守之滿洲兵丁毎名月給<lb/>
　米二斗四升九合其戍守阿爾台之滿洲兵丁毎名<lb/>
　月給米二斗至察哈爾土黙特兵丁毎名月給米一<lb/>
　斗五升以示朕恩恤兵丁之意<lb/>
　　　己酉<lb/>
<pb n="KR2c0012_WYG_021-22a"/>
命代駐藏大臣<lb/>
上諭大學士等曰西藏駐劄弁兵已降諭㫖更換䕶軍<lb/>
　統領馬拉内閣學士僧格在藏年久朕甚憫念命正<lb/>
　藍旗䝉古副都統青保大理寺卿苗夀前往替回但<lb/>
　二人一時回京新任之人不能熟悉西藏事宜著馬<lb/>
　拉先回留僧格同青保等再辦事一年馬拉僧格各<lb/>
　賞銀一千兩<lb/>
　　　癸丑<lb/>
<pb n="KR2c0012_WYG_021-22b"/>
飭諭寧逺大將軍岳鍾琪<lb/>
　　　岳鍾琪奏軍機事宜十六條一吐魯番地方饒<lb/>
　　　沃宜廣屯種一吐魯番通伊犁路為逆夷出入<lb/>
　　　咽喉宜設卡倫一準噶爾所屬回人宜先收撫<lb/>
　　　一巴里坤等處宜多駐兵以分戰守一出兵襲<lb/>
　　　擊逆夷使不得駐牧一駐吐魯番兵丁宜酌駝<lb/>
　　　馬定數一領兵官宜增撥遣一牧放牲畜宜嚴<lb/>
　　　防範一酌增羊隻以裕兵食一巴里坤新城宜<lb/>
<pb n="KR2c0012_WYG_021-23a"/>
　　　多積糧石一綠旗兵餘丁無庸增設一酌增車<lb/>
　　　兵器械一酌移駐吐魯番定期一辦運屯田農<lb/>
　　　具耔種一聨絡吐魯番巴里坤聲息一預籌進<lb/>
　　　𠞰兵數奏入得<lb/>
㫖大將軍岳鍾琪陳奏軍機十六條朕詳細披覽竟無<lb/>
　一可採取之處朕心深為憂煩岳鍾琪以從前輕言<lb/>
　長驅直入之説又為賊夷盜趕駝馬既恥且憤必欲<lb/>
　襲擊進𠞰勉强踐復前説若以今日之勢命伊統率<lb/>
<pb n="KR2c0012_WYG_021-23b"/>
　大兵直搗巢穴能保其必勝乎辦奏之事皆未妥協<lb/>
　大學士等將朕㫖傳諭之<lb/>
　　　乙卯<lb/>
命大學士等傳諭辦理軍需大臣武格馬爾泰<lb/>
上諭大學士等曰陜甘二省年來辦理軍需雖皆動用<lb/>
　正項錢糧民間無絲毫之費然輸輓糧運伺候差徭<lb/>
　不無勞苦朕已降諭㫖加恩奬勉但必得地方大吏<lb/>
　仰體朕心凡料理軍務固不可任其延緩而過於迫<lb/>
<pb n="KR2c0012_WYG_021-24a"/>
　急未免擾民查核錢糧固不可聽其浮銷而過於苛<lb/>
　刻則必致剥民督撫等大員嚴𦂳一分則州縣官必<lb/>
　於百姓加𦂳一倍如能寛容一分則小民必得一分<lb/>
　之惠武格馬爾泰二人急公之心皆切但恐諸事過<lb/>
　於苛迫可將朕㫖傳諭凡承辦州縣或於原限之外<lb/>
　遲緩無多而其人之才有可用者不妨姑示寛容其<lb/>
　開銷物料脚運之費亦必斟酌時價不可刻意核減<lb/>
　但此㫖不可宣露於人恐冇不肖之州縣借此遷延<lb/>
<pb n="KR2c0012_WYG_021-24b"/>
　浮冒其漸不可長也<lb/>
　<lb/>
　<lb/>
　<lb/>
　<lb/>
　<lb/>
　<lb/>
平定準噶爾方略前編卷二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_012-1a"/>
欽定四庫全書<lb/>
平定準噶爾方略前編卷十二<lb/>
　　　雍正元年秋八月甲子<lb/>
　　　敘平藏功<lb/>
　　　兵部分别議敘陜西四川雲南官兵平定西藏<lb/>
　　　功奏入得<lb/>
㫖平定西藏乃自古未至之絶域所以<lb/>
皇考曾有從優議叙之<lb/>
<pb n="KR2c0012_WYG_012-1b"/>
㫖況<lb/>
皇考當春秋髙邁備兵於極邊宣揚威略峻徳鴻功允<lb/>
　垂億萬斯年之美政也此一次議叙軍功前固無例<lb/>
　可援後亦不得為例將軍延信著封為貝勒兩路率<lb/>
　領八旗官員進勦之將軍等著給與世襲三等輕車<lb/>
　都尉㕘贊大臣給與騎都尉副都統營總等給與雲<lb/>
　騎尉其䕶軍校驍騎校給與頭等功牌二面仍加一<lb/>
　級綠旗官員經大將軍等咨送冊開頭等者照攻取<lb/>
<pb n="KR2c0012_WYG_012-2a"/>
　打箭爐功加一倍二等者功加五等三等者功加二<lb/>
　等至於滿洲漢軍綠旗之外委官俱係一體効力人<lb/>
　員無論由部委外委概行從優議敘以仰副我<lb/>
皇考恩綸特沛從優議叙之<lb/>
諭㫖<lb/>
　　　丙寅<lb/>
命賞察哈爾厄魯特散秩大臣羅卜藏錫喇卜等來謁<lb/>
梓宫者馬匹行糧<lb/>
<pb n="KR2c0012_WYG_012-2b"/>
　　　庚午<lb/>
　　　侍郎常授奏青海情形<lb/>
　　　常授奏言<hi>臣</hi>於七月二十二日抵沙拉圖至親<lb/>
　　　王羅卜藏丹津駐牧處恭宣<lb/>
諭㫖令若等兄弟罷兵和睦據羅卜藏丹津訴言戴青<lb/>
　　　和碩齊察罕丹津額爾徳尼額爾克托克托鼐<lb/>
　　　欲據招地詭言我遣使準噶爾與策妄阿喇布<lb/>
　　　坦背叛欲䜛害我是以衆台吉等不服㑹盟興<lb/>
<pb n="KR2c0012_WYG_012-3a"/>
　　　兵且備言戴青和碩齊察罕丹津等過惡擬於<lb/>
　　　數日渡河與決勝負情形如此勢難歸好後據<lb/>
　　　察罕丹津訴言羅卜藏丹津興兵逐額爾徳尼<lb/>
　　　額爾克托克托鼐於内地脅衆台吉稱兵於巴<lb/>
　　　爾托羅海其意欲獨有西招青海之地計其兵<lb/>
　　　不過萬二三千其黨率多脅從若渡河來我當<lb/>
　　　盡力拒之又據衆䝉古來言羅卜藏丹津脅令<lb/>
　　　諸部呼已為達賴混台吉其餘台吉悉呼故號<lb/>
<pb n="KR2c0012_WYG_012-3b"/>
　　　不得稱王貝勒貝子公封號其意先滅額爾徳<lb/>
　　　尼額爾克托克托鼐次滅察罕丹津然後集衆<lb/>
　　　台吉奏請賜彼汗號駐劄招地遥制青海叛形<lb/>
　　　已見<hi>臣</hi>問其遣使準噶爾消息或云聞準噶爾<lb/>
　　　以青海人等不足信又云準噶爾兵聞已至噶<lb/>
　　　斯口度九月可至青海<hi>臣</hi>謹即所見情形與羅<lb/>
　　　卜藏丹津所呈䝉古字奏章二册並與<hi>臣</hi>䝉古<lb/>
　　　字書一封密奏奏入得<lb/>
<pb n="KR2c0012_WYG_012-4a"/>
㫖此事甚大行在總理事務王大臣議政大臣詳議并<lb/>
　發往在京之總理事務王大臣議政大臣等詳議具<lb/>
　奏<lb/>
　　　甲戍<lb/>
命川陜總督年羮堯辦理西路軍務<lb/>
　　　總理事務王大臣等遵<lb/>
㫖議奏曰羅卜藏丹津久蓄異心糾衆盟誓<lb/>
皇上念其祖顧實汗恭敬效順不即加誅特遣侍即常<lb/>
<pb n="KR2c0012_WYG_012-4b"/>
　　　授往諭以利害為之和解羅卜藏丹津不聴其<lb/>
　　　言欲與戴青和碩齊察罕丹津交戰又欲要請<lb/>
　　　汗號且自稱為達賴混台吉背逆莫甚今方欲<lb/>
　　　往察罕丹津處決戰應調西寧兵俟羅卜藏丹<lb/>
　　　津兵涉黄河即於渡口截其後路且請令提督<lb/>
　　　岳鍾琪率松潘兵往援以張聲勢其西路軍務<lb/>
　　　應令年羮堯詳議辦理奏入<lb/>
上從之<lb/>
<pb n="KR2c0012_WYG_012-5a"/>
　　　駐劄西寧侍郎常授奏報青海親王戴青和碩<lb/>
　　　齊察罕丹津來奔河州<lb/>
　　　常授奏言親王戴青和碩齊察罕丹津率兵與<lb/>
　　　羅卜藏丹津相持久之不敵率妻子及所屬百<lb/>
　　　四十餘人至河州老鴉闗外<hi>臣</hi>即令入居邊内<lb/>
　　　餘人令其宰桑約束於邊外要隘防守奏入報<lb/>
聞<lb/>
　　　丙子<lb/>
<pb n="KR2c0012_WYG_012-5b"/>
諭䝉古諸王貝勒貝子扎薩克台吉塔布囊等<lb/>
上諭曰自爾先世歸附<lb/>
太祖<lb/>
太宗䝉被聖化於兹五六代矣世締國姻恩深祿重兄<lb/>
　弟主臣洽比保聚安居樂業百有餘年其間厄魯特<lb/>
　噶爾丹猖獗㺯兵破喀爾喀七旗侵及内扎薩克䝉<lb/>
　古蹂躪游牧之地<lb/>
皇考為爾等三次自將出師乃滅噶爾丹使爾等永享<lb/>
<pb n="KR2c0012_WYG_012-6a"/>
　太平之福六十餘年以來爾等屬下偶有饑饉灾傷<lb/>
　莫不發帑與糧資給畜牧更派富户屯田代耕使饑<lb/>
　者復安散者復聚<lb/>
皇考養育爾等䝉古恩澤重矣大矣曩者和洛霍澌以<lb/>
　嵗饑聞朕仰體<lb/>
皇考聖意即遣大臣前往發倉賬救賞給牛羊今喀喇<lb/>
　沁翁牛特八旗又以嵗饑聞復遣大臣前往即速查<lb/>
　明饑口動用正項錢糧買米散賑夫一時阻饑朕雖<lb/>
<pb n="KR2c0012_WYG_012-6b"/>
　賑之常年貧乏之民在爾各君長於本旗内裒多益<lb/>
　寡互相賙恤以養育之庶㡬得所耳若仍然厚斂重<lb/>
　徭納之於阽危之域使之至於散亡孰為爾等納賦<lb/>
　孰為爾等供徭愛民恵下是第一要務不可不知也<lb/>
　連嵗灾旱頻仍今年又遭饑饉爾等各子其民者如<lb/>
　何減賦如何輕徭如何裕其農功如何孳其畜牧爾<lb/>
　等王貝勒大臣等議定務使各得生理以仰副我<lb/>
皇考聖心以慰朕心定議之後倘有顯背公議仍然重<lb/>
<pb n="KR2c0012_WYG_012-7a"/>
　賦苛役者國法具在非朕所得而私也我<lb/>
皇考目覩爾等長成愛如子孫事事包容處處軫恤爾<lb/>
　等視<lb/>
皇考如祖父恃<lb/>
皇考之慈愛每事懈逸朕新即位務須各盡爾職謹慎<lb/>
　小心管轄屬下訓練兵丁嚴禁盜賊奉公守法循分<lb/>
　安生仰報我<lb/>
皇考軫愛之恩俾朕得以仰法<lb/>
<pb n="KR2c0012_WYG_012-7b"/>
皇考慈恵爾等至意始終保全永永勿替朕之願也今<lb/>
　日特於<lb/>
皇考梓宫前諭爾等知之<lb/>
　　　九月甲申<lb/>
賜準噶爾降人博羅特達什扎卜侍衛翎<lb/>
　　　理藩院奏言準噶爾䇿妄阿喇布坦屬下明噶<lb/>
　　　特人博羅特達什扎卜巴圖䝉克多爾濟哈喇<lb/>
　　　瑪克達巴什六人來降奏入得<lb/>
<pb n="KR2c0012_WYG_012-8a"/>
㫖若等來歸可嘉其博羅特達什扎卜率先向化著賜<lb/>
　與侍衛翎若等稱有近族兄弟在貝勒博貝處為䕶<lb/>
　衛即以此六人給與博貝加意撫輯<lb/>
　　　丁亥<lb/>
命川陜督標中軍副將田畯為陜西涼州總兵官赴軍<lb/>
　　　協助提督路振聲辦事以陜西固原提督楊盡<lb/>
　　　信署理凉州總兵官<lb/>
　　　己丑<lb/>
<pb n="KR2c0012_WYG_012-8b"/>
命川陜總督年羮堯<lb/>
上諭年羮堯曰侍郎常授奏報親王羅卜藏丹津攻王<lb/>
　察罕丹津已渡黄河肆行猖狂或遣使於䇿妄阿喇<lb/>
　布坦約期作亂或欲窺取西藏皆事所必有軍務宜<lb/>
　預先籌度爾宜令西寧松潘甘州等處軍兵整備務<lb/>
　期勦滅羅卜藏丹津自夏間作亂以來人馬疲乏若<lb/>
　不乘時擊之遲延日久則賊人得以蓄養氣力爾其<lb/>
　盡心籌畫克奏膚功<lb/>
<pb n="KR2c0012_WYG_012-9a"/>
　　　辛夘<lb/>
　　　議撤阿爾台諸路兵<lb/>
上諭川陜總督年羮堯曰目今䇿妄阿喇布坦甚屬恭<lb/>
　順我兵在外已久著將阿爾台兵丁如何撤回永固<lb/>
　疆圉應駐兵若干駐劄何處或作戍兵迭更或令永<lb/>
　逺駐防應將何處兵丁移駐爾等可詳加確議具奏<lb/>
　再吐魯番巴里坤布隆吉爾等處兵丁俱著照此行<lb/>
　　　丙申<lb/>
<pb n="KR2c0012_WYG_012-9b"/>
　　　以軍前副將軍阿喇衲為鑲紅旗䝉古都統<lb/>
　　　乙巳<lb/>
　　　䘏贈台吉進達克為頭等台吉封其子噶爾瑪<lb/>
　　　遜多卜為輔國公<lb/>
　　　理藩院奏言台吉進達克陣亡䝉<lb/>
恩優加䘏典其子噶爾瑪遜多卜等謝<lb/>
恩奏入得<lb/>
㫖蘇尼特王吹濟拱蘇隆旗下台吉管理旗務官進達<lb/>
<pb n="KR2c0012_WYG_012-10a"/>
　克率所屬兵與厄魯特逃者羅卜藏錫喇卜等鏖戰<lb/>
　身亡甚屬可嘉此並非出兵時亦未嘗令其率衆追<lb/>
　賊也而進達克奮勇前行臨敵致命朕用交部議叙<lb/>
　部議二等台吉加一等當授為頭等台吉具奏朕已<lb/>
　特降諭㫖施恩其子噶爾瑪遜多卜著授為輔國公<lb/>
　　　冬十月戊申<lb/>
　　　以川陜總督年羮堯為撫逺大將軍貝勒延信<lb/>
　　　為平逆將軍<lb/>
<pb n="KR2c0012_WYG_012-10b"/>
上諭兵部曰據川陜總督年羮堯奏稱青海羅卜藏丹<lb/>
　津恣肆猖狂臣領兵於九月二十日自甘州起程十<lb/>
　月初間至西寧相機行事等語總督年羮堯既往西<lb/>
　寧辦理軍務其調遣弁兵之任甚屬緊要須給大將<lb/>
　軍印信以專執掌著將貝勒延信䕶理之撫逺大將<lb/>
　軍印即從彼處送至西寧交與總督年羮堯其貝勒<lb/>
　延信現有防守甘州沿邊等處事務將庫内現存將<lb/>
　軍印信著該部請㫖頒發一顆送給尋議曰應以平<lb/>
<pb n="KR2c0012_WYG_012-11a"/>
　　　逆將軍印授貝勒延信奏入<lb/>
上從之<lb/>
勅諭撫逺大將軍年羮堯<lb/>
上諭曰我朝自創業以來皆效法<lb/>
列祖用兵紀律無往不施仁徳孟子云仁者無敵統兵<lb/>
　者之大義莫要於此羅卜藏丹津係青海一台吉自<lb/>
　乃祖顧實汗嵗時請安進貢至扎什巴圖爾台吉慕<lb/>
聖祖仁皇帝徳化叩覲<lb/>
<pb n="KR2c0012_WYG_012-11b"/>
　顔䝉<lb/>
聖祖仁皇帝念及顧實汗從前敬謹恭順晉封扎什巴<lb/>
　圖爾為親王叠沛隆恩及病故後令其子羅卜藏丹<lb/>
　津襲封羅卜藏丹津宜仰體寵眷效法祖父敬奉法<lb/>
　紀乃妄逞强梁弟兄骨月自相仇敵欺陵親王戴青<lb/>
　和碩齊察罕丹津郡王額爾徳尼額爾克托克托鼐<lb/>
　等恣行倡亂朕甫聞其事即遣侍郎常授前往令伊<lb/>
　等講和修睦羅卜藏丹津等宜遵朕㫖式好無尤乃<lb/>
<pb n="KR2c0012_WYG_012-12a"/>
　肆意稱兵侵襲親王戴青和碩齊察罕丹津郡王額<lb/>
　爾徳尼額爾克托克托鼐等殺戮抄掠以致察罕丹<lb/>
　津等情急投入内境顯負朕恩悖逆天常擾害生靈<lb/>
　誅戮不可少緩故加天討遣發大兵以聲羅卜藏丹<lb/>
　津之罪朕欲拯救西域生靈大張天威特命爾為撫<lb/>
　逺大將軍統領滿洲䝉古綠旗大兵一切事宜爾與<lb/>
　蘇丹岳鍾琪常授等酌定方略公同計議而行勿當<lb/>
　事㑹而致失機宜勿恃兵强而輕視逆寇宻偵逺探<lb/>
<pb n="KR2c0012_WYG_012-12b"/>
　罔或疎虞各路大兵暨䝉古兵丁聴爾調遣凡遇有<lb/>
　警即遣發官兵應援撲勦防備詐降如羅卜藏丹津<lb/>
　敢於抗拒即行勦滅其黨内亦有懼羅卜藏丹津之<lb/>
　勢脅從其行者伊等果悔罪來歸即行寛宥有能擒<lb/>
　斬羅卜藏丹津來歸者分别具奏有情急來歸者加<lb/>
　意撫恤其不抗拒者無加殺戮須嚴禁將士凡經過<lb/>
　地方勿得騷擾百姓勿離人父子夫婦勿淫人婦女<lb/>
　勿掘人墳墓附降者勿得侵取其物勿拆毁廬舍祠<lb/>
<pb n="KR2c0012_WYG_012-13a"/>
　宇勿擾害廟内番僧副朕戡亂靖逆之意官兵或臨<lb/>
　陣退縮貽誤軍機爾㑹同商議官員以下即以軍法<lb/>
　從事示衆官兵犯小過者徑行處治勿冺没官兵功<lb/>
　績勿寛縱違犯之人賞罰務極嚴明爾酌量調遣各<lb/>
　路大兵將羅卜藏丹津殱勦廓清安靖邊圉斯稱委<lb/>
　任爾務宜殫竭心力早奏膚功欽哉故敕<lb/>
　　　　<hi>臣</hi>等謹案羅卜藏丹津自其祖顧實汗父扎<lb/>
　　　　什巴圖爾台吉䝉被<lb/>
<pb n="KR2c0012_WYG_012-13b"/>
　　國恩備膺寵賚襲爵親王乃敢猖狂跳梁殘擾青<lb/>
　　　　海諸部罪在不赦<lb/>
世宗憲皇帝命以川陜總督年羮堯為撫逺大將軍四<lb/>
　　　　川提督岳鍾琪為奮威將軍<lb/>
親授方略聲討其罪雍正元年十月出師自冬徂春降<lb/>
　　　　其貝勒貝子公台吉等二十餘人及其部衆<lb/>
　　　　無算<lb/>
聖諭猶以羅卜藏丹津束身來歸可予全宥乃復怙惡<lb/>
<pb n="KR2c0012_WYG_012-14a"/>
　　　　不悛易服投荒孑身延喘<lb/>
天戈所指賊衆大潰羅卜藏丹津之母并其惡黨吹喇<lb/>
　　　　克諾木齊等皆就擒獲獻俘奏凱青海悉平<lb/>
　　　　計師行罙入自雍正二年二月八日至二十<lb/>
　　　　有二日僅旬有五日成功之速為史冊所未<lb/>
　　　　有<lb/>
　皇上纘承<lb/>
先緒耆定西陲<lb/>
<pb n="KR2c0012_WYG_012-14b"/>
　鴻圖式擴羅卜藏丹津逋逃遺孽當伊犁既平並其<lb/>
　　　　子巴朗等以涸轍窮鱗籲轅乞命復縻尺組<lb/>
　皇上念邊隅永靖此㷀㷀殘息不足以膏齊斧復仰<lb/>
　　　　體<lb/>
世宗憲皇帝來歸全宥之<lb/>
殊恩待以不死於是益見<lb/>
　聖朝聲靈震疊當日狡焉餘醜雖遲之數十年之久<lb/>
　　　　終不得自逃於<lb/>
<pb n="KR2c0012_WYG_012-15a"/>
　天網而<lb/>
　　國家服逺之<lb/>
神威與綏遐之<lb/>
　至徳所由並越隆古也歟<lb/>
　　　以翰林院侍讀學士綽爾岱辦理北路軍營糧<lb/>
　　　餉<lb/>
　　　己酉<lb/>
　　　復歸化城土黙特兩旗都統等官<lb/>
<pb n="KR2c0012_WYG_012-15b"/>
上諭歸化城都統丹津曰前<lb/>
聖祖皇考由寧夏親征漠北時巡狩歸化城地見歸化<lb/>
　城土黙特兩旗官兵士衆委靡弓馬不嫻法度廢弛<lb/>
　因將兩旗都統革退選在京都統副都統㕘領等員<lb/>
　管轄歴年訓練有方軍律嚴整舊習漸改是以數年<lb/>
　來將在京選用之例停止今爾保送之官兵人等盡<lb/>
　皆弓馬嫻熟且兩旗兵弁行伍整齊凡有行圍及出<lb/>
　征等事與内地兵丁一體効力此皆我<lb/>
<pb n="KR2c0012_WYG_012-16a"/>
皇考敎育所致也歸化城土黙特兩旗原在四十九扎<lb/>
　薩克内其都統副都統等官皆係國初歸附之土黙<lb/>
　特功臣子孫世職今既已棄咎從忠允宜遵復舊例<lb/>
　楚宗著授京城額外都統楚宗員缺著原任都統阿<lb/>
　必達之子副都統根敦補授根敦員缺著丹津將爾<lb/>
　兩旗内應補人員與原任都統副都統世家子孫及<lb/>
　㕘領内人材可用儀表修偉向能管轄兵丁曾經効<lb/>
　力行間人等查明保送引見以便簡擢<lb/>
<pb n="KR2c0012_WYG_012-16b"/>
　　　甲寅<lb/>
　　　叙平郭羅克功<lb/>
　　　封川陜總督年羮堯為二等公給四川提督岳<lb/>
　　　鍾琪騎都尉世職遊擊姚文玉周瑛以下十五<lb/>
　　　員及外委官馬萬倉等九十七員並以所得功<lb/>
　　　加二等餘各賞賚有差<lb/>
　　　壬戍<lb/>
　　　撫逺大將軍年羮堯奏請以蘇丹岳鍾琪為㕘<lb/>
<pb n="KR2c0012_WYG_012-17a"/>
　　　贊<lb/>
　　　年羮堯奏言兵自西藏撤還者額駙阿寶所率<lb/>
　　　䝉古兵馬匹軍器並不堪用且阿寶有殘疾應<lb/>
　　　令還所在定西將軍公䇿旺諾爾布所領察哈<lb/>
　　　爾兵精壯請簡四百人留與都統武格管轄餘<lb/>
　　　令䇿旺諾爾布率之啟行再都統西倫圖現統<lb/>
　　　京城兵駐東郭爾廟甚無益其兵在外日久馬<lb/>
　　　匹器械並缺乏可令侍衛班領阿齊圖率之還<lb/>
<pb n="KR2c0012_WYG_012-17b"/>
　　　西倫圖漢仗尚壯請留軍前令管轄察哈爾前<lb/>
　　　鋒兵西寧現駐滿洲兵無多應令署西安將軍<lb/>
　　　公普照撥鳥鎗驍騎四百前鋒百人令副都統<lb/>
　　　覺羅伊禮布率赴西寧再者軍中不可無㕘贊<lb/>
　　　大臣前鋒統領蘇丹經事頗多岳鍾琪總統綠<lb/>
　　　旗土司兵丁請以㕘贊授之至青海事並請令<lb/>
　　　侍郎常授一等侍衛達鼐㕘議奏入報<lb/>
聞<lb/>
<pb n="KR2c0012_WYG_012-18a"/>
　　　乙丑<lb/>
　　　以郎中衆佛保為内閣學士使準噶爾<lb/>
上諭怡親王允祥等曰䇿妄阿喇布坦來使將至朕亦<lb/>
　欲遣使臣與其來使同往理藩院郎中衆佛保著授<lb/>
　為内閣學士前去<lb/>
　　　丙寅<lb/>
　　　授厄魯特公茂海為固山貝子<lb/>
上諭理藩院曰厄魯特公茂海與其伯王丹津阿喇卜<lb/>
<pb n="KR2c0012_WYG_012-18b"/>
　坦來時我<lb/>
皇考深加眷愛授以公爵茂海今在軍前輸誠効力有<lb/>
　年著授為固山貝子<lb/>
　　　丁夘<lb/>
　　　撫逺大將軍年羮堯奏調諸路兵<lb/>
　　　年羮堯奏言青海羅卜藏丹津等煽集各台吉<lb/>
　　　肆行邊外臣已劄令察木多總兵官周瑛率兵<lb/>
　　　截其往藏路但羅卜藏丹津急則遁走穆魯烏<lb/>
<pb n="KR2c0012_WYG_012-19a"/>
　　　蘇等處未定臣令靖逆將軍富寧安調都統穆<lb/>
　　　森往吐魯番駐防調吐魯番駐防副將軍阿喇<lb/>
　　　衲率滿洲䝉古綠旗兵二千由噶斯一路截之<lb/>
　　　若羅卜藏丹津實心歸順即令此二千人暫駐<lb/>
　　　布隆吉爾再布隆吉爾所在駐兵甚少四圍並<lb/>
　　　連厄魯特賊人喇卜坦巴蘇泰輒令所屬要奪<lb/>
　　　我台站馬駝應調綠旗兵二千往布隆吉爾令<lb/>
　　　㕘將孫繼宗管轄若用兵則令率所轄兵勦滅<lb/>
<pb n="KR2c0012_WYG_012-19b"/>
　　　喇卜坦巴蘇泰與副將軍阿喇衲兵㑹進勦羅<lb/>
　　　卜藏丹津如此賊人不得逃遁而布隆吉爾所<lb/>
　　　在亦可完固奏入報<lb/>
聞<lb/>
　　　癸酉<lb/>
　　　撫逺大將軍年羮堯奏敗賊於鎮海堡<lb/>
　　　年羮堯奏言十月十九日賊人來侵鎮海堡臣<lb/>
　　　令都統武格率察哈爾兵西安滿洲兵救之二<lb/>
<pb n="KR2c0012_WYG_012-20a"/>
　　　十日厄魯特兵二千番賊千餘圍堡自二十一<lb/>
　　　日至二十三日賊益増兵日夜轉戰臣以前鋒<lb/>
　　　統領蘇丹所率兵令㕘將宋可進等將之並率<lb/>
　　　軍前効力滿洲綠旗等官於二十五日往援賊<lb/>
　　　衆六千餘人或據堡前山上或伏谷中我兵分<lb/>
　　　隊攻賊賊中礟死者甚衆賊走鎮海堡中滿洲<lb/>
　　　察哈爾綠旗兵盡出截撃賊人四向逃去所殺<lb/>
　　　傷賊六百餘我軍陣亡五人被傷者六人又多<lb/>
<pb n="KR2c0012_WYG_012-20b"/>
　　　巴之囊素阿旺丹津前叛歸羅卜藏丹津今已<lb/>
　　　為我擒當正法以軍務未畢暫令監禁奏入報<lb/>
聞<lb/>
　　　十一月戊寅<lb/>
　　　撥鄂爾多斯等處兵協駐甘州<lb/>
　　　撫逺大將軍年羮堯疏言羅卜藏丹津率衆數<lb/>
　　　千攻入西寧之南川口㑹守口兵少守備馬有<lb/>
　　　仁等據申中堡禦之賊圍堡堡人嚢素將鑿牆<lb/>
<pb n="KR2c0012_WYG_012-21a"/>
　　　以納賊臣令㕘將宋可進遊擊元繼善等往援<lb/>
　　　賊還兵迎戰我師出堡夾攻殱賊九十餘人賊<lb/>
　　　遁去嚢素與賊通已誅之所獲器械馬匹給與<lb/>
　　　兵丁我兵陣亡七人即加賞䘏俟諸路兵調集<lb/>
　　　臣即日相機勦滅方今甘州兵少力弱乞調喀<lb/>
　　　爾喀額爾徳尼王各扎薩克䝉古兵三千協駐<lb/>
　　　甘州以壯軍勢總理事務王大臣等議覆曰喀<lb/>
　　　爾喀等雖近甘州但方冬嚴寒所在散處調之<lb/>
<pb n="KR2c0012_WYG_012-21b"/>
　　　勿便請就近撥鄂爾多斯兵五千副都統花色<lb/>
　　　等領之歸化城土黙特兵五百副都統查克旦<lb/>
　　　領之大同鎮兵一千總兵官馬覿伯領之令徃<lb/>
　　　駐甘州奏入<lb/>
上從之<lb/>
　　　丙戌<lb/>
命議叙北川新城及莊浪等處破賊官兵<lb/>
　　　撫逺大將軍年羮堯奏言有賊二千餘據北川<lb/>
<pb n="KR2c0012_WYG_012-22a"/>
　　　新城遊擊馬成輔攻之多所擊殺臣令副將王<lb/>
　　　嵩等以兵三千助之賊扼山相拒我兵奪擊破<lb/>
　　　其六營賊敗走又莊浪當河西五路要害東西<lb/>
　　　兩山賊人游牧所出入賊中謝勒蘇種最强額<lb/>
　　　勒布種助之為害髙山密林以為巢穴其碁子<lb/>
　　　山茨爾溝兩地尤險惡臣調集凉州及土司魯<lb/>
　　　華齡兵各鄉兵凡四千令凉州總兵官楊盡信<lb/>
　　　等率之四面仰攻斬賊數百級俘其妻子賊奔<lb/>
<pb n="KR2c0012_WYG_012-22b"/>
　　　入鐡保城生擒額勒布賊首魯木受等及謝勒<lb/>
　　　蘇賊首坎柱等俱正法我軍陣亡者守備王福<lb/>
　　　晉把總陳昌及兵丁二十餘人其被傷者俟核<lb/>
　　　實奏報奏入得<lb/>
㫖據奏侵犯西寧之南川西川鎮海堡北川等處逆賊<lb/>
　厄魯特羅卜藏丹津被官兵協力奮攻勦殺殆盡賊<lb/>
　衆墮膽逃竄並將莊浪等處截路行刼之賊番擊敗<lb/>
　擒獲大將軍年羮堯調遣指授官兵俱各奮勇實心<lb/>
<pb n="KR2c0012_WYG_012-23a"/>
　効力殊屬可嘉此次立功報効陣亡受傷官兵俱著<lb/>
　註冊俟事平之日該部從優議叙<lb/>
　　　丁亥<lb/>
　　　撫逺大將軍年羮堯奏撫勦西寧北川回人及<lb/>
　　　移察罕丹津於蘭州<lb/>
　　　年羮堯奏言䝉古回人據有西寧北川上北塔<lb/>
　　　下北塔兩地數百里潛蓄異心<hi>臣</hi>令千總馬中<lb/>
　　　孝往下北塔招下其三十村莊令率兵一千勦<lb/>
<pb n="KR2c0012_WYG_012-23b"/>
　　　上北塔獲其頭目阿卜多烏園額爾克喀等正<lb/>
　　　法餘人悉降馬中孝等請俟大兵凱旋議叙又<lb/>
　　　奏言察罕丹津向住河州苦為羅卜藏丹津所<lb/>
　　　劫<hi>臣</hi>令少卿花善率察罕丹津妻子及其屬人<lb/>
　　　移住蘭州奏入報<lb/>
聞<lb/>
　　　靖逆將軍富寧安奏報吐魯番等處屯田收穫<lb/>
　　　麥糜九千三百三十石有奇奏入得<lb/>
<pb n="KR2c0012_WYG_012-24a"/>
㫖下部知之<lb/>
　　　辛邜<lb/>
命封青海台吉索諾木達什為貝子<lb/>
上諭理藩院曰據大將軍年羮堯奏稱青海台吉索諾<lb/>
　木達什在布隆吉爾地方由羅卜藏丹津處脫身來<lb/>
　歸等語向者索諾木達什盡忠効力乃被羅卜藏丹<lb/>
　津誘擒今聞伊來歸良慰朕懷索諾木達已什先與<lb/>
　駐劄柴達木地方之官兵一處効力繼又往西藏軍<lb/>
<pb n="KR2c0012_WYG_012-24b"/>
　前竭誠報國深屬可嘉特沛殊恩著封為貝子給與<lb/>
　上等産業加意撫綏併著大將軍傳諭俾知朕意<lb/>
　　　癸巳<lb/>
　　　撫逺大將軍年羮堯奏勦賊番於奇嘉寺<lb/>
　　　年羮堯奏言厄魯特番賊往來劫奪新城堡等<lb/>
　　　處守備李國强外委馬光永陣亡把總李孝被<lb/>
　　　傷<hi>臣</hi>調西寧總兵官黄喜林等率兵進勦羅卜<lb/>
　　　藏察罕等賊殺奇嘉寺賊五百喇嘛番子千餘<lb/>
<pb n="KR2c0012_WYG_012-25a"/>
　　　獲賊頭目七人器械馬匹牛羊無算方冬寒<hi>臣</hi>
　　　令黄喜林等撤兵至西寧奏入報<lb/>
聞<lb/>
　　　己亥<lb/>
命鑄辦理布拉罕軍前糧餉事務闗防給翰林院侍讀<lb/>
　　　學士綽爾岱<lb/>
　　　議進勦青海事宜<lb/>
　　　撫逺大將軍年羮堯奏言進勦青海一請備兵<lb/>
<pb n="KR2c0012_WYG_012-25b"/>
　　　請選陜西督標西安固原寧夏四川甘州大同<lb/>
　　　榆林土黙特鄂爾多斯巴里坤吐魯番等處兵<lb/>
　　　凡一萬九千令提督岳鍾琪等分領之由西寧<lb/>
　　　松潘甘州布隆吉爾四路進勦一防守邊口令<lb/>
　　　土司兵二千及西寧滿洲兵五百留守西寧各<lb/>
　　　邊口陜西撫標兵五百防守永昌西安滿洲兵<lb/>
　　　五百防守甘州其布隆吉爾舊有兵一千應仍<lb/>
　　　留駐防至副將張成龍現率兵五百防守巴塘<lb/>
<pb n="KR2c0012_WYG_012-26a"/>
　　　其里塘駐防兵僅五百請以四川撫標兵三百<lb/>
　　　益之再令署松潘鎮副將張英副都統黒色率<lb/>
　　　兵一千五百出松潘口駐劄黄勝闗雲南提督<lb/>
　　　郝玉麟率兵二千駐劄察木多則羅卜藏丹津<lb/>
　　　等必不敢至巴爾喀木等處矣一購買馬駝<hi>臣</hi>
　　　於陜西買馬一千不足用請於歸化城張家口<lb/>
　　　採買或請以太僕寺商都達卜遜淖爾孳生馬<lb/>
　　　匹撥送三千匹巴里坤選駝二千甘凉肅州等<lb/>
<pb n="KR2c0012_WYG_012-26b"/>
　　　處採買一千五百赴軍則於兵丁進勦之期無<lb/>
　　　悞一貯備軍糧<hi>臣</hi>在西安慮青海有事已預買<lb/>
　　　米六萬石為備一精煉火器請以景山所製火<lb/>
　　　藥給軍並給駝一百毎駝載百八十觔於明年<lb/>
　　　正月送至西寧奏入得<lb/>
㫖總理事務王大臣議政大臣㑹議具奏尋議曰大將<lb/>
　　　軍條奏事宜悉應如所請其所請馬數外増送<lb/>
　　　一千匹火藥於所請數外増給一培再行文郝<lb/>
<pb n="KR2c0012_WYG_012-27a"/>
　　　玉麟令由中甸率兵往察木多駐劄其中甸應<lb/>
　　　令總督髙其倬選總兵官一人率兵五百駐劄<lb/>
　　　奏入<lb/>
上從之<lb/>
　　　壬寅<lb/>
命撥振武將軍傅爾丹營兵赴巴里坤駐劄以傅爾丹<lb/>
　　　兼統祁里徳軍征西將軍祁里徳為㕘贊<lb/>
上諭總理事務王大臣等曰撫逺大將軍年羮堯進勦<lb/>
<pb n="KR2c0012_WYG_012-27b"/>
　羅卜藏丹津將巴里坤吐魯番兵調往五千名朕恐<lb/>
　巴里坤兵力單弱著於振武將軍傅爾丹軍營兵丁<lb/>
　内撥派二千名令前鋒統領丁夀都統根敦帶領於<lb/>
　明年二月内前往巴里坤駐劄總理事務王大臣等<lb/>
　　　議曰傅爾丹營中兵既撥往巴里坤阿爾台兵<lb/>
　　　少不敷調遣請以祁里徳所領兵與傅爾丹軍<lb/>
　　　合以一將軍統之奏入得<lb/>
㫖兩處將軍倘有合行處著傅爾丹總統祁里徳令在<lb/>
<pb n="KR2c0012_WYG_012-28a"/>
　㕘贊上行走<lb/>
　　　以翰林院侍讀學士綽爾岱為内閣學士兼禮<lb/>
　　　部侍郎仍留軍前辦理糧餉事務<lb/>
　　　甲辰<lb/>
召諭䇿妄阿喇布坦使臣<lb/>
　　　䇿妄阿喇布坦使臣根敦等朝見<lb/>
上召入諭曰爾台吉於<lb/>
聖祖皇考時有獲罪之處亦有効力之處爾台吉今悔<lb/>
<pb n="KR2c0012_WYG_012-28b"/>
　過引罪朕甚嘉之所貢方物朕酌量收納俟爾回日<lb/>
　另降勅諭<lb/>
　<lb/>
　<lb/>
　<lb/>
　<lb/>
　<lb/>
平定準噶爾方略前編卷十二<lb/>
</p>
<p>
</p>
  </div>
</body>
</text>
</TEI>
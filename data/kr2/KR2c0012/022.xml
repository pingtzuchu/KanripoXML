<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_022-1a"/>
欽定四庫全書<lb/>
平定準噶爾方略前編卷二十二<lb/>
　　　雍正九年春二月戊午<lb/>
訓勵軍營將士<lb/>
上諭大學士等曰準噶爾父子濟惡背天逆理狡獪百<lb/>
　端為邊方之巨患朕繼述<lb/>
先志綏靖西陲特遣兩路大兵聲罪致討數年以來慎<lb/>
　選將士輓運軍需區畫周詳備辦饒裕而三軍之氣<lb/>
<pb n="KR2c0012_WYG_022-1b"/>
　鼓勇直前人人思奮朕常教以古昔聖人之訓臨事<lb/>
　而懼好謀而成天道惡盈謙沖受益軍氣當壯而軍<lb/>
　心則不可驕此我將士及在廷臣工所共聞者也上<lb/>
　年正月間西路大將軍岳鍾琪奏報雍正七年十二<lb/>
　月二十八日夜巴里坤軍營有紫氣祥光綿亘東北<lb/>
　歴四時之久光華絢爛二月間又據署總督查郎阿<lb/>
　奏報鞏昌府屬之靖逺衛紅嘴子地方乃黄河過渡<lb/>
　之所每年正二月間東風解凍河冰漸薄冰橋既難<lb/>
<pb n="KR2c0012_WYG_022-2a"/>
　行走渡船又難撑駕行李停滯嵗以為常乃今年正<lb/>
　月官運粮車至此冰忽開融舟行無阻誠従來未有<lb/>
　之竒遇等語朕覽奏不敢遽以為喜輒行宣示於外<lb/>
　特命封貯内閣以待大軍凱旋即此可以知朕心矣<lb/>
　此番西路撥派之將士皆遴選訓練之精銳其氣勢<lb/>
　倍覺壯盛遂未免有恃强輕敵之心以致賊人乘我<lb/>
　不備侵犯汛界搶掠牧塲并傷我兵弁豈軍志驕矜<lb/>
　有干盛滿之戒<lb/>
<pb n="KR2c0012_WYG_022-2b"/>
天心特以此示儆耶上年被賊侵擾之處朕與大將軍<lb/>
　岳鍾琪等不能計慮於事先實難辭疎忽之過至於<lb/>
　軍營牧放駝馬最宜布置有方乃以牲畜置於賊人<lb/>
　來路之旁又與大營相隔遼逺被賊人乘機盜竊則<lb/>
　審度形勢之謂何岳鍾琪更難辭咎又如達鼐統領<lb/>
　噶斯之兵曽奏請製辦皮套等物以為兵丁手足禦<lb/>
　寒之具而西路兵丁去冬出戰之時冒犯冰雪手足<lb/>
　凍傷者多有則亦大將軍未曽留意於平時也凡此<lb/>
<pb n="KR2c0012_WYG_022-3a"/>
　既往之錯追悔無益從來勝負乃兵家之常禍福有<lb/>
　倚伏之理從前因疎忽而致虧損將來自可因小警<lb/>
　而成大功惟望合營將士等以敬慎之心辦理戎事<lb/>
　以忠義之勇對越<lb/>
上天自可仰䝉<lb/>
上帝慈恩黙垂保䕶書經云<lb/>
皇天無親惟徳是輔況準噶爾罄其所有甲兵不過三<lb/>
　四萬之衆即以上年之事論之小䇿零敦多卜係伊<lb/>
<pb n="KR2c0012_WYG_022-3b"/>
　防守沙喇擘勒要地之首領乃於冬間傾其人衆犯<lb/>
　我卡倫我軍以數百人固守小營彼不能奪並不敢<lb/>
　萌窺大營之念僅於中途以全力邀截我師四路畢<lb/>
　集而我總兵官樊廷張元佐等以數千人擊敗彼數<lb/>
　萬之衆則賊之力量伎倆不過如是而已葢彼之所<lb/>
　長在於偷盗駝馬而我師一時失於防範遂爾墮其<lb/>
　術中並非彼之兵力有餘也觀賊之虚張聲勢分兵<lb/>
　侵擾噶斯卡倫窺伺圖古里克之糧石我師以百餘<lb/>
<pb n="KR2c0012_WYG_022-4a"/>
　人即可防守而追逐之則更鼠竊狗偷之行不堪之<lb/>
　甚者也總之行軍之道心不可驕而氣不可餒凡我<lb/>
　將士務去驕矜之心而鼓將來勇敢之氣候朕徐徐<lb/>
　籌畫必有蕩冦萬全之勝䇿俾將士等歡欣鼓舞奏<lb/>
　凱歌而膺爵賞也其軍營得傷患病之兵丁著用心<lb/>
　調治務令痊可朕正籌畫加恩使之更換休養以恤<lb/>
　勤勞著大將軍將朕此㫖通行曉諭出征將弁兵丁<lb/>
　知之<lb/>
<pb n="KR2c0012_WYG_022-4b"/>
命加蠲西安額賦<lb/>
上諭大學士等曰從來備辦軍需於地方不無勞費朕<lb/>
　深知其弊惟恐累及民間是以於征𠞰準噶爾之舉<lb/>
　悉心密籌於數年之前一絲一粟皆用公帑而民間<lb/>
　並不知國家將有軍旅之事從來未聞預備軍需地<lb/>
　方能如此毫不騷擾者也此天下所共知更為三秦<lb/>
　百姓所深悉者及至大兵既出時日既多輓粟飛芻<lb/>
　脂車秣馬雖不取辦於民財恐不免借資於民力此<lb/>
<pb n="KR2c0012_WYG_022-5a"/>
　亦事勢之不得不然秖以準噶爾狡獪兇頑父子濟<lb/>
　惡實䝉古之巨患為國家之隠憂若因循茍且縱賊<lb/>
　養奸則狡冦一日不滅邊境一日不寧即内地之民<lb/>
　亦一日不得休息此朕熟思詳審至於再三而出於<lb/>
　萬不容己者並非好大喜功利其民人土地而為此<lb/>
　舉也即以上年之事言之賊夷先遣使臣詐稱求和<lb/>
　及朕降㫖暫停進兵而賊衆乘我不備大肆猖獗然<lb/>
　則此等狡冦顧可置之度外聴其貽害於邊方哉即<lb/>
<pb n="KR2c0012_WYG_022-5b"/>
　此愈見<lb/>
聖祖皇考當年不得已之情朕今日繼承<lb/>
先志不能不辦理之苦衷也惟是國家設兵所以衛民<lb/>
　今因用兵而有不得不資民力之勢朕心實為憐憫<lb/>
　是以年來屢蠲陜甘二省額徵錢糧使羣黎均沾膏<lb/>
　澤而三秦紳士庶民感激國恩兼明大義踴躍趨事<lb/>
　志切急公二十年來如一日朕實嘉之如昨嵗據督<lb/>
　撫奏報甘肅士民等有願捐車輛以資輓運者有願<lb/>
<pb n="KR2c0012_WYG_022-6a"/>
　捐草束以供芻牧者朕皆降㫖一一照數給與價值<lb/>
　而其服勞宣力之誠悃亦大可見矣今年添辦軍需<lb/>
　朕又切諭督撫有司等體恤民情不得絲毫擾累其<lb/>
　糧餉運費特令加増倘再有不敷仍令據實陳奏無<lb/>
　非軫念民勞之意惟望陜甘二省紳士庶民等歡欣<lb/>
　鼓舞勿懈初心則和氣致祥仰邀<lb/>
天眷不數年間必見膚功克奏不但邊城内外共享寧<lb/>
　静之福即爾等世世子孫永保安居之樂矣查雍正<lb/>
<pb n="KR2c0012_WYG_022-6b"/>
　九年甘肅所屬額徵錢糧業已全行蠲免西安所屬<lb/>
　額徵錢糧前降㫖蠲免四十萬兩著再蠲免四十萬<lb/>
　兩以昭朕體恤之恩該督撫務飭有司敬謹奉行使<lb/>
　閭閻同受實惠併將此㫖刋刻頒布俾陜甘二省逺<lb/>
　鄉僻壤之民共知之<lb/>
命免肅州安西兵應扣借支整裝銀兩並分别加賞有<lb/>
　　　差<lb/>
上諭大學士等曰上年臘月準噶爾侵犯卡倫署大將<lb/>
<pb n="KR2c0012_WYG_022-7a"/>
　軍紀成斌調取肅州安西兩路兵三千名前赴軍營<lb/>
　備用據署總督查郎阿奏稱兩路弁兵起程時衣裝<lb/>
　之費分别借給銀兩俟將來按數扣除朕思準噶爾<lb/>
　之事起於倉猝兩路弁兵於盛寒冬月前赴軍營日<lb/>
　期忙迫深可軫念所借銀兩悉著賞給不必扣除並<lb/>
　將該弁兵分别加賞銀兩著大將軍傳問伊等或本<lb/>
　人在軍營自領或其眷屬在家支領悉從其便<lb/>
　　　壬戌<lb/>
<pb n="KR2c0012_WYG_022-7b"/>
命代西路有功將士並増設四川總督<lb/>
上諭大學士等曰國家教養將士加恩於平時原欲其<lb/>
　有勇知方緩急可恃以備干城之選果能臨戎遇敵<lb/>
　奮勇先登勞績戰功卓然可紀尤當沛以殊恩優加<lb/>
　體䘏以奬忠誠而褒壯略也上年冬底準噶爾之事<lb/>
　總兵官樊廷等已頒諭㫖厚加爵賞并令戰陣有功<lb/>
　之弁兵更換休息中有侵冒冰雪觸犯鋒鏑而損傷<lb/>
　手足者令軍營加意調治送回本汛矣著大將軍岳<lb/>
<pb n="KR2c0012_WYG_022-8a"/>
　鍾琪將此次隨樊廷張朝良等禦賊有功之將弁兵<lb/>
　丁皆一一查明應令各回本任本汛者著另選撥以<lb/>
　代之朕又思川陜二省地方數千里甚為遼濶今西<lb/>
　邊有辦理軍需之事總督一員難於控制向來川省<lb/>
　曽設總督今仍著添設四川總督一員即以提督黄<lb/>
　廷桂補授四川提督著陜西固原提督紀成斌調補<lb/>
　陜西固原提督著陜西肅州總兵官樊廷陞授陜西<lb/>
　肅州總兵官著四川重慶總兵官張朝良調補四川<lb/>
<pb n="KR2c0012_WYG_022-8b"/>
　重慶總兵官著江南漕標副將馬義陞授俟石雲倬<lb/>
　馬紀勲等到軍營之後樊廷等各回新任紀成斌未<lb/>
　回四川之先其提督印務仍著黄廷桂兼管<lb/>
　　　癸亥<lb/>
命揀選八旗家人為家選兵赴軍營備用<lb/>
上諭八旗大臣等曰滿洲䝉古漢軍及包衣佐領下家<lb/>
　人内有漢仗好行走歴練能受辛苦且長於鳥鎗弓<lb/>
　箭者著揀選二千名發往西路軍營備用此挑選時<lb/>
<pb n="KR2c0012_WYG_022-9a"/>
　聴伊等家主及本身情願入選者即著賞本主銀一<lb/>
　百兩伊等凱旋之日俱准為另户再每口賞伊本主<lb/>
　銀一百兩至伊等前往軍營一切錢糧馬匹器械銀<lb/>
　兩等項著照馬甲之例另行賞給<lb/>
　　　三月甲子朔<lb/>
訓勵喀爾喀王貝勒等<lb/>
上諭喀爾喀王貝勒等曰爾喀爾喀原係大部落因爾<lb/>
　等先世但知好佛誦經廢弛戎務曽被噶爾丹戰敗<lb/>
<pb n="KR2c0012_WYG_022-9b"/>
　爾等受<lb/>
聖祖仁皇帝恩養教訓四五十年練習武藝非比從前<lb/>
　之怯懦去嵗準噶爾賊人乘西路軍營不備盗竊馬<lb/>
　匹總兵官樊廷等率衆二千救援卡倫與二萬賊兵<lb/>
　交戰殺賊甚多旋即遁歸倘賊人入爾等游牧之地<lb/>
　爾等當乘時努力報恩雪恥朕遣兵進𠞰準噶爾原<lb/>
　非利其土地人民特為爾等不能安寧之故耳其深<lb/>
　悉朕意各加奮勉毋忽<lb/>
<pb n="KR2c0012_WYG_022-10a"/>
　　　乙丑<lb/>
命左副都御史二格協辦肅州軍需事務<lb/>
　　　丙寅<lb/>
　　　以寧逺大將軍岳鍾琪摺奏軍營事宜有<lb/>
㫖宣諭大學士等<lb/>
上諭曰寧逺大將軍岳鍾琪先後接到所降諭㫖辦理<lb/>
　諸務雖較之從前所奏略有頭緒而中間尚有錯謬<lb/>
　之處如將肅州駐劄之固原寧夏兵丁二千五百名<lb/>
<pb n="KR2c0012_WYG_022-10b"/>
　撥到軍營者原以補缺少原額也又奏稱將此二千<lb/>
　五百名與撥出口之西安兵一千名涼州兵五百名<lb/>
　駐劄圖古里克摩垓圖等處若北路一有調遣即將<lb/>
　此兵丁從庫克托木一路赴阿濟卡倫應援如四千<lb/>
　名尚不敷用再於軍營内挑選精兵四千名於喀喇<lb/>
　烏蘇直赴必濟卡倫應援等語北路滿漢兵丁及察<lb/>
　哈爾等處兵丁三萬餘名加以喀爾喀數萬之衆豈<lb/>
　有尚資藉於西路應援之理設賊人果傾其全衆犯<lb/>
<pb n="KR2c0012_WYG_022-11a"/>
　我北路則西路之師自應直向木魯河賊人留駐之<lb/>
　所及伊勒布爾和碩放卡之處搶擄其牲畜𠞰滅其<lb/>
　人衆又何暇分其兵衆以作應援之師乎且阿濟必<lb/>
　濟去北路大軍之營尚逺賊人豈能越我軍營而至<lb/>
　而勞西路應援之兵乎此等設施實未妥協至請將<lb/>
　滿洲歸化城兵丁交與常賚帶領至安西駐劄與朕<lb/>
　意相符及將圖古里克糧石運交軍營收貯所議亦<lb/>
　為允協應照所請行<lb/>
<pb n="KR2c0012_WYG_022-11b"/>
　　　戊辰<lb/>
命西路軍營嚴設防範並詳議補撥兵額事宜<lb/>
上諭大學士等曰準噶爾賊人留守駐防木魯河又於<lb/>
　伊勒布爾和碩安設卡倫雖聲言欲犯北路朕料其<lb/>
　詭計仍欲來犯西路也藍生芝之脱回未必非賊之<lb/>
　故縦令其傳述此信以懈我西路防範之心爾等可<lb/>
　傳諭岳鍾琪不可稍存輕忽之心賊夷率衆來犯如<lb/>
　為數無多西路之師固足抵禦𠞰戮即傾衆而來亦<lb/>
<pb n="KR2c0012_WYG_022-12a"/>
　不可即調北路之兵恐賊兵復以大隊犯北路北路<lb/>
　兵力不分方可全力擊𠞰至西路軍營現今兵馬果<lb/>
　否敷用亦應詳審確實無致臨時周章又補撥兵丁<lb/>
　原額或用本省之兵或用鄰省之兵或行召募令岳<lb/>
　鍾琪詳議具奏<lb/>
　　　乙亥<lb/>
訓飭寧逺大將軍岳鍾琪等<lb/>
上諭大學士等曰寧逺大將軍岳鍾琪署總督查郎阿<lb/>
<pb n="KR2c0012_WYG_022-12b"/>
　因聞賊營脱回兵丁藍生芝傳説噶爾丹䇿零帶領<lb/>
　部落家口移住哈喇沙爾并有四月初一日小䇿零<lb/>
　敦多卜㑹兵去犯北路之言籌畫四條具奏隨傳問<lb/>
　多爾濟波羅特據稱哈喇沙爾係回子所住耕種之<lb/>
　處相近有小城名庫爾勒其地氣候炎熱又甚隘小<lb/>
　僅可容千餘家四面係開種田畝不能牧放多爾濟<lb/>
　在哈喇沙爾居住最久波羅特亦親聴彼地人傳説<lb/>
　二人之言的確與否雖未可必然大約其地之不甚<lb/>
<pb n="KR2c0012_WYG_022-13a"/>
　寛大可知噶爾丹䇿零若欲移駐於此必率其全部<lb/>
　而來少亦一二萬人哈喇沙爾果能容此大衆乎且<lb/>
　以情理論之伊犁為賊之巢穴西北與土爾扈特哈<lb/>
　薩克接境實皆賊之讐國噶爾丹䇿零又安敢舍其<lb/>
　巢穴而逺居於哈喇沙爾乎如果率其大隊住於吐<lb/>
　魯番相近之處則賊之注意在我巴里坤軍營而岳<lb/>
　鍾琪乃云賊人由吐魯番一路直侵哈宻截我營站<lb/>
　乘勢侵擾安西肅州沿邊一帶等語據多爾濟博羅<lb/>
<pb n="KR2c0012_WYG_022-13b"/>
　特俱云哈喇沙爾至吐魯番雖有路徑皆係沙磧其<lb/>
　自吐魯番至哈密一由沙磧大隊難行一沿南山係<lb/>
　一線細路又須仍從巴里坤經過然後得達二人之<lb/>
　言果確則賊衆不能從哈喇沙爾直至吐魯番而吐<lb/>
　魯番一路不能直侵哈密也明矣設賊人欲侵犯哈<lb/>
　密巴里坤大營之大軍豈竟任其出入而令阻截臺<lb/>
　站乘勢侵擾安西肅州乎至云賊人以大隊全赴西<lb/>
　路攻我軍營賊勢甚衆我軍衆寡莫敵當持重戒嚴<lb/>
<pb n="KR2c0012_WYG_022-14a"/>
　堅壁固守一面知㑹北路遣兵應援一面飛調緑旗<lb/>
　滿洲䝉古兵丁由烏克克嶺三面夾擊等語從前事<lb/>
　起倉猝彼時軍營兵馬無幾是以諭令岳鍾琪倘賊<lb/>
　夷以大隊再犯當持重堅守以待應援今則軍營現<lb/>
　在馬步車兵約有一萬九千餘名加以安西甘肅之<lb/>
　兵六千名續泒兵四千名共二萬九千名是兵不為<lb/>
　寡矣夫樊廷以馬步二千敵彼二萬轉戰七晝夜猶<lb/>
　足以相當乃以二萬九千人之衆而云衆寡莫敵何<lb/>
<pb n="KR2c0012_WYG_022-14b"/>
　懦怯至此且從前尚欲直至伊犁搗其巢穴豈有賊<lb/>
　人來至數百里内而無𠞰殺之䇿轉堅壁而不出乎<lb/>
　獨不思我軍堅壁不出倘賊但虚張聲勢作攻我軍<lb/>
　之狀而分其衆以侵擾圖古里克塔勒納沁哈密等<lb/>
　處阻截營站斷我音問此時將任賊於軍營近地肆<lb/>
　行無忌乎岳鍾琪又欲以圖古里克摩垓圖及安西<lb/>
　之滿洲䝉古官兵由烏克克嶺合㑹夾擊賊人若果<lb/>
　至巴里坤賊即敗逃亦從科舍圖一路直走伊勒布<lb/>
<pb n="KR2c0012_WYG_022-15a"/>
　爾和碩而遁烏克克嶺相去二三百里安所得夾擊<lb/>
　之又云賊夷或令積木薩之兵侵犯軍營而以哈喇<lb/>
　沙爾之賊侵犯青海查哈喇沙爾至青海必由噶斯<lb/>
　噶斯之口甚隘斷不能行且賊人既遣人侵犯大營<lb/>
　彼豈不慮我軍之𠞰殺自必留哈喇沙爾之衆以為<lb/>
　應援又何敢分其衆侵犯青海乎至慮賊之率其醜<lb/>
　類悉赴沙州等處尤為背謬賊若由噶斯伊遜策罕<lb/>
　齊老圖而進則此數路斷難容走萬餘人若由大道<lb/>
<pb n="KR2c0012_WYG_022-15b"/>
　而來又不知何法可以越我巴里坤軍營而過也岳<lb/>
　鍾琪於口外地方形勢茫然不知於軍務機宜亦覺<lb/>
　昏憒凡巴里坤軍營築城之要策及大軍勦賊之勝<lb/>
　算並未籌及而但將旁枝末節盈篇累牘備極周詳<lb/>
　朕披覽之下實為煩憂如藍生芝所聞賊人有搶卡<lb/>
　倫牲畜踐踏禾苗之語不思賊人若來搶奪我卡倫<lb/>
　牲畜我獨不能𠞰戮此搶奪之賊乎賊人可以踐我<lb/>
　禾苗我不可以乘其踐踏而擒之乎岳鍾琪何以但<lb/>
<pb n="KR2c0012_WYG_022-16a"/>
　能慮賊而不知籌已也又藍生芝云有哈密回子報<lb/>
　信領路等語哈密回子之不可信由來已久亦當諒<lb/>
　其苦情葢其力量微弱遭準噶爾之凌虐恨之入骨<lb/>
　而畏之如虎其或偶然通信於賊者乃恐懼之至為<lb/>
　將來自全之計我軍固不可不留意隄防然不可使<lb/>
　彼有疑懼之心我之軍力能庇䕶哈密哈密自不為<lb/>
　賊人所用岳鍾琪不必因藍生芝之言而深究也至<lb/>
　西鳯二府運糧一事原因軫念甘肅連年輓運軍糈<lb/>
<pb n="KR2c0012_WYG_022-16b"/>
　民間不無煩擾是以特命范時繹到彼協同巡撫武<lb/>
　格侍郎馬爾泰將西安鳯翔二府米石運至甘肅涼<lb/>
　州以資軍食武格等議行本運之法俾西鳯二府官<lb/>
　民任轉運之勞甘肅地方少得息肩朕意深以為然<lb/>
　今岳鍾琪查郎阿又為遞運之議是與雍正元年設<lb/>
　臺盤運相同將來必有派撥協濟之累或更以交接<lb/>
　卸責至將米石灌水攙沙從前誤累豈可復蹈爾等<lb/>
　可傳諭岳鍾琪等知之<lb/>
<pb n="KR2c0012_WYG_022-17a"/>
　　　壬午<lb/>
諭吐魯番回人移居近地<lb/>
上諭大學士等曰紀成斌聞賊人侵擾吐魯番之信即<lb/>
　令樊廷等領兵四千前徃應援此舉甚屬錯謬朕已<lb/>
　降㫖嚴切申飭至於從前採買吐魯番糧石本應給<lb/>
　與運價令其自送軍營乃計不出此而遣官發駝逺<lb/>
　行搬運致啟賊人偷盗之心及至去冬逆夷猖獗之<lb/>
　後猶不將辦糧之弁兵撤回此則疎忽錯誤之甚者<lb/>
<pb n="KR2c0012_WYG_022-17b"/>
　也惟是朕以怙冒萬方為心若坐視吐魯番之被冦<lb/>
　侵凌而不為之籌畫保䕶朕心又有所不忍從前曾<lb/>
　降㫖與吐魯番人衆若畏懼準噶爾即移向近邊之<lb/>
　地居住是以托克托瑪木特帶領之人移駐近邊者<lb/>
　皆享安寧之福可再行曉諭回子等伊等倘自揣力<lb/>
　不能敵不妨仍為移避之計朕當從厚賞給盤費並<lb/>
　令地方官善為安插使之得所若此番曉諭之後伊<lb/>
　等仍復觀望則賊人再來侵擾之時聴伊等自為之<lb/>
<pb n="KR2c0012_WYG_022-18a"/>
　計我軍不便䕶庇矣<lb/>
　　　甲申<lb/>
　　　築科卜多城<lb/>
　　　靖邊大將軍傅爾丹奏言北路軍營遵<lb/>
㫖築城審度形勢科卜多地接布魯爾與庫列圖相近<lb/>
　　　乃進兵大道請於此築城為宜大學士等議覆<lb/>
　　　應如所請奏入<lb/>
上從之<lb/>
<pb n="KR2c0012_WYG_022-18b"/>
　　　丁亥<lb/>
命各省督撫募選技勇送部訓練備用<lb/>
上諭大學士等曰各省督撫著於所屬地方民人内召<lb/>
　募揀選人材壯健技勇可觀者百餘人咨送兵部奏<lb/>
　聞候朕揀派官員訓練教習以備軍旅之用武生武<lb/>
　童及鄉勇民壯等俱可入選每人本籍額外給與守<lb/>
　糧一分以養贍其家口本人進京之時著督撫動支<lb/>
　公用銀兩賞給路費<lb/>
<pb n="KR2c0012_WYG_022-19a"/>
　　　戊子<lb/>
命伊禮布率家選等兵赴西路軍營<lb/>
上諭大學士等曰都統伊禮布著帶領家選兵二千名<lb/>
　驍勇兵一百名前徃西路為副將軍若大將軍岳鍾<lb/>
　琪有統兵行走之處著伊禮布帶領滿洲兵丁一同<lb/>
　前徃其分管家選兵䕶軍校延岱等二十員各賞銀<lb/>
　五百兩<lb/>
　　　己丑<lb/>
<pb n="KR2c0012_WYG_022-19b"/>
　　　選巴爾虎䕶軍等兵赴巴里坤<lb/>
上諭大學士等曰察哈爾地方居住之巴爾虎䕶軍披<lb/>
　甲人等内著挑選一百名巴爾虎侍衛岱噶爾那木<lb/>
　扎爾鄂欽敦柱克亦著派出此一百名兵丁令侍衛<lb/>
　岱噶爾㑹同該總管詳加揀㸔其馬匹行糧照例辦<lb/>
　理支給外侍衛四員各賞銀五百兩兵丁一百名各<lb/>
　賞銀一百兩令其收拾預備俟京師兵丁定有起程<lb/>
　日期即行文知㑹岱噶爾等帶領前往鄂爾多斯地<lb/>
<pb n="KR2c0012_WYG_022-20a"/>
　方等候副將軍伊禮布領兵到時著伊禮布一併管<lb/>
　轄帶往巴里坤軍營若有行走之處著於彼處所有<lb/>
　歸化城一千兵内殘弱者撥出百名存留營内將此<lb/>
　一百名入於歸化城兵丁數内令其防範盗竊馬匹<lb/>
　等事俟成功之時著侍衛岱噶爾各帶回本處<lb/>
　　　庚寅<lb/>
上諭大學士等曰何祥書著赴北路軍營令大將軍傅<lb/>
　爾丹酌量給與緑旗職銜管理九千車騎兵効力行<lb/>
<pb n="KR2c0012_WYG_022-20b"/>
　走<lb/>
　　　四月庚子<lb/>
命左都御史史貽直等往陜西宣諭化導<lb/>
上諭内閣曰朕御極以來繼述<lb/>
皇考聖祖仁皇帝乂安區宇之<lb/>
聖心宵衣旰食朝乾夕惕欲使薄海内外休養生息物<lb/>
　阜民安永戢兵戈咸登袵席以成蕩平熙皥之治是<lb/>
　以宣猷敷治之間宏綱庶務凡有益於民生者莫不<lb/>
<pb n="KR2c0012_WYG_022-21a"/>
　興舉不便於民生者莫不屏除若有幾微措置失宜<lb/>
　即五内展轉寤寐難安豈肯好大喜功興兵搆難使<lb/>
　百姓有供應之勞不遑寧處哉惟是鋤暴乃所以安<lb/>
　民撫内必兼乎攘外此古今不易之至理帝王治世<lb/>
　之常經凡爾百姓麤通大義者即莫不知之不必待<lb/>
　髙逺之識也惟是準噶爾一部落原係元朝之臣僕<lb/>
　其始祖曰額森額森之子托琿漸至大員因擾亂元<lb/>
　之宗族離間䝉古惟恐獲罪遂背負元朝之恩逃遁<lb/>
<pb n="KR2c0012_WYG_022-21b"/>
　藏匿於西北邊逺之地煽惑匪類要結黨與自稱準<lb/>
　噶爾當我朝定鼎之初各處䝉古傾心歸順求為屬<lb/>
　國獨準噶爾一部落違越於徳化之外至噶爾丹䇿<lb/>
　妄阿喇布坦二人則尤狡獪兇頑之甚者噶爾丹身<lb/>
　為喇嘛不守清規不遵佛教破戒還俗娶青海鄂齊<lb/>
　爾圖車臣汗之女為妻又潛往青海地方賊害伊之<lb/>
　妻父而虜其人衆又復巧搆釁隙乘喀爾喀之不備<lb/>
　發兵猝擊以致喀爾喀人衆潰散紛紛投我天朝䝉<lb/>
<pb n="KR2c0012_WYG_022-22a"/>
聖祖仁皇帝施恩撫恤遣使前往噶爾丹處諭令戢兵<lb/>
　和好多方開導乃噶爾丹㝠頑不靈轉借追襲喀爾<lb/>
　喀之名犯我邊汛彼時即行𠞰滅復有何難我<lb/>
聖祖仁皇帝至仁如天好生為徳特遣官員前往責問<lb/>
　是時噶爾丹惶愧恐懼設誓撤兵仍復潛住近邊暗<lb/>
　圖窺伺且乘間搶掠䝉古牲畜俾其不獲安居我<lb/>
聖祖仁皇帝始親統六師躬行天討噶爾丹逆天背理<lb/>
　自速滅亡此噶爾丹之始末也策妄阿喇布坦者乃<lb/>
<pb n="KR2c0012_WYG_022-22b"/>
　噶爾丹之姪也彼時既平噶爾丹即可鋤絶根株不<lb/>
　留餘孽祗因我<lb/>
聖祖仁皇帝寛大慈仁赦罪宥過且念策妄阿喇布坦<lb/>
　素與伊叔不相和睦情有可原於是加以<lb/>
天髙地厚之恩將噶爾丹餘剰部落賞伊收管此時伊<lb/>
　力弱勢微甚為恭順其後則離間伊妻之父子誘其<lb/>
　妻弟攜帶萬餘户至伊住牧之地因而强占入已由<lb/>
　是勢力漸増竟敢肆意妄行窺伺青海侵犯哈密又<lb/>
<pb n="KR2c0012_WYG_022-23a"/>
　潛兵入藏殺害伊妻弟拉藏汗毁壊寺廟荼毒人民<lb/>
　我<lb/>
聖祖仁皇帝特遣大臣前徃詢問乃伊愍不畏死阻兵<lb/>
　抗命因使臣率師甚少兵力單弱伊得肆其猖狂此<lb/>
　實天下臣民所共憤者我<lb/>
聖祖仁皇帝仍賜包容諭令兩路官兵姑緩前進以俟<lb/>
　其悔罪輸誠若怙終不悛則命將徂征犁庭掃漠此<lb/>
　我<lb/>
<pb n="KR2c0012_WYG_022-23b"/>
皇考之本意也朕即位以來伊雖遣使求和而詐偽作<lb/>
　奸仍復如故且將我青海叛臣羅卜藏丹津收留藏<lb/>
　匿朕屢次降㫖諭以定界息兵而伊狡飾支吾巧幻<lb/>
　百出及䇿妄阿喇布坦身故伊子噶爾丹䇿零繼立<lb/>
　其妄亂之性狂悖之行更過於其父其遣使陳奏之<lb/>
　詞甚屬支離妄誕即如前年西藏阿爾布巴等之戕<lb/>
　害康濟鼐亦因與準噶爾地方相近而逃匿之羅卜<lb/>
　藏丹津又係伊等姻戚彼此相依是以敢於悖逆朝<lb/>
<pb n="KR2c0012_WYG_022-24a"/>
　命而仗準噶爾以為狡兔之三窟也似此世濟其惡<lb/>
　之人以逞兇挾詐為心以刼物傷人為事不可以徳<lb/>
　感不可以理喻無賴無恥藏慝藏奸時時欲戕害臣<lb/>
　服我朝之䝉古部落以壞我屏垣若當此可以經理<lb/>
　之㑹而瞻顧因循避興師動衆之名為耽逸偷安之<lb/>
　計將狡冦一日不滅則䝉古一日不安邊境一日不<lb/>
　寧内地之民一日不得休息而首先疲於奔命者即<lb/>
　三秦之黎庶也即以上年之事論之賊夷先遣使臣<lb/>
<pb n="KR2c0012_WYG_022-24b"/>
　偽稱請和及朕降㫖停兵以待信息而彼於深冬冰<lb/>
　雪之時傾其醜類乘我不備侵犯汛界盗竊駝馬然<lb/>
　則此等狡冦固可置之度外聴其貽害於將來乎從<lb/>
　來窮兵黷武為聖帝明王之所深戒而以大加小以<lb/>
　强凌弱又仁人君子之所不忍為者况準噶爾彈丸<lb/>
　之地逺在極北之區得其地不足以耕耘得其民不<lb/>
　足以驅使即使滅此朝食亦不足以誇廟略而耀武<lb/>
　功此皆<lb/>
<pb n="KR2c0012_WYG_022-25a"/>
皇考與朕熟思審處先後籌畫數十年而出於萬不得<lb/>
　已者也惟是地方有軍旅之事厲兵秣馬諸務紛繁<lb/>
　雖不取辦於民財恐不免借資於民力向䝉<lb/>
皇考軫念秦民勞勩所以加恩而優恤之者無待朕之<lb/>
　縷述矣朕御極之元年即將陜甘二省康熈六十年<lb/>
　以前民屯衞所未完銀米豆草等項悉行蠲免又將<lb/>
　舊例應完之三釐三合免其徵收數年以來西安所<lb/>
　屬額徵錢糧或免四十萬或免八十萬甘肅所屬錢<lb/>
<pb n="KR2c0012_WYG_022-25b"/>
　糧則連嵗全行輍免他如展納課之定期寛帶徵之<lb/>
　舊欠開墾地畝修築河渠悉動帑金永為民利此皆<lb/>
　朕之加惠於秦民者可約略舉之也即以西陲用兵<lb/>
　之事言之北路軍需交與怡賢親王等辦理西路軍<lb/>
　需交與大將軍岳鍾琪辦理皆定議於雍正四年者<lb/>
　王大臣等密奉指示一絲一粟皆用公帑製備纎毫<lb/>
　不取給於民間是以經理數年而内外臣民並不知<lb/>
　國家將有用兵之舉及至雍正七年大軍將發飛芻<lb/>
<pb n="KR2c0012_WYG_022-26a"/>
　輓粟始有動用民力之時朕皆敇令地方有司照數<lb/>
　給與脚價嚴禁尅扣短發侵蝕等弊倘有不肖官員<lb/>
　借稱軍需科派擾民者著該管大臣即行題㕘革職<lb/>
　先動帑金傳集百姓如數給還朕所以為百姓防患<lb/>
　除弊者亦極嚴切矣上年該督撫先後奏稱民人中<lb/>
　有願捐草束以供牧養者紳衿士庶中有願捐車輛<lb/>
　以資輓運者朕皆奬以温諭仍令照數給與價值去<lb/>
　冬賊夷猖獗之後將來軍餉較前未免繁多又特加<lb/>
<pb n="KR2c0012_WYG_022-26b"/>
　添運價一切軍務悉令有司寛裕辦理朕豈肯因戎<lb/>
　事𦂳急稍涉權宜使閭閻騷擾於萬一哉意謂三秦<lb/>
　衆庶必能諒朕不得已而用兵之苦心悉朕不忍累<lb/>
　民之至意矣乃近來風聞陜西之民竟有怨朕而私<lb/>
　相謗議者總因十數年來陜西居住之允禵塞思黑<lb/>
　年羮堯延信等皆懐挾異志包藏禍心其脅從之黨<lb/>
　實繁有徒如塞思黑之令狐士儀年羮堯之鄒魯淨<lb/>
　一道人延信之道姑王氏等皆公然以反叛為衆人<lb/>
<pb n="KR2c0012_WYG_022-27a"/>
　之倡則其他匪類之造作妖言暗中煽動者又不知<lb/>
　其幾矣地方既有奸回之人而又值軍興旁午或有<lb/>
　司自顧考成間有奉行不善之處是以愚民無知惑<lb/>
　於邪説溺於私情偶因用力於目前遂忘受恩於平<lb/>
　日此亦事勢之所不免者夫秦風樸直自古為然樸<lb/>
　則易被人欺直則善言易入祇以向來未有宣諭化<lb/>
　導之人而該省督撫以及有司既有刑名錢穀之專<lb/>
　責又有徵兵籌餉之軍需簿書鞅掌難於兼顧是以<lb/>
<pb n="KR2c0012_WYG_022-27b"/>
　準噶爾之始末邊防闗係之情形<lb/>
皇考與朕奉<lb/>
天討罪除暴安民萬不得已之苦衷並未家喻而户曉<lb/>
　但聴僉邪小人揺唇鼓舌訕謗朝政變亂是非無怪<lb/>
　乎草野之中被其迷惑者不少也今朕特頒此㫖遣<lb/>
　左都御史史貽直侍郎杭奕禄署内務府總管鄭禪<lb/>
　寳率領翰林院庶吉士及六部學習人員國子監肄<lb/>
　業之選㧞貢生等前徃陜甘二省開導訓諭覺悟愚<lb/>
<pb n="KR2c0012_WYG_022-28a"/>
　䝉倘合省民人等果能篤尊君親上之義消亢戾怨<lb/>
　懟之情將見和氣致祥必邀<lb/>
上天黙佑迅奏膚功邊塞永寧烽烟屏息不但爾等安<lb/>
　居樂業俯仰優游即爾等世世子孫共享昇平之樂<lb/>
　矣至於軍需各項悉動帑金差員辦理不得扣尅短<lb/>
　少貽累小民所降諭㫖至再至三著欽差大臣悉心<lb/>
　訪察倘有不遵諭㫖即行題㕘或所定官價有不敷<lb/>
　用之處亦即據實奏聞若兵馬經過之地有不遵紀<lb/>
<pb n="KR2c0012_WYG_022-28b"/>
　律騷擾民間者小過即告知該管大臣懲治大過即<lb/>
　行㕘奏不得姑容務使兵民和洽内外輯寧以迓<lb/>
天庥以副朕念<lb/>
　<lb/>
　<lb/>
　<lb/>
　<lb/>
平定準噶爾方略前編卷二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_155-1a"/>
欽定四庫全書<lb/>
平定準噶爾方略續編卷十六<lb/>
　　　乾隆二十七年三月甲午朔<lb/>
　諭陜甘總督楊應琚酌通新疆商販<lb/>
　上諭軍機大臣曰永貴等奏稱自回部蕩平内地商<lb/>
　　民經由驛路及回人村落彼此相安臺站回人又<lb/>
　　疏引河渠開墾田地沿途水草豐饒行旅並無阻<lb/>
　　滯若曉示商民不時前來貿易即可與哈密吐魯<lb/>
<pb n="KR2c0012_WYG_155-1b"/>
　　番一體於官兵亦有裨益等語新疆貿易自應流<lb/>
　　通但須聽商人自便不可官為勒派著傳諭楊應<lb/>
　　琚將此曉示商民有願往者即給以印照毋使胥<lb/>
　　吏需索人自樂於趨赴矣并傳諭永貴知之<lb/>
　　　闢展辦事郎中徳爾格疏奏安插屯田回人事<lb/>
　　　宜<lb/>
　　　徳爾格奏言臣承准軍機處議覆將闢展屯田<lb/>
　　　兵五百名裁汰二百四十名遣回本營所遺地<lb/>
<pb n="KR2c0012_WYG_155-2a"/>
　　　畝原派吐魯番額敏和卓所屬六十户住闢展<lb/>
　　　九十三户住連木齊木威魯堡珈如拉所屬六<lb/>
　　　十户住連木齊木二十七户住洋赫每户給田<lb/>
　　　五十畝今酌將額敏和卓人户全歸闢展珈如<lb/>
　　　拉人户全歸連木齊木以便約束仍有餘田三<lb/>
　　　千畝今素賚璊派給莽噶里克沙呼里回人墾<lb/>
　　　種至裁汰兵丁所餘牲隻未免閒曠現在威魯<lb/>
　　　堡回人尚乏屯田牲隻請量估價值給與使用<lb/>
<pb n="KR2c0012_WYG_155-2b"/>
　　　其各項農具亦俱作價分給回人於二年内交<lb/>
　　　納糧石抵銷奏入報<lb/>
　聞<lb/>
　　　喀什噶爾辦事尚書永貴等疏奏辦理回地水<lb/>
　　　利情形<lb/>
　　　永貴等奏言查回人地畝俱藉山水灌溉凡溝<lb/>
　　　渠深淺圩堤厚薄俱須相地勢之高下測水流<lb/>
　　　之緩急舊時俱有定式因伊等不知守䕶修葺<lb/>
<pb n="KR2c0012_WYG_155-3a"/>
　　　以至淤阻塌陷夏濘冬冰行旅亦滯臣等派喀<lb/>
　　　什噶爾伯克率所屬密喇卜伯克等遍歴村莊<lb/>
　　　詳加察勘或應浚渠以通其源或應築堤以蓄<lb/>
　　　其勢至若開通路徑架叠橋梁務期堅固以利<lb/>
　　　行人仍行文各駐劄大臣一體酌量辦理奏入<lb/>
　　　報<lb/>
　聞<lb/>
　　　壬寅<lb/>
<pb n="KR2c0012_WYG_155-3b"/>
　命詳定發遣新疆人犯之例<lb/>
　上諭大學士曰發遣伊犂及烏魯木齊等處人犯定<lb/>
　　例祗有給發屯田兵丁為奴之語至給與何項官<lb/>
　　兵及作何辦理之處從前未經議及伊犂等處官<lb/>
　　兵非若黑龍江之土著設換班回將攜其人歸來<lb/>
　　乎著軍機大臣㑹同該部詳悉另行定議具奏尋<lb/>
　　　議查定例發往各省駐防為奴人犯俱不准典<lb/>
　　　賣他所現在發遣人犯係隨屯田兵丁耕作俱<lb/>
<pb n="KR2c0012_WYG_155-4a"/>
　　　照前例辦理但未經分析何項兵丁臣等公議<lb/>
　　　察哈爾及緑旗屯田兵丁俱應給與為奴人犯<lb/>
　　　察哈爾兵係永逺屯駐毋庸置議其綠旗兵有<lb/>
　　　更換者即將所得人犯交與接班兵丁為奴或<lb/>
　　　係撤回及調往他所並無接替之人亦即另行<lb/>
　　　撥給屯田兵丁隨同力作奏入<lb/>
　上從之<lb/>
　　　丁未<lb/>
<pb n="KR2c0012_WYG_155-4b"/>
　諭喀什噶爾辦事尚書永貴等查奏預備官兵馬匹<lb/>
　　　牲隻欵項<lb/>
　上諭軍機大臣曰永貴等奏本年換班官兵前來所<lb/>
　　有馬匹牲隻未免損傷應行補給其一切差遣及<lb/>
　　臺站卡倫舊兵遣回時亦應預備等語似不僅為<lb/>
　　換班官兵起見官差行走及坐臺守卡人等原有<lb/>
　　額設之項且倒斃自有准銷成例不過酌量添補<lb/>
　　奏内約計喀什噶爾葉爾羌阿克蘇三城需馬一<lb/>
<pb n="KR2c0012_WYG_155-5a"/>
　　千三四百匹并採買牛隻未經分晰欵項殊屬含<lb/>
　　混著傳諭伊等查明詳悉具奏<lb/>
　諭烏魯木齊辦事副都統旌額理酌派侍衞事宜<lb/>
　上諭軍機大臣曰昨旌額理奏乾清門侍衞薩穆坦<lb/>
　　告請前往額林哈畢爾噶搜捕嗎哈沁曽諭以薩<lb/>
　　穆坦在軍營年乆回烏魯木齊之後即著來京倭<lb/>
　　昇額係與薩穆坦一同派往者亦著回京伊等係<lb/>
　　以領隊大臣派往烏魯木齊辦事之員今該處大<lb/>
<pb n="KR2c0012_WYG_155-5b"/>
　　員足敷辦理不須再為補缺或有需用侍衞之處<lb/>
　　旌額理再行請㫖<lb/>
　　　戊申<lb/>
　命傳諭哈薩克阿布勒瑪木比特約束所部毋越境<lb/>
　　　游牧<lb/>
　上諭軍機大臣曰旌額理等將哈薩克貿易人等所<lb/>
　　賚阿布勒瑪木比特奏章進呈大意謂我兵收伊<lb/>
　　屬人牲隻之時有懇求給還者復被毆擊等語近<lb/>
<pb n="KR2c0012_WYG_155-6a"/>
　　據阿桂奏遣伊勒圖驅逐越境游牧之哈薩克此<lb/>
　　時未必即回想仍係去年所辦事屬既往伊等尚<lb/>
　　以為言此次復行驅逐必更生疑懼昨即諭阿桂<lb/>
　　等以此次姑從寛免著仍將前㫖明白宣示若仍<lb/>
　　不悛改即重治其罪將收所屬人牲隻派豐安同<lb/>
　　侍衞二員照舊管押送交阿布勒瑪木比特諭以<lb/>
　　定制不可妄干特恩不可屢得至貿易人等所稱<lb/>
　　收取游牧一事亦告以大皇帝業經洞鑒加恩免<lb/>
<pb n="KR2c0012_WYG_155-6b"/>
　　罪爾等當感激聖恩安居本界勿得踰越滋事<lb/>
　　　陜甘總督楊應琚等疏奏移駐巴里坤官兵起<lb/>
　　　程<lb/>
　　　楊應琚等奏言安西提標五營前經酌議以中<lb/>
　　　左右三營兵丁一千五百名移駐巴里坤於本<lb/>
　　　年二月分起前往其前後二營兵丁一千四百<lb/>
　　　九十二名移駐烏魯木齊於秋初料理起程至<lb/>
　　　安西各協營現在巴里坤聽差兵丁約八九百<lb/>
<pb n="KR2c0012_WYG_155-7a"/>
　　　名若皆撤回另補未免煩費請按數截留即以<lb/>
　　　應行移駐兵丁扣抵俱經臣等㑹奏兹臣楊應<lb/>
　　　琚同提督臣五福㑹商將三營官兵酌分十起<lb/>
　　　於二月二十八九等日陸續起程奏入報<lb/>
　聞<lb/>
　　　辛亥<lb/>
　訓諭失㕘疎防伯克之阿克蘇辦事都統海明等<lb/>
　上諭軍機大臣曰新柱等奏稱額里齊城回人尼雅<lb/>
<pb n="KR2c0012_WYG_155-7b"/>
　　索丕盜馬逃來阿克蘇被伯克額肯阿克薩哈拉<lb/>
　　盤獲送交伯克帕察沙卜看守又復脱逃今為和<lb/>
　　闐巡街回人拿獲請照回例治罪等語尼雅索丕<lb/>
　　既經拿獲交伯克帕察沙卜看守復行疎脱海明<lb/>
　　自應一面拿緝一面將疎防之伯克㕘奏若謂該<lb/>
　　伯克諱匿不報現在新柱奏内又有疎防伯克經<lb/>
　　阿克蘇大臣斥革之語則伯克等之去留尤伊所<lb/>
　　當奏聞者著傳諭海明等將從前辦理此案不行<lb/>
<pb n="KR2c0012_WYG_155-8a"/>
　　具奏縁由明白回奏額肯阿克薩哈拉盤獲賊犯<lb/>
　　審出情節殊屬可嘉著加恩賞緞二端以示鼓勵<lb/>
　　　丙辰<lb/>
　諭副都統額爾登額辦理解送逃人事宜<lb/>
　上諭軍機大臣曰前經成衮扎布奏稱俄羅斯比爾<lb/>
　　噶底爾將逃入伊地之烏梁海敦多克等二百八<lb/>
　　十餘名口送回俄羅斯此次甚屬遵守定約著額<lb/>
　　爾登額將從前留養熱河之俄羅斯逃人等送交<lb/>
<pb n="KR2c0012_WYG_155-8b"/>
　　該處其送來逃人中起意為首之敦多克等著派<lb/>
　　員即行解京其餘人等若盡行解京不但行走煩<lb/>
　　費且審明治罪之處烏梁海等亦不得而知著於<lb/>
　　為首各犯外再查其次情罪難逭者押送軍營正<lb/>
　　法仍傳諭烏梁海等俾知所警畏不敢恣意脱逃<lb/>
　　其罪不至死者仍陸續看守交部審明定擬發遣<lb/>
　　　己未<lb/>
　命奬賞㕘贊大臣阿桂等<lb/>
<pb n="KR2c0012_WYG_155-9a"/>
　上諭軍機大臣曰阿桂等奏稱伊勒圖豐訥亨驅逐<lb/>
　　越界游牧之哈薩克拿獲和莽伯凱等五人收其<lb/>
　　馬二千餘匹前來伊犂將為首二人暫留候㫖其<lb/>
　　三人釋回令齎書曉示阿布賚等語阿桂辦理甚<lb/>
　　屬妥協著賞給荷包二對伊勒圖豐訥亨著各賞<lb/>
　　荷包一對拏獲之和莽伯凱等理應治罪示警但<lb/>
　　伊等性本愚䝉歸附日淺不深知内地法度昨已<lb/>
　　降㫖不必解京即釋回部落其馬匹亦著給回豐<lb/>
<pb n="KR2c0012_WYG_155-9b"/>
　　訥亨此次驅逐哈薩克熟悉伊等情形即著傳㫖<lb/>
　　曉諭其原派之豐安不必前往<lb/>
　命奬賞瑪納斯等處屯田官兵以原任巡撫阿思哈<lb/>
　　　駐劄辦事<lb/>
　上諭軍機大臣曰旌額理等奏稱從烏魯木齊辦給<lb/>
　　瑪納斯庫爾喀喇烏蘇晶河屯田兵丁馬匹糧餉<lb/>
　　俱全抵各該處現在水土滋潤三月前後可盡行<lb/>
　　播種等語此次派往屯田兵丁衝寒行走照管車<lb/>
<pb n="KR2c0012_WYG_155-10a"/>
　　輛䭾載奮勉可嘉著旌額理等酌量奬賞以示鼓<lb/>
　　勵瑪納斯等處既編設村莊應駐大員總辦烏魯<lb/>
　　木齊已有旌額理永徳著阿思哈即駐劄庫爾喀<lb/>
　　喇烏蘇辦理三屯事務俱著傳諭知之<lb/>
　　　癸亥<lb/>
　命定奏請黜陟回部伯克之例<lb/>
　上諭軍機大臣曰昨新柱等審訊盜馬回人脱逃一<lb/>
　　案有疎防伯克帕察沙卜業經阿克蘇大臣斥革<lb/>
<pb n="KR2c0012_WYG_155-10b"/>
　　朕以伯克等之黜陟理宜具奏降㫖詢問但回部<lb/>
　　伯克甚多大小不等若一概具奏亦覺繁瑣嗣後<lb/>
　　伯克等有陞選降革等事五品以上著各該大臣<lb/>
　　專摺具奏六品以下著年終彚奏<lb/>
　　　夏四月乙丑<lb/>
　諭闢展辦事郎中徳爾格等酌辦種植事宜<lb/>
　上諭軍機大臣曰楊應琚奏請將闢展屯兵收穫之<lb/>
　　芝麻菜子分借回人種植俟收穫後扣還籽種其<lb/>
<pb n="KR2c0012_WYG_155-11a"/>
　　餘量為交官以抵應輸額賦等語闢展所種芝麻<lb/>
　　菜子上年已試有成效自應借給回人種植以省<lb/>
　　運油之費但回地向未有此若令其分種恐非所<lb/>
　　素習著傳諭徳爾格酌量辦理或伊等不願承種<lb/>
　　即毋庸拘泥該督來咨勉強從事再烏魯木齊地<lb/>
　　畝廣逺現在開墾三屯或即於該處播種以濟日<lb/>
　　用亦無不可并傳諭楊應琚知之<lb/>
　　　己巳<lb/>
<pb n="KR2c0012_WYG_155-11b"/>
　諭喀什噶爾辦事尚書永貴等酌辦官買厄魯特事<lb/>
　　　宜<lb/>
　上諭軍機大臣曰永貴等奏稱准軍機大臣議覆徳<lb/>
　　爾格奏將回人收養之厄魯特官為買出送伊犂<lb/>
　　安插因詳加察訪有實受回人苦役者即給價贖<lb/>
　　取有為家主信用妻孥牽累不願贖身者各隨其<lb/>
　　便等語從前辦理此事原因厄魯特等受回人折<lb/>
　　挫與其畏懼脱逃流為嗎哈沁不如贖出與現在<lb/>
<pb n="KR2c0012_WYG_155-12a"/>
　　伊犂之厄魯特等一同安插以靖地方此亦視伊<lb/>
　　等情願與否耳若伊等果能相安無事不致逋竄<lb/>
　　為匪又何必勉強贖出著傳諭永貴即如所奏辦<lb/>
　　理并傳諭各駐劄回部大臣等知之<lb/>
　　　以辦理外藩事宜<lb/>
　訓諭尚書永貴等<lb/>
　上諭軍機大臣曰永貴等奏稱霍罕額爾徳尼伯克<lb/>
　　因從前冲噶巴什布魯特搶掠貨物未經全還懇<lb/>
<pb n="KR2c0012_WYG_155-12b"/>
　　求補給所開銀數與邁瑪喇伊木原報不符將前<lb/>
　　後情節復書曉示等語覽永貴等復書詞氣太弱<lb/>
　　霍罕人等來喀什噶爾貿易所攜不過土産豈有<lb/>
　　齎銀四萬餘兩之理此特該部落人等見給還貨<lb/>
　　物轉生僥倖事理易明永貴等應即向來使斥責<lb/>
　　云爾等貿易往來人數及所攜貨物誰不知之安<lb/>
　　得有齎銀數萬之事況搶掠爾等之烏默爾比業<lb/>
　　已解京治罪前次查給貨物爾等屬人俱感激領<lb/>
<pb n="KR2c0012_WYG_155-13a"/>
　　回不便復據一面之詞再行辦理似爾貪得無厭<lb/>
　　將欲誰欺如此明白宣諭方為妥協乃區區致書<lb/>
　　分析殊為失體著傳諭永貴等嗣後遇此等事須<lb/>
　　加意果斷毋得稍露怯弱之意<lb/>
　　　庚午<lb/>
　諭葉爾羌辦事都統新柱等訓戒伯克等毋巧取所<lb/>
　　　屬<lb/>
　上諭軍機大臣曰新柱額敏和卓奏稱葉爾羌和闐<lb/>
<pb n="KR2c0012_WYG_155-13b"/>
　　所積榖石甚多如酌量有餘之數以二分折交錢<lb/>
　　文採買牲隻八分折交紬布運至伊犂換易哈薩<lb/>
　　克馬匹既於公事有益而該城伯克等亦俱樂從<lb/>
　　等語折交榖石既屬公私兩便自應如此辦理但<lb/>
　　回城伯克每多巧取若指稱公事科斂其下尚屬<lb/>
　　有限此等折交錢布所及者廣最宜留心查辦即<lb/>
　　如鄂對阿什黙特二人鄂對尚可信無巧取之事<lb/>
　　然此特因額敏和卓在彼有所顧畏耳今以玉素<lb/>
<pb n="KR2c0012_WYG_155-14a"/>
　　富往代雖同屬舊時臣僕而資望少減恐鄂對不<lb/>
　　無玩忽額敏和卓於鄂對宜從容開導云爾當勿<lb/>
　　改初心我暫歸一二年再來駐劄仍可相見如故<lb/>
　　庶伊知所謹凛將來與玉素富交代時亦宜告知<lb/>
　　俾得留心辦理凡遇回部伯克等俱當詳悉訓戒<lb/>
　　務期正己率屬以挽頽風<lb/>
　　　葉爾羌辦事都統新柱等疏奏籌辦新錢易布<lb/>
　　　事宜<lb/>
<pb n="KR2c0012_WYG_155-14b"/>
　　　新柱等奏言葉爾羌所鑄新錢共十萬三千騰<lb/>
　　　格有奇除易換普爾錢文外尚存四萬餘騰格<lb/>
　　　普爾漸次短少雖新錢與舊普爾如數相易亦<lb/>
　　　未即流通適值阿桂咨商以布准糧解送伊犂<lb/>
　　　與哈薩克貿易一事因思葉爾羌布價甚賤每<lb/>
　　　疋只需普爾四五十文計四萬餘騰格即可買<lb/>
　　　布四五萬疋與哈薩克交易每疋折銀一兩利<lb/>
　　　已加倍不獨省内地運解之繁而錢文流通回<lb/>
<pb n="KR2c0012_WYG_155-15a"/>
　　　人生計亦可充足臣等詢之衆伯克無不欣感<lb/>
　　　謂回部舊例以二舊錢易一新錢今如數兑換<lb/>
　　　已屬有益無損又以收買布疋其益更不能盡<lb/>
　　　言惟多植棉花勤於紡織數年之間元氣可復<lb/>
　　　臣等定議後即曉諭該伯克等現屬三月種棉<lb/>
　　　之時務宜勸課屬人各勤各業奏入報<lb/>
　聞<lb/>
　　　辛未<lb/>
<pb n="KR2c0012_WYG_155-15b"/>
　諭喀什噶爾辦事尚書永貴等暫緩採辦銅觔<lb/>
　上諭軍機大臣曰永貴等奏稱回部鼓鑄錢文仍須<lb/>
　　採礦方足應用現派員役率領回人三十名在碩<lb/>
　　爾布拉克等處試採得銅頗旺復添派回人裹帶<lb/>
　　口糧前往採辦等語昨據達桑阿請多採銅觔曽<lb/>
　　諭以恐累回人不必添派今永貴之意與達桑阿<lb/>
　　相同回部新鑄錢文尚多採銅原非急需著暫緩<lb/>
　　辦理<lb/>
<pb n="KR2c0012_WYG_155-16a"/>
　諭喀什噶爾辦事尚書永貴等酌辦内附布魯特等<lb/>
　　　游牧事宜<lb/>
　上諭軍機大臣曰伊勒圖奏稱阿克賽游牧布魯特<lb/>
　　之伊穆喇特比及阿哈拉克齊三人率所屬二百<lb/>
　　户移於雅賽游牧與指給之地不合因行文曉示<lb/>
　　俟秋收後仍令移回等語布魯特等離指給之地<lb/>
　　任意遷移固屬不合但伊等性本愚䝉惟知水草<lb/>
　　之利今諭以内地定制未必通曉轉生疑懼且雅<lb/>
<pb n="KR2c0012_WYG_155-16b"/>
　　賽距阿克賽僅隔一站現屬閑曠亦於事體無礙<lb/>
　　著傳諭永貴伊勒圖嗣後辦理布魯特等祗宜加<lb/>
　　意約束俾安静無事雖不可縱令伊等任意游牧<lb/>
　　至於逐水草遷移相去不逺者不必過於拘泥<lb/>
　　　葉爾羌辦事都統新柱等疏奏愛烏罕等處情<lb/>
　　　形<lb/>
　　　新柱等奏言由土黙特前來貿易人等呈送拉<lb/>
　　　達克喇嘛書譯稱聞得愛烏罕頭目愛哈黙特<lb/>
<pb n="KR2c0012_WYG_155-17a"/>
　　　沙統衆將㾗都斯坦汗阿里雅木吉爾殺害其<lb/>
　　　子阿里雅科瓦爾逃竄愛哈黙特沙立阿里雅<lb/>
　　　木吉爾之孫遂回游牧又統衆至固珠喇特脅<lb/>
　　　降克什米爾部落不服現在相攻等語臣等酌<lb/>
　　　量復書辦令起程奏入報<lb/>
　聞<lb/>
　　　喀什噶爾副都統伊勒圖疏奏霍罕塔什干等<lb/>
　　　處情形<lb/>
<pb n="KR2c0012_WYG_155-17b"/>
　　　伊勒圖奏言霍罕貿易回人告稱霍罕迤北四<lb/>
　　　站有塔什干原係舍氐和卓摩羅沙木什二人<lb/>
　　　分管舍氐和卓漸強莫羅沙木什被其侵奪訴<lb/>
　　　於霍罕額爾徳尼伯克乞師復還侵地舍氐和<lb/>
　　　卓㑹合西哈薩克及霍濟雅特之丕色勒伯克<lb/>
　　　攻殺摩羅沙木什二子額爾徳尼遂往攻塔什<lb/>
　　　干丕色勒伯克亦來赴援等語臣密委阿奇木<lb/>
　　　伯克噶岱黙特確訪情形酌量辦理奏入報<lb/>
<pb n="KR2c0012_WYG_155-18a"/>
　聞<lb/>
　　　壬申<lb/>
　諭陜甘總督楊應琚詳查各營馬匹額數價值<lb/>
　上諭軍機大臣曰楊應琚奏請將烏魯木齊貿易馬<lb/>
　　匹撥補移駐新疆各營倒斃缺額一摺業經軍機<lb/>
　　大臣覆准并議將肅州各營每年額缺一體通融<lb/>
　　酌撥等語著傳諭楊應琚將肅州各營每年額缺<lb/>
　　若干向例領銀採買價值若干如此辦理較之常<lb/>
<pb n="KR2c0012_WYG_155-18b"/>
　　年節省若干一併查明具奏<lb/>
　　　甲戌<lb/>
　　　㕘贊大臣阿桂等疏奏添駐伊犂屯田回人事<lb/>
　　　宜<lb/>
　　　阿桂等奏言葉爾羌等城回人續請移居伊犂<lb/>
　　　者二百十四户五百七十名口臣等交阿奇木<lb/>
　　　伯克木薩等安插量其年力精壯者與從前移<lb/>
　　　駐之一百十户共為二百五十户給與籽種口<lb/>
<pb n="KR2c0012_WYG_155-19a"/>
　　　糧牲隻農具合經制屯田之回人一千户定為<lb/>
　　　一千二百五十户其老弱有疾之七十四户暫<lb/>
　　　交該伯克養贍年㓜者俟其長成仍可充補屯<lb/>
　　　田之缺再此項回人若俱令在河北固勒扎等<lb/>
　　　處屯田亦尚可容但不如河南居住百餘戸則<lb/>
　　　兩岸俱有莊屯於觀瞻既協而接濟穆素爾嶺<lb/>
　　　臺站更為順便因於霍濟格爾巴克編設一屯<lb/>
　　　安插八十户海努克編設一屯安插七十户奏<lb/>
<pb n="KR2c0012_WYG_155-19b"/>
　　　入報<lb/>
　聞<lb/>
　　　戊寅<lb/>
　申諭喀什噶爾辦事尚書永貴等採辦銅觔不必添<lb/>
　　　派勒限<lb/>
　上諭軍機大臣曰永貴海明和其𠂻等奏稱阿克蘇<lb/>
　　所添採銅回人因豁免伊等應交糧石呈乞代奏<lb/>
　　謝恩又稱各城回人等添採銅觔以四年為限等<lb/>
<pb n="KR2c0012_WYG_155-20a"/>
　　語採辦銅觔原以裕官兵回人之用自當從容辦<lb/>
　　理惟就現在所得之銅源源鼓鑄即稍有遲滯亦<lb/>
　　無甚闗係何必添派回人勒定年限昨諭達桑阿<lb/>
　　等不必添採銅觔永貴似尚未奉到故如此陳奏<lb/>
　　至永貴等所奏回衆僉稱情願連年添採銅觔之<lb/>
　　處大臣等面詢回人伊等焉敢以不願為詞即謂<lb/>
　　回人愛重新錢亦事之所有但既非鑄錢賞給伊<lb/>
　　等且仍收其普爾又令其採銅為鼓鑄之資謂皆<lb/>
<pb n="KR2c0012_WYG_155-20b"/>
　　出於本願恐未必盡然凡事當權其輕重緩急不<lb/>
　　可張皇欲速著傳諭永貴等知之<lb/>
　　　辛巳<lb/>
　命副都統舒泰往葉爾羌代䕶軍統領徳爾素<lb/>
　上諭軍機大臣曰新柱等奏稱䕶軍統領徳爾素忽<lb/>
　　患氣弱之症不時舉發等語徳爾素看來未能即<lb/>
　　痊著派舒泰前往更換回京<lb/>
　　　壬午<lb/>
<pb n="KR2c0012_WYG_155-21a"/>
　　　巴里坤辦事都統永寜等疏奏酌留各營官員<lb/>
　　　事宜<lb/>
　　　永寧等奏言自安西挈眷赴巴里坤駐防官兵<lb/>
　　　一千五百名分為十隊已陸續到齊臣等照料<lb/>
　　　安插訖查巴里坤各項差務需官二十餘員現<lb/>
　　　在所到三營大小官共二十員此内除撥往屯<lb/>
　　　田及本營差委外所餘十餘員實不敷用臣等<lb/>
　　　公議酌留舊駐都司一員守備一員千把總共<lb/>
<pb n="KR2c0012_WYG_155-21b"/>
　　　十員仍令聽候差遣外其餘官員兵丁皆面為<lb/>
　　　交代令回原營所留官員照各城例三年一換<lb/>
　　　此後或有自營撥回或裁減差務之處再行酌<lb/>
　　　量辦理奏入報<lb/>
　聞<lb/>
　　　癸未<lb/>
　命酌賞新到伊犂之厄魯特等<lb/>
　上諭軍機大臣曰阿桂等奏稱由哈薩克布魯特來<lb/>
<pb n="KR2c0012_WYG_155-22a"/>
　　投之布魯特等安插伊犂此内攜有牲隻可以自<lb/>
　　給者居其大半其餘多屬貧乏等語來投之厄魯<lb/>
　　特等求安生業居住伊犂於耕牧之事頗知奮勉<lb/>
　　但甫經安插一切俱須料理應酌量稍為資給俟<lb/>
　　地畆成熟牲隻孳息始可接濟著加恩將生計稍<lb/>
　　可者各賞銀一兩貧乏者大口賞布二疋小口布<lb/>
　　一疋仍賞銀一兩其各處收集之厄魯特等亦著<lb/>
　　一體給賞各頭目等酌賞緞疋此次係朕特恩著<lb/>
<pb n="KR2c0012_WYG_155-22b"/>
　　阿桂等明白曉示令嗣後益加鼓勵以裕生計<lb/>
　　　議酌籌駐防官兵回程事宜<lb/>
　　　陜甘總督楊應琚奏言南北兩路換班撤回之<lb/>
　　　滿洲索倫察哈爾官兵共三千二百餘員名又<lb/>
　　　加以跟役人衆若俱於哈密雇車送至肅州所<lb/>
　　　費不貲且恐難於雇覔若仍由肅州備用愈覺<lb/>
　　　繁瑣請將換回之索倫察哈爾兵照前赴新疆<lb/>
　　　換防官兵之例皆令行走邊外較為省便其應<lb/>
<pb n="KR2c0012_WYG_155-23a"/>
　　　由内地入京之滿洲官兵除自伊犂回程者經<lb/>
　　　由烏魯木齊外其南路回程官兵程途較逺莫<lb/>
　　　若由博羅圖嶺等處亦取道烏魯木齊行走如<lb/>
　　　有疲乏馬匹即於該處酌量撥換庶兩路官兵<lb/>
　　　皆可將原來馬駝直抵肅州再行換給可省哈<lb/>
　　　密雇車之費奏入得<lb/>
　㫖軍機大臣速議具奏尋議換回駐防察哈爾官兵<lb/>
　　　原議俟來春水草充足時撥給馬䭾由邊外行<lb/>
<pb n="KR2c0012_WYG_155-23b"/>
　　　走其索倫兵令各城大臣酌量情形或今歲或<lb/>
　　　來春俱由邊外遣回較之經行内地自覺節省<lb/>
　　　俱應如所奏辦理其自南路回京之滿洲官兵<lb/>
　　　該督請由烏魯木齊行走直至肅州固屬省便<lb/>
　　　但查烏魯木齊馬匹業經奏准令換防之索倫<lb/>
　　　察哈爾兵到彼撥換應查明此外尚有馬匹若<lb/>
　　　干是否足敷回程官兵更換再烏魯木齊離肅<lb/>
　　　州尚逺若其中馬匹實有疲乏或於哈密凑買<lb/>
<pb n="KR2c0012_WYG_155-24a"/>
　　　接濟尚屬易辦其所稱官兵騎䭾一至肅州即<lb/>
　　　就近交厰牧放以備撥補營驛缺額及倒斃過<lb/>
　　　多賠補繳價各事宜並令照例咨部核辦奏入<lb/>
　上從之<lb/>
　　　丁亥<lb/>
　命副都統素誠同原任巡撫圖爾炳阿往烏什辦事<lb/>
　上諭軍機大臣曰烏什城與布魯特接壤安集延人<lb/>
　　等時來貿易事務頗多著派副都統素誠前往烏<lb/>
<pb n="KR2c0012_WYG_155-24b"/>
　　什更換永慶素誠係新經任事之員恐一人不能<lb/>
　　獨辦現在庫車事簡有鄂寳已足辦理著圖爾炳<lb/>
　　阿前往烏什同素誠辦事<lb/>
　命賞給阿克蘇阿奇木伯克色梯巴勒氐看守墳塋<lb/>
　　　人户<lb/>
　上諭軍機大臣曰永貴等奏稱阿克蘇阿奇木伯克<lb/>
　　色梯巴勒氐因伊舊居烏什祖父墳墓在彼請將<lb/>
　　從前房産之入官者稍為撥給遣三四户人前往<lb/>
<pb n="KR2c0012_WYG_155-25a"/>
　　守視所給官項由阿克蘇抵交等語色梯巴勒氐<lb/>
　　前在軍營頗屬奮勉已加恩授為散秩大臣阿奇<lb/>
　　木伯克奉職亦屬盡心今以先壟之故請派數户<lb/>
　　前往守視自宜允行所有給與田産著加恩賞賜<lb/>
　　不必由阿克蘇抵交著傳諭永貴等遵照辦理并<lb/>
　　曉示色梯巴勒氐知之<lb/>
　命優䘏續查陣亡病故之呼倫貝爾等官兵親屬<lb/>
　上諭軍機大臣曰阿桂等奏呼倫貝爾馬甲章固勒<lb/>
<pb n="KR2c0012_WYG_155-25b"/>
　　圖兄弟三人隨征兄章固岱病故弟扎什鼐陣亡<lb/>
　　今補行查出應請議䘏等語章固勒圖兄弟三人<lb/>
　　内二人在軍前病故陣亡殊屬可憫章固勒圖著<lb/>
　　加恩以驍騎校用又索倫領催達本達爾等父子<lb/>
　　兄弟四人者有陣亡病故者事亦相同著該將軍<lb/>
　　等將從前曽否辦理查明具奏又<lb/>
　諭曰阿桂隨帶之藍翎侍衞徹木布禮前在軍前頗<lb/>
　　知奮勉今於伊犂病故雖非陣亡可比殊堪憫惜<lb/>
<pb n="KR2c0012_WYG_155-26a"/>
　　著加恩賞給恩騎尉令伊子承襲一次仍賞銀五<lb/>
　　十兩<lb/>
　　　喀什噶爾辦事尚書永貴等疏奏更換駐防官<lb/>
　　　兵經過回地事宜<lb/>
　　　永貴等奏言查現在伊犂換班之索倫兵由穆<lb/>
　　　素爾嶺前來京師之滿洲兵或由朱爾都斯或<lb/>
　　　由闢展前來及換班兵丁回程俱經過回人村<lb/>
　　　莊哈密闢展吐魯番等處深知内地法度交易<lb/>
<pb n="KR2c0012_WYG_155-26b"/>
　　　尚覺公平自庫爾勒玉古爾庫車賽里木拜至<lb/>
　　　阿克蘇自阿克蘇至葉爾羌喀什噶爾之大小<lb/>
　　　村莊恐回人等貪利故昂市價而兵丁等或恃<lb/>
　　　強滋事俱應預為籌辦再兵過時正值禾茂水<lb/>
　　　滿之候應嚴禁馬駝踐踏地畝溝渠併預備船<lb/>
　　　隻橋梁等項已行文各城大臣妥協辦理奏入<lb/>
　　　報<lb/>
　聞<lb/>
<pb n="KR2c0012_WYG_155-27a"/>
　　　辛卯<lb/>
　　　軍機大臣疏奏通核派往伊犂等處官兵經過<lb/>
　　　各省欵項<lb/>
　　　軍機大臣奏言前據河南巡撫胡寳瑔將派往<lb/>
　　　伊犂阿克蘇之滿洲兵二千名自河南至陜西<lb/>
　　　安設臺站預備車馬給與口糧錢文共作銀二<lb/>
　　　萬二千五百兩有奇列欵具奏欽奉<lb/>
　諭㫖以河南既經奏報則自京師以至伊犂阿克蘇<lb/>
<pb n="KR2c0012_WYG_155-27b"/>
　　　共費若干亦宜通查㑹核臣等遵將此次經行<lb/>
　　　之直𨽻陜甘省及哈密巴里坤辦給各欵皆行<lb/>
　　　文查核今據各該處將所需實數折算銀兩咨<lb/>
　　　覆臣等彚核除河南業經奏銷外直𨽻共需銀<lb/>
　　　一萬七千二百兩有奇陜西共銀一兩二千四<lb/>
　　　百兩有奇自甘肅出口至伊犂阿克蘇共銀十<lb/>
　　　五萬四百兩有奇通計自京城起至伊犂阿克<lb/>
　　　蘇止需銀二十萬四千兩有奇謹將支用欵項<lb/>
<pb n="KR2c0012_WYG_155-28a"/>
　　　分晰列單具奏奏入報<lb/>
　聞<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0012_WYG_155-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
平定準噶爾方略續編卷十六<lb/>
</p>
<p>
</p>
  </div>
</body>
</text>
</TEI>
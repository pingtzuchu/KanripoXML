<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_083-1a"/>
欽定四庫全書<lb/>
平定準噶爾方略正編卷二十九<lb/>
　　　乾隆二十一年夏六月丁未<lb/>
　　　㕘贊大臣富德疏奏擒獲逆黨恩克巴雅爾等<lb/>
　　　及進兵哈薩克情形<lb/>
　　　富德奏言據驍騎校畢齊罕口等擒獲阿逆所<lb/>
　　　屬台吉恩克巴雅爾等四十餘人查恩克巴雅<lb/>
　　　爾等係從前投誠之人附和阿逆逃往哈薩克<lb/>
<pb n="KR2c0012_WYG_083-1b"/>
　　　地方今計窮力竭復來歸附情罪可惡已將巴<lb/>
　　　桑等四人正法其恩克巴雅爾明噶特俄羅斯<lb/>
　　　等解赴北路軍營以備審訊再臣奉到<lb/>
　諭㫖令回京面聆<lb/>
　訓誨今既知阿逆逃往哈薩克確信而兩路軍營一<lb/>
　　　時並進臣現在領兵至塔爾巴噶台容臣㑹同<lb/>
　　　兩路軍營大臣前進俟擒獲逆賊後遵<lb/>
　㫖赴京奏入<lb/>
<pb n="KR2c0012_WYG_083-2a"/>
　上諭軍機大臣曰前曽降㫖令富德來京今據奏到<lb/>
　　擒獲逆黨恩克巴雅爾等知阿逆竄入哈薩克確<lb/>
　　信請仍帶兵前進等語富德奮勇可嘉著加恩補<lb/>
　　授正黄旗䝉古都統以示奬勵現在西北兩路將<lb/>
　　軍等領兵前往哈薩克富德就近迎往無論遇見<lb/>
　　何路即一同前進如更有捷徑可至哈薩克即著<lb/>
　　富德率領達什策凌等徑行前往或先遣竒徹布<lb/>
　　赴阿布賚處曉諭令其擒獻阿逆至伊等所帶兵<lb/>
<pb n="KR2c0012_WYG_083-2b"/>
　　丁不多不必更分前後兩隊從前西路哈薩克錫<lb/>
　　喇等奏請帶領厄魯特兵丁朕已停其派往止令<lb/>
　　哈薩克錫喇屬人數百名隨行今達什策凌既請<lb/>
　　率其所屬兵丁著准其帶往其西路未經派出厄<lb/>
　　魯特兵丁之處併諭達什策凌知之厄魯特等生<lb/>
　　性貪婪進兵時不免肆行搶掠富徳務留心防範<lb/>
　　如敢有違即行正法以示懲戒<lb/>
　命賞給噶爾丹達爾扎等屬人口糧<lb/>
<pb n="KR2c0012_WYG_083-3a"/>
　上諭軍機大臣曰據普慶等奏台吉噶爾丹達爾扎<lb/>
　　普爾普策凌等初從準噶爾回至游牧生計稍艱<lb/>
　　等語噶爾丹達爾扎等所屬户口著加恩賞給口<lb/>
　　糧兩月以示體䘏其普爾普策凌户口請編為旗<lb/>
　　分佐領歸入旺親扎卜旗内事宜著普慶舒明等<lb/>
　　妥協辦理<lb/>
　命免治包沁逃人托郭斯等罪<lb/>
　上諭軍機大臣曰據舒明等奏上年𠞰滅包沁時逃<lb/>
<pb n="KR2c0012_WYG_083-3b"/>
　　人托果斯及子特穆爾等現俱投來請㫖正法等<lb/>
　　語此等逃人理應治罪但現在畏罪來投尚可寛<lb/>
　　宥著免其正法賞給喀爾喀等為奴<lb/>
　　　戊申<lb/>
　諭定邊左副將軍哈達哈等辦理烏梁海事宜<lb/>
　上諭軍機大臣曰昨哈達哈等奏請速赴哈薩克其<lb/>
　　烏梁海脫逃之人未及追趕辦理尚知緩急已降<lb/>
　　㫖准行第恐伊等接奉此㫖遂將烏梁海事竟置<lb/>
<pb n="KR2c0012_WYG_083-4a"/>
　　不辦亦未可定著傳諭哈達哈等俟擒獲阿逆後<lb/>
　　仍將隠匿及逃亡之烏梁海等盡行查辦其餘應<lb/>
　　行安撫及每歳作何輸納貢賦事宜并著妥協辦<lb/>
　　理<lb/>
　　　己酉<lb/>
　命授達瓦固英哈什哈等為特楞古特宰桑<lb/>
　　　原任定西將軍策楞等奏言臣等𠞰滅古爾班<lb/>
　　　和卓時將投誠之達瓦釋放令其協同擒賊今<lb/>
<pb n="KR2c0012_WYG_083-4b"/>
　　　據達瓦將賊人伊克敦多克巴圖孟克博什等<lb/>
　　　擒獲解到臣等查伊克敦多克係與古爾班和<lb/>
　　　卓同謀背叛即行正法其巴圖孟克等尚屬可<lb/>
　　　原應革去宰桑請<lb/>
　㫖釋放至達瓦原係宰桑烏黙什之子帶伊所屬七<lb/>
　　　百户來降今又擒獲賊衆應請<lb/>
　㫖即授為特楞古特宰桑又據遣往葉爾羌之特楞<lb/>
　　　古特宰桑固英哈什哈回至軍營告稱上年將<lb/>
<pb n="KR2c0012_WYG_083-5a"/>
　　　軍等遣伊同侍衛托倫泰等前往葉爾羌等處<lb/>
　　　曉諭後與葉爾羌回人對敵多所斬獲忽有阿<lb/>
　　　逆遣往之人告知伊犂被陷情形托倫泰等現<lb/>
　　　為回人擒獲我於正月内回至游牧宰桑事務<lb/>
　　　已有敦多克管理乃係阿逆羽翼我妻子俱被<lb/>
　　　擒擄等語查固英哈什哈原係宰桑亦應請<lb/>
　㫖仍行補授奏入報<lb/>
　聞<lb/>
<pb n="KR2c0012_WYG_083-5b"/>
　　　辛亥<lb/>
　諭定西將軍達爾黨阿遣派塔本集賽兵丁事宜<lb/>
　上諭軍機大臣曰富德奏塔本集賽宰桑達什策凌<lb/>
　　請帶伊所屬兵丁前往哈薩克朕已允其所請第<lb/>
　　恐達爾黨阿仍遵從前所降之㫖不令厄魯特兵<lb/>
　　丁前往亦未可定塔本集賽游牧距哈薩克甚近<lb/>
　　且伊等曽被哈薩克擄掠前進時必能奮往出力<lb/>
　　其别處厄魯特兵丁仍無庸派往<lb/>
<pb n="KR2c0012_WYG_083-6a"/>
　　　癸丑<lb/>
　命復授劉統勲為刑部尚書<lb/>
　上諭大學士曰劉統勲從前妄議棄巴里坤退守哈<lb/>
　　密正當逆賊初叛之際朕恐其搖動人心阻撓軍<lb/>
　　務且使果如所言阿逆何至窮蹙無歸束手竄入<lb/>
　　哈薩克觀其至伊犂而不能守更復有何伎倆敢<lb/>
　　於侵擾内地則巴里坤之斷無可棄理亦甚明是<lb/>
　　以將伊革職治罪然當其時劉統勲因目擊永常<lb/>
<pb n="KR2c0012_WYG_083-6b"/>
　　匆遽情形驟聞其言未能深察是以張皇失措夫<lb/>
　　永常身為將軍膺閫外之重寄尚且怯懦退回甘<lb/>
　　心僨事劉統勲本係書生未嫻軍旅其所陳奏識<lb/>
　　見固屬冒昧舛謬尚為乃心公事假使彼時藉口<lb/>
　　於職在文臣辦理軍需不豫師行進止模稜觀望<lb/>
　　緘黙自守轉可安然無事且如策楞玉保等皆統<lb/>
　　兵大臣當阿逆窮蹙逋逃距軍營密邇乃仍徘徊<lb/>
　　不進坐致遠颺彼二人者皆滿洲䝉古世僕勇敢<lb/>
<pb n="KR2c0012_WYG_083-7a"/>
　　舊風未遠而皆選懦至此以劉統勲文怯漢人相<lb/>
　　提並論則其過為可諒而其心轉為可嘉矣劉統<lb/>
　　勲著加恩補授刑部尚書<lb/>
　　　甲寅<lb/>
　命奬賞内大臣尼瑪哈薩克錫喇等<lb/>
　上諭軍機大臣曰尼瑪哈薩克錫喇此次効力軍前<lb/>
　　甚屬奮勉已加恩封授公爵俱著賞戴寶石帽頂<lb/>
　　雙眼翎以示優眷<lb/>
<pb n="KR2c0012_WYG_083-7b"/>
　　　乙卯<lb/>
　命解逆黨巴朗來京<lb/>
　上諭軍機大臣曰據達爾黨阿奏自阿逆處逃出賊<lb/>
　　人巴朗已解赴巴禄處令為嚮導擒拏阿巴噶斯<lb/>
　　等語現在阿巴噶斯等俱已擒獲巴朗著即派員<lb/>
　　押解來京<lb/>
　　　丙辰<lb/>
　命賞賚投誠宰桑賽音伯勒克等<lb/>
<pb n="KR2c0012_WYG_083-8a"/>
　上諭軍機大臣曰舒明等奏伯什阿噶什宰桑賽音<lb/>
　　伯勒克等帶領户口來降伊等中途被哈薩克搶<lb/>
　　掠情形可憫著加恩賞寨音伯勒克緞四端得木<lb/>
　　齊恩克濟爾噶爾等緞各二端現在伯什阿噶什<lb/>
　　為哈薩克所逼未知逃避何處伊子博東齊已領<lb/>
　　兵前往尋覔賽音伯勒克等或即在此居住或前<lb/>
　　往㑹合博東齊俱聽其自便並傳諭舒明等詳察<lb/>
　　賽音伯勒克等情形如需酌量接濟奏聞請㫖<lb/>
<pb n="KR2c0012_WYG_083-8b"/>
　　　丁巳<lb/>
　命議處侍讀學士富森等<lb/>
　上諭軍機大臣曰富森派往遷移達什達瓦屬人起<lb/>
　　程一月餘始抵巴里坤任意遲延著交部嚴加議<lb/>
　　處錫特庫乃駐劄巴里坤辦事大員經富德將軍<lb/>
　　前私行逃回之宰桑訥黙庫曼集等行文知㑹應<lb/>
　　即請㫖正法乃游移兩請經朕嚴加申飭降㫖將<lb/>
　　訥黙庫曼集等正法以昭懲儆錫特庫辦理此事<lb/>
<pb n="KR2c0012_WYG_083-9a"/>
　　有意姑息亦著交部嚴察議奏<lb/>
　命吐魯番回人莽噶里克暫停入<lb/>
　覲<lb/>
　上諭軍機大臣曰雅爾哈善等奏吐魯番回人莽噶<lb/>
　　里克貢獻馬匹請率伊弟額什里木子呢雅斯同<lb/>
　　來入覲等語莽噶里克感戴朕恩誠篤可嘉第現<lb/>
　　在令大兵擒拏阿逆而準噶爾地方連年擾攘匪<lb/>
　　竊甚多伊游牧内正須管轄此次著於伊子弟中<lb/>
<pb n="KR2c0012_WYG_083-9b"/>
　　派出一人來京莽噶里克著暫停入覲俟一二年<lb/>
　　後再行請㫖<lb/>
　　　賊黨烏魯特宰桑和爾和岱正法<lb/>
　　　原任定邊右副將軍扎拉豐阿奏言烏魯特宰<lb/>
　　　桑耨徳勒齊擒拏伊同族宰桑和爾和岱前來<lb/>
　　　告稱上年我等共議出兵擒拏阿逆和爾和岱<lb/>
　　　並不遵行反將我擒送阿逆處又阻止烏魯特<lb/>
　　　鄂拓克人等不向内地遷移今次派兵伊又托<lb/>
<pb n="KR2c0012_WYG_083-10a"/>
　　　病不赴應行治罪等語臣等訊得和爾和岱附<lb/>
　　　和阿逆情形屬實即行正法示衆奏入報<lb/>
　聞<lb/>
　　　戊午<lb/>
　諭定邊左副將軍哈達哈等行文俄羅斯索取烏梁<lb/>
　　　海逃人<lb/>
　上諭軍機大臣曰哈達哈等奏烏梁海宰桑鄂木布<lb/>
　　之子博羅特等已逃入俄羅斯境内伊等止遣人<lb/>
<pb n="KR2c0012_WYG_083-10b"/>
　　索取不即領兵前往所辦尚合機宜此等逃人無<lb/>
　　甚𦂳要第行文俄羅斯地方自必擒獻原無庸領<lb/>
　　兵追捕若阿逆投至其地則大兵即當尾追擒拏<lb/>
　　不得照此辦理也著即派策布登扎布帶兵赴俄<lb/>
　　羅斯邊境索取俟烏梁海逃人送到時將首犯派<lb/>
　　幹員速解來京餘即在該處正法<lb/>
　　　庚申<lb/>
　諭定西將軍達爾黨阿擒拏古爾班和卓事宜<lb/>
<pb n="KR2c0012_WYG_083-11a"/>
　上諭軍機大臣曰䇿楞等奏跟隨玉保前往引導之<lb/>
　　鼐勒察克回至軍營告稱玉保前赴哈薩克中途<lb/>
　　遇有賊人共相迎敵等語奏内並未聲明係何人<lb/>
　　迎敵看來不過古爾班和卓逃人及彼處窮餓無<lb/>
　　聊之衆耳此皆策楞從前疎脫古爾班和卓不行<lb/>
　　追捕所致達爾黨阿即帶鼐勒察克前往務將古<lb/>
　　爾班和卓擒獲倘與阿逆同入哈薩克境内亦必<lb/>
　　責令擒獻派幹員解京治罪如鼐勒察克並未見<lb/>
<pb n="KR2c0012_WYG_083-11b"/>
　　賊人實在情形私回軍營揑詞禀告即將鼐勒察<lb/>
　　克正法示衆<lb/>
　恩䘏内大臣瑪木特妻子<lb/>
　上諭軍機大臣曰普慶等奏瑪木特之妻及伊子䇿<lb/>
　　凌達什出痘身故等語從前瑪木特感戴朕恩誠<lb/>
　　心効力伊孫扎木禪現在又赴軍營著加恩賞銀<lb/>
　　一百兩以示優䘏<lb/>
　　　辛酉<lb/>
<pb n="KR2c0012_WYG_083-12a"/>
　命授厄魯特摩羅盆楚克為二等侍衛各賞銀五十<lb/>
　　　兩阿玉錫策凌為藍翎侍衛各賞銀三十兩<lb/>
　　　癸亥<lb/>
　命拏解喀爾喀郡王青滾雜卜<lb/>
　上諭軍機大臣曰喀爾喀王公台吉内惟和托輝特<lb/>
　　郡王青滚雜卜受恩最深上年在軍營時將軍大<lb/>
　　臣等叅奏阿逆罪狀伊敢私自泄漏且於阿逆前<lb/>
　　百計趨承以致阿逆趾高氣揚肆行無忌後於追<lb/>
<pb n="KR2c0012_WYG_083-12b"/>
　　緝阿逆之時觀望退縮奏稱必得兩路出師五萬<lb/>
　　方可追擒種種乖謬指不勝屈前此屢欲拏問朕<lb/>
　　念伊祖博貝舊日勞績施恩寛宥今無故自軍前<lb/>
　　擅回又揚言額林沁多爾濟達木巴扎卜等治罪<lb/>
　　之後衆心疑懼而喀爾喀數年以來皆以用兵為<lb/>
　　累以其怨望之私托為他人之語妄行凟奏藐法<lb/>
　　已極斷難姑容必當明正典刑以示儆戒但達爾<lb/>
　　黨阿哈達哈等現在領兵前往哈薩克不便派兵<lb/>
<pb n="KR2c0012_WYG_083-13a"/>
　　拏解著傳諭舒明阿蘭泰等如青滚雜卜撤兵回<lb/>
　　伊游牧則此時無庸辦理俟達爾黨阿等擒獲阿<lb/>
　　逆凱旋時降㫖令伊等拏解倘伊前赴舒明等駐<lb/>
　　劄地方即降㫖拏解來京治罪舒明等務宜加意<lb/>
　　慎宻勿使洩露致伊聞風脫逃<lb/>
　命封都爾伯特台吉伯什阿噶什為親王<lb/>
　上諭軍機大臣曰都爾伯特台吉伯什阿噶什帶伊<lb/>
　　屬人八百餘户至額爾齊斯竒蘭庫爾圖等處遣<lb/>
<pb n="KR2c0012_WYG_083-13b"/>
　　人前來投誠等語伯什阿噶什係都爾伯特大台<lb/>
　　吉屢被哈薩克搶掠傾心投順甚屬可嘉著封為<lb/>
　　親王<lb/>
　命傳<lb/>
　㫖奬諭都爾伯特親王伯什阿噶什<lb/>
　上諭伯什阿噶什曰爾誠心感戴率領屬衆投誠甚<lb/>
　　屬可嘉前大兵抵伊犁時爾即謁見將軍大臣正<lb/>
　　欲加恩封賞旋遇阿逆背叛未及舉行今爾屢被<lb/>
<pb n="KR2c0012_WYG_083-14a"/>
　　哈薩克搶擄輾轉遷徙始克内附已加恩封爾為<lb/>
　　親王並賞給數珠荷包鼻煙壺以示優眷聞爾現<lb/>
　　在抱病屬人又經逺行此時毋庸派兵從征亦不<lb/>
　　必向内地遷移著即在額爾齊斯等處游牧爾都<lb/>
　　爾伯特台吉策凌等將來即令歸至舊日游牧地<lb/>
　　方爾等皆係同族聚處一方實為允協正不必逺<lb/>
　　離故土徒勞往返也俟爾病痊後明歳來京入覲<lb/>
　　更加賞賚前博東齊告稱爾遇哈薩克擾亂未知<lb/>
<pb n="KR2c0012_WYG_083-14b"/>
　　踪跡方深厪念今覽奏不勝欣慰至博東齊並非<lb/>
　　爾子從前在軍營時揑稱情由爾即查明奏聞<lb/>
　命授玉保頭等侍衛<lb/>
　上諭軍機大臣曰從前阿里衮赴軍營時朕曽降㫖<lb/>
　　令拏解玉保來京治罪今據達爾黨阿奏稱玉保<lb/>
　　自知罪譴前赴哈薩克中途遇賊人交戰尚能出<lb/>
　　力著加恩毋庸拏解授為頭等侍衛以觀後效<lb/>
　　　乙丑<lb/>
<pb n="KR2c0012_WYG_083-15a"/>
　諭都爾伯特輝特各部落人等遷移游牧事宜<lb/>
　上諭軍機大臣曰都爾伯特親王策凌等輝特郡王<lb/>
　　策卜登多爾濟等自投誠以來感戴朕恩咸知奮<lb/>
　　勉効力其屬衆亦皆安靜從前因阿逆尚未擒獲<lb/>
　　是以不即令伊等回至舊時游牧地方降㫖俟明<lb/>
　　歳再行遷移今軍營陸續奏到阿逆情形窮蹙無<lb/>
　　聊哈薩克部落現欲擒獻而達爾黨阿哈達哈等<lb/>
　　統領大兵逼近哈薩克境界逆賊計日就擒當兹<lb/>
<pb n="KR2c0012_WYG_083-15b"/>
　　準噶爾全部蕩平都爾伯特輝特人等自可各回<lb/>
　　本部落安居樂業在素所服習之地牧養耕種於<lb/>
　　伊等生計更屬有益現在正值收獲之期馬匹肥<lb/>
　　壯即乘此時遷徙毋庸更俟明年此皆朕曲為伊<lb/>
　　等籌畫生計起見著傳諭舒明巴蘭泰納穆扎爾<lb/>
　　等傳集都爾伯特輝特王公等明白曉諭一面遷<lb/>
　　移一面奏聞並諭伊等回本部落後善為撫䘏休<lb/>
　　養永圖生聚共享昇平之福<lb/>
<pb n="KR2c0012_WYG_083-16a"/>
　命封都爾伯特台吉烏巴什為貝子<lb/>
　上諭軍機大臣曰舒明等奏都爾伯特台吉烏巴什<lb/>
　　同伯什阿噶什前來投誠烏巴什現因患病遣人<lb/>
　　先行告知等語伯什阿噶什已加恩封為親王烏<lb/>
　　巴什亦著加恩封為貝子即同伯什阿噶什等在<lb/>
　　額爾齊斯等處地方游牧俟明年令伊等前來入<lb/>
　　覲著先行賞給數珠荷包鼻煙壺以示優眷<lb/>
　　　秋七月丁卯朔<lb/>
<pb n="KR2c0012_WYG_083-16b"/>
　　　定議賞給達什達瓦屬人牛羊事宜<lb/>
　　　軍機大臣等奏言查達什達瓦屬人六千餘口<lb/>
　　　其弟伯格里屬人一千餘口現令移至阿爾台<lb/>
　　　地方游牧遵<lb/>
　㫖酌給官厰牲隻每户牛一隻羊四隻驍騎校每員<lb/>
　　　牛二隻羊八隻佐領㕘領每員牛三隻羊十二<lb/>
　　　隻管旗章京副管旗章京每員牛四隻羊十六<lb/>
　　　隻至宰桑鄂齊爾布林托里俱䝉<lb/>
<pb n="KR2c0012_WYG_083-17a"/>
　恩授為散秩大臣管轄屬衆應請量加優異每員各<lb/>
　　　賞牛十隻羊四十隻此等牛羊原為伊等孶息<lb/>
　　　生産起見其現在食用口糧交與舒明等詳察<lb/>
　　　情形酌量給予口糧數月以資接濟其牛羊等<lb/>
　　　項俱由張家口牧厰挑取解用奏入<lb/>
　上從之<lb/>
　　　己巳<lb/>
　命賞䘏陣亡協理台吉齊巴克扎卜<lb/>
<pb n="KR2c0012_WYG_083-17b"/>
　上諭軍機大臣曰據哈達哈奏齊巴克扎卜追捕烏<lb/>
　　梁海受傷陣亡等語齊巴克扎卜致命行陣深堪<lb/>
　　惻憫著賞銀三百兩辦理喪事查明伊子奏聞授<lb/>
　　為頭等台吉<lb/>
　　　内閣侍讀學士富森疏奏遷移達什達瓦屬人<lb/>
　　　游牧事宜<lb/>
　　　富森奏言臣至巴里坤㑹同侍郎雅爾哈善等<lb/>
　　　齊集達什達瓦宰桑鄂齊爾布林托里等遵<lb/>
<pb n="KR2c0012_WYG_083-18a"/>
　㫖遷至阿爾台地方編作三旗令鄂齊爾等三人管<lb/>
　　　轄計達什達瓦及伊弟伯格里所屬共三千餘<lb/>
　　　户七千五百餘人分為三隊給與途中牲隻口<lb/>
　　　糧自六月十六日至二十日相繼起程臣沿途<lb/>
　　　照看留心約束前赴阿爾台地方奏入報<lb/>
　聞<lb/>
　　　侍郎雅爾哈善等疏奏遷移布庫努特人等游<lb/>
　　　牧事宜<lb/>
<pb n="KR2c0012_WYG_083-18b"/>
　　　雅爾哈善等奏言據䇿楞咨稱布庫努特人等<lb/>
　　　原同噶勒雜特部落在和博克等處居住後移<lb/>
　　　至額林哈畢爾噶今噶勒雜特部落現在烏蘭<lb/>
　　　烏蘇游牧所有巴里坤布庫努特人等亦應歸<lb/>
　　　併一處同居等語臣等隨曉諭巴圖爾和碩齊<lb/>
　　　等令其遷移計大小四百餘口給與口糧於六<lb/>
　　　月二十五日自巴里坤起程前赴烏蘭烏蘇游<lb/>
　　　牧又據卡倫送到布庫努特一名和推告稱上<lb/>
<pb n="KR2c0012_WYG_083-19a"/>
　　　年由布庫努特派兵二十名隨宰桑吞圖布前<lb/>
　　　往軍營吞圖布至伊犁時將彼處布庫努特三<lb/>
　　　百餘户收獲交與和推向巴里坤前來共大小<lb/>
　　　四百餘人已至蘇伯特臺站因口糧不繼前來<lb/>
　　　求給等語臣等因巴圖爾和碩齊等現在遷至<lb/>
　　　烏蘭烏蘇即令和推將此項人衆暫住蘇伯特<lb/>
　　　臺站令巴圖爾和碩齊等至蘇伯特臺站時帶<lb/>
　　　領同赴烏蘭烏蘇所需口糧亦酌量賞給奏入<lb/>
<pb n="KR2c0012_WYG_083-19b"/>
　　　報<lb/>
　聞<lb/>
　　　辛未<lb/>
　　　賊黨訥黙庫等正法<lb/>
　　　原任定西將軍策楞等奏言六月十一日據總<lb/>
　　　管畢里衮解到拏獲厄魯特一名訥黙庫訊是<lb/>
　　　跟隨古爾班和卓之人又據㕘贊大臣巴禄拏<lb/>
　　　獲葉克明安徳濟特屬人一名巴朗係隨徳濟<lb/>
<pb n="KR2c0012_WYG_083-20a"/>
　　　特同附阿逆行走之人俱即行正法再跟隨阿<lb/>
　　　巴噶斯之烏勒木濟等四人亦移咨巴禄即在<lb/>
　　　軍營正法其巴朗伯爾都係阿道齊所屬之人<lb/>
　　　從前阿道齊詭稱並不知阿巴噶爾等踪跡而<lb/>
　　　其屬人現在阿巴噶斯處拏獲阿道齊顯係知<lb/>
　　　情亦應一倂治罪奏入報<lb/>
　聞<lb/>
　　　壬申<lb/>
<pb n="KR2c0012_WYG_083-20b"/>
　　　定邊右副將軍哈達哈等疏奏擒勦古爾班和<lb/>
　　　卓情形<lb/>
　　　哈達哈等奏言據副都統職銜唐喀祿等報稱<lb/>
　　　䕶送侍衛順徳訥赴哈薩克至濟爾瑪台地方<lb/>
　　　有特楞古特宰桑敦多克告稱我特楞古特部<lb/>
　　　落人衆七百户及古爾班和卓部落人五百户<lb/>
　　　和克沁部落人五百户俱願投誠懇求遷往阿<lb/>
　　　爾台地方㳺牧等語隨將敦多克及古爾班和<lb/>
<pb n="KR2c0012_WYG_083-21a"/>
　　　卓和克沁得木齊二人并竒爾吉斯宰桑送出<lb/>
　　　阿逆所屬十八人一併解至軍營臣等竊思特<lb/>
　　　楞古特等既請投誠移往阿爾台何以潛赴烏<lb/>
　　　梁海地方形迹可疑因嚴訊敦多克等供稱伊<lb/>
　　　等起程時與西路大兵交戰敗走途中又掠取<lb/>
　　　玉保所帶馬駝等物殺傷兵丁今投烏梁海意<lb/>
　　　圖搶掠再遣人㑹合阿睦爾撒納同逃阿睦爾<lb/>
　　　撒納亦曽遣達瓦送信古爾班和卓等語臣等<lb/>
<pb n="KR2c0012_WYG_083-21b"/>
　　　即將宰桑敦多克及得木齊二人并阿逆屬人<lb/>
　　　等俱行截殺隨帶兵八百名疾赴伊等駐劄處<lb/>
　　　乘其不備盡行勦滅古爾班和卓與伊弟正欲<lb/>
　　　脱逃為察達克所獲訊問情節俱已供認隨將<lb/>
　　　古爾班和卓及伊眷屬一併正法計獲駝四百<lb/>
　　　隻羊一千四百餘隻馬二百餘匹分給効力官<lb/>
　　　員人等臣等仍領兵前往哈薩克奏入<lb/>
　上諭軍機大臣曰哈達哈等帶兵赴哈薩克路遇古<lb/>
<pb n="KR2c0012_WYG_083-22a"/>
　　爾班和卓等帶領户口千餘潛往烏梁海即派官<lb/>
　　兵擒獲古爾班和卓等正法其屬人全行𠞰滅甚<lb/>
　　屬奮勇可嘉哈達哈著加恩授為領侍衞内大臣<lb/>
　　賞戴雙眼翎策布登扎布著晉封郡王唐喀禄著<lb/>
　　授為副都統舒赫徳効力軍營此次亦屬奮勉著<lb/>
　　賞給副都統職銜扎薩克台吉三都卜多爾濟著<lb/>
　　封授公爵協理台吉策勒卜多爾濟著授為頭等<lb/>
　　台吉烏梁海副都統察達克著授為内大臣賞銀<lb/>
<pb n="KR2c0012_WYG_083-22b"/>
　　一百兩索倫營長卓里雅薩壘藍翎侍衛敦濟勒<lb/>
　　圖各賞銀五十兩其餘効力官兵哈達哈等查明<lb/>
　　奏聞交部議叙並著傳諭哈達哈等俟撤兵凱旋<lb/>
　　時派唐喀祿察達克等酌派兵丁前赴烏梁海將<lb/>
　　逃㪚賊衆查辦其首惡鄂木布博博郭勒卓輝及<lb/>
　　達瓦藏布等務期一併擒拏解京正法<lb/>
　　　癸酉<lb/>
　諭駐劄烏里雅蘇台辦事大臣舒明等查奏青滚雜<lb/>
<pb n="KR2c0012_WYG_083-23a"/>
　　　卜情形<lb/>
　上諭軍機大臣曰昨因哈達哈已領兵前往哈薩克<lb/>
　　是以將拏解青滚雜卜之事交與舒明等相機辧<lb/>
　　理今據舒明等奏青滚雜卜帶往兵丁俱已沿卡<lb/>
　　倫回至各游牧惟令侍衛及綠旗兵丁至舒明處<lb/>
　　送回礟位等語青滚雜卜現在已回伊游牧或尚<lb/>
　　逗留他處著傳諭舒明等確查速奏<lb/>
　　　甲戌<lb/>
<pb n="KR2c0012_WYG_083-23b"/>
　命查辦逆黨葉克明安台吉徳濟特屬人等酌量分<lb/>
　　　别賞給事宜<lb/>
　上諭軍機大臣曰據納穆扎爾奏從前收服葉克明<lb/>
　　安台吉徳濟特及察衮屬人等遵㫖交與輝特貝<lb/>
　　子徳濟特及扎薩克阿卜達什管轄今徳濟特現<lb/>
　　同阿逆逃叛應將伊屬人等酌量賞給輝特徳濟<lb/>
　　特阿卜達什其餘請分賞喀爾喀等語此項徳濟<lb/>
　　特屬人自不應照投誠之人一體辦理且伊台吉<lb/>
<pb n="KR2c0012_WYG_083-24a"/>
　　既已附賊伊等聞知不免妄生疑懼轉致滋事納<lb/>
　　穆扎爾所奏甚是著照所請將此項戸口酌量賞<lb/>
　　給貝子徳濟特及扎薩克阿卜達什等各四五户<lb/>
　　餘俱分賞喀爾喀等為奴昨已降㫖令輝特都爾<lb/>
　　伯特人等遷往各原游牧地方此時如已起程亦<lb/>
　　即查出遵照此㫖辦理<lb/>
　　　丙子<lb/>
　　　定邊左副將軍哈達哈等疏奏擒𠞰逆黨達瓦<lb/>
<pb n="KR2c0012_WYG_083-24b"/>
　　　藏布情形<lb/>
　　　哈達哈等奏言據副都統職銜唐喀祿咨稱聞<lb/>
　　　達瓦藏布至額爾齊斯河與烏梁海博博共謀<lb/>
　　　刦掠隨帶兵五百名派索倫總管鄂博什前往<lb/>
　　　擒拏隨據鄂博什在庫爾圖阿氐爾干拏獲達<lb/>
　　　瓦藏布並收服所屬三百餘人駝一百七十隻<lb/>
　　　馬二百四十匹内有阿逆屬下二十八人先行<lb/>
　　　正法等語將達瓦藏布解至軍營經臣等訊明<lb/>
<pb n="KR2c0012_WYG_083-25a"/>
　　　從逆實情并現在糾合烏梁海博博郭勒卓輝<lb/>
　　　等欲來抗拒大兵縁由遂將達瓦藏布及同行<lb/>
　　　宰桑等八人阿逆所養喇嘛一名俱行正法其<lb/>
　　　餘人等俱照古爾班和卓人等一例辦理所獲<lb/>
　　　牲隻物件酌量賞給効力官員人等以示鼓勵<lb/>
　　　擒獲賊人之時和托輝特公多爾濟䇿登至軍<lb/>
　　　營告稱從前為賊拘留今始得脱懇求帶往軍<lb/>
　　　前効力行走以圖報効等語奏入<lb/>
<pb n="KR2c0012_WYG_083-25b"/>
　上諭軍機大臣曰和托輝特公多爾濟策登於伊犁<lb/>
　　擾亂時力弱被擒賊㪚之後他人俱已全歸伊獨<lb/>
　　未出朕意其或順從阿逆茍且偷生不獨深負國<lb/>
　　恩且實為衆喀爾喀之辱是以降㫖令將軍等擒<lb/>
　　拏正法今覽哈達哈等奏大兵擒拏達瓦藏布多<lb/>
　　爾濟策登始得乗間來歸前此為賊拘留身經勞<lb/>
　　瘁甚屬可憫著加恩仍復其公爵令在哈達哈軍<lb/>
　　營効力行走索倫總管鄂博什帶兵勦殺達瓦藏<lb/>
<pb n="KR2c0012_WYG_083-26a"/>
　　布甚屬奮勇著加恩授為副都統<lb/>
　　　戊寅<lb/>
　諭遷移扎哈沁人等回住游牧地方事宜<lb/>
　上諭軍機大臣曰都爾伯特輝特人等已降㫖令遷<lb/>
　　往各原游牧地方其扎哈沁人等亦應一體辦理<lb/>
　　但扎木禪現在軍前無約束管轄之人暫令停止<lb/>
　　遷移著傳諭哈達哈俟大兵凱旋時即傳㫖扎木<lb/>
　　禪令其率領屬衆遷往原㳺牧地方安居樂業副<lb/>
<pb n="KR2c0012_WYG_083-26b"/>
　　朕體䘏伊等之意<lb/>
　　　己卯<lb/>
　命查拏擅殺宰桑恩克博羅特之得木齊綽克察等<lb/>
　上諭軍機大臣曰阿敏道奏稱綽和爾宰桑恩克博<lb/>
　　羅特㑹集衆鄂拓克令將游牧移至朱爾都斯惟<lb/>
　　得木齊綽克察屢諭不遵恩克博羅特親往責問<lb/>
　　為綽克察戕害等語綽克察目無法紀務即拏獲<lb/>
　　正法以示懲儆恩克博羅特綽和爾宰桑員缺著<lb/>
<pb n="KR2c0012_WYG_083-27a"/>
　　吞圖布補授吞圖布員缺著達爾黨阿等擬定正<lb/>
　　陪具奏請㫖恩克博羅特性本粗暴朕見時即加<lb/>
　　訓諭從前授伊宰桑特以其為彼處舊人之子至<lb/>
　　於殘刻屬衆之事諒所不免其所屬人等亦應將<lb/>
　　實在情形告知圖什墨勒等奏聞請㫖乃竟擅自<lb/>
　　殺害此等惡習斷不可長吞圖布應嚴加約束毋<lb/>
　　得再生事端前恩克博羅特向哈薩克進兵時詐<lb/>
　　稱墜馬傷足居心欺妄宜為屬人所害若能如吞<lb/>
<pb n="KR2c0012_WYG_083-27b"/>
　　圖布之勇往任事自當承受朕恩著并將此言曉<lb/>
　　諭哈薩克錫喇尼瑪等知悉哈薩克錫喇係恩克<lb/>
　　博羅特之叔恩克博羅特有無子嗣令其查明具<lb/>
　　奏<lb/>
　諭定西將軍達爾黨阿等查拏明噶特宰桑恩克圖<lb/>
　　等事宜<lb/>
　上諭軍機大臣曰舒明等奏明噶特宰桑恩克圖屬<lb/>
　　人塞卜騰帶領三十餘户前來投誠等語塞卜騰<lb/>
<pb n="KR2c0012_WYG_083-28a"/>
　　等著暫歸於扎哈沁㳺牧居住如恩克圖親身來<lb/>
　　投亦照此辦理并將恩克圖解送來京從前厄爾<lb/>
　　錐音奏稱恩克圖與阿逆同謀搶掠烏喇特和碩<lb/>
　　特游牧今伊屬人塞卜騰等内附而恩克圖未見<lb/>
　　前來未知隠匿何處既是附和阿逆之人斷不得<lb/>
　　任其潛逃著傳諭達爾黨阿等俟凱旋時中途查<lb/>
　　出拏解來京并傳諭衆鄂拓克等協同搜捕再明<lb/>
　　噶特舎楞及額林沁之孫䇿伯克扎卜等至今並<lb/>
<pb n="KR2c0012_WYG_083-28b"/>
　　未拏獲亦著達爾黨阿等留心查拏其或逃入哈<lb/>
　　薩克境内此等人非阿逆可比毋庸帶兵向索可<lb/>
　　即遣人曉諭令其獻出其明噶特屬人著交與沙<lb/>
　　克都爾曼濟管轄舎楞䇿伯克扎卜屬人著交與<lb/>
　　厄爾錐音哈薩克尼瑪錫喇等管轄<lb/>
　　　庚辰<lb/>
　命貝勒車木楚克扎布管理烏里雅蘇台臺站事務<lb/>
　　　駐劄烏里雅蘇台辦事大臣普慶等奏言查喀<lb/>
<pb n="KR2c0012_WYG_083-29a"/>
　　　爾喀親王得親扎卜原派管理烏里雅蘇台臺<lb/>
　　　站今據定邊左副將軍哈達哈奏請辦理馬匹<lb/>
　　　事務其臺站事務應令派員管理查扎薩克圖<lb/>
　　　汗部落貝勒品級車木楚克扎布游牧在推河<lb/>
　　　等處離臺站甚近應奏明交與管理奏入報<lb/>
　聞<lb/>
　　　癸未<lb/>
　命傳<lb/>
<pb n="KR2c0012_WYG_083-29b"/>
　諭都爾伯特輝特王公等<lb/>
　上諭軍機大臣曰納穆扎爾等奏都爾伯特輝特王<lb/>
　　公等帶領屬衆移於卡倫外居住請俟明年再移<lb/>
　　至原游牧地方等語都爾伯特輝特王公等感朕<lb/>
　　深恩約束所屬甚屬可嘉著舒明納穆扎爾等傳<lb/>
　　㫖奬諭明年遷至原游牧地方務宜管轄屬人耕<lb/>
　　種謀生仍如在喀爾喀時守分安居禁止盜竊其<lb/>
　　有不遵約束者即照定例治罪所有補授盟長副<lb/>
<pb n="KR2c0012_WYG_083-30a"/>
　　盟長及扎薩克等事奏明酌量補授其餘官員及<lb/>
　　辦理屬人事宜應歸扎薩克辦理者各扎薩克自<lb/>
　　行辦理應㑹同盟長者㑹同盟長等辦理朕當降<lb/>
　　㫖哈薩克令其各守邊界不得越境侵犯倘哈薩<lb/>
　　克無故滋擾伊等以逸待勞善為防禦如有投誠<lb/>
　　人衆即送至烏里雅蘇台軍營辦理伊等亦不得<lb/>
　　妄生事端與哈薩克搆釁務宜善體朕心永享承<lb/>
　　平之福<lb/>
<pb n="KR2c0012_WYG_083-30b"/>
　命優䘏班第鄂容安等<lb/>
　上諭大學士曰班第鄂容安靈櫬將次到京朕親臨<lb/>
　　祭奠並著三品以上大臣齊集用昭優䘏二臣臨<lb/>
　　危致命為國捐軀義烈所昭可嘉可憫其靈櫬准<lb/>
　　令入城各於本家停設並加恩入祀昭忠祠所有<lb/>
　　應得䘏典仍著該部察例具奏<lb/>
　　　駐劄烏里雅蘇台辦事大臣舒明等疏奏安揷<lb/>
　　　達什達瓦部衆事宜<lb/>
<pb n="KR2c0012_WYG_083-31a"/>
　　　舒明等奏言内閣侍讀學士富森帶領達什達<lb/>
　　　瓦屬人七千五百餘人於六月二十八九等日<lb/>
　　　至阿拉克淖爾令臣等指定安插地方查和通<lb/>
　　　鄂博布拉罕察罕托輝等處係扎哈沁舊游牧<lb/>
　　　地甚寛展水草充足令達什達瓦部衆在彼游<lb/>
　　　牧甚屬妥協隨遣主事巴杭阿往迎富森等一<lb/>
　　　同帶至和通鄂博布拉罕察罕托輝地方指定<lb/>
　　　疆界安揷奏入報<lb/>
<pb n="KR2c0012_WYG_083-31b"/>
　聞<lb/>
　　　甲申<lb/>
　命定邊右副將軍兆惠籌辦伊犁善後事宜<lb/>
　上諭軍機大臣曰前降㫖俟擒獲阿逆後令達爾黨<lb/>
　　阿富徳帶領索倫察哈爾兵丁由北路凱旋哈寜<lb/>
　　阿帶領健鋭營兵丁前往兆惠處候㫖但思索倫<lb/>
　　察哈爾兵丁俱由北路撤回即不復至伊犁所有<lb/>
　　駐劄伊犁兵丁應先行派定此時達爾黨阿應已<lb/>
<pb n="KR2c0012_WYG_083-32a"/>
　　擒獲阿逆毋庸更派兵前往兆惠亦應將抵伊犁<lb/>
　　著傳諭兆惠至伊犁時即留索倫兵二百名察哈<lb/>
　　爾兵二百名健鋭營滿洲兵或一百名或二百名<lb/>
　　共兵丁五六百名為駐劄伊犁大臣差委之用其<lb/>
　　伊犁辦事大臣亦毋庸永逺駐防一切事宜俱與<lb/>
　　圖什墨勒扎爾呼齊等商酌妥協令伊等熟悉内<lb/>
　　地條例俟一二年後即交伊等輪班管理所有辦<lb/>
　　事大臣印信已飭部鑄給管理厄魯特二十一昂<lb/>
<pb n="KR2c0012_WYG_083-32b"/>
　　吉印信頒發其圖什墨勒向用圖記之處亦著停<lb/>
　　止俟駐劄大臣撤回後此印貯於公所即令值班<lb/>
　　之圖什墨勒掌管永著為例再䝉古等遵奉黄敎<lb/>
　　固勒扎係伊犁善地理宜重新廟宇遣大喇嘛前<lb/>
　　往誦經著即將此廟為大臣等辦事之地但應酌<lb/>
　　量於厄魯特内派人就近防守準噶爾原有濟喇<lb/>
　　特轄一項人員即於此内派出防守其伊犁附近<lb/>
　　地方可否發綠旗兵前往屯田亦著兆惠等豫為<lb/>
<pb n="KR2c0012_WYG_083-33a"/>
　　籌酌奏聞<lb/>
　　　丙戌<lb/>
　命免治台吉阿道齊罪<lb/>
　上諭軍機大臣曰前據三格奏在阿巴噶斯處拏獲<lb/>
　　阿道齊屬人應將阿道齊一併治罪等語阿道齊<lb/>
　　並未附和阿逆早同伊兄前來投誠其屬人在阿<lb/>
　　巴噶斯處毋庸深究況投誠人内似此者正復不<lb/>
　　少如必一一辦理衆心易致疑懼著傳諭達爾黨<lb/>
<pb n="KR2c0012_WYG_083-33b"/>
　　阿等免其究問<lb/>
　<lb/>
　<lb/>
　<lb/>
　<lb/>
　<lb/>
　<lb/>
平定準噶爾方略正編卷二十九<lb/>
</p>
<p>
</p>
  </div>
</body>
</text>
</TEI>
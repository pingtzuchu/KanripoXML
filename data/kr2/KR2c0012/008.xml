<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_008-1a"/>
欽定四庫全書<lb/>
平定準噶爾方略前編卷八<lb/>
　　　康熙五十九年冬十月庚戌<lb/>
　　　定西將軍噶爾弼奏克西藏<lb/>
　　　噶爾弼疏言臣等率兵至拉里聞春丕勒宰桑<lb/>
　　　率賊兵二千六百人自章米爾戎一路來拒我<lb/>
　　　師臣等議乗其不備先取墨朱工喀於八月初<lb/>
　　　四日臣率兵自拉里進王師所至望風響應朱<lb/>
<pb n="KR2c0012_WYG_008-1b"/>
　　　貢之胡土克圖先獻地降次日進取墨朱工喀<lb/>
　　　賞賚第巴頭目安輯民人臣遣千總趙儒等往<lb/>
　　　諭第巴達克咱來降又喇嘛鍾科爾頭目並相<lb/>
　　　繼來降臣等即令第巴達克咱聚集皮船於八<lb/>
　　　月二十二日渡河復令侍衛訥秦等率兵分為<lb/>
　　　三隊二十三日五鼔起程進取西藏集藏中大<lb/>
　　　小第巴頭目並各寺廟喇嘛宣示<lb/>
聖主拯救西藏民人至意凡達賴喇嘛倉庫悉封之於<lb/>
<pb n="KR2c0012_WYG_008-2a"/>
　　　附近要地駐營發兵固守以截準噶爾部人往<lb/>
　　　來及㫁其糧道頃之三廟坎布盡擒各廟所在<lb/>
　　　準噶爾喇嘛凡一百一人以獻其中首惡喇嘛<lb/>
　　　五人據第巴達克咱及三廟坎布等言五人者<lb/>
　　　並受䇿零敦多卜逆命為總管即取五人斬之<lb/>
　　　其喇嘛九十六人悉令拘禁奏入得<lb/>
㫖噶爾弼等遵朕指授率領官兵厯從古用兵未到之<lb/>
　絶域各加奮勵克取藏地將準噶爾人等信用之逆<lb/>
<pb n="KR2c0012_WYG_008-2b"/>
　惡番僧五人正法撫綏唐古忒土伯特人民甚屬可<lb/>
　嘉在事將軍以下兵丁以上俱著從優議叙<lb/>
賞賚四川雲南取藏官兵<lb/>
上諭兵部曰朕惟國家綏乂地方愛養兵民實係𦂳要<lb/>
　朕自臨御以來夙興夜寐無時不以軍民生計為念<lb/>
　比年策妄阿喇布坦蠢動跋扈侵我哈宻殱及拉藏<lb/>
　占取藏地騷擾土伯特唐古忒人民再吐魯番之人<lb/>
　皆近四川雲南一帶邊境居住準噶爾人等若將吐<lb/>
<pb n="KR2c0012_WYG_008-3a"/>
　魯番侵取又將土伯特唐古忒人民煽惑侵犯青海<lb/>
　不但難以應援亦且難於取藏是以調四川雲南滿<lb/>
　漢官兵由拉里前發西路大兵由青海進藏官兵俱<lb/>
　感朕豢養之恩遵朕指授各加奮勵直抵險逺絶域<lb/>
　克取藏地殊堪軫念應大沛恩澤四川雲南滿漢官<lb/>
　兵從前所領俸餉俱著免其扣取仍遣堂官將取藏<lb/>
　之四川雲南官兵每人賞銀十兩即給本人妻子以<lb/>
　示朕軫恤官兵勞苦之至意爾部即遵諭行<lb/>
<pb n="KR2c0012_WYG_008-3b"/>
　　　乙夘<lb/>
　　　撫逺大將軍允禵奏報平逆將軍延信敗賊進<lb/>
　　　藏<lb/>
　　　允禵疏言平逆將軍延信等於八月十五日率<lb/>
　　　兵駐劄布克河策零敦多卜等乗夜來犯擊敗<lb/>
　　　之奪其馬匹器械十九日自卜克河進二十日<lb/>
　　　駐齊諾郭勒三更有賊二千餘人襲我我師嚴<lb/>
　　　整禦之賊衆久持不能當遂奔北二十一日自<lb/>
<pb n="KR2c0012_WYG_008-4a"/>
　　　齊諾郭勒進二十二日次綽瑪喇是夜五更賊<lb/>
　　　兵千餘來奪營營中四面哨兵鎗礮矢石齊發<lb/>
　　　賊兵死者甚衆遁去延信等旋率滿漢官兵於<lb/>
　　　九月初八日自達穆發送新封達賴喇嘛至藏<lb/>
　　　前達賴喇嘛博克達留藏不便應遣還京師奏<lb/>
　　　入得<lb/>
㫖前遣大兵進藏議政大臣及九卿等俱稱藏地遥逺<lb/>
　路途險惡且有瘴氣不能遽至宜固守邊疆朕以準<lb/>
<pb n="KR2c0012_WYG_008-4b"/>
　噶爾人等現今占取藏地騷擾土伯特唐古忒人民<lb/>
　再吐魯番之人皆近雲南四川一帶邊境居住若將<lb/>
　吐魯番侵取又鼔動土伯特唐古忒人衆侵犯青海<lb/>
　彼時既難以應援亦且不能取藏朕決意獨㫁著靖<lb/>
　逆將軍富寧安振武將軍傅爾丹征西將軍祁里徳<lb/>
　管領兩路官兵前往策妄阿喇布坦邊境驚擾襲撃<lb/>
　又遣定西將軍噶爾弼領雲南四川滿漢官兵由拉<lb/>
　里前進平逆將軍延信領西路官兵由青海前進又<lb/>
<pb n="KR2c0012_WYG_008-5a"/>
　遣大將軍總領大兵駐劄穆魯烏蘇調遣官兵辦理<lb/>
　糧餉伊等俱各加奮勵兩路襲擊之兵至策妄阿喇<lb/>
　布坦邊境屢次大勝勦殺賊兵擒獲人畜招撫數千<lb/>
　準噶爾人衆兹覽大將軍奏延信等三次將䇿零敦<lb/>
　多卜殺敗賊兵逃竄殊屬可嘉在事將軍以下兵丁<lb/>
　以上俱著從優議叙<lb/>
　　　丁巳<lb/>
命大將軍等㑹議明年進兵勦賊<lb/>
<pb n="KR2c0012_WYG_008-5b"/>
　　　靖逆將軍富寧安疏言今歳阿爾台巴里坤兩<lb/>
　　　軍襲擊策妄阿喇布坦邊境將軍延信等進兵<lb/>
　　　安藏悉遵<lb/>
皇上指授大振軍威賊人聞之心膽俱碎或以窘迫故<lb/>
　　　遣使乞降為緩兵計臣愚以為賊性奸詭即受<lb/>
　　　降不足信請乗勝於來年大舉進勦現在巴里<lb/>
　　　坤及固原甘肅等處兵約萬有七千請選八千<lb/>
　　　人由額林哈畢爾噶路進六千人由吐魯番阿<lb/>
<pb n="KR2c0012_WYG_008-6a"/>
　　　爾台路進各持三月糧其設置驛站令巡撫綽<lb/>
　　　竒預為料理又巴里坤草厰較勝他處一切設<lb/>
　　　臺運米及調兵所用駝馬若早驅至巴里坤牧<lb/>
　　　放三月則駝馬肥壯有益軍務其來年進兵程<lb/>
　　　期並如何策應臣再與阿爾台路大臣㑹議奏<lb/>
聞奏入得<lb/>
㫖交議政大臣尋議政大臣議曰應如將軍富寧安所<lb/>
　　　奏來年大兵進勦一切軍務悉宜預備至進兵<lb/>
<pb n="KR2c0012_WYG_008-6b"/>
　　　時或直搗賊巢或扼據形勝臨期相機而行大<lb/>
　　　將軍所領兵中應更撥三千益富寧安軍并令<lb/>
　　　與阿爾台路將軍約如何㑹合進發其詳議以<lb/>
聞奏入得<lb/>
㫖此事著行文允禵及富寧安傅爾丹祁里徳等將來<lb/>
　年進兵之處互相商酌詳加定議具奏<lb/>
　　　辛酉<lb/>
　　　罷駐守噶斯布特爾及青海兵仍以兵二千防<lb/>
<pb n="KR2c0012_WYG_008-7a"/>
　　　青海<lb/>
　　　撫逺大將軍允禵疏言八月二十三日我師進<lb/>
　　　藏偵知策零敦多卜等先自克勒底雅遁請罷<lb/>
　　　噶斯布特爾及青海駐守之兵議政大臣等議<lb/>
　　　覆曰應如所請但策零敦多卜等狡甚雖已遁<lb/>
　　　去或恐乘隙來侵擾青海應令大將軍仍撥兵<lb/>
　　　二千駐劄青海附近處偵探防守奏入<lb/>
上從之<lb/>
<pb n="KR2c0012_WYG_008-7b"/>
　　　癸亥<lb/>
　　　預給官兵明年俸餉<lb/>
　　　靖逆將軍富寧安疏言據軍前副都統覺羅英<lb/>
　　　柱常夀提督路振聲等云明年大兵進勦一切<lb/>
　　　軍器馬匹悉應預備請借支官兵一年俸餉銀<lb/>
　　　凡三十五萬九千四百二十兩有竒於每季每<lb/>
　　　月給發俸餉時扣除如䝉<lb/>
俞允乞<lb/>
<pb n="KR2c0012_WYG_008-8a"/>
勅諭甘肅巡撫綽竒運送軍前如數如明年或不進兵<lb/>
　　　即留軍前備每年軍餉之用議政大臣等議如<lb/>
　　　所請奏入<lb/>
上從之<lb/>
　　　十一月丙子<lb/>
　　　四川總督年羮堯奏劾麗江土知府木興<lb/>
　　　年羮堯疏言里塘巴塘為蜀省出兵運道奉<lb/>
㫖屬四川管轄乃雲南麗江王知府木興數遣人恐喝<lb/>
<pb n="KR2c0012_WYG_008-8b"/>
　　　巴塘所屬喇皮等處令歸雲南番人咸懼現在<lb/>
　　　四川募夫陸續運米悉不敢前八月二十日木<lb/>
　　　興率蠻兵至喇皮番目巴桑以已歸四川為詞<lb/>
　　　木興殺之又威脅番人令之歸已以致番蠻各<lb/>
　　　思搆兵巴塘之運道遂阻木興狂悖生釁殺良<lb/>
　　　阻運請革職拘禁雲南俟西藏既平嚴訊擬罪<lb/>
　　　議政大臣等議曰平藏大兵尚未入口年羮堯<lb/>
　　　所劾木興之案請俟師旋日遣京師大臣一人<lb/>
<pb n="KR2c0012_WYG_008-9a"/>
　　　往訊奏入<lb/>
上從之<lb/>
　　　辛巳<lb/>
命大學士學士九卿等詳考西南徼外山川地名<lb/>
上諭大學士學士九卿等曰朕於地理從幼留心凡古<lb/>
　今山川名號無論邊徼遐荒必詳考圖籍廣詢方言<lb/>
　務得其正故遣使臣至崑崙西番等處凡大江黄河<lb/>
　黑水金沙瀾滄諸水發源之地皆目擊詳求載入輿<lb/>
<pb n="KR2c0012_WYG_008-9b"/>
　圖今大兵得藏邊外諸番悉心歸化三藏阿里之地<lb/>
　俱入版圖其山川名號番漢異同當於此時考證明<lb/>
　核庶可傳信於後大概中國諸大水皆發於東南諾<lb/>
　莫琿烏巴西達罕内外其源委可得而縷析也黄河<lb/>
　之源出西寧外庫爾坤山之東衆泉渙散不可勝數<lb/>
　望之燦如列星䝉古謂之敖敦塔拉西番謂之索羅<lb/>
　木中華謂之星宿海是為河源匯為薩陵鄂陵二澤<lb/>
　東南行折北復東行由歸徳堡積石闗入蘭州岷江<lb/>
<pb n="KR2c0012_WYG_008-10a"/>
　之源出於黄河之西巴顔喀喇嶺齊齊爾哈納番名<lb/>
　岷尼雅克撮漢書所謂岷山在西徼外江水所出是<lb/>
　也而禹貢導江之處在今四川黄勝闗外之乃褚山<lb/>
　古人謂江源與河源相近禹貢岷山導江乃引其流<lb/>
　非源也斯言實有可據其水自黄勝闗流至灌縣分<lb/>
　數十支至新津縣復合而為一東南流至叙州府與<lb/>
　金沙江合流金沙江之源自達賴喇嘛東北烏尼尹<lb/>
　烏蘇峰流出烏尼尹烏蘇峰中華謂之乳牛山也其<lb/>
<pb n="KR2c0012_WYG_008-10b"/>
　水名穆魯烏蘇東南流入喀木地又經中甸入雲南<lb/>
　塔城闗名金沙江至麗江府又名麗江至永北府㑹<lb/>
　打衝河東流經武定府入四川界至叙州府流入岷<lb/>
　江經䕫州府入湖廣界由荆州府至武昌府與漢江<lb/>
　合漢江源出陜西寧羌州北嶓冢山名漾水東流至<lb/>
　南鄭縣為漢水入湖廣界東南流至漢陽縣漢口合<lb/>
　岷江此諸水在東南諾莫琿烏巴什達罕之内源發<lb/>
　於西番委入於中國也瀾滄江有二源一源於喀木<lb/>
<pb n="KR2c0012_WYG_008-11a"/>
　之格爾幾雜噶爾山名雜褚河一源於濟魯肯搭拉<lb/>
　名鄂母綽河二水㑹於察木多廟之南名拉克褚河<lb/>
　流入雲南境為瀾滄江南流至車里宣撫司名九龍<lb/>
　江流入緬國瀾滄之西為喀喇烏蘇即禹貢之黑水<lb/>
　今雲南所謂潞江也其水自達賴喇嘛東北哈喇淖<lb/>
　爾流出東南流入喀木界又東南流入怒彞界為怒<lb/>
　江入雲南大塘隘更名潞江南流經永昌府潞江安<lb/>
　撫司境入緬國潞江之西為龍川江龍川江之源從<lb/>
<pb n="KR2c0012_WYG_008-11b"/>
　喀木所屬春多嶺流出南流入雲南大塘隘西流為<lb/>
　龍川江至漢龍闗入緬國此諸水在東南諾莫琿烏<lb/>
　巴什達罕之外皆流入南海也又雲南邊境有㯽榔<lb/>
　江者其源發自阿里之岡底斯東達木朱喀巴卜山<lb/>
　譯言馬口也有泉流出為雅魯藏布江從南折東流<lb/>
　經藏危地至日噶公噶兒城旁合噶爾招穆倫江又<lb/>
　南流經公布部落地入雲南古勇州為檳榔江出鐵<lb/>
　壁闗入緬國而岡底斯之南有山名郎千喀巴卜譯<lb/>
<pb n="KR2c0012_WYG_008-12a"/>
　言象口也有泉流出入馬皮木達賴又流入郎喀淖<lb/>
　爾兩河之水西流至桑南地岡底斯之北有山名僧<lb/>
　格喀巴卜譯言獅子口也有泉流出西行亦至桑南<lb/>
　地二水合而南行又折東行至那克喇蘇木多地與<lb/>
　岡底斯西馬卜家喀巴卜山所出之水㑹馬卜家喀<lb/>
　巴卜者譯言孔雀口也其水南行至那克喇蘇木多<lb/>
　地㑹東行之水東南流至額訥特可克國為岡噶穆<lb/>
　倫江即佛法所謂恒河也佛國記載魏法顯順恒河<lb/>
<pb n="KR2c0012_WYG_008-12b"/>
　入南海至山東之勃海入口應即此水矣梵書言四<lb/>
　大水出於阿耨達山下有阿耨達池以今考之意即<lb/>
　岡底斯是唐古忒稱岡底斯者猶云衆山水之根與<lb/>
　釋典之言相合岡底斯之前有二湖連接土人相傳<lb/>
　為西王母瑶池意即阿耨達池又梵書言普陀山有<lb/>
　三一在額納特可克之正南海中山上有石天宫觀<lb/>
　自在菩薩逰舍是云真普陀一在浙江之定海縣海<lb/>
　中為善財第二十八㕘觀音菩薩説法處一在土伯<lb/>
<pb n="KR2c0012_WYG_008-13a"/>
　特今番名布搭拉山也亦謂觀音現身之地釋氏之<lb/>
　書本自西域故於彼地山川亦可引以為據也禹貢<lb/>
　導黑水至於三危舊註三危為山名而不能知其所<lb/>
　在朕今始考其實三危者猶中國之三省也打箭爐<lb/>
　西南達賴喇嘛所屬為危地拉里城東南為喀木地<lb/>
　班禪額爾得尼所屬為藏地合三地為三危耳喀喇<lb/>
　烏蘇由其地入海故曰導黑水至於三危入於南海<lb/>
　也至於諸番名號雖與史傳不同而亦有可據者今<lb/>
<pb n="KR2c0012_WYG_008-13b"/>
　之土伯特即唐之突厥唐太宗時以公主下降公主<lb/>
　供佛像於廟今番人名招招者譯言如來也其地猶<lb/>
　有唐時中國載去佛像明成化中烏斯藏大寶法王<lb/>
　來朝辭歸時以半駕鹵簿送之遣内監䕶行内監至<lb/>
　四川邊境即不能前進而返留其儀仗於佛廟至今<lb/>
　往來之人多有見之此載於明實録者爾等將山川<lb/>
　地名詳細考明具奏<lb/>
　　　　<hi>臣</hi>等謹按唐一行言天下山河之象存乎兩<lb/>
<pb n="KR2c0012_WYG_008-14a"/>
　　　　戒北戒負終南地絡之陰自北而東為北紀<lb/>
　　　　南戒負終南地絡之陽自西而南為南紀此<lb/>
　　　　特就中國之地以終南山分兩戒而其説未<lb/>
　　　　盡也考禹貢所導大川有四河與江漢同入<lb/>
　　　　東海而三水之源並在諾莫琿烏巴西達罕<lb/>
　　　　以内惟黑水入於南海而其源則在諾莫琿<lb/>
　　　　烏巴西達罕以外幹以外者南幹以内者東<lb/>
　　　　所謂兩戒之説也然而自古以來未有知而<lb/>
<pb n="KR2c0012_WYG_008-14b"/>
　　　　言之者惟我<lb/>
聖祖仁皇帝五十六年<lb/>
詔遣喇嘛楚兒沁藏布喇木占巴及理藩院主事勝住<lb/>
　　　　等徧厯西海西藏所在量測星野圖畫地形<lb/>
　　　　於江河諸水無不盡得其源委復<lb/>
命廷臣詳考名實載之職方𫝊信萬世皇哉備矣方今<lb/>
　　　　諸番回部内𨽻臣僕西極之壤盡入版圖直<lb/>
　　　　包烏斯藏西南以外<lb/>
<pb n="KR2c0012_WYG_008-15a"/>
　皇上命使候星辰度道里圖寫職方用資<lb/>
　乙覽莫不以照以臨歸我同文之盛極從古未到之<lb/>
　　　　絶域考厯代未拓之逺猷又豈止於都䕶所<lb/>
　　　　領槃木所譯而已哉<lb/>
　　　壬午<lb/>
命四川總督年羮堯酌定官兵凱旋入口諸路<lb/>
　　　年羮堯疏言大兵平藏後有從征把總哈元成<lb/>
　　　還言自西寧進藏路瘴氣獨盛現在平藏師旋<lb/>
<pb n="KR2c0012_WYG_008-15b"/>
　　　並欲由巴爾喀木一路<hi>臣</hi>度凱旋軍士所攜口<lb/>
　　　糧計日尚有餘所慮馬匹至中途疲甚雖有口<lb/>
　　　糧或不能裹負而行謹飛檄各處多運米以備<lb/>
　　　接濟議政大臣等議如所請奏入得<lb/>
㫖依議年羮堯奏進藏大兵由巴爾喀木一路凱旋朕<lb/>
　念武格等所領滿兵由雲南出口進藏今回兵時若<lb/>
　仍令往雲南則路途遥逺著即同四川省凱旋之兵<lb/>
　從四川入口其雲南緑旗兵丁著年羮堯擇路近之<lb/>
<pb n="KR2c0012_WYG_008-16a"/>
　處發往雲南西寧進藏兵著從松潘一路行走至松<lb/>
　潘後相視道里逺近或從口外前往西寧或從口内<lb/>
　行走俱著年羮堯酌量辦理<lb/>
　　　丁亥<lb/>
　　　增給征西將軍祁里徳軍前滿洲兵<lb/>
上諭議政大臣等曰將軍祁里徳奏伊軍前滿洲兵少<lb/>
　請將將軍傅爾丹處所領右衛滿兵酌量撥給朕思<lb/>
　傅爾丹處之兵不必調遣可將右衛鳥鎗兵派五百<lb/>
<pb n="KR2c0012_WYG_008-16b"/>
　名京城鳥鎗兵每旗派四十名發往祁里徳軍前又<lb/>
　富寧安軍前滿兵亦少𫝊爾丹駐兵之處與巴里坤<lb/>
　相近或將傅爾丹所領滿兵量撥富寧安軍前又祁<lb/>
　里徳傅爾丹兩路官兵或合為一處爾等議奏尋議<lb/>
　　　曰應發右衛漢兵五百八旗滿兵三百二十令<lb/>
　　　副都統瓦哈里率之赴祁里徳軍其傅爾丹所<lb/>
　　　屬漢兵調給富寧安軍至祁里徳傅爾丹兩路<lb/>
　　　兵或應合一路請令大將軍㑹議奏<lb/>
<pb n="KR2c0012_WYG_008-17a"/>
聞再議奏入<lb/>
上從之<lb/>
　　　十二月庚申<lb/>
　　　振武將軍傅爾丹等請預給官兵明年俸餉<lb/>
　　　傅爾丹等疏言明年大兵進勦請借支官兵一<lb/>
　　　年俸餉銀凡二十六萬三千四百兩有竒於毎<lb/>
　　　季每月扣除如數議政大臣等議如所請奏入<lb/>
　　　得<lb/>
<pb n="KR2c0012_WYG_008-17b"/>
㫖軍興時需用錢糧甚多爾等於傅爾丹奏請之處應<lb/>
　相度機宜詳核定議明年果否進兵及官兵之馬匹<lb/>
　器械曾否齊備糧餉作何運送將軍等並未奏聞爾<lb/>
　等亦未議及止議借支餉銀倘明年不進兵至後年<lb/>
　進兵將再借乎否乎從前運到軍前之米及種地所<lb/>
　收之糧果否足用又各官自備牛種交收之糧或係<lb/>
　空名亦未可定官兵惟以借餉為事不思借無底止<lb/>
　則錢糧易至匱乏矣如聴信兵丁之言預期借餉又<lb/>
<pb n="KR2c0012_WYG_008-18a"/>
　徼倖明年撤兵或謂功成之日必邀恩免此豈將兵<lb/>
　之道乎爾等不加詳核罷軟從議亦屬不合軍務本<lb/>
　無年限必詳加籌度使糧無匱乏乃於軍務有益此<lb/>
　本著再議具奏尋議曰傅爾丹奏請支餉一年即給<lb/>
　　　不便應令大將軍等㑹議明年當進兵與否及<lb/>
　　　傅爾丹一路兵餉可否支給具摺奏<lb/>
聞再議奏入<lb/>
上從之<lb/>
<pb n="KR2c0012_WYG_008-18b"/>
　　　康熙六十年春正月辛巳<lb/>
　　　議叙勦撫生番官兵<lb/>
　　　四川總督年羮堯疏言打箭爐外里塘所屬上<lb/>
　　　下牙色上下雅尼巴塘所屬桑阿壩林卡石等<lb/>
　　　處生番出沒不常數行剽掠<hi>臣</hi>遣兵勦撫悉降<lb/>
　　　之議政大臣等議俟軍務告竣官兵悉予議叙<lb/>
　　　奏入<lb/>
上從之<lb/>
<pb n="KR2c0012_WYG_008-19a"/>
　　　癸未<lb/>
　　　撫逺大將軍允禵奏報平逆將軍延信兵送達<lb/>
　　　賴喇嘛至藏<lb/>
　　　允禵疏言據平逆將軍延信報大兵送達賴喇<lb/>
　　　嘛赴藏道出雷東噴多等處喇嘛人衆感激<lb/>
聖恩罔不踴躍男婦老幼望我天兵襁負走迎羣來環<lb/>
　　　繞競奏種種樂器合掌跪云自準噶爾賊人據<lb/>
　　　土伯特以來父子夫婦刼掠離散人人凍餒自<lb/>
<pb n="KR2c0012_WYG_008-19b"/>
　　　謂此生不能再覩天日今<lb/>
聖主興師勦賊拯我土伯特人出之水火更享昇平之<lb/>
　　　福生死月骨無以仰報紛紛來言出於至誠<lb/>
　奏入報<lb/>
聞既而允禵又疏言西藏已定駐防尤急今兵留者扎<lb/>
　　　薩克䝉古兵五百額駙阿寶兵五百察哈爾兵<lb/>
　　　五百雲南兵三百四川兵千有二百以公策旺<lb/>
　　　諾爾布轄之至空布所在第巴阿爾布巴率先<lb/>
<pb n="KR2c0012_WYG_008-20a"/>
　　　効順從軍取藏阿里所在第巴康濟鼐與準噶<lb/>
　　　爾仇讐擒賊部人㫁賊歸路第巴隆布鼐以身<lb/>
　　　來歸並請授以職銜伏候<lb/>
諭㫖奏入得<lb/>
㫖第巴阿爾布巴第巴康濟鼐著俱授為貝子第巴隆<lb/>
　布鼐著授為輔國公<lb/>
　　　三月己丑<lb/>
命平逆將軍延信等統兵駐藏<lb/>
<pb n="KR2c0012_WYG_008-20b"/>
上諭議政大臣等曰藏地甚屬𦂳要現在雖有䝉古緑<lb/>
　旗兵三千名駐彼但延信己將將軍印信帶回並無<lb/>
　將軍統管兵馬又無滿兵駐劄不可不加籌畫雲南<lb/>
　有副都統噶什所領滿兵一千著派五百名並四川<lb/>
　歇息之緑旗兵五百名發往速行文延信令其前往<lb/>
　藏地延信及雲南四川兵到藏如彼地食物米糧稀<lb/>
　少可將喀喇沁翁牛特兵撤回西寧公策旺諾爾布<lb/>
　仍駐彼處著議奏尋議政大臣等議曰江寧杭州滿<lb/>
<pb n="KR2c0012_WYG_008-21a"/>
　　　兵留雲南者令都統武格副都統呉納哈率五<lb/>
　　　百人即由雲南取道進藏緑旗兵在四川休息<lb/>
　　　者令總督年羮堯將軍噶爾弼遣一總兵官一<lb/>
　　　副將率五百人即由打箭爐進藏將軍延信可<lb/>
　　　毋往西寧令佩將軍印還四川率四川兵進藏<lb/>
　　　統諸軍駐劄奏入得<lb/>
㫖依議前令原任雲南總督蔣陳錫巡撫甘國璧接應<lb/>
　進藏兵糧餉贖罪効力若尚未去令與此兵同往如<lb/>
<pb n="KR2c0012_WYG_008-21b"/>
　已赴藏地令應付此兵糧餉効力<lb/>
　　　庚寅<lb/>
命大將軍允禵㑹同三路將軍定議進勦<lb/>
　　　允禵疏言據三路將軍報稱各路馬駝糧餉俱<lb/>
　　　充足器械俱備官兵咸思奮勇進勦乗策妄阿<lb/>
　　　喇布坦人心震動即此進兵擒賊可以直入蕩<lb/>
　　　其巢穴奏入得<lb/>
㫖著議政大臣滿漢九卿詹事科道㑹同詳議具奏尋<lb/>
<pb n="KR2c0012_WYG_008-22a"/>
　　　議曰令靖逆將軍富寧安調兵至烏蘭烏蘇駐<lb/>
　　　劄即軍中選七千人令散秩大臣阿喇衲甘肅<lb/>
　　　提督路振聲領之自烏蘭烏蘇路進取吐魯番<lb/>
　　　如得其地即令富寧安撥阿喇衲所領兵守之<lb/>
　　　但進取吐魯番士馬恐不足當於振武將軍傅<lb/>
　　　爾丹軍選三千人益富寧安軍傅爾丹及征西<lb/>
　　　將軍祁里徳各於所在駐劄候調再於祁里徳<lb/>
　　　軍中選三千人進略地收取策妄阿喇布坦及<lb/>
<pb n="KR2c0012_WYG_008-22b"/>
　　　烏梁海逃竄者無人則撤還合軍一路設此時<lb/>
　　　策妄阿喇布坦部内有變偵得消息三路將軍<lb/>
　　　即相時乗機統大兵進勦奏入得<lb/>
㫖議政大臣等所議甚是朕意亦如此籌算將此行文<lb/>
　與大將軍令三路將軍各行定議具奏<lb/>
　<lb/>
　<lb/>
平定準噶爾方略前編卷八<lb/>
</p>
<p>
</p>
  </div>
</body>
</text>
</TEI>
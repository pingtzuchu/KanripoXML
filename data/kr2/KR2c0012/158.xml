<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_158-1a"/>
欽定四庫全書<lb/>
平定準噶爾方略續編卷十九<lb/>
　　　乾隆二十七年冬十月乙巳<lb/>
　命設總管伊犂等處将軍以領侍衛内大臣公明瑞<lb/>
　　　補授<lb/>
　上諭大學士曰伊犂為新疆都㑹現在駐兵屯田自<lb/>
　　應設立将軍總管事務昨已簡用明瑞往膺其任<lb/>
　　著授為總管伊犂等處将軍所有勅印旗牌該部<lb/>
<pb n="KR2c0012_WYG_158-1b"/>
　　照例頒給<lb/>
　諭科卜多辦事㕘贊大臣扎拉豐阿建造城垣事宜<lb/>
　上諭軍機大臣曰扎拉豐阿奏稱科卜多屯田需用<lb/>
　　青稞籽種一百石尚可向䝉古游牧貿易之商民<lb/>
　　等購買不須運送等語科卜多既有内地商民行<lb/>
　　走将来生聚必繁今伊犂等處俱建造城堡若照<lb/>
　　例興工甚屬有益科卜多所有舊城基址既稱地<lb/>
　　形卑濕著𫝊諭扎拉豐阿伊現在安營於科卜多<lb/>
<pb n="KR2c0012_WYG_158-2a"/>
　　之南哈勒巴山即於該處擇髙燥之地計可容兵<lb/>
　　民若干不必過為寛大派屯田綠旗兵從容興築<lb/>
　　其如何辦理工程之處㑹同成衮扎布酌議具奏<lb/>
　諭伊犂将軍明瑞等以訪察烏梁海搶掠情形曉示<lb/>
　　　哈薩克<lb/>
　上諭軍機大臣曰成衮扎布奏稱阿桂等前奏烏梁<lb/>
　　海搶掠哈薩克馬匹奉㫖查詢即派侍衛明成同<lb/>
　　烏梁海内大臣察達克至阿勒坦淖爾總管扎喇<lb/>
<pb n="KR2c0012_WYG_158-2b"/>
　　那克處詳悉訪察俱稱哈薩克前經搶掠我等牲<lb/>
　　隻什物俱䝉恩索還其所掠俄羅斯烏梁海宰桑<lb/>
　　庫克新等之物並未給還是以伊等報復曽搶哈<lb/>
　　薩克牧羣二次等語看来情形已自明晰著𫝊輸<lb/>
　　明瑞遇哈薩克人等即以所訪緣由明白曉示若<lb/>
　　哈薩克欲給還牧羣當向俄羅斯索取與内附之<lb/>
　　烏梁海等無渉<lb/>
　　　己酉<lb/>
<pb n="KR2c0012_WYG_158-3a"/>
　諭定邊左副将軍成衮扎布等辦理烏梁海事宜<lb/>
　上諭軍機大臣曰成衮扎布奏搶掠哈薩克馬匹之<lb/>
　　烏梁海庫克新係平定準噶爾後逃入俄羅斯者<lb/>
　　據内大臣察達克云辦理伊等頗易但恐與俄羅<lb/>
　　斯啟釁未敢擅便等語庫克新等假我烏梁海之<lb/>
　　名搶掠哈薩克馬匹情甚可惡且伊等前曽歸附<lb/>
　　後又隨郭勒卓輝等逃入俄羅斯理應問罪今察<lb/>
　　達克等既願辦理甚屬妥協何必復生疑慮著𫝊<lb/>
<pb n="KR2c0012_WYG_158-3b"/>
　　諭成衮扎布如察達克等果欲前往除擒獲為首<lb/>
　　人等送来軍營其餘俱給與伊等管轄所有俘獲<lb/>
　　即交伊分賞効力人衆事竣後朕仍加以賞賚但<lb/>
　　須慎選幹練之人前往辦理即将此曉示察達克<lb/>
　　等知之<lb/>
　　　庚戌<lb/>
　命駐防効力人員均照北路軍營之例辦理<lb/>
　上諭軍機大臣曰海明等奏稱此次換班官兵有健<lb/>
<pb n="KR2c0012_WYG_158-4a"/>
　　鋭營前鋒㕘領納晉泰等六員係乾隆二十三年<lb/>
　　隨征効力後又留駐防二年驍騎校布勒庫等十<lb/>
　　二員亦効力五年請㫖議叙以示鼓勵等語大功<lb/>
　　告成凡換班官兵俱係駐防非出兵可比即有分<lb/>
　　外出力人員特請議叙不過量拔一二以勵其餘<lb/>
　　若概行保送則缺少人多亦與伊等無益此次所<lb/>
　　奏尚係出兵人員納晉泰等六員著送部引見布<lb/>
　　勒庫等十二員著以應陞之缺即用嗣後如専係<lb/>
<pb n="KR2c0012_WYG_158-4b"/>
　　駐防人員俱照北路軍營之例辦理可𫝊諭駐劄<lb/>
　　厄魯特囘部各大臣等知之<lb/>
　　　壬子<lb/>
　　　議給伊犂将軍<lb/>
　勅書開載職掌事宜<lb/>
　　　軍機大臣奏言欽奉<lb/>
　諭㫖於伊犂設立将軍查各處駐防将軍其職掌大<lb/>
　　　略相同惟新疆當戡定之初一切管轄地方調<lb/>
<pb n="KR2c0012_WYG_158-5a"/>
　　　遣官兵自應酌定成䂓臣等謹查伊犂為新疆<lb/>
　　　總滙之區既經設立将軍凡烏魯木齊巴里坤<lb/>
　　　所有滿洲索倫察哈爾綠旗官兵皆聽将軍總<lb/>
　　　統調遣至囘部與伊犂相通自葉爾羌喀什噶<lb/>
　　　爾以至哈密等處駐劄官兵亦歸将軍兼管其<lb/>
　　　地方事務有各處駐劄大臣仍照舊例辦理再<lb/>
　　　葉爾羌喀什噶爾等囘城皆在邊陲如有應調<lb/>
　　　伊犂官兵之處亦准各處大臣咨商将軍就近<lb/>
<pb n="KR2c0012_WYG_158-5b"/>
　　　調撥臣等擬開明職掌載入<lb/>
　勅書奏入<lb/>
　上從之<lb/>
　　　丁巳<lb/>
　　　以誤辦換班撤囘官兵軍装<lb/>
　訓飭喀什噶爾辦事尚書永貴等<lb/>
　上諭軍機大臣曰永貴等奏稱喀什噶爾換班撤囘<lb/>
　　之健鋭營官兵辦給馬駝帳房等件又整理弓矢<lb/>
<pb n="KR2c0012_WYG_158-6a"/>
　　撒袋鳥鎗火藥委副都統品級富虎帶領起程等<lb/>
　　語此等撤囘官兵不過照常来京且道路乆屬清<lb/>
　　靜並無嗎哈沁何必特行辦給軍装撤囘者既如<lb/>
　　此辦理則前往換班更當何如永貴此次所辦殊<lb/>
　　為不曉事理嗣後宜加酌量可𫝊諭知之<lb/>
　　　十一月辛酉<lb/>
　命設伊犂等處㕘贊領隊大臣等<lb/>
　上諭大學士曰伊犂等處已授明瑞為将軍自應設<lb/>
<pb n="KR2c0012_WYG_158-6b"/>
　　㕘贊領隊大臣協同辦事伊犂㕘贊大臣著愛隆<lb/>
　　阿伊勒圖補授領隊大臣著五岱補授愛隆阿五<lb/>
　　岱賞銀各一百兩馳驛前往伊勒圖亦由喀什噶<lb/>
　　爾調赴伊犂所遺領隊副都統員缺著揚桑阿補<lb/>
　　授協同永貴辦事<lb/>
　命議叙伊犂督辦屯田綠旗官員<lb/>
　上諭軍機大臣曰阿桂奏本年伊犂屯田綠營官員<lb/>
　　所種禾苗為田䑕傷損較去年收成分數稍為歉<lb/>
<pb n="KR2c0012_WYG_158-7a"/>
　　薄計一夫所獲尚有二十餘石等語屯田稍被災<lb/>
　　傷而收穫尚未甚歉薄所有承辦官員頗能勸課<lb/>
　　著加恩交部議叙<lb/>
　諭内大臣尚書都統阿桂等辦理哈薩克事宜<lb/>
　上諭軍機大臣曰阿桂明瑞奏稱哈薩克人等性本<lb/>
　　頑愚不可以理論今春将拏獲伊等頭目及所有<lb/>
　　牲隻給囘伊等轉謂大皇帝矜憐我等不行治罪<lb/>
　　復来塔爾巴噶台山陰之哈爾巴哈等處游牧似<lb/>
<pb n="KR2c0012_WYG_158-7b"/>
　　應示以兵威来春擬同領隊大臣二員分為三路<lb/>
　　領兵前往驅逐多收其屬人牲隻釋放二三人令<lb/>
　　致書阿布賚其牲隻竟不給還以示懲創等語哈<lb/>
　　薩克等貪得無厭仍行越境游牧理應加以懲創<lb/>
　　但自明瑞外領隊之伊勒圖鄂津伍彌泰等俱未<lb/>
　　為諳練軍務今授愛隆阿伊勒圖為㕘贊大臣五<lb/>
　　岱為領隊大臣計伊等前抵伊犂已屆領兵驅逐<lb/>
　　之期明瑞與愛隆阿五岱分路前往酌派伊勒圖<lb/>
<pb n="KR2c0012_WYG_158-8a"/>
　　鄂津伍彌泰隨行學習此次重懲越境人等哈薩<lb/>
　　克所屬或生畏懼貿易者少或糾衆為匪以圖報<lb/>
　　復俱未可定然亦不得因此自生顧慮遂爾姑息<lb/>
　　從事至塔爾巴噶台等處雖未便即駐滿洲綠旗<lb/>
　　兵丁似應将厄魯特兵酌令駐劄防守著𫝊諭明<lb/>
　　瑞等将来驅逐哈薩克後作何移駐厄魯特兵丁<lb/>
　　之處㑹同妥議具奏<lb/>
　　　内大臣尚書都統阿桂等疏奏體訪烏黙爾情<lb/>
<pb n="KR2c0012_WYG_158-8b"/>
　　　形<lb/>
　　　阿桂等奏言臣等遵<lb/>
　㫖體訪哈薩克使人烏黙爾因何願来伊犂居住緣<lb/>
　　　由隨令侍衛碩通訪問與烏黙爾相識之厄魯<lb/>
　　　特等據稱烏黙爾係厄魯特人伊父在噶爾丹<lb/>
　　　䇿零時曽唆使厄魯特等騷擾哈薩克與其部<lb/>
　　　衆有怨阿布賚因係伊妻弟恐被傷害特遣為<lb/>
　　　使等語臣等看阿布賚所奏與體訪情形相符<lb/>
<pb n="KR2c0012_WYG_158-9a"/>
　　　其請人往迎亦係求為䕶庇之意但哈薩克人<lb/>
　　　等多疑若以為烏黙爾復居伊犂恐效前此所<lb/>
　　　為途間或加以侵掠亦有闗係臣等議於来年<lb/>
　　　三月内酌遣數人至邊界守候烏黙爾令其帶<lb/>
　　　囘伊犂并乗阿布賚遣信之便先行札知奏入<lb/>
　　　報<lb/>
　聞<lb/>
　　　乙丑<lb/>
<pb n="KR2c0012_WYG_158-9b"/>
　命新疆賫<lb/>
　　貢員弁不得騷擾所過地方<lb/>
　上諭大學士曰新疆所進貢物經由各該省州縣境<lb/>
　　内行走住宿地方有司自當加意照料䕶送若應<lb/>
　　付不時致有褻越固非奉上之道如已照例供給<lb/>
　　全無玩悞而賫送人等轉有意藉端騷擾則斷不<lb/>
　　可蓋此等㣲末員弁罔識事體或不過以鵰鷹犬<lb/>
　　馬之類過事矜張於應給夫馬廪給之外多方需<lb/>
<pb n="KR2c0012_WYG_158-10a"/>
　　索地方官因係貢物不敢與校而新疆貢獻嵗以<lb/>
　　為常設将来驛使踵轍為日正長滋累何所底止<lb/>
　　此風斷不可長倘有此等滋擾之人該督撫等不<lb/>
　　行據實㕘奏一經察出決不稍為寛宥可速諭沿<lb/>
　　途各督撫知之<lb/>
　命優卹病故之伊犂總兵官金梁以葉爾羌總兵官<lb/>
　　　汪騰龍接辦屯田貿易事務<lb/>
　上諭大學士曰金梁自補授總兵以来雖未著有戰<lb/>
<pb n="KR2c0012_WYG_158-10b"/>
　　功而駐劄伊犂於一切屯田貿易事務辦理俱屬<lb/>
　　黽勉今聞溘逝殊堪憫惜著加贈提督銜賞銀一<lb/>
　　千兩料理喪事以示優卹並著楊應琚於伊子中<lb/>
　　擇年長者一人送部引見候朕降㫖加恩伊犂屯<lb/>
　　田貿易諸事甚屬緊要著葉爾羌總兵官汪騰龍<lb/>
　　速行接辦葉爾羌現有駐劄大臣可不須總兵官<lb/>
　　駐劄著楊應琚於副将内揀選一員前往辦事<lb/>
　　　戊辰<lb/>
<pb n="KR2c0012_WYG_158-11a"/>
　命将賞查還搶掠霍罕馬匹之布魯特比沙巴圖等<lb/>
　上諭軍機大臣曰永貴等奏霍罕額爾徳尼使人巴<lb/>
　　巴什克稟稱伊處貿易人沙薩伊特有馬八十匹<lb/>
　　為布魯特之薩魯部人掠去隨飭噶岱黙特往查<lb/>
　　其頭目沙巴圖聞信即盡行取出交還等語布魯<lb/>
　　特等互相掠奪亦事之所有沙巴圖一聞查取之<lb/>
　　信即行遵照辦理甚屬恭順著𫝊諭永貴等酌量<lb/>
　　給賞以示鼓勵噶岱黙特奉委查辦亦能實心奮<lb/>
<pb n="KR2c0012_WYG_158-11b"/>
　　勉俱著一體賞賜<lb/>
　命酌定新疆市㕓園圃租額<lb/>
　上諭軍機大臣曰旌額理等奏稱烏魯木齊挈眷屯<lb/>
　　田民人陸續前来其貿易人等亦接踵而至計開<lb/>
　　設市肆五百餘間開墾菜圃三百餘畝請酌量定<lb/>
　　額收租以充公用等語烏魯木齊安插兵民漸多<lb/>
　　貿易人等皆藉官地以謀生計理應稍收租價俾<lb/>
　　公費有餘即如所奏辦理至伊犂及葉爾羌等城<lb/>
<pb n="KR2c0012_WYG_158-12a"/>
　　有似此者自當一體查辦著𫝊諭将軍大臣等将<lb/>
　　各城商民所居酌定租額既有禆公用亦可就便<lb/>
　　稽查約束至厄魯特囘人向無此例不得藉端巧<lb/>
　　取<lb/>
　　　辛未<lb/>
　　　喀什噶爾辦事尚書永貴等疏奏修築新城工<lb/>
　　　竣<lb/>
　　　永貴等奏言前因喀什噶爾舊城頗狹大臣官<lb/>
<pb n="KR2c0012_WYG_158-12b"/>
　　　兵等俱駐劄郊外經臣等奏請修築新城於本<lb/>
　　　年四月初一日興工至八月告竣計四門周圍<lb/>
　　　二里五分版築尚屬堅固九月又造成倉庫房<lb/>
　　　屋七十八間所有官兵及錢糧軍装俱遷移新<lb/>
　　　城其舊城囘人照舊居住至臣等辦事公署共<lb/>
　　　四百餘間原有波羅泥都等入官房屋移至新<lb/>
　　　城改建冬春之間亦可竣事其兵丁營房木料<lb/>
　　　一時難以凑集據衆伯克等情願捐助木料三<lb/>
<pb n="KR2c0012_WYG_158-13a"/>
　　　百間甚為懇切臣等擬允其所請俟交收全完<lb/>
　　　将税款盈餘酌量賞給以示體卹奏入得<lb/>
　㫖新城距舊城道里逺近及駐劄處所俱著繪圖呈<lb/>
　　　覽<lb/>
　命停給囘城換班兵丁駝隻<lb/>
　上諭軍機大臣曰永貴新柱等俱因換班兵丁帶来<lb/>
　　駝隻設法辦理永貴請留給本人加意牧放新柱<lb/>
　　請分給臺站牧放等語看来囘地不宜駝隻從前<lb/>
<pb n="KR2c0012_WYG_158-13b"/>
　　倒斃者頗多今又留該處牧放不數年間徒至傷<lb/>
　　損伊犂現在牧厰與駝隻相宜著𫝊諭永貴等将<lb/>
　　所有駝隻或今冬或来春草生時派兵緩行送往<lb/>
　　喀什噶爾葉爾羌俱距伊犂不逺若有需用亦無<lb/>
　　難調取再換班兵丁原非征戰可比嗣後不必給<lb/>
　　與駝隻著𫝊諭楊應琚照給與駝隻分例或騾頭<lb/>
　　車輛酌量辦給以資䭾載<lb/>
　　　丙子<lb/>
<pb n="KR2c0012_WYG_158-14a"/>
　諭伊犂将軍明瑞等辦理哈薩克事宜<lb/>
　上諭軍機大臣曰昨明瑞等奏稱哈薩克復来塔爾<lb/>
　　巴噶台一帶游牧請於来春前往驅逐收其人口<lb/>
　　牲隻業經降㫖允行但近據旌額里等奏左部哈<lb/>
　　薩克努爾賚遣使入覲又有烏爾根齊城哈爾卜<lb/>
　　竒齊玉斯别部之巴圖爾亦遣使前来伊等因見<lb/>
　　右部哈薩克等入覲得霑恩賞故相率倣傚念其<lb/>
　　逺来歸附自必照例宴賚是来春正值伊等内向<lb/>
<pb n="KR2c0012_WYG_158-14b"/>
　　之時忽聞收其游牧恐外藩愚頑轉生疑懼即遲<lb/>
　　至明年冬後年春再行驅逐亦無不可著𫝊諭明<lb/>
　　瑞等将收取牲隻之處暫停辦理仍照前次曉示<lb/>
　　逐囘<lb/>
　　　甲申<lb/>
　諭定邊左副将軍成衮扎布等辦理烏梁海庫克新<lb/>
　　　事宜<lb/>
　上諭軍機大臣曰扎拉豐阿奏稱烏梁海内大臣察<lb/>
<pb n="KR2c0012_WYG_158-15a"/>
　　達克等自備資斧前往辦理庫克新伊亦領兵五<lb/>
　　十名前往偵探䇿應等語此次察達克辦理庫克<lb/>
　　新因庫克新原係伊部落人等逃入俄羅斯又指<lb/>
　　伊等名目為匪是以自請往辦原不藉扎拉豐阿<lb/>
　　之助乃伊復請自行領兵前往徒覺張皇於事無<lb/>
　　益著成衮扎布等速行𫝊諭停止<lb/>
　申諭喀什噶爾辦事尚書永貴等尋常貢物不必特<lb/>
　　　派人員賫送<lb/>
<pb n="KR2c0012_WYG_158-15b"/>
　上諭軍機大臣曰永貴奏稱外藩所市鷹犬等物及<lb/>
　　囘人等貢獻者因為數頗多特交䕶軍㕘領松年<lb/>
　　由驛馳賫等語近因新疆賫送官物或有鷹犬之<lb/>
　　類官兵等藉端騷擾曽降㫖命督撫等查㕘又軍<lb/>
　　機大臣議嗣後新疆年貢仍由驛馳遞其隨時㣲<lb/>
　　物如鷹犬之類俱於賫送金玉之便附来俱經准<lb/>
　　行著𫝊諭永貴等此等尋常貢物不必多為購辦<lb/>
　　或有需用候行文知㑹再為附便賫送不必特派<lb/>
<pb n="KR2c0012_WYG_158-16a"/>
　　人員以致滋擾仍通諭各駐劄大臣知之<lb/>
　　　丁亥<lb/>
　諭定邊左副将軍成衮扎布等辦理哈薩克事宜<lb/>
　上諭軍機大臣曰成衮扎布等奏烏梁海散秩大臣<lb/>
　　圖布慎之子伊蘓特在額爾齊斯河渡口見有兵<lb/>
　　馬旗纛踪跡此處向係哈薩克行走之路恐因伊<lb/>
　　等牧羣被烏梁海竊取或如巴魯特之計圖報復<lb/>
　　亦未可定自當加意防範等語察達克等曽請自<lb/>
<pb n="KR2c0012_WYG_158-16b"/>
　　行辦理烏梁海庫克新今既有此等踪跡當候信<lb/>
　　息明確酌量行止昨扎拉豐阿奏請領兵䇿應察<lb/>
　　達克等已諭令不必前往此次非専辦庫克新可<lb/>
　　比著扎拉豐阿同察達克等前往於偵探䇿應之<lb/>
　　處自可相資為用再成衮扎布奏伊犂撤囘索倫<lb/>
　　兵現在扎布堪過冬著𫝊諭成衮扎布有調用伊<lb/>
　　等之處不過辦給馬匹亦屬便易但此事究係𫝊<lb/>
　　聞仍俟查詢明確即行具奏<lb/>
<pb n="KR2c0012_WYG_158-17a"/>
　　　十二月辛夘<lb/>
　諭黒龍江将軍國多歡等查奏安插伯什阿噶什屬<lb/>
　　　人生計<lb/>
　上諭軍機大臣曰前因伯什阿噶什身故将伊弟達<lb/>
　　瓦濟特子博東齊姪布魯特及所屬四十餘人移<lb/>
　　往通肯呼裕爾安插今已數年未知伊等生計若<lb/>
　　何著𫝊諭國多歡等查明奏具<lb/>
　　　壬辰<lb/>
<pb n="KR2c0012_WYG_158-17b"/>
　　　喀什噶爾辦事尚書永貴等疏奏酌定囘人備<lb/>
　　　借倉榖事宜<lb/>
　　　永貴等奏言據公品級阿竒木噶岱黙特等呈<lb/>
　　　衆伯克及屬人等願出榖一千石就城市村荘<lb/>
　　　附近收貯借給貧人嗣後每遇豐年請照此辦<lb/>
　　　理即交伯克等掌管設立檔册以稽出入并懇<lb/>
　　　酌定章程以垂永乆等語臣等伏覩我<lb/>
　皇上仁化感孚囘人等亦知樂善好施之事既出自<lb/>
<pb n="KR2c0012_WYG_158-18a"/>
　　　公請毫無勒派而於貧人生計有益因量加奨<lb/>
　　　勸并酌定出納條例令其遵守奏入報<lb/>
　聞<lb/>
　　　丙申<lb/>
　諭葉爾羌辦事都統侍郎新柱等辦理呢雅斯伯克<lb/>
　　　事宜<lb/>
　上諭軍機大臣曰新柱等奏稱克什米爾之呢雅斯<lb/>
　　伯克遣其頭目固爾班伯克賫進奏章據譯稱呢<lb/>
<pb n="KR2c0012_WYG_158-18b"/>
　　雅斯伯克係喀什噶爾人在扎那巴特居住因亂<lb/>
　　遷於克什米爾葉爾羌等各城囘衆在彼者約四<lb/>
　　五百戸俱願内向遷移呢雅斯伯克因率其頭目<lb/>
　　入覲并欲取克什米爾以獻復書令其逺行入覲<lb/>
　　再定取克什米爾之䇿又恐将来不取克什米爾<lb/>
　　則伊心生悔懼請於入覲時将伊留京等語呢雅<lb/>
　　斯伯克本係喀什噶爾之人懐土思遷原可聽其<lb/>
　　自便至入覲之後作何辦理臨時自當指示若無<lb/>
<pb n="KR2c0012_WYG_158-19a"/>
　　故拘留不遣即在厄魯特囘部未定之先朕亦不<lb/>
　　肯出此如謂不允所請或有悔懼之心亦當留心<lb/>
　　察看俟其形跡顯露再行辦理豈有遽為逆億之<lb/>
　　理至新柱等以克什米爾路遥中隔土黙特鞭長<lb/>
　　莫及且為愛烏罕愛哈黙特沙所有伊現在歸附<lb/>
　　不必辦理所見尚是但業已不辦則書中所云俟<lb/>
　　入覲後再定語渉相欺亦屬失體今因爾班伯克<lb/>
　　既在葉爾羌守候著𫝊諭呢雅斯伯克許其入覲<lb/>
<pb n="KR2c0012_WYG_158-19b"/>
　　候㫖不必言及克什米爾之事俟呢雅斯伯克率<lb/>
　　衆来歸即為整装入覲俟召見後再降諭㫖<lb/>
　　　戊戌<lb/>
　諭喀什噶爾辦事尚書永貴等辦理霍罕拔達克山<lb/>
　　　各事宜<lb/>
　上諭軍機大臣曰永貴等奏稱霍罕額爾徳尼伯克<lb/>
　　遣使呈書叙述前後情事内如呼瓦特係呼什齊<lb/>
　　布魯特舊為喀什噶爾阿竒木後被額爾徳尼殺<lb/>
<pb n="KR2c0012_WYG_158-20a"/>
　　害伊弟納喇巴圖近日来投曽奏准安插額爾徳<lb/>
　　尼若慮其造言離間情見乎辭又如鄂斯等處本<lb/>
　　布魯特故地額爾徳尼乃飾辭以為已有但書中<lb/>
　　倘有給還之意已復書嚴飭遣拕穆齊圖等往諭<lb/>
　　若有抗拒情形即請備兵征討等語霍罕額爾徳<lb/>
　　尼伯克與布魯特雜處互相侵奪亦所時有伊自<lb/>
　　内附以来尚屬恭順即所叙各情事亦未至闗係<lb/>
　　重大永貴等喻以情理自必遵行可以無須用兵<lb/>
<pb n="KR2c0012_WYG_158-20b"/>
　　萬一必須用兵永貴亦祇可辦理軍務其領隊進<lb/>
　　𠞰仍須愛隆阿五岱前往伊等業已派赴伊犂著<lb/>
　　𫝊諭永貴等候額爾徳尼囘音相機辦理又<lb/>
　諭曰永貴等奏詢問從拔達克山来投之囘人阿卜<lb/>
　　都喇伊木等知波羅泥都妻子現隨摩羅巴喇特<lb/>
　　摩羅密諾羅斯二人度日又據素勒坦和卓禀稱<lb/>
　　素勒坦沙親信之密爾咱色得克與伊相好昨曽<lb/>
　　致書通問擬於素勒垣和卓覆書之便作為己意<lb/>
<pb n="KR2c0012_WYG_158-21a"/>
　　令密爾咱色得克開導素勒坦沙将波羅泥都妻<lb/>
　　子送出若仍在遲疑即遣素勒坦和卓前往索取<lb/>
　　等語此事前經新柱額敏和卓籌辦今所奏尚屬<lb/>
　　可行但昨已命素勒坦和卓往愛烏罕辦事永貴<lb/>
　　諒亦遣令前来俟到京請訓前往愛烏罕順道至<lb/>
　　拔達克山索取波羅泥都妻子甚屬近便著𫝊諭<lb/>
　　永貴等知之<lb/>
　　　庚子<lb/>
<pb n="KR2c0012_WYG_158-21b"/>
　命改鑄阿爾台烏梁海左右翼總管印信<lb/>
　上諭軍機大臣曰成衮扎布前經奏請鑄給烏梁海<lb/>
　　總管察達克等印信軍機處覆准頒行今成衮扎<lb/>
　　布請将阿爾台烏梁海等作為兩翼分管游牧著<lb/>
　　鑄給烏梁海左翼總管印一顆給與察達克其圖<lb/>
　　布慎係専管右翼亦著鑄給總管印信一顆所有<lb/>
　　察達克原領阿爾台烏梁海七旗總管之印即行<lb/>
　　繳銷<lb/>
<pb n="KR2c0012_WYG_158-22a"/>
　　　辛丑<lb/>
　申諭喀什噶爾辦事尚書永貴等嚴飭霍罕額爾徳<lb/>
　　　尼伯克<lb/>
　上諭軍機大臣曰據永貴等奏霍罕額爾徳尼伯克<lb/>
　　所覆書札謂前遣使人奉有諭㫖稱伊為汗且以<lb/>
　　喀什噶爾嶺為界似此種種謬妄皆永貴等從前<lb/>
　　給伊之書詞氣懦弱所致著𫝊諭永貴再行發書<lb/>
　　嚴飭云向来寄爾之書俱稱伯克何得妄自稱汗<lb/>
<pb n="KR2c0012_WYG_158-22b"/>
　　又何嘗奉有喀什噶爾嶺為界之㫖爾意以大皇<lb/>
　　帝諭㫖我等俱不得見豈知凡有闗係外藩事宜<lb/>
　　俱𫝊諭我等知之何得妄行編造嗣後往来書札<lb/>
　　惟以恭順信實為主不可仍蹈故轍致取罪戾又<lb/>
　　書内所稱呼什齊們都斯人等在鄂斯地方掠奪<lb/>
　　九人什物其喀什噶爾五人之物已經索還惟霍<lb/>
　　罕四人什物馬匹並未給發請向布魯特索取等<lb/>
　　語是否確實併著查明具奏<lb/>
<pb n="KR2c0012_WYG_158-23a"/>
　　　乙巳<lb/>
　　　伊犂将軍明瑞等疏奏撥給烏魯木齊屯田牛<lb/>
　　　隻<lb/>
　　　明瑞等奏言十一月十二日准旌額理等咨稱<lb/>
　　　烏魯木齊屯田多以哈薩克馬匹耕作雖比牛<lb/>
　　　較駛而性不相宜每致勞傷倒斃不若用牛之<lb/>
　　　便今本處僅有牛六百餘隻因阿桂歸途之便<lb/>
　　　相商據云伊犂有牛二千餘隻似可通融辦理<lb/>
<pb n="KR2c0012_WYG_158-23b"/>
　　　等語臣明瑞等查伊犂現有牛三千三十餘隻<lb/>
　　　除歸入孳生牧羣及老弱病廢外其餘一千九<lb/>
　　　百餘隻計以一千隻屯田尚餘九百餘隻於該<lb/>
　　　處屯田有益請俟来春雪消時派員加意牧放<lb/>
　　　解送無悞農時奏入報<lb/>
　聞<lb/>
　　　庚戌<lb/>
　命賞㕘将馬虎副将職銜承辦伊犂屯田事務<lb/>
<pb n="KR2c0012_WYG_158-24a"/>
　上諭大學士曰楊應琚奏伊犂屯務現在需員辦理<lb/>
　　而陕甘總兵副将内熟諳田功者甚少惟西安城<lb/>
　　守營㕘将馬虎曽於闢展等處屯田四載妥協幹<lb/>
　　練堪以派往等語馬虎著賞給副将職銜令於明<lb/>
　　歳帶領換班兵丁前赴伊犂承辦屯田事務其西<lb/>
　　安城守營㕘将並著暫停開缺俟有陕甘副将缺<lb/>
　　出請㫖補用<lb/>
　　　壬子<lb/>
<pb n="KR2c0012_WYG_158-24b"/>
　命布政使納世通往代尚書永貴<lb/>
　上諭軍機大臣曰永貴辦事日乆著納世通前往更<lb/>
　　換現在納世通照看入覲囘人前来俟来年帶領<lb/>
　　伊等各囘本處後再往喀什噶爾更換永貴囘京<lb/>
　　　癸丑<lb/>
　諭葉爾羌辦事都統新柱等辦理拔達克山事宜<lb/>
　上諭軍機大臣曰新柱等奏稱拔達克山素勒坦沙<lb/>
　　統衆搶掠博洛爾游牧圍困城池博洛爾沙瑚沙<lb/>
<pb n="KR2c0012_WYG_158-25a"/>
　　黙特情急求救已遣使将素勒坦沙嚴行斥責若<lb/>
　　仍不肯止息即當領兵問罪留額敏和卓辦事等<lb/>
　　語拔達克山博洛爾俱已歸順同為臣僕素勒坦<lb/>
　　沙不知守分託言欲報舊仇博洛爾因而情急請<lb/>
　　救若置之不問其何以服衆心如斥責不從自當<lb/>
　　進𠞰但新柱向未歴練戎行額敏和卓頗悉囘部<lb/>
　　情事自當同往葉爾羌已有鄂對何必留伊辦事<lb/>
　　即至拔達克山若必須用兵葉爾羌官兵甚少昨<lb/>
<pb n="KR2c0012_WYG_158-25b"/>
　　已派愛隆阿五岱前往伊犂即於彼處派出滿洲<lb/>
　　索倫察哈爾兵千餘名厄魯特兵數百名撥給馬<lb/>
　　匹合之葉爾羌等處官兵以三千人為率始能集<lb/>
　　事現在霍罕額爾徳尼亦有占據額徳格納游牧<lb/>
　　之事當量其輕重緩急相機行止新柱額敏和卓<lb/>
　　督辦軍務愛隆阿五岱領隊進𠞰其和衷商㩁妥<lb/>
　　協辦理併𫝊諭明瑞永貴等知之<lb/>
　　　葉爾羌辦事都統新柱等疏奏遣使拔達克山<lb/>
<pb n="KR2c0012_WYG_158-26a"/>
　　　情形<lb/>
　　　新柱等奏言臣等遣伯克薩里等曉示素勒坦<lb/>
　　　沙又将来使噶巴尼雅爾斥責遣使正在束装<lb/>
　　　奉到索取波羅泥都妻子<lb/>
　諭㫖臣等因素勒坦沙有侵擾博洛爾一事嚴行斥<lb/>
　　　責原欲其送出波羅泥都妻子以自贖臣額敏<lb/>
　　　和卓又密行寄書令其悔罪獻俘但前項情事<lb/>
　　　薩里等尚未深悉或素勒坦沙問及而伊等不<lb/>
<pb n="KR2c0012_WYG_158-26b"/>
　　　知則又徒勞往返臣等公議與其密為開導不<lb/>
　　　若顯行索取遂向薩里等及該来使詳悉曉示<lb/>
　　　并云收取波羅泥都妻子時須詳加辨驗以防<lb/>
　　　詐偽葉爾羌識波羅泥都妻子之人甚多若辨<lb/>
　　　驗不實則素勒坦沙之罪更重不能再邀寛免<lb/>
　　　該使叩首敬聽臣等始遣令起程奏入報<lb/>
　聞<lb/>
　　　烏魯木齊辦事副都統旌額里等疏奏撤囘駐<lb/>
<pb n="KR2c0012_WYG_158-27a"/>
　　　劄昌吉副都統<lb/>
　　　旌額里等奏言查烏魯木齊屯田係陸續舉行<lb/>
　　　而羅克倫昌吉又在其西是以駐劄領隊大臣<lb/>
　　　今伊犂既建造城堡昌吉距烏魯木齊頗近所<lb/>
　　　築城垣已駐劄安西提標又營移眷之兵其屯<lb/>
　　　田事務即交該副将管理請将駐劄昌吉之副<lb/>
　　　都統永瑞撤囘烏魯木齊與臣等一同辦事奏<lb/>
　　　入報<lb/>
<pb n="KR2c0012_WYG_158-27b"/>
　聞<lb/>
　　　甲寅<lb/>
　命移凉州荘浪滿洲兵及揀選索倫察哈爾餘丁駐<lb/>
　　　防伊犂<lb/>
　上諭軍機大臣曰前因準夷未平凉州荘浪等處為<lb/>
　　西陲衝要故将西安駐防之滿洲䝉古漢軍兵丁<lb/>
　　派出數千名分地駐防今大功告成巴里坤以西<lb/>
　　皆成内地凉荘既非邊徼而該處並無行圍習藝<lb/>
<pb n="KR2c0012_WYG_158-28a"/>
　　之所以致兵丁怠惰偷安俱歸無用現在伊犂建<lb/>
　　造城堡設立将軍駐防屯田與其三年一次派兵<lb/>
　　更番戌守何如即以凉荘兵丁挈眷遷移較為省<lb/>
　　便至内地之京口杭州等處亦不必多駐官兵從<lb/>
　　前漢軍人等原准其出旗撥補綠旗兵缺此二處<lb/>
　　兵丁亦應照例裁汰撥補将所出額缺分例揀選<lb/>
　　索倫察哈爾餘丁派往伊犂駐防庶糧餉不致虚<lb/>
　　縻而伊等得以及時效用差操得所為國家増一<lb/>
<pb n="KR2c0012_WYG_158-28b"/>
　　勁旅著軍機大臣将凉州荘浪官兵作何挈眷遷<lb/>
　　移及裁汰京口杭州駐防揀選索倫察哈爾餘丁<lb/>
　　派往伊犂之處詳密定議具奏<lb/>
　　　乙卯<lb/>
　諭喀什噶爾辦事尚書永貴等辦理外藩事宜<lb/>
　上諭軍機大臣曰永貴等奏霍罕額爾徳尼占㨿額<lb/>
　　徳格納游牧若遷延不還勢須問罪今新柱等又<lb/>
　　有辦理拔達克山之舉應請将霍罕之事暫緩等<lb/>
<pb n="KR2c0012_WYG_158-29a"/>
　　語所見尚是伊等駐劄之兵合計祇七八百名必<lb/>
　　須派調伊犂官兵方可集事但外藩彼此爭閧亦<lb/>
　　事所常有馳書斥責自當遵奉指揮即其間未能<lb/>
　　全如約束而於大體不失亦可相機行止伊等惟<lb/>
　　遵照節次諭㫖妥協辦理併𫝊諭新柱明瑞等知<lb/>
　　之<lb/>
　　　丁巳<lb/>
　　　愛烏罕使人和卓密爾哈拔達克山使人阿卜<lb/>
<pb n="KR2c0012_WYG_158-29b"/>
　　　都里咱霍罕使人巴巴什克哈薩克烏爾根齊<lb/>
　　　部使人塞徳克勒竒齊玉斯部使人烏克巴什<lb/>
　　　頗拉特囘部喀什噶爾諸城三品阿竒木伯克<lb/>
　　　阿克伯克等入<lb/>
　覲恭值<lb/>
　上詣<lb/>
太廟行祫祭禮於<lb/>
　　午門前跪迎<lb/>
<pb n="KR2c0012_WYG_158-30a"/>
　聖駕<lb/>
　上御重華宫<lb/>
　召見<lb/>
　賜茶<lb/>
　賚冠服有差<lb/>
　<lb/>
　<lb/>
　<lb/>
<pb n="KR2c0012_WYG_158-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
平定準爾方略續編卷十九<lb/>
</p>
<p>
</p>
  </div>
</body>
</text>
</TEI>
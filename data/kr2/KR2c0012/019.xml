<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_019-1a"/>
欽定四庫全書<lb/>
平定準噶爾方略前編卷十九<lb/>
　　　雍正七年五月乙巳<lb/>
諭出征大將軍等<lb/>
上諭曰出征大將軍副將軍㕘贊大臣官弁兵丁等準<lb/>
　噶爾狡獪兇頑父子濟惡為邊境䝉古之隠患朕仰<lb/>
　承<lb/>
皇考聖祖仁皇帝先志特發兩路大兵聲罪致討當四<lb/>
<pb n="KR2c0012_WYG_019-1b"/>
　海昇平之時國用充裕朕細加籌畫計議再三凡命<lb/>
　將遣官派兵運餉以及車馬甲胄兵器耕具之屬無<lb/>
　不經理周詳備辦豐足宏綱細目具有規條而派出<lb/>
　之官弁兵丁等踴躍歡忻争先恐後其急公勇徃之<lb/>
　意甚為可嘉此葢弁兵等素懐忠君報國之心而又<lb/>
　受<lb/>
皇考六十餘年教養之澤感恩慕義出于悃忱故奮發<lb/>
　之氣若斯之壯也然軍氣當壯而軍心則不可驕孔<lb/>
<pb n="KR2c0012_WYG_019-2a"/>
　子論行軍之道曰必也臨事而懼好謀而成而以暴<lb/>
　虎馮河為戒書經曰今予其恭行天之罰可知古昔<lb/>
　聖人於軍旅之事倍加敬謹從未有以士飽馬騰兵<lb/>
　甲堅利而遂生驕矜之意忘嚴惕之懐也從来舉大<lb/>
　事者固在人事之經營而成大功者必賴<lb/>
天心之眷佑若果仰邀<lb/>
上天慈恩黙垂保䕶則天地間非常之業不世之勲皆<lb/>
　計日可以成就而感格<lb/>
<pb n="KR2c0012_WYG_019-2b"/>
上天之道惟有一誠一和聖人曰至諴感神又曰和氣<lb/>
　致祥古訓昭垂千載不易今此兩路大兵前往若自<lb/>
　大將軍以下兵丁以上皆存一片誠敬之心一團和<lb/>
　合之氣視國家之事如已事聨千萬人之心為一心<lb/>
　以此感格<lb/>
上蒼䝉<lb/>
天心許一是字如此而大功不唾手告成者無是理也<lb/>
　大將軍總統全師為三軍司命當開誠布公虛懷受<lb/>
<pb n="KR2c0012_WYG_019-3a"/>
　益能謀於衆能斷於心勿以私意而冺人之勞勿以<lb/>
　偏見而掩人之善信賞必罰恵愛嚴明副將軍㕘贊<lb/>
　大臣等和衷協贊合志同心共展謀猷以成韜略其<lb/>
　一應文武官弁等各有攸司均闗重寄祇奉將軍之<lb/>
　令善導所轄之人務殫公心以襄偉績至於兵丁等<lb/>
　應思祖孫父子世受國恩今當執戈荷㦸之時正効<lb/>
　力酬恩之㑹况朕以至公訓諭大小臣工將軍等秉<lb/>
　公心以馭士卒有功必錄有過必懲正宜乗時黽勉<lb/>
<pb n="KR2c0012_WYG_019-3b"/>
　以圖上進古人以共為一事比於同舟言其休戚相<lb/>
　通憂樂與共也朕謂今日之事自將軍以下兵丁以<lb/>
　上不但有同舟之誼實乃一體之親朕為元首以股<lb/>
　肱耳目視爾等爾等衆人彼此聨屬之情當如手足<lb/>
　臂指之痛癢相闗肫誠固結不可藏嫉妬之念不可<lb/>
　懷推諉之心且不但不當存退縮規避之私衷亦並<lb/>
　不應存輕進貪功之淺見葢一人立功其功小衆人<lb/>
　立功其功大果能以誠心和氣感格<lb/>
<pb n="KR2c0012_WYG_019-4a"/>
上天錫福垂恩膚功克奏則凡行軍預事之人皆有光<lb/>
　榮膺爵賞於朝廷垂令名於奕世豈不美歟朕自運<lb/>
　籌軍務以来及師旅起程以後朕之一心時刻在於<lb/>
　戎陣之間爾等宜共體此心也<lb/>
　　　甲寅<lb/>
大閲於南苑<lb/>
　　　是日辰時靖邊大將軍傅爾丹等令車騎營設<lb/>
　　　車騎鎗礟並馬步軍士各按方位旗色布列陣<lb/>
<pb n="KR2c0012_WYG_019-4b"/>
　　　式已時<lb/>
上登晾鷹臺御黄幄賜諸王大臣等坐鳴海螺自臺下<lb/>
　　　以次逹營所營中擊鼓正南紅旗舉諸軍分隊<lb/>
　　　進鎗礟齊發金鳴衆止由是而東而西而北各<lb/>
　　　依旗色次第操演既而兩旗交展兩翼分進首<lb/>
　　　尾相應演畢軍士歡呼凱旋各歸陣所隊伍井<lb/>
　　　然軍容整肅綿亘周望<lb/>
上顧謂大學士張廷玉等曰若等操演可謂熟練今日<lb/>
<pb n="KR2c0012_WYG_019-5a"/>
　天氣晴朗朕甚慰悦然此車騎營兵不過數分中之<lb/>
　一耳他如盛京察哈爾等處精兵尚多也大學士張<lb/>
　　　廷玉等奏曰三軍和氣上達於<lb/>
天天人交感用昭晴朗精兵所向其誰能敵<lb/>
上又謂浙江總督李衛曰此不過操演軍士之一法耳<lb/>
　至於遇敵决勝相機度勢神而明之運用之妙存乎<lb/>
　其人豈必拘拘排列陣伍然後可以制敵李衛奏曰<lb/>
皇上天兵馴熟精鋭臣得曕仰可謂見所未見<lb/>
<pb n="KR2c0012_WYG_019-5b"/>
上又謂諸大臣曰此次軍務怡親王同大學士張廷玉<lb/>
　蔣廷錫辦理妥協如䝉<lb/>
上天黙佑即奏凱歌若等之功不小怡親王大學士張<lb/>
　　　廷玉蔣廷錫同奏曰臣等何知何能仰承<lb/>
皇上指畫周詳臣等不過遵奏辦理而已奏畢賜茶即<lb/>
　　　於營中宣<lb/>
㫖賜大將軍銀五千兩副將軍三千兩參贊大臣各千<lb/>
　　　兩隨印内閣學士五百兩營總各二百兩章京<lb/>
<pb n="KR2c0012_WYG_019-6a"/>
　　　等各百五十兩司官各百二十兩中書各百兩<lb/>
　　　筆帖式各八十兩前鋒校䕶軍校驍騎校各五<lb/>
　　　十兩䕶軍各二十兩披甲者各十五兩車騎營<lb/>
　　　兵各二十兩<lb/>
　　　戊午<lb/>
命議叙辦解驘匹各官并增給官價<lb/>
上諭内閣曰前因備辦軍需令直𨽻山東河南山西等<lb/>
　省採買驘匹運送糧餉今直𨽻山東解京之驘俱屬<lb/>
<pb n="KR2c0012_WYG_019-6b"/>
　臕壯則地方官之採買辦理實心効力可知著查明<lb/>
　各地方官採辦之多寡及肥腯之髙下分别等次交<lb/>
　部議叙以示嘉奬其解送之員一併酌量議叙從前<lb/>
　議定毎驘一頭給與官價十二兩今所解驘匹甚好<lb/>
　諒官價及毎日喂養准銷之銀必不敷用著據實報<lb/>
　明於本省存公銀兩内給發但不得借此恩㫖滋浮<lb/>
　冒之弊著該督撫公平辦理後不為例其河南山西<lb/>
　二省所辦驘匹解交陜西者著岳鍾琪驗㸔據實具<lb/>
<pb n="KR2c0012_WYG_019-7a"/>
　奏若能如解京之辦理妥協亦著一體加恩<lb/>
　　　壬戌<lb/>
命速行䘏賞陣亡官兵等并豁免預借銀兩<lb/>
上諭内閣曰自本朝開國及平定三藩廓清朔漠以來<lb/>
　褒忠録功之典最為優渥凡文武官弁兵丁之効力<lb/>
　行間著有勞績及臨戎致命遇敵受傷者皆赤心報<lb/>
　國之人朝廷沛澤加恩惟恐不速乃近年以來部臣<lb/>
　辦事遲緩因循往往因一二事之駮查遂將衆人卹<lb/>
<pb n="KR2c0012_WYG_019-7b"/>
　賞之典俱致淹滯即如陜甘川省從前攻𠞰南川北<lb/>
　川青海桌子山等處之文武官弁兵丁已經查核明<lb/>
　晰應行䘏賞議叙祇因青海等處功加冊結内有原<lb/>
　任巡撫王景灝同知張梅革職離任所造冊結無印<lb/>
　可鈐部議駮查以致南川等案䘏賞之處一併稽延<lb/>
　經朕察訪而後知之夫官弁例應議叙者不得早沾<lb/>
　國恩固為不可而陣亡受傷人等遲至數載之後尚<lb/>
　未邀帑金之賜尤可憫惻著該部速行䘏賞議叙嗣<lb/>
<pb n="KR2c0012_WYG_019-8a"/>
　後凡有出兵加恩之案其中若有應行駮查者止將<lb/>
　應查之人扣除俟查明補給不得因一二人之行查<lb/>
　而稽遲衆人應得之恩典將此永著為例又如從前<lb/>
　進藏出征之官弁兵丁若有預借銀兩而本身陣亡<lb/>
　或在軍中受傷病故者除照例䘏賞外其所預借銀<lb/>
　兩槩免追還<lb/>
　　　六月丁丑<lb/>
命封索諾木達爾扎為輔國公<lb/>
<pb n="KR2c0012_WYG_019-8b"/>
　　　達賴喇嘛之父索諾木達爾扎奉表貢方物理<lb/>
　　　藩院以<lb/>
聞得<lb/>
㫖索諾木達爾扎乃達賴喇嘛之父指教達賴喇嘛學<lb/>
　習經典保䕶達賴喇嘛勤勞多年西藏之事毫不干<lb/>
　預甚屬可嘉著封為輔國公<lb/>
　　　癸未<lb/>
諭怡親王等密辦軍需事宜寧逺大將軍川陜總督公<lb/>
<pb n="KR2c0012_WYG_019-9a"/>
　　　岳鍾琪専辦西路軍務<lb/>
　　　岳鍾琪疏言噶爾丹策零三世弗庭百夷被虐<lb/>
　　　天怒人怨衆叛親離我<lb/>
聖祖至徳洪慈再三寛宥<lb/>
皇上深仁厚澤屢欲矜全而終不悛悔猶復肆其猖狂<lb/>
　　　不道之語見於表箋若不大彰<lb/>
天討則冠履之分不明番夷之禍不息臣仰承<lb/>
廟謨至周極備約舉<lb/>
<pb n="KR2c0012_WYG_019-9b"/>
王師之十勝決逆酋之必敗一曰<lb/>
主徳二曰天時三曰地利四曰人和五曰糗糧之廣備<lb/>
　　　六曰將士之精良七曰車騎營陣之盡善八曰<lb/>
　　　火器兵械之銳利九曰連環迭戰攻守咸宜十<lb/>
　　　曰士馬逺征節制整暇又加以期日之寛舒機<lb/>
　　　宜之詳密凡此勝畧咸出<lb/>
聖心臣得効奔走微勞便成殊績惟兾指日蕩平獻俘<lb/>
　　　奏凱以報<lb/>
<pb n="KR2c0012_WYG_019-10a"/>
　國恩奏入得<lb/>
㫖準噶爾世濟凶頑心懷叵測將来必為䝉古之巨患<lb/>
　貽國家之隠憂是用發兵聲罪致討上承<lb/>
先志下靖邊陲師出有名事非得已兩路軍機朕籌算<lb/>
　者久矣其軍需一應事宜交與怡親王大學士張廷<lb/>
　玉蔣廷錫密為辦理其西路辦理事宜則専於總督<lb/>
　岳鍾琪是任王大臣等小心慎密是以經理二年有<lb/>
　餘而各省不知有出師運餉之事今覽岳鍾琪摺奏<lb/>
<pb n="KR2c0012_WYG_019-10b"/>
　備陳十勝之情形軍務所闗重大朕不敢預言其必<lb/>
　然惟有倍加敬謹仰懇<lb/>
上天<lb/>
皇考鑒照不得已之情垂慈黙佑早奏膚功而已<lb/>
命賞兖州右營車兵李中倫<lb/>
　　　靖邊大將軍公傅爾丹奏言兖州右營車兵李<lb/>
　　　中倫拾銀二封既而訪知為北樓營車兵韓吉<lb/>
　　　玉所遺請歸之吉玉願以金歸中倫中倫堅辭<lb/>
<pb n="KR2c0012_WYG_019-11a"/>
　　　不受應加奬賞奏入得<lb/>
㫖講讓興亷最為美俗而師旅出征尤以人和為貴今<lb/>
　李中倫拾取遺金知為恩賞軍士之物即時禀知該<lb/>
　管將弁情願給還本人似此見利思義同心同力之<lb/>
　忱悃甚屬可嘉著賞銀六十兩以示嘉奬並傳諭内<lb/>
　外直省兵丁等果聞風慕義共登善行必仰䝉<lb/>
上天之賜同受國家之恩矣<lb/>
命賞總理西藏事務副都統馬拉銀二千兩協理西藏<lb/>
<pb n="KR2c0012_WYG_019-11b"/>
　　　事務西寧總兵官包進忠銀一千兩整裝<lb/>
　　　乙酉<lb/>
命蠲免甘肅四川等處額徵錢糧<lb/>
上諭内閣曰朕愛養黎元遐邇一體而邊逺之地小民<lb/>
　家計不及近省尤朕心之所繫念數年以来甘肅四<lb/>
　川雲南貴州廣西五省有用兵西藏及𠞰撫苗蠻等<lb/>
　事其一應軍需皆動用公帑備辦秋毫不派及於民<lb/>
　間而糧餉轉輸亦有資於民力今藏地苗疆俱已寧<lb/>
<pb n="KR2c0012_WYG_019-12a"/>
　謐朕心嘉慰特沛恩膏著將庚戌年甘肅四川雲南<lb/>
　貴州廣西額徵地丁銀兩悉行蠲免其西安各屬地<lb/>
　方近日亦有預備軍需之事朕心軫念著將庚戌年<lb/>
　額徵錢糧蠲免十分之三此六省督撫大吏宜仰體<lb/>
　朕心轉飭所屬有司敬謹奉行務使閭閻均霑實恵<lb/>
　如有奉行不力被不肖有司暗飽私槖或姦胥土棍<lb/>
　强紳劣衿包攬侵蝕者經朕訪聞必將通省大小官<lb/>
　員分别從重治罪至於國家設官本以理民官有恤<lb/>
<pb n="KR2c0012_WYG_019-12b"/>
　下之責民有奉上之義若設官而不為計及養亷之<lb/>
　資則冇司之賢者將窘迫而莫能支不肖者又横取<lb/>
　而無所檢是以酌定將錢糧耗羡均給各官此揆情<lb/>
　度理上下相安之道但思加恩百姓豁免正賦若將<lb/>
　耗羡一併蠲除是民雖邀額外之恩而官員轉有拮<lb/>
　据之苦上司或因此稍有寛假則必致巧取苛索於<lb/>
　民流弊種種轉多於耗羡之數於吏治民生均無裨<lb/>
　益著於庚戌年為始凡遇特恩蠲免錢糧者其耗羡<lb/>
<pb n="KR2c0012_WYG_019-13a"/>
　仍舊輸納諒必民所樂從若因水旱蠲免者不得徵<lb/>
　收耗羡將此永著為例<lb/>
　　　乙未<lb/>
命靖邊大將軍傅爾丹等出師北路<lb/>
上御太和殿命大學士公馬爾賽蔣廷錫捧<lb/>
敇印授靖邊大將軍公傅爾丹大將軍率出征各官等<lb/>
　　　行禮畢<lb/>
上還宫申時<lb/>
<pb n="KR2c0012_WYG_019-13b"/>
上率大將軍副將軍㕘贊大臣及在京諸王貝勒貝子<lb/>
　　　公内大臣大學士都統尚書等詣<lb/>
堂子行禮次鳴螺兵部設大纛復於纛前行禮東<lb/>
　　　長安門外設黄幄<lb/>
上御幄大將軍副將軍㕘贊大臣等咸佩弓矢跪辭<lb/>
上親解御用數珠賜大將軍公傅爾丹大將軍行跪抱<lb/>
　　　禮副將軍㕘贊大臣等各以次行跪抱禮<lb/>
上諭大將軍等曰爾等此去和衷共濟速奏膚功凱旋<lb/>
<pb n="KR2c0012_WYG_019-14a"/>
　時朕當出郊勞師爾等勉力大將軍公傅爾丹奏曰<lb/>
　　　臣等䝉<lb/>
皇上訓諭周詳務期同心協力迅掃氛塵仰答<lb/>
恩榮奏畢<lb/>
上親視大將軍等上馬啟行<lb/>
還宫是日於徳勝門外列兵處<lb/>
賜宴<lb/>
命王大臣授大將軍副將軍茶酒禮部兵部大臣授㕘<lb/>
<pb n="KR2c0012_WYG_019-14b"/>
　　　贊大臣茶酒侍衛授出征各官茶酒禮畢大將<lb/>
　　　軍等望<lb/>
　闕謝<lb/>
恩<lb/>
　　　辛丑<lb/>
　　　增設噶達等處駐防兵<lb/>
　　　川陜總督岳鍾琪奏言乃者噶達建廟以居達<lb/>
　　　賴喇嘛設兵守䕶尤要現在化林協有兵千人<lb/>
<pb n="KR2c0012_WYG_019-15a"/>
　　　請留兵三百駐化林坪更設都司一員千總一<lb/>
　　　員把總二員彈壓之移兵二百駐打箭爐令化<lb/>
　　　林守備領把總一員分防以五百人移駐噶達<lb/>
　　　令化林副將領把總二員再設一中軍都司一<lb/>
　　　千總令赴噶達防䕶至噶達外雅籠江上中下<lb/>
　　　三渡並要隘請設二千總各率兵百人分守上<lb/>
　　　下二渡設一守備率兵二百守中渡又噶達之<lb/>
　　　西吹音堡亦屬雅籠江渡口設一千總率兵百<lb/>
<pb n="KR2c0012_WYG_019-15b"/>
　　　人分防化林所屬舊有黎雅峩邊二營今既移<lb/>
　　　兵駐噶達可就近移黎雅營屬建昌鎮峩邊營<lb/>
　　　屬永寧協嗣後有自蔵來噶達者令西藏噶卜<lb/>
　　　倫給發圖書路引以便稽察議政王大臣等議<lb/>
　　　悉如所請奏入<lb/>
上從之<lb/>
　　　壬寅<lb/>
　　　增設陜西河州協逰擊一員千總一員把總二<lb/>
<pb n="KR2c0012_WYG_019-16a"/>
　　　員兵八百名駐劄薩喇把總一員兵八十名與<lb/>
　　　舊所設守備同駐保安堡並屬西寧鎮管轄從<lb/>
　　　川陜總督岳鍾琪請也<lb/>
　　　秋八月辛酉<lb/>
命蘇圖暫行來京候<lb/>
㫖<lb/>
上諭兵部曰寧夏副都統蘇圖現領寧夏兵丁前往軍<lb/>
　營著伊暫行來京候㫖其寧夏兵丁著副都統舒楞<lb/>
<pb n="KR2c0012_WYG_019-16b"/>
　額馳驛速往暫行管轄俟蘇圖到時著舒楞額回京<lb/>
　　　九月乙亥<lb/>
　　　議叙平定青海功陜西在事官兵等進階賞䘏<lb/>
　　　有差<lb/>
　　　戊寅<lb/>
命免甘肅西寧大同厯年倒弊駝隻應賠銀兩<lb/>
　　　己丑<lb/>
命免寧夏等處及嘉峪闗外各衛所額徵本色<lb/>
<pb n="KR2c0012_WYG_019-17a"/>
上諭内閣曰年來用兵西藏𠞰撫苗蠻一切辦理軍需<lb/>
　皆動支公帑而糧餉轉輸不無資於民力朕心深為<lb/>
　軫念是以降㫖將甘肅四川雲貴廣西五省庚戌年<lb/>
　地丁錢糧全行豁免查甘屬河西之寧夏西寧甘凉<lb/>
　四府及肅州以至嘉峪闗外之靖逆赤金柳溝等衛<lb/>
　所厯年額徵俱係糧料草束與各省額徵折色無異<lb/>
　今當用兵之際雖絲毫不派及民間而黎民踴躍急<lb/>
　公之意大將軍岳鍾琪屢次奏聞甚屬可嘉著將額<lb/>
<pb n="KR2c0012_WYG_019-17b"/>
　徵本色加恩豁免以示惠愛邊民之至意<lb/>
　　　十月甲寅<lb/>
命西安將軍常色禮移駐凉州以署川陜總督查郎阿<lb/>
　　　兼理西安將軍印務<lb/>
命䕶送準噶爾使臣特磊赴京<lb/>
　　　寧逺大將軍岳鍾琪奏言噶爾丹䇿零使臣特<lb/>
　　　磊於十月初五日至洮賚大坂斥堠翼日臣令<lb/>
　　　理藩院員外郎黒色引至巴里坤軍營據特磊<lb/>
<pb n="KR2c0012_WYG_019-18a"/>
　　　云噶爾丹䇿零已令人執送羅卜藏丹津至伊<lb/>
　　　勒布爾和碩遇䝉古逃人云總督今率兵二萬<lb/>
　　　逕出哈密問罪是以仍歸羅卜藏丹津於伊犁<lb/>
　　　輕騎齎摺而至臣以特磊之言未可深信遣㕘<lb/>
　　　將劉廷琰等送特磊至肅州謹加防範奏入得<lb/>
㫖著劉廷琰伴送特磊赴京<lb/>
　　　丙辰<lb/>
　　　喀爾喀扎薩克多羅郡王達瑪林多爾濟遲悮<lb/>
<pb n="KR2c0012_WYG_019-18b"/>
　　　軍需駝隻<lb/>
命黜其爵<lb/>
　　　戊辰<lb/>
命加靖邊大將軍傅爾丹寧逺大將軍岳鍾琪為少保<lb/>
　　　吏部尚書查郎阿寧夏將軍席伯為太子少保<lb/>
　　　十一月甲戌<lb/>
　　　定噶斯軍營事宜<lb/>
　　　議政王大臣等遵<lb/>
<pb n="KR2c0012_WYG_019-19a"/>
㫖議覆曰噶斯為準噶爾通青海西藏要口宜撥兵駐<lb/>
　　　守已奉<lb/>
㫖遣張廷棟葛森鼐滿岱傅寧等辦理軍需今酌定軍<lb/>
　　　營事宜恭候<lb/>
欽定一撥遣官兵選京師八旗兵二百以前鋒㕘領䕶<lb/>
　　　軍㕘領前鋒侍衛副䕶軍㕘領䕶軍校等二十<lb/>
　　　四人領之選歸化城兵三百以㕘領佐領䕶軍<lb/>
　　　校驍騎校等十人領之其科爾沁等四十三旗<lb/>
<pb n="KR2c0012_WYG_019-19b"/>
　　　選兵一千以台吉都統副都統㕘領佐領驍騎<lb/>
　　　校等領之青海等三十旗選兵千五百以台吉<lb/>
　　　等領之其支給跟役口糧馬匹器械賞賚糧餉<lb/>
　　　悉如路北大兵之例一定軍行日期八旗兵以<lb/>
　　　明年正月歸化城兵以三月科爾沁青海等兵<lb/>
　　　酌量於青草發生時游牧而往一柴達木至嘉<lb/>
　　　峪闗其間應設臺站以遞文檄一噶斯地窄可<lb/>
　　　駐兵百人餘並駐柴達木柴達木之西為得卜<lb/>
<pb n="KR2c0012_WYG_019-20a"/>
　　　特爾駐兵六百又西為察罕烏蘇駐兵四百兩<lb/>
　　　地水草足資㳺牧所在聲援更聨屬矣奏入<lb/>
上從之<lb/>
　　　丙子<lb/>
命加恩山西承辦軍需官民<lb/>
上諭内閣曰前因北路軍需須用駱駝鞍屉諭令山西<lb/>
　地方製辦聞該省人民凡有羊毛繩料之家各出所<lb/>
　有赴官領價工匠亦一時争先應募共計二十餘萬<lb/>
<pb n="KR2c0012_WYG_019-20b"/>
　件之物料工作不勞而集於月餘之内此皆該省大<lb/>
　吏平日善於訓導民人其製辦器物僱募人工照數<lb/>
　給與價值而該省民人又懐尊君親上急公趨事之<lb/>
　心是以備辦軍需羣情歡躍尅期告竣甚屬可嘉巡<lb/>
　撫石麟布政使蔣泂著交部議叙凡委派辦理之員<lb/>
　亦著議叙再將該省辛亥年額徵地丁銀蠲免二十<lb/>
　萬兩於辦理鞍屉之各州縣按畆均派使小民共霑<lb/>
　實恵以示朕恩奬官民之至意尋山西巡撫石麟疏<lb/>
<pb n="KR2c0012_WYG_019-21a"/>
　　　言軍前所需駝屉等物據士民等願自備車騾<lb/>
　　　運送歸化城奏入得<lb/>
㫖前因軍前需用駱駝鞍屉令晉省製辦三萬副該省<lb/>
　人民急公趨事朕已降㫖蠲免該地方辛亥年額徵<lb/>
　銀二十萬兩以示嘉奬今因運送鞍屉該省士民等<lb/>
　又復歡欣効力甚屬可嘉著該撫等傳㫖奬諭仍令<lb/>
　各領應得之脚價不必固辭<lb/>
　　　己卯<lb/>
<pb n="KR2c0012_WYG_019-21b"/>
予克什圖席伯世職<lb/>
上諭内閣曰管理阿爾台臺站内大臣克什圖寧夏將<lb/>
　軍席伯俱係軍前効力勞績茂著之人著各賞給騎<lb/>
　都尉世職<lb/>
　　　丁亥<lb/>
　　　以西北兩路大軍所至水泉效順<lb/>
命建廟祀之<lb/>
上諭内閣曰前據靖邊大將軍傅爾丹摺奏統領北路<lb/>
<pb n="KR2c0012_WYG_019-22a"/>
　大兵出口已到阿爾台駐劄所過沙磧地方從来無<lb/>
　水草之處今嵗青草暢茂清泉湧溢士馬飽騰且冬<lb/>
　月天氣和暖清明衆心無不歡忭又口外料理臺站<lb/>
　之内大臣克什圖来京所奏相同又據寧逺大將軍<lb/>
　岳鍾琪摺奏統領西路大兵出口已到巴里坤駐劄<lb/>
　所過沙磧地方水草並無缺乏道途坦適天氣晴和<lb/>
　軍旅歡忭以為神助等語自兩路大兵啓行以来邊<lb/>
　塞長途深繫朕念仰䝉神明黙佑士馬安寧且於沙<lb/>
<pb n="KR2c0012_WYG_019-22b"/>
　磧從無水草之區顯賜靈應朕心實為感慶應於北<lb/>
　路西路各建廟宇䖍誠展祀以答神貺<lb/>
　　　戊子<lb/>
命兵部尚書查弼納等往陜西督理軍需諸務<lb/>
上諭内閣曰西路軍需前經寧逺大將軍岳鍾琪悉心<lb/>
　經理籌畫周詳一一妥協今岳鍾琪領兵出口乃地<lb/>
　方巡撫大吏有司之専責自應竭力遵照辦理而許<lb/>
　容在任凡事推諉馬㑹伯但以潔已為務不肯擔荷<lb/>
<pb n="KR2c0012_WYG_019-23a"/>
　查郎阿武格又係新任諸凡未諳上司屬員彼此猜<lb/>
　疑推䣃明年乃進兵之期闗係最為𦂳要伊等之身<lb/>
　家性命猶其小者耳應命在京大臣前往稽察督理<lb/>
　方於軍務有益著兵部尚書查弼納往陜總理稽查<lb/>
　軍需諸務常徳夀常賚俱著各給印信並令乗驛往<lb/>
　來遇有分辦之處即分任其事仍聴查弼納調度凡<lb/>
　闗係軍需事件俱著查弼納等相機派委該督撫料<lb/>
　理其有應行續辦者即令地方官動支錢糧辦理奏<lb/>
<pb n="KR2c0012_WYG_019-23b"/>
　聞若地方官有侵欺擾民者一靣革職拿問一靣奏<lb/>
　請審擬其怠忽遲延者自督撫以及文武官弁俱著<lb/>
　即行題㕘如有指稱軍需名色擾累民間之棍徒胥<lb/>
　役著即題請正法<lb/>
　　　己丑<lb/>
　　　都爾伯特扎薩克固山貝子巴圖卒以其子班<lb/>
　　　珠爾襲爵<lb/>
　　　乙未<lb/>
<pb n="KR2c0012_WYG_019-24a"/>
命支官帑糴屯田餘榖<lb/>
　　　署川陜總督查郎阿疏言安西沙州等處募民<lb/>
　　　屯墾計二千四百有五户所種小麥青稞粟榖<lb/>
　　　糜子等物毎種一斗約收三四斗其餘雜植並<lb/>
　　　豐阜家給人足歡欣樂業臣恐口内囤户奸民<lb/>
　　　興販射利已嚴加糾察禁止並諭民户按一年<lb/>
　　　所需存貯外餘即糶諸本地以濟兵丁商民口<lb/>
　　　食奏入得<lb/>
<pb n="KR2c0012_WYG_019-24b"/>
㫖安西屯墾地畆今年人力既勤天時復稔各種糧榖<lb/>
　俱獲豐収朕心深為慰慶今查郎阿禁止姦徒興販<lb/>
　射利辦理甚是惟是飭令民户多餘之榖只許在本<lb/>
　處糶賣尚未妥協朕思民户盈餘之榖原期糶價以<lb/>
　為日用之資若本地糴榖者少則出糶未免艱難不<lb/>
　可不為計及著該地方官酌量本地情形不必相强<lb/>
　若有將盈餘之榖情願出糶者著動支官銀照時價<lb/>
　糴買存貯公所明年倘有需用之處聴辦理軍餉之<lb/>
<pb n="KR2c0012_WYG_019-25a"/>
　大臣及該督撫行文支撥安西現有備用銀兩即可<lb/>
　動用採買再於西安藩庫撥補還項此朕體恤民户<lb/>
　俾糶榖得價用度豐裕之至意著地方官善於奉行<lb/>
　不可勒令糶賣生事滋擾<lb/>
　　　青海厄魯特扎薩克輔國公策凌卒以其子塞<lb/>
　　　卜騰達什襲爵<lb/>
　　　十二月辛丑<lb/>
　　　晉封哈宻鎮國公額敏為固山貝子<lb/>
<pb n="KR2c0012_WYG_019-25b"/>
　　　丁未<lb/>
命鄂善赴凉州<lb/>
上諭兵部曰鄂善著前往凉州協同秦布辦理事務其<lb/>
　駐劄大原兵丁著石麟暫行管理<lb/>
　　　戊申<lb/>
命免進藏各官借支庫銀<lb/>
上諭内閣曰康熙五十九年陜西解送駝馬進藏文武<lb/>
　官五十員毎員借支肅州公庫銀五百兩為行裝路<lb/>
<pb n="KR2c0012_WYG_019-26a"/>
　費之資本係應給之項因當時該督撫未經題報不<lb/>
　敢作正項開銷是以各員回陜之時仍於各名下著<lb/>
　追補項至今尚有未完銀一萬六千八百兩朕念伊<lb/>
　等効力戎行逺涉藏地雖非衝鋒破敵者比而間闗<lb/>
　行役亦屬可憫著將未完銀兩槩行豁免其已完者<lb/>
　悉給還本員或交伊之的屬如該員有别項虧欠應<lb/>
　追者即准其抵補以示優恤勞役之意<lb/>
　　　己酉<lb/>
<pb n="KR2c0012_WYG_019-26b"/>
　　　振武將軍順承郡王錫保奏報鄂爾昆濟爾瑪<lb/>
　　　台圖拉三處屯田收穫大麥小麥糜子共七千<lb/>
　　　五百五十石有竒奏入得<lb/>
㫖下部知之<lb/>
　　　己未<lb/>
　　　議叙進𠞰桌子山棋子山青海等處功<lb/>
　　　前凉莊道陞任山西布政使蔣洞等各加級紀<lb/>
　　　錄有差已故西寧道趙世錫等各予一子入監<lb/>
<pb n="KR2c0012_WYG_019-27a"/>
　　　讀書尋復予陣亡遊擊姬登第署守備張先志<lb/>
　　　王伏金祭葬如例千總施進祿傅瑾把總賀奉<lb/>
　　　金陳昌王谷弼楊之連等各祭一次又喀爾喀<lb/>
　　　扎薩克台吉巴爾漢等賞賚有差<lb/>
　<lb/>
　<lb/>
　<lb/>
　<lb/>
<pb n="KR2c0012_WYG_019-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
平定準噶爾方略前編巻十九<lb/>
</p>
<p>
</p>
  </div>
</body>
</text>
</TEI>
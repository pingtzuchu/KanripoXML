<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_144-1a"/>
欽定四庫全書<lb/>
平定準噶爾方略續編卷五<lb/>
　　　乾隆二十五年秋七月丙寅<lb/>
　諭參贊大臣舒赫德等查辦聚衆搶掠囘人以示懲<lb/>
　　　誡<lb/>
　上諭軍機大臣曰據永慶奏稱有喀什噶爾所屬阿<lb/>
　　喇古卡倫佐領羅頗里等被阿喇古村囘人喀喇<lb/>
　　和卓聚衆三百餘搶掠隨經脫出又遇囘人二百<lb/>
<pb n="KR2c0012_WYG_144-1b"/>
　　餘圍守三晝夜領催格尼德未經脫出馬甲遜濟<lb/>
　　勒圖輝布爾賽卓巴圖爾奎蘇木保卓哈六人陣<lb/>
　　亡賊仍急追奮力相拒始至烏什等語此等囘人<lb/>
　　肆行滋擾其中必有渠魁為之謀主舒赫德等務<lb/>
　　將倡亂之人盡行弋獲嚴加辦理俾衆知懲誡從<lb/>
　　前厄魯特等虐使囘人乃染其習氣轉相倣效大<lb/>
　　抵囘人等威之則懼撫之則驕不可徒事姑息此<lb/>
　　次阿里衮所辦甚妥但現在來京海明旣視為大<lb/>
<pb n="KR2c0012_WYG_144-2a"/>
　　事心存恇法而舒赫德又若為無事意在消弭俱<lb/>
　　屬非是著傳諭知之<lb/>
　　　丁卯<lb/>
　諭參贊大臣舒赫德等辦理布魯特游牧事宜<lb/>
　上諭軍機大臣曰舒赫德奏豐訥亨報稱布魯特人<lb/>
　　等應否准其在阿克巴什游牧臣因查閲富德所<lb/>
　　繪特穆爾圖淖爾地圖并無阿克巴什之名詢之<lb/>
　　厄魯特等云此地係布魯特納林郭勒之西山從<lb/>
<pb n="KR2c0012_WYG_144-2b"/>
　　前準噶爾曾奪取為沙喇斯游牧似非越界隨咨<lb/>
　　行阿桂於巡查之便再行質詢明白等語舒赫德<lb/>
　　旣查閲地圖阿克巴什原係布魯特游牧雖經準<lb/>
　　噶爾占據而離伊犂甚遠即應以無庸辦理具奏<lb/>
　　何必再行質詢伊乃總理囘部大臣豈得自比豐<lb/>
　　訥亨不敢徑行决斷今詢據富德奏稱阿克巴什<lb/>
　　相離甚逺從前繪圖時即未採入等語著傳諭舒<lb/>
　　赫德嗣後事有應行决斷者不可存推諉瞻顧之<lb/>
<pb n="KR2c0012_WYG_144-3a"/>
　　見<lb/>
　諭參贊大臣阿里衮查辦搶臺賊匪等事宜<lb/>
　上諭軍機大臣曰阿里衮奏伊親領官兵抵阿喇古<lb/>
　　阿斯騰阿喇圖什等處查核被害官兵及附和邁<lb/>
　　喇木等為逆囘人將官馬官駝俱行收取於布魯<lb/>
　　特交界卡倫添設囘人防範沿途曉諭安撫始囘<lb/>
　　喀什噶爾等語阿里衮此次辦理甚屬可嘉著加<lb/>
　　恩賞給大小荷包鼻烟壺其擒獲邁喇木之索倫<lb/>
<pb n="KR2c0012_WYG_144-3b"/>
　　領催署章京鄂勒濟圖著賞戴藍翎仍加恩授為<lb/>
　　防禦擒獲呢雅斯之吐魯番囘人瑪瑪特克勒木<lb/>
　　除已賞藍翎外仍賞銀五十兩尋踪獲犯之索倫<lb/>
　　領催署章京拉塔木保著賞戴藍翎吐魯番佐領<lb/>
　　嘉帊爾著賞戴孔雀翎陣亡得傷之官兵等俱著<lb/>
　　交部議䘏至囘人墨墨氐敏前聞其不肯於逆書<lb/>
　　鈐印圖記曾諭酌量奬賞今又供稱圖記為呢雅<lb/>
　　斯奪去難保其必無别情著再行審詢定奪邁喇<lb/>
<pb n="KR2c0012_WYG_144-4a"/>
　　木供阿斯騰阿喇圖什等處俱曾散給逆書亦著<lb/>
　　密查若接得時即行出首者酌量奬賞或隱匿不<lb/>
　　舉甚至附和妄行即酌量送京及奏請正法又永<lb/>
　　慶奏佐領羅頗里等告稱喀喇和卓將伊等搶掠<lb/>
　　今喀喇和卓又供見羅頗里被搶助伊以口糧指<lb/>
　　路令往烏什阿克蘇情詞互異著查訊明確不可<lb/>
　　偏袒官兵其搶掠臺站傷害官兵之明伯克薩哈<lb/>
　　和卓頗羅特和卓俱著嚴拏務獲以伸國憲<lb/>
<pb n="KR2c0012_WYG_144-4b"/>
　命優䘏提督董孟所遺員缺以次遞補<lb/>
　上諭軍機大臣曰阿里衮奏稱駐劄喀什噶爾提督<lb/>
　　董孟病故殊堪憫惻應得䘏典著該部議奏所遺<lb/>
　　員缺著駐劄英噶薩爾總兵楊寧補授楊寧員缺<lb/>
　　著頭等侍衛富永補授<lb/>
　　　戊辰<lb/>
　　　健鋭營前鋒章京艮音太以軍前効力<lb/>
　賜特固爾得爾巴圖魯號仍賞銀一百兩<lb/>
<pb n="KR2c0012_WYG_144-5a"/>
　　　八月癸酉<lb/>
　命議叙擒獲賊匪官兵囘人<lb/>
　上諭軍機大臣曰海明等奏稱隨豐安等擒獲搶臺<lb/>
　　賊匪奈納克和卓官兵及葉爾羌伯克等俱屬奮<lb/>
　　勉除吐魯番藍翎侍衛阿璊密喇卜葉爾羌商伯<lb/>
　　克托克托和卓之子邁邁咱爾和卓阿卜都尼咱<lb/>
　　爾俱酌賞藍翎六品頂吐魯番驍騎校阿舒爾等<lb/>
　　酌賞布疋皮張外其奮勉効力之䕶軍校署章京<lb/>
<pb n="KR2c0012_WYG_144-5b"/>
　　通吉布等開列功次具奏等語通吉布等俱著交<lb/>
　　部議叙托克托和卓亦酌量奬賞收得逆書即行<lb/>
　　呈報之伊沙噶伯克阿卜都喇伊木前已加恩奬<lb/>
　　賞仍著記名以阿奇木伯克用遇缺即補又<lb/>
　諭曰海明等奏請續頒奬賞翎頂已如數發往但所<lb/>
　　賞孔雀翎藍翎較之㡌頂更宜愼重必實係効力<lb/>
　　行間超羣出衆者方足以示鼓勵而昭榮寵若稍<lb/>
　　能黽勉即行賞給則伊等轉視為尋常不知寳貴<lb/>
<pb n="KR2c0012_WYG_144-6a"/>
　　矣著傳諭舒赫德等知之<lb/>
　　　乙亥<lb/>
　諭參贊大臣舒赫德籌議貿易物價事宜<lb/>
　上諭軍機大臣曰舒赫德奏内地所用銀兩攜至外<lb/>
　　藩交易有發無收將來恐致耗散請將紬緞多為<lb/>
　　解送較原價酌增運費則銀兩亦可漸次收囘等<lb/>
　　語所見甚是著傳諭楊應琚等籌酌辦理但所估<lb/>
　　價値只增運費則未免太亷即如紬緞亦内地所<lb/>
<pb n="KR2c0012_WYG_144-6b"/>
　　貴重行至外藩自當酌量物情以定價値若初次<lb/>
　　價賤則奸商囘人等私行興販徒為伊等之利著<lb/>
　　舒赫德隨時籌畫酌量定價行之數年再為平減<lb/>
　　亦可惟不得任商販私行攜帶減價售賣内地商<lb/>
　　販無多亦易於稽查禁止也<lb/>
　　　丙子<lb/>
　命安置阿喇古阿奇木伯克察拉瑪於京師<lb/>
　上諭軍機大臣曰阿里衮奏阿喇古阿奇木伯克察<lb/>
<pb n="KR2c0012_WYG_144-7a"/>
　　拉瑪之弟呢雅斯子摩羅和卓俱賊首邁喇木之<lb/>
　　黨察拉瑪現往京師不便仍留該處等語從來叛<lb/>
　　逆親屬俱行緣坐但察拉瑪以入覲來京或不知<lb/>
　　情著從寛免其治罪仍留本身品級但令其居住<lb/>
　　原處伊亦不能自安可行文沿途駐劄大臣於察<lb/>
　　拉瑪經過時即派妥員并其家口解送來京仍將<lb/>
　　格外加恩之處曉示察拉瑪及囘衆知之<lb/>
　　　己卯<lb/>
<pb n="KR2c0012_WYG_144-7b"/>
　諭參贊大臣阿桂辦理嗎哈沁事宜<lb/>
　上諭軍機大臣曰阿桂奏稱追捕戕害德舒賊人塞<lb/>
　　卜騰和濟格爾等至塔爾巴噶台賊已經過戈璧<lb/>
　　亦未見哈薩克游牧踪跡等語此等餘孽逋逃求<lb/>
　　活前往古爾班察爾想投向俄羅斯朕昨諭阿桂<lb/>
　　來年領兵巡察額爾齊斯等處當偵探此等賊人<lb/>
　　藏匿之處以大兵掩襲不可驚散或投入俄羅斯<lb/>
　　即以不匿逃人之例曉示并云入境追擒於爾等<lb/>
<pb n="KR2c0012_WYG_144-8a"/>
　　毫無損害若能擒獻即可囘兵著傳諭知之<lb/>
　　　壬午<lb/>
　諭總督管甘肅巡撫吳達善暫停扣還官兵欠項<lb/>
　上諭軍機大臣曰前因噶隆阿奏莊浪副都統佛倫<lb/>
　　有接濟兵力及買補缺額馬匹等欠項一萬六千<lb/>
　　餘兩請展限扣還朕因陜甘各省未扣銀兩當不<lb/>
　　止莊浪一處諭令該督等查明具奏今軍機大臣<lb/>
　　㑹同督臣楊應琚議奏吳達善摺内查明各項未<lb/>
<pb n="KR2c0012_WYG_144-8b"/>
　　扣銀兩俱經現在辦理佛倫所奏應俟查辦到日<lb/>
　　請㫖酌量展扣等語但該營此時恐仍照例扣還<lb/>
　　兵力未免拮据著暫行停扣俟各案查明奏到後<lb/>
　　再行分别降㫖<lb/>
　　　癸未<lb/>
　諭參贊大臣阿桂查訊臺站被擒脱出兵丁<lb/>
　上諭軍機大臣曰據永慶奏稱伊犂察卜沁臺員報<lb/>
　　稱牧放馬匹兵丁六名夜間遇二十餘賊被擒者<lb/>
<pb n="KR2c0012_WYG_144-9a"/>
　　四人天明脱囘告稱被賊帶至特克斯河釋放等<lb/>
　　語此四人已被賊擒豈肯釋囘使我知其踪跡著<lb/>
　　傳諭阿桂親往查訊若情節不實則因疎防一二<lb/>
　　嗎哈沁而妄言賊勢衆多致駭觀聽此風斷不可<lb/>
　　長即以軍法從事此等賊人諒亦不能逺颺著派<lb/>
　　伊柱領兵百餘名從伊犂至穆素爾嶺一路搜捕<lb/>
　　務期肅清臺站毋令滋擾<lb/>
　命侍衛永德往烏魯木齊辦事<lb/>
<pb n="KR2c0012_WYG_144-9b"/>
　上諭軍機大臣曰阿岱之子永德懇請在烏魯木齊<lb/>
　　効力永德著授為頭等侍衛馳驛前往應得整裝<lb/>
　　分例查明照數支給<lb/>
　訓諭喀爾喀親王桑寨多爾濟<lb/>
　上諭軍機大臣曰桑寨多爾濟奏喀爾喀四部落除<lb/>
　　車臣汗暫停官差外其三部落遵㫖派兵一千名<lb/>
　　而土謝圖汗一部已派兵五百名等語朕以為三<lb/>
　　部落佐領相等應均勻出派何致一部落即居其<lb/>
<pb n="KR2c0012_WYG_144-10a"/>
　　半或成衮扎布因身任將軍有所偏徇今查該衙<lb/>
　　門册籍土謝圖汗一部落即有五十六佐領扎薩<lb/>
　　克圖汗賽音諾顔二部落共五十二佐領若以按<lb/>
　　丁出派而論則尚當加增數人並無偏徇桑寨多<lb/>
　　爾濟以此陳奏甚屬非是嗣後宜痛湔此等陋習<lb/>
　　著傳諭知之<lb/>
　　　㑹議節省甘肅經費事宜<lb/>
　　　軍機大臣奏言前楊應琚陳奏甘省一切經費<lb/>
<pb n="KR2c0012_WYG_144-10b"/>
　　　較前減省一摺得<lb/>
　㫖軍機大臣俟楊應琚到京時㑹同議奏臣等查甘<lb/>
　　　省一切經費有可不必照前辦理者如各提鎭<lb/>
　　　裁減名糧十分之一歲省銀二十三萬九千五<lb/>
　　　百餘兩各標名糧酌改馬六步四歲省七萬四<lb/>
　　　千餘兩緩購摘缺馬七千三百餘匹歲省十萬<lb/>
　　　五千三百餘兩裁撤西寧口外臺卡官兵歲省<lb/>
　　　九千七百餘兩裁汰𤓰州渠道官兵歲省三千<lb/>
<pb n="KR2c0012_WYG_144-11a"/>
　　　四百六十餘兩撤囘安西推莫爾圖官兵歲省<lb/>
　　　七百七十餘兩計節省銀四十三萬餘兩至安<lb/>
　　　西提標官兵今楊應琚<lb/>
　面奏仍遵<lb/>
　前㫖移駐巴里坤足以聨絡哈密所有專派防兵二<lb/>
　　　千名即可全撤歲需十萬餘兩又可節省應令<lb/>
　　　該督撫等悉心妥協經理俾費不浮而事無擾<lb/>
　　　此外或可通融籌辦之處統令隨時酌量陳奏<lb/>
<pb n="KR2c0012_WYG_144-11b"/>
　　　奏入<lb/>
　上從之<lb/>
　　　丁亥<lb/>
　御前侍衛副都統安泰疏奏烏魯木齊收穫總數<lb/>
　　　安泰奏言臣於七月二十五日至烏魯木齊所<lb/>
　　　有新舊五村莊收穫之大小麥分數計足十分<lb/>
　　　粟穗正在長發向來此地少雨今仰荷<lb/>
　聖主鴻禧雨澤應時據屯田人等稟稱將來粟穀收<lb/>
<pb n="KR2c0012_WYG_144-12a"/>
　　　穫較麥尤豐計麥地四萬八千二百零八畝粟<lb/>
　　　地三萬八千九百一十六畝俟收穫事竣再將<lb/>
　　　總數具奏奏入報<lb/>
　聞<lb/>
　　　索倫巴圖魯二等侍衛扎延保吉林巴圖魯藍<lb/>
　　　翎侍衛哈木圖虎以解送囘人家口至京<lb/>
　命照例賞緞各八端銀各一百二十兩<lb/>
　　　戊子<lb/>
<pb n="KR2c0012_WYG_144-12b"/>
　命定烏魯木齊辦事章程及酌留効力人員<lb/>
　上諭軍機大臣曰烏魯木齊駐劄大臣及官員頗多<lb/>
　　須將總理分辦之人區畫明晰嗣後該處一應事<lb/>
　　務著以安泰定長永德為總辦列名具奏其餘大<lb/>
　　臣侍衛等俱照領隊大臣例各指與一處專管之<lb/>
　　事報知安泰等轉奏再該處滿洲綠旗官員亦覺<lb/>
　　太多多一官則本官應得分例及跟役等行糧徒<lb/>
　　滋糜費著傳諭安泰等於滿洲綠旗官員内効力<lb/>
<pb n="KR2c0012_WYG_144-13a"/>
　　未久人可造就者酌量足供差遣准其留用餘俱<lb/>
　　裁汰遣囘仍將留存撤囘官員列名具奏<lb/>
　命將自哈薩克來投之厄魯特等人口仍歸原屬安<lb/>
　　　插<lb/>
　上諭軍機大臣曰成衮扎布等奏從哈薩克來投之<lb/>
　　厄魯特鄂勒推係都爾伯特剛多爾濟所屬情願<lb/>
　　領囘烏梁海塔爾巴等詢之察達克等非其所屬<lb/>
　　亦願收領或照伊等所請或另行辦理等語從前<lb/>
<pb n="KR2c0012_WYG_144-13b"/>
　　投來厄魯特等有遣往呼倫貝爾者因無可歸併<lb/>
　　安插之處是以如此辦理今鄂勒推等現有人收<lb/>
　　領又何必另行籌畫徒費資糧著傳諭成衮扎布<lb/>
　　即照剛多爾濟察達克所請將鄂勒推塔爾巴等<lb/>
　　領囘安插嗣後有似此者俱酌照辦理<lb/>
　　　定邊左副將軍成衮扎布等疏奏哈薩克遣使<lb/>
　　　入<lb/>
　覲<lb/>
<pb n="KR2c0012_WYG_144-14a"/>
　　　成衮扎布奏言八月初八日巴顏珠爾克卡倫<lb/>
　　　侍衛等報稱差往哈薩克之<lb/>
　　乾清門侍衛納旺帶領哈薩克阿布賚之弟都勒<lb/>
　　　特克勒蘇爾統宰桑巴圖魯拜顏轄和屯等入<lb/>
　覲俟抵烏里雅蘇台之日臣等詳加詢問䕶送入京<lb/>
　　　奏入報<lb/>
　聞<lb/>
　　　庚寅<lb/>
<pb n="KR2c0012_WYG_144-14b"/>
　諭參贊大臣舒赫德查核闢展解送羊隻<lb/>
　上諭軍機大臣曰永慶奏稱范時綬等自闢展送羊<lb/>
　　一萬三千餘隻抵阿克蘇計倒斃者五百九隻疲<lb/>
　　瘦者四百九十七隻等語内地辦送羊隻道逺不<lb/>
　　易自當視其傷損分數酌量勸懲此次所送羊隻<lb/>
　　倒斃不及一分必䕶送官兵等加意牧放應行議<lb/>
　　叙以示鼓勵奏内並未聲明著傳諭舒赫德查核<lb/>
　　具奏再各城駐劄滿漢兵俱不過防守地方非進<lb/>
<pb n="KR2c0012_WYG_144-15a"/>
　　𠞰可比所有屯田糧石儘足敷用現在羊隻足敷<lb/>
　　幾月之食將來如何採買接濟著一併詳議奏聞<lb/>
　　　壬辰<lb/>
　諭駐劄伊犂烏魯木齊大臣等安插厄魯特等人口<lb/>
　　　事宜<lb/>
　上諭軍機大臣曰安泰奏稱自哈薩克來投之厄魯<lb/>
　　特多羅克等十八名口派員送京等語準噶爾全<lb/>
　　部蕩平哈薩克布魯特等俱經歸附從前逃往伊<lb/>
<pb n="KR2c0012_WYG_144-15b"/>
　　等部落之厄魯特等苦其役使必有陸續來投者<lb/>
　　或情節實有可疑及原係台吉宰桑等尚可酌量<lb/>
　　送京若本無關係之人而每次勞費驛站甚屬無<lb/>
　　謂著傳諭駐劄伊犂烏魯木齊大臣等嗣後本非<lb/>
　　台吉宰桑及帶有家口而情節實無可疑者即隨<lb/>
　　便酌量安插或令其牧放馬匹供備差遣俱可得<lb/>
　　力不必概行送京<lb/>
　諭參贊大臣舒赫德等安撫自京囘任之舊伯克<lb/>
<pb n="KR2c0012_WYG_144-16a"/>
　上諭軍機大臣曰如松等奏稱准阿里衮咨將阿喇<lb/>
　　古之阿奇木伯克察拉瑪交納世通等在庫車看<lb/>
　　守又據噶岱黙特呈入覲轉囘之喀什噶爾伊沙<lb/>
　　噶伯克阿卜都喇伊木噶雜納齊伯克托魁阿喇<lb/>
　　圖什伯克和扎什托古斯伯克巴伯在霍集占時<lb/>
　　即經委任今聞賊匪倡亂或生疑懼請預為防範<lb/>
　　辦理等語又詢之鄂對等據稱此次黨惡人等並<lb/>
　　無伊等子弟應將阿卜都喇伊木等交鄂對等加<lb/>
<pb n="KR2c0012_WYG_144-16b"/>
　　意防範并密行各駐劄大臣酌量辦理等語噶岱<lb/>
　　黙特心有所疑即行呈告具見悃誠但阿卜都喇<lb/>
　　伊木等係初次入覲遣回之人且邁喇木等黨與<lb/>
　　内並無伊子弟名目若以曾經霍集占委用遂疑<lb/>
　　其反覆則恐於伊等不無屈抑而囘衆更生疑懼<lb/>
　　著傳諭納世通等除察拉瑪遵㫖送京外即行文<lb/>
　　舒赫德明白曉示阿卜都喇伊木等云爾等係入<lb/>
　　覲之人不但未知賊匪倡亂之事即子弟等亦全<lb/>
<pb n="KR2c0012_WYG_144-17a"/>
　　無附和者皇上已洞鑒情形與爾等無涉嗣後惟<lb/>
　　當矢心報効以期永承恩澤曉示後仍令照舊辦<lb/>
　　事并密諭噶岱黙特以天朝法度惟顯犯罪惡始<lb/>
　　行懲治從不無故猜疑致有屈抑但爾誠意可嘉<lb/>
　　恩㫖深為奬許俱著遵照辦理<lb/>
　　　癸巳<lb/>
　諭定邊左副將軍成衮扎布等查核烏里雅蘇台牧<lb/>
　　　羣馬駝<lb/>
<pb n="KR2c0012_WYG_144-17b"/>
　上諭軍機大臣曰成衮扎布等奏烏里雅蘇台軍營<lb/>
　　舊管新收共馬八千餘匹駝二千餘隻除支用及<lb/>
　　倒斃外實存馬六千餘匹駝一千餘隻等語北路<lb/>
　　軍營現在無事所用馬駝何至如許著傳諭成衮<lb/>
　　扎布查明此項派用馬駝事畢仍交囘否至牧放<lb/>
　　馬駝俱有准銷倒斃之例烏里雅蘇台為䝉古牧<lb/>
　　厰若果實心從事自不致倒斃逾額奏内未將核<lb/>
　　銷之處聲明亦當察看分數以定功罪可一併查<lb/>
<pb n="KR2c0012_WYG_144-18a"/>
　　明具奏嗣後務宜揀派賢能官兵加意牧放馬駝<lb/>
　　仍每年查奏一次<lb/>
　　　甲午<lb/>
　命陞賞辦理賊匪之官員兵丁及囘部伯克等<lb/>
　上諭軍機大臣曰阿里衮奏稱此次擒獲賊犯邁喇<lb/>
　　木等有原任道員固世衡吐魯番梅楞呼岱巴爾<lb/>
　　氐撫慰囘衆接濟追賊官兵口糧馬匹俱甚妥協<lb/>
　　又吐魯番甲喇瑪捫克勒木查辦賊犯家產亦屬<lb/>
<pb n="KR2c0012_WYG_144-18b"/>
　　實心効力等語固世衡著加恩開復賞給孔雀翎<lb/>
　　仍前辦事呼岱巴爾氐等旣戴奬賞孔雀翎仍賞<lb/>
　　大緞二端又<lb/>
　諭曰阿里衮奏阿克蘇阿奇木伯克色梯巴勒氐從<lb/>
　　前隨兆惠進兵甚屬勤愼此次又著有勞績著加<lb/>
　　恩授為散秩大臣其六品都管阿本阿三辦事勤<lb/>
　　幹六品密喇卜阿里木和卓辦事誠實請將阿里<lb/>
　　木和卓補牌租阿巴特之阿奇木伯克阿本阿三<lb/>
<pb n="KR2c0012_WYG_144-19a"/>
　　補授喀什噶爾之商伯克俱賞給四品頂帶著照<lb/>
　　所請行<lb/>
　　　參贊大臣阿里衮疏奏查審賊犯分别辦理事<lb/>
　　　宜<lb/>
　　　阿里衮奏言臣於伯什克勒木等處擒獲賊犯<lb/>
　　　供出聚衆戕害官兵搶掠臺站之伯克頭目及<lb/>
　　　子弟屬人等共二百二十二名逐一研訊内哈<lb/>
　　　子伯克呢雅斯索丕等十六名尤為首惡應行<lb/>
<pb n="KR2c0012_WYG_144-19b"/>
　　　解送其附和為從之小伯克及囘人共二百六<lb/>
　　　名臣照前奏將各犯在喀什噶爾正法示衆妻<lb/>
　　　子賞給額敏和卓等為奴至應解送京師之呢<lb/>
　　　雅斯索丕等十六名於七月二十三日起程再<lb/>
　　　邁喇木糾合伯什克勒木二十村莊囘人拒捕<lb/>
　　　計𠞰殺四百八十六人擒獲一百六十七人乞<lb/>
　　　降男婦一千九十四名口現在地方空虛應請<lb/>
　　　將田園房產查明入官其舊設之哈子伯克密<lb/>
<pb n="KR2c0012_WYG_144-20a"/>
　　　喇卜明伯克三缺請行裁汰謹將查審各犯錄<lb/>
　　　供具奏奏入報<lb/>
　聞<lb/>
　命辦送伯克察拉瑪之長子喀喇和卓來京<lb/>
　上諭軍機大臣曰阿里衮奏稱阿喇古阿奇木伯克<lb/>
　　察拉瑪之長子喀喇和卓聞伊弟摩羅和卓從賊<lb/>
　　之信即行斥詈釋放卡倫兵丁接濟口糧指路令<lb/>
　　往烏什阿克蘇等語喀喇和卓非徒無罪其居心<lb/>
<pb n="KR2c0012_WYG_144-20b"/>
　　行事甚屬可嘉著賞戴藍翎將伊所有產業照霍<lb/>
　　什克伯克等例變價束裝同家口䕶送來京隨伊<lb/>
　　父一處安置喀什噶爾商伯克墨墨氐敏雖與邁<lb/>
　　喇木有姻不可深信但審明始終並無附和仍不<lb/>
　　必辦理至阿斯騰阿喇圖什之哈子莫薩和卓攜<lb/>
　　眷在逃又初次發覺時豐安等查拏未獲之摩羅<lb/>
　　庫圖克等數人曾否拏獲俱著舒赫德查辦並傳<lb/>
　　諭海明等知之<lb/>
<pb n="KR2c0012_WYG_144-21a"/>
　　　乙未<lb/>
　　乾清門侍衛納旺等疏奏傳<lb/>
　諭哈薩克情形<lb/>
　　　納旺等奏言臣等於五月二十七日恭奉傳<lb/>
　諭哈薩克阿布賚<lb/>
　勅書至阿布賚所居之哈勒察克圖傳<lb/>
　諭阿布賚敬聆<lb/>
　諭㫖告稱我等誠心歸附豈敢糾衆搶掠烏梁海實<lb/>
<pb n="KR2c0012_WYG_144-21b"/>
　　　係巴魯克巴圖魯所為今䝉<lb/>
　大皇帝明鑑即傳集衆議將所掠烏梁海等送還游<lb/>
　　　牧但恐數有缺少臣等語之云爾等若不隱匿<lb/>
　　　何至缺少即牲隻不無費去亦應令搶掠之人<lb/>
　　　賠補其巴魯克巴圖魯應如何措置阿布賚告<lb/>
　　　稱至彼游牧一同酌議臣等語之云我等應將<lb/>
　　　此情節遣人先行具奏爾等可派人送至交界<lb/>
　　　阿布賚稱我意欲遣我族弟同送至烏魯木齊<lb/>
<pb n="KR2c0012_WYG_144-22a"/>
　　　在彼聽候并預備<lb/>
　　貢馬九匹如䝉<lb/>
　恩准入覲即行趨赴或不許亦遵<lb/>
　㫖轉囘隨派族弟都勒特克勒蘇爾統等起程其巴<lb/>
　　　魯克巴圖魯作何辦理及查出烏梁海人口牲<lb/>
　　　隻酌量交還再行具奏奏入<lb/>
　上諭軍機大臣曰昨據成衮扎布奏侍衛納旺帶領<lb/>
　　哈薩克使人前來今閲納旺奏是伊仍留哈薩克<lb/>
<pb n="KR2c0012_WYG_144-22b"/>
　　今阿布賚旣遣使入覲即飭所遣察哈爾官兵等<lb/>
　　䕶送來京<lb/>
　　　戊戌<lb/>
　　　都統侍郎海明等疏奏查審賊犯分别辦理事<lb/>
　　　宜<lb/>
　　　海明等奏言喀什噶爾逆囘邁喇木呢雅斯倡<lb/>
　　　亂搶掠臺站副都統公豐安等領兵拏獲逆黨<lb/>
　　　奈納克和卓等三十餘人臣等逐加研訊緣奈<lb/>
<pb n="KR2c0012_WYG_144-23a"/>
　　　納克和卓等三人接看逆書後又與本村囘人<lb/>
　　　墨墨氐敏等會同兩村囘人雅爾瑪瑪特等搶<lb/>
　　　掠庫勒塔里木臺站後經喀什噶爾之海蘭達<lb/>
　　　爾和卓曉示始行解散又搶掠鄂坡勒臺站之<lb/>
　　　海特瑪特呢雅斯索丕二人傳播逆書阿卜都<lb/>
　　　克勒木等即糾衆十人擒縛把總趙義等與投<lb/>
　　　宿之兵丁跟役蔡保兒俱傷重殞命其為首之<lb/>
　　　海特瑪特呢雅斯索丕及送書之多里雅特黙<lb/>
<pb n="KR2c0012_WYG_144-23b"/>
　　　特等俱畏罪逃竄又鄂坡勒之小頭目摩羅庫<lb/>
　　　圖克等俱以事起倉猝不能禁止並未隨從附<lb/>
　　　和查此等逆黨俱非囘部大頭目擬將奈納克<lb/>
　　　和卓凌遲處死墨墨氐敏等十人俱斬决梟示<lb/>
　　　其阿卜都克勒木等三人應照首逆凌遲處死<lb/>
　　　愛特瑪特等十七人斬决梟示海特瑪特等獲<lb/>
　　　日另結摩羅庫圖克等十人僉供並未從賊俱<lb/>
　　　行釋放其賊犯等田園房產查明入官家口賞<lb/>
<pb n="KR2c0012_WYG_144-24a"/>
　　　給額敏和卓噶岱黙特等為奴其遞送逆書之<lb/>
　　　哈子阿里木據供並不識字請遞交肅州賞給<lb/>
　　　官兵奏入<lb/>
　上諭軍機大臣曰海明等奏審訊搶掠臺站賊犯奈<lb/>
　　納克和卓等分别正法俱著照所請行海特瑪特<lb/>
　　等三人毆死臺站官兵著嚴拏務獲正法以彰國<lb/>
　　憲臺站把總趙義身為職官見賊人搶掠即當奮<lb/>
　　往擒拏乃被其執縛毆傷殞命非陣亡可比可不<lb/>
<pb n="KR2c0012_WYG_144-24b"/>
　　必議䘏仍傳諭軍營官兵等知之又<lb/>
　諭曰從前辦理囘人賊犯每將其家口賞給額敏和<lb/>
　　卓等但伊等同一部落屢行賞給恐無知之徒妄<lb/>
　　生議論可密諭舒赫德等不必照此辦理<lb/>
　諭參贊大臣舒赫德等密察素勒坦和卓等情形<lb/>
　上諭軍機大臣曰舒赫德奏稱英噶薩爾阿奇木伯<lb/>
　　克素勒坦和卓於途次遇解往肅州之囘人沙雅<lb/>
　　瑚卜阿穆爾告稱係伊同族懇賞給領囘今訪聞<lb/>
<pb n="KR2c0012_WYG_144-25a"/>
　　素勒坦和卓係安集延人至沙雅瑚卜之父在噶<lb/>
　　爾丹策零時係葉爾羌之阿奇木伯克阿穆爾之<lb/>
　　祖亦係伊沙噶伯克且沙雅瑚卜曾為伊沙噶阿<lb/>
　　穆爾亦曾為噶雜納齊並非一族體察伊二人亦<lb/>
　　自覺與衆不同若令於葉爾羌居住恐滋事端等<lb/>
　　語從前兆惠等據齊凌扎卜轉呈具奏給領時本<lb/>
　　未深悉情由朕已准其賞給倘仍行取囘則素勒<lb/>
　　坦和卓必生疑懼至素勒坦和卓甫經入覲授為<lb/>
<pb n="KR2c0012_WYG_144-25b"/>
　　阿奇木伯克亦不便併取來京此二人現無職掌<lb/>
　　設有妄動情形自可明白辦理或尚能安靜守分<lb/>
　　不過無用之人有何妨礙著傳諭舒赫德等密加<lb/>
　　體察不必遽行辦理<lb/>
　命解送伯克伊斯邁勒來京<lb/>
　上諭軍機大臣曰據納世通奏鄂對等告稱庫車之<lb/>
　　哈子伯克伊斯邁勒向囘人等妄造盡行殺戮之<lb/>
　　言涕泣以告隨喚來質訊供認不諱謹看守請㫖<lb/>
<pb n="KR2c0012_WYG_144-26a"/>
　　等語伊斯邁勒造言煽惑情罪可惡著派員嚴加<lb/>
　　看守解送來京<lb/>
　　　己亥<lb/>
　　　議選塔里雅沁囘人送往呼倫貝爾屯田事宜<lb/>
　　　軍機大臣奏言副都統瑚爾起因呼倫貝爾打<lb/>
　　　牲道遠而游牧水泉充足舊曾耕種請於新降<lb/>
　　　之塔里雅沁囘人内約選百名送往俾兵丁等<lb/>
　　　知引水灌漑之法等語但呼倫貝爾人等皆以<lb/>
<pb n="KR2c0012_WYG_144-26b"/>
　　　射獵為業若派遣囘人屯田則恐變其舊俗請<lb/>
　　　交與將軍綽爾多相度時宜如果賞給牲隻尚<lb/>
　　　不能有益生計必須屯田應俟議奏到日再議<lb/>
　　　奏入得<lb/>
　㫖著照瑚爾起所請行瑚爾起即以副都統為呼倫<lb/>
　　貝爾總管令其承辦臣等恭查肅州等處賞給官<lb/>
　　　兵之囘人甚多請行文陜甘總督將塔里雅沁<lb/>
　　　囘人選取一百名約計五六口給車一輛送京<lb/>
<pb n="KR2c0012_WYG_144-27a"/>
　　　由兵部辦給車輛送交呼倫貝爾但囘人百名<lb/>
　　　通計家口不下三百餘人一時遣至該處恐米<lb/>
　　　價轉昻請将男丁先行送往其家口暫留齊齊<lb/>
　　　哈爾候收穫後陸續遣發人給官牛一頭籽種<lb/>
　　　若干與索倫巴爾虎等通力耕作初到時官給<lb/>
　　　衣糧爨具其分莊授田按則陞科之處交該將<lb/>
　　　軍會同瑚爾起定議具奏奏入<lb/>
　上從之<lb/>
<pb n="KR2c0012_WYG_144-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
平定準噶爾方略續編卷五<lb/>
</p>
<p>
</p>
  </div>
</body>
</text>
</TEI>
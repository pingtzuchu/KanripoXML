<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_075-1a"/>
欽定四庫全書<lb/>
平定準噶爾方略正編卷二十一<lb/>
　　　乾隆二十年冬十一月庚午朔<lb/>
　諭定西將軍扎拉豐阿等擒賊事宜<lb/>
　上諭軍機大臣曰阿睦爾撒納人甚奸詐此際或遣<lb/>
　　人前來或力窮詐降俱未可定如遣人前來即行<lb/>
　　擒獲或有所奏俟解到時訊問即伊自知罪譴恐<lb/>
　　懼來降亦斷不可信務將伊拏問解送京師以彰<lb/>
<pb n="KR2c0012_WYG_075-1b"/>
　　國法將此傳諭扎拉豐阿等知之<lb/>
　諭定邊左副將軍哈達哈等駐兵防範事宜<lb/>
　上諭軍機大臣曰哈達哈等奏據喀喇巴圖魯阿玉<lb/>
　　錫禀稱現屆天寒不宜進兵衆厄魯特等惟冀徼<lb/>
　　倖成功不可全信等語此語尚合機宜朕前命達<lb/>
　　爾黨阿帶兵前往西路北路無庸進兵惟令哈達<lb/>
　　哈雅爾哈善領兵防守或派兵數百名捉生探信<lb/>
　　相機辧理著仍遵前㫖行再烏梁海宰桑鄂木布<lb/>
<pb n="KR2c0012_WYG_075-2a"/>
　　博郭勒遣孟克什來報阿睦爾撒納宰桑尼瑪遣<lb/>
　　人至鄂木布等處告以阿逆現在領兵侵擾䝉古<lb/>
　　令其出兵協助等語量阿睦爾撒納斷無此等餘<lb/>
　　力但既有此言亦不可不豫為防範又此等烏梁<lb/>
　　海係新降之人心懐叵測首䑕兩端尤宜加意密<lb/>
　　防今既來報信即當加恩奬勵著賞宰桑鄂木布<lb/>
　　博郭勒緞疋銀兩所遣之人亦著酌量賞給其擒<lb/>
　　獲葉克明安台吉察衮屬人阿穆呼朗到日即派<lb/>
<pb n="KR2c0012_WYG_075-2b"/>
　　員解送來京餘俱照所奏正法其妻子賞給喀爾<lb/>
　　喀等為奴<lb/>
　恩賞前往阿克蘇城宰桑兵丁銀兩<lb/>
　上諭軍機大臣曰厄魯特公納噶查侍衛官長保等<lb/>
　　帶領額敏和卓回人及達什達瓦兵丁前往阿克<lb/>
　　蘇城額敏和卓回人甫回自伊犁達什達瓦兵丁<lb/>
　　亦従游牧初到今復派往阿克蘇城雖非進兵可<lb/>
　　比但係逺行著加恩於應得口糧外宰桑每員給<lb/>
<pb n="KR2c0012_WYG_075-3a"/>
　　銀二十兩兵丁每名給銀十兩令其寛裕整裝並<lb/>
　　著和起曉諭額敏和卓及達什達瓦之妻務揀選<lb/>
　　諳練宰桑管轄兵丁妥協前往<lb/>
　命封額敏和卓為鎮國公<lb/>
　上諭軍機大臣曰前額敏和卓帶領回兵直抵伊犂<lb/>
　　甚屬奮勉今復派伊所屬兵丁前赴阿克蘇城著<lb/>
　　加恩封額敏和卓為鎮國公以示奬勵<lb/>
　　　辛未<lb/>
<pb n="KR2c0012_WYG_075-3b"/>
　命貝勒塞卜騰為北路㕘贊大臣<lb/>
　上諭軍機大臣曰都爾伯特王貝勒等前經領兵前<lb/>
　　赴伊犂是以令伊等回至游牧暫息現在擒拏阿<lb/>
　　睦爾撒納亦未派往今烏里雅蘇台無通曉厄魯<lb/>
　　特情形之人貝勒塞卜騰前在㕘贊大臣上行走<lb/>
　　甚屬奮勉著派伊屬下兵丁或百名或五十名仍<lb/>
　　授為㕘贊大臣前赴烏里雅蘇台協同哈達哈等<lb/>
　　辦理一應事務應給俸餉及兵丁口糧已降㫖哈<lb/>
<pb n="KR2c0012_WYG_075-4a"/>
　　達哈等辦理如欲將户口一併帶往即准其帶往<lb/>
　　仍賞銀三百兩令其整裝又<lb/>
　諭曰汗哈屯烏梁海等報稱阿睦爾撒納誘伊等同<lb/>
　　來侵擾蒙古明係揚言以聳聽聞然或揣度西路<lb/>
　　進兵北路無備前來滋擾亦未可定宜先時設備<lb/>
　　使叛賊不得逞其詭計哈達哈等現領兵三千名<lb/>
　　此外烏里雅蘇台兵丁甚多米糧亦甚豐裕著合<lb/>
　　為一萬分駐烏里雅蘇台軍營及哈達哈等所據<lb/>
<pb n="KR2c0012_WYG_075-4b"/>
　　形勝之處以為聲援第以預備進兵為言不必宣<lb/>
　　露防禦阿逆前來之意使賊聞風退避再都爾伯<lb/>
　　特貝勒塞卜騰與阿睦爾撒納有讎前在軍營行<lb/>
　　走頗著勞績仍命為㕘贊大臣前往北路軍營協<lb/>
　　辦事務一應事宜哈達哈等與伊公同商議奏摺<lb/>
　　内一體列名至添兵豫備之處未經諭塞卜騰知<lb/>
　　悉哈達哈等亦不必轉諭此非疑伊恐其屬人漏<lb/>
　　洩於事無益著密諭哈達哈等知之<lb/>
<pb n="KR2c0012_WYG_075-5a"/>
　　　㕘贊大臣玉保疏奏領兵由巴里坤起程日期<lb/>
　　　玉保奏言臣帶領噶爾藏多爾濟沙克都爾曼<lb/>
　　　濟之宰桑車木布等於十月二十日至巴里坤<lb/>
　　　軍營即帶索倫察哈爾兵丁五百名於二十二<lb/>
　　　日自巴里坤起程前往額林哈畢爾噶㑹同進<lb/>
　　　𠞰奏入報<lb/>
　聞<lb/>
　　　壬申<lb/>
<pb n="KR2c0012_WYG_075-5b"/>
　　　定議調遣羅卜藏多爾濟兵丁事宜<lb/>
　　　軍機大臣等奏言厄魯特貝勒羅卜藏多爾濟<lb/>
　　　願派兵五百名前往巴里坤聽候調遣臣等查<lb/>
　　　西路軍營現在各路兵丁共計八千名所需馬<lb/>
　　　匹俱已籌辦此項羅卜藏多爾濟兵丁五百名<lb/>
　　　馬匹尚未籌及若即發往巴里坤徒致守候若<lb/>
　　　俟需用之時由將軍等奏到後再行調遣已屬<lb/>
　　　遲悞臣等議令羅卜藏多爾濟即回游牧選兵<lb/>
<pb n="KR2c0012_WYG_075-6a"/>
　　　五百名豫備調遣仍行文扎拉豐阿等如需用<lb/>
　　　羅卜藏多爾濟兵丁調遣即先將各處送到馬<lb/>
　　　匹通盤核算足供乘騎即知會羅卜藏多爾濟<lb/>
　　　緩行先赴巴里坤俟至巴里坤日羅卜藏多爾<lb/>
　　　濟賞銀三百兩兵丁各賞銀十兩令其整裝前<lb/>
　　　進奏入<lb/>
　上從之<lb/>
　　　癸酉<lb/>
<pb n="KR2c0012_WYG_075-6b"/>
　命策楞為定西將軍扎拉豐阿為定邊右副將軍達<lb/>
　　爾黨阿為㕘贊大臣籌辦進兵伊犂事宜<lb/>
　上諭軍機大臣曰據策楞奏稱喀爾喀貝勒車木楚<lb/>
　　克扎布台吉唐古忒宰桑鄂爾竒木濟將叛逆宰<lb/>
　　桑敦多克曼集鄂拓克之得木齊沙喇勒岱等五<lb/>
　　得秦游牧𠞰滅扎那噶爾布諾爾布林沁又將布<lb/>
　　庫努特三得秦游牧盡行殺戮等語此次辦理俱<lb/>
　　甚妥協現在領兵前進務期擒拏阿巴噶斯哈丹<lb/>
<pb n="KR2c0012_WYG_075-7a"/>
　　等解京治罪並將伊游牧𠞰滅以振軍威此時兵<lb/>
　　力甚盛策楞即㑹同諾爾布林沁扎那噶爾布唐<lb/>
　　古忒等進取伊犂如阿陸爾撒納已據伊犂恐兵<lb/>
　　力不足仍遵前㫖俟噶爾藏多爾濟等到時整頓<lb/>
　　大兵同進斷不可冒昧輕試至唐古忒自伊犂力<lb/>
　　戰而出理應加恩恐衆人不知妄思恩澤著策楞<lb/>
　　派侍衛一員至伊游牧傳諭加恩即従巴里坤支<lb/>
　　銀一千兩賞給所有𠞰滅布庫努特之受傷人員<lb/>
<pb n="KR2c0012_WYG_075-7b"/>
　　並著策楞酌賞以示鼓勵仍咨部議叙侍衛滿楚<lb/>
　　所禀豫報阿睦爾撒納謀叛之伊犂回人策楞到<lb/>
　　彼即查明賞賚策楞自知前譴奮往從事悉協機<lb/>
　　宜額林哈畢爾噶等處共知其為將軍不便更替<lb/>
　　著即授為内大臣兼定西將軍扎拉豐阿著授為<lb/>
　　定邊右副將軍即將達爾黨阿帶往之印給與掌<lb/>
　　管駐劄額林哈畢爾噶辦理軍務達爾黨阿著授<lb/>
　　為㕘贊大臣同伊辦事玉保隨將軍策楞帶兵前<lb/>
<pb n="KR2c0012_WYG_075-8a"/>
　　進伊等同心協力擒𠞰逆賊捜捕黨羽總期於事<lb/>
　　有濟共奏膚功無將軍㕘贊之分策楞等其仰體<lb/>
　　朕意以副委任策楞著加恩賞銀一千兩伊子特<lb/>
　　通額已施恩免罪授為三等侍衛並著隨往軍前<lb/>
　　効力<lb/>
　命安撫達什達瓦游牧人衆<lb/>
　上諭軍機大臣曰據策楞奏達什達瓦之妻遣宰桑<lb/>
　　薩喇爾族弟哈栁侍衛滿楚等告稱自伊犂前來<lb/>
<pb n="KR2c0012_WYG_075-8b"/>
　　兩次遇敵衝突率領屬人來歸等語達什達瓦之<lb/>
　　妻深知大義率領屬下棄賊來歸深屬可嘉昨已<lb/>
　　遣副都統鄂實傳㫖將達什達瓦之妻賞給名號<lb/>
　　並賜以銀兩緞疋著和起仍照前㫖辦理并令在<lb/>
　　巴里坤附近過冬俟明年向阿爾台地方遷移居<lb/>
　　住侍衛滿楚奮身脱出著授為二等侍衛宰桑哈<lb/>
　　柳䕶送薩喇爾之子玉魯斯前來亦著加恩授為<lb/>
　　藍翎侍衛仍照哈柳所請明年前往薩喇爾游牧<lb/>
<pb n="KR2c0012_WYG_075-9a"/>
　　察哈爾地方居住<lb/>
　命免治和托輝特郡王青滚雜卜罪<lb/>
　上諭軍機大臣曰前因阿睦爾撒納宰桑阿穆爾濟<lb/>
　　爾噶爾告稱班第薩喇爾㕘奏阿睦爾撒納之時<lb/>
　　清滚雜卜私告阿睦爾撒納以致潛逃朕因降㫖<lb/>
　　挐問令其質對今阿穆爾濟爾噶爾已經正法無<lb/>
　　從質對即青滚雜卜果有此事亦不過一時愚昧<lb/>
　　伊因與阿逆同在一處恐一併㕘處私相告語初<lb/>
<pb n="KR2c0012_WYG_075-9b"/>
　　不料阿睦爾撒納之奸惡至於此極也即如色布<lb/>
　　騰巴爾珠爾信阿睦爾撒納之言代為陳奏色布<lb/>
　　騰巴爾珠爾豈有附逆之事此皆伊等不知事體<lb/>
　　受其愚弄耳青滚雜卜自去年領兵以來甚屬奮<lb/>
　　勉從前罪愆著加恩寛免伊能感戴朕恩勿稍疑<lb/>
　　懼益加奮勉朕尚將施恩封為親王此際如已拏<lb/>
　　問即傳㫖釋放如未拏問即可無庸辦理將此傳<lb/>
　　諭哈達哈知之<lb/>
<pb n="KR2c0012_WYG_075-10a"/>
　　　甲戌<lb/>
　申諭㕘贊大臣達爾黨阿等分路進𠞰事宜<lb/>
　上諭軍機大臣曰據哈達哈等奏各隊兵丁於緊要<lb/>
　　隘口駐劄伊等於布延圖地方過冬俟明年草萌<lb/>
　　之時㑹兵額爾齊斯併力進𠞰等語哈達哈所奏<lb/>
　　尚是但由北路進兵路較逺而部落亦少由額林<lb/>
　　哈畢爾噶進兵路途既近且經由噶爾藏多爾濟<lb/>
　　等各部落諸事可以策應是以此次進兵専賴西<lb/>
<pb n="KR2c0012_WYG_075-10b"/>
　　路北路不過遙為聲援哈達哈等應遵朕屢次所<lb/>
　　降諭㫖即令達爾黨阿領兵由西路前進哈達哈<lb/>
　　等於北路形勝處駐劄收養馬匹壯軍威而分賊<lb/>
　　勢仍將厄魯特烏梁海等游牧防守以禦逆賊乘<lb/>
　　虛擾亂如阿睦爾撒納掩襲前來則以逸待勞擒<lb/>
　　獲甚易現在達爾黨阿帶往兵一千名北路止留<lb/>
　　兵七千餘名如不足用即著哈達哈於喀爾喀兵<lb/>
　　丁内就近調取再汗哈屯烏梁海等係新附之人<lb/>
<pb n="KR2c0012_WYG_075-11a"/>
　　若如所奏於伊等地方採買馬匹或生疑懼郡王<lb/>
　　青滚雜卜深知伊等情形可否採買之處著㑹同<lb/>
　　酌量商辦如有不便即行停止<lb/>
　命籌辦西路軍營口糧<lb/>
　上諭軍機大臣曰此次進兵伊犂俱由西路進發策<lb/>
　　楞等攜帶口糧不甚充裕進兵後不惟路逺難於<lb/>
　　轉運且沿途亦須防䕶現在準噶爾地方擾亂互<lb/>
　　相刼奪若令伊等自行搶掠則敵勢轉盛一時難<lb/>
<pb n="KR2c0012_WYG_075-11b"/>
　　以𠞰滅官兵前進之時必須因糧於敵以壯兵力<lb/>
　　則賊勢空虚不難即破而大兵亦可藉飽騰倘尚<lb/>
　　不足或於厄魯特等及噶爾藏多爾濟等部落内<lb/>
　　將口糧牲隻暫為支用事定後運内地緞疋茶葉<lb/>
　　照價還給策楞等相度機宜妥協辦理<lb/>
　命授從征台吉宰桑等官爵<lb/>
　上諭軍機大臣曰厄爾錐音哈薩克錫喇尼瑪吞圖<lb/>
　　布恩克博羅特等已俱命前往西路軍營聽候調<lb/>
<pb n="KR2c0012_WYG_075-12a"/>
　　遣厄爾錐音哈薩克錫喇著授為㕘贊大臣尼瑪<lb/>
　　授為内大臣兼圖什墨勒仍授為㕘贊大臣吞圖<lb/>
　　布恩克博羅特俱著在領隊大臣上行走策楞進<lb/>
　　兵之時扎拉豐阿達爾黨阿在額林哈畢爾噶駐<lb/>
　　劄辦理軍務尼瑪著即在扎拉豐阿處管理臺站<lb/>
　　稽察奸細遇奏事時㕘贊大臣等俱著一體列名<lb/>
　命曉諭諾爾布林沁等擒賊事宜<lb/>
　上諭軍機大臣曰據策楞奏稱諾爾布林沁派出兵<lb/>
<pb n="KR2c0012_WYG_075-12b"/>
　　二千名合之現在帶往兵丁共計四千足以𠞰滅<lb/>
　　阿巴噶斯哈丹等但聞阿巴噶斯等遷往伊犂現<lb/>
　　派索倫兵丁前行哨探大兵暫住烏魯木齊候信<lb/>
　　辦理等語阿巴噶斯哈丹聞我兵前進而台吉諾<lb/>
　　爾布林沁又帶兵㑹合聞風逺遁遷往伊犂情形<lb/>
　　屬實然伊等帶領户口勢必不能遄行若由徑路<lb/>
　　發兵堵截必易擒獲倘至伊犂後賊勢㑹聚轉來<lb/>
　　抗拒亦未可定應曉諭諾爾布林沁等阿巴噶斯<lb/>
<pb n="KR2c0012_WYG_075-13a"/>
　　哈丹雖畏威逺去略得安息即將窺竊汝等游牧<lb/>
　　須及時𠞰滅以杜後患如已入伊犂毋庸過急俟<lb/>
　　噶爾藏多爾濟等到時㑹同前進方為妥協再策<lb/>
　　楞駐兵烏魯木齊與回人游牧相近或賊人暗生<lb/>
　　奸計誘令回人等不行换給官兵口糧或借换給<lb/>
　　口糧之時乘間擾亂策楞應密行防範至諾爾布<lb/>
　　林沁等宰桑台吉感恩奮勉派兵隨征每兵著賞<lb/>
　　銀三兩以示鼓勵<lb/>
<pb n="KR2c0012_WYG_075-13b"/>
　　　乙亥<lb/>
　申諭西路速行進兵<lb/>
　上諭軍機大臣曰據達爾黨阿哈達哈等奏稱聞西<lb/>
　　路大兵一切俱已整備於明嵗草萌時再行進發<lb/>
　　等語此奏甚屬錯誤昨命達爾黨阿領兵前往西<lb/>
　　路哈達哈留於北路駐劄因北路地勢空曠俱無<lb/>
　　游牧不若西路之便隨時可以進兵屢經明白傳<lb/>
　　諭計達爾黨阿領兵至西路時噶爾藏多爾濟等<lb/>
<pb n="KR2c0012_WYG_075-14a"/>
　　亦陸續可到一切㑹同商酌速奏膚功方合機宜<lb/>
　　現在冬令進兵較難人人所知即爾等亦不無所<lb/>
　　見然愈遲緩則賊黨愈固賊力愈强辦理更費周<lb/>
　　章所謂兵貴神速者此也以冬令進兵為難將軍<lb/>
　　大臣尚因此退縮何以鼓士氣而振戎行即如台<lb/>
　　吉沙克都爾曼濟宰桑厄爾錐音等伊部落與伊<lb/>
　　犂密邇今伊犂信息未通伊等尚奮往前進若噶<lb/>
　　爾藏多爾濟之部落業已保䕶一聞此言勢必退<lb/>
<pb n="KR2c0012_WYG_075-14b"/>
　　後又將何以集事此時惟馬匹亟宜籌畫策楞扎<lb/>
　　拉豐阿玉保等即仿照木蘭行圍時向蒙古换馬<lb/>
　　之法通融辦理以疲乏馬匹换易肥壯馬匹酌量<lb/>
　　給以緞疋銀兩此項疲乏之馬善為牧放轉瞬即<lb/>
　　成臕壯是不但無損於彼而且大有禆益噶爾藏<lb/>
　　多爾濟等部落馬匹照此交易諒無不欣然樂從<lb/>
　　且今嵗春間進兵阿睦爾撒納屢次陳奏以迅速<lb/>
　　為善瑪木特亦以為然倘我兵緩行前進真不出<lb/>
<pb n="KR2c0012_WYG_075-15a"/>
　　叛賊所料而賊愈得以逞其負固抗拒之力矣明<lb/>
　　嵗進兵之言西路軍營諸臣並未陳奏達爾黨阿<lb/>
　　等所奏因北路已停止進兵朕是以不行深究若<lb/>
　　達爾黨阿至西路時亦出此言必至搖惑軍心所<lb/>
　　關匪細斷不姑貸現在沙克都爾曼濟厄爾錐音<lb/>
　　等已至西路如何商議進兵之處策楞等速行奏<lb/>
　　聞<lb/>
　命奬賞各台吉宰桑等<lb/>
<pb n="KR2c0012_WYG_075-15b"/>
　上諭軍機大臣曰據策楞等奏諾爾布林沁附近游<lb/>
　　牧等處查出喀爾喀二百三十餘人各台吉宰桑<lb/>
　　等情愿資給口糧送回原處等語衆台吉宰桑等<lb/>
　　輸成効順將衆鄂拓克所有之喀爾喀查出給與<lb/>
　　口糧回至原處辦理甚屬可嘉著策楞酌量將緞<lb/>
　　疋茶葉賞給以示鼓勵再唐古忒查出辦理臺站<lb/>
　　之察哈爾喀爾喀人等即照策楞所奏仍令辦理<lb/>
　　臺站唐古忒亦著奬賞<lb/>
<pb n="KR2c0012_WYG_075-16a"/>
　　　定西將軍策楞疏奏設立臺站事宜<lb/>
　　　策楞奏言臣與衆台吉等商定安設臺站之事<lb/>
　　　自烏蘭烏蘇至烏魯木齊俱照各鄂拓克分派<lb/>
　　　每臺設兵丁十名厄魯特兵十名傳遞事件自<lb/>
　　　烏魯木齊以外如遇無游牧處即將伊等帶往<lb/>
　　　兵丁存留安設并將坐臺人等每月給銀二兩<lb/>
　恩㫖宣諭衆皆感悦再查此處臺站經將軍班第等<lb/>
　　　派出喀爾喀貝子羅卜藏車凌副都統職銜阿<lb/>
<pb n="KR2c0012_WYG_075-16b"/>
　　　敏道散秩大臣敦多克協理台吉固穆扎卜得<lb/>
　　　木齊達什扎卜等管理今惟固穆扎卜達什扎<lb/>
　　　卜二員臣令諾爾布林深另派大台吉一員同<lb/>
　　　固穆扎卜達什扎卜管理奏入報<lb/>
　聞<lb/>
　　　丁丑<lb/>
　申諭定西將軍策楞進兵𠞰賊事宜<lb/>
　上諭軍機大臣曰據策楞奏稱布魯古特台吉諾海<lb/>
<pb n="KR2c0012_WYG_075-17a"/>
　　奇濟克呼爾璊台吉薩喇爾自伊犂前來告稱阿<lb/>
　　睦爾撒納未至伊犂彼地欲内附者甚衆等語看<lb/>
　　來與阿逆黨惡者不過阿巴噶斯哈丹烏勒木濟<lb/>
　　敦多克曼集約蘇圖克什木圖布慎錫克錫爾格<lb/>
　　巴蘇泰等數人即阿逆亦自知伊犂衆心離散疑<lb/>
　　懼未往若於叛賊未至之前速行進兵衆必迎降<lb/>
　　策楞此時想已將阿巴噶斯哈丹部落𠞰滅賊衆<lb/>
　　自必畏懼其馬匹牲隻分給兵衆以益兵力速即<lb/>
<pb n="KR2c0012_WYG_075-17b"/>
　　進兵即可平定噶爾藏多爾濟等陸續將到策楞<lb/>
　　俟其到時㑹合進兵直入伊犂固屬甚善但時不<lb/>
　　可失惟在相機辦理毋庸過於拘泥賊黨烏勒木<lb/>
　　濟等罪不容誅斷難寛貸即前來投降亦拏解來<lb/>
　　京治罪其户口人等盡行𠞰滅以示懲創惟伊犂<lb/>
　　附近有喇嘛六千餘人若一體辦理不但失衆蒙<lb/>
　　古之心其真偽亦無従區别策楞務加體察其實<lb/>
　　係聚衆黨惡者即行誅戮如係威逼相従量従寛<lb/>
<pb n="KR2c0012_WYG_075-18a"/>
　　免一切俱遵前㫖辦理諾海奇齊克薩喇爾自伊<lb/>
　　犂前來輸誠相告甚屬可嘉昨諾海奇齊克之弟<lb/>
　　琿齊薩喇爾之兄鄂勒椿弟洪郭爾等入覲時已<lb/>
　　施恩俱封為扎薩克台吉今特加恩封諾海奇齊<lb/>
　　克為公薩喇爾為扎薩克頭等台吉伊等果能奮<lb/>
　　勉効力朕必更加恩重賞著策楞傳諭伊等知之<lb/>
　　　戊寅<lb/>
　諭定邊左副將軍哈達哈等仍派侍衛徳善通使哈<lb/>
<pb n="KR2c0012_WYG_075-18b"/>
　　　薩克<lb/>
　上諭軍機大臣曰前自北路脱出之索倫跟役布顔<lb/>
　　圖供稱伊主遣往哈薩克現被擒拏看守等語當<lb/>
　　即傳諭達爾黨阿等訊問布顔圖確供具奏並令<lb/>
　　將遣往哈薩克之侍衛徳善等暫行停止今據策<lb/>
　　楞奏稱自伊犂前來之呼爾璊台吉薩喇爾告稱<lb/>
　　遣往哈薩克之侍衛達勇阿順徳訥帶領哈薩克<lb/>
　　使者同至伊犂哈薩克情願投順等語看來哈薩<lb/>
<pb n="KR2c0012_WYG_075-19a"/>
　　克阿布賚甚屬恭順並無可疑著哈達哈等傳諭<lb/>
　　徳善等仍遵前㫖前往哈薩克並將布顔圖從前<lb/>
　　所供果否實情審明具奏<lb/>
　　　己卯<lb/>
　命阿玉錫丹津等暫回游牧<lb/>
　上諭軍機大臣曰前因北路進兵令丹津在哨探隊<lb/>
　　行走今已暫行停止丹津在軍前無事著遣回游<lb/>
　　牧令其休息伊游牧距軍營甚近有事即可調遣<lb/>
<pb n="KR2c0012_WYG_075-19b"/>
　　喀喇巴圖魯阿玉錫今年自軍營回來未得休息<lb/>
　　亦著遣回游牧俟有遣用時再行降㫖<lb/>
　　　定議北路採買馬駝事宜<lb/>
　　　㕘贊大臣達爾黨阿等奏言現在軍營兵丁除<lb/>
　　　遣往西路外合計九千名再調喀爾喀兵一千<lb/>
　　　名共為一萬令於正月内到營所有軍營馬匹<lb/>
　　　二萬有餘駝三千餘隻脿分平常俱交於喀爾<lb/>
　　　喀各部落牧放俟明春青草發生時選擇應用<lb/>
<pb n="KR2c0012_WYG_075-20a"/>
　　　此外尚需馬一萬餘匹駝二三千隻擬向喀爾<lb/>
　　　喀逺近各部落採買約於明年二三月内均可<lb/>
　　　購齊並向新收烏梁海等換取馬駝應用以期<lb/>
　　　無悮軍行奏入得<lb/>
　㫖軍機大臣議奏尋議前因議定西路進兵是以令<lb/>
　　　哈達哈等領兵一萬名駐劄北路遙為聲援北<lb/>
　　　路雖非西路剋期進兵可比但馬駝至明年二<lb/>
　　　三月間始到恐有遲悞現今西路將軍策楞等<lb/>
<pb n="KR2c0012_WYG_075-20b"/>
　　　已經帶兵前進北路亦應先時預備如需㑹合<lb/>
　　　即時起程原未指定明年進發應令哈達哈等<lb/>
　　　於現存馬駝外就近酌撥無庸向喀爾喀四部<lb/>
　　　落調取以致稽延時日至採買新收烏梁海等<lb/>
　　　馬駝應用之處即遵前奉<lb/>
　諭㫖商同郡王青滚雜卜妥協辦理奏入<lb/>
　上從之<lb/>
　　　侍郎納穆扎爾疏奏查獲阿睦爾撒納等游牧<lb/>
<pb n="KR2c0012_WYG_075-21a"/>
　　　馬匹什物<lb/>
　　　納穆扎爾奏言臣㑹同侍郎兆惠查得阿睦爾<lb/>
　　　撒納班珠爾根敦扎卜等游牧内駝三百九十<lb/>
　　　六隻馬一千八百五十三匹鳥鎗八十九桿撒<lb/>
　　　袋三十九副弓四十一張腰刀二十口長鎗九<lb/>
　　　桿鎖子甲一副俱交扎薩克遜都卜送交烏里<lb/>
　　　雅蘇台軍營查收其餘什物俱交齊木庫爾宰<lb/>
　　　桑等賞給又查得阿睦爾撒納銀一千六百兩<lb/>
<pb n="KR2c0012_WYG_075-21b"/>
　　　班珠爾銀五十兩<lb/>
　賞班珠爾之甘珠爾經一部佛三尊俱交與領催冲<lb/>
　　　保解送京師奏入報<lb/>
　聞<lb/>
　　　庚辰<lb/>
　　　派直隸各省大員稽查沿途軍營文報<lb/>
　上諭軍機大臣曰軍營文報闗係𦂳要須特派大員<lb/>
　　督率稽查方無玩悞直隸著派永寧山西著派富<lb/>
<pb n="KR2c0012_WYG_075-22a"/>
　　尼漢陜西著派武忱甘肅著派明德各於所轄境<lb/>
　　地沿途來往督察如有稽延惟伊等是問<lb/>
　命傳<lb/>
　諭薩喇爾擒賊贖罪<lb/>
　上諭軍機大臣曰前自伊犂脱出人等雖稱薩喇爾<lb/>
　　被錫克錫爾格擒獲但非親見適據策楞奏到諾<lb/>
　　海奇齊克等告稱並未見送往伊犂則薩喇爾果<lb/>
　　否被擒尚無實據但伊與將軍等同在伊犂辦事<lb/>
<pb n="KR2c0012_WYG_075-22b"/>
　　而惟伊脱逃或自覺無顔與策楞相見潛身逺避<lb/>
　　亦未可定策楞進兵後加意諮訪尋獲時即傳㫖<lb/>
　　曉諭伊係受恩深重之人雖以脱逃負罪然能帶<lb/>
　　兵擒獲阿逆即可自盖前愆已有㫖令其仍掌定<lb/>
　　邊右副將軍印一同進兵惟宜益加奮勉効力贖<lb/>
　　罪俟尋獲時策楞即速行奏聞<lb/>
　命厄魯特公納噶查偵探阿逆信息<lb/>
　上諭軍機大臣曰前慮阿逆逃竄或投入回人部落<lb/>
<pb n="KR2c0012_WYG_075-23a"/>
　　因派納噶查往阿克蘇城等處傳㫖擒拏今據諾<lb/>
　　海奇齊克等告稱阿逆尚在博羅塔拉地方居住<lb/>
　　著納噶查前至巴里坤偵探如阿逆未往伊犂而<lb/>
　　策楞已𠞰滅阿巴噶斯哈丹游牧由彼處直進伊<lb/>
　　犂堵截叛賊投回之路則納噶查不必前往回部<lb/>
　　即往策楞處協同辦事其侍衛哈清阿墨徳庫聽<lb/>
　　候策楞調遣官長保將彼處情形詳悉問明回京<lb/>
　　陳奏若策楞雖已𠞰滅阿巴噶斯等尚候噶爾藏<lb/>
<pb n="KR2c0012_WYG_075-23b"/>
　　多爾濟等未入伊犂而阿睦爾撒納已經住據納<lb/>
　　噶查等應仍往回部遵照前㫖辦理<lb/>
　　　定議撥補馬匹事宜<lb/>
　　　署陜甘總督方觀承等奏言甘省派調馬二萬<lb/>
　　　匹除挑解軍營一萬三千餘匹及調撥各營外<lb/>
　　　餘馬五千餘匹合陜省未到馬七千餘匹共一<lb/>
　　　萬二千餘匹將脿分好者補足安西肅鎮甘提<lb/>
　　　三標摘缺馬九千匹其脿欠者截補凉寧各營<lb/>
<pb n="KR2c0012_WYG_075-24a"/>
　　　摘缺馬匹令加𦂳餧養期於適用滿漢各營摘<lb/>
　　　缺未補者令其即行領銀購補奏入得<lb/>
　㫖軍機大臣議奏尋議西路軍營現派官兵約計八<lb/>
　　　千名所有馬匹除哈密解往之五千餘匹及甘<lb/>
　　　省挑解之一萬三千餘匹合計一萬八千餘匹<lb/>
　　　是否有贏無絀應令該署督速行咨詢軍營倘<lb/>
　　　或不敷再行辦理至各營摘缺馬匹雖應按數<lb/>
　　　補足而挑存之馬必須餧養遇有調遣方可應<lb/>
<pb n="KR2c0012_WYG_075-24b"/>
　　　用况陜省未到馬七千匹未經騐挑臣等酌議<lb/>
　　　除安肅甘三標營係近邊要地摘缺九千匹應<lb/>
　　　先行補足餧養其凉寧各營道里稍逺所有餘<lb/>
　　　馬無庸即行截補統留安西等處分槽飼秣以<lb/>
　　　備緩急調撥之需至所奏滿漢各營摘缺未補<lb/>
　　　者令領銀購補上𦂳飭辦則各營馬匹無缺而<lb/>
　　　軍營馬匹愈充自應如所奏辦理奏入奉<lb/>
　上諭曰現在調撥陜甘山西各鎮協標營馬匹陸續<lb/>
<pb n="KR2c0012_WYG_075-25a"/>
　　解赴軍營所有𦂳要之營伍驛站自應及時購補<lb/>
　　足數近據方觀承等奏稱各營摘缺之馬速令購<lb/>
　　補其已補若干未經奏明著該督撫將軍提鎮等<lb/>
　　將所屬營驛先後摘缺馬匹已經購補若干速即<lb/>
　　查明自行具奏嗣後著每月奏聞一次<lb/>
　允達瓦齊致書台吉伯什阿噶什等協擒阿睦爾撒<lb/>
　　　納<lb/>
　　　軍機大臣奏言臣納延泰遵<lb/>
<pb n="KR2c0012_WYG_075-25b"/>
　㫖傳諭達瓦齊據達瓦齊跪稱我係俘囚蒙<lb/>
　聖主不加誅戮已屬格外<lb/>
　隆恩又蒙<lb/>
　賞賜衣服銀兩現在患病遣醫調治種種<lb/>
　厚恩雖捐縻踵頂不足報効今聞阿睦爾撒納背恩<lb/>
　　　逃竄苟有人心無不切齒况達瓦齊與伊有讐<lb/>
　　　恨不能奮身擒獲彼處有都爾伯特台吉伯什<lb/>
　　　阿噶什及庫本諾雅特台吉諾爾布等數人人<lb/>
<pb n="KR2c0012_WYG_075-26a"/>
　　　尚能事不與叛賊為黨達瓦齊平日素知擬寄<lb/>
　　　信伊等令其奮力擒拏阿睦爾撒納明正典刑<lb/>
　　　庶足以彰國法而快人心並懇<lb/>
　皇上降㫖於諾爾布等伊等自必感激効力懇求代<lb/>
　　　為陳奏奏入報<lb/>
　聞<lb/>
　　　定邊右副將軍扎拉豐阿疏奏領兵由巴里坤<lb/>
　　　前赴軍營<lb/>
<pb n="KR2c0012_WYG_075-26b"/>
　　　壬午<lb/>
　命廣州將軍錫特庫為駐防巴里坤都統馳驛來京<lb/>
　　　請訓再赴新任<lb/>
　　　定西將軍策楞疏奏遣副都統阿敏道前往哨<lb/>
　　　探情形<lb/>
　　　策楞奏言臣遵奉<lb/>
　諭㫖令達什達瓦宰桑博羅特㑹同阿敏道先行進<lb/>
　　　兵嗣因博羅特患病臣即向伊揀選識路之人<lb/>
<pb n="KR2c0012_WYG_075-27a"/>
　　　同阿敏道前進令將克勒特烏魯特等奮力𠞰<lb/>
　　　捕詳悉飭知阿敏道遵行外現因諾爾布林沁<lb/>
　　　等游牧甫移未經安頓約臣於十一月初一日<lb/>
　　　㑹齊若令阿敏道帶兵速進恐阿巴噶斯哈丹<lb/>
　　　等驚駭逃避是以復行令阿敏道緩行前往俟<lb/>
　　　諾爾布林沁到時再將伊兵丁揀選二百名趕<lb/>
　　　赴阿敏道同進臣現已至烏蘭布拉克地方俟<lb/>
　　　見諾爾布林沁後商同前進奏入報<lb/>
<pb n="KR2c0012_WYG_075-27b"/>
　聞<lb/>
　　　㕘贊大臣達爾黨阿疏奏領兵前往西路軍營<lb/>
　　　癸未<lb/>
　命封達瓦齊為親王<lb/>
　上諭大學士曰前因準噶爾夷部數年以來簒奪頻<lb/>
　　仍所屬諸部率衆内嚮接踵而至朕為天下共主<lb/>
　　既不忍拒而不納將為之經理游牧即因其地處<lb/>
　　之為久長計而<lb/>
<pb n="KR2c0012_WYG_075-28a"/>
兩朝未竟之緒亦乘此事機一勞永逸此用兵之本意<lb/>
　　也至達瓦齊之立為台吉不過外夷自相簒竊原<lb/>
　　可不必聲罪致討従前所降諭㫖甚明但以達瓦<lb/>
　　齊進貢請安尚居然以噶爾丹策零自處是以降<lb/>
　　勅切責旋復遣使叩關情詞恭順則大軍已入其<lb/>
　　境未得至京將軍等取其書奏之及王師進取伊<lb/>
　　犂伊畏避逃竄亦情理所有是達瓦齊原無獲罪<lb/>
　　於天朝之處伊之殘酷暴虐亦皆出於阿睦爾撒<lb/>
<pb n="KR2c0012_WYG_075-28b"/>
　　納之口迨俘獲來京視之則一庸慤可憫之人耳<lb/>
　　且言乆思歸順特以阿睦爾撒納領兵前往實不<lb/>
　　便於其軍前納欵此其肝膈本懐非由飾説古者<lb/>
　　異國降王或優以封爵示無外也達瓦齊著加恩<lb/>
　　封為親王賜第京師奉朝請朕撫馭萬國一秉大<lb/>
　　公仁育義正惟聽人之自取可將此宣示達瓦齊<lb/>
　　并曉諭中外知之又<lb/>
　諭曰朕已將達瓦齊宥罪施恩封為親王賜第京師<lb/>
<pb n="KR2c0012_WYG_075-29a"/>
　　帶領伊子居住伊舊日屬人著查出四五十户令<lb/>
　　其來京役使並著策楞曉諭台吉噶爾藏多爾濟<lb/>
　　等及準噶爾人衆從前進兵擒拏達瓦齊止因阿<lb/>
　　睦爾撒納愬其暴戾無狀凌虐準夷朕軫念羣生<lb/>
　　拯救水火是以聲罪致討今拏解來京乃一庸愚<lb/>
　　無用之人即伊種種虐行其初亦皆係阿睦爾撒<lb/>
　　納從中相助非伊一人之罪且達瓦齊原係綽羅<lb/>
　　斯台吉朕憐憫其愚備藩京邸斷不令回至游牧<lb/>
<pb n="KR2c0012_WYG_075-29b"/>
　　現在達瓦齊感戴朕恩思圖報効繕寫書信寄伊<lb/>
　　親信之庫本諾雅特台吉諾爾布都爾伯特台吉<lb/>
　　伯什阿噶什宰桑約蘇圖策凌多爾濟等令其協<lb/>
　　擒阿逆以彰國法具見誠悃著策楞即行轉交仍<lb/>
　　將伊等接到達瓦齊書信後言語情形速行奏聞<lb/>
　　並傳諭納穆扎爾舒明等將用兵準夷及加恩達<lb/>
　　瓦齊之處宣諭策凌齊木庫爾等知之<lb/>
　命傳<lb/>
<pb n="KR2c0012_WYG_075-30a"/>
　諭庫本諾雅特台吉諾爾布<lb/>
　上諭諾爾布曰前將軍大臣等戡定準夷汝即望風<lb/>
　　歸順回心向化已傳㫖令汝前來入覲俟汝到時<lb/>
　　廣示鴻恩後因阿睦爾撒納負恩逃竄中途間隔<lb/>
　　今朕已施恩達瓦齊備藩京師伊感激朕恩思圖<lb/>
　　報効因汝從前有搶擄阿睦爾撒納游牧之事義<lb/>
　　切同仇達瓦齊又素知汝之為人不與叛賊為黨<lb/>
　　奏請寄書於汝汝能奮勉効力協助大兵擒拏叛<lb/>
<pb n="KR2c0012_WYG_075-30b"/>
　　賊朕必重加恩賞<lb/>
　諭定邊右副將軍扎拉豐阿速行進兵<lb/>
　上諭軍機大臣曰據扎拉豐阿奏稱准策楞咨將現<lb/>
　　在所到馬匹二千趕赴軍營俟陸續解到馬匹後<lb/>
　　無論兵丁多寡隨即繼進策應等語辦理馬匹固<lb/>
　　屬𦂳要但策楞以輕兵深入額林哈畢爾噶𠞰殺<lb/>
　　阿巴噶斯哈丹等游牧扎拉豐阿能即將現在所<lb/>
　　有兵丁迅速前進㑹同辦理尤為合宜若俟各處<lb/>
<pb n="KR2c0012_WYG_075-31a"/>
　　馬匹催齊然後進發則已緩不及事此㫖到日量<lb/>
　　扎拉豐阿業已領兵繼進如至彼處策楞又往前<lb/>
　　行扎拉豐阿即駐劄額林哈畢爾噶以作聲援並<lb/>
　　加意督催臺站稽察文報將此詳悉傳諭知之<lb/>
　<lb/>
　<lb/>
　<lb/>
　<lb/>
<pb n="KR2c0012_WYG_075-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
平定準噶爾方略正編卷二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_117-1a"/>
欽定四庫全書<lb/>
平定準噶爾方略正編卷六十三<lb/>
　　　乾隆二十三年冬十月癸亥<lb/>
　申諭定邊將軍兆恵辦理囘部事宜<lb/>
　上諭軍機大臣曰兆恵奏稱伯克霍集斯將烏什所<lb/>
　　屬之布魯特頭目噶第喚至軍營據告稱從前霍<lb/>
　　集占領衆三千經過隨行人等俱甚困憊有毁棄<lb/>
　　軍器宰殺馬駝者怨聲載道等語賊黨俱已離心<lb/>
<pb n="KR2c0012_WYG_117-1b"/>
　　大功自可立奏至從賊人内有霍集斯之兄姪此<lb/>
　　時若自㧞來歸應加恩賞即或後時降附亦為寛<lb/>
　　貸惟阿卜都克勒木斷不可宥至前諭庫車阿克<lb/>
　　蘇等處分兵駐劄原為䕶視囘人起見並無勞敝<lb/>
　　伊等之處恐風聞妄生疑懼可𫝊諭兆恵等務宜<lb/>
　　明白曉示再此兩處駐防有無裨益或暫行一二<lb/>
　　年或可埀之永久俱著悉心籌畫其屯戍貢賦等<lb/>
　　事亦即酌定仍遵㫖來京交納穆扎爾等辦理<lb/>
<pb n="KR2c0012_WYG_117-2a"/>
　　　甲子<lb/>
　　　以預備軍營馬匹及移駐官兵等事<lb/>
　諭定邊將軍兆恵等<lb/>
　上諭軍機大臣曰兆恵等軍營馬匹俱長途䟦渉若<lb/>
　　功成奏凱乘騎疲乏於囘衆觀瞻非體已𫝊諭阿<lb/>
　　里衮永貴在巴里坤牧養馬内挑選二千匹送至<lb/>
　　庫車備兆恵等行文調取亦使囘人知我兵力若<lb/>
　　非迎降相繼自必陸續調撥斷不中止至所派官<lb/>
<pb n="KR2c0012_WYG_117-2b"/>
　　兵駐防庫車阿克蘇等處仍遵前㫖惟伊犂駐防<lb/>
　　兵二千塔爾巴噶台一千此時且不必前往或就<lb/>
　　近在吐魯番闢展或巴里坤過冬俟來年再行進<lb/>
　　發既便於糧運而官兵亦得少為休息併傳諭黄<lb/>
　　廷桂知之又<lb/>
　諭曰昨據兆恵奏稱伊等度阿勒坦呼斯坦嶺時官<lb/>
　　兵有中滚石身死者又伊犂河水漲時騎牽馬駝<lb/>
　　浮渡亦有溺斃數人等語官兵急公殞命深屬可<lb/>
<pb n="KR2c0012_WYG_117-3a"/>
　　憫著照陣亡例議敘此次兆恵所領官兵行走殊<lb/>
　　屬奮勉從前議照進兵例減半賞給著加恩給以<lb/>
　　全賞即將大臣侍衞官員等職名開列具奏<lb/>
　命副都統范時綬前往屯田處協同定長辦事<lb/>
　　　丙寅<lb/>
　諭㕘贊大臣巴祿等議敘捜勦逸賊官兵仍另派索<lb/>
　　　倫兵勦賊<lb/>
　上諭軍機大臣曰巴祿奏稱領兵分路搜勦嗎哈沁<lb/>
<pb n="KR2c0012_WYG_117-3b"/>
　　等至扎木巴拉布拉克之源探有賊踪署筆帖式<lb/>
　　四逹色奮勇衝擊勦殺五十餘人計陣亡兵三名<lb/>
　　得傷兵二名又喀喇沁㕘領賽圖於圖爾根察罕<lb/>
　　烏蘇勦賊四十餘人計陣亡官一員兵六名得傷<lb/>
　　兵十名察哈爾䕶軍錫喇卜現未囘營覓尸無獲<lb/>
　　等語此二次搜勦嗎哈沁陣亡得傷官兵俱著交<lb/>
　　部議卹議敘四逹色原係健鋭營前鋒著加恩授<lb/>
　　為䕶軍校遇缺即補其賽圖等効力官兵俱著造<lb/>
<pb n="KR2c0012_WYG_117-4a"/>
　　冊送部議敘仍𫝊諭巴祿伊所領兵丁久應更換<lb/>
　　若未能即殱逸賊可囘抵烏魯木齊照富徳兵丁<lb/>
　　例賞給遣囘現在辦理囘部将竣新派索倫兵尚<lb/>
　　未効力巴祿即選派五百名每人給馬三匹裹糧<lb/>
　　前往凡蔵匿之嗎哈沁及哈丹阿巴噶斯餘賊盡<lb/>
　　行搜捕勦除併𫝊諭永貴阿里衮知之<lb/>
　　　戊辰<lb/>
　諭定邉将軍兆恵等㑹同進兵事宜<lb/>
<pb n="KR2c0012_WYG_117-4b"/>
　上諭軍機大臣曰兆恵奏稱從卡倫擒獲囘人等據<lb/>
　　供霍集占将多倫囘衆移往葉爾羌等處隨将橋<lb/>
　　道燒燬伊等逃至舊地掘埋蔵糧食以度日等語<lb/>
　　當此冬寒水涸時橋梁雖毁我兵或浮渡或拴筏<lb/>
　　無不可者兆恵宜努力前行乘囘衆離心渠魁目<lb/>
　　當就縛昨已促富徳前往㑹合兆恵惟酌量行文<lb/>
　　調取至囘人多有窖藏糧食者軍行所至須留心<lb/>
　　誘詰以資接濟又所奏巴爾楚克為葉爾羌喀什<lb/>
<pb n="KR2c0012_WYG_117-5a"/>
　　噶爾要路恐兵抵葉爾羌後賊衆乘隙擾我臺站<lb/>
　　已留兵駐防等語富徳須沿途訪問若兆恵尚未<lb/>
　　成功即由巴爾楚克領兵攻取喀什噶爾俾賊見<lb/>
　　兩路有兵自然瓦解成功愈速矣俱著𫝊諭知之<lb/>
　諭大學士管陜甘總督黄廷桂酌派屯田差遣官兵<lb/>
　上諭軍機大臣曰據永貴奏行文黄廷桂派㕘将遊<lb/>
　　擊等官二三員千把總等官四五員以備差委并<lb/>
　　酌派應差兵役二三百名又闢展同知伊星阿一<lb/>
<pb n="KR2c0012_WYG_117-5b"/>
　　人管理收支等事未免竭蹷請添派諳習糧務同<lb/>
　　知二員雜職二員協辦等語屯田伊始差務頗繁<lb/>
　　所需官員自不可少至聽差兵役等則現在屯田<lb/>
　　兵丁未必日事耕作自可通融調換何必多為添<lb/>
　　派可𫝊諭黄廷桂永貴所需文武官員照數發往<lb/>
　　再派兵一百名以備差遣<lb/>
　命陞賞署章京逹爾扎桑等<lb/>
　上諭軍機大臣曰永貴奏喀喇沁臺站署章京逹爾<lb/>
<pb n="KR2c0012_WYG_117-6a"/>
　　扎桑隨兆恵西路出兵奉委巡查臺站節次勦殺<lb/>
　　嗎哈沁頗屬奮勉等語逹爾扎桑著加恩授為藍<lb/>
　　翎侍衛伊招降之厄魯特收楞額巴泰亦著有勞<lb/>
　　績又屯田副将張兆潘署把總戴謹等拏獲逃兵<lb/>
　　馬順正法俱著永貴酌量賞給以示鼔勵<lb/>
　　　己巳<lb/>
　諭大學士管陜甘總督黄廷桂等酌辦伊犂屯田事<lb/>
　　　宜<lb/>
<pb n="KR2c0012_WYG_117-6b"/>
　上諭軍機大臣曰閲黄廷桂所奏伊犂屯田一摺未<lb/>
　　免有竭蹷從事情形如請將駐防官兵及烏魯木<lb/>
　　齊屯田兵丁於今冬由哈密起程前往方可無悞<lb/>
　　春耕等語果能如此自屬有益倘實難猝辦則隨<lb/>
　　時籌畫朕亦必不以從事稍緩遽加督責但不得<lb/>
　　因此遂生作輟之意耳現在烏魯木齊屯田漸廣<lb/>
　　所獲糓石酌量運送伊犂接濟可省甘肅給密等<lb/>
　　處轉運之煩黄廷桂惟辦給烏魯木齊屯田籽種<lb/>
<pb n="KR2c0012_WYG_117-7a"/>
　　其伊犂屯田則從囘部凱旋綠旗兵丁自可留用<lb/>
　　此外或酌派囘人同往庶人不勞而事易集墾得<lb/>
　　一畝即收一畝之用總之辦理屯務惟在該管大<lb/>
　　臣相度事勢次第辦理如烏魯木齊人力有餘自<lb/>
　　可量為抽調或不足亦不必勉强前諭所云由近<lb/>
　　及逺意正在此無取過為周章也又<lb/>
　諭曰黄廷桂籌議伊犁屯田之奏辦理甚覺周章已<lb/>
　　諭令隨時酌量不必竭蹷從事矣但伊犂現議駐<lb/>
<pb n="KR2c0012_WYG_117-7b"/>
　　兵兆恵納穆扎爾等辦理囘部事竣即可調緑旗<lb/>
　　兵及囘人等酌量派出籽種前往伊犂耕作以濟<lb/>
　　軍食即籽種無多亦就其足敷應用者施功若仍<lb/>
　　未能設措亦不必拘泥可𫝊諭伊等令其作速奏<lb/>
　　聞<lb/>
　命厄魯特侍衛碩通在㕘贊大臣阿桂隊内行走<lb/>
　上諭軍機大臣曰阿桂奏稱厄魯特侍衛碩通在軍<lb/>
　　營殊屬奮勉今仍懇隨往西路等語著准其所請<lb/>
<pb n="KR2c0012_WYG_117-8a"/>
　　碩通既於布延圖候與妻子相見可𫝊諭扎隆阿<lb/>
　　将伊妻子查出酌量辦給資装發往察哈爾居住<lb/>
　　伊安插家屬後仍即來京再赴阿桂隊内行走西<lb/>
　　路現無急應前往之事該總管等亦不必過於催<lb/>
　　迫併𫝊諭知之<lb/>
　命侍衛奎薩等撤囘本處休息<lb/>
　上諭軍機大臣曰西路所有舊兵現俱更換隨阿桂<lb/>
　　前來之侍衛奎薩索倫兵亨申禪新俱久在軍前<lb/>
<pb n="KR2c0012_WYG_117-8b"/>
　　行走著賞銀各二十兩馳驛囘至本處休息仍𫝊<lb/>
　　諭綽爾多遇有驍騎校缺出即将亨申禪新補用<lb/>
　　　辛未<lb/>
　諭㕘贊大臣富徳酌量策應兆恵巴禄等<lb/>
　上諭軍機大臣曰據富徳奏稱奉到前往阿克蘇諭<lb/>
　　㫖即領兵速進一抵烏魯木齊先選健兵數百名<lb/>
　　策應兆恵餘兵及後隊疲乏者行文永貴辦給馬<lb/>
　　匹口糧陸續進發等語現届寒冬氷雪之時自不<lb/>
<pb n="KR2c0012_WYG_117-9a"/>
　　便由穆素爾嶺行走即從烏魯木齊取道亦可但<lb/>
　　前諭云若兆恵大功已成富徳即來京現在𫝊聞<lb/>
　　阿巴噶斯哈丹餘賊囘博洛和羅蔵匿若領兵掩<lb/>
　　襲自可盡殱已𫝊諭巴祿於新到兵丁内酌派五<lb/>
　　百名前往搜捕富徳若得兆恵成功之信亦酌派<lb/>
　　新兵策應巴祿事竣即可囘京不過紆迴一兩月<lb/>
　　程期其舊兵交與永貴等沿途辦給資装各囘本<lb/>
　　處富徳其悉心奮勉勿以伊母為念朕適從圓明<lb/>
<pb n="KR2c0012_WYG_117-9b"/>
　　園進宫伊母迎駕甚屬康健曾加恩賜併著𫝊諭<lb/>
　　知之<lb/>
　　　㕘贊大臣富徳疏奏查獲叛賊吞圖布首級梟<lb/>
　　　示<lb/>
　　　富徳奏言臣於九月初三日領兵至扎哈喀喇<lb/>
　　　烏蘇擒獲布庫努特之塞塔爾等據供去年隨<lb/>
　　　吞圖布逃走與同行六人謀殺吞圖布欲投大<lb/>
　　　兵適遇巴圖爾烏巴什之游騎即將吞圖布首<lb/>
<pb n="KR2c0012_WYG_117-10a"/>
　　　級裏以馬皮埋於中察罕烏蘇後巴圖爾烏巴<lb/>
　　　什欲殺我等我乘間脱逃等語隨派侍衛額爾<lb/>
　　　登額帶塞塔爾等前往照所指之地掘出頭骨<lb/>
　　　一具係馬皮包裏即於衝要路口樹上懸牌梟<lb/>
　　　示仍將塞塔爾送往巴里坤以備詢問奏入報<lb/>
　聞<lb/>
　　　壬申<lb/>
　申諭定邉將軍兆恵等分辦屯田事務<lb/>
<pb n="KR2c0012_WYG_117-10b"/>
　上諭軍機大臣曰適因黄廷桂咨商兆恵永貴辦理<lb/>
　　屯田朕已諭令專辦烏魯木齊籽種其伊犂屯田<lb/>
　　事務交與兆恵等於囘部酌派籽種農器運往矣<lb/>
　　伊犂屯田原為駐防兵丁糧餉起見伊等乘騎馬<lb/>
　　匹稍為休息自可助耕如有不足則輔以人力但<lb/>
　　囘人甫經平定派出籽種時或即抵應納之貢賦<lb/>
　　至農器則給以官價若仍有未便亦從容籌畫不<lb/>
　　可勉强從事<lb/>
<pb n="KR2c0012_WYG_117-11a"/>
　　　癸酉<lb/>
　　　定邉左副將軍成衮扎布疏奏擒獲逃犯和里<lb/>
　　　木<lb/>
　　　成衮扎布奏言前因安插呼倫貝爾之明噶特<lb/>
　　　得木齊和里木等脱逃隨派奨賞孔雀翎托爾<lb/>
　　　蘇岱等領兵追捕臣復領兵親往十月初二日<lb/>
　　　據㕘贊大臣莽古賚等報稱總管莽噶拉克之<lb/>
　　　子扎巴罕等於九月三十日在伊勒登鄂岳克<lb/>
<pb n="KR2c0012_WYG_117-11b"/>
　　　將和里木擒獲初四日解至軍營據供因口糧<lb/>
　　　斷絶起意往阿爾台鳥梁海處就食帶男婦十<lb/>
　　　六口同逃沿途有兵追捕俱以行術致雨迷踪<lb/>
　　　得脱并拏獲所遇人等訪問馬羣處所偷竊更<lb/>
　　　換沿途殺害多人惟導引者仍行釋放行至努<lb/>
　　　肯穆倫遇莽噶拉克之子領數人追捕是時同<lb/>
　　　行只餘四人俱已投降遂被擒置馬上中途縛<lb/>
　　　解逃匿山谷旋思無地可往遂就擒獲等語謹<lb/>
<pb n="KR2c0012_WYG_117-12a"/>
　　　將和里木嚴加看守派藍翎侍衛素魯克沁等<lb/>
　　　押解送亰其奮勉擒賊係莽噶拉克之子扎巴<lb/>
　　　罕哈克圖之子巴雅爾圖及其從弟瑪爾扎克<lb/>
　　　章亰索濟克烏巴等俱酌賞縀疋効力兵丁二<lb/>
　　　十七名各賞給布茶煙草奏入<lb/>
　上諭軍機大臣曰成衮扎布此次追捕逃犯和里木<lb/>
　　等甚合機宜素魯克沁托爾蘇岱俱授為三等侍<lb/>
　　衛扎巴罕巴雅爾圖著賞戴孔雀翎加賞縀二端<lb/>
<pb n="KR2c0012_WYG_117-12b"/>
　　索濟克烏巴瑪爾扎克亦加賞縀二端効力兵丁<lb/>
　　等加賞銀各五兩仍以恩㫖𫝊諭伊等俾知鼔勵<lb/>
　　　乙亥<lb/>
　飭諭提督豆斌前赴兆恵軍營<lb/>
　上諭軍機大臣曰豆斌巡查臺站搜捕餘賊已踰一<lb/>
　　載前後所報拏獲嗎哈沁不過一二無闗輕重之<lb/>
　　人即如所奏特伯爾古臺站既有厄魯特盗馬之<lb/>
　　事乃並不親身查辦僅委侍衛五恰守備馬守全<lb/>
<pb n="KR2c0012_WYG_117-13a"/>
　　等前往搜緝甚屬無能豆斌著遵照前㫖即速前<lb/>
　　往軍營帶領緑旗官兵聽将軍兆恵調遣<lb/>
　　　丙子<lb/>
　命哈密辦事巡撫呉逹善等各囘本任<lb/>
　上諭軍機大臣曰前因哈密有健鋭營官兵經過及<lb/>
　　運送糧餉等事命呉逹善徳舒等前往辦理徳舒<lb/>
　　於官兵經過後即隨往庫車辦事今官兵既已經<lb/>
　　過而糧餉亦皆運送徳舒即遵㫖前往庫車呉逹<lb/>
<pb n="KR2c0012_WYG_117-13b"/>
　　善著囘原任五吉前往巴里坤隨阿里衮辦事其<lb/>
　　哈密事務仍令巴里坤大臣等兼管<lb/>
　　　丁丒<lb/>
　諭巴里坤辦事副都統阿里衮将厄魯特降人巴泰<lb/>
　　　等送亰<lb/>
　上諭軍機大臣曰永貴奏稱喀喇沁署章京逹爾扎<lb/>
　　桑招降厄魯特巴泰巴魯及伊等妻子俟送至巴<lb/>
　　里坤時照例辦理等語巴泰等降附後隨逹爾扎<lb/>
<pb n="KR2c0012_WYG_117-14a"/>
　　桑搜捕嗎哈沁効力行走伊等至巴里坤時著阿<lb/>
　　里衮酌量資給送亰<lb/>
　　　己卯<lb/>
　命議叙送馬官兵及量賠倒斃牛隻<lb/>
　上諭軍機大臣曰扎拉豐阿等奏稱䕶送軍需馬牛<lb/>
　　羊隻至巴里坤查得商都逹卜遜淖爾等牧羣送<lb/>
　　馬六千匹全數交收上駟院所送馬匹及牧羣羊<lb/>
　　隻雖有倒斃不及原定一成之數惟牧羣所送牛<lb/>
<pb n="KR2c0012_WYG_117-14b"/>
　　六千三百隻染疫倒斃踰額一千五百九十有竒<lb/>
　　應著落解送官兵賠補等語此項解送軍需馬匹<lb/>
　　羊隻或全數無虧或倒斃不及分數牧羣官兵殊<lb/>
　　屬勤慎著查明議敘至倒斃牛隻踰額雖云染疫<lb/>
　　究係牧養疎忽自應照所奏賠補但獲咎尚屬有<lb/>
　　因著加恩作為二成准其銷算其餘應賠牛隻無<lb/>
　　多事闗軍需未便概行豁免著寛限三年令副牧<lb/>
　　長額林沁等及牧羣兵丁分賠完項似此從寬辦<lb/>
<pb n="KR2c0012_WYG_117-15a"/>
　　理特念伊等効力行走之故可𫝊諭知之<lb/>
　命吐魯番公素賚璊回游牧休息<lb/>
　上諭軍機大臣曰前因臺路未清派素賚璊領回兵<lb/>
　　巡查搜捕今已派敏珠爾等前往則囘兵可以不<lb/>
　　需可𫝊諭永貴即令素賚璊領兵回伊游牧伊等<lb/>
　　往來頗久仍酌量賞給俾得專治耕作之事<lb/>
　　　辛巳<lb/>
　　　辦理屯田侍郎永貴等疏奏秋收分數<lb/>
<pb n="KR2c0012_WYG_117-15b"/>
　　　永貴等奏言本年闢展等五處屯田兵三千六<lb/>
　　　百名今届收穫之期看得地有肥磽榖分豐歉<lb/>
　　　米麥合算通計寔屯田三萬三千五百四十五<lb/>
　　　畝每畝收獲一石九斗至一石四斗不等共收<lb/>
　　　榖三萬七千三百四十餘石以去年每畝一石<lb/>
　　　四斗計之增出五升至三斗六升不等共多收<lb/>
　　　六千七十餘石所收糓石次年自闢展至哈喇<lb/>
　　　沙爾烏魯木齊新舊兵丁又烏魯木齊附近額<lb/>
<pb n="KR2c0012_WYG_117-16a"/>
　　　林哈畢爾噶羅克倫昌吉至西托摩楚克等處<lb/>
　　　新兵共需籽種一千五百二十石餘糓三萬五<lb/>
　　　千八百二十六石碾米一萬七千九百十三石<lb/>
　　　共敷官兵跟役九千一百九十人口糧七個月<lb/>
　　　有竒其不足之數次年所種小麥青稞六月内<lb/>
　　　即可收穫以資接濟奏入<lb/>
　上諭軍機大臣曰永貴等所奏闢展等處屯田收穫<lb/>
　　分數看來祗敷屯兵口糧其伊犂駐防官兵仍需<lb/>
<pb n="KR2c0012_WYG_117-16b"/>
　　籌畫可𫝊諭兆恵遵照節次諭㫖辦理至從前屢<lb/>
　　諭永貴等確查收成分數除新舊屯田兵丁外尚<lb/>
　　足敷㡬千人之食伊等遲久方奏微覺難於籌辦<lb/>
　　不思内地農民何以畝有餘糧葢由家長善於勸<lb/>
　　課且食用撙節毫無欺隠耳兵民雖異其理則同<lb/>
　　永貴其悉心經畫於軍需自有裨益<lb/>
　　　壬午<lb/>
　申飭提督豆斌<lb/>
<pb n="KR2c0012_WYG_117-17a"/>
　上諭軍機大臣曰豆斌奏稱派員從北山一帶巡查<lb/>
　　賊人踪跡於西大山溝内搜得馬匹行至山嶺天<lb/>
　　降大雪無處尋覓等語所奏甚屬謬誕搜捕逸賊<lb/>
　　係豆斌專責既得被搶之馬即此便是賊踪急宜<lb/>
　　盡力追襲雖遇大雪賊又豈能飛行絶跡乃稱䟦<lb/>
　　渉瞭望全無影響是必待賊人自來束手就縛耶<lb/>
　　向來緑旗惡習專以欺謊文其選愞豆斌受任以<lb/>
　　來申飭不啻再三總未見努力辦理一事即如奏<lb/>
<pb n="KR2c0012_WYG_117-17b"/>
　　内情形是賊既窮蹙而猶致令逺颺其自述無能<lb/>
　　之狀可謂曲盡矣可見此事不應付之若輩也豆<lb/>
　　斌著𫝊㫖嚴行申飭<lb/>
　　　癸未<lb/>
　諭黑龍江將軍綽爾多酌辦明噶特等戸口<lb/>
　上諭軍機大臣曰據擒獲逃犯和里木供稱伊所屬<lb/>
　　九十餘人除無食餓斃及賣身與人外尚有七十<lb/>
　　餘人伊母妻亦在内等語著𫝊諭綽爾多查明和<lb/>
<pb n="KR2c0012_WYG_117-18a"/>
　　里木母妻及同逃人等家口若分賞官兵即嚴加<lb/>
　　管束如未賞即解送來亰給與王大臣等為奴至<lb/>
　　所供逃走之二十餘人外尚有四十餘人若忍饑<lb/>
　　待死殊屬可憫宜酌量施恩稍為賑濟仍曉示伊<lb/>
　　等因其不敢妄動故蒙恩䘏若似和里木逃走早<lb/>
　　已正法嗣後各謀生理安分度日稍可自給即無<lb/>
　　庸縻費<lb/>
　　　十一月甲申朔<lb/>
<pb n="KR2c0012_WYG_117-18b"/>
　上駐蹕南苑右部哈薩克使臣卓蘭等來朝<lb/>
　賜宴<lb/>
　命扈從王公大臣等與宴<lb/>
　　　索倫奨賞藍翎林保厄魯特奨賞藍翎齊里克<lb/>
　　　齊以䕶送哈薩克使臣來亰俱<lb/>
　授為三等侍衛<lb/>
　　　乙酉<lb/>
　諭辦理屯田侍郎永貴等巡查闢展至阿克蘇臺站<lb/>
<pb n="KR2c0012_WYG_117-19a"/>
　上諭軍機大臣曰永貴等奏稱健鋭營索倫等兵於<lb/>
　　十月二十等日經過闢展等語新兵既已經過屯<lb/>
　　榖亦皆收穫惟兆恵軍前奏報二旬未到或因臺<lb/>
　　站稍有羈遲可𫝊諭永貴揀派兵丁由闢展至哈<lb/>
　　喇沙爾庫車阿克蘇一路稽察臺站中途遇有軍<lb/>
　　營捷音作速馳奏仍即轉囘<lb/>
　　　侍衛蒙古勒岱解送逆賊阿睦爾撤納之姪伊<lb/>
　　　什扎卜至亰<lb/>
<pb n="KR2c0012_WYG_117-19b"/>
　命免其縁坐仍隨嗒什罕使臣回給與買主并賞伊<lb/>
　　　主縀一端<lb/>
　　　辦理屯田侍郎永貴等疏奏預備穆壘等處屯<lb/>
　　　田事宜<lb/>
　　　永貴等奏言來年自額林哈畢爾噶之穆壘羅<lb/>
　　　克倫昌吉等處屯田要在先興水利水之多寡<lb/>
　　　又視泉源之髙下强弱本年托克三哈喇沙爾<lb/>
　　　二處因無熟悉水利之人殊費經畫查穆壘至<lb/>
<pb n="KR2c0012_WYG_117-20a"/>
　　　庫爾竒勒十六處俱係努三等率道員薩瀚原<lb/>
　　　任道員成徳詳勘來春屯田兵丁耕作時請派<lb/>
　　　出一員前往指示又舊居穆壘等處今賞給肅<lb/>
　　　州一帶官兵之厄魯特等有能識泉源者請揀<lb/>
　　　發數人以備差遣更有裨益至屯田八百餘里<lb/>
　　　用兵萬人收支所穫榖石請揀發同知通判二<lb/>
　　　員雜職四員分司出入仍以原任布政司拕穆<lb/>
　　　齊圖兼管又闢展等處文移多兼䝉古字理藩<lb/>
<pb n="KR2c0012_WYG_117-20b"/>
　　　院署主事察喜納頗屬諳練請以辦理行文事<lb/>
　　　件仍於西安凉州等處送馬官兵内酌留十數<lb/>
　　　名繕寫清文其書山滿泰舒景阿等到日即遵<lb/>
　㫖分地駐劄辦理奏入報<lb/>
　聞<lb/>
　　　戊子<lb/>
　上於南苑大閲八旗官兵哈薩克使臣卓蘭等皆從<lb/>
　　　觀<lb/>
<pb n="KR2c0012_WYG_117-21a"/>
　　　定邉將軍兆恵等疏奏進兵葉爾羌情形<lb/>
　　　兆恵等奏言臣等領兵向葉爾羌進發十月初<lb/>
　　　三日至輝齊阿里克離城四十里派侍衛璊綽<lb/>
　　　爾圖領兵哨探夤夜紆道潛至城下擒賊卡倫<lb/>
　　　入城取糧回人一名卡倫人來奪見發矢逃走<lb/>
　　　城内有二三百騎衝出亦不敢逺追臣等詳加<lb/>
　　　詢問據供名們都拜係布魯特人生長伊犂備<lb/>
　　　陳阿克蘇烏什投誠後霍集占領囘衆三千入<lb/>
<pb n="KR2c0012_WYG_117-21b"/>
　　　喀什噶爾城一宿駐雅普爾噶四日聞波羅泥<lb/>
　　　都深怨霍集占妄動定約各守一城相為聲援<lb/>
　　　波羅泥都領馬步萬餘人於離喀什噶爾城一<lb/>
　　　站之當噶勒齊駐劄霍集占移村莊囘衆糧草<lb/>
　　　入葉爾羌城令舍勒黙特摩羅噶里卜領衆五<lb/>
　　　十人於布爾吉博斯屯安設卡倫又訊以現在<lb/>
　　　城内兵馬若干霍集占信任何人衆心何如曽<lb/>
　　　往喀什噶爾通信否又葉爾羌之伯克阿卜都<lb/>
<pb n="KR2c0012_WYG_117-22a"/>
　　　𤓰卜何在據供城内厄魯特布魯特伊犂回人<lb/>
　　　有馬者五千餘名步行人甚多與霍集占相結<lb/>
　　　者伯克阿卜都克勒木阿卜都哈里克呢雅斯<lb/>
　　　索丕阿什噶伊朗和里布坤等數人餘皆含怨<lb/>
　　　霍集占詭衆云大兵盡勦囘人伯克霍集斯已<lb/>
　　　被殺至霍集占曾否通信伊兄實未聞知但伊<lb/>
　　　既收沙雅爾人口牲隻又將阿卜都𤓰卜及其<lb/>
　　　子弟俱籍沒監禁又烏什賽里木移來回衆三<lb/>
<pb n="KR2c0012_WYG_117-22b"/>
　　　百餘口殺害已經六日等語臣等兵臨城下未<lb/>
　　　見賊衆迎敵或避我之鋭固守待援即應近城<lb/>
　　　攻取但此城較庫車甚大四面共十二門所領<lb/>
　　　馬步兵四千餘祇足圍其一面且自烏什前來<lb/>
　　　行戈壁一千五百里馬一千餘匹甚屬疲乏若<lb/>
　　　圍城則兵力單弱賊将衝突逃走計賊若逃走<lb/>
　　　惟向南路之痕都斯坦㧞逹克山喀喇土伯特<lb/>
　　　等處擬於此等要隘駐兵堵截臣等仍領兵攻<lb/>
<pb n="KR2c0012_WYG_117-23a"/>
　　　擊誘賊出戰又分遣兵馬搜括村莊發掘窖粟<lb/>
　　　及山谷牛羊斷其芻牧樵採伊等自生内變至<lb/>
　　　兵丁馬匹均須接濟所有駐劄庫車賽里木拜<lb/>
　　　等處緑旗兵丁應請調赴軍前併送馬三千匹<lb/>
　　　但巴里坤等處程期兩月有餘長途必致疲之<lb/>
　　　請於馬匹至阿克蘇時令舒赫徳騐看若不能<lb/>
　　　前進即存留牧放俟草青時解送方為有濟奏<lb/>
　　　入<lb/>
<pb n="KR2c0012_WYG_117-23b"/>
　上諭軍機大臣曰兆恵等章奏日久未來朕深為厪<lb/>
　　念今據奏兵抵葉爾羌情形賊衆暫未出戰而我<lb/>
　　兵馬以逺行疲乏朕亦深悉勿以未即攻克致生<lb/>
　　急遽惟加意偵探多方誘致以協機宜波羅泥都<lb/>
　　既怨霍集占自應持原降勅書往諭至霍集占以<lb/>
　　伯克霍集斯被殺飭詞惑衆亦應明白曉示或令<lb/>
　　回衆等目覩又如斷其樵汲擾其村落皆屬善䇿<lb/>
　　所奏解送馬匹亦𫝊諭駐劄辦事之大臣侍衛等<lb/>
<pb n="KR2c0012_WYG_117-24a"/>
　　矣再索倫察哈爾等兵已過闢展兆恵之盡調緑<lb/>
　　旗兵因未得信息耳至賊人可逃之路宜嚴為堵<lb/>
　　截倘其北走則無地可逃必就俘獲兆恵等宜奮<lb/>
　　勉辦理併傳諭富徳速往䇿應<lb/>
　　　己丑<lb/>
　命辦理屯田侍郎永貴暫駐阿克蘇<lb/>
　上諭軍機大臣曰昨兆恵以兵扺葉爾羌急需馬匹<lb/>
　　接濟已傳諭舒赫徳查照軍營咨文辦理矣可傳<lb/>
<pb n="KR2c0012_WYG_117-24b"/>
　　諭永貴伊現在巡查臺站前至阿克蘇時即行暫<lb/>
　　駐同舒赫徳辦理一切運送馬匹糧餉事務<lb/>
　　　巴里坤辦事副都統阿里衮疏奏親解馬匹前<lb/>
　　　赴軍營<lb/>
　　　阿里兖奏言十月二十五日准兆恵咨送奏稿<lb/>
　　　内稱軍營兵丁雖有四千餘名但馬匹不足若<lb/>
　　　再得三千匹方有裨益等語臣昨奉<lb/>
　諭㫖預備軍營凱旋馬二千匹送至闢展聽候調撥<lb/>
<pb n="KR2c0012_WYG_117-25a"/>
　　　已遣存泰前往哈密催辦今兆恵奏取馬匹闗<lb/>
　　　係𦂳要務宜妥速送往若委之官兵恐有遲悞<lb/>
　　　臣䝉<lb/>
　皇上天恩進兵數次於地方形勢水草有無尚識大<lb/>
　　　概臣即赴哈密同呉逹善等将内地送到馬匹<lb/>
　　　除先行挑選二千外再選一千匹仍酌備餘馬<lb/>
　　　親身帶領俟到闢展與永貴等商議催督照看<lb/>
　　　又兆恵咨行永貴取駝七百隻臣慮運糧之駝<lb/>
<pb n="KR2c0012_WYG_117-25b"/>
　　　不無疲之併於哈密挑選帶往因係軍營要務<lb/>
　　　臣一面具奏即行起程奏入<lb/>
　上諭軍機大臣曰據阿里衮奏准兆恵咨調馬三千<lb/>
　　匹即往哈密酌量多為挑選親身送至軍營等語<lb/>
　　所辦甚合機宜馬匹固應趕送而沿途亦須加意<lb/>
　　牧放不致疲乏送至軍營時如尚未成功阿里衮<lb/>
　　著以㕘贊大臣行走現在巴里坤辦事著呉逹善<lb/>
　　署理俟阿里衮事竣轉回仍回甘肅巡撫任<lb/>
<pb n="KR2c0012_WYG_117-26a"/>
　諭大學士管陜甘總督黄廷桂等運送軍營糧餉<lb/>
　上諭軍機大臣曰從前兆恵以回地可得口糧行文<lb/>
　　巴里坤等處駐劄大臣而各處所送糧餉亦已敷<lb/>
　　用是以諭令暫行停止今兆恵兵扺葉爾羌一切<lb/>
　　尚須辦理糧餉所闗最要不妨稍為寛裕已諭永<lb/>
　　貴阿里衮等酌量運送可𫝊諭黄廷桂呉逹善照<lb/>
　　常籌辦<lb/>
　申諭定邉将軍兆恵取城擒賊事宜<lb/>
<pb n="KR2c0012_WYG_117-26b"/>
　上諭軍機大臣曰昨覽兆恵奏頗望送馬接濟即諭<lb/>
　　永貴舒赫徳等加意辦理今日阿里兖奏親送軍<lb/>
　　營馬匹則程期自必迅速可𫝊諭兆恵勿以為念<lb/>
　　此時但當籌畫取城擒獲渠魁毋使逃逸至霍集<lb/>
　　占將阿卜都𤓰卜等拘禁可見霍集斯從前降附<lb/>
　　之心甚誠著兆恵𫝊㫖撫慰仍加恩賞縀六端軍<lb/>
　　營一切事宜向伊商辦以收其用又運送糧餉亦<lb/>
　　已諭知黄廷桂呉逹善等諸事有備即目前不能<lb/>
<pb n="KR2c0012_WYG_117-27a"/>
　　奏效來春辦理亦覺易為仍将現在情形作速奏<lb/>
　　聞<lb/>
　諭㕘贊大臣富徳等令副都統巴圖濟爾噶爾留捕<lb/>
　　　逸賊<lb/>
　上諭軍機大臣曰昨諭富徳䇿應兆恵但搜捕厄魯<lb/>
　　特逸賊亦不可疏懈已圖濟爾噶爾原在富徳隊<lb/>
　　中不必隨往葉爾羌即同巴禄領兵搜捕哈丹阿<lb/>
　　巴噶斯餘賊及沿途所遇嗎哈沁等凡奏事行文<lb/>
<pb n="KR2c0012_WYG_117-27b"/>
　　列名於次不必受巴祿節制巴祿與巴圖濟爾噶<lb/>
　　爾當和衷協力以期集事若能盡勦餘孽併獲哈<lb/>
　　薩克錫喇則真伊二人之福也<lb/>
　　　庚寅<lb/>
　諭㕘贊大臣富徳分别留遣本隊官兵<lb/>
　上諭軍機大臣曰富徳奏稱本隊官兵在軍前年久<lb/>
　　者遵㫖遣回游牧其未及二年者或留或遣又有<lb/>
　　補授藍翎侍衛之索倫五員亦未便照年久兵丁<lb/>
<pb n="KR2c0012_WYG_117-28a"/>
　　之例俱請㫖遵行等語所奏年久官兵即著遣回<lb/>
　　游牧其年分尚淺及已授侍衛等人員仍留軍前<lb/>
　　隨富徳行走俟凱旋撒兵時各隊官兵或應留用<lb/>
　　或應遣囬游牧再為分别酌定<lb/>
　命總兵楊寜馳驛前赴軍營分管綠旗兵丁<lb/>
　　　辛卯<lb/>
　　　三等侍衛䝉郭勒岱驍騎校署㕘領赫善以招<lb/>
　　　撫右部哈薩克䕶送使臣等至亰<lb/>
<pb n="KR2c0012_WYG_117-28b"/>
　授蒙郭勒岱為二等侍衛赫善為本旗佐領遇缺即<lb/>
　　　補<lb/>
　　　壬辰<lb/>
　諭大學士管陜甘總督黄廷桂籌辦馬駝事宜<lb/>
　上諭軍機大臣曰黄廷桂所奏馬匹駝隻二摺所見<lb/>
　　正與朕意相合看來阿克蘇等處回城業經歸附<lb/>
　　若能即取葉爾羌則此項馬駝特為預備伊犂屯<lb/>
　　田之用固無庸急遽辦理即軍營尚須接濟而兆<lb/>
<pb n="KR2c0012_WYG_117-29a"/>
　　恵咨到時亦當在來春正二月間青草漸生自可<lb/>
　　從容運送庶臕分不致頓減不必於冬間趲辦一<lb/>
　　切總候兆恵來咨隨時應付為妥併将原奏錄寄<lb/>
　　兆恵閲看<lb/>
　　　甲午<lb/>
　諭副都統職銜定長總辦屯田事務<lb/>
　上諭軍機大臣曰近因阿克蘇辦事需人已命永貴<lb/>
　　前往計此時巳得㫖起程其闢展等處屯田事務<lb/>
<pb n="KR2c0012_WYG_117-29b"/>
　　著定長總辦<lb/>
　　　丙申<lb/>
　申諭㕘贊大臣富徳等䇿應兆恵事宜<lb/>
　上諭軍機大臣曰富徳見兆恵調取馬匹之咨隨行<lb/>
　　文永貴等於新派四千兵内先到之索倫一千名<lb/>
　　暫行駐候将健鋭營察哈爾兵丁乘騎之馬揀選<lb/>
　　三千匹交照看索倫兵大臣等送至阿克蘇伊仍<lb/>
　　帶舊兵之有馬者二千人過巴爾渾嶺徑攻喀什<lb/>
<pb n="KR2c0012_WYG_117-30a"/>
　　噶爾富徳籌辦機宜頗屬盡心竭力但阿里衮業<lb/>
　　經送馬起程新兵亦過闢展富徳仍遵㫖趲行與<lb/>
　　兆恵㑹合攻克葉爾羌再取喀什噶爾亦可至運<lb/>
　　送糧餉長途頗屬不易前諭永貴舒赫徳等或於<lb/>
　　阿克蘇等處回人取用給以價值事若可行即寛<lb/>
　　裕預備又<lb/>
　諭曰富徳將副都統鄂博什瑚爾起等懇請隨往回<lb/>
　　部之處陳奏伊等及索倫官兵効力西路有年今<lb/>
<pb n="KR2c0012_WYG_117-30b"/>
　　既新派官兵毋庸前往仍著鄂博什瑚爾起帶領<lb/>
　　各回游牧<lb/>
　命賞擒勦嗎哈沁之䕶軍統領努三等官兵<lb/>
　上諭軍機大臣曰努三等奏稱偵知博羅托海有嗎<lb/>
　　哈沁賊衆蔵匿蘆葦中即領官兵往勦巴圖魯侍<lb/>
　　衛老格自䇿布登扎布隊内前來即領兵協助擒<lb/>
　　獲賊衆收取馬匹等語伊等此次行走殊屬効力<lb/>
　　努三著賞縀三端永徳老格賞縀各二端索倫署<lb/>
<pb n="KR2c0012_WYG_117-31a"/>
　　營總固寜保署㕘領阿卜逹察署防禦綽勒頗勒<lb/>
　　圖原任協領革職効力之扎庫齊察哈爾署驍騎<lb/>
　　校布顔圖厄魯特嚮導巴桑賞縀各一端其隨往<lb/>
　　兵丁各賞一月錢糧<lb/>
　　　軍機大臣疏奏安插軍營送亰之厄魯特等<lb/>
　　　軍機大臣奏言副将軍䇿布登扎布派員将布<lb/>
　　　庫察罕之子特克庫本諾雅特台吉衮布之子<lb/>
　　　庫勒爾徳孫阿格拉克由巴里坤送亰查布庫<lb/>
<pb n="KR2c0012_WYG_117-31b"/>
　　　察罕業經正法伊子年甫七嵗應請<lb/>
　賞給王大臣等又查将軍兆恵等将兖布之子舒倫<lb/>
　　　哈什哈庫勒爾徳作為嚮導頗屬効力舒倫哈<lb/>
　　　什哈於前次送亰奉<lb/>
　㫖授為三等侍衛賞銀五十兩在亰居住庫勒爾徳<lb/>
　　　留於䇿布登扎布軍營効力今於送特克之便<lb/>
　　　來亰應令與伊兄同居其酌量加<lb/>
　恩之處請<lb/>
<pb n="KR2c0012_WYG_117-32a"/>
　㫖遵行奏入得<lb/>
　㫖庫勒爾徳著授為三等侍衛賞銀五十兩特克著<lb/>
　　　賞給傅恒<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0012_WYG_117-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
平定準噶爾方略正編卷六十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_166-1a"/>
欽定四庫全書<lb/>
平定準噶爾方略續編卷二十七<lb/>
　　　乾隆二十九年冬十月庚辰<lb/>
　諭烏魯木齊辦事散秩大臣伍彌泰嚴行約束遣犯<lb/>
　上諭軍機大臣曰烏魯木齊所有遣犯甚多自應嚴<lb/>
　　行約束毋任脱逃滋事從前旌額理在彼尚能約<lb/>
　　束安靜今更替囘京著傳諭伍彌泰務循照旌額<lb/>
　　理所辦章程加意約束若少有䟽懈以致乘間逃<lb/>
<pb n="KR2c0012_WYG_166-1b"/>
　　走滋生事端惟於伍彌泰是問併傳諭五福知之<lb/>
　　　庚寅<lb/>
　飭諭烏魯木齊辦事副都統李景高<lb/>
　上諭軍機大臣曰李景高奏請派伊前往雅爾効力<lb/>
　　一摺該處與烏魯木齊俱係一體辦事並非有進<lb/>
　　兵要務何必告請前往若駐劄大臣皆如此陳奏<lb/>
　　則烏魯木齊又將以何人辦事乎可見伊並非實<lb/>
　　心願往特因有留伊在烏魯木齊之㫖故以一奏<lb/>
<pb n="KR2c0012_WYG_166-2a"/>
　　塞責且以見其有志奮勉耳著傳㫖申飭<lb/>
　　　甲午<lb/>
　飭諭伊犂將軍明瑞等發往伊犂步甲錢糧毋庸全<lb/>
　　　給<lb/>
　上諭軍機大臣曰明瑞等奏稱自京發往伊犂令充<lb/>
　　步甲兵丁三十三名請附於挈眷兵丁旗分視其<lb/>
　　悔過自新者將伊等餘丁一同挑選等語此等發<lb/>
　　充步甲俱係怗惡不悛之人即給以錢糧亦應減<lb/>
<pb n="KR2c0012_WYG_166-2b"/>
　　半豈可與挈眷駐防兵丁一體全給至伊等不能<lb/>
　　度日乃其自取有何可憫且自京遣發一匪人伊<lb/>
　　犂轉增一額缺有是理乎如此籌辦則涼州莊浪<lb/>
　　遷移之兵又當作何辦理惟伊等子孫罪不相及<lb/>
　　㨂補餘丁尚屬可行著將現在步甲三十三名俱<lb/>
　　給與一半錢糧其餘丁准與舊兵一體挑補明瑞<lb/>
　　著傳㫖申飭<lb/>
　　　伊犂將軍明瑞等疏奏驅逐越界哈薩克等情<lb/>
<pb n="KR2c0012_WYG_166-3a"/>
　　　形<lb/>
　　　明瑞等奏言前因伊犂以北塔爾巴噶台等處<lb/>
　　　有越界游牧之哈薩克等旋經該頭目阿布勒<lb/>
　　　比斯約束遷移臣等又派員查逐雖寒冬雪盛<lb/>
　　　不能無潛來度嵗之人但來年正月烏魯木齊<lb/>
　　　大臣移駐雅爾自可沿路巡查至伊犂西南沙<lb/>
　　　喇擘勒吹塔拉斯特穆爾圖淖爾等處今年七<lb/>
　　　月聞有潛住之哈薩克等因辦理挈眷官兵無<lb/>
<pb n="KR2c0012_WYG_166-3b"/>
　　　暇前往惟於前來貿易人等嚴加申飭九月初<lb/>
　　　沙喇擘勒一路有來投厄魯特等五十餘口告<lb/>
　　　稱聞貿易人等有大兵即來驅逐之信哈薩克<lb/>
　　　等晝夜遷移我等始得脱出觀此則哈薩克等<lb/>
　　　畏我兵威不敢稍抗但出入無常亦非體制臣<lb/>
　　　等愚見今冬雖不必派兵而來嵗北邊駐兵後<lb/>
　　　其西邊一帶或每年巡查一次或大示懲創務<lb/>
　　　令絶跡臣等再行相機辦理奏入報<lb/>
<pb n="KR2c0012_WYG_166-4a"/>
　聞<lb/>
　　　乙未<lb/>
　飭諭喀什噶爾參贊大臣納世通等辦理霍罕事宜<lb/>
　上諭軍機大臣曰納世通等奏稱奉到頒給額爾德<lb/>
　　尼伯克勅諭隨派四十七等恭齎前往又預備賞<lb/>
　　給緞布茶葉等語從前納世通奏報額爾德尼情<lb/>
　　形意涉張皇恇怯朕屢經訓諭至所派四十七等<lb/>
　　皆未經練事體恐貽外藩姍笑今又預備賞賚尤<lb/>
<pb n="KR2c0012_WYG_166-4b"/>
　　為非體此次勅諭係加恩免罪派人前往尚當嚴<lb/>
　　詞斥責有何應行給賞之處看來伊等從前相機<lb/>
　　辦理不過空言非真有成算也設額爾德尼果有<lb/>
　　侵擾内地之力何不與阿卜都喇伊木協謀舉事<lb/>
　　而克坐視其敗露耶且伊果欲内侵非賞賚所能<lb/>
　　止遏如其無力則斥責又豈能僨事辦理邊務大<lb/>
　　臣豈可憒憒如此納世通等著嚴加申飭再拕穆<lb/>
　　齊圖等前往霍罕於額爾德尼未曾出迎匿不具<lb/>
<pb n="KR2c0012_WYG_166-5a"/>
　　報此次四十七官長保至彼額爾德尼若仍不知<lb/>
　　恭敬伊等當作何面斥之處亦應預為指示曾否<lb/>
　　如此辦理並著據實奏聞<lb/>
　命原任布政使栢琨前往喀什噶爾協辦事務<lb/>
　上諭軍機大臣曰原任布政使栢琨著賞給副都統<lb/>
　　職銜前任喀什噶爾協同納世通辦事揚桑阿在<lb/>
　　彼年久著即囘京<lb/>
　　　丙申<lb/>
<pb n="KR2c0012_WYG_166-5b"/>
　諭參贊大臣納世通與副都統栢琨和衷辦事<lb/>
　上諭軍機大臣曰近因納世通辦理霍罕事務殊乖<lb/>
　　體制已屢加訓示因思喀什噶爾囘人應照䝉古<lb/>
　　情形辦理栢琨熟習䝉古語著賞給副都統銜前<lb/>
　　往協辦此特因邊陲要地多一人則有所商𣙜栢<lb/>
　　琨至彼納世通固不當存推諉之見栢琨亦不得<lb/>
　　以曽奉特遣遂任意自專除面諭栢琨外仍傳諭<lb/>
　　納世通務期和衷集事辦理盡善則伊二人之功<lb/>
<pb n="KR2c0012_WYG_166-6a"/>
　　不善亦伊二人之咎若稍存彼我之見則為回人<lb/>
　　譏笑矣至奏事列名仍著納世通在前<lb/>
　　　癸卯<lb/>
　　　議烏魯木齊總兵移駐巴里坤事宜<lb/>
　　　軍機大臣奏言楊應琚明瑞等議覆烏魯木齊<lb/>
　　　總兵移駐巴里坤及應行裁撤大臣官兵辦理<lb/>
　　　一切事宜列為四條得<lb/>
　㫖軍機大臣議奏臣等酌議一巴里坤原設提標中<lb/>
<pb n="KR2c0012_WYG_166-6b"/>
　　　左右三營官兵今改為鎮標應聽該總兵管轄<lb/>
　　　其由各標營派往辦差人員應請撤回原營查<lb/>
　　　從前因軍需繁冗是以派出各標人員協助今<lb/>
　　　大功告成辦事大臣亦經裁撤自應將本標人<lb/>
　　　員差遣餘俱撤回一巴里坤現無駝隻惟餘馬<lb/>
　　　四百五十餘匹應用軍務文案悉交該總兵接<lb/>
　　　管查駐劄大臣旣撤馬匹等項應聽該總兵管<lb/>
　　　理其庫貯軍械屯田軍臺効力贖罪人員遣犯<lb/>
<pb n="KR2c0012_WYG_166-7a"/>
　　　等事均照原定章程辦理一巴里坤原設滿漢<lb/>
　　　檔房均請量留委署筆帖式及書役辦理查滿<lb/>
　　　檔房原設署筆帖式六名漢檔房原設書役十<lb/>
　　　二名請各留二名俟營伍字識熟習後再行裁<lb/>
　　　汰一烏魯木齊總兵既經移駐應請換給印信<lb/>
　　　查提臣移駐烏魯木齊仍統轄安西等處原領<lb/>
　　　闗防無庸更換至烏魯木齊總兵應换給鎮守<lb/>
　　　巴里坤等處總兵之印字樣其中軍遊擊闗防<lb/>
<pb n="KR2c0012_WYG_166-7b"/>
　　　亦一體更換以昭信守奏入<lb/>
　上從之又<lb/>
　諭曰巴里坤現在移駐總兵俟駐定時著鐘音回京<lb/>
　　富明安既前往該處未久著調赴葉爾羌辦事舒<lb/>
　　泰著往雅爾更換訥素懇囘京<lb/>
　　　十一月癸丑<lb/>
　　　參贊大臣綽克托等疏奏瑚圖畢城垣營房告<lb/>
　　　竣<lb/>
<pb n="KR2c0012_WYG_166-8a"/>
　　　綽克托等奏言上年九月臣旌額理等請將羅<lb/>
　　　克倫屯田兵丁移駐瑚圖畢先行葢造營房一<lb/>
　　　千二百間即趲築城垣隨派㕘將吳士勝於十<lb/>
　　　一月砍伐蘆葦木植輓運口糧籽種本年三月<lb/>
　　　興工葢造營房臣等續奏請將吳士勝派往塔<lb/>
　　　爾巴噶台辦理城工又派出原任主事伏魔保<lb/>
　　　協辦瑚圖畢城工務期早竣至九月二十九日<lb/>
　　　瑚圖畢城垣門樓倉庫及哈薩克貿易館舎公<lb/>
<pb n="KR2c0012_WYG_166-8b"/>
　　　署營房俱已告竣計城垣周圍三里五分高一<lb/>
　　　丈六尺臣等前往查勘與原估式樣無異且甚<lb/>
　　　屬堅固其支給鹽菜米麵飼秣馬匹芻豆俱繕<lb/>
　　　冊請銷再臣等伏查各處城堡工竣並䝉<lb/>
　恩錫嘉名并將城垣房舎繪圖恭呈<lb/>
　御覽奏入得<lb/>
　㫖吳士勝伏魔保俱著交部議敘尋<lb/>
　欽定瑚圖畢城名曰景化城東門曰熙景西門曰寶<lb/>
<pb n="KR2c0012_WYG_166-9a"/>
　　　成南門曰阜薫北門曰溥信<lb/>
　　　乙卯<lb/>
　命陞參將馬虎為副將賞給吐魯番公木薩緞疋<lb/>
　上諭軍機大臣曰明瑞等奏稱賞給副將職銜之參<lb/>
　　將馬虎辦理屯田事務所收糧石較去嵗為多公<lb/>
　　木薩辦理囘人諸務及協助城工木植均屬奮勉<lb/>
　　等語馬虎著加恩即以副將用木薩著賞緞六疋<lb/>
　命議敘辦理屯田官員<lb/>
<pb n="KR2c0012_WYG_166-9b"/>
　上諭軍機大臣曰明瑞奏本年綠旗兵丁屯田較去<lb/>
　　年多收糧四百餘石等語官員著加恩交部議敘<lb/>
　　兵丁等分别賞給鹽菜銀兩<lb/>
　命新疆効力贖罪大員不得循三年報滿之例<lb/>
　上諭軍機大臣曰明瑞等以原任吉林將軍薩喇善<lb/>
　　効力三年屆滿具奏甚屬非是薩喇善獲罪發往<lb/>
　　即逗遛不前自應少為留待明瑞何以代為陳奏<lb/>
　　嗣後武職一品大臣文職二品以上大臣獲罪發<lb/>
<pb n="KR2c0012_WYG_166-10a"/>
　　往伊犂葉爾羌等處効力自贖者三年屆滿不必<lb/>
　　具奏其武職二品以下文職三品以下人員俟三<lb/>
　　年期滿之時仍照例請㫖<lb/>
　　　伊犂將軍明瑞等疏奏烏魯木齊三屯量留大<lb/>
　　　員事宜<lb/>
　　　明瑞等奏言臣等欽奉<lb/>
　諭㫖伍彌泰李景高仍留烏魯木齊辦事或一處駐<lb/>
　　　劄或分駐庫爾喀喇烏蘇之處交臣等議奏查<lb/>
<pb n="KR2c0012_WYG_166-10b"/>
　　　庫爾喀喇烏蘇等三屯駐兵八百名分之則每<lb/>
　　　屯止二百餘名俱有文武員弁管轄若仍留大<lb/>
　　　臣駐劄未免煩費臣等愚見仍令伍彌泰等在<lb/>
　　　烏魯木齊同五福辦事如有巡查事務三人更<lb/>
　　　替其三屯錢糧俱歸於烏魯木齊管理似有裨<lb/>
　　　益且晶河駐劄侍衛額爾德䝉額未經派調若<lb/>
　　　以之總管三屯如事關重大先報伊犂其尋常<lb/>
　　　案件就近報知烏魯木齊亦足以資管轄臣等<lb/>
<pb n="KR2c0012_WYG_166-11a"/>
　　　商之綽克托等意見相同如䝉<lb/>
　俞允則庫爾喀喇烏蘇等處辦事人員亦可酌留協<lb/>
　　　助奏入<lb/>
　上從之<lb/>
　　　乙丑<lb/>
　恩卹協辦大學士户部尚書一等武毅謀勇公兆惠<lb/>
　上諭大學士曰協辦大學士户部尚書一等武毅謀<lb/>
　　勇公兆惠質性精勤材猷明練西陲之役禀承廟<lb/>
<pb n="KR2c0012_WYG_166-11b"/>
　　略式畀元戎盤錯屢經膚功懋集是用酬庸晉爵<lb/>
　　協贊禁廷入直宣勞正資倚任昨偶嬰微疾遣醫<lb/>
　　診視方意稍加調攝即冀就痊遽聞溘逝深為軫<lb/>
　　悼即日親臨奠醊著加恩晉贈太保入賢良祠并<lb/>
　　賞給内帑銀五千兩治喪念伊子尚在年幼著派<lb/>
　　同族工部侍郎官保并内務府司官一員代為經<lb/>
　　理所有應得䘏典該部仍察例具奏<lb/>
　　　己巳<lb/>
<pb n="KR2c0012_WYG_166-12a"/>
　　　定邊左副將軍成衮扎布等疏奏烏里雅蘇台<lb/>
　　　城工事宜<lb/>
　　　成衮扎布等奏言前經臣等奏准烏里雅蘇台<lb/>
　　　築城一事隨咨明山西巡撫派兵一百名又據<lb/>
　　　扎薩克圖汗等部落協助人夫牛隻臣等查烏<lb/>
　　　里雅蘇台土性鬆浮難興版築似應照舊伐木<lb/>
　　　造城所有舊城在齊格爾蘇特烏里雅蘇台二<lb/>
　　　河之間擬加高一丈六尺厚一丈周圍共五百<lb/>
<pb n="KR2c0012_WYG_166-12b"/>
　　　丈内外排樹木柵中實以土東西南三面有門<lb/>
　　　北面近河掘溝引水以環三面即以溝中餘土<lb/>
　　　築城此時先行伐木其現到兵丁令於近山駐<lb/>
　　　劄俟春融興工奏入報<lb/>
　聞<lb/>
　　　庚午<lb/>
　　　伊犂將軍明瑞等疏奏移駐官兵事宜<lb/>
　　　明瑞等奏言臣等㑹議雅爾駐兵一事經軍機<lb/>
<pb n="KR2c0012_WYG_166-13a"/>
　　　大臣議覆准行今為期已近臣綽克托等先派<lb/>
　　　索倫官兵巡查驅逐哈薩克等續領官兵帶運<lb/>
　　　糧餉籽種器具起程所有應行事宜謹開列具<lb/>
　　　奏一烏魯木齊籽種不敷備帶臣等議將伊犂<lb/>
　　　存貯之項協濟仍令㕘將吳士勝等於瑚圖畢<lb/>
　　　等處撥運其軍器火藥亦揀選帶往一城工農<lb/>
　　　務所需器具烏魯木齊存貯之項尚足敷用仍<lb/>
　　　於緑旗兵内挑選匠作購辦物料以備臨時添<lb/>
<pb n="KR2c0012_WYG_166-13b"/>
　　　補一輓運車輛共需八百有餘每車馬一匹俱<lb/>
　　　於牧羣撥用仍量帶餘馬以備疲乏一庫貯緞<lb/>
　　　疋除酌量存留烏魯木齊以備哈薩克貿易外<lb/>
　　　餘皆帶往可省陸續運送之費一前議雅爾駐<lb/>
　　　兵哈薩克有前來貿易者量収牲隻以備屯田<lb/>
　　　其大隊商販仍令前往伊犂但恐哈薩克等貪<lb/>
　　　圖就近不復前往伊犂其價値應行酌減再預<lb/>
　　　備賞給之緞布茶葉均請照伊犂之例辦理奏<lb/>
<pb n="KR2c0012_WYG_166-14a"/>
　　　入報<lb/>
　聞<lb/>
　　　乙亥<lb/>
　飭諭㕘贊大臣納世通等辦理霍罕事宜<lb/>
　上諭軍機大臣曰納世通等奏稱四十七等至霍罕<lb/>
　　令額爾德尼伯克出城恭迎勅諭額爾德尼隨具<lb/>
　　奏章懇求帶囘又遣貿易人等投遞呈文俟四十<lb/>
　　七轉囘再將霍罕情形具奏等語所辦非是額爾<lb/>
<pb n="KR2c0012_WYG_166-14b"/>
　　德尼既有奏章縱不能親身前來亦應遣其頭目<lb/>
　　賷送乃僅交四十七代進而納世通遂為陳奏殊<lb/>
　　乖體制總由伊等心存怯懦四十七等又必以為<lb/>
　　辦理不易遂至一味姑息著傳諭納世通等此時<lb/>
　　若霍罕貿易人等不知四十七接受額爾德尼咨<lb/>
　　文一事即行文額爾德尼云我大皇帝頒降勅諭<lb/>
　　尚遣侍衛前來爾既有奏章理應面陳縱爾難以<lb/>
　　輕離游牧亦當派一大伯克齎捧入覲乃附懇代<lb/>
<pb n="KR2c0012_WYG_166-15a"/>
　　進殊屬不合一面將原奏駁囘倘業經准其代進<lb/>
　　即不必如此辦理總之囘人性習狡黠斷不可示<lb/>
　　以柔弱納世通等嗣後辦理外藩諸事務知大體<lb/>
　　不可存茍且塞責之見<lb/>
　　　十二月壬午<lb/>
　命増伊犂厄魯特兵丁名糧額缺<lb/>
　上諭軍機大臣曰明瑞等奏稱現在伊犂厄魯特兵<lb/>
　　一千二百名内僅二百名每月餉銀一兩請再增<lb/>
<pb n="KR2c0012_WYG_166-15b"/>
　　二百二十名額餉合計六佐領各得月餉七十分<lb/>
　　等語著照所請將厄魯特六佐領新舊共定額餉<lb/>
　　四百二十分以裕兵丁生計<lb/>
　諭伊犂將軍明瑞等偵探霍罕哈薩克情形<lb/>
　上諭軍機大臣曰明瑞等奏哈薩克阿布勒比斯遣<lb/>
　　厄魯特策伯克呈稱布魯特掠伊所屬八十餘名<lb/>
　　口布魯特百餘人亦為哈薩克所獲今布魯特遣<lb/>
　　人與阿布賚阿布勒比斯約會須面同理説今阿<lb/>
<pb n="KR2c0012_WYG_166-16a"/>
　　布賚等俱往邊界但阿布勒比斯原與額爾德尼<lb/>
　　相好或藉口和解隂相勾通亦未可定已行文納<lb/>
　　世通等密查布魯特等果否實有其事再為相機<lb/>
　　辦理等語額爾德尼伯克素非安靜之人近因阿<lb/>
　　卜都喇伊木通信事發妄生疑懼業經頒給勅諭<lb/>
　　續據納世通奏所遣侍衛四十七等報稱額爾德<lb/>
　　尼伯克情形尚屬恭順又諭將往返情節確查具<lb/>
　　奏今布魯特哈薩克講和之説或出於哈薩克等<lb/>
<pb n="KR2c0012_WYG_166-16b"/>
　　誇張其詞此時宜加意偵探若果有勾通形迹必<lb/>
　　係額爾德尼伯克潛為煽誘即當乘其不備先將<lb/>
　　額爾德尼辦理然此特留心防範之舉不可輒自<lb/>
　　張皇恐伊犂兵民等𫝊説驚疑於事無益併𫝊諭<lb/>
　　納世通等遵照辦理四十七應亦轉回著將額爾<lb/>
　　德尼及所屬情形作速奏聞栢琨亦著一體加意<lb/>
　　偵探防範<lb/>
　　　癸未<lb/>
<pb n="KR2c0012_WYG_166-17a"/>
　諭葉爾羌㕘贊大臣額爾景額等查辦各城交収布<lb/>
　　　疋事宜<lb/>
　上諭軍機大臣曰據額爾景額等奏稱和闐每年所<lb/>
　　餘糧石除折收紡絲布疋外仍收金三十兩今駐<lb/>
　　劄伊犂官兵頗多布疋尤為緊要請將金三十兩<lb/>
　　亦折收布疋每年可多收布二千疋等語和闐折<lb/>
　　收金兩亦遐荒土貢之意業已照例徵解不必折<lb/>
　　收布疋若為官兵衣服起見則葉爾羌應收正項<lb/>
<pb n="KR2c0012_WYG_166-17b"/>
　　錢糧俱可折給布疋或將餘銀採買亦可著傳諭<lb/>
　　額爾景額將應送伊犂布疋不足若干葉爾羌等<lb/>
　　城正項錢糧及所餘普爾糧石若干是否足敷辦<lb/>
　　解即行籌議具奏<lb/>
　　　己丑<lb/>
　申飭㕘贊大臣納世通等辦理霍罕事宜<lb/>
　上諭軍機大臣曰據納世通等奏四十七等自霍罕<lb/>
　　轉囘告稱額爾德尼迎接勅諭甚為恭敬以不能<lb/>
<pb n="KR2c0012_WYG_166-18a"/>
　　親身入覲欲遣人代為賷奏並因冬寒不及預辦<lb/>
　　方物俟來春料理起程等語額爾德尼尚屬恭順<lb/>
　　所奏亦合情理但伊呈書納世通有云我讐人甚<lb/>
　　多嗣後有讒謗我者祈將其人發來質對以辨眞<lb/>
　　偽等語雖屬畏罪之詞究因阿卜都喇伊木罪狀<lb/>
　　似未顯著致伊䝉寃不白者然納世通覆書即應<lb/>
　　將審明各確據逐一指出並以大臣等欲進兵問<lb/>
　　罪大皇帝天恩念爾平日尚屬守分姑從寛免降<lb/>
<pb n="KR2c0012_WYG_166-18b"/>
　　勅訓諭仍以嚴詞斥責伊自然知所儆畏乃反云<lb/>
　　阿卜都喇伊木之事業經䝉恩寛免無須再述是<lb/>
　　其意若以前事為歉然者殊屬非是納世通辦理<lb/>
　　此事始終怯懦著嚴加申飭併傳諭栢琨務遵陸<lb/>
　　續所降諭㫖加意奮勉毋再以姑息從事又<lb/>
　諭曰納世通奏准明瑞咨巴噶什巴雅爾斯坦之布<lb/>
　　魯特搶掠哈薩克人口一事隨查投誠布魯特各<lb/>
　　部落册籍並無來咨名目恐係傳聞等語昨因明<lb/>
<pb n="KR2c0012_WYG_166-19a"/>
　　瑞奏已傳諭納世通令其加意偵探雖據稱布魯<lb/>
　　特等名目未確但阿布勒比斯呈文亦有布魯特<lb/>
　　搶掠之語未必非額爾德尼詐稱辦理邊界搶掠<lb/>
　　事而暗與哈薩克交通此則頗有闗係著仍遵前<lb/>
　　㫖密訪確情不得顢頇了事又四十七等至瑪爾<lb/>
　　噶朗查出綠旗兵劉偉係從前隨兆惠在葉爾羌<lb/>
　　為額爾德尼屬人所獲屢次脫出俱被伊卡倫盤<lb/>
　　獲看守等語瑪爾噶朗之人久經内附遇内地官<lb/>
<pb n="KR2c0012_WYG_166-19b"/>
　　兵理應送回何敢拘禁看守著𫝊諭納世通於額<lb/>
　　爾德尼遣使之便𫝊諭申飭嗣後再有此等情事<lb/>
　　即行重究劉偉仍准回原營<lb/>
　　　甲午<lb/>
　諭伊犂將軍明瑞等酌辦哈薩克入<lb/>
　覲事宜<lb/>
　上諭軍機大臣曰據綽克托奏稱哈薩克額爾類等<lb/>
　　遣愛托和卓入覲貢馬并告稱布魯特等三次搶<lb/>
<pb n="KR2c0012_WYG_166-20a"/>
　　掠游牧隨詰問愛托和卓云爾等一面情詞未足<lb/>
　　深信俟遣人赴布魯特查詢若果實情自當明正<lb/>
　　其罪若係爾等揑餙亦當以誣告論愛托和卓等<lb/>
　　辭屈即云所掠係塔什干游牧此等愚詐之徒若<lb/>
　　准其入覲似非體制謹酌賞紬緞酬其馬値送出<lb/>
　　卡倫等語所辦甚是看來明瑞等所奏阿布勒比<lb/>
　　斯遣人來告之語俱不可信明瑞等若似此窮詰<lb/>
　　伊或吐露實情亦未可定乃僅以一奏了事殊屬<lb/>
<pb n="KR2c0012_WYG_166-20b"/>
　　顢頇著傳諭伊犂烏魯木齊將軍大臣等嗣後哈<lb/>
　　薩克等有懇請入覲者或係蘇爾統等大頭目及<lb/>
　　有奏請要事仍准其伴送前來若僅微末囘人希<lb/>
　　冀賞賚俱照綽克托所辦飭諭遣囘至大臣等辦<lb/>
　　事理宜和衷共濟若明瑞因綽克托如此陳奏即<lb/>
　　與之意見不合一切會商事件輒存形迹則是伊<lb/>
　　自負造就之恩矣併著傳諭知之<lb/>
　命議敘辦理烏魯木齊屯田總兵德昌等<lb/>
<pb n="KR2c0012_WYG_166-21a"/>
　上諭軍機大臣曰綽克托等奏烏魯木齊等處屯田<lb/>
　　兵二千九百名共收糧五萬七千餘石可否將辦<lb/>
　　理屯田之總兵德昌及管屯官員交部議敘兵丁<lb/>
　　賞給鹽菜銀兩等語著照所請將總兵德昌及管<lb/>
　　屯官員交部議敘兵丁各賞給一月鹽菜銀兩<lb/>
　　　乙未<lb/>
　諭伊犂將軍明瑞等管束安插戴罪囘人事宜<lb/>
　上諭軍機大臣曰前因玉古爾阿竒木伯克阿卜都<lb/>
<pb n="KR2c0012_WYG_166-21b"/>
　　賚勒索屬人阿克蘇伊沙噶伯克頗拉特妄行滋<lb/>
　　事與色梯巴勒氐等不和經各該大臣等㕘奏審<lb/>
　　訊明確理應治罪朕念阿卜都賚之兄托克托於<lb/>
　　攻取庫車時効力捐軀頗拉特曾率所屬囘人望<lb/>
　　風歸附俱加恩免罪送來京城安揷看伊等近來<lb/>
　　頗知悔過自新而額敏和卓來京奏對又為懇請<lb/>
　　遣往伊犂安插因交與䕶送入覲囘人之侍衛等<lb/>
　　照管前往伊犂但伊等素非安靜守分之人且額<lb/>
<pb n="KR2c0012_WYG_166-22a"/>
　　敏和卓之子木薩現在伊犂管轄囘衆或伊二人<lb/>
　　倚恃額敏和卓輒行肆志妄為亦未可定著傳諭<lb/>
　　明瑞等留心管束伊等若安分度日則已倘不知<lb/>
　　悛改該將軍等即行具奏請㫖正法<lb/>
　　　癸卯<lb/>
　　　葉爾羌㕘贊大臣額爾景額等䟽奏拔達克山<lb/>
　　　情形<lb/>
　　　額爾景額等奏言十一月二十三日侍衛揚桑<lb/>
<pb n="KR2c0012_WYG_166-22b"/>
　　　阿囘自拔達克山告稱十月十三日至拔達克<lb/>
　　　山素勒坦沙跪聆<lb/>
　勅諭奏云素勒坦沙僻處邊隅不諳體制妄行陳奏<lb/>
　　　自知罪重今䝉<lb/>
　聖恩降勅訓諭惟有痛改前非以盡臣僕之分隨遣<lb/>
　　　親隨鄂斯敏伯克齎奏謝<lb/>
　恩并呈吐魯番郡王額敏和卓書函十二月二十日<lb/>
　　　至葉爾羌臣等面詢鄂斯敏所言無異除覆書<lb/>
<pb n="KR2c0012_WYG_166-23a"/>
　　　交鄂斯敏賷囘外謹將奏章書呈驛出其奏章<lb/>
　　　云臣素勒坦沙謹奏十月十三日奉到<lb/>
　訓㫖跪聆之下不勝感戴囘人風俗凡事急圖表白<lb/>
　　　前此所奏今始知非惟有痛自改悔而已愛烏<lb/>
　　　罕原有搆怨之意今似不復相侵齊特喇爾之<lb/>
　　　地臣意欲仍行賞給實甚糊塗臣處有衆萬人<lb/>
　　　屬實但不知<lb/>
　天朝無給餉之例妄行凟請嗣後惟有約束部落不<lb/>
<pb n="KR2c0012_WYG_166-23b"/>
　　　敢稍存異念以圖仰報<lb/>
　皇恩至額敏和卓臣稱之曰父何敢誹謗或因所遣<lb/>
　　　和濟克蘭造言生事今已嚴加懲治一切俱凛<lb/>
　　　遵<lb/>
　勅諭不敢稍有違悖謹奏其呈額敏和卓書云拔達<lb/>
　　　克山伯克素勒坦沙奉書吐魯番郡王接來諭<lb/>
　　　甚為欣悅我原以父相稱望王以我為子前遣<lb/>
　　　使人和濟克蘭至葉爾羌時大概添造語言奉<lb/>
<pb n="KR2c0012_WYG_166-24a"/>
　　　諭之後即將伊懲治專此辨明心迹尚望王於<lb/>
　大皇帝前善言陳奏謹呈臣等一併恭呈<lb/>
　御覽奏入報<lb/>
　聞<lb/>
　　　㕘贊大臣綽克托等疏奏烏魯木齊耕牧情形<lb/>
　　　綽克托等奏言本年五月内臣等看得烏魯木<lb/>
　　　齊庫爾喀喇烏蘇兩處察哈爾厄魯特情形每<lb/>
　　　户牧羊四十隻除每十隻交羊羔三隻及塡補<lb/>
<pb n="KR2c0012_WYG_166-24b"/>
　　　倒斃數目外尚無虧缺臣等酌照前奏將來投<lb/>
　　　之厄魯特等於安揷之日給與餉銀一年後再<lb/>
　　　行停止七月内烏魯木齊雨水霑足禾苖壯盛<lb/>
　　　招募内地民人開墾之地收成在十分以上又<lb/>
　　　據民人王世昌等一百三十户呈稱我等俱係<lb/>
　　　内地無業貧民蒙<lb/>
　天恩賞給口糧移居烏魯木齊所有農器籽種及種<lb/>
　　　地馬匹俱係官辦准分年完項今獲豐收除來<lb/>
<pb n="KR2c0012_WYG_166-25a"/>
　　　年籽種口糧外尚有盈餘前日借項情願即行<lb/>
　　　交納臣等伏思分年還官之項並未督催伊等<lb/>
　　　既急公交納請將借出之餘糧四百七十二斛<lb/>
　　　有零照數交倉查民人等移居以來伐木采煤<lb/>
　　　養育雞豚竟成村落與内地無異奏入報<lb/>
　聞<lb/>
　　　甲辰<lb/>
　命准厄魯特策伯克安插伊犂<lb/>
<pb n="KR2c0012_WYG_166-25b"/>
　　　伊犂將軍明瑞等奏言十一月二十五日哈薩<lb/>
　　　克阿布勒比斯遣屬人察噶賴等四名帶領厄<lb/>
　　　魯特塔爾巴噶沁鄂拓克台吉策伯克來見譯<lb/>
　　　出托忒字文書云策伯克於阿布勒比斯父在<lb/>
　　　時曾為養子欲來歸附今將伊身及其㓜子先<lb/>
　　　行送來其家口俟來年春融續送但伊之母女<lb/>
　　　妻子俱未出痘祈於伊犂就近安插等語臣等<lb/>
　　　詢問策伯克所告相同察噶賴又云阿布勒比<lb/>
<pb n="KR2c0012_WYG_166-26a"/>
　　　斯欲遣使入<lb/>
　覲一時不得其人且畏哈密道逺可否准由烏里雅<lb/>
　　　蘇台行走臣等覆書准其代奏查策伯克從前<lb/>
　　　曾䝉<lb/>
　恩賞二品頂孔雀翎但係阿布勒比斯親信之人今<lb/>
　　　忽送來伊犂安插聞得策伯克有一女於今秋<lb/>
　　　同厄魯特巴朗來投或哈薩克等疑其内向因<lb/>
　　　欲脱囘又聞哈薩克等懼我駐兵塔爾巴噶台<lb/>
<pb n="KR2c0012_WYG_166-26b"/>
　　　或令策伯克於伊犂安插可以潛通信息俱未<lb/>
　　　可定但看其人尚樸實亦非大台吉似可准其<lb/>
　　　安插伊家口至伊犂時策伯克仍來京<lb/>
　朝覲臣等暫將伊父子交總管碩通照看其或將伊<lb/>
　　　安插伊犂或乗伊入<lb/>
　覲歸途之便於烏里雅蘇台安插之處伏候<lb/>
　訓示奏入<lb/>
　上諭軍機大臣曰明瑞奏稱哈薩克阿布勒比斯遣<lb/>
<pb n="KR2c0012_WYG_166-27a"/>
　　人帶領厄魯特台吉策伯克父子來投請安插伊<lb/>
　　犂明瑞等覆書俟奏聞請㫖如䝉俞允俟與使人<lb/>
　　同至京師或在伊犂或在烏里雅蘇台安插之處<lb/>
　　未敢懸定等語所見尚未甚合機宜策伯克既誠<lb/>
　　心來投豈宜自定安插之地應曉示云厄魯特哈<lb/>
　　薩克俱大皇帝臣僕爾在哈薩克與在伊犂並無<lb/>
　　分别爾欲安插京師自當代為具奏今並不前往<lb/>
　　未便代奏等語即賞賚遣回亦可今既已允其所<lb/>
<pb n="KR2c0012_WYG_166-27b"/>
　　請雖厄魯特舊台吉不應安插伊犂然伊不過塔<lb/>
　　爾巴噶沁之小台吉尚非綽羅斯可比即准其安<lb/>
　　插亦無不可若遷移於烏里雅蘇台則顯示防範<lb/>
　　形迹轉啟伊等猜疑且伊犂似策伯克之台吉亦<lb/>
　　多來春伊家口到時一切支給官項俱與伊犂之<lb/>
　　厄魯特一例辦理並不以台吉分例相待則久之<lb/>
　　自與衆厄魯特等一體著傳諭明瑞等遵照辦理<lb/>
平定準噶爾方略續編卷二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_112-1a"/>
欽定四庫全書<lb/>
平定準噶爾方略正編卷五十八<lb/>
　　　乾隆二十三年秋七月乙酉朔<lb/>
　諭靖逆將軍雅爾哈善等與定邊將軍兆恵合兵相<lb/>
　　　機擒拏霍集占<lb/>
　上諭軍機大臣曰雅爾哈善等奏稱遣總管扎爾善<lb/>
　　等至鄂根河瞭望未見賊踪又沙雅爾有兩路可<lb/>
　　通庫車若遣兵前往恐與来援賊衆不能相值惟<lb/>
<pb n="KR2c0012_WYG_112-1b"/>
　　嚴設卡倫防範等語所辦甚是㸔来伊等所領滿<lb/>
　　洲索倫兵尚少昨因兆恵有分兵向厄魯特回部<lb/>
　　交界捜捕哈薩克錫喇等之奏檢閱地圖所指道<lb/>
　　途距回部甚近兆恵即前赴雅爾哈善所在以兵<lb/>
　　相付仍来京請訓若另有辦理之處則俟事竣来<lb/>
　　京亦可又雅爾哈善等奏擒獲回人阿舒爾瑪特<lb/>
　　據供前副都統阿敏道被拘霍集占曽云大國使<lb/>
　　臣不可傷害㽞候布魯特信息若不能取勝則仍<lb/>
<pb n="KR2c0012_WYG_112-2a"/>
　　有用處等語似阿敏道尚未被害將来取葉爾羌<lb/>
　　時宜籌畫阿敏道脫出之䇿或此時霍集占見事<lb/>
　　勢已迫詭稱不敢傷害欲行送回以緩我兵不妨<lb/>
　　乘機撫納俟其投見即時拏觧若霍集占雖未害<lb/>
　　阿敏道仍留以為質則告以阿敏道已照陣亡例<lb/>
　　賞䘏爾等送與不送俱可仍一面進兵辦理但能<lb/>
　　將阿敏道救出則更善苐不可因此墮賊計中致<lb/>
　　悮軍事可傳諭雅爾哈善兆恵等知之<lb/>
<pb n="KR2c0012_WYG_112-2b"/>
　命陞敘防守沙勒達朗卡倫官兵<lb/>
　上諭軍機大臣曰雅爾哈善等奏稱沙勒達朗卡倫<lb/>
　　守備莫倫岱遇賊衆馬歩六百餘前来衝撃率歩<lb/>
　　兵百餘人迎敵殺賊甚衆身亦被傷等語莫倫岱<lb/>
　　以少勝衆奮勉可嘉著加恩以逰擊即用賜號墨<lb/>
　　爾根巴圖魯賞戴孔雀翎并賞銀一百兩其効力<lb/>
　　及陣亡得傷官兵著查明送部議敘議䘏<lb/>
　諭定邊右副將軍䇿布登扎布酌量馬力進兵<lb/>
<pb n="KR2c0012_WYG_112-3a"/>
　上諭軍機大臣曰䇿布登扎布前奏和落霍澌之捷<lb/>
　　己加恩賜以伊父超勇之號今詢問擒獲之鄂哲<lb/>
　　特等知賊衆先將游牧移踞髙岡伏兵邀擊我師<lb/>
　　䇿布登扎布等奮勇衝突賊不能支侍衛瑪琥等<lb/>
　　亦奏稱我兵甚少副將軍身先士卒所向無前等<lb/>
　　語朕聞之實為嘉恱著加恩賞繫金黄帶以示旌<lb/>
　　異至䇿布登扎布敗賊之前已得舎楞逃竄信息<lb/>
　　彼時未即追𠞰或因不能兼顧亦事勢使然此時<lb/>
<pb n="KR2c0012_WYG_112-3b"/>
　　布庫察罕逃入哈薩克料伊部自必縛獻惟哈薩<lb/>
　　克錫喇往投西哈薩克之特栁克富徳兵少窮追<lb/>
　　稍覺可虞昨已諭䇿布登扎布䇿應自必奮勇前<lb/>
　　往但亦須酌量馬力倘有不足即與富徳撤兵暫<lb/>
　　囬伊犂俟来年再舉亦可在他人遲延觀望朕每<lb/>
　　降㫖催督䇿布登扎布天性勇往是以諭令酌量<lb/>
　　現在領兵所至情形如何可即速奏聞<lb/>
　　　戊子<lb/>
<pb n="KR2c0012_WYG_112-4a"/>
　　　大學士管陜甘總督黄廷桂疏奏撥運巴里坤<lb/>
　　　糧餉<lb/>
　　　黄廷桂奏言竊巴里坤為軍需總滙之區備貯<lb/>
　　　兵糧最關緊要今年春間甘肅撫臣吴達善奏<lb/>
　　　准於哈宻甘肅等處撥運各色糧二萬石經臣<lb/>
　　　飭令沙州各衛恊濟長車五百輛並廣僱駝騾<lb/>
　　　現在陸續運竣恐車駝分散難於僱覔仍令軍<lb/>
　　　需局查議添撥一萬石在案臣因近奉<lb/>
<pb n="KR2c0012_WYG_112-4b"/>
　諭㫖派出索倫察哈爾兵丁明年又添派官兵二萬<lb/>
　　　須豫備一嵗口糧請於甘省各屬運糧十萬石<lb/>
　　　乘此夏秋之間道路便於行走又值哈宻車輛<lb/>
　　　駝騾聚集之時應先從哈宻存貯糧石内米麫<lb/>
　　　兼撥儘力運送巴里坤務於九月前運足五萬<lb/>
　　　石其哈宻缺額再於内地運往補足庶儲偫有<lb/>
　　　資不致臨期周章繁費奏入報<lb/>
　聞<lb/>
<pb n="KR2c0012_WYG_112-5a"/>
　　　庚寅<lb/>
　　　靖逆將軍雅爾哈善等疏奏撃敗霍集占援兵<lb/>
　　　雅爾哈善等奏言六月十六日黎明據攻圍庫<lb/>
　　　車城官兵報稱西門外有賊衆踪跡復據瞭望<lb/>
　　　兵丁報稱離城十里有二三處賊衆等語臣等<lb/>
　　　議將滿洲索倫蒙古綠旗兵丁派領隊大臣順<lb/>
　　　徳訥愛隆阿端濟布衮楚克朗衮扎卜馬得勝<lb/>
　　　等帶領侍衛官員分路迎𠞰臣等駐兵髙曠之<lb/>
<pb n="KR2c0012_WYG_112-5b"/>
　　　地見塵埃坌起中我兵衝撃賊陣自夘至辰賊<lb/>
　　　衆不支紛紛逃竄我兵追𠞰六十餘里直抵鄂<lb/>
　　　根河未刻始收兵囬營據愛隆阿報稱領吉林<lb/>
　　　索倫等兵至庫車城南據遣往沙雅爾路埋伏<lb/>
　　　之索倫協領阿定保等望見賊踪即前往迎敵<lb/>
　　　城内賊人數百自西門出衝我緑旗兵我與侍<lb/>
　　　衛富紹徳爾森保等接戰来援賊衆亦至夾攻<lb/>
　　　我兵隨衝斷賊陣分三路敗走亦即分兵追𠞰<lb/>
<pb n="KR2c0012_WYG_112-6a"/>
　　　至鄂根河賊衆争渡殺溺甚衆我兵惟披甲昻<lb/>
　　　蘇蘭陣亡領催色爾呼徳得傷六處披甲六十<lb/>
　　　五得傷九處據順德訥報稱我兵敗賊後城西<lb/>
　　　門外尚有賊衆數百侍衛鄂里克塔等衝擊賊<lb/>
　　　大敗入城鄂里克塔及侍衛達克塔納俱得鳥<lb/>
　　　鎗傷又總管扎爾善等報稱同侍衛竒泰㕘領<lb/>
　　　額林車鄂爾魁喀爾瑪勒圖等領右翼兵衝斷<lb/>
　　　賊陣追至河口計殺溺賊人八百餘又據委署<lb/>
<pb n="KR2c0012_WYG_112-6b"/>
　　　營總阿爾噶勒沁報稱領官兵六十餘人擊敗<lb/>
　　　賊五百餘侍衛噶布舒奎瑪岱等追至河口計<lb/>
　　　殺溺賊亦八百餘厄魯特侍衛班第署驍騎校<lb/>
　　　特木徳勒圖披甲威滿察吉克定察陣亡又得<lb/>
　　　傷者八名據端濟布報稱同侍衛齊凌扎卜諾<lb/>
　　　爾本齊努渾公衮楚克台吉朗衮扎卜額林沁<lb/>
　　　等衝賊右翼追至河口復將逃往蘇巴什山之<lb/>
　　　賊人三百餘全行𠞰殺我兵得傷者五名等語<lb/>
<pb n="KR2c0012_WYG_112-7a"/>
　　　查來援賊衆共三千餘人據俘獲人口供稱霍<lb/>
　　　集占率其伯克十餘人聚集各城人馬前来敗<lb/>
　　　逃時左肩中箭未透衣服等語此次𠞰賊殺溺<lb/>
　　　死者計一千六百餘人收獲贊巴喇特鳥鎗十<lb/>
　　　鳥鎗五百弓箭撒袋百長鎗千刀斧等械五十<lb/>
　　　鎖子甲三十馬一百駝二百傷斃駝馬無算又<lb/>
　　　陣獲大纛二臣額敏和卓識為霍集占之纛其<lb/>
　　　鐫刻圖寫字様俱回部經敎之語非屬下伯克<lb/>
<pb n="KR2c0012_WYG_112-7b"/>
　　　等所敢用謹一併封奏又俘獲賊人多羅特瑪<lb/>
　　　特訊係英噶薩爾城之伯克據供隨霍集占至<lb/>
　　　鄂根河遇前次托和鼐敗遁之伯克阿布都哈<lb/>
　　　里克同受傷賊人三十餘告知二千人俱被𠞰<lb/>
　　　殺伯克鄂郭勒中箭身死霍集占駐候援兵二<lb/>
　　　日遣人探知庫車城尚未破遂于十五日夜趲<lb/>
　　　行至天明被大兵𠞰殺我等逃散不知霍集占<lb/>
　　　存亡信息霍集占所帶從伊犂脫歸之囬人二<lb/>
<pb n="KR2c0012_WYG_112-8a"/>
　　　千貿易囬人五百新降之沙喇斯瑪呼斯五百<lb/>
　　　又阿克蘇烏什馬歩兵各一千計兵五千有馬<lb/>
　　　者三千伊兄波羅泥都領兵二千在喀什噶爾<lb/>
　　　防範布魯特從前霍集占與各頭目定議以甫<lb/>
　　　免為厄魯特役使今若投誠又當納貢不若自<lb/>
　　　長一方種地守城足為扞禦波羅泥都云從前<lb/>
　　　受辱於厄魯特非大國兵力安能復歸故土<lb/>
　恩不可負即兵力亦斷不能抗霍集占不從又有屬<lb/>
<pb n="KR2c0012_WYG_112-8b"/>
　　　下伯克等助其狂悖冀有掠獲起程時波羅泥<lb/>
　　　都追送書信云聞大國有兵由特穆爾圖淖爾<lb/>
　　　前来作何備禦霍集占今加意防守及行至鄂<lb/>
　　　根河聞托和鼐之衆盡被𠞰殺衆人畏懼勸阻<lb/>
　　　霍集占仍執意前來遂至此敗去年春間有布<lb/>
　　　魯特之伯克呼𤓰為喀什噶爾頭目所管千戸<lb/>
　　　因霍集占曽搶掠布魯特之冲噶巴什哈卜察<lb/>
　　　克兩鄂拓克遂啟猜疑率屬徑囬布魯特波羅<lb/>
<pb n="KR2c0012_WYG_112-9a"/>
　　　泥都惟恐啟釁亦不曽追趕至大國使臣阿敏<lb/>
　　　道及兵丁數十名俱留養於葉爾羌霍集占此<lb/>
　　　次来援帶至阿克蘇始行戕害等語查多羅特<lb/>
　　　瑪特尚悉囬部情事但重傷將死未便逭其顯<lb/>
　　　戮謹即行正法奏入<lb/>
　上諭軍機大臣曰據雅爾哈善等奏稱逆酋霍集占<lb/>
　　率賊衆數千親援庫車大臣官兵等斬馘搴旗逆<lb/>
　　酋負傷僅免深屬可嘉著查明功績等次造册送<lb/>
<pb n="KR2c0012_WYG_112-9b"/>
　　部議敘公衮楚克頭等台吉朗衮扎卜閑散台吉<lb/>
　　額林沁在軍前素稱効力此次益為奮勉著加恩<lb/>
　　賞衮楚克孔雀翎朗衮扎卜封為公額林沁授為<lb/>
　　頭等台吉將軍雅爾哈善㕘贊大臣額敏和卓哈<lb/>
　　寧阿一體交部議叙額敏和卓前年自𤓰州移居<lb/>
　　吐魯番魯克察克時牲隻間有傷損著雅爾哈善<lb/>
　　等籌議賞給價值籽種俾生計充裕貝子玉素富<lb/>
　　著賞縀六端亦交部議敘散秩大臣伯克鄂對總<lb/>
<pb n="KR2c0012_WYG_112-10a"/>
　　管職銜噶岱黙特色梯巴勒氐各賞緞四端伊等<lb/>
　　子弟五人各賞緞二端其陣亡官兵著交部照例<lb/>
　　議䘏領催色爾呼徳披甲六十五得傷甚重色爾<lb/>
　　呼徳賜號克爾車凱巴圖魯六十五賜號固濟爾<lb/>
　　巴圖魯賞銀各一百兩又雅爾哈善等前奏我兵<lb/>
　　奮勇縋城賊人鎗礮木石競下我兵倒落者十數<lb/>
　　人亦有得傷者縋城得傷較野戰尤為竭力著查<lb/>
　　明加倍議敘此次戰功誠為卓越但稍有不惬朕<lb/>
<pb n="KR2c0012_WYG_112-10b"/>
　　心者當此賊人破膽即宜乘勝派兵急追且賊逺<lb/>
　　道来援我兵以逸待勞偵逆酋所逃之地并力攻<lb/>
　　擊渠魁既獲各城必望風歸命不知雅爾哈善等<lb/>
　　曽否如此辦理抑或因滿洲兵少不敷調遣可𫝊<lb/>
　　諭伊等倍加奮勉再所奏庫車西門有賊人出城<lb/>
　　形跡即於十里外見賊衆塵起似内外豫先約㑹<lb/>
　　然後同時舉事若使賊得通信必我卡倫防守不<lb/>
　　嚴雅爾哈善等即查明嚴加議罪具奏至波羅泥<lb/>
<pb n="KR2c0012_WYG_112-11a"/>
　　都雖云人尚謹愿頗勸阻其弟然此言亦不可深<lb/>
　　信伊果能將霍集占擒獻再行酌量辦理今亦不<lb/>
　　妨遣人諭波羅泥都及各城囬衆以霍集占悖逆<lb/>
　　罪重所欲得者惟此一人與爾等無渉但遣我軍<lb/>
　　中囬人恐被賊戕害可憫惟于俘獲人口内遣往<lb/>
　　更為妥恊俱著雅爾哈善等作速奏聞併𫝊諭兆<lb/>
　　恵等遵照前㫖速赴囬部合軍進𠞰雅爾哈善奏<lb/>
　　摺即録寄伊等閱看<lb/>
<pb n="KR2c0012_WYG_112-11b"/>
　　　辛夘<lb/>
　諭巴里坤辦事副都統阿里衮豫籌糧運事宜<lb/>
　上諭軍機大臣曰近派察哈爾兵一千名令侍衛訥<lb/>
　　齊訥總管薩木都卜領至巴里坤前赴雅爾哈善<lb/>
　　軍營著𫝊諭阿里衮將應行豫備口糧駝隻就現<lb/>
　　在之數派撥如有不足即行文黄廷桂辦送俟訥<lb/>
　　齊訥等到日即可遄行再運送口糧駝隻若自巴<lb/>
　　里坤逕達軍營長途未免疲乏此時應先撥駝隻<lb/>
<pb n="KR2c0012_WYG_112-12a"/>
　　於吐魯畨一帶有水草處豫行牧放以備更换其<lb/>
　　吐魯畨何處水草較好應需駝若干著阿里衮與<lb/>
　　黄廷桂永貴定長等酌議具奏<lb/>
　　　壬辰<lb/>
　　　定邊將軍兆恵等疏奏招服布魯特部落情形<lb/>
　　　兆恵等奏言臣等前抵布魯特境收服薩伊克<lb/>
　　　薩喇巴哈什兩鄂拓克頭目圖魯起拜等遣侍<lb/>
　　　衛烏爾登托倫泰等同往招撫各部落六月初<lb/>
<pb n="KR2c0012_WYG_112-12b"/>
　　　四日據烏爾登等報稱五月十二日至圖魯起<lb/>
　　　拜之游牧地名珠木罕次日𫝊齊所屬宣讀<lb/>
　恩㫖適塔拉斯頭目邁他克之子額什博托亦在此<lb/>
　　　地一同跪聴俱以手加額叩首告稱我等久欲<lb/>
　　　為<lb/>
　大皇帝臣僕被準噶爾阻隔今始得如願不勝欣恱<lb/>
　　　詢額什博托云塔拉斯有四千餘户係瑪木特<lb/>
　　　呼里比總管哈喇博托邁塔克阿克拜分領由<lb/>
<pb n="KR2c0012_WYG_112-13a"/>
　　　此處行走五六日可至托倫泰於十四日起程<lb/>
　　　前往招撫烏爾登於十八日至圖固斯塔老與<lb/>
　　　薩喇巴哈什頭目車里克齊相見次日宣<lb/>
　㫖衆俱歡恱叩拜如前車里克齊等獻牛羊百頭願<lb/>
　　　謁見將軍赴京入<lb/>
　覲於六月初三初四等日行至軍營臣等恭述<lb/>
　皇上恩諭撫納并示以哈薩克歸誠情事若有厄魯<lb/>
　　　特逋逃在爾境内者即當縛獻衆皆合掌叩首<lb/>
<pb n="KR2c0012_WYG_112-13b"/>
　　　云强如厄魯特俱已𠞰滅富如哈薩克俱已降<lb/>
　　　附我等微小部落不歸誠<lb/>
　聖主更將何往臣等又告以進勦回部之兵由吐魯<lb/>
　　　畨一路想已事竣但布魯特在葉爾羌喀什噶<lb/>
　　　爾之右倘逆酋窮迫来投或經由爾境應恊力<lb/>
　　　擒送以承<lb/>
　恩賞車里克齊等敬諾復云我等舊游牧地求給賞<lb/>
　　　為業臣等曉示云爾等曽被厄魯特驅逐借安<lb/>
<pb n="KR2c0012_WYG_112-14a"/>
　　　集延等處游牧即現在耕種之納里特珠木罕<lb/>
　　　塔拉斯等處從前尚為厄魯特所據今大兵平<lb/>
　　　定準噶爾格根喀爾竒喇特穆爾圖淖爾等處<lb/>
　　　仍須安設卡倫伊犁有大兵駐防若爾等游牧<lb/>
　　　狹隘惟抒誠懇請恭候<lb/>
　大皇帝天恩指賞不可私行遷徙車里克齊等敬諾<lb/>
　　　如初又詢以入<lb/>
　覲人數據稱我瑪木特呼里比年九十餘身體過胖<lb/>
<pb n="KR2c0012_WYG_112-14b"/>
　　　坐時腹垂至地不能乘馬惟車里克齊圖魯起<lb/>
　　　尼沙三人赴京等語初六日臣等設宴令觀騎<lb/>
　　　射衆皆驚羨初九日派三等侍衛達桑阿照㸔<lb/>
　　　車里克齊等赴京其托倫泰招撫之塔拉斯俟<lb/>
　　　回報續具奏<lb/>
　聞奏入得<lb/>
　㫖下部知之<lb/>
　諭定邊將軍兆恵等分兵捜捕逸賊事宜<lb/>
<pb n="KR2c0012_WYG_112-15a"/>
　上諭軍機大臣曰據兆恵等奏稱伊等分兵擒𠞰厄<lb/>
　　魯特餘孽伊自造哈至和爾岱海喇巴特捜捕向<lb/>
　　哈什伯勒齊爾與富徳㑹合等語此等地方不但<lb/>
　　無哈薩克鍚喇等賊亦未必有嗎哈沁惟造哈和<lb/>
　　爾岱等處與回部相近即由此往㑹雅爾哈善至<lb/>
　　富徳所奏經由布魯特塔拉斯游牧抵西哈薩克<lb/>
　　邊界偵探哈薩克錫喇信息搜捕吹沙喇擘勒餘<lb/>
　　賊等語從前兆恵富徳雖有分兵之奏而由何路<lb/>
<pb n="KR2c0012_WYG_112-15b"/>
　　回至伊犁尚未奏及朕即諭富徳務由沙喇擘勒<lb/>
　　回轉又諭策布登扎布領兵由此路䇿應令覽所<lb/>
　　奏與前㫖適相符合富徳其加意搜捕逸賊若慮<lb/>
　　兵少即由沙喇擘勒通信䇿布登扎布速往㑹合<lb/>
　　俱著𫝊諭知之<lb/>
　命安西提督豆斌分管緑旗兵丁<lb/>
　上諭軍機大臣曰從前屢諭豆斌巡查臺站搜捕沿<lb/>
　　途之嗎哈沁等嗣據奏報所獲無㡬㸔来未必有<lb/>
<pb n="KR2c0012_WYG_112-16a"/>
　　大隊賊人蔵匿著將現領兵丁就近前赴雅爾哈<lb/>
　　善軍營其馬得勝所領緑旗兵即著豆斌分管<lb/>
　　　癸巳<lb/>
　申諭靖逆將軍雅爾哈善等速擒賊首事宜<lb/>
　上諭軍機大臣曰逆酋霍集占親援庫車為雅爾哈<lb/>
　　善等擊敗奏到時朕即謂彼時若能乘勝追逐必<lb/>
　　獲渠魁但恐滿洲兵少不敷調遣詢問伊等如何<lb/>
　　辦理夫我兵尚欲逺攻葉爾羌喀什噶爾以擒霍<lb/>
<pb n="KR2c0012_WYG_112-16b"/>
　　集占罪人斯得則各城望風欵附今霍集占自来<lb/>
　　送死我兵既奪其纛逆酋負傷僅免此即擒賊之<lb/>
　　一大機㑹且雅爾哈善等三人於𠞰賊時駐兵髙<lb/>
　　岡以望形勢彼時雖不知霍集占親来之信而賊<lb/>
　　纛續經認識又有俘獲人口供詞若遣哈寧阿領<lb/>
　　兵追襲逆酋未必即回巢穴或被追入沙雅爾阿<lb/>
　　克蘇即移庫車之兵併力攻擊與直取葉爾羌等<lb/>
　　城何異若慮移兵時庫車賊人出城追襲則亦如<lb/>
<pb n="KR2c0012_WYG_112-17a"/>
　　𠞰殺援兵之例更覺便於殱滅乃徒以兵少坐失<lb/>
　　機㑹朕甚惜之昨已𫝊諭兆恵就近領兵與雅爾<lb/>
　　哈善㑹合即有索倫兵二千餘斯時斷不可坐困<lb/>
　　庫車須分兵另取一城或將軍營乆駐之馬换給<lb/>
　　乘騎一切機宜俱當酌量辦理至軍營索倫等兵<lb/>
　　効力年乆已派兵二千更换但此時未能即到且<lb/>
　　兵不厭多若有年力精壯仍願留營効力者即分<lb/>
　　别加賞其餘人俟更换後賞給遣回仍以朕㫖宣<lb/>
<pb n="KR2c0012_WYG_112-17b"/>
　　示云留營之兵必不曠日持乆用昭體䘏愛養之<lb/>
　　意所有現在情形著作速奏聞<lb/>
　　　甲午<lb/>
　　　靖逆將軍雅爾哈善等疏奏擊敗庫車賊衆及<lb/>
　　　賽里木歸降信息<lb/>
　　　雅爾哈善等奏言六月十八日辰刻庫車城下<lb/>
　　　有騎賊三百歩賊八百餘来往行走以誘我兵<lb/>
　　　臣等駐兵排陣叠放鎗礮殺賊六十餘人賊復<lb/>
<pb n="KR2c0012_WYG_112-18a"/>
　　　来毁我軍壘又𠞰殺四十餘人賊衆遂擁擠入<lb/>
　　　城不及囬顧我兵仍向稠密處攻打是以傷賊<lb/>
　　　甚多城内晝夜哭聲震動此次擊賊巴圖魯侍<lb/>
　　　衛海蘭察阿拉善署㕘領烏巴什得鳥鎗傷吉<lb/>
　　　林索倫蒙古兵得傷者八人緑旗兵陣亡者十<lb/>
　　　一人守備察凌阿得鳥鎗傷又兵丁得傷者三<lb/>
　　　十二人是日有賽里木城回人阿𤓰斯伯凱遣<lb/>
　　　人報稱將霍集占所用之伯克阿里等擒獻率<lb/>
<pb n="KR2c0012_WYG_112-18b"/>
　　　五百餘户歸降俟来至軍營續具奏<lb/>
　聞奏入<lb/>
　上諭軍機大臣曰覽雅爾哈善等所奏𠞰殺庫車賊<lb/>
　　衆二百餘人餘皆擁擠入城不敢復出是賊膽已<lb/>
　　寒自可計日攻克此次奮勇効力及陣亡得傷官<lb/>
　　兵著查明送部議叙議䘏得城後留貝子玉素富<lb/>
　　駐守雅爾哈善等即領兵前進庫車圍乆未破負<lb/>
　　固宜懲著將壯丁俱行𠞰殺量留老弱若賊人此<lb/>
<pb n="KR2c0012_WYG_112-19a"/>
　　時被迫獻城則仍行寛貸但渠魁必當正法可派<lb/>
　　員解送來京行至巴里坤即加拘縶至回人阿𤓰<lb/>
　　斯伯凱等雖舉城歸附亦不可輕忽當收取軍器<lb/>
　　置其妻子於庫車附近村莊俟各城平定仍歸舊<lb/>
　　地亦可可𫝊諭雅爾哈善等留意辦理<lb/>
　命陜西等省増購糧運騾頭<lb/>
　上諭軍機大臣曰前經降㫖令陜西河南二省辦騾<lb/>
　　一千五百頭恐不敷用著陜西河南各増購騾一<lb/>
<pb n="KR2c0012_WYG_112-19b"/>
　　千頭山東購騾一千頭山西購騾二千頭統于今<lb/>
　　嵗九月趲觧肅州均毋遲悮可𫝊諭鐘音胡寳瑔<lb/>
　　塔永寧阿爾泰知之<lb/>
　　　大學士管陜甘總督黄廷桂疏奏籌運軍營糧<lb/>
　　　餉<lb/>
　　　黄廷桂奏言臣因西路大兵現在庫車糧運關<lb/>
　　　係緊要查口外遐曠路徑多可旁通聞有可自<lb/>
　　　哈密直趨闢展吐魯畨一帶之路隨委員查勘<lb/>
<pb n="KR2c0012_WYG_112-20a"/>
　　　據報有夾山路徑騾駝皆可通行水草饒裕較<lb/>
　　　繞行巴里坤更近三站今奉<lb/>
　諭㫖令籌庫車阿克蘇等城駐防官兵糧運可否行<lb/>
　　　車臣即㑹同阿里衮委員迅往查勘但思若俟<lb/>
　　　覆到之日始由巴里坤辦運未免稍遲不若此<lb/>
　　　時先將糧石運貯吐魯畨以後只由吐魯畨轉<lb/>
　　　運更加迅速臣擬於此時將哈密現辦車騾留<lb/>
　　　其半運送巴里坤備貯糧石分其半竟由哈密<lb/>
<pb n="KR2c0012_WYG_112-20b"/>
　　　運至吐魯畨收貯若勘明可以行車即委員修<lb/>
　　　理如山險不便請迅飭甘省各屬挑買健驢解<lb/>
　　　送俟直督及山陜撫臣購辦駝騾到日均令由<lb/>
　　　哈密運往軍營回空之時再將吐魯畨購備糧<lb/>
　　　石轉運軍營較之巴里坤又省吐魯畨往回之<lb/>
　　　二十餘站似覺更速奏入<lb/>
　上諭軍機大臣曰黄廷桂所奏籌辦庫車等處糧運<lb/>
　　一摺甚合機宜若拘泥成規必俟查明道路解到<lb/>
<pb n="KR2c0012_WYG_112-21a"/>
　　駝隻始由巴里坤起運前往即極力趲赴已需時<lb/>
　　日朕正在降㫖籌辦而黄廷桂即能計慮及此請<lb/>
　　將糧石運貯吐魯畨與朕㫖適相脗合閲奏不勝<lb/>
　　欣慰黄廷桂身體素弱如此悉心計畫朕不惟嘉<lb/>
　　之且深憐之也其從前所請辦駝一萬隻已諭直<lb/>
　　𨽻等處購買可𫝊諭知之<lb/>
　　　乙未<lb/>
　　　議酌籌増辦馬匹事宜<lb/>
<pb n="KR2c0012_WYG_112-21b"/>
　　　軍機大臣奏言黄廷桂所奏酌籌増辦馬匹一<lb/>
　　　摺奉<lb/>
　㫖交臣等速議具奏臣等恭查前奉<lb/>
　諭㫖令該督豫備明年二萬官兵口糧係統計進𠞰<lb/>
　　　兵數而言並非専用緑旗兵二萬該督所奏緑<lb/>
　　　旗兵二萬人給馬一匹加以官員隨役得馬二<lb/>
　　　萬五千匹已足敷用等語似屬悮㑹查解往巴<lb/>
　　　里坤共馬一萬七千匹又陜甘兩省派撥營馬<lb/>
<pb n="KR2c0012_WYG_112-22a"/>
　　　五千匹新舊買補馬内派撥八千匹共得三萬<lb/>
　　　之數即如所奏再飭各營撥出五千匹亦止三<lb/>
　　　萬五千若以緑旗二萬加以吉林索倫察哈爾<lb/>
　　　官兵仍不敷用現在雅爾哈善辦理囬部若今<lb/>
　　　年可取庫車大兵前抵阿克蘇則来年需用緑<lb/>
　　　旗兵不過一萬再加亦不過一萬五千其吉林<lb/>
　　　等兵約以五千為率人給馬三匹緑旗兵人給<lb/>
　　　馬一匹合之官役數已足用此外若有急需自<lb/>
<pb n="KR2c0012_WYG_112-22b"/>
　　　可於軍營騎回馬内挑選供應至巴里坤留養<lb/>
　　　馬匹既不便過多則續派之一萬八千匹應如<lb/>
　　　所奏於十月内酌量逺近送至肅州加意飼秣<lb/>
　　　俟軍營需用豫為知㑹再行分起轉解亦可無<lb/>
　　　悮奏入<lb/>
　上諭曰來嵗進𠞰回部合吉林索倫察哈爾及緑旗<lb/>
　　兵不過一萬五千人即再多亦不過二萬該督籌<lb/>
　　辦一切具見實心然㸔来未免稍形拮据轉恐逺<lb/>
<pb n="KR2c0012_WYG_112-23a"/>
　　近傳聞張皇其事當以静鎮密籌為要至馬騾駝<lb/>
　　隻又交直𨽻及各省購辦現又於鄂爾多斯購馬<lb/>
　　四千匹駝一千隻自可無悮軍行著再𫝊諭知之<lb/>
　　　己亥<lb/>
　命派出健銳營兵丁由哈密前赴庫車<lb/>
　上諭軍機大臣曰現在派健銳營官兵一千名於七<lb/>
　　月二十八日自京起程分為五起每間二日按起<lb/>
　　行走可傳諭黄廷桂京兵出口之後即由哈密取<lb/>
<pb n="KR2c0012_WYG_112-23b"/>
　　道前赴庫車較之經由巴里坤更為直捷其應給<lb/>
　　馬匹口糧即在哈密豫備并𫝊諭布政使銜徳舒<lb/>
　　即赴哈密妥恊辦理仍著甘肅巡撫吴達善親往<lb/>
　　督率甘肅現有賑䘏事宜蘭州省城不可無大員<lb/>
　　經理著布政使蔣炳自肅回蘭辦事<lb/>
　　　壬寅<lb/>
　申諭靖逆將軍雅爾哈善等進取回城事宜<lb/>
　上諭軍機大臣曰昨雅爾哈善有豫籌撤兵之奏雖<lb/>
<pb n="KR2c0012_WYG_112-24a"/>
　　亦先時部署但伊等身為將軍㕘贊大臣衆所觀<lb/>
　　聴既懐撤兵之念則情形自必宣露恐官兵等知<lb/>
　　之不免懈怠退縮且我兵圍城日乆防守漸疎賊<lb/>
　　衆或乘隙衝突逃走亦未可定朕深為厪念用兵<lb/>
　　之道當于易懈之時益加意警備方無貽悮凡賊<lb/>
　　可逃之路自必安設卡倫但須多派兵丁防禦倘<lb/>
　　賊人衝突以大兵追擊更於要路堵截又安所逃<lb/>
　　至霍集占甚屬詭詐此時或又集衆来援當以偏<lb/>
<pb n="KR2c0012_WYG_112-24b"/>
　　師相持而大隊從間道直走其後兩路夾擊自當<lb/>
　　就擒雅爾哈善等宜相機辦理若不以殱渠為要<lb/>
　　務而徒事得一城再攻一城則區區庫車尚不能<lb/>
　　猝下由此而阿克蘇葉爾羌喀什噶爾愈難攻克<lb/>
　　安望成功况我兵雖未克庫車而賽里木即已降<lb/>
　　附則回部大勢可知前聞波羅泥都與霍集占不<lb/>
　　協或遣新降回人為間而所得之城仍令管領但<lb/>
　　量派緑旗兵協同防守先聲所至必有相繼迎降<lb/>
<pb n="KR2c0012_WYG_112-25a"/>
　　者總之惟在當事之人其志先定則雖暫有艱阻<lb/>
　　必終歸成就斷不可豫生畏葸其加意奮勉以佇<lb/>
　　捷音<lb/>
　　　　<hi>臣</hi>等謹案逆賊霍集占偝徳怙亂糾黨應援<lb/>
　　　　脅從之衆咸懐觀望若罪人斯得則諸城震<lb/>
　　　　讋欵附矧其冐死入城無異釡魚阱獸茍偵<lb/>
　　　　諜速而堵截嚴未有不早就俘獲者我<lb/>
　皇上握符審㡬當搴旗克敵之日即先事周防惟恐<lb/>
<pb n="KR2c0012_WYG_112-25b"/>
　　　　游魂偷息致稽捷奏而<lb/>
　諄諭及之且庫車木下附近城邑早已約降賊人情<lb/>
　　　　見勢絀乘間奔軼亦事理所必然至若頓兵<lb/>
　　　　持乆疎懈易生斯時加意戒嚴尤軍志所最<lb/>
　　　　亟厥後降人踵至詢及情形始知逆賊出入<lb/>
　　　　自如與逆黨阿布都克勒木等先後倖脫雖<lb/>
　　　　終歸獻馘而重煩敵愾皆由任事者養癰貽<lb/>
　　　　患恭繹前後<lb/>
<pb n="KR2c0012_WYG_112-26a"/>
　諭㫖坐照如神不獨么麽小醜無所施其伎倆即將<lb/>
　　　　率之畏葸恇怯亦不能自掩其情形矣<lb/>
　申諭定邊右副將軍策布登扎布等䇿應㕘贊大臣<lb/>
　　　富德<lb/>
　上諭軍機大臣曰據䇿布登扎布等奏稱與巴禄同<lb/>
　　追舎楞至古爾班察爾與阿桂合兵知舎楞巴入<lb/>
　　俄羅斯隨派副都統鄂博什等前往索取又前遣<lb/>
　　往哈薩克索取布庫察罕之納旺等尚未回報因<lb/>
<pb n="KR2c0012_WYG_112-26b"/>
　　與阿桂暫行駐候巴禄仍巡查臺站等語所辦尚<lb/>
　　合機宜朕前屢諭䇿布登扎布策應富徳計奉到<lb/>
　　此㫖時阿布賚已將布庫察罕縛送策布登扎布<lb/>
　　即同阿桂前往與富徳合兵向阿布勒噶爾索取<lb/>
　　哈薩克錫喇如飾詞延緩或適届撤兵之期亦即<lb/>
　　相機酌辦頃已諭副都統徳爾素為㕘贊大臣在<lb/>
　　科卜多辦事阿桂不必回科卜多倘業經轉回即<lb/>
　　来京請訓至巴禄既仍舊巡查臺站從前達禮善<lb/>
<pb n="KR2c0012_WYG_112-27a"/>
　　敏珠爾多爾濟等追𠞰阿巴噶斯哈丹等㳺牧日<lb/>
　　乆未見奏報巴禄著在額林哈畢爾噶等處探聴<lb/>
　　達禮善等所在恊力𠞰除餘賊毋徒以捜捕嗎哈<lb/>
　　沁為事并𫝊諭知之<lb/>
　諭定邊左副將軍成衮扎布辦理烏梁海等事宜<lb/>
　上諭軍機大臣曰據扎隆阿奏稱烏梁海原任總管<lb/>
　　博郭勒之子恩克率所屬七十餘户逃走現在軍<lb/>
　　木楚克扎布已領兵一百名近往追捕等語可𫝊<lb/>
<pb n="KR2c0012_WYG_112-27b"/>
　　諭成衮扎布於應行調度事宜豫為籌辦至成衮<lb/>
　　扎布前奏追索舎楞一事如何辦理及領兵現於<lb/>
　　何處駐劄作速奏聞<lb/>
　　　大學士管陜甘總督黄廷桂疏奏解送之厄魯<lb/>
　　　特人口病故屬實<lb/>
　　　黄廷桂奏言臣欽奉<lb/>
　諭㫖以軍營解送之厄魯特等病斃大半有無疎脫<lb/>
　　　捏報情節查詢辦理今厄魯特納黙庫等及賚<lb/>
<pb n="KR2c0012_WYG_112-28a"/>
　　　瑪里木集賽等男婦人口於七月初四五等日<lb/>
　　　解到肅州隨同軍需局司道等官逐一查詢據<lb/>
　　　供實因長途饑疲致斃且沿途㸔守無處脫逃<lb/>
　　　衆口相同尚無捏報情節奏入報<lb/>
　聞<lb/>
　　　癸夘<lb/>
　申諭靖逆將軍雅爾哈善等奮勉進取回城<lb/>
　上諭軍機大臣曰據阿里衮奏稱由巴里坤運送庫<lb/>
<pb n="KR2c0012_WYG_112-28b"/>
　　車口糧牲隻已於七月初起程又辦米五百石接<lb/>
　　濟官兵糧餉俟車騾齊集亦即趲運等語㸔来巴<lb/>
　　里坤供給軍需自無貽悮近復諭吴達善等由哈<lb/>
　　密豫備糧餉送往軍營且官兵數次𠞰賊及回城<lb/>
　　田野種植俱應有收穫何必籌及撤兵可傳諭雅<lb/>
　　爾哈善等以奮勉効力為要<lb/>
　　　定邊將軍兆恵疏奏右翼布魯特歸誠<lb/>
　　　兆恵奏言准富徳咨稱侍衛烏爾登招降布魯<lb/>
<pb n="KR2c0012_WYG_112-29a"/>
　　　特瑪木特呼里比遣其弟舎爾伯克等入<lb/>
　覲計六月十八日可至軍營烏爾登因托倫泰未到<lb/>
　　　令布魯特人往迎俟降人一到即令托倫泰伴<lb/>
　　　送十九日烏爾登率舎爾伯克及其族弟呼岱<lb/>
　　　巴爾氐来營查瑪木特呼里比遣弟入<lb/>
　覲甚屬恭順應即派烏爾登伴送赴京又所招布魯<lb/>
　　　特人内有克勒徳拜者為衆所服因先出痘不<lb/>
　　　敢入京向臣等求給印文招撫各處布魯特臣<lb/>
<pb n="KR2c0012_WYG_112-29b"/>
　　　酌量給發又有貿易回人阿卜達喇瑪阿卜都<lb/>
　　　喇伊木願往招降安集延等處回衆臣即允其<lb/>
　　　給文約於来春至伊犂相㑹又運送糧餉之健<lb/>
　　　銳營前鋒托克托拜等於五月二十三日在昌<lb/>
　　　吉斯被哈薩克三百餘騎搶掠續遇其頭目額<lb/>
　　　爾類諭知官兵什物即行查出交還并稱前奉<lb/>
　　　將軍發給印文此行原為查拏哈薩克錫喇等<lb/>
　　　語其情形甚為恭順再二月間侍衛額爾登額<lb/>
<pb n="KR2c0012_WYG_112-30a"/>
　　　因馬踶傷脛不能行走請送至巴里坤調理奏<lb/>
　　　入<lb/>
　上諭軍機大臣曰據兆恵等奏稱侍衛馬爾登招降<lb/>
　　布魯特馬木特呼里比遣其弟舎爾伯克入覲等<lb/>
　　語烏爾登伴送入覲之布魯特等行至巴里坤肅<lb/>
　　州等處俱著優加宴賚以示慈恵其貿易回人願<lb/>
　　往招降安集延等處回衆恐伊等如期来至伊犂<lb/>
　　自當豫為守候庶不失信逺人䇿布登扎布富徳<lb/>
<pb n="KR2c0012_WYG_112-30b"/>
　　回兵時即在彼駐劄辦理或酌派大員亦可至托<lb/>
　　克托拜遇哈薩克額爾類將屬人所掠官物查出<lb/>
　　交還具見誠懇著賞額爾類緞四端仍𫝊㫖嘉奬<lb/>
　　并諭以據擒獲人口所供哈薩克錫喇在阿勒沁<lb/>
　　部落如能𫝊示縛獻必沛殊恩前鋒托克托拜行<lb/>
　　走黽勉著授為藍翎侍衛其侍衛額爾登額受傷<lb/>
　　既重即回京調理俱各𫝊諭知之<lb/>
平定準噶爾方略正編卷五十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_030-1a"/>
欽定四庫全書<lb/>
平定準噶爾方略前編卷三十<lb/>
　　　雍正十年夏五月甲子<lb/>
命張體義赴肅州辦理運糧事務<lb/>
上諭大學士等曰趙之垣著來京張體義著給與按察<lb/>
　使銜前往肅州與副將馬龍一同辦理運糧事務<lb/>
　　　丁卯<lb/>
命曉諭陜西甘肅二省官民等<lb/>
<pb n="KR2c0012_WYG_030-1b"/>
上諭大學士等曰秦省民風醇樸朕所素知第因近年<lb/>
　以來有一二匪類揑造浮言妄冀鼓動衆聽誠恐無<lb/>
　知愚民一時不察被其迷惑是以特遣大臣官員等<lb/>
　開誠布公宣諭化導從前陜甘二省民人深知感戴<lb/>
　國家教養之恩今復悉西陲不得已用兵之處聆受<lb/>
　諭㫖各皆開悟踴躍朕心深為嘉恱但軍興日久轉<lb/>
　粟飛芻不可再擾民力其輓運之價朕已屢次加添<lb/>
　近聞路逕僻逺之地尚有不敷又或採辦草豆等項<lb/>
<pb n="KR2c0012_WYG_030-2a"/>
　時價低昂不等是該督撫等尚不洞達朕意矣向後<lb/>
　著悉心體察有應行奏聞者即據實陳奏朕自加恩<lb/>
　不使官民等有賠累之苦著將此㫖曉諭陜甘二省<lb/>
　官民等共知之<lb/>
　　　戊辰<lb/>
命以䕶軍統領阿思哈為前鋒統領赴西路軍營管轄<lb/>
　　　滿洲兵以侍郎武格為揚武將軍赴巴里坤統<lb/>
　　　轄巴里坤滿洲兵伊禮布為參贊協同武格辦<lb/>
<pb n="KR2c0012_WYG_030-2b"/>
　　　事以總督劉世明為副將軍統轄巴里坤緑旗<lb/>
　　　兵與武格馬㑹伯商酌辦理事務<lb/>
命加賞巴里坤出征兵丁冬衣<lb/>
上諭辦理軍機大臣等曰巴里坤出征之西安滿洲兵<lb/>
　三千名寧夏兵一千名出口已將二年冬衣不無敝<lb/>
　損應行加恩添補查莊浪現有存貯皮袍褂三千套<lb/>
　皮帽三千頂著署督查郎阿巡撫許容再於蘭州添<lb/>
　製皮衣一千套皮帽一千頂俱於秋間解送軍營賞<lb/>
<pb n="KR2c0012_WYG_030-3a"/>
　給西安寧夏滿洲兵以示朕格外加恩之至意<lb/>
　　　庚午<lb/>
命停撤赴巴里坤京城驍勇官兵<lb/>
上諭辦理軍機大臣等曰去年遣往巴里坤軍營之京<lb/>
　城驍勇官兵一百名巴爾虎一百名原令於襲擊烏<lb/>
　魯木齊旋師之後即行撤回此兵俱係精銳軍營現<lb/>
　資差遣暫停撤回每人著再賞銀三十兩以為整理<lb/>
　衣服等物之用<lb/>
<pb n="KR2c0012_WYG_030-3b"/>
　　　丙子<lb/>
　　　議察哈爾移居䝉古等編設佐領事宜<lb/>
　　　散秩大臣塞楞等奏言臣等至察哈爾㑹同各<lb/>
　　　總管遵<lb/>
㫖查明八旗諸王大臣官員等所進䝉古及移居就食<lb/>
　　　䝉古計八百餘户選其諳練騎射可充健兵者<lb/>
　　　共五百七十餘名請五十名編一佐領共十一<lb/>
　　　佐領分充䕶軍領催驍騎給以月餉令操練騎<lb/>
<pb n="KR2c0012_WYG_030-4a"/>
　　　射鳥鎗等項其製備軍器馬匹銀兩照例給與<lb/>
　　　其中正黄旗原任侍衛阿喇卜坦所進䝉古人<lb/>
　　　數自足編一佐領其佐領員缺請即於其子弟<lb/>
　　　中選授許為世管佐領其餘佐領並集各處䝉<lb/>
　　　古編隸應為公中佐領於察哈爾閒散官廕生<lb/>
　　　䕶軍校驍騎校中揀選補授其䕶軍校驍騎校<lb/>
　　　員缺於察哈爾前鋒䕶軍領催中選補至所選<lb/>
　　　兵外其餘閒丁無可依賴生計維艱應照厄魯<lb/>
<pb n="KR2c0012_WYG_030-4b"/>
　　　特佐領下閒丁例每名月給銀五錢再察哈爾<lb/>
　　　貧苦兵丁請每户賞銀十兩每名賞布二疋其<lb/>
　　　牧場䝉古每名賞布二疋辦理軍機大臣等議<lb/>
　　　覆均如所請奏入<lb/>
上從之<lb/>
　　　戊寅<lb/>
命袞濟扎卜等率所領兵赴圖爾賽等臺站處駐劄撤<lb/>
　　　土黙特兵五百還歸化城<lb/>
<pb n="KR2c0012_WYG_030-5a"/>
上諭辦理軍機大臣等曰科爾沁台吉衮濟扎卜等帶<lb/>
　領扎薩克兵丁七百名駐劄昂古里地方今口外無<lb/>
　事令赴圖爾賽錫爾塔臺站處駐劄管束到日著圖<lb/>
　爾賽等於從前帶去歸化城土黙特一千兵内撤五<lb/>
　百名令回歸化城<lb/>
　　　庚辰<lb/>
命議䘏北路陣亡大臣官兵等<lb/>
上諭兵部曰去年六月準噶爾賊夷犯我北路弁兵奮<lb/>
<pb n="KR2c0012_WYG_030-5b"/>
　勇進𠞰遂致失利其効力之官員兵丁已降㫖軍營<lb/>
　著優加賞賚至於陣亡之大臣官員兵丁今據大將<lb/>
　軍順承親王詳查造冊送部此陣亡人等皆荷國家<lb/>
　歴年養育朕原欲伊等建立偉功以膺國家重賚伊<lb/>
　等世受國恩篤思報効勇往直前以致身陷疆場雖<lb/>
　誤入危機而致命効忠誠切可憫朕自聞報以來至<lb/>
　今中心悽惻難釋於懷著交該部按冊詳查應加贈<lb/>
　廕及祭𦵏賞䘏之處照例分别詳議具奏<lb/>
<pb n="KR2c0012_WYG_030-6a"/>
　　　侍衛噶查爾圖等𠞰賊於鄂隆吉<lb/>
命賞賚有差<lb/>
　　　䕶寧逺大將軍岳鍾琪奏言據駐劄魯克察克<lb/>
　　　總兵官王廷瑞報有䝉古兵納圖里等自賊營<lb/>
　　　脫歸云烏魯木齊之北奇蘭所在聚賊三萬欲<lb/>
　　　來犯阿爾台臣即遣侍衛噶查爾圖守備郎建<lb/>
　　　業等率滿洲兵五十名巴爾虎兵五十名䝉古<lb/>
　　　兵一百名綠旗兵一百名往探還言哨探賊蹤<lb/>
<pb n="KR2c0012_WYG_030-6b"/>
　　　行至鄂隆吉遇賊殺賊四人擒賊春丕勒達爾<lb/>
　　　扎等八人到營臣嚴訊擒者並供云烏魯木齊<lb/>
　　　附近積木薩處有兵三千台吉塞卜騰統之分<lb/>
　　　路遣人哨探一走塞必特已遇大兵擒𠞰一走<lb/>
　　　洮賚烏克克嶺等處小策零敦多卜現在奇蘭<lb/>
　　　聚兵三萬俟秋深馬肥欲往阿爾台侵犯喀爾<lb/>
　　　喀游牧那親哈什哈率兵一千往魯克察克大<lb/>
　　　策零敦多卜之子納木扎爾達什等率兵一萬<lb/>
<pb n="KR2c0012_WYG_030-7a"/>
　　　赴哈薩克部出兵臣復遣噶查爾圖等率兵趨<lb/>
　　　吳爾圖抄截賊人歸路一面飛檄總兵官王緒<lb/>
　　　級副將花天立率兵一千五百在洮賚一帶搜<lb/>
　　　山𠞰捕奏入得<lb/>
㫖侍衛噶查爾圖等遇見賊衆𠞰殺生擒甚屬可嘉噶<lb/>
　查爾圖賞銀一百兩郎建業賞銀六十兩滿漢䝉古<lb/>
　兵丁等賞銀一千兩分别賞賚以示奬勵<lb/>
　　　辛巳<lb/>
<pb n="KR2c0012_WYG_030-7b"/>
諭順承親王等備賊事宜<lb/>
上諭辦理軍機大臣等曰據岳鍾琪奏稱賊人小策零<lb/>
　敦多卜在奇蘭地方聚兵三萬欲侵犯喀爾喀游牧<lb/>
　我兵宜嚴加防備著將岳鍾琪奏摺錄寄順承親王<lb/>
　馬爾賽達爾濟令伊等偵探信息賊人若以全力來<lb/>
　犯應如何防禦若分路以輕兵來犯應如何截殺豫<lb/>
　行詳細定議務期妥協不可輕率<lb/>
　　　閏五月甲午<lb/>
<pb n="KR2c0012_WYG_030-8a"/>
諭八旗官員人等<lb/>
上諭曰昔人云和氣致祥乖氣致異此天人相感之至<lb/>
　理古今不爽朕以此訓導天下臣民至詳且悉矣去<lb/>
　夏今春京師亢旱地猶微動未息朕戒慎恐懼思過<lb/>
　省愆幸邀<lb/>
上天慈恩錫以霖雨不致大為災患然所以垂象示儆<lb/>
　必有由來朕留心體察於旗人得一二事似有抑鬱<lb/>
　不舒之氣以致上干<lb/>
<pb n="KR2c0012_WYG_030-8b"/>
天怒朕不得自寛衆亦各應自省也如用兵準噶爾一<lb/>
　節八旗將士逺役於外父母妻子愁望於家或者以<lb/>
　為朝廷不恤士卒有此可已而不已之舉不知準噶<lb/>
　爾賊夷狡獪兇頑世濟其惡擾害我臣服之䝉古窺<lb/>
　伺我西北之邊疆若不加創懲則䝉古不獲安居邊<lb/>
　塞不能寧謐我八旗之人尚得優游燕處度外置之<lb/>
　乎是知<lb/>
皇考經理於前朕紹述於後皆出於萬不得已並非窮<lb/>
<pb n="KR2c0012_WYG_030-9a"/>
　兵黷武欲拓地開疆而疲勞將士於沙漠窮荒之地<lb/>
　也觀近日賊夷跳梁之狀以我朝大兵駐劄邊境而<lb/>
　猶心懷覬覦敢肆狂逞則從前雖欲棄置不問以圖<lb/>
　息事寧人其可得乎我滿洲八旗人等素有忠義之<lb/>
　心勇敢之氣爾等祖父自從龍入闗以及各處征討<lb/>
　削平寇亂皆以捐軀致命為榮以老死牖下為恥今<lb/>
　乃承平日久習於宴安因數年之征戍即生愁怨之<lb/>
　心而忘乃祖乃父之勞績何志氣隳惰自暴自棄一<lb/>
<pb n="KR2c0012_WYG_030-9b"/>
　至於此乎從來急公殉難者享千古不朽之榮名而<lb/>
　奏凱獻功者膺國家寵褒之爵賞豈但出征弁兵當<lb/>
　勇往爭先即其父母妻子亦當深知大義遏抑私情<lb/>
　務其逺大則忠君報國之悃誠必䝉<lb/>
上天垂鑒黙加福祐大功可以立成凡列在戎行者均<lb/>
　受國家逾格之恩澤矣又如催追虧空一節聞八旗<lb/>
　人等亦以為苦累獨不思居官之人侵盜國帑剝蝕<lb/>
　民膏律以國法皆在不赦之列朕以習染既久人數<lb/>
<pb n="KR2c0012_WYG_030-10a"/>
　衆多不忍加戮特從寛典勒追還項以儆將來使知<lb/>
　侵盜横取之物不足以長子孫庶可以止奸貪而厲<lb/>
　亷恥此朕之苦心實欲為人心風俗計也若云朕為<lb/>
　財物計而為此綜核之事獨不思十年以來朕之減<lb/>
　除正賦蠲免積逋與夫興修工程賑濟賞賚加惠於<lb/>
　官弁兵民者所費不下數千萬曽無吝惜豈有惟與<lb/>
　旗人較量錙銖之理哉且雍正三年以前之舊欠朕<lb/>
　已令該旗大臣等查奏酌免矣朕之意㫖旗人既未<lb/>
<pb n="KR2c0012_WYG_030-10b"/>
　能悉知該管官員又不能宣布開示每於催追之時<lb/>
　過於嚴刻甚且牽累無辜此庸劣不忠之大臣奉行<lb/>
　不善而更隠示以奉朕意㫖致令若輩心懷怨懟朕<lb/>
　㫖果如是乎夫獲罪而不知悔沐恩而不知感此皆<lb/>
　乖戾之氣均足上干<lb/>
天和用是再頒諭㫖通行曉諭倘八旗人等果能遵朕<lb/>
　訓誨洗滌肺腸共矢愛君親上之懷永絶昧理欺公<lb/>
　之習不但朕之沛澤施恩必先自旗人始而<lb/>
<pb n="KR2c0012_WYG_030-11a"/>
上天福祐善良諸事吉慶亦可預信其必然矣<lb/>
　　　乙未<lb/>
命議増駐劄兵丁口糧及調遣時加賞羊價<lb/>
上諭辦理軍機大臣等曰前因西路軍營兵丁行走攻<lb/>
　擊之時從前所定口糧不敷朕已加恩増給今思兵<lb/>
　丁駐劄之時亦應使之口糧寛裕以鼓勤勞其如何<lb/>
　酌量加増之處爾等妥議具奏尋議曰駐劄之兵與<lb/>
　　　行走坐卡之兵並十日給米一斗十日給麪十<lb/>
<pb n="KR2c0012_WYG_030-11b"/>
　　　二觔半則口糧皆可充裕奏入得<lb/>
㫖依議兵丁等遇有調遣行走之時每月著再加賞羊<lb/>
　價銀七錢<lb/>
　　　丙申<lb/>
　　　賊人來犯喀喇和卓參將劉廷琰等擊敗之<lb/>
　　　䕶寧逺大將軍岳鍾琪奏言據駐劄魯克察克<lb/>
　　　總兵官王廷瑞報賊人宰桑額爾克得松率兵<lb/>
　　　二千分東西兩路來犯喀喇和卓城參將劉廷<lb/>
<pb n="KR2c0012_WYG_030-12a"/>
　　　琰遊擊李英等分兵迎敵殺賊賊走劉廷琰等<lb/>
　　　率兵追𠞰賊人大奔遇黒霧大風不便窮追撤<lb/>
　　　兵回城臣等仍飛檄總兵王廷瑞晝夜嚴防時<lb/>
　　　加哨探奏入報<lb/>
聞<lb/>
　　　戊戌<lb/>
　　　固原提督樊廷懇請前赴軍營領兵効力<lb/>
許之<lb/>
<pb n="KR2c0012_WYG_030-12b"/>
上諭大學士等曰固原提督樊廷來京陛見懇求前往<lb/>
　軍營領兵効力朕勉從其請令伊暫回固原之任李<lb/>
　繩武著馳驛來京面請訓㫖仍回固原署理提督印<lb/>
　務<lb/>
　　　戊申<lb/>
命吹扎卜協理喀爾喀車臣汗部落事務<lb/>
上諭理藩院曰喀爾喀車臣汗策卜登拜音珠爾年幼<lb/>
　料理部落事務恐有遺悞著多羅郡王吹扎卜協同<lb/>
<pb n="KR2c0012_WYG_030-13a"/>
　辦理<lb/>
　　　己酉<lb/>
命改定赴木壘駐劄兵啟行日期<lb/>
　　　䕶寧逺大將軍岳鍾琪奏言甘涼肅州安西兵<lb/>
　　　於五月啟行而軍營馬匹至自長途未經歇息<lb/>
　　　恐多疲瘦擬令暫牧休息於六月二十間啟行<lb/>
　　　赴木壘奏入得<lb/>
㫖官兵移駐木壘從軍營起程吉期京中原擇六月初<lb/>
<pb n="KR2c0012_WYG_030-13b"/>
　四及六月二十七日今岳鍾琪奏稱馬匹應暫休養<lb/>
　於六月二十間啟行朕思大軍遷移駐劄之際務令<lb/>
　諸事從容方為有益著即定期六月二十七日起程<lb/>
　邊地雖早寒然七八月間建築城工地土諒不至凝<lb/>
　凍也<lb/>
　　　六月丁卯<lb/>
命曉諭軍前喀爾喀等奮勇擊賊<lb/>
　　　䕶寧逺大將軍岳鍾琪奏言鄂爾多斯參領阿<lb/>
<pb n="KR2c0012_WYG_030-14a"/>
　　　玉錫自賊營脫歸云噶爾丹策零令小策零敦<lb/>
　　　多卜率兵三萬來犯北路賊兵隊中有降賊之<lb/>
　　　公巴濟達什達爾扎貝子茂海台吉策凌協理<lb/>
　　　台吉盆蘇克戴青等五人引路欲以大隊搶掠<lb/>
　　　察罕廋爾附近居住喀爾喀等直至克爾倫巴<lb/>
　　　濟并獻計與噶爾丹策零云喀爾喀等人悉懦<lb/>
　　　弱可以搶掠謹據供繕奏奏入得<lb/>
㫖巴濟等有負國恩實當誅戮伊並不以投順賊人為<lb/>
<pb n="KR2c0012_WYG_030-14b"/>
　恥反欲取信於賊妄稱喀爾喀懦弱易於搶掠殊屬<lb/>
　可惡喀爾喀等一聞此語自必痛心切齒奮勇爭先<lb/>
　矣著行文順承親王曉諭軍前喀爾喀等知之<lb/>
　　　戊辰<lb/>
命仍給出征大臣官員等家中隨甲銀米<lb/>
上諭辦理軍機大臣等曰前派往西北兩路出征之滿<lb/>
　洲䝉古漢軍大臣官員等於起程之時朕令寛裕給<lb/>
　與跟隨人數其家中隨甲銀米仍留為該員家口養<lb/>
<pb n="KR2c0012_WYG_030-15a"/>
　贍之資並未令其裁革頃聞户部於本年三月間行<lb/>
　文各處以各員在外既有隨甲則家中不應重領銀<lb/>
　米將各員隨甲銀米停其支領且自雍正七年大兵<lb/>
　起程之日為始凡家中領過銀米於本人應領俸銀<lb/>
　俸米之内照數坐扣還項該部因慎重錢糧之意並<lb/>
　未請㫖遽爾通行甚屬錯謬殊非朕體卹出征人員<lb/>
　之本意今特頒諭㫖凡軍前之大臣官員等家中已<lb/>
　領之隨甲銀米不必扣還其應領之項照常給與並<lb/>
<pb n="KR2c0012_WYG_030-15b"/>
　將此㫖通行各處軍營知之<lb/>
　　　辛未<lb/>
命發遣人犯赴北路軍營屯種効力<lb/>
上諭辦理軍機大臣等曰從前應行發遣黑龍江等處<lb/>
　罪犯曽改發扎克拜達里克彼時所有罪人跟隨官<lb/>
　兵守䕶城垣竭力捍禦甚屬可憫朕已加思除其罪<lb/>
　名令充綠旗兵丁入伍効力續據順承親王等奏稱<lb/>
　伊等深知感戴朕恩共思黽勉可見有罪之人予以<lb/>
<pb n="KR2c0012_WYG_030-16a"/>
　自新之路仍可望其改惡從善若發往黑龍江三姓<lb/>
　諸處不過終身為人奴僕而已朕意嗣後將應發黑<lb/>
　龍江等處人犯遣往北路軍營附近可耕之地令其<lb/>
　開墾効力在伊身可以努力自新而於屯種亦甚有<lb/>
　益其如何遣發安置之處爾等詳議具奏<lb/>
　　　甲戌<lb/>
　　　靖邊大將軍順承親王錫保等奏豫防賊人來<lb/>
　　　犯事宜<lb/>
<pb n="KR2c0012_WYG_030-16b"/>
　　　錫保等奏言據自賊營脫歸之喀爾喀根都爾<lb/>
　　　什等供稱小策零敦多卜率兵㑹於奇蘭一自<lb/>
　　　布拉罕發兵一萬五千一自和通呼爾哈發兵<lb/>
　　　一萬五千兩路來犯阿爾台於七月間進兵臣<lb/>
　　　等詳思賊性奸狡或從一路來或分路前進未<lb/>
　　　定今於特斯路豫發精兵一萬擇水草處駐劄<lb/>
　　　外再將軍達爾濟所領兵丁尚未到伯格爾范<lb/>
　　　毓馪所運米至伯格爾者已三千餘石應加防<lb/>
<pb n="KR2c0012_WYG_030-17a"/>
　　　守臣等現令原任提督周瑛何祥書等率緑旗<lb/>
　　　兵三千赴伯格爾駐劄又調副都御史阿成阿<lb/>
　　　所領家選兵二千臣處黑龍江兵一千内扎薩<lb/>
　　　克兵一千喀爾喀兵二千同駐台西里山以三<lb/>
　　　千緑旗兵為翼駐伯格爾深溝髙壘嚴排鹿角<lb/>
　　　防守糧米既可以要賊人來路且策應達爾濟<lb/>
　　　逺來之兵奏入報<lb/>
聞<lb/>
<pb n="KR2c0012_WYG_030-17b"/>
　　　辛巳<lb/>
命追封策勒克為輔國公令其子米什克襲爵<lb/>
　　　辦理軍機大臣等遵<lb/>
㫖議奏言喀爾喀扎薩克一等台吉策勒克身率四十<lb/>
　　　餘人與準噶爾賊人連戰二次奮勇殺賊以致<lb/>
　　　陣亡屬人悉被賊搶擄其子米什克亦為賊擒<lb/>
　　　去十日脫歸現在其母處<lb/>
皇上軫念䇿勒克等實心効力特沛恩膏賞策勒克妻<lb/>
<pb n="KR2c0012_WYG_030-18a"/>
　　　銀五百兩緞十疋其屬下人等各賞銀十兩緞<lb/>
　　　一疋被傷者加賞銀五十兩順承親王已行文<lb/>
　　　扎薩克圖汗親王策旺扎卜遵<lb/>
㫖頒給至策勒克之一等台吉其子米什克或可䝉<lb/>
恩加等承襲恭候<lb/>
欽定奏入得<lb/>
㫖台吉策勒克奮勇陣亡可憫可嘉策勒克著追封輔<lb/>
　國公令伊子米什克世襲罔替伊等家產牲畜著順<lb/>
<pb n="KR2c0012_WYG_030-18b"/>
　承親王豐裕賞給以圖永乆<lb/>
　　　秋七月丙申<lb/>
　　　䕶寧逺大將軍岳鍾琪奏移駐木壘事宜<lb/>
　　　岳鍾琪奏言移駐木壘官兵臣等遵<lb/>
㫖於六月二十七日辰時分兩路啟行臣同副將軍常<lb/>
　　　賚統兵一萬二千名由科舎圖大路直進副將<lb/>
　　　軍張廣泗同署鎭安將軍卓鼐統兵七千餘名<lb/>
　　　由鄂隆吉之北約洛圖一路前進兩路官兵約<lb/>
<pb n="KR2c0012_WYG_030-19a"/>
　　　於科舎圖㑹合更撥官兵四千餘名委副將譚<lb/>
　　　定邦馮廷雄總理糧運䕶送車輛駝隻分為四<lb/>
　　　運而進又委總兵岳含奇帶領湖廣官兵殿後<lb/>
　　　凡應行事宜統俟師抵木壘之後次第料理奏<lb/>
　　　入報<lb/>
聞<lb/>
　　　丁酉<lb/>
命少保大學士伯鄂爾泰督巡陜甘經略一應軍務頒<lb/>
<pb n="KR2c0012_WYG_030-19b"/>
　　　給印信<lb/>
　　　戊戌<lb/>
命岳鍾琪回京以署陜西總督查郎阿署理寧逺大將<lb/>
　　　軍印務<lb/>
上諭辦理軍機大臣等曰西路軍營事務岳鍾琪辦理<lb/>
　總不妥協著回京其寧逺大將軍印務著署陜西總<lb/>
　督查郎阿署理副將軍張廣泗暫行䕶理查郎阿年<lb/>
　來辦理軍務事事合宜克勝大將軍之任但肅州路<lb/>
<pb n="KR2c0012_WYG_030-20a"/>
　逺未便來京請訓今特命大學士鄂爾泰馳驛前往<lb/>
　肅州傳朕訓諭查郎阿著先期料理並賞給公用銀<lb/>
　一萬兩陜西總督印務及所辦軍需事著直隸總督<lb/>
　劉於義前往署理賞銀五千兩朕有訓諭劉於義之<lb/>
　處亦著大學士鄂爾泰傳㫖許容范時捷俱著在肅<lb/>
　等候查郎阿起身時著知㑹提督樊廷一同出口<lb/>
　　　己亥<lb/>
命大學士鄂爾泰赴肅州傳<lb/>
<pb n="KR2c0012_WYG_030-20b"/>
㫖署將軍傅泰等<lb/>
上諭内閣曰朕命大學士鄂爾泰前赴肅州計議軍務<lb/>
　署將軍傅泰著即在寧夏等候西安將軍秦布侍郎<lb/>
　署巡撫馬爾泰著於八月内到肅等候大學士有面<lb/>
　傳之諭㫖秦布起身時將軍印務著侍郎杭奕祿暫<lb/>
　行署理<lb/>
敕諭吏部尚書署寧逺大將軍查郎阿<lb/>
敇諭曰奉天伐罪治世之常經鋤暴除兇安邊之逺畧<lb/>
<pb n="KR2c0012_WYG_030-21a"/>
　逆賊噶爾丹策零狂悖㝠頑父子濟惡妄欲侵凌我<lb/>
　屬國窺伺我邊陲包藏逆心狡焉思逞朕以此賊不<lb/>
　除終為衆䝉古之巨患是以命將興師聲罪致討乃<lb/>
　數年以來岳鍾琪調度無方制防鮮術運籌決勝並<lb/>
　舛機宜為將士之所輕致軍心之不振深負任使有<lb/>
　忝元戎兹特命爾署寧逺大將軍印務統領陜西等<lb/>
　處大兵一切事宜爾與副將軍常賚張廣泗酌定方<lb/>
　畧公同計議而行勿謂已能而不納衆論勿當事㑹<lb/>
<pb n="KR2c0012_WYG_030-21b"/>
　而猶復遲回勝算期於萬全神機定於方寸整衆須<lb/>
　如山嶽之重撻伐以奮雷霆之威彭勵戎行申明紀<lb/>
　律逺偵密探先事預防各路大兵及䝉古兵丁聽爾<lb/>
　調遣凡遇有警即遣發官兵應援撲𠞰賊中有情急<lb/>
　來歸者加意撫恤其不抗拒官兵者毋加殺戮凡遇<lb/>
　駐劄之處加謹約束兵將所過地方申明軍令毋得<lb/>
　騷擾百姓毋得淫人婦女毋得離散人之父子夫妻<lb/>
　毋得損壞人之墳墓室廬毋得强取貨物毋得驅役<lb/>
<pb n="KR2c0012_WYG_030-22a"/>
　平民以副朕戡亂靖逆安民綏衆之意其或有臨戰<lb/>
　退縮貽誤擾亂軍機者爾㑹同商議文官四品以下<lb/>
　武官三品以下即以軍法示衆官兵有犯小過者㑹<lb/>
　同商議逕行處治毋泯没戎行之勞績毋寛縱違法<lb/>
　之弁兵法紀務極嚴明賞罰悉期公當一切機宜爾<lb/>
　商酌調遣有應知㑹北路靖邊大將軍者即行知㑹<lb/>
　一同辦理爾其殫乃心力敷厥謀猷克奏膚功永綏<lb/>
　邊徼欽哉故敇<lb/>
<pb n="KR2c0012_WYG_030-22b"/>
命詳核傅爾丹等失機之罪<lb/>
上諭辦理軍機大臣等曰據靖邊大將軍順承親王錫<lb/>
　保奏稱七月十四日賊衆來侵烏遜珠爾處傅爾丹<lb/>
　等接戰數次敗賊前隊及賊兵後隊全至盡力衝突<lb/>
　我師失利還歸大營等語烏遜珠爾處傅爾丹領兵<lb/>
　萬餘既已破賊前隊則後隊自應敗去如何我師遂<lb/>
　被衝散回營用兵失機罪在不赦去嵗傅爾丹冒昧<lb/>
　進𠞰損傷官兵迨回科卜多時尚能整頓軍旅邀截<lb/>
<pb n="KR2c0012_WYG_030-23a"/>
　賊衆是以特恩寛免其罪理應竭力報効冀雪前恥<lb/>
　何以又致僨事倘因賊衆我寡恐有疎失相機回營<lb/>
　尚屬可原若係輕躁懦弱以致失機即應革職嚴加<lb/>
　議處或官兵内有見敵先潰者即應正法示衆著大<lb/>
　將軍順承親王秉公詳查據實陳奏<lb/>
　　　丁未<lb/>
命侍郎杭奕禄赴寧夏候<lb/>
㫖<lb/>
<pb n="KR2c0012_WYG_030-23b"/>
上諭内閣曰侍郎杭奕祿著由西安前赴寧夏等候大<lb/>
　學士鄂爾泰有面傳之㫖其西安所辦軍需事件著<lb/>
　内閣學士德齡協同左都御史史貽直辦理<lb/>
　　　八月乙卯<lb/>
　　　靖邊大將軍順承親王錫保奏發兵赴奔博圖<lb/>
　　　山嶺禦賊<lb/>
　　　錫保奏言目今準噶爾賊人前赴額得爾河源<lb/>
　　　處臣等偵探已確酌議於奔博圖山嶺發兵堵<lb/>
<pb n="KR2c0012_WYG_030-24a"/>
　　　截共派滿洲䝉古兵一萬八千名令王丹津多<lb/>
　　　爾濟總統額駙策凌王羅卜藏喇什桑里達貝<lb/>
　　　子特古斯羅卜藏公羅卜藏參贊查克旦塔爾<lb/>
　　　岱前鋒統領塔爾瑪善副都御史阿成阿副都<lb/>
　　　統阿那布瑚習禮額爾勤烏察喇王常哲庫訥<lb/>
　　　阿思哈布爾沙貝勒僧衮扎卜公羅卜藏策卜<lb/>
　　　登沙津達賴等分派督率於七月二十一日起<lb/>
　　　程奏入報<lb/>
<pb n="KR2c0012_WYG_030-24b"/>
聞<lb/>
　　　庚申<lb/>
命發盛京等處兵赴達里剛愛豫備調遣<lb/>
上諭辦理軍機大臣等曰前經降㫖令盛京等處備兵<lb/>
　以候調遣今派盛京吉林黑龍江兵一萬其盛京兵<lb/>
　著䕶軍統領扣婁副都統白爾赫圖率領吉林兵著<lb/>
　領侍衛内大臣薩穆哈率領黑龍江兵著盛京侍郎<lb/>
　和善内閣學士吳金率領俱於目下起程至達里剛<lb/>
<pb n="KR2c0012_WYG_030-25a"/>
　愛過冬以便來年青草發時各處調遣<lb/>
　　　癸亥<lb/>
命撤駐劄木壘兵還巴里坤<lb/>
　　　先是西路副將軍張廣泗等奏言臣等自巴里<lb/>
　　　坤起程七月十一日直抵木壘竊見木壘地處<lb/>
　　　兩山之間築城其中形同釡底又兩山蔓延叢<lb/>
　　　雜受敵甚易據守甚難實非屯兵進取之地按<lb/>
　　　巴里坤地處平原南北兩山南山綿亘數千里<lb/>
<pb n="KR2c0012_WYG_030-25b"/>
　　　直至伊犁北山漸折而西南至科舎圖與南山<lb/>
　　　鎖合實為巴里坤之闗鍵再西出烏蘭烏蘇口<lb/>
　　　則北山已斷南山之北即屬沙磧是以康熙五<lb/>
　　　十四年間大兵屯駐巴里坤即於科舎圖派兵<lb/>
　　　駐守今請於科舎圖駐劄重兵科舎圖以西之<lb/>
　　　烏蘭烏蘇口南山一帶之洮賚烏克克嶺北山<lb/>
　　　一帶之小科舎圖塞必特鄂隆吉察罕哈瑪爾<lb/>
　　　鏡兒泉及糧運臺站經由之噶順吳爾圖哈畢<lb/>
<pb n="KR2c0012_WYG_030-26a"/>
　　　爾噶等處俱各安駐兵丁則與巴里坤大營形<lb/>
　　　勢通聨可免賊人窺伺但此事宜迅速舉行交<lb/>
　　　冬降雪則沙磧地面賊人肆意出没萬難籌畫<lb/>
　　　矣奏入得<lb/>
㫖所奏甚為明晰著速即辦理並傳諭大學士鄂爾泰<lb/>
　署大將軍查郎阿目下撤兵之後如何防範進𠞰並<lb/>
　吐魯畨回衆作何安插之處詳悉酌議辦理張廣泗<lb/>
　　　又奏言臣抵木壘之後身親閱歴見大將軍岳<lb/>
<pb n="KR2c0012_WYG_030-26b"/>
　　　鍾琪調度兵馬籌運糧餉以及統馭將士之處<lb/>
　　　多屬乖方不敢不據實列奏一木壘兵丁除滿<lb/>
　　　洲䝉古外其綠旗多歩兵而日行站程悉五六<lb/>
　　　十里至七十餘里不等路徑崎嶇身負口糧器<lb/>
　　　械炎日奔走沿途困<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>迨行抵木壘全無布置<lb/>
　　　及探有賊騎窺覷岳鍾琪倉皇忙迫令闔營官<lb/>
　　　兵沿山架梁兩三晝夜不得休息其派發兵丁<lb/>
　　　旋派旋移畧無寧所一木壘城工未就駐劄營<lb/>
<pb n="KR2c0012_WYG_030-27a"/>
　　　盤闗係甚重臣與副將軍常賚兩營所駐正當<lb/>
　　　西北要衝乃派兵止二三百人或百餘人即岳<lb/>
　　　鍾琪營盤亦僅兵丁數百人倘遇有警將何以<lb/>
　　　抵禦至於部曲隊伍自有一定統束岳鍾琪每<lb/>
　　　值調撥槩於各營分攤在兵丁則為雜凑在官<lb/>
　　　弁則非本管且如鎭協以至千把所屬兵丁一<lb/>
　　　經抽撥即應以該管官帶往餘留者竟乏統束<lb/>
　　　猝遇另有調撥不得不另委將弁官與兵素不<lb/>
<pb n="KR2c0012_WYG_030-27b"/>
　　　相識徒滋紛亂一準噶爾賊人專資馬力我兵<lb/>
　　　制敵必須馬步兼用而岳鍾琪立意用車查車<lb/>
　　　戰利在平原今自巴里坤至木壘沿途溝塹崎<lb/>
　　　嶇或紆道繞過沙磧情勢總不相合至馬步兵<lb/>
　　　丁除弓箭鳥鎗外止令各帶木棍一根大刀長<lb/>
　　　㦸等械全無豫備官兵莫不竊議一岳鍾琪堅<lb/>
　　　執木壘地方可以牧放駝馬今經細勘並無牧<lb/>
　　　放之處倒斃甚多因令綠旗兵留馬二千匹餘<lb/>
<pb n="KR2c0012_WYG_030-28a"/>
　　　悉趕赴烏蘭烏蘇科舎圖一帶牧放按烏蘭烏<lb/>
　　　蘇科舎圖祇駐二千餘兵差使繁多何能分管<lb/>
　　　牧馬且距木壘甚近萬一賊人窺伺勢難兩顧<lb/>
　　　殊屬可虞一木壘駐兵數萬糧運最為緊要岳<lb/>
　　　鍾琪初謂車行甚易加以駝運至九月可運貯<lb/>
　　　十萬石不致缺誤今詢車路多亂山大嶺必須<lb/>
　　　繞從沙磧正屬賊人出没要衝難於防䕶兼之<lb/>
　　　岳鍾琪一聞賊信不論虚實輒令停止糧車似<lb/>
<pb n="KR2c0012_WYG_030-28b"/>
　　　此遲緩轉瞬冰雪在地運送更艱數萬之衆何<lb/>
　　　所託命一岳鍾琪罔恤士卒號令不明鎮將大<lb/>
　　　員時加呵斥參遊以下日事鞭箠平時議論風<lb/>
　　　生或聞小警張皇失措性復剛愎不喜人言題<lb/>
　　　奏事件奉到<lb/>
諭㫖數月不宣臨事突然傳示令人莫測誠偽諸事怪<lb/>
　　　僻難以悉數臣雖力圖規正無奈置若罔聞軍<lb/>
　　　務重大不敢代為徇隠伏祈<lb/>
<pb n="KR2c0012_WYG_030-29a"/>
皇土乾斷奏入報<lb/>
聞至是<lb/>
上諭辦理軍機大臣等曰據副將軍張廣泗等奏稱木<lb/>
　壘形勢四面受敵必不可以駐劄大兵牧厰運道正<lb/>
　在可虞交冬下雪之後賊人無處不可出没甚難籌<lb/>
　畫等語上年據岳鍾琪奏稱巴里坤屢被賊人侵擾<lb/>
　木壘形勢實為萬全之地願以全家性命保其有益<lb/>
　無害是以廷議允其所請今張廣泗等所奏如此則<lb/>
<pb n="KR2c0012_WYG_030-29b"/>
　岳鍾琪欺罔之罪擢髪難數矣目今賊人聞知木壘<lb/>
　駐兵之信必悉力前來阻撓侵擾惟是賊衆現在盤<lb/>
　踞北路未必更有多人分向西路我兵速乘此時撤<lb/>
　回巴里坤乃第一要策也不必更有遲回至所稱科<lb/>
　舎圖烏蘭烏蘇等處各分别駐兵等語伊等身在地<lb/>
　方必有真知灼見聽其酌定就近辦理務期妥協至<lb/>
　於吐魯番回民年來輸誠向化情甚可憫我兵既撤<lb/>
　之後回民應如何料理或酌留官兵在彼防䕶或將<lb/>
<pb n="KR2c0012_WYG_030-30a"/>
　頭目緊要之人安插近地著張廣泗等就近商議辦<lb/>
　理<lb/>
命免故兵所領月餉并賞給本年秋季餉銀<lb/>
上諭辦理軍機大臣等曰聞北路所派四省綠旗官兵<lb/>
　數年以來有陸續在軍前病故者今年七月間該管<lb/>
　將弁始接到部文而各兵家口從前所領月餉例應<lb/>
　從病故之日追出歸入截曠項内朕思國家養育兵<lb/>
　丁加恩優渥而出征身故之兵丁尤朕所格外矜憫<lb/>
<pb n="KR2c0012_WYG_030-30b"/>
　者其未奉文之先家口所領月餉悉著加恩免追再<lb/>
　今年七月間該提鎮等始接部文而所轄協營道路<lb/>
　逺近不齊奉文先後不等其秋季餉銀必有已經散<lb/>
　給者著將各兵應扣秋季之項無論已領未領一槩<lb/>
　賞給以示朕恩恤故兵之至意<lb/>
　<lb/>
　<lb/>
平定準噶爾方略前編卷三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_015-1a"/>
欽定四庫全書<lb/>
平定準噶爾方略前編卷十五<lb/>
　　　雍正二年冬十月癸酉<lb/>
　　　靖逆將軍富寜安疏報吐魯番等處屯田收穫<lb/>
　　　麥糜五千五百四十石有竒奏入得<lb/>
㫖下部知之<lb/>
命議叙勦撫花海子功賞䘏有差<lb/>
上諭兵部曰奮威將軍岳鍾琪具奏副都統達鼐阿爾<lb/>
<pb n="KR2c0012_WYG_015-1b"/>
　什總兵黄喜林王嵩孫繼宗營總蘇圖等統領大兵<lb/>
　窮追羅卜藏丹津直至花海子拿獲丹津琿台吉及<lb/>
　其妻子並招撫三十三家台吉當此口外水凍草枯<lb/>
　之候官兵奮勇逺行甚屬可嘉自大將軍以下著從<lb/>
　優議叙官兵勞苦朕甚憫之一切馱載輜重馬駝亦<lb/>
　多損傷著查明免其賠補其軍營馬匹如有倒斃亦<lb/>
　令領帑購買補數再馬兵每名賞銀八兩步兵每名<lb/>
　賞銀六兩䝉古兵有隨軍効力者亦著奮威將軍按<lb/>
<pb n="KR2c0012_WYG_015-2a"/>
　其行走効力等次應如何賞給之處確議奏聞<lb/>
　　　己丑<lb/>
　　　以甘肅巡撫綽竒為工部尚書仍留肅州辦理<lb/>
　　　軍務<lb/>
　　　辛卯<lb/>
　　　振武將軍傅爾丹疏報烏蘭古木等處屯田穫<lb/>
　　　麥四千一百七十石有竒奏入得<lb/>
㫖下部知之<lb/>
<pb n="KR2c0012_WYG_015-2b"/>
　　　乙未<lb/>
賜給厄魯特多羅郡王額駙阿寳游牧地<lb/>
　　　阿寳奏言自我祖顧實汗歸誠内附百年於今<lb/>
　　　受<lb/>
聖祖仁皇帝厚恩安土樂業前者青海兄弟部内阻兵<lb/>
　　　搆亂上干<lb/>
天討臣等當束身同受誅滅重荷寛宥令安游牧感激<lb/>
　　　莫報乞於青海賜臣閒曠之地居住臣當約束<lb/>
<pb n="KR2c0012_WYG_015-3a"/>
　　　青海諸部不敢復萌亂心理藩院議曰阿寳父<lb/>
　　　巴圖爾額爾克濟農和羅里自青海來歸封之<lb/>
　　　貝勒阿寳襲封後以平定西藏有功晉封郡王<lb/>
　　　應如王所請有貝子丹衷所居地甚寛濶即令<lb/>
　　　阿寳駐牧并令大將軍年羮堯遣官齎餉助其<lb/>
　　　移徙安插奏入<lb/>
上從之<lb/>
　　　增設寜夏各官<lb/>
<pb n="KR2c0012_WYG_015-3b"/>
　　　撫逺大將軍年羮堯奏言寜夏駐劄滿洲兵丁<lb/>
　　　處請設一將軍二副都統四滿洲協領二䝉古<lb/>
　　　協領每旗二滿洲佐領一䝉古佐領每佐領下<lb/>
　　　一防禦一驍騎校八旗共撥駐防兵二千二百<lb/>
　　　又八旗應撥步兵一千二百令監守城池倉庫<lb/>
　　　左右兩翼增設兩防禦管轄步兵擇馬甲中健<lb/>
　　　者令為前鋒再寧夏既駐滿洲兵應設一理事<lb/>
　　　同知奏入<lb/>
<pb n="KR2c0012_WYG_015-4a"/>
上從之<lb/>
　　　丁酉<lb/>
　　　封厄魯特多羅郡王和碩額駙阿寳之姪協理<lb/>
　　　台吉恭格喇卜坦為輔國公<lb/>
　　　己亥<lb/>
上諭兵部曰川陜進藏出口一應用兵之處倒斃騎䭾<lb/>
　馬匹著悉免賠補<lb/>
　　　十一月庚戌<lb/>
<pb n="KR2c0012_WYG_015-4b"/>
　　　議遣赴寜夏官兵事宜<lb/>
上命加賞銀兩有差<lb/>
　　　八旗滿洲䝉古都統等遵<lb/>
㫖議奏曰寜夏道逺方今遣往官兵各給車糧如例外<lb/>
　　　其驛一站率百里今請改八十里為一站駐防<lb/>
　　　兵丁各養官馬二匹兩丁共養駱駝一隻今兵<lb/>
　　　丁既以家屬往請增馬一匹共給三匹到時仍<lb/>
　　　令飼養二匹凡給與馬各折銀十三兩令其自<lb/>
<pb n="KR2c0012_WYG_015-5a"/>
　　　置由殺虎口過鄂爾多斯進横城口再遣理藩<lb/>
　　　院章京二人於鄂爾多斯東西界各駐一人禁<lb/>
　　　止䝉古盜竊約束兵丁所用口糧約四十日自<lb/>
　　　京支給二十日糧至大同再給糧二十日馬匹<lb/>
　　　各給草束纛旗令工部給予礟四十位令大將<lb/>
　　　軍年羮堯辦給明年四月分八旗為八隊兩日<lb/>
　　　一隊啟行奏入得<lb/>
㫖兵丁往口外行走收拾帳房鑼鍋等物須得費用寛<lb/>
<pb n="KR2c0012_WYG_015-5b"/>
　裕馬甲每人著加銀三十兩步甲每人著加銀十五<lb/>
　兩賞給<lb/>
　　　庚申<lb/>
命賞給布隆吉爾撤還滿洲䝉古索倫官兵銀兩有差<lb/>
　　　乙丑<lb/>
　　　議叙平定青海及擒獲桌子山碁子山番賊功<lb/>
　　　加大將軍年羮堯一等男世職<lb/>
　　　十二月辛巳<lb/>
<pb n="KR2c0012_WYG_015-6a"/>
　　　議叙進藏軍功<lb/>
　　　一等男兼雲騎尉明保加一雲騎尉授為三等<lb/>
　　　子一等男滿色加一雲騎尉授為一等男兼雲<lb/>
　　　騎尉一等輕車都尉魯爾金加一雲騎尉授為<lb/>
　　　一等輕車都尉兼雲騎尉騎都尉兼雲騎尉邁<lb/>
　　　徒加一雲騎尉累授為三等輕車都尉騎都尉<lb/>
　　　博思和爾加一雲騎尉雲騎尉廣西五十一並<lb/>
　　　加一雲騎尉累授為騎都尉副都統吳禮布寳<lb/>
<pb n="KR2c0012_WYG_015-6b"/>
　　　色覺羅伊禮布許國桂侍衛納秦營總郭柱雙<lb/>
　　　寳四哥貝和諾穆爾泰塞爾圖蔡玉阿爾善西<lb/>
　　　第黑色覺羅都什希窩黑徳四格物寳來寳茂<lb/>
　　　竒塔特阿克敦色楞阿蘭泰圖閔楊鼐薩木哈<lb/>
　　　顧魯什喜卜達爾扎都斯噶爾扎木巴拉色勒<lb/>
　　　木素舒木努唐吉禮永寳岳寳穆克登烏林帕<lb/>
　　　戴寳柱新泰黑雅圖托木蘇魏善三碩色章巴<lb/>
　　　什敦濟納拉錫泰偏圖並授為雲騎尉<lb/>
<pb n="KR2c0012_WYG_015-7a"/>
　　　授鄂賴為一等輕車都尉<lb/>
　　　吏部奏言理藩院侍郎鄂賴奉<lb/>
㫖以取藏功給與雲騎尉鄂賴已為二等輕車都尉累<lb/>
　　　功當授為一等輕車都尉奏入<lb/>
上從之<lb/>
　　　壬辰<lb/>
命以丁夀為㕘贊穆克登為將軍花善為副都統<lb/>
上諭總理事務王大臣等曰丁夀已授為鎮守茂岱察<lb/>
<pb n="KR2c0012_WYG_015-7b"/>
　罕廋爾等處地方將軍但伊漢仗雖好識見不足此<lb/>
　處將軍乃管束邊境初駐兵丁且與喀爾喀一處居<lb/>
　住職任緊要著丁夀以都統銜授為㕘贊其應補授<lb/>
　將軍之人爾等議派三員再此處駐防兵内有䝉古<lb/>
　兵丁應派䝉古副都統管轄爾等亦議派三員具奏<lb/>
　　　尋議曰茂岱察罕廋爾等處將軍擬遣振武將<lb/>
　　　軍傅爾丹䕶軍統領覺羅佛倫歸化城都統丹<lb/>
　　　津管轄䝉古兵丁副都統擬遣察哈爾總管哈<lb/>
<pb n="KR2c0012_WYG_015-8a"/>
　　　濟噶爾達仆鑲白旗䝉古㕘領諾爾布扎木素<lb/>
　　　伏候<lb/>
欽定奏入得<lb/>
㫖巴里坤軍營前鋒統領穆克登著補授鎮守茂岱察<lb/>
　罕廋爾等處地方將軍令其馳驛來京理藩院侍郎<lb/>
　花善著授為副都統管轄鎮守䝉古兵丁<lb/>
　　　雍正三年春正月戊辰<lb/>
命都統查克旦往甘州<lb/>
<pb n="KR2c0012_WYG_015-8b"/>
上諭兵部曰朕前降㫖甘州延信之缺著阿林前往今<lb/>
　策妄阿喇布坦之使將到阿林不甚威重著都統查<lb/>
　克旦前往甘州居住可賞銀二千兩令其速行料理<lb/>
　馳驛前往<lb/>
　　　二月己巳朔<lb/>
　　　以布隆吉爾為安西鎮設總兵官一員標下五<lb/>
　　　營遊擊守備各一員千總十員把總二十員兵<lb/>
　　　五千名以陜西神木副將孫繼宗為安西總兵<lb/>
<pb n="KR2c0012_WYG_015-9a"/>
　　　官<lb/>
　　　丙子<lb/>
命衮泰額爾錦赴富寜安軍<lb/>
上諭總理事務王大臣等曰穆克登已經召回副都統<lb/>
　鄧竒章病故都統穆森年齒稍邁將軍富寜安處大<lb/>
　臣甚少朕調衮泰來京俟其到日授為䕶軍統領同<lb/>
　副都統額爾錦前往富寜安處聽其指麾行走<lb/>
　　　戊寅<lb/>
<pb n="KR2c0012_WYG_015-9b"/>
命工部侍郎巴泰内閣侍讀學士雙喜辦理阿爾台糧<lb/>
　　　餉屯田事<lb/>
　　　己卯<lb/>
　　　以副將張成隆協辦四川提督事<lb/>
上諭總理事務王大臣等曰署四川提督䕶軍統領納<lb/>
　秦不甚熟練綠旗兵丁之事調察木多駐劄之化林<lb/>
　副將張成隆協同納秦辦事察木多兵丁著年羮堯<lb/>
　派員前往管轄<lb/>
<pb n="KR2c0012_WYG_015-10a"/>
　　　甲申<lb/>
特賜靖逆將軍富寧安及提督路振聲帑金并賞給弁<lb/>
　　　兵等有差<lb/>
上諭富寧安曰軍興以來已經數載爾在軍前効力小<lb/>
　心謹慎提督路振聲係初次派往之人在邊地効力<lb/>
　已久現今策妄阿喇布坦之事未完又不便撤兵若<lb/>
　以兵丁久戍之故即令更換轉令伊等軍前數年勞<lb/>
　績有初鮮終矣但爾等在外年久甚厪朕懐今特賞<lb/>
<pb n="KR2c0012_WYG_015-10b"/>
　帑金二十萬兩内給將軍二萬兩提督五千兩其餘<lb/>
　按弁兵効力年分以為賞賜之等次綠旗兵丁向係<lb/>
　輪班行走伊等作何賞賜之處爾㑹同路振聲商酌<lb/>
　所賞銀兩著行文年羮堯動西安庫帑派賢能官員<lb/>
　解送賞給<lb/>
　　　己丑<lb/>
諭飭撫逺大將軍年羮堯<lb/>
上諭年羮堯曰據岳鍾琪奏稱青海郡王額爾徳尼額<lb/>
<pb n="KR2c0012_WYG_015-11a"/>
　爾克托克托鼐所屬部落窮困流離資生窘乏親王<lb/>
　戴青和碩齊察罕丹津等所屬部落雖稍能存活亦<lb/>
　屬貧窮爾身為撫逺大將軍凡西陲軍務調發糧餉<lb/>
　綏輯逺人皆爾之責理應酌量事勢緩急人口多寡<lb/>
　盡心籌畫辦理乃僅發銀一萬兩賑濟此諸部落流<lb/>
　離失所之衆豈萬金所能徧給是知爾於諸務皆未<lb/>
　實盡其心矣托克托鼐等遭叛賊搶奪投命來歸全<lb/>
　賴安插得所俾其衣食有資今爾既不能籌畫於未<lb/>
<pb n="KR2c0012_WYG_015-11b"/>
　然又不克拯濟其現在如諸部落内或有一二人窘<lb/>
　急萬難自存潛逃逺匿竄入策妄阿喇布坦之地者<lb/>
　朕必重治爾罪<lb/>
　　　癸巳<lb/>
命奮威將軍岳鍾琪等各舉勦賊弁兵入奏<lb/>
上諭大學士等曰進勦青海桌子山等處兵弁其人材<lb/>
　可觀技勇優長者著將軍岳鍾琪揀選保奏守備二<lb/>
　員千總二員把總二員馬兵四名總兵官黄喜林王<lb/>
<pb n="KR2c0012_WYG_015-12a"/>
　嵩紀成斌宋可進孫繼宗每人保奏守備一員千總<lb/>
　一員把總一員馬兵四名文到限三日書名報部候<lb/>
　㫖調來引見錄用<lb/>
　　　三月辛丑<lb/>
命康濟鼐兼領西藏及阿里事<lb/>
上諭撫逺大將軍年羮堯曰爾欲令康濟鼐駐劄西藏<lb/>
　所議雖是但康濟鼐居住阿里地方亦甚緊要不知<lb/>
　康濟鼐情願與否且與阿爾布巴隆布鼐等彼此能<lb/>
<pb n="KR2c0012_WYG_015-12b"/>
　和睦與否今令康濟鼐為總領帶領伊屬下唐古忒<lb/>
　往居西藏阿爾布巴等倘有不服康濟鼐孤身在彼<lb/>
　雖欲効忠勢必不能朕意康濟鼐仍兼兩處往來行<lb/>
　走似有裨益若令康濟鼐居住西藏伊即欲往阿里<lb/>
　地方照管亦不可得此事極宜酙酌如以康濟鼐兩<lb/>
　處行走為是康濟鼐往阿里地方去後令何人居住<lb/>
　西藏總領辦事著㑹同侍郎鄂賴詳慎妥議辦理尋<lb/>
　　　議曰康濟鼐應遵<lb/>
<pb n="KR2c0012_WYG_015-13a"/>
㫖於招地及阿里兩處往來若康濟鼐往阿里其招地<lb/>
　　　事務即令貝子阿爾布巴總理奏入<lb/>
上從之<lb/>
　　　乙巳<lb/>
　　　議駐防塔拉渡川及先密寺設官調兵事宜<lb/>
　　　川陜總督年羮堯疏言桌子碁子諸山為匪人<lb/>
　　　潛匿之藪相度形勢惟塔拉渡川東通莊浪西<lb/>
　　　接刀林先密寺四圍皆山林木茂密盗賊輙由<lb/>
<pb n="KR2c0012_WYG_015-13b"/>
　　　此路出没應於塔拉渡川有水處設一遊擊一<lb/>
　　　千總二把總騎兵步兵共五百人即移凉州髙<lb/>
　　　古城遊擊等官率兵駐防先密寺請設一守備<lb/>
　　　一把總騎兵步兵共三百人即移髙溝堡守備<lb/>
　　　黑松堡把總率兵駐防兵部議覆如所請奏入<lb/>
上從之<lb/>
　　　丁未<lb/>
　　　議打箭爐外增汰兵丁事宜<lb/>
<pb n="KR2c0012_WYG_015-14a"/>
　　　議政王大臣等議奏大學士馬齊自内捧出奏<lb/>
　　　摺一件奉<lb/>
硃批此奏殊屬可嘉實為國家專心盡忠此所奏之人<lb/>
　名暫且不可明揚朕務必加恩著議政王大臣詳加<lb/>
　速議具奏臣等遵<lb/>
㫖議得條奏稱前大將軍年羮堯所陳善後十三事其<lb/>
　　　一言打箭爐以外木雅等處當增設兵六千議<lb/>
　　　汰四川重慶川北二鎮化林一協及遵義諸營<lb/>
<pb n="KR2c0012_WYG_015-14b"/>
　　　兵三千四五百人按化林為打箭爐扼要闗隘<lb/>
　　　若使額兵千人止留五百人又分二百人守打<lb/>
　　　箭爐則四川之西邊兵勢弱矣重慶總兵官標<lb/>
　　　下額兵二千重慶地屬四川沿大江據湖廣荆<lb/>
　　　州之上流若汰總兵官及兵千人則四川東邊<lb/>
　　　兵勢弱矣至川北總兵官駐保寜額兵二千四<lb/>
　　　川保寜與陜西漢中相為犄角若保寜總兵官<lb/>
　　　及兵千人并汰之則四川之北邊兵勢弱矣往<lb/>
<pb n="KR2c0012_WYG_015-15a"/>
　　　者於兩省接壤之處相其地勢多設兵丁者欲<lb/>
　　　令互相聲援且防察諸省盗賊也應請於内地<lb/>
　　　所設官兵悉留之如故再打箭爐至巴塘九百<lb/>
　　　里今以内地官兵六千置邊外何以使不侵擾<lb/>
　　　打箭爐土司諸部落及里塘巴塘之番人至番<lb/>
　　　地產青稞不產米穀内地官兵習於穀食其輓<lb/>
　　　輸米粮建造城屋當如何並未詳議請仍令年<lb/>
　　　羮堯確議具奏應如條奏所請年羮堯議汰之<lb/>
<pb n="KR2c0012_WYG_015-15b"/>
　　　川北重慶化林諸鎮及遵義協巫山逹州二營<lb/>
　　　經制官兵悉設立如故又年羮堯奏請打箭爐<lb/>
　　　外增兵六千黄勝闗外潘州等處增兵二千四<lb/>
　　　百所增兵過多口外撥餉既不易或致騷擾諸<lb/>
　　　番今川北等處兵汰之既不便請於所議設二<lb/>
　　　處兵八千四百人減二千五百餘兵尚五千九<lb/>
　　　百人亦宜酌量汰減請令年羮堯於汰減兵丁<lb/>
　　　及輓運糧米建造城屋諸事分晰具奏到日再<lb/>
<pb n="KR2c0012_WYG_015-16a"/>
　　　議奏入<lb/>
上從之<lb/>
　　　夏四月丙子<lb/>
　　　議徙吐魯番回人等於内地<lb/>
上諭議政王大臣等曰策妄阿喇布坦來求吐魯番之<lb/>
　地曾諭將從前内附諸酋長令其遷入内地今將軍<lb/>
　穆克登奏言吐魯番處共有一萬餘人若但遷首領<lb/>
　數人而不遷其所屬之人則伊等生計必致艱難且<lb/>
<pb n="KR2c0012_WYG_015-16b"/>
　伊所屬内願移入内者不下四五千人等語朕思𤓰<lb/>
　州沙州地方甚寛亦必用人耕種若有願移者即在<lb/>
　此居住給與一二年養贍令其耕種羅卜淖爾地方<lb/>
　亦照吐魯番例有願移來者亦隨所部酋長一倂移<lb/>
　來不願者仍留本處著議奏尋議曰回人歸附者若<lb/>
　　　更棄與策妄阿喇布坦必致擾累是以願移者<lb/>
　　　衆請令來者於布隆吉爾沙州𤓰州等處耕種<lb/>
　　　其建置村莊養贍得所令將軍富寜安等詳議<lb/>
<pb n="KR2c0012_WYG_015-17a"/>
　　　辦理再羅卜淖爾回人並水居打魚自活其中<lb/>
　　　有願陸居者請如吐魯番例令其移來奏入<lb/>
上從之後富寧安奏言回人願遷入内地者凡六百五<lb/>
　　　十人應給與馬駝帳房等物奏入報<lb/>
聞<lb/>
　　　己卯<lb/>
遣内閣學士衆佛保副都統扎什等往準噶爾<lb/>
敇諭策妄阿喇布坦<lb/>
<pb n="KR2c0012_WYG_015-17b"/>
上諭曰前嵗台吉遣使根敦陳奏情詞恭順朕實嘉之<lb/>
　曾遣使答諭今覽爾使博羅瑚爾噶齎奏及口奏之<lb/>
　詞知爾仰副朕㫖欲永息兵戈共修和好興教逸民<lb/>
　出自誠心朕甚欣恱顧欲修和好不可不計久逺議<lb/>
　定疆界以杜争端乃垂久逺之道也朕去嵗遣使與<lb/>
　爾定議疆界大概以阿爾台山嶺為界原未實指地<lb/>
　名今爾奏稱以唐努山陰之克木克木齊克地方為<lb/>
　詞又有哈噶斯地方係喀爾喀厄魯特之界哲爾格<lb/>
<pb n="KR2c0012_WYG_015-18a"/>
　西喇呼魯蘇地方係㑹集之所哈濟爾地方係索林<lb/>
　齊居住等語此爾但陳奏其故並未執意争求應無<lb/>
　庸議外今姑以科卜多烏蘭古木等處言之喀爾喀<lb/>
　厄魯特未搆兵時原混雜住牧今喀爾喀西境直抵<lb/>
　阿爾台山嶺築城種地自唐努山陰之克木克木齊<lb/>
　克至博木地方現有策凌旺布博貝烏梁海居住今<lb/>
　定疆界自洪郭壘至阿爾台哈道里嶺此千里内所<lb/>
　有巴斯庫斯索羅斯畢汗和屯阿爾呼特阿勒坦淖<lb/>
<pb n="KR2c0012_WYG_015-18b"/>
　爾等處為爾疆界自哈道里以及克木之博木地方<lb/>
　為我疆界自哈道里以南由山嶺至額爾齊斯西邊<lb/>
　自烏隆古布拉罕哈卜塔克拜塔克直抵烏蘭烏蘇<lb/>
　羅卜淖爾噶斯地方即係沙磧應自克勒底野以南<lb/>
　定為我國疆界朕為元后統一寰宇爾所請可行無<lb/>
　不俞允豈為蕞爾廢地致啟爭論不過欲明疆界永<lb/>
　結和好耳再爾又奏稱爾使臣貿易之人若由内地<lb/>
　往來途逺勞苦請由喀爾喀地方行走朕今照爾所<lb/>
<pb n="KR2c0012_WYG_015-19a"/>
　請但人數不可過三百耳嗣後惟當不渝前好以信<lb/>
　為本普濟蒼生爾其思之特諭<lb/>
　　　戊子<lb/>
命議開鄂爾昆圖拉屯田<lb/>
上諭振武將軍穆克登曰喀爾喀地方駐兵年久每年<lb/>
　由京城運送軍粮路途遙逺一時不及恐兵丁至於<lb/>
　乏食鄂爾昆圖拉一帶甚為寛濶若開墾屯田實為<lb/>
　永逺之計爾㑹同喀爾喀將軍等確議具奏尋穆克<lb/>
<pb n="KR2c0012_WYG_015-19b"/>
　　　登奏言鄂爾昆一帶尚有昔人耕種處及故渠<lb/>
　　　灌田踪跡圖拉等處現有大麥小麥非不可墾<lb/>
　　　之地也但霜降早晩不一樹穀宜否不齊請於<lb/>
　　　屯長中擇十餘人於明年三月遣往耕種俟秋<lb/>
　　　收後具奏議政王大臣等議覆如所請奏入<lb/>
上從之<lb/>
　　　庚寅<lb/>
　　　議敘平定西藏功<lb/>
<pb n="KR2c0012_WYG_015-20a"/>
　　　一等子納穆扎卜加一雲騎尉二等子多爾濟<lb/>
　　　加一雲騎尉並累授為一等子三等輕車都尉<lb/>
　　　卓爾和覺羅佛保並加一雲騎尉累授為二等<lb/>
　　　輕車都尉騎都尉格勒爾圖留保寳色東吉納<lb/>
　　　並加一雲騎尉世職章京納孫泰徳成查代法<lb/>
　　　喀席蘭泰烏雲寳雅起納阿爾善代綬並授為<lb/>
　　　雲騎尉世職故署䕶軍叅領傅達里章京常綬<lb/>
　　　珠其布䕶軍校哲庫訥並給一雲騎尉令其子<lb/>
<pb n="KR2c0012_WYG_015-20b"/>
　　　承襲<lb/>
　　　丙申<lb/>
　　　議定青海諸部互市地<lb/>
　　　奮威將軍岳鍾琪奏言大將軍年羮堯前奏稱<lb/>
　　　每年青海與内地定於二八月貿易以那喇薩<lb/>
　　　喇為交易所經議政大臣議改令四季交易甚<lb/>
　　　便按親王察罕丹津公拉察卜等諸台吉部落<lb/>
　　　並居黄河之東迫近河州去松潘不逺向在河<lb/>
<pb n="KR2c0012_WYG_015-21a"/>
　　　州松潘二處貿易今若定於那喇薩喇恐黄河<lb/>
　　　東西兩翼䝉古所居有無不足供給不如仍於<lb/>
　　　河州松潘貿易為便河州定於土門闗附近雙<lb/>
　　　城堡松潘定於黃勝闗之西河口二地並有城<lb/>
　　　堡房屋地形寛濶水草豐好可為永逺互市之<lb/>
　　　所又郡王額爾徳尼額爾克托克托鼐郡王塞<lb/>
　　　卜騰扎爾等諸台吉部落在黃河西近西寜請<lb/>
　　　移其貿易地於西寧口外丹噶爾寺至䝉古貿<lb/>
<pb n="KR2c0012_WYG_015-21b"/>
　　　易悉資牲畜請於每年六月以後可毋定期聽<lb/>
　　　其不時貿易則䝉古商販並獲利益議政大臣<lb/>
　　　等遵<lb/>
㫖議覆岳鍾琪所奏周詳應如所請奏入<lb/>
上從之<lb/>
　　　五月戊申<lb/>
　　　撤鹽池駐防兵<lb/>
　　　撫逺大將軍年羮堯奏言臣在西寜時以邊外<lb/>
<pb n="KR2c0012_WYG_015-22a"/>
　　　克羅冲博克所屬鹽池青海䝉古部人輙運鹽<lb/>
　　　入邊貿易西寧軍民賴之臣奏設一副將駐兵<lb/>
　　　一千六百令西寧通判移駐管理鹽務現今郡<lb/>
　　　王額駙阿寳移居克羅冲博克如官兵仍駐劄<lb/>
　　　其地恐滋事應請罷臣原議其通判亦汰之怡<lb/>
　　　親王允祥等遵<lb/>
㫖議覆應如所請奏入<lb/>
上從之<lb/>
<pb n="KR2c0012_WYG_015-22b"/>
　　　丙辰<lb/>
諭飭年羮堯遣送輝特台吉濟克濟扎卜移牧事<lb/>
　　　理藩院奏言振武將軍傅爾丹咨稱輝特台吉<lb/>
　　　濟克濟扎卜自西喇塔拉移牧就其族公巴濟<lb/>
　　　大將軍年羮堯遣人送之出口即還道途勞困<lb/>
　　　人畜憊斃乞賜軫恤應許其與公巴濟同居俟<lb/>
　　　其屬人悉至再議編設佐領奏入得<lb/>
㫖輝特台吉濟克濟扎卜之事年羮堯止用密摺具奏<lb/>
<pb n="KR2c0012_WYG_015-23a"/>
　並未報部亦無行文與將軍傅爾丹及該扎薩克等<lb/>
　但交與章京一員送至口上即回將此多人致此勞<lb/>
　苦謬亂已極著年羮堯明白回奏<lb/>
　　　己未<lb/>
命撤巴里坤等處駐守官兵<lb/>
上諭議政大臣等曰策妄阿喇布坦遣使具奏言辭敬<lb/>
　順巴里坤等處兵丁在外年久將吐魯番等處駐劄<lb/>
　兵丁俱撤到巴里坤㑹合一處著照吐魯番烏隆吉<lb/>
<pb n="KR2c0012_WYG_015-23b"/>
　科舍圖等處撤兵之數撤回再吐魯番地方揀選能<lb/>
　員一人令其駐劄候我使臣歸國著行文將軍富寧<lb/>
　安撤兵時吐魯番回人未免怯懼將策妄阿喇布坦<lb/>
　敬謹遣使及命使臣前去不必用兵緣由曉諭回人<lb/>
　俟使臣來時其回衆移居之處照從前所降諭㫖行<lb/>
　著議奏尋議曰巴里坤吐魯番科舍圖烏隆吉四處<lb/>
　　　計兵九千八百餘吐魯番兵中有種地兵千人<lb/>
　　　可暫留之令副都統克什圖管轄餘丁如巴里<lb/>
<pb n="KR2c0012_WYG_015-24a"/>
　　　坤所有兵數暫留巴里坤駐劄餘悉撤之奏入<lb/>
　　　得<lb/>
㫖克什圖年老著留穆森一同管轄其留駐巴里坤之<lb/>
　大臣及統領撤兵之大臣著將軍富寜安酌量派出<lb/>
　奏聞尋靖逆將軍富寜安疏言乃者策妄阿喇布坦<lb/>
　　　既遣使入朝甚屬恭順巴里坤等處所有兵丁<lb/>
　　　實無可用應行撤回除遵<lb/>
㫖酌量留駐外其吐魯番等處所有䕶軍令副都統智<lb/>
<pb n="KR2c0012_WYG_015-24b"/>
　　　勇薩爾禪等率回西安前鋒令委署副都統登<lb/>
　　　德禮率回已於八月初二日自巴里坤啟行其<lb/>
　　　各路綠旗兵丁悉令提督路振聲率回應請飭<lb/>
　　　部所有撤回官員兵丁據册核明行知各旗各<lb/>
　　　營管轄如故奏入<lb/>
上從之<lb/>
　<lb/>
平定準噶爾方略前編卷十五<lb/>
</p>
<p>
</p>
  </div>
</body>
</text>
</TEI>
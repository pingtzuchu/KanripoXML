<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_045-1a"/>
欽定四庫全書<lb/>
平定準噶爾方略前編卷四十五<lb/>
　　　乾隆五年春正月甲寅<lb/>
　賜準噶爾使臣哈栁等與宴<lb/>
　上諭哈栁等曰朕早欲賜爾等宴因筵宴我諸王及<lb/>
　　外藩王之來朝者故未暇宣召爾等此次噶爾丹<lb/>
　　䇿零奏章既屬恭順爾等又往返再三朕甚嘉焉<lb/>
　　今日特命爾等入内與宴可觀覽衆技不必矜持<lb/>
<pb n="KR2c0012_WYG_045-1b"/>
　　爾等䝉古人嗜酒無妨暢飲數杯朕不爾責也<lb/>
　　　甲子<lb/>
　　　議定準噶爾貿易事宜<lb/>
　　　尚書海望等奏言臣等見準夷使臣哈栁等以<lb/>
　　　所議貿易事宜示之哈栁言我等曽懇取道喀<lb/>
　　　爾喀未䝉許可今議由肅州西安至肅州貿易<lb/>
　　　者甚便其至京者若悉由内地未免需費較多<lb/>
　　　今業已定議乞繕列條欵見付以便持歸告噶<lb/>
<pb n="KR2c0012_WYG_045-2a"/>
　　　爾丹䇿零臣等謹録議札先呈<lb/>
　御覽札云<lb/>
　大清朝大臣等與準噶爾來使哈栁等定議貿易事<lb/>
　　　宜爾等貿易一如俄羅斯例定期四年自備資<lb/>
　　　斧由内地至京貿易一次人數毋過二百其至<lb/>
　　　肅州貿易亦定期四年毋過百人還期悉定限<lb/>
　　　八十日凡貿易之年先期以起程之日與何日<lb/>
　　　可入境報知駐邉大臣轉達部院奏撥章京筆<lb/>
<pb n="KR2c0012_WYG_045-2b"/>
　　　帖式等照看料理其來京者令自肅州經西安<lb/>
　　　一路凡貿易除禁物外俱聴其買賣不得强抑<lb/>
　　　其年期不可與俄羅斯同致貨物堆積減價按<lb/>
　　　定例俄羅斯以子辰申年來爾等宜以寅午戌<lb/>
　　　年來其至肅州者則令于子辰申年來若噶爾<lb/>
　　　丹䇿零别有具奏事件遣使來京令減僕從由<lb/>
　　　驛站遞送不得私携貨物為此定議尋軍機大<lb/>
　　　臣等議覆曰準噶爾部人性本狡詐不肻安分<lb/>
<pb n="KR2c0012_WYG_045-3a"/>
　　　若路經喀爾喀恐其日久生事故與哈栁等定<lb/>
　　　議令由内地但至京道逺或馬力罷乏若彼更<lb/>
　　　以請應否酌量加<lb/>
　恩奏入得<lb/>
　㫖喀爾喀之路勿令行走若伊等從内地來京貿易<lb/>
　　馬力不足懇恩奏請酌量賞給馬匹之處再行辦<lb/>
　　理<lb/>
　　　辛未<lb/>
<pb n="KR2c0012_WYG_045-3b"/>
　　　議定準爾赴藏事宜<lb/>
　　　軍機大臣等奏言此次哈栁等至京一切並遵<lb/>
　㫖定議惟進藏熬茶以百人不敷奏請用三百人䝉<lb/>
　恩允行其來時請令理藩院撥章京等二員前赴哈<lb/>
　　　密軍營令提督李繩武撥兵五百名遣官率領<lb/>
　　　與章京等協同辦理令由扁都口邉界前至東<lb/>
　　　科爾貿易事畢即由彼處䕶送至藏沿途有司<lb/>
　　　亦令照管至入藏之人非奏事使臣可比無庸<lb/>
<pb n="KR2c0012_WYG_045-4a"/>
　　　換給馬匹其經過青海等處一應䝉古㳺牧及<lb/>
　　　各臺站豫令移置妥協俟使臣還安設如故其<lb/>
　　　應撥滿洲兵䕶送請就近于莊浪涼州酌撥五<lb/>
　　　百名與李繩武處所撥官兵以大臣一員總領<lb/>
　　　至藏時有應辦一切令駐藏副都統與郡王頗<lb/>
　　　羅鼐公同核議妥協辦理奏入得<lb/>
　㫖依議著將軍烏赫圖副都統巴靈阿領兵䕶理各<lb/>
　　賞銀五百兩涼州將軍印務令副都統黒色暫行<lb/>
<pb n="KR2c0012_WYG_045-4b"/>
　　署理巴靈阿所遺員缺著蟒古賴馳驛前往西寧<lb/>
　　辦理<lb/>
　　　二月丙子<lb/>
　諭哲卜尊丹巴胡土克圖仍移住庫倫<lb/>
　上諭軍機大臣等曰哲卜尊丹巴胡土克圖寄札額<lb/>
　　駙䇿凌云前䝉<lb/>
世宗憲皇帝特㫖令我移居多倫淖爾前嵗瞻仰天顔<lb/>
　　奉諭俟一二年後令爾仍移居庫倫今軍事已定<lb/>
<pb n="KR2c0012_WYG_045-5a"/>
　　乞為我奏聞等語哲卜尊丹巴胡土克圖係衆喀<lb/>
　　爾喀普同供養之喇嘛前準噶爾侵犯時覬覦搶<lb/>
　　奪䝉<lb/>
皇考睿鑒降㫖令胡土克圖移至多倫淖爾賊人失意<lb/>
　　空還今噶爾丹䇿零革心悔過奏請求和邉庭無<lb/>
　　事應令哲卜尊丹巴胡土克圖仍居庫倫著軍機<lb/>
　　大臣等議奏尋議曰喀爾喀公敏珠爾原係照管<lb/>
　　　胡土克圖之人應令代為辦裝更請交理藩院<lb/>
<pb n="KR2c0012_WYG_045-5b"/>
　　　撥章京一員與駐劄多倫淖爾之侍衞同送往<lb/>
　　　庫倫奏入得<lb/>
　㫖依議但整理行裝文移知㑹已逢夏暑難于涉逺<lb/>
　　俟明年青草生時酌令起程屆期著賞給胡土克<lb/>
　　圖銀一萬兩<lb/>
　諭喀爾喀部落王等定㳺牧界址<lb/>
　上諭額駙䇿凌等曰前者喀爾喀部落㳺牧原有一<lb/>
　　定疆界現今已許準噶爾和好朕特降㫖今喀爾<lb/>
<pb n="KR2c0012_WYG_045-6a"/>
　　喀㳺牧不過扎卜堪等處然非指明各部落游牧<lb/>
　　邉界則喀爾喀等但知無過扎卜堪他處或仍任<lb/>
　　意遷移亦未可定著額駙䇿凌㑹同三部落副將<lb/>
　　軍等以扎卜堪為準令各部㳺牧邉界分定指明<lb/>
　　勿使妄有踰越核議具奏又<lb/>
　諭七旗喀爾喀王扎薩克等曰前以軍務方興恐爾<lb/>
　　喀爾喀㳺牧被賊侵擾悉令内徙今噶爾丹䇿零<lb/>
　　使哈栁等來一切並遵朕㫖甚屬恭順奏請厄魯<lb/>
<pb n="KR2c0012_WYG_045-6b"/>
　　特㳺牧不得過阿爾台山梁彼此烏梁海居住如<lb/>
　　舊每年應行略地之時止遣二三十人巡察所轄<lb/>
　　地界又奏請喀爾喀㳺牧無過扎卜堪等處乞朕<lb/>
　　降㫖指定界址故朕特㫖令爾喀爾喀㳺牧母越<lb/>
　　扎卜堪齊克濟喀薩克圖庫克嶺等處爾喀爾喀<lb/>
　　王扎薩克等其仰體朕言遍諭屬人勿踰所定之<lb/>
　　界永逺遵行倘有違令生事者即嚴加治罪勿宥<lb/>
　　現今雖許其和好罷息干戈而平日不可不訓習<lb/>
<pb n="KR2c0012_WYG_045-7a"/>
　　兵丁操練技勇爾等其留意無忽<lb/>
　　　己夘<lb/>
　賜準噶爾台吉噶爾丹䇿零𠡠書<lb/>
　　　奉<lb/>
天承運<lb/>
　皇帝詔曰諭準噶爾台吉噶爾丹䇿零朕為闡教安<lb/>
　　民之故降㫖息兵往者以疆界必宜定議爾台吉<lb/>
　　雖數遣使來輒以必不可行之事借端要請是以<lb/>
<pb n="KR2c0012_WYG_045-7b"/>
　　議久不決前年爾遣哈栁入奏請厄魯特毋得越<lb/>
　　阿爾台山梁喀爾喀仍居扎卜堪等處此即與定<lb/>
　　議無異又請布延圖托爾和兩處卡倫稍向内移<lb/>
　　朕以卡倫不可移動之故降㫖開示令哈栁齎還<lb/>
　　今台吉復遣哈栁來辭甚恭順且謹遵朕㫖每年<lb/>
　　止遣二三十人巡察科卜多其卡倫請仍設置如<lb/>
　　舊朕覽之欣悦但原議以阿爾台山陽至哈卜塔<lb/>
　　克拜塔克烏蘭烏蘓羅卜淖爾噶斯口為界今奏<lb/>
<pb n="KR2c0012_WYG_045-8a"/>
　　中尚未聲明故朕之大臣詳問哈柳據稱以阿爾<lb/>
　　台山為界業已指明山南之人仍住原處自不待<lb/>
　　言何庸復議觀此則一切俱遵朕㫖更無可議之<lb/>
　　事朕即降㫖喀爾喀令勿踰扎卜堪等處矣朕為<lb/>
　　大君統一中外天下衆生一體愛育今為廣教安<lb/>
　　民罷息干戈彼此既咸歸于好當各飭所屬毋違<lb/>
　　定約妄生事端若遵守勿替則黄教自此愈興衆<lb/>
　　生永享安樂之福爾又奏稱前請往藏熬茶實為<lb/>
<pb n="KR2c0012_WYG_045-8b"/>
　　敬信喇嘛之故豈敢生事但帶往什物甚多百人<lb/>
　　難以運致故此次不能與哈栁同來伏乞許用三<lb/>
　　百人爾前以班禪額爾徳尼圓寂之故欲使人入<lb/>
　　藏熬茶誠心奏請朕已諭行止令人數毋過百今<lb/>
　　爾又以運物百人未敷請増至三百人朕更加恩<lb/>
　　允准爾須選擇曉事之人其赴東科爾朕當遣人<lb/>
　　䕶送至貿易之事朕令大臣與哈栁定議亦如俄<lb/>
　　羅斯例四年貿易一次人數不得過二百限八十<lb/>
<pb n="KR2c0012_WYG_045-9a"/>
　　日還部來京者道出肅州西安其往肅州者亦以<lb/>
　　四年為限數不得過百人除禁物外買賣各從其<lb/>
　　便再爾部人來若與俄羅斯同在一年恐于爾等<lb/>
　　無益今定于寅午戌年來京子辰申年至肅先期<lb/>
　　以起程之日與何日可入境報知邉境大臣俟其<lb/>
　　奏到當更遣官䕶理爾亦宜擇信實之人來時更<lb/>
　　明白曉諭之無得滋事再台吉若别有奏請之事<lb/>
　　仍更遣使減省僕從勿携貨物既入我境更令馳<lb/>
<pb n="KR2c0012_WYG_045-9b"/>
　　驛前來此次台吉一一恪遵朕㫖實心恭順朕甚<lb/>
　　嘉之用從前和好之禮隨𠡠賞各色緞十六端<lb/>
　　　三月丁未<lb/>
　命籌辦準噶爾進藏需用駝馬<lb/>
　　　辦理青海事務副都統巴靈阿奏言據總督鄂<lb/>
　　　彌達等轉咨令于青海等處陸續採買駝馬以<lb/>
　　　備夷使官兵牲畜疲乏更換之用青海山髙氣<lb/>
　　　冷五六月間青草萌生牲畜始肥今夷使于三<lb/>
<pb n="KR2c0012_WYG_045-10a"/>
　　　四月抵東科爾貿易事畢即行進藏倘所採買<lb/>
　　　不免疲痩恐有遺悞按西寧鎮標現有豫備駝<lb/>
　　　一千餘隻馬一千六百匹臣請先以此項駝馬<lb/>
　　　應用再按價給發營弁令其自購一轉移間兩<lb/>
　　　有禆益軍機大臣等議覆應如所請奏入<lb/>
　上從之<lb/>
　　　夏四月辛夘<lb/>
　命以色固鼐辦理後藏事務<lb/>
<pb n="KR2c0012_WYG_045-10b"/>
　　　駐藏副都統紀山奏言據郡王頗羅鼐告稱後<lb/>
　　　藏班禪額爾徳尼辦事尚卓特巴伊隆羅卜藏<lb/>
　　　根敦病卒請以班禪額爾徳尼之徒喇嘛色固<lb/>
　　　鼐補尚卓特巴辦理後藏事務奏入<lb/>
　上從之<lb/>
　　　五月壬寅<lb/>
　　　定邉副將軍額駙䇿凌等奏定喀爾喀㳺牧界<lb/>
　　　址<lb/>
<pb n="KR2c0012_WYG_045-11a"/>
　　　額駙䇿凌等奏言前值用兵曽令喀爾喀等㳺<lb/>
　　　牧内移以翁金之布爾察克鄂爾昆之烏貴淖<lb/>
　　　爾色楞額之喀喇托郭為界今噶爾丹䇿零乞<lb/>
　　　和奉<lb/>
　㫖以喀爾喀㳺牧地分飭令臣等定議臣查現今設<lb/>
　　　立卡倫之扎卜堪齊克濟哈薩克圖庫克嶺等<lb/>
　　　處自此以内三四百里就鄂爾海取中向南一<lb/>
　　　帶至博羅椿濟塔爾喇布喀代汗淖爾黨那爾<lb/>
<pb n="KR2c0012_WYG_045-11b"/>
　　　台圖穆爾哈巴沙喇布魯都竒齊格訥之阿魯<lb/>
　　　通金鄂倫淖爾達蘭圖魯等處向北一帶至額<lb/>
　　　徳爾齊徳爾之伯勒齊爾準舒瑪勒台桑金達<lb/>
　　　賴喀喇塔爾阿勒坦噶達蘇等處定為外界其<lb/>
　　　内㳺牧人衆悉扎薩克圖汗格勒克雅木丕勒<lb/>
　　　部落即著格勒克雅木丕勒稽查不許踰越定<lb/>
　　　界並令駐劄烏里雅蘓台㕘贊大臣時時遣人<lb/>
　　　巡察倘有越界㳺牧者從重治罪俟<lb/>
<pb n="KR2c0012_WYG_045-12a"/>
　命下之日飭各部落遵行軍機大臣等議覆應如所<lb/>
　　　請奏入<lb/>
　上從之<lb/>
　　　丙午<lb/>
　　　準噶爾部人噶克率弟巴圖來降<lb/>
　上諭軍機大臣等曰噶克等棄其妻子前來投順甚<lb/>
　　屬可憫伊等未經出痘又無應詢之事無庸解京<lb/>
　　可即由口外送往察哈爾交該總管安插其如何<lb/>
<pb n="KR2c0012_WYG_045-12b"/>
　　賞賚之處著軍機大臣議奏尋議奏曰據噶克等<lb/>
　　　自言本係台吉無憑可查又向例單身投誠者<lb/>
　　　發天津等處安插今噶克等棄孥來歸應發察<lb/>
　　　哈爾授額外䕶軍并請賞給如例奏入<lb/>
　上從之<lb/>
　　　閏六月庚子朔<lb/>
　命諭準噶爾略地兵毋越定界<lb/>
　上諭軍機大臣等曰據額駙䇿凌奏稱㕘贊大臣阿<lb/>
<pb n="KR2c0012_WYG_045-13a"/>
　　岱報知噶爾丹䇿零遣得木齊旺扎爾錫喇卜等<lb/>
　　率略地兵三十人來至喀勒占和碩卡倫臣令以<lb/>
　　原議諭之止令巡視卡倫以外彼所應閲之地而<lb/>
　　去額駙辦理此事甚合機宜觀此知噶爾丹䇿零<lb/>
　　疑我布延圖等處卡倫以内尚有大兵駐劄故因<lb/>
　　初次略地囑旺扎爾等直至喀勒占和碩卡倫探<lb/>
　　視此非甚要之事不必遣使詰問然非明白曉諭<lb/>
　　將來伊等㳺牧或仍越過阿爾台嶺俟彼使來時<lb/>
<pb n="KR2c0012_WYG_045-13b"/>
　　爾等當告以天朝與爾台吉指定邉界者正欲喀<lb/>
　　爾喀與爾厄魯特相距遼逺無由起釁庶彼此安<lb/>
　　居樂業永歸和好故定議爾等㳺牧毋過阿爾台<lb/>
　　山梁我喀爾喀㳺牧亦毋過扎卜堪等處又知噶<lb/>
　　爾丹䇿零必懼我兵進駐科卜多故許其每年略<lb/>
　　地時用二三十人至科卜多巡視以釋其疑然我<lb/>
　　卡倫以内豈容爾等巡視乎今夏爾遣旺扎爾等<lb/>
　　直至我沙扎海布延圖二處并欲至喀勒占和碩<lb/>
<pb n="KR2c0012_WYG_045-14a"/>
　　卡倫内我將軍等遣人止之始還前所頒詔㫖甚<lb/>
　　明不宜有此事想非爾台吉所囑乃旺扎爾等誤<lb/>
　　聴所致耳但既已定約詎可食言且爾等可至我<lb/>
　　喀勒占以内巡視倘我略地之人亦至爾卡倫以<lb/>
　　内爾亦聴之乎屢屢如此日後必起爭端致乖永<lb/>
　　好之道彼此無益可明告爾台吉嗣後戒飭略地<lb/>
　　之人勿因小事而誤大事也并以此㫖行文額駙<lb/>
　　䇿凌知之尋夷使莽鼐到京大臣等遵<lb/>
<pb n="KR2c0012_WYG_045-14b"/>
　㫖詢問據莽鼐云此事噶爾丹䇿零實不知係略地<lb/>
　　　人之誤還時當告知噶爾丹䇿零即行戒諭可<lb/>
　　　也<lb/>
　　　甲子<lb/>
　　　準噶爾台吉噶爾丹䇿零遣使莽鼐等至京進<lb/>
　　　表<lb/>
　　　噶爾丹䇿零謹奏<lb/>
　大皇帝前哈栁歸奉<lb/>
<pb n="KR2c0012_WYG_045-15a"/>
　大皇帝𠡠書諭令厄魯特在阿爾台山隂㳺牧不得<lb/>
　　過山梁喀爾喀亦不得過扎卜堪等處其科卜多<lb/>
　　所在各令巡視又<lb/>
　許我進藏熬茶之人數至三百不勝歡忭<lb/>
　勅書有云原議本以阿爾台南哈卜塔克拜塔克烏<lb/>
　　蘭烏蘇羅卜淖爾噶斯口為界今爾一切俱遵朕<lb/>
　　㫖更無可議之事是已䝉<lb/>
　諭㫖見許也但<lb/>
<pb n="KR2c0012_WYG_045-15b"/>
　勅書内係䝉古舊語音我等尚未能盡解故遣哈栁<lb/>
　　　入奏懇求定界既以互相牽掣訖未定議復遣<lb/>
　　　吹納木喀入奏亦是此意去年哈栁奏到<lb/>
　大皇帝諭㫖云罷兵息民永歸和好即定界與否亦<lb/>
　　非要事但令彼此游牧互相隔逺我<lb/>
皇祖時所設卡倫不得移動其科卜多等處朕亦不另<lb/>
　　駐兵每年應略地時仍各遣二三十人巡視既免<lb/>
　　相掣之嫌亦解爾疑惑之心朕不食言荷䝉<lb/>
<pb n="KR2c0012_WYG_045-16a"/>
　諭㫖欲釋我疑懇將前此未能盡解之語再降<lb/>
　㫖明示至進藏之事俟莽鼐信到即計日起程于八<lb/>
　　　月二十日左右定到哈密由哈密即赴東科爾<lb/>
　　　但必取道肅州則來人俱未出痘恐途中患病<lb/>
　　　且道逺或遇無水草處無以接濟請一切生畜<lb/>
　　　路費俱自行備辦由庫克沙什西喇喀勒占至<lb/>
　　　東科爾貿易後前往至進藏時或馬匹疲乏尚<lb/>
　　　需接濟伏乞<lb/>
<pb n="KR2c0012_WYG_045-16b"/>
　加恩為此謹<lb/>
　　奏隨表敬獻玉椀一事貂皮三十張奏入報<lb/>
　聞<lb/>
　　　秋七月甲戌<lb/>
　命暫停查閲喀爾喀四部落豫備兵丁<lb/>
　上諭辦理軍機大臣等曰内扎薩克六盟長所豫備<lb/>
　　之兵丁器械連閲三年因伊等實心辦理訓練有<lb/>
　　方此次奉派之王貝勒台吉及官員兵丁等朕悉<lb/>
<pb n="KR2c0012_WYG_045-17a"/>
　　加恩賞賚現今噶爾丹䇿零革心歸順一切恪遵<lb/>
　　朕㫖邉境無事若仍每年派員往喀爾喀閲兵各<lb/>
　　䝉古須儲備牲畜往來承應不無勞費嗣後將每<lb/>
　　年派員查閲之處暫行停止俟二三年後令理藩<lb/>
　　院請㫖奏派前往著傳諭王貝勒台吉官員等其<lb/>
　　仰體朕軫恤䝉古至意將各屬兵丁仍不時操演<lb/>
　　整頓軍械勿因暫停閲視之故遂至懈弛倘平日<lb/>
　　怠忽從事兵不訓練器不完好致閲視大臣㕘奏<lb/>
<pb n="KR2c0012_WYG_045-17b"/>
　　朕㫁不寛貸可諭令知之<lb/>
　　　乙亥<lb/>
　賜準噶爾台吉噶爾丹䇿零勅書<lb/>
　　　奉<lb/>
天承運<lb/>
　皇帝詔曰諭噶爾丹䇿零爾使莽鼐齎至奏章言哈<lb/>
　　栁奉到勅書内有云原議以阿爾台南哈卜塔克<lb/>
　　拜塔克烏蘭烏蘇羅卜淖爾噶斯口為界今既一<lb/>
<pb n="KR2c0012_WYG_045-18a"/>
　　切俱遵朕㫖更無可議之事是以䝉諭㫖見許但<lb/>
　　勅書内係䝉古舊語音未能盡解是以屢次遣人<lb/>
　　入奏訖未定議懇再降㫖明示等語朕為大君不<lb/>
　　分内外一體愛恤欲邉界民人不起爭端長享安<lb/>
　　樂所以前嵗勅書中言罷兵息民永歸和好則定<lb/>
　　界與否亦非要事惟厄魯特毋過阿爾台游牧卡<lb/>
　　倫設立如舊科卜多不更駐兵每年應略地時止<lb/>
　　遣二三十人巡視彼此既無牽掣亦可釋爾疑惑<lb/>
<pb n="KR2c0012_WYG_045-18b"/>
　　諭㫖甚明以此台吉亦喻朕㫖即此定議去年哈<lb/>
　　栁來朕甚嘉之特以前者賜爾勅中原有令㳺牧<lb/>
　　人等各安所居之言及爾還奏並未言及阿爾台<lb/>
　　南㳺牧人等之事此事雖非𦂳要但前既議及後<lb/>
　　不一一指明恐彼此㳺牧人等不知或妄行踰越<lb/>
　　致起爭端有乖和好故朕之大臣面詢哈栁據云<lb/>
　　以阿爾台山為界業已指明山南㳺牧之人仍居<lb/>
　　舊地自不待言復有何議因此朕亦就此完結惟<lb/>
<pb n="KR2c0012_WYG_045-19a"/>
　　諭喀爾喀等自今無得過扎卜堪齊克濟哈薩克<lb/>
　　圖庫克嶺等處游牧而已今台吉又復懐疑祈朕<lb/>
　　明降諭㫖朕為天下大皇帝豈肻食言台吉固無<lb/>
　　容過慮也又稱進藏之人若由肅州赴東科爾其<lb/>
　　人悉未出痘又道逺恐乏水草請自備牲畜路費<lb/>
　　由庫克沙什西喇喀勒占前進至進藏時或馬匹<lb/>
　　疲乏尚懇加恩接濟爾前請進藏熬茶百人不敷<lb/>
　　乞用三百人朕已允行至一切所需爾本以尊崇<lb/>
<pb n="KR2c0012_WYG_045-19b"/>
　　佛教修行善事之故致誠前往此事固未便朕為<lb/>
　　資助亦于台吉聲名有闗但既經奏請倘由東科<lb/>
　　爾進藏及由藏回時途間果有匱乏量為接濟在<lb/>
　　朕固所不吝也至請路由庫克沙什等處朕邉境<lb/>
　　大臣已詳詢習知道路者俱言此路既多戈壁又<lb/>
　　缺水草行走甚難但爾來人未出痘者道經内地<lb/>
　　誠屬可虞朕已飭令邉境大臣擇戈壁少水草好<lb/>
　　有益于爾人畜者詳悉勘明導引爾人赴東科爾<lb/>
<pb n="KR2c0012_WYG_045-20a"/>
　　爾人到時朕大臣當已豫為之備矣隨勅賜各色<lb/>
　　緞十端加賞玻璃磁器四十事大緞六端<lb/>
　　　丙子<lb/>
　命喀爾喀王等及軍營大臣詳議撤兵後駐防事宜<lb/>
　上諭軍機大臣等曰朕前以撤阿爾台之兵詢問喀<lb/>
　　爾喀王扎薩克等據奏言事尚未定若仍用兵戍<lb/>
　　守于我等殊有禆益請暫留駐至去年噶爾丹䇿<lb/>
　　零令哈栁來使一一遵照朕㫖定議請伊等㳺牧<lb/>
<pb n="KR2c0012_WYG_045-20b"/>
　　毋過阿爾台山我之卡倫設置如舊至喀爾喀游<lb/>
　　牧亦無過扎卜堪其言甚屬恭順故朕遂頒勅書<lb/>
　　與噶爾丹䇿零指定喀爾喀游牧不得越扎卜堪齊<lb/>
　　克濟哈薩克圖庫克嶺等處仍以阿爾台山南哈<lb/>
　　卜塔克拜塔克烏蘭烏蘓羅卜淖爾噶斯口為界<lb/>
　　並所請熬茶貿易事亦經定議現今邉境寧謐既<lb/>
　　許其和西北兩路之兵不須留駐應行撤回北路<lb/>
　　喀爾喀扎薩克等當同心合志約束屬人就指定<lb/>
<pb n="KR2c0012_WYG_045-21a"/>
　　邉界居住其豫備兵仍訓練以時至防秋之候行<lb/>
　　圍㑹聚應略地時著額駙䇿零揀選幹員帶領二<lb/>
　　三十人巡閲隙地準噶爾略地兵所到之處亦令<lb/>
　　申報現設卡倫仍令喀爾喀台吉官員兵丁輪班<lb/>
　　駐劄如此辦理則息事寧人而且有備無患矣著<lb/>
　　行文喀爾喀四部落王扎薩克等令其于撤回内<lb/>
　　地兵之後悉心協力休養屬下𦂳守卡倫一切防<lb/>
　　範豫備事宜核議具奏倘謂内地兵㫁不可撤則<lb/>
<pb n="KR2c0012_WYG_045-21b"/>
　　竟如呼倫貝爾駐兵例令東省索倫烏喇齊等<lb/>
　　揀發數千人携挈妻孥永逺駐劄㳺牧庶于事有<lb/>
　　益若既與準噶爾定議而仍以内地兵戌守既恐<lb/>
　　滋彼之疑且喀爾喀仍須供應一切妄費無益喀<lb/>
　　爾喀副將軍王扎薩克等宜體朕為爾等籌畫之<lb/>
　　意計及久逺妥議以聞并將朕此㫖行文額駙䇿<lb/>
　　凌與軍營大臣等令其詳悉定議具奏至西路又<lb/>
　　與北路不同北路有額駙䇿凌與喀爾喀王扎薩<lb/>
<pb n="KR2c0012_WYG_045-22a"/>
　　克等俱軍前諳練本地情形之人其防範豫備相<lb/>
　　機而行自無可慮西路則哈宻與準噶爾連界回<lb/>
　　人素性怯懦非喀爾喀比内地之兵不便遽撤其<lb/>
　　屆期換班須從逺處調發亦非久長之計俟數年<lb/>
　　後量裁喀密駐扎兵務使足資防守外即以附近<lb/>
　　安西等處兵丁輪流撥往其兵數如何足用軍食<lb/>
　　如何支給著行文總督尹繼善提督李繩武詳悉<lb/>
　　定議具奏尋平郡王福彭大學士查郎阿左都御<lb/>
<pb n="KR2c0012_WYG_045-22b"/>
　　　史杭奕禄侍郎阿克敦等各以兩路事宜條奏<lb/>
　　　奏入<lb/>
　㫖軍機大臣等議奏尋議覆曰據查郎阿請改安西<lb/>
　　　總兵官為提督増設官兵分駐哈密等處其現<lb/>
　　　在駐防兵丁悉行撤回前者雍正十三年臣等<lb/>
　　　曽酌議安西增設提督轄兵一萬各携家口移<lb/>
　　　駐其哈密換班兵丁即于提督標下輪班撥往<lb/>
　　　以總兵副將領之再豫選甘涼寧肅各營戰兵<lb/>
<pb n="KR2c0012_WYG_045-23a"/>
　　　二萬二千名以備調撥令其表裏相援移咨查<lb/>
　　　郎阿張廣泗等㑹議具奏其時查郎阿等議以<lb/>
　　　安西産物儉少食用不敷是以増設提督之議<lb/>
　　　未行今查郎阿請以安西總兵官改為提督増<lb/>
　　　兵三千合原額兵七千二百共一萬二百名就<lb/>
　　　中派撥二千名以副將一員率赴哈密駐劄二<lb/>
　　　年一換其現在哈密布隆吉爾等處駐防兵以<lb/>
　　　次撤回並與臣等原議相符實于邉防有益應<lb/>
<pb n="KR2c0012_WYG_045-23b"/>
　　　以查郎阿所奏移知陜西總督尹繼善提督李<lb/>
　　　繩武㑹同詳議具奏再行定議至杭奕禄奏請<lb/>
　　　哈密増駐䝉古兵一千為守卡用按前者副都<lb/>
　　　統旺扎爾侍郎玉保俱曽奏請未經議行杭奕<lb/>
　　　禄此奏亦無庸議再平郡王奏言北路駐防兵<lb/>
　　　可減不可撤阿克敦所奏亦大略相同應俟額<lb/>
　　　駙䇿凌等奏到後一并酌議具奏奏入<lb/>
　上從之<lb/>
<pb n="KR2c0012_WYG_045-24a"/>
　　　八月己未<lb/>
　命邉路各臺站歸將軍提督等官管轄<lb/>
　　　副都統旺扎爾奏言殺虎口等處臺站原為喀爾喀<lb/>
　　　衆䝉古接遞事件而設甚闗𦂳要若無大員兼管必<lb/>
　　　致馬匹疲痩并致缺少請以殺虎口邉路臺站令綏逺<lb/>
　　　城將軍管轄古北口邉路臺站令提督管轄獨石口<lb/>
　　　邉路臺站亦令提督管轄喜峰口邉路臺站令熱河<lb/>
　　　副都統管轄軍機大臣等議覆應如所請奏入<lb/>
<pb n="KR2c0012_WYG_045-24b"/>
　上從之<lb/>
　　　準噶爾部人庫本回民古爾班瑪特來降<lb/>
　命賞給安插如例<lb/>
　　　九月辛夘<lb/>
　　　準噶爾部人多爾濟及彭蘇克碩博爾鄂羅爾<lb/>
　　　巴額黙根來降<lb/>
　命賞給安插如例<lb/>
　　　冬十月戊申<lb/>
<pb n="KR2c0012_WYG_045-25a"/>
　　　定邉副將軍額駙䇿凌及扎薩克等奏覆撤兵<lb/>
　　　防守事宜<lb/>
　　　額駙䇿凌等奏言奉七月初七日<lb/>
　上諭一應防守事宜喀爾喀副將軍王等另行議奏<lb/>
　　　外現在軍營兵五千俱應撤回内東三省二千<lb/>
　　　牧厰五百又塔米爾鄂爾昆守城直隸山西緑<lb/>
　　　旗兵一千俱乾隆三年到此請于明春青草生<lb/>
　　　時起程其呼倫貝爾兵一千察哈爾兵一千五<lb/>
<pb n="KR2c0012_WYG_045-25b"/>
　　　百又查濟爾瑪台種地宣化大同緑旗兵六百<lb/>
　　　今年始至請于明年秋起程但塔米爾鄂爾昆<lb/>
　　　所貯銀米器械甚多現在詳核造冊呈送軍機<lb/>
　　　處其應留應解之項請分别議覆又副將軍額<lb/>
　　　爾徳厄畢西勒爾圖扎薩克圖汗格勒克雅木<lb/>
　　　丕勒等奏言由額駙䇿凌處接奉<lb/>
　上諭令臣等議奏防守事宜今四部落㑹議舊設卡<lb/>
　　　倫及接續卡倫之三路臺站仍令原駐台吉官<lb/>
<pb n="KR2c0012_WYG_045-26a"/>
　　　員管轄外其駐防烏里雅蘓台等處之喀爾喀<lb/>
　　　兵一千係與準噶爾接界備略地守卡探信之<lb/>
　　　用請仍派㕘贊貝勒公扎薩克台吉統領駐劄<lb/>
　　　鄂爾昆等處駐防兵應増五百共一千名酌派<lb/>
　　　扎薩克官員管理駐劄其防秋操練兵三千名<lb/>
　　　仍令于秋令在鄂爾昆駐劄三月喀爾喀三副<lb/>
　　　將軍及衆扎薩克豫備兵一萬名仍令于㳺牧<lb/>
　　　處按時行圍操練派大臣查閱器械至撥索倫<lb/>
<pb n="KR2c0012_WYG_045-26b"/>
　　　烏喇齊兵挈眷久駐之處恐䝉古既乏米糧又<lb/>
　　　携家散處有事調發反多牽掣似屬未便其巡<lb/>
　　　守卡倫若用䝉古人恐其怠惰乞仍派内地侍<lb/>
　　　衛駐劄為便軍機大臣等議覆俱應如所請惟<lb/>
　　　駐守卡倫既盡撤内兵請并用䝉古人奏入得<lb/>
　㫖額駙䇿凌喀爾喀王扎薩克等議撤内地兵用喀<lb/>
　　爾喀兵駐防哨探但喀爾喀兵㫁不可無總管辦<lb/>
　　事之人仍著額駙䇿凌督率軍務至佐理額駙捍<lb/>
<pb n="KR2c0012_WYG_045-27a"/>
　　衛㳺牧查㸃器械整飭軍容等事尚需大員仍照<lb/>
　　舊例自京師派二員前往更換駐防令伊等亦得<lb/>
　　學習用兵之道再鄂爾昆烏里雅蘇台二處卡倫<lb/>
　　若用喀爾喀兵駐防伊等既離本游牧處若不給<lb/>
　　與資糧將何所倚賴其如何酌給之處著軍機大<lb/>
　　臣一併議奏<lb/>
　　　癸丑<lb/>
　　　準噶爾部人阿爾佐率妻來降<lb/>
<pb n="KR2c0012_WYG_045-27b"/>
　命賞給安插如例<lb/>
　　　十一月壬申<lb/>
　　　酌辦官兵䕶送夷使進藏事宜<lb/>
　　　駐藏副都統紀山奏言準噶爾進藏之人若于<lb/>
　　　八月間到哈密由邉外至東科爾時屆冬寒所<lb/>
　　　有䕶送官兵或馬匹牲畜不無痩乏應行換給<lb/>
　　　今納克舒番子百户等感戴<lb/>
　皇恩請于官兵過時所有四千九百八十六戸五戸<lb/>
<pb n="KR2c0012_WYG_045-28a"/>
　　　公出馬一匹牛二頭又每戸出羊一二隻以備<lb/>
　　　應用經軍機大臣等議覆曰前夷使莽鼐言進藏<lb/>
　　　人等當于本月到哈密至今絶無消息或噶爾<lb/>
　　　丹䇿零布施物件未備或與鄰境交兵均未可<lb/>
　　　定但䕶送官兵總宜豫籌接濟納克舒番子既<lb/>
　　　經備辦請移知烏赫圖巴靈阿若沿途取用納<lb/>
　　　克舒牲畜可于携帶銀兩内如數給與價值奏<lb/>
　　　入<lb/>
<pb n="KR2c0012_WYG_045-28b"/>
　上從之<lb/>
　　　戊寅<lb/>
　授雅爾哈藍翎侍衞<lb/>
　　　軍機大臣等奏言俄羅斯遣使葛達班投遞伊<lb/>
　　　處薩納特衙門文書郎喀文書送到自準噶爾<lb/>
　　　脱出之䕶軍雅爾哈至京文書交内閣譯出進<lb/>
　　呈雅爾哈請交本旗都統令在原差上行走奏入<lb/>
　　　得<lb/>
<pb n="KR2c0012_WYG_045-29a"/>
　㫖雅爾哈著授藍翎侍衞在粘竿處行走賞銀五十<lb/>
　　兩<lb/>
　　　戊子<lb/>
　　　準噶爾部人圖魯孟克率壻達什夫婦來降<lb/>
　命賞給安插如例<lb/>
　　　己丑<lb/>
　　　定邊副將軍額駙策凌奏報鄂爾昆屯田收穫<lb/>
　　　麥黍各糧七千九百四石有奇得<lb/>
<pb n="KR2c0012_WYG_045-29b"/>
　㫖下部知之<lb/>
　<lb/>
　<lb/>
　<lb/>
　<lb/>
　<lb/>
　<lb/>
平定準噶爾方略前編卷四十五<lb/>
</p>
<p>
</p>
  </div>
</body>
</text>
</TEI>
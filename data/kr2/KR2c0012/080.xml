<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_080-1a"/>
欽定四庫全書<lb/>
平定準噶爾方略正編卷二十六<lb/>
　　　乾隆二十一年春三月庚辰<lb/>
　命陜甘兩省滿洲各營借墊銀兩分年扣還<lb/>
　上諭大學士曰陜甘兩省辦理軍需以來所有駐防<lb/>
　　滿營辦解馬匹及裹帶料草等項頗多借墊例應<lb/>
　　於餉銀内扣還但念陜甘上年收成歉薄糧價未<lb/>
　　免稍昻各兵應領糧餉若一時抵扣生計必多拮<lb/>
<pb n="KR2c0012_WYG_080-1b"/>
　　据伊等趨事急公宜加優䘏著西安寧夏涼莊各<lb/>
　　將軍將該營借墊數目核實奏聞准其暫借司庫<lb/>
　　銀兩先行彌補分作三年扣還歸欵以紓兵力<lb/>
　諭陜甘總督黄廷桂辦理𤓰州回民事宜<lb/>
　上諭軍機大臣曰據黄廷桂奏吐魯番地方並無䝉<lb/>
　　古居住𤓰州回民各願遷回並稱向與準噶爾交<lb/>
　　納方物即作每年貢賦等語𤓰州回民遷回吐魯<lb/>
　　番一事前已降㫖俟策楞兆惠於軍務凱旋之便<lb/>
<pb n="KR2c0012_WYG_080-2a"/>
　　先將吐魯番地方情形㑹同查勘定議辦理今雖<lb/>
　　據額敏和卓繪圖呈覽著傳諭黄廷桂仍遵前㫖<lb/>
　　曉諭回民今年仍令暫住𤓰州俟策楞等查勘後<lb/>
　　再為辦理至伊等進貢方物若原係噶爾丹策零<lb/>
　　之人今伊犂既定自應充作貢賦如係噶爾藏多<lb/>
　　爾濟及巴雅爾等所屬此番遷回故土應仍歸伊<lb/>
　　等管轄方為允協統俟查勘後妥辦<lb/>
　命授侍衛丹津為散秩大臣赴察哈爾游牧<lb/>
<pb n="KR2c0012_WYG_080-2b"/>
　上諭軍機大臣曰侍衛丹津此次辦理訥黙庫之事<lb/>
　　甚屬出力著加恩授為散秩大臣賞銀一百兩歸<lb/>
　　於察哈爾正藍旗安置仍交該總管照從前安置<lb/>
　　厄魯特之例賞給産業牲隻其牲隻未滋生之前<lb/>
　　並賞給口糧一年至丹津所屬户口及歸併居住<lb/>
　　之兄弟等並著阿蘭泰等查出同此次賞給訥黙<lb/>
　　庫之二十户人等一并送至察哈爾安插<lb/>
　　　壬午<lb/>
<pb n="KR2c0012_WYG_080-3a"/>
　諭定邊左副將軍哈達哈等辦理烏梁海事宜<lb/>
　上諭軍機大臣曰據哈達哈等奏詢問德善遣往哈<lb/>
　　薩克中途為烏梁海等阻止退回各情節伊言語<lb/>
　　支吾不能指出實情等語從前德善聞烏梁海等<lb/>
　　謠言不察虚實即行退回朕即知其怯懦無能是<lb/>
　　以將伊革職自備資斧仍隨順德訥前往哈薩克<lb/>
　　効力贖罪今觀此奏則烏梁海等原不敢遽萌阻<lb/>
　　止之念特因德善退縮不前伊等始得逞其無稽<lb/>
<pb n="KR2c0012_WYG_080-3b"/>
　　之談德善即甘受其欺紿遽行退回如果烏梁海<lb/>
　　等敢於阻止何以遵檄即辦給馬匹口糧且德善<lb/>
　　果奮勉前往即伊等有意阻止亦斷不為所惑也<lb/>
　　前已令青衮雜卜策布登扎布等領兵前往辦理<lb/>
　　烏梁海等著即行諭知將起意阻止德善之人查<lb/>
　　明從重治罪其餘並著寛免此等烏梁海原屬無<lb/>
　　知不過使知所警懼足矣再宰桑固木扎卜亦係<lb/>
　　遣往哈薩克之人伊遵噶爾藏多爾濟所諭令所<lb/>
<pb n="KR2c0012_WYG_080-4a"/>
　　屬烏梁海等將應行交納一年税賦辦給馬匹以<lb/>
　　為遣往哈薩克之用於此見噶爾藏多爾濟誠心<lb/>
　　籌辦實屬可嘉今因德善中途退回與固木扎卜<lb/>
　　無涉且現已另派侍衛順德訥前往無庸固木扎<lb/>
　　卜與之同行著即由彼處遣回游牧傳㫖奬諭噶<lb/>
　　爾藏多爾濟其所屬烏梁海等應納税賦仍著噶<lb/>
　　爾藏多爾濟收取<lb/>
　　　參贊大臣達爾黨阿疏奏遣送回人總管阿底<lb/>
<pb n="KR2c0012_WYG_080-4b"/>
　　　斯等前往伊犂事宜<lb/>
　　　達爾黨阿奏言前據參贊大臣兆惠等將回人<lb/>
　　　總管阿底斯侍衛岳蘇卜阿卜都喇伊木等送<lb/>
　　　至軍營現在已至臣駐劄處查伊犂回人俱係<lb/>
　　　阿底斯戚屬宜遣往將軍策楞處令其招降回<lb/>
　　　衆是以即於二月十六日起程前往又從前侍<lb/>
　　　衛第瑪帶領前來之厄魯特公塞卜騰等亦應<lb/>
　　　遣赴將軍策楞處或令仍回游牧或令隨營行<lb/>
<pb n="KR2c0012_WYG_080-5a"/>
　　　走今亦陸續前來一併令其前赴策楞軍營惟<lb/>
　　　散秩大臣齊巴克係塔本集賽大宰桑暫留臣<lb/>
　　　營辦事奏入報<lb/>
　聞<lb/>
　　　都爾伯特台吉伯勒克卒<lb/>
　命伯勒克之子多底巴承襲都爾伯特扎薩克一等<lb/>
　　　台吉<lb/>
　　　癸未<lb/>
<pb n="KR2c0012_WYG_080-5b"/>
　命授收楞額錫喇為藍翎侍衛<lb/>
　上諭軍機大臣曰策楞等查出擒拏宰桑察衮係哈<lb/>
　　薩克錫喇之收楞額沙喇具奏請㫖錫喇拏獲賊<lb/>
　　人奮勇効力著加恩授為藍翎侍衛賞銀五十兩<lb/>
　命授訥黙庫宰桑察罕鼐濟等為三等侍衛<lb/>
　上諭軍機大臣曰阿蘭泰等將訥黙庫妻子及宰桑<lb/>
　　䕶衛等解送來京著交部分别辦理其宰桑察罕<lb/>
　　鼐濟巴圖濟爾噶爾等將訥黙庫背叛情形據實<lb/>
<pb n="KR2c0012_WYG_080-6a"/>
　　陳奏著免其治罪加恩授為三等侍衛至訥黙庫<lb/>
　　現在新娶之妻亦不必治罪著舒明查明係何部<lb/>
　　落所屬即行發還交與管轄<lb/>
　　　甲申<lb/>
　諭陜甘總督黄廷桂拏問薩喇爾<lb/>
　　　定西將軍策楞奏言據侍衛巴寧阿等自伊犂<lb/>
　　　回至軍營告稱上年隨將軍等駐劄伊犂八月<lb/>
　　　二十三日聞賊人搶掠臺站將軍班第等由固<lb/>
<pb n="KR2c0012_WYG_080-6b"/>
　　　勒扎地方向空格斯迎出賊兵追至薩喇爾即<lb/>
　　　欲奔逃參贊大臣鄂容安云賊來當戰何以急<lb/>
　　　走薩喇爾答以爾何所知遂策馬而行喀爾喀<lb/>
　　　察哈爾等俱隨之而去將軍處止餘司員侍衛<lb/>
　　　及兵丁等六十人是夜賊益蠭聚將軍等遂各<lb/>
　　　自盡我與員外郎柏琨等自刎復甦宰桑巴桑<lb/>
　　　遣人將我等俱行擄住看守後又送往伊犂喇<lb/>
　　　嘛處居住至十月内喇嘛宰桑等商同薩喇爾<lb/>
<pb n="KR2c0012_WYG_080-7a"/>
　　　擒賊贖罪始將我等釋放給與口糧適阿睦爾<lb/>
　　　撒納又將喇嘛等遷住逺處欲將我等帶住我<lb/>
　　　回佛保拴住潛行逃出等語奏入<lb/>
　上諭軍機大臣曰策楞奏稱詢據自伊犂回至軍營<lb/>
　　之侍衛巴寧阿等供稱伊犂擾亂時薩喇爾見賊<lb/>
　　兵追及率衆先奔班第等勢不能支旋即自盡等<lb/>
　　語薩喇爾與班第等同為將軍自當奮力禦賊果<lb/>
　　至勢窮力絀班第等先以身殉薩喇爾或不得已<lb/>
<pb n="KR2c0012_WYG_080-7b"/>
　　衝突而出不識死綏之義尚無足責乃竟首先奔<lb/>
　　竄以致大衆潰敗是二臣雖死於賊而薩喇爾亦<lb/>
　　不能無罪但係巴寧阿等一面之詞應將薩喇爾<lb/>
　　解京質對著傳諭黄廷桂俟薩喇爾到肅州時即<lb/>
　　行鎻拏慎選幹員速行押解來京<lb/>
　　　定西將軍策楞等疏奏領兵追襲阿逆情形<lb/>
　　　策楞等奏言臣等領兵至博羅布爾噶蘇地方<lb/>
　　　距伊犂甚近正當㑹合兵力迅速前往今聞阿<lb/>
<pb n="KR2c0012_WYG_080-8a"/>
　　　逆自洪郭爾鄂博帶兵往烏哈爾里克往撃諾<lb/>
　　　爾布臣等若由博羅布爾噶蘇大路前進路雖<lb/>
　　　平曠恐逆賊易於知覺潛身逃竄是以仍從山<lb/>
　　　内間道行走向烏哈爾里克往襲使賊猝不及<lb/>
　　　防仍一面遣人至諾爾布處及附近之台吉宰<lb/>
　　　桑等處通信協拏奏入<lb/>
　上諭軍機大臣曰據策楞奏領兵至博羅布爾噶蘇<lb/>
　　與賊人相距甚近等語此時即宜㑹同玉保等奮<lb/>
<pb n="KR2c0012_WYG_080-8b"/>
　　力擒拏使賊不至聞風逃竄方為合宜朕意伊等<lb/>
　　所聞阿逆帶兵往撃諾爾布之言俱不可信或借<lb/>
　　此為名向洪郭爾鄂博等處逃遁亦未可定此㫖<lb/>
　　到彼量策楞等自己擒獲逆賊設從别路遁出策<lb/>
　　楞等仍遵節次所降諭㫖無論逃往何地務期弋<lb/>
　　獲不得稍存退諉朕於此事亦斷不肯草率完結<lb/>
　　策楞等其慎之<lb/>
　　　乙酉<lb/>
<pb n="KR2c0012_WYG_080-9a"/>
　命侍郎兆惠傳諭達什達瓦部落人衆<lb/>
　上諭軍機大臣曰薩喇爾現已降㫖拏問俟到京時<lb/>
　　審訊治罪著傳諭兆惠俟伊犂事竣後回至巴里<lb/>
　　坤將拏問薩喇爾之處明白曉諭達什達瓦之妻<lb/>
　　及薩喇爾之兄布林等知悉仍諭布林罪由薩喇<lb/>
　　爾一人與伊無涉母庸疑懼薩喇爾子弟等若尚<lb/>
　　未送至察哈爾地方即留於達什達瓦部落内管<lb/>
　　轄如已至中途即令解送來京並將薩喇爾在伊<lb/>
<pb n="KR2c0012_WYG_080-9b"/>
　　犂帶回之牲隻物件俱行查出奏聞請㫖再薩喇<lb/>
　　爾自伊犂帶來達什達瓦之子布庫現在巴里坤<lb/>
　　並著兆惠向達什達瓦之妻曉諭伊等從前投誠<lb/>
　　時並未言達什達瓦尚有子嗣即鄂齊爾布林等<lb/>
　　至京亦未奏及其中不無可疑伊等或聽從薩喇<lb/>
　　爾一人之言附和朦混不可不究問明白令將實<lb/>
　　情供出奏聞後再行酌量辦理<lb/>
　　　丁亥<lb/>
<pb n="KR2c0012_WYG_080-10a"/>
　　　定西將軍策楞等疏奏大兵前進伊犂情形<lb/>
　　　策楞等奏言二月二十四日大兵至伊犂固勒<lb/>
　　　扎之濟爾哈朗地方有温都遜拉藏大喇嘛楚<lb/>
　　　里木額林沁遣伊什吹木丕勒尼爾巴車凌吹<lb/>
　　　木丕勒等前來迎接稟稱阿睦爾撒納數次遣<lb/>
　　　人傳喚我等我等未經前去今聞大兵已至情<lb/>
　　　願投誠等語臣等隨向喇嘛等宣諭<lb/>
　聖㫖此番大兵擒拏阿逆特因阿逆擾害爾等阿逆<lb/>
<pb n="KR2c0012_WYG_080-10b"/>
　　　一日不獲則羣生一日不安今阿逆雖向察罕<lb/>
　　　烏蘇地方逃竄大兵立即追拏俟擒獲時必當<lb/>
　　　善為籌辦使爾等永獲安生仍令喇嘛等善自<lb/>
　　　約束各安生理奏入<lb/>
　上諭軍機大臣曰策楞等領兵雖至伊犂而阿逆業<lb/>
　　已逃竄此時所有伊犂應辦事宜尚可稍緩惟當<lb/>
　　追擒逆賊為第一要務阿逆詭詐百端策楞等屢<lb/>
　　次誤聽傳言以致首惡兔脱現在策楞等皆云阿<lb/>
<pb n="KR2c0012_WYG_080-11a"/>
　　逆逃入哈薩克境内以朕思之阿逆現與額林沁<lb/>
　　同逃額林沁殺掠哈薩克積有仇隙斷無前往之<lb/>
　　理况阿逆現領兵三千餘似此大隊兵丁哈薩克<lb/>
　　必不能容留此又係阿逆詭計揚言逃往哈薩克<lb/>
　　俟我兵往追伊或轉從别路擄掠臺站或仍至博<lb/>
　　羅塔拉塔爾巴噶台等處棲身皆屬未定策楞等<lb/>
　　務須偵探確實萬勿再為所愚如果逃入哈薩克<lb/>
　　則仍遵前㫖派達爾黨阿等領兵索取務期擒獻<lb/>
<pb n="KR2c0012_WYG_080-11b"/>
　　又如阿巴噶斯哈丹等大兵至伊等游牧時伊等<lb/>
　　已逃回阿逆處同行今伊犂地方又不聞伊等蹤<lb/>
　　跡此時恐又回至伊游牧收拾殘衆或尾出大兵<lb/>
　　之後前來抵敵或向額林哈畢爾噶等處肆行騷<lb/>
　　擾此皆不可不豫為防範者從前達爾黨阿曾奏<lb/>
　　帶兵至安濟哈雅地方直抵伊犂兆惠亦奏爾前<lb/>
　　往特訥格爾察看情形再行前進今既須分路堵<lb/>
　　禦達爾黨阿不必前赴伊犂即駐劄安濟哈雅確<lb/>
<pb n="KR2c0012_WYG_080-12a"/>
　　探阿巴噶斯等蹤跡速行辦理並著策楞派出熟<lb/>
　　悉地方情形如尼瑪哈薩克錫喇等一人協同達<lb/>
　　爾黨阿籌辦兆惠至特訥格爾後亦暫止前進或<lb/>
　　與達爾黨阿㑹合一處或另至𦂳要處所聲援策<lb/>
　　應其北路哈達哈等亦降㫖令伊等帶兵協拏策<lb/>
　　楞等務互相通信聯絡聲勢以期弋獲至奏稱詢<lb/>
　　問阿逆處逃出之人告稱敦多克曼集德濟特等<lb/>
　　俱欲擒獻阿逆現已遣人前往等語此語必不可<lb/>
<pb n="KR2c0012_WYG_080-12b"/>
　　信敦多克曼集等與賊聯為一氣交結甚深焉肯<lb/>
　　即為擒獻其為詭計無疑而策楞等即信以為真<lb/>
　　遣人前往無怪乎其屢次被欺而不自覺也即阿<lb/>
　　逆現帶兵三千之説亦係詭言聲張伊兩次被回<lb/>
　　人撃敗烏合之衆量已無多如果兵力尚盛何以<lb/>
　　一見大兵即行逃竄竟不敢稍為抗拒此亦不能<lb/>
　　無疑者朕所指示乃揣度形勢而言若策楞等身<lb/>
　　在彼處更應確有所見且厄爾錐音哈薩克錫喇<lb/>
<pb n="KR2c0012_WYG_080-13a"/>
　　尼瑪吞圖布等俱係熟悉彼處情形之人策楞等<lb/>
　　務宜公同籌酌計出萬全但期適合機宜亦毋庸<lb/>
　　拘泥朕㫖至塔本集賽人等前已附和阿逆此時<lb/>
　　阿逆若仍至博羅塔拉塔爾巴噶台等處應將此<lb/>
　　等人先行辦理不許仍蹈前轍或遷至伊犂安插<lb/>
　　其伊犂衆喇嘛等反覆無常必須從重辦理方知<lb/>
　　儆戒俟擒獲阿逆後策楞等酌量擒拏懲治<lb/>
　命定邊左副將軍哈達哈等領兵協拏阿逆<lb/>
<pb n="KR2c0012_WYG_080-13b"/>
　上諭軍機大臣曰策楞等分路擒拏阿逆事宜已詳<lb/>
　　悉降㫖令伊等遵照辦理其北路哈達哈等所領<lb/>
　　兵丁現在往辦烏梁海事務著傳諭哈達哈伊原<lb/>
　　係副將軍所有同往之青滚雜卜策布登扎布並<lb/>
　　著授為㕘贊大臣并將扎木禪察達克二人帶往<lb/>
　　俟辦理烏梁海事竣即在彼處候㫖或策楞處寄<lb/>
　　信到時阿逆如逃往博羅塔拉等處即領兵由彼<lb/>
　　處進發協同擒拏若逃入哈薩克境内亦帶兵至<lb/>
<pb n="KR2c0012_WYG_080-14a"/>
　　哈薩克邊界駐兵遣人索取務令其速行擒獻其<lb/>
　　烏梁海等阻止德善前往哈薩克之處必係聽阿<lb/>
　　逆指使務確取實情即行奏聞<lb/>
　　　戊子<lb/>
　諭駐劄巴里坤辦事大臣和起等辦理達什達瓦屬<lb/>
　　　人游牧事宜<lb/>
　上諭軍機大臣曰前命兆惠俟伊犂事竣即回至巴<lb/>
　　里坤辦理達什達瓦屬人事務今兆惠現有應辦<lb/>
<pb n="KR2c0012_WYG_080-14b"/>
　　事宜未能即回巴里坤所有達什達瓦屬人游牧<lb/>
　　從前原議於今歲遷至阿爾台地方今伊等屬人<lb/>
　　現在派出從征俟撤兵後再令遷移著和起等轉<lb/>
　　行曉諭達什達瓦之妻知悉此時伊屬人等應行<lb/>
　　賞給口糧仍行賞給<lb/>
　命駐劄烏里雅蘇台辦事大臣阿蘭泰等領兵防守<lb/>
　　　布延圖地方<lb/>
　上諭軍機大臣曰哈達哈等現在領兵辦理烏梁海<lb/>
<pb n="KR2c0012_WYG_080-15a"/>
　　布延圖地方一應防守事宜甚屬𦂳要烏里雅蘇<lb/>
　　台軍營現有普慶駐劄著阿蘭泰舒明等擕印前<lb/>
　　往布延圖駐劄防守其都爾伯特游牧事務著賞<lb/>
　　給郎中巴蘭泰副都統職銜前往辦理<lb/>
　　　庚寅<lb/>
　　　定西將軍策楞等疏奏分派官兵擒賊事宜<lb/>
　　　策楞等奏言據㕘贊大臣玉保咨稱二月二十<lb/>
　　　六日至烏哈爾里克地方據諾爾布禀報阿睦<lb/>
<pb n="KR2c0012_WYG_080-15b"/>
　　　爾撒納向和洛霍澌前行帶兵三千餘由諾爾<lb/>
　　　布游牧經過察其情形似向哈薩克逃竄我兵<lb/>
　　　力單弱未敢交戰專候大兵前來等語臣等詳<lb/>
　　　思阿逆斷無三千兵丁之數不過烏合之衆若<lb/>
　　　乘勢攻擊何難立時潰敗乃諾爾布遷延觀望<lb/>
　　　明係有心退縮今玉保等已領兵連夜追逐復<lb/>
　　　派烏爾登扎那噶爾布等接續前徃臣哈薩克<lb/>
　　　錫喇見諾爾布觀望不前即揀選精兵五十名<lb/>
<pb n="KR2c0012_WYG_080-16a"/>
　　　前往督同効力臣策楞等亦統領大兵即速進<lb/>
　　　發務期擒獲逆賊奏入<lb/>
　上諭軍機大臣曰策楞等屢次奏報擒拏阿賊情形<lb/>
　　大約勉强前進總無計出萬全必期弋獲之意此<lb/>
　　次伊等分兵追逐而哈薩克錫喇聞諾爾布之信<lb/>
　　奮勇前往督同効力看來尚能成事然策楞等於<lb/>
　　哈薩克錫喇尼瑪吞圖布等數人正宜善為撫馭<lb/>
　　使之感激効命若加以督責致失衆心則於事更<lb/>
<pb n="KR2c0012_WYG_080-16b"/>
　　為無益至阿逆蹤跡雖似逃往哈薩克或仍至博<lb/>
　　羅塔拉塔爾巴噶台等處潛行騷擾其種種詭譎<lb/>
　　伎倆昨已詳悉指示策楞等務宜加意偵探勿專<lb/>
　　聽傳聞之言以致顧此失彼方為妥協現在阿逆<lb/>
　　雖經逃竄必遣人潛赴軍營探信或留於伊犂地<lb/>
　　方皆當密加察訪如拏獲此等人詢明情節即行<lb/>
　　正法再自上年進兵以來從無滋擾各部落游牧<lb/>
　　之處伊等自必知恩今大兵駐劄日久牲隻口糧<lb/>
<pb n="KR2c0012_WYG_080-17a"/>
　　俱資接濟若將帶往茶葉銀兩向各部落等互相<lb/>
　　交易自必樂從如有遵諭即行換易及沿途協助<lb/>
　　馬匹口糧者一一登記俟事竣後酌量加恩倘稍<lb/>
　　有勉强或故將疲瘦牲隻交易者其人即屬可疑<lb/>
　　應留心辦理收取其牲隻馬匹以增兵力一切與<lb/>
　　哈薩克錫喇等斟酌辦理<lb/>
　　　辛夘<lb/>
　命授烏梁海總管圖布慎為散秩大臣<lb/>
<pb n="KR2c0012_WYG_080-17b"/>
　上諭軍機大臣曰圖布慎從前辦理烏梁海時甚屬<lb/>
　　出力且將馬匹牲隻供給大兵著加恩授為散秩<lb/>
　　大臣伊係熟悉烏梁海情形之人哈達哈等此時<lb/>
　　領兵辦理烏梁海著將圖布慎帶領前往<lb/>
　　　壬辰<lb/>
　　　定西將軍策楞等疏奏領兵移駐固勒扎情形<lb/>
　　　策楞等奏言臣哈薩克錫喇於二月二十七日<lb/>
　　　帶兵至伯勒齊爾地方㑹同諾爾布追緝逆賊<lb/>
<pb n="KR2c0012_WYG_080-18a"/>
　　　行至喀喇烏蘇見額林沁據險結壘公同商議<lb/>
　　　若先攻取額林沁未免兵力稍分稽遲時日反<lb/>
　　　令賊渠遠遁因遣人招降額林沁明噶特舍楞<lb/>
　　　阿喇木扎木巴等伊等俱已歸降正在派兵前<lb/>
　　　進是夜有布庫努特一名自阿逆處逃出告稱<lb/>
　　　阿睦爾撒納一面率衆擒拏敦多克曼集一面<lb/>
　　　輕騎遁走等語現在臣玉保尼瑪扎那噶爾布<lb/>
　　　烏爾登及衆台吉宰桑等選精兵一千名迅速<lb/>
<pb n="KR2c0012_WYG_080-18b"/>
　　　追逐前往並據玉保等咨稱現在阿逆勢力已<lb/>
　　　窮即日就擒所有大隊兵丁毋庸續發等語臣<lb/>
　　　等詳思阿逆雖已逃竄玉保瑪尼及衆台吉等<lb/>
　　　輕騎掩襲斷不致於漏網今伊犂已定其應收<lb/>
　　　集流亡撫慰各喇嘛以及安插失業貧人等事<lb/>
　　　俱須經理臣等即將大兵移至固勒扎居住奏<lb/>
　　　入<lb/>
　上諭軍機大臣曰策楞等奏稱玉保等現在將次追<lb/>
<pb n="KR2c0012_WYG_080-19a"/>
　　及阿逆伊即領兵回至固勒扎等語策楞等錯謬<lb/>
　　已極阿逆即已力窮毋庸大兵深入伊等應分隊<lb/>
　　往追何必急急回至固勒扎此實朕所不解且摺<lb/>
　　内並未將玉保等相距阿逆遠近之處及阿逆究<lb/>
　　向何處逃遁一一聲明而僅以收服一額林沁為<lb/>
　　足了事是全不識事之輕重且伊等從前誤信福<lb/>
　　昭等拏獲阿逆之言即將巴里坤解送馬駝檄行停<lb/>
　　止以致軍行遲緩今又將布庫努特一小人所<lb/>
<pb n="KR2c0012_WYG_080-19b"/>
　　告之言信以為實焉知又非阿逆從中肆其詭詐<lb/>
　　緩我大兵之計策楞等一誤再誤必致阿逆逺颺<lb/>
　　伊等束手無措而已其回至固勒扎若云撫定伊<lb/>
　　犂則伊犂自昨歲已經平定所有無業窮民亦伊<lb/>
　　等附和賊人自取窮困何必急於料理且厄爾錐<lb/>
　　音現在即至彼處儘可交與辦理豈必待䇿楞親<lb/>
　　同籌畫如因兵丁馬力平常則現在既無庸大兵<lb/>
　　深入即揀選馬匹酌帶二三百名前往未始不可<lb/>
<pb n="KR2c0012_WYG_080-20a"/>
　　策楞即欲撤回亦應派扎拉豐阿在彼策應伊等<lb/>
　　領兵前往所為何事今阿逆尚未就擒即已撤兵<lb/>
　　又安用此將軍㕘贊為耶看今日情形則阿逆必<lb/>
　　已竄入哈薩克境内策楞等務遵朕節次所降諭<lb/>
　　㫖派達爾黨阿玉保尼瑪等迅速前往哈薩克邊<lb/>
　　境索取毋得少生退諉並曉諭伊犂台吉宰桑等<lb/>
　　伊等受阿逆暴虐今雖脱逃仍不得安然無事大<lb/>
　　兵一撤伊必前來滋擾責令伊等協助大兵窮追<lb/>
<pb n="KR2c0012_WYG_080-20b"/>
　　極捕以絶根株方為一勞永逸之計其北路哈達<lb/>
　　哈等協力擒拏之處昨已詳悉傳諭此時阿逆若<lb/>
　　逃入哈薩克中途或搶掠新收之烏梁海等或煽<lb/>
　　誘鄂木布等將察達克等游牧騷擾均未可定哈<lb/>
　　達哈務於逆賊未到之先即將烏梁海鄂木布等<lb/>
　　悉行擒治以杜後患事竣即遵㫖帶兵往哈薩克<lb/>
　　地方索取阿逆再從前遣德善往諭哈薩克中途<lb/>
　　退回實屬怯懦若此時阿逆果逃入哈薩克地方<lb/>
<pb n="KR2c0012_WYG_080-21a"/>
　　著哈達哈即將德善在軍營正法以為畏葸僨事<lb/>
　　者戒<lb/>
　　　　<hi>臣</hi>等謹案阿逆甫經鼠竄意料大兵未及即<lb/>
　　　　行進𠞰本無隄備且其時衆心瓦解羽翼方<lb/>
　　　　殘勢力不能自振將軍等果能及時掩襲何<lb/>
　　　　異釡魚幕燕乃屢為傳言所惑以致逆孽稽<lb/>
　　　　誅苟延殘息然當軍書初達<lb/>
　皇上神明洞照屢蒙<lb/>
<pb n="KR2c0012_WYG_080-21b"/>
　訓㫖切責一一預操符劵第事㑹所乘間不容髪軍<lb/>
　　　　郵雖速不能不需旬日之期此在事諸臣不<lb/>
　　　　克禀承之咎固已百喙難辭及伏讀<lb/>
　訓諭中外<lb/>
　明㫖迭頒猶以失之意外與失之意中為諸臣<lb/>
　諄切剖示是不獨足以折服諸臣之心尤可見<lb/>
　聖主料敵如神司行陣者設皆節節赴窽其勢有不<lb/>
　　　　捷如摧枯拉朽者哉<lb/>
<pb n="KR2c0012_WYG_080-22a"/>
　　　甲午<lb/>
　諭定西將軍策楞等防範阿逆事宜<lb/>
　上諭軍機大臣曰從前阿逆宰桑阿睦爾濟爾噶爾<lb/>
　　告稱阿逆與伯什阿噶什交結甚深今伯什阿噶<lb/>
　　什雖有與諾爾布同來之語尚未知在何處阿逆<lb/>
　　或約同前往哈薩克亦未可定策楞等應詳加探<lb/>
　　訪如阿逆前往伯什阿噶什處即遣人曉以利害<lb/>
　　令其擒獻奏聞加恩倘有隱匿縱放之事即將伯<lb/>
<pb n="KR2c0012_WYG_080-22b"/>
　　什阿噶什擒拏治罪再阿逆至哈薩克後必煽誘<lb/>
　　哈薩克人等騷擾各游牧地方現在塔本集賽宰<lb/>
　　桑達什策凌噶勒雜特宰桑都噶爾等投往北路<lb/>
　　已降㫖令伊等於阿爾台附近地方安置其哈薩<lb/>
　　克接壤之集賽及鄂拓克等俱應豫為防範或遷<lb/>
　　至伊犂安插方為妥協策楞等即遵㫖辦理<lb/>
　　　丙申<lb/>
　　　定西將軍策楞等疏奏阿逆窮竄情形<lb/>
<pb n="KR2c0012_WYG_080-23a"/>
　　　策楞等奏言據藍翎達永阿自阿逆處脱出告<lb/>
　　　稱阿睦爾撒納搶掠喇嘛不敢與大兵抗拒此<lb/>
　　　時非逃往哈薩克即奔竄布魯特而賊衆觀望<lb/>
　　　又俱不願往哈薩克無不深恨切齒衆心離散<lb/>
　　　等語復據扎薩克鄂諾錫帶同自阿逆處逃出<lb/>
　　　之鄂勒錐圖前來告稱被阿睦爾撒納搶擄游<lb/>
　　　牧之後隨伊等至和洛霍澌地方正値哨探大<lb/>
　　　兵與諾爾布等㑹合占據津梁阿睦爾撒納不<lb/>
<pb n="KR2c0012_WYG_080-23b"/>
　　　能渡河僅依沙岡自守大兵即於二十八日追<lb/>
　　　及並從前所調卓托魯克巴爾達穆特霍勒博<lb/>
　　　斯多果魯特等四鄂拓克兵五六百名亦與大<lb/>
　　　兵㑹齊額林沁舍楞等台吉大兵一到即行投<lb/>
　　　誠即察罕圖克人等亦聞其私相計議因伊妻<lb/>
　　　子皆在内地斷不肯逃向哈薩克等語又據厄<lb/>
　　　爾錐音處寄信之庫克並藍翎侍衛愛斯泰及<lb/>
　　　都爾格齊哈什哈等前來告稱内大臣厄爾錐<lb/>
<pb n="KR2c0012_WYG_080-24a"/>
　　　音途次聞福昭所報之信未確急赴烏魯特克<lb/>
　　　勒特聚集兵丁將察哈什誘擒解送京師厄爾<lb/>
　　　錐音現帶兵四千名前進其所帶之兵已抵濟<lb/>
　　　爾哈朗地方等語奏入得<lb/>
　㫖下部知之<lb/>
　　　丁酉<lb/>
　訓飭定西將軍策楞等<lb/>
　上諭軍機大臣曰覽策楞等數次摺奏不過詳言伊<lb/>
<pb n="KR2c0012_WYG_080-24b"/>
　　犂厄魯特等流離困厄情形至如何擒縛阿逆之<lb/>
　　處反不置一詞伊等之意若以伊犂既得則追捕<lb/>
　　阿逆之事不甚𦂳要不知此見甚屬錯謬伊犂乃<lb/>
　　一空曠之地並無城垣駐兵與否無甚闗係即為<lb/>
　　窮乏之人料理生計不過於擒獲阿逆後或將伊<lb/>
　　等移近内地過一二年令其耕種自給或於瀕河<lb/>
　　近山之處令其捕魚打牲為業俱屬可行今策楞<lb/>
　　等雖將伊等困厄情形陳奏其如何酌量措辦之<lb/>
<pb n="KR2c0012_WYG_080-25a"/>
　　處總未籌及是何意見且伊等所以窮困若此者<lb/>
　　非我使之均由誤聽阿逆之言互相刼掠自貽伊<lb/>
　　戚策楞即應將此緣由曉諭伊等鼓勵衆心尅期<lb/>
　　擒賊俟阿逆擒獲時再為籌辦生計未始不可著<lb/>
　　再傳諭策楞等其如何設法追捕壯我軍威不致<lb/>
　　漏網之處俱遵節次諭㫖悉心籌畫務合機宜以<lb/>
　　期迅速竣事<lb/>
　　　夏四月戊戌朔<lb/>
<pb n="KR2c0012_WYG_080-25b"/>
　諭定西將軍策楞等領兵前往哈薩克事宜<lb/>
　上諭軍機大臣曰覽策楞等所奏阿逆果已逃竄朕<lb/>
　　早料伊等不能擒獲必致遷延逃避伊等尚何顔<lb/>
　　更為陳奏聞登努勒台地方水草充足牧放甚宜<lb/>
　　著策楞等領兵赴彼處駐劄俟一月後選集兵丁<lb/>
　　遵朕前㫖交與達爾黨阿等前往哈薩克辦理如<lb/>
　　先遣人往諭則非僅委派一偏禆可辦即著玉保<lb/>
　　同恩克博羅特選索倫兵五六十名先行傳諭仍<lb/>
<pb n="KR2c0012_WYG_080-26a"/>
　　派兵一二千名隨後繼進玉保係專任追捕阿逆<lb/>
　　之人乃並不親行僅令烏爾登等前往以致逆賊<lb/>
　　兔脱此次前赴哈薩克若仍不知奮勉斷不姑貸<lb/>
　命陜甘總督黄廷桂赴巴里坤辦理事務<lb/>
　上諭軍機大臣曰策楞等不能速行擒獲阿逆輙領<lb/>
　　兵回至伊犂奏請籌辦伊犂窮困人等此時糧餉<lb/>
　　牲隻未經運赴因降㫖令此等貧民自赴巴里坤<lb/>
　　領給將來陸續踵至人數衆多所有牛羊耔種茶<lb/>
<pb n="KR2c0012_WYG_080-26b"/>
　　麫等項俱須多方購備其料理彈壓闗係頗重非<lb/>
　　和起豆斌等所能籌畫著傳諭黄廷桂一面將糧<lb/>
　　石速行撥運一面前赴巴里坤經理其厄魯特等<lb/>
　　前來就領者酌量給與口糧三四月或給與籽種<lb/>
　　即令回本處耕種並將伊等因受阿逆荼毒是以<lb/>
　　格外加恩之處明白宣示倘稍有滋事即將為首<lb/>
　　不法之人嚴加懲治其或恃衆不法即相機𠞰滅<lb/>
　　便宜行事黄廷桂酌量情形妥協辦理再前經降<lb/>
<pb n="KR2c0012_WYG_080-27a"/>
　　㫖令該督拏解薩喇爾若在巴里坤拏解現在達<lb/>
　　什達瓦部落人衆駐劄彼處不免驚疑且慮薩喇<lb/>
　　爾或畏罪脱逃著前赴嘉峪闗一帶迎侯薩喇爾<lb/>
　　俟其到日即行拏解事竣再赴巴里坤籌辦一切<lb/>
　　事宜<lb/>
　　　定西將軍策楞等疏奏解送賊黨額林沁來京<lb/>
　　　策楞等奏言據散秩大臣吞圖布解賊黨額林<lb/>
　　　沁至軍營臣等公同訊問據稱我為阿睦爾撒<lb/>
<pb n="KR2c0012_WYG_080-27b"/>
　　　納挾制同行不得已勉强服從後接到將軍等<lb/>
　　　諭令擒賊贖罪之文因力弱不能擒獻今大兵<lb/>
　　　已到情願歸誠等語查額林沁自去年由哈薩<lb/>
　　　克前來即䝉<lb/>
　恩優加體䘏乃並未至軍營中途即同阿逆背叛今<lb/>
　　　力窮被執飾詞乞降且伊孫策伯克扎卜現已<lb/>
　　　逃避應將額林沁解赴京師治罪仍派兵擒拏<lb/>
　　　策伯克扎卜奏入報<lb/>
<pb n="KR2c0012_WYG_080-28a"/>
　聞<lb/>
　　　己亥<lb/>
　訓諭定西將軍策楞等<lb/>
　上諭大學士曰策楞等誤報阿睦爾撒納就擒一事<lb/>
　　不加詳審遽爾飛章入告固可駭異然此實由克<lb/>
　　勒特宰桑誤聽巴顔得木齊之子俄羅斯所傳輾<lb/>
　　轉馳報一如得之目覩遂孟浪騰布其咎尚屬可<lb/>
　　原及既知所報屬虚而大兵將抵伊犂與叛賊相<lb/>
<pb n="KR2c0012_WYG_080-28b"/>
　　距甚近若彼時疾馳倍進振作軍聲亦何難掩獲<lb/>
　　乃策楞扎拉豐阿並不身先督率而以追捕專委<lb/>
　　之玉保令其前驅玉保又僅令烏爾登尼瑪追至<lb/>
　　庫隴癸嶺獲一額林沁而返遂若足以塞責阿逆<lb/>
　　轉得飄然遠颺竄入哈薩克界内在叛賊詭計多<lb/>
　　端而諸臣一無調度朕早料其必致奔軼屢經降<lb/>
　　㫖訓責而道遠往返亦已無及天下事原難豫定<lb/>
　　使諸臣果竭盡智勇而或致失之意外則亦無可<lb/>
<pb n="KR2c0012_WYG_080-29a"/>
　　如何即當驚竄已逺而窮力以追則亦自盡人事<lb/>
　　乃漫不經心彼此玩誤是叛賊之遁迹遠引實意<lb/>
　　中之事而非意外之事矣若謂馬力疲乏則叛賊<lb/>
　　之馬何獨不疲乏耶即如多果魯特之伊勒都齊<lb/>
　　和碩齊等係在我大兵之後又何以轉能㝷蹤前<lb/>
　　往耶更可異者玉保兵過伊犂不遠並不見賊僅<lb/>
　　據逃兵之言謂賊已窮蹙即馳札策楞達爾黨阿<lb/>
　　等以為叛賊困窮無煩大軍深入而策楞等亦遂<lb/>
<pb n="KR2c0012_WYG_080-29b"/>
　　不權輕重遽爾返斾以安輯伊犂為詞不知伊犂<lb/>
　　乃久經撫定之地有何可辦况經阿逆蹂躪之後<lb/>
　　所存者饑羸殘弱將軍一至不過環向乞食而已<lb/>
　　國家撫御中外固不惜加恩惠養然此等蠢夷賊<lb/>
　　至即從賊去來歸逈非内地赤子可比乃不以擒<lb/>
　　賊為事而沾沾為殘衆謀其室家豈不謬耶策楞<lb/>
　　前經獲罪至一聞阿逆逃竄稍知奮勉即速前進<lb/>
　　朕加恩授為將軍重任伊當竭力圖報乃不審機<lb/>
<pb n="KR2c0012_WYG_080-30a"/>
　　宜緩急措置失當若此總之用兵準噶爾原非朕<lb/>
　　本意葢以無集事之人也然其始也策凌策凌烏<lb/>
　　巴什等欵闗内附不得不為之經理游牧以為久<lb/>
　　長計而<lb/>
兩朝未竟之緒機有可乘於事勢又有不容坐失者初<lb/>
　　非窮兵黷武啟邊釁而勤逺略也迨大軍所至未<lb/>
　　折一矢諸部爭迎伊犂悉定此可見<lb/>
上蒼之黙佑有不期然而然者至於阿逆負恩竄匿忍<lb/>
<pb n="KR2c0012_WYG_080-30b"/>
　　心怙亂人所切齒然不過一逃囚耳與此事大局<lb/>
　　全無闗礙譬如獵場中走一狼脱一兔但以衆人<lb/>
　　分路捕搜竟至竄逸豈不可笑可恨哈薩克前經<lb/>
　　通使及奉朕勅諭情甚歡欣恭順阿逆即求托跡<lb/>
　　其反覆詭詐伎倆人所共知豈肯容納是尚不能<lb/>
　　及從前羅卜藏丹津之投準噶爾現已傳諭哈薩<lb/>
　　克令其協力擒獻自可計日授首惟在事諸臣之<lb/>
　　辦理未善節節錯誤則殊出情理之外朕於用兵<lb/>
<pb n="KR2c0012_WYG_080-31a"/>
　　之初所以遲回未决者原慮諸臣非任事才乃今<lb/>
天心垂相如此而諸臣行事不惟不能仰承竟往往相<lb/>
　　左果不出朕所慮甚為愧懣所有策楞扎拉豐阿<lb/>
　　玉保本身之罪俟叛賊就擒後再酌量分别另降<lb/>
　　諭㫖將此通行宣諭中外知之又<lb/>
　諭曰阿逆乘間逃竄皆由策楞等偃然自廢坐失機<lb/>
　　宜即以擒獲額林沁一事而言伊等既已誘致額<lb/>
　　林沁伊所屬人内曾有肆為妄言者即當擒拏辦<lb/>
<pb n="KR2c0012_WYG_080-31b"/>
　　理取其牲隻以壯我兵力乘機即速往追乃輾轉<lb/>
　　遲疑貽誤時日坐視阿逆漏網其本意原不急急<lb/>
　　以追擒阿逆為事也朕已降㫖明白指示策楞接<lb/>
　　到此㫖可即遣玉保恩克博羅特先行隨令達爾<lb/>
　　黨阿領兵繼進策楞等亦隨達爾黨阿之後帶兵<lb/>
　　聲援倘仍復如前中止伊等之罪亦可自知無庸<lb/>
　　朕多降諭㫖再玉保曾行文策楞停其前往似伊<lb/>
　　一人即可任擒賊之事惟恐策楞與之分功何以<lb/>
<pb n="KR2c0012_WYG_080-32a"/>
　　竟致奔竄著傳諭詰問玉保再福昭策卜登等已<lb/>
　　回伊等呈報擒賊時既稱得之克勒特宰桑亦宜<lb/>
　　究問俄羅斯等因何妄報及係何人指使之處一<lb/>
　　一具奏<lb/>
　命㕘贊大臣兆惠來京<lb/>
　上諭軍機大臣曰前命兆惠赴巴里坤辦事後仍㑹<lb/>
　　同策楞領兵前進今擒拏阿逆一事已令玉保達<lb/>
　　爾黨阿等帶兵向哈薩克索取現在伊犂無事策<lb/>
<pb n="KR2c0012_WYG_080-32b"/>
　　楞所辦事宜全無成竹兆惠至巴里坤辦竣事務<lb/>
　　即速來京將伊犂及軍營情形詳細奏聞候朕面<lb/>
　　授方略再往軍營<lb/>
　　　庚子<lb/>
　諭陜甘總督黄廷桂安西駐兵事宜<lb/>
　上諭軍機大臣曰黄廷桂奏安西添設滿兵因餉項<lb/>
　　不敷不能遽照原議五千之數請先發三千名前<lb/>
　　往等語前因分駐邊防滿洲兵丁較為有益是以<lb/>
<pb n="KR2c0012_WYG_080-33a"/>
　　令黄廷桂酌量裁汰各營冗兵於安西地方安設<lb/>
　　滿營今既稱各項裁汰節省餉銀尚在不敷正不<lb/>
　　必拘五千之數即酌撥三千名未始不可此時著<lb/>
　　先撥二千名前往俟一二年後再行辦理<lb/>
　命安插達什達瓦部衆於阿爾台地方<lb/>
　上諭軍機大臣曰達什達瓦之妻現已病故著公明<lb/>
　　瑞馳驛前往率同侍讀學士富森土黙特台吉喇<lb/>
　　嘛扎卜等奠醊茶酒並加恩賞銀二百兩經理喪<lb/>
<pb n="KR2c0012_WYG_080-33b"/>
　　事其所屬人衆著編為三旗移住阿爾台地方交<lb/>
　　與舒明阿蘭泰等善為經理散秩大臣鄂齊爾布<lb/>
　　林托里俱著授為總管其宰桑鼐瑪克察罕庫本<lb/>
　　們都巴雅爾博羅呼爾哈阿爾該黙濟格等俱著<lb/>
　　授為副總管其應補授㕘領佐領及編設旗分事<lb/>
　　宜一并妥協辦理具奏請㫖所有達什達瓦之弟<lb/>
　　伯格里屬人亦著鄂齊爾等管轄達什達瓦之妻<lb/>
　　止有一女著給與郡王青滚雜卜為妻並賞銀三<lb/>
<pb n="KR2c0012_WYG_080-34a"/>
　　百兩<lb/>
　　　辛丑<lb/>
　申諭定西將軍策楞等<lb/>
　上諭軍機大臣曰覽策楞今日所奏並未將如何擒<lb/>
　　賊及遣人前往哈薩克之處籌及其意以為既至<lb/>
　　伊犂大事已畢不知伊犂地方久經平定伊等到<lb/>
　　彼與否原無闗係惟當設法擒拏逆賊為要務况<lb/>
　　阿逆原意料大兵不能驟至初無防備及逃竄之<lb/>
<pb n="KR2c0012_WYG_080-34b"/>
　　意使策楞當時即行奮力直前則逆賊自必就縛<lb/>
　　何能奔逸其奈伊等之遷延不前何且伊等從前<lb/>
　　摺内尚有遣人前赴哈薩克之説今乃並無一言<lb/>
　　惟將逃人所訴阿逆逸出時帶往哈薩克阿布賚<lb/>
　　之弟岳勒博羅斯并留於準噶爾之俄羅斯使人<lb/>
　　頗羅和爾一同前去之語敷衍具奏其意若謂阿<lb/>
　　逆既將哈薩克及俄羅斯之人帶去其勢若不見<lb/>
　　容於哈薩克必將投赴俄羅斯索取既難便可中<lb/>
<pb n="KR2c0012_WYG_080-35a"/>
　　止不知逆賊所之不論何地必當前往擒捕斷無<lb/>
　　中止之理而策楞等輙有難色是誠何心著傳諭<lb/>
　　策楞等仍遵昨日所降諭㫖辦理一面將遣赴哈<lb/>
　　薩克之人及玉保等何日起程之處速行奏聞<lb/>
　命定西將軍策楞安插新降台吉宰桑等<lb/>
　上諭軍機大臣曰現在軍營内新來投誠之台吉宰<lb/>
　　桑等甚多此等人須細加體察如厄爾錐音哈薩<lb/>
　　克錫喇等受恩甚深自無異志至大兵將抵伊犂<lb/>
<pb n="KR2c0012_WYG_080-35b"/>
　　始行來歸之索薩賚等原係阿逆黨羽因勢窮乞<lb/>
　　降尚屬可疑伊等身在軍營首鼠兩端潛通消息<lb/>
　　俱未可定著傳諭策楞領兵至哈薩克時不必將<lb/>
　　伊等帶往即移至額林哈畢爾噶及附近巴里坤<lb/>
　　一帶安插方為妥協伊等受阿逆騷擾生計艱窘<lb/>
　　設法遷移俾不至於窮困並將此曉諭厄爾錐音<lb/>
　　等自必益加奮勉易於集事<lb/>
　　　定西將軍策楞等疏奏拏獲賊黨克什木等<lb/>
<pb n="KR2c0012_WYG_080-36a"/>
　　　策楞等奏言賊黨克什木洪郭什俄羅斯等因<lb/>
　　　阿睦爾撒納搶掠喇嘛各自逃散臣等派哈薩<lb/>
　　　克錫喇前往俱行緝獲現在派員解送京師奏<lb/>
　　　入報<lb/>
　聞<lb/>
　命封内大臣厄爾錐音哈薩克錫喇公爵<lb/>
　上諭軍機大臣曰此次追拏阿逆内大臣厄爾錐音<lb/>
　　哈薩克錫喇俱屬奮勉現在逆酋未獲本非論功<lb/>
<pb n="KR2c0012_WYG_080-36b"/>
　　之時但伊等係新降之人應加恩以示鼓勵厄爾<lb/>
　　錐音由朱爾都斯進兵向各鄂拓克集兵四千餘<lb/>
　　名奮勇協力哈薩克錫喇曾擒察衮父子今復將<lb/>
　　賊黨克什木等擒獲俱能感激朕恩實心効力甚<lb/>
　　可嘉予厄爾錐音哈薩克錫喇俱著加恩封授公<lb/>
　　爵至吞圖布管解賊黨明噶特舍楞等至軍營時<lb/>
　　中途遇見伊母相聚賊人乘間脱逃吞圖布係特<lb/>
　　授為圖什墨勒辦事之人乃至疎縱賊黨本應治<lb/>
<pb n="KR2c0012_WYG_080-37a"/>
　　罪第因母子相見偶爾踈忽致令賊人奔竄尚非<lb/>
　　出於有心著從寛免其治罪前已令玉保帶同恩<lb/>
　　克博羅特前往哈薩克吞圖布亦著同往以贖前<lb/>
　　愆<lb/>
　命賞給員外郎唐喀禄副都統職銜赴北路軍營辦<lb/>
　　事<lb/>
　上諭軍機大臣曰北路哈達哈軍營内辦事乏人員<lb/>
　　外郎唐喀禄尚諳䝉古事務著賞給副都統職銜<lb/>
<pb n="KR2c0012_WYG_080-37b"/>
　　授為領隊大臣隨同哈達哈辦事<lb/>
　　　壬寅<lb/>
　命噶爾藏多爾濟等各歸游牧<lb/>
　上諭軍機大臣曰策楞等前經調取噶爾藏多爾濟<lb/>
　　前赴伊犂今逆賊已竄伊犂無庸前往噶爾藏多<lb/>
　　爾濟等游牧俱有應辦事宜且令伊等得以休息<lb/>
　　即各處台吉宰桑等邇來俱宣力行走其各鄂拓<lb/>
　　克人等應照舊管轄及時耕種以資生計俱著回<lb/>
<pb n="KR2c0012_WYG_080-38a"/>
　　至各游牧毋庸隨將軍等前進俟有用伊等兵力<lb/>
　　之處再行調取至二十一鄂拓克已授圖什墨勒<lb/>
　　管轄即著厄爾錐音等善為安撫毋使失所亦不<lb/>
　　得滋生事端方為妥協此次台吉諾爾布尚屬出<lb/>
　　力伯什阿噶什亦並未從逆應加恩封賞策楞等<lb/>
　　即㑹同厄爾錐音等將應如何加恩之處奏聞請<lb/>
　　㫖至阿玉錫擒拏克什木甚屬奮勉伊為賊人戕<lb/>
　　害著擇其子弟一人補授收楞額並加恩賞給藍<lb/>
<pb n="KR2c0012_WYG_080-38b"/>
　　翎永遠食俸<lb/>
　命賞索倫察哈爾喀爾喀官兵<lb/>
　上諭軍機大臣曰此次索倫察哈爾喀爾喀官兵甚<lb/>
　　屬奮勇著查明分别等第加恩賞賚一等官員著<lb/>
　　賞俸半年兵丁著賞錢糧兩月二等官員著賞俸<lb/>
　　三個月兵丁著賞錢糧一月其厄魯特人等雖不<lb/>
　　如索倫察哈爾等出力亦著查其著有勞積者每<lb/>
　　人各賞銀三兩至坐臺之察哈爾厄魯特喀爾喀<lb/>
<pb n="KR2c0012_WYG_080-39a"/>
　　等俱著賞錢糧一月以示奬勵<lb/>
　訓飭叅贊大臣玉保等<lb/>
　上諭軍機大臣曰據玉保等奏稱多果魯特之伊勒<lb/>
　　都齊等俱隨阿逆潛逃又扎薩克薩喇爾至厄爾<lb/>
　　錐音處搶奪物件經扎那噶爾布拏獲等語薩喇<lb/>
　　爾原係阿逆黨羽今又肆行搶掠久之必且從賊<lb/>
　　著即行正法諾海竒齊克係與薩喇爾同來投誠<lb/>
　　之人亦應留心防範扎那噶爾布殊屬可嘉即著<lb/>
<pb n="KR2c0012_WYG_080-39b"/>
　　將薩喇爾户口牲隻賞給至伊勒都齊等挈其游<lb/>
　　牧尚能追及阿逆與之同逃則可知前此玉保等<lb/>
　　追緝不力之罪百喙難辭伊等尚欲諉卸於厄魯<lb/>
　　特等殊屬無恥不知尼瑪亦不過因其熟識道路<lb/>
　　令其前往至擒拏逆賊豈可專委於一二新降之<lb/>
　　人望其奮勉出力乎朕於此事實不勝憤懣此次<lb/>
　　若仍前退怯必將玉保等從重治罪<lb/>
　　　甲辰<lb/>
<pb n="KR2c0012_WYG_080-40a"/>
　諭陜甘總督黄廷桂解運軍營馬匹及赴巴里坤查<lb/>
　　辦事宜<lb/>
　上諭軍機大臣曰黄廷桂奏准軍營咨文停解馬匹<lb/>
　　一摺此事皆由策楞辦理乖謬現在擒拏阿逆全<lb/>
　　資馬力且時値夏令草已茂長正可就近牧放以<lb/>
　　資調遣著傳諭黄廷桂即將應解馬匹仍行解送<lb/>
　　一面知㑹達爾黨阿等無為浮言所惑至厄魯特<lb/>
　　窮人甚多前已有㫖令赴巴里坤自運口糧此等<lb/>
<pb n="KR2c0012_WYG_080-40b"/>
　　人不能保無偷竊攘奪之事黄廷桂即遵前㫖親<lb/>
　　往鎮撫量為賞給令其回巢耕種倘有滋事之徒<lb/>
　　即行懲治其現在肅州應辦事務著吳達善辦理<lb/>
　　　丙午<lb/>
　申諭定西將軍策楞辦理事宜<lb/>
　上諭軍機大臣曰策楞等奏稱據哈薩克錫喇告稱<lb/>
　　伊犂地方窮困不能取辦兵丁口糧請移駐空吉<lb/>
　　斯地方等語伊犂地本荒僻原非駐兵要地且經<lb/>
<pb n="KR2c0012_WYG_080-41a"/>
　　阿逆騷擾之後情形更屬不堪但現在大兵在彼<lb/>
　　原為擒拏逆賊並非久駐之計策楞等既知難以<lb/>
　　駐兵即應籌畫前進速擒逆賊乃僅以一奏了事<lb/>
　　意謂如此便可作撤兵之計是伊等全不以擒賊<lb/>
　　為事一味畏難退縮深可痛恨又如遣使哈薩克<lb/>
　　一事哈薩克錫喇尼瑪等俱不令遣宰桑前往僅<lb/>
　　請派一二得木齊収楞額等看來伊等俱不免有<lb/>
　　推諉之意前降㫖令玉保帶領恩克博羅特吞圖<lb/>
<pb n="KR2c0012_WYG_080-41b"/>
　　布等傳諭索取伊等倘不能奮往從事不必令其<lb/>
　　先行著達爾黨阿領兵前往玉保帶領伊等隨後<lb/>
　　繼進務期擒獻毋負委任至厄爾錐音由朱爾都<lb/>
　　斯進兵拏獲察哈什掠其户口牲隻察哈什係附<lb/>
　　從阿逆之人應行辦理著即將所獲户口牲隻賞<lb/>
　　給厄爾錐音至其收取諾爾布敦多克屬人一事<lb/>
　　殊屬非是諾爾布敦多克係同薩喇爾前至吐魯<lb/>
　　番誠之人何以將伊屬人收取且厄爾錐音現辦<lb/>
<pb n="KR2c0012_WYG_080-42a"/>
　　圖什墨勒事務諸事俱應秉公始可服衆著策楞<lb/>
　　傳諭厄爾錐音令將此項人等即行給還伊果實<lb/>
　　心効力將來自當從重施恩<lb/>
　命加恩輝特部落人衆<lb/>
　上諭軍機大臣曰據納穆扎爾奏稱輝特部落人數<lb/>
　　甚衆現在生計稍艱等語輝特人等俱能安分謀<lb/>
　　生皆策卜登多爾濟普爾普等善於管轄所致第<lb/>
　　因人數過多生計不能充裕著加恩賞給口糧三<lb/>
<pb n="KR2c0012_WYG_080-42b"/>
　　個月以示體卹再據策卜登多爾濟等告稱伊族<lb/>
　　中台吉巴朗巴桑策林明安鄂爾準瑪木特等五<lb/>
　　人原係舊時台吉從前因與阿逆不和未經呈報<lb/>
　　今應請㫖加恩等語巴朗等原係台吉乃為阿逆<lb/>
　　朦混未報今策卜登多爾濟據實報出甚屬可嘉<lb/>
　　著即將巴朗等户口若干查明給與或應授為扎<lb/>
　　薩克及何等台吉之處納穆扎爾奏聞請㫖<lb/>
　命左都御史何國宗㑹同統統勲考驗西域山川道<lb/>
<pb n="KR2c0012_WYG_080-43a"/>
　　　里<lb/>
　上諭軍機大臣曰何國宗奉差前往伊犂測量晷度<lb/>
　　繪畫地圖現由巴理坤一帶及額林哈畢爾噶等<lb/>
　　處辦理約需半年至冬間氷雪凝寒著仍回至巴<lb/>
　　里坤居住俟明春再往辦理並著劉統勲㑹同前<lb/>
　　往將該處山川道里詳悉考驗纂録進呈<lb/>
　　　定西將軍策楞等奏請補授吞圖布為布庫努<lb/>
　　　特宰桑<lb/>
<pb n="KR2c0012_WYG_080-43b"/>
　　　策楞等奏言臣等前奉<lb/>
　諭㫖查明布庫努特人等戸口多寡數目再行請<lb/>
　㫖授吞圖布為布庫努特宰桑今查布庫努特人等<lb/>
　　　共計千户已敷一鄂拓克之數應請交與吞圖<lb/>
　　　布管轄即授吞圖布為布庫努特宰桑奏入報<lb/>
　聞<lb/>
　　　丁未<lb/>
　諭侍郎舒明等稽察卡倫事宜<lb/>
<pb n="KR2c0012_WYG_080-44a"/>
　上諭軍機大臣曰舒明阿蘭泰等駐劄布延圖應將<lb/>
　　各處卡倫嚴行稽察即如賞扎薩克圖汗之阿睦<lb/>
　　爾撒納屬人烏勒木濟潛至訥黙庫游牧給與馬<lb/>
　　匹令其逃竄此必由卡倫經過何以全無覺察此<lb/>
　　際若已緝獲即著在彼處正法嗣後如有此等逃<lb/>
　　人一經拏獲即照此辦理並將卡倫侍衛等查㕘<lb/>
　　至都爾伯特游牧事務已令巴蘭泰前往經理舒<lb/>
　　明現住布延圖仍著兼管<lb/>
<pb n="KR2c0012_WYG_080-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
平定準噶爾方略正編卷二十六<lb/>
</p>
<p>
</p>
  </div>
</body>
</text>
</TEI>
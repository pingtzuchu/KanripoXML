<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_165-1a"/>
欽定四庫全書<lb/>
平定準噶爾方略續編卷二十六<lb/>
　　　乾隆二十九年秋七月癸丑<lb/>
　　　陜甘總督楊應琚等疏奏哈密等營改𨽻巴里<lb/>
　　　坤鎮標管轄<lb/>
　　　楊應琚等奏言查巴里坤提督與烏魯木齊總<lb/>
　　　兵互相更調經將軍臣明瑞等㑹議請於本年<lb/>
　　　十一月初旬先令提督起程移駐荷䝉<lb/>
<pb n="KR2c0012_WYG_165-1b"/>
　俞允臣伏思提督原轄之哈密沙州等一十四營俱<lb/>
　　　在巴里坤之東應就近改歸巴里坤總兵管轄<lb/>
　　　仍屬烏魯木齊提督統轄節制奏入<lb/>
　上從之<lb/>
　　　甲子<lb/>
　　　議伊犂添設同知等官事宜<lb/>
　　　伊犂將軍明瑞等奏言現在伊犂挈眷官兵跟<lb/>
　　　役與商民雜處必有詞訟交渉事件請於兵丁<lb/>
<pb n="KR2c0012_WYG_165-2a"/>
　　　全到之後設立理事同知一員或從甘肅等處<lb/>
　　　簡缺裁調或照各駐劄大臣所屬管理糧餉官<lb/>
　　　員三年更換其内地八旗䝉古律例等書附請<lb/>
　　　給發以便查照遵行奏入得<lb/>
　㫖軍機大臣議奏尋議查各省駐防旗民雜處之地<lb/>
　　　例設理事同知或通判一員承辦審理詞訟今<lb/>
　　　伊犂所駐滿洲䝉古緑旗兵丁及商民囘人尤<lb/>
　　　為錯雜詞訟案件必多應如明瑞等所奏設立<lb/>
<pb n="KR2c0012_WYG_165-2b"/>
　　　理事同知一員但地方新定員缺𦂳要必須明<lb/>
　　　白敏練熟習滿洲䝉古言語之員始可勝任應<lb/>
　　　請於各部院滿洲䝉古主事及保送頭等筆帖<lb/>
　　　式内揀選發往三年稱職照苗疆例題調所給<lb/>
　　　俸亷似應較内地從優并添設吏役各事宜均<lb/>
　　　請交楊應琚㑹同明瑞酌核具奏所請律例等<lb/>
　　　書亦由各該衙門查取給發至將軍衙門似應<lb/>
　　　照各省駐防之例設立左右司分印房管理糧<lb/>
<pb n="KR2c0012_WYG_165-3a"/>
　　　餉倉庫等官并令明瑞酌議具奏奏入<lb/>
　上從之<lb/>
　　　乙丑<lb/>
　諭㕘贊大臣納世通等嚴飭素勒坦沙<lb/>
　　　副都統揚桑阿等奏言六月初八日拔達克山<lb/>
　　　素勒坦沙遣使霍濟克蘭呈稱喀什噶爾所屬<lb/>
　　　和爾罕莊有果園一所係呢雅斯索丕故業今<lb/>
　　　伊安插京城其妻子仍在拔達克山請以此園<lb/>
<pb n="KR2c0012_WYG_165-3b"/>
　　　給還等語詢之噶岱黙特據稱園業屬實但現<lb/>
　　　已入官無給還之例臣等因素勒坦沙希圖僥<lb/>
　　　倖行文飭駁謹一并録呈<lb/>
　御覽奏入<lb/>
　上諭軍機大臣曰揚桑阿等奏因素勒坦沙請將喀<lb/>
　　什噶爾果園一所給還呢雅斯索丕妻子隨行文<lb/>
　　飭駁等語所辦尚是但書詞稍弱素勒坦沙貪鄙<lb/>
　　無恥非嚴加斥責不能杜其僥倖之心著改撰書<lb/>
<pb n="KR2c0012_WYG_165-4a"/>
　　稿交納世通令其曉示素勒坦沙嗣後伊若妄有<lb/>
　　請求務宜嚴行斥責不可稍事姑息<lb/>
　　　丙寅<lb/>
　宣諭逆囘阿卜都喇伊木罪案并議敘議處在事各<lb/>
　　　官<lb/>
　　　侍郎五吉等奏言臣等遵<lb/>
　㫖審訊逆犯阿卜都喇伊木通書霍罕謀叛情節緣<lb/>
　　　阿卜都喇伊木向係喀什噶爾伯克自歸附以<lb/>
<pb n="KR2c0012_WYG_165-4b"/>
　　　來因未授為阿竒木心懷背叛常與額爾德尼<lb/>
　　　致書通問乾隆二十七年冬令伊親屬摩羅郭<lb/>
　　　帕和卓致書額爾德尼告以索取鄂斯游牧一<lb/>
　　　事並未用兵將來遣使到日不必遠迎并約為<lb/>
　　　内應同取喀什噶爾詢之郭帕和卓及伊親信<lb/>
　　　家人哈勒黙特呢雅斯薩木薩克等各供無異<lb/>
　　　詰問阿卜都喇伊木亦據實供吐臣等查阿卜<lb/>
　　　都喇伊木本係逆賊霍集占等親信之人因大<lb/>
<pb n="KR2c0012_WYG_165-5a"/>
　　　兵迫近獻城請降乃心懐叵測通信霍罕謀為<lb/>
　　　叛逆若僅予斬决不足蔽辜應請將阿卜都喇<lb/>
　　　伊木凌遲梟示伊子阿卜都𤓰里擬斬立决郭<lb/>
　　　帕和卓哈勒黙特雖未起意同謀但聽從寄書<lb/>
　　　情節可惡均擬斬立决呢雅斯薩木薩克知情<lb/>
　　　不首應給與厄魯特為奴至員外郎拕穆齊圖<lb/>
　　　二等侍衛鼐庫納奉差同往霍罕於此等謀逆<lb/>
　　　通信之人失於防範覺察伊勒圖雖調往伊犂<lb/>
<pb n="KR2c0012_WYG_165-5b"/>
　　　但從前並未同永貴慎選幹員咎亦難辭俱應<lb/>
　　　交部分别察議奏入<lb/>
　上諭軍機大臣曰阿卜都喇伊木係逆賊霍集占黨<lb/>
　　與本應從坐因其舉城迎降既免誅戮復加恩授<lb/>
　　為伊沙噶伯克乃不知感戴反交通外藩希圖叛<lb/>
　　逆情節可惡阿卜都喇伊木著即凌遲梟示伊子<lb/>
　　俱著處斬妻女及兄弟之妻俱送京備賞所有財<lb/>
　　産查明入官餘依議又<lb/>
<pb n="KR2c0012_WYG_165-6a"/>
　諭曰噶岱黙特首發逆謀著加恩賞緞十端納世通<lb/>
　　著交部議敘拕穆齊圖失於防範情尚可原但與<lb/>
　　額爾德尼相見時不能察其情形有異及伊未曾<lb/>
　　出迎之處並不告知駐劄大臣等希圖省事甚屬<lb/>
　　怯懦著摘去所戴孔雀翎仍交部嚴加議處永貴<lb/>
　　等著交部察議<lb/>
　　　以阿卜都喇伊木罪狀<lb/>
　敕諭霍罕額爾德尼伯克<lb/>
<pb n="KR2c0012_WYG_165-6b"/>
　皇帝敕諭霍罕額爾德尼伯克從前喀什噶爾駐劄<lb/>
　　大臣遣章京拕穆齊圖率同伊沙噶伯克阿卜都<lb/>
　　喇伊木諭爾給阿濟北鄂斯之地阿卜都喇伊木<lb/>
　　濳遣其親信郭帕和卓等致書於爾謂囘部和卓<lb/>
　　木等皆見誅戮惟爾尚存此次索還侵地來使不<lb/>
　　過數人未曽派兵爾但示以不懼勿出迎候且喀<lb/>
　　什噶爾等城留兵甚少爾當領衆前來我為内應<lb/>
　　等語爾亦權詞相答謂現與丕色勒搆難俟可行<lb/>
<pb n="KR2c0012_WYG_165-7a"/>
　　時再相約㑹此等情節皆經發覺審訊明確故將<lb/>
　　阿卜都喇伊木等立寘重典家口亦皆從坐大臣<lb/>
　　等以爾心懐叵測請發兵問罪朕思阿卜都喇伊<lb/>
　　木向隨霍集占等為逆本應誅戮因其獻城納欵<lb/>
　　是以加恩録用今負恩謀叛孽由自作爾歸附以<lb/>
　　來頗知恭順此次一得逆書若即行首出必重加<lb/>
　　恩賞原爾之情蓋恐阿卜都喇伊木或仍狡辯致<lb/>
　　生事端是以未敢出首姑緩言相復則與逆犯結<lb/>
<pb n="KR2c0012_WYG_165-7b"/>
　　約原非爾本心朕觀爾行止尚屬曉事設爾竟如<lb/>
　　所約襲取喀什噶爾豈不思葉爾羌阿克蘓和闐<lb/>
　　皆有官兵伊犂有將軍大兵駐劄爾能守喀什噶<lb/>
　　爾乎恐大兵一至霍罕安集延盡皆殄滅悔之何<lb/>
　　及爾蓋籌計及此故數月以來並未私遣一信知<lb/>
　　爾不敢負朕恩而罪尚可逭也今已諭駐劄大臣<lb/>
　　等不必進兵爾荷朕包荒大度當益加恭順恪守<lb/>
　　藩服以期永保福禄於無窮倘有不逞之徒以叛<lb/>
<pb n="KR2c0012_WYG_165-8a"/>
　　逆之事誘脅爾者即據實以聞勿為所愚特諭<lb/>
　　　庚午<lb/>
　諭陜甘總督楊應琚查核安西牧羣<lb/>
　上諭軍機大臣曰辦理軍需以來安西孳生馬羣内<lb/>
　　騸馬多撥征兵乗騎其兒騍馬匹亦有兼備食用<lb/>
　　者現在軍務告竣業經數載該處既於牧放為宜<lb/>
　　前此撥用所餘之馬曾否孳生蕃庻足以補設馬<lb/>
　　羣及此時該督作何籌辦之處著傳諭楊應琚令<lb/>
<pb n="KR2c0012_WYG_165-8b"/>
　　其查明具奏<lb/>
　　　戊寅<lb/>
　命副都統五岱駐劄塔爾巴噶台<lb/>
　上諭軍機大臣曰明瑞奏稱塔爾巴噶台初駐兵丁<lb/>
　　一切事宜必得歴練之人方可勝任五岱久在軍<lb/>
　　營稽察防範素所熟悉若令其駐劄該處於諸事<lb/>
　　有益至其家口似應暫停擕帶等語五岱著駐劄<lb/>
　　塔爾巴噶台但起程尚需時日著仍挈眷前往伊<lb/>
<pb n="KR2c0012_WYG_165-9a"/>
　　犁俟應行駐劄之日即由伊犂起程<lb/>
　　　阿克蘓辦事副都統卞塔海等疏奏酌購伊犂<lb/>
　　　羊隻<lb/>
　　　卜塔海等奏言查本年四月臣德福奏稱阿克<lb/>
　　　蘓食羊共一千四百餘隻計支給官兵一年及<lb/>
　　　各項公用約需三千六百餘隻尚不敷用請採<lb/>
　　　買羊六千隻内須得牝羊千餘隻以便孳生續<lb/>
　　　准明瑞行知伊犂有貿易之哈薩克等羊隻頗<lb/>
<pb n="KR2c0012_WYG_165-9b"/>
　　　多每隻價銀八錢臣等以伊犁羊多價賤可以<lb/>
　　　節省經費咨覆明瑞先購一千餘隻俟河水消<lb/>
　　　減送至阿克蘓再購二千隻陸續解送臣等更<lb/>
　　　於貿易囘人等羊隻内視其價賤多為購買務<lb/>
　　　足六千之數庻孶生日多而公用無缺奏入報<lb/>
　聞<lb/>
　　　八月辛巳<lb/>
　恩免甘肅臯蘭等處本年地丁錢糧<lb/>
<pb n="KR2c0012_WYG_165-10a"/>
　上諭大學士曰甘省鞏昌府屬前此雨水未足時厪<lb/>
　　朕懐今據楊應琚奏六月間連次得雨田禾仍屬<lb/>
　　有秋惟臯蘭等州縣㕔屬不及補種秋禾應查勘<lb/>
　　辦理等語該處縁邊土瘠雨澤未徧歳事歉收朕<lb/>
　　心深為軫念該督其速飭所屬悉心察勘實力奉<lb/>
　　行無使災黎失所因念西陲辦理軍務時嵗嵗加<lb/>
　　恩蠲除止賦兹大功告竣已閲數載於甘民未沛<lb/>
　　特恩今秋成既有歉收民力未免拮据著加恩將<lb/>
<pb n="KR2c0012_WYG_165-10b"/>
　　被災較重之臯蘭等十二州縣㕔稍輕之河州等<lb/>
　　十八州縣㕔及靈州中衛縣屬之被災旱地所有<lb/>
　　本年應徴地丁錢糧概予蠲免該督其董率有司<lb/>
　　妥協辦理毋致胥役人等中飽侵漁副朕加惠元<lb/>
　　元至意<lb/>
　諭陜甘總督楊應琚籌酌新疆接壤居民遷移開墾<lb/>
　上諭軍機大臣曰楊應琚奏甘省臯蘭等三十二州<lb/>
　　縣㕔均有被災之處已降㫖查勘賑恤並加恩蠲<lb/>
<pb n="KR2c0012_WYG_165-11a"/>
　　免額賦厚示撫綏因念該處現在收成歉薄縁邊<lb/>
　　瘠土之民生計未免拮据年來新疆屯政屢豐如<lb/>
　　烏魯木齊等處糧儲甚為饒裕且其地泉甘土沃<lb/>
　　並無旱潦之虞如令該省接壤居民量其道里近<lb/>
　　便遷移新屯各處則内地資生既廣而邊陲曠土<lb/>
　　愈開實為一舉兩得著傳諭楊應琚令其悉心體<lb/>
　　察隨民情所願設法開導善為經理仍一面熟籌<lb/>
　　詳議奏聞<lb/>
<pb n="KR2c0012_WYG_165-11b"/>
　　　乙酉<lb/>
　諭葉爾羌㕘贊大臣額爾景額等辦理博洛爾等游<lb/>
　　　牧事宜<lb/>
　上諭軍機大臣曰額爾景額等奏稱博洛爾伯克沙<lb/>
　　瑚沙黙特之弟阿玉卜至葉爾羌告稱齊特喇爾<lb/>
　　邁瑪特什丕與海魯蘭相約掠其村莊請兵復讐<lb/>
　　伊等行文詰問仍令各吐實情再為辦理務服其<lb/>
　　心等語看來邁瑪特什丕與阿玉卜等俱係兄弟<lb/>
<pb n="KR2c0012_WYG_165-12a"/>
　　生隙自相搶掠尚非大事額爾景額等止當如此<lb/>
　　辦理或伊等將來再有文移應嚴詞斥責若能完<lb/>
　　局更善即尚須辦理亦第遣伯克薩里等知其性<lb/>
　　習之人前往曉示若阿玉卜等仍有請兵之語當<lb/>
　　諭以大兵不可輕動一動則經過各部落妄生驚<lb/>
　　恐豈有爾兄弟不和致發大兵俾霍罕拔達克山<lb/>
　　等處驚恐之理此事斷不可行則伊等自無詞復<lb/>
　　請俱著傳諭知之<lb/>
<pb n="KR2c0012_WYG_165-12b"/>
　　　丙戌<lb/>
　　　議伊犂設立理事同知事宜<lb/>
　　　陜甘總督楊應琚奏言准將軍明瑞咨送奏稿<lb/>
　　　設立伊犂理事同知查該同知承辦旗民事務<lb/>
　　　自應專設實缺查涼州莊浪官兵俱移駐伊犂<lb/>
　　　其西安移駐兵數無多止須於涼州設理事通<lb/>
　　　判一員其涼州理事同知即請裁移伊犂但現<lb/>
　　　任同知長禄未通曉䝉古語言應請在部揀選<lb/>
<pb n="KR2c0012_WYG_165-13a"/>
　　　至伊犂事務較繁一切公費請照烏魯木齊同<lb/>
　　　知之例支給奏入得<lb/>
　㫖軍機大臣議奏㝷議伊犂為新疆要地兵民雜處<lb/>
　　　必須專設理事人員以清案牘今該督請將莊<lb/>
　　　浪通判移駐涼州涼州同知移駐伊犂應准其<lb/>
　　　裁移改設由各部院衙門揀選通曉䝉古語言<lb/>
　　　之主事等官補授照邊缺三年應陞之例陞用<lb/>
　　　其養亷公費既較内地加増應令該督等㑹同<lb/>
<pb n="KR2c0012_WYG_165-13b"/>
　　　將軍明瑞辦理奏入<lb/>
　上從之<lb/>
　　　葉爾羌㕘贊大臣額爾景額疏奏查辦和闐税<lb/>
　　　務事宜<lb/>
　　　額爾景額等奏言近因阿竒木伯克鄂對查出<lb/>
　　　葉爾羌貿易囘人二百餘名照舊例交二千騰<lb/>
　　　格錢文其和闐亦飭和成詳查據報伊沙噶伯<lb/>
　　　克古爾班和卓等呈編查六城貿易囘人共八<lb/>
<pb n="KR2c0012_WYG_165-14a"/>
　　　十五名除上年派往屯田外所餘五十六名亦<lb/>
　　　願照葉爾羌例酌交五百騰格錢文但伊等因<lb/>
　　　從前辦理和闐田賦時已有應交正項錢糧且<lb/>
　　　俱以耕織為生不似葉爾羌囘人之專於貿易<lb/>
　　　自不便重徴其税若將應交錢文攤派各城囘<lb/>
　　　衆雖屬無多亦覺稍有擾累臣等愚見似應豁<lb/>
　　　免仍令專交正項錢糧以裕囘人生計奏入報<lb/>
　聞<lb/>
<pb n="KR2c0012_WYG_165-14b"/>
　　　癸巳<lb/>
　命允囘人酌助屯田資裝仍照例給賞<lb/>
　上諭軍機大臣曰額爾景額等奏稱由葉爾羌和闐<lb/>
　　派往伊犂囘人五百戸原議官辦資裝起程而阿<lb/>
　　竒木伯克鄂對等再三懇請照舊捐助已曉示鄂<lb/>
　　對等將囘人現有零星什物准其協助至衣服路<lb/>
　　費仍由官給等語各城資送囘人朕惟恐稍有擾<lb/>
　　累諭令概從官辦今額爾景額等既據囘衆情詞<lb/>
<pb n="KR2c0012_WYG_165-15a"/>
　　感恩圖報即照所請量行協助其衣服路費自應<lb/>
　　動支帑項至協助之回人等著查明照例給賞以<lb/>
　　示體恤<lb/>
　　　戊戌<lb/>
　恩免阿卜都喇伊木縁坐親屬阿卜都克勒木等正<lb/>
　　　法<lb/>
　上諭軍機大臣曰納世通等奏稱阿卜都喇伊木之<lb/>
　　弟阿卜都克勒木等俱係叛逆親屬應行縁坐之<lb/>
<pb n="KR2c0012_WYG_165-15b"/>
　　犯擬以斬决候㫖正法等語阿卜都克勒木等按<lb/>
　　律自應正法但與阿卜都喇伊木誼屬兄弟尚非<lb/>
　　子嗣可比著加恩免死送至京師賞給王大臣等<lb/>
　　為奴仍傳諭囘衆知之<lb/>
　　　庚子<lb/>
　命領隊大臣伊勒圖等分駐伊犂雅爾等城<lb/>
　　　軍機大臣奏言伊犂等處駐劄大臣前奉<lb/>
　欽定㕘贊大臣二缺領隊大臣四缺又經奏准將五<lb/>
<pb n="KR2c0012_WYG_165-16a"/>
　　　岱派往塔爾巴噶台其駐劄烏魯木齊大臣綽<lb/>
　　　克托訥蘓懇伍彌泰李景髙等四員移駐雅爾<lb/>
　　　城但雅爾事務不繁無須多人辦理伊犂現有<lb/>
　　　㕘贊大臣一缺或就此四員内揀選補授前往<lb/>
　　　塔爾巴噶台或將愛隆阿派往伏候<lb/>
　欽定奏入<lb/>
　上諭軍機大臣曰伊犂雅爾等處設領隊大臣四員<lb/>
　　尚覺不足著増為六員伊犂酌派四員雅爾酌派<lb/>
<pb n="KR2c0012_WYG_165-16b"/>
　　二員伊勒圖鄂津觀音保勒克著駐劄伊犂五岱<lb/>
　　訥蘓懇著駐劄雅爾綽克托著授為㕘贊大臣駐<lb/>
　　劄塔爾巴噶台伍彌泰李景高仍留烏魯木齊同<lb/>
　　五福辦理屯田貿易事務奏事時伍彌泰列名在<lb/>
　　前緑旗兵事務著五福管理俱聽伊犂將軍節制<lb/>
　　伍彌泰李景高或一處駐劄或分駐庫爾喀喇烏<lb/>
　　蘓著該將軍議奏<lb/>
　　　丁未<lb/>
<pb n="KR2c0012_WYG_165-17a"/>
　諭定邊左副將軍成衮扎布停送伊犂羊隻<lb/>
　上諭軍機大臣曰成衮扎布等奏稱解送伊犂羊三<lb/>
　　萬隻應令派往厄魯特及錫伯兵丁分領前往其<lb/>
　　烏里雅蘓台需用羊隻處頗多據台吉羅卜藏齊<lb/>
　　旺願進羊三千隻可否收受或另行採買等語伊<lb/>
　　犂駐劄官兵雖需羊頗多而哈薩克布魯特等不<lb/>
　　時前來貿易所市羊隻尚可敷用著黙諭成衮扎<lb/>
　　布等祇須辦羊一萬五千隻交厄魯特等解送錫<lb/>
<pb n="KR2c0012_WYG_165-17b"/>
　　伯兵丁不諳牧養其餘羊即留烏里雅蘓台應用<lb/>
　　羅卜藏齊旺所進亦不必收受併諭明瑞等知之<lb/>
　　　九月庚申<lb/>
　諭喀什噶爾㕘贊大臣納世通等辦理霍罕事宜<lb/>
　上諭軍機大臣曰納世通等奏厄魯特博羅齊等自<lb/>
　　瑪爾噶朗逃來告稱額爾德尼伯克所居城外仍<lb/>
　　有厄魯特千餘人又今春遣使霍罕後額爾德尼<lb/>
　　伯克領衆往侵和濟雅特丕色勒中途忽行撤囘<lb/>
<pb n="KR2c0012_WYG_165-18a"/>
　　據伊屬人互相傳説恐大兵前來厄魯特必然歸<lb/>
　　附莫若先行擒殺我等聞風逃走現在遣親信囘<lb/>
　　人濳入霍罕偵探如無他故即將博羅齊等送往<lb/>
　　伊犂等語額爾德尼伯克撤兵防範厄魯特等不<lb/>
　　過因阿卜都喇伊木交通事覺恐大兵問罪欲為<lb/>
　　守禦計耳豈敢圖謀喀什噶爾如果有此心則從<lb/>
　　前阿卜都喇伊木濳通信息時何不統衆相應朕<lb/>
　　昨以阿卜都喇伊木罪狀勅諭額爾德尼伯克伊<lb/>
<pb n="KR2c0012_WYG_165-18b"/>
　　得㫖知已免其加兵自然安守游牧若納世通等<lb/>
　　以全無影響之事偵探張皇恐喀什噶爾囘衆聞<lb/>
　　之轉啓猜疑著傳諭納世通等將此事姑置之不<lb/>
　　必遣人往探<lb/>
　　　伊犂將軍明瑞等疏奏查辦邊界哈薩克等情<lb/>
　　　形<lb/>
　　　明瑞等奏言此次察哈爾總管達克塔納領兵<lb/>
　　　五百解送羊隻中途馬甲朋蘓克等俱迷踪未<lb/>
<pb n="KR2c0012_WYG_165-19a"/>
　　　囘臣等正在察詢忽朋蘓克與厄魯特男婦五<lb/>
　　　人同來告稱因馬乏落後入哈薩克托克托郭<lb/>
　　　勒等所居被其拘留復乗間與厄魯特等商謀<lb/>
　　　脱出臣等派兵一百名往拏所供之哈薩克等<lb/>
　　　并收其牧羣旋據全行拏獲又查出察哈爾車<lb/>
　　　卜騰因馬乏病卧有哈薩克哈藏哈卜起意欲<lb/>
　　　買車卜騰役使以銀付同行之彦扎卜彦扎卜<lb/>
　　　貪利允從次日遂以病故報知該管官查彦扎<lb/>
<pb n="KR2c0012_WYG_165-19b"/>
　　　卜貪利無恥應請傳集哈薩克人等將伊正法<lb/>
　　　示衆車卜騰重責枷號滿日發往葉爾羌給官<lb/>
　　　兵為奴哈藏哈卜重責釋放托克托郭勒起意<lb/>
　　　拘留官兵應請正法示衆收其馬匹入官其餘<lb/>
　　　人馬匹仍給還原主朋蘓克因病被拘旋行脱<lb/>
　　　出仍令照舊差操其該管官達克塔納等請交<lb/>
　　　部分别嚴加議處奏入得<lb/>
　㫖所辦甚是如所請行<lb/>
<pb n="KR2c0012_WYG_165-20a"/>
　　　辛未<lb/>
　諭科卜多㕘贊大臣雅郎阿確查屯田歉收情形<lb/>
　上諭軍機大臣曰雅郎阿奏稱科卜多屯田計各項<lb/>
　　籽種一千二百石共收穫四千二百石等語看來<lb/>
　　所收分數僅三分以上即使土性寒冷耕種已經<lb/>
　　數載何以歉收若此著將實在情形及上年分數<lb/>
　　若干查明具奏<lb/>
　諭陜甘總督楊應琚查辦巴里坤孶生馬匹<lb/>
<pb n="KR2c0012_WYG_165-20b"/>
　上諭軍機大臣曰楊應琚覆奏厰地孳生馬匹一摺<lb/>
　　該督前因巴里坤厰地寛廣水草豐美是以將安<lb/>
　　西等處存剰馬匹改撥巴里坤牧放該處自立厰<lb/>
　　以來節年孳生自應日就蕃庶何以綜計各處所<lb/>
　　報為數僅及萬匹因思烏魯木齊貿易馬匹尚多<lb/>
　　巴里坤厰地既佳何不陸續趕赴牧養此處應與<lb/>
　　綽克托等㑹商至奏内所稱本標暨附近各營陸<lb/>
　　續撥用一節亦未詳明標營馬匹缺額合例者准<lb/>
<pb n="KR2c0012_WYG_165-21a"/>
　　其買補過多者另應著賠斷無營馬數虧徑將厰<lb/>
　　馬抵數之理或者甘省向例如此亦應詳悉聲明<lb/>
　　此後何以廣為孳生設法妥辦之處著傳諭該督<lb/>
　　令其再行詳查覆奏<lb/>
　諭陜甘總督及江浙巡撫織造等申嚴辦解貿易緞<lb/>
　　　疋處分<lb/>
　上諭軍機大臣曰楊應琚奏原任杭州織造赫達色<lb/>
　　解到貿易紬緞内有霉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>二百餘疋請發囘著落<lb/>
<pb n="KR2c0012_WYG_165-21b"/>
　　經手承辦人員賠補并請嗣後各織造起發時俱<lb/>
　　令委員騐同包裹一摺所奏甚是哈薩克久經内<lb/>
　　屬貿易緞疋雖物料稍次亦不敢過為爭執但國<lb/>
　　家嘉惠遠人所給之物自必令其可以適用斷無<lb/>
　　一任承辦人員便宜減省致所入不償所出之理<lb/>
　　況前此傳諭不啻再三該織造自當遵照辦理何<lb/>
　　得潦草塞責以致霉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>二百餘疋之多此項即著<lb/>
　　解員帶囘令原辦人員按數賠補嗣後各織造所<lb/>
<pb n="KR2c0012_WYG_165-22a"/>
　　辦紬緞一面移明督撫令派出解員公同㸃騐封<lb/>
　　解其到甘時楊應琚係總滙之處務須詳悉查檢<lb/>
　　如騐有質地紕薄丈尺短少以及霉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>等弊該督<lb/>
　　即嚴行駁囘著落原辦人員賠補並將公同㸃騐<lb/>
　　之員交部議處如騐係中途水漬擦損即著落解<lb/>
　　員賠補還項以專責成可將此傳諭各該督撫織<lb/>
　　造等知之<lb/>
　　　壬申<lb/>
<pb n="KR2c0012_WYG_165-22b"/>
　　　喀什噶爾㕘贊大臣納世通等疏奏詢問霍罕<lb/>
　　　等處貿易囘人情形<lb/>
　　　納世通等奏言近據卡倫報稱霍罕有貿易囘<lb/>
　　　人七名前來臣等查看貨物甚少恐係偵探信<lb/>
　　　息因令噶岱黙特等設法詢問據稱我伯克常<lb/>
　　　向和濟雅特之丕色勒争戰今春正在領衆前<lb/>
　　　往因聞伊沙噶伯克阿卜都喇伊木通信事發<lb/>
　　　遂即撤囘再瑪爾噶朗有厄魯特五人脱逃額<lb/>
<pb n="KR2c0012_WYG_165-23a"/>
　　　爾德尼伯克即欲將餘人盡戮恐内地聞信不<lb/>
　　　果但收其馬匹軍器今霍罕所部俱傳説有大<lb/>
　　　兵前來又聞上年赫舎勒巴什之伯克岱音沙<lb/>
　　　報愛烏罕愛哈黙特沙之讐取其九城今年又<lb/>
　　　取兩城愛哈黙特沙力甚窮乏等語臣等查噶<lb/>
　　　岱黙特遣親信囘人偵探未歸今將詢得霍罕<lb/>
　　　來人之言先行具奏奏入報<lb/>
　聞<lb/>
<pb n="KR2c0012_WYG_165-23b"/>
　　　丙子<lb/>
　諭伊犂將軍明瑞等毋庸偵探霍罕等處信息<lb/>
　上諭軍機大臣曰明瑞等奏自哈薩克來投之厄魯<lb/>
　　特等禀稱霍罕額爾特尼伯克與哈薩克阿布賚<lb/>
　　等遣使往來恐有勾通情事似應濳遣間諜令其<lb/>
　　彼此相猜至喀什噶爾地近霍罕布魯特已行文<lb/>
　　納世通等偵探信息即行知㑹等語昨據納世通<lb/>
　　等以額爾德尼伯克往攻和濟雅特丕色勒聞有<lb/>
<pb n="KR2c0012_WYG_165-24a"/>
　　大兵來信撤囘游牧已遣囘人往探具奏朕即謂<lb/>
　　伊等不過聞阿卜都喇伊木叛情發覺倉卒守禦<lb/>
　　耳斷無窺伺喀什噶爾之意業經勅諭額爾徳尼<lb/>
　　伯克伊奉勅後自必心安明瑞等所聞亦不可信<lb/>
　　以為實哈薩克阿布賚等尚不能約束所部何敢<lb/>
　　與霍罕合謀藉令相合又誰為主而誰為僕哉且<lb/>
　　伊犁駐兵甚多亦復何慮著傳諭明瑞等不必濳<lb/>
　　遣間諜祇以無事處之稍有張皇反啓内地厄魯<lb/>
<pb n="KR2c0012_WYG_165-24b"/>
　　特囘人等疑懼此時無論伊合謀與否惟加意練<lb/>
　　兵積榖為要可將節次諭㫖録寄明瑞等閲看此<lb/>
　　後或别有見聞仍即具奏毋因此㫖遂一切置之<lb/>
　　不問也又<lb/>
　諭曰明瑞等以所得霍罕哈薩克勾通信息知㑹納<lb/>
　　世通朕前諭納世通之㫖已録寄明瑞矣此時納<lb/>
　　世通得明瑞知㑹不必張皇辦理再前所降額爾<lb/>
　　德尼伯克勅諭命納世通派員賷往但所遣必須<lb/>
<pb n="KR2c0012_WYG_165-25a"/>
　　幹練之員若似拕穆齊圖之怯懦隱匿實情則於<lb/>
　　事無益著傳諭納世通將派何人賷勅前往及囘<lb/>
　　報情形若何即行具奏<lb/>
　　　以審明索倫官兵情罪未經陳奏<lb/>
　飭諭定邊左副將軍成衮扎布等<lb/>
　上諭軍機大臣曰明瑞等奏稱帶領第二起索倫兵<lb/>
　　之副總管署營總色爾黙勒圖查出兵丁内有將<lb/>
　　家口重報遺漏及多領馬銀縁由至烏里雅蘓台<lb/>
<pb n="KR2c0012_WYG_165-25b"/>
　　告知將軍成衮扎布等審明移咨黒龍江將軍又<lb/>
　　令伊等至伊犁時即行禀報除將伊等浮支銀兩<lb/>
　　口糧撤出分别應行補給及交還庫項外應將此<lb/>
　　等辦理率混之官兵分别斥責行文將軍富僧阿<lb/>
　　照例辦理等語此次派往索倫兵所報家口不符<lb/>
　　及支給俸餉種種錯繆皆起程時辦理不善所致<lb/>
　　著照明瑞等所奏行但色爾黙勒圖等既經告知<lb/>
　　成衮扎布審明咨辦自應即行具奏似此應奏不<lb/>
<pb n="KR2c0012_WYG_165-26a"/>
　　奏該將軍及㕘贊大臣所司何事著傳諭申飭<lb/>
　　　戊寅<lb/>
　　　以辦理霍罕事宜過於疑懼<lb/>
　飭諭喀什噶爾㕘贊大臣納世通等<lb/>
　上諭軍機大臣曰納世通等奏稱據遣往霍罕偵探<lb/>
　　囘人所告與從前來投之厄魯特及霍罕貿易囘<lb/>
　　人之言相似專候奉到勅諭即派員外郎四十七<lb/>
　　藍翎侍衛官長保等賫往等語此事伊等初奏時<lb/>
<pb n="KR2c0012_WYG_165-26b"/>
　　朕即鑒及額爾德尼伯克不過倉皇自守何敢有<lb/>
　　窺伺之意屢降諭㫖甚明納世通等何過於疑懼<lb/>
　　若此至賷送勅諭必擇明白信實尚知自愛之人<lb/>
　　四十七久歴外任並未習熟䝉古風俗亦拕穆齊<lb/>
　　圖之流豈能辦事官長保性最怯懦前進勦厄魯<lb/>
　　特時曽經獲咎遣伊同往徒為外藩所輕舒常鄂<lb/>
　　蘭現俱在彼何為不遣耶著速傳諭納世通等額<lb/>
　　爾德尼伯克斷不敢來窺伺惟謹遵朕㫖静以鎮<lb/>
<pb n="KR2c0012_WYG_165-27a"/>
　　之如四十七等業經起程則已若尚未則派舒常<lb/>
　　前往昨明瑞等奏額爾德尼伯克與阿布賚通和<lb/>
　　遣使已知㑹納世通等語想納世通等一聞此信<lb/>
　　必至於張皇失措并著傳㫖申飭毋得仍前疑懼<lb/>
　<lb/>
　<lb/>
　<lb/>
　<lb/>
<pb n="KR2c0012_WYG_165-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
平定準噶爾方略續編卷二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_074-1a"/>
欽定四庫全書<lb/>
平定準噶爾方略正編卷二十<lb/>
　　　乾隆二十年冬十月丁巳<lb/>
　　　以解送達瓦齊至京遣官告祭<lb/>
太廟<lb/>
社稷行獻俘禮<lb/>
　　　戊午<lb/>
　上御午門樓行受俘禮奉<lb/>
<pb n="KR2c0012_WYG_074-1b"/>
　㫖達瓦齊及伊子羅卜扎等俱著交理藩院候㫖<lb/>
　申諭定邊左副將軍達爾黨阿等進𠞰事宜<lb/>
　上諭軍機大臣曰哈達哈等奏現在帶兵前進約於<lb/>
　　一月内可到察罕呼濟爾等語阿睦爾撒納雖孑<lb/>
　　身逃竄傳聞在博羅塔拉地方會合彼處賊衆約<lb/>
　　有三四千人若哈達哈等兵少輕進亦有可虞伊<lb/>
　　等固不可恇怯退縮亦不宜冒昧嘗試著傳諭達<lb/>
　　爾黨阿哈達哈等遵㫖先遣精壯兵丁前行哨探<lb/>
<pb n="KR2c0012_WYG_074-2a"/>
　　相機進止與西路會合共得兵四五千名即奮勇<lb/>
　　追𠞰務期弋獲又所奏遣往哈薩克之索倫跟役<lb/>
　　布顔圖傳哈薩克有出兵之信從前伊部落遣使<lb/>
　　前至軍營甚屬恭順兹復何由起釁或被阿睦爾<lb/>
　　撒納煽惑或布顔圖棄伊主逃囘妄為揑飾俟送<lb/>
　　到時嚴行審訊既有此語達爾黨阿等應行知遣<lb/>
　　往哈薩克之侍衛德善令伊等暫時留待俟審訊<lb/>
　　明確再行遣往<lb/>
<pb n="KR2c0012_WYG_074-2b"/>
　命兆惠阿思哈分管北路臺站<lb/>
　上諭軍機大臣曰哈達哈等奏帶兵前進隨路安設<lb/>
　　臺站於撤囘臺站兵丁及察哈爾兵内共挑選五<lb/>
　　百名辦給馬駝每臺安設十人現在兆惠富德俱<lb/>
　　經出差請另派大臣總管臺站等語軍行臺站關<lb/>
　　係𦂳要每臺十人尚覺單弱著於察哈爾兵丁内<lb/>
　　添派數百名每臺約以十五人為率昨經降㫖令<lb/>
　　兆惠總理北路臺站今添派阿思哈所有隨營安<lb/>
<pb n="KR2c0012_WYG_074-3a"/>
　　設臺站事務著阿思哈辦理其自烏里雅蘇台至<lb/>
　　張家口臺站著兆惠辦理<lb/>
　　　己未<lb/>
　諭定邊左副將軍達爾黨阿等派遣偵探兵丁事宜<lb/>
　上諭軍機大臣曰昨因阿睦爾撒納屬人根丕勒協<lb/>
　　助坐臺台吉班第等鎗斃厄魯特甚屬奮勉又遣<lb/>
　　探賊信囘報曾經降㫖將根丕勒不必分賞喀爾<lb/>
　　喀送至察哈爾安插今思根丕勒誠心効力且正<lb/>
<pb n="KR2c0012_WYG_074-3b"/>
　　在需人之際著加恩授為藍翎侍衛賞銀五十兩<lb/>
　　令其隨營効力或於哨探隊内差遣將伊妻子送<lb/>
　　往扎哈沁游牧暫行安插至哨探兵丁捉生取信<lb/>
　　必使賊人全無知覺為要若擒獲時有一二人逃<lb/>
　　脱則賊早已防備反為無益有損著傳諭達爾黨<lb/>
　　阿等嚴飭遣往各員務期全獲不得任其脱逃仍<lb/>
　　於索倫喀爾喀厄魯特内選派精壯兵丁前往<lb/>
　　　庚申<lb/>
<pb n="KR2c0012_WYG_074-4a"/>
　諭定邊左副將軍達爾黨阿等酌議㑹同西路進𠞰<lb/>
　　　事宜<lb/>
　上諭軍機大臣曰哈達哈等奏瑪木特之收楞額訥<lb/>
　　黙庫自伊犂脱出告稱班第薩喇爾等從哈什帶<lb/>
　　兵前來瑪木特亦由闥勒竒嶺前來隨派識路之<lb/>
　　人從哈卜塔克拜塔克往㑹瑪木特并行文西路<lb/>
　　等語哈達哈等所辦甚是訥黙庫等既識路徑即<lb/>
　　在前隊作嚮導行走但詢得阿睦爾撒納現將噶<lb/>
<pb n="KR2c0012_WYG_074-4b"/>
　　勒雜特人等遷往伊犂則北路進兵必無蹤跡且<lb/>
　　班第等既出西路自當由額林哈畢爾噶進兵噶<lb/>
　　爾藏多爾濟等游牧俱在此一帶亦可以接濟兵<lb/>
　　力朕意哈達哈等即將現有兵丁與噶爾藏多爾<lb/>
　　濟等由哈卜塔克拜塔克前往會同西路以壯軍<lb/>
　　威方為有益著傳諭達爾黨阿哈達哈等如噶爾<lb/>
　　藏多爾濟尚未前往西路伊等會同商議可否由<lb/>
　　阿濟必濟前往如屬不便毋庸拘泥若已經起程<lb/>
<pb n="KR2c0012_WYG_074-5a"/>
　　即詢問識路之人一面帶兵前行一面送信與噶<lb/>
　　爾藏多爾濟於中途會合進𠞰其北路雖不需多<lb/>
　　兵可否約留千人交與阿蘭泰舒赫德於卡倫附<lb/>
　　近駐守伊等其悉心商議即行奏聞<lb/>
　命籌運烏里雅蘇台軍營米石<lb/>
　上諭軍機大臣曰哈達哈等奏現在烏里雅蘇台存<lb/>
　　貯米石及今歲可以運到米石共十二萬有餘足<lb/>
　　支官兵五六年之用等語此奏惟計算給發官兵<lb/>
<pb n="KR2c0012_WYG_074-5b"/>
　　數目其接濟厄魯特等口糧並未籌及著交達爾<lb/>
　　黨阿哈達哈等於現在米石内除應給官兵數目<lb/>
　　外計一年之内應支給厄魯特等口糧需用若干<lb/>
　　即以今年成數為準通盤籌畫再行具奏並傳諭<lb/>
　　山西巡撫恒文等於今年採買米石數目減半豫<lb/>
　　備俟明年陸續運至軍營此項雖非急需亦不得<lb/>
　　過於遲滯<lb/>
　　　辛酉<lb/>
<pb n="KR2c0012_WYG_074-6a"/>
　命授策楞為叅贊大臣㑹同北路進𠞰<lb/>
　上諭軍機大臣曰策楞奏稱據達什達瓦屬人索諾<lb/>
　　木從伊犂脱出告知將軍班第等陷賊之信現在<lb/>
　　達什達瓦之妻率其游牧前來等語此信屬實必<lb/>
　　須會合兵力大為辦理昨降㫖令達爾黨阿等同<lb/>
　　噶爾藏多爾濟帶兵前往西路會同進𠞰伊等諒<lb/>
　　已前進今聞阿巴噶斯哈丹等兵敗後潛匿山中<lb/>
　　策楞即帶兵與諾爾布林沁相見若其力可用即<lb/>
<pb n="KR2c0012_WYG_074-6b"/>
　　會兵速進如少覺單弱則據守要害之地俟達爾<lb/>
　　黨阿等到日整頓兵力嚴行𠞰捕已諭總督方觀<lb/>
　　承等趲辦馬駝解赴軍營應用將來自必陸續得<lb/>
　　信策楞惟相機乘勢勿少退諉亦勿致冒昧前進<lb/>
　　方為妥協但此係索諾木一人之言達什達瓦之<lb/>
　　妻及軍營侍衛滿楚等尚未抵營或係逆賊造言<lb/>
　　惑聽亦未可定策楞尤宜加意偵探達什達瓦家<lb/>
　　口若至軍營即令在巴里坤居住令和起照管其<lb/>
<pb n="KR2c0012_WYG_074-7a"/>
　　派出達什達瓦兵丁隨營進𠞰存留寧夏莊浪兵<lb/>
　　丁駐防各事宜俱照所奏行派出兵丁照現在進<lb/>
　　兵例賞給整裝銀兩外仍毎名賞銀三兩并派散<lb/>
　　秩大臣阿雅勒虎揀選可用宰桑數員在軍營効<lb/>
　　力行走至索諾木所稱八月内敦多克曼集巴朗<lb/>
　　圖布慎會同喇嘛囘人等作亂班第鄂容安被陷<lb/>
　　而薩喇爾帶兵百人為烏魯特宰桑納親哈什哈<lb/>
　　之子錫克錫爾格所困又伊犂之喇嘛等傳書達<lb/>
<pb n="KR2c0012_WYG_074-7b"/>
　　什達瓦游牧阻其遷移各情節俱屬可惡策楞等<lb/>
　　進𠞰時務將此項賊人臨陣斬獲或擒拏解京治<lb/>
　　罪勿使漏網看來助惡者亦不過數人未必全行<lb/>
　　煽亂著派侍衛滿楚及陸續投來人内令其前赴<lb/>
　　伊犂曉諭衆厄魯特寛其脅從勸以反正有能擒<lb/>
　　賊自効者必格外加恩倘阿睦爾撒納已在伊犂<lb/>
　　即不必宣示惟整兵進𠞰速行擒捕以昭國法現<lb/>
　　在既有此信則從前發囘班第等奏匣及節次諭<lb/>
<pb n="KR2c0012_WYG_074-8a"/>
　　㫖不必久候著扎拉豐阿策楞即行閱看相其緩<lb/>
　　急次第辦理策楞此次辦事頗知奮勉著加恩授<lb/>
　　為叅贊大臣給與副都統職銜扎拉豐阿未到時<lb/>
　　仍署理將軍事務並著傳諭扎拉豐阿知之<lb/>
　申諭定邊左副將軍達爾黨阿等會同西路進𠞰<lb/>
　上諭軍機大臣曰據策楞奏從伊犂脱出之達什達<lb/>
　　瓦屬人索諾木來告將軍班第等陷賊之信著將<lb/>
　　原奏及朕諭㫖録寄達爾黨阿哈達哈等閱看從<lb/>
<pb n="KR2c0012_WYG_074-8b"/>
　　前北路進兵因未得伊犂信息且傳聞阿睦爾撒<lb/>
　　納尚在鏗格爾等處居住今既得此信且聞噶勒<lb/>
　　雜特人等俱為逆賊帶往伊犂自當於西路進𠞰<lb/>
　　著達爾黨阿哈達哈等遵朕昨降諭㫖與西路會<lb/>
　　合由額林哈畢爾噶進𠞰至噶爾藏多爾濟入覲<lb/>
　　遣囘賞賜頗多沿途必須防䕶伊等或帶兵同行<lb/>
　　或派兵千名交富德帶領前行如噶爾藏多爾濟<lb/>
　　業經起程伊等即帶兵隨後速進方為妥協<lb/>
<pb n="KR2c0012_WYG_074-9a"/>
　諭署陜甘總督方觀承等籌辦馬駝<lb/>
　上諭軍機大臣曰西路大兵現議進𠞰阿睦爾撒納<lb/>
　　軍行馬匹最要已節次傳諭該督撫等速為購買<lb/>
　　雖據呉達善奏派甘省營馬二萬匹但不妨寛裕<lb/>
　　籌辦若拘泥原數恐臨期轉不敷用著再傳諭方<lb/>
　　觀承等速於西安等處凡有産馬地方多為購買<lb/>
　　分起解送巴里坤軍營其有臕分稍次及此次揀<lb/>
　　剰收槽馬匹均須作速餵養務令壯健以收實用<lb/>
<pb n="KR2c0012_WYG_074-9b"/>
　　至糧餉茶觔亦須寛裕籌備酌量馱裝車運陸續<lb/>
　　解送巴里坤聽候撥用<lb/>
　諭西寧副都統德爾素購辦馬駝<lb/>
　上諭軍機大臣曰現在大兵進𠞰阿睦爾撒納需用<lb/>
　　馬駝去年雖在青海採買為數無多著傳諭西寧<lb/>
　　副都統德爾素速往青海扎薩克游牧會同郡王<lb/>
　　索諾木丹津盟長等於各旗酌量採買即派伊等<lb/>
　　所屬官兵酌量由青海至巴里坤程途賞給路費<lb/>
<pb n="KR2c0012_WYG_074-10a"/>
　　䕶送前往交與西路軍營聽候調撥其需用價銀<lb/>
　　即向西寧地方官支給務期多方購買速為馳送<lb/>
　　毋得因循推諉<lb/>
　　　訊問阿穆爾濟爾噶爾供詞<lb/>
　　　軍機大臣奏言臣等遵<lb/>
　㫖訊問阿逆宰桑阿穆爾濟爾噶爾供稱阿睦爾撒<lb/>
　　　納遣我迎接游牧人等約定在烏蘭托羅海或<lb/>
　　　哈卜塔克拜塔克地方會齊如阿睦爾撒納已<lb/>
<pb n="KR2c0012_WYG_074-10b"/>
　　　往别處即將游牧人等往阿巴噶斯哈丹等游<lb/>
　　　牧暫候總之今歲必在博羅塔拉過冬令我務<lb/>
　　　必尋往後我至游牧時因阿睦爾撒納之妻不<lb/>
　　　願即行要候班珠爾到時商議始定嗣班珠爾<lb/>
　　　到日正欲商議逃遁已聞派兵將游牧馬羣收<lb/>
　　　取旋被擒獲再阿睦爾撒納自擒獲達瓦齊後<lb/>
　　　即有統據準噶爾之意雖與阿巴噶斯等商議<lb/>
　　　尚未謀及衆人後撤兵至固勒扎始與衆台吉<lb/>
<pb n="KR2c0012_WYG_074-11a"/>
　　　宰桑等潛謀叛逆有葉克明安台吉察衮阻止<lb/>
　　　阿睦爾撒納前來入<lb/>
　覲阿巴噶斯哈丹烏勒木濟等皆與同謀齊木庫爾<lb/>
　　　普爾普等俱云<lb/>
　大皇帝恩不可負不宜妄動阿睦爾撒納並不聽從<lb/>
　　　現在與阿睦爾撒納同黨者不過數人餘皆勉<lb/>
　　　强服從聞阿睦爾撒納有移在穆素爾居住之<lb/>
　　　言穆素爾在特克斯之西與布魯特囘人交界<lb/>
<pb n="KR2c0012_WYG_074-11b"/>
　　　如遇大兵追捕窮蹙即擬投入囘人境内至哈<lb/>
　　　薩克雖與阿睦爾撒納和好但與額林沁仇隙<lb/>
　　　甚深今阿睦爾撒納已娶額林沁之媳為妻以<lb/>
　　　其孫為己子復聚塔本集賽庫圖齊訥爾等各<lb/>
　　　鄂拓克牲隻資助額林沁向日被哈薩克擄掠<lb/>
　　　之人哈薩克聞之必不能與伊和好至將軍大<lb/>
　　　臣等叅奏阿睦爾撒納之處郡王青滾雜卜私<lb/>
　　　行告知我並無所聞惟聞有徳勒克瑚畢勒罕<lb/>
<pb n="KR2c0012_WYG_074-12a"/>
　　　及尼爾巴羅卜藏策凌二人由瑪木特處聞信<lb/>
　　　私自告知阿巴噶斯轉告阿睦爾撒納等語臣<lb/>
　　　等將阿穆爾濟爾噶爾所供一一詢問納噶查<lb/>
　　　情節約略相符奏入報<lb/>
　聞<lb/>
　　　叅贊大臣策楞疏奏扎哈沁迎候大兵情形<lb/>
　　　策楞奏言臣於十月初六日前至扎哈沁交界<lb/>
　　　正遇伊部落向内遷移臣即宣布<lb/>
<pb n="KR2c0012_WYG_074-12b"/>
　皇仁告以將軍永常將汝等棄置是以拏解治罪今<lb/>
　　　特帶兵前來接應伊部落人等俱合掌跪告<lb/>
　大皇帝為我羣生發兵平定伊犂正欲安居樂業不<lb/>
　　　意阿睦爾撒納叛逆阿巴噶斯哈丹復煽惑衆<lb/>
　　　鄂拓克我扎哈沁人衆並不從賊聞將軍帶兵<lb/>
　　　退囘無所依恃將游牧向内遷移今䝉傳示<lb/>
　恩㫖不勝感激且經將軍帶兵前來仍願各囘游牧<lb/>
　　　等語臣體察伊等情形頗屬實心即酌量賞賚<lb/>
<pb n="KR2c0012_WYG_074-13a"/>
　　　並將接設臺站派令嚮導等事面為指示又詢<lb/>
　　　問宰桑鄂爾竒木濟各鄂拓克情形據稱倡亂<lb/>
　　　之初雖各有搶奪而全部尚未驚擾惟布庫努<lb/>
　　　特因伊宰桑敦多克曼集悖叛遂乗勢盜竊衆<lb/>
　　　鄂拓克等語臣查現在從伊犂脱出之索諾木<lb/>
　　　告稱敦多克曼集倡亂則布庫努特人等附和<lb/>
　　　從逆是實臣即會同扎哈沁等兵衆嚴行𠞰絶<lb/>
　　　奏入報<lb/>
<pb n="KR2c0012_WYG_074-13b"/>
　聞<lb/>
　　　叅贊大臣哈達哈等疏奏遵<lb/>
　㫖派遣扎木禪通信伊犂<lb/>
　　　哈達哈等奏言瑪木特之孫扎木禪於十月初<lb/>
　　　十日帶兵百名前來臣等將奉到<lb/>
　諭㫖宣示據扎木禪跪告我等投誠以來<lb/>
　天恩稠叠今又將我妻賞令完聚並賞給銀兩實屬<lb/>
　　　感激難名情願帶兵前往伊犂臣等隨向扎木<lb/>
<pb n="KR2c0012_WYG_074-14a"/>
　　　禪挑取熟識哈卜塔克拜塔克路徑人等各給<lb/>
　　　馬二匹駝一隻裹帶口糧齎捧<lb/>
　宣諭準噶爾人衆托忒字<lb/>
　勅㫖仍派索倫喀爾喀官兵帶領於本月十二日起<lb/>
　　　程前往奏入報<lb/>
　聞<lb/>
　　　癸亥<lb/>
　申諭定西將軍扎拉豐阿等通信進𠞰事宜<lb/>
<pb n="KR2c0012_WYG_074-14b"/>
　上諭軍機大臣曰昨據策楞奏從伊犂脱出之索諾<lb/>
　　木告知班第等陷賊之信朕心深為憫惻已傳諭<lb/>
　　策楞令其派侍衛滿楚等前往偵探並著從優賞<lb/>
　　賚期速得班第等實在情形葢進𠞰烏合之衆原<lb/>
　　屬無難惟班第薩喇爾鄂容安因國事為賊所困<lb/>
　　毎一思之不勝憤懣然亦未知虛實著扎拉豐阿<lb/>
　　玉保策楞等設法通信傳諭班第等以朕初意準<lb/>
　　噶爾危亂之餘甫經安定若屯駐大兵恐多驚擾<lb/>
<pb n="KR2c0012_WYG_074-15a"/>
　　是以但命伊等駐劄辦事兵少力弱為賊所困非<lb/>
　　失守封疆可比伊等或相機脱出或忍死以待大<lb/>
　　兵方為大臣舉止若謂事勢至此惟以一身殉之<lb/>
　　則所見反小矣鄂容安素稱讀書人漢蘇武為匈<lb/>
　　奴拘係十九年全節而歸阿睦爾撒納固不足比<lb/>
　　匈奴我大清又豈漢時可及自當愛惜此身以圖<lb/>
　　後效恐伊等以失守罹罪不識大義遽爾輕生夫<lb/>
　　為人臣子若君父欲加之罪亦惟順受豈可豫料<lb/>
<pb n="KR2c0012_WYG_074-15b"/>
　　而以一死為賢於生於心安乎朕今大興師旅陸<lb/>
　　續進發務期擒𠞰逆賊扎拉豐阿等務體朕憫惻<lb/>
　　伊等之心即會合各路大兵竭力𠞰捕俾逆惡知<lb/>
　　所懲創扎拉豐阿係蒙古人恐於助逆喇嘛有意<lb/>
　　寛假即玉保策楞亦稍存招撫之見俱斷不可行<lb/>
　　惟厄爾錐音哈薩克錫喇因入覲前來其屬人或<lb/>
　　被脅從尚可詢問伊等分别𠞰撫其餘俱不得少<lb/>
　　存姑息致反覆叛亂無所底止<lb/>
<pb n="KR2c0012_WYG_074-16a"/>
　　　　<hi>臣</hi>等謹按班第鄂容安當阿睦爾撒納逆跡<lb/>
　　　　乍萌屢奉<lb/>
　密㫖<lb/>
　命以便宜從事其時誠燭其詭言入<lb/>
　覲之狡謀操刀必割則殱厥渠魁可以為國除兇而<lb/>
　　　　不徒以捐軀完節此因循顧慮坐失事機有<lb/>
　　　　不能不為二臣惜者然<lb/>
　聖主愛惜人材<lb/>
<pb n="KR2c0012_WYG_074-16b"/>
　仁至義盡一聞伊犂竊發即<lb/>
　諄諭軍營大臣接臺通信且<lb/>
　命傳<lb/>
　諭班第等毋僅以一死塞責而班第等以世受<lb/>
　　國恩慷慨死綏義不茍活是以始聞被困猶望其<lb/>
　　　　生全及引决自裁更上勤<lb/>
　憫惻所以示萬世勸忠之道曷以加哉<lb/>
　　　甲子<lb/>
<pb n="KR2c0012_WYG_074-17a"/>
　　　叅贊大臣策楞疏奏諾爾布林沁等遣使迎候<lb/>
　　　及詢問伊犂情形<lb/>
　　　策楞奏言十月初九日據遣往傳示諾爾布林<lb/>
　　　沁之千總策卜登告稱諾爾布林沁與扎那噶<lb/>
　　　爾布因葉克明安台吉察衮德濟特叛附阿睦<lb/>
　　　爾撒納相持力戰未即就擒已獲察衮之子達<lb/>
　　　爾扎遣宰桑諾爾布齊木布來見臣詢問諾爾<lb/>
　　　布齊木布告稱諾爾布林沁擊敗阿巴噶斯哈<lb/>
<pb n="KR2c0012_WYG_074-17b"/>
　　　丹之後即欲整兵進𠞰而塔本集賽復與阿巴<lb/>
　　　噶斯哈丹相合且察衮德濟特俱為同黨占據<lb/>
　　　險阻是以未能全勝恐其夾攻已將游牧暫移<lb/>
　　　於都爾博勒津之地阿巴噶斯等現於圖古里<lb/>
　　　克等處拒守等語又伊犂叛賊克什木敦多克<lb/>
　　　曼集及喇嘛等遣布魯古特台吉納旺送付額<lb/>
　　　林哈畢爾噶等處台吉宰桑等書信為扎那噶<lb/>
　　　爾布之屬人濟爾噶爾所獲并原書呈送前來<lb/>
<pb n="KR2c0012_WYG_074-18a"/>
　　　臣隨詢問納旺供稱係鄂勒吹鄂羅什虎之子<lb/>
　　　達瓦齊殺害我父囚我於阿巴噶斯鄂拓克將<lb/>
　　　軍薩喇爾進兵時帶往伊犂遣取囘人貢賦八<lb/>
　　　月二十三日宰桑克什木搶掠臺站將軍班第<lb/>
　　　等遣敦多克曼集安撫衆心二十四日將軍大<lb/>
　　　臣等帶兵沿河向空吉斯行走我並未隨行二<lb/>
　　　十九日宰桑巴桑向衆云宰桑克什木敦多克<lb/>
　　　曼集烏克圖圖布慎巴朗及喇嘛囘人等率衆<lb/>
<pb n="KR2c0012_WYG_074-18b"/>
　　　前至烏蘭庫圖勒圍守將軍大臣正在搶掠班<lb/>
　　　將軍鄂叅贊俱行自盡薩將軍由小路帶達什<lb/>
　　　達瓦兵百人脱出三十日敦多克曼集令我傳<lb/>
　　　書於額林哈畢爾噶各台吉宰桑九月初八日<lb/>
　　　至哈丹鄂拓克見阿巴噶斯又令我探聽諾爾<lb/>
　　　布林沁之信我尋山路前來即被擒獲前在哈<lb/>
　　　丹鄂拓克時聞薩將軍為烏魯特宰桑納親哈<lb/>
　　　什哈之子錫克錫爾格所獲送往伊犂臣復嚴<lb/>
<pb n="KR2c0012_WYG_074-19a"/>
　　　詢納旺敦多克曼集更有何事交付阿睦爾撒<lb/>
　　　納現在何處據稱在伊犂時敦多克曼集恐薩<lb/>
　　　將軍由吐魯番脱出已遣兵阻截哈丹帶兵二<lb/>
　　　百名至烏隆古尋阿睦爾撒納並無蹤跡臣伏<lb/>
　　　思納旺所供伊犂情事恐係詭計揚言煽惑自<lb/>
　　　應帶兵速進擬即日輕騎往會諾爾布林沁共<lb/>
　　　商進𠞰事宜又塔爾巴噶沁台吉唐古特率五<lb/>
　　　百餘户來降現住諾爾布林沁游牧遣其得木<lb/>
<pb n="KR2c0012_WYG_074-19b"/>
　　　齊俄羅斯前來又呼爾璊台吉達瓦及察哈甲<lb/>
　　　勒鄂拓克俱遣使前來達瓦前為阿巴噶斯所<lb/>
　　　迫搶掠入<lb/>
　覲台吉噶爾丹達爾扎濟克濟扎卜等今俱送至軍<lb/>
　　　營謹將台吉噶爾丹達爾扎濟克濟扎卜令副<lb/>
　　　章京徳明保押解赴京其納旺達爾扎及前次<lb/>
　　　拏獲之班咱一併解京奏入<lb/>
　上諭軍機大臣曰策楞奏擒獲台吉納旺所供伊犂<lb/>
<pb n="KR2c0012_WYG_074-20a"/>
　　情形並輕騎往會諾爾布林沁商議進𠞰所辦俱<lb/>
　　合機宜策楞會同諾爾布林沁時即將阿巴噶斯<lb/>
　　哈丹游牧奮勇𠞰捕其牲隻分給兵丁老弱賞給<lb/>
　　諾爾布林沁此際更宜偵探阿睦爾撒納如前至<lb/>
　　伊犂策楞等即拒守要害候北路大兵與噶爾藏<lb/>
　　多爾濟到時併力進𠞰若逆賊尚無蹤跡䇿楞等<lb/>
　　即整頓兵力直抵伊犂𠞰捕賊黨然亦須量力前<lb/>
　　進不可輕忽前因未得伊犂信息因令扎拉豐阿<lb/>
<pb n="KR2c0012_WYG_074-20b"/>
　　暫駐額林哈畢爾噶今事勢如此扎拉豐阿自應<lb/>
　　同哈達哈策楞玉保等前進其安撫游牧辦理臺<lb/>
　　站各事宜著達爾黨阿雅爾哈善帶兵繼進以作<lb/>
　　聲援富德仍遵前㫖巡查臺站策楞並傳諭諾爾<lb/>
　　布林沁伊少年奮勉朕甚嘉悦已封為郡王此次<lb/>
　　進𠞰有功必加重賞扎那噶爾布亦知奮勉著封<lb/>
　　為貝勒賜雙眼翎擒獲納旺之濟爾噶爾賞給孔<lb/>
　　雀翎并銀五十兩擒獲達爾扎之人著查明賞銀<lb/>
<pb n="KR2c0012_WYG_074-21a"/>
　　五十兩嗣後有應行加賞者策楞即酌量賞給策<lb/>
　　楞自知前譴勇往任事著給與都統職銜仍以叅<lb/>
　　贊大臣行走并傳諭扎拉豐阿知之<lb/>
　恩加宰桑厄爾錐音等世職<lb/>
　上諭軍機大臣曰昨玉保奏中途出痘之宰桑哈薩<lb/>
　　克錫喇吞圖布等留於臺站照看仍帶厄爾錐音<lb/>
　　等起程今至努空西喇臺站厄爾錐音鄂哲特亦<lb/>
　　皆出痘玉保先行留烏爾登在途照看等語聞伊<lb/>
<pb n="KR2c0012_WYG_074-21b"/>
　　等痘疹輕稀自易痊好且嗣後來京更無他慮益<lb/>
　　覺可喜著加恩賞給厄爾錐音哈薩克錫喇騎都<lb/>
　　尉世職恩克博羅特吞圖布鄂哲特雲騎尉世職<lb/>
　　聽伊等指出子弟承襲此際須寛心調養俟全愈<lb/>
　　後從容行走勿稍勉强烏爾登善為照看頗知悔<lb/>
　　過奮勉著授為頭等侍衛仍將各宰桑等身體平<lb/>
　　復日期速為奏聞<lb/>
　諭叅贊大臣富德曉示沙克都爾曼濟通信游牧事<lb/>
<pb n="KR2c0012_WYG_074-22a"/>
　　　宜<lb/>
　上諭軍機大臣曰現據索諾木所告伊犂信息阿睦<lb/>
　　爾撒納大約前往伊犂沙克都爾曼濟若遽囘游<lb/>
　　牧恐有他變且伊游牧人等尚未知伊領兵前往<lb/>
　　或啟猜疑亦未可定若由囘人路徑前往安慰伊<lb/>
　　游牧人等由彼處派兵堵截阿睦爾撒納會合大<lb/>
　　兵似更妥協朕已密派侍衛等傳諭囘人霍集斯<lb/>
　　伯克令其堵𠞰逆賊著傳諭富德曉示沙克都爾<lb/>
<pb n="KR2c0012_WYG_074-22b"/>
　　曼濟派伊親信宰桑一二人傳示游牧派兵堵截<lb/>
　　相機前進伊等仍同將軍大臣進兵夾攻於軍事<lb/>
　　甚有禆益富德即遵㫖曉示仍將伊意見言語如<lb/>
　　何及派出宰桑所付書信即行奏聞此事最宜愼<lb/>
　　密自噶爾藏多爾濟等台吉外勿使他有漏洩<lb/>
　　　乙丑<lb/>
　諭叅贊大臣策楞曉示唐古特通信額林沁事宜<lb/>
　上諭軍機大臣曰策楞奏稱塔爾巴噶沁台吉唐古<lb/>
<pb n="KR2c0012_WYG_074-23a"/>
　　忒遣宰桑鄂羅斯率五百餘戸來歸并將臺站被<lb/>
　　掠之察哈爾喀爾喀等送囘等語唐古忒誠悃可<lb/>
　　嘉著加恩封為貝勒賞給雙眼翎策楞俟伊來見<lb/>
　　時即傳㫖奬諭再台吉額林沁從前阿睦爾撒納<lb/>
　　曾殺害伊子外雖相依心必不合唐古忒若能通<lb/>
　　信額林沁俾擒獲逆賊不但藉復前讐更使身邀<lb/>
　　恩賞如力不能辦即令其束身來歸亦當施恩封<lb/>
　　賞策楞將此傳諭唐古特令其盡心辦理以期承<lb/>
<pb n="KR2c0012_WYG_074-23b"/>
　　受朕恩如通信額林沁時其書詞大指告以阿睦<lb/>
　　爾撒納與阿布賚久相和好而額林沁從哈薩克<lb/>
　　逃出時曾傷害多人阿布賚甚懷憤恨今阿睦爾<lb/>
　　撒納欲將額林沁擒送哈薩克以修好此係詢問<lb/>
　　和碩特台吉納噶查所告之詞其言必非無據額<lb/>
　　林沁自知與阿睦爾撒納有隙且與哈薩克不和<lb/>
　　伊亦閱歷有年豈不預防禍害若令其將阿睦爾<lb/>
　　撒納擒拏既可復讐免患且可承受恩賞策楞即<lb/>
<pb n="KR2c0012_WYG_074-24a"/>
　　傳諭唐古特將此意作書開導額林沁并將唐古<lb/>
　　特言語情形奏聞再現在軍前新附頗多兵勢自<lb/>
　　當振作若得阿睦爾撒納未往伊犂之實信即可<lb/>
　　速行進𠞰蓋以噶爾藏多爾濟與恩克博羅特等<lb/>
　　頗重待喇嘛若會同進兵將助惡喇嘛擒𠞰恐伊<lb/>
　　等拘泥習俗少覺掣肘惟於未到時能先示懲創<lb/>
　　庶合事機又如辦理喇嘛一事昨命全行𠞰滅今<lb/>
　　思蒙古厄魯特俱重黄教亦宜分别辦理倘實係<lb/>
<pb n="KR2c0012_WYG_074-24b"/>
　　助惡臨陣仍復抗拒自當誅戮其擒獲者俱解送<lb/>
　　來京老弱量從寛宥并將喇嘛係出家人不守清<lb/>
　　規好亂生事是以特為整頓明白曉示俾衆共知<lb/>
　　其罪無可逭併傳諭扎拉豐阿玉保知之<lb/>
　命台吉吹喇錫烏勒木濟前往西路軍營<lb/>
　上諭軍機大臣曰哈達哈等解送阿睦爾撒納近族<lb/>
　　台吉吹喇錫烏勒木濟到京詢非賊人黨羽人亦<lb/>
　　可用著加恩各賞銀三百兩衣一襲仍交瑪虎帶<lb/>
<pb n="KR2c0012_WYG_074-25a"/>
　　囘俟達爾黨阿等到西路軍營時酌量調遣伊等<lb/>
　　妻子不必送往察哈爾即在鄂爾昆塔米爾等處<lb/>
　　居住其扎木叅所屬之他沙阿睦爾撒納屬人托<lb/>
　　博克哈爾布錫和通仍著解送來京<lb/>
　命授和通鄂勤等為扎薩克頭等台吉<lb/>
　上諭軍機大臣曰富德奏稱帶領前往軍營之台吉<lb/>
　　和通鄂勤琿齊與伊等父兄分居所領各有一百<lb/>
　　餘戸等語從前報明户口時因伊等父兄應封爵<lb/>
<pb n="KR2c0012_WYG_074-25b"/>
　　秩僅授和通鄂勤等為閑散台吉但和通鄂勤之<lb/>
　　父巴圖爾額黙根應封貝子琿齊之兄諾海竒齊<lb/>
　　克應封公俱未經入覲不便封爵伊等既與父兄<lb/>
　　分居現在從軍効力著加恩俱授為扎薩克頭等<lb/>
　　台吉賞給孔雀翎并傳諭噶爾藏多爾濟等進兵<lb/>
　　之時伊等父兄投來即奏聞封授惟是厄魯特等<lb/>
　　貪求無厭今用兵之際富德既有此奏自當加恩<lb/>
　　鼔勵將來相繼干求若一一代為陳奏必開僥倖<lb/>
<pb n="KR2c0012_WYG_074-26a"/>
　　之端此風斷不可長並傳諭富德等知之<lb/>
　　　定議陜甘兩省辦理馬駝事宜<lb/>
　　　署西安巡撫台柱甘肅巡撫呉達善疏奏辦理<lb/>
　　　馬駝二摺得<lb/>
　㫖軍機大臣議奏尋議台柱奏稱陜西撫標應解馬<lb/>
　　　一百三十六匹督標應解馬一千七百三十匹<lb/>
　　　惟挑出堪用馬七百餘匹已向將軍都賚面商<lb/>
　　　將滿營堪用馬三千匹内先行借撥督標解送<lb/>
<pb n="KR2c0012_WYG_074-26b"/>
　　　又稱現在各屬採買大率馬少騾多近省州縣<lb/>
　　　已共得馬騾一千七八百餘匹離省稍遠州縣<lb/>
　　　陸續買報大約可至二千數百餘匹現在尅期<lb/>
　　　起解等語查前據劉統勲奏報陜省督撫提鎭<lb/>
　　　各標共調馬七千匹今督標既止堪用馬七百<lb/>
　　　餘匹而滿營現有堪用馬三千匹即可行文將<lb/>
　　　軍照數撥解何必復稱借撥至騾頭一項前經<lb/>
　　　議覆劉統勲奏令其無庸購買今既已購買騾<lb/>
<pb n="KR2c0012_WYG_074-27a"/>
　　　頭雖不足應付軍行而驛站䭾載自屬可用現<lb/>
　　　據大學士黄廷桂奏抽撥驛馬俱係簡僻之驛<lb/>
　　　無須撥補其沿邊衝途及邊口臺站差務繁多<lb/>
　　　即將此項騾頭分撥協濟於驛務亦屬有益呉<lb/>
　　　達善奏稱駝隻一項軍營現有駝二千三百隻<lb/>
　　　又甘省提鎭解送及各州縣購買共一千二百<lb/>
　　　七十餘隻誠恐哈密糧運仍有需用現在行知<lb/>
　　　軍營酌量數目移知即行文兩省將已經購買<lb/>
<pb n="KR2c0012_WYG_074-27b"/>
　　　駝隻解肅備用其未經購買者即行停止等語<lb/>
　　　查本月内議覆劉統勲奏除軍營現有駝隻外<lb/>
　　　再於各處挑選并行文兩省及沿邊購買備用<lb/>
　　　今呉達善奏州縣買得之數合之軍營現有之<lb/>
　　　數僅及三千五百七十餘隻大兵進𠞰需駝正<lb/>
　　　多計此際軍營必將需用實數移知該督等應<lb/>
　　　令該督等於實數之外仍行購買務期有贏無<lb/>
　　　絀以利軍行至所奏派調堪用馬匹約計月内<lb/>
<pb n="KR2c0012_WYG_074-28a"/>
　　　可全令出關其臕分不及者即以撥補安西各<lb/>
　　　營摘缺之數及撥運巴里坤糧石已據安西道<lb/>
　　　文綬雇覔商人牲隻并於所存疲駝内挑選䭾<lb/>
　　　運均應如所奏行奏入<lb/>
　上從之<lb/>
　　　丙寅<lb/>
　命達爾黨阿掌定邊右副將軍印領兵前往西路哈<lb/>
　　　達哈掌定邊左副將軍印仍留北路軍營<lb/>
<pb n="KR2c0012_WYG_074-28b"/>
　上諭軍機大臣曰朕前降㫖令哈達哈等帶兵會合<lb/>
　　西路今思北路厄魯特游牧及新降汗哈屯烏梁<lb/>
　　海等既須彈壓烏里雅蘇台存貯糧石甚多亦應<lb/>
　　防守西路既有兵六千現須豫備馬駝自不便更<lb/>
　　加籌辦哈達哈等所領兵三千名應仍留北路惟<lb/>
　　令達爾黨阿帶兵一千或數百名同噶爾藏多爾<lb/>
　　濟前往西路合之扎拉豐阿玉保富德等陸續帶<lb/>
　　往兵丁八百名統計西路兵已及八千名足敷調<lb/>
<pb n="KR2c0012_WYG_074-29a"/>
　　遣惟馬匹最宜多備若將哈達哈等所調翁金達<lb/>
　　什和碩阿西克托里等處馬匹挑選二三千由相<lb/>
　　近岔道解往應用更屬有益如繞道遠行亦可不<lb/>
　　必哈達哈仍遵前㫖於北路駐劄以作聲援并令<lb/>
　　喀喇巴圖魯阿玉錫丹津帶領精兵千名以内前<lb/>
　　行哨探如遇阿逆由北路逃遁即相機𠞰捕如此<lb/>
　　兩路進兵較為周密哈達哈既專辦北路即掌定<lb/>
　　邊左副將軍印雅爾哈善在叅贊大臣上行走達<lb/>
<pb n="KR2c0012_WYG_074-29b"/>
　　爾黨阿往西路時掌定邊右副將軍印若薩喇爾<lb/>
　　前來即行移交仍在叅贊大臣上行走其烏里雅<lb/>
　　蘇台大臣印著阿蘭泰管理伊等務公同商酌隨<lb/>
　　宜辦理勿但知奉行成命以副委任<lb/>
　命封授達什達瓦之妻車臣黙爾根哈屯名號<lb/>
　上諭軍機大臣曰達什達瓦之妻因伊犂擾亂並不<lb/>
　　聽從彼處衆喇嘛等之言帶領游牧人衆前來投<lb/>
　　順誠悃可嘉著封授車臣黙爾根哈屯名號派副<lb/>
<pb n="KR2c0012_WYG_074-30a"/>
　　都統鄂實齎粧蟒緞十疋銀五百兩茶葉一千觔<lb/>
　　前往賞賚鄂實至巴里坤後即赴扎拉豐阿處隨<lb/>
　　同辦事在領隊大臣上行走<lb/>
　　　丁卯<lb/>
　訓諭軍營將軍大臣等<lb/>
　上諭軍機大臣曰今春大兵平定伊犂時兩路將軍<lb/>
　　大臣等未免各存意見不能和衷共濟此皆扎拉<lb/>
　　豐阿哈達哈達爾黨阿玉保策楞等稔悉但彼時<lb/>
<pb n="KR2c0012_WYG_074-30b"/>
　　因逆賊阿睦爾撒納從中交搆致啟猜疑此次進<lb/>
　　兵皆我國家親信大臣又皆由西路進發辦理諸<lb/>
　　事朕俱逐一指示務期同寅協恭略去形跡公爾<lb/>
　　忘私則國事有濟而伊等之勲勞亦著倘仍懷挾<lb/>
　　私意妄分爾我自不能逃朕洞鑒著傳諭軍營將<lb/>
　　軍大臣等加意奮勉力洗積習勿為噶爾藏多爾<lb/>
　　濟等所笑<lb/>
　命散秩大臣普爾普前往西路軍營在哨探隊内行<lb/>
<pb n="KR2c0012_WYG_074-31a"/>
　　　走<lb/>
　　　戊辰<lb/>
　諭侍郎兆惠等辦理阿睦爾撒納等游牧事宜<lb/>
　上諭軍機大臣曰據兆惠等奏遵㫖將阿睦爾撒納<lb/>
　　班珠爾等游牧人衆分别賞給齊木庫爾德濟特<lb/>
　　普爾普其餘俱賞給喀爾喀惟將阿睦爾撒納宰<lb/>
　　桑吹扎卜暫行看守其餘宰桑亦分賞喀爾喀等<lb/>
　　語吹扎卜既為阿睦爾撒納所信用自不便仍留<lb/>
<pb n="KR2c0012_WYG_074-31b"/>
　　游牧著將伊妻子一併解送來京其餘宰桑達瓦<lb/>
　　等十八人俱賞給喀爾喀亦未妥協著同查出扎<lb/>
　　木叅之宰桑等併其妻子俱交與侍衛竒徹布解<lb/>
　　送來京昨台吉吹喇錫送到時朕加恩將伊子根<lb/>
　　敦扎卜及所屬俱行給還此奏内根敦扎卜戸口<lb/>
　　若係逃竄之根敦扎卜即賞給喀爾喀若係吹喇<lb/>
　　錫之子仍遵㫖給還又班珠爾之寡姊及伊前妻<lb/>
　　俱不必送京仍交與烏勒木濟管轄班珠爾同族<lb/>
<pb n="KR2c0012_WYG_074-32a"/>
　　台吉敦多克達什唐拉扎卜特黙齊俱不必辦理<lb/>
　　仍令照舊居住游牧其餘查出馬匹軍械交與烏<lb/>
　　里雅蘇台軍營大臣查收<lb/>
　　　己巳<lb/>
　諭都爾伯特台吉伯什阿噶什囘部頭目阿卜都伯<lb/>
　　　克擒送阿睦爾撒納<lb/>
　上諭伯什阿噶什曰準噶爾内亂頻仍各部落人衆<lb/>
　　失其生業甚屬困窮朕為統一天下之主懷保羣<lb/>
<pb n="KR2c0012_WYG_074-32b"/>
　　生無分中外是以特發大兵平定伊犂方欲施恩<lb/>
　　定制永安反側乃逆賊阿睦爾撒納潛謀叛逆妄<lb/>
　　思併吞諸部肆其暴虐形跡敗露畏罪潛逃朕已<lb/>
　　命將窮追務期弋獲爾台吉輸誠歸命前經將軍<lb/>
　　大臣陳奏定於明年入覲今逆賊一日未獲爾諸<lb/>
　　部一日不得安生爾能仰體朕㫖去逆効順或派<lb/>
　　兵協𠞰阿睦爾撒納或俟其來投爾游牧擒獲解<lb/>
　　送朕必大沛殊恩今特命和碩特台吉公納噶查<lb/>
<pb n="KR2c0012_WYG_074-33a"/>
　　前來傳諭爾其欽承奮勉自効又<lb/>
　諭阿卜都伯克曰爾囘部原係吐魯番舊屬今年春<lb/>
　　大兵平定伊犂達瓦齊逃往爾游牧爾能擒獲及<lb/>
　　其眷屬解送軍前將軍大臣等奏報朕已加恩賞<lb/>
　　賚又定於明年入覲再沛殊恩今逆賊阿睦爾撒<lb/>
　　納妄思併吞諸部狡謀敗露畏罪潛逃朕已命將<lb/>
　　窮追爾雖不必派兵協𠞰但須豫飭游牧伺察防<lb/>
　　守若阿睦爾撒納逃竄至爾游牧時擒獲解送朕<lb/>
<pb n="KR2c0012_WYG_074-33b"/>
　　必重加爵賞兹特命和碩特台吉公納噶查傳諭<lb/>
　　并齎賜物爾其領悉<lb/>
　申諭署陜甘總督方觀承等辦解軍營馬匹<lb/>
　上諭軍機大臣曰駐劄巴里坤寧夏將軍和起奏安<lb/>
　　西及内地撥解馬匹均未送到俟到日即將索倫<lb/>
　　兵料理進發等語此次進𠞰兵丁利在迅速策楞<lb/>
　　已帶兵前進後繼尤不可稍遲看來管解馬匹雖<lb/>
　　派有將領仍須大員專司催督署總督方觀承此<lb/>
<pb n="KR2c0012_WYG_074-34a"/>
　　時諒已抵肅著傳諭令其駐肅料理馬駝糧餉事<lb/>
　　務甘肅巡撫呉達善著來往稽查專司催送馬駝<lb/>
　　速抵軍營固不可稍有遲延亦不得因有此㫖將<lb/>
　　馬匹過於疲頓有悞軍行<lb/>
　<lb/>
　<lb/>
　<lb/>
　<lb/>
<pb n="KR2c0012_WYG_074-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
平定準噶爾方略正編卷二十<lb/>
</p>
<p>
</p>
  </div>
</body>
</text>
</TEI>
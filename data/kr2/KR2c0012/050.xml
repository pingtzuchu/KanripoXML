<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_050-1a"/>
欽定四庫全書<lb/>
平定準噶爾方略前編卷五十<lb/>
　　　乾隆十二年春正月壬辰<lb/>
　賞辦理夷使赴藏事務侍郎玉保路費銀二千兩<lb/>
　　　乙未<lb/>
　賜準噶爾使臣瑪木特等宴於豐澤園禮成隨<lb/>
　頒賜準噶爾台吉策妄多爾濟那木扎爾粧緞等物<lb/>
　　　如例<lb/>
<pb n="KR2c0012_WYG_050-1b"/>
　　　丙申<lb/>
　賜準噶爾使臣瑪木特等緞布銀兩冠服有差<lb/>
　　　乙夘<lb/>
　賜準噶爾台吉策妄多爾濟那木扎爾勅書<lb/>
　　　奉<lb/>
天承運<lb/>
　皇帝詔曰閱爾奏書爾能仰體朕加恩之意諸事俱<lb/>
　　遵㫖辦理如此恭順必能安爾屬下利爾部落朕<lb/>
<pb n="KR2c0012_WYG_050-2a"/>
　　深為嘉悦所奏往西藏念經人等有俟貿易後始<lb/>
　　往念經有即將貨物帶往念經者俱懇在哈集爾<lb/>
　　得卜特爾過冬俟貿易人由東科爾回歸㑹齊同<lb/>
　　往之處已俱照所請行至爾使臣瑪木特口奏念<lb/>
　　經人需用牲畜祈降㫖頗羅鼐令其協助東科爾<lb/>
　　貿易時俱令以銀兩交易等語頗羅鼐雖受朕封<lb/>
　　號究係逺方部落之人非内地臣民可比其資助<lb/>
　　與否朕未便降㫖至需用馬匹口糧朕自加恩照<lb/>
<pb n="KR2c0012_WYG_050-2b"/>
　　前賞給即頗羅鼐此次或多為資助亦未可定至<lb/>
　　貿易人等銀貨交易止可各從其便不便以官法<lb/>
　　抑勒但爾既特行奏請亦非甚難行之事現在照<lb/>
　　看爾使臣前往仍派侍郎玉保已令玉保與爾使<lb/>
　　㑹商計議而行爾使回時自能詳告也嗣後爾宜<lb/>
　　益加敬慎永歸和好以體朕廣教安民之至意特<lb/>
　　勅付來使齎回隨勅賜各色緞十端粧緞十端玻<lb/>
　　璃琺瑯磁器十八事<lb/>
<pb n="KR2c0012_WYG_050-3a"/>
　　　準噶爾使臣瑪木特等自京起程還部<lb/>
　　　二月丙寅<lb/>
　　　豫籌夷使進藏熬茶事宜<lb/>
　　　辦理軍機大臣等奏言此次準噶爾夷使往藏<lb/>
　　　熬茶仍由噶斯路行走其卡倫應添兵展放並<lb/>
　　　豫先搬移青海衆䝉古眷屬等事應交與副都<lb/>
　　　統銜衆佛保照乾隆八年例辦理至賞助來使<lb/>
　　　口糧仍照前次賞給之數豫備牛羊米麫等物<lb/>
<pb n="KR2c0012_WYG_050-3b"/>
　　　來使馬匹有罷乏者酌量賞給伊等若留罷乏<lb/>
　　　牲口派官兵牧放再賞給所留人口糧官兵馬<lb/>
　　　匹若有罷乏者於豫備駝馬内换給即將罷乏<lb/>
　　　牲口交地方官牧放豫備回時更换以上諸項<lb/>
　　　請交侍郎玉保亦照八年例辦理前次備往接<lb/>
　　　濟馬匹口糧銀三萬兩餘剰一萬兩此次應動<lb/>
　　　銀二萬兩交侍郎玉保帶往至回時核實報銷<lb/>
　　　再乾隆八年來使在東科爾貿易事畢始啟行<lb/>
<pb n="KR2c0012_WYG_050-4a"/>
　　　入藏故派西寧綠營兵三百名令往卡倫留一<lb/>
　　　百名照看準噶爾留下人畜其餘兵丁照看來<lb/>
　　　使至東科爾後即令各回本營另派滿洲兵五<lb/>
　　　百名照看入藏此次夷使不至東科爾將貨物<lb/>
　　　就近在卡倫上貿易即由彼處入藏不需更派<lb/>
　　　滿洲兵請專派西寧綠營官兵照看來使留下<lb/>
　　　之人其至藏後往各廟行禮時亦需防範跟隨<lb/>
　　　之人請共派兵四百名交該督慶復選派總兵<lb/>
<pb n="KR2c0012_WYG_050-4b"/>
　　　官一員帶領前往若報來使於八月到卡倫令<lb/>
　　　派出官兵於六月内起程往哈集爾卡倫等候<lb/>
　　　若信息不到仍照伊等原奏九月方來令官兵<lb/>
　　　於七月起程其理藩院司官及筆帖式領催等<lb/>
　　　交侍郎玉保帶領於四月起程往西寧凡應辦<lb/>
　　　之項與衆佛保公同商辦再準噶爾此次在卡<lb/>
　　　倫貿易因伊等念經需費懇求以銀交易應比<lb/>
　　　前次帶往銀兩十七八萬兩之數略多豫備令<lb/>
<pb n="KR2c0012_WYG_050-5a"/>
　　　巡撫黄廷桂於府道大員内揀派賢能之員曾<lb/>
　　　經辦理貿易事務者前往辦理奏入<lb/>
　上從之<lb/>
　　　丙戍<lb/>
　命駐藏副都統傅清覆奏郡王頗羅鼐意見情形<lb/>
　上諭軍機大臣等曰據駐藏副都統𫝊清摺奏郡王<lb/>
　　頗羅鼐告稱部中㕘奏言其挾有私意殊屬屈抑<lb/>
　　又以部院與伊不合因有疑惑等情或係伊意中<lb/>
<pb n="KR2c0012_WYG_050-5b"/>
　　果有委曲怨望情形或因部㕘語重伊心畏懼思<lb/>
　　改已過殊未明晰頗羅鼐係彼處辦事之人伊所<lb/>
　　陳訴俱有闗係理宜留心查察詳細具奏傅清此<lb/>
　　摺詞意甚屬含糊况伊應辦事務俱不留心惟事<lb/>
　　偷安繕寫奏摺俱甚潦草著傳諭傅清將頗羅鼐<lb/>
　　意見情形據實奏聞再上年十二月内曽降勅宻<lb/>
　　諭頗羅鼐計其時日在傅清未奏此摺之時早已<lb/>
　　接到頗羅鼐見此㫖後作何言語傅清此次因何<lb/>
<pb n="KR2c0012_WYG_050-6a"/>
　　並未奏聞著一併傳詢令其覆奏<lb/>
　　　己丑<lb/>
　　　駐藏副都統傅清奏報拉達克汗䇿卜登那木<lb/>
　　　扎爾訪察準噶爾情形<lb/>
　　　傅清奏言正月初九日據郡王頗羅鼐告稱我<lb/>
　　　囑令拉達克鄂勒錐圖汗䇿卜登那木扎爾遣<lb/>
　　　彭蘇克與其屬下等共七人充作貿易前往葉<lb/>
　　　爾羌等處體察準噶爾情形今彭蘇克等已回<lb/>
<pb n="KR2c0012_WYG_050-6b"/>
　　　據云到葉爾羌等處時有葉爾羌回子頭目唤<lb/>
　　　去訊問天竺巴巴咱汗及土伯特藏信息我等<lb/>
　　　告以藏内現䝉<lb/>
　大皇帝恩甚屬平安我等係多木津地方之人機宻<lb/>
　　　事不能深知彼處聞言疑惑發往準噶爾居住<lb/>
　　　半年我等因將彼部内情形細加採訪訪得前<lb/>
　　　年八月噶爾丹䇿零病故遺言令次子䇿妄多<lb/>
　　　爾濟那木扎爾坐床將長子喇嘛達爾扎分路<lb/>
<pb n="KR2c0012_WYG_050-7a"/>
　　　一千餘户令各自管轄其後令哈栁為使進京<lb/>
　　　於上年六月回巢稱<lb/>
　大皇帝隆恩甚厚許令進藏熬茶又准走喀喇烏蘇<lb/>
　　　一路不勝欣喜又訪得䇿卜登台吉已獲罪被<lb/>
　　　殺並其妻子及其叔父郭莽堪布喇嘛皆被殺<lb/>
　　　郭莽堪布喇嘛之缺已令扎什倫布之阿克巴<lb/>
　　　喇嘛補授阿克巴喇嘛之缺已令羅卜藏丹怎<lb/>
　　　補授策妄多爾濟那木扎爾之姪女許與拉藏<lb/>
<pb n="KR2c0012_WYG_050-7b"/>
　　　汗之孫納噶查為妻現在彼處所最重者是納<lb/>
　　　沁宰桑察罕宰桑巴雅斯瑚朗宰桑小䇿零敦<lb/>
　　　多卜固子宰桑等但因其台吉已亡而新立台<lb/>
　　　吉年幼用事之人彼此不和惟恐阿卜都爾噶<lb/>
　　　里木哈薩克土爾扈特喀爾喀等處發兵襲之<lb/>
　　　所以防範卡倫甚嚴等語奏入報<lb/>
　聞<lb/>
　　　三月乙巳<lb/>
<pb n="KR2c0012_WYG_050-8a"/>
　䘏賞故西藏郡王頗羅鼐以其子朱爾黙特那木扎<lb/>
　　　爾襲封郡王辦理藏務<lb/>
　上諭内閣曰據副都統傅清奏稱郡王頗羅鼐病故<lb/>
　　頗羅鼐任事以來克盡忠誠實心効力今聞溘逝<lb/>
　　深為軫悼著加恩於彼處收貯錢糧内賞銀一千<lb/>
　　兩料理喪事例應遣大臣致祭著派索拜前往祭<lb/>
　　奠應行䘏典該部照例查奏朕從前因念伊奮勉<lb/>
　　肫誠降㫖令頗羅鼐保奏一子承襲封爵據頗羅<lb/>
<pb n="KR2c0012_WYG_050-8b"/>
　　鼐以次子朱爾黙特那木扎爾堪以効力具奏業<lb/>
　　加恩封為長子今辦理藏衛噶卜倫事務乏人即<lb/>
　　將伊子朱爾黙特那木扎爾襲封郡王但年尚幼<lb/>
　　小甫經襲爵辦事噶卜倫等務如頗羅鼐在時同<lb/>
　　心協力黽勉辦理著傅清將此㫖通行曉諭知之<lb/>
　命駐藏副都統傅清體察西藏情形加意辦理<lb/>
　上諭軍機大臣等曰西藏地方闗係甚要頗羅鼐經<lb/>
　　事練達下人信服伊亦能奮勉効力諸事無庸置<lb/>
<pb n="KR2c0012_WYG_050-9a"/>
　　念今頗羅鼐已故雖命伊子朱爾黙特那木扎爾<lb/>
　　襲封總辦藏衛事務而藏地素屬多事衆心不一<lb/>
　　值朱爾黙特那木扎爾年幼新襲之時未必即能<lb/>
　　如頗羅鼐收服衆人之心頗羅鼐在時凡事俱由<lb/>
　　伊主張不過商同傅清斟酌辦理今非頗羅鼐時<lb/>
　　可比著傅清逐處留心留心訪查如有朱爾黙特<lb/>
　　那木扎爾意見不到之處即行指示不得稍有疎<lb/>
　　忽再上年有達賴喇嘛屬下人鎮壓頗羅鼐一事<lb/>
<pb n="KR2c0012_WYG_050-9b"/>
　　伊等彼此已露不和之意今頗羅鼐暴殁朱爾黙<lb/>
　　特那木扎爾或念伊父動生猜疑與達賴喇嘛不<lb/>
　　睦或達賴喇嘛又信人言即照所行於頗羅鼐者<lb/>
　　行之於朱爾黙特那木扎爾則更有闗係傅清於<lb/>
　　此兩人善為和解惟期地方安靜不生事端伊等<lb/>
　　彼此和好屬下人即有奸詐者亦不能滋事矣頗<lb/>
　　羅鼐總理藏務多年皆因能用其屬下可信之人<lb/>
　　凡事始皆妥當朱爾黙特那木扎爾宜令其用伊<lb/>
<pb n="KR2c0012_WYG_050-10a"/>
　　父信用舊人協力料理方為有益再今嵗準噶爾<lb/>
　　又往熬茶恐其聞頗羅鼐已殁彼處無總理之人<lb/>
　　任意藉端造言生事亦未可定亦當留心防範凡<lb/>
　　應備辦牲畜口糧等項務須豫為儲備至照看來<lb/>
　　使之侍郎玉保係前次承辦之人一應事宜俱宜<lb/>
　　㑹同商酌務期妥協現在頗羅鼐殁後彼處衆人<lb/>
　　情形若何即應奏聞乃並未具奏殊屬疎忽此際<lb/>
　　彼處衆人意見情形及朱爾黙特那木扎爾襲爵<lb/>
<pb n="KR2c0012_WYG_050-10b"/>
　　辦事後各處人心輸服與否俱著一一加意體訪<lb/>
　　具摺奏聞倘有一二不肖滋事之人亦著傅清即<lb/>
　　行酌量辦理以示警戒<lb/>
　　　丙午<lb/>
　命古北口提督索拜赴藏與副都統傅清同辦藏務<lb/>
　　　安西提督李繩武奏報準噶爾使臣瑪木特等<lb/>
　　　出境<lb/>
　　　己酉<lb/>
<pb n="KR2c0012_WYG_050-11a"/>
　　　軍營㕘贊大臣副都統保明期滿以副都統那<lb/>
　　　蘭保往代<lb/>
　　　夏四月壬戌<lb/>
　　　籌議藏地防範事宜<lb/>
　　　駐藏副都統傅清奏言從前阿里克地方原係<lb/>
　　　頗羅鼐長子公朱爾黙特䇿卜登駐劄管轄嗣<lb/>
　　　因染患足疾<lb/>
　　奏明回藏調養兹頗羅鼐病故阿里克地方緊要<lb/>
<pb n="KR2c0012_WYG_050-11b"/>
　　　伊足疾亦已漸愈臣即令其仍赴阿里克防範<lb/>
　　　地方卡倫據公朱爾黙特䇿卜登告稱請俟伊<lb/>
　　　父建塔完竣即行前往再騰格里淖爾喀喇烏<lb/>
　　　蘇等處毎年夏季令朱爾黙特那木扎爾領兵<lb/>
　　　駐防今因伊父病故朱爾黙特那木扎爾留藏<lb/>
　　　辦事臣令其派親信宰桑那旺根敦管轄喀喇<lb/>
　　　烏蘇之兵䇿凌達什管轄騰格里淖爾之兵無<lb/>
　　　庸俟至夏季先期前往駐劄再從阿哈雅克卡<lb/>
<pb n="KR2c0012_WYG_050-12a"/>
　　　倫起至阿里克地方止毎卡俱添兵三十名用<lb/>
　　　心防範其巡察阿哈雅克卡倫派扎薩克頭等<lb/>
　　　台吉旺對前往奏入得<lb/>
　㫖軍機大臣㑹同索拜議奏尋議阿里克地方甚屬<lb/>
　　　緊要與拉達克連界今頗羅鼐病故正宜防範<lb/>
　　　應令公朱爾黙特䇿卜登親身前往方為有益<lb/>
　　　再騰格里淖爾喀喇烏蘇等處朱爾黙特那木<lb/>
　　　扎爾既留藏辦事即令其派出親信宰桑等前<lb/>
<pb n="KR2c0012_WYG_050-12b"/>
　　　往駐劄防範務期加意體察其阿哈雅克等處<lb/>
　　　卡倫添兵巡察及委派專管之處俱應如所奏<lb/>
　　　辦理再據公朱爾黙特䇿卜登等奏伊父頗羅<lb/>
　　　鼐遺言摺内報出喇嘛噶津林沁病故噶津林<lb/>
　　　沁久住準噶爾地方回藏之後交與頗羅鼐看<lb/>
　　　守防範今已七十餘嵗久經患病其言似無虚<lb/>
　　　揑但正當頗羅鼐病革之際而看守之人指稱<lb/>
　　　伊已病故略覺可疑恐朱爾黙特那木扎爾為<lb/>
<pb n="KR2c0012_WYG_050-13a"/>
　　　其屬下所䝉亦未可定應令索拜到彼留心體<lb/>
　　　訪具奏入報<lb/>
　聞<lb/>
　　　乙丑<lb/>
　　　駐防哈宻總兵官王能愛奏報詢問夷使言語<lb/>
　　　情形<lb/>
　　　王能愛奏言臣於二月内欽奉<lb/>
　諭㫖以準噶爾使臣瑪木特來京㑹議貿易熬茶事<lb/>
<pb n="KR2c0012_WYG_050-13b"/>
　　務伊等原奏明於九月中旬前來經玉保令其於<lb/>
　　八月初旬到哈濟爾得卜特爾貿易九月初即行<lb/>
　　進藏瑪木特等因已經伊台吉奏明未便遽定俟<lb/>
　　歸告台吉若如所議當於四月内遣人至哈密通<lb/>
　　信若照前奏即不送信可傳諭王能愛令於夷使<lb/>
　　回巢經過時將何時遣人確切詢明具摺奏聞臣<lb/>
　　　於三月十一日接見夷使遵<lb/>
　諭㫖事理詢問瑪木特據稱進藏熬茶之事已䝉<lb/>
<pb n="KR2c0012_WYG_050-14a"/>
　大皇帝俞允我台吉原奏明於九月十五前後到哈<lb/>
　　　濟爾得卜特爾地方貿易完畢進藏念經經<lb/>
　天朝大臣等仰體<lb/>
　大皇帝體䘏之恩令於八月初旬前來九月間進藏<lb/>
　　　天氣温和行走便利此實有益我等之事我是<lb/>
　　　以急欲回去酌定日期以便前來報信現在即<lb/>
　　　欲啟程懇由烏克克嶺行走路途較近並有疲<lb/>
　　　乏馬匹懇求换給數匹必得於四月十五前回<lb/>
<pb n="KR2c0012_WYG_050-14b"/>
　　　到伊犁方不致悞事臣問以四月十五前方到<lb/>
　　　伊犁報信人如何即能於四月内得到哈密汝<lb/>
　　　須約定準期我在此等候呈報據夷使云我到<lb/>
　　　伊犁定期後遣報信人來揀選好馬由我處卡<lb/>
　　　倫晝夜兼行四月内必到哈宻或仍照原奏於<lb/>
　　　九月内前來即不送信臣諭以即使九月前來<lb/>
　　　亦應送信為是據夷使云若仍九月前來送信<lb/>
　　　與否當禀知台吉而行我亦不敢主張臣察具<lb/>
<pb n="KR2c0012_WYG_050-15a"/>
　　　言詞及沿途行走甚緊其意亦欲於八月内前<lb/>
　　　來是以急於回巢已照例䕶送出境奏入報<lb/>
　聞<lb/>
　　　甲戌<lb/>
　　　籌辦夷人貿易進藏事宜<lb/>
　　　甘肅巡撫黄廷桂奏言本年九月内準噶爾夷<lb/>
　　　使進藏熬茶䝉<lb/>
　聖恩允准除已有成例者俱照乾隆八年之例備辦<lb/>
<pb n="KR2c0012_WYG_050-15b"/>
　　　外惟是前次係在東科爾交易今次由哈濟爾<lb/>
　　　易銀前往所有應行隨時酌辦之處悉心逐一<lb/>
　　　酌議恭陳<lb/>
　聖鑒一夷人在哈濟爾易换銀兩不需貨物<lb/>
　　廷議令較上次交易之數略為多備查上次交易<lb/>
　　　用官銀七萬八千餘兩今酌量豫備交易銀十<lb/>
　　　六萬兩進藏備用銀二萬兩又料理官兵口糧<lb/>
　　　鹽萊應賞俸餉運送脚價等項約需銀十五萬<lb/>
<pb n="KR2c0012_WYG_050-16a"/>
　　　兩除八年熬茶案内剰銀三萬餘兩外尚應需<lb/>
　　　銀三十萬兩請先在甘肅藩庫内撥用仍於隣<lb/>
　　　近省分速撥解甘還項一上次運糧及通信綠<lb/>
　　　旗官兵口糧鹽菜俱係從寧裹帶今次䕶送夷<lb/>
　　　使派出綠旗官兵同行全資馬力未便攜帶口<lb/>
　　　糧以致遲累除從寧赴卡由藏回寧令其自行<lb/>
　　　攜帶外其由哈濟爾進藏時所需口糧三個月<lb/>
　　　鹽菜六個月應照上次滿洲官兵例撥兵運送<lb/>
<pb n="KR2c0012_WYG_050-16b"/>
　　　其到藏駐劄及留牧兵丁並運糧兵丁仍照上<lb/>
　　　次之例辦理一防䕶綠旗兵丁於賞銀外毎名<lb/>
　　　請借支半年餉銀至綠旗官員照例賞給一年<lb/>
　　　俸銀均不敷用請酌借總兵銀五百兩遊擊都<lb/>
　　　司二百兩守備一百五十兩千把總八十兩於<lb/>
　　　回營之日在俸餉内分季扣還一乾隆八年夷<lb/>
　　　使至東科爾貿易奏明賞給食物三次今次仍<lb/>
　　　請於哈濟爾俟夷使初到時賞給一次外其二<lb/>
<pb n="KR2c0012_WYG_050-17a"/>
　　　次賞給應請於卡倫交易事畢起身進藏時令<lb/>
　　　照看夷使之侍郎玉保等宣布<lb/>
　皇上隆恩再賞一次熬茶事畢回巢時仍在附近青<lb/>
　　　海之處賞給一次其應賞物件<lb/>
　　廷議令備牛羊米麫等物查乾隆八年准侍郎玉<lb/>
　　　保咨明將牛羊米麫酌换茶奶酥油賞給今應<lb/>
　　　仍照前例辦理奏入得<lb/>
　㫖軍機大臣議奏尋議上次交易用銀共二十三萬<lb/>
<pb n="KR2c0012_WYG_050-17b"/>
　　　餘兩此次在卡倫貿易零星貨物俱需官買自<lb/>
　　　較前次之數有加是以臣等議令略為多備今<lb/>
　　　該撫酌定帶銀十六萬兩量已敷用其官兵口<lb/>
　　　糧及備帶銀兩共估需銀三十餘萬兩應照所<lb/>
　　　請即行動用<lb/>
　勅部酌撥補還再前次䕶送滿洲官兵口糧俱另撥<lb/>
　　　官兵䕶送綠旗兵丁口糧則令自行裹帶此次<lb/>
　　　䕶送夷使綠旗官兵若照舊例概令自行裹帶<lb/>
<pb n="KR2c0012_WYG_050-18a"/>
　　　誠多未便亦應照該撫所請除從寧赴卡由藏<lb/>
　　　回寧外俱照滿洲官兵例撥兵運送其到藏駐<lb/>
　　　劄及留牧運糧兵丁俱照前例辦理至上次䕶<lb/>
　　　送夷使進藏綠旗官弁賞一年俸銀馬兵賞銀<lb/>
　　　十兩歩兵賞銀六兩與滿洲官兵之例不同但<lb/>
　　　此次綠旗官兵係䕶送夷使往藏長途跋涉未<lb/>
　　　免拮据應悉照該撫所奏數目借給回營之日<lb/>
　　　按季扣還其三次賞給夷使並備用黒茶酥油<lb/>
<pb n="KR2c0012_WYG_050-18b"/>
　　　白麫等物之處均應如所請辦理奏入<lb/>
　上從之<lb/>
　　　丁丑<lb/>
　命副都統銜巴爾品赴軍營効力<lb/>
　上諭内閣曰那蘭保不必前往軍營著調補熱河副<lb/>
　　都統巴爾品著革職賞給副都統銜自備資斧前<lb/>
　　往軍營効力三年再行請㫖<lb/>
　　　五月壬辰<lb/>
<pb n="KR2c0012_WYG_050-19a"/>
　　　飭禁買馬兵民私越卡倫<lb/>
　　　辦理軍機大臣等奏言從前甘肅一帶所需營<lb/>
　　　馬原由金塔寺出口往喀爾喀等處採買乾隆<lb/>
　　　七年肅州鎮臣遣人逺赴額爾得尼招附近軍<lb/>
　　　營買馬額駙䇿凌恐其滋事報部禁止嗣經總<lb/>
　　　督慶復議以毎年定限給票不得濫往並指明<lb/>
　　　地方甘肅各營由金塔寺口外行走安西各營<lb/>
　　　由布隆吉爾西喇呼魯蘇一路行走在北路喀<lb/>
<pb n="KR2c0012_WYG_050-19b"/>
　　　爾喀䝉古庫倫恰克圖一帶購買業經部議覆<lb/>
　　　准今安西提督李繩武奏買馬弁兵經過圖古<lb/>
　　　里克遇見準噶爾脱出䝉古孟克一名等語查<lb/>
　　　買馬弁兵不遵原奏擅赴圖古里克其地在哈<lb/>
　　　宻卡倫之外與準夷邊界相通誠如<lb/>
　聖諭彼處人可從此逃來則内地或有不肖之人亦<lb/>
　　　可從此潛往將來買馬之人由此經過未免滋<lb/>
　　　釁應嚴加防範以肅邊境除甘肅各營出金塔<lb/>
<pb n="KR2c0012_WYG_050-20a"/>
　　　寺口者仍照原議亦不得至哈宻卡倫外其安<lb/>
　　　西各營即在附近西寧一帶採買不得逺至喀<lb/>
　　　爾喀即或需往喀爾喀䝉古等處採買亦令在<lb/>
　　　卡倫以内行走其圖古里克一帶及哈宻卡倫<lb/>
　　　外行走之處永行禁止奏入<lb/>
　上從之<lb/>
　　　己酉<lb/>
　　　安西提督李繩武奏報夷使赴藏熬茶日期<lb/>
<pb n="KR2c0012_WYG_050-20b"/>
　　　李䋲武奏言本年五月初五日準噶爾夷使奔<lb/>
　　　塔爾來至哈宻報赴藏熬茶的期據稱我宰桑<lb/>
　　　瑪木特於四月初六日回至伊犁告台吉䇿妄<lb/>
　　　多爾濟那木扎爾云進藏一事䝉<lb/>
　大皇帝恩准令於八月初十日前後到哈濟爾及早<lb/>
　　　進藏我台吉不勝感激給我字單令我先來報<lb/>
　　　信隨將所送字單譯出内稱往西邊念經熬茶<lb/>
　　　之人定於八月十五前後致哈濟爾約共三百<lb/>
<pb n="KR2c0012_WYG_050-21a"/>
　　　人宰桑四人一瑪木特一吹納木喀一巴雅斯<lb/>
　　　瑚朗一圖魯庫喇嘛三人一綏綳一温都遜一<lb/>
　　　固尼爾等語奏入報<lb/>
　聞<lb/>
　　　庚戌<lb/>
　　　定邊副將軍額駙䇿凌疏奏暫停派閲看喀爾<lb/>
　　　喀軍裝<lb/>
　　　䇿凌奏言今年正當喀爾喀四部落大㑹之年<lb/>
<pb n="KR2c0012_WYG_050-21b"/>
　　　又遇閲看軍裝之期應派參贊大臣稽察喀爾<lb/>
　　　喀四部落所備軍裝但盟長與各扎薩克帶領<lb/>
　　　人衆兩次豫備未免煩費請照乾隆八年之例<lb/>
　　　將閲看軍裝事暫停派㕘贊大臣前往即交副<lb/>
　　　將軍及盟長等令其在各游牧處查看奏入報<lb/>
　聞<lb/>
　　　定邊副將軍額駙䇿凌疏奏減撤喀爾喀防秋<lb/>
　　　兵<lb/>
<pb n="KR2c0012_WYG_050-22a"/>
　　　䇿凌奏言定例毎年派喀爾喀兵三千名於秋<lb/>
　　　間來至軍營操練防範今軍營無事各䝉古力<lb/>
　　　量應加體恤請裁減兵一千名奏入得<lb/>
　㫖軍營現在無事操練防範之兵原不必如此之多<lb/>
　　所奏是依議<lb/>
　　　己未<lb/>
　　　定議進藏沿途卡倫臺站事宜<lb/>
　　　軍機大臣奏言據侍郎玉保等奏稱乾隆八年<lb/>
<pb n="KR2c0012_WYG_050-22b"/>
　　　準噶爾來使入藏熬茶由噶斯路行走於來使<lb/>
　　　到時將伊克柴達木得卜特爾兩卡倫展設於<lb/>
　　　哈濟爾察罕烏蘇派出西寧綠營兵一百名今<lb/>
　　　年來使仍由噶斯路應照八年之例辦理等語<lb/>
　　　應如所奏交與西寧總兵官張士偉派兵一百<lb/>
　　　名與䝉古兵同在哈濟爾等處展放卡倫再乾<lb/>
　　　隆八年侍郎玉保帶領準噶爾之人赴藏因沿<lb/>
　　　路未設臺站凡奏摺傳事俱從四川馳遞不但<lb/>
<pb n="KR2c0012_WYG_050-23a"/>
　　　路途逺逺若有候<lb/>
　㫖辦理之事必致遲悞今次應請於現派出卡倫䝉<lb/>
　　　古綠營兵丁内酌量派五六十名交玉保進藏<lb/>
　　　時帶往自哈坦和碩至喀喇烏蘇暫安臺站遇<lb/>
　　　有緊急事務沿途遞送俟準噶爾人回巢後仍<lb/>
　　　行撤回奏入<lb/>
　上從之<lb/>
　　　六月癸亥<lb/>
<pb n="KR2c0012_WYG_050-23b"/>
　　　籌議夷使進藏熬茶添兵防範事宜<lb/>
　　　駐藏副都統傅清奏言夷使赴藏熬茶各緊要<lb/>
　　　地方俱應添兵防範所有阿哈雅克騰格里淖<lb/>
　　　爾一路地方前次派兵六千令朱爾黙特那木<lb/>
　　　扎爾防守今朱爾黙特那木扎爾既留藏辦事<lb/>
　　　其地已派宰桑那旺根敦䇿凌達什在彼管轄<lb/>
　　　應即交與伊等防範駐守至準噶爾進藏之時<lb/>
　　　臣另派噶卜倫䇿凌旺扎爾等前至喀喇烏蘇<lb/>
<pb n="KR2c0012_WYG_050-24a"/>
　　　帶兵三百名䕶送至藏其防守阿里克一路已<lb/>
　　　令公朱爾黙特䇿卜登前往仍照前次帶兵五<lb/>
　　　千名在彼駐劄又查工布與達克布及藏内地<lb/>
　　　方其備過兵四千名臣仍照數防備現在調用<lb/>
　　　兵共一萬五千名再從準噶爾至藏路徑甚多<lb/>
　　　共有五處毎處俱須安設卡倫毎卡俱派兵一<lb/>
　　　百名頭目一名令其小心偵探又歸併藏内之<lb/>
　　　那克素三十九部落番子原係羅卜藏丹津屬<lb/>
<pb n="KR2c0012_WYG_050-24b"/>
　　　下之人罔知法紀聞夷使入藏難保其必無生<lb/>
　　　事之處應於夷使將到時令其游牧移至别處<lb/>
　　　以避其路仍派人約束照管暗行防範其準噶<lb/>
　　　爾人等往各寺廟熬茶之時仍派官兵與原䕶<lb/>
　　　送之官兵一同約束並宻飭各寺廟喇嘛之處<lb/>
　　　已俱交朱爾黙特那木扎爾小心辦理奏入得<lb/>
　㫖軍機大臣議奏尋議準噶爾往藏熬茶因係奏明<lb/>
　　　為伊父修行善事是以䝉<lb/>
<pb n="KR2c0012_WYG_050-25a"/>
　恩俞允而藏内之人慮其狡詐不敢輕信防範豫備<lb/>
　　　自不可忽但調兵至一萬五千不免聲張耳目<lb/>
　　　且準噶爾此次尤極恭順諸事俱遵<lb/>
　㫖而行應外示以寛和之<lb/>
　恩而從中暗行防範以備不虞現在調兵太多不但<lb/>
　　　勞費無益反恐伊等聞知轉生疑懼應令傅清<lb/>
　　　酌量豫備調兵數千名於緊要各處嚴行防守<lb/>
　　　尤當行所無事不涉張皇方為妥協一切與郡<lb/>
<pb n="KR2c0012_WYG_050-25b"/>
　　　王朱爾黙特那木扎爾公同商酌相機辦理至<lb/>
　　　將那克素各處番子於準噶爾將到時約束搬<lb/>
　　　移以及宻飭各寺喇嘛之處俱應如所奏辦理<lb/>
　　　奏入<lb/>
　上從之<lb/>
　　　籌辦赴藏大臣官兵等米糧事宜<lb/>
　　　駐藏副都統𫝊清奏言前次準噶爾赴藏熬茶<lb/>
　　　管送之大臣官兵等所用米糧動用庫項採買<lb/>
<pb n="KR2c0012_WYG_050-26a"/>
　　　二千三百餘石後實支用九百餘石所餘米石<lb/>
　　　作為駐藏官員兵丁口糧現已無存此次應較<lb/>
　　　前次量為減少豫備二千石再管送之大臣官<lb/>
　　　兵及準噶爾熬茶人等所用之柴草奶油茶葉<lb/>
　　　炒麫等項應酌量豫備之處交朱爾黙特那木<lb/>
　　　扎爾妥協豫備其用過銀兩即於彼處收貯錢<lb/>
　　　糧内照數支給奏入得<lb/>
　㫖軍機大臣議奏尋議此次管送之大臣官兵較前<lb/>
<pb n="KR2c0012_WYG_050-26b"/>
　　　次為數既少上次止用過米糧九百餘石則此<lb/>
　　　次豫備二千石尚屬過多採買輓運不無勞費<lb/>
　　　相應飭令採買一千石以備支用其草料等項<lb/>
　　　應如所奏豫備事竣核實報銷奏入<lb/>
　上從之<lb/>
　　　戊辰<lb/>
　　　定防範逃人事宜<lb/>
　　　定邊副將軍額駙䇿凌奏言所有交與和托輝<lb/>
<pb n="KR2c0012_WYG_050-27a"/>
　　　特公額林沁安挿約束之投誠準噶爾烏梁海<lb/>
　　　冺達遜一户私自逃回旋經挐獲已將冺達遜<lb/>
　　　等正法其子索雲解送理藩院照例辦理奏入<lb/>
　　　得<lb/>
　㫖著查明由準噶爾投誠交與各扎薩克地方安揷<lb/>
　　之烏梁海等共有若干人將如何防範不令逃回<lb/>
　　之處軍機大臣等議奏尋議由準噶爾陸續脱回<lb/>
　　　及投來欲歸親族之厄魯特烏海梁及回人等<lb/>
<pb n="KR2c0012_WYG_050-27b"/>
　　　共五十起二百二十一名口俱由軍營詢明情<lb/>
　　　節<lb/>
　　奏明交與各該旗安揷今冺達遜一户無故私自<lb/>
　　　逃回則此投誠人内未必無似此者應交額駙<lb/>
　　　䇿凌及提督李繩武令其宻飭各該扎薩克等<lb/>
　　　嚴加約束並令各處坐卡人員不時巡查毋稍<lb/>
　　　疎懈至平日防範之處亦不宜顯露形迹過於<lb/>
　　　聲張致令伊等妄生疑懼惟暗中留心防範方<lb/>
<pb n="KR2c0012_WYG_050-28a"/>
　　　為妥協其解送逃人索雲一名俟到京之日交<lb/>
　　　與刑部永逺圏禁奏入<lb/>
　上從之<lb/>
　　　辛未<lb/>
　命兩路軍營大臣分别辦理投誠人等<lb/>
　上諭軍機大臣等曰提督李繩武奏稱詢問自準夷<lb/>
　　投來之厄魯特巴雅爾據稱伊係去年隨同來使<lb/>
　　瑪木特前來之人回巢時因副使都喇勒哈什哈<lb/>
<pb n="KR2c0012_WYG_050-28b"/>
　　出痘令伊調治未愈身死瑪木特不令伊同行都<lb/>
　　喇勒哈什哈從人又欲將伊加害兩次向家逃歸<lb/>
　　在路被獲今又乗間逃來等情應將巴雅爾照例<lb/>
　　辦理送至京師等語此人係近日隨來使到京之<lb/>
　　人又有逃回兩次被獲情節今投順前來彼處斷<lb/>
　　無不知非從前投誠之人可比李繩武應具奏請<lb/>
　　㫖辦理乃即向伊詳問彼處一應事宜信息送至<lb/>
　　京師辦理甚屬不合但此時若再令回歸伊必備<lb/>
<pb n="KR2c0012_WYG_050-29a"/>
　　細歸告縁由反令彼處疑惑致生事端此案著即<lb/>
　　照此完結朕思屢收此等投誠之人竟無裨益從<lb/>
　　前用兵時尚欲得其信息方今罷息干戈伊等甚<lb/>
　　屬恭順來使交易往來並無事端得其信息與否<lb/>
　　無甚闗係且此投誠人内大抵皆沿邊居住或幽<lb/>
　　僻處所者居多彼處要緊大事未必稔知即伊道<lb/>
　　聴之言亦難憑信假如一人前來謂彼處有進兵<lb/>
　　之信可即信其言遽爾出征乎亦不過照原先定<lb/>
<pb n="KR2c0012_WYG_050-29b"/>
　　議固守疆界耳現今將若輩收留安揷不但需費<lb/>
　　繁多將來辦理亦費周章但原定疆界時並未有<lb/>
　　彼此不留逃人之語不便將投來之人即行拏解<lb/>
　　伊處嗣後如有投至卡倫者務須問明逃時曾否<lb/>
　　有人知覺或有無追拏之處如有前項縁由不必<lb/>
　　詳問彼處細事即諭以現今和好爾台吉甚屬恭<lb/>
　　順大國施恩不比從前汝國逃來之人不便收留<lb/>
　　若即拏送又恐致汝受罪可即自行投回明白曉<lb/>
<pb n="KR2c0012_WYG_050-30a"/>
　　諭不必令進卡倫倘自彼處來時無人知覺又並<lb/>
　　無追拏等情問明後送至軍營聴候辦理可宻諭<lb/>
　　兩路軍營大臣等知之<lb/>
　　　戊寅<lb/>
　命郡王朱爾黙特那木扎爾酌量資助熬茶人等牲<lb/>
　　　畜口糧<lb/>
　上諭軍機大等等曰此次準噶爾使臣瑪木特來京<lb/>
　　奏稱從前伊處赴藏熬茶人等頗羅鼐並未照舊<lb/>
<pb n="KR2c0012_WYG_050-30b"/>
　　例帮助牲畜口糧等語經朕以頗羅鼐雖係受封<lb/>
　　號之人究屬逺方部落非内地臣民可比不便降<lb/>
　　㫖令其資助但此次或較前量加資助亦未可定<lb/>
　　詳悉曉諭該夷使等並於玉保前往時令其向朱<lb/>
　　爾黙特那木扎爾公同商酌妥協辦理著再傳諭<lb/>
　　傅清令其轉諭朱爾黙特那木扎爾此次夷使到<lb/>
　　藏時雖毋庸循照舊例二十日即行辦給一次著<lb/>
　　於初到資助之外酌量駐藏日期多寡再行辦給<lb/>
<pb n="KR2c0012_WYG_050-31a"/>
　　一二次俾夷使等咸知感恱<lb/>
　　　安揷準噶爾烏梁海扎勒布<lb/>
　　　辦理軍機大臣等奏言雍正十二年内北路軍<lb/>
　　　營將拏獲準噶爾烏梁海宰桑鄂魯什野勒之<lb/>
　　　子扎勒布解送來京奉<lb/>
㫖著將扎勒布暫且留養俟後來再定業經留養在聖<lb/>
　　　華寺内至今十有餘年年近三十前因軍務未<lb/>
　　　竣是以未經請<lb/>
<pb n="KR2c0012_WYG_050-31b"/>
　㫖定奪今準夷恭順軍前寧謐扎勒布毋庸看守又<lb/>
　　　不便發回游牧請照投誠厄魯特給與娶妻立<lb/>
　　　産銀兩照例安插奏入報<lb/>
　聞<lb/>
　　　丙申<lb/>
　　　定邊副將軍額駙策凌疏奏撥解軍營備貯銀<lb/>
　　　兩<lb/>
　　　䇿凌奏言現在軍營一年需用錢糧約計一十<lb/>
<pb n="KR2c0012_WYG_050-32a"/>
　　　萬兩有零自乾隆十年十月内解到銀二十五<lb/>
　　　萬兩陸續支放外尚存貯銀一十二萬兩有零<lb/>
　　　足支一年之用而軍需錢糧理應豫備請將乾<lb/>
　　　隆己巳庚午兩年應用銀二十二萬兩及備用<lb/>
　　　銀三萬兩一併解交軍營以備應用奏入<lb/>
　上從之<lb/>
　　　秋七月己酉<lb/>
　命移金塔寺回衆于哈宻安置<lb/>
<pb n="KR2c0012_WYG_050-32b"/>
　上諭軍機大臣等曰肅州金塔寺安插吐魯番回子<lb/>
　　内有不服水土至於生計艱窘者一百餘户經大<lb/>
　　臣等議奏請移于哈宻種地居住此項回衆向被<lb/>
　　準夷凌虐情願移入内地迄今二十餘年因水土<lb/>
　　異宜積蓄者少窮迫者多若將伊等移于他處究<lb/>
　　不能于生計有益哈宻吐魯番雖部落各異其教<lb/>
　　則一情性相宜且哈宻貝子玉素富自伊曾祖額<lb/>
　　貝都拉塔爾罕伯克以來數世受國家恩澤竭誠<lb/>
<pb n="KR2c0012_WYG_050-33a"/>
　　報効奮勉急公教養所屬之人亦甚妥協現在哈<lb/>
　　宻地方尚有可種餘地著將安揷金塔寺回衆交<lb/>
　　貝子玉素富併入伊所屬旗分佐領加意撫䘏令<lb/>
　　新舊回衆和好如一撥給餘田令其耕種俾永逺<lb/>
　　不致失所將此傳諭貝子玉素富知之<lb/>
　　　丁巳<lb/>
　　　准暫停青海王公等巡察卡倫<lb/>
　　　軍機大臣奏言據侍郎玉保等奏稱毎年春秋<lb/>
<pb n="KR2c0012_WYG_050-33b"/>
　　　二季巡察額色勒金柴達本兩路卡倫派定青<lb/>
　　　海王公扎薩克台吉等毎一路遣一人巡察卡<lb/>
　　　倫又派莊浪滿官四員帶領兵丁毎年於秋間<lb/>
　　　巡察一次均應於九月間自西寧起程前往今<lb/>
　　　值夷使進藏熬茶請暫行停止等語查準噶爾<lb/>
　　　夷使赴藏熬茶侍郎玉保現已在哈濟爾駐劄<lb/>
　　　倘巡察卡倫人等照舊前往正值夷使將到人<lb/>
　　　多勢衆恐致夷使生疑反多不便應請將今秋<lb/>
<pb n="KR2c0012_WYG_050-34a"/>
　　　巡察卡倫之青海王公等並莊浪官兵俱暫行<lb/>
　　　停止俟明年春季仍照舊派往奏入<lb/>
　上從之<lb/>
　　　八月戊寅<lb/>
　　　準噶爾部人鄂勒錐尼瑪挈眷來降<lb/>
　命賞給安插如例<lb/>
　　　辛巳<lb/>
　訓飭綏逺城將軍補熙等<lb/>
<pb n="KR2c0012_WYG_050-34b"/>
　上諭軍機大臣等曰據額駙策凌奏稱綏逺城將軍<lb/>
　　補熙等遣佐領素爾芳阿前來軍營買馬經臣告<lb/>
　　知遣員汝等賫來俱係官帑途間萬一遇有賊盜<lb/>
　　闗係非小不比客商既經逺來可到鄂爾昆買得<lb/>
　　牲畜即便回歸嗣後不可為例等語此事額駙策<lb/>
　　凌尚能籌及告知遣員補熙等辦理疎忽不知大<lb/>
　　體甚屬不合滋生銀兩雖應酬辦或在他處貿易<lb/>
　　或交商人領辦皆無不可特差官兵持銀逺赴軍<lb/>
<pb n="KR2c0012_WYG_050-35a"/>
　　營貿易不特事理不宜設途中遇有宵小竊發更<lb/>
　　於大體有闗補熙等著傳㫖申飭該副都統等曾<lb/>
　　否與之商議究竟出自何人之意並著伊等明白<lb/>
　　回奏<lb/>
　　　壬午<lb/>
　　　準噶爾部人博克來降<lb/>
　命賞給安揷如例<lb/>
　　　更定軍營官員換班事宜<lb/>
<pb n="KR2c0012_WYG_050-35b"/>
　　　副都統保德奏言軍營侍衛官員拜唐阿等應<lb/>
　　　換班時隨伊等報滿日期更換未有定時但此<lb/>
　　　等換班人員一出張家口均係馳騎䝉古馬匹<lb/>
　　　若適遇冬春正值䝉古牲畜疲瘦之時應付馬<lb/>
　　　匹及供應食物未免拮据請將軍營換班人等<lb/>
　　　於五月半間自京起身換回之人於七八月間<lb/>
　　　來抵京城其差使來京者除有要緊事件外其<lb/>
　　　尋常賫送檔冊事件差使亦令俟五月起身於<lb/>
<pb n="KR2c0012_WYG_050-36a"/>
　　　九月間回至軍營再軍營換班若均在一年應<lb/>
　　　換之人太多亦殊未便請將看水草侍衛部院<lb/>
　　　衙門官員作為一年更換卡倫侍衛作為一年<lb/>
　　　更換再口外行走惟工珠及珠爾惠兩路若換<lb/>
　　　往之人由工珠一路行走則換回之人令從珠<lb/>
　　　爾惠一路行走則換回之人路換班行走䝉古<lb/>
　　　人等自不致於拮据奏入得<lb/>
　㫖軍機大臣議奏尋議均應如所請辦理現在軍營<lb/>
<pb n="KR2c0012_WYG_050-36b"/>
　　　官員内有冬春應換者即照此奏俟於來年五<lb/>
　　　月内更換其看水草侍衛向係新舊錯綜更換<lb/>
　　　不便令與部院官員一時全換現在十員侍衛<lb/>
　　　内仍留一半另作一次更換奏入<lb/>
　上從之<lb/>
　　　九月辛亥<lb/>
　命原任布政使安圖更替原任按察使劉柏辦理北<lb/>
　　　路軍營糧餉事務<lb/>
<pb n="KR2c0012_WYG_050-37a"/>
　　　癸丑<lb/>
　命侍郎玉保覆奏夷使熬茶情形<lb/>
　上諭軍機大臣等曰據玉保奏準夷熬茶來使先遣<lb/>
　　阿喇卜扎報知伊等至塔里木河因水大難渡不<lb/>
　　能如原約於八月十五前後到來緣由又詢問此<lb/>
　　處現派大臣幾員領兵若干駐劄何處各情由看<lb/>
　　其光景似有疑慮等語此次準噶爾進藏熬茶諸<lb/>
　　事皆允其所請又係伊等從前經過之事理宜無<lb/>
<pb n="KR2c0012_WYG_050-37b"/>
　　所疑慮玉保此奏亦甚含糊並未詳悉聲明著即<lb/>
　　傳㫖詢問若因伊遲悞約期預先遣人來報即料<lb/>
　　其有疑慮玉保尚屬曉事人不應如此或準噶爾<lb/>
　　人等違背約期自知食言遂有掩飾之意玉保即<lb/>
　　從此生疑亦未可定務將實在情形明白速奏以<lb/>
　　便豫行辦理朕思準噶爾人等素行詭詐難以憑<lb/>
　　信近又新襲台吉或借赴藏緣由窺我邊界且進<lb/>
　　藏熬茶離青海甚近藉端謀襲青海亦不可不慮<lb/>
<pb n="KR2c0012_WYG_050-38a"/>
　　及凡一應豫備防範之處即令玉保會同地方大<lb/>
　　員宻行商酌設法辦理倘伊等本無疑惑之形而<lb/>
　　内地稍露張皇之意反致伊等疑懼則更大有闗<lb/>
　　係此事已令大學士慶復暫駐陜西豫行籌辦凡<lb/>
　　應行會商之事就近宻商妥辦仍俟玉保覆奏到<lb/>
　　日再行酌量並將此㫖寄慶復知之<lb/>
　命慶復留駐陜西宻行防範<lb/>
　上諭軍機大臣等曰據侍郎玉保奏稱準夷熬茶來<lb/>
<pb n="KR2c0012_WYG_050-38b"/>
　　使於中途遣阿喇卜扎前來告稱伊等至塔里木<lb/>
　　河因水大難渡將約定八月十五日期不能到來<lb/>
　　緣由先行報知又詢問此處現派大臣幾員領兵<lb/>
　　多少駐劄何處各情形看其光景似有疑慮等語<lb/>
　　準夷如何疑慮之處具奏不明已降㫖詢問玉保<lb/>
　　著將此摺抄寄大學士慶復閱看準夷向來不可<lb/>
　　憑信策妄多爾濟那木扎爾新襲台吉往藏熬茶<lb/>
　　離青海甚近藉端謀襲青海亦未可定自應防範<lb/>
<pb n="KR2c0012_WYG_050-39a"/>
　　豫備現在玉保止領兵丁四百名提督李繩武逺<lb/>
　　在西安總督張廣泗又駐軍營西寧等處並無大<lb/>
　　員設或偶生事端亦屬可慮前令大學士慶復回<lb/>
　　京必取道於陜西此時如已起程即令在陜西暫<lb/>
　　住静候玉保信息就近將一應豫防事宜暗為備<lb/>
　　辦設有事端一面具奏一面辦理然不過先事豫<lb/>
　　籌之計務宜加意慎宻斷不可令夷使等稍有知<lb/>
　　覺反生疑惑即内地人等亦不可稍露形迹致令<lb/>
<pb n="KR2c0012_WYG_050-39b"/>
　　泄漏俟應令伊回京時候朕降㫖再行回京<lb/>
　　　己未<lb/>
　命收留投誠人等毋得拘泥辦理<lb/>
　　　定邊副將軍額駙䇿凌奏言本年七月内有準<lb/>
　　　噶爾烏梁海杭噶勒投誠前來經臣等詢問伊<lb/>
　　　逃來時與一䝉古台吉額倫同逃額倫已被人<lb/>
　　　拏回伊一人步至卡倫已遵<lb/>
　㫖阻回嗣後除即行阻回者毋庸另議其有畏本處<lb/>
<pb n="KR2c0012_WYG_050-40a"/>
　　　治罪不肯回巢者臣等難以辦理請酌量照前<lb/>
　　　收留俟夷使進<lb/>
　　貢來京時<lb/>
　特降諭㫖將不容留逃人之處曉諭準噶爾台吉彼<lb/>
　　　必愈加感激<lb/>
　聖恩而臣等亦得遵循辦理奏入得<lb/>
　㫖此次投誠之杭噶勒其情節並不與巴雅爾相似<lb/>
　　乃遽令阻回辦理殊屬拘泥嗣後有似此及必不<lb/>
<pb n="KR2c0012_WYG_050-40b"/>
　　願回巢者仍著收留安插<lb/>
　　　冬十月己夘<lb/>
　　　侍郎玉保奏報夷使至哈濟爾情形<lb/>
　　　玉保奏言九月十四日準噶爾宰桑巴雅斯瑚<lb/>
　　　朗瑪木特及喇嘛綏綳等帶領三百人來至哈<lb/>
　　　濟爾告稱我等於六月初十日起程七月二十<lb/>
　　　四日到塔里木河因河水泛溢不能即渡遲留<lb/>
　　　守候故至今始到我等帶來貨物懇求大人等<lb/>
<pb n="KR2c0012_WYG_050-41a"/>
　　　照料貿易俾得攜銀入藏等語臣等當即將哈<lb/>
　　　濟爾卡倫一次賞給口糧傳<lb/>
　聖主恩㫖散給來使訖臣於十五日帶領來使自哈<lb/>
　　　濟爾起身往得卜特爾貿易伏查準夷來使因<lb/>
　　　水發稽遲約於九月二十以後到得卜特爾地<lb/>
　　　方趕辦貿易事務約需一月至十月二十以後<lb/>
　　　起身十一月内方能到藏熬茶事畢已在來年<lb/>
　　　正月十五以後藏地風俗毎正月初五日起至<lb/>
<pb n="KR2c0012_WYG_050-41b"/>
　　　二十九日止修好事念經各處人衆瞻拜聚集準<lb/>
　　　夷賦性狡詐從中藉生事端均未可定臣意欲<lb/>
　　　令及早竣事於正月初五以内帶領來使回巢<lb/>
　　　倘初五内不能完竣則藏地聚集人衆隨到令<lb/>
　　　其瞻拜不留久住庶可不致滋事奏入<lb/>
　上諭軍機大臣等曰前據玉保具奏準夷熬茶人等<lb/>
　　因不能如期到卡豫先差人送信一摺内有伊等<lb/>
　　似有疑慮一語含糊具奏朕初以為果有别項事<lb/>
<pb n="KR2c0012_WYG_050-42a"/>
　　端今據奏報宰桑巴雅斯瑚朗等三百人於九月<lb/>
　　十四日到哈濟爾現往得卜特爾交易等語是準<lb/>
　　夷並無異意可知又奏稱藏地風俗正月修好事<lb/>
　　念經各處人衆前來瞻拜商賈聚集甚屬擾攘恐<lb/>
　　準夷乗間滋事伊欲催促熬茶於初五日以内完<lb/>
　　竣即帶來使回巢如遲久不能畢事將内地人衆<lb/>
　　隨到瞻拜不令久聚等語此等意見又屬太過準<lb/>
　　夷到藏熬茶事畢即可回歸游牧但伊等見藏地<lb/>
<pb n="KR2c0012_WYG_050-42b"/>
　　修好事念經必懇求多住數日瞻仰數次若遽催<lb/>
　　促起程并將内地聚集瞻禮人衆驅逐不令久聚<lb/>
　　使彼知覺反生疑慮至期惟有約束内地人等暗<lb/>
　　為防範不使滋事著寄信玉保帶領夷人至藏與<lb/>
　　駐藏辦事大臣索拜傅清等公同商議妥協辦理<lb/>
　　斷不可稍有疎忽亦不可使準夷知覺稍有疑惑<lb/>
　　因玉保之奏令大學士慶復暫駐陜西豫行防範<lb/>
　　令並無事故慶復即著回京並諭玉保知之<lb/>
<pb n="KR2c0012_WYG_050-43a"/>
　　　十一月己酉<lb/>
　允定邊副將軍額駙䇿凌奏請入<lb/>
　覲以塔爾瑪善暫駐將軍印務<lb/>
　　　乙夘<lb/>
　申諭兩路軍營大臣等酌收投誠人等事宜<lb/>
　上諭軍機大臣等曰據李繩武奏稱有準夷逃來之<lb/>
　　巴顔庫車克等逃出時曾被人知覺又有追拿情<lb/>
　　節理宜遵㫖阻回但巴顔庫車克情極取出佩刀<lb/>
<pb n="KR2c0012_WYG_050-43b"/>
　　意欲自盡苦求收留伏祈降㫖訓諭等語朕從前<lb/>
　　降㫖如有人投誠至卡倫時即將伊曽否遇見彼<lb/>
　　處之人及有無追拿情事詢明辦理特為此等投<lb/>
　　來人内有從前逃出被擒後復投誠者其中情節<lb/>
　　彼處人業已深悉是以令伊等詢問明白不令收<lb/>
　　留令巴顔庫車克等三人内一人經額敏和卓查<lb/>
　　明係伊屬下部落其無檔案可稽之二人亦稱係<lb/>
　　自幼被擄伊等雖非内地之人並無被獲復逃情<lb/>
<pb n="KR2c0012_WYG_050-44a"/>
　　事而李繩武自應斟酌辦理乃堅持不受所謂因<lb/>
　　噎廢食固執太甚况哀懇迫切斷不肯回情亦可<lb/>
　　憫著傳諭李繩武令收留伊等照例辦理從前額<lb/>
　　駙䇿凌以投誠之杭噶勒曽遇見彼處之人即行<lb/>
　　阻回經朕批諭所辦甚屬拘泥再有似此不願回<lb/>
　　去者仍著收留今覽李繩武所奏伊等皆未能領<lb/>
　　㑹前降諭㫖著將此再行傳㫖曉諭兩路軍營大<lb/>
　　臣嗣後務須審度情形酌量妥辦不得仍前拘泥<lb/>
<pb n="KR2c0012_WYG_050-44b"/>
　　　丙辰<lb/>
　　　甘肅巡撫黄廷桂奏報夷使貿易情形<lb/>
　　　黄廷桂奏言據派出辦理貿易知府劉宏緒等<lb/>
　　　禀報夷使等於九月二十一日至得卜特爾十<lb/>
　　　月初四日將所帶皮貨議定價值挑收先經酌<lb/>
　　　議豫備銀十六萬兩尚不敷用祈為酌撥臣即<lb/>
　　　檄行西寧道楊應琚就近于道庫内動銀三萬<lb/>
　　　兩量派弁兵於十月二十一日兼程運赴該處<lb/>
<pb n="KR2c0012_WYG_050-45a"/>
　　　備用訖奏入報<lb/>
　聞<lb/>
　　　甲子<lb/>
　　　準噶爾部人多爾濟巴顔巴克什都拜等四人<lb/>
　　　來降<lb/>
　命賞給安揷如例<lb/>
　　　乙亥<lb/>
　　　侍郎玉保奏報夷使赴藏日期<lb/>
<pb n="KR2c0012_WYG_050-45b"/>
　　　玉保奏言十一月初七日準噶爾宰桑巴雅斯<lb/>
　　　瑚郎等告稱我等前次來至東科爾交易路逺<lb/>
　　　往返勞苦駝馬亦多倒斃此次熬茶䝉<lb/>
　大皇帝天恩在卡倫交易不勞往返駝馬亦無倒斃<lb/>
　　　今交易事竣我等身受<lb/>
　大皇帝洪恩感激不盡今欲於本月十三日起程進<lb/>
　　　藏大人帶領我等由何路行走臣告之云汝等<lb/>
　　　在卡倫交易可以就近進藏實<lb/>
<pb n="KR2c0012_WYG_050-46a"/>
　大皇帝格外之恩前次進藏由巴顔喀喇納木齊圖<lb/>
　　　穆倫渡穆魯烏蘇渡口彼處地雖險窄時因秋<lb/>
　　　令少雪行走尚易今值冬令若遇大雪不能過<lb/>
　　　險窄之處馬畜必致困乏今自此起程進藏當<lb/>
　　　踰哈什哈嶺在巴顔喀喇山後由布魯爾道路<lb/>
　　　行走仍渡穆魯烏蘇渡口道路平坦方為便利<lb/>
　　　巴雅斯瑚朗等聴從臣於次日將<lb/>
　聖主施<lb/>
<pb n="KR2c0012_WYG_050-46b"/>
　恩賞給該夷使等駝馬及第二次口糧俱行賞給該<lb/>
　　　夷使等感激欣喜復請照前例將沈重什物疲<lb/>
　　　瘦馬駝留交三十八人在哈濟爾得卜特爾地<lb/>
　　　方寄頓臣照依所請派人照看俟熬茶事畢該<lb/>
　　　夷使由噶斯一路回巢時此處照看之人送至<lb/>
　　　噶斯令其一同回巢其因交易前來回子瑪米<lb/>
　　　第等十二人據夷使稱回教不同不必帶往藏<lb/>
　　　内臣即派人送出卡倫先行回巢臣於十一月<lb/>
<pb n="KR2c0012_WYG_050-47a"/>
　　　十三日帶領該夷使起程進藏奏入報<lb/>
　聞<lb/>
　　　十二月辛巳<lb/>
　　　以安揷青州厄魯特博羅特等潛逃被獲正法<lb/>
　　　示衆<lb/>
　上諭内閣曰理藩院以安揷青州之厄魯特内有逃<lb/>
　　走旋經拏獲博羅特等五人請㫖正法應如所奏<lb/>
　　派侍衛賽音圖理藩院郎中善泰即速馳驛前往<lb/>
<pb n="KR2c0012_WYG_050-47b"/>
　　青州會同該將軍詢問伊等逃走情由傳集在彼<lb/>
　　投誠之厄魯特及官兵等一同觀看將博羅特等<lb/>
　　五人即行正法<lb/>
　命各省駐防將軍大臣嚴宻防範安揷厄魯特回人<lb/>
　　　等<lb/>
　上諭軍機大臣等曰據理藩院奏稱安揷青州之厄<lb/>
　　魯特博羅特等約齊逃走經官兵追趕將五人拏<lb/>
　　獲已降㫖即行正法以昭國憲伊等逃時將軍額<lb/>
<pb n="KR2c0012_WYG_050-48a"/>
　　爾圖尚未丁憂似此逆賊理應一面嚴緝一面奏<lb/>
　　聞拏獲時即問明縁由正法乃博羅特等於九月<lb/>
　　二十七日逃走而副都統三達色遲延許久始行<lb/>
　　具報又惟以錢糧咨請觀此可知伊等全不曉事<lb/>
　　將軍副都統俱係駐防地方大員乃不知事之輕<lb/>
　　重至於此極辦理草率實屬不合額爾圖三達色<lb/>
　　俱著傳㫖嚴行申飭並傳諭各省駐防將軍大臣<lb/>
　　各處俱有安揷此等厄魯特回人令其宻行防範<lb/>
<pb n="KR2c0012_WYG_050-48b"/>
　　毋稍疎懈然並非於無事時欲其過嚴在投誠<lb/>
　　人等俱屬安靜若因此一事稍露形跡伊等知覺<lb/>
　　反生疑懼致滋事端亦有不便該將軍等務宜用<lb/>
　　心妥恊辦理其未經拏獲之厄魯特達什哈乃去<lb/>
　　嵗投來安揷内地居住一年有餘通曉内地言語<lb/>
　　地方情形伊若將内地道路沿途詢知逃回準噶<lb/>
　　爾地方甚有闗係著開明達什哈年貌交與兩路<lb/>
　　將軍大臣傳諭各處卡倫嚴行查緝並行文直𨽻<lb/>
<pb n="KR2c0012_WYG_050-49a"/>
　　山西陜西甘肅四川河南等處督撫令其留心加<lb/>
　　緊查拏斷勿使之兔脫以致逃回巢穴俟於何處<lb/>
　　拏獲時即速奏聞<lb/>
　　　己亥<lb/>
　　　定議減派軍營綠旗换班兵丁<lb/>
　　　定邊副將軍額駙䇿凌奏言軍營綠旗兵向例<lb/>
　　　三年一换嗣以軍前無事改為五年一换現在<lb/>
　　　宣化大同二處派往兵丁巳滿五年應請更换<lb/>
<pb n="KR2c0012_WYG_050-49b"/>
　　　奏入得<lb/>
　㫖軍機大臣議奏尋議綠旗兵丁原因軍營糧草軍<lb/>
　　　器甚多令其看守並無别事現在所派綠旗兵<lb/>
　　　六百名請酌量留三百名俟䝉古等熟習之後<lb/>
　　　再行全撤如䝉<lb/>
　俞允明年更换時止派三百名前往並請專派宣化<lb/>
　　　所轄兵丁其大同兵丁停其派往奏入<lb/>
　上從之<lb/>
<pb n="KR2c0012_WYG_050-50a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0012_WYG_050-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
平定準噶爾方略前編卷五十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_086-1a"/>
欽定四庫全書<lb/>
平定準噶爾方略正編卷三十二<lb/>
　　　乾隆二十一年秋閏九月丙午<lb/>
　諭定邊右副將軍兆惠等派兵駐劄伊犂事宜<lb/>
　　　兆惠等奏言臣等籌辦伊犂屯種事宜明春先<lb/>
　　　令囘人一百名綠旗兵一百名指定地方耕種<lb/>
　　　已奉<lb/>
　諭㫖准行俟收穫後再添派綠旗兵廣為墾種約可<lb/>
<pb n="KR2c0012_WYG_086-1b"/>
　　　派兵一千名至防守地方應派索倫巴爾虎兵<lb/>
　　　一千名吉林兵五百名察哈爾兵三百名滿洲<lb/>
　　　兵二百名共計二千名此項兵丁即將綠旗兵<lb/>
　　　耕種所穫及各部囘人輸納貢賦給為糧餉既<lb/>
　　　省内地運送之煩而於防守地方實有裨益奏<lb/>
　　　入<lb/>
　上諭軍機大臣曰兆惠等籌辦屯種事宜及派各處<lb/>
　　兵丁駐劄伊犂俱屬妥協第念索倫兵丁連歲在<lb/>
<pb n="KR2c0012_WYG_086-2a"/>
　　軍營行走未便多留前降㫖令伊等於大兵撤囘<lb/>
　　時由北路囘至游牧今未知已抵何處即著兆惠<lb/>
　　咨詢達爾黨阿等索倫兵丁如尚未過額爾齊斯<lb/>
　　著揀選三百名前往伊犂俟明年另行派出更替<lb/>
　　再哈寧阿已帶領滿洲兵前往合計伊犂已有兵<lb/>
　　丁若干俟兆惠查明奏到再由吉林察哈爾等兵<lb/>
　　丁内揀選派往<lb/>
　　　定邊右副將軍兆惠等疏奏密飭副都統阿敏<lb/>
<pb n="KR2c0012_WYG_086-2b"/>
　　　道辦理囘部事宜<lb/>
　　　兆惠等奏言據遣往囘城副都統阿敏道報稱<lb/>
　　　現在領兵已抵綽魯克特赫地方俟宰桑錫克<lb/>
　　　錫爾格調遣各鄂拓克兵丁到時即行前進並<lb/>
　　　稱中途接從前遣往囘城侍衛托倫泰報文知<lb/>
　　　托倫泰上年已招降喀什噶爾囘人正與葉爾<lb/>
　　　羌囘人交戰遇阿逆遣往人員將伊等擒獲後<lb/>
　　　經波羅泥都收留今年五月内霍集占到彼即<lb/>
<pb n="KR2c0012_WYG_086-3a"/>
　　　將阿逆使人殺戮派人䕶送托倫泰前來惟將<lb/>
　　　副將軍薩喇爾之兄特古斯及同往之人厄魯<lb/>
　　　特等俱留在彼處據霍集占等告稱厄魯特等<lb/>
　　　人不可信是以不令囘至軍營俟奉到<lb/>
　諭㫖遵行再厄魯特霍爾博斯宰桑衛徵哈什哈率<lb/>
　　　領屬人六百戸現在逃入囘城等語臣等即密<lb/>
　　　飭阿敏道現在托倫泰已囘據其所報囘城地<lb/>
　　　方並無事故毋庸多帶兵丁前往即令同錫克<lb/>
<pb n="KR2c0012_WYG_086-3b"/>
　　　錫爾格赴彼詳察情形如無抗違之意即將囘<lb/>
　　　人等加意安撫並約束帶往之厄魯特等毋得<lb/>
　　　任其肆行擾害所有囘人應輸貢賦查明數目<lb/>
　　　令其交納其應赴伊犂種地囘人務於本年十<lb/>
　　　二月内攜帶牛具前赴所指地方並令囘人頭<lb/>
　　　目親身前赴伊犂以備詢問奏入<lb/>
　上諭軍機大臣曰兆惠等密飭阿敏道前赴囘城辦<lb/>
　　理事宜甚屬妥協即照所奏辦理托倫泰著即令<lb/>
<pb n="KR2c0012_WYG_086-4a"/>
　　其來京至衛徵哈什哈帶領屬人逃入囘城係從<lb/>
　　前同古爾班和卓逃竄者此時如入囘城毋庸查<lb/>
　　究俟收服囘人後曉諭伊等擒獻首惡所有屬人<lb/>
　　即行賞給囘人為奴如或藏匿别處兆惠等應留<lb/>
　　心防範並即派兵𠞰滅毋使滋生事端方為妥協<lb/>
　　　戊申<lb/>
　命瑪瑪承襲和通額黙根公爵博爾和津承襲諾爾<lb/>
　　　布敦多卜貝勒<lb/>
<pb n="KR2c0012_WYG_086-4b"/>
　上諭軍機大臣曰雅爾哈善等奏公和通額默根在<lb/>
　　軍前身故伊子瑪瑪帶領三百五十餘戸現在輝<lb/>
　　特汗巴雅爾附近薩爾海地方居住等語和通額<lb/>
　　黙根公爵著伊子瑪瑪承襲並准其在薩爾海居<lb/>
　　住貝勒諾爾木敦多卜既無子嗣著加恩令伊姪<lb/>
　　博爾和津承襲貝勒博爾和津尚在幼齡其游牧<lb/>
　　事務暫交伊族人摩羅及宰桑新登等經理沙克<lb/>
　　都爾曼濟係該部盟長並著留心照看<lb/>
<pb n="KR2c0012_WYG_086-5a"/>
　　　己酉<lb/>
　命加臺站叅領第魯巴三品職銜<lb/>
　上諭軍機大臣曰第魯巴遣往西路軍營協理臺站<lb/>
　　事務著賞給三品職銜並銀一百兩即速馳驛前<lb/>
　　往<lb/>
　　　庚戌<lb/>
　命授内閣學士阿桂叅贊大臣<lb/>
　上諭軍機大臣曰成衮扎布奏稱阿桂自到軍營後<lb/>
<pb n="KR2c0012_WYG_086-5b"/>
　　辦理諸務甚屬盡心等語阿桂著授為叅贊大臣<lb/>
　　同將軍成衮扎布擒𠞰逆賊務宜加意奮勉以副<lb/>
　　委任<lb/>
　命鄂哲特等補授黙得齊各宰桑<lb/>
　上諭軍機大臣曰據兆惠等揀選應行補授黙得齊<lb/>
　　宰桑等各員請㫖黙得齊宰桑員缺著鄂哲特補<lb/>
　　授伊克烏魯特宰桑員缺著錫克錫爾格調補卓<lb/>
　　托魯克宰桑員缺著圖布愼補授伊克巴爾達穆<lb/>
<pb n="KR2c0012_WYG_086-6a"/>
　　特宰桑員缺著巴朗補授哈丹宰桑員缺著莽鼐<lb/>
　　調補<lb/>
　　　壬子<lb/>
　命派二十一昂吉人等管理臺站<lb/>
　上諭軍機大臣曰據兆惠等奏噶爾藏多爾濟等屬<lb/>
　　人現在生計未能充裕等語噶爾藏多爾濟及扎<lb/>
　　那噶爾布等屬人不必派令管理臺站著將二十<lb/>
　　一昻吉人内派出坐臺人等帶領戸口與北路喀<lb/>
<pb n="KR2c0012_WYG_086-6b"/>
　　喇沁一例辦理則二十一昻吉人等得藉錢糧養<lb/>
　　贍而噶爾藏多爾濟等不得以承辦臺務藉口著<lb/>
　　兆惠等即遵照辦理惟臺站須派大員管轄今扎<lb/>
　　哈沁所設臺站即令宰桑鄂爾竒木濟管理甚屬<lb/>
　　妥協餘亦著派附近臺站各宰桑等查辦以專責<lb/>
　　成<lb/>
　　　癸丑<lb/>
　命授親王桑寨多爾濟為圖謝圖汗副將軍<lb/>
<pb n="KR2c0012_WYG_086-7a"/>
　上諭軍機大臣曰圖謝圖汗雅木丕勒多爾濟年老<lb/>
　　殘疾不能辦事其副將軍員缺著桑寨多爾濟補<lb/>
　　授桑寨多爾濟現在成衮扎布軍營著即囘至部<lb/>
　　落會同派往之瑚圖靈阿多爾濟等查拏搶奪商<lb/>
　　人匪賊務宜妥協辦理毋得姑息<lb/>
　　　丙辰<lb/>
　申諭西北兩路將軍等撤兵<lb/>
　　　定西將軍達爾黨阿等奏言領兵前進之叅贊<lb/>
<pb n="KR2c0012_WYG_086-7b"/>
　　　大臣阿里衮策布登扎布等囘至軍營臣等公<lb/>
　　　同商議阿布賚現為大兵擊敗逃竄今兩路大<lb/>
　　　兵已抵哈薩克極邊之境又屢經攻戰馬匹疲<lb/>
　　　乏時値隆冬巴里坤解送之馬匹牲隻糧麵等<lb/>
　　　項尚未送到現在咨催臣等揆度現在駐兵之<lb/>
　　　處四面曠野冬月不能屯駐擬即領兵前往阿<lb/>
　　　布賚游牧之哈薩拉克等處過冬使阿布賚等<lb/>
　　　失其巢穴俟明年春草萌生其如何進兵征𠞰<lb/>
<pb n="KR2c0012_WYG_086-8a"/>
　　　之處另行詳議具奏奏入<lb/>
　上諭軍機大臣曰達爾黨阿等奏請在哈薩拉克過<lb/>
　　冬明歲整兵前進一摺伊等辦理一切俱未合宜<lb/>
　　朕早已料及是以八月内即降㫖令其撤兵著即<lb/>
　　遵照前㫖辦理即如伊等派阿里衮領兵前進而<lb/>
　　將軍等並未同行策楞係獲罪効力之人亦不知<lb/>
　　奮身前往阿里衮僅率七十餘人遇賊千餘獲其<lb/>
　　馬匹輜重甚多設伊等俱能如此奮勇逆賊早已<lb/>
<pb n="KR2c0012_WYG_086-8b"/>
　　就擒又遣往哈薩克之楚魯克昭華什等曾否囘<lb/>
　　至軍營奏内並未聲明種種辦理未見端緒殊負<lb/>
　　委任之意哈達哈前遇阿布賚並未窮追甚屬畏<lb/>
　　葸所賞雙眼翎不准戴用撤兵囘時著隨同成衮<lb/>
　　扎布辦事俟拏獲青滚雜卜後再降諭㫖從前降<lb/>
　　㫖令撤囘兵丁俱由北路行走第恐接濟口糧稍<lb/>
　　覺周章現在兆惠又有請留兵駐劄安濟哈雅之<lb/>
　　奏著達爾黨阿哈達哈等於所領兵丁内派出一<lb/>
<pb n="KR2c0012_WYG_086-9a"/>
　　千名交哈寧阿帶往安濟哈雅駐劄其餘兵丁俱<lb/>
　　由北路撤囘阿里衮富德著先行馳驛來京鄂實<lb/>
　　明瑞額爾登額亦著來京再哈達哈策布登扎布<lb/>
　　等撤兵囘時路過烏梁海地方並著協同舒赫德<lb/>
　　擒拏郭勒卓輝等正法唐喀禄已令在科布多駐<lb/>
　　劄同阿蘭泰辦理事務舒明亦著馳驛來京至哈<lb/>
　　薩克錫喇尼瑪吞圖布等連年効力軍營殊屬勞<lb/>
　　勩著即傳諭伊等帶領所屬兵丁各囘游牧以示<lb/>
<pb n="KR2c0012_WYG_086-9b"/>
　　體䘏<lb/>
　　　丁巳<lb/>
　宣諭中外撤兵事宜<lb/>
　上諭大學士曰逆賊阿睦爾撒納辜恩背叛一事正<lb/>
　　準噶爾甫定之後若留此遺孽恐其煽惑新附之<lb/>
　　衆是以嚴飭策楞玉保等帶兵追緝不意二人各<lb/>
　　懷私見坐失事機其意以為追之不及可以自謝<lb/>
　　其罪及之而不獲則罪滋大此其居心尚可問耶<lb/>
<pb n="KR2c0012_WYG_086-10a"/>
　　及朕飭催再四西北兩路之兵咸會始克稍振軍<lb/>
　　聲達爾黨阿哈達哈等遂有哈薩拉克山伊什勒<lb/>
　　等處之捷阿布賚汗巴巴等望風奔潰阿逆易服<lb/>
　　潛逃然所獲之楚魯克等兩次縱囘傳諭擒獻卒<lb/>
　　以限期相誑逾月之久阿布賚遂得乗間移帳遠<lb/>
　　徙此又不免以遲徊觀望為其所愚夫自去年平<lb/>
　　定伊犂逐竄逆賊以至連敗哈薩克皆賴<lb/>
祖宗威靈<lb/>
<pb n="KR2c0012_WYG_086-10b"/>
上天黙佑以成大功而朕所用大臣往往以愼重觀望<lb/>
　　坐失事機是朕之咎也今又豈肯遂非使師旅勞<lb/>
　　憊於絶域且馬力已疲而賊蹤益遠非此諸臣姑<lb/>
　　且遷延所能了事是以於八月望前即特降諭㫖<lb/>
　　令其班師乃達爾黨阿等於未經奉到此㫖之先<lb/>
　　已奏請暫囘哈薩拉克地方過冬俟明春再進此<lb/>
　　不過强為之詞耳事斷難行仍諭令遵㫖撤囘雖<lb/>
　　逆賊暫逃顯戮揆此情勢阿逆窮蹙奔竄之不暇<lb/>
<pb n="KR2c0012_WYG_086-11a"/>
　　必不能因我撤兵復勾連阿布賚等犯我降番諸<lb/>
　　部倘竟奮螳螂之臂則伊犂現在料理規模已定<lb/>
　　兵整糧足厄魯特諸部落傾心向化聽我指揮與<lb/>
　　去歲情形迥異逆賊到即成擒此萬無可慮者總<lb/>
　　之前年辦理準夷原非大舉而機不可失斷自朕<lb/>
　　心乃數月之間平定伊犂繫執酋長完我<lb/>
兩朝未竟之緒此實仰荷<lb/>
上天眷佑朕不敢自以為功至諸臣之不能奮然為國<lb/>
<pb n="KR2c0012_WYG_086-11b"/>
　　家出力顧此失彼朕雖未嘗不早慮及而每以途<lb/>
　　遠失之事後用是慙憤至阿逆中途叛去原於西<lb/>
　　師全局亳無輕重特已將次就擒而復致颺脱未<lb/>
　　克即正典刑然揆之天理人情從來叛賊穴鼠釜<lb/>
　　魚斷無久延之理如羅卜藏丹津自雍正年間叛<lb/>
　　入準噶爾越歲二紀昨年仍捜捕得之獻俘闕下<lb/>
　　此亦近事之明徵大驗也况以阿逆之滅倫犯紀<lb/>
　　如猰犬噬人衆咸切齒其能久逃天網耶其親屬<lb/>
<pb n="KR2c0012_WYG_086-12a"/>
　　悉早經擒縛而率先助逆之阿巴噶斯哈丹克什<lb/>
　　木等俱次第解至京師咸已伏法阿逆遠處窮荒<lb/>
　　俟一二年後朕再為相機酌理此時將雖無功而<lb/>
　　兵勞堪念是用息我師徒所有用兵前後本末宣<lb/>
　　諭中外俾共知之<lb/>
　諭派兵駐劄伊犂事宜<lb/>
　上諭軍機大臣曰前兆惠奏派各處兵丁二千名為<lb/>
　　駐劄防守之用已降㫖令於撤囘大兵内或留索<lb/>
<pb n="KR2c0012_WYG_086-12b"/>
　　倫兵三百名並令哈寧阿帶兵一千名駐劄安濟<lb/>
　　哈雅今思安濟哈雅地方現已無事且路途較遠<lb/>
　　糧運稍艱不若將此項兵丁駐劄伊犂著傳諭兆<lb/>
　　惠查明伊犂現在兵丁若干約共駐兵一千五百<lb/>
　　名即足敷防守之用不必照伊原奏辦理<lb/>
　　　戊午<lb/>
　諭定邊右副將軍兆惠詳籌伊犂屯種事宜<lb/>
　上諭軍機大臣曰囘人伯克噶岱黙特之子阿卜都<lb/>
<pb n="KR2c0012_WYG_086-13a"/>
　　爾滿來京詢知各處囘人情形著即遣囘游牧並<lb/>
　　著密諭兆惠囘人與厄魯特等素如仇敵若今囘<lb/>
　　人屯種伊犂或受厄魯特等欺凌轉恐滋事不若<lb/>
　　仍令囘人各歸原處令其輸納貢賦似較妥協伊<lb/>
　　犂等處可種之地既多酌量遣派内地兵民前往<lb/>
　　屯種照安西地方之例辦理既可支給屯兵糧餉<lb/>
　　而於鎭守地方更屬有益著兆惠詳悉妥議辦理<lb/>
　諭定邊左副將軍成衮扎布等籌辦駐兵防守事宜<lb/>
<pb n="KR2c0012_WYG_086-13b"/>
　上諭軍機大臣曰西北兩路大兵已經撤囘成衮扎<lb/>
　　布等擒拏青滚雜卜自可計日就獲惟阿逆尚未<lb/>
　　就擒自烏里雅蘇台軍營以至科布多納米爾沙<lb/>
　　扎海各處應如何駐兵防守及轉運糧餉各事宜<lb/>
　　俱須豫為籌辦哈達哈等所帶索倫兵丁等効力<lb/>
　　多年應否存留俱著傳諭成衮扎布㑹同哈達哈<lb/>
　　等悉心詳議辦理<lb/>
　命叅贊大臣舒明仍留軍營領兵協擒青滚雜卜<lb/>
<pb n="KR2c0012_WYG_086-14a"/>
　上諭軍機大臣曰昨降㫖命舒明來京今據成衮扎<lb/>
　　布奏請派科卜多兵二百名交舒明前往協擒青<lb/>
　　滚雜卜著即帶領前往科卜多駐劄兵丁尚多並<lb/>
　　著再派三百名令侍衛巴寧阿藍翎侍衛勤泰等<lb/>
　　㑹同舒明前進<lb/>
　　　定邊左副將軍成衮扎布疏奏安插博克達沙<lb/>
　　　畢納爾人衆事宜<lb/>
　　　成衮扎布奏言博克達沙畢納爾人等一千二<lb/>
<pb n="KR2c0012_WYG_086-14b"/>
　　　百餘名原議移駐青海因道里遼遠暫行安插<lb/>
　　　察罕托輝地方蒙<lb/>
　恩賞給口糧兩月明年尚應籌辦口糧牲隻方可遷<lb/>
　　　移若將此項沙畢納爾人等交與哲卜尊丹巴<lb/>
　　　胡土克圖匝雅班第達胡土克圖額爾德尼班<lb/>
　　　第達胡土克圖等管轄則伊等皆得其所且免<lb/>
　　　遠遷青海之費奏入報<lb/>
　聞<lb/>
<pb n="KR2c0012_WYG_086-15a"/>
　　　己未<lb/>
　諭定邊右副將軍兆惠派兵防禦哈薩克事宜<lb/>
　上諭軍機大臣曰兆惠等奏稱向哈薩克進兵一帶<lb/>
　　臺站地方間有嗎哈沁搶奪馬匹派散秩大臣賽<lb/>
　　齎喇呼等帶兵捜拏並知會達爾黨阿於撤兵囘<lb/>
　　程時沿途查緝等語辦理甚屬妥協達爾黨阿等<lb/>
　　進兵時若能於臺站地方沿途派兵捜查則嗎哈<lb/>
　　沁等必不敢肆行搶奪此即伊等辦理未到之處<lb/>
<pb n="KR2c0012_WYG_086-15b"/>
　　此時大兵已撤阿布賚等必仍歸其巢穴雖經大<lb/>
　　兵擊敗自不能更生事端或阿逆從中慫惥騷擾<lb/>
　　附近之厄魯特等亦未可定著傳諭兆惠飭知各<lb/>
　　鄂拓克等選兵數百名前往襲擊使賊不得寧處<lb/>
　　自無暇復出滋事倘遇阿逆在彼即奮力擒拏此<lb/>
　　際兵已全撤出其不意更易成功兆惠等即遵照<lb/>
　　辦理厄魯特頭目巴圖爾帶領臺站人等截殺賊<lb/>
　　衆甚屬奮勇著加恩賞給藍翎并銀三十兩以示<lb/>
<pb n="KR2c0012_WYG_086-16a"/>
　　鼓勵<lb/>
　命賞給駐劄伊犂官兵銀兩<lb/>
　上諭軍機大臣曰健鋭營索倫察哈爾厄魯特駐劄<lb/>
　　伊犂兵丁効力行間深堪軫念著兆惠動用正項<lb/>
　　錢糧酌量賞賜以示體䘏前降㫖令圖什墨勒扎<lb/>
　　爾呼齊宰桑等輪班駐劄伊犂辦事亦應給與官<lb/>
　　項圖什墨勒著按月給銀三十兩扎爾呼齊給銀<lb/>
　　二十兩閒散宰桑給銀十兩得木齊收楞額等各<lb/>
<pb n="KR2c0012_WYG_086-16b"/>
　　給銀五兩伊等自必益加奮勉兆惠等可即遵照<lb/>
　　辦理<lb/>
　　　辛酉<lb/>
　申諭派兵駐劄伊犂事宜<lb/>
　上諭軍機大臣曰據達爾黨阿奏稱接到撤兵諭㫖<lb/>
　　即帶領兵丁二千五百名前赴北路協擒青滚雜<lb/>
　　卜其餘兵丁三千名俱令囘至西路交與兆惠差<lb/>
　　遣等語所奏非是伊犂無須多留兵丁駐劄前已<lb/>
<pb n="KR2c0012_WYG_086-17a"/>
　　降㫖兆惠令其酌留兵丁一千五百名多亦不必<lb/>
　　踰二千仍著兆惠遵㫖於此項撤囘兵丁内酌量<lb/>
　　留駐其餘俱行撤囘<lb/>
　　　甲子<lb/>
　訓飭定西將軍達爾黨阿<lb/>
　上諭軍機大臣曰前因達爾黨阿哈達哈等効力軍<lb/>
　　前尚知奮勉加恩賞給雙眼翎以示鼔勵乃西北<lb/>
　　兩路大兵會合一處反彼此推諉各存意見殊<lb/>
<pb n="KR2c0012_WYG_086-17b"/>
　　委任朕念伊等遠行勞苦不即重治其罪然亦無<lb/>
　　功可錄達爾黨阿所賞雙眼翎亦著同哈達哈一<lb/>
　　併繳還不准戴用<lb/>
　諭定邊右副將軍兆惠等密飭各部落防範阿逆事<lb/>
　　　宜<lb/>
　上諭軍機大臣曰今大兵已撤阿逆奸詭百出或潛<lb/>
　　行唆誘各厄魯特等皆未可定著兆惠密飭噶爾<lb/>
　　藏多爾濟巴雅爾等並著巴蘭泰傳諭都爾伯特<lb/>
<pb n="KR2c0012_WYG_086-18a"/>
　　輝特各王公台吉等留心防範如阿逆遣人煽誘<lb/>
　　立即擒獻毋墮賊計<lb/>
　命奬賞内大臣扎木禪察達克等<lb/>
　上諭軍機大臣曰隨同哈達哈等進兵之内大臣扎<lb/>
　　木禪察達克等經年効力軍營深堪軫念著各賞<lb/>
　　銀一百兩即令伊等囘至游牧以示體䘏倘逆賊<lb/>
　　青滚雜卜逃竄至彼並著伊等加意偵探速行擒<lb/>
　　獻<lb/>
<pb n="KR2c0012_WYG_086-18b"/>
　　　冬十月丙寅<lb/>
　命釋俘獲哈薩克人等囘巢<lb/>
　上諭軍機大臣曰西北兩路大兵現在撤囘已傳諭<lb/>
　　兆惠酌量派兵往襲阿布賚使賊不得寧處並通<lb/>
　　飭各鄂拓克防範哈薩克所有此次進兵俘獲哈<lb/>
　　薩克人等原無得罪天朝之處應酌量施恩釋放<lb/>
　　囘巢俾伊等衆哈薩克咸知感戴自將阿逆擒獻<lb/>
　　現有㫖傳諭阿布賚擇伊等明白曉事者齎往仍<lb/>
<pb n="KR2c0012_WYG_086-19a"/>
　　加恩酌給口糧其頭目人等並著賞賜緞疋兆惠<lb/>
　　接到此㫖即轉諭哈薩克錫喇尼瑪等遵照辦理<lb/>
　　如已將哈薩克人等分給衆鄂拓克即無庸復行<lb/>
　　查囘惟將烏圖卜妻子釋放再據玉保順德訥奏<lb/>
　　哈薩克察罕拜巴圖爾等久有歸誠之意著兆惠<lb/>
　　詢問哈薩克錫喇尼瑪等如察罕拜巴圖爾係哈<lb/>
　　薩克𦂳要之人有意投誠即著於此次釋放人内<lb/>
　　令其到彼傳諭兆惠等務宜妥協辦理<lb/>
<pb n="KR2c0012_WYG_086-19b"/>
　命傳<lb/>
　諭哈薩克阿布賚汗巴巴等<lb/>
　上諭哈薩克阿布賚汗巴巴曰逆賊阿睦爾撒納背<lb/>
　　恩叛逆上干天討朕命將軍大臣等領兵追擒逆<lb/>
　　賊窮蹙奔竄入爾哈薩克境内大兵臨爾部落特<lb/>
　　為追擒逆賊一人於爾部原屬無涉前已遣使傳<lb/>
　　㫖曉諭意爾等接奉諭㫖必能明曉大義擒獻逆<lb/>
　　賊豈意爾等墮賊術中反奮螳臂迎敵大兵為我<lb/>
<pb n="KR2c0012_WYG_086-20a"/>
　　官兵兩次擊敗棄其游牧流離奔散皆爾等自取<lb/>
　　罪戾不識去逆效順之所致今朕降㫖撤兵特因<lb/>
　　時屆隆冬官兵連年効力行間令其暫囘休息至<lb/>
　　於阿逆罪惡滿盈斷難久稽顯戮明歲仍派大兵<lb/>
　　前來索取爾哈薩克人等因此么䯢逃虜坐致滅<lb/>
　　亡朕心不忍從前噶爾丹策零時爾部落尚畏其<lb/>
　　强盛力不能支今準噶爾全部歸順天朝供我臂<lb/>
　　指復由内地調集大兵前往爾等自審情形將何<lb/>
<pb n="KR2c0012_WYG_086-20b"/>
　　恃而不恐朕為天下共主一視同仁雖爾部僻處<lb/>
　　荒遠不惜申命告誡是以復降㫖申諭並命將軍<lb/>
　　大臣等將俘獲爾部人等施恩釋放爾等接奉朕<lb/>
　　㫖即將阿逆擒獻遣使前來朕必曲加寛宥尚當<lb/>
　　格外施恩俾爾等永享承平之福爾等其熟計利<lb/>
　　害毋貽復悔<lb/>
　命原任布政使德舒雁平道富尼漢前往巴里坤協<lb/>
　　　辦糧餉事務<lb/>
<pb n="KR2c0012_WYG_086-21a"/>
　　　丁夘<lb/>
　命查拏西路坐臺潛逃之喀爾喀等<lb/>
　上諭軍機大臣曰前據兆惠奏稱伊勒巴爾和碩等<lb/>
　　處坐臺喀爾喀等七名私自潛逃已降㫖嚴行查<lb/>
　　拏今復據稱喀爾喀巴雅爾圖等四人潛謀逃竄<lb/>
　　經筆帖式德明拏獲就近解送巴里坤辦事大臣<lb/>
　　查究並將各處坐臺喀爾喀等俱行撤囘送至巴<lb/>
　　里坤等語此等喀爾喀派往西路坐臺竟敢潛行<lb/>
<pb n="KR2c0012_WYG_086-21b"/>
　　逃竄必是青滚雜卜遣人前往煽誘不可不嚴行<lb/>
　　查究著傳諭雅爾哈善等即將解到巴雅爾圖等<lb/>
　　四名審出實情正法示衆其餘撤囘之喀爾喀等<lb/>
　　暫行看守如在彼尚屬安静俟軍務竣後仍遣囘<lb/>
　　各游牧倘敢滋事亦即正法其伊勒巴爾和碩坐<lb/>
　　臺潛逃人七名著傳諭達爾黨阿等撤兵囘時沿<lb/>
　　途嚴加捜查並著阿蘭泰於各卡倫地方加意緝<lb/>
　　訪如遇此等逃人即行擒拏解交成衮扎布辦理<lb/>
<pb n="KR2c0012_WYG_086-22a"/>
　　　戊辰<lb/>
　命定西將軍達爾黨阿來京<lb/>
　上諭軍機大臣曰達爾黨阿哈達哈等撤兵囘至北<lb/>
　　路軍營哈達哈已降㫖留在軍營在叅贊大臣上<lb/>
　　行走會同成衮扎布辦理事務達爾黨阿著即來<lb/>
　　京其領兵大臣内已命阿里衮富德等先行囘京<lb/>
　　其餘人員有應留軍營差委及遣囘京師者交與<lb/>
　　成衮扎布分别酌量奏聞請㫖<lb/>
<pb n="KR2c0012_WYG_086-22b"/>
　　　辛未<lb/>
　諭定邊右副將軍兆惠防範厄魯特人等<lb/>
　上諭軍機大臣曰現在撤兵暫且停止擒拏阿逆所<lb/>
　　有厄魯特各游牧人等不能保無與阿逆同謀潛<lb/>
　　通消息之事從前降㫖令將伊等游牧向内遷移<lb/>
　　而駐劄大兵於各游牧之外著密諭兆惠遵照查<lb/>
　　辦並留心防範各游牧人等倘有私自逸出與阿<lb/>
　　逆往來者即行查拏務宜愼密<lb/>
<pb n="KR2c0012_WYG_086-23a"/>
　　　癸酉<lb/>
　諭駐劄巴里坤辦事大臣雅爾哈善等安插厄魯特<lb/>
　　　人等事宜<lb/>
　上諭軍機大臣曰兆惠等奏稱厄魯特人等生計甚<lb/>
　　艱所有前赴巴里坤人等請酌給口糧養贍俟明<lb/>
　　春給與籽種令赴廋集額卜齊布拉克等處及巴<lb/>
　　里坤淖爾附近地方種地秋收後仍令各囘游牧<lb/>
　　等語此事甚與目前情事相協前曾降㫖令將此<lb/>
<pb n="KR2c0012_WYG_086-23b"/>
　　項人等諭令各囘本游牧因伊犂地方平定如概<lb/>
　　留養贍於巴里坤則伊等原游牧轉成棄地殊為<lb/>
　　可惜今看伊等情形經阿逆蹂躪之後謀生無策<lb/>
　　若量給口糧令其囘至游牧則所給之項不過暫<lb/>
　　延數日依然窮困甚至流為盜竊俱未可定著傳<lb/>
　　諭雅爾哈善等即將近日前赴巴里坤之三都克<lb/>
　　所屬人等及向後仍有似此前來者俱照兆惠所<lb/>
　　奏暫留巴里坤酌給口糧仍令伊等照達什達瓦<lb/>
<pb n="KR2c0012_WYG_086-24a"/>
　　人衆各自謀生俟明春賞給籽種種地秋收後再<lb/>
　　令囘至原游牧不必拘泥前㫖辦理<lb/>
　恩賞貝勒品級車木楚克扎布牲隻價値<lb/>
　上諭軍機大臣曰成衮扎布等奏稱貝勒品級車木<lb/>
　　楚克扎布前聞臺站擾亂即帶兵接續復自伊游<lb/>
　　牧解送駝五十隻馬六百匹羊一千隻赴軍營交<lb/>
　　納等語車木楚克扎布屢在軍前効力已加恩封<lb/>
　　授貝勒品級賞戴三眼翎此次交納駝馬羊隻甚<lb/>
<pb n="KR2c0012_WYG_086-24b"/>
　　屬可嘉著加恩於軍需項内將此項牲隻折價賞<lb/>
　　給<lb/>
　諭定邊左副將軍成衮扎布審訊附賊台吉班珠爾<lb/>
　　　等<lb/>
　上諭軍機大臣曰成衮扎布等奏稱博特巴達什烏<lb/>
　　巴什等管理牧放馬匹商同協理台吉班珠爾欲<lb/>
　　將馬匹帶往青滚雜卜處經章京巴顔岱德勒格<lb/>
　　爾等奪囘即帶馬匹赴烏里雅蘇台等語章京巴<lb/>
<pb n="KR2c0012_WYG_086-25a"/>
　　顔岱等甚屬可嘉著成衮扎布查明似此奮勉人<lb/>
　　員奏聞加恩班珠爾及博特巴達什烏巴什等情<lb/>
　　甚可惡著即嚴行審訊究出首惡正法示衆<lb/>
　　　議定西路新設臺站章程<lb/>
　　　定邊右副將軍兆惠等疏奏西路新設臺站章<lb/>
　　　程一摺得<lb/>
　㫖軍機大臣議奏尋議據兆惠奏稱每臺應派察哈<lb/>
　　　爾兵十名傳遞事務厄魯特人五十名管理馬<lb/>
<pb n="KR2c0012_WYG_086-25b"/>
　　　匹牲隻綠旗兵五名種地每十臺派綠旗官一<lb/>
　　　員總領管理臺站及種地事務五臺派筆帖式<lb/>
　　　一員總領每臺派委署筆帖式一員登記檔案<lb/>
　　　現在大兵撤囘牲隻數目應行裁減每臺設馬<lb/>
　　　四十匹駝五隻兵丁每年給錢糧八個月每月<lb/>
　　　二兩茶葉四個月每月一包其種地收穫糧石<lb/>
　　　即給為口糧所有厄魯特供應口糧之處永行<lb/>
　　　停止至馳驛官兵馬不得過五匹駝不得過一<lb/>
<pb n="KR2c0012_WYG_086-26a"/>
　　　隻跟隨臺兵不得過二名違者叅奏凡馳送事<lb/>
　　　件部限六百里𦂳要事件專行遞送其尋常事<lb/>
　　　件俱交管臺人員於馳送六百里事件之便一<lb/>
　　　併遞送各等語查現奉<lb/>
　諭㫖交兆惠雅爾哈善永貴等詳籌臺站事宜毋庸<lb/>
　　　專派厄魯特等承辦以示體䘏並令第魯巴前<lb/>
　　　往㑹同辦理兆惠所奏各事宜俱屬妥協應請<lb/>
　　　交與巴里坤辦事大臣及永貴第魯巴等俱照<lb/>
<pb n="KR2c0012_WYG_086-26b"/>
　　　此辦理至噶爾藏多爾濟扎那噶爾布及額林<lb/>
　　　哈畢爾噶一帶各台吉等曾經供應臺站人等<lb/>
　　　牲隻口糧遵<lb/>
　㫖賞給伊等緞疋以示鼔勵一併交與兆惠查明賞<lb/>
　　　給奏入<lb/>
　上從之<lb/>
　<lb/>
平定準噶爾方略正編卷三十二<lb/>
</p>
<p>
</p>
  </div>
</body>
</text>
</TEI>
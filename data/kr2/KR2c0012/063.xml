<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_063-1a"/>
欽定四庫全書<lb/>
平定準噶爾方略正編卷九<lb/>
　　　乾隆二十年春三月庚寅<lb/>
　命㕘贊大臣達爾黨阿會同定邊左副將軍阿睦爾<lb/>
　　　撒納進兵<lb/>
　上諭軍機大臣曰達爾黨阿奏帶領索倫兵三百名<lb/>
　　於三月初三日至軍營初六日起程繼大兵前進<lb/>
　　達爾黨阿所領係索倫勁卒又經伊自行揀選者<lb/>
<pb n="KR2c0012_WYG_063-1b"/>
　　著傳諭班第俟達爾黨阿兵到時急速前進務同<lb/>
　　阿睦爾撒納前隊哨探兵一併進發<lb/>
　諭定北將軍班第辦理烏梁海宰桑都塔齊事宜<lb/>
　上諭軍機大臣曰班第奏烏梁海宰桑都塔齊已送<lb/>
　　至烏里雅蘇台軍營若復令其前至卡倫路遠恐<lb/>
　　有疎虞現在移咨駐劄烏里雅蘇台大臣哈達哈<lb/>
　　等即行正法等語從前因青滾雜卜之言令將都<lb/>
　　塔齊拏至卡倫正法似都塔齊所住離卡倫甚近<lb/>
<pb n="KR2c0012_WYG_063-2a"/>
　　今據班第此奏則都塔齊送至烏里雅蘇台始赴<lb/>
　　卡倫似此輾轉迂迴前奏何以並不聲明著班第<lb/>
　　查明遇便覆奏再都塔齊如已到烏里雅蘇台正<lb/>
　　法即可無庸置議倘尚在未到或伊推托不即前<lb/>
　　來即遵朕前降諭㫖俟大功告成後再為辦理此<lb/>
　　時且勿令其驚懼並傳諭班第及哈達哈等知之<lb/>
　　　定北將軍班第密奏定邊左副將軍阿睦爾撒<lb/>
　　　納沿途情形<lb/>
<pb n="KR2c0012_WYG_063-2b"/>
　　　班第奏言昨歲阿睦爾撒納在熱河時奉<lb/>
　㫖將貝勒扎木㕘派往屯田阿睦爾撒納自到軍營<lb/>
　　　從未言及近又奉<lb/>
　㫖令齊木庫爾更換扎木㕘前往額爾齊斯地方屯<lb/>
　　　田臣隨行知阿睦爾撒納並令其派定兵丁前<lb/>
　　　往屯田往返再三總未商定近始據覆遵<lb/>
　㫖留齊木庫爾於屯田地方駐劄並派輝特和碩特<lb/>
　　　兵一百名都爾伯特兵一百名並喀爾喀兵三<lb/>
<pb n="KR2c0012_WYG_063-3a"/>
　　　百名一同前往以資守望仍俟伊領兵到彼酌<lb/>
　　　量情形指示駐劄屯種事宜再查新來投誠之<lb/>
　　　沙畢納爾得木齊錫喇哈什哈等詢係班禪之<lb/>
　　　沙畢納爾並未稱係拉藏汗之屬人而阿睦爾<lb/>
　　　撒納奏稿内指為拉藏汗之屬人班珠爾又向<lb/>
　　　伊等言我祖原係爾青海之汗爾等或即係我<lb/>
　　　和碩特部落之語其中明有希圖僥倖之意臣<lb/>
　　　近經過包沁游牧地方詢知阿睦爾撒納等經<lb/>
<pb n="KR2c0012_WYG_063-3b"/>
　　　過時將伊屬下人認出帶往外又多帶男女十<lb/>
　　　五口並未報明臣現在行文咨查並密行寄信<lb/>
　　　額駙色布騰巴爾珠爾留心詳察毋許伊等妄<lb/>
　　　生僥倖奏入得<lb/>
　㫖此尚係小事如約束太過或轉阻伊等奮往之心<lb/>
　　若遇重大事務自不得令伊等專擅也<lb/>
　　　辛夘<lb/>
　命副都統多爾濟運解阿睦爾撒納等俸餉於張家<lb/>
<pb n="KR2c0012_WYG_063-4a"/>
　　　口<lb/>
　上諭軍機大臣曰納穆扎爾奏支領阿睦爾撒納等<lb/>
　　俸餉之厄魯特人等現派領催敦珠克帶領於三<lb/>
　　月初九日自塔米爾起程來京厄魯特人等到京<lb/>
　　時已値夏令天氣漸熱恐其不耐炎暑或致患病<lb/>
　　宜加體恤著派副都統多爾濟將阿睦爾撒納等<lb/>
　　應支俸餉緞匹等項運往張家口俟厄魯特人等<lb/>
　　到時一一照數給與仍將朕體恤伊等不令入京<lb/>
<pb n="KR2c0012_WYG_063-4b"/>
　　之㫖明白曉諭令其歸至游牧時轉傳與該扎薩<lb/>
　　克宰桑等知悉並傳諭納穆扎爾知之<lb/>
　　　壬辰<lb/>
　　　定北將軍班第疏奏領兵起程日期<lb/>
　　　班第奏言臣帶領察哈爾官兵於三月初六日<lb/>
　　　至齊齊克淖爾地方放給馬匹駝隻查明隊哨<lb/>
　　　探兵揀選馬匹之外現存馬四千餘匹其中有<lb/>
　　　臕瘦不堪乗騎者又各處尚有未到馬匹今前<lb/>
<pb n="KR2c0012_WYG_063-5a"/>
　　　隊兵出卡倫已行三日若俟馬匹全到臣始出<lb/>
　　　卡倫恐相離稍遠難以策應是以即將現在所<lb/>
　　　有馬駝先支給一千五百名官兵乘騎之用臣<lb/>
　　　於初八日即帶領起程出巴顔珠爾克卡倫前<lb/>
　　　往其餘兵五百名俟馬匹一到即以次接續前<lb/>
　　　進亦不致中途遲滯奏入報<lb/>
　聞<lb/>
　　　定北將軍班第疏奏編設補放包沁人等佐領<lb/>
<pb n="KR2c0012_WYG_063-5b"/>
　　　事宜<lb/>
　　　班第奏言臣查包沁之七得秦所有人丁多寡<lb/>
　　　不等應照扎哈沁之例每得秦編一佐領共編<lb/>
　　　七佐領已交與員外郎納蘇圖編定今臣於三<lb/>
　　　月初三日駐劄庫卜克爾地方據包沁總管阿<lb/>
　　　克珠勒翼領台拉克父子帶領擬放佐領得木<lb/>
　　　齊人等驗看伊等皆係阿克珠勒保送且人俱<lb/>
　　　去得臣即照其所擬宣示<lb/>
<pb n="KR2c0012_WYG_063-6a"/>
　諭㫖令其各勤職業約束屬人共遵法紀其阿克珠<lb/>
　　　勒所請總理七佐領事務之阿勒巴齊顔達什<lb/>
　　　可否照扎哈沁阿勒巴齊唐古忒之例給與㕘<lb/>
　　　將職銜出自<lb/>
　天恩奏入<lb/>
　上從之<lb/>
　　　癸巳<lb/>
　命定西將軍永常仍囘肅州不必迅速前進<lb/>
<pb n="KR2c0012_WYG_063-6b"/>
　上諭軍機大臣曰據永常奏自肅州前至巴里坤即<lb/>
　　帶現在兵丁進發并咨後隊帶兵大臣等兵足一<lb/>
　　千亦即迅速前進永常之意特欲急進邀功不知<lb/>
　　伊係將軍一切事務俱應承辦劉統勲不過協同<lb/>
　　辦理乃永常諸事俱委之劉統勲伊之專責似止<lb/>
　　在帶兵一進餘皆無涉者殊屬謬誤著傳諭永常<lb/>
　　即遵前㫖仍囘肅州辦理一應事務果能妥協即<lb/>
　　未帶兵前進朕亦必將伊議叙今彼處口糧既少<lb/>
<pb n="KR2c0012_WYG_063-7a"/>
　　何必又帶此無用綠旗兵汲汲先進耶至移咨索<lb/>
　　倫兵但足一千即行前往此特為伊子額爾登額<lb/>
　　耳其於事理當否亦曾悉心籌及乎永常務令各<lb/>
　　隊兵丁仍遵前㫖量足二千帶領前進不得故違<lb/>
　　取戾<lb/>
　　　甲午<lb/>
　　　協辦陜甘總督劉統勲疏奏各處官兵全過蘭<lb/>
　　　州情形<lb/>
<pb n="KR2c0012_WYG_063-7b"/>
　　　劉統勲奏言臣於三月初三日自肅州起程彼<lb/>
　　　時索倫第一起兵已經出口二起甫到肅州近<lb/>
　　　據肅州道閻介年等文稱索倫第三起兵於初<lb/>
　　　七日亦經出口臣途次遇見西安滿洲兵及索<lb/>
　　　倫健鋭營哲里木各處官兵俱按起行走整齊<lb/>
　　　安靜各臺車馬均能供應遄行及臣到蘭州各<lb/>
　　　處官兵已經全過其臺站所僱民間車馬據布<lb/>
　　　政使史奕昻文稱河東各站已盡歸農河西各<lb/>
<pb n="KR2c0012_WYG_063-8a"/>
　　　站亦於兵過後陸續遣散當此春深雨足及時<lb/>
　　　力作於農事亦甚有益奏入報<lb/>
　聞<lb/>
　　　乙未<lb/>
　　　定邊右副將軍薩喇爾等疏奏扎哈沁宰桑敦<lb/>
　　　多克等率衆來降<lb/>
　　　薩喇爾等奏言臣等領兵於三月初七日至扎<lb/>
　　　哈沁游牧地方扎哈沁得木齊巴哈曼集前來<lb/>
<pb n="KR2c0012_WYG_063-8b"/>
　　　投誠臣等恭奉<lb/>
　聖主撫䘏歸附人等<lb/>
　恩㫖明白宣示巴哈曼集奏稱我等仰賴<lb/>
　大皇帝天恩得以安生我屬下人三百餘户俱情願<lb/>
　　　歸附再宰桑敦多克所居游牧尚遠我遣人送<lb/>
　　　信敦多克伊亦自必投誠至初九日早宰桑敦<lb/>
　　　多克歸附前來告稱我等人衆一千二百餘戸<lb/>
　　　俱情願歸附臣等竊思扎哈沁係準噶爾邊界<lb/>
<pb n="KR2c0012_WYG_063-9a"/>
　　　之人若甫經歸順即查開户口數目伊等未免<lb/>
　　　驚疑是以臣等安慰衆心謹將<lb/>
　勅書給宰桑敦多克得木齊巴哈曼集各一道並諭<lb/>
　　　以後隊大兵經過爾地於爾等並無滋擾將此<lb/>
　　　遍諭爾衆仍各照常安居並繕寫檄諭給與伏<lb/>
　　　念大兵前進之信準噶爾人衆必有見聞若不<lb/>
　　　將<lb/>
　聖主恩㫖豫先傳布曉示準噶爾人衆易致驚惶逃<lb/>
<pb n="KR2c0012_WYG_063-9b"/>
　　　竄是以臣等將頒發噶爾藏多爾濟之<lb/>
　勅書即遣三等侍衛瑚集圖等帶領扎哈沁之巴巴<lb/>
　　　及在噶爾藏多爾濟處之薩喇爾屬下塞貝齎<lb/>
　　　送前往並將頒發布魯古特等衆之<lb/>
　勅書亦交瑚集圖等齎去令由噶爾藏多爾濟處轉<lb/>
　　　交其頒發吐魯番囘民之<lb/>
　㫖交公額敏和卓派愛特瑪特等三人齎去由此前<lb/>
　　　進如有歸附之人俱遵<lb/>
<pb n="KR2c0012_WYG_063-10a"/>
　勅㫖曉諭務令各居本地游牧不致少有驚懼奏入<lb/>
　上諭軍機大臣曰薩喇爾等奏稱扎哈沁得木齊巴<lb/>
　　哈曼集帶領三百餘戸來降扎哈沁宰桑敦多克<lb/>
　　帶領一千餘戸來降如即細查伊等戸口恐反生<lb/>
　　疑惑隨將勅書給敦多克巴哈曼集各一道曉諭<lb/>
　　伊等使無驚懼仍令照舊安居薩喇爾辦理甚妥<lb/>
　　著傳諭班第阿睦爾撒納等料阿睦爾撒納前進<lb/>
　　似此投誠者必多俱可照此辦理又<lb/>
<pb n="KR2c0012_WYG_063-10b"/>
　諭曰額林沁多爾濟同永常帶兵前進朕已降㫖令<lb/>
　　永常囘肅額林沁多爾濟可俟濟福到後即同彼<lb/>
　　曉諭敦多克等言爾等聞大兵一到即便輸誠已<lb/>
　　據將軍奏聞大皇帝極為奬賞特授敦多克為散<lb/>
　　秩大臣賞給孔雀翎巴哈曼集為三等侍衛並各<lb/>
　　賞給衣服敦多克所屬或有應行鼓勵之人另交<lb/>
　　孔雀翎五枝令敦多克酌量賞給俟功成後仍當<lb/>
　　加以重恩務須明白曉諭令其深知朕意至彼處<lb/>
<pb n="KR2c0012_WYG_063-11a"/>
　　如必需兵彈壓額林沁多爾濟即帶兵居住倘毋<lb/>
　　庸留兵仍遵前㫖帶兵前進<lb/>
　　　丙申<lb/>
　密諭定北將軍班第<lb/>
　上諭軍機大臣曰班第奏稱據阿睦爾撒納等咨請<lb/>
　　將綏綳喇嘛併沙畢納爾數人移至伊等現住之<lb/>
　　扎卜堪游牧居住懇降㫖將此等喇嘛暫時另行<lb/>
　　安置俟事定後遷至青海仍歸班禪額爾德尼屬<lb/>
<pb n="KR2c0012_WYG_063-11b"/>
　　下則一切爭競之端可杜班第所見雖是但將伊<lb/>
　　等遷至青海既多煩擾亦恐阿睦爾撒納生疑頃<lb/>
　　阿睦爾撒納將伊等投誠之處具奏朕令於伊犂<lb/>
　　地方設立一庫倫由京師遣胡土克圖喇嘛前往<lb/>
　　教經班第可照此辦理俟功成時入於應辦事宜<lb/>
　　内議奏此時且勿令阿睦爾撒納聞知恐其别生<lb/>
　　他意也再前班第奏稱阿睦爾撒納等過扎哈沁<lb/>
　　時私將人口帶往朕以非大事不必過於約束今<lb/>
<pb n="KR2c0012_WYG_063-12a"/>
　　觀此情形其心跡已露若俱置之不問恐其益生<lb/>
　　妄想班第可密加節制但勿洩漏為要又前令班<lb/>
　　第進兵與阿睦爾撒納相隔十日前往今既欲從<lb/>
　　中節制則須急行一兩日以相離七八日為妥然<lb/>
　　亦不必太急納噶查情願移至青海之語如係實<lb/>
　　心尚屬可憫俟將來令其遷往亦可此時尚可毋<lb/>
　　庸曉諭倘伊復行詢問惟以此非必不可行之事<lb/>
　　將來斷無不准答之可耳將此密諭班第知之<lb/>
<pb n="KR2c0012_WYG_063-12b"/>
　諭㕘贊大臣哈達哈傳<lb/>
　諭齊黙特多爾濟進兵事宜<lb/>
　上諭軍機大臣曰朕昨命齊黙特多爾濟所帶之兵<lb/>
　　即行撒囘特因其辦理不善故耳今齊黙特多爾<lb/>
　　濟既自知其非揀選精兵三百名前進務於三月<lb/>
　　二十四五日前赴軍營尚屬可恕著傳諭哈達哈<lb/>
　　如齊黙特多爾濟果於限内能到即不必令囘游<lb/>
　　牧准其前往効力若在遲悞即將此㫖宣示令其<lb/>
<pb n="KR2c0012_WYG_063-13a"/>
　　撤囘倘哈達哈已經起程即著莫爾渾遵㫖辦理<lb/>
　命喀喇沁公瑚圖靈阿馳驛來京<lb/>
　上諭軍機大臣曰現在準噶爾部落降人絡繹有應<lb/>
　　接應來人及齎物賞賚之事須用大員前往著傳<lb/>
　　諭瑚圖靈阿馳驛來京候朕遣用<lb/>
　　　己亥<lb/>
　密諭定邊右副將軍薩喇爾等<lb/>
　　　班第奏言據副將軍阿睦爾撒納等稱扎哈沁<lb/>
<pb n="KR2c0012_WYG_063-13b"/>
　　　内有輝特人五十餘戸并在包沁之都爾伯特<lb/>
　　　及葉克明安等人請即速行給發臣即覆稱去<lb/>
　　　年收服扎哈沁時爾等所收人口俱經查明帶<lb/>
　　　往其包沁地方原住之輝特兵丁係從各鄂拓<lb/>
　　　克攢集並非臨陣所獲未便聽其帶往且業已<lb/>
　　　奉<lb/>
　㫖編設佐領至葉克明安四十餘戸暫時另行安置<lb/>
　　　俟伊等台吉到日公同辦理其包沁内所有都<lb/>
<pb n="KR2c0012_WYG_063-14a"/>
　　　爾伯特人等現在包沁居住亦經奏明未便擅<lb/>
　　　自給與奏入<lb/>
　上諭軍機大臣曰班第奏稱阿睦爾撒納訥黙庫請<lb/>
　　將扎哈沁包沁内所有輝特都爾伯特及葉克明<lb/>
　　安人等俱即給發伊等管轄班第不准所請辦理<lb/>
　　甚屬妥協著將原摺抄寄薩喇爾扎拉豐阿鄂容<lb/>
　　安知悉看來策凌策凌烏巴什人雖樸實然不能<lb/>
　　保其無此等僥倖之心倘有似此情事薩喇爾等<lb/>
<pb n="KR2c0012_WYG_063-14b"/>
　　即照此辦理但須密加防範勿稍宣露再北路哨<lb/>
　　探兵奏摺内將班珠爾訥黙庫之名一併開列甚<lb/>
　　是西路至博羅塔拉後遇有奏摺亦將策凌策凌<lb/>
　　烏巴什策凌孟克塞卜騰之名列於鄂容安之後<lb/>
　　一併傳諭薩喇爾等知之<lb/>
　　　壬寅<lb/>
　　　定邊右副將軍薩喇爾等疏奏噶爾藏多爾濟<lb/>
　　　等率衆來降<lb/>
<pb n="KR2c0012_WYG_063-15a"/>
　　　薩喇爾等奏言臣等派侍衛瑚集圖等齎<lb/>
　勅書前往傳諭噶爾藏多爾濟等今於三月初十日<lb/>
　　　據阿巴噶斯舊宰桑德濟特之弟普爾普德濟<lb/>
　　　特之子袞布投誠前來告稱我等宰桑德濟特<lb/>
　　　並無過犯為達瓦齊殺害深為憤恨今聞<lb/>
　大皇帝天兵將到情願率領我屬六十六戸人丁隨<lb/>
　　　營効力十三日據布魯古特之得木齊巴拉等<lb/>
　　　三人前來告稱我等因達瓦齊暴虐困苦不堪<lb/>
<pb n="KR2c0012_WYG_063-15b"/>
　　　日望<lb/>
　大皇帝天兵速至今遇將軍大人等宣諭<lb/>
　大皇帝恩㫖現今布魯古特台吉諾海奇齊等三十<lb/>
　　　餘台吉並我等屬下共五百餘戸情願投誠受<lb/>
　大皇帝恩典又據葉克明安輝特台吉托博勒登族<lb/>
　　　弟巴朗前來迎接告稱我兄台吉托博勒登因<lb/>
　　　臂折不能騎馬遣我率領屬下三十餘戸投誠<lb/>
　　　又同巴朗前來之噶勒雜特得木齊博勒坤策<lb/>
<pb n="KR2c0012_WYG_063-16a"/>
　　　凌們綽克率領屬下一百戸來降臣等傳宣<lb/>
　皇上恩㫖曉諭台吉巴朗等仍令在各本處居住賞<lb/>
　　　給茶葉慰諭安插至十四日據巴爾瑪部落得<lb/>
　　　木齊伯克勒特收楞額庫魯克等前來告稱我<lb/>
　　　等原係巴爾瑪部落之人已來扎哈沁地方居<lb/>
　　　住十餘年今聞大兵將到我等率領舊宰桑噶<lb/>
　　　齊拜之子圖爾塔黙特六十戸同來投誠本日<lb/>
　　　復據侍衛瑚集圖等帶領噶爾藏多爾濟所遣<lb/>
<pb n="KR2c0012_WYG_063-16b"/>
　　　迎接之宰桑扎爾布多爾濟前來告稱我等恭<lb/>
　　　捧<lb/>
　勅書於三月十二日到噶爾藏多爾濟所居額林哈<lb/>
　　　畢爾噶之羅克倫地方頒發<lb/>
　勅書噶爾藏多爾濟敬謹跪聽奏稱<lb/>
　大皇帝洞鑒我處情形實為<lb/>
　聖明達瓦齊殘虐所屬人衆無不離心解體達瓦齊<lb/>
　　　與我勢力相等彼此不相侵犯數年以來我準<lb/>
<pb n="KR2c0012_WYG_063-17a"/>
　　　噶爾互相殘殺達瓦齊自簒奪台吉以來我屢<lb/>
　　　行勸阻不從是以數年中並不通信去歲向我<lb/>
　　　調兵我亦不發今年移書令我在額林哈畢爾<lb/>
　　　噶備兵一萬我並不豫備大兵過時我屬下人<lb/>
　　　等俱令照常耕種並不逃避今<lb/>
　大皇帝撫恤準噶爾人衆<lb/>
　恩㫖下頒我情願率領所屬投誠仰承<lb/>
　恩典伏思噶爾藏多爾濟乃準噶爾大台吉人亦曉<lb/>
<pb n="KR2c0012_WYG_063-17b"/>
　　　事聞大兵前進飭屬照常耕種殊為誠心向化<lb/>
　　　觀此則軍行所過自必踴躍歸誠勢如破竹可<lb/>
　　　以豫定奏入<lb/>
　上諭軍機大臣曰據薩喇爾等奏噶爾藏多爾濟率<lb/>
　　衆投誠看來大功告成在指顧間不勝欣慰薩拉<lb/>
　　爾遵朕訓示動合機宜實屬可嘉俟功成後加恩<lb/>
　　優叙先將朕所佩荷包賜予並賞給雙眼翎以示<lb/>
　　優奬噶爾藏多爾濟乃準噶爾大台吉所屬之人<lb/>
<pb n="KR2c0012_WYG_063-18a"/>
　　甚衆著薩喇爾即同扎拉豐阿鄂容安策凌策凌<lb/>
　　烏巴什策凌孟克降㫖曉諭朕聞伊來降甚為喜<lb/>
　　悦特遣侍郎玉保前往降㫖奬諭因道遠不能多<lb/>
　　賚什物先將朕御用數珠荷包等賜予俟大功告<lb/>
　　成後更加殊恩寵錫天朝此次用兵實因準噶爾<lb/>
　　地方互相殘殺民不聊生是以特命六師前來拯<lb/>
　　救俟平定準噶爾後令四衛喇特人等照舊安居<lb/>
　　並封王爵共享昇平噶爾藏多爾濟既為準噶爾<lb/>
<pb n="KR2c0012_WYG_063-18b"/>
　　大台吉即封為綽羅斯汗其阿睦爾撒納應封輝<lb/>
　　特汗策凌應封都爾伯特汗班珠爾應封和碩特<lb/>
　　汗同至熱河朝覲大加宴賞故先為宣示彼汝知<lb/>
　　之再於投降各台吉等亦降㫖宣諭汝等傾誠向<lb/>
　　化皇上俱深為優奬因汝等戸口多寡差等尚未<lb/>
　　周知是以未頒賞賚什物一俟玉保查奏即行賞<lb/>
　　給策凌等帶至熱河入覲應賞給爵秩者亦即給<lb/>
　　予可一一曉諭俾伊等踴躍歡欣佇荷朕恩又<lb/>
<pb n="KR2c0012_WYG_063-19a"/>
　諭曰噶爾藏多爾濟乃準噶爾大台吉今率所屬來<lb/>
　　降平定準噶爾大功告成必速此實<lb/>
上天眷佑大兵所到不煩一矢皆已稽首歸誠著將薩<lb/>
　　喇爾原奏抄寄班第阿睦爾撒納閲看料沙克都<lb/>
　　爾曼濟此時亦當由北路來降果爾阿睦爾撒納<lb/>
　　可即宣諭汝係大台吉大皇帝必封以王爵且我<lb/>
　　等俱叨受天恩汝復更何疑慮仍將何時投誠之<lb/>
　　處速即奏聞至沙克都爾曼濟等來降後亦即應<lb/>
<pb n="KR2c0012_WYG_063-19b"/>
　　令伊等入覲西路著派扎拉豐阿北路著派阿蘭<lb/>
　　泰同策凌等帶領伊等由阿爾台前至熱河瞻仰<lb/>
　　朕躬以地處口外甚為涼爽於蒙古人頗相宜也<lb/>
　　再應入覲之人倘為數無多即俱令前來如因人<lb/>
　　衆乘傳稍難即令大台吉數人先來餘人另為一<lb/>
　　班俟明年入覲亦可仍將現在前來人數及何日<lb/>
　　起程之處奏聞其應封爵秩之人亦應查辦且查<lb/>
　　封時即可灼知其戸口多寡之數阿睦爾撒納等<lb/>
<pb n="KR2c0012_WYG_063-20a"/>
　　並應將從前先至熱河如何深受朕恩之處詳悉<lb/>
　　曉諭俾伊等共知慶忭也又<lb/>
　諭曰莫爾渾等不知現在軍行情形未免妄生疑慮<lb/>
　　著將薩喇爾奏噶爾藏多爾濟投降一摺即行抄<lb/>
　　寄令傳諭衆喀爾喀等共知成功迅速所有應來<lb/>
　　入覲之人已另諭兩路將軍等辦理但伊等前來<lb/>
　　騎䭾牲口及所食口糧羊隻若照去年令喀爾喀<lb/>
　　等豫備未免拮据此時豫備各隊官兵牲口羊隻<lb/>
<pb n="KR2c0012_WYG_063-20b"/>
　　甚多如前隊一至伊犂成功則後隊之兵毋庸更<lb/>
　　進即可將所餘牲口羊隻安設臺站供給新降人<lb/>
　　等著派兆惠專管務即妥協辦理無致貽悞并將<lb/>
　　不令喀爾喀等豫備之處明白曉諭俾知朕體恤<lb/>
　　遠人至意<lb/>
　　　癸卯<lb/>
　命侍郎何國宗測量西陲度數<lb/>
　上諭大學士曰西師報捷噶爾藏多爾濟抒誠内附<lb/>
<pb n="KR2c0012_WYG_063-21a"/>
　　西陲諸部相率來歸願入版圖其日出入晝夜節<lb/>
　　氣時刻宜載入時憲書頒賜正朔以昭遠裔向化<lb/>
　　之盛侍郎何國宗素諳測量著加尚書銜帶同五<lb/>
　　官正明安圖司務那海前往各該處測其北極高<lb/>
　　度東西偏度繪圖呈覽所有坤輿全圖及應需儀<lb/>
　　器著何國宗酌量帶往<lb/>
　　　夏四月甲辰朔<lb/>
　命西北兩路將軍等撫定準噶爾後即遣投誠人等<lb/>
<pb n="KR2c0012_WYG_063-21b"/>
　　　入<lb/>
　覲<lb/>
　上諭軍機大臣曰班第奏擒獲厄魯特六人詢知巴<lb/>
　　朗與烏梁海同在訥齊庫地方都噶爾在那木地<lb/>
　　方現在遣兵往擒西路並遣人前來通信班第等<lb/>
　　亦將四月望前後可至博羅塔拉之信通知西路<lb/>
　　兩路聲息交通噶爾藏多爾濟等人衆俱各前來<lb/>
　　投誠以此觀之仰荷<lb/>
<pb n="KR2c0012_WYG_063-22a"/>
上天黙佑膚功必能迅奏前已降㫖兩路將軍令將派<lb/>
　　出應來入覲人衆交扎拉豐阿阿蘭泰策凌等帶<lb/>
　　領由阿爾台前赴熱河著再傳諭兩路將軍伊等<lb/>
　　兵抵伊犂將撫定準噶爾全部事宜部署略定即<lb/>
　　將應行入覲者派出前來如於八月初間即到値<lb/>
　　朕駐蹕熱河時賜宴賞賚仍可令伊等扈從木蘭<lb/>
　　行圍倘時日不及則竟候朕木蘭囘鑾於十月初<lb/>
　　間至熱河陛見亦可班第等即遵㫖酌量定奪一<lb/>
<pb n="KR2c0012_WYG_063-22b"/>
　　面辦理一面奏聞其安設臺站事務已降㫖令兆<lb/>
　　惠承辦即轉飭兆惠豫為妥協辦理<lb/>
　　　㕘贊大臣哈達哈疏奏官兵起程日期<lb/>
　　　哈達哈奏言臣遵奉<lb/>
　諭㫖於莫爾渾到烏里雅蘇台後臣即領兵繼班第<lb/>
　　　前進今於三月二十一日起程惟酌量馬匹力<lb/>
　　　量追赴將軍班第陸續前進再喀爾喀王額林<lb/>
　　　沁已領兵四百名於本月二十日前後可抵軍<lb/>
<pb n="KR2c0012_WYG_063-23a"/>
　　　營其右衛歸化城之兵亦漸次可到臣已飭烏<lb/>
　　　里雅蘇台辦事大臣將馬駝口糧等項豫備妥<lb/>
　　　協俟各兵到日即酌給催令起程奏入報<lb/>
　聞<lb/>
　　　丙午<lb/>
　　　定邊左副將軍阿睦爾撒納等疏報擒獲逃人<lb/>
　　　們都<lb/>
　　　阿睦爾撒納等奏言三月十五日郡王班珠爾<lb/>
<pb n="KR2c0012_WYG_063-23b"/>
　　　等將與巴朗同逃之們都擒獲詢據們都供從<lb/>
　　　前巴朗原同我在阿里克台地方居住繼又移<lb/>
　　　向布哈和洛我從阿里克台即與彼離散不知<lb/>
　　　巴朗仍在布哈和洛與否自布哈和洛至額爾<lb/>
　　　齊斯約五六日趲行可到又供聞噶勒雜特之<lb/>
　　　都噶爾攜達什敦多卜妻子與哈薩克錫喇同<lb/>
　　　向額林哈畢爾噶去伊屬下有一得秦之人尚<lb/>
　　　在奇蘭地方居住臣等查們都所供雖不足信<lb/>
<pb n="KR2c0012_WYG_063-24a"/>
　　　但布哈和洛地方係臣等進兵便道而奇蘭地<lb/>
　　　方又與額爾齊斯相近當即派貝子策卜登等<lb/>
　　　酌帶侍衛台吉領兵三百名速赴布哈和洛地<lb/>
　　　方務將巴朗擒獲如巴朗又向别處潛逃納林<lb/>
　　　布魯爾居住之烏梁海宰桑博博與臣阿睦爾<lb/>
　　　撒納交好令策卜登等即揀選烏梁海數人潛<lb/>
　　　往博博處告知令其差人擒拏巴朗又派副都<lb/>
　　　統職銜達什敦多卜等往奇蘭地方令將噶勒<lb/>
<pb n="KR2c0012_WYG_063-24b"/>
　　　雜特之宰桑都噶爾留下一得秦之人收服臣<lb/>
　　　與郡王班珠爾貝子德濟特仍帶兵前進奏入<lb/>
　　　報<lb/>
　聞<lb/>
　　　定邊左副將軍阿睦爾撒納等疏報額林哈畢<lb/>
　　　爾噶宰桑阿巴噶斯烏勒木濟哈丹等來降<lb/>
　　　阿睦爾撒納等奏言三月十五日有額林哈畢<lb/>
　　　爾噶之宰桑阿巴噶斯烏勒木濟哈丹等三人<lb/>
<pb n="KR2c0012_WYG_063-25a"/>
　　　帶領三十人迎接大兵投誠前來詢知阿巴噶<lb/>
　　　斯哈丹係兄弟二人屬下户口共二千六百有<lb/>
　　　餘烏勒木濟屬下戸口共一千三百有餘伊等<lb/>
　　　投誠先來至所屬現住額林哈畢爾噶地方臣<lb/>
　　　等加意撫慰並恭宣<lb/>
　諭㫖令其不必遷移仍在原住地方游牧阿巴噶斯<lb/>
　　　等告稱我等雖皆願居原處但不敢妄自求請<lb/>
　　　今蒙<lb/>
<pb n="KR2c0012_WYG_063-25b"/>
　大皇帝早已洞照實不勝歡忭惟求速遣一人送信<lb/>
　　　游牧處令聚集兵丁保守以備不虞隨派得木<lb/>
　　　齊錫喇卜會同哈丹前赴額林哈畢爾噶地方<lb/>
　　　將<lb/>
　聖主撫䘏準噶爾全部之<lb/>
　㫖明白曉諭收服人衆其阿巴噶斯烏勒木濟二人<lb/>
　　　臣等現在帶往軍前効力仍於阿巴噶斯烏勒<lb/>
　　　木濟屬下兩鄂拓克三千餘戸内酌量揀選一<lb/>
<pb n="KR2c0012_WYG_063-26a"/>
　　　二千兵帶來効力果能奮勉另行察核具奏又<lb/>
　　　詢知去年十月内巴特瑪車凌額林沁阿布賚<lb/>
　　　帶領厄魯特哈薩克兵一萬有餘將博羅塔拉<lb/>
　　　等處所有游牧人衆盡行搶掠阿布賚於闥勒<lb/>
　　　奇嶺東將擄掠人帶囘巴特瑪車凌額林沁帶<lb/>
　　　兵四千餘直入伊犂將居住伊犂河北達瓦齊<lb/>
　　　之厄魯特囘子盡行擄掠達瓦齊與巴特瑪車<lb/>
　　　凌相拒月餘巴特瑪車凌力不能繼始行脫囘<lb/>
<pb n="KR2c0012_WYG_063-26b"/>
　　　現在或云在古爾班色爾克或云在庫克薩勒<lb/>
　　　或云在哈喇巴噶紛紛不一究未知現在何處<lb/>
　　　至問其由噶勒雜特游牧處至伊犂尚有游牧<lb/>
　　　人等與否據阿巴噶斯等告稱齋爾地方尚有<lb/>
　　　集賽鄂拓克四五千人係宰桑齊巴克額伯濟<lb/>
　　　二人統領居住尚可得四五千兵其噶爾藏多<lb/>
　　　爾濟屬下現有二千餘户前經達瓦齊調取伊<lb/>
　　　等並未前往觀此必無敢抗拒軍行之意但哈<lb/>
<pb n="KR2c0012_WYG_063-27a"/>
　　　薩克錫喇巴雅爾今既遷往伊等或從中挑搆<lb/>
　　　生釁亦未可定臣等伏思集賽人衆既在齋爾<lb/>
　　　居住自應乘機進兵於現在帶來六千兵内揀<lb/>
　　　選三千臣阿睦爾撒納等帶往先至察罕呼濟<lb/>
　　　爾地方展放卡倫以資守望俟有實信然後遣<lb/>
　　　人齎奉<lb/>
　勅諭招撫伊等如投誠前來即行收服否則當以兵<lb/>
　　　威擒𠞰奏入<lb/>
<pb n="KR2c0012_WYG_063-27b"/>
　上諭軍機大臣曰據阿睦爾撒納奏額林哈畢爾噶<lb/>
　　之宰桑阿巴噶斯等迎接我兵投誠前來阿睦爾<lb/>
　　撒納即曉諭撫慰遣人收服伊等屬下人衆又將<lb/>
　　我兵分路前進阿睦爾撒納親身帶領先往集賽<lb/>
　　鄂拓克處收服人衆辦理頗中機宜阿巴噶斯烏<lb/>
　　勒木濟哈丹俱係準噶爾舊日大宰桑之子孫今<lb/>
　　既誠心歸順朕深為眷念著加恩將伊三人俱授<lb/>
　　為散秩大臣先賞給孔雀翎俟另遣御前侍衛齎<lb/>
<pb n="KR2c0012_WYG_063-28a"/>
　　衣帽等物前往頒賜即將此㫖先行曉諭伊等知<lb/>
　　之再觀阿巴噶斯之詞尚未悉噶爾藏多爾濟業<lb/>
　　已投誠今西路已遣人往收噶爾藏多爾濟將此<lb/>
　　一併曉諭阿巴噶斯等知之又<lb/>
　諭曰投誠之額林哈畢爾噶宰桑阿巴噶斯等俱係<lb/>
　　達瓦齊之宰桑應遵朕從前所降諭㫖另為一支<lb/>
　　與瑪木特等一體辦理不得令他人管轄著班第<lb/>
　　留意俟事定之時另行查辦嗣後陸續前來投誠<lb/>
<pb n="KR2c0012_WYG_063-28b"/>
　　人内有似此等者俱照此辦理著即密諭班第知<lb/>
　　之<lb/>
　　　丁未<lb/>
　　　定北將軍班第疏奏中途領兵減裝進發情形<lb/>
　　　班第奏言三月十九日至郭勒阿里克台地方<lb/>
　　　據副將軍阿睦爾撒納文稱將新經投誠宰桑<lb/>
　　　阿巴噶斯烏勒木濟奏明帶往進至阿爾齊斯<lb/>
　　　查明伊蘇圖鏗格圖烏拉克圖等地方俱可屯<lb/>
<pb n="KR2c0012_WYG_063-29a"/>
　　　田現留貝勒齊木庫爾等候䕶軍統領塔爾瑪<lb/>
　　　善到時一同指示耕種再現在奏明前赴察罕<lb/>
　　　呼濟爾地方所有後隊續進大兵亦迅速前行<lb/>
　　　方為有益臣即行催塔爾瑪善等速行前往會<lb/>
　　　同辦理屯田事宜臣將現有察哈爾兵一千五<lb/>
　　　百名内揀選馬力壯健者六百名臣與喀爾喀<lb/>
　　　王宰桑多爾濟貝子三都爾扎卜公策登薩木<lb/>
　　　丕勒等星夜減裝𦂳隨副將軍等進發其餘兵<lb/>
<pb n="KR2c0012_WYG_063-29b"/>
　　　丁飭令副都統柏起統領繼至奏入報<lb/>
　聞<lb/>
　　　駐劄烏里雅蘇台大臣莫爾渾等奏報和碩齊<lb/>
　　　郡王林沁等領兵起程日期<lb/>
　　　莫爾渾等奏言巴林親王品級㕘贊大臣和碩<lb/>
　　　齊郡王林沁帶領昭烏達兵二千名於正月三<lb/>
　　　十日至喀爾喀游牧察罕布哈地方復選兵四<lb/>
　　　百名與敖漢郡王喇什喇卜坦帶領先行於三<lb/>
<pb n="KR2c0012_WYG_063-30a"/>
　　　月二十一日抵烏里雅蘇台二十二三兩日支<lb/>
　　　給馬駝口糧等項於二十四日即起程前進又<lb/>
　　　二十三日王阿咱拉貝勒彭蘇克帶兵八百名<lb/>
　　　前來亦將馬駝口糧辦給於二十五日起程前<lb/>
　　　進奏入報<lb/>
　聞<lb/>
　　　戊申<lb/>
　命西北兩路將軍等酌議準噶爾投誠賜爵人員世<lb/>
<pb n="KR2c0012_WYG_063-30b"/>
　　　襲事宜<lb/>
　上諭軍機大臣曰自大兵前進準噶爾部落人衆各<lb/>
　　帶領鄂拓克陸續前來投誠者甚多朕視其所轄<lb/>
　　人數酌量加恩有授為散秩大臣及副都統總管<lb/>
　　者第思準噶爾舊例凡管鄂拓克之宰桑俱世襲<lb/>
　　罔替是以朕授瑪木特為散秩大臣即令其管轄<lb/>
　　扎哈沁人衆今陸續投誠之人尚多宜將世襲之<lb/>
　　例明晰曉諭則現在投誠人衆既益戴朕恩而相<lb/>
<pb n="KR2c0012_WYG_063-31a"/>
　　繼歸降者亦倍加感悦於事甚有裨益將此傳諭<lb/>
　　班第阿睦爾撒納薩喇爾等通行曉諭知之至如<lb/>
　　何酌定世襲及給與勅諭之處俟伊犂底定後即<lb/>
　　入於應議事宜内議奏<lb/>
　<lb/>
　<lb/>
　<lb/>
　<lb/>
<pb n="KR2c0012_WYG_063-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
平定準噶爾方略正編卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0012_WYG_054-1a"/>
欽定四庫全書<lb/>
平定準噶爾方略前編卷五十四<lb/>
　　　乾隆十七年春正月乙亥<lb/>
　　　準噶爾使臣圖卜濟爾哈朗等入貢<lb/>
　　　準噶爾台吉喇嘛達爾扎奏言前遣使臣額爾<lb/>
　　　欽尼瑪將前往西藏聘請喇嘛之事具奏䝉<lb/>
　大皇帝恩准於再遣使臣入貢時延請有徳行喇嘛<lb/>
　　　四五人前来教誨衆喇嘛不勝感激令遣使臣<lb/>
<pb n="KR2c0012_WYG_054-1b"/>
　　　圖卜濟爾哈朗進貢並延請喇嘛仰懇<lb/>
　聖恩俯准於胡土克圖三人内恭請一人於推廣黄<lb/>
　　　教實有禆益併祈仍照前奏許令我處遣人輕<lb/>
　　　騎減從前往西藏為我先人設懴進供所有沿<lb/>
　　　途派撥官員兵丁照㸔等事雖覺繁𤨏但已䝉<lb/>
　　　加<lb/>
　恩和好而遣往之人為數無幾尚屬易行使逺近聞<lb/>
　　　之無不仰慕<lb/>
<pb n="KR2c0012_WYG_054-2a"/>
　大皇帝之盛徳其貿易之事令使臣口奏奏入報<lb/>
　聞<lb/>
　　　甲申<lb/>
　命尚書舒赫德侍郎玉保赴北路軍營㑹籌防範準<lb/>
　　　夷事宜<lb/>
　　　定邊左副將軍親王成衮扎布奏言據卡倫驍<lb/>
　　　騎校齊克慎報稱準噶爾宰桑瑪木特等遣人<lb/>
　　　前来告稱本處台吉達瓦齊作亂在納林布魯<lb/>
<pb n="KR2c0012_WYG_054-2b"/>
　　　爾地方被我兵殺敗達瓦齊與阿睦爾撒納等<lb/>
　　　十二人逃出不知去向是以我台吉命阿爾台<lb/>
　　　等處㳺牧宰桑三人帶兵往烏蘭大坂努克穆<lb/>
　　　隆都什托羅海華碩羅圖洪郭爾鄂隆舒魯克<lb/>
　　　圖得樓等七處隘口駐劄以防達瓦齊與阿睦<lb/>
　　　爾撒納逺遁恐各卡倫疑我無故動兵特来告<lb/>
　　　知等語又奏據䝉古管旗章京莫尼扎卜前往<lb/>
　　　烏梁海確訪信息有準噶爾人至烏梁海探親<lb/>
<pb n="KR2c0012_WYG_054-3a"/>
　　　告稱達瓦齊於去年九月内與台吉喇嘛達爾<lb/>
　　　扎有隙私與台吉達什阿睦爾撒納班珠爾䇿<lb/>
　　　凌沙克都爾等商議投順<lb/>
　大皇帝其後達什沙克都爾反將商議之事告知喇<lb/>
　　　嘛達爾扎即帶兵追趕與達瓦齊戰敗而回達<lb/>
　　　瓦齊又與阿睦爾撒納班珠爾等商議若投中<lb/>
　　　國恐阿爾台地方有兵堵截地狹難過因向額<lb/>
　　　爾齊斯前赴哈薩克等語奏入<lb/>
<pb n="KR2c0012_WYG_054-3b"/>
　上諭軍機大臣曰準噶爾向多詭詐伊等如果慮達<lb/>
　　瓦齊逃竄不過派兵防守足矣今反遣人來告殊<lb/>
　　屬可疑此或伊等恐我處生疑故為安慰却暗行<lb/>
　　譎詐猝然闌入我境亦未可知聞喀爾喀㳺牧多<lb/>
　　有距卡倫甚近者今若不豫籌防範恐賊人一旦<lb/>
　　竊發不暇向内收移將反令其得利所有附近卡<lb/>
　　倫之喀爾喀㳺牧應早令收入腹地方妥然此時<lb/>
　　遽使移徙又不免起衆人驚疑且或賊人聞知轉<lb/>
<pb n="KR2c0012_WYG_054-4a"/>
　　以我為畏懼此中宜緩宜急應如何熟計妥辦甚<lb/>
　　闗𦂳要今派尚書舒赫徳侍郎玉保前往軍營查<lb/>
　　㸔軍容器械著傳諭成衮扎布俟伊等到時㑹商<lb/>
　　宻議務期籌畫盡善定議具奏<lb/>
　　　戊子<lb/>
　命駐藏都統班第等防範準夷窺藏<lb/>
　上諭軍機大臣曰此次準噶爾台吉喇嘛達爾扎奏<lb/>
　　請三事朕俱未准行㸔来喇嘛達爾扎並非為推<lb/>
<pb n="KR2c0012_WYG_054-4b"/>
　　衍黄教其意以為不准請胡土克圖或准其遣人<lb/>
　　至藏耳昨準噶爾㑹向拉達克汗轉求達賴喇嘛<lb/>
　　遣一大喇嘛前去達賴喇嘛未曽給與今或因朕<lb/>
　　不允所請復囑拉達克汗轉求達賴喇嘛亦未可<lb/>
　　知應將情由預告達賴喇嘛俾得臨時回答準夷<lb/>
　　使臣又奏大皇帝若以我等入藏派兵䕶送為煩<lb/>
　　請以己力前往則伊且將借端圖謀藏地妄生事<lb/>
　　端班第熟暗藏地情形當預為籌畫準噶爾通藏<lb/>
<pb n="KR2c0012_WYG_054-5a"/>
　　道路何處近易何處險逺倘有用兵之事應如何<lb/>
　　添設卡倫遣兵堵禦著班第納穆扎爾妥商定議<lb/>
　　多爾濟到時亦易遵行倘準夷來犯藏内之人或<lb/>
　　不能支應將達賴喇嘛如何移駐泰寧之處亦宜<lb/>
　　預計再班禪額爾徳尼所住扎什倫布地方準夷<lb/>
　　若来有無干礙班第等務籌萬全勿稍疎漏慎之<lb/>
　　密之<lb/>
　　　尋班第納穆扎爾議奏所有預籌準噶爾請喇<lb/>
<pb n="KR2c0012_WYG_054-5b"/>
　　　嘛一事已諭達賴喇嘛令其先備回覆之言至<lb/>
　　　準噶爾通藏隘口係阿里那克桑騰格里淖爾<lb/>
　　　阿哈雅克四路惟那克桑一路稍近現已展放<lb/>
　　　卡倫至從前準夷犯藏係由拉卜賽那穆一路<lb/>
　　　然多戈壁難行故彼時由勒底雅路遶走年餘<lb/>
　　　搶掠拉藏汗牲畜始能接濟到藏今亦於此路<lb/>
　　　展放卡倫倘有賊踪即速報信一面派兵抵截<lb/>
　　　一面移徙游牧自不使賊得利又拉達克至阿<lb/>
<pb n="KR2c0012_WYG_054-6a"/>
　　　里之路亦近但拉達克與準噶爾往来貿易人<lb/>
　　　數無多若遣大兵必不許其入境如不由拉達<lb/>
　　　克地方從葉爾羌城亦可通阿里然其中有大<lb/>
　　　山障隔且水草少而戈壁多自阿里至藏尚有<lb/>
　　　兩月路程一得賊信可以備禦惟騰格里淖爾<lb/>
　　　阿哈雅克兩路較為寛濶今亦俱展放卡倫晝<lb/>
　　　夜瞭望不致疎懈臣等與噶卜倫等商議據稱<lb/>
　　　一應卡倫俱極嚴固無庸添設土伯特人雖怯<lb/>
<pb n="KR2c0012_WYG_054-6b"/>
　　　懦自頗羅鼐以來操練熟習現有馬兵萬餘步<lb/>
　　　兵一萬五千有餘若準夷從阿哈雅克騰格里<lb/>
　　　淖爾而來則令䇿凌旺扎爾領䝉古唐古忒兵<lb/>
　　　抵截調功布達克布等處兵接應從那克桑阿<lb/>
　　　里而來則令色玉特色卜騰領附近兵抵截調<lb/>
　　　阿里等處兵接應班第達及尼瑪嘉木燦留藏<lb/>
　　　保䕶達賴喇嘛至班禪額爾徳尼所住扎什倫<lb/>
　　　布地方去前藏七百餘里自阿里至前藏亦沿<lb/>
<pb n="KR2c0012_WYG_054-7a"/>
　　　扎什倫布之邊而行若當用兵則令其移至前<lb/>
　　　藏與達賴喇嘛同住可以無虞萬一準夷傾部<lb/>
　　　而來土伯特有不能堵禦之勢臨期相機而行<lb/>
　　　一面將達賴喇嘛及班禪額爾徳尼䕶送至泰<lb/>
　　　寧一面令駐藏官兵協同唐古忒等兵併力守<lb/>
　　　住山險以待川兵入藏應援亦可無慮奏入報<lb/>
　聞<lb/>
　　　己丑<lb/>
<pb n="KR2c0012_WYG_054-7b"/>
　命黒龍江將軍傅爾丹密籌預備戰兵<lb/>
　上諭軍機大臣曰達色現已調補齊齊哈爾副都統<lb/>
　　著傳諭達色速赴新任即密告將軍傅爾丹今準<lb/>
　　噶爾台吉喇嘛達爾扎以達瓦齊逃走派兵駐我<lb/>
　　邊外又本年來使奏請諸事朕俱未准行恐不無<lb/>
　　藉端生事擾亂喀爾喀游牧朕特派大臣往北路<lb/>
　　軍營稽查卡倫此時雖並無形跡萬一有事朕欲<lb/>
　　調發黒龍江之兵二三千名傅爾丹宜密籌預備<lb/>
<pb n="KR2c0012_WYG_054-8a"/>
　　令五日内即可起程方妥然此特為萬一有事是<lb/>
　　以先期備辦並非立即用兵也切不可聲張轉致<lb/>
　　擾惑衆心尋傅爾丹等奏言齊齊哈爾黒龍江墨<lb/>
　　　爾根呼倫貝爾等處本有額設兵七千餘名此<lb/>
　　　内可挑選二千再打牲索倫達瑚里等處丁壯<lb/>
　　　七千餘人此内亦可挑選一千官兵俱有器械<lb/>
　　　其無器械之打牲索倫等查有從前調往金川<lb/>
　　　時所給兵仗撤兵後俱繳回收貯可以給發所<lb/>
<pb n="KR2c0012_WYG_054-8b"/>
　　　需銀兩口糧於現貯倉庫内支給臨期可以速<lb/>
　　　發無悮奏入報<lb/>
　聞<lb/>
　　　二月甲午<lb/>
　賜準噶爾台吉喇嘛達爾扎勅書<lb/>
　　　奉<lb/>
天承運<lb/>
　皇帝詔曰據台吉奏懇准於胡土克圖三人内延請<lb/>
<pb n="KR2c0012_WYG_054-9a"/>
　　一人前往爾處推演黄教並懇准爾處遣人至藏<lb/>
　　進供等語去年爾使額爾欽來以延請喇嘛之事<lb/>
　　具奏朕已明降諭㫖我中國胡土克圖三人及有<lb/>
　　德行喇嘛俱有教習學藝之事不可遣往但朕不<lb/>
　　忍令爾處黄教滅絶故特許於西藏揀選有德行<lb/>
　　喇嘛到京俟爾再遣使來准令請往是時降㫖後<lb/>
　　朕即令達賴喇嘛揀選精於經咒可以推衍黄教<lb/>
　　之喇嘛十人送至京師今爾乃不遵朕㫖反以斷<lb/>
<pb n="KR2c0012_WYG_054-9b"/>
　　不可遣往之胡土克圖為請是爾並非真心推衍<lb/>
　　黄教可知况西藏選來之喇嘛爾來使亦曽㑹面<lb/>
　　以未奉爾命不敢延請朕自去年即挑藏内喇嘛<lb/>
　　至京以待爾之延請今爾使既至又不請往是爾<lb/>
　　原無請喇嘛之意今并此喇嘛十人亦不遣往矣<lb/>
　　至爾奏遣人至藏一事去年爾使臣額爾欽來時<lb/>
　　以爾襲位為辭朕既降㫖必無換一台吉即差人<lb/>
　　進藏一次之理今來使又以追報爾父噶爾丹策<lb/>
<pb n="KR2c0012_WYG_054-10a"/>
　　零為辭果爾則從前策妄多爾濟那木扎爾已經<lb/>
　　為爾父熬茶一次安得今又差人前往設有子十<lb/>
　　人將十次差人進藏乎來使又奏使臣来往請不<lb/>
　　限人數肅州貿易牲畜内不好者准其售賣等語<lb/>
　　從前我大臣與爾使臣哈柳定議有事差人不攜<lb/>
　　買賣後因每次遣來使臣俱托言預備口糧攜帶<lb/>
　　貨物漸漸加增本應不准貿易勒令帶回朕因和<lb/>
　　好是以施恩來使令照尼瑪所帶貨物為准其人<lb/>
<pb n="KR2c0012_WYG_054-10b"/>
　　數若不限定日久亦難遵行故亦令以五十人為<lb/>
　　准至肅州貿易復加恩准照乾隆十三年最多之<lb/>
　　數貿易一節原係小人謀利之事爾等攜來不堪<lb/>
　　之物慮我中國之人不用若我中國之人將不堪<lb/>
　　之物給爾等爾等肯受乎此事瑣屑朕所不問即<lb/>
　　我封疆大臣亦不屑辦理爾何必以此凟奏來使<lb/>
　　又以逃來之薩喇爾賜回為請薩喇爾雖來自爾<lb/>
　　處實因懼禍逃生朕為天下大皇帝以生成衆生<lb/>
<pb n="KR2c0012_WYG_054-11a"/>
　　為本豈肯轉置之死地况我中國逃生爾處如羅<lb/>
　　卜藏丹津者甚多若一一索取不可勝計朕並不<lb/>
　　索取一人即爾送至朕亦不受朕以為既往之事<lb/>
　　不忍深究爾反求給回甚屬錯悮爾若念爾父恭<lb/>
　　順和好年年遣使請安受朕恩典事屬可行若以<lb/>
　　此等斷不可行之事凟奏究屬何益是以特降勅<lb/>
　　㫖令爾使圖卜濟爾哈朗賫歸諭爾知之<lb/>
　　　壬寅<lb/>
<pb n="KR2c0012_WYG_054-11b"/>
　授公策卜登扎卜為扎薩克並給予印信<lb/>
　　　丙辰<lb/>
　　　駐藏都統班第等奏報布魯克巴奠長進貢<lb/>
　上諭軍機大臣曰據班第等奏稱布魯克巴之額爾<lb/>
　　德尼第巴博羅特色勒都卜聞朕加恩於達賴喇<lb/>
　　嘛撫定土伯特衆生抒誠内向進貢方物等語布<lb/>
　　魯克巴乃遐荒部落聞朕安撫西藏衆生傾心悦<lb/>
　　服奏請朕安甚屬可嘉著施恩賞賚以示褒奬<lb/>
<pb n="KR2c0012_WYG_054-12a"/>
　　　三月乙丑<lb/>
　命尚書舒赫德等議北路防範事宜<lb/>
　　　舒赫德玉保成衮扎布奏言臣舒赫德等至軍<lb/>
　　　營與臣成衮扎布謹遵<lb/>
　諭㫖以準夷詭詐難信恐其猝擾我邊隨將各項應<lb/>
　　　行預備事宜密商定議臣等查喀爾喀極西之<lb/>
　　　㳺牧本在内卡之内四五百里後因與準夷和<lb/>
　　　好奏明在内卡之内百餘里㳺牧將軍及㕘贊<lb/>
<pb n="KR2c0012_WYG_054-12b"/>
　　　毎年至青草發生時又令向内收移二三百里<lb/>
　　　此係向例所行今但須於收移時令較前更加<lb/>
　　　向内自不至於紛擾至備兵一事定例每年鄂<lb/>
　　　爾昆一千烏里雅蘇台一千俱係常駐其防秋<lb/>
　　　兵二千毎年六月初十日至塔米爾城九月初<lb/>
　　　十日撤回㳺牧又恐此四千兵力量尚單故喀<lb/>
　　　爾喀四部落另有備用之兵扎薩克圖汗部落<lb/>
　　　一千賽音諾顔部落二千車臣汗部落四千圖<lb/>
<pb n="KR2c0012_WYG_054-13a"/>
　　　謝圖汗部落三千共兵一萬以為救援之用此<lb/>
　　　項兵丁距大營及烏里雅蘇台近者不過數日<lb/>
　　　逺亦不過十餘日俱可趕赴毎年無事時原在<lb/>
　　　各本㳺牧處推演以備㕘贊三年一次查閲今<lb/>
　　　年雖非查閲之年可因新换㕘贊特行查閲一<lb/>
　　　次嗣後查閲時令於七月初旬各在指定地方<lb/>
　　　多演數日始行撤散此皆就毎年成例内酌量<lb/>
　　　備辦既不至紛擾目前而萬一有事亦足抵禦<lb/>
<pb n="KR2c0012_WYG_054-13b"/>
　　　又奏現今準噶爾宰桑瑪木特等遣人禀稱伊<lb/>
　　　台吉令將堵截達瓦齊之兵撤回即日起程各<lb/>
　　　回㳺牧等語奏入<lb/>
　上諭軍機大臣曰準夷卡兵撤回目前雖覺無事然<lb/>
　　保無外示和好來去報明使我不疑至秋又借堵<lb/>
　　截逃人之名駐兵邊上妄生窺伺成衮扎布等不<lb/>
　　可因其撤兵遂致疎懈倘今秋又來駐牧即大有<lb/>
　　可疑當一面備所當備一面遣人諭以原定之約<lb/>
<pb n="KR2c0012_WYG_054-14a"/>
　　决意逐回著傳諭舒赫德玉保成衮扎布等將伊<lb/>
　　等復来駐兵應如何逐回萬一有事應如何備禦<lb/>
　　使喀爾喀不至被累之處悉心宻議具奏尋舒赫<lb/>
　　　德玉保成衮扎布等議奏喀爾喀扎薩克圖汗<lb/>
　　　與賽音諾顔此二部落㳺牧正當西境係準夷<lb/>
　　　來路請自今年六月起於卡倫内以一千五百<lb/>
　　　里計將錫喇烏蘇取中東至齊得爾布克隨喀<lb/>
　　　喇塔勒之啓里穆圖西至麻喇勒圖拜達里克<lb/>
<pb n="KR2c0012_WYG_054-14b"/>
　　　伊克鄂拉等處以内令其游牧内卡共十六處<lb/>
　　　毎卡住兵二十户至秋時毎卡只留十人其家<lb/>
　　　眷牲畜俱令移於烏里雅蘇台軍營附近游牧<lb/>
　　　俟阿爾台山梁雪降後再回至此二部落所預<lb/>
　　　備之兵三千名秋間應令㕘贊達青阿帶領與<lb/>
　　　喀爾喀副將軍得親扎卜㕘贊貝勒額林沁同<lb/>
　　　赴錫喇烏蘇駐劄為烏里雅蘇台援兵兼可壯<lb/>
　　　塔米爾大營之聲援其鄂爾昆駐防兵一千應<lb/>
<pb n="KR2c0012_WYG_054-15a"/>
　　　與防秋兵二千合在一處臣成衮扎布與㕘贊<lb/>
　　　阿巴齊得寧帶領在塔米爾相近形勝之地駐<lb/>
　　　劄至圖謝圖汗部落預備兵三千今秋令在鄂<lb/>
　　　爾昆駐劄又哲卜尊丹巴胡土克圖所住庫倫<lb/>
　　　地方闗係甚要應將車臣汗部落預備兵四千<lb/>
　　　令副都統巴爾品帶領在巴顔烏蘭駐劄既可<lb/>
　　　接軍營之力而距庫倫甚近又可保䕶胡土克<lb/>
　　　圖萬一有事一靣將胡土克圖移至多倫淖爾<lb/>
<pb n="KR2c0012_WYG_054-15b"/>
　　　一靣即帶兵前赴軍營以候調遣如此預備後<lb/>
　　　倘秋間準夷復來卡外居住臣成衮扎布即遣<lb/>
　　　曉事識路之章京莫尼扎卜與副都統敦多克<lb/>
　　　前往明白曉諭責以原定之約不准居住務必<lb/>
　　　逐回一面由烏里雅蘇台駐劄兵内㨂選二三<lb/>
　　　百名委員帶至準夷接界之地䕶守卡倫萬一<lb/>
　　　有事即収卡至烏里雅蘇台㑹同烏爾登量賊<lb/>
　　　之勢可戰則戰倘賊人勢衆力强驟難抵禦而<lb/>
<pb n="KR2c0012_WYG_054-16a"/>
　　　喀爾喀游牧早已移入在内不慮侵掠即令烏<lb/>
　　　爾登等將賊引至西喇烏蘇㑹合達青阿之兵<lb/>
　　　相機𠞰殺賊至此已行二三千里人乏馬疲深<lb/>
　　　入重地我以逸待勞又有塔米爾鄂爾昆之兵<lb/>
　　　接應賊衆自不得利總之賊敢深入我境者必<lb/>
　　　恃搶掠游牧以接其力今我既行清野之法又<lb/>
　　　厚集堅兵以待之自居必勝之勢又六㑹盟處<lb/>
　　　所備之兵與綏逺城右衛土黙特及察哈爾八<lb/>
<pb n="KR2c0012_WYG_054-16b"/>
　　　旗兵丁從前原議定軍營有事准其奏調又喀<lb/>
　　　爾喀東與黒龍江接壤黒龍江等處兵亦可調<lb/>
　　　用萬一有事將軍一面具奏一靣行文各該處<lb/>
　　　調取應援如此妥協預備準夷自不能得利奏<lb/>
　　　入報<lb/>
　聞<lb/>
　　　夏五月壬申<lb/>
　諭陜甘總督黄廷桂安西提督李繩武辦理準夷貿<lb/>
<pb n="KR2c0012_WYG_054-17a"/>
　　　易事宜<lb/>
　上諭軍機大臣曰李繩武奏此次準噶爾夷目額倫<lb/>
　　瑚里等所報貿易之牲畜貨物合算較十三年之<lb/>
　　數不無浮多再毎次夷人到哈密必有擦掌乏弱<lb/>
　　牲畜求售應俟該夷到哈密後查明確數以理責<lb/>
　　問如果恭順懇求再行照例辦理等語此番交易<lb/>
　　係初次定例必當示之以信不可稍有遷就在該<lb/>
　　夷貪狡無厭不過得尺進尺得寸進寸向来承辦<lb/>
<pb n="KR2c0012_WYG_054-17b"/>
　　員弁惟恐生事一味委曲周全將就了事而於奏<lb/>
　　報時則又稱夷人如何哀求如何苦訴究其實何<lb/>
　　嘗有是徒粉飾以美觀聴耳朝廷體制尊嚴邊疆<lb/>
　　奏事有不能盡實而外藩小國其上下之情轉相<lb/>
　　聨貫交易一事未必不早為所窺破一次踰例後<lb/>
　　次又復加増厚利所在彼何樂而不為耶今該夷<lb/>
　　内亂之餘又與哈薩克搆釁其交易較前所増有<lb/>
　　限已可得其情形此正辦理機㑹總當悉遵前㫖<lb/>
<pb n="KR2c0012_WYG_054-18a"/>
　　在十三年定數内者許其截長補短通融折算逾<lb/>
　　數者雖少亦槩駁回至奏報來使言語情形務須<lb/>
　　一一據實倘稍有粉飾將來查出惟該提督是問<lb/>
　　將此傳諭黄廷桂李繩武知之尋李繩武將夷目<lb/>
　　　言語情形具奏<lb/>
　上諭軍機大臣曰李繩武所奏㸔來竟是毫無主見<lb/>
　　而姑為㳺移兩可之詞以俟朕之批示如所稱該<lb/>
　　夷等似覺失望又不敢違背章程其詞色深為作<lb/>
<pb n="KR2c0012_WYG_054-18b"/>
　　難是以止求轉奏等語又將夷人伴送北山暫住<lb/>
　　牧放是已明示以據情入奏矣貿易一事既經定<lb/>
　　有章程自當永逺遵行若因其恭順畏懼而曲為<lb/>
　　遷就將來勢必逐漸加増何所底止至疲弱馬駝<lb/>
　　如果實在難行自可留哈密牧放從前准其變售<lb/>
　　原屬辦理錯悮今既立定限制何得尚復因循故<lb/>
　　轍視為常例乎李繩武具摺奏請夷人必無不知<lb/>
　　之理兹反不必㳺移遷就致令夷人窺笑其底裏<lb/>
<pb n="KR2c0012_WYG_054-19a"/>
　　也著即將入奏奉㫖之處明白宣諭以哈密貿易<lb/>
　　原屬非例今既新定規模當即按照十三年肅州<lb/>
　　貿易之例永逺遵守其疲乏牲畜不妨在哈密留<lb/>
　　人牧放回巢日攜回此事必須如此辦理方可以<lb/>
　　杜無厭之請在李繩武本非辦事果斷之才但身<lb/>
　　為提督於此等重務一味周章觀望將来何以承<lb/>
　　受恩典著嚴行申飭<lb/>
　　　戊寅<lb/>
<pb n="KR2c0012_WYG_054-19b"/>
　諭安西提督李繩武等巡查哈密事宜<lb/>
　上諭軍機大臣曰李繩武奏巡查哈密情形一摺稱<lb/>
　　現在籌辦築墻添柵等語所謂知其一不知其二<lb/>
　　防邊飭備固保境之常經但目今貿易夷人正到<lb/>
　　哈密彼惟利是圖此時斷不敢冒險無可防範而<lb/>
　　從前夷人到哈密時從未見提臣親臨其地今見<lb/>
　　李繩武已不免驚疑又聞築墻添柵彼不知巡邊<lb/>
　　常事必且多方疑慮况提臣甫回督臣又往不審<lb/>
<pb n="KR2c0012_WYG_054-20a"/>
　　天朝意欲何為回巢傳播或更繕兵設備啓彼此<lb/>
　　相疑之端甚非所以安夷心而靖邊圉也著速行<lb/>
　　傳諭李繩武所籌辦築墻添柵等事此時竟可不<lb/>
　　必辦理如必須添設亦俟交易事竣夷人回巢後<lb/>
　　緩圖之黄廷桂另有㫖諭并諭李繩武知之又<lb/>
　諭軍機大臣曰前據黄廷桂奏明巡查安西哈密一<lb/>
　　帶邊境乃按例應行之事但未籌及本年正有夷<lb/>
　　人來境貿易現在李繩武已巡至哈密乃提督甫<lb/>
<pb n="KR2c0012_WYG_054-20b"/>
　　回總督又至交易夷人從未見如此不且起其驚<lb/>
　　疑乎著速諭黄廷桂祇須巡至甘肅不必前往哈<lb/>
　　密如已經將到不可中止亦即據實奏聞向來邊<lb/>
　　疆事宜總不肯將實在情形據實入告若謂本欲<lb/>
　　辦理又因奉㫖中止行令沿邊將弁勿致聲張伊<lb/>
　　等必聲張更甚此處殊有闗係不可稍存粉飾并<lb/>
　　諭黄廷桂將奉㫖後實在情形即速奏聞<lb/>
　　　戊子<lb/>
<pb n="KR2c0012_WYG_054-21a"/>
　命副都統舒泰往代納穆扎爾駐藏辦事<lb/>
　　　六月甲午<lb/>
　　　準噶爾部人呢雅斯來降<lb/>
　命賞給安插如例<lb/>
　　　癸卯<lb/>
　命削安西提督李繩武職以涼州將軍綽爾多為安<lb/>
　　　西提督<lb/>
　上諭軍機大臣曰李繩武辦理夷人交易一事張皇<lb/>
<pb n="KR2c0012_WYG_054-21b"/>
　　無措所奏俱非實情即如令夷人在山北居住明<lb/>
　　係伊一無定見候朕批示而反奏稱夷人懇求在<lb/>
　　山北緩牧將息且又留住黄廷桂候伊摺回同辦<lb/>
　　其失措已極此貿易小事尚如此取巧設有不測<lb/>
　　軍情其何能勝任已有㫖革職令將軍綽爾多補<lb/>
　　授安西提督綽爾多於夷人交易諸事從未經歴<lb/>
　　其輕重緩急之宜著黄廷桂一一告知令其隨機<lb/>
　　籌辦務遵前㫖照十三年之數不可稍有遷就尋<lb/>
<pb n="KR2c0012_WYG_054-22a"/>
　　　又<lb/>
　諭軍機大臣曰前因李繩武於夷人貿易一事周章<lb/>
　　觀望毫無擔當是以降㫖革職令淖爾多往代其<lb/>
　　任淖爾多到時自當遵照新定章程不容稍有遷<lb/>
　　就但亦不可因李繩武以此獲咎遂爾矯枉過正<lb/>
　　使該夷等至於難堪向來綠營習氣惟事因循及<lb/>
　　一經嚴飭往往又過於苛急皆非酌中辦事之道<lb/>
　　總之駕馭外夷當使之知畏亦當使之知感可傳<lb/>
<pb n="KR2c0012_WYG_054-22b"/>
　　諭淖爾多知之<lb/>
　　　秋七月甲子<lb/>
　諭陜甘總督黄廷桂防範準夷事宜<lb/>
　上諭軍機大臣曰黄廷桂奏稱夷人交易俱已遵㫖<lb/>
　　如例現在定期過山等語夷人貪得無厭必當示<lb/>
　　以節制今既將浮多牲畜貨物駁回夷人俱遵奉<lb/>
　　約束已得天朝控馭之體所有伊等應得貿易利<lb/>
　　息及本分賞賜觀瞻所係雖不必加厚亦不可矯<lb/>
<pb n="KR2c0012_WYG_054-23a"/>
　　枉過正故為裁抑前經將此意傳諭淖爾多今黄<lb/>
　　廷桂兼理甘肅巡撫皆伊任内所應辦之事當酌<lb/>
　　中區畫務令輕重得宜至夷目阿卜都勒患病回<lb/>
　　巢未必非將現在辦理情形告知伊台吉是以托<lb/>
　　故先回欲於貢使未起程之前抵該部落耳其求<lb/>
　　醫診視正欲使知遘疾非虚以掩先回之迹皆其<lb/>
　　詭詐伎倆無足言者邊防宜加整飭但當不動聲<lb/>
　　色密為防範夷商數百人耳目窺伺不可稍露形<lb/>
<pb n="KR2c0012_WYG_054-23b"/>
　　迹致駭觀聴以啓其疑黄廷桂當善體此意新撫<lb/>
　　鄂樂舜到甘肅併將此諭知之<lb/>
　　　冬十二月丁酉<lb/>
　命京口將軍王進泰為安西提督綽爾多補授黒龍<lb/>
　　　江將軍<lb/>
　　　癸卯<lb/>
　　　議塔勒納沁防卡事宜<lb/>
　　　安西提督綽爾多奏言哈密依山據險卡倫密<lb/>
<pb n="KR2c0012_WYG_054-24a"/>
　　　布有事固守實同堅壁惟東北之塔勒納沁僅<lb/>
　　　恃河源小堡之卡倫而河源小堡地處山凹不<lb/>
　　　能逺視且更在塔勒納沁東北五十里止設千<lb/>
　　　總一員卡兵五十名而又分佈於鶯膀山三道<lb/>
　　　大坂舒魯松卡等處此三處卡兵毎年九月初<lb/>
　　　一日氷雪深厚不能往探即撤歸河源小堡倘<lb/>
　　　準夷由上下摩垓等處潜來河源小堡已隔賊<lb/>
　　　人之外似非動出萬全而塔勒納沁地方山既<lb/>
<pb n="KR2c0012_WYG_054-24b"/>
　　　重叠參差徑復四通八達夜行晝伏隨處易以<lb/>
　　　潜形水廣草肥大隊儘堪容納况山頂之東西<lb/>
　　　大坂等處皆屬以髙臨下瞭望最逺毎年夷使<lb/>
　　　及貿易夷衆往返經由亦素知卡倫嚴密必不<lb/>
　　　敢從此路而來是以臣不得不於塔勒納沁鰓<lb/>
　　　鰓過慮應請將三堡額駐兵五百名内撥出一<lb/>
　　　百名再於哈密存城兵内派出一百五十名合<lb/>
　　　之原駐河源小堡之兵五十名共成三百名撥<lb/>
<pb n="KR2c0012_WYG_054-25a"/>
　　　給馬一百匹酌派都司或守備一員分駐於塔<lb/>
　　　勒納沁其地原有昔年駐兵舊城及兵屯地畆<lb/>
　　　今若令駐劄塔勒納沁之兵量為屯種更可有<lb/>
　　　濟應將東北一路大小卡倫統令守備専司毎<lb/>
　　　年於二月初一日起照舊分佈鶯膀山三道大<lb/>
　　　坂舒魯松卡等處登髙暸望毎月更換以均勞<lb/>
　　　逸至九月初一日撤歸塔勒納沁城則令毎二<lb/>
　　　日派營弁一名帶兵四五名設立循環二籖於<lb/>
<pb n="KR2c0012_WYG_054-25b"/>
　　　圖古里克上下摩垓及各土山前後哨探循去<lb/>
　　　環來倘有賊人消息即舉放烟大一面由青山<lb/>
　　　子牛毛泉馳報哈密一面由廟兒灣克色勒延<lb/>
　　　敦從軍臺馳報安西更為便捷所有附近牧放<lb/>
　　　牲隻回民倘一時聞信晝則望烟夜則望火勢<lb/>
　　　急悉入塔勒納沁城協力堅守事緩則令同卡<lb/>
　　　兵盡歸哈密可以無虞奏入得<lb/>
　㫖軍機大臣議奏尋議哈密為扼要之區其東北之<lb/>
<pb n="KR2c0012_WYG_054-26a"/>
　　　塔勒納沁距哈密二百餘里又東北五十里設<lb/>
　　　有河源小堡卡訊上年九月内總督黄廷桂於<lb/>
　　　密議防範事宜内奏稱塔勒納沁向派弁兵駐<lb/>
　　　劄但形勢頗低北山一帶由上摩垓可遶至哈<lb/>
　　　密城由坡子泉金鈎峽可直抵橋灣則俱不能<lb/>
　　　瞭見是上摩垓等處較之塔勒納沁尤要亦已<lb/>
　　　各設防卡無從潛過等語是塔勒納沁之前既<lb/>
　　　有河源小堡駐兵探哨而左右之上摩垓等處<lb/>
<pb n="KR2c0012_WYG_054-26b"/>
　　　又俱設有卡汛其於防範之道似已嚴密今綽<lb/>
　　　爾多奏請將三堡及哈密存城兵内共撥出二<lb/>
　　　百五十名合之原駐河源兵共成三百名酌派<lb/>
　　　都司或守備一員分駐於塔勒納沁將東北一<lb/>
　　　路大小卡倫統令専司等語自屬慎重邊防之<lb/>
　　　意其所奏二月照舊分佈各卡九月撤歸塔勒<lb/>
　　　納沁城循環探哨等事宜亦屬應行籌辦之事<lb/>
　　　惟是哈密防兵遇有聲息惟以堅壁清野以待<lb/>
<pb n="KR2c0012_WYG_054-27a"/>
　　　援師為主今若於三堡撥兵一百名哈密城撥<lb/>
　　　兵一百五十名此二處城堡之兵是否足資守<lb/>
　　　禦不致單弱塔勒納沁雖舊有城垣可以駐劄<lb/>
　　　而所撥之兵僅止三百又須分佈各卡存城無<lb/>
　　　多設有緩急是否足以固守以為哈密犄角之<lb/>
　　　勢而河源小堡為塔勒納沁西北門户向設防<lb/>
　　　兵五十名又分派於鶯膀山三道大坂舒魯松<lb/>
　　　卡等處毎年防冬之期則俱駐於河源小堡以<lb/>
<pb n="KR2c0012_WYG_054-27b"/>
　　　為塔勒納沁外障今若將此項兵丁一併歸入<lb/>
　　　塔勒納沁城河源小堡幾為空設即使循環探<lb/>
　　　哨終恐鞭長莫及况塔勒納沁地勢既低不能<lb/>
　　　逺瞭是塔勒納沁撥駐弁兵止可以防賊人之<lb/>
　　　潛越而西北一路則終以河源小堡為要卡不<lb/>
　　　可輕議併撤應交總督黄廷桂確按情形詳悉<lb/>
　　　籌畫妥協定議具奏奏入<lb/>
　上從之<lb/>
<pb n="KR2c0012_WYG_054-28a"/>
　　　乾隆十八年春正月戊寅<lb/>
　　　議派員偵察準夷情形<lb/>
　　　定邊左副將軍成衮扎布奏言欽奉<lb/>
　諭㫖以準夷近未通使宜密加防範伏思準夷素性<lb/>
　　　詭譎當廣為體察信息請嗣後五六月間派賢<lb/>
　　　能台吉官員各一人以年例購買馬匹為名在<lb/>
　　　烏梁海暗行偵探再喀爾喀副將軍毎年於軍<lb/>
　　　營四季駐班若令其在㕘贊上隨内地大臣行<lb/>
<pb n="KR2c0012_WYG_054-28b"/>
　　　走學習事務亦屬有益奏入得<lb/>
　㫖值班副將軍著在㕘贊上行走餘著軍機大臣㑹<lb/>
　　同該將軍議奏再散秩大臣薩喇爾頗悉準夷情<lb/>
　　事若選派索倫烏拉齊帶往於軍營有益著一併<lb/>
　　議奏尋議烏梁海探信之處應如該將軍所奏至<lb/>
　　　薩喇爾前赴軍營應派索倫烏拉齊一百名再<lb/>
　　　令薩喇爾於伊屬下挑選數十名並令察哈爾<lb/>
　　　八旗總管於舊厄魯特等項人内毎旗挑二十<lb/>
<pb n="KR2c0012_WYG_054-29a"/>
　　　餘名密行預備奏入<lb/>
　上從之<lb/>
　　　甲子<lb/>
　命兩江總督尹繼善為陜甘總督黄廷桂調補四川<lb/>
　　　總督<lb/>
　　　二月戊申<lb/>
　命侍郎兆恵赴藏<lb/>
　上諭軍機大臣曰近年準噶爾台吉喇嘛達爾扎奏<lb/>
<pb n="KR2c0012_WYG_054-29b"/>
　　懇延請喇嘛及往藏熬茶等事朕俱未允行今一<lb/>
　　年以來未有遣使入覲之信或陰懷不軌潛圖入<lb/>
　　藏亦未可知所當密為防備今遣兆惠前往協同<lb/>
　　多爾濟舒泰辦事可傳諭多爾濟等俾其乘便曉<lb/>
　　示達賴喇嘛一切機宜務宜預為留意<lb/>
　　　三月丁巳<lb/>
　命四川總督黄廷桂等預挑赴藏換班官兵<lb/>
　上諭軍機大臣曰現命侍郎兆惠前往西藏所有駐<lb/>
<pb n="KR2c0012_WYG_054-30a"/>
　　藏官兵如將届更代之期應於川省各營内早為<lb/>
　　選派預備其將領中如李中楷馬如龍輩亦即速<lb/>
　　調數員赴省俟兆惠到時酌量帶往至現在應行<lb/>
　　代還兵丁仍令暫留防所不必撤回應於何時撤<lb/>
　　回聴該侍郎㑹同駐藏大臣酌量辦理此係預籌<lb/>
　　密備之事不可稍涉張皇致駭衆聽可傳諭黄廷<lb/>
　　桂岳鍾琪知之<lb/>
　　　議察核張家口等處驛站動用馬匹事宜<lb/>
<pb n="KR2c0012_WYG_054-30b"/>
　　　軍機大臣奏言管張家口等站官員奏事需用<lb/>
　　　馬數月摺向貯<lb/>
　大内並不交部查核嗣後應令管站官員凡馳驛奏<lb/>
　　　事註明月日數次動用馬匹若干月底咨報兵<lb/>
　　　部理藩院互相稽核奏入報<lb/>
　聞<lb/>
　　　夏四月乙未<lb/>
　　　議北路備兵事宜<lb/>
<pb n="KR2c0012_WYG_054-31a"/>
　　　軍機大臣奏言乾隆七年議奏防守北路派兵<lb/>
　　　案内綏逺城一千名右衛一千名土黙特一千<lb/>
　　　名八旗察哈爾二千名遇有調遣照雍正七年<lb/>
　　　例辦給又去年奉<lb/>
　㫖令黒龍江將軍預備兵二三千名今應請再行密<lb/>
　　　飭各該處照數預備如遇調遣務令即時可以<lb/>
　　　起程毋得遲悮但現在不必過於張皇致露聲<lb/>
　　　息奏入<lb/>
<pb n="KR2c0012_WYG_054-31b"/>
　上從之<lb/>
　　　丙申<lb/>
　命尚書舒赫德散秩大臣薩喇爾赴北路軍營<lb/>
　　　丙午<lb/>
　　　侍郎兆恵等奏更代駐藏官兵事宜<lb/>
　　　兆惠黄廷桂岳鍾琪奏言更代駐藏官兵應於<lb/>
　　　本年十月起程來年正月至藏臣黄廷桂等前<lb/>
　　　奉<lb/>
<pb n="KR2c0012_WYG_054-32a"/>
　諭㫖即密行派備並於李中楷馬如龍之外遴調熟<lb/>
　　　悉藏地者數員來省臣兆恵於四月初六日至<lb/>
　　　成都公同商議更代官兵共五百餘員名若同<lb/>
　　　時行走不但需馬甚多且未及常期恐啓番民<lb/>
　　　疑慮今臣兆恵酌帶副將李中楷逰擊馬如龍<lb/>
　　　本進忠兵五十名於四月十二日先行出口約<lb/>
　　　五月可到繼今遊擊紀萬年李華帶兵二百名<lb/>
　　　起程於六月可到其藏内代還兵丁臣兆惠到<lb/>
<pb n="KR2c0012_WYG_054-32b"/>
　　　後與駐藏大臣察㸔情形再為遣發至其餘往<lb/>
　　　代兵二百五十名若於十月起行此往彼還適<lb/>
　　　際冬春氷雪應請於來年二月起行四月至藏<lb/>
　　　如䝉<lb/>
　俞允並請嗣後更代兵丁五百名分作二起一於本<lb/>
　　　年五月起行七月到藏一於次年二月起行四<lb/>
　　　月到藏庶新舊相間可資學習亦於防務有禆<lb/>
　　　奏入<lb/>
<pb n="KR2c0012_WYG_054-33a"/>
　上從之<lb/>
　　　壬子<lb/>
　命湖廣總督永常䕶軍統領努三前赴安西<lb/>
　　　先是<lb/>
　上諭軍機大臣曰準夷無遣使入覲之信或潛懷窺<lb/>
　　伺亦未可知安西提督王進泰係屬新任恐未必<lb/>
　　深悉情形永常在彼更事已久著傳諭永常倘至<lb/>
　　四五月尚無夷使來信伊即應馳赴安西與王<lb/>
<pb n="KR2c0012_WYG_054-33b"/>
　　進泰協同商議防範事宜至是<lb/>
　上命永常及努三馳赴安西等處並給與<lb/>
　欽差大臣闗防<lb/>
　　　五月辛巳<lb/>
　　　尚書舒赫德等疏奏防秋事宜<lb/>
　　　舒赫德成衮扎布等奏言去年三月臣等議防<lb/>
　　　秋摺内請於六月初一日起將喀爾喀西界㳺<lb/>
　　　牧遷移惟留十丁報事其妻子牲畜俱令在烏<lb/>
<pb n="KR2c0012_WYG_054-34a"/>
　　　里雅蘇台以内游牧令扎薩克圖汗賽音諾顔<lb/>
　　　二部落之兵駐於喀喇烏蘇其餘部落各於㳺<lb/>
　　　牧交界駐備十二月臣成衮扎布進京時又奏<lb/>
　　　明四部落兵一萬四千名若在㳺牧界上駐防<lb/>
　　　人馬口糧羊隻俱由各部落派給未免有累若<lb/>
　　　照舊在各游牧内預備則調遣即至而供應不<lb/>
　　　煩再從前防秋兵三千兵曾裁汰一千今請仍<lb/>
　　　復原數其西界所住䝉古將㳺牧收移進内自<lb/>
<pb n="KR2c0012_WYG_054-34b"/>
　　　可無虞經軍機大臣覆准現在傳知各部落遵<lb/>
　　　行臣等竊以預防侵軼守望宜嚴又必接濟兵<lb/>
　　　力始可策應無悮今應於五月下旬即令㸔水<lb/>
　　　草侍衛索拜等往西路尋踪探信六月初十日<lb/>
　　　前後防秋兵到齊將駐防鄂爾昆兵一千名調<lb/>
　　　赴塔米爾鄂爾昆中間保守城池臣等與㕘贊<lb/>
　　　大臣達青阿安崇阿等帶領防秋兵徐徐行圍<lb/>
　　　進至察罕淖爾特爾竒河源等處候索拜等音<lb/>
<pb n="KR2c0012_WYG_054-35a"/>
　　　信並嚴飭各卡倫晝夜瞭望至秋季應更換號<lb/>
　　　樁時仍派人前往更換如有信息即帶兵前進<lb/>
　　　相機辦理奏入報<lb/>
　聞<lb/>
　　　癸未<lb/>
　命定議哈密派撥防兵事宜<lb/>
　　　陜甘總督尹繼善奏言哈密現設防兵二千名<lb/>
　　　除分駐各城堡及卡倫外在城止八百餘名三<lb/>
<pb n="KR2c0012_WYG_054-35b"/>
　　　堡分駐兵五百名防卡之外亦僅二百名若準<lb/>
　　　夷大隊前來未免衆寡不敵應請添兵一千名<lb/>
　　　分駐城堡在甘凉肅戰兵内每處撥兵二百五<lb/>
　　　十名其餘令安西提臣於預備戰兵内另行酌<lb/>
　　　派奏入得<lb/>
　㫖軍機大臣議奏尋議駐防哈密之兵惟以防守為<lb/>
　　　事安西已設重兵聲援相接甘凉肅等處又均<lb/>
　　　有備戰之兵一聞信息先後出口自可協力援<lb/>
<pb n="KR2c0012_WYG_054-36a"/>
　　　勦若謂防兵不敷守禦今即添兵千名分配各<lb/>
　　　城堡毎處所增仍不過百餘名豈可恃以無恐<lb/>
　　　且所増兵丁既須於備戰數内派撥是以一千<lb/>
　　　名援𠞰之勁卒轉令分駐各城堡為待援之人<lb/>
　　　更屬無益該督所奏應無庸議奏入<lb/>
　上諭軍機大臣曰尹繼善所奏本非要領朕交爾等<lb/>
　　議奏特欲觀衆論之同否耳今爾等議駁甚是哈<lb/>
　　密地方遼濶増兵千人於邊防何有在尹繼善本<lb/>
<pb n="KR2c0012_WYG_054-36b"/>
　　意亦未必以一千兵遂足資扞禦不過欲以入奏<lb/>
　　見其留心邊備耳然豈朕所望於尹繼善者耶著<lb/>
　　傳諭知之<lb/>
　　　六月丙申<lb/>
　　　尚書舒赫徳等奏報準夷信息<lb/>
　　　舒赫徳成衮扎布等奏言據遣往烏梁海探信<lb/>
　　　之四等台吉班扎喇克察等密報準噶爾台吉<lb/>
　　　喇嘛達爾扎發兵往哈薩克索取達瓦齊其兵<lb/>
<pb n="KR2c0012_WYG_054-37a"/>
　　　反隨達瓦齊來擒喇嘛達爾扎現聞達瓦齊已<lb/>
　　　襲台吉臣等復遣喀爾喀侍衛完楚克前往同<lb/>
　　　班扎喇克察訽取實信據回報云我等至克木<lb/>
　　　齊克河巴顔台罕等處託買馬匹察㸔烏梁海<lb/>
　　　情形據貝子旗分宰桑都塔齊等告稱我等曾<lb/>
　　　見準噶爾烏梁海宰桑滿濟岱等據稱達瓦齊<lb/>
　　　承襲台吉是實現今欲往謁見又聞達瓦齊遣<lb/>
　　　使入京亦遣使往俄羅斯不知於何日起程臣<lb/>
<pb n="KR2c0012_WYG_054-37b"/>
　　　等察㸔此次所報信息是達瓦齊自為台吉已<lb/>
　　　屬確實今仍照原議帶防秋兵行圍前進如有<lb/>
　　　信息再行奏<lb/>
　聞再查從前西北兩路若有使臣前來俱互相知㑹<lb/>
　　　臣等已密行知㑹安西提督訖奏入報<lb/>
　聞<lb/>
　　　丁酉<lb/>
　諭欽差大臣永常等西路防範事宜<lb/>
<pb n="KR2c0012_WYG_054-38a"/>
　上諭軍機大臣曰據尚書舒赫徳副將軍成衮扎布<lb/>
　　等奏稱探得準噶爾達瓦齊戕害喇嘛達爾扎自<lb/>
　　立為台吉現聞遣使前來請安已密行知㑹西路<lb/>
　　軍營等語可即傳諭永常努三尹繼善王進泰等<lb/>
　　如夷使到哈密一切事宜並可照舊辦理其擕來<lb/>
　　人數貨物牲隻亦必遵照立定章程或有額外多<lb/>
　　帶即按數駁回以示節制其西路現在防範機宜<lb/>
　　務宜加意慎密不可稍露形迹致使伊等得以窺<lb/>
<pb n="KR2c0012_WYG_054-38b"/>
　　測也<lb/>
　　　丁未<lb/>
　　　準噶爾部人美諾克來降<lb/>
　命賞給安插如例<lb/>
　　　戊申<lb/>
　恩賞進獻馬駝之喀爾喀王公台吉等<lb/>
　　　先是定邊左副將軍成衮扎布奏言現在軍營<lb/>
　　　官兵需用馬駝所有喀爾喀四部落預備馬九<lb/>
<pb n="KR2c0012_WYG_054-39a"/>
　　　百匹駝三百隻僅足敷用萬一有事調遣黒龍<lb/>
　　　江官兵自當預籌接濟伏思喀爾喀王公台吉<lb/>
　　　喇嘛等均踴躍急公應請令其預備奏入得<lb/>
　㫖軍機大臣議奏尋議應如所奏至是成衮扎布奏<lb/>
　　　言哲卜尊丹巴胡土克圖等呈稱我等世受<lb/>
　　國恩今當購買馬駝之時情願進馬五千七百四<lb/>
　　　十一匹駝一千六百二十隻令台吉達什丕勒<lb/>
　　　三都克扎卜首先交納計六月内可以全交等<lb/>
<pb n="KR2c0012_WYG_054-39b"/>
　　　語奏入得<lb/>
　㫖應如何加賞之處著軍機大臣議奏尋議雍正十<lb/>
　　　三年議賞貢獻馬駝之王公台吉扎薩克案内<lb/>
　　　毎駝一隻賞緞三端馬一匹賞緞一端羊五隻<lb/>
　　　賞緞一端其進馬二百匹駝二百隻羊一千隻<lb/>
　　　以上之王公扎薩克俱紀録一次協理台吉加<lb/>
　　　一級胡土克圖喇嘛等酌量加賞大緞臣等查<lb/>
　　　從前用兵之際馬駝昂貴故計數加賞今撤兵<lb/>
<pb n="KR2c0012_WYG_054-40a"/>
　　　年乆䝉古牲畜孳息價值平減此次進獻馬駝<lb/>
　　　應共賞官緞三千端分給衆人其進駝一百隻<lb/>
　　　馬一百匹以上之親王得親扎卜一等台吉達<lb/>
　　　什丕勒齊旺多爾濟俱紀錄一次二等台吉策<lb/>
　　　楞多岳特四等台吉巴木丕勒俱加一級此内<lb/>
　　　達什丕勒平日行走奮勉所進駝隻又多應請<lb/>
　　　加與紀錄一次哲卜尊丹巴胡土克圖加賞大<lb/>
　　　緞二十端額爾徳尼班第達胡土克圖加賞大<lb/>
<pb n="KR2c0012_WYG_054-40b"/>
　　　緞十端奏入<lb/>
　上從之<lb/>
　　　秋七月丙辰<lb/>
　　　尚書舒赫德等續奏準夷信息<lb/>
　　　舒赫德成衮扎布等奏言探南路探信侍衛䝉<lb/>
　　　固勒等報稱我等由喀爾占和碩卡倫尋踪至<lb/>
　　　巴顔珠爾克遇見厄魯特人巴圖車林我等托<lb/>
　　　以打牲來此詢問伊現在台吉據云係達瓦齊<lb/>
<pb n="KR2c0012_WYG_054-41a"/>
　　　臣等前奏達瓦齊自立之信俱得自烏梁海之<lb/>
　　　人今䝉固勒所報得自準噶爾卡倫是達瓦齊<lb/>
　　　自立之事確無疑義奏入報<lb/>
　聞<lb/>
　　　丁巳<lb/>
　　　侍郎兆惠奏藏地防範事宜<lb/>
　　　兆惠奏言臣於五月二十八日到藏遵<lb/>
　㫖傳諭達賴喇嘛以準夷去年無故求請喇嘛又續<lb/>
<pb n="KR2c0012_WYG_054-41b"/>
　　　請熬茶俱未允行至今未有來使殊不可信倘<lb/>
　　　潛圖窺藏亦未可定應預為防備從前準夷潛<lb/>
　　　犯藏地土伯特俱受其害又與朱爾黙特那木<lb/>
　　　扎爾潛通書信意懐不軌<lb/>
　皇上慮藏地人不知備禦萬一有事被害不淺達賴<lb/>
　　　喇嘛當預為曉示令各保身家勿容準夷一人<lb/>
　　　入境達賴喇嘛云從前土伯特未設卡倫是以<lb/>
　　　準夷得以潛踪侵犯今各路俱派兵駐守山嶺<lb/>
<pb n="KR2c0012_WYG_054-42a"/>
　　　大而戈壁多料不敢輕来窺伺但固守封疆實<lb/>
　　　為要務謹遵<lb/>
　諭㫖交與衆噶卜倫逮綳等曉示又據噶卜倫公班<lb/>
　　　第達等稱䝉<lb/>
　大皇帝睿鑒土伯特情形預籌防範準夷又經達賴<lb/>
　　　喇嘛曉示查藏衛所屬兵丁二萬六千餘名倘<lb/>
　　　有信息即派選一萬三千餘名分派留駐藏地<lb/>
　　　及據守阿里那克桑騰格里淖爾阿哈雅克等<lb/>
<pb n="KR2c0012_WYG_054-42b"/>
　　　處暫將近邊㳺牧牲隻收近藏地斷不使準夷<lb/>
　　　獲利臣等㸔藏地情形益加毖慎相機戰守可<lb/>
　　　以無虞奏入報<lb/>
　聞<lb/>
　　　己未<lb/>
　　　議西路邊防事宜<lb/>
　　　陜甘總督尹繼善奏安西等處邊防事宜十條<lb/>
　　　得<lb/>
<pb n="KR2c0012_WYG_054-43a"/>
　㫖軍機大臣議奏尋議據該督奏慎選安西將備一<lb/>
　　　條查安西控制哈密首先應援是以領兵將備<lb/>
　　　定例在外題補近又預行保舉已為慎重該督<lb/>
　　　所奏現咨提臣考核㨂選調補係督提等應辦<lb/>
　　　之事無庸另議又挑選精鋭官兵一條查甘凉<lb/>
　　　安肅備戰兵丁原議預先派定毎年㸃驗一次<lb/>
　　　該督所奏逐名㸃視年力技勇分委大員查驗<lb/>
　　　軍裝之處自應如此辦理又加意牧養馬駝一<lb/>
<pb n="KR2c0012_WYG_054-43b"/>
　　　條查該督既稱現在咨行各提鎮詳加查驗疲<lb/>
　　　痩者更換倒缺者購補並令加意牧養用心調<lb/>
　　　習自應嚴飭經管將弁實力奉行又口外路徑<lb/>
　　　先勘水草一條查前赴哈密援兵經由戈壁有<lb/>
　　　八九站及十站不等自當如所奏預為勘明實<lb/>
　　　於赴援有益又防兵宜酌帶烏槍一條查防兵<lb/>
　　　更代原在無事之時賊人亦斷無越過哈密邀<lb/>
　　　截防兵之理但長途千里自未便空手前往應<lb/>
<pb n="KR2c0012_WYG_054-44a"/>
　　　准其帶擕又防所鉛藥宜多為預備一條查哈<lb/>
　　　密孤懸塞外一切軍需自宜儲備充裕軍營餘<lb/>
　　　存鉛藥既統作備貯造冊其肅州所製火藥仍<lb/>
　　　按年解送之處應如所奏行又哈密兵糧宜預<lb/>
　　　為籌備一條査上年黄廷桂奏稱哈密現貯米<lb/>
　　　麥足敷防兵八年之食又楊應琚奏准於柳溝<lb/>
　　　沙河一帶動撥小麥運往則兵糧自屬有餘應<lb/>
　　　無庸再議又分貯銀兩就近酌備一條查肅州<lb/>
<pb n="KR2c0012_WYG_054-44b"/>
　　　舊貯銀三萬兩後經部議提貯甘州府庫但肅<lb/>
　　　州戰兵係首先出口應援若俟赴甘支領不免<lb/>
　　　遲悮肅州既有道員駐劄應即提貯道庫以備<lb/>
　　　撥用又哈密一帶城垣宜修理堅固一條查上<lb/>
　　　年黄廷桂奏稱該處新舊兩城均屬完繕但邊<lb/>
　　　防重鎮自以慎固為要如有應修者應令酌量<lb/>
　　　緩急分别先後陸續葺治亦不必各處工程一<lb/>
　　　時並舉轉致駭人聴聞又哈密耕種牧放宜在<lb/>
<pb n="KR2c0012_WYG_054-45a"/>
　　　附近一條查哈密為準夷扼要之地首當賊鋒<lb/>
　　　一聞信息自宜堅壁清野該督所奏回民逺至<lb/>
　　　塔勒納沁之巴達山等處耕牧者應曉諭禁止<lb/>
　　　亦屬思患預防之意但回民生齒日繁厰地有<lb/>
　　　限槩令就近恐有礙生計應令酌量逺近妥協<lb/>
　　　辦理奏入<lb/>
　上從之<lb/>
　　　甲子<lb/>
<pb n="KR2c0012_WYG_054-45b"/>
　　　尚書舒赫徳等疏奏查閲防秋兵丁<lb/>
　　　舒赫徳等奏言喀爾喀四部落防秋兵三千名<lb/>
　　　陸續到齊臣等㑹同將軍成衮扎布㕘贊大臣<lb/>
　　　親王得親扎卜公策卜登扎卜及帶領防秋兵<lb/>
　　　王桑寨多爾濟等公同查閲兵丁俱年力精壯<lb/>
　　　器械整固馬匹亦屬臕肥又閲兵丁較射相撲<lb/>
　　　并操演陣勢進退整齊馬上放槍亦皆嫻熟喀<lb/>
　　　爾喀王公扎薩克等俱感激<lb/>
<pb n="KR2c0012_WYG_054-46a"/>
　皇恩甚屬奮勉應請擇水草豐饒之地令伊等牧放<lb/>
　　　馬匹暫為休息以候調遣奏入報<lb/>
　聞<lb/>
　　　丁丑<lb/>
　　　尚書舒赫徳等疏奏撤回派備兵丁<lb/>
　　　舒赫徳成衮扎布等奏言據烏里雅蘇台㕘贊<lb/>
　　　大臣烏爾登解送投降之準噶爾部人烏巴什<lb/>
　　　前来臣等訽問據供我係準噶爾宰桑屬下人<lb/>
<pb n="KR2c0012_WYG_054-46b"/>
　　　我姑母曽經乳養阿克布魯爾乃台吉喇嘛達<lb/>
　　　爾扎之族因得親隨行走喇嘛達爾扎係噶爾<lb/>
　　　丹䇿零外婦所生從前策旺多爾濟那木扎爾<lb/>
　　　被害時尚存㓜弟䝉庫什有台吉達瓦齊及阿<lb/>
　　　睦爾撤納等欲立䝉庫什遣二宰桑前往䝉庫<lb/>
　　　什處為喇嘛達爾扎所覺與䝉庫什俱被害達<lb/>
　　　瓦齊等逃往哈薩克喇嘛達爾扎發兵追索不<lb/>
　　　獲哈薩克汗阿布賚向達瓦齊言此地恐不能<lb/>
<pb n="KR2c0012_WYG_054-47a"/>
　　　相容達瓦齊遂與阿睦爾撤納率所屬乘間逃<lb/>
　　　至舊逰牧地㑹兵四百人沿途收集以兵扼闥<lb/>
　　　勒竒山嶺十一月二十七日黎明猝至喇嘛達<lb/>
　　　爾扎處焚其廬帳喇嘛達爾扎為阿睦爾撤納<lb/>
　　　射傷身殞達瓦齊自立為台吉凡喇嘛達爾扎<lb/>
　　　親信以次誅戮又聞達瓦齊自立後嗜飲無節<lb/>
　　　復與阿睦爾撤納相失我於亂後隨衆藏匿今<lb/>
　　　逃出來降等語查從前所得達瓦齊立為台吉<lb/>
<pb n="KR2c0012_WYG_054-47b"/>
　　　之信業經節次奏報今得烏巴什所供益屬詳<lb/>
　　　悉臣等前已傳諭近邊各處遷移㳺牧其四部<lb/>
　　　落派備兵丁俱裹帶五十日口糧前赴㳺牧邊<lb/>
　　　界防守現在達瓦齊自立之信既確復奉<lb/>
　諭㫖以準噶爾正當有事之秋達瓦齊一身未定何<lb/>
　　暇窺伺仰見<lb/>
　聖明逺燭目今將屆八月阿爾台山梁正值降雪之<lb/>
　　　時準夷歸途不便自難深入似宜休息兵力將<lb/>
<pb n="KR2c0012_WYG_054-48a"/>
　　　派備兵丁於八月内量其逺近陸續撤回向内<lb/>
　　　遷移之衆亦令各歸原處游牧奏入報<lb/>
　聞<lb/>
　　　戊寅<lb/>
　命尚書舒赫德散秩大臣薩喇爾回京<lb/>
　　　庚辰<lb/>
　命欽差大臣湖廣總督永常回任䕶軍統領努三回<lb/>
　　　京<lb/>
<pb n="KR2c0012_WYG_054-48b"/>
　　　八月癸未朔<lb/>
　　　議安西等處備戰兵丁馬匹<lb/>
　　　永常奏言安肅等七標戰兵雖有一萬五千六<lb/>
　　　百名而迅速趨戰全在第一撥戰兵九千名官<lb/>
　　　兵一人二馬加以保䕶輜重則實在備戰者僅<lb/>
　　　六千有餘兵力稍為單弱請酌量變通減為二<lb/>
　　　兵三馬安標戰兵三千名可餘馬一千五百匹<lb/>
　　　再於額兵内加派五百名將餘馬通融撥給一<lb/>
<pb n="KR2c0012_WYG_054-49a"/>
　　　同前往可壯先聲其肅甘凉第一撥六千名亦<lb/>
　　　照數減馬即以給二撥戰兵為應援後勁奏入<lb/>
　　　得<lb/>
　㫖軍機大臣議奏尋議赴援進𠞰非馬有餘力則赴<lb/>
　　　敵稍援即增兵亦屬無益從前議定之數係按<lb/>
　　　兵撥馬非照馬派兵今永常所奏雖為增兵起<lb/>
　　　見但各處前赴哈密之兵逺者二千里近者尚<lb/>
　　　數百里若於二兵之内頓減一馬長途疲乏倒<lb/>
<pb n="KR2c0012_WYG_054-49b"/>
　　　斃勢難如期赴敵况所增者不過戰兵五百彼<lb/>
　　　若以偏師綴我則第一撥戰兵九千已足扞禦<lb/>
　　　若傾巢而來自必待各處官兵畢集原不僅藉<lb/>
　　　此五百之兵以壯聲威臣等酌議應仍照原議<lb/>
　　　調撥奏入<lb/>
　上從之<lb/>
　　　戊戌<lb/>
　命侍郎兆惠回京<lb/>
<pb n="KR2c0012_WYG_054-50a"/>
　　　甲辰<lb/>
　欽差大臣永常等奏報準夷信息<lb/>
　　　永常等奏言臣等巡查哈密至東大坂有準夷<lb/>
　　　部人伯勒克擕眷來降臣等詢問準夷信息據<lb/>
　　　供上年喇嘛達爾扎為台吉時疑達瓦齊有反<lb/>
　　　意欲誘至伊犁加害達瓦齊不肯前去喇嘛達<lb/>
　　　爾扎即遣宰桑鄂什爾索諾木二人帶兵往拏<lb/>
　　　達瓦齊帶領所屬欲投哈薩克為追兵所截僅<lb/>
<pb n="KR2c0012_WYG_054-50b"/>
　　　率百餘人内有塔爾巴噶台頭目阿睦爾撤納<lb/>
　　　一同投入哈薩克喇嘛達爾扎遂將阿睦爾撤<lb/>
　　　納部衆分給衆人一半給與阿睦爾撤納之兄<lb/>
　　　沙克都爾又將達瓦齊家眷拘至伊犁㸔守遣<lb/>
　　　人向哈薩克索取達瓦齊哈薩克不與隨派宰<lb/>
　　　桑賽音伯勒克及訥黙庫濟爾噶爾二人帶兵<lb/>
　　　三萬往拏哈薩克恐懼欲將達瓦齊等送出達<lb/>
　　　瓦齊聞知即同阿睦爾撤納並原帶之屬人潛<lb/>
<pb n="KR2c0012_WYG_054-51a"/>
　　　至舊㳺牧處將沙克都爾殺害收服衆人至千<lb/>
　　　餘名遂直趨伊犁喇嘛達爾扎聞知遣宰桑圖<lb/>
　　　魯庫烏克圖鄂什爾博第四人挑兵迎戰兵未<lb/>
　　　挑齊於途次遇達瓦齊圖魯庫及烏克圖二人<lb/>
　　　即行投降鄂什爾及博第不肯為達瓦齊所殺<lb/>
　　　去年十一月二十七日到伊犁將喇嘛達爾扎<lb/>
　　　殺害達瓦齊自立為台吉訥黙庫濟爾噶爾旋<lb/>
　　　亦歸順賽音伯勒克潛逃又被擒拏達瓦齊將<lb/>
<pb n="KR2c0012_WYG_054-51b"/>
　　　從前原管地方人衆給與阿睦爾撤納等語奏<lb/>
　　　入報<lb/>
　聞<lb/>
　　　九月壬申<lb/>
　命欽差大臣永常為陜甘總督尹繼善調補江南河<lb/>
　　　道總督<lb/>
　<lb/>
平定準噶爾方略前編巻五十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>馬政紀</head>
    <p>
<pb n="KR2m0052_WYG_000-1a"/>
欽定四庫全書　　　　　史部十三<lb/>
　馬政紀　　　　　　　　政書類四<hi>軍政之屬</hi>
　　提要<lb/>
　　　　<hi>臣</hi>等謹案馬政紀十二卷明楊時喬撰時喬<lb/>
　　　　字宜遷上饒人嘉靖乙丑進士官至吏部左<lb/>
　　　　侍郎是書紀明一代馬政上起洪武元年下<lb/>
　　　　至萬厯二十三年分十有二門一曰户馬二<lb/>
　　　　曰種馬三曰俵馬四曰寄養馬五曰折糧貢<lb/>
<pb n="KR2m0052_WYG_000-1b"/>
　　　　市鹽納贖戰功等馬六曰兊馬七曰擠乳御<lb/>
　　　　用上陵出府并附給驛馬八曰庫藏九曰蠲<lb/>
　　　　恤十曰政例十一曰草場十二曰各邊鎮行<lb/>
　　　　太僕寺苑馬寺茶馬司其於因革損益各悉<lb/>
　　　　原委馬政莫詳於明亦莫弊於明時喬目擊<lb/>
　　　　其艱身親其事故雖裒集案牘之文而所言<lb/>
　　　　深中時病足資考核其條理悉具自序中序<lb/>
　　　　末自署前太僕寺卿而明史本傅惟載嘗為<lb/>
<pb n="KR2m0052_WYG_000-2a"/>
　　　　太僕寺丞是書時喬自刋不應乖舛疑史或<lb/>
　　　　誤書也乾隆四十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR2m0052_WYG_000-3a"/>
馬政紀原序<lb/>
太僕周官也職主内廐即後世司乗輿奉車騎典閑廐<lb/>
事不甚貴重周穆王命伯冏以繩愆糾繆格其非心慎<lb/>
簡乃僚無比眤匪人充耳目之官迪上以非先王之典<lb/>
曽以弼直貴重之道望焉則亦位近職親所關觀瞻習<lb/>
染必是乃為貴重其道貴重其道即貴重其官也漢制<lb/>
職主内廐位秩埒于九卿貴重矣獨石慶䇿馬之對貢<lb/>
禹請减乗輿服御廐馬天子納其忠下詔减穀食馬為<lb/>
<pb n="KR2m0052_WYG_000-3b"/>
能貴重内廐之官唐制職主外廐獨張萬歳王毛仲蕃<lb/>
馬收一縑易一馬之效為能貴重外廐之官此則上而<lb/>
官同職異下而官同道異舉有績可紀顧弼直貴重之<lb/>
道未可言焉我髙皇帝都南京有南太僕寺文皇帝都<lb/>
京師有太僕寺主外廐民牧有苑馬寺主外廐官牧始<lb/>
名户馬既名種馬内廐有御馬監不攝于太僕既苑馬<lb/>
寺亦報罷太僕志曰苑馬之政不舉則邉馬不足太僕<lb/>
不領内廐則内馬無節殆識政體之言邇者種馬又盡<lb/>
<pb n="KR2m0052_WYG_000-4a"/>
罷令有司徴銀給民買俵以買俵寄養俵養不足則官<lb/>
買補竊謂種馬者俵寄之本源絶其本源而為買買乃<lb/>
市賈逐末窮流之事行之于官曽是可以為政乎或謂<lb/>
方内承平所需者銀奚必馬邇䟽恒言使四郊承平無<lb/>
事恒如一日則馬可易而銀也京邉兵可易而農也乃<lb/>
此自聖世不可取必或當有事上欲追本遡源求復于<lb/>
户種難之次欲逐末竭流求盈于俵寄難之一旦倉卒<lb/>
括民間馬不可得即銀若貫朽若泉布不可操而騎也<lb/>
<pb n="KR2m0052_WYG_000-4b"/>
雖有善者無能為枯株涸澤計已亦識政體之言臣喬<lb/>
蚤嵗請假山居不學未聞繩糾格慎之道晚起家職南<lb/>
北冏事居貴重之官才識庸下不習政體愧未能越俎<lb/>
内廐歩貢禹請减穀食馬又未能祗役外廐修張王之<lb/>
業所守簿領未乆且疔間嘗覩㑹典寺志于今日行事<lb/>
宜有未備未合者自革種馬後輔部寺省臺諸臣深感<lb/>
觸于時勢本源末流之際裁畫覆請未行歴覈册案有<lb/>
存有否有惡害已而去籍者臣喬慨今此尚然乆之前<lb/>
<pb n="KR2m0052_WYG_000-5a"/>
何攸徴後何攸據謹取其存者則紀不能悉紀者則略<lb/>
各邉鎮行太僕苑馬茶馬均屬馬政附紀日行事宜屢<lb/>
更者别紀是時相臣陳閣輔請修正史得俞命以此紀<lb/>
可備典實索之臣喬方再請假齋居偕太僕寺臣王長<lb/>
卿考訂授㳺簿欵録㑹南擢存篋中史臣林太史志馬<lb/>
政索之乃于南署令稚子貢生可中編次授南京太常<lb/>
寺臣李博陳簿校刻今太僕寺臣鄧太卿宣猷牧政雅<lb/>
意從周助資成鋟臣喬聞吾學周禮今用之吾從周夫<lb/>
<pb n="KR2m0052_WYG_000-5b"/>
豈敢如魏弱翁條陳漢家故事以此足徴據夫豈敢惟<lb/>
嘗書報鄧太卿以備冏署案籍報林太史以俟史局稽<lb/>
採或敢云然楊時喬序<lb/>
<pb n="KR2m0052_WYG_000-6a"/>
　　凡例<lb/>
一聖祖馬政成法深意此紀于各疏中特表著之若戸<lb/>
　馬種馬俵馬寄養馬本同其以户馬為種馬以種馬<lb/>
　為解俵以解俵為寄養不同者當户馬時天下初定<lb/>
　尚取之征伐不專孳息故曰户馬亦曰廐牧及種馬<lb/>
　時天下大定不用征伐專主孳息故稱種馬亦曰孳<lb/>
　牧及解俵寄養時復有征伐調度難以卒辦乃以種<lb/>
　馬徴駒解俵發之寄養其種主孳息其俵養主征伐<lb/>
<pb n="KR2m0052_WYG_000-6b"/>
　始分為二均稱之為備用馬及以種馬不徴駒而買<lb/>
　俵則種馬始廢孳息源絶又自種馬半賣盡賣則種<lb/>
　馬盡廢孳牧羣空即有寄養存而官民皆無馬惟藉<lb/>
　于買取諸市貨而已以國家兵戎大事乃寄之商賈<lb/>
　政事可以見已<lb/>
一祖制初革牧監羣苑監户馬㑹典太僕志俱未詳今<lb/>
　皆備録于首是為舊章<lb/>
一㑹典太僕志備載種馬時條例今既革矣今猶詳之<lb/>
<pb n="KR2m0052_WYG_000-7a"/>
　者所以明祖宗朝良法在此今革之日乆如議之則<lb/>
　所謂無故而發大難之端不議之則所謂隂雨而不<lb/>
　為戸牖之慮欲就中善為之所則有待于繼治同道<lb/>
　更化善治者<lb/>
一馬數登耗銀數多少皆隨時不同今但紀前時大凡<lb/>
　即後日所増損當否及國計民生所係何如皆案卷<lb/>
　可推<lb/>
一實録凡例凡軍民衙門官馬孳生馬邉境茶馬買馬<lb/>
<pb n="KR2m0052_WYG_000-7b"/>
　之政牧養之地有改遷及被人侵占清出者亦書每<lb/>
　嵗有勑免所免欠各項馬匹悉書總數今此紀如之<lb/>
　或未備而載在㑹典者皆紀之至實録㑹典又未備<lb/>
　者則查兵部及本寺案籍紀之<lb/>
一兩太僕志有丁田數目等制本皆具種俵各馬欵下<lb/>
　不另為紀<lb/>
一太僕寺志曰太僕不領内廐則内馬無節不預苑馬<lb/>
　則外馬不蕃其識治體之言哉馴至今以不領内廐<lb/>
<pb n="KR2m0052_WYG_000-8a"/>
　所以内監馬虚數徒存而戸部之草料日増纔一用<lb/>
　之如上陵等項輒求太僕寺之寄養馬此其非獨無<lb/>
　節抑亦病民以不兼苑馬所以民間苦于孳牧而邉<lb/>
　鎮有乏動来内請此其非獨不蕃抑亦病國以故此<lb/>
　紀不及内廐者以未嘗領之故無從稽之至于苑馬<lb/>
　僅述北平初制于先而各邉苑馬寺附書于後盖亦<lb/>
　不預亦無從稽之故皆不能詳紀志又曰如今邊苑<lb/>
　馬皆存則各鎮馬足不待内請是也<lb/>
<pb n="KR2m0052_WYG_000-8b"/>
一洪武初置北平行太僕寺永樂間改為北京行太僕<lb/>
　寺後定為太僕寺洪武初置南太僕寺祗稱太僕寺<lb/>
　後專稱南京太僕寺今皆如制永樂間凡各衙門俱<lb/>
　稱行在獨此稱北平行太僕寺者以官署在通州也<lb/>
　後從京師始稱太僕寺若南京太僕寺則在滁州<lb/>
一㑹典舊志各年題覆更換為例不同皆仍舊尚亦有<lb/>
　重復者俱存之以備㕘考倘有變通者與今昔不合<lb/>
　者亦存其不存者尚多則所謂諸有種馬地方以此<lb/>
<pb n="KR2m0052_WYG_000-9a"/>
　為病士民皆欲去之亦諸侯惡其害已而去其籍意<lb/>
　故也<lb/>
一㑹典兩京太僕舊志所録者不同或多未備盖查修<lb/>
　㑹典者與所委司事者或更代不常或意議相殊又<lb/>
　或南北異宜故也<lb/>
一兩京太僕寺日行事例不常者不録以其隨時異宜<lb/>
　未能執一也<lb/>
一遼山陜甘各太僕寺洪武初年建各加行字各設牧<lb/>
<pb n="KR2m0052_WYG_000-9b"/>
　監羣管府州縣衛所種馬其後亦革去牧監群改屬<lb/>
　行太僕寺管各府州縣處所有民者民牧之有衛所<lb/>
　處以軍丁牧之總是民牧其遼陜甘各苑馬寺亦永<lb/>
　樂初年建設監苑官牧總是官牧此二寺至今皆如<lb/>
　舊其間沿革不一今惟舉其綱領其詳在各寺自有<lb/>
　志不具悉若陜西三茶馬司又若四川茶馬司雖革<lb/>
　去亦皆並紀之以其皆為皇朝馬政大凡故也<lb/>
一舊史自漢而唐宋凡馬政皆書于兵制中以馬為兵<lb/>
<pb n="KR2m0052_WYG_000-10a"/>
　制中一事也我朝馬政專理于太僕寺而統于兵部<lb/>
　今㑹典皆詳于兵部車駕司欵下而太僕寺僅載官<lb/>
　司管轄地方而已此紀今為太僕寺職掌故獨紀太<lb/>
　僕寺云<lb/>
一此紀萬歴二十三年以前者以後俟續紀<lb/>
</p>
<p>
</p>
  </div>
</body>
</text>
</TEI>
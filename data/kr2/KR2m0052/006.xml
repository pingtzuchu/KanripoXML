<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>馬政紀卷六</head> <lb/>
    <p>
<pb n="KR2m0052_WYG_006-1a"/>
欽定四庫全書<lb/>
　馬政紀卷六<lb/>
　　　　　　　　　　　　明　楊時喬　撰<lb/>
　　兊馬六<hi>此以下馬之出于太僕寺者</hi>
兊馬者以寄養者調之以兊團營騎操征伐者也祖宗<lb/>
定制本寺俵寄備用馬乃給兊團營騎操防守都城拱<lb/>
䕶陵寢有事征討入衛應援勤王之用不為各邉設以<lb/>
各邊自有行太僕寺苑馬寺都司衛所種馬市買邊馬<lb/>
<pb n="KR2m0052_WYG_006-1b"/>
在也自種馬盡革而為買俵馬政以壊即所徵銀亦備<lb/>
買馬資缺乏不為各邉及各項設以各有正賦及年例<lb/>
樁朋買補支應者在也本之則先臣所謂蓄居重之威<lb/>
者是也是以前馬政條例今㑹典有關換買補二欵皆<lb/>
係兊給團營事例其後有給各邉者則非初制猶為各<lb/>
防守計耳若非防守而為别項借用則為例外非蓄威<lb/>
之道矣且古者問國君之富以馬對觀今在廐數如此<lb/>
年例調兊數如此奏討加增數如此又有例外所需如<lb/>
<pb n="KR2m0052_WYG_006-2a"/>
此謂之富可乎况於威乎是當慎之紀兊馬六<lb/>
　　調兊京營馬<lb/>
關換㑹典一官軍騎操聽征例應關撥馬匹其事故及<lb/>
不能養者則令轉兊如征操缺馬數多則於寄養等馬<lb/>
内調兊又有關領馬價自行収買例各不同<lb/>
凡關撥馬匹<hi>洪武二十六年定凡官軍關撥馬匹操練行移到司須要該衞官吏保結關馬官軍</hi>
<hi>原有馬匹下落果係曾經征進慣戰人數及無馬匹方纔具奏關撥後有事故該衛拘収還官其軍官軍人等</hi>
<hi>奉㫖關撥馬匹亦須備知數目領又例凡各衛原關馬羸驢轉名銷號若係御馬監關  者諸府各衞自具手</hi>
<pb n="KR2m0052_WYG_006-2b"/>
<hi>本赴監轉名銷號如是典牧所太僕寺關領者各府衛取勘明白行本部轉行太僕寺典牧所銷號永樂四年</hi>
<hi>令管步軍官告關馬者不准有騍馬與兒馬願換者聽宣徳四年置給馬勘合毎關馬一匹給勘合一道填寫</hi>
<hi>齒色年月付領馬之人収執遇倒死等項陳告註寫應償者視齒色附簿開註勘合與馬如前収領再有事故</hi>
<hi>照例償給如領馬之人有故馬及勘合從所管轉付應得之人収領凡應償者追視御馬監印烙然後給與正</hi>
<hi>統四年奏准官軍領馬騎操必行本衛造册送部并太僕寺外衞操備者行該府造冊關領天順二年奏准官</hi>
<hi>軍領馬太僕寺具俵過數目毛齒及官軍姓名年月行各衛造册送部如關領數多開報數少或倒失轉交隠</hi>
<hi>匿不報者許諸人首告挐問𢎞治元年奏准南京官軍應關馬匹在江北者赴南京太僕寺給領在江南者本</hi>
<hi>寺委官一員赴南京給散二年令騎操馬老病當關給者原馬送光禄寺支用四年奏准領馬官軍有不照次</hi>
<pb n="KR2m0052_WYG_006-3a"/>
<hi>第混亂爭奪者恭送法司問罪罰馬一匹就給本身騎操以後更不關給七年奏准官軍應闗馬匹兒馬八嵗</hi>
<hi>以上騸馬十二嵗以上别無傷殘者並准給領各衛及邉關亦照此例正徳八年奏准直差官旗校士將軍原</hi>
<hi>領馬匹殘疾老弱不堪直差者送光禄寺交収本部照數行太僕寺於順天府所屬寄養馬内𣲖取及行該衞</hi>
<hi>委官赴御馬監印烙撥給領養直差嘉靖二十二年議准將軍關換馬匹務要用心餧養不許違例顧借騎䭾</hi>
<hi>尅减草料若致倒失照例於本主名下追買堪中好馬補還四十三年令將京營勘合從新印換仍通行各邉</hi>
<hi>鎮一體編置給軍隆慶二年議准京營馬軍各填給勘合一張以便查對如有倒死病瘦報部查明七八年以</hi>
<hi>上方許交送另補以下不准交送倒死責令賠償仍赴司騐印又議准錦衣衞老病馬年終送光禄寺者先執</hi>
<hi>勘合赴兵部該司查其年限如領馬七八年以上殘病者方許交送另行闗補以下仍令餧養不准送寺倒死</hi>
<pb n="KR2m0052_WYG_006-3b"/>
<hi>即令賠償</hi>
凡轉兊馬匹<hi>天順元年奏准各營外衞官軍原領騎操馬匹下班之日兊與在京官軍該管官造</hi>
<hi>册送部嘉靖七年題准各營提督内外大臣委各坐營等官將見在馬隊官軍逐一查審除有力堪以餧養者</hi>
<hi>照舊不動外其餘貧難单丁不能養者將原領馬匹兊與有力官軍餧養以後闗領馬匹亦要照前查給敢有</hi>
<hi>容情扶同故行私領单丁貧軍意圖侵尅草料致有倒失數多者查恭治罪三十三年題准凡兊馬事故轉兊</hi>
<hi>者該管官即呈廵視科道於原額勘合填註年月官軍姓名仍送該司查照將原兊馬冊亦改註明白用印鈐</hi>
<hi>盖如有官軍私換馬匹事發送問該營官容隠不行呈報者聽廵視科道官恭究四十二年題准各營轉兊馬</hi>
<hi>匹務要遵例赴司告填印鈐以慿查考敢有仍前私兊查照新馬樁銀追納</hi>
<pb n="KR2m0052_WYG_006-4a"/>
凡調兊馬匹<hi>天順元年題准如在各營在外各邉官軍缺馬騎操總鎮等官具奏關領兵部議擬</hi>
<hi>行移太僕寺於順天府所屬寄養本色馬内選取給領兵部定限調軍候兊京營於太僕寺委司官會同少卿</hi>
<hi>兊給宣府於居庸關大同於紫荆關薊州保定於適中地方委司官㑹同寺丞前去兊給其餘各邉入衞在薊</hi>
<hi>准討補本色餘俱不准嘉靖三十年題准以上此係邉軍入衞應援勤王相兊之例嘉靖十三年題准團營聽</hi>
<hi>征馬匹多不過二萬之數再有萬匹存營操守猶有寄養馬匹二萬鄰近易取若軍士堪養馬者數少亦不必</hi>
<hi>濫給將聴征馬匹擬為定數若干毎遇事故倒失五百匹以上行太僕寺兊給一次以為常規嘉靖三十三年</hi>
<hi>題准兊馬先儘寄養如果不敷方兊種馬以上關换</hi>
　　買補<lb/>
<pb n="KR2m0052_WYG_006-4b"/>
凡京營騎操買補馬匹<hi>天順二年奏准各營騎操馬遇有令倒死者告官相剥坐營官</hi>
<hi>責限該營軍朋合買補走失被盜一例追賠成化十三年奏准各營下塲倒失馬匹買補不及八分者領勅及</hi>
<hi>把總管隊官住俸追買不下塲者以五分為則𢎞治二年奏准買補騎操馬匹須四嵗以上八嵗以下價自十</hi>
<hi>二両至十五両官軍自願添價収買者聽九年奏准凡騎操馬匹原領者以承領日為始買補者以印烙日為</hi>
<hi>始計在十五年外許賣銀納官另給其未及十五年而病者亦准賣仍追本身樁頭銀貼價買補嘉靖二十八</hi>
<hi>年議准倒者坐營把總官呈赴廵視科道騐明掛號赴本司决打照年限逺近扣筭樁銀給单發營追徵解太</hi>
<hi>僕寺収貯買馬仍類行戸部扣除草料三十一年題准京營馬查有老弱篤廢揀選估計變賣價銀發太僕寺</hi>
<hi>収貯以備買馬三十二年題准倒死者當日呈報本營將官騐剥如三日不報本軍送問管隊軍併治仍扣糧</hi>
<pb n="KR2m0052_WYG_006-5a"/>
<hi>一月該營將官務在三日内即差把總官帶本軍赴車駕司决打討单追樁起解不許延緩隆慶二年議准京</hi>
<hi>營軍士選編上中二等養馬如該管官縱容貧軍冐領以致倒失不准追樁責令千把總本隊官并本官買補</hi>
<hi>三年奏准各營將官嚴督官軍務要用心餵養馬匹以後遇有倒死查果不係作踐如領養一年以上者比常量</hi>
<hi>加追銀一両二年以上者比常量加追銀五錢五年以上者仍照例追樁凡京營家丁馬匹隆慶二年議准倒</hi>
<hi>失者免其追樁令本馬家丁出銀三兩其餘各丁有馬者出銀二錢無者五分朋輳買補</hi>
凡廵捕馬匹<hi>嘉靖三十七年議准倒死者止赴該管兵科報騐掛號徑赴車駕司决打討單該營</hi>
<hi>追収樁銀起解四十四年令廵捕瘦馬年終估騐變價買補萬厯二年議准巡捕馬倒死或瘦損不堪馬主稍</hi>
<hi>有力者責令買補赴部騐准送寺印烙發營給軍騎廵</hi>
<pb n="KR2m0052_WYG_006-5b"/>
凡錦衣衛直差馬匹<hi>隆慶二年議准各該委官不許尅減草料及借顧與人騎坐如有作</hi>
<hi>踐倒失就於本名下追買好馬還官毛又議准本衛將見在馬備造原領官校姓名并馬匹  齒清冊一本送</hi>
<hi>兵部行令該司各給勘合一張備載領馬年月毛齒以便查對如有倒死俱開送兵部該司查明方許買補其</hi>
<hi>所補馬匹亦赴該司騐中送寺印烙改給勘合每年俱要赴寺印烙差占者候事完之日仍行補銷毛齒不對</hi>
<hi>者即不准印定以抵换盜賣治罪</hi>
凡勇士營馬匹<hi>成化二年令勇士馬倒死二次者不許重開照京營例追補隆慶二年議准倒</hi>
<hi>死照四衞營例决打分别年限追納樁銀</hi>
凡各衞軍餘馬匹<hi>成化七年奏准各衞軍餘關領馬匹倒死以物力等第出銀每馬一匹上</hi>
<pb n="KR2m0052_WYG_006-6a"/>
<hi>戶出銀三両中戸二兩下戸二兩餘以屯田子粒銀貼輳買補成化十三年奏准各邉將屯田積銀貼補軍人</hi>
<hi>買補馬廵視真定侍郎葉盛奏今日民間量田養馬舊例牝馬一匹嵗課一駒當時馬足而民不擾者以芻牧</hi>
<hi>地廣民得以為生馬得以自便也後豪右庄田漸多養馬日漸不足洪熈元年改兩年一駒成化元年又改三</hi>
<hi>年一駒馬愈削而民愈貧然馬不可少於是又復兩年一駒之例夫納馬有數用馬不貲雖有智者無善處之</hi>
<hi>術方今京營各邉缺馬取給民間孳牧所缺之馬雖亦責賠於軍而軍多艱苦又不能償仍復給之於是馬愈</hi>
<hi>不足民愈不堪為今之計欲寛民間之馬必有以處軍中之馬然後其弊可除也請以宣府一處言之往年以</hi>
<hi>馬死未賠將步隊軍之孱弱空閒者領種官田用其餘粮易銀山西買馬一年得馬一千九百餘匹馬皆精壯</hi>
<hi>軍免追賠而民間亦得以寛舒此已行之成效也諸邉風土雖各有所宜然隨處盡心自有良法請勑各邉會</hi>
<pb n="KR2m0052_WYG_006-6b"/>
<hi>議隨其土俗所宜凡可以買馬足邉免追賠於軍關領於民者聽其便宜處置果有成效具實奏聞仍勑廷臣</hi>
<hi>會議通查逺年近日各項庄田權其輕重量與處分還民復業及令各營總兵等官一體會議處置所貴禆益</hi>
<hi>馬政稍紓民力該兵部尚書馬文升議今在邉分給種馬仍於各衞餘丁牧養宜行誼等斟酌定例或令三年</hi>
<hi>或一年一更馬有虧火設法追賠庶馬政修舉廵撫陜西都御史馬文升議行令陜西布政司茶課易買折色</hi>
<hi>銀及棉花等物并官銀共三千兩遣官領送河南湖廣市茶運赴西寧等茶馬司移文廵茶官同守備分廵官</hi>
<hi>市易畨馬俵給甘涼操備并固原靖樂慶陽等衞缺馬官軍仍行甘肅寧夏延綏總兵廵撫等官覈缺馬官軍</hi>
<hi>數亦如前例行之文升又以葉盛建議欲諸邉陳馬政利便上言今日邉軍之苦莫甚於賠補是以馬不及償</hi>
<hi>人已逃伍雖嘗給錢貼助惠不能周惟屯田軍士有田多丁少而不領馬者有田少丁多而領馬者槩均其田</hi>
<pb n="KR2m0052_WYG_006-7a"/>
<hi>事體未易但毎人見田百畆約獲五十餘石以六石輸官之外所存尚多可令嵗納銀一錢一衞計田三千五</hi>
<hi>百頃可得銀三百五十兩足以貼助買補欠馬軍士雖有消長而屯田則無増減事可常行若屯軍積銀既足</hi>
<hi>又可分諸邉城貼買如例然復恐專恃買補不復加意飼養虧損反多宜按領馬軍丁名册豫為審勘分上中</hi>
<hi>下三等凡買馬一匹上等出銀三兩中等二兩下等一兩餘價不足乃以田銀給之是亦古者以田賦馬之意</hi>
<hi>也下兵部從其議八年先是御馬監太監錢喜以隨朝馬披甲馬少奏行陜西山西遼東買補馬文升言陜西</hi>
<hi>已買二百七十八匹費公帑銀五千五百兩有竒今敵騎擾邉公私匱乏乞暫停免有㫖特免山西陜西而遼</hi>
<hi>東仍舊</hi>
凡樁朋銀兩<hi>成化十三年奏准京營馬倒失其馬主係都指揮者出銀三兩指揮二兩五錢千百</hi>
<pb n="KR2m0052_WYG_006-7b"/>
<hi>戸鎮撫二兩旗軍一兩五錢走失被盜者各加五錢謂之樁頭  又令各營馬隊官軍每嵗朋合出銀嵗以六</hi>
<hi>箇月為率毎月都指揮指揮出銀一錢千百戸鎮撫七分旗軍五分遇馬倒失貼助買補在外各邉悉照此例</hi>
<hi>𢎞治六年奏准各營朋銀買馬不敷毎馬一匹聴支草塲租銀三兩貼助嘉靖二十二年奏准凡遇官軍倒死</hi>
<hi>馬匹領養一年者旗軍追罰銀三兩千百戸鎮撫四兩指揮五兩都指揮六兩二年以上者旗軍二兩千百戸</hi>
<hi>鎮撫二兩五錢指揮三兩都指揮三兩五錢五年以上者旗軍一兩五錢千百戸鎮撫二兩指揮二兩五錢都</hi>
<hi>指揮三兩十年以上者旗軍一兩千百戸鎮撫一兩五錢指揮二兩都指揮二兩五錢走失被盜者各加五錢</hi>
<hi>按月追完造冊解部稽查發寺収候買馬支用其領養十五年以上者免追樁銀二十九年題准今後各營遇</hi>
<hi>支放糧料草束折色之時預將應出朋銀官軍姓名并朋銀數目造册送部轉送戸部照數扣除有餘方行給</hi>
<pb n="KR2m0052_WYG_006-8a"/>
<hi>散不足下月補扣其扣過銀兩戸部印封送部轉發太僕寺収候買馬支用四十二年題准該營將倒死馬匹</hi>
<hi>盡數查出有單者照單徵樁無單者照新馬倒死事例止追銀三兩以後倒死馬匹備呈廵視科道掛號徑自</hi>
<hi>赴車駕司决打給單發營追樁其太僕寺及别項比較掛號并年終恭奏俱行停免萬厯某年題准新例至令</hi>
<hi>通行一年以上者旗軍追樁四兩千百戸鎮撫五兩指揮六兩都指揮七兩該杖責三十板二年以上者旗軍</hi>
<hi>例追樁銀二兩五錢係官各逓加五錢例該杖責二十五板五年以上者旗軍追樁銀一兩五錢係官各逓加</hi>
<hi>五錢例該杖責一十五板十年以上者旗軍追樁銀一兩係官各逓加五錢例該杖責一十板十五年以上者</hi>
<hi>樁銀俱免追免責今京營樁朋照此例行其各邉亦同亦有隨地方變更今照㑹典及近所損益者書之</hi>
凡外營馬匹<hi>嘉靖四十五年議准保定各營馬倒死於本軍名下追銀三兩本司隊朋出銀九兩</hi>
<pb n="KR2m0052_WYG_006-8b"/>
<hi>共十二兩買補有願納樁銀者聽隆慶四年題准増補昌平鎮馬匹如有倒死本軍追樁銀三兩毎月馬一匹</hi>
<hi>扣徵朋銀一錢貯昌平州庫以備買馬萬厯元年題准通州恭將營馬倒死照張家灣備禦營例呈報兵部該</hi>
<hi>司决打給單追樁每年二次起解交納</hi>
　　京營原額馬數<hi>附各邉原額</hi>
會典載天順成化間奮武等十二營原額種馬一十三<lb/>
萬八千九百一十九匹此為十二團營初年出邉征伐<lb/>
之時所給種馬之數又載𢎞治間五軍營原額馬九千<lb/>
五百六匹神樞營原額馬四千四百六十四匹神機營<lb/>
<pb n="KR2m0052_WYG_006-9a"/>
原額馬一萬五十四匹此自十二營改為三大營出邉<lb/>
操練之時所給種馬之數　按查前此名為十二營之<lb/>
時有騎操馬及征調日悉起寄養馬或兼用種馬一軍<lb/>
一馬隨調出征歸即還寺發還種寄是以至十餘萬盖<lb/>
舉騎操馬種馬俵寄全數而言非十二營中有是數也<lb/>
後此改為三營之時至于二萬五千有餘者亦以騎操<lb/>
馬併征調時兼種馬解俵寄養者而言並非三營中原<lb/>
有此數也所以然者乃前營軍屢次出征逺守步騎兼<lb/>
<pb n="KR2m0052_WYG_006-9b"/>
支騎軍非馬不可行故悉數徵之近㑹典所載乃查報<lb/>
者未詳冊籍如此槩以謂營中有此數今據冊籍考正<lb/>
如此即以始數十三萬再數二萬有餘而觀則馬之蕃<lb/>
庻有足徵者乃今者三大營及各營衛所騎操廵捕不<lb/>
過二萬以今考往可覽計已<lb/>
　　各營馬數<hi>此馬嘉靖以後所續増者</hi>
三大營馬<hi>隆慶元年題准正兵共三十枝内戰兵每營給馬一千匹車兵毎營給馬二百匹城守毎</hi>
<hi>營給馬五十匹備兵三枝每營給馬二百匹執事營一枝給馬五百匹隨征官軍給馬一千匹各營選鋒給馬</hi>
<pb n="KR2m0052_WYG_006-10a"/>
<hi>五千匹</hi>
京營家丁馬<hi>隆慶元年題准共給五百匹</hi>　勇士營　四衛營<hi>共約一千</hi>
<hi>餘匹養四衛營者宣徳八年以騰驤左右武驤左右軍四衞  馬軍士及革去神武前衞官軍開設共為一營</hi>
<hi>總名四衞營其坐營等官於四衞指揮等官推選充勇士營者宣徳九年令凡迤北走囬軍餘民人俱収  御</hi>
<hi>馬監勇士别為一營名勇士營以上四衛勇士二營俱從御馬監官操練分作東西二營大明㑹典恃有四衞</hi>
<hi>營而未載勇士營今備其缺畧于此正其内所稱買馬投充則二營皆有之成化𢎞治年間清查冐濫収𥙷軍</hi>
<hi>士四衞營以騰驤四衞應存留者勇士營以迤北囬還親生子孫限無違碍者替代其餘詭名冐籍四衛進充</hi>
<hi>勇士俱行革退正徳十年嘉靖八年又議准騰驤左等四衞官旗勇士軍人行㸃軍科道官照例㸃閘三十年</hi>
<pb n="KR2m0052_WYG_006-10b"/>
<hi>議准將四衛營軍士通行查勘有影射占使盡數退出赴營操備詭名冐粮者悉行裁革有馬軍人倒失馬匹</hi>
<hi>照三大營軍士一體追納樁朋銀兩</hi>
錦衣衛<hi>原額一千八百五匹</hi>旗手衛<hi>原額四十四匹馬以上京營各衞</hi>通州守禦<lb/>
操備捕盜<hi>四百七十五匹</hi>奠靖所<hi>嘉靖二十一年初設</hi>屬鞏華城守備下<lb/>
防䕶<lb/>
行宫<hi>二十二年議准給馬一百匹廵邏</hi>張家灣備禦營<hi>嘉靖四十三年初設本營議准</hi>
<hi>兊給馬五十匹四十五年又増給馬五十匹</hi>三河守禦營<hi>嘉靖三十七年以本營路當衝要准</hi>
<hi>給本縣寄養馬一百匹專備䕶哨緝盜傳達邉報等役</hi>
<pb n="KR2m0052_WYG_006-11a"/>
通州遵化昌平三河宻雲涿州薊州永平等八城鎮邉<lb/>
等三區<hi>嘉靖四十年議准各給一百匹專備捕盗</hi>
　　見在印烙馬數<hi>此萬厯二十年後數</hi>
五軍營<hi>七千六百三十一匹</hi>神樞營<hi>五千七百/一十八匹</hi>神機營<hi>五千七百六十九匹</hi>
勇士營<hi>八百三十五匹</hi>四衛營<hi>四百一/十九匹</hi>廵捕營<hi>五千二百九十七匹</hi>錦衣<lb/>
衛<hi>一千九百五十五匹</hi>旗手衛<hi>四十/六匹</hi>張家灣<hi>一百/匹</hi>奠靖所<hi>一百匹</hi>通<lb/>
州營<hi>一百匹</hi>　<hi>萬厯二十二年本寺題為兊軍等事兵部覆奉欽依依擬行兊軍其議有五始于取</hi>
<hi>故一曰取兊凡二説一主臕怠本寺舊例嘉靖七年奏准凡領養年淺臕壯堪用者遇調先與交兊𣲖則後于</hi>
<pb n="KR2m0052_WYG_006-11b"/>
<hi>俵領至今兩路少卿遵行廵騐日冊註上臕者為堪兊聴候調取次臕者為備兊責令餧養盖由軍領與養戸</hi>
<hi>同必臕息庶便騎操如係瘦損亦有倒失追補之苦此體恤兊軍之意如能餧養成臕則次年即註上臕取充</hi>
<hi>不至如瘸病等項此又激勸養戸之意一説也一主挨順年月則近該御史樊玉衡劉曰梧奏取兊惟論臕壯</hi>
<hi>不論年分至有老死無用徒費錢糧况馬有用全在壯健而肥瘦次之壯者即瘦觔力自在况兵家只論膂力</hi>
<hi>過肥則難驟馳合度以後取兊先論年分次論臕息庻無坐視老死之弊又一説也臣謂二説各有見而實相</hi>
<hi>成詳酌之請于調兊日即據各州縣冊報挨查年月先發者先行取兊先取中一據本寺少卿廵驗冊開挨查</hi>
<hi>上臕先兊次臕令餧養以待下次不得越年次專取後至庻寄戸兊軍皆得所無歎偏累又稱用藥發臕之説</hi>
<hi>誠為今弊聞南方有以樂發臕可經二三月者過此瘦損倒死亦云有藥可解然雖存無氣力難負重今不禁</hi>
<pb n="KR2m0052_WYG_006-12a"/>
<hi>之則俵戸以之貽害養戸養戸以之貽害兊軍是在州縣初俵及取寄加意又在本寺印發及取兊日詳察加</hi>
<hi>禁取在于交故二曰交兊本寺取兊軍有揀退十之半或三四者乃與養戸毎相競其間各有是非如養戸實</hi>
<hi>餧養瘦損不堪不能負重戰陳如近年團營劉繼祖等告換者此其非在養戸有故意留難刁蹬需索如寄養</hi>
<hi>雖年深齒數尚可兊亦揀退者此其非在營軍要在本寺戎政衙門察懲之其或有倒死賠補不合式解縣官</hi>
<hi>曲為収送者濫也連嵗饑寒草料缺乏自致消損者疲也寄養馬嵗精神不前者老也取時行路傷蹄羣小拔</hi>
<hi>取鬃尾者損也又水草不時偶沾時患者病也又在本寺酌處濫者換之疲者餧之老者賣之損者病者醫治</hi>
<hi>之必養戸兊軍兩無所失此其兊營軍者近嵗遼東征請討各將官留難養戸雖良馬至亦預畏阻隆慶三年</hi>
<hi>議准調兊京邉官軍馬務照次第關領果係不堪方准抵換敢有故意刁蹬及倚勢混争聽該寺恭送問罪此</hi>
<pb n="KR2m0052_WYG_006-12b"/>
<hi>在部寺凡遇調兊行日請賜申飭此其兊邉軍者又查先年凡俵至騐訖查發營軍若近鎮領騎不必發寄其</hi>
<hi>後因營軍或于中途揀擇或恃強擅兊天順間令凡官軍人等強奪起俵馬匹者問罪罰馬一匹枷號一箇月</hi>
<hi>遂停止惟以俵者發養以養者發兊乃便而或事可通權當運至日查取營軍當給者即以兊之亦省貽擾養</hi>
<hi>戸然必數日後乃兊不得亟發以防通同之弊兊交不敷故三曰借兊隆慶間本寺少卿鐘沂奏寄養馬出百</hi>
<hi>姓膏脂乃最為蠧累者借兊是也嘉靖間奏行禁止後因邉報𦂳急復開有由本寺借者有由廵撫徑借者其</hi>
<hi>所屬地方者該兵部覆奉欽依禁止果係軍需𦂳急不得已借兊事畢日不必交還即給彼處缺馬官軍騎操</hi>
<hi>如果馬不缺乏勢必退囬者行令原委部寺各官前去逐一騐収查係曽經出征瘦損者准照舊例行若未經</hi>
<hi>征戰退回者以十分為率損傷一分該營將領等官量行罰治一分上重行罰治二分上以次降級責令追賠</hi>
<pb n="KR2m0052_WYG_006-13a"/>
<hi>印補著為定例如廵撫衙門仍前不由部寺徑自借兊者聽本部恭奏究治遂止其後各邉又以𦂳急奏請調</hi>
<hi>用借端復開近西征該總兵官借團營馬三百匹囬日量交多非原馬内惟二十匹又征東復有借八十共一</hi>
<hi>百匹今正月僅還二十二匹内損傷難以給軍該部寺方行酌議變賣又該各將官奏討三千三百匹逰撃官</hi>
<hi>三次七百五十匹未經發還總計兩年將萬匹且各邉奏討無涯本寺額數日減自此雖欲借得乎近日薊遼</hi>
<hi>保定督撫議征東倒死欲于寄養馬内補給兵部覆題馬少圉空另行别處是當以此例示知各邉庻其止于</hi>
<hi>未請之先而早圖之也兊不可借或變而請添故四曰添兊夫馬從種寄俵三者來今既減削兊亦當如之顧</hi>
<hi>有日増添如京營加兊各營選鋒五百匹標兵營五百匹該本寺卿王汝訓等奏欲減去以防比例兵部酌議</hi>
<hi>准作下年應兊之數仍行戎政衙門毋得再請此前年事今馬數耗極以後乞𠡠戎政諸臣慎初勿題兵部亦</hi>
<pb n="KR2m0052_WYG_006-13b"/>
<hi>慎初勿與乃可強友兊不可添而事勢窮則當備故五曰備兊洪永間種馬徴駒約數十萬𢎞治後額定十二</hi>
<hi>萬餘于時又有備用二萬五千團營四五千約共十七八萬隆慶二年種馬半賣後僅五萬餘猶併備寄團營</hi>
<hi>亦如前數約十萬餘萬厯九年種馬盡賣後至今僅十年間除團營外惟寄養厪萬今兩年間總兊過京營與</hi>
<hi>東西征討薊遼一萬四千六百餘舊年秋二路查厪存九千秋運収俵二千共一萬一千餘近少御李化龍巡</hi>
<hi>騐查㸃冊開臕息堪兊馬二路共七千二百餘備兊者二千餘再查俵數除南直𨽻盡改折保定等府原額陸</hi>
<hi>續亦減去沂費郯三州縣亦永改折今實俵戸一萬六千五百一十五匹前年厪三分𣲖已少舊年各廵撫開</hi>
<hi>報灾傷厪𣲖二分與二分五釐合二千餘總前數約厪萬見有團營當兊又有倒失者亦兊兊後則以千計矣</hi>
<hi>况前東西征討尚係兩腋設腹心有警將取諸俵戸實難即盡取寄戸又多近京輔繁難細小之邑目今已為</hi>
<pb n="KR2m0052_WYG_006-14a"/>
<hi>強支有警彼將自䕶其生不暇亦或以本地方守禦藉口且貧難負之而逃未可知者將欲如前議買用則必</hi>
<hi>得二三十兩乃良或加倍則必至四五十萬始得萬騎雖有折銀在庫安得常繼此非職所敢知惟今據見在</hi>
<hi>酌之請俵戸地方𣲖以伍分陸分為率積有多餘再查減𣲖災傷則四分三分為率災傷地少者兊多寄少熟</hi>
<hi>稔地多者兊少寄多斯為厪支且各處有因其矮小亦行改折者竊謂馬隨地産髙下大小不同當隨産而収</hi>
<hi>善餧之亦可臕息即真矮小亦可備負載糗粮之用至南直𨽻舊有大馬近俱改折此以災傷故誠當然不可</hi>
<hi>因之遽止盖種馬既革留此百中之一俾各地方知俵解急公之役庶有警可令勤王乃因一時遽止詎可哉</hi>
<hi>近議者因馬不足乃議減騎益步兵家有騎有步豈能減益邉臣之覆有非泛者要之今已無馬不得不為減</hi>
<hi>益</hi>
<pb n="KR2m0052_WYG_006-14b"/>
　　京師買馬數<hi>非舊例近始有之</hi>
京師初給銀買馬<hi>萬厯十年題准京營缺馬查數呈部行太僕馬價動支買補與兊領寄養</hi>
<hi>馬匹相兼給發騎操十四年議科道官請停止初議再行查議賣一二年另行停止于七年科道官議于原價</hi>
<hi>共二十兩兵部行寺發京營官軍兊領自買科道兵部委官本寺京營少卿騐印給發至總督京營彰武伯楊</hi>
<hi>某等議題縁京師買馬有六利兵部覆奉欽依自萬厯十年為始年終行令各營將領備查一年倒損數目造</hi>
<hi>冊送部題發馬價銀九千六百兩發營照依今嵗事例選買壯馬六百匹本部騐發太僕寺印烙并調取寄養</hi>
<hi>馬相兼騎操其官軍朋銀准暫免一年以後年分俱於年終查筭如果本年倒損不及一分即將次年應扣銀</hi>
<hi>題免如數過一分之上仍行追扣以備買馬支用萬厯十二年該兵部覆議巡視京營科道條陳内開京營缺</hi>
<pb n="KR2m0052_WYG_006-15a"/>
<hi>馬每年終備行太僕寺查果寄養馬少各營倒損數多照例暫發營中召買若寄養馬多各營倒損又少暫行</hi>
<hi>停買惟在臨時酌處萬厯十三年該兵部覆議廵視京營科道條陳内召買一節查得初議召買公私稱為兩</hi>
<hi>便是以總恊大臣題請舉行年例應扣朋銀盡行豁免業有定議若委官知為公家不為身圖盡以十六兩市</hi>
<hi>買一馬亦不稱苦况營馬所需甚急似難停止萬厯十三年應買馬匹已經行委副將督同各營將領等官闗</hi>
<hi>領馬價銀九千六百兩於本年分陸續召買過馬六百匹完足俱經呈騐印烚兊給官軍騎操餘剰銀三百八</hi>
<hi>十二兩五錢責令各官送部還官訖萬厯十四年分倒損馬匹不及一分例應免徵朋銀合行題請又准兵部</hi>
<hi>手本前事准臣等手本前事等因送司卷查萬厯十四年請停止召買馬匹該廵視京營科道官田疇等條陳</hi>
<hi>内開停止召買一節本部查得京營召買馬匹先該總恊大臣議有六利題准舉行今科道官備陳三不便之</hi>
<pb n="KR2m0052_WYG_006-15b"/>
<hi>故乞要亟行停止自京軍領養之馬往於附近郡縣寄養後因領兊不敷建議者輙責之本營召買且執四便</hi>
<hi>之説以求逞而自幸得通變之宜也苐行之未久而告苦踵至何者今之買馬非買於外郡産馬之地不過都</hi>
<hi>城馬市所聚能復幾何徒長市井小人乗機媒利之階竟無補於追奔逐北之實一嵗買馬數百定以官價約</hi>
<hi>以限期至急矣而姦商牙儈規利其間以弱小之馬索壯大之價始而隠有為無繼而以多作少故意掯勒以</hi>
<hi>為此馬不買别無壯健此處不買更無他所委官重違期限不得已長價市之固已虧損公帑矣此其不便在</hi>
<hi>國者一也至於騐印經旬守候稽遅無名需索使用百出此其不便在官二也夫州縣寄養之馬上馬者三四</hi>
<hi>十金次則不下二十餘金價髙馬壯給營軍數年之間猶有羸瘠病弱之苦召買之馬減其十分之四市買之</hi>
<hi>時已屬不堪及入行伍曽未數次而骨立待斃矣此不便在軍者三也或者猶謂其免俵解之勞無養馬之費</hi>
<pb n="KR2m0052_WYG_006-16a"/>
<hi>此交彼易轉手告完而諸費可省矣殊不知省而有益省之為便費省而無適于用終亦必亡而已矣臣等願</hi>
<hi>乞𠡠下所司行照往年事例營馬缺于太僕寺給領騎操營中召買亟行停止如額馬多缺寄養不敷不妨間</hi>
<hi>一舉行萬厯十五年以後凡有倒損馬匹俱于太僕寺寄養馬匹内補給暫停召買復扣朋銀本部仍於毎年</hi>
<hi>終查筭各營倒死數少寄養馬多即行停買如額馬缺多寄養不敷仍行題請舉行萬厯十七年題准買馬二</hi>
<hi>百共買三百二十匹因各市缺少難以速完仍俟六年補買該京營戎政臨淮侯李言㳟等題稱召買萬厯十</hi>
<hi>四年分馬六百除五軍戰兵一營二營大營神樞戰兵一營二營六營神樞戰兵一營六營共買過馬三百二</hi>
<hi>十匹俱䝉騐准給軍領養外尚有未買馬二百八十匹近因各市缺乏一時難以速完之日再行呈報  又兵</hi>
<hi>部覆議廵視京營科道官楊文煥等條陳一議買馬看得科道官條議備行戎政衙門行令各營將官將先領</hi>
<pb n="KR2m0052_WYG_006-16b"/>
<hi>馬價尚未買補者一槩催完自萬厯十七年為始毎馬一匹於原議十六兩之外量増四兩共銀二十兩毎嵗</hi>
<hi>戎政衙門將應補馬數報部未萬厯十四年應買馬六百匹除已完三百二十匹其  買二百八十匹委属市</hi>
<hi>店缺乏一時遽難完報若候買題請恐營馬缺額操防無賴今據各官呈稱要將十五年十六年應補寄養馬</hi>
<hi>三千三百九十九匹先行兊給其兩年該買馬一千二百匹遵照近議關領馬價銀二萬四千兩聽科道部寺</hi>
<hi>衙門會同召買萬厯二十年真定廵撫請買俵馬盡行改折解部買馬該兵部行太僕寺議覆分别災傷輕重</hi>
<hi>量行改折不得一槩盡行以致買補有妨戰守萬厯十二年本寺題買補事例内稱買補舊時種馬取駒俵寄</hi>
<hi>得宜不俟収買惟邉關因𦂳急水旱災祲乃一議買亦後例也自兵部議覆盡革種馬乃曰變價徵銀如遇俵</hi>
<hi>馬不足即將此銀分發邉處官為収買馬自雲集堪充實用此又後議也近據各督撫奏謂折色三十兩即用</hi>
<pb n="KR2m0052_WYG_006-17a"/>
<hi>十八九兩可得上駟十五六兩可得中駟是以一馬得二馬且較俵寄尤良此又新議也顧此可暫行不可專</hi>
<hi>倚查得萬厯十三年京營馬缺議欲自買始而總協大臣稱陸利議者亦稱兩便該兵部覆行本寺給銀令買</hi>
<hi>六百匹乃初買僅得三百二十尚遺二百八十遂稱各市缺少難以速完且馬鮮良京市亦擾科臣遂稱三不</hi>
<hi>便請停止此在京不能買者前年遼東廵撫題畧言遼鎮兵創嵗荒商販不至民間絶少日加箠楚終難補還</hi>
<hi>此邉關不能買者即此買補之難明已當此承平京邉安堵乃遼東重鎮纔一防倭未經戰陳遂稱買難則前</hi>
<hi>革種馬時雲集之疏不效益明已是以謂不可專倚而又不可塞縁今種馬絶源惟商販乃馬由得之流第當</hi>
<hi>隨時隨處通之爾如執一馬得兩馬之説或少𣲖或盡行改折専買於一處則商亦聚于一處商平常則來變</hi>
<hi>則止得利則來失則止近日京遼事可鑒也惟不聚一處而令各州縣官撫俵民即藉民招商無分常變得失</hi>
<pb n="KR2m0052_WYG_006-17b"/>
<hi>朝發夕至乃為便利</hi>
　　各邉鎮防守借兊馬<lb/>
凡各邉借兊馬<hi>𢎞治以前寄養馬不許各邉借兊嘉靖二十九年薊鎮事急題准各邉兵調赴</hi>
<hi>薊鎮春秋兩防遇馬缺乏俱借兊孳牧寄養馬騎征事畢仍還馬戸嘉靖四十一年議准防邉借兊寄養馬果</hi>
<hi>有瘸瞎損傷餧養難痊者另註一冊以備照查其冊内損馬有臨時與中途倒死者納皮張銀四錢三月之内</hi>
<hi>倒死者納肉臟銀伍錢三月之外倒死者納銀伍錢其臕息少減不係瘸瞎者不得槩比止查借騎月日久近</hi>
<hi>不拘何處借還在三月之内倒死者比保定例追銀十兩借還過三月之外倒死者比遼東例追銀七兩隆慶</hi>
<hi>三年議准調兊京邉官軍馬務照次第關領果係不堪罪方許抵換敢有故意刁蹬及倚勢混争聼該寺叅送問</hi>
<pb n="KR2m0052_WYG_006-18a"/>
<hi>隆慶四年題准凡前項借兊事例禁不復行遇有軍機萬分𦂳急姑准於種馬内借兊或不得已而借兊寄養</hi>
<hi>馬匹事畢之日即給彼處鎮廵地方官軍騎操偹由造冊送部轉付本寺註銷倘彼馬不缺乏其勢不得不退</hi>
<hi>囬者必由本寺寺丞同兵部委官逐一查騐除曾騎操出征瘦病倒失者准照舊例施行外若未經征戰而退</hi>
<hi>囬者大約以十分為率損傷一分者原領將領等官量行罰治一分以上者重行罰治至二分以上者以次降</hi>
<hi>級倒失者即令追賠印補其有不由部寺徑自借兊退囬者許兵部恭處治罪兵部尚書楊某題覆該太僕寺</hi>
<hi>少卿鐘沂題竊惟今日最為馬政之蠧而重貼編戸之累者借兊是也卷查嘉靖四十一年五月内本寺呈行</hi>
<hi>兵部内開借兊既不宜于軍民又有傷于國課毎年防秋量於種馬借兊其寄養馬匹價直繁重合無查照薊</hi>
<hi>遼中軍官王臣等所議凡遇官軍缺馬寧給與常養騎操久者可得八九年近者不下五六年較之借去一次</hi>
<pb n="KR2m0052_WYG_006-18b"/>
<hi>遂致病壊所省尤多查復舊例極為稳便等因自是以來向未借兊邇時馬漸蕃息職此之由乃至今年八月</hi>
<hi>内偶因邉報𦂳急復開借兊之端由本寺而借兊者若調通州薊州香河漷縣順義等五州縣養馬一千六百</hi>
<hi>四十九匹借兊遊撃官滿朝相等管下民兵是也不由本寺徑從保定廵撫而借兊者若取易州新城定興等</hi>
<hi>三州縣養馬三百零七匹借兊坐營官呉守直等管下竒兵是也二處借兊僅兩月仰仗天威震動敵兵退散</hi>
<hi>並未出征在滿朝相等所領者傷損幾五分之一在呉守直等所領者病損六分之一必係將領等官視非己</hi>
<hi>物恣意作踐甚至通同軍士侵尅草料銀兩坐視馬之饑疲而不之顧不然並無一騎出征何致馬之損傷至</hi>
<hi>此也况不由本寺者任其操縱自如則於出納之際漫無稽查非臣等出廵躬親㸃視則他日倒傷之賠補盡</hi>
<hi>歸之貧民矣如此而不申嚴之則坐見耗竭重貽編戸之戚伏乞勑下兵部再加查議將原領前馬官滿朝相</hi>
<pb n="KR2m0052_WYG_006-19a"/>
<hi>呉守直等量行罰治倒死馬匹嚴令追補赴印并乞天語叮嚀嚴著為令以後凡遇官軍缺馬查照舊例必由</hi>
<hi>兵部劄行本寺寺丞同兵部委官眼同給散於前項借兊事例禁不復行遇有軍機萬分𦂳急姑准於種馬内</hi>
<hi>借兊或不得已而借兊寄養馬匹事畢之日即給彼處鎮廵地方官軍騎操偹由造册送部轉付本寺註銷倘</hi>
<hi>彼馬不缺乏其勢不得不退囬者必由本寺丞同兵部委官逐一查騐除曽騎操出征瘦病倒失者准照舊例</hi>
<hi>施行外若未經征戰而退囬者大約以十分為率損傷一分者原領將領等官量行罰治一分一分以上者重</hi>
<hi>行罰治至二分以上者以次降級倒失者即令追賠印補其有不由部寺徑自借兊退回者許兵部恭奏處治</hi>
<hi>兵部覆題奉㫖俱依擬行</hi>
凡各邉借寄養馬匹為里甲驛逓之用<hi>嘉靖以前俱不許萬厯十八年</hi>
<pb n="KR2m0052_WYG_006-19b"/>
<hi>該兵部尚書石某題准薊州兵備成借馬給驛本部題准以後不許</hi>
　　附各邉鎮馬<lb/>
凡各邉馬匹<hi>嘉靖十五年議准陜西苑馬寺每年清查監院牧養馬匹年齒壯實可用者造冊送</hi>
<hi>廵按衙門備照遇邉鎮官軍騎征馬倒死或槽下倒死行令各邉分廵兵備等道及太僕寺查明給領仍照舊</hi>
<hi>嚴追樁銀収貯以備買補等三十一年以陜西各苑種馬數少議准給本省贓罰  銀四萬兩買補以後缺少</hi>
<hi>止查苑馬二寺収貯地畆樁朋銀兩題討買補朋三十八年題准山西鎮各營騎操馬倒失行令各營  合攤</hi>
<hi>輳并肉臟銀買補征三十九年議准陜西各苑馬老病矮小不堪作種給  者各用退字火印照依時估定價</hi>
<hi>變賣就將前賣過價銀另買臕馬分發各苑無馬軍丁領養仍將賣過馬驘収過價銀造冊奏繳每三年變賣</hi>
<pb n="KR2m0052_WYG_006-20a"/>
<hi>一次追四十三年議准山西鎮輳銀買馬累軍不便仍照例  納樁朋銀解行太僕寺収貯買馬  本年又議</hi>
<hi>准各邉官軍馬匹對敵陣亡及追賊走傷倒死者樁銀免追出哨在途倒死追肉臟銀五錢拐馬在逃務令緝</hi>
<hi>獲馬兊别軍本軍問罪隆慶二年議准固原入衞官軍馬匹倒死八年以裏者照近例行以外不論官軍追納</hi>
<hi>肉臟銀五錢十年以外者俱免令三年題准陜西七苑不堪馬匹查係牧軍賠補者追  另買大馬該寺量助</hi>
<hi>贖銀三分之一以後追補必驗合式印牧係茶易銀買者變賣另買仍行行太僕寺將茶易銀買馬㸃驗堪牧</hi>
<hi>堪俵方准印烙發苑欠六年以陜西嵗課馬駒毎匹追銀三兩利於納銀虧  數多議准將各苑種馬嚴責孳</hi>
<hi>駒如有倒失虧欠俱追補馬駒不許納銀銀本年又題准薊鎮各營朋攤買馬困累宜行禁革發  三萬兩買</hi>
<hi>補以後毎年請討給本色馬一千匹馬價銀一萬八千兩萬厯元年議准遼東買補馬匹無别項樁朋官價動</hi>
<pb n="KR2m0052_WYG_006-20b"/>
<hi>支及置買火器缺乏驘頭䭾載動支行太僕寺馬價銀一萬七千兩内將一萬兩分貯兩河如遇馬匹臨陣倒</hi>
<hi>失免軍賠償即委官赴市収買好馬給軍再有倒失方責本軍買補其七千兩買驘應用  二年議准陜西苑</hi>
<hi>馬寺缺少種馬將該寺庫貯茶課等銀嵗解固原鎮二千兩給軍自買於年例應解該鎮馬二千匹内扣留二</hi>
<hi>百匹在苑作種路三年題准固原鎮朋合地畆銀徵解陜西行太僕寺  逺弊多宜行該管各司道官將本鎮</hi>
<hi>官軍毎年應出朋銀就於俸糧銀内扣留地畆銀兩隨同屯田糧草一體徵収另行収貯聽買馬支用不許别</hi>
<hi>項那借其収支數目監収官毎半年一次開報行太僕寺類查</hi>
凡邉驛站軍馬匹<hi>隆慶五年議准如領養一年倒死者納樁銀五兩二年者四兩三年者三</hi>
<hi>兩四年者二兩追収在官候缺馬之日連銀解部發寺闗馬五年以上倒死者官為補給</hi>
<pb n="KR2m0052_WYG_006-21a"/>
　　附各邉鎮原額馬數<hi>此嘉靖以前數</hi>
守備三河等城<hi>原額一百三十七匹</hi>分守宻雲古北口<hi>原額三千一百六十</hi>
<hi>七匹</hi>薊州鎮<hi>原額二萬二千/七百七十四匹</hi>遼東<hi>原額四萬六千六十八匹</hi>守備紫荆<lb/>
關<hi>原額四百七十七匹</hi>守備徳州<hi>原額一百/四十二匹</hi>守備真定等處<hi>原額一百</hi>
<hi>匹</hi>宣府<hi>原額四萬五千/五百四十三匹</hi>大同<hi>原額四萬六千九百四十四匹</hi>山西三關<lb/>
<hi>原額九千六百六十五匹</hi>陜西<hi>原額一萬六千/一百八十三匹</hi>延綏<hi>原額二萬二千二百一十九匹</hi>
甘肅<hi>原額二萬六千五百六十匹</hi>寧夏<hi>原額一萬九千五百九十五匹</hi>
　　各邉鎮增補馬數<hi>此嘉靖以後數</hi>
<pb n="KR2m0052_WYG_006-21b"/>
保定各營<hi>嘉靖四十三年議准保定摽兵營補足馬三千匹四十四年保定定州達軍二營竒軍一</hi>
<hi>營毎營各給五百匹正兵營一百匹隆慶二年増給達軍二營各三百匹常川騎征不許借兊萬厯二年保定</hi>
<hi>西關一帶設立車騎二營其馬將真定等府庫貯各項軍需等銀一萬一千五百一十兩照數動交行令収買</hi>
<hi>臕壯馬驘印烙給發</hi>
宣大二鎮各城堡<hi>萬厯四年以二鎮援兵迎送北使疲苦議准將互市馬及各路老家營軍</hi>
<hi>撥給大同新平得勝二堡馬各三百匹軍各二百名平逺保平鎮羗𢎞賜等四堡馬各二百匹軍各一百名其</hi>
<hi>沿邉毎城堡各一百匹老軍餧養宣府驛馬二百匹中路趙川堡馬六十匹北路龍門等四城堡馬各五十匹</hi>
<hi>上西路三城堡馬各五十匹膳房等八堡各三十匹懐安城五十匹毎馬撥一□餧養專一供應北使</hi>
<pb n="KR2m0052_WYG_006-22a"/>
洮河各營<hi>隆慶二年題准河州叅將營嵗給茶易馬五十匹樁朋銀買馬五十匹洮州嵗給茶易馬</hi>
<hi>二百匹内裁減一百匹解苑牧養</hi>
固原延綏寧夏三鎮<hi>嘉靖三十五年議准陜西苑馬寺孳養馬匹每年准給固原延綏寧</hi>
<hi>夏三鎮共馬二千匹内一千五百匹專給固原五百匹延寧二鎮分年輪給</hi>
甘肅軍士買馬<hi>隆慶三年議准毎匹定給樁朋銀十兩  以上嘉靖苑額數及後所増補數皆</hi>
<hi>據㑹典所書查對各邉鎮實數當有未同者則以興革損益不常即一嵗間有異同况數十年之久乎此本無</hi>
<hi>闗于本寺照例附之所以識太僕寺給京營馬政如此各鎮自有馬數如此不得日望于太僕寺以濟之也</hi>
　　各鎮奏討馬<lb/>
<pb n="KR2m0052_WYG_006-22b"/>
厯考太僕寺馬嘉靖以前無奏討者嘉靖二十九年邊<lb/>
騎犯順擁入都城而昌平鎮以重陵寢薊鎮以入衛補<lb/>
給此皆為入衛應援勤王之用暫給之其後遂以為例<lb/>
萬厯二十二年東西征討命將出師以是為請亦給遼<lb/>
東以征邊徼馬數損多亦補給此正為奉命征討之用<lb/>
亦暫給之其後乃遂欲以為例則彼巍然重鎮安得全<lb/>
頼京師京師亦安得能分生民膏腴京營備用者而與<lb/>
之哉事在諸疏可以為案據矣<lb/>
<pb n="KR2m0052_WYG_006-23a"/>
昌平鎮<hi>嘉靖四十年以本鎮為䕶陵重地永安營馬僅二百餘准照鞏華營例調取寄養馬八百匹四</hi>
<hi>十一年又議准選補軍二百名給馬一百匹以把總統領兩班廵隆慶四年又増補前馬共二百匹是年又給</hi>
<hi>天夀山廵邏官軍馬三十匹</hi>
薊鎮入衛<hi>嘉靖二十九年各邉兵入衞缺馬討補以為常隆慶六年議准除在途不補在薊倒死者</hi>
<hi>如每營正䭾馬二千餘匹倒死二百匹以下者准補過二百匹之上止量給二百匹以為限制萬歴某年題准</hi>
<hi>毎年給馬六百匹其後増至千匹或發本色或發折色毎銀三十兩赴鎮自行差官買馬</hi>
凡遣將出征<hi>成化十六年兵部尚書王越奏比因選給西征馬一萬六千四百匹外京營官馬止</hi>
<hi>存八千八百餘匹尚多病瘠不堪乞令兵部於民間四戸馬内選二萬匹給軍騎操以備警急調用嘉靖三十</hi>
<pb n="KR2m0052_WYG_006-23b"/>
<hi>一年邊騎犯順差官分投取寄養種馬地方取馬給官軍騎征事平發囬奏報  嘉靖三十七年倭犯淮揚事</hi>
<hi>急督撫奏借南直𨽻種馬出戰廟灣奏㨗馬發囬原種地方領養  萬厯二十二年遣征寧夏借給團營馬囬</hi>
<hi>日送寺將堪騎者仍發該營不堪者變賣銀囬貯庫厯萬厯二十二年遣將征倭發馬囬日同寧夏例  萬</hi>
<hi>二十年遼鎮以征東馬數損多量請借支以買馬銀扣還此不為例調時皆照兊京營例部劄行本寺丞堂一</hi>
<hi>員會同兵部職方司至山海闗調兊行時本寺上疏請如會典所開載例禁革需索且令挨次一軍一馬相兊</hi>
<hi>不得勒揩寄養戸隨兊即囬仍俟各州縣申文調兊數目到日註銷  該本寺卿楊某等為俵寄馬數嵗減額</hi>
<hi>外請討難應懇乞勑賜早行酌議以重根本以安疆園事職等奉兵部劄内開遼東缺馬議得寄養馬匹權調</hi>
<hi>取三千應該馬價聴該鎮估計的數囬部於次年年例銀内照數扣除以後年分仍照舊例買補各邉鎮不得</hi>
<pb n="KR2m0052_WYG_006-24a"/>
<hi>援此為例該部寺查得萬厯初遼東延綏宣大屢討未嘗與馬前嵗東西兩征係當宁遣將一時權宜而行亦</hi>
<hi>可及遼東奏討偶為東征亦可自此外復為所需則本鎮舊苑馬行太僕寺之設今年例銀一十一萬七千八</hi>
<hi>百有零之給為市本考何為考哉前此兵部覆議必曰不得援以為例乃卒以為例今此給行既二年且皆三</hi>
<hi>千是即明例矣以後嵗久不過申此為請爾又何必為為援哉今且無論例不可久即以目今本寺馬數而論</hi>
<hi>職前疏曾查祖宗朝種馬數十萬𢎞治後額約十七八萬自隆慶二年至萬厯九年種馬盡賣後至今僅十年</hi>
<hi>間耳除團營不計外惟寄養僅二萬今二年内總兊過團營與東西征討薊遼奏討共一萬四千六百有餘舊</hi>
<hi>秋僅存九千之數視前時不能數十分中之一分職等相議即今一匹不倒失不取兊尚為無馬而况自舊冬</hi>
<hi>至今未數月各州縣以倒失團營以損斃聞者殆無虚日實未能九千餘矣目今該兊團營補通州營約該一</hi>
<pb n="KR2m0052_WYG_006-24b"/>
<hi>千六百有零只此二項當調取四千六百有零又各另取約計千匹以備揀退補數兹又將給行邉大臣項行</hi>
<hi>將兊去七千内外矣倘能僅存二千其間年久老瘦所當變賣者實繁而今年各俵馬地方因災傷重大𣲖俵</hi>
<hi>又少明年災後加𣲖尚難則是日減一日嵗減一嵗所謂儲蓄不備卒有水旱盜賊無能以應而國非其國者</hi>
<hi>此也職等誠知守在邊陲遼東近敵遼鎮安即京師安非有二者而要之京師根本遼東疆圉嘗聞先根本次</hi>
<hi>疆圉未聞舍根本而專事疆圉者也且遼東方給銀買馬督撫所疏買不能得始請寄養是謂本折兼支職等</hi>
<hi>總計本寺南北各府本折嵗如不災不那能全納不過共價六十萬零乃遼東一隅半年之内折色五萬本色</hi>
<hi>三千直價九萬共費十四萬費本寺本折四中之一後又其能應乎即舊年三千之價亦嘗扣還然本寺俵馬</hi>
<hi>價三十兩寄民餧養年深勞費數倍扣還未能半之此以公儲供公用何嘗言有無多寡惟後不能應其將柰</hi>
<pb n="KR2m0052_WYG_006-25a"/>
<hi>何哉乃馬政兵部統之而數之三耗本寺職之今兵部惟以遼鎮請馬為急即發本寺亦惟據兵部劄至即發</hi>
<hi>乃不計其馬數三耗以為三酌是豈相承相濟之義哉萬一邉闗聲息烽火忽動達于郊圻此時將為京師陵</hi>
<hi>寢應援入衞之用又將何以應之即或兵部疏令買補本寺亦無能以應之惟坐觀僨事即致重罰厚譴何益</hi>
<hi>于大計哉伏乞勑下該部再行詳議停止繁七月内又題為馬政久壊不宜再紊權議存近額省  文以蓄國</hi>
<hi>威以安民生事職等謹稽祖宗馬政舊制本寺備用馬乃給兊團營騎操防守都城拱䕶陵寢有事征討入衞</hi>
<hi>應援勤王之用不為各邉設以各邉自有太僕寺苑馬俵寺御司衞所種馬市買邊馬在也自種馬盡革而為買</hi>
<hi>馬政以壊即所徵銀亦備買馬貲缺乏不為各邉及各項設以各有正賦及年例樁朋買補支應者在也本之</hi>
<hi>則先臣所謂蓄居重之威者是也其後凡請討該兵部本寺屢題奉欽依禁止𢎞治間常有謂馬不許間或給</hi>
<pb n="KR2m0052_WYG_006-25b"/>
<hi>銀収買隆慶五年題准各邉奏討係十分𦂳急方准給馬價别項濫討即行停寢又遼東宣大屢奏不與馬皆</hi>
<hi>載之會典彰彰者在也又若保定府乃俵寄之地隆慶四年保定巡撫防秋徑借備用馬暫用即還不由本寺</hi>
<hi>調發少卿鐘沂疏嚴借兊兵部覆奉欽依嚴禁以後不許此暫借者為然薊州亦寄養之地隆慶五年薊鎮總</hi>
<hi>督請補各營入衛官軍本寺卿王好問疏慎兊發兵部覆奉欽依止許調給入衞官軍各營俱裁減隆慶六年</hi>
<hi>該鎮題為延綏入衞官軍即入衞京師者請給六百有餘以後遂為一千之例然亦别𣲖保定等府或馬或銀</hi>
<hi>轉給未嘗即取薊州寄養馬與之盖有深意此入衞者為然近者東西兩征係當宁特遣一時權宜及遼東初</hi>
<hi>次奏討亦為補給東征損失之數此征討者為然凡征討入衞二項似合舊制嘗或給兊此外則不可以為例</hi>
<hi>焉者乃厯查今時偶取者以為舊例暫發者以為常例一給者再引為例急遣者緩假為例始曰不得援以為</hi>
<pb n="KR2m0052_WYG_006-26a"/>
<hi>例後卒為例至于銀他部不干之務各地方災傷始曰借曰留猶曰抵還卒未之還近日有借各邉修城民戸</hi>
<hi>七分兵衛三分遂為戸七兵三之例自以上諸例行而馬政益壊舊制以紊馬銀且空匱矣該職二月間題為</hi>
<hi>欽遵明㫖條議馬銀日俱空匱財用所當通融事宜懇祈聖裁勑下該部預計永圖以保治安事等因該兵部</hi>
<hi>題覆内稱亟應移咨各鎮督撫諸臣得已兊領馬匹加意愛養毋致損壊以備緩急如有别項軍情務自悉心</hi>
<hi>區處不得藉口借兊隨奉明㫖俱依擬行欽此方行未乆五月間遼東廵撫又討三千該職又題為俵寄馬數</hi>
<hi>嵗減額外請討難應懇乞勑賜早行酌議以重根本以安疆圉事等因該兵部劄行本寺内稱咨薊鎮督撫衙</hi>
<hi>門知會乃今月内遼鎮又請馬兵部以遼鎮孤懸又給馬一千五百劄至職闗東西二路隨該東路少卿程奎</hi>
<hi>闗稱本寺寄養備用馬匹舊嘗二萬今年除新運未完外近兊給遼東及團營外見在東路只一千有餘之數</hi>
<pb n="KR2m0052_WYG_006-26b"/>
<hi>已切無馬之憂遼東年例給銀市易邊馬正以邉方土産足備騎征未聞有涉千里取及寺馬者今該鎮不嫌</hi>
<hi>煩數本部不查有無輒討輒與均非事體無論各邉請求難以格其援例脱使内地有警何以備乎不虞懐根</hi>
<hi>本之慮者未敢以為便也又淮西路少卿王國闗稱冏寺之馬相沿定制止供團營之用盖所以翊衛神京鞏</hi>
<hi>固根本慮至逺也至各邉鎮俱發有年例買馬銀兩從來未有取及寺馬者今遼鎮一討已過顧復再討似非</hi>
<hi>祖制且查本路見在堪兊備兊僅僅一千有餘盖縁連年部𣲖折色太多本色太少之故今又輕與則寺馬無</hi>
<hi>幾萬一京都有事急在需馬誰任其咎援四肢而弱腹心大非計之便者合闗本寺須為轉覆至職查得嘉靖</hi>
<hi>間種馬十數萬又有解俵寄養馬二萬五千乃戊申庚戍兩次邊警各處入衛應援將兵數萬雲集都郊會取</hi>
<hi>數萬應之猶稱不敷今者買俵之馬在于民間必須交易經年遇運而至寄養之數厪厪如此目今敵騎臨邉</hi>
<pb n="KR2m0052_WYG_006-27a"/>
<hi>事勢頻急合如少卿二臣所議即行停止呈兵部隨該劄行内開看得該寺呈議前事良為有見但念該鎮孤</hi>
<hi>懸値此强敵交訌議兊馬一千五百匹聊濟危急已經本部題奉欽依無容再議以後該鎮馬匹咨去自行招</hi>
<hi>買勿煩再請致紊舊章職等為此隨闗二路即於見在馬内如數查發牒寺丞翟思梁前往交兊載惟以祖宗</hi>
<hi>定制言則本寺馬如前所陳本非薊遼外邉所當請者今以為請則彼行太僕寺苑馬寺都司衛所及市買外</hi>
<hi>商之馬何所為哉顧此端一開後日難杜竊謂畿内之民疾苦俵寄而外邉乃仰給之欲其嵗嵗輸運跋涉逺</hi>
<hi>鎮力有不能且以有限之馬供無窮之求誠似于㳙水沃焦勢有不能無一可者職等竊謂兵部誠念邉鎮孤</hi>
<hi>危即以所謂悉心區處之議為之早行或令廣市於邊或令多招於商而其本則或復舊時行太僕寺苑馬寺</hi>
<hi>都司衛所馬令其孳牧乃可常久伏乞勑下兵部從此止其奏討而惟常久是計乃為有禆遼鎮而于本寺舊</hi>
<pb n="KR2m0052_WYG_006-27b"/>
<hi>制不致再紊爾顧此就今薊遼言之職等又為京師之計則豈敢謂復馬政種馬之舊惟權議于俵馬近額二</hi>
<hi>萬匹今漸減為一萬六千有餘者寄養馬舊額二萬五千戸今減為二萬一千有餘者各復其額毎嵗自災復</hi>
<hi>減𣲖停𣲖外酌量𣲖俵發之寄養務足二萬如萬厯十九年以前之額祗許調發團營此外凡以近例為請者</hi>
<hi>决不輒發或者以馬數既多寄民受累馬徒老斃無益職嘗聞積粟所以防饑不以無饑而厭朽腐之粟積艾</hi>
<hi>所以治病不以無病而棄陳因之艾盖寧使之朽腐陳因不致無積蓄而忽遇饑病遽視其斃徒貽後悔無及</hi>
<hi>也國家備用之馬意正如此伏望勑下該部查議力行而凡調發合行本寺酌量有無多寡乃見專理職掌庶</hi>
<hi>近額存而國威以蓄民生以安其所闗係豈輕㣲哉  以上俱經兵部議覆欽依依擬行</hi>
　　各邉鎮奏討銀買馬<lb/>
<pb n="KR2m0052_WYG_006-28a"/>
<hi>成化二年始各邉鎮立銀庫以南方改折馬銀入貯成化十一年宣府奏討銀一萬兩等鎮又奏討不等兵部</hi>
<hi>兵𢎞治七年奏准凡各邉缺馬騎操奏闗銀兩収買者  部委官一員同太僕寺官於収貯馬價内照數支出</hi>
<hi>差官運赴鎮廵官處交収𦂳𢎞治十四年題准宣府等府討馬量給銀以後非急  軍情不許再請  𢎞治十</hi>
<hi>八年奏准陜西茶鹽易馬備邉係是舊制今後再不許别項奏討  正徳五年發銀十萬兩於北直𨽻山東河</hi>
<hi>南又發三萬於延綏一萬於寧夏市馬六年發銀十五萬兩市馬  九年發銀市馬於山東遼東河南廬鳳等</hi>
<hi>四府保定等六府銀二十二萬五千匹十年以銀五萬兩市馬於河南陜西各千匹又考洪武十八年四川貴</hi>
<hi>州二都司市馬一萬一千有六百匹永樂二十年山東河南山西市驢二十餘萬按買馬惟正德九年最多又</hi>
<hi>於各邉買馬多不計南大僕寺卿儲巏論太僕寺嵗収馬價自成化二年因  方一二縣非産馬地暫収折色</hi>
<pb n="KR2m0052_WYG_006-28b"/>
<hi>自後有比例加増者當時貯積不多各邉未嘗奏討以後間有奏討亦不盡從縁各邉自有買馬之需如宣府</hi>
<hi>餘剰銀陜西屯糧是也自此端一開遂不可止宣府成化二十一年奏討銀一萬自𢎞治十四年至今則十三</hi>
<hi>萬矣大同成化二十年并矣十二年二萬八千餘𢎞治十年至今則十六萬五千  延綏成化間三萬九千𢎞</hi>
<hi>治九年至十八年則十萬二千二百矣寧夏𢎞治十八年以前節次討銀二萬一千一百三十𢎞治十四年至</hi>
<hi>今纔及六年則已七十萬矣陜西布政司等處止是成化二十年銀三千八百八十自𢎞治元年至今則節次</hi>
<hi>共討過一十五萬九千兩有餘矣他如甘肅遼東山西等處各次奏討過一十一萬五千三百餘兩皆數倍於</hi>
<hi>前本寺未収折色以前止給見馬今給價十萬作馬萬匹價少馬多似利於官殊不知馬價銀不入軍中就為</hi>
<hi>有司乾沒及至買馬價既不多安得善馬隨買隨死隨死隨討終累朝廷原其奏討非全為馬今後邉方有缺</hi>
<pb n="KR2m0052_WYG_006-29a"/>
<hi>仍給馬以杜前弊又各邉俱有餘糧屯田草場樁頭銀以備買馬先年不曽給銀邉無不足今嵗給益多邉益</hi>
<hi>不足何歟欲乞兵部差官按視豫知盈虧多寡之數臨期易以酌量若一時動衆興兵方許暫給餘皆停止今</hi>
<hi>後奏討伏乞嚴加禁絶庶幾不敢妄永而朝廷不致徒費矣  正徳十三年山西討馬兵部請動支銀三萬兩</hi>
<hi>給與収買在尚書王瓊奏山西鎮廵等官都御史張檜等奏稱見  官軍萬五千餘名有見馬四千八百餘匹</hi>
<hi>乞於寄養馬内量撥四五千匹今太僕寺寄養馬數少正徳九年山西三闗有給銀買馬之例宜與動支三萬</hi>
<hi>兩委官収買及又稱馬隊官軍難通融調撥臣等議得邉闗官軍殺賊人人有馬便於馳驟但欲令軍自養無</hi>
<hi>空地可牧官為支給又無民草可供所以往年召商買草生弊百端逼軍賠補為害滋甚山西三闗在大同之</hi>
<hi>南有山險可據古人防邉多以步戰取勝近年都御史孟春在宣府列步戰以却敵去年總兵官王勛在應州</hi>
<pb n="KR2m0052_WYG_006-29b"/>
<hi>督軍下馬步戰始能固守營壘合宜行都御史張檜多設步軍務使竒正相倚戰守並用不必專恃馬力  太</hi>
<hi>僕寺卿汪舉奏每年𣲖取馬不過二萬五千匹今兩嵗間已兊御馬監遼東宣大馬至五萬八千七百餘匹價</hi>
<hi>銀亦二十三萬兩且各處官軍奏請未已何以待之請勑兵部申明舊規量入為出兵部議如舉所言如四衛</hi>
<hi>勇士官馬死二次例不再給責之賠償今累年未追宜如舊施行遼東行太僕寺苑馬寺所養馬宣府大同有</hi>
<hi>團種地畆子粒並樁朋銀自可買給今乃一切取之太僕請皆如舊規非遇征調不得妄乞  隆慶元年於馬</hi>
<hi>價銀内動支三萬兩給延綏買馬酌量衝緩地方補發各營騎操嚴行各該司隊官員用心督餧勿令倒損如</hi>
<hi>有倒失廵撫衙門徑自照數處補通應照例究治其該徵拖欠樁銀仍要即時徵完以供該鎮買馬之數  該</hi>
<hi>兵部題覆總督撫按官侍郎霍營等議延綏一鎮原額兵馬正竒恭遊一十營守備五  先年營伍充足兵威</hi>
<pb n="KR2m0052_WYG_006-30a"/>
<hi>振揚戰守有賴後因挑選遊兵四枝入衛加以該鎮頻年邊警征調無時倒失折耗嵗積月累故各營馬匹共</hi>
<hi>少一萬七千五百八十三匹若不速處苐恐邉備廢壊欲照額買補錢粮缺乏似應酌量緩急遞減共該補馬</hi>
<hi>七千五百八十三匹該銀七萬五千八百三十兩欲於太僕寺馬價銀内動支解發如馬價不敷或行南京兵</hi>
<hi>部借發三四萬兩補買馬匹但本部馬價銀所積有限節年各邉奏討數多難以依數給發若於南京兵部處</hi>
<hi>發事属未便合無斟酌所擬本部劄行太僕寺於庫貯馬價銀内動支三萬兩差官解運前去聽總督霍會同</hi>
<hi>廵撫衙門行令各道収買堪戰臕壯馬匹酌量衝緩地方補發各營騎征仍嚴行各該司隊官員用心督餧勿</hi>
<hi>令倒損至如漏巵以後若有倒失廵撫衙門徑自照數處補該管將領司隊官員通應照例究治其該徴拖欠</hi>
<hi>樁銀仍要令即時徵完以供該鎮買馬之數官隆慶二年支銀三萬兩發大同買馬給發𦂳要營路  軍騎征</hi>
<pb n="KR2m0052_WYG_006-30b"/>
<hi>不敷之數將本鎮樁朋地畆銀兩設法追徵買補無得再違例奏討  該兵部題覆總兵趙岢奏該鎮馬缺乏</hi>
<hi>難以禦敵乞要補足原馬三萬五千三百二十匹如一時難濟先給本色馬一萬五千匹以濟秋防𦂳用餘候</hi>
<hi>漸補為照寄養馬匹專為拱衛京師原非備給邉用及查舊例各邉鎮遇缺馬俱於本鎮樁朋地畆銀買補不</hi>
<hi>許違例請討近來毎濫討習以為常遂使太僕寺馬數頓題欲令本部裁節各鎮討馬以清耗馬弊源以防損</hi>
<hi>拱衞之需常不及半以故寺卿董傳䇿根本重地本部備擬覆奉欽依通行禁節去後又查得該鎮每年請討</hi>
<hi>本折馬不下數千而入衞兩營馬尚不在數即今太僕寺見在本色馬不敷前項以難再給但于邉計於常盈</hi>
<hi>庫貯馬價銀内量發三萬兩運送大同廵撫衙門㑹同本官督發各兵備道每馬一匹用價銀一十二兩収買</hi>
<hi>臕壯好馬先行驗印給發𦂳要營路官軍騎征不敷之數將本鎮樁朋地畆銀兩設法追徵買補毋得再違例</hi>
<pb n="KR2m0052_WYG_006-31a"/>
<hi>奏討方隆慶三年題准以後各邉奏討銀兩果係𦂳急軍機  許酌量支發其餘别項奏討毋得漫假  該兵</hi>
<hi>部題覆御史謝廷傑題馬價銀兩專偹京師一時𦂳急買馬支用邇年以來修邉賞軍等項各鎮每稱倉庫匱</hi>
<hi>乏紛紜請討本部不得已權于馬價銀内量行動發以盡同舟共濟之義近乃彼此觀望援為例屢屢借動以</hi>
<hi>致寺庫所貯亦漸虧少矧變賣種馬以充别用无非長計本官所議自後毋得漫假誠為確論今候命下本部</hi>
<hi>咨行戸部及各邉督撫衙門以後各處奏討銀兩果係𦂳急軍機必不得已者本部于俵解折色馬價内酌量</hi>
<hi>支發暫為恊濟其餘别項奏討原非本部應出者戸部查將應發銀兩或各鎮應有扣留錢糧徑自移文支用</hi>
<hi>不得一槩題討奉㫖是給隆慶五年題准以後邉鎮請討馬價果係𦂳急方准  發其餘濫討即與停寢兵部</hi>
<hi>議覆看得廵視京營戸科右給事中梁問孟等所陳愼給發一節大率為太僕寺馬價銀兩闗係重大難以供</hi>
<pb n="KR2m0052_WYG_006-31b"/>
<hi>别項支費乞要以後非邉情𦂳急事闗馬政者不得輕發查得太僕寺馬價銀兩原係專備京邉買馬支用各</hi>
<hi>衙門或以糧餉或以修繕多有權宜借支即如禮部近日支銀五千兩以充俺酋貢馬之賞是其一也不知軍</hi>
<hi>政莫急於馬若果興師十萬庫藏所積能有幾何萬一缺乏責將誰諉誠如科道官所見合無依其所擬以復</hi>
<hi>邉鎮請討馬價者聽本部嚴加查議果係𦂳急方准給發其餘别項濫討者即與停寝本部依違不能執奏聽</hi>
<hi>廵視科道官從實紏舉奉㫖是應隆慶五年題准查將禮部原借樁朋銀五千兩賞夷  用速令照數補還仍</hi>
<hi>通行各邉督撫遇缺戰馬多方處備買補不得專靠内給致滋耗費兵部議覆看得太僕寺卿王治所陳惜財</hi>
<hi>用一節大率謂本寺積貯馬價樁朋銀兩專備買馬支用不宜輕發近該禮部題借樁朋銀五千兩給邊應用</hi>
<hi>乞要照數補還仍行各邉臣處置戰騎不得專靠内給耗費國馬無非慎重馬政之意合無依其所擬本部移</hi>
<pb n="KR2m0052_WYG_006-32a"/>
<hi>咨禮部查將原借樁朋銀五千兩速於給邊應動銀内照數補還仍通行各邉督撫衙門遇缺戰馬各要查照</hi>
<hi>舊例或取監苑孶牧或動樁朋買補多方處備以資征戰不得專靠内給致滋耗費奉㫖是  隆慶五年題准</hi>
<hi>奏討買補馬匹止給入衞官軍其餘各營量行裁減其發價召買薊鎮原無此例不得開端  該太僕寺卿王</hi>
<hi>好問題臣見薊鎮總督劉應節題為乞賜補給馬匹以有便騎征事該兵部覆議調取太僕寺寄養馬三千六百</hi>
<hi>竒兊給題奉欽依劄行到寺臣聞宸居視各鎮不同畿内寄養馬匹先該御史顧廷對題請欽定二萬有竒盖</hi>
<hi>將以藏兵而拱䕶京師積威而雄視天下不專為調兊設也厯年題奏其説甚詳各邉兵馬不啻數十萬衆馬</hi>
<hi>匹倒失難以數計使以此有限之馬而應彼無已之求何異以掬土而塞巨壑臣固知其不能也然邉臣奏討</hi>
<hi>馬匹其事已久亦難卒變臣查得隆慶三年各邉討馬六千有竒四年兊馬四千五百有竒是每年兊發之數</hi>
<pb n="KR2m0052_WYG_006-32b"/>
<hi>大較如此而已今本年三月山西已兊馬二千矣而該鎮復兊三千六百有竒是一月之内兊馬殆六千匹矣</hi>
<hi>此後各邉陳情接踵日至其肯曰薊鎮事體重大而不相援引乎臣恐畿輔二萬之馬尚不足各邉一嵗之發</hi>
<hi>及秋防届期將臣以利害而動督撫督撫據傳報而徹九重履霜之勢其漸愈急不知國家何以應之再照各</hi>
<hi>邉將領之臣均有分憂之責知廐下之驂服為民生之膏血則愛養之心自無不周今任意踐踏視若土芥而</hi>
<hi>臣等兊發初無難色則各官恣肆之心將何所忌乎兵部覆題看得太僕寺卿王好問所陳畿内寄養之馬原</hi>
<hi>額有限慮恐各邉請討無已意欲止給入衞官軍其餘各營量行裁減又欲比例給發馬價使該鎮自行収買</hi>
<hi>各一節盖寄養馬匹乃太僕職掌而好問之意專主於撙節但發價召買薊鎮原無此例難以開端相應酌處</hi>
<hi>合候命下本部劄行太僕寺將總督標下右營量給馬三百匹減去二百匹廵撫標下營原討馬一百八十四</hi>
<pb n="KR2m0052_WYG_006-33a"/>
<hi>匹及永安營原討馬三百匹姑且免兊其餘各營仍照原題馬數兊給以濟急用此後各該將領如再縱軍士</hi>
<hi>不肯用心喂養以致倒損數多者聽總督衙門照例重加恭究不許姑息  萬厯三年該本寺卿胡某題乞罷</hi>
<hi>發馬價銀兩兵部覆議各鎮請發馬價不許濫行奏討  萬厯十四年題准遼鎮軍士防戰艱苦委當優恤餉</hi>
<hi>銀馬價照數増發還著稽覈樽節不得濫費馬該薊遼督撫王某等題稱邉長敵衆兵寡餉薄遼鎮  匹終嵗</hi>
<hi>征調死傷日多部發馬價銀七萬兩尤為不足乞要將免扣朋銀四萬七千八百餘兩如數増發  兵部覆題</hi>
<hi>奉㫖遼鎮軍士防戰艱苦委當優恤這餉銀馬價准照數増發還着督撫等官稽覈撙節務使軍霑實惠其餘</hi>
<hi>俱依擬後萬厯十五年量議發銀一萬兩給延綏買馬騎操以  不得援例乞請該延綏廵撫梅某題稱本鎮</hi>
<hi>馬匹僅存十之五六缺額已至數千用價幾於四萬乞於太僕寺馬價銀内動支買補  兵部覆題謂該鎮倒</hi>
<pb n="KR2m0052_WYG_006-33b"/>
<hi>失馬匹並無帑銀買補之例但以全陜災荒而延綏尤甚量議發銀一萬兩買馬騎操以後不得援例乞請奉</hi>
<hi>㫖是照萬厯十五年題准薊遼宣大陜西各鎮戰馬損失遵  舊規買補不許違例乞請  兵部尚書該太僕</hi>
<hi>寺卿羅等題稱祖宗朝原有種馬十二萬備用馬二萬後將種馬議賣盡収其直專備近圻召買戰馬之用近</hi>
<hi>來遼東三四年間討増馬價輒逾十萬延綏一鎮向稱無事即欲買補該鎮樁朋地畆自足取給又領茶馬二</hi>
<hi>千似亦足用今欲損國馬以益邉騎將來效尤不可止極乞蚤禁停止即使額馬果虧權於陜西三茶司積貯</hi>
<hi>餘茶多易數百匹以給該鎮仍明諭各畨後不為例在遼東亦當漸為節制在各邉毋得效尤  兵部覆題謂</hi>
<hi>各邉買補馬匹皆是動支本處樁朋地畆銀兩間有請發内帑者銀數不多惟遼東一鎮薦嵗饑荒困㷀流離</hi>
<hi>之狀督撫官嘗繪圖進獻荷䝉聖明在上恤憐艱苦且因該鎮免扣朋銀以故節次加増馬價十一萬有竒係</hi>
<pb n="KR2m0052_WYG_006-34a"/>
<hi>出特恩原非常例至於延緩地方凋敝荒凉所積樁朋等銀盡為市本那凑缺馬數多軍威欠振向止議發馬</hi>
<hi>價銀一萬兩既未敢濫糜官帑亦不忍坐困邉圉非無劑量調停之計今該寺具題前因職掌所闗委當申明</hi>
<hi>禁止相應依擬合候命下移咨薊遼宣大陜西各督撫官嚴行各該寺道將領等官將本鎮馬匹督責軍士加</hi>
<hi>意飼養如有伏櫪瘦損及臨陣倒失者遵循舊規查照買補再不許違例乞請其遼鎮亦待嵗榖豐収邊徼稍</hi>
<hi>寧前項馬價聽督撫官酌量裁減及照陜西三茶司貯有餘茶多易邊馬事體未審妥便本部備行督撫衙門</hi>
<hi>議確囬奏統候聖明裁奪勑下臣等遵奉施行奉㫖是近年種馬變賣已盡解寺銀兩不多以後各邉毋得輕</hi>
<hi>率奏討軍萬厯二十二年題請停止借支併議額外之増以儲  需兵部尚書石某議覆該太僕寺卿王汝訓</hi>
<hi>等題職等謬典牧政幸襲承平嵗以芻秣改折之入稍儲金錢寧夏變起費以日萬數夫由前則勞饗軍士為</hi>
<pb n="KR2m0052_WYG_006-34b"/>
<hi>國家定大難由後則振恤邉氓為國家撫瘡痍綸音濡發中外踴躍快覩功成民安之㑹職敢不奉行徳意比</hi>
<hi>來一二動支殊有不盡然者徃年兵部支請以為例今年各部借請以為例往者年例請于邉鎮今者年例請</hi>
<hi>于腹裏如天津薊遼等處動支四十萬是本寺為戸部代餉也如修城造船等項動支五十萬餘兩是本寺為</hi>
<hi>工部代營造也如淮揚等處為募兵事請銀五萬兩是本寺又為腹裏開年例也夫戸工二部國家財賦之府</hi>
<hi>淮揚江南推饒焉今猶以度支太冗帑藏告匱區區一寺所儲㡬何而以供一切衙門多端之請乎職職本寺</hi>
<hi>庫貯雖銀也實馬也無事易馬以輸銀有事出銀以市馬如一槩借用勢將不繼一旦緩急職安所得金購馬</hi>
<hi>又不能執齒以責償於儲臣盖日者邉方多事乞請滋甚本寺五月薊鎮督臣題請増給營馬一千二百餘匹</hi>
<hi>又嵗加馬價銀一萬二千八百餘兩節年馬價毎匹不過一十二兩今加至十八兩于軍士誠厚既益之馬又</hi>
<pb n="KR2m0052_WYG_006-35a"/>
<hi>益之價兩請而俱聽之非所以平施不加于平常撫恤之時而加于一旦鼓噪之日非所以為名有如各邉軍</hi>
<hi>士挾之以要督撫援之以請於朝將何辭以應非所以為經長之慮伏乞皇上勑下該部除倭報警急募兵餉</hi>
<hi>兵外以後酌宜動支不許各衙門數數借請淮揚募兵量于南太僕寺庫貯子粒銀支給又乞勑薊鎮督撫諸</hi>
<hi>臣酌議馬價應否毎嵗增加不然止令照數兊給寄養馬匹又不然減馬益步通融増給兵部覆題謂庫貯銀</hi>
<hi>兩本以市馬薊鎮馬價等於各邉此定例也偶因東西多警動支浩繁修城造舡戸工二部借支五萬兩原議</hi>
<hi>祗補薊遼天津等處募兵買馬安家犒賞器械等項動支四十萬兩原非為戸部代餉薊鎮馬價止十二兩委</hi>
<hi>属不足即増至十八兩特照遼東中馬事例原非因鼓噪而加今議馬價欲停借支以嚴漏巵之防議鎮馬欲</hi>
<hi>減新増以杜比例之口無非防㣲杜漸之慮但時值多故費亦非常别部借支實一時權宜之計合無自今以</hi>
<pb n="KR2m0052_WYG_006-35b"/>
<hi>後止其借請薊鎮馬價十八兩此係酌議方行㫁㫁乎不宜減者如謂各邉比例庫貯不敷不容不為區處仍</hi>
<hi>行督撫衙門從長計議自二十一年起或減騎益步或照數兊與寄養馬匹務令妥當毋致貧軍仍前賠累其</hi>
<hi>淮揚等處募兵造舡之銀仍令濟陽衞經厯張五倫照數兊解奉聖㫖是  萬厯二十二年量給銀三千與順天</hi>
<hi>以濟急用即將馬價扣除以後年分仍遵舊例買補毋得援以為例該兵部尚書石某覆議順天廵撫題稱該</hi>
<hi>鎮倒死馬數多共該買補八千餘匹雖已各給馬價銀兩督責買補但遼鎮兵燹嵗荒商販不至所恃惟有互</hi>
<hi>市貢馬民間絶少雖日加箠楚終難補完今南軍北騎日在窺伺相應該太僕寺寄養馬内將年例馬價扣除</hi>
<hi>查得該鎮近因倭警征東官軍挑去壯馬八千則遼鎮往年之馬少一萬有餘又馬少數多無從買補查得遼</hi>
<hi>東見行事例馬價非一如正兵營裏外家丁每馬銀二十兩選馬軍壯每馬銀十八兩左等哨軍士每馬銀十</hi>
<pb n="KR2m0052_WYG_006-36a"/>
<hi>六兩右兵營軍士毎馬銀十六兩各營軍士毎馬銀十兩前項各項俱有倒損乞行兵部查議將該寺寄養馬</hi>
<hi>俵發即于各項馬價銀内照數扣除該兵部議覆近來東西多事調兊數多難以盡發合無量給三千以濟急</hi>
<hi>用即將馬價扣除以後年分各隨仍遵舊例買補毋得援以為例  萬厯二十二年該本寺題内稱請討備用</hi>
<hi>馬該兵部本寺晏題奉欽依禁止𢎞治間嘗請馬不許間或給銀収買載在會典此為給銀買馬之始隆慶五</hi>
<hi>年題准各邉奏討係十分𦂳急方准給馬價别項濫討即與停寢此為禁别項濫討之始近種馬盡革各太僕</hi>
<hi>苑馬都司衛所種馬亦廢乃馬皆少請紛紛矣萬厯初遼延宣大屢奏不與馬昨東西兩征係當宁遣將一時</hi>
<hi>權宜亦或可爾乃遼東奏討亦為東征若然則本鎮行太僕苑馬之設近年買補例給者何為哉前嵗事急本</hi>
<hi>寺不敢執言今事定不言將此後將官以𦂳急動督撫督撫據傳報徹朝廷疏下兵部不能不題覆苐恐見馬</hi>
<pb n="KR2m0052_WYG_006-36b"/>
<hi>既少後馬難繼然馬須數目非至缺不請銀則易請易發者是以他部之務名曰借始猶曰徴還各地方災傷</hi>
<hi>名曰留始猶曰抵補始猶曰不得援以為例後卒為例近言戸七兵三舊例原無乃各邉修城有戸出七分兵</hi>
<hi>衞出三分者今遂為戸兵二部之例始猶曰七三今直請太僕寺支給夫以公財供公用即不徵還不抵補不</hi>
<hi>言例何不可者獨此銀乃馬用銀即用馬也本寺職司典守義當慎重該本寺臣屢請止今舉二疏前羅應鶴</hi>
<hi>等為禁請討等事稱三四年間遼東增至十萬餘延綏又乞動支買補倒失馬匹原無此例請節制令諸鎮無</hi>
<hi>效无該兵部覆以後不許違例乞請遼鎮亦俟嵗豐患寧酌量裁減奉聖㫖是近年種馬變賣已盡解寺銀兩</hi>
<hi>不多以後各邉無得輕率奏討欽此近王汝訓為軍興繁費馬價漸詘乞停止併額外之増事内議往年兵部</hi>
<hi>支請為例今各部借請為例往年例請于邉鎮今例請于腹裏如天津薊遼四十萬是為戸部修城造船五萬</hi>
<pb n="KR2m0052_WYG_006-37a"/>
<hi>餘是為工部淮陽募兵五萬是為腹裏乞聖上勑該部除倭警外不許各衙門數數借請該兵部議覆咨戸工</hi>
<hi>二部凡公費不得再請借支奉聖㫖是欽此舊年山東借本省馬價二千填補淮安顧船分發登州糴買糧料</hi>
<hi>至遼是亦借也是當早申前疏令各部各邉遵守勿令空匱至極難乎為繼此請討之議也該兵部議覆行各</hi>
<hi>邉知</hi>
　<lb/>
　<lb/>
　<lb/>
　<lb/>
<pb n="KR2m0052_WYG_006-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　馬政紀卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2m0052_WYG_001-1a"/>
　<lb/>
　<lb/>
　　　　　　　　　　　　明　楊時喬　撰<lb/>
　<lb/>
户馬者編户養馬牧以公廐放以牧地居則騍駒征伐<lb/>
則師行馬從諸司職掌所稱廐牧者也吴元年至洪武<lb/>
六年太祖髙皇帝武功定天下以所歸馬置廐牧之設<lb/>
牧監羣官司之建太僕寺于滁州專理之既而牧監羣<lb/>
<pb n="KR2m0052_WYG_001-1b"/>
革則以馬歸太僕寺又設太僕寺于北平遼東甘肅如<lb/>
太僕寺制皆民間孳牧永樂四年成祖文皇帝建苑馬<lb/>
寺于北平遼東陜西甘肅設苑監官亦如洪武間牧監<lb/>
羣制既而北平苑馬寺苑監亦革亦以馬歸北平太僕<lb/>
寺令民間孳牧凡牧監苑監皆為官牧凡民間孳牧皆<lb/>
為民牧此官牧改而為民牧在初制即然矣紀户馬一<lb/>
　　太僕寺牧監群户馬<hi>初建于滁州後革去牧監羣尚為後太僕寺户馬</hi>
太祖髙皇帝定都金陵吴元年凡兵馬所在屯聚放牧<lb/>
<pb n="KR2m0052_WYG_001-2a"/>
在京師有典牧所洪武六年建太僕寺于滁州設卿少<lb/>
卿寺丞等官七年置屬有五牧監九十八羣後増損為<lb/>
一百二十羣設監正監副録事羣長八年如舊十三年<lb/>
増置滁陽五牧監滁陽儀真香泉六合天長滁陽群二<lb/>
十有二儀真六合羣各七香泉群八天長群四二十三<lb/>
年冬定為十四監置江東當塗二牧監設監正監副録<lb/>
事各一人江東牧監所屬八群曰開寕泉水惟在清化<lb/>
神泉新亭長泰光澤當塗牧監所屬十一群曰石城化<lb/>
<pb n="KR2m0052_WYG_001-2b"/>
洽永保姑孰延福多福丹陽徳政繁昌東塘壽安毎群<lb/>
設群長一人十一月罷牧監九群五十四改置大興等<lb/>
牧監三永安等群七先是設滁陽牧監凡八群烏衣馬<lb/>
安石板廣陽来安金壇萬春福禄六合牧監三群永福<lb/>
黄塘大徳儀真牧監三群金駿長興驊驑江都牧監三<lb/>
群犀馬長寕崇寕香泉牧監十五群長壽柘臯新興保<lb/>
大開城梅山永勝白馬歴陽千秋翔鸞仙蹤保安仁豐<lb/>
政理定逺牧監六群昌莪龍澤大安白龍青龍黒龍長<lb/>
<pb n="KR2m0052_WYG_001-3a"/>
淮牧監四群孝議香山髙塘樂善天長牧監四群太平<lb/>
古城第一昌平舒城牧監八群徳勝大龍南鄉唐龍齊<lb/>
安青陵鳯臺黄龍至是皆以冗而罷之惟存大興牧監<lb/>
以永安如臯沿海三群𨽻之天長牧監以徳勝武安二<lb/>
群𨽻之舒城牧監以九龍萬龍𨽻之其廐牧制見于諸<lb/>
司職掌凡太僕寺所屬十四牧監九十八群專一提調<lb/>
牧養孳生馬羸驢牛其養户俱係近京民人或五户十<lb/>
户共養壹匹每騍馬嵗該生駒一匹若人户不用心孳<lb/>
<pb n="KR2m0052_WYG_001-3b"/>
牧致有虧欠倒死就便着令買補還官每嵗将上年所<lb/>
生馬駒起解赴京調撥本寺每遇年終比較或群監官<lb/>
員怠惰或人户奸頑致令馬匹瘦損虧欠数多依例坐<lb/>
罪<lb/>
二十八年以府州縣專理民事牧監群專理民户馬府<lb/>
州縣重民牧監重馬各有所責權勢不一法令牽掣互<lb/>
争未定乃遂以牧監群馬歸有司專令民間孳牧太僕<lb/>
寺專督理焉而牧監群革監正等官俱罷永樂洪熈宣<lb/>
<pb n="KR2m0052_WYG_001-4a"/>
徳同正統七年定為南京太僕寺<hi>即後種馬</hi>
　　北平苑馬寺監苑户馬<hi>建于北平後即革惟遼陜甘三寺見存</hi>
永樂三年始勑建北平苑馬寺又設遼東甘肅陜西三<lb/>
苑馬寺其勑詞先命甘肅總兵官西寕侯宋晟寕夏總<lb/>
兵官左都督何福度地勢次第設置至是勑晟等曰今<lb/>
設苑馬寺以廣孳牧每寺統六監監統四苑寺置卿少<lb/>
卿寺丞監置正副苑立圉長以率牧馬之夫春月草長<lb/>
縱馬于苑迨冬草枯則収飼之今先設四監爾處應有<lb/>
<pb n="KR2m0052_WYG_001-4b"/>
牧馬宜春配與之凡回回韃靼以馬至者或全市或市<lb/>
其半牝馬則盡市之以給四監其監之未設者即按視<lb/>
水草便利可立處遣人以聞馬政重事其加意精思有<lb/>
可行者悉宜條奏毋有所隠諭之曰朕欲馬蕃息思有<lb/>
二䇿一欲畧如朔漠牧養之法擇水草之地其外有險<lb/>
阻用数人守之縱馬其中順適其性至冬寒草枯聚而<lb/>
飼之一欲散與軍民牧養設監牧統之二䇿孰善宜條<lb/>
畫以聞於是江隂侯吴髙奏言大同東北猪兒庄西至<lb/>
<pb n="KR2m0052_WYG_001-5a"/>
雲内東勝外有赤山榆楊疊白關隘可守東西險阻其<lb/>
内延袤四百餘里水草便利可以孳牧然屯種之地少<lb/>
有空隙未免妨農謹上地圖上覧而是之遂設陜西甘<lb/>
肅又設北京遼東各苑馬寺六年勑甘肅總兵凡回回<lb/>
韃靼令鬻馬於甘涼州及千匹則於黄河迤西蘭州寕<lb/>
夏勿令過河<lb/>
永樂四年設于北平通州卿少卿寺丞主簿各一員置<lb/>
屬録監二十四苑各設監正監副録事群長各一員清<lb/>
<pb n="KR2m0052_WYG_001-5b"/>
河金臺涿鹿盧龍香山通州每監四苑清河監順義常<lb/>
春咸和訓良等苑金臺監永川隆驊大牧遂寕等苑涿<lb/>
鹿監泔池鹿鳴龍河長興等苑盧龍監遼陽龍山萬安<lb/>
蕃昌等苑香山監清流廣蕃龍泉松林等苑通川監河<lb/>
陽崇興義寕永成等苑凡苑視其地理廣狹上中下三<lb/>
等上苑牧馬萬匹中苑七千匹下苑四千匹苑有圉長<lb/>
一圉長率五十夫每夫牧馬十匹又設陜西甘肅遼東<lb/>
苑馬寺圉在各苑馬寺下<lb/>
<pb n="KR2m0052_WYG_001-6a"/>
十八年革北京苑馬前悉用軍士畜比調軍保安守偹<lb/>
馬悉散民間畜牧遂罷苑馬寺及六監二十四苑以其<lb/>
馬屬北京行太僕寺牧于民間<lb/>
太僕寺志曰余志太僕於前世苑馬未嘗不深致意也<lb/>
而每歎兩京故監之不存然至遼東陜西甘肅亦徃徃<lb/>
僅有存者馬政之廢如此夫内地之民苦養馬之害而<lb/>
邊兵反仰納内地之馬則行太僕寺苑馬之設何為哉<lb/>
又曰祖宗於屯田鹽法馬政其深思逺慮皆謂行之数<lb/>
<pb n="KR2m0052_WYG_001-6b"/>
年則邊方自能足用可以不煩内地今至竭百姓之力<lb/>
以奉窮邊輸輓嵗嵗益甚天下於是始困也<lb/>
按以上牧監群馬苑監馬其制皆二祖稽唐四十八監<lb/>
宋十八監之制而命之名者也牧監群者編户為群群<lb/>
長養馬之法官牧也苑監者即其後遼甘陜三寺圉夫<lb/>
養馬之法亦官牧也官牧與民牧制本不同而㑹典太<lb/>
僕志類混而書之則稽考未詳矣且其牧監群苑監既<lb/>
有官以統之又公圉廐而居之畫牧地而餧之制本至<lb/>
<pb n="KR2m0052_WYG_001-7a"/>
善乃二祖朝有不能乆行者要必有深意于中今亦難<lb/>
以悉考証已即其後令太僕寺理民間孳牧其初公廐<lb/>
牧地並存載在典章者甚詳制亦善厥後公廐廢而牧<lb/>
地或為豪貴奪或為之徴租令民各自為廐居各自求<lb/>
地芻蓄則其制日壊流弊日濡有不可勝言者矣乃今<lb/>
公廐絶然無存而冀北諸草場即舊北京苑馬六監故<lb/>
地南京應天諸草場即舊南京太僕群牧監故地土地<lb/>
尚在無恙而豪貴者積襲故轍據而有之不能復之為<lb/>
<pb n="KR2m0052_WYG_001-7b"/>
官民者業所謂求牧與芻不得安能俾孳牧盛哉乃今<lb/>
民間計地户徴粮或買俵或發寄養而官為之制及馬<lb/>
不堪亟責之民間是重為民生困内監團營馬又徴索<lb/>
户部草料是又為國計困民與國交困是皆輕變苑監<lb/>
公廐牧地之制致之也顧古今論牧政者皆善官牧而<lb/>
不善民牧其所稱善特就其法制之得宜者言之爾茍<lb/>
法制不得宜則官不能自理孳牧而實責之民故其所<lb/>
稱民牧者民也官牧者亦民也均之為民害也其善不<lb/>
<pb n="KR2m0052_WYG_001-8a"/>
善豈易言哉即若張萬嵗王毛仲二太僕職官牧甚盛<lb/>
乃史稱萬嵗中廢馬官亂職二十餘年潜耗大半所存<lb/>
者寡又稱開元廐後人主侈心屡經戰䧟牧馬皆沒其<lb/>
後以内外閑廐都使付之禄山卒籍以叛而苑牧皆没<lb/>
又其後水草膄田旋以貧民及諸賜占幾千頃徳宗命<lb/>
閑廐使張茂宗收故地民失業愁怨穆宗即位悉復還<lb/>
民太和七年置銀川監大抵無復開元天寳之舊矣即<lb/>
此知物太盛則忌衰振作過則易弛物理固然所以保<lb/>
<pb n="KR2m0052_WYG_001-8b"/>
盛俾永維振作俾不怠者實惟得人以繼之爾昔謂馬<lb/>
政在人而人又在于牧制得宜如得人得宜則官牧固<lb/>
善民牧亦不失為善未可深求而别言之也是以謹述<lb/>
二祖初制與先後更制者詳紀之以俟後之言馬政者<lb/>
　　太僕寺户馬<hi>此即滁州太僕寺後定為南京即今南京太僕寺</hi>
洪武二十八年革群牧監令太僕寺專督有司提調民<lb/>
間孳牧各屬俱置有専管馬政各府設通判各州設判<lb/>
官縣丞或主簿俱一員榜文江南一十一户江北五户<lb/>
<pb n="KR2m0052_WYG_001-9a"/>
共養馬一匹皆係同鄉同里丁力多寡田産厚薄彼此<lb/>
相知富者助貧貧者安業不待官府號令自能相勸豈<lb/>
不人情和睦風俗淳美今有丁多之家倚恃豪強欺壓<lb/>
良善着令丁少人户一般輪流養馬靠損小民甚至畧<lb/>
無人心着令㓜兒寡婦篤疾殘廢一槩出偹馬錢有傷<lb/>
風化榜諭之後務要照依原編人户内儘丁多之家做<lb/>
馬頭養馬一匹或兩三人丁相等富貴之家喂養並不<lb/>
許着令丁少人户輪流設有倒損虧欠其餘人户止是<lb/>
<pb n="KR2m0052_WYG_001-9b"/>
津貼錢鈔買馬其丁多大户敢有不行自養馬匹仍前<lb/>
輪流靠損小民者及着令㓜兒寡婦篤廢殘疾一槩出<lb/>
辦買馬者許諸人綁縛赴京全家遷發邉衛充軍如馬<lb/>
頭家生蓄不旺許令於貼户家着養凡兒馬一匹配騍<lb/>
馬四匹為一群立群頭一人五群立群長一人每群長<lb/>
下選聰明子弟二三人習學醫獸看治馬匹<hi>洪武二十年欽定榜</hi>
<hi>文餧一馬料苴煮熟務要凉冷多用料水與草拌匀方可  馬不許紫計餧養飲水畢緩緩牽行回轉約有五</hi>
<hi>七里然後拴繫閒沙土地上隨意睡卧不許在槽拴繫不便  一春草生發時月或馬十匹或二十匹或三五</hi>
<pb n="KR2m0052_WYG_001-10a"/>
<hi>十匹隨趂水草便利去處晝夜牧放如遇炎暑蚊蟲水發時月務要馬趂髙阜無蚊蟲水渰去處収養每日午</hi>
<hi>間趕樹隂下歇涼無樹隂輳搭涼棚歇涼夏天炎熱辰時飲水一次午時飲水一次至晚飲水一次春秋冬月</hi>
<hi>巳時飲水一次未時飲水一次每月二十日或半月一次将鹽水餧啖馬匹亦不許與牛拴繫一處餧養  一</hi>
<hi>如是馬頭家内生畜不旺許令人户議和於生口旺相貼户家内看養務要置立馬房馬槽地下不許用磚石</hi>
<hi>墊砌常用掃除潔净不許縱放鷄鵝等畜在馬槽馬草内作踐亦不許梳箆頭髪馬悮食了生病  一兒馬春</hi>
<hi>間群牧時月務要加料餧養臕壮照依原搭配定馬匹依時群盖定駒如果原關兒馬軟弱不堪着令民人另</hi>
<hi>尋好壮兒馬群盖但有盖過騍馬只将原盖兒馬群盖再不許将其餘兒馬混雜花盖定駒不便  一各府州</hi>
<hi>縣置立印信群盖文簿與管馬官吏収掌躬親提調逐日盖過次数定駒日期明白於各騍馬格眼内逐月仍</hi>
<pb n="KR2m0052_WYG_001-10b"/>
<hi>填寫以憑稽考比較令群長各一體置立群盖簿附寫比較每年正月二月三月趂時群盖定駒騍馬生駒七</hi>
<hi>日後即着兒馬群盖仍将生駒并買補日期亦於簿内附寫明白夏天炎熱時月須用天氣晴明清辰晚天涼</hi>
<hi>候群盖若不過三五次却停歇三五日再用兒馬群盖若果騍馬打踢不受群盖方是定駒仍五日一次用兒</hi>
<hi>馬照試如果不受的係定駒其騍馬先須喫草後方可飲水不許餧蕎麥稭黍穰雜糧及淘米泔并一應汚水</hi>
<hi>餧飲落駒不便為一補領或孳生三嵗騍駒照例每兩年納駒一匹永  定例若虧欠馬駒務要買補相應馬</hi>
<hi>駒還官照依原搭配定騍馬依月務要加料餧養三嵗兒駒群盖騍馬不得定駒即用大兒馬群盖  一管馬</hi>
<hi>官吏時常下鄉提督看視馬匹要見定駒若干顯駒若干重駒若干明白附冩印信文簿候本寺官出廵比較</hi>
<hi>正月至六月報定駒七月至十月報顯駒十一月至十二月終報重駒但是新群盖者只作定駒馬一按古書</hi>
<pb n="KR2m0052_WYG_001-11a"/>
<hi>内馬初生無毛七日方起號為龍駒仰各該官吏着令養馬人户如有孳生馬駒生得竒異不與衆馬相同者</hi>
<hi>如法用心㸔養明白申報官又令軍衛屯牧馬凡在京在外衛所俱有孳牧馬匹以給官軍騎操之用在京及</hi>
<hi>南北直𨽻衛所屬太僕寺在外屬各該行太僕寺苑馬寺及都司委官提督每衛委指揮一員所千百户一員</hi>
<hi>專為孳牧其搭配科駒起解比較等項悉官民間事例</hi>
建文元年改卿為太僕卿分少卿丞為左右主簿為典<lb/>
簿増典廐典牧二署署設署正一員署丞二員監事二<lb/>
員吏目一員典廐署添設驌騻等十五羣每羣羣長一<lb/>
員典牧署添設遂生等三群每群群長一員永樂九年<lb/>
<pb n="KR2m0052_WYG_001-11b"/>
革去各監群并添設官員悉復洪武舊制照榜例行事<lb/>
其所管轄南應天鎮江太平寕國四府廣徳州江北則<lb/>
鳳陽廬州淮安揚州四府滁和徐三州各所屬州縣衛<lb/>
所總六十七處永樂洪熙宣徳間俱稱太僕寺至正統<lb/>
六年始定都北京乃以此為南京太僕寺<lb/>
　　北平行太僕寺户馬<hi>此建通州為北平行太僕寺後改京師即今太僕寺</hi>
洪武三十年建北平行太僕寺及遼東山東陜西甘肅<lb/>
行太僕寺設卿一少卿二寺丞主簿等官<lb/>
<pb n="KR2m0052_WYG_001-12a"/>
永樂元年改北平行太僕寺為北京行太僕寺十八年<lb/>
改稱太僕寺洪熈元年後稱北京行太僕寺正統六年<lb/>
定稱太僕寺領民間孳牧如滁州之制上諭兵部曰馬<lb/>
政重務今畜牧之法廢宜為定例以責成效兵部議奏<lb/>
毎牡馬一配牝馬三牝馬嵗育一駒牡馬騸馬許軍士<lb/>
騎操而非有警亦不許發非大調發馬皆不得差遣命<lb/>
太僕専其政非太僕所屬都司衛所委官董之毎年比<lb/>
較具實以聞<lb/>
<pb n="KR2m0052_WYG_001-12b"/>
永樂十年定順天保定河間真定順徳廣平大名永平<lb/>
八府土民計丁糧編户喂養孶生馬匹名曰户馬<hi>此内八府</hi>
<hi>養馬之始永樂九年太僕寺言順聖川牧養蕃息命給懐来薊州衛各千匹宣府等衛萬匹永樂十七年以馬</hi>
<hi>益蕃命薊州迤東衛分牧都督僉事吴誠兵部尚書趙羾徃視口北宜牧之地還言保定州自順聖川至桑乾</hi>
<hi>河廣袤百四十餘里四山還遶水草便利可牧馬萬匹勑太僕寺先以千匹試之以懐來衛軍百人分牧都督</hi>
<hi>張安尚書趙羾提督仍定行太僕少卿一員主之</hi>
宣徳四年以馬日蕃八府不贍養則散于山東兖州東<lb/>
昌三府領養孳生馬匹毎五丁養駒一匹三丁養兒馬<lb/>
<pb n="KR2m0052_WYG_001-13a"/>
一匹不在免糧之例<hi>此山東養馬之始</hi>
正統十一年馬又日蕃則散于河南彰徳衛輝三府照<lb/>
例領養孳生馬匹<hi>自有總領凡十五府三百九十一衛州縣分牧</hi>
按丘文荘大學衍義補謂内地民牧以給京師外地官<lb/>
牧以給邊方内地則北南太僕寺外地則遼陜甘三苑<lb/>
馬寺兹言是已至于指太僕寺為民牧以宋王安石新<lb/>
法比之又謂神宗見愧文彦博之言即罷之在當時雖<lb/>
為民害未至于甚乃今日弊政為害莫此為甚兹言似<lb/>
<pb n="KR2m0052_WYG_001-13b"/>
已豈其盡然哉我國初當天造草昧冝建侯不寕君子<lb/>
經綸之時二祖皆智勇天啓凡經文緯武皆深思逺慮<lb/>
揆時度势稽古考𠂻舍己從衆以故法立民宜永乆可<lb/>
傳乃宋室至熈寕承平日久神宗口材之主外似鋭意<lb/>
内則治體未諳忽惑于安石新法之言祗頒一令俾所<lb/>
司驟行不顧民宜不思永久可傳是以罷之宜速此其<lb/>
不盡然者一二祖馬政皆有成法本意乃宋即内有天<lb/>
駟監外有十八監名官牧實籍與北交欵嵗幣自納馬<lb/>
<pb n="KR2m0052_WYG_001-14a"/>
市馬外諸馬政一切疎曠安石騐知乃斷于更制欲以<lb/>
捄之而内則識量意慮不逮外則法制不立又不擇委<lb/>
任不可與創始况可樂成此其不盡然者二二祖種馬<lb/>
擇地所冝産安石則隨地皆養不論地産所宜是以民<lb/>
有不堪不得不以為害而罷此其不盡然者三二祖種<lb/>
馬騍駒即以為糧丁正賦此外未有他供宋史于熙寕<lb/>
罷牧監群制改冏馬于編户元豐収還户馬復置監院<lb/>
監院復廢而又増保馬馬端臨曰熙寕所行者户馬元<lb/>
<pb n="KR2m0052_WYG_001-14b"/>
豐七年所行者保馬皆是以官責之于民令其字養而<lb/>
户馬蠲其科賦保馬則蠲其征役適又民苦科賦征役<lb/>
而暫圖茍免故暫從之及其後宋臣嘗謂即似蠲實未<lb/>
嘗蠲則是有加之于科賦征役之外者也此其不盡然<lb/>
者四二祖于兩都近畿輔者上供孳牧之馬逺畿輔者<lb/>
上供漕運之粟非有偏累亦非有強安石不論地之逺<lb/>
近一切皆有馬既兼累又強民此其不盡然者五丘文<lb/>
荘不察其不盡然而惟據其疾苦之一言必欲去之嘗<lb/>
<pb n="KR2m0052_WYG_001-15a"/>
試觀之南方䟦踄萬里疾苦萬狀嵗歲輸運而至惟以<lb/>
正供所在義所當然未有以為民害而欲去之獨北馬<lb/>
以為害而必欲去之者或以其為疾苦之故也乃求其<lb/>
疾害之故則在法令屡更官吏陵恣牧地為豪貴所奪<lb/>
已爾顧不此之圖而遂因噎廢之食豈北民之義有殊<lb/>
于南哉後此北産諸公所疏必以文荘引安石之言為<lb/>
據則亦皆未深考之過矣卒之正徳隆慶萬歴三次輕<lb/>
議者竟借此為更變之端馬政坐而壊矣竊惟議事泥<lb/>
<pb n="KR2m0052_WYG_001-15b"/>
古者則迂生今反古者則悖居今酌古者古今世守之<lb/>
法持循調運于間果不能無積弊之所則從而量宜補<lb/>
捄之歸于咸善則為通變不窮之時惜乎前之為議者<lb/>
不知此道而令馬政坐壊俾至今善籌牧者難于議也<lb/>
　<lb/>
　<lb/>
　<lb/>
　馬政紀卷一<lb/>
</p>
<p>
</p>
  </div>
</body>
</text>
</TEI>
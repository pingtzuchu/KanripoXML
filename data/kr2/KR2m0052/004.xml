<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>馬政紀卷四</head> <lb/>
    <p>
<pb n="KR2m0052_WYG_004-1a"/>
欽定四庫全書<lb/>
　馬政紀卷四<lb/>
　　　　　　　　　　　　明　楊時喬　撰<lb/>
　　寄養馬四<lb/>
寄養馬者以解俵者發寄民間牧養以備用者也㑹典<lb/>
太僕志載洪武間京府舊有種馬而無寄養自正統十<lb/>
四年始以順天保定河間各州縣屬寄養之地前此皆<lb/>
以徴俵者發寄自正徳二年以後則以買俵者發寄往<lb/>
<pb n="KR2m0052_WYG_004-1b"/>
者種馬存時以解俵民為勞苦近自革種馬而買俵則<lb/>
俵民稱寧息獨寄養民勞苦如舊於是民日望於調兊<lb/>
去暨不發爾顧防守須馬自俵民稱寧息而官廐空虛<lb/>
防守無賴獨有寄養者在如之何其可去而不發之此<lb/>
其道在有司者軫念養民勞苦又係京輔之地嘉意撫<lb/>
綏安養俾得寧息則民安馬壯而防守有須根本有賴<lb/>
書曰民惟邦本本固邦寧紀寄養馬四<lb/>
　　太僕寺寄養馬<hi>此自正統至今見行者但今係買耳</hi>
<pb n="KR2m0052_WYG_004-2a"/>
㑹典内凡查㸃寄養馬匹凡變賣寄養馬匹凡買補寄<lb/>
養馬匹三欵皆寄養内事今隨年記之若日行職掌在<lb/>
人與時變通有未容執一者不紀此<lb/>
正統十四年天府所屬州縣寄養各處起解備用馬匹照北<lb/>
直𨽻事例論糧分俵其本府各州縣原領孳生種駒改撥直𨽻<lb/>
永平等府空閒人户其備用馬嵗取一萬匹北直𨽻河<lb/>
南山東取七分南直𨽻三分俱限八月以裏解部發太<lb/>
僕寺驗印給俵或遇法司送到贜罰入官馬牛騾驢驗<lb/>
<pb n="KR2m0052_WYG_004-2b"/>
堪用者亦照此例<hi>順天府所屬州縣原係寄養孳牧相兼至正統十四年因北人犯邊缺馬</hi>
<hi>該太僕寺奏稱路途近者五六百里逺者七百里起俵之時催促起京草料不時多致瘦損軍不領用百姓往</hi>
<hi>復艱難其順天府所屬孳養馬匹遇𦂳不便取用奏准二十七州縣原養孽牧馬匹盡數俵與附近直𨽻永平</hi>
<hi>等府空閒人户令養孽牧著令本府専養騎操馬匹州太僕志載順天府所屬二十七州縣保定府所屬七</hi>
<hi>縣河間府三縣専一寄養馬匹毎地五十畝養馬一匹其昌平州宛大二縣正徳四年奉例每地一頃五十畝</hi>
<hi>養馬一匹及各州縣寄養馬匹如有倒失有無賠補其月報季報備開新收開除實在數目查考如遇取兊馬</hi>
<hi>匹完日各州縣具完呈送寺查册註銷查有應免不免那移作弊者問罪</hi>
𢎞治二年奏准寄養馬倒死告官給印信文帖相視方<lb/>
<pb n="KR2m0052_WYG_004-3a"/>
許開剥馬皮送官變賣銀兩給與養馬之人相兼買馬<lb/>
俱要照依三箇月事例賠補候寺丞至日查驗如馬不<lb/>
在無票可照開作倒死者即係盜賣就行拿送問刑衙<lb/>
門照依近日奏行事例問擬發落<lb/>
𢎞治三年令馬齒未老而作踐成疾不堪發軍者原額<lb/>
人户追罰銀二兩又令寄養備用馬倒失買補不及五<lb/>
分者掌印管馬官俱住俸追賠<lb/>
𢎞治七年令拖欠寄養馬按月納銀<hi>兵部題覆該太僕寺少卿彭禮奏将</hi>
<pb n="KR2m0052_WYG_004-3b"/>
<hi>順天所屬寄養倒失等項馬匹為二項𢎞治元年至三年四月初五日以前該追舊馬𢎞治三年四月以後至</hi>
<hi>六月終該追新馬舊馬一匹該追銀五兩每月出銀一兩新馬一匹該銀十兩每月出銀二兩按月差官類解</hi>
𢎞治七年以順天府馬多丁少先該太僕寺少卿彭禮<lb/>
奏本部題准又将保定府易州等七州縣河間府静海<lb/>
等三縣照丁給養俵備用馬匹原養孳牧另給滄州肅<lb/>
寜等處領養<lb/>
𢎞治七年令順天保定河間各府凡三十七州縣計地<lb/>
編户凡户養一馬人户共五萬六百餘十年一編<lb/>
<pb n="KR2m0052_WYG_004-4a"/>
正徳九年本寺少卿楊奏兵部議行寄養馬匹少卿親<lb/>
詣各該地方通行揀選除老馬外但有瘸瞎等項即係<lb/>
作踐照例於馬户下追銀二兩類解該寺仍要瘸瞎老<lb/>
弱不堪者若干眼不雙瞎病不至瘦損不成病若干造<lb/>
冊送部以憑議擬奏請變賣以後毎年三次揀選查處<lb/>
施行<lb/>
正徳十六年詔順天保定河間三府各州縣自正徳三<lb/>
年以来寄養馬匹俱各年齒衰老節次兊軍揀退不堪<lb/>
<pb n="KR2m0052_WYG_004-4b"/>
負累小民餵養兵部行文太僕寺分管官督同該府州<lb/>
縣管馬官勘實果係老馬變賣價銀轉解太僕寺貯庫<lb/>
輳補買馬支用<lb/>
嘉靖二年題准各處倒失備用馬匹分别年分逺近係<lb/>
正徳十年以前者照舊每匹徵銀十兩十五年以前者<lb/>
每匹加銀二兩十六年並嘉靖元年以後者俱追賠本<lb/>
色其係正徳十五年官員騎傷兊下弱馬照正徳十一<lb/>
年例每匹追銀五兩<lb/>
<pb n="KR2m0052_WYG_004-5a"/>
嘉靖七年奏請差太僕寺少卿督同該府州縣掌印官<lb/>
管馬官查審寄養馬匹領養年淺臕壯堪用者遇調則<lb/>
先與交兊派則後與俵領其瘦弱不堪兊軍者分别所<lb/>
養年分變賣若七八年以上價銀八九兩十數年以上<lb/>
六七兩各從便招人交易瘸瞎者亦量宜酌估以後毎<lb/>
十年一次奏請施行定為常例<lb/>
嘉靖十三年議准寄養馬匹地方查照原坐馬匹數目<lb/>
先儘富户地多者一人養一匹其尤多者兼養二三匹<lb/>
<pb n="KR2m0052_WYG_004-5b"/>
地少者二人朋養一匹務令不失原數若編派不公遺<lb/>
累貧户許撫按官及印馬御史挐問重治凡編户四萬<lb/>
六十餘五年一編<lb/>
嘉靖四十二年以養馬户田地抛荒者免養馬議止派<lb/>
三萬匹<hi>該印馬御史吴守題兵部覆議看得順天保定河間所屬州縣寄養馬原額四萬六千六十三</hi>
<hi>匹近以瘠地抛荒窮民流移以故州縣絶無上户派養累及單丁御史吴守欲要抛荒之地通融酌减只派三</hi>
<hi>萬匹依議審編大約總計止用三萬匹此外不許多派以後該派折色本色容臣等臨期酌量多派折色少派</hi>
<hi>本色則寄養之馬自當漸减</hi>
<pb n="KR2m0052_WYG_004-6a"/>
嘉靖四十二年題准将昌平州暫免寄養七年<hi>兵部為申明舊</hi>
<hi>議免發寄養查得嘉靖三十一年該巡按直𨽻監察御史鄢懋卿題稱昌平地方衝疲百姓被敵傷殘要将該</hi>
<hi>州寄養馬通行免派本部議覆准免𣲖發又查得嘉靖四十一年該太僕寺少卿劉奏本部議覆該州自二</hi>
<hi>十九年被兵以来已經一十三年生聚寄養委當復舊俱經題奉欽依通行欽遵去後看得巡按官既稱陵寢</hi>
<hi>邊畿俱有關係相應行太僕寺将昌平州該寄養馬再免七年通前休息二十年生聚既繁另行議復若欲永</hi>
<hi>為停免有乖舊制奉聖㫖是</hi>
嘉靖四十二年題准将各州縣分别三等酌量増减仍<lb/>
将人戶丁田多寡照數分𣲖<hi>該印馬御史顧廷對奏兵部覆議看得寄養人户原</hi>
<pb n="KR2m0052_WYG_004-6b"/>
<hi>為養馬而設馬數不滿二萬馬户多至四萬徒存虚額無濟實用将各州縣分别上中下三等酌量増减仍查</hi>
<hi>寄養人户丁田多寡通融均派大率只要二萬五千户實數每年馬匹照數分派倒失追本色折色</hi>
嘉靖四十二年題准以後倒失馬户應買本色者要壮<lb/>
大好馬解寺發養應追銀十二兩以下者照舊<hi>該御史顧廷對</hi>
<hi>題兵部覆議倒失寄養馬匹舊例俱是追銀近該本部議自四十三年為始領養十年以下未經借兊者俱追</hi>
<hi>補本色姑免問罪十年以上及經曾借兊者方許别年限追銀盖以買馬為難追銀為易馬户作弊往往賤價</hi>
<hi>買小馬茍且充數以致應買馬者重而反輕致徴銀輕而反重以後倒失馬户應買本色者務要收買壮大合</hi>
<hi>式好馬解寺印烙發屬寄養其應該追銀十二兩以下者仍舊不必更改</hi>
<pb n="KR2m0052_WYG_004-7a"/>
嘉靖四十三年題准只派二萬五千户又量地肥瘠編<lb/>
户以後不得援以為例<lb/>
嘉靖四十五年議題腹裏寄養馬匹照邊鎮團槽餧養<lb/>
<hi>卬馬御史顧廷對奏題欲修馬政在盡牧養之宜百姓養馬四時之中惟夏秋之月為易而冬春之月為難夏</hi>
<hi>秋天氣和暖水草牧放随宜休息無凍害之苦比至冬月春初草枯水涸風烈氣寒無牧養之便在家鮮芻料</hi>
<hi>之儲縱田畝有所入貼户有所資而官司查㸃未及目前之凍餒方殷雖坐視其馬之斃而有不恤者亦其勢</hi>
<hi>然也甚者人尚無食何以飼馬人尚無居何以棲馬故馬之倒失惟寒冬之月為多一嵗之中自十月以至二</hi>
<hi>月於此數月而能善其餧養保其臕息則一嵗飼牧之功思過半矣臣請倣古監牧之制而為團槽餧養之法</hi>
<pb n="KR2m0052_WYG_004-7b"/>
<hi>州縣附城擇寛潤空隙水草便益之地毎馬二百匹或三百匹為一苑每馬三匹為一廐至十月起至二月各</hi>
<hi>養馬人户通令在廐餧養覇州文安曽有行此法者一二嵗間馬匹臕息異於前但以一時草率未有定制官</hi>
<hi>離任而政即廢随該兵部尚書楊廵議覆改革之際極當慎重人情事體有無穩便行各  撫按㑹同印馬御</hi>
<hi>史勘議随經囬報相應通行各州縣查驗各馬户領養之馬但有臕息太損者即拘集在城公所去處或寺觀</hi>
<hi>或教塲行令團槽餧養正官不時驗視草料嚴加考比必候臕息復舊方許囬家卒有不堪責令買補兊用</hi>
隆慶元年題准順天所屬薊州等九州縣十分災傷寄<lb/>
養馬匀量均匀調兌以後解到馬匹暫免分發待後年<lb/>
豐另行查發其河間保定二府查勘被災州縣亦照順<lb/>
<pb n="KR2m0052_WYG_004-8a"/>
天府九州縣事例一體施行<hi>該兵部題看得巡撫順天等府都御史耿題稱薊州</hi>
<hi>文安大城保定東安永清武清香河漷縣等九州縣十分災傷寄養馬共四千二百七十六匹酌量多寡均匀</hi>
<hi>調取先儘極貧馬户俵兌薊昌二鎮各營路二千一百五十一匹領養騎征其餘剰馬二千一百二十五匹照</hi>
<hi>舊餧養候邊營再有請討另行兊給仍行太僕寺各處解到馬匹暫免分發待後豐年另行查發其河間保定</hi>
<hi>二府候查勘被災州縣照順天府九州縣事例一體先行調兊仍行太僕寺以後解到馬匹暫免分發候豐年</hi>
<hi>之日另行查發寄養</hi>
隆慶二年議准寄養馬不堪兊軍者不必拘十年以上<lb/>
例即照借兊次數變賣價銀及買補本色<hi>該御史顧廷對條議寄養</hi>
<pb n="KR2m0052_WYG_004-8b"/>
<hi>馬匹果有不堪者不拘年限俱准變賣仍查己未借兊酌量追補兵部題覆今照本官所議不堪馬匹不拘己</hi>
<hi>未借兊俱令納銀但備用馬匹額數不多專爲兊軍以備緩急關係甚重若因其傷損一槩變賣價多則民力</hi>
<hi>不堪價少則人將效尤故意作踐反滋弊端合無將馬匹查驗果係十年以上瘸瞎瘦損不堪者准其變賣仍</hi>
<hi>照舊例借兊一二次者追銀十兩三四次者追銀八兩未經借兊者追補大馬合式方許印烙仍定限期嚴催</hi>
<hi>完報其餘堪養之馬責馬戸用心餧養備用不許揑稱傷損一槩變賣致生姦弊</hi>
隆慶二年題准各府州縣寄養馬匹每年止許查㸃十<lb/>
二次兵備道以二月八月御史以四月或五月少卿十<lb/>
月或十一月凡四次其餘月分該州縣掌印官自行㸃<lb/>
<pb n="KR2m0052_WYG_004-9a"/>
視凡八次通判等官不必再查<lb/>
隆慶四年議准寄養州縣各掌印官將養馬人户審别<lb/>
上中户領養單丁寡婦殘疾者不得一槩僉𣲖<lb/>
隆慶四年議准寄養馬倒失變賣者各照議定限期走<lb/>
失者限三個月變賣者限六個月倒死者限一年之内<lb/>
買補足完<lb/>
隆慶六年題准昌平州𣲖養馬匹盡數減免<lb/>
萬厯二年以覇州永清等九州縣水災議准各邊題討<lb/>
<pb n="KR2m0052_WYG_004-9b"/>
馬匹先將被災州縣分别重輕調兊其餘空户暫免俵<lb/>
發<lb/>
萬厯二年議准於額户二萬五千内將通州良鄉涿州<lb/>
漷縣共減去一千四百户免發寄養十年滿日仍舊其<lb/>
應減見養馬匹每匹變價十兩解用<hi>該兵部尚書譚議得太僕寺少卿何</hi>
<hi>欲減通州涿州良鄉漷縣寄養馬匹為照畿輔根本重地厯查寄養人户原額四萬六千後相繼奏減止存二</hi>
<hi>萬五千戸今良鄉涿州通州漷縣俱屬孔道少卿何目擊民艱困欲再減免厥意甚羙但欲改𣲖保定革去種</hi>
<hi>馬於法未便似難依從先年議者欲盡裁革荷蒙先皇聖明僅革一半然所革者止不養馬耳寄養解俵之數</hi>
<pb n="KR2m0052_WYG_004-10a"/>
<hi>如故也今如所陳前項州縣共該減馬二千一百三十六匹移之保定則保定約須革去種馬二千餘匹方彀</hi>
<hi>領養而額數嵗減國課日虧且順天屬邑疲累尚多今房山縣民趙甫等已援例具告臣等未敢擅行萬一相</hi>
<hi>繼具奏豈惟煩凟聖聰將必盡廢寄養乃耳耳查得每年寄養馬匹遵奉世宗皇帝聖旨常以二萬為率而人</hi>
<hi>户尚餘五千見今宣大市馬議解京營本部嵗𣲖多徵折色則空閒之户可以調停酌處合無將前項州縣暫</hi>
<hi>為停減内良鄉減三百户涿州減五百户通州減四百户漷縣减二百户共減一千四百户萬厯三年為始免</hi>
<hi>發寄養限以十年滿日物力行稍舒照舊𣲖發奉聖㫖依議</hi>
萬厯九年題准寄養州縣如遇倒死馬匹果係急症醫<lb/>
治難痊者免其問罪十年以上追銀八兩十年以下責<lb/>
<pb n="KR2m0052_WYG_004-10b"/>
令買補若復病倒止追銀五兩不必再賠其走失查係<lb/>
被劫力不能支别無規避者一體施行若無故走失與<lb/>
䭾載騎傷及飲䬴不時遇有瘠病不加醫療以致倒死<lb/>
者仍照舊例十年以上追銀十二兩十年以下買補若<lb/>
復病倒追銀八兩亦止一次<lb/>
萬厯十三年議減平谷固安覇州密雲新安順義共一<lb/>
千二百七十四户<lb/>
萬厯十年令養馬人户五年一編地方殷實者編爲馬<lb/>
<pb n="KR2m0052_WYG_004-11a"/>
頭領養馬匹次者爲貼户地少户貧者聽貼務使貧富<lb/>
得均正貼各當不可假手積年吏書以致富户賄通隱<lb/>
逐反將地寄者爲正户貧民受累<lb/>
萬厯十四年酌量地丁饒裕之家爲正頭養馬餘爲賠<lb/>
户養馬草料各宜因民之便分别户則量行帮貼若有<lb/>
倒損照例追貼量爲寛恤<lb/>
萬厯二十年題准納價定例初次倒死者十年以上追<lb/>
銀十兩未足十年責令買補倒死復倒者十年以上追<lb/>
<pb n="KR2m0052_WYG_004-11b"/>
銀五兩五年以上追銀八兩未及五年追銀十兩其變<lb/>
賣買補復倒者亦照倒死復倒例行若走失者不論年<lb/>
分多寡俱令買補至於扣算年分以一人原領而言若<lb/>
轉領惟子替父弟替兄得以通算他人轉領止以轉領<lb/>
之日爲始<hi>該本寺少卿施䇿題前萬厯九年新例於寛恤之中寓稽覈之意法至備矣但人情狡猾</hi>
<hi>有法外之姦今之倒死馬匹孰不云急症醫治難痊者乎走失者孰不云被劫力不能支者乎即有無故走失</hi>
<hi>與䭾載騎傷等項致死者無從䆒詰至於倒死復倒十年以下追銀五兩人情甚願皆以倒死為幸至有領養</hi>
<hi>一年而倒死兩馬者矣則部覆十年以上追銀十二兩十年以下追銀八兩之例不為虚設乎大都法貴畫一</hi>
<pb n="KR2m0052_WYG_004-12a"/>
<hi>不必持兩端之論以啓人規避之私合無今後初次倒死者十年以上追銀十兩未及十年責令買補倒死復</hi>
<hi>倒者十年以上追銀五両五年以上追銀八兩未及五年追銀十兩其變賣買補復倒者亦照倒死復倒例行</hi>
<hi>若走失者不論年分多寡俱令買補至於扣算年分以一人原領而言若轉領惟子替父弟替兄得以通算他</hi>
<hi>人轉領止以轉領之日為始該兵部議覆以後悉照今寺臣畫議定例各州縣官勿得紊亂成規縱令奸貪吏</hi>
<hi>書欺隠作弊隨奉欽依</hi>
萬厯二十年奏減保定五百户<hi>兵部議得印馬御史蔣王銜條陳欲將平谷保</hi>
<hi>定二縣寄養馬匹裁減行順天巡撫議稱行據各道查議據太僕寺呈稱平谷縣原額養馬地一千一百九頃</hi>
<hi>三十二畆養馬七百四十九匹嘉靖年間節經議減實存養馬五百三十五匹至萬厯十三年又議減一百六</hi>
<pb n="KR2m0052_WYG_004-12b"/>
<hi>十户今止養馬三百七十五匹已經二次議減以後不許援例告擾欽遵在卷其保定縣既減去五十户應減</hi>
<hi>户數務儘貧難小民將地土貼見在馬户使槩縣通霑實恵不許勢豪有力之家計圖倖免以後州縣不許援</hi>
<hi>例告擾</hi>
萬厯二十年議減懐柔固安等處該本寺議回兵部俱<lb/>
停寢<hi>該鎮欲減懐柔等馬户該太僕寺議本年據懐柔縣申呈欲將寄養馬户量行減革議本部行各屬</hi>
<hi>少卿寺丞查覆内稱各屬先年每以土薄馬多稱累屢經御史吳守顧廷對周之翰三次查勘委當均𣲖户數</hi>
<hi>多寡題有欽依以後不許混行告擾今該縣援比通州每地八頃零養匹一匹三河縣每地六頃零養馬一匹</hi>
<hi>此地誠多而户誠少及查邊海地方如豐潤縣每地二頃六十畆養馬一匹大城縣每地二頃一十三畆養馬</hi>
<pb n="KR2m0052_WYG_004-13a"/>
<hi>一匹如内地大興縣每地二頃五十九畆養馬一匹此為定例何獨該縣以三頃四十四畆養馬一匹尚稱苦</hi>
<hi>累則下於該縣地少者又宜預行告减矣且近今邉方多事正值用馬之秋節年本寺題有欽依每嵗足以二</hi>
<hi>萬之數如此紛紛援例混行告减則俵觧馬匹從行發寄誠减於此必𣲖増於彼則彼此額數定於國初自難</hi>
<hi>混那况欲民私其力官私其民勢亦有未易行者合無於春秋二運之時姑念該縣邉邑民疲查上年俵發之</hi>
<hi>數少發數匹於兊軍之際多兊數匹而於地多馬少州縣不妨多發以均勞逸少示寛恤之意則課額不致驟</hi>
<hi>虧貧民亦免苦累各州縣不得援例告擾又據固安縣申呈欲行裁减該本寺議得固安縣原額養馬地四千</hi>
<hi>三十七頃七十六畆原額寄養馬三千四百二十二匹除勘明荒地四百三頃三十五畆一分六厘七毫减馬</hi>
<hi>三百四十二匹奉例减馬七百六十匹萬厯十三年又减馬六十匹共减去一千七百止編馬一千七百二十</hi>
<pb n="KR2m0052_WYG_004-13b"/>
<hi>匹今難再議本寺議囬兵部題准不行</hi>
萬厯二十二年該本寺題兵部覆奏見行各例<hi>凡馬解至發寄</hi>
<hi>養議五始領故一曰領養養户近例五年一編地多殷實者為馬頭領養次者貼户地少户貧者津貼草料各</hi>
<hi>州縣計𣲖地多十頃少一二頃者每出草料謂之月糧多自二十兩少六七兩總計之嵗可買一馬矣厪托之</hi>
<hi>領養宜得臕息顧以月粮餧養外各州縣官潔已嚴下猶不甚累或昏懦貪鄙者上如索常例供應下如書吏</hi>
<hi>醫獸需索誆騙種種以其所入出反有倍甚不能堪又安能望臕息當如前御史屢禁奏止又嚴稽覆戒差撥</hi>
<hi>寛騎坐絶追呼息拘禁示勿許營幹調兊以滋騙惑又瘦病者量責戒不得輙罰贖倒死者勒限買補不得將</hi>
<hi>馬價侵匿信此行之其有瘳乎領在於餧故二曰餧養養户各州縣不同有頭户自養者即馬頭正身文冊内</hi>
<pb n="KR2m0052_WYG_004-14a"/>
<hi>所開者是也輪養者先臣謂今日甲明日乙明日丙牧無恒主姦弊百出馬死甲曰乙乙曰丙馬病則官相而</hi>
<hi>免其罪於是有故病其馬以規免者是也貼養者即冊内擇一人養毎畆照數貼銀公私費各出者是也顧養</hi>
<hi>者所謂豪户不肯養下户不敢養非漂泊無聊不與顧賃即有月糧隨手花費風露氷雪欺凌而馬倒矣至今</hi>
<hi>買補歛銀不即買解比追馬而價亡者是也此在養者如此至於銀或頭户自討輪户或自貼互貼顧户或各</hi>
<hi>取討内有與有不與致<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                        <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>告擾者亦有徴收在官發給有與有不與遅早全少者有貴戚勲豪恃勢自慳又</hi>
<hi>受人寄産全不遵給者至於為空户日得暫寛地稅不出待他日發養官亷則聽民自寛不亷則取自肥要當</hi>
<hi>隨州縣各例一一查明務使在民則見養户彼此相貼無獨累頭户見空户酌處或帮貼或候養無獨累養户</hi>
<hi>在官則使必如數早給無獨累編民在貴戚勲豪則均令津貼無交累官民餧在查㸃故三曰㸃養前臣謂不</hi>
<pb n="KR2m0052_WYG_004-14b"/>
<hi>可數數起官吏浸漁之弊不可緩緩滋養户怠弛之弊近例每嵗十二次似於數數不可行又自州縣管馬官</hi>
<hi>既革專責正官政務繁殷或有不暇不詳者亦有或數或緩各端者前此本寺疏言當巡厯期臨時餧養馬皆</hi>
<hi>似臕息巡視後倐然異態此其州縣官不加意而亦養户粉餙避罪倖冀速兊近議立踈數之法四季行之寺</hi>
<hi>臣巡烙于秋冬之交州縣查㸃於春夏之交印馬御史隨其便州縣查㸃後將本寺舊發較定尺寸時加比考</hi>
<hi>以防互相推捱私自換易之弊又養户必頭户正身即輪貼户亦有身家者勿容顧猜無藉㕘之亦於春夏交</hi>
<hi>必報乃可辨善養於平日不致茍且於臨期查或有倒死故四曰賠養舊例領養三月内者免罪買補三月外</hi>
<hi>者問罪買補立限嚴追遇赦不宥所謂三月外者自三月至十年皆謂之外皆問罪買補時也以此令民民皆</hi>
<hi>畏重其後部議十年上追銀十二兩十年下追銀八兩似於遇寛民遂縁議年數混指倖於追銀顧所謂十年</hi>
<pb n="KR2m0052_WYG_004-15a"/>
<hi>上乃自八九年言非三年四五年亦謂之上也及作踐揑病亦曰倒死也萬厯九年本寺卿題較部議太寛民</hi>
<hi>間倖端益開馬多倒失該少卿施䇿題初次倒死十年上追銀十两未及十年責令買補倒死復倒者十年上</hi>
<hi>追銀五兩五年上追銀八兩未及五年追銀十兩其變賣買補復倒例行若走失不論年分多寡俱令買補扣</hi>
<hi>算年分以一人原領言若轉領惟子替父弟替兄通算他人轉領以領日為始兵部題奉欽依俱依擬行其法</hi>
<hi>見行而倒死者尚衆該寺臣又題謂有二説一則馬料馬價皆得地者出不補一年則有一年價銀延捱多年</hi>
<hi>久始完日作空戸一則民間謂賠馬難賠銀易盖買馬仍使之寄養養復為累追銀則延至年久始完未完日即</hi>
<hi>為空户可閒數年故有實不倒不失而買結之藏匿之以為倒失者以其利也亦縁限期過寛故民趨利如此</hi>
<hi>自今買補追銀俱照舊例立限以三月速完遇赦蠲不宥州縣不行追比亦照例㕘罰此就民得地互出銀者</hi>
<pb n="KR2m0052_WYG_004-15b"/>
<hi>言若養户倒失當自賠乃有告槩縣均攤者各戸朋養當均賠乃有獨責出名領養者均當立法無令獨累州</hi>
<hi>縣官徵銀在庫馬存則給馬倒不給即自乾沒累民賠買者又有追銀在官𨼆匿猶謂民拖欠者均當查考無</hi>
<hi>令民累其間事宜月異嵗殊者又在分理諸臣隨時通變可也賠補累民則宜變賣故五曰賣養正徳三年令</hi>
<hi>寄養馬匹俱各年齒衰老節次兊軍揀退不堪負累州民餧養兵部行文本寺分管官督同該府州縣管馬官</hi>
<hi>勘實果係老馬變賣價銀解寺貯庫嘉靖七年奏瘐弱不堪兊軍者分别所養年分變賣七八年上價八九兩</hi>
<hi>十數年上六七兩瘸瞎者亦量宜酌估以後每十年一次奏請施行定為常例乃亦寝凡馬以二十嵗為率其</hi>
<hi>强健十六七嵗止爾近該前後印馬御史題稱起俵原限六嵗養五年滿十一嵗又五年滿十六嵗况收俵時</hi>
<hi>未必皆真六嵗愈老愈瘦永無免期令無領養過十年外老瘦不堪即令變價誠當早行近本寺少卿李化龍</hi>
<pb n="KR2m0052_WYG_004-16a"/>
<hi>巡驗查明精詳册開有瘦弱不堪稱兊老瘦不堪團養者又在此壯數内或有節次兊軍揀退者亦㨿冊查出</hi>
<hi>或照四十三年例該管寺臣徑自分别或照前例差寺臣率亷能管馬通判同到各地分别所養年分以十年</hi>
<hi>外為率變賣内除馬户不行看養致瘦弱損壊者照嘉靖四十年例領養十年上失倒追䬶十二兩今為十兩</hi>
<hi>或看養如法特自然老瘦弱屡次取兊揀退者照嘉靖七年例十年以上價銀八九兩或十兩各從便招人交</hi>
<hi>易或如發驛遞作下馬州縣作里甲馬將站銀補價瘸瞎者亦量酌估或未及十年只在八九二年間或亦看</hi>
<hi>養如法特自然老弱原收俵時非真五六嵗者以齒辨亦照前例或十二兩或十兩其餘不在八九年間或非</hi>
<hi>収俵混齒者亦令再養不許混求仍立為例每州縣止許總計見在馬數或十分内一之二不許姑息加多以</hi>
<hi>滋弊端文為例每三年一行或於寺臣出巡日即行即將俵馬補寄以足其額倘俵又不足即開行召買四五</hi>
<pb n="KR2m0052_WYG_004-16b"/>
<hi>嵗者發寄則養户皆知待賣有期加意餧養既省於倒夫追銀問罪之苦又省如前欵謂倒失買賠藏匿之誣</hi>
<hi>又得别寄以備非常不致徒名無實變賣而額不可缺故曰額養近本寺查得論糧分俵每户養馬一匹免糧</hi>
<hi>地五十畆州縣養戸多者免糧地亦多養户少者免糧地亦少即今雖年深月久地更多主而免糧之地總不</hi>
<hi>出該州縣縣内所謂輕糧遂為定額者也其後即以此額地分别養馬若干攤𣲖㡬頃㡬畆㡬分一匹各項糧</hi>
<hi>差若干攤𣲖諸費合之凡養馬地銀多者諸費則輕養馬地銀輕者諸費則重酌量間原有折衷編為額戸其</hi>
<hi>後有勘明荒地奉例屢减户數今查額户𢎞治間五萬餘十年一編嘉靖間四萬六千餘御史吳守以太多止</hi>
<hi>𣲖三萬顧廷對又以太多止𣲖二萬五千又量地肥瘠編𣲖請以後不得援以為例求减萬厯間少卿何起鳴</hi>
<hi>議權减良鄉涿州通州漷縣一千四百戸兵部議覆免寄十年滿日照舊𣲖發至令未𣲖然三臣時種馬尤存</hi>
<pb n="KR2m0052_WYG_004-17a"/>
<hi>减之尤可其後種馬盡革各州縣陸續議减萬厯十三年議减平谷固安覇州密雲新安順義二十年議减保</hi>
<hi>定見今兩路共二萬一千七百有餘凡此减皆驟馬數以耗近有軫編累之疏則謂寄養馬匹照地均攤然或</hi>
<hi>至二三十頃而有餘或三四頃而不足相去懸絶至甚欲稍為裒益亦彼多此少紛紛告减為此議者皆不知</hi>
<hi>始而論糧分俵既而計地編户又既量地輪𣲖各有折衷原非偏累今忽見懸絶至甚遽欲裒益紛紛欲變舊</hi>
<hi>法是皆失於稽考舊日典籍之過而况前次既納輕糧諸費又少今欲少馬實屬不均將貽異日争竸之端皆</hi>
<hi>未可者且凡减不曰减馬惟曰减空户遂使未知者謂空户可减不知空户先養已兊後養未發暫空間耳有</hi>
<hi>俵發即為養户非二也亦非空閒無人之户之謂也惟是自以後忽輕减然又不可一律論者在本寺在各撫</hi>
<hi>按印馬司道州縣諸臣所厯必詢民瘼各民必以此為疾若告减誠果地荒時災則暫一行之一二年免其寄</hi>
<pb n="KR2m0052_WYG_004-17b"/>
<hi>養如萬厯二年題准先將被災州縣分别重輕調兊其餘空戸暫免俵發似於可行如必欲减額則諸臣所謂</hi>
<hi>舊額日虧無從發寄馬數不足緩急無濟且此端一開何州縣不應减數民不稱離苦何時可杜是也亦有如</hi>
<hi>諸臣所謂民私其力官私其民士私其鄉其情安可遽徇是也前臣又以保定諸屬州縣順天屬三河寳坻通</hi>
<hi>州地多馬少之所可加者兵部題覆議奏前額已定難以遽加且查通州衝繁疲弊諸費數倍於他所而其地</hi>
<hi>畆皆勲戚中貴所有寄庄飛詭計免今忽議加亦屬不可總計今之戰守馬惟藉此二萬五千户耳如不得已</hi>
<hi>今凡具議者酌於各寄養州縣其有可减者量减必查有可加者量為議加務使此减彼加通融不失乎二萬</hi>
<hi>五千原額俾時為養户時為空户勞逸適均孳牧加廣征調便足乃於民於國俱有益也不然原額一减無從</hi>
<hi>寄養他日戰守無資必從各州縣取足將懼民未預備於平時一旦<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>足於有事是又將以所難者苦之將不</hi>
<pb n="KR2m0052_WYG_004-18a"/>
<hi>以前减為小惠終為偏害乎哉</hi>
　　原額續减見在寄養馬户數<lb/>
順天府二十七州縣原額寄養馬四萬一千一百六户<lb/>
嘉靖等年一奏减外隆慶等年再奏减外實編一萬七<lb/>
千二百九十六户<hi>後昌平州豁免止二十六州縣</hi>萬厯二十等年又奏<lb/>
減外今實編一萬<hi>闕</hi>千<hi>闕/</hi>百<hi>闕</hi>户<lb/>
保定府七州縣原額寄養馬六千四百七十六户嘉靖<lb/>
等年一奏减外隆慶等年再奏减外實編三千一百二<lb/>
<pb n="KR2m0052_WYG_004-18b"/>
户萬厯二十等年又奏减外今實編三千<hi>闕</hi>百户<lb/>
河間府三縣原額寄養馬三千三百六十户嘉靖等年<lb/>
一奏减外隆慶等年再奏减外實編一千四百<hi>闕</hi>十<hi>闕</hi>
户萬厯二十等年又奏减外今實編一千<hi>闕</hi>百<hi>闕/</hi>十<hi>闕</hi>
户<lb/>
　<hi>以上今實編共二萬一千闕百闕十闕户</hi>
　<lb/>
　馬政紀卷四<lb/>
</p>
<p>
</p>
  </div>
</body>
</text>
</TEI>
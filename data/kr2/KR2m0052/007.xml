<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>馬政紀卷七</head> <lb/>
    <p>
<pb n="KR2m0052_WYG_007-1a"/>
欽定四庫全書<lb/>
　馬政紀卷七<lb/>
　　　　　　　　　　　　明　楊時喬　撰<lb/>
　　擠乳御用上陵出府併附給驛馬七<hi>此馬之出於太僕寺者舊</hi>
　　<hi>例擠乳御用上陵三項皆御馬監馬近日始取諸太僕寺</hi>
㑹典擠乳者以供内府膳羞御用者以供御用上陵者<lb/>
以駕謁陵此二者祖制皆係御馬監所謂内廐者後或<lb/>
取諸太僕寺而内廐為徒設又厯支草料無所節止不<lb/>
<pb n="KR2m0052_WYG_007-1b"/>
能查覈如先朝舊章可謂冐濫之極矣是在明良在上<lb/>
為國為民裁節之爾若出府者以特頒給驛者以邉報<lb/>
皆當然者紀擠乳御用上陵出府給驛馬七<lb/>
　　擠乳馬<hi>附乳牛酒醋局拽磨牛驢</hi>
㑹典太僕志凡壩上諸馬房各有乳馬以供上用膳羞<lb/>
如有老疾倒死兵部奏行太僕寺撥補永樂間每嵗於<lb/>
陜西茶易馬及孶生馬内選取堪中騍馬送御馬監分<lb/>
送各馬房領收取乳<lb/>
<pb n="KR2m0052_WYG_007-2a"/>
天順元年嵗選孳牧騍馬<lb/>
成化九年定取初生騍馬<lb/>
𢎞治九年奏准嵗取五十匹遂為定例於保定等十四<lb/>
府俵解送監領牧取乳應用<lb/>
成化二十三年該順天府宛大二縣奏兵部題覆照得<lb/>
順天府宛大兩縣俱在附郭凡百徭役最先且急其光<lb/>
禄拽磨驢頭俱於寄養人户選補係在常賦之外委的<lb/>
民情不堪行令太僕寺轉行順天府將光禄寺前項拽<lb/>
<pb n="KR2m0052_WYG_007-2b"/>
磨騾九十一頭量州縣寄養多寡均搭自𢎞治元年為<lb/>
毎三州縣供應一季俱要預先刻期交替果有倒失養<lb/>
户埋𦵏賠補一季滿日見在者照舊原主領養題奉欽<lb/>
依行<lb/>
嘉靖五年議准凡内府供應乳牛每隻連犢打價銀六<lb/>
兩解部轉送光禄寺收用<lb/>
嘉靖八年議准凡御馬監偹用羸頭每頭定價銀七兩<lb/>
順天府𣲖取送部發太僕寺收貯聽其支取自行收買<lb/>
<pb n="KR2m0052_WYG_007-3a"/>
又御馬監供用庫酒醋麯局合用驢頭牛隻遇有缺少<lb/>
廋損開數奏行到部行順天府於所屬州縣照數𣲖取<lb/>
送各監局應用其不堪牛驢領出發屬收養<lb/>
嘉靖四十四年議准御馬監驢每頭價銀捌兩五錢供<lb/>
用庫酒醋局牛驢每隻頭價銀一十二兩免𣲖民間動<lb/>
支太僕寺馬價欽各用縣收買解寺轉送又議准御<lb/>
馬監酒醋局各用牛驢仍解夲色准供用庫改解折本色<lb/>
<hi>該本年御馬監欲乞増價本部欲行給銀該監自買該監不從随該本部議得案查牛驢先年原係十年或七</hi>
<pb n="KR2m0052_WYG_007-3b"/>
<hi>年召買一次所買或半或三分之一必甚不可用乃間十買補該監於萬厯七年題准五年召買一次且為全給</hi>
<hi>六年該御馬監再請本部查照户部題覆給事中張世則條議將銀起解該衙門聽其自買如該衙門難於自</hi>
<hi>買行順天府委的當人貟買完交用隨為事例十八年又請該本寺署事少卿常題如前例又㨿順天府呈部</hi>
<hi>稱收買牛驢原係二十七州縣公務煩擾小民在各州縣固所當恤而以各州縣之事専責兩縣得無偏累切</hi>
<hi>謂照畿輔召商一節如有利則商人不召自集無利則疏内所稱攬頭如王大華等亦不肯從况商人原非兩</hi>
<hi>縣所轄彼安肯帖然就役耶一牛一驢價十二金豈曰難辨顧買辨非難而該監需索為難且數至管馬之丞</hi>
<hi>將安賠抵等因隨據兵部議覆查得内府供應多用召商之法盖惟召商收買則民困始得甦息又必議價從</hi>
<hi>寛則商人始肯樂從先年牛驢毎頭議價十二兩盤費使用俱在其中未為不寛惟包攬乗愚民之易騙而復</hi>
<pb n="KR2m0052_WYG_007-4a"/>
<hi>假鋪墊以多索賠累不貲在民不敢言在官不復問也於是仍行順天府轉委宛大兩縣能幹官兩貟赴太僕</hi>
<hi>寺領馬價銀其原價一十二兩外量加二兩俱給殷實商人召買陸續徑解内庫應用若該庫牛驢如遇老瘦</hi>
<hi>不堪送部劄寺行宛大兩縣縣丞赴庫領出變價仍解本寺常盈庫貯庫以後為例不許再行</hi>
　　御馬監馬<hi>此即内廐者</hi>
㑹典太僕志載大駕鹵簿儀仗郊祀上陵其陳設鹵簿<lb/>
儀仗係車駕司㑹同錦衣衛其郊祀上陵並同太僕志<lb/>
曰外廐則太僕寺内廐則御馬監馬皆不聞於太僕而<lb/>
御馬監之馬則先朝遺有種馬孳牧生駒又入進貢馬<lb/>
<pb n="KR2m0052_WYG_007-4b"/>
慶賀馬嵗嘗足用未有取於太僕寺者舊制本監有科<lb/>
道官巡視印烙與太僕寺印烙巡視並同<lb/>
正徳十六年<lb/>
嘉靖元年行罷不一在先朝皆意㫖淵㣲深長有未可<lb/>
以一時一人遽變者<lb/>
𢎞治四年户部尚書葉淇應詔陳五事其一論御馬監<lb/>
内外二十四馬房通用料二十四五萬草八百萬皆民<lb/>
膏血而所養馬多老驘無用自今遇有進馬命選年齒<lb/>
<pb n="KR2m0052_WYG_007-5a"/>
中度者收養仍嵗差官揀不堪者賣銀以入内帑則馬<lb/>
皆可用而草料不致虚靡<lb/>
嘉靖元年登極詔在内御馬倉天師庵中府二草塲在<lb/>
外壩上十九馬房倉吳家駝裏外牛房司牲司司牧局<lb/>
今年糧料草束於原數减半坐𣲖以蘇山東河南北直<lb/>
𨽻民困以後巡視科道官覆實㑹計以免冐濫<hi>於是户科給事</hi>
<hi>中沈漢等奉命以行尋以御馬監太監閆洪言内廐及各馬房永樂以來無科道官查㸃遂命罷之漢等因言</hi>
<hi>近自武宗之廟逆瑾擅權各馬房倉塲額外多添内臣弊端百出以巡視官不便於已故提督太監梁潤奏武</hi>
<pb n="KR2m0052_WYG_007-5b"/>
<hi>宗羅查㸃給事中御史自是馬政日壊户部不聞馬數止憑𣲖定糧料錢糧多入私家馬死而幸存者亦羸瘦</hi>
<hi>不堪求如祖宗之時之盛不可得也兹者閏洪之言實梁潤之故智不意陸下誤聽之輒欲中止先帝一十六</hi>
<hi>年天下事始壊於劉瑾再壊於錢寧而大壊於江彬陵夷至於不可収拾推䆒其本皆原於命令不行刑罰不</hi>
<hi>信故權奸無所畏而為之耳今陛下入繼大統勵精更化天下皆欣欣焉以為可復覩唐虞三代之盛今未數</hi>
<hi>月事體漸更誠不可不謹始圗終以重失天下仰望之心也</hi>
萬厯十四年兵部為恪遵明旨議停濫討寺馬以復祖<lb/>
制<hi>本年該兵部尚書張題覆為御馬監太監髙相等題討馬匹又該兵科署科事左給事中王三餘等題止</hi>
<hi>前馬等查得大明㑹典内止開夲部毎嵗於北直𨽻保定等府𣲖取乳馬五十匹驗送御馬監擠乳以供膳羞</hi>
<pb n="KR2m0052_WYG_007-6a"/>
<hi>之用自永樂至嘉靖中並無開有該監討馬事欵此我成祖文皇帝開創之明例當萬世恪守也至嘉靖四十</hi>
<hi>五年兵科題叅太監王偉違例濫討寺馬乞勅司禮監會同本部備查該監馬匹錢糧數目并今討補曽否有</hi>
<hi>例查明奏請仍令巡視科道官毎年查照馬匹草料若干務要明白追究下落著為定例題奉欽依以後不許</hi>
<hi>朦朧奏討自取叅究此我世宗皇帝嚴禁之明㫖所當萬世恪守也萬厯七年十二月内該兵科題㕘太監張</hi>
<hi>誠濫討寺馬乞要斷自今日諸凡法駕扈從盡用該監馬匹以後遇有老損仍要將草料住支不得以太僕寺</hi>
<hi>馬抵給奉旨卿等說的是但朕將有事山陵該監馬匹偶缺准量給一千五百匹以後不許再討欽此是我皇</hi>
<hi>上裁革明旨炳如日星中外臣工所當恪守者也今該監太監髙相等又題請要討太僕寺馬三千匹臣等查</hi>
<hi>得該監所收各處貢馬嵗額甚多又益以隆慶元年萬厯三年七年三次例外所討寺馬至於六千既無征調</hi>
<pb n="KR2m0052_WYG_007-6b"/>
<hi>騎操何為槩稱缺乏盖増馬一匹則増一匹草料増馬三千則増三千草料馬愈多而銀愈多情狀易見及查</hi>
<hi>户部毎年支放該監草料嵗費銀一十二萬餘兩毎年俱全徵全給毫無拖欠使不通同商人髙佑價銀侵費</hi>
<hi>冐耗盡以芻豆朝夕餧養則天閑良驥雲錦成羣何至於减損缺乏雖年久不免老痩亦宜明開的數奉請酌</hi>
<hi>量補給合止求増馬而不言老損開除之數止言馬少而不言扣剰草料之數不知管牧人貟所司何事該監</hi>
<hi>何不一查䆒耶太僕寺馬匹專備在内三營在外薊密等鎮不時請討臣等恐將來不繼毎年兊給各不過一</hi>
<hi>千餘匹兊給之後倒損者即在本軍名下查扣草料追樁銀入官仍并將官計分數題㕘罰治今該監馬匹支</hi>
<hi>草料則分厘不少問馬數則多寡不知其老損開除者亦無人查究下落法行自近而中外不平如此何以服</hi>
<hi>征操軍士之心今又増討三千計馬一匹民間費銀三十兩馬至三千費䬶九萬兩而起俵寄養草料所需猶</hi>
<pb n="KR2m0052_WYG_007-7a"/>
<hi>不在内皆閭閻小民之膏脂也若如數給與不惟兊軍之馬漸乏而一自入監之後則民間九萬餘銀俱付之</hi>
<hi>無用矣伏乞皇上仰思祖制俯察臣言將監今討馬匹槩悉從停止仍勅該監將見在馬匹嚴督管領人貟用</hi>
<hi>心餧養如倒損數多雖不能如營軍盡法處䆒亦宜少示懲責以儆將来其該監見今所養馬匹及草料出入</hi>
<hi>額數年久未經清查合候命下本部移文巡視科道㑹同該監及户部委官將在監馬匹備細清查原額若干</hi>
<hi>毎年續收進貢馬若干即今實在若干老弱倒損應補若干備細開揭進呈御覧仍造冊送部以後毎年終俱</hi>
<hi>照各馬房事例一體遵行</hi>
　　上陵馬<lb/>
宣徳元年至<lb/>
<pb n="KR2m0052_WYG_007-7b"/>
嘉靖十九年恭遇聖駕謁陵郊祀各監局及各衙門隨<lb/>
從騎坐馬匹俱御馬監應用未有取寄養馬者萬厯<lb/>
某年該監題請取寄養馬該兵部題寄養馬匹原為給<lb/>
軍騎操今借取騎用原非舊制既兵馬題為懇給調用<lb/>
馬匹草料事劄行本寺調取寄養馬三千匹以備内府<lb/>
各監局及各衙門隨從之用又慮馬户恐有被調不能<lb/>
全来或臨時騎損換給不敷預備一千五百匹令隨至<lb/>
昌平州等處以備諸隨從騎損更換竊惟寄養馬匹原<lb/>
<pb n="KR2m0052_WYG_007-8a"/>
為給邊軍今借取騎用葢非得已兼以各州縣逺近不<lb/>
齊承調馬户勞費不貲其應用草料向未議給遂致餧<lb/>
養無資損傷相繼漸虧軍需况各離家而来又非住家<lb/>
可比酌議每馬一匹量給草料銀三錢先期公同巡視<lb/>
科道於本寺庫貯馬價銀内照數兊出行委順天府管<lb/>
馬通判及宛大二縣管馬縣丞遇馬到日照數唱名給<lb/>
散若有不到名數則為扣銀還官貯庫待事畢之日造<lb/>
冊送兵部科道本寺查考本部見行事例凡上陵馬<lb/>
<pb n="KR2m0052_WYG_007-8b"/>
有調兊至京倒死在途者有未至京比出差倒死在途者<lb/>
有雖調至尚未㸃過者有至陵走失者有回家倒死者<lb/>
各追皮張肉臟及或今買補或令追銀買補等項遞年<lb/>
酌情議法不同各隨時裁行<hi>一以上陵之日為始出差倒死在途者追皮張銀四</hi>
<hi>錢回家一月之内倒死者加肉臟銀五錢三月之内倒者追銀三兩三月之外倒死者追銀五兩如買補一次</hi>
<hi>者三兩减作二兩五兩减作三兩以四月之外五月之内為率凡倒死者免罪買補一調至京未出差倒死在</hi>
<hi>途者追皮張内臟銀九錢回家一月之内倒死者追銀三兩三月之内倒死者追銀五兩三月之外倒死者追</hi>
<hi>銀七兩如買補一次者三兩减作二兩五兩减作三兩七兩减作四兩以四月之外五月之内為率凡倒死者</hi>
<pb n="KR2m0052_WYG_007-9a"/>
<hi>免罪買補一調到京未出差在途與回家倒死者追銀之倒似屬太輕今議亦以上陵之日為始無分曽否撥</hi>
<hi>差但未經上陵倒死在途者追銀三兩回家一月之内倒死者追銀五兩三月之内倒死者追銀七兩三月之</hi>
<hi>外倒死者追銀八兩如買補一次者三兩减作二兩五五减作三兩七兩八兩俱减作四兩以四月之外五月</hi>
<hi>之内為率凡倒死者俱免罪買補一雖經調到京無分曽否㸃過但在上陵之日先期倒者原無弛驅勞損俱</hi>
<hi>係各役不用心餧養所到仍照在家倒死事例買補但不計年月久近俱免䆒罪少示寛恤一上陵走失之馬</hi>
<hi>若比出差倒死之例亦屬太輕撥情皆因馬户不行着守所致合無比照未出差在途倒死之例追銀三兩庶</hi>
<hi>情法得宜萬厯闕本年該本寺題凢上陵馬借用寄養馬毎匹給銀三錢  寺差官于昌平等處給散以為餧</hi>
<hi>養之資</hi>
<pb n="KR2m0052_WYG_007-9b"/>
　　親王出府馬<lb/>
㑹典闗馬一百匹及倒死補給例於太僕寺寄養馬内<lb/>
選取送御馬監印烙給軍衛䕶<lb/>
　　給驛馬<lb/>
嘉靖九年太僕寺卿楊廷儀題准五年一次將順天保<lb/>
定等府寄養馬有年老骨瘦不堪兊俵者所屬州縣不<lb/>
敢擅自變賣乞勅兵部委官與本寺分巡少卿親詣揀<lb/>
選病老者賣之其餘存者或發驛作下等馬或發州縣<lb/>
<pb n="KR2m0052_WYG_007-10a"/>
作甲首馬每馬一匹徴銀十兩以備買馬支用十三年<lb/>
發太僕寺寄養八十匹給樹河驛一百匹給薊州三河<lb/>
守備時兵役漸繁馬政久廢不復拘五年一給之例<lb/>
隆慶五年兵部為衝要邉驛急缺馬匹懇乞天恩照數<lb/>
補給以便傳報軍情等事議於府州縣寄養馬内取一<lb/>
百二十匹兊給土木榆林居庸等驛缺馬站軍領養<lb/>
隆慶某年議於各邉鎮給發買馬銀内發銀令各驛買<lb/>
馬自是不發寄養馬初制監局在禁掖内不以攝太僕<lb/>
<pb n="KR2m0052_WYG_007-10b"/>
寺是以内外廐馬不相干渉今此紀紀實以故不能紀<lb/>
御馬監事而惟以原係御馬監後忽額外取討太僕寺<lb/>
者紀之是不特不節又從而溢之豈初制則然哉於此<lb/>
一端餘可推已<lb/>
　<lb/>
　<lb/>
　<lb/>
　馬政紀卷七<lb/>
</p>
<p>
</p>
  </div>
</body>
</text>
</TEI>
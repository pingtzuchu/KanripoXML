<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>何文簡疏議巻七</head>
    <p>
<pb n="KR2f0023_WYG_007-1a"/>
欽定四庫全書<lb/>
　何文簡疏議巻七　　　　明　何孟春　撰<lb/>
　　地方疏<lb/>
題為地方事准兵部咨該本部題内開大同宣府并雲<lb/>
南等處各該巡撫官員今歲俱免赴京議事若有益於<lb/>
政體便於軍民應議事件明白條陳差人齎奏㑹官計<lb/>
議奏請定奪其所奏事件務要直言簡易不許虚飾繁<lb/>
文亦不許將應該自處瑣細尋常事情一槩混奏等因<lb/>
<pb n="KR2f0023_WYG_007-1b"/>
題奉聖㫖是欽此欽遵備咨前來切念臣本以庸愚濫<lb/>
膺巡撫去離僕從越在裔夷耳聞目擊應該自處者常<lb/>
圖效於萬分而心計手籌不敢自専者實願攄於一得<lb/>
顧臨兹地忽巳三年查得撫屬地方十有二事質彼僉<lb/>
謀斷於已見係干應議事件相應明白條陳用是虚繁<lb/>
不飾簡易以聞伏望皇上軫念遐荒特勅該部㑹議施<lb/>
行雖政體不能深益而軍民亦頗皆便臣不勝拳拳縁<lb/>
係地方事理為此開坐具本差承差楊金齎捧謹題請<lb/>
<pb n="KR2f0023_WYG_007-2a"/>
㫖<lb/>
　計開<lb/>
　　一查得鶴慶軍民府洪武初領州六劒川蘭順北<lb/>
　　　勝蒗蕖永寧當時土官掌印必須㕘以流官地<lb/>
　　　方廣逺所以官皆全設後十七年改蘭州屬麗<lb/>
　　　江二十九年改北勝蒗蕖永寧𨽻瀾滄本府止<lb/>
　　　轄劒順二州兩州賦役全無供億劒川州止納<lb/>
　　　知府馬夫一名其餘柴薪等項俱派本府一十<lb/>
<pb n="KR2f0023_WYG_007-2b"/>
　　　三里出備且府官并首領共八員錢糧詞訟知<lb/>
　　　府管理有餘守禦二所屯糧只須通判督理餘<lb/>
　　　官俱無可理之事又地極邊方每選一官至任<lb/>
　　　俸資柴薪不得時給往往貧乏難存而民間送<lb/>
　　　故迎新却又不勝勞擾以此官民至今常告不<lb/>
　　　便行據布按二司分守分巡官㑹呈要將本府<lb/>
　　　止設知府通判經厯并見在土官知事共四員<lb/>
　　　其同知推官照磨檢校四員盡行裁革庶使官<lb/>
<pb n="KR2f0023_WYG_007-3a"/>
　　　無冗濫民可甦息等因臣惟前項府分領地既<lb/>
　　　狹於前設官宜减於舊今事簡官多民疲差重<lb/>
　　　若將所議同知推官照磨檢校裁革以省員冗<lb/>
　　　以蘇民困揆之事體委的相應<lb/>
　　一查得鶴慶軍民府與劒川州相去山路一程中<lb/>
　　　間清水江巡檢司額設官吏二員名弓兵五十<lb/>
　　　名縁衙門在深陡山箐中四圍俱是夷賊之藪<lb/>
　　　先年巡檢并妻曽被殺死吏兵不敢守住衙門<lb/>
<pb n="KR2f0023_WYG_007-3b"/>
　　　厯久倒塌止存空基官吏至今在府寄住不過<lb/>
　　　虚縻俸禄本州額設弓兵數多隨解隨逃文移<lb/>
　　　往返歲無虚日官府為其攪擾人民被其負累<lb/>
　　　後來被刼者困無衙門責任地方又毎告害臨<lb/>
　　　近守哨之人描陪贓物以此百夫隊長土軍人<lb/>
　　　等只得備用年例穀麥顧募本府宣化關羅羅<lb/>
　　　守把保障一帶山路商賈始通而巡司竟為虚<lb/>
　　　設行據布按二司分守分巡官㑹呈要將本巡<lb/>
<pb n="KR2f0023_WYG_007-4a"/>
　　　司衙門弓兵裁革官吏起送别補印信繳部行<lb/>
　　　委本府能幹官就將附近宣化關等處羅羅召<lb/>
　　　集起取二三十家前來本司地方居住保障防<lb/>
　　　禦彼處山地任其開墾自種自食免其一應差<lb/>
　　　徭供口不及者將原額弓兵該免丁糧量追分<lb/>
　　　給庶使羅羅弓兵土軍人等各首樂從地方無<lb/>
　　　慮等因臣惟前項府分清水江巡司設置賊藪<lb/>
　　　不能存立而雇募附近羅羅乃能防禦此見以<lb/>
<pb n="KR2f0023_WYG_007-4b"/>
　　　夷治夷之足恃也若使其人就彼居食復聽其<lb/>
　　　開耕山地以自給又令原額弓兵各照優免丁<lb/>
　　　糧量出工食以為資助益足堅其樂利之心而<lb/>
　　　惟我約束之聽誠於地方有益巡司官吏一向<lb/>
　　　寄住本府既不能盡職業裁革起送揆之事體<lb/>
　　　委的相應<lb/>
　　一查得大理府賓川州係𢎞治年間添設故赤石<lb/>
　　　崖里各巢夷民版籍雖屬賓川州而赤石崖巡<lb/>
<pb n="KR2f0023_WYG_007-5a"/>
　　　檢司仍屬雲南縣夷民因此不服所在巡司鈐<lb/>
　　　束及神摩洞蔓神寨白羊市金沙江巡檢司衙<lb/>
　　　門亦皆在未設賓川州之先各司俱屬趙州北<lb/>
　　　勝州雲南縣太和縣等衙門統屬後䝉添設該<lb/>
　　　州各司係隔别衙門秦越相視不服差調以此<lb/>
　　　年中遇賊過往常至失機誤事不便行據布按<lb/>
　　　二司分守分巡官㑹呈要將各司改𨽻賓川州<lb/>
　　　統屬庶使臨時便於調用有事可以責成等因<lb/>
<pb n="KR2f0023_WYG_007-5b"/>
　　　臣惟前項府分伍巡檢司皆在通賊要路而賓<lb/>
　　　川州乃賊出必犯之地手足須衛頭目身手須<lb/>
　　　運臂指不有所制不能相使今賓川既設州治<lb/>
　　　則治境之内衙門宜歸統屬若將五巡司俱𨽻<lb/>
　　　附近該州以便調用揆之事體委的相應<lb/>
　　一查得大理府浪穹縣所屬十二關巡檢司設在<lb/>
　　　萬山之中四圍俱係夷羅賊巢路通浪滄盜賊<lb/>
　　　不時出沒洪武初設有土官巡檢張䕶李<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>二<lb/>
<pb n="KR2f0023_WYG_007-6a"/>
　　　員掌印巡捕後各為事病故子孫衰㣲今止李<lb/>
　　　<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>之後土舍一人䕶管印信公事久巳廢弛及<lb/>
　　　照縣屬鳳羽鄉上下江嘴箭桿場師并順盪等<lb/>
　　　巡檢司俱有土官亦設流官惟獨十二關未除<lb/>
　　　流官以此掌印缺員捕盜無所責成行據布按<lb/>
　　　二司分守分巡官㑹呈要將前司添設流官巡<lb/>
　　　檢一員掌印土舍李伯琳巡捕盜賊庶使公事<lb/>
　　　易完盜賊少息等因臣惟前項府分該縣巡司<lb/>
<pb n="KR2f0023_WYG_007-6b"/>
　　　土官既不能襲職土舍一人不能辦事若照鳳<lb/>
　　　羽鄉各巡司添設流官就將前清水江裁革官<lb/>
　　　員於此掌印此間土舍専一責成巡捕揆之事<lb/>
　　　體委的相應<lb/>
　　一查得大理府地方盜賊最難緝捕者莫如鐵索<lb/>
　　　箐赤石崖等處其巢穴甚多地方甚濶山溪甚<lb/>
　　　險然道理俱相連絡迤南鐵索箐等九村屬姚<lb/>
　　　安府居中禾頭等村屬雲南縣迤北赤石崖等<lb/>
<pb n="KR2f0023_WYG_007-7a"/>
　　　處屬賓川州地險民夷教化難及且各巢素皆<lb/>
　　　結為親黨出則彼此相應其鋒莫敵入則散居<lb/>
　　　巢穴其蹤難追若不責成各該捕盜土官以靖<lb/>
　　　地方各地方雖有一二哨堡三兩巡司何濟於<lb/>
　　　事及照雲南縣一處原有土官二員新設賓川<lb/>
　　　州原無土官行據布按二司分守分巡官㑹呈<lb/>
　　　要將雲南縣土官楊訓調住賓川州官為起蓋<lb/>
　　　房屋安置家小於州城中赤石崖亦為修造衙<lb/>
<pb n="KR2f0023_WYG_007-7b"/>
　　　門令其在彼督捕盜賊彼中居民里甲徭役錢<lb/>
　　　糧就委徵收解州磨石舊附近賓川州多係楊<lb/>
　　　訓莊戸凡賓川州盜賊俱委楊訓督捕姚安府<lb/>
　　　地方專任本府土官同知髙鳳督捕雲南縣地<lb/>
　　　方專任本縣土舍張太清督捕各分界至各地<lb/>
　　　方有賊各任其咎庶使督捕無缺責成有歸等<lb/>
　　　因臣惟前項府分地方捕盜本是土官之責知<lb/>
　　　盜賊之虚實諳地方之險易莫如土官近年土<lb/>
<pb n="KR2f0023_WYG_007-8a"/>
　　　官敢於視賊為患縱賊分贓者一以責任之未<lb/>
　　　專一亦以駕馭之未盡其術爾若將髙鳳楊訓<lb/>
　　　張太清等照依所擬調遣於各地方責成督捕<lb/>
　　　揆之事體委的相應<lb/>
　　一查得大理府雲南縣楚場巡檢司與十二長官<lb/>
　　　司衙門並置一處先因巳故土官副長官李應<lb/>
　　　宗闒懶不肯住守衙門常年偷安於你甸彌陀<lb/>
　　　莊等處住居衙門徒設於彼以致賊人刼搶過<lb/>
<pb n="KR2f0023_WYG_007-8b"/>
　　　往人財内外鹽路不通夷民因無生理往往糾<lb/>
　　　賊刦搶歲無虚月行據布按二司分守分巡官<lb/>
　　　㑹呈要將長官司遷移一泡江之西孔全橋新<lb/>
　　　哨添修改為本官衙門領手下兵夫二百名照<lb/>
　　　舊免差自備糧食住守在彼地方專一守把賊<lb/>
　　　人不令出沒及將赤石崖巡檢司遷於東南俄<lb/>
　　　打喇只苴之間著落土舍張太清督令附近村<lb/>
　　　分開通赤石崖直抵孔全橋經行轎馬官道疏<lb/>
<pb n="KR2f0023_WYG_007-9a"/>
　　　通鹽路西出伱甸北至力角庶使夷民得以運<lb/>
　　　鹽生理夷情便利既有生理自不為盜等因臣<lb/>
　　　惟前項府分楚場地方設有巡檢足任詰捕之<lb/>
　　　責若移彼處十二長官司於一泡江之西以遏<lb/>
　　　賊衝又移赤石崖巡司於俄打喇只苴之間以<lb/>
　　　據要害又由此開路直抵孔全橋以通官道又<lb/>
　　　開路西出伱甸北至力角以便貨利揆之事體<lb/>
　　　委的相應<lb/>
<pb n="KR2f0023_WYG_007-9b"/>
　　一查得大理府雲南縣伱甸巡檢司設在平川無<lb/>
　　　益捕盜距東五里許石沈江自𦍑浪十字官道<lb/>
　　　之間乃賊必出之路行據布按二司分守分巡<lb/>
　　　官㑹呈要將前巡司遷立於石沈江自𦍑浪十<lb/>
　　　字路間守把庶使要害有防奸細可遏等因臣<lb/>
　　　惟前項府分所在地方密爾東小廟山與磨石<lb/>
　　　舊小尖山力角之東三處俱臨賊巢山髙路險<lb/>
　　　箐深林密賊常於彼窺伺往來官道為之阻絶<lb/>
<pb n="KR2f0023_WYG_007-10a"/>
　　　若將巡司移遷於彼揆之事體委的相應<lb/>
　　一查得臨安府石屏州寶秀鐵冶所額設大使一<lb/>
　　　員攢典一名冶戸二十四戸額辦鐵課一萬七<lb/>
　　　千三百九十四斤至正徳七年本府因見歲貯<lb/>
　　　鐵斤數多支用數少申䝉巡撫衙門准行本府<lb/>
　　　行令本所委官估計折納每鐵一百斤計價銀<lb/>
　　　二錢八分共價四十八兩七錢三釐二毫遞年<lb/>
　　　冶戸辦納本府貯庫縁所設一官月支食米一<lb/>
<pb n="KR2f0023_WYG_007-10b"/>
　　　石一年計米一十二石折色米每月二石折<graphic n="KR1684" url="https://raw.githubusercontent.com/kanripo/KR-Gaiji/master/images/KR1684.png" mimeType="image/png"/>
　　　鈔不等一年該銀六兩有零一歲之間官俸如<lb/>
　　　此歲以計歲所費不貲而嵗納課程未五十兩<lb/>
　　　以一官一吏之設董四十餘兩之課是輸於官<lb/>
　　　者少所耗於官者多得不償失居然可知行據<lb/>
　　　布按二司分守分巡官㑹呈要將前衙門裁革<lb/>
　　　原課於該州帶管徵辦庶使食不冗而事亦集<lb/>
　　　等因臣惟前項府分該所課鐵納銀數入不多<lb/>
<pb n="KR2f0023_WYG_007-11a"/>
　　　而官攅俸糧嵗積不少若行裁革止令該州帶<lb/>
　　　管徵辦揆之事體委的相應<lb/>
　　一查得䝉化府地方與順寧府臨境交接其蒲夷<lb/>
　　　因無巡司守把得以自由遞年過界搶殺本府<lb/>
　　　地方人民巳非一日順寧䝉化隔界先年雖設<lb/>
　　　一備溪江巡檢司把截縁本巡司立在荒山峰<lb/>
　　　頂無益於事行據布按二司分守分巡官㑹呈<lb/>
　　　要將備溪江巡檢司遷移本江江口把截過渡<lb/>
<pb n="KR2f0023_WYG_007-11b"/>
　　　盤詰姦細庶使前司不為徒設而蒲夷亦知少<lb/>
　　　警等因臣惟前項府分鄰境見今互有申告過<lb/>
　　　界搶殺情節備溪江口正其過渡處所若將前<lb/>
　　　巡司自彼移此揆之事體委的相應<lb/>
　　一查得武定軍民府元時已曽建學及後土官弄<lb/>
　　　積妻商勝知本府事學校始廢國初天兵南下<lb/>
　　　商勝出糧餉軍仍襲土官知府儒學之事當時<lb/>
　　　上司於彼婦女固不以責望之今承平日久雲<lb/>
<pb n="KR2f0023_WYG_007-12a"/>
　　　南文教大行與中國等本府離㑹城不過二程<lb/>
　　　府中街市居多漢人土軍下屯寄種夷民相接<lb/>
　　　言語漸變應襲土官頗知書史佐屬俱是流官<lb/>
　　　所轄州縣僰人子弟多務讀書五七年間有入<lb/>
　　　附雲南府學者有入昆陽州學者父兄耳聞目<lb/>
　　　擊皆有願教子弟之心其子弟皆有願學之志<lb/>
　　　行據布按二司分守分巡官㑹呈要將本府東<lb/>
　　　嶽廟改為文廟梓潼祠為明倫堂令應襲土官<lb/>
<pb n="KR2f0023_WYG_007-12b"/>
　　　與各流官協謀規畫一應當備廨舍門宇查取<lb/>
　　　所轄和曲等州縣出附别府州縣學生員囬府<lb/>
　　　肄業仍擇選二州一縣俊秀子弟以就師資各<lb/>
　　　免其家雜泛差役就為奏請建立學校衙門設<lb/>
　　　官督教庶使夷俗丕變實效克臻等因臣惟前<lb/>
　　　項府分密邇㑹城風聲氣習本不相異較之元<lb/>
　　　江等府外夷荒郡則大不同先年本府土官跋<lb/>
　　　扈無忌使原有學校重漸教化未應至此今元<lb/>
<pb n="KR2f0023_WYG_007-13a"/>
　　　江府已設有學豈可使㑹城二程外地反為不<lb/>
　　　教之夷今應襲土官既頗知書史所轄二州一<lb/>
　　　縣又多俊秀子弟開導趨向規畫處置事皆極<lb/>
　　　易無難若與建立學校衙門設官督教揆之事<lb/>
　　　體委的相應<lb/>
　　一查得澂江府潞南州民和鄉離州一百五十餘<lb/>
　　　里相去兩日之程我朝舊立為邑市縣雖裁減<lb/>
　　　衙門而地里寛廣人民稠密錢糧遞年完納課<lb/>
<pb n="KR2f0023_WYG_007-13b"/>
　　　程並無拖欠𢎞治四年新任知縣陶鉞以邑小<lb/>
　　　為嫌揑故申奉巡撫衙門奏准歸併本州厯年<lb/>
　　　既久民夷離州隔逺遂不復知官法日漸變為<lb/>
　　　頑梗先時該州差人前去勾攝公務猶以財買<lb/>
　　　囑冀其囘䕶今則習染成風公然不出且至於<lb/>
　　　拒捕及擅自起兵讐殺官司皆莫能禁將來未<lb/>
　　　必不以一隅之地而貽鄰境之憂行據布按二<lb/>
　　　司分守分巡官㑹呈要將本鄉奏請照舊立縣<lb/>
<pb n="KR2f0023_WYG_007-14a"/>
　　　其鄉街市坊廂公<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>基址猶是舊日縣規但舍<lb/>
　　　宇曽被拆去起蓋哨房今要從新起蓋縁本鄉<lb/>
　　　依山近水樹木取用方便磚瓦灰石易於燒般<lb/>
　　　所欠木匠工食亦費不多鄉民聞復立縣無不<lb/>
　　　鼓舞自願出辦不必動支官錢若恐官吏員役<lb/>
　　　費用查得本府新興州三里知州吏目各一員<lb/>
　　　潞南州里分亦不過三里只合設知州吏目各<lb/>
　　　一員且路南州先係土官知州改立流官同知<lb/>
<pb n="KR2f0023_WYG_007-14b"/>
　　　一員以鎮佐之今土官既易應將同知革去移<lb/>
　　　此俸資柴薪以給知縣餘止増添典史柴薪俸<lb/>
　　　資亦不過因往昔舊規彼處之民未嘗以是為<lb/>
　　　擾如此庶使逺近均有統屬夷民日就規矩地<lb/>
　　　方可無後患等因臣惟前項府分所有屬縣既<lb/>
　　　近年之廢反成有害則今日之復不當憚難况<lb/>
　　　地不改闢民不改聚人心思舊衆口同詞若依<lb/>
　　　所擬准令將邑市縣復立就將本鄉開墾田地<lb/>
<pb n="KR2f0023_WYG_007-15a"/>
　　　生聚人民分立里甲裁革潞南州同知俸資柴<lb/>
　　　薪移與知縣惟少典史吏典等項之費就於本<lb/>
　　　鄉税糧内編派支給使小民應役適宜糧差出<lb/>
　　　産有地而上下皆得其便揆之事體委的相應<lb/>
　　一查得廣南府維摩寶山一州俱係烟瘴極邊衙<lb/>
　　　門選來知府知州佐貳官員多不赴彼到任只<lb/>
　　　在㑹城或在臨安地方暫住聽候上司差遣今<lb/>
　　　前府分屬州流官知府知州各一員選來尚且<lb/>
<pb n="KR2f0023_WYG_007-15b"/>
　　　無事可理若再有佐貳官員安所置之又查得<lb/>
　　　雲南左右中前後廣陸衛衙門設在㑹城嵗計<lb/>
　　　共該夏秋税糧約有一十一萬有零其屯田散<lb/>
　　　在附近澂江新興嵩明晉寧昆陽安寧昆明江<lb/>
　　　川陽宗易門三泊富民羅次呈貢歸化河陽禄<lb/>
　　　豐等府州縣地方先年設有屯倉例該委官前<lb/>
　　　去收受因無原設文職監理其事只得於各衛<lb/>
　　　指揮千百戸内選委徵收奈何近年以來不才<lb/>
<pb n="KR2f0023_WYG_007-16a"/>
　　　軍職奉公守法者百無一二致將錢糧擅收折<lb/>
　　　色入於私家任意花費及至事發監追却乃甘<lb/>
　　　受刑憲坐待死期見今監禁有至五六年者八<lb/>
　　　九年者甚至一二十年者不能完官無可奈何<lb/>
　　　行據都布按三司掌印并督糧督屯官㑹呈將<lb/>
　　　廣南府通判一員維摩寳山二州同知各一員<lb/>
　　　量行裁革於㑹城雲南府除本府舊有管理有<lb/>
　　　司税糧通判外仍再添設管理屯糧通判一員<lb/>
<pb n="KR2f0023_WYG_007-16b"/>
　　　監同雲南左等陸衛管屯指揮千百戸等官専<lb/>
　　　收各衛夏秋屯糧其外衛司所屯糧臨期三司<lb/>
　　　掌印督糧督屯官㑹同選委附近文職監收先<lb/>
　　　前所委收糧指揮千百户一切革除庶使官不<lb/>
　　　濫而廩禄可省事得専而奸弊可袪等因臣惟<lb/>
　　　前項府分州司官員到任既無地土候差常閲<lb/>
　　　歲時茍不假以署權彼何異於待缺必須暫為<lb/>
　　　委用亦少得其盡心若依所擬量行裁革移其<lb/>
<pb n="KR2f0023_WYG_007-17a"/>
　　　俸資柴薪以為添設管理屯糧官員之費揆之<lb/>
　　　事體委的相應正徳十六年五月十七日<lb/>
　　防禦疏<lb/>
題為防禦地方事臣聞養雞者不畜狸牧獸者不育豺<lb/>
為政莫急於安民安民莫先於除盜然官不得人民何<lb/>
以安人無專責盜亦難除切照雲南去天逺於萬里為<lb/>
地雜處諸夷深山大澤實生龍蛇盜賊之患所在非一<lb/>
如東路彌勒州賊首阿勿等霑益州賊黨折苴等臣已<lb/>
<pb n="KR2f0023_WYG_007-17b"/>
㑹同鎮巡官具奏征𠞰及隨宜撫捕外其迤西一帶如<lb/>
大理府賓川州之赤石崖螳螂古底等處雲南縣之石<lb/>
沈江上七村等處姚安府之鐵索箐稗子溝等處俱是<lb/>
盜賊巢穴山髙箐深聨絡二百餘里頻出刦搶來去不<lb/>
常事聞調兵撲捕率皆遁散事後掣兵囬還旋復嘯聚<lb/>
經年累嵗隄備實難昔時議者謂地方曠野官司隔逺<lb/>
未易號召所致欲於趙州迷度市巡檢司添設一縣以<lb/>
控馭之又因編戸數少民力弗堪而止臣訪得該州所<lb/>
<pb n="KR2f0023_WYG_007-18a"/>
轄定西嶺驛與洱海衛白崖川城堡相連村居稠密在<lb/>
古為龍佑那肇基建治之所古鐵柱尚存川原平衍我<lb/>
朝撥大理䝉化景東洱海四衛屯田在彼并本州九里<lb/>
民雜居約有六十餘村西抵飛來寺計七十里東抵金<lb/>
雞廟計一百一十里大抵前項盜賊出有三路從東出<lb/>
者自馬喇提外居左往金雞廟及姚安地方過英武闗<lb/>
小孤山刦搶并鎮南州囬首便道搶白崖川而歸從西<lb/>
出者自力角雞坪闗向北刦搶鄧川州羅陋向南過飛<lb/>
<pb n="KR2f0023_WYG_007-18b"/>
來寺往䝉化地方亦或過白崖川刦搶而歸從中出者<lb/>
自磨石舊過梁王山入白崖川流刦或東或西而歸而<lb/>
此地適均為盜賊出入中路近嘗建哨添兵選委指揮<lb/>
等官統領資以居中鈐制本為得地奈何軍職望輕士<lb/>
鮮用命中間貪婪者多隂受賊賂貽害滋甚臣節次案<lb/>
行布按二司該道守巡官員查勘處置先後囬報皆謂<lb/>
不若於大理府添設捕盜通判或同知一員將本處青<lb/>
龍舖改設府館令其常川住劄假與權柄西自趙州東<lb/>
<pb n="KR2f0023_WYG_007-19a"/>
至鎮南州及姚安府賓川州雲南縣所屬土官巡司哨<lb/>
堡悉聽鈐制糾察土官姦弊兼理軍民詞訟一應弭盜<lb/>
安民事宜聽其以漸脩舉呈請合于上司詳奪仍於賊<lb/>
出三路附近左右相度風水完聚去處築立堡城起蓋<lb/>
營房調取各衛土軍民兵每處兼撥二百名每名照舊<lb/>
月給行糧四斗五升聽其調度分委軍職土官管領守<lb/>
把其飛來寺抵沙橋二百里内沿途仍俱密置烟墩就<lb/>
撥各哨兵夫哨瞭如飛來寺賊出各墩烽火接放則中<lb/>
<pb n="KR2f0023_WYG_007-19b"/>
路東路軍兵一齊䇿應或截於前或追於後東路中路<lb/>
賊出亦復如是失機不行䇿應者聽其㕘治務使軍兵<lb/>
首尾相援盜賊腹背受敵兵威既振賊勢自沮迤西一<lb/>
帶患害或可少弭臣反復熟籌再三博訪各官所論事<lb/>
體頗宜伏望皇上軫念邊遐特勅該部議而行之臣又<lb/>
察彼盜賊雖産夷玀亦皆人𩔖𩔖有土官為其主宰審<lb/>
地里之險易與盜賊之虚實又須責成土官如姚安府<lb/>
地方則土官府同知髙鳳州同知髙椿賓川州則土官<lb/>
<pb n="KR2f0023_WYG_007-20a"/>
知縣楊訓雲南縣則土舍張太清宜令各照界至往來<lb/>
督捕若姚安地方有賊就著落髙鳳髙椿追襲務得真<lb/>
正賊人解報如或不獲行拘該管通把監禁若土官隂<lb/>
與交通代為隠蔽許令添捕盜官從實㕘究處治至於<lb/>
賓川州雲南縣亦然則官得其人而事權不致於渙散<lb/>
人専其責而盜賊自可以潛消矣臣地方之寄有在不<lb/>
任拳拳惟聖明留意幸甚縁係請乞添設捕盜官員防<lb/>
禦地方事理未敢擅便為此具本差承差楊金親齎謹<lb/>
<pb n="KR2f0023_WYG_007-20b"/>
題請㫖正徳十六年五月十七日<lb/>
　　乞復學校疏<lb/>
題為陳悃乞恩脩復學校設官降印便育人材以圖補<lb/>
報事據雲南按察司帶管提督學校按察使陳洪謨呈<lb/>
奉臣案驗准總司闗前事依奉催據金齒司經厯司呈<lb/>
行據永平縣申查得本縣與永平禦前前右右二所肘<lb/>
腋相連官舍軍餘俱寄民户糧差事同一體生員見有<lb/>
已成材趙完等六名未成材阮郕等七名俱附寄本司<lb/>
<pb n="KR2f0023_WYG_007-21a"/>
儒學讀書相隔路途二百餘里委的窵逺往返供送艱<lb/>
難以致人心厭倦士氣沮撓民間俊秀子弟在城及關<lb/>
廂社學生徒據軍民杜閏等連名狀報各有男杜橒張<lb/>
紳等四十二名頗堪教養願報入學及查本城原設有<lb/>
文廟一所正殿塑像俱全春秋祭祀不缺兩廡明倫堂<lb/>
兩齋牆垣完備止是櫺星門并公廨未曽起蓋基址見<lb/>
存本縣原係産木地方易於脩理所費不過工食之資<lb/>
查得本縣贓罰贖罪及聽解麥糧銀共二百二十兩有<lb/>
<pb n="KR2f0023_WYG_007-21b"/>
零可以動支其齋膳門庫就於本縣九里均徭民户内<lb/>
僉編其廩禄於本縣秋糧合屬官吏嵗支餘剰米四百<lb/>
石内關給其俸鈔於二所嵗辦酒醋徵收課程銀一十<lb/>
一兩三錢内給用人情事體俱各相應及據永平禦前<lb/>
前右右二所各申軍餘數少差撥不敷欲不遵依開設<lb/>
學校風化所關等情囬報前來㑹同雲南布按二司守<lb/>
巡金滄道左㕘政鄧相副使汪標議得永平縣與永平<lb/>
禦設立一處軍民雜居該禦止有二所軍丁不過千餘<lb/>
<pb n="KR2f0023_WYG_007-22a"/>
該縣雖編九里人民多係阿昌蒲羅不通漢語文化難<lb/>
入兼以路當衝要人少差繁先年因有縣治雖建文廟<lb/>
致祭而門戸廨宇等項俱未創造蓋因人材不足不堪<lb/>
建學以故中止今本縣典史楊麗金奏要比照通海呈<lb/>
貢等縣設立儒學一節詳據該司囬文事惟欲速成不<lb/>
為後慮查得永平生員附寄金齒司一學止有一十三<lb/>
名其餘社學子弟率皆頑童稚子不過勉强凑數而已<lb/>
即目俱不堪教養人才尚未衆盛豈宜輒便立學徒事<lb/>
<pb n="KR2f0023_WYG_007-22b"/>
糜費設使强與建學未免要補廩増額數本地無人金<lb/>
齒城中士人貪圖食廩應貢必皆爭先冒籍應考充補<lb/>
况張官置吏齋膳之費門庫之役俱仰給於縣所是以<lb/>
窮薄軍民之財賦反供異鄉富庶之士民不惟事理不<lb/>
順亦恐人心不平及照本司儒學人才較之往昔頗盛<lb/>
規模可比一府原設官止訓導一員一遇事故缺官掌<lb/>
印未免權用齋長生員䕶守生徒衆多教業廢弛而永<lb/>
平生員赴金齒學肄業者道路實有二百餘里往來供<lb/>
<pb n="KR2f0023_WYG_007-23a"/>
給委有不便彼謂人心厭倦士氣沮撓或亦有之合無<lb/>
轉為奏請將金齒司儒學比照各府添設教授一員掌<lb/>
印其永平生員不必赴金齒學肄業舊設訓導行令分<lb/>
教本學諸生并往來永平提調彼處生員其永平原有<lb/>
官地亦與起造齋膳號房隨有廩膳若干許令分出膳<lb/>
夫銀兩常川在學㑹膳講讀及彼處社學生亦令一體<lb/>
考課凡遇春秋祭祀師生同縣官從宜行禮而人材亦<lb/>
可隨地作養等因具呈到臣案照先准本院咨准禮部<lb/>
<pb n="KR2f0023_WYG_007-23b"/>
咨該金齒軍民指揮使司永平縣應朝典吏楊麗金奏<lb/>
前事該本部看得所奏合行雲南撫按衙門督同提學<lb/>
守巡該道等官查勘該縣生員有無衆多附寄本司儒<lb/>
學讀書是否道路窵逺備查明白如果人情事體相應<lb/>
立學將該用錢糧等項計議停當具奏施行若是不堪<lb/>
立學徑自立案等因到臣已經案行查勘去後今據前<lb/>
因㑹同巡按御史羅玉議照黨庠術序先王造士興賢<lb/>
之地家誦巷歌有國化民成俗之務為之有漸期於用<lb/>
<pb n="KR2f0023_WYG_007-24a"/>
夏以變夷教之有方尤貴篤近而舉逺今金齒司儒學<lb/>
既人材頗盛則師訓不可缺員永平縣地方既徒衆不<lb/>
多則學校難於遽設中間委曲誠又有如提學并該道<lb/>
守巡官所云者相應斟酌處置如䝉皇上軫念邊遐特<lb/>
勅該部再加議處合無准於金齒司添設教授一員掌<lb/>
管印信舊設訓導分教本學諸生中有永平附寄生員<lb/>
免其逺赴肄業令分教官往來提調并社學生一體考<lb/>
課講解其餘事宜悉依今勘所擬施行積之年久如果<lb/>
<pb n="KR2f0023_WYG_007-24b"/>
教養有成人材漸發戸口繁増財力寛裕堪以專立一<lb/>
學再行奏請庶幾此日官不乏教士得安居而異時學<lb/>
非徒建財無浪費臣除行該司聽候施行外緣係<lb/>
督同提學守巡該道等官查勘事理未敢擅便為此具<lb/>
本差承差楊金親齎謹題請㫖正徳十六年五月十七<lb/>
日<lb/>
　　陳言疏<lb/>
題為陳言乞重天命以興聖治事臣聞國運當興天命<lb/>
<pb n="KR2f0023_WYG_007-25a"/>
攸眷帝心簡在衆誠所歸皇帝陛下興聖於南維配天<lb/>
於北極藩邦之號表於徵兆莫之為而為厯數之傳形<lb/>
於誕敷莫之致而致陛下應符而出躬受天命蓋自知<lb/>
所重踐阼以來心存聖治固宜思所以興之矣臣限守<lb/>
炎荒遙瞻魏闕草茅耿耿不勝至愚竊伏私計今當數<lb/>
月在廷羣臣自元老以至庶寮幸際清明共圖傾竭事<lb/>
之是非政之得失官之臧否民之休戚罔不畢陳法令<lb/>
之斟酌紀綱之董正人才之進退威福之流布弊革害<lb/>
<pb n="KR2f0023_WYG_007-25b"/>
除壅袪滯滌忠明佞白賞信罰必維其時矣臣愚竊計<lb/>
今日羣臣之所陳者心有萬慮口有萬言萬慮至深萬<lb/>
言至富其條件不可勝計其科名各有指及臣外逺莫<lb/>
由與聞然大較知其所願惟在陛下脩徳勤政始終不<lb/>
間而已脩徳者勤政之本勤政者脩徳之發脩徳勤政<lb/>
非有二事所謂脩徳者宋吕公著告其君曰人主即位<lb/>
之始當正始以正天下脩徳以安百姓脩徳莫先於學<lb/>
人主之所當學者觀古聖人之所以用心論厯代帝王<lb/>
<pb n="KR2f0023_WYG_007-26a"/>
所以興亡治亂之迹求立政立事之要講愛民利物之<lb/>
術自然日就月將徳及天下書曰王人求多聞時惟建<lb/>
事又曰念終始典于學厥徳脩罔覺傳説之告髙宗不<lb/>
過如此揚雄曰學之為王者事其已久矣堯舜禹湯文<lb/>
武汲汲夫學者所以學治天下王者之事也故自堯舜<lb/>
禹湯文武之為君皆汲汲於學後世繼體守成之主生<lb/>
而驕逸忘其祖宗創業之艱難徒見天下無事以為禍<lb/>
亂無從而生或荒耽於酒或盤於遊畋或窮奢極侈小<lb/>
<pb n="KR2f0023_WYG_007-26b"/>
而喪身大而亡國皆由不能以學脩徳故也夫學以脩<lb/>
徳而政事由此立焉是脩徳者勤政之本也所謂勤政<lb/>
者司馬光告其君曰人主初即位正四海延頸企踵屬<lb/>
望之時若深執謙遜端拱不言羣臣奏事不加處斷中<lb/>
外之情能無鬱悒易曰聖人作而萬物覩又曰帝出乎<lb/>
震相見乎離志不可慢時不可失不回視反聽無以新<lb/>
隆平之基不改絃易轍無以拯頺靡之勢今近而畿甸<lb/>
逺而海隅之民注想維新如饑如渴須亟有以慰之百<lb/>
<pb n="KR2f0023_WYG_007-27a"/>
凡執事中君子小人情各不同窺測深淺相為勝負事<lb/>
又有當蚤應者詩曰弗躬弗親庶民弗信弗問弗仕勿<lb/>
罔君子言人主勤政無有逺近幽深悉知其事物如此<lb/>
而後能治天下若有行弗躬有事弗親雖有盛徳民何<lb/>
取信弗能問以盡其事弗能察以盡其物則小人得以<lb/>
勿罔君子矣庶民弗信則不能安民矣勿罔君子則不<lb/>
能知人矣不能知人何以求治人主不患無髙世之資<lb/>
而患無求治之意不患無求治之意而患無好學之實<lb/>
<pb n="KR2f0023_WYG_007-27b"/>
脩徳在於好學求治在於勤政是勤政者脩徳之發也<lb/>
欲進是道無他亦惟在乎知人與急親賢而已孔子曰<lb/>
舜有臣五人而天下治孟子曰堯以不得舜為己憂舜<lb/>
以不得禹臯陶為己憂古之帝王先務為急程頤告其<lb/>
君曰人主大率一日之中接賢士大夫之時多親寺人<lb/>
宫女之時少則自然氣質變化徳性成就商之髙宗舊<lb/>
勞於外及為天子不敢荒寧享國長久為後王法周之<lb/>
成王年十有三而即帝位起居言動必謹後世守成之<lb/>
<pb n="KR2f0023_WYG_007-28a"/>
主莫有及焉髙宗學於甘盤而傅説為之相成王以召<lb/>
公為之保周公為之師故其徳昌隆而政休美陛下起<lb/>
自外藩如商髙宗春秋鼎盛如周成王在朝士大夫素<lb/>
未相接文華講學當選天下儒碩於今方始既深居九<lb/>
重逺於萬里若復顒卭淵黙日益嚴重則自賢自聖上<lb/>
之乏涵養薫陶之功下之無周旋輔導之助外之幽僻<lb/>
之民銜寃失職者何由上聞疎賤之臣懐材藴徳者何<lb/>
由自達臣愚伏願陛下追法帝王舊典紹復祖宗故事<lb/>
<pb n="KR2f0023_WYG_007-28b"/>
未明求衣辨色視朝日御經筵無分寒暑或退朝便殿<lb/>
推擇二三大臣及諸侍從更召迭進與之從容辯議古<lb/>
今治體人間情偽使各盡其胸臆所懐至於文武班寮<lb/>
凡有職業應進見者亦必命之使前降以温顔假以長<lb/>
晷親加詢訪委曲詳悉使下情上通無所壅蔽又得知<lb/>
其人志趣所向器資所任而加銓定焉其有經術通明<lb/>
有守不畏魁磊淳茂耆艾之士及諸博通今古史𫝊智<lb/>
謀超卓可以㕘廟謨斷國論者陛下置之優閒引之禁<lb/>
<pb n="KR2f0023_WYG_007-29a"/>
近使得專意討論以備朝夕召見紬繹顧問密勿獻替<lb/>
務俾縉紳有道巖穴篤行之儒毋逺於朝毋遺於野如<lb/>
程頤所言經筵既罷常留二人直日夜則一人直宿祇<lb/>
候非時宣召資其啓沃其有事故請假者須與以次官<lb/>
互換輪直則羣臣間將皆有一言可禆時政將皆有一<lb/>
善可答君恩將皆得分陛下憂勤之寄將皆得副朝廷<lb/>
委用之誠不敢偷安茍禄養望待遷而陛下得開益聰<lb/>
明漸摩道義為商髙宗中興殷世為周成王専美姬室<lb/>
<pb n="KR2f0023_WYG_007-29b"/>
徳不期脩而自脩政不期勤而自勤矣或曰陛下昉臨<lb/>
大寶一日二日萬幾晝既研觀書史夜須省覽章疏究<lb/>
隠㣲於未形極思慮之不到而又欲與大臣從官延欵<lb/>
酬對日昃夜分猶將弗給恐非頤養神明之道竊以為<lb/>
不然為國有體勤政有要政有本末事有細鉅察目睫<lb/>
者不能見百步察百步者不能見目睫舉其綱則萬目<lb/>
張挈其領則衆毛理陛下誠脩徳勤政知人而親賢臣<lb/>
下之賢者登之不肖者斥之其材能之堪某事者就任<lb/>
<pb n="KR2f0023_WYG_007-30a"/>
使之有功者必賞有罪者必誅已先得其體要先得其<lb/>
本與其鉅者自然躬不勞而日有暇於講學矣若夫簿<lb/>
書煩冗文法碎密較量金穀割析毫釐乃百官庶寮之<lb/>
所司大明㑹典内開載列聖累朝品式格例甚悉陛下<lb/>
遇有以此言此事陳者第令各該衙門檢括看詳斟酌<lb/>
停當取决施行雖勿留意蓋無不可古人云習與智長<lb/>
化與心成又云少成若天性習慣如自然為可為於可<lb/>
為之時正賴今日臣所謂重天命以興聖治不越乎是<lb/>
<pb n="KR2f0023_WYG_007-30b"/>
惟陛下裁察臣無任瞻戀拳拳之至為此具本差承差<lb/>
施廷秀親齎謹題請㫖正徳十六年六月十三日<lb/>
　　公折俸疏<lb/>
題為公折俸以勸小官事臣聞子路曰負重致逺不擇<lb/>
地而休家貧親老不擇禄而仕不擇禄而仕者孟子所<lb/>
謂仕非為貧也而有時乎為貧謂夫居卑者也易曰天<lb/>
地養萬物聖人養賢以及萬民解者謂養民則必須賢<lb/>
故先養賢養賢則必須禄禄厚然後可以責亷隅安職<lb/>
<pb n="KR2f0023_WYG_007-31a"/>
業故中庸論九經其一為體羣臣體羣臣則士之報禮<lb/>
重忠信重禄所以勸士也方今宦途官之小者本為禄<lb/>
仕茍折俸太薄無以為俯仰資人品不齊所學所志豈<lb/>
能皆自信而固守國家欲其不受贓物不罹憲網難矣<lb/>
雲南逺方地窳民夷水路不通非他處比府佐并州縣<lb/>
官俱缺養馬丁夫府衛州縣首領各儒學及驛遞巡司<lb/>
倉場所庫務局等官位卑禄薄至者多係以例告逺及<lb/>
不得已貧老之人攜挾妻子去離鄉闗萬里驅馳經嵗<lb/>
<pb n="KR2f0023_WYG_007-31b"/>
始至末流雜職既鮮𨽻卒又無馬匹甚至無址可棲至<lb/>
則僦賃房屋揭借柴米舉家懸望折俸為生延及季終<lb/>
具告支取該管衙門舊每視為泛常過期不與致使房<lb/>
吏索錢不得使用不為稟給此等小官在任窮極或將<lb/>
子女結婚富室以圖借貸或將衣服典賣他人以為盤<lb/>
費臨事之際豈不知畏刑憲而侵盜官錢受取贓物秖<lb/>
顧燒眉且圖糊口事敗跡著監追配發罪非不當情實<lb/>
可哀其餘不幸疾病死喪柩尸暴露妻子流離者有之<lb/>
<pb n="KR2f0023_WYG_007-32a"/>
幸獲任滿又因力不能歸寄籍州縣終身抱丘首之恨<lb/>
者有之臣撫臨以來耳聞目擊不一而足應該為彼清<lb/>
究處置情節略已施行外近為㑹計糧儲事行據雲南<lb/>
布政司備將所屬大小文職官員月支俸糧造冊呈繳<lb/>
到臣查得布政司等衙門大小文職官員月支俸糧除<lb/>
本色米及折海<graphic n="KR1684" url="https://raw.githubusercontent.com/kanripo/KR-Gaiji/master/images/KR1684.png" mimeType="image/png"/>米外其鈔米布按二司雲南府昆明<lb/>
縣官都司并在鎮城陸衛首領官每石價銀二錢八分<lb/>
五釐大理臨安鶴慶姚安武定䝉化等府劒川州官毎<lb/>
<pb n="KR2f0023_WYG_007-32b"/>
石一錢三分三釐楚雄曲靖尋甸澂江廣西鎮沅廣南<lb/>
永寧順寧等府新化北勝等州官并所屬州縣各該衙<lb/>
門官安寧五井黒鹽白鹽提舉司官與雲南府大理等<lb/>
府所屬安寧等州呈貢等縣各該衙門官每石一分六<lb/>
釐所支名目雖同所得分數不一臣惟俸每石同折宜<lb/>
一也今重者每石二錢八分五釐或一錢三分三釐輕<lb/>
者一分六釐鈔每貫同價宜一也今重者每貫一分四<lb/>
釐二毫或六釐六毫輕則八毫重輕厚薄懸絶如此八<lb/>
<pb n="KR2f0023_WYG_007-33a"/>
品九品官不在鎮城衙門每月除本色米一石外<graphic n="KR1684" url="https://raw.githubusercontent.com/kanripo/KR-Gaiji/master/images/KR1684.png" mimeType="image/png"/>鈔<lb/>
米銀止共得二兩一兩未入流官每月止共得三錢五<lb/>
分七釐此等官員何以度日饑窘迫切何以保全終始<lb/>
此非我祖宗欽定折俸之通制非古聖人之所以養賢所<lb/>
以勸士之常道也或謂末流雜職儒學官外少由科貢<lb/>
多出吏胥幾何足養幾何足勸臣竊以為官無崇卑並<lb/>
膺朝命職有髙下並是國家臣子分職領事不可或無命<lb/>
服既加似難弗恤古之治天下者一夫不獲猶為已責<lb/>
<pb n="KR2f0023_WYG_007-33b"/>
而况與有職業相須為治之人乎今者伏遇皇帝陛下<lb/>
維新庶政大賚四方膏澤所施朽枯同被凡與出身咸<lb/>
思革面正竭涓埃願輸海嶽之時如䝉聖恩察臣此言<lb/>
特詢該部備查先年雲南并各布政司大小文職折俸<lb/>
輕重厚薄事例㕘量斟酌將雲南逺方選到末流雜職<lb/>
官員折俸鈔米或照本處何項等第或照他處若干分<lb/>
數稍從其厚各適厥中使小官有實恵可霑外郡與鎮<lb/>
城無異兩廣貴州等處各布政司小官折俸有差池者<lb/>
<pb n="KR2f0023_WYG_007-34a"/>
照此查議擘畫施行庶幾上天雨露之仁獲同於一視<lb/>
下土螻蟻之職克效於萬分而秉節持斧之使臣當其<lb/>
有事亦得以責成遇其有罪亦得以盡法矣其於政體<lb/>
不為無補縁係乞明事例公折俸以勸小官事理未敢<lb/>
擅便為此具本差承差施廷秀親齎謹題請㫖正徳十<lb/>
六年六月十六日<lb/>
　　辭俸廕疏<lb/>
奏為乞恩辭免俸䕃事正徳十六年七月初一日准兵<lb/>
<pb n="KR2f0023_WYG_007-34b"/>
部咨為捷音事該本部題該臣等㑹題本部議得雲南<lb/>
十八寨蠻賊阿寺等慿藉深山大箐兇惡僣稱王號連<lb/>
年刦殺人財騷擾地方本部先因都給事中劉洙論奏<lb/>
議行鎮巡等官勘議撫𠞰數年之間迄無成功都御史<lb/>
可孟春等奉命督勵文武官員部領土漢官軍分道並<lb/>
進設奇取勝元惡授首餘黨削平此皆皇上聖武神威<lb/>
布昭遐邇之所致也所據巡撫都御史何孟春鎮守太<lb/>
監史泰經略周悉兵糧皆足戰守咸備致此克捷論其<lb/>
<pb n="KR2f0023_WYG_007-35a"/>
功蹟實為之最巡按御史陳察協心調度紀驗詳明功<lb/>
亦可尚㕘政鄧相副使王忠都指揮方仲方略俱有領<lb/>
兵督戰之功㕘政晁必登僉事周愚俱有監軍督餉之<lb/>
勞僉事潘<graphic n="KR1948" url="https://raw.githubusercontent.com/kanripo/KR-Gaiji/master/images/KR1948.png" mimeType="image/png"/>都指揮劉璽布政使方璘按察使陳洪謨<lb/>
都指揮劉宗仁各能隨事効勞贊襄戎事以上各官功<lb/>
俱可録合無查照近年平賊陞賞事例何孟春史泰各<lb/>
加禄䕃陳察量加陞用鄧相王忠等各量陞俸級潘<graphic n="KR1948" url="https://raw.githubusercontent.com/kanripo/KR-Gaiji/master/images/KR1948.png" mimeType="image/png"/>
劉璽等各量加賞賚及照都給事中劉洙先事建議得<lb/>
<pb n="KR2f0023_WYG_007-35b"/>
平强冦以靖地方功亦難泯等因正徳十六年三月初<lb/>
二日題奉聖㫖是史泰嵗加禄米十二石何孟春陞俸<lb/>
一級還各䕃子姪一人做百戸劉洙先事建議致有成<lb/>
功與陳察并鄧相王忠晁必登周愚方仲方略各陞俸<lb/>
一級潘<graphic n="KR1948" url="https://raw.githubusercontent.com/kanripo/KR-Gaiji/master/images/KR1948.png" mimeType="image/png"/>劉璽方璘等各賞銀五兩紵絲一表裡欽此<lb/>
欽遵通行外所據應䕃子姪縁無姓名職役合咨前去<lb/>
煩照本部題奉欽依内事理將應䕃弟男子姪姓名咨<lb/>
報以凴上請䕃授等因到臣聞命驚惶罔知攸措竊惟<lb/>
<pb n="KR2f0023_WYG_007-36a"/>
地方之事皆臣職分之所當為盜賊克平非臣智力之<lb/>
所能致乃䝉先皇帝俯從該部查照近年各該地方平<lb/>
賊陞賞事例濫及臣等臣自揣有何功勞敢同各處恩<lb/>
錫伏望皇上容臣辭免使臣不致踰涯越分速戾招尤<lb/>
臣無任感戴天恩之至為此激切具本差承差張雲親<lb/>
齎謹具奏聞伏候勅㫖正徳十六年七月初三日<lb/>
　　閉銀場第二疏<lb/>
題為乞查原奏早閉銀場蠲國課以安民生事正徳十<lb/>
<pb n="KR2f0023_WYG_007-36b"/>
四年五月内該臣㑹同鎮守雲南總兵官黔國公沐崐<lb/>
巡按雲南監察御史萬鎡公同都布按三司官查議得<lb/>
雲南大理等府新興等處銀場節因鎮守内臣差去人<lb/>
員採挖未免囊橐其間以致嵗辦不敷將礦夫口糧折<lb/>
辦又將夫丁乾認共補課額大約一歲銀場所出不及<lb/>
五分之一礦夫口糧夫丁折辦乾認乃至十分七八正<lb/>
徳六年總兵等官奏將各場封閉免辦地方始獲少安<lb/>
正徳九年被瀾滄衛軍妄行奏開旋復科擾害生侵欺<lb/>
<pb n="KR2f0023_WYG_007-37a"/>
弊出正徳十三年鎮守太監具奏領勅職専提督以來<lb/>
歳必取盈礦夫口糧折辦銀布政司因麗江䝉化等府<lb/>
遞年拖欠恐誤解京那借在庫備邊銀共二萬五千餘<lb/>
兩凑解至今未補夫丁乾認銀都司遞年追併𦂳急將<lb/>
各土軍賣男鬻女接凑補納又被經收人員耗取侵用<lb/>
軍受横征之苦國無完課之期要將軍充礦夫一切查<lb/>
革各照原伍操備差使口糧亦各免派行令各府州縣<lb/>
量徵折色解布政司備邊其銀場照舊封閉等因該戸<lb/>
<pb n="KR2f0023_WYG_007-37b"/>
部題奉先皇帝聖㫖是這礦場應否開閉還著鎮巡等<lb/>
官查議明白來説欽此欽遵移咨前來已行雲南都布<lb/>
按三司將礦夫查革口糧免派及將銀場各呈鎮守巡<lb/>
按衙門㑹呈查議去後未報節行催外正徳十五年七<lb/>
月内臣又㑹同巡按雲南監察御史陳察再查議得雲<lb/>
南地方銀場法當封閉從前撫按官員累次言之已為<lb/>
懇切該部執奏巳為明備大抵銀場為利實少為害實<lb/>
多利纔十一害率千百而十一之利又不全歸公家千<lb/>
<pb n="KR2f0023_WYG_007-38a"/>
百之害常至槩及官私判山等場𢎞治十二年奏除之<lb/>
後續有採挖九重不得知也新興等場正徳九年奏開<lb/>
附近處所峒口名色九重亦不得盡聞也附近峒口數<lb/>
年之利巡撫等官不預其事不審以供上者幾何臣等<lb/>
去嵗㑹奏新開處所乃是追論之言既往無益不煩更<lb/>
悉本年三月初八等日雲南大理等府州縣各申報地<lb/>
震而近銀場地方震動尤甚實由場礦採挖深酷有傷<lb/>
地脈隂道不寧所致相應早加封閉不許姦徒再啓釁<lb/>
<pb n="KR2f0023_WYG_007-38b"/>
端使夫丁永壯城池之守銀米永充倉庫之儲等因具<lb/>
題至今未奉明㫖臣謹再㑹同接管巡按雲南監察御<lb/>
史羅玉議得前項銀場在先鎮巡等官議開議閉甲可<lb/>
乙否素不相合蓋鎮守太監係原奏開之人今日難於<lb/>
㑹議臣等原奏封閉之事始終决不茍同議開者方託<lb/>
以利欲炎上心議閉者厯陳其害冀悟天意言之矛盾<lb/>
固有由然今既伏遇皇帝陛下鼎命初凝離明普照先<lb/>
朝庶政絃轍維新積嵗奏章匭囊無滯銀場之當早封<lb/>
<pb n="KR2f0023_WYG_007-39a"/>
閉特在陛下查出原奏一言决矣陛下踐阼之餘儉徳<lb/>
形於詔㫖仁聲溢於羣聽富有四海豈以千萬緍為贏<lb/>
縮况沒籍罪人財産萬萬於兹望乞早降綸音著于令<lb/>
甲將前銀場永逺封閉地方生靈不勝大幸縁係乞查<lb/>
原奏以安民生事理未敢擅便為此具本差承差張雲<lb/>
親齎謹題請㫖正徳十六年七月初三日<lb/>
　　裁革冗員疏<lb/>
題為裁革内外冗員守臣復設府治撫安夷民以消地<lb/>
<pb n="KR2f0023_WYG_007-39b"/>
方大變事巻查先為巡撫地方事據雲南布政司呈奉<lb/>
臣批據前整飭金騰兵備雲南按察司副使劉節呈奉<lb/>
臣案驗前事行准接管兵備副使汪標牒呈到司㑹同<lb/>
都按二司查議相同等因具呈到臣㑹同巡按雲南監<lb/>
察御史羅玉巡按雲貴監察御史席書議得天下事消<lb/>
變於未萌者策之上消變於將萌者䇿之中變成而後<lb/>
救斯無䇿矣臣切見雲南地方俱有諸夷然西至大理<lb/>
東至臨安皆是府衛相㕘事體有定規賦役有常制故<lb/>
<pb n="KR2f0023_WYG_007-40a"/>
民雖未富猶得麤安惟金齒一司實古之哀牢郡漢之<lb/>
永昌府考自元以上皆為府治其後元務逺略創立大<lb/>
理金齒等處宣慰使司都元帥府於銀生崖甸其地在<lb/>
伯夷䝉樂山下去金齒司南一千餘里其夷沒後金箱<lb/>
二齒而葬故因得名與永昌府絶無干渉後元因其地<lb/>
不可守改為金齒衛移入永昌府共治元末道梗流官<lb/>
多缺止有土官通判在任聖朝洪武十五年於指揮王<lb/>
真處降附十六年春附近諸夷忿王真立衛鎮守不恤<lb/>
<pb n="KR2f0023_WYG_007-40b"/>
府事乃共推已退土官髙公引麓川思可發夷兵數萬<lb/>
來攻生擒王真盡夷其城而去本年十月雲南指揮李<lb/>
觀請復立永昌府金齒衛招撫安輯十七年閏十月朝<lb/>
廷降到永昌府印又續發南京及各處軍萬名充實軍<lb/>
伍府衛相㕘軍民安堵二十二年十二月李觀病故後<lb/>
指揮胡淵以舊城夷毁改築新城因欲自尊假以民少<lb/>
糧不及俸為名於二十三年十二月初八日奏革永昌<lb/>
府改衛為金齒軍民指揮使司兼管軍民彼時淵以築<lb/>
<pb n="KR2f0023_WYG_007-41a"/>
城有功意在専制自便又以指揮俱長單掌印例無考<lb/>
選軍政可使世世專有此土却將永昌一府之民併入<lb/>
永昌金齒二千戸所尚有附府良民無歸編立東西太<lb/>
和陸軍等里徑屬本衛原本衛所屬施甸等縣續立鎮<lb/>
夷等州俱革為長官司百夫長等衙門惟永平一縣乃<lb/>
古博南縣民不可革遂槩𨽻指揮司統屬彼時淵恃其<lb/>
功不欲與府頡頏訖得成其私計然親承屠城之慘深<lb/>
結夷民之心故需索少而糧差之額輕軍民和而調發<lb/>
<pb n="KR2f0023_WYG_007-41b"/>
之事簡又以府衛所有専供一司故夷民皆安財用頗<lb/>
足後來承之儘意貪剥近城寨分已不如前其後因麓<lb/>
川反叛加以征調夷民漸困及景泰末都督毛勝因隨<lb/>
麓川知金齒司指揮供給最厚遂營幹鎮守有内臣見<lb/>
得毛勝獲利監承黎義等亦行接踵前來廣占夷民之<lb/>
田以為官莊大取夷民之財以供諸費邊夷自此始不<lb/>
聊生然名目尚少猶可支持相承到今日増月長典馬<lb/>
典軍誅求萬計磕頭見面動要數千過江錢子粒錢聽<lb/>
<pb n="KR2f0023_WYG_007-42a"/>
事錢家火錢差馬錢馬草錢馬料錢油刷錢椒鹽錢料<lb/>
絲燈錢進貢弩手錢下京盤纒錢籠杠錢無時得了白<lb/>
米戸馬料戸麥子戸柿餅戸香笋戸酒米戸雞㙡戸牛<lb/>
皮戸柴薪戸無日不徵加以跟役小人百様生事害人<lb/>
光棍牢子一時縱横取索椎髓剥肉倡言不恤夷民畏<lb/>
死莫敢不從由是强者出為盜賊弱者逃入外夷如近<lb/>
城鳳溪一長官司今止數家二代不襲可見矣較之宣<lb/>
徳正統之間環城百里之夷民十亡八九比之成化𢎞<lb/>
<pb n="KR2f0023_WYG_007-42b"/>
治之始二三百里之夷民亦減六七所不能逃者赤身<lb/>
裸體食草鋤山氣息奄奄死亡無數而上下交征略不<lb/>
為異如施甸夷民害極欲變正徳十年三月城門為之<lb/>
晝閉騰衝軍士逼於拜見正徳十一年太監居宅曽被<lb/>
攻圍及今木邦起兵奪占孟定府又起兵入隴川臨芒<lb/>
市又起兵入灣甸州其州去永昌老徭寨僅四十里孟<lb/>
養又起兵過金沙江鑿山開道由茶山直抵騰衝孟密<lb/>
又敢要求宣慰遞到緬書有伱侍長差劉京官來拜見<lb/>
<pb n="KR2f0023_WYG_007-43a"/>
等語臣訪於地方官吏耆老言自討平麓川之後今經<lb/>
八十餘年並無夷人如此侵犯良由金騰二司軍官不<lb/>
才又恃鎮守内臣將官隂為主張附近夷民被害不過<lb/>
各逃往彼處以訴其怨彼各得招懐以益其强既知二<lb/>
司之虚憊又悉二司之貪殘而内外守臣且又年年下<lb/>
番哄誘寶石月月設計欺騙金銀遂使逺夷生凌侮之<lb/>
心興兵試作變之漸若不早為處置誠恐大變即興蓋<lb/>
附近夷民為二司藩籬今皆抱恨切骨則藩籬撤矣附<lb/>
<pb n="KR2f0023_WYG_007-43b"/>
郭軍民為地方根本今皆疾首痛心則根本病矣藩籬<lb/>
根本皆墮大變固應不逺臣叨受巡撫之寄憂如焚灼<lb/>
坐在氊針博采廣詢共言㑹城既有鎮守雲南并金齒<lb/>
騰衝地方太監金騰地方又有鎮守太監㑹城既有鎮<lb/>
守雲南總兵金騰地方又有鎮守㕘將一處兩人政體<lb/>
固有未便官多民擾下情誠有未堪先年金騰鎮守罷<lb/>
設不常秪縁舊制所無並係冗員之數今者夷民甚是<lb/>
艱苦邊事又多釁蘖鎮守官員不比其他文職就使全<lb/>
<pb n="KR2f0023_WYG_007-44a"/>
無漁獵終亦供給煩難無之不見其為少有之益見其<lb/>
為害得省一日則民得一日之寛得省一年則民受一<lb/>
年之賜今日為金騰計惟是裁革前項鎮守内臣將官<lb/>
裁革之後仍復府治以撫安之則内患可除外變自息<lb/>
臣以此言考諸前十數年巡撫等官固有憂先於臣具<lb/>
本凡二三次陳奏者矣縁該部只照常行雲南鎮守衙<lb/>
門勘報殊不思鎮守衙門太監與同𩔖為一心總兵與<lb/>
㕘將為一體為鎮守者於近夷日取之財必千必萬於<lb/>
<pb n="KR2f0023_WYG_007-44b"/>
逺夷嵗通之利莫考莫稽既圖利身誰肯為國一承行<lb/>
勘轉加唬嚇設言治其妄告倒説為伊解釋各差官於<lb/>
各寨逼要乞留鎮守保狀不願復府甘結更令科派備<lb/>
禮磕頭所以夷民則畏懼益深蓄怨益切二司則剥削<lb/>
愈肆聲勢愈張非徒無益於弭亂適乃促發其禍機今<lb/>
幸皇上入承大統聖譽昭升率土普天更新視聽延頸<lb/>
企踵想望太平用敢罄竭愚誠冀消變故臣近節該伏<lb/>
覩登極明詔内開正徳元年以來傳陞乞陞大小官職<lb/>
<pb n="KR2f0023_WYG_007-45a"/>
盡行裁革各邊但係正徳年間新添分守守備内臣詔<lb/>
書到日即便囘京分守守備内臣將官有正徳元年以<lb/>
後改作鎮守等項名色兵部查奏改正欽此前項鎮守<lb/>
金騰太監㕘將應在裁革及即便囬京并查奏改正之<lb/>
例如䝉乞勅兵部早賜施行其復設府治一事尤願聖<lb/>
明俯垂睿鑒不惑羣議斷自宸衷下之戸部備查前後<lb/>
撫巡奏詞所以不㑹鎮守之故以審事情免行鎮守衙<lb/>
門勘報致成掣肘之難反貽患禍將金齒司所屬永昌<lb/>
<pb n="KR2f0023_WYG_007-45b"/>
金齒二千戸所夷民并附郭各里百姓仍舊復立永昌<lb/>
軍民府統治再乞勅吏部精選四川湖廣貴州有守有<lb/>
為進士出身知府一員舉人出身通判一員推官一員<lb/>
經厯司經厯一員照磨所照磨一員司獄司司獄一員<lb/>
令其領印作急前來到任其所割𨽻州縣長官司及合<lb/>
屬衙門俱俟知府到日計度人民戸籍多寡地里逺近<lb/>
照舊為州為縣為長官等司另行奏請銓官降印其騰<lb/>
衝司亦原係府治後改為騰越州騰衝守禦千戸所彼<lb/>
<pb n="KR2f0023_WYG_007-46a"/>
時州𨽻永昌府所𨽻金齒衛後為比照金齒改為軍民<lb/>
指揮使司今其為害亦與金齒相同若金齒復為府衛<lb/>
騰衝亦合復為州或為縣將司改為衛土軍土民相㕘<lb/>
管理其大小事例亦比金齒次第舉行若其公堂廨宇<lb/>
臣已訪得二處空閑地方房屋甚多鎮守内臣將官去<lb/>
後各該官至自可不勞而備如此則近便夷民自可得<lb/>
安逺地夷心自然畏服而大變之不可救者可坐而消<lb/>
矣然不止潛消禍變於將來又可廣垂利澤於永久臣<lb/>
<pb n="KR2f0023_WYG_007-46b"/>
請略節陳之原兩司皆是指揮千百戸等官凡經收錢<lb/>
糧皆先取以阿奉權勢因而竊入私家盡行花費及至<lb/>
盤查則認借充盤隨復竊出花費事發之後監追至死<lb/>
無處賠納為此守巡官無法可治將金騰官銀多解大<lb/>
理府庫收貯今復府治則免寄大理既可省五日䕶送<lb/>
又可以答應𦂳急其利一也又凡承委撫夷勘問詞訟<lb/>
徵收錢糧各一事不知一字不識凡地方詞訟錢糧不<lb/>
能辦集今復府治則承委有人諸事易辦其利二也又<lb/>
<pb n="KR2f0023_WYG_007-47a"/>
所轄永平以文職縣治為軍衛統屬人情不便且又設<lb/>
有學校生徒彼提調官乃一蠢然武夫豈能作興士𩔖<lb/>
今復府治則府縣相承有司體統各得其宜金齒司學<lb/>
仍為府學士𩔖亦各有所觀感其利三也又驛課巡司<lb/>
缺官不報各買求署掌見今館驛日日折乾二兩而供<lb/>
應在外税課徵商倍常而課程尚虧災異常見而不敢<lb/>
申呈吏員久役而不欲起送今復府治則官無虚曠館<lb/>
驛可蘇税課可減商賈可通災異可警吏役可正其利<lb/>
<pb n="KR2f0023_WYG_007-47b"/>
四也凡元宵烟火料絲燈皆於操處出銀五十兩製造<lb/>
永昌所却又遍行科派夷寨春牛芒神天下同制今要<lb/>
多造兩頭承奉分派夷民各壇祭祀惟衣冠與祭有胙<lb/>
今要賣補二倍分送跟官光棍牢子人等今復府治則<lb/>
此費亦得斷絶其利五也又金齒無魚利比之大理不<lb/>
及然東湖各塘壩河池所出市不缺賣南北河道竹木<lb/>
之來嵗不缺入而魚課之徵抽分之利通入私門今復<lb/>
府治則財用自足其利六也往時官舍軍民之家有不<lb/>
<pb n="KR2f0023_WYG_007-48a"/>
得已乗喪嫁娶者皆在夜中惟恐人覺目今指揮等官<lb/>
稟過官府任行嫁娶或父母喪後三五日或半年白晝<lb/>
婚娶皷樂喧闐誇示市廛衆皆欣慕納賄請求以為榮<lb/>
耀人心全泯風俗盡移今復府治則此弊可無風俗還<lb/>
舊其利七也夫復設府治能消禍變之大創永久之利<lb/>
如此然十數年前巡撫等官言之無益鎮守衙門勘報<lb/>
竟格不行其事可知臣今幸遇聖明登極庶政維新千<lb/>
載一時機不可失三年於此慮已至深倘又畏首畏尾<lb/>
<pb n="KR2f0023_WYG_007-48b"/>
不一陳之豈不上辜於責任下負於地方哉臣猶恐欲<lb/>
專地方之權以取利幸地方之變以激功者曲加沮撓臣<lb/>
請逐件折之若曰永昌府係太祖髙皇帝時所革只當<lb/>
遵守不宜更復則胡淵革府之時府學亦革為足食倉<lb/>
矣何自正統以來列聖又因臣下之請復照府學事例<lb/>
立學到今乎若曰金騰地接外夷規畫已定忽復府治<lb/>
恐兵弱不能控守則見今臨安接界於安南比之諸夷<lb/>
之離金齒尤近安南地盡於南海比之各夷之宣慰更<lb/>
<pb n="KR2f0023_WYG_007-49a"/>
强臨安因有府衛足制强大之安南而金齒不然正由<lb/>
司治貪汚每起其欲變耳今以永昌府衛相㕘又加騰<lb/>
衝外䕶有不能控制數宣慰司窮逺之夷乎若曰民少<lb/>
不勾僉一府之皁𨽻門庫糧少不勾供一府之官員俸<lb/>
糧則查今革去鎮守衙門隠占白米戸之丁力足勾一<lb/>
時之皁𨽻門庫私納白米之石數足勾一時官員之俸<lb/>
糧矣何况三十寨之秋糧各里民之賦役乎若曰未嘗<lb/>
有例緩求其宜則見今雲南大理䝉化景東楚雄臨安<lb/>
<pb n="KR2f0023_WYG_007-49b"/>
曲靖俱有府有衛即其例矣且内惟臨安大理二府上<lb/>
地民戸財産田畝與金騰相等其餘府分逺不能及况<lb/>
今夷民困極大變將興救焚拯溺少或遲延則禍患必<lb/>
作噬臍無及豈容緩乎其餘區處細㣲事務曲折非本<lb/>
内所能悉者臣已悉與布按二司官晝夜計算經畫停<lb/>
當决可弭大患於將萌垂利澤於永久如或一有不效<lb/>
臣敢萬死以謝妄言輕舉之罪伏望聖恩憫念民生久<lb/>
罹荼毒無處控訴洞察民情將成禍患尚可消弭速施<lb/>
<pb n="KR2f0023_WYG_007-50a"/>
剛斷俯賜允從則地方幸甚生民幸甚臣等幸甚縁係<lb/>
裁革守臣復設府治撫安夷民以消地方大變事理未<lb/>
敢擅便為此具本差承差郭景文親齎謹題請㫖正徳<lb/>
十六年八月　日<lb/>
　<lb/>
　<lb/>
　<lb/>
　<lb/>
<pb n="KR2f0023_WYG_007-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　何文簡疏議巻七<lb/>
</p>
<p>
</p>
  </div>
</body>
</text>
</TEI>
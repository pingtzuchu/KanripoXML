<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>何文簡疏議巻九</head>
    <p>
<pb n="KR2f0023_WYG_009-1a"/>
欽定四庫全書<lb/>
　何文簡疏議巻九　　　　明　何孟春　撰<lb/>
　　辭免改任疏<lb/>
奏為乞恩辭免改任容令休致事臣先任都察院右副<lb/>
都御史廵撫雲南等處地方欽蒙聖恩陞授前職緣雲<lb/>
南等處廵撫官例該聽候新官到鎭交代方許離任臣<lb/>
節准吏部并兵部咨開緣由到臣遵照於嘉靖元年三<lb/>
月内與接管廵撫雲南都御史王啟交代已經具奏前<lb/>
<pb n="KR2f0023_WYG_009-1b"/>
去南京兵部到任管事間本年五月内道出湖廣地方<lb/>
又准吏部咨為缺官事該本部等衙門具題㑹同推舉<lb/>
得南京兵部右侍郎何孟春翰林院侍講學士劉龍俱<lb/>
堪任吏部右侍郎等因題奉聖㫖何孟春改吏部右侍<lb/>
郎欽此欽遵備咨到臣切惟諸曹以吏部居先夙號六<lb/>
官之長小宰與天卿為貳實陪八座之榮縉紳之領袖<lb/>
匪輕人物之銓衡攸在若才弗堪於所授將物終議於<lb/>
不平臣也何人欲叨兹位聞大橫于龜告覩昌運于龍<lb/>
<pb n="KR2f0023_WYG_009-2a"/>
飛幸不棄遺與加抆拭前此之擢於臣過矣右侍郎呉<lb/>
廷舉梁棟可資不得乆於内朝之召都御史胡世寧芳<lb/>
馨已著不能免於言路之譏臣才媿二賢罪叢百戾而<lb/>
乃自南移北由武換文感天地之深恩誓丹心而難報<lb/>
據淵冰於非分累兩足而益危臣曷敢冒承重貽顛踣<lb/>
伏望皇上亟收殊渥俯察愚忱或聽將原職歸休故鄉<lb/>
或仍假舊官竢缺他日所有劇司髙選留儲清識異材<lb/>
庶幾上無僭賞之嫌下免素餐之責臣披肝瀝膽望聖<lb/>
<pb n="KR2f0023_WYG_009-2b"/>
瞻天不勝惶悸為此具本專差家人何文親齎謹具奏<lb/>
聞嘉靖元年六月初三日<lb/>
　　陳言疏<lb/>
題為陳言修省以彌灾異事臣聞二氣不和必形於灾<lb/>
異五行或變莫甚於水火火出為風風稱號令猛風非<lb/>
號令之恒水騰為雨雨象恩澤驟雨非恩澤之正有一<lb/>
于此謂之咎徵陛下聰明睿知承祖宗丕基嚴恭寅畏<lb/>
受皇天眷命爰自踐祚詔頒天下歡動海隅諸福百祥<lb/>
<pb n="KR2f0023_WYG_009-3a"/>
所宜駢集然兹改元之歲正月火乘春木而内禁為之<lb/>
灾是火性不炎上也七月水泄秋金而舊都被其害是<lb/>
水性不潤下也風雨助虐抑又甚焉何也臣稽古騐今<lb/>
諸凡此𩔖皆人事感召之所在天心仁愛之所歸也今<lb/>
春京師灾異臣方外逺竊伏思念陛下初政誠美中間<lb/>
豈無召此之由而今根本重地乃有此灾其未然而預<lb/>
告者乎其巳然而當騐者乎陛下遇灾知懼引咎自歸<lb/>
避正殿减常膳致齋積誠祗告天地宗廟社稷痛自省<lb/>
<pb n="KR2f0023_WYG_009-3b"/>
循兼勅兩京文武臣寮同加修省上思以答天心下思<lb/>
以慰物望此商王髙宗之所以底中興也臣才猷未効<lb/>
於平日位次忝居於大臣修省之餘其敢無言以獻萬<lb/>
一臣伏覩陛下今降勅諭謂此灾異由於政事乖違刑<lb/>
罰不中民困未蘇國是未定是誠有之陛下盍亦求所<lb/>
以乖違而不中以致未蘇未定之所由乎臣伏觀陛下<lb/>
年來號令之失其恒恩澤之非其正者多矣書云令出<lb/>
惟行弗惟反人君發號施令豈可二三而今有朝更而<lb/>
<pb n="KR2f0023_WYG_009-4a"/>
夕改者賞用酬功非功則人罔懷恩罰當懲惡縱惡則<lb/>
人罔畏法而今有私進而倖免者内批與外議每相枘<lb/>
鑿續降與前詔自作方圓法曾禁止未踰年而復見施<lb/>
行事已停除不期月而重増條貫有司將何據守天下<lb/>
於何尊信陛下試取登極以來降出綸音反復考之各<lb/>
衙門之所執奏諸言官之所敷陳陛下嘗嘉其言有理<lb/>
嘗許其説得是或槩批以是答以知道及後畧不措意<lb/>
所行且與背馳之事何可勝數部院科道進呈章疏危<lb/>
<pb n="KR2f0023_WYG_009-4b"/>
言正論無非欲禆陛下更化新政而陛下謀移始慮内<lb/>
啟多門意向既從他請則答曰已有㫖曰已屢有旨曰<lb/>
成命已下其如外議何指揮已入躗言則答曰罷曰不<lb/>
准或遂從寛或仍免查究其如前詔何臣所謂號令之<lb/>
失其恒恩澤之非其正者陛下試於此而考求之則政<lb/>
事乖違刑罰不中民困未蘇國是未定之所以然舉了<lb/>
然於淵衷矣陛下既知其實自當改從外議一依前詔<lb/>
脱再渉疑令各府部院寺科道等官各將曾經執奏敷<lb/>
<pb n="KR2f0023_WYG_009-5a"/>
陳已上奉到㫖意事宜再行斟酌擘畫備開欵目奏請<lb/>
區處陛下付諸叅預宻勿元老詳勘以聞斷而行之天<lb/>
鑒日臨誰敢獨為上拂天心下違物望之議萬分一有<lb/>
舞文巧詆兇饕奸竊不肯守法奉公勉修職業人等出<lb/>
乎其間事發於内則罪在臺閣閽宦事發於外則罪在<lb/>
府部院寺科道等官陛下明施嚴憲無少宥原天下後<lb/>
世其誰不服聖明威斷陛下躬上聖之資履中興之運<lb/>
令必行禁必止成畫一之政立悠乆之規持其權綱挈<lb/>
<pb n="KR2f0023_WYG_009-5b"/>
其要領使薄海内外咸遵一軌以光丕業以保眷命以<lb/>
延億萬年太平之祚豈不休哉古人有言修德所以勝<lb/>
妖雖禍可轉為福商王髙宗不得專美於前臣有望於<lb/>
今日惟陛下留神聽覽臣無任惶灼祈懇之至緣係陳<lb/>
言修省以彌灾異事理為此具本親齎謹題請㫖嘉靖<lb/>
元年九月　　日<lb/>
　　辭賞疏<lb/>
奏為乞恩辭免賞賜事嘉靖元年十月十五日准本部<lb/>
<pb n="KR2f0023_WYG_009-6a"/>
咨為紀功事准兵部咨前事内開廵按雲南監察御史<lb/>
羅玉奏勘征勦雲南廣西府十八寨强賊有功官軍人<lb/>
等功次緣由該本部題奉聖㫖是各該有功官軍人等<lb/>
都依擬陞賞羅玉賞銀伍兩紵絲一表裏史泰取回見<lb/>
存如何開作病故禄廕還查例行欽此該本部查議得<lb/>
太監史泰前項軍功加祿廕職與御史何鰲等所奏事<lb/>
理有礙况廵撫都御史何孟春廵按御史陳察已經辭<lb/>
免事同一體難再施行外為照都御史何孟春廵撫地<lb/>
<pb n="KR2f0023_WYG_009-6b"/>
方動調官軍區畫糧餉指麾之下罔不周悉以致各寨<lb/>
逋誅之冦剪蕩無遺積年受害之民生理有賴論其勞<lb/>
勩與太監史泰及御史陳察俱不可泯所加俸廕已奉<lb/>
欽依准令辭免有勞不居固士夫自處之常有功當賞<lb/>
實國家激勸之道况今覆覈功次御史已賞而廵撫鎭<lb/>
守廵按官員顧若或遺恐於事體未安輿論不服所據<lb/>
先任廵撫今陞吏部右侍郎何孟春先任鎭守太監今<lb/>
取回史泰先任廵按雲南今廵按四川御史陳察仍合<lb/>
<pb n="KR2f0023_WYG_009-7a"/>
量加賞賚以酬其勞等因題奉聖㫖是史泰何孟春各<lb/>
賞銀二十兩紵絲二表裏陳察銀五兩紵絲一表裏欽<lb/>
此欽遵備咨轉行到臣切惟昔人有言德未為人所服<lb/>
而受髙爵則才臣不進功未為衆所歸而膺厚賞則勞<lb/>
臣不勸往在正德年間爵及匪徳賞非有功陛下即位<lb/>
以來更易釐正多矣而所司乞請奉行輕重其中不無<lb/>
因仍踵習之弊盖在上者務於普施當途者不肯任怨<lb/>
故也如十八寨功次臣何因與此賞乎御史陳察以御<lb/>
<pb n="KR2f0023_WYG_009-7b"/>
史羅玉曾被賞故賞及可也臣以太監史泰查例之故<lb/>
而亦賞及可乎臣去年為辭免俸蔭事奏蒙恩命嘉允<lb/>
又為查理錢糧功次事在所司行查明白幸逃物議其<lb/>
可復受賞乎雲南布按二司有功官員為辭免賞賜俸<lb/>
級事臣嘗為其具奏前功皆二三子之力臣何力之有<lb/>
焉而亦與此賞乎貧者視其不取老者戒之在得臣年<lb/>
向老官難謂貧乃緣微庸遂勤内府兼金重幣之賜以<lb/>
貽不勸之譏非臣所以自處之素懷也臣竊觀今日朝<lb/>
<pb n="KR2f0023_WYG_009-8a"/>
廷之上賜予蕃庶用度靡節海内蒼生供億滋煩邊鄙<lb/>
日聳軍旅未息水旱告急賑貸乏資司利權者計無所<lb/>
出管㩁嚴而賦歛亟上失生財之道下多浚我之歎臣<lb/>
愚與有咎焉而又可當此賞乎伏望皇上察臣愚衷收<lb/>
回成命此後於凡内外臣工例得賞賜俸級禄米等項<lb/>
通加節省使府庫倉庾積不涸而藏不竭以寛民力以<lb/>
拯民灾則事體安而輿論服矣臣不勝感戴願望之至<lb/>
為此具本親齎謹具奏聞伏候勅㫖嘉靖元年十月十<lb/>
<pb n="KR2f0023_WYG_009-8b"/>
六日<lb/>
　　亟伸公義疏<lb/>
奏為亟伸公義以明典禮事臣原任都察院右副都御<lb/>
史廵撫雲南時曾為乞明典禮以正尊親事奏下該部<lb/>
值先節該奉慈壽皇太后懿㫖興獻王稱興獻帝節該<lb/>
奉聖㫖於安陸立祠遣官恭上冊寶太常寺題奉欽依<lb/>
照太廟例祭用籩豆十二臣前所言者該部因已罷行<lb/>
遂不復加議擬比改任入京又聞治中王槐阿承戚畹<lb/>
<pb n="KR2f0023_WYG_009-9a"/>
貢獻諛詞致蒙皇上又於安陸添祠祭署遂除蔣輪男<lb/>
榮為奉祀官令其世襲供事榮奏興獻帝陵廟合用祭<lb/>
器樂器樂舞生等項監生何淵又懷奸面欺至欲太廟<lb/>
權立世室覬動上意罪尤可惡該科叅駁科道官紏論<lb/>
是非明白該部㑹官廷議尚復奚疑而謂往者尊崇之<lb/>
典降自聖母之慈成於皇上之孝在廷之臣莫之敢與<lb/>
其為指揮誼多未安葢可知矣前此勅諭中外之㫖皇<lb/>
上欲諉於聖母乎宋治平三年德壽太后嘗降手書令<lb/>
<pb n="KR2f0023_WYG_009-9b"/>
英宗於本生親各加稱謂范純仁極言非常之事不可<lb/>
假母后之詔令於是中格往者事理皇上不得有所諉<lb/>
也廷議之臣自云莫之敢與誠懼公義弗白天下後世<lb/>
必將罪已故爾皇上何所執據乃欲任是而自累乎近<lb/>
日該部因奉欽依再議欲將科道等官前後章奏一併<lb/>
㑹官議請定奪科道等官章奏葢不獨為樂舞而已臣<lb/>
雖凡愚實與班列仄聞今月三日在廷之臣咸云前項<lb/>
典禮先次建明巳悉㫖從中出未獲允俞再議之舉罔<lb/>
<pb n="KR2f0023_WYG_009-10a"/>
知上意何在萬一不然欲仍照太廟例非臣下之所敢<lb/>
與夫太廟禮樂用於天子不可代用於臣下用於京師<lb/>
不可分用於藩國用於一而不可二者也用於内而不<lb/>
可外者也而議者有萬一照太廟例之虞有非臣下所<lb/>
敢與之語夫非所敢與之語葢知其不可甚不得已而<lb/>
聽於皇上也皇上若如往者斷自宸衷或違公義必重<lb/>
為盛德累昔人有言有君如是其忍負之臣弗忍也臣<lb/>
惟今日之議當先議宗宗法定則大宗小宗各有所主<lb/>
<pb n="KR2f0023_WYG_009-10b"/>
以議廟則廟有常式以議祭則祭有恒規我祖宗所以<lb/>
鑒古帝王垂一代之憲以示聖子神孫於億萬斯年者<lb/>
舉無愆矣禮曰别子為祖繼别為宗别子為宗繼别為<lb/>
禰此祝號之定辭也有百世不遷之宗有五世則遷之<lb/>
宗有無宗亦莫之宗者此立宗之定法也父子相繼曰<lb/>
世兄弟相繼曰及父子迭為昭穆兄弟則世其昭穆此<lb/>
宗祀之定位也夏自仲康兄弟繼者二人商河亶甲至<lb/>
小辛小乙兄弟繼者十有一人周共王定王兄弟繼者<lb/>
<pb n="KR2f0023_WYG_009-11a"/>
如商當時未聞有竒衺之臣敢為髙論而不顧亦未聞<lb/>
有異姓之人間其宗法而莫傳葢禮明于上而分定于<lb/>
下也逮至漢成帝立定陶王為皇太子即封楚孝王孫<lb/>
景為定陶王以主共王祀宋英宗以濮安懿王長子繼<lb/>
體仁宗亦立懿王次子宗懿以主王祀尊祖故敬宗敬<lb/>
宗故収族萬世不易之法如是皇上起自親藩光承大統<lb/>
念興國不可缺祀則主祀不可乆虛往者禮臣㑹集廷<lb/>
議立崇仁王為興王以主興獻帝之祀此天之經地之<lb/>
<pb n="KR2f0023_WYG_009-11b"/>
紀人心之公義也乃惑於王槐之邪説而令蔣輪之子<lb/>
攝之將來厲階有不可勝言者漢王根等受侯封黃霧<lb/>
四塞唐武三思為周後太白復經天今京師地動晝晦<lb/>
霾青連月旁暨四方病灾告沴月凡幾處未必非異姓<lb/>
主祀應也傳曰神不歆非𩔖民不祀非族非族無義非<lb/>
𩔖無仁無仁不孝無義不忠興獻帝有神其肯享外氏<lb/>
之祭乎禮器曰禮有以多為貴者天子七廟孫卿亦曰<lb/>
有天下者祀七世故商書七世之廟可以觀德而周之<lb/>
<pb n="KR2f0023_WYG_009-12a"/>
制則本仁以率親由義以率祖以文武有大功徳也則<lb/>
謂之文世室武世室焉乃若煬公諸侯也季氏禱之而<lb/>
作宫則非彛典矣後世事不師古漢宣帝乃為悼考立<lb/>
悼廟韋𤣥成曰父不祭支庶之宅君不祭臣僕之家哀<lb/>
帝乃為共皇立廟京師師丹曰去一國泰祖不墮之祀<lb/>
就無主當毁不正之禮甚無謂也今何淵乃欲立世室<lb/>
于太廟之側太祖太宗列聖在天之靈其肯妥侑而安<lb/>
享乎淵一介草茅敢恣邪說瀆犯天常固緣今日小宗<lb/>
<pb n="KR2f0023_WYG_009-12b"/>
法廢主祀無人以啟之也禮曰天子之豆十二又曰鼎<lb/>
爼竒而籩豆偶隂陽之義也春秋書初獻六羽衆仲曰<lb/>
天子用八諸侯用六天子用八所以節八音行八風也<lb/>
公羊髙曰始僭昉于此矣尸絞亦曰始獻樂矣是籩豆<lb/>
樂舞聖人制之以象天地之物宜而嘉其㑹通十二八<lb/>
佾又天子之所獨制而自崇者今蔣榮奏用樂器祭器<lb/>
樂舞生等項夫用祭器是專天子之禮用樂器是專天<lb/>
子之樂以異姓專天子之禮樂履霜之漸可無懼乎胡<lb/>
<pb n="KR2f0023_WYG_009-13a"/>
寅曰以義處禮則祭不至於數煩以仁處禮則祭不至<lb/>
於疏怠言貴得中也臣伏願皇上奮乾耀離逺鑒古昔<lb/>
邇法祖宗割私愛從公義即查該部原奏選建宗室近屬<lb/>
昭穆之中其序應繼興獻帝後者立為王以主安陸之<lb/>
祀主祀之廟一凖我祖宗行下藩國之常式凡廟所有<lb/>
祭器樂器古今雅俗多寡數目悉擬恒規而宏其度豐<lb/>
其體以表殊異將蔣榮取回仍備外戚恩廕王槐何淵<lb/>
拿送法司明正其罪則公義伸典禮明而宗法定廟祀<lb/>
<pb n="KR2f0023_WYG_009-13b"/>
儀物又何多議為哉臣有懷悃欵無任願望之私緣係<lb/>
亟伸公義以明典禮事理為此具本親齎謹具奏聞伏<lb/>
候勅㫖嘉靖二年正月　　　日<lb/>
　　救灾防患疏<lb/>
奏為乞因議救見災預防後患事昔宋蘇軾官杭州歲<lb/>
饑奏于其君曰事豫則立不豫則廢救災䘏患尤當在<lb/>
早災傷之民救之於未饑則用物約而所及廣救之於<lb/>
已饑則用物博而所及㣲臣切見今歲户部兩次㑹官<lb/>
<pb n="KR2f0023_WYG_009-14a"/>
議賑淮徐等處災傷巳是救之已饑之餘用物博而所<lb/>
及㣲矣然又有可預憂者古人云天災流行國家代有<lb/>
向去之災如人初病繼來之災如病再發病勢雖同氣<lb/>
力衰耗恐難支持今各處累歲災傷幸被聖慈大施拯<lb/>
䘏民於百死中㣲有生意來年收穫知復何如軾謂當<lb/>
及救之於可救之前莫待救之於不可救之後者實前<lb/>
事之鑒也宋孝宗時朱熹論荒政曰蠲除賑貸固當汲<lb/>
汲於其始而撫存休養尤在謹之於其終譬如傷寒大<lb/>
<pb n="KR2f0023_WYG_009-14b"/>
病之人方其病時湯劑砭灸不可少緩而其既愈之後<lb/>
飲食起居所以將護節宣小失其宜則勞復之證百死<lb/>
一生尤不可不深畏今者饑民雖免死亡然皆鳩形鵠<lb/>
面薾然無異於大病之新起若有司加惠撫綏寛其財<lb/>
力一二年間筋骸氣血庶幾可復其舊若遂以既愈而<lb/>
不復致其調攝但見其尚能耕墾田疇撑拄門户而遽<lb/>
責以累年之逋負與夫倚閣之官物是人其必無全理<lb/>
矣熹之所論譬者軾之論也熹謂乾道間旱稅苗皆嘗<lb/>
<pb n="KR2f0023_WYG_009-15a"/>
恩宥而流殍甚衆乆而不復葢次年帶納逼廹所致至<lb/>
淳熙初乃以薦饑始蒙蠲放則三年之間所失已多而<lb/>
無及於事又明年之所當鑒者也臣敢通錄如前上勤<lb/>
睿覽望詔在廷蚤加䂓畫臣聞漢宣帝時魏相因嵗不<lb/>
登奏故事詔書二十餘事凡賈誼晁錯董仲舒等所言<lb/>
皆條請行之唐宋諸臣因災進言于君多按前代故事<lb/>
我祖宗惻怛民隠之實德發于詔令為荒政具甚備具<lb/>
載有司臣無容盡述惟願皇帝陛下特勅該部詳檢而<lb/>
<pb n="KR2f0023_WYG_009-15b"/>
速行之敬天保民救災䘏患之術蓋必有在若稍増飭<lb/>
斟酌議論則前代故事見諸史册亦極詳悉臣敢亦採<lb/>
掇一二頗切于今日者竊附愚忠開坐于後幸惟陛下<lb/>
少垂省焉臣忝居議列上凟天聽無任惶恐激切屏營<lb/>
之至為此具本親齎謹具奏聞伏候勅㫖<lb/>
　計開<lb/>
　　一後魏孝文帝時嵗饑韓麒麟奏曰自承平日乆<lb/>
　　　遂成侈俗車服第宅奢僣無限喪𦵏婚娶為費<lb/>
<pb n="KR2f0023_WYG_009-16a"/>
　　　實多貴富之家玉食錦衣而農夫餔糟糠蠶婦<lb/>
　　　乏裋褐故令耕者益少田土荒蕪穀帛罄於府<lb/>
　　　庫寶貨盈於市里衣食匱於室麗服溢於路饑<lb/>
　　　寒之本實在於斯請凡珍玩之物皆宜禁斷吉<lb/>
　　　凶之禮備為格式令貴賤有别民歸朴素數年<lb/>
　　　之間公私盈贍雖遇凶災可免流亡臣惟今日<lb/>
　　　侈俗相髙財用最廣葢誅求無所不至故耗蠧<lb/>
　　　隨處皆然麒麟所謂饑寒之本者惟聖明留意<lb/>
<pb n="KR2f0023_WYG_009-16b"/>
　　　上有壅焉法不下行施禁立格宜従近始<lb/>
　　一唐德宗時陸贄奏曰聖人作則皆以天地為本<lb/>
　　　陰陽為端慶賞者順陽之功行於春夏刑罰者<lb/>
　　　法陰之氣用之秋冬事或愆時人必罹咎典籍<lb/>
　　　垂誡言固不誣天人符同理當必應既有繫於<lb/>
　　　舒慘是能致於災祥雖天所降沴不在郊畿然<lb/>
　　　海内為家無論遐邇願滌瑕以德消沴以和威<lb/>
　　　惠之相濟合宜陰陽之運行自序臣惟今日賞<lb/>
<pb n="KR2f0023_WYG_009-17a"/>
　　　多濫得罰失公評可用之財未歸藏府最章之<lb/>
　　　罪弗正典刑以月令推之愆時咎徵水旱並來<lb/>
　　　良有攸自贄所謂慶賞刑罰者惟聖明留意省<lb/>
　　　新恩之常祿可以哺窮困追巨罪之逋贓可以<lb/>
　　　補租賦檢視臺諫前後章疏一聽于公可消前<lb/>
　　　戾<lb/>
　　一宋太宗時王禹偁奏曰一穀不收謂之饉五穀<lb/>
　　　不收謂之饑饉則大夫以下皆損其祿饑則盡<lb/>
<pb n="KR2f0023_WYG_009-17b"/>
　　　無祿廩食而已今旱雲未霑宿麥未茁既無積<lb/>
　　　蓄民饑可憂望下詔直云君臣之間政教有闕<lb/>
　　　自乗輿服御下至百官俸料非宿衛軍士邊庭<lb/>
　　　將帥悉第減之上答天譴下厭人心俟雨足復<lb/>
　　　故雖朝行中家最貧俸最薄亦願首減俸以贖<lb/>
　　　耗蠧之咎但感人心必召和氣臣惟今日饑則<lb/>
　　　淮南江北等處為甚饉則湖廣等布政司在處<lb/>
　　　有之成化間布政彭韶曽奏要將在京在外文<lb/>
<pb n="KR2f0023_WYG_009-18a"/>
　　　武官員位髙祿厚者額設皂隸第減名數還官<lb/>
　　　公用該部查例具奏多寡次第已經斟酌彼時<lb/>
　　　不為災傷且有此議近日侍郎吳廷舉又奏南<lb/>
　　　京府部院等衙門直堂皂隸應合退出若干賑<lb/>
　　　濟次第明白深合昔人第減之意四品以上祿<lb/>
　　　厚則家不可以言貧五品以下家貧則俸不能<lb/>
　　　以更積禹偁所謂上答而下厭者惟聖明留意<lb/>
　　　自四品以上悉第減之文官五品及武官四品<lb/>
<pb n="KR2f0023_WYG_009-18b"/>
　　　以上聽其自審為義無積不强在京在外官有<lb/>
　　　因事加俸添皂之資即當裁割以備拯䘏若夫<lb/>
　　　乘輿服御宮禁用度應體大禹克儉之德内帑<lb/>
　　　何患無餘中貴外戚百凡賞賚無論舊例制兹<lb/>
　　　歉歲俱合省免候災傷寧日通議定奪<lb/>
　　一宋仁宗時范鎮奏曰今民户困甚而朝廷取之<lb/>
　　　不已民竭其力以佐公上而自用之不得是則<lb/>
　　　嗟怨之氣干戾天地此水旱變災所以作也願<lb/>
<pb n="KR2f0023_WYG_009-19a"/>
　　　召大臣使考求祖宗以來兵數與官吏之數與<lb/>
　　　天下賦入之數斟酌損益上下遵守則國用有<lb/>
　　　常民力有餘天地之和至矣又奏曰水旱之作<lb/>
　　　由民之不足而怨民之不足而怨由有司之重<lb/>
　　　斂有司之重斂由官冗兵多與土木之費廣而<lb/>
　　　經制不立也國家自増兵以來賦役煩重及近<lb/>
　　　年不惜髙爵重祿假借匪人掊克暴虐此民所<lb/>
　　　以怨也所以干天地之和也水旱之所以作也<lb/>
<pb n="KR2f0023_WYG_009-19b"/>
　　　乞勅大臣考今官數兵數與賦入之數立為經<lb/>
　　　制又罷土木之費使民得足食而少休息則天<lb/>
　　　地之和至矣臣惟今日官數之冗員𫝊奉未革<lb/>
　　　兵數之寄籍冒承如前天下賦入之數所供不<lb/>
　　　給所需京師土木之費經營始息於内庭繕治<lb/>
　　　又興於戚里民食何時得足民力何時得休鎮<lb/>
　　　所謂嗟怨而干戾者惟聖明留意髙爵厚祿今假<lb/>
　　　借於匪人多矣掊克暴虐之政見於糾弹者曾<lb/>
<pb n="KR2f0023_WYG_009-20a"/>
　　　盡施行否乎今誠能立經制如鎮所云省官與<lb/>
　　　兵而節土木之費禁斷掊克暴虐之政使民無<lb/>
　　　怨天地之和可以立致<lb/>
　　一宋神宗時韓維奏曰今氣令舛逆寒暄不常諸<lb/>
　　　道州軍頗多旱暵百姓艱食流離轉徙未有自<lb/>
　　　生之路天道人情葢與始初不𩔖恐朝廷言思<lb/>
　　　視聽之間有所未當願思天戒以百姓困窮為<lb/>
　　　念君臣協心講圖惠政以救此急哲宗時蘇轍<lb/>
<pb n="KR2f0023_WYG_009-20b"/>
　　　奏曰天氣下降地氣上騰陰陽和暢雨澤乃至<lb/>
　　　君廣聽以納下臣盡言以奉上上下交㤗元氣<lb/>
　　　乃和今侍從近臣雖六官之長皆不得進見聽<lb/>
　　　既不廣則事不得不偏聽狹事偏則陰陽亢隔<lb/>
　　　和氣不効必然之理宜因此時明降詔書許百<lb/>
　　　官面奏公事上以盡羣情之異同下以閲人才<lb/>
　　　之賢否人情不壅天道必從乆旱之災庶幾可<lb/>
　　　息臣惟今日官中備荒社倉義廩大率多是虚<lb/>
<pb n="KR2f0023_WYG_009-21a"/>
　　　名農家平居少有半年之食一遇水旱公私俱<lb/>
　　　匱嗷嗷待哺之民朝不謀夕勢激利奪孰無等<lb/>
　　　死之心天之降咎多在凶年年凶民饑民饑盜<lb/>
　　　起盗起而吏弗能禁貽國家禍何可勝言維等<lb/>
　　　所謂天道人情者惟聖明留意上下不恊心則<lb/>
　　　聴狹而事偏感召災傷未見已時夫皇天無親<lb/>
　　　鑒降在下休咎之徵咸由人致兹欲修德應天<lb/>
　　　轉災為祥惟在陛下一念之間顧所以責任大<lb/>
<pb n="KR2f0023_WYG_009-21b"/>
　　　臣與諫官者何如耳<lb/>
　　一宋高宗時李光奏曰方今之患莫甚於州縣之<lb/>
　　　吏葢公㢘多不見容而贓貪或得幸免百姓受<lb/>
　　　弊不可勝言慶厯間歳旱范仲淹請遣使者往<lb/>
　　　勞來之於是命仲淹為江淮安撫今日旱荒民<lb/>
　　　多流徙願選公忠諒直之臣通民情曉吏治者<lb/>
　　　以安撫為名察郡縣貪苛之吏孝宗時趙汝愚<lb/>
　　　奏曰講行荒政全在得人任得其人則能毎事<lb/>
<pb n="KR2f0023_WYG_009-22a"/>
　　　隨宜措置不至乖疎任非其人鮮不敗事守令<lb/>
　　　之不堪倚仗者宜委諸路監司體察監司之責<lb/>
　　　在今尤須謹擇若旱傷分數稍重路分須選帥<lb/>
　　　臣有才望者專一措置施行臣惟今日所在有<lb/>
　　　司得人甚少災傷地方復有貪苛之吏民何以<lb/>
　　　勝光等所謂安撫體察者惟聖明留意右都御<lb/>
　　　史吳廷舉等通民情曉吏治責任斯在固當追<lb/>
　　　效古人勅㫖丁寧而督勸之使於當職人員有<lb/>
<pb n="KR2f0023_WYG_009-22b"/>
　　　賞格以待能幹有刑條以懲不職作新濟農之<lb/>
　　　倉大舉惠民之政則濟民獲免於饑餓饑民不<lb/>
　　　至於流徙流民不至於殍亡斯副朝廷好生之<lb/>
　　　意<lb/>
　　一宋髙宗時廖剛奏曰昔晉飢使乞糴于秦秦伯<lb/>
　　　以問諸臣百里奚曰救災䘏鄰道也行道有福<lb/>
　　　㔻鄭之子豹在秦請伐之秦伯曰其君是惡其民<lb/>
　　　何罪于是乎輸粟于晉故後世莫不以秦伯為<lb/>
<pb n="KR2f0023_WYG_009-23a"/>
　　　有德於晉而以晉之閉糴為負義夫秦晉敵國<lb/>
　　　猶貴於通有無以拯其民孰謂一統之内乃欲<lb/>
　　　分彼此邪昨歳旱傷所在不收今舊穀將沒民<lb/>
　　　且艱食竊慮州縣官吏各私其民胡越相視而<lb/>
　　　不相恤則老弱有溝壑之患而壯者聚為盗賊<lb/>
　　　在朝夕矣欲望申戒諸路監司使之檢察所部<lb/>
　　　官吏毋得遏糴庶幾通融周急國無饑民臣惟<lb/>
　　　今日荒熟相近地方有米願糶有錢願易商旅<lb/>
<pb n="KR2f0023_WYG_009-23b"/>
　　　規利船裝車載有司正當招誘以通有無而州<lb/>
　　　縣官各私其民彼路此郡有米去處遏不出境<lb/>
　　　是豈臣子與國休戚之心朝廷一視同仁之義<lb/>
　　　哉臣訪知各處為監司而遏糴亦間有之剛所<lb/>
　　　謂通融周急者惟聖明留意勅下該部行撫按<lb/>
　　　官今後有災地方召人興販無災州縣遇有鄰<lb/>
　　　郡米客收買許依市價平糴仍約課務不得邀<lb/>
　　　阻收税則商旅皆願出於其途有無一通價值<lb/>
<pb n="KR2f0023_WYG_009-24a"/>
　　　自減而饑民獲接濟矣<lb/>
　　一宋孝宗時趙汝愚奏曰諸郡連嵗旱傷流徙未<lb/>
　　　定不可不厚有施惠以慰人情合將旱傷州縣<lb/>
　　　人户第四第五等來年諸物課錢盡數蠲放使<lb/>
　　　彼無聊之民䝉被德澤預知嗣嵗青黄未接之<lb/>
　　　際免有征催自然人情稍安不至失所臣惟今<lb/>
　　　日重災地方百姓艱食已多流徙若不早加安<lb/>
　　　慰彼戀土者亦將首鼠兩端逮春徂夏日月尚<lb/>
<pb n="KR2f0023_WYG_009-24b"/>
　　　遥豐凶之期豈能自定户有負逋各懐憂畏寧<lb/>
　　　無相率而逃失業既衆羸弱者餓死溝壑强壯<lb/>
　　　者聚為盗賊盗賊一起猝難討擒兵盗相拿邦<lb/>
　　　國深禍汝愚所謂使彼預知免征催者惟聖明<lb/>
　　　留意勅下該部行撫按官於重災地方再行詢<lb/>
　　　究分别等第先後奏聞曠然垂恩以示諭之征<lb/>
　　　催既寛逃亡必少所在田畝不至抛荒鄉農安<lb/>
　　　心布種自救其饑萬一更罹薄災可以不仰官<lb/>
<pb n="KR2f0023_WYG_009-25a"/>
　　　司重為拯䘏而將來公家租賦亦免失陷矣嘉<lb/>
　　　靖二年十二月　　　日<lb/>
　　乞隆聖孝疏<lb/>
奏為乞隆聖孝以光治化事臣前任都察院右副都御<lb/>
史廵撫雲南時正德十六年九月上旬得傳到邸報恭<lb/>
惟皇帝陛下差官奉迎聖母有朕既入繼雖未敢顧私<lb/>
親但母妃在藩府無人侍養之諭伏讀感涕仰知陛下<lb/>
大孝不忘所生思欲以天下養緣慈壽皇太后在上義<lb/>
<pb n="KR2f0023_WYG_009-25b"/>
難兩隆故形於辭意宛曲如此真大聖之孝也即日上<lb/>
疏大畧以為聖母在途伊邇三宫自天來㑹日朝之禮<lb/>
又當審定等威問寢之宫尤合預分差序我國家列聖<lb/>
承傳家法嚴正髙出前代宫闈制度非外臣所敢知而<lb/>
愼防左右毋容小隙檢斥讒慝勿造異端俾皇太后皇<lb/>
兄后聖祖母聖母各綏福祉永遂歡心又今日陛下大<lb/>
孝之所宜深體察者拳拳愚忠巳獲通於黼座若推尊<lb/>
本生稱號之典臣實狂愚於此疏内曾極言之後䝉恩<lb/>
<pb n="KR2f0023_WYG_009-26a"/>
命洊轉回京又有以承皇上孝治天下之道能使九重<lb/>
内廷咸安厥止能使天下凡為人後者莫敢不重其宗<lb/>
凡為私親者皆得均於其養豈勝為斯世慶不圖近來<lb/>
主事桂蕚重有意見開陳上誤天聽蓋宋人之所斥曰<lb/>
邪説者而桂蕚有甚焉禮部㑹官看詳覆奏今經再議<lb/>
復越旬餘本月二十七日臣等百官朝退聞召内閣輔<lb/>
臣賜問而出及午又聞傳召禮部官詰與御史馬明衡<lb/>
對所奏事臣不識其果何故也召内閣若為推尊之典<lb/>
<pb n="KR2f0023_WYG_009-26b"/>
則禮部㑹官屢矣公議已定議已詳矣輔臣幸接威顔<lb/>
言當無弗同者御史所奏事或云為前此禮部官曽奉<lb/>
㫖意昭聖慈壽皇太后聖旦節命婦免朝賀則禮部已<lb/>
出告示應該朝賀命婦家各知㑹彼御史因告示上未<lb/>
見陛下奉皇太后懿㫖字様不敢不因事以效忠爾外<lb/>
間訩訩傳説陛下欲稱皇考於興獻帝欲稱皇太后於<lb/>
興國太后而又有臣子弗敢聞者欲盡如桂萼等邪説<lb/>
而行之如此則孝宗皇帝在天之神何以自安興獻帝<lb/>
<pb n="KR2f0023_WYG_009-27a"/>
在天之神何以自安禮繼大宗尊無二上此豈武王周<lb/>
公如事生存之道邪今昭聖慈壽皇太后興國太后兩<lb/>
宮萬福方享陛下以天下養如此則昭聖慈壽皇太后<lb/>
何以自安興國太后亦何以自安而為陛下臣子稍知<lb/>
經義不為桂萼等邪説者方在朝廷在天下其何以自<lb/>
安邪人情無甚相逺前項命婦免朝賀事雖出慈壽懿<lb/>
㫖而人情不安中不能以無疑此欲効忠之臣所當亟<lb/>
為陛下告也臣向所奏在萬里外暨今二年叨與議末<lb/>
<pb n="KR2f0023_WYG_009-27b"/>
重有感焉所謂慎防左右毋容小隙檢斥讒慝勿造異<lb/>
端數語今本無其實而拳拳之愚預憂過計尤望皇上<lb/>
深加體察始終一孝以治天下將禮部㑹議及臣等覆奏<lb/>
大禮早賜俞允施行用杜後來形迹之疑社稷幸甚天<lb/>
下幸甚緣係乞隆聖孝以光治化事理為此具本親齎<lb/>
謹具奏聞伏候勅㫖嘉靖三年二月二十八日<lb/>
　<lb/>
　何文簡疏議巻九<lb/>
</p>
<p>
</p>
  </div>
</body>
</text>
</TEI>
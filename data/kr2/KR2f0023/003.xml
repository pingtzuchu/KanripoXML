<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>何文簡疏議巻三</head>
    <p>
<pb n="KR2f0023_WYG_003-1a"/>
欽定四庫全書<lb/>
　何文簡疏議巻三　　　　明　何孟春　撰<lb/>
　　乞恩分豁疏<lb/>
奏為糧價不敷乞恩分豁事案查先據開封等府通判<lb/>
等官王淮等連名呈前事據永城等縣山海等倉大戸<lb/>
盧士原等各告稱京邊倉塲糧草價值髙貴俱各賠銀<lb/>
數多等情已經臣通查備呈户部轉奏去後續承准本<lb/>
部照㑹為價輕賠重乞憐民困事該本部題准山海紫<lb/>
<pb n="KR2f0023_WYG_003-1b"/>
荆關新城浮圖峪口唐縣新興宻雲龍慶石匣古北喜<lb/>
峯口等七倉粟米唐縣新興軍城二倉小麥俱照原來<lb/>
批申内開價銀數目開送各倉委官監督照數稱収遇<lb/>
放官軍月糧等因備行到臣除遵依外今查得邊糧隆<lb/>
慶等倉見寫價值隆慶衞粟米每石原價九錢今用銀<lb/>
一兩二錢陸礬倉粟米每石原價六錢今用銀一兩二<lb/>
錢昌平縣黄花鎮倉粟米每石原價八錢五分今用銀<lb/>
一兩一錢保定府廣盈左右二倉粟米每石原價六錢<lb/>
<pb n="KR2f0023_WYG_003-2a"/>
今用銀九錢七分涿州常盈倉粟米每石原價六錢今<lb/>
用銀九錢七分良鄉縣豐濟倉粟米每石原價六錢今<lb/>
用銀一兩五分白羊口廵檢司黒豆每石原價六錢今<lb/>
用銀八錢保定府易州倉大麥每石原價六錢今用銀<lb/>
一兩五分廣盈左右二倉小麥每石原價六錢今用銀<lb/>
九錢及在内京倉粟米每石原價八錢五分今用銀一<lb/>
兩一錢五分光祿寺粟米每石原價九錢今用銀一兩<lb/>
二錢粟榖准米每石原價一兩一錢今用銀一兩九錢<lb/>
<pb n="KR2f0023_WYG_003-2b"/>
京倉黑豆每石原價六錢今用銀七錢四分御馬倉黑<lb/>
豆每石原價七錢五分今用銀九錢二分埧上倉黒豆<lb/>
每石原價六錢今用銀一兩二錢埧上北倉鄭家荘馬<lb/>
房金盞兒甸倉黒豆每石原價六錢今用銀八錢四分<lb/>
北髙倉湯山草場倉峪口張家莊馬房倉黒豆每石原<lb/>
價六錢今用銀八錢三分南石渠西倉黄土倉[泳-永+旱]石橋<lb/>
南倉南石渠倉峪口官莊馬房倉黒豆每石原價六錢<lb/>
今用銀八錢酒醋麫局黄豆每石原價一兩今用銀一<lb/>
<pb n="KR2f0023_WYG_003-3a"/>
兩四錢九分光祿寺埧上倉埧上南北倉北髙倉菉豆<lb/>
每石原價九錢今用銀一兩七分御馬倉菉豆每石原<lb/>
價一兩今用銀一兩二錢司牧局司牲司菉豆每石原<lb/>
價九錢今用銀一兩供用庫芝蔴每石原價一兩三錢<lb/>
五分今用銀一兩七錢五分酒醋麫局小麥每石原價<lb/>
一兩一錢今用銀一兩五錢五分埧上東馬房倉大麥<lb/>
每石原價六錢今用銀九錢八分御馬倉大麥每石原<lb/>
價七錢今用銀一兩一錢豌豆每石原價九錢今用銀<lb/>
<pb n="KR2f0023_WYG_003-3b"/>
一兩四錢埧上倉埧上北倉草每束原價四分今用銀<lb/>
五分五釐義河倉北髙倉南石渠倉鄭家莊馬房倉草<lb/>
每束原價四分今用銀四分八釐湯山草場埧上南倉<lb/>
金盞兒甸倉天師菴外場草每束原價四分今用銀五<lb/>
分四釐黄土倉湖渠馬房倉草每束原價四分今用銀<lb/>
四分四釐北草場草每束原價四分今用銀五分三釐<lb/>
御馬倉内場草每束原價七分今用銀八分二釐京場<lb/>
西城坊草每束原價四分今用銀七分五釐臺基場京<lb/>
<pb n="KR2f0023_WYG_003-4a"/>
場明智坊外象房草每束原價四分今用銀六分三釐<lb/>
錦衣衛馴象所内象房草每束原價四分今用銀八分<lb/>
五釐北新草場草每束原價四分今用銀六分八釐司<lb/>
苑局草每束原價四分今用銀八分三釐供用庫草每<lb/>
束原價七分今用銀一錢八釐京庫濶布每疋原脚價<lb/>
五分今用銀七分九釐棉花每觔原價六分今用銀七<lb/>
分二釐丁字庫錫每觔原價九分今用銀一錢四分二<lb/>
釐生銅每觔原價一錢一分今用銀一錢四分三釐白<lb/>
<pb n="KR2f0023_WYG_003-4b"/>
芨每觔原價一分五釐今用銀六分六釐五毫總算内<lb/>
外倉場米豆麻麥布花錫銅白芨准米麥共四十一萬<lb/>
八千三百三石三斗七升草一百二十萬五千二百六<lb/>
十束除正収價銀外見在大户寫納該賠銀一十萬九<lb/>
千五百餘兩及查得在外宣府等倉二十九處粟米豆<lb/>
麥并布花准米及在内京倉等倉三十二處黍秫豆麥<lb/>
并礬蠟鉛靛丹粉紅花槐花牛皮牛筋黄紅銅准米麥<lb/>
共二十五萬二千四百六十一石三斗二升草二十六<lb/>
<pb n="KR2f0023_WYG_003-5a"/>
萬七千四百一十三束大戸俱因價值髙貴原銀不敷<lb/>
未曽寫納不知賠補又該㡬何竊照河南地方近罹兵<lb/>
燹在處瘡痍呻吟未息去秋薄収民告艱食迄冬無雪<lb/>
麥不出土生靈困苦莫甚此時起運錢糧國儲所繫固<lb/>
不容於不完而民隠所在亦不容於不䘏徵収各項糧<lb/>
價各有定數交付大戸前來上納奔走道途寄賃房屋<lb/>
盤纒耗費用已不貲寫買之間乃比原價至加一倍有<lb/>
餘異鄉小民將何賠補賠補不及將何完納今欲督其<lb/>
<pb n="KR2f0023_WYG_003-5b"/>
完納不免勒令借貸借貸之物遺債將來傾家破産亦<lb/>
是難償追索到門必將逃竄由是官不得已而加徴民<lb/>
不得巳而重歛為弊滋多為害滋甚槩累花户愁怨何<lb/>
堪伏望皇上廣施恩雨垂潤顛崖軫念下情特勅該部<lb/>
將河南一省起運在外各倉場糧草照依近日題准山<lb/>
海等倉折銀事例一體行令解户送収價銀在倉折放<lb/>
官軍月糧待候年豐仍上本色其在内倉場糧草所賠<lb/>
價銀行令本布政司各府州縣通查在庫糧價餘銀抛<lb/>
<pb n="KR2f0023_WYG_003-6a"/>
荒糧銀及河夫工食銀等項銀錢查出扣數秤封差人<lb/>
齎解來京交與各府部運委官查照各該州縣大戸虧<lb/>
欠糧價數目給補上納中間有不敷之數本布政司行<lb/>
令各府州縣查拘正徳八年一三五七九甲上中六則<lb/>
未僉空閒人戸到官量力出銀通融幫補庶㡬錢糧得<lb/>
以早完解戸不致累損實為便益臣事在専責理難坐<lb/>
視不任憂惶之私為此具本親齎謹具奏聞伏候勅㫖<lb/>
正徳九年二月二十五日<lb/>
<pb n="KR2f0023_WYG_003-6b"/>
　　計錢鈔疏<lb/>
奏為陳言計處錢鈔以制國用事臣聞大學之書用人<lb/>
理財為平天下之要道先王之制三幣並用管仲所謂<lb/>
以守財物以御人事而平天下者也後世珠玉金貝刀<lb/>
布之品廢而鑄銅為錢太公九府之圜法獨盛行迨至<lb/>
宋人始用楮為交㑹濟偏救急一時一方特出權宜而<lb/>
金元承之為鈔固不能經久而無弊也我朝製幣鈔與<lb/>
銅錢相兼行使初時鈔一貫准錢千文銀一兩及後鈔<lb/>
<pb n="KR2f0023_WYG_003-7a"/>
法不行錢千文銀一兩折鈔八十貫又其後鈔之用益<lb/>
微一貫纔值錢二文耳今鈔久廢不用價益輕矣鈔一<lb/>
千貫為一塊貨視于市三二百錢亦無售者而天下郡<lb/>
縣闗市山澤課程户口食鹽商税船料等項猶踵舊額<lb/>
錢鈔中半輸納為課豈謂鈔足以制用乎内府各監局<lb/>
供應物件年中買辦論貨止直若干估價常贏倍蓰内<lb/>
帑之出雖曰錢鈔並給而舖戸本等取償之資計算銅<lb/>
錢已自得利視鈔又其竒贏何有於凖物乎近年以來<lb/>
<pb n="KR2f0023_WYG_003-7b"/>
凡内府給出鈔貫價輕難售乃有一種奸黠依倚權要<lb/>
廣為収攬方舟兼輛出賣各處鈔闗府縣衙門假名託<lb/>
姓情囑勢逼無所不至府縣官俛首聽命為之派散為<lb/>
之科率往往有之鈔一塊有得銀三四兩者盖民納鈔<lb/>
有司每一貫亦有納銅錢至三四文者此無賴之所以<lb/>
得挾之以求利也臣不知於國家何得焉取之民而藏<lb/>
之官而官無所利出之官而散之民而民受其害是今<lb/>
日之鈔之極弊也欲去此弊亦在决於用與不用而巳<lb/>
<pb n="KR2f0023_WYG_003-8a"/>
或曰錢鈔兼行皇祖有法載在制律實三幣之遺意可<lb/>
但已乎而尺楮劣質非屬鏹比國初鈔法并法家錢鈔<lb/>
相折之數勢自不可復泥鈔闗折錢一貫二文一分乃<lb/>
今見行事例今日决欲用鈔臣願舉此相凖生鈔每貫<lb/>
准錢三文字昏而質完者每貫二文中折邊爛者一文<lb/>
榜示行錢地方立為定制凡有買賣貿易使錢必兼使<lb/>
鈔用鈔必兼用錢自非一貫二文可易之物與者不許<lb/>
専與受者不得偏受若夫少多之間則在有司作法調<lb/>
<pb n="KR2f0023_WYG_003-8b"/>
其贏縮錢多則出鈔以収錢鈔多則出錢以収鈔昔人<lb/>
於此已有成説錢鈔二價輕重適平如此而行民可無<lb/>
害而官未必無利也或曰鈔勝國弊法也國家錢鈔兼<lb/>
行之律不以律天下者祖宗之意可仰知矣今課入不<lb/>
改其舊賞賚姑擬於昔而印造無復繼於後者列聖之<lb/>
淵識也然則今日鈔既不用臣願自今内府所藏寳鈔<lb/>
祇備九重不時賞賚之恩禮以為臣子之榮而無為多<lb/>
門無益買辦之長物以為閭閻之積天下税課在民在<lb/>
<pb n="KR2f0023_WYG_003-9a"/>
商一切中半應納鈔者通令折納銀錢鈔每貫折銀三<lb/>
釐或錢二文一分徴解上納使無乾沒財無沉滯解者<lb/>
易於齎持納者不虞毁敗上収其利而下未嘗受害也<lb/>
臣所欲去鈔今日之弊在决于用與不用者其説如此<lb/>
不然鈔乃今日耗國之大蠧法禁紛紜徒事其末何益<lb/>
之有哉臣惟乾清坤寧二宫之灾朝廷方有營繕之役<lb/>
天下元元傾耳仄足不遑安處利權之重若復不有所<lb/>
執以通融斡旋其間臣竊憂之鈔之用不用此二説者<lb/>
<pb n="KR2f0023_WYG_003-9b"/>
幸惟皇上特勅該部詳議而熟圖焉而又推𩔖以盡其<lb/>
餘庶於制國之用亦少禆于萬一臣叨列藩服叅知國<lb/>
計茍有所見不敢緘黙干冒天威不任惶慄待罪之至<lb/>
為此具本親齎謹具奏聞正徳九年七月　　日<lb/>
　　表清節疏<lb/>
奏為表清節以勵庶寮事臣切惟今故湖廣道州致仕<lb/>
右都御史熊繡存日事母能孝事兄能友居貴能貧居<lb/>
常能儉敡厯中外四十餘年守法奉公推賢疾惡不要<lb/>
<pb n="KR2f0023_WYG_003-10a"/>
時譽不急近功言無爽於屬垣行弗虧於顧影田廬一<lb/>
守先業未嘗少有所増俸祿頒及同宗未嘗私其所入<lb/>
其在官也恒蔬食以自厲故廵撫之日雖廩米有羡亦<lb/>
斥還官其在家也惟山居以自逺凡饋遺之物雖親戚<lb/>
至厚不容浼巳鄉人嘗評其人可謂白首持清節終身<lb/>
無過舉之士矣或曰士知禮法孰不願清而熊繡之清<lb/>
實過於清者也人非堯舜孰能無過而熊繡之過乃清<lb/>
而過者也柰何悠悠蒼天竟乏子嗣兄子過繼復先夭<lb/>
<pb n="KR2f0023_WYG_003-10b"/>
死遺孤藐然未底成立今熊繡云亡逺邇聞知咸相悼<lb/>
惜廵撫都御史秦金因採輿論為其奏請葬祭兼請贈<lb/>
廕該部覆奏已荷恩允彼地下幽魂豈任感激臣生與<lb/>
熊繡鄰州舊嘗為其官屬于其人品見知頗詳繡今事<lb/>
定盖棺法應得諡九重日月實與照臨顧所司無由當<lb/>
建白耳臣近聞熊繡州人今見任吏部主事周卿聽選<lb/>
大理寺評事許愷皆云繡過繼子所遺之孤幼弱未知<lb/>
人事向後所就知復若何臣竊恐彼死者聲名無人表<lb/>
<pb n="KR2f0023_WYG_003-11a"/>
章日就湮沒臣往年見都御史戴珊張敷華之卒其門<lb/>
生屬吏其子孫俱曽請諡主事張鳯翔孔琦之卒其鄉<lb/>
人曾請䘏其家俱蒙詔㫖許焉熊繡之賢無媿張戴彼<lb/>
二王事安能比擬臣用是冒昧上言重為乞請伏望皇<lb/>
上將臣此奏詢諸在廷如果臣言不誣斷自宸𠂻嘉賜<lb/>
諡號仍勅該部查照張鳯翔等事例月給食米䘏其孤<lb/>
孫其孫日後若堪補廕讀書就行住給使天下之人知<lb/>
皇上仁徳足以輔天道之所未及為善獲報理無或遺<lb/>
<pb n="KR2f0023_WYG_003-11b"/>
表清節以勵庶寮秦金謂揆之治體不為無補者莫重<lb/>
於此臣言雖近黨義匪従私干冒天威不勝戰灼待罪<lb/>
之至為此具本親齎謹具奏聞伏候勅㫖正徳十年十<lb/>
一月十九日<lb/>
　　推行馬政疏<lb/>
題為推行馬政事節該欽奉勅順天等府所屬州縣寄<lb/>
養馬匹嵗久吏怠民玩輕視作踐倒失數多倘遇𦂳急<lb/>
誤事非細兹特命爾前去該府遍歴所屬地方専一督<lb/>
<pb n="KR2f0023_WYG_003-12a"/>
理前項馬匹或有禁革振舉良䇿例不該載者聽爾推<lb/>
𩔖行之一年滿日交割接管官員一體整理欽此除欽<lb/>
遵外臣管窺有見駕䇿不辭𤓰期今及一年芹悃敢陳<lb/>
三事一審分派一嚴比較一便查兊分派之審所以為<lb/>
嚴比較之階比較之嚴所以為便查兊之地而查兊之<lb/>
便者一皆分派比較之成功也䇿雖未良言則皆實伏<lb/>
望皇上早賜推行其餘馬政庶㡬小補臣干冒天威不<lb/>
勝戰灼之至為此具本謹題請㫖<lb/>
<pb n="KR2f0023_WYG_003-12b"/>
　計開<lb/>
　　一審分派今順天等府所屬近京三十七州縣俱<lb/>
　　　係寄養備用馬匹地方舊例免糧地五十畝養<lb/>
　　　馬一匹順天等府共免糧地三萬五千七百餘<lb/>
　　　頃該編人戸養馬五萬五千九百餘匹南北直<lb/>
　　　𨽻山東河南各州縣嵗解備用有定數而各營<lb/>
　　　各邊奏討兊給無常期前項編過領養人戸自<lb/>
　　　𢎞治十二年科道等官清審之後到今十有七<lb/>
<pb n="KR2f0023_WYG_003-13a"/>
　　　年權豪呑併差使負累人多死絶冊未除名地<lb/>
　　　已賣盡馬猶在戸派來馬匹代領替養愈多愈<lb/>
　　　耗愈久愈多如涿州等州上坡等里静海等縣<lb/>
　　　獨流等處臨期㸃閘率不得人到官積嵗倒失<lb/>
　　　豈能使馬足數又如武清等縣原編領養人戸<lb/>
　　　二千有餘見在馬匹不過九百有餘而倒失馬<lb/>
　　　匹乃至一千三百有餘今年例解京馬匹陸續<lb/>
　　　將到若將空閑人戸前項縣分又當派領其實<lb/>
<pb n="KR2f0023_WYG_003-13b"/>
　　　領馬之人無非倒失馬匹該追人戸此等人户<lb/>
　　　舊馬賠償未能完足有何事力更能養新馬乎<lb/>
　　　又如昌平等州里分視前併省漷縣等縣居民<lb/>
　　　比昔逃亡已近三分之一近京之地堪領馬匹<lb/>
　　　人户不曽領馬不堪領馬人户代領至數匹者<lb/>
　　　有之管馬官吏往往庸懦不振雖責有専任而<lb/>
　　　事多坐視掌印官有用心者不過為其拘集羣<lb/>
　　　醫遞互責打而巳不知將來何以善後臣近出<lb/>
<pb n="KR2f0023_WYG_003-14a"/>
　　　廵所屬地方各該州縣倒失馬匹俱經查追不<lb/>
　　　到人戸行查提問該管官吏照例比較外竊念<lb/>
　　　祖宗休息之政當行於今日聖明之時國家有<lb/>
　　　用之財乃投諸谿壑難填之地痛心疾首撫事<lb/>
　　　奚勝如蒙乞勅兵部計議合無查照近日題准<lb/>
　　　差官清審事例行移兵科等衙門選差科道等<lb/>
　　　官同本部屬官前去順天保定河間三府寄養<lb/>
　　　馬匹州縣督同各該掌印等官弔拘原編免糧<lb/>
<pb n="KR2f0023_WYG_003-14b"/>
　　　養馬冊籍人户逐一審勘某州某縣原該免糧<lb/>
　　　地畝若干編過養馬人户若干見今實有若干<lb/>
　　　人户逃亡若干遺下地畝何人管業地畝典賣<lb/>
　　　若干買主曾否承領馬匹審勘明白就將住居<lb/>
　　　窵逺貧難人户得受免糧地畝與附近坊市得<lb/>
　　　過人户地畝彼此兊換収除糧差仍照近擬加<lb/>
　　　地事例再加與免糧地二十畝將里分併省居<lb/>
　　　民逃亡州縣原編領養多餘馬匹照䘏近民事<lb/>
<pb n="KR2f0023_WYG_003-15a"/>
　　　例分派鄰近州縣使遂優䘏及行太僕寺通查<lb/>
　　　前項倒失馬匹過多州縣所餘空閒人户若係<lb/>
　　　先年倒失馬匹見今追徴未完之數今次解到<lb/>
　　　馬匹暫免分派其該州縣掌印管馬官吏俱各<lb/>
　　　住支俸糧比較各户買補馬匹以十分為率補<lb/>
　　　完及八分者方許照舊闗支倒失馬匹人户立<lb/>
　　　限追徴巳完方行照舊領養馬匹夫養馬人户<lb/>
　　　附近則在官易於㸃視得過之家領馬則倒失<lb/>
<pb n="KR2f0023_WYG_003-15b"/>
　　　易為追補今又加免糧地二十畝共七十畝則<lb/>
　　　人亦易従馬不為累倒失馬匹過多州縣掌印<lb/>
　　　管馬官吏俱各住俸比較買馬則馬有可完之<lb/>
　　　期馬匹人戸賠償事畢方行領馬則人無重抑<lb/>
　　　之苦矣臣所謂審分派者以此<lb/>
　　一嚴比較今南北直𨽻山東河南解到備用馬匹<lb/>
　　　皆是孳牧地方監追人户數人方得起俵一馬<lb/>
　　　虧欠馬駒數匹方得折買一匹近嵗兵部慮恐<lb/>
<pb n="KR2f0023_WYG_003-16a"/>
　　　前馬營邊取用不敷奏行差官齎銀買馬官價<lb/>
　　　定銀每馬十五六兩以上民間派買每匹貼銀<lb/>
　　　至五七兩有竒往返路費一馬奚止用銀三十<lb/>
　　　餘兩其来甚不易也二項馬匹本寺驗過有臕<lb/>
　　　無病始發各該州縣寄養曽㡬何時臣出廵㸃<lb/>
　　　視則已有倒失者見在之中有腿腫眼青脊背<lb/>
　　　成瘡傷者彼倒失者或稱急證事非得已若腿<lb/>
　　　腫眼青脊背成瘡寄養人户稍知畏懼愛惜豈<lb/>
<pb n="KR2f0023_WYG_003-16b"/>
　　　遽至此盖由貧民無賴恃頑玩法知新馬挨次<lb/>
　　　難便俵兊因而恣意裝載馳驅營幹生理及將<lb/>
　　　賃覔與人耕種走遞遂致殘傷殘傷不醫倒失<lb/>
　　　隨至單夫寡婦寧暇為後日計哉夫馬之來自<lb/>
　　　民間甚不易而復棄諸民間使其不幸如此保<lb/>
　　　定河間所屬州縣倒失例追本色尚得馬用順<lb/>
　　　天所屬不過追銀十兩縦使追完貴取賤棄所<lb/>
　　　耗已多况又積年拖欠豈不深可痛惜此倒失<lb/>
<pb n="KR2f0023_WYG_003-17a"/>
　　　之所當亟追而無貰者也臣惟營操馬匹官軍<lb/>
　　　閒時不許帶鞍騎坐及䭾載物件兩人共騎并<lb/>
　　　借人私騎違者送問追罰馬匹借馬之人一體<lb/>
　　　問罪罰馬法禁嚴甚然止行於京營而不及民<lb/>
　　　間民間寄養馬匹先年題准三年揀選事例馬<lb/>
　　　十八嵗以上不堪騎操者奏請或送光祿寺或<lb/>
　　　賣銀𩔖解本寺又量追罰事例馬有瞎瘸等項<lb/>
　　　不堪者本馬人户名下追罰銀二兩其銀同馬<lb/>
<pb n="KR2f0023_WYG_003-17b"/>
　　　解寺夫馬初發時法無十嵗上者有臕無病無<lb/>
　　　殘傷者今使之至於老瘦瞎瘸皆人户積年作<lb/>
　　　踐所致而姑為之禁乃爾罰不已太輕乎臣又<lb/>
　　　查得順義等縣俱有先年遼東等處兊換騎操<lb/>
　　　馬匹房山等縣俱有四衞勇士營退囘馬匹定<lb/>
　　　興等縣俱有近日陜西交兊馬匹遼東等處馬<lb/>
　　　匹先奉揀選變賣者不過銀二三兩而止倒失<lb/>
　　　者追銀八錢而止今例後倒失數多見在亦多<lb/>
<pb n="KR2f0023_WYG_003-18a"/>
　　　老瘦不堪此等馬匹曽經官軍騎操出征追賊<lb/>
　　　筋力勞憊方纔換與人户寄養勇士營馬匹當<lb/>
　　　時亦因不堪騎操方纔退囘今亦倒失數多與<lb/>
　　　遼東等處馬匹似難深責陜西交兊馬匹有在<lb/>
　　　彼鎮城守候日久倒失者有在途得病倒失者<lb/>
　　　具告俵馬官處割收耳記存照該縣各因人户<lb/>
　　　艱難未得追補以上三項倒失馬匹論馬則各<lb/>
　　　不同論情俱有可恕今若比之初發騎養不動<lb/>
<pb n="KR2f0023_WYG_003-18b"/>
　　　而倒失者一槩追銀補馬罰不已太重乎此又<lb/>
　　　倒失之所當遞減而量追者也如蒙乞勅兵部<lb/>
　　　計議合無斟酌前例行移本寺轉行督理少卿<lb/>
　　　分管寺丞今後馬匹倒失例追本色折銀照舊<lb/>
　　　比較追補老瘦瞎瘸等項係正徳九年以前者<lb/>
　　　仍照揀選及量追罰例奏請處置外正徳十年<lb/>
　　　以後馬匹有瞎瘸瘦損等項已成疾廢不堪給<lb/>
　　　軍騎操者看騐明白即與退印責令變賣將賣<lb/>
<pb n="KR2f0023_WYG_003-19a"/>
　　　過銀照倒失例添銀買馬及補完追折銀兩有<lb/>
　　　打破迎鞍斷梁瘡傷等項不係痼疾堪調治者<lb/>
　　　責令羣醫并人户加意餧養調治仍將人户追<lb/>
　　　究作踐情弊或照營操罰馬或止照量追罰例<lb/>
　　　處置若馬調治不痊照依今例變賣追補其有<lb/>
　　　遼東等處兊換勇士退囘陜西交兊倒失馬匹<lb/>
　　　州縣各分别先今年分定與等第或量追銀一<lb/>
　　　半或重而三分之二或輕而三分之一使知遵<lb/>
<pb n="KR2f0023_WYG_003-19b"/>
　　　守不至差殊以上議追各項馬匹銀兩已完未<lb/>
　　　完各該有司衙門俱要按月開數年終造冊送<lb/>
　　　部查考夫事例嚴則馬不至於耗損情法盡則<lb/>
　　　人不至於怨咨革惠惡長奸之弊行稱物平施<lb/>
　　　之政則官不虧而民不損矣臣所謂嚴比較者<lb/>
　　　以此<lb/>
　　一便查兊今畿輔近地寄養馬匹専一預備征調<lb/>
　　　及京營各邊缺馬取用之數舊例凡遇取用必<lb/>
<pb n="KR2f0023_WYG_003-20a"/>
　　　挨次揀選交俵盖恐管馬人員將新到齒小馬<lb/>
　　　匹一槩起俵却將舊養齒嵗稍大馬匹存留貽<lb/>
　　　累民間久養故耳然新馬之中有齒嵗大於舊<lb/>
　　　馬者舊馬之中有齒嵗小於新馬者必欲一一<lb/>
　　　挨次選取亦非通融之術是以近日本寺凡遇<lb/>
　　　取用馬匹行移各該州縣不論新到舊養止開<lb/>
　　　坐取數目其各州縣掌印管馬官又多不能先<lb/>
　　　事揀選一遇取用即差羣醫人等分投下鄉將<lb/>
<pb n="KR2f0023_WYG_003-20b"/>
　　　見在馬匹盡行催趕各赴京邊聽候選兊初不<lb/>
　　　暇計其馬有無臕息堪否兊給惟求不誤原定<lb/>
　　　限期足勾原取數目而已馬之取用無常時人<lb/>
　　　之奔走無寧月餧養不至兊給不前妨官病民<lb/>
　　　積弊非一臣切惟馬有新舊取用之際可不必<lb/>
　　　論而齒嵗之大小當以之為先後馬齒大小起<lb/>
　　　俵之間或難盡拘而臕息之有無當視之為行<lb/>
　　　止盖馬齒嵗既大例先起俵馬無臕息不堪兊<lb/>
<pb n="KR2f0023_WYG_003-21a"/>
　　　給坐取數少則齒嵗稍大有臕舊馬亦可足數<lb/>
　　　坐取數多則齒嵗雖小有臕新馬自不容於不<lb/>
　　　行若彼瘦損瘡傷不堪兊給馬匹掌印管馬官<lb/>
　　　平日既不加意督令愛惜餧養今當取用豈宜<lb/>
　　　驅迫道途徒勞往復重増困苦臣查得舊例馬<lb/>
　　　政冊嵗造二次夏季以前為新冊秋冬以後為<lb/>
　　　舊冊開報馬匹臕息分數正要本寺以便弔取<lb/>
　　　兊軍不致泛取勞衆費日今法久事隳州縣之<lb/>
<pb n="KR2f0023_WYG_003-21b"/>
　　　所造報竟成文具臨事無復稽據遂至於此臣<lb/>
　　　近奉命出廵地方已將造冊馬數不明及奉例<lb/>
　　　俵馬不查堪否數目致累馬匹人户漷縣新城<lb/>
　　　任邱文安等縣官吏住俸問罪外如蒙乞勅兵<lb/>
　　　部計議合無今後馬政冊造報不必拘於新馬<lb/>
　　　舊馬如𢎞治三年事例馬匹齒嵗挨次選取不<lb/>
　　　必拘於兒馬八嵗以上起俵七嵗以下存留騸<lb/>
　　　馬十嵗以上起俵九嵗以下存畱如𢎞治七年<lb/>
<pb n="KR2f0023_WYG_003-22a"/>
　　　事例順天等三府所屬州縣前項寄養馬匹掌<lb/>
　　　印管馬每月各要查㸃二次看驗臕息每嵗應<lb/>
　　　該造報冊籍一以臕息分數為主分别欵目開<lb/>
　　　具人户姓名原領馬匹毛色齒嵗某等臕息若<lb/>
　　　干無臕瘦損若干瘡傷調治若干俱各實報在<lb/>
　　　冊一様二本送部及太僕寺查考其本寺督理<lb/>
　　　少卿并分管寺丞按季出廵查㸃比較每月仍<lb/>
　　　取具臕息升降多少總數行移本寺凡遇京營<lb/>
<pb n="KR2f0023_WYG_003-22b"/>
　　　并各邊方奏奉欽依取用馬匹查照前項季報<lb/>
　　　月報馬匹臕息分數於三分以上臕息數内坐<lb/>
　　　取先儘舊馬次及新馬齒嵗大小以次相繼舊<lb/>
　　　馬齒小不得以為舊馬而先之新馬齒大不得<lb/>
　　　以為新馬而後之馬匹既至本寺堂上并坐營<lb/>
　　　等官各照𢎞治六年題准疏通兊軍馬匹事例<lb/>
　　　持公秉恕當官唱名以革揀占求換之弊若管<lb/>
　　　馬官吏解到馬匹看無原報臕息分數不堪兊<lb/>
<pb n="KR2f0023_WYG_003-23a"/>
　　　給本寺官就將該管官吏痛加責治仍行督理<lb/>
　　　少卿照依勅書事例住俸比較若少卿等官出<lb/>
　　　廵查㸃二分臕息以下馬匹多於三分臕息以<lb/>
　　　上之數即係瘦損數多將各該官吏住俸比較<lb/>
　　　庶㡬法令互舉官吏知畏内外皆得㸃視彼此<lb/>
　　　不容規避且使養馬人戸知馬有臕息獲早兊<lb/>
　　　給庶無復久養之累無臕馬匹免事奔走亦得<lb/>
　　　盡愛養之力矣臣所謂便查兊者以此正徳十<lb/>
<pb n="KR2f0023_WYG_003-23b"/>
　　　一年五月　　日<lb/>
　　軍務疏<lb/>
題為軍務事准本寺關前事奉兵部劄付該本部題内<lb/>
開近日宣府出征回還馬匹走傷瘦損交與團營軍士<lb/>
領養草料不敷必盡倒死合無行移太僕寺轉行提督<lb/>
京營少卿㑹同該營坐營官將前已交在營不堪馬一<lb/>
千六十八匹逐一騐看數内堪以領養騎操若干不堪<lb/>
若干就便従長計議或查給殷實官軍領養暫免騎操<lb/>
<pb n="KR2f0023_WYG_003-24a"/>
或發附近州縣寄養聽候調用或估計變賣價銀買馬<lb/>
支用務要事理相應官民兩便内有倒死馬匹亦就查<lb/>
騐皮張鬃尾照例交官肉臟送光祿寺収用通將查議<lb/>
過緣由具奏定奪等因題奉聖㫖是欽此欽遵備劄移<lb/>
闗到臣行據奮武等十二營委官把總都指揮郭英等<lb/>
各將本營原經騐看出征回還不堪馬匹見在倒死數<lb/>
目開造文冊呈報外㑹同皷勇營坐營官都督張安騐<lb/>
看得奮武營馬一百一十三匹見在内無臕尚堪領養<lb/>
<pb n="KR2f0023_WYG_003-24b"/>
騎操馬八匹老瘦青盲癬瘡尚堪寄養調治備用馬五<lb/>
十五匹老瘦盲瞎瘡瘸䫙癩不堪馬三匹倒死馬四十<lb/>
七匹耀武營馬一百二匹見在如前尚堪領養一十一<lb/>
匹尚堪寄養四十九匹倒死四十二匹練武營馬一百<lb/>
匹見在尚堪領養一十九匹尚堪寄養五十一匹不堪<lb/>
三匹倒死二十七匹顯武營馬六十四匹見在尚堪領<lb/>
養一十二匹尚堪寄養二匹不堪九匹倒死四十一匹<lb/>
敢勇營馬二十四匹見在尚堪領養四匹尚堪寄養五<lb/>
<pb n="KR2f0023_WYG_003-25a"/>
匹不堪五匹倒死馬十匹果勇營馬七十一匹見在尚<lb/>
堪領養一十四匹尚堪寄養一十九匹不堪四匹倒死<lb/>
三十四匹効勇營馬九十匹見在尚堪領養一十一匹<lb/>
尚堪寄養三十五匹不堪二匹倒死四十二匹皷勇營<lb/>
馬一百六匹見在尚堪領養一十五匹尚堪寄養四十<lb/>
五匹不堪九匹倒死三十七匹立威營馬一百二十五<lb/>
匹見在尚堪領養二十九匹尚堪寄養三十一匹不堪<lb/>
一十六匹倒死四十九匹伸威營馬六十八匹見在尚<lb/>
<pb n="KR2f0023_WYG_003-25b"/>
堪領養二十六匹尚堪寄養七匹不堪四匹倒死三十<lb/>
一匹揚威營馬一百匹見在尚堪領養五匹尚堪寄養<lb/>
二十六匹不堪一十二匹倒死五十七匹振武營馬一<lb/>
百五匹見在尚堪領養二十八匹尚堪寄養一十九匹<lb/>
不堪六匹倒死五十二匹前項各營見在馬共五百九<lb/>
十八匹逐一騐看明白分别等第無臕尚堪領養騎操<lb/>
馬共一百八十三匹該軍人盧山等自告領養訖其老<lb/>
瘦青盲癬瘡尚堪寄養調治備用馬共三百四十三匹<lb/>
<pb n="KR2f0023_WYG_003-26a"/>
欲要召商估價賣銀貯庫緣此等馬匹走傷之餘所值<lb/>
不多估賣與人殊為可惜萬一邊方有事用馬倉卒銀<lb/>
買重有耗費相應發下附近州縣寄養以備異日駝馬<lb/>
之用但寄養人户未免累其調治該管官員宜加優䘏<lb/>
若有倒失照依遼東等處對回馬匹事例量追銀兩庶<lb/>
不虧累其老瘦盲瞎瘡瘸䫙癩等項不堪馬共七十二<lb/>
匹發賣無人承買買亦無人従價查得近為急缺供應<lb/>
事准本寺闗要將營操殘疾馬匹照例騐送光祿寺筵<lb/>
<pb n="KR2f0023_WYG_003-26b"/>
宴供應已行去後所據前項不堪馬匹相應行營徑送<lb/>
供應其倒死馬共四百七十匹皮張鬃尾俱查騐是實<lb/>
責令委官郭英等同軍人韓章等領囘并肉臟送各該<lb/>
衙門収用間據韓章等告稱肉臟未奉先已腐壊費用<lb/>
目下無處買補各軍艱難乞量折銀交官買馬便益隨<lb/>
據郭英等各禀相同查得成化四年事例騎操倒死馬<lb/>
匹皮張鬃尾肉臟聽従本主變賣價銀交官輳買馬匹<lb/>
今前項倒死馬匹肉臟既已無存若照變賣事例并皮<lb/>
<pb n="KR2f0023_WYG_003-27a"/>
張鬃尾一體追収價銀交官買馬委的於軍便益為此<lb/>
除騐看過見在尚堪領養與尚堪寄養馬匹行令該營<lb/>
遵照本部原奏該領養者官軍暫免騎操該發寄養者<lb/>
送寺發屬寄養不堪馬匹該送光祿寺者送光祿寺供<lb/>
應倒死馬匹皮張鬃尾領囘并肉臟該送各衙門者領<lb/>
回聽候定奪外如蒙乞勅兵部將臣所議再加斟酌定<lb/>
奪施行庶於官民兩便馬政無失緣係騐看出征馬匹<lb/>
議處事理未敢擅便謹題請㫖正徳十　年　月<lb/>
<pb n="KR2f0023_WYG_003-27b"/>
日<lb/>
　　請還駕疏<lb/>
題為督理馬政出廵地方伏請聖駕還宫受大朝賀以<lb/>
慰臣民至望事臣切惟天極以居所為尊人君以恭已<lb/>
成治自古有道帝王鮮侍慎其舉動者也故我太祖髙<lb/>
皇帝著于寳訓内而離宫别院不許興及土木外非祀<lb/>
天耕耤未嘗輕出都城列聖相承守為家法若我孝宗<lb/>
敬皇帝之行事又我皇上之所親見者也我皇上聰明<lb/>
<pb n="KR2f0023_WYG_003-28a"/>
齊於列聖孝愛盡於兩宫而年來雜役太多逸遊太數<lb/>
今日遂有宣府之幸無乃為太逺乎用是部院大臣科<lb/>
道近侍君臣義切父子恩深衙門各分一人相與追隨<lb/>
道路思及行在欲有開陳至居庸闗制不得過臣職忝<lb/>
侍御僕従之末奉命出巡重兹感激此義同也此情同<lb/>
也區區螻蟻安忍無言臣惟郊野之地曉侵風霧晝苦<lb/>
塵霾夏留暑餘秋報寒早况邊闗所在干戈非闕廷之<lb/>
儀烽火有墩堠之警凡百戍役咸嗟曰難今日之行非<lb/>
<pb n="KR2f0023_WYG_003-28b"/>
其地也此廷臣之所以同皇皇也且夫聖節伊邇普天<lb/>
稱慶在外親王以及諸司咸齎賀表逺至四夷來王上<lb/>
國皆屬此時今集于禮部鴻臚寺者孰不洗耳鑾音注<lb/>
目黼座况兩宫在上今巳暮齡屈指孕聖之辰重憶流<lb/>
虹之瑞則凡受皇上股肱耳目心腹之寄日不左右者<lb/>
情之所望又當何如今日之行非其時也此廷臣之所<lb/>
以不容已於欲陳者也臣愚切惟皇上屬當此地又適<lb/>
此時囘轡六飛羲御宜速祝封呼嶽所願如期仰聖瞻<lb/>
<pb n="KR2f0023_WYG_003-29a"/>
天為幸非細臣途次倉猝言語失序不勝愚誠懇悃俯<lb/>
伏祈請願望之至為此具本差人齎捧謹題請㫖正徳<lb/>
十二年九月初三日<lb/>
　　議馬政疏<lb/>
題為議處馬政大綱興革官民利病事臣聞國事莫大<lb/>
於戎武備莫先於馬三代而下夏卿特以司馬名官兩<lb/>
漢以來僕正専以數馬為職臣等任忝執御事歸責成<lb/>
未有㳙涯可云報塞竊惟今日馬政當議者五而五者<lb/>
<pb n="KR2f0023_WYG_003-29b"/>
之中當興革者有十所謂五者曰畜牧曰徴俵曰収買<lb/>
曰寄養曰闗換此馬政之大綱而當議者也所謂十者<lb/>
畜牧之議在清户籍正課額徴俵之議在選備用責管<lb/>
解収買之議在平價值廣儲積寄養之議在騐交納取<lb/>
兊給闗換之議在預稽覈酌緩急此皆官民利病所當<lb/>
興革者也臣豹管偶窺金緘難黙敢緣愚得上瀆睿聰<lb/>
不為文詞惟究事實乞勅兵部再加議處當興革者斷<lb/>
而行之庶於公私少禆萬一臣等不勝欣望顒竢之至<lb/>
<pb n="KR2f0023_WYG_003-30a"/>
為此開坐具本親齎謹題請㫖<lb/>
　計開<lb/>
　　一所謂清戸籍者舊例北直𨽻府屬州縣論地養<lb/>
　　　馬每免糧地五十畝養兒馬一百畝養騍馬各<lb/>
　　　一匹山東河南府屬州縣論丁養馬每有力人<lb/>
　　　五丁養兒馬十丁養騍馬各一匹南直𨽻府屬<lb/>
　　　州縣論地者二頃養兒馬三頃養騍馬各一匹<lb/>
　　　論丁者十丁養兒馬十五丁養騍馬各一匹𢎞<lb/>
<pb n="KR2f0023_WYG_003-30b"/>
　　　治間兵部因本寺卿彭禮建言奏差給事中等<lb/>
　　　官查勘之後迄今二十餘年地畝典賣人丁消<lb/>
　　　乏不知其㡬彼時各官亦曽預議要於大造黄<lb/>
　　　冊年月行令本寺各該分管寺丞督同各府州<lb/>
　　　縣掌印官并管馬官將前丁地照例查勘若是<lb/>
　　　地賣馬存馬累丁乏就將見馬給付得業并丁<lb/>
　　　多户内領養今已兩經造冊未及舉行臣惟民<lb/>
　　　間冊載人丁不皆有力有力之家往往情通賂<lb/>
<pb n="KR2f0023_WYG_003-31a"/>
　　　囑隠射脱免而無力者丁必著役役必従重論<lb/>
　　　丁養馬未免負累貧民貧民將原養馬地土掜<lb/>
　　　作開墾不曽起科私下盗賣與人多寡不等在<lb/>
　　　處有之買主一時不知利其無糧糧輕遂與交<lb/>
　　　易後來被告幫貼多科横索興詞無已論地養<lb/>
　　　馬未免混賴大户如蒙乞勅兵部計議合無斟<lb/>
　　　酌先年事例奏差給事中等官或只差本部屬<lb/>
　　　官㑹同本寺各該分管寺丞督同該府州縣掌<lb/>
<pb n="KR2f0023_WYG_003-31b"/>
　　　印管馬官員弔取先年勘過人丁地畝文冊到<lb/>
　　　官再行従實查勘前項丁地論丁則分鄉逐里<lb/>
　　　三等九則務見某人有何事産除京官軍匠人<lb/>
　　　等户内例優免外其餘不問豪民黠胥逐一審<lb/>
　　　實各照養馬丁數添編兊僉某應堪作一丁某<lb/>
　　　應減為半丁與某朋作一丁共若干丁補足原<lb/>
　　　額領養一馬論地則務審見某人承種免糧地<lb/>
　　　土若干某曽得買若干若是巳全得買承種前<lb/>
<pb n="KR2f0023_WYG_003-32a"/>
　　　地不分官員監生吏典就將前地應養馬匹給<lb/>
　　　付領養若止承種若干得買若干官為計算定<lb/>
　　　與則例每畝出銀若干每年該出若干幫貼養<lb/>
　　　馬及輳買備用馬匹前項丁地又各視其所認<lb/>
　　　産業多寡以分上中下户等第上户為馬頭常<lb/>
　　　川養馬中下户為貼户各貼所認馬匹務使奸<lb/>
　　　徒不得以巧脱光棍不至於脅取查勘審編畢<lb/>
　　　日仍造馬頭貼户地畝人丁文冊一様二本送<lb/>
<pb n="KR2f0023_WYG_003-32b"/>
　　　部及寺查考庶養馬户籍丁地獲清貧民大户<lb/>
　　　兩無累害<lb/>
　　一所謂正課額者舊例額設種兒馬二萬五千匹<lb/>
　　　種騍馬十萬匹北直𨽻山東河南府州分該八<lb/>
　　　萬七千五百匹南直𨽻府州分該三萬七千五<lb/>
　　　百匹一牡四牝搭配成羣祖宗立法養在民間<lb/>
　　　正欲科駒以備俵用及後年久種馬并駒虧欠<lb/>
　　　數多間有孳生又皆不堪起俵以此言者定為<lb/>
<pb n="KR2f0023_WYG_003-33a"/>
　　　虧欠倒失追補變賣徴價買馬之例有司各於<lb/>
　　　地畝人丁照數派銀輳買完解正徳初御史王<lb/>
　　　濟因差印烙馬匹見得民間雖有種馬之名無<lb/>
　　　種馬之實有孳生之名無孳生之用奏行兵部<lb/>
　　　將各處種兒騍馬通加揀選髙大者存留不堪<lb/>
　　　者賣銀買補仍前搭配各該官員止是㸃視臕<lb/>
　　　息病瘦送問倒失賠補孳生有無不必追究每<lb/>
　　　年備用大馬止照種馬定額羣内議和朋買若<lb/>
<pb n="KR2f0023_WYG_003-33b"/>
　　　羣内生有好駒聽従本羣幫價起俵其餘一切<lb/>
　　　煩苛悉行除免人情視前儘為稱便但各該掌<lb/>
　　　印管馬官員一年止㸃四次三箇月間若人户<lb/>
　　　將馬顧賃與人二千里外亦可往囘管馬官員<lb/>
　　　非㸃視時所幹何事臣近訪得各府州縣為因<lb/>
　　　科駒例廢本寺分管官到専一比較賠補倒失<lb/>
　　　種馬所有馬頭羣内生駒輙被抑撥别羣賠補<lb/>
　　　倒失夫孳生不得自用而倒失反無懲戒甚非<lb/>
<pb n="KR2f0023_WYG_003-34a"/>
　　　先年改擬初意及照本寺近為換種馬以備寄<lb/>
　　　養事蒙兵部題准通行北直𨽻七府將種兒馬<lb/>
　　　内身量髙大齒少力强堪以騎操者揀選解寺<lb/>
　　　及至到京仍多不堪退回枉費小民以此觀之<lb/>
　　　民間今日尚無種馬之實孳生之用其微可知<lb/>
　　　如蒙乞勅兵部計議合無今後種兒騍馬州縣<lb/>
　　　掌印并管馬官半月一㸃該府管馬官三月一<lb/>
　　　比較倒失賠補例該一月以裏赴官印烙如違<lb/>
<pb n="KR2f0023_WYG_003-34b"/>
　　　聽分管官將掌印并管馬官住俸追賠所有生<lb/>
　　　駒堪起俵者幫價起俵堪補種者價買補種務<lb/>
　　　従本人情願有司不許逼抑補種馬匹分管官<lb/>
　　　仍照先年事例揀選身髙四尺五嵗以上十嵗<lb/>
　　　以下方准作種矮小老弱變賣易價務要凑完<lb/>
　　　原數選易完足畢日備將人户姓名馬匹毛色<lb/>
　　　齒嵗臕息分數造冊二本送部及寺備照庶馬<lb/>
　　　政課額將來不至埋沒邊方𦂳急臨期亦得調<lb/>
<pb n="KR2f0023_WYG_003-35a"/>
　　　遣<lb/>
　　一所謂選備用者前項各府州縣養馬地方例解<lb/>
　　　備用馬匹自景泰年間以來該兵部題准每年<lb/>
　　　派取共二萬匹𢎞治初年因順天府所屬人户<lb/>
　　　寄養積累艱難毎年俱暫派一萬匹正徳二年<lb/>
　　　因御史王濟建言將種馬補足羣數每年一羣<lb/>
　　　之内朋買本色折色大馬一匹共二萬五千匹<lb/>
　　　正徳九年軍士闗兌頻繁加至三萬及四萬匹<lb/>
<pb n="KR2f0023_WYG_003-35b"/>
　　　十一年以來本部始復查照王濟所奏派取二<lb/>
　　　萬五千匹十二年重申前例著為定規自此每<lb/>
　　　年派取本折色間或視地方豐凶為之贏縮而<lb/>
　　　二萬五千匹則確乎有不可移之數矣臣惟前<lb/>
　　　項馬匹俱係各該分管寺丞督理本色多者嵗<lb/>
　　　分二運該管寺丞若克勤職業及該府州縣掌<lb/>
　　　印官盡心馬政法令嚴明一遇派取解寺不惟<lb/>
　　　如限不違又且先時俱至身量髙大毛色光瑩<lb/>
<pb n="KR2f0023_WYG_003-36a"/>
　　　齒少力强無不中選或非其人但慿管馬官吏<lb/>
　　　馬販羣醫彼此串同浪估妄費馬既到遲選仍<lb/>
　　　不中重煩易買益困小民夫為政在於得人立<lb/>
　　　法又在歸一查得𢎞治三等年以來本部議行各<lb/>
　　　府州縣將派取前項及有収買馬匹或議要身<lb/>
　　　髙四尺兒馬四嵗以下騸馬六嵗以下或議要<lb/>
　　　三尺七寸以上或又議要四尺以上兒馬五嵗<lb/>
　　　以下騸馬八嵗以下又議如孳生駒臕力壯盛<lb/>
<pb n="KR2f0023_WYG_003-36b"/>
　　　尺寸畧有不及亦聽揀選正徳二等年議行文<lb/>
　　　移大率未定盖各因人建言前後覆議齒尺不<lb/>
　　　同非有所更革為寛嚴也各該有司能盡心者<lb/>
　　　選解到寺身必四尺矮亦三尺八寸齒在四五<lb/>
　　　嵗間老亦不出七嵗其不才官吏選解到寺身<lb/>
　　　僅三尺七寸或止三尺五六齒有七八九嵗甚<lb/>
　　　至十嵗之外精神臕力又各差殊本寺於前馬<lb/>
　　　堪中者即時印發實憐百姓用價太多於後選<lb/>
<pb n="KR2f0023_WYG_003-37a"/>
　　　不堪者深切恨彼官吏欲將解官送問馬匹退<lb/>
　　　囘又恐有誤馬政且原文亦有可従寛者只得<lb/>
　　　於齒尺間但亦可留従寛將就然退囘易買亦<lb/>
　　　多有之又况先年斥退眼青腿瘸等病馬匹至<lb/>
　　　今未完民困曷紆國事當慮臣等切惟先年營<lb/>
　　　邊用馬頗少馬寄民間飼䬴年乆老不獲用以<lb/>
　　　此選要四嵗六嵗以下便於挨次兊軍若在今<lb/>
　　　日可無慮此若馬之身量尺寸又合斟酌便於<lb/>
<pb n="KR2f0023_WYG_003-37b"/>
　　　遵守如蒙乞勅兵部計議合無通行各該分管<lb/>
　　　寺丞今後但遇年例派取及有収買前項備用<lb/>
　　　馬匹俱要親詣各府州縣督同掌印管馬官公<lb/>
　　　平揀選身髙三尺八寸以上兒馬六嵗騸馬九<lb/>
　　　嵗以下蹄腿周正方准作數起解敢有濫將三<lb/>
　　　尺七寸以下及七嵗以上兒馬十嵗以上騸馬<lb/>
　　　起解搪抵者本寺看騐得出比照𢎞治十年事<lb/>
　　　例呈部叅提問罪至於馬偶眼因傷熱小青腿<lb/>
<pb n="KR2f0023_WYG_003-38a"/>
　　　因走逺小瘸可以調治聽従治愈陸續告印若<lb/>
　　　齒渠不真及一應暗疾本寺猝未看出印發州<lb/>
　　　縣寄養並許寄養州縣就連人馬申送前來以<lb/>
　　　慿究問仍將印發過馬匹印與退字令其變換<lb/>
　　　補賠若是寄養州縣官吏羣醫聽受情囑不即<lb/>
　　　吐説日後兌軍不出責有所歸如此庶派取有<lb/>
　　　定規民既免加添之累揀選有定法官亦適寛<lb/>
　　　嚴之宜奸得預防事無偏弊<lb/>
<pb n="KR2f0023_WYG_003-38b"/>
　　一所謂責管解者備用馬匹舊例該分管寺丞預<lb/>
　　　先親詣各府州縣將印過孳生兒駒并買補馬<lb/>
　　　内揀選堪中造成小冊備開人户姓名馬匹毛<lb/>
　　　齒尺寸用州縣印信鈐記責付該管官吏解赴<lb/>
　　　兵部送寺騐収其後寺丞公差帶管不一各該<lb/>
　　　地方不及先期徧歴比較本部又因邊事𦂳急<lb/>
　　　不時買馬議行各府所屬州縣將派取備用及<lb/>
　　　収買馬匹各解本府掌印官處公同管馬官吏<lb/>
<pb n="KR2f0023_WYG_003-39a"/>
　　　獸醫人等看騐停當一體造冊近年以來駒課<lb/>
　　　不行一羣之内該派本色各照丁地出銀官為<lb/>
　　　追徴収買管解每匹用價大率至二十兩有餘<lb/>
　　　并算草料盤纒路逺去處有費踰三十兩者有<lb/>
　　　司用心嚴宻下人不敢欺蔽買解到寺騐得委<lb/>
　　　值原價固多有之或非其人不值十餘兩者亦<lb/>
　　　混買解致煩揀退積年掛欠無有了期彼収買<lb/>
　　　與管解人員豈皆一一奉公守法之輩原初収<lb/>
<pb n="KR2f0023_WYG_003-39b"/>
　　　買馬販獸醫交通作弊及至管解乃僉别人管<lb/>
　　　解人員又生弊端在本州縣多討空頭印信冊<lb/>
　　　子或將好馬容畱在家騎坐變賣或將中途抵<lb/>
　　　換或將來京通同光棍馬販重復貼易規取厚<lb/>
　　　利直至貼易已定臨當投文將前空頭冊子方<lb/>
　　　填解户姓名馬匹毛齒尺寸送部及寺本寺看<lb/>
　　　騐既非原馬豈得復有原價馬匹馬匹齒嵗過<lb/>
　　　多身量不及欲加詰問則弊在今管解者無人<lb/>
<pb n="KR2f0023_WYG_003-40a"/>
　　　告發得諉原初收買之人若復弊在原初收買<lb/>
　　　看騐之人事已脱卸馬無對證行文彼中亦得<lb/>
　　　借口所付管解及今看騐者矣如蒙乞勅兵部<lb/>
　　　計議合無今後行移各該分管寺丞督察各府<lb/>
　　　州縣遇有派取収買前項馬匹買補完日解府<lb/>
　　　掌印官處照例選看齒嵗尺寸果係堪中好馬<lb/>
　　　價值相當方准倒解其管解該運就要原初收<lb/>
　　　買看騐之人該府仍將看過堪中馬匹毛齒尺<lb/>
<pb n="KR2f0023_WYG_003-40b"/>
　　　寸臕息分數并原買價值數目與原來獸醫姓<lb/>
　　　名開造冊内差人預先送寺収候所屬馬匹至<lb/>
　　　日以慿看騐若該州縣解到馬匹毛齒尺寸本<lb/>
　　　寺騐與府冊不同馬又不值原價不堪俵給騎<lb/>
　　　操即是抵換貼易不明馬匹将管解作弊官吏獸<lb/>
　　　醫馬户人等通送法司従重究治庶罪有所歸人<lb/>
　　　皆知畏價無虛費馬亦易完<lb/>
　　一所謂平價值者備用馬匹先年取自孳生孳生<lb/>
<pb n="KR2f0023_WYG_003-41a"/>
　　　駒有倒失虧欠方議折銀成化間兵部議行各<lb/>
　　　處折銀買馬事例悉以十兩以上十二三兩以<lb/>
　　　下為率駒每四匹湊買堪中騎操兒騸馬一匹<lb/>
　　　作數起解盖彼時但馬一匹值價十兩上下儘<lb/>
　　　堪騎操故定此議宏治初年本寺卿王霽因各<lb/>
　　　處備用馬匹拖欠相仍奏行本部每匹折銀十<lb/>
　　　兩解寺買補備用中有拖欠四户大馬去處每<lb/>
　　　匹折解銀二十兩願解本色者改解備用馬二<lb/>
<pb n="KR2f0023_WYG_003-41b"/>
　　　匹彼時解到備用及本寺召商収買發民寄養<lb/>
　　　給軍征騎俱是此等價值馬匹及後因事収買<lb/>
　　　官或増價數終不多𢎞治十五年御史公勉仁<lb/>
　　　奏稱各處解寺馬匹所值不過銀十四五兩而<lb/>
　　　一馬之費不下二十四五兩等因本部覆奏行<lb/>
　　　勘未報正徳二年王濟因為照額出辦之議自<lb/>
　　　是以來各處論地論丁派徴馬價折色定銀一<lb/>
　　　十五兩本色買解有每匹以一十八兩二十兩<lb/>
<pb n="KR2f0023_WYG_003-42a"/>
　　　為率者有以二十四五兩為率者正徳九等年<lb/>
　　　本部差官買馬以十五兩為率分派各府州縣<lb/>
　　　有每匹幫價至六七兩者有幫至八九兩者草<lb/>
　　　料盤纒又在數外是豈昔之馬價特賤而今日<lb/>
　　　獨髙貴哉本寺近為急缺騎征馬匹事奉兵部<lb/>
　　　劄付該本部題准行移本寺差官買馬其價不<lb/>
　　　許過十五兩虧損原折亦不許逼民包賠貽害<lb/>
　　　地方仍禁權豪勢要不許將不堪馬匹强賣多<lb/>
<pb n="KR2f0023_WYG_003-42b"/>
　　　取所以為是慮者周矣但前備用本色馬匹先<lb/>
　　　年未經定擬價值各處収買不一價髙馬大與<lb/>
　　　價少馬匹解寺兌軍未免益生争論互有選擇<lb/>
　　　如蒙乞勅兵部計議合無行移各該分管寺丞<lb/>
　　　轉行各府州縣著落掌印管馬官吏查照派取<lb/>
　　　備用本色馬匹除已買外未買之數悉以二十<lb/>
　　　兩為率照例一羣之内朋合銀兩収買堪以騎<lb/>
　　　操兒騸馬一匹解分管官并府看騐停當依限<lb/>
<pb n="KR2f0023_WYG_003-43a"/>
　　　解俵毋得信慿馬販獸醫通同吏胥多徴馬價<lb/>
　　　侵剋人户及指此為辭將老弱瘦小不堪馬匹<lb/>
　　　一槩濫収充數以致交納不過展轉換買損折<lb/>
　　　民財誤妨國事若是該府州縣掌印并管馬官<lb/>
　　　聽受囑託買解馬匹到寺看騐不直所定價值<lb/>
　　　本寺照依舊例連馬呈送兵部叅提究治分管<lb/>
　　　寺丞一併定議庶在民不辜重價之費在軍舉<lb/>
　　　得良馬之給<lb/>
<pb n="KR2f0023_WYG_003-43b"/>
　　一所謂廣儲積者各處舊設草場先年俱該兵部<lb/>
　　　題准差官清查丈量界至撥人佃種出辦租銀<lb/>
　　　在北直𨽻者上地一畝五分中地三分下地二<lb/>
　　　分在南直𨽻者上地一畝七分中地五分下地<lb/>
　　　四分在山東河南者每畝四分於每年秋後徴<lb/>
　　　収解府𩔖解本部送寺貯庫以備京邊買馬支<lb/>
　　　用分管寺丞照例嚴督比較州縣掌印管馬官<lb/>
　　　以十分為率年終三分不完住俸寺丞與知府<lb/>
<pb n="KR2f0023_WYG_003-44a"/>
　　　管馬通判照所管州縣十分為率四分不完住<lb/>
　　　俸俱候完日闗支其北直𨽻河間等七府南直<lb/>
　　　𨽻鳯淮揚廬四府和滁二州滁州一衞係専論<lb/>
　　　地養馬地方先年定編領種馬外俱各存有免<lb/>
　　　糧餘地聽領孶生兒駒正徳元年以來各處不<lb/>
　　　復課駒餘地空閒在北直𨽻者該廵撫都御史<lb/>
　　　韓福具奏每年每畝徴銀二分寄貯府庫正徳<lb/>
　　　十年本寺分管寺丞陳希文奏稱真定府庫収<lb/>
<pb n="KR2f0023_WYG_003-44b"/>
　　　前銀係干馬價又該兵部題准劄付本寺行移<lb/>
　　　分管七府寺丞親詣各府州縣清查起解以後<lb/>
　　　年分俱限次年三月以裏到部如違聽各寺丞<lb/>
　　　追究等因通行去後今查得前項場銀正徳十<lb/>
　　　二年以前各處多欠徴解及已到部數多未完<lb/>
　　　分管寺丞冊報巳徴數内又多開作買馬用訖<lb/>
　　　緣前租銀近為處置幫買種馬以蘓民困等事<lb/>
　　　本部議擬不許一毫擅支盖因本寺儲積買馬<lb/>
<pb n="KR2f0023_WYG_003-45a"/>
　　　價銀不多又且近年馬價比昔髙貴邊方𦂳急<lb/>
　　　費用不貲所有餘地銀兩河間等府所屬州縣<lb/>
　　　正徳元年至十年多係小民拖欠未徴及有已<lb/>
　　　徴又被不才官吏侵剋那借見行廵撫衙門提<lb/>
　　　問未結今十三年夏季將終本部原限十一年<lb/>
　　　十二年分應追數目各府俱未起解本寺除行<lb/>
　　　催外及照南直𨽻前項地方餘地𢎞治九年給<lb/>
　　　事中倪天民等奏内明説存留聽領孳生及作<lb/>
<pb n="KR2f0023_WYG_003-45b"/>
　　　畸零之數今空閒巳久比與河間七府事體相<lb/>
　　　同無人具奏若是利遺民間猶之可也萬一貪<lb/>
　　　官汙吏暗徴私斂白消乾沒殊為可惜如蒙乞<lb/>
　　　勅兵部計議合無移咨南北直𨽻山東河南廵<lb/>
　　　撫都御史弔取撫屬各府州縣草場餘地巻冊<lb/>
　　　到官逐一查勘原坐地名頃畝實數毎年該徴<lb/>
　　　租銀若干巳徴若干未徴若干徴完解過若干<lb/>
　　　未完若干未解若干支銷若干除巳徴完解過<lb/>
<pb n="KR2f0023_WYG_003-46a"/>
　　　外未徴者應照何等則例定徴未完者應於何<lb/>
　　　人名下追究未解者見在何處収貯支銷者奉<lb/>
　　　何衙門明文慿據自某年起至某年止所司有<lb/>
　　　無曽行徴収小民有無曽經送納中間遇灾去<lb/>
　　　處有無曽與蠲免養馬人户有無曽告貼助務<lb/>
　　　見一一明白下落果有侵剋那借情弊應提問<lb/>
　　　者提問應叅奏者叅奏究治咨報查考本部仍<lb/>
　　　行本寺及南京太僕寺各該分管寺丞遵照先<lb/>
<pb n="KR2f0023_WYG_003-46b"/>
　　　今有行事理一體清查照例比較依限起解每<lb/>
　　　遇年終造冊囘奏施行庶舊塲所入馬價不至<lb/>
　　　久虛餘地之徴馬政亦従兼舉<lb/>
　　一所謂騐交納者本寺先年因天長縣解馬主簿<lb/>
　　　潘榮來京買到軍人有印官馬及在京馬販王<lb/>
　　　端兠攬溧陽等縣馬匹事發送問隨事立例一<lb/>
　　　欵司府州起解備用馬匹各要經由分管寺丞<lb/>
　　　等官騐中起解若有馬販交通官吏獸醫作弊<lb/>
<pb n="KR2f0023_WYG_003-47a"/>
　　　俱問罪枷號發邊衞充軍又一欵各處解馬赴<lb/>
　　　京有兠攬價值將老馬攙雜騐印者俱發邊衞<lb/>
　　　充軍其起解馬除例應折納外有齎價赴京通<lb/>
　　　同収買者問罪罪不可謂不重法不可謂不詳<lb/>
　　　然前車已覆後轍弗戒彼事未結此犯復繼查<lb/>
　　　得本寺巻一宗為緝訪事該蠡縣民劉松具首<lb/>
　　　錦衣衞正徳十一年有馬頭曹堂等盜賣有印<lb/>
　　　官馬朦朧完俵正徳十二年因得慣便仍前作<lb/>
<pb n="KR2f0023_WYG_003-47b"/>
　　　弊等情拿送鎮撫司究問明白送發刑部擬罪<lb/>
　　　去訖一宗為抵換官馬事該南陽縣解馬吏張<lb/>
　　　蘭具呈本寺正徳十二年有桐栢縣民戴成等<lb/>
　　　剋減價銀買解馬匹又將馬留在家赴京買馬<lb/>
　　　等情行仰本府將各犯問罪原馬解寺外近正<lb/>
　　　徳十三年正等月内商河縣縣丞陳綱解馬到<lb/>
　　　寺審得數内馬一匹係換得勇士楊均兒馬匹<lb/>
　　　衡水縣義官魏鼎解馬到寺審得數内馬二匹<lb/>
<pb n="KR2f0023_WYG_003-48a"/>
　　　係買到馬販陳慶馬匹安東縣大使吴碧解馬<lb/>
　　　到寺審得馬户李璽等名下俱無原來馬匹又<lb/>
　　　經恭送法司及呈兵部叅問外夫管解之責臣<lb/>
　　　巳備言於前矣緣地在隣牆即内外耳目有所<lb/>
　　　不及事當隔手即彼此心腹無由盡知交納之<lb/>
　　　際人馬冗雜府縣衆多茍不廣為體究多加訪<lb/>
　　　緝法則具存人終無忌如蒙乞勅兵部計議合<lb/>
　　　無查照天順年間巡馬聖㫖榜例行移在京緝<lb/>
<pb n="KR2f0023_WYG_003-48b"/>
　　　事衙門巡視等官督同五城兵馬多差旗校人<lb/>
　　　等但遇各處派取備用及買到馬匹驢頭等項<lb/>
　　　管解人員到部送寺交納務要暗行細察若有<lb/>
　　　馬販交通官吏獸醫作弊價值互相兠攬馬匹<lb/>
　　　私下換易將不堪馬攙雜騐印及積年光棍詭<lb/>
　　　名指稱打㸃教引在官各役乗機伺隙偶因騐<lb/>
　　　中誆騙財物者拿送法司依律究問照例發落<lb/>
　　　該城兵馬司預先省令各該地方知㑹今後管<lb/>
<pb n="KR2f0023_WYG_003-49a"/>
　　　解馬匹人員一到即具歇家隣佑姓名呈寺若<lb/>
　　　有前弊不行舉覺事發之日一體問罪本部仍<lb/>
　　　出榜於本寺門首常用張掛永為遵守庶在官<lb/>
　　　事不徒勞在下罪亦知避法令既宻弊端自絶<lb/>
　　一所謂取兌給者臣孟春先任少卿之時奏為推<lb/>
　　　行馬政事内一件便查兌大畧内稱寄養馬匹<lb/>
　　　州縣掌印管馬官員每月俱要查㸃二次看騐<lb/>
　　　臕息每嵗應造冊籍一以臕息分數為主開具<lb/>
<pb n="KR2f0023_WYG_003-49b"/>
　　　人户姓名原領馬匹毛色齒嵗其等㡬分臕息<lb/>
　　　若干無臕瘦損若干瘡傷調治若干俱各實報<lb/>
　　　在冊送部及寺查考其督理少卿并分管寺丞<lb/>
　　　按季出廵㸃視每月仍取具臕息升降多少總<lb/>
　　　數報寺凡遇京邊奏請馬匹查照前項報到臕<lb/>
　　　息分數於三分以上數内坐取若管馬官吏解<lb/>
　　　到馬匹看無原報臕息不堪兊給本寺官就将<lb/>
　　　官吏痛責仍行督理少卿照依勅書内事例住<lb/>
<pb n="KR2f0023_WYG_003-50a"/>
　　　俸比較若少卿等官出巡查㸃二分臕息以下<lb/>
　　　馬匹多於三分以上之數即係瘦損數多將各<lb/>
　　　官住俸比較庶㡬法令互舉官吏知畏且使人<lb/>
　　　户於有臕馬匹獲早兊給庶無復久養之累無臕<lb/>
　　　馬匹免事奔走得盡休養之力等因兵部議得<lb/>
　　　前件依擬具題奉聖㫖是准擬欽此欽遵備劄<lb/>
　　　到寺通行外臣孟春近蒙欽陞前職掌印奉兵<lb/>
　　　部劄付為急缺騎征馬匹事内開本寺掌印官<lb/>
<pb n="KR2f0023_WYG_003-50b"/>
　　　查照順天等府灾重州縣選取好馬六千一百<lb/>
　　　八十四匹於居庸闗聽兊等因到寺查得本寺<lb/>
　　　近年並無各州縣造到寄養馬匹臕息等項冊<lb/>
　　　籍及查當季又無月報總具臕息分數明文可<lb/>
　　　擬除行本寺少卿等官并各該州縣斟酌馬匹<lb/>
　　　多少坐數選取將選取過實有臕息分數及存<lb/>
　　　留有無臕息瘦損瘡傷等項馬匹查照先今事<lb/>
　　　理造冊外臣等切惟先年臣孟春所以建議本<lb/>
<pb n="KR2f0023_WYG_003-51a"/>
　　　部所以依擬者正緣在前所屬官吏不能先事<lb/>
　　　將馬揀選一遇取用即差羣醫下鄉盡行催趕<lb/>
　　　前去初不計其有無臕息堪否兊給惟求足勾<lb/>
　　　原取數目而巳馬之取用無常時人之奔走無<lb/>
　　　寧月餧養不至兊給不前妨官病民積害非一<lb/>
　　　故預為此議擬豈意各官不遵欽准事例仍復<lb/>
　　　故違若不重加究治將來誤事所係非細臣等<lb/>
　　　又訪聞得近年寄養馬匹各該州縣官吏既不<lb/>
<pb n="KR2f0023_WYG_003-51b"/>
　　　提調人户好生餧養每遇使客經過輒行借撥<lb/>
　　　迎送往來答應差使秪顧目前急需罔思日後<lb/>
　　　重責以致瘦損倒失嵗積月多馬因無臕冊不<lb/>
　　　復報遷延玩愒職此之由如蒙乞勅兵部計議<lb/>
　　　合無將故違該府管馬通判并該州縣掌印管<lb/>
　　　馬官吏照依先年比較新舊馬冊事例俸糧俱<lb/>
　　　各住支該州縣掌印官作急將冊造完送部及<lb/>
　　　寺待候本部委官管馬官吏兊軍囘日查勘各<lb/>
<pb n="KR2f0023_WYG_003-52a"/>
　　　州縣所兊馬匹與本寺坐取之數有無足勾已<lb/>
　　　勾數者免罪外不勾數者将管馬官吏不勾七<lb/>
　　　分數者将該府管馬通判該州縣掌印官一體<lb/>
　　　查叅問罪已後兌給馬匹俱照此例查數究治<lb/>
　　　本部仍行巡按御史并分管寺丞嚴加禁約敢<lb/>
　　　有似前借撥寄養馬匹送迎答應等項查訪得<lb/>
　　　出應提問者提問應叅奏者叅奏提問照依先<lb/>
　　　年題准防虧耗等事例每借撥二匹追罰一匹<lb/>
<pb n="KR2f0023_WYG_003-52b"/>
　　　完足方許復職管事分管寺丞每於年終将有<lb/>
　　　無追罰數目奏報施行庶戒可垂於將來事復<lb/>
　　　興於已墜<lb/>
　　一所謂預稽覈者查得宣徳年間事例官軍每馬<lb/>
　　　一匹給勘合一道填寫毛齒年月為照遇倒失<lb/>
　　　等項陳告買補仍將買補馬匹毛齒附註勘合<lb/>
　　　如領馬之人有故将馬與勘合告官轉付無馬<lb/>
　　　有力官軍頂替騎操正徳年間官軍領馬行移<lb/>
<pb n="KR2f0023_WYG_003-53a"/>
　　　本衞造冊送部及寺仍行該營查勘於例應領<lb/>
　　　方聽給與天順間官軍領過馬匹行衞造冊送<lb/>
　　　部如闗領數多開報數少或倒失轉交隠匿不<lb/>
　　　報許諸人首告問罪追罰馬匹凡此事例無非<lb/>
　　　欲清騎操以革重復詐冒之弊者也天順間本<lb/>
　　　部題准官軍人等强奪起解在官馬匹者問罪<lb/>
　　　枷號罰馬一匹𢎞治間題准領馬官軍有不照<lb/>
　　　次第混亂争奪者問罪罰馬就付本人騎操後<lb/>
<pb n="KR2f0023_WYG_003-53b"/>
　　　再不許給與又各營領馬官軍有将應闗馬匹<lb/>
　　　故意刁蹬勒要錢物致使小民候久不完者本<lb/>
　　　部通恭究治凡此事例無非欲便寄養以禁强<lb/>
　　　頑需索之弊者也柰何近年以來官軍所領馬<lb/>
　　　匹勘合舊制既已廢停京營奏闗馬匹文冊臨<lb/>
　　　期亦不查造本部及寺委官到營只據片紙書<lb/>
　　　名領馬馬多軍少兊不若干明日到營亦復如<lb/>
　　　是各處解官告苦則以一軍而代畱數馬本營<lb/>
<pb n="KR2f0023_WYG_003-54a"/>
　　　隊長責備則因一馬而閱退數羣街市米糧草<lb/>
　　　料髙貴小民身口馬匹盤纒既盡未免逃囘該<lb/>
　　　營因見少馬又得恣言前來催速本寺立限守<lb/>
　　　催既至仍前踰旬曠月不得俵交彼四衞勇士<lb/>
　　　等營無部委處難又可知𢎞治二年本寺呈部<lb/>
　　　具述營中官軍識字軍吏害人等事本部所據<lb/>
　　　以禁約者恐今亦不能無夫寄養兊不勾數管<lb/>
　　　馬官吏之罪臣等已備言於前矣營中之弊豈<lb/>
<pb n="KR2f0023_WYG_003-54b"/>
　　　容獨任縦之若强奪混争今日雖無顯犯到官<lb/>
　　　亦合重申預防用杜微漸如蒙乞勅兵部計議<lb/>
　　　合無今後各營奏闗馬匹務要把總管隊官查<lb/>
　　　勘各官軍先年有無曽經闗領領過之數有無<lb/>
　　　揀選變賣并倒失等項應追銀兩有無解寺備<lb/>
　　　查明白開造文冊一様二本送部及寺查考如<lb/>
　　　果不係重冒是實将冊就付本部及寺各委官<lb/>
　　　處約㑹該營坐營官於某月日将取到馬匹查<lb/>
<pb n="KR2f0023_WYG_003-55a"/>
　　　照疏通事例一同選取但十三嵗以上别無殘<lb/>
　　　傷亦有臕息馬匹照例給與不許恃强官軍専<lb/>
　　　占好馬驀赴印烙若寄養馬兊給之時本部及<lb/>
　　　寺委官看得前馬無傷有臕被各官軍作難不<lb/>
　　　領許令管馬官吏赴部鳴告若馬果瘦損殘傷<lb/>
　　　部寺委官將寄養馬冊内註記數目多少事畢<lb/>
　　　呈部一體叅究其各州縣新解到備用馬匹本<lb/>
　　　寺例該騐印収發寄養不許缺馬官軍赴寺取<lb/>
<pb n="KR2f0023_WYG_003-55b"/>
　　　便告兊有壊馬政如違比照强奪混争事例問<lb/>
　　　罪闗領畢日該營照前造冊二本囘報備照庶<lb/>
　　　馬匹數目日後不誤稽覈軍民彼此目前不至<lb/>
　　　躭滯<lb/>
　　一所謂酌緩急者先年京營官軍關換馬匹騎操<lb/>
　　　年乆未經選退遇有倒失俱係本人買補後因<lb/>
　　　賠買艱難逃亡相繼成化年間撫寧侯朱永始<lb/>
　　　為衆輕易舉朋合樁頭之議二項出銀官多軍<lb/>
<pb n="KR2f0023_WYG_003-56a"/>
　　　少各就本隊算計若朋合多於樁頭倒失數少<lb/>
　　　通融買補無不及數若椿頭多於朋合倒失數<lb/>
　　　多支用盡絶數亦難完𢎞治初年本部因該營<lb/>
　　　倒失馬匹買補多有未完奏將把總管隊等官<lb/>
　　　查算住俸倒失三分以上買補未完者三項銀<lb/>
　　　兩雖収完支盡亦住俸一箇月四分以上住二<lb/>
　　　箇月五分以上住三箇月坐營侯伯都督並住<lb/>
　　　止二箇月其於騎操比較如此至若奏闗本寺<lb/>
<pb n="KR2f0023_WYG_003-56b"/>
　　　寄養嵗中十無二三𢎞治四等年保國公朱永<lb/>
　　　等為預防慮患等事節奏奮武等營見収朋合<lb/>
　　　樁頭銀兩查盤明白街市少馬買補不前乞將<lb/>
　　　送寺於順天府所屬取兌等因本寺卿李温等<lb/>
　　　為暫停兌換以足備用等事又各奏稱寄養有<lb/>
　　　限該營積銀不買動要送寺兌換寄養恐致客<lb/>
　　　商不肯販馬來京倉卒誤事等因本部題准今<lb/>
　　　後各營朋合樁頭不拘多少務要陸續買補騎<lb/>
<pb n="KR2f0023_WYG_003-57a"/>
　　　操不許収至萬兩之上致難盡買待候順天府<lb/>
　　　馬積有三四萬匹本營虧欠數多如果買補不<lb/>
　　　前具奏定奪其於寄養恡惜如此及至兌易之<lb/>
　　　際又有本寺卿宋琮具奏本部題准處置寄養<lb/>
　　　以蘓民困事例該營果因征調𦂳急用馬方許<lb/>
　　　將銀奏送本寺斟酌見在馬匹多寡明白具奏<lb/>
　　　定與騸馬十二嵗以上至十五嵗兒馬十嵗以<lb/>
　　　上至十三嵗調取交兌不許委官人等刁蹬揀<lb/>
<pb n="KR2f0023_WYG_003-57b"/>
　　　選其餘騸馬十三嵗至十七嵗兒馬十一嵗至<lb/>
　　　十五嵗於宣府薊州等處交兊在邊缺馬官軍<lb/>
　　　每領去馬一匹各出價銀四兩解寺不願者聽<lb/>
　　　其交兌間又復酌量如此此皆二十年前後京<lb/>
　　　營邊闗奉行事例臣孟春彼時任兵部屬官親<lb/>
　　　所知見正徳元年又奉勅陜西延綏寧夏甘肅<lb/>
　　　等處清查馬價所有在邊建白曾經本部議處<lb/>
　　　柰何近年以來營邊騎操倒失之數自今視昔<lb/>
<pb n="KR2f0023_WYG_003-58a"/>
　　　日有甚焉出銀之人不知何官住俸之官不知<lb/>
　　　何人順天等府寄養調取之數従後觀前嵗常<lb/>
　　　倍蓰朋合樁頭不聞兌易數目東俵西交不聞<lb/>
　　　空閒時月以致人馬奔命既頻且難買馬之價<lb/>
　　　銀處處轉加髙貴給軍之馬匹人人勒要壯臕<lb/>
　　　新収不得存留舊管不能發脱脂膏已盡谿壑<lb/>
　　　難填興言及此實切痛心伏望皇上俯惻軍民<lb/>
　　　平施雨露軫邦本之至重以馬政為深憂交兌<lb/>
<pb n="KR2f0023_WYG_003-58b"/>
　　　之間悉聽本部斟酌緩急為之可否量分等第<lb/>
　　　查奏施行庶于民物生靈少遂安全休息<lb/>
　<lb/>
　<lb/>
　<lb/>
　<lb/>
　<lb/>
　何文簡疏議巻三<lb/>
</p>
<p>
</p>
  </div>
</body>
</text>
</TEI>
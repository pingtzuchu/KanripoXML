<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>吳郡圗經續記巻上</head> <lb/>
    <p>
<pb n="KR2k0010_WYG_001-1a"/>
欽定四庫全書<lb/>
　吳郡圗經續記巻上<lb/>
　　　　　　　　　　　　宋　朱長文　撰<lb/>
　　封域　城邑　户口　坊市　物産　風俗<lb/>
　　門名　學校　州宅　南園　倉務　亭館<lb/>
　　海道　牧守　人物<lb/>
　　　封域<lb/>
蘇州在禹貢為揚州之域書云三江既入震澤底定即<lb/>
<pb n="KR2k0010_WYG_001-1b"/>
此地也至周為吳國始泰伯與其弟仲雍皆太王之子<lb/>
王季厯之兄也泰伯以天下遜其弟王季乃與仲雍南<lb/>
奔以避之即其所居自號勾吳吳民義而從之者千餘<lb/>
家當商之末世築城郭以自衞遂為吳泰伯春秋傳曰<lb/>
泰伯端委以治周禮仲雍嗣之自泰伯作吳五世而武<lb/>
王克商求泰伯仲雍之後得周章周章巳君吳因而封<lb/>
之其爵為伯國語云命圭有命固曰吳伯不曰吳王自<lb/>
周章傳十四世吳子夀夢立吳益大稱王而春秋書之<lb/>
<pb n="KR2k0010_WYG_001-2a"/>
曰子魯成公七年春吳伐郯秋吳入州來是時楚一嵗<lb/>
七奔命蠻夷屬於楚者吳盡取之始通於上國矣又更<lb/>
四君至吳王闔閭吳自泰伯以來所都謂之吳城在梅<lb/>
里平墟乃今無錫縣境及闔閭立乃徙都即今之州城<lb/>
是也於是西破楚入郢北威齊晉蓋當是時吳與越以<lb/>
浙江分境越患猶逺吳越春秋云勾踐五年入臣於吳<lb/>
羣臣祖道至浙江上蓋浙為吳境也勾踐七年既釋囚<lb/>
返國厚獻吳王夫差夫差悦之於是賜書增之以封東<lb/>
<pb n="KR2k0010_WYG_001-2b"/>
至句甬西至檇李南至姑末北至平原縱横八百餘里<lb/>
子胥諫之不聽<hi>事具吳越春秋</hi>吳之南境蓋狹矣勾踐終敗吳<lb/>
而圍之魯哀公二十二年越滅吳吳迺為越而越王未<lb/>
聞居吳也勾踐後更六王至無疆更一百四十餘年為<lb/>
楚威王所滅取吳故地威王曾孫曰考烈王春申君黄<lb/>
歇為之相乃以吳封春申使其子為假君留吳及秦併<lb/>
其地置會稽郡漢順帝永建四年分會稽為吳郡以淛<lb/>
江中流為界晉宋齊梁陳之間雖頗割地而郡不改與<lb/>
<pb n="KR2k0010_WYG_001-3a"/>
吳興丹陽號為三吳隋平陳割鹽官以隸于杭至唐有<lb/>
吳長洲嘉興崑山常熟海鹽華亭七邑號為雄郡乾元<lb/>
二年嘗置長洲軍大厯中廢五代時分嘉興海鹽華亭<lb/>
别為秀州隸蘇者唯五縣錢氏獻其籍國朝以為平江<lb/>
節度所領縣仍故謂之望郡云<lb/>
　　　城邑<lb/>
昔闔閭問於子胥曰吾國在東南僻逺之地險阻潤濕<lb/>
有江海之害内無守禦外無所依倉庫不設田疇不墾<lb/>
<pb n="KR2k0010_WYG_001-3b"/>
為之奈何於是子胥説以立城郭設守備實倉廪治兵<lb/>
庫<hi>一作革</hi>闔閭乃委計於子胥使之相土嘗水象天法地<lb/>
築大城周四十里小城周十里開八門以象八風是時<lb/>
周敬王之六年也自吳亡至今僅二千載更歴秦漢隋<lb/>
唐之間其城郭門名循而不變陸機詩云閶門何峨峨<lb/>
飛閣跨通波其物象猶存也隋開皇九年平陳之後江<lb/>
左遭亂十一年楊素帥師平之以蘇城嘗被圍非設險<lb/>
之地奏徙於古城西南横山之東黄山之下唐武徳末復<lb/>
<pb n="KR2k0010_WYG_001-4a"/>
其舊蓋知地勢之不可遷也觀於城中衆流貫州吐吸<lb/>
震澤小濵别𣲖旁夾路衢蓋不如是無以泄積潦安居<lb/>
民也故雖名澤國而城中未嘗有墊溺蕩析之患非智<lb/>
者創於前能者踵於後安能致此哉而流俗或傳吳之<lb/>
故都在館娃宫側非也蓋娃宫胥臺乃離宫别館耳當<lb/>
吳之盛時髙自矜侈籠西山以為囿度五湖以為池不<lb/>
足充其欲也故傳闔閭秋冬治城中春夏泊城外旦食<lb/>
蛆山書逰蘇臺射於鷗陂馳於逰臺興樂石城走犬長<lb/>
<pb n="KR2k0010_WYG_001-4b"/>
洲其耽樂之所多矣左氏傳載楚子西之言曰夫差次<lb/>
有臺榭陂池焉宿有妃嬙嬪御焉一日之行所欲必成<lb/>
今故老猶能道其遺跡信不虚也自唐季盜起浙西帥<lb/>
周寳以楊茂實為刺史為盜所據龍紀元年錢鏐遣其<lb/>
弟銶破徐約於此州以都將沈粲權領其後李宥<hi>一作宿</hi>
孫儒楊行宻將臺濛三陷郡城乾寧五年鏐既平董昌<lb/>
遣其將顧全武自會稽航海道帥師擊之臺濛遁去蓋<lb/>
於此十餘年間民困于兵火焚掠赤地唐世遺跡殆盡<lb/>
<pb n="KR2k0010_WYG_001-5a"/>
錢氏有吳越稍免干戈之患自乾寧至於太平興國三<lb/>
年錢俶納土凡七十八年自錢俶納土至于今元豐七<lb/>
年百有七年矣當此百年之間井邑之富過於唐世郛<lb/>
郭填溢樓閣相望飛杠如虹櫛比棋布近郊隘巷悉甃<lb/>
以甓冠蓋之多人物之盛為東南冠實太平盛事也<lb/>
　　　户口<lb/>
西漢之會稽郡舉今二淛之地皆在焉其為户二十二<lb/>
萬三千三十八東漢之吳郡舉今浙西之地皆在焉其<lb/>
<pb n="KR2k0010_WYG_001-5b"/>
為户十六萬四千一百六十四晉之吳郡舉今杭秀睦<lb/>
三州之境皆在焉其為户二萬五千唐之蘇州舉今秀<lb/>
州之地在焉初其為户一萬一千八百五十九天寳之<lb/>
盛至七萬六千四百二十一自錢武肅分蘇以為秀州<lb/>
用自屏蔽其隸蘇者吳長洲崑山常熟又分吳縣為吳<lb/>
江合五邑而巳忠懿王以其國歸之有司國朝與民休<lb/>
息稼穡豐殖大中祥符四年有户六萬六千一百三十<lb/>
九由祥符至于今七十餘年間累聖丕承仁澤日厚龎<lb/>
<pb n="KR2k0010_WYG_001-6a"/>
鴻汪洋何生不育元豐三年有户一十九萬九千八百<lb/>
九十二有丁三十七萬九千四百八十七嗚呼盛矣蓋<lb/>
此州在漢迺一縣之境比唐為半郡之餘而其民倍蓰<lb/>
於當時不可勝數蓋自昔未有今日之盛也故其輸帛<lb/>
為疋者八萬輸纊為兩者二萬五千輸苗為斛者三十<lb/>
四萬九千<hi>苗有蠲放者在此數中</hi>輸錢免役為緡者八萬五千皆<lb/>
有畸<hi>數畸殘田也</hi>焉而又有鹽税𣙜酤之利為多以一郡觀<lb/>
之則天下蓋可知矣昔冉有曰既庶矣又何加焉孔子<lb/>
<pb n="KR2k0010_WYG_001-6b"/>
曰富之既富矣又何加焉曰教之茍有用我者期月而<lb/>
巳可也三年有成况今承百年太平之後而有四海全<lb/>
盛之勢哉方聖上精一以迪徳㡬微以成務講政修教<lb/>
朝出於軒陛暮行於海宇六府三事既允治矣方當節<lb/>
之以禮和之以樂躋民於堯舜三代之隆此其時哉<lb/>
　　　坊市<lb/>
圗經坊市之名各三十蓋傳之逺矣如曳練坊者或傳<lb/>
孔子登泰山東望吳門而歎曰吳門有白馬如練因是<lb/>
<pb n="KR2k0010_WYG_001-7a"/>
立名黄鸝市之名見白公詩所謂黄鸝巷口鸎欲語烏<lb/>
鵲橋頭冰未銷是也其餘皆有義訓不能悉知其由其<lb/>
巷名見於載籍者如彈鋏渇烏一二種皆莫知其處乃<lb/>
知事物不著於文字之間則艱於傳逺故方志之説不<lb/>
可廢也近者坊市之名多失標牓民不復稱或有因事<lb/>
以立名者如靈芝坊因樞宻直學士蔣公堂豸冠坊因<lb/>
侍御史范公師道徳慶坊因今太子賔客盧公革各以<lb/>
其所居得名蓋古者以徳名鄉之義也茍擇其舊號益<lb/>
<pb n="KR2k0010_WYG_001-7b"/>
以新稱分其邑里因以彰善旌淑不亦美哉昔梅福棄<lb/>
官易名姓為吳市門卒今此有西市門殆其所隠乎<lb/>
　　　物産<lb/>
吳中地沃而物夥其原隰之所育湖海之所出不可得<lb/>
而殫名也其稼則刈麥種禾一嵗再熟稻有早晚其名<lb/>
品甚繁農民隨其力之所及擇其土之所宜以次種焉<lb/>
惟號箭子者為最嵗供京師其果則黄柑香碩郡以充<lb/>
貢橘分丹緑梨重絲蔕函列羅生何珍不有其草則藥<lb/>
<pb n="KR2k0010_WYG_001-8a"/>
品之所録離騷之所詠布濩於皋澤之間海苔可食山<lb/>
蕨可掇幽蘭國香近出山谷人多玩焉其竹則大如篔<lb/>
簹小如箭桂含露而斑冒霜而紫修篁叢筍森萃蕭瑟<lb/>
髙可拂雲清能來風其木則栝柏松梓㯶楠杉桂冬巖<lb/>
嘗青髙林相望椒梂梔實蕃衍足用其花則木蘭辛夷<lb/>
著名惟舊牡丹多品逰人是觀繁麗貴重盛亞京洛朱<lb/>
華凌雪白蓮敷沼文通樂天昔嘗稱詠重臺之菡蓞傷<lb/>
荷之珍藕見於傳記其羽族則水有賔鴻陸有巢翠鵾<lb/>
<pb n="KR2k0010_WYG_001-8b"/>
鷄鵠鷺鵁鶄鷗鶒之類巨細參差無不咸備華亭仙禽<lb/>
其相如經或鳴髙原或擾樊籠其鱗介則鰷鱨鰋鯉䱎<lb/>
䲛漸離乗鱟黿鼉蟹螯螺蛤之類恠詭舛錯隨時而有<lb/>
秋風起則鱸魚肥楝木華而石首至豈勝言哉海瀕之<lb/>
民以網罟蒲蠃之利而自業者比於農圃焉又若太湖<lb/>
之恠石包山之珍茗千里之紫蒓織席最良給用四方<lb/>
皆其所産也若夫舟航往來北自京國南達海徼衣冠<lb/>
之所萃聚食貨之所叢集乃江外之一都會也<lb/>
<pb n="KR2k0010_WYG_001-9a"/>
　　　風俗<lb/>
泰伯遜天下季札辭一國徳之所化逺矣更歴兩漢習<lb/>
俗清美昔吳太守糜豹出行屬城問功曹唐景風俗所<lb/>
尚景曰處家無不孝之子立朝無不忠之臣文為儒宗<lb/>
武為將帥時人以為善言陸機詩云山澤多藏育土風<lb/>
清且嘉泰伯導仁風仲雍揚其波豈不然哉蓋朱買臣<lb/>
陸機顧野王之徒顯名於歴代而人尚文支遁道生慧<lb/>
響之儔唱法於羣山而人佞佛故吳人多儒學喜施捨<lb/>
<pb n="KR2k0010_WYG_001-9b"/>
蓋有所由來也然誇豪好侈自昔有之吳都賦云競其<lb/>
區宇則并疆兼巷矜其宴居則珠服玉饌亦非虚語也<lb/>
自本朝承平民被徳澤垂髫之兒皆知翰墨戴白之老<lb/>
不識戈矛所利必興所害必去原田腴沃常獲豐穰澤<lb/>
地沮洳寖以耕稼境無劇盜里無奸兇可謂天下之樂<lb/>
土也顧其民崇棟宇豐庖厨嫁娶䘮𦵏奢厚逾度捐財<lb/>
無益之地蹷産不急之務者為多惟在位長民者有以<lb/>
化之耳<lb/>
<pb n="KR2k0010_WYG_001-10a"/>
　　　門名<lb/>
吳王闔閭建城之始立陸門八以象八風水門八以象<lb/>
八卦吳都賦云郛郭周市重城結隅通門二八水道陸<lb/>
衢劉夢得詩云二八城門開道路五千兵馬引旌旗其<lb/>
傳久矣或謂八門者其南曰盤門以嘗刻蟠龍之狀或<lb/>
曰水陸相半沿洄屈曲故謂之盤也曰蛇門者為其於<lb/>
十二位在巳也又云以越在巳地為木蛇北向示越屬<lb/>
吳也其西曰閶門者象天門之有閶闔也曰胥門者子<lb/>
<pb n="KR2k0010_WYG_001-10b"/>
胥居其傍民以稱焉夫差伐齊之後胥門巢將上軍蓋<lb/>
當時以巢所居為號也<hi>門外有胥門塘</hi>其東曰婁門者婁縣名<lb/>
也蓋因其所道也秦謂之疁<hi>音留</hi>漢謂之婁今之崑山其<lb/>
地一也曰葑<hi>作封</hi>門者取封禺之山以為名封山故屬吳<lb/>
郡今在吳興方言謂封曰葑葑者茭土樛結可以種殖<lb/>
者也其事或然曰將門者吳王使干將於此鑄寳劒今<lb/>
謂之匠聲之變也北曰齊門者齊景公女嫁吳世子者<lb/>
登此以望齊也又南曰赤門北有平門蓋不預八數或<lb/>
<pb n="KR2k0010_WYG_001-11a"/>
曰平門者故謂巫門巫咸所𦵏也當吳時不開東面之<lb/>
門欲以絶越其後稍或開塞蓋其多途則艱於守衛㡬<lb/>
禁也今所啟者五而巳葑門陸衢中或堙塞范文正公<lb/>
命闢之為門往來至今大以為便<lb/>
　　　學校<lb/>
吳郡昔未有學以文講解者不過數人景祐中范文正<lb/>
公以内閣典籓而歎庠序之未立我先君光祿率州人<lb/>
請建學文正公請於朝奏可乃割南園之一隅以創焉<lb/>
<pb n="KR2k0010_WYG_001-11b"/>
既成或以為太廣范公曰吾恐異時患其隘耳乃置學<lb/>
田命師儒其後為守者繼成其事富郎中嚴又建六經<lb/>
閣自安定先生翼之首居於此而博洽有道之士如王<lb/>
會之逢張舜民芻張公達伯玉之儔繼處其任學者甚<lb/>
衆登科者不絶有若滕正議元發錢翰林醇老諸公稍<lb/>
稍以出熙寧之際朝廷選置學官更問大義士之來者<lb/>
甚盛矣頃時李校理綖又割南園地以廣其垣然黌舍<lb/>
未多今猶以為隘也宣聖殿旁舊有文正公祠以安定<lb/>
<pb n="KR2k0010_WYG_001-12a"/>
先生配嵗時釋奠者皆焚香拜首學中有十題曰辛夷<lb/>
百幹黄楊公堂槐鼎足松雙桐石楠籠頭檜蘸水檜泮<lb/>
池玲瓏石或云蘇子美嘗掌學命名也<lb/>
　　　州宅上<lb/>
郡國志云今太守所居室即春申君之子為假君之殿也<lb/>
因數失火塗以雄黄故曰黄堂又傳吳宫至秦時猶存<lb/>
守宮吏以火視燕窟遂火焉其遺蹟雖無存者其地則<lb/>
未聞或改也漢會稽太守治於吳朱買臣載其故妻到<lb/>
<pb n="KR2k0010_WYG_001-12b"/>
太守舍置園中給食之即此地也今郡廨承有唐五代<lb/>
之後昔韋蘇州詩云海上風雨至逍遥池閣涼白樂天<lb/>
於西樓命宴齊雲樓晚望皆有篇什所謂池閣者蓋今<lb/>
之後池是也西樓者蓋今之觀風樓也齊雲樓者蓋今<lb/>
之飛雲閣也白公詩云欲辭南園去重上北城看木蘭<lb/>
堂之名亦久矣皮陸唱和詩有木蘭後池即此也池中<lb/>
有老檜婆娑尚存父老云白公手植巳二百餘載矣詢<lb/>
之士子云張刑部太初作山隂堂蔣宻直治後池諸亭<lb/>
<pb n="KR2k0010_WYG_001-13a"/>
及瞰野亭見山閣吕光祿建按武堂蔡秘閣子直置射<lb/>
堂裴校理如晦立飛雲閣韓度支子文植恠石二於便<lb/>
㕔後牓曰介軒近晏大夫處善葺故亭於城西北隅號<lb/>
曰月臺以便登覽餘則未悉聞也<lb/>
　　　州宅下<lb/>
蓋古之諸侯有三門外曰臯門中曰應門内曰路門因<lb/>
其門以為三朝朝之後有三寢曰路寢一曰燕寢二自<lb/>
罷侯置守其名既殊其制稍削然猶存其槩今之子城<lb/>
<pb n="KR2k0010_WYG_001-13b"/>
門古之所謂臯門也今之㦸門古之所謂應門也今之<lb/>
便㕔門古之所謂路門也今之大㕔古之外朝也今之<lb/>
宅堂古之路寢也蘇為東南大州地望優重府庭有此<lb/>
稱自唐乾寧元年刺史成及建大㕔更五代至於聖朝<lb/>
嘉祐間年祀寖逺棟宇既敝紫微王公君玉乃新作是<lb/>
㕔選材鳩工閎敞甲諸郡陳祠部天常新作子城門<lb/>
樓觀甚偉而大㕔之前㦸門之後廊廡卑陋不稱且甲<lb/>
仗架閣二庫在焉海瀕卑濕暑氣蒸潤戎器簿籍或材<lb/>
<pb n="KR2k0010_WYG_001-14a"/>
敝文朽不可用又髙麗人來朝過郡郡有燕勞其從者<lb/>
皆坐於廊此而不葺非所以革弊示逺也元豐六年太<lb/>
守朝議大夫章公以是説謀於轉運使得羨錢二百萬<lb/>
又以公使助之於是易以修廊覆以重屋二樓對立樓<lb/>
各八楹木章必精陶埴以良吏無容姦工各獻巧故省<lb/>
費而功速明年春落成又修㦸門易之髙於舊三尺由<lb/>
是臺門至于府庭棟宇相副輪焉奐焉不陋不奢後無<lb/>
以加也<lb/>
<pb n="KR2k0010_WYG_001-14b"/>
　　　南園<lb/>
南園之興自廣陵王元璙帥中吳好治林圃於是釃流<lb/>
以為沼積土以為山島嶼峰巒出於巧思求致異木名<lb/>
品甚多比及積嵗皆為合抱亭宇臺榭值景而造所謂<lb/>
三閣八亭二臺龜首旋螺之類名載圗經蓋舊物也錢<lb/>
氏去國此園不毁王黄州詩云他年我若功成後乞取<lb/>
南園作醉鄉迺玩而愛之之至也或傳祥符中作景靈<lb/>
宫構求珍石郡中嘗取於此以供京師其間樓榭<lb/>
<pb n="KR2k0010_WYG_001-15a"/>
嵗久摧圮吕濟叔嘗作熙熙堂厥後守將亦加修飾今<lb/>
所存之亭有流杯四照百花樂豐惹雲風月之目每春<lb/>
縱士女逰覽以為樂焉<lb/>
　　　倉務<lb/>
南倉子城西北倉在閶門側皆前後臨流每嵗輸税於<lb/>
南和糶於北以元豐三年計之所糴無慮三十萬斛東<lb/>
南之計仰給於此而農民賴官糴以平榖價其利溥哉<lb/>
税務舊在驛前范文正公遷於西河之上官私舟楫往<lb/>
<pb n="KR2k0010_WYG_001-15b"/>
來輸税者不必迂路至今以為便酒務損敝前守司諫<lb/>
孫公請於朝給省金四萬緡新之晏公章公相繼趣成<lb/>
近巳畢工又嘗大修南倉既閎且固為儲積之利<lb/>
　　　亭館<lb/>
臨水之亭圗經所載者四今漕渠之上增建者多矣曰<lb/>
按部曰緇衣曰濟川曰皇華曰使星曰候春曰褒徳曰<lb/>
旌隠之類聨比於岸矣所謂褒徳者近於秘監富公之<lb/>
居旌隠者近於宻直蔣公之居昔之郡將名亭以褒二<lb/>
<pb n="KR2k0010_WYG_001-16a"/>
老也近嵗髙麗人來貢聖朝方務綏逺又於城中闢懐<lb/>
逺安流二亭及盤閶之外各建大館為賔餞之所<lb/>
　　　海道<lb/>
吳郡東至於海北至於江傍青龍福山皆海道也漢武<lb/>
帝遣嚴助發兵會稽浮海救東甌後朱買臣言東越王<lb/>
居保泉山今發兵浮海直指泉山陳舟列兵席捲南行<lb/>
可破滅也上拜買臣會稽太守詔買臣到郡治樓船備<lb/>
糧食水戰具居嵗餘買臣受詔將兵與横海將軍韓説<lb/>
<pb n="KR2k0010_WYG_001-16b"/>
等俱擊破東越晉袁山松虞潭嘗於滬瀆築城壘以防<lb/>
冦自朝家承平總一海内閩粤之賈乗風航海不以為<lb/>
險故珍貨逺物畢集於吳之市今瀕海皆有巡邏之官<lb/>
所以戢盜賊禁私鬻也<lb/>
　　　牧守<lb/>
昔漢會稽太守治於吳自朱買臣見遇武帝引章之郡<lb/>
世歆其榮光武時有任延者稱為循吏延字長孫年十<lb/>
九為會稽都尉迎官驚其壮及到静治無為惟先遣饋<lb/>
<pb n="KR2k0010_WYG_001-17a"/>
禮祠延陵季子聘請髙行如董子儀嚴子陵等待以師<lb/>
友之禮掾吏貧者輒分俸禄以賑給之省諸卒令耕公<lb/>
田以周窮急所行縣輒使慰勉孝子就飱飯之吳有龍<lb/>
丘萇者隠居太末志不降辱掾史請召之延曰龍丘先<lb/>
生躬徳履義有原憲伯夷之節都尉掃灑其門猶懼辱<lb/>
焉召之不可遣功曹奉謁修書記致醫藥相望於道積<lb/>
一嵗萇乃詣府願得備録遂命為議曹祭酒是以郡中<lb/>
賢士大夫爭往官焉自晉至唐牧守之良者巳載圗經<lb/>
<pb n="KR2k0010_WYG_001-17b"/>
矣於新唐史又得數事焉史稱王仲舒之為刺史也隄<lb/>
松江為路變屋瓦絶火災賦調常與民為期不擾自辦<lb/>
于頔之為刺史也罷淫祠浚溝澮端路衢為政有績楊<lb/>
發之為刺史也其治以恭長慈幼為先是皆可述者也<lb/>
若韋應物白居易劉禹錫亦可謂循吏而世獨知其能<lb/>
詩耳韋公以清徳為唐人所重天下號曰韋蘇州當貞<lb/>
元時為郡於此人賴以安又能賔儒士招隠獨顧況劉<lb/>
長卿丘丹秦系皎然之儔類見旌引與之詶唱其賢於<lb/>
<pb n="KR2k0010_WYG_001-18a"/>
人逺矣樂天髙行美才其於簿領宜不以屑意然觀其<lb/>
勤瘁非旬休不設宴見於題咏嘗作虎丘路免於病涉<lb/>
亦可以障流潦未㡬求去夢得贈詩云姑蘇十萬户皆<lb/>
作嬰兒啼蓋其實也夢得之為州當災疫之後民無流<lb/>
徙朝廷以其課最賜三品服此三人者至今以為美談<lb/>
自錢武肅王吳越以其子元璙為刺史當兵火剽焚之<lb/>
後而元璙以儉約慎静鎮之者三十年與江南李氏接<lb/>
境而能保全屏蔽者元璙之功也元璙後封廣陵郡王<lb/>
<pb n="KR2k0010_WYG_001-18b"/>
子文奉嗣之頗亦好士有勝致卒官其後忠懿王納土<lb/>
請吏朝廷始除守以治之自太平興國三年至今元豐<lb/>
四年更七十二人矣<hi>題名具總集</hi>朝廷以劇郡常慎其選非<lb/>
臺閣之賢漕憲之序不以輕授其風流文雅開敏彊濟<lb/>
豐功琦行貴名茂閥列于國史炳于家乗者多矣草野<lb/>
之士獨處而罕聞雖聞而不詳何以遽數哉今朝議大<lb/>
夫章公嘗將漕二淛有威名及既下車飭治衆職雖小<lb/>
必察始至會暴風湖海之瀕民或漂溺公遣吏巡視賑<lb/>
<pb n="KR2k0010_WYG_001-19a"/>
恤請蠲田租人不失所鋤治奸吏繩遏浮薄擊沮豪右<lb/>
莫不畏懾政聲流聞詔曰吏不數易然後得以究其材<lb/>
今夫蘇劇郡也而爾為之守克有能稱嘉省厥勞仍其<lb/>
舊服往惟率職不懈以稱吾久任之意哉可令再任蘇<lb/>
守自國朝以來惟公再任邦人美之時議欲大修郡城<lb/>
增濬運河公務愛民力請罷其役民甚徳之<lb/>
　　　人物<lb/>
吳中人物尚矣漢嚴助朱買臣會稽吳人以儒學文辭<lb/>
<pb n="KR2k0010_WYG_001-19b"/>
名當時舉賢良對䇿者百餘人武帝善助對獨擢助為<lb/>
中大夫助既貴幸乃薦朱買臣亦為中大夫由是並在<lb/>
左右與大臣辯論中外相應以義理之文其後相繼為<lb/>
會稽太守助為會稽數年不聞問天子賜書曰君厭承<lb/>
明之廬勞侍從之事懐故土出為郡吏會稽東接於海<lb/>
南近諸越北枕大江間者濶焉久不聞問具以春秋對助<lb/>
恐上書謝願奉三年計最買臣懐會稽太守章步歸<lb/>
郡邸長安廏吏乗駟馬車來迎會稽會聞太守且至發<lb/>
<pb n="KR2k0010_WYG_001-20a"/>
民除道縣長吏並送迎車百餘乗此二人者並起書生<lb/>
遂宰一郡福千里其為榮遇可勝言哉然助能諭指南<lb/>
越遣子入侍買臣擊破東越有功亦足稱焉自東漢至<lb/>
於唐代有賢哲巳具圖經而四姓者最顯陸機所謂八<lb/>
族未足侈四姓實名家四姓者朱張顧陸也其在江左<lb/>
世多顯人或以相業或以儒術或以徳義或以文詞巳<lb/>
著於舊志矣自廣陵王元璙父子帥中吳是時有丁陳<lb/>
范謝四人者同在賔幕以長者稱丁氏之後有晉公出<lb/>
<pb n="KR2k0010_WYG_001-20b"/>
入將相范氏之後有文正公㕘豫大政為世宗師文正<lb/>
公族姪龍圖公師道以直清顯先朝履歴諫憲謝氏之<lb/>
後有太子賔客濤賔客有子曰絳為知制誥縉紳推之<lb/>
陳氏之後有太子中允之竒者謝隴西郡王宅教授以<lb/>
歸召之不起以行義著鄉閭謂之陳君子者也又若宣<lb/>
徽使鄭文肅公以謀烈贊樞府定邊陲秘書監富公嚴<lb/>
以耆徳守鄉邦而許洞以歌詩著名祥符之間皆吳人<lb/>
也而東南之才美與四方之逰宦者視此邦之為樂也<lb/>
<pb n="KR2k0010_WYG_001-21a"/>
稍稍卜居營𦵏而子孫遂留不去者不可以遽數也今<lb/>
兹宗工名儒出於吳者髙則登黄扉入禁林次則帥方<lb/>
面列臺閣與夫里居之大老灼灼然在人耳目俟來者<lb/>
為記焉<lb/>
　<lb/>
　<lb/>
　<lb/>
　<lb/>
<pb n="KR2k0010_WYG_001-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳郡圗經續記巻上<lb/>
</p>
<p>
</p>
  </div>
<div>
<head>吳郡圗經續記巻中</head> <lb/>
    <p>
<pb n="KR2k0010_WYG_002-1a"/>
欽定四庫全書<lb/>
　吳郡圗經續記巻中<lb/>
　　　　　　　　　　　　宋　朱長文　撰<lb/>
　　橋梁　祠廟　宫觀　寺院　山　水<lb/>
　　　橋梁<hi>凡十五節</hi>
吳郡昔多橋梁自白樂天詩嘗云紅欄三百九十橋矣<lb/>
其名巳載圖經逮今增建者益多皆疊石甃甓工竒緻<lb/>
宻不復用紅欄矣然其名未嘗遍録也近度支韓公子<lb/>
<pb n="KR2k0010_WYG_002-1b"/>
文為守命每橋刻名於旁憧憧往來莫不見之其有名<lb/>
自古昔或近事可述者為記於此<hi>右一</hi>
烏鵲橋在郡前舊傳有古館八曰全吳通波龍門臨頓<lb/>
昇羽烏鵲江風夷亭此橋因館得名白樂天詩嘗及之<lb/>
<hi>右二</hi>
失履橋在吳縣西南吳王有織里以是名橋謂之失履<lb/>
俗訛也<hi>右三</hi>
臯橋在吳縣西北臯伯通字奉卿所居之地也伯通為<lb/>
<pb n="KR2k0010_WYG_002-2a"/>
漢朝議郎卒𦵏胥門西二百步號伯通墩昔梁鴻娶孟<lb/>
光同至吳居伯通廡下為人賃舂伯通察而異之乃舍<lb/>
之於家鴻卒又為𦵏之是可稱也哀江南賦云臯橋羈<lb/>
旅亦謂此<hi>右四</hi>
百口橋在長洲縣東故傳東漢之顧訓五世同居家聚<lb/>
百口衣食均等尊卑有序因其所居以名之<hi>右五</hi>
乗魚橋者故傳為琴髙乗鯉升仙之地據劉向列仙傳<lb/>
云琴髙趙人嘗入涿水中取龍子與弟子期期曰皆齋<lb/>
<pb n="KR2k0010_WYG_002-2b"/>
潔待於祠旁果乗赤鯉來出坐祠中留一月復入水去<lb/>
<hi>涿一作碭</hi>不云在吳也列仙傳有英子者亦乗赤鯉升天<lb/>
吳中門户皆作神魚遂立英祠未詳孰是<hi>右六</hi>
都亭橋在吳縣西北故傳吳王夀夢嘗於此作都亭以<lb/>
招賢士也苑橋定跨橋故傳皆闔閭苑囿逰憇之地<hi>右</hi>
<hi>七</hi>
臨頓橋在長洲縣北臨頓者亦吳時館名也陸魯望嘗<lb/>
居其旁皮日休贈之詩以謂不出郛郭曠若郊野今此<lb/>
<pb n="KR2k0010_WYG_002-3a"/>
橋民居櫛比蓋此郡又盛於唐世也<hi>右八</hi>
至徳橋在泰伯廟前以廟名橋也<hi>右九</hi>
孫老橋在運河上天聖初郡守禮部郎中直史館孫公<lb/>
冕所建也孫公治蘇民所畏愛故以名焉<hi>右十</hi>
行春橋在横山下越來溪中湖山滿目亦為勝處<hi>右十</hi>
<hi>一</hi>
新橋在盤門外自郡南出徒行趨諸鄉至木瀆者每過<lb/>
運河須舟以濟又當兩派分流之間頗為深廣故自昔未<lb/>
<pb n="KR2k0010_WYG_002-3b"/>
有為梁者今太守朝議章公下車有石氏建請出錢造<lb/>
橋者公立限督之即日而興逾時而畢横絶漫流分而<lb/>
三橋往來便之<hi>右十二</hi>
三太尉橋在吳縣西昔廣陵王諸子各治園第此橋之<lb/>
西巷蓋當時第三子所營治也今皆為居人占籍焉<hi>右</hi>
<hi>十三</hi>
吳江三橋南曰安民在新涇中曰利民在七里涇北曰<lb/>
濟民在吳涇初澄源鄉並漕河有村十七家居河南田<lb/>
<pb n="KR2k0010_WYG_002-4a"/>
占河北民欲濟無梁郡從事夏日長為之建橋錢子髙<lb/>
作記<hi>右十四</hi>
吳江利往橋慶厯八年縣尉王廷堅所建也東西千餘<lb/>
尺用木萬計縈以修闌甃以浄甓前臨具區横截松陵<lb/>
湖光海氣蕩漾一色乃三吳之絶景也橋成而舟楫免<lb/>
於風波徒行者晨往莫歸皆為坦道矣橋有亭曰垂虹<lb/>
蘇子美嘗有詩云長橋跨空古未有大亭壓浪勢亦豪<lb/>
非虛語也<hi>右十五</hi>
<pb n="KR2k0010_WYG_002-4b"/>
　　　祠廟<hi>凡七節</hi>
泰伯廟在閶門内舊在門外漢桓帝時太守麋豹<lb/>
所建錢氏移之於内蓋以避兵亂也延陵季子侑祠焉<lb/>
<hi>右一</hi>
包山廟在洞庭唐人於此有祈而應魯望詩曰終當以<lb/>
疏聞特用諸侯封<hi>右二</hi>
龍母廟在吳縣陽山郡中嘗於是祈雨而應民所欽奉<lb/>
<hi>右三</hi>
<pb n="KR2k0010_WYG_002-5a"/>
常熟縣龍堂唐咸通中縣令周思輯以旱故禜龍于破<lb/>
山之潭上果雨以應於是為堂以祀之記刻今存破山<lb/>
即虞山也父老以謂每嵗有龍往來於陽山虞山之間<lb/>
其雲雨可識<hi>右四</hi>
慶忌廟在吳縣境慶忌吳王僚之子東方朔所謂捷若<lb/>
慶忌也如聞俗訛為慶忿非也<hi>右五</hi>
洞庭聖姑廟晉王彪二女相繼而卒民以為靈而祀之<lb/>
<hi>右六</hi>
<pb n="KR2k0010_WYG_002-5b"/>
孫學士祠堂在萬夀寺天聖中孫公冕守郡治獄不濫<lb/>
斷訟如神施張在巳無所吐茹吏民欽畏之嘗病癰民<lb/>
争詣佛寺祈福後又為之立祠吳民到今稱之<hi>右七</hi>
　　　宫觀<hi>凡七節</hi>
天慶觀唐置為開元宫孫儒之亂四面皆為煨燼惟三<lb/>
門正殿存焉其後復修祥符中更名天慶觀皇祐之間<lb/>
新作三門尤峻壯<hi>右一</hi>
太和宫在盤門外其地乃唐相畢瑊之别業也瑊之子<lb/>
<pb n="KR2k0010_WYG_002-6a"/>
師顔及其子宗逸避巢冦之亂徙而家焉有戴省甄者<lb/>
幼孤從其母嫁畢氏宗逸無子省甄嗣之後省甄入道<lb/>
居開元觀開寳二年請施祖庄為宮錢氏賜額曰太和<lb/>
乃與弟子吳𤣥芝主其締架焉王元之嘗記其事仍有<lb/>
詩留題<hi>右二</hi>
靈祐觀在洞庭山唐之神景宮也蓋明皇時建内有林<lb/>
屋洞人間第九洞天也為左神幽虚之天即天后真君<lb/>
之便闕真誥云句曲洞天左通林屋北通岱宗西通峨<lb/>
<pb n="KR2k0010_WYG_002-6b"/>
眉南通羅浮言諸洞可以交達也舊傳禹治水過會稽<lb/>
夢人衣𤣥纁告治水法并不死方在此山石函中既得<lb/>
之以藏包山石室吳人得之不曉以問孔子孔子曰此<lb/>
禹石函文所謂靈寳經三巻蓋即此也吳先主時使人<lb/>
行洞中二十餘里上聞波浪聲有大蝙蝠拂殺火觀皮<lb/>
陸詩信然也又有白芝紫泉為神仙飲餌蓋列真往來<lb/>
其間唐時投龍於此因建宮天禧五年詔重修賜靈祐<lb/>
之名仍刻敕文于石<hi>右三</hi>
<pb n="KR2k0010_WYG_002-7a"/>
洞真宮圗經云在古毛公壇上據皮陸詩毛公者劉根<lb/>
也陸詩云古有韓終道授之劉先生身如碧鳳凰羽翼<lb/>
披輕輕按神仙傳云劉根字君安漢成帝時人舉孝㢘<lb/>
除郎中後棄世學道入嵩山石室中崢嶸上下髙五十<lb/>
丈冬夏不衣身毛長一二尺狀如五十許人其與人坐<lb/>
時忽然已髙冠𤣥衣人不覺也根自説入山精思無所<lb/>
不到蓋嘗至此也聚石為壇廣不盈畆舊傳毛公道成<lb/>
羅浮居山三百餘年有弟子七十二人夫神化慌忽萬<lb/>
<pb n="KR2k0010_WYG_002-7b"/>
里跬步夫亦何常哉有周先生隠遥字息元唐貞元中<lb/>
來遊包山之神景觀距觀五里見白鹿跪止即毛公塢<lb/>
也得異石一方上有蟲篆即毛公鎮地符也得一井泉<lb/>
色白味甘即煉丹井也旁又有古池深廣袤丈旱嵗不<lb/>
竭即毛公泉也此宫乃開成三年建蓋因先生云<hi>右四</hi>
上真觀在洞庭山上建於梁世唐僧皎然嘗陪湖州鄭<lb/>
使君登此却望湖水賦詩皮陸亦有此作詩中云昔有<lb/>
葉道士位當昇靈宮欲箋紫微志惟食虹景丹葉君不<lb/>
<pb n="KR2k0010_WYG_002-8a"/>
知何名也<hi>右五</hi>
乾元觀在常熟一里虞山下梁天監五年張裕先生來<lb/>
此山栖遁十餘載夢神人告曰峰下之地面勢閒寂可<lb/>
以卜居裕如教興葺號曰招真昭明太子為之撰碑簡<lb/>
文帝嘗賜玉案一面鐘一口香百觔燭百鋌陳供於此<lb/>
其後改曰乾元<hi>右六</hi>
太一宮舊在郡中或傳在報恩寺之側太平興國中方<lb/>
士楚芝蘭言五福太乙天之尊神也太一所在之處人<lb/>
<pb n="KR2k0010_WYG_002-8b"/>
豐樂而無兵疫凡行五宮四十五年一移以數推之當<lb/>
在吳越分野請就其地築宮以祀之奏可六年十月蘇<lb/>
州言太一宮成芝蘭又言都城東南地名蘇村可徙築<lb/>
宮於此以應蘇臺之名則福集帝都矣太宗從之作太<lb/>
一宮於都城之南而姑蘇之宮遂廢<hi>右七</hi>
　　　寺院<hi>凡三十五節</hi>
自佛教流入中土旁及東南吳赤烏中巳立寺於吳矣<lb/>
其後梁武帝事佛吳中名山勝境多立精舍因于陳隋<lb/>
<pb n="KR2k0010_WYG_002-9a"/>
寖盛于唐唐武宗一旦毁去巳而宣宗又復之唐季盜<lb/>
起吳門之内寺宇多遭焚剽錢氏帥吳崇尚尤至於是<lb/>
修舊圗新百堵皆作竭其力以趨之唯恐不及郡之内<lb/>
外勝刹相望故其流風餘俗久而不衰民莫不喜蠲財<lb/>
以施僧華屋邃廡齋饌豐潔四方莫能及也寺院凡百<lb/>
三十九其名巳列圗經今有增焉考其事迹可書而圗<lb/>
經未載者録於此至於湖山郊野之間所不知者蓋闕<lb/>
如也又有寺名見於傳記而今莫知其處者如晉何㸃<lb/>
<pb n="KR2k0010_WYG_002-9b"/>
兄弟居吳之波若寺又故傳唐有乾元寺戴逵<hi>一本作戴顒</hi>
之宅也宴坐寺張融之宅也又有龍華禪房唐慈崇福<lb/>
慈悲陸鄉數寺皆建于六朝之間而龍華宴坐之額乃<lb/>
陸柬之書今莫見之矣<hi>右一</hi>
承天寺在長洲縣西北二里故傳是梁時陸僧瓚故宅<lb/>
因覩祥雲重重所覆請捨宅為重雲寺中誤書為重<lb/>
𤣥遂名之韋蘇州登寺閣詩云時暇陟雲構晨霽<lb/>
澄景光始見吳都大千里鬱蒼蒼山川表明麗湖海吞<lb/>
<pb n="KR2k0010_WYG_002-10a"/>
大荒即此寺也錢氏時又加繕葺殿閣崇麗前列恠石<lb/>
寺中有别院五曰永安曰浄土禪院也曰寳幢曰龍華<lb/>
曰圓通教院也所謂寳幢者舊曰藥師院昔有錢唐僧<lb/>
道贊者作紫檀香百寳幢覆以殿宇翰林晁承旨與當<lb/>
時諸公凡二十三人為之贊云又有聖姑廟蓋梁時陸<lb/>
氏之女吳人於此祈子頗有驗<hi>右二</hi>
永安禪院在承天寺垣中舊號彌勒院初太宗朝以藏<lb/>
經鏤板本有餘杭道原禪師者詣闕借板印造景徳中<lb/>
<pb n="KR2k0010_WYG_002-10b"/>
又以太宗御製四<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>及新譯經一十四袠併賜之道原<lb/>
既歸藏于此院大中祥符八年又編修景徳傳燈録以<lb/>
進敕賜今額每嵗度一僧至今為禪院<hi>右三</hi>
報恩寺在長洲縣西北二里半在古為通𤣥寺吳赤烏<lb/>
中先主母吳夫人捨宅以建晉建興二年滬瀆漁者見<lb/>
神光照水徹天旦而觀之乃二石像浮水上或曰水神<lb/>
也以三牲巫祝迎之像泛流而去時吳人率僧尼輩迎<lb/>
於海濵入城置於通𤣥寺光明七晝夜不絶號其殿曰<lb/>
<pb n="KR2k0010_WYG_002-11a"/>
二尊建興八年漁者於滬瀆沙上獲帝青石鉢初以為臼<lb/>
類葷而用焉俄有佛像見于外漁者異之知其為二像<lb/>
之遺祥也乃以供佛梁簡文製石像銘云有迦葉佛維<lb/>
衞佛梵字刻于燄間唐天后遣使致珊瑚鑑一鉢一供<lb/>
於像前又有陸柬之書碑開元中詔天下置開元寺遂<lb/>
改名開元金書額以賜之寺中有金銅𤣥宗聖容當天<lb/>
下昇平富商大賈逺以財施日或有數千緡至於梁柱<lb/>
欒楹之間皆綴珠璣飾金玉蓮房藻井悉皆寳玩光明<lb/>
<pb n="KR2k0010_WYG_002-11b"/>
相輝若辰象羅列也大順二年為淮西賊孫儒焚毁其<lb/>
地遂墟同光三年錢氏東造寺於吳縣西南三里半榜<lb/>
曰開元并其僧遷焉即今之開元寺也今開元寺有瑞<lb/>
像閣乃别加塑飾其帝青石鉢猶存周顯徳中錢氏於<lb/>
故開元寺基建寺移唐報恩寺名於此為額即今寺也<lb/>
唐之報恩寺在吳縣之報恩山即支硎山也自梁武帝<lb/>
建寺經唐武宗殘毁至是乃移額於此寺有寳塔頃罹<lb/>
火災郡人復建巨殿窮極雕麗為東南之冠今僅畢工<lb/>
<pb n="KR2k0010_WYG_002-12a"/>
云寺有别院三曰泗州曰水陸為禪院曰法華為教院<lb/>
<hi>右四</hi>
普門禪院在報恩寺旁景徳中日本僧寂照號圓通<lb/>
大師來貢京師上召賜紫衣束帛寂照願逰天台山詔<lb/>
令縣道續食丁晉公時為三司使為言姑蘇山水竒秀<lb/>
寂照願留吳門遂居此院朝宰諸公並作詩送之刻石<lb/>
院中<hi>右五</hi>
承天萬夀禪院在長洲東南錢氏時中吳從事丁守節<lb/>
<pb n="KR2k0010_WYG_002-12b"/>
即晉公之祖也於其所居東南隅唐長夀寺之舊基鉏荒<lb/>
架宇祥符中晉公請改賜今額天聖初闢為禪刹髙僧<lb/>
住持相繼崇飾最為閎廣又有華嚴閣祥符中有浮<lb/>
圗自京趨蜀刻造十六羅漢像乃來錢唐布飾之將還<lb/>
京師至蘇感夢遂留此閣下郡中士民祈請數應去年<lb/>
久雨太守章公岵迎禪月像於郡㕔致請俄遂晴霽<hi>右</hi>
<hi>六</hi>
雍熙寺在吳縣北故傳郡人陸氏捨宅以置號曰流水<lb/>
<pb n="KR2k0010_WYG_002-13a"/>
舊有三殿三樓髙僧清閑所建也雍熙中改今額寺之<lb/>
子院三曰華嚴曰普賢曰泗州皆為講教之所<hi>右七</hi>
瑞光禪院在盤門内故傳錢氏建之以奉廣陵王祠廟<lb/>
今有廣陵像及平生袍笏之類在焉嘉祐中轉運使李<lb/>
公復圭請本禪師住持吳民競致力營葺棟宇煥新相<lb/>
國富公有詩刻石院中<hi>右八</hi>
廣化禪院在長洲縣西錢氏時大校捨所居以置久而<lb/>
摧敝自嘉祐以來稍稍繕完門廡嚴新有藏院可以安<lb/>
<pb n="KR2k0010_WYG_002-13b"/>
衆<hi>右九</hi>
永定寺在吳縣西南梁天監中吳郡顧氏施宅為寺唐<lb/>
陸鴻漸書額韋蘇州罷郡寓居永定殆即此寺舊在長<lb/>
洲界後移於永定鄉安仁里<hi>右十</hi>
夀寧萬嵗禪院在長洲縣東南唐咸通中州民盛楚等<lb/>
建為般若寺至道九年敕賜御書四十八巻二年改今<lb/>
額吳地志郡中有般若臺内有金銅像髙一丈六尺髙<lb/>
士戴顒所製訪之未得其遺蹟此寺舊名般若殆是歟<lb/>
<pb n="KR2k0010_WYG_002-14a"/>
<hi>右十一</hi>
定恵禪院本萬嵗之子院祥符中别改今額内藏御書<lb/>
嵗得度僧一人雅為叢林唱道之所<hi>右十二</hi>
大慈院在長洲縣北唐咸通三年陸侍御以宅為院號<lb/>
為北禪祥符中改今額皮陸有北禪避暑聨句注云院<lb/>
昔為戴顒宅後司勲陸郎中居之即此是也<hi>右十三</hi>
明覺禪院在長洲縣東南俗所謂東禪者晉開運中有<lb/>
僧遇賢姓林氏嘗以酒食自縱酒家或遇其飲則售酒<lb/>
<pb n="KR2k0010_WYG_002-14b"/>
數倍於他日世號為酒仙而能告人禍福必驗與符治疾<lb/>
者必痊建隆二年來居是院創佛屋修路衢無慮用錢<lb/>
數百萬雖稱丐於人而人不知其所從得者蓋其容似<lb/>
靈巖智積聖者而每與人符以陳僧為識或謂為後身<lb/>
其塑像今在院中<hi>右十四</hi>
朱明尼寺在吳縣西北舊傳東晉時有朱明者富而孝<lb/>
友其弟聽婦言伐木壊宅欲棄兄異居明乃以金榖盡<lb/>
與弟唯留空室一夕大風雨悉漂財寳還明弟與婦愧<lb/>
<pb n="KR2k0010_WYG_002-15a"/>
而自縊明乃捨宅為寺<hi>右十五</hi>
雲巖寺在長洲縣西北九里虎丘山即晉東亭獻穆公<lb/>
王珣及其弟珉之宅咸和二年捨建精舍於劎池分為<lb/>
東西二寺寺皆在山下蓋自會昌廢毁後人乃移寺山<lb/>
上今東寺皆為民疇西寺半為榛蕪矣寺中有御書閣<lb/>
官㕔白雲堂五聖臺登覽勝絶又有陳諌議省華王翰<lb/>
林禹偁葉少列參蔣宻直堂寺前有生公講堂乃髙僧<lb/>
竺道生談法之所舊傳生公立片石以作聽徒折松枝而<lb/>
<pb n="KR2k0010_WYG_002-15b"/>
為談柄其虎跑泉陸羽井見存比嵗琢石為觀音像刻<lb/>
經石壁東嶺草堂亦為佳致惜巳廢壊<hi>右十六</hi>
西菴禪院在虎丘西本屬雲巖後别為院蓋亦古西寺<lb/>
之地近嵗頗增葺<hi>右十七</hi>
普明禪院在吳縣西十里楓橋楓橋之名逺矣杜牧詩<lb/>
嘗及之張繼有晚泊一絶孫承祐嘗於此建塔近長老<lb/>
僧慶來住持凡四五十年修飾完備面山臨水可<lb/>
以逰息舊或誤為封橋今丞相王郇公頃居吳門親筆<lb/>
<pb n="KR2k0010_WYG_002-16a"/>
張繼一絶於石而楓字遂正<hi>右十八</hi>
夀聖義慈禪院在閶門外樞宻直學士施公謁墓側近<lb/>
得賜額<hi>右十九</hi>
天峰院在吳縣西二十五里報恩山之南峰東晉時髙<lb/>
僧支遁者嘗居於此故有支硎之號山中有支遁石室<lb/>
馬迹石放鶴亭皆因之得名昔唐自有報恩寺在山<lb/>
麓故樂天夢得逰報恩寺作詩蓋自武宗時報恩寺廢<lb/>
雖興葺不能復故皮陸猶有報恩寺南池聨句其後益淪壊<lb/>
<pb n="KR2k0010_WYG_002-16b"/>
至乾徳中錢氏於報恩寺基作觀音院<hi>今名楞伽院</hi>即其地<lb/>
也所謂南峰者乃古之報恩寺屬院耳院枕巖腹躋攀<lb/>
幽峻自報恩寖衰而南峰乃興大中五年號為支山天<lb/>
福五年改曰南峰聖朝賜以今額禪老相承殿閣堂廡<lb/>
奐然一新矣山中危壁竦立石門夾道前對牛頭山旁<lb/>
作西菴又有碧琳泉待目嶺南池新泉之類自昔著名<lb/>
故傳裴休書額巳亡矣<hi>右二十</hi>
天平寺在吳縣西南天平山下山有白雲泉始見於白<lb/>
<pb n="KR2k0010_WYG_002-17a"/>
公詩其寺建於寳厯二年乃樂天為蘇州刺史之嵗蓋<lb/>
因泉以興寺也范文正公之先𦵏其旁賜額曰白雲寺<lb/>
中有文正公祠堂<hi>右二十一</hi>
澄照寺在長洲縣西北陽山下方俗以為丁令威所居<lb/>
圗經吳縣界有丁令威宅此殆是歟錢氏時有泉出於<lb/>
寺中因名仙泉後改曰澄照寺<hi>右二十二</hi>
白蓮禪院本澄照别菴池中生千葉白蓮故以名院端<lb/>
拱初謝賔客濤嘗講學於院之西廡明年登第其子<lb/>
<pb n="KR2k0010_WYG_002-17b"/>
絳嘗刻石為記<hi>右二十三</hi>
秀峰寺在靈巖山梁天監中置既經一紀忽有異人於<lb/>
殿隅畫一僧相俄而梵僧見之曰此智積菩薩也化形<lb/>
随感靈應甚多儀相雖經傳繪吳民瞻奉至今彌勤此<lb/>
寺占故宮之境景物清絶舊乃律居不能興葺徒長紛<lb/>
訟太守晏公闢為禪刹人甚便之<hi>右二十四</hi>
堯峰院在吳縣横山旁俗傳堯民於此避水蘇子美詩<lb/>
云西南登堯峰俗云堯所基洪川不能沒上有萬衆棲<lb/>
<pb n="KR2k0010_WYG_002-18a"/>
謂此也唐末慧齊禪師首建精舍名曰免水後改曰堯<lb/>
峰蓋亦有所傳也登髙極目鄰州隠隠然<hi>右二十五</hi>
楞伽寺在吳縣西南横山下其上有塔據横山之巔隋<lb/>
時所建有石記存焉白樂天及皮陸有詩載集中寺旁<lb/>
有巨井深不可測井有石闌闌側有隋人記刻蓋楊素<lb/>
移郡横山下嘗居此地又有寳積治平二寺相連皆近<lb/>
建也<hi>右二十六</hi>
明因禪院在横山下廣陵王元璙墓在其旁故號薦福<lb/>
<pb n="KR2k0010_WYG_002-18b"/>
昔義懐禪師居此終焉院有藏經故傳廣陵姬媵所書<lb/>
<hi>右二十七</hi>
感慈禪院與薦福相並乃宣徽使鄭文肅公墳寺<hi>右二</hi>
<hi>十八</hi>
智顯禪院在横山下梁人吳廣施所居為寺號曰寳林<lb/>
錢氏改名寳華故今名寳華山祥符中心印軻禪師重<lb/>
建殿堂經藏合三百楹號為勝刹初□□和尚以錫扣<lb/>
石清泉為流雖水旱不增減軻師引泉足用訖今猶存<lb/>
<pb n="KR2k0010_WYG_002-19a"/>
<hi>右二十九</hi>
光福寺在吳縣西南建於梁世近嵗居人獲觀音銅像於<lb/>
水濵乃置寺中民間瞻奉頗有應感本郡或迎就城中<lb/>
祈請皆驗云<hi>右三十</hi>
髙峰禪院在胥山故在洞庭近嵗郡人張諮葬親於胥<lb/>
山下旁建精舍乃請移賜額于此諮弟曰詢今為户部<lb/>
員外郎<hi>右三十一</hi>
水月禪院在洞庭山縹緲峰下抵吳縣百里建於梁廢<lb/>
<pb n="KR2k0010_WYG_002-19b"/>
於隋至唐光化中有浮圗志勤者結廬於此因而經營<lb/>
至數十百楹天祐四年刺史曹珪以明月名之大中祥<lb/>
符中易今名山旁有泉甘潔嵗旱不涸<hi>右三十二</hi>
孤園寺在洞庭梁散騎常侍吳猛之宅施為精舍<hi>右三</hi>
<hi>十三</hi>
慧聚寺在崑山縣西北三里馬鞍山孤峰特秀極目湖<lb/>
海百里無所蔽昔髙僧慧響梁武帝之師宴坐此山二<lb/>
虎為侍感致神人願致工力乃請師之疁縣是夜風雷<lb/>
<pb n="KR2k0010_WYG_002-20a"/>
暴作喑嗚之聲人皆聞之遲明殿基成矣延袤十七丈<lb/>
髙丈有二尺巨石矗然其直如矢非人力所能成縣令<lb/>
以聞武帝命建寺敕張僧繇繪神於兩壁畫龍於四柱<lb/>
婁鄉之民病癘瘧者至壁下乃愈每隂晦欲雨畫龍潗<lb/>
潗其潤鱗甲欲動僧繇又畫鏁以制之會昌中廢寺藏<lb/>
龍柱於郡中大中修復乃復以柱并金書牌鴻鐘還之<lb/>
至道中郡將陳公省華嘗游是寺巖穴竒巧勝致甚多<lb/>
詩人孟郊張祜有詩今丞相王荆公次韻之作刻于石<lb/>
<pb n="KR2k0010_WYG_002-20b"/>
<hi>右三十四</hi>
興福寺在常熟縣破山為海虞之勝處齊郴州刺史倪<lb/>
徳光捨宅為寺唐常建詩云竹逕通幽處禪房花木深<lb/>
山光悦鳥性潭影空人心即此地也山中有龍鬭澗唐<lb/>
貞觀中山中嫗生白龍與一龍鬭於此而成此磵有空<lb/>
心潭因常建詩以立名有御賜鐘唐懿宗咸通六年<lb/>
賜有文舉塔體如塔二人者唐之髙僧也有救虎閣五<lb/>
代時僧彦周為虎拔箭於此有宗教院雍熙中髙僧晤<lb/>
<pb n="KR2k0010_WYG_002-21a"/>
恩修天台教於此故以名云近劉御史極宰邑作八咏<lb/>
以志其事云<hi>右三十五</hi>
　　　山<hi>凡十五節</hi>
吳郡諸山名載圗籍者甚衆不復殫紀輒再考傳記補<lb/>
其缺漏以資博覽云<hi>右一</hi>
虎丘山在吳縣西北九里舊經載之巳詳吳越春秋越<lb/>
絶書之類皆以為闔閭所葬有金精之異故名虎丘然<lb/>
觀其巖壑之勢出於天成疑先有是丘而闔閭因之以<lb/>
<pb n="KR2k0010_WYG_002-21b"/>
葬也晉王珣撰山銘云虎丘先名海湧山又云山大勢<lb/>
四面周嶺南則是山逕兩面壁立交林上合升降窈窕<lb/>
亦不卒至蓋得其實褚淵嘗歎曰今人所稱多過其實<lb/>
今覩虎丘逾於所聞故傳以為江左丘壑之表云舊傳<lb/>
秦王求劒地裂為池太平寰宇記云山磵是孫權所發<lb/>
以求闔閭寳器是非未可必也磵側有平石可容千人<lb/>
故謂之千人坐俗傳因生公講法得名<hi>右二</hi>
横山在吳縣西南十里誌云山四面皆横蓋以此得其<lb/>
<pb n="KR2k0010_WYG_002-22a"/>
名也又名踞湖山<hi>踞或作據</hi>山中有陸雲墓今未審其處也<lb/>
觀是山鎮此邦之西南臨湖控越實吳時要地隋開皇<lb/>
中嘗遷郡於横山東亦以是山為屏蔽也山周圍甚廣<lb/>
環以佛刹如薦福楞伽寳華堯峰之類皆在焉薦福寺<lb/>
旁有五塢皇祐中節度推官馬雲與山人仇道名之曰<lb/>
芳桂曰修竹曰飛泉曰丹霞曰白雲蓋因其物象云<hi>右</hi>
<hi>三</hi>
姑蘇山在吳縣西三十五里連横山之北或曰姑胥或<lb/>
<pb n="KR2k0010_WYG_002-22b"/>
曰姑餘其實一也傳言闔閭作姑蘇臺一曰夫差也據<lb/>
左氏傳云闔閭食不二味居不重席器不彫鏤宮室不<lb/>
觀舟車不飾而吳越春秋言闔閭晝㳺蘇臺蓋此臺始<lb/>
基於闔閭而新作於夫差也以全吳之力三年聚材五<lb/>
年而後成髙可望三百里雖楚章華未足比也初越王<lb/>
得神木一雙大二十圍長五十尋巧工施技制以䂓繩<lb/>
雕治刻削錯畫文章嬰以白璧鏤以黄金狀類龍蛇文<lb/>
彩生光獻於吳王王大喜受而起姑蘇之臺申胥諌曰<lb/>
<pb n="KR2k0010_WYG_002-23a"/>
王既變鯀禹之功而髙髙下下以罷民於姑蘇吳民離<lb/>
矣夫差既亡麋鹿是游昔太史公嘗云登姑蘇望五湖<lb/>
而今人殆莫知其處嘗欲披草萊以訪之未能也<hi>右四</hi>
胥山在吳縣西四十里寰宇記云吳王殺子胥投之於<lb/>
江吳人立祠江上因名胥山酈善長水經云胥山上今<lb/>
有壇長老云胥神所治也下有九折路南出太湖闔閭<lb/>
造以遊姑胥之臺而望太湖也或曰姑蘇山一名胥山<lb/>
<hi>右五</hi>
<pb n="KR2k0010_WYG_002-23b"/>
岝㟧山在吳縣西南一十五里圗經云形如獅子今以<lb/>
此名山也酈善長以為岝嶺山云俗説此本在太湖中<lb/>
禹治水移進近吳又東及西南有兩小山皆有石如巻<lb/>
苲云禹所用牽山也太湖中有淺地長老云是岝嶺山<lb/>
麓自此以東差深蓋閭巷之談云吳地記云吳王僚葬<lb/>
此山山旁有寺號曰思益樂天嘗遊之<hi>右六</hi>
報恩山一名支硎山在吳縣西南二十五里昔有報恩<lb/>
寺故以名云所謂南峰東峰皆其山之别峰也今有楞<lb/>
<pb n="KR2k0010_WYG_002-24a"/>
伽天峰中峰院建其旁樂天詩云淨石堪敷坐寒泉可<lb/>
濯巾即此山也<hi>右七</hi>
研石山在吳縣西二十一里山西有石鼓亦名石鼓山<lb/>
越絶書云吳人於研石山置館娃宮揚雄方言謂吳人<lb/>
呼美女為娃蓋以西子得名耳吳都賦云幸乎館娃之<lb/>
宮張女樂而娛羣臣即謂此也山頂有三池曰月池<lb/>
曰研池曰玩華池雖旱不竭其中有水葵甚美蓋吳時<lb/>
所鑿也山上舊傳有琴臺又有響屧廊或曰鳴屐廊<lb/>
<pb n="KR2k0010_WYG_002-24b"/>
以楩梓藉其地西子行則有聲故以名云下有石室今<lb/>
存俗傳吳王囚范蠡之地山相連屬有㠛村其山出石<lb/>
可以為研蓋研石之名不虚也嘗登靈巖之巔俯具區<lb/>
瞰洞庭烟濤浩渺一目千里而碧巖翠塢㸃綴於滄波<lb/>
之間誠絶景也或曰晉陸玩施宅為寺即靈巖寺也<hi>右</hi>
<hi>八</hi>
陽山在吳縣西北三十里一名秦餘杭山一名四飛山<lb/>
有白堊可用圬墁潔白如粉唐時嵗以入貢故亦曰白<lb/>
<pb n="KR2k0010_WYG_002-25a"/>
磰山吳越春秋云越王葬夫差於秦餘杭山卑猶蓋即<lb/>
此山也今澄照寺白蓮院在其下<hi>右九</hi>
華山在吳縣西六十里於羣山獨秀望之如屏長林荒<lb/>
楚蓊鬱幽邃或登其巔者見有石如蓮華狀蓋亦以此<lb/>
得名或云晉太康中曾生千葉蓮花也老子枕中記謂<lb/>
可以度難蓋巖穴深逺宜就隠也舊有興教院院據山<lb/>
半近嵗改為禪刹<hi>右十</hi>
天平山在吳縣西二十里巍然特髙羣峰拱揖郡之鎮<lb/>
<pb n="KR2k0010_WYG_002-25b"/>
也林木秀潤瞻之可愛遊者陟危磴攀巨石乃至山腹<lb/>
其上有亭亭側清泉泠泠不竭所謂白雲泉也自白樂<lb/>
天題以絶句范文正公繼之大篇名遂顯於世有卓筆<lb/>
峰卧龍峰巾子峰五丈峰石龜照湖鑑毛魚池大小石<lb/>
屋蓋因好事者得名<hi>右十一</hi>
穹窿山在吳縣西六十里舊傳赤松子食桂實石脂絶<lb/>
食仙去嘗於此山採赤石脂吳都賦云赤須蟬蜕而附<lb/>
麗謂此也<hi>右十二</hi>
<pb n="KR2k0010_WYG_002-26a"/>
包山在震澤中山有林屋洞昔吳王嘗使靈威丈人入<lb/>
洞穴十七日不能窮得靈寳五符以獻即此洞也水經<lb/>
注云山有洞室入地潛行北通琅琊東武俗謂之洞庭<lb/>
魯哀公元年夫差敗越于夫椒蓋即此山也或曰太湖<lb/>
中别有夫椒山蓋與此山不逺可以通稱湖中之山有<lb/>
謂之大雷者小雷者三山者昔人或號曰三山湖舊傳<lb/>
震澤有七十二山唯洞庭最巨耳樂天嘗泛舟洞庭著<lb/>
於篇什陸龜䝉皮日休有太湖詩二十篇如神景宮毛<lb/>
<pb n="KR2k0010_WYG_002-26b"/>
公壇縹緲峰桃花塢明月灣練瀆投龍潭孤園村上真<lb/>
觀銷夏灣聖姑廟菴裏石版之類皆在此山蘇子美云<lb/>
洞庭民俗真朴歴嵗未嘗有訴訟至縣吏庭下以桑梔<lb/>
甘柚為常産每秋髙霜餘丹包朱實與長松茂木相差<lb/>
於巖壑間望之若金翠圗繪之可愛云<hi>右十三</hi>
崑山在本縣西北或曰在華亭蓋割崑山之境以縣華<lb/>
亭故也晉陸機與其弟雲生於華亭以文為世所貴時人<lb/>
比之崑岡出玉故此山得名<hi>右十四</hi>
<pb n="KR2k0010_WYG_002-27a"/>
海隅山在常熟山有二洞穴穴側有石壇週迴六十丈<lb/>
山東二里有石室吳仲雍周章闔閭長子並葬此山山<lb/>
西北三里有越王勾踐廟梁昭明太子作招真治碑云<lb/>
虞山巫咸之所出也髙巖鬱起帶青雲而作峰瀑<lb/>
水懸流雜天河而俱會又云其峰有石城石門即此山<lb/>
也<hi>右十五</hi>
　　　水<hi>凡十節</hi>
太湖在吳縣西南禹貢謂之震澤周官爾雅謂之具區<lb/>
<pb n="KR2k0010_WYG_002-27b"/>
史記國語謂之五湖其實一也吐吸江海包絡丹陽義<lb/>
興吳郡吳興之境其所容者大故以太稱焉書云三江<lb/>
既入震澤底定三江者北江中江南江也歴丹陽毗陵<lb/>
者為北江即今之大江也首受蕪湖東至陽羡者為中<lb/>
江分于石城過宛陵至于具區者為南江三江在震澤<lb/>
上下而皆入於海震澤之流有所洩是以底定今三江<lb/>
故道中絶故震澤有泛濫之患理勢然也所謂五湖者<lb/>
蓋所納之湖有五也郭景純江賦云注五湖以漫漭言<lb/>
<pb n="KR2k0010_WYG_002-28a"/>
江水經緯五湖而苞注震澤也舊傳五湖之名各不同<lb/>
圗經以謂一曰貢湖二曰遊湖三曰胥湖四曰梅梁湖<lb/>
五曰金鼎湖又曰菱湖酈善長以謂長塘湖貴湖上湖<lb/>
滆湖與太湖而五韋昭云胥湖蠡湖洮湖滆湖就太湖<lb/>
而五虞仲翔云太湖東通長洲松江水南通烏程霅溪<lb/>
水西通義興荆溪水北通晉陵滆湖水東連嘉興韭溪<lb/>
水凡五道謂之五湖陸魯望以謂太湖上禀咸池之氣<lb/>
故一水五名又為仙家浮玉之北堂故其詩曰嘗聞咸<lb/>
<pb n="KR2k0010_WYG_002-28b"/>
池氣下注作清質至今涵赤霄尚且浴白日又云構<lb/>
浮玉宛與崑閬一正謂此也湖中有山大小七十二<lb/>
洞庭其一也其大雷小雷山相去十里其間謂之雷澤<lb/>
或謂舜之所漁非也又有三山白波天合三㸃黛色陸<lb/>
士龍贈顧彦先詩云我家五湖隂君住三山陽謂此山<lb/>
也<hi>右一</hi>
淞江出太湖入于海韋昭以為三江者淞江浙江浦陽<lb/>
江也今浙江浦陽與震澤不相入韋説非也昔吳王軍<lb/>
<pb n="KR2k0010_WYG_002-29a"/>
江北越王軍江南越王中分其師以為左右軍銜枚泝<lb/>
江五里以須中軍銜枚潛涉吳師大北即此江也酈善<lb/>
長云淞江自湖東北逕七十里江水分流謂之三江口<lb/>
吳越春秋云范蠡去越乗舟出三江之口入五湖之中<lb/>
謂此也庾仲初揚都賦注云太湖東注為淞江下七十<lb/>
里有水口分流東北入海為婁江東南入海為東江與<lb/>
淞江而三此非禹貢之三江也今觀松江正流下吳江<lb/>
縣過甫里逕華亭入青龍鎮海商之所臻集也圗經云<lb/>
<pb n="KR2k0010_WYG_002-29b"/>
松江東瀉海曰滬瀆亦曰滬海今青龍鎮旁有滬瀆村是<lb/>
也江流自湖至海凡二百六十里岸各有浦凡百數其<lb/>
間環曲而為滙者甚多賴疏瀹而後免於水患或傳松<lb/>
江口故深久淤而不治稍稍乃淺故可為梁以渡然或<lb/>
遇大水不能遽泄者以此也松江一名笠澤陸魯望居<lb/>
甫里號所著曰笠澤叢書<hi>右二</hi>
運河出震澤傳稱吳城邗溝通江淮國語亦云夫差起<lb/>
師北征開為深溝通於商魯之間蓋由此河以通江北<lb/>
<pb n="KR2k0010_WYG_002-30a"/>
也隋大業六年敕開江南河自京口至餘杭郡八百餘<lb/>
里面闊十餘丈擬通龍舟巡會稽陸士衡詩云閶門何<lb/>
峩峩飛閣跨通波樂天詩云平河七百里沃壤兩三州<lb/>
皆謂此水也嵗旱或淺淤故常加浚治乃得無阻<hi>右三</hi>
新河在城市杜荀鶴詩云夜市賣菱藕春船載綺羅<lb/>
蓋指此也祥符中崇儀使秦羲守郡日嘗開廣之<hi>右</hi>
<hi>四</hi>
七堰者皆在州門外據樂天詩云七堰八門六十坊而<lb/>
<pb n="KR2k0010_WYG_002-30b"/>
圗經云廢堰一十有六蓋樂天指其近者言之也舊説<lb/>
蓄水養魚之所或云所以遏外水之暴而䕶民居近世<lb/>
城中積土漸髙故雖開堰無甚患也<hi>右五</hi>
越來溪在吳縣之境自太湖過横山至于郡城之西蓋<lb/>
越王由此水至于吳故得此名<hi>右六</hi>
谷水據酈善長云松江一東南行七十里入小湖自湖<lb/>
東南出謂之谷水谷水出小湖逕由巻縣故城下即秦<lb/>
之長水縣又東南經嘉興縣城西鹽官縣故城南過武<lb/>
<pb n="KR2k0010_WYG_002-31a"/>
康出為澉浦以通巨海陸機詩云彷佛谷水陽眷戀崑<lb/>
山隂即此水也蓋此渠足以分震澤松江之水南入于<lb/>
海也後世谷水堙廢人不復知其名故呉中多水患嘗質<lb/>
於老儒長者謂松江東流聚為小湖西北接白蜆馬騰<lb/>
谷瑇瑁四湖蓋所謂谷湖者即谷水之舊跡也又南接<lb/>
三泖泖有上中下之名故傳陸士衡對晉武帝云三泖<lb/>
冬温夏涼蓋此地也泖之狹者猶且八十丈又下接海<lb/>
鹽之蘆瀝浦海鹽即武康也行二百餘里南至于浙江<lb/>
<pb n="KR2k0010_WYG_002-31b"/>
疑此即谷水故道水經以為入海而此浦入江者蓋支<lb/>
派之異也梁大通二年以吳興水災詔遣前交州刺史<lb/>
王弁開大瀆導洩震澤以㵼浙江中蓋此浦是也浦旁<lb/>
頗有遺跡至唐時乃設堰以隔海潮嘉祐中姑蘇水災<lb/>
詔遣都官員外郎沈衡相視嘗欲開此浦未克興功<hi>右</hi>
<hi>七</hi>
崑山塘自婁門歴崑山縣而達于海即婁江也據酈善<lb/>
長引庾仲初揚都賦注云太湖東注為松江下七十里<lb/>
<pb n="KR2k0010_WYG_002-32a"/>
有水口分流東北入海為婁江東南入海為東江與松<lb/>
江而三也按婁者縣名今之崑山是也塘之兩岸又為<lb/>
六塘四十四浦六十四涇接引湖澤乃昔人所以泄具<lb/>
區之暴流備民疇之灌溉也<hi>右八</hi>
常熟塘自齊門北至常熟百餘里皆有涇浦入<hi>闕</hi>
蓋釃其渠以洩水則有涇引其流以至江則有浦其名<lb/>
甚衆而崑湖陽城湖之水皆賴以泄焉<hi>右九</hi>
新洋江在崑山縣界本有故道錢氏時常浚治之號曰<lb/>
<pb n="KR2k0010_WYG_002-32b"/>
新洋江既可排流潦以注松江又可引江流溉岡身也<lb/>
<hi>右十</hi>
　<lb/>
　<lb/>
　<lb/>
　<lb/>
　<lb/>
　吳郡圗經續記巻中<lb/>
</p>
<p>
</p>
  </div>
<div>
<head>呉郡圗經續記巻下</head> <lb/>
    <p>
<pb n="KR2k0010_WYG_003-1a"/>
欽定四庫全書<lb/>
　呉郡圗經續記巻下<lb/>
　　　　　　　　　　　　宋　朱長文　撰<lb/>
　　治水　徃迹　園第　冢墓　碑碣　事志<lb/>
　　雜録<lb/>
　　　治水<lb/>
地勢傾於東南而呉之為境居東南最卑處故宜多水<lb/>
昔禹之治水也因其勢之可决者疏而為三江因其勢<lb/>
<pb n="KR2k0010_WYG_003-1b"/>
之必聚者瀦而為五湖乃底於定㣲禹功其能不魚乎<lb/>
自三江故道既廢而五湖所受者多以百谷鍾納之巨<lb/>
浸而獨洩於松陵之一川勢不能無浸溢之患也觀昔<lb/>
人之智亦勤矣故以塘行水以涇均水以塍禦水以埭<lb/>
儲水遇滛潦可洩以去逢旱嵗可引以灌故呉人遂其<lb/>
生焉前代經營之迹多不見史至唐元和中開常熟塘<lb/>
古碣僅存頗稱灌溉之利其郡守氏李<hi>不著名</hi>亷使氏韓<lb/>
<hi>韓臯元和三年為浙西觀察使</hi>錢氏時嘗置都水營田使以主水事募<lb/>
<pb n="KR2k0010_WYG_003-2a"/>
卒供役號曰撩淺葢當是時方欲富境禦敵必以是為<lb/>
先務自國朝天禧天聖間呉中水災於是命發運使張<lb/>
綸同郡守經度於崑山常熟各開衆浦以導積水景祐<lb/>
中范文正公來治此州適當歉嵗深䆒利病不茍興作<lb/>
公以為松江不能盡洩震澤衆湖之水雖北壓揚子江<lb/>
東底巨海河渠至多堙塞已久不能分其勢今當疏導<lb/>
諸邑之水東南入于松江東北入于揚子與海也於是<lb/>
親至海浦開浚五河<hi>詢之舊老云茜涇之類是也</hi>是時論者沮之或<lb/>
<pb n="KR2k0010_WYG_003-2b"/>
曰江水已髙不納此流或曰日有潮至水安得下或曰<lb/>
沙因潮至數年復塞或曰開浚之役重勞民力公以為<lb/>
江海善下故得為百谷王豈能不下於此謂江水已髙<lb/>
不納此流者非也彼日之潮有損與盈三分其時損居<lb/>
二焉乗其損而趨之勢孰可禦謂日有潮至水安得下<lb/>
者非也新導之河必設諸閘常時扃之沙不能塞每春<lb/>
理其閘外工減數倍亦復何患謂沙因潮至數年復塞<lb/>
者非也東南所殖唯稻大水一至秋無他望俾之導逹<lb/>
<pb n="KR2k0010_WYG_003-3a"/>
溝瀆脱百姓於饑殍佚道使之雖勞不怨謂開浚之役重<lb/>
勞民力者非也於是力破浮議疏瀹積潦民到于今受其<lb/>
賜有盤龍匯者介於華亭崑山之間步其徑纔十里而流<lb/>
冗迂緩逾四十里江流為之阻遏盛夏大雨則泛溢旁齧<lb/>
淪稼穡壊室廬殆無寧嵗范公嘗經度之未遑興作寶元<lb/>
元年太史葉公清臣漕按本路遂建議釃為新渠道直流<lb/>
速其患遂弭厥後轉運使沈立之又開崑山之顧浦頗為<lb/>
深浚<hi>闕</hi>　　　　　　　　　　　　　納陽城湖南吐<lb/>
<pb n="KR2k0010_WYG_003-3b"/>
松江舊謂之崑山塘隄防不立風濤相乗廢民疇阻舟楫<lb/>
盜剽鹽賈行其間吏莫能禁由唐以來欲修築未克也皇<lb/>
祐中王丞相以舒州通判被㫖來相水事荆公與縣吏乗<lb/>
舟徧視訊其鄉人伻圗以獻至和中崑山主簿丘與權白<lb/>
郡守吕光禄居簡以為作塘有大利吕公從之於是調民<lb/>
興役先設外防以遏其上流立横埭以限之乃自下流浚<lb/>
而决焉既成號曰至和塘嘉祐之間吳人荐饑朝廷選<lb/>
擇守將經制其事蔡秦州抗自校理典是郡嘗請行縣<lb/>
<pb n="KR2k0010_WYG_003-4a"/>
按水親度其利是時李兵部復圭為轉運使韓殿省正<lb/>
彦宰崑山於是大修至和塘使之堅厚民得因依<lb/>
立塍堨以免水患而韓君又開松江之白鶴滙如盤龍<lb/>
之法皆為民利轉運使王純臣建議請令蘇湖常秀修<lb/>
作田塍位伍相接以禦風濤令縣令教誘殖利之户自<lb/>
作塍岸定其邑吏勸課為殿最當時推行焉其後論水<lb/>
者益多儒者傅肱欲决松江之千墩金城諸浦滙滌去<lb/>
淤滯又欲開無錫之五㵼堰以減太湖而入于北江導<lb/>
<pb n="KR2k0010_WYG_003-4b"/>
海鹽之蘆瀝浦以分呉淞而入于浙水於崑山常熟二<lb/>
縣深闢浦港遇東南風則水北下於揚子遇西北風則<lb/>
水南下於呉淞庻可紓患又令有田之家據頃畝疏鑿<lb/>
溝港司農丞郟亶請先取崑山之東常熟之北凡所謂<lb/>
髙田者一切設堰瀦水以灌溉之又浚其溝洫使水周<lb/>
流於其間以浸潤之立堈門以防其壅則髙田不涸而<lb/>
水田亦減流注之勢然後取向之凡謂水田者除四<lb/>
湖外一切罷去如某家涇某家浜之類循古遺跡或五<lb/>
<pb n="KR2k0010_WYG_003-5a"/>
里七里而為一縱浦又七里或十里而為一横塘因塘<lb/>
浦之土以為隄岸使塘浦闊深隄岸髙厚則水不能為<lb/>
害而可使趨於江也郟銜命至蘇經度其事而工重役<lb/>
大不克成既而朝廷置農田水利使者以専其事所以<lb/>
浚河渠固防岸通畎澮事在有司存可以按見其迹自<lb/>
熈寧之末旱灾之後累年頗稔由是興作差簡然水旱<lb/>
之數古所不免而長民者不可以緩其防也嘗聞瀕海<lb/>
之地岡阜相屬<hi>俗謂之岡身</hi>此天所以限滄溟而全呉人也<lb/>
<pb n="KR2k0010_WYG_003-5b"/>
雖有涇浦而日為潮沙之所積久則淤澱是不可以不<lb/>
治也夫治水者當浚其下下流既通則上流可導也范<lb/>
文正公嘗與人書云天造澤國衆流所聚或滛雨不能<lb/>
無灾而江海之涯地勢頗髙溝瀆雖多不決不節<hi>一本作下</hi>
<hi>字</hi>如無所壅良可減害若其濬深江潮乃來愆亢之時<lb/>
萬户畎溉此所以旱潦皆為利矣此智者之言也范公<lb/>
之迹固未逺求其舊而纘其功不亦善哉至於羣言衆<lb/>
說各有見焉擇其可行者裁而行之斯善矣夫事有興<lb/>
<pb n="KR2k0010_WYG_003-6a"/>
於古人而廢於後世有遺於前代而補於來今茍為古<lb/>
人所興者勿廢前之所遺者必補則何利之不成何病<lb/>
之不柅哉<lb/>
　　　徃蹟<hi>凡二十六節</hi>
長洲苑呉故苑名在郡界昔枚乗諌呉王云漢修治上<lb/>
林雜以離宫積聚玩好圏守禽獸不如長洲之苑游曲<lb/>
臺臨上路不如朝夕之池呉都賦亦云帯朝夕之濬池<lb/>
佩長洲之茂苑註云有朝夕池謂潮水朝盈夕虛因名<lb/>
<pb n="KR2k0010_WYG_003-6b"/>
焉庾信哀江南賦云連茂苑於海陵跨横塘於江浦亦<lb/>
取諸此<hi>右一</hi>
闔閭城即今郡城也舊說子胥伐楚還師取丹陽及黄<lb/>
瀆土以築葢利其堅也郡城之狀如亞字唐乾符三年<lb/>
刺史張傳嘗修完此城梁龍徳中錢氏又加以陶<lb/>
甓<hi>右二</hi>
閶門故名閶闔門呉王闔閭時有之或云魯匠般所製<lb/>
也有髙樓閣道呉兵後由此出伐楚改曰破楚門呉屬<lb/>
<pb n="KR2k0010_WYG_003-7a"/>
楚復曰閶門<hi>右三</hi>
呉小城白門葢闔閭所作至秦始皇時守宫吏燭燕窟<lb/>
失火燒宫而此樓故存<hi>右四</hi>
魚城在呉縣西横山下遺址尚存葢呉王控越之地宜<lb/>
為呉城謂之魚城誤也横山之旁岡勢如城郭状今猶<lb/>
隠隠然又有射臺亦在横山<hi>右五</hi>
石城在呉縣東北故為離宫越王獻西子於此山有石<lb/>
馬望之如人乗之<hi>右六</hi>
<pb n="KR2k0010_WYG_003-7b"/>
華池華林園南城宫故傳皆在長洲界闔閭之故迹也<lb/>
有流杯亭在女墳湖西二百歩亦云游樂之地又有呉<lb/>
宫鄉陸魯望以謂在長洲苑東南五十里葢夫差所幸<lb/>
之别觀故得名焉魯望作問呉宫辭辭載總集<hi>右七</hi>
三泖在華亭境魯望詩云三泖涼波漁蕝動謂此也<hi>右八</hi>
洞庭亦多呉時舊迹所謂練瀆者練兵之所也傳云越<lb/>
敗呉於夫椒夫椒即包山也湖岸極清處為銷夏灣乃<lb/>
呉王游觀之地<hi>右九</hi>
<pb n="KR2k0010_WYG_003-8a"/>
雞陂墟者畜雞之所豨巷者畜彘之處走狗塘者田獵<lb/>
之地也皆呉王舊迹並在郡界又有五茸茸各有名乃<lb/>
呉王獵所陸魯望詩云五茸春早雉媒驕謂此也<hi>五茸今松</hi>
<hi>江右十</hi>
蠡口在長洲界又謂之蠡塘昔范蠡扁舟浮五湖葢嘗<lb/>
經此<hi>右十一</hi>
胥口在姑蘇山西北十二里因胥山得名<hi>右十二</hi>
壇塘在呉縣東南三十五里大江邊夫差十二年既殺<lb/>
<pb n="KR2k0010_WYG_003-8b"/>
子胥投尸於江浮以䲭夷革後悔之君臣臨江作塘創<lb/>
設祭奠百姓縁為立廟宋元嘉二年呉令徙廟匠門内<lb/>
一云壇塘邊有酒城夫差祭子胥觀酒<hi>一作酧酒</hi>因名之<hi>右</hi>
<hi>十三</hi>
滸市在郡西二十五里圗經云秦王求呉王劒白虎蹲<lb/>
於丘上遂西走二十五里而失劒不能得地裂為池因<lb/>
名其地曰虎疁<hi>音留</hi>葢此地是也唐諱虎錢氏諱鏐故改<lb/>
云滸市<hi>右十四</hi>
<pb n="KR2k0010_WYG_003-9a"/>
胥屏亭在呉縣界漢初有陸烈字伯元為呉令豫章都<lb/>
尉既卒呉人思之迎其䘮𦵏於胥亭子孫遂為呉縣人<lb/>
呉郡陸氏之所自出也<hi>右十五</hi>
袁山松城在滬瀆江側為波濤衝激半毁江中袁山松<lb/>
城東三十里夾江又有二城相對闔閭所築以控越處<lb/>
古人於海道固為之防矣<hi>右十六</hi>
死亭灣在閶門外七里故傳朱太守妻慚自經於此<hi>右</hi>
<hi>十七</hi>
<pb n="KR2k0010_WYG_003-9b"/>
新郭在呉縣西横山下隋既平陳江南未服聚為盜賊<lb/>
隋文帝以楊素為行軍總管討之追擊至蘇州移郡邑<lb/>
於横山下葢欲空其舊城耳此新郭者當時之遺址也<lb/>
或曰越王城亦在焉葢此地呉越之所控守也初楊素<lb/>
遷城於横山也匠者以櫧木為城門之柱素見之謂匠<lb/>
者曰此木恐非堅可閱㡬年匠曰可四十年不朽素曰<lb/>
足矣是城不四十年當廢至唐貞觀中復舊城果如其<lb/>
言<hi>右十八</hi>
<pb n="KR2k0010_WYG_003-10a"/>
蓮塘寰宇記云在呉縣西十二里有田數畝生蓮華千<lb/>
葉華色甚麗<hi>右十九</hi>
望市樓據元㣲之詩寄樂天云㺯潮船更曽觀否望市<lb/>
樓還有㑹無註云望市樓蘇之勝地也今觀風樓為近<lb/>
市殆即此耳<hi>右二十</hi>
東城桂白樂天云蘇之東城呉都城也今為樵牧塲有<lb/>
桂一株生乎城下惜其不得地也<hi>詩載總集右二十一</hi>
望亭在呉縣西境呉先主所立謂之御亭隋開皇九年<lb/>
<pb n="KR2k0010_WYG_003-10b"/>
置為驛唐常州刺史李襲譽改今名劉禹錫詩云懐人<lb/>
呉御亭謂此也<hi>右二十二</hi>
栁毅泉事具圗經泉在太湖之濵雖大風橈之不濁雖<lb/>
旱不耗此所以為異<hi>右二十三</hi>
滬瀆松江東㵼海曰滬瀆陸龜䝉叙矢魚之具云列竹<lb/>
於海澨曰滬葢以此得名今其旁有青龍鎮人莫知其<lb/>
得名之由詢於老宿或曰因船得名按庾信哀江南賦<lb/>
云排青龍之戰艦南史楊素伐陳以舟師至三峽陳將<lb/>
<pb n="KR2k0010_WYG_003-11a"/>
戚欣以青龍百餘艘屯兵守狼尾灘楊素親率黄龍十<lb/>
艘衘枚而下擊敗之則青龍者乃戰艦之名或曰青龍<lb/>
舟孫權所造也葢昔時嘗置船於此地因是名之耳<hi>右</hi>
<hi>二十四</hi>
呉王之時劒有干將莫邪甲有水犀舟有艅艎干將者<lb/>
劒工也莫邪者干將之妻也始干將作劒採五山之鐵<lb/>
精六合之金英候天伺地隂陽同光百神臨觀天氣下<lb/>
降而金鐵之精不銷於是莫邪曰神物之化須人而成<lb/>
<pb n="KR2k0010_WYG_003-11b"/>
今夫子作劒當得其人而後成乎於是干將妻乃斷髪<lb/>
剪爪投於罏中使童男童女三百人鼓槖裝炭金鐵乃<lb/>
濡遂以成劒陽曰干將隂曰莫邪陽作龜文隂作縵理<lb/>
干將匿其陽出其隂而獻之闔閭闔閭甚重之水犀者<lb/>
徼外有山犀水犀水犀之皮有珠甲山犀則無呉人葢<lb/>
以水犀飾甲也艅艎者大舟也句踐泝江襲呉入其郛<lb/>
焚其姑蘇徙其大舟即此也<hi>右二十五</hi>
大酒巷舊名黄土曲唐時有富人修第其間植花濬池<lb/>
<pb n="KR2k0010_WYG_003-12a"/>
建水檻風亭醖羙酒以延賔旅其酒價頗髙故號大酒<lb/>
巷<hi>右二十六</hi>
　　　園第<hi>凡十五節</hi>
伍子胥宅故傳在胥門旁子胥諫呉王王不聽使子胥<lb/>
於齊子胥屬其子於齊鮑氏還報呉王呉王聞之怒賜<lb/>
之屬鏤子胥曰吾死必抉吾目置之呉東門以觀越兵<lb/>
之入也<hi>右一</hi>
言偃宅在常熟縣西北宅中有井濶三尺深十丈井㫄<lb/>
<pb n="KR2k0010_WYG_003-12b"/>
有壇壇北百歩有浣紗石方四尺縣有言偃橋葢得名<lb/>
於此子游以文學升聖師之堂呉人好儒術其有所自<lb/>
哉<hi>右二</hi>
長鋏巷一名彈鋏巷在呉縣東北二里巷有馮煖宅煖<lb/>
客在齊孟嘗君之門彈長鋏而歌者也焚虛劵以彰孟<lb/>
嘗君羙聲說齊王以復孟嘗君相位其顯名也冝哉唐<lb/>
人云有墳在側碑刻猶存舊傳郡郭三百餘巷葢皆有<lb/>
名而失之惜哉<hi>右三</hi>
<pb n="KR2k0010_WYG_003-13a"/>
陸氏鬱林石初陸績事呉為鬱林太守罷歸無装舟輕<lb/>
不可越海取巨石為重至姑蘇置其門號鬱林石世保<lb/>
其居唐史書之<hi>右四</hi>
晉東亭獻穆公王珣與其弟珉宅外在虎丘内在白華<lb/>
里後皆施以為寺昔虎丘東西二寺今之景徳寺皆是<lb/>
也景徳寺舊號虎丘𪠘院晋書云呉内史王珣有别館<lb/>
在虎丘山戴逵潛詣之與珣游處積旬後珣為尚書僕<lb/>
射上疏請召逵為國子祭酒逵名益顯<hi>右五</hi>
<pb n="KR2k0010_WYG_003-13b"/>
顧辟疆園王獻之入㑹稽經呉門先不識主人值辟疆<lb/>
方集賓友酣燕園中而獻之游歴既畢指麾好惡傍若<lb/>
無人辟疆勃然曰不足齒之傖爾使驅其左右出門獻<lb/>
之獨坐輿上展轉顧望而僕從不至遂移時葢獻之之<lb/>
肆辟疆之隘也辟疆園唐時猶在顧况嘗假以居郡守<lb/>
贈詩云辟疆東晉日竹樹有名園年代更多主池塘復<lb/>
裔孫今莫知其所<hi>右六</hi>
戴顒宅故傳北禪寺是也顒父逵字安道嘗游呉號呉<lb/>
<pb n="KR2k0010_WYG_003-14a"/>
中髙士顒居剡下復游桐廬桐廬僻逺難以養疾乃出<lb/>
居呉下土人共為築室聚石引水植木開澗少時繁宻<lb/>
有若自然三呉將守及郡内衣冠要其同遊墅澤堪行<lb/>
便去不為矯介衆論以此多之<hi>右七</hi>
陸龜䝉宅在松江上甫里魯望唐相元方七世孫也始<lb/>
居郡中臨頓里晚益逺引深遁居震澤旁自號甫里先<lb/>
生有地數畝有屋三十楹有田竒十萬步有牛減四十<lb/>
蹄有耕夫百餘指而田汙下暑雨一晝夜則與江通故<lb/>
<pb n="KR2k0010_WYG_003-14b"/>
先生常苦饑困倉無升斗蓄積乃躬負畚鍤率耕夫<lb/>
以為具葢遂終焉後以髙士召不至李蔚盧攜素與龜<lb/>
䝉善及當國召拜左拾遺詔方下龜䝉卒其所居遺基<lb/>
尚存<hi>右八</hi>
任晦宅見於皮陸詩有深林曲沼危亭幽砌而任君棄<lb/>
涇縣尉歸居于其間魯望詩云呉之辟疆園在昔勝槩<lb/>
敵前聞富脩竹後説紛恠石風烟慘無主載祀將六<lb/>
百草色與行人誰能問遺跡不知清景在盡付任君宅<lb/>
<pb n="KR2k0010_WYG_003-15a"/>
据此殆即辟疆之園邪<hi>右九</hi>
廣陵王元璙别宅舊與南園相近據九國志云元璙治<lb/>
蘇州頗以園池草木為意剏南園東圃及諸别第竒卉<lb/>
異木名品千萬今其遺迹多在居人之家其崇岡清池<lb/>
茂林珍木或猶有存者<hi>右十</hi>
范文正公義宅在普濟橋㫄宅之建舊矣有西齋已百<lb/>
載二松對植扶疎在軒文正公少長於此及還呉乃命<lb/>
齋曰嵗寒堂松曰君子樹閣曰松風閣賦三題以䂓戒<lb/>
<pb n="KR2k0010_WYG_003-15b"/>
其昆季子弟其後遂置宅為義宅使其族屬世世居焉<lb/>
既貴又於其里中買常稔之田號曰義田以養濟羣族<lb/>
族之人日有食嵗有衣嫁娶㓙𦵏皆有贍擇族中長而<lb/>
能幹者一人主其計而時其出納焉人日給米一升嵗<lb/>
衣一縑嫁女者錢五十千娶婦者二十千再嫁娶與長<lb/>
幼之𦵏者皆有差公之令嗣顯於朝雖未歸呉而至今<lb/>
能修其法承其志不墜也故族中之仕者足以養其清<lb/>
族中之不仕者足以助其生葢自古未有而文正公為<lb/>
<pb n="KR2k0010_WYG_003-16a"/>
之斯百世之師法也已<hi>文正公詩見總集右十一</hi>
蘇子美滄浪亭在郡學東子美既以事廢乃南遊呉中<lb/>
一日過郡學東顧草木鬱然崇阜廣水瀕水得㣲徑於<lb/>
雜花修竹之間趨數百步有棄地乃中呉節度孫承祐<lb/>
之池館也坳隆勝勢遺意尚存子美買地作亭號曰滄<lb/>
浪前竹後水水之陽又竹無窮諸公多為之賦詩子美<lb/>
嘗謂呉中渚茶野醖足以消憂蓴鱸稻蟹足以適口又<lb/>
多髙僧隠君子佛廟勝絶家有園林珍花竒石曲池髙<lb/>
<pb n="KR2k0010_WYG_003-16b"/>
臺魚鳥留連不覺日暮遂終此不去焉<hi>右十二</hi>
程正議宅在南園㫄公少而軒闢有才志因過隙地右<lb/>
開元瑞光二寺左南園嘗曰此可以為宅也及稍顯遂<lb/>
得其地卜居焉太守晏公贈之詩云衣冠雖盛皆僑寄<lb/>
青瑣仙郎獨我鄉葢衣冠之居郡固多唯公實呉人也<lb/>
晏公又名其坊曰晝錦以志焉<hi>右十三</hi>
故資政殿學士太子少保元魏公宅在帯城橋東元公<lb/>
嘗㕘大政引年歸老居於是邦太守章公命其宅曰衮<lb/>
<pb n="KR2k0010_WYG_003-17a"/>
繡坊<hi>右十四</hi>
先光禄園在鳯皇鄉集祥里髙岡清池喬松壽檜粗有<lb/>
勝致而長文棲隠於此號曰樂圃<hi>右十五</hi>
　　　冡墓<hi>凡十五節</hi>
巫咸墳在平門東北三里巫咸商太戊時賢臣也書曰<lb/>
伊陟贊于巫咸作咸又四篇離騷云巫咸將夕降兮懐<lb/>
椒糈而要之說者以為巫咸古神巫也舊傳有墓於此<lb/>
故書之圗經亦云虞山者巫咸所居然則咸常在呉矣<lb/>
<pb n="KR2k0010_WYG_003-17b"/>
平門又名巫門為此故也呉王壽夢時楚之大夫申公<lb/>
巫臣適呉圗經云巫臣冡在將門外非與此同<hi>右一</hi>
泰伯墓皇覧云在呉縣北梅里聚去城十里劉昭案無<lb/>
錫縣東皇山有泰伯冡去墓十里有舊宅其井猶存二<lb/>
說固不同今呉縣無錫界俱有梅里之名未知孰是要<lb/>
當訪之耳<hi>右二</hi>
仲雍墓太平寰宇記云常熟虞山有仲雍齊女冡東是<lb/>
仲雍西是齊女仲雍比徳泰伯孔子謂虞仲夷逸隠居<lb/>
<pb n="KR2k0010_WYG_003-18a"/>
放言身中清廢中權班固以虞仲者仲雍也梁昭明太<lb/>
子作虞山招真治碑云逺望仲雍而髙墳蕭瑟㫄臨齊<lb/>
女則哀隴蒼茫葢梁時猶存也<hi>右三</hi>
女墳湖在呉縣西北六里呉越春秋以謂呉王小女因<lb/>
王食蒸魚辱之不忍久生乃自殺一說夫差小女字幼<lb/>
玉觀父之過憂國之危願與韓重者為偶志願不果結<lb/>
怨而死夫差痛思之以金棺銅槨𦵏之閶門外𦵏已祭<lb/>
之其女化形而歌曰南山有鳥北山張羅鳥既髙飛羅<lb/>
<pb n="KR2k0010_WYG_003-18b"/>
將奈何志欲從君䜛言孔多悲怨成疾殁身黄坡竊謂<lb/>
此詩亦有深㫖殆此女生時所賦邪南山有鳥喻越也<lb/>
北山張羅喻制越非其所也鳥既髙飛勾踐之盛也羅<lb/>
將奈何夫差不可以制越也志欲從君䜛言孔多謂雖<lb/>
欲從父之命奈何其聽䜛言而忘忠義也彼韓重之怨<lb/>
蒸魚之忿殆恐非也墳之為湖或曰墓所陷也或曰取<lb/>
土為墳鑿而成也<hi>右四</hi>
齊女墓在虞山呉太子所娶也齊女憂思發病且死謂<lb/>
<pb n="KR2k0010_WYG_003-19a"/>
太子必𦵏我虞山上倘死而有知猶望故國呉王從之<lb/>
孟子謂齊景公既不能令又不受命是絶物也涕出而<lb/>
女於呉即此也<hi>右五</hi>
呉王僚墓在呉縣西十二里岝㟧山㫄在西下有思益<lb/>
寺<hi>右六</hi>
呉王夫差墓在呉縣西北四十里餘杭山猶亭卑猶之<lb/>
位今名陽山者是也地近太湖夫差棲於姑蘇山轉戰<lb/>
西北敗于干遂夫差既伏劒死越王令干戈人以一□<lb/>
<pb n="KR2k0010_WYG_003-19b"/>
土𦵏之秦餘杭山卑猶宰嚭亦𦵏其旁<hi>右七</hi>
言偃墓在虞山上與仲雍墓並列<hi>右八</hi>
漢梁鴻墓在縣西四里要離墓北後漢書云梁鴻字伯<lb/>
鸞扶風平陵人娶同郡孟光字徳耀共至呉依皋伯通<lb/>
鴻閉門著書十餘篇疾且困告主人曰昔延陵季子𦵏<lb/>
子於嬴博之間慎勿令我子持䘮歸去及卒伯通𦵏於<lb/>
呉要離冡旁咸曰要離烈士而伯鸞清髙可令相近𦵏<lb/>
畢妻子歸扶風唐陸龜䝉云在金昌亭一里續志云今<lb/>
<pb n="KR2k0010_WYG_003-20a"/>
閶門南城内有古冡二相傳為要離梁鴻墓金閭亭在<lb/>
城内宋書可證<hi>右九</hi>
漢豫州刺史孫堅及其妻呉夫人㑹稽太守䇿三墓並<lb/>
在盤門外三里載唐陸廣㣲呉地記墓前有小溝曰陵<lb/>
浜鄉俗稱為孫王墓按呉書堅死於初平三年年三十<lb/>
七䇿死於建安五年年二十六堅妻呉氏死於建安七<lb/>
年合𦵏堅墓黄龍元年權追尊堅為武烈皇帝廟曰始<lb/>
祖墓曰髙陵呉氏為武烈皇后䇿為長沙桓王太元元<lb/>
<pb n="KR2k0010_WYG_003-20b"/>
年八月朔大風搢呉髙陵松栢石碑蹉跌按晉陽秋云<lb/>
惠帝元康中呉令河東謝詢表為孫氏二君墓置守冡<lb/>
五人修䕶掃除有詔從之其文張悛所作今載文選盤<lb/>
門外大冡是也又唐孫徳琳墓志云開元十年窆於十<lb/>
四代祖呉武烈皇帝陵東南平地續志云魏呉綱立孫<lb/>
堅廟在縣東北孫䇿祠在縣南<hi>右十</hi>
張翰𦵏横山東五里翰呉人見機而作託意蓴鱸歸以<lb/>
毁卒可謂髙行之士墳雖亡而名宜存也<hi>右十一</hi>
<pb n="KR2k0010_WYG_003-21a"/>
顧三老墳在婁門外塘北葢顧綜墳也綜字文緯呉人<lb/>
辟有道歴御史大夫尚書令殿上三老漢明帝襲三代<lb/>
之禮正月上日踐辟雍嚴設几杖乞言受誨焉呉丞相<lb/>
雍其裔孫也綜於東漢書無傳事見顧況所譔廟庭碑<lb/>
銘云刋石婁門徳輝不滅碑亡<hi>右十二</hi>
史惟則𦵏呉城下惟則字天問呉人也工八分飛白二<lb/>
篆在唐中葉時以八分名家者四人惟則與韓擇木蔡有<lb/>
隣李潮也歴集賢翰林學士卒<hi>右十三</hi>
<pb n="KR2k0010_WYG_003-21b"/>
廣陵王元璙墓在横山元璙字徳輝武肅之子文穆之<lb/>
兄也為中呉節度文穆既襲位元璙來覲置宴宫中用<lb/>
家人禮文穆起酌酒為壽曰先王之位兄宜當之俾小<lb/>
子至是實兄推戴之力元璙俯伏曰王功徳髙茂先王<lb/>
擇賢而立君臣之分敢忘忠順因相顧感泣酣樂而罷<lb/>
元璙卒子文奉嗣為中呉節度渉獵經史好賔客飲兼<lb/>
數人常乗白騾披鶴氅泛舟池中逺近聞賔客笑語聲<lb/>
則就飲為樂卒官亦𦵏横山<hi>右十四</hi>
<pb n="KR2k0010_WYG_003-22a"/>
范文正公之先墓在天平山下置祠堂於白雲院中每<lb/>
嵗清明大合族人以義田之資設盛饌祭掃至今修之<lb/>
近世諸公𦵏於郡境者固多知之不詳未悉書也<hi>右十五</hi>
　　　碑碣<hi>凡九節</hi>
朱氏墓碣在呉縣西穹窿山旁俗傳云買臣之墓非也<lb/>
按舊經云買臣冡在嘉興縣界不在此也墓旁有碑已<lb/>
漫滅其字可讀者云一十六世四百一十九年居下邳<lb/>
自平始三年避地至㑹昌壬戌凡八百四十二年籍于<lb/>
<pb n="KR2k0010_WYG_003-22b"/>
呉故邳村之名由下邳之來也請序朱氏過江之祖<hi>文闕</hi>
孝亷除郎中舉有道茂才辟大將軍府除長水校尉<hi>文闕</hi>
當漢綱既壊天下大紊公側足虺蜴逕逾江<hi>文闕</hi>其後大<lb/>
槩叙子孫官爵此葢唐人追叙朱氏過江之祖石字堙<lb/>
<graphic n="KR1575" url="https://raw.githubusercontent.com/kanripo/KR-Gaiji/master/images/KR1575.png" mimeType="image/png"/>譜系不傳惜哉又按唐志載朱氏世系漢司隸校尉<lb/>
禹坐黨銅誅子孫避難丹陽丹陽朱氏之祖也葢丹陽<lb/>
亦有朱氏<hi>右一</hi>
春申君廟碑史惟則書又嘗書太伯廟碑重𤣥寺額今<lb/>
<pb n="KR2k0010_WYG_003-23a"/>
失之<hi>右二</hi>
閶門額李陽氷篆今已失之<hi>右三</hi>
武丘東山碑龍興觀碑皆陸柬之書亡矣<hi>右四</hi>
包山神景觀林屋洞院碑唐開成三年建石已殘缺据<lb/>
其所述葢唐肅宗時有自潤州刺史求入道者文云乃<lb/>
去權位散禄親知草屨杖藜游乎山岳至此山於洞之<lb/>
西門造𤣥壇立室修𤣥元真容而石刻斷折莫知其姓<lb/>
名為誰氏其銘有云毛公唐君前後出處葢唐君斯人也<lb/>
<pb n="KR2k0010_WYG_003-23b"/>
碑中亦述周息元之事云止於内殿帝頻見就問以道<lb/>
徳之門乃獻諫書周毗聖化其文間可見不能詳知噫<lb/>
髙士之節固難得偶一有焉又逺遁山澤不與人接其<lb/>
名聞於王公大人者㡬希矣如此碑所載者既不見於<lb/>
史冊託之金石又復磨滅綴拾存之而不得其完惜哉<lb/>
<hi>右五</hi>
報恩寺慧敏律師碑銘台州司馬陳諫譔蘇州刺史元<lb/>
錫書字刻刓缺碑云遷神建塔于寺之西南隅當八隅<lb/>
<pb n="KR2k0010_WYG_003-24a"/>
泉池之上中峯蘭若<hi>文闕葢有之下字</hi>所謂八隅泉池者皮陸<lb/>
集所謂南池者是邪今不見其迹<hi>右六</hi>
天台大徳元浩和尚靈塔碑頌太原少尹崔恭撰元浩<lb/>
姓秦氏字廣成智者大師之六世孫荆谿和尚之法子<lb/>
翰林學士梁肅蘇州刺史田敦及崔恭皆受業弟子起<lb/>
塔於虎丘東山南原<hi>文具總集右七</hi>
畵龍記長洲令㕔事北廡有畵龍六僧繇不興之舊度<lb/>
摸之不知何人其工不謝二子也唐李紳為記其事碑<lb/>
<pb n="KR2k0010_WYG_003-24b"/>
刻猶存<hi>右八</hi>
周先生住山碑在洞庭山唐華州刺史令狐楚譔<hi>右九</hi>
　　　事志<hi>凡二十七節</hi>
泰伯三以天下讓延陵季子三以國讓孔子謂泰伯至<lb/>
徳民無得而稱焉其於春秋書曰呉子使札來聘於札<lb/>
之𦵏也題曰嗚呼有呉延陵季子之墓賢之也呉越春<lb/>
秋云古公病將卒令季歴歸國於泰伯而三讓不受葢<lb/>
孔子稱三讓者著其實也詩云維此王季因心則友美<lb/>
<pb n="KR2k0010_WYG_003-25a"/>
王季之友泰伯是王季嘗歸國於泰伯而泰伯不受不<lb/>
為虛言也呉王壽夢有子四人長曰諸樊次曰餘祭次<lb/>
曰夷昧次曰季札季札賢而壽夢欲立之季札辭不可<lb/>
諸樊乃攝事當國已除䘮致位季札季札又辭呉人固<lb/>
立焉季札棄其室而耕乃舍之諸樊卒授弟餘祭欲傳以<lb/>
次必致國於季札以稱先王之意餘祭卒弟夷昧立夷昧<lb/>
卒欲授季札又逃去是三讓其國也然泰伯讓而周興季<lb/>
札讓而呉亡其所遇則然也其清風大節足以興萬古<lb/>
<pb n="KR2k0010_WYG_003-25b"/>
之善所補豈小哉宜血食於呉不絶也<hi>右一</hi>
昔孔子登泰山見呉門有白馬如練此論者傳聞之誤<lb/>
而好竒之過也孔子雖至聖其視聽與人同耳呉魯相<lb/>
去不翅數千里安能見白馬如練哉昔王充論衡嘗辨<lb/>
之矣<hi>右二</hi>
呉王夫差之盛也越王與范蠡入臣隸于呉或曰囚也<lb/>
葢三年而後得歸越其所以斷大謀成霸業蠡之功居<lb/>
多勾踐之滅呉也師還至五湖范蠡辭於王曰君王勉<lb/>
<pb n="KR2k0010_WYG_003-26a"/>
之臣不復入越國矣越王曰吾將與子分國而處之范<lb/>
蠡對曰君行制臣行意遂乗輕舟以浮於五湖王命金<lb/>
工以良金冩范蠡之状而朝禮之環㑹稽三百里以為<lb/>
范蠡地左丘明著國語葢與蠡同時猶曰莫知其所終<lb/>
極而太史公以謂浮海出齊變姓名自謂䲭夷子皮耕<lb/>
于海畔老居陶號陶朱公嗚呼蠡能霸其君壽其身智<lb/>
哉智哉<hi>右三</hi>
禦兒者地名也國語曰勾踐之地南至於句呉北至于<lb/>
<pb n="KR2k0010_WYG_003-26b"/>
禦兒又勾踐曰吾用禦兒臨之而俚俗之言以禦為語<lb/>
曰范蠡獻西子於呉道中生子至此而能語又從而為<lb/>
之說曰呉既亡西子從范蠡以行杜牧亦云西子下呉<lb/>
邦一舸遂鴟夷夫蠡之智足以顯君而保躬必不蹈于<lb/>
汚也昔武王伐紂誅妲已而髙熲請誅張麗華孰謂蠡<lb/>
不如髙熲乎<hi>右四</hi>
呉舊號句呉葢方俗之辭猶越之為於越也又說者曰<lb/>
呉者虞也泰伯於此以虞為志也<hi>右五</hi>
<pb n="KR2k0010_WYG_003-27a"/>
張良七世孫曰睦字選公為後漢蜀郡太守始居呉郡<lb/>
呉郡張氏皆其後也<hi>右六</hi>
禇伯玉字元璩錢塘人也少有隠操遂徃剡居瀑布山<lb/>
在山三十餘年隔絶人物王僧逹為呉郡苦禮致之停<lb/>
郡信宿纔交數言而退寜朔將軍丘珍孫與僧逹書曰<lb/>
聞禇先生出居貴館此子滅景雲棲不事王侯有年載<lb/>
矣自非折節好賢何以致之僧逹答書曰禇先生從白<lb/>
雲游舊矣近故要其來此冀慰日夜比談討芝桂借訪<lb/>
<pb n="KR2k0010_WYG_003-27b"/>
薜蘿若已窺烟液臨滄洲矣昔丘丹答韋應物詩云還<lb/>
同禇伯玉入館忝州人謂此也<hi>右七</hi>
晉顔含以孝友聞自西平縣侯拜侍中除呉郡太守王<lb/>
導問含曰卿今蒞名郡政將何先答曰王師嵗動編户<lb/>
虛耗南北權豪競招游食國弊家豐執事之憂且當徴<lb/>
之勢門使反田桑數年之間欲令户給人足如其禮樂<lb/>
俟之明宰含所歴簡而有恩明而能斷然以威御下導<lb/>
嘆曰顔公任事呉人歛手矣未之官復為侍中<hi>右八</hi>
<pb n="KR2k0010_WYG_003-28a"/>
晉何求字子有弟㸃字子晢𦙍字子季簡穆公尚<lb/>
之孫也何氏過江自晉司空充並𦵏呉西山求除中書<lb/>
郎不拜隠居呉之波若寺足不踰户人罕見其面後隠<lb/>
武丘山齊永明四年拜太中大夫不就卒㸃不入城府<lb/>
性率到好狎人物遨遊人間不簮不帯以人地並髙無<lb/>
所與屈大言箕踞公卿禮下之或乗柴車草屨恣心所<lb/>
適致醉而歸累召中書侍郎太子中庶子不就㸃少時<lb/>
嘗病渇利後在呉中石佛寺建講於講所晝寢夢一道<lb/>
<pb n="KR2k0010_WYG_003-28b"/>
人形貎非常授丸一掬夢中服之自此而差梁武帝與<lb/>
㸃有舊賜以鹿皮巾并召之㸃以巾褐引入華林園帝<lb/>
贈詩酒仍詔拜侍中辭疾不起子季以㑹稽山多靈異<lb/>
徃遊焉居若邪山雲門寺初子季二兄求㸃並棲遁求<lb/>
先卒至是子季又隠世以㸃為大山子季為小山亦號<lb/>
曰東山兄弟又謂㸃為孝隠子季為小隠世號何氏三<lb/>
髙子季年七十餘乃移還呉居武丘山西寺講經論東<lb/>
境守宰經塗者莫不畢至梁武帝詔為特進不起給白<lb/>
<pb n="KR2k0010_WYG_003-29a"/>
衣尚書禄固辭不受卒年八十六<hi>右九</hi>
陸慧曉字叔明張融字思光皆呉人也慧曉清介正立<lb/>
不雜交游時人以為江東裴樂也融弱冠有名行已卓<lb/>
越慧曉與融並宅其間有池池上有二株楊栁何㸃嘆<lb/>
曰此池便是醴泉此木便是交讓武陵王曄守㑹稽以<lb/>
慧曉為征虜功曹與府參軍劉璡同從述職璡清介士<lb/>
也行至呉謂人曰吾聞張融與慧曉並宅其間有水必<lb/>
有異味故命駕徃酌而飲之曰飲此水則鄙吝之萌盡<lb/>
<pb n="KR2k0010_WYG_003-29b"/>
矣慧曉為南兖州刺史融為司徒左長史卒舊傳有交<lb/>
讓瀆與乗魚橋相近葢因張陸得名也<hi>右十</hi>
江左時三呉舊有鄉射禮羊𤣥保為呉郡嘗行之後久<lb/>
不復修蔡興宗為㑹稽太守行之禮儀甚整<hi>右十一</hi>
南史稱汝南周洽歴呉令亷約無私卒於都水使者無<lb/>
以殯歛吏人為買棺器傅翽亦有能名為呉令别建康<lb/>
令孫亷亷因問曰聞文人發姦摘伏恵化如神何以至<lb/>
此答曰無他也唯勤而清清則憲綱自行勤則事無不<lb/>
<pb n="KR2k0010_WYG_003-30a"/>
理憲綱自行則吏不能欺事自理則物無凝滯欲不理<lb/>
得乎翽位至驃騎諮議<hi>右十二</hi>
虎丘有清逺道士同沈恭子遊寺誦幽獨君詩清逺道<lb/>
士所稱自商周至秦漢末以鬼神自謂顔魯公愛之遂<lb/>
刻于巖際并有繼作李衛公又從而和之幽獨君詩大<lb/>
厯中於劍池石壁隠出觀察使李道昌以聞於朝代宗<lb/>
敇道昌祭之此亦甚異也<hi>右十三</hi>
張長史呉縣人也為人倜儻閎逹卓爾不羣所遊者皆<lb/>
<pb n="KR2k0010_WYG_003-30b"/>
一時豪傑其草書入神品初為常熟尉有老叟陳牒求<lb/>
判去不數日復來長史怒而責之曰汝何以細故屢擾<lb/>
吾官府也叟曰觀君筆蹟竒妙欲以藏篋笥耳非有所<lb/>
論也因問所藏盡出其父書長史視之曰天下竒書也<lb/>
自此益盡其法性嗜酒每大醉呼呌狂走下筆愈竒嘗<lb/>
以頭濡墨而書既醒視之自以為神不可復得也世以<lb/>
此呼張顛後為金吾長史<hi>右十四</hi>
韋應物貞元初為蘇州刺史是時房復孺為杭州刺史<lb/>
<pb n="KR2k0010_WYG_003-31a"/>
皆豪人也韋嗜詩房嗜酒其風流雅韻播於呉中或目<lb/>
韋房為詩酒仙韋立性髙潔鮮食寡欲所在焚香掃地<lb/>
而坐唐人賢而慕之不敢名皆曰韋蘇州云<hi>右十五</hi>
杜牧詩云我愛朱處士三呉居中央罷亞百頃稻西風<lb/>
吹半黄又云我昔造其室羽儀鸞鶴翔交横碧流上竹<lb/>
映琴書床出俗無近語堯舜禹武湯觀此詩知處士之<lb/>
賢也然莫知其名而他書亦無所見惜哉<hi>右十六</hi>
圗經每嵗有丁身錢自大中祥符四年詔以兩浙福建<lb/>
<pb n="KR2k0010_WYG_003-31b"/>
路荆湖南北廣南東路在偽國日出丁身錢竝特除放<lb/>
凡嵗免緡錢四十五萬有餘貫由是蘇民至今無計口<lb/>
筭緡之事䝉澤最厚<hi>右十七</hi>
謝賔客濤字濟之既冠居呉中㑹汾晉平郡國當表賀<lb/>
呉士為奏者文體弱更數人皆不能如郡將意謝公私<lb/>
草之為人持去郡將大稱愜呉中先生亦自愧不及故<lb/>
王黄州羅拾遺處約並為呉之屬縣長謝公與之游羅<lb/>
嘗與王書云濟之揚㩁天人葢吾曹之敵其為名流推<lb/>
<pb n="KR2k0010_WYG_003-32a"/>
重如此<hi>右十八</hi>
王黄州禹偁字元之嘗為長洲宰其風流篇什播於一<lb/>
時由此遂拜拾遺故其詩云呉門吏隠過三年何事陶<lb/>
潛捧詔還步武已趨龍尾道夢魂猶憶虎丘山今虎丘<lb/>
至今有畵像存焉他詩皆具總集<hi>右十九</hi>
丁晉公呉人大中祥符中參豫大政八年出為平江節<lb/>
度使知昇州擁節旄還本鎮過鄉拜墓搢紳榮之呉人<lb/>
自陸宣公後至公為宰相歸𦵏于華山習嘉原<hi>右二十</hi>
<pb n="KR2k0010_WYG_003-32b"/>
兩浙轉運使治所初在呉郡孫河漢公自京東遷二浙<lb/>
實居于此作三亭一曰自公於此退處也二曰温故於<lb/>
此閱書也三曰艤舟於此繫舟以備巡按也有三亭記<lb/>
見集中<hi>右二十一</hi>
姑蘇刺史有若范文正公富監皆牧鄉郡葉少列先典<lb/>
州既而請老其子道卿以本路漕節來侍其孫公秉熈<lb/>
寧中又為郡守將希魯再牧是邦遂歸休於此盛文肅<lb/>
胡武平趙叔平後至政府皆盛事也<hi>右二十二</hi>
<pb n="KR2k0010_WYG_003-33a"/>
平江節度推官𪠘舍昔甚隘陋天聖中武寜章岷伯鎮<lb/>
居幕府始廣而新之伯鎮時名籍甚初登第翰林諸公<lb/>
賦詩贈行其廨舍記并記刻猶存當是時盛翰林度黄<lb/>
工部宗旦守郡多以事委伯鎮而伯鎮之弟伯瞻及今<lb/>
太守朝議公同侍親居此士大夫多稱之伯瞻後至太<lb/>
常少卿按漕廣東云<hi>右二十三</hi>
章太守嘗言伯鎮之在幕也盛文肅公委之遍閱經史<lb/>
凡言呉事者録為一書其書在盛氏人不復見之惜哉<lb/>
<pb n="KR2k0010_WYG_003-33b"/>
<hi>右二十四</hi>
許洞以文辭稱於呉尤邃左氏春秋嗜酒嘗從酒家貸<lb/>
飲一日大冩壁作歌數百言鄉人競來觀之售數倍乃<lb/>
盡捐其所負<hi>右二十五</hi>
陳氏有兩髙士曰郢曰之竒郢不聞其字范文正公以<lb/>
先生稱之錢氏歸朝也郢有兄七人皆仕宦而獨隠居<lb/>
里中以琴書自樂好佛老晚不茹葷者十五載丁晉公<lb/>
其甥也欲薦以官郢拒之晉公以詩誦美嗚呼可不謂<lb/>
<pb n="KR2k0010_WYG_003-34a"/>
髙士哉之竒字虞卿謝隴西郡王宅教授以歸十八年<lb/>
而終嘗有詔起之不行也持身謹嚴而外簡曠不為矯<lb/>
刻之行衣冠耆舊置酒相過從虞卿遇興輒徃未嘗視<lb/>
其人以為髙下鄉人愛之逢於道者必肅容起恭相語<lb/>
曰此吾陳君子也孝友愷悌賙贍宗族雖貧而竭力呉<lb/>
人言家行者必推虞卿其𦵏也今丞相王公為之銘號<lb/>
曰陳君子云<hi>右二十六</hi>
元豐四年資政殿學士太子少保元魏公絳正議大夫<lb/>
<pb n="KR2k0010_WYG_003-34b"/>
集賢殿修撰程公師孟相繼請老居呉中二公交契最<lb/>
宻又同還里第時太守朝議章公岵亦平昔僚舊於是<lb/>
良辰美景徃來置酒以相娯樂又嘗盛集諸老以繼㑹<lb/>
昌洛中之宴作新詞以歌焉<hi>右二十七</hi>
　　　雜録<hi>凡十五節</hi>
呉都賦云鄉貢八蠶之綿蘇州舊貢絲葛絲綿八蠶絲<lb/>
緋綾布白角簟草席鞵大小香秔柑橘藕鯔皮魬䱜鴨<lb/>
胞肚魚魚子白石脂蛇粟皆具唐志<hi>右一</hi>
<pb n="KR2k0010_WYG_003-35a"/>
大業中呉郡送扶芳二百本敕西苑種之其本蔓生纒<lb/>
他木葉圎而厚凌冬不凋夏月取葉微炙之以為飲色<lb/>
碧而香美令人不渇有籌禪師妙醫術以扶芳葉為青<lb/>
飲又獻菰莱裛二百斤其莱生於菰蔣之下形如細菌<lb/>
色黄赤如金梗葉鮮嫩和魚肉甚美七八月生薄鹽裛<lb/>
之入獻<hi>右二</hi>
大業中呉郡送太湖白魚種子敕苑内海中以草把别<lb/>
還著水邊十餘日即生小魚其取魚子以夏至前三五<lb/>
<pb n="KR2k0010_WYG_003-35b"/>
日白魚之大者日晚集湖邊淺水中有菰蔣處産子綴<lb/>
著草上是時漁人以網罟取魚然至二更則産竟散歸<lb/>
深水乃刈取菰蔣草有魚子者曝乾為把運送東都至<lb/>
唐時東都猶有白魚<hi>右三</hi>
大業中呉郡所獻有海鮸魚乾膾四瓶浸一瓶可得徑<lb/>
尺靣盤十盤帝以示羣臣云昔術人介象於殿廷釣得<lb/>
此魚此幻化耳亦何足珍今日之鱠乃是東海真魚所<lb/>
作來自數千里亦是一時竒味虞世基云術人既幻其<lb/>
<pb n="KR2k0010_WYG_003-36a"/>
膾固亦不真出數盤以賜逹官海魚肉軟而不腥雖已<lb/>
經久乾以法修之可食也又海蝦子四十挺色如赤瑠<lb/>
璃光徹而肥美勝鰿子數倍又獻鮸魚含肚于頭極精<lb/>
好愈於石首含肚也松江鱸魚乾鱠六瓶瓶容一斗取<lb/>
香柔花葉相間細切和膾撥令調匀鱸魚肉白如雪不<lb/>
腥所謂金虀玉膾東南之佳味也紫花碧葉間以素膾<lb/>
鮮潔可愛蜜蟹二十頭擁劍四甕擁劍似蟹而小一螯<lb/>
偏大呉都賦所謂烏賊擁劍也鯉腴䱹四十瓶肥美冠<lb/>
<pb n="KR2k0010_WYG_003-36b"/>
於鱣鮪乾膾之類作之皆有法時有口味使杜濟濟㑹<lb/>
稽人别味善于鹽梅然暴殄海物以縱口腹之欲卒至<lb/>
於亡國兹可以為戒也<hi>右四</hi>
大業中楊𤣥感反呉人朱燮晉陵人管崇起江南應之<lb/>
兵十餘萬隋將討之不能克帝遣江都贊治王世充發<lb/>
淮南兵三萬討平之初世充渡江三戰皆捷至毘陵開<lb/>
城以迎即日進軍賊據潘封柵斷路世充運薪數萬圍<lb/>
逼柵縱火焚之賊潰死者十四五餘衆保無錫世充又<lb/>
<pb n="KR2k0010_WYG_003-37a"/>
㧞之賊守白方柵世充軍至出柵而迎世充並許其首<lb/>
不罪追呉人魁帥先降者數十人於通𤣥寺瑞像前燃<lb/>
香誓不誅殺呉人聞之一旬之間歸者略盡世充食言<lb/>
貪其子女財貨坑降者八千人於黄山下獲貲巨萬選<lb/>
美女八十餘人將還進之帝並以賜世充世充將至家<lb/>
其妻盧氏見之憤惋即日卒武徳之際世充遂至殱夷<lb/>
負誓殺降不祥之極<hi>右五</hi>
蘇之東禪院古佛像容貎端麗頂珠圍徑數寸乾符甲<lb/>
<pb n="KR2k0010_WYG_003-37b"/>
午嵗忽有毫光紅黄青紫於是士庻觀瞻檀施山積後<lb/>
三日有考所由惑其事固請梯升即佛光焰而窺之乃<lb/>
見佛之首有一穴捫之有二白鼠長可尺餘自穴躍出<lb/>
縁光焰入藻井斯人遂探得碎幡數片以紅幡映頂珠<lb/>
即紅光出青黄紫亦然人皆歎息而去鹿門子曰佛金<lb/>
仙也而白䑕之禍作光於頂得非金氣盛乎是後金革<lb/>
遂興<hi>右六</hi>
中和二年僖宗狩蜀潤帥周寳以子壻楊茂實為蘇州<lb/>
<pb n="KR2k0010_WYG_003-38a"/>
刺史溺於妖巫作火妖廟于子城之南隅祭以牲牢外<lb/>
用炭百餘觔燃于廟庭自是呉中兵火薦作亦被髪伊<lb/>
川之先兆歟<hi>右七</hi>
光啟初董昌知杭州軍事浙西周寳懼其強乃用徐約<lb/>
為蘇州刺史以禦之約至未逾年建九江王廟殿堂屋<lb/>
壁塑神龍蛟螭繪畵雲雷波濤之状自是姑蘇連大水<lb/>
民㡬不粒食者三載傳云妖由人興釁不自作其斯之<lb/>
謂乎<hi>右八</hi>
<pb n="KR2k0010_WYG_003-38b"/>
洞庭山出美茶舊入為貢茶經云長洲縣産洞庭山者與<lb/>
金州蘄州味同近年山僧尤善製茗謂之水月茶以院<lb/>
為名也頗為呉人所貴<hi>右九</hi>
張又新品天下之水其二慧山泉三虎丘井六松江陸<lb/>
魯望好之髙僧逸人時致以助松江水或以謂第四橋<lb/>
者最佳葢差逺井邑宜更清耳以江水醖酒特佳於他<lb/>
處昔人重泉下酒亦以溪水為美耳<hi>右十</hi>
唐世蘇州進藕最佳者名傷荷藕或曰葉甘為蟲所傷<lb/>
<pb n="KR2k0010_WYG_003-39a"/>
或曰故傷其葉以長根又多重臺蓮花花上復生一花<lb/>
亦異也<hi>右十一</hi>
唐時重𤣥寺閣一角忽墊計數千緡方可扶薦一匠云<lb/>
不足勞人請得一夫作楔可正也主寺者從之僧食訖<lb/>
輒持楔數片登髙敲鬬未逾月閣柱悉正<hi>右十二</hi>
呉縣有利娃鄉呉人以美女為娃葢宜為麗娃<hi>右十三</hi>
圗經呉縣境有定山粟山者殆編録之誤也按謝靈運<lb/>
詩云朝發漁浦南暮宿富春郭定山杳雲霧赤亭無淹<lb/>
<pb n="KR2k0010_WYG_003-39b"/>
泊者乃浙江中粟山有飛泉石杆呉先主刻題者在錢<lb/>
塘縣西<hi>右十四</hi>
呉江舊有如歸亭俯視江湖為天下絶景處昔人題咏<lb/>
最多慶厯中知縣事張先益修飾之蔡君謨為記其事<lb/>
熈寧中林郎中肇出宰又於如歸之側作鱸鄉亭以陳<lb/>
文恵有秋風斜日鱸魚鄉之句也亭旁畵范蠡張翰陸<lb/>
龜䝉像謂之三髙好事者為美<hi>右十五</hi>
　呉郡圗經續記巻下<lb/>
</p>
<p>
</p>
  </div>
<div> <lb/>
    <p>
<pb n="KR2k0010_WYG_004-1a"/>
吳郡圖經續記後序<lb/>
昔揚子雲嘗有言仲尼多愛愛義也子長多愛愛竒也<lb/>
予嘗患之今記述類多博收汎採譬猶廣㕓夫肆百物<lb/>
羣品雜然陳列於前而無所别異此記述者之公患也<lb/>
辭曹朱伯原少以文學第進士退居呉郡博覽載籍多<lb/>
所見聞因為圗經續記以補闕遺觀其論户口則繼之<lb/>
以教陳風俗則終之以節至於辯幼玉之怨正語兒之<lb/>
妄紀譚生之譏其論議深切著明皆要之禮義與夫牧<lb/>
<pb n="KR2k0010_WYG_004-1b"/>
守之賢人物之美事為之善凡前言往行有足稱者莫<lb/>
不褒嘉歎異重復演說信乎所謂君子於言無茍者予<lb/>
每至伯原隠居愛其林圃臺沼逍遥自樂及得斯記觀<lb/>
之然後又愛其趣識志尚灑然有異於人使逢辰彚征<lb/>
則其所攄發豈易量哉惜其遺逸沉晦而獨見於斯記<lb/>
故為書其後以待知伯原者元祐元年四月十五日臨<lb/>
卭常安民書<lb/>
余家自伯父皇考洎諸父奉王大母大母來居于蘇著<lb/>
<pb n="KR2k0010_WYG_004-2a"/>
籍此州者五十年矣今帶城橋儒學坊為吾家牓也横<lb/>
山之寳華華山之博士塢吾家三世之所葬也余雖少<lb/>
長于蘇而山川城邑津梁園觀往往未知其所由來嘗<lb/>
以問樂圃先生先生出所為圗經續記以示我曰此一<lb/>
覽盡之矣退而觀之數千百載之廢興千數百里之風<lb/>
土燦然如指諸掌嗚呼何其備哉先生之書三巻若干<lb/>
條而所包括者古今圗籍不可勝數雖浮圖万士之書<lb/>
小說俚諺之言可以證古而傳久者亦畢取而並録先<lb/>
<pb n="KR2k0010_WYG_004-2b"/>
生豈欲矜淹博而耀華藻哉舉昔時牧守之賢冀來者<lb/>
之相承也道前世人物之盛冀後生之自力也溝瀆條<lb/>
浚水之方倉庾記裕民之術論風俗之習尚夸戸口之<lb/>
蕃息遂及於教化禮樂之大務於是見先生之志素在<lb/>
於天下也豈可徒以方域輿地之書視之哉先生未冠<lb/>
而擢第英聲振於士林不幸以末疾卧家不得建其志<lb/>
於斯民然而潛心古道篤意著述其所撰次成帙如是<lb/>
書者非一竊嘗探測其淵源而妄論其䂓制以為黄鍾<lb/>
<pb n="KR2k0010_WYG_004-3a"/>
大吕不足以比其清陽阿激楚不足以方其妙齊紈蜀<lb/>
錦不足以埒其華崑玉南金不足以儷其美長江巨河<lb/>
不足以況其逺輕車駿馬不足以侔其逸意者左丘非<lb/>
失明國語不成虞卿非窮困陽秋不作一何發揮之妍<lb/>
麗也不然天將激先生以鳴斯文是以困阨之耶雖然<lb/>
先生之疾損矣無害其可以亨舉於天衢也昔者劉向<lb/>
非大發天禄石渠之藏不能盡論分野之風物賈躭非<lb/>
博詢遐<graphic n="KR1101" url="https://raw.githubusercontent.com/kanripo/KR-Gaiji/master/images/KR1101.png" mimeType="image/png"/>絶域之衆不能悉知華夷之道里先生之才<lb/>
<pb n="KR2k0010_WYG_004-3b"/>
不歉於二子特處非其所而巳與其陳四境之形勝孰<lb/>
若使志四海之封畿與其論千里之事物孰若使綜萬<lb/>
方之利害況史觀經始品藻才難當筆削之任者非先<lb/>
生而誰可哉伏讀終篇感先生之未遇輒書巻末庶㡬<lb/>
萬一有儆於朝廷今日當為官而擇人者元祐七年十<lb/>
二月朔大雲編户林虙序<lb/>
袐書省正字樞宻院編修朱公伯原嘗為前太守晏公<lb/>
作吴郡圖經續記三巻既成而晏公罷去遂藏于家其<lb/>
<pb n="KR2k0010_WYG_004-4a"/>
後太守章公雖求其本以置郡府而見之者尚鮮也元<lb/>
符改元安上以不才濫綰倅符到郡之後周覽城邑顧<lb/>
曕山川竊欲究古興替盛衰之迹而舊經事簡文繁考<lb/>
證多闕方欲博訪舊聞稍加増綴而得此書於公之子<lb/>
耜讀之終巻惜其可傳而未傳也於是不敢自秘偶以<lb/>
承乏郡事俾鏤版于公庫以示久逺若乃著述之本意<lb/>
則詳於自序而攄辭之博贍措意之深逺則又詳於常<lb/>
林二君之後序矣兹不重見姑誌其刋鏤之嵗月云越<lb/>
<pb n="KR2k0010_WYG_004-4b"/>
明年嵗在庚辰八月望日朝請郎通判蘇州權管軍州<lb/>
事祝安上<lb/>
自庚辰八月權州祝君鏤版題䟦之後距今紹興甲寅<lb/>
實三十五年佑被命假守時兵火之餘圖籍散亡秉筆<lb/>
凝滯觸事面牆毎賢士大夫相過必以諮訪未幾前湖<lb/>
州通判陳能十自青龍泛舟擕此書相訪開巻欣躍<lb/>
因授學官孫衛補葺校勘復為成書以傳異日職方氏<lb/>
纘脩中興新書當亦有取於斯則樂圃先生之志不泯<lb/>
<pb n="KR2k0010_WYG_004-5a"/>
矣紹興四年六月初十日漣水孫佑書<lb/>
</p>
<p>
</p>
  </div>
        </body>
</text>\m</TEI>
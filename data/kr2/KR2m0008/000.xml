<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>漢制攷</head>
    <p>
<pb n="KR2m0008_WYG_000-1a"/>
欽定四庫全書　　　　　史部十三<lb/>
　漢制攷　　　　　　　　政書類一<hi>通制之屬</hi>
　　提要<lb/>
　　　　<hi>臣</hi>等謹案漢制攷四卷宋王應麟撰應麟字<lb/>
　　　　伯厚晚年自號深寧叟其先浚儀人南渡後<lb/>
　　　　遂家於鄞縣淳祐元年進士寶祐四年又中<lb/>
　　　　博學宏詞科度宗時官至禮部尚書是編因<lb/>
　　　　兩漢書諸志於當時制度多詳於大端畧於<lb/>
<pb n="KR2m0008_WYG_000-1b"/>
　　　　細目困摭采漢儒經註及説文諸書所載鈎<lb/>
　　　　稽排纂以補其遺頗足以資考證又以唐時<lb/>
　　　　賈孔諸疏去古已逺方言土俗時異名殊所<lb/>
　　　　謂某物如今某物某事如今某事者徃徃循<lb/>
　　　　文笺釋於舊文不必悉符如周禮疏不知歩<lb/>
　　　　繇假紒及五夜儀禮疏不知偃領之類不一<lb/>
　　　　而足應麟皆為一一訂辨旁引證明又周禮<lb/>
　　　　太史職注云太史抱式疏謂占文謂之式應<lb/>
<pb n="KR2m0008_WYG_000-2a"/>
　　　　麟則别引藝文志羡門式法以觧之考式者<lb/>
　　　　候時之儀器史記日者傳旋式正棊漢書王<lb/>
　　　　莽傳天文郎按式於前日時加某皆指此器<lb/>
　　　　所引亦較舊義為長非但抄撮舊文無所别<lb/>
　　　　擇其中偶失考定者如周禮士師職注云三<lb/>
　　　　公出城郡督郵盜賊道盖漢時郡掾分部屬<lb/>
　　　　縣為督郵其分治各曹者亦名督郵故朱博<lb/>
　　　　傳云為督郵書掾此督郵盗賊盖掾主捕盜<lb/>
<pb n="KR2m0008_WYG_000-2b"/>
　　　　賊者其不加掾字猶巴郡太守張納碑隂書<lb/>
　　　　督盗賊枳李街耳以此職又主為三公𨗳行<lb/>
　　　　故云督郵盜賊導盖道與導古字通也賈公<lb/>
　　　　彦疏乃謂使舊為盜賊之人督察郵行徃來<lb/>
　　　　於義為誤應麟沿用其説未免千慮之一失<lb/>
　　　　要其大致精核具有依據較南宋末年侈空<lb/>
　　　　談而鮮寔徴者其分量相去逺矣乾隆四十<lb/>
　　　　三年六月恭校上<lb/>
<pb n="KR2m0008_WYG_000-3a"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR2m0008_WYG_000-4a"/>
漢制攷自序<lb/>
漢制載於史者先儒攷之詳矣其見他書者未之攷也<lb/>
嘗謂法始乎伏羲而成乎堯三代損益至周大備夫子<lb/>
從周與從先進之言所謂百世可知者其法著于春秋<lb/>
東遷之初先王典章槩有存者義和秬鬯之賚王命猶<lb/>
重也司徒緇衣之美王官猶賢也祭仲論京不度過制<lb/>
之城猶未衆也無駭卒始請族世官之敝猶未逺也泰<lb/>
山有祊則廵守之蹟猶可復也九宗五正有後則封建<lb/>
<pb n="KR2m0008_WYG_000-4b"/>
之制猶可尋也師服之言建國臧僖伯之諫觀魚則據<lb/>
經守古之士猶多也春秋何為而作乎宰咺歸賵天衷<lb/>
民彛大泯亂春秋所以始歟於獻六羽於稅畆皆曰初<lb/>
於丘甲於三軍皆曰作於南門於雉門及兩觀皆曰新<lb/>
作夫子蓋傷之也秦作西畤臚於郊祀魯惠公請郊禘<lb/>
史角實往而祀禮始僣矣其後齊作内政而兵制變晉<lb/>
作爰田而田制變晉作執秩而官制變鄭鑄刑書而刑<lb/>
制變大夫奏肆夏季氏旅泰山晉不知殽烝魯不知尚<lb/>
<pb n="KR2m0008_WYG_000-5a"/>
羔禮㡬亡矣然名卿大夫講聞故實三代文獻藹如也<lb/>
納鼎有諫觀社有諫申繻名子之對里革斷罟之規御<lb/>
孫别男女之贄管仲辭上卿之饗栁下季之述祀典單<lb/>
襄公之述夏令秩官魏綘之述夏訓虞箴郯子能言紀<lb/>
官州鳩能言七律子革倚相能誦祈招懿戒觀射父之<lb/>
陳祭祀閔馬父之稱商頌格言猷訓粲然可暏齊虞人<lb/>
之守官魯宗人之守禮懔懔秋霜夏日之嚴劉子所云<lb/>
天地之中子産所云天地之經胥臣敬徳之聚晏子禮<lb/>
<pb n="KR2m0008_WYG_000-5b"/>
之善物又皆識其大者綂紀相承淵源相續得夏時坤<lb/>
乾見易象魯春秋而知三代之禮所以扶持於未墜者<lb/>
豈一人之力哉戰國去籍之餘孟子言井地曰大畧言<lb/>
班爵禄曰聞其畧言諸侯䘮禮曰未學而嘗聞若其宏<lb/>
綱丕式因畧而致詳推舊而為新聖人復起不能易也<lb/>
春秋大復古譏變古井牧變而阡陌畿服變而郡縣車<lb/>
乗變而歩騎什一變而箕斂佩玉變而帶劔簋席變而<lb/>
杯案生民之理有窮則聖王之法可改古其不可復乎<lb/>
<pb n="KR2m0008_WYG_000-6a"/>
是意唯太史公知之於夏殷紀舉孔子正夏時善殷輅<lb/>
卓然見損益之要指於髙帝紀曰朝以十月車服黃屋<lb/>
左纛葢歎其襲秦也漢之止於為漢自髙帝之襲秦始<lb/>
雖然兩漢之制文中子奚取焉吁三代逺矣漢詔令人<lb/>
主自親其文猶近於書之典誥也郎衞執㦸之用儒生<lb/>
猶近於王宮之士庶子也司徒府有百官朝會殿以決<lb/>
大事猶近於外朝之詢衆也牧守有子孫郡國有辟舉<lb/>
庶㡬建侯之舊丞相進見御坐為起在輿為下庶㡬敬<lb/>
<pb n="KR2m0008_WYG_000-6b"/>
臣之意三老掌教化孝悌力田置常員鄉遂之流風遺<lb/>
韻亦間見焉是之取爾君子尚論古之人以為漢去古<lb/>
未逺諸儒佔畢訓故之學雖未盡識三代舊典而以漢<lb/>
制證遺經猶幸有傳注在也冕服車旗彛器之類多以<lb/>
叔孫通禮器制度為據其所臆度無以名之則謂若今<lb/>
某物及唐儒為疏義又謂去漢久逺雖漢法亦不可攷<lb/>
蓋自西晉板蕩之後見聞放失習俗流敗漢世之名物<lb/>
稱謂知者鮮焉况帝王制作之法象意義乎此漢制之<lb/>
<pb n="KR2m0008_WYG_000-7a"/>
僅存於傳注者不可忽不之攷也愚少嘗有聞老弗敢<lb/>
墜因紬次為編以俟後之君子自流遡源三代之禮庶<lb/>
乎其可識矣辛巳夏五王應麟序<lb/>
</p>
<p>
</p>
  </div>
</body>
</text>
</TEI>
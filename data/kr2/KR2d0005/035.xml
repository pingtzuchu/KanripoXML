<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古史卷三十五</head>
    <p>
<pb n="KR2d0005_WYG_035-1a"/>
欽定四庫全書<lb/>
　古史卷三十五　　　　　　宋　蘇轍　撰<lb/>
　　伍員列傳第十二<lb/>
伍員楚人也字子胥父曰奢兄曰尚其先伍舉楚之名<lb/>
大夫也楚平王之在蔡也郹陽封人之女奔之生子建<lb/>
即位以為太子使奢為之師費無極為之少師無極無<lb/>
寵於太子謀䧟之言諸王為娶於秦至而勸王自取之<lb/>
因説王大城城父以寘太子王聼之從而譛之曰建與<lb/>
<pb n="KR2d0005_WYG_035-1b"/>
奢将以方城之外叛王信之執奢而使奮陽殺建建亡<lb/>
奔宋無極言於王曰奢之子材若在吴必為楚患王使<lb/>
召尚與貟曰來吾免而父尚謂貟曰爾適吴我将歸死<lb/>
吾知不逮我能死爾能報聞免父之命不可以莫之奔<lb/>
也親戚為戮不可以莫之報也爾勉之矣尚至奢聞貟<lb/>
不來曰楚君大夫其旰食乎楚并殺之貟亡走吴過昭<lb/>
闗昭闗欲執之貟獨身歩走㡬不得脱追者在後至江<lb/>
江上有漁父乘舟知貟之急渡之貟既渡解其劒曰此<lb/>
<pb n="KR2d0005_WYG_035-2a"/>
劒直百金以與父父曰楚國有命得伍貟者賜粟伍萬<lb/>
石爵執珪豈徒百金劒耶不受貟未至吴疾止中道乞<lb/>
食至吴因公子光以見王僚時王僚五年也八年吴伐<lb/>
州來敗頓胡沈蔡之師于雞父太子建之母在郹召吴<lb/>
人而啟之吴入郹取楚夫人及其寳器以歸明年侵楚<lb/>
滅巢及鍾離貟因言伐楚之利於王僚公子光将為亂<lb/>
沮止之貟亦知光有内志未可説以外事乃進勇士専<lb/>
設諸於光退而耕於野以竢十一年楚平王卒秦女之<lb/>
<pb n="KR2d0005_WYG_035-2b"/>
子<graphic n="KR0942" url="https://raw.githubusercontent.com/kanripo/KR-Gaiji/master/images/KR0942.png" mimeType="image/png"/>立是為楚昭王王僚因楚喪使母弟掩餘燭庸侵<lb/>
楚楚師強吴師不能退光因吴國内空乃令専設諸襲<lb/>
刾王僚而自立是為王闔廬闔廬以貟為吴行人楚伯<lb/>
州犂之孫嚭奔吴吴亦以為太宰以謀楚貟言於闔廬<lb/>
請為三師以肄楚楚出則歸楚歸則出欲使楚道弊而<lb/>
後以三師乘之闔廬以為然楚於是始病自昭王即位<lb/>
無嵗不有吴師其令尹囊瓦貪而不仁國人惡之蔡侯<lb/>
唐侯朝於楚瓦以賄故三年止之二君歸因子胥伯嚭<lb/>
<pb n="KR2d0005_WYG_035-3a"/>
請師於吴九年三國伐楚敗囊瓦於柏舉五戰及郢楚<lb/>
昭王奔隨吴遂入郢貟乃掘楚平王墓出其尸鞭之三<lb/>
百始貟在楚與申包胥友貟之亡也謂包胥曰我必覆<lb/>
楚包胥曰我必存之及貟鞭平王尸包胥亡存山中使<lb/>
人謂貟曰子之報讐其已甚乎吾聞人衆者勝天天定<lb/>
亦能勝人今子故平王之臣親北面事之今至於僇死<lb/>
人此豈天道乎貟曰為我謝申包胥吾日莫塗逺吾故<lb/>
倒行而逆施之於是申包胥走秦求救秦不許包胥立<lb/>
<pb n="KR2d0005_WYG_035-3b"/>
於秦庭哭七日七夜不絶聲秦哀公憐之為出車五百<lb/>
乘救楚與楚子西子期連敗吴師闔廬之弟夫槩王亡<lb/>
歸自立闔廬釋楚還擊夫槩王楚昭王乃復入郢十九<lb/>
年吴伐越越王勾踐擊傷闔廬闔廬死子夫差立二年<lb/>
而報越敗之夫椒越王以其餘兵五千人棲於㑹稽使<lb/>
大夫種厚幣遺太宰嚭以請和求委國為臣妾夫差将<lb/>
許之貟諫曰不可臣聞樹徳莫如滋去惡莫如盡昔有<lb/>
過澆殺斟灌以伐斟尋滅夏后相后緍方娠逃出自竇<lb/>
<pb n="KR2d0005_WYG_035-4a"/>
歸于有仍生少康澆使椒求之逃奔有虞虞思妻以二<lb/>
姚而邑諸綸有田一成有衆一旅遂收夏衆以滅過戈<lb/>
復禹之績今吴不如過而越大於少康或将豐之不亦<lb/>
難乎句踐能親而務施施不失人親不棄勞與我同壤<lb/>
而世為仇讐於是乎克而弗取又将存之違天而長㓂<lb/>
讐後雖悔之弗可食已弗聼退而告人曰越十年生聚<lb/>
而十年教訓二十年之後吴其為沼乎十一年夫差将<lb/>
為魯伐齊句踐率其衆而朝王及列士皆有賂吴人皆<lb/>
<pb n="KR2d0005_WYG_035-4b"/>
喜貟獨懼曰是豢吴也夫諫曰越在我腹心之疾也壤<lb/>
地同而有欲於我夫其柔服求濟其欲也不如早從事<lb/>
焉得志於齊猶獲石田也無所用之越不為沼吴其泯<lb/>
矣使醫除疾而曰必遺類焉者未之有也弗聼貟屬其<lb/>
子於齊鮑氏太宰嚭因䜛之曰貟恨其計不用将為亂<lb/>
王使賜之屬鏤以死将死曰樹吾墓以檟檟可材也吴<lb/>
其亡乎三年其始弱矣盈必毁天之道也吴王聞之怒<lb/>
乃取貟尸盛以鴟夷革浮之江中吴人憐之為立祠江<lb/>
<pb n="KR2d0005_WYG_035-5a"/>
上命曰胥山吴王既誅貟遂伐齊大敗齊人於艾陵十<lb/>
四年㑹諸侯于黄池越入吴二十三年而越卒滅吴<lb/>
蘇子曰伍貟以父兄之怨破楚入郢鞭平王之墓世皆<lb/>
憐其志多其才然士不幸至此不足以言功名矣而貟<lb/>
至鞭舊君以逞逆天而傷義卒以盡忠而喪其軀豈非<lb/>
天哉<lb/>
　<lb/>
　<lb/>
<pb n="KR2d0005_WYG_035-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古史卷三十五<lb/>
</p>
<p>
</p>
  </div>
</body>
</text>
</TEI>
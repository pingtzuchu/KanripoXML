<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古史卷五十一</head>
    <p>
<pb n="KR2d0005_WYG_051-1a"/>
欽定四庫全書<lb/>
　古史卷五十一　　　　　　宋　蘇轍　撰<lb/>
　　廉頗藺相如列傳第二十八<lb/>
廉頗者趙之良將也趙惠文王十六年廉頗為趙將伐<lb/>
齊大破之取晉陽拜為上卿以勇氣聞於諸侯藺相如<lb/>
者趙人也為趙宦者令繆賢舍人趙惠文王時得楚和<lb/>
氏璧秦昭王聞之使人遺趙王書願以十五城請易璧<lb/>
趙王與廉頗諸大臣謀欲予秦秦城恐不可得徒見欺<lb/>
<pb n="KR2d0005_WYG_051-1b"/>
欲勿予即患秦兵之來計未定求人可使報秦者未得<lb/>
繆賢曰臣舍人藺相如可使王問何以知之對曰臣嘗<lb/>
有罪竊計欲亡走燕相如止臣曰君何以知燕王臣語<lb/>
曰臣嘗從大王與燕王㑹境上燕王私握臣手曰願結<lb/>
友以此知之故欲往相如謂臣曰夫趙强而燕弱而君<lb/>
幸於趙王故燕王欲結於君今君乃亡趙走燕燕畏趙<lb/>
其勢必不敢留君而束君歸趙矣君不如肉袒伏斧質<lb/>
請罪則幸脱矣臣從其計大王亦幸赦臣臣竊以為其<lb/>
<pb n="KR2d0005_WYG_051-2a"/>
人勇士有智謀宜可使於是王召見問相如曰秦王以<lb/>
十五城請易寡人之璧可予否相如曰秦强而趙弱不<lb/>
可不許王曰取吾璧不予我城奈何相如曰秦以城求<lb/>
璧而趙不許曲在趙趙予璧而秦不予趙城曲在秦均<lb/>
之二策寧許以負秦曲王曰誰可使者相如曰王必無<lb/>
人臣願奉璧往使城入趙而璧留秦城不入臣請完璧<lb/>
歸趙趙王於是遂遣相如奉璧西入秦秦王坐章華臺<lb/>
見相如相如奉璧奏秦王秦王大喜傳以示美人及左<lb/>
<pb n="KR2d0005_WYG_051-2b"/>
右左右皆呼萬歲相如視秦王無意償趙城乃前曰璧<lb/>
有瑕請指示王王授璧相如因持璧却立倚柱怒髪上<lb/>
衝冠謂秦王曰大王欲得璧使人發書至趙趙王悉召<lb/>
羣臣議不欲予秦璧臣以為布衣之交尚不相欺况大<lb/>
國乎且以一璧之故逆強秦之歡不可於是趙王乃齋<lb/>
戒五日使臣奉璧拜送書於庭何者嚴大國之威以修<lb/>
敬也今臣至大王見臣列觀禮節甚倨得璧傳之美人<lb/>
以戲弄臣臣觀大王無意償趙王城邑故臣復取璧大<lb/>
<pb n="KR2d0005_WYG_051-3a"/>
王必欲急臣臣頭今與璧俱碎於柱矣相如持其璧睨<lb/>
柱欲以擊柱秦王恐破璧乃辭謝固請召有司案圖指<lb/>
從此以往十五郡予趙相如度秦王特以詐佯為予趙<lb/>
城實不可得乃謂秦王曰和氏璧天下所共傳寳也趙<lb/>
王恐不敢不獻趙王送璧時齋戒五日今大王亦宜齋<lb/>
戒五日設九賔於庭臣乃敢上璧秦王度之終不可强<lb/>
奪遂許齋五日舍相如廣成傳舍相如度秦王雖齋决<lb/>
負約不償城乃使其從者衣褐懐其璧從徑道亡歸璧<lb/>
<pb n="KR2d0005_WYG_051-3b"/>
於趙秦王齋五日後乃設九賔禮於庭引趙使者相如<lb/>
至謂秦王曰自繆公以來二十餘君未嘗有堅明約束<lb/>
者也臣誠恐見欺於王而負趙故令人持璧間歸至趙<lb/>
矣且秦强而趙弱大王遣一介之使至趙趙立奉璧來<lb/>
今以秦之强而先割十五都予趙趙豈敢留璧而得罪<lb/>
於大王乎臣知欺大王之罪當誅臣請就湯鑊唯大王<lb/>
與羣臣熟計議之秦王與羣臣相視而嘻左右或欲引<lb/>
相如去秦王因曰今殺相如終不能得璧也而絶秦趙<lb/>
<pb n="KR2d0005_WYG_051-4a"/>
之歡不如因而厚遇之使歸趙趙王豈以一璧之故欺<lb/>
秦邪卒廷見相如畢禮而歸之相如既歸趙王以為賢<lb/>
大夫使不辱於諸侯拜相如為上大夫秦亦不以城予<lb/>
趙趙亦終不予秦璧其後秦伐趙拔石城明年復攻趙<lb/>
殺二萬人秦王使使者告趙王欲與王為好㑹於西河<lb/>
外黽池趙王畏秦欲毋行廉頗藺相如計曰王不行示<lb/>
趙弱且怯也趙王遂行相如從廉頗送至境與王訣曰<lb/>
王行度道里㑹遇之禮畢還不過三十日三十日不還<lb/>
<pb n="KR2d0005_WYG_051-4b"/>
請立太子為王以絶秦望王許之遂與秦王㑹黽池秦<lb/>
王飲酒酣曰寡人竊聞趙王好音請奏瑟趙王鼔瑟秦<lb/>
御史前書曰某年月日秦王與趙王㑹飲令趙王鼓瑟<lb/>
相如前曰趙王竊聞秦王善為秦聲請奉盆缻秦王以<lb/>
相娯樂秦王怒不許於是相如前進缻因跪請秦王秦<lb/>
王不肯擊缻相如曰五歩之内相如請得以頸血濺大<lb/>
王矣左右欲刃相如相如張目叱之左右皆靡於是秦<lb/>
王不懌為一擊缻相如顧召趙御史書曰某年月日秦<lb/>
<pb n="KR2d0005_WYG_051-5a"/>
王為趙王擊缻秦之羣臣曰請以趙十五城為秦王夀<lb/>
相如亦曰請以秦之咸陽為趙王夀秦王竟酒終不能<lb/>
加勝於趙趙亦盛設兵以待秦不敢動既歸國以相如<lb/>
功大拜為上卿位在廉頗之右廉頗曰我為趙將有攻<lb/>
城野戰之大功藺相如徒以口舌為勞而位居我上且<lb/>
相如素賤人吾羞不忍為之下宣言曰我見相如必辱<lb/>
之相如聞不肯與㑹每朝時嘗稱病不欲與廉頗爭列<lb/>
已而相如出望見廉頗引車避匿於是舍人相與諫曰<lb/>
<pb n="KR2d0005_WYG_051-5b"/>
臣所以去親戚而事君者徒慕君之高義也今君與廉<lb/>
頗同列廉君宣惡言而君畏匿之恐懼殊甚且庸人尚<lb/>
羞之况於將相乎臣等不肖請辭去相如固止之曰公<lb/>
之視廉將軍孰與秦王曰不若也相如曰夫以秦王之<lb/>
威而相如廷叱之辱其羣臣相如雖駑獨畏廉將軍哉<lb/>
顧吾念之强秦之所以不敢加兵於趙者徒以吾兩人<lb/>
在也今兩虎共鬭其勢不俱生吾所以為此者以先國<lb/>
家之急而後私讐也廉頗聞之肉袒負荆因賔客至門<lb/>
<pb n="KR2d0005_WYG_051-6a"/>
謝罪曰鄙賤之人不知將軍寛之至此也卒相與歡為<lb/>
刎頸之交是嵗廉頗東攻齊破其一軍居二年廉頗復<lb/>
伐齊幾拔之後三年廉頗攻魏之防陵安陽拔之後四<lb/>
年相如將而攻齊至平邑而罷其明年趙奢破秦軍閼<lb/>
與下<lb/>
趙奢者趙之田部吏也收租税而平原君家不肯出奢<lb/>
以法治之殺平原君用事者九人平原君怒將殺奢奢<lb/>
因説曰君於趙為貴公子今縱君家而不奉公則法削<lb/>
<pb n="KR2d0005_WYG_051-6b"/>
法削則國弱國弱則諸侯加兵諸侯加兵是無趙也君<lb/>
安得有此富乎以君之貴奉公如法則上下平上下平<lb/>
則國强國强則趙固而君為貴戚豈輕於天下邪平原<lb/>
君以為賢言之於王王用之治國賦國賦大平民富而<lb/>
府庫實秦伐韓軍於閼與王召廉頗而問曰可救不對<lb/>
曰道逺險狹難救又召樂乗而問焉對如廉頗言又召<lb/>
問奢對曰其道逺險狹譬之猶兩鼠鬭於穴中將勇者<lb/>
勝王乃令奢將救之兵去邯鄲三十里而令軍中曰有<lb/>
<pb n="KR2d0005_WYG_051-7a"/>
以軍事諫者死秦軍軍武安西秦軍鼔譟勒兵武安屋<lb/>
瓦盡振軍中候有一人言急救武安奢立斬之堅壁留<lb/>
二十八日不行復益増壘秦間來奢善食而遣之間以<lb/>
報秦將秦將大喜曰夫去國三十里而軍不行乃増壘<lb/>
閼與非趙地也奢既已遣秦間乃卷甲而趨之二日一<lb/>
夜至令善射者去閼與五十里而軍軍壘成秦人聞之<lb/>
悉甲而至軍士許歴請以軍事諫奢曰内之許歴曰秦<lb/>
人不意趙師至此其來氣盛將軍必厚積其陣以待之<lb/>
<pb n="KR2d0005_WYG_051-7b"/>
不然必敗奢曰請受令許歴曰請就鈇質之誅奢曰胥<lb/>
後令戰許歴復請諫<hi>史記本戰作邯鄲字素隱曰當作戰字故從之</hi>曰先據北<lb/>
山上者勝後至者敗奢許諾即發萬人趨之秦兵後至<lb/>
爭山不得上奢縱兵擊之大破秦軍秦軍解而走遂解<lb/>
閼與之圍而歸趙惠文王賜奢號為馬服君以許歴為<lb/>
國尉奢於是與廉頗藺相如同位後四年趙惠文王卒<lb/>
子孝成王立七年秦與趙兵相拒長平時奢已死而藺<lb/>
相如病篤趙使廉頗將攻秦秦敗趙軍趙軍固壁不戰<lb/>
<pb n="KR2d0005_WYG_051-8a"/>
秦數挑戰廉頗不肯趙王信秦之間秦之間言曰秦之<lb/>
所惡獨畏馬服君趙奢之子趙括為將耳趙王因以括<lb/>
為將代廉頗藺相如曰王以名使括若膠柱而鼓瑟耳<lb/>
括徒能讀其父書傳不知合變也趙王不聽遂將之括<lb/>
自少時學兵法言兵事以天下莫能當嘗與其父奢言<lb/>
兵事奢不能難然不謂善括母問奢其故奢曰兵死地<lb/>
也而括易言之使趙不將括即己若必將之破趙軍者<lb/>
必括也及括將其母上書言於王曰括不可使將王曰<lb/>
<pb n="KR2d0005_WYG_051-8b"/>
何以對曰始妾事其父時為將身所奉飯飲而進食者<lb/>
以十數所友者以百數大王及宗室所賞賜者盡以予<lb/>
軍吏士大夫受命之日不問家事今括一旦為將東向<lb/>
而朝軍吏無敢仰視之者王所賜金帛歸藏於家而日<lb/>
視便利田宅可買者買之王以為如其父父子異心願<lb/>
王勿遣王曰母置之吾已决矣括母因曰王終遣之即<lb/>
有如不稱妾得無隨坐乎王許諾括既代廉頗悉更約<lb/>
束易置軍吏秦將白起聞之縱奇兵佯敗走絶其糧道<lb/>
<pb n="KR2d0005_WYG_051-9a"/>
分斷其軍為二士卒離心四十餘日軍餓括出鋭卒自<lb/>
摶戰秦軍射殺括括軍敗四十萬之衆遂降秦秦悉坑<lb/>
之趙前後所亡四十五萬明年秦兵遂圍邯鄲歲餘幾<lb/>
不得脱賴楚魏諸侯來救乃得解趙王以括母先言竟<lb/>
不誅也自邯鄲圍解五年而燕用栗腹之謀曰趙壯者<lb/>
盡於長平其孤未壯舉兵擊趙趙使廉頗將擊大破燕<lb/>
軍於鄗殺栗腹遂圍燕燕割五城請和乃聽之趙以尉<lb/>
文封頗為信平君為假相國頗之免長平歸也方失勢<lb/>
<pb n="KR2d0005_WYG_051-9b"/>
故客盡去及復用為將客復至頗曰客退矣客曰吁君<lb/>
何見之晚也夫天下以市道交君有勢我則從君君無<lb/>
勢則去此固其理也有何怨乎居六年趙使頗伐魏之<lb/>
繁陽拔之趙孝成王卒子悼襄王立使樂乗代頗頗怒<lb/>
攻樂乘乘走頗遂奔魏之大梁其明年趙乃以李牧為<lb/>
將而攻燕拔武遂方城頗居梁久之魏不能信用趙以<lb/>
數困於秦兵趙王思復得廉頗頗亦思復用於趙趙王<lb/>
使使者視頗尚可用否頗之仇郭開多與使者金令毁<lb/>
<pb n="KR2d0005_WYG_051-10a"/>
之使者既見頗頗為之一飯㪷米肉十斤被甲上馬以<lb/>
示尚可用趙使還報王曰廉將軍雖老尚善飯然與臣<lb/>
坐頃之三遺矢矣趙王以為老遂不召楚聞頗在魏陰<lb/>
使人迎之頗一為楚將無功曰我思用趙人頗卒死于<lb/>
壽春<lb/>
李牧者趙之北邊良將也常居代鴈門備匈奴以便宜<lb/>
置吏市租皆輸入莫府為士卒費日擊數牛饗士習射<lb/>
騎謹烽火多間諜厚遇戰士為約曰匈奴即入盜急入<lb/>
<pb n="KR2d0005_WYG_051-10b"/>
收保有敢捕虜者斬匈奴每入烽火謹輙入收保不敢<lb/>
戰如是數歲亦不亡失然匈奴以牧為怯雖趙邊兵亦<lb/>
以為吾將怯趙王讓牧牧如故趙王怒召之使他人代<lb/>
將歲餘匈奴每來出戰數不利失亡多邊不得田畜復<lb/>
請牧牧杜門不出固稱疾趙王乃復强起使將兵牧曰<lb/>
王必用臣臣如前乃奉令王許之牧至如故約匈奴數<lb/>
歲無所得終以為怯邊士日得賞賜而不用皆願一戰<lb/>
於是乃具選車得千三百乗選騎得萬三千匹百金之<lb/>
<pb n="KR2d0005_WYG_051-11a"/>
士五萬人彀者十萬人悉勒習戰大縱畜牧人民滿野<lb/>
匈奴小入佯北不勝以數千人委之單于聞之大率衆<lb/>
來入牧多為奇陳張左右翼擊之大破殺匈奴十餘萬<lb/>
騎滅襜襤破東胡降林胡單于奔走其後十餘歲匈奴<lb/>
不敢近趙邊城趙悼襄王元年廉頗既亡入魏趙使牧<lb/>
攻燕拔武遂方城居二年龐煖破燕軍殺劇辛後七年<lb/>
秦破趙殺將扈輒於武遂城斬首十萬趙乃以牧為大<lb/>
將軍擊秦軍於宜安大破秦軍走秦將桓齮封牧為武<lb/>
<pb n="KR2d0005_WYG_051-11b"/>
安君居三年秦攻畨吾牧擊破秦軍南拒韓魏趙王遷<lb/>
七年秦使王翦攻趙趙使牧司馬尚禦之秦多與趙王<lb/>
寵臣郭開金為反間言牧尚欲反趙王乃使趙葱及齊<lb/>
將顔聚代牧牧不受命趙使人微捕得牧斬之廢司馬<lb/>
尚後三月王翦因急擊趙大破殺趙葱虜趙王遷及其<lb/>
將顔聚遂滅趙<lb/>
蘇子曰藺相如非戰國之士也以死行義不屈於强秦<lb/>
以禮為國不校於廉頗其處剛柔進退之際類學道者<lb/>
<pb n="KR2d0005_WYG_051-12a"/>
使居平世可以為大臣矣非戰國之士也廉頗李牧皆<lb/>
以將亡之趙抗方興之秦其為力艱矣卒以其用捨為<lb/>
趙之存亡趙能用之而不能終悲夫<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0005_WYG_051-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古史卷五十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古史卷二十一</head>
    <p>
<pb n="KR2d0005_WYG_021-1a"/>
欽定四庫全書<lb/>
　古史卷二十一　　　　　　宋　蘇轍　撰<lb/>
　　魏世家第十四<lb/>
魏之先畢公髙之後也畢公文王之子而封於武王<hi>左傳</hi>
<hi>富辰言管蔡郕霍魯衛毛聃郜雍曺膝畢原酆郇文之昭也太史公言畢公正以為周同姓失不考之左氏也</hi>
成王末年與召公為二伯率東諸侯以相康王君陳既<lb/>
沒康王乃命畢公保釐成周其後絶封有裔孫曰畢萬<lb/>
事晉獻公十六年趙夙為御畢萬為右以伐霍耿魏滅<lb/>
<pb n="KR2d0005_WYG_021-1b"/>
之以魏封畢萬為大夫晉卜偃曰畢萬之後必大萬盈<lb/>
數也魏大名也以是始賞天開之矣天子曰兆民諸侯<lb/>
曰萬民今命之大以從盈數其必有衆萬封十一年晉<lb/>
獻公卒諸公子爭立萬之子曰武子犫從公子重耳亡<lb/>
十九年而反國是為文公以犫襲魏氏後且為戎右從<lb/>
侵曹曹僖負羈有施於文公令無入其家犫與顚頡怒<lb/>
曰勞之不圖報於何有爇僖負覊氏公欲殺之而愛其<lb/>
材獨殺頡而舍犫以舟之僑代為戎右武子由此不用<lb/>
<pb n="KR2d0005_WYG_021-2a"/>
武子生三子一曰顆甞敗秦師于輔氏獲杜回有子曰<lb/>
頡二曰錡邲之戰射楚共王中目楚王使養由基射殺<lb/>
之有子曰相三曰莊子絳最賢事晉悼公平公初為中<lb/>
軍司馬悼公三年㑹諸侯于雞澤公弟楊干亂行莊子<lb/>
戮其僕公怒將殺之莊子以書請曰臣聞師衆以順為<lb/>
武軍事有死無犯為敬君合諸侯臣敢不敬君師不武<lb/>
執事不敬罪莫大焉不能致訓至於用鉞敢歸死於司<lb/>
冦將伏劔公跣而出親止之反役與之禮食使佐新軍<lb/>
<pb n="KR2d0005_WYG_021-2b"/>
四年無終子嘉父因莊子納虎豹之皮求和諸戎悼公<lb/>
將拒之莊子請因而撫之以專力諸夏公從之卒獲其<lb/>
利十一年晉始服楚鄭人來平以歌鐘二肆女樂二八<lb/>
為賂悼公以樂之半賜莊子曰此和戎之効也魏氏於<lb/>
是始有金石之樂十三年莊子始佐下軍平公三年遷<lb/>
將下軍莊子卒子獻子舒嗣獻子事平公昭公頃公定<lb/>
公四世平公十七年獻子與荀吳伐羣狄于太原獻子<lb/>
曰彼徒我車所遇又阨以什共車必克乃毁車為行以<lb/>
<pb n="KR2d0005_WYG_021-3a"/>
誘之大敗狄人頃公之世六卿益彊公室卑十二年荀<lb/>
躒以賂誅大夫祈氏楊氏而分其田為十邑獻子為政<lb/>
命十邑之大夫謂賈辛司馬烏有力於王室者也謂知<lb/>
徐吾趙朝韓固魏戊餘子之不失職者也其餘四人司<lb/>
馬彌牟孟丙樂霄僚安皆受邑而後見獻子魏戊獻子<lb/>
之子也而晉人不以為黨仲尼聞而賢之曰魏子必長<lb/>
有後於晉矣梗陽人有獄以女樂賂獻子將受之魏戊<lb/>
謂閻沒女寛曰主以不賄聞於諸侯今將受梗陽人奈<lb/>
<pb n="KR2d0005_WYG_021-3b"/>
何二子退朝待於庭獻子召而饋之比置三歎獻子怪<lb/>
而問之對曰饋之始至恐其不足故歎中食自咎曰豈<lb/>
將軍之食而有不足是以再歎及饋之畢願以小人之<lb/>
腹為君子之心屬厭而已獻子乃辭梗陽人定公二年<lb/>
合諸侯之大夫于狄泉令城成周獻子南面衛彪傒曰<lb/>
干位以令大事必有大咎明年獻子屬役於韓不信而<lb/>
田於大陸焚焉卒於寗晉人去其栢槨獻子之孫曰襄<lb/>
子曼多十五年趙鞅殺邯鄲午中行寅范吉射攻趙氏<lb/>
<pb n="KR2d0005_WYG_021-4a"/>
襄子與知氏韓氏共伐范中行逐之而分其地襄子之<lb/>
孫曰桓子晉哀公之四年知伯瑶狃於范中行之勝貪<lb/>
利無厭使人請地於韓韓康子欲勿與段規諌曰知伯<lb/>
之為人好利而鷙請而不與則兵加於韓不如與之將<lb/>
復請於他國若不與必爭則韓免於兵矣韓康子曰善<lb/>
與之萬家之邑一復請地於魏桓子欲勿與趙葭諌曰<lb/>
彼請於韓而韓與之魏若不與則兵至於魏矣桓子曰<lb/>
諾亦與之萬家之邑一知伯喜復請於趙趙襄子不與<lb/>
<pb n="KR2d0005_WYG_021-4b"/>
知伯怒隂結韓魏以伐之韓魏雖從知伯伐趙然心知<lb/>
趙亡患必及韓魏也於是趙襄子使張孟談間説二子<lb/>
遂與趙氏謀反以兵攻智伯殺之而分其地三家之圍<lb/>
晉陽也郄疵謂知伯曰韓魏之君必反矣知伯曰何以<lb/>
知之郄疵曰夫從韓魏之兵而攻趙趙亡難必及韓魏<lb/>
矣今約勝趙而三分其地城不沒者三版耳臼竈生鼃<lb/>
人馬相食城降有日而韓魏之君無喜志而有憂色非<lb/>
反如何明日知伯以告二子二子曰夫勝趙而三分其<lb/>
<pb n="KR2d0005_WYG_021-5a"/>
地城今且拔矣二家雖愚不棄美利而背盟約勢可見<lb/>
矣是郄疵為趙計使君疑我而解於攻趙也趨而出郄<lb/>
疵知言之不聽請使於齊知伯遣之韓魏之君果反知<lb/>
氏桓子之孫曰文侯都<hi>徐廣曰世本作斯</hi>文侯之元年則秦靈<lb/>
公韓武子趙桓子之元年也六年城少梁十三年使子<lb/>
擊圍繁龐出其民十六年伐秦築臨晉元里十七年樂<lb/>
羊將攻中山中山得其子懸之以示羊羊不顧中山烹<lb/>
而遺之羮羊食之盡中山知其忍也下之羊還報色自<lb/>
<pb n="KR2d0005_WYG_021-5b"/>
得也文侯以羣臣賔客謗書二箧示之羊還走再拜曰<lb/>
此非臣之力君之功也他日文侯謂堵師賛曰樂羊以<lb/>
我故食其子之肉悲夫賛曰食其子其誰不食矣文侯<lb/>
由此疑之文侯使子擊守中山趙倉唐傅之居三年徃<lb/>
來之使不通於君倉唐問曰胡不遣人使上國乎擊曰<lb/>
願之乆矣誰可者倉唐請行問君所嗜好擊曰君嗜晨<lb/>
鳬好北犬乃遣倉唐緤北犬而奉晨鳬獻於文侯倉唐<lb/>
至上謁曰孽子擊使者不敢見於朝請以燕閒奉晨鳬<lb/>
<pb n="KR2d0005_WYG_021-6a"/>
敬獻庖人緤北犬敬上㳙人文侯恱曰擊愛我不忘吾<lb/>
所嗜好者召倉唐見之曰擊無恙乎倉唐曰唯唯如是<lb/>
者三乃曰太子在外君國名非臣所得聞也文侯怵然<lb/>
為之變容曰子之君無恙乎曰臣之來也拜送書於庭<lb/>
文侯顧指左右曰子之君孰與是長曰擬人必於其倫<lb/>
國君無所擬之文侯曰長大孰與寡人曰君賜之外府<lb/>
之衣則能勝之賜之斥帶則不更造矣文侯曰子之君<lb/>
何業曰業詩文侯曰於詩何好曰好晨風黍離文侯誦<lb/>
<pb n="KR2d0005_WYG_021-6b"/>
晨風曰鴧彼晨風鬱彼北林未見君子憂心欽欽如何<lb/>
如何忘我實多曰子之君以我忘之乎曰非敢也思君<lb/>
耳文侯復誦黍離曰彼黍離離彼稷之苖行邁靡靡中<lb/>
心揺揺知我者謂我心憂不知我者謂我何求悠悠蒼<lb/>
天此何人哉曰子之君怨乎曰非敢也思君耳文侯於<lb/>
是遣倉唐賜太子襲衣曰必以雞鳴時至太子發箧視<lb/>
之衣盡顛倒曰君侯召擊矣倉唐曰臣未聞命也擊曰<lb/>
君命子以雞鳴至而衣盡顛倒詩不云乎東方未明顛<lb/>
<pb n="KR2d0005_WYG_021-7a"/>
倒裳衣顛之倒之自公召之遂西見文侯文侯大喜置<lb/>
酒而稱曰逺賢而近所愛非社稷之計也乃出少子摯<lb/>
封之中山而復太子擊是嵗西攻秦至鄭而還築雒隂<lb/>
合陽二十二年魏趙韓列為諸侯文侯嘗從中山奔命<lb/>
安邑田子方後太子擊遇之下車而趨子方坐乗如故<lb/>
告太子曰為我請君待我朝謌太子不恱謂子方曰不<lb/>
識冨貴者驕人乎貧賤者驕人乎子方曰亦貧賤者驕<lb/>
人耳人主驕人則失其國大夫驕人則亡其家貧賤者<lb/>
<pb n="KR2d0005_WYG_021-7b"/>
若不得志納履而去安徃而不得太子及文侯道子方<lb/>
之語文侯歎曰自吾以行友子方而君臣益親百姓益<lb/>
附自吾以武下樂羊三年而中山為獻今吾所以不少<lb/>
進於此者未得以智驕我者也若得以智驕我者吾豈<lb/>
不及古之人乎然文侯受業卜子夏田子方段干木過<lb/>
其閭必式任西門豹守鄴河内稱治任吴起守西河諸<lb/>
侯不敢加兵又使李悝作盡地力之教及平糴之法雖<lb/>
遇飢饉水旱糴不貴民不㪚行之魏國國以冨強秦嘗<lb/>
<pb n="KR2d0005_WYG_021-8a"/>
欲伐魏或曰魏君親賢而愛民上下和合未可伐也文<lb/>
侯由此得譽於諸侯韓趙相難韓來索兵以攻趙文侯<lb/>
曰寡人與趙兄弟不敢從趙又索兵以攻韓文侯亦曰<lb/>
寡人與韓兄弟不敢從韓趙不得兵怒而反已而知文<lb/>
侯以講於已也皆朝魏以此終文侯之世未嘗與韓趙<lb/>
交兵文侯欲置相問於李克曰先生嘗教寡人家貧思<lb/>
良妻國亂思良相今所置非成則璜<hi>徐廣曰文侯弟名成</hi>二子何<lb/>
如克曰臣聞卑不謀尊踈不謀戚臣在闕門之外不敢<lb/>
<pb n="KR2d0005_WYG_021-8b"/>
當命文侯曰先生臨事勿讓克曰君不察故也居視其<lb/>
所親冨視其所與達視其所舉窮視其所不為貧視其<lb/>
所不取五者足以定之矣何待克哉文侯曰先生就舍<lb/>
寡人之相定矣李克趨而出過翟璜璜曰今者聞君召<lb/>
先生而卜相果誰為之李克曰魏成子為相矣翟璜忿<lb/>
然作色曰以耳目所記臣何負於魏成子西河之守臣<lb/>
之所進也君内以鄴為憂臣進西門豹君欲伐中山臣<lb/>
進樂羊已抜無使守之臣進先生君之子無傅臣進屈<lb/>
<pb n="KR2d0005_WYG_021-9a"/>
侯鮒臣何以負於魏成子李克曰子之言克於君豈將<lb/>
比周以求大官哉君問置相非成則璜二子何如克對<lb/>
曰君不察故也居視其所親富視其所與達視其所舉<lb/>
窮視其所不為貧視其所不取五者足以定之矣何待<lb/>
克哉是以知魏成子之為相也且子安得與魏成子比<lb/>
乎魏成子食禄千鍾什九在外什一在内是以東得卜<lb/>
子夏田子方段干木此三人者君皆師之子之所進五<lb/>
人者君皆臣之子烏得與魏成子比也翟璜逡廵再拜<lb/>
<pb n="KR2d0005_WYG_021-9b"/>
曰璜鄙人也失對願卒為弟子二十四年秦伐我至陽<lb/>
狐二十五年子擊生子罃二十六年虢山崩壅河三十一<lb/>
年伐鄭城酸棗敗秦于注三十五年秦伐取我襄陵三十<lb/>
六年秦侵我隂晉三十八年伐秦敗之武下得其將識<lb/>
文侯卒子擊立是為武侯武侯元年趙敬侯初立公子<lb/>
朔為亂不勝奔魏與魏襲邯鄲魏敗而去二年城安邑<lb/>
王垣七年伐齊至桑丘九年翟敗我于澮使吳起伐齊<lb/>
至靈丘齊威王初立十一年與韓趙三分晉地滅其後<lb/>
<pb n="KR2d0005_WYG_021-10a"/>
十五年敗趙北藺十六年伐楚取魯陽武侯卒子罃立<lb/>
是為惠王惠王與公中緩爭為太子公孫頎自宋入趙<lb/>
自趙入韓謂韓懿侯曰魏罃與公中緩爭立君亦聞之<lb/>
乎今魏罃得王錯挾上黨固半國也因而除之破魏必<lb/>
矣不可失也惠王元年韓懿侯與趙成侯合軍以伐魏<lb/>
戰於濁澤魏氏大敗遂圍惠王趙謂韓曰除魏君立公<lb/>
中緩割地而退我且利韓曰不可殺魏君人必曰暴割<lb/>
地而退人必曰貪不如兩分之魏分為兩不強於宋衛<lb/>
<pb n="KR2d0005_WYG_021-10b"/>
則我終無魏患矣趙不聽韓不恱以其卒夜去二年魏<lb/>
敗韓于馬陵敗趙于懷三年齊敗我觀五年與韓㑹宅<lb/>
陽城武堵為秦所敗六年伐取宋儀臺九年公叔痤將<lb/>
與韓趙戰澮北禽樂祚王郊迎之賞田百萬公叔痤辭<lb/>
曰夫使士卒不崩擾者吳起之餘敎也相地形決利害<lb/>
使士卒不迷者已寧㸑襄之力也臣何力之有乎王曰<lb/>
善於是索吳起之後賞田二十萬已寧㸑襄田各十萬<lb/>
王曰公叔豈非長者哉既為寡人勝強敵矣又不遺賢<lb/>
<pb n="KR2d0005_WYG_021-11a"/>
者之後不掩能士之勣復益田四十萬為百四十萬與<lb/>
秦戰少梁虜我將公孫痤<hi>史記秦本紀及此皆云虜公孫痤耳惟趙世家及秦魏韓</hi>
<hi>年表皆云虜太子痤按孟子梁惠王言寡人東敗於齊長子死焉西䘮地於秦七百里齊之所虜則太子申而</hi>
<hi>秦未嘗虜魏太子凡史記言是年秦虜太子痤者皆非</hi>取龐秦孝公初立十年伐<lb/>
取趙皮牢彗星見十二年星晝墜有聲十四年與趙㑹<lb/>
鄗十五年魯衛宋鄭之君來朝十六年與秦孝公㑹社<lb/>
平侵宋黃池宋復取之十七年與秦戰元里秦取我少<lb/>
梁圍趙邯鄲十八年抜邯鄲趙請救于齊齊使田忌孫<lb/>
<pb n="KR2d0005_WYG_021-11b"/>
臏救趙敗魏桂陵十九年諸侯圍我襄陵築長城塞固<lb/>
陽二十年歸趙邯鄲與盟漳水上二十一年與秦㑹彤<lb/>
二十八年中山君相魏<hi>魏文侯既滅中山使子擊守之矣今此云中山君相魏者蓋尋</hi>
<hi>復國也故後卒為趙所滅</hi>三十年魏伐趙趙告急齊齊宣王復使田<lb/>
忌孫臏擊魏以救趙魏遂大興師使龐㳙將而太子申<lb/>
為上將軍客謂公子理之傅曰何不令公子泣王與后<lb/>
止太子之行事成則樹徳不成則為王矣太子年少不<lb/>
習於兵田忌宿將也而孫子善用兵戰必不勝不勝必<lb/>
<pb n="KR2d0005_WYG_021-12a"/>
禽公子爭之於王王聽必封不聽必敗敗公子必立立<lb/>
必王矣太子軍過外黄外黃徐子謂太子曰太子自將<lb/>
攻齊大勝并莒則冨不過有魏貴不益為王不勝齊則<lb/>
萬世無魏矣太子曰諾將還徐子曰彼勸太子戰欲啜<lb/>
汁者衆雖欲還恐不得矣太子之御果謂太子將出而<lb/>
還與北同太子遂與齊人戰敗於馬陵龐㳙死太子虜<lb/>
軍遂大破惠王召惠施而告之曰寡人怨齊至死不忘<lb/>
國雖小欲悉起兵攻之何如對曰不可臣聞王者得度<lb/>
<pb n="KR2d0005_WYG_021-12b"/>
而伯者知計今王所以告臣者䟽於度逺於計矣王固<lb/>
先屬怨於趙而後與齊戰也今戰不勝國無守戰之備<lb/>
王又欲悉起而攻之此計之不可者王若欲報齊乎則<lb/>
不如因變服折節而朝齊如此楚王聞之必怒王㳺人<lb/>
而合其鬭則楚必伐齊以休楚而伐罷齊必為楚禽矣<lb/>
是王以楚毁齊也惠王曰善乃使人下齊願臣畜而朝<lb/>
田嬰許諾張丑曰不可戰不勝魏而得朝與魏和而下<lb/>
楚此可大勝也今戰勝魏覆十萬之衆而禽太子申臣<lb/>
<pb n="KR2d0005_WYG_021-13a"/>
萬乗之魏而卑秦楚諸侯之疾我者衆矣且楚王之為<lb/>
人也好用兵而甚務名終為齊患者必楚也田嬰不聽<lb/>
遂納魏王與之並朝者再三趙人醜之楚王怒自將而<lb/>
伐齊趙應之後八年乃圍齊於徐州三十一年秦趙齊<lb/>
共伐我秦將商君詐我將軍公子卬而襲奪其軍破之<lb/>
秦用啇君東地至河而齊趙數破我安邑近秦於是徙<lb/>
治大梁三十二年以公子赫為太子三十三年秦孝公<lb/>
卒啇君亡秦歸魏魏怒不入三十五年與齊宣王㑹平<lb/>
<pb n="KR2d0005_WYG_021-13b"/>
阿南惠王數被軍旅卑禮厚幣以招賢者鄒衍淳于髠<lb/>
孟軻皆至梁惠王曰寡人兵三折於外太子虜上將死<lb/>
國空虚以羞宗廟社稷寡人醜之叟不逺千里而來何<lb/>
以利吾國乎孟子對曰王何必曰利君曰何以利吾國<lb/>
大夫曰何以利吾家士庶人曰何以利吾身上下交征<lb/>
利而國危矣王何必曰利亦有仁義而已矣未有仁而<lb/>
遺其親未有義而後其君者也王何必曰利三十六年<lb/>
復與齊王㑹甄惠王卒子襄王立將𦵏惠王而天大雨<lb/>
<pb n="KR2d0005_WYG_021-14a"/>
雪壞城郭且為棧道而𦵏羣臣請弛期太子曰吾為人<lb/>
子而以民勞費用之故無行先王之喪不義也羣臣皆<lb/>
不敢言以告犀首犀首曰吾未有以言之其惟惠公乎<lb/>
乃告惠施惠施曰諾駕而見太子曰𦵏日乎太子曰然<lb/>
施曰昔王季歴葬於楚山之尾欒水齧之見棺之前和<lb/>
文王曰嘻先君必欲一見羣臣百姓也夫故使欒水見<lb/>
之於是出而為之張朝百姓皆見之三日而後更𦵏今<lb/>
𦵏有日而雪甚難以行意者先王亦欲少留而扶社稷<lb/>
<pb n="KR2d0005_WYG_021-14b"/>
安黔首也夫太子為及日之故而不改得毋嫌於欲亟<lb/>
葬乎若弛期而更日此亦文王之義也太子曰甚善使<lb/>
更擇日襄王元年與齊宣王㑹於徐州以相王追尊父<lb/>
為惠王五年秦敗我龍賈軍四萬五千於彫隂圍我焦<lb/>
曲沃與秦河西之地六年與秦㑹應秦取我汾隂皮氏<lb/>
焦魏伐楚敗之陘山七年魏盡入上郡于秦秦降我蒲<lb/>
陽八年秦歸我焦曲沃十二年楚敗我襄陵諸侯執政<lb/>
與秦相張儀㑹齧桑十三年張儀相魏魏有女子化為<lb/>
<pb n="KR2d0005_WYG_021-15a"/>
丈夫秦取我曲沃平周十六年襄王卒子哀王立<hi>荀朂曰和</hi>
<hi>嶠云紀年起自黄帝終魏之今王今王者魏惠成王子案太史公書惠成王但言惠王子曰襄王襄王子曰哀</hi>
<hi>王惠王三十六年卒襄王立十六年卒并惠襄為王十二年今案古文惠成王立三十六年改元稱一年改元</hi>
<hi>後十七年卒太史公書為誤分惠成之世以為兩王之年數也世本惠王生襄王而無哀王然則今王者魏襄</hi>
<hi>王也又案司馬貞索隐言世本襄王生昭王而無哀王太史公記襄哀之年紀事甚明蓋無足疑又孔衍叙魏</hi>
<hi>語亦無哀王蓋紀年失哀王之代故分襄王之年為惠王後元即以襄王之年包哀王之代耳故今仍以史記</hi>
<hi>為定</hi>張儀復歸秦哀王元年與五國共攻秦至函谷不勝<lb/>
而去二年齊敗我觀津五年秦使樗里子伐取我曲沃<lb/>
<pb n="KR2d0005_WYG_021-15b"/>
走犀首岸門六年秦求立公子政為太子與秦㑹臨晉<lb/>
七年攻齊與秦伐燕八年伐衛拔列城二衛君患之如<lb/>
耳見衛君曰請罷魏兵免成陵君可乎衛君曰先生果<lb/>
能孤請世世以衛事先生如耳見成陵君曰昔魏伐趙<lb/>
斷羊腸拔閼與約斬趙趙分為二所以不亡者魏為從<lb/>
主也今衛已迫亡將西請事於秦與其以秦醳衛不如<lb/>
以魏醳衛衛之徳魏必終無窮成陵君曰諾如耳見魏<lb/>
王曰臣有謁於衛衛故周室之别也其稱小國多寶器<lb/>
<pb n="KR2d0005_WYG_021-16a"/>
今國迫於難而寶器不出者其心以為攻衛醳衛不以<lb/>
王為主故寶器雖出必不入於王也臣竊料之先言醳<lb/>
衛者必受衛者也如耳出成陵君入以其言見魏王魏<lb/>
王聽其説罷其兵免成陵君終身不見九年與秦王㑹<lb/>
臨晉張儀魏章皆歸于魏魏相田需死楚害張儀犀首<lb/>
薛公楚相昭魚謂蘇代曰田需死吾恐張儀犀首薛公<lb/>
有一人相魏者也代曰然相者欲誰而君便之昭魚曰<lb/>
吾欲太子之自相也代曰請為君北必相之昭魚曰奈<lb/>
<pb n="KR2d0005_WYG_021-16b"/>
何對曰君其為梁王代請説君昭魚曰奈何對曰代也<lb/>
從楚來昭魚甚憂曰田需死吾恐張儀犀首薛公有一<lb/>
人相魏者也代曰梁王長主也必不相張儀張儀相必<lb/>
右秦而左魏犀首相必右韓而左魏薛公相必右齊而<lb/>
左魏梁王長主也必不便也王曰然則寡人孰相代曰<lb/>
莫若太子之自相太子之自相是三人者皆以太子為<lb/>
非常相也皆將務以其國事魏欲得丞相璽也以魏之<lb/>
強而三萬乗之國輔之魏必安矣故曰莫若太子之自<lb/>
<pb n="KR2d0005_WYG_021-17a"/>
相也遂北見梁王以此告之太子果相魏十年張儀死<lb/>
十一年與秦武王㑹應十二年太子朝於秦秦來伐我<lb/>
皮氏未㧞而解十四年秦武王后來歸十六年秦㧞我<lb/>
蒲反陽晉封陵十七年與秦㑹臨晉秦與我蒲反十八<lb/>
年與秦伐楚二十三年與齊韓共敗秦軍函谷秦復與<lb/>
我河外及封陵為和哀王卒子昭王立昭王元年秦伐<lb/>
我襄城二年與秦戰我不利三年佐韓攻秦秦將白起<lb/>
敗我軍伊闕二十四萬六年秦約趙伐魏魏王患之芒<lb/>
<pb n="KR2d0005_WYG_021-17b"/>
卯曰王勿憂也臣請發張倚使謂趙王曰夫鄴寡人固<lb/>
弗有也今大王収秦而攻魏寡人請以鄴事大王趙王<lb/>
喜召相國而問之對曰収秦攻魏利不過鄴今不用兵<lb/>
而得鄴請許魏張倚因謂趙王曰敝邑之吏效城者已<lb/>
在鄴矣大王且何以報魏趙王因令閉關絶秦秦趙大<lb/>
惡芒夘應趙使曰敝邑所以事大王者為完鄴也今效<lb/>
鄴者使者之罪夘不知也趙王恐魏乘秦之怒遽割五<lb/>
城以合於魏而支秦芒夘謂秦王曰王之士未有為之<lb/>
<pb n="KR2d0005_WYG_021-18a"/>
中者也王能使臣為魏司徒臣能使魏獻秦長羊王屋<lb/>
洛林之地秦王曰善因任之以為魏司徒夘謂王曰王<lb/>
所患者上地也秦之所欲於魏者長羊王屋洛林也王<lb/>
獻之秦則上地無患因請秦下兵東擊齊攘地必逺矣<lb/>
王曰善因與秦河東地方四百里地入數月而秦兵不<lb/>
下魏王怒芒夘曰臣有死罪雖然臣死則契折於秦王<lb/>
無以責秦王誠赦臣臣為王責約於秦乃之秦謂秦王<lb/>
曰魏之所以獻地者有意欲以下大王之兵東擊齊也<lb/>
<pb n="KR2d0005_WYG_021-18b"/>
今地已入而兵不下臣則死人也雖然山東之士無復<lb/>
以利事王者矣秦王曰國有事未澹下兵也今以兵從<lb/>
矣夘并將秦魏兵東擊齊啓地二十二縣七年秦㧞我<lb/>
城大小六十一八年秦昭王為西帝齊湣王為東帝月<lb/>
餘皆復歸帝稱王九年秦㧞我新垣曲陽十年齊滅宋<lb/>
宋王死我温齊湣王驕甚欲去孟甞君孟甞君來奔昭<lb/>
王以為相十二年與秦趙韓燕共伐齊敗之濟西湣王<lb/>
出亡燕獨入臨菑與秦王㑹西周十三年秦㧞我安城<lb/>
<pb n="KR2d0005_WYG_021-19a"/>
兵至大梁而去十八年秦㧞郢楚王徙陳十九年昭王<lb/>
卒子安釐王立安釐王元年秦㧞我兩城封弟公子無<lb/>
忌為信陵君二年秦又㧞我兩城軍大梁下韓來救與<lb/>
秦温以和三年秦㧞我四城斬首四萬四年秦破我及<lb/>
韓趙殺十五萬人走我將芒邜王將入朝於秦周訢謂<lb/>
王曰王之事秦尚有可以易入朝者乎王曰子患寡人<lb/>
入而不出耶許綰為我呪曰入而不出請狥寡人以頭<lb/>
訢曰許綰之首猶䑕首也臣竊為王不取也且無梁<lb/>
<pb n="KR2d0005_WYG_021-19b"/>
孰與無河内急王曰梁急無梁孰與無身急王曰身急<lb/>
曰以三者身上也河内其下也秦未索其下而王效其<lb/>
上可乎王尚未聽也支期曰王視楚王楚王入秦王以<lb/>
三乗先之楚王不入楚魏為一尚足以捍秦王乃止王<lb/>
謂支期曰吾始已諾應侯矣今不行欺之也支期曰王<lb/>
勿憂臣使長信侯請無内王即見長信侯曰王命召相<lb/>
國長信侯曰王何以臣為支期曰臣不知也王急召君<lb/>
長信侯曰吾内王於秦者寧以為秦耶吾以為魏也支<lb/>
<pb n="KR2d0005_WYG_021-20a"/>
期曰君無為魏計其自為計且安死乎安生乎安窮乎<lb/>
安貴乎長信侯曰樓公已入矣臣今從支期曰王急召<lb/>
君君不行血濺君襟矣長信侯入支期隨其後先入見<lb/>
王曰王偽病而見之臣已恐之矣長信侯見王曰病甚<lb/>
奈何吾始已諾應侯矣意雖道死行乎長信侯曰王無<lb/>
行矣臣能得之於應侯願王無憂五年將使段干崇割<lb/>
地而講秦蘇代謂王曰魏不以敗之上割可謂善用不<lb/>
勝矣而秦不以勝之上割可謂不能用勝矣今處期年<lb/>
<pb n="KR2d0005_WYG_021-20b"/>
乃欲割是羣臣之私而王不察也且夫欲璽者段干子<lb/>
也王因使之割地欲地者秦也而王因使之授璽夫欲<lb/>
璽者制地欲地者制璽其勢必無魏矣且夫姦臣皆欲<lb/>
以地事秦以地事秦譬猶抱薪救火薪不盡火不滅今<lb/>
王之地有盡而秦之求無窮是薪火之説也王曰善雖<lb/>
然吾已許秦矣不可革也對曰王獨不見夫博者之用<lb/>
梟耶欲食則食欲握則握今君劫於羣臣而許秦因曰<lb/>
不可革何用智之不若用梟也王曰善然卒與秦南陽<lb/>
<pb n="KR2d0005_WYG_021-21a"/>
以和九年秦㧞我懷十年秦太子質於魏死十一年秦<lb/>
拔我郪丘齊楚相約而攻魏魏使人求救於秦冠盖相<lb/>
望也而秦救不至魏人有唐睢者年九十餘矣謂魏王<lb/>
曰老臣請西説秦王令兵先臣出魏王再拜遂約車而<lb/>
遣之唐睢見秦王秦王曰丈人芒然乃逺至此甚苦矣<lb/>
夫魏之來求救數矣寡人知魏之急已唐雎對曰大王<lb/>
已知魏之急而救不發者臣竊以為用䇿之臣無任矣<lb/>
夫魏一萬乗之國也然所以西面而事秦稱東藩受冠<lb/>
<pb n="KR2d0005_WYG_021-21b"/>
帶祠春秋者以秦之強足以為與也今齊楚之兵已合<lb/>
於魏郊矣而秦救不發亦將頼其未急也使之大急彼<lb/>
且割地而約從王尚何救焉必待其急而救之是失一<lb/>
東藩之魏而強二敵之齊楚則王何利焉於是秦昭王<lb/>
遽為發兵救魏魏氏復定虞卿謂趙王曰魏為從主而<lb/>
違者范痤也王能以萬戸之都請殺范痤於魏則從事<lb/>
可移於趙趙使人謂魏王曰為我殺范痤吾請獻七十<lb/>
里之地魏王曰諾使吏捕之圍而未殺痤因上屋騎危<lb/>
<pb n="KR2d0005_WYG_021-22a"/>
謂使者曰與其以死痤市不如以生痤市有如痤死趙<lb/>
不與王地則王將奈何故不如與先定割地然後殺痤<lb/>
魏王曰善痤因上書信陵君曰痤故魏之免相也趙以<lb/>
地殺痤而魏王聼之有如強秦亦將襲趙之欲則君且<lb/>
奈何信陵君言於王而出之魏王以秦救之故欲親秦<lb/>
而伐韓以求故地信陵君謂王曰秦與戎翟同俗有虎<lb/>
狼之心好利無信不識禮義茍有利焉不顧親戚兄弟<lb/>
若禽獸耳此天下之所識也故太后母也而以憂死穰<lb/>
<pb n="KR2d0005_WYG_021-22b"/>
侯舅也功莫大焉而竟逐之兩弟無罪而再奪之國此<lb/>
於親戚若此而况於仇讎之國乎今王與秦共伐韓而<lb/>
益近秦患臣甚惑之今韓氏以一女子奉一弱主内有<lb/>
大亂外交強秦魏之兵王以為不亡乎韓亡秦有鄭地<lb/>
與大梁鄰王以為安乎王欲得故地今負強秦之禍王<lb/>
以為利乎秦非無事之國也韓亡之後必將更事更事<lb/>
必就易與利就易與利必不伐楚與趙矣是何也夫越<lb/>
山踰河絶韓上黨而攻強趙是復閼與之事秦必不為<lb/>
<pb n="KR2d0005_WYG_021-23a"/>
也若導河内倍鄴朝歌絶漳滏水與趙兵决於邯鄲之<lb/>
郊是知伯之禍也秦之伐楚道渉谷行三千里而攻冥<lb/>
阨之塞所行甚逺所攻甚難秦又不為也若道河外倍<lb/>
大梁右蔡左召陵與楚兵決於陳郊秦又不敢故曰秦必<lb/>
不伐楚與趙矣又不攻衛與齊矣夫韓亡之後兵出之<lb/>
日非魏無攻已秦固有懐茅邢丘安城垝津以臨河内<lb/>
河内共汲必危有鄭地得垣雍決滎澤水灌大梁大梁<lb/>
必亡王之使者惡安陵氏於秦秦之欲誅之乆矣秦葉<lb/>
<pb n="KR2d0005_WYG_021-23b"/>
陽昆陽與舞陽鄰聽使者之惡之隨安陵氏而亡之繞<lb/>
舞陽之北以東臨許南國必危南國雖無危魏國豈得<lb/>
安哉夫憎韓不愛安陵氏可也夫不患秦之不愛南國<lb/>
非也異日者秦在河西晉國去梁千里有河山以闌之<lb/>
有周韓以間之從林鄉軍以至於今秦七攻魏五入國<lb/>
中遣城盡抜文䑓堕垂都焚林木伐麋鹿盡而國繼以<lb/>
圍又長驅梁北東至陶衛之郊北至平闞所亡於秦者<lb/>
山南山北河内河外大縣數十名都數百秦乃在河西<lb/>
<pb n="KR2d0005_WYG_021-24a"/>
晉去梁千里而禍若是矣又况於使秦無韓有鄭地無<lb/>
山河而䦨之無周韓而間之去大梁百里禍必由此矣<lb/>
異日者從之不成也楚魏疑而韓不可得也今韓受兵<lb/>
三年秦撓之以講識亡不聽投質於趙請為天下鴈行<lb/>
頓刄楚趙必集兵皆識秦之欲無窮也非盡亡天下之<lb/>
國而臣海内必不休矣是故臣願以從事王王速受楚<lb/>
趙之約趙挾韓之質以存韓而求故地韓必效之此士<lb/>
民不勞而故地得其功多於與秦共伐韓而又與強秦<lb/>
<pb n="KR2d0005_WYG_021-24b"/>
鄰之禍也夫存韓安魏而利天下此亦王之大時已通<lb/>
韓上黨於共寗使道安成出入賦之是魏重質韓以其<lb/>
上黨也今有其賦足以富國韓必徳魏愛魏重魏畏魏<lb/>
韓必不敢反魏是韓則魏之縣也魏得韓以為縣衛大<lb/>
梁河外必安矣今不存韓則二周安陵必危楚趙大破<lb/>
衛齊甚畏天下西向馳秦入朝而為臣不乆矣二十年<lb/>
秦圍邯鄲魏王使晉鄙以兵救之畏秦不行信陵君矯<lb/>
奪晉鄙兵以救趙趙得全無忌因留趙三十年秦兵伐<lb/>
<pb n="KR2d0005_WYG_021-25a"/>
魏無忌自趙歸魏率五國之兵攻秦敗之河内走蒙驁<lb/>
魏太子增質於秦秦怒欲囚魏太子或為增謂秦王曰<lb/>
公孫喜固謂魏相曰請以魏疾擊秦秦王怒必囚增魏<lb/>
王又怒擊秦秦必傷今王囚增是喜之計中也不若貴<lb/>
增而合魏以疑之於齊韓秦乃止增三十一年秦王政<lb/>
初立三十四年安釐王卒太子增立是為景湣王信陵<lb/>
君無忌卒景湣王元年秦拔我二十城以為東郡二年<lb/>
秦拔我朝歌衛徙野王三年秦拔我汲五年秦拔我垣<lb/>
<pb n="KR2d0005_WYG_021-25b"/>
蒲陽衍十五年景湣王卒子王假立王假元年燕太子<lb/>
丹使荆軻刺秦王秦王覺之三年秦决河溝灌大梁虜<lb/>
王假遂滅魏安陵君者封於魏襄王至此六世矣<hi>此必魏之</hi>
<hi>同姓信陵君之諌安釐王親秦而伐韓也固曰秦惡安陵氏欲誅之乆矣又戰國策安陵人有縮高者信陵君</hi>
<hi>欲取之安陵君不遣縮髙自殺信陵謝之然則安陵者魏所封小國也</hi>魏之亡也秦王使<lb/>
人謂安陵君曰寡人欲以五百里之地易安陵安陵君<lb/>
其許寡人安陵君曰大王加惠以大易小甚善雖然受<lb/>
地於先王願終守之弗敢易秦王不恱安陵君因使唐<lb/>
<pb n="KR2d0005_WYG_021-26a"/>
且使於秦秦王謂唐且曰寡人以五百里之地易安陵<lb/>
安陵君不聽寡人何也且秦滅韓亡魏而君以五十里<lb/>
之地存者以君為長者故不錯意也今吾以十倍之地<lb/>
請廣於君而君逆寡人者輕寡人與唐且對曰否安陵<lb/>
君受地於先王而守之雖千里不敢易也豈直五百里<lb/>
哉秦王拂然怒謂唐且曰公亦甞聞天子之怒乎唐且<lb/>
對曰臣未甞聞也秦王曰天子之怒伏屍百萬流血千<lb/>
里唐且曰大王甞聞布衣之怒乎秦王曰布衣之怒亦<lb/>
<pb n="KR2d0005_WYG_021-26b"/>
免冠徒跣以頭搶地爾唐且曰此庸夫之怒也非士之<lb/>
怒也夫專諸之刺王僚也彗星襲月聶政之刺韓累也<lb/>
白虹貫日要離之刺慶忌也倉鷹擊於殿上此三子者<lb/>
皆布衣之士也懷怒未發休祲降於天與臣而將四矣<lb/>
若士必怒伏屍二人流血五歩天下縞素今日是也挺<lb/>
劔而起秦王色撓長跪而謝之曰先生坐何至此寡人<lb/>
諭矣夫韓魏滅亡而安陵以五十里之地存者徒以有<lb/>
先生也<lb/>
<pb n="KR2d0005_WYG_021-27a"/>
蘇子曰魏文侯非戰國之君也内師事卜子夏友田子<lb/>
方段干木被服儒者身無失德用吳起西門豹李悝盡<lb/>
力耕戰民頼以富而敵不敢犯外以禮與信交接諸侯<lb/>
與韓趙無怨終其身魏人不知戰國之患雖非盛徳之<lb/>
主使當平世得行其志雖西漢文帝不能逺過也一時<lb/>
諸侯無足言者矣至子武侯稍已侵暴鄰國至孫惠王<lb/>
藉父祖之業結怨韓趙齊乗其弊殺龐㳙虜太子申秦<lb/>
人因之遂取西河地魏由此衰不然以全魏之力據山<lb/>
<pb n="KR2d0005_WYG_021-27b"/>
河之利秦豈能動之哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古史卷二十一<lb/>
</p>
<p>
</p>
  </div>
</body>
</text>
</TEI>
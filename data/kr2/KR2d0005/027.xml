<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古史卷二十七</head>
    <p>
<pb n="KR2d0005_WYG_027-1a"/>
欽定四庫全書<lb/>
　古史卷二十七　　　　　　宋　蘇轍　撰<lb/>
　　曹子臧呉季札列傳第四<lb/>
曹子臧者曹宣公之庻子也名欣時宣公之十九年會<lb/>
諸侯伐秦而卒于師曹人使公子負芻守使欣時逆公<lb/>
之喪負芻殺其世子而自立諸侯將討之宣公旣𦵏子<lb/>
臧欲亡去國人皆將從之負芻懼告罪且請焉子臧反<lb/>
而置其邑負芻之二年諸侯來討執而歸之京師將以<lb/>
<pb n="KR2d0005_WYG_027-1b"/>
子臧見王而立之子臧辭曰志有之聖逹節次守節下<lb/>
失節爲君非吾節也雖不能聖敢失守乎遂逃奔宋眀<lb/>
年曹人告於晉請歸負芻而反欣時晉侯謂子臧反吾<lb/>
歸而君子臧反曹伯歸子臧盡置其邑與卿而不岀孔<lb/>
子善之故於負芻之歸也書曰曹伯歸自京師春秋諸<lb/>
侯失地必名於其反也書曰自某歸于某曹伯不名而<lb/>
書曰歸自京歸言無與争國者也其後二十年而呉季<lb/>
子稱子臧之義譲其兄諸樊呉季札者呉子壽夢之幼<lb/>
<pb n="KR2d0005_WYG_027-2a"/>
子也兄弟四人長曰諸樊次曰餘祭次曰夷昧次曰季<lb/>
札季札賢父欲立之季札譲不可則立諸樊諸樊既除<lb/>
喪復欲立季札季札辭曰曹宣公之卒也諸侯與曹人<lb/>
不義曹君將立子臧子臧去之以成曹君君子曰能守<lb/>
節君義嗣也誰敢干君有國非吾節也札雖不才願附<lb/>
於子臧之義以無失節固立之棄其室而耕乃舎之諸<lb/>
樊十三年卒有命立餘祭欲以次必致國於季子餘祭<lb/>
四年卒夷末立使季子聘於上國至魯說叔孫穆子曰<lb/>
<pb n="KR2d0005_WYG_027-2b"/>
子其不得死乎好善而不能擇人吾聞君子務在擇人<lb/>
吾子爲魯宗卿而任其大政不愼舉何以堪之請觀於<lb/>
周樂使工爲之歌周南召南曰羙哉始基之矣猶未也<lb/>
然勤而不怨矣爲之歌弼鄘衛曰羙哉憂而不困者也<lb/>
吾聞衛康叔武公之徳如是是其衛風乎爲之歌王曰<lb/>
羙哉思而不懼其周之東乎爲之歌鄭曰羙哉其細已<lb/>
甚民弗堪也是其先亡乎爲之歌齊曰羙哉泱泱乎大<lb/>
風也哉表東海者其太公乎國未可量也爲之歌豳曰<lb/>
<pb n="KR2d0005_WYG_027-3a"/>
羙哉蕩乎樂而不滛其周公之東乎爲之歌秦曰此之<lb/>
謂夏聲夫能夏則大大之至也其周之舊乎爲之歌魏<lb/>
曰羙哉渢渢乎大而婉儉而易行以德輔此則盟主也<lb/>
爲之歌唐曰思深哉其有陶唐氏之遺民乎不然何憂<lb/>
之逺也非令德之後誰能若是爲之歌陳曰國無主其<lb/>
能乆乎自鄶以下無譏焉爲之歌小雅曰羙哉思而不<lb/>
貳怨而不言其周德之衰乎猶有先王之遺民焉爲之<lb/>
歌大雅曰廣哉熈熈乎曲而有直體其文王之德乎爲<lb/>
<pb n="KR2d0005_WYG_027-3b"/>
之歌頌曰直而不倨曲而不屈邇而不偪逺而不擕遷<lb/>
而不滛復而不厭哀而不愁樂而不荒用而不匱廣而<lb/>
不宣施而不費取而不貪處而不底行而不流五聲和<lb/>
八音平節有度守有叙盛德之所同也見舞象箾南籥<lb/>
者曰羙哉猶有憾見舞大武者曰羙哉周之盛也其若<lb/>
此乎見舞韶濩者曰聖人之𢎞也而猶有慚德聖人之<lb/>
難也見舞大夏者曰羙哉勤而不德非禹其誰能修之<lb/>
見舞韶箾者曰徳至矣哉大矣如天之無不幬也如地<lb/>
<pb n="KR2d0005_WYG_027-4a"/>
之無不載也雖甚盛徳其蔑以加於此矣觀止矣若有<lb/>
他樂吾不敢請已遂聘於齊說晏平仲謂之曰子速納<lb/>
邑與政無邑無政乃免於難齊國之政將有所歸未獲<lb/>
所歸難未歇也故晏子因陳桓子以納政與邑是以免<lb/>
於欒髙之難聘於鄭見子産如舊相識與之縞帶子産<lb/>
獻紵衣焉謂子産曰鄭之執政侈難將作矣政必及子<lb/>
子爲政慎之以禮不然鄭國將敗適衛說蘧瑗史狗史<lb/>
鰌公子荆公叔發公子朝曰衛多君子未有患也自衛<lb/>
<pb n="KR2d0005_WYG_027-4b"/>
如晋將宿於戚聞鐘聲焉曰異哉吾聞之也辯而不德<lb/>
必加於戮夫子獲罪於君以在此懼猶不足而又何樂<lb/>
夫子之在此也猶燕之巢於幕上君又在殯而可以樂<lb/>
乎遂去之文子聞之終身不聽琴瑟適晋說趙文子韓<lb/>
宣子魏獻子曰晋國其萃於三族乎說叔向將行謂叔<lb/>
向曰吾子勉之君侈而多良大夫皆富政將在家吾子<lb/>
好直必思自免於難季子之初使過徐徐君好其寳劒<lb/>
口弗敢言季子心知之爲使上國未獻也及還至徐徐<lb/>
<pb n="KR2d0005_WYG_027-5a"/>
君已死遂解劔懸之徐君冢樹而去從者曰徐君死矣<lb/>
尚誰予季子曰始吾心已許之豈以死背吾心哉夷昧<lb/>
十七年卒呉人將以先君之命立季子季子逃去吳人<lb/>
乃立夷昧之子僚諸樊之子光以僚之立也不順陰飬<lb/>
死士欲以爲亂僚立十二年將因楚平王之䘮伐楚復<lb/>
使季子岀聘以觀諸侯季子至齊而長子死葬於嬴慱<lb/>
之間孔子聞之曰延陵季子呉之習於禮者也徃吊而<lb/>
觀焉坎深不至於泉歛以時服旣葬而封廣輪揜坎其<lb/>
<pb n="KR2d0005_WYG_027-5b"/>
高可隐左袒右旋而號者三曰骨肉歸復於土䰟氣無<lb/>
不之也已而遂行孔子曰延陵季子之於禮也其合矣<lb/>
乎及季子歸則光已弑僚矣季子復命哭墓復位而待<lb/>
曰茍先君無廢祀民人無廢主社稷有奉國家無傾乃<lb/>
吾君也吾誰敢怨哀死事生以待天命非我生亂立者<lb/>
從之古之道也季子復事闔廬夫差年九十餘楚子期<lb/>
伐陳吴使季子救之季子謂子期曰二君不務德而力<lb/>
爭諸侯民何罪我請退以爲子名務德而安民乃還後<lb/>
<pb n="KR2d0005_WYG_027-6a"/>
十二年而吳亡季子蓋已沒矣<lb/>
蘇子曰春秋之際世不知義而以權利為貴雖齊桓晉<lb/>
文皆以爭國成名者也如子臧之於曹季子之於吳皆<lb/>
有可取之義棄而不顧而况於爭乎予髙二子之義欲<lb/>
考其行事而子臧反國而致事事不復見季子事吳九<lb/>
十餘年觀其掛劔於墓不以死背其心葬子嬴愽不以<lb/>
恩累其志引兵避楚不以名害其徳蓋其所以養心者<lb/>
至矣雖禄之天下將有所不受而況於吳乎彼其所養<lb/>
<pb n="KR2d0005_WYG_027-6b"/>
者誠重故也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古史卷二十七<lb/>
</p>
<p>
</p>
  </div>
</body>
</text>
</TEI>
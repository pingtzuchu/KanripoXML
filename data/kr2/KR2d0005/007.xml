<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古史卷七</head>
    <p>
<pb n="KR2d0005_WYG_007-1a"/>
欽定四庫全書<lb/>
　古史卷七　　　　　　　　宋　蘇轍　撰<lb/>
　　秦始皇本紀第七<lb/>
秦始皇帝者秦莊㐮王子也莊襄王為秦質子於趙見<lb/>
吕不韋姫悦而取之生始皇以昭王四十八年正月旦<lb/>
生於邯鄲因名政年十三莊㐮王卒政代立為秦王是<lb/>
時秦地已并巴蜀漢中越宛有郢置南郡矣北収上郡<lb/>
以東有河東太原上黨郡東至滎陽㓕二周置三川郡<lb/>
<pb n="KR2d0005_WYG_007-1b"/>
吕不韋為相封十萬户號文信侯招致賔客㳺士欲以<lb/>
并天下李斯為舎人䝉驁王齮麃公等為将軍王年少<lb/>
初即位委國事大臣晉陽反元年将軍䝉驁擊定之韓<lb/>
遣水工鄭國来間作鄭國渠欲以弊秦不暇外事二年<lb/>
麃公将攻卷斬首三萬三年蒙驁攻韓收十三城王齮<lb/>
死十月蒙驁收魏畼有詭嵗大饑四年㧞畼有詭秦質<lb/>
子歸自趙趙太子出歸國十月庚寅蝗從東方来蔽天<lb/>
天下疫百姓納粟千石拜爵一級五年䝉驁攻魏定酸<lb/>
<pb n="KR2d0005_WYG_007-2a"/>
棗燕虛長平雍邱山陽皆拔之取二十城初置東郡冬<lb/>
雷六年韓魏趙衛楚共擊秦取夀陵秦兵出五國兵罷<lb/>
拔衛以益東郡其君角率其枝屬徙居野王阻其山以<lb/>
保魏之河内七年彗星先出東方見北方五月見西方<lb/>
䝉驁死收龍孤慶都還兵攻汲彗星復見西方十六日<lb/>
夏太后卒八年王弟長安君成矯将兵擊趙反死屯留<lb/>
軍吏皆斬卒死者戮其尸遷其民於臨洮河魚大上民<lb/>
東就食魚嫪毐封長信侯予之山陽地令毐居之宫室<lb/>
<pb n="KR2d0005_WYG_007-2b"/>
車馬衣服苑囿馳獵恣毐事無大小皆决於毐又以河<lb/>
西太原郡為毐國九年彗星見或竟天攻魏垣蒲陽四<lb/>
月王在雍己酉王冠帶劔長信侯毐作亂而覺矯王御<lb/>
璽及太后璽以發縣卒及衛卒官騎戎翟君公舎人欲<lb/>
攻蘄年宫王知之令相國昌平君昌文君發卒攻毐戰<lb/>
咸陽斬首數百皆拜爵宦者在戰中亦拜爵一級毐等<lb/>
敗走即令國中有生得毐賜錢百萬殺之五十萬盡得<lb/>
毐等衛尉竭内史肆佐弋竭中大夫令齊等二十人皆<lb/>
<pb n="KR2d0005_WYG_007-3a"/>
梟首車裂以徇㓕其宗及其舎人輕者為鬼薪及奪爵<lb/>
遷蜀四千餘家家房陵四月寒凍有死者楊端和攻衍<lb/>
氏彗星見西方又見北方從斗以南八十日十年相國<lb/>
吕不韋坐嫪毐免遷太后雍桓齮為将軍齊趙来置酒<lb/>
羣臣以太后事諫王相繼死者二十七人齊人茅焦說<lb/>
王曰秦方以天下為事而大王有遷母太后之名恐諸<lb/>
侯聞之由此背秦王乃自迎太后於雍入咸陽復居甘<lb/>
泉宫大索逐客李斯上書說乃止斯因說王請先取韓<lb/>
<pb n="KR2d0005_WYG_007-3b"/>
以恐它國於是使斯下韓韓王患之與韓非謀弱秦大<lb/>
梁人尉繚来說王曰以秦之強諸侯譬如郡縣之君臣<lb/>
但恐諸侯合從翕而出不意此乃知伯夫差涽王之所<lb/>
以亡也願大王無愛財物賂其豪臣以亂其謀不過亡<lb/>
三十萬金則諸侯可盡王用其計見繚亢禮衣服飲食<lb/>
與繚同繚曰秦王為人蜂凖長目摯鳥膺豺聲少恩而<lb/>
虎狼心居約易出人下得志亦輕食人我布衣然見我<lb/>
常身自下我誠使秦王得志於天下天下皆為虜矣不<lb/>
<pb n="KR2d0005_WYG_007-4a"/>
可與久㳺乃亡去秦王覺固止之以為國尉卒用其計<lb/>
䇿十一年吕不韋出之河南王翦桓齮楊端和攻鄴取<lb/>
九城王翦攻閼與撩陽皆并為一軍翦将十八日軍歸<lb/>
斗食以下什推二人從軍取鄴安陽桓齮将十二年吕<lb/>
不韋死竊葬其舎人臨者晉人也逐出之秦人奪爵遷<lb/>
自今以来操國事不道如嫪毐不韋者籍其門視此秋<lb/>
復嫪毐舎人遷蜀者天下大旱六月至八月乃雨十三<lb/>
年桓齮攻趙平陽殺趙将扈輒斬首十萬王之河南正月<lb/>
<pb n="KR2d0005_WYG_007-4b"/>
彗星見東方十月桓齮攻趙十四年攻趙軍於平陽取<lb/>
冝安破之殺其将軍桓齮定平陽武城韓使非来使王<lb/>
用李斯計留非非死雲陽韓王請為臣十五年大興兵<lb/>
一軍至鄴一軍至太原取狼孟地動十六年九月𤼵卒<lb/>
受韓南陽地初令男子書年魏獻地於秦置麗邑十七<lb/>
年内史騰攻韓得王安盡納其地為頴川郡地動華陽<lb/>
太后卒民大饑十八年大興兵攻趙王翦将上地下井<lb/>
陘端和將河内羗瘣伐趙端和圍邯鄲城十九年王翦<lb/>
<pb n="KR2d0005_WYG_007-5a"/>
羗瘣盡取趙地得趙王引兵欲攻燕屯中山王之邯鄲<lb/>
諸嘗與王母家有仇怨皆阬之王歸自趙王母太后卒<lb/>
趙公子嘉率其宗數百人之代自立為代王東與燕合<lb/>
兵軍上谷大饑二十年燕太子丹患秦兵至國恐使荆<lb/>
軻来刺王王覺之體解軻以徇而使王翦辛勝攻燕燕<lb/>
代𤼵兵擊秦軍秦軍破燕易水之西二十一年益𤼵卒<lb/>
詣王翦遂破燕太子丹軍取燕薊城得太子丹之首燕<lb/>
王東收遼東而王之李信䝉恬攻荆王翦謝病老歸新<lb/>
<pb n="KR2d0005_WYG_007-5b"/>
鄭反昌平君徙於郢大雨雪深二尺五寸二十二年王<lb/>
賁攻魏引河溝灌大梁大梁城壊梁王請降盡取其地<lb/>
李信䝉恬大破荆軍荆人隨之三日三夜不頓舎大破<lb/>
李信軍二十三年秦王復召王翦強起之使将擊荆取<lb/>
陳以南至平輿虜荆王秦王游至郢陳荆將項燕立昌<lb/>
平君為荆王以江南距秦二十四年王翦䝉武破荆軍<lb/>
昌平君死項燕自殺二十五年大興兵使王賁攻燕遼<lb/>
東得燕王喜還攻代虜代王嘉王翦遂定荆江南地降<lb/>
<pb n="KR2d0005_WYG_007-6a"/>
越君置㑹稽郡五月天下大酺二十六年齊王建與其<lb/>
相后勝發兵守其西界不通秦使王賁從燕南攻齊得齊<lb/>
王建秦初并天下令丞相御史曰異日韓王納地效璽<lb/>
請為藩臣已而背約與趙魏合從畔秦故興兵誅之虜<lb/>
其王寡人以為善庶幾息兵革趙王使其相李牧来約<lb/>
盟故歸其質子已而倍盟反我太原故興兵誅之得其<lb/>
王趙公子嘉乃自立為代王故舉兵擊㓕之魏王始約<lb/>
服入秦已而與韓趙謀襲秦秦兵吏誅遂破之荆王獻<lb/>
<pb n="KR2d0005_WYG_007-6b"/>
青陽以西而畔約擊我南郡故𤼵兵誅得其王遂定荆<lb/>
地燕王昏亂其太子丹乃隂令荆軻為賊兵吏誅㓕其<lb/>
國齊王用后勝計絶秦使欲為亂兵吏誅虜其王平齊<lb/>
地寡人以𦕈𦕈之身興兵誅暴亂頼宗廟之靈六王咸<lb/>
服其辜天下大定今名號不更無以稱成功傳後世其<lb/>
議帝號丞相綰御史大夫刧廷尉斯等皆曰昔者五帝<lb/>
地方千里其外侯服夷服諸侯咸朝或否天子不能制<lb/>
今陛下興義兵誅殘賊平定天下海内為郡縣法令由<lb/>
<pb n="KR2d0005_WYG_007-7a"/>
一統自上古以来未嘗有五帝所不及臣等謹與博士<lb/>
議曰古有天皇有地皇有㤗皇㤗皇最貴臣等昧死上<lb/>
尊號王為㤗皇命為制令為詔天子自稱曰朕王曰去<lb/>
㤗著皇采上古帝位號號曰皇帝它如議制曰可追尊<lb/>
莊襄王為太上皇制曰朕聞太古有號無諡中古有號<lb/>
死而以行為謚如此則子議父臣議君也甚無謂朕弗<lb/>
取焉自今以来除諡法朕為始皇帝後世以計數二世<lb/>
三世至于萬世傳之無窮始皇推終始五徳之傳以為<lb/>
<pb n="KR2d0005_WYG_007-7b"/>
周得火徳秦代周徳從所不勝方今水徳之始建正朝<lb/>
㑹皆以十月朔衣服旌旄節旗皆上黒數以六為紀符<lb/>
法冠皆六寸輿六尺六尺為歩乗六馬更名河曰徳水<lb/>
以為水徳之治剛毅戾深事皆决於法刻削毋仁恩和<lb/>
義然後合五徳之數於是急法久者不赦丞相綰等言<lb/>
諸侯初破燕齊荆地逺不為置王毋以塡之請立諸子<lb/>
唯上幸許始皇下其議於羣臣羣臣皆以為便廷尉李<lb/>
斯議曰周文武所封子弟同姓甚衆然後屬䟽逺相攻<lb/>
<pb n="KR2d0005_WYG_007-8a"/>
擊如仇讎諸侯更相誅伐周天子不能禁止今海内頼<lb/>
陛下神靈一統皆為郡縣諸子功臣以公賦稅重賞賜<lb/>
之甚足易制天下無異意則安寜之術也置諸侯不便<lb/>
始皇曰天下共苦戰闘不休以有侯王頼宗廟天下初<lb/>
定又復立國是樹兵也而求其寜息豈不難哉廷尉議<lb/>
是分天下以為三十六郡郡置守尉監更名民曰黔首<lb/>
大酺收天下兵聚之咸陽銷以為鐘鐻金人十二重各<lb/>
千石置宫廷中一法度衡石丈尺車同制書同文字地<lb/>
<pb n="KR2d0005_WYG_007-8b"/>
東至海暨朝鮮西至臨洮羗中南至北嚮户北據河為<lb/>
塞並隂山至遼東徙天下豪富於咸陽十二萬户諸廟<lb/>
及章䑓上林皆在渭南秦每破諸侯放其宫室作之咸<lb/>
陽北坂上南臨渭自雍門以東至涇渭殿屋複道周閣<lb/>
相屬所得諸侯美人鐘鼔以充入之二十七年始皇廵<lb/>
隴西北地出鷄頭山過回中作信宫渭南已而更名極<lb/>
廟象天極築甬道自咸陽屬之驪山賜民爵一級治天<lb/>
下馳道二十八年始皇東行郡縣上鄒嶧山立石刻頌<lb/>
<pb n="KR2d0005_WYG_007-9a"/>
秦徳與魯諸儒生議封禅事遂登封太山下遇暴風雨<lb/>
休於樹下因封其樹為五大夫禪梁父刻所立石其詞<lb/>
曰皇帝臨位作制眀法臣下修飭二十有六年初并天<lb/>
下㒺不賔服親廵逺方黎民登兹太山周覧東極從臣<lb/>
思迹本原事業祗誦功徳治道運行諸産得宜皆有法<lb/>
式大業休明垂于後世順承勿革皇帝躬聖既平天下<lb/>
不懈於治夙興夜寐建設長利專隆教誨訓經宣逹逺<lb/>
近畢理咸承聖志貴賤分明男女禮順慎遵職事昭融<lb/>
<pb n="KR2d0005_WYG_007-9b"/>
内外靡不清净施于後嗣化及無窮遵奉遺詔永承重<lb/>
戒於是並勃海以東過黄腄窮成山登之罘立石頌秦<lb/>
徳而去南登琅邪大樂之留三月乃徙黔首三萬户琅<lb/>
邪臺下復十二嵗作琅邪䑓立石刻頌秦徳明得意曰<lb/>
維二十六年皇帝作始端平法度萬物之紀以明人事<lb/>
合同父子聖知仁義顯白首理東撫東上以省卒士事<lb/>
已大畢乃臨于海皇帝之功勤勞本事上農除末黔首<lb/>
是富普天之下摶心揖志器械一量同書文字日月所<lb/>
<pb n="KR2d0005_WYG_007-10a"/>
照舟輿所載皆終其命莫不得意應時動事是維皇帝<lb/>
匡飭異俗陵水經地憂恤黔首朝夕不懈除疑定法咸<lb/>
知所辟方伯分職諸治經易舉措必當莫不如畫皇帝<lb/>
之眀臨察四方尊卑貴賤不逾次行姧邪不容皆務貞<lb/>
良細大盡力莫敢怠荒逺邇辟隐專務肅荘端直敦忠<lb/>
事業有常皇帝之徳存定四極誅亂除害興利致福節<lb/>
事以時諸産繁殖黔首安寕不用兵革六親相保終無<lb/>
㓂賊驩欣奉教盡如法式六合之内皇帝之土西渉流<lb/>
<pb n="KR2d0005_WYG_007-10b"/>
沙南盡北户東有東海北過大夏人迹所至無不臣者<lb/>
功盖五帝澤及牛馬莫不受徳各安其宇維秦王兼有<lb/>
天下立名為皇帝乃撫東土至於琅邪列侯武成侯王<lb/>
離列侯通武侯王賁倫侯建成侯趙亥倫侯昌武侯成<lb/>
倫侯武信侯馮毋擇丞相隗林<hi>顔之惟云隋開皇中得古稱權有銘云始皇時</hi>
<hi>量噐丞相隗状王綰二人列名今云隗林恐誤</hi>丞相王綰卿李斯卿王戊五大<lb/>
夫趙嬰五大夫楊樛從輿議於海上曰古之帝者地不<lb/>
過千里諸侯各守其封域或朝或否相侵暴亂殘伐不<lb/>
<pb n="KR2d0005_WYG_007-11a"/>
止猶刻金石以自為紀古之五帝三王知教不同法度<lb/>
不明假威鬼神以欺逺方實不稱名故不久長其身未<lb/>
没諸侯背叛法令不行今皇帝并一海内以為郡縣天<lb/>
下和平昭明宗廟體道行徳尊號大成羣臣相與頌皇<lb/>
帝功徳刻於金石以為表經旣已齊人徐市等言海中<lb/>
有三神山名曰蓬莱方丈瀛州僊人居之請得齋戒與<lb/>
童男女求之於是遣徐市發童男女數千人入海求僊<lb/>
人始皇還過彭城齋戒禱祀欲出周鼎泗水使千人没<lb/>
<pb n="KR2d0005_WYG_007-11b"/>
水求之弗得乃西南渡淮水之衡山南郡浮江至湘山<lb/>
祠逢大風幾不得渡始皇問博士湘君何神博士對曰<lb/>
聞之堯女舜之妻而葬此始皇大怒使刑徒三千人伐<lb/>
湘山樹赭其山自南郡由武關歸二十九年始皇東㳺<lb/>
至陽武博狼沙中為盗所驚求弗得乃令天下大索十<lb/>
日登之罘刻石其辭曰維二十九年時在中春陽和方<lb/>
起皇帝東㳺廵登之罘臨照於海從臣嘉觀原念休烈<lb/>
追誦本始大聖作治建定法度顯著綱紀外教諸侯光<lb/>
<pb n="KR2d0005_WYG_007-12a"/>
施文惠明以義理六國回辟貪戾無厭虐殺不已皇帝<lb/>
哀衆遂𤼵討師奮揚武徳義誅信行威燀旁逹莫不賔<lb/>
服烹滅強暴振救黔首周定四極普施眀法經緯天下<lb/>
永為儀則大矣哉宇縣之中承順聖意羣臣誦功請刻<lb/>
于石表垂于常式其東觀曰維二十九年皇帝春㳺覧<lb/>
省逺方逮于海隅遂登之罘昭臨朝陽觀望廣麗從臣<lb/>
咸念原道至眀聖法初興清理疆内外誅暴強武威旁<lb/>
暢振動四極禽滅六王闡并天下菑害絶息永偃戎兵<lb/>
<pb n="KR2d0005_WYG_007-12b"/>
皇帝眀徳經理宇内視聽不怠作立大義昭設備器咸<lb/>
有章旗職臣遵分各知所行事無嫌疑黔首改化逺邇<lb/>
同度臨古絶尤常職旣定後嗣循業長承聖治羣臣嘉<lb/>
徳祗誦聖烈請刻之罘遂之琅邪道上黨入三十年三<lb/>
十一年十二月更名臘曰嘉平賜黔首里六石米二羊<lb/>
始皇為微行咸陽與武士四人俱夜出逢盗蘭池見窘<lb/>
武士擊殺盗關中大索二十日米石千六百三十二年<lb/>
始皇之碣石使燕人盧生求羡門刻碣石門其辭曰遂<lb/>
<pb n="KR2d0005_WYG_007-13a"/>
興師旅誅戮無道為逆滅息武殄暴逆文復無罪庶心<lb/>
咸服惠論功勞賞及牛馬恩肥土域皇帝奮威徳并諸<lb/>
侯初一㤗平墮壊城郭决通川防夷去嶮岨地勢旣定<lb/>
黎庶無繇天下咸撫男樂其疇女修其業事各有敘惠<lb/>
被諸産久並来田莫不安所羣臣誦烈請刻此石垂著<lb/>
儀矩因使韓終侯公石生求仙人不死之藥廵北邉從<lb/>
上郡入盧生使入海還言鬼神事因奏録圗書曰亡秦<lb/>
者胡也始皇乃使蒙恬發兵三十萬人北擊胡略取河<lb/>
<pb n="KR2d0005_WYG_007-13b"/>
南地三十三年𤼵諸嘗逋亡人贅壻賈人略取陸梁地<lb/>
為桂林象郡南海以適遣戍西北斥逐匈奴自榆中並<lb/>
河以東屬之隂山為三十四縣城河上為塞又使䝉恬<lb/>
渡河取髙闕陶山北假中築亭障以逐戎人徙謫實初<lb/>
縣禁不得祠明星出西方三十四年適治獄吏不直者<lb/>
築長城及南越地始皇置酒咸陽宫博士七十人前為<lb/>
夀僕射周青臣進頌曰佗時秦地不過千里頼陛下神<lb/>
靈眀聖平定海内放逐蠻夷日月所照莫不賔服以諸<lb/>
<pb n="KR2d0005_WYG_007-14a"/>
侯為郡縣人人自安樂無戰争之患傳之萬世自上古<lb/>
不及陛下威徳始皇恱博士齊人淳于越進曰臣聞殷<lb/>
周之王千餘嵗封子弟功臣自為枝輔今陛下有海内<lb/>
而子弟為匹夫卒有田常六卿之臣無輔拂何以相救<lb/>
哉事不師古而能長久者非所聞也周青臣又面諛以<lb/>
重陛下之過非忠臣始皇下其議丞相李斯曰五帝不<lb/>
相復三代不相襲各以治非其相反時變異也今陛下<lb/>
創大業建萬世之功固非愚儒所知且越乃言三代事<lb/>
<pb n="KR2d0005_WYG_007-14b"/>
何足法也異時諸侯並争厚招㳺學今天下已定法令<lb/>
出一百姓當家則力農工士則學習法令辟禁今諸生<lb/>
不師今而學古以非當世惑亂黔首丞相臣斯昧死言<lb/>
古者天下散亂莫之能一是以諸侯並作語皆道古以<lb/>
害今餙虛言以亂實人善其所私學以非上之所建立<lb/>
今皇帝并有天下别白黒而定一尊私學乃相與非法<lb/>
教人聞令下則各以其學議之入則心非出則巷議夸<lb/>
主以為名異取以為髙率羣下以造謗如此弗禁則主<lb/>
<pb n="KR2d0005_WYG_007-15a"/>
勢降乎上黨與成乎下禁之便臣請史官非秦記皆燒<lb/>
之非博士官所職天下敢有藏詩書百家語者悉詣守<lb/>
尉雜燒之有敢偶語詩書棄市以古非今者族吏見知<lb/>
不舉者與同罪令下三十日不燒黥為城旦所不去者<lb/>
醫藥卜筮種樹之書有欲學法令以吏為師制曰可三<lb/>
十五年除道道九原抵雲陽塹山堙谷直通之於是始<lb/>
皇以為咸陽人多而先王之宫廷小吾聞周文王都豐<lb/>
武王都鎬豐鎬之間帝王之都也乃營作朝宫渭南上<lb/>
<pb n="KR2d0005_WYG_007-15b"/>
林苑中先作殿阿房東西五百歩南北五十丈上可以<lb/>
坐萬人下可以建五丈旗周馳為閣道自殿下直抵南<lb/>
山表南山之巔以為復道自阿房渡渭屬之咸陽以象<lb/>
天極閣道絶漢抵營室也阿房宫未成成欲更擇令名<lb/>
名之作宫阿房故天下謂之阿房宫隠宫徒刑者七十<lb/>
餘萬人分作阿房宫或作麗山發北山石下蜀荆之材<lb/>
皆至關中計宫三百關外四百餘立石東海上朐界中<lb/>
以為秦東門徒三萬家麗邑五萬家雲陽皆復不事十<lb/>
<pb n="KR2d0005_WYG_007-16a"/>
嵗盧生説始皇曰臣等求芝竒藥仙者常弗遇類物有<lb/>
害之者人主冝時為微行以辟惡鬼惡鬼辟真人至人<lb/>
主所居而人臣知之則害於神真人者入水不濡入火<lb/>
不熱陵雲氣與天地長久今上治天下未能恬淡願上<lb/>
所居宫毋令人知之然後不死之藥殆可得也於是始<lb/>
皇曰吾慕真人自謂真人不稱朕令咸陽旁二百里内<lb/>
宫觀二百七十復道角道相連帷帳鐘鼔美人不移而<lb/>
具行所幸有言其處者罪死嘗幸梁山宫從山上見丞<lb/>
<pb n="KR2d0005_WYG_007-16b"/>
相車馬衆弗善也中人或言丞相丞相後損車騎始皇<lb/>
怒曰此中人泄吾語案問莫服詔捕時在側者皆殺之<lb/>
自是莫知行之所在凡聽事及羣臣受决事悉於咸陽<lb/>
宫盧生侯生相與謀曰始皇為人天性剛戾自用起諸<lb/>
侯并天下意得欲從以為自古莫及己専任獄吏獄吏<lb/>
得親幸博士雖七十人特備員弗用丞相諸大臣皆受<lb/>
成事倚辦於上上樂以刑殺為威天下畏罪持禄莫敢<lb/>
盡忠上不聞過而日驕下攝伏謾欺以取容秦法不得<lb/>
<pb n="KR2d0005_WYG_007-17a"/>
兼方不驗輙死然候星氣者至三百人皆良士畏忌諱<lb/>
諛不敢盡言其過天下事無大小皆决於上上至以衡<lb/>
石量書日夜有程不中程不息貪於權勢至如此未可<lb/>
為求仙藥於是亡去始皇聞之大怒曰吾前收天下書<lb/>
不中用者去之悉召文學士欲以興太平方士欲練以<lb/>
求竒藥今聞韓衆去不報徐市等費以巨萬計終不得<lb/>
藥徒姧利相告日聞盧生等吾尊賜之甚厚今乃誹謗<lb/>
我以重吾不徳諸生在咸陽者吾使人亷問或為妖言<lb/>
<pb n="KR2d0005_WYG_007-17b"/>
以亂黔首於是使御史悉按問諸生諸生傳相告引乃<lb/>
自除犯禁者四百六十餘人皆坑之咸陽使天下知之<lb/>
以懲後益𤼵謪徙邉長子扶蘇諫曰天下初定逺方黔<lb/>
首未集諸生皆誦法孔子今重法䋲之恐天下不安始<lb/>
皇怒使扶蘇北監䝉恬於上郡三十六年熒惑守心星<lb/>
隕東郡至地為石或刻其上曰始皇帝死而地分始皇<lb/>
聞之遣御史逐問莫服盡取石旁居人誅之而燔銷其<lb/>
石始皇不樂使博士為仙真人詩及行所㳺令樂人歌<lb/>
<pb n="KR2d0005_WYG_007-18a"/>
弦之秋使者從關東夜過華隂平舒道有人持璧遮使<lb/>
者曰為吾遺滈池君因言曰今年祖龍死使者問其故<lb/>
忽不見置其璧去使者奉璧具以聞始皇黙然良久曰<lb/>
山鬼固不過知一嵗事也退言曰祖龍者人之先也使<lb/>
御府視璧乃二十八年行渡江所沉璧也始皇卜之卦<lb/>
得游徙吉遷河北榆中三萬家拜爵一級三十七年十<lb/>
月癸丑始皇出㳺左丞相斯從右丞相去疾守少子胡<lb/>
亥愛慕請從許之十一月行至雲夢望祀虞帝於九疑<lb/>
<pb n="KR2d0005_WYG_007-18b"/>
浮江以觀藉柯渡海渚過丹陽至錢唐臨浙江水波惡<lb/>
乃西百二十里從狭中渡上㑹稽祭大禹望於南海而<lb/>
立石刻頌秦徳其文曰皇帝休烈平一宇内徳惠脩長<lb/>
三十有七年親廵天下周覽逺方遂登㑹稽宣省習俗<lb/>
黔首齊荘羣臣誦功本原事迹追道髙明秦聖臨國始<lb/>
定刑名顯烈舊章初平法式審别職任以立恒常六王<lb/>
專倍貪戾慠盈率衆自強暴虐恣行負力而驕數動甲<lb/>
兵隂通間使以事合從行為辟方内飾詐謀外来侵邉<lb/>
<pb n="KR2d0005_WYG_007-19a"/>
遂起禍殃義威誅之殄息暴悖亂賊滅亡聖徳廣宻六<lb/>
合之中被澤無疆皇帝并宇兼聽萬事逺近畢清運理<lb/>
羣物考驗事實各載其名貴賤並通善否陳前靡有隐<lb/>
情飾省宣義有子而嫁倍死不貞防隔内外禁止滛泆<lb/>
男女絜誠夫為寄豭殺之無罪男秉義程妻為逃嫁子<lb/>
不得母咸化亷清大治濯俗天下承風䝉被休經皆遵<lb/>
度軌和安敦勉莫不順令黔首修絜人樂同則嘉保太<lb/>
平後敬奉法常治無極輿舟不傾從臣誦烈請刻此石<lb/>
<pb n="KR2d0005_WYG_007-19b"/>
光垂休銘還過呉從江乗渡並海上北至琅邪方士徐<lb/>
市等入海求神藥數嵗不得費多恐譴乃詐曰蓬莱藥<lb/>
可得然常為大鮫魚所苦故不得至願請善射與俱見<lb/>
則以連弩射之始皇夢與海神戰如人状問占夢博士<lb/>
曰水神不可見以大魚鮫龍為候今上禱祀備謹而有<lb/>
此惡神當除去而善神可致乃令入海者齎捕巨魚具<lb/>
而自以連弩候大魚出射之自琅邪北至榮成山弗見<lb/>
至之罘見巨魚射殺一魚遂並海西自平原津而病始<lb/>
<pb n="KR2d0005_WYG_007-20a"/>
皇惡言病羣臣莫敢言死事上病益甚乃為璽書賜公<lb/>
子扶蘇曰與喪㑹咸陽而葬書已封在中車府令趙髙<lb/>
行符璽事所未授使者七月丙寅始皇崩於沙邱平䑓<lb/>
丞相斯為帝崩在外恐諸公子及天下有變乃袐不𤼵<lb/>
喪棺載輼輬車中故幸宦者參乗所至上食百官奏事<lb/>
如故宦者輒從車中可其奏事獨子胡亥趙髙及所幸<lb/>
宦者五六人知之趙髙故嘗教胡亥書及獄律令事胡<lb/>
亥私幸之髙乃與公子胡亥及丞相斯隂謀破去始皇<lb/>
<pb n="KR2d0005_WYG_007-20b"/>
所封書賜公子扶蘇者而更詐為丞相斯受始皇遺詔<lb/>
沙丘立子胡亥為太子更為書賜公子扶蘇䝉恬數以<lb/>
罪賜死行從井陘抵九原㑹暑輼車臭乃詔從官車載<lb/>
一石鮑魚以亂之行從直道至咸陽𤼵䘮太子胡亥襲<lb/>
位為二世皇帝九月葬始皇酈山始皇初即位穿治酈<lb/>
山及并天下天下送徒七十餘萬人穿三泉下銅而致椁宫<lb/>
觀百官竒器珎怪藏滿其中令匠作機弩矢有所穿近<lb/>
輙射之以水銀為百川河海機相貫輸上具天文下具<lb/>
<pb n="KR2d0005_WYG_007-21a"/>
地理以人魚膏為燭度不滅者久之二世曰先帝後宫<lb/>
非有子者出焉不宜皆令從死死者甚衆葬既下或言<lb/>
匠為機臧恐後泄大事皆閉之外羡中無復出者樹草<lb/>
木以象山二世皇帝元年二十一年趙髙為郎中令任<lb/>
用事二世下詔增始皇寢廟犠牲及山川百祀之禮令<lb/>
羣臣議尊始皇廟羣臣皆頓首言曰古者天子七廟諸<lb/>
侯五大夫三今始皇為極廟四海之内咸獻貢職增犠<lb/>
牲禮咸備無以加先王廟或在雍或在咸陽天子當獨<lb/>
<pb n="KR2d0005_WYG_007-21b"/>
奉酌祠始皇廟自㐮公以下軼毁所置凡七廟羣臣以<lb/>
禮進祠尊始皇為帝者祖廟皇帝復自稱朕二世與趙<lb/>
髙謀曰朕年少初即位黔首未附先帝廵行海内以示<lb/>
強威服海内今晏然不廵行即見弱毋以臣畜天下春<lb/>
二世東行郡縣李斯従到碣石並海南至㑹稽盡刻始<lb/>
皇所立刻石旁著大臣從者名以章先帝成功盛徳焉<lb/>
遂至遼東而還於是二世乃遵用趙髙申法令隂與髙<lb/>
謀曰大臣不服官吏尚強及諸公子必與我争為之柰<lb/>
<pb n="KR2d0005_WYG_007-22a"/>
何髙曰臣固願言而未敢也先帝大臣皆天下累世名<lb/>
貴人也積功勞世以相傳久矣今髙素賤陛下幸稱舉<lb/>
令在上位管中事大臣鞅鞅特以貎從臣心實不服今<lb/>
上出不因此時案郡縣守尉有罪者誅之上以振威天<lb/>
下下以除去上平生所不可者今時不師文而决於武<lb/>
力願陛下遂従時無疑即羣臣不及謀明主收餘民賤<lb/>
者貴之貧者富之逺者近之則上下集而國安矣二世<lb/>
曰善乃行誅大臣及諸公子以罪過連逮近官三郎無<lb/>
<pb n="KR2d0005_WYG_007-22b"/>
得立者而六公子戮死於杜公子將閭昆弟三人囚於<lb/>
内宫議其罪獨後二世使使令将閭曰公子不臣罪當<lb/>
死吏致法焉将閭曰闕廷之禮吾未嘗敢不從賔賛也<lb/>
廊廟之位吾未嘗敢失節也受命應對吾未嘗敢失詞<lb/>
也何謂不臣願聞罪而死使者曰臣不得與謀奉書従<lb/>
事将閭仰天大呼天者三曰天乎吾無罪昆弟三人皆<lb/>
流涕拔劒自殺宗室振恐羣臣諫者以為誹謗遏過者<lb/>
為妖言黔首振恐四月還至咸陽曰先帝為咸陽朝廷<lb/>
<pb n="KR2d0005_WYG_007-23a"/>
小故營阿房宫未就而崩罷其作者復土酈山酈山事<lb/>
大畢今釋阿房弗就是章先帝過也復作阿房宫外撫<lb/>
四夷如始皇計徴材士五萬人為屯衛教射咸陽狗馬<lb/>
禽獸當食者多度不足下調郡縣轉輸菽粟芻藁皆令<lb/>
自齎粮食咸陽三百里内不得食其糓用法㿽刻深七<lb/>
月戍卒陳勝等反故荆地為張楚勝自立為楚王居陳<lb/>
遣諸将徇地山東郡縣少年苦秦吏皆殺其守尉令丞<lb/>
反以應渉相立為侯王合從西郷名為伐秦不可勝數<lb/>
<pb n="KR2d0005_WYG_007-23b"/>
也謁者使東方来以反者聞二丗怒下吏後使者至二<lb/>
世問之對曰羣盗不足憂郡守尉方逐捕且盡乃悦武<lb/>
臣自立為趙王魏咎為魏王田儋為齊王沛公起沛項<lb/>
梁起㑹稽二年冬陳渉将周章等西至戯兵數十萬二<lb/>
世大驚與羣臣謀少府章邯曰盗已至衆強今𤼵近縣<lb/>
不及矣酈山徒多請赦之授兵以擊之乃大赦天下使<lb/>
章邯将擊破周章軍章走殺之曹陽二世益使長史司<lb/>
馬欣董翳佐邯擊盗殺陳勝城父破項梁定陶滅魏咎<lb/>
<pb n="KR2d0005_WYG_007-24a"/>
臨濟楚地名将已死章邯乃北渡河擊趙王歇於鉅鹿<lb/>
趙髙説二世曰先帝臨制天下久故羣臣不敢為非進<lb/>
邪説今陛下富於春秋即位柰何與公卿廷决事事即<lb/>
有誤示羣臣短也天子稱朕固不聞聲於是二世常居<lb/>
禁中與髙决諸事公卿希得朝見盗賊益多而關中卒<lb/>
發東擊盗者毋已右丞相去疾左丞相斯将軍馮刧進<lb/>
諫曰關東羣盗並起秦發兵誅擊所殺亡甚衆然猶不<lb/>
止皆以戌漕轉作事苦賦税大也請且止阿房宫作者<lb/>
<pb n="KR2d0005_WYG_007-24b"/>
减省四邊戍轉二世曰吾聞之韓子曰堯舜采椽不刮<lb/>
茅茨不翦飯土塯啜土刑雖監門之養不觳於此禹鑿<lb/>
龍門通大夏决河亭水放之海自持築臿脛無毛臣虜<lb/>
之勞不烈於此矣凡所為貴有天下者得肆意極欲主<lb/>
重明法下不敢為非以制御海内也夫虞夏之主貴為<lb/>
天子親處窮苦之實以循百姓尚何於法朕尊萬乗無<lb/>
其實吾欲造千乗之駕萬乗之屬充吾號名且先帝起<lb/>
諸侯兼天下天下已定外攘四夷以安邊境作宫室以<lb/>
<pb n="KR2d0005_WYG_007-25a"/>
章得意而君觀先帝功業有緒今朕即位二年之間羣<lb/>
盗並起君不能禁又欲罷先帝之所為是上毋以報先<lb/>
帝次不為朕盡忠力何以在位下去疾斯刧吏案責它<lb/>
罪去疾刧曰將相不辱自殺斯獨囚趙髙為丞相案斯<lb/>
具五刑殺之三年章邯等圍鉅鹿楚上将軍項羽救趙<lb/>
邯等戰數却二世使人譲邯邯恐使長史欣請事趙髙<lb/>
弗見又弗信欣恐亡去髙使人捕追不及欣見邯曰趙<lb/>
髙用事於中将軍有功亦誅無功亦誅項羽急擊秦軍<lb/>
<pb n="KR2d0005_WYG_007-25b"/>
虜王離邯等遂以兵降諸侯八月己亥趙髙欲為亂恐<lb/>
羣臣不聼乃先設驗持鹿獻於二丗曰馬也二世笑曰<lb/>
丞相誤邪謂為馬問左右左右或黙然或言馬以阿順<lb/>
趙髙或言鹿者髙因隂中以法後羣臣皆畏髙髙前数<lb/>
言關東盗毋能為也及章邯等兵数却上書請㿽助燕<lb/>
趙齊楚韓魏皆自立為王自關以東大氐盡畔諸侯率<lb/>
衆西鄉沛公将數萬人已至武關使人私於髙髙恐二<lb/>
世怒誅及其身乃謝病不朝見二世夢白虎齧其左驂<lb/>
<pb n="KR2d0005_WYG_007-26a"/>
殺之心不樂以問占夢曰涇水為祟二世乃齋於望夷<lb/>
宫欲祠涇沉四白馬使使責譲髙以盗賊事髙懼乃隂<lb/>
與其婿咸陽令閻樂其弟趙成謀曰上不聽諫今事急<lb/>
欲歸禍吾宗吾欲易置上更立公子嬰子嬰仁儉百姓<lb/>
皆載其言乃詐為有大賊令樂召吏發卒使郎中令為<lb/>
内應追刧樂毋置髙舎遣樂将吏卒千餘人至望夷宫<lb/>
殿門縳衞令僕射曰賊入此何不止衛令曰周廬設卒<lb/>
甚謹安得賊敢入宫樂遂斬衛令直将吏入行射郎宦<lb/>
<pb n="KR2d0005_WYG_007-26b"/>
者皆大驚或走或格格者輒死死者數十人郎中令與<lb/>
樂俱入射上幄坐幃二世怒召左右左右皆惶擾不闘<lb/>
旁有宦者一人侍不敢去二世入謂曰公何不蚤告我<lb/>
乃至於此宦者曰臣不敢言故得全使臣蚤言皆已誅<lb/>
安得至今閻樂前數二世曰足下驕恣誅殺無道天下<lb/>
共畔足下足下其自為計二世曰丞相可得見否樂曰<lb/>
不可二世曰吾願得一郡為王弗許又曰願為萬户侯<lb/>
弗許曰願與妻子為黔首比諸公子樂曰臣受命於丞<lb/>
<pb n="KR2d0005_WYG_007-27a"/>
相為天下誅足下足下雖多言臣不敢報麾其兵進二<lb/>
世自殺趙髙乃悉召諸大臣公子告以誅二世之状曰秦故<lb/>
王國始皇君天下故稱帝今六國復自立秦地益小乃<lb/>
以空名為帝不可冝為王如故便立二世之兄子公子<lb/>
嬰為秦王以黔首葬二世杜南冝春苑中令子嬰齋當<lb/>
廟見受玉璽齋五日子嬰與其子二人謀曰丞相髙殺<lb/>
二世望夷宫恐羣臣誅之乃佯以義立我我聞髙乃與<lb/>
楚約滅秦宗室而王關中今使我齋見廟此欲因廟中<lb/>
<pb n="KR2d0005_WYG_007-27b"/>
殺我耳我稱病不行髙必自来来則殺之髙使人請子<lb/>
嬰数軰子嬰不行髙果自往曰宗廟重事王柰何不行<lb/>
子嬰遂刺殺髙於齋宫三族髙家以狥咸陽子嬰為秦<lb/>
王四十六日沛公破秦軍入武關遂至覇上使人約降<lb/>
子嬰子嬰係頸以組白馬素車奉天子璽符降軹道旁<lb/>
沛公遂入咸陽封宫室府庫還軍覇上居月餘諸侯兵<lb/>
至項籍為從長殺子嬰及秦諸公子宗族遂屠咸陽燒<lb/>
其宫室虜其子女收其珎寳貨財分其地為三封秦降<lb/>
<pb n="KR2d0005_WYG_007-28a"/>
将章邯為雍王司馬欣為塞王董翳為翟王號曰三秦<lb/>
項羽為西楚覇王主命分天下王諸侯後五年天下定<lb/>
於漢<lb/>
蘇子曰諸侯之興自生民始矣至始皇㓕六國而五帝<lb/>
三代之諸侯埽地無復遺者非秦能滅諸侯而勢之隆<lb/>
汙極於此矣昔禹會諸侯於塗山執玉帛者萬國傳商<lb/>
及周文武之間止千七百餘國夫人之必争強弱之必<lb/>
相吞滅此勢之必至者也彼非諸侯獨能自存聖賢之<lb/>
<pb n="KR2d0005_WYG_007-28b"/>
君時出而齊之是以強者不敢肆弱者有以自立葢自<lb/>
禹五世而得少康自少康十二世而得湯自湯六世而<lb/>
得大戊自大戊十三世而得武丁自武丁八世而得周<lb/>
文武當是時雖有強暴諸侯不得以力加小弱然虞夏<lb/>
諸侯亡者已十八九矣自文武成康以来三十有三世<lb/>
獨一宣王能紀綱諸夏幽平以後諸侯放恣春秋之際<lb/>
存者百七十餘國而已雖齊桓晉文迭興以㑹盟征伐<lb/>
持之而道徳不足其身所攻滅葢已多矣陵遲至於六<lb/>
<pb n="KR2d0005_WYG_007-29a"/>
國獨有宋衛中山泗上諸侯在耳地大兵強皆務以詐<lb/>
力相傾雖使桓文復生號令将有所不行非有盛徳之<lb/>
君不足以懐之矣是以至於蕩滅無餘而後止秦雖欲<lb/>
復立諸侯豈可得哉而議者乃追咎李斯不師古始使<lb/>
秦孤立無援二世而亡盖未之思歟夫商周之初雖封<lb/>
建功臣子弟而上古諸侯碁布天下植根深固是以新<lb/>
故相維勢如犬牙數世之後皆為故國不可復動今秦<lb/>
已削平諸侯蕩然無復立錐之國雖使並建子弟而君<lb/>
<pb n="KR2d0005_WYG_007-29b"/>
民不親譬如措舟滄海之上大風一作漂卷而去與秦<lb/>
之郡縣何異且獨不見漢髙晉武之事乎割裂海内以<lb/>
封諸将諸子大者連城數十舉無根之人寄之萬民之<lb/>
上十數年之間隨即散滅不獲其用豈非惑於其名而<lb/>
未察其勢也哉古之聖人立法以御天下必觀其勢勢<lb/>
之所去不可強反今秦之郡縣豈非勢之自至也歟然<lb/>
秦得其勢而不免於滅亡蓋治天下在徳不在勢誠能<lb/>
因勢以立法務徳以扶勢未有不安且治者也使秦旣<lb/>
<pb n="KR2d0005_WYG_007-30a"/>
一天下與民休息寛繇賦省刑罰黜奢滛崇儉約選任<lb/>
忠良放逺法吏而以郡縣治之雖與三代比隆可也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0005_WYG_007-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古史卷七<lb/>
</p>
<p>
</p>
  </div>
</body>
</text>
</TEI>
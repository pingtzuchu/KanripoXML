<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古史卷四十三</head>
    <p>
<pb n="KR2d0005_WYG_043-1a"/>
欽定四庫全書<lb/>
　古史卷四十三　　　　　　宋　蘇轍　撰<lb/>
　　穣侯列傳第二十<lb/>
穰侯魏冉者秦昭王母宣太后弟也其先楚人秦武王<lb/>
卒無子立其弟為昭王武王母號恵文后先武王死昭<lb/>
王母故號芉八子及昭王即位號為宣太后宣太后二<lb/>
弟其異父長弟魏冉同父弟曰芈戎為華陽君而昭王<lb/>
同母弟曰髙陵君涇陽君而冉最賢自恵王時任職用<lb/>
<pb n="KR2d0005_WYG_043-1b"/>
事武王卒諸弟爭立唯冉力為能立昭王昭王即位以<lb/>
冉為将軍衛咸陽誅季君之亂而逐武王后出之魏昭<lb/>
王諸兄弟不善者皆滅之威振秦國昭王少宣太后自<lb/>
治任冉為政昭王七年樗里子死而使涇陽君質於齊<lb/>
趙人樓緩来相秦趙不利乃使仇液之秦請以冉為秦<lb/>
相仇液将行其客宋公謂液曰秦不聼公樓緩必怨公<lb/>
公不若謂樓緩曰請為公毋急秦秦王見趙請相魏冉<lb/>
之不急且不聼公公言而事不成以徳樓子事成魏冉<lb/>
<pb n="KR2d0005_WYG_043-2a"/>
固徳公矣於是仇液從之而秦果免樓緩而冉相秦欲<lb/>
誅吕禮禮出奔齊昭王十四年冉舉白起使代向夀将<lb/>
而攻韓魏敗之伊闕斬首二十四萬虜魏将公孫喜眀<lb/>
年又取楚之宛葉冉謝病免相以客卿夀燭為相其眀<lb/>
年燭免復相冉乃封冉於穣復益封陶號曰穰侯封四<lb/>
嵗為秦将攻魏魏献河東方四百里㧞魏之河内取城<lb/>
大小六十餘昭王十九年秦稱西帝齊稱東帝月餘吕<lb/>
禮来而齊秦各復歸帝為王冉復相秦六嵗而免免二<lb/>
<pb n="KR2d0005_WYG_043-2b"/>
嵗復相秦四嵗而使白起㧞楚之郢置南郡乃封起為<lb/>
武安君起冉之所任舉也相善於是穣侯之富富於王<lb/>
室三十二年冉為相國将兵攻魏走芒夘入北宅遂圍<lb/>
大梁梁大夫湏賈説冉曰臣聞魏之長吏謂魏王曰昔<lb/>
梁恵王伐趙戰勝三梁㧞邯郸趙氏不割而邯郸復歸<lb/>
齊人攻衛㧞故國殺子良衛人不割而故地復反衛趙<lb/>
之所以國全兵勁而地不并於諸侯者以其能忍難而<lb/>
重出地也宋中山數伐割地而國随以亡臣以為衛趙<lb/>
<pb n="KR2d0005_WYG_043-3a"/>
可法而宋中山可為戒也秦貪戾之國也而母親蠶食<lb/>
魏氏又盡晉國戰勝暴子割八縣地未畢入兵復出矣<lb/>
夫秦何厭之有哉今又走芒夘入北宅此非敢攻梁也<lb/>
且刦王以求多割地王必勿聼也今王背楚趙而講秦<lb/>
楚趙怒而去王與王爭事秦秦必受之秦挟楚趙之兵<lb/>
以復攻梁則國求無亡不可得也願王之必無講也王<lb/>
若欲講少割而有質不然必見欺此臣之所聞於魏也<lb/>
願君之以是慮事也周書曰惟命不于常此言幸之不<lb/>
<pb n="KR2d0005_WYG_043-3b"/>
可數也夫戰勝暴子割八縣此非兵力之精也又非計<lb/>
之工也天幸為多矣今又走芒夘入北宅以攻大梁是<lb/>
以天幸自為常也智者不然臣聞魏氏悉其百縣勝甲<lb/>
以上戍大梁臣以為不下三十萬以三十萬之衆守梁<lb/>
七仞之城臣以為湯武復生不易攻也夫輕背楚趙之<lb/>
兵陵七仞之城戰三十萬之衆而志必舉之臣以為自<lb/>
天地始分以至於今未嘗有者也攻而不㧞秦兵必罷<lb/>
陶邑必亡則前功必棄矣今魏氏方疑可以少割收也<lb/>
<pb n="KR2d0005_WYG_043-4a"/>
願君逮楚趙之兵未至於梁亟以少割收魏魏方疑而<lb/>
得以少割為利必欲之則君得所欲矣楚趙怒於魏之<lb/>
先己也必争事秦徔以此𣪚而君後擇焉且君之得地<lb/>
豈必以兵哉割晉國秦兵不攻而魏必効絳安邑又為<lb/>
陶闗兩道㡬盡故宋衛必効單父秦兵可全而君制之<lb/>
何索而不得何為而不成願君熟慮之而無行危冉曰<lb/>
善乃罷梁圍眀年魏背秦與齊從親秦使冉伐魏斬首<lb/>
四萬走魏將暴鳶得魏三縣冉益封客卿竈謂冉曰<hi>竈一</hi>
<pb n="KR2d0005_WYG_043-4b"/>
<hi>本作造</hi>秦封君以陶藉君天下數年矣攻齊之事成陶為<lb/>
萬乗長小國率以朝天子天下必聼五伯之事也攻齊<lb/>
不成陶為隣恤而莫之據也故攻齊之於陶也存亡之<lb/>
機也君欲成之何不使人謂燕相國曰聖人不能為時<lb/>
時至而弗失舜雖賢不遇堯也不得為天子湯武雖賢<lb/>
不當桀紂不王故以舜湯武之賢不遭時不得帝王今<lb/>
攻齊此君之大時也已因天下之力伐讎國之齊報恵<lb/>
王之恥成昭王之功除萬世之害此燕之長利而君之<lb/>
<pb n="KR2d0005_WYG_043-5a"/>
大名也詩云樹徳莫如滋除害莫如盡吳不亡越越故<lb/>
亾吳齊不亡燕燕故亾齊齊亡於燕吴亾於越此除疾<lb/>
不盡也非以此時成君之功除君之害秦卒有他事而<lb/>
從齊齊趙合其讎君必深矣挟君之讎以誅於燕後雖<lb/>
悔之不可得也已君悉燕兵而疾僣之天下之從君也<lb/>
若報父子之仇誠能亡齊封君於河南為萬乗達途於<lb/>
中國南與陶為隣世世無患願君之専志於攻齊而無<lb/>
他慮也眀年冉與白起客卿胡陽復攻趙韓魏破芒夘<lb/>
<pb n="KR2d0005_WYG_043-5b"/>
於華陽下斬首十萬取魏之卷蔡陽長社趙氏觀津且<lb/>
與趙觀津益趙以兵伐齊齊㐮王懼使蘇代為齊隂遺<lb/>
冉書曰臣聞徃来者言曰秦将益趙甲四萬以伐齊臣<lb/>
竊必之弊邑之王曰秦王眀而熟於計穣侯智而習於<lb/>
事必不益趙甲四萬以伐齊是何也夫三晉之相與也<lb/>
秦之深讎也百相背也百相欺也不為不信不為無行<lb/>
今破齊以肥趙趙秦之深讎不利於秦此一也秦之謀<lb/>
者必曰破齊弊晉楚而後制晉楚之勝夫齊罷國也以<lb/>
<pb n="KR2d0005_WYG_043-6a"/>
天下攻齊如以千鈞之弩决潰癕也必死安能弊晉楚<lb/>
此二也秦少出兵則晉楚不信也多出兵則晉楚為制<lb/>
於秦齊恐不走秦必走晉楚此三也秦割齊以啖晉楚<lb/>
晉楚案之以兵秦反受敵此四也是晉楚以秦謀齊以<lb/>
齊謀秦也何晉楚之智而秦齊之愚此五也故得安邑<lb/>
以善事之亦必無患矣秦有安邑韓氏必無上黨矣取<lb/>
天下之腸胃與出兵而懼其不反也孰利臣故曰秦王<lb/>
眀而熟於計穣侯智而習於事必不益趙甲四萬以伐<lb/>
<pb n="KR2d0005_WYG_043-6b"/>
齊矣冉於是引兵而歸三十六年冉言客卿竈欲伐齊<lb/>
取剛夀以廣其陶邑於是魏人范雎自謂張祿先生譏<lb/>
冉之伐齊乃越三晉以攻齊也以此奸説昭王昭王納<lb/>
之雎因言宣太后専制穣侯擅權於諸侯涇陽君髙陵<lb/>
君之屬汰侈富於王室於是昭王悟乃免冉相令涇陽<lb/>
之屬皆出闗就封邑冉出闗輜車千乗有餘已而卒於<lb/>
陶因葬焉秦復收陶為郡<lb/>
蘓子曰秦誅商君逐穣侯君臣皆失之矣彼二子者知<lb/>
<pb n="KR2d0005_WYG_043-7a"/>
得而不知喪雖智能伯秦而不能免其身葢無足言者<lb/>
而恵王以怨誅鞅至誣以畔逆昭王以偪遷冉至出老<lb/>
母逐弱弟而不顧甚矣其少恩也彼公子䖍方欲報怨<lb/>
固不暇為國慮矣而范雎将毁人以自成而至於是可<lb/>
畏也哉<lb/>
　<lb/>
　<lb/>
　<lb/>
<pb n="KR2d0005_WYG_043-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古史卷四十三<lb/>
</p>
<p>
</p>
  </div>
</body>
</text>
</TEI>
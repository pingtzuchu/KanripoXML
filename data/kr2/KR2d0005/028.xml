<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古史卷二十八</head>
    <p>
<pb n="KR2d0005_WYG_028-1a"/>
欽定四庫全書<lb/>
　古史卷二十八　　　　　　宋　蘇轍　撰<lb/>
　　晉范文子列傳第五<lb/>
晋范氏陶唐氏之後也陶唐在周爲杜氏宣王誅杜伯<lb/>
其子隰叔入晋范氏之祖也隰叔之子曰士蔿事晋獻<lb/>
公爲司空蔿之子曰會逮事文公爲戎右事景公爲上<lb/>
卿秉國政晋國之盜逃歸於秦所謂范武子也武子生<lb/>
文子文子名爕郤獻子克有憾於齊武子請老以避之<lb/>
<pb n="KR2d0005_WYG_028-1b"/>
文子始佐下軍有秦客廋辭於朝大夫莫能對文子知<lb/>
之歸以告武子武子怒曰爾以童子掩人於朝吾死亡<lb/>
無日矣擊之杖折其委笄已而從卻獻子伐齊勝之歸<lb/>
而後入武子曰何後也對曰師以喜歸恐人屬耳目於<lb/>
我也武子乃喜曰吾免矣景公之季年欒武子爲政以<lb/>
文子及知莊子韓獻子爲謀主師不妄出出輒有功欒<lb/>
武子所以能保晋國者三人力也及厲公即位三郤驕<lb/>
侈而公多外寵六年將與楚争鄭文子畏其成功也言<lb/>
<pb n="KR2d0005_WYG_028-2a"/>
於公曰若逞吾願諸侯皆叛晋可以逞若惟鄭叛晋國<lb/>
之憂可立竢也欒武子曰不可以當吾世而失諸侯必<lb/>
伐鄭乃興師及河聞楚帥將至文子欲還曰我僞逃楚<lb/>
可以紓憂夫合諸侯非吾所能也我若羣臣輯睦以事<lb/>
君多矣武子又不可六月晋楚遇於鄢陵文子不欲戰<lb/>
曰吾先君之亟戰也有故齊狄秦楚皆强不盡力子孫<lb/>
將弱今三强服矣敵楚而已惟聖人能外内無患自非<lb/>
聖人外寕必有内患盍釋楚以爲外懼乎甲午晦楚晨<lb/>
<pb n="KR2d0005_WYG_028-2b"/>
壓晋軍而陳軍吏患之文子之子匄進曰若塞井夷竈<lb/>
陳於軍中而䟽行首何患文子執戈逐之曰國之存亡<lb/>
天也童子何知焉遂戰晋人勝楚而歸文子立於戎馬<lb/>
之前曰君幼諸臣不佞何以及此君其戒之周書曰惟<lb/>
命不于常有德之謂厲公卒不悟文子歸而使其祝宗<lb/>
祈死曰君驕侈而克敵是天益其疾也難將作矣愛我<lb/>
者惟祝我使我速死范氏福也遂自殺公果欲盡去諸<lb/>
大夫而立其左右先去三郤將殺欒書中行偃而不忍<lb/>
<pb n="KR2d0005_WYG_028-3a"/>
書偃懼遂弑公及其外嬖而立悼公文子之子曰宣子<lb/>
匄爲晋執政傳子鞅及孫吉射而敗爲趙氏所滅<lb/>
蘇子曰欒武子始用智范韓所至有功一不用文子幾<lb/>
不免死雖免死卒蒙弑君之惡嗚呼死生之於人亦大<lb/>
矣文子以死易亂而欒武子耻失諸侯不知兵之加其<lb/>
頸也其愚知蓋已逺矣趙文子與叔向游於九原論晉<lb/>
大夫之賢者稱范武子夫武子文子吾未知其孰賢彼<lb/>
以死生取之是以遺文子與<lb/>
<pb n="KR2d0005_WYG_028-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古史卷二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古史卷五十五</head>
    <p>
<pb n="KR2d0005_WYG_055-1a"/>
欽定四庫全書<lb/>
　古史卷五十五　　　　　　宋　蘇轍　撰<lb/>
　　吕不韋列傳第三十二<lb/>
吕不韋者陽翟大賈人往來販賤賣貴家累千金秦昭<lb/>
王四十年太子死其四十二年以次子安國君為太子<lb/>
安國君有子二十餘人有所甚愛姬立以為正夫人號<lb/>
曰華陽夫人無子安國君中男名楚其母曰夏姬母愛<lb/>
楚為秦質子於趙秦數攻趙趙不甚禮楚楚秦諸庶孽<lb/>
<pb n="KR2d0005_WYG_055-1b"/>
孫質於諸侯車乗進用不饒居處困不得意不韋賈邯<lb/>
鄲見而憐之曰此奇貨可居乃往見楚説曰吾能大子<lb/>
之門楚笑曰且自大君之門而乃大吾門不韋曰子不<lb/>
知也吾門待子門而大楚心知所謂乃引與坐深語不<lb/>
韋曰秦王老矣安國君得為太子竊聞安國君愛幸華<lb/>
陽夫人華陽夫人無子能立適嗣者獨華陽夫人耳今<lb/>
子兄弟二十餘人子又居中不甚見幸久質諸侯即大<lb/>
王薨安國君立為王則子無幾得與長子及諸子旦暮<lb/>
<pb n="KR2d0005_WYG_055-2a"/>
在前者爭為太子矣楚曰然為之奈何不韋曰子貧客<lb/>
於此非有以奉獻於親及結賔客也不韋雖貧請以千<lb/>
金為子西游事安國君及華陽夫人立子為適嗣楚乃<lb/>
頓首曰必如君策請得分秦國與君共之不韋乃以五<lb/>
百金與楚為進用結賔客而復以五百金買竒物玩好<lb/>
自奉而西游秦求見華陽夫人姊而皆以其物獻華陽<lb/>
夫人因言子楚賢智結諸侯賔客徧天下常曰楚也以<lb/>
夫人為天日夜泣思太子及夫人夫人大喜不韋因使<lb/>
<pb n="KR2d0005_WYG_055-2b"/>
其姊説夫人曰吾聞之以色事人者色衰而愛弛今夫<lb/>
人事太子甚愛而無子不以此時早自結於諸子中賢<lb/>
孝者舉立以為適而子之夫在則重尊夫百歲之後所<lb/>
子者為王終不失勢此所謂一言而萬世之利也不以<lb/>
繁華時樹本即色衰愛弛後雖欲開一語尚可得乎今<lb/>
子楚賢而自知中男也次不得為適其母又不得幸自<lb/>
附夫人夫人誠以此時拔以為適夫人則竟世有寵於<lb/>
秦矣華陽夫人以為然承太子間從容言子楚質於趙<lb/>
<pb n="KR2d0005_WYG_055-3a"/>
者絶賢來往者皆稱譽之因涕泣曰妾幸得充後宫不<lb/>
幸無子願得子楚立以為適嗣以託妾身安國君乃與<lb/>
夫人刻玉符約以為適嗣安國君及夫人因厚餽遣楚<lb/>
而請吕不韋傅之楚以此名譽益盛於諸侯不韋取邯<lb/>
鄲諸姬絶好善舞者與居知有身子楚從不韋飲見而<lb/>
説之因起為壽請之不韋怒念業已破家為楚欲以釣<lb/>
奇乃遂獻其姬姬自匿有身至大期時生子政楚遂立<lb/>
姬為夫人秦昭王五十年使王齮圍邯鄲急趙欲殺楚<lb/>
<pb n="KR2d0005_WYG_055-3b"/>
楚與不韋謀行金六百斤予守者吏得脱亡赴秦軍遂<lb/>
以得歸趙欲殺楚妻子楚夫人趙豪家女也得匿以故<lb/>
母子竟得活昭王五十六年薨安國君立為王華陽夫<lb/>
人為王后楚為太子趙亦奉楚夫人及子政歸秦秦王<lb/>
立一年薨謚為孝文王楚代立是為莊襄王所養母華<lb/>
陽后為華陽太后母夏姬以為夏太后莊襄王元年以<lb/>
不韋為丞相封為文信侯食河南雒陽十萬户莊襄王<lb/>
即位三年薨太子政立為王尊不韋為相國號稱仲父<lb/>
<pb n="KR2d0005_WYG_055-4a"/>
秦王年少太后時時竊私通不韋不韋家僮萬人當是<lb/>
時魏有信陵君楚有春申君趙有平原君齊有孟嘗君<lb/>
皆下士喜賔客以相傾不韋以秦之强羞不如亦招致<lb/>
士厚遇之至食客三千人是時諸侯多辯士如荀卿之<lb/>
徒著書布天下不韋乃使其客人人著所聞集論以為<lb/>
八覽六論十二紀二十餘萬言以為備天地萬物古今<lb/>
之事號曰吕氏春秋布咸陽市門懸千金其上延諸侯<lb/>
游士賔客有能増損一字者予千金始皇帝益壯太后<lb/>
<pb n="KR2d0005_WYG_055-4b"/>
淫不止不韋恐覺禍及己乃私求大陰人嫪毐以為舍<lb/>
人時縱倡樂使毐以其陰闗桐輪而行令太后聞之以<lb/>
啗太后太后聞果欲私得之不韋乃進毒詐令人以腐<lb/>
罪告之不韋陰謂太后曰可<hi>事詐</hi>腐則得給事中太后乃<lb/>
陰厚賜主腐者吏詐論之拔其鬚眉為宦者遂得侍太<lb/>
后太后私與通絶愛之有身太后恐人知之詐卜當避<lb/>
時徙宫居雍毐常從賞賜甚厚事皆決於毐毐家僮數<lb/>
千人諸客求宦為毐舍人千餘人始皇七年莊襄王母<lb/>
<pb n="KR2d0005_WYG_055-5a"/>
夏太后薨孝文王后曰華陽太后與孝文王㑹葬壽陵<lb/>
夏太后子莊襄王葬芷陽故夏太后獨别葬杜東曰東<lb/>
望吾子西望吾夫後百年旁當有萬家邑九年有告毐<lb/>
實非宦者常與太后私亂生子二人皆匿之與太后謀<lb/>
曰王即薨以子為後毐聞之秦王驗左右未發方之雍<lb/>
郊毐恐禍起謀矯太后璽發卒以反蘄年宫𤼵吏攻毐<lb/>
毐敗亡走追斬之好畤遂夷其宗於是秦王下吏治具<lb/>
得情實事連不韋九月夷毐三族殺太后所生兩子而<lb/>
<pb n="KR2d0005_WYG_055-5b"/>
遷太后於雍諸毐舎人皆没其家而遷之蜀王欲誅不<lb/>
韋為其奉先王功大及賔客辯士為游説者衆王不忍<lb/>
致法十年十月乃免不韋相及齊人茅焦説秦秦王乃<lb/>
迎太后於雍歸復咸陽而出不韋就國河南歲餘諸侯<lb/>
賔客使者相望於道請文信侯秦王恐其為變乃賜不<lb/>
韋書曰君何功於秦封君河南十萬户君何親於秦號<lb/>
稱仲父其與家屬徙處蜀不韋自度稍侵恐誅乃飲酖<lb/>
死秦王所加怒不韋毐皆已死乃皆復歸毐舍人遷蜀<lb/>
<pb n="KR2d0005_WYG_055-6a"/>
者始皇十九年太后薨號為帝太后與襄王會葬茝陽<lb/>
蘇子曰戰國惟秦楚燕為故國取之非逆而守之則暴<lb/>
矣若三晉及齊皆以簒奪得之所以取守者皆非義也<lb/>
天方厭喪亂欲假手於秦而秦亦淫虐無以受之於是<lb/>
不韋乗釁納妾於子楚以亂其後六國未亡而嬴氏已<lb/>
先亡矣及至二世屠戮諸公子殆盡而後授首於劉項<lb/>
老子曰天網恢恢疎而不失不觀其微孰知其故哉<lb/>
　<lb/>
<pb n="KR2d0005_WYG_055-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古史卷五十五<lb/>
</p>
<p>
</p>
  </div>
</body>
</text>
</TEI>
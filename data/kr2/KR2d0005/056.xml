<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古史巻五十六</head>
    <p>
<pb n="KR2d0005_WYG_056-1a"/>
欽定四庫全書<lb/>
　古史巻五十六　　　　　　宋　蘇轍　撰<lb/>
　　李斯列傳第三十三<lb/>
李斯者楚上蔡人也年少時為郡小吏見吏舍厠中䑕<lb/>
食不潔近人大數驚恐入倉觀倉中䑕食積粟居大廡<lb/>
之下不見人犬之憂於是斯乃嘆曰人之賢不肖譬於<lb/>
䑕矣在所自處耳乃從荀卿學帝王之術學已成度楚<lb/>
王不足事而六國皆弱無可為建功者欲西入秦辭於<lb/>
<pb n="KR2d0005_WYG_056-1b"/>
荀卿曰斯聞得時無怠今萬乗方爭游者主事秦王欲<lb/>
吞天下稱帝而治此布衣馳騖之時而游說者之秋也<lb/>
處卑賤之位而計不為者此禽鹿視肉人靣而能彊行<lb/>
者耳故詬莫大於卑賤而卑莫甚於窮困久處卑賤之<lb/>
位困苦之地非世而惡利自託於無為此非士之情也<lb/>
故斯將西說秦王矣至秦㑹莊襄王卒斯乃求為秦相<lb/>
文信侯呂不韋舍人不韋賢之任以為郎斯因說秦王<lb/>
曰胥人者去其幾也成大功者在因瑕釁而遂忍之昔<lb/>
<pb n="KR2d0005_WYG_056-2a"/>
者秦穆公之伯終不東并六國者何也諸侯尚衆周德<lb/>
未衰故五伯迭興更尊周室自孝公以來周室卑㣲諸<lb/>
侯相兼關東為六國秦之乗勝役諸侯六世矣今諸侯<lb/>
服秦譬若郡縣夫以秦之强大王之賢猶竈上騷除足<lb/>
以滅諸侯成帝業為天下一統此萬世之一時也今怠<lb/>
而不急就諸侯復强相聚約從雖有黄帝之賢不能并<lb/>
也秦王乃拜斯為長史聽其計隂遣謀士齎黄金玉以<lb/>
游說諸侯諸侯名士可下以財者厚隂結之不肯者利<lb/>
<pb n="KR2d0005_WYG_056-2b"/>
劍刺之離其君臣之計秦王乃使其良將隨其後秦王<lb/>
拜斯為客卿會韓人鄭國來間秦以作注溉渠已而覺<lb/>
秦宗室大臣皆言秦王曰諸侯人來事秦者大抵為其<lb/>
主游間於秦耳請一切逐客斯議亦在逐中斯乃上書<lb/>
曰臣聞吏議逐客竊以為過矣昔繆公求士西取由余<lb/>
於戎東得百里奚於宛迎蹇叔於宋求丕豹公孫支於<lb/>
晉此五子者不産於秦而繆公用之并國二十遂覇西<lb/>
戎孝公用商鞅之法移風易俗民以殷盛國以富强百<lb/>
<pb n="KR2d0005_WYG_056-3a"/>
姓樂用諸侯親服獲楚魏之師舉地千里至今治强惠<lb/>
王用張儀之計㧞三川之地西并巴蜀北收上郡取漢<lb/>
中包九夷制鄢郢東據成臯之險割膏腴之壤遂散六<lb/>
國之從使之西靣事秦功施到今昭王得范睢廢穰侯<lb/>
逐華陽强公室杜私門蠶食諸侯使秦成帝業此四君<lb/>
者皆以客之功由此觀之客何負於秦哉向使四君却<lb/>
客而不内䟽士而不用是使國無富利之實而秦無强<lb/>
大之名也今陛下致昆山之玉有隨和之寶垂明月之<lb/>
<pb n="KR2d0005_WYG_056-3b"/>
珠服太阿之劍乗纎離之馬建翠鳯之旗樹靈鼉之鼓<lb/>
此數寶者秦不生一焉而陛下說之何也必秦國之所<lb/>
生然後可則是夜光之璧不餙朝廷犀象之器不為玩<lb/>
好鄭衛之女不充後宫而駿良駃騠不實外厩江南金<lb/>
錫不為用西蜀丹青不為采所以餙後宫充下陳娯心<lb/>
意說耳目者必出於秦然後可則是宛珠之簮傅璣之<lb/>
珥阿縞之衣錦繡之餙不進於前而隨俗雅化佳冶窈<lb/>
窕趙女不立於側也夫擊甕叩缻彈筝搏髀而歌呼嗚<lb/>
<pb n="KR2d0005_WYG_056-4a"/>
嗚快耳目者真秦之聲也鄭衞桑間昭虞武象者異國<lb/>
之樂也今棄擊甕叩缻而就鄭衞退彈筝而取昭虞若<lb/>
是者何也快意當前適觀而已矣今取人則不然不問<lb/>
可否不論曲直非秦者去為客者逐然則是所重者在<lb/>
乎色樂珠玉而所輕者在乎人民也此非所以跨海内<lb/>
制諸侯之術也臣聞地廣者粟多國大者人衆兵强則<lb/>
士勇是以太山不讓土壤故能成其大河海不擇細流<lb/>
故能就其深王者不却衆庻故能明其德是以地無四<lb/>
<pb n="KR2d0005_WYG_056-4b"/>
方民無異國四時充美鬼神降福此五帝三王之所以<lb/>
無敵今乃棄黔首以資敵國却賔客以業諸侯使天下<lb/>
之士退而不敢西向褁足不入秦此所謂藉㓂兵而齎<lb/>
盗糧者也夫物不産於秦可寳者多士不産於秦而願<lb/>
忠者衆今逐客以資敵國損民以益讎内自虗而外樹<lb/>
怨於諸侯求國無危不可得也秦王乃除逐客之令復<lb/>
斯官卒用其計謀官至廷尉二十餘年竟并天下尊王<lb/>
為皇帝以斯為丞相夷郡縣城銷其兵刃示不復用使<lb/>
<pb n="KR2d0005_WYG_056-5a"/>
秦無尺土之封不立子弟為王功臣為諸侯者使後無<lb/>
戰攻之患始皇三十四年置酒咸陽宫愽士僕射周青<lb/>
臣等頌稱始皇威德齊人淳于越進諌曰臣聞之殷周<lb/>
之王千餘歲封子弟功臣自為支輔今陛下有海内而<lb/>
子弟為匹夫卒有田常六卿之患臣無輔弼何以相救<lb/>
哉事不師古而能長久者非所聞也今青臣等又靣䛕<lb/>
以重陛下過非忠臣也始皇下其議丞相丞相謬其說<lb/>
絀其辭乃上書曰古者天下散亂莫能相一是以諸侯<lb/>
<pb n="KR2d0005_WYG_056-5b"/>
並作語皆道古以害今餙虛言以亂實人善其所私學<lb/>
以非上所建立今陛下并有天下辯白黒而定一尊而<lb/>
私學乃相與非法敎之制聞令下即各以其私學議之<lb/>
入則心非出則巷議非主以為名異趣以為高率羣下<lb/>
以造謗如此不禁則主勢降乎上黨與成乎下禁之便<lb/>
臣請諸有文學詩書百家語者蠲除去之令到滿三十<lb/>
日弗去黥為城旦所不去者醫藥卜筮種樹之書若有<lb/>
欲學法令者以吏為師始皇可其議收去詩書百家之<lb/>
<pb n="KR2d0005_WYG_056-6a"/>
語以愚百姓使天下無以古非今明法度定律令皆以<lb/>
始皇起同文書治離宫别舘周徧天下明年又廵狩外<lb/>
攘四夷斯皆有力焉斯長男由為三川守諸男皆尚秦<lb/>
公主女悉嫁秦諸公子三川守由告歸咸陽斯置酒於<lb/>
家百官長皆前為夀門庭車騎以千數斯喟然而歎曰<lb/>
嗟乎吾聞之荀卿曰物禁太盛夫斯乃上蔡布衣閭巷<lb/>
之黔首上不知其駑下遂擢至此當今人臣之位無居<lb/>
臣上者可謂富貴極矣物極則衰吾未知所税駕也始<lb/>
<pb n="KR2d0005_WYG_056-6b"/>
皇三十七年十月行出游㑹稽並海上北抵琅邪丞相<lb/>
斯中車府令趙高兼行符璽令事皆從始皇有二十餘<lb/>
子扶蘓以數直諌上上使監兵上郡蒙恬為將少子胡<lb/>
亥愛請從上許之餘子莫從其年七月始皇帝至沙丘<lb/>
病甚令趙高為書賜公子扶蘓曰以兵屬蒙恬與䘮㑹<lb/>
咸陽而葬書已封未授使者始皇崩書及璽皆在趙高<lb/>
所獨子胡亥丞相斯趙高及幸宦者五六人知始皇崩<lb/>
餘羣臣皆莫知也斯以為上在外崩無真太子故秘之<lb/>
<pb n="KR2d0005_WYG_056-7a"/>
置始皇居輼輬車中百官奏事上食如故宦者輙從輼<lb/>
輬車中可諸奏事趙高因留所賜扶蘓璽書而謂公子<lb/>
胡亥曰上崩無詔封王諸子而獨賜長子書長子至即<lb/>
立為皇帝而子無尺寸之地為之奈何胡亥曰固也吾<lb/>
聞之明君知臣明父知子父捐命不封諸子何可言者<lb/>
趙高曰不然方今天下之權存亡在子與高及丞相耳<lb/>
願子圗之且夫臣人與見臣於人制人與見制於人豈<lb/>
可同日道哉胡亥曰廢兄而立弟是不義也不奉父詔<lb/>
<pb n="KR2d0005_WYG_056-7b"/>
而畏死是不孝也能薄而材譾因人之功是不能也三<lb/>
者逆德天下不服身殆傾危社稷不血食高曰臣聞湯<lb/>
武殺其主天下稱義焉不為不忠衞君殺其父而衞國<lb/>
載其德孔子著之不為不孝夫大行不小謹盛德不辭<lb/>
譲鄉曲各有宜而百官不同功胡顧小而忘大後必有<lb/>
害狐疑猶豫後必有悔㫁而敢行鬼神避之後有成功<lb/>
願子遂之胡亥喟然歎曰今大行未發䘮禮未終豈宜<lb/>
以此事干丞相哉趙高曰時乎時乎間不及謀贏糧躍<lb/>
<pb n="KR2d0005_WYG_056-8a"/>
馬唯恐後時胡亥既然高之言高曰不與丞相謀恐事<lb/>
不能成臣請為子與丞相謀之髙乃謂斯曰上崩賜長<lb/>
子書與䘮㑹咸陽而立為嗣書未行今上崩未有知者<lb/>
也所賜長子書及符璽皆在胡亥所定太子在君侯與<lb/>
高之口耳事將何如斯曰安得亡國之言此非人臣所<lb/>
當議也高曰君侯自料能孰與蒙恬功髙孰與蒙恬謀<lb/>
逺不失孰與蒙恬無怨於天下孰與蒙恬長子舊而信<lb/>
之孰與蒙恬斯曰此五者皆不及蒙恬而君責之何深<lb/>
<pb n="KR2d0005_WYG_056-8b"/>
也高曰高故内官之厮役也幸得以刀筆之文進入秦<lb/>
宫管事二十餘年未嘗見秦免罷丞相功臣有封及二<lb/>
世者也卒皆以誅亡皇帝二十餘子皆君之所知長子<lb/>
剛毅而武勇信人而奮士即位必用蒙恬為丞相君侯<lb/>
終不懐通侯之印歸於鄉里明矣高受詔敎習胡亥使<lb/>
學以法事數年矣未嘗見過失慈仁篤厚輕財重士辯<lb/>
於心而詘於口盡禮敬士秦之諸子未有及此者可以<lb/>
為嗣君計而定之斯曰君其反位斯奉主之詔聼天之<lb/>
<pb n="KR2d0005_WYG_056-9a"/>
命何慮之可定也高曰安可危也危可安也安危不定<lb/>
何以貴聖斯曰斯上蔡閭巷布衣也上幸擢為丞相封<lb/>
為通侯子孫皆至尊位重禄者固將以存亡安危属臣<lb/>
也豈可負哉夫忠臣不避死而庶幾孝子不勤勞而見<lb/>
危人臣各守其職而已矣其勿復言將令斯得罪高曰<lb/>
葢聞聖人遷徙無常就變而從時見末而知本觀指而<lb/>
覩歸物固有之安得常法哉方今天下之權命懸於胡<lb/>
亥高能得志焉且夫從外制中謂之惑從下制上謂之<lb/>
<pb n="KR2d0005_WYG_056-9b"/>
賊故秋霜降者草花落水揺動者萬物作此必然之效<lb/>
也君何見之晚斯曰吾聞晉易太子三世不安齊桓兄<lb/>
弟爭位身死為戮紂殺親戚不聼諌者國為丘墟遂危<lb/>
社稷三者逆天宗廟不血食斯其猶人哉安足為謀高<lb/>
曰上下合同可以長久中外若一事無表裏君聼臣之<lb/>
計即長有封侯世世稱孤必有喬松之夀孔墨之智今<lb/>
釋此而不從禍及子孫足以為寒心善者因禍為福君<lb/>
何處焉斯乃仰天而嘆垂淚太息曰嗟乎獨遭亂世既<lb/>
<pb n="KR2d0005_WYG_056-10a"/>
以不能死安託命哉於是斯乃聼高高乃報胡亥曰臣<lb/>
請奉太子之明命以報丞相丞相斯敢不奉令於是乃<lb/>
相與謀詐為受始皇詔丞相立子胡亥為太子更為書<lb/>
賜長子扶蘇曰朕廵天下禱祀名山諸神以延夀命今<lb/>
扶蘇與將軍蒙恬將師數十萬以屯邊十有餘年矣不<lb/>
能進而前士卒多耗無尺寸之功乃反數上書直言誹<lb/>
謗我所為以不得罷歸為太子日夜怨望扶蘓為人子<lb/>
不孝其賜劍以自裁將軍恬與扶蘓居外不匡正宜知<lb/>
<pb n="KR2d0005_WYG_056-10b"/>
其謀為人臣不忠其賜死以兵属禆將王離封其書以<lb/>
皇帝璽遣胡亥客奉書賜扶蘓於上郡使者至發書扶<lb/>
蘓泣入内舍欲自殺蒙恬止扶蘓曰陛下居外未立太<lb/>
子使臣將三十萬衆守邊公子為監此天下重任也今<lb/>
一使者來即自殺安知其非詐請復請而後死未暮也<lb/>
使者數趣之扶蘓為人仁謂蒙恬曰父而賜子死尚安<lb/>
復請即自殺蒙恬不肯死使即以属吏繫於陽周使者<lb/>
還報胡亥斯高大喜至咸陽𤼵䘮太子立為二世皇帝<lb/>
<pb n="KR2d0005_WYG_056-11a"/>
以趙高為郎中令常侍中用事二世燕居乃召髙與謀<lb/>
事謂曰夫人生居世間譬猶騁六驥過决隙也吾既已<lb/>
臨天下矣欲悉耳目之所好窮心志之所樂以安宗廟<lb/>
而樂萬姓長有天下終吾年夀其道可乎高曰此賢主<lb/>
之所能行也而昏亂主之所禁也臣請言之不敢避斧<lb/>
鉞之誅願陛下少留意焉夫沙丘之謀諸公子及大臣<lb/>
皆疑焉而諸公子盡帝兄大臣又先帝之所置也今陛<lb/>
下初立此其属意怏怏皆不服恐為變且蒙恬已死蒙<lb/>
<pb n="KR2d0005_WYG_056-11b"/>
毅將兵居外臣戰戰栗栗唯恐不終且陛下安得為此<lb/>
樂乎二世曰為之奈何趙高曰嚴法而刻刑令有罪者<lb/>
相坐誅至收族滅大臣而遠骨肉貧者富之賤者貴之<lb/>
盡除去先帝之故臣更置陛下之所親信者近之此則<lb/>
隂德歸陛下害除而奸謀塞羣臣莫不被潤澤蒙厚德<lb/>
陛下則高枕肆志寵樂矣計莫出於此二世然高之言<lb/>
乃更為法律於是羣臣諸公子有罪輙下高令鞫治之<lb/>
殺大臣蒙毅等公子十二人僇死咸陽市十公主矺死<lb/>
<pb n="KR2d0005_WYG_056-12a"/>
於杜財物入於縣官相連坐者不可勝數公子高欲奔<lb/>
恐收族乃上書曰先帝無恙時臣入則賜食出則乗輿<lb/>
御府之衣臣得賜之中厩之寶馬臣得賜之臣當從死<lb/>
而不能為人子不孝為人臣不忠不忠者無名以立於<lb/>
世臣請從死願葬驪山之足唯上幸哀憐之書上胡亥<lb/>
大悅召趙高而示之曰此可謂急乎趙高曰人臣當憂<lb/>
死而不暇何變之得謀胡亥可其書賜錢十萬以葬法<lb/>
令誅罰日益刻深羣臣人人自危欲畔者衆又作阿房<lb/>
<pb n="KR2d0005_WYG_056-12b"/>
之宮治直馳道賦歛愈重戍徭無已於是楚戍卒陳勝<lb/>
呉廣等乃作亂起於山東傑俊相立自置為侯王叛秦<lb/>
兵至鴻門而却斯數欲請間諌二世不許二世責問斯<lb/>
曰吾聞於韓子曰堯之有天下也堂高三尺采椽不斵<lb/>
茅茨不翦雖逆旅之宿不勤於此矣冬日鹿裘夏日葛<lb/>
衣粢糲之食藜藿之羹飯土匭啜土鉶雖監門之養不<lb/>
觳於此矣禹鑿龍門通大夏䟽九河曲九防决渟水致<lb/>
之海而股無胈脛無毛手足胼胝靣目黎黒遂以死於<lb/>
<pb n="KR2d0005_WYG_056-13a"/>
外葬於㑹稽臣虜之勞不烈於此矣然則夫所貴於有<lb/>
天下者豈欲苦形勞神身處逆旅之宿口食監門之養<lb/>
手持臣虜之作哉此不肖人之所勉也非賢者之所務<lb/>
也彼賢人之有天下也專用天下適已而已矣此所以<lb/>
貴於有天下也夫所謂賢人者必能安天下而治萬民<lb/>
今身且不能利将惡能治天下哉故吾願肆志廣欲長<lb/>
享天下而無害為之奈何斯子由為三川守羣盗呉廣<lb/>
等西畧地過去弗能禁章邯以破逐廣等兵使者覆案<lb/>
<pb n="KR2d0005_WYG_056-13b"/>
三川相屬誚譲斯居三公位如何令盗如此斯恐懼重<lb/>
爵禄不知所出乃阿二世意欲求容以書對曰夫賢主<lb/>
者必且能全道而行督責之術者也督責之則臣不敢<lb/>
不竭能以徇其主矣此臣主之分定上下之義明則天<lb/>
下賢不肖莫敢不盡力竭任以徇其君矣是故主獨制<lb/>
於天下而無所制也能窮樂之極矣賢明之主也可不<lb/>
察焉故申子曰有天下而不恣睢命之曰以天下為桎<lb/>
梏者無他焉不能督責而顧以其身勞於天下之民若<lb/>
<pb n="KR2d0005_WYG_056-14a"/>
堯禹然故謂之桎梏也夫不能脩申韓之道專以天下<lb/>
自適也而徒務苦形勞神以身徇百姓則是黔首之役<lb/>
非畜天下者也何足貴哉夫以人徇已則已貴而人賤<lb/>
以已徇人則已賤而人貴故徇人者賤而人所徇者貴<lb/>
自古及今未有不然者也凡古之所為尊賢者為其貴<lb/>
也而所為惡不肖者為其賤也而堯禹以身徇天下者<lb/>
也因隨而尊之則亦失所為尊賢之心矣夫可謂大繆<lb/>
矣謂之為桎梏不亦宜乎不能督責之過也故韓子曰<lb/>
<pb n="KR2d0005_WYG_056-14b"/>
慈母有敗子而嚴家無格虜者何也則能罰之加焉必<lb/>
也故商君之法刑棄灰於道者夫棄灰薄罪也而被刑<lb/>
重罰也彼唯明主為能深督輕罪夫罪輕且督深而况<lb/>
有重罪乎故民不敢犯也是故韓子曰布帛尋常庸人<lb/>
不釋鑠金百鎰盗跖不搏者非庸人之心重尋常之利<lb/>
深而盗跖之欲淺也又不以盗跖之行為輕百鎰之重<lb/>
也搏必隨手刑則盗跖不搏百鎰而罰不必行則庸人<lb/>
不釋尋常是故城高五丈而樓季不輕犯也泰山之高<lb/>
<pb n="KR2d0005_WYG_056-15a"/>
百仞而跛䍧牧其上夫樓季也而難五丈之限豈跛䍧<lb/>
也而易百仞之髙哉陗壍之勢異也明主聖王之所以<lb/>
能久處尊位長執重勢而獨擅天下之利者非有異道<lb/>
也能獨斷而審督責必深罰故天下不敢犯也今不務<lb/>
所不犯而事慈母之所以敗子也則亦不察於聖人之<lb/>
論矣夫不能行聖人之術則舍為天下役何事哉可不<lb/>
哀耶且夫儉節仁義之人立於朝則荒肆之樂輟矣諌<lb/>
說論理之臣開於側則流漫之志詘矣烈士死節之行<lb/>
<pb n="KR2d0005_WYG_056-15b"/>
顯於世則滛康之虞廢矣故明主能外此三者而獨操<lb/>
主術以制聼從之臣而脩其明法故身尊而勢重也凡<lb/>
賢主者必將能拂世摩俗而廢其所惡立其所欲故生<lb/>
則有尊重之勢死則有賢明之諡也是以明君獨斷權<lb/>
不在臣也然後能滅仁義之塗掩馳說之口困烈士之<lb/>
行塞聰揜明内獨視聼故外不可傾以仁義烈士之行<lb/>
而内不可奪以諌說忿爭之辯故能犖然獨行恣睢之<lb/>
心而莫之敢逆若此然後可謂能明申韓之術而脩商<lb/>
<pb n="KR2d0005_WYG_056-16a"/>
君之法法脩術明而天下亂者未之聞也故曰王道約<lb/>
而易操也唯明主為能行之若此則謂督責之成督責<lb/>
成則臣無邪臣無邪則天下安天下安則主嚴尊主嚴<lb/>
尊則督責必督責必則所求得所求得則國家富國家<lb/>
富則君樂豐故督責之術設則所欲無不得矣羣臣百<lb/>
姓救過不給何變之敢圗若此則帝道備而可謂能明<lb/>
君臣之術矣雖申韓復生不能加也書奏二世悦於是<lb/>
行督責益嚴稅民深者為明吏二世曰若此則可謂能<lb/>
<pb n="KR2d0005_WYG_056-16b"/>
責矣刑者相半於道而死人日成積於市殺人衆者為<lb/>
忠臣二世曰若此可謂能督矣初趙高為郎中令所殺<lb/>
及報私怨衆多恐大臣入朝奏事毁惡之乃說二世曰<lb/>
天子所以貴者但以聞聲羣臣莫得見其靣故號曰朕<lb/>
且陛下富於春秋未及盡通諸事今坐朝廷譴舉有不<lb/>
當者則見短於大臣非所以示神明於天下也且陛下<lb/>
深拱禁中與臣及侍中習法者待事事來有以揆之如<lb/>
此則大臣不敢奏疑事天下稱聖主矣二世用其計乃<lb/>
<pb n="KR2d0005_WYG_056-17a"/>
不坐朝廷見大臣居禁中趙髙常侍中用事事皆决於<lb/>
髙髙聞斯以為言乃見斯曰關東羣盗多今上急益發<lb/>
繇治阿房宫聚狗馬無用之物臣欲諌為位賤此真君<lb/>
侯之事君何不諌斯曰固也吾欲言之久矣今時上不<lb/>
坐朝廷上居深宫吾有所言者不可傳也欲見無間髙<lb/>
曰君誠能諌請為君候上間語君於是髙待二世方燕<lb/>
樂婦人居前使人告丞相上方間可奏事丞相至宫門<lb/>
上謁如此者三二世怒曰吾常多間日丞相不來吾方<lb/>
<pb n="KR2d0005_WYG_056-17b"/>
燕私丞相輙來請事丞相豈少我哉且固我哉髙因曰<lb/>
如此殆矣夫沙丘之謀丞相與焉今陛下已立為帝而<lb/>
丞相貴不益此其意亦望裂地而王矣且陛下不問臣<lb/>
臣不敢言丞相長男李由為三川守楚盗陳勝等皆丞<lb/>
相傍縣之子以故楚盗公行過三川城守不肯擊髙聞<lb/>
其文書相徃來未得其審故未敢以聞且丞相居外權<lb/>
重於陛下二世以為然欲按丞相恐其不審乃使人按<lb/>
騐三川守與盗通狀斯聞之是時二世在甘泉方作觳<lb/>
<pb n="KR2d0005_WYG_056-18a"/>
抵優俳之觀斯不得見因上書言趙髙之短曰臣聞之<lb/>
臣疑其君無不危國妾疑其夫無不危家今有大臣於<lb/>
陛下擅利擅害與陛下無異此甚不便昔者司城子罕<lb/>
相宋身行刑罰以威行之朞年遂刼其君田常為簡公<lb/>
臣爵列無敵於國私家之富與公家均布惠施德下得<lb/>
百姓上得羣臣隂取齊國殺宰予於庭即弑簡公於朝<lb/>
遂有齊國此天下所明知也今髙有邪佚之志危反之<lb/>
行如子罕相宋也私家之富若田氏之於齊也兼行田<lb/>
<pb n="KR2d0005_WYG_056-18b"/>
常子反之逆道而刼陛下之威信其志若韓玘為韓安<lb/>
相也陛下不圗臣恐其為變也二世曰何哉夫髙故宦<lb/>
人也然不為安肆志不以危易心絜行脩善自使至此<lb/>
以忠得進以信守位朕實賢之君疑之何也且朕少失<lb/>
先人無所識知不習治民而君又老恐與天下絶矣朕<lb/>
非属趙君當誰任哉且趙君為人精廉强力下知人情<lb/>
上能適朕君其勿疑斯曰不然夫髙故賤人也無識於<lb/>
理貪欲無厭求利不止列勢次主求欲無窮臣故曰殆<lb/>
<pb n="KR2d0005_WYG_056-19a"/>
二世已前信髙恐斯殺之乃私告髙髙曰丞相所患者<lb/>
獨髙髙已死丞相即欲為田常所為於是二世曰其以<lb/>
李斯属郎中令趙髙按治斯拘執束縳居囹圄中仰天<lb/>
而嘆曰嗟乎悲夫不道之君何可為計哉昔者桀殺關<lb/>
龍逄紂殺王子比干呉王夫差殺伍子胥此三臣者豈<lb/>
不忠哉然而不免於死身死而所忠者非也今吾智不<lb/>
及三子而二世之無道過於桀紂夫差吾以忠死宜矣<lb/>
且二世之治豈不亂哉日者夷其兄弟而自立也殺忠<lb/>
<pb n="KR2d0005_WYG_056-19b"/>
臣而貴賤人作為阿房之宫賦歛天下吾非不諌也而<lb/>
不吾聼也凡古聖王飲食有節車器有數宫室有度出<lb/>
令造事加費而無益於民利者禁故能長久治安今行<lb/>
逆於昆弟不顧其咎侵殺忠臣不思其殃大為宫室厚<lb/>
賦天下不愛其費三者已行天下不聼今反者已有天<lb/>
下之半矣而心尚未寤也而以趙高為佐吾必見宼至<lb/>
咸陽麋鹿㳺於朝也於是二世乃使髙按丞相獄治罪<lb/>
責斯與子由謀反狀皆收捕宗族賔客趙髙治斯榜掠<lb/>
<pb n="KR2d0005_WYG_056-20a"/>
千餘不勝痛自誣服斯所以不死者自負其辯有功實<lb/>
無反心幸得上書自陳幸二世之寤而赦之斯乃從獄<lb/>
中上書曰臣為丞相治民三十餘年矣逮秦地之狹隘<lb/>
先王之時秦地不過千里兵數十萬臣盡薄材謹奉法<lb/>
令隂行謀臣資之金玉使游說諸侯隂脩甲兵飭政敎<lb/>
官闘士尊功臣盛其爵禄故終以脅韓弱魏破燕趙夷<lb/>
齊楚卒兼六國虜其王立秦為天子罪一矣地非不廣<lb/>
又北逐胡貊南定百越以見秦之强罪二矣尊大臣盛<lb/>
<pb n="KR2d0005_WYG_056-20b"/>
其爵位以固其親罪三矣立社稷脩宗廟以明主之賢<lb/>
罪四矣更尅畫平㪷斛度量文章布之天下以樹秦之<lb/>
名罪五矣治馳道興游觀以見主之得意罪六矣緩刑<lb/>
罰薄賦歛以遂主得衆之心萬民戴主死而不忘罪七<lb/>
矣若斯之為臣者罪足以死固久矣上幸盡其能力乃<lb/>
得至今願陛下察之書上趙髙使吏棄去不奏曰囚安<lb/>
得上書髙使其客十餘軰詐為御史謁者侍中更徃覆<lb/>
訊斯斯更以其實對輙使人榜之後二世使人騐斯斯<lb/>
<pb n="KR2d0005_WYG_056-21a"/>
以為如前終不敢更言辭服奏當上二世喜曰㣲趙君<lb/>
幾為丞相所賣及二世所使按三川之守至則項梁已<lb/>
擊殺之使者來㑹斯下吏趙髙皆妄為反辭二世二年<lb/>
七月具斯五刑論腰斬咸陽市斯出獄與其中子俱執<lb/>
顧謂其中子曰吾欲與若復牽黄犬俱出上蔡東門逐<lb/>
狡兎豈可得乎遂父子相哭而夷三族斯已死二世拜<lb/>
趙髙為中丞相事無大小輙决於髙髙自知權重乃獻<lb/>
鹿謂之馬二世問左右此乃鹿也左右皆曰馬也二世<lb/>
<pb n="KR2d0005_WYG_056-21b"/>
驚自以為惑乃召太卜令卦之太卜曰陛下春秋郊祀<lb/>
奉宗廟鬼神齋戒不明故至於此可依盛德而明齋戒<lb/>
於是乃入上林齋戒日游弋獵有行人入上林中二世<lb/>
自射殺之趙髙敎其女壻咸陽令閻樂劾不知何人賊<lb/>
殺人移上林髙乃諌二世曰天子無故賊殺不辜人此<lb/>
上帝之禁也鬼神不享天且降殃當逺避宫以禳之二<lb/>
世乃出居望夷之宫留三日高詐詔衞士令士皆素服<lb/>
持兵内鄉入告二世曰山東羣盗兵大至二世上觀而<lb/>
<pb n="KR2d0005_WYG_056-22a"/>
見之恐懼髙即因刼令自殺引璽而佩之左右百官莫<lb/>
從上殿殿欲壊者三髙自知天弗與羣臣不許乃召二<lb/>
世兄子子嬰授之璽子嬰即位患之乃稱疾不聼事與<lb/>
宦者韓談及其子謀殺髙髙上謁請病因召入令韓談<lb/>
刺殺之夷其三族子嬰立三月沛公兵從武闗入至咸<lb/>
陽羣臣百官皆畔不適子嬰與妻子自係其頸以組降<lb/>
軹道旁沛公因以属吏項王至而斬之遂以亡天下<hi>此傳</hi>
<hi>所載趙髙殺二世子嬰殺趙髙與秦本紀少異兩存之以廣異聞</hi>
<pb n="KR2d0005_WYG_056-22b"/>
蘇子曰始皇以詐力兼天下志得意滿諱聞過失李斯<lb/>
燔書詩誦功德以成其氣至其晚節不可告語君老太<lb/>
子在外履危亂之機而莫敢以一言合其父子之親者<lb/>
雖始皇之暴非斯養之不至此也及其事二世知趙髙<lb/>
之姦復媮合取容使髙勢已成天下已亂乃欲力諌不<lb/>
亦晚乎至於國破家滅非不幸也<lb/>
　<lb/>
　古史卷五十六<lb/>
</p>
<p>
</p>
  </div>
</body>
</text>
</TEI>
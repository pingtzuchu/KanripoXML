<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古史卷十三</head>
    <p>
<pb n="KR2d0005_WYG_013-1a"/>
欽定四庫全書<lb/>
　古史卷十三　　　　　　　宋　蘇轍　撰<lb/>
　　陳杞世家第六<lb/>
陳胡公滿者虞舜之後也舜為庶人娶堯之二女居于<lb/>
媯汭其後因姓媯氏有虞閼父者為周武王陶正武王<lb/>
賴其利器用與神明之後也封其子媯滿於陳太昊之<lb/>
虛妻之以元女大姬分之以肅慎氏之貢使奉舜祀以<lb/>
備三恪是為胡公胡公卒子申公犀侯立申公卒弟相<lb/>
<pb n="KR2d0005_WYG_013-1b"/>
公臯羊立相公卒立申公之子突是為孝公孝公卒子<lb/>
慎公圉戎立慎公立當周厲王時慎公卒子幽公寧立<lb/>
十二年周厲王奔彘二十三年幽公卒子釐公孝立六<lb/>
年周宣王即位三十六年釐公卒子武公靈立十五年<lb/>
武公卒子夷公說立是嵗周幽王即位三年夷公卒弟<lb/>
平公燮立七年周幽王為犬戎所殺二十三年平公卒<lb/>
子文公圉立十年文公卒子桓公鮑立二十三年魯隐<lb/>
公初立二十七年鄭荘公使來請成公不許公子佗曰<lb/>
<pb n="KR2d0005_WYG_013-2a"/>
親仁善鄰國之寳也公曰宋衛實難鄭何能為二十八<lb/>
年鄭伯來侵大獲而歸三十八年正月桓公卒佗殺太<lb/>
子免而自立佗文公之子也公疾病而亂作國人分散<lb/>
故以甲戍己丑再赴於諸侯桓公之子躍蔡出也明年<lb/>
八月蔡人為之殺佗而立躍是為厲公厲公生子完七<lb/>
年厲公卒弟荘公林立七年荘公卒弟宣公杵臼立<hi>史記</hi>
<hi>文公娶蔡女生佗故蔡人為佗殺丑父及太子免而立佗是為厲公七年而太子免之弟躍林杵臼使蔡人誘</hi>
<hi>厲公殺之而立躍是為利公利公立五月死明年荘公林立今按左傳佗即五父而非蔡出也蔡出乃厲公躍</hi>
<pb n="KR2d0005_WYG_013-2b"/>
<hi>耳蔡人為躍殺佗在桓公卒之明年而躍卒在躍之七年皆見於春秋不知太史公何從得此皆不足信也</hi>
十四年齊桓公始伯㑹諸侯于鄄始進陳叙衛上宣公<lb/>
之太子曰禦冦嬖子曰欵愛欵将立之二十一年殺禦<lb/>
冦而立欵公子完與顓孫奔齊完留齊為田氏顓孫自<lb/>
齊奔魯三十七年齊桓公以諸侯伐楚至召陵還将道<lb/>
陳鄭之間陳轅濤塗患之與鄭申侯謀請出東道申侯<lb/>
反之於齊桓公怒執濤塗使魯人江人黄人伐我冬諸<lb/>
侯復伐我我請成齊歸濤塗四十五年宣公卒子穆公<lb/>
<pb n="KR2d0005_WYG_013-3a"/>
欵立七年宋襄公将求諸侯而虐邾鄫公告於諸侯請<lb/>
修好焉以無忘齊桓之德冬盟于齊十一年楚成得臣<lb/>
伐我取焦夷城頓十三年楚得臣復圍我以納頓子十<lb/>
六年晉文公敗楚于城濮盟諸侯于踐土公背楚如㑹<lb/>
不及六月穆公卒子共公朔立晉文公之季年衛成公<lb/>
不朝而使孔逹侵鄭六年晉襄公伐衛衛人來告公曰<lb/>
更伐之我辭之衛使孔逹伐晉七年公為衛請成于晉<lb/>
執孔逹以説魯臧文仲以陳衛之睦也求好於我十一<lb/>
<pb n="KR2d0005_WYG_013-3b"/>
年使季孫行父來聘十四年夏楚侵我克壺丘秋楚公<lb/>
子朱復伐我敗之獲其公子茷陳人懼及楚平十八年<lb/>
共公卒子靈公平國立共公之卒楚人不禮焉靈公受<lb/>
盟于晉自是晉楚爭陳兵交於國十三年周使單襄公<lb/>
聘于楚假道於我火朝覿矣道茀不可行候不在疆司<lb/>
空不視塗澤不陂川不梁野有庾積塲功未畢道無列<lb/>
樹墾田若蓻饍宰不致餼司里不授館國無寄寓縣無<lb/>
施舍民将築䑓於夏氏及陳公與孔寧儀行父南冠以<lb/>
<pb n="KR2d0005_WYG_013-4a"/>
如夏氏留賔不見單子歸告王曰陳侯不有大咎國必<lb/>
亡靈公與孔寧儀行父通于夏姬衷其衵服以戲于朝<lb/>
洩冶諫曰君臣宣淫民無效焉且聞不令君其納之公<lb/>
曰吾能改矣以告二子二子請殺之公弗禁遂殺洩冶<lb/>
夏姬者鄭穆公之女而陳大夫御叔之妻徴舒之母也<lb/>
十五年公與二子飲於夏氏公曰徴舒似女對曰亦似<lb/>
君徴舒病之公出自其廐射而殺之二子奔楚國人立<lb/>
世子午是為成公元年正月公㑹楚子鄭伯于辰陵始<lb/>
<pb n="KR2d0005_WYG_013-4b"/>
服于楚十月楚子伐我謂陳人無動吾将有討於少西<lb/>
氏遂入陳殺夏徴舒因縣陳成公奔晉楚申叔時曰以<lb/>
義討徴舒而以貪縣陳其若諸侯何楚子感其言乃復<lb/>
封陳而納寧行父焉<hi>史記靈公死太子午奔晉徴舒自立為陳侯按春秋靈公死明年楚</hi>
<hi>子陳侯鄭伯盟于辰陵則太子未嘗奔晉徴舒未嘗為君也蓋楚入陳然後陳侯出奔晉耳</hi>二年宋<lb/>
人為晉伐我衛人來救二十七年晉悼公復伯楚公子<lb/>
壬夫為令尹侵欲於小國二十九年晉悼公㑹諸侯盟<lb/>
于雞澤公使袁僑如㑹及諸侯之大夫盟楚司馬何忌<lb/>
<pb n="KR2d0005_WYG_013-5a"/>
侵我三十年成公卒子哀公弱立楚人将伐我聞喪而<lb/>
止陳不聼命楚人使頓侵我我圍頓元年楚人討陳叛<lb/>
故殺壬夫而用公子貞晋范匄曰我喪陳矣楚人討貳<lb/>
而立子囊必改行而疾討陳陳近於楚民朝夕急能無<lb/>
徃乎遂以諸侯戍陳楚再來伐三年晉侯以諸侯來救<lb/>
公㑹之于鄬慶虎慶寅謂楚人曰吾使公子黄往而執<lb/>
之楚人從之二慶使告公曰楚人執公子黄矣君若不<lb/>
來羣臣不忍社稷宗廟懼有二圖公懼逃歸遂及楚平<lb/>
<pb n="KR2d0005_WYG_013-5b"/>
十六年蔡公子燮将以蔡之晉蔡人殺之慶虎慶寅畏<lb/>
公子黄之偪也訴諸楚曰與蔡司馬同謀楚人以為討<lb/>
黄奔楚呼於國曰慶氏求專陳國暴蔑其君而去其親<lb/>
五年不滅是無天也十九年公朝于楚黄愬二慶于楚<lb/>
楚人召之使慶樂徃殺之慶氏以陳叛夏楚屈建從公<lb/>
圍陳陳人城板隊而殺人役人相命各殺其長遂殺慶<lb/>
虎慶寅楚人納黄二十年公㑹楚子蔡侯伐鄭當陳隧<lb/>
者井堙木刋鄭人怨焉二十一年夏鄭公子喜公孫僑<lb/>
<pb n="KR2d0005_WYG_013-6a"/>
伐我宵突陳城而入公扶太子偃師奔墓使司馬桓子<lb/>
賂以宗器公免擁杜國人男女别而纍以待于朝鄭師<lb/>
還冬鄭公孫夏復伐我乃與鄭成二十三年晉趙武楚<lb/>
屈建盟諸侯之大夫于宋於是晉楚之從始交相見哀<lb/>
公元妃鄭姬生悼太子偃師二妃生子留下妃生子勝<lb/>
二妃嬖留有寵屬諸司徒招與公子過公有廢疾三十<lb/>
五年招過殺太子偃師而立留公縊而卒干徴師赴于<lb/>
楚公子勝愬之于楚楚靈王執徴師殺之留奔鄭招歸<lb/>
<pb n="KR2d0005_WYG_013-6b"/>
罪於過而殺之九月楚公子棄疾奉偃師之子吴來伐<lb/>
遂滅陳放招于越殺孔奐哀公之嬖袁克殺馬毁玉以<lb/>
𦵏楚子以穿封戍為陳公晉平公問於史趙曰陳其遂<lb/>
亡乎對曰未也陳顓頊之後歳在鶉火是以卒滅陳将<lb/>
如之今在析木之津猶将復興且陳氏得政于齊而後<lb/>
陳卒亡臣聞盛德必百世祀虞之世数未也繼守将在<lb/>
齊其兆既存矣明年陳災鄭禆竈曰五年陳将復封封<lb/>
五十二年而遂亡子産曰何故對曰陳水屬也火水妃<lb/>
<pb n="KR2d0005_WYG_013-7a"/>
而楚所相也今火出而火陳逐楚而建陳也妃以五成<lb/>
故曰五年歳五及鶉火而後陳卒亡楚克有之天之道<lb/>
也故曰五十二年陳滅之五年楚公子棄疾弑靈王代<lb/>
立欲和諸侯立悼太子偃師之子吴為陳侯而歸之是<lb/>
為惠公六年五月壬午宋衛陳鄭災陳鄭不救火許不<lb/>
弔災君子知其先亡<hi>史記惠公以陳滅之明年為元年今以惠公反國為元年為得其正</hi>
十一年夏齧帥師從楚人拒吴于雞父吴敗我師獲夏<lb/>
齧二十四年惠公卒子懐公栁立元年吴入郢使來召<lb/>
<pb n="KR2d0005_WYG_013-7b"/>
公公朝國人而問焉逢滑曰臣聞國之興也以福其亡<lb/>
也以禍今吴未有福楚未有禍楚未可棄吴未可從而<lb/>
晉盟主也以晉辭吴若何公曰國勝君亡非禍而何對<lb/>
曰國之有是多矣何必不復小國猶復况大國乎臣聞<lb/>
國之興也視民如傷是其福也其亡也以民為土芥是<lb/>
其禍也楚雖無德亦不艾殺其民吴日敝於兵暴骨如<lb/>
莾而未見德焉天其或者正訓楚也禍之適吴其何日<lb/>
之有公從之四年吴復召公公恐如吴吴以前怒留之<lb/>
<pb n="KR2d0005_WYG_013-8a"/>
因卒於吴國人立公之子越是為涽公八年吴王夫差<lb/>
克越伐我以修先君之怨十年孔子在陳十三年吴復<lb/>
伐我楚昭王來救師于城父卒于師乃及吴平十六年<lb/>
楚人伐我十七年楚復伐我吴季子來救二十二年楚<lb/>
伐吴公使公孫貞子如吴弔焉及良而卒尸入将命二<lb/>
十三年楚白公勝作亂不克而死我以其間侵楚二十<lb/>
四年楚公孫朝帥師來伐遂滅陳<lb/>
蘇子曰楚方北征諸夏而陳蔡許鄭適當其衝其為國<lb/>
<pb n="KR2d0005_WYG_013-8b"/>
也難矣吴季子札見鄭子産曰子為國慎之以禮不然<lb/>
鄭國将敗子産以區區之鄭立於晉楚之間敬而不懾<lb/>
卒免大國之患非禮何以當之若陳蔡許顛沛隕越之<lb/>
不暇卒先鄭以滅善哉鄭渾罕之論之也曰姬在列者<lb/>
蔡及曹滕其先亡乎偪而無禮鄭先衛亡偪而無法<hi>作丘</hi>
<hi>賦鑄刑書皆廢法以便事故曰無法</hi>夫無禮則不能自立無以止大國之<lb/>
暴無法則不能字人民将不懐大國不予不折必仆民<lb/>
不予将以其力自斃此其所以為亡之先後也<lb/>
<pb n="KR2d0005_WYG_013-9a"/>
杞東樓公者夏禹之苖裔也周武王封之於杞以奉夏<lb/>
后氏之祀東樓公生西樓公西樓公生題公題公生謀<lb/>
娶公當周厲王時謀娶公生武公武公立四十七年卒<lb/>
子靖公立靖公二十三年卒子共公立共公八年卒子<lb/>
德公立<hi>世本作惠公</hi>德公生二子曰成公桓公德公十八年<lb/>
卒子成公立成公十八年卒弟桓公立<hi>德公生成公桓公此據世本春</hi>
<hi>秋僖二十三年杞子卒左氏曰成公也史記無成公失之</hi>自桓公以上杞之朝㑹載<lb/>
於春秋而其君之卒𦵏不録其世不可詳也當魯隐桓<lb/>
<pb n="KR2d0005_WYG_013-9b"/>
之世杞君稱侯荘僖之間杞君稱伯僖公末年杞君稱<lb/>
子文成以來乃復稱伯盖近於東夷雜用夷禮用夏則<lb/>
進之用夷則退之魯僖公之十四年齊桓公帥師城縁<lb/>
陵遷杞以避淮夷之亂考其年疑成公之世也自桓以<lb/>
來乃頗可考桓公六十三年朝于魯魯成公歸自晉言<lb/>
晉悼公之政桓公説驟朝于晉而請為昏自是諸侯之<lb/>
㑹盟未嘗不與桓公七十年卒子孝公匄立孝公十七<lb/>
年卒子文公益姑立晉平公杞出也文公六年晉荀盈<lb/>
<pb n="KR2d0005_WYG_013-10a"/>
合諸侯之大夫以城杞諸侯皆不説鄭子太叔曰晉不<lb/>
䘏周宗之闕而夏肄是屏其棄諸姬亦可知也晉司馬<lb/>
侯如魯治杞之侵地侯知諸侯之怨不盡歸也晉悼夫<lb/>
人愬之平公平公亦不之詰文公十四年卒弟平公郁<lb/>
釐立平公二年晉人復治杞田魯以成與之十八年卒<lb/>
子悼公成立悼公十二年㑹諸侯于召陵卒于㑹子隐<lb/>
公乞立七月隐公弟過弑隐公而自立是為僖公僖公<lb/>
十九年卒子涽公維立涽公十六年公弟閼路弑涽公<lb/>
<pb n="KR2d0005_WYG_013-10b"/>
而自立是為哀公哀公十年卒涽公子欶立是為出公<lb/>
出公十二年卒子簡公春立元年楚惠王之四十四年<lb/>
伐滅杞昔堯命羲和舜命九官四岳皆當世有大功子<lb/>
孫不廢禹之後為夏於周為杞契為商於周為宋稷為<lb/>
周臯陶為英六益為秦四岳為齊許申羲和為楚六人<lb/>
皆有世家惟英六微弱無譜而垂夷䕫龍其後不知所<lb/>
封如滕許邾莒薛唐隨之類其事班班見於春秋而世<lb/>
次不傳不可得而録也<lb/>
<pb n="KR2d0005_WYG_013-11a"/>
蘇子曰杞宋皆天子之事守也蓋禮樂車服在焉故孔<lb/>
子曰夏禮吾能言之杞不足徴也殷禮吾能言之宋不<lb/>
足徴也文獻不足故也宋雖不足徴然春秋之際晉楚<lb/>
大國有所不知未嘗不問焉<hi>晉悼公過宋觀桑林之舞楚靈王将㑹諸侯向戍献</hi>
<hi>公合諸侯之禮六</hi>如杞遂至於夷無足言者昔孔子學官名於<lb/>
郯子之至㣲矣而其先王之遺文於諸侯為詳孔子之<lb/>
於夏禮盖猶有考於杞歟而國無君子不能自列悲夫<lb/>
　<lb/>
<pb n="KR2d0005_WYG_013-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古史卷十三<lb/>
</p>
<p>
</p>
  </div>
</body>
</text>
</TEI>
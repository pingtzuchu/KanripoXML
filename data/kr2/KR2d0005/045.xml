<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古史卷四十五</head>
    <p>
<pb n="KR2d0005_WYG_045-1a"/>
欽定四庫全書<lb/>
　古史卷四十五　　　　　　宋　蘇轍　撰<lb/>
　　孟嘗君列傳第二十二<lb/>
孟嘗君名文姓田氏父曰靖郭君嬰齊威王少子而宣<lb/>
王庶弟也自威王時嬰任職用事與田忌将而救韓伐<lb/>
魏矣宣王二年復與田忌孫臏将而伐魏敗之馬陵虜<lb/>
魏太子申殺其将龐㳙六年越伐齊齊使人説越王無<lb/>
彊移其兵伐椘楚威王伐越滅之由此怨齊七年嬰使<lb/>
<pb n="KR2d0005_WYG_045-1b"/>
於韓魏韓魏皆服韓昭侯魏恵王来會宣王盟於東柯<lb/>
南眀年復與梁恵王會甄椘威王惡韓魏之朝齊也謀<lb/>
伐齊愈急九年嬰為齊相宣王與梁襄王會徐州相王<lb/>
眀年楚伐齊敗齊師於徐州而使人逐嬰嬰使張丑説<lb/>
楚威王威王乃止嬰相齊十一年宣王卒涽王即位三<lb/>
年封嬰於薛初嬰有子四十餘人其賤妾有子名文文<lb/>
以五月五日生嬰告其母曰勿舉也其母竊舉生之及<lb/>
長因兄弟而見其子嬰怒曰吾令若去此子而敢生之<lb/>
<pb n="KR2d0005_WYG_045-2a"/>
何也文頓首因曰君所以不舉五月子者何故嬰曰五<lb/>
月子者長與户齊将不利其父母文曰人生受命於天<lb/>
乎将受命於户耶嬰黙然文曰必受命於天君何憂焉<lb/>
必受命於户則可髙其户耳誰能至者嬰曰子休矣乆<lb/>
之文承間問嬰曰子之子為何曰為孫孫之孫為何曰<lb/>
為𤣥孫𤣥孫之孫為何曰不能知也文曰君用事相齊<lb/>
至今三王矣齊不加廣而君私家富累萬金門下不見<lb/>
一賢者文聞将門必有将相門必有相今君後宫蹈綺<lb/>
<pb n="KR2d0005_WYG_045-2b"/>
縠而士不得裋褐僕妾餘粱肉而士不厭糟糠今君又<lb/>
尚厚積餘藏欲以遺所不知何人而㤀公家之事日損<lb/>
文竊怪之於是嬰乃禮文使主家待賔客賔客日進聲<lb/>
名聞於諸侯諸侯皆使人請嬰以文為太子嬰許之犀<lb/>
首居魏與其相田需相惡東入齊見嬰相結約歸謂魏<lb/>
王請以文為相魏王許之秦将伐魏魏王聞之夜見文<lb/>
告之曰秦且攻魏子為寡人謀奈何文曰有諸侯之救<lb/>
則國可存也王曰寡人願子之行也重為之約車百乗<lb/>
<pb n="KR2d0005_WYG_045-3a"/>
文之趙謂趙王曰文願借兵以救魏趙王曰寡人不能<lb/>
文曰夫敢借兵者以忠王也王曰可得聞乎文曰夫趙<lb/>
兵非彊於魏魏兵非弱於趙也然而趙之地不嵗危而<lb/>
民不嵗死而魏之地嵗危而民嵗死者何也以其西為<lb/>
趙蔽也今趙不救魏魏歃盟於秦是趙與強秦為界也<lb/>
地亦且嵗危民亦且嵗死矣此文之所以忠於大王也<lb/>
趙王許諾為起兵十萬車三百乗又北見燕王曰先日<lb/>
公子常約兩主之交矣今秦且攻魏願大王之救之燕<lb/>
<pb n="KR2d0005_WYG_045-3b"/>
王曰吾嵗不熟二年矣今又行數千里而以助魏且奈<lb/>
何文曰夫行數千里而救人者此國之利也今魏王出<lb/>
國門而望見軍雖欲行數千里而助人可得乎燕王尚<lb/>
未許也又曰臣效便計於王王不用臣恐天下之将有<lb/>
大變也王曰大變可得聞乎曰秦攻魏未能克之也而<lb/>
臺已燔㳺已奪矣而燕不救魏魏王折莭割地以國之<lb/>
半與秦秦必去矣秦已去魏魏王悉韓魏之兵又西借<lb/>
秦之兵以因趙之衆以四國攻燕王且何利利行數千<lb/>
<pb n="KR2d0005_WYG_045-4a"/>
里而助人乎利出燕南門而望見軍乎則道里近而輸<lb/>
又易矣王何利燕王曰子行矣寡人聽子乃為之起兵<lb/>
八萬車二百乗以從之魏王大説秦王恐割地請講於<lb/>
魏魏因歸燕趙之兵而封文嬰卒文代立於薛號為孟<lb/>
甞君孟甞君在薛招致諸侯賔客及亡人有罪者皆舎<lb/>
業厚遇之以故傾天下之士食客數千人無貴賤一與<lb/>
文等文待客坐語而屏風後常有侍史主記君所與客<lb/>
語問親戚居處客去已使使者存問獻遺其親戚文曾<lb/>
<pb n="KR2d0005_WYG_045-4b"/>
待客夜食有一人蔽火光客怒以飯不等輟食辭去文<lb/>
起自持其飯比之客慚自剄文於客無所擇皆善遇之<lb/>
人人各自以為孟嘗君親已秦昭王聞其賢乃使涇陽<lb/>
君為質於齊以求見文文将入秦賔客莫欲其行諫不<lb/>
聽蘇代謂文曰今旦代從外来見木偶人與土偶人相<lb/>
與語木偶人曰天雨子将敗矣土偶人曰我生於土敗<lb/>
則歸土今天雨流子而行未知所止息也今秦虎狼之<lb/>
國也而君欲徃如有不得還君得無為土偶人所笑乎<lb/>
<pb n="KR2d0005_WYG_045-5a"/>
文乃止齊涽王二十五年卒使文入秦昭王即以文為<lb/>
秦相人或説昭王曰孟嘗君賢而又齊族也今相秦必<lb/>
先齊而後秦秦其危矣於是昭王囚文謀欲殺之文使<lb/>
人抵昭王幸姬求觧幸姬曰妾願得君狐白裘此時有<lb/>
一狐白裘直千金天下無雙入秦獻之昭王更無他裘<lb/>
文患之徧問客莫能對㝡下坐有能為狗盜者曰臣能<lb/>
得狐白裘乃夜為狗以入秦宫藏中取所獻狐白裘至<lb/>
以獻秦幸姬幸姬為言昭王昭王釋文文得出即馳去<lb/>
<pb n="KR2d0005_WYG_045-5b"/>
更封傳變名姓以出闗夜半至函谷闗昭王後悔求之<lb/>
已去即使人馳逐之文至闗闗法雞鳴而出客文恐追<lb/>
至客之居下坐者有能為雞鳴而雞盡鳴遂𤼵傳出出<lb/>
如食頃秦追乃至已後而止始文列此二人於賔客賔<lb/>
客盡羞之及有秦難卒此二人㧞之自是客皆服文過<lb/>
趙趙平原君客之趙人聞其賢出觀之皆笑曰始以薛<lb/>
公為魁然也今視之乃眇小丈夫耳文聞之怒客與俱<lb/>
者下斫擊殺數百人遂滅一縣以去始涽王遣文入秦<lb/>
<pb n="KR2d0005_WYG_045-6a"/>
不自得及其至則以為齊相任政文怨秦昭王甚是時<lb/>
秦留椘懐王已二年矣文因合韓魏為楚攻秦而借兵<lb/>
食於西周蘇代為西周謂文曰君以齊為韓魏攻椘九<lb/>
年取宛葉以北以強韓魏今復攻秦以益之韓魏南無<lb/>
楚憂西無秦患則齊危矣韓魏必輕齊畏秦臣為君危<lb/>
之君不如令弊邑深合於秦而君無攻又無借兵食君<lb/>
臨函谷而無攻令弊邑以君之情謂秦曰薛公必不破<lb/>
秦以強韓魏其攻秦也欲王之令楚王割東國以與齊<lb/>
<pb n="KR2d0005_WYG_045-6b"/>
而秦出楚王以為和君令弊邑以此患秦秦得無破而<lb/>
以東國自免也秦必欲之椘王得出必徳齊齊得東國<lb/>
益強而薛世世無患矣秦不大弱而處三晉之西三晉<lb/>
必重齊文曰善因使三國無攻而不借兵食於西周然<lb/>
秦不果出楚懐王文舎人魏子為文收邑入三反而不致<lb/>
一入文問之對曰有賢者竊假與之以故不致入文怒<lb/>
而退魏子居數年人或毁文於涽王曰文将為亂及田<lb/>
甲刼涽王涽王意疑文文出奔魏子所與粟賢者聞之<lb/>
<pb n="KR2d0005_WYG_045-7a"/>
乃上書言文不作亂請以身為盟遂自剄宫門涽王乃<lb/>
驚而蹤跡騐問文果無反謀乃復召文文因謝病歸老<lb/>
於薛涽王許之其後秦亡将吕禮相齊欲困蘇代代乃<lb/>
謂文曰周最於齊至厚也而齊王逐之而聽親弗<hi>戰國䇿作</hi>
<hi>祝弗</hi>相吕禮者欲取秦也齊秦合則親弗與吕禮重矣有<lb/>
用齊秦必輕君君不如急北兵趨趙以和秦魏收周最<lb/>
以厚行且反齊王之信又禁天下之變齊無秦則天下<lb/>
集齊親弗必走則齊王孰與為其國也文從其計而吕<lb/>
<pb n="KR2d0005_WYG_045-7b"/>
禮嫉害文文懼乃遺秦相穣侯魏冉書曰吾聞秦欲以<lb/>
吕禮收齊齊天下之強國也子必輕矣齊秦相取以臨<lb/>
三晉吕禮必并相矣是子通齊以重吕禮也若齊免於<lb/>
天下之兵其讎子必深矣子不如勸秦王伐齊齊破吾<lb/>
請以所得封子齊破秦畏晉之強秦必重子以取晉晉<lb/>
國弊於齊而畏秦晉必重子以取秦是子破齊以為功<lb/>
挟晉以為重是子破齊定封秦晉交重子若齊不破吕<lb/>
禮復用子必大窮於是穣侯言於秦昭王伐齊而吕禮<lb/>
<pb n="KR2d0005_WYG_045-8a"/>
亡後涽王滅宋益驕欲去文文恐乃如魏魏昭王以為<lb/>
相初齊女為魏夫人文入魏而出齊女韓春謂秦王曰<lb/>
何不取為妻以齊秦刼魏齊秦合而立負芻負芻立其<lb/>
母在秦則魏秦之縣也若魏惧而復之負芻必以魏沒<lb/>
世事秦齊女入魏而怨薛公終以齊事王矣文以魏西<lb/>
合於秦趙與燕共伐破齊涽王亡在莒死焉齊㐮王立<lb/>
而文中立為諸侯無所屬襄王新立畏文與連和文卒<lb/>
諸子争立而齊魏共滅薛孟嘗君絶嗣初馮驩聞孟嘗<lb/>
<pb n="KR2d0005_WYG_045-8b"/>
君好客躡屩而見之文曰先生逺辱何以教文也驩曰<lb/>
聞君好士以貧身歸於君文置之傳舎十日問傳舎長<lb/>
曰客何所為荅曰馮先生甚貧猶有一劍耳又蒯緱彈<lb/>
其劒而歌曰長鋏歸来乎食無魚命遷之幸舎食有魚<lb/>
矣五日又問傳舎長荅曰客復彈劍而歌曰長鋏歸来<lb/>
乎出無輿又遷之代舎出入乗輿矣五日復問傳舎長<lb/>
荅曰先生又嘗彈劍而歌曰長鋏歸来乎無以為家文<lb/>
不悦居朞年馮驩無所言文時相齊封萬户於薛其食<lb/>
<pb n="KR2d0005_WYG_045-9a"/>
客三千人邑入不足以奉客使人出錢於薛嵗餘不入<lb/>
貸錢者多不能與其息客奉将不給文憂之問左右何<lb/>
人可使收債於薛者傳舎長曰代舎客馮公形容狀皃<lb/>
甚辯長者無他伎能宜可令收債文乃進驩而請之曰<lb/>
賔客不知文不肖幸臨文者三千餘人邑入不足以奉<lb/>
賔客故出息錢於薛薛嵗不入民頗不與其息今客食<lb/>
恐不給願先生責之驩曰諾辭行至薛召取孟嘗君錢<lb/>
者皆會得息錢十萬乃多醸酒買肥牛召諸取錢者能<lb/>
<pb n="KR2d0005_WYG_045-9b"/>
與息者皆来不能與息者亦来皆持取錢之劵書合之<lb/>
齊為會日殺牛置酒酒酣乃持劵如前合之能與息者<lb/>
與為期貧不能與息者取其劵而燒之曰孟嘗君所以<lb/>
貸錢者為民之無者以為本業也所以求息者為無以<lb/>
奉客也令富給者以要期貧窮者燔劵書以捐之諸君<lb/>
強飲食有君如此豈可負哉坐者皆起再拜文聞驩燒<lb/>
劵書怒使使召驩驩至文曰文食客三千人故貸錢於<lb/>
薛文奉邑少而民尚多不以時與其息客食恐不足故<lb/>
<pb n="KR2d0005_WYG_045-10a"/>
請先生收責之聞先生得錢即以多具牛酒而燒劵書<lb/>
何驩曰然不多具牛酒即不能畢會無以知其有餘不<lb/>
足有餘者為要期不足者雖守而責之十年息愈多急<lb/>
即以逃亡自捐之上則為君好利不愛士民下則有離<lb/>
上抵負之名非所以厲士民彰君聲也焚無用虛債之<lb/>
劵捐不可得之虛計令薛民親君而彰君之善聲也君<lb/>
有何疑焉文乃拊手而謝之涽王惑於秦楚之毁以為<lb/>
孟嘗君名髙其主而擅齊國之權遂廢文諸客見文廢<lb/>
<pb n="KR2d0005_WYG_045-10b"/>
皆去驩曰借臣車一乗可以入秦者必令君重於國而<lb/>
奉邑益廣可乎文乃約車幣而遣之驩乃西説秦王曰<lb/>
天下之㳺士憑軾結靷西入秦者無不欲強秦而弱齊<lb/>
憑軾結靷東入齊者無不欲強齊而弱秦此䧺雌之國<lb/>
也勢不兩立為䧺者得天下矣秦王跽而問之曰何以<lb/>
使秦無為雌而可驩曰王亦知齊之廢孟嘗君乎秦王<lb/>
曰聞之驩曰使齊重於天下者孟嘗君也今齊王以毁<lb/>
廢之其心怨必背齊背齊入秦則齊國之情人事之誠<lb/>
<pb n="KR2d0005_WYG_045-11a"/>
盡委之於秦齊地可得也豈直為䧺也君急使使載幣<lb/>
隂迎孟嘗君不可失時也如有齊覺悟復用孟嘗君則<lb/>
雌雄之所在未可知也秦王大説乃遣車十乗黃金百<lb/>
鎰迎文驩辭以先行至齊説齊王曰天下之㳺士憑軾<lb/>
結靷東入齊者無不欲強齊而弱秦者憑軾結靷西入<lb/>
秦者無不欲強秦而弱齊者夫秦齊䧺雌之國秦強則<lb/>
齊弱矣此勢不兩立今臣竊聞秦遣使車十乗載黄金<lb/>
百鎰以迎孟嘗君孟嘗君不西則已西入相秦則天下<lb/>
<pb n="KR2d0005_WYG_045-11b"/>
歸之秦為䧺而齊為雌雌則臨淄即墨危矣王何不先<lb/>
秦使之未到復孟嘗君而益與之邑以謝之孟嘗君必<lb/>
喜而受之秦雖強國豈可以請人相而迎之哉折秦之<lb/>
謀而絶其覇強之略齊王曰善乃使人至境候秦使秦<lb/>
使車適入齊境使還馳告之王召文復其相位而與其<lb/>
故邑又益以千户秦使者聞文復相齊還車而去始文<lb/>
廢諸客皆去後召而復之驩迎之未到文太息曰文常<lb/>
好客遇客無所敢失食客三千有餘人先生所知也客<lb/>
<pb n="KR2d0005_WYG_045-12a"/>
見文一日廢皆背文而去莫顧文者今賴先生得復其<lb/>
位客有何面目復見文乎如復見文者必唾其面而大<lb/>
辱之驩結轡下拜文下車接之曰先生為客謝乎驩曰<lb/>
非為客謝也為君之言失夫物有必至事有固然君知<lb/>
之乎文曰愚不知所謂也曰生者必有死物之必至也<lb/>
富貴多士貧賤寡友事之固然也君獨不見夫朝趨市<lb/>
者乎眀旦側肩争門而入日暮之後過市者掉臂而不<lb/>
顧非好朝而惡暮所期物亡其中今君失位賔客皆去<lb/>
<pb n="KR2d0005_WYG_045-12b"/>
不足以怨士而徒絶賔客之路願君遇客如故文再拜<lb/>
曰敬從命矣聞先生之言敢不奉教焉<lb/>
蘇子曰戰國以詐力相侵伐二百餘年兵出未嘗有名<lb/>
秦昭王欺楚懐王而囚之要以割地諸侯孰視無敢以<lb/>
一言問秦者惟田文免相於秦㡬不得脱歸而怨之乃<lb/>
借楚為名與韓魏伐秦兵至函谷秦人震恐割地以予<lb/>
韓魏僅乃得免自小東難秦未有若此其壮者也夫兵<lb/>
直為壮曲為老有名之兵誰能禦之使田文能奮其威<lb/>
<pb n="KR2d0005_WYG_045-13a"/>
則是役也齊可以伯惜其聽蘇代之計臨函谷而無攻<lb/>
以求楚東國而出師之名索然以盡東國既不可得而<lb/>
懐王卒死於秦由此觀之秦惟不遇桓文是以横行而<lb/>
莫之制耳世豈有以大義而屈於不義者哉<lb/>
　<lb/>
　<lb/>
　<lb/>
　<lb/>
<pb n="KR2d0005_WYG_045-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古史卷四十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古史卷三</head>
    <p>
<pb n="KR2d0005_WYG_003-1a"/>
欽定四庫全書<lb/>
　古史卷三　　　　　　　　宋　蘇轍　撰<lb/>
　　夏本紀<lb/>
夏禹帝顓頊之後禹之父鯀顓頊五丗孫也<hi>太史公以鯀為顓頊</hi>
<hi>之子其世太廹班固律歴志以為五世孫近得之故取焉</hi>以崇伯事堯堯被洪水之<lb/>
患訪於四岳求可治水者四岳舉鯀可用堯曰鯀方命<lb/>
圯族不可岳曰等之未有賢於鯀者於是堯聼四岳用<lb/>
鯀鯀堙洪水汨陳其五行水不潤下上帝震怒不畀洪<lb/>
<pb n="KR2d0005_WYG_003-1b"/>
範九疇彛倫攸斁九年功用不成堯更求人得舜舜登<lb/>
用攝行天子之政廵守行視鯀之治水無状乃殛鯀于<lb/>
羽山而舉鯀之子禹使續鯀之業天乃錫禹洪範九疇<lb/>
彛倫攸叙禹以此治水水得其性所謂洛書者也禹之<lb/>
為人克勤于邦克儉于家不自滿假不矜不伐既受命<lb/>
傷先人功之不成受誅乃勞身焦思居外十三年三過<lb/>
其門而不入取于塗山辛壬癸甲啓呱呱而泣亦弗遑<lb/>
子也菲飲食致孝乎鬼神惡衣服致羙乎黻冕卑宫室<lb/>
<pb n="KR2d0005_WYG_003-2a"/>
盡力乎溝洫陸行乘車水行乘舡泥行乘橇山行乘攆<lb/>
隨山刋木暨益奏庶鮮食決九川距四海濬畎澮距川<lb/>
暨稷播奏庶艱食鮮食懋遷有無化居烝民乃粒萬邦<lb/>
作乂盖禹行自冀州始自冀而東治兖青徐自徐而南<lb/>
治揚荆自荆而西治豫梁雍皆相其土田草木之宜以<lb/>
作貢賦謂之禹貢東漸于海西被于流沙朔南暨聲教<lb/>
訖于四海堯賜之𤣥圭以告成功使為司空及堯崩舜<lb/>
為天子復代舜典百揆三十三年而舜命以位讓于臯<lb/>
<pb n="KR2d0005_WYG_003-2b"/>
陶舜不可禹固辭不獲命乃以正月朔旦受命于神宗<lb/>
帥百官若帝之初是時三苗之君雖已流竄其國人猶<lb/>
不用帝舜復命禹征之禹㑹諸侯誓師而行三旬苗民<lb/>
不服益賛于禹曰惟徳動天無逺弗届滿招損謙受益<lb/>
時乃天道帝初于歴山往于田日號泣于旻天于父母<lb/>
負罪引慝祗載見瞽叟䕫䕫齊栗瞽亦允若至諴感神<lb/>
矧兹有苗禹拜受其言而班師舜乃大敷文徳舞干羽<lb/>
于兩階七旬而有苗格舜崩禹即天子位號曰帝禹改<lb/>
<pb n="KR2d0005_WYG_003-3a"/>
正朔服色歲首建寅色尚黒大事歛用昏戎事乘驪牲<lb/>
用𤣥合諸侯於塗山執玉帛者萬國其後南廵守復㑹<lb/>
諸侯於江南計功而崩因𦵏焉命曰㑹稽㑹稽者㑹計<lb/>
也子帝啓立有扈氏不共啓伐之大戰于甘將戰作甘<lb/>
誓啓崩子帝太康立太康盤逰無度田于有洛之表十<lb/>
旬弗反有窮后羿因民弗忍距于河太康弟五人御其<lb/>
母以從徯于洛之汭作五子之歌羿遂逐太康而立其<lb/>
弟仲康是為帝仲康羲和湎滛廢時亂日仲康命𦙍侯<lb/>
<pb n="KR2d0005_WYG_003-3b"/>
征之作𦙍征仲康崩子帝相立羿之放太康也自鉏遷<lb/>
于窮石因夏民以代夏政滅樂正后䕫之子伯封恃其<lb/>
射也不修民事而虞于原獸武羅伯因熊髠厖圉皆其<lb/>
賢臣也棄之不用而用寒浞寒浞伯明氏之䜛子弟也<lb/>
信而使之以為己相浞行媚于内施賂于外而虞羿于<lb/>
田内外咸服而羿不知也將歸自田家衆殺而烹之以<lb/>
食其子其子不忍食死于窮門夏之遺臣靡奔有鬲氏<lb/>
浞因羿室生澆及豷恃其䜛慝詐偽而不徳于民使澆<lb/>
<pb n="KR2d0005_WYG_003-4a"/>
用師滅斟灌及斟尋氏處澆于過處豷于戈滅夏后相<lb/>
相之后緍方娠逃出自竇歸于有仍生少康惎澆能戒<lb/>
之澆使椒求之逃奔有虞為之庖正以除其害虞思妻<lb/>
之以二姚而邑諸綸有田一成有衆一旅能布其徳以<lb/>
收夏衆使女艾諜澆使季杼誘豷靡自有鬲氏收二斟<lb/>
之燼以殺浞而立少康少康滅澆于過后杼滅豷于戈<lb/>
以復禹之迹是為帝少康少康崩子帝杼立帝杼崩子<lb/>
帝槐立帝槐崩子帝芒立帝芒崩子帝泄立帝泄崩子<lb/>
<pb n="KR2d0005_WYG_003-4b"/>
帝不降立帝不降崩弟帝扃立帝扃崩子帝厪立帝厪<lb/>
崩立帝不降之子孔甲孔甲好方鬼神事夏后氏始衰<lb/>
諸侯畔之得乘龍河漢各二各有雄雌孔甲不能食有<lb/>
劉累者學擾龍于豢龍氏以事孔甲能飲食之孔甲賜<lb/>
之氏曰御龍龍一雌死潜醢以食孔甲孔甲求之懼而<lb/>
遷去孔甲崩子帝臯立帝臯崩<hi>帝臯墓在殽之南陵蹇叔云</hi>子帝𤼵<lb/>
立帝𤼵崩子帝履癸立是為桀自孔甲以来諸侯多畔<lb/>
桀不務徳而武傷百姓百姓弗堪伐有施氏有施以妹<lb/>
<pb n="KR2d0005_WYG_003-5a"/>
喜女焉桀嬖愛之政益亂復克有緍滛侈滋甚召湯而<lb/>
囚之夏臺已而釋之湯益修徳諸侯歸之遂帥兵伐桀<lb/>
桀兵敗奔南巢遂放而死葢夏后氏禘黄帝郊鯀祖顓<lb/>
頊宗禹報杼周興封其後把繒以奉禹祀禹本姒姓其<lb/>
後分封以國為氏有夏后氏有扈氏有男氏斟尋氏彤<lb/>
城氏褒氏費氏把氏繒氏辛氏冥氏斟氏戈氏<lb/>
蘇子曰聖人之於天下茍可以安民不求為異也堯舜<lb/>
傳之賢而禹傳之子後世以為禹無聖人而傳之而後<lb/>
<pb n="KR2d0005_WYG_003-5b"/>
授之其子孫此以好異期聖人也昔者湯有伊尹武王<lb/>
有周公而周公又武王之弟也湯之太甲武之成王皆<lb/>
可以為天下而湯不以予其臣武王不以予其弟誠以<lb/>
為其子之才不至於亂天下者無事乎授之它人而以<lb/>
為異也而天下何獨疑禹哉今夫人之愛其子是天下<lb/>
之通義也有得焉而以予其子孫又情之所皆然也聖<lb/>
人以是為不可易故因而聼之使之父子相繼而無相<lb/>
亂以至於堯堯舉天下而授之舜舜得堯之天下而又<lb/>
<pb n="KR2d0005_WYG_003-6a"/>
授之禹舉天下而授之人此聖人之所以大過人而天<lb/>
下後世之所不能也天下後丗之所不能而聖人獨為<lb/>
之豈以為異哉天下之人不能皆賢而有異人焉為異<lb/>
而震之則天下皆将喜其名而失其真故夫堯舜之傳<lb/>
賢者是不得已而然也使堯之丹朱舜之商均僅可以<lb/>
守天下而堯肯傳之舜舜肯傳之禹以為異而疑天下<lb/>
哉然則禹之不以天下授益非以益為不足授也使天<lb/>
下復有禹予知禹之不以天下授之矣何者啓足為天<lb/>
<pb n="KR2d0005_WYG_003-6b"/>
下故也啟為天下而益為之佐是益不失為伊尹周公<lb/>
其功猶可以及天下也聖人之不喜異也如此魯人之<lb/>
法贖人者受金於府子貢贖人而不受賞夫子嘆曰嗟<lb/>
夫使魯之不復贖人者賜也夫夫贖人而不以為功此<lb/>
君子之所以異於衆人者而其弊乃至於不贖是故聖<lb/>
人不喜夫異以其有時而窮也閔子終三年之䘮見於<lb/>
夫子援琴而歌戚戚而不樂子夏終三年之䘮見於夫<lb/>
子取琴而鼓之其樂偘偘然作而曰先王制禮不敢不<lb/>
<pb n="KR2d0005_WYG_003-7a"/>
及也而夫子皆以為賢由此觀之禹益之事傳者之過<lb/>
也記有之曰有虞氏禘黄帝而郊嚳祖顓頊而宗堯夏<lb/>
后氏禘黄帝而郊鯀祖顓頊而宗禹舜禹皆有所従受<lb/>
天下者也其所從受天下者不可忘也故舜宗堯而置<lb/>
瞽叟此天下之大義也至禹不獨廢堯而且忘舜鯀雖<lb/>
得罪以父故得祭於郊從舜之義則禹為忘其君從禹<lb/>
之義則舜為忘其親二者皆聖人之所不為也予聞之<lb/>
禮之所行義之所許也故禮雖先王未之有可以義起<lb/>
<pb n="KR2d0005_WYG_003-7b"/>
也舜禹之有天下則先王之所未有也故堯雖非父而<lb/>
其徳載於後丗不可以不宗瞽雖其親而無功於人不<lb/>
可以私享二者皆義也至夏后氏郊鯀而宗禹此禹之<lb/>
子孫之禮也孰謂禹之不宗舜哉栁下惠稱有虞氏郊<lb/>
堯而宗舜先儒以為此虞氏子孫之禮也以虞推禹則<lb/>
禹其有不宗舜乎雖然夏之子孫所以不宗舜者以有<lb/>
鯀也鯀雖得罪於舜而從事於水者九年非瞽瞍之比也<lb/>
故卒為夏郊而三代祀之三代猶以其功祀之而其子<lb/>
<pb n="KR2d0005_WYG_003-8a"/>
孫頋可以它人廢之乎故夫虞夏之祀皆義之所予也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0005_WYG_003-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古史卷三<lb/>
</p>
<p>
</p>
  </div>
</body>
</text>
</TEI>
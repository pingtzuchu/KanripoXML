<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古史卷五十</head>
    <p>
<pb n="KR2d0005_WYG_050-1a"/>
欽定四庫全書<lb/>
　古史卷五十　　　　　　　宋　蘇轍　撰<lb/>
　　樂毅列傳第二十七<lb/>
樂毅其先樂羊為魏文侯將伐取中山魏封以靈壽羊<lb/>
死葬於靈壽其後子孫因家焉中山復國至趙武靈王<lb/>
時復滅中山而樂氏後有樂毅毅賢好兵趙人舉之及<lb/>
武靈有沙丘之亂乃去趙適魏聞燕昭王以子之之亂<lb/>
而齊大敗燕將報之患國小僻逺力不能致於是屈身<lb/>
<pb n="KR2d0005_WYG_050-1b"/>
下士先禮郭隗以招賢者毅於是為魏昭王使於燕燕<lb/>
王以客禮待之毅辭讓遂委質為臣昭王以為亞卿當<lb/>
是時齊涽王强南敗楚相唐昧於重丘西摧三晉於觀<lb/>
津遂與三晉擊秦助趙滅中山破宋廣地千餘里與秦<lb/>
昭王爭重為帝已而復歸之諸侯皆欲背秦而服於齊<lb/>
涽王自矜百姓弗堪於是昭王問伐齊之事毅對曰齊<lb/>
霸國之餘業也地大人衆未易獨攻也王必欲伐之莫<lb/>
如與趙及楚魏於是使毅約趙惠文王别使連楚魏令<lb/>
<pb n="KR2d0005_WYG_050-2a"/>
趙啗秦以伐齊之利諸侯害涽王之驕暴皆爭合從與<lb/>
燕伐齊毅還報昭王悉起兵使毅為上將軍趙惠文王<lb/>
以相國印授毅毅於是并䕶趙楚魏韓燕之兵以伐齊<lb/>
破之濟西諸侯兵罷歸而燕軍獨追至于臨菑涽王之<lb/>
敗濟西亡走保莒毅獨留徇齊齊皆城守毅攻入臨菑<lb/>
盡取齊寳財物祭器輸之燕昭王大説親至濟上勞軍<lb/>
行賞饗士封毅於昌國號為昌國君於是昭王收齊鹵<lb/>
獲以歸而使毅復以兵平齊城之不下者毅留徇齊五<lb/>
<pb n="KR2d0005_WYG_050-2b"/>
歲下齊七十餘城皆為郡縣以屬燕唯獨莒即墨未服<lb/>
會昭王死子惠王立惠王自為太子時嘗不快於毅及<lb/>
即位齊田單聞之乃縱反間於燕曰齊城不下者兩城<lb/>
耳然所以不早拔者聞樂毅與燕新王有隙欲連兵且<lb/>
留齊南面而王齊齊之所患唯恐他將之來耳惠王固<lb/>
已疑毅得齊反間乃使騎刧代將而召毅毅畏誅遂西<lb/>
降趙趙封毅於觀津號曰望諸君尊寵之以警動於燕<lb/>
齊齊田單後與騎刧戰果設詐誑燕軍遂破騎刧於即<lb/>
<pb n="KR2d0005_WYG_050-3a"/>
墨下而轉戰逐燕北至河上盡復得齊城而迎襄王於<lb/>
莒入於臨菑惠王後悔使騎刧代毅以故破軍亡將失<lb/>
齊又恐毅之降趙恐趙用毅而乘燕之弊以伐燕惠王<lb/>
乃使人讓毅且謝之曰先王舉國而委將軍將軍為燕<lb/>
破齊報先王之讎天下莫不震動寡人豈敢一日忘將<lb/>
軍之功哉㑹先王棄羣臣寡人新即位左右誤寡人寡<lb/>
人之使騎刧代將軍為將軍久暴露於外故召將軍且<lb/>
休計事將軍過聽以與寡人有隙遂捐燕歸趙將軍自<lb/>
<pb n="KR2d0005_WYG_050-3b"/>
為計則可矣而亦何以報先王之所以遇將軍之意乎<lb/>
毅報遺惠王書曰臣不佞不能奉承王命以順左右之<lb/>
心恐傷先王之明有害足下之義故遁逃走趙今足下<lb/>
使人數之以罪臣恐侍御者不察先王之所以畜幸臣<lb/>
之理又不白臣之所以事先王之心故敢以書對臣聞<lb/>
聖賢之君不以禄私親其功多者賞之其能當者處之<lb/>
故察能而授官者成功之君也論行而結交者立名之<lb/>
士也臣竊觀先王之舉也見有高世主之心故假節於<lb/>
<pb n="KR2d0005_WYG_050-4a"/>
魏以身得察於燕先王過舉厠之賔客之中立之羣臣<lb/>
之上不謀父兄以為亞卿臣竊不自知自以為奉令承<lb/>
教可幸無罪故受令而不辭先王命之曰我有積怨深<lb/>
怒於齊不量輕弱而欲以齊為事臣曰夫齊霸國之餘<lb/>
業而最勝之遺事也練於兵甲習於戰攻王若欲伐之<lb/>
必與天下圖之莫若結於趙且又淮北宋地楚魏之所<lb/>
欲也趙若許而約四國攻之齊可大破也先王以為然<lb/>
具符節南使臣於趙顧反命起兵擊齊以天之道先王<lb/>
<pb n="KR2d0005_WYG_050-4b"/>
之靈河北之地隨先王而舉之濟上濟上之軍受命擊齊大<lb/>
敗齊人輕卒鋭兵長驅至國齊王遁而走莒僅以身免<lb/>
珠玉財寳車甲珍器盡收入於燕齊器設於寧臺大吕<lb/>
陳於元英故鼎反乎磨室薊丘之植植於汶篁自五伯<lb/>
已來功未有及先王者也先王以為慊於志故裂地而<lb/>
封之使得比小國諸侯臣竊不自知自以為奉命承教<lb/>
可幸無罪是以受命不辭臣聞聖賢之君功立而不廢<lb/>
故著於春秋蚤知之士名成而不毁故稱於後世若先<lb/>
<pb n="KR2d0005_WYG_050-5a"/>
王之報怨雪恥夷萬乗之强國收八百歲之蓄積及至<lb/>
棄羣臣之日餘教未衰執政任事之臣修法令慎庶孽<lb/>
施及乎萌𨽻皆可以教後世臣聞之善作者不必善成<lb/>
善始者不必善終昔伍子胥説聽於闔閭而呉王逺迹<lb/>
至郢夫差弗是也賜之鴟夷而浮之江呉王不寤先論<lb/>
之可以立功故沉子胥而不悔子胥不早見主之不同<lb/>
量是以至於入江而不化夫免身立功以明先王之迹<lb/>
臣之上計也離毁辱之誹謗墮先王之名臣之所大恐<lb/>
<pb n="KR2d0005_WYG_050-5b"/>
也臨不測之罪以幸為利義之所不敢出也臣聞古之<lb/>
君子交絶不出惡聲忠臣去國不絜其名臣雖不佞數<lb/>
奉教於君子矣恐侍御者之親左右之説不察疏逺之<lb/>
行故敢獻書以聞唯君王之留意焉於是燕王復以毅<lb/>
子間為昌國君而毅往來復通燕燕趙以為客卿毅卒<lb/>
於趙間居燕三十餘年燕王喜用其相栗腹之計欲攻<lb/>
趙以問間間曰趙四戰之國也其民習兵伐之不可燕<lb/>
王不聽遂伐趙趙使廉頗擊之大破栗腹之軍於鄗禽<lb/>
<pb n="KR2d0005_WYG_050-6a"/>
栗腹樂乘樂乘者間之宗也於是間奔趙趙遂圍燕燕<lb/>
重割地以與趙和趙乃解而去燕王恨不用間間既在<lb/>
趙乃遺間書曰紂之時箕子不用犯諫不怠以冀其聽<lb/>
商容不達身祗辱焉以冀其變及民志不入獄囚自出<lb/>
然後二子退隱故紂負桀暴之累二子不失忠信之名<lb/>
何者其憂患之盡矣今寡人雖愚不若紂之暴也燕民<lb/>
雖亂不若殷民之甚也室有語不相盡以告鄰里二者<lb/>
寡人不為君取也間與乘怨燕不聽其計二人卒留趙<lb/>
<pb n="KR2d0005_WYG_050-6b"/>
趙封乗為武襄君其明年乗與廉頗為趙圍燕燕重禮<lb/>
以和乃解後五歲趙孝成王卒襄王使乗代廉頗廉頗<lb/>
攻乘乗走廉頗亡入魏其後十六年而秦滅趙其後二<lb/>
十餘年漢高祖過趙問樂毅有後世乎對曰有樂叔高<lb/>
帝封之樂鄉號曰華成君毅之孫也而樂氏之族有樂<lb/>
瑕公樂臣公趙且為秦所滅亡之齊高宻樂臣公善修<lb/>
黄帝老子之言顯聞於齊稱賢師其本師號曰河上丈<lb/>
人不知其所出河上丈人教安期生安期生教毛翕公<lb/>
<pb n="KR2d0005_WYG_050-7a"/>
毛翕公教樂瑕公樂瑕公教樂臣公樂臣公教蓋公蓋<lb/>
公教於齊高宻膠西為曹相國師<lb/>
蘇子曰梁惠王拔趙邯鄲而齊宣王敗之馬陵虜其太<lb/>
子申齊涽王滅宋而五國伐齊涽王出死於莒何者無<lb/>
徳而有功諸侯之所共疾兵之招也故非有功之難而<lb/>
有以保其功之難耳樂毅為燕合諸侯破齊殺涽王舉<lb/>
全齊之富而歸之燕徇齊五年下七十餘城惟莒即墨<lb/>
未服兵久於外而燕人無怨心諸侯無異議其所以鎮<lb/>
<pb n="KR2d0005_WYG_050-7b"/>
撫内外必有道矣涽王之暴神人之所共棄而伐齊之<lb/>
利諸侯之所共有此固毅之本計歟至與莒即墨相持<lb/>
田單拒之五年而不決此非戰之罪勇智相敵勢固然<lb/>
耳廉頗拒王齕於長平司馬懿拒諸葛亮於岐山智均<lb/>
力敵雖有小負莫肯先決而要之以久使毅不遭惠王<lb/>
之隙以燕齊之衆而臨二城磨以歲月雖田單之智將<lb/>
何能為乎其勢如燕將之守聊愈久而愈困耳至夏侯<lb/>
元不達兵勢以謂毅不下二城將以成王者之業此書<lb/>
<pb n="KR2d0005_WYG_050-8a"/>
生之論非其實也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0005_WYG_050-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古史卷五十<lb/>
</p>
<p>
</p>
  </div>
</body>
</text>
</TEI>
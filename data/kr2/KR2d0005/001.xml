<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古史卷一</head>
    <p>
<pb n="KR2d0005_WYG_001-1a"/>
欽定四庫全書<lb/>
　古史卷一　　　　　　　　宋　蘇轍　撰<lb/>
　　三皇本紀<lb/>
太昊伏犧氏風姓始觀天地之象鳥獸之文近取諸身<lb/>
逺取諸物以畫八卦教民嫁娶儷皮以為禮作結䋲為<lb/>
罔罟以佃以漁豢養犧牲服牛乘馬故曰伏犧亦曰包<lb/>
犧氏伏犧以木徳王天下故為三皇首河出圗故為龍<lb/>
師而龍名居於宛丘後丗所謂太昊之虛也伏犧氏既<lb/>
<pb n="KR2d0005_WYG_001-1b"/>
衰而共工氏伯九州自謂水徳天王行之叙其後神農<lb/>
氏興而伏犧之子孫不可復紀至周衰有任宿須句顓<lb/>
臾皆風姓邑於濟上奉伏犧之祀<lb/>
炎帝神農氏姜姓以火徳繼木為火師而火名故曰炎<lb/>
帝斵木為耜揉木為耒教民稼穡故曰神農始為市以<lb/>
通有無嘗草木百藥以救疾苦其子柱能殖百穀百蔬<lb/>
五帝之丗祀以為稷子孫傳丗為黄帝所滅黃帝亦神<lb/>
農之後以其徳異故異號異姓而炎帝之後事堯者有<lb/>
<pb n="KR2d0005_WYG_001-2a"/>
四岳事周者齊許申甫皆列於諸侯焉<lb/>
黃帝軒轅氏姬姓亦曰有熊氏神農之後而少典之子<lb/>
也少典取有蟜氏生黃帝炎帝丗衰諸侯相侵伐暴虐<lb/>
百姓炎帝弗能征於是軒轅乃習用干戈以征不享諸<lb/>
侯咸来賓従而蚩尤最為暴莫能伐炎帝欲侵陵諸侯<lb/>
諸侯咸歸軒轅軒轅乃修徳振兵教熊羆貔貅貙虎以<lb/>
與炎帝戰於阪泉之野三戰然後得志蚩尤作亂不用<lb/>
帝命於是徵師諸侯戰於涿鹿之野遂禽殺蚩尤諸侯<lb/>
<pb n="KR2d0005_WYG_001-2b"/>
咸尊軒轅代神農氏為黃帝天下有不順者從而征之<lb/>
平者去之披山通道未嘗寕居以師兵為營衞為雲師<lb/>
而雲名舉風后力牧常先大鴻以治正名百物書契律<lb/>
歴衣服棟宇舟車弧矢之利皆本於黄帝黃帝作雲門<lb/>
大卷之樂其師岐伯明於方丗之為醫者宗焉然黃帝<lb/>
之書戰國之間猶存其言與老子相出入以無為宗<hi>黃帝</hi>
<hi>之書與老子同者多見於列子</hi>其設於丗者與時俯仰皆其見於外者<lb/>
也黃帝居軒轅之丘而取於西陵之女是為嫘祖嫘祖<lb/>
<pb n="KR2d0005_WYG_001-3a"/>
為黃帝正妃生二子後皆有天下其一𤣥囂是為青陽<lb/>
其二昌意黃帝葢四妃二十五子其得姓者十四人為<lb/>
十二姓曰姬西祁已滕箴任荀僖佶儇依黃帝崩𦵏於<lb/>
橋山子青陽立是為帝少昊至虞夏之丗皆禘黃帝<lb/>
蘇子曰孔子刪詩及書起於堯舜稷契之際以為自是<lb/>
以上其事不可詳矣至司馬遷紀五帝首黃帝遺犧農<lb/>
而黜少昊以為帝王皆出於黃帝盖紀其丗非紀其事<lb/>
也故余因之然黃帝本神農之後少典之子神農豈非<lb/>
<pb n="KR2d0005_WYG_001-3b"/>
五帝丗耶盖黃帝髙陽髙辛子孫代有天下而少昊之<lb/>
後不傳周禮六樂無少昊之樂易叙古帝王亦不道也<lb/>
遷由是黜而不紀後世多以遷為非者於是作三皇本<lb/>
紀復紀少昊於五帝首<lb/>
　<lb/>
　<lb/>
　<lb/>
　古史卷一<lb/>
</p>
<p>
</p>
  </div>
</body>
</text>
</TEI>
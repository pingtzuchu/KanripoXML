<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古史卷四十二</head>
    <p>
<pb n="KR2d0005_WYG_042-1a"/>
欽定四庫全書<lb/>
　古史卷四十二　　　　　　宋　蘇轍　撰<lb/>
　　樗里子甘茂列傳第十九<lb/>
樗里子名疾秦恵王之弟也與恵王異母母韓女也滑<lb/>
稽多智秦人號曰智嚢恵王八年爵之右更使将而伐<lb/>
曲沃盡岀其人取其城地入秦二十五年復為将伐趙<lb/>
虜趙将軍荘豹㧞藺眀年助魏章攻椘敗楚将屈匄取<lb/>
漢中地秦封之號為嚴君張儀惡之重而使之楚因令<lb/>
<pb n="KR2d0005_WYG_042-1b"/>
楚王為之請相於秦儀因謂恵王曰重樗里疾而使之<lb/>
者将以為國交也今身在楚楚王為之請相於秦臣聞<lb/>
其言曰王欲窮張儀於秦乎臣請助王楚王以為然故<lb/>
為請相也今王聽之彼必以國事椘矣恵王大怒疾出<lb/>
走恵王卒武王立逐張儀魏章而以疾甘茂為左右丞<lb/>
相秦使甘茂攻韓㧞宜陽使疾以車百乗入周周以卒<lb/>
迎之意甚敬椘王怒譲周以其重秦客㳺騰為周説楚<lb/>
王曰智伯之伐仇猶遺之廣車因随之以兵仇猶遂亡<lb/>
<pb n="KR2d0005_WYG_042-2a"/>
何則無備故也齊桓公伐蔡號曰誅楚其實襲蔡今秦<lb/>
虎狼之國使樗里子以車百乗入周周以仇猶蔡觀焉<lb/>
故使長㦸居前強弩在後名曰衛疾而實囚之且夫周<lb/>
豈能無憂其社稷哉恐一旦亡國以憂大王楚王乃悦<lb/>
武王卒昭王立疾益重昭王元年使将伐蒲蒲守恐胡<lb/>
衍為蒲謂疾曰公之攻蒲為秦乎為魏乎為魏則善矣<lb/>
為秦則不為賴矣夫衛之所以為衛者以蒲也今伐蒲<lb/>
入於魏衛必折而從之魏亡西河之外而無以取者兵<lb/>
<pb n="KR2d0005_WYG_042-2b"/>
弱也今并衛於魏魏必強魏強之日西河之外必危秦<lb/>
王觀公之事害秦而利魏王必罪公疾曰奈何胡衍曰<lb/>
公釋蒲勿攻臣試為公入言之以徳衛君疾曰善胡衍<lb/>
入蒲謂其守曰樗里子知蒲之病矣其言曰必㧞蒲衍<lb/>
能令釋蒲勿攻蒲守恐因再拜曰願以請因効金三百<lb/>
斤曰秦兵茍退請必言子於衛君使子為南面於是疾<lb/>
觧蒲而去還撃皮氏或為魏謂楚王曰秦楚勝魏魏王<lb/>
恐亡必合於秦王何不背秦而與魏魏王喜必内太子<lb/>
<pb n="KR2d0005_WYG_042-3a"/>
秦恐失楚必効地於王王雖復與之攻魏可也楚王曰<lb/>
善乃背秦而與魏魏内太子於椘秦恐許楚地欲與之<lb/>
復攻魏疾怒欲與魏攻楚恐魏之以太子在楚不肯也<lb/>
使人謂楚王曰外臣疾使臣謁之曰敝邑之王欲効城<lb/>
池而為魏太子之在楚也是以不敢王出魏質臣請効<lb/>
之而復固秦楚之交以疾攻魏楚王曰諾乃出魏太子<lb/>
秦因合魏以攻楚昭王七年疾卒葬於渭南章䑓之東<lb/>
曰後百嵗是當有天子之宫夹我墓疾室在昭王廟西<lb/>
<pb n="KR2d0005_WYG_042-3b"/>
渭南隂鄊樗里故俗謂之樗里子漢興長樂宫在其東<lb/>
未央宫在其西武庫正直其墓秦人諺曰力則任鄙智<lb/>
則樗里<lb/>
甘茂者下蔡人也下蔡史舉先生學百家之説因張儀<lb/>
樗里子而求見秦恵王王見而説之使将而佐魏章略<lb/>
定漢中地張儀欲以漢中與楚謂秦王曰種樹非其處<lb/>
者人必害之家有不宜之財則傷漢中南邉椘此國之<lb/>
累也茂曰地大者固多憂乎天下有變王割漢中以為<lb/>
<pb n="KR2d0005_WYG_042-4a"/>
和楚必畔天下而與王王今以漢中與楚即天下有變<lb/>
王何以市楚王乃止恵王卒武王立張儀魏章去東之<lb/>
魏蜀侯煇相荘反<hi>秦本紀武王元年誅蜀相荘昭王六年蜀侯煇反今此言煇反荘反恐誤</hi>
<hi>然而未知孰信也</hi>秦使茂定蜀還以茂為左丞相以樗里子為<lb/>
右丞相武王三年謂茂曰寡人欲容車通三川以窺周<lb/>
室而寡人死不朽矣茂曰請之魏約以伐韓而令向夀<lb/>
輔行茂至謂向夀曰子歸言之於王曰魏聽臣矣然願<lb/>
王勿伐事成盡以為子功向夀歸以告王王迎茂於息<lb/>
<pb n="KR2d0005_WYG_042-4b"/>
壌茂至王問其故對曰宜陽大縣也上黨南陽積之久<lb/>
矣名曰縣其實郡也今王倍數險行千里攻之難昔曾<lb/>
參之處費魯人有與曾參同姓名者殺人人告其母曰<lb/>
曾參殺人其母織自若也頃之一人又告之曰曾參殺<lb/>
人其母尚織自若也頃又一人告之曰曾參殺人其母<lb/>
投杼下機踰牆而走夫以曾參之賢與其母信之也三<lb/>
人疑之其母懼焉今臣之賢不若曾參王之信臣又不<lb/>
如曾參之母信曾參也疑臣者非特三人臣恐大王之<lb/>
<pb n="KR2d0005_WYG_042-5a"/>
投杼也始張儀西并巴蜀之地北開西河之外南取上<lb/>
庸天下不以多張子而以賢先王魏文侯令樂羊将而<lb/>
攻中山三年而㧞之樂羊返而論功文侯示之謗書一<lb/>
箧樂羊再拜稽首曰此非臣之功也主君之力也今臣<lb/>
覉旅之臣也樗里子公孫奭二人者挟韓而議之王必<lb/>
聽之是王欺魏王而臣受公仲侈之怨也王曰寡人不<lb/>
聽也請與子盟卒使茂将兵伐宜陽五月而不㧞樗里<lb/>
子公孫奭果争之武王召茂欲罷兵茂曰息壌在彼王<lb/>
<pb n="KR2d0005_WYG_042-5b"/>
曰有之因大悉起兵使茂擊之斬首六萬遂㧞宜陽宜<lb/>
陽之未㧞也茂三鼓而卒不上茂謂其尉曰我覉旅而<lb/>
得相秦者我以宜陽餌王也今攻宜陽而不㧞公孫衍<lb/>
樗里疾挫我於内而公仲以韓窮我於外眀日鼓之而<lb/>
不可下因以宜陽之郭為吾墓矣於是益私金以為公<lb/>
賞眀日鼓之而宜陽㧞韓㐮王使公仲侈入謝與秦平<lb/>
武王竟至周而卒其弟立為昭王王母宣太后楚女也<lb/>
楚懐王怨前秦敗椘於丹陽而韓不救乃以兵圍韓雍<lb/>
<pb n="KR2d0005_WYG_042-6a"/>
氏韓使公仲侈告急於秦秦昭王新立太后楚人不肯<lb/>
救公仲因茂茂為言於昭王曰公仲方有得秦救故敢<lb/>
扞楚也今雍氏圍秦師不下殽公仲且仰首而不朝公<lb/>
叔且以國南合於楚楚韓為一魏氏不敢不聼然則伐<lb/>
秦之形成矣不識坐而待伐孰與伐人之利秦王曰善<lb/>
乃下師於殽以救韓楚兵去秦使向夀平宜陽而使樗<lb/>
里子及茂伐魏皮氏向夀者宣太后外族也而與昭王<lb/>
少相長故任用向夀如楚楚聞秦之貴向夀而厚事向<lb/>
<pb n="KR2d0005_WYG_042-6b"/>
夀向夀爲秦守宜陽将以伐韓韓公仲使蘇伐謂向夀<lb/>
曰禽困覆車公破韓辱公仲公仲收國復事秦自以爲<lb/>
必可以封今公與楚觧口地封小令尹以杜陽秦楚合<lb/>
復攻韓韓必亡韓亡公仲且躬率其私徒以閼於秦願<lb/>
公熟慮之也向夀曰吾合秦楚非以當韓也子為夀謁<lb/>
之公仲曰秦韓之交可合也蘇代對曰願有謁於公人<lb/>
曰貴其所以貴者貴王之愛習公也不如公孫奭其智<lb/>
能公也不如甘茂今二人者皆不得親於秦事而公獨<lb/>
<pb n="KR2d0005_WYG_042-7a"/>
與王主斷於國者何必彼有以失之也公孫奭黨於韓<lb/>
而甘茂黨於魏故王不信也今秦楚爭強而公黨於楚<lb/>
是與公孫奭甘茂同道也公何以異之人皆言楚之善<lb/>
變也而公必之是自為責也公不如與王謀其變也善<lb/>
韓以備楚如此則無患矣韓氏必先以國從公孫奭而<lb/>
後委國於甘茂也韓公之讎也今公言善韓以備楚是<lb/>
外舉不辟讎也向夀曰然吾甚欲韓合對曰甘茂許公<lb/>
仲以武遂反宜陽之民今公徒收之甚難向夀曰然則<lb/>
<pb n="KR2d0005_WYG_042-7b"/>
柰何武遂終不可得也對曰公奚不以秦為韓求頴川<lb/>
於楚此韓之寄地也公求而得之是令行於楚而以其<lb/>
地徳韓也公求而不得是韓楚之怨不觧而交走秦也<lb/>
秦楚争強而公徐過楚以收韓此利於秦向夀曰奈何<lb/>
對曰此善事也甘茂欲以魏取齊公孫奭欲以韓取齊<lb/>
今公取宜陽以為功收楚韓以安之而誅齊魏之罪是<lb/>
公孫奭甘茂無事也茂竟言昭王以武遂復歸之韓向<lb/>
夀公孫奭爭之不能得向夀公孫奭由此怨䜛茂茂懼<lb/>
<pb n="KR2d0005_WYG_042-8a"/>
輟伐魏蒲阪亡去樗里子與魏講罷兵茂之亡秦奔齊<lb/>
逢蘓代代為齊使於秦茂曰臣得罪於秦懼而遯逃無<lb/>
所容跡臣聞貧人女與富人女會績貧人女曰我無以<lb/>
買燭而子之燭光幸有餘子可分我餘光無損子眀而<lb/>
得一斯便焉今臣困而君方使秦而當路矣茂之妻子<lb/>
在焉願君以餘光振之蘓代許諾遂致使於秦已因説<lb/>
秦王曰甘茂非常士也其居於秦累世重矣自殽塞及<lb/>
至鬼谷其地形險易皆眀知之彼以齊約韓魏反以圗<lb/>
<pb n="KR2d0005_WYG_042-8b"/>
秦非秦之利也秦王曰然則奈何蘓代曰王不若重其<lb/>
䞇厚其禄以迎之使彼来則置之鬼谷終身勿出秦王<lb/>
曰善即賜之上卿以相印迎之於齊茂不徃蘓代謂齊<lb/>
涽王曰夫甘茂賢人也今秦賜之上卿以相印迎之茂<lb/>
徳王之賜好為王臣故辭而不徃今王何以禮之齊王<lb/>
曰善即以上卿處之秦因復茂家以市於齊齊使茂於<lb/>
楚楚懐王新與秦合婚而歡秦聞茂在楚使人謂楚王<lb/>
曰願送甘茂於秦楚王問於范蜎曰寡人欲置相於秦<lb/>
<pb n="KR2d0005_WYG_042-9a"/>
孰可對曰臣不足以識之楚王曰寡人欲相甘茂可乎<lb/>
對曰不可夫史舉下蔡之監門也大不為事君小不為<lb/>
家室以茍賤不廉聞於世甘茂事之順焉故恵王之眀<lb/>
武王之察張儀之辯而甘茂事之取十官而無罪茂誠<lb/>
賢者也然不可相於秦夫秦之有賢相非楚國之利也<lb/>
且王前嘗用召滑於越而内行章義之難越國亂故楚<lb/>
南塞厲門而郡江東計王之功所以能如此者越國亂<lb/>
而楚治也今王知用諸越而㤀用諸秦臣以王為鉅過<lb/>
<pb n="KR2d0005_WYG_042-9b"/>
矣然則王若欲置相於秦則莫若向夀者可夫向夀之<lb/>
於秦王親也少與之同衣長與之同車以聽事王必相<lb/>
向夀於秦則楚國之利也於是使使請秦相向夀秦卒<lb/>
相向夀而茂竟不得復入秦卒於魏茂有孫曰羅羅年<lb/>
十二事秦相文信侯吕不韋秦始皇帝使剛成君蔡澤<lb/>
於燕三年而燕王喜使太子丹入質於秦秦使張唐徃<lb/>
相燕欲與燕共伐趙以廣河間之地張唐謂不韋曰臣<lb/>
嘗為秦昭王伐趙趙怨臣曰得唐者與百里之地今之<lb/>
<pb n="KR2d0005_WYG_042-10a"/>
燕必經趙臣不可以行不韋不快未有以強也羅曰君<lb/>
侯何不快之甚也不韋曰吾令蔡澤事燕三年燕太子<lb/>
丹已入質矣吾自請張卿相燕而不肯行羅曰臣請行<lb/>
之不韋叱曰去我身自請之而不肯汝焉能行之羅曰<lb/>
夫項槖生七年為孔子師今臣生十二嵗於兹矣君其<lb/>
試臣何遽叱乎於是羅見張卿曰卿之功孰與武安君<lb/>
卿曰武安君南挫強楚北威燕趙戰勝攻取破城堕邑<lb/>
不知其數臣之功不如也羅曰應侯之用於秦也孰與<lb/>
<pb n="KR2d0005_WYG_042-10b"/>
文信侯専張卿曰應侯不如文信侯専羅曰卿眀知其<lb/>
不如文信侯専與曰知之羅曰應侯欲攻趙武安君難<lb/>
之去咸陽七里而立死於杜郵今文信侯自請卿相燕<lb/>
而不肯行臣不知卿所死處矣唐曰請因<g n="孑*_焉-正+?">]□</g>子行令装<lb/>
治行行有日羅又謂不韋曰借臣車五乗請為張唐先<lb/>
報趙不韋乃入言之於始皇曰昔甘茂之孫甘羅年少<lb/>
耳然名家之子孫諸侯皆聞之今者張唐欲稱疾不肯<lb/>
行羅説而行之今願先報趙請許遣之始皇召見使羅<lb/>
<pb n="KR2d0005_WYG_042-11a"/>
於趙趙㐮王郊迎羅説趙王曰王聞燕太子丹入質秦<lb/>
歟曰聞之曰聞張唐相燕歟曰聞之燕太子丹入秦者<lb/>
燕不欺秦也張唐相燕者秦不欺燕也燕秦不相欺者<lb/>
伐趙危矣燕秦不相欺無異故欲攻趙而廣河間王不<lb/>
如齎臣五城以廣河間請歸燕太子與強趙攻弱燕趙<lb/>
王立自割五城以廣河間秦歸燕太子趙攻燕得上谷<lb/>
三十城令秦有十一羅還報秦乃封羅以為上卿復以<lb/>
茂田宅賜之<lb/>
<pb n="KR2d0005_WYG_042-11b"/>
蘓子曰蘓秦為諸侯弱秦而張儀為秦弱諸侯其説猶<lb/>
可言也如樗里疾公孫奭黨於韓甘茂黨於魏向壽黨<lb/>
於楚皆借秦之强以揺動諸侯而成其私民生其間其<lb/>
受害可勝言乎今世雖無戰國相傾之勢然士居其間<lb/>
其以喜怒成敗天下事者多矣人主誠得其情其罪可<lb/>
勝誅乎<lb/>
　<lb/>
　古史卷四十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古史卷五十八</head> <lb/>
    <p>
<pb n="KR2d0005_WYG_058-1a"/>
欽定四庫全書<lb/>
　古史卷五十八<lb/>
　　扁鵲列傳第三十五<lb/>
扁鵲者勃海鄚人也姓秦氏名越人少時為人舍長舍<lb/>
客長桑君過扁鵲獨竒之常謹遇之長桑君亦知扁鵲<lb/>
非常人也出入十餘年乃呼扁鵲私坐間與語曰我有<lb/>
禁方年老欲傳與公公毋泄扁鵲曰敬諾乃出其懐中<lb/>
藥與扁鵲飲是以上池之水三十日當知物矣乃悉取<lb/>
<pb n="KR2d0005_WYG_058-1b"/>
其禁方書盡與扁鵲忽然不見殆非人也扁鵲以其言<lb/>
飲藥三十日視見垣一方人以此視病盡見五藏癥結<lb/>
特以診脉為名耳為醫或在齊或在趙在趙者名扁鵲<lb/>
趙簡子為晉大夫專國事疾五日不知人大夫皆懼於<lb/>
是召扁鵲扁鵲入視病出董安于問之扁鵲曰血脉治<lb/>
也而何怪昔秦穆公嘗如此七日而寤寤之日告公孫<lb/>
支與子輿曰我之帝所甚樂吾所以久者適有所學也<lb/>
帝告我晉國且大亂五世不安其後將覇未老而死覇<lb/>
<pb n="KR2d0005_WYG_058-2a"/>
者之子且令而國男女無别公孫支書而藏之秦䇿於<lb/>
是出夫獻公之亂文公之覇而襄公敗秦師於殽而歸<lb/>
縱滛此子之所聞今主君之病與之同不出三日必間<lb/>
間必有言也居二日半簡子寤語諸大夫曰我之帝所<lb/>
甚樂與百神游於鈞天廣樂九奏萬舞不類三代之樂<lb/>
其聲動心有一熊欲援我帝命我射中熊熊死有羆來<lb/>
我又射之中羆羆死帝甚喜賜我二笥皆有副吾見兒<lb/>
在帝側帝属我一翟犬曰及而子之壯也以賜之帝告<lb/>
<pb n="KR2d0005_WYG_058-2b"/>
我晉國且世衰七世而亡嬴姓將大敗周人於范魁之<lb/>
西而亦不能有也董安于受言書而藏之以扁鵲言告<lb/>
簡子簡子賜扁鵲田四萬畆其後扁鵲過虢虢太子死<lb/>
扁鵲至虢宫門下問中庶子喜方者曰太子何病國中<lb/>
治禳過於衆事中庶子曰太子病氣血不時交錯而不<lb/>
得泄暴發於外則為中害精神不能止邪氣邪氣畜積<lb/>
而不得泄是以陽緩而隂急故暴蹷而死扁鵲曰其死<lb/>
何如時曰雞鳴至今曰收乎曰未也其死未能半日也言<lb/>
<pb n="KR2d0005_WYG_058-3a"/>
臣齊勃海秦越人也家在於鄚未嘗得望精光侍謁於<lb/>
前也聞太子不幸而死臣能生之中庶子曰先生得無<lb/>
誕乎何以言太子可生也臣聞上古之時醫有俞跗治<lb/>
病不以湯液醴灑鑱石撟引案几毒熨一撥見病之應<lb/>
因五藏之輸乃割皮觧肌訣脉結筋搦髓腦揲荒爪幕<lb/>
湔浣腸胃漱滌五藏練精易形先生之方能若是則太<lb/>
子可生也不能若是而欲生之曽不可以告咳嬰之兒<lb/>
扁鵲仰天嘆曰夫子之為方也若以管窺天以郄視文<lb/>
<pb n="KR2d0005_WYG_058-3b"/>
越人之為方也不待切脉望色聼聲冩形言病之所在<lb/>
聞病之陽論得其隂聞病之隂論得其陽病應見於大<lb/>
表不出千里决者至衆不可曲止也子以吾言為不誠<lb/>
試入診太子當聞其耳鳴而鼻張循其兩股以至於隂<lb/>
當尚温也中庶子聞扁鵲言目眩然而不瞚舌撟然而<lb/>
不下乃以扁鵲言入報虢君虢君聞之大驚出見扁鵲<lb/>
於中闕曰竊聞髙義之日久矣然未嘗得拜謁於前也<lb/>
先生過小國幸而舉之偏國寡臣幸甚有先生則活無<lb/>
<pb n="KR2d0005_WYG_058-4a"/>
先生則棄捐填溝壑長終而不得反言未卒因噓唏服<lb/>
臆魂精泄横流涕長澘忽忽承䀹悲不能自止容貌變<lb/>
更扁鵲曰若太子病所謂尸蹷者也夫以陽入隂中動<lb/>
胃繵縁中經維絡别下於三焦膀胱是以陽脉下遂隂<lb/>
脉上爭㑹氣閉而不通隂上而陽内行下内鼓而不起<lb/>
上外絶而不為使上有絶陽之絡下有破隂之紐破隂<lb/>
絶陽之色已廢脉亂故形静如死狀太子未死也夫以<lb/>
陽入隂支蘭藏者生以隂入陽支蘭藏者死凡此數事<lb/>
<pb n="KR2d0005_WYG_058-4b"/>
皆五藏蹷中之時暴作也良工取之拙者疑殆扁鵲乃<lb/>
使弟子子陽厲鍼砥石以取外三陽五㑹有間太子蘓<lb/>
乃使子豹為五分之熨以八减之齊和煮之以更熨兩<lb/>
脅下太子起坐更適隂陽但服湯二旬而復故故天下<lb/>
盡以扁鵲為能生死人扁鵲曰越人非能生死人也此<lb/>
自當生者越人能使之起耳扁鵲過齊齊桓侯客之入<lb/>
朝見曰君有疾在腠理不治將深桓侯曰寡人無疾扁<lb/>
鵲出桓侯謂左右曰醫之好利也欲以不疾者為功後<lb/>
<pb n="KR2d0005_WYG_058-5a"/>
五日扁鵲復見曰君有疾在血脉不治恐深桓侯曰寡<lb/>
人無疾扁鵲出桓侯不悦後五日扁鵲復見曰君有疾<lb/>
在腸胃間不治將深桓侯不應扁鵲出桓侯不悦後五<lb/>
日扁鵲復見望見桓侯而退走桓侯使人問其故扁鵲<lb/>
曰疾之居腠理也湯熨之所及也在血脉鍼石之所及<lb/>
也其在腸胃酒醪之所及也其在骨髓雖司命無奈之<lb/>
何今在骨髓臣是以無請也後五日桓侯體病使人召<lb/>
扁鵲扁鵲已逃去桓侯遂死使聖人豫知㣲能使良醫<lb/>
<pb n="KR2d0005_WYG_058-5b"/>
得蚤從事則疾可已身可活也人之所病病疾多而醫<lb/>
之所病病道少故病有六不治驕恣不論於理一不治<lb/>
也輕身重財二不治也衣食不能適三不治也隂陽并<lb/>
藏氣不定四不治也形羸不能服藥五不治也信巫不<lb/>
信醫六不治也有此一者則重難治也扁鵲名聞天下<lb/>
過邯鄲聞貴婦人即為帶下醫過雒陽聞周人愛老人<lb/>
即為耳目痺醫來入咸陽聞秦人愛小兒醫隨俗為變<lb/>
秦太醫令李䤈自知伎不如扁鵲也使人刺殺之至今<lb/>
<pb n="KR2d0005_WYG_058-6a"/>
天下言脉者由扁鵲也<lb/>
蘓子曰予於趙世家削簡子之夢黜扁鵲之說以為為<lb/>
國不可以語怪及扁鵲列傳則具載其說曰世或有是<lb/>
不足怪也葢孔子作春秋非人事不書而左丘眀所記<lb/>
鬼神變怪世所共傳者録之無疑世有逹者當辨此耳<lb/>
<hi>扁鵲見趙簡子齊桓侯而中有虢公之事虢之亡在春秋之初而趙簡子在春秋之末齊桓侯復次其後或疑</hi>
<hi>其說之妄然戰國之際薛亡久矣而孟嘗君稱薛公安知是時無虢公者哉</hi>
　<lb/>
<pb n="KR2d0005_WYG_058-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古史卷五十八<lb/>
</p>
<p>
</p>
  </div>
</body>
</text>
</TEI>
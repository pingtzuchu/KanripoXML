<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古史卷四十七</head>
    <p>
<pb n="KR2d0005_WYG_047-1a"/>
欽定四庫全書<lb/>
　古史卷四十七　　　　　　宋　蘇轍　撰<lb/>
　　魏公子列傳第二十四<lb/>
魏公子無忌者魏昭王少子而安釐王異母弟也安釐<lb/>
王即位封為信陵君是時范雎亡魏相秦以怨魏齊故<lb/>
秦兵圍大梁破魏華陽下軍走芒卯魏王及無忌患之<lb/>
無忌為人仁而下士士無賢不肖皆謙而禮交之不敢<lb/>
以其富貴驕士士以此方數千里爭往歸之致食客三<lb/>
<pb n="KR2d0005_WYG_047-1b"/>
千人當是時諸侯以其賢多客不敢加兵謀魏十餘年<lb/>
無忌嘗與魏王博而北境傳舉烽言趙冦至且入界魏<lb/>
王釋博欲召大臣謀無忌止王曰趙王田獵耳非為冦<lb/>
也復博如故王恐心不在博居頃之復從北方來傳言<lb/>
曰趙王獵耳非為冦也魏王大驚曰公子何以知之無<lb/>
忌曰臣之客有能探得趙王陰事者趙王所為客輙以<lb/>
報臣臣以此知之是後魏王畏無忌之賢能不敢任以<lb/>
國政魏有隱士曰侯嬴年七十家貧為大梁夷門監者<lb/>
<pb n="KR2d0005_WYG_047-2a"/>
無忌聞之往請欲厚遺之不肯受曰臣修身潔行數十<lb/>
年終不以監門困故而受公子財無忌乃置酒大㑹賔<lb/>
客坐定無忌從車騎虛左自迎侯生侯生攝弊衣冠直<lb/>
上載無忌上坐不讓欲以觀無忌無忌執轡愈恭侯生<lb/>
又謂無忌臣有客在市屠中願枉車騎過之無忌引車<lb/>
入市侯生下見其客朱亥睥睨故久立與客語微察無<lb/>
忌無忌顏色愈和當是時魏將相宗室賔客滿堂待無<lb/>
忌舉酒市人縱觀從騎皆罵侯生侯生視無忌色終不<lb/>
<pb n="KR2d0005_WYG_047-2b"/>
變乃謝客就車至家無忌引侯生坐上坐徧贊賓客賓客<lb/>
皆驚酒酣無忌起為壽侯生前侯生因謂無忌曰今日<lb/>
嬴之為公子亦足矣嬴乃夷門抱闗者也而公子親枉<lb/>
車騎自迎嬴於衆人廣坐之中不宜有所過今公子故<lb/>
過之然嬴欲就公子之名故久立公子車騎市中過客<lb/>
以觀公子公子愈恭市人皆以嬴為小人而以公子為<lb/>
長者能下士也於是罷酒侯生遂為上客侯生謂無忌<lb/>
曰臣所過屠者朱亥此子賢者世莫能知故隱屠間耳<lb/>
<pb n="KR2d0005_WYG_047-3a"/>
無忌數往請之朱亥故不復謝無忌怪之安釐王二十<lb/>
年秦昭王已破趙長平軍又進兵圍邯鄲無忌姊為趙<lb/>
惠文王弟平原君夫人數遺書請救於魏魏王使將軍<lb/>
晉鄙將十萬衆救趙秦王使使者告魏王曰吾攻趙旦<lb/>
暮且下而諸侯敢救者已拔趙必移兵先擊之魏王恐<lb/>
使人止晉鄙留軍壁鄴名為救趙實持兩端以觀望平<lb/>
原君使者冠蓋相屬於魏讓無忌曰勝所以自附為婚<lb/>
姻者以公子之高義為能急人之困今邯鄲旦暮降秦<lb/>
<pb n="KR2d0005_WYG_047-3b"/>
而魏救不至安在公子能急人之困也且公子縱輕勝<lb/>
棄之降秦獨不憐公子姊耶無忌患之數請魏王及賔<lb/>
客辯士説王萬端魏王畏秦終不聽無忌自度終不能<lb/>
得之於王計不獨生而令趙亡乃請賔客約車騎百餘<lb/>
乗欲以客往赴秦軍與趙俱死行過夷門見侯生具告<lb/>
所以欲死秦軍狀辭決而行侯生曰公子勉之矣老臣<lb/>
不能從無忌行數里心不快曰吾所以待侯生者備矣<lb/>
天下莫不聞今吾且死而侯生曽無一言半辭送我我<lb/>
<pb n="KR2d0005_WYG_047-4a"/>
豈有所失哉復引車還問侯生侯生笑曰臣固知公子之<lb/>
還也曰公子喜士名聞天下今有難無他端而欲赴秦<lb/>
軍譬若以肉投餒虎何功之有哉尚安事客然公子遇<lb/>
臣厚公子往而臣不送以是知公子恨之復返也無忌<lb/>
再拜因問侯生乃屛人間語曰嬴聞晉鄙之兵符常在<lb/>
王卧内而如姬最幸出入王卧内力能竊之嬴聞如姬<lb/>
父為人所殺如姬資之三年自王以下欲求報其父仇<lb/>
莫能得如姬為公子泣公子使客斬其仇頭敬進如姬<lb/>
<pb n="KR2d0005_WYG_047-4b"/>
如姬之欲為公子死無所辭顧未有路耳公子誠一開<lb/>
口請如姬如姬必許諾則得虎符奪晉鄙軍北救趙而<lb/>
西却秦此五覇之伐也無忌從其計請如姬如姬果盗<lb/>
晉鄙兵符與之無忌行侯生曰將在外主令有所不受<lb/>
以便國家公子即合符而晉鄙不授公子兵而復請之<lb/>
事必危矣臣客屠者朱亥可與俱此人力士晉鄙聽大<lb/>
善不聽可使擊之於是無忌泣侯生曰公子畏死耶何<lb/>
泣也無忌曰晉鄙嚄唶宿將往恐不聽必當殺之是以<lb/>
<pb n="KR2d0005_WYG_047-5a"/>
泣耳豈畏死哉於是無忌請朱亥朱亥笑曰臣乃市井<lb/>
鼓刀屠者而公子親數存之所以不報謝者以為小禮<lb/>
無所用今公子有急此乃臣效命之秋也遂與無忌俱<lb/>
無忌過謝侯生侯生曰臣宜從老不能請數公子行日<lb/>
以至晉鄙軍之日北向自剄以送公子無忌遂行至鄴<lb/>
矯魏王令代晉鄙晉鄙合符疑之舉手視無忌曰今吾<lb/>
擁十萬之衆屯於境上國之重任今單車來代之如何<lb/>
哉欲無聽朱亥袖四十斤鐵椎椎殺晉鄙無忌遂將晉<lb/>
<pb n="KR2d0005_WYG_047-5b"/>
鄙軍勒兵下令軍中曰父子俱在軍中父歸兄弟俱在<lb/>
軍中兄歸獨子無兄弟歸養得選兵八萬人進兵擊秦<lb/>
軍秦軍解去遂救邯鄲存趙趙王及平原君自迎無忌<lb/>
於界平原君負韊矢先引趙王再拜曰自古賢人未有<lb/>
及公子者也當此之時平原君不敢自比於人無忌與<lb/>
侯生決至軍侯生果北鄉自剄魏王怒無忌之盗其兵<lb/>
符矯殺晉鄙無忌亦自知也已却秦存趙使將將其軍<lb/>
歸魏而無忌獨與客留趙趙孝成王徳無忌與平原君<lb/>
<pb n="KR2d0005_WYG_047-6a"/>
計以五城封無忌無忌聞之意驕矜有自功之色客有<lb/>
説無忌曰物有不可忘或有不可不忘夫人有徳於公<lb/>
子公子不可忘也公子有徳於人願公子忘之且矯魏<lb/>
王令奪晉鄙兵以救趙於趙則有功矣於魏則未為忠<lb/>
臣也公子乃自驕而功之竊為公子不取也於是無忌<lb/>
立自責似若無所容者趙王埽除自迎執主人之禮引<lb/>
無忌就西堦無忌側行辭讓從東堦上自言辠過以負<lb/>
於魏無功於趙趙王侍酒至暮口不忍獻五城以無忌<lb/>
<pb n="KR2d0005_WYG_047-6b"/>
退讓也無忌竟留趙趙王以鄗為湯沐邑魏亦復以信<lb/>
陵奉之無忌留趙聞趙有處士毛公藏於博徒薛公藏<lb/>
於賣漿家無忌欲見兩人兩人自匿不肯見無忌間歩<lb/>
往從此兩人游甚歡平原君聞之謂其夫人曰始吾聞<lb/>
夫人弟公子天下無雙今吾聞之乃妄從博徒賣漿者<lb/>
游公子妄人耳夫人以告無忌無忌乃謝夫人去曰始<lb/>
吾聞平原君賢故負魏王而救趙以稱平原君平原君<lb/>
之游徒豪舉耳不求士也無忌自在大梁時常聞此兩<lb/>
<pb n="KR2d0005_WYG_047-7a"/>
人賢至趙恐不得見以無忌從之游尚恐其不我欲也<lb/>
今平原君乃以為羞其不足從游乃裝為去夫人具以<lb/>
語平原君平原君乃免冠謝固留無忌平原君門下聞<lb/>
之半去平原君歸無忌無忌留趙十年不歸秦聞之日<lb/>
夜出兵伐魏魏王患之使使往請無忌無忌恐王怒之<lb/>
乃誡門下有敢為魏王使通者死賔客皆背魏之趙莫<lb/>
敢勸無忌歸毛公薛公兩人往見無忌曰公子所以重<lb/>
於趙名聞諸侯者徒以有魏也今秦攻魏魏急而公子<lb/>
<pb n="KR2d0005_WYG_047-7b"/>
不恤使秦破大梁而夷先王之宗廟公子當何面目立<lb/>
天下乎語未及卒無忌立變色告車趨駕歸救魏魏王<lb/>
見無忌相與泣而以上將軍印授之安釐王三十年無<lb/>
忌使使遍告諸侯諸侯聞無忌將各遣將將兵救魏無<lb/>
忌率五國之兵破秦兵於河外走䝉驁遂乘勝逐秦兵<lb/>
至凾谷闗抑秦兵秦兵不敢出當是時無忌威振天下<lb/>
諸侯之客進兵法無忌皆名之故世稱魏公子兵法秦<lb/>
王患之乃行金萬斤於魏求晉鄙客令毁無忌曰公子<lb/>
<pb n="KR2d0005_WYG_047-8a"/>
亡在外十年矣今為魏將諸侯將皆屬諸侯徒聞魏公<lb/>
子不聞魏王公子亦欲因此時定南面而王諸侯畏公<lb/>
子之威方欲共立之秦數使反間偽賀公子得立為魏<lb/>
王未也魏王日聞其毁不能不信後果使人代無忌將<lb/>
無忌自知再以毁廢乃謝病不朝與賔客為長夜飲飲<lb/>
醇酒多近婦女日夜為樂飲者四歲竟病酒而卒其歲<lb/>
安釐王亦薨秦聞公子死使䝉驁攻魏拔二十城初置<lb/>
東郡其後秦稍蠶食魏十八歲而虜魏王屠大梁漢高<lb/>
<pb n="KR2d0005_WYG_047-8b"/>
祖始微時數聞無忌賢及即天子位每過大梁常祠之<lb/>
高祖十二年從擊黥布還為置守冡五家世以四時奉<lb/>
祠焉<lb/>
蘇子曰魏公子始用侯嬴之計盗兵符殺晉鄙而奪其<lb/>
軍擊秦以全趙成桓文之功矣然兄弟自是相失十年<lb/>
不敢還魏幾無以安其身殆哉其後秦兵攻魏無忌無<lb/>
還魏之心毛薛惎之翻然而歸合諸侯破秦軍使宗廟<lb/>
復安兄弟如故然後得明目以立於世蓋無忌之名發<lb/>
<pb n="KR2d0005_WYG_047-9a"/>
於侯生而全於毛薛侯生之奇毛薛之正廢一不可而<lb/>
正之所全者多矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0005_WYG_047-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古史巻四十七<lb/>
</p>
<p>
</p>
  </div>
</body>
</text>
</TEI>
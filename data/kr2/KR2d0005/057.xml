<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古史卷五十七</head>
    <p>
<pb n="KR2d0005_WYG_057-1a"/>
欽定四庫全書<lb/>
　古史卷五十七　　　　　　宋　蘇轍　撰<lb/>
　　蒙恬列傳第三十四<lb/>
蒙恬者其先齊人也恬大父驁自齊事秦昭王官至上<lb/>
卿莊襄王元年驁為將伐韓取成臯滎陽置三川郡二<lb/>
年驁攻趙三十七城始皇三年驁攻韓取十三城五年<lb/>
驁攻魏取二十城置東郡七年驁卒驁子曰武二十三<lb/>
年武為秦禆將軍與王翦攻楚大破之殺項燕二十四<lb/>
<pb n="KR2d0005_WYG_057-1b"/>
年虜楚王武子恬毅恬嘗書獄典文學二十六年恬因<lb/>
家世得為將攻齊大破之拜為内史秦已并天下乃使<lb/>
恬將三十萬衆北逐戎狄收河南築長城因地形制險<lb/>
塞起臨洮至遼東延袤萬餘里於是渡河據陽山逶虵<lb/>
而北暴師於外十餘年居上郡是時恬威振匃奴始皇<lb/>
甚尊寵蒙氏信任賢之而親近毅位至上卿出則參乗<lb/>
入則御前恬任外事而毅常為内謀名為忠信故雖諸<lb/>
將相莫敢與之爭趙髙者諸趙䟽逺属也昆弟數人皆<lb/>
<pb n="KR2d0005_WYG_057-2a"/>
生隐宮其母被刑僇世世卑賤始皇聞髙强力通於獄<lb/>
法舉以為中車府令髙即私事公子胡亥喻之决獄髙<lb/>
有大罪始皇令毅治之毅不敢阿法當髙罪死除其宦<lb/>
籍帝以髙之敦於事也赦之復其官爵始皇欲游天下<lb/>
道九原直抵甘泉乃使恬通道自九原抵甘泉壍山堙<lb/>
谷千八百里道未就三十七年冬行出游㑹稽並海上<lb/>
北走琅邪道病使毅還禱山川未反始皇至沙丘崩祕<lb/>
之羣臣莫知是時丞相李斯少子胡亥中車府令趙高<lb/>
<pb n="KR2d0005_WYG_057-2b"/>
常從髙雅得幸於胡亥欲立之又怨毅法治之而不為<lb/>
己也因有賊心乃與李斯胡亥隂謀立胡亥為太子太<lb/>
子已立遣使者以罪賜公子扶蘓及恬死扶蘓已死恬<lb/>
疑而復請之使者以恬属吏更置胡亥以李斯舍人為<lb/>
䕶軍使者還報胡亥已聞扶蘓死即欲釋恬趙髙恐蒙<lb/>
氏復貴而用事怨之毅還至髙因為胡亥忠計欲以滅<lb/>
蒙氏乃言曰臣聞先帝欲舉賢立太子久矣而毅諌曰<lb/>
不可若知賢而愈不立則是不忠而惑主也以臣愚意<lb/>
<pb n="KR2d0005_WYG_057-3a"/>
不若誅之胡亥聼而繫毅於代前已囚恬於陽周䘮至<lb/>
咸陽已葬太子立為二世皇帝而趙髙親近日夜毁惡<lb/>
蒙氏求其罪過舉劾之子嬰進諌曰臣聞故趙王遷殺<lb/>
其良臣李牧而用顔聚燕王喜隂用荆軻之謀而倍秦<lb/>
之約齊王建殺其故世忠臣而用后勝之議此三君者<lb/>
皆以變古者失其國而殃及其身今蒙氏秦之大臣謀<lb/>
士也而主欲一旦棄去之臣竊以為不可臣聞輕慮者<lb/>
不可以治國獨智者不可以存君誅殺忠臣而立無節<lb/>
<pb n="KR2d0005_WYG_057-3b"/>
行之人是内使羣臣不相信而外使闘士之意離也臣<lb/>
竊以為不可胡亥不聼而遣御史曲宫乗傳之代令毅<lb/>
曰先主欲立太子而卿難之今丞相以卿為不忠罪及<lb/>
其宗朕不忍乃賜卿死亦甚幸矣卿其圗之毅對曰以<lb/>
臣不能得先主之意則臣少宦順幸没世可謂知意矣<lb/>
以臣不知太子之能則太子獨從周旋天下去諸公子<lb/>
絶逺臣無疑矣夫先主之舉用太子數年之積也臣乃<lb/>
何言之敢諌何慮之敢謀非敢餙辭以避死也為羞累<lb/>
<pb n="KR2d0005_WYG_057-4a"/>
先主之名願大夫為慮焉使臣得死情實且夫順成全者<lb/>
道之所貴也刑殺者道之所卒也昔者秦繆公殺三良而<lb/>
死罪百里奚而非其罪也故立號曰繆昭襄王殺武安<lb/>
君白起楚平王殺伍奢呉王夫差殺伍子胥此四君者<lb/>
皆為大失而天下非之以其君為不眀以是籍於諸侯<lb/>
故曰用道治者不殺無罪而罰不加於無辜唯大夫留<lb/>
心使者知胡亥之意不聼毅言遂殺之二世又遣使者<lb/>
之陽周令恬曰君之過多矣而卿弟毅有大罪法及内<lb/>
<pb n="KR2d0005_WYG_057-4b"/>
史恬曰自吾先人及至子孫積功信於秦三世矣今臣<lb/>
將兵三十餘萬身雖囚繫其勢足以倍畔然自知必死<lb/>
而守義者不敢辱先人之敎以不忘先主也昔周成王<lb/>
初立未離襁褓周公旦負王以朝卒定天下及成王有<lb/>
病甚殆公旦自揃其爪以沈於河曰王未有識是旦執<lb/>
事有罪殃旦受其不祥乃書而藏之記府可謂信矣及<lb/>
王能治國有賊臣言周公旦欲為亂久矣王若不備必<lb/>
有大事王乃大怒周公旦走而奔於楚成王觀於記府<lb/>
<pb n="KR2d0005_WYG_057-5a"/>
得周公旦沈書乃流涕曰孰謂周公旦欲為亂乎殺言<lb/>
之者而反周公旦故周書曰必參而伍之恬之宗世無<lb/>
二心而事卒如此是必孽臣逆亂内陵之道也夫成王<lb/>
失而復振則卒昌桀殺關龍逢紂殺王子比干而不悔<lb/>
身死則國亡臣故曰過可振而覺也察於參伍上聖之<lb/>
法也凡臣之言非以求免於咎也將以諌而死願陛下<lb/>
為萬民思從道也使者曰臣受詔行法於將軍不敢以<lb/>
將軍言聞於上也恬喟然太息曰我何罪於天無過而<lb/>
<pb n="KR2d0005_WYG_057-5b"/>
死乎良久徐曰恬罪固當死矣起臨洮属之遼東城壍<lb/>
萬餘里此其中不能無絶地脉哉此乃恬之罪也乃吞<lb/>
藥自殺<lb/>
蘓子曰蒙氏為秦吞滅諸侯其所殘暴多矣子孫以無<lb/>
罪戮死此天意也恬以長城之役竭民力斷地脉自知<lb/>
當死而毅以忠信事上自許無罪死而不厭夫媮合取<lb/>
容咎亞李斯此其所以不免者哉然始皇病於琅邪使<lb/>
毅還禱山川至沙丘而崩使毅尚從則趙髙李斯廢適<lb/>
<pb n="KR2d0005_WYG_057-6a"/>
之謀殆不能發嗚呼天之所廢人謀固無所復施耶<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0005_WYG_057-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古史卷五十七<lb/>
</p>
<p>
</p>
  </div>
</body>
</text>
</TEI>
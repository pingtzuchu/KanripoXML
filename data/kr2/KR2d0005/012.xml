<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古史卷十二</head>
    <p>
<pb n="KR2d0005_WYG_012-1a"/>
欽定四庫全書<lb/>
　古史卷十二　　　　　　　宋　蘇轍　撰<lb/>
　　蔡叔曹叔世家第五<lb/>
蔡叔度者周武王之弟也武王同母兄弟十人武王旣<lb/>
克殷紂平天下封昆弟而伯邑考前卒無後於是封叔<lb/>
鮮於管封叔度於蔡二人相紂子武庚禄父治殷遺民<lb/>
封叔旦於魯相周為周公封叔振鐸於曹封叔武於成<lb/>
封叔處於霍康叔封冉季載皆少未得封武王崩成王<lb/>
<pb n="KR2d0005_WYG_012-1b"/>
少周公位冡宰正百工羣叔流言疑周公不利成王管<lb/>
叔蔡叔挾武庚以作亂周公伐誅武庚殺管叔放蔡叔<lb/>
于郭鄰以車七乗降霍叔于庻人三年不齒而以殷故<lb/>
地封康叔為衛君封季載于冉康叔冉李皆有馴行故<lb/>
周公以康叔為周司冦冉季為周司空以佐成王皆有<lb/>
令名於天下蔡叔度既遷死其子胡率德改行周公以<lb/>
為己卿士言於成王復封之蔡以奉蔡叔之祀是為蔡<lb/>
仲蔡仲卒子蔡伯荒立蔡伯荒卒子宫侯立宫侯卒子<lb/>
<pb n="KR2d0005_WYG_012-2a"/>
厲侯立厲侯卒子武侯立武侯之出周厲王失國奔彘<lb/>
諸侯多叛周武侯卒子夷侯立夷侯十一年周宣王立<lb/>
二十八年夷侯卒子釐侯所事立釐侯三十九年周室<lb/>
東徙四十八年釐侯卒子共侯興立二年共侯卒子戴<lb/>
侯立十年戴侯卒子宣侯考父立宣侯二十八年魯隐<lb/>
公初立三十五年宣侯卒子桓侯封人立五年公㑹鄭<lb/>
伯于鄧以謀楚楚於是始大八年師及衛人從王伐鄭<lb/>
鄭敗我及衛射王中肩九年殺陳佗而立陳厲公二十<lb/>
<pb n="KR2d0005_WYG_012-2b"/>
年桓侯卒國人召桓侯之弟獻舞于陳而立之是為哀<lb/>
侯哀侯與息侯皆娶于陳息媯過蔡哀侯不為禮息侯<lb/>
怒謂楚子伐我我求救於蔡而伐之楚子從之十一年<lb/>
楚敗我師于莘以哀侯歸哀侯怨息侯䋲息媯以語楚<lb/>
子楚子滅息而納息媯生堵敖及成王不言十五年楚<lb/>
子為息媯故伐我以説哀侯留楚九年二十年卒蔡人<lb/>
立其子肹是為穆侯穆侯女弟為齊桓夫人十八年齊<lb/>
侯與蔡姬乗舟于囿蕩公公懼禁之不止怒而歸之蔡<lb/>
<pb n="KR2d0005_WYG_012-3a"/>
人嫁之十九年齊侯以諸侯侵蔡蔡潰遂伐楚二十一<lb/>
年諸侯伐鄭楚子圍許以救鄭冬公以許僖公見楚子<lb/>
於武城許男面縛銜璧大夫衰絰士輿櫬楚子禮而復<lb/>
之二十九年穆侯卒子荘侯甲午立三十三年晉趙盾<lb/>
合諸侯于新城公不㑹三十四年晉卻缺帥師伐我為<lb/>
城下之盟而還荘侯卒子文侯申立二十年文侯卒子<lb/>
景侯固立三年楚公子嬰齊以諸侯之師侵魯及衛彭<lb/>
名御戎景公為左許靈公為右二公弱皆强冠之盟于<lb/>
<pb n="KR2d0005_WYG_012-3b"/>
蜀蔡許乗楚車故不列於㑹七年晉欒書侵我楚公子<lb/>
申以申息之師来救晉不戰而還九年晉欒書復侵我<lb/>
初文侯欲事晉曰先君與於踐土之盟畏楚不能行而<lb/>
卒楚人使蔡無常三十九年公子爕求從先君以利蔡<lb/>
國人殺之其弟履奔楚四十六年公孫歸生㑹晉趙武<lb/>
楚屈建及諸侯之大夫盟于宋四十七年以宋之盟故<lb/>
公朝于晉過鄭不敬鄭子産曰蔡君必不免初太子般<lb/>
娶于楚公通焉四十九年般弑景公而自立是為靈侯<lb/>
<pb n="KR2d0005_WYG_012-4a"/>
二年楚公子圍弑其君郟敖而自立十二年四月楚子<lb/>
誘靈侯殺之于申使公子棄疾帥師圍我十一月滅蔡<lb/>
執世子有以歸用之于岡山使棄疾為蔡公蔡滅之二<lb/>
年蔡之遺臣朝呉與觀從矯棄疾之命召楚亡公子比<lb/>
公子黒肱而納之楚靈王死棄疾殺比黒肱而自立復<lb/>
封陳蔡立隐太子有之子廬是為平侯十月𦵏靈公朝<lb/>
呉有寵於楚君費無極害之三年讒之蔡大夫大夫逐<lb/>
之奔鄭八年平侯卒子朱立侯朱元年三月𦵏平侯朱<lb/>
<pb n="KR2d0005_WYG_012-4b"/>
失位在卑魯叔孫婼聞之曰必不終平侯之弟曰東國<lb/>
費無極取貨焉謂蔡人曰朱不用命君王将立東國蔡<lb/>
人懼出朱而立東國是為悼侯朱訴于楚不克悼侯二<lb/>
年朝于楚六月卒于楚弟昭侯申立十年朝于楚為兩<lb/>
佩兩裘以其一獻昭王而已服其一楚令尹囊瓦欲之<lb/>
弗與止之三年獻之乃得歸及漢沉玉而誓曰余所有<lb/>
濟漢而南者有若大川遂如晉以子元與大夫之子為<lb/>
質而請伐楚十三年晉為我合諸侯於召陵以謀楚晉<lb/>
<pb n="KR2d0005_WYG_012-5a"/>
荀寅求貨弗得而止沈子不㑹晉命我伐之遂滅沈楚<lb/>
以沈故圍我昭侯以子乾與大夫之子為質於呉呉為<lb/>
我伐楚入郢二十五年春楚子以諸侯之師圍我蔡人<lb/>
男女辨以聽命使疆于江汝之間而還於是請遷于呉<lb/>
既而悔之二十六年吴洩庸來聘而稍納師師畢入殺<lb/>
公子駟以説乃遷于州來二十八年公将如呉諸大夫<lb/>
恐其復遷也公孫翩逐而射之入於家人而卒國人殺<lb/>
翩及公孫姓公孫霍而逐公孫辰子成侯朔立十三年<lb/>
<pb n="KR2d0005_WYG_012-5b"/>
楚滅陳十九年成侯卒子聲侯産立十五年聲侯卒子<lb/>
元侯立六年元侯卒子侯齊立四年楚惠王滅蔡蔡遂<lb/>
絶祀<lb/>
蘇子曰世俗之說曰舜囚堯不得其死禹逐舜終於蒼<lb/>
梧之野周公将篡成王二叔譏之乃免於亂彼以小人<lb/>
之情度君子之心亦何所不至哉今夫聖人雖與世同<lb/>
處而其中浩然與天地同量彼其食粟衣帛蓋有不得<lb/>
已耳而況與人爭利哉諸葛孔明受托昭烈以相孺子<lb/>
<pb n="KR2d0005_WYG_012-6a"/>
雖使取而代之蜀人安焉然君臣之義沒身不替孔明<lb/>
尚然而況於聖人乎彼小人何足以知之<lb/>
曹叔振鐸與成叔武霍叔處皆就封不得為王官叔振<lb/>
鐸卒子太伯脾立太伯卒子仲君平立仲君卒子宫伯<lb/>
侯立宫伯卒子孝伯雲立孝伯卒子夷伯喜立夷伯二<lb/>
十三年周厲王奔彘三十年夷伯卒弟幽伯强立幽伯<lb/>
九年弟蘇弑幽伯代立是為戴伯戴伯元年周宣王立<lb/>
三嵗矣三十年戴伯卒子惠伯兕立惠伯二十年周幽<lb/>
<pb n="KR2d0005_WYG_012-6b"/>
王為犬戎所殺三十六年惠伯卒子石甫立其弟武弑<lb/>
之代立是為繆公繆公三十年卒子桓公終生立桓公<lb/>
三十五年魯隐公立五十四年桓公有疾使世子射姑<lb/>
朝魯五十五年桓公卒子荘公射姑立三十一年荘公<lb/>
卒世子覊不能自立奔陳國人立赤是為僖公九年僖<lb/>
公卒子昭公班立九年昭公卒子共公襄立十六年晉<lb/>
公子重耳自齊来公不禮焉薄而觀其駢脅僖負覊之<lb/>
妻謂其夫曰吾觀晉公子其從者皆賢若反國必得志<lb/>
<pb n="KR2d0005_WYG_012-7a"/>
於諸侯得志必誅無禮子盍蚤自貳乃具盤飱寘璧以<lb/>
饋重耳受飱反璧十七年重耳自秦入晉二十一年晉<lb/>
侯來討執公以畀宋人令軍無入僖負覊之宫而免其<lb/>
族以報冬晉侯有疾共公之竪侯獳貨筮史使以曹為<lb/>
解曰齊桓公為會而封異姓今君為㑹而滅同姓曹叔<lb/>
振鐸文之昭也先君唐叔武之穆也合諸侯而滅兄弟<lb/>
非禮也與衛偕命而不與偕復非信也晉侯說歸共公<lb/>
三十五年共公卒子文公夀立二年公朝于魯六年夏<lb/>
<pb n="KR2d0005_WYG_012-7b"/>
復朝于魯冬齊侯伐我入郛討朝魯故十年宋武穆之<lb/>
族來奔請師以伐宋秋宋師圍我二十三年文公卒子<lb/>
宣公盧立十七年公㑹諸侯伐秦卒于師曹人使公子<lb/>
負芻守使公子欣時逆公之喪負芻殺其世子而自立<lb/>
是為成公冬𦵏宣公欣時将亡國人皆将從之負芻懼<lb/>
告罪且請焉欣時反而置其邑三年晉侯以諸侯來討<lb/>
執公歸于京師将見欣時而立之欣時逃奔宋曹人告<lb/>
于晉請歸公而反欣時晉侯許之欣時反成公歸二十<lb/>
<pb n="KR2d0005_WYG_012-8a"/>
二年衛石買孫蒯伐我取重丘愬之于晉二十三年夏<lb/>
晉人為我執石買孫蒯冬公㑹諸侯圍齊卒于師子武<lb/>
公滕立二十七年武公卒子平公須立四年平公卒子<lb/>
悼公午立九年公朝于宋宋人囚之國人立其弟野是<lb/>
為聲公<hi>年表作襄公</hi>悼公死于宋歸𦵏聲公五年平公弟通<lb/>
弑聲公代立是為隐公四年聲公弟靈弑隐公代立是<lb/>
為靖公四年靖公卒子伯陽立初國人有夢衆君子立<lb/>
於社宫謀亡曹曹叔振鐸請待公孫彊許之旦求之曹<lb/>
<pb n="KR2d0005_WYG_012-8b"/>
無之戒其子曰我死爾聞公孫彊為政必去之及伯陽<lb/>
即位好田弋曹鄙人公孫彊獲白鴈獻之且言田弋之<lb/>
說因訪政事説之使為司城以聽政夢者之子乃行彊<lb/>
言霸説於曹伯曹伯從之乃背晉而奸宋十四年宋人<lb/>
伐我築五邑於郊曰黍丘揖丘大城鐘邘晉人不救十<lb/>
五年宋公復伐我将還禇師子肥殿曹人詬之不行師<lb/>
待之宋公怒命反之執曹伯及司城彊以歸殺之遂滅<lb/>
曹春秋之際其君子猶習於周之故其言大王之昭有<lb/>
<pb n="KR2d0005_WYG_012-9a"/>
大伯虞仲王季之穆有虢仲虢叔文王之昭有管蔡郕<lb/>
霍魯衛毛𣆀郜雍曹滕畢原鄷郇武王之穆有邘晉應<lb/>
韓周公之𦙍有凡蒋邢茅胙祭惟管叔以罪大無後大<lb/>
伯之後為呉叔度之後為蔡叔旦之後為魯叔封之後<lb/>
為衛叔振鐸之後為曹叔虞之後為晉今皆有世家虞<lb/>
仲五世為周章周章之弟亦曰虞仲武王封之夏虛其<lb/>
後為晉獻公所㓕虢仲虢叔為文王卿士虢仲為西虢<lb/>
晉獻公所滅虢叔為東虢鄭所滅<hi>鄭荘公曰制巖邑也虢叔死焉則東虢國</hi>
<pb n="KR2d0005_WYG_012-9b"/>
<hi>於虎牢也</hi>郕魯荘公八年降齊為附庸魯文公十二年郕伯<lb/>
奔魯霍為晉獻公所滅毛公事成王為三公在周有毛<lb/>
伯衛毛伯過毛得滕常與諸侯㑹朝後春秋七世齊所<lb/>
滅畢公髙事成王為三公其後畢萬入晉為魏原在周<lb/>
有原荘公原襄公原伯絞公子<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>尋原伯魯原夀過韓<lb/>
宣王之世為諸侯伯詩人為作韓奕凡在周事厲王者<lb/>
作板之詩事幽王者作瞻卬召旻之詩邢甞為狄所伐<lb/>
齊桓公帥諸侯城夷儀而遷之後為衛文公所滅祭在周<lb/>
<pb n="KR2d0005_WYG_012-10a"/>
有祭公謀父事穆王最賢惟聃季載為周司空郇侯為<lb/>
諸侯伯<hi>詩曰四國有王郇伯勞之</hi>與郜雍酆邘應蔣茅胙其後皆不見<lb/>
蘇子曰孟子有言王不待大而伯必有大國王者以<lb/>
德伯者以力以德服人凡有知者莫與之較以力服人<lb/>
力之所不勝則殆故湯以七十里文王以百里齊桓晉<lb/>
文皆因大國之資而後有成齊襄公楚靈王奮齊楚之<lb/>
力無德而求諸侯國未可亡而身死之曹伯陽宋王偃<lb/>
國小德劣而圖伯者之事身死而國隨以滅夫惟樂天<lb/>
<pb n="KR2d0005_WYG_012-10b"/>
者可以保天下畏天者可以保其國未能畏天而求樂<lb/>
天之功難哉<lb/>
　<lb/>
　<lb/>
　<lb/>
　<lb/>
　<lb/>
　古史卷十二<lb/>
</p>
<p>
</p>
  </div>
</body>
</text>
</TEI>
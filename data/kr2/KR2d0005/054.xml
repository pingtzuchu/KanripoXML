<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古史巻五十四</head>
    <p>
<pb n="KR2d0005_WYG_054-1a"/>
欽定四庫全書<lb/>
　古史巻五十四　　　　　　宋　蘇轍　撰<lb/>
　　虞卿魯仲連列傳第三十一<lb/>
虞卿者游説之士也躡蹻擔簦説趙孝成王一見賜黄<lb/>
金百鎰白璧一䨇再見為趙上卿故號為虞卿秦昭王<lb/>
以范雎故欲為之報仇求魏相魏齊而殺之魏齊亡走<lb/>
趙依平原君秦召平原君而使趙王殺齊齊夜出見虞<lb/>
卿虞卿解相印與齊皆之魏依信陵君信陵君難之齊<lb/>
<pb n="KR2d0005_WYG_054-1b"/>
怒自剄死虞卿困於大梁不得志乃著書上採春秋下<lb/>
觀近世曰節義稱號揣摩政謀凡八篇以刺譏國家得<lb/>
失世傳之曰虞氏春秋秦趙戰於長平趙不勝亡一都<lb/>
尉趙王召樓昌與虞卿曰軍戰不勝尉復死寡人使束<lb/>
甲而趨之何如樓昌曰無益也不如發重使為媾虞卿<lb/>
曰昌言媾者以為不媾軍必破也而制媾者在秦且王<lb/>
之論秦也欲破趙之軍乎不邪王曰秦不遺餘力矣必<lb/>
且欲破趙軍虞卿曰王聽臣發使出重寳以附楚魏楚<lb/>
<pb n="KR2d0005_WYG_054-2a"/>
魏欲得王之重寳必内吾使趙使入楚魏秦必疑天下<lb/>
之合從且必恐如此則媾乃可為也趙王不聽與平陽<lb/>
君趙豹為媾𤼵鄭朱入秦秦内之趙王召虞卿曰寡人<lb/>
使平陽君為媾於秦秦已納鄭朱矣卿以為奚如虞卿<lb/>
對曰王不得媾軍必破矣天下賀戰勝者皆在秦矣鄭<lb/>
朱貴人也入秦秦王與應侯必顯重以示天下楚魏以<lb/>
趙為媾必不救王秦知天下不救王則媾不可得成也<lb/>
應侯果顯鄭朱以示天下賀戰勝者終不肯媾長平大<lb/>
<pb n="KR2d0005_WYG_054-2b"/>
敗遂圍邯鄲為天下笑秦既解邯鄲圍而趙王入朝使<lb/>
趙郝約事於秦割六縣而媾虞卿謂趙王曰秦之攻王<lb/>
也倦而歸乎王以其力尚能進愛王而弗攻乎王曰秦<lb/>
之攻我也不遺餘力矣必以倦而歸也虞卿曰秦以其<lb/>
力攻其所不能取倦而歸王又以其力之所不能取以<lb/>
送之是助秦自攻也來年秦復攻王王無救矣王以虞<lb/>
卿之言告趙郝趙郝曰虞卿誠能盡秦力之所至乎誠<lb/>
知秦力之所不能進此彈丸之地弗予令秦來年復攻<lb/>
<pb n="KR2d0005_WYG_054-3a"/>
王王得無割其内而媾乎王曰請聽子割矣子能必使<lb/>
來年秦之不復攻我乎趙郝對曰此非臣之所敢任也<lb/>
他日三晉之交於秦相善也今秦善韓魏而攻王王之<lb/>
所以事秦必不如韓魏也今臣為足下解負親之攻開<lb/>
闗通幣齊交韓魏至來年而王獨取攻於秦此王之所<lb/>
以事秦必在韓魏之後也此非臣之所敢任也王以告<lb/>
虞卿虞卿對曰郝言不媾來年秦復攻王王得無割其<lb/>
内而媾乎今媾郝又以不能必秦之不復攻也今雖割<lb/>
<pb n="KR2d0005_WYG_054-3b"/>
六城何益來年復攻又割其力之所不能取而媾此自<lb/>
盡之術也不如無媾秦雖善攻不能取六縣趙雖不能<lb/>
守終不失六城秦倦而歸兵必罷我六城收天下以攻<lb/>
罷秦是我失之於天下而取償於秦也吾國尚利孰與<lb/>
坐而割地自弱以强秦哉今郝曰秦善韓魏而攻趙者<lb/>
必以為韓魏不救趙也而王之軍必孤有以王之事秦<lb/>
不如韓魏也是使王嵗以六城事秦也即坐而城盡來<lb/>
年秦復求割地王將與之乎弗與是棄前功而挑秦禍<lb/>
<pb n="KR2d0005_WYG_054-4a"/>
也與之則無地而給之語曰强者善攻弱者不能守今<lb/>
坐而聽秦秦兵不弊而多得地是强秦而弱趙也以益<lb/>
强之秦而割愈弱之趙其計故不止矣且王之地有盡<lb/>
而秦之求無已以有盡之地而給無已求其勢必無趙<lb/>
矣王計未定樓緩從秦來趙王與樓緩計之曰予秦地<lb/>
何如毋與孰吉緩辭讓曰此非臣之所能知也王曰雖<lb/>
然試言公之私緩對曰王亦聞夫公甫文伯母乎公父<lb/>
文伯仕於魯病死女子為自殺於房中者二人其母聞<lb/>
<pb n="KR2d0005_WYG_054-4b"/>
之弗哭也其相室曰焉有子死而弗哭者乎其母曰孔<lb/>
子賢人也逐於魯而是人不隨也今死而婦人為之自<lb/>
殺者二人若是者必其於長者薄而於婦人厚也故從<lb/>
母言之是為賢母從妻言之是必不免為妬妻故其言<lb/>
者異則人心變矣今臣新從秦來而言勿予則非計也<lb/>
言予之恐王以臣為為秦也故不敢對使臣得為大王<lb/>
計不如予之王曰諾虞卿聞之入見王曰此飾説也王<lb/>
眘勿予樓緩聞之往見王王又以虞卿之言告緩對曰<lb/>
<pb n="KR2d0005_WYG_054-5a"/>
不然虞卿得其一不得其二夫秦趙構難而天下皆説<lb/>
何也曰吾且因强而乗弱矣今趙兵困於秦天下之賀<lb/>
戰勝者則必盡在於秦矣故不如亟割地為和以疑天<lb/>
下而慰秦之心不然天下將因秦之强怒乗趙之弊瓜<lb/>
分之趙且亡何秦之圖乎故曰虞卿得其一不得其二<lb/>
願王以此決之勿復計也虞卿聞之往見王曰危哉樓<lb/>
子之所以為秦者是愈疑天下而何慰秦之心哉獨不<lb/>
言其示天下弱乎且臣言勿予者非固勿予而已也秦<lb/>
<pb n="KR2d0005_WYG_054-5b"/>
索六城於王而王以六城賂齊齊秦之深讎也得王之<lb/>
六城并力西擊秦齊之聽王不待辭之畢也則是王失<lb/>
之於齊而取償於秦也而齊趙之深讎可以報矣而示<lb/>
天下有能為也王以此發聲兵未窺於境臣見秦之重<lb/>
賂至趙而反媾於王也從秦為媾韓魏聞之必盡重王<lb/>
重王必出重寳以先於王則是王一舉而結三國之親<lb/>
而與秦易道也趙王曰善則使虞卿東見齊王與之謀<lb/>
秦虞卿未返秦使者已在趙矣樓緩聞之亡去趙於是<lb/>
<pb n="KR2d0005_WYG_054-6a"/>
封虞卿以一城居頃之而魏請為從趙王召虞卿謀過<lb/>
平原君平原君曰願卿之論從也虞卿入見王王曰魏<lb/>
請為從對曰魏過王曰寡人固未之許對曰王過王曰<lb/>
魏請從卿曰魏過寡人未之許又曰寡人過然則終不<lb/>
可乎對曰臣聞小國之與大國從事也有利則大國受<lb/>
其福有敗則小國受其禍今魏以小國請其禍而王以<lb/>
大國辭其福臣故曰王過魏亦過竊以為從便王曰善<lb/>
乃合魏為從<lb/>
<pb n="KR2d0005_WYG_054-6b"/>
蘇子曰游説之士皆歴抵諸侯以左右網其利獨虞卿<lb/>
始終事趙專持從説其言前後可考無翻覆之病觀其<lb/>
赴魏齊之急捐相印棄萬户侯而不顧此固義俠之士<lb/>
非説客也哉然太史公記虞卿與趙謀事皆秦破長平<lb/>
後而卿為魏齊棄相印走大梁則前此矣意者魏齊死<lb/>
卿自梁還復相趙而太史公失不言之耳<lb/>
魯仲連齊人也好奇偉俶儻之畫䇿而不肯仕宦任職<lb/>
好持高節游於趙趙孝成王時而秦王使白起破趙長<lb/>
<pb n="KR2d0005_WYG_054-7a"/>
平之軍前後四十餘萬秦兵遂東圍邯鄲趙王恐諸侯<lb/>
之救兵莫敢擊秦軍魏安釐王使將軍晉鄙救趙畏秦<lb/>
止於蕩陰不進魏王使客將軍新垣衍間入邯鄲因平<lb/>
原君謂趙王曰秦所為急圍趙者前與齊爭强為帝已<lb/>
而復歸帝今齊已益弱方今唯秦雄天下此非必貪邯<lb/>
鄲其意欲復求為帝趙誠發使尊秦王為帝秦必喜罷<lb/>
兵去平原君猶豫未有所决仲連聞之乃見平原君曰<lb/>
事將奈何平原君曰勝也何敢言事前亡四十萬之衆<lb/>
<pb n="KR2d0005_WYG_054-7b"/>
於外今又内圍邯鄲而不能去魏王使客將軍新垣衍<lb/>
令趙帝秦今其人在是勝也何敢言事仲連曰吾始以<lb/>
君為天下之賢公子也吾乃今然後知君非天下之賢<lb/>
公子也梁客新垣衍安在吾請為君責而歸之平原君<lb/>
曰勝請為紹介而見之於先生平原君遂見新垣衍曰<lb/>
東國有魯仲連先生者今其人在此勝請為紹介交之<lb/>
於將軍衍曰吾聞魯仲連先生齊國之高士也衍人臣<lb/>
也使事有職吾不願見平原君曰勝既已泄之矣衍許<lb/>
<pb n="KR2d0005_WYG_054-8a"/>
諾仲連見衍而無言衍曰吾視居此圍城圍中者皆有<lb/>
求於平原者也今吾觀先生之玉貎非有求於平原君<lb/>
者也曷為久居此圍城之中而不去仲連曰世以鮑焦<lb/>
為無從頌<hi>古容誦通</hi>而死者皆非也衆人不知則為一身彼<lb/>
秦者棄禮義而上首功之國也權使其士虜使其民彼<lb/>
即肆然而為帝過而為政於天下則連有蹈東海而死<lb/>
耳吾不忍為之民也所為見將軍者欲以助趙也衍曰<lb/>
先生助之將奈何仲連曰吾將使梁及燕助之齊楚則<lb/>
<pb n="KR2d0005_WYG_054-8b"/>
固助之矣衍曰燕則吾請以從矣若乃梁者則吾乃梁<lb/>
人也先生惡能使梁助之仲連曰梁未睹秦稱帝之害<lb/>
故耳使梁睹秦稱帝之害則必助趙矣衍曰秦稱帝之<lb/>
害何如仲連曰昔者齊威王嘗為仁義矣率天下諸侯<lb/>
而朝周周貧且微諸侯莫朝而齊獨朝之居嵗餘周烈<lb/>
王崩齊後往周怒赴於齊曰天崩地坼天子下席東藩<lb/>
之臣因齊後至則斮齊威王勃然怒曰叱嗟而母婢也<lb/>
卒為天下笑故生則朝周死則叱之誠不忍其求也彼<lb/>
<pb n="KR2d0005_WYG_054-9a"/>
天子固然其無足怪衍曰先生獨不見夫僕乎十人而<lb/>
從一人者寧力不勝而智不若邪畏之也仲連曰嗚呼<lb/>
梁之比於秦若僕邪衍曰然仲連曰吾將使秦王烹醢<lb/>
梁王衍怏然不悦曰噫嘻亦太甚矣先生之言也先生<lb/>
又惡能使秦王烹醢梁王仲連曰固也吾將言之昔者<lb/>
九侯鄂侯文王紂之三公也九侯有子而好獻之於紂<lb/>
紂以為惡醢九侯鄂侯爭之强辯之疾故脯鄂侯文王<lb/>
聞之喟然而歎故拘之牖里之庫百日欲令之死曷為<lb/>
<pb n="KR2d0005_WYG_054-9b"/>
與人俱稱王卒就脯醢之地齊涽王將之魯夷維子為<lb/>
執䇿而從謂魯人曰子將何以待吾君魯人曰吾將以<lb/>
十太牢待子之君夷維子曰子安取禮而來吾君彼吾<lb/>
君者天子也天子廵狩諸侯辟舍納筦籥攝衽抱机視<lb/>
膳於堂下天子已食乃退而聽朝也魯人投其籥不果<lb/>
納不得入於魯將之薛假途於鄒當是時鄒君死涽王<lb/>
欲入弔夷維子謂鄒之孤曰天子弔主人必將陪殯棺<lb/>
設北面於南方然後天子南面弔也鄒之羣臣曰必若<lb/>
<pb n="KR2d0005_WYG_054-10a"/>
此吾將伏劒而死固不敢入於鄒鄒魯之臣生則不得<lb/>
事養死則不得賻襚然且欲行天子之禮於鄒魯鄒魯<lb/>
之臣不果納今秦萬乗之國也梁亦萬乗之國也俱據<lb/>
萬乘之國各有稱王之名睹其一戰而勝欲從而帝之<lb/>
是使三晉之大臣不如鄒魯之僕妾也且秦無已而帝<lb/>
則且變易諸侯之大臣彼將奪其所不肖而與其所賢<lb/>
奪其所憎而與其所愛彼又將使其子女讒妾為諸侯<lb/>
姬妃處梁之宫梁王安得晏然而已乎而將軍又何以<lb/>
<pb n="KR2d0005_WYG_054-10b"/>
得故寵乎於是衍起再拜謝曰始以先生為庸人吾乃<lb/>
今日知先生為天下之士也吾請出不敢復言帝秦秦<lb/>
將聞之為却軍五十里適㑹魏公子無忌奪晉鄙軍以<lb/>
救趙擊秦軍秦軍遂引而去於是平原君欲封仲連仲<lb/>
連辭讓使者三終不肯受平原君乃置酒酒酣起前以<lb/>
千金為仲連壽仲連笑曰所謂貴於天下之士者為人<lb/>
排患釋難解紛亂而無取也即有取者是商賈之事也<lb/>
而連不忍為也遂辭平原君而去終身不復見其後十<lb/>
<pb n="KR2d0005_WYG_054-11a"/>
餘年燕將攻下聊城聊城人或讒之燕燕將懼誅因保<lb/>
守聊城不敢歸齊田單攻聊城歲餘士卒多死而聊城<lb/>
不下仲連乃為書約之矢以射城中遺燕將曰吾聞之<lb/>
智者不倍時而棄利勇士不怯死而滅名忠臣不先身<lb/>
而後君今公行一朝之忿不顧燕王之無臣非忠也殺<lb/>
身亡聊城而威不信於齊非勇也功敗名滅後世無稱<lb/>
焉非智也三者世主不臣説士不載故智者不再計勇<lb/>
士不怯死今死生榮辱貴賤尊卑此時不再至願公詳<lb/>
<pb n="KR2d0005_WYG_054-11b"/>
計而無與俗同且楚攻齊之南陽魏攻平陸而齊無南<lb/>
面之心以為亡南陽之害小不如得濟北之利大故定<lb/>
計審處之今秦人下兵魏不敢東面衡秦之勢成楚國<lb/>
之形危齊棄南陽斷右壤定濟北計猶且為之也且夫<lb/>
齊之必決於聊城公勿再計今楚魏交退於齊而燕救<lb/>
不至以全齊之兵無天下之規與聊城共據期年之敝<lb/>
則臣見公之不能得也且燕國大亂君臣失計上下迷<lb/>
惑栗腹以十萬之衆五折於外以萬乘之國被圍於趙<lb/>
<pb n="KR2d0005_WYG_054-12a"/>
壤削主困為天下僇笑國敝而禍多民無所歸心今公<lb/>
又以敝聊之民拒全齊之兵是墨翟之守也食人炊骨<lb/>
士無反外之心是孫臏之兵也能見於天下雖然為公<lb/>
計者不如全車甲以報於燕車甲全而歸燕燕王必喜<lb/>
身全而歸於國士民如見父母交游攘臂而議於世功<lb/>
業可明上輔孤主以制羣臣下養百姓以資説士矯國<lb/>
更俗功名可立也亡意亦捐燕棄世東游於齊乎裂地<lb/>
定封富乎陶衞世世稱孤與齊久存又一計也此兩計<lb/>
<pb n="KR2d0005_WYG_054-12b"/>
者顯名厚實也願公詳計而審處一焉且吾聞之規小<lb/>
節者不能成榮名惡小恥者不能立大功昔者管夷吾<lb/>
射桓公中其鉤簒也遺公子糾不能死怯也束縛桎梏<lb/>
辱也此三行者世主不臣而鄉里不通鄉使管子幽囚<lb/>
而不出身死而不反於齊則亦名不免於辱人賤行矣<lb/>
臧獲且羞與之同名矣况世俗乎故管子不恥身在縲<lb/>
紲之中而恥天下之不治不恥不死公子糾而恥威之<lb/>
不信於諸侯故兼三行之過而為五霸首名高天下而<lb/>
<pb n="KR2d0005_WYG_054-13a"/>
光燭鄰國曹子為魯將三戰三北而亡地五百里鄉使<lb/>
曹子計不反顧議不旋踵刎頸而死則亦名不免為敗<lb/>
軍禽將矣曹子棄三北之恥而退與魯君計桓公朝天<lb/>
下㑹諸侯曹子以一劒之任枝桓公之心於壇坫之上<lb/>
顏色不變辭氣不悖三戰之所亡一朝而復之天下震<lb/>
動諸侯驚駭威加吳越若此二士者非不能成小廉而<lb/>
行小節也以為殺身亡軀絶世滅後功名不立非智也<lb/>
故去感忿之怨立終身之名棄忿悁之節定累世之功<lb/>
<pb n="KR2d0005_WYG_054-13b"/>
是以業與三王爭流而名與天壤相弊也願公擇一而<lb/>
行之燕將見仲連書泣三日猶豫不能自決欲歸燕已<lb/>
有隙恐誅欲降齊所殺虜於齊甚衆恐已降而後見辱<lb/>
喟然歎曰與人刃我寧自刃乃自殺聊城亂田單遂屠<lb/>
聊城歸而言仲連欲爵之仲連逃隱於海上曰吾與富<lb/>
貴而詘於人寧貧賤而輕世肆志焉<lb/>
蘇子曰戰國游談之士非從即衡説行交合而寵禄附<lb/>
之故事不厭詭詐爭走於利魯仲連辯過秦儀氣凌髠<lb/>
<pb n="KR2d0005_WYG_054-14a"/>
衍而從横之利不入於口因事放言切中機㑹排難解<lb/>
紛如決潰堤不終日而成功逃避爵賞脱屣而去戰國<lb/>
以來一人而已<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0005_WYG_054-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古史卷五十四<lb/>
</p>
<p>
</p>
  </div>
</body>
</text>
</TEI>
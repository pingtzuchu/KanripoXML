<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古史卷四十六</head>
    <p>
<pb n="KR2d0005_WYG_046-1a"/>
欽定四庫全書<lb/>
　古史卷四十六　　　　　　宋　蘇轍　撰<lb/>
　　平原君列傳第二十三<lb/>
平原君趙勝者趙武靈王子而恵文王弟也諸子中勝<lb/>
最賢喜賔客賔客葢至數千人相恵文王及孝成王三<lb/>
去相三復位封於東武城勝家樓臨民家民家有躄者<lb/>
盤𣪚行汲美人居樓上臨見大笑之眀日躄者至門曰<lb/>
臣聞君之喜士士不逺千里而至者以君能貴士而賤<lb/>
<pb n="KR2d0005_WYG_046-1b"/>
妾也臣不幸有罷癃之病而君之後宫臨而笑臣臣願<lb/>
得笑臣者頭勝應曰諾躄者去勝笑曰觀此豎子乃欲<lb/>
以一笑之故殺吾美人不亦甚乎終不殺居嵗餘賔客<lb/>
門下舎人稍稍引去者過半勝怪之曰勝所以待諸君<lb/>
者未嘗敢失禮而去之者何多也門下一人前對曰以<lb/>
君之不殺笑躄者以君為愛色而賤士士即去耳於是<lb/>
勝斬笑躄者美人頭自造門進躄者因謝焉其後門下<lb/>
乃復稍稍来是時齊有孟嘗魏有信陵楚有春申故争<lb/>
<pb n="KR2d0005_WYG_046-2a"/>
相傾以待士秦之圍邯郸趙使勝求救合從於楚約與<lb/>
食客門下有勇力文武備具者二十人偕勝曰使文能<lb/>
取勝則善矣文不能取勝則㰱血於華屋之下必得定<lb/>
從而還士不外索取於食客門下足矣得十九人餘無<lb/>
可取者無以滿二十人門下有毛遂者前自賛曰遂聞<lb/>
君将合從於楚約與食客門下二十人偕不外索今少<lb/>
一人願君即以遂備員而行矣勝曰先生處勝之門下<lb/>
㡬年於此矣毛遂曰三年於此矣勝曰夫賢士之處世<lb/>
<pb n="KR2d0005_WYG_046-2b"/>
也譬若錐之處囊中其末立見今先生處勝之門下三<lb/>
年於此矣左右未有所稱誦勝未有所聞是先生無所<lb/>
有也先生不能先生留遂曰臣乃今日請處嚢中耳使<lb/>
遂蚤得處嚢中乃頴脱而出非特其末見而已勝與毛<lb/>
遂偕十九人相與目笑之而未發也毛遂比至楚與十<lb/>
九人論議十九人皆服勝與楚合從言其利害日出而<lb/>
言之日中不决十九人謂毛遂曰先生上毛遂按劔歴<lb/>
階而上謂勝曰從之利害兩言而决耳今日出而言從<lb/>
<pb n="KR2d0005_WYG_046-3a"/>
日中不决何也楚王曰客何為者也勝曰是勝之舎人<lb/>
也楚王叱曰胡不下吾乃與而君言汝何為者也毛遂<lb/>
按劔而前曰王之所以叱遂者以楚國之衆也今十歩<lb/>
之内王不得恃楚國之衆也王之命懸於遂手吾君在<lb/>
前叱者何也且遂聞湯以七十里之地王天下文王以<lb/>
百里之壌而臣諸侯豈其士卒衆多哉誠能據其勢而<lb/>
奮其威今椘地方五千里持㦸百萬此覇王之資也以<lb/>
楚之強天下弗能當白起小豎子耳率數萬之衆興師<lb/>
<pb n="KR2d0005_WYG_046-3b"/>
以與楚戰一戰而舉鄢郢再戰而燒夷陵三戰而辱王<lb/>
之先人此百世之怨而趙之所羞而王弗知惡焉合從<lb/>
者為楚非為趙也吾君在前叱者何也楚王曰唯唯誠<lb/>
若先生之言謹奉社稷以從毛遂曰從定乎楚王曰定<lb/>
矣毛遂謂楚王之左右曰取狗馬雞之血来毛遂奉銅盤<lb/>
而跪進之楚王曰王當㰱血而定從次者吾君次者遂<lb/>
遂定從於殿上毛遂左手持盤血而右手招十九人曰<lb/>
公相與㰱此血於堂下公等録録所謂因人成事者也<lb/>
<pb n="KR2d0005_WYG_046-4a"/>
勝已定從而歸歸至於趙曰勝不敢復相士勝相士多<lb/>
者千人寡者百數自以為不失天下之士今乃於毛先<lb/>
生而失之毛先生一至楚而使趙重於九鼎大吕毛先<lb/>
生以三寸之舌強於百萬之師勝不敢復相士遂以為<lb/>
上客勝既返趙楚使春申君将兵赴救趙魏信陵君亦<lb/>
矯奪晉鄙軍徃救趙皆未至秦急圍邯郸邯郸急且降<lb/>
邯郸傳舎吏子李同謂勝曰君不憂趙亾耶勝曰趙亾<lb/>
則勝為虜何為不憂乎李同曰邯郸之民炊骨易子而<lb/>
<pb n="KR2d0005_WYG_046-4b"/>
食可謂急矣而君之後宫以百數婢妾被綺縠餘粱肉<lb/>
而民褐衣不完糟糠不厭民困兵盡或剡木為矛矢而<lb/>
君器物鍾磬自若使秦破趙君安得有此使趙得全君<lb/>
何患無有今君誠能令夫人以下編於士卒之間分功<lb/>
而作家之所有盡𣪚以饗士士方其危苦之時易徳耳<lb/>
於是勝從之得敢死之士三千人李同遂與三千人赴<lb/>
秦軍秦軍為之却三十里亦會楚魏救至秦兵遂罷邯<lb/>
郸復存李同戰死封其父為李侯虞卿欲以信陵君之<lb/>
<pb n="KR2d0005_WYG_046-5a"/>
存邯郸為勝請封公孫龍聞之夜駕見勝曰龍聞虞卿<lb/>
欲以信陵君之存邯郸為君請封有之乎勝曰然龍曰<lb/>
此甚不可且王舉君而相趙者非以君之智能為趙國<lb/>
無有也割東武城而封君者非以君為有功也而以國<lb/>
人無勲乃以君為親戚故也君受相印不辭無能割地<lb/>
不言無功者亦自以為親戚故也今信陵君存邯郸而<lb/>
請封是親戚受地而國人計功也此甚不可且虞卿操<lb/>
其兩權事成操右劵以責事不成以虛名徳君君必勿<lb/>
<pb n="KR2d0005_WYG_046-5b"/>
聽也勝遂不聽虞卿勝以趙孝成王十五年卒子孫代<lb/>
後竟與趙俱亡勝厚待公孫龍公孫龍善為堅白之辨<lb/>
及鄒衍過趙言至道乃絀公孫龍<lb/>
蘇子曰趙勝傾身下士以竊一時之聲可耳至於為國<lb/>
計慮勝不知也趙欲距燕有廉頗趙奢不能用而割地<lb/>
與齊以借田單知單之賢而不知其不為趙用也及韓<lb/>
馮亭以上黨嫁禍於趙趙豹眀其不可而勝貪取之長<lb/>
平之禍成於勝一言此皆貴公子不知務之禍也乃欲<lb/>
<pb n="KR2d0005_WYG_046-6a"/>
使之相危國拒強秦難矣哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0005_WYG_046-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古史卷四十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古史原叙</head> <lb/>
    <p>
<pb n="KR2d0005_WYG_000-1a"/>
欽定四庫全書　　　　　　史部四<lb/>
　古史　　　　　　　　　　别史類<lb/>
　　提要<lb/>
　　　　<hi>臣</hi>等謹按古史六十五卷宋蘓轍撰轍有詩<lb/>
　　　　傳已著録轍以司馬遷史記多不得聖人之<lb/>
　　　　意乃因遷之舊上自伏羲神農下訖秦始皇<lb/>
　　　　為本紀七世家十六列傳三十七自謂追録<lb/>
　　　　聖賢之遺意以明示來世至於得失成敗之<lb/>
<pb n="KR2d0005_WYG_000-1b"/>
　　　　際亦備論其故以今考之如於三皇紀增入<lb/>
　　　　道家者流謂黄帝以無為為宗其書與老子<lb/>
　　　　相出入於老子傳附以佛家之說謂釋氏視<lb/>
　　　　老子體道愈逺而立於世之表於孟子傳謂<lb/>
　　　　孟子學於子思得其說而漸失之反稱譽田<lb/>
　　　　駢慎到之徒又謂其為佛家所謂鈍根聲聞<lb/>
　　　　者班固論遷之失首在先黄老而後六經轍<lb/>
　　　　所更定烏在其能正遷耶朱子語録曰伯恭<lb/>
<pb n="KR2d0005_WYG_000-2a"/>
　　　　子約宗太史公之學某嘗與之痛辨子由古<lb/>
　　　　史言馬遷淺陋而不學疎畧而輕信此二句<lb/>
　　　　最中馬遷之失伯恭極悪之古史序云古之<lb/>
　　　　帝王其必為善如火之必熱水之必寒其不<lb/>
　　　　為不善如騶虞之不殺竊脂之不榖此語最<lb/>
　　　　好某嘗問伯恭此豈馬遷之所及然子由此<lb/>
　　　　語雖好却又有病處如云帝王之道以無為<lb/>
　　　　為宗之類他只說得箇頭勢大然下面功夫<lb/>
<pb n="KR2d0005_WYG_000-2b"/>
　　　　又皆空疎云云蓋與吕祖謙議論相激故平<lb/>
　　　　日作雜學辨以攻轍此時反為之左袒然其<lb/>
　　　　混合儒墨之失亦終不能為之掩也平心而<lb/>
　　　　論史至於司馬遷猶詩至於李杜書至於鍾<lb/>
　　　　王畫至於顧陸非可以一支一節比擬其長<lb/>
　　　　短者也轍乃欲㸃定其書殆不免於輕妄至<lb/>
　　　　於糾正補掇如史記載堯典妻舜之後瞽瞍<lb/>
　　　　尚欲殺舜轍則本尚書謂妻舜在瞽瞍允若<lb/>
<pb n="KR2d0005_WYG_000-3a"/>
　　　　之後史記載伊尹以負鼎說湯造父御周穆<lb/>
　　　　王見西王母事轍則刪之史記不載禱雨桑<lb/>
　　　　林事轍則増之宋世家史記贊宋襄公泓之<lb/>
　　　　戰為禮讓轍則貶之辨管子之書為戰國諸<lb/>
　　　　子所附益於晏子傳増入晏子處崔杼之變<lb/>
　　　　知陳氏之簒與諷諫數事於宰我則辨其無<lb/>
　　　　從叛之事於子貢則辨其無亂齊之事又据<lb/>
　　　　左氏傳為栁下惠曹子臧吳季札范文子叔<lb/>
<pb n="KR2d0005_WYG_000-3b"/>
　　　　向子産等傳以補史記所未及魯連傳附以<lb/>
　　　　虞卿刺客傳不載曹沬其去取之間亦頗為<lb/>
　　　　不茍存與遷書相參考固亦無不可矣書中<lb/>
　　　　間有附註以葉大慶考古質疑考之蓋其子<lb/>
　　　　遜之所作舊本不載其名今附著焉乾隆四<lb/>
　　　　十一年二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官　<hi>臣</hi>陸費墀<lb/>
<pb n="KR2d0005_WYG_000-4a"/>
欽定四庫全書<lb/>
　古史原叙<lb/>
蘇子曰古之帝王皆聖人也其道以無為為宗萬物莫<lb/>
能嬰之其於為善如水之必寒如火之必熱其於不為<lb/>
不善如騶虞之不殺如竊脂之不榖不學而成不勉而<lb/>
得其積之中者有餘故其推之以治天下者有不可得<lb/>
而知也孔氏之遺書曰喜怒哀樂之未𤼵謂之中𤼵而<lb/>
皆中節謂之和中也者天下之大本也和也者天下之<lb/>
<pb n="KR2d0005_WYG_000-4b"/>
達道也致中和天地位焉萬物育焉天地萬物猶將賴<lb/>
之以存而况於人乎自三代之衰聖人不作世不知本<lb/>
而馳騁於喜怒哀樂之餘故其𤼵於事業日以鄙陋不<lb/>
足以睎聖人之萬一雖春秋之際王澤未竭士生其間<lb/>
習於禮義而審於利病如管仲晏子子産叔向之流皆<lb/>
不足以知之至於孔子其知之者至矣而未嘗言孟子<lb/>
知其一二時以告人而天下亦莫能信也陵遲及於秦<lb/>
漢士益以功利為急言聖人者皆以其所知億之儒者<lb/>
<pb n="KR2d0005_WYG_000-5a"/>
留於度數而智者溺於權利皆不知其非也太史公始<lb/>
易編年之法為本紀丗家列傳記五帝三王以来後丗<lb/>
莫能易之然其為人淺近而不學疎略而輕信漢景武<lb/>
之間尚書古文詩毛氏春秋左氏皆不列於學官丗能<lb/>
讀之者少故其記堯舜三代之事皆不得聖人之意戰<lb/>
國之際諸子辯士各自著書或增損古事以自信一時<lb/>
之說遷一切信之甚者或采丗俗相傳之語以易古文<lb/>
舊說及秦焚書戰國之史不傳於民間秦惡其議已也<lb/>
<pb n="KR2d0005_WYG_000-5b"/>
焚之略盡幸而野史一二存者遷亦未暇詳也故其記<lb/>
戰國有數年不書一事者余竊悲之故因遷之舊上觀<lb/>
詩書下考春秋及秦漢襍錄記伏犧神農訖秦始皇帝<lb/>
為七本紀十六丗家三十七列傳謂之古史追錄聖賢<lb/>
之遺意以明示来丗至於得失成敗之際亦僃論其故<lb/>
嗚呼由數千嵗之後言數千嵗之前其詳不可得矣幸<lb/>
其猶有存也而或又失之此古史之所為作也<lb/>
<pb n="KR2d0005_WYG_000-6a"/>
欽定四庫全書　　　　　史部四<lb/>
　古史目録　　　　　　　别史類<lb/>
　　本紀七<lb/>
　　　　三皇第一<lb/>
　　　　五帝第二<lb/>
　　　　夏第三<lb/>
　　　　商第四<lb/>
　　　　周第五<lb/>
<pb n="KR2d0005_WYG_000-6b"/>
　　　　秦第六<lb/>
　　　　秦始皇第七<lb/>
　　世家十六<lb/>
　　　　吴太伯第一<lb/>
　　　　齊太公第二<lb/>
　　　　魯周公第三<lb/>
　　　　燕召公第四<lb/>
　　　　蔡叔曹叔第五<lb/>
<pb n="KR2d0005_WYG_000-7a"/>
　　　　陳杞第六<lb/>
　　　　衛康叔第七<lb/>
　　　　宋微子第八<lb/>
　　　　晉唐叔第九<lb/>
　　　　楚第十<lb/>
　　　　鄭第十一<lb/>
　　　　越王勾踐第十二<lb/>
　　　　趙第十三<lb/>
<pb n="KR2d0005_WYG_000-7b"/>
　　　　魏第十四<lb/>
　　　　韓第十五<lb/>
　　　　田敬仲第十六<lb/>
　　列傳三十七<lb/>
　　　　伯夷第一<lb/>
　　　　管晏第二<lb/>
　　　　柳下恵第三<lb/>
　　　　曹子臧吴季札第四<lb/>
<pb n="KR2d0005_WYG_000-8a"/>
　　　　晉范文子第五<lb/>
　　　　晉叔向第六<lb/>
　　　　鄭子産第七<lb/>
　　　　孔子第八<lb/>
　　　　孔子弟子第九<lb/>
　　　　老子第十<lb/>
　　　　孟子孫卿第十一<lb/>
　　　　伍員第十二<lb/>
<pb n="KR2d0005_WYG_000-8b"/>
　　　　孫吴第十三<lb/>
　　　　范蠡大夫種第十四<lb/>
　　　　葉公第十五<lb/>
　　　　商君第十六<lb/>
　　　　蘇秦第十七<lb/>
　　　　張儀第十八<lb/>
　　　　樗里子甘茂第十九<lb/>
　　　　穰侯第二十<lb/>
<pb n="KR2d0005_WYG_000-9a"/>
　　　　白起王翦第二十一<lb/>
　　　　孟嘗君第二十二<lb/>
　　　　平原君第二十三<lb/>
　　　　魏公子第二十四<lb/>
　　　　春申君第二十五<lb/>
　　　　范睢蔡澤第二十六<lb/>
　　　　樂毅第二十七<lb/>
　　　　亷頗藺相如第二十八<lb/>
<pb n="KR2d0005_WYG_000-9b"/>
　　　　田單第二十九<lb/>
　　　　屈原第三十<lb/>
　　　　虞卿魯仲連第三十一<lb/>
　　　　吕不韋第三十二<lb/>
　　　　李斯第三十三<lb/>
　　　　䝉恬第三十四<lb/>
　　　　扁鵲第三十五<lb/>
　　　　刺客第三十六<lb/>
<pb n="KR2d0005_WYG_000-10a"/>
　　　　滑稽第三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古史卷三十八</head>
    <p>
<pb n="KR2d0005_WYG_038-1a"/>
欽定四庫全書<lb/>
　古史卷三十八　　　　　　宋　蘇轍　撰<lb/>
　　葉公列傳第十五<lb/>
葉公諸梁字子髙楚荘王之𤣥孫也父曰沈尹戌戌初<lb/>
事平王平王城州來以挑吴戌知其必敗及令尹囊瓦<lb/>
城郢戌又曰子常必亡郢昭王即位瓦為令尹戌為司<lb/>
馬瓦貪而不仁楚人惡之戌為之貳而彌縫其闕國人<lb/>
頼焉及柏舉之戰戌與瓦謀所以捍吴而行瓦畏其克<lb/>
<pb n="KR2d0005_WYG_038-1b"/>
吴也背之出戰而敗戌反息而還敗吴師于雍澨三戰<lb/>
皆傷謂其臣吴句卑曰子以吾首免句卑布裳剄而褁<lb/>
之藏其身而免其首昭王既定以諸梁為葉公初楚太<lb/>
子建之遇䜛也自城父奔宋又辟華氏之亂於鄭鄭人<lb/>
甚善之適晉與晉人謀襲鄭鄭人復之晉人使諜於建<lb/>
請期建暴虐於其私邑邑人訴之鄭人得晉諜遂殺建<lb/>
其子曰勝在吴子西欲召之葉公曰吾聞勝也詐而亂<lb/>
無乃害乎子西曰吾聞勝也信而勇不為不利舍諸邊<lb/>
<pb n="KR2d0005_WYG_038-2a"/>
境使衛藩焉葉公曰周仁之謂信率義之謂勇吾聞勝<lb/>
也好復言而求死士殆有私乎復言非信也期死非勇<lb/>
也子必悔之弗從召之使處吴竟為白公請伐鄭子西<lb/>
曰楚未節也不然吾不忘也它日又請許之師未起晉<lb/>
人伐鄭楚救之與之盟勝怒曰鄭人在此讐不逺矣勝<lb/>
自厲劔子期之子平見之曰王孫何自厲也曰勝以直<lb/>
聞不告女庸為直乎将以殺尔父平以告子西子西曰<lb/>
勝如卵余翼而長之楚國第我死令尹司馬非勝而誰<lb/>
<pb n="KR2d0005_WYG_038-2b"/>
勝聞之曰令尹之狂也得死乃非我子西不悛勝謂石<lb/>
乞曰王與二卿士皆五百人當之則可矣乞曰不可得<lb/>
也曰市南有熊宜僚者若得之可以當五百人矣乃從<lb/>
白公而見之與之言説告之故辭承之以劒不動勝曰<lb/>
不為利謟不為威惕不洩人言以求媚者去之吴人伐<lb/>
慎白公敗之請以戰備獻許之遂作亂秋七月殺子西<lb/>
子期于朝而劫惠王子西以袂掩面而死子期曰昔吾<lb/>
以力事君不可以弗終抉豫章以殺人而後死石乞曰<lb/>
<pb n="KR2d0005_WYG_038-3a"/>
焚庫弑王不然不濟白公曰不可弑王不祥焚庫無聚<lb/>
将何以守矣乞曰有楚國而治其民以敬事神可以得<lb/>
祥且有聚矣何患弗從葉公在蔡方城之外皆曰不可<lb/>
入矣葉公曰吾聞之以險徼幸者其求無饜偏重必離<lb/>
聞其殺齊管修也而後入白公欲以子閭為王子閭不<lb/>
可遂劫以兵子閭曰王孫若安靖楚國匡正王室而後<lb/>
卑焉啟之願也敢不聼從若将専利以傾王室不顧楚<lb/>
國有死不能遂殺之而以王如髙府石乞尹門圉公陽<lb/>
<pb n="KR2d0005_WYG_038-3b"/>
穴宫負王以如昭夫人之宫葉公亦至及北門或遇之<lb/>
曰君胡不胄國人望君如望慈父母焉盜賊之矢若傷<lb/>
君是絶民望也若之何不胄乃胄而進又遇一人曰君<lb/>
胡胄國人望君如望嵗焉日日以幾若見君面是得艾<lb/>
也民知不死其亦大有奮心猶将旌君以徇於國而又<lb/>
掩面以絶民望不亦甚乎乃免胄而進遇箴固帥其屬<lb/>
将與白公子髙曰微二子者楚不國矣弃徳從賊其可<lb/>
保乎乃從葉公使與國人攻白公白公奔山而縊其徒<lb/>
<pb n="KR2d0005_WYG_038-4a"/>
微之生拘石乞而問白公之死對曰余知其死所而長<lb/>
者使余勿言曰不言将烹乞曰此事克則為卿不克則<lb/>
烹固其所也何害乃烹石乞子髙兼二事國寜乃使子<lb/>
西之子寜為令尹使子期之子寛為司馬而老於葉白<lb/>
公之亂陳人恃其聚而侵楚楚既寜将取陳麥王問帥<lb/>
於太師子糓子糓曰右領差車與左史老皆相令尹司<lb/>
馬以伐陳其可使也子髙曰帥賤民慢之懼不用命焉<lb/>
子糓曰觀丁父鄀俘也武王以為軍帥是以克州蓼服<lb/>
<pb n="KR2d0005_WYG_038-4b"/>
隨唐大啟羣蠻彭仲爽申俘也文王以為令尹實縣申<lb/>
息朝陳蔡封畛於汝唯其任也何賤之有子髙曰天命<lb/>
不謟令尹有憾於陳天若亡之其必令尹之子是與君<lb/>
盍舍焉臣懼右領與左史有二俘之賤而無其令徳也<lb/>
王卜之武城尹朝吉使帥師取陳麥陳人禦之敗遂圍<lb/>
陳秋七月滅陳王将以王弟子良為令尹卜之沈尹朱<lb/>
曰吉過於其志子髙曰王子而相國過将何為他日改<lb/>
卜子國而使為令尹楚遂以安蘇子曰孔子稱知及之<lb/>
<pb n="KR2d0005_WYG_038-5a"/>
仁不能守之雖得之必失之知及之仁能守之不荘以<lb/>
涖之則民不敬知及之仁能守之荘以涖之動之不以<lb/>
禮未善也春秋之末諸侯之士知者多矣而未見其仁<lb/>
也葉公子髙於白公之未亂也知其不可近及其既亂<lb/>
也舉兵而入罪人斯得而楚國以定可以言知矣使葉<lb/>
公因惠王之復而身為令尹以行楚國之政楚豈有間<lb/>
言者哉然葉公追念子西子期之功以其子為令尹司<lb/>
馬而身老於葉有存國之勞而不享存國之利於是可<lb/>
<pb n="KR2d0005_WYG_038-5b"/>
以言仁矣昔孔子去衛磐桓陳蔡之間六年陳蔡之君<lb/>
無足取也意在楚葉耳當是之時葉公未有白公之功<lb/>
也而孔子知其仁可謂明矣然葉公終不能用孔子使<lb/>
聖人之効不見於當世豈仁雖能守而未暇由禮歟傳<lb/>
曰葉公好龍室屋雕文無非龍者天龍下之懼而還走<lb/>
䘮其魂魄此言盖謂孔子非謂龍也昔楚昭王将用孔<lb/>
子矣令尹子西知孔子聖人畏其害楚而沮之或問子<lb/>
西於孔子孔子曰彼哉彼哉夫諸侯大夫不知孔子者<lb/>
<pb n="KR2d0005_WYG_038-6a"/>
衆矣孔子未甞疾之子西知孔子矣而獨以其害楚疑<lb/>
之此其罪甚於不知故孔子深疾之歟<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0005_WYG_038-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古史卷三十八<lb/>
</p>
<p>
</p>
  </div>
</body>
</text>
</TEI>
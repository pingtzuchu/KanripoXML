<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古史卷二</head>
    <p>
<pb n="KR2d0005_WYG_002-1a"/>
欽定四庫全書<lb/>
　古史卷二　　　　　　　　宋　蘇轍　撰<lb/>
　　五帝本紀<lb/>
帝少昊金天氏曰摯亦曰青陽都於曲阜其立也鳳鳥<lb/>
適至故以鳥紀為鳥師而鳥名鳳鳥氏歴正也𤣥鳥氏<lb/>
司分者也伯趙氏司至者也青鳥氏司啓者也丹鳥氏<lb/>
司閉者也祝鳩氏司徒也瞗鳩氏司馬也鳲鳩氏司空<lb/>
也爽鳩氏司宼也鶻鳩氏司事也五鳩鳩民者也五雉<lb/>
<pb n="KR2d0005_WYG_002-1b"/>
為五工正九扈為九農正而其四叔重為勾芒該為蓐<lb/>
收脩及熈為𤣥冥少昊氏既衰而黄帝之孫顓頊代之<lb/>
少昊之後見於周衰有郯子焉<lb/>
帝顓頊髙陽氏黄帝之孫而昌意之子也都於帝丘始<lb/>
為民師而命以民事少昊氏之衰也九黎亂徳民神雜<lb/>
糅不可方物家為巫史民匱於祀民瀆齊盟而神不蠲<lb/>
民嘉生不降禍災荐至顓頊乃命南正重司天以属神<lb/>
火正黎司地以属民絶地天通使無相侵瀆然後民安<lb/>
<pb n="KR2d0005_WYG_002-2a"/>
其生髙陽氏之滅也歲在鶉火<hi>左傳晉史趙曰陳顓頊之族也歲在鶉火是以</hi>
<hi>卒滅陳將如之</hi>黃帝之曽孫嚳代之顓頊之後六丗生舜五丗<lb/>
生鯀故虞夏皆祖顓頊帝嚳髙辛氏黃帝之曽孫也父<lb/>
曰蟜極祖曰𤣥囂都於亳取陳鋒氏生堯取娵訾氏生<lb/>
摯取有娀氏生契取有邰氏生稷帝嚳崩而摯代立帝<lb/>
摯立不善崩而其弟立是為帝堯契之後為殷稷之後<lb/>
為周故堯禪舜舜祀嚳於郊而殷周皆祀嚳於禘<lb/>
帝堯陶唐氏都於平陽黃收純衣彤車白馬茅茨不翦<lb/>
<pb n="KR2d0005_WYG_002-2b"/>
土階三等為咸池之樂克明俊徳以親九族九族既睦<lb/>
平章百姓百姓昭明恊和萬邦黎民於變時雍髙辛氏<lb/>
既衰而三苗復亂九黎之徳堯乃復育重黎之後曰羲<lb/>
仲羲叔和仲和叔使平秩四方以正四時允釐百工庶<lb/>
績咸熈於是堯訪於羣臣曰疇咨若時登庸放齊曰嗣<lb/>
子丹朱開明堯曰吁嚚訟可乎堯又曰疇咨若予采驩<lb/>
兠曰共工方鳩僝功堯曰吁静言庸違象共滔天不可<lb/>
堯復問四岳曰湯湯洪水滔天浩浩懐山襄陵下民其<lb/>
<pb n="KR2d0005_WYG_002-3a"/>
咨誰可使治者皆曰鯀可堯曰鯀方命圯族不可岳曰<lb/>
异哉試不可用乃已堯於是聼岳用鯀九載功用不成<lb/>
堯復問曰朕在位七十載汝能庸命巽朕位岳曰否徳<lb/>
忝帝位堯曰明明揚側陋衆皆曰有鰥在下曰虞舜堯<lb/>
曰俞予聞如何岳曰瞽子父頑母嚚象傲克諧以孝烝<lb/>
烝乂不格姦堯曰我其試哉於是妻之二女以觀其徳<lb/>
舜飭下二女於媯汭如婦禮堯善之堯知子丹朱不肖<lb/>
不足授天下得舜試之三年而告之曰予詢事考言乃<lb/>
<pb n="KR2d0005_WYG_002-3b"/>
言底可績三載矣汝遂陟帝位舜讓于徳弗嗣堯不許<lb/>
以正月上日受終于文祖堯遂老使舜攝行天子之政<lb/>
二十有八載而堯崩百姓如喪考妣三載四海遏宻八<lb/>
音舜乃封丹朱使奉堯祀服其禮樂以客見天子而舜<lb/>
亦宗祀堯至舜之子孫乃更郊堯而宗舜自黃帝至堯<lb/>
皆姬姓同姓而異其國號所以章明徳也堯後有劉累<lb/>
者學擾龍於豢龍氏事夏孔甲賜氏曰御龍以更豕韋<lb/>
之後為豕韋氏商之衰遷居於唐周以唐封叔虞復自<lb/>
<pb n="KR2d0005_WYG_002-4a"/>
唐徙杜為唐杜氏周宣王誅杜伯其子隰叔適晉為范<lb/>
氏范武子奔秦自秦復歸于晉其處者為劉氏而漢其<lb/>
苖裔也<lb/>
蘇子曰四岳薦鯀於堯堯知鯀之不可用而屈於四岳<lb/>
民被其害者九年後丗疑之知其不可而用之不仁屈<lb/>
於四岳而不能信不知予嘗論之水之為害不可一日<lb/>
不治而人之知治水者雖聖賢有不能也是以堯舜皆<lb/>
不自治得禹而後濟方禹之未見也天下言治水者莫<lb/>
<pb n="KR2d0005_WYG_002-4b"/>
如鯀棄鯀而不試有不仁焉斯堯之所以用鯀也歟<lb/>
帝舜有虞氏嬀姓舜父瞽叟瞽叟父曰橋牛橋牛父曰<lb/>
勾望勾望父曰敬康敬康父曰窮蟬窮蟬帝顓頊之子<lb/>
也自窮蟬至舜皆微為庶人舜父病瞽母亡而更娶生<lb/>
象父母愛象而惡舜遇舜不以道舜事父母撫弟篤於<lb/>
敬愛瞽猶不順舜往于田日號泣于旻天于父母負罪<lb/>
引慝祗載見瞽叟䕫䕫齊栗瞽亦允若不至於姦以是<lb/>
耕於歴山歴山之人皆讓畔漁於雷澤雷澤之人皆讓<lb/>
<pb n="KR2d0005_WYG_002-5a"/>
居陶於河濱器不苦窳一年而所居成聚二年成邑三<lb/>
年成都堯聞其賢妻之二女以觀其内事之九男以觀<lb/>
其外二女不敢以其貴驕而九男皆益篤堯知其聖人<lb/>
也乃命舜愼徽五典五典克從納于百揆百揆時叙賓<lb/>
于四門四門穆穆納于大山林麓烈風雷雨弗能迷也<lb/>
<hi>世或言所謂納于大麓者太山之麓帝王禪代告終之所在此太山之所以為岱宗者也然方舜之納于大麓</hi>
<hi>也葢未受終于文祖類于上帝猶人臣也而遽告代于太山可乎</hi>如是三載堯乃命舜<lb/>
以位正月上日受終于文祖察琁璣玉衡齊七政以觀<lb/>
<pb n="KR2d0005_WYG_002-5b"/>
天命之逆順而天命無違於是類于上帝禋于六宗<hi>儒者</hi>
<hi>言六宗皆不同禮祭法曰泰昭祭時也坎壇祭寒暑也王宫祭日也夜明祭月也幽宗祭星也雩宗祭水旱也</hi>
<hi>孔安國王肅以此為六宗夫言古事當以古說為近舎祭法不用而以意立說未可信也或以乾坤六子宗廟</hi>
<hi>三昭三穆當之其數雖合然自古無祭八卦之文舜既受終于文祖然後推考天人觀其逆順而徧祭之則三</hi>
<hi>昭三穆於其祭文祖兼之矣</hi>望于山川徧于羣神輯五瑞以觀諸侯<lb/>
之從否而諸侯莫有不至於是覲四岳羣牧班瑞于羣<lb/>
后遂以四時廵守方岳燔柴告至望秩山川肆覲諸侯<lb/>
協時月正日同律度量衡修五禮五玉三帛二生一死<lb/>
<pb n="KR2d0005_WYG_002-6a"/>
贄如五器卒乃復歸格于藝祖用特五載一廵守羣后<lb/>
四朝敷奏以言明試以功車服以庸舜舉禹使治水水<lb/>
行地中建十有二州封十有二山濬川民咸安其生於<lb/>
是象以典刑流宥五刑鞭作官刑扑作教刑金作贖刑<lb/>
眚災肆赦怙終賊刑流共工于幽州放驩兠于崇山竄<lb/>
三苗于三危殛鯀于羽山四罪而天下咸服二十有八<lb/>
年而堯崩舜除三年之䘮正月元日見于文祖詢于四<lb/>
岳咨十有二牧舜自百揆為天子未有代之者於是舜<lb/>
<pb n="KR2d0005_WYG_002-6b"/>
問四岳誰可使宅百揆皆曰伯禹作司空可帝曰俞咨<lb/>
禹汝平水土惟時懋哉禹讓于稷契臯陶帝曰俞汝往<lb/>
哉是時棄既已為稷契既已為司徒臯陶既已為士矣<lb/>
舜皆稱其功申命其事復博訪羣臣因其所舉而即用<lb/>
之所舉無不賢者乃以垂為工以益為虞以夷為秩宗<lb/>
以䕫典樂以龍為納言凡命四岳十二牧九官二十有<lb/>
二人<hi>丗咸以四岳為四人非也傳言齊許皆四岳之後姜姓盖一人耳</hi>三載考績三考<lb/>
黜陟幽明庶績咸熈惟三苗之遺民為惡不悛乃復分<lb/>
<pb n="KR2d0005_WYG_002-7a"/>
北處之以㪚其衆然後四海咸戴舜徳興九招之樂致<lb/>
異物鳯凰来翔天下明徳皆自虞帝始舜弟象封於有<lb/>
鼻舜子商均亦不肖舜乃命禹曰朕宅帝位三十有三<lb/>
載耄期倦于勤汝惟不怠總朕師禹讓於臯陶舜曰天<lb/>
之歴數在汝躬汝終陟元后禹曰枚卜功臣而從其吉<lb/>
可也舜不許正月朔旦受命于神宗率百官若帝之初<lb/>
神宗者舜之所宗堯也<hi>舜受命于文祖禹受命于神宗盖将以天下與人必告其所從</hi>
<hi>受天下者也</hi>舜既老任禹以政苗民猶弗率舜命舜命禹征<lb/>
<pb n="KR2d0005_WYG_002-7b"/>
之禹伐之三旬而苗民不服益賛于禹稱舜之在歴山<lb/>
日號泣于昊天負罪引慝而瞽叟允若至諴感神矧兹<lb/>
有苗其有不服者乎禹用其言而班師舜乃誕敷文徳<lb/>
舞干羽于兩階七旬而有苗格<hi>是時舜在位三十三年徳之及物也久矣以舜</hi>
<hi>之徳而誅三苗之虐以天下之衆而伐三苗之㣲其為不敵也明矣然而攻之三旬而不服引兵而歸舞干羽</hi>
<hi>于两階七旬而格之何也雖以舜之徳舉天下之衆而伐之是以力較之也以力較之必其力竭而後服引兵</hi>
<hi>而歸不較其力而竢之以徳吾無争心而三苖愧耻之心生矣七旬而後格雖以為遲可也</hi>盖舜三<lb/>
十而徵庸攝位三十年即位五十年都於蒲坂南廵守<lb/>
<pb n="KR2d0005_WYG_002-8a"/>
崩於蒼梧之野而𦵏于九疑禹封其子於虞有虞氏丗<lb/>
禘黃帝郊堯祖顓頊宗舜報幕其後有虞思箕伯直柄<lb/>
虞遂伯戯<hi>虞思封夏少康者也其餘四人見晏子與叔向言齊事</hi>皆失其丗次至<lb/>
商而封遂<hi>左傳舜寘徳于遂</hi>至周而封陳陳敬仲完自陳奔齊<lb/>
其後代齊<lb/>
蘇子曰學者言堯舜之事有三妄焉太史公得其一不<lb/>
得其二莊子稱堯以天下讓許由許由不受耻之逃隐<lb/>
荘子盖寓言焉而後丗信之太史公曰舜禹之間岳牧<lb/>
<pb n="KR2d0005_WYG_002-8b"/>
咸薦試之於位典職數十年功用既興然後授政示天<lb/>
下重器王者大統傳天下若斯之難而許由何以稱焉<lb/>
孟子曰堯將舉舜妻以二女瞽叟不順不告而娶既而<lb/>
猶欲殺舜而分其室然舜終不以為怨余考之於書孟<lb/>
子葢失之矣丗豈有不能順其父母而能治天下者哉<lb/>
四岳之薦舜曰烝烝乂不格姦益之稱舜曰䕫䕫齊栗<lb/>
瞽亦允若則舜之為庶人既已能順其親使不至於姦<lb/>
矣父母兄弟之際智力之所不施也有頑父嚚母傲<lb/>
<pb n="KR2d0005_WYG_002-9a"/>
弟而能和之以不失其親惟至仁能之此堯之所以用<lb/>
舜而不疑者也父子相賊姦之大也豈其既已用之而<lb/>
猶欲殺之哉孟子又言堯舜禹之終皆薦人於天堯崩<lb/>
舜辟堯子於南河之南舜崩禹辟舜子於陽城天下皆<lb/>
往歸之然後之中國踐天子位禹崩益辟禹子於箕山<lb/>
之隂朝覲獄訟者皆不之益而之啓故益不得為天子<lb/>
以書觀之此亦非君子之言也舜禹之攝格于祖考郊<lb/>
祀天地朝見諸侯廵守方岳行天子之事矣及其終而<lb/>
<pb n="KR2d0005_WYG_002-9b"/>
又辟之何哉使舜禹辟之天下歸之而其子不順将從<lb/>
天下而廢其子歟將奉其子而違天下歟此事之至逆<lb/>
由辟致之也至益不度天命而受位於禹辟之而天下<lb/>
不從然後不敢為匹夫猶且耻之而謂益為之哉<lb/>
　<lb/>
　<lb/>
　<lb/>
　古史卷二<lb/>
</p>
<p>
</p>
  </div>
</body>
</text>
</TEI>
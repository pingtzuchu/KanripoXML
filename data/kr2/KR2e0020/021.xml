<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇山堂别集卷二十一</head> <lb/>
    <p>
<pb n="KR2e0020_WYG_021-1a"/>
欽定四庫全書<lb/>
　弇山堂别集卷二十一<lb/>
　　　　　　　　　　　　明　王世貞　撰<lb/>
　　史乗考誤二<lb/>
剪勝野聞謂劉基嘗攜客泛西湖抵暮仰天而言曰天<lb/>
子氣在呉頭楚尾後十年當興我其輔之及過蘇見張<lb/>
士誠曰貴不及封侯何可久也夜登虎丘山曰天子氣<lb/>
尚在呉頭楚尾聞郭子興據濠上就見之遇太祖曰吾<lb/>
<pb n="KR2e0020_WYG_021-1b"/>
主翁也深自結納曰後十年君為天子我當輔之按公<lb/>
遊西湖見異雲起西北謂天子氣在金陵後十年我將<lb/>
輔之然是謝江浙儒學副提舉時語其後張士誠據呉<lb/>
郡之日郭子興據濠上之時公方再起官在處紹間足<lb/>
跡未嘗至濠與呉郡也後至太祖下金華始遣人聘基<lb/>
非素相識也何不經若此<lb/>
枚山野記謂韓林兒始嘯亂稱小明王劉䕶軍始就之謂豎<lb/>
子不足謀去適皇祖皇祖初亦與共事謂劉應便除之乎劉<lb/>
<pb n="KR2e0020_WYG_021-2a"/>
曰不足煩也因請更號大明太祖從之韓果先殄按韓林兒<lb/>
初稱小明王後建國號曰宋改元曰龍鳯太祖初亦奉其正<lb/>
朔授官爵劉嘗謂太祖此牧豎耳奉之何為後林兒為吕珍<lb/>
所逼國亡亡之五年而太祖始即大位國號大明也<lb/>
野史又謂劉基初見太祖問能詩乎基曰儒者末事何<lb/>
謂不能時帝方食指所用斑竹箸使賦之基應聲曰一<lb/>
對湘江王竝㸔二妃曽灑淚痕斑帝顰蹙曰秀才氣味<lb/>
基曰未也漢家四百年天下盡在張良一借間帝大悦<lb/>
<pb n="KR2e0020_WYG_021-2b"/>
以為相見晩此詩甚竒俊恐亦附㑹語蓋伯温初見與<lb/>
宋濓章溢葉琛同不應獨有此問而犂眉公集不載應<lb/>
制之作必非真又謂伯温將死遺命焚屍揚灰勿塟平<lb/>
生所讀兵書盡送朝廷髙廟聞之遣使至家索書欲為<lb/>
營塟其子以父既焚對上不信故今青田有伯温墓然<lb/>
實空墳耳按伯温素精堪輿必不肯不擇一歸地以為<lb/>
子孫計且帝疑雖漸釋而讒者方在事焚屍揚灰之説<lb/>
其不落間口為石介者幾希恐至愚之人亦不為此<lb/>
<pb n="KR2e0020_WYG_021-3a"/>
震澤紀聞謂太祖既有天下謂誠意伯曰汝既佐朕定<lb/>
天下復有何術以教朕之嫡孫使守天下乎基曰有因<lb/>
成一小篋而用鐵汁灌其鎖以授之及靖難兵入建文<lb/>
君開篋而視則袈裟一伽黎一剃刀一度牒一曰此劉<lb/>
伯温教我也遂為僧而遁按誠意卒於洪武八年時皇<lb/>
太子無恙而又二年建文君始生何得預云為嫡孫計<lb/>
乎此誤尤可笑<lb/>
海鹽王文禄有名世學山尤怪誕不經聊録其最無謂<lb/>
<pb n="KR2e0020_WYG_021-3b"/>
者其一劉誠意少讀書寺中一異人每出神則一月後<lb/>
為僧所焚其人神返夜呼曰我在何處基知之開忩應<lb/>
曰我在此神即附之聰明增前數倍天文兵法一覽洞<lb/>
悟翊運為謀臣之冠按此乃宋人真德秀故事有傳之<lb/>
者人尚以為誕妄與誠意無與其二聖祖賜劉誠意一<lb/>
金𤓰令有急則擊之一夕夜將半擊宫門乃開而迎之<lb/>
曰何也曰睡不安思聖上奕碁耳命對弈俄頃報太倉<lb/>
灾命駕往救劉止之曰且弈上遽起曰太倉國之命脈<lb/>
<pb n="KR2e0020_WYG_021-4a"/>
也不可不救曰請先遣一内使乗輿往遂如言回則内<lb/>
使已斃車中上驚曰何知以救朕厄曰乾象有變特奏<lb/>
聞耳曰何人為謀曰早朝衣緋者是早朝西班中有一<lb/>
臣衣緋命縳之即取袖中懸哨鴿放起鴿已死袖中蓋<lb/>
以鴿為號起伏兵也其臣姓名忘之劉誠意影神有童<lb/>
子持金𤓰隨侍即上賜也按夜半開門弈碁全近兒戲<lb/>
當時髙帝必無與誠意相厚至此且行狀家錄俱不載<lb/>
金𤓰之説而誠意未卒之前其反者惟一邵榮耳所謂<lb/>
<pb n="KR2e0020_WYG_021-4b"/>
西班衣緋何人也其三刑部尚書開濟上謂濟曰朕欲<lb/>
宴上天二十八宿濟曰臣意亦然曰宴何品也昴奎用<lb/>
酪畢用鹿肉觜用菜根及果參牛用醍醐斗井鬼用秔<lb/>
米華和蜜柳用乳麋星用秔米烏麻作粥張用毗羅婆<lb/>
果翼用煮熟青黑豆軫用莠稗飯角氐用諸華飯亢用<lb/>
蜜煑菉豆房用酒肉心危用秔米粥尾用諸果狼作食<lb/>
箕用尼拘陁皮汁女用鳥肉虛用烏豆汁室用肉血壁<lb/>
用肉婁用大麥飯并肉胃用秔米烏麻野棗列於二十<lb/>
<pb n="KR2e0020_WYG_021-5a"/>
八金棹上問何以知至否曰二十八金椅以紅綿剖鬆<lb/>
椅上至則芒倒不至則芒不倒如濟言宴畢其二椅芒<lb/>
不倒問曰二宿何不至也濟曰一宿陛下一宿臣上疑<lb/>
曰卿欲作朕不難也後以事見法問曰卿聰明絶世錦<lb/>
心繡腹且聞人心有七竅可見乎濟曰先剖腹風入無<lb/>
見也先斬後剖五内宛然剖之可見也既斬而剖不見<lb/>
竅上曰濟死且誘朕真聰明也按實録野史俱不載此<lb/>
事尤誕妄無疑其四聖祖憫常開平無嗣賜二宫女妻<lb/>
<pb n="KR2e0020_WYG_021-5b"/>
悍不敢御晨起捧盂開平曰好手已入朝至回内出一<lb/>
紅盒啟之乃宫女手也開平驚憂入朝儀度錯愕上問<lb/>
之不敢對再三詰曰面色非昔豈謀朕耶開平懼盡吐<lb/>
其實上大笑曰再賜何妨也且入宫飲酒解憂已命力<lb/>
士肢解其妻分賜功臣上寫悍婦之肉開平回不見其<lb/>
妻驚成癲疾按開平有二子茂昇妻藍氏為玉姊開平<lb/>
卒後封王夫人抑何謬也又有王比部可大者南京人<lb/>
言魏國公達夫人妬而酷數辱公弗許置媵妾上賜宫<lb/>
<pb n="KR2e0020_WYG_021-6a"/>
人二先後逼責之得疾死一日魏公方謁上見其色不<lb/>
懌曰得復為嫂所毆乎公謝弗敢隠上笑曰此易事耳<lb/>
因留魏公飲而密勑二健璫齎銅撾往宣勑擒夫人中<lb/>
門左碎腦埋土中上建一觀音齋室魏公酒罷歸室成<lb/>
矣因秘不發喪予初駭其言無所經見後攷御製神道<lb/>
碑記其門閥子女甚詳獨不言娶某氏又進封曽祖母<lb/>
母俱王夫人獨不封妻又謝夫人者叛將再興女也意<lb/>
可大言亦有㨿然至二十年復追封謝氏為王夫人且<lb/>
<pb n="KR2e0020_WYG_021-6b"/>
與開平事絶相𩔖恐俱未可信後考鄭端簡今言中山<lb/>
王初夫人張氏繼夫人謝氏王出師歸孝陵諭王卿夫<lb/>
人好鞭撻人至死此不足佐卿朕為卿擇一佳婦謝夫<lb/>
人是也謝夫人生四子四女長即仁孝皇后次代國安<lb/>
王妃又次未聘永樂丁亥仁孝皇后崩長陵諭謝夫人<lb/>
朕欲得夫人季女繼中宫夫人曰妾女不堪上配聖躬<lb/>
長陵曰夫人女不歸朕更擇何等壻耶季女竟不敢受人<lb/>
聘從佛氏為尼於南京聚寶門外所謂王姑庵者是也<lb/>
<pb n="KR2e0020_WYG_021-7a"/>
嘉靖中霍文敏公為禮書毁之據此知所謂妬而死者<lb/>
張夫人非謝夫人也第謝夫人以洪武二十年追封則<lb/>
已前死矣何得至仁孝皇后崩為文皇辭幼女聘中山<lb/>
王以洪武十八年正月卒至仁孝崩已二十三年何得<lb/>
有未笄之女此女少出家為尼有之未必有命繼中宫<lb/>
事也然則今言亦未確<lb/>
鄭端簡今言滁陽王有長子郭大舍張夫人出戰没一<lb/>
女惠生蜀豫如意三王汝陽永嘉二公主亦張夫人出<lb/>
<pb n="KR2e0020_WYG_021-7b"/>
又次李夫人生郭老舍洪武四年㫖云説與郭老舍再<lb/>
三留爾不住實要回鄉守祀爾舊有二所莊田我就賜<lb/>
與爾耕種教户部官開除粮草十一年鄰人賁童兒詿<lb/>
誤出走十七年上諭張來儀譔王廟碑文遂云王無後<lb/>
令滁州衛千户王傑等二十二人供祀事祝宥日興又<lb/>
令蜀王往來修祀比王之國改令滁州衛掌印官致祭<lb/>
宥氏分獻二十八年老舍還鄉為費謙所發解黑窑塲<lb/>
做工上面諭放回令一年一朝京師老舍卒諭葬立石<lb/>
<pb n="KR2e0020_WYG_021-8a"/>
老舍生謙謙生昇昇生信信生琥皆一歳一朝有籍於<lb/>
禮部鴻臚寺𢎞治癸丑琥奏得㫖冠帶守祀辛酉復奏<lb/>
下該部看了來説馬鈞陽行巡撫查明覆奏壬戌奉㫖<lb/>
是郭琥與做奉祀正德癸酉琥又求印信王傑裔孫璽<lb/>
奏琥詐冒吏部亦惡其求望漸多覆請奉㫖是滁陽王<lb/>
祀禮悉遵皇祖舊制行郭琥近授職銜革了仍照皇考<lb/>
前㫖止與冠帶榮身再來奏擾不饒辛巳琥復奏吏部<lb/>
議法司問罪嘉靖元年五月朔奉㫖爾部裏再查議了<lb/>
<pb n="KR2e0020_WYG_021-8b"/>
來説復奉㫖是郭琥准與原授職銜以榮終身不許干<lb/>
預祀事琥生厚滁陽散財集衆以啟萬世之業而子孫<lb/>
曽無一命可乎端簡之紀其詳悉如此然滁陽王實有<lb/>
三子長者戰殁次以病死少與羣小謀叛髙帝伏法故<lb/>
張來儀碑稱無後而所謂郭老舍者必滁陽之族年少<lb/>
長者也若其幼子則在洪武四年時當尚少而何以曰<lb/>
老舍使果滁陽王子是不胙茅土之討必罹金罌之賜<lb/>
矣寧能晏然而已乎<lb/>
<pb n="KR2e0020_WYG_021-9a"/>
升庵丹鉛録言元至正間瑞州上髙縣有術士曽義山<lb/>
世居縣十五里胡蘆石畔嘗開卜肆于縣南之橋埠有<lb/>
瞽而丐者日過肆前義山必禮而與之語或啖之果餌<lb/>
久之丐者告山曰明日有三人共一目來者有異術君<lb/>
宜叩之明日果有眇一目者曳杖導二瞽人過肆山隨<lb/>
之拜於縣北之鸕鷀洲一瞽者曰當以小洲為誓遂以<lb/>
其書授山且畫沙指訣盡其秘妙其書名銀河棹山後<lb/>
占卜如神邑人皆知預避紅巾賊行掠無所得恨欲殺<lb/>
<pb n="KR2e0020_WYG_021-9b"/>
之隱匿縣西觀音閣得免遂不復行其術密藏其書于<lb/>
胡蘆石洞中臨終謂其子曰某月某日有劉姓過吾家<lb/>
取書畀之戒不可泄後劉公伯温官江西髙安果經山<lb/>
家其子如山言授之遂棄官歸青田見太祖於金陵<lb/>
今獻彚言小説乃云劉公得石匣兵書乃瞽史詞話以<lb/>
欺愚人者君子可信之而立言哉升庵之辯如此視王<lb/>
文禄所載若有據然考伯温行狀第云少善經學工屬<lb/>
文及通天官家言而已不言其所自得豈公諱之耶然<lb/>
<pb n="KR2e0020_WYG_021-10a"/>
謂公經義山家從其子得書遂棄官歸青田見太祖于<lb/>
金陵按公自髙安入行省幕府再補儒學副提舉論御<lb/>
史失職歸起為元帥府都事進行省都事奪官再起遷<lb/>
樞密經歴假行省郎中下補總管府判忿歸久之始應<lb/>
髙帝聘凡先後十餘年今謂得書而遂不事元升庵當<lb/>
亦誤也伯温占驗似能近而不能逺不然元運若此而<lb/>
尚欲借以成功名至憤恚欲自殺以門人持之而免何<lb/>
名前知<lb/>
<pb n="KR2e0020_WYG_021-10b"/>
近峰聞略言國初命百官禮儀皆尚左改右丞相為左<lb/>
丞相餘官亦如之按漢尚右如周勃為右丞相陳平為<lb/>
左丞相是也豈尚左之説因循至我朝始定而其間有<lb/>
因革耶夫丞相以下惟秦及西漢尚右東漢尚左歴代<lb/>
皆尚左至元復尚右此豈僻事耶<lb/>
枝山野記髙帝令宋學士濓作靈芝甘露頌賜酒大醉<lb/>
歸為孝孺言之頃酣寢方候夜深殊未醒即為代製文<lb/>
比曉宋起趨朝愕然謂方曰我今日死矣方問何故宋<lb/>
<pb n="KR2e0020_WYG_021-11a"/>
曰昨上命作頌醉甚誤不為今何及矣上怒必賜死方<lb/>
曰正恐先生覺已具一草或裁定以進可乎即以文呈<lb/>
宋閱之曰何改為亟懷之入朝上迎謂濓頌何在宋出<lb/>
進之上讀之曰此非學士筆也宋又愕然上曰此當勝<lb/>
先生宋叩頭謝臣實以賜酒過醉不能成章門人方某<lb/>
代為之上曰此生良勝汝立召見即試一論五䇿方立<lb/>
成上覽訖復顧宋曰渠實過汝即命面賜緋袍腰帶猶<lb/>
平巾令往禮部宴命宗伯陪之復遣覘焉方據上席㟁<lb/>
<pb n="KR2e0020_WYG_021-11b"/>
然上曰斯人何傲因不留俾為蜀王府教授語懿文曰<lb/>
有一佳士賚汝今寄在蜀其人剛傲吾抑之汝用之當<lb/>
得其大氣力按宋公以洪武十三年卒方君年二十餘<lb/>
其上書試補漢中教授在公卒十餘年後此非實也且<lb/>
宋公之愛方甚凡所贈送文皆極歴履之詳而乃遺其<lb/>
見上事耶<lb/>
開國功臣録稱濮真鳯陽人國初從舉義累戰功歴陞<lb/>
都督僉事洪武初征髙麗兵敗被執其王怒欲兵之真<lb/>
<pb n="KR2e0020_WYG_021-12a"/>
乃罵曰夷虜爾害吾吾主必滅爾國爾不知吾丈夫有<lb/>
志豈肯為爾屈耶即剖心以示之而死王大懼遣人入<lb/>
朝謝罪併歸從行兵士上曰濮真當危難秉義不屈忠<lb/>
節可嘉追贈樂浪公諡忠襄表其門曰功超羣將智邁<lb/>
雄師有子璵生甫數月即封西涼侯坐藍玉黨事誅吾<lb/>
學編及封爵考亦從之又别立濮英傳云為都督僉事<lb/>
掌陜西行都司事然考之史有濮英而無所謂濮真也<lb/>
英廬州人累功至中軍都督僉事二十年大將軍馮勝<lb/>
<pb n="KR2e0020_WYG_021-12b"/>
等既降納克楚師還命英以三千騎殿為敵所乗馬踣<lb/>
見執絶食不言乗間剖腹死追封開國輔運推誠宣力<lb/>
武臣柱國金山侯諡忠襄明年加封樂浪公尋封子璵<lb/>
為欽承父業推誠宣力武臣西涼侯後坐藍黨誅按璵<lb/>
以二十一年封二十六年誅相距僅六年而云生甫數<lb/>
月即封侯一誤也洪武中未嘗與髙麗交一矢而此云<lb/>
征髙麗兵敗被執二誤也功超羣將智邁雄師乃旌廖<lb/>
永忠門語而此以加之英且謂之忠義可耳所謂功超<lb/>
<pb n="KR2e0020_WYG_021-13a"/>
與智邁者不相符三誤也何後先諸公之不攷乃爾封<lb/>
爵攷又有刑部尚書金純殁贈山陽伯尤謬有贈沭陽<lb/>
伯者户部金尚書濓也純没有祭塟而無贈諡<lb/>
功臣録胡泉傳子顯代父官都指揮同知掌武昌䕶衛<lb/>
事十九年隨楚王征古州等處以功陞前軍都督僉事<lb/>
仍侍王二十一年八月以䕶衛兵奉普定侯調隨靖寧<lb/>
侯征東川龍海諸蠻部招集軍士馬匹數多克州城十<lb/>
有九珍寶貨貝悉獻朝廷二十二年七月還師封特進<lb/>
<pb n="KR2e0020_WYG_021-13b"/>
光禄大夫左柱國梁國公帶俸三十三年追誥劵革爵<lb/>
安置臨襄永樂元年五月王奏召回除皇陵衛指揮僉<lb/>
事三年改鳯陽衛九月陞指揮同知十三年卒蓋以姊<lb/>
為貴妃楚王母故也攷實録不為顯立傳至二十二年<lb/>
十月内以靖寧侯葉昇擒賊首夏得忠賞黄金百兩白<lb/>
金三千兩鈔千錠文綺三十疋東川侯胡海普定侯陳<lb/>
桓等次之則此舉實與顯同封賞者也視洪武平中原<lb/>
諸賞獨優厚豈以顯椒房之故連及之耶然實録俱不<lb/>
<pb n="KR2e0020_WYG_021-14a"/>
載顯梁國之封而諸公亦止賞典實録又稱藍玉破漠<lb/>
北功最大擬封梁以私元主妃毁關逐御史罪僅封涼<lb/>
夫以藍玉所不能得而顯得之何也攷永樂實録三年<lb/>
五月内不載楚王奏而兵部黄及胡氏世襲親供甚明<lb/>
乃知國史之遺誤亦多矣<lb/>
野史載羅復仁吉水人國初為翰林編脩乞休致太祖<lb/>
賜以一布衣而題其上曰性雖粗率忠直可喜賜此布<lb/>
衣歸于田里按復仁以𢎞文館學士致仕上賜之襲衣<lb/>
<pb n="KR2e0020_WYG_021-14b"/>
玉帶名馬坐墩鐵拄杖之𩔖有勛舊文臣所不敢望者<lb/>
布衣歸田之説何所繇起也<lb/>
野記謂徐中山坊表初成江隂侯呉良靖海侯呉禎薄<lb/>
暮醉過之問何以為大功怒擊壞署額有司以聞明日<lb/>
入見上怒詰何以壞吾坊曰臣與達同功獨達賜第而<lb/>
以大功表里陛下安乎上笑曰汝何急也命有司即封<lb/>
地建二宅稱前後府按髙帝神武嚴威良兄弟封爵在<lb/>
二十八侯中尚不敢有希覬而敢擊中山之坊乎鳯陽<lb/>
<pb n="KR2e0020_WYG_021-15a"/>
諸功臣俱有賜第豈皆擊坊而得者尤不足信也<lb/>
國初誥命公侯同一品伯同二品子男同三品洪武十<lb/>
七年以吏部尚書余熂言俱同一品唯軸則公侯用玉<lb/>
伯子男用犀耳今子男爵革伯班秩俱在一品上而軸<lb/>
同二品小有未合熂有長者之望崑山人物志稱其父<lb/>
嘗為鑷工熂以吏部尚書歸省徒歩候親戚戒投刺者<lb/>
勿言余尚書第稱余待詔皃來也而實録謂其用鄉人<lb/>
助教金文徴譛擅移文逐祭酒宋訥事露以縱肆伏法<lb/>
<pb n="KR2e0020_WYG_021-15b"/>
其矛盾乃爾且余自試吏書後未嘗歸省也<lb/>
客坐新聞言藍都督玉克雲南回就劉日新推數日新<lb/>
云公當封梁國公但七日中某與公同被難果七日誅<lb/>
按藍玉破元兵後方擬封梁國公而以私元主妃事發<lb/>
改封涼國公又三年而誅不唯國封不同與征雲南絶<lb/>
無關係今言封七日而誅尤誤<lb/>
吾學編秦愍王傳及愍王碑俱言王嚴毅英武上委以<lb/>
關西兵事得專賞罰歳秋巡邊大將皆聽節制御軍嚴<lb/>
<pb n="KR2e0020_WYG_021-16a"/>
整所過秋毫無犯二十七年征降西畨捷聞璽書嘉奨<lb/>
賞賚以億萬計而國史于王事蹟功賞俱畧之二十八<lb/>
年薨而立傳也僅序其生年封爵而已至諡愍王册文<lb/>
云爾以年長首封於秦期在永保禄位藩屏帝室夫何<lb/>
不良于德竟殞厥身又云哀痛者父子之至情追諡者<lb/>
天下之公議義之所在朕何敢私然則當其時髙帝之<lb/>
不滿於愍王著矣三十一年晉恭王薨國史稱其聰明<lb/>
英鋭眉目修聳美鬚髯顧盼有威容多智數又先後紀<lb/>
<pb n="KR2e0020_WYG_021-16b"/>
其事蹟功賞甚詳而吾學編皆畧之至文廟實録則云<lb/>
晋王亦聞太祖注意于上自念己兄也遂生嫌隙後與<lb/>
上皆入朝上有疾晋王數以語見侵上内懷憂懼疾增<lb/>
劇遂懇求歸國二十三年與上㑹征朔漠鼐爾布哈晋<lb/>
王素怯兵既行不敢出上待之久不至遂直抵伊勒都薄<lb/>
虜營獲其名王酋長男女數萬口羊馬無筭槖駞數千<lb/>
先晋王恐上有功遣人馳報太子謂上不聽已約束勞<lb/>
師冒險太子言于太祖已而晋王旋師太祖不樂及上<lb/>
<pb n="KR2e0020_WYG_021-17a"/>
捷報至太祖大喜曰燕王清沙漠朕無北顧之憂矣太<lb/>
子言晉王未深入然張聲勢有犄角之助燕王亦未可<lb/>
獨為功又言燕王得善馬不進太祖皆不聽按髙廟史<lb/>
成于太宗時使晉王有陷太宗意不應無貶辭乃爾豈<lb/>
太宗以親故為之諱耶抑其時濟熺濟熿之交謗未行<lb/>
恭王之謀尚未露也<lb/>
史謂洪武二年六月丙寅功臣廟成論次諸功臣之功<lb/>
以徐達為首次常遇春次李文忠次鄧愈次湯和次沐<lb/>
<pb n="KR2e0020_WYG_021-17b"/>
英次胡大海次馮國用次趙德勝次耿再成次華髙次<lb/>
丁德興次俞通海次張德勝次呉良次呉禎次曹良臣<lb/>
次康茂才次呉復次茅成次孫興祖凡二十有一人於<lb/>
是命死者塑其像于廟祀之仍虛生者之位初叅政胡<lb/>
大海等殁上念其功已命塑其像於卞壼蔣子文之廟<lb/>
以祀至是復塑像于新廟疑此記事者之誤耳據前列<lb/>
次序六王也其明年為六公所謂生封公死封王者至<lb/>
二十八年而始定何以預知李善長馮勝之不終而革<lb/>
<pb n="KR2e0020_WYG_021-18a"/>
之是時沐西平一指揮耳何以預知其有功而列之胡<lb/>
大海之前蓋塑像虛位誠有之以後有不克終者不得<lb/>
入而所定位次則據永樂初年見在者而言耳此皆姚<lb/>
解諸公忽略之過也<lb/>
田汝成記靄翠宋欽事謂都督馬煜鎮貴州以殺僇懾<lb/>
羅夷羅夷畏之號馬閻王貴州宣慰使靄翠死妻奢香<lb/>
代立煜欲盡滅諸羅郡縣之㑹奢香中小法當勘煜械<lb/>
致香祼撻之欲以激怒諸羅為兵端諸羅果勃勃欲反<lb/>
<pb n="KR2e0020_WYG_021-18b"/>
時宋欽同知宣慰事亦已死而妻劉氏多智謂奢香部<lb/>
羅曰無譁吾為汝訴天子訴而不聽反未晩也諸羅乃<lb/>
已劉氏遂飈馳見太祖太祖召而訊之劉氏曰羅夷奉<lb/>
職七八年非有罪而馬都督無故寥蕭之恐一旦反謂<lb/>
臣等不戢敢昧死以聞太祖然之還宫以語髙后曰朕<lb/>
固知馬煜忠潔無他腸第何惜一人以安一隅也命髙<lb/>
后見劉氏于宫中曰能為我致奢香乎曰能折簡召奢<lb/>
香與其子婦奢助飈馳見上具言煜枉辱狀太祖曰若<lb/>
<pb n="KR2e0020_WYG_021-19a"/>
苦馬都督乎吾為汝除之雖然何以報我奢香叩頭曰<lb/>
貴州東北可以通蜀而道梗久矣請為上刋險平道為<lb/>
驛傳以通之太祖曰善乃召煜入朝議事煜既出而後<lb/>
知之大恨曰孰謂馬閻王乃為二妮子所賣恨不赭鬼<lb/>
方為血海也既入見太祖責問之一不答第曰臣自分<lb/>
梟首而已太祖怒立斬之以其頭示奢香曰吾為汝除<lb/>
害矣乃封奢香為順德夫人劉氏明德夫人髙后賜宴<lb/>
謹身殿遣歸賜賚甚厚命所過有司陳兵耀之奢香既<lb/>
<pb n="KR2e0020_WYG_021-19b"/>
歸以威德風諸羅皆帖服乃開赤水烏撒道以通烏蒙<lb/>
立龍塲九驛馬匹餼廩世世獻納奢香死靄翠之弟安<lb/>
勻立今遂為安氏又云永樂初有顧晟者守貴州修煜<lb/>
政諸羅畏之號曰老虎田氏文可謂覈而事可謂竒矣<lb/>
然考之史有未合者按一統志靄翠元宣撫使阿哈子<lb/>
以元宣慰使兼四川行省左丞降宋欽舊名䝉古岱<lb/>
亦以元宣慰使兼四川行省叅政降以靄翠為水西宣<lb/>
慰使宋欽為貴州宣慰使而詔靄翠位在諸宣慰上欽<lb/>
<pb n="KR2e0020_WYG_021-20a"/>
卒子誠襲十五年誠母劉氏名淑真入朝賜紗羅襲衣<lb/>
又賜米三十石鈔二百錠衣三襲遣歸十六年劉氏復<lb/>
入朝十七年靄翠遣妻奢香率土酋入朝貢方物賜文<lb/>
錦綺帛珠翠如意冠金環繡衣洪武二十一年二月長<lb/>
興侯耿炳文承制遣陜西都指揮同知馬煜率西安等<lb/>
衛兵三萬二千人屯戍雲南六月水西宣慰使靄翠貴<lb/>
州宣慰使宋斌貢馬賜鈔帛斌當是誠弟也九月靄翠<lb/>
尚以蠲逋租貢馬謝恩而明年正月進馬者則為靄翠<lb/>
<pb n="KR2e0020_WYG_021-20b"/>
妻奢香遣其把事人等蓋翠已卒矣二十三年宋宣慰<lb/>
奏苖蠻亂遣延安侯唐勝宗等討平之二十四年置永<lb/>
寧至霑溢郵傳四十八貴州都指揮馬煜巡視謂未有<lb/>
郵卒請以戍軍應役二十五年正月都督何福討雲南<lb/>
都勻九名九姓及畢節囉囉諸蠻尅之尋遣人奏故宣<lb/>
慰靄翠妻奢香亦桀驁不服請兵討之不許十月奢香<lb/>
遣其子婦奢助及把事頭目允則隴往來朝賜銀鈔錦<lb/>
綺甚厚至二十六年正月貢馬方物按奢香二月内獨<lb/>
<pb n="KR2e0020_WYG_021-21a"/>
有貴州宣慰使安的稱貢而奢香宋誠亦絶響矣豈奢<lb/>
香殁而靄翠之弟安的代之為安勻誤耶將宋斌者亦<lb/>
殁而水西宣慰改為貴州貴州之宋宣慰降為同知耶<lb/>
史于土夷殁襲俱畧不書第于貢賀賞勞一端尚可攷<lb/>
見然所謂馬煜者都指揮耳非都督也都督誅死史必<lb/>
書之今闕不載而奢香之不服在何福請討之前子婦<lb/>
奢助之入朝在奉詔不許討之後若劉氏入朝其時髙<lb/>
后尚在后宫之宴或有之而奢香入朝則髙后已賔天<lb/>
<pb n="KR2e0020_WYG_021-21b"/>
二年矣奢香之代任與馬煜之在鎮又五年矣奢助之<lb/>
入朝又三年矣后宫之見與謹身殿之宴何人也馬煜<lb/>
為都指揮而顧成為普定衛指揮使其時已著勛進都<lb/>
督僉事鎮貴州至永樂初復以鎮遠侯鎮之成之威名<lb/>
豈煜所可擬且又非顧晟也今貴州所𨽻驛分有之奢<lb/>
香者疑即其所首建二十四年事耳<lb/>
鄭端簡公作直文淵諸臣表云監察御史許士亷請復<lb/>
三公府髙皇不聽然藍玉以涼國公領太傅此言誤也<lb/>
<pb n="KR2e0020_WYG_021-22a"/>
洪武二十三年備東宫官屬宋國公馮勝潁國公傅友<lb/>
德為太子太師涼國公藍玉曹國公李景隆為太子太<lb/>
傅開國公常昇全寧侯孫恪為太子太保非三公也恪<lb/>
故燕山忠愍侯興祖子端簡于列侯表亦不能詳<lb/>
一統志於人物則云陶鑄鄞縣人為福建按察使有亷<lb/>
明聲以劾奏布政使薛大昉貪墨偕召至京民為之詩<lb/>
曰陶使再來天有眼薛公不去地無皮已而果復任至<lb/>
名宦則曰陶垕仲為福建按察使劾布政使薛大昉云<lb/>
<pb n="KR2e0020_WYG_021-22b"/>
云亦如之攷之于史實陶垕仲非陶鑄也脩志者孟浪<lb/>
乃爾<lb/>
傳信録謂髙帝鼎成建文即位燕王來奔䘮而不朝謂<lb/>
已叔父行也給事中金華龔叔安奏曰象簡朝天殿下<lb/>
行君臣之禮龍衣拂地宫中序叔姪之情按玉堂清話<lb/>
杜審琦昭德皇太后兄自寧州歸太祖太宗皆其甥也<lb/>
一日陳内宴于福寧宫太后臨席祖宗以渭陽之重終<lb/>
宴侍焉又前拜為夀樂人致辭曰前殿展君臣之禮虎<lb/>
<pb n="KR2e0020_WYG_021-23a"/>
拜朝天後宫伸骨肉之情龍衣拂地然則傳信録所傳<lb/>
亦附㑹也<lb/>
李景隆二十四年加止太子太傅而永樂初稱太子太<lb/>
師蓋建文所加官也吾學編謂其時魏國公徐輝祖加<lb/>
太子太傅禮部尚書陳迪加太子少保理亦應爾然是<lb/>
時尚書正一品而以二品銜冠之所未曉<lb/>
谷府左長史劉璟傳邑人陳中州譔謂髙帝授璟為閣<lb/>
門使金書除奸摘佞四字于鐵簡賜之令擊百官不法<lb/>
<pb n="KR2e0020_WYG_021-23b"/>
者後遷谷府長史提調肅遼慶寧燕趙六府事鄭端簡<lb/>
公亦因而筆之書吾謂此真齊東野人語中州青田人<lb/>
誇大誠意伯家事而附㑹之耳金書鐵簡此優人彈唱<lb/>
宋八大王事也髙帝豈以鐵簡賜閣門使乃至谷府長<lb/>
史一小府佐豈有提調六府之理肅府在甘肅慶府在<lb/>
寧夏秦王在西安韓王在平涼未就國安能遥制洪武<lb/>
間趙王杞甫封即逝時無趙府趙府文皇第三子也吾<lb/>
不意端簡之博洽而亦舛誤至此也<lb/>
<pb n="KR2e0020_WYG_021-24a"/>
東昌之戰盛庸于耿李累敗之餘而能鼔率諸將士以<lb/>
取勝可謂竒矣若真定之師能恊力要擊事未可知也<lb/>
以後雖數角數不利然至京師已下而尚能軍亦一時<lb/>
巨擘惜少一死耳而卒不免亦何益也庸在洪武中為<lb/>
都督而戰功不甚著史僅載册其女為周郡王有□妃<lb/>
當是脩史者削其實耳<lb/>
紀略庚辰狀元胡靖即胡廣廣與楊溥同與廷試初擬<lb/>
溥為狀元而廣次之上偶問今年狀元何人中官以湖<lb/>
<pb n="KR2e0020_WYG_021-24b"/>
廣人對蓋謂溥也館閣誤聞遽以廣為第一按革除録<lb/>
言是歳王艮第一以貌寢故改用廣且使紀略所載為<lb/>
真則文定何以不為第二而在二甲耶建文於文事極<lb/>
留心不應孟浪乃爾<lb/>
建文之出奔王文恪陸文裕鄭端簡俱詳載其事以為<lb/>
天順中出自滇南呼寺僧曰我朱允炆也胡濙名訪張<lb/>
儠㒓其實為我衆聞之大驚以聞詔傳送入朝衆無識<lb/>
者僧曰固也有中官呉誠者俾來驗之亦不識也曰吾<lb/>
<pb n="KR2e0020_WYG_021-25a"/>
賜汝肉汝兩手俱有所執伏于地而口取之記否誠始<lb/>
拜而哭命居大内以夀終塟西山不封不樹而史不及<lb/>
之豈有所諱耶薛應旂憲章録則言正統十二年廣西<lb/>
思恩州獲異僧陞州為府土官知州岑瑛為知府瑛初<lb/>
遇老僧於道從者呵之不避詰其度牒乃楊應能也曰<lb/>
此非吾姓名吾有所託而逃者汝不聞金川門之事乎<lb/>
云云瑛大驚送之京師使尚膳太監呉誠識之其説亦<lb/>
如諸公攷之史第云正統五年有僧年九十餘自雲南<lb/>
<pb n="KR2e0020_WYG_021-25b"/>
至廣西紿人曰我建文也張天師言我四十年苦今滿<lb/>
矣宜亟反邦國命其徒清進持詣思恩府土官知府岑<lb/>
瑛執送總兵柳溥械至京㑹官鞫之乃言其姓名為楊<lb/>
行祥鈞州白沙里人洪武十七年度為僧歴遊兩京雲<lb/>
貴至廣西上命錮之錦衣獄四月而死同謀僧十二人<lb/>
俱戍邊衛此事與應旂所紀相近然應旂實借此而附<lb/>
㑹前説耳其人乃楊行祥非楊應能也建文以洪武十<lb/>
年生距正統六年當六十四耳不應九十餘也是時英<lb/>
<pb n="KR2e0020_WYG_021-26a"/>
宗少三楊皆其故臣豈皆不能識而僅一呉誠識之識<lb/>
之又何忍下之獄而死戍其同謀十二人也且事發于<lb/>
正統五年非十二年也思恩故府未聞某年陞州為府<lb/>
也野史又載建文詩凡三首其一牢落江湖四十秋蕭<lb/>
蕭華髪已盈頭乾坤有恨家何在江漢無情水自流長<lb/>
樂宫中雲氣散朝元閣上雨聲愁新蒲細柳年年緑野<lb/>
老吞聲哭未休其二其三皆題于金竺長官司羅永菴<lb/>
者風塵一日忽南侵天命潛移四海心鳯返丹山紅日<lb/>
<pb n="KR2e0020_WYG_021-26b"/>
逺龍歸滄海碧雲深紫㣲有象星還拱玉漏無聲水自<lb/>
沈遙想禁城今夜月六宫猶望翠華臨閱罷楞嚴磬懶<lb/>
敲笑看黄屋寄團瓢南來瘴嶺千層迥北望天門萬里<lb/>
遥款段久忘飛鳯輦袈裟新換衮龍袍百官此日知何<lb/>
處唯有羣烏早晩朝似不及前詩之悲切而自然恐皆<lb/>
好事者附㑹語也大抵建文出亡與否不可知僧臘既<lb/>
已深當滅跡以終必不作此等詩以取禍亦必不肯出<lb/>
而就危地所以有此紛紛者止因楊行祥一事誤耳<lb/>
<pb n="KR2e0020_WYG_021-27a"/>
客坐新聞言耀州張紞字光有學行尚氣節國初以<lb/>
人才詔赴京師初試部職建文時歴陞雲南布政永樂<lb/>
初召回臨行與妻子曰吾荷先帝知遇起在草野一旦<lb/>
叨此重名今國事已移去則何為唯一死以報國也偕<lb/>
至鍾山下有深淵名龍潭張乃沐浴具冠服向淵慟哭<lb/>
再拜投于潭而死其妻與二妾四子見張投淵皆大慟<lb/>
繼之家僮及𨽻卒各二人咸慟哭云相公娘子輩皆為<lb/>
國亡我輩不為相公而死乎亦把臂連死于潭於戱千<lb/>
<pb n="KR2e0020_WYG_021-27b"/>
載之下孰謂無田横者乎按張紞洪武末以雲南左布<lb/>
政召回拜吏部尚書壬午初謁太宗賜勑慰諭最後乃<lb/>
經于後堂耳啟南所紀無一實者張公在雲南政績甚<lb/>
著將來宜入循吏傳不宜與方鐵諸公同<lb/>
文廟實録是三楊諸公手筆于方孝孺等直著其抗命<lb/>
之跡可也乃曰孝孺叩頭乞哀上命執之下于獄嗚呼<lb/>
是何心哉議者專罪楊文貞恐未必盡出文貞手<lb/>
　弇山堂别集卷二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇山堂别集卷十八</head> <lb/>
    <p>
<pb n="KR2e0020_WYG_018-1a"/>
欽定四庫全書<lb/>
　弇山堂别集卷十八<lb/>
　　　　　　　　　　　　明　王世貞　撰<lb/>
　　竒事述三<lb/>
　　　己卯壬午之際<lb/>
文皇靖難師在己卯秋寧庶人作難亦在己卯秋相<lb/>
去正得二甲子文皇之起以都督三司謝讌伏兵僇繫<lb/>
之寧庶人亦然豈偶合耶抑有所借襲也其用李士實<lb/>
<pb n="KR2e0020_WYG_018-1b"/>
為太師國公劉養正為軍師却似有取於韓公誠意同<lb/>
姓然髙皇之帝業成於鄱陽一戰而庶人却敗於其地<lb/>
則大相反矣文皇以壬午入紹世廟以先一歳入紹而<lb/>
亦以壬午改元帝王自有真所謂妙合者固不在彼而<lb/>
在此也<lb/>
　　　兩壬午風水之變<lb/>
萬厯十年壬午秋七月丙辰朔十三日戊辰至次日己<lb/>
巳大風雨拔木江海及湖水俱嘯湧吾州常熟崇明嘉<lb/>
<pb n="KR2e0020_WYG_018-2a"/>
定呉江等處漂沒室廬人畜以萬計考之實録嘉靖元<lb/>
年壬午秋七月乙巳朔二十四日戊辰至次日己巳大<lb/>
風雨江海嘯湧漂沒室廬人畜亦如之以余所見及野<lb/>
史所載是日俱有龍火之異前壬午禍微輕而逺後壬<lb/>
午禍甚慘而狹要之六十年内所無也今人知其週一<lb/>
甲子耳不知其干支正同蓋無一日之贏欠也異哉異<lb/>
哉<lb/>
　　　户口登耗之異<lb/>
<pb n="KR2e0020_WYG_018-2b"/>
國家戸口登耗有絶不可信者如洪武十四年天下承<lb/>
元之亂殺僇流竄不減隋氏之末而户尚有一千六十<lb/>
五萬四千三百六十二口五千九百八十七萬三千三<lb/>
百五其後休養生息者二十餘年至三十五年而户一<lb/>
千六十二萬六千七百七十九口五千六百三十萬一<lb/>
千二十六計户減二萬七千五百八十三口減三百五<lb/>
十七萬二千二百七十九何也其明年為永樂元年則<lb/>
户一千一百四十一萬五千八百二十九口六千六百<lb/>
<pb n="KR2e0020_WYG_018-3a"/>
五十九萬八千三百三十七夫是時靖難之師連嵗不<lb/>
息長淮以北鞠為草莽而户驟増至七十八萬九千五<lb/>
十餘口驟増至一千二十九萬七千三百十一又何也<lb/>
明年户復為九百六十八萬五千二十口復為五千九<lb/>
十五萬四百七十比之三十五年户却減九十四萬一<lb/>
千七百五十九口減五百三十五萬五百五十六又何<lb/>
也九年户九百五十三萬三千六百九十二口五千一<lb/>
百四十四萬六千八百三十四十年户一千九十九萬<lb/>
<pb n="KR2e0020_WYG_018-3b"/>
二千四百三十六口六千五百三十七萬七千六百三<lb/>
十僅一年耳而户忽増一百四十五萬八千七百四十<lb/>
四口増一千三百九十三萬七百九十六當是安南新<lb/>
入版圗其户口之數至十年始上册籍耳然十一年户<lb/>
復為九百六十八萬四千九百一十六計減一百三十<lb/>
萬七千五百二十口復為五千九十五萬二百四十四<lb/>
計減一千四百四十二萬七千三百八十六又大不可<lb/>
曉也自是休養生息者五十年而為天順七年户僅九<lb/>
<pb n="KR2e0020_WYG_018-4a"/>
百三十八萬五千一十二口僅五千六百三十七萬二<lb/>
百五十比於舊有耗而無登者何也然不一年而户為<lb/>
九百一十萬七千二百五減二十七萬七千八百七十<lb/>
二口為六千四十七萬九千三百三十増四百十二萬<lb/>
九千八十其户口登耗之相反又何也成化中户不甚<lb/>
懸絶二十二年而口至六千五百四十四萬二千六百<lb/>
八十此盛之極也二十三年而僅五千二十萬七千一<lb/>
百三十四一年之間而減一千五百二十三萬五千五<lb/>
<pb n="KR2e0020_WYG_018-4b"/>
百四十六又何也𢎞治十七年口至六千一十萬五千<lb/>
八百三十五十八年户至一千二百九十七萬二千九<lb/>
百七十四此又盛也不二年而為正徳元年户僅九百<lb/>
一十五萬一千七百七十三減三百八十二萬一千二<lb/>
百一口僅四千六百八十萬二千五十減一千三百三<lb/>
十萬三千七百八十五又何也自是而劉六等亂中原<lb/>
藍鄢等亂楚蜀江廣無處不被兵而八年以後口却増<lb/>
至六千三百三十餘萬又何也然則有司之造冊與户<lb/>
<pb n="KR2e0020_WYG_018-5a"/>
科户部之稽查皆屬兒戲耳<lb/>
　　　烈婦俱妾媵<lb/>
國家令典於婦人女子能殉夫死者俱有旌異然考之<lb/>
實録洪武七年九月中書平章政事李思齊卒妾鄭氏<lb/>
自經死十七年正月安陸侯具復卒妾楊氏自經死俱<lb/>
贈淑人諡貞烈又燕山中䕶衛指揮使費愚卒妾朱氏<lb/>
自經死贈徳人諡貞烈徳人即恭人也永樂二十一年<lb/>
正月成安侯郭亮卒妾韓氏自經死贈淑人宣徳四年<lb/>
<pb n="KR2e0020_WYG_018-5b"/>
二月中軍左都督馬聚卒妾陳氏自經死左軍右都督<lb/>
冀傑卒妾王氏自經死俱贈淑人三月陜西都指揮使<lb/>
王俶戰歿妾時氏自經死贈淑人諡貞烈八年三月忠<lb/>
義右衛鎮撫李夀卒妾趙氏自經死贈宜人八年四月<lb/>
大同左衛指揮使范安卒妾楊氏自經死贈恭人九年<lb/>
二月武安侯鄭亨卒妾張氏自經死贈淑人正統六年<lb/>
五月中軍都督僉事胡榮卒妾陳氏自經死贈淑人景<lb/>
泰二年九月昌平侯楊洪卒妾葛氏自經死贈淑人三<lb/>
<pb n="KR2e0020_WYG_018-6a"/>
年正月豐城侯李賢卒妾余氏自經死贈淑人已上凡<lb/>
十有三而勛戚大臣之妻殉死者無一二也豈妾獨厚<lb/>
而妻獨薄耶意者有吕后袁紹夫人之妬而出於不得<lb/>
已也又自憲宗而後旌典嵗有之而未聞有勛戚之家<lb/>
及為妾者又不可曉故特紀於此<lb/>
　　　師生同賜下諡及改諡<lb/>
嘉靖六年大學士石珤卒上親定諡曰文隱取勤學好<lb/>
問違拂不成為義也至二十九年大學士張治卒上復<lb/>
<pb n="KR2e0020_WYG_018-6b"/>
親定諡曰文隱則取勤學好問懐情不盡為義蓋國朝<lb/>
諡文隠者惟二人皆在内閣不乆而張公又石公㑹試<lb/>
所取第一人也以後二公皆改諡一文介一文毅<lb/>
　　　奪情與册同<lb/>
成化丙戌少保大學士李公賢丁父憂奪情辭不允僅<lb/>
三日册貴妃萬氏賢妃柏氏㑹昌侯孫繼宗與公同為<lb/>
正使萬厯丁丑少師大學士張公居正憂奪情明年册<lb/>
皇后王氏英國公張溶為正使公為副使其事之巧符<lb/>
<pb n="KR2e0020_WYG_018-7a"/>
若此<lb/>
　　　衍聖真人同坐事<lb/>
成化丙戌三月癸卯衍聖公孔洪緒坐姦淫樂婦四十<lb/>
餘人勒殺無辜四人法當斬詔以宣聖故削爵為民以<lb/>
弟洪泰代沒後洪緒子聞韶襲爵四月戊午正一嗣教<lb/>
大真人張元吉坐僭用器物擅易制書强奪子女先後<lb/>
殺平人四十餘人至有一家三人者法當凌遲處死下<lb/>
獄禁錮尋杖一百戍鐵嶺而子𤣥慶得襲元吉竟以母<lb/>
<pb n="KR2e0020_WYG_018-7b"/>
老放歸𢎞治戊午闕里文廟災真人府亦災凡二氏之<lb/>
品秩應朝給賜無不同者至禍譴亦同何其異也<lb/>
　　　大學士尚書掌别部<lb/>
嘉靖末太子太保兵部尚書楊博不理部事而出總督<lb/>
宣大薊遼工部尚書朱衡不理部事而總理河漕又不<lb/>
開缺刑部尚書鄭曉不理部事而代博理兵部隆慶中<lb/>
内閣少師大學士髙拱太子太保大學士趙貞吉俱不<lb/>
輟閣務而掌吏部都察院後拱為内閣首臣而掌吏部<lb/>
<pb n="KR2e0020_WYG_018-8a"/>
故部見有少傅尚書楊博不令掌而掌兵部亦時事一<lb/>
變也<lb/>
　　　癸丑壬戌三及第之異<lb/>
嘉靖壬戌一科首甲三人申時行王錫爵余有丁皆大<lb/>
拜位師傅已見盛典矣其最不顯而又最不利者無如<lb/>
嘉靖之癸丑其明年第三人温應禄舉家疫死又明年<lb/>
第一人陳謹被逮謫推官累遷至右中允丁憂歸為亂<lb/>
卒所毆死後第二人曹大章以編修廢疾罷復用脅受<lb/>
<pb n="KR2e0020_WYG_018-8b"/>
商人財削職為民二科榮辱之相反如此按洪武丁丑<lb/>
廷試三人尤為不祥狀元陳䢿劉鍔責徙昌化安置取<lb/>
囬為鴻臚寺司賓署丞尋俱殺之惟尹昌隆為禮部主<lb/>
事永樂初改春坊右中允亦下獄賜死其覆取進士内<lb/>
僅狀元韓克忠至按察僉事餘二人俱終本官<lb/>
　　　福建大魁無顯者<lb/>
福建自開科至宣徳間最多髙第以後寥寥矣然少顯<lb/>
貴者狀元則乙丑丁顯丁丑陳䢿丙戌林環壬辰馬鐸<lb/>
<pb n="KR2e0020_WYG_018-9a"/>
戊戌李騏庚戌林震辛未柯潛丙戌龔用卿癸丑陳謹<lb/>
凡九人僅柯至少詹事龔至祭酒四品而已陳至右中<lb/>
允餘俱修撰皆夭而䢿僅為司賓署丞以不令終㑹元<lb/>
則壬辰林誌乙未洪英辛丑陳中庚戌傅夏器己未蔡<lb/>
茂春五人惟洪至右都御史及第者戊辰唐震辛未張<lb/>
顯宗丙戌陳全辛夘黄暘壬辰林誌乙未李貞陳景著<lb/>
丁未謝璉庚戌林文癸丑趙恢壬辰李仁傑戊辰戴大<lb/>
賓凡十二人僅謝璉至侍郎林文太常少卿仁傑祭酒<lb/>
<pb n="KR2e0020_WYG_018-9b"/>
張顯宗曽為侍郎終交阯布政而已無論閣部一品俱<lb/>
不可得今己未及第林宗伯士章始破天荒矣<lb/>
　　　甲榜非正科<lb/>
國朝科甲以丑辰戌未為正而洪武開科之歳進士呉<lb/>
伯宗等則辛亥也永樂壬午靖内難明年癸未始鄉試<lb/>
甲申賜進士曽棨等己丑㑹試中陳璲等上北征辛卯<lb/>
賜進士蕭時中等天順庚辰試場火秋㑹試中呉釴等<lb/>
甲申賜進士彭教等正徳庚辰㑹試中張治等上南巡<lb/>
<pb n="KR2e0020_WYG_018-10a"/>
明年新帝登極為辛巳賜進士楊惟聰等凡五科非正<lb/>
科而兩皆甲申最後辛巳相去亦三年<lb/>
　　　丙戌己未無内閣冢宰<lb/>
國朝諸科第往往有通無内閣冢宰者而三丙戌為永<lb/>
樂為成化為嘉靖又三己未為正統為𢎞治為嘉靖凡<lb/>
六科唯丙戌有冢宰屠襄恵滽一人餘皆無之亦竒事<lb/>
也<lb/>
　　　吏部尚書首推内閣不得用<lb/>
<pb n="KR2e0020_WYG_018-10b"/>
𢎞治乙夘以前内閣大臣皆特簡不從廷推至乙夘始<lb/>
廷推太子太保吏部尚書耿裕為首正徳辛未少保吏<lb/>
部尚書楊一清為首甲戌一清復為首嘉靖己酉太子<lb/>
太保吏部尚書聞淵為首萬厯甲申吏部尚書楊巍為<lb/>
首皆不用而用翰林之次及後者<lb/>
　　　天子義兒<lb/>
髙帝時曹國公李文忠西平侯沐英大都督同知何文<lb/>
輝都督僉事徐司馬元帥朱文剛朱文遜武宗時永夀<lb/>
<pb n="KR2e0020_WYG_018-11a"/>
伯裴得安邊伯許泰平虜伯江彬左都督劉暉左都督<lb/>
神周右都督張洪都督僉事李琮其餘又數十人錢寧<lb/>
投刺至自稱曰皇庶子<lb/>
　　　三殺降之報<lb/>
髙廟初徐中山達常開平遇春破陳友諒兵於池州生<lb/>
擒三千餘人遇春欲悉殺之達不可以聞上上命釋為<lb/>
兵使者返則遇春以其夕悉殺之矣存者僅三百人上<lb/>
不懌放之歸然竟不以罪遇春也文皇靖難時破李景<lb/>
<pb n="KR2e0020_WYG_018-11b"/>
隆降兵三百騎上命釋留宿衛胡騎指揮星吉一夕盡<lb/>
殺之又於滄州破南師獲卒萬人皆給牒放歸㑹日暮<lb/>
有未給者三千餘人指揮譚淵悉殺之上維切責淵吉<lb/>
而惜其功亦不罪也然不旬日内淵吉皆戰沒常公雖<lb/>
建開國勲而四十遽夭二子嗣爵皆不終李廣虞詡之<lb/>
恨豈欺我哉<lb/>
　　　靖難二元功不利大帥<lb/>
永樂從靖難者僅封二大國如丘淇公福朱成公能皆<lb/>
<pb n="KR2e0020_WYG_018-12a"/>
元功然未常别將大兵也永樂五年成公一受脤拜征<lb/>
夷將軍統十二將軍兵八十餘萬征交阯入境以病歿<lb/>
八年淇公一受脤拜征北大將軍統四將軍兵十萬騎<lb/>
征布尼雅實哩入境即敗沒二公之不利大帥如此<lb/>
　　　五元功皆不利<lb/>
太祖開國元功文臣太師韓國公李善長以嫌賜死太<lb/>
宗靖難元功太子太師淇國公丘福北征敗沒削爵全<lb/>
家謫海南景帝登極元功兵部尚書于謙讒僇天順復<lb/>
<pb n="KR2e0020_WYG_018-12b"/>
辟元功武臣忠國公石亨下獄論斬文臣大學士徐有<lb/>
貞下獄流金齒世宗入繼元功大學士楊廷和奪官遂<lb/>
無一利者<lb/>
　　　四横緹帥皆不終<lb/>
自錦衣衛典詔獄領刺事官校張權者四人皆不終永<lb/>
樂紀綱為都指揮僉事凌遲處死族滅家籍天順門達<lb/>
為都指揮僉事逺戍家籍正徳朱寧為左都督凌遲處<lb/>
死族滅家籍嘉靖陸炳為太保左都督死後削奪諸子<lb/>
<pb n="KR2e0020_WYG_018-13a"/>
流徙家籍<lb/>
　　　二黄中貴<lb/>
成化中司禮監太監黄賜以與汪直不合出掌南京守<lb/>
備正徳中司禮監太監黄偉以與劉瑾不合出掌南京<lb/>
守備二黄皆以司禮大璫出行業老成稍為人所重然<lb/>
富貴之極南中往往互稱不能别<lb/>
　　　四張中貴<lb/>
正徳末御用太監張永總督團營御馬太監張忠佐之<lb/>
<pb n="KR2e0020_WYG_018-13b"/>
司禮太監張銳管監事御馬太監張雄提督東厰四人<lb/>
俱藉寵有聲而權術亦相埒時號四張雄父亦名銳初<lb/>
不欲迎養以母勸召而庭撻之二十始相哭為父子已<lb/>
積功即日奏為右都督<lb/>
　　　又三張中貴<lb/>
萬厯十一年張宏長司禮監張誠次之掌御用監督南<lb/>
海子張鯨又次之兼掌東厰時稱三張宏死誠代長司<lb/>
禮鯨次之兼掌東厰張朝復次之亦三張也<lb/>
<pb n="KR2e0020_WYG_018-14a"/>
　　　振瑾二豎<lb/>
國朝中官握政本亂天下者無甚於王振劉瑾其事權<lb/>
絶相𩔖振在樞筦最乆然其横惡至乙丑丙寅以後而<lb/>
極己巳屠裂土木瑾以丙寅流毒庚午剮於燕市家族<lb/>
皆誅夷籍沒相去甲子同瑾僅後一年耳當振瑾之横<lb/>
英國公張輔及子嗣公懋俱以太師勛臣班首日與周<lb/>
旋而免挫辱<lb/>
　　　張永功名前後相埒<lb/>
<pb n="KR2e0020_WYG_018-14b"/>
正徳寧夏安化江西寧王之亂中貴人張永一則以總<lb/>
督專征一則以提督賛畫扈駕皆兵未至而亂平事後<lb/>
處置皆屬之永一則善楊文襄一則善王文成無損功<lb/>
名歸後一則首誅逆瑾一則與誅逆彬先後脗合大竒<lb/>
大竒<lb/>
　　　同官相去科第懸絶<lb/>
楊少保溥與曹學士鼐同相楊建文庚辰曹宣徳癸丑<lb/>
相去三十三年陳少保循髙少保穀與商兵侍輅同相<lb/>
<pb n="KR2e0020_WYG_018-15a"/>
陳髙永樂乙未商正統乙丑相去三十年楊少師一清<lb/>
謝少傅遷與張少保璁同相楊成化壬辰謝成化乙未<lb/>
張乃嘉靖辛巳也楊與張相去四十九年謝與張相去<lb/>
四十六年楊又與桂少保蕚同相相去三十九年嚴少<lb/>
師嵩與袁少保煒同相嚴𢎞治乙丑袁嘉靖戊戌相去<lb/>
三十三年徐少師階與李少傅春芳同相徐嘉靖癸未<lb/>
李丁未相去二十四年胡少傅濙與楊公寧同為禮部<lb/>
尚書胡庚辰楊庚戌相去亦三十年胡公庚辰左侍郎<lb/>
<pb n="KR2e0020_WYG_018-15b"/>
姚䕫以正統壬戌相去四十二年王太宰直以永樂甲<lb/>
申左侍郎項文曜以正統乙丑相去四十餘年桂少保<lb/>
蕚以正徳辛未繼謝少傅相去三十六年夏少傅言以<lb/>
正徳丁丑繼費少師宏相宏丁未相去三十年<lb/>
　　　功名遲速懸絶<lb/>
吉水解大紳縉自翰林待詔不二年而為左春坊大學<lb/>
士兼翰林院學士其所取同邑劉子欽以解元㑹魁髙<lb/>
第幾五十年而自戍所起為學官終身邢寛為狀元近<lb/>
<pb n="KR2e0020_WYG_018-16a"/>
三十年始得南院講學而曹文忠鼐為狀元十年彭文<lb/>
憲公為狀元一年商公為狀元四年即入内閣商又三<lb/>
載為兵侍學士而庚戌及第林文猶為修撰戊戌庶吉<lb/>
士尹鳳岐以侍講剩員卒家山隂胡悳為刑部主事三<lb/>
十年不遷張文忠孚敬桂文襄蕚俱以主事之次年拜<lb/>
學士又四年至極品遲速之不同如此<lb/>
　　　生産右腹及肋<lb/>
産不由户者釋氏以為世尊及轉輪聖王之瑞而儒者<lb/>
<pb n="KR2e0020_WYG_018-16b"/>
以為必無之事而實未必然成化十八年鳳陽宿州民<lb/>
張真妻王氏孕當産臍下右痛不可忍凡三月而増劇<lb/>
至三月一日亥時腹畔右開裂生一男鼻準中有黒痣<lb/>
一巡按御史周蕃上其事於朝而祝京兆記之尹文和<lb/>
直瑣綴録又云二十年徐州一婦初孕肋骨下即生一<lb/>
瘤漸長如核大乆之皮亦瑩薄兒遂從此産有司具聞<lb/>
月給膳米直往來徐州見之此豈一事耶然所傳不同<lb/>
而皆有據嘉靖末真定屬城有婦人於右肋産一男甚<lb/>
<pb n="KR2e0020_WYG_018-17a"/>
雄偉然六歳死而前二人至長不聞有異天地大矣何<lb/>
所不有<lb/>
　　　中國夷官互居<lb/>
權貴妃父光禄卿永均任順妃父鴻臚卿添年李昭儀<lb/>
父光禄少卿文吕婕妤父光禄少卿貴真崔美人父鴻<lb/>
臚少卿得霏皆朝鮮人也雖貴至列卿而尚居朝鮮至<lb/>
宣徳中永均以訃聞賜白金米布又琉球國相程復饒<lb/>
州人也自言相其王四十年年八十乞致仕歸饒州許<lb/>
<pb n="KR2e0020_WYG_018-17b"/>
之命以國相兼左長史賜四品誥夷人以中國官居夷<lb/>
而中國人以夷官居中國亦異事也又宣徳中蘇門葛<lb/>
剌國王弟哈剌之漢入朝病卒贈鴻臚少卿賜葬<lb/>
　　　外國人進士<lb/>
洪武辛亥髙麗國人入試者三金濤登三甲第五其國<lb/>
之延安人也授山東安丘縣丞歸為其國相景泰五年<lb/>
甲戌進士黎庸交阯清威人阮勤多翼人勤仕至工部<lb/>
左侍郎天順四年庚辰阮文英慈山人何廣扶寧人成<lb/>
<pb n="KR2e0020_WYG_018-18a"/>
化五年己丑王京嘉靖二年癸未陳儒俱交阯人儒仕<lb/>
至右都御史<lb/>
　　　夷女得尚帝王<lb/>
髙帝聘庫庫特穆爾女王氏為秦王妃永樂中權貴妃任<lb/>
順妃吕婕妤崔美人皆朝鮮所貢女<lb/>
　　　女官<lb/>
余嘗於宛委餘編記女官若國初六尚之職舊嘗取寡<lb/>
婦及幼女之知書者為之然皆典内職非文銜建昌知<lb/>
<pb n="KR2e0020_WYG_018-18b"/>
府師克武定知府商勝東川知府勝古烏撒知府實卜<lb/>
皆洪武中土官代其夫與父者也後不可勝紀<lb/>
　　　椓人妻<lb/>
水東日記載宣廟賜御用太監王瑾夫人二人又正統<lb/>
中鎮守遼東太監王義死命太監喜寧視其家因掩有<lb/>
其貨寳財物田産義妻馬氏奏之詔以田産給其家餘<lb/>
悉入官天順初賜故太監呉誠妻南京第宅莊田成化<lb/>
中御馬監左監丞龍閏娶故南和侯方瑛妾許氏為妻<lb/>
<pb n="KR2e0020_WYG_018-19a"/>
事發詔離異仍命司禮監治之<lb/>
　　　内臣嗣子<lb/>
太監劉永誠以從子寧晉伯劉聚為後官左都督特封<lb/>
其髙曽祖而不及父左司直兼編修李泰考滿上疏言<lb/>
臣為伯父司禮監太監永昌子不得封生父母請封祖<lb/>
父母以展孝思從之泰與牛輪登科録俱注伯父司禮監<lb/>
太監永昌左監丞玉而俱入翰林泰至詹事府詹事兼<lb/>
侍讀學士輪至太常少卿兼侍讀<lb/>
<pb n="KR2e0020_WYG_018-19b"/>
　　　同姓同諡<lb/>
文臣姓諡相同者刑部侍郎贈少傅馬京禮部右侍郎<lb/>
兼學士贈尚書馬汝驥同諡文簡少師贈太師張孚敬<lb/>
太師贈上柱國張居正同諡文忠少保大學士贈太保<lb/>
毛紀太子太傅禮部尚書贈少保毛澄同諡文簡翰林<lb/>
院侍讀學士贈學士張益太子太保禮部尚書贈太子<lb/>
太傅張昇同諡文僖太子太保大學士贈少保張治少<lb/>
師大學士贈太師張四維同諡文毅禮部左侍郎兼學<lb/>
<pb n="KR2e0020_WYG_018-20a"/>
士贈尚書劉定之南京兵部尚書贈太子太保劉龍同<lb/>
諡文安禮部左侍郎贈尚書王瓚吏部右侍郎王道同<lb/>
諡文定太子少保南京吏部尚書呉一鵬少保太子太<lb/>
保禮部尚書翰林院學士呉山同諡文端少傅大學士<lb/>
贈太保劉忠南京禮部右侍郎贈尚書劉瑞同諡文肅<lb/>
南京刑部尚書贈太子少保方良永户部尚書贈太子<lb/>
少保方鈍同諡簡肅少保太子太傅都察院左都御史<lb/>
贈太傅王越太子太保兵部尚書贈少保王以旂同諡<lb/>
<pb n="KR2e0020_WYG_018-20b"/>
襄敏都察院右副都御史贈右都御史鄧棨左都御史<lb/>
鄧廷瓚同諡襄敏太子少保都察院左都御史李賓太<lb/>
子少保吏部尚書贈太子太保李秉南京兵部尚書贈<lb/>
太子少保李遂同諡襄敏太子少保工部尚書贈太子<lb/>
太保王復南京兵部尚書贈太子少保王學䕫同諡莊<lb/>
簡其武臣姓諡同者平隂伯朱崇撫寧侯朱謙俱諡武<lb/>
襄漳國公王聰右都督王効同諡武襄駙馬都尉富陽<lb/>
侯李讓太子太保襄城伯李全禮安昌伯錢承宗㑹昌<lb/>
<pb n="KR2e0020_WYG_018-21a"/>
伯錢杲同諡榮僖清平侯贈渠國公呉成恭順侯贈邠<lb/>
國公呉克忠同諡壯勇<lb/>
　按二毛文簡一時為學士為内閣禮部清徳相望二<lb/>
　王襄敏俱長中臺節制全陜三邊二呉壯勇俱以番<lb/>
　將賜姓殉節一時尤竒<lb/>
文武臣姓諡同者南京吏部尚書贈太子太保朱希周<lb/>
太師成國公贈定襄王朱希忠同諡恭靖右都御史贈<lb/>
少保王璟鎮撫贈右都督王忠俱諡恭靖興府長史贈<lb/>
<pb n="KR2e0020_WYG_018-21b"/>
太子少保大學士張景明少師隆平侯贈鄖國公張信<lb/>
同諡恭僖太子太保户部尚書贈少保孫交太保㑹昌<lb/>
侯孫果同諡榮僖<lb/>
　　　爵諡相𩔖<lb/>
諸王及武臣侯伯之爵有𩔖於諡者今附記之不然亦<lb/>
以為諡也永樂十五年安恵王又肅莊王成化十三年<lb/>
襄憲王嘉靖十九年徳懿王二十年崇善恭順王二十<lb/>
年定安懐簡王四十四年恵安宣懿王載塾永樂十五<lb/>
<pb n="KR2e0020_WYG_018-22a"/>
年贈成武伯陳亨諡忠壯宣徳五年贈安順侯薛貴諡<lb/>
忠壯景泰五年贈忠勇侯蔣信諡僖順天順六年贈文<lb/>
安侯張輗諡忠僖成化八年贈定襄侯郭登諡忠武十<lb/>
年贈靖安侯和勇諡武敏嘉靖十四年恵安伯張偉諡<lb/>
靖襄四十三年贈忠誠伯陸炳諡武恵萬厯元年贈定<lb/>
襄王朱希忠諡恭靖按定襄文安靖安猶地名其他故<lb/>
稱美也恵安以下似四字諡若陶仲文之恭誠榮康恵<lb/>
肅伯則似六字諡而和勇又似併爵名而為六字矣<lb/>
<pb n="KR2e0020_WYG_018-22b"/>
又武定侯郭英諡威襄武安侯鄭亨諡忠毅恭順侯呉<lb/>
克忠諡壯勇恭順侯呉瑾諡忠壯武靖侯趙輔諡恭肅<lb/>
然易以國封公爵<lb/>
此外如忠勤伯汪廣洋李賢忠誠伯茹瑺昭武伯曹欽<lb/>
及忠節侯張子明永義侯桑世傑義恵侯劉繼祖蓋直<lb/>
以為號而不别諡也汪茹曹皆削<lb/>
　　　大臣名與諡𩔖<lb/>
李岐陽文忠諡武靖此外如大都督朱文正伍大司馬<lb/>
<pb n="KR2e0020_WYG_018-23a"/>
文定張大司空文憲亦然<lb/>
　　　人主廟號諡號相犯<lb/>
廟號之相犯者仁祖之與仁宗諡與廟號之相犯者睿<lb/>
皇帝之與睿宗<lb/>
　　　親王大臣犯廟諡<lb/>
廟號定而臣下之諡有犯者如懿祖之後有周王子埅<lb/>
申王祐楷鄭王祐檡代王俊杖徳王祐榕與太子之懿<lb/>
文世子之懿莊文臣則吕原楊守陳諸大綬之文懿張<lb/>
<pb n="KR2e0020_WYG_018-23b"/>
鵬之懿簡周瑄張□胡拱辰閔珪之莊懿陳俊徐貫林<lb/>
庭㭿之康懿成祖之後有唐王彌鍗蜀王讓栩文臣則<lb/>
王守仁之文成宣宗之後有秦王懐埢文臣則黄福劉<lb/>
大夏之忠宣憲宗之後有瀋王𦙍栘淮王厚燾文臣則<lb/>
宋濓費宏之文憲聖諡定而臣下之諡有犯者如昭皇<lb/>
帝之後有秦王秉欆蜀王賓瀚韓王旭櫏代王充燿肅<lb/>
王縉炯益王載増文臣則江瀾之為文昭敬皇帝之後<lb/>
有伊王訏淳唐王宇温毅皇帝之後有傅珪羅倫黄孔<lb/>
<pb n="KR2e0020_WYG_018-24a"/>
昭張治之文毅李桂之毅勇劉玉之端毅許進潘鑑王<lb/>
邦瑞彭澤楊博之襄毅王憲之康毅肅皇帝之後有劉<lb/>
瑞趙貞吉之文肅林俊之貞肅顧佐梁材葛守禮之端<lb/>
肅潘璜方鈍方良永陳瓚之簡肅莊皇帝之後有衡王<lb/>
厚燆文臣則馬自强之文莊王學䕫之莊簡了不以為<lb/>
嫌也若文皇帝之為文武皇帝之為武與郡王妃主之<lb/>
諡之犯者又不可勝紀矣<lb/>
　<lb/>
<pb n="KR2e0020_WYG_018-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇山堂别集卷十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇山堂别集卷二十六</head> <lb/>
    <p>
<pb n="KR2e0020_WYG_026-1a"/>
欽定四庫全書<lb/>
　弇山堂别集卷二十六<lb/>
　　　　　　　　　　　　明　王世貞　撰<lb/>
　　史乗考誤七<lb/>
憲章録載太子太保吏部尚書王恕罷謂大學士丘濬<lb/>
亦階太子太保兼禮部尚書一日内宴濬以内閣位恕<lb/>
上恕以已冢宰不當居下頗有言而太醫院判劉文泰<lb/>
以不遷挾私論奏恕上䟽自劾乃下文泰獄降御醫恕<lb/>
<pb n="KR2e0020_WYG_026-1b"/>
求去益力許之按丘公與三原公俱宫保而丘詹府坐<lb/>
三原公下既入閣而三原公復據上坐丘公恨之故有<lb/>
煩言其劉文泰一䟽公處之亦未盡妥據文泰䟽摘公<lb/>
本院御醫陞用吏目補闕有祖宗舊制妄行選補變亂<lb/>
成法又託人作傳刋板傳播題曰大司馬三原王公傳<lb/>
歴數朝廷之過自比伊周之佐至不准者皆書不報以<lb/>
彰先帝拒諫之失詔令公看畢回話公一一置辯而詆<lb/>
文泰為無賴小人造此深刻之詞非老於文學隂謀秘<lb/>
<pb n="KR2e0020_WYG_026-2a"/>
計者不能乞勅法司執文泰于午門前㑹官追問及究<lb/>
主使之人明正其罪以警將來詔下文泰獄鞫問獄成<lb/>
謂文泰初與後府帶俸都事闗昶計議得恕擅作威福<lb/>
等亊冩成奏稿又將恕所刻傳示為民都御史吳禎禎見<lb/>
内引尚書五子之歌等語因言待我舉奏為先帝報不<lb/>
平雖死不悔遂為文泰潤色又詞連大學士丘濬謂文<lb/>
泰嘗徃謁濬語及大司馬王公傳濬言不當板行若有<lb/>
豪傑之士奏聞厥罪不小及硃語沽直謗君四字為濬<lb/>
<pb n="KR2e0020_WYG_026-2b"/>
所説乞併逮問有㫖劉文泰誣奏及妄攀大臣甚是刁<lb/>
潑姑從輕降御醫王恕作傳賣直沽名本當究治宥之<lb/>
傳併板即令焚毁丘濬罷其餘悉免究公又申辨言處<lb/>
置文泰奏請似無分别乞行辦理庶不枉抑上以已發<lb/>
落止之後方力乞致仕按縉紳之論皆以文泰此舉出<lb/>
自丘公然三原止合略辨其事力求歸休不當㕘奏文<lb/>
泰欲于午門㑹鞫主使及所謂非老於文學隂謀秘計<lb/>
者不能也詔㫖責其賣直沽名焚毁傳板豈可一日留乎<lb/>
<pb n="KR2e0020_WYG_026-3a"/>
止當力懇歸田不當復奏辯也大臣恬靜之體與事君<lb/>
恭順之道惜乎無為公謀者盖公北人伉直少文之故<lb/>
而憲章録亦似為賢者諱也不然則亦未考其事之顛<lb/>
末也<lb/>
瑣綴録言𢎞治乙卯吏部尚書缺衆推兵部馬公文升<lb/>
都察院屠公滽及左侍郎堪補馬自以部次年勞當得<lb/>
之不意竟歸於屠馬意不平賦一近體云云屠既得吏<lb/>
部當班其上固辭居下及當廷試讀卷即先移病以侍<lb/>
<pb n="KR2e0020_WYG_026-3b"/>
郎呉原博代時謂正統中王抑菴以禮部侍郎陞冢宰<lb/>
即位胡宗伯之上未聞讓舊長官今自度不可居上只<lb/>
合辭職不當讓班何違制紊序若此哉尹文和此論正<lb/>
矣然考其所紀亦有未盡合者𢎞治七年九月馬公加<lb/>
太子太保至九年二月屠以太子少保過吏部班本當<lb/>
在下三月充讀卷官原無迴避也十年四月屠加太保<lb/>
同班始䟽讓耳戊午皇太子出閣屠止加太子太傅而<lb/>
馬加少保太子太傅己未讀卷屠果不預名然馬既加<lb/>
<pb n="KR2e0020_WYG_026-4a"/>
銜少保屠自當列於其下亦不必引避也馬亦非屠舊<lb/>
長官唯所謂王抑菴自禮侍遷冢宰即班胡宗伯濙上<lb/>
宣德後不可考但景泰初胡加太子太傅王加太子太<lb/>
保自後俱進少傅加兼太子太師而中㫖及外朝傳奏<lb/>
俱稱尚書胡濙王直不知當時班列竟何如也成化中<lb/>
内閣萬公安吏部尹公旻都察院王公越俱太子太保<lb/>
而王進封伯矣仍請居萬尹下於事體尤未妥而尹文<lb/>
和不以譏之何也<lb/>
<pb n="KR2e0020_WYG_026-4b"/>
立齋閒録謂三原王公以太子太保吏部尚書考滿援<lb/>
例請授柱國階勲時安陸孫公交為屬司受知公最深<lb/>
語人曰文官柱國以上不許請授封載諸司職掌甚明<lb/>
成化末萬閣老安一品考滿吏部尹公旻以太子太傅<lb/>
將滿遂創為萬請柱國而已亦循之王公正人必矯前<lb/>
弊將伺間言之見公已刻有柱國圖書乃止後屠公滽<lb/>
以太子太傅為吏書亦自請給時馬公文升以少傅兼<lb/>
太子太傅為兵書考滿當給二公不恊因固執惟内閣<lb/>
<pb n="KR2e0020_WYG_026-5a"/>
吏書有請及之例兵部不當請尤為無謂乃言之於内<lb/>
給之張公志淳時為吏部郎中嘗嘆曰此無法守矣按<lb/>
馬公之請自内給與屠之執不肯許皆不可攷第馬加<lb/>
太子太保在七年九月而屠之加在十年四月俸歴相<lb/>
距三十個月而謂同時攷滿何也馬之授柱國在十年<lb/>
時尚為太子太保何得為少傅而屠亦初加宫保非太<lb/>
子太　也且萬文康之前閣臣加柱國尚有楊文貞文<lb/>
敏李文達而官制内明有加授柱國之條此論抑何不<lb/>
<pb n="KR2e0020_WYG_026-5b"/>
審也<lb/>
雙槐歲抄言𢎞治庚戌九月降制封聖母之父李公為<lb/>
慶元伯母唐氏為伯夫人命有司建祠於桂林城南春<lb/>
秋祭享或曰内侍潘眞常與人言皇妣入宫時誤報李<lb/>
為紀故二姓族𩔖難究據史太監蔡用奉㫖徃廣西訪<lb/>
求皇親得紀貴紀旺云孝穆太后再從兄弟且具塟所<lb/>
以聞命貴為錦衣衛指揮同知旺指揮僉事給三代誥<lb/>
尋賜奴婢人役及第宅莊田金帛器皿甚衆而封太后<lb/>
<pb n="KR2e0020_WYG_026-6a"/>
曾祖祖父父俱中軍左都督曾祖母祖母母俱一品夫<lb/>
人故事武官一品誥用金軸三代共一道特命誥文官<lb/>
一品制給玊軸誥三道二年貴詐偽事露勅總督秦紘<lb/>
再訪盖太監陸愷者本姓李自稱為太后親兄太監郭<lb/>
鏞心知其偽弗發紀貴者本姓李名父貴與弟祖旺偽<lb/>
撰宗系圖上之後亊發論死減戍三年八月庚寅禮部<lb/>
㑹請引孝慈髙皇后父徐王立廟事例為太后父母定<lb/>
擬封號于廣西附郭地方春秋致祭詔如所請而不言<lb/>
<pb n="KR2e0020_WYG_026-6b"/>
爵封盖佚之也第攷䟽辭是紀氏非李氏疑歲抄誤<lb/>
韓苑洛雜志言李夣陽劾張鶴齡有云陛下待張氏者<lb/>
厚矣上震怒下錦衣獄中外洶洶不敢言越數日上召<lb/>
大學士劉公健議事畢健從容請曰李夣陽不知有何<lb/>
大罪皇上怒之甚也上曰他無理直呼皇后為張氏健<lb/>
頓首曰張氏指鶴齡非謂皇后也上曰人謂婦人為氏<lb/>
健曰此則不同昔漢人曰為劉氏者左袒宋人曰趙氏<lb/>
安而苖氏危盖謂劉家趙家也若曰張家天顔悦即命<lb/>
<pb n="KR2e0020_WYG_026-7a"/>
復其官按李夣陽秘録上出疏示之劉曰此狂妄小人<lb/>
耳上黙然秘録李所自記似應不妄又西涯燕對録載<lb/>
上語云云亦不及之今記於此以俟考<lb/>
史謂彭文思華為人險諂用數深機莫測阿李賢嗾御<lb/>
史劾李秉排邢懷陳鑑構尹龍之獄附李孜省以進人<lb/>
至今猶講三千館閣薦彭華大為耻笑自成化丙午至<lb/>
𢎞治丁巳風癱十二年而卒人以為隂險無將之報盖<lb/>
出焦芳筆也焦以尹龍事坐謫桂陽云出華意故怨之<lb/>
<pb n="KR2e0020_WYG_026-7b"/>
刻骨而謗詈甚口若此華雖由李孜省薦生平之與尹<lb/>
直俱在是非間不應至此<lb/>
又謂傅瀚欲攘取内閣位嗾監生江瑢奏大學士劉健<lb/>
李東陽既而恐事泄乃嫁禍於程敏政謂敏政實代瑢<lb/>
草䟽以觸當道之怒而敏政之禍自此始矣後瀚果代<lb/>
敏政位白晝見鬼入室又數見怪異因憂悸成疾踰年<lb/>
死時劉健當國既偏溺于恚怒莫之能辨適大學士謝<lb/>
遷諭德王華俱有憾於敏政堂發其事而都御史閔珪<lb/>
<pb n="KR2e0020_WYG_026-8a"/>
與遷華皆同鄉乃囑珪及科道數輩内外併力交攻羅<lb/>
織成獄而華㫤之甘心薦犬者不足道也顧當時劉健<lb/>
謝遷徒知殺人滅口以避禍曽不思虧損國體淪喪元<lb/>
氣云云按傅文穆有傾程之意人亦知之至於家僮鬻<lb/>
題事已彰著且與劉謝不相闗盖焦芳李東陽門客程<lb/>
其壻也故頗為揜覆而劉與傅皆與芳有隙故肆其醜<lb/>
詆如此<lb/>
憲章録言上欲封張皇后弟伯爵令吉撰誥劵吉言必<lb/>
<pb n="KR2e0020_WYG_026-8b"/>
盡封周王二太后家子弟乃可封其實無慎重爵賞意<lb/>
不過欲稽遲以俟賄耳上惡之使中官至其家勒令致<lb/>
仕去按吉之貪險不才不足道然其不肯遽撰誥劵者<lb/>
誠以壽寧侯之封太驟畏天下之議之耳未必敢勒后<lb/>
家之賄也是時壽寧伯巒進封侯而少子延齡復封伯<lb/>
於典章誠濫吉之執奏其人雖非其事則是也上亦知<lb/>
其不協衆望而輕去之然以此去則吉之幸而上之不<lb/>
幸也<lb/>
<pb n="KR2e0020_WYG_026-9a"/>
俟知録言𢎞治中徐文靖公溥乞致仕上特賜曲柄紅<lb/>
方繡傘以寵異之此異典也考家乗行實不載又問其<lb/>
孫文燦云亦不知之其為誤傳無疑<lb/>
客坐新聞𢎞治庚申太倉孫廷慎行販安吉徃來皂林<lb/>
見巡司獲盜三人其人是彼處大族伍氏家丁也盖其<lb/>
家每歲蓄蠶多桑薄飼之不繼因棄蠶十餘筐瘞之土<lb/>
窖中三人仍駕船徃市桑葉不得舟還途次忽一大鯉<lb/>
魚躍入舟中約重數觔三人喜其罕得載歸餽主舟經<lb/>
<pb n="KR2e0020_WYG_026-9b"/>
皂林廵司異其小船而用櫓急駕疑之遂追捕至驗其<lb/>
船見倉前有一人腿三人自相驚駭廵司即縛解浙江<lb/>
臬司考掠甚至詢其身屍所在三人不勝煅煉訴辯得<lb/>
魚之故變異之端主司不信三人不得已而認之云殺<lb/>
人身屍見埋在家隙地主司即命吏主人等押至其家<lb/>
妄指一地發之正是瘞蠶之處蠶皆不見唯見一死屍<lb/>
身軀完全乃少一脚按此事夷堅志載之甚詳乃宋事<lb/>
也<lb/>
<pb n="KR2e0020_WYG_026-10a"/>
憲章𩔖編言太監蕭敬詳諳國典持重老成歴事數朝<lb/>
正德中諸奸疊肆誣上行私武宗每召之問輒對非<lb/>
先朝故事多所救正嘉靖中言官交劾之以罷司禮余<lb/>
徃往接諸中貴人與談懷恩之賢不能答談及敬則交<lb/>
口頌之不置盖敬為太監凡六十四年其入司禮以後<lb/>
亦五十餘年年九十一始卒門下中貴且百人二從孫<lb/>
皆登第貴顯致仕日人夫月米比輔相有加喪塟之儀<lb/>
同於勲戚又善詩字彈琴風角堪輿諸術温恭下士喜<lb/>
<pb n="KR2e0020_WYG_026-10b"/>
施予以故其儕伍喜稱之而考其實有不盡然者憲宗<lb/>
朝在司禮與李榮俱以柔媚結上引用尚銘亂政為言<lb/>
官所糾𢎞治初復累為言官劾罷正德末年寧藩敗張<lb/>
永發其交通實跡以年老罰銀二萬兩免逮閒住嘉靖<lb/>
初言官復交章論劾而家族在延平有司有犯者即以<lb/>
計逐之以為賢恐未可也<lb/>
孤樹裒談苑洛雜志稱上一日召劉大夏戴珊諭曰聞<lb/>
今軍民都不得所安得天下太平如古昔帝王之時大<lb/>
<pb n="KR2e0020_WYG_026-11a"/>
夏對曰求治亦難太急但每事都如近日與内閣近臣<lb/>
講議必求其當施行日乆天下自然太平上曰内閣近<lb/>
臣如大學士劉健亦儘可與計事但他門下人太雜他<lb/>
曽獨薦一人不合朕意上不言其所薦之人姓名大夏<lb/>
等亦不敢問明日與司禮太監陳寛相㑹詢之寛亦不<lb/>
知既而向劉公等言曰劉先生曽説見任副都御史劉<lb/>
宇才可大用上不答先生疑上聽之未真重舉其人言<lb/>
之上竟未之答或者是此人未可知噫宇之奸惡聖明<lb/>
<pb n="KR2e0020_WYG_026-11b"/>
已知之正德初年宇果大壞朝政天下益信堯舜之資<lb/>
逈出尋常之表彼薦之者寧不媿死耶<lb/>
又云上召劉尚書大夏與都御史戴珊論人物大夏言<lb/>
及某一時人物上曰内閣學士劉健屢舉此人朕已熟<lb/>
察之矣其人好作威福好虛名無誠心為國家在陜西<lb/>
廵撫時與鎮守内臣同遊秦王内苑厮打墜水遺國人之<lb/>
笑及任户部侍郎令他㕘賛北征官軍惟以㕘奏總兵<lb/>
等官為事不能畫一䇿以禆軍旅因其誤事所以退他<lb/>
<pb n="KR2e0020_WYG_026-12a"/>
這等何以稱為人物大夏等叩頭不復敢言由前言之則<lb/>
劉宇也由後言之則許襄毅也皆劉文靖之鄉人豈即<lb/>
一事而所載又全不同記以俟攷<lb/>
李空同秘録言諸大臣劾八豎䟽上矣明日忽有㫖召<lb/>
諸大臣諸大臣盖人人惴也既入左掖門吏部尚書許<lb/>
進者首咎韓文曰公疏云何按此時為吏部者焦芳也許<lb/>
公初拜兵部尚書非本頭也空同身與此謀者亦遂誤<lb/>
稱焦為許紀事之難如此<lb/>
<pb n="KR2e0020_WYG_026-12b"/>
通紀言左副都御史卲寶罷後起為禮部侍郎以母老<lb/>
乞終養按寶再起為户部右侍郎轉左侍郎始乞終養<lb/>
今言起為禮部及不出誤<lb/>
又言許尚書進卒於五年十二月馬尚書文升卒於七<lb/>
年俱非也二公俱卒於劉瑾未誅之先馬卒六月内壽<lb/>
八十五許卒七月内壽七十六<lb/>
又云詔益秦藩封壤既而不行按秦所請者牧馬草場<lb/>
地耳非封壤也<lb/>
<pb n="KR2e0020_WYG_026-13a"/>
雙溪雜志云正德二年春上御經筵講官故事講解書<lb/>
義畢必獻規諫之語是日詹事楊廷和學士劉忠直<lb/>
講既罷上謂劉瑾曰經筵講書耳何添出書外許多説<lb/>
話忠與廷和皆舊東宫官奏曰此二人當發南京去陞<lb/>
二人南京侍郎南京無缺皆添註之雖若逺之實陞之<lb/>
也忠謂廷和曰此行應别瑾否廷和曰瑾所為如此不<lb/>
可再見之人知必以我輩交瑾矣忠深然之廷和乃以<lb/>
錦幣辭瑾瑾曰劉先生不足我耶後瑾遂厚廷和而踈<lb/>
<pb n="KR2e0020_WYG_026-13b"/>
忠其賣友如此劉健謝遷既去李東陽獨留引王鏊入<lb/>
閣焦芳為吏部尚書交結劉瑾令芳不妨部事入閣辦<lb/>
事後以許進為吏部尚書芳專在内閣尚書入閣自芳<lb/>
始時劉宇為兵部尚書成國公家人朱瀛者交通劉瑾<lb/>
無日不來兵部説話楊廷和弟廷儀為兵部郎中每伺<lb/>
瀛至廷儀遣吏邀入署中坐必款語移曰司官不附宇者<lb/>
瀛中於瑾傳㫖令外補廷儀獨諂䛕宇極盡妾婦之態<lb/>
宇大説廷儀能文奏章皆託廷儀草之武舉改文場考<lb/>
<pb n="KR2e0020_WYG_026-14a"/>
試䇿論用翰林官為主考皆廷儀立議改舊制因瀛通<lb/>
情於瑾瑾傳㫖罷南京户部尚書秦民悦以廷和代之<lb/>
時内閣例用三人李東陽焦芳王鏊見任未缺廷和復<lb/>
謀於宇託朱瀛求劉瑾取入閣許謝瑾瑾許之下手勅<lb/>
取廷和入閣辦事南京尚書入閣自廷和始廷儀以白<lb/>
金并金銀酒噐二千兩托朱瀛陳于𤣥眞觀瑾大悦納<lb/>
之後焦芳老病致仕劉宇代之曹元與劉瑾親舊陞至<lb/>
兵部尚書代宇李東陽楊廷和皆嘗與同事廷和感宇<lb/>
<pb n="KR2e0020_WYG_026-14b"/>
引進恩故瑾之敗廷和極力䕶之宇得保全廷和引門<lb/>
生靳貴入閣專管誥勅曹元去梁儲劉忠入閣忠去廷<lb/>
和欲以靳貴代之朝廷以禮部尚書費宏代貴憾之後<lb/>
進讒斥罷宏仍以貴代宏楊廷和丁憂以楊一清代貴<lb/>
致仕以蔣冕毛紀代正德間居内閣者李東陽楊一清<lb/>
皆有文名楊廷和蔣冕奸邪志合遂亂朝政按晉溪極<lb/>
言楊與劉瑾交通之跡然瑾誅後未聞有言及楊者又<lb/>
楊弟廷儀素忌其兄處處皆謗安肯為之行賄而令其入<lb/>
<pb n="KR2e0020_WYG_026-15a"/>
閣耶楊以詹事遷南戸左侍劉以學士遷南禮左侍楊<lb/>
時在東閣管誥勅旦夕大拜今遷南戸侍何得云陞而<lb/>
劉以學士越四階得南禮侍豈厚楊而薄劉也既云廷<lb/>
和賣劉忠以不當别瑾而私以錦幣辭瑾瑾曰劉先生<lb/>
不足我耶因遂踈忠然廷和遷戸部忠遷禮部俱尚書<lb/>
且同日此豈為踈劉而獨厚楊也楊召入内閣劉進南<lb/>
吏書亦召掌詹事府楊有賄則劉亦有賄矣意者瑾軰<lb/>
以東宫之舊而扶掖之耶科道後論劉為瑾黨不及楊<lb/>
<pb n="KR2e0020_WYG_026-15b"/>
然尚不能為劉累何至謂與蔣奸邪志合遂亂新政按楊<lb/>
蔣志合在擒江彬草新詔革宿弊耳謂之亂政可乎且<lb/>
誰不知晉溪與楊有隙而敢為誣排若此所云内閣以<lb/>
尚書進自焦芳始及例用三人亦非也王毅愍以左都<lb/>
御史丘文莊以尚書進何云焦芳始也𢎞治中徐劉李<lb/>
謝已前有至六七人者何云三人也又云廷和感宇引<lb/>
進恩極力庇之廷和入閣宇尚在兵部何引進之有焦<lb/>
芳止于削散官宇為民豈頼廷和庇自雙溪雜記行而<lb/>
<pb n="KR2e0020_WYG_026-16a"/>
高氏鴻猷薛氏憲章二録亦因之大抵晉溪之怨楊公<lb/>
甚小人恣行胸臆無所顧憚而又不讀書不習本朝典<lb/>
故乃敢於猖狂如此而後學不知前軰人品又敢於縱<lb/>
筆如此若楊文忠行狀雖其子弟為之而與晉溪交惡之<lb/>
實可見今録於後科道交章劾内臣武臣亂政公擬㫖<lb/>
盡下獄明日劾文臣王瓊等二十餘人公擬㫖俱令致<lb/>
仕上不可仍下内閣改擬謂内臣張鋭張忠等武臣許<lb/>
泰錢安等俱擬下獄文臣亦有朋奸亂政罪惡顯著者<lb/>
<pb n="KR2e0020_WYG_026-16b"/>
皆輕貸何也公曰文臣亂政者誠有之但所壞止一衙<lb/>
門壞事者退則衙門復清矣非如鋭泰等蠱惑朝廷居<lb/>
豹房頻年南北巡幸離間宫闈以致國本中絶也中使<lb/>
曰王瓊先在兵部頭戴𤓰剌身着帖裏親至豹房與朝<lb/>
廷飲酒非蠱惑而何公曰此事外人都未知於是擬瓊<lb/>
冠帶閒住不可乃擬為民明日又發下必欲下之獄瓊<lb/>
危迫甚捃摭誣奏兾公引嫌迴避將有庇之者上覧奏<lb/>
怒甚欲重治之公復為救解時乆旱瓊既下獄雨隨降<lb/>
<pb n="KR2e0020_WYG_026-17a"/>
御史李獻等奏比之烹桑𢎞羊云二十八日召公及蔣毛<lb/>
二公至文華殿慰諭又命太監張佐傳諭上意欲公發<lb/>
瓊黨宸濠事公曰外廷自有公議刑官自有正法廷和<lb/>
不與較也盖瓊朋奸黨逆罪惡昭彰至如陷害彭澤而<lb/>
為亦虎仙脱罪因入豹房交結錢寧而臺諫章䟽俱從<lb/>
改議皆朝臣所共知者盖楊公之報晉溪不無意然實<lb/>
一時之公論也王新建既感晉溪之知已而霍文敏黄<lb/>
久菴又師事新建而恨楊公以致新都之謗迄今未盡<lb/>
<pb n="KR2e0020_WYG_026-17b"/>
明也<lb/>
史謂王雲鳯為提學副使搒笞生徒有至死者劉瑾聞<lb/>
而喜之復以張綵薦遂擢為祭酒及進謁瑾瑾詫其多<lb/>
髭叱曰何物祭酒一嘴猪毛耶雲鳯惶恐跪謝後上章<lb/>
請以瑾所行法例刻板永著為令又欲請瑾臨太學如<lb/>
魚朝恩故事士論鄙之按虎谷之用似亦張綵之力但<lb/>
此公名臣直節素著豈應一旦狼狽至此况引魚朝恩<lb/>
例使瑾知之不益其怒耶以後言官論列亦有及此者<lb/>
<pb n="KR2e0020_WYG_026-18a"/>
然周文端一代名臣尚不免李廣之波及言路語亦未<lb/>
可全信<lb/>
史實録言武廟陞撫州知府劉介為太常少卿介瑾鄉<lb/>
人也繼娶妻美豔張綵欲奪之乃問介曰我有求肯從<lb/>
我始言之介曰一身之外皆可奉公綵曰我所求者新<lb/>
嫂也敢謝諾介黙然不敢對少頃舁夫至强輿歸矣李<lb/>
少卿伯華則為余言屠諭德文陞嘗于史館見録介事<lb/>
後使過其鄉介七十老矣留屠飲徐問其家則結髪婦<lb/>
<pb n="KR2e0020_WYG_026-18b"/>
固無恙也屠猶未信徴于其鄉人固然乃欲辨傳言之<lb/>
妄未果余謂國史不應矯誣至此或介妻固無此事或<lb/>
新妾而史誤以為妻未可知也<lb/>
近峰聞畧言張永初出師奉勅乗馬由馳道瑾益不平<lb/>
計其歸必復由正陽門而入列衛校俟而擒之永竟入<lb/>
崇文門獻俘既畢上曲宴于豹房語甚洽永因陳瑾反<lb/>
狀上曰瑾反欲何為曰欲為天子上曰天子任為之永<lb/>
曰彼為天子尚有安陛下地耶上怒然已酣醉夜分矣<lb/>
<pb n="KR2e0020_WYG_026-19a"/>
永急呼馬永成等扶上乗馬排閣門瑾以直宿閣中怒<lb/>
出不遜語永曰上在也瑾益怒罵不置上始知瑾狀命<lb/>
繫于菜園待罪明日下内刑厰攷之史及王文恪筆記<lb/>
陳洪謨繼世紀聞俱言永入自東安門上親宴勞瑾亦<lb/>
與焉既罷宴瑾以票㫖歸河下永乃乗間出袖中䟽奏<lb/>
瑾叛逆十七事且云欲為天子上猶曰天子任為之永<lb/>
與馬永成等曰彼為天子置陛下何地上乃命牌子頭<lb/>
召瑾永等勸上親行以觀其變上乗馬行至瑾所居時<lb/>
<pb n="KR2e0020_WYG_026-19b"/>
漏下已三皷瑾方熟寢牌子頭先入瑾問曰上安在曰<lb/>
豹房瑾披青蟒出且謂其家人曰事可疑矣既見上上<lb/>
罵曰奴欲反耶拳之蹴之永成等佯勸觧遂縛送内獄<lb/>
與近峰所紀直宿閣中出不遜語事不同當以後為正<lb/>
憲章録於六年八月内謂兵部侍郎陸完提督軍務師<lb/>
已出涿州忽報賊在固安甚急上召李東陽等云云而<lb/>
於其下復云惠安伯張偉充總兵官右副都御史馬中<lb/>
錫提督軍務討涿賊大誤馬公以右都出討有功進左<lb/>
<pb n="KR2e0020_WYG_026-20a"/>
都尋以不能制賊與張俱逮下獄陸公始受脤耳<lb/>
震澤紀聞言趙鐩亂河南置金旗二大書虎賁三千直<lb/>
抵幽燕之地龍飛九五重開混沌之天按元末韓林兒<lb/>
起兵旗號云虎賁三千直抵上都之境龍飛九五重開<lb/>
大宋之天豈祖述之耶抑偶合耶紀事者之附㑹耶<lb/>
憲章録言大學士劉忠等主考辛未㑹試時禮部尚書<lb/>
費宏知貢舉將㑹録所刋文字指摘其疵謬以白紙黏<lb/>
票於文字之傍托中官入奏上召李東陽至煖閣内太<lb/>
<pb n="KR2e0020_WYG_026-20b"/>
監張永以所進㑹錄授之曰令欲别有施行恐壞衙門<lb/>
體面但與卿軰知之耳是日忠適以省墓陛辭抱恨而<lb/>
去抵家遂具䟽乞休攷史及李文正燕對録其稱傳㫖<lb/>
指摘謬誤同而不言為誰進惟嘉靖五年詹事桂蕚張<lb/>
璁改大學士費宏為禮部尚書時謀入閣將㑹録傍註<lb/>
某句不好某句不好托人奏武宗皇帝説劉忠没學問<lb/>
劉忠去位宏遂入閣正德九年大學士梁儲主㑹試考<lb/>
宏復將㑹試録傍註某句不好某句不好謀去梁儲以<lb/>
<pb n="KR2e0020_WYG_026-21a"/>
進已位賴武宗察知適宏又在武宗前嗤笑不恭密㫖<lb/>
行錦衣衛察究將聲其罪而張仁密泄於宏武宗震怒<lb/>
下張仁於錦衣獄責打限宏五日内起程憲章録復因<lb/>
之謂費宏以儲位在已上仍將㑹録傍註貼説指摘以<lb/>
進上察知之置不問夫費公在嘉靖間輔政乃平平耳<lb/>
然尚以寛和不忮名豈於初年好脩之日而作此險忮<lb/>
事耶且以劉文肅之清勁誰不知者而費公敢於傾擠<lb/>
如此十五年之内何無一人指及又何待張桂也張桂<lb/>
<pb n="KR2e0020_WYG_026-21b"/>
之仇口汙衊無所不至而薛仲常乃遂信之筆之於史<lb/>
耶辛未既以此擠劉甲戍復以故智擠梁萬無此理且<lb/>
梁非首揆何故忌而欲去之也事理不通且無影響<lb/>
高岱鴻猷録言江彬之變謂上欲草威武大將軍制及<lb/>
以江彬為威武副將軍命内閣草制楊廷和不可辭疾<lb/>
不出乃召梁儲面趣令草制儲對曰他事可將順此制<lb/>
斷不可草上大怒操劔起立曰不草制視此劍儲免冠<lb/>
伏地泣諫曰臣逆命有罪願就死草制則以臣名君臣<lb/>
<pb n="KR2e0020_WYG_026-22a"/>
死不敢奉命良乆上擲劍去乃自稱之不復言草制彬<lb/>
亦罷副將軍而憲章録則形容梁公力辭草制之説尤<lb/>
苦且謂次日楊廷和遂草之楊用修丹鉛録辯草制自<lb/>
是梁且謂内閣有勅書稿簿綴撰者姓名其下焉可誣<lb/>
也又按楊公行狀云明日傳命寫威武大將軍勅公曰<lb/>
朝廷親征奉行天討誰敢云差遣又誰敢稱威武大將<lb/>
軍近聞逆濠為檄方以失政為名威武大將軍是何政<lb/>
令耶假作孽者謂朝廷親征乃稱威武大將軍是何人<lb/>
<pb n="KR2e0020_WYG_026-22b"/>
降此名號何人寫勅請先誅僇然後興兵問罪則今日<lb/>
之憂不在宸濠而在此勅矣中使復奏少頃上命蕭敬<lb/>
等十人及谷大用張永錢寧至閣中以阻撓軍機促勅<lb/>
公曰朝廷命臣下行事乃用勅親征將勅誰乎敬曰上<lb/>
㫖嚴切今日無勅令敬等自投金水河死不容見也公<lb/>
曰公等不必死朝廷止罪廷和一人耳可以此言奏再<lb/>
遲一年亦不敢異初議也張鋭錢寧色怒曰上意決欲<lb/>
如此公曰天子有爭臣我軰意亦欲决如此蕭等去未<lb/>
<pb n="KR2e0020_WYG_026-23a"/>
幾即來相率跪拜花臺下公曰諸公貴人也以此相待<lb/>
置我於何地我所知者祖宗之法耳奉天承運皇帝六<lb/>
字萬世誰敢改稱為此號耶蕭等知不可奪乃去八月<lb/>
十九日上將出㑹公薦劉尚書春知制誥有㫖責公引<lb/>
用鄉里令囬話公出閣中遂有寫勅進者明日乗輿行<lb/>
矣按蔣文定辨呉東湖䟽極言已不肯草勅之詳當時<lb/>
楊公首揆若草勅自楊則彼稍隠諱使梁文康抗顔直<lb/>
諫至此當為生平第一節而楊文襄於墓志一字不及<lb/>
<pb n="KR2e0020_WYG_026-23b"/>
何也然則草此勅者寧非梁公耶不然將為毛文簡也<lb/>
鴻猷録所云不復言草制彬亦罷副將軍命而憲章録<lb/>
謂楊文忠遂草之無乃非確耶大抵髙子因嶺南之人<lb/>
方霍諸公為梁左袒者持論而虛美之今薛子又因髙<lb/>
説而附和之眞誣史也<lb/>
憲章録又言禮部尚書李遜學議建儲居守時朱寧隂<lb/>
入寧王宸濠賂謀入寧世子司香太廟江彬亦欲立所<lb/>
厚逺藩各隂有所主梁儲厲聲曰皇上春秋鼎盛建儲<lb/>
<pb n="KR2e0020_WYG_026-24a"/>
未宜輕言萬一有它吾軰伏斧鑕矣邪謀豈可輕聽尋<lb/>
王瓊王鴻儒亦助言之議遂寢當時禮部原無有建儲<lb/>
居守之説言官有言之者意在召兵益近藩備不測耳<lb/>
寧王欲使其子進香因而留居十王府朱寧張鋭為之<lb/>
通謀然在誆寧邸之賂耳非必真有意也至於江彬絶<lb/>
無之也梁公何嘗抗議而王瓊王鴻儒何嘗助言耶此<lb/>
等事在三家子弟尚不能矯飾而薛獨何所據耶<lb/>
又云上以疾崩於豹房皇太后張氏與大學士楊廷和<lb/>
<pb n="KR2e0020_WYG_026-24b"/>
等定議遵祖訓遣使迎立今上武宗崩時彬偶不在左<lb/>
右皇太后召廷和等議恐彬為亂秘不發喪以武宗命<lb/>
召彬入彬不知武宗崩併其子入俱收之至諭詞又歸<lb/>
功楊廷和梁儲軰按武宗崩大學士梁儲京山侯崔元<lb/>
齎金符等迎世宗既就道而始賞散邊兵㑹江彬入永<lb/>
安宫安吻行祭乃令太監魏彬等入奏逮彬久之乃得請<lb/>
執彬盖廷和冕等力也今謂彬不知武宗崩盖不攷之<lb/>
過<lb/>
<pb n="KR2e0020_WYG_026-25a"/>
楊用修丹鉛餘録載河僵事且於實録書之云正徳中<lb/>
文安縣水忽僵立是日天大寒遂凍為氷柱髙五丈四<lb/>
圍亦如之中空而傍有穴後數日流賊過文安鄉鄉民<lb/>
入穴中避之頗賴以全土人謂之河僵此固災異也不<lb/>
知五丈之氷穴藏得幾許人又不知不為照見否不凍<lb/>
死否我能徃㓂亦能徃避兵之説恐未可信也<lb/>
雙溪雜記云正德十六年馬永成已死御史王鈞首論魏<lb/>
彬與江彬姻親近居肘腋宜早捕治廷和力庇之以王<lb/>
<pb n="KR2e0020_WYG_026-25b"/>
道大義㓕親比彬仍令在司禮監管事谷大用張永降<lb/>
奉御南京閒住廷和壞亂新政任情賞罸非一端也盖<lb/>
當時魏彬雖為江氏親戚而奏請太后懿㫖時幸其不<lb/>
為梗異且既掌司禮一時勢難輕動未幾科道官汪𤣥<lb/>
錫蕭淮等䟽上奉㫖他每隨侍先朝朋奸黨惡百計蠱<lb/>
惑離間宫闈竊弄威柄變亂成法放逐大臣陷死忠諫<lb/>
導引巡逰招權納賄盗竊名噐冒濫爵賞古今大惡神<lb/>
人共怒本當重治姑從寛處谷大用丘聚降奉御着去<lb/>
<pb n="KR2e0020_WYG_026-26a"/>
南京孝陵司香張鋭張雄張忠于經劉祥孫和劉養佛<lb/>
保趙林馬英罪惡尤重并蘇晉劉拳周昻呉經丘得顔<lb/>
大經許全馬錫張信錦衣衞都拿送都察院在外的廵<lb/>
按御史提解來京俱㑹問明白來説魏彬張永情各有<lb/>
間着外私宅閒住錢安張洪馬昻周惠疇王杲皮德朱<lb/>
福也着錦衣衞拿送都察院打着問鄭宏等已有㫖了<lb/>
臧賢劉實死有餘辜還查將家屬拿送問理然則王晉<lb/>
溪之所謂魏彬管事而谷大用張永降奉御南京閒住<lb/>
<pb n="KR2e0020_WYG_026-26b"/>
又誤也<lb/>
寧庶人之復䕶衛大抵錢寧受賄數萬而張雄張鋭軰<lb/>
半之表裏恫脅而兵部之長陸完迫於勢誘於利而傅<lb/>
㑹其説當時内閣大臣獨費鉛山持正不肯予而楊新<lb/>
都梁南海軰畏禍而莫敢主持新都為首輔其罪有不<lb/>
容辭者第不得以汙名衊之耳雙溪雜記謂大璫獨請<lb/>
楊師傅入票㫖其為讐口無疑苐楊用修丹鉛雜録謂<lb/>
為新都丁憂以後事則又誤之甚矣寧王之復原革䕶<lb/>
<pb n="KR2e0020_WYG_026-27a"/>
衞屯田係正德九年三月丁酉而新都之聞父春喪在<lb/>
十年三月丙申今欲它委其可得乎<lb/>
正德五年封張永兄富弟容為伯及推恩谷大用魏彬<lb/>
馬永成兄弟俱封又義子錦衣衛指揮同知朱徳為永<lb/>
壽伯史言德不知其所出初為裴太監厮養冒裴姓後<lb/>
賜姓朱能造西域食餌有寵攷之朱德盖亦叅隨張永<lb/>
西征冒功者也時上義子少諸璫故崇封之因而互相<lb/>
為地耳德封後絶無寵不敢與錢寧江彬埒而世宗初<lb/>
<pb n="KR2e0020_WYG_026-27b"/>
下獄論死後末減謫戍據獄詞始知其為山西人然又<lb/>
名皮德盖北音裴皮同稱故也<lb/>
震澤長語謂籍沒劉瑾貨財金二十四萬錠又零五萬七<lb/>
千八百兩白金元寶五百八十萬錠又零一百五十八萬<lb/>
三千六百兩寳石二斗金甲二金鈎三千玊帶四千一<lb/>
百六十二束獅蠻帶二束金銀湯□五百蟒衣四百七<lb/>
十襲牙牌二櫃穿宫牌五金牌三衮龍袍四八爪金龍<lb/>
盔甲三千玊琴一玊寶一顆以上金一千二百五萬七<lb/>
<pb n="KR2e0020_WYG_026-28a"/>
千八百兩白金共二萬五千九百五十八萬三千六百<lb/>
兩而憲章録通紀大畧亦因之余甚疑其事以為漢王<lb/>
莽時黄金尚餘六十萬斤梁孝王沒黄金四十萬觔若<lb/>
以十六兩為一觔則莽之金尚不及一千萬兩而孝王亦<lb/>
不及七百萬兩也以四兩為一觔則莽止二百四十萬兩<lb/>
而孝王止百六十萬兩也毋論白金之數又有二十倍於<lb/>
黄金者莽與孝王無之也漢之富過後世數倍而其最<lb/>
盛者曰大司農錢四十餘萬萬水衡錢十八萬萬而已<lb/>
<pb n="KR2e0020_WYG_026-28b"/>
董賢産直錢四十三萬萬梁兾産直錢三十萬萬其時<lb/>
錢最貴止於萬錢為一金大槩俱不能當瑾二十之一<lb/>
也假令所籍金錢果如數則歲輸邊白金三百萬兩總<lb/>
之可百年而尚不乏也瑾之專濫者首尾五年耳自二<lb/>
年而前尤未盡籠也四年而後稍以張綵言有節也即<lb/>
嵗入至多千萬止矣何以有此數也後攷之史云上初<lb/>
未有意誅之見金銀累數百萬其他寶貨不可勝計及<lb/>
偽璽牙牌衣甲弓弩之屬始大怒曰奴果反矣謂之累<lb/>
<pb n="KR2e0020_WYG_026-29a"/>
數百萬尚不能千萬也又攷獄上詔㫖云瑾招權納賄<lb/>
金銀數百萬可知矣盖好事者之妄傳而震澤公書生<lb/>
易信因從而筆之耳<lb/>
武廟録云初髙麗國王王氏洪武時遇弑而絶陪臣李仁<lb/>
人擅立偽姓凢幾易矣國人得王氏裔瑶立之瑶復昏亂<lb/>
推門下侍郎李成桂主國事且請名朝鮮詔許之改名旦<lb/>
令徙居漢城成桂與仁人本異族永樂間降祭海嶽祝文<lb/>
稱成桂為仁人嗣而祖訓條章亦載仁人及子成桂今名<lb/>
<pb n="KR2e0020_WYG_026-29b"/>
旦者成桂子芳逺奏辯太宗許令改正近所脩大明㑹典<lb/>
復注祖訓於朝鮮國下且云李氏連弑四王貢使市以歸<lb/>
國王李懌上疏備陳世系本末及四王始終無弑逆疏乞<lb/>
為改正下禮部議以㑹典一書詳載我朝制度其事闗外<lb/>
國是非嫌疑之間皆在所畧况成桂之得國出皇祖之命<lb/>
其不係仁人後又有太宗明詔可徵宜從其請詔可且嘉<lb/>
其誠孝賜勅諭之按髙麗王王顓被弑於洪武十六年國<lb/>
相李仁人為之也主王弟顒權國事為仁人所立至十八<lb/>
<pb n="KR2e0020_WYG_026-30a"/>
年進馬五千匹金五百觔銀五萬兩布五萬疋許以二<lb/>
十一年正旦乃貢明年復貢黒白布萬疋馬千匹二十<lb/>
二年權署國事王昌請入朝顒之子也時父顒被囚詔<lb/>
却之無何復廢王昌而立定國君王瑶二十四年市馬<lb/>
一萬索閹豎二百人二十五年其國知密直司趙胖等<lb/>
持其國都評議司奏言本國自恭愍王薨逝無子權臣<lb/>
李仁人以辛肫子顒主國昬暴喜殺至欲侵犯遼東大<lb/>
將李成桂以為不可囬軍顒懼遜位子昌國人弗順啓<lb/>
<pb n="KR2e0020_WYG_026-30b"/>
請恭愍王妃安氏權立王瑶亦復昏迷聽讒其子奭復<lb/>
癡騃縱酒色與顒黨𤣥禹實等潜謀復顒位守門下侍<lb/>
中鄭夢周以攻遼東之謀為成桂所阻譛于王瑶欲害<lb/>
之國人以社稷生靈為慮謂瑶不足以治民以恭愍王<lb/>
妃安氏命退瑶私第與國人耆老共推門下侍郎李成<lb/>
桂主國事以聞仍易名旦改國號為朝鮮上皆從之尋<lb/>
以諜知朝鮮邊卒欲潜渡鴨緑江入㓂下詔切責乃奉<lb/>
表謝罪貢黒白布人參金裝鞍馬然則王顓之弑固由<lb/>
<pb n="KR2e0020_WYG_026-31a"/>
李仁人而王顒及昌瑶之廢與簒國實成桂也後雖稱<lb/>
成桂非仁人子攷之前史實其黨也當是時黎賊之弑<lb/>
君既朝貢見絶而永樂中遂至用兵父子駢首就執雖<lb/>
叛逆之臣亦有幸不幸矣<lb/>
近見有演戯者以兵部侍郎文貴出鎮宣大與劉瑾抗<lb/>
又與張𢡟張永合謀誅瑾無識者頗信之及攷其時貴<lb/>
以左侍提督迎合劉瑾意毁舊城臺而更築之請借太<lb/>
倉太僕寺銀四十萬兩未出京而入瑾門者四分之一<lb/>
<pb n="KR2e0020_WYG_026-31b"/>
俄革提督改貴巡撫轉陞右都御史意者文氏之後借<lb/>
此以掩人耳目耶貴後復起撫鄖陽寧夏被劾歸至嘉<lb/>
靖初猶有言者追其扣侵邊費倖免<lb/>
　<lb/>
　<lb/>
　<lb/>
　<lb/>
　弇山堂别集卷二十六<lb/>
</p>
<p>
</p>
  </div>
</body>
</text>
</TEI>
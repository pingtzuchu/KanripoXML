<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇山堂别集卷二十九</head> <lb/>
    <p>
<pb n="KR2e0020_WYG_029-1a"/>
欽定四庫全書<lb/>
　弇山堂别集卷二十九<lb/>
　　　　　　　　　　　　明　王世貞　撰<lb/>
　　史乗考誤十<lb/>
李石城志云憲廟實録成與先生同職纂脩者遷少詹<lb/>
事或太常少卿仍兼學士而先生遷南京國子祭酒以<lb/>
去雖燕賚加禄之禮不缺焉然出入逺近之間禮意不<lb/>
侔矣考之史公乃先以南祭酒缺推補而留纂書數月俾<lb/>
<pb n="KR2e0020_WYG_029-1b"/>
沾進書恩加禄俸一級燕賜如例耳非以祭酒為纂脩<lb/>
遷也<lb/>
王端毅公恕以左副都御史撫雲南以九年滿陞右都<lb/>
仍巡撫後改掌南院兼叅賛李文正志内謂公以左副<lb/>
都撫雲南改南院殊欠明<lb/>
洪襄惠公墓志謂公己巳改刑部尚書兼都察院左都<lb/>
御史加太子少保庚午特令出總川陜湖河四省軍務<lb/>
按公己巳為刑部與張綵同加太子少保庚午總師始<lb/>
<pb n="KR2e0020_WYG_029-2a"/>
兼左都今誤<lb/>
李文正作徐文靖墓志謂三典試禮闈者前亦未有也<lb/>
似未考王文安錢文肅事<lb/>
王文恪撰閔莊懿珪志按公以皇太子出閣加太子少<lb/>
保以九年滿加太子太保志止載加少保而不載太保<lb/>
戚編脩瀾墓誌王文肅㒜所草公景泰辛未進士以憂<lb/>
服除中道返暴疾卒其為水神事多有紀之者而志不<lb/>
一及之豈子不語神意耶近見楊用修丹鉛餘録所紀<lb/>
<pb n="KR2e0020_WYG_029-2b"/>
甚詳云公餘姚人字文湍以編修服闋上東渡錢塘江<lb/>
風濤大作有絳紗燈數百對照江水通明丈夫九人帕<lb/>
首袴鞾帶劒乗白馬飛馳水面如平地舟人大恐戚公<lb/>
曰毋懼吾知之矣推窻看之九人皆下馬跪公問曰若<lb/>
軰非桑石將軍九弟兄耶曰然曰去吾喻矣皆散公命<lb/>
舟人返棹曰有事吾當還遂歸抵家謂家人曰某日吾<lb/>
將逝矣及期沐浴朝服坐嚮九人率甲士來迎行踐屋<lb/>
瓦瓦皆碎戈矛旌幟晃耀填擁有頃公卒後車騎騰踔<lb/>
<pb n="KR2e0020_WYG_029-3a"/>
前後若有所呵衛者隠隠入空而滅後丘文莊公夫人<lb/>
自南海浮江而上過鄱陽湖夜夣達官呵擁入舟曰吾<lb/>
乃翰林編修戚瀾也昔與丘先生同官義不容絶特報<lb/>
耳三日後有風濤之險隻㠶片櫓無存可亟遷於岸夫<lb/>
人驚覺如其言移止寺中未幾江中果有風濤衆舟盡<lb/>
溺至京夫人白其事於文莊公公以聞於朝遣官諭祭<lb/>
文莊又為文祭之云嗚呼文湍剛勁之質豪放之氣髙<lb/>
義激切直上薄乎雲天巨眼空濶毎下視乎塵世凡衆<lb/>
<pb n="KR2e0020_WYG_029-3b"/>
人之嗜欲舉不足以動其中一時之交㳺少足以當其<lb/>
意時發驚筵之辨臧否罔不稱情間若罵坐之狂毁譽<lb/>
皆有所試醉言無異於醒面折不違於背僕也於君若<lb/>
有宿契始落落以難合終偲偲而交勵奈何命與心違<lb/>
中道而逝老我後死於十二禩孰知冥冥之中猶有舊<lb/>
交之誼老妻北來舟次江澨夣中彷彿如見報以風濤<lb/>
將至預告以期使知趨避既而果然幸免顛躓於平人<lb/>
傅君之為神涖胥濤而享祀即今所過而驗之無乃秉<lb/>
<pb n="KR2e0020_WYG_029-4a"/>
司乎江湖之事由其生也不盡用於明時故其死也見<lb/>
録於上帝嗚呼友道之廢也乆矣曰友曰朋如兄如弟<lb/>
指金石以為盟刑鷄犬而設誓頭角稍殊情態頓異雲<lb/>
泥隔則易交勢位判則相忌對靣如九疑之峯跬歩有<lb/>
千丈之勢半臂纔分遇諸塗則掩面而過宿酲未醒踰<lb/>
其閾則騰口以刺過門不入室反為操戈之舉落穽不<lb/>
援手忍抛下石之計親於其身也遑恤况伉儷乎生為<lb/>
人也尚然况下世乎嗚呼文湍生死無二心始終同一<lb/>
<pb n="KR2e0020_WYG_029-4b"/>
致不忝為聰明正直之神真可謂英邁特傑之士緬想<lb/>
舊逰稠人廣㑹一飯百十鍾揮毫數千字故以平生之<lb/>
素好用答故人之隂惠詩以寫不盡之情酒以侑有從<lb/>
之淚具别帋以焚燎就宿草以澆酹靈神如在來鑒於<lb/>
是不鄙世人之凡言特歆御醖之醇味詩曰幽顯殊途<lb/>
隔死生九原猶有故人情曼卿真作芙蓉主太白常留<lb/>
翰苑名念我冥冥來入夣哀君惻惻毎吞聲朝回坐對<lb/>
黄封酒悵嘆鷄壇負舊盟其辭不甚雅第見公之果為<lb/>
<pb n="KR2e0020_WYG_029-5a"/>
神且以補志之闕云爾<lb/>
湛甘泉作莊定山墓誌謂𢎞治甲寅九月至京大學士<lb/>
徐公溥曰定山我朝出色人當復翰林丘公濬曰我不<lb/>
識所謂定山也徐公又謂學士李公東陽曰定山君之<lb/>
故人當注意我已致仕不能為朝廷薦賢矣按公補官<lb/>
之明年乙夘丘公卒李公始入閣其後年丁巳徐公始<lb/>
致仕當公之補官徐方首揆豈不能維持之耶而云我<lb/>
已致仕其年李止管誥勅非真拜何得相托也此公孟<lb/>
<pb n="KR2e0020_WYG_029-5b"/>
浪真如囈語<lb/>
余過泌陽得李尚書遜學所為焦少師芳葬誌其他諛<lb/>
辭不足道姑書其入内閣以後語以示人愚謂尚書死<lb/>
後焦家人妄托之耶不然何以為尚書也内云纂脩通<lb/>
鑑節要瑾謂錯誤厲威欲罪館職公曰古今未聞以文<lb/>
字罪人者瑾乃止瑾議差戸侍追湖廣逋賦公力言其<lb/>
害竟取其人還四年孝廟實録成陞少師兼太子太師<lb/>
華盖殿大學士餘如舊累疏辭不允㑹以疾在告上賜<lb/>
<pb n="KR2e0020_WYG_029-6a"/>
酒餚蔬米命太醫診視既乆請停俸不允病中聞平江<lb/>
伯陳鋭以細故而充軍總兵官神英以㣲功而封伯頓<lb/>
足恚怒乆之適同僚二公來視疾公曰此等大事兩先<lb/>
生何不與辯而使人議朝廷政刑之失曰亦嘗言之五<lb/>
年三月病愈入謝四月寧夏指揮何錦周昻丁廣與安<lb/>
化庶人謀逆缺副總兵兵部尚書王公㫤㑹議推補乆<lb/>
而未決公曰我雖未知叅將仇鉞之為人然為何錦招<lb/>
入城或不得已為妻子計耳若用渠安知其無所濟遂<lb/>
<pb n="KR2e0020_WYG_029-6b"/>
具題制曰可時安化偽寛軍民差役警報日亟而中官<lb/>
以張永督京營兵内閣李公舉致仕楊一清為總制徃<lb/>
討之公曰寧夏皆習戰邊軍也京營雖曰天兵恐不相<lb/>
敵楊一清家在鎮江亦恐緩不及事莫若下寛詔以安<lb/>
反側彼中自有收厥功者瑾方肆虐堅於不從公曰一<lb/>
反虜尚能出偽㫖以收人心我堂堂天朝明明天子顧<lb/>
不能出片紙收人心而使惠歸于彼乎瑾不能答但曰<lb/>
切勿太寛既而詔書一出天下大悦仇鉞果以計斬周<lb/>
<pb n="KR2e0020_WYG_029-7a"/>
昻擒安化捕何錦丁廣于城外寧夏遂平時京兵尚未<lb/>
至潼闗也瑾恨悔曰我數年所行一赦變盡謀去公或<lb/>
曰上實注意奈何瑾曰我第言其老請厚其行耳乃以<lb/>
星變避位為辭衆疏具始語公公曰吾志也但朝廷有<lb/>
事不敢言耳急具疏先後上明日獨公得允焉按通紀<lb/>
纂要書成指擿字誤大學士東陽等皆降俸尚書梁儲<lb/>
侍郎靳貴庶子毛澄等皆降官謄録官有至改職者盖<lb/>
芳以已不與纂脩故導逆瑾為之而今言瑾欲罪翰林<lb/>
<pb n="KR2e0020_WYG_029-7b"/>
臣用芳言而止何也戸侍追湖廣賦者瑾之鄉人韓福<lb/>
而芳所比也肯言其害乎安化之役主赦者内閣意假<lb/>
張綵達瑾而得之誌辭何嘗有一實乎夫芳惡浮於綵<lb/>
百倍綵罹重辟而芳老牖下非人情也<lb/>
又考之史四年二月先是有詔薦懷才抱徳浙江以餘<lb/>
姚周禮徐子元許龍上虞徐文彪應四人者上疏求用<lb/>
瑾矯㫖謂天下至大豈無可應詔者何餘姚隠士之多<lb/>
若此下鎮撫司鞫問謂詔草出劉文靖健手而謝文正<lb/>
<pb n="KR2e0020_WYG_029-8a"/>
遷私其鄉人瑾持至閣欲逮之并籍其家李文正徐為<lb/>
勸解瑾意少釋焦泌陽在傍目之抗聲曰縱輕處亦當<lb/>
除名既而㫖下健遷皆為民禮等謫戍邊衛仍著令餘<lb/>
姚人毋遷京官而泌陽墓志則云聞瑾仇致仕大學士<lb/>
劉公健謝公遷尚書韓公文期以差官校徃逮之公亟<lb/>
約同列以疾辭獨候門入召瑾語不至累促之瑾乃來<lb/>
公以前聞詰其有無瑾良乆曰有固有上意也我知為<lb/>
鄉里耳公曰三人惟劉與我為鄉里亦惟劉有宿怨國<lb/>
<pb n="KR2e0020_WYG_029-8b"/>
家大事豈人論恩怨處耶汝與上位説我焦某托此三<lb/>
人皆受先帝顧命以遺上位者今逮之彼大臣義不茍<lb/>
辱在途而死是朝廷殺顧命大臣也異時上位若云不<lb/>
知要有當其辜者瑾懼而寢之按此不但與信史矛盾<lb/>
而已韓公原非顧命臣又曾被逮在三年内與兹事了<lb/>
不相闗且焦公之見瑾佞辭泉湧今則伉浪若前後軰<lb/>
然嗟乎䛕墓之人不學無術而敢為矯妄其罪浮於泌<lb/>
陽矣<lb/>
<pb n="KR2e0020_WYG_029-9a"/>
屠襄惠公墓誌公與兵部尚書馬端肅公同為太子太<lb/>
傅部當班上謂其先進特疏讓之按二公雖俱加太子<lb/>
太傅而馬公兼少保於班次亦應讓耳盖屠公秩滿九<lb/>
載加太子太保時以馬先為太保久故讓之<lb/>
王文恪讀李文正墓誌云右誌文大學士楊一清所撰一<lb/>
清與李公俱湖廣人少亦與神童舉二人最相得同心推<lb/>
輓互相標榜而皆善鈎引籠絡之術故士亦翕然稱之其<lb/>
為此志最所加意者稱譽過情志所不免然亦必據其實<lb/>
<pb n="KR2e0020_WYG_029-9b"/>
若夫以有為無以無為有則將誰欺乎凡志所稱余未<lb/>
入閣之先不及知余既歸之後亦不及知惟是同事之<lb/>
時而駕虛鑿空則有不得不辯者志言張瑋崔璿姚祥<lb/>
等枷號以公奏得釋夫此三人枷號最瑾作威之初公<lb/>
于時方稱病不出於何所奏纂要最瑾所惡又曷嘗錫<lb/>
宴示恩而公又曷嘗辭之匿名文書之投逮廷臣於獄<lb/>
因事解釋則有之今云公奏不知奏于何人奏于上乎<lb/>
奏於瑾乎瑾邏卒四出公無一言乃云具疏極論之不<lb/>
<pb n="KR2e0020_WYG_029-10a"/>
知疏今安在且瑾威權隆赫有敢訟言攻之天下將以<lb/>
為鳯鳴朝陽豈同官而有不知乎在廷之臣有不知乎<lb/>
何其敢于欺也其謂辨盜之事亦非事實既曰見公<lb/>
歛容起敬又曰每切齒焉何相戾也大抵李公在内閣<lb/>
幾二十年因事納言周旋粉飾不可謂無至瑾用事一<lb/>
切阿奉又何正救之有哉及瑾敗乃令有司查革何前<lb/>
䛕之而後革之也其作瑾碑文立齊化門外自比劇秦<lb/>
美新瑾敗乃先首飾謂瑾傳㫖使為之則又欺之甚矣<lb/>
<pb n="KR2e0020_WYG_029-10b"/>
文恪與西涯有郄不無過於攻駁然亦少足證䛕墓之<lb/>
過余既以王文恪所辯李文正墓誌為董狐之筆而志<lb/>
之矣及考國史乃大有不然者按正德二年閏正月乙<lb/>
丑枷號尚寶司卿崔璿湖廣副使姚祥於長安左右門<lb/>
外工部郎中張瑋於張家灣己巳大學士李東陽等言<lb/>
近崔璿等各因公差赴任在途犯法荷䝉欽斷俱用大<lb/>
枷枷號一箇月天威所施中外悚懼臣等仰窺聖意盖<lb/>
憫念地方人民之不勝勞役也但各人所犯自有本等<lb/>
<pb n="KR2e0020_WYG_029-11a"/>
罪名若枷號乃至重之典死生係焉由儒生而入於官<lb/>
者豈能忍死至一兩月之乆臣等毎見皇上當處決重<lb/>
囚之際哀矜詳審往徃從寛好生之心直與天地相似<lb/>
今此三人以侍從部署亦曾効㣲勞一日不謹致罹重<lb/>
法命在旦夕實可矜憐今枷號已經數日足示懲創伏<lb/>
望少霽威嚴特加寛貸或送法司依律問擬則輕重適<lb/>
中恩威並著既已見愛民之仁亦不失待士之體使天<lb/>
下之人稱頌聖德永永無窮斯文幸甚羣臣幸甚臣等<lb/>
<pb n="KR2e0020_WYG_029-11b"/>
備員輔導職贊鈞衡非敢囬䕶文官實欲闡揚聖徳區<lb/>
區犬馬之誠不能自已故敢昧死上陳伏惟聖明鑒察<lb/>
不報甲戌傳㫖崔璿等枷號期日未滿姑從輕釋發鐵<lb/>
嶺衛永逺充軍三年六月壬辰午刻御道上遺匿名文<lb/>
簿一卷侍班御史奏之司禮監隨傳㫖靣加詰問諸司<lb/>
官皆跪於丹墀午後執後班三百餘員通送鎮撫司究<lb/>
問次日大學士李東陽等奏曰匿名文字出於一人其<lb/>
隂謀詭計正欲於稠人廣衆之中掩其形跡而遂其詐<lb/>
<pb n="KR2e0020_WYG_029-12a"/>
術也各官倉卒拜起豈能知見况一人之外皆無罪之<lb/>
人今併置縲絏互相驚疑且天時炎熱獄氣薫蒸若拘<lb/>
攣數日人將不自保矣惟皇上仁慈好生睿智燭物望<lb/>
特降綸音先行釋放而後密加體察寘之典刑上從之<lb/>
按二疏載之内閣紀之實録豈有偽理而文恪則謂身<lb/>
與同事證其必無此最不可解豈李公預憂身後作此<lb/>
掩覆計耶不然王公豈耄而忘之抑其恨李公之甚但<lb/>
知行狀之可駁而以閣藳實録俱秘書人不得而見之<lb/>
<pb n="KR2e0020_WYG_029-12b"/>
耶二公之不得為君子必居一矣<lb/>
楊文忠公行狀係用脩所纂頗詳覈其九年滿考加左<lb/>
柱國兼支大學士俸十二年滿考加太傅宴禮部四辭<lb/>
太傅乃許今殊不之及何也<lb/>
文忠行狀云丁丑十月二十一日入閣疏謝且請回鑾<lb/>
十二月十八日與蔣公至居庸請駕不報時北狩將歸<lb/>
先遣人諭内閣府部各為旗帳奉迎錢寧來逼公首倡<lb/>
寧時冒國姓擅威權通剌徃來稱皇庶子人無敢難者<lb/>
<pb n="KR2e0020_WYG_029-13a"/>
公曰旂常在國銘功臣耳旗帳親舊里俗也君尊如天<lb/>
豈敢瀆獻乎威武大將軍是何名號耶上復遣所幸通<lb/>
政張龍來謂上言楊閣老忘徃年一遣内臣兩遣行人<lb/>
取之耶親在則存問死則厚恤恩禮過諸大臣百倍而<lb/>
執拗乃爾亦知懼否公曰雷霆之下誰不震懼第不敢<lb/>
以非禮仰報耳戊寅正月七日駕迴不用旗帳上素重<lb/>
公亦不以為忤也按楊公所拒張龍語或有之而謂駕<lb/>
迴不用旗帳恐不無矯飾按史稱正月乙巳傳㫖羣臣<lb/>
<pb n="KR2e0020_WYG_029-13b"/>
用曳繖大帽鸞帶奉迎尋賜文武羣臣大紅紵絲紗羅<lb/>
各一服色則一品斗牛二品飛魚三品蟒四品麒麟六<lb/>
七品虎彪翰林科道不限品級皆與焉部屬而下六品<lb/>
不與丙午上還自宣府羣臣候德勝門外中官預傳上<lb/>
意具綵帳數十綵聮千數皆金織字序詞惟稱威武大<lb/>
將軍不敢及尊號衆官列名於下亦不敢稱臣又具白<lb/>
金羊酒綵幣於一紅梵夾進御為賀儀良乆上戎服乗<lb/>
赤馬佩劔而來邊騎簇擁見火毬起戈矛間烟氣直上<lb/>
<pb n="KR2e0020_WYG_029-14a"/>
乃知駕至羣臣皆於道左叩頭上下馬坐御幄大學士<lb/>
楊廷和奉觴梁儲注酒蔣冕奉果槅毛紀奉金花稱賀<lb/>
上飲畢云朕在榆河親斬敵首一級廷和等叩頭對曰<lb/>
皇上聖武臣民不勝慶幸上遂馳馬由東華門入豹房<lb/>
越十四日賜文武臣銀牌于左順門一品重二十兩二<lb/>
品三品十兩文曰慶功五采飾之貫以朱組四品五品<lb/>
及都給事四兩給事中御史三兩鏤曰賞功貫以青組<lb/>
盖酬綵帳賀幣之價也唯翰林以無賀儀不與賜今云<lb/>
<pb n="KR2e0020_WYG_029-14b"/>
駕迴不用帳將誰欺也<lb/>
林介立時行狀在史館奏記副總裁董公曰昨聞迎立<lb/>
一事或云由中或云由内閣誅賊彬或云由張永或云<lb/>
由楊廷和疑信之間漫然無據云云楊文襄一清為張<lb/>
太監永志則曰逆彬握邊鎮重兵留鎮四十餘日召文<lb/>
武百官胥來㑹集賊濠尚在人心惶惑莫知所為彬卒<lb/>
有所避而不萌異志者公之力也次年春宫車晏駕公<lb/>
以計擒彬督視京城九門防奸制變中外倚之而安及<lb/>
<pb n="KR2e0020_WYG_029-15a"/>
考楊文忠公行狀乃公與蔣公力言之魏彬托使上奏<lb/>
張鋭從傍阻之不得而少監陳嚴亦助公入奏乃決時<lb/>
江彬方入問安坤寧宫獸吻禮畢張永潜使人報之遂<lb/>
奔西安門以取西官㕔文書為辭中道折向北安門當<lb/>
闗者曰有㫖留提督彬叱曰皇帝何在安所得㫖乎手<lb/>
批門者守門人羣擁之追者至遂縛之其不侔如此竊<lb/>
謂楊文襄與永昵也而又不善楊文忠故歸功於永文<lb/>
忠與永後不相善也且復用永者文襄與張永嘉薦也<lb/>
<pb n="KR2e0020_WYG_029-15b"/>
故楊氏之子孫悉收功於文忠而加永以潜報之説考<lb/>
之陳司馬繼世紀聞云江彬自南京囘至通州延住月<lb/>
餘方入京時上已不豫彬自知罪大欲將所統邊軍把<lb/>
守皇城諸門意在叵測人心洶洶時楊内閣廷和亟與<lb/>
張永及兵部議稱團營官軍正該皇城諸門守禦邊軍<lb/>
離家多日不可乆留即放入城不許停住實削其羽翼也<lb/>
楊公以彬握重兵恐其驚覺乃與張永密訂假與相好<lb/>
延至坤寧宫即啟皇太后傳懿㫖將彬擒拿并男婦黨<lb/>
<pb n="KR2e0020_WYG_029-16a"/>
與不走脱一人彬坐凌遲處死人皆稱快時彬手握重<lb/>
兵使當國者為謀不臧不但殺身而貽宗社之禍亦不<lb/>
細矣從容用計不勞餘力而中外晏然審此則楊公與<lb/>
永之功可以不相掩矣<lb/>
康對山海卒吕柟為墓表謂慶陽李獻吉詞賦追漢魏<lb/>
自謂一時豪也嘗犯宦官劉瑾繫獄幾死先生既用䇿<lb/>
脱之李後著文令他人擅其美李名士也猶且不識况<lb/>
其他乎至許宗魯為傳盡削之而張治道為行狀則甚<lb/>
<pb n="KR2e0020_WYG_029-16b"/>
詳云韓文率諸大臣劾瑾等擅權而彈文出李夣陽手<lb/>
恨之以他事構夣陽下獄欲致之死人情洶洶莫敢拯<lb/>
救夣陽自獄中傳帖甚急曰對山救我救我何栢齋對<lb/>
衆曰對山肯救之瑾李尚可活也人以語先生先生曰<lb/>
我何惜一徃而不救李耶先生雖承徃而人猶難之明<lb/>
日先生同御史某徃左順門值栢齋自内閣出曰此為<lb/>
獻吉來耶先生曰是栢齋附先生耳曰此可獨徃不可<lb/>
與他人同也先生遂不之徃且謂栢齋曰瑾横惡肆權<lb/>
<pb n="KR2e0020_WYG_029-17a"/>
人也性好名可詭言而奪不可正言而論也栢齋曰此<lb/>
惟先生能之他人不能也又明日先生徃瑾所瑾聞先<lb/>
生至倒屣迎之留飲坐話乆之瑾謂先生曰人謂自來<lb/>
狀元俱不如先生真為闗中増光先生紿言曰海何足<lb/>
言今闗中有三才古今所稀少也瑾驚曰何三才古今<lb/>
稀少也先生曰李郎中之文章張尚書之政事老先生<lb/>
之功業瑾曰李郎中為誰乃與我並耶先生曰是今之<lb/>
獄中李郎中也瑾曰非李夣陽耶先生曰是瑾曰若應<lb/>
<pb n="KR2e0020_WYG_029-17b"/>
死無赦先生曰應則應矣殺之闗中少一才矣飲晚罷<lb/>
出明日瑾奏上赦李夣陽薛應旂憲章録則言海與夣<lb/>
陽各自負不相下瑾慕海欲致之而不得瑾恒先施欲<lb/>
其一致海毎闞亡答之至是夣陽所親有左姓者詣獄<lb/>
謂夣陽曰子殆無生路矣惟康子可以解之夣陽曰吾<lb/>
與康子素不相能今臨死生之際乃始托之獨不媿於<lb/>
心乎左曰不謂李子而為匹夫諒也强之再三以片紙<lb/>
請書數字夣陽乃援筆曰對山救我惟對山為能救<lb/>
<pb n="KR2e0020_WYG_029-18a"/>
我餘無别言對山者海别號也左持書詣海海曰是誠<lb/>
在我我豈敢吝惡人之見而不為良友一辟咎也遂詣<lb/>
瑾瑾焚香迎海延致上坐海不少遜瑾曰今日何好風<lb/>
吹得先生來也命左右設席海曰吾有言告公如聽吾<lb/>
言當為公留不然吾且去矣瑾曰云何海曰昔唐明皇<lb/>
任髙力士寵冠羣臣且為李白脱靴公能之乎瑾曰請<lb/>
即為先生脱之海曰不然今李夣陽髙於李白數倍而<lb/>
海固萬不及一者也下獄而公不為之援柰何肯為白<lb/>
<pb n="KR2e0020_WYG_029-18b"/>
脱靴哉即奮衣起瑾固止之曰此朝廷事今聞命即當<lb/>
斡旋之海遂解帶與痛飲天明始别夣陽遂得釋歸而<lb/>
海自是與瑾酬酢遂罹清議矣黄泰泉佐作董大理傳<lb/>
則云予在史館閲實録見謝給事彈章㑹吕仲木至問<lb/>
德涵何如人曰直節人也致孝於親且篤交義嘗拯獻<lb/>
吉于死獄然性度髙邁偘偘面斥人短坐是致怨比在<lb/>
留都馬伯循為余言獻吉下獄時瑾欲殺之急乃書片<lb/>
紙出謂德涵救我家人往告康康即上馬馳至瑾門門<lb/>
<pb n="KR2e0020_WYG_029-19a"/>
者不為通呼曰我天下魁人也汝公乃我鄉里瑾素聞<lb/>
康名常冀一見而不可得聞之即攝衣迎康康遽上坐<lb/>
瑾留飲康談笑睨瑾曰自古三秦豪傑有幾瑾愕然曰<lb/>
請先生見教康曰昔桓温問王猛三秦豪傑何以不至<lb/>
猛捫其蝨而談世務三秦豪傑舍猛其誰何温闇若此<lb/>
哉瑾靣發赤疑其譏已因問曰於今三秦豪傑有幾康<lb/>
黙屈指曰三人爾昔王三原秉銓衡進賢退不肖今則<lb/>
有密勿親信秉大鈞者意盖指瑾也瑾轉發喜色因復<lb/>
<pb n="KR2e0020_WYG_029-19b"/>
問曰尚有一人其先生乎無謂王猛在前而吾不識康<lb/>
曰公何謬稱海也此一人乃今之李白也海何能為役<lb/>
瑾固問之則曰海不敢道昔曹操憎禰衡假手黄祖殺<lb/>
之姦雄小智也李白醉使髙力士脱靴可謂輕傲力士<lb/>
力士脱靴而不辭容物大度也瑾俯首思曰先生豈謂<lb/>
李夣陽也此人罪當誅康即起出曰海不敢道者此也<lb/>
瑾謝曰敬聞命矣明日即赦出之其後獻吉反嫉害德<lb/>
涵優伶至為中山狼雜劇以刺獻吉然德涵未嘗讐獻<lb/>
<pb n="KR2e0020_WYG_029-20a"/>
吉也由此觀之黨耶非耶大理之寃可類推已佐之辭<lb/>
婉而文應旂為二君飾奬而所語太麤易行狀似有所<lb/>
本然以張尚書為闗中三傑則非也當獻吉下獄時張<lb/>
綵尚為文選郎中轉僉都御史何得言尚書又一小説<lb/>
謂海言公事事以髙皇帝制度為法李夣陽能法髙皇<lb/>
帝為詩奈何殺之其説之不同如此大抵以康公嘗救<lb/>
李公而不詳其事爭以文筆傅飾之耳中山狼傳撰自<lb/>
馬左都中錫而雜劇則出王太史九思以為譏獻吉理<lb/>
<pb n="KR2e0020_WYG_029-20b"/>
或有之董少卿名恬坐劉瑾敗論罷<lb/>
康公行狀又言孝宗時謝閣老遷見知主上其子丕為<lb/>
翰林編脩時焦芳子黄中亦為翰林檢討爭勝於謝各<lb/>
樹黨與互為標榜焦欲引先生為附一日置酒敦請先<lb/>
生往見座客皆邪媚者曰此為排謝招我者耶遂正言<lb/>
責之座客皆愧服按謝公在内閣編脩舉進士在正德<lb/>
元年以前焦未入閣黄中亦未登第也謝公致仕編脩<lb/>
亦請告而焦始入閣黄中舉進士編脩已連坐為民乆<lb/>
<pb n="KR2e0020_WYG_029-21a"/>
矣何嘗相及而謂之互為標榜也又言㑹試塲中取仲<lb/>
木為第一而王濟之置之第六先生忿言於朝曰仲木<lb/>
天下士也塲中卷無可並者奈何以南北之私忘天下<lb/>
之公乎且㑹試能屈吕矣廷試其能屈乎及廷試果第<lb/>
一人濟之甚怨焉按康治詩仲木治書必非經房座主<lb/>
而仲木所作墓表言自入翰林求交先生則非座主門<lb/>
生又可見矣且據此以為康被斥之故尤誤康之斥時<lb/>
王公與焦芳當其時則皆已致仕矣未嘗在政府也康<lb/>
<pb n="KR2e0020_WYG_029-21b"/>
既以救李獻吉與瑾密而丁憂被盜累有司賠補為衆<lb/>
所摘李文正時有恨不為之救故耳<lb/>
龔尚書元之志李尚書充嗣撰嘉靖三年遣官存問賜<lb/>
白金一錠公年未八十官非内閣例無存問何得遣官<lb/>
賜金之説亦無所謂恐誤也<lb/>
吕髙陵作雍正誼墓誌云司馬俞公總制北邊辟公山<lb/>
西兵備副使夫兵備副使推在吏部㸃由上裁焉可辟<lb/>
也<lb/>
<pb n="KR2e0020_WYG_029-22a"/>
王伯安作徐昌榖志文雖竒然至欲自尊其道而畧其<lb/>
人材與履歴讀之若自為一人而非昌榖者其叙官乃<lb/>
云授大理評事盖昌榖在二甲授大理寺右寺副非評<lb/>
事盖當時制也昌榖詩自名家而今謂之非其至則所<lb/>
謂至者安在<lb/>
李康和公充嗣行狀出其子手云登丁未進士選翰林<lb/>
庶吉士時呆齋劉文安公主教事為所賞拔呆齋劉文<lb/>
安者定之也在成化初以學士教庶吉士相去二十三<lb/>
<pb n="KR2e0020_WYG_029-22b"/>
年矣<lb/>
熊尚書翀墓志文喻司徒臯撰尤疎野至稱馬端肅公<lb/>
為馬文貞公以兩宫禮成公進階資政大夫正治卿上<lb/>
柱國遂無一銜合格大可笑又謂憲宗朝陞山西憲副<lb/>
詔曰天下做官的都照依熊翀孝宗朝奏事鼻帶液詔<lb/>
曰鼻液乃膝寒耳命以宫羅䕶膝賜之皆俚妄不經之甚<lb/>
王文成行狀謂公少從塾師讀書出逰市上與鬻雀者<lb/>
爭有相者目而異之以錢買其雀與公送歸書館謂塾<lb/>
<pb n="KR2e0020_WYG_029-23a"/>
師曰此子他日官至極品當立異等功名因徧閲館中<lb/>
諸小生第其官崇卑顯晦後皆悉驗年譜則謂與同學<lb/>
生立長安街遇一相士異之曰吾為爾相後須憶吾言<lb/>
鬚拂領其時入聖境鬚至上丹臺其時結聖胎鬚至下<lb/>
丹田其時聖果圓先生異其言云云按草行狀在年譜<lb/>
二十年之前為公門人黄綰豈不知有聖境聖果之説<lb/>
而待錢氏著譜於二十年之後乃發之耶大抵欲過崇<lb/>
其師而不免於増飾非所以崇之也行狀與年譜俱云<lb/>
<pb n="KR2e0020_WYG_029-23b"/>
公少有大志湖廣有石和尚劉千觔之亂輒為書欲獻<lb/>
之朝請自討之其父龍山公禁之乃止而譜則係於十<lb/>
五歲下按石和尚劉千觔以成化丙戍作亂至明年滅<lb/>
又五年而為壬辰公始生前所云云大可笑也<lb/>
狀言公既謫瑾使人尾之公懼不免托言投江入武夷<lb/>
山中遇道士語遂乃由武夷至廣信歴沅湘以至貴陽<lb/>
龍塲年譜謂托投江附海舶遊丹山值風飄至閩界遇<lb/>
道士語乃之武夷歸省其父華於南京十二月返錢塘<lb/>
<pb n="KR2e0020_WYG_029-24a"/>
始赴貴陽當以年譜為正<lb/>
王文成行狀云浰頭賊巢池大鬢等聞横水諸巢皆破<lb/>
始懼加兵乃遣其弟池仲安等率老弱二百餘徒赴軍<lb/>
門投降隨衆立效意在緩兵盧珂鄭志髙陳英者有衆<lb/>
三千餘為池大鬢所脇而三人者獨深忌之乃來告變<lb/>
云池大鬢僣號設官及以偽授盧珂等金龍覇王官爵<lb/>
印信來首公先已諜知其事乃復陽怒不信遂械繫盧<lb/>
珂而使人密諭其意珂遂遣人歸集其衆待時而發又<lb/>
<pb n="KR2e0020_WYG_029-24b"/>
使人往諭池大鬢且密購其所親信説之使自來投訴<lb/>
還贛乃張樂大享將士下令城中散兵使各歸農示不<lb/>
復用賊衆皆喜遂弛其備率其麾下四十人自詣贛公<lb/>
使人探知己就道密遣人先行屬縣勒兵分哨候報而<lb/>
發又使人督集盧珂等兵俱至令所屬官僚以次設羊<lb/>
酒日犒池大鬢等以緩其歸㑹正旦之明日復設犒於<lb/>
庭先伏甲士引池大鬢入并其黨悉擒之出盧珂等所<lb/>
告狀訊鞫皆伏置於獄斬之無所謂對狀訊鞫及下獄<lb/>
<pb n="KR2e0020_WYG_029-25a"/>
也盖狀據奏詞奏詞大槩有所諱不若年譜之確也<lb/>
王新建復除之後總制三邊缺吏部推楊少師一清彭<lb/>
少保澤及公内批用楊楊入閣推彭公及公另推用王<lb/>
公憲兵部缺尚書又推公與彭公内批用王時中右都<lb/>
御史呉廷舉以南京左軍都督府缺掌印薦公任之南<lb/>
京兵部尚書李充嗣乞休薦以自代禮部尚書席書薦<lb/>
公當入内閣俱不允最後始有兩廣之命而年譜皆遺<lb/>
之附載於此<lb/>
<pb n="KR2e0020_WYG_029-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇山堂别集卷二十九<lb/>
</p>
<p>
</p>
  </div>
</body>
</text>
</TEI>
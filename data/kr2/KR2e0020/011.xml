<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇山堂别集卷十一</head> <lb/>
    <p>
<pb n="KR2e0020_WYG_011-1a"/>
欽定四庫全書<lb/>
　弇山堂别集卷十一<lb/>
　　　　　　　　　　　　明　王世貞　撰<lb/>
　　異典述六<lb/>
　　　宣德後許親王入朝<lb/>
自宣德初止漢趙二邸入臨大行以後親王無入朝者<lb/>
惟襄憲王為英宗叔父遘于王金符之嫌頼上仁明不<lb/>
為動而王於景泰中疏奏皇太后問上起居及勸景帝<lb/>
<pb n="KR2e0020_WYG_011-1b"/>
朝上於南城俱留中上見之大感悅特許入朝陛見後<lb/>
躬至内殿行家人禮宴賚加渥親送至大明門而别再<lb/>
朝復如之為峴山漢水賦寓思特置一䕶衞衞王䕶衞<lb/>
時不置久矣又詔王春秋髙歲時得㳺觀田獵不為例<lb/>
今所存御書婉敬剴篤雖漢肅之於東平不能擬其萬<lb/>
一也姪御名奉書叔父襄王承諭具悉尊意所以惡景<lb/>
諱之僭分而喜姪之復位及曩有陳言慰安章初未嘗<lb/>
達皇太后所葢為景諱之所蔽匿也今已於景諱宮檢<lb/>
<pb n="KR2e0020_WYG_011-2a"/>
而得之姪親覽之再三深見叔父忠愛之誠發於讜論<lb/>
抑邪扶正防微杜漸無非為宗廟社稷計惟叔父之心<lb/>
即周公之心也叔父二章亦即金縢之書之比也皇太<lb/>
后聞之感歎不已承畀彩雲捧日玉帶謹以領訖叔父<lb/>
云欲親行朝見本不敢煩逺來第念先帝同氣至親惟<lb/>
叔父宗室至賢亦惟叔父于情于誼不可不重得一見<lb/>
以篤親親今遣太監夏時齎奉勑符及書迎請即時氣<lb/>
候清和叔父宜從容就道宫眷世子郡王宜留藩邸其<lb/>
<pb n="KR2e0020_WYG_011-2b"/>
當從行之人亦隨尊意帶來竚俟其至惟叔父亮之<lb/>
　　　皇貴妃冊寶<lb/>
故事皇后金冊金寶皇貴妃而下有冊而無寶獨宣德<lb/>
元年以貴妃孫氏有容德請於皇太后製金寶賜之且<lb/>
命太師英國公張輔為正使少師吏部尚書蹇義為副<lb/>
使二公元臣也葢未幾而貴妃有子冊東駕軒龍亦易<lb/>
位矣自是貴妃授寶遂為故事<lb/>
　　　東宫送公主入邸<lb/>
<pb n="KR2e0020_WYG_011-3a"/>
寶慶公主者髙帝幼女也文皇既定京師俾仁孝皇后<lb/>
女之十九歸駙馬都尉趙輝資班比諸公主特厚時仁<lb/>
廟在東宫特令送之至邸亦殊典也輝父趙和以千户<lb/>
征安南戰殁輝襲職守金川門上見其貌偉麗而悅之<lb/>
遂令尚公主時永樂之十一年也輝歴掌南京兩都督<lb/>
宗人府主孝陵祀至成化十二年乃卒為駙馬者六十<lb/>
五年母孫氏守節被旌夀亦至八十餘夫婦以忠節顯<lb/>
而輝極富貴夀康之隆可謂希世之遘矣<lb/>
<pb n="KR2e0020_WYG_011-3b"/>
　　　賜印記<lb/>
髙皇帝賜懿文太子白玉印方一寸二分曰大本堂記賜<lb/>
中宫皇后白玉印方亦如之曰厚載之記文皇帝賜仁<lb/>
廟玉押曰人主中正仁廟即位時宣廟方為皇太孫復<lb/>
舉以授之命印識章奏國朝惟仁宣二廟優禮大臣賜<lb/>
銀圖書以示褒美後亦有嗣行之者按仁宗朝蹇義夏<lb/>
原吉楊士竒黄淮楊榮金幼孜俱被賜其文曰繩愆糾<lb/>
繆而義又有蹇忠貞士竒楊貞一之印宣宗賜義曰忠<lb/>
<pb n="KR2e0020_WYG_011-4a"/>
厚寛𢎞原吉曰含𢎞貞靜士竒曰清方貞一榮曰方直<lb/>
剛正胡濙曰清和恭靖又文恭世家吳中曰和敏詳達<lb/>
景泰賜少傅胡濙曰忠貞惟篤少保王文曰忠誠匪懈<lb/>
衍聖公孔𢎞緒曰謹禮崇德按是時王少傅直陳循髙<lb/>
穀于謙三少保當亦有之特以景廟賜不敢登之志傳<lb/>
耳世宗朝與賜者楊一清張孚敬桂蕚李時費宏夏言<lb/>
顧鼎臣翟鑾方獻夫嚴嵩郭勛仇鸞楊曰耆德忠正又<lb/>
繩愆糾違張曰忠良貞一又繩愆弼違又别記永嘉張<lb/>
<pb n="KR2e0020_WYG_011-4b"/>
茂恭桂曰忠誠靜慎又繩愆匡違李曰忠敏安慎方曰<lb/>
忠誠直諒費曰舊輔元臣夏曰學博才優顧曰經緯首<lb/>
選翟曰清謹學士又繩愆輔德嚴曰忠勤敏達勛未考<lb/>
仇曰翔卿又曰朕所重惟卿一人今上以少師張居正乞<lb/>
歸葬範銀為圖書以賜之俾得馳傳宻封言事其文曰<lb/>
帝賚忠良<lb/>
　憲廟特賜方士李孜省銀圖書二曰妙悟通𤣥曰忠<lb/>
　貞和直得宻封言事又鄧常恩圖書一曰槖籥隂陽<lb/>
<pb n="KR2e0020_WYG_011-5a"/>
　蕭崇一圖書二曰至真𤣥妙曰丹霞歲月世廟賜真<lb/>
　人邵元節白玉印文曰闡教䕶國烏玉印文曰太和<lb/>
　子真人陶仲文白玉印文曰凌虛子烏玉印文曰林<lb/>
　隱銀記曰秉一保國宣廟賜太監金英范𢎞各銀記<lb/>
　其文不傳又賜王瑾御用銀記四曰忠肝義膽曰金<lb/>
　貂貴客曰忠誠自勵曰心跡雙清憲廟賜覃司禮昌<lb/>
　牙記二曰忠誠不怠曰謙亨忠敬銀記一曰才華明<lb/>
　敏石記一曰補衮宣化世廟賜張司禮佐銀記四曰<lb/>
<pb n="KR2e0020_WYG_011-5b"/>
　集謀輔德曰端忠誠慎曰輔忠曰勵忠麥司禮福銀<lb/>
　記一曰恭勤端慎其他未能悉數盖中貴人得之不<lb/>
　難若大臣則為異典耳<lb/>
　　　特賜黄金牙刻闗防<lb/>
國朝文武臣領勅行事者俱給闗防以銅為之其模制<lb/>
大小雖相臣行邊與部屬無異獨正德間太監張永征<lb/>
安化王及再督三闗用金鑄見楊文襄一清所撰墓志<lb/>
文襄與永同事所紀當不謬嘉靖間大學士顧公鼎臣<lb/>
<pb n="KR2e0020_WYG_011-6a"/>
居守用牙刻闗防賜之皆特恩也<lb/>
　　　文臣賜第<lb/>
文臣賜第京師若髙帝時有之以後蹇忠定夏忠靖楊<lb/>
文貞楊文敏胡忠安吳榮襄至翰林臣曾棨王英在宣<lb/>
廟俱有賜文貞力辭而止于肅愍陳芳洲髙文義王毅<lb/>
愍商文毅在景廟亦有之袁彬所請則文毅賜第也天<lb/>
順李文達王忠肅馬恭襄俱有賜第又為忠肅造第原<lb/>
籍鹽城嘉靖間張文忠治第京師上聞以銀幣羊酒賜<lb/>
<pb n="KR2e0020_WYG_011-6b"/>
之今人不考遂以為賜第非也其原籍始以書院請特<lb/>
命有司給夫價資營造後夏文愍亦繼之然不名言賜<lb/>
也萬厯元年今江陵築第故里上特輟御前白金千兩<lb/>
遣官齎送<lb/>
　嘉靖中既為真人尚書邵元節陶仲文治顯靈宫於<lb/>
　内開法局而宫外復起大第其盛尚書端明顧尚書<lb/>
　可學俱有賜第乃至通妙梁散人方士段瘸子亦有<lb/>
　之不足為異也<lb/>
<pb n="KR2e0020_WYG_011-7a"/>
　　　特賜額號<lb/>
髙帝以魏國公達勛業非常於居第左右特各建一坊<lb/>
榜曰大功又特署八字於德慶侯廖永忠門曰功超羣<lb/>
將智邁雄師以旌異之後襄陽任亨泰為禮部尚書得<lb/>
幸勅於原籍立狀元坊不為例又親書孝義門三字署<lb/>
於浦江鄭氏之門皆非有司所請也<lb/>
世宗時因張文忠請立書院仍親定名曰貞義堂曰抱<lb/>
忠樓曰寶綸及京師居第成賜以獻皇帝御書榮恩堂<lb/>
<pb n="KR2e0020_WYG_011-7b"/>
字識其端曰皇考手澤又賜銀印篆刻所賜孚敬字及<lb/>
白金四鎰彩帛四束羊酒餚饌等物諭曰前聞卿自為<lb/>
堂曰榮恩所謂榮得君恩也朕思皇考嘗手書三字朕<lb/>
恭裝軸兹併銀印一枚及綵帛等物以為吾君臣相慶<lb/>
之意庶見朕意云耳後楊文襄樓曰寶翰夏文愍書院<lb/>
曰忠禮堂曰瓊恩樓曰寶澤李文庸樓曰珍謨汪榮和<lb/>
樓曰昭恩甘少保樓曰尊恩嚴分宜髙新鄭亦各沾賜<lb/>
分宜堂額曰忠弼樓曰瓊翰流輝供𤣥像閣曰勑賜延<lb/>
<pb n="KR2e0020_WYG_011-8a"/>
恩之閣京師堂曰忠正南昌樓曰寶翰堂曰耆德新鄭<lb/>
樓曰寶謨堂曰鑒忠陶秉一原籍書樓曰聖翰瓊光今<lb/>
上為張江陵賜堂額曰純忠其左扁曰社稷之臣右扁<lb/>
曰股肱之佐堂對曰志秉純忠正氣垂之萬世功昭捧<lb/>
日休光播於百年樓額曰捧日皆御筆<lb/>
　　　賜號旌奬<lb/>
金鄉忠壯侯王真以死難洪熈初進封寧國公加賜號<lb/>
曰効忠少師蹇義少傅楊士竒以輔導功洪熈初賜蹇<lb/>
<pb n="KR2e0020_WYG_011-8b"/>
號曰蹇忠貞楊曰楊貞一都督僉事楊俊以擒喜寧功<lb/>
景泰中進左都督特賜號曰忠能又真人劉淵然洪武<lb/>
初至京特賜號曰髙道<lb/>
　　　賜宴華葢殿<lb/>
文皇帝時友愛諸弟每來朝賜宴於華葢殿辭亦如之<lb/>
世子郡王則皇太子宴於文華殿獨宴尚師阿里瑪亦<lb/>
華葢殿葢以親王例賔之也十九年特宴兵部尚書趙<lb/>
羾於華葢殿以尚書夏原吉九年滿上親宴之武英殿<lb/>
<pb n="KR2e0020_WYG_011-9a"/>
一時咸以為榮<lb/>
　　　輔臣三載考績宴禮部<lb/>
永樂間尚書滿九載如趙羾夏原吉蹇義方賔左副都<lb/>
御史李慶賜宴華葢等殿後内閣一品九載亦有宴獨<lb/>
萬厯十三年少傅申公滿三載特賜宴禮部九卿三品<lb/>
皆陪列葢前無之典也又三年以少師滿復如之上疏<lb/>
辭賜折宴白金五十兩文綺四端<lb/>
　　　賜禁苑乗輿<lb/>
<pb n="KR2e0020_WYG_011-9b"/>
宣宗時張太師輔蹇少師義楊少傅士竒夏少保原吉<lb/>
楊宫傅榮金宫保幼孜於西苑讌游俱騎而從時致仕<lb/>
少保黄淮以謝恩至京亦得從因病瘵特給肩輿嘉靖<lb/>
中勲輔郭太師勛夏少師言等前後以入直西城賜乗<lb/>
馬夏公及翟少傅鑾乃私以小輿使人腰之而行上聞<lb/>
不善也最後分宜以老特許乗腰輿年八十加恩賜肩<lb/>
輿俱禁中古今所未有之典<lb/>
　　　賜禁苑直舍<lb/>
<pb n="KR2e0020_WYG_011-10a"/>
上在西城因賜諸入直大臣廬於無逸殿之左右廂然<lb/>
頗隘而受日至丁巳特建一舍於殿東官道之左以居<lb/>
分宜㕔事皆南向别館庖湢皆具又出百金以制一切<lb/>
器用分宜逐遂以居華亭公亦我朝希曠之典<lb/>
　　　車駕東宫迎送功臣<lb/>
洪武三年征北大將軍信國公徐達左副將軍李文忠<lb/>
等討北師還上自出勞於江上二年征南將軍廖永忠<lb/>
副將軍朱亮祖等師自廣西還上遣皇太子率百官迎<lb/>
<pb n="KR2e0020_WYG_011-10b"/>
勞於龍灣既陛見皇太子送還第十五年命征南將軍<lb/>
潁川侯傅友德副將軍永昌侯藍玉西平侯沐英等討<lb/>
雲南永樂五年征夷將軍成國公朱能副將軍新城侯<lb/>
張輔等討安南俱上親餞之龍江正德中太監張永討<lb/>
寧夏叛王往迴上迎送於東安門外<lb/>
　　　天子臨弔<lb/>
髙帝聞中山王訃至被髪徒步往哭又親至龍江迎祭<lb/>
常開平鄧寧河國初優禮大臣固已如此後唯武宗臨<lb/>
<pb n="KR2e0020_WYG_011-11a"/>
祭張英公懋每一奠酒其家進五百金凡九奠南巡幸<lb/>
靳文僖第令畨僧遶座懴悔<lb/>
　　　行幸大臣<lb/>
髙帝於魏曹二公及大勛臣第往往臨幸以為常宣宗<lb/>
皇帝嘗夜幸楊文貞第又幸英國公輔第留飲賜金帛<lb/>
又與中宫幸㑹昌伯孫忠第宴賚尤厚武宗南巡幸致<lb/>
仕楊相一清家飲宴三日賦詩酬和楊大出珍寶為壽<lb/>
至淮安幸總兵官鎮逺侯顧仕隆第<lb/>
<pb n="KR2e0020_WYG_011-11b"/>
　　　皇太后賜見<lb/>
宣德六年上奉皇太后謁二陵召少師蹇義少傅楊士<lb/>
竒太子少傅楊榮太子少保金幼孜太常卿楊溥於幄<lb/>
殿面加慰諭賜白金綵幣酒饌萬厯六年江陵還自葬<lb/>
父入謁仁聖慈聖俱加慰諭宴賚尤厚<lb/>
　　　御製神道碑<lb/>
國初文武大臣薨逝例請於上命翰林儒臣製文立碑<lb/>
以後漸不請惟中山王姚恭靖乃二聖御筆𢎞治中昌<lb/>
<pb n="KR2e0020_WYG_011-12a"/>
國公先塋亦然若永嘉侯壙志之𩔖則上偶為之非以<lb/>
為榮重也<lb/>
　　　御製紀功文<lb/>
髙帝時滅元滅陳滅張最為宏鉅之績而未有如椽之<lb/>
筆以紀之至平夏明氏獨以劉文成上頌不自居而歸<lb/>
功於臣下然亦傅潁川廖德慶之殊遇也謹録如左<lb/>
洪武四年九月三十日朕親紀征蜀二道總兵官功之<lb/>
低昂以旌忠勇有智之將又戒無謀鈍兵之徒爾基再<lb/>
<pb n="KR2e0020_WYG_011-12b"/>
作平蜀頌一章為傅將軍廖將軍千萬年不朽之功朕<lb/>
聞雲從龍風從虎聖人作而萬物覩此葢上古聖君臨<lb/>
御恩及海内故賢者讚揚若非聖君安敢受此美稱善<lb/>
揚者也朕本淮民因元失政豪傑忿爭吾承人後偶獲<lb/>
多兵訓練為我調用有時命將四出有時親征一方十<lb/>
五六年間羣雄斂跡惟西蜀一隅限山阻險是有戴壽<lb/>
者假明之童孩負固不伏隂生詭計説誘諸洞蠻夷為<lb/>
我邊民患於是發兵二道命將分討三年冬平章楊璟<lb/>
<pb n="KR2e0020_WYG_011-13a"/>
德慶侯廖永忠率舟師抵瞿塘戴壽以全蜀軍民與之<lb/>
决戰平章楊璟兵敗收兵僅能與之對壘當年冬潁川<lb/>
侯傅友德將兵由西番道經階文逾月而抵綿漢蜀兵<lb/>
莫敢當鋒其戴壽者恃瞿塘之險選老弱守之西行與<lb/>
潁川侯一戰戴壽披靡再戰困逼成都其攻瞿闗舟師<lb/>
總兵者尚未盡知將軍潁川侯木牌書其戰勝次第順<lb/>
川江而放流德慶侯獲之連壘而進擣磯破闗而至偽<lb/>
京師幼主明昇銜璧請降戴壽為傅將軍生擒於成都<lb/>
<pb n="KR2e0020_WYG_011-13b"/>
于是中國清寧論將之功傅一廖二低昂定焉<lb/>
　天佑我邦　師出以律　將忿則揚　馬嘶蹄蹈<lb/>
　畫角聲張　惟我潁侯　智勇難量　羌人稽首<lb/>
　壺漿道傍　勞我軍士　綿漢是行　蠢爾戴壽<lb/>
　率衆來當　一戰披靡　拒城且藏　旬日困逼<lb/>
　詣軍請降　傅將功就　再歌瞿塘　天生廖將<lb/>
　與傅成雙　江風浩浩　起我旌幢　泊舟連捷<lb/>
　直破瞿闗　生俘偽主　市肆無干　遣使飛捷<lb/>
<pb n="KR2e0020_WYG_011-14a"/>
　一刻數闗　天産名將　兵出農間　非朕有能<lb/>
　實由天監　有臣在南　居括蒼山　生而能文<lb/>
　舉筆何難　謂我採擇　黼之班班<lb/>
　誦此則主帥湯中山愧汗無地而楊平章者不知死<lb/>
　所矣然後六年中山進封公而潁川以平雲南始亦<lb/>
　進封然傅竟不得與中山同贈王而德慶亦不獲與<lb/>
　平章同贈公事固不可量也<lb/>
　　　賜調甘露漿<lb/>
<pb n="KR2e0020_WYG_011-14b"/>
洪武六年正月丙午上御武樓召御史中丞陳寧太子<lb/>
贊善大夫宋濓賜坐談嘉祥之應勅中使入取所儲甘<lb/>
露於宫中盛以翠罌玉潔珠圓世所未覩已而舁㸑器<lb/>
至用金杓煉水二升火勢既匀水湧成波上起自龍帳<lb/>
中親啟罌以投須臾融化與水為一上取罌傾瀉二内<lb/>
侍舉幕承之渣滓已盡重漉以絳紗囊上飲一爵而分<lb/>
賜寧與濓曰此天地至和所凝也卿等服之去沉疴延<lb/>
遐齡矣寧等飲畢奠爵于几頓首而退賦詩以記其榮<lb/>
<pb n="KR2e0020_WYG_011-15a"/>
又一日與濓飲濓素不勝杯杓舉觴即辭上强之至三<lb/>
觴面如赭行不成步上歡笑親御翰墨賦楚詞一章以<lb/>
賜仍命羣臣賦醉學士歌且曰令後世知吾君臣同樂<lb/>
如此也復以濓乏騎乗勅皇太子選良馬以賜上親作<lb/>
馬歌命近臣咸和之俾濓藏之為家寶<lb/>
　　　君臣同遊<lb/>
嘉靖十年上召大學士張孚敬尚書李時於西苑視蠶<lb/>
壇地賜酒飯珍餌御製西苑視榖祗先蠶壇位賦手授<lb/>
<pb n="KR2e0020_WYG_011-15b"/>
孚敬曰朕適有作卿等刪潤因命和以寓警戒之意孚<lb/>
敬請上手書各賜以為子孫世寶許之明日二臣進和<lb/>
賦上亦各賜手書御製賦如所請後數日併裝成帙名<lb/>
曰詠和録賜之已復諭璁曰朕惟君臣之際固不可不<lb/>
嚴此在朝廷當慎他處則猶家禮然且漢文之召見賈<lb/>
生同語久而文帝為之前席今亦稱美故君臣不交治<lb/>
功安成况朕在冲昧世事未經無一識見卿之於朕無<lb/>
異周公愛成王首以孝訓于朕他特餘事耳卿夙夜在<lb/>
<pb n="KR2e0020_WYG_011-16a"/>
公敬君盡禮昨見退遜太過恐非輔臣之于君者夫何<lb/>
謂輔導大臣與他諸臣不同故曰導之教訓傅以德義<lb/>
保其身體此則不可以在朝之制相與明矣今後凡㑹<lb/>
議或卿有所奏可無拘時而來面相計處俾交脩朕之<lb/>
性志有定方可廣接他人庶有所酌别賢否耳朕又欲<lb/>
於今春奉兩宫春游後與卿輩一遊以仰遵我聖祖丕<lb/>
訓亦以見幼孫之率由祖道當有宴樂預與卿言之十<lb/>
五年端陽節賜文武百官宴於奉天殿宴畢上幸西苑<lb/>
<pb n="KR2e0020_WYG_011-16b"/>
預命侯郭勛大學士李時尚書夏言候於崇智殿遣中<lb/>
官齎賜艾虎花縧百索牙扇等物上至勛等致辭謝上<lb/>
曰今日之宴一以賞節一以酬前月山中扈從之勞勛<lb/>
等頓首謝至水次上御龍舟召勛等各乗舟給酒饌命<lb/>
檝夫槳三臣舟近龍舟而行自蕉園迤邐至澄碧亭登<lb/>
岸復宴無逸殿勛等各稱觴上壽盡歡而罷<lb/>
　　　宴坐超本列<lb/>
永樂中北征還大宴羣臣第功時大學士楊榮金幼孜<lb/>
<pb n="KR2e0020_WYG_011-17a"/>
以五品特勅與兵部尚書方賔同列而坐嘉靖中恩榮<lb/>
宴於禮部讀卷官少詹事兼學士李本秩第四品以内<lb/>
閣故特奉㫖班尚書末久之復舉恩榮宴巡綽官太保<lb/>
左都督陸炳亦奉㫖班尚書末葢少詹都督故事當東<lb/>
西嚮坐耳萬厯初内閣吏侍申時行亦班坐尚書末用<lb/>
本例也<lb/>
　　　賜大臣父母<lb/>
文皇既宴尚書趙羾於華葢殿輟御前酒饌悉以賜其<lb/>
<pb n="KR2e0020_WYG_011-17b"/>
母又以元宵節宴羣臣知尚書夏原吉母觀燈賜酒食<lb/>
鈔二百錠今上嘗以大紅蟒紗衣一襲銀錢二十兩賜<lb/>
張江陵父以聖母命玉花墜七件彩衣紗六疋賜其母<lb/>
尋父封少師文明卒後奉母入京上及三宫俱有賜上<lb/>
賜金嵌寶首飾一副銀八寶一百兩青紅蟒衣四疋裏<lb/>
絹四疋甜食盒二副仁聖太后金首飾一副紵絲六表<lb/>
裏食盒八副慈聖太后金嵌寶石首飾一副珍珠環一<lb/>
雙青紅蟒衣二套銀八寶五十兩食盒八副<lb/>
<pb n="KR2e0020_WYG_011-18a"/>
　　　二品賜玉帶<lb/>
玉帶為一品常繫服色大臣品未及而特賜者許繫今<lb/>
人不知往往以為玉帶非賜不得繫誤也其未至一品<lb/>
而賜玉者洪武中𢎞文館學士羅復仁天順中尚書王<lb/>
翺馬昂大學士李賢成化中尚書白圭𢎞治中大學士<lb/>
李東陽謝遷翺賢東陽遷旋加至一品正徳則大學士<lb/>
王鏊費宏楊一清靳貴尚書曾鑑許進顧佐劉璣孫交<lb/>
石玠楊潭李傑張綵劉機曹元王敞白鉞李遜學王鑑<lb/>
<pb n="KR2e0020_WYG_011-18b"/>
之毛澄右都御史王鼎内鏊宏一清貴旋加至一品嘉<lb/>
靖中非一品而賜者大學士袁宗臯尚書邵元節陶仲<lb/>
文郭文英也元節以下皆異流圭鉞父子俱官太子少<lb/>
保而沾此賜尤竒<lb/>
　　　賜坐<lb/>
洪武中大臣如魏國公達等不時賜宴預坐及學士承<lb/>
㫖宋濓等隅坐講論至仁宗亦然正綂以後廢矣雖孝<lb/>
宗之敬禮閣臣世宗之寵眷張夏叩頭長跪不聞坐論<lb/>
<pb n="KR2e0020_WYG_011-19a"/>
也嘉靖末分宜賜坐一次惟真人陶仲文召對坐無算<lb/>
乃至陶南西嚮上北東嚮以陶坐繡墩上亦坐墩不設<lb/>
御坐入則迎於廷出則送至門握手乃别<lb/>
　　　手札不名<lb/>
髙帝嘗與劉誠意宋承㫖書御諱頓首復伯温老先生<lb/>
及景濓先生是時為國公也<lb/>
世宗手札貴溪為公謹分宜為惟中然不過三四而已<lb/>
余見永嘉奉御札百餘道内二十餘道稱元輔張羅峯<lb/>
<pb n="KR2e0020_WYG_011-19b"/>
或大學士張羅峯或張少師羅峯又面呼羅山遂有御<lb/>
札稱少師張羅山最後一札稱茂恭當時楊石淙桂安<lb/>
豐應亦有之而余未之見今上御書與江陵自萬厯元<lb/>
年十一月以後皆不名内聖諭先生啟沃朕心平治天<lb/>
下功已在社稷茲當六年考滿特於例外加賜銀一百<lb/>
兩蟒衣斗牛各一襲少示優眷不必辭又諭朕聞先生<lb/>
父母俱存年各古稀康健榮享朕心嘉悦特賜大紅蟒<lb/>
衣一襲銀錢二十兩又玊花墜七件綵衣紗六疋乃奉<lb/>
<pb n="KR2e0020_WYG_011-20a"/>
聖母恩賜咸欽承㫖家僮往齎之外銀錢二十兩是先<lb/>
生的又手諭白燕蓮花俱進獻聖母甚是嘉悦却獨産<lb/>
翰林院中先開於密勿之地上天正假此以見先生為<lb/>
社稷祥瑞花中君子朕賴先生啟沃固不敢顛縱何德<lb/>
之有又御筆勅諭元輔張少師朕以幼冲嗣位賴先生<lb/>
匡弼啟沃四方治安九邊寧靜我祖宗列聖亦鑒知先<lb/>
生之功就加顯爵不為過乃屢辭恩命惟一誠輔國自<lb/>
古忠臣如先生者罕朕今知先生實心不復强特賜坐<lb/>
<pb n="KR2e0020_WYG_011-20b"/>
蟒衣一襲銀錢五十兩以示優眷用成先生美德其欽<lb/>
承之故諭以後辭禮益鄭重不可枚舉江陵殁凡有諭<lb/>
蒲坂吳縣亦多不名<lb/>
　　　詔勅不名<lb/>
吳元年上諭諸將謂張氏既滅惟大將軍於貨寶無所<lb/>
取婦女無所近其深謀逺畧葢謂中原未平民未休息<lb/>
豈可遽恃為安乎爾等當如大將軍所存共圖大勛康<lb/>
濟宇内洪武三年議賞將士詔稱大將軍等運謀竭忠<lb/>
<pb n="KR2e0020_WYG_011-21a"/>
六師用命遂致强殞弱伏疆宇奠安諸番入貢華夷一<lb/>
綂四年命左右丞相詔稱大將軍左右解甲於武備之<lb/>
庫息馬家庭從善樂游功名兩全古何過哉皆謂中山<lb/>
王也十八年王没詔一勅三俱稱中山武寧王開平忠<lb/>
武王而皆不名至永樂戒諭勛戚大臣皆稱我中山武<lb/>
寧王而不及開平矣葢中山以先朝元勛且有椒房之<lb/>
重故也<lb/>
萬厯初江陵尤被隆禮凡内閣勅諭部疏御批俱稱元<lb/>
<pb n="KR2e0020_WYG_011-21b"/>
輔或張先生而不名其聞喪以後尤委曲敦至勅諭中<lb/>
外凡大事待張先生還朝而行又以遼左報捷諭内閣<lb/>
歸功元輔平日加意運籌候疏上卿等一録封此諭著<lb/>
兵部差人星夜馬上前去與張先生看隠然文終宣成<lb/>
之不名矣<lb/>
　　　行人齎㫖取尚書<lb/>
自𢎞治以後内閣輔臣體重故取復位者必遣行人以<lb/>
示優異若尚書雖吏部亦不復爾惟嘉靖初取總制三<lb/>
<pb n="KR2e0020_WYG_011-22a"/>
邊尚書王瓊回京别用自原籍取吏部尚書方獻夫别<lb/>
用俱遣行人瓊入京補吏部獻夫入京進内閣而其時<lb/>
自原籍召大學士桂蕚却不遣行人同官張璁為之請<lb/>
亦不許隆慶中自原籍召大學士髙拱亦不遣行人不<lb/>
知爾時事體云何聞髙頗以是不樂其同事諸公<lb/>
　　　宴賞下僚<lb/>
洪武中特宴勞吳山縣主簿隨贇於别殿賜白金五百<lb/>
兩文綺及帛各百疋陞知縣以奮義平賊也贇後至按<lb/>
<pb n="KR2e0020_WYG_011-22b"/>
察使有聲<lb/>
　　　大臣面呼先生<lb/>
英宗自李文達獨見則稱先生其稱王忠肅多曰老王<lb/>
孝宗自丁巳後召見劉文靖等必稱先生馬端肅劉忠<lb/>
宣則稱老尚書見天順日録燕對録可證萬厯初元上<lb/>
敬禮江陵稱先生雖宫中亦稱張先生嘉靖末命宫中<lb/>
不得名華亭公稱徐閣老皆異數也<lb/>
　　　大臣賜衞士<lb/>
<pb n="KR2e0020_WYG_011-23a"/>
天順陳汝言𢎞治馬端肅文升俱以兵部尚書為怨家<lb/>
所中詔特給衞騎䕶之陳五十人馬十二人嘉靖給兵<lb/>
百人為大學士楊文忠廷和夏文愍言直宿出入衞從<lb/>
　　　賜禁衣<lb/>
嘉靖庚申上勅南京織閃黄補麒麟仙鶴紗衣各一副<lb/>
賜分宜閃黄色惟上得用之甲子賜華亭教子升天蟒<lb/>
衣一件上手擇有珠者萬厯甲戌上以江陵辭功賞特<lb/>
賜坐蟒已後賜皆如之而最後武靖侯李偉以太后父<lb/>
<pb n="KR2e0020_WYG_011-23b"/>
沾焉坐蟒者惟司禮大璫掌印久為上所重者得此賜然<lb/>
累代不數人即勛舊所不與也<lb/>
　　　賜衣文武互異<lb/>
嘉靖中内閣嚴徐李皆賜服麒麟麒麟公侯服也而<lb/>
成國公朱希忠京山侯崔元左都督陸炳等以𤣥壇供<lb/>
事特賜服仙鶴仙鶴文臣一品服也成化以後文臣賜<lb/>
麟不為異而公侯伯武臣賜鶴則異矣六公出入朝行<lb/>
殆不可復辨<lb/>
<pb n="KR2e0020_WYG_011-24a"/>
　　　五品鶴袍<lb/>
嘉靖中學士嚴訥李春芳董份以五品撰𤣥詞特賜仙<lb/>
鶴袍既而上悔之下諭謂𤣥壇供事可用鶴餘則不可<lb/>
意葢為三臣也而尚書皆自疑不敢衣鶴亟市錦雞為<lb/>
飾而三學士之衣鶴自若也<lb/>
　　　賜土官服色<lb/>
正德中賜播州宣慰司楊斌麒麟衣一襲陞四川按察<lb/>
使後以宣慰致仕復賜麒麟衣一襲最後賜蟒衣玉帶<lb/>
<pb n="KR2e0020_WYG_011-24b"/>
以貢物厚故也賜永順宣慰使致仕彭世麒大紅蟒衣<lb/>
三襲陞都指揮使其子宣慰明輔大紅飛魚服三襲給<lb/>
正三品散官誥命以進大木故也嘉靖末復以進大<lb/>
木賜致仕宣慰彭明輔蟒衣進湖廣都指揮使致仕<lb/>
子宣慰翼南飛魚衣一襲進雲南右布政使正德賜<lb/>
日本使臣宋素卿大紅飛魚服一襲中人瑾受其黄<lb/>
金故也素卿閩人至嘉靖中始以爭貢事論死<lb/>
　　　賜尚師儀仗<lb/>
<pb n="KR2e0020_WYG_011-25a"/>
今公侯前導止藤杖一對鞍籠馬杌一對而已攷之國<lb/>
初有公侯儀仗户當不止此永樂中賜尚師法王阿里<lb/>
瑪牙杖二金𤓰二骨朶二幡幢二十四對銀香爐盒二拂<lb/>
子二銀手爐三對紅紗燈籠一對鮀燈二對傘二銀<lb/>
交椅一銀脚踏一銀水罐銀盆一誕馬四鞍籠二銀杌<lb/>
一青圓扇一紅圓扇一帳房一紅紵絲拜褥一玉印誥<lb/>
命織金珠袈裟金銀器皿成化中法王扎巴結㕘賜儀<lb/>
仗亦如之特許用㯶轎前後皆以錦衣校卒供應見者<lb/>
<pb n="KR2e0020_WYG_011-25b"/>
皆以為親王<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇山堂别集卷十一<lb/>
</p>
<p>
</p>
  </div>
</body>
</text>
</TEI>
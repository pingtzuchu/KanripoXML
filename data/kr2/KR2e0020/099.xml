<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇山堂别集卷九十九</head> <lb/>
    <p>
<pb n="KR2e0020_WYG_099-1a"/>
欽定四庫全書<lb/>
　弇山堂别集卷九十九<lb/>
　　　　　　　　　　　　明　王世貞　撰<lb/>
　　中官考十<lb/>
嘉靖三年十月應天巡撫吳廷舉言内官監監收白熟<lb/>
粳米額外科索無厭大率正糧一石加費二石方獲批<lb/>
單雖屢奉㫖禁革而該監科索如故請令提督太倉太<lb/>
監一員與倉塲侍郎兼同監收庶弊奸可革民不為病<lb/>
<pb n="KR2e0020_WYG_099-1b"/>
户部覆議總督倉塲與内府不相統攝難以行事今但<lb/>
宜嚴加飭戒及請命巡視光祿寺科道帶管訪察奸弊<lb/>
以聞上曰然今後内官監收粮悉如故事毎石加耗一<lb/>
斗不許分外多收軍餘人等有仍前巧立名色科索民<lb/>
財者如法究治巡視科道官不必帶管<lb/>
十一月癸亥巡按直𨽻御史朱寔昌言頃者太監吳勲<lb/>
張志聰以私恨劾奏浙江布政馬卿杭州府知府查仲<lb/>
道奉㫖逮問二臣以節省愛民觸忤權貴浙江連嵗災<lb/>
<pb n="KR2e0020_WYG_099-2a"/>
民死者半志聰科擾不已恐生他變幸召還志聰而以<lb/>
浙江織造専委本省鎮守太監蘇州織造専委吳勲而<lb/>
釋卿仲道復職庶近倖之勢不至益張守法之臣不至<lb/>
失據疏奏上以為妄言狂率切責而宥之<lb/>
六科給事中李錫等言頃者太監吳勲張志聰等往蘇<lb/>
杭織造内閣九卿科道交章諫止陛下雖不聴然勅勲<lb/>
等安静行事毋分外擾民何事未逾年即背前㫖矣勲<lb/>
誣馬卿查仲道則逮之張志聰誣郭波蕭景腆則逮之<lb/>
<pb n="KR2e0020_WYG_099-2b"/>
至御史朱寔昌劾志聰等罪状甚著皆拒而不納勲等<lb/>
於陛下勅諭何如哉而陛下之於詔㫖大信又何如哉<lb/>
書曰明清於單辭言單辭之當審也幸霽天威寛宥馬<lb/>
卿查仲道而免逮郭波等苐下巡按御史提問仍申勅<lb/>
勲志聰安静無擾時十三道御史鄭本公等亦以為言得<lb/>
㫖馬卿等候鎮撫司問明有處<lb/>
司禮監𫝊㫖鴻臚寺右寺丞郝棠調光祿寺寺丞吏部<lb/>
執奏𫝊陞弊政明詔所懲棠敘遷宜由銓部得㫖允行<lb/>
<pb n="KR2e0020_WYG_099-3a"/>
四年正月庚午鎮守薊州等處太監李能言沿邊闗堡<lb/>
墩䑓無修理費乞於山海闗往來商旅量取其税貯以<lb/>
待用疏下户部議言設闗本以詰奸例不征稅且先年<lb/>
詔㫖凡道路闗津無名抽取業以釐革不當徇私違制<lb/>
妄開利門得㫖從能言令鎮守巡撫委官抽取<lb/>
三月御用監太監黄錦等言成造龍床及御用等器木<lb/>
料不敷乞行南京守備太監委官於蕪湖抽分厰并龍<lb/>
江瓦屑壩抽分局将抽下杉木板枋選擇印記令彼中<lb/>
<pb n="KR2e0020_WYG_099-3b"/>
軍衛有司運送應用工部執奏謂蕪湖抽分専以成造<lb/>
運船及供應器具其朝貢四夷賞賚折價亦取給於此<lb/>
毎嵗所抽竹木易銀不過二萬餘兩不足以供所費今<lb/>
該監所需二十餘萬兩罄一嵗之入曽不及十之一也<lb/>
况南畿災傷頻仍軍民並困責以輔運或至他虞乞勅<lb/>
該監酌量緩急汰其濫冗先以南京御用監見存木料<lb/>
取次應用不足則於龍江抽分局支補其蕪湖課銀仍<lb/>
供粮船器具賞賜之用則成法不亂人心亦安上竟從<lb/>
<pb n="KR2e0020_WYG_099-4a"/>
錦所請云<lb/>
正徳末太監黄玉鎮守潼闗貪暴恣肆邑井無賴多投<lb/>
之指揮彭松賁鋐王臣等倚勢為奸横索行旅之貲即<lb/>
小民任負仕宦行李無得免者至抑勒故官欲發其櫬<lb/>
求藩府餽遺不厭則杖殺其使者積資以鉅萬計嘉靖<lb/>
初為巡按御史丘道隆所劾詔革玉任閒住彭松等下<lb/>
山西撫按勘報至是都察院據勘詞列上罪状上以玉<lb/>
罪重仍令逮問松鋐發邉衛充永逺軍王臣等俱邉衛<lb/>
<pb n="KR2e0020_WYG_099-4b"/>
充軍<lb/>
正徳末内監各軍匠率多冗濫已而奉詔汰減弊源頗<lb/>
清至是御用監太監黄錦言工煩匠不足用請選經汰<lb/>
人役及見役户丁二千名供事兵部議覆匠不足用以<lb/>
私役賄免虛冒者衆也不此之稽而欲更選以充非所<lb/>
以奉明詔且開倖進之路仍冗食之轍不便疏入上命<lb/>
選五百名應用而嚴私役虛冒之禁<lb/>
四月兵科都給事中鄭自璧言比者甘肅之捷陛下嘉<lb/>
<pb n="KR2e0020_WYG_099-5a"/>
諸臣勞勛恩廕有差固朝廷報功之典但㕘随人等均<lb/>
任一級似為過濫臣查得尚書金獻民杭雄俱照欽依<lb/>
額數各二十員名太監張忠至九十員名夫賛畫有奇<lb/>
拙任事有繁簡行役有勞逸槩而録之布滿奏牘冠裳<lb/>
濫及輿臺名器賤同瓦礫非所以勸有功也臣恐外難<lb/>
復作誰肯樂於用命哉不報<lb/>
户部主事繆宗用言頃臣監收税竊見九門守視内官<lb/>
毎門増至十餘人輪收錢鈔競為脧削行旅苦之乞查<lb/>
<pb n="KR2e0020_WYG_099-5b"/>
汰額外濫増冗員而置一二貪刻最著者于法以塞人<lb/>
怨章下所司<lb/>
五月户部言頃守備鳳陽右少監王徳欲令經過鹽商<lb/>
照引掛號竊謂鹽法之禁最為嚴宻邇來商賈安便無<lb/>
事稽查徳乃假盤詰遏絶之名而欲為勒取漁獵之計<lb/>
不可許疏入詔撫按官查勘果先年行有事例准徳管<lb/>
理<lb/>
六月守備鳳陽太監王徳乞更换勅書兼管廬鳳淮揚<lb/>
<pb n="KR2e0020_WYG_099-6a"/>
徐滁和地方事詔許之兵部執奏祖宗設立鳳陽守備<lb/>
供事皇陵兼管皇城及髙墻鎻鑰督操八衛一所軍馬<lb/>
初無管理地方之例正徳來始有夤縁兼管頃已奉詔<lb/>
改正豈可復許乞收回成命戒諭王徳安静守法得㫖<lb/>
鳳陽守備所管地方依成化𢎞治間例行已南京御史<lb/>
譚魯等給事中顧溱等並疏言徳乞兼管地方非舊制<lb/>
不宜許章俱下所司<lb/>
先是司禮監以缺匠役乞收補四百七十名已得請兵<lb/>
<pb n="KR2e0020_WYG_099-6b"/>
部執奏言祖宗舊制兩京各監局員役俱有定數正徳<lb/>
末始添設冗濫幸奉皇上詔書裁革冗蠧一清今復許<lb/>
收補恐諸監局紛紛效尤革退人役夤縁競進是先朝<lb/>
之宿弊復行而冗食亦且無紀乞寝前命祗以見在人<lb/>
匠應役便時兵科給事中鄭自璧試御史聶豹亦以為<lb/>
言俱報有㫖<lb/>
七月兵科都給事中鄭自璧劾奏孝陵净軍于喜前以<lb/>
太監守備宣府侵盜官庫尅减軍儲交通錢寧誣死御<lb/>
<pb n="KR2e0020_WYG_099-7a"/>
史張經知州張暠聖恩待以不死姑置南京今又擅離<lb/>
陵寝妄行奏辯宜重加懲治詔宥其罪仍發遣孝陵供<lb/>
役<lb/>
兵部尚書李鉞言頃織染局署局事太監刁永等奏稱<lb/>
監局缺乏匠役奉㫖收用臣等竊以為不可夫糧儲與<lb/>
國脉相為流通軍匠與糧儲互為損益查得織染局見<lb/>
在軍匠二千一百六十四員名内官監七千八百五十<lb/>
六名并新收一千五百名總計盖一萬一千五百有奇<lb/>
<pb n="KR2e0020_WYG_099-7b"/>
一監局以一嵗計之該支糧米一千五萬二百四十石<lb/>
其他監局食糧人役難以數計見今京通二倉銀米俱<lb/>
無三年之積去年江南賑濟截留漕運大半今年各處<lb/>
又以雨雹傷稼奏乞蠲免月無虚日明年漕運又未可<lb/>
料若使弊端復開冗食不節則二倉所積立可待盡京<lb/>
師根本重地而倉廪空虚一至于此是可不為之寒心<lb/>
哉伏望皇上外憫人窮内憂國計勅下該監先將年例<lb/>
所應造者督令見在人役以次成造其逃故等項聴臣<lb/>
<pb n="KR2e0020_WYG_099-8a"/>
等查照先年事理嚴督各該衛所官作急查補得㫖司<lb/>
設監兵仗局人匠各准收五百名内府匠役從宜量收<lb/>
九月時内府各監各請收人匠俱有㫖聴許多者數千<lb/>
少者數百人部臣及言官屢行執奏上俱不聴於是户<lb/>
部尚書秦金等言錢糧為國家之命脉其盈縮係安危<lb/>
輸辦乃小民之脂膏其緩急係休戚各監局軍匠見在食<lb/>
糧上工數亦不少兹復收充衆多濫役冗食莫此為甚<lb/>
即今水旱災傷倉庫空虚役將何繼乞收回成命免致<lb/>
<pb n="KR2e0020_WYG_099-8b"/>
耗蠧兵部尚書李鉞等亦言内府人匠先朝固有定額<lb/>
但祖宗盛時海内殷富繼至成化𢎞治以來遇有逃故<lb/>
間各取補正徳間政權不一招收過度太倉蠧耗無㡬<lb/>
幸賴皇上龍飛一詔通行釐革是誠千載一時也今若<lb/>
復行收選聴其紛紛奏討則先朝之舊人宿弊又将夤<lb/>
緣肆行於今日矣政體所闗誠非細故乞将諸臣前後<lb/>
章疏少賜覽觀收回成命仍戒諭諸内臣勿復紛紛乞<lb/>
擾俱報有㫖<lb/>
<pb n="KR2e0020_WYG_099-9a"/>
十一月鎮守薊州等處太監李能奏其家人李和等青<lb/>
山口斬獲有功已註羽林右衞小旗復求改註錦衣衛<lb/>
兵部執奏言其詐冒軍功不可許詔許之<lb/>
太監梁諫奏内府供用金寳珠石缺乏請下户部措處<lb/>
户部尚書秦金等言内府供用例取之各處解到折糧<lb/>
折草等項數内其金止雲南年例一千兩急缺則該部<lb/>
量為辦用今朝廷經費多端太倉所餘無㡬此外區處<lb/>
乞行催各省應解之數至於珠石原非中土所産祖宗<lb/>
<pb n="KR2e0020_WYG_099-9b"/>
朝俱有内藏皇上躬行節儉必不以此玩好之具勞民<lb/>
動衆矧廣東雲貴等處災異頻仍一聞採取民何以堪<lb/>
上不允令照先年事例採買<lb/>
先是提督浙江市舶提舉司太監賴恩比例乞换勅諭<lb/>
兼提督海道遇警得調官軍有㫖許之兵部執奏市舶<lb/>
司太監原無提督沿海職任雖有稱成化間太監林槐<lb/>
例係出一時創行尋復改正不宜復引為比况動調官<lb/>
軍係朝廷威柄賴恩小臣豈得専擅不過欲假此以招<lb/>
<pb n="KR2e0020_WYG_099-10a"/>
權罔利也乞收回成命戒恩仍守舊規詔如前㫖給之<lb/>
都給事中鄭自璧亦言市舶提舉司建於太宗之初年<lb/>
而提舉沿海之勅乃頒於憲宗之末嵗准行之後朝廷<lb/>
旋覺其非即為釐正雖以正徳年間政體紛更百弊滋<lb/>
興而市舶一勅不敢輕議請换胡乃于聖明之世而有<lb/>
貪佞狡詐如恩者顧可狥其請耶乞痛加切責取回别<lb/>
用另選老成以代其任章下所司<lb/>
十二月兵科都給事中鄭自璧等疏言頃太監扶安病<lb/>
<pb n="KR2e0020_WYG_099-10b"/>
故皇上軫念舊人優恤其家既令太監李清董治䘮事<lb/>
復以恩陞録錦衣者八人夫祖宗之法武職非軍功不<lb/>
授盖謂彼以生命博之也然猶覈實乃授無輕得者若<lb/>
扶安軰之於國家臣不知果有如前所云功否耶且中<lb/>
官陳乞之典先朝間有惟正徳為盛皇上登極一詔裁<lb/>
革殆盡逺近相𫝊以為盛事今復自反之何也借使扶<lb/>
安生事陛下勤心納忠有所禆益則但官其弟姪一人<lb/>
而已足償報胡可不計親疎俾異姓厮役皆得竊盜衣<lb/>
<pb n="KR2e0020_WYG_099-11a"/>
冠耶伏乞守祖宗不可輒易之法踐王者不可輕食之<lb/>
言從輿論不能曲回之公原臣等不能将順之戅收回<lb/>
成命庶予之者有節而受之者亦不為濫兵部尚書李<lb/>
鉞等亦疏諫皆不聴<lb/>
閏十二月初有㫖添設南京守備太監卜春南京御史<lb/>
王獻等以為冗濫疏請停革兵部覆議南京守備已増<lb/>
至三員若添設愈多則職掌不一且南京嵗災民困一<lb/>
切供用皆取諸民乞俯從停革以重根本詔如前㫖<lb/>
<pb n="KR2e0020_WYG_099-11b"/>
兵部言武職所以待軍功不得輕授今錦衣衛試百户<lb/>
楊綱以緝捕何蛟以太監之姪俱因陳乞䝉實授非愛<lb/>
惜名器之意不聴<lb/>
南京山西道監察御史喬祺等言孝廟司香内史谷大<lb/>
用名在先朝八黨中陛下幸不誅斥之南京今召還康<lb/>
陵此必左右近習隂譽力援借口迎扈之勞以動天聴<lb/>
者萬一夤縁入侍必以誤先朝者誤陛下宜亟賜逺竄<lb/>
以為希進之戒章下所司<lb/>
<pb n="KR2e0020_WYG_099-12a"/>
五年二月南海户净身男子九百七十餘人復乞收入<lb/>
上怒命錦衣衛逐還原籍為首者杖之<lb/>
三月工科給事中張嵩等言陕西織造羊絨已奉詔裁<lb/>
革今太監刁永復以四宫缺用為辭乞遣官織造陛下<lb/>
姑以奉親之故屈意從之殊不知陕西外因畨醜内被<lb/>
征徭民困未息不堪中使之擾請改命工部經度其費<lb/>
而以其事屬之撫臣便御史陳言等亦以為言上謂業<lb/>
已遣官不允<lb/>
<pb n="KR2e0020_WYG_099-12b"/>
四月南京廣西道御史仲選劾奏南京守備太監卜春<lb/>
靖逺伯王瑾各貪暴不法事宜罷上特宥之<lb/>
内官監太監郭紳言武廟物料减損過多不能應用乞<lb/>
令工部照數増給上許之尚書趙璜等覆議本部先年<lb/>
營建乾清坤寧二宫貯有餘銀堪以移用可免加派于<lb/>
民後不得指此為例一槩請陳上謂大工垂成物料又<lb/>
皆應用之數趣命完工收貯餘銀准動支應用<lb/>
兵部侍郎胡世寧言比者官匠趙奎等五十四人以太<lb/>
<pb n="KR2e0020_WYG_099-13a"/>
監張忠一言盡行陞職祖宗列聖以來臣未之前聞也<lb/>
且自古國家財盡必取於民民窮必至於變今官賞既<lb/>
濫則俸入不得不増恐有限之供輸不能給無涯之用<lb/>
度陛下為祖宗保天下為天地養生民不宜有此疏入<lb/>
未報㑹本監周縉王本等奏乞録已故太監羅籥秦文<lb/>
宗屬詔從之於是尚書李鉞等驟諫言我朝舊制武階<lb/>
専以待軍功管事必由於推選自正徳間為權奸所壊<lb/>
㡬危社稷今釐革未㡬而内臣乞陞之奏随請随得如<lb/>
<pb n="KR2e0020_WYG_099-13b"/>
祖宗成憲何天下公議何况小人之欲愈得愈貪若不<lb/>
早賜禁絶恐将來無復底止上以陞授官職亦先朝故<lb/>
事戒鉞等勿復言<lb/>
五月御史謝汝儀言近者給事中衛道御史丘養浩以<lb/>
言忤㫖尋復其官天下莫不誦陛下之英斷乃御史張<lb/>
襄請宥豊熙等罪陛下既命部臣議上矣俄而復已之<lb/>
夫熙等狂愚罪固難免陛下謫之已足示罰人才難得<lb/>
若不及今賜還恐嵗月彌深死亡踵至縱陛下他日欲<lb/>
<pb n="KR2e0020_WYG_099-14a"/>
憐而用之将何及乎御史喬祺論内史谷大用不當召<lb/>
還而陛下不聴夫大用罪惡不假臣言幸逃法網不足<lb/>
以泄神人之憤而一旦與王堂先後起用誠恐此軰根<lb/>
據日固威福日移陛下他日欲毅然去之其可得乎伏<lb/>
望陛下推昔者復衛道黜崔文之心宥豊熙余寛張漢<lb/>
卿郭楠吕柟等而敘用之退王堂谷大用而别選内臣<lb/>
謹厚者以充任使則陛下之明斷將並日月侔天地而<lb/>
匹休古帝皇矣章下所司<lb/>
<pb n="KR2e0020_WYG_099-14b"/>
先是内臣黄玉守備潼闗勒取軍民財物以萬計拷掠<lb/>
人致死者衆各該撫按㕘奏委官驗實奉㫖令南京新<lb/>
房閒住又甲字庫内臣趙綱需索解户致死無辜俱㑹<lb/>
勘明白依律議擬竟從宥免南京科道官交章請正其<lb/>
罪俱不聴于是都察院左都御史顔頥夀言黄玉趙綱<lb/>
等所犯過惡法曹按驗不為不明言官㕘劾不為不切<lb/>
若竟中其奸置之不問是黷貨殺人者得以苟容國法<lb/>
不彰民心自解殆非守成致治之良圖也上以兹事朝<lb/>
<pb n="KR2e0020_WYG_099-15a"/>
廷既已處斷責頥夀不諳國體抗㫖屢奏戒勿復言<lb/>
十一月兵科都給事中鄭自璧等言陛下日者官司禮<lb/>
監太監黄英家八人司設監太監賈友家一人甫閲崇<lb/>
朝疊此綸命臣等疑懼以為陛下仁明恭儉萬㡬無愆<lb/>
誠不世出之主何獨于爵賞一事重違倖進臣等屢疏<lb/>
之而陛下屢咈之臣以為朝廷之恩不可太濫濫則人<lb/>
輕之而不以為徳若以英勤心納忠多歴年所寳鏹修<lb/>
塋旌功賜額賁幽之典逈特一時亦足為報矣今之弟<lb/>
<pb n="KR2e0020_WYG_099-15b"/>
姪得為指揮者一正千户者一副千户者二百户者三<lb/>
鎮撫者一八人之中尚有異姓如陳吳者亦獲厠名官<lb/>
爵之濫孰此為甚且以八人計之嵗糜常祿奚啻百餘<lb/>
石月費俸錢奚啻百餘兩影占校力奚啻百餘人方今<lb/>
各處春旱秋霖天妖地異國家賦入半屬蠲除陛下頃<lb/>
已下明綍令諸司講求興革利弊惜名器而汰冗員固<lb/>
恐懼修省之急務也乃復有此舉措何哉宜追寢成命以<lb/>
惬公論無已亦宜官其近族一二無濫及疎逺異姓者<lb/>
<pb n="KR2e0020_WYG_099-16a"/>
此則臣等勉為將順之策非令之善者也時兵部尚書<lb/>
王時中等亦執奏俱報有㫖<lb/>
御馬監太監閻洪奏請依𢎞治十八年以前原額收補<lb/>
勇士及将𢎞治正徳年間選充者准其替補四衛營缺<lb/>
人應役請比團營例選收四衛所精壮餘丁補額下兵<lb/>
部覆言騰驤左等四衛勇士軍人自𢎞治十八年請稽<lb/>
後見今食糧勇士七千四百六名軍人萬一千七百七<lb/>
名若使官不私占人皆應用役使有餘但各衛所官賣<lb/>
<pb n="KR2e0020_WYG_099-16b"/>
放私役素為得計正徳年間京城豪勢及旁近殷富軍<lb/>
人多有用賄投充該監勇士規避徭役糜費倉糧數百<lb/>
萬計幸遇皇上中興痛加釐革今甫五年豈可復啓此<lb/>
弊且抽選壮丁百年以來原無事例該監軍士直差輕<lb/>
省比之團營操練工役勞逸緩急萬有不侔設若比例<lb/>
抽選則附近豪强之家聞風競起往年冒濫之弊接踵<lb/>
復成國事何益公家何補徒為太倉之蠧而已䟽入忤<lb/>
㫖該司郎中趙錦等各奪俸一月令勇士軍人在成化<lb/>
<pb n="KR2e0020_WYG_099-17a"/>
𢎞治間充當及正徳間曽以進牧馬入者俱許替補仍<lb/>
選四衛餘丁千二百名於該監應役時刑科給事中管<lb/>
律亦言宜節冗費以應脩省報聞<lb/>
六年正月初南京御馬監太監牛宣以需索解户鋪墊<lb/>
銀被劾宣訴稱舊詔聴分豁併宥奉御宋得長随趙文<lb/>
景弗治於是南京刑部言鋪墊之名乃正徳以來積弊<lb/>
非舊規也今若聴宣妄引為解則自今内而郡縣有如<lb/>
昔之科斂貧民外而邉帥有如昔之扣除粮料詰之則<lb/>
<pb n="KR2e0020_WYG_099-17b"/>
皆曰此舊規也並從分豁可乎夫東南者腑臟也百姓<lb/>
者元氣也宣等盜腑臟而戕元氣者也幸陛下察之疏下<lb/>
所司<lb/>
大學士費宏言浙江鎮守太監鄧文新换勅書事涉紛<lb/>
更自禮部會議脩省以來各官條陳時事皆言及未䝉<lb/>
俞允且當換勅時臣不能力止今外議藉藉責臣私文若<lb/>
不取回臣心事終無以自白幸上垂聴其先年舊稿不<lb/>
必再查詔仍查成化𢎞治中稿以聞<lb/>
<pb n="KR2e0020_WYG_099-18a"/>
四月先是上俞太監梁諫之請差官往南京織造工部<lb/>
執奏不可於是六科給事中張嵩等十三道御史程啓<lb/>
充等各上言陛下初政節用愛人一切織造採運之事<lb/>
釐革殆盡天下仰戴奈何左右近臣不知将羙輔徳而<lb/>
争以生事衒能為功動稱供應不敷䝉俞允遣官南京<lb/>
織造即今天象示異水旱為災小民怨咨江南尤甚且<lb/>
差去官員由賄而得計非貪黷無以償之雖欲責令安<lb/>
静難止上曰言官以言為職既奏乞停止自合具實進<lb/>
<pb n="KR2e0020_WYG_099-18b"/>
言如何始為䛕詞終乃規諫失言官之體且不究<lb/>
八年三月御馬監太監麥福復請盡徴牧馬草塲地租<lb/>
户部言御馬監轄二十馬房各草塲共五十六塘熟地<lb/>
二萬四千十一頃皇上前從侍郎王軏之言命科道勘<lb/>
處因以熟地八千畆歸監以資公用留生草地四十萬<lb/>
畆以備芻牧其所餘一千九百三十餘頃召民佃種徴<lb/>
租以充國家嵗時之需信公私兩利經乆可行之策也<lb/>
福請不宜聴許上從部議令如前㫖行<lb/>
<pb n="KR2e0020_WYG_099-19a"/>
先是營悼靈皇后陵度用鄉民尹甫元地六頃已而守<lb/>
陵内臣郭鑑又度其地十五頃餘将為果園給事中張<lb/>
潤身言此地為民恒産且上有墳墓百餘所宜仍還民<lb/>
便上命給民種住其陵域占用者仍於近地如數撥補<lb/>
七月先是上從言官請停止雜派工役工部移文停浙<lb/>
江蘇州織造而𦂳要上用袍服錯行混停太監吴勲以<lb/>
為言上以袍服非雜派工役比責工部朦朧停止尚書<lb/>
劉麟自劾因責其欺慢勒令致仕原任侍郎何詔及營<lb/>
<pb n="KR2e0020_WYG_099-19b"/>
繕司官俱奪俸五月<lb/>
九年正月御馬監太監麥福奏乞騰驤左等四衛軍士<lb/>
見操者不必差科道㸃閲新補者不必由兵部審驗兵<lb/>
部覆言委官驗審科道㸃閲皆𢎞治間舊例又屢奉皇<lb/>
上詔㫖申飭宜如舊為便上從部議<lb/>
四月長陵等陵神宫監太監楊賔奏乞将各陵園等户<lb/>
盡復其家户部覆言陵園等户供役輕省豪民避重就<lb/>
輕毎多投充民力坐此重困故先朝斟酌損益載在㑹<lb/>
<pb n="KR2e0020_WYG_099-20a"/>
典毎户連本身止免三丁况今差占庫夫柴夫等役繁<lb/>
多如繫籍陵園者全户優免則遺下差役必更加派小<lb/>
民恐致負累流徙宜令有司止優免如會典例上從部<lb/>
議<lb/>
五月詔逮問太監韋霦革錦衣百户韋進賢等職進賢<lb/>
本降虜冒霦姓恃霦暴横以債准折平江伯産千金以<lb/>
上事發刑部按進賢罪如律并請坐霦從之<lb/>
九月詔裁革雲南鎮守太監巡按雲南御史毛鳳韶言<lb/>
<pb n="KR2e0020_WYG_099-20b"/>
鎮守太監非洪武永樂年間舊設擾害地方不可勝言<lb/>
近䝉皇上明見萬里将太監杜唐取回夷民歡頌有若<lb/>
更生更乞追復祖制将續差太監停止以甦邉徼之民<lb/>
疏下兵部議覆雲南自古覊縻之地夷性難馴近年用<lb/>
兵軍民困苦省官節用正今日所急况鎮守太監原非<lb/>
祖宗舊制宜如御史議裁革便報可<lb/>
初南京兵部奉㫖裁省諸司進貢快船南京守備太監<lb/>
賴義復以船不足運具疏請益詔下南京兵部尚書王<lb/>
<pb n="KR2e0020_WYG_099-21a"/>
廷相等覆奏言南京各衛馬快船隻乃國初置備水軍<lb/>
征進輜重之用大小黄船乃永樂以來供奉乗輿北駐<lb/>
及進貢方物而設自太宗都燕遂以二船專運宗廟薦<lb/>
新及上供品物然物有定品船有定數是以上無廢事<lb/>
下不疲民今則法久弊生管運内官乃有假進貢以規<lb/>
利者撥船之際虚張品物務求多船以濟已私盖縁未<lb/>
辨其輕重多寡故不能盡發其欺隠而折其偽辭今臣<lb/>
等查議先論其物之輕重次計其扛之多寡後定其船<lb/>
<pb n="KR2e0020_WYG_099-21b"/>
隻之數目雖有奸貪欲求多撥不可得矣嘗聞宗廟薦<lb/>
新品物惟太常寺所進為太祖髙皇帝舊額其南京司<lb/>
禮監制帛孝陵神宫監苗薑香稲等物南京内織染局<lb/>
龍衣南京印綬監誥勅軸皆永樂以來上供之數舊額<lb/>
之不可省者其餘若守備諸司所進則皆宣徳正統天<lb/>
順成化以來𫝊㫖取用可减者多如枇杷非南京所産<lb/>
青梅酸澁不堪用天鵝鶿老鶉雁諸禽石榴柿子秋梨<lb/>
諸果又北方有之通屬可省龍衣綵錦紗羅綾段諸物<lb/>
<pb n="KR2e0020_WYG_099-22a"/>
既有織染局之嵗辦則當省南京供應之機房且一次<lb/>
所造必備數年之需一襲龍衣安得經年即壊若是尚<lb/>
衣有餘似不當織造此則以㑹計停止者也南京内官<lb/>
監竹器論造作則所值無㡬計運送則所費不貲亦宜<lb/>
㑹計所存可備數年之用量為停止雲南膳桌朱漆器<lb/>
皿及銅鐵諸品皆堅乆可行亦宜㑹計量省不必每年<lb/>
供造者也即此一事之行聖恩所及甚廣伏望皇上獨<lb/>
斷而必行之上以所奏下該部議禮部尚書李時等言<lb/>
<pb n="KR2e0020_WYG_099-22b"/>
薦新品物除枇杷非北土所産梧桐子風鯽魚并入水<lb/>
木樨雞鵞彈俱宜如舊進貢用船装進其青梅石榴柿<lb/>
子天鵞鶿老活雁鵪鶉俱可省供停减船五隻工部尚<lb/>
書章拯等言南京工部每年造運供應器皿雖額數三<lb/>
千六百件節年免進减造其數亦多原擬用船十五隻<lb/>
亦宜臨時酌减織造龍衣并竹器彩漆桌盒銅鐡器物<lb/>
俱如所擬减免上曰此疏所言專在省併以紓民力俱<lb/>
依擬行著為令例自後敢有假托増用害人者科道官<lb/>
<pb n="KR2e0020_WYG_099-23a"/>
指名㕘奏<lb/>
十年三月工部言科道官監收錢糧如甲字等庫乃祖<lb/>
宗之舊規近遵明詔推而及於各監局則今日之良法<lb/>
兹者内承運庫段疋及惜薪司等柴炭軍器局等物料<lb/>
俱奉明㫖免行監收其餘各監局若御用監御馬監司<lb/>
設監針工局巾帽局司苑局供用庫甲字等十庫廣盈<lb/>
庫則原差科道監收内官監印綬監尚衣監尚膳監銀<lb/>
作局織染局兵仗局酒醋麪局寳鈔局盔甲厰則續差<lb/>
<pb n="KR2e0020_WYG_099-23b"/>
科道監收謹開具請㫖以便遵守上曰御用尚衣織染<lb/>
三監局不必監收苐令守法盡心製造餘如議<lb/>
八月詔革回陕西鎮守太監張紳四川鎮守太監蕭通<lb/>
皆以貪肆為撫按官劾奏也<lb/>
十月初盜伐裕陵樹木既獲已而重賂守備太監劉岑<lb/>
都指揮秦震遂免鎮撫張椿等互為奸利又太監竇寛<lb/>
等占役灑掃諸旗軍嵗侵役銀數百計至是巡闗御史<lb/>
余鞫發其事請亟黜岑震而禁寛等沿襲之弊因言自<lb/>
<pb n="KR2e0020_WYG_099-24a"/>
今守備宜聴巡闗御史督察其天夀山内外守備仍復<lb/>
其頡頏之禮使不得相壓以便行事兵部覆奏上命都<lb/>
察院逮問椿等如律宥震寛取岑回京别用餘如議<lb/>
詔革南京各監局軍匠之冗濫者仍以存留之數著為<lb/>
例禁所司不得朦朧勾補<lb/>
十一月兵科給事中髙金廣西道監察御史唐御賢奉<lb/>
㫖查核御用監錢粮至是状聞具言内府所藏象牙畵<lb/>
絹諸珍奇之物為典守者所侵匿無筭奉御匠役劉宗<lb/>
<pb n="KR2e0020_WYG_099-24b"/>
福軰罪在不逭太監黄錦滕祥更相代署稽考無度亦<lb/>
宜切責以示戒上曰該監所儲財貨既以查明李興等<lb/>
法司逮問無貸黄錦滕祥更代不常姑宥之自今凡監<lb/>
庫錢粮俱令立籍備查無踵故習<lb/>
十二月司禮監太監張佐等言臣等給事禁中無胥徒<lb/>
可役止取給於人匠不事工作者當成化中賜臣等各<lb/>
有名數太監掌印者六十人餘皆五十五人左少監四<lb/>
十人又監丞三十人典簿二十五人經厰六科廊等處<lb/>
<pb n="KR2e0020_WYG_099-25a"/>
各以資格逓减乞照舊例補給臣等上命如例撥用不<lb/>
得過多<lb/>
詔籍沒故中官谷大用財産初都察院讞大用獄入上<lb/>
御平臺召大學士李時翟鑾問谷大用事都察院覆本<lb/>
當否時對以所擬招罪與律不合家産入官律止是三條<lb/>
謀反叛逆奸黨大用所犯未應籍没坐以此律恐無以取<lb/>
信于天下故臣等止擬一半入官上曰大用先朝壊政<lb/>
正是奸黨如何不取信於天下鑾曰皇上如天春生秋<lb/>
<pb n="KR2e0020_WYG_099-25b"/>
殺無所不可時等請俱收入官上曰然於是盡沒其産<lb/>
十一年正月南京提督織造太監李政以事完疏請回<lb/>
京上命支南京承運庫銀三萬兩照舊織造<lb/>
十二月内官監太監髙忠以供應器皿缺夫料成造乞<lb/>
差本監官一員詣真定府滹沱河查收木料部議真定<lb/>
府佐貳官司之内官監以年終差官印烙正徳間始以<lb/>
内臣抽印大為地方害皇上幸已罷之今宜遵成命勿<lb/>
復遣上從忠請第無生事擾民<lb/>
<pb n="KR2e0020_WYG_099-26a"/>
十二年正月撫治鄖陽都御史胡東臯劾奏太和山左<lb/>
少監王敏貪婪當黜上命敏回京所劾事情令巡按御<lb/>
史覈實以聞<lb/>
五月管司苑局太監麥福奏御苑墻垣水口為積雨所<lb/>
壊請急脩理以固圉牧得㫖㑹官勘度工部議言頻年<lb/>
工作繁浩財力詘乏即今勘估辦料工匠已約銀三萬<lb/>
有餘而夫役及各廩餼猶未悉計舊例惟屬海户㸔守<lb/>
葺治頃縁有司重困以民差故不能專事本役宜仍復<lb/>
<pb n="KR2e0020_WYG_099-26b"/>
其家令倩丁夫本部助以囚徒并攅處木石等料先理<lb/>
其稍急者其餘俱俟年豐財裕舉行詔從部議<lb/>
十三年四月南京提督織造太監李政奏請添官織造<lb/>
上罪其狂率煩擾下南京法司逮問<lb/>
十四年正月提督京通倉塲内官監三鳳李慎互以姦<lb/>
贓訐奏詔下法司逮問户科給事中管懐理因言倉塲<lb/>
錢糧實皆户部職掌頃者添用内官惟肆貪賕於國計<lb/>
無禆請将二官裁革其餘督理内外各倉塲内臣如吕<lb/>
<pb n="KR2e0020_WYG_099-27a"/>
宣等七員一併取回部覆從之<lb/>
六月内官監右監丞崔鋭等為其本官已故太監崔寛<lb/>
乞恩請授其姪文百户部議武職非軍功不授乃祖宗<lb/>
成憲鋭等妄意陳乞不可許上從部議<lb/>
十二月户部言承天府潛邸荘田湖地共八千一百三<lb/>
十餘頃皇上賜司禮監太監張佐等止二百六十頃其<lb/>
餘租銀頻年所入當以萬計宜下所司計其已徴或未<lb/>
徴或因災免未收者計數報上至於所賜佐等田租亦<lb/>
<pb n="KR2e0020_WYG_099-27b"/>
宜考其勤惰量為裁抑以示勸懲上從其議仍命司禮<lb/>
監查内侍中不堪供事者奏聞定奪<lb/>
　<lb/>
　<lb/>
　<lb/>
　<lb/>
　<lb/>
　弇山堂别集卷九十九<lb/>
</p>
<p>
</p>
  </div>
</body>
</text>
</TEI>
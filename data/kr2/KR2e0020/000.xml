<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>弇山堂别集</head>
    <p>
<pb n="KR2e0020_WYG_000-1a"/>
欽定四庫全書　　　　　史部五<lb/>
　弇山堂别集　　　　　　雜史𩔖<lb/>
　　提要<lb/>
　　　　<hi>臣</hi>等謹案弇山堂别集一百卷明王世貞撰<lb/>
　　　　世貞字元美號弇州山人太倉人宣大總督<lb/>
　　　　忬之子嘉靖丁未進士厯官南京刑部尚書<lb/>
　　　　事跡具明史文苑傳其書専載明代典故凡<lb/>
　　　　盛事述五卷異典述十卷竒事述四卷史乗<lb/>
<pb n="KR2e0020_WYG_000-1b"/>
　　　　考誤十一卷表三十四卷分六十七目考三<lb/>
　　　　十六卷分十二目世貞自序云是書出異日<lb/>
　　　　有裨於國史者十不能二耆儒掌故取以考<lb/>
　　　　證十不能三賓幙酒次以資談謔㕘之十或<lb/>
　　　　可得四其用如是而已然其間如史乗考誤<lb/>
　　　　及諸侯王百官表親征命將諡法兵制市馬<lb/>
　　　　中官諸考皆能辨析精覈有禆考證盖明代<lb/>
　　　　史學廢絶自永樂間改修太祖實録誣妄尤<lb/>
<pb n="KR2e0020_WYG_000-2a"/>
　　　　甚其後累朝所修實録𩔖皆缺漏蕪疎而民<lb/>
　　　　間野史競出又多慿私心好惡誕妄失倫史<lb/>
　　　　愈繁而是非同異之跡愈顛倒而失其實世<lb/>
　　　　貞承世家文獻熟悉朝章復能博覽羣書多<lb/>
　　　　識於前言往行故其所述俱確有可徵逈非<lb/>
　　　　諸家耳食傳訛者比且不敢自居筆削第用<lb/>
　　　　説部之體𩔖聚條分而以别集命名深致謙<lb/>
　　　　抑之意亦由其晩年境地益進深知作史之<lb/>
<pb n="KR2e0020_WYG_000-2b"/>
　　　　難故能歛晦如此與當時畧窺紀載便奮然<lb/>
　　　　以史筆自居者相去亦不啻霄壤惟是徵事<lb/>
　　　　既多不無小誤又所為各表多不依旁行斜<lb/>
　　　　上之體所失正與雷禮相同其盛事竒事諸<lb/>
　　　　述頗渉談諧亦非史體然其大端可信此固<lb/>
　　　　不足以為病矣乾隆四十四年正月恭校<lb/>
　　　　上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR2e0020_WYG_000-3a"/>
　　　　　　　　　　　總　校官<hi>臣</hi>陸　費　墀<lb/>
<pb n="KR2e0020_WYG_000-4a"/>
弇山堂别集原序<lb/>
弇山堂别集者何王子所自纂也名之别集者何内之<lb/>
無當於經術政體即雕蟲之技亦弗與焉故曰别集也<lb/>
王子弱冠登朝即好訪問朝家故典與閥閱琬琰之詳<lb/>
葢三十年如一日矣晚而從故相徐公所得盡窺金匱<lb/>
石室之藏竊亦欲藉薜蘿之日一從事於龍門蘭臺遺<lb/>
響庶幾昭代之盛不至忞忞爾甫欲命管而病妒之既<lb/>
而自惟材力綿淺一不稱也所睹章奏竿尺賦頌之𩔖<lb/>
<pb n="KR2e0020_WYG_000-4b"/>
鮮足裒者二不稱也是非小有不當流禍後世三不稱<lb/>
也而是時倡道者謂王子毋受役於筆研以鑿性靈自<lb/>
是絶意不復作其他有所聞見偶書之赫蹏以數甓貯<lb/>
藏尋得間出之編次成帙凡一百卷攜來金陵署中乃<lb/>
好事者見而異之固請付剞劂是書行異日有禆於國<lb/>
史者十不能二耆儒掌故取以考證十不能三賓幙酒<lb/>
次以資談謔參之十或可得四其用如是而已秋官尚<lb/>
書吳郡王世貞撰<lb/>
</p>
<p>
</p>
  </div>
</body>
</text>
</TEI>
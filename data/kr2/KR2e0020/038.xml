<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇山堂别集卷三十八</head> <lb/>
    <p>
<pb n="KR2e0020_WYG_038-1a"/>
欽定四庫全書<lb/>
　弇山堂别集卷三十八<lb/>
　　　　　　　　　　　　眀　王世貞　撰<lb/>
　　永樂以後功臣公侯伯年表<lb/>
文皇帝以建文之四年七月下京師即大位因其年為<lb/>
洪武之三十五年又二月制詔吏兵部差次從靖難功<lb/>
臣遂封淇公等二公城陽等十三侯興安等十一伯已<lb/>
又錄降附功増曹公嵗祿封永春一侯忠誠等三伯眀<lb/>
<pb n="KR2e0020_WYG_038-1b"/>
年封駙馬都尉袁容等二侯遂追舊功封豐城一侯寧<lb/>
陽等五伯三年復追舊功進封新城一侯至是靖難封始<lb/>
究六年論平安南功進封新城西平二侯皆為公増豐<lb/>
城侯雲陽伯祿各五百石巳進封清逺一侯安逺建平<lb/>
二伯終文皇帝之世凡再大封至睿皇帝之元年論奪<lb/>
門迎駕功進封武清侯為忠國公封太平一侯興濟文<lb/>
安等四伯已又封武功一伯自是終諸帝世僅一大封<lb/>
而其它破軍殺將戡亂僝工之特封者不與焉嗚呼靖<lb/>
<pb n="KR2e0020_WYG_038-2a"/>
難諸將臣從藩邸起以一旅之師彈丸之地出萬死者<lb/>
三載而遂定宗社於泰山之固此其績誠巨然英主實<lb/>
在軍攻堅履危㫁自神授又大戰不過十餘所定軍府<lb/>
不過三四而已毋論中山開平其視曹衛宋潁而下抑<lb/>
何徑庭也定興之掃安南固自偉亦何能超潁川之下<lb/>
滇蜀且久復失之今髙帝之盟白馬指黄河而誓其功<lb/>
臣鮮有存者易世而後所當僅如綫之虜與萑苻之盜<lb/>
鹵級數十以至百積封自伯而至侯遂有公者今胡以<lb/>
<pb n="KR2e0020_WYG_038-2b"/>
貂綿蟬聯也以此况彼誠不可同年而語自孝宗而後<lb/>
執政者始知愛守名爵不輕畀而不能無畏于首尾未<lb/>
暇一一釐正之然至新建之取叛王不煩天子璽書不<lb/>
費太倉水衡金錢縛之於股掌寧逺之摧土蠻積級至<lb/>
萬餘其所遘敵固皆瑕然其績豈與它徹侯等而搢紳<lb/>
大夫猶齗齗有後言者何也少所見多所恠恒也又陋<lb/>
而不習掌故余故表之以告夫司勲者<lb/>
淇國公丘福直𨽻鳯陽人從靖難師為中軍都督僉事<lb/>
<pb n="KR2e0020_WYG_038-3a"/>
洪武三十五年論功封奉天靖難推誠宣力武臣特進<lb/>
榮祿大夫右柱國世爵嵗祿二千五百石仍進本府左<lb/>
都督永樂二年加太子太師五年加祿一千石八年以<lb/>
征北大將軍帥師北征敗歿妻子謫徙廣東國除<lb/>
成國公朱能直𨽻懐逺人嗣父職千户從靖難師為左<lb/>
軍都督僉事洪武三十五年論功封仍進本府左都督<lb/>
勲階號同淇公嵗祿二千五百石世爵永樂元年加太<lb/>
子太傅四年以征夷將軍討安南加祿一千石薨于師<lb/>
<pb n="KR2e0020_WYG_038-3b"/>
子勇嗣定祿三千石累加太保揔京營兵正統十四年<lb/>
扈駕北征遇額森敗歿子儀嗣止食祿一千石後加一<lb/>
千石累加太子太傅守備南京𢎞治九年薨子輔嗣累<lb/>
加職任如父嘉靖三年薨子麟嗣八年薨無子弟鳯嗣<lb/>
十八年薨子希忠嗣累任京營大帥入直禁庭代郊祀<lb/>
者幾四十年加太師萬厯元年薨子時泰嗣三年薨子<lb/>
<hi>闕</hi>　嗣自殺子鼎臣嗣<lb/>
英國公張輔河南祥符人父玉故元樞密院知院歸附<lb/>
<pb n="KR2e0020_WYG_038-4a"/>
後為燕山䕶衛指揮僉事從靖難師遷都指揮同知陣<lb/>
亡贈榮國公輔積功至都指揮同知洪武三十五年封<lb/>
信安伯為奉天靖難推誠宣力武臣特進榮祿大夫柱<lb/>
國嵗祿一千石三年以父子功多進封新城侯増祿五<lb/>
百石六年以征夷將軍平安南進封勛右柱國嵗祿三<lb/>
千石世爵後加太師解營府務㕘預軍國大政知經筵<lb/>
監脩實錄號加輔運佐理階為光祿大夫勲為左柱國<lb/>
正統十四年從駕北征陣亡幼子懋嗣累掌營府知經<lb/>
<pb n="KR2e0020_WYG_038-4b"/>
筵加太師監脩實錄正徳十年薨孫崙嗣嘉靖十九年<lb/>
薨子溶嗣知經筵監脩實錄加至少傅萬厯十年薨子<lb/>
元功嗣<lb/>
黔國公沐晟直𨽻定逺人父西平侯英兄春俱見侯表<lb/>
洪武三十一年嗣侯以征南將軍鎮守雲南永樂五年<lb/>
兼征夷左副將軍討安南功封階勲如英公賜號奉天<lb/>
翊運推誠宣力武臣祿三千石世襲加太傅正統五年<lb/>
薨子斌嗣景泰元年薨子琮嗣𢎞治九年薨從孫崐係<lb/>
<pb n="KR2e0020_WYG_038-5a"/>
晟弟定邊伯昻後入嗣正徳十四年薨子紹勛嗣嘉靖<lb/>
十五年薨子朝輔嗣二十六年薨自斌至朝輔俱以征<lb/>
南將軍鎮雲南生加宫傅歿贈太師太傅朝輔二子融<lb/>
鞏嗣封相繼夭弟朝弼以鎮守都督同知嗣隆慶五年<lb/>
坐法逮繋削爵禁錮子昌祚嗣<lb/>
忠國公石亨陜西渭南人正統十四年為都督同知大<lb/>
同副總兵禦敵敗歸京師下獄赦出充總兵官封奉天<lb/>
翊運推誠宣力武臣榮祿大夫柱國武清伯祿千石世<lb/>
<pb n="KR2e0020_WYG_038-5b"/>
爵禦敵西直門卻之進封武清侯加祿三百石天順元<lb/>
年以奪門迎駕進封特進光祿大夫右柱國祿二千五<lb/>
百石再加五百石世爵為京營總兵㕘預朝政四年坐<lb/>
亂法怨望下獄拷死國除<lb/>
保國公朱永河南夏邑人父謙見伯志永襲爵嵗祿千<lb/>
二百石總京營兵成化二年平荆襄流賊進封侯十五<lb/>
年平東北邉功進封加祿三百石十八年禦西虜功予<lb/>
世襲賜號奉天翊運推誠宣力武臣階勲特進光祿大<lb/>
<pb n="KR2e0020_WYG_038-6a"/>
夫柱國二十三年再加祿五百石累進太師掌後府𢎞<lb/>
治九年薨子暉嗣以征北大將軍禦敵加太保正徳六<lb/>
年薨子麟嗣侯見侯表<lb/>
成陽侯張武湖廣瀏陽人從起靖難為中軍都督僉事<lb/>
洪武三十五年論功進中軍都督府同知封奉天靖難<lb/>
推誠宣力武臣特進榮祿大夫柱國世爵嵗祿一千五<lb/>
百石永樂元年薨無子國除<lb/>
泰寧侯陳珪直𨽻泰州人從起靖難為後軍都督府僉<lb/>
<pb n="KR2e0020_WYG_038-6b"/>
事洪武三十五年論功進本府都督同知號階勲襲如<lb/>
成陽嵗祿一千二百石十七年薨子愉嗣二十年坐法<lb/>
下獄死庶兄子鍾嗣宣徳五年薨子灝嗣七年薨無子<lb/>
弟瀛嗣正統十四年扈駕北征陣亡無子弟涇嗣成化<lb/>
八年薨子恒嗣𢎞治七年薨子璇嗣正徳七年薨子儒<lb/>
嗣嘉靖十二年薨子璉嗣薨無子弟㻞嗣薨子良弼嗣<lb/>
武安侯鄭亨直𨽻合肥人從起靖難為中軍都督府僉<lb/>
事洪武三十五年論功封仍進本府左都督號階勛襲<lb/>
<pb n="KR2e0020_WYG_038-7a"/>
如成陽嵗祿一千五百石累為大將鎮大同宣徳九年<lb/>
薨子能嗣正統十年薨子宏嗣成化十二年薨子綱嗣<lb/>
嘉靖二十八年薨子琨嗣萬厯七年薨子惟忠嗣<lb/>
保定侯孟善山東海豐人從起靖難為右軍都督僉事<lb/>
洪武三十五年論功封仍進本府都督同知勲階號襲<lb/>
如成陽嵗祿一千二百石永樂十年薨子英嗣永樂二<lb/>
十一年坐從弟指揮賢謀逆削爵安置雲南宣徳十年<lb/>
赦還與京衛指揮使正統元年卒子俊襲天順元年復<lb/>
<pb n="KR2e0020_WYG_038-7b"/>
封伯四年薨子昻嗣成化八年薨子達仍為指揮使<lb/>
同安侯和珍本名浩里浩沁朔方人從起靖難為北騎<lb/>
指揮遷中軍都督府僉事洪武三十五年論功仍故官<lb/>
封勲階號襲如成陽嵗祿一千五百石永樂七年以右<lb/>
副將軍從北征陣亡坐失計國除<lb/>
鎮逺侯顧成直𨽻江都人洪武中為都督僉事鎮貴州<lb/>
建文初北征被獲降附以佐世子守城遷後軍都督府<lb/>
右都督洪武三十五年論功仍故官勛階號襲如成陽<lb/>
<pb n="KR2e0020_WYG_038-8a"/>
嵗祿千五百石仍守貴州數以功及言事受賞永樂十<lb/>
六年薨子統先授普定衛指揮使為建文君所誅孫興<lb/>
祖嗣正統十四年從北征失律削爵為都督同知景泰<lb/>
三年封伯爵嵗祿止千石天順元年復為侯祿千三百<lb/>
石七年薨孫淳嗣成化九年薨無子弟溥嗣𢎞治十六<lb/>
年薨子仕隆嗣嘉靖七年薨子寰嗣萬厯九年薨無子<lb/>
從子承光嗣溥仕隆寰俱歴任將帥加保傅有廉能聲<lb/>
靖安侯王忠湖廣孝感人從起靖難為右軍都督僉事<lb/>
<pb n="KR2e0020_WYG_038-8b"/>
洪武三十五年論功進都督同知勲階封襲如成陽嵗<lb/>
祿一千石永樂七年以左㕘將從北征陣亡坐失䇿國<lb/>
除<lb/>
武城侯王聦湖廣蘄水人從起靖難為都指揮使洪武<lb/>
三十五年論功進中軍都督僉事勛階號襲如成陽嵗<lb/>
祿一千五百石永樂七年以左副將軍從北征陣亡子<lb/>
瑛嗣伯爵其年薨無子國除<lb/>
永康侯徐忠直𨽻合肥人從起靖難為前軍都督僉事<lb/>
<pb n="KR2e0020_WYG_038-9a"/>
洪武三十五年論功進本府左都督勛階號襲如成陽<lb/>
嵗祿一千一百石永樂十六年薨子安嗣成化十七年<lb/>
薨孫錡嗣𢎞治十五年薨庶子溥嗣嘉靖三十三年薨<lb/>
子喬松嗣薨子文偉嗣<lb/>
隆平侯張信直𨽻臨淮人從起靖難為都督僉事洪武<lb/>
三十五年論功封勛階號如成陽嵗祿一千石子孫世<lb/>
襲伯爵永樂二十二年加少師予世襲侯正統七年薨<lb/>
孫淳嗣十年薨子福嗣天順元年薨弟祐嗣𢎞治十七<lb/>
<pb n="KR2e0020_WYG_038-9b"/>
年薨從弟祿嗣正徳四年薨子瑋嗣嘉靖二十三年削<lb/>
爵三十七年故從子相嗣萬厯三年薨子炳嗣<lb/>
安平侯李逺直𨽻懐逺人從起靖難為中軍都督僉事<lb/>
洪武三十五年論功進本府都督同知勲階號如成陽<lb/>
嵗祿一千石子孫世襲伯爵永樂七年以右㕘將從北<lb/>
征陣亡子安嗣伯坐法謫戍國除<lb/>
成安侯郭亮直𨽻合肥人從起靖難為左軍都督僉事<lb/>
洪武三十五年論功進本府都督同知勲階號如成陽<lb/>
<pb n="KR2e0020_WYG_038-10a"/>
子孫世襲伯爵永樂二十一年薨子晟特予侯天順二<lb/>
年薨無子弟昻嗣仍伯成化五年薨子鐄嗣𢎞治五年<lb/>
薨子寧嗣嘉靖元年薨從子瓉嗣二十七年薨子寳嗣<lb/>
思恩侯房寛河南陳州人從起靖難為都督僉事洪武<lb/>
三十五年論功兼義故封勲階號如成陽嵗祿八百石<lb/>
子孫世襲指揮使永樂七年薨襲如例<lb/>
豐城侯李彬直𨽻定逺人從起靖難為右軍都督僉事<lb/>
永樂元年追論功封勲階號襲如成陽嵗祿一千石以<lb/>
<pb n="KR2e0020_WYG_038-10b"/>
左㕘將從平安南功加祿五百石鎮交阯二十年薨子<lb/>
賢嗣景泰二年薨子勇嗣成化十八年薨子璽嗣賢勇<lb/>
俱任營府璽以正徳二年薨無子庶兄旻嗣嘉靖十年<lb/>
薨無子從子熈嗣旻熈俱任營府三十一年熈薨無子<lb/>
從子儒嗣隆慶四年薨無子從子環嗣<lb/>
新城侯張輔詳見公表<lb/>
西寧侯宋晟直𨽻定逺人永樂元年以中軍左都督充<lb/>
平羌將軍鎮甘肅三年論招降功封奉天翊運推誠宣<lb/>
<pb n="KR2e0020_WYG_038-11a"/>
力武臣特進榮祿大夫柱國嵗祿一千一百石流爵六<lb/>
年薨子琥以尚主特予世襲代鎮洪熈元年坐嫌奪爵<lb/>
弟瑛復以尚主襲正統十四年扈駕北征陣亡子傑嗣<lb/>
六年薨子城嗣天順元年薨子幼弟讓嗣成化八年薨<lb/>
城子愷嗣正徳十六年薨子良臣嗣嘉靖三十年薨子<lb/>
天馴嗣萬厯五年出使還為盜所殺子世恩嗣<lb/>
清逺侯王友湖廣荆州人從起靖難為都指揮同知永<lb/>
樂元年追論功進封奉天翊衛推誠宣力武臣特進榮<lb/>
<pb n="KR2e0020_WYG_038-11b"/>
祿大夫柱國清逺伯世襲嵗祿一千石六年從平安南<lb/>
進封加號為奉天靖難推誠宣力武臣世襲八年從北<lb/>
征督輜重違節度下獄奪侯正統元年錄其孫為都指<lb/>
揮<lb/>
寧逺侯何福不知何許人永樂七年以太祖舊將為右<lb/>
軍左都督鎮甘肅以撫降人功封推誠輔運宣忠効力<lb/>
武臣嵗祿一千二百石流爵八年以嫌疑被劾自殺國<lb/>
除<lb/>
<pb n="KR2e0020_WYG_038-12a"/>
成山侯王通陜西咸寧人永樂元年以父百户追贈金<lb/>
鄉侯真戰功封奉天翊運宣力武臣特進榮祿大夫柱<lb/>
國武義伯嵗祿千石七年以山陵功進封祿二千二百<lb/>
石世襲宣徳元年以征夷將軍總兵鎮交阯棄城下獄<lb/>
奪侯後赦出復為都督同知守昌平景泰三年薨餘見<lb/>
伯志<lb/>
寧陽侯陳懋直𨽻夀州人都督僉事亨子永樂元年為<lb/>
右都督追論父死事封奉天翊衛宣力武臣寧陽伯祿<lb/>
<pb n="KR2e0020_WYG_038-12b"/>
一千石七年以征西將軍鎮寧夏進封奉天靖難推誠<lb/>
宣力武臣加祿三百石洪熈元年予世襲加太保正統<lb/>
元年奪太保減祿米之半五年復太保嵗祿天順元年<lb/>
加祿二百石天順七年薨子潤嗣成化二年薨子輔幼<lb/>
弟瑛嗣二十二年輔以嫡嗣為瑛勛衛𢎞治元年輔坐<lb/>
法失侯正徳元年以瑛孫繼祖嗣嘉靖三十五年薨子<lb/>
維藩嗣隆慶二年薨子大紀嗣六年薨子應詔嗣<lb/>
安逺侯栁升直𨽻懐逺人永樂六年為中軍都督僉事<lb/>
<pb n="KR2e0020_WYG_038-13a"/>
征安南功封奉天翊運推誠宣力武臣特進榮祿大夫<lb/>
柱國安逺伯世襲八年復以下安南獲簡定<hi>闕</hi>功進流<lb/>
侯祿一千五百石二十二年以從駕北征功予加太子<lb/>
太傅世襲宣徳二年以征南將軍討黎利敗歿安南子<lb/>
溥嗣累佩將印加太傅天順五年薨子承慶有足疾孫<lb/>
景嗣𢎞治十五年薨子文嗣嘉靖十一年薨子珣嗣累<lb/>
佩將印加保傅二十二年薨子震嗣<lb/>
陽武侯薛祿山東膠州人永樂初靖難功至右都督十<lb/>
<pb n="KR2e0020_WYG_038-13b"/>
八年以督造宫殿功封祿一千一百石為奉天靖難推<lb/>
誠宣力武臣階勲同成陽二十二年以北征功世襲加<lb/>
祿五百石宣徳三年加太保挂大將軍印五年薨子勲<lb/>
蚤死孫詵嗣正統四年薨子琮嗣嘉靖八年薨子翰嗣<lb/>
二十三年薨無子族孫鋹嗣<lb/>
安陽侯郭義泰安州人永樂十八年為右都督以督造<lb/>
宫殿功封祿一千一百石勲階號如陽武流爵眀年薨<lb/>
子孫世襲指揮<lb/>
<pb n="KR2e0020_WYG_038-14a"/>
　　已上太宗朝封<lb/>
恭順侯吳克忠朔方人父允誠來歸累功至左都督永<lb/>
樂十年以捕叛者功封伯薨克忠嗣洪熈元年同陽武<lb/>
侯北征擒敵功進封祿一千二百石勲階號如陽武世<lb/>
襲薨子瑾嗣天順五年死曹欽之難子鑑嗣正徳元年<lb/>
薨子世興嗣嘉靖二十六年薨子繼爵嗣<lb/>
安順侯薛貴朔方人降附永樂二十二年以都督僉事<lb/>
從北征有功封流伯洪熈元年與世襲宣徳元年勛階<lb/>
<pb n="KR2e0020_WYG_038-14b"/>
號如陽武流爵祿一千二百石五年薨無子以弟庫庫<lb/>
特穆爾為指揮天順元年特穆爾子忠嗣伯爵六年薨<lb/>
子瑤嗣𢎞治三年薨子昻仍為指揮<lb/>
定西侯蔣貴直𨽻江都人正統三年以右都督征西畨<lb/>
多爾濟巴勒功封伯七年以平麓川功進封祿一千五百<lb/>
石勛階號如陽武世襲十四年薨孫琬嗣累掌營府加<lb/>
保傅成化二十三年薨子驥嗣正徳四年薨子叡嗣嘉<lb/>
靖三年薨子傅嗣掌營府三十四年薨弟祐嗣萬厯六<lb/>
<pb n="KR2e0020_WYG_038-15a"/>
年薨子建元嗣<lb/>
興安侯徐亨湖廣大冶人襲祖祥伯爵正統九年從成<lb/>
國公北征以功進封流侯天順四年薨餘詳伯志<lb/>
清平侯吳成遼陽人洪熈元年以都督僉事北征功封<lb/>
伯祿一千一百石宣徳四年再以功進封階勲號如定<lb/>
西八年薨詳見伯志<lb/>
武清侯石亨詳見公志<lb/>
昌平侯楊洪直𨽻六合人正統十四年為宣府總兵左<lb/>
<pb n="KR2e0020_WYG_038-15b"/>
都督以勤王功封昌平伯是年復以破居庸闗北敵功<lb/>
進封奉天翊運推誠宣力武臣光祿大夫柱國嵗祿千<lb/>
一百石世襲景泰二年以鎮朔大將軍薨子傑嗣四年<lb/>
薨無子庶兄俊嗣七年坐法罷子珍嗣天順元年坐父<lb/>
俊以嫌誅死失侯謫戍後復指揮同知<lb/>
保定侯梁瑤河南汝陽人宣徳十年嗣父銘伯爵景泰<lb/>
三年以平貴州冦功進流侯祿千五百石天順元年恩<lb/>
例與世襲勛階號如昌平成化三年薨子傳嗣十六年<lb/>
<pb n="KR2e0020_WYG_038-16a"/>
薨弟任嗣正徳七年薨子永福嗣嘉靖十四年薨子繼璠嗣<lb/>
太平侯張軏河南祥符人天順元年為右都督以奪門<lb/>
迎駕功封奉天翊衛推誠宣力武臣特進光祿大夫柱<lb/>
國嵗祿二千石世襲二年薨子瑾嗣天順四年降指揮使<lb/>
南和侯方瑛全椒人都督政之子景泰五年以左都督<lb/>
征貴州功封伯天順元年復以平蠻功進封勲階號如<lb/>
太平流爵嵗祿千二百石三年薨詳見伯志<lb/>
武平侯陳友直𨽻全椒人天順元年為右都督以征苖<lb/>
<pb n="KR2e0020_WYG_038-16b"/>
功封伯世襲二年以寧夏出塞功進封流侯勛階號如<lb/>
昌平嵗祿一千一百石四年薨餘見伯志<lb/>
定逺侯石彪陜西渭安人忠國公石亨姪天順元年為<lb/>
逰擊將軍破北敵功封伯二年再以破北敵功進封祿<lb/>
一千二百石勛階號如昌平世襲伯爵三年坐使人奏<lb/>
留鎮大同誅國除<lb/>
平江侯陳豫直𨽻合肥人正統二年襲父佐伯爵十四年平廣<lb/>
冦功封流侯加祿一百石未易階號天順七年薨餘見伯志<lb/>
<pb n="KR2e0020_WYG_038-17a"/>
懐寧侯孫鏜山西大同人天順元年為左都督總京營<lb/>
以迎駕功封奉天翊衛推誠宣力武臣特進榮祿大夫<lb/>
柱國懐寧伯以有邊功不奪五年以捕反者曹欽功進<lb/>
封祿一千三百石世襲成化七年薨子輔嗣十六年薨<lb/>
子泰嗣𢎞治十四年薨子應爵嗣正徳十二年薨子瑛<lb/>
嗣嘉靖十八年薨弟瑁嗣二十二年薨子秉元嗣三十<lb/>
七年薨子世忠嗣<lb/>
撫寧侯朱永見公志孫麟復為侯薨庶兄麒嗣嘉靖六<lb/>
<pb n="KR2e0020_WYG_038-17b"/>
年薨子岳嗣隆慶元年薨從弟岡嗣<lb/>
武靖侯趙輔直𨽻鳯陽人為征夷將軍都督同知以平<lb/>
兩廣蠻功封伯爵祿一千二百石四年以征虜將軍屢<lb/>
著戰功進封流侯無給劵二十二年薨詳見伯志<lb/>
襄城侯李瑾直𨽻和州人襲祖濬爵成化四年以征蠻<lb/>
功進封流侯無給劵𢎞治二年薨詳見伯志<lb/>
咸寧侯仇鉞直𨽻江都人正徳五年為都指揮僉事逰<lb/>
擊將軍以平安化庶人功封伯七年以平河南冦功進<lb/>
<pb n="KR2e0020_WYG_038-18a"/>
封奉天翊運推誠宣力武臣特進榮祿大夫柱國祿一<lb/>
千二百石世襲十六年薨子恩篤疾孫鸞嗣嘉靖三十<lb/>
二年為大將怙恩通敵死後磔屍其子棄市國除<lb/>
懐逺侯常𤣥振故鄂國公贈開平忠武王遇春八世孫<lb/>
嘉靖十一年由南京錦衣衛指揮使繼絶世封號仍開<lb/>
國輔運推誠宣力武臣階特進榮祿大夫勲柱國祿一<lb/>
千石世襲二十七年薨子文濟嗣萬厯十年薨子𦙍緒嗣<lb/>
臨淮侯李性故曹國公贈岐陽武靖王文忠七世孫嘉<lb/>
<pb n="KR2e0020_WYG_038-18b"/>
靖十一年由南京錦衣衛指揮使繼絶世封號仍開國<lb/>
輔運推誠宣力武臣階特進榮祿大夫勲柱國祿一千<lb/>
石世襲本年卒無子叔父沂嗣十五年卒子庭竹嗣歴<lb/>
任營府萬厯二年卒子言恭嗣<lb/>
定逺侯鄧繼坤故衛國公贈寧河武順王愈六世孫嘉靖十<lb/>
一年由南京錦衣衛指揮使繼絶世封號仍開國輔運推<lb/>
誠宣力武臣階特進榮祿大夫勲柱國祿一千石世襲二<lb/>
十年薨子祖錫嗣四十年薨子世棟嗣萬厯十六年薨<lb/>
<pb n="KR2e0020_WYG_038-19a"/>
靈璧侯湯紹宗故信國公贈東甌襄武王和六世孫嘉<lb/>
靖十一年由南京錦衣衛指揮使繼絶世封號仍開國<lb/>
輔運推誠宣力武臣階特進榮祿大夫勲柱國十四年<lb/>
薨子佑賢嗣三十<hi>闕</hi>年薨子世隆嗣久領漕事加少保<lb/>
萬厯十四年薨子之誥嗣<lb/>
　　已上侯太宗以後封皆功臣<lb/>
忠勤伯汪廣洋直𨽻髙郵州人洪武三年為中書右丞<lb/>
以帷幄功封開國輔運推誠守正文臣資善大夫䕶軍<lb/>
<pb n="KR2e0020_WYG_038-19b"/>
祿五百四十石流爵再為御史左右大夫中書右丞相<lb/>
十三年坐巽懦誤政賜死國除<lb/>
誠意伯劉基浙江青田人洪武三年以前御史中丞𢎞<lb/>
文館學士太史令賛謀帷幄功封開國輔運推誠守正<lb/>
文臣資善大夫䕶軍祿二百四十石流爵八年薨子璉<lb/>
拜江西行省㕘政蚤卒孫薦特賜襲祿五百石二十五<lb/>
年薨子法不得襲法子柜柜子曇曇子祿成化中授翰<lb/>
林院五經博士祿子憲先卒憲子瑜𢎞治八年授處州<lb/>
<pb n="KR2e0020_WYG_038-20a"/>
衛指揮使嘉靖十八年紹封伯階勲號如基特加祿為<lb/>
七百石二十年薨孫世延嗣萬厯九年奪爵為民後復爵<lb/>
東莞伯何真廣東東莞人國初為元右丞以廣東降附<lb/>
累官浙江左布政使致仕洪武十八年追論舊功封祿<lb/>
一千五百石世襲勲號無考二十一年薨子榮嗣坐藍<lb/>
黨論死國除<lb/>
徽光伯桑先不知何許人洪武十七年追論父永義侯<lb/>
世傑功封祿一千七百石世襲勛號無考二十六年坐<lb/>
<pb n="KR2e0020_WYG_038-20b"/>
藍黨論死國除<lb/>
　　已上太祖時封<lb/>
興安伯徐祥湖廣大冶人洪武三十五年為都指揮使<lb/>
以靖難功封奉天翊衛宣力武臣特進榮祿大夫柱國<lb/>
世襲嵗祿一千石永樂二年薨孫亨嗣見侯志天順四<lb/>
年薨子賢嗣成化五年薨子盛嗣𢎞治十七年薨從子<lb/>
良嗣嘉靖七年薨子夢賜嗣<lb/>
武康伯徐理河南西平人洪武三十四年為都督僉事<lb/>
<pb n="KR2e0020_WYG_038-21a"/>
以靖難功封勛階號襲如興安嵗祿一千石永樂六年<lb/>
薨子禎嗣正統九年薨子勇嗣景泰四年薨無子國除<lb/>
襄城伯李濬直𨽻和州人洪武三十五年為都指揮同<lb/>
知以靖難功封階勲號襲如興安嵗祿一千石永樂三<lb/>
年薨子隆嗣累督守備營府正統七年薨子珎嗣十四<lb/>
年北征歿弟瑾嗣見侯志𢎞治二年薨子黼嗣伯正徳<lb/>
四年薨子全禮嗣嘉靖十八年薨子應臣嗣<lb/>
信安伯張輔見公表<lb/>
<pb n="KR2e0020_WYG_038-21b"/>
新昌伯唐雲不知何許人洪武三十五年為都督僉事<lb/>
以靖難功封階勲號如興安流爵子孫世襲指揮使永<lb/>
樂元年薨子襲指揮如例<lb/>
新寧伯譚忠直𨽻清河人洪武三十五年以父都指揮<lb/>
同知淵死難功封階勲號襲如興安嵗祿一千石宣徳<lb/>
八年薨子璟嗣正統十四年薨子裕嗣景泰三年薨子<lb/>
祐嗣累總營府加太保太傅嘉靖四年薨子綸嗣薨子<lb/>
國佐嗣<lb/>
<pb n="KR2e0020_WYG_038-22a"/>
應城伯孫岩直𨽻鳯陽人洪武三十五年為都指揮僉<lb/>
事以靖難功封階勲號襲如興安嵗祿一千石永樂十<lb/>
四年安置交阯召還十五年薨子亨嗣二十一年薨子<lb/>
瑛嗣尋薨弟傑嗣景泰二年薨子繼先嗣𢎞治十六年<lb/>
薨子鉞嗣嘉靖十八年薨子爵嗣薨子文棟嗣<lb/>
忻城伯趙彛直𨽻虹縣人洪武三十五年為都指揮使<lb/>
以靖難功封勲階號襲如興安嵗祿一千石世襲宣徳<lb/>
元年薨子榮嗣成化三年薨子泰嗣𢎞治十三年薨從<lb/>
<pb n="KR2e0020_WYG_038-22b"/>
子脩嗣正徳十三年薨子武嗣薨子祖征嗣<lb/>
雲陽伯陳旭直𨽻全椒人洪武三十五年為都督僉事<lb/>
以靖難功封階勲號襲如興安嵗祿一千石世襲永樂<lb/>
八年薨無子國除<lb/>
富昌伯房勝不知何許人洪武三十五年為都指揮僉<lb/>
亊以靖難功封階勛號如興安嵗祿一千石流爵子孫<lb/>
世襲指揮使永樂<hi>闕</hi>　年薨<lb/>
廣恩伯劉才直𨽻霍丘人洪武三十五年為都督僉事<lb/>
<pb n="KR2e0020_WYG_038-23a"/>
以靖難功封階勲號如興安嵗祿九百石流爵子孫世襲<lb/>
指揮同知永樂八年北征失律下獄國除<lb/>
忠誠伯茹瑺湖廣衡山人洪武三十五年為太子少保<lb/>
兵部尚書以降附封奉天翊運守正文臣特進榮祿大<lb/>
夫柱國嵗祿一千石流爵子孫世襲指揮使永樂七年<lb/>
以不朝谷王下獄瘐死子謫戍洪熈元年赦歸里國除<lb/>
順昌伯王佐不知何許人洪武三十五年為中軍都督<lb/>
同知以降附封奉天翊運宣力武臣特進榮祿大夫柱<lb/>
<pb n="KR2e0020_WYG_038-23b"/>
國嵗祿一千石流爵子孫世襲指揮使三年鎮雲南有<lb/>
罪下獄死國除<lb/>
平江伯陳瑄直𨽻合肥人洪武三十五年為都指揮以<lb/>
降附功封祿一千石流爵永樂十二年以北征功與世<lb/>
襲治漕河督餉有聲宣徳八年薨子佐嗣正統元年薨<lb/>
子豫嗣見侯志薨子銳嗣累掌營府加保傅増祿三百<lb/>
石𢎞治十五年薨子熊嗣正徳六年薨無子從子至嗣<lb/>
累掌營府加保傅嘉靖三十三年薨子王謨嗣<lb/>
<pb n="KR2e0020_WYG_038-24a"/>
武義伯王通詳見侯表祿千二百石後革天順元年子<lb/>
琮改襲成山伯<lb/>
成山伯王琮襲封祿千石成化九年薨子鏞嗣嘉靖四<lb/>
年薨子洪嗣<hi>闕</hi>年薨子維熊嗣薨子應龍嗣<lb/>
遂安伯陳志四川巴縣人永樂元年為都指揮同知追<lb/>
論靖難功封奉天翊衛宣力武臣特進榮祿大夫柱國<lb/>
嵗祿一千石世襲八年薨孫瑛嗣宣徳七年薨子埴嗣<lb/>
正統十四年北征歿無子弟韶嗣𢎞治十七年薨孫鏸<lb/>
<pb n="KR2e0020_WYG_038-24b"/>
嗣累掌營府加保傅萬厯元年薨孫樹嗣<lb/>
安鄉伯張興直𨽻夀州人永樂元年為都指揮同知追<lb/>
論靖難功封勛階號襲如遂安嵗祿一千石五年薨從<lb/>
子勇嗣十年薨子安嗣正統十四年薨子恂嗣正徳二<lb/>
年薨孫坤嗣薨子鋐嗣<lb/>
寧陽伯陳懋永樂元年為右都督以父亨恩及戰功封<lb/>
詳見侯表<lb/>
清逺伯王友永樂元年為都指揮同知追論靖難功封<lb/>
<pb n="KR2e0020_WYG_038-25a"/>
祿千一百石詳見侯表<lb/>
榮昌伯陳賢直𨽻夀州人永樂元年為都督僉事追論<lb/>
靖難功封勛階號襲如遂安嵗祿一千石十三年薨子<lb/>
智嗣坐棄交阯失爵為指揮使<lb/>
永新伯許成不知何許人永樂三年為都督同知以發<lb/>
謀殺駙馬梅殷者功封奉天翊衛宣力武臣特進榮祿<lb/>
大夫柱國嵗祿一千三百石流爵子孫世襲指揮使永<lb/>
樂十五年薨<lb/>
<pb n="KR2e0020_WYG_038-25b"/>
建平伯髙福陜西咸陽人父士文為都督同知以征交<lb/>
阯戰歿永樂六年追封福嗣爵為奉天翊運宣力武臣<lb/>
特進榮祿大夫柱國嵗祿千三百石二十二年薨子逺<lb/>
嗣宣徳五年薨弟進嗣薨無子從子霳嗣薨無子國除<lb/>
安逺伯栁升永樂六年以都指揮征安南功封詳見侯<lb/>
志<lb/>
廣寧伯劉榮初仍故父名江直𨽻宿遷人永樂十七年<lb/>
為左都督鎮遼東以破倭功封奉天翊衛宣力武臣特<lb/>
<pb n="KR2e0020_WYG_038-26a"/>
進榮祿大夫柱國嵗祿一千二百石世襲十八年薨子<lb/>
湍嗣宣徳九年薨無子弟安嗣見侯志成化七年薨兄<lb/>
子瓘嗣十五年薨安子璇仍嗣伯𢎞治二年薨子佶嗣<lb/>
嘉靖元年薨從子泰嗣二十六年薨子允中嗣萬厯<hi>闕</hi>
年薨子嗣徳嗣<lb/>
恭順伯吳允誠朔方人降附為左都督永樂十年以獲<lb/>
叛者功封祿一千二百石世襲十六年薨子克忠嗣見<lb/>
侯志<lb/>
<pb n="KR2e0020_WYG_038-26b"/>
永順伯薛斌直𨽻順天昌平人永樂十八年為都督同<lb/>
知以督營造功封奉天翊衛宣力武臣特進榮祿大夫<lb/>
柱國祿九百石子孫世襲指揮使十九年薨特予世襲<lb/>
子夀重嗣正統十四年北征陣亡子輔嗣成化十二年<lb/>
薨子勲嗣正徳六年薨子璽嗣為指揮使<lb/>
惠安伯金玉直𨽻<hi>闕</hi>　人從靖難永樂十八年為中軍<lb/>
都督僉事以督營造功封勲階號襲如永順祿八百石<lb/>
十九年薨<lb/>
<pb n="KR2e0020_WYG_038-27a"/>
武進伯朱榮山東沂州沂水人永樂二十年為都督僉<lb/>
事以北征功封奉天翊衛宣力武臣特進榮祿大夫柱<lb/>
國嵗祿一千二百石世襲洪熈元年薨子冕嗣正統十<lb/>
四年陣亡子瑛嗣天順四年薨子雲嗣成化九年薨無<lb/>
子弟霖嗣𢎞治二年薨子潔嗣正徳三年薨子本嗣十<lb/>
二年薨無子叔江嗣嘉靖九年薨無子弟海嗣二十七<lb/>
年薨子承勲嗣萬厯<hi>闕</hi>年薨子世雍嗣<lb/>
安順伯薛貴朔方人永樂二十年為都督僉事封祿九<lb/>
<pb n="KR2e0020_WYG_038-27b"/>
百石見侯志天順元年詔以從子忠嗣六年薨子瑤嗣<lb/>
𢎞治三年薨子昻為指揮使世襲<lb/>
　　已上太宗封<lb/>
保定伯梁銘河南汝陽人永樂二十二年為都督同知<lb/>
以宿將及東宫舊恩封祿一千二百石世襲宣徳八年<lb/>
薨子瑤嗣見侯志<lb/>
忠勤伯李賢直𨽻薊州人初侍藩邸為左都督洪熈元<lb/>
年封祿一千石流爵是年薨子順嗣指揮僉事<lb/>
<pb n="KR2e0020_WYG_038-28a"/>
　　已上仁宗封<lb/>
廣義伯吳管者朔方人洪熈元年為都督僉事以北征<lb/>
功封薨子玘嗣景泰七年薨從弟琮嗣成化四年坐激<lb/>
滿四變謫戍<lb/>
清平伯吳成本名摩哩達勒達人洪熈元年為都督僉事<lb/>
以北征功封祿一千一百石世襲見侯志薨孫瑛嗣伯<lb/>
爵景泰元年薨子璽嗣成化十四年薨無子從弟琮嗣<lb/>
𢎞治十四年薨子傑嗣嘉靖十年薨子家彦嗣萬厯四<lb/>
<pb n="KR2e0020_WYG_038-28b"/>
年薨子國乾嗣<lb/>
崇信伯費瓛定逺人宣徳元年為左都督鎮甘肅以宿<lb/>
將及却敵功封祿一千石三年薨子釗嗣天順四年薨<lb/>
子淮嗣𢎞治十一年薨子柱嗣嘉靖九年薨弟栻嗣十七<lb/>
年薨子煒嗣三十三年薨子坤嗣四十二年薨子甲金<lb/>
嗣<lb/>
㑹寧伯李英陜西西寧人父興格俱邉帥宣徳四年為<lb/>
都督同知以平畨冦功封祿一千一百石世襲六年坐<lb/>
<pb n="KR2e0020_WYG_038-29a"/>
法失伯天順元年詔以伯英後為都指揮使<lb/>
新建伯李玉直𨽻交河人宣徳元年為都督同知以從<lb/>
平漢庶人功封祿八百石流爵正統六年薨子英為指<lb/>
揮使<lb/>
奉化伯滕定山後人宣徳四年為都督同知以戰功封<lb/>
祿八百石流爵正統五年薨子福為指揮使<lb/>
順義伯金順衛喇特人本名阿爾噶實哩降附宣徳四年<lb/>
為右都督以戰功封祿八百石流爵八年薨子忠為指<lb/>
<pb n="KR2e0020_WYG_038-29b"/>
揮僉事<lb/>
　　已上宣宗封<lb/>
㑹川伯趙安陜西臨洮人正統元年為右都督以甘肅<lb/>
功封祿一千石流爵九年薨子英為指揮使<lb/>
定西伯蔣貴正統三年為右都督以破西戎多爾濟巴勒<lb/>
功封祿一千二百石詳見侯志<lb/>
寧逺伯任禮河南彰徳人正統三年為左都督以征西<lb/>
戎多爾濟巴勒功封禄一千二百石流爵十二年加恩世<lb/>
<pb n="KR2e0020_WYG_038-30a"/>
襲成化元年薨子璹嗣為寧夏總兵討滿四失利謫戍<lb/>
子𢎞為指揮使<lb/>
脩武伯沈清滁州人正統元年為左都督以營宫殿功<lb/>
封祿一千一百石世襲七年薨子榮嗣十四年從駕北<lb/>
征陣歿子煜嗣減祿三百石成化十八年薨子祺嗣二<lb/>
十二年薨弟坊嗣𢎞治六年薨子瑞為指揮使<lb/>
永寧伯譚廣直𨽻丹徒人正統六年為左都督鎮宣府<lb/>
以宿將積戰功封祿一千一百石九年薨子亨為指揮使<lb/>
<pb n="KR2e0020_WYG_038-30b"/>
　　已上皆奉天翊衛宣力武臣<lb/>
靖逺伯王驥直𨽻束鹿人正統七年為兵部尚書以平<lb/>
麓川功封初為推誠宣力武臣嵗祿一千二百石景泰<lb/>
元年再以平苖夷功増祿四百石世襲天順元年援徐<lb/>
有貞例授奉天翊運推誠宣力守正文臣四年薨子瑺<lb/>
嗣成化七年薨子添嗣十五年薨子憲嗣正徳九年薨<lb/>
子瑾嗣薨子學詩嗣薨無子弟學禮嗣<lb/>
平鄉伯陳懐直𨽻合肥人正統九年以左都督征北敵<lb/>
<pb n="KR2e0020_WYG_038-31a"/>
功封祿一千一百石十四年從駕北征陣歿特予子輔<lb/>
嗣景泰五年薨子政嗣成化二十二年薨子信嗣𢎞治<lb/>
六年薨無子弟俊為指揮使<lb/>
忠勇伯蔣信故巴爾台忠勇王金忠甥正統九年為右都<lb/>
督以戰功封祿一千一百石十四年北征陷敵革爵歸<lb/>
復爵景泰五年薨特予子善嗣𢎞治中薨無子國除<lb/>
招逺伯馬亮河南淇縣人正統九年為右都督以勦流<lb/>
河冦功封祿一千一百石十一年薨子驎為指揮使<lb/>
<pb n="KR2e0020_WYG_038-31b"/>
武清伯石亨見公表<lb/>
昌平伯楊洪見侯表<lb/>
定襄伯郭登直𨽻臨淮人景泰元年為左都督大同總<lb/>
兵以破敵功封祿一千二百石世襲天順元年革為都<lb/>
督僉事八年復爵成化八年薨繼子嵩嗣十四年薨子<lb/>
㕘為指揮使<lb/>
撫寧伯朱謙河南夏邑人景泰元年為都督同知鎮守<lb/>
宣府以破敵功封祿一千二百石世襲二年薨子永嗣<lb/>
<pb n="KR2e0020_WYG_038-32a"/>
詳見公侯表<lb/>
懐柔伯施聚北直𨽻通州人景泰三年為左都督鎮守<lb/>
遼東以宿將有戰功封祿一千二百石天順二年予世<lb/>
襲六年薨子榮嗣成化元年薨子鑑嗣𢎞治八年薨子<lb/>
瓉嗣嘉靖八年薨弟瑾嗣嘉靖十五年薨子燾嗣三十<lb/>
四年薨子嵩嗣隆慶三年薨子光祖嗣<lb/>
鎮逺伯顧興祖景泰三年以故侯復封見侯志<lb/>
南寧伯毛福夀河南祥符人本降將景泰三年以都督<lb/>
<pb n="KR2e0020_WYG_038-32b"/>
同知勦苖冦功封祿一千石世襲天順二年薨子榮嗣<lb/>
成化六年薨子文嗣𢎞治六年薨孫良嗣嘉靖十九年<lb/>
薨子重器嗣三十四年薨無子弟邦器嗣四十年薨無<lb/>
子弟國器嗣<lb/>
南和伯方瑛全椒人景泰五年以左都督平苖功封祿<lb/>
一千石世襲後見侯志薨子毅嗣天順六年削爵成化<lb/>
七年卒子夀祥嗣嘉靖十年薨子東嗣三十八年薨子<lb/>
炳嗣薨無子弟燁嗣<lb/>
<pb n="KR2e0020_WYG_038-33a"/>
興濟伯楊善順天大興人天順元年為左都御史以迎<lb/>
駕復辟功封奉天翊運推誠宣力守正文臣特進光祿<lb/>
大夫柱國嵗祿一千二百石世襲二年薨子宗嗣成化<lb/>
元年降為指揮同知<lb/>
海寧伯董興直𨽻長垣人天順元年為右都督以迎駕<lb/>
復辟功封祿一千二百石世襲成化元年仍為右都督<lb/>
十二年卒<lb/>
文安伯張輗英國公輔弟天順元年為右都督以迎駕<lb/>
<pb n="KR2e0020_WYG_038-33b"/>
復辟功封祿一千三百石六年薨子鑑嗣成化元年革<lb/>
為指揮<lb/>
豐潤伯曹義直𨽻儀真人天順元年為左都督鎮遼東<lb/>
以宿將積戰功封祿一千二百石世襲四年薨孫振嗣<lb/>
𢎞治二年薨子愷嗣嘉靖五年薨子棟嗣六年薨無子<lb/>
弟松嗣三十九年薨子文炳嗣<lb/>
武功伯徐有貞直𨽻長洲人天順元年為都察院左副<lb/>
都御史以迎駕復辟功封奉天翊運推誠宣力守正文<lb/>
<pb n="KR2e0020_WYG_038-34a"/>
臣特進光祿大夫柱國嵗祿千一百石世襲武功衛指<lb/>
揮使是年奪爵流金齒四年赦回成化八年卒<lb/>
武强伯楊能直𨽻六合人天順元年為右都督鎮守大<lb/>
同以破敵功封祿一千石四年薨無子弟倫為指揮使<lb/>
髙陽伯李文陜西西寧人天順元年為右都督屢立戰<lb/>
功封祿一千石四年奪爵為都督僉事卒<lb/>
定逺伯石彪亨從子天順元年為逰擊將軍以破敵功<lb/>
封祿一千一百石餘見侯志<lb/>
<pb n="KR2e0020_WYG_038-34b"/>
宣城伯衛穎直𨽻華亭人天順元年為左都督以迎駕<lb/>
復辟功封祿一千一百石世襲四年以西征功弗奪成<lb/>
化二年増祿一百石𢎞治十一年薨子璋嗣正徳十二<lb/>
年薨子錞嗣嘉靖三十五年薨子守正嗣隆慶二年薨<lb/>
子國本嗣<lb/>
昭武伯曹欽太監吉祥從子天順元年為左都督以迎<lb/>
駕復辟功封祿一千二百石世襲五年謀反族誅國除<lb/>
武平伯陳友直𨽻全椒人天順元年為左都督以征苖<lb/>
<pb n="KR2e0020_WYG_038-35a"/>
功封祿一千石世襲見侯志薨子能嗣伯成化十九年<lb/>
薨子綱嗣𢎞治八年薨子勲嗣正徳四年薨弟燾嗣嘉<lb/>
靖十年薨子大䇿嗣<lb/>
懐寧伯孫鏜天順元年為左都督以迎駕復辟及戰功<lb/>
封見侯志<lb/>
東寧伯焦禮山後人天順元年為左都督鎮守遼東以<lb/>
宿將屢積戰功封祿一千二百石世襲七年薨孫夀嗣<lb/>
成化八年薨弟俊嗣𢎞治十三年薨子淇嗣正徳五年<lb/>
<pb n="KR2e0020_WYG_038-35b"/>
薨弟洵嗣十四年薨從子棟嗣三十六年薨子文耀嗣<lb/>
彰武伯楊信直𨽻六合人洪之從子天順二年以右都<lb/>
督延綏破敵有功封祿一千石八年再以戰功予世襲<lb/>
成化十三年薨子瑾嗣𢎞治二年薨子質嗣嘉靖十七<lb/>
年薨子儒嗣四十一年薨子炳嗣今為總帥歴任大將<lb/>
萬厯十五年薨子世階嗣<lb/>
　　已上英景二朝封<lb/>
靖安伯和勇祖太師和寧王阿魯台父阿卜俺只降附<lb/>
<pb n="KR2e0020_WYG_038-36a"/>
為右都督成化元年為逰擊將軍右都督以兩廣功封<lb/>
祿一千一百石流爵十年薨子忠為錦衣衛指揮使<lb/>
武靖伯趙輔直𨽻鳯陽人成化二年為都督同知征夷<lb/>
將軍以兩廣功封祿一千二百石流爵餘見侯志後減<lb/>
米三百石得世襲伯薨子承慶嗣正徳二年薨子𢎞澤<lb/>
嗣嘉靖七年薨子世爵嗣萬厯二年薨子光逺嗣<lb/>
伏羌伯毛忠陜西涼州人本降將成化三年為右都督<lb/>
以征西畨功封祿千石流爵四年以征穆蘇陣歿世襲<lb/>
<pb n="KR2e0020_WYG_038-36b"/>
孫銳嗣嘉靖二年薨子江嗣十二年薨無子弟漢嗣三<lb/>
十年薨從子桓嗣三十七年薨子登嗣<lb/>
順義伯羅秉忠降將沙州左都督昆濟楞子成化四年<lb/>
為右都督以平蠻功封祿一千石流爵十六年薨子珍<lb/>
為指揮使<lb/>
寧晉伯劉聚濬縣人太監劉永誠從子成化七年為左<lb/>
都督以延綏戰功封祿一千石九年再以功予世襲十<lb/>
年薨子祿嗣十一年薨弟福嗣𢎞治十四年薨子岳嗣<lb/>
<pb n="KR2e0020_WYG_038-37a"/>
嘉靖六年薨從子文嗣十七年薨子艮璽嗣三十年薨<lb/>
無子叔斌嗣隆慶四年薨子應元嗣<lb/>
興寧伯李震河南南陽人成化十二年為右都督湖廣<lb/>
總兵以平盜功封祿一千石流爵十四年革二十年復<lb/>
爵𢎞治五年薨子孫為指揮使<lb/>
威寧伯王越直𨽻濬縣人成化十六年由太子太保左<lb/>
都御史以威寧海功封奉天翊運推誠宣力守正文臣<lb/>
特進光祿大夫柱國嵗祿一千二百石世襲十七年復<lb/>
<pb n="KR2e0020_WYG_038-37b"/>
以鹽池功増祿四百石十八年再以功増祿五十石十<lb/>
九年奪爵𢎞治十年以太子太保左都御史起總督十<lb/>
一年卒一子為錦衣衛指揮僉事<lb/>
昌寧伯趙勝遷安人成化十九年為左都督以修京城<lb/>
功封祿一千石流爵二十三年薨孫鑑為指揮使<lb/>
　　已上憲宗朝封<lb/>
咸寧伯仇鉞正徳五年為逰擊將軍都指揮僉事以平<lb/>
安化王寘鐇功封見侯表<lb/>
<pb n="KR2e0020_WYG_038-38a"/>
　　已上武宗朝封<lb/>
新建伯王守仁浙江餘姚人正徳十六年為南京兵部<lb/>
尚書以論平寧王功封奉天翊運推誠宣力守正文臣<lb/>
特進光祿大夫柱國嵗祿一千石世襲尋總帥南征嘉<lb/>
靖八年薨停世襲隆慶二年子正億嗣萬厯四年薨子<lb/>
承勲嗣<lb/>
　　已上世宗朝封<lb/>
寧逺伯李成梁遼東鉄嶺衛人萬厯六年由遼東總兵<lb/>
<pb n="KR2e0020_WYG_038-38b"/>
太保左都督以屢立戰功封奉天翊運推誠宣力武臣<lb/>
特進光祿大夫柱國嵗祿八百石八年復以功世襲十<lb/>
年加祿百石十一年再加百石尋兩加五十石<lb/>
　　已上萬厯封俱功臣<lb/>
　<lb/>
　<lb/>
　<lb/>
　弇山堂别集卷三十八<lb/>
</p>
<p>
</p>
  </div>
</body>
</text>
</TEI>
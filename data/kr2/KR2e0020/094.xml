<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇山堂别集卷九十四</head> <lb/>
    <p>
<pb n="KR2e0020_WYG_094-1a"/>
欽定四庫全書<lb/>
　弇山堂别集卷九十四<lb/>
　　　　　　　　　　　　明　王世貞　撰<lb/>
　　中官考五<lb/>
𢎞治十八年五月上崩司設監太監張瑜掌太醫院事<lb/>
右通政施欽院判劉文泰御醫髙廷和下獄初上以禱<lb/>
雨齋戒偶感風寒命瑜與太醫院議方藥瑜私與文泰<lb/>
廷和不請診視輒用藥以進繼與欽及院判方叔和醫<lb/>
<pb n="KR2e0020_WYG_094-1b"/>
士徐旻等進藥皆與症乖先帝遂彌留中外痛恨至是<lb/>
文武大臣英國公張懋等并科道等官上疏請正其罪<lb/>
令㫖命錦衣衛執瑜等送都察院會官鞫之都察院左<lb/>
都御史戴珊等㑹同英國公張懋吏部尚書馬文升等<lb/>
以張瑜等獄上謂瑜嘗奉命修理藥料與劉文泰及右<lb/>
參議丘鈺假市藥侵盗官錢及纂修本草又薦文泰及<lb/>
髙廷和同事並縁為姦先帝不豫瑜欲援引文泰等徼<lb/>
幸成功施欽及院判方叔和等相繼診視俱醫不對症<lb/>
<pb n="KR2e0020_WYG_094-2a"/>
擬瑜及文泰廷和諸司官與内官交結作弊而扶同奏<lb/>
者律各斬欽等罪各有差有㫖瑜等論决欽叔和革職<lb/>
閒住鈺追贓五百兩并旻發為民史謂大臣有隂厚文<lb/>
泰者故不用合和御藥大不敬正條而比依交結内官<lb/>
律其後瑜等遂得以為解脱之地識者恨之<lb/>
十月御史髙良弼言太監苖逵受命監督戎務而輒肆<lb/>
欺罔奏與御史劉淮親冒矢石斬獲首級是何異指鹿<lb/>
為馬耶且邊民被冦破産蕩業哭聲震天僵屍蔽野不<lb/>
<pb n="KR2e0020_WYG_094-2b"/>
能發一矢以雪其憤徒閉城自守自損國威甚矣乞梟<lb/>
逵首於邊以快將士之心以示欺罔之戒上以其語言<lb/>
狂悖宜執問姑宥之<lb/>
十一月命太監韋興往太和山司香兼分守湖廣行都<lb/>
司地方科道官周璽曹來旬等各䟽語初革天下守備<lb/>
内官非舊額者今詔墨未乾弊端復作何以全大信於<lb/>
天下因䟽興罪惡乞賜斥逐併劾取回太監齊𤣥指以<lb/>
煉丹為名糜費帑藏乞寘於法興即成化末與梁芳等<lb/>
<pb n="KR2e0020_WYG_094-3a"/>
亂政者也兵部尚書劉大夏亦言興於成化年間引用<lb/>
憸邪進用竒巧大壊朝廷之法先帝嗣統之初斥興不<lb/>
用臣民痛快今泰陵之土未乾而姦邪之黨復進恐於<lb/>
聖孝不為無損乞如給事御史言將興斥退俱不聽<lb/>
正徳元年廵撫真定都御史王璟請革皇莊未有俞㫖<lb/>
其在真定等府寧鄉等縣者太監夏綬請歲加葦場之<lb/>
稅又欲勿聽小民争訟其在永清隆平等縣者少監傅<lb/>
琢等請遣官履畆覈實以便管理小河之在寧晉莊前<lb/>
<pb n="KR2e0020_WYG_094-3b"/>
太監張峻等又欲稅往來客貨皆從之時又以莊田之<lb/>
故齎駕帖逮捕民魯堂等二百餘人璟及科道官極言<lb/>
其不便户部㑹官集議請悉予小民再議上有㫖卿等<lb/>
意在為國為民所言良是但朕奉順慈闈事非得已管<lb/>
莊各留内官一人校尉十人餘悉召還子粒如擬徴銀<lb/>
不許分毫多取沿途往來厨傳俱止勿給敢有仍前生<lb/>
事為民害者廵按御史具實以聞當議上時大學士劉<lb/>
健等亦言管莊内官假托威勢逼勒小民其所科索必<lb/>
<pb n="KR2e0020_WYG_094-4a"/>
踰常額况所領官校如餓豺狼甚為民害以致蕩家鬻<lb/>
産兒女怨聲動地逃移滿路京畿内外盗賊縱横亦由<lb/>
於此且使利歸羣小怨歸朝廷事極勢窮變生不測所<lb/>
以羣臣合辭奏請伏乞俯從不報<lb/>
大學士劉健等復言政令十失内言内府僉書守門及<lb/>
各處添設分守守備等官奉㫖减革者不無一二而南<lb/>
海子净身人又選入千餘至於蟒龍玉帶濫賞無算韋<lb/>
興齊𤣥蠱惑先朝盗空府庫罪大惡極一則夤縁分守<lb/>
<pb n="KR2e0020_WYG_094-4b"/>
累劾不退一則奏請追究止令取回遷延至今未正典<lb/>
刑内承運庫銀兩支銷累數百萬内府支用不給印票<lb/>
該庫内官自請查算竟爾不行司鑰庫銅錢該部累奏<lb/>
支用輾轉推延至今不與皆闗内臣者報聞又科道官<lb/>
張文李鉞等論劾太監髙鳯恃寵弄權交通李榮引進<lb/>
商人譚景清固欲買補革退殘鹽李興歲興功役寗瑾<lb/>
虛費錢糧苖達占恡地土覬幸邊功宜究治以彰厥罪<lb/>
報聞<lb/>
<pb n="KR2e0020_WYG_094-5a"/>
工科給事中陶諧言邇者雷電交作飄殿瓦拔社木陛<lb/>
下當夙夜恐懼增修徳政以回天意奈何視為泛常傾<lb/>
耳於太監丘聚魏彬馬永成之流而正人君子則惮於<lb/>
覿面恣意於馳射釣獵之樂而國政聖學則怠於究心<lb/>
乞查究日逐侍從遊逸諸人如聚等數其誤國之罪告<lb/>
之於先帝罪之弗赦其司禮太監陳寛李榮等受先帝<lb/>
之重托而髙鳯黄偉尤青宫舊臣坐視顛危宜通加罷<lb/>
斥報聞<lb/>
<pb n="KR2e0020_WYG_094-5b"/>
吏部主事孫盤應詔言庶政之弊莫甚於内臣典兵夫<lb/>
臣以内稱閫外之事非其所任縱使忠勤且為外夷竊<lb/>
笑况未必然乎今各邊鎮守分守監鎗諸内臣托以腹<lb/>
心而其誅求百計實為腹心之病役占健卒置於標下<lb/>
縱之生事以為爪牙或抑買弓絃纓子而總収軍餉或<lb/>
扣轉倉場馬料而坐支官價或私獵走役戰馬或私種<lb/>
奪占耕牛又有所謂家人頭目皆無藉惡少聚斂侵剥<lb/>
勢若虎狼武職藉以夤縁憲司不敢詰問一遇有警出<lb/>
<pb n="KR2e0020_WYG_094-6a"/>
戰惟驅占剩羸卒當之故不能勇鬬决勝及戰有㣲功<lb/>
虛張捷報則皆附勢挾貴者攘之而有甚者跡未離于<lb/>
京師名已登於奏牘使沒者銜寃被創者抱病欲兵威<lb/>
之震邊鄙之寧得乎乞盡取沿邊内臣回京所帶頭目<lb/>
盡行革去下兵部覆請如山東臨清之鎮守湖廣行都<lb/>
司及宻雲懐來建昌之分守宣大甘寧廣寧之監鎗山<lb/>
海龍門永寧大同朔州之守備皆所當革其奏帶頭目<lb/>
通行嚴禁不許踰數㫖不許南京科道言北敵冦邊太<lb/>
<pb n="KR2e0020_WYG_094-6b"/>
監苖達等無功冒賞使夷狄益輕中國大學士劉健等<lb/>
累䟽留中不報而太監髙鳯李榮納賄招權顛倒國是<lb/>
將使老臣不安其位乞追奪逵等賞裁抑鳯等報聞都<lb/>
給事中張文等請裁内臣冗員謂如劉杲呉祺韋儁段<lb/>
循趙忠兼督倉場温祥范亨徐智王岳驟至司禮余慶<lb/>
黄凖黄忠劉雲同守南京牛宣督馬房馬永成調軍營<lb/>
福建鄧榮以安静取回山西陳達以貪酷留鎮乞通查<lb/>
省以遵明詔清肅京儲謂京通倉提督太監蔡用等欲<lb/>
<pb n="KR2e0020_WYG_094-7a"/>
將已革曬夫囤基各色財物仍追収備奏䝉俞允歲計<lb/>
銀七萬四千兩乞置之法以為奸貪壊事者之戒有㫖<lb/>
切責仍奪三月俸<lb/>
御用監太監張永奏求已故太監呉忠辭退七里海等<lb/>
處莊田戸部言其違禁當究治詔仍令永管業六科十<lb/>
三道言太監崔杲等以織造奏討引鹽假公售私貪求<lb/>
無厭利歸於已害歸於上乞賜裁革有㫖切責其奏擾<lb/>
於是大學士劉健等上言皇上首頒明詔分布大臣清<lb/>
<pb n="KR2e0020_WYG_094-7b"/>
理天下弊端奈何清理之使方行織造之命隨下生財<lb/>
之源既塞蠧財之孔復生臣等若坐視不言依阿順㫖<lb/>
不惟負先帝顧托之重亦且虧皇上新政之明前勅决<lb/>
不敢撰冩况崔杲奏討引鹽不過變賣銀兩若戸部支<lb/>
與價銀尤為省徑若仍給鹽支賣必夾帶數多向來作<lb/>
弊射利之人因而附益則鹽法之壊尤甚于前清理之<lb/>
官殆為虛設東南困敝之民恐生不測西北兵荒之急<lb/>
何以應之伏望収回成命止照該部原擬給與價銀織<lb/>
<pb n="KR2e0020_WYG_094-8a"/>
造則供應不乏鹽法可行於是五府九卿及科道皆言<lb/>
之上猶持全予意於日講罷召健等至煖閣問曰昨差<lb/>
承運庫太監王瓚往南京浙江織造瓚等乞長蘆鹽一<lb/>
萬二千引戸部止與六千引半與價銀今可全與健等<lb/>
對曰如是已足用矣上曰既與半價何不全與引鹽健<lb/>
等曰戸部亦為朝廷節用耳上曰該部既欲節用何不<lb/>
留此半價以引鹽與之不亦兩便健等曰價銀不若鹽<lb/>
引之費大上曰何故大學士李東陽對曰鹽引數有夾<lb/>
<pb n="KR2e0020_WYG_094-8b"/>
帶如引一紙便夾帶數十引以此私鹽壅滯皇鹽不行上<lb/>
曰若夾帶事覺朝廷自有法度處之東陽對曰此輩一<lb/>
得明㫖即於船首掲黄旗書欽賜皇鹽字様勢燄烜赫<lb/>
州縣驛遞官酬應少誤即加笞辱至於鹽商灶户雖凌<lb/>
虐萬狀誰敢訴寃所以不若禁之於是健等亦共言之<lb/>
上正色曰天下事豈專是内官壊了文官十人中僅有<lb/>
三四好人耳壊事者十常六七先生輩亦自知之已而<lb/>
曰此事務要全行健等對曰容至閣再議退而上疏復<lb/>
<pb n="KR2e0020_WYG_094-9a"/>
力争且求罷上始曰昨聞卿等面奏今復覽奏朕心已<lb/>
悟引鹽支十之五餘議與價銀南京十三道言知府獻<lb/>
諛而荐尚書御史進諂而保太監甚者都御史栁應辰<lb/>
為太監劉瑯保留江西參政王綸為太監董讓旌舉士<lb/>
習大壊有傷國體<lb/>
少師華蓋殿大學士劉健少傅武英殿大學士謝遷乞<lb/>
休許之先是健遷與少傅謹身殿大學士李東陽以内<lb/>
侍劉瑾馬永成髙鳯羅祥魏彬丘聚谷大用張永等蠱<lb/>
<pb n="KR2e0020_WYG_094-9b"/>
惑上心連章請誅之皆留中不出會九卿衙門戸部尚<lb/>
書韓文等亦上章請誅瑾等司禮監太監陳寛李榮王<lb/>
岳同至内閣議且有發瑾等南京新房閒住之意健等<lb/>
以為處之未盡皆厲聲曰先帝臨崩執老臣手付以大<lb/>
事今陵土未乾而使嬖幸若此他日何面目見先帝于<lb/>
地下寛等乃辭去其意尚未决而王岳者素忠直且提<lb/>
督東厰與太監范亨徐智皆恨瑾等姦將請於上有所<lb/>
處健等方約文與九卿伏闕面諍而岳從中應之會吏<lb/>
<pb n="KR2e0020_WYG_094-10a"/>
部尚書焦芳泄其謀於八人者以瑾尤巧佞狼戾敢為<lb/>
惡環上而泣上心動而瑾遂入司禮矣是夜遂入傳㫖<lb/>
榜笞岳亨智於南門遣之南行質明東陽遷及文等方<lb/>
伏闕聞之健東陽遷即日疏辭皆報可而東陽獨留史<lb/>
謂請誅瑾等疏實出東陽筆苐太監陳寛等至閣議時<lb/>
東陽辭頗緩中人皆以為事不由之故獨留而人亦幸<lb/>
其留也瑾既入司禮丘聚遂領東厰張永把總神機營<lb/>
兼提十二營魏彬總三千營遣人追王岳范亨至臨清<lb/>
<pb n="KR2e0020_WYG_094-10b"/>
殺之惟徐智幸免焦芳兼文淵閣大學士與左侍郎王<lb/>
鏊俱入内閣其月南京十三道御史陸崑等論劾太監<lb/>
馬永成魏彬傅興羅祥谷大用䝉蔽左右㳺宴無度以<lb/>
致上干天和災異疊見内閣部院大臣受顧命之托者<lb/>
所以𢎞濟艱難隨事匡救言之不聽尤須伏闕死諍以<lb/>
悟聖心顧乃怠緩恱從間有論諫亦多巽順退託其如<lb/>
先帝付托天下屬望何哉乞勅内閣部院會司禮監通<lb/>
查嬖倖馬永成等盡行屏斥以絶禍端蓋未知事之變<lb/>
<pb n="KR2e0020_WYG_094-11a"/>
也<lb/>
李夢陽秘録云初上即位青宫舊閹等日導上犬馬鷹<lb/>
兔舞唱角觝漸棄故舊罔親萬㡬時號八虎而段敏王<lb/>
偉雖舊閹以端懿斥不信用會段坐病免死於是戸部<lb/>
尚書韓文每朝退與屬吏言輒淚數行下以閹故而郎<lb/>
中李夢陽間説之曰公大臣也義共國休戚徒泣何益<lb/>
韓公曰奈何曰比諫臣有章入交論諸閹下之閣矣夫<lb/>
三老者顧命臣也聞持諫官章甚力公誠及此時率大<lb/>
<pb n="KR2e0020_WYG_094-11b"/>
臣殊死争閣老以諸大臣争也持必更力易為辭事或<lb/>
可濟也韓公於是捋鬚昻首毅然改容曰善即事弗濟<lb/>
吾年足死矣不死不足以報國韓公宻叩三老三老許<lb/>
之而倡諸大臣諸大臣又無不踊躍喜者韓公乃喜退<lb/>
而召夢陽令具草草具韓公讀而芟之曰是不可文文<lb/>
上弗省也不可多多覽弗竟也而王岳者亦青宫閹也<lb/>
剛厲而無阿頗亦惡其閹儕初閣議持諫官章不肯下<lb/>
諸閹者業窘相對涕泣會諸大臣疏入上於是遣司禮<lb/>
<pb n="KR2e0020_WYG_094-12a"/>
者八人齊詣閣議一日而遣者三而閣議持卒不肯下<lb/>
而岳者八人中人也顧獨曰閣議是明日忽有㫖召諸<lb/>
大臣諸大臣蓋人人惴也既入左掖門吏部尚書許進<lb/>
首咎韓公曰公疏言何韓公於是故曵履徐行而使吏<lb/>
部侍郎王鏊趨詣探動静閣老劉健語鏊曰事已七八<lb/>
分濟矣諸公苐持莫輕下至左順門閹首李榮手諸公<lb/>
疏曰有㫖問諸先生言良是無非愛君憂國苐奴儕事<lb/>
上久不忍即置之法耳幸少寛之上自處耳衆震懼莫<lb/>
<pb n="KR2e0020_WYG_094-12b"/>
敢出一語答李榮面詰韓公曰此舉本出自公公云何<lb/>
韓公曰今海内民窮盗起水旱頻仍天變日增文等備<lb/>
員卿佐靡所匡救而上始踐阼輒棄萬幾㳺宴無度狎<lb/>
暱羣小文等何得無言韓公言雖端而氣不勁又鮮中<lb/>
肯綮於是李榮哂而言曰䟽備矣上非不知今意苐欲<lb/>
寛之耳諸公遂瞢然而退蓋是時諸閹者窘業求安置<lb/>
南京而閣議猶持不從諸公乃竟爾退惟王鏊仍前謂<lb/>
榮曰設上不處如何李榮曰榮頭有鐵裹之耶而敢壊<lb/>
<pb n="KR2e0020_WYG_094-13a"/>
國事榮入而事變矣是夜立召瑾入司禮監而収王岳<lb/>
范亨詔竄南京㝷殺二人於途矣又連斥劉謝二老顧<lb/>
獨懇留李而韓公輩洶洶咸拔茅散矣變之起大抵莫<lb/>
可詳而李榮則曰諸大臣退而瑾儕繞上前跪伏哭搶<lb/>
首觸地曰微上恩奴儕磔餧狗矣上為之動而瑾輩輒<lb/>
進曰害奴儕者岳也上曰何也曰岳前掌東厰也謂諫<lb/>
官諸先生有言苐言而閣議時岳又獨是閣議此其情<lb/>
何也夫上狗馬鷹兎岳嘗買獻之否今獨咎奴儕既而<lb/>
<pb n="KR2e0020_WYG_094-13b"/>
益伏地痛哭上於是怒而収王岳瑾又曰夫狗馬鷹兔<lb/>
何損於萬幾今左班官敢譁而無忌者司禮監無人也<lb/>
有則惟上所欲而人不敢言矣上於是召瑾入司禮監<lb/>
此説亦近苐難盡信耳又聞閣議時劉嘗推案哭謝亦<lb/>
亹亹訾訾罔休獨李未開口得懇留云<lb/>
二年廵撫甘肅都御史曹元言分守凉州太監張昭自<lb/>
謂奉㫖於境内取土豹并諸野味以時入獻近又謂内<lb/>
侍傳㫖催促令守備官領兵出境採辦山永等處冦盗<lb/>
<pb n="KR2e0020_WYG_094-14a"/>
不時出沒萬一遇警所係不細乞即停止上不聽仍責<lb/>
鎮廵等官依時採取野味造辦如先年例土豹捕二三<lb/>
十隻以漸遣人進獻<lb/>
奪故永平大長公主第為酒醋麪局外厰時署局事太<lb/>
監請之也魁等訪得其第匿以為指揮李慶故賜宅今<lb/>
已廢矣公主孫梅具其事且言公主遺像及鳯床班劍<lb/>
等物皆在詔給價銀一千二百兩<lb/>
太監李榮傳㫖邊闗隘口等處切近京師舊設守備内<lb/>
<pb n="KR2e0020_WYG_094-14b"/>
臣仍添補凡十二處又傳㫖以舍人魏英張容張寰谷<lb/>
大玘馬山為錦衣衛世襲百戸太監彬永大用永成弟<lb/>
也先是大學士劉健等之致仕也給事中吕翀劉<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>上<lb/>
䟽乞留之南京恊同守備武靖伯趙承慶傳其奏稿應<lb/>
天府尹陸珩復傳示諸司兵部尚書林瀚聞而歎息於<lb/>
是南京給事中戴銑等御史薄彦徽等具奏言健遷先<lb/>
朝元老不宜輕去又言上晏朝廢學與六七内臣新進<lb/>
佞幸遊宴驅馳射獵等事上大怒逮銑杖之闕下勒為<lb/>
<pb n="KR2e0020_WYG_094-15a"/>
民事連承慶停半祿閒住瀚珩俱降三級致仕兵部主<lb/>
事王守仁江西清軍御史王良臣各救之瑾矯㫖下鎮<lb/>
撫司訊具獄良臣杖三十闕下為民守仁杖三十謫貴<lb/>
州龍場驛丞<lb/>
瑾矯㫖枷尚寳司卿顧璿湖廣副使姚祥於長安左右<lb/>
門外工部郎中張瑋於張家灣俱以違例乘轎為東厰<lb/>
所發也枷廵按隆慶御史王時中於都察院門外以酷<lb/>
刻亦為東厰發也璿等以大學士李東陽等疏時中以<lb/>
<pb n="KR2e0020_WYG_094-15b"/>
左都御史劉宇䟽濵死而後釋之各坐謫戍復矯㫖以<lb/>
南京御史潘鏜阿附王岳斥為民史謂瑾每搆雜藝上<lb/>
前俟其玩㺯乃多取各司章奏請省决上每曰吾用爾<lb/>
何為而乃一一煩朕耶宜亟去自是數次後瑾不復奏<lb/>
事無大小惟意裁决上多不知之矣<lb/>
勅諭文武羣臣朕以幼冲嗣位惟頼廷臣輔弼匡其不<lb/>
逮豈意去歲奸臣王岳范亨徐智竊弄威福顛倒是非<lb/>
私與大學士劉健謝遷尚書韓文楊守隨張敷華林瀚<lb/>
<pb n="KR2e0020_WYG_094-16a"/>
郎中李夢陽主事王守仁王綸孫磐黄昭檢討劉瑞給<lb/>
事中湯禮敬陳霆徐昻陶諧劉<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>艾洪吕翀任惠李光<lb/>
瀚戴銑徐蕃牧相徐暹張良弼葛嵩趙士賢御史陳琳<lb/>
貢安甫史良佐曹閔王𢎞任訥李熈王蕃葛浩陸昆張<lb/>
鳴鳯蕭乾元姚學禮黄昭道蔣欽薄彦徽潘鏜王良臣<lb/>
趙佑何天衢徐珏楊璋熊卓朱廷聲劉玉遞相交通彼<lb/>
此穿鑿曲意阿附遂成黨比或傷殘善𩔖以變上心或<lb/>
變亂黑白以駭衆聽煽動浮言行用頗僻朕雖察審尚<lb/>
<pb n="KR2e0020_WYG_094-16b"/>
務優容後跡漸彰露彼各反側不安因自陳俯遂其休<lb/>
致之情若自僨則公譴謫之典其勅内未罪者吏部查<lb/>
令致仕毋使惡稔追悔難及夫人臣以忠敬為本不聞<lb/>
以阿附為榮朕不明言暴白羣臣何以知悉邇來朕一<lb/>
遵祖宗成憲申明舊章除宿弊汰冗官欲臻治理爾文<lb/>
武羣臣尚惟清白一心恪恭乃職必以光明正大為期<lb/>
必以黨比阿附為戒且如張懋等凡遇會奏論列並無<lb/>
片言隨人符同輒聴詭計列衘而行朕皆爾釋以後毋<lb/>
<pb n="KR2e0020_WYG_094-17a"/>
蹈覆轍自貽累辱國有昭典朕不輕貸故諭史謂是日<lb/>
早朝罷傳宣羣臣跪于金水橋南劉瑾以勅授鴻臚宣<lb/>
讀之其文乃瑾私人屬筆或曰焦芳為之<lb/>
太監李榮傳㫖以錦衣衛百戸姚景祥小旗張錦皆王<lb/>
岳黨於朝堂杖之四十戍邊兵部擬肅州衛持批改遼<lb/>
東鐵嶺衛錦遂死于獄榮復傳㫖王岳黨官校王縉郭<lb/>
仁張欽羅錦薛鎰沈鋭劉雄朱綬董安俱戍邊<lb/>
監察御史馬允中刷卷南京㕘究指揮張瀚等瀚伺其<lb/>
<pb n="KR2e0020_WYG_094-17b"/>
枉道回家發之守備太監鄭强奏聞逮下錦衣獄拷訊<lb/>
獄具命司禮監官監杖三十發為民<lb/>
命致仕禮部司務孫聰聴改注賛畫鎮守大同太監侯<lb/>
能軍務聰瑾之妹夫也能及廵撫崔巖㑹薦之得起用<lb/>
瑾傳㫖陞文華殿書辦等官張駿等駿由光祿寺卿陞<lb/>
禮部尚書周惠疇由尚寳司丞陞光祿寺卿楊立由大<lb/>
理寺評事陞太僕寺卿髙岱全泰由評事陞鴻臚寺左<lb/>
少卿華英由鴻臚寺丞陞光祿寺少卿朱天麟由中書<lb/>
<pb n="KR2e0020_WYG_094-18a"/>
舍人陞太常寺丞髙榮由舍人陞尚寳司丞王杲等十<lb/>
一人由序班陞中書舍人黄璽等三人由書辦官陞序<lb/>
班先是通鑑纂要成劉瑾欲裁抑纂修官以謄冩不謹<lb/>
得譴命右少監陶錦提調駿等改謄至是謄畢進呈乃<lb/>
皆超進官秩裝潢匠役竇□等七人亦陞文思院副使<lb/>
若張暉之陞光祿少卿儒士姚瓏之授序班又不與謄<lb/>
冩者也<lb/>
三年吏部考察天下朝覲官員浙江右參政梁澤等致<lb/>
<pb n="KR2e0020_WYG_094-18b"/>
仕江西右布政使李韶等閒住都勻知府黎臣為民得<lb/>
允矣劉瑾忽附批翰林院學士呉儼帷幙不修令致仕<lb/>
養病御史楊南金無疾欺詐著為民後有托病請假及<lb/>
丁憂違限不起復者通奏懲治儼以瑾索賂不應故也<lb/>
瑾命知府及内外官五品皆推二員聴㸃用又奏各邊<lb/>
闗中商人必驗殷實之家方許報納粃爛者照數追償<lb/>
仍枷號治罪及經収之人州縣解納者如之其兠攬者<lb/>
謫戍極邊至今馬匹不許濫収不堪以致羸損鎮廵官<lb/>
<pb n="KR2e0020_WYG_094-19a"/>
常加廵視諸鎮年終扣算造册解部照刷每年春夏復<lb/>
著科道官查盤㸃視若互相容隱一體重治仍差人緝<lb/>
訪及先行榜諭禁約事下兵部議覆報可<lb/>
工科給事中許天錫自縊死兵科給亊中周鑰自刎死<lb/>
於淮安舟中借貸於淮安知府趙俊賂劉瑾不得故也<lb/>
俊逮繫論罷給事中郄䕫奉覈榆林功自經於公署<lb/>
給事中安奎潘希曾御史張彧劉子厲以查盤錢糧後<lb/>
先忤瑾意下獄奎彧枷項警衆且死大學士李東陽等<lb/>
<pb n="KR2e0020_WYG_094-19b"/>
疏救之始釋為民希曾子厲杖三十亦為民<lb/>
西厰太監谷大用遣邏卒四出刺訪江西南康縣民呉<lb/>
登顯等三家於端午競渡以擅造龍舟捕之籍其家自<lb/>
是偏州下邑見有華衣怒馬作京師語音輒相警告官<lb/>
司宻賂之冀免其禍自是人不帖席矣大用又請訪求<lb/>
西畨兒騸馬實其監兵部覆請差官至其地諭之<lb/>
鎮守河南太監廖堂奏保司府州縣官員賢能具擬陞<lb/>
調某職吏部多所覆從吏科給事中何紹正等駁論上<lb/>
<pb n="KR2e0020_WYG_094-20a"/>
是之切責堂令自陳所奏保官員令廵按官察實以聞<lb/>
按是時惟有此一舉尚近法耳<lb/>
六月壬辰午下朝後御道遺匿名文籍者侍班御史奏<lb/>
之司禮監隨傳㫖面加詰問諸司官皆跪於丹墀午後<lb/>
執後班官三百餘員通送鎮撫司究問次日大學士李<lb/>
東陽等救解始釋之<lb/>
韓苑洛雜識云正徳三年六月中早朝拜伏既起御史<lb/>
堦上有無名掲帖一本皆言劉瑾事上命錦衣衛查既<lb/>
<pb n="KR2e0020_WYG_094-20b"/>
而劉瑾傳㫖令百官奉天門下跪候發落辰刻命堂上<lb/>
官起出已刻劉瑾立門東翰林院官就東跪訴内監事<lb/>
待翰林官素厚豈肯如此瑾令起出御史寗杲訴於瑾<lb/>
曰御史等官素知法度豈敢如此此乃新進士所為瑾<lb/>
曰新進士與他有何相干爾每把朝廷事件件壊了略<lb/>
加處置就都怨恨太祖法度爾每不曾見豈不聞知瑾<lb/>
令百官皆起照舊站立看有掲帖處是何官太監黄公<lb/>
偉曰凡朝四品以上各照班次以下皆雜立丢帖之人<lb/>
<pb n="KR2e0020_WYG_094-21a"/>
豈肯復立於此處虧了人瑾令復跪又㸃武士令各官<lb/>
家捜稿黄公又曰他幹此事雖妻子亦不得知豈肯留<lb/>
稿瑾已知此事若非黄公不惟擾害不知捜出何等無<lb/>
端事件為禍不淺時天暑日烈通無片雲微風僵者數<lb/>
人命拽出黄公忿曰你帖子説的都為國為民事挺身<lb/>
出來死了也是好男子枉累别人瑾怒曰在外匿名帖<lb/>
子尚該死罪御前如此是何為國為民好男子如何不<lb/>
明白具奏皆入留太監李公榮監之李曰你毎倒一倒<lb/>
<pb n="KR2e0020_WYG_094-21b"/>
衆内使擲下氷𤓰甚多李曰你們取食之瑾出李曰你<lb/>
們却跪著來了來了瑾見甚怒復入既而傳出李公私<lb/>
宅閒住黄公南京閒住申刻㫖出都拿送錦衣衛追究<lb/>
進士陸伸昏迷擡至錦衣衛監中不能容丢放院内是<lb/>
夜不知何時身死都人洶洶皆罷市初各官拿送錦衣<lb/>
時途中賣飯者皆争以飯遞送各官不索價明日瑾微<lb/>
聞帖子乃内人所為命軍官丢下乃命各堂上官將各<lb/>
官領出辦事<lb/>
<pb n="KR2e0020_WYG_094-22a"/>
廣東按察僉事方良永服闋赴部違限僅三月吏部請<lb/>
補信陽兵備缺是缺𢎞治間所添設者也劉瑾矯㫖責<lb/>
吏部夤縁作弊且謂新添官職既議革矣而良永何乃<lb/>
營幹選補遂勒令致仕<lb/>
上諭鐘鼓司太監康能等以慶成大宴音樂缺廢非所<lb/>
以重朝廷命禮部移文各省選精通藝業者送京供應<lb/>
自是禁廷之百戲悉集矣<lb/>
太監劉瑾奏兩淮運司商人杜成等各名下革支鹽引<lb/>
<pb n="KR2e0020_WYG_094-22b"/>
百六十萬引堆放在庫乞差科道官各一員查盤見數<lb/>
變賣銀兩解京送庫戸部議覆有㫖許之仍限三日起<lb/>
程太監劉瑾傳㫖改惜薪司外厰為辦事厰榮府舊倉<lb/>
地為内辦事厰時既立西厰以谷大用領之瑾又立内<lb/>
厰自領之京師謂之内行厰比東西二厰尤為酷烈中<lb/>
人以微法往往無得全者市井遊食無業之人如酒保<lb/>
磨工鬻水者皆逐之四出千餘人集於城外東郊持白<lb/>
挺刼人聲言自分必死欲甘心刺瑾瑾懼乃復之瑾又<lb/>
<pb n="KR2e0020_WYG_094-23a"/>
令寡婦盡嫁及停喪未塟者盡焚棄之京師鬨然瑾恐<lb/>
有變乃罪其首倡言者一人以安衆心皆立内厰後事<lb/>
也<lb/>
戸部議覆大學士李東陽等䟽查盤錢糧廵撫等官止<lb/>
是督理不嚴請寛追賠或罷斥不用瑾矯㫖謂糧草國<lb/>
家重務廵撫總理等官委托非輕既治邊無方以致浥<lb/>
爛糠粃百有餘萬及事發坐罪倉官小民監追至何以<lb/>
賠償且廵撫加以參贊總督等名尤難辭責如錢鉞之<lb/>
<pb n="KR2e0020_WYG_094-23b"/>
擅改祿米張縉馬中錫等之不職王時中之酷暴許進<lb/>
之越制選官劉健謝遷韓文之無知叩閽尤有不能盡<lb/>
舉者不治何為史謂東陽等所奏祗糧餉而乃槩責健<lb/>
等以洩其怒可駭也㝷追嵇任遺失文册罰原任尚書<lb/>
韓文米千石輸大同倉侍郎張縉五百石輸宣府倉再<lb/>
矯㫖南京戸部尚書致仕雍泰少師兼太子太師吏部<lb/>
尚書致仕馬文升太子少保吏部尚書許進太子太保<lb/>
兵部尚書致仕劉大夏禮科右給事中趙士賢貴州道<lb/>
<pb n="KR2e0020_WYG_094-24a"/>
監察御史張津俱為民吏科都給事中任良弼等廣西<lb/>
道御史陳順等五十六人俱輸米三百石於邊先至者<lb/>
减三之一死戍者免之以嘗薦及用雍泰故也以土官<lb/>
岑猛叛事逮故原任尚書劉大夏潘蕃伏羌伯毛鋭等<lb/>
至京大夏蕃永戍肅州衛鋭革太子太傅并祿米五百<lb/>
石四年勒大學士劉健謝遷俱為民禮科給事中曾大<lb/>
顯降浙江布政司照磨御史劉金降桃源縣丞仍各杖<lb/>
二十以查盤忤瑾意也<lb/>
<pb n="KR2e0020_WYG_094-24b"/>
四年太監劉瑾請於陜西興平縣馬嵬鎮建義勇武安<lb/>
王廟賜額忠義令有司歲供祀事仍乞頒勅防䕶立碑<lb/>
鐫祭器房屋之數以禁侵盗制可瑾擅權得志納賂既<lb/>
多於京師朝陽門外斥地數百頃創建𤣥明宫土木之<lb/>
費至以數十鉅萬計而馬嵬鎮則其家所在又立此廟<lb/>
蓋欲侈大鄉閭誇詡榮寵也<lb/>
命給事中張禬段豸胡玥王翊監察御史房瀛沙鵬復<lb/>
改戸部郎中胡文璧張諾馮顒刑部郎中朱<graphic n="KR2252" url="https://raw.githubusercontent.com/kanripo/KR-Gaiji/master/images/KR2252.png" mimeType="image/png"/>張禴劉<lb/>
<pb n="KR2e0020_WYG_094-25a"/>
祥陸棟兵部員外郎屠奎為御史查盤兩直𨽻各省錢<lb/>
糧先是諸司官朝覲至京畏瑾虐焰恐罹禍各斂銀賂<lb/>
之每省至二萬餘兩往往貸於京師富豪復任之日取<lb/>
官庫所貯賠償之其名曰京債上下交征恬不為異時<lb/>
張綵聞而言之瑾不自安謀差官查盤蓋欲掩其蹟也<lb/>
監察御史歐陽雲工科給事中貝儀以出差多斂金帛<lb/>
賂瑾瑾發之照貪例為民<lb/>
以朝陽闗外猫竹厰地給付𤣥明宫初瑾奏請作宫奉<lb/>
<pb n="KR2e0020_WYG_094-25b"/>
𤣥帝祝延聖夀上既賜之額而瑾復請猫竹厰空地供<lb/>
奉香火上復許之仍命工部履畆定價以聞即請咨戸<lb/>
部蠲其常税民間墳墓責令遷改蓋所謂猫竹厰者止<lb/>
據傳聞工部亦無冊籍可考軍民廬於内久已為業從<lb/>
便營塟者亦無慮千家自是民皆他徙其所塟骸骨力<lb/>
能徙塟者亡幾餘皆發毁暴露寃號之聲沸於郭外<lb/>
暹羅國船有風漂至廣東市舶太監熊宣奏請徴其税<lb/>
㫖以宣妄攬事權令回南京管事以内官監太監畢真<lb/>
<pb n="KR2e0020_WYG_094-26a"/>
代之<lb/>
陜西鎮守太監廖堂及參隨副千戸廖鵬擒斬回賊百<lb/>
三十四人議功堂加歲祿十二石鵬陞指揮僉事蓋妄殺<lb/>
也<lb/>
鎮守浙江太監劉璟奏廵按御史史鑑期滿當代願更<lb/>
留一年不許史謂鑑出入由璟後門故也及鑑歸璟厚<lb/>
有所贈士論鄙之<lb/>
實録成以擴充政務擬陞調翰林院侍講呉一鵬于南<lb/>
<pb n="KR2e0020_WYG_094-26b"/>
京刑部侍讀徐穆于南京禮部編修顧清于南京兵部<lb/>
汪俊于南京工部俱員外郎編修賈詠李廷相于兵部<lb/>
温仁和于戸部劉龍于禮部翟鑾于刑部崔銑于南京<lb/>
吏部陸深于南京禮部檢討王九思于吏部汪偉穆孔<lb/>
暉于南京禮部易舒于南京戸部俱主事編修董玘為<lb/>
安成知縣次日復改玘刑部主事始瑾惡翰林之慢已<lb/>
毎與張綵謀欲調之外任綵不可至是瑾復持之綵為<lb/>
講解意已平而焦芳父子及段炅輩謂可乘此擠其素<lb/>
<pb n="KR2e0020_WYG_094-27a"/>
有讎嫌者乃以名投瑾後更成之<lb/>
内官監太監楊鎮齎官銀萬兩長蘆鹽八千引往南京<lb/>
易銀買絲織造乃以其銀私自買鹽混同裝載用舟六<lb/>
百艘沿途脅賂得銀一萬六千二百兩家人韋慶等所<lb/>
得銀亦幾千兩為瑾内行厰所發下南京三法司會鞫<lb/>
獄上降鎮奉御南京閒住慶等發遼東廣寧衛充軍<lb/>
太監瑾奏訪金華知府萬福老疾廢事蘇州知府鮑□<lb/>
同知王卺贓貪無厭命福致仕□卺俱為民卺仍令查<lb/>
<pb n="KR2e0020_WYG_094-27b"/>
盤御史提問又訪江西左布政馬龍貪濫僉事阮賔輕<lb/>
浮龍為民賔閒住江西勘事印綬監少監李宣錦衣衛<lb/>
指揮同知趙良還朝賂瑾宣萬兩良二千兩瑾方信綵<lb/>
言乃降宣為奉御良為百戸俱南京閒住仍勒同勘刑<lb/>
部左侍郎張鸞致仕廵撫林俊等三十一員各罰米三<lb/>
百石而罷鎮守太監姚舉還京銀輸内承運庫<lb/>
戸部侍郎韓福往遼東查屯田過刻奏帶同知劉玉等<lb/>
至錦義諸州屯卒亂守臣大出白金撫諭始定追奪為<lb/>
<pb n="KR2e0020_WYG_094-28a"/>
民充軍大學士劉健謝遷尚書馬文升劉大夏韓文許<lb/>
進等六百七十五人誥勅其健遷所被賜玉帶服色悉<lb/>
入官<lb/>
　<lb/>
　<lb/>
　<lb/>
　<lb/>
　<lb/>
<pb n="KR2e0020_WYG_094-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇山堂别集卷九十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇山堂别集卷九十五</head> <lb/>
    <p>
<pb n="KR2e0020_WYG_095-1a"/>
欽定四庫全書<lb/>
　弇山堂别集卷九十五<lb/>
　　　　　　　　　　　　明　王世貞撰<lb/>
　　中官考六<lb/>
正徳五年禮部覆占城國使人亞劉凌遲處死罪名劉<lb/>
本江西萬安籍人瑾矯㫖謂江西土俗自來多玩法者<lb/>
如彭華李裕尹直徐瓊李孜省黄景數人多招物議難<lb/>
以備舉且其地鄉試解額數多今宜裁革十五名仕者<lb/>
<pb n="KR2e0020_WYG_095-1b"/>
不許選除京職蓋大學士焦芳有憾於華等故也<lb/>
兵科給事中屈銓奏請刋定正徳元年以後見行事例<lb/>
以六部為序編集成書頒布中外得㫖朝廷因事制法<lb/>
見行條例内外官民多有不遵者其議擬刋行永為遵<lb/>
守史謂瑾所行新例變亂成憲擅作威福天下側目重<lb/>
足朝不謀夕而銓乃助瑾為虐承望風㫖故有此奏律<lb/>
以國法百死不足以償怨也後兩月國子祭酒王雲鳯<lb/>
亦效為之事未行而瑾敗<lb/>
<pb n="KR2e0020_WYG_095-2a"/>
安化王寘鐇反偽檄諸鎮謂近年以來主幼國危姦臣<lb/>
用事舞㺯國法殘害忠良蔽塞言路無復忌憚致喪天<lb/>
下之心幾亡神器之重蓋指瑾也<lb/>
給事中邵天和會廵按山西御史馬昊及參政臧麟僉<lb/>
事蕭淵查盤河東鹽課將還畏瑾索賂謀於運使李徳<lb/>
仁徳仁遂斂所屬銀一萬八千三百有竒和昊麟淵及<lb/>
廵鹽御史周廷徴魏彦昭分取各數千潛至京寄于給<lb/>
事中白思誠家而徳仁自入者亦數千為瑾緝事者所<lb/>
<pb n="KR2e0020_WYG_095-2b"/>
發時和已坐事為民乃遣給事中田汝耔往按之具得<lb/>
其實還奏有㫖陞汝耔俸一級徳仁罰米八百天和二<lb/>
百彦昭三百昊廷徴麟淵一百思誠五十各宥其罪徳<lb/>
仁彦昭仍降二級昊麟淵一級廷徴以廵按陜西俟滿<lb/>
日治之<lb/>
後軍都督府同知劉景祥卒以瑾兄賜塟祭加等公卿<lb/>
弔賻恐後車馬填塞東華私第至不能容將塟又徃設<lb/>
祭重致錢帛謂之辭靈瑾敗之夕宻㫖封瑾門景祥柩<lb/>
<pb n="KR2e0020_WYG_095-3a"/>
曳出棄於路既而追削其官焚其屍聞者快之初京師<lb/>
里巷私語籍籍謂八月十五日傾朝送塟瑾以宻與二<lb/>
三同惡定計欲為變是時夜禁甚嚴犯者至死星出後<lb/>
寂然無雞犬聲有中夜竊聴者聞甲兵錚然相繼及瑾<lb/>
敗先景祥塟期二日云<lb/>
太監張永還自寧夏上戎服御東安門文武諸大臣候<lb/>
于橋東寘鐇及親屬十八人有㫖送諸王館鎖繫何錦<lb/>
及諸從逆者數百人皆反接由東華門入獻俘御前畢<lb/>
<pb n="KR2e0020_WYG_095-3b"/>
復出西華門金鼓之聲徹于大内是日上置酒勞永劉<lb/>
瑾及馬永成等皆侍比夜瑾辭退永宻白瑾反狀且出<lb/>
袖中奏數其不法十七事上已有酒俛首曰瑾負我永<lb/>
曰此不可緩矣永成等固共詆瑾上意遂决令長隨四<lb/>
人往執之上隨其後時夜且半瑾宿於内直房聞喧聲<lb/>
曰誰也應曰有㫖瑾遂披青蟒衣以出長隨縛之乃夜<lb/>
啓東華門繫于菜厰復分遣官校封瑾内外私第初瑾<lb/>
與永不相能永還期以十五日獻俘瑾故令緩之有泄<lb/>
<pb n="KR2e0020_WYG_095-4a"/>
其謀于永者永遂先期入瑾愕然以上方嚮永未有以<lb/>
中之永為計亦甚秘故瑾遂為所制明日晏朝後外人<lb/>
始微知之猶莫敢顯言者上出永奏示内閣遂降㫖曰<lb/>
朕嗣承大業務期法祖保民以安天下委劉瑾以腹心<lb/>
整理庶務瑾乃不體朕心蒙蔽專權變亂成憲肆行酷<lb/>
虐使官員軍民無不受害愁嘆之聲有干和氣朕深悔<lb/>
焉瑾降奉御令鳯陽閒住文武官員順從緘黙多非得<lb/>
已今皆貸之各處新查屯田文冊即令燒毁照舊徴収<lb/>
<pb n="KR2e0020_WYG_095-4b"/>
廵捕廵鹽查盤等項新設官員俱革去法司問擬囚犯<lb/>
但有新例俱改正一照舊制行凡瑾所行有虧國體者<lb/>
法司即會衆官一一條具奏革瑾所當坐罪名從公議擬<lb/>
以聞是時事猝從中發邏卒飛騎交絡于道黄紙墨索<lb/>
驚駭見聞衣冠失度府寺閭巷喧囂如沸浹日乃定<lb/>
下劉瑾于獄降奉御上猶未有意誅之及親詣其家見<lb/>
金銀累數百萬其他寳貨不可勝計又得偽穿宫牙牌<lb/>
五百扇所置刀二及衣甲弓弩之屬上大怒曰瑾果反<lb/>
<pb n="KR2e0020_WYG_095-5a"/>
乃以付獄於是六科給事中謝訥十三道御史賀泰等<lb/>
奏列瑾十九罪請亟賜誅戮上以慰祖宗之靈下以雪<lb/>
臣民之憤奏入上是之令法司錦衣衛執瑾於午門外<lb/>
會多官鞫訊廵撫兵備官裁革者添補考察京官鄉試<lb/>
解額并會試南北中卷如舊制餘姚萬安新城三縣仍<lb/>
選京官翰林官調外任者具名以聞文武官誥俱免追<lb/>
追者仍給之追賠浥爛糧米并罰米者免之職官籍沒<lb/>
家産不係叛逆者仍還其田宅韓福出為民劉俸曾謐<lb/>
<pb n="KR2e0020_WYG_095-5b"/>
革職閒住神英革伯爵仍為右都督焦芳劉宇既致仕<lb/>
已之其餘事應改正者諸司詳擬以聞既而鞫瑾于午<lb/>
門外刑部尚書劉璟畏瑾噤不能出一語諸公卿旁列<lb/>
亦稍稍退却獨駙馬蔡震折斥之瑾仰曰若何人忘我徳<lb/>
震厲聲曰震國戚何頼於汝呼官校前拷掠之是日微<lb/>
震幾不能成獄<lb/>
戊戌大學士李東陽上疏言臣誤䝉先帝及陛下委托<lb/>
扶衰力疾强効驅馳顧以駑劣之才綿薄之力誠不足<lb/>
<pb n="KR2e0020_WYG_095-6a"/>
以動物術不足以救時比者劉瑾專權亂政備員禁近<lb/>
事體相闗凡票本擬㫖撰冩勅書或駁下再三或徑自<lb/>
改竄或帶回私宅假手他人或遞出謄黄逼令落底真<lb/>
假混淆無從辯白臣雖委曲匡持期於少濟而因循隱<lb/>
忍所損亦多䝉荷淵衷明見謂不干内閣然玉毁櫝中<lb/>
亦難辭責理宜罷黜更復何言伏望特降俞㫖放歸田<lb/>
里上曰卿以宏才碩徳佐政先朝嘉謀嘉猷播在天下<lb/>
先帝顧命輔導朕躬四五年來劉瑾恣為䝉蔽卿委曲<lb/>
<pb n="KR2e0020_WYG_095-6b"/>
匡持朕已具悉宜安心辦事不允所辭瑾亂政害人事<lb/>
件即令各衙門逐一查革改正<lb/>
傳㫖収吏部尚書張綵掌錦衣衛事都指揮使楊玉掌<lb/>
鎮撫司事指揮使石文義送都察院獄<lb/>
戸部尚書劉璣兵部右侍郎陳震罷璣震俱瑾鄉人也<lb/>
科道等官復自劾不職因劾内外官為瑾奸黨者二十<lb/>
六人大學士曹元吏部尚書張綵戸部尚書劉璣兵部<lb/>
右侍郎陳震南京禮部尚書朱恩都御史魏訥楊武劉<lb/>
<pb n="KR2e0020_WYG_095-7a"/>
聰徐以貞翰林院修撰康海侍讀焦黄中編修劉仁大<lb/>
理寺少卿董恬南京太常寺少卿劉介去任司務孫聰<lb/>
都給事中李憲捕盗御史薛鳯鳴員外郎改御史朱衮<lb/>
河南僉事白思誠參議王欽掌真定府事參政楊儀順<lb/>
慶府知府莊襗徽州知府何英杭州知府楊孟瑛吏部<lb/>
郎中王九思王納誨請明正其罪或賜罷黜得㫖瑾引<lb/>
用憸邪布列中外或交通賂賄或憑藉權勢或阿意奉<lb/>
行盗竊名器圖利害人致傷國體法當重治但以連及<lb/>
<pb n="KR2e0020_WYG_095-7b"/>
者衆姑分别等第處之綵已逮問元劉聰震憲海恬襗<lb/>
訥武鳯鳴孫聰儀思誠恩欽英介孟瑛黄中仁俱黜為<lb/>
民以貞衮九思納誨降二級調外任璣已致仕已之新<lb/>
陞僉都御史蕭選阿奉超遷革其陞職并翰林院傳奉<lb/>
檢討庶吉士者俱對品調外任文武官為瑾挾私廢黜<lb/>
者非一吏部訪其才可用者以聞各科道官以言為職<lb/>
乃不能預發瑾奸既引咎姑宥之於是以貞降鳯祥府<lb/>
同知選郿縣知縣九思夀州同知納誨易州同知衮新<lb/>
<pb n="KR2e0020_WYG_095-8a"/>
昌縣丞其與黄中同傳奉為檢討者為胡纉宗調嘉定<lb/>
州判官與仁同傳奉為庶吉士者為編修邵銳黄芳主<lb/>
事李志學韓守愚俱調外任黄芳寧國府推官志學真<lb/>
定府通判守愚濟南府通判鋭以丁憂俟服闋調用<lb/>
左給事中等官張瓉等奏劾陜西總兵官曹雄與劉瑾<lb/>
交通賄賂結為婚姻増置掛印總攬衆權都督毛倫納<lb/>
賄冒陞并及家人陳鑑亦傳陞指揮伏羌伯毛鋭求管<lb/>
漕運納賄不貲浙江都督僉事劉㫤備倭僉事魏文禮<lb/>
<pb n="KR2e0020_WYG_095-8b"/>
先任揚州備倭官袁傑凉州副總兵徐謙俱以賕進内<lb/>
外交通驕縱不法乞執送法司明正其罪得㫖爾等言<lb/>
是雄倫已有别㫖銳着回京㫤文禮傑謙各回原衛閒<lb/>
住鑑革職為民<lb/>
捕劉瑾内行厰官校彭珏等五十七人楊玉等司房旗<lb/>
校秦志通等五人置於獄令拷訊以聞<lb/>
楊玉既下獄科道等官因劾玉先年勘事遼東誣枉人<lb/>
罪䝉先帝優容不即誅戮調廣南衞副千户乃乘劉瑾<lb/>
<pb n="KR2e0020_WYG_095-9a"/>
專權夤縁進用陞錦衣衛都指揮管事考選軍職擅自<lb/>
去留貪財壊法奸惡萬狀遍差旗校多樹爪牙宻共奸<lb/>
謀親為心腹劉瑾之惡由玉以成乞將玉肆諸市朝以<lb/>
洩神人之忿奏入命都察院并問以聞<lb/>
浙江道監察御史舒晟等劾奏致仕大學士焦芳劉宇<lb/>
阿附權奸夤縁入相黨惡之罪同於張綵去任侍郎韓<lb/>
福險詐回邪諂媚權奸兵部尚書王敞交結權貴薦陟<lb/>
崇階通政呉釴小道取容擅權納賄南京工部尚書李<lb/>
<pb n="KR2e0020_WYG_095-9b"/>
善都御史屈直貪婪桀驁刑部右侍郎張子麟南京太<lb/>
僕寺卿王彦竒清議不齒工部右侍郎胡諒處脂膏而<lb/>
大肆奸貪丁憂都御史馬炳然司郡牧而首先納賂南<lb/>
京戸部尚書張燦催科急而恒存媚竈之心南京禮部<lb/>
侍郎常麟素行虧而叨濫春卿之位秦昻出按西藩而<lb/>
為營私第趙松違限賂免而反得美官左布政潘楷按<lb/>
察使張禎貪濫倖進府丞石祿按察使仲本奔競取容<lb/>
檢討段炅之隂險主事侯自明之輕浮員外郎徐聰寺<lb/>
<pb n="KR2e0020_WYG_095-10a"/>
丞紀世梁貪財怙勢御史宇文鍾陷害忠良皆劉瑾之<lb/>
黨芳宇福雖已閒住致仕然罪惡深重必重治乃快人<lb/>
心會禮科給事中李貫等亦以為言且及副使閭潔郎<lb/>
中髙選夤縁陞遷并乞罷黜上俱納其言謂芳宇福已<lb/>
有㫖姑置之敞釴子麟炳然燦麟仍留用善直彦竒諒<lb/>
致仕昻松聰世梁閒住楷禎鍾為民祿本降三級潔選<lb/>
降二級自明炅對品調外任本㝷調兩浙鹽運司同知<lb/>
潔延平府同知自明安慶府通判祿茶陵州知州選均<lb/>
<pb n="KR2e0020_WYG_095-10b"/>
州同知炅徐州判官炅為焦芳門客援致翰林又以陜<lb/>
人與劉瑾張綵皆厚善後瑾少厭芳炅綵因共傾之至<lb/>
是被謫衆稱快焉<lb/>
命南京兵部員外郎徐穆刑部員外郎呉一鵬工部員<lb/>
外郎汪俊丁憂擬調南京兵部員外郎顧清禮部署員<lb/>
外郎賈詠吏部員外郎劉龍兵部主事劉廷相戸部主<lb/>
事温仁和吏部主事董玘刑部主事翟鑾南京吏部主<lb/>
事崔銑戸部主事易舒誥禮部主事汪偉穆孔暉丁憂<lb/>
<pb n="KR2e0020_WYG_095-11a"/>
擬調南京禮部主事陸深俱復原職穆清翰林院侍讀<lb/>
一鵬侍講俊詠龍廷相仁和玘鑾銑深編修偉孔暉舒<lb/>
誥檢討初焦芳及其子黄中暨段炅乘劉瑾惡翰林因<lb/>
擠其所素怨者假擴充政事之説調之及是瑾敗穆等<lb/>
始復而黄中炅皆削奪云<lb/>
劉瑾伏誅瑾陜西興平人本姓談幼自宫投中官劉姓<lb/>
者得進因冒其姓鷙悍隂狡有口辨嘗慕王振之為人<lb/>
在孝廟時憤鬱不得志每切齒文臣上登極瑾以執役<lb/>
<pb n="KR2e0020_WYG_095-11b"/>
鐘鼓司與同輩谷大用等俱得幸外廷攻之甚急瑾大<lb/>
言曰此由司禮監無人耳同輩以為能因共推引入司<lb/>
禮監由鐘鼓司而入司禮監瑾以前蓋未有也時上希<lb/>
親政且厭苦言者瑾揣知上意巧為迎合乃變置大臣<lb/>
日求官僚細過深文以督責之言官小有觸犯輒中以<lb/>
危禍散遣官校逺近偵察使人皆自救不給莫敢進言<lb/>
上喜謂瑾可任乃悉以機務委之大小章奏不復親决<lb/>
瑾持回私第與孫聰張文冕輩譔偽㫖付外施行多或<lb/>
<pb n="KR2e0020_WYG_095-12a"/>
累數百言任其恣雎往往有不可解者諸司事無巨細<lb/>
必先闗白而後奏聞在外鎮廵以下官奏事皆先以紅<lb/>
掲帖取進上謂之紅本其下通政司者謂之白本由此<lb/>
大權一歸于瑾天下不復知有朝廷矣始焦芳泄外廷<lb/>
之謀得援入内閣芳亦欲與瑾為奸中外附和凡瑾所<lb/>
言與芳同出一口其所中傷無不立應瑾又用鄉里親<lb/>
故曹元劉宇張綵并楊玉曹雄毛倫等布列要地以為<lb/>
腹心爪牙變易選法任情黜陟官謝薄者隨即革罷加<lb/>
<pb n="KR2e0020_WYG_095-12b"/>
賄又輒用之或徑自傳奉或别本帶批惟意所欲無復<lb/>
顧忌各處鎮守中官輒假以便宜行事撫按官亦以賂<lb/>
瑾故競為苛斂將官或失律不究反加陞擢有至伯都<lb/>
督者寧府已革䕶衛瑾受賄復之常與交通以養成其<lb/>
亂公侯勲戚以下因事私謁者率叩頭為一拜禮瑾踞<lb/>
受之小拂其意麾叱如僕𨽻然往往惶怖踧踖不敢仰<lb/>
視至有奏内不書名直稱為劉太監者凡公差官還餽<lb/>
送少不滿意即誣以重罪官員坐事罰米動至千百石<lb/>
<pb n="KR2e0020_WYG_095-13a"/>
又鈎致逺年故牘錢糧虧損非侵盗者槩加倍追賠以<lb/>
致身亡家破者不可勝數創為新例罪無輕重類决杖<lb/>
永逺戍邊或枷號發遣枷數日輒死數年死者殆數千<lb/>
人或一家有犯輒連坐左右隣有瀕河而居無隣右者<lb/>
以河外居民坐之屢起大獄枷三品以下官及籍沒以<lb/>
故致仕大臣并収其妻子謫戍寃號之聲聞於道路民<lb/>
間稍有違禁事覺即舉家収捕寘之重典故官校一出<lb/>
所過皆厚賂之雖逺方小邑莫不畏瑾之威重足屏息<lb/>
<pb n="KR2e0020_WYG_095-13b"/>
惟恐得禍瑾之欲私取天下庫藏及剥斂民財以益其<lb/>
富添設廵鹽廵捕查盤等官四出捜索法令日繁又差<lb/>
官檢覈各邊屯田倍增其稅用是天下紛紛多事民不<lb/>
堪命盗賊乘之而起寘鐇之變移檄以誅瑾為名官司<lb/>
封上其檄瑾匿不以奏至是為張永所發繋獄按治反<lb/>
狀蓋術士俞日明俞倫俞子仁輩嘗出入瑾家以瑾姪<lb/>
孫二漢者當大貴瑾遂有不軌之謀凡四方災異及天<lb/>
象有變瑾俱禁令勿奏兵仗局太監孫和嘗私以衣甲<lb/>
<pb n="KR2e0020_WYG_095-14a"/>
遺瑾鎮守兩廣太監蔡昭潘午為造弓弩瑾皆私貯之<lb/>
又造偽璽藏刀扇中出入宫殿皆謂瑾罪大惡極反形<lb/>
已具當置重典獄上命狥於市凌遲三日不必覆奏仍<lb/>
以招情并處决圖狀榜示天下行刑之日仇家每以一<lb/>
錢易一臠有得而生噉之者海内聞之莫不踊躍相賀<lb/>
瑾竊權五年驕横無上生殺予奪皆自已出累朝成憲<lb/>
變易幾盡自古宦官肆虐未有如瑾之甚者上信任既<lb/>
久威柄已移一旦震怒去之不疑卒能正其法由上之<lb/>
<pb n="KR2e0020_WYG_095-14b"/>
英斷也<lb/>
謫前侍郎韓福戍固原衛福瑾鄉人賑濟湖廣時斂銀<lb/>
巨萬餽瑾致所在盗起累年不靖又差往遼東丈量屯<lb/>
田致錦義二城作亂瑾敗為言官所劾令為民瑾獄詞<lb/>
復連及福故治其罪<lb/>
工部查奏劉瑾亂政害人事一親王并妃薨逝宜照舊<lb/>
差官造墳一自來内臣已故父母無修墳蓋祠例宜令<lb/>
陜西布政司將瑾父塋祠堂碑亭石器等項拆毁沒官<lb/>
<pb n="KR2e0020_WYG_095-15a"/>
一内臣無生前造墳建祠例宜差官將瑾朝陽門外祠<lb/>
堂拆毁還官一在京軍民各色匠藝犯該竊盗掏摸搶<lb/>
奪一應情重者方擬炒鐵其情輕者宜仍舊例做工一<lb/>
法司問擬徒杖囚犯情重炒鐵者宜革除永逺字様一<lb/>
造作軍器不堪者提調三司及軍衛有司正官并管局<lb/>
官家産入官宜如舊例止㕘問降級一盗决河防宜依<lb/>
律科斷其充軍降級事例革之一抽分厰主事任滿照<lb/>
舊造冊繳報本部不必再行𩔖奏一長寧伯周彧崇文<lb/>
<pb n="KR2e0020_WYG_095-15b"/>
門外房屋不應沒官宜給還管業一各處府縣衛所解<lb/>
送戊字庫盔甲弓箭不堪者宜照舊領回改造補納一<lb/>
瑾奏占猫竹厰地并吞併小民房屋墳墓及在官草場<lb/>
幾千餘區宜以厰仍還本部堆放猫竹木料官民地土<lb/>
查明還官給主一戊字等庫驗収銀硃胖襖等項雜料<lb/>
不必添差主事監収一管理通州閘座兼督尹兒灣五<lb/>
厰主事宜仍舊三年更替得㫖如擬改正其占買官民<lb/>
地土俱入官京城内外并原籍祠亭石器等項係瑾本<lb/>
<pb n="KR2e0020_WYG_095-16a"/>
身者拆毁其父母不必動朝廷内外官一體内官建祠<lb/>
造墳亦先朝舊例也該部不諳事體堂上官奪俸二月<lb/>
該司官三月<lb/>
十三道御史趙應龍等劾奏右副都御史楊綸行奸心<lb/>
險貌厚情深以劉瑾有鄉里之親張綵有腹心之托自<lb/>
按察未幾而為廵撫廵撫未幾而入内臺二奸既敗綸<lb/>
豈獨存况綸為綵所用之人而復治綵之獄故觀望遷<lb/>
延以希輕典且曹元陳震以瑾黨猶知引罪自陳今二<lb/>
<pb n="KR2e0020_WYG_095-16b"/>
人既罷為民而綸安居如故又元震之罪人也乞即罷<lb/>
黜以清朝列六科給事中胡玥等亦劾之得㫖綸既因<lb/>
瑾進用又不自陳引避令致仕綸方與段炅争買居第<lb/>
不虞其皆敗士論嗤之<lb/>
戸部查奏劉瑾變亂舊制三十餘事一甲字等十庫添<lb/>
差太監二員戸工部屬三員宜革并免皇店稅一各處<lb/>
大戸錢糧寄庫三月以上未完不准正數仍令重徴并<lb/>
治官吏罪者宜免一九江等七鈔闗本部委官令六年<lb/>
<pb n="KR2e0020_WYG_095-17a"/>
更代稅有羡餘者旌奬陞擢宜仍舊歲一更稅如常一<lb/>
停止各邊軍送年例銀及運司開中引鹽宜復一刷印<lb/>
鹽引仍𨽻南京戸部一停止差官查盤錢糧一浙江布<lb/>
政司額外歲補進銀礦課二萬并福建税課司河泊所<lb/>
新増鈔額大同應州鹽錫宜罷一虧折鹽課責令原任<lb/>
御史等官鬻産賠納宜令未納者俱免一河南山東起<lb/>
運京邊糧草加添帮價并山東歲𣲖海運布絨折銀宜<lb/>
革仍造海船以復舊規一差官丈量各邊屯田侵奪民<lb/>
<pb n="KR2e0020_WYG_095-17b"/>
業焚其籍其清查王府功臣及沒官田土𣲖民起科者<lb/>
俱免之一富民兊買直府祿米戍邊沒産宜如律例問<lb/>
擬一周府䕶衛所遺營地徽府廣潤坡莊田及今藩府<lb/>
改給食鹽歲加禄米并折色改本色俱革仍舊一官員<lb/>
罰米違限倍徴已遇赦宥而逮繫如故者悉免一北直<lb/>
𨽻屯田僉事改差御史鳯陽倉添設監収内臣各布政<lb/>
司管糧官革其勅及有司糧未完轉遷者不許離任宜<lb/>
復舊一錢糧總目已具冊者不必䟽陳詔俱改正<lb/>
<pb n="KR2e0020_WYG_095-18a"/>
六科給事中張潤十三道御史房瀛等言逆瑾已誅羣<lb/>
黨繼黜其遺奸尚存者如尚書畢亨洪鍾柴昇劉纓侍<lb/>
郎李瀚夏昻陸完崔巖張志淳都御史文貴大理寺卿<lb/>
張綸府尹陳良器御史崔哲李紀皆賂瑾求進者也亨<lb/>
聞瑾敗感念私恩為之泣下鍾掌憲議法惟事迎合至<lb/>
撻屬官以張威及總制軍務復耽樂玩冦昇廵撫陜西<lb/>
為瑾治第修墳極其華侈民受其殃纓志淳當瑾初熾<lb/>
攘臂納賂一時小人靡然争趨瀚總督漕運貽毒江淮<lb/>
<pb n="KR2e0020_WYG_095-18b"/>
昻行汚完心險而巧於夤縁巖督河渠僨事尤甚貴督<lb/>
修墩臺盗國財凡數十萬而大半輸之權門綸側媚小<lb/>
人與瑾舊識良器先任藩司黷貨無厭紀以親故哲以<lb/>
府同知而皆營任風憲僉都御史張禴大理寺丞張禬<lb/>
都給亊中段豸尚寳司卿呉世忠司丞屈銓御史周霖<lb/>
皆助瑾為虐者也禴禬豸查盤苛察世忠請查屯田銓<lb/>
請刋行新法霖恃同鄉大壊風紀他如都御史林廷選<lb/>
一歲屢遷功名實損於憲副右通政王雲鳯五經掃地<lb/>
<pb n="KR2e0020_WYG_095-19a"/>
行檢有玷於司成太常少卿楊廷儀力致要地侍郎李<lb/>
遜學陞越常資通政叅議張龍行𩔖俳優大理寺丞蔡<lb/>
中孚進招物議乞量情罪重輕調用罷黜或置之於法<lb/>
得㫖亨冠帶閒住良器巖志淳哲致仕貴已致仕免究<lb/>
銓中孚豸紀霖各對品調禴龍各降三級俱調外任餘<lb/>
留供職<lb/>
兵部奏京衛武學事例為劉瑾變亂三事一武舉仍六<lb/>
年一開科一公侯伯及軍職應襲子孫考試文理不通<lb/>
<pb n="KR2e0020_WYG_095-19b"/>
者降一級公侯伯子孫革禄米三之一二例例宜革今<lb/>
後勲戚子孫仍聽訪保門館以充教習一軍職應襲子<lb/>
孫有志文舉并弟姪願入武學作養者俱照科舉不堪<lb/>
者方送營操得㫖武舉武學新例俱改正教習門館仍<lb/>
照先年事例吏部選用不許自行訪保<lb/>
南京十三道御史張球等劾奏僉都御史張禴通政司<lb/>
參議張龍尚寳司丞屈銓南京鴻臚寺卿趙履祥南京<lb/>
大理寺少卿王彦竒四川布政使潘楷湖廣參政尹灝<lb/>
<pb n="KR2e0020_WYG_095-20a"/>
山西參政寗杲原任湖廣荆州府知府王綬俱結交劉<lb/>
瑾納賄轉遷者而致仕大學士焦芳劉宇首為阿附同<lb/>
惡相濟其罪尤著乞將禴等罷黜芳宇仍加重罪追奪<lb/>
封誥以為朋黨不忠之戒詔黜綬為民履祥灝降三級<lb/>
其餘已處者置之灝降嚴州府知府履祥瀘州知州<lb/>
十三道御史平世用等奏五官挈壺正皇甫政為瑾相<lb/>
看塋宅五官司晨李文及其父監正源教瑾私習天文<lb/>
丁憂員外郎邵伯宗希求進用以其子舉人昇為瑾姪<lb/>
<pb n="KR2e0020_WYG_095-20b"/>
壻全無亷恥乞明正其罪詔政革職為民文降天文生<lb/>
源姑宥之停俸六月伯宗昇俱為民<lb/>
斬張文冕於市文冕華亭人初為縣學生被黜潜至京<lb/>
師投劉瑾門下遂用事冒軍功授錦衣衛千戸瑾傳㫖<lb/>
意多出其手交通賄賂氣焰傾一時至是瑾敗併誅妻<lb/>
妾送浣衣局<lb/>
兵部奏改正劉瑾變法十八事一各處鎮守内外官請<lb/>
勅總制三司裁决各衙門大小事者俱宜換勅從舊一<lb/>
<pb n="KR2e0020_WYG_095-21a"/>
新江市泊司内臣宜革去兼管沿海軍衛有司一臨清<lb/>
守備都指揮宜復設一鎮守陜西總兵官與布按二司<lb/>
文移俱仍由都司轉達一鎮廵官造報官軍馬騾文冊<lb/>
仍五年一次軍職賢否撫按歲一造報京衛軍職候考<lb/>
選之年仍行㸃職驗軍官開註送部一軍職放糧違限<lb/>
者仍依律問罪還職一軍職應襲子孫兩京送武學在<lb/>
外送衛儒學讀書其祖父事故仍於衛所徑自保送襲<lb/>
替一保母子孫仍如傳陞乞陞例不許承襲其襲替自<lb/>
<pb n="KR2e0020_WYG_095-21b"/>
具奏定奪一軍職犯不孝典刑者不許正犯子孫承襲<lb/>
其父祖次子有應襲者仍許之一軍職為事調衛帶俸<lb/>
差操者革去永逺字様一舊官為人命典刑其子仍准<lb/>
與半俸優給新官全俸俱候出幼襲職調衛帶俸差操<lb/>
一軍職為事降級子孫替職若祖職大於所降職者許<lb/>
其子暫替父見降職事待父故仍襲祖職若續後功陞<lb/>
為事見降又大於祖職者先替祖職父故仍襲所降之<lb/>
職中間有見降職於祖職等暫令其子于祖職上降一<lb/>
<pb n="KR2e0020_WYG_095-22a"/>
級承替父故仍襲祖職俱如舊例一軍職陣亡仍不分<lb/>
子孫弟姪襲陞一級一旗役犯奉養有缺者仍問罪復<lb/>
役一各處見任官遇有陞調等項仍交代錢糧明白隨<lb/>
即離任一武舉例陞級加米今革去武舉安國等陞級<lb/>
月米宜復之一武職非軍功不陞今陜西署都指揮同<lb/>
知朱瑄等五人遼東署都指揮僉事韓璽等二十人以<lb/>
丈量地土各陞一級宜革去一軍職為事為民終身及<lb/>
六十以上許襲替祖職于原衛失職等項充軍病故或<lb/>
<pb n="KR2e0020_WYG_095-22b"/>
處决應襲之子准令優給承襲調衛俱如舊議上從之<lb/>
斬逆瑾親屬劉傑等十五人并劉二漢于市姦黨左堂<lb/>
等發廣東海南衛永逺充軍婦女送浣衣局二漢甫十<lb/>
歲術士俞倫俞日明謂當大貴至是併収繫論死仍籍<lb/>
其家<lb/>
吏部議改正劉瑾變法二十四事一舉人監生告選逺<lb/>
方者仍選司府州縣正佐首領官一兵馬司吏目仍選<lb/>
用吏員二等雜職一選簿仍𩔖冩舉人歲貢官生納粟<lb/>
<pb n="KR2e0020_WYG_095-23a"/>
以次取用其舉人不得别附選簿一大選舉人監生仍<lb/>
試論判不得增試時務䇿及行移告示一王妃夫人儀<lb/>
賔已故無子孫者其親屬保勘明白仍陞授京職一行<lb/>
人考選科道仍待三年考滿不得如主事例徑授一六<lb/>
科給事中仍徑與實授一中書習字秀才考選廕叙者<lb/>
除授應陞改者仍陞改别官一翰林院官仍舊陞授作<lb/>
養不得會官舉黜及以别衙門調補一書辦官隨征一<lb/>
次有勤勞者仍六年以上選用其在選者仍須八年一<lb/>
<pb n="KR2e0020_WYG_095-23b"/>
納銀冠帶知印辦事半年滿日以次選用不得省祭一<lb/>
倉場攅典仍舊収支省祭選用不得别立行頭争先行<lb/>
取一提督四夷館仍用太常寺卿少卿各一員一各布<lb/>
政司管糧官仍給勅以便行事一近例選除兩廣南直<lb/>
𨽻浙江官不用隣省人漕運都御史不用江南人宜仍<lb/>
舊不得迴避一南京國子監仍設司業一提控都吏通<lb/>
吏三考役滿吏典仍舊格選用省祭一十庫大使等項<lb/>
九年周歲考滿改除陞授宜仍舊一推陞急選大選過<lb/>
<pb n="KR2e0020_WYG_095-24a"/>
官員於選除後宜即𩔖奏除授處所一裁革兵備勸農<lb/>
管糧捕盗水利等官及山海闗主事仍宜復設一兩京<lb/>
九卿堂上在外方面官履歴仍按季開冩掲帖進呈一<lb/>
撫按官不得差委州縣正官正官亦不許受委違者各<lb/>
降二級一尼山洙泗書院各設世職學録應否裁革一<lb/>
為民翰林院秀才華淳祝啓光張文憲并閒住冠帶少<lb/>
卿華英祝祥俱無罪宜復原職得㫖書院學録先聖子<lb/>
孫不必裁革南京國子監司業准復設華淳准監生應<lb/>
<pb n="KR2e0020_WYG_095-24b"/>
試祝啓光張文憲令於本處儒學肄業出身其餘俱准<lb/>
改正<lb/>
治瑾黨太監陶錦監丞賈振等二十三人罪錦振為瑾<lb/>
親信干進者率因以通賄而錦不法事尤多嘗往福建<lb/>
查盤陵轢三司不異僕𨽻所索餽遺以數萬計至是俱<lb/>
被収法司擬朋黨亂政律當斬詔錦振各杖八十與髙<lb/>
諒王鎮王保劉堂劉聰吕祥殷俊郭洪俱充孝陵衛净<lb/>
身軍仍籍其家臧林王成朱瑛張鏜布通戴玉黄瑄劉<lb/>
<pb n="KR2e0020_WYG_095-25a"/>
清劉瑶鄭喜尹鑾劉景亦充净軍永不叙<lb/>
吏部尚書張綵性黠辯滛邪不修行檢初為文選郎中<lb/>
被劾家居大學士焦芳以其與劉瑾同鄉力薦之得復<lb/>
職蓋媚瑾也不數月間超擢僉都御史吏部侍郎因進<lb/>
尚書加太子少保日出入瑾家與朝士言輒稱瑾才畧<lb/>
過人嘗呼瑾為老者進退人才一惟瑾意是狥其有所<lb/>
言瑾亦無不從之因不時考察内外官員諸所選補不<lb/>
循舊格率意變亂賄賂肆行後與劉瑾姪結婚往來益<lb/>
<pb n="KR2e0020_WYG_095-25b"/>
稔瑾隂懐不軌常屏左右與綵謀瑾敗綵収拷死獄中<lb/>
仍剉其屍于市籍其家戚属流之海南同時石文義者<lb/>
本内官石巖養子也因以别禮餽瑾留為爪牙累陞錦<lb/>
衣衛指揮同知理北鎮撫司事官員以事繫獄者納賄<lb/>
非滿瑾意不與問理又有錦衣衛百戸沈彬者因賄楊<lb/>
玉入東司房辦事往往詐稱訪事煽惑人心以張瑾威<lb/>
錦衣衛副千戸郝凱者賂瑾與文義同在鎮撫司理刑<lb/>
陞正千戸至是皆伏法文義凌遲處死彬處斬凱發邊<lb/>
<pb n="KR2e0020_WYG_095-26a"/>
衛永逺充軍文義家屬亦戍海南<lb/>
雙溪雜記則云初張綵為文選司郎中每見瑾談論喜<lb/>
納之陞右僉都御史㝷陞吏部左侍郎未幾劉宇入閣<lb/>
以綵代之綵嘗勸瑾今天下官有饋送禮物者非出於<lb/>
官庫則斂於小民取怨貽患公所當知也瑾大開納遂<lb/>
禁察饋者適山東廵按御史胡節回饋未至瑾偵知之<lb/>
捕下錦衣獄捶死少監李宣侍郎張鸞指揮趙良差往<lb/>
福建斂銀貳萬饋於瑾瑾収其銀於承運庫宣降長隨<lb/>
<pb n="KR2e0020_WYG_095-26b"/>
趙良降南京百戸張鑾以不知斂銀令致仕其餘因饋<lb/>
送得罪者甚多剥削之弊一時少息綵又言于瑾曰公<lb/>
左右用事者多騙財壊事瑾遂逐之其他救正頗多衣<lb/>
冠之禍少减然綵在吏部惟知敬瑾其同謀事者以為<lb/>
瑾之踈同𩔖皆綵教之又楊廷和弟楊廷儀為劉宇心<lb/>
腹宇遷吏部調廷儀為郎中親信之及宇入閣廷儀不<lb/>
為綵所親有所私綵不聴廷儀兄弟深憾之今故事吏<lb/>
部推大臣宻謀於内閣官綵以為事在於瑾内閣不得<lb/>
<pb n="KR2e0020_WYG_095-27a"/>
預每輕之東陽等以為廢内閣權共銜之及瑾被繫亦<lb/>
捕綵下都察院獄議以交結近侍符同奏啓斬罪遇赦<lb/>
免死廷和等與都察院改擬同劉瑾謀反罪綵病死獄<lb/>
中仍正其罪然非真謀反流其母妻子弟于嶺南不誅<lb/>
配綵為郎中時楊一清嘗薦綵諳曉韜畧堪任邊方都<lb/>
御史及寧夏之變一清致仕居鎮江綵薦於瑾起用一清<lb/>
同征寧夏至是綵被誣謀反一清亦不能救<lb/>
正徳五年贊皇縣知縣王鑾䟽稱太監張永功言今歲<lb/>
<pb n="KR2e0020_WYG_095-27b"/>
五月赤旱千里永奉辭西征過真定大雨隨注百姓稽<lb/>
首曰天上雨露張永帶來也永不坐乘不張蓋不作威<lb/>
福真今之臯䕫伊傅先後數千言極其諛媚上覽奏亦<lb/>
褒永百餘言再賜璽書諭意蓋劉瑾擅權臣民被其荼<lb/>
毒如在膏火永能以計除之人以為大快事故頌其功<lb/>
者多溢美云<lb/>
楊文襄西征録云初張公總督命下西人震懾畏罪然<lb/>
雅性慎重所過秋毫無犯與將士同甘苦行不乘輿暑<lb/>
<pb n="KR2e0020_WYG_095-28a"/>
不張蓋日給公廪數升餘雖片楮莖蔬無所取用恒以<lb/>
已資散給羣下徒𨽻厮役無不沾惠駐靈州及夏城兩<lb/>
浹旬所隨從貴近數十輩部曲五百餘人寂然遵約束<lb/>
無敢譁者居人若罔聞知<lb/>
總督張公嘗語及地方事輒斥瑾曰天下事被伊壊得<lb/>
如此時瑾燄方烈張公與予初傾蓋又左右多腹心爪<lb/>
牙予黙不敢應時貴近家人隨征者數十張公每名給<lb/>
銀百兩令買蔬及供馬匹食用曰此外不許分毫侵擾<lb/>
<pb n="KR2e0020_WYG_095-28b"/>
軍民犯者以軍法從事瑾姪男劉奎等二人後至獨不<lb/>
賞曰不愁伊無有也予曰彼亦參隨之數難分彼此若<lb/>
謂其有將聴其取受耶乃笑而與之又欲將瑾盤糧招<lb/>
商諸事有所論列予恐嫌隙遂成宻告之曰二公皆帷<lb/>
幄腹心重臣公今在外宜存形跡不宜輕起釁端張公<lb/>
厲聲曰先生不知吾何畏彼哉予曰固然彼方在帝左<lb/>
右有言能保其必達乎且扶蘇父子之親䝉恬之有功<lb/>
卒堕趙髙之手不可不慮也張公首肯久之後乃知瑾<lb/>
<pb n="KR2e0020_WYG_095-29a"/>
亦頗聞張言將謀不利幸其歸速不能有所為卒除奸<lb/>
宄於呼吸間然亦危矣祖宗在天之靈實相之主上之<lb/>
剛斷又豈近代人主之可及哉<lb/>
宥曹雄死謫海南戍雄附瑾鎮守陜西瑾為增置鎮西<lb/>
將軍印遂陞署都督同知與總制尚書才寛不協寛之<lb/>
死也雄擁兵不救言官有糾其罪者皆被切責瑾愛其<lb/>
子謐復以姪之女妻之雄再陞左都督謐亦授千戸凡<lb/>
雄所請瑾無不從者自是相結益深人莫測其謀也瑾<lb/>
<pb n="KR2e0020_WYG_095-29b"/>
敗降指揮僉事㝷収繫都察院獄以逆黨論斬詔竟宥<lb/>
之與妻子俱永逺謫戍不赦<lb/>
廵撫四川右副都御史林俊言劉瑾逆謀未覺之先臣<lb/>
嘗草一䟽擬俟賊平隨上天幸假手張永先發其奸陛<lb/>
下神武英斷立决此獄誠為國家大幸然徐思之危亦<lb/>
至矣昔夙沙衛殿國楊思朂平亂前史書之謂政出閹<lb/>
寺國為無人今瑾賊謀逆舉朝文武無一人言之獨幸<lb/>
一内臣永也幸一永傷文武之無人亦以見陛下信文<lb/>
<pb n="KR2e0020_WYG_095-30a"/>
武之臣不如永也謹録前奏稿附進其畧曰劉瑾古今<lb/>
惡魁也陛下視朝不時瑾西南向倨立鴻臚傳與某官<lb/>
勅賜某酒饌皆出瑾口各官叩頭已而鴻臚唱東向揖<lb/>
以給事内臣朝宁之上敢受諸臣朝見之揖可乎又言<lb/>
瑾對諸臣嘗許臣忠義今又起為廵撫臣宜以知己為<lb/>
報而乃操戈入室不敢以一徳之私忘天下公論也得<lb/>
㫖瑾已正典刑俊乃稱奏成於瑾亂政之日未及進呈<lb/>
其懐奸畏罪明矣宜從究問但以流賊未平姑令自効<lb/>
<pb n="KR2e0020_WYG_095-30b"/>
俊好名進退皆矯矯為異當瑾用事時乃應召命出為<lb/>
廵撫蓋亦欲避禍以全身耳及瑾既敗又覬保完名節<lb/>
故上此奏然亦為計已拙士𩔖莫不笑之<lb/>
初陜西西安縣人韓範以承差服役焦芳門下會劉瑾<lb/>
用事以範陜人每私造瑾輒以範隨時令往來傳語為<lb/>
奸利範巧黠得瑾意一時奔競者遂羣附之有所干請<lb/>
皆因範以通賄雖達官亦與抗禮忘其為賤役也後選<lb/>
水源驛丞甫之任復假公事留京中上官亦莫敢問瑾<lb/>
<pb n="KR2e0020_WYG_095-31a"/>
既誅械繫錦衣衛獄拷治辭連吏部尚書劉宇刑部侍<lb/>
郎張鸞南京太常寺少卿劉介通政司參議吕元夫大<lb/>
理寺丞蔡中孚按察使仲本參政彭桓僉事王相知府<lb/>
郭經羅璋皆因範通賄者也宇銀三千介中孚相桓經<lb/>
璋各千元夫本金百蓋範所招止此數人賄實不止此<lb/>
數如宇者前後所賄蓋數萬而範所入者亦不貲獄具<lb/>
招範及家屬俱發廣西馴象衛永逺充軍諸所連及者<lb/>
以人衆且多遷謫為民病故姑宥之在任者仍奪俸兩<lb/>
<pb n="KR2e0020_WYG_095-31b"/>
月<lb/>
六科十三道御史王廷相等劾奏兵仗局太監孫和先<lb/>
為逆瑾造衣甲牌面死有餘辜今復倡為成造盔甲之<lb/>
請宜治和罪及寢所請上曰業已停矣和姑宥之<lb/>
廵按直𨽻監察御史李嵩言南宫寧晉新河隆平四縣<lb/>
管皇莊太監劉祥金鳯等先後十數人專肆尅剥民甚<lb/>
苦之恐相率為盗乞將祥等取回以侵地歸民稅歸有<lb/>
司永平河間諸府莊田亦如之戸部議覆得㫖皇莊以<lb/>
<pb n="KR2e0020_WYG_095-32a"/>
奉順兩宫宜仍舊祥等其取回以太監馬昻左少監范<lb/>
禮代之戒其毋蹈前弊<lb/>
廵撫河南都御史鄧庠奏河南盗起民窮財盡皆由先<lb/>
鎮守太監廖堂與其弟指揮使鵬括利害人擅作威福<lb/>
糾用羣小朱文宷等所致乞正鵬典刑并鬻其私宅以<lb/>
給公費詔鵬降二級為指揮僉事南京閒住仍鬻其私<lb/>
宅并逮捕其黨治罪是時鵬稍失權貴意故有此鵬大<lb/>
懼欲求解於朱寧思財貨珍寳百無當其意者乃令後<lb/>
<pb n="KR2e0020_WYG_095-32b"/>
房素所寵者一人出入寧家寧遂留之因其兄奏辨又<lb/>
復其職自是鵬拜寧為恩父寧每自豹房休沐歸輒過<lb/>
鵬家止宿鵬不知恥反以誇詡于衆罰未行而寵賂益<lb/>
彰矣<lb/>
初太監陶錦差往福建查盤錢糧布政司常麟按察使<lb/>
夏景和廵按御史韓亷鎮等太監梁裕共斂所屬銀二<lb/>
萬兩饋之後錦以劉瑾黨被執詞連麟等俱逮問時麟<lb/>
已陞南京禮部侍郎景和副都御史亷調知縣裕閒住<lb/>
<pb n="KR2e0020_WYG_095-33a"/>
獄上命各降一級麟景和俱調山西參政裕仍閒住<lb/>
書辦官劉淮以瑾黨繫獄詞連原任戸部尚書致仕顧<lb/>
佐刑部尚書致仕屠勲刑部尚書韓邦問南京吏部尚<lb/>
書致仕王華刑部右侍郎致仕沈銳先任布政使兩淮<lb/>
鹽運司同知陸珩等皆嘗託淮行賂于瑾者命各廵按<lb/>
御史逮問俱贖杖釋遣<lb/>
涿州男子王豸者足有湼刺龍形及人王字太監張永<lb/>
以為妖異捕獲以聞兵部尚書何鑑因請加永恩典下<lb/>
<pb n="KR2e0020_WYG_095-33b"/>
廷臣議永復疏辭不允於是鑑及吏部尚書楊一清等<lb/>
議以永勞績重大不加恩典無以表忠藎不諒所請無<lb/>
以成其謙徳得㫖永有功固讓再加禄米百二十石賜<lb/>
勅褒揚指揮鄭璽等以緝捕功陞都指揮者二人指揮<lb/>
三人千百戸六人永兄弟皆已封伯至是欲身自為侯<lb/>
至以劉馬兒三保太監為言輔臣辯二人者非身受永<lb/>
意沮乃徉為辭免廷議因而成之又方為同𩔖者所忌<lb/>
故不遂<lb/>
<pb n="KR2e0020_WYG_095-34a"/>
命御馬監太監谷大用總督軍務伏羌伯毛銳充總兵<lb/>
官太監張忠監管神鎗統領京營官軍五千人㑹侍郎<lb/>
陸完勦殺山東直𨽻等處盗賊時完以邊兵屢破賊大<lb/>
用忠謂賊可即平故謀督軍以出冀亦如寧夏論功也<lb/>
兵部覆都給事中孫禎等劾奏鎮守河南太監廖堂守<lb/>
備南京太監彭恕大肆姦貪流毒逺近皆聴信其下錦<lb/>
衣衛指揮廖鵬楊瓉等導引所致乞將鵬等革職逮治<lb/>
得㫖鵬已有㫖并同時參隨官俱令回衛帶俸差操瓉<lb/>
<pb n="KR2e0020_WYG_095-34b"/>
等姑免究亦各令回原衛不許在彼潛住七年太監谷<lb/>
大用奏副總兵許泰劉暉馮禎時源參將金輔神周遊<lb/>
撃將軍郤永等屢有斬獲功都御史陸完嫻于戎務侍<lb/>
郎楊潭督餉不乏請亟施大賚又言軍中勞苦及賑䘏<lb/>
數亊得㫖大用統率軍旅多効勤勞兵部㑹官議以聞<lb/>
既而會議以四方盗賊蜂起自出師以來所向克捷諸<lb/>
將親冒矢石其功居多而督軍督餉者亦與有力陞賞<lb/>
宜厚但始者奏定格例謂殱㓕山東河南大夥賊盡絶<lb/>
<pb n="KR2e0020_WYG_095-35a"/>
者乃如寧夏例論功封拜今賊首未擒難以卒議且泰<lb/>
禎永源周及完近已加陞宜通候功成之日奏請定奪<lb/>
若軍士首功勘籍已至者請即如例陞賞其未至者令<lb/>
紀功官以次勘報議上大用特賜勅奬勵時大用自臨<lb/>
清召還慙於無功其為此奏實欲自要爵賞廷議不可<lb/>
乃已然不敢逆其意故勞慰如此<lb/>
大學士李東陽言司禮監昨宣㫖京城内外近有訛言<lb/>
欲命太監谷大用仍舊提督官校緝訪事情令臣等撰<lb/>
<pb n="KR2e0020_WYG_095-35b"/>
進勅稿臣等切見大用前日兩次具䟽欲遵祖宗舊制<lb/>
辭免西厰辦事皇上特允所奏内外懽傳無不稱頌聖<lb/>
徳若數日之間驟革驟復似非事體且訛言一事昨已<lb/>
諭令各該衙門禁約若更添差官校誠恐愚民驚疑將<lb/>
謂真有妖物尤於事體未便臣等偶有所見不敢不盡<lb/>
其愚伏乞聖明採納<lb/>
丁丑謫淮安知府劉祥戍貴州平越衛降錦衣衛指揮<lb/>
僉事牟斌韋璽為百戸先是尚衣監太監喬忠自南京<lb/>
<pb n="KR2e0020_WYG_095-36a"/>
織造還過淮安時南京給事中劉綋亦以公事赴京祥<lb/>
其族姪也發廵卒衛行忠舟數十艘方開怒綋舟阻礙<lb/>
執其二卒榜笞之俄而羣卒至皆强悍者遂擊忠舟綋<lb/>
不能禁忠走避而仆傷其顱至今創猶未愈訴于上謂<lb/>
綋倚言官勢不讓黄船而撃之者實祥主使命錦衣衛<lb/>
官校執祥綋送鎮撫司拷訊祥綋亦各奏辯斌璽以獄<lb/>
上謂非祥綋罪宜坐卒詔以斌璽回䕶革其職任於原<lb/>
所帶俸以千戸張璞張榮代理司事仍嚴拷鞫祥等送<lb/>
<pb n="KR2e0020_WYG_095-36b"/>
法司擬祥綋俱贖罪還職綋准擬祥發充軍以大理審<lb/>
擬欠當奪其堂上官俸二月斌璽復降為百戸調沔陽<lb/>
衛帶俸祥治郡有聲斌治獄平恕時論惜之<lb/>
司禮監太監張永既罷仍舊理御用監事託言欲有稽<lb/>
查令庫官呉紀等竊出銀七千餘兩舁入私宅造作玩<lb/>
好諸物御用監太監丘聚發其事執紀等付鎮撫司鞫<lb/>
問具得情實以聞永多方營捄僅調御用監閒住紀等<lb/>
降調有差<lb/>
<pb n="KR2e0020_WYG_095-37a"/>
八年南京六科給事中史魯等劾奏守備太監劉瑯先<lb/>
年守備毒害軍民今聞復用人心驚怖乞令照舊閒住<lb/>
南京兵部尚書劉機粗鄙不學壟斷無恥才非參贊畧<lb/>
無建明乞令致仕詔瑯安静行事毋再致人言機仍留<lb/>
用<lb/>
九年戊子降監察御史劉天和為金壇縣丞王廷相為<lb/>
贛榆縣丞時陜西鎮守太監廖堂誅求無厭天和廷相<lb/>
相繼按其地稍裁抑之遂致怨會堂奉㫖於蘭州等處<lb/>
<pb n="KR2e0020_WYG_095-37b"/>
造辦進貢燒餅宜闗白廵按天和以蘭州為御史馬溥<lb/>
然所轄辭不往又洛川妖民邵進祿謀為亂事覺自首<lb/>
於官廷相釋之堂遂摭奏天和違命併及廷相釋賊事<lb/>
詔遣官校械繫二人至京送鎮撫司拷訊獄久未釋言<lb/>
者多救之乃付法司擬罪當贖杖還職内批特降之蓋<lb/>
堂以厚賂結同𩔖諸權倖為之助也時各處鎮守者罔<lb/>
利作威甚於虎狼而堂為尤甚御史既連得罪由是官<lb/>
司無敢與抗民不勝其擾矣<lb/>
<pb n="KR2e0020_WYG_095-38a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2e0020_WYG_095-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇山堂别集卷九十五<lb/>
</p>
<p>
</p>
  </div>
</body>
</text>
</TEI>
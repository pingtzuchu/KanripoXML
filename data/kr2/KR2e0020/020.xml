<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇山堂别集卷二十</head> <lb/>
    <p>
<pb n="KR2e0020_WYG_020-1a"/>
欽定四庫全書<lb/>
　弇山堂别集卷二十<lb/>
　　　　　　　　　　　　明　王世貞　撰<lb/>
　　史乗考誤一<lb/>
國史之失職未有甚于我朝者也故事有不諱始命内<lb/>
閣翰林臣纂脩實録六科取故奏部院咨陳牘而已其<lb/>
于左右史記言動闕如也是故無所考而不得書國忸<lb/>
衮闕則有所避而不敢書而其甚者當筆之士或有私<lb/>
<pb n="KR2e0020_WYG_020-1b"/>
好惡焉則有所考無所避而不欲書即書故無當也史<lb/>
失求諸野乎然而野史之弊三一曰挾郄而多誣其著<lb/>
人非能稱公平賢者寄雌黄于睚眦若雙溪雜記瑣綴<lb/>
録之𩔖是也二曰輕聽而多舛其人生長閭閻間不復<lb/>
知縣官事謬聞而遂述之若枝山野記剪勝野聞之𩔖<lb/>
是也三曰好怪而多誕或創為幽異可愕以媚其人之<lb/>
好不覈而遂書之若客坐新聞庚已編之𩔖是也無已<lb/>
求之家乗銘狀乎此諛枯骨謁金言耳雖然國史人恣<lb/>
<pb n="KR2e0020_WYG_020-2a"/>
而善蔽真其叙章典述文獻不可廢也野史人臆而善<lb/>
失真其徴是非削諱忌不可廢也家史人諛而善溢真<lb/>
其讃宗閥表官績不可廢也吾于三者豹管耳有所見<lb/>
不敢不書以俟博洽者考焉<lb/>
夫家乗是而疑譽者吾弗敢擿也野史非而疑毁者吾<lb/>
弗敢救也其齟齬而兩有證者吾兩存之其拂而覈者<lb/>
吾始從陽秋焉鄙人之途聽而誕者也纎人之脩郄而<lb/>
誣者也則弗敢避矣<lb/>
<pb n="KR2e0020_WYG_020-2b"/>
自此以下凡十一卷皆考二史誤<lb/>
國初事蹟乃劉辰撰言太祖聞劉基章溢葉琛皆國士<lb/>
也徴聘到京授基溢中丞琛洪都知府按是時宋濓同<lb/>
聘而基與溢累數任官始至中丞非徑授也<lb/>
劉辰又紀乙未正月克金華路五月太祖為開府儀同<lb/>
三司江南等處行中書省左丞相不知諸將推奉耶抑<lb/>
受之宋龍鳯主也史佚之故附于此<lb/>
辰又紀癸卯三月張士誠圍安豐韓林兒告急太祖親<lb/>
<pb n="KR2e0020_WYG_020-3a"/>
援之士誠聞而遁去劉福通奉林兒退居於滁士誠復<lb/>
入安豐丙午三月太祖取林兒安置按史云癸卯二月<lb/>
張士誠將吕珍破安豐殺劉福通據其城先是福通等<lb/>
兵勢日蹙以安豐來附至是為珍所殺三月上帥師破<lb/>
吕珍珍走師還元將珠展錫都復乗間入安豐福通死<lb/>
而韓林兒者不知其何所之也辰所記福通奉林兒退<lb/>
居滁固誤意者林兒得脫之後尚擁虚器於滁耶既云<lb/>
丙午三月太祖取林兒安置按枝山野記内載伐張士<lb/>
<pb n="KR2e0020_WYG_020-3b"/>
誠榜文云龍鳯十二年皇帝聖㫖呉王令㫖又何也史<lb/>
惟稱劉福通而不及韓林兒至上即位告上帝文亦止<lb/>
言福通蓋諱之也<lb/>
草木子餘録言髙帝謂天下一家尚有三事未了一少<lb/>
傳國璽一王巴拜未擒一元太子無音問分四路出討<lb/>
至漠北大敗死者先後約四十餘萬人按北征止用十<lb/>
五萬人惟大將達與中山侯和不利旋收兵回塞曹國<lb/>
公文忠勝負相當而宋公勝等則全勝其云死者四十<lb/>
<pb n="KR2e0020_WYG_020-4a"/>
餘萬人謬也<lb/>
髙帝事蹟内載李文忠守嚴州取妓韓留宿太祖怒而<lb/>
誅之召文忠問罪以中宫言得解回鎮儒士趙伯宗來<lb/>
汝章說曰再召不得回矣文忠乃使伯宗等宻通使於<lb/>
杭州張四平章通好既得報與郎中侯原善掾史聞遵<lb/>
道謀約降㑹上以手札召之文忠猝至京上大喜撫之<lb/>
甚切賜良馬金幣文忠歸而尤原善等曰我幾負主上<lb/>
即事泄何以見之乃謀餞張使及伯宗汝章于大浪灘<lb/>
<pb n="KR2e0020_WYG_020-4b"/>
使博索醉而縛投于水按文忠至親勛臣豈宜有此縱<lb/>
有之劉豈宜不少諱而紀以上聞蓋是時景隆以嫌疑<lb/>
得罪辰之此言固上所不厭聽也<lb/>
枝山野記言洪武中御史與校尉同居官舍重屋御史在<lb/>
上校尉在下欲其互相糾察按此時原不設校尉刺事<lb/>
剪勝野聞言太祖平偽周見周伯琦伏張士誠後問為<lb/>
誰對曰前元叅政周某帝曰元君寄汝心膂乃資賊以<lb/>
亂耶伯琦惶恐不能答先賜三日大醉以酬其功後殺<lb/>
<pb n="KR2e0020_WYG_020-5a"/>
之按伯琦放歸里久之乃卒<lb/>
又言司徒李伯昇先以國情輸我師帝以為佞臣命斬<lb/>
以示士誠野記言亦同按伯昇降後累遷中書平章政<lb/>
事洪武中乃卒子為世襲指揮<lb/>
又言徐太傅追元順帝將及之忽傳令班師常遇春不<lb/>
知所出大怒馳歸告上曰達反矣追兵及順帝而已之<lb/>
其謀不可逆也太傅度遇春歸必有變乃留兵鎮北平<lb/>
而自引軍歸駐舟江浦仗劍入謁帝時方盛怒宿戒閽<lb/>
<pb n="KR2e0020_WYG_020-5b"/>
吏曰達入慎無縱之達既入未見帝自疑有變乃拔劍<lb/>
斬閽吏奪關而出帝因使人釋其罪令内謁達不可帝<lb/>
不得已往視于舟中達因進曰達有異圖不待今日雖<lb/>
云晩矣然吾臨江鞠旅亦能撫有江淮顧弗為耳且吾<lb/>
之不擒元帝亦籌之熟矣彼雖微也嘗南御中國我執<lb/>
之以歸汝曷治焉天命在汝已知之矣顧達何人敢以<lb/>
自外上乃悅按下大都後達與常平章同破山西庫庫<lb/>
至陜而分兵達討定西王巴拜而平章襲應昌平章卒<lb/>
<pb n="KR2e0020_WYG_020-6a"/>
於軍以二年八月柩至龍江達以十一月班師入見上<lb/>
撫勞之此言何從起也况太傅之所以功名令終者忠<lb/>
順耳拔劔斬關稱名爾汝之説雖病狂喪心者不為之<lb/>
書生妄語可笑<lb/>
又言代王之母邳人也先是太祖嘗戰敗而奔投代王<lb/>
母家王母曰爾某耶人言爾貴天子也因宿旦辭去王<lb/>
母曰吾後有姙如何帝乃貽弊梳為質及上即位子且<lb/>
長矣因攜子及質謁上上命工部草設木宇居之不令<lb/>
<pb n="KR2e0020_WYG_020-6b"/>
入宫及代府成遂分封焉故王卒得終養其母按王母<lb/>
惠妃郭氏與蜀谷二王同母且王以洪武七年生為天<lb/>
子且八載矣安得有微時戰敗之事無稽不可信如此<lb/>
世系謂太宗周王為髙皇后所生而懿文秦晉諸妃子<lb/>
非也革除遺事則謂懿文秦晉周王為髙皇后生而太<lb/>
宗為達妃子亦非也太宗與懿文秦晉周俱嫡出史與<lb/>
玉牒甚明<lb/>
野記言滁陽王後伏劔而死按以上為孫德崕所留驚<lb/>
<pb n="KR2e0020_WYG_020-7a"/>
憂成疾而卒後龍鳯主拜嗣子為元帥張天祐與上為<lb/>
左右副元帥而天祐在前上不受則王之終必不以權<lb/>
奪伏劔明矣<lb/>
枝山野記言癸卯八月髙皇與陳友諒戰彭蠡小卻郭<lb/>
威㐮請以火攻勝之後宣武公子興射友諒矢貫其顱<lb/>
及睛而死按國史止言友諒中流矢不聞宣武射也且<lb/>
當其時友諒死東軍尚未知至死之三日而降卒始來<lb/>
告猶未信何以知射自宣武<lb/>
<pb n="KR2e0020_WYG_020-7b"/>
資治通紀言大祖初生河上取水澡浴忽有紅羅浮來<lb/>
遂取衣之鄭氏徴吾録及故所居名紅羅障及髙氏鴻<lb/>
猷録亦因之實録載瑞兆多矣獨不載此恐亦傳聞之<lb/>
誤<lb/>
又言朱文正貶廣東死非也文正先拘守鳯陽先墓以<lb/>
逃故賜死死時上未取廣東<lb/>
六年黜丞相汪廣洋為廣東行省叅政以柔奸怠政也<lb/>
後竟賜死按廣洋尋再入為左御史大夫右丞相十二<lb/>
<pb n="KR2e0020_WYG_020-8a"/>
年貶今云竟賜死抑何遺略也<lb/>
胡惟庸謀逆隂約日本國貢使以精兵裝巨舶約是日<lb/>
行弑即大掠庫藏泛舟入海事泄伏誅上後却日本之<lb/>
貢以此今紀殊不詳<lb/>
又言藍玉征西歸意望進爵時已封涼國公上命加太<lb/>
傅玉攘袂曰我當為太師何太傅按是時加宋國公馮<lb/>
勝潁國公傅友德為太子太師玉與曹國公李景隆為<lb/>
太子太傅開國公常昇全寧侯孫恪為太子太保然則<lb/>
<pb n="KR2e0020_WYG_020-8b"/>
玉等之所加東宫三太非三公也今紀不能詳若攘袂<lb/>
之説攷之史則有之<lb/>
近峰聞略引王文恪公言髙帝克陳友諒俘其妻孥曰<lb/>
我自起兵以來未嘗納人子女今友諒三犯我金陵四<lb/>
犯我太平我甚恨之其妻闍氏可没入掖庭未幾生子<lb/>
友諒遺腹也封潭王國于長沙將之國闍氏語之曰爾<lb/>
乃漢王陳友諒子汝父被殺吾為汝忍死于此他日當<lb/>
為父復此讐也故事諸王來朝者皆止于宫中潭王來<lb/>
<pb n="KR2e0020_WYG_020-9a"/>
覲入止宫不以禮自檢歸國發兵反髙皇遣太傅徐達<lb/>
之子討之潭王堅閉城門抱其幼兒繞城上行取銅牌<lb/>
書其上云寧見閻王不見賊王因擲於城外遂舉火闔<lb/>
宫盡焚攜其子投隍塹而死髙皇大怒因假妖星亂宫<lb/>
為辭盡戮宫人皇后脫簮珥待罪僅免餘悉殱除焉自<lb/>
是紀略亦因之按潭王之母達定妃與齊王同胞非闍<lb/>
氏也王生于洪武二年距陳友諒之亡將十載而云遺<lb/>
腹孝慈之崩在十五年距潭王自焚且七載而云后脫<lb/>
<pb n="KR2e0020_WYG_020-9b"/>
簮珥待罪僅免王之焚以妃家坐罪不自安帝遣使慰<lb/>
諭之召入朝疑懼與妃自焚而云發兵反王文恪久典<lb/>
國史而孟浪乃爾又何怪于皇甫陳氏之傳訛也<lb/>
紀略言太祖之封十王也親草册文適李韓公北征唐<lb/>
之淳在軍嘗為草露布上讀其文嘉之問草者為誰韓<lb/>
公以之淳對帝令飛騎召之使者不諭械之京之淳以<lb/>
父肅得罪悚慄不自保至京過其姑門告使者止索其<lb/>
姑見泣曰善為我斂屍乃行次東華門時門已閉守者<lb/>
<pb n="KR2e0020_WYG_020-10a"/>
曰有㫖令以布裹從屋上逓入纍纍逓易數次至便殿<lb/>
燈燭熒煌帝坐閱書之淳俯首庭下帝問曰爾草露布<lb/>
耶對曰臣昧死草之乃以短几置之淳前列燭命膝坐<lb/>
以封王册文一篇授之曰少為𢎞潤之之淳叩頭曰臣<lb/>
萬死不敢當帝曰即不敢旁注之之淳承命注上遥望<lb/>
燭影下帝微微喜至十篇上大悅時夜未央命出候朝<lb/>
謁歸至姑家猶守門相與慶幸具酒食慰勞及朝帝問<lb/>
曰爾世宦否對曰臣父翰林應奉即日命嗣父官攷之<lb/>
<pb n="KR2e0020_WYG_020-10b"/>
十王册定于洪武三年四月其六月唐肅始為翰林應<lb/>
奉明年夏例失朝免官又二年以例責佃臨濠今以其<lb/>
時為唐肅得罪後事一大謬也李韓公既無北征亦何<lb/>
嘗有露布二大謬也之淳洪武末館曹公景隆家至建<lb/>
文二年始以方孝孺等薦拜翰林侍讀明年卒原無仕<lb/>
髙廟及為應奉三大謬也十王册文多宋濓草是時雖<lb/>
唐肅不得與况之淳乎事蓋無一實<lb/>
雙溪雜記洪武八年相府變發覺由是始置三公閣内<lb/>
<pb n="KR2e0020_WYG_020-11a"/>
以備顧問而丞相廢革誤也此時無府閣雖有大學士<lb/>
亦非三公不叅機務又丞相廢在十三年<lb/>
草木子餘録言洪武十四年誅涼國公藍玉收其黨四<lb/>
萬餘人誅之初征雲南時諸將十餘人陛辭上與玉論<lb/>
兵呼諸將去三呼而不應玉舉袖一麾諸將盡起上甚<lb/>
惡之所謂三呼不如一麾四萬餘人之命基于此矣按<lb/>
藍玉之死在洪武二十六年又征雲南玉為左副將軍<lb/>
傅潁公為大將是時上雖親餞之于龍江然進止機宜<lb/>
<pb n="KR2e0020_WYG_020-11b"/>
非玉所得專也<lb/>
近峰聞略言太祖克金華召一星者劉日新推命答曰<lb/>
將軍當極富極貴又推諸將校則言或為公或為侯髙<lb/>
皇怒其不言官職劉請屏去左右曰極富者富有四海<lb/>
極貴者貴為天子髙皇大喜洪武四年召至問欲貴乎<lb/>
對曰不願又問欲富乎對曰不願問以所欲曰臣所欲<lb/>
者求一符可以遍遊天下耳髙皇因以手所揮白扇題<lb/>
曰江南一老叟腹内羅星斗許朕作君王果應神仙口<lb/>
<pb n="KR2e0020_WYG_020-12a"/>
賜官官不要賜金金不受持此一握扇横行天下走識<lb/>
以御璽劉持此遍遊十二年回家忽對妻子言我當死<lb/>
于非命故歸欲作别去遊京師妻留之曰既當死死于<lb/>
家耳答曰當死於京都遂至南京都市中推筭但講命<lb/>
而已蓋先被㫖不許與人筭故也都督藍玉平雲南回<lb/>
因請劉言將軍將星見梁地當封梁國然七日必有一<lb/>
險我當與將軍同死後果封為梁國公侍朝穿紅袍在<lb/>
西班時日當上照映上目之曰此將軍不獨外邦人畏<lb/>
<pb n="KR2e0020_WYG_020-12b"/>
之朕亦膽寒矣有張尚書者同往雲南與玉不睦對曰<lb/>
此人陛下之前不妨但恐非少主臣也上由是欲誅之<lb/>
因潜令科道糾之科道問張尚書何以為罪張第言軍<lb/>
還不交軍欲乗此作亂耳玉臨刑時嘆曰神乎劉先生<lb/>
之言問為何人曰劉日新上聞因逮劉至問汝與藍玉<lb/>
筭命對曰曽筭又問汝命盡幾時曰盡今日因殺之今<lb/>
其家子孫猶在賜扇尚存按藍玉以征南左副將軍從<lb/>
潁國公破雲南還又六年大破虜封涼國公非梁國公<lb/>
<pb n="KR2e0020_WYG_020-13a"/>
也又三年而以謀反誅非自雲南還封涼國公又非以<lb/>
其時誅也張尚書者疑即張紞雲南平後始為左叅政<lb/>
至布政使並無與玉同朝也推此則劉日新之妄可知<lb/>
矣<lb/>
庚巳編言于梓人者湖廣武岡州人其父嘗夜夢梓潼<lb/>
神遂能雕塑神像極于工緻梓人生七八歳眉目如畫<lb/>
資性聰警其州將愛之因其父藝以梓人名之及長有<lb/>
雋才且多異術舉洪武乙丑進士歴知登州府有訴其<lb/>
<pb n="KR2e0020_WYG_020-13b"/>
家人傷于虎者梓人命卒持牒入山捕虎卒泣不肯行<lb/>
梓人笞之更命他兩卒曰第焚此牒山中虎自來兩卒<lb/>
不得已入山焚其牒火方息而虎隨至弭耳帖尾隨行<lb/>
入城觀者如堵虎至庭下伏不動梓人厲聲叱責杖之<lb/>
百而舍之虎復循故道而去尋為部民告訐以為妖術<lb/>
惑衆有詔逮梓人下刑部治之數月瘐死獄中棄其屍<lb/>
家人發喪成服一夜忽聞扣門聲問爲誰答曰身是梓<lb/>
人家人驚曰鬼也曰吾實以間逃去云死者詐也勿疑<lb/>
<pb n="KR2e0020_WYG_020-14a"/>
家人不信謂鬼衣無縫驗之乃不然遂内之梓人不自<lb/>
晦匿日與故舊遊宴或泛舟不用篙楫逆水而上以為<lb/>
樂里人劉氏其怨家也執而縶之白知州伍芳請奏聞<lb/>
芳不許劉遂詣闕告之朝命法官來州推案未至一日<lb/>
忽失梓人所在但存鐵索而已劉無以自明竟坐欺罔<lb/>
得重譴而梓人自是不復見云梓人自號七十一峰道<lb/>
人詞翰遒逸可觀呉用藏其自製遊太山歌一紙予嘗<lb/>
見之按乙丑進士登科録無于梓人且髙廟之世不應<lb/>
<pb n="KR2e0020_WYG_020-14b"/>
異人疊出如此而實録亦不載恐未可信<lb/>
雙溪雜記言宋景濓洪武二年除學士十年致仕五品<lb/>
終身是時官制學士承㫖正三品學士從三品侍講讀<lb/>
學士正四品景濓為承㫖致仕銜稱嘉議大夫卒後官<lb/>
制方改此言謬也<lb/>
鄭端簡于宋國公勝潁國公友德俱云暴卒例凡暴卒<lb/>
者俱賜自裁者也于曹國公李文忠獨書卒而曹公䘏<lb/>
典至優厚其神道碑為董倫撰云十六年冬十有二月<lb/>
<pb n="KR2e0020_WYG_020-15a"/>
王有疾明年春疾轉亟東宫臨視明日上親幸其第撫<lb/>
悼良久翌日而薨偶見一野史云文忠多招納士人門<lb/>
下上聞而弗善也一日勸上内臣太多宜少裁省上大<lb/>
怒謂若欲弱吾羽翼何意此必其門客教之因盡殺其<lb/>
客文忠驚悸得疾暴卒上發悲怒殺諸醫及文忠侍者<lb/>
百人余以為不根之論及攷嗣公景隆誥具言歴代貴<lb/>
戚之家保富貴者鮮以其理道無知威儀不度由是束<lb/>
手而傾者有之不自重而覆者有之其丁寧告戒幾三<lb/>
<pb n="KR2e0020_WYG_020-15b"/>
百言而末云前朕姊子李文忠朕命居羣將之列功至<lb/>
公位嗚呼非智非謙幾累社稷身不免而自終又云今<lb/>
命爾從外孫景隆襲封曹國公爾其戒前人之失戒慎<lb/>
之毋汎言毋徇勢與魏國公徐允恭申國公鄧鎮誥絶<lb/>
異然此誥在洪武十九年而十七年曹公贈王之誥又<lb/>
云四夷來庭厥功居多小心勤慎始終如一其于甥舅<lb/>
之親君臣之義能兼之矣豈以親故有所諱耶抑既封<lb/>
之後始有所聞耶切責及殺門客疑有之史蓋曲為諱<lb/>
<pb n="KR2e0020_WYG_020-16a"/>
也<lb/>
野史又言太祖初見周伯琦叅政問曰先生年若干曰<lb/>
七十五矣因贈詩先生七十五何不六十九白骨塟青<lb/>
山萬古名不朽按三朝野史載淮西閫夏貴歸元授中<lb/>
書左丞又四載乃卒人弔之曰享年八十三何不七十<lb/>
九嗚呼夏相公萬代名不朽不應相同至此<lb/>
都公譚纂言優人某太祖令人投之江隂戒勿令死某<lb/>
濡衣而出帝問之若何乃歸乎曰臣下見屈原其言有<lb/>
<pb n="KR2e0020_WYG_020-16b"/>
理是以復歸問何言曰我逢暗主投江死汝遇明君莫<lb/>
下來按羣居解頥載散樂髙崔嵬善便㨗齊文宣帝令<lb/>
給事捺頭向水下良久問之曰見屈原云我逢楚懷王<lb/>
方投汨羅水汝遇聖明君胡為亦來此然則此亦附㑹<lb/>
前人之語也<lb/>
野記謂太祖召楊維禎將用之維禎八十餘矣作老客<lb/>
婦謡以見志或勸上殺之上曰老蠻子止欲成其名耳<lb/>
不僇而遣之一時頗髙其事諸學士俱有詩詹同文作<lb/>
<pb n="KR2e0020_WYG_020-17a"/>
傳皆假借之所謂非義之義也予嘗有論暴其罪按維<lb/>
禎預修元史史成當授官以老辭歸卒年七十六非八<lb/>
十餘也維禎祖父非宋臣是時元有天下矣仕可也既<lb/>
食元禄不仕可也何罪之可暴希哲誤矣<lb/>
客坐新聞言髙皇帝下建業仗劔見金碧峰峰不為起<lb/>
帝曰若知有殺人不眨眼將軍乎峰曰若亦知有不怕<lb/>
死和尚乎因問取呉楚䇿後閱廬山志曹翰屠江州以<lb/>
兵入崇勝寺僧縁德坐不起翰怒曰而知有殺人不眨<lb/>
<pb n="KR2e0020_WYG_020-17b"/>
眼將軍乎對曰若知有不怕死和尚乎翰大敬異之然<lb/>
則剪勝所傳即此事也<lb/>
草木子謂上有佳句云鳥啼紅樹裏人在翠微中天下<lb/>
誦之又皇太子新月詩云昨夜嚴陵失釣鈎何人移上<lb/>
碧雲頭雖然未得團圓相也有清光照九州野史附之<lb/>
謂為太祖及懿文不享國之證草木子乃元遺民國初<lb/>
所著書謂上者順帝也皇太子者阿裕爾實哩達喇蓋<lb/>
以其不獲有天下而在東宫頗擅權故記之耳髙帝集<lb/>
<pb n="KR2e0020_WYG_020-18a"/>
無此二句<lb/>
十三年永嘉侯朱亮祖卒實録以為鎮廣東所為多<lb/>
不法番禺知縣道同上言數十事皆實上以亮祖功臣<lb/>
不下吏但罷職令居江寧縣之安陸鄉未幾以病卒其<lb/>
子暹亦以智勇稱數從征伐累功為府軍衛指揮使先<lb/>
卒功臣録及吾學編亦因之然攷上御製壙志云朱亮<lb/>
祖不法使鎮嶺南作為擅專貪取尤重歸責不服己非<lb/>
一時朕怒而鞭之不期父子俱亡就塟己責之地所謂<lb/>
<pb n="KR2e0020_WYG_020-18b"/>
其子者暹耶抑次子耶亮祖死于杖明矣史蓋諱言之<lb/>
也<lb/>
髙廟紀汪廣洋傳言廣洋貶居海南舟次太平復遣使<lb/>
勑責云云廣洋得所賜書益慚懼遂自縊卒按髙廟御<lb/>
製文集勑諭怠政坐視廢興丞相汪廣洋云昔命助文<lb/>
正于江西雖不能匡其惡自當明其不善何其幽深隠<lb/>
匿以致禍生前與楊憲同署于中書憲奸惡萬狀爾匿<lb/>
而不言觀爾之為也君之利乃視之君之禍亦視之無<lb/>
<pb n="KR2e0020_WYG_020-19a"/>
忠于朕無利于民如此肆侮法所難容差人追斬其首<lb/>
以示柔奸爾本實非愚士特賜勑以刑之爾自舒心而<lb/>
量已以歸于㝠㝠故諭今勑辭若此而史與吾學編乃<lb/>
謂上切責之廣洋惶恐自縊以死何也<lb/>
震澤紀聞謂宋公景濓既以孫慎坐法累徙蜀之茂州<lb/>
遇一僧問曰濓何以至此僧曰公豈嘗有愧心乎景濓<lb/>
曰無之僧曰先生于勝國嘗為官乎曰翰林國史編脩<lb/>
僧黙然公至夜乃自縊而死攷王忠文小傳及鄭楷行<lb/>
<pb n="KR2e0020_WYG_020-19b"/>
狀俱云至正乙丑用大臣薦拜翰林國史編脩自布衣<lb/>
入史館為儒者之特選先生以親老不敢遠違固辭㑹<lb/>
世亂益韜秘乃入小龍門山著書屬文又言景濓足跡<lb/>
未嘗踰鄉里則景濓實未受官至京師也若劉文成伯<lb/>
温則舉元進士為萬安丞江西行省掾史江浙儒學副<lb/>
提舉行省考試官兩為元帥都事行樞密經歴行省郎<lb/>
中處州總管府判前後九政矣今縉紳之論不攷本末<lb/>
輒以議宋公而于劉公不之及人固有幸有不幸哉<lb/>
<pb n="KR2e0020_WYG_020-20a"/>
洪武二十七年十一月晦潁國公傅友德卒十二月定遠<lb/>
侯王弼卒二十八年二月宋國公馮勝卒八月信國公<lb/>
湯和卒信公封王諡塟備極恩禮所未聞者襲封耳若<lb/>
潁宋二公之卒在藍涼公之後一應恩典俱從削奪以<lb/>
鄭端簡吾學編暴卒例之其為賜死無疑但實録為宋<lb/>
公立傳備言其功至所謂為大將馭衆無紀律其征納<lb/>
克楚禆將有盜敵馬者勝斬之以徇然亦自掠敵馬至<lb/>
使閽者行酒于納克楚妻求大珠異寶又畨王死才二<lb/>
<pb n="KR2e0020_WYG_020-20b"/>
日强娶其女失夷狄降附心上以此深責之然是十八<lb/>
年事耳以後數佩印巡邊加太子太師恐未可據以為<lb/>
罪狀也至潁公尤不可曉自洪武元年以後北征及平<lb/>
蜀平滇功冠諸將不聞有纎毫罪狀見疑以死而史不<lb/>
于卒時立傳却于封公下及之與藍涼公同例永樂中<lb/>
又不為置後豈藩邸時有宿歉耶至湯信公雖號宿將<lb/>
為列侯首而毘陵之欠忠鐫之誥劵瞿塘之退縮載在<lb/>
詔勑至恩禮優崇有羣公所不敢望者蓋首倡解兵退<lb/>
<pb n="KR2e0020_WYG_020-21a"/>
休之請深中上心而晩年風疾不能言動又有以安上<lb/>
意耳定逺亦不立傳女為楚昭王妃以昭王行實攷之<lb/>
蓋亦賜死家至籍也髙帝末年大將有功名者誅僇幾<lb/>
盡而秦晉二邸亦先薨逝無非授文皇為祛除之地耳<lb/>
史之曲諱甚多不可枚舉<lb/>
洪武三年馮宋公勝為征北右副將軍引兵擅還京師<lb/>
為上所切責按馮勝初名國勝以平呉功進大都督府<lb/>
右都督兼右詹事至北征復稱都督同知馮宗異宗異<lb/>
<pb n="KR2e0020_WYG_020-21b"/>
其更名也意者初改樞密院為大都督府其左右都督<lb/>
俱從一品後進一品而同知為從一品宋公因從品改<lb/>
官耶將有别故鐫秩耶二十八年卒見國史甚明定逺<lb/>
黄金為作傳云悉據金陵馮氏家乗内言三十二年十<lb/>
月十日卒朝廷哀悼遣祭勑有司治喪以閏十二月五<lb/>
日附塟子男九皆先卒恐誤<lb/>
國初事蹟載廖永忠僣用龍鳯章服不法事處以死刑<lb/>
辰蓋其時人當不誣而攷之國史洪武八年德慶侯廖<lb/>
<pb n="KR2e0020_WYG_020-22a"/>
永忠卒為之立傳且載其功頗詳又云上賻遺之甚厚<lb/>
以其子權襲爵而功臣錄吾學編皆因之則辰說誣矣<lb/>
初但疑洪武三年以前功甚大當封公爵以所善儒生<lb/>
窺意而止三年以後下西川之績見於御製讃所謂與<lb/>
傅成雙而迨其没也乃不獲一爵一諡同於呉良顧時<lb/>
輩何也及考洪武十年特赦江夏侯周徳興罪召將相<lb/>
大臣戒之内云廖永忠數犯罪屢宥不悛又復僣侈失<lb/>
人臣禮甚矣永樂十五年都察院劾奏錦衣衛指揮紀<lb/>
<pb n="KR2e0020_WYG_020-22b"/>
綱獄辭内云徳慶侯廖永忠為開國功臣以僣分犯法<lb/>
而被誅乃知永忠實以誅死者蓋髙帝一時之忿不暇<lb/>
寛處既刑而後悔之且念其功故加賻葬且使其子襲<lb/>
封脩史者緣而為之掩諱耳廖馮二人尚于卒下立傳<lb/>
而傅潁公王定逺僅于封爵下立傳則二公之禍當尤<lb/>
慘也<lb/>
髙帝御製集有諭罪人曽秉正謂其性資聰敏且能幹<lb/>
辦在職時凡有言計朕嘗聽從何期計出多端乃有效<lb/>
<pb n="KR2e0020_WYG_020-23a"/>
古殺身之姦豈不愚哉朕尚憐才能免死免竄使還鄉<lb/>
里爾鬻四歲小女聲曰為資以歸是其心之正也乎所<lb/>
以昔人有云君子絶交不出惡聲忠臣去國不潔其名<lb/>
爾何如也今爾既不能為人之父實難雄于世故閹之<lb/>
不致生人陷人是其罰也攷之于史秉正由刑部主事<lb/>
遷陜西㕘政未行時設通政司特留為使官亦尊矣所<lb/>
謂言聽計從将事寄不淺矣其既閹之後不知用入内<lb/>
職否將因此而殞否史惟于歳後記别用一通政使而<lb/>
<pb n="KR2e0020_WYG_020-23b"/>
于秉正罷斥之由一不之及豈脫畧耶将有所諱也<lb/>
損齋備忘錄舉乙未夏六月從髙皇帝渡江者凡十人<lb/>
曰徐達馮國用弟勝邵榮湯和常遇春鄧愈耿君用子<lb/>
炳文廖永安弟永忠文臣二人李善長毛廣又曰從渡<lb/>
江而歸附者一人曰俞通海甥一人曰李文忠子一人<lb/>
曰沐英逮至洪武三年大封功臣則増多矣殊不知三<lb/>
年所封唐勝宗陸仲亨周徳興費聚陳徳王志郭子興<lb/>
顧時陳徳華雲龍鄭遇春呉良呉禎華髙皆自濠梁起<lb/>
<pb n="KR2e0020_WYG_020-24a"/>
從渡江者也廖永安及俞通海兄弟同自巢湖歸附而<lb/>
分為二既載廖俞而遺胡大海耿再成趙德勝丁德興<lb/>
又以郭子興子為郭興王志為王志原又遺薛顯汪興<lb/>
祖損齋者梅純也駙馬都尉殷之後何孟浪乃爾<lb/>
　<lb/>
　<lb/>
　<lb/>
　<lb/>
<pb n="KR2e0020_WYG_020-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇山堂別集卷二十<lb/>
</p>
<p>
</p>
  </div>
</body>
</text>
</TEI>
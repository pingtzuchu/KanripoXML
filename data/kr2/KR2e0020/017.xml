<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇山堂别集卷十七</head> <lb/>
    <p>
<pb n="KR2e0020_WYG_017-1a"/>
欽定四庫全書<lb/>
　弇山堂别集卷十七<lb/>
　　　　　　　　　　　　明　王世貞　撰<lb/>
　　竒事述二<lb/>
　　　三鄂公<lb/>
唐開府儀同三司鄂國公尉遲敬徳宋少保萬夀觀使<lb/>
鄂國公岳飛明太子少保中書平章軍國重事鄂國公<lb/>
常遇春三公皆封鄂皆驍勇善戰稱萬人敵而勳位亦<lb/>
<pb n="KR2e0020_WYG_017-1b"/>
相𩔖常公與尉遲公俱諡忠武岳公初諡武穆後改諡<lb/>
亦忠武又與常公俱贈王爵<lb/>
　　　三文成<lb/>
漢留侯張良諡文成明誠意伯劉基新建伯王守仁亦<lb/>
諡文成三公皆書生胙茅土其智略勲名略相彷彿<lb/>
　　　内閣三楊<lb/>
正統初内閣三相為楊文貞士竒楊文敏榮楊文定溥<lb/>
號三楊以居第為别文貞曰西楊文敏曰東楊文定曰<lb/>
<pb n="KR2e0020_WYG_017-2a"/>
南楊西楊以少師八十卒東楊亦以少師七十卒南楊<lb/>
以少保七十五卒其在閣逺者四十餘年最近者亦十<lb/>
六年<lb/>
　　　吏部二楊<lb/>
楊文襄公一清三總制三邊長吏部加少師太子太師<lb/>
楊襄毅公博再總督薊遼一總督宣大長吏部亦加少<lb/>
師太子太師二公俱弱冠登第姓望名位俱略相當有<lb/>
極同者俱擅將帥之略而所至少戰功有極不同者文<lb/>
<pb n="KR2e0020_WYG_017-2b"/>
襄至内閣首揆夀髙於襄毅一紀而無子襄毅子多而<lb/>
且貴顯<lb/>
　　　嘉靖三楊<lb/>
嘉靖中前後諫臣獨楊最楊繼盛楊爵疏最直傳天下<lb/>
而得禍俱慘爵僅獲終牖下其後同贈官賜祭爵獨缺<lb/>
諡<lb/>
　　　三文臣戰功伯爵皆王姓<lb/>
文臣封伯雖前後十人然以戰功得者僅三人靖逺伯<lb/>
<pb n="KR2e0020_WYG_017-3a"/>
驥威寧伯越新建伯守仁耳皆王姓威名皆盛於諸伯<lb/>
大竒大竒<lb/>
　　　東西王<lb/>
王文端直文安英同舉進士為翰林庶吉士同侍讀同<lb/>
為坊長少詹禮左侍對掌制亦以居第為稱文端曰東<lb/>
王文安曰西王<lb/>
　　　吏部三王<lb/>
吏部尚書凡三王文端公直至少傅太子太師年七十<lb/>
<pb n="KR2e0020_WYG_017-3b"/>
八致仕以八十四卒贈太保忠肅公翺至太子太保八<lb/>
十四致仕以其年卒贈太保端慤公恕至太子太保七<lb/>
十八致仕以九十三卒贈太師三公年夀名徳䘏典皆<lb/>
彷彿又皆王姓其後王太原瓊以七十三再入吏部王<lb/>
陽城國光七十一尚為吏部俱加太子太保俱王姓俱<lb/>
山西而俱七十餘蓋五王矣若後二名徳小劣所謂一<lb/>
解不如一解<lb/>
又有竒者文端忠肅去王恭襄初為吏部及今陽城相去<lb/>
<pb n="KR2e0020_WYG_017-4a"/>
正可一甲子而恭襄以前壬午謫戍陽城後壬午削職<lb/>
　　　又二王<lb/>
王襄敏越以二十六舉進士累官西北以戰功積官至<lb/>
兵部尚書左都御史封太子太傅咸寧伯坐奸黨流徙<lb/>
安陸自列還鄉以太子太保左都總督陜西三邊軍務<lb/>
加少保太子太傅卒於位年七十三王恭襄瓊亦以二<lb/>
十六舉進士累官兵部尚書積軍功加少師太子太師<lb/>
改吏部亦坐奸黨謫戍綏徳自列還鄉以兵部尚書右<lb/>
<pb n="KR2e0020_WYG_017-4b"/>
都總督陜西三邊軍務加太子太保入為吏部卒於位<lb/>
年七十四二公姓同入仕之歳同才略功名年位譏䜛<lb/>
事事同<lb/>
　　　又二王<lb/>
正徳中王恭襄公瓊為兵部尚書王康毅公憲為左侍<lb/>
郎恭襄入吏部康毅即代之世廟初同解任康毅再起<lb/>
以尚書兼右都總制陜西三邊軍功加太子太保入長<lb/>
都察院恭襄代之亦以尚書兼右都用軍功加太子太<lb/>
<pb n="KR2e0020_WYG_017-5a"/>
保入長吏部康毅後復長兵部在一時卒俱贈少保無<lb/>
不同者<lb/>
　　　又兩王司空<lb/>
正統中有王永和者以給事中遷王永夀者以御史遷<lb/>
先後為工部左侍郎同署事若兄弟然永和死土木之<lb/>
難贈本部尚書而永夀亦於其月進本部尚書<lb/>
　　　湖廣二王徹侯<lb/>
湖廣蘄水王聰孝感王忠俱從靖難聰為都指揮忠為<lb/>
<pb n="KR2e0020_WYG_017-5b"/>
都督僉事同日封奉天靖難推誠宣力武臣特進柱國<lb/>
聰武城侯忠靖安侯永樂七年聰為左副將軍忠為左<lb/>
㕘將同日從淇國公北征同日戰歿於臚朐河年皆五<lb/>
十餘自姓氏鄉曲年齒官爵封拜陣亡月日無不同者<lb/>
　　　又二王封奪<lb/>
永樂元年都指揮同知王友封清逺伯六年以安南功<lb/>
進封侯後以北征不遵詔下獄奪爵都指揮王通以父<lb/>
真死事封武義伯七年以山陵功進封侯後以守安南<lb/>
<pb n="KR2e0020_WYG_017-6a"/>
擅棄地下獄奪爵二侯皆王姓而進封奪爵事體亦同<lb/>
　　　又二王<lb/>
萬厯十二年十二月禮部右侍郎服滿王錫爵吏部右侍<lb/>
郎王家屏同日入閣錫爵為文淵家屏為東閣俱大學<lb/>
士<lb/>
　　　吾州四王<lb/>
萬厯壬午甲申間世貞以南大理卿還里而王禮侍錫<lb/>
爵給假省親不出余弟世懋與禮侍之弟鼎爵俱以提<lb/>
<pb n="KR2e0020_WYG_017-6b"/>
學副使一自陜西一自河南乞歸二子生同嵗同為禮<lb/>
部郎同嵗遷提學又同嵗請告而余召為刑部侍郎不<lb/>
赴一時頗稱之為四王者以其名位里居之相埒也余<lb/>
實不敢望禮侍尋召拜相余弟再補福建而鼎爵服除<lb/>
卒余弟轉少卿亦前卒<lb/>
　　　吾郡二呉宗伯<lb/>
吾呉郡𢎞治中呉公寛以禮書學士東閣管誥勅嘉靖<lb/>
中呉公一鵬亦如之二公俱累官内翰而俱不得入相<lb/>
<pb n="KR2e0020_WYG_017-7a"/>
歿俱贈太子太保俱得上諡一文定一文端今呉中人<lb/>
俱稱呉閣老<lb/>
　　　吾郡三陳祭酒<lb/>
吾郡成化陳鑑自侍讀學士轉祭酒正徳陳霽自南侍<lb/>
講學士轉祭酒嘉靖陳寰以司業轉祭酒祭酒儒師重<lb/>
職步伍八座不當止而三公同止是官又同陳姓同為<lb/>
吾呉人甚竒<lb/>
　　　湖廣二張<lb/>
<pb n="KR2e0020_WYG_017-7b"/>
湖廣嘉靖中張公璧以太子太保東閣大學士張公治<lb/>
亦以太子太保文淵閣大學士在位俱踰歳加宫保不<lb/>
數日而病病未久而逝俱贈少保一諡文簡一諡文毅<lb/>
　　　嘉靖四張<lb/>
鄞人張邦竒為吏部左侍郎蜀人張潮為右侍郎邦竒<lb/>
以翰林院學士掌院潮遷左侍郎兼學士同日加太子<lb/>
賓客未幾邦竒進禮部尚書掌詹事改南吏部潮進尚<lb/>
書繼之而楚人張璧以禮部尚書兼學士掌部張治以<lb/>
<pb n="KR2e0020_WYG_017-8a"/>
學士進吏部右侍郎四張皆光學也而皆在一時<lb/>
　　　華亭二張<lb/>
華亭張公鎣為南大司馬㕘贊加太子少保後二年同<lb/>
邑張公恱繼之亦加太子少保卒追贈太子太保一諡<lb/>
莊懿一諡莊簡二公年位名徳里居相近今有混以為<lb/>
一人者<lb/>
　　　江西二羅<lb/>
江西成化丙戌狀元羅公倫以言事外謫後復官止修<lb/>
<pb n="KR2e0020_WYG_017-8b"/>
撰贈左諭徳諡文毅嘉靖己丑狀元羅公洪先亦以言<lb/>
事為民止賛善贈光禄少卿諡文恭相去一甲子地同<lb/>
大魁同言事同講學同從六品得諡同贈官從五品同<lb/>
尤竒絶<lb/>
　　　内閣二劉<lb/>
正統戊辰進士夀光劉珝年二十三博野劉吉年二十<lb/>
二同為庶吉士同授編修修史經筵進秩無不同者又<lb/>
同主考己丑㑹試珝以吏左侍兼學士吉以禮左侍兼<lb/>
<pb n="KR2e0020_WYG_017-9a"/>
學士同日入閣同日進尚書珝户部吉禮部同日加太<lb/>
子少保自是加太子太保及柱國珝為謹身殿吉為武<lb/>
英殿皆同日最後珝致仕而吉留至少師首殿以卒然<lb/>
同贈三公珝得太保吉得太師同諡文珝得和吉得穆<lb/>
　　　又三劉<lb/>
劉文靖健在内閣二十年正徳元年以少師首揆致仕<lb/>
四年少傅宇由吏部入閣六日而歸省遂致仕五年少<lb/>
傅忠復入閣不滿嵗亦歸省遂致仕三人在相位有久<lb/>
<pb n="KR2e0020_WYG_017-9b"/>
速人亦薫蕕但皆劉姓而皆河南人為異耳<lb/>
　　　二譚<lb/>
譚姓最少而宣徳間有譚廣譚青者一時同為左都督<lb/>
俱善將騎兵塞外人畏之俱號譚家馬青子襲指揮亦<lb/>
名廣<lb/>
　　　二徐<lb/>
今人但知有徐晞之為兵部尚書而不知徐輝之為户<lb/>
部尚書也輝在髙帝時由倉部主事郎中進侍郎尚書<lb/>
<pb n="KR2e0020_WYG_017-10a"/>
晞自兵部主事郎中進左右侍郎至尚書皆不歴他曹<lb/>
皆起本部小吏皆徐姓而又皆常州人一武進一江隂<lb/>
竒甚竒甚<lb/>
　　　四羅功名相近<lb/>
羅姓非廣而英廟之代有羅凡四而俱以才略任邊事<lb/>
汝敬嘗為庶吉士斥充刑部吏又斥戍交阯未至而赦<lb/>
後以侍講改御史超拜工部右侍郎提督諸衛屯種受<lb/>
賂事發逮問論絞長係久之始出充為事官仍舊屯種<lb/>
<pb n="KR2e0020_WYG_017-10b"/>
引詔徑復職復坐詐傳論斬再赦復官始致仕亨信以<lb/>
庶吉士為給事中謫充交阯吏久之後為御史超拜右<lb/>
僉都御史撫宣大累轉左副都御史皆甲辰進士通給<lb/>
事中以言事陞交阯清化州知州以不肯棄城還為户<lb/>
部員外郎轉兵部郎中從王驥西征坐貪淫不法謫為<lb/>
廣西閘官己巳之難適至復官以兵部郎中超拜右副<lb/>
都御史守居庸入佐院遷右都提督操練數與于謙爭<lb/>
議後冒迎駕功三子俱官鎮撫卒三公俱年七十餘綺<lb/>
<pb n="KR2e0020_WYG_017-11a"/>
以御史遷大理寺丞撫遼東謫戍召還以中書舍人進<lb/>
大理寺少卿使邊還以刑部左侍郎鎮松潘召佐院為<lb/>
左副都御史坐御史論曹石謫為廣西㕘政以怨望為<lb/>
民再坐構訐徵下獄籍其家其姓同官職同任邊事同<lb/>
中間戍削起躓又同<lb/>
　　　正統三㑹元<lb/>
正統己未㑹元楊鼎以解元登第一甲第二人壬戌㑹<lb/>
元姚䕫以解元登第二甲第一人乙丑㑹元商輅以解<lb/>
<pb n="KR2e0020_WYG_017-11b"/>
元登第一甲第一人楊由侍講擢户部右侍郎轉左進<lb/>
尚書加太子少保致仕卒贈太子太保諡莊敏姚由吏<lb/>
科給事中擢禮部右侍郎轉左以吏部進禮部尚書改<lb/>
吏部加太子少保卒贈少保諡文敏商由侍讀進學士<lb/>
入内閣擢兵部左侍郎尚書改户部進文淵閣大學士<lb/>
改吏部加太子少保謹身殿大學士以少保致仕卒贈<lb/>
太傅諡文毅三公連三科皆以己巳年超拜俱不歴卿<lb/>
寺館幄而名位科甲商尤勝絶又與姚俱嚴郡尤為竒<lb/>
<pb n="KR2e0020_WYG_017-12a"/>
也<lb/>
　　　文武二姓名<lb/>
嘉靖末有錦衣衛指揮文承武太倉衛指揮使武尚文<lb/>
承武貴妃兄也尚文死受旌古有祖孝孫孫榮祖與此<lb/>
皆可作對<lb/>
　　　湖廣一時之竒<lb/>
國朝文臣無至三公而獨張文忠居正加太傅至太師<lb/>
進勳上柱國辭歿以為贈錦衣緹帥無至公孤者而獨<lb/>
<pb n="KR2e0020_WYG_017-12b"/>
陸武恵炳加太保兼少傅保傅相兼歿贈忠誠伯方外<lb/>
雜流無至公孤封爵者而陶仲文至少師少傅少保封<lb/>
恭誠伯歿諡榮康恵肅文臣至三公三少相兼得四字<lb/>
諡皆曠代絶典而生時恩禮隆重權勢薫灼亦近世所<lb/>
無歿而不終後追削官諡盡除其子弟官以至籍歿無<lb/>
不同者然皆楚人張為荆州陸為承天陶為黄州而首<lb/>
尾三十年内尤竒<lb/>
　　　丁丑三伯讀卷<lb/>
<pb n="KR2e0020_WYG_017-13a"/>
讀卷文臣事也與貂蟬無與而丁丑一試内閣則武功<lb/>
伯徐有貞禮部則興濟伯楊善兵部則靖逺伯王驥皆<lb/>
奉天翊衛推誠宣力文臣特進光禄大夫柱國大竒<lb/>
　　　胡端敏李康恵名位<lb/>
胡端敏公世寧與李康恵公承勛同舉進士同為南京<lb/>
刑部主事郎中相切磋為經濟學旁及古文經術同時<lb/>
為江西屬府知府招捕大盜起功名胡公僅一轉兵備<lb/>
副使同時超按察使胡言事戍至嘉靖初同日轉都御<lb/>
<pb n="KR2e0020_WYG_017-13b"/>
史胡以僉都撫四川李以副都撫遼東後同嵗為南京<lb/>
尚書胡刑部李工部尋以同月胡改北刑部李改北吏<lb/>
部中途胡改都察院李改刑部俱加太子少保明年李<lb/>
進太子太保改兵部尚書提督團營又明年胡公改兵<lb/>
部尚書亦進太子太保致仕卒其又明年李公卒贈俱<lb/>
少保凡上之眷注優禮與才望聲實無不同者而其與<lb/>
張桂諸貴人意合亦同<lb/>
　　　江西三功臣<lb/>
<pb n="KR2e0020_WYG_017-14a"/>
寧王宸濠之反按察副使胡端敏公世寧發其謀副都<lb/>
御史孫忠烈公燧殉其節副都御史王文成公守仁成<lb/>
其功然皆浙人同舉於鄉者也是嵗為𢎞治壬子場中<lb/>
若有大聲云三人做好事然則非偶然矣<lb/>
　　　甲子二相<lb/>
嘉靖甲子少師華亭徐公階居首揆而常熟嚴公訥興<lb/>
化李公春芳次之三公皆南直𨽻人嚴李二公同日應<lb/>
制撰文同日進學士同日加太常少卿同日轉侍郎同<lb/>
<pb n="KR2e0020_WYG_017-14b"/>
日轉吏禮部尚書同日入直同日加太子太保同日進<lb/>
内閣又同有老父母同於林下侍養以終今年甲申同<lb/>
歳捐館蓋無所不同者<lb/>
　　　二故侯<lb/>
太子太保征蠻將軍成山侯王通以擅棄交阯下獄論<lb/>
死久之出為都督同知鎮山陵總兵官鎮逺侯顧興祖<lb/>
以從駕不死難下獄出為都督同知鎮紫荆皆景帝初<lb/>
即位時事也皆失侯而皆無他功狀成山死後始復為<lb/>
<pb n="KR2e0020_WYG_017-15a"/>
伯鎮逺遇赦復侯<lb/>
　　　倫氏三元<lb/>
倫氏科第之盛已具盛典中諭徳文叙中㑹元狀元通<lb/>
㕘以諒中解元矣而祭酒以訓復以解元及第第二人<lb/>
是父子合三元而贏其二也<lb/>
　　　丙辰甲戌狀元<lb/>
正統丙辰狀元周旋𢎞治丙辰狀元則朱希周正徳甲<lb/>
戍狀元唐皋萬厯甲戌狀元則孫繼皋攷景泰甲戌狀<lb/>
<pb n="KR2e0020_WYG_017-15b"/>
元則孫賢尤為竒絶<lb/>
　　　丁丑狀元<lb/>
正徳丁丑狀元舒芬字國裳授修撰之未幾以諫南幸<lb/>
謫外召復官卒萬厯丁丑狀元沈懋學字君典授修撰<lb/>
之未幾以上書諫張相丁憂不合移病歸卒二公才氣<lb/>
略相同而修撰皆無滿任夀皆四十二<lb/>
　　　輸粟三元<lb/>
嘉靖乙丑廷試第一人范應期丁丑㑹試第一人曹大<lb/>
<pb n="KR2e0020_WYG_017-16a"/>
章成化丙午順天鄉試第一人羅玘皆以輸粟入國子<lb/>
監者大章廷試復第二人而與應期宦皆不達玘入翰<lb/>
林以文行顯至大官其後正徳丙子為周光宙嘉靖戊<lb/>
子為馬一龍辛卯為馬從謙庚子為沈紹慶戊子為王<lb/>
衡而皆中順天皆南直人<lb/>
　　　嘉靖二真人<lb/>
嘉靖中道士邵元節賜號真人掌道教至禮部尚書賜<lb/>
蟒衣玉帶諡文康榮靖道士陶仲文亦賜號真人掌道<lb/>
<pb n="KR2e0020_WYG_017-16b"/>
教至禮部尚書加三孤封伯諡榮康恵肅夀皆八十二<lb/>
而四字諡千古所無二人偕得之後亦同日削奪<lb/>
　　　大科更易<lb/>
洪武丁丑取中狀元陳䢿等五十一人俱不刻登科録<lb/>
而親試中韓克忠等六十一人言者謂考試官劉三吾<lb/>
等有私俱下獄故也永樂己丑覆取㑹試下第者熊槩<lb/>
金庠等十餘人以考試官侍講鄒緝等出孟子尚書題<lb/>
誤故也𢎞治己未預行場中學士程敏政不得閲卷徐<lb/>
<pb n="KR2e0020_WYG_017-17a"/>
經唐寅不得取以有論敏政鬻題故也嘉靖甲辰進士<lb/>
徐汝孝翟汝儉彭謙焦清等并考試官學士江汝璧等<lb/>
俱逮問除名登科録削汝孝等不録以言官論徇私故<lb/>
也<lb/>
　　　甲辰二㑹元<lb/>
成化甲辰㑹試第一名儲瓘南直𨽻人仕至户部左侍<lb/>
郎改南吏部左侍郎卒諡文懿嘉靖甲辰㑹試第一名<lb/>
瞿景淳亦南直𨽻人仕至南吏部右侍郎改北禮部左<lb/>
<pb n="KR2e0020_WYG_017-17b"/>
侍郎卒亦諡文懿<lb/>
　　　紹興二首甲<lb/>
嘉靖丙辰紹興狀元諸公大綬榜眼陶公大臨同里閈<lb/>
為婚姻諸自禮部右侍郎為吏部右侍郎翰林院侍讀<lb/>
學士修實録經筵日講官以萬厯元年卒贈禮部尚書<lb/>
陶亦自禮侍代之銜位贈諡無不同者以二年卒贈官<lb/>
亦同尋己未狀元丁公亦自禮侍代之僅一轉而卒贈<lb/>
官亦同三人後皆有諡陶得文僖丁得文恪諸最後得<lb/>
<pb n="KR2e0020_WYG_017-18a"/>
文懿<lb/>
　　　蒲州三孤<lb/>
蒲州楊公博以少師居吏部王公崇古以少保居兵部<lb/>
張公四維以少傅居内閣分秩三孤皆密戚也可謂盛<lb/>
而竒者<lb/>
　　　全州二相<lb/>
廣西之全州僻州也蔣文定冕以成化丁未登第官至<lb/>
少傅太子太傅户部尚書謹身殿大學士六十二致仕<lb/>
<pb n="KR2e0020_WYG_017-18b"/>
卒贈少師吕文簡調陽以嘉靖庚戌登第官亦至少傅<lb/>
太子太傅吏部尚書建極殿大學士建極即謹身六十<lb/>
三致仕卒贈太保二公為時相首輔名位權力亦同而<lb/>
文定之自樹立敻矣<lb/>
　　　餘姚二相<lb/>
餘姚謝文正遷成化乙未及第四十七以少詹學士入<lb/>
閣丙寅五十八以少傅太子太傅禮部尚書武英殿大<lb/>
學士致仕同邑吕公本嘉靖壬辰進士相去將一甲子<lb/>
<pb n="KR2e0020_WYG_017-19a"/>
四十六以祭酒改少詹學士入閣庚申五十七以少傅<lb/>
太子太傅禮部尚書武英殿大學士丁憂俱為第三相<lb/>
者十二年謝公八十二終吕公今年八十二尚無恙<lb/>
文正之初推也凡六人太子太保吏部尚書耿裕居首<lb/>
禮部尚書倪岳次之右侍郎兼學士李東陽又次之吏<lb/>
部左侍郎周經又次之禮部右侍郎傅瀚又次之文正<lb/>
居末與第三人李公同用李長沙人也李公本初推亦<lb/>
太子太保吏部尚書聞淵居首南京吏部尚書張治次<lb/>
<pb n="KR2e0020_WYG_017-19b"/>
之吏部左侍郎學士徐階又次之南京兵部尚書韓邦<lb/>
竒又次之禮部侍郎歐陽徳又次之李公居末與第二<lb/>
人張公同用張亦長沙人也其巧符乃爾<lb/>
　　　寧波二相<lb/>
寧波舊無大拜者自嘉靖至萬厯二十餘年中而有兩<lb/>
相曰袁文榮公煒余文敏公有丁皆進士第三人而余<lb/>
為袁所取士則衣鉢也官皆至少傅太子大傅户部尚<lb/>
書建極殿大學士無一字不同晚途皆甚速而又皆不<lb/>
<pb n="KR2e0020_WYG_017-20a"/>
久夀皆至五十八病亦相𩔖皆好聲酒為懽樂<lb/>
　　　三庚戌宗伯非由翰林<lb/>
永樂以後禮部尚書如鄭賜李至剛趙羾吕震胡濙石<lb/>
瑁姚䕫鄒幹輩皆不必翰林至周文安洪謨始以翰林<lb/>
得之遂為故事矣獨景泰中楊尚書寧以宣徳庚戌進<lb/>
士嘉靖初席尚書書以𢎞治庚戌進士萬厯中徐尚書<lb/>
學謨以嘉靖庚戌進士皆不由翰林而皆庚戌皆以他<lb/>
部侍郎陞大竒<lb/>
<pb n="KR2e0020_WYG_017-20b"/>
　　　四長史<lb/>
景泰在郕邸時左長史曰儀銘右長史曰楊翥銘至太<lb/>
子太保兵部尚書掌詹事府卒贈太師諡忠襄而翥先<lb/>
致仕僅加銜禮部尚書而止世宗在興邸左長史曰張<lb/>
景明右長史曰袁宗皋宗皋至禮部尚書文淵殿大學<lb/>
士贈太子太保諡榮襄而景明先卒僅贈尚書大學士<lb/>
四史榮悴大略相同<lb/>
　　　二陳司馬<lb/>
<pb n="KR2e0020_WYG_017-21a"/>
天順間陳汝言以附太監吉祥忠國公亨冒南城功驟<lb/>
遷至兵部尚書成化間陳鉞以附太監直保國公永冒<lb/>
邊功驟遷至兵部尚書俱有寵招納權賂不踰年而<lb/>
敗汝言死於獄鉞為編民汝言之寵幸威焰無禮甚於<lb/>
鉞其禍亦慘於鉞然其姓同所依附及爵位出處亦同<lb/>
　　　二馬都督<lb/>
天順間馬良者貌温麗少以幼童侍青宫既即位有龍<lb/>
陽之幸襲父職為金吾指揮使累戰功為都指揮南城<lb/>
<pb n="KR2e0020_WYG_017-21b"/>
反正召見之進都督僉事平曹欽進都督同知賜繡蟒<lb/>
衣玉帶凡行幸必從賞賚不貲一日上出獵南海子早<lb/>
朝罷文武羣臣候送午門外見有乘馬從中門諸璫夾<lb/>
而出者以為上也最後上騎而出蓋前騎者良也良喪<lb/>
婦不數月而娶鼓吹達禁中上知之恚曰奴薄行乃爾<lb/>
耶自是不復召至成化初坐與中官王綸有連出廣東<lb/>
從大帥自效正徳間馬昻者宣府指揮也累戰功至都<lb/>
督僉事總宣府兵有女弟已適畢指揮有娠矣美麗善<lb/>
<pb n="KR2e0020_WYG_017-22a"/>
騎射曉番語上聞而召嬖之甚遂進昻右都督一門大<lb/>
小皆賜衣蟒諸大璫皆畏之呼為馬舅臺諫皆有言不<lb/>
聴一日上過昻賜第飲酣欲召幸其妾昻不可上怒而<lb/>
起昻懼請解任女弟亦踈二人姓氏官爵恩倖見疎俱<lb/>
絶相𩔖然良後協賛南京守備鎮守廣西貴州以功名<lb/>
終而昻奪職死其弟都督炅都指揮㫤昊皆得罪<lb/>
　　　南直𨽻六相相克<lb/>
吾南直𨽻輔臣在林下者少師徐公階李公春芳太子<lb/>
<pb n="KR2e0020_WYG_017-22b"/>
太保嚴公訥萬厯中少師申公時行大拜久之徐公薨<lb/>
已少保許公國大拜未幾李公卒俄而嚴公亦卒吾州<lb/>
王公錫爵復大拜林下遂無一人而三人者皆在閣矣<lb/>
　　　文武互用之極<lb/>
王靖逺驥王威寧越皆以進士累官尚書左都御史而<lb/>
一挂平蠻將軍印一挂平胡及靖虜副將軍印蓋不止<lb/>
總督而已也李曹公文忠以左都督而兼掌國子監祭<lb/>
酒王新建守仁以戰功封爵而從祀孔廟楊興濟善以<lb/>
<pb n="KR2e0020_WYG_017-23a"/>
布衣散曹而位左都御史封伯遂兼掌禮部及左軍都<lb/>
督府其事至竒故特標著之<lb/>
　　　任子官位大於所由<lb/>
國朝重科目一途任子多不得大位獨燕府左長史朱<lb/>
復以二品後五品終任子濬為北京行部尚書二品禮<lb/>
部左侍郎儀公智三品任子銘至太子太保兵部尚書<lb/>
一品翰林學士吕公原五品任子㦂至南京太常寺卿<lb/>
三品少詹事劉文恭公鉉任子棨至太常寺卿掌尚寶<lb/>
<pb n="KR2e0020_WYG_017-23b"/>
司三品浙江按察副使陶公成四品任子魯至廣東右<lb/>
布政使二品南京工部右侍郎黄公孔昭任子綰至禮<lb/>
部尚書兼翰林學士二品江西按察司副使許公逵四<lb/>
品任子瑒至錦衣衛指揮使管衛事三品右副都御史<lb/>
孫公燧三品任子堪至都督僉事二品堪任子鈺至都<lb/>
督同知一品品秩皆過於所自一竒也儀銘累任翰林<lb/>
又以尚書掌府黄綰為詹事學士咸極清華之選二竒<lb/>
也儀贈官至特進左柱國太師階勛位秩遂冠人臣三<lb/>
<pb n="KR2e0020_WYG_017-24a"/>
竒也陶復轉䕃子孫至錦衣千户世襲四竒也<lb/>
　　　兩任子改翰林給事之異<lb/>
宣徳中儀侍郎智子銘以䕃為給事中後改翰林檢討<lb/>
進修撰再進侍讀金殿學幼孜子達以䕃為檢討後改<lb/>
給事中轉左右至兵科都給事中其相反可謂竒矣正<lb/>
徳初許侍郎進入兵部子誥以給事中避言路改檢討<lb/>
與金達事亦相反<lb/>
　　　三唐狀元皆戌科<lb/>
<pb n="KR2e0020_WYG_017-24b"/>
國朝唐姓狀元僅三人其一為侍讀學士唐臯係正徳<lb/>
甲戌歴丙戌戊戌而至嘉靖庚戌為太常少卿唐汝楫<lb/>
又歴壬戌甲戌而至萬厯丙戌為今翰林修撰唐文獻<lb/>
竒甚<lb/>
　　　一母孕兩狀元<lb/>
普江王懐中言長樂馬某娶妾有子鐸而妻妬不容嫁<lb/>
之同邑李氏生子騏初曰馬後鐸中永樂壬辰科狀元<lb/>
騏中戊戌狀元<lb/>
<pb n="KR2e0020_WYG_017-25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2e0020_WYG_017-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇山堂别集卷十七<lb/>
</p>
<p>
</p>
  </div>
</body>
</text>
</TEI>
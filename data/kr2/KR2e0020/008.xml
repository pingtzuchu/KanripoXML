<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇山堂别集卷八</head> <lb/>
    <p>
<pb n="KR2e0020_WYG_008-1a"/>
欽定四庫全書<lb/>
　弇山堂别集卷八<lb/>
　　　　　　　　　　　　明　王世貞　撰<lb/>
　　異典述三<lb/>
　　　文臣監修國史<lb/>
國朝修實録例以内閣大臣總裁而元勛上公一人監<lb/>
修獨髙廟實録初以曹國公李景隆監修户部尚書夏<lb/>
原吉副之中用太子少師姚廣孝及夏公至嘉靖中修<lb/>
<pb n="KR2e0020_WYG_008-1b"/>
睿宗實録復用禮部尚書席公書吏部尚書廖公紀盖<lb/>
特典也<lb/>
　　　文臣知經筵<lb/>
故事勛臣一人知經筵内閣臣俱同知經筵後至李文<lb/>
達賢始以内閣首臣與勛臣俱知經筵而劉文穆劉文<lb/>
靖楊文忠徐文貞張江陵及今申少師俱因之矣夏貴<lb/>
溪嚴分宜雖極貴寵而上不御經筵遂成闕事<lb/>
　　　勛臣從祀孔廟<lb/>
<pb n="KR2e0020_WYG_008-2a"/>
萬厯中詔以新建伯王守仁從祀孔廟時布衣胡居仁<lb/>
亦與焉真非常之遇也<lb/>
　　　文臣配享<lb/>
髙廟配享不及文臣洪熙中以太子少師贈少師姚恭<lb/>
靖公廣孝配文皇帝嘉靖中以御史中丞贈太師劉文<lb/>
成公基配髙皇帝姚至嘉靖中革賜祀於大興隆寺<lb/>
　　　藉田孤卿五推<lb/>
天子耕藉田三公五推九卿九推今例以公侯兼三太<lb/>
<pb n="KR2e0020_WYG_008-2b"/>
者充之張江陵以少師與五推盖特恩以為加太傅張<lb/>
本也<lb/>
　　　文職世文䕃<lb/>
嘉靖元年楊太師廷和蔣少傅冕毛少保紀以辭伯爵<lb/>
費少保宏以辭蔭錦衣指揮使改蔭錦衣指揮千户等<lb/>
官復固辭以兵部尚書彭澤言蔭楊公四品在京文職<lb/>
蔣毛五品費七品皆世襲固辭復不許然四公迄無拜<lb/>
　　　侍郎非本曹<lb/>
<pb n="KR2e0020_WYG_008-3a"/>
嘉靖中董吴興份以工部尚書管吏部左侍郎事正徳<lb/>
中儲文懿瓘以户部左侍郎起管右侍郎事又嘉靖初<lb/>
兵部左侍郎陶諧黎爽俱管右侍郎事萬厯中右都御<lb/>
史吳兊張佳𦙍管兵部左侍郎事又兵部左侍郎王遴<lb/>
起管右侍郎事則以左侍無見缺故也萬厯中萬宜興<lb/>
士和以禮部左侍郎管南京禮部右侍郎事翁餘姚大<lb/>
立以兵部左侍郎管南京刑部右侍郎事尋以原官管<lb/>
南吏部右侍郎事胡永昌執禮以兵部左侍郎管南京<lb/>
<pb n="KR2e0020_WYG_008-3b"/>
兵部右侍郎事則以南部無左侍故也按儲文懿瓘後<lb/>
復以户部左侍郎起南京左嘉靖初胡端敏世寧以兵<lb/>
左侍告南改吏左非謂南必無左有左不設右有右不<lb/>
設左乃故事也吴興一轉尤為異典<lb/>
　　　巡撫非部院<lb/>
永樂間大理寺卿胡槩㕘政葉春同撫南直𨽻太常寺<lb/>
少卿周訥撫湖廣大理寺丞郭瑄撫廣東大理寺丞孫<lb/>
時撫山西通政司㕘議朱侃撫廣西正統間大理寺卿<lb/>
<pb n="KR2e0020_WYG_008-4a"/>
蔡錫撫湖廣大理少卿張驥撫浙江大理寺丞孔公恂<lb/>
撫直𨽻景泰初大理寺丞王振撫貴州大理寺卿孔文<lb/>
英鎮紫荆通政司㕘議鄒文學鎮保定大理寺丞羅綺<lb/>
賛理甘肅軍務李奎撫保定成化間大理少卿吴道宏<lb/>
撫鄖陽又正統巡撫山西河南侍郎于謙降大理寺少<lb/>
卿嘉靖巡撫順大僉都御史張阯降寺丞俱仍巡撫<lb/>
　　　大將軍<lb/>
國朝將軍掛印者事權甚重可以生殺人而大將軍為<lb/>
<pb n="KR2e0020_WYG_008-4b"/>
尤重洪武元年以徐中山達為征虜大將軍至十七年<lb/>
卒雖以常開平李岐陽之才且貴重然不過副將軍而<lb/>
其他有征南征北征西征戎之専寄亦不過將軍而已<lb/>
傅潁公之平雲南鎮北邊張英公之三下交阯統衆多<lb/>
者至八十萬少亦三十萬然皆不得掛大將軍印也余<lb/>
所知者十六人<lb/>
征北大將軍徐達馮勝藍玊<hi>洪武</hi>丘福<hi>永樂</hi>平北大將軍李<lb/>
景隆<hi>建文伐燕</hi>柳溥<hi>景/泰</hi>朱永<hi>成/化</hi>朱暉<hi>正徳/禦虜</hi>杭雄仇鸞<hi>嘉靖俱禦虜</hi>
<pb n="KR2e0020_WYG_008-5a"/>
鎮朔大將軍薛祿譚廣<hi>宣徳</hi>楊洪石亨<hi>景泰俱征邊</hi>
按譚杭以都督得之尤為異典余嘗見仇鸞銜位云平<lb/>
北大將軍總督京營戎政統領各路人馬太傅太子太<lb/>
師咸寧侯可為寒心然未㡬死事敗僇及妻子正徳中<lb/>
有稱威武大將軍朱夀者上也而許泰則為副將軍迨<lb/>
南狩上自稱總督軍務而太監張永與彬曰提督賛畫<lb/>
機密軍務張忠及泰曰提督軍務一時各邊稱總督者<lb/>
俱改總制及提督<lb/>
<pb n="KR2e0020_WYG_008-5b"/>
世廟幸承天以太師翊國公郭勛為都䕶大將軍太子<lb/>
太傅成國公朱希忠為副將軍<lb/>
　　　掛兩將軍印<lb/>
永樂中征南將軍沐晟征蠻將軍韓觀先後掛征夷副<lb/>
將軍印嘉靖中征蠻將軍栁珣亦掛征夷副將軍印俱<lb/>
有安南之師故也<lb/>
　　　副副將軍<lb/>
洪武四年徐魏公達北討李曹公文忠馮宋公勝為左<lb/>
<pb n="KR2e0020_WYG_008-6a"/>
右副將軍鄧衛公愈湯中山和為左右副副將軍按唐<lb/>
諸鎮征黄巢四面行營各設都統而王晉公鐸以上相<lb/>
臨之為都都統事相反而相𩔖<lb/>
　　　外任下遷翰林<lb/>
外任左遷而得翰林者洪武中時有之若永樂庚寅許<lb/>
州知州潘文奎以事當降為有文學改左春坊司直郎<lb/>
乙未湖廣按察僉事言蘄州同知桂宗儒柔懦當黜以<lb/>
任淺送都察院問刑三載改翰林院修撰宣徳丙午吏<lb/>
<pb n="KR2e0020_WYG_008-6b"/>
部言四川按察使陳璉不諳憲法改通政使掌國子監<lb/>
祭酒因謫而遷清近誠為異事壬子大學士楊士奇等<lb/>
言交阯南靈州革任知州黎恬有文學改右春坊右諭<lb/>
徳又山東左㕘政俞士吉考滿升詹事府詹事亦可謂<lb/>
非望之典最後如雲南布政使陳文之入為詹事浙江<lb/>
布政使李黙之入為太常寺卿掌南京國子監祭酒事<lb/>
皆視若登仙矣<lb/>
　　　翰林兼諫官<lb/>
<pb n="KR2e0020_WYG_008-7a"/>
洪武中夏公原吉范公顯祖以太子賓客兼治書侍御<lb/>
史永樂丁未李公準以太子賓客兼吏科都給事中嘉<lb/>
靖庚戌趙公貞吉以左春坊左諭徳兼河南道御史宣<lb/>
諭行營己丑夏公言以翰林院侍講學士兼吏科都給<lb/>
事中李以三品兼七品尤異國初治書侍御史階正四<lb/>
品盖今僉都御史官也<lb/>
　　　翰林改給事中<lb/>
正統中大學士金幼孜子翰林檢討達改給事中成化<lb/>
<pb n="KR2e0020_WYG_008-7b"/>
中翰林檢討李昊改南京禮科給事中昊忻王教授王<lb/>
薨故也<lb/>
　　　翰林改御史<lb/>
洪武中翰林院編修馬亮任敬王璉王輝陳敏張惟洪<lb/>
熙元年翰林院侍講李時勉羅汝敬俱改監察御史仍<lb/>
限李羅一日言一事凡三日而下獄正統己巳徐公珵<lb/>
以翰林院侍讀改浙江道御史募兵彰徳楊公鼎以右<lb/>
春坊右中允改河南道御史募兵兖州檢討王玉改江<lb/>
<pb n="KR2e0020_WYG_008-8a"/>
西道御史募兵濟南俱事完復故官<lb/>
　　　翰林改教授<lb/>
永樂乙未進士第二人李貞第三人陳景著俱以翰林<lb/>
院編修九年滿當遷改鄉官便養貞得髙州府景著得<lb/>
福州府俱教授遂以此官終其身景著及第時僅十八<lb/>
尤可惜也又有錢唐王羽者由太常少卿請便養亦得<lb/>
杭州教授正徳中援此例以授興化養親御史陳茂烈<lb/>
固辭<lb/>
<pb n="KR2e0020_WYG_008-8b"/>
　　　狀元謫任<lb/>
狀元授官以後謫為他官者羅倫舒芬俱自修撰謫市<lb/>
舶司副提舉吕柟自修撰謫解州判官張昇自左庶子<lb/>
謫工部員外郎俱以言事陳謹自修撰謫廣州府推官<lb/>
以公誤范應期以修撰謫南京大理寺評事以被論<lb/>
　　　進士徑授編檢<lb/>
洪武十八年乙丑授進士馬京等為編修吴文為檢討<lb/>
建文庚辰進士吴溥楊榮楊溥俱為編修盖官制未定<lb/>
<pb n="KR2e0020_WYG_008-9a"/>
也若正統己未進士錢溥教内使徑授檢討正徳三年<lb/>
徑授二甲第一人焦黄中三甲第一人胡纉宗為檢討<lb/>
盖中人瑾變亂成法且欲私其門客及鄉人故也<lb/>
　　　首甲不授翰林<lb/>
洪武四年初開科狀元吴伯宗授禮部員外郎<hi>時正六品</hi>第<lb/>
二第三人郭翀吴公達俱吏部主事<hi>從六品</hi>而㑹元俞友<lb/>
仁中三甲為縣丞盖官制未定也丁丑狀元陳䢿第三<lb/>
人劉鍔成謫補鴻臚寺司賓署丞尹昌隆授禮部主事<lb/>
<pb n="KR2e0020_WYG_008-9b"/>
以人言考官私南人故也嘉靖壬辰第二人孔天𦙍授<lb/>
陜西按察僉事以王親故也<lb/>
　　　給事御史互改<lb/>
洪武中給事中宋善萬徵彭通王惟言王□改監察御<lb/>
史李爌以御史改工科給事中兼齊王府録事若永樂<lb/>
江西道御史汪俊民改刑科給事中山東道御史文郁<lb/>
改工科給事中吏科右給事中羅亨信工科給事中周<lb/>
岐正統給事中朱良暹李運俱改監察御史又給事中<lb/>
<pb n="KR2e0020_WYG_008-10a"/>
金達王庾暫改御史募兵正徳兵科都給事中王翊刑<lb/>
科給事中張禴工科都給事中段豸俱改御史查盤凡<lb/>
五六見若王肅敏廷相以庶吉士授兵科給事中降亳<lb/>
州判官陞髙淳知縣入為監察御史邇來徐貞明以給<lb/>
事中謫按察照磨陞推官兵部主事尚寶司丞再以尚<lb/>
寶卿兼御史治水利尤異<lb/>
　　　布衣總裁國史<lb/>
永樂詔重修髙廟實録布衣陳濟與學士解縉等為總<lb/>
<pb n="KR2e0020_WYG_008-10b"/>
裁而禮部尚書李至剛及講讀以下僅為纂修官<lb/>
　　　布衣考試<lb/>
洪武四年京畿試前元貢士鮑恂與學士宋濓等同為<lb/>
考試官<lb/>
　　　三布衣優禮<lb/>
國朝優禮處士與處士所以自處者毋過於陳静誠遇<lb/>
吴康齋與弼武學士周文而已陳在髙帝初應聘與㕘<lb/>
帷幄大計再授翰林院學士辭授禮部侍郎尚書以至<lb/>
<pb n="KR2e0020_WYG_008-11a"/>
尚書左丞又辭竟以處士卒遣中官諭祭官為賻𦵏有<lb/>
子枋以遇故特擢累官至尚書武在文廟初以藩邸講<lb/>
讀之舊驛召至京賜襲衣銀帶鞍馬以為翰林院侍講<lb/>
學士固辭聴以學士致仕賜勅及白金文幣酒餼馳驛<lb/>
歸吴在英廟時遣行人齎勑及金幣驛召引見授左春<lb/>
坊左諭徳賜宴文華殿内閣學士李賢待再賜金幣羊<lb/>
酒三辭俱温音慰畱最後賜勑及銀幣給月米遣行人<lb/>
䕶歸其初聘勑曰朕承祖宗求賢圖治亦有年矣永惟<lb/>
<pb n="KR2e0020_WYG_008-11b"/>
勞於求賢然後成無為之治樂於忘勢乃能致難進之<lb/>
賢聞爾與弼潜心經史博洽古今藴經國之逺猷抱致<lb/>
君之宏畧爾乃嘉遯丘園不求聞達朕眷懷髙誼思訪<lb/>
髙賢渴望來儀以資啟沃今特遣行人曹隆徃詣所居<lb/>
徵爾赴闕仍賜禮幣以表至懷爾其恵然就道以副朕<lb/>
翹待之意賜歸勑曰朕惟自古英君誼辟莫不好求賢<lb/>
士以臻治理故服位以來深思先務莫急於此聞爾與<lb/>
弼懷材抱道嘉遯林泉特遣行人齎捧書幣造廬徵聘<lb/>
<pb n="KR2e0020_WYG_008-12a"/>
爾乃惠然肯來深慰朕懷欲煩輔導東宫特授春坊諭<lb/>
徳爾以衰老固辭朕堅意不允畱之數月病勢不已乃<lb/>
知本心非不欲仕第以不能供職故耳於是特允所辭<lb/>
且以嘉猷朂朕足見忠愛之誠仍遣行人送還故里賜<lb/>
以銀幣用表至懷復命有司月給米二石以資供膳爾<lb/>
其優㳺桑梓安身樂道以度遐齡倘精力未衰尚其無<lb/>
忘纂述以繼前賢輔教垂世之意其初授官賜銀幣辭<lb/>
疏㫖曰朝廷久聞髙義特用徵聘今惠然逺來朕深嘉<lb/>
<pb n="KR2e0020_WYG_008-12b"/>
悦然幣以將誠官以命徳禮非過也不允所辭面見諭<lb/>
曰重卿學行特授宫僚煩輔太子再辭疏㫖曰朕知乃<lb/>
心不干仕進故不煩以冗務特處以宫僚之職不必再<lb/>
辭三疏辭㫖曰固辭雖得難進之義揆之中道無乃過<lb/>
乎欲觀秘書可勉就職觀此二勑三㫖一諭雖内閣輔<lb/>
臣其優禮逺不能過也<lb/>
　　　編修主㑹試<lb/>
洪武戊辰國史編修蘓伯衡李叔荆主㑹試<lb/>
<pb n="KR2e0020_WYG_008-13a"/>
　　　編修主鄉試<lb/>
永樂癸未編修王達戊子檢討王洪甲午編修周述正<lb/>
統丁夘檢討錢溥成化乙酉編修彭華俱主應天試<lb/>
　　　司直修撰主㑹試<lb/>
永樂己丑左司直郎徐善述乙未翰林院修撰梁潜王<lb/>
洪景泰辛未修撰林文主㑹試<lb/>
　　　待詔典籍紀善主㑹試<lb/>
洪武乙丑翰林院待詔朱善前翰林院典籍聶鉉丁丑<lb/>
<pb n="KR2e0020_WYG_008-13b"/>
吉府紀善白信蹈主㑹試<lb/>
　　　致仕官主試<lb/>
洪武乙丑命前翰林院典籍聶鉉主考㑹試宣徳癸丑<lb/>
前少保户部尚書武英殿大學士黄淮主考㑹試聶待<lb/>
選吏部黄以謝恩適至京故也然聶以卑官得之其同<lb/>
試乃有講讀以上者尤為奇矣<lb/>
　　　非翰林官主試<lb/>
洪武三年主鄉試者御史中丞劉基治書侍御史秦裕<lb/>
<pb n="KR2e0020_WYG_008-14a"/>
伯丁丑主㑹試者吉府紀善白信蹈革除中太常寺少<lb/>
卿髙巽志主己夘庚辰鄉㑹試<lb/>
　　　同考官尊於主考<lb/>
洪武丁丑紀善白信蹈主㑹試而同考則侍讀張信侍<lb/>
講戴彛正徳丙辰侍講學士陳循主㑹試而同考則太<lb/>
常少卿魏驥景泰辛未修撰林文主㑹試而同考則侍<lb/>
講劉儼廣東㕘政羅宗本<lb/>
　　　三伯讀卷<lb/>
<pb n="KR2e0020_WYG_008-14b"/>
廷試讀卷官當以内閣及九卿詹事翰林學士為之惟<lb/>
天順丁丑徐有貞以武功伯掌内閣王驥以靖逺伯掌<lb/>
兵部楊善以興濟伯掌鴻臚寺讀卷居諸公首亦時制<lb/>
之變也成化中王越以威寧伯兼宫保掌都察院亦預<lb/>
讀<lb/>
　　　異途官讀卷<lb/>
又正統中左都御史楊善以守城生員户部左侍郎掌光<lb/>
祿寺事柰亨以吏員太常少卿程南雲以習字生讀卷<lb/>
<pb n="KR2e0020_WYG_008-15a"/>
尤為奇事亨序列内閣户部右侍郎兼學士陳循上<lb/>
　　　特賜出身<lb/>
宋制大臣或有不由科第者特賜於某人榜出身或用<lb/>
累舉恩賜第國朝無之唯永樂間曲阜孔諤以舉人至<lb/>
京中副榜第一人諤宣聖後皇太子召見特賜進士出<lb/>
身授左春坊左中允侍講讀<lb/>
鄉試不第而特許㑹試者景泰中陳瑛王倫也<hi>大學士循文子</hi>
<hi>有疏</hi>㑹試不第而特賜廷試者洪武中韓克忠等一榜進<lb/>
<pb n="KR2e0020_WYG_008-15b"/>
士也㑹試不第免廷試特賜進士出身者孔諤也<hi>一云諤超</hi>
<hi>授中允未賜進士出身後文皇帝改監察御史</hi>
　　　贈進士<lb/>
天順七年貢院災㑹試舉人死於火者九十人事聞俱<lb/>
贈進士出身<lb/>
　　　一嵗兩狀元<lb/>
洪武丁丑廷試賜陳䢿劉鍔尹昌隆及第後以舉人訴<lb/>
覆試復取韓克忠王恕焦勝及第凡二榜兩狀元而二<lb/>
<pb n="KR2e0020_WYG_008-16a"/>
公官俱不顯<lb/>
　　　連嵗狀元<lb/>
永樂辛夘始廷試寄監中式舉人陳璲等賜蕭時中苗衷<lb/>
黄暘及第明年復廷試中式舉人林誌等賜馬鐸林誌<lb/>
王鈺及第連嵗二狀元而皆不顯<lb/>
　　　㑹試四主考<lb/>
天順癸未禮部左侍郎學士陳文尚寶少卿兼修撰柯<lb/>
潜為考試官貢院災以次年改太常少卿學士彭時侍<lb/>
<pb n="KR2e0020_WYG_008-16b"/>
讀學士錢溥<lb/>
　　　丞相知貢舉<lb/>
洪武三年應天鄉試特進右丞相汪廣洋左丞相胡惟<lb/>
庸知貢舉御史中丞劉基治書侍御史秦裕伯主試同<lb/>
考則侍讀學士詹同𢎞文館學士睢稼起居注樂韶鳳<lb/>
尚寶丞吴潜國史編修宋濓四年仍鄉試主試兵部尚<lb/>
書吴琳國子監司業宋濓尋㑹試知貢舉仍廣洋惟庸<lb/>
又設主文官為禮部尚書陶凱前翰林侍講學士潘廷<lb/>
<pb n="KR2e0020_WYG_008-17a"/>
堅考試翰林侍讀學士詹同國子監司業宋濓等<lb/>
　　　知貢舉官讀卷<lb/>
禮部尚書知貢舉不得為讀卷官唯永樂中特詔尚書<lb/>
吕震嘉靖中特詔尚書嚴嵩讀卷皆異數也<lb/>
　　　典史中㑹試<lb/>
曹文襄鼐以太和典史運糧至京乞㑹試得第二人廷<lb/>
試復為第一人不十年遂登相位後有刑部吏南昱松<lb/>
陵驛丞鄭温然位不甚顯考蘓州志常熟黄鉞叔楊亦<lb/>
<pb n="KR2e0020_WYG_008-17b"/>
以典史中㑹試<lb/>
　　　朱書黄榜<lb/>
永樂甲辰上臨軒策士初以孫曰恭為第一邢寛為第<lb/>
二既而曰孫暴不如邢寛遂擢寛第一曰恭第三仍朱<lb/>
書黄榜一時以為盛事<lb/>
　　　同考試官作試録序<lb/>
洪武二年京畿鄉試録序出於國史院編修宋濓四年<lb/>
京畿鄉試録序復出於濓俱國子司業是秋㑹試録序<lb/>
<pb n="KR2e0020_WYG_008-18a"/>
復出於濓俱同考試官最後者盖濓以文學見重故耳<lb/>
嘉靖甲辰主考禮部尚書學士張潮卒於試院同考翰<lb/>
林修撰茅瓉為後序甲子應天主考中允孫世芳卒於<lb/>
試院同考吏部蔡國珍為後序<lb/>
　　　一嵗兩考庶吉士<lb/>
永樂甲申擇二甲文學優長者楊相等五十一名及善<lb/>
書湯流等十人俱為翰林庶吉士進學五月擢庶吉士<lb/>
杜欽王惟正節慶為户科給事中周玊羅亨信張侗為<lb/>
<pb n="KR2e0020_WYG_008-18b"/>
工科給事中明年正月始復選楊相劉子欽彭汝器王<lb/>
英王直余鼎章敞王訓柴廣敬王道熊直陳敬宗沈升<lb/>
洪順章朴俞學夔羅汝敬盧翰湯流李時勉段民悦吴<lb/>
紳楊勉及首甲修撰曽棨編修周述周孟簡二十六人<lb/>
於文淵閣肄業所謂二十八宿者而周忱陳請與焉司<lb/>
禮監月給筆墨紙光祿寺日給酒饌禮部月給膏燭工<lb/>
部人給第舎按今人但知二十八人不知其先取六十<lb/>
一人也宣徳癸丑選年少質美者尹昌黄瓉趙智陳雲<lb/>
<pb n="KR2e0020_WYG_008-19a"/>
傅綱黄囘六人為庶吉士令王直教習十一月復選徐<lb/>
珵賴世隆吴節李紹姜洪虞瑛潘洪王玉陳金劉實鄭<lb/>
建方熙何瑄為庶吉士并令王直教習今人但知徐珵<lb/>
即有貞為首不知其有尹昌等六人也盖一榜有前後<lb/>
兩庶吉士矣若嘉靖壬辰初取錢亮許檖閔如霖衛元<lb/>
確段承恩韓朂扈永通吕光洵謝九儀劉光文黄獻可<lb/>
劉士達劉思唐閻樸胡守中錢籍王梅雷禮邊涔李大<lb/>
魁郭希顔進呈矣上閲卷見彌封有不固者寢之尋詔<lb/>
<pb n="KR2e0020_WYG_008-19b"/>
復選得吕懷范瑟錢亮黄應中秦鳴夏邊沆閔如霖王<lb/>
珩衛元確浦應麒游居敬趙汝濓劉思唐閻樸胡守中<lb/>
李本趙維垣何城王梅李大魁郭希顔盖以後選為重<lb/>
也<lb/>
　　　冠帶舉人<lb/>
永樂甲申翰林院試下第舉人張鉉等六十一人俱賜<lb/>
冠帶於國子監進學以俟後科丙戌廷試乙榜舉人周<lb/>
翰等二人俱賜冠帶於國子監進學餘除教官己丑國子<lb/>
<pb n="KR2e0020_WYG_008-20a"/>
監試下第舉人熊槩金庠等十餘人并㑹試中式舉人<lb/>
陳璲等俱寄國子監不給冠帶宣徳癸丑試乙榜龍文<lb/>
通章瑾等二十四人如張鉉例給訓導俸攷諸冠帶舉<lb/>
人登第者十不下六七而名世之臣不與焉<lb/>
　　　史官教庶吉士<lb/>
教習庶吉士多用學士以上官亦間有及講讀者惟正<lb/>
統乙丑初用編修趙恢後用修撰王振<lb/>
　　　藩臬兼任<lb/>
<pb n="KR2e0020_WYG_008-20b"/>
成化中湖廣右布政使陶魯兼廣東按察副使正徳中<lb/>
江西右布政使吴廷舉兼本省按察副使嘉靖中山西<lb/>
右㕘政王輪兼按察僉事山西右㕘政李蓁江西右㕘<lb/>
政張景賢浙江右㕘政劉濤俱兼按察副使盖皆為兵備<lb/>
地方有年勞或功賞故也以吾呉兵備言之山東右㕘<lb/>
政任環湖廣右㕘政王叔杲俱兼按察僉事湖廣右㕘<lb/>
政湯賓兼按察副使凡三人近年以來不可勝紀襄陽<lb/>
兵備楊一魁則陞右㕘政無兼秩吾蘓松兵備馮叔吉<lb/>
<pb n="KR2e0020_WYG_008-21a"/>
徐節蹇達則直為湖廣按察使萬厯十五年有致縉紳<lb/>
録至者閲之為駭然因記於此亦時制一大變也<lb/>
以按察使飭兵者湖廣蘄州李琦河南汝南胡緒山西<lb/>
兾北王緘陜西寧夏戴光啟固原李廷儀甘州邢玠山<lb/>
東齊山曹子朝四川下川南蔡國珍廣東海南陳瑛雲<lb/>
南騰衝姜忻清軍邊維垣廣西賓州陳洙<lb/>
以右㕘政飭兵備者北直𨽻永平葉夢熊密雲郭四維<lb/>
紫荆張修吉宣府王學書遼東海盖郝杰山西冀寧許<lb/>
<pb n="KR2e0020_WYG_008-21b"/>
雲濤陜西莊浪茹宗舜靖邊李春光岷州郭汝河州張<lb/>
思忠臨鞏石櫃隴右趙焞<lb/>
以右布政使掌按察司者河南王體復<lb/>
　　　特涖鄉土<lb/>
永樂中西安人楊恭自刑科給事中擢陜西右布政使<lb/>
開封人許廓以工部左侍郎彰徳人王彰以右都御史<lb/>
俱巡撫河南兖州人樊敬以右通政兼行軍司馬鎮濟<lb/>
寧<lb/>
<pb n="KR2e0020_WYG_008-22a"/>
吳人陸公完以逐流賊至吳提督軍務撫臣俱聴節制<lb/>
秦人彭公澤以平蜀冦由闗中進兵後處置哈密事復<lb/>
總甘肅諸鎮軍務楚人陳公金以討姚源賊兼總七鎮浙<lb/>
人趙文華以征倭提督閩人張經徽人胡宗憲俱以備<lb/>
倭總督山西人則少師太宰楊公博少保大司馬王公<lb/>
崇古天津人右都御史劉公濤真定人大司馬梁公夢<lb/>
龍俱以總督禦敵吾吳少司馬劉公畿亦以總督討徽<lb/>
寇俱涖本土<lb/>
<pb n="KR2e0020_WYG_008-22b"/>
　　　節制各省<lb/>
𢎞治以前雖有大征而文臣多係參賛即有重寄多是<lb/>
本省節制及隨行官軍而已正徳中陸司馬完彭中丞<lb/>
澤破山東河南大盜兼督二省南北直𨽻湖廣陳尚書<lb/>
金破東鄉姚源盜總制江西浙江福建湖廣南直𨽻等<lb/>
處洪尚書鍾破籃鄢盜總制湖廣鄖陽陜西河南四川<lb/>
等處嘉靖中平田州亂王新建伯守仁總督廣東廣西<lb/>
江西湖廣諸處拒北邊翟尚書鵬總督宣大遷薊北直<lb/>
<pb n="KR2e0020_WYG_008-23a"/>
𨽻山西河南等處平江西寇胡尚書宗憲總督兩浙南<lb/>
直𨽻江西福建諸處俱聴便宜行事鎮巡等官俱聴節<lb/>
制<lb/>
　　　兩京文臣總督<lb/>
京營兵馬例以公侯伯總督而文臣或提督或協理南<lb/>
京守備例亦用公侯伯而文臣稱㕘賛其奏疏行移坐<lb/>
次皆出其下惟景泰初于肅愍謙以少保大司馬稱總<lb/>
督軍務列武靖侯石亨上王忠毅以靖逺伯大司馬稱<lb/>
<pb n="KR2e0020_WYG_008-23b"/>
總督機務坐守備寧逺伯任禮左盖以二公望重故優<lb/>
寄之後不爾也<lb/>
　　　勛臣巡撫<lb/>
文臣稱巡撫而武臣内臣稱鎮守例也獨宣徳中少師<lb/>
隆平侯張信巡撫陜西而嗣後都御史陳鎰王文侍郎<lb/>
耿九疇却稱鎮守<lb/>
　　　給事中巡撫<lb/>
永樂十九年遣給事中馬俊等同尚書蹇義金純等巡<lb/>
<pb n="KR2e0020_WYG_008-24a"/>
行天下撫安軍民俊徃南直𨽻葛紹祖徃四川王勵徃<lb/>
河南李瑒徃陜西許能徃浙江章雲徃江西徐初徃福<lb/>
建陶衎徃北直𨽻劉渙徃山東劉藎徃湖廣艾廣徃廣<lb/>
東蕭竒徃山西楊春徃廣西正統十四年命吏科都給<lb/>
事中張固徃河南裕州兵科都給事葉盛徃陳州等處<lb/>
勑其招撫流移耕種生理仍提督各衛所操練軍馬固<lb/>
守城池如有賊寇生發相機𠞰捕毋致滋蔓<lb/>
　　　錦衣一品<lb/>
<pb n="KR2e0020_WYG_008-24b"/>
錦衣典親軍其後寄以詗察之柄體勢日重然本非尊<lb/>
官也故雖紀綱門達逯杲之寵寄横肆然綱達不過都<lb/>
指揮僉事杲僅指揮同知而已袁彬自都指揮出僉都<lb/>
府方晉横玊正徳初指揮髙得材縁從父鳳柄司禮轉<lb/>
陞右都督終以非例於五府帶俸錢寧繼踵此官雖貴<lb/>
盛之極而意猶歉之請以都指揮理事下兵部議曲為<lb/>
䛕解遂成不疑沿流至於陸朱極矣今攷太保兼少傅<lb/>
者一人陸炳太保兼太子太傅一人朱希孝太子太傅<lb/>
<pb n="KR2e0020_WYG_008-25a"/>
一人劉守有左都督一人錢寧右都督一人陳寅都督<lb/>
同知一人余蔭已上皆掌衛督行事官校者也右都督<lb/>
一人錢安都督同知三人袁天章孫鈺楊俊士已上同<lb/>
掌衛督捕者也其它恩蔭管事左右都督如麥祥髙恕<lb/>
黄浦之𩔖不可勝紀矣<lb/>
　<lb/>
　<lb/>
　<lb/>
<pb n="KR2e0020_WYG_008-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇山堂别集卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇山堂别集卷六十八</head> <lb/>
    <p>
<pb n="KR2e0020_WYG_068-1a"/>
欽定四庫全書<lb/>
　弇山堂别集卷六十八<lb/>
　　　　　　　　　　　　明　王世貞　撰<lb/>
　　命將考上<lb/>
自髙廟至今親征之外凡大舉平敵出塞者悉紀之<lb/>
　按洪武初年定出師獻俘儀注録之<lb/>
　　　遣將出師授節鉞禮儀<lb/>
前期拱衞司設大將軍次於午門外兵部官備節鉞陳<lb/>
<pb n="KR2e0020_WYG_068-1b"/>
於奉天殿内架上内使監設御座于殿中侍儀司設大<lb/>
將軍拜位于丹墀中道稍西又設受節鉞位於御前俱<lb/>
北向設内贊位及授節鉞官位授節鉞執事位於大將<lb/>
軍受節鉞位之北東西相向百官侍立位於文武樓之<lb/>
北東西相向通班贊禮位於大將軍丹墀拜位之北通<lb/>
班在西贊禮在東引大將軍二人位於通班之次其餘<lb/>
侍衞陳設如朝會儀是日皷初嚴侍儀導從官入迎車<lb/>
駕次嚴文武官具朝服入侍立位大將軍朝服入立候<lb/>
<pb n="KR2e0020_WYG_068-2a"/>
於丹墀之西北所部將士鼓吹皆候於午門外鼓三嚴<lb/>
皇帝服武弁服出樂作陞座樂止鳴鞭捲簾報時訖引<lb/>
班引大將軍就丹墀拜位贊禮唱鞠躬拜樂作四拜興<lb/>
樂止引大將軍由西陛陞西門入内贊接引至御前唱<lb/>
鞠躬樂作再拜興樂止唱跪搢笏大將軍跪搢笏授節<lb/>
鉞官取節鉞至御前跪承制興立於大將軍之東北宣<lb/>
制位先授節次授鉞大將軍以次受訖以授執事者執<lb/>
事跪受立于西唱出笏俯伏興樂作大將軍出笏俯伏<lb/>
<pb n="KR2e0020_WYG_068-2b"/>
興復再拜樂止自西門出執節鉞者前行至位分立于<lb/>
左右樂作贊禮復唱鞠躬四拜興禮畢樂止皇帝興樂<lb/>
作還宫樂止大將軍出勒所部建旗幟鳴金鼓正行列<lb/>
擎節鉞奏樂前導百官以次送出<lb/>
　　　遣將告祭廟社儀<lb/>
遣將告祭廟社儀與遣官奏告廟社禮同就命大將以<lb/>
牲幣行一獻禮師還則陳凱樂俘馘於廟社門外而祭<lb/>
告之與出師祭告儀同<lb/>
<pb n="KR2e0020_WYG_068-3a"/>
　　　大將奏凱儀<lb/>
先期大都督以露布聞大將未至前一日所司設大將次<lb/>
于午門外内使監官陳御座於午門樓上前楹當中南<lb/>
面侍儀司設大將拜位於樓前北向諸將位於大將之<lb/>
後文武百官位於諸將之南文東武西奏凱樂位於大<lb/>
將位前恊律郎位於奏凱樂之北司樂位於恊律郎之南<lb/>
俱北向贊禮位於樓前大將拜位之北文武官侍立於<lb/>
兩傍諸將侍立位於文武班之北俱東西相向大將侍<lb/>
<pb n="KR2e0020_WYG_068-3b"/>
立位於諸將之北東向引班舍人位各於所引官之北<lb/>
東西相向又設獻俘位於樓前少南獻俘將校位於獻<lb/>
俘位北設刑部尚書奏位於將校之北皆北向又設刑部<lb/>
尚書受俘位於獻俘位西東向設露布案於内道正中<lb/>
南向受露布位於案東西向承制位於案東北西向宣<lb/>
露布位於文武班之南北向至日清晨大將以下入就<lb/>
侍立位皇帝常服乗輿出升樓即御座侍衞如常儀大<lb/>
將以下就拜位贊拜大將以下皆四拜退就侍立位贊<lb/>
<pb n="KR2e0020_WYG_068-4a"/>
奏凱樂恊律郎執麾引樂工就位司樂俛伏跪請奏凱<lb/>
樂恊律郎舉麾鼓吹振作徧奏樂曲其曲隨事撰述樂<lb/>
止司樂跪唱謹奏樂畢協律以下以次退凱樂初奏將<lb/>
校引俘俟立於兵仗之外樂畢贊宣露布承制官承㫖<lb/>
以露布付受露布官引禮引受露布官詣露布案跪受<lb/>
由中道南行以授宣露布官宣訖將校引俘至位刑部<lb/>
尚書跪奏曰某官某以某處所俘獻請付所司奏訖退<lb/>
就受俘位俟㫖其就刑者立於西廂東向以付刑官其<lb/>
<pb n="KR2e0020_WYG_068-4b"/>
宥罪者樓上承制官宣㫖曰有勅釋縛樓下承傳宣㫖<lb/>
釋訖贊禮贊所釋之俘謝恩皆四拜呼萬嵗者三將校<lb/>
以所釋俘退如有所賜就宣㫖賜之大將以下就拜位<lb/>
皆四拜搢笏舞蹈山呼萬嵗者三出笏復四拜乃出文<lb/>
武官就位四拜搢笏舞蹈山呼如常儀復四拜班首稍<lb/>
前跪稱賀致詞訖俯伏興復位及衆官復四拜禮畢乗<lb/>
輿降樓還宫百官以次出<lb/>
　　　論功行賞儀<lb/>
<pb n="KR2e0020_WYG_068-5a"/>
前期内使監陳御座香案于奉天殿如常儀尚寳司設<lb/>
寳案于殿中侍儀司設詔書案於寳案之前誥命案於<lb/>
丹陛正中之北設皇太子諸王侍立位於殿上之東北<lb/>
設承制位於殿上之東宣制位于丹陛誥命案之北吏<lb/>
部户部禮部尚書位於殿上之東南設大都督府兵部<lb/>
尚書位於殿上之西南應受賞官拜位於丹墀中序立<lb/>
位於丹墀西南受賞位於誥命案之南受賞執事位於<lb/>
受賞官序立位之西每官用捧誥命捧禮物各一人俱<lb/>
<pb n="KR2e0020_WYG_068-5b"/>
北向餘陳設如朝會儀是日鼓三嚴執事官各就位皇<lb/>
帝服衮冕御輿以出樂作陞座樂止捲簾鳴鞭報時訖<lb/>
皇太子諸王具衮冕自殿東門入樂作至殿内侍立位<lb/>
樂止受賞官入就拜位樂作四拜樂止承制官跪承制<lb/>
由殿中門出吏部户部禮部尚書由殿西門出立于誥<lb/>
命案東承制官至丹墀中南向稱有制受賞官皆跪宣<lb/>
制曰朕嘉某等為國建功宜加爵賞今授以某職賜以<lb/>
某物某恭承朕命宣畢受賞官俯伏興樂作再拜樂止<lb/>
<pb n="KR2e0020_WYG_068-6a"/>
行賞受賞官第一人詣案前跪搢笏吏部尚書捧誥命<lb/>
户部禮部尚書捧禮物各授受賞官受賞官以授左右<lb/>
出笏俯伏興復位餘官以次受賞訖承制官吏部尚書<lb/>
等俱至御前復命退復位樂作受賞官皆再拜樂止搢<lb/>
笏鞠躬三舞蹈跪呼萬嵗者三出笏俯伏興樂作復四<lb/>
拜樂止禮畢皇帝興樂作至謹身殿樂止皇太子諸王<lb/>
還宫受賞官及文武官以次出至午門外以誥命禮物<lb/>
置于龍亭用儀仗鼓樂各送還本第明日進表稱謝如<lb/>
<pb n="KR2e0020_WYG_068-6b"/>
常儀<lb/>
丙午八月庚戌上以討張士誠告大江之神辛亥中書<lb/>
左相國徐達為大將軍平章政事常遇春為副將軍率<lb/>
師二十萬發建康辛酉師至太湖已巳常遇春敗其兵<lb/>
於湖州港癸酉進湖州之毗山又敗其兵甲戌至湖州<lb/>
遂圍之破其援兵潘元紹等又破士誠於皂林乙巳又<lb/>
大破其援兵於舊館戊寅遂平舊館寨得五太子等兵<lb/>
六萬人十一月甲申湖州李伯昇等降己丑平章朱文<lb/>
<pb n="KR2e0020_WYG_068-7a"/>
忠平杭州潘原明等降癸夘大將軍達等兵至姑蘇城<lb/>
南鮎魚口擊士誠兵破之遂圍姑蘇達軍葑門常遇春<lb/>
軍虎丘郭子興軍婁門華雲龍軍胥門湯和軍閶門王<lb/>
弼軍盤門張温軍西門康茂才軍北門耿炳文軍城東<lb/>
北仇成軍城西南何文輝軍城西北四面築長圍守之<lb/>
吳元年丁未正月庚子松江府嘉定州降六月己酉士<lb/>
誠出犯副將軍遇春兵大敗之壬子復出兵西門遇春<lb/>
復敗之八月辛巳達兵破葑門遇春兵亦破閶門新寨<lb/>
<pb n="KR2e0020_WYG_068-7b"/>
遂凌城士誠兵大潰執之得其官屬平章左丞參政内<lb/>
史等官及將校吏士外都流寓之人凡二十餘萬己丑<lb/>
士誠至建康自縊死偽吳平<lb/>
吳元年十月甲午中書左丞相信國公徐達為征北大<lb/>
將軍平章軍國重事鄂國公遇春為副將軍率兵二十<lb/>
五萬由淮入河北取中原辛未沂州王宣父子納款壬<lb/>
午宣叛達討平之十一月辛丑達師克益都遂狥下其<lb/>
屬州縣十二月丁未都督張興祖兵至東平降元衆五<lb/>
<pb n="KR2e0020_WYG_068-8a"/>
萬洪武元年二月丙午遇春自濟南取東昌癸丑克之<lb/>
丁巳都督同知康茂才以兵益大將軍丙寅達師下樂<lb/>
安三月甲申達奏所下山東郡縣獲卒三萬二千餘人<lb/>
馬一萬六千餘疋己亥達進攻汴梁至陳橋左君弼等<lb/>
迎降四月戊申達遇春自虎牢進攻河南破托音特穆<lb/>
爾兵五萬河南降戊午達分兵取陜州遇春下汝州甲<lb/>
子上行幸汴梁都督馮宗異破潼關元守將望風奔潰<lb/>
辛夘遇春宗異至行在見上乙未辭六月庚子朔達至<lb/>
<pb n="KR2e0020_WYG_068-8b"/>
行在謀取元都癸夘辭己未會兵於河陰七月丁酉渡<lb/>
河閏七月庚子狥河北州郡癸夘下彰徳丁未下廣平<lb/>
己酉師次臨清檄東昌兵来會癸丑達率馬步舟師北<lb/>
上戊午下長蘆辛酉抵直沽獲海舟七作浮橋以濟師<lb/>
遇春等各率舟師並河東西以進馬步夾之元丞相伊<lb/>
遜等望風遁癸亥達師至河西務大破其平章阿爾布達<lb/>
等兵丙寅入通州復破其國公知院兵是夜三鼓元帝<lb/>
及其后妃太子開建徳門北走八月庚午達進師圍元<lb/>
<pb n="KR2e0020_WYG_068-9a"/>
都將士填濠登城而入達登齊化門樓執其監國宗室<lb/>
淮王特穆爾布哈及太尉中書右丞相强通平章徳哷<lb/>
必實保賽音布哈右丞張康伯御史中丞摩綽戮之獲<lb/>
諸王六人玉印二玉璽一封其府庫圖籍寳物等又封<lb/>
故宫殿門宫人妃主令其宦寺䕶視號令士卒無得侵<lb/>
暴人民皆安堵癸未偏將軍湯和平章楊璟從達甲午<lb/>
右副將軍馮宗異從達征山西九月戊戌朔達改故元<lb/>
都安貞門為安定門建徳門為得勝門戊申狥永平下<lb/>
<pb n="KR2e0020_WYG_068-9b"/>
之甲子大兵發北平乙丑下保定府丁夘下中山府己<lb/>
巳遇春兵克真定壬申右副將軍宗異偏將軍湯和兵<lb/>
渡太行破碗子關癸酉取澤州丁丑取潞州乙夘達略<lb/>
平定州戊午克河中府十一月甲子達檄宗異以潞州<lb/>
之師會十二月丁夘元丞相庫庫特穆爾由太原出鴈<lb/>
門謀復北平達兵𢷬太原庫庫還救未合戰夜襲其營<lb/>
盡覆之得壯士健馬各四萬庫庫遁遂悉下山西州縣<lb/>
二年正月遇春兵攻大同守將珠展走三月達至鹿臺<lb/>
<pb n="KR2e0020_WYG_068-10a"/>
遂入奉元路元平章李思齊張思道等遁遇春進攻鳳<lb/>
翔下之李思齊奔臨洮達師至鞏昌守將呼圖克特穆爾<lb/>
汪琳沁巴勒等出降宗異進逼臨洮李思齊降五月張良<lb/>
臣以慶陽降尋復叛六月甲戌達自涇州率諸軍圍之<lb/>
己夘遇春與副將李文忠率步騎九萬取開平敗元兵<lb/>
于錦州敗之於全寧又敗之於大興州進攻開平元主<lb/>
先北奔追北數百里俘其宗王平章斬之得將士萬人<lb/>
車萬輛馬三千疋牛五萬頭己亥遇春卒李文忠代將<lb/>
<pb n="KR2e0020_WYG_068-10b"/>
之八月丙寅破元托里巴之師降其衆萬餘癸未克慶<lb/>
陽斬張良臣達等還京師賞賚有差此克元之大畧也<lb/>
吳元年十月甲子征南將軍胡廷美副將軍何文輝兵<lb/>
由江西取福建正月破建寧執參政陳子琦獲將士九<lb/>
千七百九十餘人馬二百七十一疋十二月征南將軍<lb/>
湯和取福州洪武元年正月師至延平執平章陳友定<lb/>
二月癸夘廷美狥汀泉諸郡縣悉降之福建平是日平<lb/>
章廖永忠為征南將軍參政朱亮祖副之率舟師由海<lb/>
<pb n="KR2e0020_WYG_068-11a"/>
道取廣東丙辰永忠等諭廣東右丞何真壬戍𠡠贛州<lb/>
衞指揮使陸仲亨等率兵益永忠等三月何真以廣東<lb/>
行省降四月己夘永忠移兵取梧州廣東西悉平<lb/>
洪武三年春命右丞相信國公達復為征北大將軍浙<lb/>
江行省平章李文忠為左副將軍右都督馮勝為右副<lb/>
將軍御史大夫鄧愈為左副副將軍湯和為右副副將<lb/>
軍分道出征沙漠四月丙寅大將軍達率師出安定駐<lb/>
沈兒峪口與庫庫特穆爾隔深溝而壘日數交戰庫庫<lb/>
<pb n="KR2e0020_WYG_068-11b"/>
發千騎由間道從東山下潜刼東南壘一壘皆擾達親<lb/>
率兵救之敵乃退遂斬其壘指揮數人以狥軍中股栗<lb/>
明日整兵出戰諸將爭奮遂大破之於川北亂塚間擒<lb/>
元郯王文濟王及國公閻思孝平章哈扎爾和琳等官<lb/>
一千八百六十五人將校士卒八萬四千五百餘人獲<lb/>
馬萬五千二百八十餘匹槖駞驢騾雜畜稱是庫庫僅<lb/>
以身免辛丑左副將軍李文忠師趨應昌未百里獲其<lb/>
諜訊之云元主已殂自應昌往開平報國喪文忠即督<lb/>
<pb n="KR2e0020_WYG_068-12a"/>
兵進癸夘大破元兵追圍其城明日克之獲元主嫡孫<lb/>
宻廸哩巴拉并后妃宫人暨諸王省院達官士卒并獲<lb/>
宋元玉璽金寳一十五宣和殿玉圖書一玉冊二鎮圭<lb/>
大圭玉帶玉斧各一及駝馬牛羊無算太子阿裕實哩<lb/>
遁走得免師旋頒詔天下封賞有差<lb/>
四年正月丁亥伐偽夏命中山侯湯和為征西將軍江<lb/>
夏侯周徳興徳慶侯廖永忠為左右副將軍率營陽侯<lb/>
楊璟等京衞荆襄舟師由瞿唐趨重慶潁川侯傅友徳<lb/>
<pb n="KR2e0020_WYG_068-12b"/>
為征虜前將軍濟寧侯顧時為左副將軍率河南陜西<lb/>
步騎由秦隴趨成都閏三月楊璟師進攻瞿唐與戴夀<lb/>
兵戰不利退還歸州四月丙戌潁川侯攻階州克之己<lb/>
丑克文州敗其平章丁世真庚寅命永嘉侯朱亮祖為<lb/>
征虜右副將軍發兵益湯和癸巳友徳兵渡青州果陽<lb/>
白水江遂趨隆州庚子克之癸夘克綿州破向大亨兵<lb/>
六月壬午克漢州大敗戴夀兵復破吳友仁兵於古城<lb/>
丙戌徳慶侯廖永忠率所部兵至舊夔府破其平章鄒<lb/>
<pb n="KR2e0020_WYG_068-13a"/>
興等辛夘破瞿唐關入夔州明日湯和亦至與永忠分<lb/>
道和率步騎永忠率舟師會攻重慶丙申友徳兵至成<lb/>
都己亥永忠自夔乗勝抵重慶偽夏主明昇遣使納欵<lb/>
癸夘湯和至昇與其母彭面縛銜璧請降承制釋之七<lb/>
月友徳大破偽丞相戴夀兵尋請降得士馬三萬庚辰<lb/>
偽平章丁世真竄山谷死庚子友徳及江夏侯兵克保<lb/>
寧執吳友仁蜀地平<lb/>
洪武五年正月甲戌命征北大將軍達兵五萬出中路<lb/>
<pb n="KR2e0020_WYG_068-13b"/>
左副將軍文忠兵五萬出東路征西將軍勝兵五萬出<lb/>
西路征王保保即庫庫特穆爾也達至山西境都督藍<lb/>
玉兵至圖拉河遇保保敗之保保走五月壬子達兵至<lb/>
嶺北與敵戰不利歛兵守寨别將中山侯和與敵戰於<lb/>
斷頭山不利指揮章存道死之六月戊寅勝及左副將<lb/>
軍陳徳右副將軍傅友徳師至蘭州友徳率驍騎五千<lb/>
趨西凉敗元實喇罕之兵至永昌又敗元太尉多爾濟<lb/>
巴勒于呼喇罕口大獲其輜重牛馬進至掃林山勝等師<lb/>
<pb n="KR2e0020_WYG_068-14a"/>
亦至友徳手射死元平章布哈斬其黨四百餘降太尉<lb/>
索諾爾濟雅平章衮楚克等至甘肅守將上都律以吏<lb/>
民降進至額齊訥路守將布延特穆爾以城降進師破<lb/>
元岐王多爾濟巴勒獲其平章常嘉努等二十七人及<lb/>
馬駝牛羊十餘萬友徳復追敗之於𤓰沙州收其兵獲<lb/>
金銀印馬駝牛羊二萬餘而還甲辰文忠師至扣肯地<lb/>
敵棄營遁獲牛馬輜重無算進至哈瑪爾敵别部驚潰<lb/>
復進至臚朐河輕騎襲敵至圖拉河敵將曼濟哈喇章<lb/>
<pb n="KR2e0020_WYG_068-14b"/>
覘知之悉騎兵結陣以待文忠與戰敵稍却復進至鄂<lb/>
勒歡河敵騎益衆摶戰不已文忠馬中流矢急下馬短<lb/>
兵接從者劉義直前奮擊以身蔽文忠指揮李榮見事<lb/>
急以所乗馬授文忠自奪敵馬乗之文忠横槊徑進士<lb/>
皆殊死戰敵遂敗走獲人畜萬計追至青哈敵復大集<lb/>
文忠勒兵椎牛饗士縱所獲馬畜於野示以閒暇居三日<lb/>
敵疑有伏兵不敢逼乃遁去文忠亦引歸宣寜侯曹良臣<lb/>
指揮使周顯張耀韋榮皆戰死是舉也大將軍所遇勁故<lb/>
<pb n="KR2e0020_WYG_068-15a"/>
敗失士馬數不可攷然孤懸塞外而能還保塞諸將無<lb/>
所亡失蓋一敗而能整故耳左副將軍雖名為勝之敢<lb/>
深入失亡過當㡬至喪師征西將軍所遇靡故全勝而<lb/>
右副將軍功最多然賞罰俱不行史謂達與諸將固請<lb/>
北征恐未必然也前是月餘上特召達文忠勝賜之交<lb/>
阯弓五十彤弓百而不及鄧衞公無何三將並命實上<lb/>
意也故不得而罪之宋公與指揮千百户俱不賞而賞<lb/>
止旗軍則聞其有私駞馬之議耳<lb/>
<pb n="KR2e0020_WYG_068-15b"/>
洪武十年四月吐蕃部川藏邀殺使者命衞國公鄧愈<lb/>
為征西將軍都督同知沐英為副將軍率陜西諸衞兵<lb/>
十餘萬討之五月愈等分兵為三道𢷬其巢六遂大破<lb/>
川藏之衆追奔至崑崙山斬首萬餘級獲馬牛羊十餘<lb/>
萬遣凉州等衛將士分戌碾北等處而還愈行至夀春<lb/>
遇疾卒追封寧河王尋封沐英為西平侯將士陞賞有<lb/>
差<lb/>
十三年故元國公托和齊知樞宻院藹足率衆數萬屯<lb/>
<pb n="KR2e0020_WYG_068-16a"/>
於和林為邊患命西平侯沐英等率陜西兵往討之英<lb/>
師至靈州遣候騎偵知托和齊等兵次額齊訥路遂率<lb/>
精騎渡黄河經寧夏歴賀蘭山涉流沙凡七日夜至其<lb/>
境去穹廬五十里分軍為四道至夜銜枚而進合圍之<lb/>
擒托和齊藹足盡獲其部落男女馬駝牛羊以歸悉封<lb/>
諸將安陸侯吳復等十餘人為列侯<lb/>
十四年九月命潁川侯傅友徳為征南將軍永昌侯藍<lb/>
玉西平侯沐英為左右副將軍率三十萬衆征雲南丁未<lb/>
<pb n="KR2e0020_WYG_068-16b"/>
友徳至湖廣遣都督胡海洋等率兵五萬由永寧趨烏<lb/>
撒十二月戊辰友徳等至曲靖大破梁王將達爾瑪兵<lb/>
於白石江擒之斬獲萬計友徳自率衆數萬𢷬烏撒而<lb/>
分兵授玉英趨雲南壬申梁王巴咱爾斡爾宻走羅佐<lb/>
山轉入普寧州草舍自縊死癸酉玉等兵入雲南定之<lb/>
遣將分道取雲南諸路庚辰友徳大破元右丞實巴爾兵<lb/>
遂城烏撒得七星關以通畢節又克可渡河於是東川<lb/>
烏䝉芒部諸蠻望風降附十五年正月辛巳别將攻威<lb/>
<pb n="KR2e0020_WYG_068-17a"/>
楚路降之壬午降其曲靖宣慰司中庾澂江武定三路<lb/>
七州六縣閏二月癸夘左右副將軍兵進攻大理克之<lb/>
分兵取鶴慶麗江破石門關下金齒於是車里平緬等<lb/>
處俱來降雲南悉平<lb/>
洪武二十年春正月癸丑命宋國公馮勝為征虜大將<lb/>
軍潁國公傅友徳永昌侯藍玉為左右副將軍南雄侯<lb/>
趙庸定逺侯王弼為左參將東川侯胡海武定侯郭英<lb/>
率兵二十萬北伐以元丞相納克楚近邊故也三月辛<lb/>
<pb n="KR2e0020_WYG_068-17b"/>
亥師出松亭關駐大寜五月丁丑勝等至遼州東獲納<lb/>
克楚屯卒<hi>闕</hi>百人馬四十餘匹遂進師金山之西使其<lb/>
故將鼐喇固來云納克楚有三營畜牧甚盛不肯會元<lb/>
主期至是見逼於我乃遣使至大將軍陽為納欵而實<lb/>
覘我兵勢勝遂遣藍玉往伊圖河受其降敵見我兵盛<lb/>
還報納克楚乃指天嘖嘖歎曰天不與我有此衆矣遂<lb/>
率數百騎詣玉約降玉大喜與飲懽甚納克楚酌酒酬<lb/>
玉玉請之先納克楚即先飲更酌以授玉玉解衣衣之<lb/>
<pb n="KR2e0020_WYG_068-18a"/>
曰請衣此而後飲因相與爭讓久之納克楚取酒澆地<lb/>
顧其下咄咄語將脱去時鄭國公常茂在坐其麾下有<lb/>
趙指揮者解其語以告茂直前薄之納克楚驚起欲就<lb/>
馬茂拔刀斫之傷臂不得去都督耿忠擁以見勝其所<lb/>
部將士妻子凡十餘萬松花河北聞納克楚被傷遂驚<lb/>
潰勝遣衮通諭之其降者凡四萬餘并得其噶哈瑪勒所<lb/>
部凡二十餘萬人羊馬驢駞輜重亘百餘里追獲北奔<lb/>
車輛四萬四千九百六十三傷殘其軍二萬四千二百<lb/>
<pb n="KR2e0020_WYG_068-18b"/>
二十九人是役也踰於霍冠軍之降休屠渾邪耳第以<lb/>
大將軍與鄭公茂爭功相訐勝還朝待罪茂削爵流雲<lb/>
南舉軍無賞者然玉處置之失宜僅亞於茂而茂之直<lb/>
前斫納克楚稍失之躁耳亦未可盡非也<lb/>
二十年九月丁未永昌侯藍玉為征北大將軍延安侯<lb/>
唐勝宗武定侯郭英為左右副將軍都督僉事耿忠孫<lb/>
恪為左右參將討北師二十一年三月乙夘出師至百<lb/>
眼井丙辰至捕魚兒海偵北師營在海東北八十餘里<lb/>
<pb n="KR2e0020_WYG_068-19a"/>
以定逺侯王弼為前鋒直薄之敵方欲北向聞大軍至<lb/>
太尉曼濟拒戰敗之殺曼濟及其兵數十人衆遂降是<lb/>
時托克斯特穆爾與其太子天保努知院訥克林丞相<lb/>
實勒們等數十騎遁去玉率精騎追之出千餘里不及<lb/>
而還獲其次子地保努等六十四人及故太子必里克<lb/>
圖妃并公主等五十九人又追獲吳王代王及平章巴<lb/>
朗等二千九百九十四人軍士男女七萬七千三十七<lb/>
口得寳璽圖書牌靣一百四十九宣勅照會三千三百<lb/>
<pb n="KR2e0020_WYG_068-19b"/>
九十道金印一銀印三馬四萬七千匹駞四千八百四<lb/>
頭牛羊一十萬二千四百五十二頭車三千餘輛聚其<lb/>
甲兵焚之尋又破故元將哈喇章營獲其軍士一萬五<lb/>
千八百三户馬駞四萬八千一百五十餘匹<lb/>
二十一年七月西平侯沐英奏東川諸蠻據烏山路結<lb/>
巢而叛上下三百里人跡阻絶詔大發馬步兵命潁國<lb/>
公傅友徳仍為征南將軍英為左副將軍普定侯陳桓<lb/>
為右副將軍景川侯曺震為左參將靖寧侯葉昇為右<lb/>
<pb n="KR2e0020_WYG_068-20a"/>
㕘將往討之尋賜友徳𠡠諭友徳等謂東川芒部諸夷<lb/>
種類雖異而其始皆出囉囉厥後子姓蕃衍疆場乃異<lb/>
其名曰東川烏撒烏䝉芒部禄肇水西無事則互起爭<lb/>
端有事則相為救援近稱諸蠻不叛者號為循良固未<lb/>
可逆詐然須加防閑嚴整師旅使彼不得肆其姦謀然<lb/>
後賊可破也又戒以山勢險峻道路崎嶇林箐深邃其<lb/>
人如猿猱猝難捕獲宜且駐兵屯種待以嵗月然後可<lb/>
圖九月友徳等討越州叛酋阿資又遣靖寧侯昇破平<lb/>
<pb n="KR2e0020_WYG_068-20b"/>
東川獲叛蠻五千五百三十人十一月友徳討阿資置<lb/>
平夷千户所於其山二十二年正月破阿資普安寨獲<lb/>
其兵千三百馬牛羊五千三百頭二月進擊阿資於越<lb/>
州敗之斬其黨大頭宗等五十餘人獲馬牛羊萬計阿<lb/>
資勢窮與其母請降三月命友徳駐沅州申國公鄧鎮<lb/>
駐大庸魏國公徐允恭駐常徳曹國公李景隆駐安陸<lb/>
開國公常昇駐辰州靖寧侯葉昇駐襄陽普定侯陳桓<lb/>
駐岳州雄武侯周武駐武昌吉安侯陸仲亨駐蘄州安<lb/>
<pb n="KR2e0020_WYG_068-21a"/>
陸侯吳傑駐茶陵東平侯韓勲駐黄州東川侯胡海駐<lb/>
寳慶南雄侯趙庸駐長沙宣寧侯曹泰駐瞿塘宣徳侯<lb/>
金鎮駐施州靖海侯吳忠駐衡州江陰侯吳髙駐永州<lb/>
全寧侯孫恪駐沔陽延安侯唐勝宗駐黄平都督張銓<lb/>
王誠孫彦駐桂陽忠州道州信國公子湯鼎六安侯子<lb/>
王威駐長寧夷陵諭以休息士卒控制蠻夷七月以友<lb/>
徳疾召還<lb/>
二十三年正月以故元丞相約爾珠太尉鼐爾布哈知院<lb/>
<pb n="KR2e0020_WYG_068-21b"/>
阿爾特穆爾平章和克齊等將為邊患詔晉王燕王各<lb/>
率所部大軍討之尋命潁國公傅友徳為征北前將軍<lb/>
南雄侯趙庸為左副將軍懐逺侯曹興為右副將軍定<lb/>
逺侯王弼為左㕘將全寕侯孫恪為右㕘將赴北平操<lb/>
練兵馬聽燕王節制復命齊王率山東都司青兖州䕶<lb/>
衛及徐邳二衛精鋭馬步官軍隨征聽燕王節制仍遣都<lb/>
御史特古斯特穆爾以勅諭約爾珠等降二月燕王率兵<lb/>
出古北口友徳等各以所部從燕王諭之曰吾與諸將<lb/>
<pb n="KR2e0020_WYG_068-22a"/>
軍受命提兵沙漠以靖邊患今敵無城郭居止其地空<lb/>
曠千里行師必有耳目不得其所難以成功諸將聽命<lb/>
即發哨騎探得蹤跡知鼐爾布哈約爾珠等駐廬帳於<lb/>
逓都遂進兵適大雪諸將欲止燕王曰天今大雪敵必<lb/>
不疑我至宜乗雪速進遂抵逓都隔一磧敵不之覺乃<lb/>
先遣指揮衮通徃招之衮通與鼐爾布哈舊至則相抱<lb/>
持而泣倉卒間我師已壓敵營敵衆大驚鼐爾布哈欲<lb/>
上馬走衮通諭以燕王自至毋恐也鼐爾布哈約爾珠<lb/>
<pb n="KR2e0020_WYG_068-22b"/>
素聞王威信遂不去衮通引之來見王王降辭色待之<lb/>
即賜之酒食令醉飽慰諭遣還營敵甚喜過望遂無遁<lb/>
意將至營又復召還如是再三遂悉收其部落馬駞牛<lb/>
羊以歸捷聞詔鼐爾布哈等將校二百餘人入朝獻太<lb/>
尉等銀印四金牌三銀牌八鐵牌五并所受元宣命二<lb/>
十八道以鼐爾布哈為留守中衛指揮使阿爾特穆爾為<lb/>
燕山中䕶衛指揮約爾珠為副都御史古卜齊為工部右<lb/>
侍郎賜紗帽金帶襲衣鈔錠銀兩有差晉王兵出塞不見<lb/>
<pb n="KR2e0020_WYG_068-23a"/>
敵而還<lb/>
建文二年七月燕王起兵北平執殺都指揮使謝貴左<lb/>
布政使張昺事聞命征虜將軍長興侯耿炳文等三十<lb/>
萬衆伐之八月以十三萬衆戰於真定敗績炳文僅以<lb/>
身免左副將軍駙馬都尉李堅右副將軍都督顧成都指揮<lb/>
劉遂俱被獲九月命太子太師曹國公李景隆率兵五<lb/>
十萬代炳文賜節鉞得專征伐是月遼東緫兵江陰侯<lb/>
吳髙復敗績大寧失守寧王與其三䕶衛兵皆屬燕十<lb/>
<pb n="KR2e0020_WYG_068-23b"/>
月景隆等悉衆攻圍北平不下十一月燕王自大寧還<lb/>
救景隆等大敗走屯徳州以燕王間書削遼東帥吳髙<lb/>
爵戍廣西專任都督楊文三年正月燕王圍大同景隆<lb/>
引兵出紫荆救之遇燕王復還徳州令左副將軍武定<lb/>
侯郭英右副將軍安陸侯吳傑駐真定尋合兵進至白<lb/>
溝河與燕王大戰連日復敗績死及降者數十萬景隆<lb/>
走徳州燕師來薄景隆走濟南燕師遂取徳州追擊至<lb/>
濟南景隆戰復敗走燕師遂圍濟南山東布政司左㕘<lb/>
<pb n="KR2e0020_WYG_068-24a"/>
政鐵鉉擊却之燕王歸北平六月遣尚寳司丞李得成<lb/>
講和於燕八月都督徐凱等敗於滄州被擒詔都督盛<lb/>
庸以兵駐東昌與燕兵戰大破之王走北平進封庸歴城<lb/>
侯為平燕將軍諸將咸屬焉三年二月庸進兵大戰於<lb/>
滹沱始勝之再戰大敗死者十餘萬庸走徳州閏三月<lb/>
吳傑及都督平安兵復敗於滹沱北死者復十餘萬順<lb/>
徳廣平大名俱失守遣大理少卿薛嵓使燕諭罷兵五<lb/>
月都督袁宇兵復敗十月都指揮花英等兵復敗被獲<lb/>
<pb n="KR2e0020_WYG_068-24b"/>
十一月遼東兵圍永平者復敗四年三月平安兵復大<lb/>
敗於徐州命駙馬都尉梅殷以重兵屯淮安號四十萬<lb/>
盛庸率餘兵走與殷合左都督何福等復大敗於靈璧<lb/>
福走左副揔兵陳暉右副摠兵平安右參將馬溥都督<lb/>
徐真等三十七員禮部侍郎陳性善大理寺丞彭與明<lb/>
欽天監副劉伯完等一百五十員皆被擒死者六萬餘<lb/>
人泗州失守盛庸兵復敗於淮安失戰艦以千數燕王<lb/>
遂南揚州失守命皇從姑慶成郡主如師請和割地不<lb/>
<pb n="KR2e0020_WYG_068-25a"/>
許六月盛庸等集舟師拒之𤓰洲復大敗王遂渡江鎮<lb/>
江失守命魏國公徐輝祖開國公常昇等率兵分道出<lb/>
禦之復大敗遣曹國公李景隆兵部尚書茹瑺都督<lb/>
王佐行成不許景隆等遂納欵復命諸王如師行成不<lb/>
許燕王兵至金川門谷王橞開門内之京師失守<lb/>
　<lb/>
　<lb/>
　<lb/>
<pb n="KR2e0020_WYG_068-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇山堂别集卷六十八<lb/>
</p>
<p>
</p>
  </div>
</body>
</text>
</TEI>
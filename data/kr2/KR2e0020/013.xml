<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇山堂别集卷十三</head> <lb/>
    <p>
<pb n="KR2e0020_WYG_013-1a"/>
欽定四庫全書<lb/>
　弇山堂别集卷十三<lb/>
　　　　　　　　　　　　明王世貞　撰<lb/>
　　異典述八<lb/>
　　　召故相勅劄<lb/>
我朝超用内閣大臣未有如張永嘉之篤者真所謂家<lb/>
人父子也按嘉靖十五年致仕少師兼太子太師吏部<lb/>
尚書華葢殿大學士張孚敬表啟問安仍疏賀冊嬪上<lb/>
<pb n="KR2e0020_WYG_013-1b"/>
優詔答之遣錦衣衞副千户劉昂視孚敬于家賜之勅<lb/>
曰卿以内閣元輔朕所倚毗頃因有疾懇乞歸休朕察<lb/>
卿有不獲已之情乃特俞允送卿還鄉茲得卿來疏奏<lb/>
問并賀省覽之餘具悉忠愛特遣錦衣衞副千户劉昂<lb/>
齎勅往視卿疾如既愈即便來京勿負朕望果未除則<lb/>
當善自保攝用副朕眷思之懐復以手勅付昂曰勅舊<lb/>
輔孚敬卿比以疾乞還允切朕思昨得奏賀朕躬平吉<lb/>
聖母康泰及擇原選淑女内曰曹王二氏朕御而各有<lb/>
<pb n="KR2e0020_WYG_013-2a"/>
喜期將近已先冊封為端昭二嬪并河南李氏京選王<lb/>
氏補為敬靜二嬪又朕於春三月躬行謁陵禮奉慈車<lb/>
率后妃禮成後又于四月之吉命工恭飾新七陵増造<lb/>
等項朕自作幽宫于長陵左之陽翠嶺<hi>即十道嶺更名</hi>改小山<lb/>
一名平臺山以尊皇祖太宗嘗御之地前次并往金山<lb/>
拜皇髙祖妣章皇后皇曽叔祖景皇帝二陵奉聖母舟<lb/>
回京今朕命使昂往視卿於家卿如果疾未痊便不煩<lb/>
以見如小可即星夜以行急來見朕副切思情勿自負<lb/>
<pb n="KR2e0020_WYG_013-2b"/>
自棄以致朕懐無已卿其承之<lb/>
　　　致仕守正大臣勅諭<lb/>
世宗初政羣臣論薦大學士劉健謝遷戸部尚書韓文<lb/>
皆以論劾逆瑾守正被害後雖復官而旌典不及於是<lb/>
特遣行人齎勅謹録之以見一時之盛<lb/>
皇帝勅諭特進光禄大夫左柱國少師兼太子太師吏<lb/>
部尚書華葢殿大學士劉健朕惟人臣之事君得志行<lb/>
道樹功烈於當時者固難而名遂身退康寧壽考始終<lb/>
<pb n="KR2e0020_WYG_013-3a"/>
一節足以繫天下之望尤為不易卿資稟醇正器識恢<lb/>
宏粤自早年究心理學上探河洛之傳登名賢科蜚聲<lb/>
藝苑勞勤懋著聞望彌隆遂以碩德長才受知於我孝<lb/>
宗皇帝簡自聖心擢居政府朝夕獻替不詭不隨培植<lb/>
人才愛惜善𩔖宣達民隠慎守彛章延訪于便殿賜問<lb/>
於平臺危言讜論禆益𢎞多是以致𢎞治十有八年之<lb/>
間政事清明實惟卿與二三大臣佐理之功至於顧命<lb/>
之際推誠付托至切至專卿感激知遇益切勞瘁故當<lb/>
<pb n="KR2e0020_WYG_013-3b"/>
武宗皇帝改元之初隨事納忠曲為匡救其毅然不可<lb/>
回之氣往往形於辭色釐革宿弊斥逐羣小直道難容<lb/>
告老而歸髙風大節播在天下中遭權姦横加讒抑旋<lb/>
復昭雪人皆欽仰之不置乃今年近九旬體履康泰全<lb/>
名盛福求之當代實鮮其倫惟昔宋之名賢如司馬光<lb/>
文彦博輩皆卿鄉哲揆其始終進退之大義抑亦不多<lb/>
讓焉朕嗣承大統圖新治理顧茲尊賢優老之典誠不<lb/>
可緩惟卿累朝舊德實軫朕懐矧夫公論明揚至再至<lb/>
<pb n="KR2e0020_WYG_013-4a"/>
三亦可見卿之賢於人逺矣茲特遣行人齎勅至家存<lb/>
問仍賜羊酒命有司月餽官廩八石嵗給輿𨽻十名用<lb/>
表異數卿其體朕至意頥養天和茂膺壽祉用表儀於<lb/>
天下非特卿一鄉一邑之光而已朕又聞老臣體國義<lb/>
不忘君卿有嘉謨至計尚無所隠以輔朕之不逮期於<lb/>
海内乂安共享太平之福而卿亦有令譽於無窮矣欽<lb/>
哉故諭時正德十六年之五月戊午也<lb/>
皇帝勅諭光禄大夫柱國少傅兼太子太傅禮部尚書<lb/>
<pb n="KR2e0020_WYG_013-4b"/>
武英殿大學士謝遷朕惟人臣立朝得行其志建功立<lb/>
業者固難而退處其鄉壽考康寧完名全節足以繫天<lb/>
下之望尤為不易卿性資端方器識宏逺粤自早年潛<lb/>
心正學遂以文章大魁天下蜚聲翰苑譽望彌重逮孝<lb/>
宗皇帝簡注有素爰自宫端擢居内閣朝夕獻替不激<lb/>
不隨當時政化清美實惟卿二三大臣佐理之功暨聞<lb/>
末命付托諄切益感知遇誓竭誠悃故當武宗皇帝改<lb/>
元之初隨事納忠協心匡弼釐革宿弊斥逐羣小直道<lb/>
<pb n="KR2e0020_WYG_013-5a"/>
難容告老而歸髙風大節播在天下乃今年踰七袠體<lb/>
履安康子姓蕃茂全德盛名求之前代亦不多見焉朕<lb/>
嗣承天序圖新治理顧茲尊賢優老之典誠不可緩惟<lb/>
卿累朝耆舊實軫朕懐茲遣行人齎勅存問仍賜羊酒<lb/>
命有司月餽官廩八石嵗給輿𨽻十名用表異數卿其<lb/>
體朕至意頥養天和茂膺壽祉行將起卿于家得聞猷<lb/>
告以輔朕之不逮惟國有無窮之休而卿亦有無窮之<lb/>
問矣故諭<lb/>
<pb n="KR2e0020_WYG_013-5b"/>
皇帝勅諭光禄大夫柱國太子太保户部尚書韓文卿<lb/>
以宏逺之才清慎之操敡歴中外多閲嵗年晚貳銓衡<lb/>
晉司邦計勞績茂著為時名臣越在先朝首倡論劾除<lb/>
革羣姦遭讒去官退居田里凜然風槩天下想聞乃能<lb/>
懋修靡懈德望愈隆壽考康寧年踰八袠完名盛福求<lb/>
諸今日葢僅見焉朕初嗣位念卿一時耆碩人望攸歸<lb/>
已有㫖起用茲特先遣行人齎勅存問并賜羊酒仍令<lb/>
有司月給食米四石嵗撥人夫六名以示優眷行將起<lb/>
<pb n="KR2e0020_WYG_013-6a"/>
卿於家來覲闕廷以為班行之光卿其頥養天和益邵<lb/>
乃德康乃身用副朕寤寐老成至意抑書有之曰爾身<lb/>
在外乃心罔不在王室卿有嘉猷嘉謀未展盡於平素<lb/>
者尚無所隠以禆朕之不逮卿其敬念之哉故諭時俱<lb/>
十六年六月之壬子也是時劉公年八十九韓公年八<lb/>
十二謝亦七十三矣韓以尚書得之尤為異數後四年<lb/>
韓卒壽八十六五年劉卒壽九十四七年謝復召明年<lb/>
復歸又二年卒壽八十二自是王公鏊楊公一清劉公<lb/>
<pb n="KR2e0020_WYG_013-6b"/>
忠三少傅皆有司援例為請得慰諭存問而名壽俱不<lb/>
能及也<lb/>
　　　致仕輔臣壽考恩典<lb/>
以禮致仕内閣大學士八十尚書九十賜存問起自嘉<lb/>
靖初載實帝王隆禮耆碩至典内閣大學士凡四見而<lb/>
萬歴九年為盛嘉靖元年少師大學士劉公健九十河<lb/>
南左布政使閔楷等以聞詔以健累朝舊德禮宜優厚<lb/>
著本處巡撫都御史備綵幣羊酒親詣其家宣諭眷念<lb/>
<pb n="KR2e0020_WYG_013-7a"/>
至意二十一年少保大學士毛公紀八十山東撫按以<lb/>
聞詔以紀輔弼舊臣年登八十德壽並懋其賜以羊酒<lb/>
撫按官及門存問仍月給食米四石嵗給人夫六名應<lb/>
役以示優眷二十二年大學士賈詠八十守臣以聞詔<lb/>
以詠耆舊重臣年躋八袠齒德並茂其賜以羊酒命撫<lb/>
按官及門存問仍月給米四石嵗給人夫六名應役以<lb/>
示優眷葢毛公以八年定禮削官及夫米後官雖復而<lb/>
夫米不復賈公則致仕時原無給夫米故也萬厯十年<lb/>
<pb n="KR2e0020_WYG_013-7b"/>
少師大學士徐公階八十太傅居正等為請詔以階輔<lb/>
佐皇祖翼戴先帝忠勤端亮茂著勞勛今年登八十足<lb/>
稱榮壽准卿等奏寫勅差官存問仍賜白金五十兩大<lb/>
紅紵絲蟒衣一襲綵段四表裏以示優禮耆碩至意賜<lb/>
勅一異也遣使二異也賜金帛三異也賜蟒衣四異也<lb/>
閣臣題請五異也不給夫米者先有故耳<lb/>
　　　賜八十九十大臣勅諭<lb/>
成化七年八月以南京吏部尚書致仕魏驥年九十八<lb/>
<pb n="KR2e0020_WYG_013-8a"/>
特遣行人賜勅存問其辭曰卿以醇篤之資正大之學<lb/>
歴事累朝官登八座歸安田里壽屆百齡進退從容體<lb/>
履康豫緬惟風采嘉歎不忘茲特遣行人齎勅存問并<lb/>
賜羊酒令有司月給食米三石優贍終身卿宜倍加調<lb/>
攝益隆壽祉佇聞讜論用慰渴思卿其體朕至懐萬厯<lb/>
九年五月以少師太子太師吏部尚書建極殿大學士<lb/>
徐階八十遣行人賜勅諭存問曰朕聞古者公孤在朝<lb/>
則坐而論道更老在學則憲而乞言惟尊賢尚齒之儀<lb/>
<pb n="KR2e0020_WYG_013-8b"/>
實褒德勸功之典睠言耆碩著有勛庸世咸仰為達尊<lb/>
朕豈靳於殊數卿才優王佐學擅儒宗早馳譽於清華<lb/>
歴試功於盤錯簡知皇祖晉陟台司履忠順以事一人<lb/>
持亷靖而先百辟當僉壬之既黜更治化以維新懲貪<lb/>
汚而仕路肅清奬忠直而真材彚進申明典制多安邊<lb/>
裕國之籌黙運樞機有尊主庇民之畧定邦本于危疑<lb/>
之際宣上德于彌留之中翼我先皇嗣基圖而撫方夏<lb/>
保予冲子升儲貳以奉宗祧方倚重于黄扉遽乞閒于<lb/>
<pb n="KR2e0020_WYG_013-9a"/>
緑野後先多績朝廷資其典刑終始完名寰㝢想其風<lb/>
采自天純佑俾爾壽康屆茲八旬斂時五福匪直先民<lb/>
之楷式實惟盛世之禎祥朕祗遹先猷追惟舊德粤稽<lb/>
功載申賜寵章茲特遣行人涂時相齎勅存問仍賜銀<lb/>
五十兩大紅紵絲蟒衣一襲綵幣四表裏以示朕眷於<lb/>
戲衞武雖在耄勤箴儆不忘于國晉公已解機務安危<lb/>
猶係其身惟我宗工不殊前哲其茂綏蕃祉慎保修齡<lb/>
尚謀黄髪之詢用慰蒼生之望欽哉<lb/>
<pb n="KR2e0020_WYG_013-9b"/>
　　　考滿非常恩賜<lb/>
永樂中尚書凡三年滿有賜羊一牽酒十瓶鈔千貫者<lb/>
九年滿有賜勅奬諭賜宴内殿者其後奬諭賜宴惟内<lb/>
閣大臣一品九年滿有之而六年滿於羊酒鈔錠之外<lb/>
又有加賜白金五十兩大紅麒麟段衣一襲及酒饌一<lb/>
桌者則自張永嘉始夏貴溪嚴分宜徐華亭俱有之張<lb/>
江陵九年滿於羊酒鈔錠外及銀兩表裏俱以為常賜<lb/>
復加賜白金二百兩坐蟒蟒衣各一襲綵段八表裏陞<lb/>
<pb n="KR2e0020_WYG_013-10a"/>
左柱國太傅予三代誥命䕃子尚寶司丞錫宴禮部辭<lb/>
太傅而已最後十二年滿上為召吏禮部傳諭元輔居<lb/>
正受先帝顧命夙夜在公任事任怨雖稱十二年考滿<lb/>
實在閣辦事十五年忠勲與常不同應得恩䕃等項著<lb/>
從厚㑹議來看尋遣司禮監太監張誠賜銀三百兩蟒<lb/>
衣一襲紵絲四十表裏羊十隻酒六十瓶鈔十萬貫酒<lb/>
飯五桌雞十隻鵝五隻猪肉一百五十斤湯五品白麵<lb/>
一百二十斤香油三百二十斤白糖一百斤黒糖一百<lb/>
<pb n="KR2e0020_WYG_013-10b"/>
四十斤蜜二十五斤燭一百對柴三百扛蓮肉二十斤<lb/>
荔枝十斤圓眼十斤膠棗紅棗各二十斤栗子三十斤<lb/>
冬筍二十斤蔴菇香菌花椒胡椒各五斤尋勅諭元輔<lb/>
卿親受先帝遺囑輔朕十年四海昇平四夷賔服實頼<lb/>
卿匡弼之功精忠大勲朕言不能述官不能酬茲歴十<lb/>
五年考績特於常典之外賜銀二百兩坐蟒蟒衣各一<lb/>
襲嵗加禄米二百石薄示褒眷先生其欽承之該吏禮<lb/>
二部疏上加上柱國太傅支伯爵俸䕃子尚寶司丞給<lb/>
<pb n="KR2e0020_WYG_013-11a"/>
四代誥命仍賜勅奬諭錫宴禮部疏辭上柱國伯爵俸<lb/>
而已<lb/>
　　　勛臣致仕恩典<lb/>
凡勛戚不任事即食禄奉朝請或以病免朝㕘未有致<lb/>
仕者正德中張英公懋乞骸特賜勅奬諭賜金幣輿卒<lb/>
二十人免朝給禄視輔臣恩禮有加可謂纓弁之極榮<lb/>
矣初朱成公希忠辭府事奬賜亦如之而加輿卒為三<lb/>
十人仍舊知經筵及監修國史<lb/>
<pb n="KR2e0020_WYG_013-11b"/>
　中貴亦無致仕嘉靖中司禮監太監蕭敬張佐就閒<lb/>
　敬賜嵗夫十名佐夫五名月廩俱十石萬厯十三年<lb/>
　司禮監太監張宏以病乞閒賜月廩二十石嵗夫三<lb/>
　十名尤重然命下之次日而卒<lb/>
　　　八十恩數<lb/>
嘉靖三十八年正月少師大學士嚴嵩八十同官徐階<lb/>
等上聞詔苑直出入得乗肩輿嵗支伯爵禄賜白金百<lb/>
兩綵幣八表裏寶鈔羊酒錫宴禮部其年六月諭禮部<lb/>
<pb n="KR2e0020_WYG_013-12a"/>
秉一真人恭誠伯陶仲文職掌𤣥教屢盡忠誠在告年<lb/>
踰八十其降勅遣錦衣衞千户一人往存問賜白金一<lb/>
百兩綵幣四表裏寶鈔羊酒以示眷懐按二臣所遘殊<lb/>
為隆渥特以名德不昌終從削奪故不足道也<lb/>
　嚴辭伯爵禄不許聽辭舊支正一品尚書二俸按伯<lb/>
　爵禄千二百石今定本色八百石每石折銀七錢折<lb/>
　鈔四百石正一品俸千七十石尚書俸七百三十四<lb/>
　石則當為千八百四石矣是反奪其俸六百石也豈<lb/>
<pb n="KR2e0020_WYG_013-12b"/>
　一二品俱止二分本色以是為厚薄耶或前二俸不<lb/>
　住支也<lb/>
　　　丁憂恩典<lb/>
洪武中布政使魏鑑臧哲徐中知府李亨丁憂家居俱<lb/>
念其居官勤慎各賜勅奬諭鑑哲賜米六十石鈔二十<lb/>
五錠中亨米五十石鈔二十錠仍令其恪恭以孝服滿<lb/>
來朝分理庶務為生民福永樂末户部尚書夏原吉自<lb/>
繫所赦復職以母喪乞歸守制仁廟慰諭之謂卿有喪<lb/>
<pb n="KR2e0020_WYG_013-13a"/>
服我無喪服乎遂留贊輔賜米十石鈔一萬錠胡椒一<lb/>
百斤遣家屬䕶喪歸兵部給驛舟有司治葬又楊庶子<lb/>
榮丁父憂奔喪賜鈔千貫葬畢復任丁母憂以邊事留<lb/>
明年始奔喪復賜鈔千貫奉御宋成䕶行葬畢復任成<lb/>
化二年李少保賢丁父憂賜賻如例奔喪賜素食品備<lb/>
途中用太監林興輔行十六年劉閣學吉丁父憂賜四<lb/>
表裏銀五十兩米十石錠十塊羊四羫酒十瓶差少監<lb/>
送至其家正德十年楊少師廷和奔喪行人吕律䕶送<lb/>
<pb n="KR2e0020_WYG_013-13b"/>
賜勅書給驛禮部郎中祝鑾諭祭工部郎中王孝忠治<lb/>
喪既抵家遣司禮監少監秦用催取萬厯五年張少師<lb/>
居正聞父喪上及兩宫賜白金共一千五百兩鈔三萬<lb/>
貫綵幣三十表裏白米六十石麻布百五十疋香油柴<lb/>
炭稱是留輔政辭不許遣司禮監太監同子編修嗣修<lb/>
代治喪禮部主事曹誥等官司祭葬請辭常禄許之仍<lb/>
日給酒飯月給白米十石香油二百斤燭二百枝茶三<lb/>
十斤鹽一百斤柴炭稱是大婚後許奔喪上及慈聖各<lb/>
<pb n="KR2e0020_WYG_013-14a"/>
賜白金五百兩綵幣八表裏仁聖白金三百兩綵幣六<lb/>
表裏瀕行賜白金八寶六十兩尚寶少卿鄭欽錦衣指<lb/>
揮史繼書䕶送往回馳驛撫按官以起程日期星夜馳<lb/>
奏既葬復命錦衣指揮翟汝義敦召之限十日抵其地<lb/>
朝辭賜白金綵幣酒饌以重其行服除賜白玉帶一條<lb/>
大紅坐蟒蟒衣各一襲金執壺一把金臺盞一副慈慶<lb/>
賜白金五十兩紵絲四表裏慈寧賜膳九品金執壺一<lb/>
把金臺盞一副金鑲牙筯一雙白金五十兩綵段四表<lb/>
<pb n="KR2e0020_WYG_013-14b"/>
裏葷素食八盒甜食四盒酒十瓶仍設宴管待<lb/>
十一年張少師四維聞父喪守制賜齋米八十一包布<lb/>
十五筒鈔三千五百貫銀三百兩綵幣六表裏兩宫賜<lb/>
銀二百兩綵幣四表裏陛辭賜白金一百兩綵幣六表<lb/>
裏行人䕶行按蒲州賜比江陵僅三之一視他輔臣則<lb/>
倍蓰矣嘉靖末吕少傅本丁母憂無所賜<lb/>
　　　大臣殁後儀典<lb/>
洪武二年六月故征北左副將軍中書平章軍國重事<lb/>
<pb n="KR2e0020_WYG_013-15a"/>
鄂國公常遇春卒於軍訃聞上命禮部議舉哀喪至龍<lb/>
江上親出祭之勅葬鍾山之隂給明器九十事納之墓<lb/>
贈開平王諡忠武仍王其三代後中山武寧王卒禮如<lb/>
遇春葢以二王為開國諸功臣冠故也自後内閣首輔<lb/>
卒於任者如贈太師楊士竒楊溥李賢彭時贈太保費<lb/>
宏太傅李時恩禮最號隆重然祭不過九壇齋糧麻布<lb/>
五十石疋而已萬厯十年六月故太師吏部尚書中極<lb/>
殿大學士張居正卒於位上賜齋壇麻布五十筒筒十<lb/>
<pb n="KR2e0020_WYG_013-15b"/>
疋米二百石香燭油薪稱是又與仁聖慈聖兩宫潞王<lb/>
共賻白金二千三百兩兩宫復賜齋糧米麻布二百疋<lb/>
香燭油薪有差祭九壇外加七壇大約視親王及國公<lb/>
之加師傅者贈上柱國諡文忠遣官㑹布政司營葬仍<lb/>
命京堂四品官錦衣堂上官各一員䕶喪其子疏辭謝<lb/>
上批答朕念先生承先帝顧命鞠躬盡瘁殁而後已忠<lb/>
勞可憫他還有髙年之母在京著差司禮監太監陳政<lb/>
䕶送還鄉馳驛前去然未幾奪其官并追一切恩典<lb/>
<pb n="KR2e0020_WYG_013-16a"/>
　　　居守賜勅<lb/>
國朝六飛在狩必有居守如文皇幸北京皇太子監國<lb/>
尚書蹇義金忠諭德楊士竒輔又北征皇太孫居守尚<lb/>
書夏原吉輔宣德征漢庶人鄭王襄王居守廣平侯袁<lb/>
容武安侯鄭亨都督山雲張昇尚書黄淮黄福李友直<lb/>
輔正綂己巳上北征郕王居守駙馬都尉尚書王直胡<lb/>
濙内閣學士陳循髙榖輔此皆重在居守諸臣無專勅<lb/>
正德上南征寧庶人是時無監國者内則司禮監太監<lb/>
<pb n="KR2e0020_WYG_013-16b"/>
蕭敬等大學士楊廷和毛紀外則五府㑹昌侯孫銘等<lb/>
六部尚書陸完等厰衞太監張鋭等團營太監谷大用<lb/>
兵部尚書王瓊等皆有勅是時權在中人故敕中人重<lb/>
而内閣輕嘉靖上幸承天皇太子監國宣城伯衞錞遂<lb/>
安伯陳鏸留守大學士顧鼎臣尚書張瓚同留守是時<lb/>
上注意内閣故顧有特勅為重而諸大臣輕今按正德内<lb/>
閣勅可攷者皇帝勅諭大學士楊廷和等朕今親統<lb/>
六師奉行天討剿除反逆以安宗社尚念根本重大居<lb/>
<pb n="KR2e0020_WYG_013-17a"/>
守無人一應合行事務恐致廢弛特命爾等照依内閣<lb/>
舊規同寅協恭勤慎供事每日司禮監發下在京在外<lb/>
各衙門題奏本俱要一一用心看詳擬㫖封進奏請施<lb/>
行其奏有軍機𦂳急重大事情合用軍馬錢糧器械闗<lb/>
防符驗之𩔖尤要詳加審處擬㫖封進聽司禮監一面<lb/>
奏聞定奪一面發各衙門依擬議處毋致遲滯誤事爾<lb/>
等受茲重托尤須盡心竭力維持公道不許徇私執拗<lb/>
如違責有所歸爾等其欽承之皇帝勅諭少保太子太<lb/>
<pb n="KR2e0020_WYG_013-17b"/>
傅禮部尚書武英殿大學士顧鼎臣朕茲巡幸承天府<lb/>
恭視顯陵車駕往回動歴數月昨已冊立東宫命之監<lb/>
國特留卿贊輔協同文武重臣居守内自禁掖外而都<lb/>
城逺及邊郵并大小百司庶務悉以付卿卿宜遵承朕<lb/>
命應啟請者擬請令㫖施行應聞奏者馳奏行在定奪<lb/>
其有密切𦂳重事情宜用欽賜印記來聞卿講幄重臣<lb/>
久懐經濟朕茲重寄宜欽承之<lb/>
　　　在京尚書都御史特勅<lb/>
<pb n="KR2e0020_WYG_013-18a"/>
故事臣僚奉特㫖者有勅若部院大臣拜命履任而已<lb/>
獨宣德中於兵部尚書許廓有勅謂前尚書張本能體<lb/>
朕心上汲汲於國事下惓惓於兵民專意畢慮夙夜不<lb/>
懈剗弊舉廢各有條理其卒也朕念之不忘眷求賢能<lb/>
以繼其任爾廓久任於朝諳練政務特陞兵部尚書膺<lb/>
茲重寄惟秉忠瀝誠勤以莅事亷以率下審察必明謀<lb/>
慮必固如政有不通弊有當革利有當建者毋憚面陳<lb/>
朕將擇而行之毋怠毋忽又勅都察院右都御史顧佐<lb/>
<pb n="KR2e0020_WYG_013-18b"/>
謂爾佐剛直亷正簡在朕心今特畀茲任其竭誠盡力<lb/>
必公必明恪恭夙夜毋憚勤勞彈劾愆謬毋避權要毋<lb/>
枉良善毋縱奸宄其各道見任御史宜審擇之凡亷謹<lb/>
公正老成惇厚者俱留在職其不達政體不諳文移貪<lb/>
淫無恥及犯贓罪者悉送吏部降黜公差給假丁憂者<lb/>
亦如之務盡至公之道所闕御史即行吏部慎選自今<lb/>
不許濫授爾其欽哉正德勅左都御史劉宇等令其持<lb/>
亷秉公正已率屬各道御史務令奉職守法清白自律<lb/>
<pb n="KR2e0020_WYG_013-19a"/>
夙夜匪懈一應政務悉依諸司職掌及憲綱施行言事<lb/>
必存大體治事必循舊章凡有章奏必先呈稟爾等指<lb/>
實奏聞黜幽陟明舊典具在仍行南京都察院一體施<lb/>
行嘉靖敕兵部左侍郎兼學士署掌都察院張璁謂御<lb/>
史論事不知大體責人不究虛實望風捕影往往失真<lb/>
一倡衆和期於必勝巡按在外又不能正已律下惟知<lb/>
以聲勢加人激揚官屬則以喜怒為取舍鞫問刑獄則<lb/>
任已情為出入如山西馬録惑於朋言欲陷一家無罪<lb/>
<pb n="KR2e0020_WYG_013-19b"/>
之人於死地勘官轉相附㑹釀成大獄一省如此他處<lb/>
可知爾張璁宜宣揚朕意昭示各官痛自懲創勉圖修<lb/>
省事君以不欺為主律下以正已為先論事必明大體<lb/>
而抑細故論人必伸君子而抑小人鞫獄惟平惟允勿<lb/>
憚五過之疵當官惟慎惟勤勿忘三事之訓勿矯抗以<lb/>
要名勿偏私以玩法庶幾不愧風紀之任不忝耳目之<lb/>
官仍行南京都察院一體施行後列欵凡五條<lb/>
　　　洪熈特旌大臣三勅<lb/>
<pb n="KR2e0020_WYG_013-20a"/>
勅太子少傅兼謹身殿大學士楊榮茲為朔漠梗化久<lb/>
犯邊疆我皇考太宗文皇帝為宗社子孫天下臣民長<lb/>
久之計不得已躬擐甲胄親率六師往行天討豈期朔<lb/>
㓂畏威逺遁班師之際不幸皇考上賔六軍在外朕又<lb/>
逺違膝下及斯崩殂兒孫亦莫能知惟卿盡忠為國報<lb/>
先皇帝恩德獨為果斷致有今日家國寧謐宗社奠安<lb/>
今辰奏告忽思至此實感不已卿當重賚曩者哀悼倉<lb/>
皇之際報卿甚微今追前勛加賜白金五十兩綵幣表<lb/>
<pb n="KR2e0020_WYG_013-20b"/>
裏各十寶鈔二萬貫白米二十石特陞卿為工部尚書<lb/>
前官如故三俸俱支全支尚書本色卿當領受以慰朕<lb/>
懐又勅少師兼吏部尚書蹇義曩朕監國之時卿以先<lb/>
朝舊臣擢兼詹事日侍左右時肇建兩京政務方殷隨<lb/>
事籌畫適中惟艱卿以善翊君以義徇國勞心焦思不<lb/>
遑身家載歴艱虞未嘗有咨嗟之意及朕嗣承大統贊<lb/>
襄治理用濟斯民喻朕於道不懈益恭二十餘年夷險<lb/>
一節朕篤不忘茲以已意創製蹇忠貞印一枚賜卿用<lb/>
<pb n="KR2e0020_WYG_013-21a"/>
藏於家傳之後世俾爾子孫知前人顯榮於國者良不<lb/>
易致宜加保守朕之子孫亦知卿弼子於艱體朕愛卿<lb/>
之心以保爾子孫庶幾上下相安與國咸休書曰惟后<lb/>
非賢不又惟賢非后不食自古君臣相遇難矣往績惟<lb/>
茂永終是圖欽哉又勅少傅兵部尚書兼華葢殿大學<lb/>
士楊士竒往者國家肇建兩京政務方殷朕膺監國之<lb/>
命卿以翰林親臣兼職春坊留侍左右贊助庶務敷答<lb/>
章奏籌畫之際適中惟艱朕恒以為慮尚賴卿一二臣<lb/>
<pb n="KR2e0020_WYG_013-21b"/>
僚合心同德徇國忘身屢歴艱虞曽不易志及朕嗣位<lb/>
以來嘉謀嘉猷入告於内期予於治以憂黎元正固無<lb/>
二簡在朕心茲以已意創製楊貞一印一枚賜卿用藏<lb/>
於家傳之後世庶卿子孫由是知卿克致顯榮不易惟<lb/>
艱思保守之惟朕子孫亦由是知卿弼朕之功以保全<lb/>
爾子孫與國咸休與世無斁詩曰無言不酬無德不報<lb/>
又曰靡不有初鮮克有終尚克交修以成明良之譽欽<lb/>
哉按此皆洪熈元年所賜者前一勅報榆木功後二勅<lb/>
<pb n="KR2e0020_WYG_013-22a"/>
報監國功其精切懇至當非後世可擬故特志之<lb/>
　　　太后還宫賜勅<lb/>
今上將大婚慈聖太后還慈寧宫特以上付托少師張<lb/>
居正仍賜坐蟒蟒衣各一襲綵段八表裏白金二百兩<lb/>
其勅辭云皇帝大婚禮在邇我當還本宫不得如前時<lb/>
常常守著看管恐皇帝不似前向學勤政有累聖德為<lb/>
此深慮先生親受先帝付托有師保之責比别不同今<lb/>
特申諭交與先生務要朝夕納誨以輔其德用終先帝<lb/>
<pb n="KR2e0020_WYG_013-22b"/>
付托重義庶社稷蒼生永有賴焉先生其敬承之故諭<lb/>
外賜坐蟒蟒衣各一襲綵段八表裏銀二百兩示惓惓<lb/>
懇切至意<lb/>
　　　賜勅奬言事<lb/>
髙廟以右司諌石時中左判録夏守中言事各賜鈔十<lb/>
錠巡按陜西御史凌漢言事賜其子鈔二百錠綺衣一<lb/>
襲<lb/>
文廟以鎮守湖廣總兵官鎮逺侯顧成言事賜鈔五千<lb/>
<pb n="KR2e0020_WYG_013-23a"/>
貫文綺帛八疋綵絹八疋再以言事賜鈔一萬貫銀二<lb/>
百兩綺絹如前又以軍人張貞言事賜鈔千貫帛衣一<lb/>
襲<lb/>
仁廟以大學士楊士竒言事賜白米十石綵幣二表裏<lb/>
鈔二千貫又以學士楊溥言事賜綵幣一雙鈔千貫二<lb/>
公及鎮逺皆有勅奬諭<lb/>
　若洪武中超擢典史馮堅衞經歴黄福邊彛又擢祁<lb/>
　門知縣何敏中為徽州知府則皆以小臣言事者也<lb/>
<pb n="KR2e0020_WYG_013-23b"/>
　嘉靖中刑科都給事中髙時劾翊國公勛加俸一級<lb/>
　御史鄒應龍劾少師嵩陞通政司右㕘議右中允趙<lb/>
　貞吉以論兵陞右諭德<lb/>
　　　手勅問大臣疾<lb/>
洪武十八年太傅魏國公徐達瘡愈帝賜勅曰方今九<lb/>
夷八蠻大者畏力小者懐德非將軍忠誠耿耿以勞為<lb/>
逸何由臻茲將軍功昭上下澤及兵農而於人欲之私<lb/>
秋毫無犯此其明智者乎邇者將軍有瘡疾朕初聞之<lb/>
<pb n="KR2e0020_WYG_013-24a"/>
於心恐焉今喜疾愈特遣將軍子持勅致意將軍少<lb/>
安毋勞正統七年少師兵部尚書華葢殿大學士楊士<lb/>
竒有疾又以子稷犯法在告帝賜勅曰卿歴事祖宗以<lb/>
及朕躬啟沃弼贊勞勛實多比卿以疾違朕者數月朕<lb/>
心拳拳惟卿子乖家訓干國紀朕不敢私卿其以理自<lb/>
處勉進藥食早圖康復以副注望景泰六年少保太子<lb/>
太傅兵部尚書于謙有疾帝賜勅曰昨聞卿偶膺重疾<lb/>
朕心惕然念卿夙膺重托旦夕不可或無已令近臣㩦<lb/>
<pb n="KR2e0020_WYG_013-24b"/>
醫往視茲復賜卿白金五十兩為湯藥費并賜羊酒白<lb/>
米卿其勉扶疾體副朕惓惓之意嘉靖十三年少師太<lb/>
子太師吏部尚書華葢殿大學士張孚敬有疾上手扎<lb/>
諭昨少保時特為卿陳病苦之情朕惟近古之君有剪<lb/>
鬚療其臣之疾者今朕每自取數味合以飲或時亦效<lb/>
茲手揀數味清心寧神驅火保肺之藥為一服卿亦如<lb/>
常煎而服之服時用蜜一大茶匙倘得病減庶慰朕念<lb/>
雖非剪鬚者之切亦見朕意服後一二日可告朕何如<lb/>
<pb n="KR2e0020_WYG_013-25a"/>
四十四年少師太子太師吏部尚書建極殿大學士徐<lb/>
階有疾上遣御醫徐偉視疾中涓賜猪羊甜醬𤓰茄酒<lb/>
米如例已復出尚方珍劑二瓿命司禮貴臣王本齎手<lb/>
扎諭公痰火一疾惟須自慎既不可用寒劑又不宜太<lb/>
降火又有謂痰隨氣降此非治法也但仍以凉平性品<lb/>
用之便消順耳又青州白丸子真者亦效非其本地合<lb/>
者無益至於牽扯背肩痛當以祛風順氣之劑間服之<lb/>
亦少資云萬厯十年諭太師張太嶽朕自冲齡登極賴<lb/>
<pb n="KR2e0020_WYG_013-25b"/>
先生啟沃佐理心無所不盡迄今十載四海昇平朕垂<lb/>
拱受成先生真足以光先帝顧命朕方切永賴先生屢<lb/>
次辭忍離朕耶朕知先生竭力國事致此勞瘁然不妨<lb/>
在京調理閣務且總大綱著次輔協理先生專養精神<lb/>
省思慮自然康復慰朕朝夕惓惓至意按大臣有疾賜<lb/>
米及羊猪醬𤓰茄遣醫診視此恒典也徐楊于三公獲<lb/>
勅諭已為優禮而永嘉華亭獨拜手和之藥辭㫖睠睠<lb/>
踰於骨肉江陵至以三公署别號稱先生真殊典哉特<lb/>
<pb n="KR2e0020_WYG_013-26a"/>
非上意耳<lb/>
　　　行人勅免真人朝<lb/>
嘉靖十七年皇帝勅諭正一嗣教大真人張彦頨朕惟<lb/>
我皇祖之制天下大小衙門官員凡三嵗一朝覲卿亦<lb/>
在與焉重其教也今年又當其期朕念卿晩年方得一<lb/>
子矧在襁褓或難逺離特遣行人黄如桂往諭今次特<lb/>
暫免卿一來俾卿得專守視見朕保重爾嗣之意卿其<lb/>
欽承之哉故諭按免朝傳奉一㫖足矣今至厪勅諭遣<lb/>
<pb n="KR2e0020_WYG_013-26b"/>
行人稱卿而恤其子幼即勲戚宰輔所不能及也亦異<lb/>
矣<lb/>
　　　勅奬郡邑下僚<lb/>
洪武中勞縁事丹徒知縣胡孟通縣丞郭伯髙廣德州<lb/>
知州楊翰金壇縣丞李思進俱留復任為耆老奏保也<lb/>
勞建陽知縣郭伯大縣丞陸鎰伯大陞泉州府同知鎰<lb/>
福州通判勞盱眙知縣方素易陞金華府知府以政績<lb/>
也勞常熟知縣成䒶竒以執府悍吏也勞崇德知縣畢<lb/>
<pb n="KR2e0020_WYG_013-27a"/>
輝縣丞齊摶以治奸頑也勞蘇州府知府王觀以捶死<lb/>
奸吏也勞平陽知縣張礎以具奏金鄉衞官也已上俱<lb/>
遣行人勞嘉興主簿王復春仍陞常州府同知已上遣<lb/>
吏科庶吉士楊靖皆有勅諭上尊之賜礎加鈔三十錠<lb/>
素易有鈔錠幣帛勞景東府知府俄陶以不從亂也有<lb/>
勅諭仍賜白金五百兩文綺二十疋永樂中賜勅奬汶<lb/>
上知縣史誠上賜織金紗衣一襲鈔千貫仍陞濟寧知<lb/>
州掌縣事以縣事治也昌樂縣丞于子仁以縁事奏保<lb/>
<pb n="KR2e0020_WYG_013-27b"/>
賜金幣陞知縣後復以縁事奏保賜金幣陞知府尤為<lb/>
異常<lb/>
　　　賜勅褒致仕官<lb/>
髙皇帝勅諭秦府致仕左長史文原吉謂其昔在秦府<lb/>
終其任而國賴以安民樂田里一旦致政而歸國凶而<lb/>
民擾所以然者由羣小僉邪導其為非於是忠良奸宄<lb/>
昭然可見使朕念卿夙夜不忘特遣中使賫白金二錠<lb/>
楮幣百錠文綺帛三十疋賜卿以養髙年至可領之原<lb/>
<pb n="KR2e0020_WYG_013-28a"/>
吉初以治書侍御史執政遷秦左相秩正二品後罷相<lb/>
以左長史行相事秩五品而致仕後恩禮同宰輔大臣<lb/>
固不以品秩髙下為軒輊也<lb/>
　　　賜夫人勅<lb/>
洪武二十一年賜信國公湯和夫人胡氏黄金二百兩<lb/>
白金一千兩鈔五百錠綵段三十表裏仍賜勅曰婦之<lb/>
道專内政而無妒勤勞啟家夫婦同心若此古有之今<lb/>
之人少見惟朕臣湯和與爾夫人同朕鄉里當天下大<lb/>
<pb n="KR2e0020_WYG_013-28b"/>
亂之時人各挈家避難皈依豪雄所在如之獨爾信國<lb/>
立勛業於大廷今也功成名遂攜長幼而歸故鄉嗚呼<lb/>
昔爾夫婦墨髪而來今歸故鄉皆蒼顔皓首夫人淑德<lb/>
命婦如之鮮矣特賜助和之功啟家之勞如數夫人領<lb/>
之永樂八年遣行人余炅勅凉州都督吳允誠妻曰比<lb/>
邉人以兵脅爾夫妻為叛爾夫及子從朕征討而爾能<lb/>
守節勵志與子管者謀執叛者戮之以婦人而秉丈夫<lb/>
之節忠以報國智以脱患朕甚嘉焉今賜爾綵幣十表<lb/>
<pb n="KR2e0020_WYG_013-29a"/>
裏米百石鈔四千貫羊百羫用示褒嘉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2e0020_WYG_013-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇山堂别集卷十三<lb/>
</p>
<p>
</p>
  </div>
</body>
</text>
</TEI>
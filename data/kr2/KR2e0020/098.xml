<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇山堂别集卷九十八</head> <lb/>
    <p>
<pb n="KR2e0020_WYG_098-1a"/>
欽定四庫全書<lb/>
　弇山堂别集卷九十八<lb/>
　　　　　　　　　　　　明　王世貞　撰<lb/>
　　中官考九<lb/>
嘉靖元年四月提督太岳太和山太監趙營奏請符驗<lb/>
兵部言營違例奏擾得㫖報罷<lb/>
户部上言廣東看守珠池内臣前已奉詔㫖不許干預<lb/>
廉瓊髙雷地方今太監安川又復夤緣𫝊奉兼管地方<lb/>
<pb n="KR2e0020_WYG_098-1b"/>
事屬欺罔乞申前令管市舶珠池者各専職任俱不許<lb/>
干預地方事務上是之<lb/>
監察御史李鎮言定策之賞内閣文臣俱已辭免此外<lb/>
或以迎立或以藩親或司禮賛襄潜邸供事皆得濫膺<lb/>
髙爵世襲錦衣臣以為公侯等爵非元勲不得濫封指<lb/>
揮等官非軍功不可輕與乞重惜名器收回成命給事<lb/>
中史道亦疏言内臣等禄廕宜聴辭免俱下所司知之<lb/>
内官監奏内教塲房屋及南城西海子殿宇亭軒損壊<lb/>
<pb n="KR2e0020_WYG_098-2a"/>
乞加脩理部議以財匱民窮宜暫停止上曰然各處地<lb/>
方艱難軍民困苦財力匱乏不急工程一切停止無得<lb/>
生事害人<lb/>
五月停止浙江織造生綾八百餘疋初内監以缺乏綾<lb/>
紙劄等用奏下諸處買造已相繼輸納惟浙江未完至<lb/>
是巡按浙江御史何鉞以詔書蠲免奏請停進工部覆<lb/>
奏從之<lb/>
命上林苑監内臣照𢎞治間員額存留其占種地土草<lb/>
<pb n="KR2e0020_WYG_098-2b"/>
塲悉令改正養牲種果蔬人户除供應正役外一切科<lb/>
擾通行查革從户部請也永樂初設上林苑監于京師<lb/>
取山西平陽澤潞之民充之使蕃育樹蓺以供上用品<lb/>
物時止設文官職専進送于民無擾後増設内臣九員<lb/>
至𢎞治間漸増一十八員正徳間添設總督僉書監工<lb/>
等名至九十九員於是科擾百出擅将牲地草塲徴派<lb/>
子粒占用伴當御牢名目過索月錢節年通計誅求至<lb/>
銀三十五萬餘兩逼死人命數多上登極詔汰革之止<lb/>
<pb n="KR2e0020_WYG_098-3a"/>
存一十九員民始稱便未㡬又𫝊奉添設至六十二員<lb/>
弊復滋甚至是户部以舊額及節添員數并占種塲地<lb/>
頃畆開奏請如舊額釐革上是之<lb/>
六月康陵神宫監太監劉杲奏討天夀山空地並九龍<lb/>
池草園栽種果菜以備四時供獻命户部給之<lb/>
内府供用庫署庫事太監梁政等言上登極詔有云除<lb/>
漕運糧斛四百萬石照舊徴運其餘税糧等項不分存<lb/>
留起運俱免五分以甦民困但本庫嵗計錢糧並黄白<lb/>
<pb n="KR2e0020_WYG_098-3b"/>
蠟等用俱係各宫殿供用原有額例難以减少户部覆<lb/>
議以詔㫖既出不可復改乞照前定五分之數徴納仍<lb/>
勅梁政等遵奉勿於旬月之間輒沮撓成命有傷治體<lb/>
從之<lb/>
七月御史汪珊疏陳十漸其畧曰上初即位天下忻然<lb/>
庶㡬復見唐虞之治邇來漸不如初中二條曰初中官<lb/>
有罪一切懲以正法今一二犯法舉朝論之卒貸死而<lb/>
罰金後将何懲此八漸也中官有過者初皆不得任用<lb/>
<pb n="KR2e0020_WYG_098-4a"/>
今鎮守守備稍稍營换倖門復啓此九漸也<lb/>
詔御用監嵗徴物料如𢎞治例先是工部議上𢎞治以<lb/>
前例坐浙江金箔二千貼河南水膠二千五百斤黒鉛<lb/>
五百斤山東椵木五百丈檀木二十根山西大甘鍋三<lb/>
千個廣東白圓藤五百斤陕西明羊角二百斤羊毛五<lb/>
百斤蘇州府白長節猫竹三百根大名府細銅絲三百<lb/>
斤礬紅土五百斤河間府瀛沙三千斤土硝四百斤永<lb/>
平府灤州榜紙三千張爐甘石萬斤順天府青甘土五<lb/>
<pb n="KR2e0020_WYG_098-4b"/>
百斤水和炭三十萬斤工部石灰五萬斤易州山厰木<lb/>
柴炭各二十萬斤視正徳十省八九已而該監奏派復<lb/>
有花梨木花秋木等物係奉依裁省之數部臣覆申前<lb/>
議釐革上從之<lb/>
詔陵户墳户全復其丁初太監楊閟等為各户奏請事<lb/>
下户部議謂墳户止復三千丁載在會典上全復則京<lb/>
民投免者多一切重徭遺累下户非便上以陵寢至重<lb/>
特與全復先是各内臣犯法屢詔免逮問惟下司禮監<lb/>
<pb n="KR2e0020_WYG_098-5a"/>
治於是刑部尚書林俊等言宫中府中宜為一體諸内<lb/>
臣所犯宜下法司明正其罪如罪之不當自宜奏請治<lb/>
之不宜廢祖宗之法上報有㫖<lb/>
十月巡撫大同右副都御史張文錦劾奏陽和天城分<lb/>
守太監李睿報納官草累軍採運侵占荘田役軍耕種<lb/>
結逆黨黄福添等為腹心宜正其罪别選老成安静者<lb/>
代之都察院覆議得㫖戒飭李睿安静行事其黄福添<lb/>
等緝捕治罪<lb/>
<pb n="KR2e0020_WYG_098-5b"/>
刑科左給事中張翀請罷鎮守内臣疏下所司知之<lb/>
十一月兵科給事中陳時明以災異請斥太監蕭敬其<lb/>
畧言敬素與宸濠交通幸逃國典今又舞其才智熒惑<lb/>
聖明邇者大婚之議敬入劉政重賄欲引納其女賴大<lb/>
臣毛澄等力争不果納其姦邪無忌如此陛下縱釋不<lb/>
誅不宜久留于宫掖請罷敬司禮出之外宅以洩臣民<lb/>
之憤消上天之變章下所司給事中及宦等查大同鎮<lb/>
倉庫草塲因劾前鎮守太監馬錫蘇縉今監鎗劉璟分<lb/>
<pb n="KR2e0020_WYG_098-6a"/>
守李睿請皆究問如律都察院覆奏上以馬錫蘇縉侵<lb/>
盜數少又先以發戍姑宥之<lb/>
初惜薪司言真定山西等處所輸柴炭運官攬頭積有<lb/>
逋負工部以為此因加耗過多所以徴運不及請以明加<lb/>
及暗加之半並准正數其餘覈實追徴惜薪司太監執<lb/>
以為暗加必不可免且指工部為故縱工部言侵費有<lb/>
徴加收不扣非大公至正之法臣等以詔書從事非故<lb/>
縱也自今請如後府惜薪司事例召商完納乃給價銀<lb/>
<pb n="KR2e0020_WYG_098-6b"/>
惟上納時該司不得過取加耗即公私俱便矣奏入上<lb/>
教所在嚴追未完者仍飭所司行追<lb/>
大理寺卿鄭岳言内臣賈全等侵盜倉庫宜伏正法而<lb/>
特䝉曲貸使左右效尤恣意侵盜設至敗露又圖幸免<lb/>
其害不可勝言且自皇上即位以來如陵户任文舉千<lb/>
户鞠王英等輒以内臣奏請事從中决部臣執奏不聴<lb/>
其他下司禮監處分者甚多夫法者所與天下共者也<lb/>
事干近倖輒有輕重是法不信於天下矣古人有言法<lb/>
<pb n="KR2e0020_WYG_098-7a"/>
行自近始又曰宫中府中俱為一體故申屠嘉辱鄧通<lb/>
而文帝不以為忤韓琦安置任守忠而英宗不以為專<lb/>
前史書之以為美事陛下宜逺鑒前代之規近守祖宗<lb/>
之法自今内官内使等有犯悉聴部院問擬發本寺審<lb/>
録則可以昭聖朝平明之治得報有㫖<lb/>
十二月御馬監太監閻洪等奏勇士四衛二營見存馬<lb/>
止有一千八百九十三匹視官軍額數不及十分之三<lb/>
四乞行太僕寺於順天府各屬州縣寄養馬内如數處<lb/>
<pb n="KR2e0020_WYG_098-7b"/>
補下兵部議選寄養馬一千匹與之其領馬官軍仍依<lb/>
成化年間故事籍記姓名及闗領年月如有倒死二次<lb/>
者照例責令賠補從之<lb/>
山西道監察御史楊百之言革任錦衣衛千户張儀當<lb/>
宸濠逆謀時力勸太監張鋭却其饋遺私語御史蕭淮<lb/>
發其罪惡今銳得免死淮得美遷而首功不録臣竊寃<lb/>
之乞量授一官薄云酬報疏入給事中安磐劾奏百之<lb/>
為儀㳺説隂與張鋭交闗為復起之地百之復詆磐先<lb/>
<pb n="KR2e0020_WYG_098-8a"/>
因請囑不行挟私行謗事皆下所司看詳吏部尚書喬<lb/>
宇等不直百之議加黜罰而刑部則謂安磐之劾交闗<lb/>
百之之劾私囑情状未明宜通行法司逮問以昭曲直<lb/>
得㫖楊百之安磐俱列言官自相訐訟本當逮治姑從<lb/>
寛奪百之俸三月磐一月時儀以附託張鋭結交江彬<lb/>
禠職不敘彬鋭皆逆濠内黨鋭見濠事且敗逺跡滅口<lb/>
士大夫方以漏網為恨百之乃稱儀首倡大義謂鋭力<lb/>
折奸謀雖得薄譴公論鄙之<lb/>
<pb n="KR2e0020_WYG_098-8b"/>
提督宣大侍郎臧鳳奏先任鎮守太監今充軍馬錫巡<lb/>
撫都御史胡瓉見任總兵杭雄擅支官銀數千餽送江<lb/>
彬又有分守太監李睿副總兵林寛都指揮等官田雲<lb/>
或那借侵欺或支領尅落罪各有歸宜治如律上以錫<lb/>
瓉雄事已遇革詔勿問寛等下巡撫都御史鞫實擬罪<lb/>
以聞<lb/>
印綬監左少監谷岫正徳中差管楊村皇荘科擾生事<lb/>
侵占民田為有司所發下言官覈實有驗上命逮其家<lb/>
<pb n="KR2e0020_WYG_098-9a"/>
人谷經等鞫之候問明併奏地畆當入官者召民開種<lb/>
徴銀解部<lb/>
舊例厰衛齎駕帖提人必由刑科僉批錦衣衛千户白<lb/>
夀等齎駕帖提東厰訪獲犯人詣刑科給事中劉濟謂<lb/>
當以原本送科方知其事乃敢批行夀等執不肯與語<lb/>
並列上上命會查成化𢎞治年間事例以聞既而該科<lb/>
覆奏不但二廟時為然自天順以至正徳厰衛節奉明<lb/>
㫖俱同原本送科以慿恭對夀等争之不已謂駕帖送<lb/>
<pb n="KR2e0020_WYG_098-9b"/>
科舊皆開寫事畧㑹同署名實不係御批原本上竟從<lb/>
之因責濟等紛更舊章令自以状對既而宥之<lb/>
二年正月户科給事中張漢卿等言日者皇上念畿輔<lb/>
荘田之害命給事中夏言御史樊繼祖主事張希尹㑹<lb/>
勘安州鷹房草塲涿州薫皮厰勅曰自正徳元年以後<lb/>
朦朧投獻及額外侵占者盡給原主管莊人悉取回大<lb/>
哉王言民切仰戴及言等勘報户部覆請而兩奉明㫖<lb/>
曰仍舊曰留用該部執奏再三竟不之從是非所以全<lb/>
<pb n="KR2e0020_WYG_098-10a"/>
大信昭至公也先帝時羣奸擅政八黨為首故薫皮厰<lb/>
起於馬永成鷹房草塲創於谷大用今馬俊趙霦恃藩<lb/>
邸舊恩妄乞免查是復蹈永成大用故轍也漸不可長<lb/>
乞察諸臣查勘之明從部臣執奏之正盡革鷹房草塲<lb/>
薫皮厰并罪俊霦以為欺妄之戒不允<lb/>
南京守備魏國公徐鵬舉等奉㫖㑹議應天府匠役人<lb/>
夫事條例以上一南京司禮監神帛堂匠役洪武時定<lb/>
額四百户後太監安寧奏増四十户俱免雜差奸民罔<lb/>
<pb n="KR2e0020_WYG_098-10b"/>
利夤緣竄籍其中至一千一百十四户頃奉明詔以正<lb/>
徳時投充者革去百八十九名而該監仍復䕶留請查<lb/>
舊例復四百四十户之數餘盡革之一南京内府九庫<lb/>
洪武時額編庫夫五十七名宣徳成化間有修理之役<lb/>
暫借人夫百五十一名工竣僅以二十三名發回兩縣<lb/>
而占留百二十八名南京裏外花園原額匠九十名而<lb/>
後復借占八十名南京内官監原額軍民匠三千九百<lb/>
餘名天順間復借占百五十五名俱非制宜盡查革一<lb/>
<pb n="KR2e0020_WYG_098-11a"/>
各監局人匠有逃故者宜行原籍勾補户絶者宜除今<lb/>
使上元江寧兩縣賠償不便一南京鰣魚厰嵗取里長<lb/>
二十名名索銀二十兩正徳時復倍取其數起運内臣<lb/>
索茶果銀百二十兩水夫銀二百兩及鮮船時發又取<lb/>
夫四千三百有奇民不堪命宜有以禁之兵部覆議得<lb/>
㫖俱遵舊例行<lb/>
二月先是都察院疏請差御史巡鹽批答稍誤以未下<lb/>
閣臣票擬也刑科右給事中黄臣諫曰我朝設立内閣<lb/>
<pb n="KR2e0020_WYG_098-11b"/>
處以文學之臣凡百章奏先行票擬今使内閣虛代言<lb/>
之職中貴肆専擅之奸闗係匪輕漸不可長容臣封還<lb/>
原本以重命令疏入即改批如制<lb/>
三月南京守備魏國公徐鵬舉言南京内府查失銅符<lb/>
十三面𠫭内使紀通等并請如號造補疏下法司議所<lb/>
失銅符宜行補造以便宿衛請并治典司守衛各官罪<lb/>
上是其議命逮問紀通餘年逺姑貰之<lb/>
司禮監右監丞王敏請以宛平縣民地一頃三十四畆<lb/>
<pb n="KR2e0020_WYG_098-12a"/>
為順義郡主墳園户部言非制不當與上從部議<lb/>
四月司禮監太監蕭敬奏各監局軍匠查革數多供應<lb/>
缺乏請以洪武等年舊例一千五百餘名僉補兵科叅<lb/>
奏如是則錢粮何所支給詔書何以取信兵部亦言詔<lb/>
書所革乃正徳間新添非洪武以來舊額如復僉補則<lb/>
革者皆得冒入以致耗損京儲與正徳中何異乞令以<lb/>
未革人數應役有逃亡者乃下清軍御史勾補從之<lb/>
御馬監太監閻洪奏請外豹房永安荘地户部言此地<lb/>
<pb n="KR2e0020_WYG_098-12b"/>
故皆永清右衞屯田洪熙間以半為仁夀宫荘其半以<lb/>
給太清觀道士𢎞治中改給指揮趙良至先帝以豹房<lb/>
之故遺禍無窮幸奉明詔革除而洪等仍欲修復以開<lb/>
㳺獵之端非臣等所願聞也臣請悉還原衛徴屯子粒<lb/>
以助軍餉庻可永除禍本詔以地十頃納豹房餘令道<lb/>
士及趙愷分佃如故<lb/>
給事中張嵩以天戒上言太監崔文等於欽安殿修設<lb/>
醮供請聖駕拜奏青詞是以左道惑陛下請火其書斥<lb/>
<pb n="KR2e0020_WYG_098-13a"/>
其人惟日臨講親近儒臣章下所司<lb/>
刑部尚書林俊言廖鵬齊佐王瓛廖鎧皆先朝巨蠧罪<lb/>
惡貫盈國人皆曰可殺天變實其所召請亟誅四凶或<lb/>
先誅鵬鎧以快人心回天意上命仍禁于獄<lb/>
廖鎧死獄中刑部請剉尸于市𫝊首陕西以泄衆憤上<lb/>
曰照常塟埋閏四月先是内官監太監崔文督修九門<lb/>
城壕日役三萬人經嵗不竣工科給事中胡汭言此監<lb/>
工等官故延引嵗月乾沒錢粮宜定限令月内竣工報<lb/>
<pb n="KR2e0020_WYG_098-13b"/>
可<lb/>
故錢寧黨廖鵬齊佐王瓛上疏稱寃刑部議稱三人朋<lb/>
奸亂政罪不容誅而廖鵬父子流毒兩省尤當首論不<lb/>
宜聴其詭詞脱罪命禁如初<lb/>
先是上命御馬監以牧馬草塲新舊圖冊給發科道官<lb/>
自行查勘太監閻洪等請更遣内臣賫冊至勘所得從<lb/>
公對收上復許之於是給事中解一貫等言臣等奉詔<lb/>
查勘十已得六七今若添差内臣如益薪止沸舉前功<lb/>
<pb n="KR2e0020_WYG_098-14a"/>
而盡棄之若必不得已宜别遣一二大臣令體統相當<lb/>
以便行事上特納之命内官大臣俱不必遣仍行該監<lb/>
給與原勘官圖冊從公覈實具奏<lb/>
大學士楊廷和等上疏曰人君一身天下根本欲令出<lb/>
入起居事事盡善惟在前後左右皆用正人臣等先嘗<lb/>
具啓請于昭聖慈夀皇太后務選老成謹厚内臣以侍<lb/>
陛下任使其曽經先朝随侍遺奸不得濫與又嘗極言<lb/>
異端左道亟宜痛絶頃條奏進如脩徳十二事其一謂<lb/>
<pb n="KR2e0020_WYG_098-14b"/>
齋醮祈禱日費不貲此皆先年亂政之徒芟鋤未盡妄<lb/>
引畨漢僧道試嘗上心夫齋醮之事乃異端誑惑虚誕<lb/>
誣妄聖王所必禁也昔梁武帝宋徽宗崇信遵奉無所<lb/>
不至一則餓死臺城一則纍係金國求福不得反以召<lb/>
禍又如近日劉瑾錢寧軰崇信佛道建造寺宇皆殺身<lb/>
亡家畧不䝉佑則其無益有損不待辨矣惟陛下留神<lb/>
采納斥逺左右奸人及逺方僧道罷停齋醮清查一切<lb/>
冒濫恩賞實萬世無疆之休<lb/>
<pb n="KR2e0020_WYG_098-15a"/>
詔蠲太岳太和山香錢一年備賑從湖廣守臣請也太<lb/>
監潘真奏留不許<lb/>
浙江鎮守太監劉璟坐違例任所置買田宅為有司所<lb/>
發上罪其叅佐謫戍邊者二人而田宅與璟如故刑部<lb/>
主事鄭憲執奏不允<lb/>
鳳陽府例有嵗供果品上初即位罷之守備太監張陽<lb/>
以舊規為請禮部覆議明詔已革不宜復増上命如舊<lb/>
例行第嚴為禁約不許生事擾民<lb/>
<pb n="KR2e0020_WYG_098-15b"/>
内官監太監崔文家人李陽鳳等抵工部匠頭宋鈺求<lb/>
賄不獲因以他事嗾文杖鈺㡬死事在法司問未結文<lb/>
為陽鳳訴寃得㫖改令鎮撫司訊理尚書林俊等執奏<lb/>
以為祖宗朝以刑獄付之法司罪無大小皆聴平决自<lb/>
劉瑾錢寧用事専任鎮撫司為之爪牙政出多門盜賊<lb/>
滋起此陛下所親見更化善治正在今日不宜復以小<lb/>
事詘法傷平明之治上不納明日又奏上怒其煩凟責<lb/>
令對状俊曰昔唐徳宗相裴延齡陽城欲取白麻壊之<lb/>
<pb n="KR2e0020_WYG_098-16a"/>
唐文宗詔赦左藏盜吏狄兼謨繳還詞頭自古忠臣愛<lb/>
君大抵如是夫太監崔文乃先朝之漏奸而左道之作<lb/>
俑也蕩摇主心排軋言路其罪已不容誅兹復飾詞巧<lb/>
辯脅奪見囚謂法司為無人謂祖宗成憲為不足守臣<lb/>
受國厚恩誠不忍見朝廷百五十年紀綱一旦遂為此<lb/>
軰紛亂人愚言突不敢愛死上頗優容之已而都御史<lb/>
金獻民六科都給事中劉濟等十三道御史王鈞等工<lb/>
科給事中余瓉等五城巡視御史初杲等交章論諫章<lb/>
<pb n="KR2e0020_WYG_098-16b"/>
凢十有四署名者共八十人疏入皆付之所司<lb/>
八月時上命修乾清宫北一府内官監太監陳林言見<lb/>
役軍匠二千三百有奇乞月給米鹽户部覆議府第損<lb/>
壊不多増造穿堂儀門何至役人二千三百若謂事不容<lb/>
已亦須立限完報上命立限完報不許妄費財力<lb/>
户科給事中孟奇言太監李宣故逆瑾黨也已奉詔革<lb/>
職近者諂賂皇親結為姻好夤緣左右復有提督京倉<lb/>
之命自皇上中興以來除舊布新而先朝奸黨内臣弟<lb/>
<pb n="KR2e0020_WYG_098-17a"/>
姪家人猶潜居都城布列禁地鑚刺伺窺無所不至若<lb/>
其謀遂成則其禍匪細伏望将宣取回閒住凡一切奸<lb/>
黨弟姪家人盡逐之使肘腋之下豁然清謐而勲戚之<lb/>
家敢有貪嗜權利與厮養下軰結為婚媾者即如法禁<lb/>
絶以警将來上曰李宣已有㫖矣一切奸黨所引宦豎<lb/>
人查發回南京監局着役弟姪軰無得入禁門勲戚仍<lb/>
與婚者必罪不貸九月舊例上林苑地聴牲户開墾為<lb/>
業惟育牲種蔬果以供上用不収子粒𢎞治間太監寗<lb/>
<pb n="KR2e0020_WYG_098-17b"/>
誠始畝科銀三分嘉靖改元詔革去至是以監臣奏復命<lb/>
徴收户部叅奏各署内官始則侵民田為牲地終則奪<lb/>
牲地為已業觀其設心不盡逐四署之民而專聚一已<lb/>
之利不已也宜恪守前㫖追寢近批以安人心不報<lb/>
工科給事中解一貫等奉勅查勘馬房地土事竣奏将<lb/>
踏勘過牧放官塲築封堆永為遵守軍民産業勲戚荘<lb/>
田給還承管及㕘太監谷大用李璽樹黨蠧政奪産殃<lb/>
民宜明正典刑及接管太監楊金等經收太監杜堂等<lb/>
<pb n="KR2e0020_WYG_098-18a"/>
并巡青千户陳謹等通行逮治仍乞裁減御馬監管塲<lb/>
官聴監督馬房主事徴收子粒召買糧料支用盡革嵗<lb/>
派送監草料以備各邊𦂳急奏請户部如其言覆請得<lb/>
㫖御馬草塲依新冊仍舊本監管理嵗收銀兩准作脩<lb/>
理等項支用清出地土莊田依擬給主谷大用亂政害<lb/>
人本當問究但念迎請勤勞姑貫之仍降二級仍舊司<lb/>
香李璽并楊金杜堂等都免提陳謹等各罰俸二年<lb/>
十月臨洮府知府郭九臯為灤州民趙紀誣以前任太<lb/>
<pb n="KR2e0020_WYG_098-18b"/>
平府事訐告東厰太監芮景賢奏聞命差官校逮問巡<lb/>
按陕西御史劉翀言東厰之設専主緝訪在京奸偽無<lb/>
受理詞状逺差官校拿人之例趙紀細民不訴撫按而<lb/>
越訴東厰實由書手陶淳通賄景賢所致也乞将趙紀<lb/>
陶淳九臯同解法司問理六科給事中劉濟等言趙紀<lb/>
小人無忌憚實定國公徐光祚主之查得國初魏國公<lb/>
徐達脩理山海闗欽賜彼處田土即於洪武末年具奏<lb/>
辭已經順天撫按官孟春郭南奉㫖查復給與軍民屯<lb/>
<pb n="KR2e0020_WYG_098-19a"/>
種今光祚欲隠情奏討故嗾趙紀揑奏土豪欺占以為<lb/>
之地耳法當並究而十三道御史彭占祺等亦合疏力言並<lb/>
下鎮撫司知之巡視光禄寺科道官王瑄等劾奏東安門内<lb/>
使張遷田博孟貴及軍役蕭名胡柰等索要粮長解户<lb/>
財物數多乞行提究命逮蕭名等下鎮撫司如干礙張<lb/>
遷等據實奏聞<lb/>
兵科給事中陳時明等言逆黨廖鵬受賂逆濠計復護<lb/>
衛李琮握兵禁内為彬心腹俱罪坐反逆不可末減始<lb/>
<pb n="KR2e0020_WYG_098-19b"/>
法官擬罪朋黨亂政盖預為解脫之地迺得奉㫖緩死物<lb/>
議沸騰乞将鵬琮押赴市曹明正其罪仍敕都察院追<lb/>
究納賄舞文者寘之法下所司知之命貸重犯王欽王<lb/>
錦王銓死各發邉衛永逺充軍仍免追贓時欽等飾詞<lb/>
奏辯左右有為之營脱者刑科都給事中劉濟等言王<lb/>
欽等已奉欽依處决忽降内批免贓減死以天下共誅<lb/>
之人為左右罔利之地廢法亂紀莫此為甚已而刑部<lb/>
都察院各疏執奏俱報有㫖<lb/>
<pb n="KR2e0020_WYG_098-20a"/>
十一月劉最既調廣徳州判官去而東厰太監芮景賢<lb/>
復奏最在途仍用禮科舊銜乗坐船取夫役而長蘆巡<lb/>
鹽御史黄國用復遣紙牌送之並屬違例上命逮最國<lb/>
用下詔獄鎮撫司具獄上得㫖最謫戍國用降逺方雜<lb/>
職刑部執奏最等情罪宜下法司擬評不報<lb/>
先是楚王榮㳦及湖廣撫按官奏承奉副潘朝等挟勢<lb/>
要求肆言謗毁指斥親王面忤世子命遣官㑹鞫之至<lb/>
是都察院覆議朝等十三人情罪比依謀叛宜寘重典<lb/>
<pb n="KR2e0020_WYG_098-20b"/>
其脅從者當謫戍如律而楚王以淳質受侮宜賜書慰<lb/>
諭得㫖俱如所擬<lb/>
御馬監以勇士營随駕官勇士馬匹不足欲行太僕寺<lb/>
調取兵部言本監兊過馬匹足備騎操似難再給但稱<lb/>
省牲在邇請将順天府所屬寄養者挨次選五百匹暫<lb/>
給之并行領馬官勇士不許任情選擇其各營倒失者<lb/>
仍行提督營馬少卿追給無姑息以致損耗從之<lb/>
始太監于經占奪人田園已論罪追贓入官而其弟于<lb/>
<pb n="KR2e0020_WYG_098-21a"/>
綸復夤緣奏乞得領價值刑部執奏謂律凢贓枉法者<lb/>
入官求索者給主此定法也綸以匹夫熒惑上聴始終<lb/>
亂法罪不可宥請治之得報有㫖<lb/>
三年二月給事中鄧繼曽言祖宗以來凡有批荅必下<lb/>
内閣擬議而行頃者中㫖事不考經文不會理或左右<lb/>
羣小竊權希寵以至于此陛下不與大臣共政而容若<lb/>
軰干政臣恐大器之不安也疏入上怒下繼曽詔獄尋<lb/>
降金壇縣縣丞時給事中張達韓楷鄭一鵬御史林有<lb/>
<pb n="KR2e0020_WYG_098-21b"/>
孚馬明衡季本各論救皆不報<lb/>
御用監太監刁永潘傑等以織造上用大祀衮冕袍服<lb/>
皮弁等成為各匠陸宣張鴻等五十二人乞恩陞職科<lb/>
臣恭駁以為不可下工部議言匠以藝食於官織造其<lb/>
分耳安得濫覬恩澤且陳乞之弊新詔嚴革誠念其勞<lb/>
量賜金帛足矣詔授皮作局副使者二十五人餘悉賞<lb/>
銀二兩絹二疋<lb/>
發净身海户劉用王談等還原籍初用奏乞收留上怒<lb/>
<pb n="KR2e0020_WYG_098-22a"/>
逐還至是談復率衆奏擾詔錦衣衛逮其首事者杖而<lb/>
逐之<lb/>
初湖廣鎮守太監李景儒嵗進魚鮓巡按御史沈俊武<lb/>
昌府知府王鸞各疏請罷之禮部議額外進獻不免煩<lb/>
民毎嵗科斂動以千計罷之便詔禁毋科斂擾民<lb/>
四月内供用庫太監梁政等奏稱内官内使等月粮例<lb/>
人四斗今十減其三用不足請於太倉補給户部覆議<lb/>
本庫嵗額米八萬五千四百八十石有奇而食者一萬<lb/>
<pb n="KR2e0020_WYG_098-22b"/>
五千餘人嵗不過七萬五千餘石耳裒多益寡用宜有<lb/>
餘太倉軍國重儲未可輕動上曰元年所蠲三分其暫<lb/>
聴補給他如故<lb/>
工部覆江西鎮守太監崔和議一謂征操軍士缺乏器<lb/>
械議将贑袁等衛所嵗造貯庫者乞聴存留一年備用<lb/>
一謂宸濠逆産先後所報銀數不同議行鎮巡衙門委<lb/>
官估值其已鬻而減值過多者如數補足議值過多而<lb/>
不售者量從減鬻有原主者給還詔可其報銀異數令<lb/>
<pb n="KR2e0020_WYG_098-23a"/>
鎮巡官㑹勘以聞<lb/>
初免北義河二處草塲内官監太監陳林以蘆葦地不<lb/>
應盡行開耕御馬監太監閻洪以子粒地不應槩徴蘆<lb/>
葦各疏争之下部行勘草塲子粒本屬御馬監𢎞治十<lb/>
二年内官監始以營造借採蘆蓆奉孝宗皇帝聖㫖春<lb/>
夏御馬監牧秋冬内官監採而子粒地畆頃又有新籍<lb/>
屬御馬監嵗收詔二處草塲照𢎞治年間例行子粒仍<lb/>
歸御馬監管理<lb/>
<pb n="KR2e0020_WYG_098-23b"/>
銀作局太監張敬以造各王府金冊計用二千九百兩<lb/>
有奇請行户部收買部議時災用詘請暫發内承運庫<lb/>
金免收買仍行雲南布政司催徴年例金及各司府贖<lb/>
金詔部買金二千進用餘取之内庫徴逋如議<lb/>
五月守備南京内官監太監王堂請撥孝陵等衛軍三<lb/>
千名看守房屋已得㫖許之兵科都給事中安磐因劾<lb/>
堂欺慢謂本朝事例私役軍人過十名者據法論而堂<lb/>
公然自擬名數具牘上請其視私役輕重又何如也宜<lb/>
<pb n="KR2e0020_WYG_098-24a"/>
追寢前命革堂閒住以示薄罰疏入報聞後南京御史<lb/>
唐勲等合疏劾堂乞明正其罪章下所司<lb/>
兵部尚書金獻民言朝廷軍職専以待有功祖宗舊制<lb/>
不許輕授屢朝禁例甚明曩太監丘清等病故欽陞伊<lb/>
弟姪丘麟趙雲等為錦衣衛千百户臣等并該科執奏<lb/>
以為不可未見俞允意成命難回於既出事㡬當絶於<lb/>
將來故未敢再干天聴兹尚衣監張昌又為本監太監<lb/>
潘傑援例乞陞其姪景釗為百户欽䝉宸斷止與所鎮<lb/>
<pb n="KR2e0020_WYG_098-24b"/>
撫盖聖心知其不可故量裁其秩以示反正之漸耳然<lb/>
臣等則以此軰授官陛下既知非制則當痛絶於今日<lb/>
不當猶豫以為後人之張本伏望将潘景釗廕官新命<lb/>
特賜收回倘念傑舊勞别加優賞則恤下之恩法祖之<lb/>
羙兩全而無失得報有㫖<lb/>
以斬獲韃靼功賜鎮守薊州總兵署都督同知馬永實<lb/>
授賞巡撫都御史孟春鎮守太監李能巡按御史盧瓊<lb/>
巡闗御史余符守備左監丞楊世英户部郎中顧天祐<lb/>
<pb n="KR2e0020_WYG_098-25a"/>
兵備副使熊栢各銀幣有差<lb/>
南京孝陵司香内使谷大用奏乞回京調理禮科給事<lb/>
中章僑言先帝初政清明可繼列聖之美未㡬為大用<lb/>
等所誤内連瑾賊外引彬寧樹八黨之兇釀十六年之<lb/>
禍遂使先帝不得正其終陛下知之悉矣節奉明㫖列<lb/>
其罪状天語戒嚴凛於鈇鉞大用死有餘辜不知一旦<lb/>
何所窺瞷故違詔㫖而敢於陳乞敘奉迎之勞懐康陵<lb/>
之便假生還之語投干進之機其設謀積慮罪不容誅<lb/>
<pb n="KR2e0020_WYG_098-25b"/>
矣臣謂不早辨而痛遏之恐乗間伺隙羣兇競起不至<lb/>
復亂天下不止也章下所司知之<lb/>
七月上以司禮監太監張欽有賛襄功廕弟姪一人為<lb/>
錦衣衛指揮同知世襲欽朝鮮國人無族屬以家人李<lb/>
賢承襲至是賢故其子儒乞襲職兵部尚書金獻民言<lb/>
武職非軍功不得世襲况李賢以他姓冒廕李儒豈容<lb/>
再冒耶乞如新詔裁革以慎名器上念欽勞仍命儒世<lb/>
襲<lb/>
<pb n="KR2e0020_WYG_098-26a"/>
先是𢎞治初年京城九門嵗入稅鈔六十六萬五千八<lb/>
十貫錢二百八十八萬五千一百三十文至二十年後<lb/>
嵗入鈔七十一萬五千八百二十貫錢二百五萬四千<lb/>
三百文及正徳七年以迄嘉靖二年則嵗入鈔二百五<lb/>
十五萬八千九百二十貫錢三百一十九萬三百六十<lb/>
文至是守門内官監少監王敬疏乞減錢鈔已奉㫖如<lb/>
𢎞治年間税例敬復上疏言崇文朝陽東直三門所稅<lb/>
錢不足以供乞如𢎞治二十年例下户部議尚書秦金<lb/>
<pb n="KR2e0020_WYG_098-26b"/>
言各門錢鈔正以備光祿諸司祭品之需近詔如𢎞治<lb/>
年例已減鈔一百八十九萬餘貫錢三十萬五千餘文<lb/>
矣王敬貪恣無厭又欲以𢎞治中年例行之則私槖益<lb/>
充而公需必乏惟上裁察詔崇文等三門錢鈔如𢎞治<lb/>
初年數仍减錢三十萬文<lb/>
己巳錦衣衛百户俞賢以太監俞泰義子𫝊陞管事兵<lb/>
科叅論謂事宜裁革兵部覆奏祖宗舊制武職以授軍<lb/>
功管事必由推選至於夤緣乞陞則孝廟之禁例而查<lb/>
<pb n="KR2e0020_WYG_098-27a"/>
革冒濫又陛下登極之明詔也今俞賢曽無公家之勞<lb/>
又非太監子姪遽以錦衣管事之銜而加之僕𨽻厮養<lb/>
之軰輕䙝名器紊亂典章誠如科臣所言者亟行裁革<lb/>
以杜陳乞之端得報有㫖<lb/>
　<lb/>
　<lb/>
　<lb/>
　<lb/>
<pb n="KR2e0020_WYG_098-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇山堂别集卷九十八<lb/>
</p>
<p>
</p>
  </div>
</body>
</text>
</TEI>
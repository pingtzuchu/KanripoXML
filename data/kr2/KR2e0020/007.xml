<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇山堂别集卷七</head> <lb/>
    <p>
<pb n="KR2e0020_WYG_007-1a"/>
欽定四庫全書<lb/>
　弇山堂别集卷七<lb/>
　　　　　　　　　　　　明　王世貞　撰<lb/>
　　異典述二<lb/>
　　　文臣加三公<lb/>
太師太傅太保曰三公髙帝時李韓公善長為太師而<lb/>
徐魏公達為太傅常開平遇春贈太保已後絶不輕授<lb/>
其重惜之意可知仁宗始加張英公為太師嗣後武臣<lb/>
<pb n="KR2e0020_WYG_007-1b"/>
得之不以為異嘉靖初楊少師廷和一品十二年又以<lb/>
辭伯爵有進階二級詔㫖特拜太傅四辭而止萬厯初<lb/>
張文忠居正一加太傅三辭而止辛巳始拜命壬午張<lb/>
進太師十日卒今按太師二人李善長張居正太傅一<lb/>
人即張公二公後皆削<lb/>
　　　勲臣太師<lb/>
三公雖並經邦而太師尤重非人臣所敢當以徐中山<lb/>
之勲徳而加止太傅去韓公㡬五十年而有英國公張<lb/>
<pb n="KR2e0020_WYG_007-2a"/>
輔嗣公張懋保國公朱永昌國公張鶴齡定國公徐光<lb/>
祚翊國公郭勛成國公朱希忠并韓公凡八人郭加太<lb/>
師時尚侯爵尤為異也<lb/>
　　　公孤真任<lb/>
洪武十三年廢中書省後有上疏請設三公府俾之坐<lb/>
論燮理上欲從之而未定也考宣徳三年勑太師英國<lb/>
公張輔少師吏部尚書蹇義少傅兵部尚書華盖殿大<lb/>
學士楊士奇少保太子少傅户部尚書夏原吉太子少<lb/>
<pb n="KR2e0020_WYG_007-2b"/>
傅工部尚書謹身殿大學士楊榮按義等勑云卿等祇<lb/>
事祖宗多歴年所嘉謨讜議積勛勤誠朕嗣統以來尤<lb/>
深賛輔夙夜在念圖善始終盖以卿春秋髙尚典繁劇<lb/>
優老待賢禮非攸當况師保之重寅亮為職不煩庻政<lb/>
乃副倚毗可輟所務朝夕在朕左右相與討論至理共<lb/>
寧邦家職名俸祿悉如舊卿其専精神審思慮益致嘉<lb/>
猷用稱朕眷注老成至意欽哉其輔勑云卿以親以賢<lb/>
祇事祖宗多歴年所忠存社禝功著國家逮朕纉承大<lb/>
<pb n="KR2e0020_WYG_007-3a"/>
統勤誠輔弼元勲厚徳巋然於今方當注倚之時矧居<lb/>
燮理之任不煩以政乃理攸宜可輟中軍都督府事職<lb/>
名俸祿悉如舊朝夕在朕左右相與究論軍國重務共<lb/>
安家邦卿其専精神明道徳益𢎞啟沃之功用臻治平<lb/>
之效盖真領公孤之職也十年上崩蹇夏後先卒而二<lb/>
楊還領閣務尋復為虛銜盖迄今云又永樂中姚廣孝<lb/>
以立東宫自僧録左善世進太子少師而無他兼職又<lb/>
有勑云卿資性篤實學行老成事朕藩邸積有年嵗朕<lb/>
<pb n="KR2e0020_WYG_007-3b"/>
靖難之初卿侍左右謨謀弼賛禆益良多今建儲嗣簡<lb/>
求良輔以卿舊人特授太子少師夫太子天下之本也<lb/>
必賴啟迪良正輔成徳器卿尚勉盡厥職副朕眷倚之<lb/>
重欽哉以此考之不兼它官不領他職亦真任也<lb/>
　　　四夷三公<lb/>
永樂中額森圗罕來歸賜名金忠洪熙元年加太子太<lb/>
保宣徳六年加太保俱二俸兼支又永樂賜阿嚕岱太<lb/>
師中書右丞相和寧王誥命然亦因故號而稱之耳<lb/>
<pb n="KR2e0020_WYG_007-4a"/>
　　　三孤兼東宫卑秩<lb/>
按師保兼東宫官或帶本秩如少師兼太子太師之𩔖<lb/>
或以小兼大如少保兼太子太傅之𩔖無大兼小者唯<lb/>
宣徳初夏忠靖原吉以少保仍兼太子少傅欲優以二<lb/>
俸故也嘉靖初楊文襄一清以少師兼太子太傅亦官<lb/>
制一變也席文襄公書嘗言宜釐正不報<lb/>
　　　公孤自相兼<lb/>
嘉靖中京山侯崔元已加太傅左都督陸炳已加太保<lb/>
<pb n="KR2e0020_WYG_007-4b"/>
二公俱兼太子太傅太保正一品階矣後以聖誕前後<lb/>
元加少師炳加少傅元後同大學士嵩辭得免炳至終<lb/>
身稱太保兼少傅上時亦不安于心有御札云以公兼<lb/>
孤亦可<lb/>
　　　公兼三孤及侯兼東宫三少<lb/>
國公自加三公外有東宫三太而無三孤萬厯英國公<lb/>
張溶加少保再加少傅侯伯兼公孤外其於東宫有三<lb/>
太而無三少天順中廣寧侯劉安加兼太子少傅隆慶<lb/>
<pb n="KR2e0020_WYG_007-5a"/>
中恭順侯吳繼爵加兼太子少保若洪武初李韓公兼<lb/>
太子少師徐信公兼太子少傅常鄂公兼太子少保其時<lb/>
官制亦未定也<lb/>
　　　三少相兼<lb/>
嘉靖中真人禮部尚書陶仲文兼少師少傅少保古今<lb/>
所未有<lb/>
　　　三品兼三少<lb/>
東宫三少以上舊制惟尚書左右都御史得兼之洪熙<lb/>
<pb n="KR2e0020_WYG_007-5b"/>
初推恩大學士楊士奇以禮部左侍郎加少保楊榮以<lb/>
太常卿加太子少傅金幼孜以户部右侍郎加太子少<lb/>
保無何俱進尚書景泰間備署宫官且以易儲故推恩<lb/>
吏部左侍郎兼翰林院學士江淵禮部左侍郎兼學士<lb/>
王一寧户部左侍郎兼學士蕭鎡兼太子少師吏部左<lb/>
侍郎俞山太子少傅兵部右侍郎俞綱都察院左副都<lb/>
御史羅通大理卿蕭維禎通政使李錫俱太子少保前<lb/>
後所無<lb/>
<pb n="KR2e0020_WYG_007-6a"/>
　　　孤卿兼宫官<lb/>
洪熙中少師蹇義少傅楊士竒少保黄淮例不兼宫臣<lb/>
其自東宫三太三少而進三孤者則削其舊銜如太子<lb/>
少傅楊榮太子太傅胡濙太子太保王直進少傅是也<lb/>
故景泰以前當以孤卿兼宫秩為異少保兼太子少傅<lb/>
户部尚書夏原吉僅一人<lb/>
　　　孤卿不兼宫官<lb/>
自景泰備東宫三太而三孤俱有兩職然成化初猶有<lb/>
<pb n="KR2e0020_WYG_007-6b"/>
不兼者曰少保李賢彭時彭公沒絶響矣故成化而後<lb/>
當以不兼宫秩為異曰少保禮部尚書文淵閣大學士<lb/>
張璁亦僅一人<lb/>
　　　南部三孤<lb/>
南京大臣以三孤兼者獨少保㕘賛機務南京户部尚<lb/>
書黄福一人而已若太子太保則有四人兵部喬宇秦<lb/>
金吏部王用賔户部周經<lb/>
　　　節鎮三孤<lb/>
<pb n="KR2e0020_WYG_007-7a"/>
𢎞治王襄敏越總制陜西三邊以少保兼太子太傅嘉<lb/>
靖楊文襄一清總制陜西三邊以少傅兼太子太傅正<lb/>
徳陳金總督兩廣胡宗憲總督浙直江西福建俱以少<lb/>
保兼太子太保凡四人若太子太保則景泰兩廣王翱<lb/>
成化宣大王越余子俊正徳四川洪鍾彭澤嘉靖三邊<lb/>
王憲王瓊王以旂劉天和征倭趙文華隆慶宣大王崇<lb/>
古萬厯宣大方逢時張佳𦙍鄭洛<lb/>
　　　尚書一品<lb/>
<pb n="KR2e0020_WYG_007-7b"/>
建文初特崇加六部尚書皆正一品於是吏部尚書張<lb/>
紞户部尚書王鈍禮部尚書陳迪鄭賜兵部尚書齊泰<lb/>
茹瑺鐵鉉刑部尚書侯泰暴昭工部尚書嚴震直皆階<lb/>
特進榮祿大夫毎部増設侍中正二品<lb/>
　　　四輔官分四時<lb/>
髙皇帝設四輔官均職四季以上中下三旬人各司之<lb/>
驗雨暘春三月王本司皆上旬十日杜佑司皆中旬十<lb/>
日龔斆司皆下旬十日夏三月杜斆司皆上旬十日吳<lb/>
<pb n="KR2e0020_WYG_007-8a"/>
源司皆中旬十日趙民望司皆下旬十日秋冬亦如之<lb/>
各兼太子賓客班列公侯都督之次尚書之上又有四<lb/>
輔游東苑倡和詩不載<lb/>
　　　一佩九印<lb/>
太宗初幸北京官不必備或以事譴有一官署二三印<lb/>
者惟夏忠靖原吉兼掌九卿印各曹俱於朝房取裁為<lb/>
一時盛事云<lb/>
　　　六卿兩銜<lb/>
<pb n="KR2e0020_WYG_007-8b"/>
洪武二十四年太子少保詹徽以吏部尚書正兼都察<lb/>
院左都御史嘉靖十四年太子太保汪鋐以吏部尚書<lb/>
正兼兵部尚書二公俱綰二綬更日治事詹公同在洪<lb/>
武初以吏部尚書兼翰林院學士承㫖亦兩綬二職以<lb/>
其俱三品也故附記之<lb/>
　　　吏部尚書掌别部<lb/>
正徳初起太子太傅吏部尚書屠公滽以舊銜兼都察<lb/>
院左都御史掌院事隆慶末起少傅兼太子太傅吏部<lb/>
<pb n="KR2e0020_WYG_007-9a"/>
尚書楊公博以舊銜掌兵部事然不預本部職任十五<lb/>
年起吏部尚書嚴清掌兵部未上<lb/>
　　　别部尚書署吏兵部<lb/>
永樂以前無論已宣徳間户部尚書師逵署吏部終身<lb/>
輟本部事工部尚書吴中署吏部不輟本部事嘉靖間<lb/>
刑部尚書鄭曉署兵部<hi>輟本部事</hi>萬厯間兵部尚書方逢時<lb/>
署吏部<hi>不輟本部事</hi>俱以候尚書未至也又刑部尚書嚴清<lb/>
署吏部<hi>三日推吏部尚書</hi>
<pb n="KR2e0020_WYG_007-9b"/>
　　　六卿外署<lb/>
建文中兵部尚書茹瑺署河南布政司刑部尚書暴昭<lb/>
署平燕布政司<hi>在真定</hi>永樂中户部尚書郭資署北平布<lb/>
政司工部尚書黄福兵部尚書陳洽總署交阯布按二<lb/>
司刑部尚書雒僉掌真定府刑部左侍郎楊勉署山東<lb/>
布政司<lb/>
　　　吏部尚書外遷<lb/>
洪武十三年以前吏部尚書遷行省㕘政者皆為遷也<lb/>
<pb n="KR2e0020_WYG_007-10a"/>
盖尚書三品而㕘政從二品耳又有吏部尚書王興福<lb/>
為西安知府周時中為鎮江知府陳修為濟南知府李<lb/>
仁為青州知府陳敬為禮部員外郎崔善為宣化典史<lb/>
　　　吏部尚書改别部<lb/>
吏部自建文而後益重矣其改兵部者茹忠誠瑺南本<lb/>
部者崔莊敏恭<hi>以丁憂服除</hi>南禮部者耿文恪裕南兵部者<lb/>
劉機<hi>以丁憂服除</hi>改兵部總督者王恭襄瓊<hi>以戍起</hi>改刑書者<lb/>
李康惠承勛<hi>未上改</hi>
<pb n="KR2e0020_WYG_007-10b"/>
　　　尚書兼九列<lb/>
王驥程信以兵部尚書兼大理寺卿石璞趙榮以工部<lb/>
王來以南京工部兼亦如之盖皆用軍功也按理官非<lb/>
若宫秩可兼又於品為三無足榮者盖二俸並支優以<lb/>
嵗祿耳自程後絶不復有此加又洪熙初禮部尚書吕<lb/>
震為太常寺卿則兼事與祿也<lb/>
　　　南兼北銜<lb/>
正徳初王公軾以南大司徒兼北院副都總師征蜀嘉<lb/>
<pb n="KR2e0020_WYG_007-11a"/>
靖中王公守仁以南大司馬兼北院左都討岑猛張公<lb/>
經以南大司馬兼北院右都平倭至王公用賓以南太<lb/>
宰仍兼翰院學士盖優禮儒臣之典也<lb/>
　　　北銜理南務<lb/>
嘉靖中李黙王材萬厯中屠羲英俱以太常寺卿掌南<lb/>
京國子監祭酒事萬厯初萬士和以禮左侍管南禮右<lb/>
侍事尋以左侍掌國子監翁大立以兵左侍前後管南<lb/>
吏刑二部右侍事此皆以北銜理南務也<lb/>
<pb n="KR2e0020_WYG_007-11b"/>
　　　户部事祿之異<lb/>
宣德中夏忠靖原吉為少保太子少傅户部尚書然不<lb/>
治部事而兼支尚書俸郭忠襄資以太子太師起掌部<lb/>
事然不帶尚書銜一時事也<lb/>
　　　一部二尚書<lb/>
洪武初制毎一部二尚書如吏部詹同李守道户部李<lb/>
泰周肅同日命下後雖革亦徃徃有之吏部宣徳蹇義<lb/>
郭進景泰王直何文淵又王直王翱户部永樂郁新夏<lb/>
<pb n="KR2e0020_WYG_007-12a"/>
原吉宣徳夏原吉郭資禮部永樂吕震趙羾景泰胡濙<lb/>
楊寧兵部建文茹瑺齊泰永樂金忠方賓正統王驥徐<lb/>
晞又徐晞鄺埜景泰于謙儀銘又于謙石璞嘉靖張瓉<lb/>
樊繼祖工部永樂趙羾宋禮又吳中趙羾宣徳吴中李<lb/>
友直嘉靖林廷㭿甘為霖又温仁和甘為霖又歐陽必<lb/>
進雷禮萬厯楊兆何起鳴石星曽同亨兩左都景泰陳<lb/>
鎰王文正徳陳金王璟三左都景泰陳鎰王文王翱<lb/>
　　　㕘賛團營非兵部<lb/>
<pb n="KR2e0020_WYG_007-12b"/>
㕘賛守備機務非南京兵部者戸部尚書黄福張鳳吏<lb/>
部尚書崔恭都察院右都御史張純王恕南兵部而非<lb/>
尚書者右侍郎徐琦<lb/>
團營非兵部者都察院左都御史王越馬文升右都御<lb/>
史鄭曉右僉都御史李鐩若王廷相汪鋐雖以掌院兼<lb/>
之然帶兵部尚書銜<lb/>
　　　蘓松江浙人户部帶銜<lb/>
髙皇帝制直𨽻蘓松二郡人不得官户部永樂中皇太<lb/>
<pb n="KR2e0020_WYG_007-13a"/>
子監國請以江西人給事中王髙為户部侍郎不許正<lb/>
統末吉水周忱拜戸部尚書僅數日而改工部以後雖<lb/>
巡撫銜亦避之惟内閣學士不論如永嘉黄公淮廬陵<lb/>
陳公循淳安商公輅長洲王公鏊餘姚謝公遷慈谿袁<lb/>
公煒吾郡申公時行鄞縣余公有丁是也又吾郡滕思<lb/>
勉顧禮衢州徐恢皆實拜户部盖洪武中未定之制也<lb/>
　　　尊官掌九列<lb/>
成化末三品以下九卿多以尊官掌之通政司張文質<lb/>
<pb n="KR2e0020_WYG_007-13b"/>
太常寺劉岌鴻臚寺施純俱太子少保禮部尚書大理<lb/>
寺杜銘工部尚書光祿寺艾福國子監丘濬欽天監康<lb/>
永韶皆禮部侍郎太醫院蔣宗武通政使上林苑監李<lb/>
孜省左通政盖多以傳奉得之故也然未有如景泰時<lb/>
楊善之異善以左右都御史加太子太保俱仍掌鴻臚<lb/>
寺<lb/>
　　　内閣次序互異<lb/>
内閣五品時不過文淵翰林諸學士庶子諭徳中允為<lb/>
<pb n="KR2e0020_WYG_007-14a"/>
序耳其諸殿次第自正統時定兼部銜次第自天順始<lb/>
定如楊榮以太子少傅謹身位少保黄淮武英下陳山<lb/>
無兼官以謹身位少保黄淮太子少保金幼孜武英下<lb/>
少保黄淮太子少保金幼孜以戸部尚書位少傅兵部<lb/>
楊士奇下金㓜孜又以户部楊溥無兼官以禮部位工<lb/>
部楊榮下王文以少保吏部位户部陳循工部髙榖少<lb/>
保太子太傅下皆取所兼保傅為次序也張瑛以禮部<lb/>
華盖殿位户部謹身陳山下此則以部分為次序也<lb/>
<pb n="KR2e0020_WYG_007-14b"/>
　　　掌文淵閣<lb/>
閣臣入閣止云直文淵及辦事而已惟徐有貞以武功<lb/>
伯兼華盖殿學勑掌文淵閣事遂以掌文淵閣入銜武<lb/>
功敗李賢以右侍郎復拜吏書兼學士奉㫖亦掌文淵閣<lb/>
然不入銜<lb/>
　　　閣臣不預事<lb/>
宣徳初謹身殿大學士陳山改専教内璫華盖殿大學<lb/>
士張瑛出理南部俱不得預閣事而吏部蹇義户部夏<lb/>
<pb n="KR2e0020_WYG_007-15a"/>
原吉俱輟部務以師保入備顧問計議朝政即家條㫖<lb/>
草制勑然不入内閣亦一時異事也<lb/>
　　　大學士非内閣<lb/>
洪武中華盖等殿大學士劉仲質邵質余思誠鮑恂余<lb/>
銓張長年吴伯宗朱善宋訥吴沈其時原無内閣也若<lb/>
洪熙時文華殿大學士權謹及陳山教内豎後皆非内<lb/>
閣臣矣<lb/>
　　　内閣兼掌部院<lb/>
<pb n="KR2e0020_WYG_007-15b"/>
正徳初大學士焦芳入閣後又専銓柄乞於閹人瑾兼<lb/>
掌吏部<hi>數日罷</hi>嘉靖中大學士張璁兼掌都察院方獻夫<lb/>
兼掌吏部<hi>不久罷</hi>嚴嵩以上眷注及徐公階以候尚書徳<lb/>
俱兼掌禮部<hi>俱半嵗罷</hi>李公本出掌吏部<hi>旬日罷</hi>乙丑大學士<lb/>
嚴公訥由吏部入以候尚書朴仍暫掌部事隆慶庚午<lb/>
大學士髙公拱起掌吏部趙公貞吉出兼掌都察院俱<lb/>
免奏事承㫖内璁奉勑肅清百僚本事畢恩奬加少保<lb/>
武英殿學拱綰綬歴年兩司内外考察至居首揆尚握<lb/>
<pb n="KR2e0020_WYG_007-16a"/>
銓柄出而啟事入而條㫖尤為異聞<lb/>
　　　内閣司考察<lb/>
嘉靖三十五年吏部尚書李黙得罪内閣大學士李公<lb/>
本掌部事分别尚書以下九卿大小巡撫都御史作三<lb/>
等其上中等擬畱下等取上裁復考察科道官應畱應<lb/>
去者以聞天順元年特命大學士徐有貞攷布政黄輿<lb/>
髙寅王亮等知府白仲賢萬安等俱冠帶閒住<lb/>
　　　南部入閣<lb/>
<pb n="KR2e0020_WYG_007-16b"/>
内閣由南部入者凡三人楊文忠廷和以南京戸部梁<lb/>
文康儲張文隠治以南京吏部俱尚書入<lb/>
　　　内閣出為六卿<lb/>
景泰六年太子少師吏部左侍郎兼學士江淵為工部<lb/>
尚書掌部事嘉靖四年少傅大學士楊一清起改兵部<lb/>
尚書左都御史總督三邊十八年禮部尚書大學士翟<lb/>
鑾起改兵部尚書右都御史閲九邊充行邊使<lb/>
　　　内閣出理南部<lb/>
<pb n="KR2e0020_WYG_007-17a"/>
宣徳四年華盖殿大學士張瑛以原官掌南京禮部其<lb/>
官稱禮部尚書盖是時北為行在故也<lb/>
　　　致仕丁憂部臣入内閣<lb/>
萬厯十年致仕太子太保禮部尚書潘晟起家武英殿<lb/>
大學士十二年給假丁憂禮部右侍郎兼翰林院侍讀<lb/>
學士王錫爵起家禮部尚書文淵閣大學士祖宗朝所<lb/>
未有也<lb/>
　　　閣臣外任<lb/>
<pb n="KR2e0020_WYG_007-17b"/>
永樂中解學士縉為交阯㕘議胡侍讀儼為國子祭酒<lb/>
天順中岳修撰正為欽州同知後復官止於翰林供事<lb/>
再出知興化府徐武功有貞為廣東李尚書賢為福建<lb/>
許禮侍彬為陜西俱㕘政賢尋復入為吏部右侍郎又<lb/>
宣徳中太常卿兼學士楊溥景泰中翰林院侍讀彭時<lb/>
俱以内閣丁憂服除守本官後二公俱再入内閣<lb/>
　　　輔宰臣督工<lb/>
閣臣於興造工役規畫則有之未有躬履其事者若吏<lb/>
<pb n="KR2e0020_WYG_007-18a"/>
禮二部臣則絶不之及矣惟嘉靖九年建南北郊大工<lb/>
少傅大學士張孚敬知建造少保大學士桂萼大學士<lb/>
翟鑾同知建造十四年少師大學士孚敬少保大學士<lb/>
李時知建造太子太保吏部尚書汪鋐少保禮部尚書<lb/>
夏言同知建造於工部為侵官於閣臣為失職<lb/>
　　　内閣公侯審録<lb/>
今三法司囚犯毎五年熱審奏請矜疑辨問及減等發<lb/>
落自正統初遣司禮監太監金英始遂為定制必以巨<lb/>
<pb n="KR2e0020_WYG_007-18b"/>
璫之首為之張傘盖列騶騎既至大理寺則據髙坐南<lb/>
向尚書都御史皆旁坐而御史郎中以下官引囚廷審<lb/>
殊不為雅惟嘉靖十六年三月不用中官特以勲臣勛<lb/>
及二輔理之第勛倚貴自用所釋減㡬大半囹圄為空<lb/>
皇帝勑諭太師兼太子太師武定侯郭勛少傅兼太子<lb/>
太師吏部尚書華盖殿大學士李時少傅兼太子太師<lb/>
禮部尚書武英殿大學士夏言朕惟刑獄重事民命所<lb/>
闗近來法官多不習律比任情出入以致寃濫滋甚及<lb/>
<pb n="KR2e0020_WYG_007-19a"/>
今㑹審應辨問者又拘執成案不與開釋朕毎念及此<lb/>
惻然軫懐兹特命卿等㑹同三法司官將見監死罪重<lb/>
囚逐一面加勘鞫務得真情中間事有虧枉情可矜疑<lb/>
者奏來定奪朕以卿等勲輔重臣故兹簡托卿等宜仰<lb/>
體朕心殫誠竭慮徃恭厥事卿等其欽哉欽哉<lb/>
　　　内閣不由翰林<lb/>
内閣不由翰林凡八人王毅愍文以左都御史楊文襄<lb/>
一清劉鈞州宇許文簡讃以吏部尚書薛文清瑄以大<lb/>
<pb n="KR2e0020_WYG_007-19b"/>
理寺卿俞綱以兵部右侍郎李文達賢以吏部侍郎曹<lb/>
元以兵部尚書<hi>内許公曽為編修然以御史改</hi>
其初不由翰林而後改翰林入閣者解縉初為御史黄<lb/>
淮初為中書舍人楊士奇初為吴府審理副胡儼初為<lb/>
桐城知縣金幼孜初為給事中陳山張瑛初為教官給<lb/>
事中袁宗皋初為長史桂萼初為刑部主事張孚敬初<lb/>
為南刑部主事方獻夫初為吏部員外郎夏言初為行<lb/>
人給事中<lb/>
<pb n="KR2e0020_WYG_007-20a"/>
王毅愍薛文清外亦有異者如江淵以刑部右侍郎尹<lb/>
直以兵部左侍郎徐有貞以都察院左副都御史許彬<lb/>
以太常卿雖常為翰林而所進階序亦未相應<lb/>
　　　殿閣二銜<lb/>
景泰中修寰宇通志陳少保循以華盖殿大學士兼文<lb/>
淵閣大學士髙少保榖王少保文俱以謹身殿大學士<lb/>
兼東閣大學士亦一時異制也<lb/>
　　　學士二銜<lb/>
<pb n="KR2e0020_WYG_007-20b"/>
𢎞文館學士兼翰林院侍讀學士危素文淵閣大學士<lb/>
兼翰林院學士胡廣楊榮金幼孜左春坊大學士兼翰<lb/>
林院學士解縉胡廣商輅左春坊大學士兼侍讀學士<lb/>
曽棨楊廷和彭時右春坊大學士兼侍讀學士王英劉<lb/>
儼吕原楊公以𢎞治末年加坊學不設五十年矣自楊<lb/>
公後八十餘年絶不復設<lb/>
　　　内閣首臣復居次<lb/>
永樂四年解縉罷黄文簡淮以右坊學居首二嵗而庶<lb/>
<pb n="KR2e0020_WYG_007-21a"/>
子胡文穆以學士兼左坊淮遂居次楊文敏榮永樂十<lb/>
六年以文淵閣學居首二十二年楊文貞為華盖榮遂<lb/>
以謹身居次梁文康儲正徳九年居首累遷至華盖十三<lb/>
年故相楊文忠復入銜位同而入閣在前儲遂居次嘉<lb/>
靖二十三年嚴分宜居首累遷至謹身二十五年夏文<lb/>
愍以華盖復入嵩遂居次<lb/>
　　　内閣兼官之異<lb/>
大學士五品也然多以尚書兼之洪熙元年楊文貞以<lb/>
<pb n="KR2e0020_WYG_007-21b"/>
禮左侍兼華盖金文靖以户右侍兼武英宣徳元年陳<lb/>
山以户左侍兼謹身張瑛以禮左侍兼華盖後絶無之<lb/>
至嘉靖中李公本以吏右侍兼東閣隆慶初江陵張公<lb/>
居正以吏左侍兼文淵閣萬厯中吾吴申公時行大同<lb/>
王公家屏以吏左侍兼東閣俱大學士謹身殿大學士<lb/>
以太常卿兼者楊榮武英殿大學士以通政使兼者黄<lb/>
淮盖加官也學士以刑部右侍郎兼者江淵以國子祭<lb/>
酒兼者蕭鎡以都察院左副都御史兼者徐有貞由兼<lb/>
<pb n="KR2e0020_WYG_007-22a"/>
官進故也江蕭徐俱不數日而改<lb/>
　　　學士兼官之異<lb/>
正徳中學士靳貴左兼光祿寺卿天順復辟凡景泰中<lb/>
東宫官左右春坊大學士吕原倪謙左庶子劉定之改<lb/>
通政司左右㕘議左右庶子林文李紹俱改尚寶司卿<lb/>
仍兼講讀諭徳錢溥洗馬柯潜俱改尚寶司少卿左右<lb/>
中允黄諫萬安李泰改尚寶司丞仍兼史官亦時制之<lb/>
一變也<lb/>
<pb n="KR2e0020_WYG_007-22b"/>
洪武孔克表王僎以翰林修撰兼編修天順孔公恂以<lb/>
詹事府少詹事兼諭徳近乎叠牀架屋矣<lb/>
　　　閣臣出使<lb/>
内閣若楊文襄之督三邊翟文懿之巡九鎮皆起自家<lb/>
俱改兼部職楊文敏三使寧夏甘肅與寧逺西寧謀軍<lb/>
務其時閣體未重至景泰中王毅愍文勘南直𨽻事情<lb/>
髙文義穀以祭告江海二公皆兼賑濟江少師淵督察<lb/>
四川軍情理糧餉則事體異矣𢎞治末闕里告完李文<lb/>
<pb n="KR2e0020_WYG_007-23a"/>
正東陽以次輔致祭兼撰碑盖重其事也<lb/>
　　　閣臣扈從<lb/>
永樂北征凡四其前二則胡文穆廣以文淵閣學與楊<lb/>
文敏榮金文靖幼孜扈從其後二則楊金二公俱以文<lb/>
淵閣學扈從宣徳征漢庶人一楊少傅士奇楊宫傅榮<lb/>
金宫保幼孜楊學士溥從巡邊二其一則三楊與金其<lb/>
一獨三楊從正統北征曹學士鼐張學士益從正徳征<lb/>
寧庶人梁文康儲蔣文定冕從嘉靖南幸承天夏文愍<lb/>
<pb n="KR2e0020_WYG_007-23b"/>
言從唯征漢庶人有勑與蹇少師夏少保同㕘預機務<lb/>
　　　贈官内閣吏部銜<lb/>
大臣歿有贈官獨内閣大學士及吏部尚書不以加贈<lb/>
如梁武之於朱异宋神宗之於韓琦非破例不可惟景<lb/>
泰中贈侍郎曹鼐嘉靖初贈左長史張景明俱文淵閣<lb/>
大學士贈左都御史宋景為太子少保吏部尚書<hi>鼐贈三官</hi>
<hi>景贈二官尢為本朝所無之典</hi>
　　　各部尚書兼學士<lb/>
<pb n="KR2e0020_WYG_007-24a"/>
六部尚書非内閣而帶學士者惟禮部有之然亦自桂<lb/>
方二文襄起盖上以議禮褒寵之且示為入相之地耳<lb/>
後遂為定制今按以吏部尚書帶者桂公萼方公獻夫<lb/>
李公黙郭公朴嚴公訥以戸部尚書帶者李公廷相以<lb/>
工部尚書帶者温公仁和董公份自嘉靖丙戍後禮部<lb/>
尚書不兼學士銜者惟萬公士和及今徐公學謨而已<lb/>
　　　二尚書任國子<lb/>
洪武中起致仕刑部尚書李敬為國子祭酒致仕試吏<lb/>
<pb n="KR2e0020_WYG_007-24b"/>
部尚書劉崧為司業今人但知劉而不知李也劉居官<lb/>
月餘卒李後坐事抵罪成化初亦以此例起禮部左侍<lb/>
郎李紹少詹事兼學士柯濳濳以喪服辭與李俱不及<lb/>
任而卒<lb/>
　<lb/>
　<lb/>
　<lb/>
　弇山堂别集卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇山堂别集卷八十一</head> <lb/>
    <p>
<pb n="KR2e0020_WYG_081-1a"/>
欽定四庫全書<lb/>
　弇山堂别集卷八十一<lb/>
　　　　　　　　　　　　明　王世貞　撰<lb/>
　　科試考一<lb/>
國家初起右武其於文事亦不數數焉大要各以其途<lb/>
進然庚戌詔見天子意在矣百餘年來日以益重非從<lb/>
此出者多見擯異途不輒當要津此豈一朝一夕哉作<lb/>
科試考<lb/>
<pb n="KR2e0020_WYG_081-1b"/>
　　　初設科舉條格詔<lb/>
洪武三年五月初一日奉天承運皇帝詔曰朕聞成<lb/>
周之制取材於貢士故賢者在職而其民有士君子<lb/>
之行是以風俗淳美國易為治而教化彰顯也漢<lb/>
唐及宋科舉取士各有定制然但貴詞章之學而<lb/>
未求六藝之全至於前元依古設科待士甚優而<lb/>
權豪勢要之官每納奔競之人辛勤嵗月輒竊仕<lb/>
禄所得資品或居士人之上懷材抱徳之賢恥於<lb/>
<pb n="KR2e0020_WYG_081-2a"/>
並進甘隠山林而不起風俗之弊一至於此今朕統一<lb/>
中國外撫四夷與斯民共享昇平之治所慮官非其人<lb/>
有傷吾民願得君子而用之自洪武三年八月為始特<lb/>
設科舉以取懐材抱徳之士務在經明行修博古通今<lb/>
文質得中名實相稱其中選者朕将親䇿於廷觀其學<lb/>
識品其髙下而任之以官果有材學出衆者待以顯擢<lb/>
使中行文武皆由科舉而選非科舉毋得與官敢有逰<lb/>
食奔競之徒坐以重罪以稱朕責實求賢之意所有合<lb/>
<pb n="KR2e0020_WYG_081-2b"/>
行事宜條列於後<lb/>
一鄉試㑹試文字程式<lb/>
　第一場試五經義各試本經一道不拘舊格惟務經<lb/>
　㫖通暢限五百字以上易程朱氏註古註疏書蔡氏<lb/>
　𫝊古註疏詩朱氏𫝊古注疏春秋左氏公羊榖梁胡<lb/>
　氏張洽𫝊禮記古注疏四書義一道限三百字以上<lb/>
　第二場試禮樂論限三百字以上詔誥表箋<lb/>
　第三場試經史時務䇿一道惟務直述不尚文藻限<lb/>
<pb n="KR2e0020_WYG_081-3a"/>
　一千字以上<lb/>
　第三場畢後十日面試騎觀其馳驟便捷射觀其中<lb/>
　數多寡書觀其筆畫端楷律觀其講解詳審<lb/>
　殿試時務䇿一道惟務直述限一千字以上<lb/>
一出身<lb/>
　第一甲第一名從六品第二第三名正七品賜進士<lb/>
　及第<lb/>
　第二甲一十七名正七品賜進士出身<lb/>
<pb n="KR2e0020_WYG_081-3b"/>
　第三甲八十名正八品賜同進士出身<lb/>
一鄉試各省并直𨽻府州等處通選五百名為率人材<lb/>
　衆多去處不拘額數若人材未備不及數者從實充<lb/>
　貢<lb/>
　河南省四十名山東省四十名山西省四十名陜西<lb/>
　省四十名北平省四十名福建省四十名江西省四<lb/>
　十名浙江省四十名湖廣省四十名廣西省二十五<lb/>
　名在京鄉試直𨽻府州一百名<lb/>
<pb n="KR2e0020_WYG_081-4a"/>
一㑹試額取一百名<lb/>
一髙麗國安南占城等國如有經明行修之士各就本<lb/>
　國鄉試貢赴京師㑹試不拘額數選取<lb/>
一開試日期<lb/>
　鄉試八月初九日第一場十二日第二場十五日第<lb/>
　三場<lb/>
　㑹試次年二月初九日第一場十二日第二場十五<lb/>
　日第三場<lb/>
<pb n="KR2e0020_WYG_081-4b"/>
　殿試三月初三日<lb/>
一三年一次開試<lb/>
一於洪武三年鄉試洪武四年㑹試<lb/>
一各省自行鄉試其直𨽻府州赴京鄉試凡舉各具籍<lb/>
　貫年甲三代本姓鄉里舉保州縣申行省印卷鄉試<lb/>
　中者行省咨解中書省判送禮部印卷㑹試<lb/>
一仕宦已入流品及曽於前元登科并曽仕宦者不許<lb/>
　應試其餘各色人民并流寓各處者一體應試<lb/>
<pb n="KR2e0020_WYG_081-5a"/>
一有過罷閒人吏娼優之人並不得應試<lb/>
一應舉不第之人不許諠閙摭拾考官及擅擊登聞鼔<lb/>
　違者究治<lb/>
一凡試官不得将弟男子姪親屬狥私取中違者許赴<lb/>
　省臺指實陳告<lb/>
一科舉取士務得全材但恐開設之初騎射書筭未能<lb/>
　徧習除今科免試外候二年之後須要兼全方許中選<lb/>
於戲設科取士期必得乎全材任官惟能庻可成<lb/>
<pb n="KR2e0020_WYG_081-5b"/>
於治道咨爾有衆體朕至懐故兹詔示想宜知悉<lb/>
按洪武三年庚戌始開科就試者鄉舉士百二十三人<lb/>
中式者七十二人主試則御史中丞劉基治書侍御史<lb/>
秦裕伯同考則翰林侍讀學士詹同𢎞文館學士睢稼<lb/>
起居注樂韶鳳尚寳丞吴濳國史編修宋濓而序録出<lb/>
於濓中式士未及㑹試悉授官<lb/>
四年京畿鄉試兵部尚書吴琳國子司業宋濓濓仍為<lb/>
序尋合諸省之士㑹試凡二百人中式者百二十人知<lb/>
<pb n="KR2e0020_WYG_081-6a"/>
貢舉官特進中書省右丞相忠勤伯汪廣洋左丞相胡<lb/>
惟庸主文禮部尚書陶凱前翰林侍講學士潘庭堅考<lb/>
試翰林侍讀學士詹同國子司業宋濓吏部員外郎原<lb/>
本前貢士鮑恂掌院吏部右侍郎顧貞監試御史孔希<lb/>
魯宋圭提調兼印卷禮部尚書楊訓文同印卷中書左<lb/>
司郎中孫煜祖提調禮部侍郎秦文繹禮部主事姜漸<lb/>
受卷吏部主事林光弼彌封兵部主事許方謄録蘇州<lb/>
教授貢穎之對讀翰林應奉文字唐肅禮部主事張孟<lb/>
<pb n="KR2e0020_WYG_081-6b"/>
兼此外又有監門捜檢巡綽鎮撫供給主事及掌行科<lb/>
舉文字省掾令史供給奏差等官廷試總調則前汪廣<lb/>
洋胡惟庸讀卷祭酒魏觀博士孫吾與給事中李顧修<lb/>
撰王僎監試御史馬貫徐汝舟掌卷工部員外郎牛諒<lb/>
受卷工部主事周寅彌封秘書監丞陶誼對讀尚寳丞<lb/>
魏潜編修蔡𤣥提調前陶凱楊訓文以官品考之尚書<lb/>
祭酒正三品侍郎侍讀學士正四品給事中從四品左<lb/>
司郎中司業正五品員外正六品主事應奉修撰正七<lb/>
<pb n="KR2e0020_WYG_081-7a"/>
品編修秘書正八品<lb/>
是嵗取中俞友仁等廷試賜吳伯宗郭翀吳公達俱及<lb/>
第状元授員外郎餘及出身俱授主事同出身授縣丞<lb/>
㑹元亦授縣丞髙麗生入試者三人唯金濤登三甲第<lb/>
五授東昌府安丘縣丞餘皆不第三人俱以不通華言<lb/>
請還本國詔厚給道里費遣舟送之濤尋為其國相儒<lb/>
籍中者六十三人<lb/>
六年諭中書省臣有司所取多後生少年觀其文詞若<lb/>
<pb n="KR2e0020_WYG_081-7b"/>
可有為及試用之能以所學措諸行事者甚寡朕以實<lb/>
心求賢而天下以虚應朕非朕責實求賢之意也今各<lb/>
處科舉宜暫停罷别令有司察舉賢才必以徳行為本<lb/>
而文藝次之<lb/>
是年遂詔天下舉人罷㑹試正月初八日河南解額内<lb/>
選四名第一人張唯年二十七其次王輝年二十八李<lb/>
端年二十一張翀年二十七二十三日山東解額内選<lb/>
五名第一人王璉年二十三其次張鳳年二十八任敬<lb/>
<pb n="KR2e0020_WYG_081-8a"/>
年二十六陳敏年二十三馬亮年二十五皆拜翰林編<lb/>
修又選國子監蒋學方徴彭通宋善王惟吉鄒傑等拜<lb/>
給事中於文華堂肄業命太子贊善大夫宋濓太子正<lb/>
字桂彦良分教之<lb/>
十七年三月戊戌朔命禮部頒行科舉程式凡三年大<lb/>
比子午卯酉年鄉試辰戌丑未年㑹試舉人不拘額數<lb/>
從實充貢鄉試八月初九日第一場試四書義三道每<lb/>
道二百字以上經義四道每道三百字以上未能者許<lb/>
<pb n="KR2e0020_WYG_081-8b"/>
各減一道四書義主朱子集註經義詩主朱子集𫝊易<lb/>
主程朱𫝊義書主蔡氏𫝊及古註疏春秋主左氏公羊榖<lb/>
梁胡氏張洽𫝊禮記主古註疏十二日第二場試論一<lb/>
道三百字以上判語五條詔誥章表内科一道十五日<lb/>
第三場試經史䇿五道未能者許減其二俱三百字以<lb/>
上次年禮部㑹試以二月初九日十二日十五日為三<lb/>
場所考文字與鄉試同鄉試直𨽻府州縣則於應天府<lb/>
在外府州縣則於各布政司其舉人則國子學生及府<lb/>
<pb n="KR2e0020_WYG_081-9a"/>
州縣學生員之學成者儒士之未仕者官之未入流者<lb/>
皆由有司申舉性資敦厚文行可稱者應之其學校訓<lb/>
導專教徒及罷閒官吏倡優之家與居父母䘮者並不<lb/>
許入試其中式者官給廩𫝊送禮部㑹試考試官皆訪<lb/>
經明公正之士官出幣帛先期敦聘主文考試官二人<lb/>
文幣各二表裏同考試官鄉試四人㑹試八人文幣各<lb/>
一表裏提調官在内鄉試應天府官一人㑹試禮部官<lb/>
一人在外布政司官一人監試官在内監察御史二人<lb/>
<pb n="KR2e0020_WYG_081-9b"/>
在外按察司官二人供給官在内應天府官一人在外<lb/>
府官一人收掌試卷官一人彌封官一人謄録官一人<lb/>
對讀官四人受卷官二人皆擇居官之清慎者充之巡<lb/>
綽監門捜檢懐挾官四人在内從都督府委官在外從<lb/>
守禦官委官凡供用筆札飲食之屬皆官給之舉人試<lb/>
卷自備每場草卷正卷各用紙十二幅首書三代姓名<lb/>
及其籍貫年甲所習經書在内赴應天府在外赴布政<lb/>
司印卷㑹試殿試赴禮部印卷試之日黎明舉人入場<lb/>
<pb n="KR2e0020_WYG_081-10a"/>
每人用軍一人守之禁講問代冒至晚納卷未畢者給<lb/>
燭三枝文字迴避御名廟諱及不許自叙門地彌封者<lb/>
編號作三合字謄録者用硃考試官用墨以防欺偽其<lb/>
㑹試中式者三月朔日赴殿試<lb/>
是秋九月應天府奏中式者廖孟瞻等二百二十九人<lb/>
按雙槐嵗抄云内多國子生上悦命有司出榜原籍旌<lb/>
之<lb/>
十八年乙丑㑹試命待詔朱善前典籍聶鉉為考試官<lb/>
<pb n="KR2e0020_WYG_081-10b"/>
取黄子澄第一練子寜次之花綸又次之綸浙江解元<lb/>
也及廷試綸第一子寜次之子澄又次之既啟封上自<lb/>
以夢故用丁顯為狀元子寜如故綸第三抑子澄三甲<lb/>
為庶吉士然三人俱授修撰亡何亦擢子澄為修撰云<lb/>
見刻丁顯䇿者僅三百字稱上為上位餘多不成語實<lb/>
録云賜二甲進士馬京等為編修吴文為檢討李震為<lb/>
承勅郎陳廣為中書舎人三甲危瓛為衛府紀善李鳴<lb/>
岡為潭府奉祠正楊靖為吏科庶吉士黄耕為承勅郎<lb/>
<pb n="KR2e0020_WYG_081-11a"/>
蹇瑢等為中書舎人鄒仲實為國子助教其諸進士觀<lb/>
政翰林院承勅監近侍衙門者采書經庶常吉士之義<lb/>
俱稱庶吉士六部俱稱進士<lb/>
是嵗沈溍楊靖咸受上知不兩嵗至兵刑部尚書而皆<lb/>
不克終蹇瑢改名義授中書舎人滿九載溍靖死後始<lb/>
進官而為吏部尚書者三十四年俞憲登科攷名姓次<lb/>
序俱以㑹試録為准然不載楊靖蹇瑢其脱略可知矣<lb/>
二十一年戊辰㑹試命翰林院編修蘇伯衡李叔荆為<lb/>
<pb n="KR2e0020_WYG_081-11b"/>
考試官取中施顯等廷試擢任亨泰第一命有司於襄<lb/>
陽建狀元坊以旌之亨泰甚被上寵任每召議手書襄<lb/>
陽任而不名後自禮書謫御史不知所終第二人卓敬<lb/>
第三人盧原質原質方孝孺之姑子十年而為太常少<lb/>
卿<lb/>
按是嵗解縉年十九中三甲進士考年譜志銘俱云改<lb/>
中書庶吉士與姊夫黄金華同而實録内絶不載其事<lb/>
實録為縉總裁豈應刪略至此盖縉得罪後以重修故<lb/>
<pb n="KR2e0020_WYG_081-12a"/>
去之耳題名記盧原質卓敬以死難磨去不存<lb/>
二十三年庚午賜應天府考試官傅箕蘇伯衡謝南毛<lb/>
瀚鈔各十錠中式舉人黄文史等五十人各二錠其監<lb/>
生生員試不中者鈔二貫且諭以進學之方俾無怠無<lb/>
忽<lb/>
二十四年辛未天下㑹試者六百六十人取中許觀等<lb/>
三十一人廷試仍賜許觀第一時年二十八張顯宗次<lb/>
之吴言信又次之上以連科狀元出太學召祭酒宋訥<lb/>
<pb n="KR2e0020_WYG_081-12b"/>
面褒焉<lb/>
是嵗復擢下第舉人張孟鏞等為主事<lb/>
二十七年甲戌取中彭徳等廷試賜張信及第信定海<lb/>
人為侍讀後坐以教韓王冩杜詩含譏刺及䇿稿削御<lb/>
製二語得罪後坐考試事誅彭亦坐事除名<lb/>
三十年丁丑㑹試命翰林院學士劉三吾吉府紀善白<lb/>
信蹈為考試官取宋琮等五十一人廷試賜閩縣陳䢿<lb/>
為首吉安尹昌隆㑹稽劉諤次之時大江以北無登第<lb/>
<pb n="KR2e0020_WYG_081-13a"/>
者下第諸生上疏言三吾等南人私其鄉上怒命儒臣<lb/>
再考落卷中文理長者第之於是侍讀張信侍講戴彛<lb/>
右贊善王俊華司直郎張謙司經局校書嚴叔載正字<lb/>
董貫長史黄章紀善周衡蕭揖及䢿昌隆諤人各閲十<lb/>
卷或言劉白嘱信等以陋卷進呈上益怒親賜䇿問擢<lb/>
韓克忠王恕焦勝等六十一人及第有差授第一名韓<lb/>
克忠為翰林修撰第二名王恕為編修第三名焦勝為<lb/>
行人司副進士陳性善為行人陳誠為檢討考信等俱<lb/>
<pb n="KR2e0020_WYG_081-13b"/>
磔殺之三吾以老戍䢿諤安置威虜唯赦戴彛尹昌隆<lb/>
䢿諤取回為司賔司儀署丞復殺之宋琮拜御史後以<lb/>
檢討掌助教致仕<lb/>
建文二年己卯命文學博士方孝孺太常少卿髙巽志<lb/>
主應天試取中劉政等政後以兵變不食死<lb/>
三年庚辰命㑹試禮部左侍郎兼學士董倫太常少卿<lb/>
髙巽志為考試官取中吳溥等王良䇿第一以貌不及<lb/>
胡廣又廣䇿多斥親藩遂擢廣第一改名靖良為第二<lb/>
<pb n="KR2e0020_WYG_081-14a"/>
是嵗得人最盛如胡及二楊胡濙俱登顯要為時名臣<lb/>
而良能狥節尤可重也<lb/>
命禮部乙榜舉人署教諭訓導事者給俸三年入禮部<lb/>
試試中計所教人得中鄉試就進士出身資格遞陞一<lb/>
級否從本級其下第而所教人中鄉試者與實授九年<lb/>
通考稱職平常不稱職黜陟否仍署職減俸十之五乙<lb/>
榜年未三十不願署教者聽<lb/>
永樂二年甲申㑹試命侍讀學士解縉侍讀黄淮為考<lb/>
<pb n="KR2e0020_WYG_081-14b"/>
試官取禮樂制度為問欲以求博洽之士唯曽棨卷記<lb/>
獨詳上喜御批貫通經史識達天人有講習之學有忠<lb/>
愛之誠擢魁天下昭我文明尚資啟沃惟良顯哉第二<lb/>
第三人周述周孟簡從昆季也亦皆有御批褒許之辭<lb/>
至謂兄弟齊名古今罕比授修撰編修等官仍於二甲<lb/>
擇文學優長楊相等五十一人及善書湯流等十人俱<lb/>
改翰林庶吉士進學賜棨與述孟簡羅衣各一襲五月<lb/>
擢庶吉士杜欽王惟正鄭慶為户科給事中周玉羅亨<lb/>
<pb n="KR2e0020_WYG_081-15a"/>
信張伺為工科給事中又命翰林院試下第舉人張欽<lb/>
等六十一人召見皆賜冠帶命於國子監進學以俟後<lb/>
科且勉以立志謂爾等學已有根但更百尺竿頭進步<lb/>
爾後科第一甲人有不在爾曹者乎至次年正月復命<lb/>
學士縉等庶吉士楊相劉子欽彭汝器王英王直余鼎<lb/>
章敞王訓柴廣敬王道熊直陳敬宗沈升洪順章朴俞<lb/>
學䕫羅汝敬盧翰湯流李時勉段民倪惟哲袁天禄吾<lb/>
紳楊勉及棨等二十八人於文淵閣肄業時人謂之二<lb/>
<pb n="KR2e0020_WYG_081-15b"/>
十八宿進士周忱自陳年少願進學上喜曰有志之士<lb/>
也命増入之司禮監月給筆墨紙光禄給朝暮膳禮部<lb/>
月給膏燭鈔人三錠工部擇近第宅居止是嵗人知選<lb/>
二十八人不知初為六十一人也<lb/>
是科自曽棨等三名外得留者僅王英王直二人而至<lb/>
八座者亦僅二王及周忱耳陳敬宗李時勉皆己授官<lb/>
而復入者<lb/>
三年乙酉翰林院學士王景侍讀學士王達主應天試<lb/>
<pb n="KR2e0020_WYG_081-16a"/>
四年丙戍命翰林院侍讀學士王達司經局洗馬兼翰<lb/>
林院編修楊溥為考試官取中朱縉等廷試賜林環陳<lb/>
全劉表及第改進士江殷胡啟先孫廸張叔豫李岳潤<lb/>
陳孟潔張文選鄭復言曽春敬蕭福曹閶盧永黄獻為<lb/>
庶吉士<lb/>
是嵗仍取乙榜舉人廷試擢周翰等三人進學翰林餘<lb/>
除學官<lb/>
六年戊子命翰林院修撰李貫檢討王洪主應天試<lb/>
<pb n="KR2e0020_WYG_081-16b"/>
七年己丑命翰林院侍講鄒緝左春坊左司直郎徐善<lb/>
述為考試官取中陳璲等皇太子以副榜第一名孔諤<lb/>
為左春坊左中允賜出身御史劾出題孟子節文尚書<lb/>
洪範九疇偏題緝等俱下獄又復取下第胡槩金庠等<lb/>
十餘人時上幸北京俱寄國子監讀書至辛卯始廷試<lb/>
賜蕭時中苗衷黄暘及第俱為修撰改進士楊慈劉永<lb/>
清陳璲錢習禮黄夀生陳周俱為庶吉士鍾英張習張<lb/>
試馬信邵聰初為國子生選入翰林習譯書至是中進<lb/>
<pb n="KR2e0020_WYG_081-17a"/>
士亦改庶吉士<lb/>
九年辛夘翰林院學士兼左春坊大學士胡廣右春坊<lb/>
右庶子兼翰林侍講楊榮主應天試<lb/>
十年壬辰命左春坊左諭徳翰林院侍講楊士竒右諭<lb/>
徳兼侍講金幼孜為考試官取中林誌等廷試賜馬鐸<lb/>
林誌王鈺及第其進士原在翰林習譯書者蒋禮趙朂<lb/>
徐俊何賢潘勤黄裳羅興楊榮張觀馬玉馬訓王璜劉<lb/>
濬胡讓邵進來顯方復俱改庶吉士林誌福建解元也<lb/>
<pb n="KR2e0020_WYG_081-17b"/>
十二年甲午北京行部請鄉試始命翰林院侍講曽棨<lb/>
翰林院侍講兼左春坊左中允鄒緝主之<lb/>
皇太子命司經局洗馬兼翰林編修楊溥編修周述主<lb/>
應天試<lb/>
十三年乙未始詔天下舉人㑹試北京命翰林院修撰<lb/>
梁潛王洪為考試官初拆卷得第一名曰陳循其鄉人<lb/>
也避嫌改置第二而擢林文秸既又以秸字難識定洪<lb/>
英為第一第五名王翺者鹽山人也上喜得畿輔士以<lb/>
<pb n="KR2e0020_WYG_081-18a"/>
布衣召見賜酒食既廷試復賜陳循及李貞陳景著及<lb/>
第景著時年十八改進士洪英王翺林文秸宋魁陳鏞<lb/>
曽𢎞林道節胡靚章文昭嚴珊金開王英鄭洛袁璞周<lb/>
崇厚習侃鄭雍言牟倫吕裳張英黄仲芳廖謨宋琰朱<lb/>
㫤范琮黄瓛陳文璧髙榖張堅沈𤾉及原習譯書王懋<lb/>
姚昇胡清方勉林超曹義龔英時永彭麟益陳坤竒李<lb/>
芳葉潁王士華吳紹生丁毅石玉黎民張逰萬完周貴<lb/>
連智王諭樊斆王麟戴覲許彬徐景安石慶鄭猷李冠<lb/>
<pb n="KR2e0020_WYG_081-18b"/>
禄周安謝暉為庶吉士<lb/>
是年内閣左庶子兼侍講楊榮右諭徳金㓜孜尚列大<lb/>
理寺丞馬麟後<lb/>
十五年丁酉北京行部請鄉試命翰林院侍講左春坊<lb/>
左中允鄒緝侍講王洪主之尋出王洪為主事改命侍<lb/>
講王英<lb/>
皇太子命翰林院侍講兼右贊善梁潛侍講陳全主應<lb/>
天試<lb/>
<pb n="KR2e0020_WYG_081-19a"/>
十六年戊戌㑹試命行在翰林院侍讀學士曽棨侍講<lb/>
王英為考試官取中董璘等廷試賜李騏劉江鄧珍及<lb/>
第騏初名馬上自改之唱名莫有應者上為道其故乃<lb/>
出應取進士周叙董璘楊珙褚思敬尹鳳岐陳詢徐律<lb/>
習嘉言王寅胡文善周懋昭王暹雷遂莫珪孔友諒秦<lb/>
初為庶吉士<lb/>
十八年庚子命左春坊左中允兼行在翰林院侍講鄒<lb/>
緝侍講王英主順天試<lb/>
<pb n="KR2e0020_WYG_081-19b"/>
皇太子命翰林院修撰張伯頴左春坊左贊善兼編修<lb/>
陳仲完主應天試<lb/>
十九年辛丑命左春坊大學士楊士竒翰林院侍講周<lb/>
述為考試官取中陳中等廷試賜曽鶴齡劉矩裴綸及<lb/>
第取原習譯書進士衛恕陳融温良姚本張恕萬碩黄<lb/>
澍楊鼎王璉李學吳得全朱子福王振蒋謙韋昭為庶<lb/>
吉士<lb/>
二十一年癸卯命翰林院侍講王英翰林院修撰林誌<lb/>
<pb n="KR2e0020_WYG_081-20a"/>
主順天試<lb/>
命<hi>闕</hi>　　主應天試<lb/>
二十二年甲辰命翰林院侍讀學士曽棨侍講余鼎為<lb/>
考試官取中葉思等廷試賜邢寛梁湮孫曰恭及第初<lb/>
上取第一孫曰恭嫌其名近暴曰孫暴不如邢寛遂擢<lb/>
寛第一仍用朱書填黄榜一時稱異事云取進士徐賢<lb/>
何志薛理李芳蔡英葛陵等為庶吉士<lb/>
宣徳元年丙午命左春坊左諭徳林誌翰林院侍講余<lb/>
<pb n="KR2e0020_WYG_081-20b"/>
學夔主應天試上親征漢王順天不及試<lb/>
二年丁未命行在太常寺卿翰林院學士楊溥左春坊<lb/>
大學士兼翰林院侍讀學士曽棨為考試官取中趙鼎<lb/>
等廷試賜馬愉杜寜謝璉及第命進士江玉琳等九十<lb/>
六人歸家進學原譯字邢恭為庶吉士<lb/>
四年己酉命左春坊左庶子兼翰林院侍讀學士王直<lb/>
翰林院侍讀李時勉主順天試<lb/>
命翰林院侍讀錢習禮翰林院修撰劉永清主應天試<lb/>
<pb n="KR2e0020_WYG_081-21a"/>
五年庚戌命左春坊大學士兼行在翰林院侍講學士<lb/>
王英翰林院侍讀錢習禮為考試官取中陳紹等廷試<lb/>
賜林震林文龔錡及第選薩琦逯端葉錫陳璣林補王<lb/>
振許南傑江淵為庶吉士給酒饌房舎月賜燈油鈔一<lb/>
如永樂甲申例復命兵部與皂𨽻人賜文綺衣一襲鈔<lb/>
三百貫命學士王直教習是嵗試録禮部尚書稱總提<lb/>
調兼知貢舉革掌行科舉文字諸執事官由舉人者皆<lb/>
稱貢士震福建解元又㑹試第二人也<lb/>
<pb n="KR2e0020_WYG_081-21b"/>
七年壬子命左春坊左庶子兼翰林院侍讀周述翰林<lb/>
侍讀錢習禮主順天試<lb/>
命行在翰林院侍讀學士李時勉侍讀苗衷主應天試<lb/>
是嵗九月順天府尹李庸檢舉科場詐冒事御史楊懐<lb/>
給事中虞祥等劾奏庸及監試等官御史梁廣成等罪<lb/>
上命姑宥之已而顧侍臣曰科舉求賢國家重事於此<lb/>
而不用心他事可知已御史給事中所劾本不可宥但<lb/>
念斯事因庸覺察不然奸弊不克露矣<lb/>
<pb n="KR2e0020_WYG_081-22a"/>
八年癸丑致仕少保户部尚書武英殿大學士黄淮以<lb/>
謝恩至京命與詹事府少詹事兼翰林侍讀學士王直<lb/>
為考試官取中劉哲等廷試賜曹鼐趙恢鍾復及第先<lb/>
鼐舉貢士為學官上書願得一劇職自効改太和典史<lb/>
以解糧至京請與試許之中第二人廷試復第一人十<lb/>
年之内入閣輔政矣上復命内閣禮部選進士及乙榜<lb/>
年少質美者得進士尹昌黄瓚趙智陳雲傅綱黄回六<lb/>
人為庶吉士乙榜龍文章謹李滄梁楘黄平陳韶田鈞<lb/>
<pb n="KR2e0020_WYG_081-22b"/>
李蒲王鑑朱奎袁和林同柴同恩張承翰陳康龔理相<lb/>
佐黄輿李柰王佐鄭觀胡如暘趙象蒋榮祖二十四人<lb/>
送國子監庶吉士令王直教習賜居第給酒饌燈油鈔<lb/>
龍文等賜冠帶給訓導俸以待下科㑹試翰林院三月<lb/>
一考其文至十一月復選進士徐珵頼世隆吳節李紹<lb/>
姜洪虞瑛潘洪王玉陳金劉實鄭建方熙何瑄為庶吉<lb/>
士亦命王直教之<lb/>
十年乙卯命翰林院侍讀學士李時勉翰林院侍講髙<lb/>
<pb n="KR2e0020_WYG_081-23a"/>
榖主順天試<lb/>
命左春坊左庶子兼翰林院侍讀周述翰林院侍讀苗<lb/>
衷主應天試<lb/>
正統元年丙辰少詹事兼翰林院侍讀學士王直翰林<lb/>
院侍講學士陳循為考試官取中劉定之等廷試賜周<lb/>
旋陳文劉定之及第或云首揆既取三卷未定問同事<lb/>
者曰有識周旋者否状何如或曰白而偉盖疑謂淳安<lb/>
周瑄也遂首旋既𫝊臚貌甚寢為之愕然同考太常少<lb/>
<pb n="KR2e0020_WYG_081-23b"/>
卿魏驥循師也官秩尊於循改王鑑劉越余忭王尚文<lb/>
伊侃李振王忠王偉徐珪秦瑛古鏞顧□雷文為庶吉<lb/>
士少詹事王直王英教之<lb/>
是嵗詔増鄉試㑹試取士額先是祭酒陳敬宗言比者<lb/>
解額有定副榜數少以致天下教官𩔖多缺員吏部遂<lb/>
建議兼考監生補除教職往往僥倖選列不稱師範竊<lb/>
以為縱科舉取人之濫猶愈於監生考試之精請量寛<lb/>
解額専取之於副榜庶㡬誨道得人賢才無滯於是行<lb/>
<pb n="KR2e0020_WYG_081-24a"/>
在禮部議増㑹試為百五十人順天府近已増至八十<lb/>
人其應天浙江等處各増舊額有差上定順應天滿百<lb/>
人浙江福建皆六十人江西六十五人河南廣東皆五<lb/>
十人湖廣五十五人山東四川皆四十五人陕西山西<lb/>
皆四十人廣西三十人雲南二十人其監生學業無愧<lb/>
者仍除教職<lb/>
順天府尹姜濤奏本府八月鄉試例取舉人八十名近<lb/>
者浙江等布政司并應天府舉人俱視常例有増順天<lb/>
<pb n="KR2e0020_WYG_081-24b"/>
府仍舊然本府與應天府俱有監生并各處儒士吏典<lb/>
應試乞准應天府例増二十名從之<lb/>
三年戊午命翰林院侍讀學士曽鶴齡翰林院侍讀洪<lb/>
璵主順天試<lb/>
命翰林院學士錢習禮翰林院侍讀陳詢主應天試<lb/>
是嵗順天初試之夕場屋火旋滅試卷有殘缺者有司<lb/>
懼不敢請更試欲請修場屋以終後兩試鶴齡曰必更<lb/>
試然後可以滌弊而不枉士子有司具二説以進詔更<lb/>
<pb n="KR2e0020_WYG_081-25a"/>
試日<lb/>
四年己未命行在禮部左侍郎兼翰林院侍讀學士王<lb/>
直行在翰林院學士錢習禮為考試官取中楊鼎等廷<lb/>
試賜施槃楊鼎倪謙及第槃時年二十三不久卒楊鼎<lb/>
陕西解元<lb/>
六年辛酉命<hi>闕</hi>　　主順天試<lb/>
命翰林院侍讀學士陳循翰林院侍講陳用主應天試<lb/>
七年壬戌命禮部左侍郎兼翰林院侍講學士王英翰<lb/>
<pb n="KR2e0020_WYG_081-25b"/>
林院侍讀學士苗𠂻為考試官取中姚夔等廷試賜劉<lb/>
儼吕原黄諫及第<lb/>
是歳同考則有永新知縣陳員韜京衛武學教授紀振<lb/>
俱進士岐陽教諭彭舉中式十二名都察院吏三十三<lb/>
名南昱刑部吏一百二十一名鄭温松陵驛丞<lb/>
九年甲子命<hi>闕</hi>　　主順天試<lb/>
命<hi>闕</hi>　　主應天試<lb/>
十年乙丑命翰林院學士錢習禮侍講學士馬愉為考<lb/>
<pb n="KR2e0020_WYG_081-26a"/>
試官取中商輅等廷試賜商輅周洪謨劉俊及第輅浙<lb/>
江解元也本朝中三元者惟輅一人<lb/>
是嵗同考一教授二教諭又水東日記云是科㑹試登<lb/>
科録天字皆稱䒶字今考部本不然以為葉𫝊聞之誤<lb/>
葉是科進士豈有誤理或本部翻刻未可知也廷試讀<lb/>
卷有兵部尚書徐晞户部侍郎掌光禄寺柰亨俱吏員<lb/>
也<lb/>
十二年丁卯命翰林院侍讀習嘉言翰林院侍講邢寛<lb/>
<pb n="KR2e0020_WYG_081-26b"/>
主順天試<lb/>
命翰林院侍講王一寜檢討錢溥主應天試<lb/>
十三年戊辰命工部右侍郎兼翰林院學士髙榖侍講<lb/>
杜寜為考試官取中岳正等廷試賜彭時陳鑑岳正及<lb/>
第<lb/>
是年同考二教諭一訓導辦事官舒庭模中一百二十<lb/>
五名改萬安曹鼎熊瓚劉吉孫茂劉珝王勤謝環田行<lb/>
順李泰宋弼邢讓劉清喬毅李本鏞王恕孫昱孟祥曹<lb/>
<pb n="KR2e0020_WYG_081-27a"/>
輔韓敏尹旻張斐李鑽李寛華顯霍榮郭安李堅成章<lb/>
為庶吉士命侍讀習嘉言侍講王一寜編修趙恢教習<lb/>
後補命侍講劉鉉修撰王振<lb/>
是嵗登科録李泰書父永昌司禮監太監又讀卷官太<lb/>
常少卿程南雲乃習書字人<lb/>
唱名日當呼第一名彭時不見上候之長久始至特釋<lb/>
之明年八月時以修撰入内閣預機務<lb/>
是年讀卷户部右侍郎兼學士陳循列於户部左侍郎<lb/>
<pb n="KR2e0020_WYG_081-27b"/>
柰亨後右都御史掌鴻臚寺楊善亦守城生員<lb/>
景泰元年庚午命翰林院侍講學士劉鉉翰林院侍講<lb/>
陳文主順天試<lb/>
命翰林院侍講吳節劉定之主應天試<lb/>
二年辛未命户部右侍郎兼翰林院學士江淵翰林院<lb/>
修撰林文為考試官取中吴滙等廷試賜柯潛劉昇王<lb/>
㒜及第改進士吴滙周輿戚瀾張永吕晟王獻劉宣俞<lb/>
欽相傑楊守陳童縁張業樊冕林孔滋張瑄金文鍾清<lb/>
<pb n="KR2e0020_WYG_081-28a"/>
田斌章表楊㫤彭信劉泰江朝宗為庶吉士俱扵東閣<lb/>
讀書<lb/>
是年讀卷工部尚書學士髙榖以内閣列本部尚書石<lb/>
璞後閣體猶未重也<lb/>
先是户科給事中李侃等奏今年㑹試禮部奏准取士<lb/>
不分南北臣等竊惟江北之人文詞質實江南之人文<lb/>
詞豐贍故試官取南人恒多北人恒少洪武三十年太<lb/>
祖髙皇帝怒所取之偏選北人韓克忠等六十一人賜<lb/>
<pb n="KR2e0020_WYG_081-28b"/>
進士及第出身有差洪熙元年仁宗皇帝又命大臣楊<lb/>
士竒等定議取士之額南人十六北人十四今禮部妄<lb/>
奏變更意欲専以文詞多取南人乞勅多官㑹議今後<lb/>
取士之額雖不可拘而南北之分則不可改刑部侍郎<lb/>
羅綺亦以為言事下禮部以為頃者詔書科舉自景泰<lb/>
元年為始一遵永樂年間例行本部查得永樂二十年<lb/>
間凡八開科所取進士皆不分南北已經奏允今侃稱<lb/>
禮部變更意専以文詞多取南人夫鄉舉里選之法不<lb/>
<pb n="KR2e0020_WYG_081-29a"/>
可行矣取士若不以文考官将何所據且北方中土人<lb/>
才所生以古言之大聖如周公孔子大賢如顔曽思孟<lb/>
皆非南人以今言之如靖逺伯王驥左都御史王翺王<lb/>
文皆永樂間不分南北所取進士今豈可預謂北無其<lb/>
人況本部止遵詔奏書行即不曽奏請多取南人少取<lb/>
北人今各官所言如是乞勅翰林院定議命遵詔書行<lb/>
侃等所言不允<lb/>
是嵗知貢舉官胡濙楊寜二尚書同考侍講劉儼秩尊<lb/>
<pb n="KR2e0020_WYG_081-29b"/>
於林文又有廣東㕘政羅崇本教授訓導各一廷試王<lb/>
越卷為風飛去上復給卷足成之或云墮於朝鮮次嵗<lb/>
送還上喜擢越御史<lb/>
　<lb/>
　<lb/>
　<lb/>
　<lb/>
　弇山堂别集卷八十一<lb/>
</p>
<p>
</p>
  </div>
</body>
</text>
</TEI>
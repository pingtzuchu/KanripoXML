<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇山堂别集卷二十八</head> <lb/>
    <p>
<pb n="KR2e0020_WYG_028-1a"/>
欽定四庫全書<lb/>
　弇山堂别集卷二十八<lb/>
　　　　　　　　　　　　明　王世貞　撰<lb/>
　　史乗考誤九<hi>自此以下三卷皆考家乗誤</hi>
三年北征以徐魏公為正虜大將軍常鄂公為左副將<lb/>
軍鄂公卒李曹公代之馮宋公為右副將軍鄧衛公為<lb/>
左副副將軍湯信公為右副副將軍見實録甚明而鄧<lb/>
湯二公神道碑俱稱副將軍盖不解副副將軍為何語<lb/>
<pb n="KR2e0020_WYG_028-1b"/>
也馮公時尚名宗異<lb/>
楊文貞撰朱東平墓志征安南命王總兵佩征夷大將<lb/>
軍印印文實征夷將軍也實録制勅俱可查<lb/>
史官叙傳固以簡嚴為體然至楊文定之作文貞神道<lb/>
碑此甚不可曉如公翊輔謨猷見於三朝聖諭録其可<lb/>
載者甚多而救止襲趙一事功德甚偉今僅含糊二語<lb/>
而於他事一無所及乃至一主考鄉試兩主㑹試及宣<lb/>
皇續賜銘記俱遺之文貞於楊文敏居恒不甚合而碑<lb/>
<pb n="KR2e0020_WYG_028-2a"/>
事詳悉無遺乃知二公之用意厚薄不倫如此公以禮<lb/>
部左侍郎兼華盖殿大學士加少保無兼官踰月而進<lb/>
兼兵部尚書今曰陞少保兵部尚書亦非實録大抵文<lb/>
定自詫簡嚴沒人善如此數不可枚紀<lb/>
解學士年譜所載應制諸詩皆鄙俚之甚其為中書科<lb/>
庶吉士雖時時在左右然當時宫閫之禁甚嚴豈有宫<lb/>
人侍側命賦詩理且所謂貴妃逝翰林儒臣徃舉哀上<lb/>
以一白紙付公命讀祭文衆俯伏皆驚公遂對紙口讀<lb/>
<pb n="KR2e0020_WYG_028-2b"/>
曰巫山一片雲庾嶺一團雪洛陽一枝花瑶臺一輪月<lb/>
豈期雲散雪消花殘月缺宋小説載楊文公億事盖弔<lb/>
遼中宫而忘撰文臨岐口占以授之耳有宋板書可據<lb/>
吾尚謂其滑稽非立言體以為不實今以歸學士甚無<lb/>
謂也於太宗朝又有西域貢商羊獨脚鳥以問公公對<lb/>
曰臣能識之乃語來使曰此鳥名商羊左肋下有肉鼓<lb/>
右肋下有肉鐘發鼓則舞撞鐘則鳴上試之果然問出<lb/>
何書曰幼看藏經故識此鳥按商羊乃夫子對齊事藏<lb/>
<pb n="KR2e0020_WYG_028-3a"/>
經則無之且永樂中外域進貢一物史皆備書之豈有<lb/>
進異鳥而獨遺者如此語大似徽州人作戲劇傳竒話<lb/>
又謂公下錦衣獄十三年正月十三日大雪早朝上顧<lb/>
諸大臣言曰此尚覺寒邊塞外豈無失所者乎諸大臣<lb/>
乘間奏曰豈唯邊塞雖陛下几席之近或有之上問為<lb/>
誰曰犯人解縉上聞惻然太息曰這厮還在獄未釋乎<lb/>
遂罷朝諸大臣退即赴獄中以上悔意告公出上所面<lb/>
命楷書觀音金剛經傳觀而别翌日早朝欽天監奏昨<lb/>
<pb n="KR2e0020_WYG_028-3b"/>
夜文星墜上愕然疑駭乆之既而命中使召公於獄一<lb/>
時在獄親屬皆悞危之托病劇對中使遽以聞上歎曰<lb/>
解縉惜福薄矣俄而錦衣衛官奏公病卒上對羣臣悼<lb/>
惜嗟嘆不已當時管膳者多貽怒而肆誅焉按此恐非<lb/>
實録太宗威嚴叵測諸大臣豈敢遽以公奏而上意惜<lb/>
之諸大臣且以其説聞公矣次日之召胡為而遽以疾<lb/>
對且致死也錦衣奏病卒後上既悼惜嗟嘆不已胡為<lb/>
而子禎亮姪禎期與公之妻妾謫遼東三萬鐡嶺衛房<lb/>
<pb n="KR2e0020_WYG_028-4a"/>
族解烏仔十八房亦皆逺戍耶攷之野史乃錦衣帥紀<lb/>
綱上囚籍上見公姓名而怒曰縉猶不死耶綱退而與<lb/>
縉對泣沃以燒酒埋雪中立死此語近是<lb/>
程學士敏政作其故宗人長史道傳謂髙皇帝上賔從<lb/>
遼王渡海南還辛巳進左長史明年從之國荆州公悉<lb/>
心輔導王敬禮之府中有衛士紀綱者用詗事得幸公<lb/>
毎召而笞責之㑹文皇帝舉兵靖難遣人至荆州公草<lb/>
封事上之凢數千言文皇帝既正大統紀綱者亦以入<lb/>
<pb n="KR2e0020_WYG_028-4b"/>
賀留侍歴官錦衣衛指揮使被顧問因乗間及封事遂<lb/>
有詔械公詣京師殺之簿録其家按遼王渡海至京推<lb/>
戴後以壬午九月奏謂遼地荒逺請徙國荆州詔從之<lb/>
是時文皇即大位久矣乃謂文皇帝舉兵靖難遣人至<lb/>
荆州公草封事上之不亦誤乎又紀綱者山東臨邑書<lb/>
生也謂為遼府䕶衛公毎召而笞責之不又誤乎然則<lb/>
道之有忤于燕或佐遼時有之而不于荆州也<lb/>
楊文貞為文敏墓誌銘云胡公歿公掌翰林院事益見<lb/>
<pb n="KR2e0020_WYG_028-5a"/>
親密一時廷臣狎恩多縱忌公伉直發其私適太學闕<lb/>
祭酒衆共舉公實欲疎之上不聽公遂密言十弊指斥<lb/>
五府六部都察院章留中不下據其辭義公與諸大臣<lb/>
相為排詆也考行狀前事頗詳第公以戊戌五月推祭<lb/>
酒故也又稱上覽而嘉之密諭曰實切時弊但汝為心<lb/>
腹之臣若進此言羣臣益相猜疑不若使慎宻御史言<lb/>
之於是得監察御史鄧真俾入奏衆皆股栗免冠請罪<lb/>
詔諸司即日悛改怙終者不赦今止云留中不下則御<lb/>
<pb n="KR2e0020_WYG_028-5b"/>
史鄧真所上何疏耶抑將以此為諱耶若文定神道碑<lb/>
併上疏事盡削之大抵南陽為碑誌之類尤寂寥不足<lb/>
道<lb/>
于肅愍以兵部右侍郎撫山西河南十八年轉左侍郎<lb/>
因奏中疏請入朝内陽許之而有㫖令科道官候其入<lb/>
廷奏下錦衣獄及法司論當徒贖不許復論斬罪因監<lb/>
至熱審都察院以請降行在大理寺右少卿碑狀第言<lb/>
其忤王振降官而不言所以與下獄事盖有諱也<lb/>
<pb n="KR2e0020_WYG_028-6a"/>
史言公有疾上賜勅曰昨聞卿偶膺重疾朕為惕然念<lb/>
卿夙膺重托旦夕不可或無已令近臣攜醫徃視兹復<lb/>
賜卿白金五十兩為湯藥費并賜羊酒白米卿其勉扶<lb/>
病體副朕惓惓之意碑文内稱公素苦痰疾恒寓直房<lb/>
以便朝謁上遣太監興安太醫院使重宿來視宿曰此<lb/>
非竹瀝不可愈安為上言之且述公自奉儉約上親幸<lb/>
萬歲山伐竹以賜仍命計公所用悉給自尚方此豈一時<lb/>
事耶史與碑不兼載故為紀之<lb/>
<pb n="KR2e0020_WYG_028-6b"/>
三朝聖諭録楊文貞撰云十一月十二日復大理卿虞<lb/>
謙官先是謙奏事侍臣有言此宜密奏不當朝班對衆<lb/>
為賣恩又言其屬少卿楊時習先導之而謙不從遂降<lb/>
為大理少卿而遷時習為卿尋以士竒諫復謙大理卿<lb/>
而改時習交阯按察使後文貞為虞公墓誌絶不及此<lb/>
夫文貞造膝之諌似嫌于市恩不書可也官之降與復<lb/>
豈小事而可併廢不載乎然當以聖諭録為確<lb/>
楊文貞撰夏忠靖神道碑謂太宗將親征公忤㫖罷官<lb/>
<pb n="KR2e0020_WYG_028-7a"/>
按是時繫獄籍行李至帝崩而後出之也又蹇夏二公<lb/>
輟部務後賜珊瑚筆格研調㫖公於二碑皆不之載豈<lb/>
以其近於侵閣權耶何言信史也又碑辭稱仁宗嗣位<lb/>
即日復尚書遂加少保今上正位東宫加太子少傅按<lb/>
吕震初加太子少師而公為太子少傅上見公班在吕<lb/>
下遂加少保後吕以觖望亦加太子太保是公加太子<lb/>
少傅在前而少保在後也實録及吕公碑可攷文貞與<lb/>
公同朝而紀事脱略如此<lb/>
<pb n="KR2e0020_WYG_028-7b"/>
金榮襄公濓墓誌陳芳洲循譔其自戸部尚書左遷工<lb/>
部不言所以亦不言落太子太保與後復官何文肅喬<lb/>
新為碑隂記云浙東大姓有輸歲賦綿絹至京者適有<lb/>
詔蠲逋賦乃匿其半而以半賄權貴囑公以赦蠲之公<lb/>
言此乃已徴在官者力持不可權貴怒嗾臺諫劾公文<lb/>
致其罪請下廷尉景皇帝察其誣不許都御史王文<lb/>
與公有隙抗言詆公不得已落公太子太保改工部<lb/>
尚書先公為吏部尚書上言公有經濟才其計度財<lb/>
<pb n="KR2e0020_WYG_028-8a"/>
賦以充邊儲非為私也帝嘉納之遷公戸部復太保又<lb/>
云此事乃喬新所暏記者不敢誣也先公者文淵也按<lb/>
陳公既為墓誌而王文又上疏詆公之人則當時所謂<lb/>
權貴能嗾臺諫者又為何人耶然還戸部後至易儲始<lb/>
復太子太保實不因文淵語實録可據<lb/>
沐忠敬王晟碑楊文貞撰麓川之敗與其臨卒時狀不<lb/>
盡掩其所掩者陳季獷簡定之敗耳<lb/>
袁永之定襄伯郭登傳及定襄碑誌俱稱諜報東驛敵<lb/>
<pb n="KR2e0020_WYG_028-8b"/>
入境登率兵躡之行七十里至水頭日暮休兵夜二鼓<lb/>
諜報二十里外沙窩有敵營十二登召將士問計皆曰<lb/>
敵衆我寡莫若全軍而還登曰我軍已去城百里且疲<lb/>
困即一退被敵以鐵騎來追雖欲自全得乎即按劍起<lb/>
曰敢言退者斬進薄賊營昧旦賊以數百騎迎戰登奮<lb/>
勇先登諸軍繼進呼聲震山谷登射殺二人手刃一人<lb/>
敵大敗追奔四十餘里至栲栳山共斬首捕獲二百餘<lb/>
騎奪囬人口牛馬弓械以萬計捷聞封定襄伯是役也<lb/>
<pb n="KR2e0020_WYG_028-9a"/>
以八百騎破敵數千為中興戰功第一攷之史登奏韃<lb/>
靼從順聖川入塞駐沙窩臣等督官軍與敵戰斬首十一<lb/>
級生擒哈喇等三名賊衆潰散追至栲栳山復戰又斬<lb/>
首五級奪所擄男女百十六馬九十八匹牛騾驢六百<lb/>
二十一頭馬鞍七十五盔甲弓箭等器四百餘然則斬<lb/>
首捕敵僅十九耳所謂精鋭二百騎安在而人口牛馬<lb/>
弓械何嘗有萬計也實録所記大抵據定襄捷奏而志<lb/>
傳所記似以人口入捷奏有虛張而今僅若此志傳之虛<lb/>
<pb n="KR2e0020_WYG_028-9b"/>
罔可知也當時昌平武清之功類如之惟石定逺兩戰及<lb/>
楊信之數混入且其詞亦誇張楊彰武一戰差强人意耳<lb/>
安逺柳武肅侯溥墓誌錢文通撰云正統十四年師還<lb/>
進太子太師後守廣西天順改元上念功勞召進太傅<lb/>
掌營府二年以疾就閒按實録景泰三年易儲平江侯<lb/>
陳豫武清侯石亨為太子太師安逺侯栁溥為太子<lb/>
太傅五年以鎮守廣西加太子太師天順初以鎮甘<lb/>
肅加太傅及據李文達日録桞溥征西無功還進駝<lb/>
<pb n="KR2e0020_WYG_028-10a"/>
馬上命言官劾罷其太傅今志文言十四年不及太子太<lb/>
傅云進太傅掌營府而不言鎮甘肅加又不言罷太傅<lb/>
皆謬<lb/>
廖學士撰茹忠誠瑺傳云乞致仕尋以事逮至京師死<lb/>
於獄而不能詳其得罪之故按谷王橞在長沙已蓄異<lb/>
志瑺告歸祭墓覺之不入城朝謁王以祖訓糺之上不<lb/>
得已下瑺獄病死後王竟以謀逆削國史載之甚詳瑺<lb/>
曽為吏部尚書傳亦不載<lb/>
<pb n="KR2e0020_WYG_028-10b"/>
黄忠宣公神道碑按公鎮交阯日考士中妣王氏卒於<lb/>
家公奪情不許守制皆不之及<lb/>
余見黄氏雙槐歲抄稱陳璉自按察使改通政使掌國<lb/>
子監事筆之異典後見王文端撰陳公志止言通政使<lb/>
而不言掌國子監幾欲削之然謂黄才伯陳之鄉人也<lb/>
不應舛誤後又見國子司業呉溥墓表云宣德丙午通<lb/>
政使陳璉奉命掌國子監設宴公堂是夕溥卒最後攷<lb/>
之實録亦云盖自遷通政使即專掌國子監而墓志遺<lb/>
<pb n="KR2e0020_WYG_028-11a"/>
之文端之脱漏一至於此<lb/>
少保黄文簡公淮墓志其以大學士歸養後謝恩至京<lb/>
主㑹試見禮部試録甚詳事甚竒而志不載可謂闕畧<lb/>
之甚<lb/>
王文安公英丁酉主應天試庚子癸卯主順天試戊戌<lb/>
庚戌壬戌主㑹試而傳不悉載第云屢為㑹試考官而<lb/>
已亦大脱畧<lb/>
權謹傳謂文華殿大學士以疾乞歸進秩通政司叅議<lb/>
<pb n="KR2e0020_WYG_028-11b"/>
聽致仕非也通叅與殿學同品攷之宣廟實録乃是改<lb/>
通叅政後久之始致仕耳<lb/>
徐武功行狀云年二十三中順天府鄉試明年登進士<lb/>
第詔簡進士為庶吉士數視列宿公與其列所以作養而<lb/>
期待之甚至久之一日宣宗御便殿召所簡二十八人者<lb/>
親命之題試之擢公第一按公中鄉試之年實二十六非<lb/>
二十三也攷之國史登第之歲為宣徳癸丑上選進士尹<lb/>
昌黄瓉趙智陳雲傅綱黄回六人為庶吉士令王直教習<lb/>
<pb n="KR2e0020_WYG_028-12a"/>
十一月復選徐珵頼世隆呉節李紹姜洪虞瑛潘洪王玉<lb/>
陳金劉實鄭建方熈何瑄為庶吉士亦命直教之盖兩選<lb/>
矣而共十九人今既不詳其事而云二十八人抑何誤也<lb/>
商文毅公志初入内閣由侍讀遷翰林院學士以易儲進<lb/>
兵部左侍郎兼學士及左春坊大學士寰宇通志成加兼<lb/>
太常寺卿餘如故志皆不載豈以景泰中遷官故諱之<lb/>
耶<lb/>
王忠肅行狀云南陽李文達公以事黜補外任内閣乏<lb/>
<pb n="KR2e0020_WYG_028-12b"/>
人欲用公公力辭薦所知尋又敗去上召公問曰李賢<lb/>
何如人公頓首曰如賢者與臣處久始終如此本分人<lb/>
也遂復李公于内閣按李公自去位至復一月内事耳<lb/>
公所薦必岳李方然李復内閣之三日而岳改教内豎<lb/>
不應云敗去始薦李也恐所記未甚確<lb/>
姚文敏作王忠肅公行狀雖極推奨而中有云性多猜<lb/>
疑好籠馭人坐是為小人窺覬以左道投之卒為所賣<lb/>
者多矣故人以知人為病又云予忝與公同事近一年<lb/>
<pb n="KR2e0020_WYG_028-13a"/>
相與一出于正荷公頗相愛然不能無南人之嫌以上<lb/>
雖近于直筆而實與公不相類盖文敏之弟龍為福建<lb/>
左布政使有吏才頗不飭簠簋忠肅之郷人右布政劉<lb/>
讓麤鄙與龍不相得龍之入覲欲因文敏以去讓而忠<lb/>
肅併龍斥之盖不能無懟筆也<lb/>
鄒文敏濟以少詹事事仁宗東宫卒後贈太子少保諡<lb/>
文敏給誥成化中子康靖幹滿尚書三載于例無可推<lb/>
恩而康靖固請一級之贈吏部乃擬贈職尚書而加資<lb/>
<pb n="KR2e0020_WYG_028-13b"/>
德大夫正治上卿誥特㫖進一級遂得太子太保禮部<lb/>
尚書兹亦可謂異恩史載之甚詳而文敏康靖家傳俱<lb/>
不及因識於此<lb/>
成化二年兵部事例凡總兵侯伯坐於巡撫之左都督<lb/>
坐於巡撫之右若係文臣總督提督不論侯伯雖僉都<lb/>
亦坐其右十四年總督兩廣右副都御史朱英坐總兵<lb/>
官平鄉伯陳懷左懐與之爭總鎮太監顧恒為奏請下<lb/>
兵部尚書余子俊等議如二年例詔革英總督止為廵<lb/>
<pb n="KR2e0020_WYG_028-14a"/>
撫居數日子俊等上言英等招撫猺獞功多請論功行<lb/>
賞及言總督不可輒革恐巡撫權輕不能彈壓諸夷繼<lb/>
有㫖朱英陞右都御史仍總督軍務兼巡撫顧恒陳懷<lb/>
俱賞銀三十兩綵段四表裏仍各賜勅奬勵是舉也初<lb/>
欲伸陳懷以抑朱英故革英總督既而以事體未便故<lb/>
復英總督終以坐次為嫌故進英右都英可謂無妄之<lb/>
抑非分之遇矣其碑志俱不載進官之由聊志於此<lb/>
倪文毅作郭定襄嵩墓志為尚寳司丞斌之子季父忠<lb/>
<pb n="KR2e0020_WYG_028-14b"/>
武侯登乏嗣以公器識不凡具名上聞請以為後忠武<lb/>
性剛介少許可既以公為嗣愛養備至擇名師訓誨日<lb/>
督課如儒生公亦克承其志益加奮勵藉然稱賢于時<lb/>
其在宿衛痛斥紈綺習謹飭益至既襲爵兩使王藩以<lb/>
禮自持凡所賜予悉辭弗受訓練營卒咸有方畧寛嚴<lb/>
適中生平篤於孝友諸伯叔母無嗣者咸迎養于家待<lb/>
宗黨以和馭卑下以惠云云攷之于史則謂嵩狂悖不<lb/>
檢登西行時留家眷屬嵩管嵩悉窘其衣食以故諸妾有<lb/>
<pb n="KR2e0020_WYG_028-15a"/>
縫紉自給而瀕于死者登還自悼作詩嘆已無嗣而以<lb/>
梟獍比嵩欲黜之以其婚于㑹昌侯而侯嘗活已于難<lb/>
遂隠忍齎恨而殁侯者孫繼宗也婚者娶繼宗之弟錦<lb/>
衣都指揮使顯宗女也活已于難盖天順初元復辟時<lb/>
事夫以文毅侃侃良史而諛墓之言不可信乃爾<lb/>
羅汝敬墓碑謂仁宗臨御公言時政十五事降雲南道<lb/>
監察御史且令掌道盖公所言過直故降官然亦以其<lb/>
敢言有學識使歴風憲可大用也公執法持正理寃獄<lb/>
<pb n="KR2e0020_WYG_028-15b"/>
多平反者宣廟嗣位交阯黎利弗靖陞公工部右侍郎<lb/>
諭利按史洪熈元年五月己卯行在翰林院侍讀李時<lb/>
勉侍講羅汝敬俱以言事改御史庚辰上不豫遣中官<lb/>
召皇太子辛巳晏駕相去僅一日耳汝敬後督陜西屯<lb/>
政以言官擿其受賂事有㫖下獄論死長繫久之始釋<lb/>
為為事官仍理屯事後自引詔例復職再捕下獄仍為<lb/>
為事官乆之始復職而志止言邊臣不得為姦利者輒<lb/>
加誣謗公還朝言之詔勿問令公復位抑何相背違也<lb/>
<pb n="KR2e0020_WYG_028-16a"/>
李空同作黄封丘紱傳云父中商重慶生公生之夜夣<lb/>
老人抱嬰兒曰送蹇尚書為汝子以公為忠定之後身<lb/>
也按忠定以宣德十年乙卯卒而黄公以正統十二年<lb/>
丁卯中鄉舉年二十五戊辰中進士二十六則忠定捐<lb/>
館之年黄公已十三歲矣<lb/>
尹文和直誌謝尚書一䕫墓皇上臨御二十有二年既<lb/>
久于總攬洞見羣情乃赫然更置一二大臣首召直于<lb/>
南都叅典密務且起致仕都憲劉公叔融正中臺繼擢<lb/>
<pb n="KR2e0020_WYG_028-16b"/>
李公孜德位冢宰謝公位司空劉公召和為少宰黄公<lb/>
文昭貳宗伯吾江右士夫素知剛介寡偶一旦聨陞輿<lb/>
論翕然稱快按立齋閒録云初直為翰林侍讀學士一<lb/>
日禮部侍郎缺員歴城尹公素不善直他有舉薦上皆<lb/>
不允内以直為之翌日廷遇歴城舉笏謝之厯城曰公<lb/>
簡在帝心者自此結怨尤深已而直服闋到京適今少<lb/>
傅大司馬馬公為兵部侍郎被宦者汪直恃寵誣奏謫<lb/>
戍直以兵部非所宜為請補南京禮部汪直寵寖衰直<lb/>
<pb n="KR2e0020_WYG_028-17a"/>
經營再入歴城又不許直凡詩文語言形色率寓嗟嘆<lb/>
不平之意後既與孜省景輩擠罷厯城及作丁未㑹試<lb/>
録序末云登名是録者異日有服大僚亦惟斷斷焉休<lb/>
休焉好惡用舍一循乎理視天下為一家中國猶一人<lb/>
俾無一賢不効于用無一夫不獲其所斯為有光于科<lb/>
目設或此町彼畦媢賢忌能且朋比媟黷自底僨僇為<lb/>
斯文玷亦奚賴焉説者謂至此尤未忘情于歴城也既<lb/>
而氷山睍見直與景等亦為臺諫論罷職名至指為小<lb/>
<pb n="KR2e0020_WYG_028-17b"/>
人之尤一網盡去雖若以譏刺歴城而亦若自嘲云爾<lb/>
然則尹之典密務與王公皆自李孜省引之而所謂輿<lb/>
論翕然稱快者寧實録也<lb/>
李文正作王襄敏墓志殊不詳如云庚子出大同至威<lb/>
寧海瞭敵營所在亟出兵擣之擒男婦七十斬首四百<lb/>
餘以大捷聞勅封威寧伯歲禄若干石仍兼都御史辛<lb/>
丑出寧夏擒獲十人斬首百餘廷議文臣伯以上不得<lb/>
進封加太子太傅增禄四百石總五軍營兵署前軍都<lb/>
<pb n="KR2e0020_WYG_028-18a"/>
督府提督團營未幾出佩將軍印鎮大同移鎮延綏尋<lb/>
罷居安陸按公之封威寧加勲號奉天翊衞推誠宣力<lb/>
守正文臣特進光禄大夫柱國歲禄一千二百石身免<lb/>
二死子孫免一死世世承襲及寧夏捷陞賞之後挂平<lb/>
戎將軍印兼統宣大兵敵入延綏河西等處越等分道<lb/>
發兵敗之斬首二百餘越加歲禄五十石史以為此一<lb/>
挫敵遂不敢深入特以寵衰故賞薄耳而志乃畧不之<lb/>
及何也越之初出挂平戎將軍印其專制大同改征朔<lb/>
<pb n="KR2e0020_WYG_028-18b"/>
前將軍印復改鎮延綏則無印而志俱佚之<lb/>
墓志又言其𢎞治七年自列得以左都御史致仕九年<lb/>
四月之起掌院不及也盖屠襄惠自左都轉吏部推代<lb/>
者四員皆不用内批特用襄敏以六科十三道言下吏<lb/>
部㑹議具功罪奏聞詔已之至十年十月以左都御史<lb/>
加太子太保總制甘凉各路邊務兼巡撫地方初以敵<lb/>
入肅州之沙窩堡撫鎮不能禦議設總制官吏兵二部<lb/>
初擬上三人再擬四人皆不用最後擬越乃用之按孫<lb/>
<pb n="KR2e0020_WYG_028-19a"/>
世其磯園雜録云部之再推也屠襄惠以襄敏知己之<lb/>
恩欲用之馬端肅執不可襄惠謂此擔亦須用此軰人<lb/>
擔端肅厲聲謂屠滽擔不得馬文升却擔得而内意則<lb/>
已定矣所謂内意者盖李廣也襄敏莅任雖以戰功加<lb/>
少保太子太傅而李廣坐事飲酖死言官交章論奸黨<lb/>
凡十餘章皆襄敏為首上暫以邊計之重已之而襄敏<lb/>
不勝憂恚至病死誌文所謂議復哈密事數月未報慮<lb/>
泄事機焦勞過度遂成疾而卒盖諱之也<lb/>
<pb n="KR2e0020_WYG_028-19b"/>
徐文靖作程尚書宗墓志謂公丁母憂服除㑹木邦酋<lb/>
長罕穵法孟養恩六與孟密曩罕㺯母子累歲相仇殺<lb/>
雲南守臣奏乞調兵討之朝議以為不便宜遣大臣如<lb/>
程某者徃諭乃即其家賜以璽書而行公被勅㫖諭之<lb/>
折其辯説及見曩罕㺯復責其擅相攻擊之罪皆頓首<lb/>
服乃以具奏始設木密安撫司以材寨歸木邦不相統<lb/>
攝而西南遂無事矣朝廷嘉之轉公左副都御史加俸<lb/>
一級田汝成西南夷傳謂孟密者木邦宣慰司部落也<lb/>
<pb n="KR2e0020_WYG_028-20a"/>
有寳井木邦以利府陶猛司歪領之陶猛者華言頭目<lb/>
也娶宣慰使罕楪女曩罕㺯罕楪與司歪皆死罕穵嗣<lb/>
為宣慰而曩罕㺯專孟密政遂叛賂鎮守南寧伯毛勝<lb/>
許得自通貢復賂太監錢能益恣肆畧地至木邦太監<lb/>
王舉索寳于曩罕㺯不遂上疏請討之曩罕㺯大懼而<lb/>
所任有周賔五者江西人也密謂曰毋憂夫萬閣老者<lb/>
貪聞天下而擅權結昭德宫與萬皇親善若以重寶結<lb/>
之豈唯無征即得官如木邦矣曩罕㺯然之乃大遺其<lb/>
<pb n="KR2e0020_WYG_028-20b"/>
金寳于安安召職方郎中劉大夏俾往撫大夏辭不任<lb/>
乃即家起程宗以意授之宗至雲南而巡撫呉誠持不<lb/>
可宗大怒曰萬公甚銜汝即一日逮使至吾不汝救也<lb/>
誠憂恚發疾卒宗仍率鎮守往撫孟密兾曩罕㺯出迎<lb/>
曩罕㺯已悉安指益倨不肯見曰我謁都堂須坐講又<lb/>
曰我不能逺渉都堂幸就我宗不獲已至南牙山曩罕<lb/>
㺯始來坐良久乃曰木邦之于我孟密猶大象之孕小<lb/>
象也今小象長倍大象矣寧能復納之腹中耶宗曰然<lb/>
<pb n="KR2e0020_WYG_028-21a"/>
遂以所畧木邦地畀之設安撫司以曩罕㺯孫為之俾<lb/>
世襲疏上安大喜悉如議累遷宗至尚書曩罕㺯既得<lb/>
志遂舉兵破木邦逐罕穵諸畨孟養軰俱不平遣兵衛<lb/>
罕穵聲言必滅孟密而按察副使林俊復裁之孟密懼<lb/>
稍稍還木邦侵地自是並立日仇殺矣攷之史畧同而<lb/>
謂宗于木邦使至者皆杖遣之而曩罕使至則厚犒之<lb/>
且為巡撫後益驕倨不事事凢上官衙門闗節皆以子<lb/>
通子尤暴横莫敢誰何孟密自宗右之後遂盡屠木邦<lb/>
<pb n="KR2e0020_WYG_028-21b"/>
掘罕穵法父祖冢奪其金牌信符西南夷皆竊睥睨輕<lb/>
中國矣國史野史如此志文所稱似曲筆不可信也<lb/>
崔莊敏公恭塟誌己丑陞吏部尚書尋轉南京甲午叅<lb/>
賛守備機務按公自吏部以母憂歸自至京起復故補<lb/>
南京不然無故改南將為斥謫矣<lb/>
中尉睦㮮撰馬端肅傳云天順七年遷福建按察使明<lb/>
年以家難歸成化四年起為右副都御史撫陜西按馬<lb/>
公南京大理卿丁憂非按察使公以𢎞治四年丁繼母<lb/>
<pb n="KR2e0020_WYG_028-22a"/>
憂奪情起復見奏疏十三年推吏部居首言官以兵部<lb/>
非公不可詔特加少傅而傳與行狀俱遺之<lb/>
陸康僖公瑜神道碑乃盱江何文肅撰謂錦衣衛指揮<lb/>
門達怙寵作威𢎞農衛卒誣指揮李斌與其弟健謀反<lb/>
事下達鞫之達煆煉以為反狀已具奏請㑹三法司審<lb/>
問衆相顧莫敢異論公獨明其寃達怒語侵公公曰法<lb/>
司所執者祖宗之法耳吾何敢舍所執法枉人以滅族<lb/>
之罪耶達不從譛公欲出反者上知公無他曰彼欲重<lb/>
<pb n="KR2e0020_WYG_028-22b"/>
慎耳及奏上止誅斌兄弟而免其妻子據英廟實録具<lb/>
斌寃狀甚詳而云下三法司廷鞫之無敢有異獄上斌<lb/>
健磔于市從坐論斬者二十六人妻子沒官者四十六<lb/>
人然則陸公何嘗執辯而妻子何嘗免也亦何嘗止誅<lb/>
斌健兄弟也修孝廟録者以文肅碑為據恐未確至謂<lb/>
瑜多平反惟武功伯徐有貞之獄衆莫能折瑜獨以有<lb/>
貞自撰誥詞雖經進御覽乃雜他文書取㫖為罪有貞<lb/>
坐重譴以去人亦莫之惜也按武功以天順元年七月<lb/>
<pb n="KR2e0020_WYG_028-23a"/>
下獄論死末減謫金齒為民陸公尚為山東左布政使<lb/>
明年李文達薦之方召為刑部尚書今云獄成于公何<lb/>
孟浪至此<lb/>
童公軒墓誌云公以太常卿掌欽天監癸卯春以疾乞<lb/>
休許之據國史乞改南自便而㫖勒令致仕<lb/>
尹文和傳樂安程諧撰尹所自草也毋論其為第三相<lb/>
且初入而以孝廟即位之詔歸美為附㑹至謂公夢<lb/>
萬騎温公自洛來由是人以公更化之美直如司馬君<lb/>
<pb n="KR2e0020_WYG_028-23b"/>
實謂為䜟也此語豈不貽笑有識又謂新政初已擬擢<lb/>
太子太傅武英殿大學士而公求去不已遂得致仕按<lb/>
此為六科給事中宋瑛等論劾公與禮部侍郎黄景得<lb/>
㫖爾等言事尹直黄景既進用不合公論直著致仕給<lb/>
驛還鄉黄景冠帶閒住然則公何嘗求去不已而所謂<lb/>
太子太傅等官既未奉明㫖何可入傳也尹公令程作<lb/>
生傳皆授之以意不必程筆<lb/>
張涇川撰李古澹裕塟志云丙午考績至京陛見既退<lb/>
<pb n="KR2e0020_WYG_028-24a"/>
朝上語近侍云李都御史好官員也遂留為工部尚書<lb/>
居無何大拜冢宰盖先是耿公裕在銓曹事多脱誤至<lb/>
是耿調南京禮部而以公代之實出于宸斷也按李公<lb/>
為其邑人李孜省所薦而萬文康不安於耿公故合謀<lb/>
擠之而以李代國史野乘甚明此志云云亦幾于諺所<lb/>
謂此處無銀矣當是時耿為吏部馬端肅為兵部俱以<lb/>
不容于孜省而改南<lb/>
　<lb/>
<pb n="KR2e0020_WYG_028-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇山堂别集卷二十八<lb/>
</p>
<p>
</p>
  </div>
</body>
</text>
</TEI>
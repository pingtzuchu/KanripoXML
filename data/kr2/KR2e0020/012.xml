<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇山堂别集卷十二</head> <lb/>
    <p>
<pb n="KR2e0020_WYG_012-1a"/>
欽定四庫全書<lb/>
　弇山堂别集卷十二<lb/>
　　　　　　　　　　　　明　王世貞　撰<lb/>
　　異典述七<lb/>
　　　勛臣超贈<lb/>
勛臣贈爵超踰本階者實出一時特恩皆記之<lb/>
侯超贈王者西平侯沐英為黔寧王<lb/>
一品超贈國公者中書平章政事俞通海為虢國公都<lb/>
<pb n="KR2e0020_WYG_012-1b"/>
督同知康茂才為蘄國公<lb/>
二品以下超贈國公者親軍都指揮使馮國用為郢國<lb/>
公江浙行省㕘政胡大海為越國公樞密僉院趙德勝<lb/>
為梁國公張德勝為蔡國公指揮使丁德興為濟國公<lb/>
三品以下封郡公者樞密院判耿再成為髙陽公元帥<lb/>
俞廷玉為河間公武德衞指揮副使茅成為東海公海<lb/>
寧衞指揮副使嚴德為天水公樞密僉院丁普郎為濟<lb/>
陽公封郡侯者樞密院判花雲為東丘侯都指揮使韓<lb/>
<pb n="KR2e0020_WYG_012-2a"/>
成為髙陽侯樞密院判李繼先為隴西侯左副指揮劉<lb/>
齊為彭城侯綂軍元帥許圭為髙陽侯左副元帥趙國<lb/>
昭為天水侯左副元帥吕文貴為汝南侯左副元帥余<lb/>
㫤為下邳侯統軍元帥宋貴為京兆侯右副元帥王勝<lb/>
為太原侯太平興國翼元帥陳兆先為潁上侯秦淮翼<lb/>
右副元帥李信為隴西侯行樞密院判官張志雄為清<lb/>
河侯水軍元帥同知李志髙為隴西侯金斗翼右副元<lb/>
帥徐公輔為東海侯水軍右副元帥劉義為彭城侯金<lb/>
<pb n="KR2e0020_WYG_012-2b"/>
斗翼右副元帥陳弼為潁川侯<lb/>
又鄉人布衣劉繼祖為義惠侯<lb/>
　右其時稱郡公郡侯者尚因元制不為極品第視本<lb/>
　秩則超等矣文臣封爵已見前故不復贅<lb/>
又都督副使孫興祖為燕山侯靖江王相蔡僑為安逺<lb/>
侯指揮桑世傑為永義侯燕府左傅丘廣為昌樂侯都<lb/>
督僉事王簡為霍山侯髙顯為汝隂侯何德為廬江侯<lb/>
孫世為富春侯陳清為合浦侯陳文為東海侯于顯為<lb/>
<pb n="KR2e0020_WYG_012-3a"/>
英山侯廣西都指揮使王真為臨沂侯指揮副使孫虎<lb/>
為廣安伯虎賁衞指揮潘毅為滎陽伯行省㕘政戴德<lb/>
為譙郡伯<lb/>
　按自二年以後侯爵重矣伯亦次之故兼紀焉然自<lb/>
　都督以至同知俱無贈而贈者獨都督僉事又不可<lb/>
　曉也<lb/>
永樂初以靖難陣亡贈都指揮同知張玉為榮國公都<lb/>
督僉事陳亨為涇國公指揮同知譚淵為崇安侯右䕶<lb/>
<pb n="KR2e0020_WYG_012-3b"/>
衞百户王真為金鄉侯下安南陣亡贈都督僉事髙士<lb/>
文為建平伯世襲又都督僉事張欽為新泰伯孫榮為<lb/>
萊陽伯程寛為保昌伯金玉為惠安伯<lb/>
　　　公孤超贈<lb/>
故事文臣少師少傅少保贈太師太傅太保東宫三太<lb/>
贈三少東宫三少贈東宫三太然亦有不及等者有超<lb/>
等者今記其超等者於左<lb/>
少保夏原吉少保楊溥少保李賢少保彭時太子太保<lb/>
<pb n="KR2e0020_WYG_012-4a"/>
儀銘太子太保王恕𢎞文館學士劉基俱贈太師劉雖<lb/>
封伯尚二品也太子太保靳貴吏部左侍郎曹鼐俱太<lb/>
傅尚書胡濙王直髙榖尹旻俱太保尚書金忠學士胡<lb/>
廣俱少師尚書苗衷侍郎馬京俱少傅太子少保尹直<lb/>
尚書陳洽鄺埜王佐侍郎墨麟俱少保侍郎王一寧太<lb/>
子太師侍郎王鍾儀智俱太子太保少詹事鄒濟左贊<lb/>
善徐善述興府長史張景明俱太子少保右贊善王汝<lb/>
玉太子賔客<lb/>
<pb n="KR2e0020_WYG_012-4b"/>
燕府長史朱復北京行部尚書行太僕少卿孫瑜戸部<lb/>
尚書北平布政司㕘議成璡吏部左侍郎<lb/>
　按儀忠襄王端毅遂超八等而為三公首曹文襄以<lb/>
　三品遂得三公尤為異也胡王髙尹雖嘗為師傅等<lb/>
　官後皆辭削其殁也實以尚書請<lb/>
　　　累贈官<lb/>
洪武贈平章廖永安楚國公再贈鄖國公俞通海豫國<lb/>
公再贈虢國公<hi>避二王封也</hi>贈僉都督濮英金山侯再贈樂<lb/>
<pb n="KR2e0020_WYG_012-5a"/>
浪郡公贈舍人張子明為千戸再贈忠節侯贈樞密院<lb/>
判耿再成髙陽郡公再贈泗國公贈指揮使丁德興都<lb/>
指揮使再贈濟國公永樂贈都指揮張玉榮國公洪熈<lb/>
再贈河間王贈左都督徐増壽武陽侯再贈定國公贈<lb/>
百戸王真金鄉侯洪熈再贈寧國公贈太子少師姚廣<lb/>
孝榮國公洪熈再贈少師贈文淵閣大學士胡廣為禮<lb/>
部尚書洪熈再贈少師贈北平布政司㕘議成璡吏部<lb/>
左侍郎洪熈再贈兵部尚書洪熈贈少詹事鄒濟太子<lb/>
<pb n="KR2e0020_WYG_012-5b"/>
少保成化再贈太子太保景泰贈㑹昌伯孫忠為侯天<lb/>
順再贈太傅安國公成化三贈太師景泰贈吏部左侍<lb/>
郎兼翰林院學士曹鼐為少傅吏部尚書文淵閣大學<lb/>
士天順再贈太傅正德贈右都御史史琳太子少保再<lb/>
贈太子太保贈少師太子太師吏部尚書馬文升特進<lb/>
榮禄大夫太傅嘉靖再贈左柱國太師贈江西按察司<lb/>
副使許逵左副都御史再贈禮部尚書萬厯少師太子<lb/>
太師吏部尚書楊博贈太傅少師大學士張四維俱再<lb/>
<pb n="KR2e0020_WYG_012-6a"/>
贈特進<lb/>
　　　致仕給禄<lb/>
致仕官給全俸洪武中兵部尚書單安仁唐鐸嘉靖中<lb/>
少保禮部尚書席書給半俸者永樂初吏部尚書張紞<lb/>
户部尚書王鈍宣德中戸部尚書郭資太僕寺卿趙昱<lb/>
　　　辭官加秩<lb/>
𢎞治中成國公朱儀辭南京守備魏國公徐俌辭掌南<lb/>
京中軍都督府請專奉孝陵祀不允辭加太子太傅嘉<lb/>
<pb n="KR2e0020_WYG_012-6b"/>
靖初魏國公徐鵬舉復辭南京守備及府任請專奉孝<lb/>
陵祀不允辭加太子太保<lb/>
　　　致仕加級<lb/>
成化中致仕太子少保大學士商輅進少保南京吏部<lb/>
尚書陳俊戸部尚書翁世資加太子少保𢎞治中上隆<lb/>
禮大臣尚書致仕有兼官者多加從一品宫臣無兼官<lb/>
者多加從一品散官如白宫保昂徐宫保貫加太子太<lb/>
傅徐尚書瓊周尚書經王尚書軾俱加太子太保葢援<lb/>
<pb n="KR2e0020_WYG_012-7a"/>
商公例也正德初閔莊懿珪以宫保加少保劉忠宣大<lb/>
夏張尚書昇屠尚書勲閻尚書仲宇何尚書鑑田尚書<lb/>
景賢俱加太子太保嘉靖初彭宫保澤加少保孫尚書<lb/>
交林尚書俊陶尚書琰俱加太子太保吾太倉毛尚書<lb/>
澄加太子太傅巳後恩典絶少惟嘉靖五年少保禮部<lb/>
尚書席公書以目疾乞致仕特加武英殿大學士給全<lb/>
俸賜第京師仍許不時言事大學士從來不為加官而<lb/>
全俸亦百五十年所闕之典也葢以議禮加厚耳然命<lb/>
<pb n="KR2e0020_WYG_012-7b"/>
下三日而卒竟不得沾恩隆慶四年大學士陳公以勤<lb/>
致仕加太子太師吏部尚書䕃錫郵䕶最隆萬厯二年<lb/>
工部尚書朱公衡三年左都御史葛公守禮乞休俱以<lb/>
九六年滿朱加太子太保葛太子少保十五年南京吏<lb/>
部尚書袁洪愈加太子少保南京大臣加秩自袁始也<lb/>
勛臣如太子太保鎮逺侯顧寰辭府事特加少保尤為<lb/>
殊典後南禮部姜寶兵部傅希贄俱加太子少保<lb/>
　　　致仕後加官<lb/>
<pb n="KR2e0020_WYG_012-8a"/>
景泰中致仕右長史楊翥以潛邸恩進禮部左侍郎來<lb/>
朝再進尚書正德中致仕國子祭酒章懋遷南太常卿<lb/>
南禮部侍郎不赴嘉靖初以舊德褒進尚書致仕南京<lb/>
給事中史後以曽言事進光禄少卿以助賑荒再加四<lb/>
品服色嘉靖初致仕戸部尚書韓文以守正褒進柱國<lb/>
太子太保柱國三年滿始得之於致仕後加尤為希曠<lb/>
之典提學副使潘府初加太僕少卿再以薦改太常少<lb/>
卿俱致仕後萬厯中養病吏部尚書嚴清禮部尚書陸<lb/>
<pb n="KR2e0020_WYG_012-8b"/>
樹聲俱加太子少保又嘉靖中閒住右通政吕希周以<lb/>
倭功遷通政使閒住吏部主事史際以倭功遷尚寶卿<lb/>
再遷太僕少卿閒住應天府丞朱隆禧以進藥餌遷太<lb/>
常卿禮部左侍郎隆慶初閒住右諭德唐汝楫以宫臣<lb/>
加太常少卿俱仍致仕於乎均一異恩也<hi>際即後之子</hi>
　　　致仕任事<lb/>
洪武末兵部尚書唐鐸以致仕尚書起㕘贊征南夷軍<lb/>
務竣事歸里鐸凡三為兵部一兼詹事一兼賔客一兼<lb/>
<pb n="KR2e0020_WYG_012-9a"/>
太子少保卒後上親為祭文賜葬恩禮之渥一時莫比<lb/>
　　　今職古銜<lb/>
世廟好用古官名又最重典禮故於貴溪分宜鉛山華<lb/>
亭泰和常熟興化諸公往往傳㫖稱大宗伯太宰又于<lb/>
少保胡公宗憲總督江西福建軍務㫖云大司馬兼院<lb/>
右正題少師大學士費公宏詠春同德録曰内閣掌㕘<lb/>
機政輔導首臣費宏尤為新竒<lb/>
　　　用給事御史<lb/>
<pb n="KR2e0020_WYG_012-9b"/>
髙帝時給事中品秩不甚崇而所選皆正途至永樂中<lb/>
不無猥雜其他以國子生廕恩得者所不道姑記之則<lb/>
貴州清逺衞軍羅義上建文君請與燕講和下獄文皇<lb/>
下京師即日破械出之拜戸科給事中明年遷左㕘議<lb/>
復以長史司吏楊勉為給事中後遷都給事中又永樂<lb/>
中淮安山陽縣民訟師丁珏誣告里中富人妖言惑衆<lb/>
坐死者十餘人法司薦其忠直特拜刑科給事中<lb/>
御史除授正綂四年以刑部照磨陳嶷司務楊恕李儼<lb/>
<pb n="KR2e0020_WYG_012-10a"/>
陸瓛行人司副劉克産序班王盛正字沈寅孔目劉烈<lb/>
審理副郭鉦按察司經歴計珩副斷事楊綱鹽井提舉<lb/>
邵盤縣丞安珝趙瑜試御史五年以序班張鏞孫睿趙<lb/>
倫斷事張文昌知事康榮照磨張禮判官胡信縣丞鄺<lb/>
傑教授上官民瞻教諭韓楊鄭顒訓導鄭觀曹泰成規<lb/>
齊韶王巍陸儔唐震實授御史自後始專以進士行人<lb/>
中書舍人博士推官知縣國子監官而雜職不與矣然<lb/>
猶有國子監生天順後始革<lb/>
<pb n="KR2e0020_WYG_012-10b"/>
　　　郎中坐法改御史<lb/>
正德四年戸部郎中劉繹以公事罰運遼東米千石又<lb/>
賠補浥爛草束舉家囚繫本身杖比百日不能償上疏<lb/>
哀懇乞充齋膳徒夫或炒鐵煎鹽下都察院查釋前罪<lb/>
降級外任送吏部尚書張綵言其素有才守改降監察<lb/>
御史清理兩浙鹽法因禍得福亦一時極異之典也<lb/>
　　　立中宫加恩内閣<lb/>
萬厯六年立中宫王氏加恩輔臣少師張居正以守制<lb/>
<pb n="KR2e0020_WYG_012-11a"/>
不支禄故辭少保吕調陽進少傅尚書張四維進太子<lb/>
太保俱䕃一子中書舍人至七年居正服闋進太傅加<lb/>
嵗禄百石䕃一子尚寶司丞辭太傅六年以前中宫立<lb/>
無加恩故事葢異典也<lb/>
　　　皇子生推恩内閣司禮<lb/>
萬厯十年皇第一子生恭妃王氏出也下詔赦天下尊<lb/>
上兩宫徽號仁聖懿安皇太后為仁聖懿安康靜皇太<lb/>
后慈聖昭文皇太后為慈聖昭文明肅皇太后推恩慈<lb/>
<pb n="KR2e0020_WYG_012-11b"/>
聖父武清伯李偉進封武清侯兄弟都指揮李文全指<lb/>
揮李文貴俱陞左都督千戸李文松陞指揮使俱給應<lb/>
得誥命仁聖父固安伯陳景行嵗加禄米一百石䕃二<lb/>
子俱錦衣衞百戸前母莊皇后兄李鶴嵗加禄米六十<lb/>
石又内閣輔臣張四維加少師吏部尚書中極殿大學<lb/>
士其太子太師如故申時行加少保户部尚書武英殿<lb/>
大學士其太子太保如故各䕃一子尚寶司丞余有丁<lb/>
加太子太保文淵閣大學士其尚書如故䕃一子中書<lb/>
<pb n="KR2e0020_WYG_012-12a"/>
舍人俱各給應得誥命又司禮監馮保䕃弟姪都督僉<lb/>
事張宏䕃指揮使孫隆張鯨䕃指揮僉事何進李佑張<lb/>
朝䕃正千户俱錦衣衞按皇子生例不推恩徽號推恩<lb/>
止皇親而已此異典也<lb/>
　　　邊功加恩内閣<lb/>
正德五年寧夏平加恩内閣少師太子太師吏部尚書<lb/>
華葢殿大學士李東陽加特進左柱國仍䕃子尚寶司<lb/>
丞少保太子太保吏部尚書武英殿大學士楊廷和加少<lb/>
<pb n="KR2e0020_WYG_012-12b"/>
傅太子太傅仍䕃子中書舍人吏部尚書文淵閣大學<lb/>
士劉忠加少傅太子太傅武英殿大學士還各賞銀一<lb/>
百兩紵絲四表裏太子少保吏部尚書文淵閣大學士<lb/>
梁儲改武英殿大學士邊功未有及内閣者有之自茲<lb/>
嵗始八年以山東河南賊平内閣大學士李東陽楊廷<lb/>
和梁儲費宏各䕃子錦衣世襲正千戸辭乃詔東陽兼<lb/>
支尚書俸廷和加少師太子太師華葢殿大學士儲加<lb/>
少傅太子太傅謹身殿大學士宏加太子太保武英殿<lb/>
<pb n="KR2e0020_WYG_012-13a"/>
大學士已上二條葢内臣欲大有封殖而以是餌閣臣<lb/>
也自是閣臣不與軍功者幾三十年至嘉靖十九年陜<lb/>
西大捷詔復夏言特進光禄大夫上柱國少師太子太<lb/>
師仍兼進吏部尚書華葢殿大學士翟鑾加少保此則<lb/>
夏公以忤㫖鐫秩急欲光復故也自是不已而議捜河<lb/>
套希大封拜得罪死三十年獲叛㓂哈達拉等輔臣嚴<lb/>
嵩陞子世蕃工部右侍郎仍䕃一子錦衣衞千戸東閣<lb/>
大學士李本進禮部尚書而撰文尚書徐階加少保䕃<lb/>
<pb n="KR2e0020_WYG_012-13b"/>
一子入監公朱希忠加太子太師都督陸炳加太子太<lb/>
保尚書孫承恩加太子少保此則贊𤣥例也三十三年<lb/>
以拒㓂功輔臣嚴嵩䕃子尚寶司丞徐階李本䕃子中<lb/>
書舍人而伯陶仲文増禄百石公朱希忠都督陸炳増<lb/>
禄五十石伯承裕加太子太保亦贊𤣥例也自是復不<lb/>
與邊功者將二十年而為隆慶以遼左功輔臣髙拱加<lb/>
柱國中極殿大學士張居正加少師兼太子太師俱䕃<lb/>
一子錦衣衞千戸殷士儋加少保與原輔臣趙貞吉俱<lb/>
<pb n="KR2e0020_WYG_012-14a"/>
䕃子中書舍人萬厯中數以遼東戰功輔臣張居正吕<lb/>
調陽張四維加䕃賞從厚最後居正遂自太傅進太師<lb/>
子錦衣衞指揮僉事簡修陞同知世襲仍嵗加禄米百石<lb/>
張四維加兼太子太師䕃子錦衣所鎮撫世襲申時行<lb/>
加太子太保而極矣十二年雲南大捷大學士時行加<lb/>
少師太子太師中極殿大學士余有丁加少傅兼太子<lb/>
太傅建極殿大學士許國加少保兼太子太保武英殿<lb/>
大學士<lb/>
<pb n="KR2e0020_WYG_012-14b"/>
　　　更定舊官<lb/>
國初官制後革者記之以備考而人亦附焉<lb/>
中書令不設左右丞相正一品平章政事從一品左右<lb/>
丞正二品㕘政從二品㕘議正四品<lb/>
上初下建康立中書省上以中書省右丞相總省事李<lb/>
善長宋思顔為㕘議李夢祥郭景祥為左右司郎中侯<lb/>
原善楊原杲陶安阮𢎞道為員外郎孔克仁陳養吾王<lb/>
愷為都事王疇為照磨欒鳳為管勾夏煜韓子魯為博<lb/>
<pb n="KR2e0020_WYG_012-15a"/>
士善長進㕘政徐達為右丞邵榮俞通海為平章政事<lb/>
上即吳王位善長為右相國改左徐達為左相國改右<lb/>
常遇春為平章張昶楊憲為㕘政上即大位善長為左<lb/>
丞相達為右丞相遇春為平章軍國重事湯和廖永忠<lb/>
李伯昇李思齊王溥為平章不治事汪廣洋自㕘政為<lb/>
右丞謫楊憲為右丞遷左丞謫汪廣洋再為右丞相謫<lb/>
胡惟庸由㕘政為左丞進右丞相遷左丞相廣洋復為<lb/>
右丞相汰平章㕘政等官十三年惟庸族廣洋賜死罷<lb/>
<pb n="KR2e0020_WYG_012-15b"/>
中書省散其職六部尋置四輔官告太廟以耆儒王本<lb/>
杜佑龔斆為春官杜斆趙民望吳源為夏官敕之曰昔<lb/>
耕莘者為宰社稷永安築巖者在朝君仁民康二臣繼<lb/>
出于殷商致君六百年之大業是賢者雖處同出異其<lb/>
忠君濟民之道則一朕今召爾等來朝命為四輔官兼<lb/>
太子賔客位列公侯都督之次必欲德合天人均調四<lb/>
時以臻至治其敬慎之居三日復敕謂人主以一身綂<lb/>
御天下不可無輔臣而輔臣必擇乎正士堯舜以得賢<lb/>
<pb n="KR2e0020_WYG_012-16a"/>
而昌辛受以棄賢而亡卿等受斯重任宜體朕懐心常<lb/>
格神行常履道佐理贊化以安生民且卿等昨為庶民<lb/>
今輔朕以掌民命出𩔖拔萃顯揚先親天人交慶於戲<lb/>
盛哉又十日敕本等曰自胡惟庸不法之後特召天下<lb/>
賢才而有司又從泛舉尚書范敏獨能薦卿等以輔朕<lb/>
朕視卿等皆髙年篤厚故九月告於太廟議立四輔以<lb/>
王本杜佑龔斆為春官杜斆趙民望吳源為夏官惟秋<lb/>
冬官缺以本等攝之邇年自春徂秋天災疊見維秋之<lb/>
<pb n="KR2e0020_WYG_012-16b"/>
暮天氣尚暄嘗諭本等沐浴致齋精勤國務以均調四<lb/>
時本等奉命且誠逮立冬朔風釀寒以成冬令嗚呼天<lb/>
其兆吉人乎感應之機如響斯答古者三公四輔論道<lb/>
經邦理隂陽順四時其或有乖戾則曰公輔失職葢人<lb/>
事有不齊則天應之有如此者卿等尚當竭忠誠以勤<lb/>
厥職庶幾感格天心御集中又有與本等同游唱和詩<lb/>
多不載明年命刑官議獄送四輔及諌院給事中覆覈<lb/>
無礙奏行之有疑讞四輔官封駁之尋召左御史中丞<lb/>
<pb n="KR2e0020_WYG_012-17a"/>
安然為四輔官龔斆致仕復起為國子司業尋以星變<lb/>
勅諭王本等本尋坐法磔於市又明年罷不復設置大<lb/>
宗正院改為宗人府置宗人令左右宗人正左右宗人<lb/>
以秦晉燕周齊五王為之俱正一品後存府以駙馬都<lb/>
尉領之置皇太子左右率府都督同知康茂才張興祖<lb/>
兼左右率府使副使顧時孫興祖同知王府事僉事吳<lb/>
禎耿炳文兼左右副使置諌議大夫以唐鐸為之置諌<lb/>
院左右司諌以耆儒劉堉闗賢為之左右正言以耆儒<lb/>
<pb n="KR2e0020_WYG_012-17b"/>
趙肅何顯周為之置執法議理司以前元工部尚書濓<lb/>
為之乃李韓公之女弟壻也置審刑司左右審刑正六<lb/>
品左右詳議正七品凡大理寺平允法司囚犯皆得詳<lb/>
駁之置考功承勅司文三監每監設令一人正六品丞<lb/>
二人從六品監察御史馬亮張迴等五十六人為之命<lb/>
中書省兵部定給武官誥勅之制其特授陞除者大都<lb/>
督府同承勅監官以上㫖附籍其初入仕者具年籍父<lb/>
祖已身功蹟其已入仕及陞除者具所歴功過年籍大<lb/>
<pb n="KR2e0020_WYG_012-18a"/>
都督府咨于中書省送兵部覆奏貼黄考功監㕘攷同<lb/>
奏附籍部擬散官移文翰林院撰文付司文監校勘奏<lb/>
付中書舍人書寫署名用印轉付承勅考功二監并還<lb/>
本部以次署名用印齎赴省府臺官署名仍付司文監<lb/>
對同署名用印方付各部給授如襲職降用者大都督<lb/>
府勘驗具年籍祖父功蹟降用者具其罪名奏㫖處分<lb/>
承勅監官附籍具咨省送部覆奏貼黄㕘攷對同擬官<lb/>
撰文署名用印給授如前置平駁諸司命翰林院編檢<lb/>
<pb n="KR2e0020_WYG_012-18b"/>
以下春坊司直以下贊讀考駁諸司奏啟如平允則署<lb/>
其銜曰翰林院兼平駁諸事某官某押置磨勘司令以<lb/>
太子伴讀髙暉為之置内正司司正一員正七品司副<lb/>
一員從七品專糾内臣之失儀者尋改曰典禮司又改<lb/>
曰典禮紀察司陞正六品尋止稱紀察司以李彬言等<lb/>
為之置繩頑司令丞各一員置稽疑司正一員正六品<lb/>
左右丞各一員從六品屬官曰司筮無品署東宫通事<lb/>
司令一員從八品丞一員正九品榮鉉鄭肅為之署東<lb/>
<pb n="KR2e0020_WYG_012-19a"/>
宫文學趙晉為之置城門都尉一員以死事指揮劉廣<lb/>
子景為之君子衞居文官子姓舍人衞居武官子姓以<lb/>
指揮使李謙安子忠領之置侍儀引進使正五品閣門<lb/>
使從五品以故誠意伯劉基子仲璟為之置尚賔大使<lb/>
儒學提舉提舉司校理侍禮郎奉天門待詔俱革<lb/>
易名而職如故或品有上下者樞密院為大都督府又<lb/>
為中左右前後五軍都督府使知院從一品為左右都<lb/>
督陞正一品副使同知院正二品為都督同知從一品<lb/>
<pb n="KR2e0020_WYG_012-19b"/>
僉院從二品判官從三品今為僉事正二品上初下太<lb/>
平自稱太平興國翼大元帥下建康立天興建康翼大<lb/>
元帥府廖永安為大元帥常遇春尋為行中書省馬步<lb/>
水軍都督大元帥尋設江南行樞密院湯和同僉院事<lb/>
徐達廖永安為同知院事改院為大都督府朱文正為<lb/>
大都督品如知院李善長兼府司馬宋思顔兼㕘軍後<lb/>
以李文忠湯和為左都督馮勝鄧愈為右都督永樂以<lb/>
後五府職名如故而權悉歸兵部矣有副使在僉事之<lb/>
<pb n="KR2e0020_WYG_012-20a"/>
上尋革復置大都督㕘議一員正三品户部尚書樊思<lb/>
民為之又置掌判官品同㕘議吏部尚書陳銘為之五<lb/>
斷事司下各設稽仁稽義稽禮稽智稽信今俱革而其<lb/>
職為經歴都事御史臺左右御史大夫從一品中丞正<lb/>
二品侍御史從二品治書侍御史正三品殿中侍御史<lb/>
正五品上為吳王始創臺以湯和鄧愈為左右大夫劉<lb/>
基章溢為中丞文原吉為治書安然為中丞基實幹臺<lb/>
事復省治書殿中不置而汪廣洋自左大夫入中書陳<lb/>
<pb n="KR2e0020_WYG_012-20b"/>
寧代之安然為右大夫中丞涂節告變而臺以中丞為<lb/>
長官安然任之後改為都察院都御史僅七品御史九<lb/>
品尋復陞正三品俄以左右都御史代大夫為正二品<lb/>
副都代中丞為正三品僉都代侍御為正四品與六部<lb/>
頡頏矣翰林院初設學士正三品講讀學士正四品直<lb/>
學士正五品待制從五品應奉正七品尋設學士承㫖<lb/>
正三品學士從三品承㫖則詹同宋濓為之學士則陶<lb/>
安朱升為之直學士陳桱范常為之待制秦裕伯王禕<lb/>
<pb n="KR2e0020_WYG_012-21a"/>
為之應奉趙震殷哲為之後罷承㫖直學士待制應奉<lb/>
不設而降學士為正五品講讀學士為從五品建文初<lb/>
改講讀學士為文學博士方孝孺任之㕘預機務如内<lb/>
相復置檢閱一員從九品<lb/>
洪武末設華葢謹身文華武英諸殿文淵閣東閣大學士<lb/>
俱正五品華葢以劉仲質邵質文華以全思誠鮑恂余<lb/>
銓張長年武英以吳伯宗文淵以朱善宋訥東閣以吳<lb/>
沈為之而無所領惟從容備顧問而已其後罷不設建<lb/>
<pb n="KR2e0020_WYG_012-21b"/>
文中革大學士止設學士而以謹身為正心然亦竟無<lb/>
授官永樂始以胡廣楊榮金幼孜為文淵閣大學士領<lb/>
閣務洪熈進楊士竒華葢楊榮兼謹身黄淮金幼孜兼武<lb/>
英獨以光禄署丞權謹為文華殿大學士無兼官亦不<lb/>
預閣務謹去後文華至今不設大學士得非以皇太子<lb/>
講讀之所故耶此殊不可曉嘉靖末以華葢殿為中<lb/>
極殿謹身殿為建極殿首以徐階袁煒充建極殿大學<lb/>
士而中極自隆慶初始補李春芳<lb/>
<pb n="KR2e0020_WYG_012-22a"/>
洪武初設𢎞文館學士不言品秩劉基危素雎稼胡鉉<lb/>
王大中羅復仁為之尋革至洪熈元年章皇帝復建𢎞<lb/>
文閣于思善門右以儲經史備顧問翰林學士楊溥掌<lb/>
閣印帝手授之侍讀王璡五經博士陳繼吏科給事中<lb/>
王榮㕘其事不久併閣務入文淵閣溥亦辦文淵閣事<lb/>
左右春坊大學士與正學士同品洪武中無任之者當<lb/>
亦以為衍耳建文以任董倫永樂立東宫李至剛為左<lb/>
解縉胡廣楊士竒因之解縉為右黄淮因之洪熈曽棨<lb/>
<pb n="KR2e0020_WYG_012-22b"/>
為左王英為右景泰商輅為左彭時吕原倪謙因之劉<lb/>
儼為右劉定之因之逾五十年而𢎞治癸亥㑹典成以<lb/>
左坊學兼讀學遷中允楊廷和上疑而問之内閣具實<lb/>
對乃已廷和竟遷不設贊善大夫正五品宋濓嘗為之<lb/>
後止為贊善從六品司直以下亦不常設置將作卿正<lb/>
三品單安仁為之後并入其事工部而名尚存後改為<lb/>
營繕正置司農卿正三品楊思義為之後入户部置京<lb/>
畿都漕運使正四品專治京師軍儲單安仁薛祥為之<lb/>
<pb n="KR2e0020_WYG_012-23a"/>
置宣徽院使正三品阮崇禮為之後為光禄司卿徐興<lb/>
祖為之最後為光禄寺從三品置太史院使正三品劉<lb/>
基為之改院為監使為令通判僉事各一員後為司天<lb/>
監定為欽天監正五品有正副等官置回回監正副以<lb/>
下同欽天監後革置醫藥提舉司改太醫監正三品少<lb/>
監正四品孫守貞為之後改為太醫院使正五品院判<lb/>
正六品置滁陽牧監從三品後為太僕寺置儀禮司正<lb/>
副後為鴻臚寺卿少卿置信寶提舉司從五品後為尚<lb/>
<pb n="KR2e0020_WYG_012-23b"/>
寶司正五品置營田使專董墾近畿田大都督府副使<lb/>
康茂才為之至嘉靖中設三都御史清屯尋革置帳前<lb/>
總制親軍都指揮使馮國用國勝為都指揮使朱文忠<lb/>
康茂才為左右副都指揮又置金吾侍衞軍都䕶又置<lb/>
都鎮撫司孫養浩為鎮撫又置錦衣都尉府正三品葢<lb/>
即今錦衣旗手衞也又置兵馬司都指揮使副都指揮<lb/>
等官後改文職降至六品而猶冒故銜<lb/>
初置江南行中書省以後平浙江湖廣江西河南山東<lb/>
<pb n="KR2e0020_WYG_012-24a"/>
等處俱設行省其品秩一如内省惟不設丞相有袁國<lb/>
公歐普祥者因偽漢故官而已後改行省為布政使司<lb/>
布政使視平章為從二品左右㕘政從三品㕘議從四<lb/>
品行樞密院為都司都指揮使正二品同知從二品僉<lb/>
事正三品初下太平興國翼大元帥李善長為都事潘<lb/>
庭堅為教授汪廣洋為令史下建康諸路廖永安徐達<lb/>
常遇春湯和俞通海鄧愈邵榮耿炳文為大元帥後改<lb/>
翼為衞置指揮使同知僉事等官事實品禄如故置詹<lb/>
<pb n="KR2e0020_WYG_012-24b"/>
事院詹事則右都督馮勝領同知則平章胡廷瑞廖永<lb/>
忠李伯昇領之副詹事則左右丞趙庸王溥領之後併<lb/>
為少詹事置諸王府左右相各一員正二品左右傅各<lb/>
一員從二品以鄭九成王克復汪河文原吉朱復為相<lb/>
桂彦良熊鼎為傅而别設長史官為正五品若相屬官<lb/>
者尋以耿炳文吳良謝成等為武相傅位居文臣上其<lb/>
後革相傅併入長史見任者皆降秩五品而武相傅事<lb/>
亦入䕶衞十八年命進士觀政六科承勅考功諸監者<lb/>
<pb n="KR2e0020_WYG_012-25a"/>
曰庶吉士取庶常吉士之義也以楊靖沈溍等為之二<lb/>
十八年改六科給事中曰元士以見在人數正得八十<lb/>
一也復改曰源士以政源所自出也<lb/>
　　　建文官制後革<lb/>
建文元年更定官制六部尚書陞正一品増左右侍中<lb/>
正二品侍郎如故省戸部十四司為民部度支部金帛<lb/>
部倉庾部刑部十四司為詳憲部比議部職門部都官<lb/>
部諸司俱去清吏二字都察院左右都御史去左右二<lb/>
<pb n="KR2e0020_WYG_012-25b"/>
字後改御史府都御史為御史大夫通政司為寺使為<lb/>
卿通政㕘議為少卿丞増其屬左右補闕拾遺各二員<lb/>
與大理寺卿止稱通政大理卿左右寺正為都評事副<lb/>
為副都評事司務為都典簿太常光禄太僕鴻臚尚寶<lb/>
俱止稱卿其少卿丞分左右祠祭署之稱天壇者曰南<lb/>
郊泗州者曰泗濵宿州者曰新豐増鍾山祠祭署及司<lb/>
圃所光禄少卿陞從四品太僕増少卿丞各一員及典<lb/>
廏典牧二署驌驦十五羣遂生三羣分𨽻之詹事府詹<lb/>
<pb n="KR2e0020_WYG_012-26a"/>
事曰詹事卿少詹事曰少卿増賔客二員増設資德院<lb/>
資德一員資善二員其屬贊讀贊書著作郎各二員掌<lb/>
籍典簿各一員國子監増司業為二員省博士學正學<lb/>
録増助教為十七員翰林院増承㫖一員文學博士一<lb/>
員省講讀學士置文翰文史二館文翰設侍書革中書<lb/>
舍人職歸之文史館修撰以下如故殿閣學士俱去大<lb/>
字謹身殿大學士為正心殿學士六科省左右給事中五<lb/>
城兵馬指揮曰兵馬副兵馬布政使陞為正二品止一<lb/>
<pb n="KR2e0020_WYG_012-26b"/>
員去左右字提刑按察司曰肅政按察司陞廣東鹽課<lb/>
司為都轉運鹽使司革五府斷事及稽仁稽義等官親<lb/>
王府増賔輔二員正三品左右長史上増長史一員正<lb/>
四品増伴講伴讀伴書各一員審理典膳奉祠良醫典<lb/>
寶各正去正字郡王賔友二員正四品教授一員記室<lb/>
二員直史一員左右史各一員吏目一員典印典祠典<lb/>
禮三署各一員典饌典藥二署各二員引禮舍人二員<lb/>
儀仗司吏目一員凡賔輔三伴賔友教授進對侍坐稱<lb/>
<pb n="KR2e0020_WYG_012-27a"/>
名不稱臣至永樂初俱改正從洪武之舊<lb/>
更定勛階尚書曰特進資政上卿侍中曰資政卿二品<lb/>
如之侍郎曰資政亞卿三品如之郎中曰資政中大夫<lb/>
員外郎曰資政大夫給事中曰嘉政中士又遣戸部左<lb/>
侍郎夏原吉給事中徐思勉等二十四人充采訪使分<lb/>
巡天下問民疾苦旌亷斥貪得以便宜行事<lb/>
　　　永樂官制<lb/>
永樂初以北平為北京置行部尚書二員侍郎四員所<lb/>
<pb n="KR2e0020_WYG_012-27b"/>
屬吏户禮兵刑工六曹郎中員外郎主事品秩如京師<lb/>
而其職則布按二司也末年置六部始革置行後軍都<lb/>
督府以代都司後置五府其事歸焉<lb/>
　<lb/>
　<lb/>
　<lb/>
　<lb/>
　弇山堂别集卷十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇山堂别集卷九十一</head> <lb/>
    <p>
<pb n="KR2e0020_WYG_091-1a"/>
欽定四庫全書<lb/>
　弇山堂别集卷九十一<lb/>
　　　　　　　　　　　　明　王世貞　撰<lb/>
　　中官考二<lb/>
洪武元年三月丙辰上謂侍臣曰吾見史傳所書漢唐<lb/>
末世皆為宦官敗蠧不可拯救未嘗不為惋歎此輩在<lb/>
人主之側日見親信小心勤勞如吕强張承業之徒豈<lb/>
得無之但開國承家小人勿用聖人之深戒其在宫禁<lb/>
<pb n="KR2e0020_WYG_091-1b"/>
可使之供灑掃給使令傳命令而已豈宜預政典兵唐<lb/>
漢之禍雖曰宦官之罪亦人主寵愛之使然向使宦者<lb/>
不得典兵預政雖欲為亂其可得乎<lb/>
二年六月己巳上命吏部定内侍諸司官制諭之曰朕<lb/>
觀周禮所記未及百人後世至踰數千卒為大患今雖<lb/>
未能復古亦當為防微之計古時此輩所治止於酒漿<lb/>
醯醢司服守祧數事今朕亦不過以備使令非别有委<lb/>
任可斟酌其宜毋令過多又顧謂侍臣曰此輩自古以<lb/>
<pb n="KR2e0020_WYG_091-2a"/>
來求其善良千百中不一二見若用以為耳目即耳目<lb/>
蔽矣以為腹心即腹心病矣馭之之道但常戒飭使之<lb/>
畏法不可使之有功有功則驕恣畏法則檢束檢束則<lb/>
自不敢為非也<lb/>
三年九月丁巳是日朝退有雨二内使乾靴行雨中上<lb/>
見召責之曰靴雖微皆出民力民之為此非旦夕可成<lb/>
汝何不愛惜乃暴殄如此命左右杖之因謂侍臣曰嘗<lb/>
聞元世祖初年見侍臣有著花靴者責之曰汝將完好<lb/>
<pb n="KR2e0020_WYG_091-2b"/>
之皮為此豈不廢物勞人此意誠佳大抵為人嘗歴艱<lb/>
難則自然節儉若習見富貴未有不侈靡者也因勅百<lb/>
官自今入朝遇雨雪皆許服雨衣<lb/>
四年閏三月乙丑上謂侍臣曰古之宦䜿在宫禁不過<lb/>
司晨昏供役而已自漢鄧太后以女主稱制不接公卿<lb/>
乃以閹人為常侍小黄門通命自此以來權傾人主及<lb/>
其為患有如城狐社鼠不可以去朕謂此輩但當服事<lb/>
宫禁豈可假以權勢縱其狂亂吾所以防之極嚴但犯<lb/>
<pb n="KR2e0020_WYG_091-3a"/>
法者必斥去之不令在左右戒履霜堅氷之意也<lb/>
十年五月丙午有内侍以久侍内廷從容言及政事上<lb/>
即日斥遣還鄉里命終身不齒遂諭羣臣曰自古賢明<lb/>
之君凡有謀為必與公卿大夫謀諸朝廷而斷之於己<lb/>
未聞近習嬖倖之人得與謀者况閹寺之人朝夕在人<lb/>
君左右出入起居之際聲音笑貌日接乎耳目其小善<lb/>
小信皆足以固結君心而便僻專忍其本態也茍一為<lb/>
所惑而不之省將必假威福竊權勢以干與政事及其<lb/>
<pb n="KR2e0020_WYG_091-3b"/>
久也遂至于不可抑由是而階亂者多矣朕嘗以是為<lb/>
鑒戒故立法寺人不過侍奉灑掃不許干與政事今此<lb/>
宦者雖事朕日久不可姑息决然去之所以懲將來也<lb/>
羣臣頓首稱善<lb/>
十七年七月戊戌勅内官毋預外事凡諸司毋預内官<lb/>
監文移往來上謂侍臣曰為政必先謹内外之防絶黨<lb/>
比之私庶得朝廷清明紀綱振肅前代人君不鑒於此<lb/>
縱宦寺與外臣交通覘視動静夤縁為奸假竊威權以<lb/>
<pb n="KR2e0020_WYG_091-4a"/>
亂國家其為害非細故也間有奮發欲去之者勢不得<lb/>
行反受其禍延及善𩔖漢唐之事深可歎也夫仁者治<lb/>
于未亂智者見于未形朕為此禁所以戒其未然耳<lb/>
建文三年燕王師在徳州而朝遣錦衣千户張安持詔<lb/>
諭世子降許以燕王之位世子不發封并縛安詣軍前<lb/>
時中官黄儼從留守以姦險為世子所惡而素結三郡<lb/>
王乃先遣人馳報上曰朝廷與世子通宻謀矣王不信<lb/>
俄而世子所縳安及書至王大感悦儼與江保於永樂<lb/>
<pb n="KR2e0020_WYG_091-4b"/>
中數為趙王<hi>即三郡王</hi>傾太子<hi>即世子</hi>幾奪嫡太子即位儼保<lb/>
皆伏誅<lb/>
永樂五年六月己亥上諭都察院謂去年曾命内侍李<lb/>
進徃山西採天花此一時之過後甚悔之更不令採比<lb/>
聞進詐傳詔㫖偽作勘合招集軍民復以採辦為名大<lb/>
為民害所在官司都不奏來此與胡藍齊黄欲壞國事<lb/>
者何異即遣御史二員徑詣山西將進等一干鞫問明<lb/>
白械送京師必寘重法若都司布政司有干渉者并鞫<lb/>
<pb n="KR2e0020_WYG_091-5a"/>
治之雖關皇親亦不恕<lb/>
七年十二月戊申守京城門内使言城門郎擅離所守<lb/>
縱酒廢事城門郎亦言嘗以母病白内使暫歸未嘗擅<lb/>
離蓋嘗以事忤内使故挾私誣搆皇太子曰城門郎無<lb/>
罪内使小人縱私上罔朝廷下誣無罪之人豈可復用<lb/>
命下錦衣衛治之乃命司禮監榜示今後内官内使有<lb/>
言事不實及挾私枉人者悉置重典<lb/>
二十二年十月庚辰内官馬騏傳仁宗㫖諭翰林院書<lb/>
<pb n="KR2e0020_WYG_091-5b"/>
勅付騏復徃交阯閲辦金銀珠香時騏被詔召還未久<lb/>
本院官覆奏上正色曰朕安得有此言卿等不聞渠前<lb/>
在交阯荼毒生民乎交阯自此人歸一方如解倒懸今<lb/>
又可遣耶遣之非獨詔書不信將壊大事乃止<hi>按上既已知之</hi>
<hi>矣乃不僇騏何也</hi>
宣徳元年七月辛未司禮監太監侯泰還自樂安上初<lb/>
遣泰諭漢王髙煦髙煦嚴兵而後入覽書謂泰曰朝廷<lb/>
知我舉兵耶泰曰有言者上以至親故不信也髙煦曰<lb/>
<pb n="KR2e0020_WYG_091-6a"/>
爾舊人宜知我舉兵故泰曰不知也髙煦曰太宗聽讒<lb/>
間削我兩䕶衛徙置此州仁宗不復我䕶衛不徙我大<lb/>
郡而徒以金帛餌我安能鬱鬱久居此乎因命徧觀其<lb/>
兵馬器甲曰以此横行天下可也為語而主即送姦臣<lb/>
來然後議我所欲泰歸上問髙煦何言曰一無所言問<lb/>
治兵乎曰無所見已而錦衣官校從者白其事上曰事<lb/>
定必治泰不可宥也二年十一月復以奉命直𨽻選駙<lb/>
馬擅作威福凌虐職官捶義勇經歴董純至死又受人<lb/>
<pb n="KR2e0020_WYG_091-6b"/>
贓賄事覺始下都察院獄<lb/>
三年逮交阯太監馬騏内官䝉泰下獄正統四年騏始<lb/>
釋為民泰降火者<lb/>
六年十二月内官監太監袁琦内使阮巨隊阮誥武莽<lb/>
武路阿可陳友趙淮王貴楊四保陳海等伏誅初巨隊<lb/>
等往廣東等處公幹以採辦為名虐取軍民財物事覺<lb/>
下錦衣衛究其由皆琦指使於是籍其家金銀以萬計<lb/>
寳貨錦綺諸物稱是又所用金玉器皿僣侈非法皆四<lb/>
<pb n="KR2e0020_WYG_091-7a"/>
保與海為之事覺上下法司議罪命凌遲琦而斬巨隊<lb/>
等十人於市時太監裴可烈亦以貪暴下錦衣衛獄拷<lb/>
死馬俊回至良鄉自經死命錦衣衛磔其屍梟首於市<lb/>
唐受亦以公差南京害民捕至獄具械赴南京凌遲於<lb/>
市梟首示衆丙申諭右都御史顧佐等出榜曉諭中外<lb/>
凡先所差内官内使在外侵占官民田地及擅造房屋<lb/>
所在官司取勘明白原係官者還官軍民者還軍民中<lb/>
外官民人等有受内官内使寄頓財物許首免罪若匿<lb/>
<pb n="KR2e0020_WYG_091-7b"/>
不首事覺與犯者同罪自今内官内使出外敢仍前有<lb/>
犯令所在官司具奏治以重罪知而不奏罪同若中外<lb/>
軍民人等有投托跟隨内官内使因而撥置害人者悉<lb/>
處死罪上退朝御乾清宫諭太監王瑾吳誠等曰朕即<lb/>
位以來念内官内使隨侍勤勞恩待甚厚屢戒諭之令<lb/>
謹守法度勿罹刑辟永享太平其間有能小心忠謹朕<lb/>
待之加厚不意袁琦孤恩負徳越禮犯分欺瞞朝廷受<lb/>
人囑托私遣内使出外假以幹辦虐害官吏軍民百計<lb/>
<pb n="KR2e0020_WYG_091-8a"/>
索取金銀財物數以萬計下人銜寃歸怨於上朕何由<lb/>
知天地鬼神共怒事發露琦以伏誅此非朕欲罪之殺<lb/>
身之禍實其自取爾等其掲榜昭示内官内使及小火<lb/>
者能守法事上不恃寵作威不害民取財者鬼神佑之<lb/>
若違法越禮惟務貪虐鬼神不佑國法不赦若先嘗有<lb/>
過後當改悔朕亦以無過待之<lb/>
少保行在工部尚書呉中私以官木磚瓦遺太監楊慶<lb/>
作私第甚𢎞壯上登皇城樓望見之問左右得其實逮<lb/>
<pb n="KR2e0020_WYG_091-8b"/>
中下獄論斬錦衣衛指揮王裕知而不舉當連坐上宥<lb/>
中罪革其少保仍罰尚書俸一年裕下獄已而釋之内<lb/>
官裴宗漢管木厰坐盗市官木又賄太監楊慶求免罪<lb/>
事發法司亦論斬命械繫錦衣獄一時英斷赫然苐不<lb/>
知於楊慶作何處耳<lb/>
金吾衛指揮同知傅廣自宫願効用内庭行在禮部以<lb/>
聞上曰已有例禁此人身為指揮尚欲何求而勇於自<lb/>
殘求進其付刑部治罪當是時京衞官尚未貧也而内<lb/>
<pb n="KR2e0020_WYG_091-9a"/>
臣自鄭和王瑾後其富貴勢焰有以歆動之耳<lb/>
釋故城縣丞陳銘復任先是上聞内官内使差遣在外<lb/>
者多貪縱為害己嘗罪其尤者上以太監劉寧清謹忠<lb/>
良命同監察御史馳徃各處盡収其貲槖并其人械送<lb/>
京師既還道經故城縣丞銘素悍暴又時大醉而酗聞<lb/>
有内官至更不問所從來輙奮前捽寧而手擊之御史<lb/>
莫能止遂奏丞無狀逮至上曰丞固可罪以其一時昧<lb/>
于所聞而有之侍臣或言銘酗酒擅擊朝使陛下縱赦<lb/>
<pb n="KR2e0020_WYG_091-9b"/>
之亦不可使復任上曰朕既釋之矣彼當因此知改過<lb/>
也<lb/>
正統五年太監吳誠吉祥以討麓川不利下獄論死遇<lb/>
恤刑宥之<lb/>
七年南京尚膳監内使郭敬失火焚内府廊房六十餘<lb/>
間所貯物料器皿七十二萬五千五百有竒及錢糧簿<lb/>
守衛衣甲皆盡下法司獄具詔即斬之<lb/>
八年内使張環顧忠匿名冩誹謗語錦衣衛鞫之得實<lb/>
<pb n="KR2e0020_WYG_091-10a"/>
詔磔于市仍令内官俱出觀之所誹謗者王振也磔之<lb/>
者亦王振也<lb/>
九年内官陳景先送女官吳淑清還揚州索取府衛白<lb/>
金綵幣等物且治私事踰期復命詔錦衣衛鞫實<lb/>
十年户部右侍郎焦宏等奏臣同司禮監左監丞宋文<lb/>
毅等奉命踏勘壩上大馬房諸處草場多被内官内使<lb/>
人等侵占私役軍士耕種甚者起蓋寺廟立窑冶及借<lb/>
與有力之家耕種以致草場窄狹馬多瘦損請正其罪<lb/>
<pb n="KR2e0020_WYG_091-10b"/>
上曰朝廷設馬場令内官監之而乃作弊如此論法當<lb/>
罪今姑寛貸令速改過其内官各賜地一頃内使净軍<lb/>
各賜五十畆已蓋寺廟者勿除餘悉還官都察院仍給<lb/>
榜禁約每歲遣給事中御史各一員巡視敢蹈前非者<lb/>
必殺不宥<lb/>
鎮守遼東太監王彦卒上命太監喜寧檢閲其家財彦<lb/>
妻吳氏訴喜寧私取其奴僕駞馬金銀器皿田園鹽引<lb/>
等物詔宥寧罪追取田園鹽引給主餘物悉入官<lb/>
<pb n="KR2e0020_WYG_091-11a"/>
司禮監太監呉亮金英范𢎞阮誠以私芻牧於南海子<lb/>
下錦衣獄<lb/>
謫監察御史李儼戍遼東鐵嶺衛儼在光祿寺監収祭<lb/>
物太監王振過之怒儼應對不跪遂下錦衣獄已而謫<lb/>
之<lb/>
十年錦衣衛卒王永為匿名書數太監王振罪惡掲之<lb/>
通衢及振姪王山家緝事者得之刑部論以造妖言斬<lb/>
罪詔即磔之于市不必覆奏十二年武功中衞指揮使<lb/>
<pb n="KR2e0020_WYG_091-11b"/>
華嵩宿娼事發當杖贖特命髠其首漆之枷示教坊門<lb/>
滿日充大同衛軍坐與王振姪争娼故也<lb/>
十二年太監喜寧侵太師英國公張輔輔不從寧弟勝<lb/>
率自净身家奴毁輔佃户居室毆家人妻墮孕死事發<lb/>
宥勝贖徒自净身者戍廣西南丹衛因勅禮部盡収功<lb/>
臣私蓄閹奴入官<lb/>
十四年七月甲午車駕親征北敵發京師是舉也司禮<lb/>
太監王振實勸成之故羣臣雖合章諫止上皆不納命<lb/>
<pb n="KR2e0020_WYG_091-12a"/>
下二日即行扈從文武吏士皆倉卒就道丁丑車駕至<lb/>
宣府風雨大至邊報益急羣臣復交章請駐蹕王振怒<lb/>
俱令略陣壬寅車駕至雞鳴山衆皆危懼上素以諸事<lb/>
付振至是益肆威成國公朱勇等有所白膝行而前振<lb/>
令户部尚書王佐兵部尚書鄺埜管老營佐埜先行振<lb/>
怒令跪于草中至暮方釋欽天監正彭徳清勸振曰敵<lb/>
勢如此不可復前倘有踈虞陷天子於草莽振怒詈之<lb/>
曰設若有此亦天命也學士曹鼐曰臣下命不足惜主<lb/>
<pb n="KR2e0020_WYG_091-12b"/>
上係宗社安危豈可輕進振終不從八月己酉駐蹕大<lb/>
同振尚欲北行鎮守太監郭敬宻告振曰行則必墮敵<lb/>
計振始懼會驟雨復至始議班師庚戌師東還是夕次<lb/>
雙寨雷電風雨交作師行徹夜不止初議從紫荆闗入<lb/>
振蔚州人也始欲邀駕幸其第既又恐損其鄉土禾稼<lb/>
復轉從宣府行壬戌次土木敵襲擊我師大潰車駕北<lb/>
行中官惟喜寧侍振等皆死庚午郕王御午門左門都<lb/>
察院左都御史陳鎰合諸大臣廷啓六科十三道亦有<lb/>
<pb n="KR2e0020_WYG_091-13a"/>
言王曰汝等所言皆是朝廷自有處置言甫畢百官皆<lb/>
趨進跪慟哭不起颺言曰聖駕被留皆振所致陛下若<lb/>
不速斷何以安慰人心錦衣衛指揮馬順喝逐百官給<lb/>
事中王竑奮臂捽順髮嚙其肉曰順倚振肆强今猶若<lb/>
此誠奸黨也百官争捶死順且請籍振家王准言衆猶<lb/>
哭未退守衛士卒亦泣下王起入令太監英問所欲言<lb/>
咸曰内官毛貴王長隨亦振黨請寘諸法遂於門隙中<lb/>
出二人又捶死之㝷執王山至衆相戒勿捶死使伏法<lb/>
<pb n="KR2e0020_WYG_091-13b"/>
遂縛山赴都市凌遲處死王令諭曰國家多難皆因奸<lb/>
邪專權所致今已悉准所言置諸極刑籍沒其家以謝<lb/>
天人之怒以慰社稷之靈爾文武羣臣務須各盡乃職<lb/>
以輔國家以濟時艱百官乃拜而退曵棄順等屍於道<lb/>
軍民猶争擊不已百官請籍順及毛貴王長隨家王令<lb/>
免籍<lb/>
是月令㫖籍沒太監郭敬内官陳官内使唐童等家以<lb/>
皆王振黨也科道㑹劾僧録司右覺義龔然勝道録司<lb/>
<pb n="KR2e0020_WYG_091-14a"/>
右𤣥義王道宏錦衣衛鎮撫周銓等賄囑馬順引進王<lb/>
振家出入積成巨富令㫖降謫有差復請誅籍之不許<lb/>
九月法司䟽王振同居異姓之人皆當斬詔謂振傾危<lb/>
社稷罪惡深重但朕即位之初體天地生物之心姑屈<lb/>
法伸恩但係振本宗不問大小皆斬首以狥婦女給發<lb/>
功臣之家為奴其家人婚者宥死杖一百發戍邊衛是<lb/>
日鎮守大同太監郭敬潜回京師下獄初敬與振厚逓<lb/>
年多造銅鐵箭鏃甕盛以振意遺衞拉特使臣輒用良馬<lb/>
<pb n="KR2e0020_WYG_091-14b"/>
賂振及敬以報宋瑛等楊和之敗又為敬所制上皇至<lb/>
大同羣臣劾敬失律振矯㫖不問至是法司議凌遲處<lb/>
死詔錮禁之<lb/>
十月御馬監左少監布爾罕伏誅布爾罕本降虜給事<lb/>
宫禁數十年及土木之敗即助敵反攻射内使黎定既<lb/>
又為敵使至京有所需索命執而誅之<lb/>
十二月誅遼東百戸實達爾見獲敵泄我虛實且數為<lb/>
敵使張彼聲勢又為托克托布哈致意於鎮守太監伊實<lb/>
<pb n="KR2e0020_WYG_091-15a"/>
喀至是逃歸巡按御史劉孜鞫之因劾伊實喀本廣西<lb/>
人敵犯廣寧伊實喀禁制官軍不使出擊反狀昭然且<lb/>
及其不法十餘事詔即誅實達爾仍置伊實喀不問<lb/>
景泰元年三月叛賊御用監太監喜寧伏誅寧既從上<lb/>
皇陷敵輒為額森畫䇿邀求賞賜及導以入邊冦掠尚<lb/>
書于謙授䇿邊將使成擒而㑹上皇知寧謀患之乃言<lb/>
於額森欲使寧及總旗髙<graphic n="KR2219" url="https://raw.githubusercontent.com/kanripo/KR-Gaiji/master/images/KR2219.png" mimeType="image/png"/>達于納克楚還京索禮物<lb/>
額森許之上皇乃命校尉袁彬以宻書報宣府寧至獨<lb/>
<pb n="KR2e0020_WYG_091-15b"/>
石遂為參將楊俊所誘擒至京文武大臣并科道等官<lb/>
劾奏寧猥以俘虜洊沐恩榮受列聖之深恩居太監之<lb/>
重任而乃欺天負國背義忘恩屬姦臣之不軌致上皇<lb/>
之䝉塵喜寧回自敵中詐傳詔㫖妄指迎駕為名重要<lb/>
朝廷金帛既又乘機復往主令賊首來侵擾我邊境犯<lb/>
我京畿上而宗廟震驚下而軍民荼毒雖天威所加而<lb/>
數萬之衆遂遁奈生靈受害而千古之恨難消若不正<lb/>
之典刑碎屍萬叚不惟無以大彰天討垂戒將來抑亦<lb/>
<pb n="KR2e0020_WYG_091-16a"/>
無以慰宗社之靈臣民之忿詔羣臣雜鞫之具伏命磔<lb/>
諸市三日<lb/>
金英者正統中司禮太監也王振沒掌監事景帝以其<lb/>
擅權惡之命言官論其家奴郭亷趙顯多支浙鹽謫戍<lb/>
邊衛復以運使呉方受囑勒為民復以錦衣衛校尉結<lb/>
英冒陞百戸於午門外探聽各處事情抵英論斬復調<lb/>
御史謝琚為吉安府推官降給事中張聰為均州判官<lb/>
御史宋□為安福縣典史俱坐英事琚應奏不奏聰代<lb/>
<pb n="KR2e0020_WYG_091-16b"/>
王訟稿□奏事不實為法司所論也又運同鄭崇受英<lb/>
家人賄多支鹽事露囑御史林廷舉求解杖廷舉百戍<lb/>
邊衛崇為民又以錦衣指揮僉事吕貴因賊侵境陞署<lb/>
都指揮僉事出征及還貴恐調出失勢託英家人錦衣<lb/>
衛百戸金善以賄英得辭陞職仍舊官又索營繕所甎<lb/>
瓦等料萬餘以造私室賂管海子内使葉景榮景榮以<lb/>
石及草與之事覺下都察院論貴善景榮俱應斬英宜<lb/>
究治詔斬金善降調貴於邊衛景榮送司禮監别用賍<lb/>
<pb n="KR2e0020_WYG_091-17a"/>
物俱追入官執英付都察院鞫之左都御史陳鎰等言<lb/>
英縱家人倚勢多支官鹽累受賄賂陞指揮韓志等為<lb/>
署都指揮僉事陞内使汝住為長隨奉御陞都指揮孫<lb/>
鏜為都督總兵陞校尉劉信為百戸工部尚書石璞結<lb/>
王振得職英受璞賂以保其位又准吕貴仍理錦衣衛<lb/>
事姦惡如此宜不拘常律處以極刑籍沒其家帝命錮<lb/>
禁英執鏜璞志鞫之論罪皆應斬命姑宥之再犯不宥<lb/>
金英家奴李慶罪當絞遇赦特誅之御史宋□坐不劾<lb/>
<pb n="KR2e0020_WYG_091-17b"/>
調用□奏左都御史王文沮之文奏□應免不允見誣<lb/>
詔不問仍降□按英之狼狽若此不知異日復受寄託<lb/>
然其拒南遷議稱薛文清好官亦不可盡冺也<lb/>
是年十月庚寅山東右布政使裴綸言山東内地與邊<lb/>
徼異已有都御史洪英巡撫督同三司常操軍士保固<lb/>
城池兼今歲禾稼豐登流移復業正當静以優恤不宜<lb/>
煩擾今内官唐廣來鎮兹土有司日逐供給未免動取<lb/>
民財以一科十且廣隨侍人不無詐冒名目生事侵漁<lb/>
<pb n="KR2e0020_WYG_091-18a"/>
請勅廷臣㑹議凡非邊境有巡撫官處俱命回京庶内<lb/>
臣無輕出之勞有司免供應之擾帝曰徃歲各處賊冦<lb/>
生發人民流散因令内官鎮守得知事情緩急今綸擅<lb/>
欲取回主意安在爾都察院令其陳狀如飾辭不宥六<lb/>
科給事中上章謂鎮守巡撫内外官員俱受朝廷委托<lb/>
恐其從人需索贓物如綸所言者亦不可必其無也命<lb/>
巡按御史及按察司官亷有此等之人即執之具聞處<lb/>
置既而綸陳情服罪宥之<lb/>
<pb n="KR2e0020_WYG_091-18b"/>
景泰初太監呉誠卒其妻某氏進所遺田宅以四所還<lb/>
之大同右參將都督同知許貴奏右少監韋力轉銜軍<lb/>
妻不與宿杖死其軍又與養子妻淫戲射死養子下巡<lb/>
按御史覆勘有驗都察院請再覆從之<lb/>
景泰二年鎮守内官陳海以鐵劒與夷人哈丹易馬御<lb/>
史鄭紹劾奏捕鞫之又司禮監太監髙顯情强奪人房<lb/>
屋仍飾奏命法司禁錮之<lb/>
五年内使田福私亡至真定藁城縣錦衣衛捕得詔即<lb/>
<pb n="KR2e0020_WYG_091-19a"/>
誅之内使阮絹附司禮監太監興安囑管工太監黎賢<lb/>
擅於西海子作佛菴及西山等處作生墳佛寺盗用官<lb/>
木等料萬計事聞都察院坐絹絞并劾安等罪詔姑不<lb/>
問所造菴寺令内官監毁之物料入官<lb/>
南京御史鄒亮奏定淮等門外城壕為太監陳公等占<lb/>
種蓮藕禾苗命南京户部委官勘覈禁約<lb/>
六年都知監左少監馬琳奏太監劉順死遺下河間府<lb/>
山地十五頃乞賜管業户部覆請之詔不許給民耕種<lb/>
<pb n="KR2e0020_WYG_091-19b"/>
完辦<hi>按景帝不假内豎如此南城之禍所由構也</hi>
天順元年正月壬午執司禮太監王誠舒良張永王勤<lb/>
等於禁中出付錦衣衛獄羣臣言誠等串同都督黄<graphic n="KR0939" url="https://raw.githubusercontent.com/kanripo/KR-Gaiji/master/images/KR0939.png" mimeType="image/png"/>
搆成邪議更立東宫㝷又謀迎已出汪后又與少保于<lb/>
謙王文等圖為不軌糾合逆旅迎立外藩俱坐謀反凌<lb/>
遲處死丙戌命斬于市籍其家是日校尉逯杲縛錦衣<lb/>
百戸楊瑛謂為張永親且與舒良善命錦衣衛拷訊之<lb/>
又命錦衣衛差官徃執寧夏管神銃内官髙平公幹雲<lb/>
<pb n="KR2e0020_WYG_091-20a"/>
南内官閻禮并籍其家以來俱磔於市鐘鼓司掌事陳<lb/>
義教坊司左司樂晉榮伏誅景泰中榮諂事義義承㫖同<lb/>
榮選伎女李惜兒等先後進入宫中至是教坊司發其<lb/>
事命司禮監釋伎女給親榮義下錦衣衛拷訊具伏誅<lb/>
於市戊子六科十三道劾司禮監太監興安竊弄威權<lb/>
紊亂朝政鎖南内之門易東宫之位與王誠舒良等為<lb/>
黨明知逆謀不能諫阻而伺釁乘機心持兩端觀成敗<lb/>
以為向背乞梟其首以戒權姦㫖謂安罪本當死姑從<lb/>
<pb n="KR2e0020_WYG_091-20b"/>
寛貸之勿令視事癸卯誅司設監太監廖官保御馬監<lb/>
太監郝義司禮監少監許源官保提督御藥房上嘗索<lb/>
藥不得故也義坐與王誠等同謀欲發勇士擒殺吉祥<lb/>
石亨等源故從上南内坐謗訕俱誅<lb/>
二月戊寅枷内官劉茂於内府新房外茂嘗被㫖以馬<lb/>
載唐妃游西海子馬驚妃墜因命茂選良馬二十日控<lb/>
習之上復位有言茂欲擒太監劉永誠者遂執下獄枷<lb/>
之内官監太監覃吉掌内庫金帛竒寳籍記郕王所賜<lb/>
<pb n="KR2e0020_WYG_091-21a"/>
諸妃白金三萬餘兩寳石萬餘不以聞命執送錦衣衛<lb/>
錮禁之丁未六科十三道被㫖劾司禮監太監陳鼎阮<lb/>
簡謂鼎内與王誠舒良同腹心外以王文于謙為羽翼<lb/>
擁立郕王廢易太子始則倡不必北迎之謀終則造幽<lb/>
閉南宫之計禁聖母往來絶親親之情抑百官朝賀廢<lb/>
君臣之義傾竭府庫崇尚異端忍令僧人清昊為魘魅<lb/>
數致僧官道豎入禁闈俱宜顯戮于市以快人心以回<lb/>
天變上曰給事中御史言是此輩負國背君罪在不赦<lb/>
<pb n="KR2e0020_WYG_091-21b"/>
但元惡已誅餘黨俱從輕典其擯鼎居南京司禮監簡<lb/>
守長陵永不任用癸亥廣西栁州衛千户盧忠鎮守寧<lb/>
夏太監髙平伏誅景泰時忠為錦衣衛指揮平居尚衣<lb/>
監與忠厚忠宻與平合謀令校尉李善奏上與太監阮<lb/>
浪南城内使王瑶圖復位於是浪瑶及忠俱下錦衣衛<lb/>
鞫瑶被殺浪瘐死忠得釋既而坐他事謫官栁州至是<lb/>
上知其狀特遣人収忠平磔于市三日且籍其家乙亥<lb/>
工部右侍郎霍瑄先以參政掌大同府事時嘗為鎮守<lb/>
<pb n="KR2e0020_WYG_091-22a"/>
太監韋力轉怒其送回都御史年富家衆杖之十餘至<lb/>
是瑄奏之且言力轉宴輒命妓為戲僣用金器若王者<lb/>
復强取所部女為妾諸不法事上怒遣人執之太監常<lb/>
力轉以工部右侍郎霍瑄奏其罪下錦衣衛獄遂條奏<lb/>
瑄嘗同都御史年富侵盗官物且行賂於都督石彪强<lb/>
取所部女子十三人為妾都察院請収瑄與力轉質其<lb/>
有無上命俱宥之辛丑調給事何玘等十三員為判官<lb/>
監察御史呉禎等二十三員為知縣㝷命復職太監曹<lb/>
<pb n="KR2e0020_WYG_091-22b"/>
吉祥忠國公石亨以御史言其過惡欲箝制言路共譛<lb/>
御史給事中之短上命吏部尚書王翺查御史給事中<lb/>
年三十五以上者留任三十五以下者調用得玘禎等<lb/>
三十六人俱調之命既下㑹有風雷雨雹之變上悟召<lb/>
翺等諭之曰給事中御史朝廷近侍耳目之官何乃聽<lb/>
人主使妄劾人論法難容但念職當言路俱留任事自<lb/>
後言事務須從實否則治以重罪不貸十月丁酉賜故<lb/>
太監王振塟祭時太監劉恒等言振恭勤事上端謹持<lb/>
<pb n="KR2e0020_WYG_091-23a"/>
身左右贊襄終始一徳陷沒土木歲久未沐招𦵏上亦<lb/>
憫念振故有是命<lb/>
四年七月甲午廣東亷州知府李遜為鎮守珠池内使<lb/>
譚記誣奏其縱部民竊珠下遜錦衣衛獄遜悉發記杖<lb/>
人致死及强入民家敓財物諸罪狀上命執記與理記<lb/>
具伏遂錮之而命遜復職辛丑勅鎮守浙江太監盧永<lb/>
曰爾在彼行事執拗以此差左少監陳政齎捧㫖意前<lb/>
去同爾理事政於六月十二日至彼三司官俱出城迎<lb/>
<pb n="KR2e0020_WYG_091-23b"/>
接行禮爾乃托病不出却使人問政是何官買辦何物<lb/>
此爾懐姦挾詐不敬朝廷之罪一也十三日方至武林<lb/>
驛與政相見不請㫖意行禮不問朝廷公事就便辭去<lb/>
此爾背公狥私不敬朝廷之罪二也十四日又至館驛<lb/>
前因開門遲即發怒而回却言政嘗為吾部下且官不<lb/>
及吾此爾輕慢使臣不敬朝廷之罪三也爾昔與張永<lb/>
郝義等同𩔖内有典刑降用者此時曲法宥爾又陞爾<lb/>
職委鎮大藩正當赤心報國以報再生之恩却乃心懐<lb/>
<pb n="KR2e0020_WYG_091-24a"/>
姦詐傲慢朝廷悖禮違法論爾之罪正當抄提來京究<lb/>
治今且將爾所為實跡封去爾宜自看似此所為豈是<lb/>
忠敬之道看畢爾即具實以聞<lb/>
五年七月庚子司設監太監曹吉祥及其姪昭武伯欽<lb/>
等反命懐寧侯孫鏜等率官軍討之欽敗死執吉祥下<lb/>
獄初正統間吉祥征麓川又征福建選降將能騎射者<lb/>
百十人隨征天順初諸降將吉祥親黨及門下無賴隨<lb/>
吉祥以奪門迎駕功累受陞賞者甚衆皆感戴吉祥後<lb/>
<pb n="KR2e0020_WYG_091-24b"/>
石亨敗隨亨冒陞賞者俱自首改正獨隨吉祥者不動<lb/>
吉祥復日犒諸降將月給以米銀布遂相與為死黨諸<lb/>
降將日出入其門惟恐吉祥敗而已隨之黜退也吉祥<lb/>
亦自疑與石亨同功一體之人亨既被誅愈不自安至<lb/>
是欽又私掠曹福來為言官所劾錦衣衛宻遣人伺察<lb/>
之益急先石亨敗時預降勅戒諭朝臣然後収繫亨至<lb/>
是復降勅諭欽度不免遂謀反㑹懐寧侯孫鏜奉命征<lb/>
西欽使其黨掌欽天監事太常寺少卿湯序擇是日天<lb/>
<pb n="KR2e0020_WYG_091-25a"/>
未明視朝遣將欽欲以是時舉兵入先夕召諸降將及<lb/>
其黨羣飲于家厚贈之時鏜候陛辭宿于朝房降將都<lb/>
指揮使馬亮等恐事敗自欽家逸出走告恭順侯呉瑾<lb/>
廣義伯呉琮時琮瑾亦以陪祀罷宿朝房急趨以告鏜<lb/>
同于長安右門隙入疏以聞上即召吉祥縋入宫城鎖<lb/>
繫之令皇城四門京城九門母開頃之欽以亮等逸出<lb/>
知事泄遂于中夜自徃錦衣衛指揮同知逯杲宅執殺<lb/>
杲遣其黨殺左都御史冦深于西朝房斫傷内閣學士<lb/>
<pb n="KR2e0020_WYG_091-25b"/>
李賢于東朝房遂攻皇城東西長安門不得開縱火焚<lb/>
之門内守衛官拆御河岸磚石堆塞各門賊徃來嘯呼<lb/>
于各門外鏜召太平侯張瑾同擊賊瑾不敢出鏜謂其<lb/>
二子曰征西官軍多從京城宣武門出爾徃號召之曰<lb/>
法司强賊反獄獲者有重賞且不可出城於是官軍稍<lb/>
集至二千人甲兵皆具鏜謂之曰爾等不見西長安門<lb/>
火耶曹欽反矣其黨不多當奮勇殺之朝廷必不惜陞<lb/>
賞衆皆諾從鏜逐賊至東長安門欽去攻東安門途遇<lb/>
<pb n="KR2e0020_WYG_091-26a"/>
恭順侯呉瑾追殺之復縱火焚東安門天漸曙欽黨稍<lb/>
稍散去欽遇鏜子軏于路軏奮刀斫欽中膊欽氣懾率<lb/>
數騎走安定東直齊化各門求去門俱不開遂竄歸其<lb/>
家拒官軍鏜督軍與戰頃之㑹昌侯孫繼宗亦集兵至<lb/>
時大雨如注欽率家衆及降將猶出戰數次鏜令軍士<lb/>
能殺賊獲其財即與之於是官軍奮呼而入欽投井死<lb/>
遂毁其宅盡掠其財物其兄都督鐸弟指揮鉉及堂兄<lb/>
都督濬皆為衆所殺并其親黨同謀之家皆一空焉諸<lb/>
<pb n="KR2e0020_WYG_091-26b"/>
降將逸出者先後皆被誅辛丑命公侯伯朱儀等分守<lb/>
皇城六門都城九門以反賊黨未盡就擒也壬寅命撫<lb/>
諭都人及保定等處降將或為反賊所脅從者無得驚<lb/>
疑癸卯曹吉祥伏誅上出吉祥命羣臣廷鞫之具伏詔<lb/>
磔于市并磔欽鐸濬等尸以狥丙午太常寺少卿掌欽<lb/>
天監事湯序等伏誅序始以天文生出入吉祥曹欽家<lb/>
冒迎駕功累陞至禮部侍郎後以占候天文失實降少<lb/>
卿懐怨望降將陳守忠丁順白忠等亦以附吉祥冒迎<lb/>
<pb n="KR2e0020_WYG_091-27a"/>
駕功陞都督同知等官至是序為欽選舉兵日時守忠<lb/>
順忠從欽犯闕俱被執磔于市籍沒其家戊申降將都<lb/>
督同知額森特穆爾從曹欽反既越城逃至通州民瓜<lb/>
田中盗食瓜民欲毆之額森特穆爾窮蹙吐實民執送<lb/>
鎮守官械赴京法司論當凌遲處死上命錦衣衛禁錮<lb/>
之<lb/>
　<lb/>
　<lb/>
<pb n="KR2e0020_WYG_091-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　弇山堂别集卷九十一<lb/>
</p>
<p>
</p>
  </div>
</body>
</text>
</TEI>
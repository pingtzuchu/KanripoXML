<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>弇山堂别集卷三十九</head> <lb/>
    <p>
<pb n="KR2e0020_WYG_039-1a"/>
欽定四庫全書<lb/>
　弇山堂别集卷三十九<lb/>
　　　　　　　　　　　　明　王世貞　撰<lb/>
　　恩澤公侯伯表<lb/>
古恩澤侯凡有三曰外戚則如呂武之為王與王氏之<lb/>
五侯丁傅梁竇之類曰中官則如趙髙孫程單超之類<lb/>
曰嬖幸則如董賢趙修之類是三者皆能干斁典章變<lb/>
動𤣥象使帷幄汗馬之勲臣解體而不可收志節之士<lb/>
<pb n="KR2e0020_WYG_039-1b"/>
輕視貂冕而不樂于用明興髙皇帝毋外家三尺之𦙍<lb/>
以故王爵廟貌雖極隆於楊徐而朱邸自功臣外無兩<lb/>
者它若李隴西繇尚主而儋爵然亦岐陽大勲所推本<lb/>
而成穆椒房之光寵其兄楧實不過參省而又奪之獨<lb/>
於晩年梁公之劵施于充妃之從子顯出相貴邸入陪<lb/>
禁籞至建文而削奪識者以為非不幸云文皇入纂之<lb/>
頃中宫猶在邸而仲氏已前開國夫固憫其禍收其悃<lb/>
而執經者猶疑之然以中山之勲塞天地家有兩公胙<lb/>
<pb n="KR2e0020_WYG_039-2a"/>
及百代不為幸也昭皇后母儀奕世幾于文姒以故張<lb/>
氏得封二伯其後漸因之至有自侯而進公者自保傅<lb/>
而正太師者然㑹昌主兵符而不能易人主之喜怒夀<lb/>
寧建昌能易人主之喜怒而不能與外廷之進止其極<lb/>
不過富貴其樂不過宮室狗馬聲色其威怒不過行閭<lb/>
閈雛匹而已世廟憤夀寧建昌之積侈執而繫僇之一<lb/>
時肅然而又申明考功令下所司悉裁諸外戚之世封<lb/>
者獨定公以中山故彭城惠安以昭皇后故且半援帷<lb/>
<pb n="KR2e0020_WYG_039-2b"/>
幄汗馬焉它則擁䕶心乎孝烈而家一襲晉接窮乎榮<lb/>
恭而不予世天下服其公快其斷而不敢以少恩病之<lb/>
斯所以為肅也若夫中貴人之擅柄代有甚矣幸而未<lb/>
鑿其竅不敢身冒封爵而正徳之亂其昆從以迨厮養<lb/>
皆得濫竽焉嘉靖之斁方士之無賴者居一矣皆未幾<lb/>
而絀削繼之著為令甲萬世曉然知其非當可無慮也<lb/>
作恩澤公侯伯表<lb/>
曹國公李貞直𨽻臨淮人尚髙帝姊隴西長公主公主<lb/>
<pb n="KR2e0020_WYG_039-3a"/>
先薨洪武元年封奉天輔運推誠宣力武臣特進榮祿<lb/>
大夫柱國恩親侯嵗祿二千石三年進封同子文忠國<lb/>
號加右柱國其嵗祿朝請自如十年薨贈典依開國公<lb/>
例<lb/>
梁國公胡顯臨淮人父泉都督僉事顯代指揮任遷都<lb/>
指揮以姑為上妃生楚王從䕶衛征洞蠻累功至都督<lb/>
僉事洪武二十二年推恩封梁國公食祿三千石階勲<lb/>
特進光祿大夫柱國世襲仍侍王建文二年削爵安置<lb/>
<pb n="KR2e0020_WYG_039-3b"/>
臨襄永樂元年仍為䕶衛指揮僉事進同知十三年卒<lb/>
子善襲指揮<lb/>
　　已上太祖朝封<lb/>
定國公徐景昌直𨽻鳯陽人父増夀魏國公達次子以<lb/>
文皇后弟為左軍左都督坐通款燕兵為建文君所殺<lb/>
洪武三十五年加恩追封武陽侯尋進封公為奉天靖<lb/>
難推誠宣力武臣特進榮祿大夫右柱國子景昌嗣祿<lb/>
二千五百石世襲正統二年薨子顯忠嗣十三年薨景<lb/>
<pb n="KR2e0020_WYG_039-4a"/>
泰六年子永寧嗣用心疾免朝參支半祿成化十七年<lb/>
薨子光祚嗣掌營府加太師嘉靖六年薨子延徳嗣隆<lb/>
慶<hi>闕</hi>年薨子文璧嗣<lb/>
　　已上太宗朝封<lb/>
昌國公張鶴齡直𨽻興濟人敬皇后弟初嗣父巒封為<lb/>
夀寧侯世襲嘉靖元年推恩進封累加祿一千八百石<lb/>
流爵不給劵十二年坐事降南京錦衣衛指揮<lb/>
翊國公郭勛嘉靖十八年以南郊禮成由太師武定侯<lb/>
<pb n="KR2e0020_WYG_039-4b"/>
進封禄一千五百石流爵二十年下獄死子守乾嗣侯爵<lb/>
　　已上世宗朝封<lb/>
恩親侯李貞直𨽻臨淮人洪武元年封見公表<lb/>
灤城侯李堅河南武陟人尚太祖女大名公主建文元<lb/>
年封祿二千石世襲征北被獲死子莊罷不襲<lb/>
　　已上太祖朝封<lb/>
永春侯王寧直𨽻夀州人尚太祖女懷慶公主洪武三<lb/>
十五年以推戴封祿千石世襲五年下獄卒孫彛為指<lb/>
<pb n="KR2e0020_WYG_039-5a"/>
揮僉事<lb/>
廣平侯袁容直𨽻夀州人右都督洪子尚太宗女永安<lb/>
公主洪武三十五年兼守北平功封祿一千五百石世<lb/>
襲洪熈元年停祿宣徳元年復四年薨子禎嗣薨庶弟<lb/>
璼嗣侯薨無子弟琇為長陵指揮僉事<lb/>
富陽侯李讓直𨽻舒城人指揮申子尚太宗女永平公<lb/>
主洪武三十五年兼守北平功封祿千石世襲二年薨<lb/>
子茂芳二十二年坐讓舊㕁失侯子輿授長陵衛指揮<lb/>
<pb n="KR2e0020_WYG_039-5b"/>
僉事尋封伯薨從子輅仍為指揮<lb/>
　　已上太宗朝封<lb/>
㑹昌侯孫繼宗山東鄒平人父忠以章皇后父宣徳四<lb/>
年封伯薨繼宗嗣天順元年進封祿千五百石世襲成<lb/>
化十五年薨孫銘嗣正徳十五年薨子杲嗣嘉靖八年<lb/>
革十六年薨繼宗銘俱統營兵至加保傅<lb/>
廣寧侯劉安直𨽻宿遷人永樂十九年襲父榮伯爵為<lb/>
大同總兵下獄閒住天順元年追論大同出謁恩進封<lb/>
<pb n="KR2e0020_WYG_039-6a"/>
祿一千五百石七年以與破曹欽功加三百石成化七<lb/>
年薨兄子瓘嗣十五年薨無後安子璇見伯志<lb/>
　　已上英宗朝封<lb/>
慶雲侯周夀山東昌邑人孝肅皇太后兄成化三年封<lb/>
伯十七年進封祿一千三百石世襲加百石正徳十四<lb/>
年薨子瑛嗣嘉靖八年革夀加保傅等官<lb/>
　　已上憲宗朝封<lb/>
瑞安侯王源直𨽻上元人純皇后兄封伯祿一千石𢎞<lb/>
<pb n="KR2e0020_WYG_039-6b"/>
治五年進封世襲増祿二百石嘉靖三年薨子橋嗣八<lb/>
年革源加保傅等官<lb/>
夀寧侯張巒直𨽻興濟人敬皇后父𢎞治三年封伯五<lb/>
年進封祿一千二百石世襲薨子鶴齡嗣見公表<lb/>
建昌侯張延齡敬皇后弟𢎞治八年封伯十六年進封<lb/>
祿一千六百石嘉靖元年加祿一百石十年坐法下獄<lb/>
二十三年棄市國除延齡加保傅等官<lb/>
　　已上孝宗朝封<lb/>
<pb n="KR2e0020_WYG_039-7a"/>
京山侯崔元山西代州人尚憲宗女永康大長公主嘉<lb/>
靖元年以迎立恩封祿一千五百石世襲二十九年薨<lb/>
子驥徴為錦衣指揮蚤卒亡後元加保傅等官入直䝉<lb/>
優任<lb/>
安平侯方銳直𨽻江寧人孝烈皇后父嘉靖十八年封<lb/>
伯二十一年進封祿一千七百三十石二十五年薨子<lb/>
承裕嗣伯爵加保傅國除<lb/>
　　已上世宗朝封<lb/>
<pb n="KR2e0020_WYG_039-7b"/>
武清侯李偉宛平人以慈聖皇太后父封武清伯萬厯<lb/>
十年進封<lb/>
　　已上今朝恩澤封<lb/>
歸徳侯陳理偽漢主友諒子呉元年以降附封後送之<lb/>
朝鮮<lb/>
歸義侯明昇偽夏主玊珍子洪武六年以降附封後送<lb/>
之朝鮮<lb/>
崇禮侯宻廸哩巴拉元順帝孫洪武三年以破應昌獲<lb/>
<pb n="KR2e0020_WYG_039-8a"/>
封尋歸之沙漠<lb/>
　　已上俱國裔封<lb/>
彭城伯張㫤河南永城人永樂二十二年以昭皇后兄<lb/>
由左都督封祿一千五百石世襲正統三年薨孫瑾嗣<lb/>
成化十六年薨子信嗣正徳三年薨子欽嗣嘉靖十六<lb/>
年薨子勲嗣本年薨次子熊嗣萬厯<hi>闕</hi>年薨子守忠嗣<lb/>
　　已上仁宗朝封<lb/>
㑹昌伯孫忠初名愚山東鄒平人宣徳四年為都督僉<lb/>
<pb n="KR2e0020_WYG_039-8b"/>
事以章皇后父封祿一千二百石世襲景泰三年薨子<lb/>
㑹宗嗣見侯志<lb/>
惠安伯張昇㫤弟宣徳五年以昭皇后弟封祿一千一<lb/>
百石世襲六年薨子琮嗣成化三年薨弟瑛嗣十五年<lb/>
薨弟瓚嗣𢎞治六年薨子偉嗣嘉靖十四年薨子鑭嗣<lb/>
三十一年薨子元善嗣<lb/>
　　已上宣宗朝封<lb/>
安平伯呉安直𨽻丹徒人為都督同知以景皇帝母皇<lb/>
<pb n="KR2e0020_WYG_039-9a"/>
太后兄封祿一千石天順元年削爵<lb/>
　　已上景帝朝封<lb/>
慶雲伯周夀山東昌邑人成化三年為都督同知以孝<lb/>
肅皇太后兄封祿一千石世襲餘見侯志<lb/>
長寧伯周彧夀弟以孝肅皇太后弟成化二十一年由<lb/>
左都督封祿一千石世襲正徳三年薨子瑭嗣十四年<lb/>
薨子大經嗣嘉靖八年議革四十年薨<lb/>
　　已上憲宗朝封<lb/>
<pb n="KR2e0020_WYG_039-9b"/>
瑞安伯王源直𨽻上元人成化二十年為左都督以純<lb/>
皇后兄封瑞安伯食祿千石世襲餘見侯志<lb/>
安昌伯錢承宗直𨽻海州人𢎞治三年為都督同知以<lb/>
睿皇后從孫封祿一千石嘉靖四年薨子維圻嗣五年<lb/>
薨弟維垣不得嗣國除<lb/>
夀寧伯張巒興濟人𢎞治三年以皇后父封祿一千石<lb/>
詳見侯志<lb/>
建昌伯張延齡巒次子𢎞治三年封詳見侯志<lb/>
<pb n="KR2e0020_WYG_039-10a"/>
崇善伯王清源之弟𢎞治十年為左都督以皇太后弟<lb/>
封祿一千石世襲薨嘉靖八年革<lb/>
　　已上孝宗朝封<lb/>
安仁伯王濬源之弟正徳二年為左都督以皇太后弟<lb/>
封祿一千石是年薨子桓嗣嘉靖八年革<lb/>
慶陽伯夏儒上元人正徳二年以毅皇后父封祿一千<lb/>
石世襲十年薨子臣嗣嘉靖八年革<lb/>
涇陽伯神英順天<hi>闕</hi>　人正徳五年以左都督訴功傳<lb/>
<pb n="KR2e0020_WYG_039-10b"/>
奉封祿八百石是年奪爵仍為右都督子周累至右都<lb/>
督坐法死停指揮<lb/>
泰安伯張富直𨽻新城人正徳五年由右都督以弟太<lb/>
監永誅劉瑾推恩封祿一千石十六年革為錦衣指揮<lb/>
安定伯張容富弟正徳五年由右都督以兄太監永誅<lb/>
劉瑾功推恩封祿一千石十六年革為右都督<lb/>
永夀伯朱徳不知何許人初冒太監裴姓為義子曰裴<lb/>
徳又曰武徳又曰皮得正徳五年傳奉封祿一千石十<lb/>
<pb n="KR2e0020_WYG_039-11a"/>
六年下獄革<lb/>
髙平伯谷大寛文安人正徳五年以弟太監大用冒誅<lb/>
劉瑾功推恩封祿一千石十六年革<lb/>
平涼伯馬山直𨽻涿州人正徳五年以弟太監永成冒<lb/>
誅劉瑾功推恩封祿一千石十六年革<lb/>
鎮安伯魏英山西榆次人正徳五年以兄太監彬推恩<lb/>
封祿一千石十六年革為都督同知<lb/>
永清伯谷大亮大用弟正徳七年以大用冒平冦功推<lb/>
<pb n="KR2e0020_WYG_039-11b"/>
恩封祿一千石十六年革<lb/>
鎮平伯陸永不知何許人太監誾姪正徳七年以誾冒<lb/>
平冦功推恩封祿一千石十六年革<lb/>
平虜伯朱彬即江彬直𨽻蔚州衛人正徳十三年以左<lb/>
都督扈從恩冒應州功封祿一千石從南征為提督贊<lb/>
書機密軍務十六年加祿三百石尋伏誅<lb/>
安邊伯許泰京衛人正徳十三年以左都督扈從恩冒<lb/>
應州功封祿一千石為威武副將軍提督軍務十六年<lb/>
<pb n="KR2e0020_WYG_039-12a"/>
下獄削爵戍遼東<lb/>
　　已上武宗朝封<lb/>
昌化伯邵喜興化人嘉靖元年為錦衣衛都督指揮使<lb/>
以夀安太后弟封祿一千石世襲二年薨子蕙嗣五年<lb/>
薨子杰嗣八年革<lb/>
玉田伯蔣輪徐州人嘉靖二年以章太后弟封祿一千<lb/>
石世襲四年薨子榮嗣<lb/>
泰和伯陳萬言直𨽻元城人嘉靖二年以孝潔皇后父<lb/>
<pb n="KR2e0020_WYG_039-12b"/>
封祿一千石十七年薨孫書為錦衣衛都指揮同知<lb/>
安平伯方銳嘉靖十八年為右都督以孝烈皇后父封<lb/>
祿一千石見侯表<lb/>
恭誠伯陶仲文湖廣黄岡人嘉靖二十八年以真人掌<lb/>
道教特封祿一千二百石尋累加三百石三十六年以<lb/>
病歸薨追削<lb/>
　　已上世宗朝封<lb/>
慶都伯杜繼宗大興人隆慶元年以孝恪太后弟封禄<lb/>
<pb n="KR2e0020_WYG_039-13a"/>
一千石累加二百石<lb/>
徳平伯李銘<hi>闕</hi>　人隆慶元年以莊皇后父封祿一千<lb/>
石<lb/>
固安伯陳景行順天通州人萬厯元年以仁聖皇后父<lb/>
封禄一千石累加二百石薨<lb/>
　　已上穆宗朝封<lb/>
武清伯李偉萬厯元年以慈聖皇太后父封祿一千石<lb/>
加一百石餘見侯志<lb/>
<pb n="KR2e0020_WYG_039-13b"/>
永年伯王偉浙江餘姚人為都督同知以皇后父封禄<lb/>
一千石<lb/>
　　已上今皇帝朝封<lb/>
　　　已上伯爵俱恩澤封<lb/>
　　衍聖公爵系表<lb/>
昔唐虞三代之盛其子孫為賓恪者乆而或替獨孔子<lb/>
起韋布踐素王以筆札紹明聖人之統寖明寖昌稱萬<lb/>
世師爵則真王禮樂則天子其子孫亦以漸而隆崇號<lb/>
<pb n="KR2e0020_WYG_039-14a"/>
為上公秩乃六卿雖以失徳亂常之主不能有所裁損<lb/>
嗚呼休哉然孔子實成湯後論者不知其所自起余故<lb/>
因表衍聖公之爵系而備識之明孔子非國家所得而<lb/>
封建也<lb/>
孔子之先第一代為商王元子啟封于宋爵上公無子<lb/>
介弟曰微仲衍嗣第二代宋公稽衍子第三代丁公申<lb/>
稽子第四代湣公共申子煬公熈共之弟第五代公子<lb/>
弗父何共子第六代宋父周何子第七代勝周子第<lb/>
<pb n="KR2e0020_WYG_039-14b"/>
八代卿士正考父勝子第九代卿士孔父嘉正考父子<lb/>
為華督所殺第十代木金父孔父嘉子奔魯為大夫第<lb/>
十一代祈父木金父子一曰夷睾以孔為氏第十二代<lb/>
孔防叔祈父子第十三代伯夏防叔子皆仕魯第十四<lb/>
代叔梁紇仕為陬邑大夫長十尺以勇力聞諸侯晩娶<lb/>
于顔生孔子三嵗而紇卒宋真宗大中祥符元年追封<lb/>
齊國公元成宗大徳十一年追封啟聖王明嘉靖九年<lb/>
改啟聖叔梁子<lb/>
<pb n="KR2e0020_WYG_039-15a"/>
第一代孔子諱丘字仲尼叔梁紇子長九尺六寸仕為<lb/>
委吏乗田更後為中都宰進司空再進大司冦與聞國<lb/>
政攝相事歴游齊衛陳宋楚諸國老于魯卒年七十三<lb/>
一曰七十二周敬王四十二年魯哀公誄為尼父至漢<lb/>
平帝元始二年尊為褒成宣尼公和帝永元四年改封<lb/>
褒尊侯元魏髙祖孝文帝太和十六年稱文聖尼父後<lb/>
周靜帝大象元年進封鄒國公隋文帝開皇年稱先師<lb/>
尼父唐太宗貞觀二年進稱先聖十一年稱尼父髙宗<lb/>
<pb n="KR2e0020_WYG_039-15b"/>
乾封元年贈太師天授元年封隆道公𤣥宗開元二十<lb/>
七年加贈諡曰文宣王宋真宗大中祥符元年加諡𤣥<lb/>
聖文宣王尋以避祖諱改至聖文宣王元成宗大徳十<lb/>
一年加諡大成至聖文宣王明嘉靖九年去王號稱至<lb/>
聖先師孔子<lb/>
第二代鯉字伯魚孔子子魯哀公聘不應先孔子卒年<lb/>
五十宋封泗水侯從祀後改配啟聖祠<lb/>
第三代伋字子思鯉子歴聘魯衛見重不仕卒年百餘<lb/>
<pb n="KR2e0020_WYG_039-16a"/>
嵗一曰六十二宋崇寧元年封沂水侯咸淳三年進封<lb/>
沂國公元至順二年加號沂國述聖公<lb/>
第四代白字子上伋子不仕卒年四十九<lb/>
第五代求字子家白子楚聘不應卒年四十五<lb/>
第六代箕字子京求子為魏相卒年四十六<lb/>
第七代穿字子髙箕子不仕卒年五十一<lb/>
第八代慎字子順又曰謹又曰斌穿子為魏安釐王相<lb/>
辭位秦召之不應魏以孔子故封魯文信君<lb/>
<pb n="KR2e0020_WYG_039-16b"/>
第九代鮒字子魚慎子秦始皇并天下召封為魯文通<lb/>
君拜少傅歸隠陳王涉召為博士拜太傅陳滅死于兵<lb/>
年五十七子隨承殷後為宋公絶四傳至吉復封殷紹<lb/>
嘉侯進為公位諸王三公上尋改封宋公子何齊嗣卒<lb/>
子安嗣絶東晉武帝太元十一年封其後靖之奉聖亭<lb/>
侯弟隠之嗣傳惠長及子英哲陳亡遂絶<lb/>
　九代騰字子襄長九尺六寸鮒之弟漢髙帝過魯加<lb/>
　封奉嗣君惠帝時為博士遷長沙太守卒年五十有<lb/>
<pb n="KR2e0020_WYG_039-17a"/>
　七<lb/>
第十代忠字子貞騰子為博士卒年五十七<lb/>
第十一代武字子威忠子文帝時為博士遷臨淮太守<lb/>
卒<lb/>
第十二代延年武子武帝時為博士據譜言轉少傅大<lb/>
將軍卒年七十一當是太子少傅耳當時大將軍唯衛<lb/>
青此誤<lb/>
第十三代霸字次孺延年子昭帝時為博士宣帝時以<lb/>
<pb n="KR2e0020_WYG_039-17b"/>
太中大夫授皇太子經遷詹事出為髙密相元帝初賜<lb/>
爵闗内侯食邑一百户號褒成君給事中卒年七十二<lb/>
諡曰烈君譜言拜太師誤漢自孔光以前不設太師<lb/>
第十四代福霸子襲爵闗内侯<lb/>
第十五代房福子襲爵闗内侯<lb/>
第十六代均字長平初名莽避王莽諱改為平帝尚書<lb/>
郎封褒成侯食邑二千户後卒年八十一譜言王莽拜<lb/>
太尉不就史不載莽時亦無太尉<lb/>
<pb n="KR2e0020_WYG_039-18a"/>
第十七代志均子建武十四年襲封褒成侯卒諡元成<lb/>
後漢嗣侯無諡又譜言拜大司馬是時大司馬呉漢誤<lb/>
也<lb/>
第十八代損字君益志子明帝永平十五年襲封褒成<lb/>
侯和帝永元四年改封褒亭侯食邑一千户<lb/>
第十九代曜字君曜損子襲封褒亭侯<lb/>
第二十代完曜子襲封褒亭侯卒無子<lb/>
第二十一代美字子餘完弟讚之子魏文帝黄初元年<lb/>
<pb n="KR2e0020_WYG_039-18b"/>
拜議郎改封宗聖侯以魯縣百户奉祀<lb/>
第二十二代震字伯起晉武帝泰始三年改封奉聖亭<lb/>
侯食邑二千户拜黄門侍郎太常卿卒年七十五<lb/>
第二十三代嶷字功成震子襲封奉聖亭侯卒年五十<lb/>
七<lb/>
第二十四代撫嶷子舉孝亷辟太尉掾襲封奉聖亭侯<lb/>
以豫章太守卒<lb/>
第二十五代懿撫子東晉時拜從事中郎襲封奉聖亭<lb/>
<pb n="KR2e0020_WYG_039-19a"/>
侯卒年六十一按懿故宣帝諱今不避不可解<lb/>
第二十六代鮮字鮮之懿子宋文帝元嘉十九年襲封<lb/>
奉聖亭侯改封崇聖侯<lb/>
第二十七代乗字敬山鮮子時曲阜屬北魏矣舉孝亷<lb/>
延興三年封崇聖大夫食邑五百户奉祀<lb/>
第二十八代靈珍乗子授秘書郎孝文帝太和十九年<lb/>
仍封崇聖侯食邑一千户<lb/>
第二十九代文泰靈珍子襲封崇聖侯卒年五十八<lb/>
<pb n="KR2e0020_WYG_039-19b"/>
第三十代渠文泰子襲封崇聖侯北齊文宣帝天保元<lb/>
年改封恭聖侯後周靜帝大象元年改封鄒國公食邑<lb/>
俱如故<lb/>
第三十一代長孫渠子襲封鄒國公卒年六十四<lb/>
第三十二代英悊長孫子仍封奉聖侯無子<lb/>
　三十二代嗣悊英悊弟隋文帝時仕為涇州司兵參<lb/>
　軍遷太子通事舍人仍封鄒國公煬帝大業四年改<lb/>
　封紹聖侯食邑一千户卒年七十譜言文帝時登科<lb/>
<pb n="KR2e0020_WYG_039-20a"/>
　誤也煬帝始設科<lb/>
第三十三代徳倫嗣悊子唐髙祖武徳九年改封褒聖<lb/>
侯食邑如故太宗貞觀十一年詔朝㑹位同三品卒年<lb/>
七十一<lb/>
第三十四代崇基徳倫子中宗嗣聖十二年襲封褒聖<lb/>
侯神龍元年授朝散大夫卒年五十六<lb/>
第三十五代燧之字藏暉崇基子𤣥宗開元五年襲封<lb/>
褒聖侯授四門博士郡王府文學蔡州長史二十七年<lb/>
<pb n="KR2e0020_WYG_039-20b"/>
改封文宣公食邑如故兼除兖州長史遷都水使者<lb/>
第三十六代萱燧之子襲封文宣公行兖州泗水令<lb/>
第三十七代齊卿萱子徳宗建中三年襲封文宣公行<lb/>
兖州功曹參軍轉青州司兵參軍李師道叛陷于東平<lb/>
以卒<lb/>
第三十八代惟晊齊卿子憲宗元和十三年東平平歸<lb/>
魯授兖州司兵參軍襲封文宣公卒年六十五<lb/>
第三十九代䇿惟晊子明經及第歴少府監主簿國子<lb/>
<pb n="KR2e0020_WYG_039-21a"/>
監丞襲封文宣公遷國子博士時兵後有爵無祿宣宗<lb/>
大中元年以絹百縑充祭祀卒年五十七<lb/>
第四十代振字國文䇿子懿宗咸通四年狀元及第<lb/>
除祕書省校書郎河東鹽運判官監察御史左補闕水<lb/>
部貟外郎襲封文宣公仍以百縑充祭祀卒年七十四<lb/>
第四十一代昭儉振子父任南陵尉授廣文館博士兖<lb/>
州司馬賜緋遷秘書郎襲封文宣公行曲阜令卒年六<lb/>
十<lb/>
<pb n="KR2e0020_WYG_039-21b"/>
第四十二代光嗣昭儉子以䕃補齋郎哀帝天祐二年<lb/>
以兵興不得嗣公授泗水令主廟祀尋為洒掃宗户孔<lb/>
末所害年四十二<lb/>
第四十三代仁玉字温如光嗣子生始九月而光嗣見<lb/>
害母張氏抱之育於外家孔末有氣力隠其事得為曲<lb/>
阜令仁玉既長魯人為直於官孔末抵罪仁玉得為嗣<lb/>
年十九長七尺餘授曲阜主簿滿兩考遷曲阜令襲封<lb/>
文宣公後周太祖廣徳二年幸孔林召見賜五品服兼<lb/>
<pb n="KR2e0020_WYG_039-22a"/>
監察御史卒年四十五累贈兵部尚書<lb/>
第四十四代宜字不疑仁玉子宋太祖乾徳四年上書<lb/>
述家世授曲阜主簿遷廣州軍事推官司農寺丞領星<lb/>
子闗市兼星子令擢太子右贊善大夫襲封文宣公通<lb/>
判髙密州進殿中丞從北征督餉卒于巨馬河年四十<lb/>
六<lb/>
第四十五代延世字茂先宜子以父死勤事賜同學究<lb/>
出身授曲阜主簿遷閩縣令再轉長葛令襲封文宣公<lb/>
<pb n="KR2e0020_WYG_039-22b"/>
行曲阜令卒年三十八<lb/>
第四十六代聖佑延世子九嵗授同學究出身大中祥<lb/>
符元年十一從東封進太祝奉祀郎遷大理寺丞天禧<lb/>
五年以光祿寺丞襲封文宣公行仙源令即曲阜也遷<lb/>
贊善大夫太子中舍卒年三十五無子<lb/>
　四十六代宗愿延世次弟延澤子仁宗天聖中以叔<lb/>
　父道輔䕃補太廟齋郎遷國子監主簿寳元二年襲<lb/>
　封文宣公行仙源令至和二年改封衍聖公累遷尚<lb/>
<pb n="KR2e0020_WYG_039-23a"/>
　書比部貟外郎通判濮州卒于官年六十三<lb/>
第四十七代若䝉字公明宗愿子熈寧元年襲封衍聖<lb/>
公元祐元年改封奉聖公坐事廢<lb/>
　四十七代若虛字公實宗愿子元符元年襲封奉聖<lb/>
　公卒子不當嗣<lb/>
第四十八代端友字子交若䝉子襲封衍聖公金兵取<lb/>
中原扈髙宗蹕南渡寓三衢知郴州卒<lb/>
　四十八代端操端友弟金權襲封衍聖公於曲阜主<lb/>
<pb n="KR2e0020_WYG_039-23b"/>
　祠祀<lb/>
第四十九代玠字錫老端友子南宋紹興二年襲封衍<lb/>
聖公於衢<lb/>
　四十九代璠字文老端操子廢齊阜昌二年襲封衍<lb/>
　聖公金皇統二年以齊廢議封而卒年三十八贈光<lb/>
　祿大夫<lb/>
第五十代搢玠子宋紹興二十四年襲封衍聖公於衢<lb/>
　五十代拯字元濟璠子金皇統二年七嵗襲封衍聖<lb/>
<pb n="KR2e0020_WYG_039-24a"/>
　公卒年二十六無子<lb/>
　五十代摠字元㑹金大定三年襲封衍聖公行曲阜<lb/>
　令卒年五十三贈光祿大夫<lb/>
第五十一代文逺字紹先搢子宋紹熈四年襲封衍聖<lb/>
公於衢<lb/>
　五十一代元措字夢得摠之子金章宗明昌二年年<lb/>
　十一襲封衍聖公視四品授中議大夫十七行曲阜<lb/>
　令遙授東平府通判遘䝉古亂從狩汴梁授太常博<lb/>
<pb n="KR2e0020_WYG_039-24b"/>
　士行太常丞同知集賢院進知集賢院遥授泰定軍<lb/>
　節度使兖州管内觀察等使兼行太常少卿遷光祿<lb/>
　大夫太常卿癸巳金平䝉古仍封衍聖公歸里卒<lb/>
　五十一代元用字俊卿端友弟端立子琥琥子拂之<lb/>
　次子也金遷都以元措從之汴寳慶元年元用權襲<lb/>
　封衍聖公行仙源令主祀事二年改濟州通判兼京<lb/>
　東西道安撫司主管機宜文字䝉古太師國王穆呼<lb/>
　哩取山東仍封衍聖公從北征卒於軍<lb/>
<pb n="KR2e0020_WYG_039-25a"/>
第五十二代萬春字耆年文逺子宋襲封衍聖公於衢<lb/>
　五十二代之全元用子宋命代父襲封衍聖公兼仙<lb/>
　源令䝉古授封亦如之兼曲阜尹累階奉訓大夫金<lb/>
　平還爵於元措止為曲阜尹元措卒復封衍聖公卒<lb/>
　年五十二<lb/>
第五十三代洙字景清萬春子宋襲封衍聖公於衢元<lb/>
至元十九年宋亡召赴闕辭爵授國子祭酒提舉浙東<lb/>
學校事歸老於衢爵封遂絶<lb/>
<pb n="KR2e0020_WYG_039-25b"/>
　五十三代湞元措之從子之固子襲封衍聖公八年<lb/>
　宗人以不學攻斥之為濮州尹以卒無子<lb/>
　五十三代治字世安之全子奉直大夫知密州事成<lb/>
　宗時襲封衍聖公仍行曲阜令事子思誠不得嗣以<lb/>
　朝列大夫濮州尹卒<lb/>
第五十四代思晦字明道端友之第三弟端<hi>闕</hi>孫拂拂<lb/>
子元孝元孝子之厚之厚子浣之子也三氏學舉茂才<lb/>
授范縣教諭調寧陽仁宗朝襲之全爵衍聖公授中議<lb/>
<pb n="KR2e0020_WYG_039-26a"/>
大夫月俸鈔五百緡給四品印泰定四年授中議大夫<lb/>
尋改給三品印卒年五十<hi>闕</hi>贈中奉大夫河南江北等<lb/>
處行中書省參知政事追封魯郡公<lb/>
第五十五代克堅字景夫思晦子後至元之元年襲封<lb/>
衍聖公六年進階中奉大夫從二品賜銀印召為同知<lb/>
太常禮儀院以子希學襲公爵拜中臺治書侍御史<lb/>
改山東道肅政㢘訪使起為集賢直學士改禮部尚書<lb/>
知貢舉遷陜西行臺侍御史改國子祭酒謝病歸召為<lb/>
<pb n="KR2e0020_WYG_039-26b"/>
資善大夫集賢學士再起山東㢘訪使俱不赴洪武初<lb/>
元召之至京師待以賔禮而不名俾食公祿不視事卒<lb/>
年五十五<lb/>
第五十六代希學字士行克堅子後至元十五年克堅<lb/>
拜同知太常禮儀院以希學襲爵兼秘書卿洪武元年<lb/>
改賜階資善大夫正二品别給銀印每入朝班亞上相<lb/>
始至中使慰勞館饋殊等卒年四十七賜祭<lb/>
第五十七代訥字言伯希學子洪武十七年襲封衍聖<lb/>
<pb n="KR2e0020_WYG_039-27a"/>
公詔不稱資善大夫銜以玉軸誥文給之時革丞相每<lb/>
入朝令列文臣首卒年四十三賜祭<lb/>
第五十八代鑑字昭文訥子洪武三十三年襲封衍聖<lb/>
公又明年卒年二十三文皇帝遣使致祭<lb/>
第五十九代彦縉字朝文鑑子十嵗襲封衍聖公每入<lb/>
朝仍列文臣首洪熈元年賜第東安門北景皇帝視學<lb/>
召入觀禮賜金鑲犀帶大紅鶴袍三年來朝復賜三臺<lb/>
銀印織金麒麟服白玉束帶卒年五十五諭祭治䘮𦵏<lb/>
<pb n="KR2e0020_WYG_039-27b"/>
賻䘏優厚<lb/>
第六十代承慶字永祚先卒年三十一後追封衍聖公<lb/>
第六十一代𢎞緒字以敬承慶長子景泰六年年八嵗<lb/>
襲封衍聖公賜鶴袍玉帶如例以其軀小去二胯俾藏<lb/>
之以為榮成化中坐法削爵𢎞治中復冠帶卒年五十<lb/>
七<lb/>
　六十一代𢎞泰字以和承慶子成化十七年代兄𢎞<lb/>
　緒封衍聖公憲宗朝上加先聖廟祭禮樂孝廟初上<lb/>
<pb n="KR2e0020_WYG_039-28a"/>
　幸太學俱詔入觀禮賜宴賜襲冠帶如例又改賜第<lb/>
　於慶夀寺之北卒年五十有四賜諭祭者五工部官<lb/>
　屬治𦵏<lb/>
第六十二代聞韶字知徳𢎞緒子也𢎞泰卒法當聞韶<lb/>
襲以𢎞治十六年封衍聖公上賜麒麟服白玉帶黄金<lb/>
盆正徳年上幸太學召入觀禮賜宴冠服靴帶寳鈔如<lb/>
故事嘉靖初上兩幸太學召賜亦如之卒年六十有五<lb/>
賜祭𦵏加禮<lb/>
<pb n="KR2e0020_WYG_039-28b"/>
第六十三代貞幹字用濟聞韶子嘉靖二十五年襲封<lb/>
衍聖公賜勅約束其宗人以入朝卒年三十有八上命<lb/>
禮部尚書賜祭凡九工部治𦵏行人䕶喪歸<lb/>
第六十四代尚賢字象之貞幹子嘉靖三十五年以父<lb/>
貞幹卒京師即命襲爵時方穉齒勅山東撫按諭其族<lb/>
人謹視之不爾治以重罪<lb/>
　　　曲阜世尹<lb/>
以聖公兼者唐文宣公萱兼泗水令昭儉兼曲阜令後<lb/>
<pb n="KR2e0020_WYG_039-29a"/>
唐仁玉兼曲阜令宋延世兼曲阜令聖佑兼知仙源縣<lb/>
事金衍聖公摠兼知曲阜縣事元措兼世襲曲阜令元<lb/>
用兼仙源令份宋遥授元仍兼曲阜令<lb/>
專授者宋四十四代勗曲阜令四十五代道輔四十六<lb/>
代宗楨四十五代彦輔四十六代宗翰四十六代舜亮<lb/>
四十六代宗夀俱知仙源縣令五十五代克昌五十六<lb/>
代希大俱曲阜令元五十三代濟五十三代治五十四<lb/>
代思凱五十四代思誠五十五代克欽五十六代希章<lb/>
<pb n="KR2e0020_WYG_039-29b"/>
俱曲阜尹<lb/>
明五十六代希範五十五代克中五十八代公鏜五十<lb/>
七代澳五十八代公錫五十八代奕五十六代希永五<lb/>
十九代彦士六十代承泗六十代承夏五十八代公統<lb/>
六十代承震五十八代公珏五十八代公澤六十代承<lb/>
業六十一代𢎞廊六十代承厚六十一代𢎞復俱曲阜<lb/>
縣知縣内奕陞兖州府通判𢎞復陞濟寧州知州俱仍<lb/>
領縣事希大克伸克㽦希範克中公鏜領勅<lb/>
<pb n="KR2e0020_WYG_039-30a"/>
　　　五經博士<lb/>
正徳中以六十二代聞禮為翰林院五經博士奉子思<lb/>
後聞禮卒弟聞詩代聞詩卒聞韶之子貞寧代𢎞治中<lb/>
以衢州長嫡一人世襲五經博士<lb/>
　　　孔顔孟三氏學録<lb/>
宣徳中詔三氏教授所學錄保任孔氏一人五十五代<lb/>
克晏為之後五十七代論五十五代克旻五十五代克<lb/>
煦五十八代公璜五十八代公杰五十八代公鉉五十<lb/>
<pb n="KR2e0020_WYG_039-30b"/>
九代彦衢五十九代彦佩六十代承鎬六十代承作相<lb/>
繼代任<lb/>
　<lb/>
　<lb/>
　<lb/>
　<lb/>
　<lb/>
　弇山堂别集卷三十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>嶺外代荅巻八</head>
    <p>
<pb n="KR2k0116_WYG_008-1a"/>
欽定四庫全書<lb/>
　嶺外代荅巻八　　　　　宋　周去非　撰<lb/>
　　花朩門<hi>果實附草附</hi>
　　　桂<lb/>
南方號桂海秦取百粤號曰桂林桂之所産古以名地<lb/>
今桂産於欽賔二州于賔者行商陸運致之北方于欽<lb/>
者舶商海運致之東方蜀亦有桂天其以為西方所資<lb/>
歟桂之用於藥尚矣枝能發散肉能補益二用不同桂<lb/>
<pb n="KR2k0116_WYG_008-1b"/>
性酷烈易以發生古聖人其知之矣桂枝者發達之氣<lb/>
也質薄而味稍輕故傷寒湯飲必用桂枝發散救裏最<lb/>
良肉桂者温厚之氣也質厚而味沉芳故補益圎散多<lb/>
用肉桂今醫家謂桂年深則皮愈薄必以薄桂為良是<lb/>
大不然桂朩年深愈厚耳未見其薄也以醫家薄桂之<lb/>
謬考於古方桂枝肉桂之分斯大異矣又有桂心者峻<lb/>
補藥所用也始剥厚桂以利竹棬曲刮取貼朩多液之<lb/>
處状如經帶味最沉烈於補益尤有功桂開花如海棠<lb/>
<pb n="KR2k0116_WYG_008-2a"/>
色淡而葩小結子如小橡子取未放之蕋乾之是為桂<lb/>
花宛類茱茰藥物之所緩而食品之所湏也種桂五年<lb/>
乃可剥春二月秋八月朩液多剥之時也桂葉比朩樨<lb/>
葉稍大背有直脉三道如古圭製然因知古人製字為<lb/>
不茍云<lb/>
　　　榕<lb/>
榕易生之朩又易髙大葉如槐輪囷䕃樾可覆數畝者<lb/>
甚多根出半身附榦而下壟壟抱持以入土故有榕朩<lb/>
<pb n="KR2k0116_WYG_008-2b"/>
倒生根之語四時結子葉脫亦無時隨落隨生春時亦<lb/>
摇落滿庭禽鳥銜其子寄生它朩上便欝茂根鬚沿朩<lb/>
身垂下至地得土氣滋植盛壮久則過其所寄或遂包<lb/>
裹之栁州栁侯廟庭前大榕有桄榔一株生其中相傳<lb/>
以為異知者以為夲榕子寄生桄榔上嵗久反抱合之<lb/>
非異也榕閩中亦有之<lb/>
　　　沙朩<lb/>
沙朩與杉同類尤髙大葉尖成叢穗小與杉異猺峒中<lb/>
<pb n="KR2k0116_WYG_008-3a"/>
尤多劈作大板背負以出與省民博易舟下廣東得息<lb/>
倍稱<lb/>
　　　燕脂朩<lb/>
燕脂朩堅緻色如燕脂可鏇作出融州及州峒桂林属<lb/>
縣有之<lb/>
　　　思櫑朩<lb/>
思櫑朩生兩江州峒堅入清水中百年不腐峒人及交<lb/>
阯以為弓弩標槍之材為天下最<lb/>
<pb n="KR2k0116_WYG_008-3b"/>
　　　檳榔<lb/>
檳榔生海南黎峒亦産交阯朩如棕櫚結子葉間如栁<lb/>
條顆顆叢綴其上春取之為軟檳榔極可口夏秋採而<lb/>
乾之為米檳榔漬之以鹽為鹽檳榔小而尖者為雞心<lb/>
檳榔大而匾者為大腹子悉下氣藥也海商販之瓊管<lb/>
収其征嵗計居什之伍廣州稅務収檳榔稅嵗數萬緡<lb/>
推是則諸處所収與人之所取不可勝計矣<lb/>
　　　桄榔<lb/>
<pb n="KR2k0116_WYG_008-4a"/>
桄榔朩似棕櫚有節如大竹青緑聳直髙十餘丈有葉<lb/>
無枝䕃緑茂盛佛廟神祠亭亭列立如寳林然結子葉<lb/>
間數十穗下垂長可丈餘翠緑㸃綴有如纓絡極堪觀<lb/>
玩其根皆細鬚堅實如鐡鏇以為器悉成孔雀尾斑世<lb/>
以為珍朩身外堅内腐南人剖去其腐以為盛溜力省<lb/>
而功倍溪峒取其堅以為弩箭沾血一滴則百裂於皮<lb/>
裏不可撤矣不唯其朩見血而然雖朩液一滴着人肌<lb/>
膚即遍身如針刺是殆朩性将行於氣血也歟凡朩似<lb/>
<pb n="KR2k0116_WYG_008-4b"/>
棕櫚者有五桄榔㯽榔椰子䕫頭桃竹是也㯽榔之實<lb/>
可施藥物䕫之葉可以盖屋桃竹可以為杖椰子可以<lb/>
為果蓏若桄榔則為器用而可以永久矣<lb/>
　　　椰子木<lb/>
椰木身葉悉類棕櫚桄榔之属子生葉間一穗數枚枚<lb/>
大如五升器果之大者惟此與波羅蜜耳初採皮甚青<lb/>
嫩已而變黄久則枯乾皮中子殻可為器子中穰白如<lb/>
玉味羙如牛乳穰中酒新者極清芳久則渾濁不堪飲<lb/>
<pb n="KR2k0116_WYG_008-5a"/>
　　　竹<lb/>
嶺南竹品多矣傑異者數種因録于後　斑竹夲出全<lb/>
之清湘桂林属縣皆有之初生時但㸃㸃淡青靨如苔<lb/>
痕久則青退而紫斑漸眀中有疊暈江浙間斑竹直一<lb/>
沁痕而無暈也　澀竹一名思勞竹每一節上半猶是<lb/>
常竹其半筠膚粗澀視之似生細毛可以錯磨爪甲人<lb/>
取其澀處削成錯子黒漆其裏以相贈遺用久刓滑醋<lb/>
浸少頃火炙乾復澀矣老者彌澀然亦竒物邕州兩江<lb/>
<pb n="KR2k0116_WYG_008-5b"/>
多有之　簜竹葉大且密略如蘆葉穠隂鬰然它竹不<lb/>
逮節上出小筍籜破成枝春深根旁大筍才出經冬不<lb/>
已極易種　竻竹其上生刺南人謂刺為竻種之極易<lb/>
宻久則堅甚新州素無城以此竹環植號曰竹城交阯<lb/>
外城亦種此竹　人面竹節宻而凸横斜相間每凸處<lb/>
突出長圎宛如人面近根之處㡬百節宻宻相聚人亦<lb/>
採為拄杖　釣絲竹身葉皆類簜竹枝極柔弱垂下摇<lb/>
曳數尺如釣絲可愛筍瘦而白於食品最佳　箭竹山<lb/>
<pb n="KR2k0116_WYG_008-6a"/>
中悉有之諸郡治兵器各自足用不求之嶺北桂林十<lb/>
二枝箭為錢二百則其簳賤可知矣<lb/>
　　　荔枝圎眼<lb/>
荔枝廣西諸郡所産率皮厚肉薄核大味酸不宜曝乾<lb/>
非閩中比佳者莫如興化海南荔子可比閩中不及興<lb/>
化矣然廣西諸郡富産圎眼大且多肉逺勝閩中邕州<lb/>
唯官荘所産數根絶竒肉厚味長又當與興化皺玉比<lb/>
矣静江一種曰龍荔皮則荔子肉則元眼其葉與味悉<lb/>
<pb n="KR2k0116_WYG_008-6b"/>
兼二果色青時便熟後但㣲黄可蒸食如熟栗不可生<lb/>
噉令人發癎多食能生疾與茘枝同時<lb/>
　　　紅鹽草果<lb/>
邕州取新生草果入梅汁鹽漬令色紅暴乾薦酒芬味<lb/>
甚髙世珍之草豆䓻始結實如小舌即擷取紅鹽乾之<lb/>
名鸚哥舌尤為難得一廬山茶罐可貯五百枚<lb/>
　　　八角茴香<lb/>
八角茴香出左右江蠻峒中質類翹尖角八出不類茴<lb/>
<pb n="KR2k0116_WYG_008-7a"/>
香而氣味酷似但辛烈只可合湯不宜入藥中州士夫<lb/>
以為薦酒咀嚼少許甚是芳香<lb/>
　　　餘甘子<lb/>
南方餘甘子風味過於橄㰖多販入北州方實時零落<lb/>
藉地如槐子榆莢土人乾以合湯意味極佳其朩可以<lb/>
制器欽陽所産為最盖大如桃李清芬尤甚也世間百<lb/>
果無不軟熟唯此與橄㰖雖腐尤堅脆可以比徳君子<lb/>
南人有言曰餘甘一時熟獐一日肥其說盖二物忽然<lb/>
<pb n="KR2k0116_WYG_008-7b"/>
有異則餘甘熟一時頃而復生獐肥一日而復瘦也欽<lb/>
州靈山縣一士人姓甯其大父一日往山間忽見餘甘<lb/>
遍山如来禽紛熟飽餐快甚湏㬰便復青脆袖中猶携<lb/>
數熟餘甘歸以示閭里至傳為異事<lb/>
　　　石栗<lb/>
石栗殻厚硬白褐色圎形如橡子<lb/>
　　　杓栗<lb/>
杓栗灰褐色正圎殻硬有柄似杓<lb/>
<pb n="KR2k0116_WYG_008-8a"/>
　　　蕉子<lb/>
芭蕉極大者凌冬不凋中抽一幹節節有花如菡萏花<lb/>
謝有實一穗數枚如肥皁長數寸去皮取肉軟爛如緑<lb/>
柿極甘冷四季實以梅汁漬暴乾按扁所云芭蕉乾是<lb/>
也　鷄蕉則甚小亦四季實芽蕉小如鷄蕉尤香嫩<lb/>
甘羙南人珍之非他蕉比秋初方實<lb/>
　　　烏㰖<lb/>
烏㰖如橄㰖青黒色肉爛而甘亦可作蔬茹核差長其<lb/>
<pb n="KR2k0116_WYG_008-8b"/>
中仁味鬆羙薦酒泛茶皆珍相餽遺者獨以核致逺㣲<lb/>
暴乾椎取仁　方㰖亦橄㰖類三角或四角出兩江州<lb/>
峒<lb/>
　　　柚子<lb/>
柚南州名臭柚大如𤓰人亦食之皮甚厚穰極小打碑<lb/>
者捲皮蘸墨以代氊刷宜墨而不損紙頗便於用也<lb/>
赤柚子如橄㰖皮青而肉赤春實<lb/>
　　　百子<lb/>
<pb n="KR2k0116_WYG_008-9a"/>
南方果實以子名者百二十或云百子或云七十二子<lb/>
半是山野間草木實江浙山中木子亦有之猿狙所食<lb/>
非佳實也因録其識且可食者見于後　羅晃子殻長<lb/>
數寸如肥皁内有二三實如皁子亦如橄㰖皮有七重<lb/>
煨食甘羙類熟栗亦曰羅望子　朩竹子皮色形状全<lb/>
似大枇杷肉甘羙㣲爛子亦似枇杷核秋冬間實半青<lb/>
黄時採食収蔵至三四月不壊　人面子如大梅李生<lb/>
青熟黄核如人面兩目鼻口皆具肉甘酸宜蜜餞鏤為<lb/>
<pb n="KR2k0116_WYG_008-9b"/>
細瓣去核按匾煎之㣲有橘柚芳氣南果之珍也　五<lb/>
稜子<hi>按范成大桂海虞衡志作五梭子以義考之當從稜</hi>形甚詭異瓣五出如田<lb/>
家碌碡状皮黄甚薄味酸久則㣲甘朴切之或以蜜漬<lb/>
始可食閩中亦有之謂之羊桃　黎䑃子如大梅復似<lb/>
小橘味極酸或云自南蕃来番禺人多不用醯專以此<lb/>
物調羮其酸可知又以蜜煎鹽漬暴乾収食之　櫓罟<lb/>
子大如半升椀諦視之數十房攅聚成毬每房有縫如<lb/>
栢子之未裂攅結甚堅非刀斧不破冬生色青至夏紅<lb/>
<pb n="KR2k0116_WYG_008-10a"/>
破其瓣食之微甘苖叢髙丈許即成幹葉長如菱蘆刺<lb/>
生兩旁土人宻植以為藩籬或乾其葉去刺以織席卧<lb/>
之摵摵有聲　搓擦子如錐栗殻中多白毛湏搓擦而<lb/>
後可食肉甘而㣲澀　地蠶子生土中如小蠶又似甘<lb/>
露子而不尖味如棃藕而淡亦以薦酒　火炭子如烏<lb/>
李　山韶子色紅有刺肉如荔枝以下並夏實　部蹄<lb/>
子<hi>按范成大桂海虞衡志作部諦子</hi>如黄大石榴　朩賴子如淡黄大<lb/>
李　黏子如指面大褐色　千嵗子叢生如青黄李味<lb/>
<pb n="KR2k0116_WYG_008-10b"/>
甘　赤棗子如酸棗㣲長味酸生巖石上　藤韶子大<lb/>
如鳬卵蒂紅色以下並秋實　古米子殻黄中有肉如<lb/>
米粒一顆數十粒　殻子如青梅味甘　藤核子生白<lb/>
藤上如小蒲桃一穗數百枚淡黄色　朩蓮子如胡桃<lb/>
皮殻皆紫褐色　蘿蒙子黄大如棖柚　特乃子状似<lb/>
榧子而圎長亦類石蓮色褐有殻連殻蒸熟食之味稍<lb/>
淡　不納子似黄熟小梅絶易爛爛則皮肉附核核可<lb/>
為經珠似菩提子或云頃曽進入京師被黜故以名<lb/>
<pb n="KR2k0116_WYG_008-11a"/>
羊矢子色状全似羊矢味亦不佳中有小核　日頭子<lb/>
状如櫻桃色如蒲桃穗生味極甘賔州尤多　秋風子<lb/>
色状俱似楝子味酸澀邕州有之或名隨風子増城自<lb/>
有隨風子入藥用非此類　黄皮子如小棗甘酸佳味<lb/>
稍耐久可致逺　朱圎子正圎深紅可玩状似苦楝子<lb/>
又似無蒂棠毬子微甘冬實　粉骨子皮黄肉如粉味<lb/>
酸　塔骨子匾如大橘皮裏空虚　布衲子似李而黄<lb/>
　黄肚子如小石榴皮乾硬如没石子枯莖如棘其上<lb/>
<pb n="KR2k0116_WYG_008-11b"/>
㸃綴布生不甚堪食　蒲柰子状似棗而差圎味酸甜<lb/>
其核可為數珠　水泡子生水濵小朩白花似玉蝴蝶<lb/>
結子似金甖而黄白無刺味甘多液肉理輕虚如水泡<lb/>
然　水翁子生水濵大木葉似枇杷大如指面色紅而<lb/>
甘　巾斗子似海紅　沐浣子似棠毬色黄皮皺可浣<lb/>
衣　牛粘子即牛妳也　天威子如橄㰖而小鹽糁和<lb/>
之可以作鮓　石胡桃生如石其中肉無㡬味與北胡<lb/>
桃略同　頻婆果極鮮紅可愛佛書所謂唇色赤好如<lb/>
<pb n="KR2k0116_WYG_008-12a"/>
頻婆果是也　木饅頭在中州蔓生枝葉間可以充藥<lb/>
物在南州則木生不生於枝葉而綴生於夲身可以為<lb/>
果實二物其形相類但蔓者肉薄多子未熟先落木生<lb/>
者肉厚中有飴蜜當其紅熟亦頗可口深廣難得佳果<lb/>
公筵多用以備數人乃附㑹其說曰廣中公筵刻木為<lb/>
饅頭識其下曰某州公庫一様若干斯言過矣<lb/>
　　　藤<lb/>
藤梧州産大者可為胡牀小者圈為盤盂又其小而細<lb/>
<pb n="KR2k0116_WYG_008-12b"/>
長者織以為籠箧卧簟耐久而文理可觀其葉則以為<lb/>
漁父之蓑一領可終身用矣藤州州治之外嘗有古藤<lb/>
甚大故以名州<lb/>
　　　花藤<lb/>
花藤在西融州藤中斕斑其花紋如攅銀杏葉或似牡<lb/>
丹花片照之透眀乃鏇以為器用人多珍之<lb/>
　　　膽瓶蕉<lb/>
膽瓶蕉一根唯一身離地寸許其身特大而其上漸小<lb/>
<pb n="KR2k0116_WYG_008-13a"/>
至葉乃大開敷長大翠緑正如膽瓶中挿數枝蕉葉也<lb/>
亭館列植尤可愛玩亦名象蹄蕉言如象蹄然<lb/>
　　　水蕉<lb/>
水蕉不結實南人取以為麻縷片乾灰煮用以織緝布<lb/>
之細者一匹直錢數緡<lb/>
　　　紅蕉花<lb/>
紅蕉花葉瘦類蘆箬中心抽條條端發花葉數層日拆<lb/>
一兩葉色正紅如榴花荔子其端各有一㸃鮮緑尤可<lb/>
<pb n="KR2k0116_WYG_008-13b"/>
愛花心有鬚蒼黒色春夏開至嵗寒猶芳<lb/>
　　　南山茶<lb/>
南山茶葩萼大倍中州者色㣲淡葉柔薄有毛結實如<lb/>
棃大如拳中有數子如肥皁子大别自有一種葉厚硬<lb/>
花深紅如中州所出者<lb/>
　　　素馨花<lb/>
素馨花番禺甚多廣右絶少土人尤貴重開時旋掇花<lb/>
頭装於他枝或以竹絲貫之賣於市一枝二文人競買<lb/>
<pb n="KR2k0116_WYG_008-14a"/>
戴<lb/>
　　　茉莉花<lb/>
茉莉花番禺亦多土人愛之以浙米漿日溉之則作花<lb/>
不絶可耐一夏花亦大且多葉倍常花六月六日又以<lb/>
治魚腥水一溉益佳<lb/>
　　　石榴花<lb/>
石榴花南中一種四季常開夏中既實之後秋深復又<lb/>
大發花且實枝頭顆顆罅裂而其旁紅英粲然併花實<lb/>
<pb n="KR2k0116_WYG_008-14b"/>
折飣盤筵極可玩<lb/>
　　　史君子花<lb/>
史君子花蔓生作架植之夏開一簇一二十葩輕盈似<lb/>
海棠白與深紅相雜齊開此為最異夲草謂開時白久<lb/>
則紅盖未詳也<lb/>
　　　添色芙蓉花<lb/>
添色芙蓉花晨開正白已午微紅夜深紅歐陽文忠公<lb/>
牡丹譜有添色紅與此同意此花枝條經冬不枯有髙<lb/>
<pb n="KR2k0116_WYG_008-15a"/>
出屋者<lb/>
　　　豆䓻花<lb/>
豆䓻多矣白豆䓻出南蕃草豆䓻出邕州溪峒而諸郡<lb/>
山間亦有豆䓻花最可愛其葉叢生如薑葉其開花抽<lb/>
一幹有蘀包之蘀去有花一穗蘂數十綴之悉如指面<lb/>
其色淡紅如蓮花之未敷又如葡萄之下垂范石湖嘗<lb/>
作詩有貫珠垂寳絡剪綵倒鸞枝之句南人取花漬以<lb/>
梅汁日乾之香味芳羙極有風致余初見之意草䓻而<lb/>
<pb n="KR2k0116_WYG_008-15b"/>
味辛激人亦取其子為蜜果<lb/>
　　　泡花<lb/>
泡花南人或名柚花春來開蘂圎白如大珠既拆則似<lb/>
茶花氣極清芳與茉莉素馨相逼番禺人採以蒸香風<lb/>
味超勝桂林好事者或為之其法以佳沉香薄片劈着<lb/>
净器中鋪半開花與香層層相間宻封之明日復易不<lb/>
待花萎香蔫也花過乃巳香亦成番禺人呉宅作心字<lb/>
香及瓊香用素馨茉莉法亦爾大抵浥取其氣令自薫<lb/>
<pb n="KR2k0116_WYG_008-16a"/>
陶以入香骨實未嘗以甑釡蒸煑之<lb/>
　　　曼陁羅花<lb/>
廣西曼陁羅花遍生原野大葉白花結實如茄子而遍<lb/>
生小刺乃藥人草也盗賊採乾而末之以置人飲食使<lb/>
之醉悶則挈箧而趍南人或用為小兒食藥去積甚峻<lb/>
　　　拘那花<lb/>
拘那花葉瘦長略似楊梅夏開淡紅花一朶數十萼繁<lb/>
如紫薇花瓣有鋸文如剪金至秋深猶有之<lb/>
<pb n="KR2k0116_WYG_008-16b"/>
　　　水西花<lb/>
水西花葉如萱草花黄夏開<lb/>
　　　裹梅花<lb/>
裹梅花即朩槿有紅白二種葉似蜀葵采者連蒂包裹<lb/>
黄梅鹽漬暴乾以薦酒故名<lb/>
　　　玉脩花<lb/>
玉脩花粉紅色四季開<lb/>
　　　月禾<lb/>
<pb n="KR2k0116_WYG_008-17a"/>
欽州田家鹵莽牛種僅能破塊播種之際就田㸃榖更<lb/>
不移秧其為費種莫甚焉既種之後不耘不灌任之於<lb/>
天地地暖故無月不種無月不収正二月種者曰早禾<lb/>
至四月五月収三月四月種曰晚早禾至六月七月収<lb/>
五月六月種曰晚禾至八月九月収而欽陽七峒中七<lb/>
八月始種早禾九十月始種晚禾十一月十二月又種<lb/>
名曰月禾地氣既暖天時亦為之大變以至於此<lb/>
　　　大蒿<lb/>
<pb n="KR2k0116_WYG_008-17b"/>
大蒿容梧道中久無霜雪處蒿草不凋年深滋長大者<lb/>
可作屋柱小亦中肩輿之杠漕属王仲顯沿檄失轎杠<lb/>
從者斫道旁朩代之行數里輙脆折恠視之蒿也古有<lb/>
蒿柱之說豈其類乎<lb/>
　　　都管草<lb/>
都管草一莖六葉置室中辟蜈蚣蛇不敢入<lb/>
　　　蛆草<lb/>
蛆草髙一二尺状如茅夏月挿一枝盤筵中蚊蠅不近<lb/>
<pb n="KR2k0116_WYG_008-18a"/>
食物亦不速腐栁州有之<lb/>
　　　銅鼓草<lb/>
銅鼓草其實大者如𤓰小者如莱菔治瘍毒醋磨塗之<lb/>
　　　石髪<lb/>
石髪出海上纎長如絲縷淺緑色置食肴中極可愛然<lb/>
易爛而薄於味<lb/>
　　　匾莱<lb/>
匾莱出海上細如荇帶匾如薤韭長一二尺亦宜盤筯<lb/>
<pb n="KR2k0116_WYG_008-18b"/>
比石髪差有味筋靱可咀嚼<lb/>
　　　胡蔓草<lb/>
廣西妖滛之地多産惡草人民亦禀惡徳有藤生者曰<lb/>
胡蔓葉如茶開小紅花一花一葉揉其葉漬之水㳙滴<lb/>
入口百竅潰血而死矣愚民私怨茹以自斃人近草側<lb/>
其葉自摇盖其惡氣好攻人氣血如此人将期死採其<lb/>
葉心嚼而水吞之面黒舌伸家人覺之急取抱卵不生<lb/>
雞兒細研和以麻油抉口灌之乃盡吐出惡物而甦小<lb/>
<pb n="KR2k0116_WYG_008-19a"/>
遲不可救矣若欲騐之齒及爪甲青探銀釵咽中銀變<lb/>
青黒者是也人死焚尸次日灰骨中已生胡蔓數寸此<lb/>
等惡種火不能焚天之生物有如此者朝廷每嵗下廣<lb/>
西尉司除胡蔓此亦人代天工之意勿謂其不可去而<lb/>
一不問也<lb/>
</p>
<p>
</p>
  </div>
</body>
</text>
</TEI>
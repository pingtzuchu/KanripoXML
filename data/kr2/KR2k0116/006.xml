<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>嶺外代答巻六</head>
    <p>
<pb n="KR2k0116_WYG_006-1a"/>
欽定四庫全書<lb/>
　嶺外代答巻六　　　　　宋　周去非　撰<lb/>
　　器用門<hi>舟楫附</hi>
　　　端硯<lb/>
余屢過端溪必登硯巖論之詳矣石品不一大槩有三<lb/>
曰巖石曰坑石曰黄步石巖上也坑次也黄步其下也<lb/>
凡此皆三品之佳者論之耳若其不佳等為棄物不足<lb/>
論也黄步麤而有紋善柱墨亦善敗筆正可作良砥非<lb/>
<pb n="KR2k0116_WYG_006-1b"/>
文房中所寶坑石有二南坑新坑南坑石眼青暗新坑<lb/>
石眼中有朱㸃而亦暗然皆體硬叩之鏗然雖細潤乆<lb/>
則不宜於墨忽得一至潤良材乃復大竒雖巖硯無以<lb/>
遠過巖石有三上巖中巖下巖髙在山之胷乳間曰上<lb/>
巖深入至與平地等曰中巖深入至水府曰下巖上巖<lb/>
石理燥渴中巖温潤宜人嵗乆亦滑墨至於下巖則竒<lb/>
絶一世石理如玉望之似藴德君子循之則溜滑滋潤<lb/>
欲識其真要不可言傳也若夫山心石根韜藏深潤其<lb/>
<pb n="KR2k0116_WYG_006-2a"/>
大如斗中有子石宜筆宜墨百年不枯盖世之寶在是<lb/>
三巖者雖有三竅而中則相通其實以髙下定石之等<lb/>
耳人之深入也自竅口疊朩為小級道委地曲折入于<lb/>
黄泉以數百人髙下排比以大竹筒傳水以乾其洞然<lb/>
後續膏燭幽而施錐鑿其得之也可以為難矣是宜寶<lb/>
之<lb/>
　　　筆<lb/>
廣西多閹雞羽毛甚澤人取其頸毛絲而聚之以為筆<lb/>
<pb n="KR2k0116_WYG_006-2b"/>
全類兎毫一枝直四五錢然毫短鋒齊軟而無力止宜<lb/>
細書茍字大半寸難書矣嶺外亦有兎其毫乃不堪為<lb/>
筆靜江府羊毫筆則絶佳盖馳聲於深廣也<lb/>
　　　墨<lb/>
容州多大松其人能製墨佳者一笏不盈百錢其下則<lb/>
一斤止直錢二百商人舉數則搭賣之交阯墨雖不甚<lb/>
佳亦不至甚腐交人以墨與角硯□筆併垂腰間<lb/>
　　　茶具<lb/>
<pb n="KR2k0116_WYG_006-3a"/>
雷州鐵工甚巧製茶碾湯甌湯匱之屬皆若鑄就余以<lb/>
比之建寧所出不能相上下也夫建寧名茶所出俗亦<lb/>
雅尚無不善分茶者雷州方啜䔲茶奚以茶器為哉<lb/>
　　　螺杯<lb/>
南海出大螺南人以為酒盃螺之類不一有哆口而圓<lb/>
長者曰螺盃有濶而淺形如荷葉者則曰瀲灔盃有剖<lb/>
半螺色紅潤者曰紅螺盃有形似鸚鵡之睡朱喙緑首<lb/>
者曰鸚鵡盃<lb/>
<pb n="KR2k0116_WYG_006-3b"/>
　　　羽扇<lb/>
靜江人善捕飛禽即以其羽為扇凡扇必左羽取羽張<lb/>
之以線索繫住俟肉乾筋定乃可用鷲大禽也以其羽<lb/>
為扇長數尺黒色多風勇士用之頗壯觀鷺羽潔白輕<lb/>
質而風細士夫多用之以膠漆塗其筋骨而丹之頗亦<lb/>
雅尚交阯人又用鶴羽以線編比羽管而别施柄其說<lb/>
謂交阯地多虵鶴能食虵虵聞鶴羽之氣必遠避之用<lb/>
鶴以却虵也<lb/>
<pb n="KR2k0116_WYG_006-4a"/>
　　　蠻刀<lb/>
猺人刀及黎刀略相類皆短刃而長靶黎刀之刃尤短<lb/>
以斑藤織花纒束其靶以白角片尺許如鷂尾飾靶之<lb/>
首猺刀雖無文飾然亦銛甚左右江峒與界外諸蠻刀<lb/>
相類刃長四尺而靶二尺一鞘而中藏二刀盖一大一<lb/>
小焉靶之端為雙圓而相並峒刀以黒皮為鞘黒漆飾<lb/>
靶黒皮為帶蠻刀以褐皮為鞘金銀絲飾靶朱皮為帶<lb/>
峒刀以凍州所作為佳蠻刀以大理所出為佳猺刀黎<lb/>
<pb n="KR2k0116_WYG_006-4b"/>
刀帶之於腰峒刀蠻刀佩之於肩峒人蠻人寧以大刀<lb/>
贈人其小刀必不與人盖其日用須臾不可闕忽遇藥<lb/>
箭急以刀剜去其肉乃不死以故不以與人今世所謂<lb/>
吹毛透風乃大理刀之類盖大理國有麗水故能製良<lb/>
刀云<lb/>
　　　蠻甲胄<lb/>
諸蠻甲胄皆以皮為之猺人以熊皮為甲胄其土有朩<lb/>
葉似漆以之塗飾亦復堅善猺人之剽掠介胄者止數<lb/>
<pb n="KR2k0116_WYG_006-5a"/>
人以為前行其餘悉袒裼亦足見其易與矣而靜江鄉<lb/>
民未嘗有甲所以望風而遁其間一二團聚有皮甲者<lb/>
猺人亦且避之自猺人而西南如南丹州邕州左右江<lb/>
峒溪至於外夷則甲胄盛矣諸蠻唯大理甲胄以象皮<lb/>
為之黒漆堅厚復問以朱縷如中州之犀毘器皿又以<lb/>
小白貝綴其縫此豈詩所謂貝胄朱綅者耶大理國之<lb/>
製前後掩心以大片象皮如龜殻其披膊以中片皮相<lb/>
次為之其䕶項以全片皮捲圈成之其他則小片如中<lb/>
<pb n="KR2k0116_WYG_006-5b"/>
國之馬甲葉皆堅與鐵等而厚幾半寸茍試之以弓矢<lb/>
將不可徹鐵甲殆不及也<lb/>
　　　蠻鞍<lb/>
蠻人馬鞍與中國鞍不相遠但不用韉唯有橋鐙貼腿<lb/>
耳橋朱黒相漆如犀毗紋鐙如半靴藏足指其中盖猺<lb/>
人路險馬行荆棘懼傷足也貼腿以皮包下亦用氊以<lb/>
傅馬脊後鞦鏇朩為大錢數十枚珠貫而繫之如騾驢<lb/>
然鞍皆大宜於馬脊但前橋差低耳<lb/>
<pb n="KR2k0116_WYG_006-6a"/>
　　　蠻弩<lb/>
凡蠻猺之弩狀如中都之吃笪弩盖不能彎弓而皆能<lb/>
踏弩也以燕脂朩為之長六尺餘厚二寸博四寸許其<lb/>
長三尺餘厚止半寸不劃箭槽編架其箭于栝故名曰<lb/>
編架弩其箭剡竹為之或用小圓竹而皆有弩之箭戸<lb/>
鏃如鑿或如鳬茨葉以軟皮為羽利于射髙而不可以<lb/>
俯射則弓易軟矢易鉤非良材也宜州南丹等及邕州<lb/>
左右江之諸峒西南舊弩其製作略同其弓材則良矣<lb/>
<pb n="KR2k0116_WYG_006-6b"/>
唯南丹弩弓材為絶佳盖南丹弩弓其材有五加朩上<lb/>
也石朩次也黄速櫑又其次也燕脂朩為下矣加朩射<lb/>
愈近而激矢愈遠無末約之弊故名曰加石朩膚理沉<lb/>
黑堅類鐡石黄速櫑發矢聲鏗然也視燕脂朩則力同<lb/>
而矢遠倍之矣余嘗聞吃笪小弩之利材之良與夫抹<lb/>
弦掇弦擫矢撅矢之技頗臻乎巧及聞靜江猺人弩勁<lb/>
甚矢無空發古縣之民一聞虛弦之聲率皆奔潰因見<lb/>
蠻弩即吃笪之大者耳<lb/>
<pb n="KR2k0116_WYG_006-7a"/>
　　　融劒<lb/>
梧州生鐵最良藤州有黄崗鐵最易融州人以梧鐵淋<lb/>
銅以黄崗鐵夾盤煆之遂成松文刷絲工飾其製劒亦<lb/>
頗銛然終不可以為良<lb/>
　　　黎弓<lb/>
諸猺皆以弩為長技唯南黎人以弓為長技黎弓以朩<lb/>
亦或以竹而弦之以藤類中州彈弓其矢之大其鏃也<lb/>
故雖無羽亦可施之於射近大抵黎弓正與倭弓相類<lb/>
<pb n="KR2k0116_WYG_006-7b"/>
但倭弓長大而黎弓短小耳倭弓長丈許據弓下梢於<lb/>
地平身射之手空矢長能以無羽之矢命中於百步之<lb/>
外黎人弓短矢重往者黎人跳梁官軍以竹弓禦之矢<lb/>
不能斃人大為黎人所輕彼特未遇吾勁弓耳然南方<lb/>
卑濕角弓易壊惟竹弓可用不勁也固宜若蠻峒之速<lb/>
櫑朩加朩石朩天下之良材也誠得是朩製以為弓雖<lb/>
角弓之勁有不能當者雖用以威天下可也<lb/>
　　　藥箭<lb/>
<pb n="KR2k0116_WYG_006-8a"/>
溪峒弩箭皆有藥唯南丹為最酷南丹地産毒虺其種<lb/>
不一人乃合集醖釀以成藥以之傅矢藏之竹筒矢鏃<lb/>
皆重縮是矢也度必中而後發茍中血縷必死唯其土<lb/>
人自有解藥南丹之戰也人以甘蔗一節自隨忽爾中<lb/>
矢即噉蔗則毒氣為之少緩急歸繫身於朩株而服解<lb/>
藥少焉毒作身將奮擲於朩株繫身得不擲死否則藥<lb/>
作而自躍於虛空隕地撲殺耳邕州溪峒以桄榔朩為<lb/>
箭鏃桄榔遇血悉裂故其矢亦能害人<lb/>
<pb n="KR2k0116_WYG_006-8b"/>
　　　梧州鐵器<lb/>
梧州生鐵在鎔則如流水然以之鑄器則薄幾類紙無<lb/>
穿破凡器既輕且耐乆諸郡鐵工煆銅得梧鐵雜淋之<lb/>
則為至剛信天下之美材也<lb/>
　　　朩蘭舟<lb/>
浮南海而南舟如巨室㠶若垂天之雲柂長數尺一舟<lb/>
數百人中積一年糧豢豕釀酒其中置死生於度外徑<lb/>
入阻碧非復人世人在其中日擊牲酣飲迭為賔主以<lb/>
<pb n="KR2k0116_WYG_006-9a"/>
忘其危舟師以海上隠隠有山辨諸蕃國皆在空端若<lb/>
曰往某國順風幾日望某山舟當轉行某方或遇急風<lb/>
雖未足日已見某山亦當改方苟舟行太過無方可返<lb/>
飄至淺處而遇暗石則當瓦解矣盖其舟大載重不憂<lb/>
巨浪而憂淺水也又大食國更越西海至朩蘭皮國則<lb/>
其舟又加大矣一舟容千人舟上有機杼市井或不遇<lb/>
便風則數年而後達非甚巨舟不可至也今世所謂朩<lb/>
蘭舟未必不以至大言也<lb/>
<pb n="KR2k0116_WYG_006-9b"/>
　　　藤舟<lb/>
深廣沿海州軍難得鐵釘桐油造舟皆空板穿藤約束<lb/>
而成於藤縫中以海上所生茜草乾而室之遇水則漲<lb/>
舟為之不漏矣其舟甚大越大海商販皆用之而或謂<lb/>
要過磁石山而然未之詳爾今蜀舟底以柘朩為釘盖<lb/>
其江多石不可用鐵釘而亦謂蜀江有磁石山得非傳<lb/>
聞之誤<lb/>
　　　刳朩舟<lb/>
<pb n="KR2k0116_WYG_006-10a"/>
廣西江行小舟皆刳朩為之有面濶六七尺者雖全成<lb/>
無罅免繻袽之勞釘灰之費然質厚遲鈍忽遇大風浪<lb/>
則不能翔多至沉溺要不若板船雖善不能為矣欽州<lb/>
競渡獸舟亦刳全朩為之則其地之所産可知矣海外<lb/>
蕃船亦有刳朩者則其為朩何止合抱而巳哉<lb/>
　　　柂<lb/>
欽州海山有竒材二種一曰紫荆朩堅類鐵石色比燕<lb/>
脂易直合抱以為棟梁可數百年一曰烏婪木用以為<lb/>
<pb n="KR2k0116_WYG_006-10b"/>
大船之柂極天下之妙也蕃舶大如廣厦深涉南海徑<lb/>
數萬里千百人之命直寄于一柂他産之柂長不過三<lb/>
丈以之持萬斛之舟猶可勝其任以之持數萬斛之蕃<lb/>
舶卒遇大雨于深海未有不中折者唯欽産縝理堅密<lb/>
長幾五丈雖有惡風怒濤截然不動如以一絲引千鈞<lb/>
於山嶽震頺之地真凌波之至寶也此柂一雙在欽直<lb/>
錢數百緡至番禺温陵價十倍矣然得至其地者亦十<lb/>
之一二以材長甚難海運故耳<lb/>
<pb n="KR2k0116_WYG_006-11a"/>
　　　蠻笠<lb/>
西南蠻笠以竹為身而冐以魚氊其頂尖圓髙起尺餘<lb/>
而四圍頗下垂視他蕃笠其製似不佳然最宜乘馬盖<lb/>
頂髙則定而不傾四垂則風不能颺他蕃笠所不及也<lb/>
交阯有笠如兠鍪而頂偏似田螺之臀謂之螺笠以細<lb/>
竹縷織成雖曰工巧特賤夫之所戴爾<lb/>
　　　皮履<lb/>
交阯人足躡皮履正是今畫羅漢所躡者以皮為底而<lb/>
<pb n="KR2k0116_WYG_006-11b"/>
中施一小柱長寸許上有骨朶頭以足將指夾之而行<lb/>
或以紅皮如十字倒置其三頭於皮底之上以足穿之<lb/>
而行皆燕居之所履也地近西方則其服飾已似之矣<lb/>
　　服用門<lb/>
　　　緂<lb/>
邕州左右江峒蠻有織白緂白質方紋廣幅大縷似中<lb/>
都之線羅而佳麗厚重誠南方之上服也<lb/>
　　　布<lb/>
<pb n="KR2k0116_WYG_006-12a"/>
廣西觸處富有苧麻觸處善織布柳布象布商人貿遷<lb/>
而聞于四方者也靜江府古縣民間織布擊軸於腰而<lb/>
織之其欲他幹則軸而行意其必踈數不均且甚慢矣<lb/>
及買以日用乃復甚佳視他布最耐乆但其幅狹耳原<lb/>
其所以然盖以稻穰心燒灰煑布縷而以滑石粉膏之<lb/>
行梭滑而布以𦂳也<lb/>
　　　猺斑布<lb/>
猺人以藍染布為斑其紋極細其法以木板二片鏤成<lb/>
<pb n="KR2k0116_WYG_006-12b"/>
細花用以夾布而鎔蠟灌于鏤中而後乃釋板取布投<lb/>
諸藍中布既受藍則煑布以去其蠟故能受成極細斑<lb/>
花炳然可觀故夫染斑之法莫猺人若也<lb/>
　　　水細<lb/>
廣西亦有桑蠶但不多耳得繭不能為絲煑之以灰水<lb/>
中引以成縷以之織細其色雖暗而特宜於衣在髙州<lb/>
所産為佳<lb/>
　　　綀子<lb/>
<pb n="KR2k0116_WYG_006-13a"/>
邕州左右江溪峒地産苧麻潔白細薄而長土人擇其<lb/>
尤細長者為綀子暑衣之輕凉離汗者也漢髙祖有天<lb/>
下令賈人無得衣綀則其可貴自漢而然有花紋者為<lb/>
花綀一端長四丈餘而重止數十錢捲而入之小竹筒<lb/>
尚有餘地以染真紅尤易着色厥價不廉稍細者一端<lb/>
十餘緡也<lb/>
　　　安南絹<lb/>
安南使者至欽太守用妓樂宴之亦有贈於諸妓人以<lb/>
<pb n="KR2k0116_WYG_006-13b"/>
絹一匹絹麤如細網而䝉之以綿交人所自着衣裳皆<lb/>
密絹也不知安南如網之絹何所用也余聞蠻人得中<lb/>
國紅絁子皆拆取色絲而自以織衫此絹正宜拆取其<lb/>
絲耳<lb/>
　　　氊<lb/>
西南蠻地産綿羊固宜多氊毳自蠻王而下至小蠻無<lb/>
一不披氊者但蠻王中錦衫披氊小蠻袒裼披氊爾北<lb/>
氊厚而堅南氊之長至三丈餘其濶亦一丈六七尺摺<lb/>
<pb n="KR2k0116_WYG_006-14a"/>
其濶而夾縫之猶濶八九尺許以一長氊帶貫其摺處<lb/>
乃披氊而繫帶於腰婆娑然也晝則披夜則卧雨晴寒<lb/>
暑未始離身其上有核桃紋長大而輕者為妙大理國<lb/>
所産也佳者緣以皁<lb/>
　　　吉貝<lb/>
吉貝木如低小桑枝蕚類芙蓉花之心葉皆細茸絮長<lb/>
半寸許宛如柳綿有黒子數十南人取其茸絮以鐵筯<lb/>
碾去其子即以手握茸就紡不煩緝績以之為布最為<lb/>
<pb n="KR2k0116_WYG_006-14b"/>
堅善唐史以為古貝又以為草屬顧古吉字訛草木物<lb/>
異不知别有草生之古貝非木生之吉貝耶將微朩似<lb/>
草字畫以疑傳疑耶雷化廉州及南海黎峒富有以代<lb/>
絲紵雷化廉州有織匹幅長濶而潔白細密者名曰慢<lb/>
吉貝狹幅麤踈而色暗者名曰麤吉貝有絶細而輕軟<lb/>
潔白服之且耐乆者海南所織則多品矣幅極濶不成<lb/>
端匹聯二幅可為卧單名曰黎單間以五采異紋炳然<lb/>
聯四幅可以為幕者名曰黎飾五色鮮明可以盖文書<lb/>
<pb n="KR2k0116_WYG_006-15a"/>
几案者名曰鞍搭其長者黎人用以繚腰南詔所織尤<lb/>
精好白色者朝霞也國王服白㲲王妻服朝霞唐史所<lb/>
謂白㲲吉貝朝霞吉貝是也<lb/>
　　　蟲絲<lb/>
廣西楓葉初生上多食葉之蟲似蠶而赤黒色四月五<lb/>
月蟲腹明如蠶之熟横州人取之以釅醋浸而擘取其<lb/>
絲就醋中引之一蟲可得絲長六七尺光明如煑成弓<lb/>
琴之弦以之繫弓刀紈扇固且佳<lb/>
<pb n="KR2k0116_WYG_006-15b"/>
　　　婆衫婆裙<lb/>
欽州村落土人新婦之飾以碎雜綵合成細毬文如大<lb/>
方帕各衫左右兩箇縫成袖口披着以為上服其長止<lb/>
及腰婆娑然也謂之婆衫其裙四圍縫製其長丈餘穿<lb/>
之以足而繫於腰間以藤束腰抽其裙令短聚所抽於<lb/>
腰則腰特大矣謂之婆裙頭頂藤笠裝以百花鳳為新<lb/>
婦服之一月雖出入村落虛市亦不釋之<lb/>
　　食用門<lb/>
<pb n="KR2k0116_WYG_006-16a"/>
　　　酒<lb/>
廣右無酒禁公私皆有美醖以帥司瑞露為冠風味藴<lb/>
藉似備道全美之君子聲震湖廣此酒本出賀州今臨<lb/>
賀酒乃遠不逮諸郡酒皆無足稱昭州酒頗能醉人聞<lb/>
其造酒時採曼陁羅花置之甕面使酒收其毒氣此何<lb/>
理耶賔横之間有古辣墟山出藤藥而水亦宜釀故酒<lb/>
色微紅雖以行烈日中數日其色味宛然若醇厚則不<lb/>
足也諸郡富民多醖老酒可經十年其色深沉赤黒而<lb/>
<pb n="KR2k0116_WYG_006-16b"/>
味不壞諸處道旁率沽白酒在靜江尤盛行人以十四<lb/>
錢買一大白及豆腐羮謂之豆腐酒靜江所以能造鉛<lb/>
粉者以糟邱之富也<lb/>
　　　茶<lb/>
靜江府修仁縣産茶土人製為方銙方二寸許而差厚<lb/>
有供神仙三字者上也方五六寸而差薄者次也大而<lb/>
麤且薄者下矣修仁其名乃甚彰煑而飲之其色慘黒<lb/>
其味嚴重能愈頭風古縣亦産茶味與修仁不殊<lb/>
<pb n="KR2k0116_WYG_006-17a"/>
　　　食㯽榔<lb/>
自福建下四川與廣東西路皆食㯽榔者客至不設茶<lb/>
唯以㯽榔為禮其法斮而𤓰分之水調蜆灰一銖許于<lb/>
蔞葉上裹㯽榔咀嚼先吐赤水一口而後噉其餘汁少<lb/>
焉面臉潮紅故詩人有醉㯽榔之句無蜆灰處只用石<lb/>
灰無蔞葉處只用蔞藤廣州又加丁香桂花三賴子諸<lb/>
香藥謂之香藥㯽榔唯廣州為甚不以貧富長㓜男女<lb/>
自朝至暮寧不食飯唯嗜㯽榔富者以銀為盤置之貧<lb/>
<pb n="KR2k0116_WYG_006-17b"/>
者以錫為之晝則就盤更噉夜則置盤枕旁覺即噉之<lb/>
中下細民一家日費㯽榔錢百餘有嘲廣人曰路上行<lb/>
人口似羊言以蔞葉雜咀終日噍飼也曲盡噉㯽榔之<lb/>
狀矣毎逢人則黒齒朱唇數人聚㑹則朱殷遍地實可<lb/>
厭惡客次士夫常以自隨製如銀鋌中分為三一以盛<lb/>
蔞一盛蜆灰一則㯽榔交阯使者亦食之詢之於人何<lb/>
為酷嗜如此答曰辟瘴下氣消食食乆頃刻不可無之<lb/>
無則口舌無味氣乃穢濁嘗與一醫論其故曰㯽榔能<lb/>
<pb n="KR2k0116_WYG_006-18a"/>
降氣亦能耗氣肺為氣府居膈上為華盖以掩腹中之<lb/>
穢乆食㯽榔則肺縮不能掩故穢氣升聞于輔頰之間<lb/>
常欲噉㯽榔以降氣實無益於瘴彼病瘴紛然非不食<lb/>
㯽榔也<lb/>
　　　老鮓<lb/>
南人以魚為鮓有十年不壞者其法以□及鹽麫雜漬<lb/>
盛之以甕甕口周為水池覆之以椀封之以水水耗則<lb/>
續如是故不透風鮓數年生白花似損壞者凡親戚贈<lb/>
<pb n="KR2k0116_WYG_006-18b"/>
遺悉用酒鮓唯以老鮓為至愛<lb/>
　　　異味<lb/>
深廣及溪峒人不問鳥獸蛇蟲無不食之其間異味有<lb/>
好有醜山有鼈名□竹有䑕名䶉鶬鸛之足腊而煑之<lb/>
鱘魚之唇活而臠之謂之魚䰟此其至珍者也至於遇<lb/>
蛇必捕不問短長遇䑕必執不别小大蝙蝠之可惡蛤<lb/>
蚧之可畏蝗蟲之微生悉取而燎食之蜂房之毒麻蟲<lb/>
之穢悉炒而食之蝗蟲之卵天蝦之翼悉鮓而食之此<lb/>
<pb n="KR2k0116_WYG_006-19a"/>
與甘帶嗜薦何異哉甚者則煑羊胃混不潔以為羮名<lb/>
曰青羮以試賔客之心客能忍食則大喜不食則以為<lb/>
多猜抑不知賔主之間果誰猜耶顧乃鮓鸎哥而腊孔<lb/>
雀矣<lb/>
　　　齋素<lb/>
欽人親死不食魚肉而食螃蠏車螯蠔螺之屬謂之齋<lb/>
素以其無血也海南黎人親死不食粥飯唯飲酒食生<lb/>
牛肉以為至孝在是<lb/>
<pb n="KR2k0116_WYG_006-19b"/>
　　　買水沽水<lb/>
欽人始死孝子披髪頂竹笠攜瓶甕持紙錢往水濵號<lb/>
慟擲錢于水而汲歸浴尸謂之買水否則隣里以為不<lb/>
孝今欽人日用以錢易水以充庖厨謂之沽水者避凶<lb/>
名也邕州溪峒則男女羣浴于川號泣而歸<lb/>
</p>
<p>
</p>
  </div>
</body>
</text>
</TEI>
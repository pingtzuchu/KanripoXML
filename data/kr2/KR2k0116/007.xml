<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>嶺外代答巻七</head>
    <p>
<pb n="KR2k0116_WYG_007-1a"/>
欽定四庫全書<lb/>
　嶺外代答巻七　　　　　宋　周去非　撰<lb/>
　　香門<lb/>
　　　沉水香<lb/>
沉香来自諸蕃國者真臘為上占城次之真臘種類固<lb/>
多以登流眉<hi>案范成大桂海虞衡志作丁流眉宋史作登流眉</hi>所産香氣味馨<lb/>
郁勝於諸蕃若三佛齊等國所産則為下岸香矣以婆<lb/>
羅蠻香為差勝下岸香味皆腥烈不甚貴重沉水者但<lb/>
<pb n="KR2k0116_WYG_007-1b"/>
可入藥餌交阯與占城隣境凡交阯沉香至欽皆占城<lb/>
也海南黎母山峒中亦名土沉香少大塊有如繭栗角<lb/>
如附子如芝菌如茅竹葉者皆佳至輕薄如紙者入水<lb/>
亦沉萬安軍在島正東鍾朝陽之氣香尤醖藉清逺如<lb/>
蓮花梅英之類焚一銖許氛翳彌室翻之四靣悉香至<lb/>
煤燼氣不焦此海南香之辨也海南自難得省民以一<lb/>
牛於黎峒博香一擔歸自差擇得沉水十不一二頃時<lb/>
香價與白金等故客不販而宦遊者亦不能多買中州<lb/>
<pb n="KR2k0116_WYG_007-2a"/>
但用廣州舶上蕃香耳唯登流眉者可相頡頏山谷香<lb/>
方率用海南沉香蓋識之耳若夫千百年之枯株中如<lb/>
石如杵如拳如肘如竒禽龜蛇如雲氣人物焚之一銖<lb/>
香滿半里不在此類矣<lb/>
　　　蓬莱香<lb/>
蓬莱香出海南即沉水香結未成者多成片如小笠及<lb/>
大菌之状極堅實状類沉香惟入水則浮氣稍輕清價<lb/>
亞沉香刳去其背帶木者亦多沉水<lb/>
<pb n="KR2k0116_WYG_007-2b"/>
　　　鷓鴣斑香<lb/>
鷓鴣斑香亦出海南蓬莱好箋香中槎牙輕鬆色褐黒<lb/>
而有白斑㸃㸃如鷓鴣臆上毛氣尤清婉<lb/>
　　　箋香<lb/>
箋香出海南者如蝟皮漁簔之状蓋出諸修治香之精<lb/>
鍾於刺端大扺以斧斫以為坎使膏液凝沍於痕中膏<lb/>
液垂而下結巉巖如攢針者海南之箋香也膏液湧而<lb/>
上結平闊如盤盂者蓬莱箋也其側結者必薄名曰蠏<lb/>
<pb n="KR2k0116_WYG_007-3a"/>
殻香廣東舶上生熟速結等香當在海南箋香之下<lb/>
　　　衆香<lb/>
光香出海北及交阯與箋香同多聚於欽州大塊如山<lb/>
石枯槎氣麤烈如焚松檜桂林供佛賓筵多用之　沉<lb/>
香出交阯以諸香草合和蜜調如薫衣香其氣温黁然<lb/>
微昏鈍　排草香出日南状如白茅香芬烈如麝香亦<lb/>
用以合香諸草香無及之者　橄欖香出廣州及北海<lb/>
橄欖朩節結成状如黒膠飴獨有清烈出塵之意品格<lb/>
<pb n="KR2k0116_WYG_007-3b"/>
在黄連楓香之上桂林東江有此居人采香賣之不能<lb/>
多得以純脂不雜木皮者為佳　欽香味猶淺薄其朩<lb/>
葉如冬青而差圎皮如楮皮而差厚花黄而小子青而<lb/>
黒人以斧斫木為坎膏凝於痕遂採以為香香之為香<lb/>
良苦哉<lb/>
　　　零陵香<lb/>
零陵香出猺洞及静江融州象州凡深山朩隂沮洳之<lb/>
地皆可種也逐節斷之而□<hi>案説文□傷也从戈才聲祖才切</hi>其節隨<lb/>
<pb n="KR2k0116_WYG_007-4a"/>
手生矣春暮開花結子即可割薫以烟火而隂乾之商<lb/>
人販之好事者以為座褥卧薦相傳言在嶺南不香出<lb/>
嶺則香謂之零陵香者静江舊屬零陵郡也<lb/>
　　　蕃梔子<lb/>
蕃梔子出大食國佛書所謂簷葡花是也海蕃乾之如<lb/>
染家之紅花也今廣州龍涎所以能香者以用蕃梔故<lb/>
也又深廣有白花全似梔子花而五出人云亦自西竺<lb/>
来亦名簷葡此説恐非是<lb/>
<pb n="KR2k0116_WYG_007-4b"/>
　　樂器門<lb/>
　　　平南樂<lb/>
廣西諸郡人多能合樂城郭村落祭祀婚嫁䘮塟無一<lb/>
不用樂雖耕田亦必口樂相之蓋日聞鼓笛聲也每嵗<lb/>
秋成衆招樂師敎習子弟聴其音韻鄙野無足聴唯潯<lb/>
州平南縣係古龔州有舊敎坊樂甚整異時有以敎坊<lb/>
得官亂離至平南敎土人合樂至今能傳其聲<lb/>
　　　猺樂器<lb/>
<pb n="KR2k0116_WYG_007-5a"/>
猺人之樂有盧沙銃鼓胡盧笙竹笛盧沙之制状如古<lb/>
簫編竹為之縱一横八以一吹八伊嚘其聲銃鼓乃長<lb/>
大腰鼓也長六尺以燕脂水為腔熊皮為面皷不響鳴<lb/>
以泥水塗面即復響矣胡盧笙攅竹於瓢吹之嗚嗚然<lb/>
笛韻如常笛差短大合樂之時衆聲雜作殊無翕然之<lb/>
聲而多繫竹筩以相團樂跳躍以相之<lb/>
　　　腰鼓<lb/>
静江腰鼓最有聲腔出於臨桂縣職由鄉其土特宜鄉<lb/>
<pb n="KR2k0116_WYG_007-5b"/>
人作窰燒腔鼓面鉄圈出於古縣其地産佳鐡鐡工善<lb/>
煆故圈勁而不褊其皮以大羊之革南多大羊故多皮<lb/>
或用蚺蛇皮鞔之合樂之際聲響特逺一二面鼓已若<lb/>
十面矣<lb/>
　　　銅鼓<lb/>
廣西土中銅鼓耕者屢得之其製正圎而平其面曲其<lb/>
腰状若烘籃又類宣座面有五蟾分據其上蟾皆累<lb/>
一大一小相負也周圍欵識其圎紋為古錢其方紋如<lb/>
<pb n="KR2k0116_WYG_007-6a"/>
織簟或為人形或如琰璧或尖如浮屠如玉林或斜如<lb/>
豕牙如鹿耳各以其環成章合其衆紋大類細畫圎陣<lb/>
之形工巧㣲宻可以玩好銅鼓大者闊七尺小者三尺<lb/>
所在神祠佛寺皆有之州縣用以為更㸃交阯嘗私買<lb/>
以歸復埋於山未知其何義也按廣州記云俚獠鑄銅<lb/>
為鼓唯以髙大為貴面闊丈餘不知所鑄果在何時按<lb/>
馬援征交阯得駱越銅鼓鑄為馬或謂銅鼓鑄在西京<lb/>
以前此雖非三代彞器謂鑄當三代時可也亦有極小<lb/>
<pb n="KR2k0116_WYG_007-6b"/>
銅鼓方二尺許者極可愛玩類為士夫搜求無遺矣<lb/>
　　　桂林儺<lb/>
桂林儺隊自承平時名聞京師曰静江諸軍儺而所在<lb/>
坊巷村落又自有百姓儺嚴身之具甚飾進退言語咸<lb/>
有可觀視中州装隊仗似優也推其所以然蓋桂人善<lb/>
製戯面佳者一直萬錢他州貴之如此宜其聞矣<lb/>
　　　白巾鼓樂<lb/>
南人難得烏紗率用白紵為巾道路彌望白巾也北人<lb/>
<pb n="KR2k0116_WYG_007-7a"/>
見之遽訝曰南瘴疾殺人殆比屋制服者歟又南人死<lb/>
亡隣里集其家鼓吹窮晝夜而制服者反於白巾上綴<lb/>
少紅線以表之嘗聞昔人有詩云簫鼓不分憂樂事衣<lb/>
冠難辨吉㓙人是也<lb/>
　　寳貨門<lb/>
　　　珠池<lb/>
合浦産珠之地名曰斷望池在海中孤島下去岸數十<lb/>
里池深不十丈蜑人没而得蚌剖而得珠取蚌以長繩<lb/>
<pb n="KR2k0116_WYG_007-7b"/>
繫竹藍攜之以没既拾蚌於籃則振繩令舟人汲取之<lb/>
没者亟浮就舟不幸遇惡魚一縷之血浮於水面舟人<lb/>
慟哭知其已𦵏魚腹也亦有望惡魚而急浮至傷股斷<lb/>
臂者海中惡魚莫如刺紗謂之魚虎蜑所甚忌也蜑家<lb/>
自云海上珠池若城郭然其中光恠不可向邇常有恠<lb/>
物哆口吐翕固神靈之所䕶持其中珠蚌終古不可得<lb/>
者蚌溢生於城郭之外故可採耳所謂珠熟之年者蚌<lb/>
溢生之多也然珠生熟年百不一二耗年皆是也珠熟<lb/>
<pb n="KR2k0116_WYG_007-8a"/>
之年蠻家不善為價冒死得之盡為黠民以升酒斗粟<lb/>
一易數兩既入其手即分為品等銖兩而賣之城中又<lb/>
經數手乃至都下其價遞相倍蓰至於不貲採珠在官<lb/>
有禁州以亷名謂其足以貪也史稱孟嘗守合浦珠乃<lb/>
大還為亷吏之應二十年前有守甚貪而珠亦大熟雖<lb/>
物理無騐然此以清名至今彼與草朩俱腐耳噫孰知<lb/>
孟嘗還珠之説非桞子厚復乳穴之説乎東廣海中亦<lb/>
有珠池偽劉置軍採之名媚川都死者甚多太祖皇帝<lb/>
<pb n="KR2k0116_WYG_007-8b"/>
平嶺南廢其郡為静江軍<lb/>
　　　蛇珠<lb/>
乾道初欽州村落婦人黄氏曬禾棚屋上忽一物飛鳴<lb/>
而來墜其髻上復墜禾中光曜奪目盤旋不已就取乃<lb/>
一大珠是夜光恠滿室隣里異之里正訪知而索焉不<lb/>
得聞之縣官其家懼取蒸熟光遂隠後欽有士人姓甯<lb/>
得與赴省以萬錢賒買徃都下賈胡嘆曰此蛇珠也惜<lb/>
哉甯以不售攜歸還黄今其珠故在置之盤中猶有㣲<lb/>
<pb n="KR2k0116_WYG_007-9a"/>
暈映盤<lb/>
　　　辟塵犀<lb/>
欽人有徃深山得大蜈蚣蛻一節尺餘堅如鐵石持歸<lb/>
鷄犬皆驚窓隙日影更無霏埃有博物者曰是所謂辟<lb/>
塵犀者耶<lb/>
　　　琥珀<lb/>
人云茯苓在地十年化為琥珀欽人田家鋤山忽遇琥<lb/>
珀初不知識或告之曰此琥珀也厥直頗厚其人持以<lb/>
<pb n="KR2k0116_WYG_007-9b"/>
徃博易塲賣之交阯驟致大富<lb/>
　　　硨磲<lb/>
南海有蚌屬曰硨磲形如大蚶盈三尺許亦有盈一尺<lb/>
以下者惟其大之為貴大則隆起之處心厚數寸切磋<lb/>
其厚可以為杯甚大雖以為瓶可也其小者猶可以為<lb/>
環佩花朶之属其不盈尺者如其形而琢磨之以為杯<lb/>
名曰瀲灔則無足尚矣佛書所謂硨磲者玉也南海所<lb/>
産得非竊取其名耶<lb/>
<pb n="KR2k0116_WYG_007-10a"/>
　　　龍涎<lb/>
大食西海多龍枕石一睡涎沫浮水積而能堅鮫人採<lb/>
之以為至寳新者色白稍久則紫甚久則黒因至番禺<lb/>
嘗見之不薫不蕕似浮石而輕也人云龍涎有異香或<lb/>
云龍涎氣腥能發衆香皆非也龍涎於香夲無損益但<lb/>
能聚烟耳和香而用真龍涎焚之一銖翠烟浮空結而<lb/>
不散座客可用一剪分烟縷此其所以然者蜃氣樓臺<lb/>
之餘烈也<lb/>
<pb n="KR2k0116_WYG_007-10b"/>
　　　大貝<lb/>
海南有大貝圎背而紫斑平面深縫縫之兩旁有横細<lb/>
縷䧟生縫中夲草謂之紫貝亦有小者大如指面其背<lb/>
㣲青大理國以為甲胄之飾且古以貝子為通貨又以<lb/>
為寳器陳之廟朝今南方視之與蚌蛤等古今所尚固<lb/>
不同耶<lb/>
　　金石門<lb/>
　　　生金<lb/>
<pb n="KR2k0116_WYG_007-11a"/>
廣西所在産生金融宜昭藤江濱與夫山谷皆有之邕<lb/>
州溪峒及安南境皆有金坑其所産多於諸郡邕管永<lb/>
安州與交阯一水之隔爾鵝鴨之屬至交阯水濱逰食<lb/>
而歸者遺糞類得金在吾境水濱則無矣凡金不自礦<lb/>
出自然融結於沙土之中小者如麥麩大者如豆更大<lb/>
如指面皆謂之生金昔江南遺趙韓王𤓰子金即此物<lb/>
也亦有大如鷄子者謂之金母得是者富固可知交阯<lb/>
金坑之利遂買吾民為奴今峒官之家以大斛盛金鎮<lb/>
<pb n="KR2k0116_WYG_007-11b"/>
宅博賽之戯一擲以金一杓為注其豪侈如此則其以<lb/>
金交結内外何所不可為矣古人欲使黄金與土同價<lb/>
者知夲之言也<lb/>
　　　丹砂水銀<lb/>
昔葛稚川為丹砂求為勾漏令以為仙藥在是故也勾<lb/>
漏今容州則知廣西丹砂非他地可比夲草金石部以<lb/>
湖北辰州所産為佳雖今世亦貴之今辰砂乃出沅州<lb/>
其色與廣西宜州所産相類色鮮紅而微紫與邕砂之<lb/>
<pb n="KR2k0116_WYG_007-12a"/>
深紫㣲黒者大異功效亦相懸絶盖宜山即辰山之陽<lb/>
故也雖然宜辰丹砂雖良要非仙藥葛稚川不求此也<lb/>
嘗聞邕州右江溪峒歸徳州大秀墟有金纒砂大如箭<lb/>
鏃而上有金線縷文乃真仙藥得其道者可用以變化<lb/>
形質試取以煉水銀乃見其異盖邕州燒水銀當砂十<lb/>
二三斤可燒成十斤其良者十斤真得十斤惟金纒砂<lb/>
八斤可得十斤不知此砂一經火力形質乃重何哉是<lb/>
砂也取毫末而齒之色如鮮血誠非辰宜可及邕州溪<lb/>
<pb n="KR2k0116_WYG_007-12b"/>
峒砂發之年中夜望之隐然火光滿山嗟夫稚川知之<lb/>
矣<lb/>
　　　煉水銀<lb/>
邕人煉丹砂為水銀以鐡為上下釜上釜盛砂隔以細<lb/>
眼鐡板下釜盛水埋諸地合二釜之口於地面而封固<lb/>
之灼以熾火丹砂得火化為霏霧得水配合轉而下墜<lb/>
遂成水銀然則水銀即丹砂也丹砂禀生成之性有隂<lb/>
陽之用能以獨體化為二體此其所以為聖也然丹經<lb/>
<pb n="KR2k0116_WYG_007-13a"/>
乃有真汞何哉余以為丹砂燒成水銀故已非真汞邕<lb/>
州右江溪峒歸徳州大秀墟有一丹穴真汞出焉穴中<lb/>
有一石壁人先鑿竅方二三寸許以一藥塗之有頃真<lb/>
汞自然滴出毎取不過半兩許所塗之藥今忘其名矣<lb/>
是色紅粉與水銀白青之色殊異其倍亦重於水銀嗟<lb/>
夫學仙得此其至寳歟<lb/>
　　　銀朱<lb/>
桂人燒水銀為銀朱以鐡為上下釜下釜如盤盂中置<lb/>
<pb n="KR2k0116_WYG_007-13b"/>
水銀上釜如盖頂施竅管其管上屈曲垂於外二釜函<lb/>
盖相得固臍既宻則别以水浸曲管之口以火灼下釜<lb/>
之底水銀得火則飛遇水則止火熯體乾白變而丹矣<lb/>
其上曰頭朱次曰次朱次者不免雜以黄丹也<lb/>
　　　銅<lb/>
史稱駱越多銅銀交州記曰越人鑄銅為舶廣州記曰<lb/>
俚獠鑄銅鼓聞交阯及占城等國王所居以銅為瓦信<lb/>
知南方多銅矣今邕州有銅固無幾而右江溪峒之外<lb/>
<pb n="KR2k0116_WYG_007-14a"/>
有一蠻峒銅所自出也掘地數尺即有礦故蠻人多用<lb/>
銅器嘗有獻説於朝欲與博易事下夲路諸司謂且生<lb/>
邊釁奏罷之<lb/>
　　　銅綠<lb/>
綠所在有之湖南之衡永廣東之韶廣西之邕皆有之<lb/>
蓋銅之苖裔也有融結於山巖翠綠可愛玩質如石者<lb/>
名石綠色鮮美淘取英華以共畫繪其次可飾棟宇又<lb/>
一種脆爛如碎土者名泥綠人不甚用<lb/>
<pb n="KR2k0116_WYG_007-14b"/>
　　　鉛粉<lb/>
西融州有鉛坑鉛質極美桂人用以制粉澄之以桂水<lb/>
之清故桂粉聲聞天下桂粉舊皆僧房罨造僧無不富<lb/>
邪僻之行多矣厥後經略司專其利嵗得息錢二萬緡<lb/>
以資經費羣僧乃徃衡嶽造粉而以下價售之亦名桂<lb/>
粉雖其色不若桂然桂以故發賣少遲<lb/>
　　　鍾乳<lb/>
静江多巖洞深者數里崗穴之中或髙不可踰或下不<lb/>
<pb n="KR2k0116_WYG_007-15a"/>
可隧石脉滴水風所不及悉成鍾乳風之所及雖曰結<lb/>
乳色乃麤黄不甚入藥鍾乳之産也乳床連延乳管倒<lb/>
垂漸鋭而長滴瀝未巳冰筯成列長者一二尺短者四<lb/>
五寸人以竹管仰挿而折取之煮以七復之重湯硏以<lb/>
三旬之玉槌試之肌紋以觀其細澄之灰池而亁其體<lb/>
日以烜之其色㣲輕紅真者細妙服之刀圭淪肌浹髓<lb/>
凡乳通如鵝管中無鴈齒或破如爪甲文如蝉翼者上<lb/>
也夲草所謂石鍾乳是也管無梢連石床者商孽也乳<lb/>
<pb n="KR2k0116_WYG_007-15b"/>
牀之石明潔如玉者孔公孽也三物夲同種夲草以石<lb/>
鍾乳居玉石上秩商孽孔公孽皆在中秩其功用必有<lb/>
優劣爾今廣西帥司所造鍾乳粉率二孽也所謂鵝管<lb/>
石盖什之一二耳鍾乳所産亦自有異有石乳有竹乳<lb/>
有茅乳石乳者生於石山石液相滋化而為乳色如冰<lb/>
玉是為最良竹乳者生於土石山洞其上生竹竹石相<lb/>
滋液化為乳其色稍青茅乳者生於土石山洞其上生<lb/>
茅茅液相滋化而為乳其色㣲黄皆可煮煉以為温藥<lb/>
<pb n="KR2k0116_WYG_007-16a"/>
未煉之乳體性皆寒且有石毒惟假湯火之功去其毒<lb/>
性乃能廢寒為温以成上藥今本草註家謂石乳温竹<lb/>
乳平茅乳寒此説恐未必然産乳之穴雖曰深逺未嘗<lb/>
有蛇虺居之夲草註家又謂深潤幽穴龍蛇毒氣所成<lb/>
斯大謬矣凡煮煉乳水人或誤飲能使人失音其毒如<lb/>
此<lb/>
　　　滑石<lb/>
静江猺峒中出滑石今本草所謂桂州滑石是也滑石<lb/>
<pb n="KR2k0116_WYG_007-16b"/>
在土其爛如泥出土遇風則堅白者如玉黒如蒼玉或<lb/>
琢為器用而潤之以油似與玉無辨者他路州軍頗愛<lb/>
重之桂人視之如土織布粉壁皆用在桂一斤直七八<lb/>
文而巳<lb/>
　　　石鷰<lb/>
石鷰生於石遇雷雨則震躍而出盖陽氣之感今湖南<lb/>
永州所産絶佳色黄而頭觜翅脊了了然廣西象州江<lb/>
濱石中亦有之凡石中有嵌生如海蚶者極多非真石<lb/>
<pb n="KR2k0116_WYG_007-17a"/>
鷰也<lb/>
　　　石蠏石蝦<lb/>
海南州軍海濱之地生石蠏軀殻頭足與夫巨螯宛然<lb/>
蝤蛑之形也又有石蝦亦宛然蝦形皆藥物之所湏也<lb/>
云是海沬所化理不可詰夲草石蠏能療目而石蝦治<lb/>
療未詳<lb/>
　　　石梅<lb/>
石梅生海中一叢數枝横斜瘦硬形色真楛梅也雖巧<lb/>
<pb n="KR2k0116_WYG_007-17b"/>
花工造作所不能及根所附著如覆菌或云夲是朩質<lb/>
為海水所化<lb/>
　　　石栢<lb/>
石栢生海中一幹極細上有一葉宛是側栢扶疎無小<lb/>
異根所附著如烏藥大抵皆化為石矣此與石梅雖未<lb/>
詳可入藥與否然皆竒物也<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>嶺外代荅巻九</head>
    <p>
<pb n="KR2k0116_WYG_009-1a"/>
欽定四庫全書<lb/>
　嶺外代荅巻九　　　　　宋　周去非　撰<lb/>
　　禽獸門<lb/>
　　　象<lb/>
交阯山中有石室唯一路可入周圍皆石壁交人先置<lb/>
芻豆于中驅一雌馴象入焉乃布甘蔗于道以誘野象<lb/>
象來食蔗則縱馴雌入野象羣誘之以歸既入因以巨<lb/>
石窒其門野象饑甚人乃縁石壁飼馴雌野象見雌得<lb/>
<pb n="KR2k0116_WYG_009-1b"/>
飼始雖畏之終亦狎而求飼益狎人乃鞭之以箠少馴<lb/>
則乘而制之凡制象必以鈎交人之馴象也正跨其頸<lb/>
手執鐵鈎以鈎其頭欲象左鈎頭右欲右鈎左欲却鈎<lb/>
額欲前不鈎欲象跪伏以鈎正案其腦復重案之痛而<lb/>
號鳴人見其號也遂以為象能聲喏焉人見其羣立而<lb/>
行列齊也不知其有鈎以前却左右之也盖象之為獸<lb/>
也形雖大而不勝痛故人得以數寸之鈎馴之久久亦<lb/>
解人意見乗象者來低頭跪膝人登其頸則奮而起行<lb/>
<pb n="KR2k0116_WYG_009-2a"/>
象頭不可俯頸不可回口隠於頥去地猶逺其飲食運<lb/>
動一以鼻為用鼻端深大可以開闔其中又有小肉夾<lb/>
雖芥子亦可拾也每以鼻取食即就爪甲擊去泥垢而<lb/>
後捲以入口其飲水亦以鼻吸而捲納諸口村落小民<lb/>
新篘熟野象逐香而來以鼻破壁而入飲人之大患也<lb/>
象足如柱無指而有爪甲登髙山下峻阪渡深水其形<lb/>
擁腫而乃㨗甚交人呼而驅之似能與之言者貢象之<lb/>
役一象不甚馴未幾病死呻吟數日將死回首指南而<lb/>
<pb n="KR2k0116_WYG_009-2b"/>
斃其能正邱首如此是亦非凡獸也欽州境内亦有之<lb/>
象行必有熟路人於路傍木上施機刃下屬于地象行<lb/>
觸機機刃下擊其身茍中其要害必死將死以牙觸石<lb/>
折之知牙之為身災也茍非要害則負刃而行肉潰刃<lb/>
脱乃已非其要害而傷其鼻者亦死盖其日用無非鼻<lb/>
傷之則療不可合能致死也亦有設陥穽殺之者去熟<lb/>
路丈餘側斜攻土以為穽使路如舊而象行不疑乃墮<lb/>
穽中世傳象能先知地之虚實非也第所經行必無虚<lb/>
<pb n="KR2k0116_WYG_009-3a"/>
土耳象目細畏火象羣所在最害禾稼人倉卒不能刺<lb/>
以長竹繫火逐之乃退象能害人羣象雖多不足畏惟<lb/>
可畏者獨象也不容於羣故獨行無畏遇人必肆其毒<lb/>
以鼻捲人擲殺則以足䠞人血透肌而以鼻吸飲人血<lb/>
人殺一象衆飽其肉惟鼻肉最羙爛而納諸糟邱片腐<lb/>
之食物之一雋也象皮可以為甲堅甚人或條截其皮<lb/>
硾直而乾之治以為杖至堅善云<lb/>
　　　虎<lb/>
<pb n="KR2k0116_WYG_009-3b"/>
虎廣中州縣多有之而市有虎欽州之常也城外水壕<lb/>
往往虎穴其間時出為人害村落則晝夜羣行不以為<lb/>
異余始至欽已見城北門衆逐虎頗訝之未幾白事提<lb/>
學司投宿寜越驛亭中率是虎跡余恠而問焉答曰吾<lb/>
與妻子卧壁下虎夜掉尾擊吾壁以鼻嗅人氣垂涎不<lb/>
去比還欽時雨潦壞城虎入城負大豕無虚夕因玩狎<lb/>
不復驚忽有虎晚入安逺縣衙坐戒石前守宿吏卒不<lb/>
以為意直相與揶揄之少焉緩歩陟廳吏卒始散乃知<lb/>
<pb n="KR2k0116_WYG_009-4a"/>
虎也<lb/>
　　　天馬<lb/>
邕州溪峒七源州有天馬山山上有野馬十餘疋疾迅<lb/>
若飛人不能邇熙寜間七源知州縱牝馬于山後生駒<lb/>
駿甚自後屢縱迄不可得矣<lb/>
　　　蠻馬<lb/>
南方諸蠻馬皆出大理國羅殿自杞特磨嵗以馬來皆<lb/>
販之大理者也龍羅張石方五部蕃族謂之淺蕃亦産<lb/>
<pb n="KR2k0116_WYG_009-4b"/>
馬馬乃大口項軟趾髙真駑駘爾唯地愈西北則馬愈<lb/>
良南馬狂逸奔突難於駕馭軍中謂之拚命擡一再馳<lb/>
逐則流汗被體不如北馬之耐然忽得一良者則北馬<lb/>
雖壯不可及也此豈西域之遺種也耶是馬也一疋直<lb/>
黄金數十兩茍有必為峒官所買官不可得矣蠻人所<lb/>
自乘謂之座馬往返萬里跬歩必騎駞負且重未嘗困<lb/>
乏蠻人寜死不以此馬予人盖一無此馬則不可返國<lb/>
所謂真堪託死生者聞南詔越睒之西産善馬日馳數<lb/>
<pb n="KR2k0116_WYG_009-5a"/>
百里世稱越睒駿者蠻人座馬之類也聞今溪峒有一<lb/>
黄淡色馬髙止四尺餘其耳如人指之小其目如垂鈴<lb/>
之大鞍轡將來體起拳筋一動其韁倐忽若飛跳墻越<lb/>
塹在乎一喝此馬本蠻王騎來偶病黄峒官以黄金百<lb/>
兩買而醫之後蠻王再來見之嘆息欲以金二百兩買<lb/>
去勿予之矣嘗有一勢力者欲强取之峒官鑿裂其蹄<lb/>
然不害於行也此馬希世之遇何止來十一於千萬哉<lb/>
謂可必得害事多矣<lb/>
<pb n="KR2k0116_WYG_009-5b"/>
　　　果下馬<lb/>
果下馬土産小駟也以出德慶之瀧水者為最髙不踰<lb/>
三尺駿者有兩脊骨故又號雙脊馬徤而善行又能辛<lb/>
苦瀧水人多孶牧嵗七月十五日則盡出其所蓄㑹江<lb/>
上馳騁角逐買者悉來聚觀㑹畢即議價交易它日則<lb/>
難得矣湖南邵陽營道等處亦出一種低馬短項如猪<lb/>
駑鈍不及瀧水兼亦稀有雙脊者<lb/>
　　　蠻犬<lb/>
<pb n="KR2k0116_WYG_009-6a"/>
蠻犬如獵狗警而猘諸蠻以馬互市於横山皆作茅舍<lb/>
野次謂之茅寮率攜一犬以自防盗莫敢近<lb/>
　　　猨<lb/>
猨有三種金線者黄玉面者黑純黑者面亦黑金線玉<lb/>
面皆難得或云純黑者雄金線者雌又云雄能嘯雌不<lb/>
能也子能抱持其母牢不可拆人取之射殺其母取其<lb/>
子子猶抱母皮不釋獵猨者可以戒也猨性不耐著地<lb/>
著地輙㵼以死煎附子汁與之即止登木好以兩臂攀<lb/>
<pb n="KR2k0116_WYG_009-6b"/>
枝上不甚用足終日纍纍然<lb/>
　　　白鹿<lb/>
欽州平野多鹿中有一鹿大軀長角玉雪其色嘗墮蘓<lb/>
氏網羅幾擒而逸淳熙乙未二月有野婦把一白麛鬻<lb/>
於市太守鄭以錢七百得之日取生牛乳飼之長大乃<lb/>
雌爾然馴狎可愛鄭求得張曲江進白鹿故事作纍金<lb/>
羈絡掩尾之飾將以進呈而不遂然欽之白鹿自昔有<lb/>
之不足異也南方野鹿成羣望人不去近逼之而後走<lb/>
<pb n="KR2k0116_WYG_009-7a"/>
性癡畏聞人氣人在上風其走必速下風則走遲獵者<lb/>
從下風逼射之<lb/>
　　　蜼<lb/>
深廣山中有獸似豹常仰視天雨則以尾窒鼻南人呼<lb/>
為倒鼻鼈捕得則寢處其皮士夫珍之以藉胡牀今冕<lb/>
服所畫蜼是也夫獸能以尾窒鼻禦雨斯亦智矣其登<lb/>
於三代之服章厥有由哉<lb/>
　　　人熊<lb/>
<pb n="KR2k0116_WYG_009-7b"/>
廣西有獸名人熊乃一長大人也被髪裸體手爪長鋭<lb/>
常以爪劃橄欖木取其脂液塗身厚數寸用以禦寒暑<lb/>
敵搏噬是獸也力能搏虎每踸踔而行道遇一木根必<lb/>
㧞去而後行登木而食橡栗必折盡而後巳余夜宿昭<lb/>
州灘下聞山中㧞木聲舟師急移舟宿逺岸問之曰人<lb/>
熊在山能即船害人又云徃年融州有人熊渡水人以<lb/>
為獸也拏舟刺之以鎗熊就水接鎗折之遂破人舟其<lb/>
在山中遇人則執人手以舌掩靣而笑少焉以爪抉人<lb/>
<pb n="KR2k0116_WYG_009-8a"/>
目睛而去嘗有人熊日坐于猺人之門猺人每投以飯<lb/>
因起機心以大木兩片𦂳合之中㭬一杙令兩木中開<lb/>
次日人熊至見杙而怒跨坐拔去杙而兩木合正害其<lb/>
勢乃死猺人急去木以米泔洗地繼而雌至求雄莫辨<lb/>
所殺之處遂不為害不然雖猺人亦不可得而安居矣<lb/>
　　　山猪<lb/>
山猪即毫猪身有棘刺能振發以射人三二百為羣以<lb/>
害苗稼州峒中甚苦之<lb/>
<pb n="KR2k0116_WYG_009-8b"/>
　　　花羊<lb/>
花羊南中無白羊多黄褐白斑如黄牛又有一種深褐<lb/>
黑脊白斑全似鹿羣放山谷望之真鹿也肴饌中羊皮<lb/>
率青黯可憎以無白羊故也<lb/>
　　　綿羊<lb/>
綿羊出邕州溪峒及諸蠻國與朔方胡羊不異有白黑<lb/>
二色毛如蠒纊剪毛作氊尤勝朔方所出者<lb/>
　　　大狸<lb/>
<pb n="KR2k0116_WYG_009-9a"/>
凡狸之類不一多有穴於城郭園林者其大倍猫身有<lb/>
黑㸃鳴號洶厲處處有之邕别有一種大狸其毛色如<lb/>
金錢豹但其錢差大耳彼人云嵗久則為豹其文先似<lb/>
之矣此皮可以寢及覆胡牀其大幾及豹也<lb/>
　　　風狸<lb/>
風狸狀如黄猨食蜘蛛書則拳曲如蝟遇風則飛行空<lb/>
中其溺及乳汁主治風疾竒効有野夫籠一枚詣賔守<lb/>
劉仔任道晝伏不動夜則奔躍於籠中不休需錢五十<lb/>
<pb n="KR2k0116_WYG_009-9b"/>
千劉笑郤之<lb/>
　　　仰䑕<lb/>
欽州有䑕形如猪黑身白腹仰生土中攻土而行逆順<lb/>
前却迅疾難捕人見土面迤邐墳起即知其為䑕急以<lb/>
钁斷其前後夾掘而擒之不然一聞钁聲退而逝矣<lb/>
　　　香䑕<lb/>
香䑕至小僅如指擘大穴於柱中行地上疾如激箭官<lb/>
舍中極多<lb/>
<pb n="KR2k0116_WYG_009-10a"/>
　　　石䑕<lb/>
石䑕專食山豆根賔州人捕得以其腹乾之治咽喉疾<lb/>
效如神功用勝山豆根謂之石䑕肚<lb/>
　　　麝香<lb/>
自邕州溪峒來者名土麝氣臊烈不及西香然比年西<lb/>
香多偽雜一臍化為十數枚豈復有香南麝氣味雖劣<lb/>
以不多得得為珍貨不暇作偽入藥宜有力<lb/>
　　　懶婦<lb/>
<pb n="KR2k0116_WYG_009-10b"/>
懶婦世傳織婦慵懶者所化狀如山猪而小喜食禾苗<lb/>
田夫以機軸織絍之噐掛田所則不復近安平七源等<lb/>
州有之<lb/>
　　　山獺<lb/>
山獺出宜州溪峒俗傳為補助要藥峒人云獺性淫毒<lb/>
山中有此物凡牝獸悉避去獺無偶抱木而枯峒獠尤<lb/>
貴重云能解藥箭毒中箭者硏其骨少許傅治立消一<lb/>
枚直金一兩人或來買但得殺死者功力甚劣抱木枯<lb/>
<pb n="KR2k0116_WYG_009-11a"/>
者土人自稀得之徒有其説而已<lb/>
　　　山鳯凰<lb/>
鳯凰生丹穴丹穴南方也今邕州溪峒髙崖之上人跡<lb/>
不至之處乃有鳯凰巢焉五色成章大逾孔雀如今所<lb/>
畫而頭特大百鳥遇之必環列而立其頂之冠常盛水<lb/>
雌雄更飲未始下人間南人謂之山鳯凰石湖虞衡志<lb/>
云兩江深林有卵雄者以木枝襍桃膠封其雌于巢獨<lb/>
留一竅雄飛來食以飼之子成即發封不成窒竅殺之<lb/>
<pb n="KR2k0116_WYG_009-11b"/>
此亦暴物<lb/>
　　　孔雀<lb/>
孔雀世所常見者中州人得一則貯之金屋南方乃腊<lb/>
而食之物之賤于所産者如此膽能殺人以膽一滴霑<lb/>
于酒盞之臀而酌以飲人亦死前志謂南方有大雀五<lb/>
色成文為鸞凰之屬孔者大也豈是物與<lb/>
　　　鸚鵡<lb/>
占城産五色鸚鵡唐太宗時環王所獻是也案傳謂能<lb/>
<pb n="KR2k0116_WYG_009-12a"/>
訴寒有詔還之環王國即占城也余在欽嘗于聶守見<lb/>
白鸚鵡紅鸚鵡白鸚鵡大如小鵝羽毛有粉如蝴蝶翅<lb/>
紅鸚鵡其色正紅尾如烏鳶之尾然皆不能言徒有其<lb/>
表爾欽州富有鸚哥頗慧易教土人不復雅好唯福建<lb/>
人在欽者時或教之歌詩乃真成閩音此禽南州羣飛<lb/>
如野鳥舉網掩羣臠以為鮓物之不幸如此<lb/>
　　　烏鳯<lb/>
烏鳯如喜鵲色紺碧頸毛類雄雞鬃頭有冠尾垂二弱<lb/>
<pb n="KR2k0116_WYG_009-12b"/>
骨各長一尺四五寸其杪始有羽毛一簇冠尾絶異大<lb/>
略如鳯鳴聲清越如笙簫能度曲妙合宮商教之精熟<lb/>
者至能終一闋又能為百蟲之音生左右江溪峒中極<lb/>
難得飼以生物故又難蓄南方珍禽之尤然書傳未之<lb/>
紀當為難得人罕識云<lb/>
　　　秦吉了<lb/>
秦吉了如鴝鵒紺黑色丹咮黄距目下連頂有深黄文<lb/>
頂毛有縫如人分髪能人言及咳𠻳謳吟聞百蟲音隨<lb/>
<pb n="KR2k0116_WYG_009-13a"/>
輙效學比鸚鵡尤慧大扺鸚鵡聲如児女秦吉了聲則<lb/>
如丈夫出邕州溪峒中唐書林邑出結遼鳥林邑今占<lb/>
城去邕欽州但隔交阯疑即吉了也白樂天諷諫又自<lb/>
有秦吉了詩<lb/>
　　　翡翠<lb/>
翡翠産于深廣山澤間穴巢于水次一壑之水止一雌<lb/>
雄外有一焉必争界而死闘人乃用其機養一媒擎諸<lb/>
左手以行澤中翡翠見之就手格闘不復知有人也乃<lb/>
<pb n="KR2k0116_WYG_009-13b"/>
以右手取羅掩之無能脱者邕州右江産一等翡翠其<lb/>
背毛悉是翠茸窮侈者用以撚織<lb/>
　　　鴈<lb/>
雁秋南春北謂之陽鳥吳中太湖雖盛夏亦有留雁盖<lb/>
太湖深處至凉且有魚蚌可戀也衡陽有回雁峯云雁<lb/>
至此不復南征余在静江數年未嘗見一雁益信有回<lb/>
雁之説盖靜江雖無瘴癘而深冬多類淺春故雁不至<lb/>
況于深廣常燠之地乎<lb/>
<pb n="KR2k0116_WYG_009-14a"/>
　　　靈鶻<lb/>
邕州有禽曰靈鶻狀如啄木而差大巢于木穴生子其<lb/>
中人以木窒其穴鶻至無所歸乃至地禹歩俄而所窒<lb/>
躍去乃得入穴其後以灰布地而窒其穴欲觀其歩而<lb/>
效之鶻既歩急以爪畫歩而入穴人欲效之無由<lb/>
　　　骨噪<lb/>
邕州有禽曰骨噪似竹雞生茅茨中人即其巢<hi>原本闕三字</hi>
折其骨母乃<hi>原本闕一字</hi>藥如馬腦大方寸許<hi>原本闕三字</hi>之骨<lb/>
<pb n="KR2k0116_WYG_009-14b"/>
復能歩人逐其母奪其葯竟不知<hi>原本闕三字</hi>以用但以囊<lb/>
盛藥為小児辟惡久而藥亦復不見謹収不過<hi>原本闕</hi>
　　　鴆<lb/>
邕州溪峒深山有鴆鳥形如鵶而差大黑身紅目音如<lb/>
羯鼓唯食毒蛇鴆禹歩遇蛇其聲邦邦然蛇入石穴鴆<lb/>
於穴外禹歩有頃石碎吞之凡有鴆山草木悉枯鴆集<lb/>
于石其石必裂或云鴆秋冬脱羽人以銀作爪勾取致<lb/>
之銀瓶否則手爛欲加鴆于人以一羽致酒即死<lb/>
<pb n="KR2k0116_WYG_009-15a"/>
　　　春蟲<lb/>
白鳥鶬鸛之屬秋則自北而南春則自南而北猶鴈然<lb/>
而地不同静江府人謂之春蟲欽州盖春蟲南歸之地<lb/>
也靜江之興安靈川縣其人善捕池塘平野髙木淺林<lb/>
無非機穽春蟲北出必過二縣欲宿彷徨不敢下其捕<lb/>
法云先馴一春蟲為媒則於水塘遍揷偽禽若啄若立<lb/>
之勢以為之誘又於塘側跨水結小低屋以蔽人形每<lb/>
晚殺小蝦蟇數籃置之小屋中忽見春蟲羣飛縱媒誘<lb/>
<pb n="KR2k0116_WYG_009-15b"/>
之以下其媒能前後邀截必誘入塘乃止噫此禽真賣<lb/>
友者耶春蟲既巳下人乃於小屋中暗擲蝦蟇媒先來<lb/>
食人乃設機械暗於水中鈎其脚而取之其為械也製<lb/>
鐵鈎如鸛觜當其折曲處又折為小環如鵝目令稍缺<lb/>
可以鈎䧟春蟲之脛於鈎之柄立小梃寸許以為暗行<lb/>
水中度春蟲近屋取食人以鐵鈎暗鈎其足脛㣲掣鈎<lb/>
令脛陷入小環而不得脱乃急於水裏拽入小屋㧞其<lb/>
六翮復縱焉已不能飛姑留之以疑衆禽少留乃得以<lb/>
<pb n="KR2k0116_WYG_009-16a"/>
次取之<lb/>
　　　鶉子<lb/>
廣西海山多鶉雷化間羅為鮓至富也鶉乃海中黄魚<lb/>
所化成者黄魚當秋冬羽翼已化于水中俟北風拍岸<lb/>
遂登岸成鶉便能行入茅葦海南人捕得黄魚有半化<lb/>
為鶉者莊周鵾鵬之喻小大不同其義一也余嘗推其<lb/>
為物未有非類而能化者鳥魚皆生於隂豈非質異而<lb/>
性同歟<lb/>
<pb n="KR2k0116_WYG_009-16b"/>
　　　闘雞<lb/>
芥肩金距之技見於傳而未之覩也余還自西廣道番<lb/>
禺乃得見之番禺人酷好闘雞諸番人尤甚雞之産番<lb/>
禺者特鷙勁善闘其人飼養亦甚有法闘打之際各有<lb/>
術數注以黄金觀如堵墻也凡雞毛欲踈而短頭欲𦂳<lb/>
而小足欲直而大身欲竦而長目欲深而皮厚徐歩耽<lb/>
視毅不妄動望之如木雞如此者每闘必勝人之養雞<lb/>
也結草為墪使立其上則足嘗定而不傾置米髙於其<lb/>
<pb n="KR2k0116_WYG_009-17a"/>
頭使聳膺髙啄則頭常豎而觜利割截冠緌使敵雞無<lb/>
所施其觜剪刷尾羽使臨闘易以盤旋常以翎毛攪入<lb/>
雞喉以去其涎而掬米飼之或以水噀兩腋調飼一一<lb/>
有法至其闘也必令死闘勝負一分死生即異盖闘負<lb/>
則䘮氣終身不復能闘即為鼎實矣然常勝之雞亦必<lb/>
早衰以其每闘屢濵死也闘雞之法約為三間始闘少<lb/>
頃此雞失利其主抱雞少休去涎飲水以養其氣是為<lb/>
一間再闘而彼雞失利彼主亦抱雞少休如前養氣而<lb/>
<pb n="KR2k0116_WYG_009-17b"/>
復闘又為一間最後一間兩主皆不得與二雞之勝負<lb/>
生死決矣雞始闘奮擊用距少倦則盤旋相啄一啄得<lb/>
所觜牢不捨副之以距能多如是者必勝其主喜見於<lb/>
色蕃人之闘雞乃又甚焉所謂芥肩金距真用之其芥<lb/>
肩也末芥子掺于雞之肩腋兩雞半闘而倦盤旋伺便<lb/>
互刺頭腋下翻身相啄以有芥子能眯敵雞之目故用<lb/>
以取勝其金距也薄刃如爪鑿柄於雞距奮擊之始一<lb/>
揮距或至斷頭盖金距取勝於其始芥肩取勝於其終<lb/>
<pb n="KR2k0116_WYG_009-18a"/>
季孫於此能無怒耶小人好勝為此凶毒使㣲物不得<lb/>
生自三代已然<lb/>
　　　長鳴雞<lb/>
長鳴雞自南詔諸蠻來一雞直銀一兩形矮而大羽毛<lb/>
甚澤音聲圓長一鳴半刻<lb/>
　　　潮雞<lb/>
廣州有潮雞潮至則啼身小足矮昔余襄公靖詩云客<lb/>
聼潮雞迷早夜人瞻颶母識隂晴是也<lb/>
<pb n="KR2k0116_WYG_009-18b"/>
　　　枕雞<lb/>
欽州有小禽一種大如初生雞兒毛翎純黑項下有横<lb/>
白毛向晨必啼如雞聲而細人置之枕間以之司晨亦<lb/>
名曰鶉子余命曰枕雞<lb/>
　　　飜毛雞<lb/>
雞翮翎皆飜生彎彎向外雌雄皆然二廣皆有之<lb/>
</p>
<p>
</p>
  </div>
</body>
</text>
</TEI>
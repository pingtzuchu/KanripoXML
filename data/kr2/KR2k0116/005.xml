<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>嶺外代答巻五</head>
    <p>
<pb n="KR2k0116_WYG_005-1a"/>
欽定四庫全書<lb/>
　嶺外代答巻五　　　　　宋　周去非　撰<lb/>
　　財計門<lb/>
　　　廣右<graphic n="KR1193" url="https://raw.githubusercontent.com/kanripo/KR-Gaiji/master/images/KR1193.png" mimeType="image/png"/>計<lb/>
今日廣右<graphic n="KR1193" url="https://raw.githubusercontent.com/kanripo/KR-Gaiji/master/images/KR1193.png" mimeType="image/png"/>計在鹽而巳鹽場濵海以舟運於廉州石<lb/>
康倉客販西鹽者自廉州陸運至鬱林州而後可以舟<lb/>
運斤兩重於東鹽而商人猶艱之自改行官賣運使姚<lb/>
孝資頤仲實當是任乃置十萬倉于鬱林州官以牛車<lb/>
<pb n="KR2k0116_WYG_005-1b"/>
自廉州石康倉運鹽貯之庶一水可散于諸州凡請鹽<lb/>
之州曰静江府融宜邕賔横栁象貴鬱林昭賀梧藤潯<lb/>
容州各以歲額來請静江歲額八千籮融二千七百籮<lb/>
宜四千三百九十邕七千五百賔二千五百栁三千五<lb/>
百有竒象三千横二千七百貴三千一百有竒鬱林三<lb/>
千昭三千九百賀五千梧二千藤二千五百潯三千容<lb/>
三千凡五萬八千二百籮有竒<hi>按此文原本有錯簡今移正</hi>取其息<lb/>
以八分歸漕司二分歸本州又海南四州軍及欽廉雷<lb/>
<pb n="KR2k0116_WYG_005-2a"/>
化高皆産鹽州軍昔賣漕司二分鹽亦以八分息歸漕<lb/>
司通前十六州請鹽于十萬倉者凡七萬餘籮絶長補<lb/>
短漕司歲得錢六十五萬五千六百餘緡而歲支錢七<lb/>
十三萬二千餘緡又以向者存留鹽本錢充之每籮八<lb/>
百足七萬餘籮當得七萬餘緡省以充漕計厥後張南<lb/>
軒爲帥乃請于朝以三分鹽息予諸州而免諸州民户<lb/>
苖米每一石取二斗之耗後以諸郡實賣數奏請其額<lb/>
稍减<lb/>
<pb n="KR2k0116_WYG_005-2b"/>
　　　廣西鹽法<lb/>
廣西土瘠民貧並邉多㓂自儂智高平朝廷歲賜湖北<lb/>
衣絹四萬二千匹湖南絁一萬五千匹綿一萬兩廣東<lb/>
米一萬二千石提鹽司鹽一千五百斤韶州涔水場銅<lb/>
五十萬斤付本路鑄錢一十五萬緡總計諸處贍給廣<lb/>
西凡一百一十餘萬緡祖宗蓋以廣右西南二邉接近<lb/>
化外養兵積威不可不素具故使常有餘力也自南渡<lb/>
以來廣西以鹽自給宣和五年巳詔廣東西路各置提<lb/>
<pb n="KR2k0116_WYG_005-3a"/>
舉官歲賣鹽固無定額至是漕司乃得取其贏餘紹興<lb/>
八年詔二廣鹽通行客鈔專置提舉一員于廣州盡領<lb/>
兩路鹽事又以西路逺濶又令廣西提刑兼領西路鹽<lb/>
事時楊么擾洞庭淮鹽不通於湖湘故廣西鹽得以越<lb/>
界一歲賣及八萬籮每籮一百斤朝廷遂爲歲額每一<lb/>
籮鈔錢五緡歲得四十萬緡歸于大農内有八萬四千<lb/>
四百緡付廣西經略司買馬三萬緡應副湖北靖州十<lb/>
萬緡以贍鄂州大軍餘悉上供於是漕計大絀無以備<lb/>
<pb n="KR2k0116_WYG_005-3b"/>
邉乃取諸郡民間稅米等第撥往邉州輸納别以錢和<lb/>
糴充諸郡歲計每一石爲錢五百足邉州宿兵歲餉二<lb/>
十三萬二千餘石而邉州止管稅米一十一萬九千餘<lb/>
石故不免科撥他郡至紹興十一年民以病告乞將支<lb/>
移邉州米就本州納錢漕司上請從之每石折錢四緡<lb/>
足盡貯于漕司辛字庫用以支付邉州漕計大優議者<lb/>
謂邉郡米一石價止數百錢遂裁减至二緡而漕計猶<lb/>
有餘也時淮鹽巳通於湖湘客鈔遂不登額提刑兼司<lb/>
<pb n="KR2k0116_WYG_005-4a"/>
極力招誘歲止賣及五萬籮言事者又謂客鈔既不登<lb/>
額不若復令漕司自賣官鹽而除民折米和糴之擾於<lb/>
是廣西漕臣復領本路鹽事而東鹽不得入西路矣廣<lb/>
東鹽額大虧屢請于朝乞復通客鈔以爲廣東産鹽多<lb/>
而食鹽少廣西産鹽少而食鹽多東鹽入西散往諸州<lb/>
有一水之便西路産鹽之州水陸不便異時西路客人<lb/>
樂請東鹽占額爲多今西路以鹽利自專則東鹽坐虧<lb/>
課額朝廷從其請又爲廣西畫所以爲歲計者曰舊額<lb/>
<pb n="KR2k0116_WYG_005-4b"/>
廣東十萬籮廣西八萬籮増收鈔錢一緡省可得一十<lb/>
八萬緡省謂之漕計錢舊法廣西鹽户納鹽一籮官支<lb/>
本錢一千八百足後爲官吏侵刻止支二三百今實支<lb/>
一千足官截取八百足謂之存留鹽本錢計西路八萬<lb/>
籮又得八萬二千緡省而西路元額八萬籮客人入納<lb/>
四十萬緡省如是則通可得六十六萬二千緡盡付廣<lb/>
西漕司内取二十餘萬緡充買馬并鄂靖州之費餘四<lb/>
十五萬餘緡以之充廣西歲計廣西舊額八萬籮止及<lb/>
<pb n="KR2k0116_WYG_005-5a"/>
五萬今遂指爲實賣之數又於上收増鈔錢減刻鹽本<lb/>
錢是以虛數較之實數歲當虧錢二十一萬六千緡此<lb/>
豈細事也哉范石湖作帥抗䟽請復官賣其說曰官自<lb/>
賣鹽不過奪商人之利以利官而民無折米之患往日<lb/>
西路賣及八萬籮今爲虛數矣只於實賣及五萬籮爲<lb/>
率而權以廣西鹽價每一斤以一百四十文足爲率歲<lb/>
可得七十餘萬緡足計九十餘萬緡省霈乎其有餘矣<lb/>
其道約而易行其說簡而易明嚴抑配之法杜侵欺之<lb/>
<pb n="KR2k0116_WYG_005-5b"/>
弊俾法乆而不壊誠長利也朝廷始疑而後從之廣東<lb/>
申乞不巳又爲東路歲認發東鹽入界鈔錢之數二萬<lb/>
四千六百餘緡其議遂定然漕計優裕實范公之力也<lb/>
　　　經略司買馬<lb/>
自元豐間廣西帥司巳置幹辦公事一員于邕州專切<lb/>
提舉左右江峒丁同措置買馬紹興三年置提舉買馬<lb/>
司于邕六年令帥臣兼領今邕州守臣提㸃買馬經幹<lb/>
一員置廨于邕者不廢也實掌買馬之財其下則有右<lb/>
<pb n="KR2k0116_WYG_005-6a"/>
江二提舉東提舉掌等量蠻馬兼收買馬印西提舉掌<lb/>
入蠻界招馬有同廵檢一員亦駐劄横山寨候安撫上<lb/>
邉則率甲兵先往境上警䕶諸蕃入界有知寨主簿都<lb/>
監三員同主管買馬錢物産馬之國曰大理自把特磨<lb/>
羅殿毗那羅孔謝蕃膝蕃等每冬以馬叩邉買馬司先<lb/>
遣招馬官賫錦繒賜之馬將入境西提舉出境招之同<lb/>
廵檢率甲士往境上䕶之既入境自泗城州行六日至<lb/>
横山寨邕守與經幹盛備以往與之互市蠻幕譙門而<lb/>
<pb n="KR2k0116_WYG_005-6b"/>
坐不與蠻接也東提舉乃與蠻首坐于庭上羣蠻與吾<lb/>
六校博易等量于庭下朝廷歲撥本路上供錢經制錢<lb/>
鹽鈔錢及廉州石康鹽成都府錦付經略司爲市馬之<lb/>
費經司以諸色錢買銀及回易他州金錦綵帛盡往博<lb/>
易以馬之高下視銀之重輕鹽錦綵繒以銀定價歲額<lb/>
一千五百疋分爲三十綱赴行在所紹興二十七年令<lb/>
馬綱分往江上諸軍後乞添綱令元額之外凡添買三<lb/>
十一綱蓋買三千五百疋矣此外又擇其權竒以入内<lb/>
<pb n="KR2k0116_WYG_005-7a"/>
廐不下十綱馬政之要大略見此<lb/>
　　　宜州買馬<lb/>
馬産于大理國大理國去宜州十五程爾中有險阻不<lb/>
得而通故自把羅殿皆販馬于大理而轉賣于我者也<lb/>
羅殿甚邇於邕自把實隔逺焉自把之人強悍歲常以<lb/>
馬假道于羅殿而來羅殿難之故數致争然自把雖逺<lb/>
於邕而乃邇於宜特隔南丹州而巳紹興三十一年自<lb/>
把與羅殿有争乃由南丹徑驅馬直抵宜州城下宜人<lb/>
<pb n="KR2k0116_WYG_005-7b"/>
峻拒不去帥司爲之量買三綱與之約曰後不許此來<lb/>
自是有獻言于朝宜州買馬良便下廣西帥臣議前後<lb/>
帥臣皆以宜州近内地不便本朝隄防外夷之意可爲<lb/>
宻矣高麗一水可至登萊必令自明州入貢者非故迂<lb/>
之也政不欲近耳今邕州横山買馬諸蠻逺來入吾境<lb/>
内見吾邉面濶逺覊縻州數十爲國藩蔽峒丁之强足<lb/>
以禦侮而横山敻然逺在邕城七程之外置寨立闗傍<lb/>
引左右江諸寨丁兵㑹合彈壓買馬官親帶甲士以臨<lb/>
<pb n="KR2k0116_WYG_005-8a"/>
之然後與之爲市其形勢固如此今宜州之境虎頭關<lb/>
也距宜城不三百里一過虎關險阻九十里不可以放<lb/>
牧過此即是天河縣平易之地巳逼宜城矣此其可哉<lb/>
　　　馬綱<lb/>
蠻馬入境自泗城州至横山寨而止馬之來也渉地數<lb/>
千里瘠甚蠻縛其四足拽仆之㗖鹽二斤許縱之旬日<lb/>
自肥矣官旣買馬分定綱數經略司先下昭賀藤容高<lb/>
雷化欽廉宜栁融貴潯鬱林州差見任使臣三十三人<lb/>
<pb n="KR2k0116_WYG_005-8b"/>
前來横山押馬不足聽募寄居待闕官常綱馬一綱五<lb/>
十疋進馬三十疋每綱押綱官一員將校五人醫獸一<lb/>
人牽馬兵士二十五人進馬綱則十五人蓋一人牽二<lb/>
馬也諸州差官兵既定押馬官借請贍家錢二百餘緡<lb/>
將校軍兵各有借請前往横山寨提㸃買馬司公參既<lb/>
領綱則自横山七程至邕州又十八程至經略司公參<lb/>
呈驗綱馬經略司覆量尺寸加以火印養之馬務以觀<lb/>
馬之羸壮體察押馬使臣之能否而進退之遂再分綱<lb/>
<pb n="KR2k0116_WYG_005-9a"/>
責領發往行在或江上諸軍交納沿路州縣皆有馬務<lb/>
爲之宿程有口食券草料爲人馬之湏費既至朝廷又<lb/>
有賞罰以勸懲之凡全綱不死損者押綱官轉一官减<lb/>
三年磨勘死損三分者有降官之罰其餘賞罰有差將<lb/>
校軍兵各以所牽馬爲賞罰賞則補以階級不願則請<lb/>
錢罰則加杖而遣之然而押馬亦有法焉其法買鹽留<lb/>
以自隨每日晚以鹽數兩㗖之自然水草調而無疾此<lb/>
求全綱之法也大抵押馬乃武臣軍校速化之途而副<lb/>
<pb n="KR2k0116_WYG_005-9b"/>
尉累以賞轉至正使者不可勝數<lb/>
　　　邕州横山寨博易場<lb/>
蠻馬之來他貨亦至蠻之所賫麝香胡羊長鳴鷄披氊<lb/>
雲南刀及諸藥物吾商賈所賫錦繒豹皮文書及諸竒<lb/>
巧之物於是譯者平價交市招馬官乃私置場于家盡<lb/>
攬蠻市而輕其征其入官場者什纔一二耳隆興甲申<lb/>
勝㢗子昭爲邕守有智數多遣邏卒於私路口邀截商<lb/>
人越州輕其稅而留其貨爲之品定諸貨之價列賈區<lb/>
<pb n="KR2k0116_WYG_005-10a"/>
於官場至開場之日羣商請貨于官依官所定價與蠻<lb/>
爲市不許减價先售悉驅譯者導蠻恣買遇夜則次日<lb/>
再市其有不售許執覆監官减價博易諸商之事既畢<lb/>
官乃抽解併收稅錢賞信罰必官吏不敢乞取商亦無<lb/>
他縻費且無冐禁之險時邕州寛裕而人皆便之<lb/>
　　　邕州永平寨博易場<lb/>
邕州右江永平寨與交阯爲境隔一澗耳其北有交阯<lb/>
驛其南有宣和亭就爲博易場永平知寨主管博易交<lb/>
<pb n="KR2k0116_WYG_005-10b"/>
人日以名香犀象金銀鹽錢與吾商易綾綿羅布而去<lb/>
凡來永平者皆峒落交人遵陸而來所賫必貴細唯鹽<lb/>
麤重然鹽止可易布爾以二十五斤爲一籮布以邕州<lb/>
武縁縣所産狹幅者其人亦淳朴非若永安州交人至<lb/>
欽者之狡若右江又有湳江柵與交阯蘇茂州爲鄰亦<lb/>
時有少博易則湳江廵防主之<lb/>
　　　欽州博易場<lb/>
凡交阯生生之具悉仰于欽舟楫往來不絶也博易場<lb/>
<pb n="KR2k0116_WYG_005-11a"/>
在城外江東驛其以魚蚌來易斗米尺布者謂之交阯<lb/>
蜑其國富商來博易者必自其邊永安州移牒于欽謂<lb/>
之小綱其國遣使來欽因以博易謂之大綱所賫乃金<lb/>
銀銅錢沉香光香熟香生香真珠象齒犀角吾之小商<lb/>
近販紙筆米布之屬日與交人少少博易亦無足言唯<lb/>
富商自蜀販錦至欽自欽易香至蜀歲一往返每博易<lb/>
動數千緡各以其貨互緘踰時而價始定既緘之後不<lb/>
得與他商議其始議價天地之不相侔吾之富商又日<lb/>
<pb n="KR2k0116_WYG_005-11b"/>
遣其徒爲小商以自給而築室反耕以老之彼之富商<lb/>
頑然不動亦以持乆困我二商相遇相與爲杯酒歡乆<lb/>
而降心相從儈者乃左右漸加抑揚其價相去不逺然<lb/>
後兩平焉官爲之秤香交錦以成其事既博易官止收<lb/>
吾商之征其征之也約貨爲錢多爲虛數謂之綱錢每<lb/>
綱錢一千爲實錢四百即以實錢一緡征三十焉交人<lb/>
本淳朴吾人詐之於權衡低昂之間其後至三遣使較<lb/>
定博易場秤邇年永安州人狡特甚吾商之詐彼也率<lb/>
<pb n="KR2k0116_WYG_005-12a"/>
以生藥之僞彼則以金銀雜以銅至不可辨香則漬以<lb/>
鹽使之能沉水或鑄鉛于香竅以沉之商人率堕其數<lb/>
中矣<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>嶺外代答巻二</head>
    <p>
<pb n="KR2k0116_WYG_002-1a"/>
欽定四庫全書<lb/>
　嶺外代答巻二　　　　　宋　周去非　撰<lb/>
　　外國門上<lb/>
　　　安南國<lb/>
交阯本秦象郡漢唐分置巳見於百粤故地首篇境内<lb/>
偽置四府十三州三寨府曰都䕶大通清化富良州曰<lb/>
永安永泰萬春豐道太平清化乂安遮風茶盧安豐蘇<lb/>
州茂州諒州寨曰和寧大盤新安大抵清化遮風乂安<lb/>
<pb n="KR2k0116_WYG_002-1b"/>
永安皆遵海而永安與欽州為境茶盧與占城為境蘇<lb/>
州茂州皆與邕管為境其國東西皆大海東有小江過<lb/>
海至欽亷西有陸路通白衣蠻南抵占城北抵邕管自<lb/>
欽西南舟行一日至其永安州由玉山大盤寨過永泰<lb/>
萬春即至其國都不過五日自邕州左江永平寨南行<lb/>
入其境机榔縣過烏皮桃花二小江至湳定江亦名富<lb/>
良江凡四日至其國都乃郭逹師所出也又自太平寨<lb/>
東南行過丹特羅江入其諒州六日至其國都若自右<lb/>
<pb n="KR2k0116_WYG_002-2a"/>
江温潤寨入其國則迂矣交人自謂至其國都曰入峒<lb/>
謂吾民曰上京地里止此而文移動以數月盖故為遷<lb/>
延以示道里之逺國初其部内亂有丁都領<hi>按宋史作部領</hi>者<lb/>
與其子璉率衆討平之衆立為帥三年而私命璉為節<lb/>
度使開寳六年璉遣使貢方物制以璉特進檢校太師<lb/>
充静海軍節度觀察處置等使安南都䕶兼御史大夫<lb/>
上柱國濟隂郡開國公仍賜推誠順化功臣八年又封<lb/>
交阯郡王璉死黎桓<hi>按原夲作亘避欽宗諱今依宋史改正</hi>簒立太平興<lb/>
<pb n="KR2k0116_WYG_002-2b"/>
國中桓以交州叛朝廷因以撫之桓死子至忠立大中<lb/>
祥符三年至忠卒有子才十嵗李公藴冐姓黎殺之自<lb/>
稱留後遣使請命授以黎氏官公藴死子徳政立来告<lb/>
哀自稱留後天聖六年授安南都䕶交阯郡王寳元初<lb/>
進南平王徳政死子日尊立自稱大越國李氏第三帝<lb/>
日尊死子乾徳立自號明王乾徳初立權移臣下大臣<lb/>
李上吉首建叛議而廣西白州進士徐伯祥者有功于<lb/>
州不得官𨗳以犯邉䧟邕欽㢘三州朝廷遣郭逹致討<lb/>
<pb n="KR2k0116_WYG_002-3a"/>
㡬覆其國乃以表乞降會王師大疫逹受表班師時熈<lb/>
寜八年也乾徳死有遺腹子在占城奉而立之曰天祚<lb/>
<hi>按宋史紹興二年乾徳卒子陽煥嗣八年陽煥卒子天祚嗣此有誤</hi>紹興二十六年入貢<lb/>
乾道癸已朝㫖符廣西帥司下交阯買馴象天祚因乞<lb/>
以象貢許之未入貢而天祚死嗣子龍□不以聞而冐<lb/>
天祚名稱貢封為安南國王既受封乃以天祚名乞國<lb/>
印及上天祚遺表朝廷命廣西提刑廖蘧為使至欽州<lb/>
弔祭復立龍□為安南國王其國僣偽自李日尊始偽<lb/>
<pb n="KR2k0116_WYG_002-3b"/>
謚其祖曰太祖神武自號曰大越國偽年曰天貺繼以<lb/>
十八字尊號乾徳立乃犯邉朝廷遣郭逹為招撫使趙<lb/>
卨副之進至湳定江乾徳奉表請降納之剏為法制雖<lb/>
曰甚鄙而上下頗安之母妻皆稱后子皆稱太子本族<lb/>
稱大王族長稱承嗣餘族稱支嗣其官有内外職内職<lb/>
治國官之長曰輔國太尉猶宰相也外職治兵官之長<lb/>
曰樞宻使金吾太尉都領兵其文移至邉有判安南都<lb/>
䕶府者亦外職也其入仕之途或任子或取士或以資<lb/>
<pb n="KR2k0116_WYG_002-4a"/>
有御龍武勝等八軍皆在左右每軍二百人横刺字於<lb/>
額曰天子兵又有雄略勇徤等九軍以充給使其宫室<lb/>
有水精宫天元殿制皆僭擬别有一樓牓曰安南都䕶<lb/>
府屋其國最重科舉凡入貲先為吏叙遷至書狀又入<lb/>
貲為保義郎即可為知州矣凡莅官不支俸唯付以一<lb/>
方之民俾得屬役耕漁以取利兵士月一更暇則耕種<lb/>
自給嵗正月七日每一兵支錢三百紬絹布各一匹兵<lb/>
士月給禾十束元日以大禾飯魚鮓犒軍盖其境土多<lb/>
<pb n="KR2k0116_WYG_002-4b"/>
占禾故以大禾為元日之犒正月四日國王宴官僚七<lb/>
月五日號大節人民相慶官僚以生口獻王王次日宴<lb/>
酬之門前有樓置大鐘為民訴寃為盗者斮手足指背<lb/>
國逃亡者斮手足謀叛者埋身露頭旁植勁竹挽竿繫<lb/>
首以利刄剗之首歘起掲竿標矣欽州探海往其部永<lb/>
安州投公文不容民間交語館之驛亭速遣出境防之<lb/>
甚宻其國入貢自昔由邕或欽入境盖先遣使議定移<lb/>
文經略司轉以上聞有㫖許其来則專使上京不然則<lb/>
<pb n="KR2k0116_WYG_002-5a"/>
否舊制安南使者班在髙麗上建炎南渡李天祚乞入<lb/>
貢朝廷嘉其誠優詔答之紹興二十六年乞入貢許之<lb/>
乃遣使由欽入正使安南右武大夫李義嗣安南武翼<lb/>
郎郭應以五象充常進綱外更進昇平綱以安南太平<lb/>
州刺史李國為使所獻方物甚盛表章皆金字貢金器<lb/>
凡一千二百餘兩以珠寳飾之者居半貢珍珠大者三<lb/>
顆如茄子次六顆如波羅宻核次二十四顆如桃核次<lb/>
十七顆如李核次五十顆如棗核凡一百顆以金瓶盛<lb/>
<pb n="KR2k0116_WYG_002-5b"/>
之貢沉香一千斤翠羽五十隻深黄盤龍叚子八百五<lb/>
十匹御馬六匹鞍轡副之常進馬八匹馴象五頭二綱<lb/>
衙官各五十人使者頗以所進盛多自矜後乞入貢朝<lb/>
廷輙却之乾道九年朝㫖符廣西下安南買馴象天祚<lb/>
因乞以象貢許之以五象進奉大禮正使安南承議郎<lb/>
李邦正副安南忠翊郎阮文獻又以十象賀登寳位安<lb/>
南中衛大夫尹子思為使自邕州右江永平寨入象綱<lb/>
所過州縣類有宴犒夫脚象屋之費而諸郡兵衛單弱<lb/>
<pb n="KR2k0116_WYG_002-6a"/>
不足以聳外夷比至静江見迓卒鎧甲之盛進退行伍<lb/>
之肅使者失聲嘆曰吾至此方見大朝威儀參府之次<lb/>
就㦸門外上下馬庭參甚恭時范石湖為帥屬威嚴以<lb/>
臨之而盛其犒宴饋遺視紹興二十六年禮遇頗殺使<lb/>
者不敢較也帥司津遣入朝李邦正題詩郵亭有此去<lb/>
優成賜國名之句比到闕偶得賜國之寵使者滿意而<lb/>
歸過静江復庭參致謝乞自欽州歸國許之比至欽留<lb/>
兩月其國以舟楫旗幟迓之而歸是役也貢象之外附<lb/>
<pb n="KR2k0116_WYG_002-6b"/>
貢金銀洗盤犀角象齒沉箋之屬計所直不滿二三萬<lb/>
緡似非紹興入貢之盛而其國掃府庫僅能集事朝廷<lb/>
賜予優厚復叨異恩交使衙官百人所過州縣批劵得<lb/>
米以充糧食得錢則人日給十文餘皆藉歸國一路州<lb/>
縣應副夫脚八百人擎負貢物者固無㡬而皆為使者<lb/>
負販至都象實能浮象奴所至水津索舟以載得錢然<lb/>
後驅以濟押伴官如加禮使者愈慢後不加禮乃聼命<lb/>
既僥倖賜國復有乞印之舉其後謝賜繼至欽又數乞<lb/>
<pb n="KR2k0116_WYG_002-7a"/>
入貢莫之許矣其國人烏衣黒齒椎髻徒跣無貴賤皆<lb/>
然其酋平居亦然但珥金簮上黄衫下紫裙耳其餘平<lb/>
居上衣則上𦂳蟠領皁衫四裙如背子名曰四顛下衣<lb/>
則皁裙也或珥鐵簮或曵皮履手執鶴羽扇頭戴螺笠<lb/>
其文身如銅鼓欵識其軍人横刺字於額曰天子兵其婦<lb/>
人乃晳白異於男子皁裙男子之盡飾也以香膏沐髮<lb/>
如漆裹烏紗巾頂圓而小自額以上細褶如縫上徹於<lb/>
頂身着大蟠領皁衫加於小蟠領衫之上足加鞋襪遊<lb/>
<pb n="KR2k0116_WYG_002-7b"/>
於衢路與吾人無異但其巾可辨耳其来投文書也紫<lb/>
袍象笏趨拜雍容使者之来文武官皆紫袍紅鞓通犀<lb/>
帶無魚自貢象之後李邦正再使来欽乃加金魚甚長<lb/>
大其俗之轎如布囊而使者至欽則乗凉轎雨晴皆用<lb/>
之<lb/>
　　　海外黎蠻<lb/>
海南有黎母山内為生黎去州縣逺不供賦役外為熟<lb/>
黎耕省地供賦役而各以所邇𨽻於四軍州黎質直獷<lb/>
<pb n="KR2k0116_WYG_002-8a"/>
悍不受欺觸本不為人患熟黎多湖廣福建之姦民也<lb/>
狡悍禍賊外雖供賦于官而隂結生黎以侵省地邀掠<lb/>
行旅居民官吏經由村峒多舍其家峒中有王二娘者<lb/>
黎之酋也夫之名不聞家饒於財善用其衆力能制服<lb/>
羣黎朝廷賜封宜人瓊管有令於黎峒必下王宜人無<lb/>
不帖然二娘死女亦能繼其業昔崇寧中王祖道經略<lb/>
廣西撫定黎賊九百七峒結丁口六萬四千開通道路<lb/>
一千二百餘里自以為漢唐以来所不臣之地皆入版<lb/>
<pb n="KR2k0116_WYG_002-8b"/>
圖官僚皆受厚賞淳熈元年五指山生黎峒首王仲期<lb/>
率其旁八十峒丁口一千八百二十人歸化諸峒首王<lb/>
仲文等八十一人詣瓊管公參就顯應廟硏石㰱血約<lb/>
誓改過不復抄掠瓊管犒遣歸峒大抵黎俗多猜客来<lb/>
不遽見之而於隙間察客儼然不動然後遣奴出布席<lb/>
客即席坐移時主乃出見一交一談少焉置酒先以惡<lb/>
穢味甞客客忍食不疑則喜繼以牛酒否則遣客其親<lb/>
故聚會椎鼓歌舞三盃後請去備猶以弓刀置身側也<lb/>
<pb n="KR2k0116_WYG_002-9a"/>
性好讐殺謂之作抝遇親戚之仇即械繫之要牛酒銀<lb/>
瓶謂之贖命婚姻以折箭為信商旅在其家黎女有不<lb/>
潔者父母反對鄰里誇之其親死殺牛以祭不哭不飯<lb/>
唯食生牛肉其葬也舁櫬而行前一人以雞子擲地不<lb/>
破即吉地也居處皆柵屋土産名香檳榔椰子小馬翠<lb/>
羽黄蠟蘇朩吉貝之屬四州軍征商以為嵗計商賈多<lb/>
販牛以易香黎裝椎髻徒跣裸袒而腰繚吉貝首珥銀<lb/>
釵或銅或錫首或以絳帛綵帛包髻或帶小花笠或加<lb/>
<pb n="KR2k0116_WYG_002-9b"/>
雞尾而皆簪銀篦二枝亦有着短織花裙者熈寧中王<lb/>
祖道撫定黎峒其酋亦有補官今其孫尚服錦袍銀束<lb/>
帶葢其先世所受賜而服之云猺人執黎弓垂箭筩戴<lb/>
兠鍪佩黎刀刀刃長二尺而柄甚長以白角片長尺許<lb/>
如雞尾為靶之飾兠鍪織藤為之其婦人髙髻綉面耳<lb/>
帶銅環垂墜至肩衣裙皆吉貝五色爛然無有袴襦徒<lb/>
繫裙數重裙製四圍合縫以足穿之而繫諸腰群浴于<lb/>
川黎人半能漢語十百為群變服入州縣墟市人莫辨<lb/>
<pb n="KR2k0116_WYG_002-10a"/>
焉日將晚或吹牛角為聲則紛紛聚會結隊而歸始知<lb/>
其為黎也<lb/>
　　　海外諸蕃國<lb/>
諸蕃國大抵海為限界各因方隅而立國國有物宜各<lb/>
從都會以阜通正南諸國三佛齊其都會也東南諸國<lb/>
闍婆其都會也西南諸國浩乎不可窮近則占城真臘<lb/>
為窊裏諸國之都會逺則大秦為西天竺諸國之都㑹<lb/>
又其逺則麻離拔國為大食諸國之都㑹又其外則朩<lb/>
<pb n="KR2k0116_WYG_002-10b"/>
蘭皮國為極西諸國之都㑹三佛齊之南南大洋海也<lb/>
海中有嶼萬餘人莫居之愈南不可通矣闍婆之東東<lb/>
大洋海也水勢漸低女人國在焉愈東則尾閭之所泄<lb/>
非復人世稍東北向則髙䴡百濟耳西南海上諸國不<lb/>
可勝計其大略亦可考姑以交阯定其方隅直交阯之<lb/>
南則占城真臘佛羅安也交阯之西北則大理黒水吐<lb/>
蕃也於是西有大海隔之是海也名曰細蘭細蘭海中<lb/>
有一大洲名細蘭國渡之而西復有諸國其南為故臨<lb/>
<pb n="KR2k0116_WYG_002-11a"/>
國其北為大秦國王舍城天竺國又其西有海曰東大<lb/>
食海渡之而西則大食諸國也大食之地甚廣其國甚<lb/>
多不可悉載又其西有海名西大食海渡之而西則朩<lb/>
蘭皮諸國凡千餘更西則日之所入不得而聞也<lb/>
　　　占城國<lb/>
占城漢林邑也境上有馬援銅柱在唐曰環王王所居<lb/>
曰占城以名其國地産名香犀象土皆白砂可耕之地<lb/>
絶少無羊豕𬞞茹人採香為生國無市肆地廣人少多<lb/>
<pb n="KR2k0116_WYG_002-11b"/>
買奴婢舶舟以人為貨北抵交阯南抵真臘臣事交阯<lb/>
而日與真臘為仇乾道癸已閩人有以西班到選得官<lb/>
吉陽軍都監者泛海之官飄至占城見其國與真臘乗<lb/>
象以戰無大勝負乃說王以騎戰之利教之弓弩騎射<lb/>
占城王大悅具舟送至吉陽厚賫随以買馬得數十匹<lb/>
以戰則克次年復来人徒甚盛吉陽軍因却以無馬乃<lb/>
轉之瓊管瓊管不受遂怒而歸後不復至也異時諸國<lb/>
舶舟類為其所虜盖其俗本好剽掠其屬有賓瞳朧國<lb/>
<pb n="KR2k0116_WYG_002-12a"/>
賔陁陵國目連舍基在賔陁陵或云即王舍城建隆二<lb/>
年曽貢方物三年八月又来貢哲宗元祐元年十二月<lb/>
又進貢有詔賜錢二千六百緡其慕化抑可嘉也<lb/>
　　　真臘國<lb/>
真臘國逺於占城而近於諸蕃其旁有窊裏國西棚國<lb/>
三泊國麻蘭國登流眉國第辣撻國真臘為之都會北<lb/>
抵占城最産名香登流眉所産為絶竒諸蕃國香所不<lb/>
及也其國僧道呪法靈甚僧之黄衣者有室家紅衣者<lb/>
<pb n="KR2k0116_WYG_002-12b"/>
寺居戒律精嚴道士以朩葉為衣國中望天一隅常有<lb/>
少痕其人云昔女媧所不至也本朝徽宗宣和二年曽<lb/>
遣使入貢<lb/>
　　　蒲甘國<lb/>
蒲甘國自大理國五程至其國自窊裏國六十程至之<lb/>
隔黒水淤泥河則西天諸國不可通矣蒲甘國王官貟<lb/>
皆戴金冠狀如犀角有馬不鞍而騎王居以錫為瓦以<lb/>
金銀裹飾屋壁有寺數十所僧皆黄衣國王早朝其官<lb/>
<pb n="KR2k0116_WYG_002-13a"/>
僚各持花獻王僧作梵語祝夀以花戴王首餘花歸寺<lb/>
供佛徽宗崇寜五年二月曽入貢<lb/>
　　　三佛齊國<lb/>
三佛齊國在南海之中諸蕃水道之要衝也東自闍婆<lb/>
諸國西自大食故臨諸國無不由其境而入中國者國<lb/>
無所産而人習戰攻服藥在身刃不能傷陸攻水戰奮<lb/>
擊無前以故鄰國咸服焉蕃舶過境有不入其國者必<lb/>
出師盡殺之以故其國富犀象珠璣香藥其俗縛排浮<lb/>
<pb n="KR2k0116_WYG_002-13b"/>
水而居其屬有佛羅安國國主自三佛齊選差地亦産<lb/>
香氣味腥烈較之下岸諸國此為差勝有聖佛三佛齊<lb/>
國主再嵗一往燒香藝祖開基建隆元年九月三佛齊<lb/>
王悉利大霞里壇<hi>按宋史悉利下有胡字</hi>遣使来貢方物二年五<lb/>
月復遣使進貢三年三月又来貢十二月又貢方物至<lb/>
神宗元豐二年七月遣詹卑國使来貢哲宗元祐三年<lb/>
閏十二月又遣使入貢五月復来貢慕義来庭與他國<lb/>
不侔矣<lb/>
<pb n="KR2k0116_WYG_002-14a"/>
　　　闍婆國<lb/>
闍婆國又名莆家龍在海東南勢下故曰下岸廣州自<lb/>
十一月十二月發舶順風連昏旦一月可到國王撮髻<lb/>
腦後人民剃頭留短髮好以花様縵布繳身以椰子并<lb/>
撻樹漿為酒蔗糖其色紅白味極甘美以銷銀鍮錫雜<lb/>
鑄為錢其錢以六十箇准為一兩金用三十二錢為半<lb/>
兩金土産胡椒檀香丁香白荳䓻肉荳䓻沉香國人尚<lb/>
氣好闘戰王及官豪有死者左右承奉人皆願随死焚<lb/>
<pb n="KR2k0116_WYG_002-14b"/>
則躍入火中棄骨於水亦踣水溺死不悔<lb/>
　　　故臨國<lb/>
故臨國與大食國相邇廣舶四十日到藍里住冬次年<lb/>
再發船約一月始逹其國人黒色身纒白布鬚髮伸直<lb/>
露頭撮髻穿紅皮履如畫羅漢脚踏者好事弓箭遇闘<lb/>
戰敵時以綵纈纒髻國王身纒布出入以布作軟兠或<lb/>
乗象國人好奉事佛其國有大食國蕃客寄居甚多每<lb/>
洗浴畢用鬱金塗身欲象佛之金身也監篦國逓年販<lb/>
<pb n="KR2k0116_WYG_002-15a"/>
象牛大食販馬前来此國貨賣國王事天尊牛殺之償<lb/>
死中國舶商欲往大食必自故臨易小舟而往雖以一<lb/>
月南風至之然往返經二年矣<lb/>
　　　注輦國<lb/>
注輦國是西天南印度也欲往其國當自故臨國易舟<lb/>
而行或云蒲甘國亦可往其國王冠有明珠異寳多與<lb/>
西天諸國戰争國有戰象六萬皆髙七八尺戰時象背<lb/>
立屋載勇士逺則用箭近則用槊戰勝者象亦賜號以<lb/>
<pb n="KR2k0116_WYG_002-15b"/>
旌其功至有賜錦帳金槽者每日象亦朝王國王及官<lb/>
民皆撮髻繞白布以金銀為錢出指環腦子蓋猫兒睛<lb/>
之類也真珠象牙雜色琥珀色絲布妓女近萬家每日<lb/>
輪妓三千入朝祗役國人尚氣輕生有不相伏者日數<lb/>
十對在王前用短刀格闘死而無悔父子兄弟不仝釡<lb/>
而爨不共器而食然甚重義真宗大中祥符八年注輦<lb/>
國王遣使貢真珠等譯者道其言曰願以表逺人慕化<lb/>
之心至神宗熈寧十年六月此國亦貢方物上遣内侍<lb/>
<pb n="KR2k0116_WYG_002-16a"/>
勞問之乃此國也<lb/>
</p>
<p>
</p>
  </div>
</body>
</text>
</TEI>
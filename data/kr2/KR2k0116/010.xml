<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>嶺外代答巻十</head>
    <p>
<pb n="KR2k0116_WYG_010-1a"/>
欽定四庫全書<lb/>
　嶺外代答巻十　　　　　宋　周去非　撰<lb/>
　　蟲魚門<lb/>
　　　蚺蛇<lb/>
蚺蛇能食獐鹿人見獐鹿驚逸必知其為蛇相與赴之<lb/>
環而謳歌呼之曰□□<hi>徒架反</hi>謂姊也蛇聞歌即俛首人<lb/>
競採野花置蛇首蛇愈伏乃投以朩株蛇就枕焉人掘<lb/>
坎枕側蛇不顧也坎成以利刃一揮墮首於坎急壓以<lb/>
<pb n="KR2k0116_WYG_010-1b"/>
土人乃四散食頃蛇身騰擲一方草朩為摧既死則剝<lb/>
其皮以鞔皷取其膽以和藥飽其肉而棄其膏盖膏能<lb/>
痿人陽道也人謂大風油即稱蚺蛇膏非是夫蛇之死<lb/>
可謂愚矣然天地之間物理有不可曉者以蛇之大而<lb/>
甘受制誠愚然特其未見水耳彼一見水必夭矯其形<lb/>
不受制伏起而吞人雖不遇水有小兒在側亦忽吞之<lb/>
是其死也殆有機緘者存非蛇之愚也<lb/>
　　　六目龜<lb/>
<pb n="KR2k0116_WYG_010-2a"/>
聞欽七洞有六目龜欣然異之因人求得乃真目之上<lb/>
有四偽目耳所謂偽目即頭上金黄花紋圓長中黑似<lb/>
目也然偽目與真目排比正正不偏無一不然亦足愛<lb/>
矣常龜養之不死是龜旬日即死是殆不以龜養龜而<lb/>
然歟<lb/>
　　　鼊瑇瑁<lb/>
欽海有介屬曰鼊大如車輪皮裏有薄殻十三片如瑇<lb/>
瑁今人用以為箆刀筒子者是也瑇瑁背甲亦十三片<lb/>
<pb n="KR2k0116_WYG_010-2b"/>
自然成斑紋世言鞭血成斑斯言妄矣<lb/>
　　　蟺<hi>音壇</hi>
欽州海濵有穴處水族曰蟺狀如龍而無角長五尺許<lb/>
蜑人得之縶而售諸市有管界廵檢劉昂者見而市之<lb/>
将烹同僚念其形之似神物也請縱之江方其未得水<lb/>
則類死矣一得水則奮迅蹴踏夭矯㓕没波頭為起俄<lb/>
然而逝彼么麽其形而猶若是况真龍㢤<lb/>
　　　鱘鰉魚<lb/>
<pb n="KR2k0116_WYG_010-3a"/>
春水發生鱘鰉大魚自南海入江至潯象之境龍門之<lb/>
下或爲漁網所得余東歸將至番禺有蜑急棹就舟縶<lb/>
二鱘鰉求售大者長六尺小者四尺脩鼻侈腮口隱於<lb/>
頤身無細鱗上各有鋒刄與凡魚不同惻然念曰神龍<lb/>
之稺乃受制於人如此哉問所需㡬何曰四百即市而<lb/>
縱焉始則舉首出水少焉揚鬐掉尾復舉首似顧悠然<lb/>
而逝矣<lb/>
　　　嘉魚<lb/>
<pb n="KR2k0116_WYG_010-3b"/>
蒼梧大江之南山曰火山下有丙穴嘉魚出焉所謂南<lb/>
有嘉魚詩人之傳也嘉魚形如大鰣魚身腹多膏其土<lb/>
人煎食之甚羙其煎也徒置魚於乾釡少焉膏溶自然<lb/>
煎熬不别用油謂之自裹<lb/>
　　　河魚<lb/>
左氏河魚腹疾語迄無定說余仕古縣常食市魚厨者<lb/>
曰此魚病肚不堪食剖視之滿腹黄水也後汎舟見一<lb/>
魚死于舟側舟人曰此魚病肚死矣問何謂病肚曰凡<lb/>
<pb n="KR2k0116_WYG_010-4a"/>
物皆有疾魚在水無他疾唯病肚乃死因悟申叔時河<lb/>
魚之說<lb/>
　　　竹魚鰕魚<lb/>
竹魚出灕水状似青魚味如鱖魚蝦魚亦出灕水肉白<lb/>
而豐味似蝦而鬆羙大抵南中魚品如鯉鯽者甚多而<lb/>
以鰕竹二魚為珍<lb/>
　　　鬼蛺蝶<lb/>
鬼蛺蝶大如扇四翅共徑六七寸褐質間雜色晃然下<lb/>
<pb n="KR2k0116_WYG_010-4b"/>
兩翅各有翠㸃尤光彩好飛荔枝上<lb/>
　　　黑蛺蝶<lb/>
黒蛺蝶大如扇橘蠧所化翅墨黒而有翠純一行特為<lb/>
鮮明北人或名元武蟬<lb/>
　　　天蝦<lb/>
南方有飛蟲有翅如飛蛾其尾如蟋蟀色白身長似小<lb/>
蝦然夏秋之間晚飛蔽天堕水人以長竹竿横江面使<lb/>
風約之如萍之聚早乃棹舟摶取縷肥肉合以為鮓味<lb/>
<pb n="KR2k0116_WYG_010-5a"/>
頗羙然此夜堕水次早即取乃可用稍遲一夕已脫而<lb/>
化矣<lb/>
　　　<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>
余在欽一夕燕坐見有似蜴蜥而差大者身黄脊黒頭<lb/>
有黒毛抱疎籬之杪張額四顧聳身如將躍也適有士<lb/>
子相訪因請問之答曰此名十時其身之色一日之内<lb/>
逐時有異口嘗含毒俟人過則射其影人必病余曰非<lb/>
所謂<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>者歟生曰然書傳所載即是物也未㡬余染瘴<lb/>
<pb n="KR2k0116_WYG_010-5b"/>
㡬殆<lb/>
　　古跡門<lb/>
　　　韶石<lb/>
韶石山在韶州東北髙七十丈濶一百五十丈昔虞舜<lb/>
登此石奏韶樂因以名州晉永和二年有飛仙逰其上<lb/>
張循州韶石圖有三十六石名因具于左　新婦石<lb/>
毬門石　大禾倉石　小禾倉石　太平石　盤龍石<lb/>
　獅子石　侍石　上鱗魚石　下鱗魚石　帽子峰<lb/>
<pb n="KR2k0116_WYG_010-6a"/>
石　鳳閣石　羅仙峰石　雙闕石　馬鞍石　四接<lb/>
石　使石　續石　三峯石　桃石　大香鑪石　小<lb/>
香爐石　駱駞石　奏樂石　樓閣石　寳蓋石　硯<lb/>
面石　虹霓石　朝仙峰石　覆船石　五羊石　圓<lb/>
石嵓　鐘石　石臼　石井<lb/>
　　　秦城<lb/>
湘水之南靈渠之口大融江小融江之間有遺堞存焉<lb/>
名曰秦城實始皇發謫戌五嶺之地秦城去靜江城北<lb/>
<pb n="KR2k0116_WYG_010-6b"/>
八十里有驛在其旁張安國紀之以詩曰南防五嶺北<lb/>
防胡猶復稱兵事逺圖桂海冰天塵不動誰知壠上兩<lb/>
耕夫北二十里有險曰嚴闗羣山環之鳥道微通不可<lb/>
方軌此秦城之遺跡也形勢之險襟喉之㑹水草之羙<lb/>
風氣之佳真宿兵之地據此要地以臨南方水已出渠<lb/>
自是可以方舟而下陸茍出闗自是可以成列而馳進<lb/>
有建瓴之利勢退有重險之可蟠宜百粤之君委命下<lb/>
吏也<lb/>
<pb n="KR2k0116_WYG_010-7a"/>
　　　緑珠井<lb/>
鬱林州博白縣古白州也晉石崇妾緑珠實生焉有井<lb/>
名緑珠云其鄉飲是多生羙女異時鄉父老有識者聚<lb/>
而謀窒是井後生女乃不甚羙或羙必形不具深山大<lb/>
澤實生龍蛇掩井之人亦云智矣<lb/>
　　　古富州<lb/>
古富州今昭州昭平縣在灕江之濵荆棘叢中止有三<lb/>
家茅屋及一縣衙其所謂三家市也有舟人登岸飲醉<lb/>
<pb n="KR2k0116_WYG_010-7b"/>
遂宿茅屋家夜半覺門外托托有聲主人戒之曰毋開<lb/>
門此虎也奴起而視之乃一乳虎將數子以行今為縣<lb/>
乃爾不知昔日何以為州耶<lb/>
　　　銅柱<lb/>
漢馬伏波平交趾立銅柱為漢極西界唐馬揔為安南<lb/>
都護夷獠為建二銅柱於伏波之處以眀揔為伏波之<lb/>
嗣是銅柱在安南矣又唐何履先定南詔復立馬援銅<lb/>
柱按南詔今大理國則是銅柱復當在大理又占不勞<lb/>
<pb n="KR2k0116_WYG_010-8a"/>
之地南有大浦有五銅柱山形若倚蓋西重巖東崖海<lb/>
按占不勞今占城也然則銅柱又當在占城聞欽境古<lb/>
森峒與安南抵界有馬援銅柱安南人每過其下人以<lb/>
一石培之遂成邱陵其說曰伏波有誓云銅柱出交阯<lb/>
滅培之懼其出也又云交阯境内有數銅柱未知孰是<lb/>
　　　陟屺寺<lb/>
欽州靈山縣東南三十里有武利場俗傳唐則天母氏<lb/>
故里也去場不逺有陟屺寺遺址云則天念母為建寺<lb/>
<pb n="KR2k0116_WYG_010-8b"/>
祈福之地猶有豐碑斷裂茅榛間字畫略可辨其文則<lb/>
盧肇奉勑撰按則天父武士矱晉人母楊未詳家何地<lb/>
后得志封榮國夫人榮國卒后出珍幣建佛廬以徼福<lb/>
然則陟屺之說固苗裔矣惜肇碑剥落不可考也然亦<lb/>
可疑肇袁州人奮跡武宗朝去則天固逺將奉何勑作<lb/>
記耶<lb/>
　　　交阯<lb/>
記曰南方曰蠻雕題交阯有不火食者矣交州記曰交<lb/>
<pb n="KR2k0116_WYG_010-9a"/>
阯之人出南定縣足骨無節身有毛卧者更扶始得起<lb/>
余至欽見夫黒齒跣足皂其衣裳者人耳烏覩所謂足<lb/>
無節身有毛者哉人言道州侏儒今道州人七尺而昭<lb/>
州恭城縣與道接畛間産一二侏儒竊意南定縣如恭<lb/>
城也不然豈其人足皆無節而能更相扶耶間受戾氣<lb/>
遂以得名意當如此<lb/>
　　　儋耳<lb/>
儋耳今昌化軍也自昔謂其人耳長至肩故有此號今<lb/>
<pb n="KR2k0116_WYG_010-9b"/>
昌化曷嘗有大耳兒哉蓋南蕃及黎人人慕佛相好故<lb/>
作大環以墜其耳俾下垂至肩實無益於耳之長其竅<lb/>
乃大寸許<lb/>
　　　冰井火山<lb/>
梧州城東有方井二冰泉清冽非南方水泉比也謂之<lb/>
冰井其南隔江有火山下有丙穴嘉魚生焉元次山嘗<lb/>
為梧州有火山無火冰井無冰之句<lb/>
　　蠻俗門<lb/>
<pb n="KR2k0116_WYG_010-10a"/>
　　　蠻俗<lb/>
蠻夷人物强悍風俗荒恠中國姑覊縻之而已其人徃<lb/>
徃勁㨗能辛苦穿皮履上下山如飛其械器有桶予甲<lb/>
長槍手標偏刀逿<hi>原闕二字</hi>牌山弩竹箭桄榔箭之屬民編竹<lb/>
苫茅為兩重上以自處下居雞豚謂之麻欄生理茍簡<lb/>
冬編鵝毛木棉夏緝蕉竹麻紵為衣摶飯掬水以食家<lb/>
具藏土窖以備冦掠土産生金銅鉛緑丹砂翠羽洞緂<lb/>
練布八角茴香草果諸藥各逐其利不困乏今黄姓尚<lb/>
<pb n="KR2k0116_WYG_010-10b"/>
多而儂姓絶少智髙亂後儂氏善良許從國姓今多姓<lb/>
趙氏宜州徼外西原黄峒武陽羣小蠻即唐黄家賊之<lb/>
地崇建南丹使控制之然莫氏家人亦有時相攻奪其<lb/>
刺史莫延葚逐其弟延廪而自立延廩奔朝廷謂之出<lb/>
宋<hi>凡州峒歸明者皆稱出宋</hi>延甚滛酷不能服其類鄰永樂州王氏<lb/>
與為仇嵗相攻官反為和解延葚恃此益驕不奉法至<lb/>
私刻經畧安撫司及宜州溪峒司印效帥守花書行移<lb/>
以嚇諸蕃落邉將常恭懐姦利與交通囊囊為代作奏<lb/>
<pb n="KR2k0116_WYG_010-11a"/>
章冒至闕下不闗白經畧司范石湖作帥捕劾以聞削<lb/>
籍竄之其後稍讋<lb/>
　　　獠俗<lb/>
獠在右江溪峒之外俗謂之山獠依山林而居無酋長<lb/>
版籍蠻之荒忽無常者也以射生食動而活蟲豸能蠕<lb/>
動者皆取食無年甲姓名一村中推有事力者曰郎火<lb/>
餘但稱火嵗首以土杯十二貯水隨辰位布列郎火禱<lb/>
焉經夕集衆徃觀若寅有水而夘涸則知正月雨二月<lb/>
<pb n="KR2k0116_WYG_010-11b"/>
旱自以不差諸蕃嵗賣馬於官道其境必要取貨及鹽<lb/>
牛否則梗馬路官亦以鹽綵和謝之舊傳其類有飛頭<lb/>
鑿齒鼻飲白衫花面赤裩之屬二十一種今右江西南<lb/>
一帶甚多殆百餘種也唐房千里異物志言獠婦生子<lb/>
即出夫憊卧如乳婦不謹則病其妻乃無苦<lb/>
　　　入寮<lb/>
邕州諸溪峒相為婚姻峒官多姓黄悉同姓婚也其婚<lb/>
嫁也唯以麤豪庸優為尚送定禮儀多至千人金銀幣<lb/>
<pb n="KR2k0116_WYG_010-12a"/>
帛固無而酒鮓為多然其費亦云甚矣壻來就親女家<lb/>
於所居五里之外結草屋百餘間與居謂之入寮壻家<lb/>
以鼓樂送壻入寮女家亦以鼓樂送女徃寮女之婢妾<lb/>
百餘壻之僕從至數百人結婚之夕男女家各盛兵為<lb/>
備少有所爭則兵刄交接成婚之後壻常袖刀而行妻<lb/>
之婢少迕其意即手殺之謂之逞英䧺入寮半年而後<lb/>
婦歸夫家夫自入寮以來必殺婢數十而後妻黨畏之<lb/>
否則以為懦<lb/>
<pb n="KR2k0116_WYG_010-12b"/>
　　　掛劒<lb/>
邕州溪峒之外西南有蠻其夫甚剛其妻甚怯夫婦異<lb/>
室妻之所居深藏不見人形夫過其妻必掛劒于門而<lb/>
後入其合夫婦之道夜期於深山不以行所居也云不<lb/>
如是則鬼物有顯誅<lb/>
　　　繡靣<lb/>
海南黎女以繡靣為飾蓋黎女多羙昔嘗為外人所竊<lb/>
黎女有節者湼靣以礪俗至今慕而效之其繡靣也猶<lb/>
<pb n="KR2k0116_WYG_010-13a"/>
中州之筓也女年及筓置酒㑹親舊女伴自施針筆為<lb/>
極細花卉飛蛾之形絢之以遍地淡粟紋有晳白而繡<lb/>
文翠青花紋曉了工緻極佳者唯其婢使不繡邕州溪<lb/>
峒女使懼其逃亡則黥其靣與黎女異矣<lb/>
　　　鼻飲<lb/>
邕州溪峒及欽州村落俗多鼻欽鼻飲之法以瓢盛少<lb/>
水置鹽及山薑汁數滴於水中瓢則有竅施小管如瓶<lb/>
嘴挿諸鼻中𨗳水升腦循腦而下入喉富者以銀為之<lb/>
<pb n="KR2k0116_WYG_010-13b"/>
次以錫次陶器次瓢飲時必口噍魚鮓一片然後水安<lb/>
流入鼻不與氣相激既飲必噫氣以為凉腦快膈莫若<lb/>
此也止可飲水謂飲酒者非也謂以手掬水吸飲亦非<lb/>
也史稱越人相習以鼻飲得非此乎<lb/>
　　　飛駞<lb/>
交阯俗上已日男女聚㑹各為行列以五色結為毬歌<lb/>
而抛之謂之飛駞男女自成則女受駞而男婚已定<lb/>
　　　踏揺<lb/>
<pb n="KR2k0116_WYG_010-14a"/>
猺人每嵗十月旦舉峒祭都貝大王於其廟前㑹男女<lb/>
之無夫家者男女各辨連袂而舞謂之踏揺男女意相<lb/>
得則男吚嚶奮躍入女羣中負所愛而歸於是夫婦定<lb/>
矣各自配合不由父母其無配者姑俟來年女三年無<lb/>
夫負去則父母或殺之以為世所棄也<lb/>
　　　欵塞<lb/>
史有欵塞之語亦曰納欵讀者畧之蓋未覩其事爾欵<lb/>
者誓詞也今人謂中心之事為欵獄事以情實為欵蠻<lb/>
<pb n="KR2k0116_WYG_010-14b"/>
夷効順以其中心情實發其誓詞故曰欵也乾道丁亥<lb/>
靜江猺人犯邉范石湖檄余白事帥府與聞團結邉民<lb/>
之事猺人計窮出而歸命乃詣帥府納欵其詞曰某等<lb/>
既充山職今當鈐束男女男行把棒女行把麻任從出<lb/>
入不得生事若生事者上有太陽下有地宿其翻背者<lb/>
生男成驢生女成猪舉家絶滅不得翻面說好背面說<lb/>
惡不得偷寒送煖上山同路下水同船男兒帶刀同一<lb/>
邉一㸃一齊同殺盗賊不用此欵並依山例山例者殺<lb/>
<pb n="KR2k0116_WYG_010-15a"/>
之也他語甚鄙不可記憶聊記其所謂欵者如此<lb/>
　　　木契<lb/>
猺人無文字其要約以朩契合二板而刻之人執其一<lb/>
守之甚信若其投牒于州縣亦用木契余嘗攝静江府<lb/>
靈川縣有猺人私爭赴縣投朩契乃一片之板長尺餘<lb/>
左邉刻一大痕及數十小痕于其下又刻一大痕于其<lb/>
上而於右邉刻一大痕牽一線道合于右大痕又于正<lb/>
面刻為箭形及以火燒為痕而鑽板為十餘小竅各穿<lb/>
<pb n="KR2k0116_WYG_010-15b"/>
以短稻穰而對結縐焉殊不曉所謂譯者曰左下一大<lb/>
痕及數十小痕指所論仇人將帶徒黨數十人以攻我<lb/>
也左上一大痕詞主也右一大痕縣官也牽一線道者<lb/>
詞主遂投縣官也刻為箭形言仇人以箭射我也火燒<lb/>
為痕乞官司火急施行也板十餘竅而穿草結縐欲仇<lb/>
人以牛十餘頭備償我也結縐以喻牛角云<lb/>
　　　打甏<lb/>
溪峒及邕欽瓊廉村落間不飲清酒以小甕乾醖為濃<lb/>
<pb n="KR2k0116_WYG_010-16a"/>
糟而貯留之每觴客先布席于地以糟甕置賓主間别<lb/>
設水一盂副之以杓開甕酌水入糟挿一竹管管長二<lb/>
尺中有闗捩狀如小魚以銀為之賓主共管吸飲管中<lb/>
魚閉則酒不升故吸之太緩與太急皆足以閉魚酒不<lb/>
得而飲矣王飲魚閉取管埋之以授客客復吸飲再埋<lb/>
管以授主飲將竭再酌水攪糟更飲至甚醨而止其為<lb/>
夀也不别設酒主人妻子出而夀客妻先酌水入甕致<lb/>
詞以管授客飲已男若女迭酌水為夀客之多飲夀酒<lb/>
<pb n="KR2k0116_WYG_010-16b"/>
也實多飲水耳名曰打甏南人謂甕為甏<lb/>
　　　抵鵶<lb/>
自安南及占城真臘皆有肩輿以布為之製如布嚢以<lb/>
一長竿舉之上施長篷以木葉鱗次飾之如中州轎頂<lb/>
也二人舉一長竿又二人榮行安南名曰抵鵶安南使<lb/>
者黄榮以一抵鵶載一妾自隨凡使者至欽皆有凉轎<lb/>
釘鉸黒漆甚澤而兩竿盡短雨晴皆用之此盖效中國<lb/>
為之也若其本國只用抵鵶爾<lb/>
<pb n="KR2k0116_WYG_010-17a"/>
　　　十妻<lb/>
南方盛熱不宜男子特宜婦人蓋陽與陽俱則相害陽<lb/>
與隂相求而相養也余觀深廣之女何其多且盛也男<lb/>
子身形卑小顔色黯惨婦人則黒理充肥少疾多力城<lb/>
郭虚市負販逐利率婦人也而欽之小民皆一夫而數<lb/>
妻妻各自負販逐市以贍一夫徒得有夫之名則人不<lb/>
謂之無所歸耳為之夫者終日抱子而逰無子則袖手<lb/>
安居群婦各結茅散處任夫徃來曽不之較至于溪峒<lb/>
<pb n="KR2k0116_WYG_010-17b"/>
之首例有十妻生子莫辨嫡庶至于讐殺云<lb/>
　　　捲伴<lb/>
深廣俗多女嫁娶多不以禮商人之至南州竊誘北歸<lb/>
謂之捲伴其土人亦自捲伴不能如商人之徑去則其<lb/>
事乃有異始也既有桑中之約即暗置禮聘書于父母<lb/>
牀中乃相與宵遁父母乍失女必知有書也索之袵席<lb/>
間果得之乃聲言訟之而迄不發也嵗月之後女既生<lb/>
子乃與壻備禮歸寧預知父母初必不納先以醨酒入<lb/>
<pb n="KR2k0116_WYG_010-18a"/>
門父母佯怒撃碎之壻因請託鄰里祈懇父母始需索<lb/>
聘財而後講翁壻之禮凡此皆大姓之家然也若乃小<lb/>
民有女惟恐人不誘去耳徃誘而不去其父母必勒女<lb/>
歸夫家且其俗如此不以為異也<lb/>
　　　鬭白馬<lb/>
廣人妻之父母死壻致祭必乗馬而徃以二牌棒手前<lb/>
導將至妻家駐馬以待妻家亦以二牌棒手對敵謂之<lb/>
鬭白馬壻勝則祭得入不勝則不得入故壻家必勝以<lb/>
<pb n="KR2k0116_WYG_010-18b"/>
入其祭<lb/>
　　　迎茅娘<lb/>
欽㢘子未娶而死則束茅為婦于郊備鼓樂迎歸而以<lb/>
合𦵏謂之迎茅娘昔魏武愛子蒼舒卒聘甄氏亡女合<lb/>
𦵏眀帝愛女淑卒娶甄氏亡孫合𦵏欽之迎茅娘夷風<lb/>
也曹氏父子直為㝠婚豈足尚哉<lb/>
　　志異門<lb/>
　　　天神<lb/>
<pb n="KR2k0116_WYG_010-19a"/>
廣右敬事雷神謂之天神其祭曰祭天蓋雷州有雷廟<lb/>
威靈甚盛一路之民敬畏之欽人尤畏圃中一木枯死<lb/>
野外片地草木萎死悉曰天神降也許祭天以禳之茍<lb/>
雷震其地則又甚矣其祭之也六畜必具多至百牲祭<lb/>
之必三年初年薄祭中年稍豐末年盛祭每祭即養牲<lb/>
三年而後克盛祭其祭也極謹雖同里巷亦有懼心一<lb/>
或不祭而家偶有疾病官事則鄰里親戚衆尤之以為<lb/>
天神實為之災<lb/>
<pb n="KR2k0116_WYG_010-19b"/>
　　　聖佛<lb/>
南海諸蕃國皆敬聖佛相傳聖佛出世在真臘國之占<lb/>
里婆城聖佛女子也有夫渡海而舟為龍王所蕩乃謂<lb/>
龍王曰使我登岸當嵗生一子以奉龍王既海神送其<lb/>
舟于占里婆城乃顯神異人有慢輕必降禍焉人有祈<lb/>
求必赴感焉人有自欺於前必報驗焉南蕃皆敬事之<lb/>
凡相爭者必相要質于聖佛前曲者不敢徃也南蕃所<lb/>
居皆茅廬唯聖佛廟貌甚整黄金飾像四軀為四殿盖<lb/>
<pb n="KR2k0116_WYG_010-20a"/>
一佛而三夫也女巫數輩謂之夷婆廟多鼓舞血食無<lb/>
虚日每嵗正月十三日設廬于廟前積禾于中請聖像<lb/>
出廟而焚禾以祭十四日聖佛歸廟二十日聖佛生子<lb/>
乃忽有一圓石出其身二十日夜舉國人民不寢以聽<lb/>
佛之生子眀日國人皆奉珍寳犀象獻佛其所生子舟<lb/>
載而投諸海以奉龍王云六合之外妖祥恠誕愈多如<lb/>
此<lb/>
　　　甯諫議<lb/>
<pb n="KR2k0116_WYG_010-20b"/>
欽州甯諌議廟去城數十里太守到任謁之雨𤾉不時<lb/>
禱之輙應六朝時有甯猛力據有其地隋朝因拜猛力<lb/>
為安州刺史然恃險驕倨自若也自令狐熙為桂州總<lb/>
管諭以㤙信乃詣府請謁後熙奏改安州為欽州猛力<lb/>
欲隨使者何稠入朝而死其子長真𦵏畢即入朝乃以<lb/>
長真嗣為欽州刺史唐髙祖授長真欽州都督長真死<lb/>
子據襲刺史然則諌議其猛力歟猛力最有功于欽欽<lb/>
人即其墓宅社而稷之置祭田數頃諸甯掌之至今尚<lb/>
<pb n="KR2k0116_WYG_010-21a"/>
存諸甯今為大姓每科舉嘗有薦名者欽之祀無非滛<lb/>
祠惟諌議為正<lb/>
　　　武婆婆<lb/>
廣右人言武后母本欽州人今皆祀武后也冠帔巍然<lb/>
衆神環坐所在神祠無不以武為尊巫者招神稱曰武<lb/>
太后娘娘俗曰武婆婆也<lb/>
　　　轉智大王<lb/>
欽守陳承制名永泰熙寧八年交阯破欽死于兵先是<lb/>
<pb n="KR2k0116_WYG_010-21b"/>
交人謂欽人曰吾國且襲取爾州以告永泰弗信交舟<lb/>
入境迅甚永泰方張飲又報抵城復弗顧交兵入城遂<lb/>
擒承制以下官屬於行衙曰不殺汝徒取金帛爾既大<lb/>
掠則盡殺之欽人塑其像于城隍廟祀之號曰轉智大<lb/>
王凡嘲人不慧必曰陳承制云<lb/>
　　　新聖<lb/>
廣西凌鐵為變鄧運使擒之盖殺降也未㡬鄧卒若有<lb/>
所覩廣西羣巫乃相造妖且明言曰有二新聖曰鄧運<lb/>
<pb n="KR2k0116_WYG_010-22a"/>
使凌太保必速祭不然癘疫起矣里巷大讙結竹粘紙<lb/>
為轎馬旗幟器械祭之于郊家出一雞既祭人懼而散<lb/>
巫獨攜數百雞以歸因嵗嵗祠之巫定例云與祭者不<lb/>
得受胙故巫嵗有大獲在欽為尤甚<lb/>
　　　雞卜<lb/>
南人以雞卜其法一小雄雞未孳尾者執其兩足焚香<lb/>
禱所占而撲殺之取腿骨洗淨以麻線束兩骨之中以<lb/>
竹梃插所束之處俾兩腿骨相背于竹梃之端執梃再<lb/>
<pb n="KR2k0116_WYG_010-22b"/>
禱左骨為儂儂者我也右骨為人人者所占之事也乃<lb/>
視兩骨之側所有細竅以細竹梃長寸餘者遍挿之或<lb/>
斜或直或正或偏各隨其斜直正偏而定吉凶其法有<lb/>
一十八變大抵直而正或附骨者多吉曲而斜或逺骨<lb/>
者多凶亦有用雞卵卜者焚香禱祝書墨於卵記其四<lb/>
維而煑之熟乃横截視當墨之處辨其白之厚薄而定<lb/>
儂人吉凶焉昔漢武奉越祠雞卜其法無傳今始記之<lb/>
　　　茅卜<lb/>
<pb n="KR2k0116_WYG_010-23a"/>
南人茅卜法卜人信手摘茅取占者左手自肘量至中<lb/>
指尖而斷之以授占者使禱所求即中摺之祝曰奉請<lb/>
茅將軍茅小娘上知天綱下知地理云云遂禱所卜之<lb/>
事口且禱手且掐自茅之中掐至尾又自茅中掐至首<lb/>
乃各以四數之餘一為料餘二為傷餘三為疾餘四為<lb/>
厚料者雀也謂如占行人早占遇料行人當在路此時<lb/>
雀已出窠故也日中占遇料則行人當晚至時雀至暮<lb/>
當歸爾晚占遇料則雀已入窠不歸矣傷者聲也謂之<lb/>
<pb n="KR2k0116_WYG_010-23b"/>
笑面猫其卦甚吉百事歡欣和合疾者黒面猫也其卦<lb/>
不吉所在不和合厚者滯也凡事遅滯茅首餘二名曰<lb/>
料貫傷首餘三名曰料貫疾餘皆倣此南人卜此最驗<lb/>
精者能以時辰與茅折之委曲分别五行而詳說之大<lb/>
抵不越上四餘而四餘之中各有吉凶又係乎所占之<lb/>
事當卜之時或遇人來則必别卜曰外人踏斷卦矣余<lb/>
以為此法即易卦之世應揲蓍也嘗聞楚人篿卜今見<lb/>
之<lb/>
<pb n="KR2k0116_WYG_010-24a"/>
　　　南法<lb/>
祝融之墟威靈所萃其間異法亦天地造化之流也巫<lb/>
以荆得名豈無自而然哉嘗聞巫覡以禹歩呪訣鞭笞<lb/>
鬼神破廟殞竈余嘗察之南方則果有源流蓋南方之<lb/>
生物也自然禀禁忌之性在物且然况於人乎邕州溪<lb/>
峒有禽曰靈鶻善禹歩以去窒塞又有鴆鳥亦善禹歩<lb/>
以破山石有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>日十二時能含毒射人影以致病以是<lb/>
觀之南人之有法氣類實然然今巫者畫符必為鴆頂<lb/>
<pb n="KR2k0116_WYG_010-24b"/>
之形亦可見其源流矣是故愈西南愈多詭異茫茫天<lb/>
地法各有本必有精于法者夫亦云自然而然非人所<lb/>
能為也<lb/>
　　　家鬼<lb/>
家鬼者言祖考也欽人最畏之村家入門之右必為小<lb/>
巷升堂小巷右壁穴隙方二三寸名曰鬼路言祖考自<lb/>
此出入也人入其門必戒以不宜立鬼路之側恐妨家<lb/>
鬼出入嵗時祀祖先即于鬼路之下陳設酒肉命巫致<lb/>
<pb n="KR2k0116_WYG_010-25a"/>
祭子孫合樂以侑之窮三日夜乃已城中居民於㕔事<lb/>
上置香火别自堂屋開小門以通街新婦升㕔一拜家<lb/>
鬼之後竟不敢至㕔云儻至則家鬼必擊殺之惟其主<lb/>
婦無夫者乃得至㕔<lb/>
　　　挑生<lb/>
廣南挑生殺人以魚肉延客對之行厭勝法魚肉能反<lb/>
生于人腹中而人以死相傳謂人死隂役于其家有一<lb/>
名士嘗為雷州推官親勘一挑生公事置肉盤下俾囚<lb/>
<pb n="KR2k0116_WYG_010-25b"/>
作法以驗其術有頃發視肉果生毛何物淫鬼乃能爾<lb/>
也然解之亦甚易但覺有物在胷膈則急服升麻以吐<lb/>
之覺在腹中急服鬱金以下之此方亦雷州鏤板印散<lb/>
者蓋得之于囚也<lb/>
　　　蠱毒<lb/>
廣西蠱毒有二種有急殺人者有慢殺人者急者頃刻<lb/>
死慢者半年死人有不快于已者則陽敬而隂圖之毒<lb/>
發在半年之後賊不可得藥不可解蠱莫惨焉乾道庚<lb/>
<pb n="KR2k0116_WYG_010-26a"/>
辰欽州城東有賣漿者蓄蠱毒敗而伏辜云其家造毒<lb/>
婦人倮形披髪夜祭作糜粥一盤蝗蟲蛺蝶百蟲自屋<lb/>
上來食遺矢乃藥也欲知蠱毒之家入其門上下無纎<lb/>
埃者是矣今黎峒溪峒人置酒延客主必先嘗者示客<lb/>
以不疑也<lb/>
　　　罔兩<lb/>
淳熙乙未正月朔罔兩見于融州融水縣治有人之影<lb/>
無人之形倮而披髪者無萬數有一手力持紙錢焚之<lb/>
<pb n="KR2k0116_WYG_010-26b"/>
影競赴火又復散亂有頃乃沒是日城外有神廟煙火<lb/>
自地出經日而滅一郡大驚鄭隕夢為融教官親見而<lb/>
言之是年融不聞有異<lb/>
　　　栁州蜈蚣<lb/>
栁州種甘堂頃年夜有光出柱上蠧穴中滿堂如月剔<lb/>
視見鱗甲大如鏡太守知異物集吏卒持斧鋋齊刺之<lb/>
有聲砉然破柱乃大蜈蚣長竟柱腦中得珠如鵝卵圓<lb/>
走盤光遂不見<lb/>
<pb n="KR2k0116_WYG_010-27a"/>
　　　桂林猴妖<lb/>
靜江府疊綵巖下昔日有猴夀數百年有神力變化不<lb/>
可得制多竊美婦人歐陽都護之妻亦與焉歐陽設方<lb/>
畧殺之取妻以歸餘婦人悉為尼猴骨𦵏洞中猶能為<lb/>
妖向城北民居每人至必飛石惟姓歐陽人來則寂然<lb/>
是知為猴也張安國改為仰山廟相傳洞内猴骨宛然<lb/>
人或見眼忽微動遂驚去矣<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>嶺外代答巻三</head>
    <p>
<pb n="KR2k0116_WYG_003-1a"/>
欽定四庫全書<lb/>
　嶺外代答巻三　　　　　宋　周去非　撰<lb/>
　　外國門下<lb/>
　　　大秦國<lb/>
大秦國者西天諸國之都會大食蕃商所萃之地也其<lb/>
王號麻囉弗以帛織出金字纒頭所坐之物則織以絲<lb/>
罽有城郭居民王所居舎以石灰代瓦多設簾幃四圍<lb/>
開七門置守者各三十人有他國進貢者拜於階戺之<lb/>
<pb n="KR2k0116_WYG_003-1b"/>
下祝壽而退屋下開地道至禮拜堂一里許王少出惟<lb/>
誦經禮佛遇七日即由地道往禮拜堂拜佛從者五十<lb/>
人國人罕識王靣若出遊騎馬打三簷青繖馬頭項皆<lb/>
飾以金玉珠寶遞年大食國王號素丹遣人進貢如國<lb/>
内有警即令大食措置兵甲前來撫定所食之物多飯<lb/>
餅肉不飲酒用金銀器以匙挑之食己即以金盤貯水<lb/>
濯手土産琉璃珊瑚生金花錦縵布紅馬腦真珠天竺<lb/>
國其屬也國有聖水能止風濤若海揚波以琉璃瓶盛<lb/>
<pb n="KR2k0116_WYG_003-2a"/>
水灑之即止<lb/>
　　　大食諸國<lb/>
大食者諸國之總名也有國千餘所知名者特數國耳<lb/>
　有麻離拔國廣州自中冬以後發船乘北風去約四<lb/>
十日到地名藍里博買蘇朩白錫長白藤住至次冬再<lb/>
乘東北風六十日順風方到此國産乳香龍涎真珠琉<lb/>
璃犀角象牙珊瑚木香没藥血竭阿魏蘇合油没石子<lb/>
薔薇水等貨皆大食諸國至此博易國王官民皆事天<lb/>
<pb n="KR2k0116_WYG_003-2b"/>
官豪各以金線挑花帛纒頭搭項以白越諾金字布為<lb/>
衣或衣諸色錦以紅皮為履居五層樓食麵餅肉酪貧<lb/>
者乃食魚蔬地少稻米所産果實甜而不酸以蒲桃為<lb/>
酒以糖煮香藥為思酥酒以蜜和香藥作眉思打華酒<lb/>
暖補有益以金銀為錢巨舶富商皆聚焉哲宗元祐三<lb/>
年十一月大食麻囉拔國遣人入貢即此麻離拔也<lb/>
有麻嘉國自麻離拔國西去陸行八十餘程乃到此是<lb/>
佛麻霞勿出世之處有佛所居方丈以五色玉結甃成<lb/>
<pb n="KR2k0116_WYG_003-3a"/>
墻屋每歲遇佛忌辰大食諸國王皆遣人持寶貝金銀<lb/>
施捨以錦綺蓋其方丈每年諸國前來就方丈禮拜并<lb/>
他國官豪不拘萬里皆至瞻禮方丈後有佛墓日夜常<lb/>
見霞光人近不得往往皆合眼走過若人臨命終時取<lb/>
墓上土塗胷即乘佛力超生云　有白達國係大食諸<lb/>
國之京師也其國王則佛麻霞勿之子孫也大食諸國<lb/>
用兵相侵不敢犯其境以故其國富盛王出張皁蓋金<lb/>
柄其頂有玉獅子背負一大金月耀人目如星遠可見<lb/>
<pb n="KR2k0116_WYG_003-3b"/>
也城市衢陌居民豪侈多寶物珍叚皆食餅肉酥酪少<lb/>
魚菜米産金銀碾花上等琉璃白越諾布蘇合油國人<lb/>
皆相尚以好雪布纒頭所謂軟琉璃者國所産也　有<lb/>
吉慈尼國皆大山圍遶鑿山為城方二百里環以大水<lb/>
其國有禮拜堂百餘所内一所方十里國人七日一赴<lb/>
堂禮拜謂之除<hi>或作㕑</hi>幭其國産金銀越諾布金絲錦五<lb/>
色駞毛叚碾花琉璃蘇合油無名異摩娑石人食餅肉<lb/>
乳酪少魚米民多豪富居樓閣有五七層者多畜牧駞<lb/>
<pb n="KR2k0116_WYG_003-4a"/>
馬地極寒自秋至春雪不消寖近西北故也　有眉路<lb/>
骨惇國居七重之城自上古用黒光大石疊就每城相<lb/>
去千步有蕃塔三百餘内一塔高八十丈内有三百六<lb/>
十房人皆纒頭搭項寒即以色毛叚為衣以肉麵為食<lb/>
以金銀為錢所謂鮫綃薔薇水梔子花摩娑石鵬砂皆<lb/>
其所產也　有勿厮離國其地多名山秋露既降日出<lb/>
照之凝如糖霜採而食之清涼甘腴此真甘露也山有<lb/>
天生樹一歲生粟次歲生没石子地産火浣有珊瑚<lb/>
<pb n="KR2k0116_WYG_003-4b"/>
　　　木蘭皮國<lb/>
大食國西有巨海海之西有國不可勝數大食巨艦所<lb/>
可至者木蘭皮國爾蓋自大食之陁盤地國發舟正西<lb/>
涉海一百日而至之一舟容數千人舟中有酒食肆機<lb/>
杼之屬言舟之大者莫木蘭若也今人謂木蘭舟得非<lb/>
言其莫大者乎木蘭皮國所産極異麥粒長二寸𤓰圍<lb/>
六尺米麥窖地數十年不壞產胡羊高數尺尾大如扇<lb/>
春剖腹取脂數十斤再縫而活不取則羊以肥死其國<lb/>
<pb n="KR2k0116_WYG_003-5a"/>
相傳又陸行二百程日晷長三時秋月西風忽起人獸<lb/>
速就水飲乃生稍遲以渴死<lb/>
　　　西天諸國<lb/>
西方諸國大率冠以西天之名凡數百國最著名者王<lb/>
舎城天竺國中印度蓋佛氏所生故其名重也傳聞其<lb/>
地之東有黒水淤河大海越之而東則西域吐蕃大理<lb/>
交阯之境也其地之西有東大食海越之而西則大食<lb/>
諸國也其地之南有洲名曰細蘭國其海亦曰細蘭海<lb/>
<pb n="KR2k0116_WYG_003-5b"/>
昔張騫使大夏聞身毒國在大夏東南一千里余聞自<lb/>
大理國至王舎城亦不過四十程案賈耽皇華四達記<lb/>
云自安南通天竺又達摩之來浮海至番禺此海道可<lb/>
通之明驗也<lb/>
　　　西天南尼華囉國<lb/>
西天南尼華囉國城有三重其人早晚必浴以鬰金塗<lb/>
身靣效佛金色國人多稱婆羅門以為佛真子孫屋壁<lb/>
坐席塗以牛糞家置壇崇三尺三級而升每晨以牛糞<lb/>
<pb n="KR2k0116_WYG_003-6a"/>
塗焚香獻花供養道通西域西域忽有輕騎來刼但閉<lb/>
門距之數日乏糧自退<lb/>
　　　東南海上諸雜國<lb/>
東南海上有沙華公國其人多出大海刼奪得人縛而<lb/>
賣之闍婆又東南有近佛國多野島蠻賊居之號麻囉<lb/>
奴商舶飄至其國擒人以巨竹夾而燒食之賊首鑽齒<lb/>
陷以黃金以人頭為食器其島愈深其賊愈甚又東南<lb/>
有女人國水常東流數年水一泛漲或流出蓮肉長尺<lb/>
<pb n="KR2k0116_WYG_003-6b"/>
餘桃核長二尺人得之則以獻於女王昔常有舶舟飄<lb/>
落其國羣女攜以歸數日無不死有一智者夜盗船亡<lb/>
命得去遂傳其事其國女人遇南風盛發祼而感風咸<lb/>
生女也<lb/>
　　　崑崙層期國<lb/>
西南海上有崑崙層期國連接大海島常有大鵬飛蔽<lb/>
日移晷有野駱駞大鵬遇則吞之或拾鵬翅截其管堪<lb/>
作水桶又有駱駞鶴身項長六七尺有翼能飛但不高<lb/>
<pb n="KR2k0116_WYG_003-7a"/>
耳食雜物炎火或燒赤熱銅鐵與之食及産大象牙犀<lb/>
角又海島多野人身如黑漆拳髪誘以食而擒之動以<lb/>
千萬賣為蕃奴<lb/>
　　　波斯國<lb/>
西南海上波斯國其人肌理甚黑鬢髪皆拳兩手鈐以<lb/>
金串縵身以青花布無城郭其王早朝以虎皮蒙杌疊<lb/>
足坐羣下禮拜出則乘軟兜或騎象從者百餘人執劒<lb/>
呵護食餅肉飯盛以甆器掬而㗖之<lb/>
<pb n="KR2k0116_WYG_003-7b"/>
　　　蜑蠻<lb/>
以舟為室視水如陸浮生江海者蜑也欽之蜑有三一<lb/>
為漁蜑善舉網埀綸二為蠔蜑善没海取蠔三為木蜑<lb/>
善伐山取材凡蜑極貧衣皆鶉結得掬米妻子共之夫<lb/>
婦居短蓬之下生子乃猥多一舟不下十子兒自能孩<lb/>
其母以軟布束之背上蕩槳自如兒能匍匐則以長繩<lb/>
繫其腰於繩末繫短木焉兒忽堕水則縁繩汲出之兒<lb/>
學行往來蓬脊殊不驚也能行則己能浮没蜑舟泊岸<lb/>
<pb n="KR2k0116_WYG_003-8a"/>
羣兒聚戲沙中冬夏身無一縷真類獺然蜑之浮生似<lb/>
若浩蕩莫能馴者然亦各有統屬各有界分各有役於<lb/>
官以是知無逃乎天地之間廣州有蜑一種名曰盧停<lb/>
善水戰<lb/>
　　　三伏䭾<lb/>
交阯之南有山曰播流環數百里若大鐵圍不可攀躋<lb/>
中皆良田唯有一竅可入有種類居之交阯所不得而<lb/>
臣號曰三伏䭾安南屢欲滅之其人守險萬方不可入<lb/>
<pb n="KR2k0116_WYG_003-8b"/>
三伏䭾自言曰縱安南有强兵我自有禾可食蓋謂其<lb/>
不可滅也<lb/>
　　　猺人<lb/>
猺人者言其執傜役於中國也靜江府五縣與猺人接<lb/>
境曰興安靈川臨桂義寧古縣猺人聚落不一最强者<lb/>
曰羅曼猺人麻園猺人其餘曰黃沙曰甲石曰嶺屯曰<lb/>
襃江曰贈脚曰黃村曰赤水曰藍思曰巾江曰竦江曰<lb/>
定花曰冷石坑曰白靣曰黃意曰大利曰小平曰灘頭<lb/>
<pb n="KR2k0116_WYG_003-9a"/>
曰丹江曰縻江曰閃江曰把界山谷彌遠猺人彌多盡<lb/>
𨽻於義寧縣桑江寨猺人椎髻臨額跣足帶械或袒祼<lb/>
或鶉結或斑布𫀆袴或白布巾其酋則青巾紫𫀆婦人<lb/>
上衫下裙斑斕勃窣惟其上衣斑文極細俗所尚也地<lb/>
皆高山而所產乃輜重欲運致之不可肩荷則為大囊<lb/>
貯物以皮為大帶挽之於額而負之於背雖大朩石亦<lb/>
負於背猺人耕山為生以粟豆芋魁充糧其稻田無幾<lb/>
年豐則安居巢穴一或饑饉則四出擾擾土産杉板滑<lb/>
<pb n="KR2k0116_WYG_003-9b"/>
石蜜蠟零陵香燕脂木靜江五縣沿邊唯興安義寧縣<lb/>
官任滿有邊賞<lb/>
　　　西南夷<lb/>
西南五姓蕃部曰龍羅方石張自昔許上京入貢龍羅<lb/>
方石自宜州入境張蕃自邕州入境或三年或四五年<lb/>
計五姓人徒凡九百六十人所貢氊馬丹砂朝廷支賜<lb/>
錦衫銀帶與其他費凡二萬四千四百餘緡回答之物<lb/>
不與焉熙寧八年令五姓蕃五年一進奉納方物於宜<lb/>
<pb n="KR2k0116_WYG_003-10a"/>
州宜州估時價回答又有西南韋蕃亦五年一進奉宜<lb/>
州受其方物回答之費凡一千二百餘緡羈縻州亦有<lb/>
進奉者宜州管下安化三州一鎮舊許三年一上京進<lb/>
奉額二百九十三人後令納方物於宜州思立寨而親<lb/>
赴州領賜西南夷大率椎髻跣足或衣斑花布或披氊<lb/>
而背刀帶弩其髻以白紙縛之云猶為諸葛武侯制服<lb/>
也武侯之烈遠矣哉<lb/>
　　　通道外夷<lb/>
<pb n="KR2k0116_WYG_003-10b"/>
中國通道南蠻必由邕州橫山寨自橫山一程至古天<lb/>
縣一程至歸樂州一程至唐興州一程至暀殿州一程<lb/>
至七源州一程至泗城州一程至古那洞一程至龍安<lb/>
州一程至鳳村山獠渡江一程至上展一程至博文嶺<lb/>
一程至羅扶一程至自杞之境名曰磨巨又三程至自<lb/>
杞國自杞四程至古城郡三程至大理國之境名曰善<lb/>
闡府六程至大理國矣自大理國五程至蒲甘國去西<lb/>
天竺不遠限以淤泥河不通亦或可通但絶險耳凡三<lb/>
<pb n="KR2k0116_WYG_003-11a"/>
十二程若欲至羅殿國亦自橫山寨如初行程至七源<lb/>
州而分道一程至馬樂縣一程至恩化縣一程至羅奪<lb/>
州一程至圍慕州一程至阿姝蠻一程至硃砂蠻一程<lb/>
至順唐府二程至羅殿國矣凡十九程若欲至特磨道<lb/>
亦自橫山一程至上安縣一程至安德州一程至羅博<lb/>
州一程至陽縣一程至隘岸一程至那郎一程至西寧<lb/>
州一程至富州一程至羅拱縣一程至歴水鋪一程至<lb/>
特磨道矣自特磨一程至結也蠻一程至大理界虚一<lb/>
<pb n="KR2k0116_WYG_003-11b"/>
程至最寧府六程而至大理國矣凡二十程所以謂大<lb/>
理欲以馬至中國而北阻自杞南阻特磨者其道里固<lb/>
相若也聞自杞特磨之間有新路直指橫山不涉二國<lb/>
今馬既歲至亦不必由他道也<lb/>
　　　航海外夷<lb/>
今天下沿海州郡自東北而西南其行至欽州止矣沿<lb/>
海州郡類有市舶國家綏懷外夷於泉廣二州置提舉<lb/>
市舶司故凡蕃商急難之欲逃愬者必提舉司也歲十<lb/>
<pb n="KR2k0116_WYG_003-12a"/>
月提舉司大設蕃商而遣之其來也當夏正之後提舉<lb/>
司征其商而覆護焉諸蕃國之富盛多寶貨者莫如大<lb/>
食國其次闍婆國其次三佛齊國其次乃諸國耳三佛<lb/>
齊者諸國海道往來之要衝也三佛齊之來也正北行<lb/>
舟歴上下竺與交洋乃至中國之境其欲至廣者入自<lb/>
屯門欲至泉州者入自甲子門闍婆之來也稍西北行<lb/>
舟過十二子石而與三佛齊海道合於竺嶼之下大食<lb/>
國之來也以小舟運而南行至故臨國易大舟而東行<lb/>
<pb n="KR2k0116_WYG_003-12b"/>
至三佛齊國乃復如三佛齊之入中國其他占城真臘<lb/>
之屬皆近在交阯洋之南遠不及三佛齊國闍婆之半<lb/>
而三佛齊闍婆又不及大食國之半也諸蕃國之入中<lb/>
國一歲可以往返唯大食必二年而後可大抵蕃舶風<lb/>
便而行一日千里一遇朔風為禍不測幸泊於吾境猶<lb/>
有保甲之法茍泊外國則人貨俱没若夫黙伽國勿斯<lb/>
里等國其遠也不知其幾萬里矣<lb/>
　　　沿邊兵<hi>按此下十二條當另為一門原夲脱去標目</hi>
<pb n="KR2k0116_WYG_003-13a"/>
祖宗分置將兵廣西得二將焉邊州邕管為上宜次之<lb/>
欽次之融又次之靜江帥府元屯半將二千五百人又<lb/>
駐泊兵二千人効用五百人又殿前摧鋒軍五百人又<lb/>
有雄略忠敢等軍軍容頗盛無事足以鎮撫有事足以<lb/>
調發邕屯全將五千人以三千人分戍橫山太平永平<lb/>
古萬四寨及遷隆鎮其二千人留州更戍宜州屯半將<lb/>
二千五百人乃靜江一將之分屯者高峯帶溪北遐思<lb/>
立鎮寧諸寨之戍乃多用天河思恩河池三縣之土丁<lb/>
<pb n="KR2k0116_WYG_003-13b"/>
而宜州在城與夫溪峒都廵檢兵蓋不滿千人欽之澄<lb/>
海與夫管界沿海二廵檢合集不過五百人而如昔之<lb/>
戍出於峒丁抵棹之戍出於土丁融州舊撥靜江府馬<lb/>
軍二百人都廵檢兵亦不過二三百輩祖宗時以廣右<lb/>
事力緜薄而邊防急切故歲賜錢一百一十餘萬緡而<lb/>
諸郡税賦以之養兵積威宜有餘裕南渡以來歲賜已<lb/>
絶又歲取廣西鹽鈔錢四十萬緡經總制錢數十萬緡<lb/>
歴年滋久故諸郡銷兵以自足爾<lb/>
<pb n="KR2k0116_WYG_003-14a"/>
　　　土丁戍邊<lb/>
邕欽與交阯為境自昔二郡土丁雜官軍戍邊邕州土<lb/>
丁戌邊之事未詳欽之抵棹寨以安遠縣土丁百人更<lb/>
戍季一替厥後宜有南丹莫公晟之擾大觀元年始詔<lb/>
宜州土丁依邕欽例戍邊正兵長戍二百人土丁更戍<lb/>
三百人以天河思恩河池三縣土丁父子全不分畨戍<lb/>
守其間河池一縣最近高峯與南丹對境要害地也而<lb/>
河池一縣土丁正可分為兩畨一季一替乃於腹裏之<lb/>
<pb n="KR2k0116_WYG_003-14b"/>
宜山忻城二縣三丁抽一分為三畨月一替是則宜之<lb/>
土丁其役更重於邕欽也宜之守臣屢請於朝乞差次<lb/>
邊桞象賔橫州土丁與宜之土丁更戍以紓極邊之民<lb/>
不報而宜之戍至今不己<lb/>
　　　峒丁戌邊<lb/>
羈縻州之民謂之峒丁强武可用溪峒之酋以為兵衛<lb/>
謂之田子甲官欲用其一民不可得也唯欽州七峒峒<lb/>
丁為官戍邊蓋七峒權力弱於邕管故聽命也舊制欽<lb/>
<pb n="KR2k0116_WYG_003-15a"/>
峒置廵防使臣一名以官軍百人戍如昔峒以備交阯<lb/>
因官軍虐之峒酋乞不用官軍願自以峒丁更戍以故<lb/>
欽州猶有峒丁之戍<lb/>
　　　田子甲<lb/>
邕州溪峒之民無不習戰刀弩鎗牌用之頗精峒民事<lb/>
讐殺是以人習於戰鬭謂之田子甲言耕其田而為之<lb/>
甲士也又朝廷馬政正在其地所謂良馬彼多得之峒<lb/>
豪頗習驍騎峒官出入前驅千人後騎數十整整不亂<lb/>
<pb n="KR2k0116_WYG_003-15b"/>
亦謂之馬前排靖康之變峒兵有勤王者遺老猶能言<lb/>
之曰峒民素儉勤王之役日得劵錢積而不用比歸人<lb/>
有二三百緡之積至今以為美談嘗有官員自儂峒借<lb/>
人夫至欽所從數人道間麋興於前能合而取之鳶飛<lb/>
於天能仰而落之一夕逆旅刼盜人有懼色唯峒人整<lb/>
暇以待盜不敢前昔漢高祖用板楯蠻以取關中武王<lb/>
伐商亦用微盧彭濮人正使今日有疆場之事而用之<lb/>
當必有功<lb/>
<pb n="KR2k0116_WYG_003-16a"/>
　　　峒丁<lb/>
邕州左右江提舉峒丁與夫經略司買馬幹官兼提舉<lb/>
皆此職也熙寧中係籍峒丁四萬餘人今其籍不可攷<lb/>
矣官名提舉實不得管一丁而生殺予奪盡出其酋欽<lb/>
州峒丁雖不如邕管之己甚所以奉其酋者亦類此嘗<lb/>
聞道家有言人罪重者謫為邊民罔有藝極峒丁日各<lb/>
以職供水陸之產為之力作終歲而不得一飽為之效<lb/>
死戰爭而復加科斂一有微過遣所親羣斬之上流而<lb/>
<pb n="KR2k0116_WYG_003-16b"/>
身於下流閲其尸也日曛酋醉酣杖劒散步峒丁避不<lb/>
及者手刃焉類以此為服人之威何其酷也<lb/>
　　　寨丁<lb/>
環羈縻溪峒置寨以臨之皆吾民也謂之寨丁靜江府<lb/>
有桑江寨融州有融州寨武陽寨與潯江文材茶溪臨<lb/>
溪四堡宜州有高峯寨帯溪寨北遐寨思立寨鎮寧寨<lb/>
邕州有橫山寨温潤寨太平寨永平寨古萬寨遷隆鎮<lb/>
欽州有如昔寨抵棹寨瓊州有寶西寨西峯寨延德寨<lb/>
<pb n="KR2k0116_WYG_003-17a"/>
萬安軍有萬全寨吉陽軍有通遠寨凡諸寨之戍或用<lb/>
官軍或峒丁或寨丁寨官或廵防使臣或都監或知寨<lb/>
或一寨有長貳官屬是皆係乎寨之大小也諸寨行事<lb/>
動關化外法制不得不少寛威權不得不稍重夫諸寨<lb/>
逈居於諸峒之中寨丁更戍不下百人彼寨之境山谷<lb/>
阻深異材生之今邊境晏然亦未免有採山之役<lb/>
　　　土丁保丁<lb/>
自儂智高平朝廷聯一路之民以為兵户滿五丁者以<lb/>
<pb n="KR2k0116_WYG_003-17b"/>
一為土丁二丁者以一為保丁熙寧六年詔依河北義<lb/>
勇例修立條制如禁軍置都虞候以下六階以𨽻之因<lb/>
其民之資序而為之階級專屬經略司調發其保丁則<lb/>
𨽻於州縣而以保正統之八年廣西諸司乞以土丁敎<lb/>
閲今保丁亦敎閲也每歲農隙會土保丁越州若縣敎<lb/>
以坐作進退號令旗鼓之法一季而罷立法之意蓋以<lb/>
廣民彫弱人無固志若素敎其民一旦有警則百萬之<lb/>
師可以遽集今乃州縣私役於敎閲之餘寖失初意然<lb/>
<pb n="KR2k0116_WYG_003-18a"/>
有不可不役者廣西城壁皆以土為周覆以屋一歲不<lb/>
葺多致腐壓為郡將者先盡敎閲之道以體立法之意<lb/>
乃約城屋當用之工分部竭作不容私役旬月集事即<lb/>
日散之民亦樂從而不以為勞矣<lb/>
　　　効用<lb/>
廣右効用蓋諸郡山川廣莫生齒不蕃强弱不侔又四<lb/>
方之姦民萃焉於是諸郡所在假强武之民以効用名<lb/>
之豪民亦借官為重自王宣凌鐵謝實為變賴効用立<lb/>
<pb n="KR2k0116_WYG_003-18b"/>
功厥後經略司乃置効用五百人於靜江凡强盜貸死<lb/>
逃卒亡命與其强武願從之民咸集焉善接短刃以蹙<lb/>
賊隱然形勢有足取者靜江効用自成一軍若乃諸郡<lb/>
効用散在民間猶存而不廢<lb/>
　　　土宣<lb/>
廣西郡兵卒歲有押馬綱賞累至受宣押馬往來販賣<lb/>
至多貲亦有累賞補官者厥後朝廷減賞只許轉至十<lb/>
將不許受宣於是邊州守臣便宜出帖補副都虞候謂<lb/>
<pb n="KR2k0116_WYG_003-19a"/>
之土宣其間亦有以私恩不令陟階級而𥙷副都虞候<lb/>
者雖不請厚禄而為排軍矣<lb/>
　　　五民<lb/>
欽民有五種一曰土人自昔駱越種類也居於村落容<lb/>
貌鄙野以唇舌雜為音聲殊不可曉謂之蔞語二曰北<lb/>
人語言平易而雜以南音本西北流民自五代之亂占<lb/>
籍於欽者也三曰俚人史稱俚獠者是也此種自蠻峒<lb/>
出居專事妖怪若禽獸然語音尤不可曉四曰射耕人<lb/>
<pb n="KR2k0116_WYG_003-19b"/>
本福建人射地而耕也子孫盡閩音五曰蜑人以舟為<lb/>
室浮海而生語似福廣雜以廣東西之音蜑别有記<lb/>
　　　惰農<lb/>
深廣曠土彌望田家所耕百之一爾必水泉冬夏常注<lb/>
之地然後為田茍膚寸高仰皆棄而不顧其耕也僅取<lb/>
破塊不復深易乃就田㸃種更不移秧既種之後旱不<lb/>
求水澇不䟽決既無糞壤又不耔耘一任於天既穫則<lb/>
束手坐食以卒歲其妻乃負販以贍之已則抱子嬉遊<lb/>
<pb n="KR2k0116_WYG_003-20a"/>
慵惰莫甚焉彼廣人皆半羸長病一日力作明日必病<lb/>
或至死耳<lb/>
　　　僧道<lb/>
南中州縣有寺觀而無僧道人貧不能得度牒有祠部<lb/>
牒者無幾餘皆童行以供應聖節為名判公慿於州縣<lb/>
權行剃髪戴冠遂為真僧道如出公據其説謂被盜遭<lb/>
火失去度牒官為給據為慿遂以剃戴<lb/>
</p>
<p>
</p>
  </div>
</body>
</text>
</TEI>
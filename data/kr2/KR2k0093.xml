<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>洛陽名園記</head> <lb/>
    <p>
<pb n="KR2k0093_WYG_001-1a"/>
欽定四庫全書<lb/>
　洛陽名園記<lb/>
　　　　　　　　　　　　宋　李格非　撰<lb/>
　　富鄭公園<lb/>
洛陽園池多因隋唐之舊獨富鄭公園最為近闢而景<lb/>
物最勝游者自其第東出探春亭登四景堂則一園之<lb/>
景勝可顧覽而得南渡通津橋上方流亭望紫筠堂而<lb/>
還右旋花朩中有百餘步走䕃樾亭賞幽臺抵重波軒<lb/>
<pb n="KR2k0093_WYG_001-1b"/>
而止直北走土筠洞自此入大竹中凡謂之洞者皆斬<lb/>
竹丈許引流穿之而徑其上横為洞一曰土筠縱為洞<lb/>
三曰水筠曰石筠曰榭筠厯四洞之北有亭五錯列竹<lb/>
中曰叢玉曰披風曰漪嵐曰夾竹曰兼山稍南有梅臺<lb/>
又南有天光臺臺出竹朩之杪遵洞之南而東還有卧<lb/>
雲堂堂與四景堂並南北左右二山背壓通流凡坐此<lb/>
則一園之勝可擁而有也鄭公自還政事歸第一切謝<lb/>
賓客燕息此園幾二十年亭臺花朩皆出其目營心匠<lb/>
<pb n="KR2k0093_WYG_001-2a"/>
故逶迤衡直闓爽深宻皆曲有奥思<lb/>
　　董氏西園<lb/>
董氏西園亭臺花朩不為行列區處周旋景物嵗増月<lb/>
葺所成自南門入有堂相望者三稍西一堂在大地間<lb/>
逾小橋有髙臺一又西一堂竹環之中有石芙蓉水自<lb/>
其花間湧出開軒窓四面甚敞盛夏燠暑不見畏日清<lb/>
風忽來留而不去幽禽静鳴各誇得意此山林之景而<lb/>
洛陽城中遂得之於此小路抵池池南有堂面髙亭堂<lb/>
<pb n="KR2k0093_WYG_001-2b"/>
雖不宏大而屈曲深邃游者至此往往相失豈前世所<lb/>
謂迷樓者類也元祐中有留守喜宴集于此<lb/>
　　董氏東園<lb/>
董氏以財雄洛陽元豐中少縣官錢粮盡籍入田宅城<lb/>
中二園因蕪壞不治然其規模尚足稱賞東園北向入<lb/>
門有栝可十圍實小如松實而甘香過之有堂可居董<lb/>
氏盛時載歌舞遊之醉不可歸則宿此數十日南有敗<lb/>
屋遺址獨流盃寸碧二亭尚完西有大池中為堂榜之<lb/>
<pb n="KR2k0093_WYG_001-3a"/>
曰含碧水四向噴瀉池中而隂出之故朝夕如飛瀑而<lb/>
池不溢洛人盛醉者走登其堂輙醒故俗目曰醒酒池<lb/>
　　環谿<lb/>
環谿王開府宅園甚潔華亭者南臨池左右翼而北過<lb/>
凉榭復匯為大池周圍如環故云然也榭南有多景樓<lb/>
以南望則嵩髙少室龍門大谷層峯翠巘畢効竒於前<lb/>
榭北有風月臺以北望則隋唐宫闕樓殿千門萬戸岧<lb/>
嶤璀璨延亘十餘里凡左太冲十餘年極力而賦者可<lb/>
<pb n="KR2k0093_WYG_001-3b"/>
瞥目而盡也又西有錦㕔秀野臺園中樹松檜花朩千<lb/>
株皆品别種列除其中為島塢使可張幄次各待其盛<lb/>
而賞之凉榭錦㕔其下可坐數百人宏大壯麗洛中無<lb/>
逾者<lb/>
　　劉氏園<lb/>
劉給事園凉堂髙卑制度適愜可人意有知朩經者見<lb/>
之且云近世建造率務峻立故居者不便而易壞唯此<lb/>
堂正與法合西南有臺一區尤工緻方十許丈地而樓<lb/>
<pb n="KR2k0093_WYG_001-4a"/>
横堂列廊廡囘繚䦨楯周接朩映花承無不妍穏洛人<lb/>
目為劉氏小景今析為二不能與他園爭矣<lb/>
　　叢春園<lb/>
今門下侍郎安公買于尹氏岑寂而喬朩森然桐梓檜<lb/>
柏皆就行列其大亭有叢春亭髙亭有先春亭叢春亭<lb/>
出酴醿架上北可望洛水蓋洛水自西洶湧奔激而東<lb/>
天津橋者疊石為之直力滀其怒而納之于洪下洪下<lb/>
皆大石底與水爭噴薄成霜雪聲聞數十里予嘗窮冬<lb/>
<pb n="KR2k0093_WYG_001-4b"/>
月夜登是亭聽洛水聲久之覺清冽侵人肌骨不可留<lb/>
乃去<lb/>
　　天王院花園子<lb/>
洛中花甚多種而獨名牡丹曰花王凡園皆植牡丹而<lb/>
獨名此曰花園子蓋無他池亭獨有牡丹數十萬本皆<lb/>
城中賴花以生者畢家於此至花時張幙幄列市肆管<lb/>
絃其中城中士女絶烟火游之過花時則復為丘墟破<lb/>
垣遺竈相望矣今牡丹嵗益滋而姚黄魏紫一枝千錢<lb/>
<pb n="KR2k0093_WYG_001-5a"/>
姚黄無賣者<lb/>
　　歸仁園<lb/>
歸仁其坊名也園盡此一坊廣輪皆里餘北有牡丹芍<lb/>
藥千株中有竹百畝南有桃李彌望唐丞相牛僧孺園<lb/>
七里檜其故朩也今屬中書侍郎方剏亭其中河南城<lb/>
方五十餘里中多大園池而此為冠<lb/>
　　苖帥園<lb/>
節度使苖侯既貴欲極天下佳處卜居得河南河南園<lb/>
<pb n="KR2k0093_WYG_001-5b"/>
宅又號最佳處得開寳宰相王溥園遂搆之園既古景<lb/>
物皆蒼老復得完力藻飾出之於是有欲凴陵諸園之<lb/>
意矣園故有七葉二樹對峙髙百尺春夏望之如山然<lb/>
今剏堂其北竹萬餘竿皆大滿二三圍疎筠琅玕如碧<lb/>
玉椽今剏亭其南東有水自伊水派來可浮十石舟今<lb/>
剏亭壓其溪有大松七今引水繞之有池宜蓮荇今剏<lb/>
水軒駕出水上對軒有橋亭制度甚雄侈然此猶未盡<lb/>
得王丞相故園水東為直龍圗閣趙氏所得亦大剏第<lb/>
<pb n="KR2k0093_WYG_001-6a"/>
宅園池其間稍北曰郟鄏陌陌列七丞相之第文潞公<lb/>
程丞相宅㫄皆有池亭而趙韓王園獨可與諸園列<lb/>
　　趙韓王園<lb/>
趙韓王宅園國初詔将作營治故其經畫制作殆侔禁<lb/>
省韓王以太師歸是第百日而薨子孫皆家京師罕居<lb/>
之故園池亦以扄鑰為常髙亭大榭花木之淵藪嵗時<lb/>
獨厮養擁彗負畚鍤者於其間而巳蓋人之於宴閒毎<lb/>
自吝惜宜甚於聲名爵位<lb/>
<pb n="KR2k0093_WYG_001-6b"/>
　　李氏仁豐園<lb/>
李衞公有平泉花朩記百餘種耳今洛陽良工巧匠批<lb/>
紅判白接以它朩與造化爭妙故嵗嵗益竒且廣桃李<lb/>
梅杏蓮菊各數十種牡丹芍藥至百餘種而又逺方竒<lb/>
卉如紫蘭茉莉瓊花山茶之儔號為難植獨植之洛陽<lb/>
輙與其土產無異故洛陽園囿花朩有至千種者甘露<lb/>
院東李氏園人力甚治而洛中花朩無不有有四并迎<lb/>
翠濯纓觀徳超然五亭<lb/>
<pb n="KR2k0093_WYG_001-7a"/>
　　松島<lb/>
松栢樅杉檜栝皆美朩洛陽獨愛栝而敬松松島數百<lb/>
年松也其東南隅雙松尤竒在唐為袁象先園本朝屬<lb/>
李文定公丞相今為吳氏園傳三世矣頗葺亭榭池沼<lb/>
植竹朩其㫄南築臺北構堂東北曰道院又東有池池<lb/>
前後為亭臨之自東大渠引水注園中清泉細流涓<lb/>
無不通處在他郡尚無有而洛陽獨以其松名<lb/>
　　東園<lb/>
<pb n="KR2k0093_WYG_001-7b"/>
文潞公東園本藥圃地薄東城水渺瀰甚廣汎舟游者<lb/>
如在江湖間也淵映瀍水二堂宛宛在水中湘膚藥圃<lb/>
二堂間列水石西去其第里餘今潞公官太師年九十<lb/>
尚時杖屨游之<lb/>
　　紫金臺張氏園<lb/>
自東園並城而北張氏園亦繞水而富竹朩有亭四河<lb/>
圗志云黄帝坐𤣥扈臺郭璞云在洛汭或曰此其處也<lb/>
　　水北胡氏園<lb/>
<pb n="KR2k0093_WYG_001-8a"/>
水北胡氏二園相距十餘步在邙山之麓瀍水經其旁<lb/>
因岸穿二土室深百餘尺堅完如埏埴開軒窓其前以<lb/>
臨水上水清淺則鳴漱湍瀑則奔駛皆可喜也有亭榭<lb/>
花朩率在二室之東凡登覽徜徉俯瞰而峭絶天授地<lb/>
設不待人力而巧者洛陽獨有此園耳但其亭臺之名<lb/>
皆不足載載之且亂實如其臺四望盡百餘里而縈伊<lb/>
繚洛乎其間林朩薈蔚烟雲掩映髙樓曲榭時隠時見<lb/>
使畫工極思不可圗而名之曰玩月臺有庵在松檜藤<lb/>
<pb n="KR2k0093_WYG_001-8b"/>
葛之中闢旁牖則臺之所見亦畢陳於前避松檜騫藤<lb/>
葛的然與人目相㑹而名之曰學古庵其實皆此類<lb/>
　　大字寺園<lb/>
大字寺園唐白樂天舊園也樂天云吾有第在履道坊五<lb/>
畝之宅十畝之園有水一池有竹千竿是也今張氏得<lb/>
其半為㑹隠園水竹尚甲洛陽但以其圖攷之則某堂<lb/>
有某水某亭有某朩其水其朩至今猶存而曰堂曰亭<lb/>
者無復彷彿矣豈因于天理者可久而成於人力者不<lb/>
<pb n="KR2k0093_WYG_001-9a"/>
可恃耶寺中樂天石刻存者尚多<lb/>
　　獨樂園<lb/>
司馬温公在洛陽自號迂叟謂其園曰獨樂園卑小不<lb/>
可與他園班其曰讀書堂者數十椽屋澆花亭者益小<lb/>
弄水種竹軒者尤小曰見山臺者髙不過尋丈曰釣魚<lb/>
菴曰采藥圃者又特結竹杪落蕃蔓草為之爾温公自<lb/>
為之序諸亭臺詩頗行於世所以為人欣慕者不在於<lb/>
園耳<lb/>
<pb n="KR2k0093_WYG_001-9b"/>
　　湖園<lb/>
洛人云園圃之勝不能相兼者六務宏大者少幽邃人<lb/>
力勝者少蒼古多水泉者艱眺望兼此六者惟湖園而<lb/>
巳予嘗游之信然在唐為裴晉公宅園園中有湖湖中<lb/>
有堂曰百花洲名蓋舊堂蓋新也湖北之大堂曰四并<lb/>
堂名蓋不足勝蓋有餘也其四達而當東西之蹊者桂<lb/>
堂也截然出於湖之右者迎暉亭也過横地披林莽曲<lb/>
逕而後得者梅臺知止菴也自竹逕望之超然登之翛<lb/>
<pb n="KR2k0093_WYG_001-10a"/>
然者環翠亭也眇眇重邃猶擅花卉之盛而前據池亭<lb/>
之勝者翠樾軒也其大略如此若夫百花酣而白晝眩<lb/>
青蘋動而林隂合水静而跳魚鳴朩落而羣峰出雖四<lb/>
時不同而景物皆好則又其不可殫記者也<lb/>
　　吕文穆園<lb/>
伊洛二水自東南分注河南城中而伊水尤清澈園亭<lb/>
喜得之若又當其上流則春秋無枯涸之病吕文穆園<lb/>
在伊水上流朩茂而竹盛有亭三一在池中二在池外<lb/>
<pb n="KR2k0093_WYG_001-10b"/>
橋跨池上相屬也洛陽又有園池中有一物特可稱者<lb/>
如大隠莊梅楊侍郎園流杯師子園師子是也梅葢早梅<lb/>
香甚烈而大説者云自大庾嶺移其本至此流盃水雖<lb/>
急不㫄觸為異師子非石也入地數十尺或以地攷之<lb/>
蓋武后天樞銷鑠不盡者也舍此又有嘉猷㑹節恭安<lb/>
溪園等皆隋唐官園雖巳犂為良田樹為桑麻矣然宫<lb/>
殿池沼與夫一時㑹集之盛今遺俗故老猶有識其所<lb/>
在而道其廢興之端者游之亦可以觀萬物之無常覽<lb/>
<pb n="KR2k0093_WYG_001-11a"/>
時之倐來而忽逝也<lb/>
論曰洛陽處天下之中挾殽澠之阻當秦瀧之襟喉而<lb/>
趙魏之走集蓋四方必爭之地也天下常無事則巳有<lb/>
事則洛陽先受兵予故曰洛陽之盛衰者天下治亂之<lb/>
候也方唐貞觀開元之間公卿貴戚開館列第于東都<lb/>
者號千有餘邸及其亂離繼以五季之酷其池塘竹樹<lb/>
兵車蹂踐廢而為丘墟髙亭大榭烟火焚燎化而為灰<lb/>
燼與唐共滅而俱亡者無餘處矣予故嘗曰園圃之廢<lb/>
<pb n="KR2k0093_WYG_001-11b"/>
興洛陽盛衰之候也且天下之治亂候于洛陽之盛衰而<lb/>
知洛陽之盛衰候于園圃之廢興而得則名園記之作予<lb/>
豈徒然哉嗚呼公卿大夫方進于朝放乎以一巳之私自<lb/>
為而忘天下之治忽欲退享此樂得乎唐之末路是已<lb/>
洛陽名公卿園林為天下第一靖康後祝融囘祿盡取<lb/>
以去矣予得李格非文叔洛陽名園記讀之至流涕文<lb/>
叔出東坡之門其文亦可觀如論天下之治亂候于洛<lb/>
陽之盛衰洛陽之盛衰候于園圃之廢興其知言哉河<lb/>
<pb n="KR2k0093_WYG_001-12a"/>
南邵博記<lb/>
晉王右軍聞成都有漢時講堂秦時城池門屋樓觀慨<lb/>
然逺想欲一游目其與周益州帖蓋所致意焉近時吕<lb/>
太史有宗少文卧遊之語凡昔人紀載人境之勝為一<lb/>
編其奉祀亳社也自以為譙沛眞源恍然在目視兖之<lb/>
太極嵩之崇福華之雲臺皆将卧遊之噫嘻弧矢四方<lb/>
之志髙人達士之懷古今一也顧南北分裂蜀在境内<lb/>
惟逺患不往爾往則至矣亳兖嵩華視蜀猶爾封也欲<lb/>
<pb n="KR2k0093_WYG_001-12b"/>
往其可得乎然則太史之情其可悲也已近得此記手<lb/>
冩一通與東京記長安河南志夢華錄諸書並藏而時<lb/>
自覽焉是亦卧遊之意云爾永嘉陳瑗伯玉書<lb/>
　<lb/>
　<lb/>
　<lb/>
　<lb/>
　洛陽名園記<lb/>
</p>
<p>
</p>
  </div></body>
</text>\m</TEI>
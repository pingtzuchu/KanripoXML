<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷十九</head> <lb/>
    <p>
<pb n="KR2m0009_WYG_019-1a"/>
欽定四庫全書<lb/>
　文獻通考卷十九<lb/>
　　鄱　陽　馬　端　臨　貴　與　著<lb/>
　征𣙜考六<lb/>
　　雜征斂<hi>山澤津渡</hi>
周官委人掌斂野之賦斂薪芻凡疏材木材凡畜聚之<lb/>
物<hi>野遠郊以外所斂野之賦謂野之園圃山澤之賦也凡疏材草木有實者也凡畜聚之物𤓰瓠葵芋禦冬</hi>
<hi>之具也</hi>
<pb n="KR2m0009_WYG_019-1b"/>
載師漆林之征二十而五<hi>疏漆林特重者自然所生非人力所作故也</hi>
漢高祖時山川園池市肆租稅之入自天子至於封君<lb/>
湯沐邑各自為奉養不領於天下之經費<hi>言各收其所賦稅以自供</hi>
<hi>不入國朝之倉庫也</hi>
文帝後六年弛山澤<lb/>
　　章氏曰漢之山澤園池之稅本以給供養而少府<lb/>
　　掌之其後倣古虞衡之意而置水衡乃取少府之<lb/>
　　所謂山林苑池之稅而付水衡以平之然他日猶<lb/>
<pb n="KR2m0009_WYG_019-2a"/>
　　有江海陂池屬少府者而海丞<hi>主海稅</hi>果丞<hi>主果實二者皆</hi>
　　<hi>少府屬官</hi>猶掌之於少府之下則亦不盡屬之也惟文<lb/>
　　帝時稍弛其賦而後世猶有增益其稅而故為六<lb/>
　　筦之令其增損行廢固有時邪<lb/>
武帝元狩四年初算緡錢<lb/>
　公卿言郡國頗被災害貧民無産業者募徙廣饒之<lb/>
　地陛下損膳省用出禁錢以振元元而民不齊出南<lb/>
　畝商賈滋衆貧者畜積無有皆仰縣官異時算軺車<lb/>
<pb n="KR2m0009_WYG_019-2b"/>
　賈人之緡錢皆有差請算如故諸賈人末作貰貸賣<lb/>
　買居邑貯積諸物及商以取利者雖無市籍各以其<lb/>
　物自占<hi>占𨼆度也各𨼆度其財物多少而為名簿送之於官也</hi>率緡錢二十而<lb/>
　算一諸作有租及鑄<hi>以手力所作而賣之者</hi>率緡錢四十算一<lb/>
　非吏比者三老北邊騎士軺車一算<hi>比例也身非為吏之例非為三</hi>
　<hi>老非為北邊騎士而有軺車皆令出一算</hi>商賈人軺車二算<hi>商賈人有軺車使多出一</hi>
　<hi>算重其賦</hi>船五丈以上一算匿不自占占不悉戍邊一嵗<lb/>
　没入緡錢有能告者以其半畀之賈人有市籍及家<lb/>
<pb n="KR2m0009_WYG_019-3a"/>
　屬皆無得名田以便農敢犯令没入田貨是時豪富<lb/>
　皆争匿財唯卜式數求入財以助縣官天子乃超拜<lb/>
　式中郎賜爵左庶長田十頃布告天下以風百姓而<lb/>
　百姓終莫分財佐縣官於是告緡錢縱矣<hi>縱放也放令告言</hi>
　楊可告緡徧天下<hi>如淳曰告緡令楊可所告言也師古曰此說非也楊可據令而發動</hi>
　<hi>之故天下皆被告</hi>中家以上大抵皆遇告杜周治之獄少反<lb/>
　者乃分遣御史廷尉正監分曹往往即治郡國緡錢<lb/>
　得民財以億計奴婢以千萬數大縣數百頃小縣百<lb/>
<pb n="KR2m0009_WYG_019-3b"/>
　餘頃宅亦如之於是商賈中家以上大抵破民媮甘<lb/>
　食好衣不事畜蔵之業而縣官以鹽鐵緡錢之故用<lb/>
　少饒矣<lb/>
　　東萊吕氏曰卜式為小忠而不知大體者也其願<lb/>
　　輸家業半助邊丞相𢎞以為此非人情不軌之臣<lb/>
　　然罷報之後此助縣官之心終不衰則非矯飾也<lb/>
　　惜其未嘗講學故區區以輸財為忠是時富豪皆<lb/>
　　争匿財惟式獨欲助費事勢相激故武帝寵式者<lb/>
<pb n="KR2m0009_WYG_019-4a"/>
　　日厚嫉富豪者日深中家以上大率破雖假手於<lb/>
　　桑𢎞羊輩茍無式以形之未必如是之酷也<lb/>
元鼎四年令民得畜邊縣<hi>得畜牧於邊縣</hi>官假馬母三嵗而歸<lb/>
及息十一以除告緡用充入新秦中<hi>邊有官馬令民能畜官母馬者滿三</hi>
<hi>嵗十母馬還一駒以給用度得充實秦中人故除告緡之令也</hi>
　　先公曰按告緡之令至是行之五年矣武帝之聚<lb/>
　　斂正為征伐計也得馬息遂不告緡此漢之所以<lb/>
　　猶愈於秦也嘗觀文帝時纔令民實粟塞下便可<lb/>
<pb n="KR2m0009_WYG_019-4b"/>
　　以減田租武帝時纔令邊民畜馬取息便可除告<lb/>
　　緡蓋一事輙有一事之益後世厲民之政一行則<lb/>
　　與國俱弊無可哀救雖復縣官百方措置徒為煩<lb/>
　　擾而於民間無分毫之益可歎也夫<lb/>
宣帝五鳳中大司農中丞耿夀昌白增海租三倍天子<lb/>
從其計御史大夫蕭望之言故御史屬徐宫家在東萊<lb/>
言往年加海租魚不出長老皆言武帝時縣官嘗自漁<lb/>
海魚不出後復與民魚乃出夫隂陽之感物𩔖相應萬<lb/>
<pb n="KR2m0009_WYG_019-5a"/>
事盡然夀昌習於商功分銖之事其深計遠慮未足任<lb/>
宜如故上不聽<lb/>
元帝元鳳元年令郡國無斂今年馬口錢<hi>往時有馬口出斂錢今省</hi>
<hi>武帝時租及六畜</hi>
王莽初設六筦之令諸采取名山澤衆物者稅之<lb/>
　王莽末邊兵二十萬人仰縣官衣食用度不給數横<lb/>
　賦斂又一切稅吏民貲二十而取一又令公卿以下<lb/>
　至郡縣黄綬吏皆保養軍馬<hi>師古曰保者不許其死傷</hi>吏盡復以<lb/>
<pb n="KR2m0009_WYG_019-5b"/>
　予民<hi>轉令百姓養</hi>民揺手觸禁不得耕桑<lb/>
後漢和帝永元五年自京師離宫果園上林廣成圃悉<lb/>
以假貧民恣得採捕不收其稅九月官有陂池令得採<lb/>
取勿收假稅二嵗<lb/>
九年詔山林饒利陂池魚採以贍元元勿取假稅<lb/>
　十二年十五年俱有此令不復錄<lb/>
順帝時長吏二千石聽百姓讁罰者輸贖號為義錢託<lb/>
為貧人儲而守令因以聚斂尚書僕射虞詡上疏元年<lb/>
<pb n="KR2m0009_WYG_019-6a"/>
以來貧百姓章言長吏取受百萬以上者匈匈不絶讁<lb/>
罰吏人至數千萬而三公刺史少所舉奏尋永平章和<lb/>
中州郡以走卒錢給貸貧人<hi>走卒五百之𩔖行鞭杖者此言錢者令其出資錢不</hi>
<hi>役身也</hi>司空劾按州及郡縣皆坐免黜今宜遵前典蠲除<lb/>
權制於是詔書下詡章切責州郡讁罰輸贖自此而止<lb/>
靈帝令刺史二千石及茂材孝廉遷除皆責助軍修宫<lb/>
錢大郡至二三千萬餘各有差當之官者皆先至西園<lb/>
諧價然後得去其守清者乞不之官皆迫遣之又令郡<lb/>
<pb n="KR2m0009_WYG_019-6b"/>
國貢獻先輸中府名為道行費<hi>蓋正貢外别有所獻也詳見國用門</hi>
晉自渡江以來至於梁陳凡貨賣奴婢馬牛田宅文券<lb/>
率錢一萬輸估四百入官<hi>詳見商稅門</hi>
宋文帝元嘉二十七年魏師南侵軍旅大起用度不充<lb/>
王公妃主及朝士牧守各獻金帛等物以助國用下及<lb/>
富室小人亦有獻私財數千萬者揚南徐兖江四州富<lb/>
有之家貲滿五十萬僧尼滿二十萬者並四分借一過<lb/>
此率計事息即還<lb/>
<pb n="KR2m0009_WYG_019-7a"/>
宋孝武帝大明初揚州刺史西陽王子尚上言山湖之<lb/>
禁雖有舊科人俗相因替而不奉熂<hi>許氣反</hi>山封水保為<lb/>
家利自頃以來頽弛日甚富强者兼領而占貧弱者薪<lb/>
樵無托至漁採之地亦又如兹斯實害理之深弊請損<lb/>
益舊條更申常制有司檢壬辰詔書擅占山澤强盗律<lb/>
論贓一丈以上皆棄市左丞羊希以壬辰之制其禁嚴<lb/>
刻事既難遵理與時弛而占山封水漸染復滋更相因<lb/>
仍便成先業一朝頓去易致怨嗟今更刋革立制五條<lb/>
<pb n="KR2m0009_WYG_019-7b"/>
凡是山澤先恒熂爐<hi>力居反</hi>種竹木薪果為林芿及陂湖<lb/>
江海魚梁鰌鮆<hi>七由反即移反</hi>常加工修作者並不追舊各以<lb/>
官品占山<hi>見官品占田門</hi>若先已占山不得更占先占足若非<lb/>
前條舊業一不得禁有犯者水上一尺以上並計贓依<lb/>
常盗論除晉壬辰之科從之<lb/>
齊武帝即位詔免逋城錢自今以後申明舊制初晉宋<lb/>
舊制受官二十日輙送修城錢二千宋太始初軍役大<lb/>
興受官者萬計兵戎機急事有未遑自是令僕以下並<lb/>
<pb n="KR2m0009_WYG_019-8a"/>
不輸送二十年中大限不可勝計文符督切所在擾亂<lb/>
至是除蕩百姓悅焉<lb/>
齊武帝時王敬則為東揚州刺史<hi>今會稽郡</hi>以會稽邊帶湖<lb/>
海人無士庶皆保塘陂敬則以功力有餘悉詳斂為錢<lb/>
以送臺庫帝納之<lb/>
　竟陵王子良上表曰臣忝㑹稽粗嫻物俗塘丁所上<lb/>
　本不入官良由陂湖宜壅橋路須通均夫計直人自<lb/>
　為用若甲分毁壞則年一修改乙限堅牢則終嵗無<lb/>
<pb n="KR2m0009_WYG_019-8b"/>
　役今乃通課此直悉以還臺租賦之外更生一調致<lb/>
　令塘路崩蕪湖源洩散害人損政實此為劇建元初<lb/>
　軍用殷廣浙東五郡丁稅一千乃質賣妻子以充此<lb/>
　限所逋尚多尋蒙蠲原而此等租課三分逋一明知<lb/>
　徒足擾人實自弊國愚謂課塘丁一條宜還復舊<lb/>
唐高宗龍朔三年減百官一月俸賦雍同等十五州民<lb/>
錢作蓬萊宫<lb/>
唐肅宗即位時兩京陷没民物耗弊乃遣御史鄭叔清<lb/>
<pb n="KR2m0009_WYG_019-9a"/>
等籍江淮富商右族貲富什收其二謂之率貸諸道亦<lb/>
稅商賈以贍軍錢一千者有稅<lb/>
徳宗時朱滔王武俊田悅背叛國用不給陳京請借富<lb/>
商錢度支杜佑以為軍費纔支數月幸得商錢五百萬<lb/>
緡可支半嵗乃以户部侍郎趙贊判度支代佑行借錢<lb/>
令約罷兵乃償之捜督甚峻民有自經者家若被盗然<lb/>
總京師豪人田宅奴婢之估纔得八十萬緡又取僦匱<lb/>
納質錢及粟麥糶於市者四取其一長安為罷市遮邀<lb/>
<pb n="KR2m0009_WYG_019-9b"/>
宰相哭訴乃以錢不及百緡粟麥不及五十斛者免而<lb/>
所獲纔二百萬緡<lb/>
　時軍用不給乃稅間架算除陌其法屋二架為間上<lb/>
　間錢二千中間一千下間五百吏執筆握算入人家<lb/>
　計其數或有宅屋多而無他資者出錢動數百緡敢<lb/>
　匿一間杖六十告者賞錢五萬除陌法者公私給與<lb/>
　及買賣毎緡官留五十錢<hi>舊算三十今加為五十</hi>給他物及相<lb/>
　貿易者約錢為率算之市牙各給印紙人有買賣隨<lb/>
<pb n="KR2m0009_WYG_019-10a"/>
　日署記翌日合算之有自貿易不用市牙者給其私<lb/>
　簿無簿者投状自集其有𨼆錢百者没入二千杖六<lb/>
　十告者賞十千出犯人家法既行而主人市牙得專<lb/>
　其柄率多𨼆盗公家所入不能半而怨讟滿天下<lb/>
　舊制諸道軍出境則仰給度支時討賊兵在外者衆<lb/>
　上優恤士卒毎出境加給酒肉本道糧仍給其家一<lb/>
　人兼三人之給故將士利之各出軍纔逾境而止月<lb/>
　費錢百三十餘萬緡常賦不能給趙贊乃奏行二法<lb/>
<pb n="KR2m0009_WYG_019-10b"/>
　愁怨之聲盈於遠近及涇原兵反大呼長安市中曰<lb/>
　不奪爾商户僦質不稅爾間架除陌矣於是間架除<lb/>
　陌竹木茶漆鐵之稅皆罷<lb/>
　　致堂胡氏曰當是時天下稅户三百八萬五千餘<lb/>
　　户稅榖二百一十五萬七千餘斛而籍兵七十六<lb/>
　　萬七千餘人是稅户四榖斛三而養一兵他用不<lb/>
　　預焉被甲荷戈者既不常飽量入以為出國非其<lb/>
　　國矣<lb/>
<pb n="KR2m0009_WYG_019-11a"/>
　　今按徳宗之横斂諉曰軍興乏用也然瓊林大盈<lb/>
　　之積特不過假軍興之名而厚賦以實私蔵是以<lb/>
　　餉賜稍不如意反使涇原驕横之卒得藉口以為<lb/>
　　作亂之階然則平時刻剝生民而姑息軍卒竟何<lb/>
　　益哉<lb/>
唐貞觀初京司及州縣皆有公廨田供公私之費其後<lb/>
以用度不足京官有俸賜而已諸司置公廨本錢以畨<lb/>
官貿易取息計員多少為月料<lb/>
<pb n="KR2m0009_WYG_019-11b"/>
十二年罷諸司公廨本錢以天下上户七千人為胥士<lb/>
視防閣制而收其課計官多少而給之<lb/>
十五年復置公廨本錢以諸司令史主之號捉錢令史<lb/>
每司九人補於吏部所主纔五萬錢以下市肆販易月<lb/>
納息錢四千嵗滿受官諫議大夫褚遂良上疏言七十<lb/>
餘司更一二載捉錢令史六百餘人受職太學髙第諸<lb/>
州進士拔十取五猶有犯禁罹法者況廛肆之人茍得<lb/>
無恥不可使其居職太宗乃罷捉錢令史復給京官職<lb/>
<pb n="KR2m0009_WYG_019-12a"/>
田<lb/>
開元十八年御史大夫李朝𨼆奏請藉百姓一年稅錢<lb/>
充本依舊令高户及典正等捉隨月收利將供官人料<lb/>
錢並取情願自捉不得令州縣牽挽<lb/>
乾元元年勅長安萬年兩縣各備錢一萬貫每月收利<lb/>
以充和顧<lb/>
　時祠祭及蕃夷賜宴别設皆長安萬年人吏主辦二<lb/>
　縣置本錢配納質積户收息以供費諸使捉錢者給<lb/>
<pb n="KR2m0009_WYG_019-12b"/>
　牒免徭役有罪府縣不敢劾治民間有不取本錢立<lb/>
　虚契子孫相承為之嘗有毆人破首詣閑廐使納利<lb/>
　錢受牒貨罪御史中丞栁公綽奏諸司捉錢户府縣<lb/>
　得捕役給牒者毁之自是不得錢者不納利矣<lb/>
寶應元年勅諸色本錢比來將放與人或府縣自取及<lb/>
貧人將捉非唯積利不納亦且兼本破除今請一切不<lb/>
得與官人及窮百姓并貧典吏揀擇當處殷富幹了者<lb/>
三五人均使翻轉囘易仍放其諸色差遣庶得永存官<lb/>
<pb n="KR2m0009_WYG_019-13a"/>
物又冀免破人家<lb/>
貞元元年勅自今後應徵息利本錢除主保逃亡轉徵<lb/>
隣近者放免餘並凖舊徵收其所欠錢仍任各取當司<lb/>
闕官職田量事糶貨充填本數<lb/>
元和二年宰臣上言聖政惟新事必歸本疏理五坊户<lb/>
色役令府縣郤收萬人欣喜恩出望外臣等輙釐革舊<lb/>
弊率先有司其兩省納課陪厨户及捉錢人總一百二<lb/>
十四人望令歸府縣色役從之<lb/>
<pb n="KR2m0009_WYG_019-13b"/>
元和十一年御史中丞崔從奏捉錢人等比緣皆以私<lb/>
錢添雜官本所防耗折裨補官吏近日訪聞商販富人<lb/>
投身要司依托官本廣求私利可徵索者自充家業成<lb/>
逋欠者證是官錢非理逼迫為弊非一今請許捉錢户<lb/>
添放私本不得過官本錢勘責有剰並請没官<lb/>
十四年御史中丞蕭俛奏諸司諸軍諸使公廨諸色本<lb/>
利錢等伏緣臣當司及祕書省等三十二司利錢凖赦<lb/>
文至十倍者本利並放展轉攤保至五倍者本利並放<lb/>
<pb n="KR2m0009_WYG_019-14a"/>
緣前件諸司諸使諸軍利錢節文並不該及其中有納<lb/>
利百姓見臣稱訴納利已至十倍者未蒙一例處分求<lb/>
臣上達天聽伏以南北諸司事體無異納利百姓皆陛<lb/>
下赤子若恩澤均及則雨露無偏乞特賜凖赦放免<lb/>
會昌元年正月赦節文每有過客衣冠皆求應接行李<lb/>
茍不供給必致怨尤刺使縣令但取虛名不惜百姓夫<lb/>
畜皆配民户酒食科率所由蠧政害人莫斯為甚宜為<lb/>
本道觀察使條流量縣大小及道路要僻各置本錢逐<lb/>
<pb n="KR2m0009_WYG_019-14b"/>
月收利或前觀察使前任臺省官不乗館驛者許量事<lb/>
供給其錢便以留州留使錢充每至季終申觀察使如<lb/>
妄破官錢依前科配並同入已贓論仍委出使御史糾<lb/>
察以聞<lb/>
　　按捉錢之事惟唐有之蓋以供諸司公用之費雖<lb/>
　　曰官出本錢令其營運納息非鑿空之横斂及其<lb/>
　　久也民利於假官之勢則不請本錢白納利息官<lb/>
　　利於取民之財則所徵利息數倍本錢而其為無<lb/>
<pb n="KR2m0009_WYG_019-15a"/>
　　藝甚矣故述其事附之雜征斂之後<lb/>
宋太祖皇帝建隆元年詔除滄徳棣淄齊鄆乾渡三十<lb/>
九處所算錢或水漲聽民置渡勿收其算<lb/>
　五代時有津渡之算水或枯涸改置橋梁有司猶責<lb/>
　主者備償至是詔除此後諸州有𩔖是者多因恩宥<lb/>
　蠲除陳州私置蔡河𤨏民船勝百斛者取百錢有所<lb/>
　載倍其征太平興國中詔除之<lb/>
建隆二年詔自今宰相樞密使帶平章事兼侍中中書<lb/>
<pb n="KR2m0009_WYG_019-15b"/>
令節度使依故事納禮錢宰相樞密使三百千藩鎮五<lb/>
百千充中書門下公用仍於中書刻石記授上年月已<lb/>
經納者後雖轉官不再更納舊相復入者納如其數時<lb/>
中書門下言唐制凡視事於中書者納禮錢三千緡近<lb/>
頗隳廢乞舉行之故也<lb/>
　　按朝廷視官制祿所以養賢官莫崇於相則祿賜<lb/>
　　宜優於百僚今於上日反徵其錢以充公用可乎<lb/>
　　今考五代會要後唐天成元年門下中書兩省狀<lb/>
<pb n="KR2m0009_WYG_019-16a"/>
　　凖舊例檢校官合納光省禮錢近降勅命除翊衞<lb/>
　　勲庸藩垣將佐外其餘不帶平章事節度使及防<lb/>
　　禦團練刺史諸道副使郎中以下并三司職掌鹽<lb/>
　　院官縣令錄事參軍判司等凡闗此例並可徵收<lb/>
　　伏緣省司舊例别無錢物祗徵禮錢以充公廨破<lb/>
　　使遭值離亂致失規繩乞依元行依例徵理自防<lb/>
　　禦團練刺史至諸道將校押衙各納錢有差則為<lb/>
　　例已久且不止於使相而已又考是年十二月中<lb/>
<pb n="KR2m0009_WYG_019-16b"/>
　　書奏准故事應諸道藩鎮帶平章事處各納禮錢<lb/>
　　五百千充中書修建公署及添置都堂内鋪陳什<lb/>
　　物勅從之則納此錢者似是唐末以來方鎮據土<lb/>
　　地修貢獻求為使相之人恐非盛唐之制然觀建<lb/>
　　隆之詔則在廟堂為相者皆納矣又考梁開平五<lb/>
　　年勅食人之食者憂人之事况丞相位尊參決大<lb/>
　　政而堂封未給且無餐錢朕甚愧之宜令日食萬<lb/>
　　錢之半則當時為相者俸廩尚無之况修公署置<lb/>
<pb n="KR2m0009_WYG_019-17a"/>
　　什物乎此所以反有無藝之横取也<lb/>
　　又按所謂修公署備什物之𩔖唐時有諸司捉錢<lb/>
　　户捉官本錢營運納息以供此費至五代之時則<lb/>
　　不復有之而令居職者履任之初自出此錢國初<lb/>
　　承五代之法遂亦有之故併附於捉錢之後<lb/>
太宗淳化元年詔諸處魚池舊皆省司管係與民争利<lb/>
非朕素懷自今應池塘河湖魚鴨之𩔖任民採取如經<lb/>
市貨賣乃收稅<lb/>
<pb n="KR2m0009_WYG_019-17b"/>
　先時淮南江浙荆湖廣南福建當僭偽之時應江湖<lb/>
　及池潭陂塘聚魚之處皆納官錢或令人户占賣輸<lb/>
　課或官遣吏主持帝聞其弊詔除之<lb/>
　又有橘園水磑社酒蓮藕鵝鴨螺蚌柴薪地鋪枯牛<lb/>
　骨溉田水利等名皆因偽國舊制而未除前後累詔<lb/>
　廢省<lb/>
開寶三年令買撲坊務者收抵當<lb/>
　　止齋陳氏曰買撲始見此至淳化中而買撲酬奬<lb/>
<pb n="KR2m0009_WYG_019-18a"/>
　　之法次第舉矣買撲之利歸於大户酬奬之利歸<lb/>
　　於役人州縣坐取其贏以佐經費以其剩數上供<lb/>
　　此其大畧也自熙寧悉罷買撲酬奬之法官自召<lb/>
　　買實封投狀着價最高者得之而舊章舉廢矣<lb/>
神宗元豐二年導洛通汴司言綱船為商人附載有留<lb/>
阻之弊今洛水入汴無湍駛請置堆垜場於泗州賈物<lb/>
至者先入官場官以船運至京稍輸船算從之<lb/>
　三年詔近京以通津水門外順成倉為場<lb/>
<pb n="KR2m0009_WYG_019-18b"/>
元豐二年三月言人户買撲官監及非新酬衙前場務<lb/>
所增收錢並合入三司帳而司農寺以謂官監務外皆<lb/>
是新法拘收錢不當入三司乞留以助募役兼嵗入百<lb/>
萬緡於市易務封樁若失此錢恐不能繼争辯久之乃<lb/>
從司農之請<lb/>
七年府界諸路坊場錢嵗收六百九十八萬六千緡榖<lb/>
帛九十七萬六千六百石疋有奇<lb/>
　新法既鬻坊場河渡司農又并祠廟鬻之募人承買<lb/>
<pb n="KR2m0009_WYG_019-19a"/>
　收取浄利官既得錢聽民為賈區廟中判應天府張<lb/>
　方平言管下五十餘祠百姓盡已承買閼伯主祀大<lb/>
　火火為國家盛徳所承微子開國於宋亦本朝受命<lb/>
　建號所因又有雙廟乃唐張巡許遠今既許承買小<lb/>
　人以利為事必於其間營為招聚紛雜冗䙝嵗收甚<lb/>
　微實損大體欲乞不賣此三廟以稱國家嚴恭之意<lb/>
　上震怒批出曰慢神辱國無甚於斯於是天下祠廟<lb/>
　皆得不鬻明年二月中丞鄧潤甫言興利之臣議前<lb/>
<pb n="KR2m0009_WYG_019-19b"/>
　代帝王陵寢皆合請射耕墾而司農可之緣此唐之<lb/>
　諸陵悉見芟刈聞昭陵已剪伐無遺乞下所屬依舊<lb/>
　禁止詔從之<lb/>
哲宗元祐元年侍御史劉摯言坊場舊法買户相承皆<lb/>
有定額毋得增價新法乃使實封入狀唯利價高有舊<lb/>
纔百緡而益及千緡者其後𩔖多敗闕請罷實封之法<lb/>
令諸路轉運提舉司會新舊之數酌取其中立為永額<lb/>
召人承買其後詳定役法所度之事請下之諸州若累<lb/>
<pb n="KR2m0009_WYG_019-20a"/>
界有增以次高一界為額增虧不常以酌中為額或前<lb/>
次所負及五分縣以聞州州與漕司次第保上之仍立<lb/>
界滿承買抵當之制餘皆如舊法從之<lb/>
五年户部郎中高鎛言場務敗闕者請止損浄息其省<lb/>
額如故從之又詔無人承買者許自陳損其錢數明諭<lb/>
以召人願增價者聽若不售則更減之減及八分而不<lb/>
售者提刑司審覈權停閉<lb/>
徽宗自崇寧來言利之言殆析秋毫其最甚若沿汴州<lb/>
<pb n="KR2m0009_WYG_019-20b"/>
縣創增鎻柵以牟稅利官賣石炭增賣二十餘場而天<lb/>
下市易務炭皆官自賣名品瑣碎則有四脚鋪床榨磨<lb/>
等錢水磨錢侵街房廊錢廟圖錢淘沙金錢不得而盡<lb/>
記也<lb/>
大觀三年臣僚言比嵗諸郡求以坊場增給公帑不啻<lb/>
二十餘萬緡且慮朝廷封樁寖為厨傳之費請考元豐<lb/>
舊制詳議行之詔令户部以所用封樁及坊場錢數申<lb/>
尚書省<lb/>
<pb n="KR2m0009_WYG_019-21a"/>
　　按坊場即墟市也商稅酒稅皆出焉今考其明言<lb/>
　　酒務者入𣙜酤門明言貨稅者入征商門而泛言<lb/>
　　坊場者則以附雜征𣙜之後<lb/>
牙契　稅契始於東晉厯代相承史文簡畧不能盡考<lb/>
宋太祖開寶二年始收民印契錢令民典賣田宅輸錢<lb/>
印契稅契限兩月<lb/>
　　止齋陳氏曰元降指揮應典賣物會問鄰至有不<lb/>
　　願即書之於帳聽即兩月批印違者依漏稅法所<lb/>
<pb n="KR2m0009_WYG_019-21b"/>
　　以防姦偽省獄訟非私之也慶厯四年十一月始<lb/>
　　有每貫收稅錢四十文省之條至政和無所增宣<lb/>
　　和四年發運使經制兩浙江東路陳亨伯奏乞淮<lb/>
　　浙江湖福建七路毎貫增收二十文充經制移用<lb/>
　　通舊收錢不得過一百省紹興五年三月勅毎貫<lb/>
　　勘得産人合同錢一十文入總制名起發乾道七<lb/>
　　年户部尚書曾懷奏人户交易一十貫内正錢一<lb/>
　　貫除六百九十五文充經總制錢外有三百二十<lb/>
<pb n="KR2m0009_WYG_019-22a"/>
　　五文欲存留一半餘入總制錢帳另項起發至是<lb/>
　　牙契今為州縣利源矣<lb/>
神宗元豐時令民有交易則官為之據因收其息<lb/>
徽宗崇寧三年勅諸縣典賣牛畜契書并稅租鈔旁等<lb/>
印賣田宅契書並從官司印賣除紙筆墨工費外量收<lb/>
息錢助贍學用其收息不得過一倍<lb/>
大觀二年以出賣鈔旁息錢事渉苛細罷之<lb/>
政和中應奉事起乃復行<lb/>
<pb n="KR2m0009_WYG_019-22b"/>
宣和五年詔諸路所收鈔旁定帖錢除兩浙路𨽻應奉<lb/>
外餘路並逐州委通判拘收與發運司充糴本<lb/>
高宗建炎元年赦應今日以前典賣田宅馬牛之𩔖違<lb/>
限印契合納倍稅者限百日許自陳蠲免<lb/>
二年初復鈔旁定帖錢<hi>靖康時嘗罷之</hi>命諸路提刑司掌之無<lb/>
得擅用<lb/>
紹興二年右朝奉郎姚沇言諸路曾被兵火去失契書<lb/>
業人許詣所屬陳理本縣下鄰保證實給户帖從之<lb/>
<pb n="KR2m0009_WYG_019-23a"/>
五年詔諸路勘合錢毎貫收十文足<hi>即鈔旁定帖錢</hi>
初令諸州通判印賣田宅契紙自今民間競産而執出<lb/>
白契者毋得行用從兩浙運副吳革請也<lb/>
　革言在法田宅契書縣以厚契印造遇人户有典賣<lb/>
　納紙墨本錢買契書填緣縣典自掌印板往往多印<lb/>
　私賣致有論訴今欲委逐州通判立千字文號印造<lb/>
　毎月給付諸縣遇民買契當官給付<lb/>
冬十一月詔諸路州縣出賣户帖令民間自行開其所<lb/>
<pb n="KR2m0009_WYG_019-23b"/>
管地宅田畝間架之數而輸其直仍立式行下時諸路<lb/>
大軍多移屯江北朝廷以調度不繼故有是詔既而中<lb/>
書言恐騷擾稽緩乃立定價錢應坊郭鄉村三等户皆<lb/>
三十千鄉村五等坊郭九等户皆一千凡六等惟閩廣<lb/>
下户差減期一等足計綱赴行在即旱傷及四分以上<lb/>
權住聽㫖又用殿中侍御史王縉言詔州縣止以簿籍<lb/>
見在數目出給户帖務要簡便不擾如容縱乞取重寘<lb/>
於法令刑獄使者察之時州縣追呼頗擾乃命通判職<lb/>
<pb n="KR2m0009_WYG_019-24a"/>
官徧詣諸邑面付人户其兩浙下户展限二月内諸路<lb/>
簿籍不存者許先納價錢俟造簿畢日給帖<lb/>
二十六年户部言印契違日限者罪之而没其産太重<lb/>
難行徒長告訐欲並依紹興法舊限六十日投稅再限<lb/>
六十日齎錢請契從之<lb/>
二十七年詔人户買賣耕牛並免投納契稅<lb/>
孝宗乾道七年户部言每交易一十貫納正稅錢一貫<lb/>
除六百七十五文充經總制錢外三百二十五文存留<lb/>
<pb n="KR2m0009_WYG_019-24b"/>
一半充州用餘一半入總制錢帳如敢𨼆漏依上供錢<lb/>
法人户違限不納或於契内減落價貫規免稅錢許牙<lb/>
人併出産户陳首將物業半給賞半没官毎正稅錢一<lb/>
百文帶納頭子錢二十一文二分州縣過數拘收公人<lb/>
邀阻作弊並重置典憲從之<lb/>
臣僚言乞詔有司應民間交易並令先次過割而後稅<lb/>
契凡進産之家限十日繳連小契自陳令本縣取索兩<lb/>
家砧基赤契并以三色官簿<hi>夏稅簿力秋苖簿  物  簿</hi>令主簿㸃<lb/>
<pb n="KR2m0009_WYG_019-25a"/>
對批鑿如不先經過割不許投稅詔勅令所參照見行<lb/>
指揮修立成法<lb/>
八年詔今後遇赦刪去稅契違限許免倍自首一節監<lb/>
司州郡無得自擅免倍稅契違者坐之<lb/>
　言者謂今之置産者未嘗以稅契為意蓋起於赦恩<lb/>
　許其免納而自首况監司州郡不候朝㫖免倍稅契<lb/>
　所收錢不復分𨽻窠名一切以資妄用故有此令<lb/>
六年勅令所進呈重修淳熙法上親筆圈記人户内驢<lb/>
<pb n="KR2m0009_WYG_019-25b"/>
駝馬船契書收稅諭輔臣曰凡有此條並令刪去恐後<lb/>
世有算及舟車之言<lb/>
七年臣僚言民間典賣田産必使之請官契輸稅錢其<lb/>
意不徒利也慮高貲之家兼并日增下户日益朘削是<lb/>
亦抑之之微意今州縣以人户物力科配空給印紙名<lb/>
為預借契錢殊失法意詔禁止之<lb/>
寧宗嘉定十三年臣僚言州縣交易印契所以省詞訟<lb/>
清稅賦而投報輸直亦有助於財計今但立草契請印<lb/>
<pb n="KR2m0009_WYG_019-26a"/>
紙粘接其後不經官投報者不知其幾也印契具文過<lb/>
割可廢間有交易已畢遷徙他郡二稅茫無所歸州縣<lb/>
徒費追擾至於改換等色減退畝歩者不知其幾也乞<lb/>
申嚴成法從之<lb/>
經總制錢　宣和末陳亨伯以發運兼經制使因以為<lb/>
名廢於靖康建炎復之紹興初孟庾提領措置財用又<lb/>
因經制之額增析而為總制錢蓋南渡以來養兵耗財<lb/>
為夥不敢一旦暴斂於民而展轉取積於細微之間以<lb/>
<pb n="KR2m0009_WYG_019-26b"/>
助軍費初非强民而加賦也建炎二年冬上在維揚四<lb/>
方貢賦不以期至於是户部尚書吕頤浩翰林學士葉<lb/>
夢得等言亨伯以東南用兵嘗設經制司取量添酒錢<lb/>
及增收一分稅錢頭子賣契等錢斂之於細而積之甚<lb/>
衆求之於所欲而非强其所不欲如增收印契錢出於<lb/>
兼并之家無傷於下户增收賣酒錢合於人情而無害<lb/>
於民官吏俸給除頭子錢百分取一靖康初相繼遽罷<lb/>
欲望博延羣議更加討論且亨伯為河北轉運使又行<lb/>
<pb n="KR2m0009_WYG_019-27a"/>
於京東西昨來河北京東西一嵗得錢近二百萬緡所<lb/>
補不細今若行於兩浙江東西荆湖南北福建二廣嵗<lb/>
入無慮數百萬計况邊事未寧茍不知出此緩急必致<lb/>
暴斂與其暴斂於倉卒曷若取積於細微於是除不便<lb/>
於民者<hi>如免行錢減罷曹官役人錢鈔旁定帖錢院虞候充獄子重祿錢牛畜等契息錢契白紙錢</hi>
以權添酒錢添賣糟錢人户典賣田宅增添牙稅錢官<lb/>
員等請給頭子錢并樓店務增添三分房錢五省令東<lb/>
西八路州軍<hi>兩浙江東西荆湖南北福建二廣</hi>收充經制錢命各路憲<lb/>
<pb n="KR2m0009_WYG_019-27b"/>
臣領之州委通判拘收季終起發紹興五年閏二月參<lb/>
政孟庾提領措置財用乞以總制司為名而總制錢自<lb/>
此始矣四月臣僚言賦入之利莫大於雜稅茶鹽出納<lb/>
之間每貫增頭子錢五文嵗入不少而財用司言茶鹽<lb/>
已復鈔價其頭子錢難以增添而諸路州縣出納係省<lb/>
錢所收頭子錢依節次指揮每貫共收錢二十三文省<lb/>
内一十文省作經制起發上供餘一十三文並充本路<lb/>
州縣并漕司支用今欲令諸路州縣雜稅出納錢於每<lb/>
<pb n="KR2m0009_WYG_019-28a"/>
貫見收頭子錢上量行增添共作二十三文足除漕司<lb/>
并州舊來合得一十三文省外餘盡併入經制窠名帳<lb/>
内起發補助軍需尚書省又言耆户長雇錢并抵當庫<lb/>
樁四分息錢轉運移用錢勘合朱墨錢出賣係官田舍<lb/>
錢及赦限内典賣牛畜等印契稅錢進獻納貼錢常平<lb/>
司七分錢茶鹽司袋息錢並令諸路州縣樁管應辦軍<lb/>
期而總制司又言人户稅賦畸零如析居異財絹綿零<lb/>
至一寸一錢者亦收一尺一兩米零至一勺一抄者亦<lb/>
<pb n="KR2m0009_WYG_019-28b"/>
收一升之𩔖並與折納至於二廣福建江東西路免役<lb/>
一分寛剩錢若無災傷減閣並令發付行在及兩浙西<lb/>
路役人顧錢除嵗用應副外大軍支用八月江西提舉<lb/>
司言常平錢物舊例每貫收頭子錢五文足今合依諸<lb/>
錢例增作二十三文足除五文依舊法支費外餘增到<lb/>
錢與經制司别作一項窠名起發十一月尚書省言經<lb/>
制錢監司州郡或以軍期應辦為名輙行借兌拘截取<lb/>
撥者乞依諸路州軍通判已得指揮施行<hi>州縣輙將經制錢擅行應</hi>
<pb n="KR2m0009_WYG_019-29a"/>
<hi>副兌借拘截取撥輙有侵支互用者内所委官所當職及取撥官並先降兩官放罷人吏徒二年各不以去官</hi>
<hi>赦降原減</hi>紹興十六年户部侍郎李朝正言諸路每嵗所取<lb/>
經總制錢委本路提刑并檢法幹辦官㸃磨拘催嵗終<lb/>
欲通行殿最<lb/>
　增及一分以上減三季磨勘二分四分以上議賞有<lb/>
　差虧一分以上展三年磨勘二分四分以上議罰有<lb/>
　差<lb/>
二十六年禮部侍郎賀允中言比年經總制錢以二十<lb/>
<pb n="KR2m0009_WYG_019-29b"/>
六年以前最高者十九年之數立額其當職官既誘以<lb/>
厚賞又驅以嚴責額一不登每至横斂民受其弊望詔<lb/>
有司立嵗額既而倉部郎中黄祖舜乞自十九年之外<lb/>
有稍高年分或少損其數詔從之三十一年詔諸路州<lb/>
軍未起二十六年二十七年經總制錢特與除放其二<lb/>
十八年以後欠數令提刑司督責補發孝宗乾道元年<lb/>
詔諸路州縣出納每貫添收錢一十三文省充經總制<lb/>
錢仍將所增錢别項發納左蔵西庫補助經費自是公<lb/>
<pb n="KR2m0009_WYG_019-30a"/>
家出納經總制每千共收五十六文光宗登極從吏部<lb/>
尚書顔師魯奏減江東西福建淮東浙西路經總制錢<lb/>
共十七萬一千緡嘉泰初除四川外東南諸州額理經<lb/>
制錢七百八十餘萬<hi>四川九十萬緡</hi>
月樁錢　始於紹興二年也時韓世忠駐軍建康宰相<lb/>
吕頤浩朱勝非共議令江東漕臣月樁發大軍錢十萬<lb/>
緡以朝廷上供經制及漕司移用等錢應辦當時漕司<lb/>
不量州軍之力一例均抛既有偏重之弊又於本司移<lb/>
<pb n="KR2m0009_WYG_019-30b"/>
用錢不肯取撥止取於朝廷窠名曾不能給十之二三<lb/>
<hi>上供經制無額添酒錢并浄利錢贍軍酒息錢常平錢及諸司封樁不封樁係省不係省錢皆是朝廷窠名也</hi>
於是州縣横斂銖積絲累僅能充數一月未畢而後月<lb/>
之期已逼江東西之害尤甚七年户部員外郎霍蠡言<lb/>
願詔諸路守臣條具所樁實有窠名幾何臨時措畫者<lb/>
若為而辦八年侍郎士㒟及參政李光皆言月樁之害<lb/>
上感動每諭宰臣若得休兵凡取於民者悉除之九年<lb/>
正月復河南州軍赦務與民休息令轉運司具逐州見<lb/>
<pb n="KR2m0009_WYG_019-31a"/>
認月樁錢數申朝廷據實科撥二月詔以州縣大小所<lb/>
入財賦欲斟量適當易於樁辦其日後殿進呈各有窠<lb/>
名但多為漕司占留遂不免敷及百姓上曰若所撥科<lb/>
名錢不足從朝廷給降應副不得一毫及民紹興十七<lb/>
年減江東西月樁錢一十二萬七千緡有奇光宗登極<lb/>
用吏部尚書顔師魯奏減江浙諸郡月樁錢一十六萬<lb/>
五千緡有奇<lb/>
　江浙轉運趙汝愚上言臣伏自到任以來不住詢訪<lb/>
<pb n="KR2m0009_WYG_019-31b"/>
　民間利害及今來巡厯所至有可以寛裕民利者本<lb/>
　司已隨事斟酌輕重次第罷行獨有諸縣措置月樁<lb/>
　錢物其間名色𩔖多違法最為一方細民之害臣試<lb/>
　舉其大者則有曰麴引錢白納醋錢賣紙錢户長甲<lb/>
　帖錢保正牌限錢折納牛皮筋角錢兩訟不勝則有<lb/>
　罰錢既勝則令納歡喜錢殊名異目在處非一臣嘗<lb/>
　詢究蓋已累經朝廷指揮及前後監司約束住罷矣<lb/>
　大抵𩔖能力制於一時而不能保無於後日其弊正<lb/>
<pb n="KR2m0009_WYG_019-32a"/>
　如䑕穴左固則右逸矣至詰其所從出入則首以月<lb/>
　樁無科名循例措置為辭甚者姦贓之吏又並緣掊<lb/>
　克以濟其私預於簿書之間隂為抵讕之計有司熟<lb/>
　視不可稽考其間設有能自植立整齊紀綱者則往<lb/>
　徃窘於調度拘率牽制困不得逞其豪宗大姓因得<lb/>
　持是數者挾持官吏以漁獵細民流弊萬端不可殫<lb/>
　述其原則始於月樁太重而已臣不勝憤懣因盡考<lb/>
　諸縣月樁出納之數及其初科降之目與夫先後因<lb/>
<pb n="KR2m0009_WYG_019-32b"/>
　革之制觀之其始緣江淮用兵供億數萬朝廷深恐<lb/>
　一時乏事遂令本路計月樁辦大軍錢物而月樁之<lb/>
　名始立然其時降到旁通式内猶許先取無額經制<lb/>
　錢不足方取上供錢又不足則取諸司封樁錢其後<lb/>
　又增置贍軍七分酒息錢其餘不以有無拘礙錢物<lb/>
　皆許移用甚至急闕則朝廷亦時支降茶引度牒之<lb/>
　𩔖以濟之是時兵火之初所在皆有餘積公私未告<lb/>
　病也今諸司封樁固不得用而無額經制錢州縣皆<lb/>
<pb n="KR2m0009_WYG_019-33a"/>
　有定額不盡分𨽻月樁此外所存名目惟上供錢及<lb/>
　七分酒息錢二種而已其餘蓋盡以取足於州縣也<lb/>
　况夫比年以來州縣用度日廣財賦日蹙所以予之<lb/>
　者嵗益加少<hi>謂如州縣科撥二稅與州縣贍用之𩔖</hi>而取之者嵗益加<lb/>
　多<hi>謂如增收頭子錢勘合錢閏月坊場錢之𩔖</hi>非作法以取諸民則何以<lb/>
　哉臣嘗畧計本路月樁之數每嵗為緡錢七十萬而<lb/>
　格外所入者半之雖其間亦有傅致文法者大抵法<lb/>
　外之斂什常三四也今朝廷縱未能大有蠲除以盡<lb/>
<pb n="KR2m0009_WYG_019-33b"/>
　掃宿弊臣謂宜令有司擇其間最重者稍賑恤之<lb/>
板帳錢　亦軍興後所創嘉定十六年正月五日兩浙<lb/>
運判耿秉言二浙近在日邊疾苦易於上聞固宜州縣<lb/>
之間雍容為政今百里之寄銓曹見缺至無人願就是<lb/>
安可不思所以救之蓋今縣邑之所苦者不過板帳錢<lb/>
額太重耳額重而收趁不及計無所出則非法妄取以<lb/>
納斛斗則增收耗剩交錢帛則多收糜費幸富人之犯<lb/>
法而重其罰恣胥吏之受贓而課其入索到盗賊不還<lb/>
<pb n="KR2m0009_WYG_019-34a"/>
失主檢校財産不及其卑㓜亡僧絶户不候覈實而拘<lb/>
籍入官逃産廢田不與銷豁而逼勒填納遠債之難索<lb/>
者豪民獻於官則追催甚於正稅私納之為罰者仇家<lb/>
訟於縣則監納過於贓錢賒酒不至於公吏而抑配及<lb/>
保正户長檢稅不止於商旅而苛細及於盤合奩具今<lb/>
年之稅賦已足而預借於明年田産之交易未成而探<lb/>
契以寄納其他如罰酒科醋賣紙稅醤下拳錢之𩔖殆<lb/>
不可以徧舉亦不能徧知無非違法州郡利其能辦財<lb/>
<pb n="KR2m0009_WYG_019-34b"/>
賦佯若不聞一旦告發則邑宰坐罪而去後人繼之未<lb/>
免循復前例蓋其太重之額既不減則亦别無他策爾<lb/>
且是法創立經隔已數十年物價有低昂户口有息耗<lb/>
安可不隨時而加損乞令臣與諸郡從長斟酌將合減<lb/>
之數開具奏聞去其太甚而立為中制庶幾仰副聖天<lb/>
子恵養斯民之意從之於是鎮江府丹陽金壇兩縣一<lb/>
嵗通減錢二千八百四十四貫有奇平江府常熟縣每<lb/>
年與減一萬貫崑山呉江縣每年合與減發三千貫自<lb/>
<pb n="KR2m0009_WYG_019-35a"/>
此諸路有陳情亦優減不一矣<lb/>
　葉適應詔條奏曰何謂一曰經總制錢之患昔李憲<lb/>
　經始熙河始有所謂經制財用者其後童貫繼之亦<lb/>
　曰經制蓋其所措畫以足一方之用而已非今之所<lb/>
　謂經制也方臘既平東西殘破郡縣事須興復陳亨<lb/>
　伯以大漕兼經制使移用諸路財計其時所在艱窘<lb/>
　無以救急故減役錢除頭子賣糖酵以相補足靖康<lb/>
　召募勤王兵翁彦國以知江寧兼總制括民財以數<lb/>
<pb n="KR2m0009_WYG_019-35b"/>
　百萬計已散者視若泥沙未用者棄之溝壑維揚駐<lb/>
　蹕國用益困吕頤浩葉夢得實總財事四顧無策於<lb/>
　是議用陳亨伯所收經制錢者其說以為征商雖重<lb/>
　未有能强之而使販賣酒雖貴未有能强之而使飲<lb/>
　若頭子之𩔖特取於州縣之餘而可供猝迫之用夢<lb/>
　得號為士人而其言如此蓋辦目前者不暇及遠亦<lb/>
　無怪也然其所取止於一二百萬而已其後内則為<lb/>
　户部外則為轉運使不計前後動添窠名黄子游栁<lb/>
<pb n="KR2m0009_WYG_019-36a"/>
　約之徒或以造運船或以供軍興遞添酒稅隨刻頭<lb/>
　子趙鼎張浚相繼督師悉用取給而孟庾以職事之<lb/>
　重當總制之名耆户長壯丁雇錢始行起發役法由<lb/>
　此大壞二制並出色額以數十計州縣之所趁辦者<lb/>
　本不過數條𤓰剖碁布皆以分𨽻一州則通判掌之<lb/>
　一路則提㸃刑獄督之胥吏疲於磨算屬官倦於催<lb/>
　發酒有栁運副王祠部都督府二分本柄虧折官本<lb/>
　茶有秤頭篰息油單壓面商稅有增添七分免役有<lb/>
<pb n="KR2m0009_WYG_019-36b"/>
　一分寛剩得産有勘合典賣有牙契至於後也僧道<lb/>
　有免丁截撥有糜費故酒之為勝也幾至於二百頭<lb/>
　子之去貫也至於五十六而其所收之多也以貫計<lb/>
　者至於千七百萬凡今截取以畀總領所之外户部<lb/>
　經常之用十八出於經總制士方其入仕執筆茫然<lb/>
　莫知所謂老胥猾吏從旁而嗤之上之取財其多名<lb/>
　若是於是州縣之所以誅求者江湖為月樁兩浙福<lb/>
　建為印板帳其名尤繁其籍尤雜上下焦然役役以<lb/>
<pb n="KR2m0009_WYG_019-37a"/>
　度日月者五十年於此向之學士大夫尤有知其不<lb/>
　善歎息而不能拯今之新進後出者有智者驚有勇<lb/>
　者奮視兩稅為何物而况遠及先王貢賦之法乎臣<lb/>
　嘗計之自王安石始正言財利其時青苗免役之所<lb/>
　入公上無所用坊場河渡免行茶湯水磨堆垜之額<lb/>
　止以給吏祿而已前有薛向後有吳居厚可謂刻薄<lb/>
　矣蔡京繼之行鈔法改鈔幣誘賺商旅以盗賊之道<lb/>
　利其財可謂甚矣然未有收拾零細解落貫陌飲人<lb/>
<pb n="KR2m0009_WYG_019-37b"/>
　以不貲之酒其患如經總制之甚者蓋王安石之法<lb/>
　桑𢎞羊劉晏之所不道蔡京之法又王安石之所不<lb/>
　道而經總制之為錢也雖吳居厚蔡京亦羞為之至<lb/>
　其急迫皇駭無所措其手足則雖紹興以來號為名<lb/>
　相如趙張者皆安焉又以遺後人而秦檜權忮劫脅<lb/>
　一世而出其上及其取於棄餘𤨏屑之間以為國用<lb/>
　者是何其無恥之至是也哉故總制錢不除一則人<lb/>
　才日衰二則生民日困三則國用日乏陛下誠有意<lb/>
<pb n="KR2m0009_WYG_019-38a"/>
　加恵天下以圖興復以報仇怨拔才養民以振國用<lb/>
　在一出令而已<lb/>
　又曰何謂人才日衰本朝人才所以衰弱不逮古人<lb/>
　者直以文法繁密每事必守程度按故例一出意則<lb/>
　為妄作矣當其風俗之成名節之厲猶知利之不當<lb/>
　言財之不當取蓋處而學與出而仕者雖不能合而<lb/>
　猶未甚離也今也不然其平居道先古語仁義性與<lb/>
　天道者特雅好耳特美觀耳特科舉之餘習耳一日<lb/>
<pb n="KR2m0009_WYG_019-38b"/>
　為吏簿書期㑹迫之於前而操切無義之術用矣曰<lb/>
　彼學也此政也學與政判然為二縣則以板帳月樁<lb/>
　無失乎郡之經常為無罪郡則以經總制無失乎户<lb/>
　部之經費為有能而已矣夫置守令監司以寄之人<lb/>
　民社稷其所任必有大於此者而今也推是術以往<lb/>
　風流日散名節日壞求還祖宗盛時豈復可得是則<lb/>
　人才日衰者經總制錢使之也何謂生民日困俗吏<lb/>
　小人之說必曰經總制錢者朝廷所以取州縣之棄<lb/>
<pb n="KR2m0009_WYG_019-39a"/>
　餘而板帳月樁各自以力趁辦其於民固未嘗明加<lb/>
　之賦斂也贏縮多少惟人而已臣請以事驗之知州<lb/>
　去民尚遠而知縣去民最近者也月樁板帳多者至<lb/>
　萬緡少者猶不下數千緡昔之所謂窠名者强加之<lb/>
　名而已今已失之所以通融收簇者用十數爪牙吏<lb/>
　百計罔民日月消削蓋昔之號為壯縣富州者今所<lb/>
　在皆不復可舉手今之所謂富人者皆其智足以兼<lb/>
　并與縣官抗衡及衣冠勢力之家在耳若夫齊民中<lb/>
<pb n="KR2m0009_WYG_019-39b"/>
　産衣食僅足昔可以耕織自營者今皆轉徙為盗賊<lb/>
　餓死矣若經總制不住州縣破壞生民之困未有已<lb/>
　也何謂國用日乏今嵗得緡錢千五百萬昔三代及<lb/>
　漢唐不能進焉所以裕國也而何乏之敢言陛下知<lb/>
　夫博者乎其驟為孤注與不博而丐其贏之一二者<lb/>
　皆其本先竭者也為國有大計自始至末必有品節<lb/>
　條章豈有左右望而羅其細碎不收之物且均之為<lb/>
　朝廷出納也又從而刻削其頭子賣酒取數倍之息<lb/>
<pb n="KR2m0009_WYG_019-40a"/>
　若此者猶可以為國乎使國不貧宜不至此既至此<lb/>
　矣何以能富故經總制錢不除則取之雖多斂之雖<lb/>
　急而國用之乏終不可救也今欲變而通之莫若先<lb/>
　削今額之半正其窠名之不當取者罷去然後令州<lb/>
　縣無敢為板帳月樁以困民黜其舊吏刻削之不可<lb/>
　訓誨者而拔用惻怛愛民之人使稍修牧養之政其<lb/>
　次罷和買其次罷折帛最後議茶鹽而寛減之若此<lb/>
　則人才不衰生民不困矣夫財用之所以至此者兵<lb/>
<pb n="KR2m0009_WYG_019-40b"/>
　多使之也財與兵相為變通則兵數少而兵政舉若<lb/>
　此則國用不乏矣陛下豈有愛於多財多兵哉直未<lb/>
　得其所以去之之道耳一舉而天下定王業之所由<lb/>
　始也<lb/>
　　右經總制月樁板帳等錢所取最為無名雖曰責<lb/>
　　辦州縣不及百姓然朱文公嘗論其事以為自户<lb/>
　　部四折而至於縣如轉圜於千仞之坂至其址而<lb/>
　　其勢窮矣縣何所取之不過巧為科目以取之於<lb/>
<pb n="KR2m0009_WYG_019-41a"/>
　　民耳而議者必且以為朝廷督責官吏補發非有<lb/>
　　與於民也此又與掩耳盗鐘之見無異蓋其心非<lb/>
　　有所蔽而不知特藉此說以詿誤朝聽耳此至當<lb/>
　　之論昔太史公論桑𢎞羊之善理財以為民不加<lb/>
　　賦而上用足而司馬溫公謂其不過設法隂奪民<lb/>
　　利然𢎞羊所謂理財若鹽鐵則取之山澤也若酒<lb/>
　　酤均輸舟車之算則取之商賈逐利者也蓋山海<lb/>
　　天地之藏而商賈坐籠不貲之利稍奪之以助縣<lb/>
<pb n="KR2m0009_WYG_019-41b"/>
　　官經費而不致盡倚辦於農田之租賦亦崇本抑<lb/>
　　末之意然則𢎞羊所為亦理財之良法未可深訾<lb/>
　　也至後世則若茶鹽若酒酤若坑冶若商稅官既<lb/>
　　各有名額以取之未嘗有遺利在民間矣而復别<lb/>
　　立窠名以為取辦州縣所斂不及民將以誰欺此<lb/>
　　水心所以言非惟桑𢎞羊劉晏所不道雖蔡京吳<lb/>
　　居厚之徒亦羞為之者是也蓋宋承唐之法天下<lb/>
　　財賦除其供輦送京師之外餘者並留之州郡至<lb/>
<pb n="KR2m0009_WYG_019-42a"/>
　　於坊場坑冶酒稅商稅則興廢增虧不常是以未<lb/>
　　嘗立為定額其留州郡者軍資庫公使庫係省錢<lb/>
　　物長吏得以擅收支之柄景徳以來雖屢有拘轄<lb/>
　　比算之令然祖宗法度寛大未嘗究竟到底熙豐<lb/>
　　以後驅磨方密然又有青苗助役市易免行等項<lb/>
　　錢物則州郡所入亦復不少過江以來軍屯日盛<lb/>
　　國用大困遂立經總制等窠名以取之雖曰增征<lb/>
　　商之羡餘減出納之貫陌而亦所以收州縣之遺<lb/>
<pb n="KR2m0009_WYG_019-42b"/>
　　利也然倥偬之際不暇審訂故不量州軍之力一<lb/>
　　例均抛而額之重者不可復輕督迫之餘州縣遂<lb/>
　　至别立苛横之法取之於民紹興講和以後至乾<lb/>
　　淳之時諸賢論之屢矣如趙丞相所奏及水心應<lb/>
　　詔所言最為詳明然言其弊而不思所以革弊之<lb/>
　　方則亦未免書生之論蓋經總制等窠名皆起於<lb/>
　　建炎紹興間而彼何如時也强敵壓境嵗有薦食<lb/>
　　吞噬之謀翠華南巡未知稅駕息肩之所兵屯日<lb/>
<pb n="KR2m0009_WYG_019-43a"/>
　　盛將帥擅命而却敵之功無嵗無之固非計財惜<lb/>
　　費之時則何暇為寛征薄斂之事隆興再講和好<lb/>
　　之後國勢稍張敵患亦息雖曰詰戎兵討軍實不<lb/>
　　當廢弛然文物禮樂既已粲然承平之舊矣則無<lb/>
　　名之征權宜之法豈不可講求而蠲削之議者必<lb/>
　　曰錢榖數目浩大而科取各有去着未易盡捐然<lb/>
　　酒價牙契之利可以增羡則當於坊場要閙之地<lb/>
　　人物殷實之處而明增之不當例立此法而使州<lb/>
<pb n="KR2m0009_WYG_019-43b"/>
　　縣之凋弊無措者不免别賦於民以取足也官員<lb/>
　　請俸之給可以尅除則當視其員之太冗者俸之<lb/>
　　太優者而明減之不當掯留頭錢而使士大夫之<lb/>
　　受俸於官者不免有口恵而實不至之譏也州郡<lb/>
　　樁留之財賦可以收取則當擇其郡計之優厚者<lb/>
　　於留州錢内明增上供而凋弊之郡則不復責取<lb/>
　　如此考覈明白之後則正其名色曰某郡酒坊牙<lb/>
　　契錢增羡幾何某郡增解户部上供錢幾何諸州<lb/>
<pb n="KR2m0009_WYG_019-44a"/>
　　減除冗官俸錢幾何按期申解而盡削經總制月<lb/>
　　樁板帳之名則是三者之名已去而三者之利未<lb/>
　　盡捐也其未盡捐者明以增課減俸等項之所得<lb/>
　　起解而其名既去則州縣不得借鑿空取辦挨那<lb/>
　　不敷之說而違法取財以困民上下之間豈不兩<lb/>
　　利蓋天下之財皆朝廷之財遮蔵諱避而暗取之<lb/>
　　固不若考核名實而明取之且使牙契酒坊增羡<lb/>
　　等項既明屬版曹則異日或有趁辦不行之處亦<lb/>
<pb n="KR2m0009_WYG_019-44b"/>
　　未嘗不可明致蠲減之請今朝廷之所以取之州<lb/>
　　縣者曰經總制月樁板帳錢也而州縣之所藉以<lb/>
　　辦此錢者曰酒坊牙契頭子錢也或所取不能及<lb/>
　　額則違法擾民以足之曰輸納斛面富户詞訟役<lb/>
　　人承替違限科罰之𩔖是也上下之間名目各不<lb/>
　　脗合州縣以酒坊牙契不辦訴之版曹則朝廷曰<lb/>
　　吾所取者經總制錢而已未嘗及此而不知其實<lb/>
　　取此以辦彼也百姓以斛面罰錢等事訴之朝廷<lb/>
<pb n="KR2m0009_WYG_019-45a"/>
　　則州縣曰吾以辦經總制錢而已未嘗入已而不<lb/>
　　知上取其一而下取其十也互相遮覆文不與而<lb/>
　　實與百姓如之何而不困固不若大行核實擇其<lb/>
　　可取者正其名而使不失經常之賦其不應取者<lb/>
　　削其名而可絶並緣之姦豈非經久之計夀皇英<lb/>
　　主乾淳間賢俊滿朝而計不及此惜哉<lb/>
　<lb/>
　<lb/>
<pb n="KR2m0009_WYG_019-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文獻通考卷十九<lb/>
</p>
<p>
</p>
  </div>
</body>
</text>
</TEI>
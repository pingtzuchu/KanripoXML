<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷二百九十</head> <lb/>
    <p>
<pb n="KR2m0009_WYG_290-1a"/>
欽定四庫全書<lb/>
　文獻通考卷二百九十<lb/>
　　鄱　陽　馬　端　臨　貴　與　著<lb/>
　象緯考十三<lb/>
　　月五星凌犯<lb/>
神宗治平四年正月庚申月入東井主風雨又犯軒轅<lb/>
大星主嵗饑母后親屬咎罰五月甲申月犯左執法主<lb/>
執法官憂八月熒惑犯軒轅大星主女主災十二月熒<lb/>
<pb n="KR2m0009_WYG_290-1b"/>
惑犯亢主民疫　熙寧元年正月庚辰填退犯上相主<lb/>
大臣有咎八月甲寅熒惑犯天江第二星主水壊城邑<lb/>
民饑十月丙戌嵗入氐主后有喜亦主赦　二年正月<lb/>
戊寅月入東井主風雨七月辛巳太白犯輿鬼東南星<lb/>
主兵十一月丙子填犯亢距星主逆臣有謀五榖傷民<lb/>
流亡　三年二月辛卯熒惑入天籥主防姦盗或火五<lb/>
月癸巳熒惑退犯天江主旱九月月掩天關主有亂臣<lb/>
更天子法令或典司闗津者有罪十月戊午熒惑犯壘<lb/>
<pb n="KR2m0009_WYG_290-2a"/>
壁陣西北星主兵　四年正月乙未月犯天闗主有亂<lb/>
臣更法令亦主掌闗津者有罪四月犯天江主津梁不<lb/>
通八月甲子犯壘壁陣西第一星主軍兵憂十一月丁<lb/>
亥辰犯罰南一星宜察獄　五年正月乙丑熒惑犯天<lb/>
江東第一星主大旱或大水六月己酉太白犯畢距星<lb/>
主兵起將有咎七月癸巳月犯羽林軍西第一星主兵<lb/>
出十一月戊午熒惑犯外屏西第二星主民不安　六<lb/>
年正月甲子月犯東咸西南第二星主隂謀及民饑六<lb/>
<pb n="KR2m0009_WYG_290-2b"/>
月癸未太白犯東上相主相有咎亦主兵䘮七月丙寅<lb/>
太白犯南斗距星主國有兵事亦主外國有使来十月<lb/>
辛巳月犯外屏西第五星主人民不安　七年正月丁<lb/>
未填犯天江東北第一星主江河決溢土功興六月月<lb/>
犯天江北星主邊逺道路阻塞十一月熒惑犯左執法<lb/>
又入太微垣主大臣有憂　八年正月癸卯月犯司怪<lb/>
北第一星主有怪異事閏四月甲戌太白犯輿鬼西北<lb/>
星主大將憂民多疫七月庚午月犯狗國西南星主三<lb/>
<pb n="KR2m0009_WYG_290-3a"/>
韓鮮卑烏丸獫狁之屬有咎十月戊戌月犯外屏西第<lb/>
三星主民憂　九年正月辛未月犯長垣第一星主胡<lb/>
夷兵動六月辛卯嵗入東井有軍在外亦有川瀆之事<lb/>
七月丁丑嵗犯天罇西星主貧餒闕食十月庚子月犯<lb/>
五諸侯西第四星主將相憂十一月乙亥月犯箕東北<lb/>
星主暴風雨　十年四月丙戌熒惑犯輿鬼東北星主<lb/>
魚鹽貴九月己酉太白入太微垣主廷尉丞相御史有<lb/>
黜者十二月辛卯月掩輿鬼西北星主將有咎或大臣<lb/>
<pb n="KR2m0009_WYG_290-3b"/>
黜　元豐元年四月庚申月入南斗主大臣辱女主災<lb/>
七月戊戌熒惑犯天罇西北星主秦分民饑十二月壬<lb/>
戌太白犯建西第二星主大臣互譖毁外國有使至<lb/>
二年二月壬戌熒惑入犯輿鬼東北星主兵馬出四月<lb/>
己卯月犯日星下主下不順宜以赦宥應之七月癸未<lb/>
月犯雲雨東北星主多雨十二月庚戌犯軒轅太民主<lb/>
大臣黜　三年六月癸巳太白犯畢距第二星主邊兵<lb/>
敗七月丁卯熒惑入東井主無兵兵起有兵兵罷十二<lb/>
<pb n="KR2m0009_WYG_290-4a"/>
月癸未月犯建西第三星主大臣相譖　四年三月壬<lb/>
辰月入東井主貴臣死七月庚戌熒惑入氐主有賊臣<lb/>
宜宫中慎火十月壬戌月犯雲雨西北星主多雨水<lb/>
五年二月辛酉月犯水位第一星主水流溢七月乙巳<lb/>
熒惑入輿鬼主金玉用有大赦秦分没軍殺將十月丁<lb/>
巳月入犯雲雨西南星主雨澤成萬物　六年三月己<lb/>
亥熒惑犯東上相主大臣有咎六月戊戌熒惑入犯氐<lb/>
東南星主慎火八月癸未熒惑犯天江南第二星主旱<lb/>
<pb n="KR2m0009_WYG_290-4b"/>
十二月庚辰月掩犯畢距第二星主邊兵動女主憂<lb/>
七年三月壬寅月犯畢距星主多雨四月丁亥嵗犯羅<lb/>
堰主糧貴十月甲午月犯心大星主王者憂　八年二<lb/>
月乙酉熒惑犯東咸主人民有疾疫旱災六月丙子月<lb/>
犯建第四星主大臣相譖八月甲戍太白犯軒轅軒轅<lb/>
者黄帝之神黄龍之體后妃之所主職今太白行犯以<lb/>
所主占之十一月癸卯月犯畢大星主大臣死又主有<lb/>
邊兵若七日有風雨即解之<lb/>
<pb n="KR2m0009_WYG_290-5a"/>
哲宗元祐元年二月甲戌月犯左執法主大臣有憂又<lb/>
主大臣有免者四月辛丑月犯罰主掌罰者憂八月月<lb/>
犯畢大星主多雨十月丙午月入太微垣犯右執法主<lb/>
大臣有憂將相有免者　二年三月月犯建主有兵又<lb/>
主大臣相譖五月戊辰月犯羅堰星主水溢十一月甲<lb/>
戌月犯罰主罰贖平　三年七月甲子嵗犯天罇主給<lb/>
濟貧乏十二月甲寅熒惑犯天籥主掌管籥官有咎宜<lb/>
察闗鍵　四年三月丁亥月犯天江主河津不通四月<lb/>
<pb n="KR2m0009_WYG_290-5b"/>
犯氐主兵起將臣有憂七月乙亥犯罰星主罰贖平九<lb/>
月辛卯月入太微垣軌道吉　五年正月辛巳月入太<lb/>
微垣犯内屏主輔臣有免者四月庚寅月掩畢為女主<lb/>
有憂當以赦令除咎十月庚子月犯羽林軍主大臣有<lb/>
憂亦主兵將黜　六年三月庚辰填星犯東井主水旱<lb/>
不時四月己亥填星入太微行軌道吉　七年三月戊<lb/>
戌月入氐主政令行臣下忠孝四月癸亥月犯進賢宜<lb/>
舉俊賢搜遺逸七月辛未月犯司怪主怪異事十二月<lb/>
<pb n="KR2m0009_WYG_290-6a"/>
壬戌太白犯雲雨主有雨澤萬物成　八年正月丙申<lb/>
月犯進賢主進賢之官有憂六月己酉太白犯諸王東<lb/>
第二星主宗臣憂七月甲申月犯心距星主大臣憂十<lb/>
月月犯外屏主民人憂　紹聖元年二月月犯斗主風<lb/>
雨不時四月丙午月犯五諸侯第二星主大臣憂八月<lb/>
丙子月犯箕東北星主多風及糴貴十一月丙午太白<lb/>
犯咸西南第一星主兵　二年正月甲寅月犯角距星<lb/>
主大臣誅有獄事五月己酉犯箕東北星主多風又主<lb/>
<pb n="KR2m0009_WYG_290-6b"/>
后憂災八月犯外屏西第一星主民不安十一月犯輿<lb/>
鬼東北星主民多疾　三年二月庚辰太白入昴主大<lb/>
赦七月癸巳太白入東井將軍惡之先起兵者敗又主<lb/>
有大水十一月壬戌月犯鈎星主多盜　四年二月己<lb/>
亥月犯天門東星隂陽不調四月庚子犯西星主盗賊<lb/>
劫掠人民七月丁巳熒惑掩犯積薪主大旱兵起十月<lb/>
癸巳填犯進賢主賢者得罪黜免　元符元年正月丙<lb/>
辰填犯進賢占同上六月乙未月犯雲雨主多雨澤七<lb/>
<pb n="KR2m0009_WYG_290-7a"/>
月乙丑熒惑犯氐宜詧臣下及修火禁十月甲午辰入<lb/>
氐主貴臣暴憂法官有獄事　二年正月壬戌犯天門<lb/>
東星主隂陽不順四月丁丑月犯井東扇北第三星主<lb/>
水官有黜刑政不平又主風雨七月壬子犯建西第三<lb/>
星主大臣相譖十月己未熒惑犯進賢主賢臣退黜<lb/>
三年正月辛未熒惑犯氐東南星主君憂又主將相有<lb/>
憂四月壬寅熒惑退行犯亢南第一星主亂兵疾疫九<lb/>
月太白犯南斗西第二星主小人在位兵革欲興十二<lb/>
<pb n="KR2m0009_WYG_290-7b"/>
月丙辰月入氐主天下兵起<lb/>
徽宗建中靖國元年二月癸卯月犯軒轅右角太民主<lb/>
大饑人流女主有憂四月乙巳月犯罰星主法令曲八<lb/>
月丁酉月犯建第二星主大臣相譖十月甲辰熒惑犯<lb/>
平道西第一星主隠士升又主天下大亂　崇寧元年<lb/>
正月己巳月犯水位西第四星主水溢流閏六月庚辰<lb/>
太白犯進賢主賢者黜十月乙丑月入畢口主君臣憂<lb/>
兵　二年二月壬戌熒惑犯昴主胡人聚中國匈奴兵<lb/>
<pb n="KR2m0009_WYG_290-8a"/>
起五月己亥月犯雲雨東北主雨不時八月丙子太白<lb/>
入氐主糴貴十月甲子熒惑犯亢南第一星主有亂臣<lb/>
　三年三月癸亥太白犯昴距星主胡王死又主臣有<lb/>
謀易政令四月壬子熒惑犯壘壁陣西第五星主兵大<lb/>
起七月戊戌太白犯積薪主大旱民流十一月己丑月<lb/>
入太微垣主有姦人在主側　四年三月壬寅熒惑犯<lb/>
井鉞主斧鉞用七月庚辰太白犯罰主賞罰失平十二<lb/>
月填犯建第二星主臣下相譖　五年正月戊申月入<lb/>
<pb n="KR2m0009_WYG_290-8b"/>
太微垣主四夷兵盛五月辛丑月入氐主兵動八月丁<lb/>
卯熒惑犯天街南主邊兵動十月乙丑熒惑犯昴東南<lb/>
星主饑疫　大觀元年正月丁未太白犯外屏主障蔽<lb/>
四月戊午太白入井主政急民流五月甲午月犯進賢<lb/>
主蔽賢九月己丑月犯天籥主闗籥不禁十二月丁未<lb/>
月犯建主大臣相譖　二年二月癸巳月入太微垣犯<lb/>
内屏主姦人在國四月癸巳月犯壘壁陣主用兵七月<lb/>
癸酉熒惑犯司怪主水旱不時九月壬申月入太微垣<lb/>
<pb n="KR2m0009_WYG_290-9a"/>
主四夷兵盛　三年二月己丑月入太微垣犯内屏主<lb/>
上下失禮輔臣免五月辛亥太白犯天狗主隂謀十二<lb/>
月丙申嵗犯外屏主障蔽　四年正月戊申月犯天街<lb/>
主邊兵動六月乙亥月犯進賢主賢人退閏八月丙午<lb/>
填犯泣主䘮十月庚寅太白犯江主水　政和元年二<lb/>
月乙卯月犯南斗主大臣后妃憂六月己酉月入羽林<lb/>
軍主兵起七月壬申月犯狗主守禦不嚴　二年六月<lb/>
辛亥熒惑入井主先舉兵者将死九月丁卯嵗犯鬼主<lb/>
<pb n="KR2m0009_WYG_290-9b"/>
君憂民饑　三年正月乙亥熒惑犯太微垣内屏主上<lb/>
下失禮輔臣免六月戊午太白入太微垣犯右執法凶<lb/>
九月庚寅熒惑犯天江主旱十月乙丑月犯鬼主秦分<lb/>
有兵　四年十一月庚寅熒惑犯進賢主賢人得罪貶<lb/>
死　五年正月乙亥熒惑犯亢主有亂臣疾疫六月壬<lb/>
子月犯狗主守禦臣憂九月甲申月犯昴主匈奴憂十<lb/>
月丙辰月入鬼主君臣憂　六年閏正月嵗犯亢主佞<lb/>
臣用六月辛未月犯心大星主人主憂七月辛亥嵗犯<lb/>
<pb n="KR2m0009_WYG_290-10a"/>
亢主臣為亂十二月癸亥入氐主賊臣在内　七年正<lb/>
月丁酉熒惑犯鍵閉宜戒行幸七月乙未熒惑犯天江<lb/>
主旱十月丙辰填星犯畢主兵起西北而不戰　八年<lb/>
正月丁亥熒惑犯外屏主蔽障六月己巳月犯雲雨主<lb/>
雨澤九月癸亥熒惑犯進賢主賢者得罪十月戊申熒<lb/>
惑入氐主宫中火災　宣和元年九月熒惑犯壘壁陣主<lb/>
兵作十一月己未月犯鬼主將軍死大臣黜國有憂<lb/>
二年正月己酉月犯畢主天下有變令十月庚辰熒惑<lb/>
<pb n="KR2m0009_WYG_290-10b"/>
犯亢主有亂臣民多疾　三年正月戊申熒惑犯南斗<lb/>
主破軍殺將暴兵起十一月丙戌月犯罰主刑罰用<lb/>
四年三月甲戌嵗犯昴主北征胡　五年正月壬戌月<lb/>
犯畢主天下有變令五月甲寅太白犯鬼主有兵謀九<lb/>
月己未熒惑犯司怪主水旱不時十一月太白犯房主<lb/>
人君将相憂　六年正月己巳月入氐主兵大作十月<lb/>
丁巳月犯畢主天下有變令刑急臣叛　七年五月壬<lb/>
辰太白犯畢主邉兵起民饑六月丁巳月入羽林軍主<lb/>
<pb n="KR2m0009_WYG_290-11a"/>
兵興十二月丙辰月入太微垣主君弱臣强四夷兵盛<lb/>
欽宗靖康元年三月庚戌月入太微垣主君弱臣强四<lb/>
夷兵盛五月壬申太白入鬼犯積尸氣主亂臣在内兵<lb/>
起大臣將軍誅七月己卯月入羽林軍主兵起十月丙<lb/>
辰月入太微垣主四夷兵盛十一月庚午太白犯亢主<lb/>
君自將兵　二年二月丁卯月入太微垣主大國破亡<lb/>
　　月犯五緯<lb/>
神宗治平四年正月辛亥月犯辰主上卿憂八月辛未<lb/>
<pb n="KR2m0009_WYG_290-11b"/>
犯太白主將二心癸酉掩嵗主邉兵九月壬寅犯太白<lb/>
主鄭楚分兵十月戊辰掩填星主楚分流民又犯熒惑<lb/>
主荆楚兵　熙寧元年二月丁巳犯填主宫女出楚分<lb/>
流民四月壬子犯嵗主楚分兵或饑　五年四月癸亥<lb/>
犯填占同閏七月庚申犯熒惑主察䜛臣或貴人有咎<lb/>
　六年九月甲辰掩太白主燕分兵　十年九月庚午<lb/>
犯嵗主周分饑十二月壬辰犯嵗占同仍有邉兵　元<lb/>
豐七年十月甲午犯辰主兵校尉有憂　八年八月戊<lb/>
<pb n="KR2m0009_WYG_290-12a"/>
寅犯填主後宫有出者十一月戊戌犯嵗主衛分饑民<lb/>
流亦為邉兵庚子犯填主後宫有憂及民流土功興<lb/>
哲宗元祐三年七月庚午犯太白主秦分兵十月壬辰<lb/>
犯嵗　四年三月丙子又犯皆主秦分兵饑七月辛卯<lb/>
犯填十月癸丑掩之皆主後宫有出者　六年九月癸<lb/>
卯犯熒惑主有兵十二月甲戌掩嵗主鄭分饑邉兵動<lb/>
　八年十二月丁巳犯熒惑主有兵戰小吏憂　紹聖<lb/>
元年六月甲戌犯太白主秦分兵九月辛酉犯填十二<lb/>
<pb n="KR2m0009_WYG_290-12b"/>
月癸未又犯皆主後宫宜崇福及主民流　二年正月<lb/>
庚戌又犯主周分下陵上及後宫憂四月壬申又犯主<lb/>
民流　三年九月戊戌犯嵗主齊分饑有邉兵　四年<lb/>
七月丁丑犯熒惑主兵戰小吏憂　元符二年八月壬<lb/>
辰犯嵗十一月辛巳十二月戊申又犯皆主晉分民流<lb/>
饑　三年六月癸夘犯熒惑主小吏死貴人出大將亡<lb/>
徽宗建中靖國元年五月辛未犯填主下犯上后災民<lb/>
流亡　崇寧元年七月丁亥犯太白主强侯作難國戰<lb/>
<pb n="KR2m0009_WYG_290-13a"/>
不勝民靡散　五年二月戊子犯熒惑主兵起大将死<lb/>
貴人出　大觀二年十二月戊子犯熒惑占同　四年<lb/>
七月戊午犯嵗主邉兵動民饑流亡　政和元年正月<lb/>
己巳犯嵗占同　宣和元年正月乙夘犯填主下犯上<lb/>
人民流　三年八月戊申犯熒惑主兵起小吏死大将<lb/>
亡貴人出　四年八月庚戌犯填主下犯上後宫災民<lb/>
流亡　七年十一月乙酉犯熒惑主貴人出兵起將亡<lb/>
髙宗建炎三年三月乙未月入氐占曰兵動是夜土犯<lb/>
<pb n="KR2m0009_WYG_290-13b"/>
亢占曰臣有謀是月苗𫝊劉正彦作亂至秋伏誅五月<lb/>
丙午嵗星逆行犯房占将相有憂扵是呂頤浩相杜充<lb/>
降敵七月辛巳太白入太微垣占邪臣伏誅次年張浚<lb/>
奏誅范瓊癸巳嵗星犯鈎鈐占曰王者失政近臣起亂<lb/>
是冬上将謀航海避敵禁兵謀作亂伏兵誅之八月癸<lb/>
丑熒惑入鬼犯積尸占賊在君側又軍死将亡扵是敵<lb/>
大入浙西殺人如麻閏八月丙戌太白犯心占兵興殃<lb/>
在貴人又主王者惡之次逼明堂纔一舍上甚懼壬寅<lb/>
<pb n="KR2m0009_WYG_290-14a"/>
稍北歸黄道甲子熒惑犯太微垣占上将為天子所誅<lb/>
丙寅熒惑入太微垣占天下不安草澤天文耿静言熒<lb/>
惑行當在已今超過午入太㣲扵法為凶十一月乙巳<lb/>
熒惑出太微垣東左掖門己酉犯垣東上相徘徊不去<lb/>
是嵗敵大入江浙湖南上航海幸温台来春始還越<lb/>
四年正月癸亥太白犯建星占大臣相譖八月辛夘犯<lb/>
五諸侯占将相憂九月趙鼎罷　紹興元年正月乙亥<lb/>
朔熒惑入羽林占有叛臣起是春李成叛二月癸夘月<lb/>
<pb n="KR2m0009_WYG_290-14b"/>
犯五諸侯西第五星占将相憂四月癸酉月犯權星占<lb/>
主有逆賊火災冬越州火辛巳月犯心占大臣有憂未<lb/>
㡬范宗尹罷相八月辛未月復犯心未㡬張浚罷秦檜<lb/>
相癸酉月犯昴占敵主死期不出五年應在四年烏竒<lb/>
邁殂九月乙巳月入羽林占兵起己巳月犯太白占强<lb/>
國以戰敗十月吴玠大敗烏珠扵和尚原十月丁丑熒<lb/>
惑犯執法占大臣憂庚辰順行出太微垣東北掖門十<lb/>
一月辛丑熒惑犯進賢占賢者得罪免黜先是婁寅以<lb/>
<pb n="KR2m0009_WYG_290-15a"/>
言宗社大計擢監察御史秦檜惡之諷言者論而黜之<lb/>
　二年正月丙申熒惑入氐占天子失其宫是月上移<lb/>
蹕臨安二月辛未月犯五諸侯第四星占将相有憂扵<lb/>
是呂頤浩與秦檜不協檜罷相五月乙亥熒惑犯氐東<lb/>
南星占将相有憂又有火災未㡬臨安火七月甲戌熒<lb/>
惑犯天江占曰大旱次年旱　三年七月癸亥月入南<lb/>
斗行魁中占大臣憂其後呂頤浩罷十一月丁巳月犯<lb/>
壘壁陣西第六星占兵起是月偽齊引兵㓂淮烏珠聚<lb/>
<pb n="KR2m0009_WYG_290-15b"/>
兵㓂蜀吴玠擊却之辛未熒惑犯氐占多火災扵是臨<lb/>
安四月火災十二月辛未月犯昴占敵主死應在次年<lb/>
丙申月犯鬼占秦分有兵次年春烏珠犯大散闗吴玠<lb/>
破之辛丑熒惑犯房北第一星占將相憂又曰馬貴扵<lb/>
是吴玠始通西馬　四年二月壬戌月犯東諸侯第一<lb/>
星占將相憂其秋朱勝非罷五月辛亥熒惑犯輿鬼占<lb/>
有兵謀斧鉞用十月丙子熒惑犯壘壁陣西北戊戌又<lb/>
犯第六星占兵大起是日上親征發臨安以殿前司及<lb/>
<pb n="KR2m0009_WYG_290-16a"/>
神武中軍従十二月丙戌月犯昴西北星占敵主死天<lb/>
子破匈奴不出三年扵是金主烏竒邁殂亶代立　五<lb/>
年二月庚戌填犯建星太白四月壬子嵗星犯井鉞占<lb/>
斧鉞用十一月己丑太白犯壘壁陣占兵起甲午月入<lb/>
井占如之扵是大舉伐劉豫十二月己夘熒惑犯天江<lb/>
占旱次年旱　六年五月辛夘太白犯畢上謂輔臣曰<lb/>
金星犯畢占邉有敗兵當諭張浚令諸帥戒飭守邉者<lb/>
雖自有分野亦不得不戒明年六月酈瓊殺呂祉以其<lb/>
<pb n="KR2m0009_WYG_290-16b"/>
軍降劉豫六月己未月犯昴占敵主死明年尼堪死十<lb/>
二月辛酉嵗入鬼占大臣災相黜扵是趙鼎罷　七年<lb/>
正月癸亥月逆行入鬼犯積尸占王者憂國有兵䘮三<lb/>
月壬午亦然扵是徽宗寧徳訃至三月辛巳月犯牛宿<lb/>
西第一星占臣将黜又曰大臣將兵扵是冬張浚罷趙<lb/>
鼎復相呂頤浩守建康四月甲午熒惑入井占兵旱是<lb/>
秋旱五月丁丑月犯建星占大臣相譖時張浚與趙鼎<lb/>
不協上疏毁之癸酉月犯牛南星占下有憂将軍死厥<lb/>
<pb n="KR2m0009_WYG_290-17a"/>
應在九年吴玠薨十年岳飛被譖死也八月丙申月犯<lb/>
房北第二星占次相憂扵是張浚以酈瓊叛罷相俄貶<lb/>
永州十二月戊午金入羽林軍占天子以軍自守其夜<lb/>
月犯房北第一星占將相憂扵是始議講和　九年正<lb/>
月辛夘月入東井其四月癸丑六月乙亥八月丙申十<lb/>
月甲子十二月己未皆復犯井占諸侯貴人死是嵗呂<lb/>
頤浩吴玠李綱相繼薨二月己巳月入氐其四月癸亥<lb/>
六月戊午八月癸丑亦如之占兵動扵是金人始歸河<lb/>
<pb n="KR2m0009_WYG_290-17b"/>
南陕西俄復興兵取之四月癸亥月犯氐占天下兵起<lb/>
六月戊午復入氐是嵗金人既敗盟諸將各出師敗之<lb/>
九月壬戌月犯天髙占將死臣誅十二月丁巳復犯天<lb/>
髙次年趙鼎再貶岳飛下獄死　十年正月戊子木入<lb/>
氐占有赦甲辰留其七月辛未復入氐占當有善令其<lb/>
嵗太平年豐立后有喜後二年立后吴氏三月辛夘月<lb/>
入氐六月七月八月十二月皆入氐同占兵起是嵗烏<lb/>
珠再入㓂諸將進取大㨗　十一年十一月乙夘月入<lb/>
<pb n="KR2m0009_WYG_290-18a"/>
太微垣占大臣有憂將相有免者若期三年有為天子<lb/>
所誅扵是岳飛下獄死韓世忠罷丙辰月犯進賢占賢<lb/>
者得罪明年胡銓貶張戒勒停自此賢者多貶黜死亡<lb/>
不可勝數　十二年月犯氐井畢入太微者相仍扵是<lb/>
張浚罷劉光世薨　十四年正月庚申月入畢掩大星<lb/>
占隂國有憂是嵗金人伐蒙不克乃冊之為帝　十七<lb/>
年五月壬戌木順行入東井占天下有川瀆之事扵是<lb/>
浙西建康同日大水九月己夘金入太微垣占屬楚地<lb/>
<pb n="KR2m0009_WYG_290-18b"/>
扵是漳州盗起　十九年正月辛丑火犯亢占大人多<lb/>
疾有不臣其年秦檜始以病告七月戊申火星犯南斗<lb/>
占丞相有事次年施全刺秦檜不中而誅八月戊午月<lb/>
入南斗十月辛未火順行犯壘壁陣次年信州建州皆<lb/>
有盗起　二十年七月己夘月犯角宿距星占大人憂<lb/>
有獄事是時連起大獄八月癸亥月犯畢宿距星占敵<lb/>
主死　二十一年十一月戊申月犯昴星占敵主死将<lb/>
軍死皆為完顔亮将亡之兆　二十二年正月丙辰月<lb/>
<pb n="KR2m0009_WYG_290-19a"/>
犯心東星占大臣有憂是嵗八月韓世忠薨　二十三<lb/>
年三月戊申月犯南斗是嵗浙西水　二十四年六月<lb/>
丙午月犯羅堰是秋大水十月乙未月掩建星占大臣<lb/>
相譖　二十九年正月乙亥月犯氐距星占女后後宫<lb/>
災是秋顯仁太后崩二月癸夘入氐方口内占兵動是<lb/>
嵗凡四扵是金主亮遷汴謀叛盟七月辛亥火星入鬼<lb/>
宿犯積尸氣占兵䘮旱災兵在西北軍死將亡次年逆<lb/>
亮兵五十萬屯宿泗謀入㓂　三十年正月戊戌月入<lb/>
<pb n="KR2m0009_WYG_290-19b"/>
氐占兵動二月乙丑亦如之是嵗凡五六月壬申金星<lb/>
順行入東井占先起兵者敗將軍犯罪政急民流明年<lb/>
金亮入宼　三十一年正月甲申月犯東井是嵗凡七<lb/>
二月入氐是嵗凡三皆兵兆也七月壬辰金星順行犯<lb/>
角距星占天下大戰道路不通　三十二年正月戊寅<lb/>
嵗星退行入太微垣占軌道吉又曰天下喜或有赦其<lb/>
年五月乙未木順行入太微垣占同是年孝宗受禪庚<lb/>
申月入井是嵗凡八<lb/>
<pb n="KR2m0009_WYG_290-20a"/>
孝宗隆興元年二月己巳月入東井是嵗凡三癸夘月<lb/>
入羽林軍為兵起是嵗凡三　二年正月戊子月入羽<lb/>
林軍是嵗凡八其冬敵犯淮南辛亥熒惑犯房宿占將<lb/>
軍亂國君將相憂扵是張浚罷未㡬洪适罷己巳月犯<lb/>
長垣其閏十一月戊辰亦如之占長垣四星占主邉界<lb/>
城墻以備敵兵扵是金人使来欲割四郡卒與之　乾<lb/>
道元年三月辛未月入羽林軍是年凡八　二年六月<lb/>
乙酉月入斗八月庚辰亦如之占女后憂太子辱九月<lb/>
<pb n="KR2m0009_WYG_290-20b"/>
庚戌月犯哭星主悲泣事十一月戊午月犯權星占曰<lb/>
女后憂明年皇后夏氏崩太子愭薨　三年四月壬申<lb/>
月犯五諸侯占將相憂是年吳璘薨癸丑月掩南斗占<lb/>
大臣太子辱風雨不時丁丑月犯房占為將相憂庚辰<lb/>
月復入南斗魁是嵗兩浙水旱其冬葉顒魏杞罷相<lb/>
四年二月丁巳月入羽林軍是嵗凡十　六年二月丁<lb/>
未月入羽林占為兵起是嵗凡三　九年六月癸亥火<lb/>
星犯太微垣西扇右執法星占大臣有憂十月庚午木<lb/>
<pb n="KR2m0009_WYG_290-21a"/>
犯太微垣右執法占將相執法臣憂十二月亦如之眀<lb/>
年虞允文以帥蜀薨扵興元　淳熙二年七月戊子月<lb/>
犯房宿占將相執法憂次年葉衡貶　四年七月辛酉<lb/>
火犯氐宿占將相憂眀年龔茂良罷貶　五年正月壬<lb/>
戌土星留守諸王星明年魏王愷薨　六年十一月己<lb/>
未月犯木占齊分嵗荒民流亡眀年江浙淮西湖北旱<lb/>
除民賦賑恤之　八年正月己未月入東井是嵗凡六<lb/>
閏三月丁未月入太微垣是嵗凡六　十三年七月甲<lb/>
<pb n="KR2m0009_WYG_290-21b"/>
申月掩心宿八月己夘月掩大星　十四年三月戊午<lb/>
月行犯心宿距星占大臣有憂是冬梁克家薨四月辛<lb/>
夘月入羽林軍是嵗凡三五月月犯心宿大星又犯中<lb/>
央星占人主有憂是年冬髙宗上仙六月庚寅月行入<lb/>
斗宿内占大臣太子憂是冬太子參决辭不許十月壬<lb/>
辰火星留守五諸侯占諸侯貴人死次年恩平郡王璩<lb/>
薨　十五年正月壬子木星行犯房宿北第一星占將<lb/>
相憂二月己巳木星留守房宿占有赦天下和平次年<lb/>
<pb n="KR2m0009_WYG_290-22a"/>
光宗受禪大赦六月己丑太隂犯昴占敵主死明年正<lb/>
月金主雍殂　十六年正月辛丑土星留守氐宿方口<lb/>
内占守氐有徳令土功興又云皇后太子喜嵗安扵是<lb/>
二月立后<lb/>
光宗紹熙元年五月己未太隂行在斗宿距星西北占<lb/>
風雨不時臣將黜死女后憂　二年八月庚寅火星入<lb/>
鬼宿犯積尸占在西北軍將死亡　三年正月己酉火<lb/>
星入太微垣内留守占太微垣在翼軫之宿北天子之<lb/>
<pb n="KR2m0009_WYG_290-22b"/>
庭五帝之座十二諸侯之府今熒惑入中留天子惡之<lb/>
是時上有疾久不視朝四月丁巳火星犯太微垣右執<lb/>
法星占有逆賊宫中不安八月甲辰金星行犯權星左<lb/>
角少民星占女后宗族災又云大臣當之　四年十月<lb/>
丁酉火星入太微垣内徘徊内屏者凡四閲月占宫中<lb/>
不安嵗饑又曰有䘮次年六月孝宗上仙十一月己巳<lb/>
火星犯上相星占上相有罪次年留正黜　五年八月<lb/>
壬辰火星犯房宿占將相憂扵是羅㸃卒次年趙汝愚<lb/>
<pb n="KR2m0009_WYG_290-23a"/>
貶死十一月庚戌木犯諸王星占諸侯宗臣災<lb/>
寧宗慶元元年六月丁夘金入東井占先起兵者敗將<lb/>
軍死政急民流九月丙戌火入太微垣占有逆賊　二<lb/>
年八月乙亥木犯權星次年慈福太皇太后崩　三年<lb/>
二月辛亥月入畢占隂國有憂天子用誅罰急臣叛將<lb/>
相災或邉兵入　四年三月乙巳木星入太微垣犯右<lb/>
執法六月乙丑土星犯壘壁陣星西方第五星占爲兵<lb/>
起十月戊午月行入太微垣内至次年凡四並同此為<lb/>
<pb n="KR2m0009_WYG_290-23b"/>
四裔姦人来聽伺之象　嘉泰元年五月丁丑火星細<lb/>
行不行黄道為死色占為變色有䘮是嵗臨安大火三<lb/>
日乃息　三年七月戊子木星行入羽林軍　四年三<lb/>
月壬申月犯權星占有逆賊并火災六月戊申入羽林<lb/>
軍七月丙子又入羽林軍時出師北伐　開禧元年正<lb/>
月己夘火星留守五諸侯星従西第四星占諸侯兵死<lb/>
是嵗吴曦反扵蜀俄伏誅三月己巳月入太微垣四月<lb/>
戊申月入羽林軍　二年六月丙寅月入羽林軍内占<lb/>
<pb n="KR2m0009_WYG_290-24a"/>
為兵起七月乙未木星犯井宿鉞星占為斧鉞用又為<lb/>
亂兵起　三年二月癸丑月犯五車東南星占兵起駕<lb/>
道不通己未火星退留守權星占女后有憂扵是成肅<lb/>
太皇太后崩九月乙亥木星順行入鬼宿在積尸氣鑕<lb/>
星西南占大臣災又犯鑕星兵䘮王者疾斧鉞用是冬<lb/>
侂胄誅斬蘇師旦　嘉定元年二月丙午月犯昴占敵<lb/>
主死次年金人戕其主允濟　二年二月乙酉火星退<lb/>
行犯太微垣上相星三月己酉火星留守太微垣中占<lb/>
<pb n="KR2m0009_WYG_290-24b"/>
為大臣有憂扵是五月有羅日愿謀變六月甲申月行<lb/>
掩土星是為月蝕土星占月犯土星則其地下犯上又<lb/>
曰凡月蝕五星其分有災或亡地扵是李元礪反扵郴<lb/>
州連破數縣十月乙丑月食火星占月食火星其地亂<lb/>
　五年正月丁巳月入東井扵是久雨　八年正月辛<lb/>
未月入東井占水旱不時是夏大旱蝗　九年正月丙<lb/>
寅月入東井扵是兩浙江東有水災　十年七月乙酉<lb/>
金星行犯角占天下大戰道路不通是冬金人冦四川<lb/>
<pb n="KR2m0009_WYG_290-25a"/>
眀年山東李全来歸　十一年八月己丑木星留守東<lb/>
井占為三軍大起扵是金人犯随棗陽　十二年四月<lb/>
壬申土退行入氐宿方口内占天下有兵期不出四年<lb/>
又曰將有亡地者扵是金人䧟興元六月庚辰金星順<lb/>
行入井占大水先起兵者敗將軍犯罪政急民流是嵗<lb/>
莫簡反扵蜀　十三年二月庚寅木星順行犯鬼占民<lb/>
饑人君憂是嵗秋景獻太子薨　十六年正月戊申木<lb/>
星留守氐宿距星占嵗豐后有喜甲寅降生皇子<lb/>
<pb n="KR2m0009_WYG_290-25b"/>
　　雜星變<lb/>
秦末項羽救鉅鹿枉矢西流枉矢所觸天下之所伐射<lb/>
滅亡象也物莫直扵矢今蛇行不䏻直而枉者執矢者<lb/>
亦不正以象項羽執政亂也羽遂合従阬秦人屠咸陽<lb/>
凡枉矢之流以亂伐亂也<lb/>
漢孝文後二年正月壬寅天欃夕出西南<hi>嵗星之精</hi>占曰為<lb/>
兵䘮其六年十一月匃奴入上郡雲中漢起三軍以衛<lb/>
京師八月天狗下梁埜<lb/>
<pb n="KR2m0009_WYG_290-26a"/>
孝景三年七月天狗下占為破軍殺將狗又守禦類也<lb/>
天狗所降以戒守禦其年吴楚反攻梁梁堅城守遂伏<lb/>
尸流血其下　中三年六月壬戌蓬星見西南在房南<lb/>
去房可二丈大如二斗器色白癸亥在心東北可長丈<lb/>
所甲子在尾北可六丈丁夘在箕北近漢稍小且去時<lb/>
大如桃壬申去凡十日占曰蓬星出必有亂臣房心間<lb/>
天子宫也是時梁王欲為漢嗣使人殺漢爭臣袁盎漢<lb/>
按誅梁大臣斧鉞用梁王恐懼布車入關伏斧鉞謝罪<lb/>
<pb n="KR2m0009_WYG_290-26b"/>
然後得免<lb/>
孝昭始元中蓬星出西方天市東門行過河鼓入營室<lb/>
中梁成恢曰蓬星出六十日不出三年下有亂臣戮死<lb/>
扵市<hi>詳見五星凌犯</hi>　元鳳五年四月燭星見奎婁間占曰有<lb/>
土功胡人死邉城和其六年正月築遼東元菟城二月<lb/>
度遼将軍范明友擊烏桓還<lb/>
　莽地皇四年王尋王邑圍昆陽有營頭星墮軍上<hi>詳見</hi>
　<hi>雲氣門</hi>
<pb n="KR2m0009_WYG_290-27a"/>
漢靈帝熹平二年四月有星出文昌入紫微宫蛇行有<lb/>
首尾無身赤色有光炤垣墻占曰文昌為上將貴相後<lb/>
六年司徒劉羣為中常侍曹節所譖下獄死　光和中<lb/>
國皇星東南角去地一二丈如炬火狀十餘日不見占<lb/>
曰國皇星為内亂外内有兵喪其後黄巾賊張角燒州<lb/>
郡朝廷遣將討平斬首萬餘級中平六年宫車晏駕大<lb/>
将軍何進令司𨽻校尉袁紹私募兵千餘人隂跱雒陽<lb/>
城外竊呼并州牧董卓使將兵至京都共誅中官對戰<lb/>
<pb n="KR2m0009_WYG_290-27b"/>
南北宫闕下死者數千人燔燒宫室遷都西亰及司徒<lb/>
王允與将軍呂布誅卓卓部曲將郭氾李傕旋兵攻長<lb/>
安公卿百官吏民戰死者且萬人天下之亂皆自内發<lb/>
晉恵帝永熙元年三月妖星見南方占曰妖星出天下<lb/>
大兵將起是月賈后殺太子趙王倫尋廢后殺張裴又<lb/>
廢帝自立扵是三王並起迭捴大權　元康四年九月<lb/>
甲午枉矢東北行竟天　六年六月景午夜有枉矢自<lb/>
斗魁東南行按占曰以亂伐亂北斗主執殺出斗魁居<lb/>
<pb n="KR2m0009_WYG_290-28a"/>
中執殺者不直之象也是後趙王殺張裴廢賈后因自<lb/>
簒盗以至屠滅以亂伐亂之應也一曰氐帥齊萬年反<lb/>
之應也　光熙元年五月枉矢西南流時司馬越西破<lb/>
河間兵奉迎大駕尋收繆允何綏等肆無君之心天下<lb/>
惡之及死而石勒焚其屍柩是其應也<lb/>
元帝太興三年四月壬辰枉矢出虛危没翼軫占曰枉<lb/>
矢所觸天下之所伐翼軫荆州之分野太寧二年王敦<lb/>
殺譙王承及甘卓而敦又梟夷是其應也<lb/>
<pb n="KR2m0009_WYG_290-28b"/>
穆帝升平二年十二月枉矢自東南流扵西北其長半<lb/>
天　四年十月庚戌天狗見西南占曰有大兵流血<lb/>
孝武太元二十年九月有蓬星如粉絮東行南厯女虛<lb/>
至哭星占曰蓬星見不出三年必有亂臣戮死扵市時<lb/>
王國寳交構朝廷二十一年帝崩安帝隆安四年王恭<lb/>
等興兵朝廷殺國寳<lb/>
梁武帝普通元年九月乙亥有星晨見東方光爛如火<lb/>
占曰國皇見有内難有急兵反叛其三年義州刺史文<lb/>
<pb n="KR2m0009_WYG_290-29a"/>
僧朗以州叛<lb/>
陳後主至徳元年正月壬戌蓬星見占曰必有亡國亂<lb/>
臣後帝扵太皇寺捨身作奴以祈㝠福不恤國政用施<lb/>
文慶等以至亡國<lb/>
隋文帝仁夀四年六月庚午有星入扵月中占曰有大<lb/>
䘮有大兵亡國破軍殺將七月帝崩<lb/>
煬帝大業十二年九月戊午有枉矢出北斗魁委曲蛇<lb/>
形注扵南斗占曰主以兵去天之所伐亦曰以亂伐亂<lb/>
<pb n="KR2m0009_WYG_290-29b"/>
後二年宇文化及弑帝僭號<lb/>
唐武后光宅元年九月二十九有星如半月見西方<lb/>
肅宗上元元年閏四月二十一日妖星見扵西方長數<lb/>
丈至五月滅<lb/>
昭宗乾寧元年七月妖星見非彗非孛不知其名時人<lb/>
謂之妖星或曰惡星　天復元年五月有三赤星各有<lb/>
鋒芒在南方既而西方北方東方亦如之頃之又各増<lb/>
一星凡一十六星少時先従北滅占曰濛星也見則諸<lb/>
<pb n="KR2m0009_WYG_290-30a"/>
侯兵相攻己巳夕有星當箕下如炬火炎炎上衝人初<lb/>
以為燒火也髙丈餘乃隕占曰機星也主天下有亂<lb/>
天祐元年四月有星状如人首赤身黒在北斗下紫微<lb/>
中占曰天衝也天衝抱極泣帝前血濁霧下天下寃後<lb/>
三日而黒風晦暝　二年四月庚子夕西北隅有星類<lb/>
太白上有光似彗長三四丈色如赭辛丑夕色如縞或<lb/>
曰五車之水星也一曰昭眀星也　三年十二月昏東<lb/>
方有星如太白自地徐上行極緩至中天如上弦月乃<lb/>
<pb n="KR2m0009_WYG_290-30b"/>
曲行頃分之為二占曰有大孽<lb/>
後唐眀宗天成元年三月惡星入天庫流星犯天棓<lb/>
宋髙宗紹興三十一年六月己巳北斗天權星東北有<lb/>
一小星出光似彗太史指以為含譽非也<lb/>
孝宗淳熙十四年五月有星出濁際大與日等入時與<lb/>
日相摩蕩髙宗在徳夀宫登臺見之召䏻天文者修武<lb/>
郎王道問之道跪奏曰是謂蓬星見則有兵然分非南<lb/>
朝金人應之耳出語所親曰非兵也䘮爾某不敢言是<lb/>
<pb n="KR2m0009_WYG_290-31a"/>
冬髙宗不豫遂上仙扵是金人亦有大䘮敵亦應天道<lb/>
云<lb/>
　　按雜星變者出扵五緯彗孛客星之外前史間載<lb/>
　　之至宋天文志則失扵紀録而所書流星最多往<lb/>
　　往錯見扵流星條下矣獨中興志有此二則故載<lb/>
　　之扵此而餘則見流星門云<lb/>
　<lb/>
　<lb/>
<pb n="KR2m0009_WYG_290-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文獻通考卷二百九十<lb/>
</p>
<p>
</p>
  </div>
</body>
</text>
</TEI>
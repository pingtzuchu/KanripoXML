<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷二百十三</head> <lb/>
    <p>
<pb n="KR2m0009_WYG_213-1a"/>
欽定四庫全書<lb/>
　文獻通考卷二百十三<lb/>
　　鄱　陽　馬　端　臨　貴　與　著<lb/>
　經籍考四十<lb/>
　　子<hi>雜家</hi>
　漢藝文志雜家者流葢出於議官兼儒墨合名法知<lb/>
　國體之有此見王治之無不貫此其所長也及蕩者<lb/>
　為之則漫羡而無所歸心<lb/>
<pb n="KR2m0009_WYG_213-1b"/>
漢志二十家四百三篇<lb/>
隋志九十七部合二千七百二十卷<lb/>
唐志六十四家七十五部一千一百三卷<hi>失姓名六家虞世南以下</hi>
<hi>不著録三十四家八百十六卷</hi>
宋三朝志七十部七百三十三卷<lb/>
宋兩朝志十二部七十卷<lb/>
宋四朝志一十七部九十五卷<lb/>
宋中興志一百十九家一百四十九部一千七百六卷<lb/>
<pb n="KR2m0009_WYG_213-2a"/>
范子計然十五卷<lb/>
　　髙氏子略曰計然遨遊海澤自稱漁父范蠡有請<lb/>
　　曰先生有隂徳願令越社稷長保血食計然曰越<lb/>
　　王烏喙不可以同利蠡之智其有決於此乎此編<lb/>
　　卷十有二往往極隂陽之變窮厯數之微其言之<lb/>
　　妙者有曰聖人之變如水隨形蠡之所以俟時而<lb/>
　　動以見㡬而作者其亦有得乎此計然濮上人姓<lb/>
　　辛名文子其先晉國公子也<lb/>
<pb n="KR2m0009_WYG_213-2b"/>
　　容齋洪氏隨筆曰漢書貨殖傳越王句踐困於㑹<lb/>
　　稽之上乃用范蠡計然遂報强呉孟康注曰姓計<lb/>
　　名然越臣也蔡謨曰計然者范蠡所著書篇名耳<lb/>
　　非人也謂之計然者所計而然也羣書所稱句踐<lb/>
　　之賢佐種蠡為首豈復聞有姓計名然者乎若有<lb/>
　　此人越但用半䇿便以致覇是功重於范蠡而書<lb/>
　　籍不見其名史遷不述其傳乎顔師古曰蔡説謬<lb/>
　　矣古今人表計然列在第四等一名計研班固賔<lb/>
<pb n="KR2m0009_WYG_213-3a"/>
　　戲研桑心計於無垠即謂此耳計然者濮上人也<lb/>
　　嘗南遊越范蠡卑身事之其書則有萬物録事見<lb/>
　　皇覽及晉中經簿又呉越春秋及越絶書並作計<lb/>
　　倪此則倪研及然聲皆相近實一人耳何云書籍<lb/>
　　不見哉予按唐貞元中馬總意林一書抄類諸子<lb/>
　　百餘家有范子十二卷云計然者葵邱濮上人姓<lb/>
　　辛字文子其先晉國之公子也為人有内無外狀<lb/>
　　貎似不及人少而明學隂陽見微知著其志沉沉<lb/>
<pb n="KR2m0009_WYG_213-3b"/>
　　不肯自顯天下莫知故稱曰計然時遨遊海澤號<lb/>
　　曰漁父范蠡請其見越王計然曰越王為人烏喙<lb/>
　　不可與同利也據此則計然姓名出處皎然可見<lb/>
　　裴駰註史記亦知引范子北史蕭大圜云留侯追<lb/>
　　踪於松子陶朱成術於辛文正用此事曹子建表<lb/>
　　引文子李善註以為計然師古葢未能盡也而文<lb/>
　　子十二卷李暹註其序以謂范子所稱計然但其<lb/>
　　書一切以老子為宗略無與范蠡謀議之事意林<lb/>
<pb n="KR2m0009_WYG_213-4a"/>
　　所編文字正與此同所謂范子乃别是一書亦十<lb/>
　　二卷馬總只載其叙計然及他三事云餘並隂陽<lb/>
　　厯數故不取則與文子了不同李暹之説誤也唐<lb/>
　　藝文志范子計然十五卷註云范蠡問計然答列<lb/>
　　於農家其是矣而今不存<lb/>
吕氏春秋二十卷<lb/>
　　鼂氏曰秦吕不韋撰後漢髙誘註按史記不韋撰<lb/>
　　云不韋相秦致辯士厚遇之使人人著所聞集論<lb/>
<pb n="KR2m0009_WYG_213-4b"/>
　　以為八覽六論十二記二十餘萬言以為備天地<lb/>
　　萬物古今之事號曰吕氏春秋暴之咸陽市門懸<lb/>
　　千金其上有能増損一字者予之時人無増損者<lb/>
　　高誘以為非不能也畏其勢耳昔張侯論為世所<lb/>
　　貴崔浩五經注學者尚之二人之勢猶能使其書<lb/>
　　傳如此况不韋權位之盛學者安敢牾其意而有<lb/>
　　所更易乎誘之言是也然十二記者本周公書後<lb/>
　　儒寘於禮記善矣而目之為吕令者誤也<lb/>
<pb n="KR2m0009_WYG_213-5a"/>
　　高氏子略曰淮南王尚志謀募竒士廬館一開天<lb/>
　　下雋絶馳騁之流無不雷奮雲集蠭議横起瓌詭<lb/>
　　作新可謂一時傑出之作矣及觀吕氏春秋則淮<lb/>
　　南王書殆出於此者乎不韋相秦葢始皇之初也<lb/>
　　始皇不好士不韋則徠英茂聚畯豪簪履充庭至<lb/>
　　以千計始皇甚惡書也不韋乃極簡冊攻筆墨采<lb/>
　　精録異成一家言吁不韋何為若此者也不亦異<lb/>
　　乎春秋之言曰十里之間耳不能聞帷墻之外目<lb/>
<pb n="KR2m0009_WYG_213-5b"/>
　　不能見三畆之間心不能知而欲東至開悟南撫<lb/>
　　多鷃西服夀靡北懐靡耳何以得哉<hi>四極國名</hi>此所以<lb/>
　　譏始皇也始皇顧不察哉韋以此書暴之咸陽門<lb/>
　　曰有能損益一字者予千金卒無一敢易者是亦<lb/>
　　愚黔之甚矣秦之士其賤若此可不哀哉雖然是<lb/>
　　不特人可愚也雖始皇亦為之愚矣異時亡秦者<lb/>
　　又皆屠沽負販無一知書之人嗚呼<lb/>
　　陳氏曰十二記者即今禮記之月令也<lb/>
<pb n="KR2m0009_WYG_213-6a"/>
淮南子二十一卷<lb/>
　　鼂氏曰漢劉安撰淮南厲王長子也襲封招致諸<lb/>
　　儒方士講論道徳總統仁義著内書二十一篇號<lb/>
　　曰鴻烈鴻大也烈明也以為大明道之言也避父<lb/>
　　諱以長為修後漢許慎注慎自名注曰記上今存<lb/>
　　原道俶真天文地形時則覽宜精神本經主術繆<lb/>
　　稱齊俗道應汜論詮言丘略説山説林等十七篇<lb/>
　　李氏書目亦云第七第十九亡崇文目則云存者<lb/>
<pb n="KR2m0009_WYG_213-6b"/>
　　十八篇葢李氏亡二篇崇文亡三篇家本又少其<lb/>
　　一俟求善本是正之<lb/>
　　容齋洪氏隨筆曰淮南王安招致賔客方術之士<lb/>
　　作為内書二十一篇外書甚衆又有中篇八卷言<lb/>
　　神仙黄白之術漢書藝文志淮南二十一篇淮南<lb/>
　　外三十三篇列於雜家今所存者二十一卷葢内<lb/>
　　篇也夀春有八公山正安所延致客之處傳記不<lb/>
　　見姓名而高誘序以為蘇飛李尚左呉田申雷被<lb/>
<pb n="KR2m0009_WYG_213-7a"/>
　　毛被伍被晉昌等八人然惟左呉雷被伍被見於<lb/>
　　史雷被者葢為安所斥而亡之長安上書者疑不<lb/>
　　得為賔客之賢者也<lb/>
　　高氏子略曰少愛讀楚辭淮南小山篇聱峻瓌磊<lb/>
　　他人制作不可企攀者又慕其離騷有傳窈窕多<lb/>
　　思致毎曰淮南天下竒才也又讀其書二十篇篇<lb/>
　　中文章無所不有如與荘列吕氏春秋韓非子諸<lb/>
　　篇相經緯表裏何其意之雜出文之沿複也淮南<lb/>
<pb n="KR2m0009_WYG_213-7b"/>
　　之竒出於離騷淮南之放得於荘列淮南之議論<lb/>
　　錯於不韋之流其精好者又如玉杯繁露之書是<lb/>
　　又非獨出於淮南所謂蘇飛李尚左呉田申雷被<lb/>
　　毛被伍被大山小山諸人各以才智辯謀出竒馳<lb/>
　　雋所以其書駁然不一雖然淮南一時所延葢又<lb/>
　　非止蘇飛之流也當是時孝武皇帝雋鋭好竒葢<lb/>
　　又有甚於淮南内篇一陳與帝心合内少君下王<lb/>
　　母聘方士捜蓬萊神仙譎怪日日作新其有感於<lb/>
<pb n="KR2m0009_WYG_213-8a"/>
　　淮南所謂崑崙増城璇室懸圃弱水流沙者乎武<lb/>
　　雖不仙猶享多夀王何為者卒不克終士之誤人<lb/>
　　一至於此然其文字殊多新特士之厭常玩俗者<lb/>
　　往往愛其書况其推測物理探索隂陽大有卓然<lb/>
　　出人意表者惟揚䧺氏曰淮南説之用不如太史<lb/>
　　公之用太史公之用聖人将有取焉淮南鮮取焉<lb/>
　　耳悲夫<lb/>
　　周氏渉筆曰淮南子多本文子因而出入儒墨名<lb/>
<pb n="KR2m0009_WYG_213-8b"/>
　　法諸家雖章分事彚欲成其篇而本末愈不相應<lb/>
　　且并其事自相舛錯如云武王伐紂載尸而行海<lb/>
　　内未定故不為三年之喪又云天下未定海内未<lb/>
　　輯武王欲昭文王之令徳使夷狄各以其賄來貢<lb/>
　　遼逺未能至故治三年之喪殯兩楹以俟逺方當<lb/>
　　諸子放言之時不自相考㡬無一可信者又謂武<lb/>
　　王用太公之計為三年喪以不蕃人類又甚矣<lb/>
　　陳氏曰按唐志又有高誘注今本記題許慎註而<lb/>
<pb n="KR2m0009_WYG_213-9a"/>
　　詳序文即是高誘不可暁也序言自誘之少從同<lb/>
　　縣盧君受其句讀盧君者植也與之同縣則誘乃<lb/>
　　涿郡人又言建安十年辟司空掾東郡濮陽令十<lb/>
　　七年遷監河東則誘乃漢末人其出處略可見<lb/>
子華子十卷<lb/>
　　鼂氏曰其傳曰子華子程氏名本晉人也劉向校<lb/>
　　定其書按荘子稱子華子見韓昭侯陸徳明以為<lb/>
　　魏人既不合又藝文志不録子華子書觀其文辭<lb/>
<pb n="KR2m0009_WYG_213-9b"/>
　　近世依托為之者也其書有子華子為趙簡子不<lb/>
　　悦又有秦襄公方啟西戎子華子觀政於秦夫秦<lb/>
　　襄之卒在春秋前而趙簡子與孔子同時相去幾<lb/>
　　二百年其牴牾類如此且多用字説謬誤淺陋殆<lb/>
　　元豐以後舉子所為耳<lb/>
　　朱子曰㑹稽官書版本有子華子者云是程本字<lb/>
　　子華者所作孔子所與傾葢而語者好竒之士多<lb/>
　　喜補之以予觀之其詞故為艱澁而理實淺近其<lb/>
<pb n="KR2m0009_WYG_213-10a"/>
　　體務為高古而氣實輕浮其理多取佛老醫卜之<lb/>
　　言其語多用左傳班史中字其粉飾塗澤俯仰態<lb/>
　　度但如近年後生巧於模擬變撰者所為不惟决<lb/>
　　非先秦古書亦非百十年前文字也原其所以祗<lb/>
　　因家語等書有孔子與程子傾葢而語一事而不<lb/>
　　見其所語者為何説故好事者妄意此人既為先<lb/>
　　聖所予必是當時賢者可以假托聲勢眩惑世人<lb/>
　　遂為造此書以傅㑹之正如麻衣道者本無言語<lb/>
<pb n="KR2m0009_WYG_213-10b"/>
　　秪因小説有陳希夷問錢若水骨法一事遂為南<lb/>
　　康軍戴師愈者偽造正易心法之書以托之也麻<lb/>
　　衣易予亦甞辯之矣然戴生朴陋予甞識之其書<lb/>
　　鄙俚不足惑人此子華子者計必一能文之士所<lb/>
　　作其言精麗過麻衣易逺甚如論河圖之二與四<lb/>
　　抱九而上躋六與八蹈一而下沉五居其中據三<lb/>
　　持七巧亦甚矣唯其巧甚所以知其非古書也又<lb/>
　　以洛書為河圖亦仍劉牧之謬尤足以見其為近<lb/>
<pb n="KR2m0009_WYG_213-11a"/>
　　世之作或云王銍性之姚寛令威多作贗書二人<lb/>
　　皆居越中恐出其手然又恐非其所能及如子華<lb/>
　　子者今亦未暇詳論其言之得失但觀其書數篇<lb/>
　　與前後三序皆一手文字其前一篇托為劉向而<lb/>
　　殊不類向他書後二篇乃無名氏嵗月而皆托為<lb/>
　　之號類若世之匿名書者至其首篇風輪水樞之<lb/>
　　云正是並縁釋氏之説其卒章宗君三祥蒲璧等<lb/>
　　事皆剽剝他書傅㑹為説其自序出處又與孔叢<lb/>
<pb n="KR2m0009_WYG_213-11b"/>
　　子載子順事略相似<hi>孔叢亦偽書也</hi>又言有大造於趙宗<lb/>
　　者即指程嬰而言以左傳考之趙朔既死其家内<lb/>
　　亂朔之諸弟或放或死而朔之妻乃晉君之女故<lb/>
　　武從其母畜於公宫安得所謂大夫屠岸賈者興<lb/>
　　兵以滅趙氏而嬰與杵臼以死衞之云哉且其曰<lb/>
　　有大造者又用吕相絶秦語其不足信明甚而近<lb/>
　　嵗以來老成該洽之士亦或信之固已可怪至引<lb/>
　　其説以自證其姓氏之所從出則又誣其祖矣大<lb/>
<pb n="KR2m0009_WYG_213-12a"/>
　　抵學不知本而眩於多愛又毎務欲出於衆人之<lb/>
　　所不知者以為博是以其弊必至於此可不戒哉<lb/>
　　周氏渉筆曰子華子所著劉向序者文字淺陋不<lb/>
　　類向其云善持論聚徒著書更題其書皆非當時<lb/>
　　事辭大抵十卷者編緝見意鳩聚衆語老荘荀孟<lb/>
　　國語素問韓非楚詞俱被剽拾殆似百家衣葆其<lb/>
　　實近時文字又多解字義盖古文屢降至漢世今<lb/>
　　文猶未專行吾嘗疑其三經後此書方出故信字<lb/>
<pb n="KR2m0009_WYG_213-12b"/>
　　説而主老荘又論治古之時積美於躬弗憂於無<lb/>
　　聞如擊考鼔鐘其傳以四逹驛如也今則不然荒<lb/>
　　飈怒號而獨秀者先隕霜露霄零而諸草交槁媾<lb/>
　　市之徒又從而媒孽以髠揺之萌意於方寸未有<lb/>
　　毫分也而觸機穽展布其四體未有以為容也而<lb/>
　　得拲梏抱其一概之操泯泯黙黙而願有以試也<lb/>
　　而漫漫之長夜特未旦也疾雷破山㴻雨如注鷄<lb/>
　　鳴於塒而失其所以為司晨也人夀幾何而期有<lb/>
<pb n="KR2m0009_WYG_213-13a"/>
　　以待也吾反覆其言而悲之嗟夫斯人也是書也<lb/>
　　毋乃黨禁不開善類塗地無所呌號之時乎<lb/>
　　陳氏曰考前世史志及諸家書目並無此書葢假<lb/>
　　托也館閣書目辯之當矣家語有孔子遇程子傾<lb/>
　　盖事而荘子亦載子華子見昭僖侯一則此其姓<lb/>
　　字之所從出昭僖與孔子不同時然荘子固寓言<lb/>
　　而家語亦未可考信班固古今人表亦無之使果<lb/>
　　有其人遇合於夫子班固豈應見遺也其文不古<lb/>
<pb n="KR2m0009_WYG_213-13b"/>
　　然亦有可觀者當出近世能言之流為此以玩世<lb/>
　　耳<lb/>
風俗通義十卷<lb/>
　　鼂氏曰漢應劭撰劭字仲逺奉之子篤學博覽多<lb/>
　　聞靈帝時舉孝㢘仕至泰山太守撰風俗通以辯<lb/>
　　物名號釋時嫌疑文雖不典世服其洽聞自序云<lb/>
　　風者天氣有寒暖地形有隂陽泉水有美惡草木<lb/>
　　有剛柔俗者含血之類象而生之千里不同風百<lb/>
<pb n="KR2m0009_WYG_213-14a"/>
　　里不同俗<lb/>
　　陳氏曰唐志二十卷今惟存十卷餘略見廖仲容<lb/>
　　子鈔<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0009_WYG_213-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文獻通考卷二百十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷五十九</head> <lb/>
    <p>
<pb n="KR2m0009_WYG_059-1a"/>
欽定四庫全書<lb/>
　文獻通考卷五十九<lb/>
　　鄱　陽　馬　端　臨　貴　與　著<lb/>
　職官考十三<lb/>
　　大将軍<hi>并官屬</hi>
大将軍戰國時官也楚懷王與秦戰秦敗楚虜其大将<lb/>
軍屈丐是矣漢高帝以韓信為大将軍<hi>初拜信蕭何曰王素慢無禮今</hi>
<hi>拜大將如兒戯耳乃擇良日齋戒設壇以禮拜之又竇嬰為大将軍每朝大議列侯莫敢抗禮</hi>武帝又<lb/>
<pb n="KR2m0009_WYG_059-1b"/>
置初武帝以衛青數征伐有功以為大将軍欲尊寵之<lb/>
故置大司馬官號以冠之<hi>衛青字仲卿為車騎撃匈奴大立功引兵至塞天子使使</hi>
<hi>者持大将軍印因軍中拜青為大将軍位在公上卿以下皆拜惟汲黯獨揖後又加青大司馬位冠於大将軍</hi>
<hi>上共為一官</hi>後霍光王鳳等皆然成帝綏和二年賜大司馬<lb/>
印綬罷将軍官後漢光武時吳漢以大将軍為大司馬<lb/>
<hi>後漢大将軍自為一官其大司馬不加於其上</hi>和帝時以竇憲為之舊大将軍<lb/>
位在三公下置官屬依太尉憲威權振朝廷公卿希㫖<lb/>
奏憲位次太傅下三公上長史司馬秩中二千石從事<lb/>
<pb n="KR2m0009_WYG_059-2a"/>
中郎二人六百石自下各有增<hi>憲初為此官威振天下尚書以下欲拜之伏稱</hi>
<hi>萬歲尚書令韓稜曰禮無人臣稱萬歲之制乃止後梁冀為之官屬倍於三公府</hi>自安帝政理<lb/>
衰缺始以嫡舅耿寳為大将軍常在亰都順帝即位又<lb/>
以皇后父兄弟相繼為大将軍如三公<hi>梁冀别傳云元嘉二年又加冀</hi>
<hi>禮儀大将軍朝到端門謁者将引增掾属舎人令史官騎鼓吹各十人風俗通曰桓帝初亰師謡曰㳺平賣印</hi>
<hi>自有許不避豪强及大姓按竇武字㳺平為大将軍印綬所加咸得其人</hi>漢末猶在三公上<lb/>
<hi>魏武為大将軍袁紹為太尉紹恥班在下魏武乃固以大将軍讓紹</hi>魏黄初中又有上大<lb/>
将軍以曹真為之<hi>吴亦以陸遜為上大将軍諸葛恪為大将軍</hi>眀帝青龍三<lb/>
<pb n="KR2m0009_WYG_059-2b"/>
年晉宣帝自大将軍為太尉然則大将軍在三司下矣<lb/>
其後又在三司上自漢東亰大将軍不常置為之者皆<lb/>
擅朝權至晉景帝為大将軍亦受非常之任後以叔父<lb/>
孚為太尉奏改大将軍在太尉後位次三司下後復舊<lb/>
在三司上太康元年瑯琊王伷遷大将軍復制在三司<lb/>
下伷薨復如舊冠綬佩服與大司馬同宋唯彭城王義<lb/>
康為之章綬冠佩亦與晉同齊以為贈梁有之陳以為<lb/>
贈後魏北齊為二大與大司馬同後周建徳四年增置<lb/>
<pb n="KR2m0009_WYG_059-3a"/>
上大将軍隋並以為武散官不理事上大将軍從二品<lb/>
大将軍正三品唐貞觀二年九月勅六軍先已各置統<lb/>
軍一人今十六衞宜各置上将軍一人秩從二品其左<lb/>
右衛及左金吾衛上将軍俸料隨軍人馬等並同六軍<lb/>
統軍其諸衛上将軍次於統軍支給自今已後内外文<lb/>
武闕官於文武班中材望相當者參叙仍符以後各依<lb/>
故事於本衛量置衛兵仍舉故事置武班朝參其廊下<lb/>
食亦宜加給稍令優重漢不見官屬後漢大将軍驃騎<lb/>
<pb n="KR2m0009_WYG_059-3b"/>
将軍車騎将軍衛将軍有長史一人司馬一人<hi>竇憲為大将軍</hi>
<hi>置長史司馬員吏官属位次太傅屬官</hi>從事中郎二人掾屬二十九人令<lb/>
史及御屬三十一人又賜官騎四十人及鼓吹<hi>應劭曰鼓吹二</hi>
<hi>十人非常貟</hi>其領軍皆有部曲大将軍營五部部校尉一人<lb/>
軍司馬一人部下有曲曲有軍候一人曲下有伅伅長<lb/>
一人其不置校尉部但有軍司馬一人其别營領屬為<lb/>
别部司馬其兵多少各隨時宜門有門候魏以司馬景<lb/>
王為大将軍置掾十人則無屬官其驃騎車騎府有長<lb/>
<pb n="KR2m0009_WYG_059-4a"/>
史司馬晉驃騎衛将軍伏波撫軍都護鎮軍中領四征<lb/>
四鎮龍驤撫軍上軍輔國等大将軍開府者皆為位從<lb/>
公品秩俸賜亦與諸公同加兵者增置司馬一人從事<lb/>
中郎二人主簿記室督各一人官屬並與公同宋大将<lb/>
軍驃騎車騎衛将軍諸府皆有長史一人又各置司馬<lb/>
一人齊有大将軍為贈官無僚屬諸驃騎車騎衛鎮軍<lb/>
中軍撫軍四征四鎮等将軍凡加大字位從公長史司<lb/>
馬諸官屬亦同公梁因之諸将軍優者亦然陳為贈官<lb/>
<pb n="KR2m0009_WYG_059-4b"/>
無僚屬後魏大将軍僚屬如三公北齊亦然後周大将<lb/>
軍有長史司馬中郎掾屬諸曹參軍典籖等員隋以後<lb/>
無<lb/>
　　都督<lb/>
魏文帝黄初三年以大将軍曹真都督中外諸軍假黄<lb/>
鉞總統内外諸軍眀帝太和四年司馬懿征蜀加號大<lb/>
都督高貴鄉公正元二年司馬昭都督中外諸軍尋加<lb/>
大都督晉武帝伐吳以賈充為使持節假黄鉞大都督<lb/>
<pb n="KR2m0009_WYG_059-5a"/>
總統六師江左以来都督中外尤重唯王𨗳等權重者<lb/>
乃居之宋氏人臣無居者惟江夏王義㳟得假黄鉞則<lb/>
專戮郎将非人臣常器也後魏亦有都督中外諸軍事<lb/>
後周以来改都督為總管校尉唐分諸道各置都督府<lb/>
而都督之名微矣<lb/>
宋紹興初吕頤浩以左僕射都督江淮荆浙諸軍事置<lb/>
司鎮江既而又命孟庾以參知政事權同都督四年趙<lb/>
鼎自知樞密院為川陕宣撫處置使以與吳玠共事為<lb/>
<pb n="KR2m0009_WYG_059-5b"/>
嫌乃改都督川陕荆襄諸軍事五年鼎與張浚並相遂<lb/>
帶兼都督諸路軍馬入銜<hi>浚之初為都督也以行府為名凡事干朝廷則闗三省樞</hi>
<hi>密院孟庾時為政府不平曰三省樞密院乃奉行行府文書邪</hi>七年将罷浚先廢都督<lb/>
府三十二年葉義問始以知樞密院事為督視軍馬盖<lb/>
朝議以義問非相臣故其名下都督一等葢不考孟庾<lb/>
趙鼎故事而失之也隆興初張浚再以樞密使都督江<lb/>
淮軍馬乃命汪徹以參知政事督視湖北京西軍馬浚<lb/>
去位都督復廢其秋詔湯思退以左僕射為之思退逗<lb/>
<pb n="KR2m0009_WYG_059-6a"/>
遛不進乃命王之望以參知政事為同都督之望亦丐<lb/>
免於是遂命楊存中代為都督非宰相而為都督自存<lb/>
中始<lb/>
　　元帥<lb/>
唐制有天下兵馬元帥副元帥掌征伐兵罷則省高祖<lb/>
入闗太宗為秦王加西討元帥其後中宗為周王為洮<lb/>
河道元帥睿宗為相王為并州道行軍元帥天寳十五<lb/>
載安禄山反以哥舒翰為諸道兵馬元帥上皇幸蜀以<lb/>
<pb n="KR2m0009_WYG_059-6b"/>
太子亨充天下兵馬元帥肅宗即位以廣平王俶為天<lb/>
下兵馬元帥諸将皆屬焉乾元二年以趙王係為天下<lb/>
兵馬元帥李光弼為副元帥代宗即位以雍王适為天<lb/>
下兵馬元帥廣徳元年吐蕃入寇復以雍王為闗内元<lb/>
帥郭子儀為副元帥大歴八年罷天下兵馬元帥建中<lb/>
四年以李希烈反置諸道行營兵馬都元帥以李晟為<lb/>
鄜坊亰畿渭北商華副元帥昭宗天復三年上議褒宗<lb/>
朱全忠乃以皇子輝王祚為諸道兵馬元帥加全忠太<lb/>
<pb n="KR2m0009_WYG_059-7a"/>
尉充副元帥後唐長興四年以秦王從榮為天下兵馬<lb/>
元帥<hi>中書門下奏歴朝以来無天下兵馬大元帥公事儀注臣等謹沿近事伏見招討使總管兼授副使</hi>
<hi>已下橐鞬庭禮今望令諸道節度使已下凡帶兵權者見元帥階下具軍禮參見皆申公状其使相者初相見</hi>
<hi>亦以軍禮一度已後客禮相見</hi>
宋靖康元年冬金人圍京師康王奉使至磁相間為士<lb/>
民所遏不得進乃拜王為天下兵馬大元帥陳遘元帥<lb/>
宗澤汪伯彦副元帥速領兵入衛<lb/>
　　宣撫使<lb/>
<pb n="KR2m0009_WYG_059-7b"/>
唐元和十四年淄青兖鄆等十二州平詔户部侍郎楊<lb/>
於陵以本官充淄青等州宣撫使<lb/>
宋不常置祖宗時有軍旅大事則命執政大臣為之累<lb/>
朝但除向敏中<hi>鄜延路</hi>范仲淹<hi>陕西/四路</hi>富弼<hi>河/北</hi>文彦博<hi>河北</hi>韓<lb/>
絳<hi>陕西河東</hi>五人<hi>今考向范二公但為經略安撫使富文韓三公始為宣撫使</hi>仁宗征儂<lb/>
智高以狄青為宣撫使武臣為宣撫自此始神宗命郭<lb/>
逵討交趾逵前執政然但以招討使為名惜之也靖康<lb/>
初李綱以尚書右丞出為兩河宣撫繼而又以种師道<lb/>
<pb n="KR2m0009_WYG_059-8a"/>
代之建炎三年張浚以知樞密院為川陕宣撫處置使<lb/>
<hi>宰執為宣撫行移六曹等監帥司用劄子而六曹於宣司用申状從官任使副合申六部六部行移用公牒故</hi>
<hi>事大臣為宣撫使於三省樞密院皆用申状若建都督府則只用闗隆興初張魏公以少傅為江淮宣撫使頃</hi>
<hi>之拜樞密使都督江淮軍馬及符離師潰公上表待罪乃降特進復為宣撫使既而言者謂降官示罰自古所</hi>
<hi>有雖出浚自請然人情觀望號令不行乃復以為都督</hi>其後孟庾趙鼎虞允文王<lb/>
炎軰皆自二府出為之若前宰相為宣撫者則自渡江<lb/>
以後止除李綱吕頤浩朱勝非三人紹興元年劉光世<lb/>
以使相宣撫淮南武臣非執政而為宣撫自此始二年<lb/>
<pb n="KR2m0009_WYG_059-8b"/>
李光以端眀殿學士為夀春等州宣撫使文臣非執政<lb/>
而為宣撫自此始然自紹興至嘉泰武臣止劉光世韓<lb/>
世忠張浚吳玠岳飛吳璘六人從官止李光王似二人<lb/>
盖重之也紹興末詔以楊存中為江淮宣撫使劉珙不<lb/>
書黄遂寢其命又詔虞允文以兵部尚書為湖北亰西<lb/>
宣撫副使會存中命格於是復改川陕宣諭使而存中<lb/>
措置兩淮焉<lb/>
　　按兩漢以来大将軍之官内秉國政外則仗鉞専<lb/>
<pb n="KR2m0009_WYG_059-9a"/>
　　征其權任出宰相之右隋唐以後則無其官然唐<lb/>
　　有都副元帥宋有都督宣撫皆以為将相重臣總<lb/>
　　師征討者之官盖都督元帥宣撫即兩漢大将軍<lb/>
　　之任也故各叙其事於大将軍之後又都督之名<lb/>
　　始於魏晉之間謂之假黄鉞都督中外軍事其權<lb/>
　　任甚重至唐則每道有都督府特以為州牧之職<lb/>
　　而已宋中興後所命都督始復魏晉之舊故唐之<lb/>
　　都督别自為門在州牧刺史之後而此所叙者不<lb/>
<pb n="KR2m0009_WYG_059-9b"/>
　　及之云<lb/>
　　車騎将軍<lb/>
漢文帝元年始用薄昭為車騎将軍<hi>灌嬰周亞夫金日磾並為之</hi>後<lb/>
漢章帝即位西羌反以舅馬防行車騎将軍征之銀印<lb/>
青綬在卿上絶席還復罷和帝即位以舅竇憲為車騎<lb/>
将軍征匈奴始賜金紫次司空安帝即位西𦍑寇亂以<lb/>
舅鄧隲為車騎将軍征之數年復罷<hi>又皇甫嵩等並為之其官屬附見大</hi>
<hi>将軍後</hi>靈帝數以車騎拜嬖臣及贈亡人<hi>應劭曰羙號加於頑兇印綬汙</hi>
<pb n="KR2m0009_WYG_059-10a"/>
<hi>於腐屍虧國家之舊傷虓武之重昔年有覩被髪之祥知其為戎今假號雲集不亦宜乎</hi>魏車騎為<lb/>
都督儀與四征同若不為都督雖持節屬四征者與前<lb/>
後左右雜號将軍同其或散還從文官之例則位次三<lb/>
司晉宋車騎衛不復為四征所督<hi>晉羊祜為車騎将軍開府如三司之儀</hi>
後魏制與驃騎同<hi>位次升降並同</hi>隋車騎屬驃騎府唐省之<lb/>
　　衛将軍<lb/>
漢文帝始用宋昌為衛将軍位亞三司其官屬附見大<lb/>
将軍後凡驃騎車騎衛三将軍皆金印紫綬武冠絳朝<lb/>
<pb n="KR2m0009_WYG_059-10b"/>
服佩水蒼玉晉以陸曄為衛将軍兼儀同三司加千兵<lb/>
百騎東晉已後尤為要重後魏初加大則次儀同三司<lb/>
孝文太和中制加大則位在太子太師上歴代多有唐<lb/>
無之<lb/>
　　前後左右将軍<lb/>
前後左右将軍皆周末官秦因之位上卿金印紫綬漢<lb/>
不常置或有前後或有左右皆掌兵及四夷<hi>李廣為前将軍趙充</hi>
<hi>國為後将軍辛慶忌王商為左将軍馮奉世為右将軍</hi>光武建武七年省魏以来<lb/>
<pb n="KR2m0009_WYG_059-11a"/>
復置晉武初又置前軍左軍右軍太始八年又置後軍<lb/>
是為四軍齊亦號左右前後四軍陳並有之北齊左右<lb/>
将軍領千牛備身唐無<lb/>
　　四征将軍<lb/>
四征将軍皆漢魏以来置加大者始曰方靣征東将軍<lb/>
<hi>漢獻帝初平三年以馬騰為之或云以張遼為</hi>征西将軍<hi>漢光武建武中以馮異為大将軍</hi>征<lb/>
南将軍<hi>漢光武建武二年置以馮異爲之亦以岑彭為大将軍</hi>征北将軍<hi>魏眀帝太和中</hi>
<hi>置劉靖為之許允亦為之</hi>各一人魏黄初中位次三公後魏加大則<lb/>
<pb n="KR2m0009_WYG_059-11b"/>
次衛将軍唐無<lb/>
　　四鎮将軍<lb/>
鎮東将軍<hi>後漢末魏武帝為之</hi>鎮南将軍<hi>後漢末劉表為之魏張魯晉當陽侯杜元凱並</hi>
<hi>為之</hi>鎮西将軍<hi>後漢劉表為之魏/鍾會鄧艾並為之</hi>鎮北将軍<hi>魏明帝太和中置劉靖許</hi>
<hi>允並爲之</hi>各一人宋時四鎮與中軍為雜號後魏加大次尚<lb/>
書令唐無<lb/>
　　四安将軍<lb/>
安東将軍<hi>後漢陶謙曹休並為之</hi>安南将軍<hi>光武元年以岑彭爲之晉范陽王虓亦為</hi>
<pb n="KR2m0009_WYG_059-12a"/>
<hi>之</hi>安西将軍<hi>後漢末叚煨魏鍾/會晋郗鑒並為之</hi>安北将軍<hi>晉以郗鍳為之</hi>各一<lb/>
人後魏亦有唐無<lb/>
　　四平将軍<lb/>
平東将軍<hi>晉當陽侯杜元凱王濬等為之</hi>平南将軍<hi>晉盧欽羊祜胡奮等為之</hi>平西<lb/>
将軍<hi>晋以嵇紹為之</hi>平北将軍<hi>漢獻以張燕晉以阮坦並為之</hi>各一人並漢魏<lb/>
間置後魏亦有唐無<lb/>
　　雜號将軍<lb/>
上<hi>漢以吕禄為上将軍</hi>騎<hi>漢武帝以公孫敖及/公孫賀並為騎将軍</hi>樓船<hi>漢元封三年以荀彘為之</hi>
<pb n="KR2m0009_WYG_059-12b"/>
横海<hi>漢元鼎六年以韓說為之擊東越有功</hi>材官<hi>漢李息為之/掌理宫室</hi>貮師<hi>漢李廣利</hi>
<hi>為之征貮師城取善馬故以為號</hi>輕車<hi>漢武帝以公/孫賀為之</hi>伏波<hi>漢武帝征南越始置此號</hi>
<hi>以路博徳為之後漢馬援亦為之伏波者船渉江海欲使波浪之伏息</hi>中軍<hi>漢武帝以公孫敖為之</hi>
强弩<hi>漢武帝以李沮為之</hi>戈船<hi>環氏要畧云建戈於船/上浮渡沮水以討北狄</hi>奮威<hi>漢武帝以</hi>
<hi>田千秋為之</hi>度遼<hi>漢武帝初以范眀友為度遼将軍後漢眀帝永平八年又置屯五原銀印青綬种暠</hi>
<hi>字伯景為度遼将軍誠心懐撫信賞分眀乃去烽燧斥堠邉方晏然及卒匈奴舉國傷惜單于每入朝賀每見</hi>
<hi>墳輙哭泣祭祀又李膺為度遼将軍聲振逺域</hi>積射<hi>漢有之晉武帝太始四年省太康十五年立射營弩</hi>
<hi>營置積射强弩将軍主之</hi>建威<hi>漢元帝以韓安國王晏並/為之光武以耿弇為之</hi>九武<hi>王莾拜將</hi>
<pb n="KR2m0009_WYG_059-13a"/>
<hi>軍九人皆以武為號號曰九武将軍</hi>征虜<hi>後漢建武中始以祭/遵為後張飛亦為之</hi>武牙<hi>後漢光武</hi>
<hi>以盖延為之</hi>横野<hi>漢光武以王常為横野/大将軍位與諸将絶席</hi>捕虜<hi>後漢永平中馬武為之</hi>
鷹揚<hi>後漢建安中魏武以曹洪為之</hi>討逆<hi>後漢末以/孫䇿為之</hi>破虜<hi>後漢末以孫堅為之</hi>討<lb/>
虜<hi>後漢末以孫權為之</hi>安漢<hi>蜀糜竺為之班在/軍師将軍之右</hi>武威<hi>魏武帝以于禁為之</hi>撫<lb/>
軍<hi>魏武帝置以司馬宣王為之</hi>凌江<hi>後漢置以/羅獻為之</hi>寜朔<hi>魏以王/渾為之</hi>横江<hi>吳魯</hi>
<hi>肅為之又曰魯横江昔仗萬人屯據陸口界</hi>龍驤<hi>晉武帝始以/王濬為之</hi>殿中<hi>宋初置之</hi>黑<lb/>
矟<hi>後魏于粟磾好持黑矟以自衛劉裕遥見題書與之曰黒矟公麾下眀帝因授黒矟将軍</hi>牙門将<lb/>
<hi>冠服與将軍同魏文帝黄初中置眀帝以胡烈為之又王隐晉書云陸機少襲父為牙門將吳人重武官故也</hi>
<pb n="KR2m0009_WYG_059-13b"/>
<hi>晉恵帝特置四部牙門以汝南王祐為之蜀以趙雲為之</hi>
　　監軍<hi>軍師祭酒</hi>　<hi>理曹掾屬附</hi>
周代齊景公使穰苴将兵捍燕晉之師穰苴願得君之<lb/>
寵臣以監軍公使莊賈徃賈不時至苴斬之是其始也<lb/>
漢武帝置監軍使者光武以来歙監諸将後漢末劉焉<lb/>
以監軍使者領益州牧<hi>劉璋亦為監軍使者</hi>魏晉皆有之<hi>魏時司馬文王</hi>
<hi>征夀春石苞為監軍鍾會伐蜀衛瓘為監軍晉孟康持節監石苞諸軍事</hi>初隗囂軍中嘗置<lb/>
軍師<hi>隗囂聘平陵人方望以為軍師又袁紹請盧損為軍師</hi>至魏武帝又置師官<lb/>
<pb n="KR2m0009_WYG_059-14a"/>
四人<hi>魏荀攸為軍師軍國選舉及刑獄法制皆使決焉又梁義為左軍師吴朱然為右軍師蜀以諸葛亮</hi>
<hi>為軍師将軍</hi>晉避景帝諱改為軍司凡諸軍皆置之以為常<lb/>
員所以節量諸宜亦監軍之職也而太尉軍司尤重故<lb/>
山公啓事曰太尉軍司缺當選上宰監宜得宿有資重<lb/>
者也宋齊以来此官頗廢至梁大通四年元法僧北討<lb/>
復以羊偘為大軍司後代多不置至隋末或以御史監<lb/>
軍事唐亦然時有其職非常官也開元二十年後並以<lb/>
中官為之謂之監軍使至徳間九節度圍賊相州以魚<lb/>
<pb n="KR2m0009_WYG_059-14b"/>
朝恩為觀軍容宣慰處置使觀軍容使自朝恩始是後<lb/>
宦者多稱軍容節度使皆置監軍至昭宗天復二年誅<lb/>
宦官其為監軍者詔方鎮誅之宦官盡死惟河東監軍<lb/>
張承業幽州監軍張居翰清海監軍程匡柔西川監軍<lb/>
魚全禋及致仕嚴遵羙為李克用劉仁恭楊行密王建<lb/>
所匿得全斬他囚以應詔<hi>後唐荘宗既取蜀以孟知祥為西川節度使眀帝旣立安</hi>
<hi>重誨以知祥據險要擁强兵恐久而難制客省使李嚴自請為西川監軍必能制知祥詔從之嚴既至知祥謂</hi>
<hi>之曰公前奉使王衍歸而請兵伐蜀荘宗用公言遂至兩國俱亡今公復来蜀人懼矣且天下皆廢監軍公獨</hi>
<pb n="KR2m0009_WYG_059-15a"/>
<hi>来監吾軍何也嚴惶恐求哀知祥曰衆怒不可遏也遂攝下斬之</hi>
軍師祭酒<hi>後漢建安三年曹公還許初置此官</hi>
理曹掾屬<hi>後漢建安十九年魏武令曰軍中典獄或非其人而任以三軍死生吾甚懼之遂置此選</hi>
　　三署郎官叙<lb/>
漢中郎将分掌三署郎有議郎中郎<hi>皆比六百石</hi>侍郎<hi>比四百石</hi>
郎中<hi>比三百石</hi>凡四等皆秦官無員多至千人<hi>靈帝時三署郎吏二千餘</hi>
<hi>人</hi>皆掌門户出充車騎<hi>其散郎謂之外郎</hi>故卿校尉牧守待價<lb/>
於此公車特徴賢良方正敦樸有道高節公府掾曹試<lb/>
<pb n="KR2m0009_WYG_059-15b"/>
博士者亦充兹位其下第白衣試博士者皆拜郎中中<lb/>
郎有五官左右三将<hi>謂五官中郎将左右郎将</hi>郎中有車户騎三将<lb/>
<hi>如淳曰主車曰車郎主户衛曰户郎漢舊儀曰郎中令主郎中左右車将主左右車郎左右户将主左右户郎</hi>
凡郎官皆主更直執㦸宿衛諸殿門唯議郎不在直中<lb/>
<hi>漢儀曰三署郎見光禄勲執板拜若見五官左右将執板不拜於三公諸卿無敬</hi>郎官故事令<lb/>
出錢市財用給文書乃得出時號曰山郎<hi>謂以貲財為郎也山者財</hi>
<hi>用所出故取名</hi>或至嵗不得休沐其豪富郎日出逰戲或行錢<lb/>
得善部貨賂流行轉相放效楊惲<hi>字子㓜</hi>為中郎将罷山<lb/>
<pb n="KR2m0009_WYG_059-16a"/>
郎其疾病休沐皆以法令有過奏免薦舉其高第有行<lb/>
能者多至郡守九卿三署化之莫不自勵宫殿之内翕<lb/>
然同聲其後遂以為常<hi>後漢和帝永元元年初令郎官詔除者得占丞尉以比秩為真</hi>
凡三署郎官二漢並屬光禄勲光祿選三署郎有行應<lb/>
四科者嵗舉茂材二人四行二人<hi>後漢范滂字孟博舉孝㢘光禄四行時冀</hi>
<hi>州饑荒盜賊羣起乃以滂為清詔使以按察之滂登車攬轡慨然有澄清天下之志及到州境守令有贓汚者</hi>
<hi>望風解印綬而去其所舉奏莫不厭塞衆議</hi>又上㢘吏六人為長理劇隨缺<lb/>
多少萬户以上為劇縣其缺少者不選公府亦然故眀<lb/>
<pb n="KR2m0009_WYG_059-16b"/>
帝時館陶公主為子求郎帝不許賜錢十萬曰夫郎官<lb/>
上應列宿出宰百里茍非其人人受其殃<hi>後漢桓靈間三署見郎七</hi>
<hi>百餘人而郡國計吏多留拜為郎太尉楊秉上䟽諌曰先王建國順天制官太微積星名為郎位入奉宿衛出</hi>
<hi>牧百姓云云按自近代皆謂郎官上應列宿出宰百里為尚書郎故事且夫天文有武賁郎位等星皆在太微</hi>
<hi>帝座之後為翊衛之象則應劭楊秉所言三署郎是也而世人謂之尚書郎則誤矣徴其失也盖自梁陶藻職</hi>
<hi>官要録以漢三署郎故事通為尚書郎循名失實遺誤後代</hi>舊有郎中将右騎光武<lb/>
中興悉省<hi>漢袁盎卜式張騫並為中郎韓信主父偃並為郎中後漢眀帝性褊察嘗以事怒郎樂崧</hi>
<hi>崧走入床下上将杖撞崧崧曰天子穆穆諸侯皇皇未聞人君自起撞郎上乃捨之又班固二代位不過郎又</hi>
<pb n="KR2m0009_WYG_059-17a"/>
<hi>陳蕃諫靈帝曰昔眀帝公主為子求郎賜錢十萬今陛下除拜郎吏無有休已以一郎比一把菜耳</hi>晉議<lb/>
郎遷為太守<hi>山公啟事曰議郎許允宜參廣漢太守選</hi>亦有郎中等官其後<lb/>
雖有中郎将等官而無三署郎矣<lb/>
　　中郎将<hi>五官中郎将</hi>　<hi>左右中郎将</hi>
五官左右中郎将皆秦官漢因之並領三署郎從後漢<lb/>
之制郡國舉孝㢘以補之三署郎年五十以上屬五官<lb/>
<hi>後漢黄琬字子琰為五官中郎将時陳蕃為光祿勲深相敬待每與議事舊制光祿舉三署郎以功髙久次才</hi>
<hi>徳尤異者為茂才四行時權富子弟多以人事得舉而貧約守志者見遺京師謡曰欲得不能光禄茂才於是</hi>
<pb n="KR2m0009_WYG_059-17b"/>
<hi>蕃琬同心顯用志士故蕃琬皆為權富郎所中傷也</hi>其次分屬左右署左右郎将<lb/>
各領左右署郎二署皆有中郎侍郎郎中三郎並屬光<lb/>
祿勲魏無三署郎猶置左右中郎将晉武帝省左右中<lb/>
郎将官宋孝武大眀中復置銀章青綬武冠絳朝服佩<lb/>
水蒼玉齊左右中郎将屬西省梁代並分司丹禁今中<lb/>
郎将四十四員郎将六十四員各附諸軍諸衛篇唐亦<lb/>
置諸衛中郎将永徽三年八月避太子名改中郎将為<lb/>
旅賁郎将又改為翊軍郎将尋復舊<lb/>
<pb n="KR2m0009_WYG_059-18a"/>
　　虎賁中郎将<lb/>
周官有虎賁氏掌領虎士八百人軍旅會同君宿於外<lb/>
則守王閑<hi>閑梐枑行馬也梐音陛枑音䕶</hi>漢武帝建元三年初置期門<lb/>
比郎中盖以微行出逰選材力之士執兵從送期之諸<lb/>
門故名期門無員多至千人平帝元始元年更名虎賁<lb/>
郎<hi>舊曰虎賁言如虎之奔</hi>置中郎将領之故有虎賁中郎将主虎<lb/>
賁宿衛冠挿兩鶡尾<hi>鶡鷙之中果勁者每有攫撮應爪摧碎尾上黨所貢也</hi>紗縠<lb/>
單衣虎文錦袴餘郎亦然凡有虎賁中郎虎賁侍郎虎<lb/>
<pb n="KR2m0009_WYG_059-18b"/>
賁郎中節從虎賁皆父死子繼若死王事亦如之前賢<lb/>
亦多為者<hi>後漢馬援孔融並為虎賁中郎将遷尚書魏桓階為虎賁中郎将遷尚書典選</hi>唐無<lb/>
　　四中郎将<hi>東西南北</hi>
東中郎将<hi>後漢靈帝以董卓為之</hi>南中郎将<hi>後漢獻帝以臨淄侯曹植為之</hi>西中<lb/>
郎将<hi>晉以謝曼桓冲為之</hi>北中郎将<hi>後漢以盧植為之建安中以鄢陵侯曹彰為之</hi>並後<lb/>
漢置江左彌重或領刺史或持節為之銀印青綬服同<lb/>
将軍後魏靈太后時四中郎将兵數寡弱不足以襟帶<lb/>
京師任城王澄奏宜以東中帶滎陽郡南中帯魯陽郡<lb/>
<pb n="KR2m0009_WYG_059-19a"/>
西中帶恒農郡北中帶河南郡選二品三品親賢兼稱<lb/>
者居之配以强兵則深根固本之計也靈太后初從之<lb/>
後復止唐至徳後節度都團練使殆其遺職<lb/>
　　雜中郎将<lb/>
使匈奴中郎将<hi>後漢主護南單于以張奐為之後魏天興四年罷</hi>平越中郎将<lb/>
<hi>晉武帝置理廣州主護南越</hi>司金中郎将<hi>趙王循/為之</hi>武衛中郎将<hi>魏始以許</hi>
<hi>褚為之</hi>唐無<lb/>
　　折衝府<hi>果<graphic n="KR1063" url="https://raw.githubusercontent.com/kanripo/KR-Gaiji/master/images/KR1063.png" mimeType="image/png"/>别将等附</hi>
<pb n="KR2m0009_WYG_059-19b"/>
隋初左右衛左右武衛左右武候各領軍坊鄉團以統<lb/>
戎卒開皇中置驃騎将軍府每府置驃騎車騎二将軍<lb/>
大業三年改驃騎府為鷹揚府改驃騎将軍為鷹揚郎<lb/>
将改車騎将軍為鷹揚副郎将<hi>五年又以鷹揚副郎将為鷹撃郎将</hi>九年<lb/>
别置折衝果毅及武勇䧺武等郎将官以統領驍果唐<lb/>
武徳初猶有驃騎府及驃騎車騎将軍之制武徳七年<lb/>
乃改驃騎為統軍車騎為别将貞觀十年復採隋折衝<lb/>
果毅郎将之名改統軍為折衝都尉别将為果毅都尉<lb/>
<pb n="KR2m0009_WYG_059-20a"/>
<hi>魏有折衝将軍後周有成議别将官其名因此也</hi>其府多因其地各自為名無<lb/>
鷹揚之號凡五百七十四府分置於諸州而名𨽻諸衛<lb/>
及東宮率府各領兵滿一千二百人為上府<hi>兩亰城内雖不滿此</hi>
<hi>數而亦同上府</hi>千人為中府<hi>兩畿及岐同華懐陕等五州所管府雖不滿此數亦同中府</hi>八<lb/>
百人為下府每府置折衝都尉一人<hi>掌領校尉以下宿衛及衛士以上總</hi>
<hi>判府事</hi>左右果毅都尉各一人<hi>掌通判春秋傳曰戎昭果毅又曰殺敵為果致果為</hi>
<hi>毅煬帝始置後改将爲之</hi>别将一人<hi>不判府事若無兵曹以上即知府事初别将既改為果毅而府</hi>
<hi>中有長史員聖歴三年廢長史置别将一員後又兼置長史</hi>長史一人<hi>通判載初元年置</hi>兵<lb/>
<pb n="KR2m0009_WYG_059-20b"/>
曹一人<hi>判府事付事勾稽監印給紙筆</hi>校尉六人<hi>以下小吏各有差若校尉以下唯人數置</hi>
<hi>之</hi>凡府在赤縣為赤府在畿縣為畿府衛士以三百人<lb/>
為團團有校尉五十人為隊隊有正十人為火火有備<lb/>
六䭾馬驢<hi>初置八䭾後改為六</hi>米糧介胄戎器鍋幕貯之府庫以<lb/>
備武事每嵗十一月以衛士帳上於兵部以候徴發天<lb/>
下衛士向六十萬人<hi>初置以成丁而入六十出役其家不免征徭遂漸逃散年月漸乆逃</hi>
<hi>死者不補</hi>天寶八載五月停折衝府<hi>以無兵可校之</hi>十一載八月改<lb/>
諸衛士為武士<lb/>
<pb n="KR2m0009_WYG_059-21a"/>
　　三都尉<hi>奉車</hi>　<hi>駙馬/</hi>　<hi>騎/</hi>　<hi>奉朝請附</hi>
奉車駙馬騎三都尉並漢武帝元鼎二年初置<hi>李陵為騎都尉</hi>
<hi>至更始時官亂謡曰爛羊胃騎都尉</hi>舊無員或以冠常侍或卿尹校尉左<lb/>
遷為之奉車掌御乘輿車<hi>漢官曰三人</hi>駙馬掌駙馬<hi>駙馬非征駕車</hi>
<hi>皆為副馬一曰駙近也疾也</hi>騎都尉本監羽林騎<hi>漢官十人</hi>又竇嬰為朝<lb/>
請<hi>竇太后除嬰門籍不得入朝請漢律諸侯春朝天子曰朝秋曰請</hi>後漢並屬光祿勲<lb/>
奉朝請無員本不為官漢東京罷省三公外戚皇室諸<lb/>
侯多奉朝請奉朝請者奉朝會請召而已晉武帝亦以<lb/>
<pb n="KR2m0009_WYG_059-21b"/>
皇室外戚為三都尉而奉朝請焉元帝為晉王以參軍<lb/>
為奉車都尉掾屬為駙馬都尉行參軍舎人為騎都尉<lb/>
皆奉朝請後罷奉車騎二都尉唯留駙馬都尉奉朝請<lb/>
而已諸尚公主者若劉惔桓温等皆為之宋武帝永初<lb/>
已来以朝請選雜其尚主者唯拜駙馬都尉齊奉朝請<lb/>
駙馬都尉及散騎給事中等官並集書省職朝散用衣<lb/>
冠之餘人數猥積武帝永眀中奉朝請至六百餘人<hi>齊職</hi>
<hi>儀曰凡尚公主拜駙馬都尉</hi>梁三都尉並無員秩其奉車駙馬皆武<lb/>
<pb n="KR2m0009_WYG_059-22a"/>
官絳朝服銀章青綬梁陳駙馬皆尚公主者為之<hi>陳武帝長</hi>
<hi>女永世公主先適陳留太守錢蕆生子岊及岊並卒武帝受禪唯公主追封将𦵏尚書主客牒詳議欲加<graphic n="KR2041" url="https://raw.githubusercontent.com/kanripo/KR-Gaiji/master/images/KR2041.png" mimeType="image/png"/>駙</hi>
<hi>馬都尉并贈岊官袁樞議曰昔王姬下降必適諸侯同姓為主聞於公羊之說車服不繋著於詩人之篇漢氏</hi>
<hi>之初列侯尚主自斯以後降嬪素族駙馬都尉置由漢武或以假諸功臣或以加於戚屬是以魏表駙馬為一</hi>
<hi>號魏晉以来因為常准盖眀王姬之重庶姓之輕若不加其等級莫可合卺而酳所以假駙馬之位乃崇於皇</hi>
<hi>女今公主早薨伉儷已絶旣無禮數致疑何須駙馬之授按當陽侯杜元凱尚晉宣帝第二女高陸宣公主晋</hi>
<hi>武踐祚而主已亡泰始中追贈公主杜君無復駙馬之號梁元帝女新安穆公主早薨天監初王氏無追拜之</hi>
<hi>事遠近二例足以相眀公主所生既未及成人之禮無勞此授今宜追贈亭侯時以樞議為衷<graphic n="KR2041" url="https://raw.githubusercontent.com/kanripo/KR-Gaiji/master/images/KR2041.png" mimeType="image/png"/>丑善反岊音</hi>
<pb n="KR2m0009_WYG_059-22b"/>
<hi>節</hi>後魏駙馬都尉亦為尚公主官雖位高卿尹而此職<lb/>
不去奉車二十人騎都尉六十人北齊駙馬與後魏同<lb/>
隋開皇三年罷奉朝請煬帝時奉車駙馬並廢唐駙馬<lb/>
都尉從五品皆尚主者為之開元三年八月勅駙馬都<lb/>
尉從五品階宜依令式仍借紫金魚袋天寳以前悉以<lb/>
儀容羙麗者充選奉車都尉五貟掌馭副車不常置若<lb/>
大備陳設則以餘官攝行屬左右衛也<lb/>
宋制騎都尉為勲官駙馬都尉為尚主之官奉車都尉<lb/>
<pb n="KR2m0009_WYG_059-23a"/>
無<lb/>
　　節度使<lb/>
唐因隋制諸州總管加號使持節後改大總管為大都<lb/>
督永徽已後除都督帶使持節即是節度使不帯者即<lb/>
不是節度使景雲二年賀拔延嗣除<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>州都督充河東<lb/>
節使自此有節度之號節度使封郡王則有奏記一人<lb/>
兼觀察使又有判官支使推官廵官衙推各一人又兼<lb/>
安撫使則有副使判官各一人兼度支營田招討經略<lb/>
<pb n="KR2m0009_WYG_059-23b"/>
使則有副使判官各一人支度使復有遣運判官廵官<lb/>
各一人節度使掌總軍旅顓誅殺初授具帑秣兵仗詣<lb/>
兵部辭見觀察使亦如之辭日賜䨇旌䨇節行則建節<lb/>
樹六纛中官相送次一驛輙上聞入境州縣築節樓迎<lb/>
以鼓角衙仗居前旌幢居中大将鳴珂金鉦鼓角居後<lb/>
州縣齎送迎於道左天寳初置十節度經略使以備邉<lb/>
　安西節度撫寜西域統龜兹焉耆于闐踈勒四鎮治<lb/>
龜兹城兵二萬四千　北庭節度防制突騎施堅昆統<lb/>
<pb n="KR2m0009_WYG_059-24a"/>
瀚海天山伊吾三軍屯伊西二州之境治北庭都䕶府<lb/>
兵二萬人　河西節度㫁隔吐蕃突厥統赤水大斗建<lb/>
康寜宼玉門墨離豆盧新泉八軍張掖交城白亭三守<lb/>
捉屯凉肅𤓰沙㑹五州之境治涼州兵七萬三千人<lb/>
朔方節度捍禦突厥統經略豐安定逺三軍三受降城<lb/>
安北單于二都䕶府屯靈夏豐三州之境治靈州兵六<lb/>
萬四千七百人　河東節度與朔方犄角以禦突厥統<lb/>
天兵大同横野岢嵐四軍雲中守捉屯太原府忻代嵐<lb/>
<pb n="KR2m0009_WYG_059-24b"/>
三州之境治太原府兵五萬五千人　范陽節度臨制<lb/>
奚契丹統經略威武清夷静塞恒陽北平高陽唐興横<lb/>
海九軍屯幽薊媯檀易恒定漠滄九州之境治幽州兵<lb/>
九萬一千四百人　平盧節度鎮撫室韋鞨統平盧盧<lb/>
龍二軍榆闗守捉安東都䕶府屯營平二州之境治營<lb/>
州兵三萬七千五百人　隴右節度備禦吐蕃統臨洮<lb/>
河源白水安振威戎漠門寜塞積石鎮西十軍綏和合<lb/>
川平夷三守捉屯鄯廓洮河之境治鄯州兵七萬五千<lb/>
<pb n="KR2m0009_WYG_059-25a"/>
人　劔南節度西抗吐蕃南撫蠻獠統天寶平戎昆眀<lb/>
寜逺澄川南江六軍屯益翼茂當雋柘松維恭雅黎姚<lb/>
悉十三州之境治益州兵三萬九百人　嶺南五府經<lb/>
略綏静夷獠統經略清海二軍桂容邕交四管治廣州<lb/>
兵萬五千四百人此外又有長樂經略福州領之兵千<lb/>
五百人東莱守捉莱州領之東牟守捉登州領之兵各<lb/>
千人凡鎮兵四十九萬人馬八萬餘匹其後有淮南河<lb/>
南江東成德<hi>鎮州</hi>宣武<hi>汴宋/亳</hi>鎮海<hi>浙/西</hi>義成<hi>滑/州</hi>淮寜<hi>淮西</hi>彰義<lb/>
<pb n="KR2m0009_WYG_059-25b"/>
<hi>申光蔡</hi>義武<hi>易/定</hi>奉義<hi>安/黄</hi>忠武<hi>陳/許</hi>武寜<hi>徐/州</hi>永安<hi>荆/南</hi>天平<hi>山東</hi>河<lb/>
陽<hi>淮孟</hi>歸義<hi>𤓰沙伊肅/等十一州</hi>戎昭<hi>金/州</hi>義昌<hi>滄景/徳</hi>山南<hi>襄郢唐鄧</hi>俱置<lb/>
節度使有以親王遥領者如開元十五年以慶王潭為<lb/>
涼州都督兼河西節度大使忠王俊為單于大都䕶朔<lb/>
方節度大使之𩔖是也有以宰相遥領者如兵部尚書<lb/>
河西節度副大使知節度事蕭嵩除同中書門下平章<lb/>
事節度如故又李林甫遥領隴右節度楊國忠遥領劔<lb/>
南節度是也<hi>蕭嵩以牛仙客為留後李林甫以杜希望為留後楊國忠以李察崔圎為留後</hi>
<pb n="KR2m0009_WYG_059-26a"/>
宋興節度觀察使事務悉歸於本州知州通判兼總之<lb/>
節度使無定員恩數與執政同初除鎻院降麻恩禮尤<lb/>
異祖宗時以待宗室近屬外戚國壻年勞久次者若外<lb/>
任除殿帥始授此官亦止於一貟或有功勲顯著任帥<lb/>
守於外及前宰執拜者不輕授又遵唐制以節度使兼<lb/>
中書令或侍中或中書門下平章事皆謂之使相以待<lb/>
勲賢故老及宰相久次罷政者随其舊職或檢校官加<lb/>
節度使出判大藩通謂之使相元豐以新制始改為開<lb/>
<pb n="KR2m0009_WYG_059-26b"/>
府儀同三司舊制勅出中書門下故事之大者使相繫<lb/>
銜至是皆南省奉行則開府不預矣八年鎮江軍節度<lb/>
使檢校太傅韓絳為開府儀同三司判大名府元祐五<lb/>
年太師平章軍國重事文彦博為開府儀同三司守太<lb/>
師充䕶國軍山南西道節度使致仕自崇寜五年司空<lb/>
左僕射蔡京為開府儀同三司安逺軍節度使中太一<lb/>
宫使其後故相而除則有劉正夫余深前執政則有蔡<lb/>
攸梁子羙外戚則有向宗囘宗良鄭紳錢景臻殿帥則<lb/>
<pb n="KR2m0009_WYG_059-27a"/>
有高俅内侍則有童貫梁師成宣和末節度使至六十<lb/>
人議者以為濫<hi>親王皇子二十六人宗室十一人前執政二人大将四人外戚十人宦者恩澤</hi>
<hi>計七人</hi>中興諸州陞改節鎮凡十有二是時諸将勲名鼎<lb/>
盛有兼兩鎮三鎮者實為希闊之典<hi>國朝元臣拜兩鎮節度使者纔三人</hi>
<hi>韓魏公文潞公中興後呂成公是也三公卒辭之而諸大将若韓張吳岳楊劉之流率至兩鎮節度使其後加</hi>
<hi>至三鎮者三人韓蘄至鎮南武安寜國張循至静江寜武靖海劉安城至䕶國寜武保静</hi>其後相承<lb/>
宰執從官及后妃之族拜者不一然自建炎至嘉㤗宰<lb/>
相特拜者六人<hi>吕忠穆張忠獻虞忠肅皆以勲史會稽王以舊趙衛公葛文定以恩</hi>執政<lb/>
<pb n="KR2m0009_WYG_059-27b"/>
一人<hi>葉右丞夢得</hi>從官二人而已<hi>張端眀澄楊敷學倓</hi>惟紹興中曹勛<lb/>
韓公裔乾道中曾覿嘉泰中姜持立譙令雍皆以攀附<lb/>
恩澤亦累官至焉非常制也<hi>國初外戚罕有建節者太祖時杜審進以元舅之尊</hi>
<hi>窮老纔得節度使仁宗用張堯佐一時名臣力爭之其後除拜寖多中興後外戚節度使二十有二人哲廟以</hi>
<hi>前節度使未有以恩澤除者若王顯張旻軰雖以舊恩貴然皆以嘗任宰府乃得之崇寜後始除郭天信朱勔</hi>
<hi>其後童貫楊戬凡十餘人中興後曹勛曾覿軰以攀附恩建節</hi>
　　石林葉氏曰節度使旌節門旗二龍虎旌一節一<lb/>
　　麾槍二凡八物旗以紅繒為之九幅上為塗金銅<lb/>
<pb n="KR2m0009_WYG_059-28a"/>
　　龍頭以掲旌加木盤節以金銅葉為之盤三層加<lb/>
　　紅絲為旌麾槍亦施木盤豹尾以赤黄布畫豹文<lb/>
　　皆以髹漆為杠文臣以朱武臣以黒旗則綢以紅<lb/>
　　繒節及麾槍則綢以碧油故謂之碧油紅斾受賜<lb/>
　　者藏於公宇私室皆别為堂號節堂每朔望之次<lb/>
　　日祭之號衙日唐制有六纛今無有也<lb/>
　　容齋洪氏隨筆曰唐節度使𢃄檢校官其初只左<lb/>
　　右散騎常侍如李愬在唐鄧時所稱者也後乃轉<lb/>
<pb n="KR2m0009_WYG_059-28b"/>
　　尚書及僕射司空司徒能至此者盖少僖昭以降<lb/>
　　藩鎮盛彊武夫得志纔建節鉞其資級已高於是<lb/>
　　復升太保太傅太尉其上惟有太師故将帥悉稱<lb/>
　　太尉元豐定官制尚如舊貫崇寜中改三公為太<lb/>
　　師太傅太保而以太尉為武階之冠以是凡管軍<lb/>
　　者猶悉稱之紹興間葉夢得自觀文殿學士張澄<lb/>
　　自端眀殿學士拜節度葉嘗任執政以暮年擁旄<lb/>
　　為儒者之榮自稱葉太尉張微時用鄧洵武給使<lb/>
<pb n="KR2m0009_WYG_059-29a"/>
　　恩出身羞為武職但稱尚書如故其相反如此<lb/>
　　又曰太祖有天下将収藩鎮威柄故漸行改革至<lb/>
　　於位至侍中中書令使相者其髙僅得東宮官次<lb/>
　　但居環衛鳳翔王晏為太子太師安逺武行徳為<lb/>
　　太子太傅䕶國郭從義為左金吾上将軍自後不<lb/>
　　復舉行矣<lb/>
　　承宣使<lb/>
唐中世以後節度使往往自擇将吏號為留後<lb/>
<pb n="KR2m0009_WYG_059-29b"/>
宋朝沿唐制方鎮有節度觀察使留後<hi>又官制舊典祖宗時留後惟宗</hi>
<hi>室國戚自當叙遷若外官唯馬歩軍都指揮使方就除焉馬軍帯留後歩軍帯觀察餘無至者獨内臣任都知</hi>
<hi>久次官至延福宫使景福殿使者方𢃄留後觀察皆為遥郡止於防禦使而已</hi>政和七年詔觀<lb/>
察留後乃五季藩鎮官以所親信留主後務之稱不可<lb/>
循用可冠以軍名改為承宣使承宣觀察防禦團練使<lb/>
刺史無定員除落階官為正任未落階官者為遥郡朝<lb/>
謁御宴惟正任預焉遥領者並止本官叙遷正任者次<lb/>
第轉行<hi>靖康元年臣僚言遥郡正任恩數遼絶自遥郡遷正任者合次第轉行今有自遥郡與落階官</hi>
<pb n="KR2m0009_WYG_059-30a"/>
<hi>而授正任直超轉本等正官是皆奸巧希進躐取乞應遥郡承宣使有功勞除正任者止除正任刺史從之</hi>
　　觀察使<lb/>
唐貞觀初遣大使十三人廵省天下諸州水旱則遣使<lb/>
有廵察安撫之名神龍三年以五品以上二十人為十<lb/>
道廵察使察舉州縣再周而代景雲三年置十道按察<lb/>
使道各一人開元二年曰十道按察採訪處置使二十<lb/>
年曰採訪處置使分十五道天寳末又兼黜陟使乾元<lb/>
元年改曰觀察處置使<hi>又事物紀原以為至道元年置觀察使與志不同當考</hi>掌<lb/>
<pb n="KR2m0009_WYG_059-30b"/>
察所部善惡舉大綱凡奏請皆屬於州歳以八月考其<lb/>
治以豐稔為上考省刑為中考辦稅為下考<lb/>
宋朝沿唐制置諸州觀察使凡諸衛将軍及使遥領者<lb/>
其資品並止本官叙<hi>防禦團練使刺史亦同</hi>祥符中詔觀察使並<lb/>
帯刺史<hi>翰林學士陳彭年檢討唐以来故事觀察使並合帯刺史詔自今除觀察使可兼領之</hi>政<lb/>
和中詔承宣觀察使仍不𢃄持節等<lb/>
　　防禦使<lb/>
唐武后聖歴元年以夏州鎮領防禦使防禦使之名自<lb/>
<pb n="KR2m0009_WYG_059-31a"/>
此始開元二年薛訥為隴右防禦使天寳中安祿山犯<lb/>
順大郡要地當賊衝者置防禦守捉使<hi>事物紀原又唐職官志云至徳</hi>
<hi>後置節度使大郡要害之地置防禦使以治軍事刺史兼之不賜節與紀原不同今兩存之當考</hi>代宗<lb/>
即位諸州防禦使並停眀年授田承嗣魏博等州都防<lb/>
禦使俄遷節度使盖防禦使之名不廢也大率防禦𨽻<lb/>
所治州嵗以八月考其治否以無虞為上考清苦為中<lb/>
考政成為下考<lb/>
宋朝沿唐制置諸州防禦使唐防禦使在團練使之下<lb/>
<pb n="KR2m0009_WYG_059-31b"/>
宋朝陞之於上<hi>職略云官制舊典防禦團練刺史均謂之正任外官初除管軍便帯正任刺史</hi>
<hi>或隨其人見帯遥郡就除之其横行諸司使𢃄遥郡防禦使者年勞至深邉功優異即落遥郡為正任官其團</hi>
<hi>練使刺史則無法落遥郡也以上應管軍臣僚因乞改軍職遂以本官出守或領副總管方有帯正任者其宗</hi>
<hi>室國戚除再遷便領正任乃國朝舊制</hi>
　　團練使<lb/>
唐肅宗乾元初置團練使守捉使大領十州小者三五<lb/>
州代宗時元載當國令刺史悉帯團練<hi>唐職林李少良傳大歴八年晉</hi>
<hi>州男子郇謨欲以三十字上獻多譏切元載其言團者願罷諸州團練使少良尋為載所殺</hi>大率團<lb/>
<pb n="KR2m0009_WYG_059-32a"/>
練皆𨽻所治州歳以八月考其治否以安民為上考懲<lb/>
姦為中考得情為下考<lb/>
宋朝沿唐制諸州團練使<lb/>
　　刺史<lb/>
漢武帝元封五年初置部刺史掌奉詔條察州秩六百<lb/>
石員十三人唐武徳元年改太守曰刺史加使持節從<lb/>
三品職同牧尹<lb/>
宋制諸州刺史無定貟外官初除管軍便𢃄正任刺職<lb/>
<pb n="KR2m0009_WYG_059-32b"/>
随其人見帯遙郡就除之其横行諸司使帯遥郡防禦<lb/>
使者年勞至深或邉功優異即落遥郡為正任官靖康<lb/>
元年臣僚言遥郡正任恩數遼絶自遙郡遷正任者合<lb/>
次第轉行今有自遙郡與落階官而授正任直超轉本<lb/>
等正官是皆姦巧希進躐取乞應遙郡承宣使有功勞<lb/>
除正任者止除正任刺史從之<lb/>
　　按節度使在唐為閫帥觀察團練使在唐為監司<lb/>
　　防禦使在唐為邉将刺史在唐為郡守至宋則閫<lb/>
<pb n="KR2m0009_WYG_059-33a"/>
　　帥監司邉将郡守各别有以名其官而節度承宣<lb/>
　　觀察團練防禦刺史則俱無職任特以為武臣遷<lb/>
　　轉之次第故序其事於将軍都尉之後<lb/>
　　諸路将官<lb/>
宋神宗留意武備本以捍西北二方而推其法於東南<lb/>
故西北為多東南為少陕西諸路四十二将河北諸路<lb/>
三十七将而東南纔十三将<hi>元豐四年詔東南諸路團練諸軍馬十三将淮南東</hi>
<hi>路第一西路第二兩浙西路第三東路第四江南東路第五西路第六荆湖北路第七南路潭州第八全邵永</hi>
<pb n="KR2m0009_WYG_059-33b"/>
<hi>三州備廣西應授第九福建路第十廣東路第十一西路桂州第十二邕州第十三</hi>合諸路九十<lb/>
二将各有正副軍中行圗陣隊調發賞罰皆闗决於将<lb/>
副<hi>宣和六年詔</hi>元祐元年司馬光請盡罷諸路将官其禁軍<lb/>
各委本州縣長吏與總管鈐轄都監押等轄一如未置<lb/>
将官以前之法而樞密院難之止詔諸路将副在州駐<lb/>
劄不係路分兵官知州并州鈐轄兼充者並差将官一<lb/>
貟兼本州都監其單将駐劄處勿復差兼宣和五年御<lb/>
筆諸路将副剖隊自今並依元豐法選差乾道四年密<lb/>
<pb n="KR2m0009_WYG_059-34a"/>
院奏諸州揀中弓弩手雖已差路分鈐轄都監春秋詣<lb/>
諸路廵按緣逐州未有将官專一日逐訓練恐致事藝<lb/>
生踈詔諸州各置准備将一貟專一管轄日逐訓練揀<lb/>
中弓弩事藝<hi>考宗會要哲宗職官志諸路将官掌統制所𨽻禁旅以行陣隊伍金鼓幟職弓矢撃</hi>
<hi>刺之法而敎習訓練之别其武藝精强者待次遷補以激勸士卒凡兵仗器甲之數廪祿犒給賞罰約束之禁</hi>
<hi>令皆掌焉副将為之貳若屯戍防邉則受帥司節制禦寇敵則審其戰守應授之事若師有功則具馘數籍用</hi>
<hi>命者而旌賞之焉</hi>
　元祐初右僕射司馬光乞罷諸路将官疏曰臣竊見<lb/>
<pb n="KR2m0009_WYG_059-34b"/>
　國朝以来置總管鈐轄都監監押為将帥之官凡州<lb/>
　縣有兵馬者其長吏未曾不兼同管轄盖知州即一<lb/>
　州之将知縣即一縣之将故也先帝欲征伐四夷患<lb/>
　諸州兵官不精勤訓練士卒懈弛於是有建議者請<lb/>
　分河北陕西河東亰東亰西等路諸軍若干人為一<lb/>
　将别置将官使之專功訓練其逐州總管以下及知<lb/>
　州知縣皆不得闗預及有差使量留羸弱下軍及剩<lb/>
　貟以充本州官白直及諸般差使其餘禁軍皆制在<lb/>
<pb n="KR2m0009_WYG_059-35a"/>
　将官專事敎閱臣愚以為職事脩舉在於擇人不在<lb/>
　設官茍得其人雖總管等皆能訓練士卒不得其人<lb/>
　雖将官亦何所為况今之将官即向之為總管者也<lb/>
　豈為總管則不能舉職為将官乃能舉職乎此徒變<lb/>
　易其名無益事實非維無益兼復有害凡設官分職<lb/>
　當上下相維如身之使臂臂之使指紀綱乃立今為<lb/>
　州縣長吏及總管等官而於所部士卒有不相統攝<lb/>
　不得差使殆如路人者至於倉庫守宿街市廵邏亦<lb/>
<pb n="KR2m0009_WYG_059-35b"/>
　皆乏人雖於條許差将下兵士而州縣不能直差須<lb/>
　牒將官将官往徃占䕶不肯差撥萬一有非常之變<lb/>
　州縣長吏何以號令其衆制禦姦宄哉<lb/>
　　都統<lb/>
晉孝武帝太元十九年有河西大都統唐天寳末置為<lb/>
天下兵馬元帥都統朔方河東北平盧節度使都統之<lb/>
名始於此乾元元年户部尚書李峘除都統淮南江東<lb/>
西節度使宣慰觀察處置等使都統之官始於此唐制<lb/>
<pb n="KR2m0009_WYG_059-36a"/>
或總五道或總三道上元末省大中後討徐州以康承<lb/>
訓討黄巢以荆王鐸為都統黄巢之難置諸道行營都<lb/>
統掌征伐兵罷則省雖總諸道兵馬不賜旌節<lb/>
宋朝諸軍都統制者自渡江已前亦有之然未為官稱<lb/>
盖是時陕西河東三路皆以武臣職髙有智略者為馬<lb/>
歩軍副都總管遇出師征討則加以都統制軍馬之名<lb/>
猶今節制軍馬之𩔖非有司分也建炎元年置御營司<lb/>
遂擢王淵為都統制都統制名官自此始大槩南渡置<lb/>
<pb n="KR2m0009_WYG_059-36b"/>
統制一則兵興稱謂不一諸路起兵有自稱統制者州<lb/>
縣管押勤王兵者亦有稱統制者諸道都總管及諸司<lb/>
便宜差統制者建炎初劉光世上言於是並罷惟中都<lb/>
主兵朝廷差充統制者仍舊紹興初諸大将改為行營<lb/>
五䕶軍四年吳玠陞宣撫副使其弟為右䕶軍都統制<lb/>
十一年韓世忠張俊岳飛除樞密使副使罷宣撫司其<lb/>
統領将副並改充御前𨽻樞密院各𢃄御前字入銜其<lb/>
兵馬就令所部統制官節制而都統皆以屯駐名冠軍<lb/>
<pb n="KR2m0009_WYG_059-37a"/>
額之上獨川陕如故恩數略視三衙權任在帥臣之右<lb/>
官卑者稱副都統制設屬有計議機宜幹辦公事凖遣<lb/>
十九年漢沔兩大將改為御前諸軍璘稱利州西路駐<lb/>
劄御前諸軍都統制政稱利州東路駐劄御前諸軍都<lb/>
統制郭浩時已死故金州無都統制但以知州兼節制<lb/>
嘉定初蜀叛既平安丙又奏分興州十軍為沔利三軍<lb/>
沔州除都統制利州除副都統制天下有十都統矣初<lb/>
烏珠犯泗州詔樞宻使張俊於鎮江府置司措置江淮<lb/>
<pb n="KR2m0009_WYG_059-37b"/>
守備俊發張憲事併岳飛死俊遂薦其将定逺軍節度<lb/>
使田師中掌故岳飛之兵又薦清遠軍節度使王徳徃<lb/>
金陵於是並詔為御前都統制師中於鄂州徳於建康<lb/>
府駐劄<lb/>
　　副都統<lb/>
唐興元中置副都統<lb/>
宋朝紹興中亦有副統制隆興二年詔應諸軍副都統<lb/>
制並罷乾道三年五月陳天麟奏荆南都統王宣久病<lb/>
<pb n="KR2m0009_WYG_059-38a"/>
邉報不一恐緩急誤事蒋芾奏貟琦為副都統同管軍<lb/>
閏七月上謂宰執曰朕欲江上諸軍各置副都統制一<lb/>
貟令兼領軍事豈惟儲他日統制亦使主将有所顧忌<lb/>
於是以郭剛為鎮江副都統制張榮為建康副都統制<lb/>
三省樞密院定制云已復置在外副都統制禆贊主帥<lb/>
商議軍事覺察姦弊所有本司文字與都統連銜調發<lb/>
軍馬併聽都統指揮月旦亦許上表平江許浦水軍乾<lb/>
道間置副都統以領之<lb/>
<pb n="KR2m0009_WYG_059-38b"/>
　　統制<lb/>
統制統領官三衙及御前軍将佐也祖宗時禁兵但以<lb/>
路分都監等領之渡江後大軍又有統制同統制副統<lb/>
制統領同統領副統領等其下乃有正将副将凖備将<lb/>
之名皆偏裨也舊制凖備而上自主帥陞差仍先申樞<lb/>
密院定察紹熙四年詔江上陞差統制至凖備将令主<lb/>
帥解發三人赴總領所内選一名慶元三年詔陞差並<lb/>
委主帥自是主帥之權復重矣<lb/>
<pb n="KR2m0009_WYG_059-39a"/>
　　都總管<hi>副總管附</hi>
魏黄初始置都督諸州軍事後周改都督諸軍事為總<lb/>
管武帝時以王謙為益州總管之名始此隋文帝以并<lb/>
益荆楊四州置大總管其餘總管府置於諸州列為上<lb/>
中下三等加使持節煬帝改帥都督為旅帥唐諸州復<lb/>
有總管亦加使持節武徳初邉要之地亦置<lb/>
宋朝馬歩軍都總管以節度使充副總管以觀察以下<lb/>
充有止一州者有數州為一路者有帯兩路三路者或<lb/>
<pb n="KR2m0009_WYG_059-39b"/>
文臣知州則管勾軍馬事舊相重臣亦為都總管<hi>有禁兵駐</hi>
<hi>泊其地者冠以駐泊之名</hi>咸平發三路都總管景徳詔鎮定兩路併<lb/>
為一路諸路並去行營之名止為駐泊總管慶歴三年<lb/>
詔近分陕西緣邉為四路各置經略安撫招討等使自<lb/>
今路分總管鈐轄以上許與都總管司同議軍事路分<lb/>
都監以下並聽都總管等節制違者以軍法論七年析<lb/>
河北四路各置都總管一貟如無止以安撫使總制諸<lb/>
路八年諸州部署並改兵馬總管副總管<hi>又職略總管舊曰部署因</hi>
<pb n="KR2m0009_WYG_059-40a"/>
<hi>廟諱改焉又續會要云兩朝國史志有兵馬總管副總管凡武臣以諸司使以上充文臣以兩省五品以上充</hi>
<hi>一州即為兵馬總管一路即為歩軍總管副總管</hi>建炎元年李綱言守備當於<lb/>
沿河沿淮沿江置帥府要郡以控扼其帥府文臣一貟<lb/>
帯安撫使馬歩軍都總管武臣一貟充副總管改路分<lb/>
為副總管路鈐轄為副鈐轄州鈐轄為副都監遇朝廷<lb/>
起兵則副總管為帥副鈐轄都監各以兵從出聽其節<lb/>
制正官願行者聽紹興二年詔郡守臣罷帯兵職諸路<lb/>
副總管可依舊改充路分鈐轄五年密院言東南多事<lb/>
<pb n="KR2m0009_WYG_059-40b"/>
合要近上兵官總領軍政乃詔兩浙江南荆湖福建廣<lb/>
東可依三路置總管於帥府七年淮東置總管十二年<lb/>
諸路並置州總管一貟<lb/>
　　都副鈐轄<hi>州鈐轄附</hi>
宋初以朝官及諸司使以上充或一州或一路或兩路<lb/>
三路亦有無都字者嘉祐詔内臣為鈐轄都監者逐路<lb/>
止置一貟祖宗時不常置成都大府帥臣第𢃄兵馬鈐<lb/>
轄而兩武臣之為鈐轄者與鈞禮<hi>張詠知益州羣盗充斥詠一日召鈐轄以</hi>
<pb n="KR2m0009_WYG_059-41a"/>
<hi>州印付之曰盗勢如此而鈐轄晏然無討賊心是必欲詠自行也鈐轄宜權州事鈐轄驚曰某今行矣詠置酒</hi>
<hi>餞之曰鈐轄今往必破賊若無功而還必㫁頭於此樓下鈐轄震慄遂平賊而還焉又續會要載兩朝國史云</hi>
<hi>官髙資深充都鈐轄官卑資淺稱鈐轄</hi>建炎三年詔要郡守臣兼兵鈐轄<lb/>
改為路分都監而帥府如故自從益瀘□廣桂五州牧<lb/>
皆以都鈐為稱而江西贛州以多盗其守臣亦帯江西<lb/>
兵馬鈐轄至於武臣為路鈐者亦無尺籍伍符然每嵗<lb/>
猶往諸州按閱特存故事而已間有得旨葺治軍器或<lb/>
訓練禁軍者則仍帯入銜二十八年鎮江府守楊揆言<lb/>
<pb n="KR2m0009_WYG_059-41b"/>
舊政法一路則有路分鈐轄一州則有州鈐轄如常秀<lb/>
平江皆有之獨鎮江闕欲添置州鈐轄從之淳熙間詔<lb/>
諸路訓練路鈐並要年六十以下曾經從軍有才武人<lb/>
充紹熙初詔雜流出身不得注路分州鈐都監専注才<lb/>
武及曾任主兵官之人<lb/>
　　兵馬都監<hi>州都監附</hi>
宋朝兵馬都監有路分掌本路禁旅屯戍邉防訓練之<lb/>
政令以肅清所部建炎三年以要郡守臣帯本路兵馬<lb/>
<pb n="KR2m0009_WYG_059-42a"/>
都監武臣一貟充副都監紹興三年罷守臣兼兵職而<lb/>
副都監如故州都監則以大小使臣充掌本城屯駐兵<lb/>
甲訓練差使之事兼在城廵檢資淺者為監押或雜用<lb/>
文臣其後止用武臣<lb/>
　　廵檢<lb/>
宋朝有沿邉溪洞都廵檢或蕃漢都廵檢或數州數縣<lb/>
管界或一州一縣廵檢掌訓練甲兵廵邏州邑擒捕盜<lb/>
賊事又有刀魚船戰棹廵檢江河淮海置捉賊廵檢又<lb/>
<pb n="KR2m0009_WYG_059-42b"/>
廵馬遞鋪廵河廵捉私茶鹽等各視其名分以脩舉職<lb/>
業皆掌廵邏機察之事中興後凡沿江沿海招集水軍<lb/>
控扼要害及地分濶逺處皆置廵檢一員往来接連合<lb/>
相應援處則置都廵檢以總之皆以才武大小使臣充<lb/>
各隨所在聽州縣守令節制本寨事並用取州縣指揮<lb/>
若海南瓊管及歸峡荆門等處跨連數郡控制溪峒又<lb/>
置水陸都廵檢使或三州都廵檢使以增重之<lb/>
　文獻通考卷五十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷三百十三</head> <lb/>
    <p>
<pb n="KR2m0009_WYG_313-1a"/>
欽定四庫全書<lb/>
　文獻通考卷三百十三<lb/>
　　　鄱　陽　馬　端　臨　貴　與　著<lb/>
　　物異考十九<lb/>
　　　鳳凰<lb/>
虞舜簫韶九成鳳凰來儀<hi>韶舜樂名言簫見細樂之備雄曰鳳雌曰凰靈鳥也儀有</hi>
<hi>容儀備樂九奏而致鳳凰則餘鳥獸不待九而率舞</hi>
漢昭帝始元三年冬十月鳳凰集東海遣使者祠其處<lb/>
<pb n="KR2m0009_WYG_313-1b"/>
　宣帝本始元年五月鳳凰集膠東千乘　四年五月<lb/>
鳳凰集北海安邱淳于　地節二年四月鳳凰集魯郡<lb/>
羣鳥從之　元康二年三月以鳳凰集賜天下吏民爵<lb/>
女子牛酒鰥寡高年帛　神爵二年鳳凰集京師羣鳥<lb/>
從者以萬數　四年冬十月鳳凰十一集杜陵十二月<lb/>
鳳凰集上林　五鳳三年鸞鳳集長樂宮東闕中樹上<lb/>
飛下止地文章五色<lb/>
　　東坡蘇氏曰黄霸傳言時鳳凰神爵數集郡國潁<lb/>
<pb n="KR2m0009_WYG_313-2a"/>
　　川尤多天子以覇治行長者下詔稱揚此可疑也<lb/>
　　覇以鶡為神爵不知潁川之鳳以何物為之邪<lb/>
　　致堂胡氏曰孝宣之世誠安且治矣然方之堯舜<lb/>
　　成康可封刑措之俗無乃尚逺有不及乎鳳凰何<lb/>
　　為而屢至哉自本始逮黄龍二十五年間天變則<lb/>
　　日食星孛大雨雹地變則四十九郡同日震山崩<lb/>
　　壞宗廟殺人民以人事論之趙盖楊韓四良臣無<lb/>
　　罪而死元康二年中子弟殺父兄妻殺夫者二百<lb/>
<pb n="KR2m0009_WYG_313-2b"/>
　　四十二人魏相以為大故者不論他年然則世雖<lb/>
　　安治亦多舛逆不得稱太平決矣鳳凰表太平之<lb/>
　　瑞也何為而至哉宣帝繼武帝之後撫養百姓不<lb/>
　　興兵革親致康阜其心自喜必有窺見微意者故<lb/>
　　爭言祥瑞以侈耀之雖然所謂鳳者非也何以明<lb/>
　　之黄覇以鶡為神爵而神爵年號非有他異焉乃<lb/>
　　為鳳凰而名之然則其時公以鶡為神爵神爵為<lb/>
　　鳳凰則鳳凰羣集非鶡而何雖名治安而未及古<lb/>
<pb n="KR2m0009_WYG_313-3a"/>
　　正使有鳳尚不足貴况非鳳邪此可破千載之疑<lb/>
　　而發一笑為後世自欺之戒也或曰漢權歸外家<lb/>
　　自王鳳始殆天以告爾然則尤當警懼者也<lb/>
後漢章帝元和三年正月鳳凰集肥城五月詔曰乃者<lb/>
鳳凰黄龍鸞鳥比集七郡<hi>孫之柔瑞圖曰鸞鳥者赤神之精鳳凰之佐雞身而毛色</hi>
<hi>赤被五采鳴中五音人君進退有度親疎有序則至也比頻也</hi>或一郡再見其賜天下<lb/>
吏民爵及帛有差　安帝延光三年新豐上言鳳凰集<lb/>
西界亭<hi>仐新豐縣西原有鳳凰原俗傳云即此時鳳凰所集之處也</hi>二月戊子有五<lb/>
<pb n="KR2m0009_WYG_313-3b"/>
色大鳥集濟南臺十月又集新豐時以為鳳凰陽明之<lb/>
應故非明主則隠不見凡五色大鳥似鳳者多羽蟲之<lb/>
孽是時安帝信中常侍樊豐江京阿母王聖及外屬耿<lb/>
寳等䜛言免太尉楊震廢太子為濟隂王不悊之異也<lb/>
　章帝末號鳳凰百四十九見時直臣何敞以為羽孽<lb/>
似鳳翺翔殿屋不察也<hi>臣昭曰已論之於敞傳</hi>記者以為其後章<lb/>
帝崩以為驗按宣帝明帝時五色鳥羣翔殿屋賈逵以<lb/>
為胡降徴帝多善政雖有過不及至衰缺末年胡降二<lb/>
<pb n="KR2m0009_WYG_313-4a"/>
十萬口是其驗也帝之時羗胡外叛䜛慝内興羽孽之<lb/>
時也樂叶圖徴說五鳳皆五色為瑞者一為孽者四<hi>叶圖</hi>
<hi>徴曰似鳳有四並為妖一曰鷫鸘鳩喙圓目身義戴信嬰禮膺仁負智至則旱疫之感也二曰𤼵明烏喙大頸</hi>
<hi>大翼身仁戴智嬰義膺信負禮至則喪之感也三曰焦明長喙疏翼圓尾身義戴信嬰仁膺智負禮至則水之</hi>
<hi>感也四日幽昌鋭目小頭大身細足脛若鱗葉身智戴信負禮膺仁至則旱之感也國語曰周之興也鸑鷟鳴</hi>
<hi>岐說文曰五方神鳥東方曰𤼵明南方曰焦明西方曰鷫鸘北方曰幽昌中央曰鳳凰</hi>　桓帝元<lb/>
嘉元年十一月五色大鳥見濟隂已氏時以為鳳凰此<lb/>
時政治衰缺梁冀秉政阿枉上幸亳后皆羽孽時也<hi>臣昭</hi>
<pb n="KR2m0009_WYG_313-4b"/>
<hi>按魏朗對䇿桓帝時雉入太常宗正府朗說見本傳註</hi>　靈帝光和四年秋五色<lb/>
大鳥見於新城衆鳥隨之時以為鳳凰時靈帝不恤政<lb/>
事常侍黄門專權羽孽之時也衆鳥之性見非常斑駁<lb/>
好聚觀之至於小爵希見梟者虣見猶聚<lb/>
魏文帝黄初元年八月石邑縣言鳳凰集<lb/>
吴孫權黄武四年蒼梧言鳳凰見　黄龍元年夏口武<lb/>
昌並言鳳凰見　孫亮建興二年有大鳥五見於春申<lb/>
吴人以為鳳凰<hi>詳見羽蟲門</hi>　孫皓建衡三年西苑言鳳凰<lb/>
<pb n="KR2m0009_WYG_313-5a"/>
見明年改元鳳凰<lb/>
晉武帝泰始元年郡國言鳳凰見凡六　二年鳳凰六<lb/>
見　五年鳳凰見於趙國　穆帝升平四年二月鳳凰<lb/>
將九雛見於豐城十二月鳳凰復見於豐城羣鳥隨之<lb/>
　五年鳳凰見於沔北<lb/>
宋文帝元嘉十四年正月戊戌鳳凰二見於都下衆鳥<lb/>
隨之改其地曰鳳凰里<lb/>
周武帝天和元年七月梁州上言鳳凰集楓樹衆鳥列<lb/>
<pb n="KR2m0009_WYG_313-5b"/>
侍以萬數<lb/>
唐武后長壽三年十一月陳州上言苑邱縣鳳凰集衆<lb/>
鳥數萬前後翊從行列齊整色别為羣後三日改元儀<lb/>
鳳<lb/>
　蜀王建元年鳳凰見萬嵗縣<lb/>
　漢劉晟時鳳凰見邕州<lb/>
宋太宗端拱元年八月有鳳凰集廣州清逺縣廨舍栢<lb/>
樹高六尺衆鳥隨之向東北去　真宗景德元年五月<lb/>
<pb n="KR2m0009_WYG_313-6a"/>
白州有三鳳自南來入城中羣禽周繞至萬嵗寺前棲<lb/>
百尺木龍樹身長九尺髙五尺其文五色冠如金杯<lb/>
神宗熙寕七年六月乙未廣州言增城縣鳳凰見<lb/>
　　　雞禍<lb/>
春秋左氏傳周景王時大夫賔起見雄雞自斷其尾劉<lb/>
向以為近雞禍也時王有愛子子朝王與賔起隂謀欲立<lb/>
之田於北山將因兵衆殺適子之黨未及而崩王子爭<lb/>
國王室大亂其後賔起誅死子朝奔楚而敗京房易傳<lb/>
<pb n="KR2m0009_WYG_313-6b"/>
曰有始無終厥妖雄雞自斷其尾<lb/>
漢宣帝黄龍元年未央殿輅軨中雌雞化為雄<hi>輅與路同軨音</hi>
<hi>零廐名也</hi>毛衣變化而不鳴不將無距<hi>將謂率領其羣距雞附足骨鬭時所用刺</hi>
<hi>之</hi>　元帝初元中丞相府史家雌雞伏子漸化為雄冠<lb/>
距鳴將　永光中有獻雄雞生角者京房易傳曰雞知<lb/>
時知時者當死房以為已知時恐當之劉向以為房失<lb/>
雞占雞小畜主司時起居人<hi>為人起居之節</hi>小臣執事為政之<lb/>
象也言小臣將秉君威以害正事猶石顯也竟寧元年<lb/>
<pb n="KR2m0009_WYG_313-7a"/>
顯伏辜此其騐也或曰顯何足以當此昔武王伐殷誓<lb/>
師曰牝雞無晨牝雞之晨惟家之索今殷王受惟婦言<lb/>
是用由是論之黄龍初元永光雞變廼國家之占妃后<lb/>
象也黄龍元年宣帝崩元帝立王妃將為后故是嵗<lb/>
未央殿雌雞化雄明其占在正宮也不鳴不將無距貴<lb/>
始萌而尊未成也初元元年立王妃為皇后以后父丞<lb/>
相少史王禁為陽平侯明年立皇后子為太子故應是<lb/>
丞相府史家雌雞化為雄其占即丞相少史之女也伏<lb/>
<pb n="KR2m0009_WYG_313-7b"/>
子者明已有子也冠距鳴將者尊已成也永光二年禁<lb/>
薨子鳳嗣侯元帝崩成帝遂委政於元舅王氏之權自<lb/>
鳳始故於鳳始受爵位時雄雞有角明視作威專君害<lb/>
上危國者從此人始也京房易傳曰賢者居明夷之世<lb/>
知時而傷或衆在位厥妖雞生角時主獨又曰婦人顓<lb/>
政國不静牝雞雄鳴主不榮故房以為已亦在占中矣<lb/>
後漢靈帝光和元年南宮侍中寺雌雞欲化雄一身毛<lb/>
皆似雄但頭冠尚未變詔以問議郎蔡邕邕對曰貌之<lb/>
<pb n="KR2m0009_WYG_313-8a"/>
不恭則有雞禍臣竊推之頭元首人君之象今雞一身<lb/>
已變未至於頭而上知之是将有其事而不遂成之象也<lb/>
若應之不精政無所改頭冠或成為患滋大是後張角<lb/>
作亂稱黄巾破壞四方<lb/>
魏明帝景初二年廷尉府中雌雞化為雄不鳴不將干<lb/>
寳曰是嵗宣帝平遼東百姓始有與能之義此其象也<lb/>
然晉三后並以人臣終而不鳴不將又天意也<lb/>
晉恵帝元康六年陳國有雞生雄雞無翅既大墜坑而<lb/>
<pb n="KR2m0009_WYG_313-8b"/>
死王隠以為雄者允嗣子之象坑者母象今雞生無翅<lb/>
墜坑而死此子無羽翼為母所陷害乎於後賈后誣殺<lb/>
愍懷此其應也　泰安中周玘<hi>音起</hi>家雌雞逃承霤中六<lb/>
七日而下奮翼鳴將獨毛不變其後有陳敏之事敏雖<lb/>
控制江表終無紀綱文章殆其象也卒為玘所滅雞禍<lb/>
見玘家又天意也京房易傳曰牝雞雄鳴主不榮　元<lb/>
帝太興中王敦鎮武昌有雌雞化為雄天戒若曰雌化<lb/>
為雄臣陵其上其後王敦再攻京師　孝武太元十三<lb/>
<pb n="KR2m0009_WYG_313-9a"/>
年四月廣陵髙平閻嵩家雌雞生無右翅彭城人劉象<lb/>
之家雞有三足京房易傳曰君用婦人言則雞生妖是<lb/>
時主相並用尼媪<hi>烏老反</hi>之言寵賜過厚故妖象見焉<lb/>
安帝隆安元年八月琅邪王道子家青雌雞化為赤雄<lb/>
雞不鳴不将桓元將簒不能成業之象　四年荆州有<lb/>
雞生角角尋<graphic n="KR1089" url="https://raw.githubusercontent.com/kanripo/KR-Gaiji/master/images/KR1089.png" mimeType="image/png"/>落是時桓元始擅西夏狂慢不肅故有<lb/>
雞禍天戒若曰角兵象尋墮落者暫起不終之妖也後<lb/>
皆應也　元興二年衡陽有雌雞化為雄八十日而冠<lb/>
<pb n="KR2m0009_WYG_313-9b"/>
萎天戒若曰衡陽桓元楚國之邦略也及桓元簒位果<lb/>
八十日而敗此其應也<lb/>
隋文帝開皇中有人上書言頻歲已來雞鳴不鼓翅類<lb/>
腋下有物而妨之翮不得舉肘腋之臣當為變矣書奏<lb/>
不省京房易飛候曰雞鳴不鼓翅國有大害其後大臣<lb/>
多被夷滅諸王廢黜太子幽廢　煬帝大業初天下雞<lb/>
多夜鳴京房易飛候曰雞夜鳴急令又云昏而鳴百姓<lb/>
有事人定鳴多戰夜半鳴流血漫漫及中年已後軍國<lb/>
<pb n="KR2m0009_WYG_313-10a"/>
多務用度不足於是急令𤼵賦責成守宰百姓不聊生<lb/>
矣各起而為盗戰争不息屍骸被野<lb/>
唐武后垂拱三年七月冀州雌雞化為雄　永昌元年<lb/>
明州松州各有雌雞化為雄　中宗景龍二年春滑州<lb/>
匡城縣民家雞有三足京房易傳占曰君用婦言則雞<lb/>
生妖　元宗好鬭雞貴臣外戚皆尚之貧臣或弄木雞<lb/>
識者以為雞酉屬帝生之歲鬭者兵象近雞禍　宣宗<lb/>
大中八年九月考城縣民家雄雞化為雌伏子而雄鳴<lb/>
<pb n="KR2m0009_WYG_313-10b"/>
雄化為雌王室将卑之象反雌伏也漢宣帝時有此異<lb/>
至元帝而王氏始萌蓋馴致其禍也　懿宗咸通六年<lb/>
七月徐州彭城民家雞生角角兵象雞小畜猶賤類也<lb/>
宋髙宗紹興初陳州民蓄雞忽人言近雞禍也後河南<lb/>
為偽齊所據時松陽縣民家雞生三足與唐志景龍中<lb/>
雞禍同占縣治有雞伏卵毛生殻外近雞禍亦毛孽也<lb/>
　孝宗乾道六年衢州西安縣官塘有物怪雞首人身<lb/>
髙丈餘晝見於野　寕宗慶元三年饒州壘舍雞卵出<lb/>
<pb n="KR2m0009_WYG_313-11a"/>
蛇近雞孽亦蛇孽也徽州婺源縣張村民家雌雞化為<lb/>
雄烹之形冠距而腹卵孕同里洪氏家雄雞伏子中一<lb/>
雛有三足<lb/>
　　龍蛇之異<lb/>
夏孔甲之時天降二龍有雌雄孔甲不能食未得豢龍<lb/>
氏<hi>豢飬也穀食曰豢</hi>陶唐既衰其後有劉累學擾龍<hi>擾音柔馴也能順飬</hi>
<hi>得其嗜慾</hi>於豢龍氏以事孔甲孔甲賜其姓曰御龍氏更豕<lb/>
韋之後龍一雌死潛醢以食夏后夏后享之既而使求<lb/>
<pb n="KR2m0009_WYG_313-11b"/>
之懼而遷去　史記夏后氏之衰有二龍止於夏庭而<lb/>
言余褒之二君也<hi>褒古國名</hi>夏帝卜殺之去之止之莫吉卜<lb/>
請其漦而藏之乃吉<hi>應劭曰漦沫也鄭氏曰漦音牛齝之齝師古曰去謂驅逐也止謂拘</hi>
<hi>留也去音邱吕反漦音丑之反</hi>於是布幣策告之<hi>師古曰奠幣為禮讀策詞而告之也說者</hi>
<hi>以為䇿者□米蓋失之矣</hi>龍亡而漦在乃匵去之<hi>師古曰匵匱也去藏也匵音讀去音</hi>
<hi>邱吕反</hi>其後夏亡傳匵於殷周三代莫發至厲王末發而<lb/>
觀之漦流於庭不可除也厲王使婦人臝而噪之<hi>應劭曰羣</hi>
<hi>呼曰噪師古曰噪音先到反</hi>漦化為元黿<hi>韋昭曰元黒黿也蜤蝪也似蛇而有足師古日黿似</hi>
<pb n="KR2m0009_WYG_313-12a"/>
<hi>鼈而大非蛇及蜤蝪</hi>入後宫處妾遇之而孕<hi>師古曰處妾宫中之童女</hi>生子懼<lb/>
而棄之宣王立女童謡曰檿弧萁服實亡周國<hi>服䖍曰檿檿桑</hi>
<hi>也師古曰女童謡閭里之童女為歌謡也檿山桑之有㸃文者也木弓曰弧服盛箭者即今之步义也萁草似</hi>
<hi>荻而細織之為服也檿音一簟反萁音基荻音敵</hi>後有夫婦鬻是器者宣王使<lb/>
執而僇之<hi>師古曰鬻賣也音戈六反</hi>既去見處妾所棄妖子聞其夜<lb/>
號哀而收之遂亡奔褒後褒人有罪入妖子以贖是為<lb/>
褒姒幽王見而愛之生子伯服王廢申后及太子宜臼<lb/>
而立褒姒伯服代之廢后之父申侯與繒西畎戎共攻<lb/>
<pb n="KR2m0009_WYG_313-12b"/>
殺幽王<hi>師古曰畎戎即犬戎亦曰昆夷</hi>詩曰赫赫宗周褒姒烕之<hi>師古曰小</hi>
<hi>雅正月之詩也赫赫盛貎也宗周鎬京也烕滅也音呼恱反</hi>劉向以為夏后季世周<lb/>
之幽厲皆誖亂逆天<hi>師古曰誖惑也音布内反</hi>故有龍黿之怪近龍<lb/>
蛇孽也漦血也一曰沫也檿弧桑弓也萁服蓋以萁草<lb/>
為箭服近射妖也女童謡者禍將生於女國以兵㓂亡<lb/>
也<hi>師古曰因婦以致兵㓂也</hi>
左氏傳魯荘公時有内蛇與外蛇鬭鄭南門中内蛇死<lb/>
劉向以為近蛇孽也先是鄭厲公劫相祭仲逐兄昭公<lb/>
<pb n="KR2m0009_WYG_313-13a"/>
代立後厲公出奔昭公復入死子儀代立厲公自外劫<lb/>
大夫傅瑕使僇子儀此外蛇殺内蛇之象也蛇死六年<lb/>
而厲公立荘公問申繻曰猶有妖乎對曰人之所忌其<lb/>
氣炎以取之妖由人興也人亡釁焉妖不自作人棄常<lb/>
故有妖京房易傳曰立嗣子疑厥妖蛇居國門鬭　文<lb/>
公十六年夏有蛇自泉宫出<hi>泉宫即泉䑓</hi>入於國如先君之<lb/>
數劉向以為近蛇孽也泉宫在囿中公母姜氏曾居之<lb/>
蛇從之出象宫将不居也詩曰維虺維蛇女子之祥又<lb/>
<pb n="KR2m0009_WYG_313-13b"/>
蛇入國國将有女憂也秋公母薨公惡之乃毁泉䑓後<lb/>
二年公薨公子遂殺文之二子而立宣公文公夫人大<lb/>
歸於齊　昭公十九年龍鬭於鄭時門之外洧淵劉向<lb/>
以為近龍孽也鄭以小國攝乎晉楚之間重以強吳時<lb/>
子產任政内惠於民外善辭令以交三國鄭卒亡患能<lb/>
以德消變之效也京房易傳曰衆心不安厥妖龍鬭<lb/>
漢髙祖母媪常息大澤之陂<hi>休息而寢也</hi>夢與神遇是時雷<lb/>
電晦㝠父太公往視則見交龍其上已而娠遂產髙祖<lb/>
<pb n="KR2m0009_WYG_313-14a"/>
　髙祖為亭長送徒驪山被酒夜經澤中有大蛇當徑<lb/>
乃㧞劒斬蛇蛇分兩頭<hi>詳見人異門</hi>　惠帝二年正月癸酉<lb/>
旦有兩龍見於蘭陵延東里温陵井中至乙亥夜去劉<lb/>
向以為龍貴象而困於庶人井中象諸侯將有幽執之<lb/>
禍其後吕太后幽殺三趙王諸吕亦終誅滅京房易傳<lb/>
曰有徳将害厥妖龍見井中又曰行刑暴惡黒龍井出<lb/>
　文帝十五年黄龍見於成紀　武帝太始四年七月<lb/>
趙有蛇從郭外入與邑中蛇鬭孝文廟下邑中蛇死二<lb/>
<pb n="KR2m0009_WYG_313-14b"/>
年秋有衞太子事事自趙人江充起　宣帝甘露元年<lb/>
黄龍見新豐　成帝鴻嘉元年冬黄龍見真定<lb/>
後漢光武建武十二年六月黄龍見東阿　章帝建初<lb/>
五年有八黄龍見於泉陵<hi>伏侯古今註曰見零陵泉陵湘水中相與戲其二大如馬</hi>
<hi>有角六枚大如駒無角</hi>　安帝延光元年九真言黄龍見無功歴<lb/>
城琅邪言黄龍見時安帝聽䜛免太尉楊震楊震自殺<lb/>
又帝獨有一子以為太子信䜛廢之是皇不中故有龍<lb/>
孽時多用佞媚故以為瑞應明年正月東郡又言黄龍<lb/>
<pb n="KR2m0009_WYG_313-15a"/>
二見濮陽　桓帝建和元年沛國言黄龍見譙　元嘉<lb/>
二年濟隂言黄龍見句陽金城言黄龍見允街　桓帝<lb/>
即位有大蛇見徳陽殿上雒陽市令淳于翼曰蛇有麟<lb/>
甲兵之象也見於省中将有椒房大臣受甲兵之誅也<lb/>
其後梁冀以逆誅　延熹七年六月壬子河内野王山<lb/>
上有龍死長可數十丈<hi>袁山松書曰長可百餘丈</hi>襄楷以為夫龍者<lb/>
為帝王瑞易論大人天鳯中黄山宫有死龍漢兵誅莽<lb/>
而世祖復興此易代之徴也至建安二十五年魏文帝<lb/>
<pb n="KR2m0009_WYG_313-15b"/>
代漢<hi>臣昭曰夫屈申躍見變化無方非顯死之體横強之畜易况大聖寔類君道野王之異豈桓帝將崩</hi>
<hi>之表乎妖等占殊其例斯衆茍欲附㑹以同天鳯則帝陟三主年踰五十此為迂闊將恐非徵矣</hi>　永<lb/>
康元年八月巴郡言黄龍見時吏傅堅以郡欲上言内<lb/>
白事以為走卒戲語不可太守不聴甞見堅語云時民<lb/>
以天熱欲就池浴見池水濁因戲相恐此中有黄龍語<lb/>
遂行人間聞郡欲以為美故言時史以書帝紀桓帝時<lb/>
政治衰缺而在所多言瑞應皆此類也又先儒言瑞興<lb/>
非時則為妖孽而民訛言生龍語皆龍孽也　靈帝建<lb/>
<pb n="KR2m0009_WYG_313-16a"/>
寧二年夏青蛇見御座軒前張奐上疏言陳蕃竇氏未<lb/>
被明宥妖眚之來皆為此也<hi>敦煌實錄曰蛇長六尺夜於御前當軒而見</hi>
熹平元年甲午青蛇見御座上是時靈帝委任宦者王<lb/>
室㣲弱　五年沛國言黄龍見譙光祿大夫橋元問太<lb/>
史令單颺此何祥也曰其國後當有王者興不及五十<lb/>
年亦當復見天事恒象此其應也内黄殷登黙而記至<lb/>
四十五年登尚在時延康元年魏王丕嗣位三月黄龍<lb/>
見譙登聞之曰單颺之言其驗兹乎<lb/>
<pb n="KR2m0009_WYG_313-16b"/>
魏明帝青龍元年正月甲申青龍見郟之摩陂井中凡<lb/>
瑞興非時則為妖孽况困於井非嘉祥矣魏以改年非<lb/>
也干寶曰自明帝終魏世青龍黄龍見者皆其主廢興<lb/>
之應也魏土運青木色而不勝於金黄得位青失位之<lb/>
象也青龍多見者君徳國運内相尅伐也故髙貴鄉公<lb/>
卒敗於兵按劉向說龍貴象而困井中諸侯將有幽執<lb/>
之禍也魏世龍莫不在井此居上者逼制之應髙貴鄉<lb/>
公著潜龍詩即此㫖也　髙貴鄉公正元元年戊戌黄<lb/>
<pb n="KR2m0009_WYG_313-17a"/>
龍見於鄴井中　甘露元年正月辛丑青龍見軹縣井<lb/>
中六月乙丑青龍見元城縣界井中　二年二月青龍<lb/>
見温縣井中　三年黄龍青龍俱見頓邱冠軍陽夏縣<lb/>
界井中　四年正月黄龍二見寜陵縣界井中　元帝<lb/>
景元元年十二月甲申黄龍見華容縣井中　三年二<lb/>
月龍見軹縣井中<lb/>
吳孫權黄武元年鄱陽言黄龍見　黄龍元年夏口武<lb/>
昌並言黄龍見權即皇帝位改元　赤烏五年海鹽言<lb/>
<pb n="KR2m0009_WYG_313-17b"/>
黄龍見　九年雲陽言黄龍見　孫休永安四年九月<lb/>
布山言白龍見　五年始新言黄龍見　六年泉陵言<lb/>
黄龍見又長沙言青龍見　孫皓天冊中龍乳於長沙<lb/>
人家啖雞雛京房易傳曰龍乳人家王者為庶人其後<lb/>
皓降晉<lb/>
晉武帝㤗始元年郡國言白龍見凡二　二年青龍十<lb/>
見黄龍九見　三年白龍二見𢎞農澠池　五年青龍<lb/>
二見於滎陽白龍二見於趙國　六年白龍二見於東<lb/>
<pb n="KR2m0009_WYG_313-18a"/>
莞　咸寜二年六月白龍二見新興井中又見武庫井<lb/>
中十一月白龍二見於梁國　太康元年白龍三見於<lb/>
永昌　二年白龍二見於濟南　五年白龍見京兆<lb/>
九年青龍黄龍各一見於魯國又龍見武庫井中帝觀<lb/>
之有喜色百僚將賀劉毅獨表曰昔龍漦<hi>俟滋反</hi>夏庭禍<lb/>
發周室龍見鄭門子產不賀帝答曰朕徳政未修未有<lb/>
以應受嘉祥遂不賀也孫盛曰龍水物也何與於人子<lb/>
產言之當矣但非其所處實為妖災夫龍以飛翔顯見<lb/>
<pb n="KR2m0009_WYG_313-18b"/>
為瑞今則潜伏幽處非休祥也漢惠帝二年兩龍見蘭<lb/>
陵井中本志以為其後趙王幽死之象武庫者帝王威<lb/>
御之器所寳藏也屋宇邃密非龍所處是後七年藩王<lb/>
相害二十八年果有劉石僣竊神器二逆皆字曰龍此<lb/>
之表異為有證矣　愍帝建興二年十一月枹罕羌妓<lb/>
產一龍子色似錦文常就母乳遥見神光少得就視此<lb/>
亦皇極不建於是帝竟淪没<lb/>
　吕纂末龍出東廂井中到其殿前蟠卧比旦失之俄<lb/>
<pb n="KR2m0009_WYG_313-19a"/>
　又有黒龍升其宫門咸以為美瑞或曰龍者隂類出<lb/>
　入有時今而屢見必有下人謀上之變後纂果為吕<lb/>
　超所殺<lb/>
武帝咸寜中司徒府有二大蛇長十許丈居聽事平橑<lb/>
<hi>音老</hi>上而人不知但數年怪府中數失小兒及猪犬之屬<lb/>
後有一蛇夜出被刄傷不能去乃覺之發徒攻擊移時<lb/>
乃死夫司徒五教之府此皇極不建故蛇孽見之漢靈<lb/>
帝時蛇見御座楊賜以為帝溺於色之應也魏代宫人<lb/>
<pb n="KR2m0009_WYG_313-19b"/>
猥多晉又過之燕游是湎此其孽也詩云維虺維蛇女<lb/>
子之祥也　惠帝元康五年三月癸巳臨淄有大蛇長<lb/>
十餘丈負二小蛇入城北門逕從市入漢城陽景王祠<lb/>
中不見天戒若曰昔漢景王有定傾之功而不厲節忠<lb/>
慎以至失職奪功之辱今齊王冏不悟雖建興復之功<lb/>
而驕陵取禍此其徵也　明帝太寜初武昌有大蛇常<lb/>
居故神祠空樹中每出頭從人受食京房易傳曰蛇見<lb/>
於邑不出三年有大兵國有大憂尋有王敦之逆　恭<lb/>
<pb n="KR2m0009_WYG_313-20a"/>
帝元熙元年冬東方黒龍四登於天易傳曰冬龍見天<lb/>
子亡社稷大人受命<lb/>
　慕容皝時有黒龍白龍各一見於龍山皝率羣寮觀<lb/>
　之去龍二百步祭以太牢二龍交首嬉翔解角而去<lb/>
　皝大恱赦其境内號新宫曰和龍<lb/>
宋髙祖㣲時行止時見二小龍附翼樵漁山澤同侣或<lb/>
亦觀焉及貴龍形更大後伐荻新洲見大蛇長數丈射<lb/>
之傷明日復至洲裏聞有杵臼聲及往覘之見有童子<lb/>
<pb n="KR2m0009_WYG_313-20b"/>
數人皆著青衣於榛中搗藥問其故答曰我王為劉寄<lb/>
奴所射合散傳之帝曰王神何不殺之答曰寄奴王者<lb/>
不死不可殺也帝叱之皆散仍收藥而反　文帝發江<lb/>
陵有黒龍躍負上所乘舟左右莫不失色上謂王曇首<lb/>
曰此乃夏禹所以受命吾何徳以堪之至都羣臣勸進<lb/>
即位<lb/>
齊東昬侯永元三年七月丙辰龍鬭於建康淮激水五<lb/>
里<lb/>
<pb n="KR2m0009_WYG_313-21a"/>
梁武帝天監二年北梁州潭中有龍鬭濆霧數里龍蛇<lb/>
之孽洪範五行傳曰龍獸之難害者也天之類君之象<lb/>
天氣害君道傷則龍亦害鬭者兵革之象也京房易飛<lb/>
候曰衆心不安厥妖龍鬭是時帝初即位而有陳伯之<lb/>
劉季連之亂國内危懼　普通五年六月龍鬭於曲阿<lb/>
王陂因西行至建陵城所經之處樹木折開數十丈與<lb/>
天監二年同占經建陵而樹木折者國有兵革之禍園<lb/>
陵殘毁之象時帝專以講論為務不崇耕戰將輕而卒<lb/>
<pb n="KR2m0009_WYG_313-21b"/>
惰君道既傷故有龍鬭之應帝殊不悟至太清元年黎<lb/>
州水中又有龍鬭波浪涌起雲霧四合而見白龍南走<lb/>
黒龍隨之其年侯景以兵來降帝納之而無備國人皆<lb/>
懼俄而難作帝以憂崩　大同十年夏有龍夜因雷而<lb/>
墮延陵人家井中明旦視之大如驢將以㦸刺之俄見<lb/>
庭中及室中各有大蛇如數百斛船家人奔走洪範五<lb/>
行傳曰龍陽類貴象也上則在天下則在地不當見庶<lb/>
人邑里室家井中幽深之象也諸侯且有幽執之禍皇<lb/>
<pb n="KR2m0009_WYG_313-22a"/>
不建之咎也後侯景反果幽殺簡文於酒庫宗室王侯<lb/>
皆幽死　中大同元年有大蛇鬭曲阿縣建陵隧中其<lb/>
一被傷奔走　元帝承聖二年有兩龍見湘州西江<lb/>
三年三月主衣庫見黒蛇長丈許數十小蛇隨之舉頭<lb/>
髙丈餘南望俄失所在帝又與宫人幸元洲苑復見大<lb/>
蛇盤屈如前羣小蛇遶之並黒色帝惡之宫人曰此非<lb/>
怪也恐是錢龍帝敕所司即日取數千萬錢鎮於蛇處<lb/>
以厭之因謀法會赦囚徒振窮乏退居栖心省又蛇從<lb/>
<pb n="KR2m0009_WYG_313-22b"/>
屋墜落帝帽上忽然便失又龍光殿上所御肩輿復見<lb/>
小蛇縈屈輿中以頭駕夾膝前金龍頭上見人走去逐<lb/>
之不及城壕中龍騰出煥爛五色竦躍入雲六七小龍<lb/>
相隨飛去羣魚騰躍墜死於陸道龍處為窟若數百斛<lb/>
圌舊大城上常有紫氣至時稍復消歇　先時有二龍<lb/>
自南郡城西升天百姓聚觀五采分明江陵故老竊相<lb/>
泣曰昔年龍出建康淮而天下大亂今復有焉禍至無<lb/>
日矣帝聞而惡之踰年遘禍<lb/>
<pb n="KR2m0009_WYG_313-23a"/>
陳武帝討侯景軍頓西昌有龍見水濵髙五丈五尺鮮<lb/>
曜軍人觀者數萬人　永定三年正月丁酉夜大雪及<lb/>
旦太極殿前有龍跡現　宣帝太建十一年正月龍見<lb/>
南兖州池中與梁大同十年同占未㡬後主嗣位荒滛<lb/>
至於亡國為俘　後主末年有青龍出建陽門井涌霧<lb/>
又見大蛇地中分首尾各走<lb/>
東魏孝靜帝太平二年龍見并州人家井中　武定元<lb/>
年有大蛇見虎牢城時髙仲密以虎牢叛附西魏神武<lb/>
<pb n="KR2m0009_WYG_313-23b"/>
為西兵所窘<lb/>
北齊文宣天保九年有龍長七八丈見齊州大堂占同<lb/>
大同十年明帝崩太子殷立常山王演廢而害之　武<lb/>
成河清元年龍見濟州浴堂中占同天保九年　二年<lb/>
齊州上言濟河水口見八龍升天　後主天統四年貴<lb/>
鄉人伐枯桑得一黄龍折脚死於孔中齊稱木徳龍君<lb/>
象木枯龍死不祥之甚其年武成崩　武平三年龍見<lb/>
邯鄲井中其氣五色屬天又見汲郡佛寺涸井中占同<lb/>
<pb n="KR2m0009_WYG_313-24a"/>
河清元年後主竟降周後被誅　七年并州招逺樓下<lb/>
有赤蛇與黒蛇鬭數日赤蛇死赤齊尚色黒周尚色鬭<lb/>
死滅亡之象也後主任用邪佞與周師連兵於晉州之<lb/>
下委軍於孽臣髙阿那肱竟啓敵人皇不建之咎也後<lb/>
主遂為周師所虜<lb/>
　瑯琊王儼壊北宫中白馬浮圖石趙時澄公所建見<lb/>
　白蛇長數丈廻旋失所在時儼專誅失中之咎也見<lb/>
　變不知戒以及於難<lb/>
<pb n="KR2m0009_WYG_313-24b"/>
後周武帝建徳五年黒龍墜於亳州而死龍君之象黒<lb/>
周所尚色墜死不祥後二歲帝崩太子立　靜帝大象<lb/>
元年有黒龍與赤龍鬭於汴州水側黒龍死次年宣帝<lb/>
崩靜帝立禪於隋<lb/>
隋文帝仁壽四年龍見代州總管府井中其龍或變為<lb/>
鐵馬甲士彎弓上射之象變為鐵馬近馬禍也彎弓上<lb/>
射又近射妖諸侯將有兵革之變致幽囚也後漢王諒<lb/>
坐反誅<lb/>
<pb n="KR2m0009_WYG_313-25a"/>
唐太宗貞觀八年七月隴右大蛇屢見蛇女子之象大<lb/>
者有所象也又汾州青龍白龍見白龍吐物在空中光<lb/>
明如火墮地地陷掘之得元金廣尺長七寸　髙宗顯<lb/>
慶二年五月庚寅有五龍見於岐州之皇后泉　睿宗<lb/>
先天二年六月京師朝堂磚下有大蛇出長丈餘有大<lb/>
蝦蟆如盤而目赤如火相與鬭俄而蛇入於大樹蝦蟆<lb/>
入於草蛇蝦蟆皆隂類朝堂出非其所也　𤣥宗開元<lb/>
四年六月彬州馬嶺山下有白蛇與黒蛇鬭白蛇長六<lb/>
<pb n="KR2m0009_WYG_313-25b"/>
七尺吞黒蛇入腹口眼血流黒蛇長丈餘頭穿白蛇腹<lb/>
出俱死　天寳中洛陽有巨蛇髙丈餘長百尺出芒山<lb/>
下胡僧無畏見之曰此欲決水瀦洛城即以天竺法咒<lb/>
之數日地裂　十四載七月有二龍鬭於南陽城西易<lb/>
坤上六龍戰于野文言曰隂疑于陽必戰　肅宗至徳<lb/>
元載八月朔成都丈人廟有肉角蛇見　二載三月有<lb/>
蛇鬭於南陽門之外一蛇死一蛇上城　徳宗建中二<lb/>
年夏趙州寜晉縣沙河北有棠樹甚茂民祠之為神有<lb/>
<pb n="KR2m0009_WYG_313-26a"/>
蛇數百千自東西來趨北岸者聚棠樹下為二積留南<lb/>
岸者為一積俄有徑寸龜三繞行積虵盡死而後各登<lb/>
其積野人以告蛇腹皆有瘡若矢所中刺史康日知圖<lb/>
其事奉三龜來獻　四年九月戊寅有龍見於汝州城<lb/>
壕龍大人象其潛也淵其飛也天城壕失其所也　貞<lb/>
元十八年八月滄州言白龍見　貞元末資州得龍丈<lb/>
餘西川節度使韋臯匣而獻之百姓縱觀三日為煙所<lb/>
薫而死　憲宗元和十年四月滑州言青龍見於新開<lb/>
<pb n="KR2m0009_WYG_313-26b"/>
河　文宗太和二年六月丁丑西北有龍鬭　三年成<lb/>
都門外有龍與牛鬭　開成元年宫中有衆蛇相與鬭<lb/>
　僖宗乾符三年三月奉天鎮上言金龍晝見自河升<lb/>
天　光啓二年冬鄜州洛交有蛇見於縣署復見於州<lb/>
署蛇冬則蟄易曰龍蛇之蟄以存身也　昭宗光化三<lb/>
年九月杭州有龍鬭於浙江水溢壊民廬舍占同天寳<lb/>
十四載<lb/>
　蜀王建元年萬歲縣黄龍見　武定三年八月有龍<lb/>
<pb n="KR2m0009_WYG_313-27a"/>
　五十見洵陽水中　永平二年十二月黄龍見富義<lb/>
　江又見大昌池<lb/>
宋太祖從周世祖征淮南戰於江亭有龍自水中向太<lb/>
祖奮躍識者驚異以為出潜之兆　乾徳五年京師雨<lb/>
有黒龍見尾於雲際自西北趨東南占主大水明年州<lb/>
府二十四水壊田廬　六年四月單州單父縣民王美<lb/>
家龍起井中暴風雨漂廬舍失族屬及壊舊鎮廨舍三<lb/>
百五十餘區大木皆㧞　開寳七年六月棣州有火自<lb/>
<pb n="KR2m0009_WYG_313-27b"/>
空墜於城北門樓有物抱東柱如龍金色足三尺許其<lb/>
氣甚腥旦視之壁上有煙痕爪迹三十六　太宗太平<lb/>
興國二年五月白龍見寜州要冊龍廟池中長數十丈<lb/>
東向吐青白雲見者千餘人　真宗大中祥符元年八<lb/>
月青蛇出無為軍廨長數尺許　三年内侍任文慶奉<lb/>
詔於茅山設醮禱郭真人池取雙龍以歸長二寸許鱗<lb/>
極細腹如玳瑁置手中仰覆無懼中路風雨失一五月<lb/>
内出以示近臣令文慶送還茅山至華陽宫投池中俄<lb/>
<pb n="KR2m0009_WYG_313-28a"/>
於岸側樹上觀二龍一乃放還者一乃所失者　六年<lb/>
五月迎奉聖祖至穀熟縣於聖祖舟中幢節上得小龍<lb/>
二如茅山池中畜於禁中己巳方午忽失一守者求之<lb/>
不獲是夜聞雷聲有光如火照淨閣翼日失者復至即<lb/>
遣使送還茅山六月趙州言聖像玉石舟度河之石橋<lb/>
時河水淺澁有黒龍鼓浪進舟凡歴二灘悉然舟既度<lb/>
河流復故詔遣官即其所致祭上清宫先天節道塲香<lb/>
奩中獲小龍背有金彩三道尾有翠文寸餘八月建昌<lb/>
<pb n="KR2m0009_WYG_313-28b"/>
軍部民家麻姑山仙都觀設醮己巳五鼓有龍出玉皇<lb/>
殿西北醮壇下升中天廻視長數尺金色隠隱有雷聲<lb/>
聞數里　神宗熙寜二年建州民楊緯言元年三月大<lb/>
雷雨所居之處有黄龍見下獲一木如龍而形未具七<lb/>
月雷雨如初復有龍飛其上及霽木龍尾翼足皆具歸<lb/>
合舊木宛然一體圖象以進　徽宗宣和元年夏雨連<lb/>
晝夜凡數曰及霽開封縣前茶肆中有異物如犬大蹲<lb/>
踞卧榻細視之身僅六七尺色蒼黒其首類驢兩頰作<lb/>
<pb n="KR2m0009_WYG_313-29a"/>
魚頷而色正緑頂有角坐極長於其際始分兩岐聲如<lb/>
牛鳴與世所繪龍無異茶肆近軍器作坊兵卒來觀共<lb/>
殺食之已而京城大水訛言龍復讐云　髙宗紹興初<lb/>
朱勝非出守江州過梁山龍入其舟纔長數寸赤背綠<lb/>
腹白尾黒爪甲有聲目有光近龍孽也時行都柴垜橋<lb/>
旌忠廟有三蛇出沒庭廡大者盈尺方鱗金色首脊有<lb/>
金綫遇霽或變化數百於蕉卉間廟徙而蛇孽亦絶<lb/>
五年金國泠山有二龍死泠氣腥焰襲人其一無角其<lb/>
<pb n="KR2m0009_WYG_313-29b"/>
一額有深穴如斧鑿痕女真烏竒邁欲截其首或言不<lb/>
祥乃止烏竒邁卒以是歲死　七年五月乙酉汴京有<lb/>
龍撼宣徳門滅宣徳二字劉豫亟命葺之君龍象也宣<lb/>
徳帝居也非豫所宜僣撼滅亡象也是歲偽齊亡　八<lb/>
年夏金國熙州濼水有蒼龍見明日為黄龍以爪擎嬰<lb/>
兒為戲者三日有帝者服乘白馬六蟾蜍在其前是嵗<lb/>
金伐䝉為䝉所敗此龍孽之尤異者也　十一年四月<lb/>
潭州衡山縣西北淨居岩有蛇長二丈身圓數尺黒色<lb/>
<pb n="KR2m0009_WYG_313-30a"/>
而方文震死山水大至先是山氣遇夜輙昬昧蛇斃而<lb/>
夜色始明　十六年温州平陽縣古刹老松有巢蛇食<lb/>
鸛鶻擊蛇蛇分三時黄岩縣蛇孽亦如之　二十五年<lb/>
六月江州湖口縣有赤龍横水中如山風濤大作寒風<lb/>
肅然覆舟數十艘士卒溺者數十人　三十年春撫州<lb/>
宜黄縣有大蛇見於丞治長二丈捕之縱數里外俄復<lb/>
至者數四京房易傳曰蛇見於邑三年有大兵　孝宗<lb/>
乾道五年七月乙亥隆興府武寜縣龍鬭於西北大雨<lb/>
<pb n="KR2m0009_WYG_313-30b"/>
俄頃迅雷起東南二龍奔逃墜珠如輪其地復塘村牧<lb/>
童得之是邑境連嵗有水烖易坤上六龍戰于野文言<lb/>
曰隂疑于陽必戰與唐志天寳十四載同占春秋書龍<lb/>
鬭于洧淵亦水祥也　光宗紹熙五年七月辛酉饒州<lb/>
紫樞坊二犬共摶一蛇俄頃三者俱斃亦蛇孽也<lb/>
　　　魚異<lb/>
周武王伐紂至孟津渡河中流白魚躍入王舟中<hi>魚者介鱗</hi>
<hi>之物兵象也白者殷家之正色言殷之兵衆與周之象也</hi>武王俯取以祭<lb/>
<pb n="KR2m0009_WYG_313-31a"/>
秦始皇八年河魚大上劉向以為近魚孽也時始皇弟<lb/>
長安君将兵撃趙死屯留軍吏皆斬遷其民於臨洮<hi>長安</hi>
<hi>軍至屯留而謀反乃賜死殺其兵遷其民</hi>明年有嫪毐之誅魚隂類民象逆<lb/>
流而上者民将不從其君令為逆行也在天文魚星中<lb/>
河而處車騎滿野至於二世暴虐愈甚終用危亡京房<lb/>
易傳曰衆逆同志厥妖河魚逆流上　三十七年東廵<lb/>
並海上至之罘見巨魚射殺一魚<lb/>
漢宣帝神爵元年幸河東祠后土東濟大河天氣清淨<lb/>
<pb n="KR2m0009_WYG_313-31b"/>
神魚舞河　成帝鴻嘉四年秋雨魚於信都長五寸以<lb/>
下　永始元年春北海出大魚長六丈髙一丈四枚<lb/>
哀帝建平三年東萊平度出大魚長八丈一尺七枚皆<lb/>
死京房易傳曰海數見巨魚邪人進賢人疎<lb/>
後漢靈帝熹平二年東萊海出大魚二枚長八九丈髙<lb/>
二丈餘明年中山王暢任城王博並薨<hi>京房易傳曰海出巨魚邪人進</hi>
<hi>賢人疎臣昭謂此占符靈帝之世巨魚之出豈為二王之妖也</hi>
魏齊王嘉平四年五月有二魚集於武庫屋上此魚孽<lb/>
<pb n="KR2m0009_WYG_313-32a"/>
也王肅曰魚生於水而亢於屋介鱗之物失其所也邊<lb/>
将其殆有棄甲之變乎後果有東闗之敗干寶以為髙<lb/>
貴鄉公兵禍之應二說皆與班固㫖同<lb/>
晉武帝太康中有鯉魚二見武庫屋上干寶以為武庫<lb/>
兵府魚有鱗甲亦兵類也魚極隂屋上太陽魚見屋上<lb/>
象至隂以兵革之禍干太陽也至惠帝初誅楊駿廢太<lb/>
后矢交館閣元康末賈后謗殺太子尋亦誅廢十年之<lb/>
間母后之難再興是其應也自是禍亂構矣京房易傳<lb/>
<pb n="KR2m0009_WYG_313-32b"/>
曰魚去水飛入道路兵且作<lb/>
梁武帝大同十年帝幸朱方至四壍中及元武湖魚皆<lb/>
驤首見於上若望乘輿者帝入宫而没洪範五行傳魚<lb/>
隂類也下人象又有鱗甲兵之應下入将舉兵圍宫而<lb/>
睥睨乗輿之象其後果有侯景之亂<lb/>
後周静帝大象元年六月陽武有鯉魚乘空而鬭猶臣<lb/>
下興起小人從之而鬭也明年帝崩國失政尉迥起兵<lb/>
相州髙祖遣兵擊敗之<lb/>
<pb n="KR2m0009_WYG_313-33a"/>
隋文帝開皇十七年大興城西南四里有袁村設佛㑹<lb/>
有老翁皓首白裙襦衣來食而去衆莫識追而觀之行<lb/>
二里許不復見但有一陂中有白魚長丈餘小魚從者<lb/>
無數人爭射之或弓折弦斷後竟中之剖其腹得秔飯<lb/>
始知此魚向老翁也後數日漕渠暴溢射人皆溺死<lb/>
煬帝大業十二年淮陽郡驅人入子城鑿斷羅郎郭至<lb/>
女垣之下有穴其中得鯉魚長七尺餘昔魏嘉平四年<lb/>
魚集武庫屋上王肅以為魚生於水而亢於屋水之物<lb/>
<pb n="KR2m0009_WYG_313-33b"/>
失其所也邊將殆有棄甲之變後果有東闗之敗是時<lb/>
長白山賊㓂掠河南月餘賊至城下郡兵拒之反為所<lb/>
敗男女死者萬餘人<lb/>
唐武后如意中濟源路敬淳家水碾柱将壊易之為薪<lb/>
中有鮎魚長尺餘猶生近魚孽也　中宗神龍中渭水<lb/>
有蝦蟆大如鼎里人聚觀數日而失歲大水　元宗開<lb/>
元四年安南都護府江中有大蛇首尾横出兩岸經日<lb/>
而腐寸寸自斷數日江魚盡死蔽江而下十十五五相<lb/>
<pb n="KR2m0009_WYG_313-34a"/>
附著江水臭　憲宗元和十四年二月晝有魚長尺餘<lb/>
墜於鄆州市良久乃死魚失水而墜於市敗滅之象也<lb/>
　文宗開成二年三月壬申有大魚長六丈自海入淮<lb/>
至濠州招義民殺之近魚孽也　僖宗乾符六年汜水<lb/>
河魚逆流而上至垣曲平陸界魚民象逆流而上民不<lb/>
從君令也　光啟二年揚州雨魚占如元和十四年<lb/>
宋太宗至道元年十二月廣州大魚擊海水而出魚死<lb/>
長六丈三尺髙丈餘　徽宗政和二年内出魚純赤色<lb/>
<pb n="KR2m0009_WYG_313-34b"/>
蔡京等乞付史館拜表稱賀　七年夏中有二魚落殿<lb/>
中省廳屋上　髙宗建炎初越州應天寺有石眼纔方<lb/>
數寸深不可探舊號鰻井有魚如鰻有鱗有耳尾有刃<lb/>
跡每鰻出則郡有水旱癘疫近魚孽也　紹興十八年<lb/>
漳州漳浦縣崇昭鹽塲海岸連有巨魚髙數丈旁海人<lb/>
割取肉數百車至剜目乃覺轉鬛而旁艦皆覆又漁人<lb/>
獲魚長二丈餘重數千斤剖之腹横人骼膚髪如生京<lb/>
房易傳曰海見巨魚邪人進賢人疎　二十年四月秀<lb/>
<pb n="KR2m0009_WYG_313-35a"/>
州海鹽縣海洋有巨鰍羣鰕從之聲如謳歌抵岸偃沙<lb/>
上猶揚鬐撥剌其高齊縣門樓其長百丈縣民臠肉轉<lb/>
鬛壓死十數人頷骨長二丈五尺與前孽同占　孝宗<lb/>
乾道六年行都北關有鮎魚色黒腹下出人手於兩旁<lb/>
各具五指　七年十一月丁亥洞庭湖巨黿走沙擁舟<lb/>
身廣長皆丈餘升舟以首足壓重艦沒水　淳熙十三<lb/>
年二月庚申錢塘龍山江岸有大魚如象隨潮汐復逝<lb/>
　十六年六月甲辰錢塘旁江居民得魚備五色鯽首<lb/>
<pb n="KR2m0009_WYG_313-35b"/>
鯉身民詭言夢得魚覺而在手猶躍事聞有司令縱之<lb/>
　寧宗慶元三年二月饒州景德鎮漁人得魚頳尾鯉<lb/>
鱗而首異常魚鎮之老人言其不祥紹興二年嘗出後<lb/>
為水災盖是嵗五月鎮果大水皆魚孽也　嘉定十七<lb/>
年海壞畿縣鹽官地數十里先是有巨魚横海岸民臠<lb/>
食之海患凡六年而平<lb/>
　<lb/>
　文獻通考卷三百十三<lb/>
</p>
<p>
</p>
  </div>
</body>
</text>
</TEI>
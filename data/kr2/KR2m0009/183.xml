<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷一百八十三</head> <lb/>
    <p>
<pb n="KR2m0009_WYG_183-1a"/>
欽定四庫全書<lb/>
　文獻通考卷一百八十三<lb/>
　　鄱　陽　馬　端　臨　貴　與　著<lb/>
　經籍考十<lb/>
　　經<hi>春秋</hi>
春秋經觧十五卷<lb/>
　　陳氏曰孫覺撰其自序言三家之說榖梁最為精<lb/>
　　深且以為夲雜取二𫝊及諸儒之說長者従之其<lb/>
<pb n="KR2m0009_WYG_183-1b"/>
　　所未安則以所聞扵安定先生者斷之楊龜山為<lb/>
　　之後序海陵周茂振跋云先君𫝊春秋扵孫先生<lb/>
　　嘗言王荆公初欲釋春秋以行扵天下而莘老之<lb/>
　　書已出一見而忌之自知不能復出其右遂詆聖<lb/>
　　經而廢之曰此斷爛朝報也不列扵學官不用扵<lb/>
　　貢舉云<lb/>
春秋尊王發㣲十五卷<lb/>
　　鼂氏曰皇朝孫眀復撰史臣言眀復治春秋不取<lb/>
<pb n="KR2m0009_WYG_183-2a"/>
　　傳注其言簡而義詳著諸大夫功罪以考時之盛<lb/>
　　衰而推見治亂之跡故得經之意為多常秩則譏<lb/>
　　之曰眀復為春秋猶商鞅之法棄灰扵道者有刑<lb/>
　　歩過六尺者有誅謂其失扵刻也胡安國亦以秩<lb/>
　　言為然<lb/>
　　石林葉氏曰孫眀復春秋專廢𫝊従經然不盡逹<lb/>
　　經例又不深扵禮學故其言多自抵牾有甚害扵<lb/>
　　經者雖槩以禮論當時之過而不能盡禮之制尤<lb/>
<pb n="KR2m0009_WYG_183-2b"/>
　　為膚淺<lb/>
　　朱子語録曰近時言春秋皆是計較利害大義却<lb/>
　　不曾見如唐之陸淳夲朝孫眀復之徒他雖未曾<lb/>
　　深扵聖經然觀其推言治道凛凛然可畏終是得<lb/>
　　聖人箇意思春秋之作葢以當時人欲横流遂以<lb/>
　　二百四十二年行事寓其褒貶恰如今之事送在<lb/>
　　法司相似極嚴謹一字不輕易若如今之說法只<lb/>
　　是箇權謀智略兵書譎詐之書爾聖人晚年痛哭<lb/>
<pb n="KR2m0009_WYG_183-3a"/>
　　流涕筆為此書其肯恁地<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>巧豈至恁地不濟事<lb/>
　　陳氏曰復居泰山之陽以春秋教授不惑𫝊注不<lb/>
　　為曲說其言簡易眀扵諸侯大夫功罪以考時之<lb/>
　　盛衰而推見王道之治亂得扵經為多石介而下<lb/>
　　皆師事之歐陽文忠公為作墓誌<lb/>
春秋演聖統例二十卷<lb/>
　　鼂氏曰皇朝丁副撰田偉書目副作嗣未知孰誤<lb/>
　　其序云經有例法一家所至較然重輕杜預釋例<lb/>
<pb n="KR2m0009_WYG_183-3b"/>
　　專主左氏而未該唐陸淳纂例雖舉經而未備纎<lb/>
　　悉網羅而咸在者其惟此書乎<lb/>
春秋權衡意林劉氏春秋𫝊共三十四卷<lb/>
　　劉敞原父撰其自序曰劉子作春秋權衡權衡之<lb/>
　　書始出未有能讀者自序其首曰權凖也衡平也<lb/>
　　物雖重必凖扵權權雖移必平扵衡故權衡者天<lb/>
　　下之公噐也所以使輕重無隐也所以使低昂適<lb/>
　　中也察之者易知執之者易従也不凖則無以知<lb/>
<pb n="KR2m0009_WYG_183-4a"/>
　　輕重不平則輕重雖出不信也故權衡者天下之<lb/>
　　至信也凡議春秋亦若此矣春秋一也而𫝊之者<lb/>
　　三家是以其善惡相反其褒貶相戾則是何也非<lb/>
　　以其無凖失輕重邪且昔者董仲舒江公劉歆之<lb/>
　　徒葢常相與争此三家矣上道堯舜下据周禮是<lb/>
　　非之議不可勝陳至扵今未決則是何也非以其<lb/>
　　低昂不平邪故利臆說者害公義便私學者妨大<lb/>
　　道此儒者之大禁也誠凖之以其權則童子不欺<lb/>
<pb n="KR2m0009_WYG_183-4b"/>
　　平之以其衡則市人不惑今此新書之謂也雖然<lb/>
　　非達學通人則亦必不䏻觀之矣耳牽扵所聞而<lb/>
　　目迷扵所習恐懐見破之私意而無従善服義之<lb/>
　　公心故亦譬之權衡矣㦯利其寡而視權如嬴或<lb/>
　　利其多而視權如縮若此者非權衡之過也人事<lb/>
　　之變也<lb/>
　　鼂氏曰權衡論三𫝊之失意林序其解經之㫖劉<lb/>
　　氏𫝊其所解經也如桓無王季友卒胥命用郊之<lb/>
<pb n="KR2m0009_WYG_183-5a"/>
　　類皆古人所未言<lb/>
　　石林葉氏曰劉原父知經而不廢𫝊亦不盡従𫝊<lb/>
　　據義考例以折衷之經𫝊更相發眀雖間有未然<lb/>
　　而淵源已正今學者治經不精而蘓孫之學近而<lb/>
　　易眀其失者不能遽見故皆信之而劉以其難入<lb/>
　　則或詆以為用意太過出扵穿鑿彼不知經無怪<lb/>
　　其然也<lb/>
　　陳氏曰原父始為權衡以平三家之得失然後集<lb/>
<pb n="KR2m0009_WYG_183-5b"/>
　　衆說斷以己意而為之𫝊𫝊所不盡者見之意林<lb/>
　　其傅用公糓文體説例凡四十九<lb/>
黎氏春秋經解十二卷<lb/>
　　鼂氏曰皇朝黎錞希聲撰錞蜀人歐陽公之客名<lb/>
　　其書為經觧者言以經解經也其後又為統論附<lb/>
　　焉<lb/>
横渠春秋說一卷<lb/>
　　鼂氏曰張子厚撰為門人雜說春秋其書未成<lb/>
<pb n="KR2m0009_WYG_183-6a"/>
潁濵春秋集𫝊十二卷<lb/>
　　鼂氏曰蘇轍子由撰大意以世人多師孫復不復<lb/>
　　信史故盡棄二𫝊全以左氏為夲至其不能通者<lb/>
　　始取二𫝊啖趙自熈寧謫居髙安至元符初十數<lb/>
　　年矣暇日輒有改定卜居龍川而書始成<lb/>
　　石林葉氏曰蘇子由專據左氏言經左氏觧經者<lb/>
　　無㡬其凡例既不盡經所書亦多違牾疑自出己<lb/>
　　意為之非有所𫝊授不若公糓之合扵經故蘇氏<lb/>
<pb n="KR2m0009_WYG_183-6b"/>
　　但以𫝊之事釋經之文而已𫝊事之誤者不復敢<lb/>
　　議則遷經以成其説亦不盡立凡例扵經義皆以<lb/>
　　為求之過<lb/>
　　朱子語録曰蘓子由解春秋謂其従赴告此說亦<lb/>
　　是既書鄭伯宇又書鄭世子忽據史文而書耳定<lb/>
　　哀之時聖人親見據實而書隐桓之時世既逺史<lb/>
　　册亦有簡略處夫子據史册寫出耳<lb/>
　　陳氏曰其書專取左氏不得已乃取二𫝊啖趙葢<lb/>
<pb n="KR2m0009_WYG_183-7a"/>
　　以一時談經者不復信史或失事實故也<lb/>
伊川春秋傳二卷<lb/>
　　程子自序曰後世以史視春秋謂褒善貶惡而已<lb/>
　　至扵經世之大法則不知也春秋大義數十其義<lb/>
　　雖大炳如日星乃易見也惟其㣲辭隐義時措従<lb/>
　　宜者為難知也或抑或縦或與或奪或進或退或<lb/>
　　㣲或顯而得乎義理之安文質之中寛猛之宜是<lb/>
　　非之公乃制事之權衡揆道之模範也夫觀百物<lb/>
<pb n="KR2m0009_WYG_183-7b"/>
　　然後識化工之神聚衆材然後知作室之用扵一<lb/>
　　事一義而欲窺聖人之用心<hi>一本無心字</hi>非上智不能<lb/>
　　也故學春秋者必優㳺涵泳黙識心通然後䏻造<lb/>
　　其微也後王知春秋之義則雖徳非禹湯尚可以<lb/>
　　法三代之治自秦而下其學不𫝊予悼夫聖人之<lb/>
　　志不眀扵後世也故作𫝊以眀之俾後之人通其<lb/>
　　文而求其義得其意而法其用則三代可復也是<lb/>
　　𫝊也雖未能極聖人之藴奥庶㡬學者得其門而<lb/>
<pb n="KR2m0009_WYG_183-8a"/>
　　入矣<lb/>
　　朱子語類曰或問伊川春秋傳曰中間有說好䖏<lb/>
　　如難理會䖏他亦不為決然之論如説滕子来朝<lb/>
　　以為滕夲侯爵後㣲弱服屬扵魯自貶降而以子<lb/>
　　禮見魯則貢賦少力易供此說最好程沙隨之說<lb/>
　　亦然<lb/>
　　陳氏曰略舉大義不盡為說襄昭後尤略序文崇<lb/>
　　寧二年作葢其晚年也<lb/>
<pb n="KR2m0009_WYG_183-8b"/>
劉質夫春秋十二卷<lb/>
　　鼂氏曰皇朝劉絢質夫撰絢學扵二程伯淳嘗語<lb/>
　　人曰他人之學敏則有之未易保也斯人之至吾<lb/>
　　無疑焉正叔亦曰游吾門者多矣而信之篤得之<lb/>
　　多行之果守之固若子者㡬希有李參序<lb/>
　　陳氏曰所觧眀正簡切<lb/>
　中興國史志絢𫝊說多出扵頥書而頥以為不盡夲<lb/>
　意故更為之未及竟故荘公以後解釋多殘闕<lb/>
<pb n="KR2m0009_WYG_183-9a"/>
春秋得法志例論三十卷<lb/>
　　鼂氏曰皇朝馮正符所撰熈寧八年何郯取其書<lb/>
　　奏之久而不報意王安石不喜春秋故也其書例<lb/>
　　最詳悉務通經㫖不事浮辭正符頗與鄧綰陳亨<lb/>
　　甫交私後坐口語被斥<lb/>
　　陳氏曰蜀州晉原主簿遂寧馮正符信道撰其父<lb/>
　　堯民希元為鄉先生正符三上禮部不第教授梓<lb/>
　　遂學十年著此書及詩易論語解蜀守何郯首以<lb/>
<pb n="KR2m0009_WYG_183-9b"/>
　　其春秋論上之熈寧末中丞鄧綰薦之得召試賜<lb/>
　　同進士出身王安石亦待之厚其書首辯王魯素<lb/>
　　王之説及杜預三體五例何休三科九㫖之怪妄<lb/>
　　穿鑿皆正論也<lb/>
　　巽巖李氏曰信道當熈寧九年用御史鄧文約薦<lb/>
　　召試舎人院賜出身文約尋責守虢略信道亦坐<lb/>
　　附會奪官歸故郡後又得馮允南所為墓銘信道<lb/>
　　實事安逸處士何羣其學葢得之羣羣學最高國<lb/>
<pb n="KR2m0009_WYG_183-10a"/>
　　史有𫝊其師友淵源果如此則謂信道附會進取<lb/>
　　或以好惡言之耳王荆公當國廢春秋不立學官<lb/>
　　而信道學經顧扵春秋特詳鄧御史嚴事王荆公<lb/>
　　不敢異乃先以得法志例論言扵朝初不曰宰相<lb/>
　　不喜此也此亦可見當時風俗猶淳厚士各行其<lb/>
　　志不專以利禄故輟作御史殆加扵人一等然信<lb/>
　　道要當與何羣牽聨書國史鄧御史偶相知適相<lb/>
　　累耳余舊評如此今無子孫其書則為鬻書者擅<lb/>
<pb n="KR2m0009_WYG_183-10b"/>
　　易其姓名屬諸李陶陶字唐夫嘗學扵温公號通<lb/>
　　經李氏諸子唐夫最賢而得法志例則實非唐夫<lb/>
　　所論也不知者妄託之<lb/>
繹聖𫝊十二卷<lb/>
　　鼂氏曰皇朝任伯雨徳翁所撰解經不甚通例如<lb/>
　　觧桓十三年二月公會紀侯鄭伯己巳及齊侯宋<lb/>
　　公衛侯燕人戰齊師宋師衛師燕師敗績取榖梁<lb/>
　　之說戰稱人敗績稱師重衆之說殊不知齊人伐<lb/>
<pb n="KR2m0009_WYG_183-11a"/>
　　衛衛人及齊人戰衛人敗績何獨不重衆也<lb/>
王氏春秋列國諸臣𫝊共六十三卷<lb/>
　　鼂氏曰皇朝王當撰當眉山人嘗為列國諸臣𫝊<lb/>
　　效司馬遷史記凡一百三十有四人十萬餘言今<lb/>
　　又釋春秋真可謂有志矣<lb/>
　　陳氏曰當元祐中復制科以蘇轍薦試六論廷對<lb/>
　　切直置下第與堂除簿尉所𫝊諸臣皆夲左氏有<lb/>
　　見扵他書則附其末繋之以賛諸賛論議純正文<lb/>
<pb n="KR2m0009_WYG_183-11b"/>
　　辭簡古扵經𫝊多所發眀<lb/>
馮氏春秋通解十二卷<lb/>
　　鼂氏曰皇朝馮山允南撰普州人澥之父也<lb/>
春秋㑹義二十六卷<lb/>
　　鼂氏曰皇祐間進士杜諤集釋例繁露規過膏肓<lb/>
　　先儒同異篇指掌碎玉折衷指掌議纂例辯疑㣲<lb/>
　　㫖摘微通例胡氏論箋義總論尊王發㣲夲㫖辯<lb/>
　　要㫖要集議索隐新義經社三十餘家成一書其<lb/>
<pb n="KR2m0009_WYG_183-12a"/>
　　後仍斷以己意雖其説不皆得聖人之㫖然使後<lb/>
　　人博觀古今異同之說則扵聖人之㫖或有得焉<lb/>
　　陳氏曰自三𫝊及啖趙諸儒訖扵孫氏經社凡三<lb/>
　　十餘家集而繋之時述以己意有任貫者為之序<lb/>
春秋口義五卷<lb/>
　　陳氏曰胡翼之撰至宣十二年而止戴岷隐在湖<lb/>
　　學嘗續之不𫝊<lb/>
春秋皇綱論眀例隐括圖共六卷<lb/>
<pb n="KR2m0009_WYG_183-12b"/>
　　陳氏曰太常博士王哲撰至和間入館閣目有通<lb/>
　　義十二卷未見<lb/>
左氏觧一卷<lb/>
　　陳氏曰專辯左氏為六國時人其眀騐十有一事<lb/>
　　題王安石撰其實非也<lb/>
左氏邦典二卷<lb/>
　　陳氏曰唐既潜亨撰質肅之姪自號真淡翁與其<lb/>
　　子愗問答而為此書鄒道卿為之序<lb/>
<pb n="KR2m0009_WYG_183-13a"/>
左氏鼓吹一卷<lb/>
　　陳氏曰彭門吳元緒撰<lb/>
春秋後𫝊補遺共二十一卷<lb/>
　　陳氏曰陸佃撰補遺者其子宰所作也宰字元鈞<lb/>
　　游之父也<lb/>
春秋通訓五禮例宗共二十六卷<lb/>
　　陳氏曰直祕閣吳興張大亨嘉父撰其自序言少<lb/>
　　聞春秋扵趙郡和仲先生某初葢嘗作例宗論立<lb/>
<pb n="KR2m0009_WYG_183-13b"/>
　　例之大要矣先生曰此書自有妙用學者罕䏻領<lb/>
　　會多求之䋲約中廼近法家者流仔細繳繞竟亦<lb/>
　　何用惟丘眀識其用然不肯盡談㣲見端兆使學<lb/>
　　者自得之予従事斯語十有餘年始得其彷彿通<lb/>
　　訓之作所謂去例以求經略微文而視大體者也<lb/>
　　東坡一字和仲所謂趙郡和仲其東坡乎然例宗<lb/>
　　考究亦為詳洽<lb/>
胡文定春秋傳通例通㫖共三十二卷<lb/>
<pb n="KR2m0009_WYG_183-14a"/>
　　鼂氏曰皇朝胡安國被㫖撰安國師程頥其𫝊春<lb/>
　　秋事按左氏義取公糓之精者採孟子荘周董仲<lb/>
　　舒王通邵堯夫程眀道張横渠程正叔之説以潤<lb/>
　　色之其序略曰近世推隆王氏新說按為國是獨<lb/>
　　扵春秋貢舉不以取士庠序不以設官經筵不以<lb/>
　　進讀斷國論者無以折衷天下不知所適人欲日<lb/>
　　長天理日銷其效使夷狄亂華莫之遏也<lb/>
　　陳氏曰紹興中經筵所進大綱夲孟子而微㫖多<lb/>
<pb n="KR2m0009_WYG_183-14b"/>
　　以程氏之說為據近世學春秋者皆宗之通㫖者<lb/>
　　所與其徒問答及其他議論條例凡二百餘章其<lb/>
　　子寧輯為一書<lb/>
　中興史志曰安國書與孫覺合者十六七<lb/>
　　朱子語録曰胡文定春秋非不好却不合這件事<lb/>
　　聖人意是如何下字那件事聖人意又如何下字<lb/>
　　要知聖人只是直筆據見在而書豈有許多忉怛<lb/>
　　胡春秋傳有牽强處然議論有開合精神<lb/>
<pb n="KR2m0009_WYG_183-15a"/>
春秋指南十卷<lb/>
　　鼂氏曰吳園先生張根知常撰以征伐會盟年經<lb/>
　　而國緯汪藻為之序<lb/>
　　陳氏曰專以編年旁通該括諸國之事如指掌又<lb/>
　　為解例亦用旁通法其他辯疑雜論諸篇略要義<lb/>
　　多所發眀<lb/>
春秋新傳十一卷<lb/>
　　鼂氏曰皇朝余安行撰采三𫝊及孫復四家書參<lb/>
<pb n="KR2m0009_WYG_183-15b"/>
　　以己意為之<lb/>
四家春秋集解二十五卷<lb/>
　　鼂氏曰或人集皇朝師協石季長王棐景先之觧<lb/>
　　為一通具載夲文<lb/>
春秋機括一卷<lb/>
　　鼂氏曰皇朝沈括存中撰春秋譜也<lb/>
石林春秋𫝊春秋考春秋讞共七十二卷<lb/>
　　陳氏曰葉夢得撰各有序其序讞曰以春秋為用<lb/>
<pb n="KR2m0009_WYG_183-16a"/>
　　法之君而已聼之有不盡其辭則欺民有不盡其<lb/>
　　法則欺君凡啖趙論三家之失為辯疑劉氏廣啖<lb/>
　　趙之遺為權衡合二書正其差誤而補其疎略目<lb/>
　　之曰讞其序考曰君子不難扵攻人之失而難扵<lb/>
　　正己之是必有得也乃可知其失必有是也乃可<lb/>
　　斥其非自是讞推之知吾之所正為不妄也而後<lb/>
　　可以觀吾考自其考推之知吾之所擇為不誣也<lb/>
　　而後可以觀吾𫝊其序𫝊曰左氏𫝊事不𫝊義是<lb/>
<pb n="KR2m0009_WYG_183-16b"/>
　　以詳扵史而事未必實以其不知經也公糓𫝊義<lb/>
　　不𫝊事是以詳扵經而義未必當以其不知史也<lb/>
　　乃酌三家求史與經不得扵事則考扵義不得扵<lb/>
　　義則考扵事更相發眀以作𫝊其為書辯訂考究<lb/>
　　無不精詳然其取何休之說以十二公為法天之<lb/>
　　大數則所未可曉也<lb/>
春秋經觧夲例例要共十七卷<lb/>
　　陳氏曰涪陵崔子方彦直撰紹聖中罷春秋取士<lb/>
<pb n="KR2m0009_WYG_183-17a"/>
　　子方三上書乞復之不報遂不應進士舉黄山谷<lb/>
　　稱曰六合有佳士曰崔彦直其人不游諸公然則<lb/>
　　賢而有守可知矣其學辯三𫝊之是非而專以日<lb/>
　　月為例則正蹈其失而不悟也<lb/>
春秋本㫖二十卷<lb/>
　　陳氏曰知饒州丹陽洪興祖慶善撰其序言三代<lb/>
　　各立一王之法其末皆有弊春秋經世之大法通<lb/>
　　萬世而無弊又言春秋夲無例學者因行事之跡<lb/>
<pb n="KR2m0009_WYG_183-17b"/>
　　以為例猶天夲無度歴者即周天之數以為度又<lb/>
　　言屬辭比事春秋教也學者獨求扵義則其失迂<lb/>
　　而鑿獨求扵例則其失拘而淺若此類多先儒所<lb/>
　　未發其解經義精而通矣興祖嘗為程瑀作論語<lb/>
　　觧序忤秦檜貶昭州以死<lb/>
春秋正辭通例共三十五卷<lb/>
　　陳氏曰知盱眙軍東平畢良史少董撰良史為東<lb/>
　　亰留守屬官東亰再䧟留敵中三年著此書已而<lb/>
<pb n="KR2m0009_WYG_183-18a"/>
　　得歸表上之<lb/>
息齋春秋集注十四卷<lb/>
　　陳氏曰禮部侍郎鄞髙閌抑崇撰其學專夲程氏<lb/>
　　序文可見<lb/>
夾漈春秋傳春秋考地名共十四卷<lb/>
　　其通志中自述曰按春秋之經則魯史記也初無<lb/>
　　同異之文亦無彼此之說良由三家所𫝊之書有<lb/>
　　異同故是非従此起臣作春秋考所以是正經文<lb/>
<pb n="KR2m0009_WYG_183-18b"/>
　　以凡有異同者皆是訛誤古者簡編艱繁學者希<lb/>
　　見親書惟以口相授左氏世為楚史親見官書其<lb/>
　　訛差少然有所訛従文起公糓漢之經生惟是口<lb/>
　　𫝊其訛差多然有所訛従音起以此辯之了無滯<lb/>
　　疑又有春秋傳十二卷以眀經之㫖備見周之憲<lb/>
　　章<lb/>
　　陳氏曰其學大抵工扵考究而義理多迂僻<lb/>
春秋經解指要共十四卷<lb/>
<pb n="KR2m0009_WYG_183-19a"/>
　　陳氏曰知常州永嘉薛季宣士龍撰指要列譜例<lb/>
　　扵前其序專言諸侯無史天子有外史掌四方之<lb/>
　　志而職扵周之太史隐之時更周歴而為魯史季<lb/>
　　宣博學通儒不事科舉陳止齋師事之季宣死當<lb/>
　　乾道九年年四十其為此書實紹興三十二年葢<lb/>
　　甫二十歳云<lb/>
　　朱子語録曰薛常州觧春秋不知如何率意如此<lb/>
　　只是㡬日成此文字如何說諸侯無史内則尚有<lb/>
<pb n="KR2m0009_WYG_183-19b"/>
　　閭史又如趙盾崔杼事皆史臣所書<lb/>
春秋集傳十五卷<lb/>
　　陳氏曰監察御史王葆彦光撰朱新仲為作序葆<lb/>
　　周益公之婦翁也其說多用胡氏<lb/>
春秋集觧十二卷<lb/>
　　陳氏曰吕夲中撰自三𫝊而下集諸家之說各記<lb/>
　　其名氏然不過陸氏及兩孫氏兩劉氏蘇氏程氏<lb/>
　　計崧老胡文定數家而已大略如杜諤會義而所<lb/>
<pb n="KR2m0009_WYG_183-20a"/>
　　擇頗精却無自已議論<lb/>
　　朱子語録曰吕居仁春秋亦甚眀白正如某詩𫝊<lb/>
　　相似<lb/>
左傳類編六卷<lb/>
　　陳氏曰吕祖謙撰分類外内傳事實制度論議凡<lb/>
　　十九門首有綱領數則兼採他書<lb/>
左氏博議二十卷<lb/>
　　陳氏曰吕祖謙撰方授徒時所作自序曰春秋經<lb/>
<pb n="KR2m0009_WYG_183-20b"/>
　　㫖不敢僣議而枝辭贅喻則舉子所以資課試也<lb/>
左氏說三十卷<lb/>
　　陳氏曰吕祖謙撰扵左氏一書多有發眀而不為<lb/>
　　文似一時講説門人所抄<lb/>
　　朱子語録曰東萊有左氏說亦好是人記録他言<lb/>
　　語<lb/>
左氏國紀<lb/>
　　徐得之撰止齋陳氏序曰自荀恱袁宏以兩漢事<lb/>
<pb n="KR2m0009_WYG_183-21a"/>
　　編年為書謂之左氏體葢不知左氏扵是始矣昔<lb/>
　　夫子作春秋博極天下之史矣諸不在撥亂世反<lb/>
　　之正之科則不録也左氏獨有見扵經故采史記<lb/>
　　次第之某國事若干某事書某事不書以發眀聖<lb/>
　　人筆削之㫖云爾非直編年為一書也古者事言<lb/>
　　各有史凡朝廷號令與其君臣相告語為一書今<lb/>
　　書是已被之弦歌謂之樂章為一書今詩是也有<lb/>
　　司藏焉而官府都鄙邦國習行之為一書今儀禮<lb/>
<pb n="KR2m0009_WYG_183-21b"/>
　　若周官之六典是已自天子至大夫士民族𫝊序<lb/>
　　為一書若所謂帝繋世夲是已而他星卜醫祝皆<lb/>
　　各為書至編年則必叙事如春秋三代而上僅可<lb/>
　　見者周譜他往往見野史竹書穆天子𫝊之類自<lb/>
　　夫子始以編年作經其筆削嚴矣左氏亦始合事<lb/>
　　言二史與諸書之體依經以作𫝊附著年月下茍<lb/>
　　不可以發眀筆削之指則亦不録也葢其辭足以<lb/>
　　𫝊逺而無與扵經誼則别為國語至夫子所見書<lb/>
<pb n="KR2m0009_WYG_183-22a"/>
　　左氏有不盡見又闕不敢為𫝊唯謹如此後作者<lb/>
　　顧以為一家史體而讀左氏者寖失其意見謂不<lb/>
　　釋經是書之在亡㡬無損益扵春秋故曰袁荀二<lb/>
　　子為之也由是言之徐子所為左氏國紀曷可少<lb/>
　　哉余讀國紀周平桓之際王室嘗有事扵四方其<lb/>
　　大若置曲沃伯為侯詩人羙焉而經不著師行非<lb/>
　　一役亦與王風刺詩合而特書伐鄭一事王子頺<lb/>
　　之禍視帶為甚襄書而恵不書也學者誠得國紀<lb/>
<pb n="KR2m0009_WYG_183-22b"/>
　　伏而讀之因其類居而稽之經某國事若干某事<lb/>
　　書某事不書較然眀矣扵是致疑疑而思思則有<lb/>
　　得矣徐子殆有功扵左氏者也余苦不多見書然<lb/>
　　嘗見唐<graphic n="KR3098" url="https://raw.githubusercontent.com/kanripo/KR-Gaiji/master/images/KR3098.png" mimeType="image/png"/>左氏史與國紀略同而無所論斷今國<lb/>
　　紀有所論斷矣余故不復賛而道其有功扵左氏<lb/>
　　者為之序<lb/>
春秋比事二十卷<lb/>
　　陳同甫序之曰春秋繼四代而作者也聖人經世<lb/>
<pb n="KR2m0009_WYG_183-23a"/>
　　之志寓扵屬辭比事之間而讀書者每患其難通<lb/>
　　其善讀則曰以𫝊考經之事迹以經考𫝊之真偽<lb/>
　　如此則經果不可以無𫝊矣游夏之徒胡為而不<lb/>
　　能措一辭也余嘗欲即經以類次其事之始末考<lb/>
　　其事以論其時庶㡬抱遺經以見聖人之志客有<lb/>
　　遺余以春秋總論者曰是習春秋者之祕書也余<lb/>
　　讀之灑然有當扵余心雖其論未能一一中的而<lb/>
　　即經類事以見其始末使聖人之志可以捨𫝊而<lb/>
<pb n="KR2m0009_WYG_183-23b"/>
　　獨考此其為志亦大矣惜其為此書之勤而卒不<lb/>
　　見其名也或曰是沈文伯之所為也文伯名棐湖<lb/>
　　州人常為婺之校官因為易其名曰春秋比事鋟<lb/>
　　諸木以與同志者共之<lb/>
　　陳氏曰按湖州有沈文伯名長卿號審齋居仁為<lb/>
　　常州倅忤秦檜貶化州不名棐也不知同甫何以<lb/>
　　云然豈别名棐而字文伯者乎然則非湖人也<lb/>
春秋經傳集觧三十三卷<lb/>
<pb n="KR2m0009_WYG_183-24a"/>
　　陳氏曰林栗撰其學專主左氏而黜二𫝊故為左<lb/>
　　氏傳觧表上之<lb/>
止齋春秋後𫝊左氏章指共四十二卷<lb/>
　　陳氏曰陳傅良撰樓參政鑰為之序大略謂左氏<lb/>
　　存其所不書以實其所書公羊糓梁以其所書推<lb/>
　　見其所不書而左氏實録矣此章指之所以作也<lb/>
　　若其他發明多新說序文略見之<lb/>
徐潮州春秋觧十二卷<lb/>
<pb n="KR2m0009_WYG_183-24b"/>
　　知潮州徐某徳操撰水心序略曰箋𫝊之學惟春<lb/>
　　秋為難工經理也史事也春秋名經而實史也專<lb/>
　　扵經則理虚而無證專扵史則事礙而不通所以<lb/>
　　難也年時閏朔禘郊廟制理之綱條不專扵史也<lb/>
　　濟西河曲丘甲田賦事之枝葉不專扵經也薛伯<lb/>
　　卒經無預然杞滕邾莒之興廢固眀也詭諸卒史<lb/>
　　無預然戊寅甲子之先後固察也觀潮州此類皆<lb/>
　　卓信眀而篤矣至扵授霸者之權彼與此奪録夷<lb/>
<pb n="KR2m0009_WYG_183-25a"/>
　　狄之變先略後詳諸侯羣誅大夫衆貶凡春秋始<lb/>
　　終統紀所繋自公糓以来畫為義例名分字别族<lb/>
　　貴人㣲其能夲末相顧隐顯協中如潮州殆鮮焉<lb/>
　　然則理之熟故經而非虚事之類故史而非礙歟<lb/>
　　古人以教其國而使人知深扵是書者歟雖然詩<lb/>
　　書禮所以紀堯舜三代之盛而春秋衰世之竭澤<lb/>
　　也示不冺絶而已或者遂謂一事一義皆聖人之<lb/>
　　用則余未敢従也<lb/>
<pb n="KR2m0009_WYG_183-25b"/>
春秋經辯十卷<lb/>
　　陳氏曰廬陵蕭楚子荆撰紹聖中貢禮部不第蔡<lb/>
　　亰用事與其徒馮澥書言蔡將為宋王莽誓不復<lb/>
　　仕死建炎中自號三顧隐客門人諡為清節先生<lb/>
　　胡邦衡師事之以春秋登甲科歸拜床下楚告之<lb/>
　　曰學者非但拾一第身可殺學不可辱毋禍吾春<lb/>
　　秋乃佳邦衡誌其墓<lb/>
春秋集善十一卷<lb/>
<pb n="KR2m0009_WYG_183-26a"/>
　　陳氏曰端眀殿學士廬陵胡銓邦衡撰銓既事蕭<lb/>
　　楚為春秋學復學扵胡文定公安國南遷後作此<lb/>
　　書張魏公為之序<lb/>
春秋考異四卷<lb/>
　　陳氏曰不著名氏録三𫝊經文之異者<lb/>
春秋類事始末五卷<lb/>
　　陳氏曰朝請大夫吳興章冲茂深撰子厚之曾孫<lb/>
　　葉少藴之壻<lb/>
<pb n="KR2m0009_WYG_183-26b"/>
左氏發揮六卷<lb/>
　　陳氏曰臨川吳曾虎臣撰取左氏所載事時為之<lb/>
　　論若史評之類<lb/>
春秋直音三卷<lb/>
　　陳氏曰徳清丞方淑智善撰劉給事一止為作序<lb/>
　　以學者或不通音切故扵每字切脚之下直注其<lb/>
　　音葢古文未有反切為音訓者皆如此服䖍如淳<lb/>
　　文頴軰於漢書音義可見<lb/>
<pb n="KR2m0009_WYG_183-27a"/>
左傳約説百論共二卷<lb/>
　　陳氏曰奉議郎新昌石朝英撰又有王道辯一書<lb/>
　　未板行僅存其書扵此篇之末其為説平平無甚<lb/>
　　髙論<lb/>
左氏紀𫝊五十卷<lb/>
　　巽巖李氏曰不著撰人名氏取丘眀所著二書用<lb/>
　　司馬遷史記法君臣各為紀𫝊凡欲觀某國之治<lb/>
　　亂某人之臧否其行事夲末畢陳扵前不復錯見<lb/>
<pb n="KR2m0009_WYG_183-27b"/>
　　旁出可省繙閱之勤或事同而辭異者皆兩存之<lb/>
　　又因以得文章繁簡之度雖編削附離尚多不滿<lb/>
　　人意然亦可謂有其志矣獨所叙世族譜繋既與<lb/>
　　釋例不同又非史遷所記質諸世夲亦不合也疑<lb/>
　　撰者别據他書今姑仍其舊以俟考求<lb/>
　　又題後在陵陽觀沈存中自誌乃知此書存中所<lb/>
　　著存中喜述作而此書終不滿人意史法信未易<lb/>
　　云<lb/>
<pb n="KR2m0009_WYG_183-28a"/>
春秋分記九十卷<lb/>
　　陳氏曰邛州教授眉山程公說伯剛撰以春秋經<lb/>
　　𫝊倣司馬遷書為年表世譜歴天文五行地理禮<lb/>
　　樂征伐官制諸書自周魯而下及諸小國夷狄皆<lb/>
　　彚次之時有所論發眀成一家之學公說積學苦<lb/>
　　志早年登科值逆曦亂憂憤以死年纔三十七兄<lb/>
　　弟三人皆以科第進中書舎人公許其季也<lb/>
春秋三𫝊分國紀事夲末<lb/>
<pb n="KR2m0009_WYG_183-28b"/>
　　夾江勾龍傅眀甫撰後溪劉氏序略曰勾龍君𫝊<lb/>
　　習詳考又分國而紀之自東周而下大國次國特<lb/>
　　出小國滅國附見不獨紀其事與其文而兼著其<lb/>
　　義凡采其說者數十家君葢嗜古尊經之士確乎<lb/>
　　其能自信者也<lb/>
春秋通說十三卷<lb/>
　　陳氏曰永嘉黄仲炎若晦撰端平中嘗進之扵朝<lb/>
春秋外傳國語二十一卷<lb/>
<pb n="KR2m0009_WYG_183-29a"/>
　崇文總目左丘眀撰吳侍中領左國史亭陵侯韋昭<lb/>
　觧昭参引鄭衆賈逵虞飜唐固<hi>二人皆吳臣</hi>合凡五家為<lb/>
　注自所發正者三百十事<lb/>
　　鼂氏曰班固藝文志有國語二十一篇隋志云二<lb/>
　　十二卷唐志云二十一卷今書篇次與漢志同葢<lb/>
　　歴代儒者析簡併篇互有損益不足疑也要之藝<lb/>
　　文志審矣陸淳謂與左傳文體不倫定非一人所<lb/>
　　為葢未必然范寗云左氏富而豔韓愈云左氏浮<lb/>
<pb n="KR2m0009_WYG_183-29b"/>
　　夸今觀此書信乎其富豔且浮夸矣非左氏而誰<lb/>
　　栁宗元稱越語尤竒峻豈特越哉自楚以下類如<lb/>
　　此<lb/>
　　巽巖李氏曰昔左丘眀將𫝊春秋乃先采集列國<lb/>
　　之史國别為語旋獵其英華作春秋傳而先所采<lb/>
　　集之語草藁具存時人共𫝊習之號曰國語殆非<lb/>
　　丘眀夲志也故其辭多枝葉不若内𫝊之簡直峻<lb/>
　　徤甚者駮雜不類如出他手葢由當時列國之史<lb/>
<pb n="KR2m0009_WYG_183-30a"/>
　　材有厚薄學有淺深故不能醇一耳不然丘眀特<lb/>
　　為此重複之書何邪先儒或謂春秋傳先成國語<lb/>
　　繼作誤矣惟夲朝司馬温公父子能識之<lb/>
　　陳氏曰自班固志言左丘眀所著至今與春秋傳<lb/>
　　並行號為外傳今考二書雖相出入而事辭或多<lb/>
　　異同文體亦不類意必非出一人之手也司馬子<lb/>
　　長云左丘失眀厥有國語又似不知所謂唐啖助<lb/>
　　亦嘗辯之<lb/>
<pb n="KR2m0009_WYG_183-30b"/>
　　朱子語録曰國語委靡繁絮真衰世之文耳是時<lb/>
　　語言議論如此宜乎周之不能振起也國語文<lb/>
　　字極困沓振作不起<lb/>
國語補音三卷<lb/>
　　陳氏曰丞相安陸宋庠公序撰以先儒未有為國<lb/>
　　語音者近世𫝊舊音一卷不著撰人名氏葢唐人<lb/>
　　也簡陋不足名書因而廣之悉以陸徳眀釋文為<lb/>
　　主陸所不載則附益之<lb/>
<pb n="KR2m0009_WYG_183-31a"/>
非國語二卷<lb/>
　　鼂氏曰唐桺宗元子厚撰序云左氏國語其文深<lb/>
　　閎傑異而其説多誣滛懼學者溺其文采而淪扵<lb/>
　　是非夲諸理作非國語上卷三十一篇下卷三十<lb/>
　　六篇<lb/>
左傳國語類編二卷<lb/>
　　陳氏曰吕祖謙撰與左傳類編略同但不載綱領<lb/>
　　止有十六門又分𫝊與國語為二<lb/>
<pb n="KR2m0009_WYG_183-31b"/>
汲冡師春一卷<lb/>
　　陳氏曰晉汲郡魏安釐王冡所得古簡杜預得其<lb/>
　　紀年知其魏國史記以考證春秋别有一卷純集<lb/>
　　疏左氏傳卜筮事上下次第及其文義皆與左傳<lb/>
　　同名曰師春似是抄集者人名也今此書首叙周<lb/>
　　及諸國世系又論分野律吕為圖又雜録諡法卦<lb/>
　　變與杜預所言純集卜筮者不同似非當時夲書<lb/>
　　也<lb/>
<pb n="KR2m0009_WYG_183-32a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0009_WYG_183-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文獻通考卷一百八十三<lb/>
</p>
<p>
</p>
  </div>
</body>
</text>
</TEI>
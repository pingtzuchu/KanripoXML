<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷一百九十五</head> <lb/>
    <p>
<pb n="KR2m0009_WYG_195-1a"/>
欽定四庫全書<lb/>
　文獻通考卷一百九十五<lb/>
　　鄱　陽　馬　端　臨　貴　與　著<lb/>
　經籍考二十二<lb/>
　　史<hi>雜史各門總</hi>　<hi>雜史</hi>
　隋經籍志曰自秦廢去古文篇籍遺散漢初得戰國<lb/>
　䇿葢戰國遊士記其䇿謀其後陸賈作椘漢春秋以<lb/>
　述誅鋤秦項之事又有越絶相承以為子貢所作後<lb/>
<pb n="KR2m0009_WYG_195-1b"/>
　漢趙曄又為吳越春秋其屬辭比事皆不與春秋史<lb/>
　記漢書相似葢率爾而作非史䇿之正也靈獻之世<lb/>
　天下大亂史官失其常守博逹之士愍其廢絶各記<lb/>
　聞見以備遺亡是後羣才景慕作者甚衆又自後漢<lb/>
　以來學者多抄撮舊史自為一書或起自人皇或斷<lb/>
　之近代亦各其志而體制不經又有委巷之說迂怪<lb/>
　妄誕真虚莫測然其大抵皆帝王之事通人君子必<lb/>
　博采廣覧以酌其要故備而存之謂之雜史<lb/>
<pb n="KR2m0009_WYG_195-2a"/>
　宋三朝志曰雜史者正史編年之外别為一家體制<lb/>
　不純事多異聞言或過實然藉以質正疑謬補緝闕<lb/>
　遺後之為史者有以取資如司馬遷采戰國䇿楚漢<lb/>
　春秋不為無益也<lb/>
隋志七十二部九百七十一卷<hi>通計亡書七十三部九百三十九卷</hi>
唐志雜史八十八家一百七部一千八百二十八卷<hi>失姓</hi>
<hi>名八家元行中以下不著録六十八家八百六十一卷</hi>
宋三朝志雜史九十一部九百六十八卷<lb/>
<pb n="KR2m0009_WYG_195-2b"/>
宋兩朝志三十一部六百三十卷<lb/>
宋四朝志二十四部一千七十三卷<hi>内唐武宗實録以下六部入實録門</hi>
<hi>不重具</hi>
宋中興志别史三十一家三十六部一千三十四卷<lb/>
　　右雜史<lb/>
　隋經籍志曰古之史官必廣其所記非獨人君之舉<lb/>
　周官外史掌四方之志則詩侯史記兼而有之春秋<lb/>
　傳曰虢仲虢叔王季之穆勲在王室藏於盟府臧紇<lb/>
<pb n="KR2m0009_WYG_195-3a"/>
　之叛季孫命太史召掌惡臣而盟之周官司寇凡大<lb/>
　盟約涖其盟書登於天府太史内史司㑹六官皆受<lb/>
　其貳而藏之是則王者誅賞具録其事昭告神明百<lb/>
　官史臣皆藏其書故自公卿諸侯至於羣士善惡之<lb/>
　迹畢集史職而又閭胥之政凡聚衆庶書其敬敏任<lb/>
　恤者族師每月書其孝弟睦婣有學者黨正歲書其<lb/>
　徳行道藝者而入之於鄉大夫鄉大夫三年大比考<lb/>
　其徳行道藝舉其賢者能者而獻其書王再拜受之<lb/>
<pb n="KR2m0009_WYG_195-3b"/>
　登於天府内史貳之是以窮居側陋之士言行必逹<lb/>
　皆有史傳自史官曠絶其道廢壊漢初始有丹書之<lb/>
　約白馬之盟武帝從董仲舒之言始舉賢良文學天<lb/>
　下計書先上太史善惡之事靡不畢集司馬遷班固<lb/>
　撰而成之股肱輔弼之臣扶義俶儻之士皆有記録<lb/>
　而操行髙潔不渉於世者史記獨傳夷齊漢書但述<lb/>
　楊王孫之儔其餘皆略而不說又漢時阮倉作列仙<lb/>
　圖劉向典校經籍始作列仙列士列女之傳皆因其<lb/>
<pb n="KR2m0009_WYG_195-4a"/>
　志尚率爾而作不在正史後漢光武始詔南陽撰作<lb/>
　風俗故沛三輔有耆舊節士之序魯廬江有名徳先<lb/>
　賢之贊郡國之書由是而作魏文帝又作列異以序<lb/>
　鬼神奇怪之事嵇康作髙士傳以叙聖賢之風因其<lb/>
　事類相繼而作者甚衆名目轉廣而又雜以虛誕怪<lb/>
　妄之說推其本原葢亦史官之末事也載筆之士刪<lb/>
　采其要焉魯沛三輔序贊並亡後之作者亦多零失<lb/>
　今取其見存部而類之謂之雜傳<lb/>
<pb n="KR2m0009_WYG_195-4b"/>
　宋三朝藝文志曰傳記之作葢史筆之所不及者方<lb/>
　聞之士得以紀述而為勸戒<lb/>
　隋志曰雜傳唐志曰雜傳類有先賢耆舊孝友忠節<lb/>
　列藩良吏髙逸科録家傳文士僊靈髙僧鬼神列女<lb/>
　之别今總為傳記事渉道釋者各具於其事<lb/>
　宋兩朝藝文志曰傳記之作近世尤盛其為家者亦<lb/>
　多可稱采獲削槀為史所傳然根據膚淺好尚偏駮<lb/>
　滯泥一隅寡通方之用至孫冲胡訥收摭益細而通<lb/>
<pb n="KR2m0009_WYG_195-5a"/>
　之於小說<lb/>
　　按雜史雜傳皆野史之流出於正史之外者葢雜<lb/>
　　史紀志編年之屬也所紀者一代或一時之事雜<lb/>
　　傳者列傳之屬也所紀者一人之事然固有名為<lb/>
　　一人之事而實闗係一代一時之事者又有参錯<lb/>
　　互見者前史多以雜史第四雜傳第八相去懸隔<lb/>
　　難以参照今以二類相附近庶便檢討云<lb/>
隋志二百一十七部一千二百八十六卷<lb/>
<pb n="KR2m0009_WYG_195-5b"/>
唐志一百二十五家一百四十六部一千六百五十六<lb/>
卷<lb/>
宋三朝志一百三十九部四百三十七卷<lb/>
宋兩朝志一十六部八十一卷<lb/>
宋四朝志五十三部五百二十二卷<lb/>
宋中興志三百一十三家三百三十九部一千三百七<lb/>
十九卷<lb/>
　　右雜傳<lb/>
<pb n="KR2m0009_WYG_195-6a"/>
　隋經籍志曰自永嘉之亂皇綱失馭九州君長據有<lb/>
　中原者甚衆而當時臣子亦各記録後魏克平諸國<lb/>
　據有嵩華始命司徒崔浩博采舊聞綴述國史諸國<lb/>
　記注盡集祕閣爾朱之亂並皆散亡今舉其見在謂<lb/>
　之覇史<lb/>
隋志三十七部三百三十五卷<lb/>
唐志一十七家二十七部五百四十二卷<lb/>
宋三朝志二十七部三百七十二卷<lb/>
<pb n="KR2m0009_WYG_195-6b"/>
宋兩朝志五部五十四卷<lb/>
宋中興志四十家四十三部四百三十七卷<lb/>
　　夾漈鄭氏曰古今編書所不能分者五一曰傳記<lb/>
　　二曰雜家三曰小說四曰雜史五曰故事凡此五<lb/>
　　類之書足相紊亂又如文史與詩話亦能相濫編<lb/>
　　書之家多是茍且有見名不見書者有看前不看<lb/>
　　後者尉繚子兵書也班固以為諸子類寘於雜家<lb/>
　　此之謂見名不見書隋唐因之至崇文目始入兵<lb/>
<pb n="KR2m0009_WYG_195-7a"/>
　　書類顔師古作刋謬正俗乃雜記經史惟第一篇<lb/>
　　說論語而崇文目以為論語類此之謂看前不看<lb/>
　　後應知崇文所釋不看全書多只看帙前數行率<lb/>
　　意以釋之耳按刋謬正俗當入經解類<lb/>
　　按夾漈言古今編書所不能分者五可以訂歴代<lb/>
　　藝文志之失所謂見名不見書看前不看後者尤<lb/>
　　足以究其所失之源然愚嘗考之經録猶無此患<lb/>
　　而莫謬亂於史葢有實故事而以為雜史者實雜<lb/>
<pb n="KR2m0009_WYG_195-7b"/>
　　史而以為小說者又有隋志以為故事唐志以為<lb/>
　　傳志宋志以為雜史者若一一考訂改而正之則<lb/>
　　既不欲以臆見改前史之舊文且所録諸書葢有<lb/>
　　前史僅存其名晚學實未嘗見其書者則亦無由<lb/>
　　知其編類之得失是以姑仍其舊而於所録先儒<lb/>
　　議論諸書本末則必詳加考訂俾以類相從而不<lb/>
　　盡仍前史之舊云<lb/>
　　右覇史偽史<lb/>
<pb n="KR2m0009_WYG_195-8a"/>
　　隋唐志史部皆附在雜史宋志方别立史抄門<lb/>
宋三朝志二十六部六百一十二卷<lb/>
宋兩朝志四部一百三十八卷<lb/>
宋四朝志三部三十三卷<lb/>
宋中興志四十家四十六部六百八十一卷<lb/>
　　右史抄<lb/>
汲冢周書十卷<lb/>
　　鼂氏曰晉太康中汲郡與穆天子傳同得晉孔鼂<lb/>
<pb n="KR2m0009_WYG_195-8b"/>
　　注葢孔子刪采之餘凡七十篇古者天子諸侯皆<lb/>
　　有史官惟書法信實者行於世秦漢罷黜封建獨<lb/>
　　天子之史存然史官或怯而阿世貪而曲筆虚美<lb/>
　　隠惡不足考信則儒學處士必私有記述以伸其<lb/>
　　志將來頼之以證史官之失其宏益大矣以司馬<lb/>
　　遷之博聞猶采數家之言以成其言况其下者乎<lb/>
　　亦有聞見單淺記録失實胸臆偏私褒貶弗公以<lb/>
　　誤後世者在觀者慎擇之而已矣<lb/>
<pb n="KR2m0009_WYG_195-9a"/>
　　陳氏曰晋太康汲郡發魏安釐王冢所得竹簡書<lb/>
　　此其一也凡七十篇叙一篇在其末今京口刋本<lb/>
　　以叙散在諸篇葢以倣孔安國尚書相傳以為孔<lb/>
　　子刪書所餘者未必然也文體與古文不類似戰<lb/>
　　國後人放傚為之者<lb/>
　　巽岩李氏曰隋唐經籍藝文志皆稱此書得之晋<lb/>
　　太康中汲郡魏安釐王冢孔鼂注解或稱十卷或<lb/>
　　八卷大抵不殊按此則晉以前初未有此也然劉<lb/>
<pb n="KR2m0009_WYG_195-9b"/>
　　向班固所録並著周書七十一篇且謂孔子刪削<lb/>
　　之餘而司馬遷記武王克殷事葢與此合豈西漢<lb/>
　　世已得入中祕其後稍隠學者不道及盗發冢乃<lb/>
　　幸復出邪篇目比漢但闕一耳必班劉司馬所見<lb/>
　　者也繫之汲冢失其本矣書多駮辭宜孔子所不<lb/>
　　取抑戰國處士私相綴緝託周為名孔子亦未必<lb/>
　　見章句或脫爛難讀更須考求别加是正云<lb/>
　　容齋洪氏随筆曰周書今七十篇殊與尚書體不<lb/>
<pb n="KR2m0009_WYG_195-10a"/>
　　相類所載事物亦多過實其克商解云武王先入<lb/>
　　適紂所在射之三發而後下車擊之以輕吕<hi>劍名</hi>斬<lb/>
　　之以黄鉞縣諸大白商二女既縊又射之三發擊<lb/>
　　之以輕吕斬之以元鉞縣諸小白越六日朝至於<lb/>
　　周以三首先馘入燎於周廟又用紂於南郊夫武<lb/>
　　王之伐紂應天順人不過殺之而已紂既死何至<lb/>
　　梟戮俘馘且用之以祭乎其必不然者也又言武<lb/>
　　王狩事尤為淫侈至於擒虎二十有二猫二麋五<lb/>
<pb n="KR2m0009_WYG_195-10b"/>
　　千二百三十五犀十有三氂七百二十有一熊百<lb/>
　　五十一羆百十八豕三百五十有二狢十有八麂<lb/>
　　十有六麝五十鹿三千五百有二遂征四方凡憝<lb/>
　　國九十有九國馘磨億有十萬七千七百七十有<lb/>
　　九其多如是雖注家亦云武王以不殺為仁無緣<lb/>
　　所馘如此葢大言也王㑹篇皆大㑹諸侯及四夷<lb/>
　　事云唐叔荀叔周公在左太公在右堂下之右唐<lb/>
　　公虞公南面立焉堂下之左商公夏公立焉四公<lb/>
<pb n="KR2m0009_WYG_195-11a"/>
　　者堯舜禹湯後商夏即把宋也又言俘商寳玉億<lb/>
　　有百萬所紀四夷國名頗古奧畜獸亦竒崛以肅<lb/>
　　慎為稷慎獩人為穢人樂浪之夷為良夷姑蔑為<lb/>
　　姑妹東甌為且甌渠搜為渠叟髙句麗為髙夷所<lb/>
　　叙穢人前兒若彌猴立行聲似小兒良夷在子<hi>獸名</hi>
　　鼈身人首脂其腹炙之藿則鳴揚州禺禺魚人鹿<lb/>
　　青邱狐九尾東南夷曰氐乘黄乗黄者似騏背有<lb/>
　　兩角東越海蛤海陽盈車大蟹西南戎曰央林以<lb/>
<pb n="KR2m0009_WYG_195-11b"/>
　　酋耳酋耳者身若虎豹渠叟以䶂犬䶂犬者露犬<lb/>
　　也能飛食虎豹區陽戎以鼈封鼈封者若彘前後<lb/>
　　有首蜀人以文翰文翰者若臯雞康民以稃苡其<lb/>
　　實如李食之宜子北狄州縻費費其形人身枝踵<lb/>
　　自笑笑則上唇翕其目食人都郭<hi>亦北狄</hi>生生若黄<lb/>
　　狗人面能言奇幹<hi>亦北狄</hi>善芳頭若雄雞佩之令人<lb/>
　　不眯正東髙夷嗛羊嗛羊者羊而四角西方之戎<lb/>
　　曰獨鹿卭卭距虚犬戎文馬而赤鬣縞身目若黄<lb/>
<pb n="KR2m0009_WYG_195-12a"/>
　　金名古皇之乘白州比閭比閭者其華若羽以其<lb/>
　　木為車終行不敗篇末引伊尹朝獻商書云湯問<lb/>
　　伊尹使為四方獻令伊尹請令正東以魚皮之鞞<lb/>
　　鰂醬蛟瞂利劍正南以珠璣瑇瑁象齒文犀正西<lb/>
　　以丹青白旄江歴<hi>珠名</hi>龍角正北以槖駝騊駼駃騠<lb/>
　　良弓為獻湯曰善凡此皆無所質信姑録之以貽<lb/>
　　博雅者唐太宗時逺方諸國來朝貢者甚衆服裝<lb/>
　　詭異顔師古請圖以示後作王㑹圖葢取諸此漢<lb/>
<pb n="KR2m0009_WYG_195-12b"/>
　　書所引天予不取反受其咎毋為權首將受其咎<lb/>
　　以為逸周書此亦無之然則非全書也<lb/>
　　後村劉氏曰汲冢書十卷七十篇與藝文志周書<lb/>
　　七十一篇合但少一篇鼂子止謂其記録失實李<lb/>
　　仁父謂書多駮詞按中間所載武王征四方馘億<lb/>
　　有十萬七千七百七十有九俘三億萬二百三十<lb/>
　　暴於秦皇漢武矣狩擒虎二十有二<hi>云云見前段</hi>紂囿<lb/>
　　雖大安得熊羆如是其衆又謂俘商寳玉億有百<lb/>
<pb n="KR2m0009_WYG_195-13a"/>
　　萬皆荒唐誇誕不近人情非止於駮而已百篇聖<lb/>
　　筆所定孟子猶疑漂杵之語前軰云吾欲忘言觀<lb/>
　　道妙六經俱不是全書况汲冢之類乎<lb/>
吳越春秋十二卷<lb/>
　　鼂氏曰後漢趙曄撰吳起太伯盡夫差越起無餘<lb/>
　　盡勾踐内吳外越本末咸備<lb/>
吳越春秋傳十卷<lb/>
　崇文總目唐皇甫遵注初趙曄為吳越春秋十二卷<lb/>
<pb n="KR2m0009_WYG_195-13b"/>
　其後有楊方者以曄所撰為煩又刋削之為五卷遵<lb/>
　乃合二家之書考定而注之<lb/>
越絶書十五卷<lb/>
　崇文總目子貢撰或曰子胥舊有内紀八外傳十七<lb/>
　今文題闕舛載二十篇又載春申君疑後人竄定世<lb/>
　或傳二十篇者非是<lb/>
　　陳氏曰無撰人名氏相傳以為子貢者非也其書<lb/>
　　雜記吳越事下及秦漢直至建武二十八年葢戰<lb/>
<pb n="KR2m0009_WYG_195-14a"/>
　　國後人所為而漢人又附益之耳越絶之義曰聖<lb/>
　　人發一隅辨士宣其辭聖文絶於彼辯士絶於此<lb/>
　　故曰越絶雖則云然終未可曉也<lb/>
西京雜記二卷<hi>一作六卷</hi>
　　鼂氏曰晋葛洪撰初序言洪家有劉子駿漢書百<lb/>
　　卷乃當時欲撰史録事而未得締思無前後之次<lb/>
　　雜記而已後學者始甲乙之終癸為十卷以其書<lb/>
　　校班史殆全取劉書耳所餘二萬言乃抄撮之析<lb/>
<pb n="KR2m0009_WYG_195-14b"/>
　　二篇以禆漢書之闕猶存甲乙裒次江左人或以<lb/>
　　為吳均依託為之<lb/>
　　陳氏曰卷末言洪家有劉子駿書百卷先父傳之<lb/>
　　歆欲撰漢書雜録漢事未及而亡試以此記考校<lb/>
　　班固所作殆是全取劉書有少異同耳固所遺不<lb/>
　　過二萬餘言今抄出為二卷以禆漢書之闕所謂<lb/>
　　先父者歆之於向也而館閣書目以為洪父傳之<lb/>
　　非是唐藝文志亦只二卷今六卷者後人分之也<lb/>
<pb n="KR2m0009_WYG_195-15a"/>
　　按洪博聞深學江左絶倫著書幾五百卷本傳具<lb/>
　　載其目不聞有此書而向歆父子亦不聞其嘗作<lb/>
　　史傳於世使班固有所因述亦不應全沒不著也<lb/>
　　殆有可疑者豈惟非向歆所傳亦未必洪之作也<lb/>
東觀漢記十卷<lb/>
　　陳氏曰漢謁者僕射劉珍校書郎劉騊駼等撰初<lb/>
　　班固在顯宗朝嘗撰世祖本紀功臣列傳載記二<lb/>
　　十八篇至永初中珍騊駼等著作東觀撰集漢記<lb/>
<pb n="KR2m0009_WYG_195-15b"/>
　　其後蔡植蔡邕馬日磾等皆嘗補續唐藝文志著<lb/>
　　録者一百二十卷今所存者惟吳漢賈復耿弇寇<lb/>
　　恂馮異祭遵及景丹葢延八人列傳而已其卷第<lb/>
　　凡十而闕第七八二卷未知果當時之遺否也<lb/>
　　羅鄂州序曰願聞之上蔡任□文源曰□家舊有<lb/>
　　東觀漢記四十三卷丙子渡江亡去後得蜀本錯<lb/>
　　誤殆不可讀用祕閣本讐校刪著為八篇洎見唐<lb/>
　　諸儒所引参之以袁宏後漢紀范曄後漢書粗為<lb/>
<pb n="KR2m0009_WYG_195-16a"/>
　　全具其疑以待博洽君子按顯宗命班固為蘭臺<lb/>
　　令史遷為郎撰光武功臣平林新市公孫述事作<lb/>
　　列傳載記二十八篇永寧元年太后又詔劉珍與<lb/>
　　劉騊駼作建武以來名臣傳今此記所存皆建武<lb/>
　　事豈固及珍騊駼所述邪其文間類前漢書又傳<lb/>
　　後所題有太史官曰有序目者此班劉之所為分<lb/>
　　也然固與珍傳不載成書卷目隋書經籍志稱劉<lb/>
　　珍所撰漢記百四十三卷新舊唐書經籍藝文志<lb/>
<pb n="KR2m0009_WYG_195-16b"/>
　　皆百二十七卷吳兢所蔵與官書卷同劉知幾所<lb/>
　　有僅百十四篇本朝歐陽公嘗欲求於海外後復<lb/>
　　散亡今所存纔此耳豈不惜哉然後漢成書自劉<lb/>
　　珍謝承薛瑩司馬彪華嶠謝忱袁崧劉義慶蕭子<lb/>
　　顯凡九家唯華嶠專述漢記逮范曄總載諸家而<lb/>
　　成書亦以華嶠為主後之欲考漢記者於范氏之<lb/>
　　書猶有取焉文源之言既然願以為此書乃漢世<lb/>
　　史臣親記見聞而袁范出魏晋後以世揆之不得<lb/>
<pb n="KR2m0009_WYG_195-17a"/>
　　為比觀髙宻侯一傳而綱領見矣書雖不全當共<lb/>
　　存録因刻板於江夏郡篇中往往有唐武后時字<lb/>
　　不欲輙改<lb/>
髙氏小史一百二十卷<lb/>
　　鼂氏曰唐髙峻撰以司馬遷史至陳隋書附以唐<lb/>
　　實録纂其要分十例為六十卷後其子迥析而倍之<lb/>
　　陳氏曰葢鈔節歴代史也司馬温公嘗稱其書使<lb/>
　　學者觀之今按國史志凡一百九卷目録一卷中<lb/>
<pb n="KR2m0009_WYG_195-17b"/>
　　興書目一百二十卷止於文宗今本多十卷直至<lb/>
　　唐末峻元和中人則其書當止於徳順之間迥之<lb/>
　　所序但云分六十卷為百二十取其便易而已初<lb/>
　　未嘗有所增加也其止於文宗及唐末者殆皆後<lb/>
　　人傅益人非髙氏本書此書舊有杭本今本用厚<lb/>
　　紙裝䙡夾面寫多錯誤俟求杭本校之<lb/>
五代新說二卷<lb/>
　　鼂氏曰唐張詢古撰以梁陳北齊周隋君臣雜事<lb/>
<pb n="KR2m0009_WYG_195-18a"/>
　　分三十門纂次<lb/>
古史六十卷<lb/>
　　鼂氏曰皇朝蘇轍子由撰其序曰太史公始易編<lb/>
　　年之法為紀傳世家記五帝以來然不得聖人之<lb/>
　　意余因遷之舊始伏羲訖秦始皇為七本紀十六<lb/>
　　世家三十七列傳謂之古史追録聖賢之遺意以<lb/>
　　示後世國史譏蘇氏之學皆權謀變詐今觀此書<lb/>
　　葢不然則知子由晚節為學益精深云<lb/>
<pb n="KR2m0009_WYG_195-18b"/>
　　朱子古史餘論曰近世之言史者惟此書為近理<lb/>
　　其序言古帝王為善不為不善之意非近世論者<lb/>
　　所能及而論史遷以為淺近而不學踈略而輕信<lb/>
　　亦中其病顧其本末乃有大不相應者其曰帝王<lb/>
　　之道以無為宗萬物莫能嬰之此特以老子浮屠<lb/>
　　之意論聖人非能知聖人之所以為聖也故其為<lb/>
　　言虚空無實而中外首尾不相為用其曰管晏叔<lb/>
　　向之流皆不足以知之與孔子知之而有隐孟子<lb/>
<pb n="KR2m0009_WYG_195-19a"/>
　　知之而未盡者皆何事邪若但曰以無為宗萬物<lb/>
　　莫能嬰之而已則數子之未知也不足恨而孔孟<lb/>
　　之所知吾恐其非此之謂也此皆義理之本原而<lb/>
　　不可失者秦漢以來史冊之言近理而可觀者莫<lb/>
　　如此書而其所未合猶若此豈其學之所従入者<lb/>
　　既已未得其正而其所以講摩詠蹈者又有所未<lb/>
　　精是以雖既其文而未既其實雖聞其號而未燭<lb/>
　　厥理也<lb/>
<pb n="KR2m0009_WYG_195-19b"/>
　　蘇氏之學大抵不知義理本原之正而横邪曲直<lb/>
　　惟其意之所欲其父子兄弟平日之言如此者不<lb/>
　　可勝舉少公資稟静厚故此書於一時正見有暫<lb/>
　　明者而本原綱領終未能了若長公之志林又不<lb/>
　　逮逺矣<lb/>
　　陳氏曰其書因馬遷之舊上觀詩書下考春秋及<lb/>
　　秦漢雜録為本紀世家列傳葢漢世古文經未出<lb/>
　　戰國諸子各自著書或增損故事以自信其說遷<lb/>
<pb n="KR2m0009_WYG_195-20a"/>
　　一切信之甚者或采世俗相傳之語以易古文舊<lb/>
　　說故為此史以正之然詆遷為不學淺近則過矣<lb/>
　　雁湖李氏跋曰士固有夙懐精識自其少年便自<lb/>
　　超卓至於終身不能以易某觀黄門應制五十篇<lb/>
　　之文首論夏商周考其年甫踰冠耳而其辭已閎<lb/>
　　詣如此逮晩謫官續成古史乃系以前論止附益<lb/>
　　數言豈非理之所到初無老少之異乎<lb/>
太清記十卷<lb/>
<pb n="KR2m0009_WYG_195-20b"/>
　崇文總目梁王韶撰起太清元年盡六年初侯景破<lb/>
　建鄴韶西奔江陵士人多問城内事韶不能人人為<lb/>
　說乃䟽為一篇問者即示之元帝聞而取讀曰昔王<lb/>
　韶之為隆安記言晋末之亂離今亦可以為太清記<lb/>
　矣韶因為之然其議論皆謝之矣又韶希帝㫖撰述<lb/>
　多非實録<lb/>
魏典三十卷<lb/>
　崇文總目唐太常少卿元行冲撰起道武帝終宇文<lb/>
<pb n="KR2m0009_WYG_195-21a"/>
　革命凡三十篇孝武入關則書東魏為東帝並載兩<lb/>
　國事為凡例微用編年之法文約事詳學者宗之行<lb/>
　冲以族出於魏刻意論著引魏明帝時西栁谷瑞石<lb/>
　有牛繼馬後之象舊史謂元帝本出牛氏行冲以為<lb/>
　非因言道武名犍繼晋受命此其應也特為論載於<lb/>
　篇<lb/>
　　陳氏曰今本従莆田劉氏借録卷帙多寡不同歲<lb/>
　　月首尾不具殆類抄節似非全書<lb/>
<pb n="KR2m0009_WYG_195-21b"/>
三國典畧二十卷<lb/>
　崇文總目唐汾州司戸参軍邱悅撰以闗中鄴都江<lb/>
　南為三國起西魏終後周而東包魏北齊南總梁陳<lb/>
　凡三十篇今卷第多遺自二十一以下卷闕<lb/>
南部煙花録一卷<lb/>
　　鼂氏曰唐顔師古撰載隋焬帝時宫中祕事僧志<lb/>
　　徹得之於官閣筍筆中一名大業拾遺記<lb/>
大業雜記十卷<lb/>
<pb n="KR2m0009_WYG_195-22a"/>
　　鼂氏曰唐杜寳撰起隋仁夀四年焬帝嗣位止越<lb/>
　　王侗皇泰三年王世充降唐事<lb/>
　　陳氏曰序言貞觀修史未盡實録故為此書以彌<lb/>
　　縫闕漏<lb/>
大唐新語十三卷<lb/>
　　鼂氏曰唐劉肅撰輯故事起武徳止大歴分為三<lb/>
　　十類肅元和時人<lb/>
大唐說纂四卷<lb/>
<pb n="KR2m0009_WYG_195-22b"/>
　　陳氏曰不著名氏分門類事效世說止有十二門<lb/>
　　恐非全書<lb/>
　　容齋洪氏随筆曰藝文志有李繁大唐說纂四卷<lb/>
　　今罕得其書予家有之凡所紀事率不過數十字<lb/>
　　極為簡要新史大抵采用之其忠節一門曰武后<lb/>
　　問石泉令王方慶曰朕夜夢雙陸不勝何也曰蓋<lb/>
　　謂宫中無子意者恐有神靈儆夫陛下因陳人心<lb/>
　　在唐之意后大悟召廬陵王復儲位新史載其說<lb/>
<pb n="KR2m0009_WYG_195-23a"/>
　　通鑑去之似為可惜<lb/>
景龍文館記八卷<lb/>
　　陳氏曰唐修文館學士武甄平一撰記中宗初置<lb/>
　　學士以後館中雜事及諸學士應制倡和篇什雜<lb/>
　　文之屬亦頗記中宗君臣宴䙝無度以至暴崩其<lb/>
　　後三卷為諸學士傳今闕二卷平一以字行<lb/>
唐年小録八卷<lb/>
　　陳氏曰唐戸部尚書扶風馬總㑹元撰記唐以來<lb/>
<pb n="KR2m0009_WYG_195-23b"/>
　　雜事分為七門末卷為雜録舊有一本畧甚後得<lb/>
　　程文簡本𫝊之始為全書<lb/>
開元天寳遺事四卷<lb/>
　　鼂氏曰漢王仁裕撰仁裕事蜀至翰林學士蜀亡<lb/>
　　仁裕至鎬京采摭民言得開元天寳遺事一百五<lb/>
　　十九條後分為四卷<lb/>
　　容齋洪氏随筆曰俗間所傳淺妄之書所謂雲仙<lb/>
　　散録開元天寳遺事之屬皆絶可笑遺事託云王<lb/>
<pb n="KR2m0009_WYG_195-24a"/>
　　仁裕所著仁裕五代時人雖文章乏氣骨恐不至<lb/>
　　此姑析其數端以為笑其一云姚崇開元初作翰<lb/>
　　林學士有歩輦之召按崇自武后時已為宰相及<lb/>
　　開元初三入輔矣其二云郭元振少時美風姿宰<lb/>
　　相張嘉貞欲納為壻遂牽紅絲線得第三女果随<lb/>
　　夫貴逹按元振為睿宗宰相明皇初年即貶死後<lb/>
　　十年嘉貞方作相其三云楊國忠盛時朝之文武<lb/>
　　爭附之以求富貴惟張九齡未嘗及門按九齡去<lb/>
<pb n="KR2m0009_WYG_195-24b"/>
　　相位十年國忠方得官耳其四云張九齡覧蘇頲<lb/>
　　文卷謂為文陣之雄師按頲為相時九齡元未逹<lb/>
　　也此皆顯顯可言者固鄙淺不足攻然頗能疑誤<lb/>
　　後生也惟張彖指楊國忠為冰山事資治通鑑亦<lb/>
　　取之不知别有何据近歲興化軍學刋遺事南劍<lb/>
　　州學刋散録皆可毁<lb/>
明皇雜録二卷<lb/>
　　鼂氏曰唐鄭處晦撰記孝明時雜事别録一卷題<lb/>
<pb n="KR2m0009_WYG_195-25a"/>
　　補闕所載十二事<lb/>
　　陳氏曰其書大中九年序處晦大和八年進士也<lb/>
開元傳信記一卷<lb/>
　　鼂氏曰唐鄭棨撰紀開元天寳傳聞之事故曰傳<lb/>
　　信<lb/>
開元昇平源記一卷<lb/>
　　陳氏曰唐史官吳兢撰叙姚崇十事<lb/>
廬陵王傳一卷<lb/>
<pb n="KR2m0009_WYG_195-25b"/>
　　陳氏曰唐彭王傅㑹稽徐浩季海撰叙狄仁傑五<lb/>
　　王事<lb/>
河洛春秋二卷<lb/>
　　陳氏曰唐揚州司功包諝撰記安史之亂<lb/>
　　右雜史<lb/>
　<lb/>
　<lb/>
　文獻通考卷一百九十五<lb/>
</p>
<p>
</p>
  </div>
</body>
</text>
</TEI>
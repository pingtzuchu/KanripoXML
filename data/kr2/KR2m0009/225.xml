<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷二百二十五</head> <lb/>
    <p>
<pb n="KR2m0009_WYG_225-1a"/>
欽定四庫全書<lb/>
　文獻通考卷二百二十五<lb/>
　　鄱　陽　馬　端　臨　貴　與　著<lb/>
　經籍考五十二<lb/>
　　子<hi>神僊家</hi>
太平經一百七十卷<lb/>
　後漢書襄楷傳桓帝時楷上書言臣前上琅邪宫崇<lb/>
　受于吉神書不合明聼<hi>于姓吉名也神書即今道家太平經也其經以甲乙丙丁</hi>
<pb n="KR2m0009_WYG_225-1b"/>
　<hi>戊己庚辛壬癸為部每部一十七卷</hi>又言前者宫崇所獻神書專以奉<lb/>
　天地順五行為本亦有興國廣嗣之術其文易曉參<lb/>
　同經典而順帝不行故國允不興云云初順帝時琅<lb/>
　邪宫崇詣闕上其師于吉於曲陽泉水上所得神書<lb/>
　百七十卷皆縹白素朱介青首朱目號太平清領書<lb/>
　其言隂陽五行為家而多巫覡雜語有司奏崇所上<lb/>
　妖妄不經乃收藏之後張角頗有其書焉及靈帝即<lb/>
　位以楷書為然<lb/>
<pb n="KR2m0009_WYG_225-2a"/>
　　按道家之說皆昉於後漢桓帝之時今世所傳經<lb/>
　　典符籙以為張道陵天師永壽年間受於老君者<lb/>
　　是也而太平經正出於此時范史所書甚明然隋<lb/>
　　以來藝文志道書中並不收入至宋中興史志方<lb/>
　　有之然以為襄楷撰則非也今此經世所不見獨<lb/>
　　章懐太子所注漢書畧及其一二如楷疏中所謂<lb/>
　　奉天地順五行者經中所言亦淺易無甚高論至<lb/>
　　所謂興國廣嗣之術則不過房中鄙褻之談耳楷<lb/>
<pb n="KR2m0009_WYG_225-2b"/>
　　好學博古於君昏政亂之時能詣闕上書明成瑨<lb/>
　　李雲之寃指常侍黃門之過不可謂非高明傑特<lb/>
　　之士而疏中獨再三尊信此書遂以來違背經誼<lb/>
　　假托神靈之劾幾不免獄死惜哉然此經流傳最<lb/>
　　古卷帙最多故附見於此于吉者後為孫䇿所殺<lb/>
　　按順帝至孫䇿據江東之時垂七十年而吉於順<lb/>
　　帝時已為宫崇之師則必非稚齒度其死時當過<lb/>
　　百嵗必有長生久視之術然亦不能晦跡山林以<lb/>
<pb n="KR2m0009_WYG_225-3a"/>
　　全其天年而乃招集徒衆制作符水襲黃巾米賊<lb/>
　　之為以取誅戮則亦不足稱也<lb/>
登眞隐訣二十五卷<lb/>
　　鼂氏曰梁陶𢎞景撰景以學其訣者當由階而登<lb/>
　　眞文多隐非訣莫登故以名書凡七篇十七條隋<lb/>
　　志云<lb/>
抱朴子内篇二十卷<lb/>
　　鼂氏曰晉葛洪撰洪字稚川丹陽句容人元帝時<lb/>
<pb n="KR2m0009_WYG_225-3b"/>
　　累召不起止羅浮山鍊丹著書推明飛昇之道導<lb/>
　　養之理黃白之事三十卷二十卷名曰内篇十卷<lb/>
　　名曰外篇自號抱朴子因以命書<lb/>
　　陳氏曰洪所著書内篇言神仙黃白變化之事外<lb/>
　　篇駁雜通釋此二十卷者内篇也館閤書目有外<lb/>
　　篇五十卷未見<lb/>
玉皇聖胎神用訣一卷<lb/>
　　鼂氏曰玉皇訣云野人郎肇注<lb/>
<pb n="KR2m0009_WYG_225-4a"/>
無上祕要九十五卷<lb/>
　　鼂氏曰題曰元始天尊説藝文志止七十二卷不<lb/>
　　知何時析出二十三通也<lb/>
葛仙翁胎息術一卷<lb/>
　　鼂氏曰仙翁葛洪也<lb/>
太清服氣口訣一卷　太起經一卷　開氣法一卷<lb/>
太上指南歌一卷<lb/>
　　鼂氏曰四書皆題曰老子撰服氣訣也<lb/>
<pb n="KR2m0009_WYG_225-4b"/>
導引養生圖一卷<lb/>
　　鼂氏曰梁陶𢎞景撰分三十六勢如鴻鶴徘徊鴛<lb/>
　　鴦戢羽之類各繪像於其上田偉家本少八勢<lb/>
大還丹契祕圖一卷<lb/>
　　鼂氏曰草衣洞眞子元撰凡三十章大還丹者乃<lb/>
　　日月精氣所致也論火候則以朔望為據記藥物<lb/>
　　則以鉛汞為名云<lb/>
太上墨子枕中記一卷<lb/>
<pb n="KR2m0009_WYG_225-5a"/>
　中興藝文志不知作者書載匿形幻化之術殆依託<lb/>
　墨子云<lb/>
金碧潛通一卷<lb/>
　　鼂氏曰題長白山人元陽子觧未詳何代人不著<lb/>
　　撰人名氏按邯鄲書目云羊參㣲集其序言本得<lb/>
　　之石函皆科斗文字世有三十六字訣七曜五行<lb/>
　　八卦九宫論還丹之事其辭多隐人莫測劉眞人<lb/>
　　演仰觀上象以定節度今之所作多不成者蓋不<lb/>
<pb n="KR2m0009_WYG_225-5b"/>
　　得口訣故也吾恐墜匿聖文故著上經託號金碧<lb/>
　　潛通金者剛柔得位火不能灼服之仙遊碧落雲<lb/>
　　云疑即參㣲所撰也道蔵止收一卷<lb/>
還丹歌一卷<lb/>
　　鼂氏曰元陽子撰次序雜亂非完書也大㫖觧參<lb/>
　　同契李氏書目云海客李元光遇元壽先生於中<lb/>
　　岳授此未詳元光何代人<lb/>
龍虎通元要訣一卷<lb/>
<pb n="KR2m0009_WYG_225-6a"/>
　　鼂氏曰蘇元朗撰以古訣龍虎經參同契祕金碧<lb/>
　　潛通訣其文繁而隐故纂其要為是書李邯鄲家<lb/>
　　本題云青霞子隋開皇時人不出名氏豈元朗之<lb/>
　　號邪<lb/>
易成子大丹訣一卷<lb/>
　　鼂氏曰彭仲堪撰不著何代人字舜元天台遇一<lb/>
　　異僧授此術論火候<lb/>
青牛道士歌一卷<lb/>
<pb n="KR2m0009_WYG_225-6b"/>
　　鼂氏曰題曰青牛道士未詳<lb/>
八叚錦一卷<lb/>
　　鼂氏曰不題撰人吐故納新之訣也<lb/>
髙象先歌一卷<lb/>
　　鼂氏曰髙先撰象先其字也未詳何代人論參同<lb/>
　　契<lb/>
眞一子還丹金鑰一卷　太清大或經一卷　九天元<lb/>
路祕論一卷　靈源銘一卷　太清爐鼎斤兩訣一卷<lb/>
<pb n="KR2m0009_WYG_225-7a"/>
　　鼂氏曰五書不著撰人論龍虎鉛汞火候之術<lb/>
神仙可學論一篇<lb/>
　　鼂氏曰唐呉筠撰嵇康謂神仙不可以學致筠意<lb/>
　　不以為然故演修習之方以勉學仙之士云<lb/>
坐忘論一卷<lb/>
　　鼂氏曰唐司馬承禎子微撰凡七篇其後有文元<lb/>
　　公䟦謂子微之所謂坐忘即釋氏之言宴坐也<lb/>
　　陳氏曰言坐忘安心之法凡七條并樞翼一卷以<lb/>
<pb n="KR2m0009_WYG_225-7b"/>
　　為修道階次其論與釋氏相出入<lb/>
天隱子一卷<lb/>
　　鼂氏曰唐司馬子微為之序天隱子不知何許人<lb/>
　　著書八篇修鍊形氣養和心靈歸根契於隂陽遺<lb/>
　　照齊乎莊叟殆非人間所能力學者也王古以天<lb/>
　　隐子即子微也一本有三宫法附於後<lb/>
　　陳氏曰司馬子微序言長生久視無出此書今觀<lb/>
　　其言殆與坐忘論相表裏豈天隱云者托之别號<lb/>
<pb n="KR2m0009_WYG_225-8a"/>
　　歟<lb/>
幽傳福善論一卷<lb/>
　　陳氏曰唐孫思邈撰<lb/>
元綱論一卷<lb/>
　　陳氏曰唐中岳道士呉筠撰<lb/>
日月元樞論一卷<lb/>
　　鼂氏曰唐劉知古撰明皇朝為綿州昌明令時詔<lb/>
　　求通丹藥之士知古謂神仙大藥無出參同契因<lb/>
<pb n="KR2m0009_WYG_225-8b"/>
　　著論上於朝<lb/>
胎息祕訣一卷<lb/>
　　鼂氏曰唐僧遵化撰論達磨胎息總十八篇歌二<lb/>
　　十三首凡一千四百四十言天祐丁丑書成<lb/>
太白還丹篇一卷<lb/>
　　陳氏曰稱清虚子太白山人唐貞元時<lb/>
金丹訣一卷<lb/>
　　鼂氏曰皇朝張瑾撰治平中授丹訣於榮中立後<lb/>
<pb n="KR2m0009_WYG_225-9a"/>
　　因叙其事以教後學<lb/>
玉芝書三卷<lb/>
　　鼂氏曰皇朝陳舉撰舉字子堙蘇州人<lb/>
養生眞訣一卷<lb/>
　　陳氏曰虞部員外郎耿肱撰大中祥符時人<lb/>
授道志一卷<lb/>
　　鼂氏曰皇朝楊谷眞宗朝嘗遇神仙成都藥市因<lb/>
　　授其道本李氏書目亦載云谷自號純粹子<lb/>
<pb n="KR2m0009_WYG_225-9b"/>
通元祕要悟眞篇一卷<lb/>
　　鼂氏曰皇朝張用成撰用成字平叔天台人熙寜<lb/>
　　中隋陸師閔入蜀授道於隱者因成律詩八十一<lb/>
　　首<lb/>
　　陳氏曰天台張伯端平叔撰一名用成熙寜遇異<lb/>
　　人於成都所著五七言詩及西江月百篇末卷為<lb/>
　　禪宗歌頌以謂學道之人不通性理獨修金丹則<lb/>
　　性命之道未全有葉士表袁公輔者各為注凡五<lb/>
<pb n="KR2m0009_WYG_225-10a"/>
　　卷<lb/>
養生丹訣一卷<lb/>
　　鼂氏曰皇朝皇甫士安撰士安岷山道士也<lb/>
歸正議九卷<lb/>
　　鼂氏曰皇朝林靈素撰佛書中非道家者<lb/>
太一眞君固命歌一卷<lb/>
　中興藝文志題眞人勒於羅浮山朱明洞隂谷壁古<lb/>
　篆文字東晉葛洪譯鮑靚行於世言房中術<lb/>
<pb n="KR2m0009_WYG_225-10b"/>
靈樞道言發微二卷<lb/>
　　陳氏曰朝議大夫致仕傳爕撰進専言火候<lb/>
金液還丹圖一卷<lb/>
　　陳氏曰不著名氏自稱元眞蓋宣和道流也<lb/>
還丹復命篇一卷<lb/>
　　陳氏曰毗陵僧道光撰亦擬悟眞詩篇靖康丙午<lb/>
　　序<lb/>
道樞二十卷<lb/>
<pb n="KR2m0009_WYG_225-11a"/>
　　陳氏曰會慥端伯撰慥自號至游子采諸家金丹<lb/>
　　大藥修鍊般運之術為百二十二篇初無所發明<lb/>
　　獨黜採御之法以為殘生害道云<lb/>
肘後三成篇一卷<lb/>
　　陳氏曰稱純陽子謂吕洞賓也其言小成七中成<lb/>
　　六大成五皆導引吐納修煉之事又有金丹訣一<lb/>
　　卷即此書而微不同<lb/>
太清養生上下篇二卷<lb/>
<pb n="KR2m0009_WYG_225-11b"/>
　　陳氏曰稱赤松子寗先生<lb/>
上清金碧篇一卷<lb/>
　　陳氏曰稱煙蘿子<lb/>
金虎鉛汞篇一卷<lb/>
　　陳氏曰稱元君<lb/>
鉛汞五行篇一卷<lb/>
　　陳氏曰稱探元子<lb/>
華陽眞人祕訣一卷　吕眞人血脉論一卷<lb/>
<pb n="KR2m0009_WYG_225-12a"/>
　　陳氏曰前書稱施肩吾後書稱傅婁景先生<lb/>
老子四象論一卷　道士柳冲用巨勝歌一卷　百章<lb/>
集一卷<lb/>
　　陳氏曰百章集稱魏伯陽<lb/>
逍遥子通元書三卷　許先生十二時歌一卷　金鏡<lb/>
九眞玉書一卷<lb/>
　　陳氏曰並不知姓名<lb/>
黃帝丹訣玉函祕文一卷<lb/>
<pb n="KR2m0009_WYG_225-12b"/>
　　陳氏曰文林郎蒲庚進<lb/>
吕公窰頭坯歌一卷<lb/>
　　陳氏曰以陶器為喻也<lb/>
龍虎金液還丹通元論一卷<lb/>
　　陳氏曰稱羅浮山蘇眞人撰<lb/>
金碧上經古文龍虎傳<lb/>
　　陳氏曰長白山人元陽子注皆莫知何人已上十<lb/>
　　八種共為一集其中有龍牙頌及天𨼆子各見釋<lb/>
<pb n="KR2m0009_WYG_225-13a"/>
　　氏道家類<lb/>
羣仙珠玉集一卷<lb/>
　　陳氏曰其序曰西華眞人以金丹刀圭之訣傳張<lb/>
　　平叔作悟眞篇以傳石得之薛道光陳泥丸至白<lb/>
　　玉蟾玉蟾者葛其姓福之閩清人嘗得罪亡命蓋<lb/>
　　姦妄流也余宰南城有寓公稱其人云近嘗過此<lb/>
　　識之否余言不識也此軰何可使及吾門李士寜<lb/>
　　張懐素之徒皆殷監也是以君子惡異端<lb/>
<pb n="KR2m0009_WYG_225-13b"/>
列仙傳二卷<lb/>
　　陳氏曰漢劉向撰凡七十二人每傳有贊似非向<lb/>
　　撰西漢人文章不爾也館閣書目三卷六十二人<lb/>
　　崇文總目作二卷七十二人與此合<lb/>
神仙傳十卷<lb/>
　　鼂氏曰晉葛洪弟子滕升嘗問洪曰古人之仙者<lb/>
　　豈有其人乎洪答以秦阮倉所記有數百人劉向<lb/>
　　所纂又七十一人今後録集古之仙者以傳眞識<lb/>
<pb n="KR2m0009_WYG_225-14a"/>
　　之士云<lb/>
續仙傳三卷<lb/>
　　陳氏曰唐溧水令沈汾撰或作玢<lb/>
仙苑編珠二卷<lb/>
　　鼂氏曰唐王松年撰取阮倉劉向葛洪所傳神仙<lb/>
　　又取經記中梁以後神仙百二十八人比事屬辭<lb/>
　　効䝉求體為是書<lb/>
道教靈驗記二十卷<lb/>
<pb n="KR2m0009_WYG_225-14b"/>
　　陳氏曰蜀道士杜光庭撰<lb/>
王氏神仙傳四卷<lb/>
　　鼂氏曰蜀杜光庭纂光庭集王氏男眞女仙五十<lb/>
　　五人以諂王建又有王虚中續纂三十人附其後<lb/>
　　陳氏曰當王氏有國時為此書以媚之謂光庭有<lb/>
　　道吾不信也<lb/>
西山羣仙會眞記五卷<lb/>
　　陳氏曰九江施肩吾希聖撰唐有施肩吾能詩元<lb/>
<pb n="KR2m0009_WYG_225-15a"/>
　　和中進士也而曽慥集仙傳稱吕巖之後有施肩<lb/>
　　吾撰會眞記蓋别是一人也<lb/>
　　鼂氏曰言煉養形氣補毓精神成内丹之法凡三<lb/>
　　十五篇<lb/>
鍾吕傳道記三卷<lb/>
　　陳氏曰施肩吾撰叙鍾離權雲房吕巖洞賓傳授<lb/>
　　論議<lb/>
降聖記五十卷<lb/>
<pb n="KR2m0009_WYG_225-15b"/>
　　鼂氏曰皇朝丁謂撰大中祥符五年十月十七日<lb/>
　　聖祖降七年謂請編次事跡詔李維宋綬晏殊同<lb/>
　　編天禧元年上之<lb/>
先天記三十六卷<lb/>
　　鼂氏曰皇朝王欽若集聖祖趙諱即軒轅黃帝也<lb/>
　　故欽若奉詔編次傳記黃帝事迹上之賜名先天<lb/>
　　記御製序冠其首<lb/>
集仙傳十二卷<lb/>
<pb n="KR2m0009_WYG_225-16a"/>
　　陳氏曰會慥撰自岑道願而下一百六十二人<lb/>
雲笈七籖一百二十卷<lb/>
　　鼂氏曰皇朝張君房等纂君房祥符中謫官寜海<lb/>
　　時聖祖降朝廷盡以祕閣道書付杭州俾戚綸陳<lb/>
　　堯臣校正綸等同王欽若薦君房專其事君房銓<lb/>
　　次得四千五百六十五卷於是掇其藴奥總萬餘<lb/>
　　條成是書仁宗時上之<lb/>
　　陳氏曰凡經法符籙修飬服食以及傳記無不畢<lb/>
<pb n="KR2m0009_WYG_225-16b"/>
　　錄頃於莆中傳録纔二冊蓋節本也後於平江天<lb/>
　　慶觀道藏得其全錄之<lb/>
道藏書目一卷<lb/>
　　鼂氏曰皇朝鄧自和撰大洞眞部八十一帙靈寳<lb/>
　　洞元部九十帙太上洞部三十帙太眞部九十六<lb/>
　　帙太平部一十六帙正一部三十九帙凡六部三<lb/>
　　百一十一帙<lb/>
　　鼂氏曰序九流者以謂皆出於先王之官咸有所<lb/>
<pb n="KR2m0009_WYG_225-17a"/>
　　長及失其傳故各有弊非道本然特學者之過也<lb/>
　　是以錄之又有醫卜技藝亦先王之所不廢故附<lb/>
　　於九流之末夫儒墨名法先王之教醫卜技藝先<lb/>
　　王之政其相附近也固宜昔劉歆既録神仙之書<lb/>
　　而王儉又録釋氏今亦具循之者何哉自漢以後<lb/>
　　九流寖微隋唐之間又尚辭章不復問義理之實<lb/>
　　雖以儒自名者亦不知何等為儒術矣况其次者<lb/>
　　哉百家壅底正塗之弊雖息而神仙服食之說盛<lb/>
<pb n="KR2m0009_WYG_225-17b"/>
　　釋氏因果之教興雜然與儒者抗衡而意常先之<lb/>
　　君子雖有取焉而學之者不為其所誤者鮮矣則<lb/>
　　為患又甚於漢蓋彼八家皆有補於時而此二敎<lb/>
　　皆無意於世也八家本出於聖人有補於時特學<lb/>
　　者失之而莊老猶足以亡晉申商猶足以滅秦况<lb/>
　　二敎無意於世不自附於聖人若學而又失之則<lb/>
　　其禍將如何故存之以為世戒云<lb/>
　　東坡蘇氏上清儲祥宫碑曰臣謹按道家者流本<lb/>
<pb n="KR2m0009_WYG_225-18a"/>
　　出於黃帝老子其道以清静無為為宗以虚無應<lb/>
　　物為用以慈儉不争為行合於周易何思何慮論<lb/>
　　語仁者静壽之説如是而已自秦漢以來始用方<lb/>
　　士言乃有飛昇變化之術黃庭大洞之法太上天<lb/>
　　眞木公金母之號延康赤明龍漢開皇之紀天皇<lb/>
　　太一紫㣲北極之祀下至於丹藥竒技符籙小數<lb/>
　　皆歸於道家學者不能必其有無然臣竊論之黃<lb/>
　　帝老子道之本也方士之言末也<lb/>
<pb n="KR2m0009_WYG_225-18b"/>
　　后山陳氏曰白鶴觀記曰漢兩劉校中書為七畧<lb/>
　　其叙方技則有神仙諸子則有道家而老莊並焉<lb/>
　　天地神祇三靈百神又皆出於禮官而今之為道<lb/>
　　者合而有之益以符咒法籙捕使鬼物皆老氏所<lb/>
　　不道也<lb/>
　　致堂胡氏曰三敎之名自其徒失本眞而云然其<lb/>
　　繆悠之甚者道家是也儒以名學仁義道徳之人<lb/>
　　自周有之然非一定之美稱也故孔子曰女為君<lb/>
<pb n="KR2m0009_WYG_225-19a"/>
　　子儒無為小人儒學仁義道徳不失其正君子儒<lb/>
　　也其極則莊周所謂魯國一人者也學仁義道徳<lb/>
　　而失其正小人儒也其極則莊周所謂詩禮發冡<lb/>
　　者也佛者浮屠所謂覺也為其道而覺號之曰佛<lb/>
　　則瞿曇之徒是也若夫道則以天下共由而得名<lb/>
　　猶道路然何適而非道哉得道而盡惟堯舜文王<lb/>
　　孔子而已黃帝之言無傳矣老聃八十一篇槩之<lb/>
　　孔業固難以大成歸之自其所見而立言不可與<lb/>
<pb n="KR2m0009_WYG_225-19b"/>
　　天下共由也獨善其身不可與天下共由而名之<lb/>
　　曰道此漢以來淺儒之論以啓後人枝流分裂之<lb/>
　　弊豈可用也至其後不復宗八十一篇之㫖而從<lb/>
　　方士言乃有飛仙變化之術丹藥符籙之技禱祈<lb/>
　　醮祭之法沉淪鬼獄之論雜然並興皆歸於道家<lb/>
　　者流世人從事於此者皆曰奉道奉道意以道為<lb/>
　　混淪元妙有主有知能與人興禍作福之一物也<lb/>
　　豈不遠哉佛氏固邪說然所論虚實並行若其三<lb/>
<pb n="KR2m0009_WYG_225-20a"/>
　　身雖曰寓意而實有是三人焉道家惟老聃者周<lb/>
　　柱下史也其元始太上則無是人也無是人則何<lb/>
　　所象類無乃邪誕之甚歟至其經論科儀等事又<lb/>
　　依倣佛氏而不及者自杜光庭為之黃冠師資豢<lb/>
　　養口體逃避税役士大夫習而不察和其所倡不<lb/>
　　亦惑哉故因武宗道門先生之命而遂言之彼趙<lb/>
　　歸眞者寜有他長必以殘生左道熒惑人主故敬<lb/>
　　武皆餌丹躁渇以殞天年如太宗之婆娑寐憲宗<lb/>
<pb n="KR2m0009_WYG_225-20b"/>
　　之柳泌盡此類也茍以吹嘘呼吸已疾引年則司<lb/>
　　馬承禎軒轅集之徒安肯舍萬乘所問而去之哉<lb/>
　　武宗曰宫中無事與之談道滌煩此以清虚之趣<lb/>
　　蓋其非僻之為也人主惟寡欲則邪說無自而入<lb/>
　　矣<lb/>
　　按道家之術雜而多端先儒之論備矣蓋清浄一<lb/>
　　說也煉養一說也服食又一說也符籙又一說也<lb/>
　　經典科敎又一說也黃帝老子列禦寇莊周之書<lb/>
<pb n="KR2m0009_WYG_225-21a"/>
　　所言者清浄無為而已而畧及煉養之事服食以<lb/>
　　下所不道也至赤松子魏伯陽之徒則言煉養而<lb/>
　　不言清静盧生李少君欒大之徒則言服食而不<lb/>
　　言煉養張道陵寇謙之之徒則言符籙而俱不言<lb/>
　　煉養服食至杜光庭而下以及近世黃冠師之徒<lb/>
　　則專言經典科敎所謂符籙者特其敎中一事於<lb/>
　　是不惟清浄無為之說畧不能知其㫖趣雖所謂<lb/>
　　煉養服食之書亦未嘗過而問焉矣然俱欲冒以<lb/>
<pb n="KR2m0009_WYG_225-21b"/>
　　老氏為之宗主而行其敎蓋嘗即是數說者而詳<lb/>
　　其是非如清浄無為之言曹相國李文靖師其意<lb/>
　　而不擾則足以致治何晏王衍樂其誕而自肆則<lb/>
　　足以致亂蓋得失相半者也煉養之説歐陽文忠<lb/>
　　公嘗刪正黄庭朱文公嘗稱參同契二公大儒攘<lb/>
　　斥異端不遺餘力獨不以其説為非山林獨善之<lb/>
　　士以此養生全年固未嘗得罪於名敎也至於經<lb/>
　　典科敎之說盡鄙淺之言庸黃冠以此逐食常欲<lb/>
<pb n="KR2m0009_WYG_225-22a"/>
　　與釋子抗衡而其說較釋氏不能三之一為世患<lb/>
　　蠧未為甚鉅也獨服食符籙二家其說本邪僻謬<lb/>
　　悠而惑之者罹禍不淺欒大李少君于吉張津之<lb/>
　　徒以此殺其身柳泌趙歸眞之徒以此禍人而卒<lb/>
　　自嬰其戮張角孫恩吕用之之徒遂以此敗人天<lb/>
　　下國家然則柱史五千言曷嘗有是乎蓋愈逺而<lb/>
　　愈失其眞矣<lb/>
　　朱文公嘗言佛家偷得老子好處後來道家只偷<lb/>
<pb n="KR2m0009_WYG_225-22b"/>
　　得佛家不好處譬如道家有箇寳藏被佛家偷去<lb/>
　　後來道家却只取得佛道瓦礫殊可笑愚嘗因是<lb/>
　　說而推究之仁義禮法者聖賢之說也老氏以為<lb/>
　　不足為而主於清浄清浄無為者老氏之說也佛<lb/>
　　氏以為不足為而主於寂滅蓋清浄者求以超出<lb/>
　　乎仁義禮法而寂滅者又求以超出乎清静無為<lb/>
　　者也然曰寂滅而已則不足以垂世立教於是緣<lb/>
　　業之說因果之說六根六塵四大十二緣生之說<lb/>
<pb n="KR2m0009_WYG_225-23a"/>
　　層見疊出宏逺㣲妙然推其所自實本老子高虚<lb/>
　　元妙之㫖增而高之鑿而深之遂自成一家之言<lb/>
　　而後來之道經反從而依倣之然較其詞采則鄙<lb/>
　　劣彌甚者蓋瞿曇設教最久囑付其徒亦甚至又<lb/>
　　能鼓舞天下之文人才士以羽翼之推原其㫖意<lb/>
　　之所從來而潤色其辭語之所未備故其為書博<lb/>
　　大竒偉不可以淺窺若老子則其初固未嘗欲以<lb/>
　　道徳五千言設敎也羽人方士借其名以自重而<lb/>
<pb n="KR2m0009_WYG_225-23b"/>
　　實不能知其說於是就佛經脚跟下竊其緒餘作<lb/>
　　諸經懴而復無羽翼潤色之者故無足觀蓋佛襲<lb/>
　　老之精微泝而上之其說愈精微道襲佛之粗淺<lb/>
　　沿而下之其說愈粗淺矣然此論其藴奥也今之<lb/>
　　黃冠釋子俱未嘗究竟至此而特以其科敎之所<lb/>
　　謂濟生度死希求福利者行於世而舉世宗之莫<lb/>
　　敢有異說愚嘗論之二敎所謂濟拔幽途者俱妄<lb/>
　　也不足復議至於祈求以希福之說雖達生知命<lb/>
<pb n="KR2m0009_WYG_225-24a"/>
　　者所不為然以理觀之則道敎為優何也蓋人受<lb/>
　　生於天地禀氣於隂陽五行日月星辰實照臨之<lb/>
　　山川神祗實擁䕶之則夫疾痛而呼籲厄難而叩<lb/>
　　祁首過雪愆祈恩請福而天地明神鑒其懇誠為<lb/>
　　之悔禍降祥則亦理之所有雖曰道經中所謂天<lb/>
　　神地祗皆領之國家之祠官為臣庶者不當僭有<lb/>
　　所祈然子路曰禱爾於上下神祗孟子曰雖有惡<lb/>
　　人齋戒沐浴則可事上帝則亦為臣庶而言且古<lb/>
<pb n="KR2m0009_WYG_225-24b"/>
　　今異宜禮亦因時而以義起古者士惟一廟今士<lb/>
　　庶莫不祀其高㑹古者支子不祭今無有不祀其<lb/>
　　先者古者有喪不祭今亦不然先儒講論及此固<lb/>
　　未嘗病其僭瀆而必欲復古之禮制也則夫臣庶<lb/>
　　士民之家茍有災厄而為之祈籲天地醮祭星辰<lb/>
　　黄冠師者齋明盛服露香叩首達其誠悃乃古者<lb/>
　　祝史巫覡薦信鬼神之遺意蓋理之所有而亦人<lb/>
　　情之所不能免也至以三清為三炁五方為五炁<lb/>
<pb n="KR2m0009_WYG_225-25a"/>
　　九天為九炁雖不能必其有無然其說亦通特不<lb/>
　　當指太清為老子蓋務尊其師而反流於僭妄耳<lb/>
　　釋流見道家科敎之有是說也乃從而效之以其<lb/>
　　所謂諸佛菩薩者美其名曰無量壽曰消災熾盛<lb/>
　　曰救苦救難而以為所求必得所禱必應且佛氏<lb/>
　　所謂悲閔衆生而為之導師者不過欲其脱離三<lb/>
　　業而躋之十地除去無明而納之眞如懴悔於既<lb/>
　　往覺悟於方來以共成佛道耳禍福之司非其任<lb/>
<pb n="KR2m0009_WYG_225-25b"/>
　　也彼方以空寂為賢則豈復預災祥吉凶之事以<lb/>
　　色相為妄則豈復歆供養香乳之奉乃盛作莊嚴<lb/>
　　僕僕亟拜以希福利不亦踈乎然則二氏固互相<lb/>
　　倣傚者也理致之見於經典者釋氏為優道家强<lb/>
　　欲效之則祗見其敷淺無味祈禱之具於科敎者<lb/>
　　道家為優釋氏强欲效之則祇見其荒誕不切矣<lb/>
　<lb/>
　文獻通考卷二百二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷八十七</head> <lb/>
    <p>
<pb n="KR2m0009_WYG_087-1a"/>
欽定四庫全書<lb/>
　文獻通考卷八十七<lb/>
　　鄱　　陽　馬　　端　臨　貴　與　著<lb/>
　郊社考二十<lb/>
　　籍田祭先農<lb/>
周制天子孟春之月乃擇元辰親載耒耜置之車右帥<lb/>
公卿諸侯大夫躬耕籍田千畆於南郊<hi>籍借也借人力以理之勸天下</hi>
<hi>使務農也謂之帝籍天子籍田千畆於南郊諸侯百畆謂籍於東郊</hi>冕而朱紘躬秉耒天<lb/>
<pb n="KR2m0009_WYG_087-1b"/>
子三推<hi>推發也諸侯三公冕而青紘躬秉耒三公五推諸侯九推</hi>反執爵於太寝三<lb/>
公九卿諸侯大夫皆御命曰勞酒<hi>既耕而燕飲以勞羣臣也大寝路寝御侍</hi>
<hi>也</hi>内宰上春詔王后帥六宫之人而生穜稑之種而獻<lb/>
之於王<hi>六宫之人夫人以下分居后之六宫古人使后宫藏種以其有傳類蕃孳之祥必生而獻之者</hi>
<hi>示能育之使不傷敗且以佐王耕事供祭祀也先種後熟謂之穜後種先熟謂之稑</hi>甸師掌帥其<lb/>
屬而耕耨王籍以時入之<hi>其屬庶人也耨鋤也王籍謂王者籍田千畆帥公卿以下</hi>
<hi>親耕之處也甸師帥庶人終耕之入其収於王以供粢盛</hi>
宣王即位不籍千畆<hi>自厲王時籍田禮廢宣王即位不復遵古</hi>虢文公諫曰<lb/>
<pb n="KR2m0009_WYG_087-2a"/>
<hi>虢仲之後為王卿士</hi>不可夫民之大事在農上帝之粢盛於是乎<lb/>
出是故稷為大官<hi>民之大事在農故稷之職為大官</hi>古者太史順時□<lb/>
<hi>音脉視也</hi>土陽癉憤盈土氣震發<hi>癉丁佐反○癉厚也憤積也盈滿也震動也發起也</hi>
農祥晨正<hi>農祥房星也晨正謂立春之日晨中於午也農事之候故曰農祥</hi>日月底於<lb/>
天廟<hi>底音㫖○底至也天廟營室也孟春之月日月皆在營室</hi>土乃脉發<hi>脉理也農書曰春土</hi>
<hi>冒撅陳根可㧞耕者急發</hi>先時九日<hi>先去聲日先先立春  也</hi>太史告稷曰自今<lb/>
至於初吉<hi>告古毒反云初吉二月朔日也詩  二月初吉</hi>陽氣俱蒸土膏其動<lb/>
<hi>蒸升也膏上潤也其動潤澤欲行</hi>弗震弗渝脉其滿𤯝榖乃不殖<hi>震動也渝</hi>
<pb n="KR2m0009_WYG_087-2b"/>
<hi>變也𤯝災也言陽氣俱升土膏欲動當即發動變瀉其氣不然則脉滿氣結更為災病榖乃不殖</hi>稷以<lb/>
告<hi>以太史之言告王</hi>王曰史帥陽官以命我司事曰距今九日<lb/>
土其俱動王其祗祓監農不易王乃使司徒咸戒公卿<lb/>
百吏庶民<hi>百吏百官也庶民甸師所掌之民葢主耕耨王之籍田者</hi>司空除壇於籍<lb/>
<hi>司空掌地也</hi>命農大夫咸戒農用<hi>農大夫田畯也農用農噐也</hi>先時五日<lb/>
瞽告有協風至<hi>瞽樂太師知風聲者協和也風氣和時候至也立春曰融風</hi>王即齋<lb/>
宫<hi>齋側皆反所齋之宫</hi>百官御事各即其齋三日<hi>御治也</hi>王乃淳濯<lb/>
饗醴<hi>淳沃也濯溉也饗飲也謂王沭浴飲醴酒</hi>及期<hi>期耕/日也</hi>欎人薦鬯<hi>欎欎金香草宜</hi>
<pb n="KR2m0009_WYG_087-3a"/>
<hi>以和鬯酒也周禮欎人掌祼噐凡祭祀賔客和欎鬯以實彜而陳之共王之齋鬯共音恭</hi>犧人薦醴<lb/>
<hi>犧人司尊也掌共酒醴者</hi>王祼鬯饗醴乃行<hi>祼灌也灌鬯飲醴皆所以自香潔</hi>百吏<lb/>
庶民畢從及籍后稷監之<hi>從去聲</hi>膳夫農正陳籍禮<hi>膳夫上士</hi>
<hi>也掌王之飲食膳羞之饋食農正田大夫主敷陳籍禮而祭其神為農祈也</hi>太史賛王王敬<lb/>
從之王耕一墢<hi>墢鉢伐二音○一墢一耜之墢也王無耦以一耜耕</hi>班三之<hi>班次也三</hi>
<hi>之下各三其上也王一墢公三卿九大夫二十七</hi>庶人終于千畆<hi>終盡耕也</hi>其后稷<lb/>
省功太史監之司徒省民太師監之<hi>省息耕反</hi>畢宰夫陳饗<lb/>
膳宰監之<hi>宰夫下大夫也膳宰膳夫也</hi>膳夫賛王王歆太牢班嘗之<lb/>
<pb n="KR2m0009_WYG_087-3b"/>
庶人終食是時也王事唯農是務無有求利於其官以<lb/>
干農功三時務農而一時講武<hi>三時春夏秋一時冬也講習也</hi>故征則<lb/>
有威守則有財若是乃能媚於神而和於民今天子欲<lb/>
修先王之緒而棄其大功匱神之祀而困民之財將何<lb/>
以求福用民王弗聼<hi>國語周語</hi>
漢文帝制曰農天下之本其開籍田朕躬耕以給宗廟<lb/>
粢盛舊儀春始東耕於籍田官祠先農以一太牢百官<lb/>
皆從<hi>先農神農也五經要義云立壇於田所祠之其制度如社之壇</hi>賜三輔二百里孝<lb/>
<pb n="KR2m0009_WYG_087-4a"/>
悌力田三老種百榖萬斛為立籍田倉置令丞榖皆以<lb/>
給天地宗廟羣神之祀以為粢盛<lb/>
景帝詔曰朕親耕為天下先<lb/>
昭帝㓜即位耕於鉤盾弄田<hi>鉤盾宦者近署故往試耕為戲弄</hi>
後漢明帝永平中二月東廵耕於下邳<lb/>
章帝元和中正月北廵耕於懐縣其籍田儀正月始耕<lb/>
常以乙日祠先農及耕於乙地晝漏上水初納執事告<lb/>
祠先農以享<hi>耕日以太牢祭先農於田所</hi>耕時有司請行事就耕位<lb/>
<pb n="KR2m0009_WYG_087-4b"/>
天子三公九卿諸侯百官以次耕推數如周法力田種<lb/>
各耰訖有司告事畢是月命郡國守皆勸人始耕<lb/>
魏氏天子親耕籍田藩鎮闕諸侯百畆之禮<lb/>
晋武帝太始四年正月丁亥帝躬耕籍田於東郊詔曰<lb/>
近代以來耕籍田於數歩之中空有慕古之名曽無供<lb/>
祀訓農之實而有百官車徒之費今循千畆之制當羣<lb/>
公卿士躬稼穯之艱難以帥先天下於東郊之南洛水<lb/>
之北<hi>去宫八里逺十六里為北千畆</hi>帝御木輅以耕太牢祀先農自恵<lb/>
<pb n="KR2m0009_WYG_087-5a"/>
帝後禮廢矣<lb/>
東晋元帝將修耕籍事竟不行<hi>時朝議至尊應躬祠先農不賀循曰漢儀無躬</hi>
<hi>祭之文然王祭四望則毳冕祭社稷五祀則絺冕以此不為無親祭之義</hi>
宋文帝元嘉二十一年將親耕<hi>時史學生山謙之以科鳩集其儀因已奏聞詔</hi>
<hi>言斟酌衆條造定圗注</hi>先立春九日司空大司農京尹令尉度宫<lb/>
之辰地八里之外整制千畆中開阡陌立先農於中阡<lb/>
西陌南御耕壇於中阡東陌北將耕宿青幕於耕壇之<lb/>
上皇后帥六宫之人出穜稑之種付籍田令耕日太祝<lb/>
<pb n="KR2m0009_WYG_087-5b"/>
令以一太牢祠先農如帝社儀孟春上辛後吉亥御乘<lb/>
耕根三葢車駕蒼駟建青旂著通天冠青幘青衮佩蒼<lb/>
玉蕃王以下至六百石皆衣青唯三臺武衛不耕不改<lb/>
章服駕出如郊廟儀至籍田侍中跪奏至尊降車臨壇<lb/>
大司農跪奏先農已享請皇帝親耕太史賛曰皇帝三<lb/>
推三反於是羣臣以次耕王公及諸侯五推五反孤卿<lb/>
大夫七推七反士九推九反籍田令率其屬耕竟畆灑<lb/>
種即耰禮畢乃班下州縣悉備其禮焉<lb/>
<pb n="KR2m0009_WYG_087-6a"/>
齊武帝永平中耕籍田用丁亥<hi>時有司奏正月丁亥可祀先農比來並用立春</hi>
<hi>後亥王儉以為亥日籍田經記無文助敎周山文議曰蔡邕月令章句解元辰云甲榦也辰支也有事於天用</hi>
<hi>甲有事於地用辰何佟之云少牢饋食禮云孝孫某來日丁亥用薦嵗事於皇祖鄭以不必丁亥今但直舉一</hi>
<hi>日以言之耳禘太廟禮日用丁亥若不得丁則用己亥辛亥茍有亥焉可也漢文用此日耕籍祠先農後相承</hi>
<hi>用之非有别義班固序亥位亦云隂氣應無射該藏萬物而雜陽閡種也且亥既水辰含育為主播厥取吉其</hi>
<hi>在兹乎</hi>使御史乘馬車載耒耜從五輅<lb/>
梁初依宋齊禮以正月用事不齋不祭天監十二年以<lb/>
啟蟄而耕<hi>時在二月内尚書云以殷仲春籍田理在建卯於是改用二月</hi>與百官御事<lb/>
<pb n="KR2m0009_WYG_087-6b"/>
並齋三日沐浴祼饗侍中奉耒耜載於象輅以隨木輅<lb/>
之後<hi>禮云親載耒耜措於参保介之御間則置所乘輅上</hi>普通二年又移籍田於<lb/>
建康北岸築兆域如南北郊别有觀耕臺在壇東帝親<lb/>
耕畢登此臺以觀公卿之推反<lb/>
後魏太武帝天興三年春始躬耕籍田祭先農用羊一<lb/>
北齊籍於帝城東南千畆内種赤粱白榖大豆赤黍小<lb/>
豆黒穄麻子大麥小麥色别一頃自餘一頃地中通阡<lb/>
陌作祠壇於陌南阡西廣輪三十尺四陛三壝四門又<lb/>
<pb n="KR2m0009_WYG_087-7a"/>
為大營於外設御耕壇於阡東陌北每嵗正月上辛後<lb/>
吉亥祠先農神農氏於壇上無配饗祭訖親耕<lb/>
隋制於國南十四里啟夏門外置地千畆為壇行禮播<lb/>
殖九榖納於神倉以擬粢盛秸稾以餉犧牲<lb/>
唐制皇帝孟春吉亥饗先農於東郊親耕於籍田<lb/>
太宗貞觀三年正月親祭先農籍於千畆之甸<lb/>
　初議籍田方面所在給事中孔頴逹曰禮天子籍田<lb/>
　於南郊諸侯於東郊晉武帝猶於東郊今於城東不<lb/>
<pb n="KR2m0009_WYG_087-7b"/>
　合古禮帝曰禮縁人情何常之有虞書云平秩東作<lb/>
　則堯舜敬授人時已在東矣又乘青輅載黛耜者所<lb/>
　以順於春氣故知合在東方且朕見居少陽之地田<lb/>
　於東郊葢其宜也於是遂定自後每嵗常令有司行<lb/>
　事<lb/>
髙宗永徽三年正月親享先農躬御耒耜率公卿耕於<lb/>
千畆之甸<lb/>
乾封二年正月行籍田之禮躬秉耒耜而九推禮官奏<lb/>
<pb n="KR2m0009_WYG_087-8a"/>
陛下合三推上曰朕以身率下自當過之恨不終千畆<lb/>
耳<lb/>
　初將耕籍田閲耒耜有雕刻文飾者謂左右曰田噐<lb/>
　農人執之在於朴素豈貴文飾乎乃命撤之<lb/>
儀鳯二年親耕籍田於東郊<lb/>
景雲三年親耕籍田<lb/>
武太后改籍田壇為先農壇神龍初復改先農壇為帝<lb/>
社壇<hi>詳見社稷門</hi>
<pb n="KR2m0009_WYG_087-8b"/>
元宗開元二十三年正月親祀先農禮畢降至耕位侍<lb/>
中執耒太僕執轡上謂左右曰帝籍之禮古則三推朕<lb/>
今九推庶九榖之報也遂進耕五十餘歩盡壠乃止耕<lb/>
畢還齋宫大赦侍耕執牛官皆加級賜帛其年十一月<lb/>
親祀神農於東郊以后稷配親耕耒耜而九推焉<lb/>
憲宗元和五年上將行籍田之禮詔有司詳定儀注太<lb/>
常言籍田禮廢已五十餘年有司案牘無可檢尋今據<lb/>
禮經及開元乾元故事并徴前代沿革参詳定勅付所<lb/>
<pb n="KR2m0009_WYG_087-9a"/>
司未及施行而罷<lb/>
　唐開元禮<lb/>
　　皇帝吉亥享先農儀<hi>攝事附</hi>
　　　齋戒<lb/>
前祀五日皇帝散齋三日於别殿致齋二日一日於太<lb/>
極殿一日於行宫餘同上辛儀<lb/>
　　　陳設<lb/>
先農壇髙五尺方五尺四出陛其色青祀前二十日修<lb/>
<pb n="KR2m0009_WYG_087-9b"/>
畢前享三日陳設如圜丘儀前享二日太樂令設宫懸<lb/>
樂如圜丘儀唯樂懸樹路鼓為瘞埳於壇壬地外壝之<lb/>
内為異前享一日奉禮設御位如圜丘儀唯設望瘞位<lb/>
於内壝東門之内道南又設奉禮位於瘞埳西南東面<lb/>
南上為異<hi>攝事右校掃除壇之内外前享二日衛尉設享官公卿以下次於外壝東門外道南北向</hi>
<hi>西上設陳饌幔於内壝東門外道南北向太樂令設宫懸前享一日奉禮即設享官公卿位於内壝東門内道</hi>
<hi>北執事位於道南西向北上設御史位於壇下如式又設奉禮位於樂懸東北贊者二人在南差退俱西向北</hi>
<hi>上又設奉禮賛者位於瘞埳東面南上設協律郎位於壇上南陛之西東向太樂令於北懸間享官門外位皆</hi>
<pb n="KR2m0009_WYG_087-10a"/>
<hi>於東壝外道南如式</hi>又設御耕籍位於外壝南門之外十歩所南<lb/>
向設從耕位三公諸王諸尚書諸卿位於御座東南重<lb/>
行西向各依推數為列其公王尚書卿等非耕者位於<lb/>
耕者之東重行西向俱北上介公<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>公位於御位西南<lb/>
東向以北為上尚舍設御耒席於三公之北少西南向<lb/>
奉禮又設司農卿位於御耒席東少南西向廪犧令於<lb/>
司農卿之南少退諸執耒耜者位於公卿耕者之後非<lb/>
耕者之前西面<hi>御耒耜一具三公耒耜三具諸王尚書卿各三人合耒耜九具以下耒耜太常</hi>
<pb n="KR2m0009_WYG_087-10b"/>
<hi>各令籍田農人執之攝事無設耕籍位以下至此儀</hi>設酒罇之位於壇上神農氏<lb/>
犧罇二象罇二山罍二東南隅北向后稷氏犧罇二象<lb/>
罇二山罍二在神農酒罇之東俱北向西上<hi>罇皆如勺羃有坫以</hi>
<hi>置爵</hi>設御洗於壇南陛東南亞獻洗於東陛南俱北向執<lb/>
罇罍篚羃者各位於罇罍篚羃之後設幣篚於壇上各<lb/>
於罇坫之所晡後郊社令帥齋郎以罇坫罍洗篚羃入<lb/>
設於位<hi>升壇者自東陛</hi>謁者引光禄卿詣厨視濯溉<hi>凡導引者每曲一逡</hi>
<hi>廵</hi>贊引引御史詣厨省饌具<hi>光禄卿以下每事訖各還罇所</hi>享日未明<lb/>
<pb n="KR2m0009_WYG_087-11a"/>
十五刻太官令帥宰人以鸞刀割牲祝史以豆取毛血<lb/>
各置於饌所遂烹牲未明五刻太史令郊社令各服其<lb/>
服升設神農氏神座於壇上北方南向設后稷氏神座<lb/>
於東方西向席皆以莞設神位於座首<lb/>
　　　鑾駕出宫<lb/>
乘耕根車於太極殿前餘同圜丘儀<lb/>
　　　饋享<lb/>
享日未明三刻諸享官及從享之官各服其服郊社令<lb/>
<pb n="KR2m0009_WYG_087-11b"/>
良醖令帥其屬入實罇罍及幣<hi>犧罇實以醴齊象罇實以盎齊山罍實以清酒</hi>
<hi>齊皆加明水酒皆加元酒各實於上罇幣皆以青</hi>太官令帥進饌者實諸籩豆<lb/>
簠簋等入設於饌幔内未明二刻奉禮帥賛者先入就<lb/>
位其御史及禮官等入再拜掃除及就位如圜丘儀未<lb/>
明一刻謁者賛引各引享官以下就門外位司空行掃<lb/>
除及從享羣官客使等次入就位並如圜丘儀<hi>攝事自未明三</hi>
<hi>刻至此與正儀同</hi>初未明三刻諸衛列大駕伏衛陳設如式侍<lb/>
中版奏外辦請中嚴乘黄令進耕根車於宫南門外廻<lb/>
<pb n="KR2m0009_WYG_087-12a"/>
車南向<hi>若行宫去壇稍逺嚴警如式</hi>未明一刻侍中版奏外辦質明<lb/>
皇帝服衮冕乘輿以出繖扇華葢侍衛如常儀<hi>侍中負璽陪從</hi>
<hi>如式</hi>皇帝升車訖乘黄令進耒太僕受載如初黄門侍郎<lb/>
奏請鑾駕發引還侍位鑾駕動之大次並如圜丘儀郊<lb/>
社令以祝版進御署訖近臣奉出郊社令受各奠於坫<lb/>
如圜丘儀初皇帝降車訖乘黄令受耒耜授廪犧令而<lb/>
横執之左其耜之耜所置於席遂守之<hi>凡執耒耜皆横之授則先其耒</hi>
<hi>後其耜</hi>皇帝停大次半刻頃其奏辦出次太常卿請行事<lb/>
<pb n="KR2m0009_WYG_087-12b"/>
並如圜丘儀<hi>攝事衆官拜訖謁者白太尉有司謹具請行事無初未明三刻下至此儀</hi>協律<lb/>
郎舉麾工鼓柷以角音奏永和之樂以姑洗之均<hi>自後接神</hi>
<hi>皆奏姑洗</hi>作文舞之舞樂舞三成偃麾戞敔樂止太常卿前<lb/>
奏稱請再拜退復位皇帝再拜及奠玉幣奏樂之節並<lb/>
如圜丘儀<hi>攝事謁者引太尉升奠幣</hi>太常卿引皇帝進北面跪奠於<lb/>
神農氏神座俛伏興太常卿引皇帝少退北向再拜訖<lb/>
太常卿引皇帝又立於西方東向又太祝以幣授侍中<lb/>
侍中奉幣北向進皇帝受幣太常卿引皇帝進東面跪<lb/>
<pb n="KR2m0009_WYG_087-13a"/>
奠於后稷氏神座俛伏興太常卿引皇帝少退東面再<lb/>
拜訖登歌止太常卿引皇帝樂作皇帝降自南陛還版<lb/>
位西向立樂止初羣官拜訖祝史奉毛血之豆立於門<lb/>
外於登歌止祝史奉毛血入升自南陛配座升自東陛<lb/>
太祝迎取於壇上進奠於神座前太祝退立於罇所皇<lb/>
帝既升奠幣太官令出帥進饌者奉饌陳於内壝門外<lb/>
謁者引司徒出詣饌所司徒奉神農之俎皇帝既至版<lb/>
位樂止<hi>攝事無</hi>太官令引饌入俎初入門雍和之樂作饌<lb/>
<pb n="KR2m0009_WYG_087-13b"/>
至陛樂止祝史進徹毛血之豆降自東陛以出神農氏<lb/>
之饌升自南陛配座之饌升自東陛太祝迎引於壇上<lb/>
各設於神座前<hi>籩豆葢羃先徹乃升簋簠既奠却其葢於下</hi>設訖謁者引司<lb/>
徒以下降自東陛復位太祝各還罇所太常卿引皇帝<lb/>
<hi>攝事謁者引太尉</hi>詣罍洗樂作其盥洗奏樂及齋郎奉俎並如<lb/>
圜丘之儀太常卿引皇帝詣神農氏酒罇所執罇者舉<lb/>
羃侍中贊酌醴齊訖夀和之樂作<hi>皇帝每酌獻及飲福皆作夀和之樂</hi>太<lb/>
常卿引皇帝進神農氏神座前北向跪奠爵俛伏興太<lb/>
<pb n="KR2m0009_WYG_087-14a"/>
常卿引皇帝少退北向立樂止太祝持版進於神座之<lb/>
右東面跪讀祝文曰維某年嵗次月朔日子開元神武<lb/>
皇帝某<hi>攝事云謹遣太尉封臣名</hi>敢昭告於帝神農氏獻春伊始東<lb/>
作方興率由典則恭事千畆謹以制幣犧齊粢盛庶品<lb/>
肅備常祀陳其明薦以后稷氏配神作主尚饗訖興皇<lb/>
帝再拜<hi>攝事太尉再拜下倣此</hi>初讀祝文訖樂作太祝進跪奠版<lb/>
於神座興還罇所皇帝拜訖樂止太常卿引皇帝詣后<lb/>
稷氏酒罇所酌獻樂作並如神農氏唯皇帝東向立為<lb/>
<pb n="KR2m0009_WYG_087-14b"/>
異太祝持版進於神座之右北向跪讀祝文曰維某年<lb/>
歲次月朔日子開元神武皇帝某敢昭告於后稷氏土<lb/>
膏脉起爰修耕籍用薦常事於帝神農氏惟神功協稼<lb/>
穡實允昭配謹以制幣犧齊粢盛庶品式陳明薦作主<lb/>
侑神尚饗訖興皇帝再拜初讀祝文訖樂作太祝進跪<lb/>
奠版於神座俛伏興還罇所皇帝拜訖樂止太常卿引<lb/>
皇帝進神農氏神座前北向立樂作太祝各以爵酌上<lb/>
罇福酒<hi>攝事太祝酌罍福酒</hi>其飲福受胙樂舞等並如圜丘儀<hi>攝事</hi>
<pb n="KR2m0009_WYG_087-15a"/>
<hi>亦同圜丘攝事</hi>初皇帝將復位謁者引太尉詣罍洗<hi>攝事謁者引太常卿</hi>
<hi>為亞獻</hi>盥手洗爵訖謁者引太尉自東陛升壇詣神農氏<lb/>
象罇所執罇者舉羃大尉酌盎齊武舞作謁者引太尉<lb/>
進神農氏神座前北向跪奠爵興謁者引太尉少退北<lb/>
向再拜謁者引太尉詣后稷氏象罇所取爵於坫執爵<lb/>
者舉羃太尉酌盎齊謁者引太尉進后稷氏神座前東<lb/>
向跪奠爵興謁者引太尉少退東向再拜謁者引太尉<lb/>
進神農氏神座前北向立太祝各以爵酌罍福酒合置<lb/>
<pb n="KR2m0009_WYG_087-15b"/>
一爵一太祝持爵進太尉右西向立太尉再拜受爵跪<lb/>
祭酒遂飲卒爵太祝進受爵復於坫太尉興再拜謁者<lb/>
引太尉降復位初太尉獻將畢謁者引光禄卿詣罍洗<lb/>
盥手帨爵升酌盎齊終獻如亞獻之儀訖謁者引光禄<lb/>
卿<hi>攝事同</hi>降復位武舞止諸祝各進跪徹豆興還罇所<hi>徹者</hi>
<hi>籩豆各一少移於故處</hi>奉禮曰賜胙賛者唱衆官再拜在位者皆<lb/>
再拜<hi>已飲福者不拜</hi>永和之樂作太常卿前奏稱再拜退復位<lb/>
皇帝再拜奉禮曰衆官再拜在位者皆再拜樂一成止<lb/>
<pb n="KR2m0009_WYG_087-16a"/>
太常卿奏請就望瘞位奉禮帥賛者就瘞埳西南位太<lb/>
常卿引皇帝太和之樂作皇帝就望瘞位北向立樂止<lb/>
於羣官將拜祝各執篚進神座前取幣各由其陛降壇<lb/>
詣埳以幣置於埳訖奉禮曰可瘞東西各四人寘土半<lb/>
埳太常卿前奏禮畢請就耕籍位<hi>攝事謁者進太尉之左白禮畢享官執事</hi>
<hi>再拜出如圜丘攝事</hi>太常卿引皇帝樂作皇帝詣耕籍位南向立<lb/>
樂止初白禮畢奉禮帥賛者還本位<hi>攝事無詣耕籍位</hi>
　　　耕籍<lb/>
<pb n="KR2m0009_WYG_087-16b"/>
皇帝將詣望瘞位謁者引三公及應從耕侍耕者各就<lb/>
耕位司農先就位諸執耒者皆就位皇帝初詣耕位廪<lb/>
犧令進詣御耒席南北面跪俛伏搢笏解耒韜出執耒<lb/>
起少退北面立司農卿受耒以授侍中侍中奉耒進皇<lb/>
帝受以三推侍中前受耒耜反於司農司農反於廪犧<lb/>
令訖還本位廪犧令復耒於韜執耒起復位立皇帝初<lb/>
耕執耒者以耒耜各授侍耕者皇帝耕訖三公諸王五<lb/>
推尚書卿九推訖執耒者前受耒耜退復位侍中前奏<lb/>
<pb n="KR2m0009_WYG_087-17a"/>
禮畢退復位太常卿引皇帝入自南門還大次樂作皇<lb/>
帝出自内壝東門殿中監前受鎮珪以授尚衣奉御殿<lb/>
中監又前受大珪華葢侍衛如常儀皇帝入次樂止謁<lb/>
者賛引各引享官及從享羣官諸方客使以次出賛引<lb/>
引御史太祝以下俱復執事位立定奉禮曰再拜御史<lb/>
以下皆再拜賛引引出工人二舞以次出太常卿帥其<lb/>
屬以次耕於千畆其祝版燔於齋所<lb/>
　　　鑾駕還宫<hi>如圜丘儀</hi>
<pb n="KR2m0009_WYG_087-17b"/>
　　　勞酒<lb/>
車駕還宫之明日設㑹於太極殿如元㑹之儀<hi>唯不賀不上夀</hi>
<hi>為異</hi>
　　籍田東郊儀<lb/>
皇帝夾侍二人正衣二人<hi>右合以祀先農壇上行事夾侍正衣充</hi>中書門<lb/>
下先奏侍中一人<hi>奉耒耜進耕畢復受奏禮畢</hi>中書令一人<hi>侍從</hi>禮部<lb/>
尚書一人<hi>侍從官已下並合便取祀先農壇上行事官充</hi>司農卿一人<hi>授耒耜於侍中</hi>
<hi>侍耕</hi>右衛將軍一人<hi>已上並侍衛</hi>太尉司徒司空各一人行五<lb/>
<pb n="KR2m0009_WYG_087-18a"/>
推禮<hi>舊例宰臣攝行事</hi>九卿九人行九推禮<hi>舊例差左右僕射六尚書御史大夫</hi>
<hi>攝行事</hi>諸侯三人行九推禮<hi>差正員三品官及嗣王攝行事</hi>禮儀使一人<lb/>
<hi>賛導耕籍禮</hi>太常卿一人<hi>賛導耕籍禮已上官合便取祀先農壇上行事官充</hi>右禮司<lb/>
状上中書門下請奏差如本官不足差六品已下官充<lb/>
並服袴褶御耒耜二具併韜<hi>並以青色内一具副准乾元故事合依農人所執者</hi>
<hi>制造不合雕飾事畢日收</hi>藉耒耜一丈席二領三公九卿諸侯耒耜<lb/>
一十五具御耒耜牛四頭<hi>内二頭副并牛衣每隨牛一人並絳衣介幘須明嫻農務</hi>
<hi>者行事禮司專差人賛導</hi>高品中官二人<hi>執侍耒耜並衣袴褶</hi>太常帥其屬庶<lb/>
<pb n="KR2m0009_WYG_087-18b"/>
人<hi>量用二十八人以備禮</hi>郊社令一人<hi>檢/校</hi>太常少卿一人<hi>帥庶人赴耕所</hi>
太常博士六人<hi>分賛導耕禮如本司官不足准舊例本司具名上中書門下請差攝行事</hi>司<lb/>
農少卿一人<hi>檢校庶人終千畆</hi>廩犧令二人一人奉耒耜授司<lb/>
農卿<hi>係差五品六品清資官攝充</hi>三公九卿諸侯耕牛四十頭<hi>内十頭副</hi>
<hi>每頭隨牛人一人湏明嫻農耕者差</hi>庶人耒耜二十具畚二具鍤二具<hi>以木</hi>
<hi>為刃府司差一人專知</hi>管籍田縣令一人<hi>具朝服當耕籍田時立於田畔侯耕畢去</hi>畿<lb/>
甸諸縣令<hi>准舊例集先期到城籍田日服常服赴耕所陪位而立</hi>耆老量定二十<lb/>
人<hi>並常服籍田日於庶人耕籍田位之南陪位</hi>
<pb n="KR2m0009_WYG_087-19a"/>
宋太宗皇帝雍熙四年九月詔以來年正月有事於東<lb/>
郊行籍田之禮令所司詳定儀注以聞無致煩勞務遵<lb/>
典故<lb/>
　太常禮院言籍田舊不置五使今請依南郊以宰臣<lb/>
　親王三品官為五使仍命蘇易簡等詳定儀注<lb/>
　詳定所言方位請依唐例在東郊北齊籍田千畆各<lb/>
　頃别種榖一色一頃作祠壇今聖朝郊宫制度廣大<lb/>
　請設於千畆之外壇高九尺周圍四十歩飾以青厯<lb/>
<pb n="KR2m0009_WYG_087-19b"/>
　代壇去京城逺近各異今請於朝陽門七里之外十<lb/>
　五里之内擇地為壇又通禮不載告廟祭十里内神<lb/>
　祠及禮畢稱賀之儀今縁國家盛禮望遣大臣前二<lb/>
　日告昊天上帝太廟俟禮畢文武百僚設行宫稱賀<lb/>
　鹵簿使言諸司儀仗法物車賂請准南郊例排並從<lb/>
　之<lb/>
　詳定所言按通禮儀注皇帝親載耒耜於車右隋書<lb/>
　禮儀志齊代籍田令御史乘馬車載耒耜於五輅之<lb/>
<pb n="KR2m0009_WYG_087-20a"/>
　後以為禮輕遂以侍中奉耒耜載於象輅以隨木輅<lb/>
　之後又舊禮魏晉耕籍乘木輅今准通禮皇帝乘耕<lb/>
　根車欲請以象輅載耒耜列於仗内御前在皮軒車<lb/>
　後殿中省香燈之前所以明示重耕籍之禮從之<lb/>
　禮儀使言按通典宋齊之制於先農壇東别立觀耕<lb/>
　臺帝親耕禮畢登此臺以觀公卿推耕其臺不載制<lb/>
　度緣皇帝被衮冕執圭宜便陟降請築臺高五尺周<lb/>
　圍四十歩四出陛飾以青又通禮亦不載御樓賜赦<lb/>
<pb n="KR2m0009_WYG_087-20b"/>
　按唐開元二十三年籍田禮畢還宫大赦今取進止<lb/>
　從之仍候禮成肆赦<lb/>
　詳定所言按宋文帝元嘉二十一年親耕籍田千畆<lb/>
　中開阡陌設御耕位在先農壇東北唐禮不開阡陌<lb/>
　設御耕位於先農壇南十歩詳此即當時壇前不設<lb/>
　樂懸則御耕位厯代不同今既備樂懸二舞俱在壇<lb/>
　前請定御耕位在壝門東南又先農壇設二壝今緣<lb/>
　儀衛廣大所有外壝請於大次及御耕位觀耕臺樂<lb/>
<pb n="KR2m0009_WYG_087-21a"/>
　懸之外又隋書籍田令率其屬耕千畆以青箱穜稑<lb/>
　之種跪呈司農詣耕所灑之訖司農省功奏事畢唐<lb/>
　朝不行此禮詔備置又隋以青箱奉穜稑之種唐廢<lb/>
　其禮青箱舊無制請用竹木為之而無葢两頭設臺<lb/>
　□飾以青色中分九隔隔設一種覆以青帊穜稑即<lb/>
　早晩之種不定榖名今請用黍稷秫稻粱大豆小豆<lb/>
　大麥小麥陳於箱内從之<lb/>
　詳定所言舊禮有庶人終畆之説即不載庶人耕位<lb/>
<pb n="KR2m0009_WYG_087-21b"/>
　所在今請於諸侯耕位之南退近東十歩西向以成<lb/>
　終畆之禮又按典禮先農用犢一近制中祠以羊豕<lb/>
　代望權用犢以純色充進胙如郊祀禮料禮噐視大<lb/>
　祠皇帝散齋三日致齋二日百官不受誓戒神農后<lb/>
　稷冊學士院撰文並從之<lb/>
　又言准詔定乘耕根車而車元無副上下大小與金<lb/>
　玉輅等縁天子所乘皆有副今請改乘玉輅以耕根<lb/>
　車改載御耒耜玉輅駕士六十四人耕根車止四十<lb/>
<pb n="KR2m0009_WYG_087-22a"/>
　人亦請添同玊輅舊禮勞酒在車駕還宫之日設㑹<lb/>
　於大殿今請依郊祀擇日大宴從之<lb/>
　學士院上東郊青城殿門名前殿曰两儀後殿曰延<lb/>
　慶大殿門曰龍徳左掖門曰光天右掖門曰麗天東<lb/>
　門曰鳯陽西門曰安福南門曰祈年北門曰元英大<lb/>
　殿東西廊門曰日華月華後園五花亭曰㑹芳御幄<lb/>
　後門曰福慶詔付有司<lb/>
端拱元年正月十五日帝齋於乾元殿翼日鑾駕出宫<lb/>
<pb n="KR2m0009_WYG_087-22b"/>
備大駕鹵簿於丹鳯門外帝服通天冠絳紗袍執圭乘<lb/>
玊輅赴東郊行宫齋宿十七日未明三刻帝服衮冕執<lb/>
鎮圭親饗神農氏於壇上以后稷氏配禮畢次詣耕籍<lb/>
位行三推禮有司版奏禮畢帝顧謂侍臣曰朕志在勸<lb/>
農恨不能終千畆豈止於三推為限乎遂耕數十歩侍<lb/>
臣固請乃止又御觀耕臺南向坐觀公王耕耕訖侍中<lb/>
奏禮畢解嚴還行宫百官稱賀帝改御大輦服通天冠<lb/>
絳紗袍鼓吹振作而還御乾元門肆赦改元文武逓進<lb/>
<pb n="KR2m0009_WYG_087-23a"/>
官有差<lb/>
真宗景徳四年都官員外郎同判太常禮院孫奭言伏<lb/>
覩來年春季劃日正月一日享先農九日上辛祀昊天<lb/>
上帝者按春秋傳曰啟蟄而郊郊而後耕又禮記月令<lb/>
云天子乃以元日祈榖於上帝乃擇元辰親載耒耜躬<lb/>
耕帝籍先儒皆云元日謂上辛郊天也元辰謂郊後吉<lb/>
亥享先農而耕籍也又六典及禮閣新儀亦皆先言上<lb/>
辛祀昊天後言吉亥享先農伏望改用來年正月上辛<lb/>
<pb n="KR2m0009_WYG_087-23b"/>
後亥日享先農即為著令用符禮文詔太常寺崇文院<lb/>
檢討官参議判寺李宗諤等言唐制正月上辛祈榖孟<lb/>
春亥日享先農不明載祈榖享先農前後按禮記月令<lb/>
正月中氣天子以元日祈榖於上帝乃擇元辰天子親<lb/>
載耒耜置之車右率公卿諸侯大夫躬耕籍田注云祈<lb/>
榖謂上辛祀昊天上帝籍田謂郊後亥日享先農於東<lb/>
郊而耕籍田又按宋書後魏書所載並上辛後亥日祀<lb/>
先農伏請下有司自今享先農並用上辛後亥日從之<lb/>
<pb n="KR2m0009_WYG_087-24a"/>
仁宗明道二年二月十一日帝親耕籍田禮儀准端拱<lb/>
之制微有増損<lb/>
　詔籍田青城及壇壝所占或先有民家塋冡府縣不<lb/>
　得因兹夷剗宜權用箔曲遮蔽以便行禮<lb/>
　廣文館開封府貢舉人等上書以國家躬訓農事難<lb/>
　逄之㑹乞陪序於壇次以觀盛典從之令陪位於文<lb/>
　官九品之下<lb/>
　大禮使言籍田禮希曠已久比聞修舉内外翹屬况<lb/>
<pb n="KR2m0009_WYG_087-24b"/>
　親屈萬乘勸農力本伏請下有司令遍諭宻近村聚<lb/>
　候御耕日特許父老鄉民觀望盛禮勿令呵止從之<lb/>
神宗元豐二年詔於京城東南度田千畆為籍田置令<lb/>
一員徙先農壇於其中神倉於東南取卒之知田事者<lb/>
為籍田兵<lb/>
　先是詳定郊廟奉祀禮文所言國語王耕一墢庶人<lb/>
　終於千畆廪於東南鍾而藏之自漢迄唐皆有帝籍<lb/>
　神倉今廢不設凡祭祀之所用皆索諸市非所以致<lb/>
<pb n="KR2m0009_WYG_087-25a"/>
　潔誠也欲乞於京城東南度田千畆置籍田令一員<lb/>
　仍徙先農壇於其中立神倉於東南以郊社令辛公<lb/>
　佑兼籍田令公佑請因舊鏺麥殿規地為田取卒之<lb/>
　知田事者刺為籍田兵給其役五榖之外並植果蔬<lb/>
　冬則藏冰凡一嵗祠祭之用取具焉先薦獻而後進<lb/>
　御有餘則質錢以給雜費輸其餘於内藏庫用著為<lb/>
　令<lb/>
　權管幹籍田王存等言請以南郊鏺麥殿前地及玉<lb/>
<pb n="KR2m0009_WYG_087-25b"/>
　津園東南茭地八百四十餘畆并民田共千一百畆<lb/>
　充籍田外以百畆建先農壇兆開阡陌溝洫建神倉<lb/>
　齋宫并耕作人牛廬舍之類繪圖進呈從之<lb/>
哲宗紹聖四年權禮部侍郎范鏜等言每遇臨幸籍田<lb/>
常遣官祭告先農壇其籍田刈稼皆以為粢盛之實車<lb/>
駕臨幸則取新薦獻當在所先即刈麥乞以所進麥付<lb/>
所司變造禮食於臨幸次日薦之太廟然後進供頒賜<lb/>
並如故事秋觀刈禾亦如之及乞觀麥禮畢車駕移幸<lb/>
<pb n="KR2m0009_WYG_087-26a"/>
稻池綵殿以觀插稻詔可<lb/>
　將作監言増修鏺麥殿成詔以思文為名<lb/>
徽宗政和元年臣僚言乞講明耕籍之禮議禮局條具<lb/>
八事一罷享先農為中祠命有司攝事帝止行耕籍之<lb/>
禮一罷命五使及稱賀肆赦之類一乞孟春之月親耕<lb/>
下太史局擇日不必專用吉亥一耕籍所乘改用耕根<lb/>
車罷乘玉輅一乞躬耕之服止用通天冠絳紗袍百官<lb/>
並服朝服一倣雍熙儀注九卿以左右僕射六尚書御<lb/>
<pb n="KR2m0009_WYG_087-26b"/>
史大夫攝諸侯以正員三品官及上將軍攝一倣雍熙<lb/>
儀注設庶人耕位於諸侯耕位之南以成終畆之禮一<lb/>
倣雍熙明道儀備青箱以設九榖如隋之制<hi>其詳並見政和五禮</hi>
<hi>新儀</hi>
髙宗紹興二年四月上謂輔臣曰朕聞祖宗時禁中有<lb/>
打麥殿今朕於後圃令人引水灌畦種稻不惟務農重<lb/>
榖示王政所先亦欲知稼穡之艱難<lb/>
七年太常博士黄積厚言孟春吉亥日享先農望下有<lb/>
<pb n="KR2m0009_WYG_087-27a"/>
司條舉行之以酒脯一獻之禮儀視風師<lb/>
十四年十一月詔以嗣嵗之春祗祓青壇親載黛耜躬<lb/>
三推之禮<lb/>
　命臨安府守臣度城南之田得五百七十畆有竒廼<lb/>
　建思文殿觀耕臺神倉及表親耕之田又詔毋建殿<lb/>
　宇設幕殿席屋如南郊事畢撤去庶不擾民<lb/>
　太常丞王湛謂新儀帝乘耕根車左輔奉耒耜載以<lb/>
　象輅列於仗内政和八年左輔奉耒耜于玉輅耕籍<lb/>
<pb n="KR2m0009_WYG_087-27b"/>
　使衛以儀仗二千人先詣壇所王之五輅玉輅最貴<lb/>
　耕根一名芒車所謂農輿無葢車之無飾者也齊代<lb/>
　籍田御史乘馬車載耒耜於五輅之後時以為禮輕<lb/>
　更用侍中載於象輅真宗明道二年二月帝乘玉輅<lb/>
　適耕所司農卿以耕根車載耒耜前玉輅以行今政<lb/>
　和儀帝御耕根而耒耜乃載於玉輅輕重失序請乘<lb/>
　玊輅而以耕根載耒耜又謂端拱明道之禮備矣政<lb/>
　和中徽宗正之故新儀最為簡要宜遵而行<lb/>
<pb n="KR2m0009_WYG_087-28a"/>
　權工部侍郎錢時敏奏耕籍使所乘車禮官謂象車<lb/>
　以象飾諸末朱斑輪八鸞左衡左建旗右載闟㦸駕<lb/>
　馬四飾鞶纓輪衣絡帯皆繡以鸞車髙丈有五尺廣<lb/>
　丈請下有司製之甲子禮官請前三日司農以青箱<lb/>
　奉九榖穜稑之種進内前二日皇太后率六宫獻之<lb/>
　於帝次日授司農以待耕事九榖種以竹木箱載之<lb/>
　無葢飾以青色覆以青帕三公三少宰臣親王使相<lb/>
　五推執政臣二省臺諫九推庶人終畆又請少府製<lb/>
<pb n="KR2m0009_WYG_087-28b"/>
　御耒耜二及韜皆飾以青御耕青牛四衣以青<hi>如無青牛</hi>
　<hi>以黄牛代以青羅夾衣葢撘</hi>從耕官每耒耜用牛二頭耒耜三十<lb/>
　牛六十庶人四十人並青衣耒耜四十牛八十鍤十<lb/>
　畚二十各命有司具之時敏又謂象車小様庳請加<lb/>
　髙二尺為丈有七尺茵褥用紫閏十一月癸酉兵部<lb/>
　謂仗士二千以太常鼓吹黄麾仗足之前期閲習前<lb/>
　一日宿仗於皇城南門外質明衛耒耜先往禮官先<lb/>
　用其半又請耕籍使用本品鹵簿王公六百八十有<lb/>
<pb n="KR2m0009_WYG_087-29a"/>
　八人請用其半禮官請親耕日命有司享先農己巳<lb/>
　詔討論象車合製與否禮官乃謂新儀象輅載耒耜<lb/>
　宣和耕籍使乘象車参考端拱親耕以耕根車載耒<lb/>
　耜而使不乗車請用端拱禮耕籍使朝服騎䕶耒耜<lb/>
　行於仗内仗士千人質明先往壇所以候車駕罷象<lb/>
　輅不製唯製耕根車從之<lb/>
十五年正月壬辰上享先農遂耕籍三推畢宰臣秦檜<lb/>
請以耒耜授有司上不許曰力本務農出於誠心至九<lb/>
<pb n="KR2m0009_WYG_087-29b"/>
推三請乃止<lb/>
　　饗先農親耕籍田儀注<lb/>
前期設御座於籍田思文殿之中南向東西閣於殿後<lb/>
之左右御幄於觀耕壇上南向大次於殿上南向小次<lb/>
二一於先農壇午階下稍東西向一於觀耕壇西階下<lb/>
稍北南向羣臣次於門之内外設饌幔樂舞前一日設<lb/>
帝神農氏位於壇之北方南向后稷氏位於東方西向<lb/>
席皆以莞設帝位版於壇下小次前西向飲福位於壇<lb/>
<pb n="KR2m0009_WYG_087-30a"/>
上稍西北向望瘞位於子階之西北向羣臣位各以其<lb/>
方罇罍俎豆皆如大祀司農設御耒耜於南門外幕屋<lb/>
之内御耕版位於耕籍所南向侍耕位在於東西階北<lb/>
上從耕三公位在東南九卿諸侯位在其南皆西向北<lb/>
上庶人位在其南少東十歩外耆老陪耕又在其南皆<lb/>
西向御耒席於三公之北稍西南向太僕設御耕牛於<lb/>
御耕位之西稍北太常設登歌於觀耕壇上宫架於庶<lb/>
人耕位之南俱北向耕籍使位於御耕位之東南向侍<lb/>
<pb n="KR2m0009_WYG_087-30b"/>
中在其南西向司農卿二一位於侍中之後一在其南<lb/>
籍田令二在司農卿之南少退皆西向北上奉青箱官<lb/>
位其後司農少卿位二於庶人位之前太社令位於司<lb/>
農之西少退皆西北向太僕卿位於御耕牛之東稍前<lb/>
南向畿内邑令位於庶人位之東西向執耒耜者位於<lb/>
公卿耕者之後執畚鍤者之前西向司農設從耕耒耜<lb/>
及牛各於其位之前兵部陳仗士及耕根車於皇城南<lb/>
門之外遂省牲省饌割烹祀之日質明侍中奉御耒耜<lb/>
<pb n="KR2m0009_WYG_087-31a"/>
載於耕根車耕籍使騎從至籍田門外侍中以耒耜授<lb/>
籍田令横執之置於耕所之席而守之帝履袍輦出宫<lb/>
南門至思文殿降輦入後閣羣臣入就位帝服衮冕至<lb/>
内壝門外執大圭入自正門宫架隆安之樂作至午階<lb/>
版位西南立宫架作静安之樂儲靈錫慶之舞三成帝<lb/>
再拜羣臣皆再拜<hi>凡帝拜羣臣皆拜</hi>宫架樂作帝搢大圭沃盥<lb/>
執圭升壇耕籍使從宫架樂作升自午階登歌嘉安之<lb/>
樂作帝搢大圭執鎮圭進帝神農氏位前北向立跪奠<lb/>
<pb n="KR2m0009_WYG_087-31b"/>
鎮圭於繅藉執大圭興搢圭跪奠幣執圭興次進后稷<lb/>
氏位前亦如之帝還版位登歌樂作降階宫架樂作至<lb/>
版位西南立祝史奠毛血盤禮部尚書執籩豆簠簋兵<lb/>
工部尚書奉俎以入宫架豐安之樂作皆奉以升北面<lb/>
跪奠之宫架樂作帝搢大圭沃盥洗爵執圭升宫架樂<lb/>
作至壇上登歌禧安進帝神農氏位前北面立搢大圭<lb/>
跪執爵三祭酒於地執圭興祝東向跪讀祝詞帝再拜<lb/>
次進后稷氏位前酌獻亦如之帝還版位登歌樂作降<lb/>
<pb n="KR2m0009_WYG_087-32a"/>
階宫架樂作至版位西向立還小次釋大圭文舞退武<lb/>
舞進宫架正安之樂作亞獻盥洗爵升進帝神農氏罇<lb/>
所西面立宫架作正安之樂嚴恭將事之舞既實爵進<lb/>
神位前跪祭酒奠爵再拜次獻后稷氏亦如之降復位<lb/>
終獻亦如之宫架樂作帝執大圭升登歌禧安至飲福<lb/>
位北面立尚醖奉御酌福酒殿中監奉爵西面立帝再<lb/>
拜殿中監跪進爵帝搢大圭跪受之三祭於地啐酒奠<lb/>
爵兵部尚書西向跪進胙俎帝受俎奠之太祝東向跪<lb/>
<pb n="KR2m0009_WYG_087-32b"/>
進黍豆帝受豆奠之殿中監跪再進酒帝遂飲卒爵奠<lb/>
之執大圭再拜還版位登歌樂作降階宫架樂作徹籩<lb/>
豆徹俎登歌歆安遂賜胙羣臣皆再拜送神宫架作静<lb/>
安之樂一成帝至望瘞位北面立宫架樂作乃瘞帝還<lb/>
大次宫架樂作出内壝門外釋大圭羣臣各俟於次侍<lb/>
耕從耕及執事者皆朝服以次入就位帝服通天冠絳<lb/>
紗袍輦至思文殿降自西階宫架樂作至小次降輦至<lb/>
耕籍位南面立籍田令進御耒席南北面解韜出耒東<lb/>
<pb n="KR2m0009_WYG_087-33a"/>
向立授司農卿司農以授侍中進之帝受耒耜宫架樂<lb/>
作三推禮畢侍中受耒耜復轉以次授之籍田令復於<lb/>
韜帝初耕諸執耒耜者各授從耕者帝升觀耕壇宫架<lb/>
樂作升自午階登歌樂作御座南向從耕三公三少宰<lb/>
臣親王使相皆執耒耜宫架樂作行五推之禮退復位<lb/>
執政從臣二省諫憲次執耒耜宫架樂作九推復位司<lb/>
農少卿帥庶人以次耕於千畆耕畢乃退耕籍使升自<lb/>
卯階進御幄前稍東西面立陪耕耆老進壇下北面再<lb/>
<pb n="KR2m0009_WYG_087-33b"/>
拜樞臣前北面承制退至午階之東西面立宣制退都<lb/>
承㫖承制西面宣勞耆老耆老再拜退復位帝降座登<lb/>
歌樂作至壇下升輦宫架樂作至思文殿後閣侍耕從<lb/>
耕者皆退司農卿奉穜稑種至耕所播之少卿帥太社<lb/>
令眎終千畆卿省功畢至殿下北面奏訖皆退帝還宫<lb/>
二十一年八月詔權罷籍田司免其官吏胥徒太常少<lb/>
卿王普請以印歸禮部存卒八人以守壇壝及凡種植<lb/>
之物農三人以給種植供禮料<hi>籍田司初募兵卒三十一人存者二十三人今</hi>
<pb n="KR2m0009_WYG_087-34a"/>
<hi>量存七人甲頭十人以農民充免其科役今量存三人</hi>典吏以寺吏兼之<lb/>
孝宗乾道四年十一月太常少卿王瀹謂籍田以供粢<lb/>
盛蔬果自廢此司寺官兼掌之舊有農十人今僅存其<lb/>
三而是時王普請益粢盛禮物三倍於故嵗請量三人<lb/>
光宗紹熙五年太社令陳峴奏九宫先農髙禖壇壝廢<lb/>
不治而農壇為甚乞命臨安府守臣葺築以嚴祀從之<lb/>
　　親蠶祭先蠶<lb/>
周制仲春天官内宰詔后帥内外命婦始蠶於北郊以<lb/>
<pb n="KR2m0009_WYG_087-34b"/>
為祭服<hi>蠶於北郊婦人以純隂也</hi>天子諸侯必有公桑蠶室近川而<lb/>
為之築宫仞有三尺棘墻而外閉之后妃齋戒享先蠶<lb/>
而躬桑以勸蠶事<hi>季春吉已王后享先蠶先蠶天駟也享先蠶而後躬桑示率先天下也</hi>
及大昕之朝君皮弁素積卜三宫之夫人世婦之吉者<lb/>
使入於蠶室奉種浴於川桑於公桑風戾以食之是月<lb/>
也令有司無伐桑柘<hi>愛蠶食也有司主山林之官也</hi>乃修蠶噐<hi>箔槌鈎筐之類</hi>
禁原蠶<hi>原再也天文辰為馬蠶與馬同氣物莫能两大禁原蠶為傷馬</hi>
漢皇后蠶於東郊其儀春桑生而皇后親桑於苑中蠶<lb/>
<pb n="KR2m0009_WYG_087-35a"/>
室養蠶千箔以上祀以中牢羊豕祭蠶神曰苑窳婦人<lb/>
寓氏公主凡二神羣臣妾從桑還獻於繭館皆賜從桑<lb/>
者絲皇后自行<hi>窳以主反</hi>
後漢皇后四月帥公卿列侯夫人蠶皇后出乘鸞輅青<lb/>
羽葢駕四馬龍旂九斿大將軍妻参乘太僕妻御前鸞<lb/>
旂車皮軒闟㦸雒陽令奉引千乘萬騎車府令設鹵簿<lb/>
駕公卿五營校尉司𨽻校尉河南尹妻皆乘其官車帯<lb/>
夫本官綬從其官屬導從皇后置武賁羽林騎戎頭黄<lb/>
<pb n="KR2m0009_WYG_087-35b"/>
門鼓吹五帝車女騎夾轂執法御史在前後亦有金鉦<lb/>
黄鉞五將導桑於蠶宫手三盆於繭館畢還宫祠先蠶<lb/>
禮以少牢<hi>凡蠶絲絮織室以作祭服祭服者冕服也天地宗廟羣臣五時之服其皇帝得以作縷縫</hi>
<hi>衣得以作巾絮而已置蠶宫令丞諸天下官皆詣蠶室亦婦人從事故舊有東西織室作法</hi>
魏文帝黄初七年皇后蠶於北郊依周典也<lb/>
晉武帝太康六年蠶於西郊<hi>葢與籍田對其方也</hi>先蠶壇髙一丈<lb/>
方二丈四出陛陛廣五尺在皇后採桑壇東南帷宫外<lb/>
門之外而東南去帷宫十丈在蠶室西南桑林在其東<lb/>
<pb n="KR2m0009_WYG_087-36a"/>
取列侯妻六人為蠶母蠶將生擇吉日皇后著十二笄<lb/>
歩揺依漢魏故事衣青衣乘油畫雲母安車駕六騩<hi>音貴</hi>
馬女尚書著貂蟬佩璽陪乘載筐鈎公主三夫人九嬪<lb/>
世婦諸太妃太夫人及縣鄉君郡公侯特進夫人外世<lb/>
婦命婦皆歩揺衣青各載筐鈎從蠶先桑二日蠶宫生<lb/>
蠶著簿上躬桑日皇后未到太祝令質明以太牢告祠<lb/>
謁者一人監祠祠畢徹饌頒餘胙於從桑及奉祠者皇<lb/>
后至西郊升壇公主以下陪列壇東皇后東面躬桑採<lb/>
<pb n="KR2m0009_WYG_087-36b"/>
三條諸妃公主各採五條鄉縣以下各採九條悉以桑<lb/>
授蠶母還蠶室事訖皇后還便座公主以下乃就位設<lb/>
饗宴賜絹各有差<lb/>
宋孝武大明四年始於臺城西白石里為蠶所設兆域<lb/>
置大殿又立蠶觀<hi>其禮皆循晉氏</hi>
北齊為蠶坊於京城北之西去皇宫十八里外有蠶宫<lb/>
方九十歩牆髙一丈五尺其中起蠶室二十七别殿一<lb/>
區置蠶宫令丞宦者為之路西置皇后蠶壇髙四尺方<lb/>
<pb n="KR2m0009_WYG_087-37a"/>
二丈四陛陛各廣八尺置先蠶壇於桑壇東南大路東<lb/>
横路南壇髙五尺方二丈四陛陛各五尺外兆方四十<lb/>
歩面開一門有縁襜襦褠衣黄履以供蠶母每嵗季春<lb/>
榖雨後吉日使公卿以一太牢祠先蠶黄帝軒轅氏於<lb/>
壇上無配先農禮訖皇后因親桑於壇備法駕服鞠衣<lb/>
乘重翟帥六宫升桑壇東陛即御座女尚書執筐女尚<lb/>
衣執鈎立壇下皇后降自東陛執筐者處右執鈎者處<lb/>
左蠶母在後乃躬桑三條訖升壇即御座内命婦以次<lb/>
<pb n="KR2m0009_WYG_087-37b"/>
就桑服鞠衣者採五條展衣綠衣者九條以授蠶母還<lb/>
蠶室切之授世婦灑一簿凡應桑者並復本位后乃降<lb/>
壇還便殿設勞酒頒賚而還<lb/>
後周制皇后乘翠輅率六宫三妃三㚤<hi>音弋婦官名</hi>御媛御<lb/>
婉三公夫人三孤内子至蠶所以一少牢親進祭奠先<lb/>
蠶西陵氏神禮畢降壇令二嬪為亞獻終獻因而躬桑<lb/>
隋制先蠶壇於宫北三里為壇髙四尺季春上已皇后<lb/>
服鞠衣以一太牢制幣祭先蠶於壇上用一獻之禮祭<lb/>
<pb n="KR2m0009_WYG_087-38a"/>
訖親桑於位壇東面尚功進金鈎典制奉筐皇后採三<lb/>
條反鈎命婦各依班採五條九條世婦以授蠶母受切<lb/>
桑灑訖皇后降壇<hi>自齊及周隋其典法多依晉儀亦時有損益</hi>
唐先蠶壇在長安宫北苑中髙四尺周廻三十歩<lb/>
太宗貞觀九年三月文徳皇后率内外命婦有事於先<lb/>
蠶<lb/>
髙宗永徽三年三月制以先蠶為中祠<lb/>
　有司言按周官宗伯后不祭則攝而薦豆籩徹明王<lb/>
<pb n="KR2m0009_WYG_087-38b"/>
　后之事而宗伯得攝行之伏以農桑乃衣食萬人不<lb/>
　宜獨闕先蠶之祀無已則皇后遣有司享之如先農<lb/>
　可也<lb/>
顯慶元年三月皇后有事於先蠶<lb/>
總章二年三月皇后親祠先蠶<lb/>
咸亨五年三月皇后親祠先蠶<lb/>
上元二年三月天后親祠先蠶<lb/>
元宗先天二年三月皇后親祠先蠶<lb/>
<pb n="KR2m0009_WYG_087-39a"/>
　自嗣聖以來廢闕此禮至是始重行焉<lb/>
肅宗乾元二年三月皇后祠先蠶於苑中<lb/>
　唐開元禮<lb/>
　　皇后季春吉已享先蠶儀<hi>攝事附</hi>
　　　齋戒<lb/>
先祀五日散齋三日於後殿致齋二日於正殿前致齋<lb/>
一日尚寢設御幄於正殿西序及室中俱東向致齋之<lb/>
日晝漏上水一刻尚儀版奏請中嚴尚服帥司仗布侍<lb/>
<pb n="KR2m0009_WYG_087-39b"/>
衛司賔引内命婦陪位並如式六尚以下各服其服詣<lb/>
後殿奉迎尚儀版奏外辦上水三刻皇后服鈿釵禮衣<lb/>
結珮乘輿出自西房華葢警蹕侍衛如常儀皇后即御<lb/>
座東向坐六尚以下侍衛如常一刻頃尚儀前跪奏稱<lb/>
尚儀妾姓言請降就齋室興退復位皇后降座乘輿入<lb/>
室六尚以下各還寢直衛者如常司賔引陪位者退散<lb/>
齋之日内侍帥内命婦之吉者使蠶於蠶室<hi>攝事無以上儀</hi>凡<lb/>
應享之官散齋三日於其寢致齋二日一日於其寢一<lb/>
<pb n="KR2m0009_WYG_087-40a"/>
日於享所<hi>亞獻終獻則致齋二日皆於其所</hi>六尚以下應從升者及從<lb/>
享内外命婦各於其寢清齋一宿諸應享之官致齋之<lb/>
日給酒食及明衣各習禮於齋所光禄卿監取明水火<lb/>
<hi>太官令取水於隂鑑取火於陽燧火以供㸑水以實罇</hi>前享一日諸衛令其屬未<lb/>
後一刻各以其方噐服守衛壝門<hi>每門二人每隅一人攝事同</hi>享日<lb/>
未明給使代執與女工人等俱清齋一宿<lb/>
　　　陳設<lb/>
前享三日尚舍直長施大次於外壝東門之内道北南<lb/>
<pb n="KR2m0009_WYG_087-40b"/>
向尚舍奉御鋪御座尚舍直長設内命婦及六尚以下<lb/>
次於大次之後俱南向守宫設外命婦次大長公主長<lb/>
公主公主以下於南壝之外道西三公夫人以下在其<lb/>
南俱重行每等異位東向北上設陳饌幔於内壝東門<lb/>
之外道南北向<hi>攝事守宫設享官次於東壝内道南北向西上設陳饌幔於内壝東門外道南</hi>
<hi>北向</hi>前享二日太樂令設宫懸之樂於壇南内壝之内如<lb/>
圜丘儀諸女工人各為位於懸後東方西方以北為上<lb/>
南方北方以西為上右校掃除壇之内外又為瘞埳於<lb/>
<pb n="KR2m0009_WYG_087-41a"/>
壇之壬地内壝之外方深取足容物南出陛又為採桑<lb/>
壇於壇南二十歩所方三丈髙五尺四出陛尚舍量施<lb/>
帷帳於外壝之外四面開門其東門使容厭翟車前享<lb/>
一日内謁者設御位於壇之東南西向設望瘞位於壇<lb/>
之西南當瘞埳西向設亞獻終獻位於内壝東門之内<lb/>
道南執事者位於其後每等異位俱重行西向北上設<lb/>
典正位於壇下一位於東南西向一位於西南東向女<lb/>
史各陪於後設司賛位於樂懸東北掌賛二人在南差<lb/>
<pb n="KR2m0009_WYG_087-41b"/>
退俱西面又設司賛掌賛位於埋埳西南東面南上設<lb/>
典樂舉麾位於壇上南陛之西東向設司樂位於北懸<lb/>
之間當壇北向設内命婦位於終獻之南每等異位重<lb/>
行西面北上設外命婦位於中壝南門之外大長公主<lb/>
以下於道東西向當内命婦位差退太夫人以下於道<lb/>
西去道逺近准公主俱每等異位重行相向北上又設<lb/>
御採桑位於採桑壇上東向設内命婦採桑位於壇下<lb/>
當御位東北每等異位南向西上設外命婦採桑位於<lb/>
<pb n="KR2m0009_WYG_087-42a"/>
壇下當御位東南每等異位北向西上設執御鈎筐者<lb/>
位於内命婦之西少南西上<hi>尚功執鈎典製執筐</hi>設内命婦執鈎<lb/>
筐者位各於其採桑位之後<hi>尚功下四典執鈎典製下女史執筐</hi>設門外<lb/>
位享官於東壝之外道南從享内命婦於享官之東俱<lb/>
每等異位重行北面西上從享外命婦南壝之外道西<lb/>
如設次之式<hi>攝事内謁者設三獻位於内壝東門之内道北執事位於道南每等異位重行西面</hi>
<hi>以北為上又設望瘞位於壇之東北當瘞埳道西向又設典正位於壇下一位於東南西向一位於西南東向</hi>
<hi>女史各陪其後紏察違失設掌賛位於樂懸東北女史二人在南差退俱西向又設掌賛女史位於瘞埳西南</hi>
<pb n="KR2m0009_WYG_087-42b"/>
<hi>東向南上設典樂舉麾位於壇上南陛之西東向設司樂位於北懸之間當壇北向設三獻以下門外位於東</hi>
<hi>壝之外道南每等異位北向西上無設御位下至此儀</hi>設酒罇之位於壇上東南<lb/>
隅北向西上犧罇二象罇二山罍二<hi>罇皆加勺羃有坫以置爵</hi>設御<lb/>
洗於壇南陛東南<hi>攝事無御洗</hi>亞獻之洗又於東南俱北向<lb/>
罍水在洗東篚在洗西南肆<hi>篚實以巾爵</hi>執罇罍篚羃者位<lb/>
於罇罍篚羃之後設幣篚於壇上罇坫之所晡後内謁<lb/>
者帥其屬以罇坫罍洗篚羃入設於位<hi>升壇者自東陛</hi>享日未<lb/>
明十五刻太官令帥宰人以鸞刀割牲祝史以豆取毛<lb/>
<pb n="KR2m0009_WYG_087-43a"/>
血置於饌所遂烹牲<hi>其神厨及諸司供事便次守宫與金吾相之量於壇東張設</hi>享<lb/>
日未明五刻司設服其服升設先蠶氏神座於壇上北<lb/>
方南向席以莞設神位於座首<lb/>
　　　車駕出宫<lb/>
前享一日金吾奏請外命婦等應集壇所者並聼夜行<lb/>
其應採桑者四人各具女侍者進筐鈎載之而行監門<lb/>
先奏請享日未明四刻開所由苑門諸親及命婦以下<lb/>
以次入詣壇南次所各服其服其應採桑者筐鈎各具<lb/>
<pb n="KR2m0009_WYG_087-43b"/>
女侍者執授内謁者監内謁者監受之以授執鈎筐者<lb/>
享日未明三刻搥一鼓為一嚴<hi>三嚴時節前日内侍奏裁</hi>未明二刻<lb/>
搥二鼓為再嚴尚儀版奏請中嚴内命婦各服其服所<lb/>
司陳車駕鹵簿未明一刻搥三鼓為三嚴司賔引内命<lb/>
婦入立於庭重行西面以北為上六尚以下各服其服<lb/>
俱詣室奉迎<hi>尚服負寳如式</hi>内僕進厭翟車於閤外尚儀版奏<lb/>
外辦馭者執轡皇后服鞠衣乗輿以出華葢侍衛警蹕<lb/>
如常内命婦從出門皇后升車尚功典製進筐鈎載之<lb/>
<pb n="KR2m0009_WYG_087-44a"/>
仗衛如常内命婦及六尚等乗車陪從如式其内命婦<lb/>
應採桑者四人各服其服典製等進筐鈎載之諸翊駕<lb/>
之官皆乘馬駕動警蹕如常不鳴鼓吹諸衛前後督攝<lb/>
如常内命婦宫人以次從<lb/>
　　　饋享<lb/>
享日未明二刻諸享官各服其服尚儀及司醖各帥其<lb/>
屬<hi>攝事則女史及司醖各帥其屬</hi>入實罇罍及幣<hi>犧尊實以醴齊象尊實以盎齊山罍實以</hi>
<hi>清酒齊加明水酒加元酒各實於上罇其幣以黒</hi>太官令實諸籩豆簠簋俎等<lb/>
<pb n="KR2m0009_WYG_087-44b"/>
内謁者帥其屬詣厨奉饌入設於饌幔内<hi>内侍之屬與司膳等掌之</hi>
<hi>其牲之肉不上神俎者亦太官付内謁者同時進入以供班胙自餘供享之物並請祠前一日先入</hi>駕將<lb/>
至女相者引先置享官内典引引命婦俱就門外位<hi>女相</hi>
<hi>者以尚儀下女史充攝事質明女相者引享官以下就壝外位掌賛帥女史先入就位女相者引典正女祝及</hi>
<hi>女史祝史典女執罇罍篚羃者入自東門當壇南北面西上立定掌賛曰再拜女史承傳典正以下皆再拜訖</hi>
<hi>典正以下各就位司樂帥女工人就位其女祝以典賛充女祝史以典賛下女史充之</hi>駕至大次<lb/>
門外廻車南向尚儀進車前跪奏稱尚儀妾姓言請降<lb/>
車興還侍位皇后降車乘輿之大次華葢繖扇侍衛如<lb/>
<pb n="KR2m0009_WYG_087-45a"/>
常儀尚儀以祝版進御署訖奉出奠於坫皇后降車訖<lb/>
尚功司製進受鈎筐以退<hi>其内命婦鈎筐則内命婦降車訖典製等進乃受之</hi>典<lb/>
賛引亞獻及從享内命婦俱就門外位司賛帥掌賛先<lb/>
入就位女相者引尚儀典正及女史女祝史<hi>女祝史以尚儀下女</hi>
<hi>史充</hi>典女執罇罍篚羃者入自東門當壇南北面西上立<lb/>
定司賛曰再拜掌賛承傳<hi>凡司賛有詞掌賛皆承傳</hi>尚儀以下皆再<lb/>
拜訖尚儀以下各就位司樂帥女工人入就位典賛引<lb/>
亞獻終獻女相者引執事者司賛引内命婦内典引引<lb/>
<pb n="KR2m0009_WYG_087-45b"/>
外命婦俱入就位皇后停大次半刻頃司言引尚宫立<lb/>
於大次門外當門北向尚儀版奏外辦皇后出次華葢<lb/>
侍衛如常<hi>尚服負寳陪從如式</hi>司言引尚宫尚宫引皇后<hi>凡尚宫前導皆</hi>
<hi>司言先引</hi>入自東門華葢仗衛停於門外近侍者從入如常<lb/>
皇后至版位西向立<hi>每立定尚宫與司言退立於左</hi>立定尚宫前奏稱<lb/>
請再拜退復位皇后再拜司賛曰衆官再拜享官及内<lb/>
外命婦在位者皆再拜<hi>其先拜者不拜</hi>尚宫前奏有司謹具請<lb/>
行事退復位<hi>攝事女相者各引享官入就位立定掌賛曰再拜在位者皆再拜女相者進尚宫之</hi>
<pb n="KR2m0009_WYG_087-46a"/>
<hi>左白有司謹具請行事無駕至以下至此儀</hi>典樂跪舉麾<hi>凡取物者皆跪而取以興奠物亦跪</hi>
<hi>奠訖而後興</hi>鼓柷奏永和之樂以姑洗之均<hi>自後壇下享神之樂皆奏姑洗</hi>
三成偃麾戞敔樂止<hi>凡樂皆典樂舉麾工鼓柷而後作偃麾戞敔而後止</hi>尚宫前<lb/>
奏稱請再拜退復位皇后再拜司賛曰衆官再拜享官<lb/>
及内外命婦在位者皆再拜壇上尚儀跪取幣於篚興<lb/>
立於罇所<hi>攝事掌賛曰再拜在位者皆再拜女祝史跪取幣於篚興立於罇所</hi>尚宫引皇<lb/>
后正和之樂作<hi>皇后每行皆作正和之樂</hi>皇后詣壇升自南陛<hi>攝事女相</hi>
<hi>者引尚宫升壇以下皆尚宫行事</hi>六尚以下量人從升<hi>以下升皆如之</hi>皇后升<lb/>
<pb n="KR2m0009_WYG_087-46b"/>
壇北面立樂止尚儀奉幣東向進皇后受幣登歌作肅<lb/>
和之樂以南吕之均尚宫引皇后進北向跪奠於神座<lb/>
興尚宫引皇后少退北向再拜訖登歌止尚宫引皇后<lb/>
樂作降自南陛還版位西向立樂止初内外命婦拜訖<lb/>
女祝史奉毛血之豆立於内壝東門之外於登歌止女<lb/>
祝史奉毛血入升自南陛尚儀迎引於壇上進跪奠於<lb/>
神座前興女祝史退立於罇所皇后既升奠幣<hi>攝事尚宫既升</hi>
<hi>奠幣下倣此</hi>司膳出帥女進饌者奉饌陳於内壝東門之外<lb/>
<pb n="KR2m0009_WYG_087-47a"/>
皇后既降復位司膳引饌入俎初入門雍和之樂作<hi>攝事</hi>
<hi>自後酌獻皆奏雍和之樂</hi>饌至陛樂止女祝史跪徹毛血之豆降自<lb/>
東陛以出饌升南陛尚儀迎引於壇上<hi>攝事女祝史迎引於上</hi>設<lb/>
於神座前<hi>籩豆葢冪先徹乃升簋簠既奠却其葢於下</hi>設訖司膳帥女進饌<lb/>
者降自東陛復位尚儀<hi>攝事女祝</hi>還罇所尚宫引皇后詣罍<lb/>
洗樂作<hi>攝事女相者引尚宫無樂</hi>皇后至罍洗樂止尚儀跪取匜盥<lb/>
沃水司言跪取盤興承水皇后盥手又司言跪取巾於<lb/>
篚興進皇后帨手訖司言受巾跪奠於篚司言跪取爵<lb/>
<pb n="KR2m0009_WYG_087-47b"/>
於篚興進皇后受爵尚儀酌罍水司言奉盤皇后洗爵<lb/>
司言受巾皆如初皇后拭爵訖尚儀奠匜司言奠盤巾<lb/>
皆如常尚宫引皇后樂作詣壇升自南陛樂止尚宫引<lb/>
皇后<hi>攝事無皇后至罍洗以下至此儀但女相者引尚宫詣酒罇所</hi>詣酒罇所執罇者<lb/>
舉羃尚儀賛酌醴齊訖夀和之樂作<hi>皇后每酌獻及飲福皆作夀和之樂</hi>
<hi>攝事奏雍和</hi>尚宫引皇后少退北向立樂止尚儀持版進於<lb/>
神座之右東向跪讀祝文曰維某年歳次月朔日子皇<lb/>
后某氏敢昭告於<hi>攝事女祝持版祝云皇后某氏謹遣某官妾姓敢昭告於</hi>先蠶氏<lb/>
<pb n="KR2m0009_WYG_087-48a"/>
惟神肇興蠶織功濟黔黎爰擇嘉時式遵令典謹以制<lb/>
幣犧齊粢盛庶品明薦於神尚饗訖興皇后再拜初讀<lb/>
祝文訖樂作尚儀進跪奠版於神座興還罇所皇后拜<lb/>
訖樂止尚儀以爵酌上罇福酒西向進<hi>攝事女祝以爵酌罍福酒進於</hi>
<hi>尚宫之右西向立</hi>皇后再拜受爵跪祭酒啐奠興尚儀帥女進<lb/>
饌者持籩俎進尚儀減神前三牲胙肉<hi>以取前脚第二骨</hi>各置<lb/>
一俎上又以籩取稷黍飯共置一籩尚儀先以飯籩西<lb/>
向進皇后受以授左右尚儀又以胙俎以次進皇后每<lb/>
<pb n="KR2m0009_WYG_087-48b"/>
受以授左右皇后跪取爵遂飲卒爵尚儀進受復於坫<lb/>
皇后興再拜訖樂止尚宫引皇后樂作降自南陛還版<lb/>
位西向立樂止<hi>自此以上若攝事儀皆尚宫行事女相女祝賛之以下倣此</hi>皇后獻<lb/>
將畢典賛引貴妃詣罍洗盥手洗爵訖<hi>攝事則女相者引尚儀為亞獻</hi>
典賛引貴妃自東陛升壇詣象罇所執罇者舉羃貴妃<lb/>
酌盎齊典賛引進神座前北向跪奠爵興典賛引貴妃<lb/>
少退北向再拜尚儀以爵酌罍福酒持爵進貴妃之右<lb/>
西向立貴妃再拜受爵跪祭酒遂飲卒爵尚儀受爵復<lb/>
<pb n="KR2m0009_WYG_087-49a"/>
於坫貴妃再拜興典賛引貴妃降自東陛復位如初貴<lb/>
妃獻將畢又典賛引昭儀<hi>攝事女相者引尚食為終獻</hi>詣罍洗盥手<lb/>
洗爵升酌盎齊終獻如亞獻之儀訖典賛引昭儀降復<lb/>
位尚儀進神座前跪徹豆興還罇所<hi>徹者籩豆各一少移於故處</hi>司<lb/>
賛曰賜胙掌賛唱衆官拜在位者皆再拜<hi>已飲福酒者不拜攝事賜</hi>
<hi>胙則掌賛唱賜胙女史唱再拜也</hi>永和之樂作尚宫前奏稱請再拜退<lb/>
復位皇后再拜司賛曰衆官再拜在位者皆再拜樂一<lb/>
成止尚宫前奏請<hi>攝事女相者白</hi>就望瘞位司賛帥掌賛就瘞<lb/>
<pb n="KR2m0009_WYG_087-49b"/>
埳西南位尚宫引皇后樂作至望瘞位西向立樂止於<lb/>
衆官將拜尚儀執篚進神座前取幣自北陛降壇西行<lb/>
詣瘞埳以幣置於埳訖司賛曰可瘞埳東西各四人寘<lb/>
土半埳尚宫前賛禮畢請就採桑位尚宫引皇后樂作<lb/>
詣採桑壇升自西陛東向立樂止初白禮畢司賛帥掌<lb/>
賛還本位<lb/>
　　　親桑<lb/>
皇后將詣望瘞位司賔引内外命婦採桑者俱就採桑<lb/>
<pb n="KR2m0009_WYG_087-50a"/>
位<hi>内外命婦一品各二人二品三品各一人</hi>諸執鈎筐者各就位皇后既至<lb/>
採桑位尚功奉金鈎自北陛升壇進典製奉筐從升皇<lb/>
后受鈎採桑典製奉筐受桑皇后採桑三條止尚功前<lb/>
受鈎典製以筐俱退復位皇后初採桑典製等各以鈎<lb/>
授内外命婦皇后採桑訖内外命婦以次採桑女史執<lb/>
筐者受之内外命婦一品各採五條二品三品各採九<lb/>
條止典製等受鈎與執筐者退復位司賔各引内外命<lb/>
婦採桑者退復位司賔引媫妤一人詣蠶室尚功帥執<lb/>
<pb n="KR2m0009_WYG_087-50b"/>
鈎筐者以次從至蠶室尚功以桑授蠶母蠶母受桑切<lb/>
之以授媫妤食蠶灑一簿訖司賔引媫妤還本位尚儀<lb/>
前奏禮畢退復位尚宫引皇后還大次樂作入大次訖<lb/>
樂止司賔引内命婦内典引引外命婦各還其次尚儀<lb/>
典正以下俱復執事位立定司賛曰再拜尚儀以下皆<lb/>
再拜訖出女工人以次出其祝版燔於齋所<lb/>
　　　車駕還宫<lb/>
皇后既還大次内侍版奏請解嚴<hi>將士不得輙離郡位</hi>皇后停大<lb/>
<pb n="KR2m0009_WYG_087-51a"/>
次一刻頃搥一鼓為一嚴轉仗衛於還塗如來儀三刻<lb/>
頃搥二鼓為再嚴尚儀版奏請中嚴皇后服鈿釵禮衣<lb/>
五刻頃搥三鼓為三嚴内典引引外命婦出次就門外<lb/>
位司賔引内命婦出次序立於大次之前六尚以下依<lb/>
式奉迎内僕進厭翟車於大次門外南向尚儀版奏外<lb/>
辦馭者執轡皇后乘輿出次華葢侍衛警蹕如常皇后<lb/>
升車鼓吹振作而行内命婦以下乘車陪從如來儀車<lb/>
駕過内典引引外命婦退還第駕至正殿門外廻車南<lb/>
<pb n="KR2m0009_WYG_087-51b"/>
向尚儀進當車前跪奏稱尚儀妾姓言請降車興還侍<lb/>
位皇后降車乘輿入侍衛如常内侍版奏請解嚴將士<lb/>
各還其所<lb/>
　　　勞酒<lb/>
車駕還宫之明日内外命婦設㑹於正殿如元㑹儀<hi>唯不</hi>
<hi>賀不上夀為異</hi>
宋真宗景徳三年詔祀先蠶依先農例遣官攝事<lb/>
　資政殿大學士王欽若言古者王后親率嬪御以祀<lb/>
<pb n="KR2m0009_WYG_087-52a"/>
　先蠶是以開寳通禮郊祀録並有親蠶祝辭葢由中<lb/>
　宫未嘗親祭所以有司闕而不舉又通禮義纂后親<lb/>
　享先蠶貴妃為亞獻昭儀為終獻若攝事則尙宫為<lb/>
　初獻尚儀為亞獻尚食為終獻又周禮大宗伯后不<lb/>
　祭則攝而薦豆籩徹葢薦豆籩徹王后之事而宗伯<lb/>
　得攝之唐㑹要云農桑衣食萬人不宜獨闕先蠶之<lb/>
　祭皇帝遣有司攝祭可也臣以謂屬之命婦未若歸<lb/>
　於有司望詔有司叅定其儀詔太常禮院檢討攝祭<lb/>
<pb n="KR2m0009_WYG_087-52b"/>
　故事以聞禮院言按開寳通禮季春吉已饗先蠶於<lb/>
　公桑有司攝事前享五日諸預享官散齋三日致齋<lb/>
　二日享日未明五刻設先蠶氏神座於壇上北方南<lb/>
　向尚宫為初獻尚儀為亞獻尚食為終獻女相引三<lb/>
　獻之禮女祝讀文飲福受胙如常儀又按周禮大宗<lb/>
　伯凡大祭祀王后不與則攝而薦豆籩徹又云王后<lb/>
　不與則賛宗伯注云后有故不與祭宗伯攝其事又<lb/>
　按唐㑹要云皇帝遣有司享先蠶如先農可也乃詔<lb/>
<pb n="KR2m0009_WYG_087-53a"/>
　自今依先農例遣官攝事<lb/>
太常禮院言請築先蠶壇於東郊從桑生之義其壇酌<lb/>
中用北齊之制設一壇二十五歩如淳化四年中祠禮<lb/>
例從之<lb/>
神宗元豐四年詳定郊廟奉祀禮文所言季春吉已享<lb/>
先蠶氏唐月令注以先蠶為天駟謹按先蠶之義與先<lb/>
農先牧先炊一也當是始蠶之人故開元禮享先蠶為<lb/>
瘞埳於壇之壬地禮義羅曰今禮享先蠶無燔柴之儀<lb/>
<pb n="KR2m0009_WYG_087-53b"/>
明不祀天駟星也又按王涇郊祀録載先蠶祝文曰維<lb/>
神肇興蠶織則是始蠶之人明矣今享先蠶其壇在東<lb/>
郊熙寧祀儀又有燎壇則是沿襲唐月令以先蠶為天<lb/>
駟誤矣周禮后蠶於北郊以純隂為尊請就北郊為壇<lb/>
以享始蠶之人仍依開元禮不設燎壇但瘞埋以祭其<lb/>
餘自如故事從之<lb/>
徽宗政和元年四月詔就先蠶壇之側度地築公桑蠶<lb/>
室嵗養蠶以供祭服其親蠶殿可以無斁為名<lb/>
<pb n="KR2m0009_WYG_087-54a"/>
　先是議禮局禮部太常寺被㫖議合行制度凡七事<lb/>
　謂倣後齊之制置公桑蠶室度地為宫四面為牆髙<lb/>
　仞有三尺上被棘中起蠶室二十七别建殿一區為<lb/>
　親蠶之所倣漢制置繭館立織室於蠶宫中養蠶千<lb/>
　箔以上度所用之數為桑林築採桑壇於先蠶壇南<lb/>
　相距二十歩方三丈髙五尺四出陛<lb/>
　議禮局又言周官内宰詔后帥内外命婦蠶於北郊<lb/>
　鄭氏謂婦人以純隂為尊則蠶為隂事可知開元禮<lb/>
<pb n="KR2m0009_WYG_087-54b"/>
　享先蠶幣以黒葢以隂祀之禮祀之也今享先蠶儀<lb/>
　乃用白幣非所謂稱按古者制幣或依其方色或推<lb/>
　其象類今先蠶之祭在於北郊則正隂之地以類推<lb/>
　之蠶之始生其色亦黒則亦至隂之象制幣以黒為<lb/>
　宜從之<lb/>
宣和元年三月皇后親蠶於延福宫<lb/>
六年閏三月皇后親蠶<lb/>
髙宗紹興七年太常博士黄積厚言季春吉已享先蠶<lb/>
<pb n="KR2m0009_WYG_087-55a"/>
望下有司舉行從之禮料初依奏告例後比擬舊制一<lb/>
視風師<lb/>
　四月輔臣張浚奏雨既霑足又即晴霽於蠶麥不妨<lb/>
　上曰朕宫中亦養蠶欲知民間蠶熟與否且可少知<lb/>
　女工之艱難也<lb/>
十五年太常丞王湛言請按政和禮建親蠶殿蠶室繭<lb/>
館請皇后就禁中行親蠶之禮朝㫖送禮部下太常寺<lb/>
討論不果行<lb/>
<pb n="KR2m0009_WYG_087-55b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文獻通考卷八十七<lb/>
</p>
<p>
</p>
  </div>
</body>
</text>
</TEI>
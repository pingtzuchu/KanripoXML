<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷二百九</head> <lb/>
    <p>
<pb n="KR2m0009_WYG_209-1a"/>
欽定四庫全書<lb/>
　文獻通考卷二百九<lb/>
　　鄱　陽　馬　端　臨　貴　與　著<lb/>
　經籍考三十六<lb/>
　　子<hi>儒家</hi>
新序十卷<lb/>
　崇文總目漢劉向撰成帝時典校祕書因採載戰國<lb/>
　秦漢間事為三十卷上之其二十卷今亡<lb/>
<pb n="KR2m0009_WYG_209-1b"/>
　　鼂氏曰當成帝時與校書因採傳記行事百家之<lb/>
　　言删取正辭羙義可勸戒者為新序說苑共五十<lb/>
　　篇新序陽朔元年上世傳本多亡闕皇朝曽鞏子<lb/>
　　固在館中日校正其訛舛而綴緝其放逸久之新<lb/>
　　序始復全自秦之後綴文之士有補於世者稱向<lb/>
　　與揚雄為最雄之言莫不歩趨孔孟向之言不皆<lb/>
　　槩諸聖故議者多謂雄優於向考其行事則反是<lb/>
　　何哉今觀其書蓋向雖雜博而自得者多雄雖精<lb/>
<pb n="KR2m0009_WYG_209-2a"/>
　　深而自得者少故也然則向之書可遵而行殆過<lb/>
　　於雄矣學者其可易之哉<lb/>
　　南豐曽氏序畧曰劉向所集次新序三十篇目録一<lb/>
　　篇隋唐之世尚為全書今可見者十篇而已漢興<lb/>
　　六藝皆得於散絶殘脫之餘世復無明先王之道<lb/>
　　以一之者諸儒茍見傳記百家之言皆悅而向之<lb/>
　　故先王之道為衆說之所蔽闇而不明鬱而不發<lb/>
　　而怪竒可喜之論各師異見皆自名家者誕漫於<lb/>
<pb n="KR2m0009_WYG_209-2b"/>
　　中國一切不異於周之末世天下學者知折𠂻於<lb/>
　　聖人而能純於道德之美者揚雄氏而止耳如向<lb/>
　　之徒皆不免乎為衆說之所蔽而不知有所折𠂻<lb/>
　　者也蓋向之序此書於今為最近古雖不能無失<lb/>
　　然逺至舜禹而次及於周秦以來古人之嘉言善<lb/>
　　行亦往往而在也要在慎取之而已故臣惜其不<lb/>
　　可見者而校其可見者特詳焉所以攻其失者豈<lb/>
　　好辯哉不得已也<lb/>
<pb n="KR2m0009_WYG_209-3a"/>
　　高氏子畧曰向以區區宗臣老於文學窮經之苦<lb/>
　　崛出諸儒先秦古書甫脫燼刼一入向筆采擷不<lb/>
　　遺至其正紀綱廸教化辯邪正黜異端以為漢規<lb/>
　　鑒者盡在此書號說苑新序之㫖也<lb/>
說苑二十卷<lb/>
　崇文總目漢劉向撰向成帝時典祕書採傳記百家<lb/>
　之言掇其正辭美義可為勸戒者以𩔖相從為說苑<lb/>
　二十篇今存者五卷餘皆亡<lb/>
<pb n="KR2m0009_WYG_209-3b"/>
　　鼂氏曰劉向撰以君道臣術建本立節貴德復恩<lb/>
　　政理尊賢正諫法誡善說奉使權謀至公指式談<lb/>
　　叢雜言辯物修文為目陽嘉四年上之闕第二十<lb/>
　　卷曽子固校書自謂得十五篇於士大夫家與崇<lb/>
　　文舊書五篇合為二十篇又叙之然止是析十九<lb/>
　　卷作修文上下篇<lb/>
　　南豐曽氏序畧曰向采傳記百家所載行事之迹<lb/>
　　以為此書奏之故以為法戒然其所取往往不當<lb/>
<pb n="KR2m0009_WYG_209-4a"/>
　　於理故不得而不論也夫學者之於道非知其大畧<lb/>
　　之難也知其精㣲之際固難矣向之學博矣其著<lb/>
　　書及建言尤欲有為於世意其枉已而為之者有<lb/>
　　矣何其狥物者多而自為者少也蓋古之聖賢非<lb/>
　　不欲有為也然而曰求之有道得之有命令向知<lb/>
　　出此安於行止以彼其志能擇其所學以盡乎精<lb/>
　　㣲則其所至未可量也讀其書知考而擇之可也<lb/>
　　然向数困於䜛而不改其操與患失之者異矣<lb/>
<pb n="KR2m0009_WYG_209-4b"/>
　　陳氏曰序言臣向所校中書說苑雜事除去與新<lb/>
　　序復重者其餘淺薄不中義理别集以為百家後<lb/>
　　令以𩔖相從更以造新事凡二十篇七百八十四<lb/>
　　章號曰說苑按漢志劉向所序六十七篇謂新序<lb/>
　　說苑世說列女傳頌圗也今本南豐曽鞏序言崇<lb/>
　　文總目存者五篇從士大夫得十五篇與舊為二<lb/>
　　十篇未知即當時篇章否新苑之名亦不同<lb/>
續說苑十卷<lb/>
<pb n="KR2m0009_WYG_209-5a"/>
　崇文總目唐劉貺撰以劉向著說苑二十篇時漢史<lb/>
　未行故漢事頗缺貺因采其所遺亡凡十篇云<lb/>
鹽鐵論十卷<lb/>
　　鼂氏曰漢桓寛撰按班固曰所謂鹽鐵議者起始<lb/>
　　元中徴文學賢良問以治亂皆對願罷郡國鹽鐵<lb/>
　　酒𣙜均輸務抑末毋與天下爭利然後教化可興<lb/>
　　御史大夫𢎞羊以為此乃所以安邊境制四夷國<lb/>
　　家大業不可廢也當時相詰難頗有其議文至宣<lb/>
<pb n="KR2m0009_WYG_209-5b"/>
　　帝時汝南桓寛次公冶公羊春秋舉為郎至廬江<lb/>
　　太守丞博通善屬文推衍鹽鐵之議増廣條目極<lb/>
　　其論難著数萬言亦欲以䆒治亂成一家之法焉<lb/>
　　凡十六篇<lb/>
　　高氏子畧曰漢志近古莫古乎議國有大事詔公<lb/>
　　卿列侯二千石博士議郎雜議是以廟議匈奴議<lb/>
　　捐朱厓而石渠論經亦有議皆所謂詢謀僉同者<lb/>
　　也班氏一贊專羙乎此然觀一時論議其所問對<lb/>
<pb n="KR2m0009_WYG_209-6a"/>
　　非不伸異見騁異辭亦無有犖然大過人者<lb/>
　　陳氏曰本始元年召問文學賢良對願罷鹽鐵𣙜<lb/>
　　酤均輸與御史大夫𢎞羊相詰難於是罷𣙜酤而<lb/>
　　鹽鐵卒不變故昭紀贊曰議鹽鐵而罷𣙜酟也及<lb/>
　　宣帝時寛推衍増廣著数萬言凡十六篇其末曰<lb/>
　　雜論班書取以為論贊其言桑大夫據當世合時<lb/>
　　變上𣙜利之畧雖非正法鉅儒宿學不能自解博<lb/>
　　物通逹之士也嗚呼世之小人何嘗無才以熈寜<lb/>
<pb n="KR2m0009_WYG_209-6b"/>
　　日録言之王安石之辯雖曰儒者其實桑大夫之<lb/>
　　流也霍光號知時務與民更始而鹽鐵之議乃俾<lb/>
　　先朝首事之臣與諸儒論議反復不厭或是或非<lb/>
　　一切付之公論而或行或否未嘗容心焉以不學<lb/>
　　無術之人而暗合乎孟荘子父臣父政之義曽謂<lb/>
　　元祐諸賢而慮不及此乎<lb/>
潛夫論十卷<lb/>
　　鼂氏曰後漢王符節信撰在安和之世耿介不同<lb/>
<pb n="KR2m0009_WYG_209-7a"/>
　　於俗遂不得進隠居著書三十六篇以譏當時失<lb/>
　　得不欲彰顯其名故號曰潛夫范曄取其貴忠浮<lb/>
　　偽真實愛日述赦等五篇以為足以觀見當時風<lb/>
　　政頗潤益其文後韓愈亦贊其述赦㫖意甚明云<lb/>
申鑒五卷<lb/>
　　陳氏曰漢黄門侍郎潁川荀悅仲豫撰獻帝頗好<lb/>
　　文學政在曹氏恭已而已悅志在獻替而謀無所<lb/>
　　用乃作此書五篇奏之其曰教化之廢推中人而<lb/>
<pb n="KR2m0009_WYG_209-7b"/>
　　墮於小人之域教化之行引中人而納於君子之<lb/>
　　塗此古今名言也<lb/>
中論二篇<lb/>
　　鼂氏曰後漢徐幹偉長撰幹鄴下七子之一也曽<lb/>
　　子固嘗序其書略曰始見館閣中論二十篇以為<lb/>
　　盡於此及觀貞觀政要太宗稱嘗見幹中論復三<lb/>
　　年喪篇而今書闕此篇因考之魏志見文帝稱幹<lb/>
　　著中論二十餘篇於是知館閣本非全書也幹篤<lb/>
<pb n="KR2m0009_WYG_209-8a"/>
　　行體道不躭世榮魏太祖特旌命之辭疾不就後<lb/>
　　以為上艾長又以疾不行蓋漢承秦滅學之後百<lb/>
　　氏雜家與聖人之道並傳學者罕能自得於治心<lb/>
　　養性之方去就語黙之際况於魏之濁世哉幹獨<lb/>
　　能考論六藝其所得於内又能信而充之逡廵濁<lb/>
　　世有去就顯晦之大節可不謂賢乎今此本亦止<lb/>
　　二十篇中分為上下兩卷按崇文總目七卷不知<lb/>
　　何人合之李獻民云别本有復三年制役二篇乃<lb/>
<pb n="KR2m0009_WYG_209-8b"/>
　　知子固時尚未亡特不見之爾<lb/>
　　陳氏曰唐志六卷今本二十篇有序而無名氏蓋<lb/>
　　同時人所作<lb/>
孔叢子七卷<lb/>
　　鼂氏曰楚孔鮒撰鮒字子魚孔子八世孫也仕陳<lb/>
　　勝為博士以言不見用託目疾而退論集其先仲<lb/>
　　尼子思子上子高子順之言及已之行事名之曰<lb/>
　　孔叢子凡二十一篇叢之為言聚也邯鄲書目云<lb/>
<pb n="KR2m0009_WYG_209-9a"/>
　　一名盤盂取事雜也至漢孔臧又以其所著賦與<lb/>
　　書謂之連叢附於卷末十一篇嘉祐中宋咸為之<lb/>
　　注按漢志無孔叢子而儒家有孔臧十篇雜家有<lb/>
　　孔甲盤盂書二十六篇其注謂孔甲黄帝史或曰<lb/>
　　夏帝疑皆非今此書一名盤盂獨治篇又云鮒或<lb/>
　　稱孔甲連叢又出孔臧意者孔叢子即漢志孔甲<lb/>
　　盤盂書而亡六篇連叢即漢志孔臧書而其子孫<lb/>
　　或續之也<lb/>
<pb n="KR2m0009_WYG_209-9b"/>
　　陳氏曰孔氏子孫雜記其先世系言行之書也小<lb/>
　　爾雅一篇亦出於此中興書目稱漢孔鮒撰一名<lb/>
　　盤盂按孔光傳孔子八世孫鮒魏相順之子為陳<lb/>
　　渉博士死陳下則固不得為漢人而其書記鮒之<lb/>
　　没第七卷號連叢子者又記太常臧而下数世迄<lb/>
　　於延光三年季彦之卒則又安得以鮒撰按儒林<lb/>
　　傳所載為博士者又曰孔甲顔注曰將名鮒而字<lb/>
　　甲也今考此書稱子魚名鮒陳人或謂之子鮒或<lb/>
<pb n="KR2m0009_WYG_209-10a"/>
　　稱孔甲然則顔監未嘗見此書邪藝文志有孔甲<lb/>
　　盤盂二十六篇本注謂黄帝史或曰夏帝孔甲似<lb/>
　　皆非也其書蓋田蚡所學者其與孔鮒初不相渉<lb/>
　　也中興書目乃曰一名盤盂不知何據豈以漢所<lb/>
　　謂孔甲即陳王博士之孔甲邪<lb/>
　　高氏子略曰漢藝文志無孔叢子而孔甲盤盂二<lb/>
　　十六篇出於雜家而又益以連叢其獨治篇稱孔<lb/>
　　鮒一名甲世因曰孔叢子盤盂者其事雜也漢書<lb/>
<pb n="KR2m0009_WYG_209-10b"/>
　　注又以孔甲為黄帝之史或夏帝時人篇第又不<lb/>
　　同若非今孔叢子也記問篇載子思與孔子問答<lb/>
　　如此則孔子時子思其已長矣然孔子家語後序<lb/>
　　及孔子世家皆言子思年止六十二孟子以子思<lb/>
　　在魯穆公時固常師之是為的然矣按孔子没於<lb/>
　　哀公十六年後十六年哀公卒又悼公立三十七<lb/>
　　年元公立二十一年穆公既立距孔子之没七十<lb/>
　　年矣當是時子思猶未生則問答之事安得有之<lb/>
<pb n="KR2m0009_WYG_209-11a"/>
　　邪此又出於後人綴集之言何其無所據若此<lb/>
　　朱子語録漢卿問孔子順許多話却好曰出於孔<lb/>
　　叢子不知是否只孔叢子說話多𩔖東漢人其文<lb/>
　　氣軟弱全不似西漢文字兼西漢初若有此等話<lb/>
　　何故略不見於賈誼董仲舒所述恰限到東漢方<lb/>
　　突出來皆不可曉<lb/>
家訓七卷<lb/>
　　鼂氏曰北齊顔之推撰之推本梁人所著凡二十<lb/>
<pb n="KR2m0009_WYG_209-11b"/>
　　篇述立身治家之法辯正時俗之謬以訓子孫<lb/>
　　陳氏曰古今家訓以此為祖然其書頗崇尚釋氏<lb/>
　　云<lb/>
文中子十卷<lb/>
　　鼂氏曰右隋王通之門人共集其師之語為是書<lb/>
　　通行事於史無考獨隋唐通録稱其有穢行為史<lb/>
　　臣所削今觀中說其迹往往僭聖人模擬竄竊有<lb/>
　　深可怪笑者獨貞觀時諸將相若房杜李魏二温<lb/>
<pb n="KR2m0009_WYG_209-12a"/>
　　王陳皆其門人予嘗以此為疑及見李德林闗朗<lb/>
　　薛道衡事然後知其皆妄也通生於開皇四年而<lb/>
　　德林卒以十一年通適八嵗固未有門人通仁壽<lb/>
　　四年嘗一到長安時德林卒已九載矣其書乃有<lb/>
　　子在長安德林請見歸援琴鼓蕩之什門人皆沾<lb/>
　　襟闗朗在太和中見魏孝文自太和丁巳至通生<lb/>
　　之年甲辰蓋一百七年矣而其書有問禮於闗子<lb/>
　　明隋書薛道衡傳稱道衡仁壽中出為襄州總管<lb/>
<pb n="KR2m0009_WYG_209-12b"/>
　　至煬帝即位召還本紀仁壽二年九月襄州總管<lb/>
　　周揺卒道衡之出當在此年矣通仁壽四年始到<lb/>
　　長安是年高祖崩蓋仁壽末也又隋書稱道衡子<lb/>
　　收初生即出繼族父孺飬於孺宅至於長成不識<lb/>
　　本生其書有内史薛公見子於長安語子收曰汝<lb/>
　　徃事之用此三事推焉則以房杜輩為門人抑又<lb/>
　　可知矣<lb/>
　　程子曰王通隐德君子也當時有少言語後來為<lb/>
<pb n="KR2m0009_WYG_209-13a"/>
　　人傅㑹不可謂全書其粹處殆非荀揚所及若續<lb/>
　　經之𩔖皆非其作<lb/>
　　王氏揮麈録曰文中子隋末大儒歐陽文忠公宋<lb/>
　　景文修唐書房杜傳中略不及其姓名或云其書<lb/>
　　阮逸偽作未必有其人然唐李習之嘗有讀文中<lb/>
　　子而劉禹錫作王華卿墓誌序載其家世行事甚<lb/>
　　詳云門多偉人則與書所言合矣何疑之有又皮<lb/>
　　日休有文中子碑見於文粹<lb/>
<pb n="KR2m0009_WYG_209-13b"/>
　　龍川陳氏𩔖次文中子引曰講道河汾門人咸有<lb/>
　　記焉其高弟若董常程元仇璋蓋常參取之矣薛<lb/>
　　收姚義始綴而名之曰中說凡一百餘紙無篇目<lb/>
　　卷第藏王氏家文中子亞弟凝晩始以授福郊福<lb/>
　　畤遂次為十篇各舉其端二字以冠篇首又為之<lb/>
　　序篇焉惟阮逸所著本有之至龔鼎臣得唐本於<lb/>
　　齊州李冠家則以甲乙冠篇而分篇始末皆不同<lb/>
　　又本文多與逸異然則分篇叙篇未必皆福郊福<lb/>
<pb n="KR2m0009_WYG_209-14a"/>
　　畤之舊也昔者孔氏之遺言蓋集而為論語其一<lb/>
　　多論學其二多論政其三多論禮樂自記載之書<lb/>
　　未嘗不以𩔖相從也此書𩔖次無條目故讀者多<lb/>
　　厭倦余以暇日參取阮氏龔氏本正其本文以𩔖<lb/>
　　相從次為十六篇其無條目可尋與凡可略者徃<lb/>
　　徃不録以為王氏正書蓋文中子没於隋大業十<lb/>
　　三年五月是嵗十一月唐公入關其後攀龍附鳯<lb/>
　　以翼成三百載之基業者大略嘗徃來河汾矣雖<lb/>
<pb n="KR2m0009_WYG_209-14b"/>
　　受經未必盡如所傳而講論不可謂無也然智不<lb/>
　　足以盡知其道而師友之義未成故朝論有所不<lb/>
　　及不然諸公豈遂忘其師者哉及陸龜䝉司空圗<lb/>
　　皮日休諸人始知好其書至本朝阮氏龔氏遂各<lb/>
　　以其所得本為之訓義考其始末皆不足以知之<lb/>
　　也<lb/>
　　又曰以中說方論語以董常比顔子與門人言而<lb/>
　　名朝之執政者與老儒老將言而斥之無婉辭此<lb/>
<pb n="KR2m0009_WYG_209-15a"/>
　　讀中說者之所同病也今按阮氏本則曰嚴子陵<lb/>
　　釣於湍石爾朱榮控勒天下故君子不貴得位龔<lb/>
　　氏本則曰嚴子陵釣於湍石民到于今稱之爾朱<lb/>
　　榮控勒天下死之日民無得而稱焉故模倣論語<lb/>
　　者門人弟子之過也龔氏本曰出而不聲隐而不<lb/>
　　没用之則成舍之則全阮氏本則因董常而言終<lb/>
　　之曰吾與爾有矣故比方顔子之迹往往多過内<lb/>
　　史薛公使遺書於子子再拜而受之推此心以往<lb/>
<pb n="KR2m0009_WYG_209-15b"/>
　　其肯退而名楊素諸公哉薛公謂子曰吾文章可<lb/>
　　謂滛溺矣子離席而拜曰敢賀丈人之知過也謂<lb/>
　　其斥劉炫賀若弼而不婉者過矣至於以佛為聖<lb/>
　　人以無至無迹為道以五典潛五禮錯為至治此<lb/>
　　皆撰集中說者抄入之將以張大其師而不知反<lb/>
　　以為累然仲淹之學如日星炳然豈累不累之足<lb/>
　　云乎姑以明予𩔖次之意如此<lb/>
　　又曰魏徴杜淹之於文中子蓋嘗有師友之義矣<lb/>
<pb n="KR2m0009_WYG_209-16a"/>
　　如房杜直徃來耳故嘗事文中子於河汾者一切<lb/>
　　抄之曰門人弟子其家子弟見諸公之盛也又從<lb/>
　　而實之夫文中子之道豈待諸公而後重哉可謂<lb/>
　　不知其師其父者也<lb/>
　　朱子曰王仲淹生乎百世之下讀古聖賢之書而<lb/>
　　粗識其用則於道之未嘗亡者蓋有意焉而於明<lb/>
　　德新民之學亦不可謂無其志矣然未嘗深探其<lb/>
　　本而盡力於其實以求必得夫至善者而止之顧<lb/>
<pb n="KR2m0009_WYG_209-16b"/>
　　乃挾其窺覘想像之彷彿而謂聖之所以聖賢之<lb/>
　　所以賢與其所以修身所以治人以及夫天下國<lb/>
　　家者舉皆不越乎此是以見隋文而陳十二䇿則<lb/>
　　既不自量其力之不足以為伊周又不知其君之<lb/>
　　不可以為湯武且不待其招而徃不待其問而告<lb/>
　　則以輕其道以求售焉及其不遇而歸其年蓋亦<lb/>
　　未為晩也若能於此反之於身以益求其所未至<lb/>
　　使明德之方新民之具皆足以得其至善而止之<lb/>
<pb n="KR2m0009_WYG_209-17a"/>
　　則異時得君行道安知其卒不逮於古人政使不<lb/>
　　幸終無所遇至於甚不得已而筆之於書則必有<lb/>
　　以發經言之餘藴而開後學於無窮顧乃不知出<lb/>
　　此而不勝其好名欲速之心汲汲乎日以著書立<lb/>
　　言為己任則其用心為己外矣及其無以自託乃<lb/>
　　復摭拾兩漢以來文字言語之陋功名事業之卑<lb/>
　　而求其天資之偶合與其竊取而近似者依倣六<lb/>
　　經次第采輯因以牽挽其人强而躋之二帝三王<lb/>
<pb n="KR2m0009_WYG_209-17b"/>
　　之列今其遺編雖不可見然考之中説而得其規<lb/>
　　模之大略則彼之贊易是豈足以知先天後天之<lb/>
　　相為體用而高文武皇之制是豈有精一執中之<lb/>
　　傳曹劉顔謝之詩是豈有物則秉彛之訓叔孫通<lb/>
　　公孫述曹褒荀勉之禮樂又孰與伯夷后䕫周公<lb/>
　　之懿至於宋魏以來一南一北校功度德蓋未有<lb/>
　　以相君臣也則其天命人心之向背統緒繼承之<lb/>
　　偏正亦何足論而欲攘臂其間奪彼予此以自列<lb/>
<pb n="KR2m0009_WYG_209-18a"/>
　　於孔子之春秋哉蓋既不自知其學之不足以為<lb/>
　　周孔不知兩漢之不足為三王而獨以是區區者<lb/>
　　比而效之於形似影響之間傲然自謂足以承千<lb/>
　　聖而紹百王矣而不知其適以是而自納於吳楚<lb/>
　　僭王之誅使夫後世知道之君子雖或有取於其<lb/>
　　言而終不能無恨於此是亦可悲也已至於假卜<lb/>
　　筮象論語而强引唐初文武名臣以為弟子是乃<lb/>
　　福郊福畤之所為而非仲淹之雅意然推原本始<lb/>
<pb n="KR2m0009_WYG_209-18b"/>
　　乃其平日好高自大之心有以啓之則亦不得為<lb/>
　　無罪矣或曰然則仲淹之學固不得為孟子之倫<lb/>
　　矣其視荀揚韓氏亦有可得而優劣者邪曰荀卿<lb/>
　　之學雜於申商子雲之學本於黄老而其著書之<lb/>
　　意蓋亦姑託空言以自見耳非如仲淹之學頗近<lb/>
　　於正而粗有可用之實也至於退之原道諸篇則<lb/>
　　於道之大原若有非荀揚仲淹之所及者然考其<lb/>
　　平生意鄉之所在終不免於文士浮華放浪之習<lb/>
<pb n="KR2m0009_WYG_209-19a"/>
　　時俗富貴利逹之求而其覽觀古今之變將以措<lb/>
　　諸事業者恐亦未若仲淹之致懇惻而有條理也<lb/>
　　是以予於仲淹獨深惜之而有所不假於三子是<lb/>
　　亦春秋責備賢者之遺意也可勝歎哉<lb/>
　　朱子語録問董子文中子如何曰仲舒本領純正<lb/>
　　班固所謂醇儒極是行於天下國家事業恐未必<lb/>
　　如仲淹仲淹識見高明如說治體處極高了但於<lb/>
　　本領處如古人明德新民止至善處皆不理㑹要<lb/>
<pb n="KR2m0009_WYG_209-19b"/>
　　知文中子論治體處高似仲舒而本領不及爽似<lb/>
　　仲舒而純不及　又曰文中子有志於天下亦識<lb/>
　　得三代制度較之房魏諸公又有些本領只本原<lb/>
　　上工夫都不理㑹若䆒其議論本原只自莊老中<lb/>
　　來<lb/>
　　陳氏曰唐志五卷今本第十卷有文中子世家房<lb/>
　　魏論禮樂事書關子明事及王氏家書雜録舊傳<lb/>
　　以此為前後序非也又有龔鼎臣注自甲至癸為<lb/>
<pb n="KR2m0009_WYG_209-20a"/>
　　十卷而所謂前後序者在十卷之外亦頗有所刪<lb/>
　　取李格非跋云龔自謂明道間得唐本於齊州李<lb/>
　　冠比阮本改正二百餘處<lb/>
帝範一卷<lb/>
　　鼂氏曰唐太宗撰凡十二篇今存者六篇貞觀末<lb/>
　　著此書以賜高宗且曰修身治國備在其中一旦<lb/>
　　不諱更無所言矣其末頗以汰侈自咎以戒高宗<lb/>
　　俾勿效已殊不知閨門之内慙德甚多豈特汰侈<lb/>
<pb n="KR2m0009_WYG_209-20b"/>
　　而已武后之立實有自來不能身教多言何益悲<lb/>
　　夫<lb/>
臣範二卷<lb/>
　　鼂氏曰唐則天皇后武氏撰範或作軌武氏稱制<lb/>
　　時嘗詔天下學者習之尋廢本十篇今缺其下五<lb/>
　　篇<lb/>
法語二十卷<lb/>
　　鼂氏曰南唐劉鶚撰甲戍嵗擢南唐進士第實開<lb/>
<pb n="KR2m0009_WYG_209-21a"/>
　　寳七年也著書凡八十一篇言治國立身之道徐<lb/>
　　鉉為之序<lb/>
聱隅子歔欷𤨏㣲論十卷<lb/>
　　鼂氏曰皇朝黄晞撰聱隅子晞自號也其叙略曰<lb/>
　　聱隅者枿物之名歔欷者兼歎之聲𤨏㣲者述之<lb/>
　　之謂故以名其書晞蜀人本朝仁宗時<lb/>
山東野録七卷<lb/>
　　陳氏曰殿中丞臨淄賈同公竦撰本名罔真宗御<lb/>
<pb n="KR2m0009_WYG_209-21b"/>
　　筆改之蓋祥符祀汾陰時所放經明行修進士也<lb/>
續家訓八卷<lb/>
　　鼂氏曰皇朝董政公撰續顔氏之書<lb/>
家範十卷<lb/>
　　鼂氏曰皇朝司馬光君實纂取經史所載聖賢修<lb/>
　　身齊家之法凡十九門編𩔖訓子孫<lb/>
　　後溪劉氏後序曰温公家範十有二卷其自序首<lb/>
　　易家人明以大經大訓凡後世上自公卿下至匹<lb/>
<pb n="KR2m0009_WYG_209-22a"/>
　　夫匹婦一言一行與經訓合者莫不纂集以垂法<lb/>
　　於將來於是既總述治家之要又門分而事别之<lb/>
　　由祖若父若母由子若女若孫由諸父若兄若弟<lb/>
　　若姑姊妹由夫若妻由舅姑若婦由妾若乳母終<lb/>
　　焉門有其事事有其法嗚呼可謂備矣公以其所<lb/>
　　躬行者合之於古人之所躬行以古人之所躬行<lb/>
　　合之於六經與前哲之所嘗言其書反復詳重可<lb/>
　　謂至深至切矣或曰聖人議道自已而制法以人<lb/>
<pb n="KR2m0009_WYG_209-22b"/>
　　謂其可以通行也公佩服仁義周旋道德蓋左凖<lb/>
　　繩右規矩者也今其為書嚴矣哉其所采録文有<lb/>
　　人所甚難者夫行不貴茍難嚮使公裁而歸諸中<lb/>
　　不亦善乎余曰今夫子事父母下氣怡聲問疾痛<lb/>
　　痾癢而敬扶持之抑搔之徐行後長者凡若此𩔖<lb/>
　　豈有難哉而人猶忽之則夫表出其所甚難固以<lb/>
　　愧夫人之忽乎其所甚易者也且匹夫匹婦未必<lb/>
　　一一知經而或者乃能苦節危行至有殺身以全<lb/>
<pb n="KR2m0009_WYG_209-23a"/>
　　大義立大倫凛然如嚴霜烈日此又豈有驅而率<lb/>
　　之者乎觀古人之事愧其所甚難則必能勉行其<lb/>
　　所甚易蹈其常履其變充而至之可也<lb/>
古今家戒<lb/>
　　太常少卿長沙孫景修集潁濱序略曰轍少而讀<lb/>
　　書見父母之戒其子者諄諄乎惟恐不盡也嗚呼<lb/>
　　此父母之心也故父母之於子人倫之極雖其不<lb/>
　　賢及其為子言也必忠且盡况其賢者乎太常少<lb/>
<pb n="KR2m0009_WYG_209-23b"/>
　　卿長沙孫公景修少孤而教於母母賢能就其業<lb/>
　　既老而念母之心不忘為賢母録以致其意既又<lb/>
　　集古今家戒得四十九人以示轍曰古有為是書<lb/>
　　者而其文不完吾病焉是以為此合衆父母之心<lb/>
　　以遺天下之人庻㡬有益乎轍讀之而歎曰雖有<lb/>
　　悍子忿鬭於市莫之能止也聞父之聲則歛手而<lb/>
　　退市人之過之者亦莫不泣也慈孝之心人皆有<lb/>
　　之特患無以發之耳今是書也要將以發之歟雖<lb/>
<pb n="KR2m0009_WYG_209-24a"/>
　　廣之天下可也自周公以來至於今父戒四十五<lb/>
　　母戒若干公又將益廣之未止也<lb/>
潛虛一卷<lb/>
　　鼂氏曰皇朝司馬光君實撰光擬太元撰此書以<lb/>
　　五行為本五行相乗為二十五兩之得五十首有<lb/>
　　氣體性名行變解七圗然其辭有闕者蓋未成也<lb/>
　　其手寫草稿一通今在子建姪房<lb/>
　　朱子書張氏所刻潛虚圗後曰范仲彪炳文家多<lb/>
<pb n="KR2m0009_WYG_209-24b"/>
　　藏司馬文正公遺墨嘗示予潛虚别本則其所闕<lb/>
　　之文甚多問之云温公晩注此書未竟而薨故所<lb/>
　　傳止此嘗以手藁屬鼂景迂補之而鼂謝不敢也<lb/>
　　近見泉州所刻乃無一字之闕始復驚疑然讀至<lb/>
　　数行乃釋然曰此贗本也<lb/>
　　陳氏曰言萬物皆祖於虚元以凖易虚以凖元<lb/>
潛虚發㣲論一卷<lb/>
　　陳氏曰監察御史張敦實撰凡九篇<lb/>
<pb n="KR2m0009_WYG_209-25a"/>
信書三卷<lb/>
　　巽岩李氏曰文軫撰軫綿州巴西縣人登元豐二<lb/>
　　年進士第為朝散大夫以老其書大抵祖周易而<lb/>
　　倣太元略與潛虚相似規模制造雖不免乎屋下<lb/>
　　架屋之譏然軫之用心亦勤矣其数本三統五行<lb/>
　　三其五而成十五式毎式八變十五其八一百二<lb/>
　　十斷易有象曰元有測曰潛虚有解而此書乃無<lb/>
　　之疑注所引信曰等語則象測解之𩔖也十五式<lb/>
<pb n="KR2m0009_WYG_209-25b"/>
　　一百二十斷皆宜有信曰而今所見獨勉成地靈<lb/>
　　憂苦首疾豐和天英六式之十二斷又終篇不載<lb/>
　　揲法恐此本未為全書且其間尚多差誤不可强<lb/>
　　正姑列於後以待考<lb/>
弟子記一卷<lb/>
　　鼂氏曰皇朝劉敞原甫撰記其門人答問之言楊<lb/>
　　慥王安石之徒書名王深甫歐永叔之徒書字<lb/>
　文獻通考卷二百九<lb/>
</p>
<p>
</p>
  </div>
</body>
</text>
</TEI>
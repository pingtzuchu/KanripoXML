<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷十六</head> <lb/>
    <p>
<pb n="KR2m0009_WYG_016-1a"/>
欽定四庫全書<lb/>
　文獻通考卷十六<lb/>
　　鄱　陽　馬　端　臨　貴　與　著<lb/>
　征𣙜考三<lb/>
　　鹽鐵<hi>礬</hi>
仁宗時詔天下茶鹽酒稅取一嵗中數為額後雖羡益<lb/>
勿増無得抑配人戸苛阻商旅<lb/>
天聖八年上書者言陜西禁鹽得利微而為害博兩池<lb/>
<pb n="KR2m0009_WYG_016-1b"/>
積鹽為阜其上生木合抱數莫可校請聽通商平估以<lb/>
售可寬百姓之力乃詔罷三京二十八軍州𣙜法聽商<lb/>
賈入錢若金銀京師𣙜貨務受鹽兩池自是商賈流行<lb/>
然稅課之入官者頗耗自元昊反聚兵西邊用度不足<lb/>
因詔入中他貨予券償以池鹽由是羽毛筋角膠漆錢<lb/>
炭瓦木之屬一切以鹽易之猾商貪賈乗時賕吏為姦<lb/>
至入椽木二估千錢給鹽一大席為鹽二百二十斤虛<lb/>
費池鹽不可勝計鹽直益賤販者不行公私無利朝廷<lb/>
<pb n="KR2m0009_WYG_016-2a"/>
知其弊乃詔復京師𣙜法凡商人以虛估受券及已受<lb/>
鹽未鬻者皆計直輸虧官錢内地州軍民間鹽悉收市<lb/>
入官官為置場増價而出之復禁永興同華耀河中陜<lb/>
虢解晉絳慶成十一州軍商鹽官自輦運以衙前主之<lb/>
又禁商鹽私入蜀置折博務於永興鳳翔聽人入錢若<lb/>
蜀貨易鹽趨蜀中以售自禁𣙜之後量民資厚薄役令<lb/>
輓車轉致諸郡道路縻費役人竭産不能償往往亡匿<lb/>
關内騷然所得鹽利不足以佐縣官之急並邊誘人入<lb/>
<pb n="KR2m0009_WYG_016-2b"/>
中芻粟皆為虛估騰踴至數倍嵗費京師錢幣不可勝<lb/>
數帑藏愈虛太常博士范祥乃請舊禁鹽池一切通商<lb/>
鹽入蜀者亦恣不問罷並邊九州軍入中芻粟第令入<lb/>
實錢以鹽償之視入錢州軍逺近及所指東南西鹽第<lb/>
優其估東南鹽又聽入錢永興鳳翔河中嵗課入錢<hi>凡通</hi>
<hi>商州軍在京西者為南鹽在陜西者為西鹽若築鹽池則為東鹽</hi>總為鹽三十七萬五<lb/>
千大席受以要券即池驗券按數而出盡弛兵民輦運<lb/>
之役詔從之數年滑商貪賈無所僥倖關内民安其業<lb/>
<pb n="KR2m0009_WYG_016-3a"/>
其後三司言京師商賈罕至則鹽直踴貴請得公私並<lb/>
貿而餘則禁止官鬻皆從之兩池嵗役畦户以解河中<lb/>
陜虢慶成民為之官司旁沿侵剝為苦乃詔三嵗一代<lb/>
嘗積逋鹽課至三百三十七萬餘席詔蠲其半中間以<lb/>
積鹽多特罷種鹽一嵗或二嵗三嵗以寬其力其後減<lb/>
畦戸半又稍傭夫代之五州之民得安田里無追逮侵<lb/>
剝之擾<lb/>
　　沈氏筆談曰陜西顆鹽舊法官自搬運置務拘賣<lb/>
<pb n="KR2m0009_WYG_016-3b"/>
　　兵部員外郎范祥始為鈔法令商人就邊郡入錢<lb/>
　　四貫八百售一鈔至解池請鹽二百斤任其私賣<lb/>
　　得錢以實塞下省數十郡搬運之勞異日輦車牛<lb/>
　　驢以鹽役死者嵗以萬計冒禁抵罪者不可勝數<lb/>
　　至是悉免行之既久鹽價時有低昻又於京師置<lb/>
　　都鹽院陜西轉運司自遣官主之京師食鹽斤不<lb/>
　　足三十五錢則斂而不發以長下價過四十則大<lb/>
　　發庫鹽以壓商利使鹽價有常而鈔法有定數行<lb/>
<pb n="KR2m0009_WYG_016-4a"/>
　　之數年至今以為利<lb/>
青白鹽出烏白池西𦍑擅以為利自繼遷叛乃禁毋入<lb/>
塞未㡬罷慶厯中元昊納欵請嵗入十萬石售於縣官<lb/>
諫官孫甫等言輦運疲勞又並邊戸嘗言青鹽價賤而<lb/>
味甘故食解鹽者少雖刑不能禁今若許之則並邊蕃<lb/>
漢盡食𦍑人所販青鹽不能禁止解鹽利削陜西財用<lb/>
屈矣乃不許其請<lb/>
慶厯元年冬以淄濰青齊沂宻徐淮陽八州軍仍嵗凶<lb/>
<pb n="KR2m0009_WYG_016-4b"/>
災乃詔弛禁聽人貿易官收其算而罷宻登嵗課第令<lb/>
戸輸租錢其後鄆兖皆以壤地相接請罷食池鹽得通<lb/>
海鹽收算如淄濰等州許之自是諸州官不貯鹽而嵗<lb/>
應授百姓蠶鹽皆罷給然百姓輸蠶鹽錢如故至和中<lb/>
始詔百姓輸錢以十分為率聽減三分云<lb/>
河北滄濵二州鹽自開寳以來聽人貿易官收其算嵗<lb/>
為額錢十五萬緡上封者請禁𣙜以收其利余靖為諫<lb/>
官言前嵗軍興以來河北揀㸃義勇及諸色科率數年<lb/>
<pb n="KR2m0009_WYG_016-5a"/>
未得休息臣嘗痛燕薊之地陷没且百年而民無南顧<lb/>
之思者戎狄之法大率簡易鹽麴俱賤科役不煩故也<lb/>
昔太祖皇帝特推恩以惠河朔故許通鹽商止令收稅<lb/>
若一旦𣙜絶價必騰踴民茍懐怨悔將何及伏緣河朔<lb/>
土多鹽鹵小民稅地不生五榖惟刮鹻煎之以納二稅<lb/>
今若禁止便湏逃亡鹽價若髙犯者必衆近民怨望非<lb/>
國之福其議遂寢後王拱辰為三司使復建議𣙜二州<lb/>
鹽下其議魚周詢等以為不可請重算商人可得緡錢<lb/>
<pb n="KR2m0009_WYG_016-5b"/>
七十餘萬上曰使人頓食貴鹽非朕之意於是三司更<lb/>
立𣙜法而未下張方平見上問曰河北再𣙜鹽何也上<lb/>
曰始議立法非再𣙜也方平曰周世宗𣙜河北鹽犯輙<lb/>
處死世宗北伐父老遮道泣訴願以鹽課均之兩稅錢<lb/>
而弛其禁今兩稅鹽錢是也豈非再𣙜乎且今未𣙜也<lb/>
而契丹常盗販不已若𣙜之則鹽貴敵鹽益售是為我<lb/>
斂怨而使敵獲福也敵鹽滋多非用兵不能禁邊隙一<lb/>
開所得鹽利能補用兵之費乎上大悟立以手詔罷之<lb/>
<pb n="KR2m0009_WYG_016-6a"/>
河朔父老相率拜迎於澶州為佛㑹七日以報且刻詔<lb/>
書北京後父老過其下輙流涕<lb/>
　　按授人以鹽而徴其錢謂之蠶鹽行之京東諸路<lb/>
　　免鹽之𣙜而均諸稅謂之兩稅鹽錢行之河北皆<lb/>
　　五代法也及其弊也鹽不給而徴錢如故稅已納<lb/>
　　而禁𣙜再行盖誤以二者為經常之賦而不知其<lb/>
　　源出於鹽也河北之𣙜方平言之仁皇聽之惠及<lb/>
　　一道矣獨蠶鹽錢之輸未有能如方平者力言之<lb/>
<pb n="KR2m0009_WYG_016-6b"/>
　　至和中僅免其十之三惜哉<lb/>
東南鹽利視天下為最厚鹽之入官淮南福建斤為錢<lb/>
四兩浙杭秀為錢六温台明亦為錢四廣南為錢五其<lb/>
出視去鹽道里逺近而上下其估利有至十倍者先是<lb/>
天禧初募人入緡錢粟帛京師及淮浙江南荆湖州軍<lb/>
易鹽乾興元年入錢貨京師總為緡錢一百十四萬㑹<lb/>
通泰鬻鹽歳損所在貯積無㡬因罷入粟帛第令入錢<lb/>
久之積鹽復多明道二年参知政事王隨建言淮南鹽<lb/>
<pb n="KR2m0009_WYG_016-7a"/>
初甚善自通泰楚運至真州自真州運至江浙荆湖綱<lb/>
吏舟卒侵盗販鬻從而雜以砂土渉道愈逺雜惡殆不<lb/>
可食吏卒坐鞭笞配徙相繼而莫能止比歳運河淺涸<lb/>
漕挽不行遠州村民頓乏鹽食而淮南所積一千五百<lb/>
萬石至無屋以貯則露積苫覆嵗以損耗又亭戸輸鹽<lb/>
應得本錢或無以給故亭户貧困往往起為盗賊其害<lb/>
如此願得權聽通商三五年使商人入錢京師又置折<lb/>
博務於揚州使輸錢及粟帛計直予鹽鹽一石約售錢<lb/>
<pb n="KR2m0009_WYG_016-7b"/>
二千則一千五百萬石可得緡錢三千萬以資國用一<lb/>
利也江湖遠近皆食白鹽二利也嵗罷漕運糜費風水<lb/>
覆溺舟人不陷刑辟三利也昔時漕鹽舟可移以漕米<lb/>
四利也商人入錢可取以償亭户五利也贍國濟民無<lb/>
出於此時范仲淹安撫江淮亦以疏通鹽利為言即詔<lb/>
翰林侍讀宋綬樞密直學士張若谷知制誥丁度與三<lb/>
司使江淮制置使同議可否皆以為聽通商則恐私販<lb/>
肆行侵蠧縣官請勅制置司益漕船運至諸路使皆有<lb/>
<pb n="KR2m0009_WYG_016-8a"/>
二三年之鹽天禧元年制聽商人入錢粟京師及淮浙<lb/>
江南荆湖州軍易鹽在通泰楚海真揚漣水髙郵貿易<lb/>
者毋得出城餘州聽縣鎮毋至鄉村其入錢京師者増<lb/>
鹽予之并敇轉運司經畫本錢以償亭户詔皆施行<lb/>
景祐二年三司言諸路博易無利遂罷而入錢京師如<lb/>
故<lb/>
康定元年詔商人入芻粟陜西並邊願受東南鹽者加<lb/>
數予之而河北復出三稅法亦以鹽代京師所給緡錢<lb/>
<pb n="KR2m0009_WYG_016-8b"/>
然東西鹽利特厚商旅不願受金帛皆願得鹽<lb/>
江湖漕鹽既雜惡又官估髙故百姓利食私鹽而並海<lb/>
民以魚鹽為業用工省而得利厚無頼之徒盗販者衆<lb/>
捕之急則起為盗賊江淮間雖衣冠士人狃於厚利或<lb/>
以販鹽為事江西則䖍州地連廣南而建之汀州與䖍<lb/>
接䖍鹽既不善汀故不産鹽多盗販廣南鹽以射利每<lb/>
嵗秋冬田事既畢往往數十百為羣持甲兵旗鼓往來<lb/>
䖍汀漳潮循梅恵廣八州之地所至汚人婦女掠人榖帛<lb/>
<pb n="KR2m0009_WYG_016-9a"/>
與廵捕吏鬬格至殺傷吏卒則起為盗依阻險要捕不<lb/>
能得或赦其罪招之嵗月浸淫滋多而䖍州官糶鹽嵗<lb/>
纔及百萬斤朝廷以為患職方員外郎黄炳請増近嵗<lb/>
所增官估斤為錢四十以䖍州十縣五等户夏秋稅率<lb/>
百錢令糴鹽二斤随夏稅錢入償官從之然嵗纔増糶<lb/>
六十餘萬斤江西提㸃刑獄蔡挺乃令民首納私藏帶<lb/>
兵械以給廵捕吏兵而令販黄魚籠挾鹽不及二十斤<lb/>
徒不及五人不以兵甲自隨者止輸算勿捕淮南既團<lb/>
<pb n="KR2m0009_WYG_016-9b"/>
新綱漕鹽挺増為十二綱綱二十五艘鏁栿至州乃發<lb/>
輸官有餘則以畀漕舟吏卒官復以半賈取之繇是減<lb/>
侵盗之敝鹽遂差善又損糶價嵗課視舊増至三百萬<lb/>
餘斤乃罷炳等所率糴鹽錢<lb/>
嘉祐間兩浙轉運使沈立李肅之奏本路鹽課緡錢嵗<lb/>
七十九萬嘉祐三年纔及五十三萬而一嵗之内私販<lb/>
坐罪者三千九十九人其弊在於官鹽估髙私販不止<lb/>
而官課益虧請𣙜官估罷鹽綱令鋪戸衙前自趨山場<lb/>
<pb n="KR2m0009_WYG_016-10a"/>
取鹽如此則鹽善而估平人不肯冒禁私售官課必溢<lb/>
詔從之<lb/>
皇祐以來屢下詔書命亭户給官本皆以實錢其售額<lb/>
外鹽者給粟帛必良逋嵗課久者悉蠲之所以存恤之<lb/>
甚厚而有司罕能承上意焉蜀煮井為鹽者井源或發<lb/>
或微而責課如故任事者多務増課以為功貽患後人<lb/>
朝廷切於除民害尤以逺人為意有司上言輒為蠲減<lb/>
前後不可悉數<lb/>
<pb n="KR2m0009_WYG_016-10b"/>
鬻鹻為鹽大抵鹻土或厚或薄薄則利微鐺户破産不<lb/>
能足其課至和初韓琦請户滿三嵗地力盡得自言摘<lb/>
他户代之明年又詔鐺户輸嵗以分數為率蠲復有差<lb/>
復遇水災又聽得他户代役百姓便之礬初亦官置務<lb/>
煮之天聖已後聽民自煮官置場售之私售礬禁如私<lb/>
售茶法兩蜀舊亦𣙜礬天聖間詔弛其禁初晉慈礬募<lb/>
人入金帛茶絲易之其後河東轉運使薛顔請一切入<lb/>
緡錢以助邊糴久之礬積益多復聽入金帛芻粟芻粟<lb/>
<pb n="KR2m0009_WYG_016-11a"/>
虛估髙商人利於入中麟州斗粟直錢百萬估増至三<lb/>
百六十礬之出官為錢二萬一千五百纔易粟六石以<lb/>
麟州粟實直較之為錢六千而礬一䭾已費本錢六千<lb/>
縣官徒有𣙜礬之名其實無利嘉祐六年乃罷入芻粟<lb/>
復令入緡錢礬以四百斤為一䭾入錢京師𣙜貨務者<lb/>
為錢十萬七千入錢麟府州者又減三十自是商賈不<lb/>
得專其利矣<lb/>
神宗熙寧七年中書議陜西鹽鈔大出多虛鈔而鹽益<lb/>
<pb n="KR2m0009_WYG_016-11b"/>
輕以鈔折兌糧草有虛擡邊糴之患請用西蜀交子法<lb/>
使其數與錢相當可濟緩急詔以内藏錢二百萬緡假<lb/>
三司遣市易吏行四路請買鹽引又令秦鳯永興鹽鈔<lb/>
嵗以百八十萬為額<lb/>
　八年中書又言買鈔本錢有限而出鈔過多則鈔賤<lb/>
　而糴貴故出鈔不可無限然入中商人或欲變易見<lb/>
　錢而官不為買即為兼并所抑則鈔價賤而邊境有<lb/>
　急鈔未免多出故當置鈔以市價平之今當定買兩<lb/>
<pb n="KR2m0009_WYG_016-12a"/>
　路實賣鹽二百二十萬緡以當用鈔數立額永興軍<lb/>
　遣官買鈔嵗支轉運司錢十萬緡買西鹽鈔又用市<lb/>
　易務賖請法募人賖鈔變易即民間鈔多而滯則送<lb/>
　解池毁之詔從其請然有司給鈔溢額猶視其故<lb/>
舊制河南北曹濮以西秦鳯以東皆食解鹽自仁宗時<lb/>
解鹽通商官不復𣙜熙寧中市易司始𣙜開封曹濮等<lb/>
州八年大理寺丞張景温提舉出賣解鹽於是開封府<lb/>
界陽武酸棗封邱考城東明白馬中牟陳留長垣胙城<lb/>
<pb n="KR2m0009_WYG_016-12b"/>
韋城曹濮澶懐濟單解州河中府等州縣皆官自賣未<lb/>
㡬復用商人議以唐鄧襄均房商蔡郢隨金晋絳虢陳<lb/>
許汝潁隰州西京信陽軍通商畿縣及澶曹濮懐衞濟<lb/>
單解同華陜河中府南京河陽令提舉解鹽司運鹽賣<lb/>
之<lb/>
　自禁𣙜之後鹽價既増民不肯買乃課民買官鹽隨<lb/>
　其貧富作業為多少之差重賞搆捕私鹽民間騷怨<lb/>
　鹽鈔舊法毎席六緡至是二緡有餘商不入粟邊儲<lb/>
<pb n="KR2m0009_WYG_016-13a"/>
　失備乃議所以更之皮公弼沈括等言官賣當罷於<lb/>
　是河陽同華解州河中陕府陳留雍邱㐮邑中牟管<lb/>
　城尉氏鄢陵扶溝太康咸平新鄭聽通商其入不及<lb/>
　官賣者官復自賣澶濮濟單曹懐州南京陽武酸棗<lb/>
　封邱考城東明白馬長垣胙城韋城九縣官賣如故<lb/>
　又詔商鹽入京悉賣之市易務每席無減千民鹽皆<lb/>
　買之市易務私與商人為市許告没其鹽又詔京師<lb/>
　置七場買東南鈔市易務計為錢五十九萬三千餘<lb/>
<pb n="KR2m0009_WYG_016-13b"/>
　緡三司闕錢請頗還其鈔令賣之於西買者其三給<lb/>
　錢其七凖緣邊價給新引庶得民間舊鈔而新引易<lb/>
　於變易詔用其議<lb/>
哲宗元祐元年戸部及陜西制置解鹽司議延慶渭原<lb/>
環鎮戎保安徳順等八州軍皆禁𣙜官自鬻以萬五千<lb/>
五百席為額聽商旅入納於八州軍折博務算給交引<lb/>
一如范祥舊法其出賣到鹽錢以給轉運司糴買從之<lb/>
徽宗崇寧元年解州賈考南北圑池修治畦眼拍磨布<lb/>
<pb n="KR2m0009_WYG_016-14a"/>
種通得鹽百七十八萬二千七百餘斤州具以聞初解<lb/>
梁之東有大鹽澤綿亘百餘里嵗得億萬計自元符元<lb/>
年霖潦池壊至是乃議修復四年池成凡開二千四百<lb/>
餘畦百官皆賀其役内侍王仲千實董之仲千以額課<lb/>
敷溢為功然議者或謂解池灌水盈尺暴以烈日鼓以<lb/>
南風須㬰成鹽其利則博茍欲溢額不俟風日之便厚<lb/>
灌以水積水而成味苦不適口<lb/>
　　沈氏筆談曰解州鹽澤方百二十里久雨四山之<lb/>
<pb n="KR2m0009_WYG_016-14b"/>
　　水悉注其中未嘗溢大旱未嘗涸滷色正赤在版<lb/>
　　泉之下俚俗謂之蚩尤血惟中間有一泉乃是甘<lb/>
　　泉得此水然後可以聚人其北有堯梢水一謂之<lb/>
　　巫咸河大滷之水不得甘泉和之不能成鹽唯巫<lb/>
　　咸水入則鹽不復結故人謂之無鹹河為鹽澤之<lb/>
　　患築大隄以防之甚於偹宼盗原其理盖巫咸乃<lb/>
　　濁水入滷中則淤澱滷脉鹽遂不成非有他異也<lb/>
　　又曰鹽之品至多前史所載夷狄間自有十餘種<lb/>
<pb n="KR2m0009_WYG_016-15a"/>
　　中國所出亦不減數十種今公私通行者四種末<lb/>
　　鹽顆鹽井鹽崖鹽是也唯陜西路顆鹽有定課嵗<lb/>
　　為錢二百三十萬緡自餘盈虛不常大約嵗入二<lb/>
　　千餘萬緡唯末鹽嵗自抄三百萬緡供河北邊糴<lb/>
　　其他皆給本處給費而已緣邊糴買仰給於度支<lb/>
　　者河北則海末鹽河東陜西則顆鹽及蜀茶為多<lb/>
　　運鹽之法凡行百里陸運斤四錢船運斤一錢以<lb/>
　　此為率<lb/>
<pb n="KR2m0009_WYG_016-15b"/>
　祖宗以來行鹽鈔以實西邊其法積鹽於解池積錢<lb/>
　於在京𣙜貨務積鈔於陜西沿邊諸郡商賈以物解<lb/>
　至邊入中請鈔以歸物斛至邊有數倍之息惟患無<lb/>
　囘貨故極利於得鈔徑請鹽於解池舊制通行解鹽<lb/>
　池甚寛或請錢於京師每鈔六千二百登時給與但<lb/>
　輸頭子等錢數十而已以此所由州縣貿易熾盛至<lb/>
　為良法崇寧間蔡京始變鹽法俾商人先輸錢請鈔<lb/>
　赴産鹽郡授鹽欲囊括四方之錢盡入中都以進羡<lb/>
<pb n="KR2m0009_WYG_016-16a"/>
　要寵鈔法遂廢商賈不通邊儲失備東南鹽禁加宻<lb/>
　犯法被罪者衆民間食鹽雜以灰土解池天産美利<lb/>
　乃與糞壤俱積矣大概常使見行之法售給不通輒<lb/>
　復變易名對帶法季年又變對帶為循環循環者已<lb/>
　積賣鈔未授鹽復更鈔已更鈔鹽未給復貼輸錢凡<lb/>
　三輸始獲一直之貨民無貲更鈔已輸錢悉乾沒數<lb/>
　十萬券一夕廢棄朝為豪商夕儕流丐有赴水投繯<lb/>
　而死者時有魏伯芻者本三省大胥也蔡京委信之<lb/>
<pb n="KR2m0009_WYG_016-16b"/>
　専主𣙜貨務政和六年鹽課通及四千萬緡官吏皆<lb/>
　進秩七年又以課羡第賞其後伯芻年除嵗遷官通<lb/>
　議大夫徽猷閣待制既而黨附王黼京惡而黜之伯<lb/>
　芻非有心計但與交引户關通凡商旅算請率尅留<lb/>
　十分之四以充入納之數務入納數多以昧人主而<lb/>
　張虛最初政和再更鹽法伯芻方為蔡京所倚信建<lb/>
　言朝廷所以開闔利柄馳走商賈不煩號令億萬之<lb/>
　錢輻輳而並至御府須索百司支費嵗用之外沛然<lb/>
<pb n="KR2m0009_WYG_016-17a"/>
　有餘則𣙜鹽之入可謂厚矣頃年鹽法未有一定之<lb/>
　制隨時變革以便公私防閑未定姦弊百出自政和<lb/>
　立法之後頓絶弊源公私兼利異時一日所收不過<lb/>
　二萬緡則已詫其太多今日之納乃常及四五萬貫<lb/>
　以嵗計之有一郡而客鈔錢及五十餘萬貫者處州<lb/>
　是也有一州倉而客人請鹽及四十萬袋者泰州是<lb/>
　也新法於今纔二年而所收已及四千萬貫雖𫝊記<lb/>
　所載貫朽錢流者實未足為今日道也伏乞以通收<lb/>
<pb n="KR2m0009_WYG_016-17b"/>
　四千萬貫之數宣付史館以示富國裕民之政小人<lb/>
　得時騁志無所顧憚遂至於此於時御府用度日廣<lb/>
　課入欲豐申嵗較季比之令在職而暫取告其月日<lb/>
　皆毋得計折害法者不以官蔭並處極坐微至於鹽<lb/>
　袋鮝鹽莫不有禁州縣惟務嵗増課以避罪法上下<lb/>
　程督加厲七年乃降御筆昨改鹽法立賞至重抑配<lb/>
　者衆計口敷及嬰孩廣數下逮駞畜使良民受弊比<lb/>
　屋愁歎悉從初令以利百姓三省其申嚴近制改奉<lb/>
<pb n="KR2m0009_WYG_016-18a"/>
　新鈔葢帝意未嘗不欲審法定令寛濟斯民有司不<lb/>
　能將明帝恩故比較已罷而復用鈔劄既免而復行<lb/>
　鹽囊増饒而復止一囊之價裁為十一千既又復為<lb/>
　三十三千矣民力因以擾匱盗賊滋焉<lb/>
南鹽　熙寧五年盧秉提㸃兩浙刑獄仍專提舉鹽事<lb/>
令鹽場約得鹽之多寡而定其分數自六分至十分三<lb/>
竈為一甲而煮鹽地什伍其民以相譏察及募酒坊户<lb/>
願占課額取鹽於官賣之月以錢輸官毋得越所酤地<lb/>
<pb n="KR2m0009_WYG_016-18b"/>
又嚴捕盗販刑禁苛酷　蹇周輔措置福建鹽以建劒<lb/>
汀邵武官賣鹽價苦髙漳泉福興化煮鹽價賤故多盗<lb/>
販賣於貴處請減建劒汀邵武鹽價募上户為鋪戸官<lb/>
給券定月所賣從官場買之如是則民易得鹽盗販不<lb/>
能規厚利　周輔又措置江西鹽法言汀州運路險遠<lb/>
淮鹽至者不能多請罷運淮鹽通搬廣鹽一千萬斤於<lb/>
江西䖍州南安軍復均淮鹽六百一十六萬斤於洪吉<lb/>
筠袁撫臨江建昌興國軍以補舊額大率峻剝民被其<lb/>
<pb n="KR2m0009_WYG_016-19a"/>
害　哲宗即位御史言周輔議江西鹽法掊刻誕謾乃<lb/>
削職貶官<lb/>
河北鹽　舊不𣙜熙寧八年三司使章惇言河北陜西<lb/>
並為邊防今陜西𣙜鹽而河北獨不𣙜此祖宗一時誤<lb/>
恩請遣使詣海陽及煮小鹽州縣<hi>小鹽偽鹽也</hi>與兩路轉運<lb/>
司度利害施行而文彦博論其不便詔如舊元豐三年<lb/>
京東轉運李察言南京濟濮曹澶行解鹽餘十有二州<lb/>
行海鹽請用今稅法置買鹽場盡竈戸所煮鹽官自賣<lb/>
<pb n="KR2m0009_WYG_016-19b"/>
之禁私為市嵗收錢二十七萬三千餘緡而息㡬半之<lb/>
乃詔以京東法𣙜之河北自大名府澶恩信安雄覇瀛<lb/>
莫冀等州盡𣙜賣以増其利　哲宗即位監察御史王<lb/>
巖叟言其不便遂罷河北𣙜法　紹聖中復之<lb/>
河東鹽　熙寧八年三司使章惇言東西永利兩監鹽<lb/>
嵗課舊額二十五萬餘緡自許商人入中糧草増饒給<lb/>
錢支鹽商人得鈔千錢售價半之縣官陰有所亡坐賈<lb/>
獲利不貲又私鹽不禁嵗課日減今纔十萬四千餘緡<lb/>
<pb n="KR2m0009_WYG_016-20a"/>
若計糧草虛估官纔得實錢五萬餘緡視舊虧十之八<lb/>
請如解鹽例募商人入錢請買或官自鬻重私販之禁<lb/>
嵗課且大増並邊市糧草一用見錢乃詔官自運鹽鬻<lb/>
於本路知太原府韓絳言其不便請通商乃令商人輸<lb/>
錢於邊給券於東西監請鹽以除加饒折糴之弊仍令<lb/>
商人自占所賣地即官鹽已運至場務者令商人買之<lb/>
加運費<lb/>
蜀鹽　熙寧中患井鹽不可禁欲盡實私井而運解鹽<lb/>
<pb n="KR2m0009_WYG_016-20b"/>
以足之修起居注沈括以為不可遂寢　九年劉佐入<lb/>
蜀經度茶事乃嵗運解鹽十萬席未㡬罷之　崇寧二<lb/>
年川峽利洋興劒蓬閬巴綿漢興元府等州並通行東<lb/>
北鹽　四年梓遂䕫綿漢大寧監等鹽仍舊鬻於蜀惟<lb/>
禁侵解池鹽<lb/>
蠶鹽　熙寧五年京西漕臣陳知儉言蠶鹽畸零非民<lb/>
所願乃罷之第令輸錢　七年復詔開封府界蠶鹽折<lb/>
以糧者三等戸以下許代以錢願輸本色者聽　元祐<lb/>
<pb n="KR2m0009_WYG_016-21a"/>
初有司言罷所俵蠶鹽而令虛納鹽錢於義未安乃詔<lb/>
舊經蠶鹽處仍舊散斂有司復奏府界京西京東等路<lb/>
用蠶鹽三萬二千五十席預出鹽引募人算請於解鹽<lb/>
司以給用六年徐州淮陽軍仍舊散斂京東及晋絳隰<lb/>
磁州皆罷元符三年重定散蠶鹽給納之限開封府界<lb/>
京東西河北澶州皆罷初東南嵗支蠶鹽即不欲鹽計<lb/>
其數輸價錢六分如京東西之制政和三年慮州縣抑<lb/>
民詔罷兩浙淮南支俵其江湖四路下鹽事常平司共<lb/>
<pb n="KR2m0009_WYG_016-21b"/>
相度聞奏後遂詔淮浙支俵蠶鹽去處依市賣客鹽價<lb/>
例支給價錢俵散依舊來數輸納物帛其丁口鹽錢亦<lb/>
依上件指揮散納　中興後亦不復散鹽而差損民間<lb/>
所納之直<lb/>
　　東萊吕氏曰洪範初一曰五行一曰水水曰潤下<lb/>
　　潤下作鹹此鹽之根原五行之氣無所不在水周<lb/>
　　流於天地間潤下之性無所不在其味作鹹凝而<lb/>
　　為鹽亦無所不在種類品目甚多世所共知者有<lb/>
<pb n="KR2m0009_WYG_016-22a"/>
　　三如出於海出於井出於池三者鹽之尤多世共<lb/>
　　知之如青州出於東井幽薊東海嶺南南海皆出<lb/>
　　於海劒南西川出於井如河東鹽出於池如解池<lb/>
　　鹽之尤著者大畧三種三種之外所出亦多如河<lb/>
　　北有鹵地此出於地者如永康軍鹽出於崖此出<lb/>
　　於山者又有出於石出於木品類不一大抵鹽生<lb/>
　　民之日用不可一日缺者所以天地之間無處不<lb/>
　　有自禹貢青州貢鹽絺此海鹽之見於經三代之<lb/>
<pb n="KR2m0009_WYG_016-22b"/>
　　時鹽雖入貢與民共之未嘗有禁法自管仲相桓<lb/>
　　公當時始興鹽筴以奪民利自此後鹽禁方開雖<lb/>
　　漢興除山澤之禁到武帝時孔僅桑宏羊祖管仲<lb/>
　　之法鹽始禁𣙜至昭帝之世召賢良文學論民疾<lb/>
　　苦請罷鹽鐡又桑宏羊反覆論難所以鹽𣙜不能<lb/>
　　廢元帝雖暫罷之卒以用度不足復建自此之後<lb/>
　　雖鹽法有寛有急然禁𣙜與古今相為終始以此<lb/>
　　知天下利源不可開一開不可復塞於是論其作<lb/>
<pb n="KR2m0009_WYG_016-23a"/>
　　俑出於管仲計近功淺效奪民利以開鹽禁自此<lb/>
　　天下之鹽皆入禁𣙜論禁𣙜之利惟是海鹽與解<lb/>
　　池之鹽最資國用南方之鹽皆出於海北方之鹽<lb/>
　　皆出於池如蜀中井鹽自贍一方之用於大農之<lb/>
　　國計不與焉前代鹽法興衰皆不出於所論今且<lb/>
　　論本朝鹽本末本朝就海論之惟是淮鹽最資國<lb/>
　　用方其國初鈔鹽未行是時建安軍置鹽倉乃令<lb/>
　　真州發運在真州是時李沆為發運使運米轉入<lb/>
<pb n="KR2m0009_WYG_016-23b"/>
　　其倉空船囘皆載鹽散於江浙湖廣諸路各得鹽<lb/>
　　資船運而民力寬此南方之鹽其利廣而鹽𣙜最<lb/>
　　資國用<hi>至道二年十一月西京作坊使楊允恭言淮南十八州軍其九禁鹽餘不禁商人由</hi>
　　<hi>海上販鹽官倍數而取之至禁鹽地則上下其價民利商鹽之賤故販者益衆至有持兵器往來為</hi>
　　<hi>盗者且行法宜一今請悉禁官遣吏主之詔知制誥張秉與鹽鐵使陳恕等㑹議恕言其不可允恭</hi>
　　<hi>再三為請乃從之是嵗収利巨萬</hi>解池之鹽朝廷專置使以領之<lb/>
　　北方之鹽盡出於解池<hi>大中祥符九年陜西轉運副使張象中言安邑解縣</hi>
　　<hi>貯鹽三千二百七十六卷計三億八千八百八十萬八千九百二十八斤計直二千一百七十六萬</hi>
<pb n="KR2m0009_WYG_016-24a"/>
　　<hi>一千八十貫切慮遺利望行條目帝曰地財之阜此亦至矣若過求増羡慮有時而闕不可許也</hi>
　　當時南方之鹽全在海北方全在解池然而南方<lb/>
　　之鹽管得其人則其害少惟北方解池之鹽有契<lb/>
　　丹西夏之鹽嘗相参雜奪解池之利所以本朝議<lb/>
　　論最詳大抵解池之鹽味不及西夏西夏優而解<lb/>
　　池劣價直西北之鹽又賤所以沿邊多盗販二國<lb/>
　　鹽以奪解池所以國家常措置闗防西夏常護視<lb/>
　　入中國界大抵南方所出是海鹽自漢以來海鹽<lb/>
<pb n="KR2m0009_WYG_016-24b"/>
　　井鹽用煎熬之制皆烹煉然後成兩處之鹽必資<lb/>
　　人力如解池之鹽大抵耕種疏為畦壠决水灌其<lb/>
　　間必俟南風起此鹽遂熟風一夜起水一夜結成<lb/>
　　鹽所以北方皆坐食鹽如南風不起則課利遂失<lb/>
　　夫海鹽井鹽全資於人解池之鹽全資於天而人<lb/>
　　不與至徽宗時如兩浙之鹽多有變更自蔡京秉<lb/>
　　政費轉搬倉之法使商賈入納於官自此為鈔鹽<lb/>
　　法請鈔於京師商賈運於四方有長引短引限以<lb/>
<pb n="KR2m0009_WYG_016-25a"/>
　　時日各視所適之地逺近以為差蔡京專利罔民<lb/>
　　所以鹽法數十日一變鹽法既變則鈔鹽亦不可<lb/>
　　用商賈既納錢之後鈔皆不用所以商賈折閱甚<lb/>
　　多此海鹽之一變也解鹽之變緣徽廟初雨水不<lb/>
　　常圍塹不宻守者護視不固為外水参雜雨水不<lb/>
　　常外水瀰滿流入解池不復成鹽此所以數年大<lb/>
　　失課利後大興徭役盡車出外水漸可再復此是<lb/>
　　解鹽之一變也若論禁𣙜之利天下之鹽固皆禁<lb/>
<pb n="KR2m0009_WYG_016-25b"/>
　　𣙜惟是河北之鹽自安史亂河北一路緣藩鎮據<lb/>
　　有河北鹽後本朝因而以鹽定稅所以河北一路<lb/>
　　鹽無禁𣙜<hi>唐志自兵興河北鹽覊縻而已至皇甫鎛奏置𣙜鹽使如江淮𣙜法犯禁者嵗</hi>
　　<hi>多及田宏正舉魏博歸朝廷穆宗命河北罷𣙜鹽國朝㑹要開寳三年四月詔河北諸州鹽法並許</hi>
　　<hi>通行量収稅錢每斤過稅一文住賣二文隐而不稅悉没官以其半給捕人定賞</hi>仁宗時<lb/>
　　議者要禁𣙜仁宗不肯神宗時荆公章惇亦欲禁<lb/>
　　𣙜神宗亦不許自後章惇為相方始行禁𣙜犯刑<lb/>
　　禁者甚多盗賊滋起河北所以不可禁𣙜兼河北<lb/>
<pb n="KR2m0009_WYG_016-26a"/>
　　之鹽又與其他不同如井鹽官司只纔一井故井<lb/>
　　鹽可𣙜如解池之鹽毫釐封守亦可禁𣙜海鹽亦<lb/>
　　待煎起爐非一旦所成官司及時禁察亦可禁𣙜<lb/>
　　惟河北鹽是鹵地其地甚廣非如井池可以為墻<lb/>
　　園籬塹封守又却纔煎便成非如海鹽必待煎煮<lb/>
　　可以禁察所以最易得犯禁自章惇禁𣙜河北一<lb/>
　　到靖康之末盗賊愈多河北風俗慓悍鹽又易成<lb/>
　　小人圖利所以不體朝廷之法遂輕來相犯鹽大<lb/>
<pb n="KR2m0009_WYG_016-26b"/>
　　畧如此然推大綱論之鹽固是三代以前與民共<lb/>
　　之若就後世不得已彼善於此論之取諸山澤不<lb/>
　　猶勝取之於民盖所謂興販煎鹽皆非地著之人<lb/>
　　因而取之必寬民力本之民力然而取之欲寬不<lb/>
　　盡其利則鹽可以公行若廹而取之必有官刑此<lb/>
　　見小者必至於失大而鹽法之弊所以不可施行<lb/>
　　也與<lb/>
自熙寧初始變礬法嵗課所入元年為錢三萬六千四<lb/>
<pb n="KR2m0009_WYG_016-27a"/>
百緡有畸並増者五嵗乃取熙寧六年中數定以一十<lb/>
八萬三千一百緡有畸為新額至元豐六年課増至三<lb/>
十二萬七千九百緡而無為軍礬聽民自鬻官置場售<lb/>
之嵗課一百五十萬斤用本錢萬八千緡自治平至元<lb/>
祐數無増損　初熙寧間東南九路官自賣礬發運司<lb/>
總領焉元祐初通商紹聖復熙寧之制大觀元年定河<lb/>
北河東礬額各二十四萬緡淮南九萬緡復罷官賣聽<lb/>
客販政和初以虧損額數於是復官賣罷客販如舊制<lb/>
<pb n="KR2m0009_WYG_016-27b"/>
髙宗建炎初淮浙亭戸官給本錢諸州置倉令商人買<lb/>
鈔算請五十斤為一石六石為一袋輸鈔錢十八千<lb/>
又詔運司勿得將鹽本錢支給他用<lb/>
紹興元年詔臨安府秀州亭户合給二稅依皇祐專法<lb/>
計納鹽貨以亭戸皆煎鹽為生未嘗墾田故也　二年<lb/>
詔淮浙鹽每商人毎袋貼納通貨錢三千已算請而未<lb/>
售者亦如之十日不自陳如私鹽律　十一月詔淮浙<lb/>
鹽場所出鹽以十分為率四分支今降指揮以後文鈔<lb/>
<pb n="KR2m0009_WYG_016-28a"/>
二分支今年九月以後文鈔四分支建炎渡江以後文<lb/>
鈔先是吕頤浩以對帶法不可用令商人貼納錢至是<lb/>
復以分數如對帶法於是始加嚴察矣　三月詔鹽場<lb/>
官煎賣鹽比租額増者推賞　四年詔淮浙鹽每袋増<lb/>
貼納錢三貫文並計綱赴行在尋命廣鹽亦如之九月<lb/>
以入納遲細減所添錢然自建炎三年改鈔法紹興三<lb/>
年九月又改十一月又改今年正月又改及今所改凡<lb/>
五變而建炎舊鈔支發未絶乃命以資次前後從上并<lb/>
<pb n="KR2m0009_WYG_016-28b"/>
支焉<lb/>
　六年趙鼎奏久不變法建康日納鹽錢甚盛上曰法<lb/>
　既可信自然悠久<lb/>
孝宗乾道六年户部侍郎葉衡奏今日財賦之源煮海<lb/>
之利居其半然年來課入不増商賈不行者皆私販之<lb/>
害也且以淮東二浙鹽貨出入之數言之論鹽額則淮<lb/>
東之數多於兩浙五之一以去嵗賣鹽所得錢數論之<lb/>
淮東多於二浙三之二及以竈之多寡論之兩浙反多<lb/>
<pb n="KR2m0009_WYG_016-29a"/>
淮東之三蓋二浙無非私販故也乞委官分路措置<lb/>
十三年臣僚言總轄權制亭竈刻剝本錢却縱亭戸私<lb/>
煎盗賣詔淮浙場見差總轄並罷<lb/>
　　朝野雜記曰淮浙鹽額最多者泰州嵗産鹽一百<lb/>
　　六十一萬石嘉興八十一萬石通州七十八萬石<lb/>
　　慶元三十九萬石淮浙鹽一場十竈每竈晝夜煎<lb/>
　　鹽六盤一盤三百斤遇雨則停淳熙末議者謂總<lb/>
　　轄甲頭權制亭竈兠請本錢恣行刻剝懼其赴愬<lb/>
<pb n="KR2m0009_WYG_016-29b"/>
　　縱令私煎且如一日雨乃妄作三日申若一季之<lb/>
　　間十日雨則一場私鹽三十六萬斤矣而又有所<lb/>
　　謂鑊子鹽亭戸小火一竈之下無慮二十家家皆<lb/>
　　有鑊一家通夜必煎兩鑊得鹽六十斤十竈二百<lb/>
　　家以一季計之則鑊子鹽又百餘萬斤矣一場之<lb/>
　　數已如此諸路可知十三年九月己未遂罷總轄<lb/>
　　令亭户自請本錢焉<lb/>
寧宗慶元元年二月詔循環鹽鈔住罷將増剰鈔名改<lb/>
<pb n="KR2m0009_WYG_016-30a"/>
作五支文鈔給算與日前已投在倉通理資次支散以<lb/>
淮東提舉陳損之言循環増剰兩等文鈔據客人稱循<lb/>
環鈔多有弊盖自宣和閒客人先買一鈔却更重買一<lb/>
鈔其先鈔號為舊鈔而重買謂之新鈔舊鈔可以攙支<lb/>
重買復為舊鈔如此循環實商賈之利也乞截日住罷<lb/>
只用一色増剰鈔支請於是富商巨賈有頓為貧民者<lb/>
矣嘉泰四年十二月詔支客鹽並以舊鈔七分新鈔三<lb/>
分以舊鈔理資次<lb/>
<pb n="KR2m0009_WYG_016-30b"/>
　開禧以後節次有繳納舊鈔換新鈔指揮不一　唐<lb/>
　乾元初第五琦為鹽鐵使變鹽法劉晏代之當時舉<lb/>
　天下鹽利纔四十萬緡至大歴末増至六百萬緡天<lb/>
　下之賦鹽利居半宋朝元祐間淮鹽與解池等嵗四<lb/>
　百萬緡比唐舉天下之賦已三分之二紹興末年以<lb/>
　來泰州海寧一監支鹽三十餘萬席為錢六七百萬<lb/>
　緡則是一州之數過唐舉天下之數矣<lb/>
　　右中興四朝食貨志言紹興間一州鹽利過唐時<lb/>
<pb n="KR2m0009_WYG_016-31a"/>
　　舉天下之數其說固然矣然考之唐史則至徳間<lb/>
　　鹽每斗十錢而已至第五𤦺變鹽法而十倍其𣙜<lb/>
　　然不過每斗為錢一百一十而建炎初商人賈鈔<lb/>
　　計鹽六石為一袋至輸錢十八千繼而每袋又増<lb/>
　　貼納錢三千則其時鹽價比之第五琦所𣙜已是<lb/>
　　三倍有餘而至徳之價則又懸絶矣盖鹽直比唐<lb/>
　　則愈貴緡錢比唐則愈輕所以其數之多如此要<lb/>
　　亦未可全歸之征利之苛也<lb/>
<pb n="KR2m0009_WYG_016-31b"/>
閩廣之鹽自祖宗以來漕司官般官賣以給司存建炎<lb/>
間淮浙之商不通而閩廣之鈔法行未㡬淮浙之商既<lb/>
通而閩廣之鈔法遂罷然舊法閩之上四州曰建劒汀<lb/>
邵行官賣鹽法閩之下四州曰福泉漳化行産鹽法<hi>隨稅</hi>
<hi>納鹽也</hi>官賣之法既弊産鹽之法亦弊鈔法一行弊若可<lb/>
革而民俗又有不便故當時轉運提舉司申乞上四州<lb/>
依上項指揮下四州且令從舊及鈔法既罷嵗令漕司<lb/>
認鈔錢二十萬緡納行在所𣙜茶務自後或減或増卒<lb/>
<pb n="KR2m0009_WYG_016-32a"/>
為二十二萬緡<hi>紹興三年詔𣙜免五萬貫五年依舊認二十萬十二年詔添十萬計三十萬二</hi>
<hi>十七年特減八萬為二十二萬</hi>
　上四州用鈔法以私販多鈔額隨即停鈔法仍係官<lb/>
　賣<lb/>
　下四州隨産納鹽而州縣苛取每産一文以上至二<lb/>
　十文皆納鹽五斤而胥吏交納錢數又倍之嘉定間<lb/>
　臣僚奏乞行下將産二十文以下合納鹽五斤者並<lb/>
　行蠲免從之<lb/>
<pb n="KR2m0009_WYG_016-32b"/>
二廣之鹽皆屬於漕司量諸州嵗用而給之鹽然廣東<lb/>
之俗富猶可通商廣西之地廣漠而彫瘁食鹽有限商<lb/>
賈難行况自東廣而出乗大水而無灘磧其勢甚易自<lb/>
西廣而出水小多灘磧其勢甚難是廣西之鹽不得與<lb/>
廣東比倫也建炎末鬻鈔未㡬復止然官搬客鈔亦屢<lb/>
有更革東西兩漕屢有分合　紹興八年詔廣西鹽嵗<lb/>
以十分為率二分令欽廉雷化州官賣餘八分行鈔法<lb/>
又詔廣東鹽九分鈔法一分産鹽州縣出賣廣南土曠<lb/>
<pb n="KR2m0009_WYG_016-33a"/>
民貧賦入不給故漕司鬻鹽以其息什四為州用可以<lb/>
粗給而民無加賦若客鈔既行州縣必致缺乏<lb/>
孝宗乾道四年罷鹽鈔令廣西漕司自認鈔錢二十萬<lb/>
其後再行鈔法而州縣間率以鈔抑售於民其害甚於<lb/>
官般乃詔官賣如故<lb/>
蜀鹽有隆州之仙井邛州之蒲江榮州之公井大寧富<lb/>
順之井監西和州之鹽官長寧州之淯井皆大井也若<lb/>
隆榮等十七州則皆卓筒小井而已自祖宗以來皆民<lb/>
<pb n="KR2m0009_WYG_016-33b"/>
間自煮之成都潼川利路自元豐間嵗輸課利錢銀絹<lb/>
總為八十萬緡比軍興所輸已増數倍矣然井有耗淡<lb/>
而鹽不成者官司慮減課額不肯相驗封閉　髙宗建<lb/>
炎二年十一月徳音令逐路漕臣躬親按視紹興二年<lb/>
九月四川總領趙開初變鹽法倣大觀法置合同場收<lb/>
引稅錢大扺與茶法相𩔖而嚴宻過之每斤輸引錢二<lb/>
十有五土産稅及増添約九錢四分所過稅錢七分住<lb/>
稅一錢有半每引别輸提勘錢六十其後又増貼納等<lb/>
<pb n="KR2m0009_WYG_016-34a"/>
錢凡四川四千九百餘井嵗産鹽約六千餘萬斤引法<lb/>
初行每百斤為一擔又増十斤勿算以優之其後遞増<lb/>
至四百餘萬緡二十九年十二月詔減西和州賣鹽直<lb/>
之半先是州之鹽官井嵗産鹽七十餘萬斤半為官吏<lb/>
柴苑之費半鬻於西和成鳳州嵗得錢七萬緡為西和<lb/>
州鑄錢本鹽多地狹每斤為直四百民甚苦之故有是<lb/>
命<lb/>
　初趙開之立𣙜法也令商人入錢請引井戸但如額<lb/>
<pb n="KR2m0009_WYG_016-34b"/>
　煮鹽赴官輸土産稅而已其後鹹脉有盈縮月額有<lb/>
　登耗官以虛鈔赴之而收其算引法由是大壊井戸<lb/>
　既為商人所要因増其斤重與之每擔有増及百六<lb/>
　十斤者又逃廢絶沒之井許人増額承認小民利於<lb/>
　得井每界遞増鹽課加多而不可售公私皆病紹熙<lb/>
　間楊輔為總計遣官覈去虛額棧閉廢井申嚴合同<lb/>
　場法<lb/>
　文獻通考卷十六<lb/>
</p>
<p>
</p>
  </div>
</body>
</text>
</TEI>
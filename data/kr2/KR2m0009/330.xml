<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷三百三十</head> <lb/>
    <p>
<pb n="KR2m0009_WYG_330-1a"/>
欽定四庫全書<lb/>
　文獻通考卷三百三十<lb/>
　　鄱　陽　馬　端　臨　貴　與　著<lb/>
　四裔考七<lb/>
　　驃國<lb/>
唐正元十八年春正月南詔使來朝驃國王始遣其弟<lb/>
悉利移來朝華言謂之驃自謂突羅朱闍婆人謂之徒<lb/>
里拙古未嘗通中國魏晉間有著西南異方志及南中<lb/>
<pb n="KR2m0009_WYG_330-1b"/>
八郡者云永昌古哀牢國也傳聞永昌西南三千里有<lb/>
驃國君臣父子長幼有序然無見史傳者今其聞南詔<lb/>
異牟尋歸附心慕之乃因南詔重譯遣子朝貢東北距<lb/>
南詔<graphic n="KR2775" url="https://raw.githubusercontent.com/kanripo/KR-Gaiji/master/images/KR2775.png" mimeType="image/png"/>苴城六千八百里凡去上都萬四千里在永昌<lb/>
故郡南二千里餘其國境東西三千里往來通聘者迦<lb/>
羅婆提等二十國役屬者道林王等九城食境土者羅<lb/>
君潛等二百九十八部落東鄰眞臘國西接東天竺國<lb/>
南盡溟海北通南詔些樂城界其王姓困沒長名摩羅<lb/>
<pb n="KR2m0009_WYG_330-2a"/>
惹其國相名摩訶斯那其王近適則輿以金繩牀逺適<lb/>
則乘象嬪御甚衆侍御常數百人其羅城構以甎甓周<lb/>
一百六十里壕㟁亦構以甎相傳本是舍利佛城内有<lb/>
居人數萬家佛寺百餘區其堂宇皆錯以金銀幄以丹<lb/>
彩地以紫鑛覆以錦罽其俗好生惡殺其土宜菽粟稻<lb/>
粱無麻麥其理無刑名桎梏之具犯罪者以竹五本束<lb/>
之伏犯者撻其背數止五輕者止三殺人者戮之男女<lb/>
七嵗則落髮止寺住桑門至二十五悟佛理乃復為居<lb/>
<pb n="KR2m0009_WYG_330-2b"/>
人其衣服悉以白㲲與朝霞繞腰而已不衣繒帛云出<lb/>
於蠶為傷生也獻其國樂凡二十二曲與樂工三十五<lb/>
人來朝樂曲皆演釋氏經論之詞意二十一年四月封<lb/>
彌臣國嗣王道勿禮為彌臣國王焉咸通三年二月遣<lb/>
使貢方物<lb/>
　　西原蠻<lb/>
西原蠻居廣容之南邕桂之西有甯氏者相承為豪又<lb/>
有黄氏居黄橙洞其隸也其地西接南詔唐天寶初黄<lb/>
<pb n="KR2m0009_WYG_330-3a"/>
氏強與韋氏儂氏脣齒為宼害據十餘州韋氏周氏恥<lb/>
不肯附黄氏攻之逐於海濵至德初首領黄乾曜眞崇<lb/>
鬱與陸州武陽朱蘭洞蠻皆叛推武承斐韋敬簡為帥<lb/>
僭號中越王廖殿為桂南王莫淳為柘南王相支為南<lb/>
越王梁奉為鎮南王羅誠為戎成王莫潯為南海王合<lb/>
衆二十萬綿地數千里署置官吏攻桂管十八州所至<lb/>
焚廬舍掠士女更四嵗不能平乾元初遣中使慰曉諸<lb/>
首領賜詔書赦其罪約降於是西原環古等州首領方<lb/>
<pb n="KR2m0009_WYG_330-3b"/>
子彈甘令暉羅承韋張九解宋原五百餘人請出兵討<lb/>
承斐等歲中戰二百斬黄乾曜眞崇鬱廖殿莫淳梁奉<lb/>
羅誠莫潯七人承斐等以餘衆面縛詣桂州降盡釋其<lb/>
縛差賜布帛縱之其種落張侯夏永與夷獠梁崇牽覃<lb/>
問及西原酋長呉功曹復合兵内宼陷道州據城五十<lb/>
餘日桂管經畧使邢濟擊平之執呉功曹等餘衆復圍<lb/>
道州刺史元結固守不能下進攻永州陷邵州留數日<lb/>
而去湖南團練使辛京杲遣將王國良戍武崗嫉京杲<lb/>
<pb n="KR2m0009_WYG_330-4a"/>
貪暴亦叛有衆千人侵掠州縣發使招之且服且叛建<lb/>
中元年城溆州以斷西原國良乃降貞元十年黄洞首<lb/>
領黄少卿者攻邕管圍經畧使孫公器請發嶺南兵窮<lb/>
討之德宗不許命中人招諭不從俄陷欽横潯貴四州<lb/>
少卿子昌沔趫勇前後陷十三州氣益振乃以唐州刺<lb/>
史楊旻為容管招討經畧使引師掩賊一日六七戰皆<lb/>
破之侵地悉復元和初邕州擒其别帥黄承慶明年少<lb/>
卿等歸欵拜歸順州刺史弟少髙為有州刺史未幾復<lb/>
<pb n="KR2m0009_WYG_330-4b"/>
叛又有黄少度黄昌瓘二部陷賓巒二州據之十一年<lb/>
攻欽横二州邕管經畧使韋悦破走之取賔巒二州是<lb/>
歲復屠巖州桂管觀察使裴行立輕其軍弱首請發兵<lb/>
盡誅叛者徼幸有功憲宗許之行立兵出擊彌更三歲<lb/>
妄奏斬獲二萬罔天子為解自是邕容兩道沒傷疾疫<lb/>
死者十八以上調費闕亡繇行立陽旻二人當時莫不<lb/>
咎之及安南兵亂殺都䕶李象古擢唐州刺史桂仲武<lb/>
為都䕶逗留不敢進貶安州刺史以行立代之尋召還<lb/>
<pb n="KR2m0009_WYG_330-5a"/>
卒長慶初以容管經畧使留後嚴公素為經畧使上表<lb/>
請討黄氏兵部侍郎韓愈建言曰南討損傷嶺南人希<lb/>
賊之所處洞壘荒僻假如盡殺其人得其地在國計不<lb/>
為有益容貸羈縻比之禽獸來則捍禦去則不追未有<lb/>
虧損朝廷願因改元大慶普赦其罪遣官以天子恩意<lb/>
宣諭必能聽命乃選材用威信者處以經畧處理得方<lb/>
宜無侵叛不納後黄賊更攻邕州陷左江鎭攻欽州陷<lb/>
千金鎭明年又宼欽州是歲黄昌瓘遣其黨陳少竒二<lb/>
<pb n="KR2m0009_WYG_330-5b"/>
十人歸欵請降敬宗納之黄氏儂氏據州十八經畧使<lb/>
至遣一人詣治所稍不得意輒侵掠諸州横州當邕江<lb/>
官道嶺南節度使常以兵五百戍守不能制太和中經<lb/>
畧使董昌齡遣子蘭討平峒穴夷其種黨諸蠻畏服有<lb/>
違命者必嚴罰之十八州歲輸貢賦道路清平其後儂<lb/>
洞最强結南詔為助懿宗與南詔約和二洞數構敗之<lb/>
邕管節度使辛讜以從事徐雲䖍使南詔結和齎美貨<lb/>
啖二洞首領儂金勒等與之通歡金勒聽命宋時儂氏<lb/>
<pb n="KR2m0009_WYG_330-6a"/>
世為廣源州首領州在邕州西南鬱江之源地峭絕深<lb/>
阻産黄金丹砂頗有邑居聚落自交趾蠻據有安南而<lb/>
廣源雖號邕管羈縻其實服役於交趾初有儂全福者<lb/>
知儻猶州其弟存祿知萬涯州全福妻弟儂當道知武<lb/>
勒州一日全福殺存祿當道并有其地交趾怒舉兵虜<lb/>
全福及其子智聰以歸其婦阿儂本左江武勒族也轉<lb/>
至儻猶州全福納之全福見虜阿儂遂嫁商人生子名<lb/>
智髙生十三年殺其父商人曰天下豈有二父邪因冒<lb/>
<pb n="KR2m0009_WYG_330-6b"/>
儂姓與其母奔雷火峒其母又嫁特磨道儂夏卿久之<lb/>
智髙復與其母出據儻猶州建國曰大厯交趾復拔儻<lb/>
猶州執智髙釋其罪使知廣源州又以雷火頻婆回峒<lb/>
及思浪州附益之居四年内怨交趾襲據安德州僭稱<lb/>
南天國改年景端皇祐五年宼邕州明年交趾發兵討<lb/>
之不克廣西轉運使蕭固遣邕州指使开贇往刺候而<lb/>
贇擅𤼵兵攻智髙為所執因問中國虛實贇為陳大畧<lb/>
説智髙内屬乃遣贇還奉表請歲貢方物未聽又以馴<lb/>
<pb n="KR2m0009_WYG_330-7a"/>
象金銀來獻朝廷以其役屬交趾拒之後復齎金函書<lb/>
以請知邕州陳珙上聞不報智髙旣不得請又與交趾<lb/>
為仇且擅山澤之利遂招納亡命數出敝衣易穀食紿<lb/>
言峒中飢部落離散邕州信其㣲弱不設備也乃與廣<lb/>
州進士黄瑋黄師宓反其黨儂建侯儂志忠等日夜謀<lb/>
入宼一夕焚其巢穴紿其衆曰平生積聚今為天火焚<lb/>
無以為生計窮矣當拔邕州據廣州以自王否則兵死<lb/>
四年四月率衆五千沿鬱江東下攻破横山寨遂破邕<lb/>
<pb n="KR2m0009_WYG_330-7b"/>
州執知州陳珙等害之智髙僭號仁惠皇帝改年啓歴<lb/>
時天下久安嶺南州縣無備一旦兵起倉卒守將多棄<lb/>
城遁故智髙所向得志相繼破横貴龔潯藤梧封端康<lb/>
九州所至焚府庫殺官吏進圍廣州五十餘日不克解<lb/>
去又破昭賔二州復據邕州陳曉等兵敗朝廷命狄青<lb/>
為宣撫使督諸軍進兵絶崑崙關智髙悉衆拒戰大敗<lb/>
夜焚城遁由合江口入大理國智髙自起至平幾一年<lb/>
暴踐一方吏民不勝其毒朝廷為下赦令拊瘡痍智髙<lb/>
<pb n="KR2m0009_WYG_330-8a"/>
旣敗其母阿儂入保特磨依其夫儂夏卿收殘衆三千<lb/>
餘人復欲入宼安撫使余靖督部吏𤼵峒兵入特磨掩<lb/>
襲之獲阿儂及智髙弟智光等檻送京師棄市智髙不<lb/>
知所終儂氏又有宗旦者知雷火峒稍桀黠嘉祐二年嘗<lb/>
入宼知桂州蕭固招之内屬補以官七年宗旦父子請<lb/>
以所屬城洞永為王民詔各遷一官賜賚有差是歲儂<lb/>
夏卿儂亮亦自特磨來歸皆其族也<lb/>
　石湖范氏桂海虞衡志曰儂智髙反朝廷討平之因<lb/>
<pb n="KR2m0009_WYG_330-8b"/>
　其疆域參唐制分析其種落大者為州小者為縣又<lb/>
　小者為洞凡五十餘所推其長雄者首領籍其民為<lb/>
　壯丁以籓籬内郡障防外蠻緩急追集備禦制如官<lb/>
　軍其酋皆世襲分隸諸寨總隸於提舉左江四寨二<lb/>
　提舉右江四寨一提舉寨官民官也知寨主簿各一<lb/>
　員掌諸洞財賦左江屯永平太平右江屯橫山掌諸<lb/>
　洞烟火民丁以官兵盡䕶之大抵人物獷悍風俗荒<lb/>
　怪不可盡以中國敎法繩治姑羈縻之而已有知州<lb/>
<pb n="KR2m0009_WYG_330-9a"/>
　權州監州知縣知洞皆命於安撫若監司給文帖朱<lb/>
　記其次有同𤼵遣權發遣之屬謂之官典各命於其<lb/>
　州毎村圑又推一人為長謂之主戸餘民皆稱提陀<lb/>
　猶言百姓也洞丁有爭各訟諸酋酋不能決若酋自<lb/>
　爭則訟諸寨或提舉又不能決訟諸邕管次至帥司<lb/>
　而止皇祐以前知州補授不過都知兵馬使僅比㣲<lb/>
　校智髙之亂洞人立功始有補班行者諸洞知州不<lb/>
　敢坐其上視朝廷爵命尚知尊敬元豐以後漸任中<lb/>
<pb n="KR2m0009_WYG_330-9b"/>
　州官近歲洞酋多寄籍内地納粟補授無非大小使<lb/>
　臣或敢詣闕陳獻利害至借補閤職與帥守抗禮其<lb/>
　為招馬官者尤與州縣相狎子弟有入邕州應舉者<lb/>
　招致游士多設耳目州縣文移未下已先知之輿騎<lb/>
　居室服用皆擬公侯如安平州之李棫田州之黄諧<lb/>
　皆有强兵矣民田計口給民不得典賣惟自開荒者<lb/>
　由巳謂之祖業口分田知州别得養印田猶圭田也<lb/>
　權州以下無印記者得蔭免田旣各服屬其民又以<lb/>
<pb n="KR2m0009_WYG_330-10a"/>
　攻剽山獠及博買嫁娶所得生口男女相配給田使<lb/>
　耕敎以武伎世世隸屬謂之家奴亦曰家丁强壯可<lb/>
　敎勒者謂之田子甲亦曰馬前牌皆青布巾跣足總<lb/>
　謂之洞丁舊一州多不過五六百人今有以千計者<lb/>
　元豐中嘗籍其數十餘萬老弱不與此籍久不脩矣<lb/>
　洞丁往往勁㨗能辛苦穿皮履上下山不頓其械器<lb/>
　有桶子甲長槍手摽偏刀逷<graphic n="KR2255" url="https://raw.githubusercontent.com/kanripo/KR-Gaiji/master/images/KR2255.png" mimeType="image/png"/>牌山弩竹箭桄榔箭<lb/>
　之屬其相讎殺彼此布陣各張兩翼以相包裹人多<lb/>
<pb n="KR2m0009_WYG_330-10b"/>
　翼長者勝無他竒民居苫茅為兩重棚謂之麻欄上<lb/>
　以自處下蓄牛豕棚上編竹為棧但有一牛皮為裀<lb/>
　席牛豕之穢升聞棧罅習慣之亦以其地多虎狼不<lb/>
　爾則人畜俱不安深廣民居亦多如此洞人生理尤<lb/>
　苟簡冬編鵝毛木綿夏緝蕉竹麻紵為衣摶飯掬水<lb/>
　以食家具藏土窖以備宼掠土産生金銀銅鈆綠丹<lb/>
　砂翠羽洞緂綀布茴香草果諸藥各逐其利不困乏<lb/>
　今黄姓尚多而儂姓絶少葢智髙亂後儂氏善良許<lb/>
<pb n="KR2m0009_WYG_330-11a"/>
　從國姓故今多姓趙氏舉洞純一姓者婚姻自若酋<lb/>
　豪或聚數妻皆曰媚娘洞官之家婚嫁以麤豪汰侈<lb/>
　相髙聘送禮儀多至千擔少亦半之壻來就親女家<lb/>
　於五里外結草屋百餘間與居謂之入寮兩家各以<lb/>
　鼓樂迎男女至寮女婢妾百餘壻僮僕至數百成禮<lb/>
　之夕兩家各盛兵為備小有言則兵刅相接成婚後<lb/>
　壻常抽刅妻之婢妾迕意卽手殺之自入寮能多殺<lb/>
　婢則妻黨畏之否則謂之懦半年而後歸夫家人逺<lb/>
<pb n="KR2m0009_WYG_330-11b"/>
　出而歸者止於三十里外家遣巫提竹籃迓脱歸人<lb/>
　帖身衣貯之籃以前導還家言為行人收魂歸也親<lb/>
　始死被髮持缾罋慟哭水濵擲銅錢紙錢於水汲歸<lb/>
　浴屍謂之買水否則隣里以為不孝此州縣雖曰羈<lb/>
　縻然皆耕作省地歲輸税米於官始時國家規模宏<lb/>
　逺以民官治理之兵官鎭壓之以諸洞財力養官軍<lb/>
　以民丁備招集驅使上下相維有臂指之勢洞酋雖<lb/>
　號知州縣多服皂白布袍類里正户長參寨官皆横<lb/>
<pb n="KR2m0009_WYG_330-12a"/>
　梃自稱某州防遏盗賊大抵見知寨如里正之於長<lb/>
　官奉提舉如卒伍之於主將視邕管如朝廷望經畧<lb/>
　帥府則如神明號令風靡保障隱然比年不然諸洞<lb/>
　不供租賦故無糧以養提舉之兵提舉兵力單弱故<lb/>
　威令不行寨官非惟惰不舉職且日走洞官之門握<lb/>
　手為市提舉官亦不復威重與之交關通賄其間有<lb/>
　自愛稍欲振舉諸洞必共汙染之使以罪去甚則酖<lb/>
　焉原其始皆邊吏冒法徇利致然此弊固未易悉數<lb/>
<pb n="KR2m0009_WYG_330-12b"/>
　也故事安撫經畧使初開幕府頒鹽綵徧犒首領以<lb/>
　公文下敎謂之委曲大畧使固守邊界存䘏壯丁云<lb/>
　邕州守臣舊不輕付屯卒將五千人京師遣人作司<lb/>
　大兵城邊備甚飭比來邕州經費匱闕觸事廢弛但<lb/>
　存羸卒數百人城壁器械頽壞不脩安撫都監司事<lb/>
　體朘弱州洞桀黠無所忌至掠省民客旅縳賣於交<lb/>
　趾諸蠻又招收省民不逞及配隸亡命者以益田子<lb/>
　甲反隱然平視安撫都監司此非持久計慶歴廣源<lb/>
<pb n="KR2m0009_WYG_330-13a"/>
　之變為鑒豈逺哉<lb/>
　　焦僥國<lb/>
焦僥國後漢時通焉明帝永平中西南夷焦僥貢獻安<lb/>
帝永初中永昌徼外焦僥種夷陸賴等三千餘口舉種<lb/>
内附獻象牙水牛封牛其人長三尺穴居善游鳥獸懼<lb/>
焉其地草木冬落夏生<lb/>
　　撣國<lb/>
撣<hi>音擅</hi>國後漢時通焉和帝永元中其國王雍由調遣譯<lb/>
<pb n="KR2m0009_WYG_330-13b"/>
奉國珍寶和帝賜金印紫綬安帝永寧初復遣使朝賀<lb/>
獻樂及幻人能變化吐火自支觧易牛馬頭又善跳丸<lb/>
數乃至十自言我海西人海西即大秦也撣國西南大<lb/>
秦明年元會安帝作樂於庭封雍由調為漢大都尉<lb/>
　　兩㸑蠻<lb/>
兩㸑蠻自曲州靖州西南昆川曲軛晉寧喻獻安寧距<lb/>
龍和城通謂之西爨白蠻自彌鹿升麻二川南至歩謂<lb/>
之東爨烏蠻西爨自云本安邑人七世祖晉南寧太守<lb/>
<pb n="KR2m0009_WYG_330-14a"/>
中國亂遂王蠻中梁元帝時南寧州刺史徐文盛召詣<lb/>
荆州有爨瓚者據其地延袤二千餘里土多駿馬犀象<lb/>
明珠旣死子震翫分綂其衆隋開皇初遣使朝貢命韋<lb/>
世冲以兵戍之置恭州協州昆州未幾叛史萬歲擊之<lb/>
至西洱河滇池而還震翫懼而入朝文帝誅之諸子沒<lb/>
為奴唐髙祖即位以其子𢎞逺為昆州刺史奉父喪歸<lb/>
而益州刺史叚綸遣俞大施至南寧治共範川誘諸部<lb/>
皆納欵貢方物太宗遣將擊西爨開青蛉㺯棟為縣爨蠻<lb/>
<pb n="KR2m0009_WYG_330-14b"/>
之西有徙莫祗蠻儉望蠻貞觀二十三年内屬以其地<lb/>
為傍望覽邱求五州隸郎州都督府白水蠻地與靑蛉<lb/>
弄棟接郎州亦隸弄棟西有大勃弄小勃弄二州蠻其<lb/>
西與黄𤓰葉榆西洱河接其衆完富與蜀埒無酋長喜<lb/>
相讎怨永徽初大勃弄楊承顚私署将帥寇麻州都督<lb/>
任懷玉招之不聽高宗以左領軍將軍趙孝祖為郎州<lb/>
道行軍總管與懷玉討之至羅仵侯山其酋秃磨蒲與<lb/>
大鬼主都于以衆塞菁口孝祖大破之夷人尚鬼謂主<lb/>
<pb n="KR2m0009_WYG_330-15a"/>
祭者為鬼主每歲户出一牛或一羊就其家祭之送鬼<lb/>
迎鬼必有兵因以復仇云孝祖屢破降諸部西南夷遂<lb/>
定元宗時諸爨互相並起攻稍離弱貞元中置都督府<lb/>
於峯州領羈縻州十八烏蠻與南詔世婚姻其種分七<lb/>
部落土多牛馬無布帛衣皮俗尚巫鬼無拜跪之節其<lb/>
語四譯乃通中國大部落有大鬼主百家則置小鬼主<lb/>
勿鄧部地方千里有卭部六姓又有東欽蠻粟蠻雷蠻<lb/>
夢蠻散處黎嶲戎數州之鄙隸勿鄧其南七十里有兩<lb/>
<pb n="KR2m0009_WYG_330-15b"/>
林部落其南有豐琶部落兩林地雖陜而諸部推為長<lb/>
號都鬼主勿鄧豐琶兩林皆謂之東蠻天寶中皆受封<lb/>
爵及南詔陷嶲州遂羈屬吐蕃貞元中復通欵以數為<lb/>
吐蕃攻獵乃遺韋臯書乞兵攻吐蕃臯遣兵大破吐蕃<lb/>
於北谷獲其鎧仗牛馬詔封其鬼主苴那時等皆為郡<lb/>
王給印章袍帶歲給其部鹽綵後唐天成中山後兩林<lb/>
蠻遣其大鬼主來貢宋開寶二年兩林蠻王子及邛部<lb/>
州蠻都鬼主入貢詔嘉納之賜以器幣由黎州南行七<lb/>
<pb n="KR2m0009_WYG_330-16a"/>
百里至其地又一程至嶲州今廢空城中但有浮圖一<lb/>
又二程至建昌城又十七程至雲南三年七月又朝貢<lb/>
八年又入貢太平興國初遣使貢名馬方物乞頒正朔<lb/>
詔加其官優奬之淳化元年黎州蠻乞互市詔增給其<lb/>
直自是訖眞宗朝入貢不絶每優詔加官厚賜遣之天<lb/>
聖八年十月卭部州蠻王黎在遣使入貢時占城龜兹<lb/>
沙州亦皆入貢至以家自隨晏殊因請圖其人物衣冠<lb/>
并訪道里風俗以上史官詔可明道元年黎在請三歲<lb/>
<pb n="KR2m0009_WYG_330-16b"/>
一貢詔諭道路遐逺許五年一至卭部於諸蠻中最驕<lb/>
悍狡譎招集蕃漢亡命侵攘他種閉其道以專利熙寧<lb/>
三年首領苴尅遣使來賀登極自稱大渡河南卭部山<lb/>
前山後百蠻都首賜勅書器幣襲衣銀帶苴尅死詔以<lb/>
其子韋則襲封懷化校尉大渡河南卭部州都鬼主乾<lb/>
道九年詔以崖韈承襲兄蒙備金紫光祿大夫懷化校<lb/>
尉都鬼主如故從西川宣撫司請也淳熙元年吐蕃種<lb/>
落侵犯邊境崖韈率衆掩殺詔令四川宣撫司具功狀<lb/>
<pb n="KR2m0009_WYG_330-17a"/>
聞奏二年制置使范成大奏兩林蠻王第籠畏首領崖<lb/>
來等攻卭部州之襲甕城不克虜掠而去崖韈遣人追<lb/>
逐已下黎州隄防之七年樞密院編脩官李嘉謀言黎<lb/>
州邊面近則有曰卭部州曰河南蠻曰女兒城蠻曰靑<lb/>
差口吐蕃曰五部落逺則大小雲南州之三邊大抵諸<lb/>
蕃環列今以馬故日至太守之庭彼旣狎玩始有内侮<lb/>
之心自今宜令通判專任市馬太守專任邊事詔市馬<lb/>
令通判專任外餘守臣措置八年崖韈死其姪墨崖承<lb/>
<pb n="KR2m0009_WYG_330-17b"/>
襲依例授官詔自今黎民屯戍土軍禁軍竝聽黎州守<lb/>
臣節制其西兵遇有邊事亦聽守臣節制從編修官李<lb/>
嘉謀之言也寧宗嘉定九年卭部州為雲南所逼折歸<lb/>
雲南初卭部鬼主部庫與其親族崖則内自攻崖則結<lb/>
兩林蠻為援部庫聞之懼求救雲南喜其附已遂起兵<lb/>
攻兩林蠻滅之蠻族素忠順自國初以來蔽遮雲南之<lb/>
路故雲南與中國絶及是黎州失籓籬之蔽矣自黔恭<lb/>
以西至涪瀘嘉叙自階文折而東南至威茂黎雅被邊<lb/>
<pb n="KR2m0009_WYG_330-18a"/>
十餘郡綿亘數千里剛夷惡獠殆千萬種自治平之末<lb/>
訖於靖康大抵皆通互市奉職貢雖時有剽掠如鼠竊<lb/>
狗偷不能為深患云<lb/>
　　松外諸蠻<lb/>
松外諸蠻數十其部大者五六百戸小者二三凡百數<lb/>
十姓趙楊李董為貴族皆擅山川不能相君長有城郭<lb/>
文字頗知陰陽歴數自夜郎滇池以西皆莊蹻之裔有<lb/>
稻麥粟豆絲麻薤蒜桃李以十二月為歲首布幅廣七<lb/>
<pb n="KR2m0009_WYG_330-18b"/>
寸正月蠶生二月熟男子氈革為帔女衣絁布裙衫髻<lb/>
盤如髽飯用竹筲摶而噉之鳥杯貯羮如雞彛徒跣有<lb/>
舟無車死則坎地殯舎左屋之三年乃葬以蠡蚌封棺<lb/>
父母喪斬縗布衣不澡者四五年近者二三年為人所<lb/>
殺者子以麻括髮墨面衣不緝居喪婚嫁不廢亦弗避<lb/>
同姓壻不親迎富室娶妻納金銀牛羊酒女所齎亦如<lb/>
之有罪者樹一長木擊鼓集衆其下强盗殺之富者貰<lb/>
死燒屋奪其田盗者倍九而償贓姦淫則强族輸金銀<lb/>
<pb n="KR2m0009_WYG_330-19a"/>
請和而棄其妻處女嫠婦不坐凡相殺必報力不能則<lb/>
其部助之祭祀殺牛馬親聯畢會助以牛酒多至數百<lb/>
人唐貞觀中嶲州都督劉伯英上疏言松外諸蠻率暫<lb/>
附亟叛請擊之西洱河天竺道可通也居數歲太宗以<lb/>
右武候將軍梁建方發蜀十二州兵進討酋帥雙舎拒<lb/>
戰敗走殺獲十餘萬群蠻震駭走保山谷建方諭降者<lb/>
七十餘部户十萬九千署首領蒙和為縣令餘衆感悦<lb/>
西洱河蠻亦曰河蠻道繇郎州走三千里建方遣其兵<lb/>
<pb n="KR2m0009_WYG_330-19b"/>
自嶲州道千五百里掩之其帥楊盛大駭欲遁去使者<lb/>
好語約降乃遣首領十人納欵軍門建方振旅還二十<lb/>
二年西洱河大首領楊斂松外首領蒙羽皆入朝授官<lb/>
秩顯慶元年西洱河大首領楊棟附顯和蠻大首王羅<lb/>
祁郎昆黎盤四州大首領王伽衝率部落四千人歸附<lb/>
入朝貢方物其後茂州西南築安戎城絶吐蕃通蠻之<lb/>
道生羌為吐蕃鄉導攻拔之增兵以守西洱河諸蠻皆<lb/>
臣吐蕃開元中首領始入朝授刺史㑹南詔蒙歸義拔<lb/>
<pb n="KR2m0009_WYG_330-20a"/>
大和城乃北徙更羈制於浪穹詔浪穹詔已破又徙雲<lb/>
南柘城黎州領羈縻奉上等州二十六開元十七年又<lb/>
領羈縻夏梁卜貴等州三十一<lb/>
　　尾濮<lb/>
尾濮漢魏以後在興古郡<hi>今雲南郡地</hi>西南千五百里徼外<lb/>
其人有尾長三四寸欲坐輒先穿地為穴以安其尾尾<lb/>
折便死居木上食人俗又噉其老者唯識母不識父其<lb/>
俗有賔客殺老以供厨故賔婚有日老者必泣其地有<lb/>
<pb n="KR2m0009_WYG_330-20b"/>
稷及陸稻多鹽井饒犀象有弓矢革鎧以赤猱猴皮垂<lb/>
錫珠翡翠為冠幘按木濮卽尾濮也<hi>又扶南土俗傳云拘利東有蒲羅中</hi>
<hi>人人有尾長五六寸其俗食人按其地竝西南蒲羅葢尾濮之地名</hi>
　　木綿濮<lb/>
木綿濮土有木綿樹多葉又生房甚繁房中綿如蠶所<lb/>
作其大如捲<hi>音拳</hi>
　　文面濮<lb/>
文面濮其俗劖面以靑畫之<hi>劖音讒</hi>
<pb n="KR2m0009_WYG_330-21a"/>
　　折腰濮<lb/>
折腰濮其俗生子皆折其腰<lb/>
　　赤口濮<lb/>
赤口濮在永昌南其俗折其齒劖其唇使赤又露身無<lb/>
衣服<lb/>
　　黑𤏡濮<lb/>
黑𤏡濮在永昌西南山居耐勤苦其衣服婦人一幅布<lb/>
為裙或以貫頭丈夫以榖皮為衣其境出白蹄牛犀象<lb/>
<pb n="KR2m0009_WYG_330-21b"/>
琥珀金桐華布又諸濮之域皆出楛矢爾雅曰南至於<lb/>
濮鈆周書王會卜人丹沙注云卜人西南之蠻丹沙所<lb/>
出今按卜人葢濮人也<hi>按諸濮與哀牢地相接故附之</hi>
　　交趾<lb/>
交趾本漢初南越之地漢武帝平南越分其地為儋耳<lb/>
珠厓南海蒼梧鬱林合浦交趾日南九眞凡九郡置交<lb/>
趾刺史以領之後漢置交州晉宋齊因之又為交趾郡<lb/>
陳亦因之隋平陳廢郡置州煬帝初廢州置郡唐武徳<lb/>
<pb n="KR2m0009_WYG_330-22a"/>
中改交州總管府至德中改安南都䕶府朱梁貞明中<lb/>
土豪曲承美專有其地送欵於末帝因授承美節鉞時<lb/>
劉陟擅命嶺表遣將李和順伐承美執之乃并其土宇<lb/>
後有楊廷藝紹洪皆受廣南偽署繼為交趾節度使紹<lb/>
洪卒州將呉昌岌遂居其位昌岌死其弟昌文承襲宋<lb/>
乾德初昌文死其參謀呉處玶峰州刺史矯知䕶武寧<lb/>
州刺史楊暉牙將杜景碩等爭立管内十二州大亂部<lb/>
民嘯聚起為宼盗攻交州先是楊廷藝以牙將丁公著<lb/>
<pb n="KR2m0009_WYG_330-22b"/>
攝驩州刺史兼禦蕃都督部領即其子也公著死部領<lb/>
繼之至是部領與其子璉率兵擊敗處玶等賊黨潰散<lb/>
境内安堵部民德之乃推部領為交州帥號曰大勝王<lb/>
署其子璉以為節度使凡三年璉襲父位立七年聞太<lb/>
祖克平嶺表遂遣使貢方物上表内附制授璉檢校太<lb/>
師靜海軍節度使安南都護其進奉使皆命以官八年<lb/>
遣使貢犀象香藥是歲秋制授開府儀同三司檢校太<lb/>
師封交趾郡王太宗即位璉又貢方物璉死弟璿尚幼<lb/>
<pb n="KR2m0009_WYG_330-23a"/>
嗣立大將黎桓擅權刼遷璿於别第舉族禁錮代總其<lb/>
衆太宗聞之怒議舉兵弔伐太平興國五年詔孫全興<lb/>
張璿崔亮以陸路兵自邕州路入劉澄賈湜王僎等以<lb/>
水路兵自廣州路入是歲黎桓遣使貢方物仍為丁璿<lb/>
上表乞襲位上察其欲緩王師寢不報是時王師進討<lb/>
破賊萬餘衆斬首萬餘級六年春又破賊於白藤江口<lb/>
斬首千餘級獲戰艦二百艘甲胄萬計轉運使侯仁寶<lb/>
率前軍先進全興等頓兵花步七十日以俟澄仁寶累<lb/>
<pb n="KR2m0009_WYG_330-23b"/>
促之不進及澄至并軍由水路至多羅村不遇賊復擅<lb/>
廽花步桓詐降以誘仁寶遂為其所害轉運許仲宣馳<lb/>
奏其事遂班師上遣使就劾澄湜僎澄尋病死湜等具<lb/>
伏竝僇於邕州市全興至闕亦下吏坐誅餘抵罪有差<lb/>
仁寶贈工部侍郎七年桓懼朝廷終行討滅復以丁璿<lb/>
為名遣使貢方物上表謝罪八年桓自稱權交州三使<lb/>
留後遣牙將入貢上表自陳上賜詔書因而撫之仍諭<lb/>
以遣丁璿母子及其親屬盡室來歸當降制授卿節麾<lb/>
<pb n="KR2m0009_WYG_330-24a"/>
時黎桓已專據其土不聽命是歲五月上言占城國水<lb/>
陸象馬數萬來宼蠻以部兵擊走之繫斬千計雍熙二<lb/>
年復遣使貢方物上表求正領節鎭三年秋又遣使入<lb/>
貢儋州言占城國人蒲羅遏率其族百餘衆内附言為<lb/>
交州所逼故也是歲十月制授桓檢校太保使持節都<lb/>
督交州諸軍事安南都䕶充靜海軍節度使交州管内<lb/>
觀察處置等使封京兆郡侯賜食邑功臣號端拱元年<lb/>
加檢校太尉淳化元年加特進遣左正言直史館宋鎬<lb/>
<pb n="KR2m0009_WYG_330-24b"/>
往使鎬歸闕上令條列山川形勢事跡以聞鎬等具奏<lb/>
曰去歲秋末抵交州境桓遣牙内都指揮使丁承正等<lb/>
以船九艘卒三百人至太平軍來迎由海口入大海冒<lb/>
涉風濤頗歴危險經半月至白藤徑入海汊乘潮而行<lb/>
凡宿泊之所有茅舎三間營葺尚新目為館驛至長州<lb/>
漸近本國桓張皇虛誕務為誇詫盡出舟師戰櫂謂之耀<lb/>
軍自是宵征抵海岸至交州僅十五里有茅亭五間題<lb/>
曰茅徑驛至城一百里驅部民畜妄稱官牛數不滿千<lb/>
<pb n="KR2m0009_WYG_330-25a"/>
揚言十萬又廣率其民混為軍旅衣以雜色之衣乘船<lb/>
鼓噪近城之山虛張白旗以為陳兵之象俄而擁從桓<lb/>
至展郊迎之禮斂馬側身問皇帝起居畢按轡偕行時<lb/>
以㯽榔相遺馬上食之此風俗待賔之厚意也城中無<lb/>
居民止有茅竹屋數十百區以為軍營而府署湫溢題<lb/>
其門曰明德門桓質陋而目眇自言近歲與蠻宼接戰<lb/>
墜馬傷足受詔不拜信宿之後乃張筵飲宴又出臨汊<lb/>
以為娯賔之游桓跣足持竿入水標魚每中一魚左右<lb/>
<pb n="KR2m0009_WYG_330-25b"/>
皆呌譟歡躍凡有宴㑹預坐之人悉令解帶冠以帽子<lb/>
桓多衣纈及紅色之衣帽以眞珠為餙或自歌勸酒莫<lb/>
能曉其辭嘗令數十人扛大蛇長數丈饋於使館且曰<lb/>
若能食此當治之為饌以獻焉又羈送二虎以備縱觀<lb/>
皆却之不受士卒殆三千人悉㸃額曰天子軍量以禾<lb/>
穗日給令自舂為食兵器止有弓弩木牌梭槍竹槍弱<lb/>
不可用桓輕脱殘忍眤比小人腹心閹𥪡五七軰錯立<lb/>
其側好狎飲以手令為樂凡官屬善其事者擢居親近<lb/>
<pb n="KR2m0009_WYG_330-26a"/>
左右有小過亦殺之或鞭其背一百至二百賔佐小不<lb/>
如意亦捶之三十至五十黜為閽吏怒息乃召復其位<lb/>
有木塔其制樸陋桓一日請同遊覽地無寒氣十一月<lb/>
猶衣夾衣揮扇四年進封桓交趾郡王五年遣牙校費<lb/>
崇德等來脩貢然桓性本凶狠負阻山河屢為宼害漸<lb/>
失藩臣之禮至道元年春廣西路轉運使張觀欽州如<lb/>
洪鎭兵馬監押衛昭美皆上言有交趾戰船百餘艘寇<lb/>
如洪鎭掠居民刼廪實而去其夏桓所管蘇茂州又以<lb/>
<pb n="KR2m0009_WYG_330-26b"/>
鄕兵五千宼邕州所管祿山都廵檢楊文傑擊走之太<lb/>
宗志在撫寧荒服不欲問罪旣而遣李若拙賫詔并美<lb/>
玉帶往賜旣至桓出郊迎然辭氣尚悖慢謂若拙曰向<lb/>
者刼如洪鎭乃外境蠻賊也皇帝知此非交州兵否若<lb/>
使交果叛命當首攻番禺次擊閩越豈止如洪鎭而已<lb/>
若拙從容以語折之桓頓首謝眞宗卽位封南平王兼<lb/>
侍中桓遣使來貢賜詔書慰奬先是使至交州桓卽以<lb/>
貢賦為辭因緣賦歛上聞之止令疆吏召受綸命而不<lb/>
<pb n="KR2m0009_WYG_330-27a"/>
復專遣使者景德元年遣其子攝驩州刺史明提來貢<lb/>
懇加恩使至本道慰撫遐裔許之三年桓卒立中子龍<lb/>
鉞兄龍全刼庫財而遁其弟龍廷殺龍鉞自立兄明䕶<lb/>
率扶䦨寨攻戰明提以國亂不能還詔廣州優加資給<lb/>
乃以邵曄為沿海安撫使令曉譬之曄貽書交州諭以<lb/>
朝廷威德如其自相魚肉久無定位偏師問罪則黎氏<lb/>
盡滅矣明䕶懼即奉龍廷主軍事欲脩貢詔許之乃遣<lb/>
弟峯州刺史明昶等入貢詔授龍廷檢校太尉靜海軍<lb/>
<pb n="KR2m0009_WYG_330-27b"/>
節度處置等使安南都䕶御史大夫上柱國交趾郡王<lb/>
賜食邑功臣號仍賜名至忠又追贈桓中書令南越王<lb/>
官其進奉使大中祥符元年東封畢加同平章事增食<lb/>
邑功臣號至忠遣使入獻三年求互市於邕州詔止仍<lb/>
舊制止許於廉州及如洪寨互市葢以邕為邊隅控扼<lb/>
之所或直趨内地事非便故也至忠裁年二十六苛虐<lb/>
不法國人不附大校李公藴尤為至忠親任嘗令以黎<lb/>
為姓其年遂圖至忠逐殺其弟明提明昶等自稱留後<lb/>
<pb n="KR2m0009_WYG_330-28a"/>
遣使奉貢上曰黎桓不義而得公藴尤而效之甚可惡<lb/>
也然以蠻俗不足責遂用桓故事授公藴檢校太傅節<lb/>
度都䕶御史大夫上柱國交趾郡王實封功臣號後加<lb/>
同平章事開府儀同三司又官其進奉使其後或間歲<lb/>
或仍歲以方物入貢天禧中進封南平郡王檢校太尉<lb/>
仁宗即位入貢加檢校太師天聖六年卒子徳政遣使<lb/>
告哀詔命使弔祭贈公藴侍中南越王授德政襲爵明<lb/>
道初加同平章事景祐初部人陳公永等六百餘人内<lb/>
<pb n="KR2m0009_WYG_330-28b"/>
附德政遣兵千餘境上捕逐之詔遣還仍詔德政毋輒<lb/>
誅殺尋遣使入貢加檢校太師三年其甲峒及諒州門<lb/>
州蘇茂州廣源州大發峒丹波縣等蠻宼邕州之思陵<lb/>
州西平州石西州及諸峒畧居人馬牛焚室廬而去下<lb/>
詔責問且令捕酋首正其罪以聞寶元元年進封南平<lb/>
王康定元年慶歴三年六年七月俱遣使入貢詔官其<lb/>
貢使初德政發兵取占城朝廷疑其内蓄姦謀乃訪自<lb/>
唐以來所通道路凡十六處令轉運使杜杞度其要害<lb/>
<pb n="KR2m0009_WYG_330-29a"/>
而戍守之然其後亦未嘗宼邊前後累貢馴象皇祐二<lb/>
年邕州誘其蘇茂州韋紹嗣紹欽等三千餘人入居省<lb/>
地德政表求所誘詔盡還之仍令德政約束邊户毋得<lb/>
侵犯其後儂智髙反德政率兵二萬由水路欲入助王<lb/>
師朝廷優賜而却其兵至和二年德政卒子日尊遣人<lb/>
告哀詔遣使弔祭贈官及命日尊世襲如故事嘉祐三<lb/>
年貢異獸四年宼欽州思廪管五年與甲峒賊宼邕州<lb/>
詔知桂州蕭固轉運使宋咸提刑李師中同議掩擊之<lb/>
<pb n="KR2m0009_WYG_330-29b"/>
詔安撫使余靖等發兵討捕靖遣諜誘占城同廣南兩<lb/>
路兵甲趨交趾日尊惶怖上表待罪詔未得舉兵聽其<lb/>
貢奉八年入貢四月以仁宗皇帝遺留物賜日尊加同<lb/>
平章事神宗即位進封南平王加開府儀同三司二年<lb/>
表言占城國乆缺貢臣親帥兵討之虜其王詔官其使<lb/>
自是日尊自帝其國僭稱法天應運崇仁至道慶成龍<lb/>
祥英武睿文尊德聖神皇帝尊公藴為太祖神武皇帝<lb/>
國號大越偽改元寶象又改神武五年日尊卒子乾德<lb/>
<pb n="KR2m0009_WYG_330-30a"/>
嗣來告哀詔遣使弔贈授乾德襲封如故乾德幼母黎<lb/>
氏號太妃與宦人李尚吉同主國事於是知桂州沈起<lb/>
籍溪峒丁為王民擅納知恩倩州儂善美於内地帝慮<lb/>
其妄𤼵以激蠻禍亟罷之代以劉彛乾德乞還善美并<lb/>
其屬民七百人不許彛又言廣源州劉紀以兵畧邕管<lb/>
歸化州儂智會率其子進安逆戰有功詔授進安供奉<lb/>
官初廣西屯北兵二十指揮交人畏之彛奏罷正兵而<lb/>
用槍仗手分戍聽偏校言以為安南可取大治戈船交<lb/>
<pb n="KR2m0009_WYG_330-30b"/>
人來互市率皆遏絶表疏上訴亦不得通八年冬遂分<lb/>
三道入宼一自欽州一自廣府一自崑崙關連陷欽廉<lb/>
二州廉土丁八十守城皆驅令負擔登舟已而盡殺之<lb/>
又陷邕州殺守將蘇緘屠其民五萬餘口詔以趙卨為<lb/>
安南道行營都總管經畧招討使李憲為副使帥大軍<lb/>
南征尋罷憲而以宣徽南院使郭逵為招討使改卨副<lb/>
之九年十二月破蠻决里隘次富良江蠻以精兵乘船<lb/>
逆戰逵擊破之殺其王子洪眞乾德懼遣使奉表詣軍<lb/>
<pb n="KR2m0009_WYG_330-31a"/>
門納欵富良去其國不逺逵不敢渡官軍八萬死者什<lb/>
六得其廣源州門州思浪州蘇茂州及桄榔縣而還逵<lb/>
卨皆得罪詔改廣源為順州命西上閤門使陶弼知州<lb/>
事餘皆卽用其酋長乾德乞再修職貢還所奪州縣詔<lb/>
報之曰卿撫有南交世受王爵而乃背德奸命切暴邊<lb/>
城棄祖考忠順之圖煩朝廷討伐之舉師行深入勢蹙<lb/>
始歸迹其罪尤在所絀削今遣使修貢上章致恭詳觀<lb/>
辭情灼見悛悔朕撫綏萬國不異邇遐但以邕欽廉之<lb/>
<pb n="KR2m0009_WYG_330-31b"/>
民遷刼炎陬久失鄉井俟盡送還省界即以廣源等賜<lb/>
交州乾德初約歸三州官吏千人久之才送民二百二<lb/>
十一口男子年十五以上皆刺額曰天子兵二十以上<lb/>
曰投南朝婦人刺左手曰官客以舟載之而泥其户牖<lb/>
中設燈燭日行一二十里則止而偽作更鼓以報凡數<lb/>
月乃至葢以紿示海道之遠也順州落南深置戍鎭守<lb/>
被罹瘴霧多病沒陶弼亦終於官朝廷知其無用乃悉<lb/>
以四州一縣還之然廣源舊隸邕管羈縻本非交趾所<lb/>
<pb n="KR2m0009_WYG_330-32a"/>
有也元豐五年獻馴象二犀角象齒百六年以追捕儂<lb/>
智會為辭犯歸化州又遣其臣黎文盛來廣西辨理順<lb/>
安歸化境界經畧熊本遣左江廵檢成卓與議文盛稱<lb/>
陪臣不敢爭執詔以文盛能遵乾德恭順之意賜之袍<lb/>
帶及絹五百疋仍以八隘之外保樂六縣宿桑二峒予<lb/>
乾德哲宗立加同中書門下平章事元祐中又數上表<lb/>
求勿惡勿陽峒地詔不許二年遣使入貢進封南平王<lb/>
徽宗時累加開府儀同三司檢校太師大觀初貢使至<lb/>
<pb n="KR2m0009_WYG_330-32b"/>
京乞市書籍有司言法不許詔嘉其慕義除禁書卜筮<lb/>
陰陽歴算術數兵書勅令時務邊機地里外餘書許買<lb/>
政和末又詔以交人自熈寧以來全不生事特寛和市<lb/>
之禁宣和元年加乾德守司空建炎元年乾德上表乞<lb/>
禁本道邊兵逃入省地詔令廣西經畧司約束四年入<lb/>
貢邊事未寧免使人詣闕所進方物除華靡不受餘就<lb/>
界所交從本路提刑司依例計價回賜其表遞進令學<lb/>
士院降勅書回答自後毎遇入貢即行之紹興二年乾<lb/>
<pb n="KR2m0009_WYG_330-33a"/>
德卒子陽煥立八年陽煥卒子天祚立俱遣使弔祭贈<lb/>
官襲封如故事九年廣西帥司言乾德有側室子奔入<lb/>
大理改姓趙名智之自號南平王知陽煥死大理遣還<lb/>
欲與天祚爭位天祚與之敵又聞趙智之欲進奉借兵<lb/>
見已説諭約四詔却之自後貢奉不絶累加功臣號二<lb/>
十五年加檢校太師増食邑孝宗即位加功臣號隆興<lb/>
二年遣使尹子思等入貢九年復遣入貢自上即位每<lb/>
遣使來邊吏以聞諭使歸國至是懇忱備至上錄其善<lb/>
<pb n="KR2m0009_WYG_330-33b"/>
意許焉至館於懷逺驛禮部以安南使久不至移文客<lb/>
省詢訪土俗人物圖畫衣貌如舊制焉淳熈元年正月<lb/>
引見安南進奉副使二年詔安南入貢禮意可嘉令有<lb/>
司討論賜國名典故以聞於是特賜安南國名制南平<lb/>
王李天祚特授依前官封安南國王仍加守謙功臣上<lb/>
以天祚嗣位四十年故厚其禮封以安南國焉舊日章<lb/>
奏行移止稱安南道加封之後浸自尊大文書稱國不<lb/>
復可改矣押伴安南進奉梁衎言安南入貢所過州縣<lb/>
<pb n="KR2m0009_WYG_330-34a"/>
差夫數多自靜江水路可至容州又自北流遵陸一百<lb/>
二十里至鬱林自鬱林州水路可至廣州皆有回脚鹽<lb/>
船運鹽牛車可顧自廉航海一日之程即交趾則從靜<lb/>
江而南二千餘里可不役一夫而辦詔逐路帥臣詳具<lb/>
陳行旣而尹子思等以為涉夏水溢乞依例由欽州路<lb/>
以歸二年安南國請印以安南國王之印六字為文賜<lb/>
之其印比附樞密尚書省印方二寸仍給牌皆以銅鑄<lb/>
塗金為飾三年賜安南國歴日有司言天祚已薨其子<lb/>
<pb n="KR2m0009_WYG_330-34b"/>
未有封爵欲作賜安南國王嗣子龍翰勅書從之四年<lb/>
授龍翰襲爵故事其王初立即封交趾郡王久之進南<lb/>
平王死則贈侍中南越王時詞臣周必大行制曰即樂<lb/>
國以肇封既從世襲極眞王而錫命何待次升言不復<lb/>
封郡王葢異禮也五年上表進方物稱謝九年廣西經<lb/>
畧司言安南國已辦方物投進上曰象乃無用之物經<lb/>
由道路重擾吾民却不受其入貢之物十受一光宗登<lb/>
極經畧司言安南國修章表備土宜貢賀詔受一分於<lb/>
<pb n="KR2m0009_WYG_330-35a"/>
界首交割本司言紹興中夀皇登極貢物盡行收受今<lb/>
若止受十一之數却恐本國致疑禮部勘當如隆興例<lb/>
全受不回賜寧宗嗣位依例賜器幣加食邑功臣號嘉<lb/>
定五年龍翰薨詔遣弔祭贈官如故事以子昊旵襲封<lb/>
其爵位給賜如龍翰始封之制自李公藴簒奪之後至<lb/>
昊旵傳八世其名曰日曰乾曰陽曰天曰龍皆有僣上<lb/>
之意而累朝以其僻在海隅不復與較也<lb/>
　石湖范氏桂海虞衡志曰今安南國地接漢九眞日<lb/>
<pb n="KR2m0009_WYG_330-35b"/>
　南諸郡及唐驩愛等州東南薄海接占城占城林邑<lb/>
　也東海路通欽廉西出諸蠻西北通邕州在邕州東<lb/>
　南隅去左江太平寨最近自寨正南行至桄榔花歩<lb/>
　渡富良白藤兩江四程可至又自寨東南行過丹特<lb/>
　羅小江自諒州入六程可至自右江温潤寨則最逺<lb/>
　由欽州渡海一日至歴代為郡縣國朝遂在化外丁<lb/>
　氏黎氏李氏代擅其地熙寧間乾德初立其大臣用<lb/>
　事嗾之叛八年遂八宼陷邕欽廉三州朝廷命郭逵<lb/>
<pb n="KR2m0009_WYG_330-36a"/>
　等討之賊驅象拒戰官軍以大刀斬象鼻象奔却自<lb/>
　蹂其徒大兵乗之賊潰乗勝㧞桄榔縣知縣交主之<lb/>
　壻逃伏草間窺見王師獲賊擘食之以為天神歸報<lb/>
　其主曰茍可逃命子孫勿犯大朝大軍次富良江去<lb/>
　都護府四十里殺偽太子擒其大將乾德大懼奉表<lb/>
　乞降會北兵多病瘴乃詔赦交趾還其五州朝廷以<lb/>
　逵不能遂取交州黜為武衞上將軍是役也調民夫<lb/>
　八十七萬有竒金榖稱是迄無駿功大率自端拱迄<lb/>
<pb n="KR2m0009_WYG_330-36b"/>
　嘉祐以來兩江州洞數為蠻所侵軼潛舉以外鄉蘇<lb/>
　茂廣源甲洞等處入交趾者六十二村故至今長雄<lb/>
　諸蠻乾德死子陽煥立陽煥死乾德有遺腹子屬之<lb/>
　占城奉而立之或云有黎牟者乾德妻黨也嘗為李<lb/>
　氏養子殺遺腹子而立冒姓李氏名天祚實紹興九<lb/>
　年其國人猶稱黎王二十六年遣使入貢朝廷因以<lb/>
　李氏官爵命之天祚貌豐晳今生三十九年矣有兄<lb/>
　嘗知諒州謀奪其位事覺流雪河州髠為浮屠凡與<lb/>
<pb n="KR2m0009_WYG_330-37a"/>
　廣西帥司及邕州通訊問用二黑漆板夾繫文書刻<lb/>
　字於板上謂之木夾文書稱安南都護府天祚不列<lb/>
　銜而列其將佐數人皆僭官稱有云金紫光祿大夫<lb/>
　守中書侍郎同判都護府者其意似以都護府如州<lb/>
　郡簽㕔也帥司邊州報其文書亦用木夾桂林掌故<lb/>
　有元祐熈寧間所藏舊案交人行移與今正同印文<lb/>
　曰南越國印近年乃更用中書門下之印中國之治<lb/>
　略荒逺邊吏又憚生事例置不問由來非一日矣其<lb/>
<pb n="KR2m0009_WYG_330-37b"/>
　國之官稱王宗族稱天王班凡族稱承嗣餘稱支嗣<lb/>
　有内職外職内職治民曰輔國太尉猶宰相也左右<lb/>
　郎司空左右郎相左右諫議大夫内侍員外郎以上<lb/>
　為内職外職治兵曰樞密使金吾太尉都領兵領兵<lb/>
　使又有判及同判安南都護府皆為外職仕者或科<lb/>
　舉或任子或入貲科舉最貴工技奴婢之子孫不許<lb/>
　應舉入貲始為吏職再入貲補承信郎可累遷為知<lb/>
　州在官者無俸給但付一方之民俾得役屬耕漁以<lb/>
<pb n="KR2m0009_WYG_330-38a"/>
　取利勝兵卸龍武勝龍翼蟬殿光武王階捧日保勝<lb/>
　等皆有左右每軍止二百人横刺字於額曰天子兵<lb/>
　又有雄略勇捷等九軍充給使如廂軍兵士月一踐<lb/>
　更暇則耕種工藝自給正月七日人給錢三百紬絹<lb/>
　布各一疋如紬綱而䝉之以綿月給禾十束以元日<lb/>
　犒軍人得大禾飯一柈魚鮓數枚其地多占米故以<lb/>
　大禾為貴正月四日酋椎牛饗其臣七月五日為大<lb/>
　節人相慶遺官僚以生口獻其酋翌日酋開宴酬之<lb/>
<pb n="KR2m0009_WYG_330-38b"/>
　酋居樓四層上以自居第二層御宙居之中人也第<lb/>
　三層箇利就居之老鈴下之屬也第四層軍士居之<lb/>
　又有水晶宮天元殿等諸僭擬名字門别有一樓猶<lb/>
　榜曰安南都護府屋皆朱漆柱畫龍鶴仙女交人無<lb/>
　貴賤皆椎髻跣足酋平居亦然但珥金簪衣黄衫紫<lb/>
　裙餘皆服盤領四裙皂衫不繫腰衫下繫皂裙珥銀<lb/>
　鐡簪曳皮履執鸛羽扇戴螺笠皮履以皮為底施小<lb/>
　柱以拇指夾之而行扇編鸛羽以辟蛇螺笠竹絲縷<lb/>
<pb n="KR2m0009_WYG_330-39a"/>
　織狀如田螺最為工緻婦人多哲與男子絶異好着<lb/>
　綠寛袖直領皆以皂裙束之酋出入以人輓車貴僚<lb/>
　坐幅布上掛大竹兩夫舁之名抵鵶歲時不供先病<lb/>
　不服藥夜不燃燈上巳日男女集會為行列結五色<lb/>
　綵為毬歌而抛之謂之飛駞男女自成列女受駞男<lb/>
　婚以定宫門有大鐘樓民訴事即撞鐘大辟或付仇<lb/>
　家使甘心盜賊斮手足指逃亡斷手足謀叛者埋身<lb/>
　土中露其頭旁植長竿挽竹繫其髻使其頸伸利鍤<lb/>
<pb n="KR2m0009_WYG_330-39b"/>
　一剗之其頭剡標竿杪客死境外鞭尸大罵以為背<lb/>
　國土産生金及銀銅朱砂珠貝犀象翠羽車渠諸香<lb/>
　及鹽漆吉貝之屬果惟有甘橘香圓㯽榔扶留藤新<lb/>
　舊縣隔一小江皆出香新州故眞臘地侵得之不能<lb/>
　造紙筆求之省地其人少通文墨閩人附海舶往者<lb/>
　必厚遇之因命之官咨以決事凡文移詭亂多自遊<lb/>
　客出相傳其祖公藴亦本閩人又其國土人極少半<lb/>
　是省民南州客旅誘人作婢僕擔夫至州洞則縛而<lb/>
<pb n="KR2m0009_WYG_330-40a"/>
　賣之一人取黄金二兩州洞轉賣入交趾取黄金三<lb/>
　兩歲不下數百千人有藝能者金倍之知文書者又<lb/>
　倍面縛驅行仰繫其首俾不省來路旣出其國各認<lb/>
　買主為奴終身皆刺額上為四五字婦人刺胷乳至<lb/>
　肋拘繫嚴酷逃亡必殺又有秀才僧道伎術及配隷<lb/>
　亡命逃奔之者甚多不能鼓鑄泉貨純用中國小銅<lb/>
　錢皆商旅洩而出者按掠賣婢奴與士人遊邊及透<lb/>
　漏錢寶出外界三者法禁具在今玩弊如此蓋安撫<lb/>
<pb n="KR2m0009_WYG_330-40b"/>
　都監沿邊溪洞司不得人邊政頺靡姦宄肆行所致<lb/>
　日滋月長未艾也及邊吏多無財用植立竊斗升癘<lb/>
　土茍活待盡而已何暇顧邊防國事者宜痛心疾首<lb/>
　焉然交人自熈寧敗降後亦不復敢猖獗南陲奠枕<lb/>
　且百年紹興十二年妖人譚友諒竄入思浪州詐稱<lb/>
　奉使諭下州洞天祚大恐已而帥司檄安南捕友諒<lb/>
　邕州又以偽官告身招之友諒與歸順首領二十餘<lb/>
　人各奉其銅印地圖土物詣横山知邕州趙願縛友<lb/>
<pb n="KR2m0009_WYG_330-41a"/>
　諒赴帥司斬之首領悉送還安南皆死交趾安居至<lb/>
　今無議之者乾道八年春上言願朝賀聖主登極詔<lb/>
　廣西經略司貢使來者免至廷方物受什一其秋復<lb/>
　有詔下經略司買馴象十以備郊祀鹵簿經略李德<lb/>
　逺浩用木夾事移交趾買之蠻報不願賣願以備貢<lb/>
　明年春余至官屢引前詔却其貢祀期寖近朝命督<lb/>
　象若星火蠻復款塞六象及方物將至塞下若不許<lb/>
　貢皆引歸小蕃寧敢與朝廷為市余以其狀聞且移<lb/>
<pb n="KR2m0009_WYG_330-41b"/>
　書時相謂欲却其貢併象勿須可也祀以一純二精<lb/>
　寧乏此俄有金字牌下差官押伴至闕比及桂林已<lb/>
　秋末以十象為賀登極綱五象為進奉大禮綱表字<lb/>
　如蠅頭僅可見其象飾禮物則有金御乗象羅我羅<lb/>
　我如鞍架之狀及金裝象牙鞘金象額金銀裏象鈎<lb/>
　連同心帶金間銀裝象額金銀裝朱纒象藤條金鍍<lb/>
　銅裝象脚鈴裝象銅鐸連鐡索御乗象繡坐簟裝象<lb/>
　㹈牛花朶御乗象朱梯御羅我同心龍頭帶等餘物<lb/>
<pb n="KR2m0009_WYG_330-42a"/>
　則有金銀鈔鑼沉水香等大使稱中衞大夫尹子思<lb/>
　正使承議郎李邦正副使忠翊郎阮文獻其下有職<lb/>
　員書狀宫都衙通引知客監綱孔目行首押衙敎練<lb/>
　象公長行防授官之屬此等入朝則稍更其服器使<lb/>
　者幞頭靴笏紅鞋金帶犀帯毎夸以金箱之又以香<lb/>
　膏沭髪如漆裹細摺烏紗巾足加履韈使者乗凉轎<lb/>
　釘較髹漆甚飭蓋得至中國盡變椎髻徒跣抵鴉之<lb/>
　制先是紹興二十六年嘗入貢參知政事施公大任<lb/>
<pb n="KR2m0009_WYG_330-42b"/>
　帥桂循舊例以刺字報謁且用行㕑宴於其館余悉<lb/>
　罷之使者私謂衙校曰施參政惠顧厚今奈何悉罷<lb/>
　去余使人諭之曰經略使司與安南都護府埒經略<lb/>
　使與南平王比肩使者是都護府小官纔與桂林曹<lb/>
　掾官比法當廷參不然不見也使者屈服遂廷參其<lb/>
　歸也至欲列拜余使人掖之曰免拜余奏其事且著<lb/>
　於籍以為定制又辨今安南非古交趾<hi>已見輿地考交州條下不</hi>
　<hi>再錄</hi>
<pb n="KR2m0009_WYG_330-43a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0009_WYG_330-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文獻通考卷三百三十<lb/>
</p>
<p>
</p>
  </div>
</body>
</text>
</TEI>
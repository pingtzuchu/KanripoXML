<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷二百三十七</head> <lb/>
    <p>
<pb n="KR2m0009_WYG_237-1a"/>
欽定四庫全書<lb/>
　文獻通考卷二百三十七<lb/>
　　鄱　陽　馬　端　臨　貴　與　著<lb/>
　經籍考六十四<lb/>
　　集<hi>别集</hi>
張文潛柯山集一百卷<lb/>
　　鼂氏曰張耒字文潛譙郡人仕至起居舎人嘗為<lb/>
　　宣潤汝潁兖五州守又嘗謫居黄州復州最後居<lb/>
<pb n="KR2m0009_WYG_237-1b"/>
　　陳以沒元祐中蘓氏兄弟以文章倡天下號長公<lb/>
　　少公其門人號四學士文潛少公客也諸人多早<lb/>
　　沒文潛獨後亡故詩文傳於世者尤多其於詩文<lb/>
　　兼長雖同時鮮復其比而晩年更喜白樂天詩體<lb/>
　　多效之云<lb/>
　　石林葉氏集序曰元祐閒天下論文多曰鼂張鼂<lb/>
　　余伯舅無咎而張則文潛也文潛之文殆所謂若<lb/>
　　將為之而不見其為者與雍容而不廹紆裕而有<lb/>
<pb n="KR2m0009_WYG_237-2a"/>
　　餘初若不甚經意至於觸物遇變起伏斂縱姿度<lb/>
　　百出意有推之不得不前鼓之不得不作者而卒<lb/>
　　澹然而平盎然而和終不得窺其際也君與秦少<lb/>
　　游同學於翰林蘇子瞻子瞻以為秦得吾工張得<lb/>
　　吾易而世謂工可致易不可致以君為難云又曰<lb/>
　　無咎雄健峻抜筆力欲挽千鈞文潛容衍精深獨<lb/>
　　若不得已於書者二公各以所長名家<lb/>
秦少游淮海集三十卷<lb/>
<pb n="KR2m0009_WYG_237-2b"/>
　　鼂氏曰秦觀字少游高郵人登進士第元祐初除<lb/>
　　校勘黄本書籍紹聖中除名編隸黄州遇赦北歸<lb/>
　　至藤州卒蘇子瞻嘗謂李廌曰少游之文如美玊<lb/>
　　無瑕又琢磨之功殆未有出其右者王介甫謂其<lb/>
　　詩新精婉麗鮑謝似之少游亦自言其文銖兩不<lb/>
　　差但以華麗為愧耳吕氏童蒙訓謂少游過嶺後<lb/>
　　詩嚴重高古自成一家與舊作不同<lb/>
　　　文潛張氏曰予見少游投卷多矣黄樓賦哀鏄鐘<lb/>
<pb n="KR2m0009_WYG_237-3a"/>
　　文卷卷有之豈其得意之文歟少游平生為文甚<lb/>
　　多而一一精好可傳<lb/>
　　玉山汪氏曰居仁吕公云秦少游應制科問東坡<lb/>
　　文字科紐坡云但如公上吕申公書足矣故少游<lb/>
　　五十篇只用一格前輩如黄魯直陳無己皆極口<lb/>
　　稱道之後來讀書初不知其為竒也吕丈所取者<lb/>
　　盖以文章之工固不待言而尤可為後人模楷者<lb/>
　　盖篇篇皆有首尾無一字亂說如人相見接引應<lb/>
<pb n="KR2m0009_WYG_237-3b"/>
　　對茶湯之類自有次序不可或先或後也<lb/>
　　李方叔師友談記少游言邢和叔嘗曰文銖兩不<lb/>
　　差非秤上秤來乃等子上等來也某曰今人文章<lb/>
　　濶達者失之太踈嚴謹者失之太弱少游之文詞<lb/>
　　雖華而氣古事備而意高如鐘鼎然其體質規模<lb/>
　　質重而簡易其刻畫篆文則後之鑄師莫彷彿宜<lb/>
　　乎東坡稱之為天下竒作也非過言矣少游論賦<lb/>
　　至悉曲盡其妙蓋少時用心於賦甚勤而專常記<lb/>
<pb n="KR2m0009_WYG_237-4a"/>
　　前人所作一二篇至今不忘也<lb/>
陳無己后山集二十卷<lb/>
　　鼂氏曰陳師道無己彭城人少以文謁曽南豐南<lb/>
　　豐一見竒之許其必以文著元祐中侍從合薦於<lb/>
　　朝起為太學博士紹聖初以進非科舉而罷建中<lb/>
　　靖國初入秘書為正字以卒為文至多少不中意<lb/>
　　則焚之<lb/>
　　石林葉氏曰世言陳無己每登覽得句即急歸卧<lb/>
<pb n="KR2m0009_WYG_237-4b"/>
　　一榻以被䝉首謂之吟榻家人知之即猫犬皆逐<lb/>
　　去嬰兒稚子亦皆抱持寄隣家徐待其起就筆硯<lb/>
　　即詩已成乃敢復常蓋其用意専不欲聞人聲恐<lb/>
　　亂其思故詩中亦時時自有言吟榻者天下絶藝<lb/>
　　信未有不精而能工者也<lb/>
　　朱子語錄曰陳后山文有法度如黄樓銘出當時<lb/>
　　諸公皆斂衽便是今人都無他抑揚頓挫如仁宗<lb/>
　　飛白書記大段好曲折甚多過得好墓誌亦好有<lb/>
<pb n="KR2m0009_WYG_237-5a"/>
　　典有則方是文字其他文亦有太局促不好者后<lb/>
　　山文字簡潔極有法度做許多碎句子是學史記<lb/>
　　劉夷叔曰陳無己作文最苦要是鼂張諸人所不<lb/>
　　及恨其稍儉急非謂文字簡勁為儉急其詞氣自<lb/>
　　儉急耳韓退之文字多少自然雄渾<lb/>
　　復齋漫錄曰子瞻子由門下客最知名者黄魯直<lb/>
　　張文潛鼂無咎秦少游世謂之四學士至若陳無<lb/>
　　己文行雖高以晩出東坡門故不及四人之著故<lb/>
<pb n="KR2m0009_WYG_237-5b"/>
　　無己作佛指記云余以詞義名次四君而貧於一<lb/>
　　代是也而無咎詩云黄子似淵眀城市亦復眞陳<lb/>
　　君有道舉化行鄉井淳張侯公瑾流英思春泉新<lb/>
　　高才更難及淮海一髯秦當時以東坡為長公子<lb/>
　　由為少公無己答李端叔書云蘇公門下有客四<lb/>
　　人黄魯直秦少游鼂無咎則長公之客也張文潛<lb/>
　　則次公之客也又次韻黄樓詩云一代蘇長公四<lb/>
　　海名未已又云少公作長句班馬安得擬謂二蘇<lb/>
<pb n="KR2m0009_WYG_237-6a"/>
　　也然四客皆有所長魯直長於詩辭秦鼂長於議<lb/>
　　論魯直與秦覯書曰庭堅心醉於詩與楚辭似若<lb/>
　　有得至於議論文字今日乃當付之少㳺及鼂張<lb/>
　　無己足下可從此四君子一一問之其後文潛贈<lb/>
　　李徳載詩亦云長公波濤萬頃海少公峭㧞千尋<lb/>
　　麓黄郎蕭蕭日下鶴陳子峭峭霜中竹秦文倩麗<lb/>
　　紓桃李鼂論峥嶸走珠玊乃知人才各有所長雖<lb/>
　　蘇門不能兼全也<lb/>
<pb n="KR2m0009_WYG_237-6b"/>
　　陳氏曰后山集十四卷外集六卷談叢六卷理䆒<lb/>
　　一卷詩話一卷長短句二卷師道一字履常蜀本<lb/>
　　但有詩文合二十卷按魏衍作集記云離詩為六<lb/>
　　卷類文為十四卷今蜀本正如此又言受其所遺<lb/>
　　甲乙丙稿詩曰五七文曰千百今四眀本如此此<lb/>
　　本劉孝韙刋於臨川云未見魏本全仍其舊十四<lb/>
　　卷為正集蓋不知其所謂十四卷者止有文而詩<lb/>
　　不與也外集詩二百餘篇文三篇皆正集所無談<lb/>
<pb n="KR2m0009_WYG_237-7a"/>
　　叢詩話或謂非后山作后山者其自號也<lb/>
濟南集二十卷<lb/>
　　陳氏曰鄉貢進士華山李廌方叔撰又號月巖集<lb/>
　　東坡知貢舉得試卷以為方叔也置之首選已而<lb/>
　　不然賦詩有平生謾説古戰場過眼還迷日五色<lb/>
　　之句後竟不第<lb/>
李文叔集四十五卷<lb/>
　　後村劉氏曰李格非字文叔濟南人詩文四十五<lb/>
<pb n="KR2m0009_WYG_237-7b"/>
　　卷文髙雅條鬯有義味在秦鼂之上詩稍不逮元<lb/>
　　祐末為博士紹聖始為禮部郎有挽蔡相確詩云<lb/>
　　丙吉勲勞猶未報衛公精爽僅能歸豈蔡嘗薦引<lb/>
　　之乎挽魯直五言八句首云魯直今已矣平生作<lb/>
　　小詩下六句亦無褒辭文叔與蘇門諸人尤厚其<lb/>
　　沒也文潛誌其墓獨於山谷在日以詩徃還而些<lb/>
　　詞如此良不可暁其過臨淄絶句云擊鼓吹竽七<lb/>
　　百年臨淄城闕尚依然如今只有耕耘者曾得當<lb/>
<pb n="KR2m0009_WYG_237-8a"/>
　　時九府錢試院五言云斗暄成小疾亦足敗吾勤<lb/>
　　定是朱衣吏乘時欲舞文亦佳作文叔李易安父<lb/>
　　也文潛誌言長女能詩嫁趙眀誠又曰李文叔筆<lb/>
　　勢略與淇水相頡頏<lb/>
畢公叔西臺集五十卷<lb/>
　　鼂氏曰畢仲游字公叔早登進士第元祐中召天<lb/>
　　下文學之士十三人䇿試翰林院蘇子瞻以公叔<lb/>
　　為第一除集賢校理又表自代云學貫經史才通<lb/>
<pb n="KR2m0009_WYG_237-8b"/>
　　世務文章精麗議論有餘自臺郎為憲漕綽有能<lb/>
　　聲後入黨籍終於西京留臺集陳叔易為之序<lb/>
何博士備論四卷<lb/>
　　陳氏曰武學博士浦城何去非正通撰去非以累<lb/>
　　舉對䇿稱㫖授左班殿直教授武學後以東坡薦<lb/>
　　授承奉郎司農寺丞通判廬州有文集二十卷未<lb/>
　　見<lb/>
廖眀略竹林集三卷<lb/>
<pb n="KR2m0009_WYG_237-9a"/>
　　鼂氏曰廖正一字眀略元祐中召試館職蘇子瞻<lb/>
　　在翰林見其所對䇿大竒之俄除正字時黄秦鼂<lb/>
　　張皆子瞻門下士號四學士子瞻待之厚每來必<lb/>
　　命侍妾朝雲取密雲龍家人以此知之一日又命<lb/>
　　取宻雲龍家人謂是四學士窺之乃眀略來謝也<lb/>
　　紹聖間眀略貶信州玊山監稅鬱鬱不得志喪眀<lb/>
　　而沒自號竹林居士<lb/>
　　石林葉氏集序略曰眀略嘗言吾深服左氏而樂<lb/>
<pb n="KR2m0009_WYG_237-9b"/>
　　道范曄之秀正温繹曄嘗自叙其書以為但多公<lb/>
　　家之言而少事外逺致吾所恨亦云邱眀不可及<lb/>
　　也異時有寘吾於曄伯仲之間吾尚無愧徃有評<lb/>
　　吾文似尹師魯者吾雖不學師魯然意善其言是<lb/>
　　時余見眀略文固多知其所自道不誣也眀略自<lb/>
　　為舉子時即不沿襲場屋一語再舉而取進士其<lb/>
　　所試傑然已若可以名世者至今為學者推重蓋<lb/>
　　其用志深苦而思致精慤淵源所從來者逺矣毎<lb/>
<pb n="KR2m0009_WYG_237-10a"/>
　　一出語輙有區域町畦未有卒然而作者至於出<lb/>
　　入經傳驅駕前言左掐右摘比次囘曲他人咀嚼<lb/>
　　<graphic n="KR1150" url="https://raw.githubusercontent.com/kanripo/KR-Gaiji/master/images/KR1150.png" mimeType="image/png"/>杌終不能安者眀略繩約櫽括如以利刀摧朽<lb/>
　　木尺箠呵羣羊無不如意故其曲奥簡潔音節遒<lb/>
　　峻精新煥發使人讀之不覺矍然增氣惜其早困<lb/>
　　不得盡用所長始元祐初天下所推文章黄張鼂<lb/>
　　秦號四學士眀略同直三館軒輊諸公間無所貶<lb/>
　　屈欲自成一家然其流落不偶略相似云<lb/>
<pb n="KR2m0009_WYG_237-10b"/>
邢敦夫呻吟集一卷<lb/>
　　鼂氏曰邢居實字敦夫和叔之子也年十四賦眀<lb/>
　　君引蘇子曕見而稱之由是知名未㡬和叔貶隨<lb/>
　　州敦夫侍行病羸嘔血一日有鈴下老卒驕慢應<lb/>
　　對不遜敦夫怒而擊之無何卒死和叔怒以敦夫<lb/>
　　屬吏以故疾日侵而夭故黄魯直為之挽云眼㸔<lb/>
　　白璧埋黄壌何况人間父子情蓋隐之也集後有<lb/>
　　子瞻魯直無咎諸公䟦<lb/>
<pb n="KR2m0009_WYG_237-11a"/>
　　陳氏曰㓜有俊才名聲籍甚一時前輩皆愛之年<lb/>
　　十九而卒宣仁之誣謗恕為之也居實未死或能<lb/>
　　當不義而争萬一有補於世道是以諸賢尤痛惜<lb/>
　　焉鼂以道追為其墓表尤反覆致意<lb/>
　　山谷黄氏序陽夏謝師復景回年二十文章不類<lb/>
　　少年書生語言嘗序其遺稿云方行萬里出門而<lb/>
　　車軸折可謂霣涕今觀邢敦夫詩賦筆墨山立自<lb/>
　　為一家甚似吾師復也秀而不實念之令人心折<lb/>
<pb n="KR2m0009_WYG_237-11b"/>
　　東坡蘇氏跋敦夫自為童子所與交者皆諸公長<lb/>
　　者其志豈獨以文稱而已哉百不一見遂與草木<lb/>
　　俱腐故魯直無咎諸人哭之皆過期而哀江南李<lb/>
　　泰伯自述其文云天將夀我歟所為固未足也不<lb/>
　　然斯亦足藉手以見古人矣吾於敦夫亦云<lb/>
王子立文集<lb/>
　　王適子立撰潁濵蘇子由之壻也潁濵序略曰適<lb/>
　　從予為學長於詩騷予自南都謫居江南凡六年<lb/>
<pb n="KR2m0009_WYG_237-12a"/>
　　而歸未嘗一日不相從也既與予同憂患至於涵<lb/>
　　詠圖史馳騖浮圗老子之説亦未嘗不同之故其<lb/>
　　聞道益深為文益髙而予觀之益久蓋其於兄弟<lb/>
　　妻子嚴而有恩和而有禮未嘗有過故予嘗曰子<lb/>
　　非獨余親戚亦朋友也<lb/>
姑溪集五十卷　後集二十卷<lb/>
　　陳氏曰朝請大夫趙郡李之儀端叔撰嘗從東坡<lb/>
　　辟中山幕府後代范忠宣作遺表為世傳誦然坐<lb/>
<pb n="KR2m0009_WYG_237-12b"/>
　　是得罪編置當塗遂居焉其弟之純官至尚書<lb/>
大名集四十卷<lb/>
　　陳氏曰簽書樞宻魏郡王巖叟彦霖撰韓魏公客<lb/>
　　也<lb/>
錢塘韋先生集十八卷<lb/>
　　陳氏曰主客郎中錢塘韋驤子駿撰皇祐五年進<lb/>
　　士元祐中以近臣薦為監司數路知眀州以左朝<lb/>
　　議大夫致仕崇寜中乃卒少以詞賦有聲場屋王<lb/>
<pb n="KR2m0009_WYG_237-13a"/>
　　荆公喜其借箸賦頗稱道之陳師錫誌墓<lb/>
强祠部集四十卷<lb/>
　　陳氏曰三司戸部判官餘杭强至幾聖撰亦韓魏<lb/>
　　公客也在幕府表章書記多出其手曾南豐作集<lb/>
　　序稱其文備古今體兼人所長云<lb/>
　　南豐曾氏序略曰幾聖工為詩語出驚人最為韓<lb/>
　　魏公所知魏公喜為詩每合屬賢士大夫賔客與<lb/>
　　㳺多賦詩以自見其屬而和之者幾聖獨思致逸<lb/>
<pb n="KR2m0009_WYG_237-13b"/>
　　發若不可追躡魏公未嘗不歎其得之晩也其任<lb/>
　　幕府魏公每上奏天子以歲時慶賀問候及為書<lb/>
　　記四方之所好幾聖為屬稿草必聲比字屬曲當<lb/>
　　繩墨然氣質渾渾不見刻畫逺近多稱誦之及為<lb/>
　　他文若誌銘序記䇿問學士大夫則簡古而不少<lb/>
　　貶以就俗其所長兼人如此<lb/>
唐子西集十五卷<lb/>
　　鼂氏曰唐庚字子西眉山人登進士第早受知於<lb/>
<pb n="KR2m0009_WYG_237-14a"/>
　　張天覺天覺為相擢京畿提舉常平且欲用為諫<lb/>
　　官天覺去位後言者謂子西常宣言有一網打盡<lb/>
　　之語貶惠州大觀五年會赦北歸<lb/>
　　陳氏曰張商英拜相子西作内前行坐貶惠州歸<lb/>
　　蜀而卒其文長於議論所著名治存舊正友議賞<lb/>
　　諸論皆精確<lb/>
　　鴈湖李氏曰唐子西文采風流人謂為小東坡<lb/>
　　劉夷叔曰唐子西善學東坡量力從事雖少自成<lb/>
<pb n="KR2m0009_WYG_237-14b"/>
　　一家其詩工於屬對緣此遂無古意然其品在少<lb/>
　　㳺上<lb/>
　　後村劉氏曰子西諸文皆髙不獨詩也其出稍晩<lb/>
　　使及坡門當不在秦鼂之下<lb/>
　　竹溪林氏曰唐子西學東坡者也得其氣骨而未<lb/>
　　盡其變熊之妙間有直致處然無一㸃塵俗亦佳<lb/>
　　作也<lb/>
馬子才集八卷<lb/>
<pb n="KR2m0009_WYG_237-15a"/>
　　陳氏曰鎮南節度推官鄱陽馬存子才撰元祐三<lb/>
　　年進士第四人<lb/>
　　矸軒程氏曰子才文波瀾雄壯英毅有竒氣不可<lb/>
　　縶維且徐節孝蘇文忠許可㝡厚淵源有所自矣<lb/>
　　或疑其過於豪放故官業不甚顯以沒是未免以<lb/>
　　成敗論也方新學盛行士皆以穿鑿怪誕相髙子<lb/>
　　才自上庠奉大對首闢災異曲説歸諸人事至論<lb/>
　　外患則略西南而獨斥北方淵然有為國經久意<lb/>
<pb n="KR2m0009_WYG_237-15b"/>
　　不溺時好卓卓如此既沒之後川黨議起蘓黄文<lb/>
　　字焚毁無遺而子才亦在指揮中故世罕傳傳復<lb/>
　　訛舛近得其族黨所儲善本參以板行者精加正<lb/>
　　是釐為十一卷凡為䇿二䇿題四時論三史論二<lb/>
　　十二古詩四十六律詩五十絶句八十四記十一<lb/>
　　序八書四啓七文疏八雜著四誌銘十三又為年<lb/>
　　譜列於墓碣之次以詳其出處大率得之傳聞雖<lb/>
　　未保其無謬其於尊慕師匠則深有意焉既成有<lb/>
<pb n="KR2m0009_WYG_237-16a"/>
　　示以舊刋進䇿十六卷似非本真故不敢附著云<lb/>
　　先公曰子才諸史論如論晉人以父母之邦委之<lb/>
　　於強敵渡江以後百餘年間無有奮發以伸其故<lb/>
　　國之氣又安得有竒士哉又論後魏謂中國以禮<lb/>
　　義文采之腴而飼禽獸之饑此之謂不幸非吾一<lb/>
　　人可與之争古之善戰者能用天下之氣而已矣<lb/>
　　嗚呼安得此語聞於炎紹中天之初乎子才從節<lb/>
　　孝徐先生㳺且久其文章雄直雅似節孝今取徐<lb/>
<pb n="KR2m0009_WYG_237-16b"/>
　　集中所贈三詩繫家集後并書其説云<lb/>
斜川集十卷<lb/>
　　陳氏曰通直郎蘇過叔黨撰世號小坡坐黨家不<lb/>
　　得仕進終於通判中山府鼂以道誌墓稱其純孝<lb/>
　　給事中嶠其孫也<lb/>
九峰集四十卷<lb/>
　　陳氏曰太常少卿眉山蘇元老在廷撰東坡從孫<lb/>
　　也坡在海上嘗有書徃来其罷奉常歸潁昌正坐<lb/>
<pb n="KR2m0009_WYG_237-17a"/>
　　元祐邪等未㡬遂卒年四十七<lb/>
清真集二十四卷<lb/>
　　陳氏曰徽猷閣待制錢塘周邦彦羙成撰元豐七<lb/>
　　年進汴都賦自諸生為太學正邦彦博文多能尤<lb/>
　　長於長短句自度曲其提舉大晟府亦由此既盛<lb/>
　　行於世而他文未傳嘉泰中四明樓鑰始為之序<lb/>
　　而太守陳杞刋之蓋其子孫家居於眀故也汴都<lb/>
　　賦已載文鑑世傳賦初奏御詔李清臣讀之多古<lb/>
<pb n="KR2m0009_WYG_237-17b"/>
　　文竒字清臣誦之如素所習熟者乃以偏傍取之<lb/>
　　爾鑰為音釋附之卷尾<lb/>
清真雜著三卷<lb/>
　　陳氏曰邦彦嘗為溧水令故邑有詞集其後有好<lb/>
　　事者取其在邑所作文記詩歌并刻之<lb/>
寳晉集十四卷<lb/>
　　陳氏曰禮部貟外郎襄陽米芾元章撰其母閻氏<lb/>
　　與宣仁在藩時有舊故以后恩補試銜入仕其上<lb/>
<pb n="KR2m0009_WYG_237-18a"/>
　　世皆武官蓋國初勲臣米信之後也視芾為五世<lb/>
　　孫酷嗜古法書家藏二王真跡故號寳晉齋<lb/>
玉池集十二卷<lb/>
　　陳氏曰考功郎湘隂鄧忠臣慎思撰熈寜三年進<lb/>
　　士坐元符黨廢不用言者論其議范忠宣諡過實<lb/>
　　又坐罰銅崇觀間卒平生著述至多嘗和杜詩全<lb/>
　　帙又嘗獻郊祀慶成賦又原廟詩百韻裕陵喜之<lb/>
　　擢為館職今皆軼弗傳所存一二而已玊池其所<lb/>
<pb n="KR2m0009_WYG_237-18b"/>
　　居山峰名<lb/>
樂静集三十卷<lb/>
　　陳氏曰起居舍人鉅野李昭玘季成撰元豐二年<lb/>
　　甲科所居有樂静堂故以名集其姪邴漢老為書<lb/>
　　其後<lb/>
　　雲龕李氏曰序略曰東坡罷徐守時伯父以書抵<lb/>
　　之坡答書歴道黄張鼂秦數公且曰此數子者挾<lb/>
　　其有餘之姿而騖無涯之知必極其所如徃而後<lb/>
<pb n="KR2m0009_WYG_237-19a"/>
　　已則此安所歸宿哉惟眀者念有以反之其意蓋<lb/>
　　以彼為不然而勉其有所至也惟伯父性誠乎忠<lb/>
　　厚故其為文横騖别驅曲折演迤而一貫於理有<lb/>
　　萬折必東之勢志樂於静退故其為文崒然其立<lb/>
　　淵然其止不侈衆目而風神自逺有久幽而不改<lb/>
　　其操之羙學博而思精故其為牋奏應用之作傅<lb/>
　　古切今琢削穩密不傷天骨叙事外自為文章才<lb/>
　　贍而意新故其為詩竒麗愜適章斷句絶餘思羡<lb/>
<pb n="KR2m0009_WYG_237-19b"/>
　　溢得詩人味外之味此其大略也<lb/>
陳瑩中了齋集三十卷<lb/>
　　鼂氏曰陳瓘字瑩中延平人建中靖國初為右司<lb/>
　　諫嘗移書責曾布及言蔡京及弟卞之姦惡章疏<lb/>
　　十上除名編隸合浦以死靖康中贈諫議大夫自<lb/>
　　號了翁<lb/>
　　陳氏曰汪應辰為集序以為出死力攻權姦者天<lb/>
　　下一人而已非虚語也又有約論十七卷起戰國<lb/>
<pb n="KR2m0009_WYG_237-20a"/>
　　至後漢安帝蓋讀通鑑隨事有所發眀也<lb/>
陳司諫集兩卷<lb/>
　　鼂氏曰陳祐字純益仙井監人登進士第建中靖<lb/>
　　國初為臺諫與龔夬任伯雨江公望協力彈擊紹<lb/>
　　聖姦臣後蔡京用事廢斥而沒<lb/>
節孝集二十卷<lb/>
　　陳氏曰楚州教授山陽徐積仲車撰治平四年進<lb/>
　　士以耳聾不能仕事母極孝行義純篤古所謂卓<lb/>
<pb n="KR2m0009_WYG_237-20b"/>
　　行也東坡謂其詩文怪而放如玊川子政和中賜<lb/>
　　謚節孝處士<lb/>
學易集二十卷<lb/>
　　陳氏曰朝奉郎東光劉跂斯立撰忠肅公摯之長<lb/>
　　子也與其弟蹈同登元豐二年進士第元祐初以<lb/>
　　其父在言路政府不得用紹聖以後復坐黨家連<lb/>
　　蹇終其身鼂景迂志其墓比孫明復石守道之徒<lb/>
　　為文無所不長宣防宮賦學易堂記世傳誦之<lb/>
<pb n="KR2m0009_WYG_237-21a"/>
田承君集三卷<lb/>
　　陳氏曰大宗正丞陽翟田晝承君撰晝樞宻况之<lb/>
　　姪也與鄒道鄉善鄒之貶書曰願毋以此舉自滿<lb/>
　　士所當為者未止此也<lb/>
道鄉集四十卷<lb/>
　　陳氏曰吏部侍郎晉陵鄒浩志完撰浩既諫立劉<lb/>
　　后坐貶徽宗初召還對上首及之奨歎再三問諫<lb/>
　　草安在曰焚之矣退告陳瓘瓘曰禍其始此乎異<lb/>
<pb n="KR2m0009_WYG_237-21b"/>
　　時姦臣妄出一緘則不可辯矣蔡京素忌之使其<lb/>
　　黨作偽疏言劉后殺卓氏而奪其子遂得罪其在<lb/>
　　昭州作青詞告上帝有追省當時奏御之三章初<lb/>
　　無殺母取子之一字云<lb/>
婆娑集三十卷<lb/>
　　陳氏曰右正言陽翟崔鶠徳符撰鶠坐元符上書<lb/>
　　邪等廢於家治圃號婆娑靖康初召為諫官力論<lb/>
　　馮澥之罪忽得攣疾不能行而卒無子其壻衞昻<lb/>
<pb n="KR2m0009_WYG_237-22a"/>
　　裒輯其遺文<lb/>
　　鼂氏曰鶠元符末上書入邪等廢斥㡬三十年其<lb/>
　　為文最長於詩清婉敷腴有唐人風<lb/>
劉巨濟前溪集五卷<lb/>
　　鼂氏曰劉涇字巨濟蜀人終於太學博士為文竒<lb/>
　　怪<lb/>
李元應跨鼇集五十卷<lb/>
　　鼂氏曰李新字元應仙井監人早登進士第劉涇<lb/>
<pb n="KR2m0009_WYG_237-22b"/>
　　嘗薦於蘇子瞻令賦墨竹口占一絶立就坐元符<lb/>
　　末上書奪官謫置遂州流落終身跨鼇仙井山名<lb/>
　　也<lb/>
滿氏昌色集二十卷<lb/>
　　鼂氏曰滿中行字思復登進士第元豐中為太學<lb/>
　　官虞蕃獄起思復獨不絓吏議詔褒之<lb/>
馮允南集十卷<lb/>
　　鼂氏曰馮山字允南普州人鄧綰為中丞薦為臺<lb/>
<pb n="KR2m0009_WYG_237-23a"/>
　　官允南力辭不就士論稱之<lb/>
潏水集四十卷<lb/>
　　陳氏曰集英殿修撰長安李復履中撰元豐二年<lb/>
　　進士博學有氣節其為熙河漕有㫖造戰艦戰車<lb/>
　　復奏議者之謬以為兒戱遂罷其議時論韙之<lb/>
鼂氏景迂集十二卷<lb/>
　　鼂氏曰從父詹事公也諱説之字以道文元公元<lb/>
　　孫少慕司馬温公為人自號景迂生年未三十蘇<lb/>
<pb n="KR2m0009_WYG_237-23b"/>
　　子瞻以著述科薦之元符中上書居邪中等博極<lb/>
　　羣書通六經尤精於易傳邵堯夫之學著太極傳<lb/>
　　縉紳髙其節行嘗守成州時民訴嵗旱公以為十<lb/>
　　分益蠲其税轉運使大怒督責甚峻因丐老而歸<lb/>
　　靖康初以著作郎召還祕書監免試除中書舍人<lb/>
　　兼太子詹事俄以論不合去國建炎初終於徽猷<lb/>
　　閣待制<lb/>
　　陳氏曰徽猷閣待制鼂説之以道撰又本止刋前<lb/>
<pb n="KR2m0009_WYG_237-24a"/>
　　十卷説之平生著述至多兵火散逸其孫子健裒<lb/>
　　其遺文得十二卷續廣之為二十卷别本刋前十<lb/>
　　卷而止者不知何説也劉跂斯立墓誌景迂所撰<lb/>
　　見學易集後而此集無之計其逸者多矣說之元<lb/>
　　豐五年進士元祐初蘇文忠范太史曾文昭皆薦<lb/>
　　之坐元祐邪等廢棄靖康末始為從官<lb/>
鼂氏崇福集三十五卷　四六集十五卷<lb/>
　　鼂氏曰從父崇福公也登進士第又中宏詞第一<lb/>
<pb n="KR2m0009_WYG_237-24b"/>
　　元符末上書居邪等廢斥二十年以朝請郎奉祠<lb/>
　　崇福宫而終故以名集天才英特為文章立成明<lb/>
　　潤宻緻世以為宜在北門西掖云<lb/>
　　陳氏曰朝請郎鼂詠之之道撰景迂弟也為作集<lb/>
　　序詠之初以䕃為揚州法曹東坡守揚族兄無咎<lb/>
　　為倅以其文呈東坡及至揚詠之具參軍禮趨謁<lb/>
　　東坡走下庭擕手以上謂坐客曰此竒才也<lb/>
鼂氏封丘集二十卷<lb/>
<pb n="KR2m0009_WYG_237-25a"/>
　　鼂氏曰世父封丘府君諱<hi>闕</hi>字伯宇鏁㕔中進士<lb/>
　　第黃魯直嘗薦之於蘇子瞻云鼂伯宇謹厚守文<lb/>
　　元家法從㳺多長者其文已能如此年蓋未二十<lb/>
　　也願一語教戒之子瞻答云鼂伯宇詩騷細㸔甚<lb/>
　　竒麗信乎其家多異材也雖然凡文至足之餘溢<lb/>
　　為竒偉今鼂文渉竒似太早可作朋友切磋之語<lb/>
　　以告之非謂其諱也恐傷其邁徃之氣耳後坎壈<lb/>
　　終身卒官封丘丞<lb/>
<pb n="KR2m0009_WYG_237-25b"/>
陶山集二十卷<lb/>
　　陳氏曰尚書左丞山隂陸佃農師撰<lb/>
東堂集六卷　詩四卷　畫簡二卷　樂府二卷<lb/>
　　陳氏曰祠部郎江山毛滂澤民撰滂為杭州法曹<lb/>
　　以樂府詞有佳句受知於東坡遂有名嘗知武康<lb/>
　　縣縣有東堂集所以名也又嘗知秀州修月波樓<lb/>
　　為之記其詩文視樂府頗不逮<lb/>
溪堂集二十卷<lb/>
<pb n="KR2m0009_WYG_237-26a"/>
　　陳氏曰臨川謝逸無逸撰<lb/>
竹友集十卷<lb/>
　　陳氏曰臨川謝薖㓜槃撰逸從弟也呂居仁題其<lb/>
　　後曰逸詩似康樂薖詩似元暉<lb/>
浮沚先生集十六卷　後集三卷<lb/>
　　陳氏曰祕書省正字永嘉周行巳恭叔撰十七入<lb/>
　　太學有盛名師事程伊川元祐六年進士為太學<lb/>
　　博士以親老歸教授其鄉再入為館職復出作縣<lb/>
<pb n="KR2m0009_WYG_237-26b"/>
　　永嘉學問所從出也鄉人至今稱博士集序林鉞<lb/>
　　撰先祖妣先生之第三女先君之所自出故知其<lb/>
　　本末所居謝池坊有浮沚書院<lb/>
橘林集十六卷　後集十五卷<lb/>
　　陳氏曰宻州教授石<graphic n="KR1026" url="https://raw.githubusercontent.com/kanripo/KR-Gaiji/master/images/KR1026.png" mimeType="image/png"/>敏若撰崇寜壬午以同進<lb/>
　　士出身中詞科其文彫琢怪竒殊乏醖籍壓卷策<lb/>
　　問言王金陵配享先聖事謂其以百聖芻豢甘四<lb/>
　　海口以六經河漢洗四海心以九逵夷路破四海<lb/>
<pb n="KR2m0009_WYG_237-27a"/>
　　迷以萬金良藥起四海病讀之不覺大笑其人與<lb/>
　　文皆不足道也集僅二冊而卷數如此麻沙坊本<lb/>
　　徃徃皆然<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0009_WYG_237-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文獻通考卷二百三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷一百二十八</head> <lb/>
    <p>
<pb n="KR2m0009_WYG_128-1a"/>
欽定四庫全書<lb/>
　文獻通考卷一百二十八<lb/>
　　鄱　陽　馬　端　臨　貴　與　著<lb/>
　樂考一<lb/>
　　歴代樂制<lb/>
伏羲樂名扶來亦曰立本<lb/>
神農樂名扶持亦曰下謀<hi>見帝系譜及孝經緯又按隋樂志云伏羲有綱罟之詠伊</hi>
<hi>耆有葦蘥之音葛天八闋神農五絃事與功偕其來尚矣</hi>黄帝作咸池<hi>堯増修而用之咸皆也池</hi>
<pb n="KR2m0009_WYG_128-1b"/>
<hi>施也言徳之無不施也又云池言其包容浸潤周禮曰大咸</hi>
　莊子北門成問於黄帝曰帝張咸池之樂於洞庭之<lb/>
　野吾始聞之懼復聞之怠卒聞之而惑蕩蕩黙黙乃<lb/>
　不自得<hi>不自得坐忘之謂也北門成人姓名也</hi>帝曰女殆其然哉吾奏<lb/>
　之以人徴之以天行之以禮義建之以大情<hi>夫至樂者非音</hi>
　<hi>聲之謂也必先順乎天律乎人得於心而適於性然後發之以聲奏之以曲耳故咸池之樂必待黄帝之</hi>
　<hi>化而後成焉徴之如字古本多作微大音泰</hi>四時迭起萬物循生一盛一<lb/>
　衰文武倫經一清一濁隂陽調和流充其聲<hi>自然呂律以滿</hi>
<pb n="KR2m0009_WYG_128-2a"/>
　<hi>天地之間但當順而不奪則至樂全</hi>蟄蟲始作吾驚之以雷霆<hi>因其自作而用</hi>
　<hi>其所以動</hi>其卒無尾其始無首<hi>運轉無極</hi>一死一生一僨一起<lb/>
　所常無窮<hi>以變化為常則所常者無窮也僨方問反司馬云敗也</hi>而一不可待<lb/>
　汝故懼也<hi>初聞無窮之變不能待之以一故瞿然悚聽</hi>吾又奏之以隂陽<lb/>
　之和燭之以日月之眀<hi>所謂用天之道</hi>其聲能短能長能柔<lb/>
　能剛變化齊一不主故常<hi>齊一於變化故不主故常</hi>在谷滿谷在<lb/>
　阬滿阬<hi>至樂之道無不用也阬苦更反爾雅云虚也</hi>塗郤守神<hi>塞其兑也郤去逆反</hi>
　<hi>與隙義同兑徒外反</hi>以物為量<hi>大制不割/量音亮</hi>其聲揮綽<hi>所謂闡詣</hi>其名<lb/>
<pb n="KR2m0009_WYG_128-2b"/>
　髙眀<hi>名當其實則髙眀也</hi>是故鬼神守其幽<hi>不離其所離力智反</hi>日月星<lb/>
　辰行其紀<hi>不失其度</hi>吾止之物有窮<hi>常在極上注也</hi>流之於無止<lb/>
　<hi>隨變而徃也</hi>予欲慮之而不能知也望之而不能見也逐<lb/>
　之而不能及也<hi>故闇然恣使化去</hi>倘然立於四虛之道<hi>𢎞敞無偏</hi>
　<hi>之謂倘敕黨反一音敞</hi>倚於槁梧而吟<hi>無所復為也倚於綺反槁梧老反</hi>目知<lb/>
　窮乎所欲見力屈乎所欲逐吾既不及巳矣<hi>言物之知力各</hi>
　<hi>有所齊限知音智齊才細反</hi>形充空虚乃至委蛇故怠<hi>夫形充空虚無身也</hi>
　<hi>無身故能委蛇委蛇任性而悚懼之情怠也</hi>吾又奏之以無怠之聲<hi>意既怠矣</hi>
<pb n="KR2m0009_WYG_128-3a"/>
　<hi>乃復無怠此其至也</hi>調之以自然之命<hi>命之所有者非為也皆自然耳</hi>故若混<lb/>
　逐叢生<hi>混然無係隨叢而生叢才公反</hi>林樂而無形<hi>至樂者適而巳適在體中故無</hi>
　<hi>所形樂音洛亦如字</hi>布揮而不洩<hi>自布耳揮音輝廣雅云振也</hi>幽昏而無聲<lb/>
　<hi>所謂至樂</hi>動於無方<hi>夫動者豈有/方而後動哉</hi>居於窈𡨕<hi>所謂寧極窈鳥了反</hi>或<lb/>
　謂之死或謂之生或謂之實或謂之榮行流散徙不<lb/>
　主常聲<hi>隨物變也</hi>世疑之稽於聖人<hi>眀聖人應非世唱也稽古兮反</hi>聖也<lb/>
　者逹於情而遂於命也<hi>故有情有命者莫不資焉</hi>天機不張而五<lb/>
　官皆備此之謂天樂<hi>忘樂而樂足非張而後備</hi>無言而心説<hi>心説在適</hi>
<pb n="KR2m0009_WYG_128-3b"/>
　<hi>不在言也</hi>故有焱氏為之頌曰聽之不聞其聲視之不見<lb/>
　其形充滿天地苞裹六極汝欲聽之而無接焉而故<lb/>
　惑也<hi>比之無樂之樂樂之至也焱必遥反本亦作猋苞音包本或作包</hi>樂也者始於<lb/>
　懼懼故祟<hi>瞿然竦聽故其祟耳未大和也祟蚩遂反</hi>吾次之以怠怠故遁<lb/>
　<hi>迹稍減也</hi>卒之於惑惑故愚愚故道道可載而與之俱也<lb/>
　<hi>以無知而愚愚乃至也</hi>
少皥作大淵<hi>見帝王世紀</hi>
顓頊作六莖<hi>莖根也謂澤及下也</hi>
<pb n="KR2m0009_WYG_128-4a"/>
帝嚳作六英<hi>英謂華茂也</hi>
唐堯作大章<hi>章眀也言堯徳章眀也</hi>
虞舜作大韶<hi>韶繼也言舜能繼堯之徳周禮曰大㲈</hi>帝曰䕫命汝典樂教<lb/>
胄子<hi>胄長也謂元子以下至卿大夫子弟以歌詩舞之蹈之教長國子中和祇庸孝友王之胄子國子也</hi>
直而溫寛而栗<hi>正直而溫和寛𢎞而莊栗</hi>剛而無虐簡而無傲<hi>剛失之虐</hi>
<hi>簡失之傲教之以防其失</hi>詩言志歌永言聲依永律和聲<hi>聲五聲律六律六吕</hi>
<hi>十二月之音氣言當依聲律以和樂</hi>八音克諧無相奪倫<hi>倫理也八音能諧理不錯奪</hi>
神人以和䕫曰戞擊鳴球搏拊琴瑟以詠祖考來格<hi>此舜</hi>
<pb n="KR2m0009_WYG_128-4b"/>
<hi>廟堂之樂民悦其化神歆其祀禮備樂和故以祖考來至眀之戞擊以下註見樂器門</hi>虞賓在位<lb/>
羣后徳讓下管鼗鼓合止祝敔<hi>堂下樂也上下合止樂各有柷敔鳴球弦鐘籥</hi>
<hi>各自互見</hi>笙鏞以間鳥獸蹌蹌<hi>蹌蹌舞貌鳥獸化徳相率而舞</hi>簫韶九成鳯<lb/>
凰來儀<hi>韶舜樂名言簫見細器之備儀有容儀備樂九奏而致鳯凰則餘鳥獸不待九而率舞</hi>䕫<lb/>
曰於予擊石拊石百獸率舞<hi>石磬聲之清者舉清者和則其餘皆從矣樂感百獸</hi>
<hi>率舞則神人和可知</hi>庶尹允諧<hi>尹正也衆正官之長信皆和諧言神人治</hi>
　子謂韶盡美矣又盡善也<hi>美者音容之盛善者美之實也</hi>
　子在齊聞韶三月不知肉味曰不圖為樂之至於斯<lb/>
<pb n="KR2m0009_WYG_128-5a"/>
　也<hi>史記三月上有學之二字不知肉味蓋心一於是而不及其他也曰不意舜之作樂至於如此之美</hi>
　<hi>則有以見其情文之備而不覺其歎息之深也蓋非聖人不足以及此耳</hi>
夏禹作大夏<hi>夏大也言禹能大堯舜之徳禹命登扶氏為承夏之樂有鐘鼓磬鐸鞉鐘所以記有</hi>
<hi>徳鼓所以謀有道磬所以待有憂鞉所以察有説理天下以五聲為銘於簨簴</hi>
商湯作大濩<hi>湯以寛理人而除邪惡其徳能使天下得其所言盡䕶救於人也</hi>那猗與<lb/>
那與置我鞉鼓<hi>猗歎辭那多也鼗鼓樂之所成也殷人置鼓箋云置讀曰植植鼗鼓者為楹貫</hi>
<hi>而樹之美湯受命伐桀定天下而作濩樂故歎之多其改夏之制乃始植我殷家之樂鼗與鼓也鼗雖不植貫</hi>
<hi>而揺之亦植之類</hi>奏鼓簡簡衎我烈祖湯孫奏假綏我思成<hi>衎樂</hi>
<pb n="KR2m0009_WYG_128-5b"/>
<hi>也烈祖有功烈之祖也假大也箋云奏鼓奏堂下之樂也假升綏安也以金奏堂下諸縣其聲和大簡簡然以</hi>
<hi>樂我功烈之祖成湯湯孫太甲又奏升堂之樂弦歌之乃安我心所思而成之謂神眀來格也</hi>鼗鼓淵<lb/>
淵嘒嘒管聲既和且平依我磬聲<hi>嘒嘒和也平正平也依倚也磬聲之清者</hi>
<hi>也以象萬物之成周尚臭殷尚聲箋云磬玉磬也堂下諸縣與諸管聲皆和平不相奪倫又與玉磬之聲相依</hi>
<hi>亦謂和平也玉磬尊故異言也</hi>於赫湯孫穆穆厥聲庸鼓有斁萬舞有<lb/>
奕<hi>言盛矣湯為人子孫也大鐘曰庸斁斁然盛奕奕然閑也箋云穆穆美也於盛矣湯孫呼太甲也此樂之</hi>
<hi>美其聲鐘鼓則斁斁然有次序其於舞又閑習也</hi>紂棄先祖之樂廼作淫聲書<lb/>
曰作竒伎淫巧以悦婦人<hi>言紂廢至尊之敬營卑䙝之事過制伎巧以資耳目之娛</hi>
<pb n="KR2m0009_WYG_128-6a"/>
周武王作大武<hi>武以武功定天下也</hi>
　子謂武盡美矣未盡善也<hi>美善解見上舜紹堯致治武王伐紂救民其功一也</hi>
　<hi>故其樂皆盡美然舜之徳性之也又以揖遜有天下武王之徳反之也又以征誅得天下故其實有不同</hi>
　<hi>者</hi>
　賓牟賈侍坐於孔子孔子與之言及樂曰夫武之備<lb/>
　戒之已久何也對曰病不得其衆也<hi>武謂周舞也備戒擊鼓警衆病</hi>
　<hi>猶憂也以不得衆心為憂憂其難也二疏曰孔子之間凡五賓牟賈所答亦五但三答是  答非今此答</hi>
　<hi>是也言武王伐紂之時憂病不得士衆之心故先鳴鼓以戒士衆久乃出戰今武樂故令舞者久而不即</hi>
<pb n="KR2m0009_WYG_128-6b"/>
　<hi>出象武王憂不得衆心也</hi>咏歎之淫液之何也對曰恐不逮事也<lb/>
　<hi>咏歎淫液歌遲之也逮及事戎事也</hi>發揚蹈厲之巳蚤何也對曰及時<lb/>
　事也<hi>時至武事當施也</hi>武坐致右憲左何也對曰非武坐也<lb/>
　<hi>言武之事無坐也致謂膝至地也憲讀為軒聲之誤也</hi>聲淫及商何也對曰非<lb/>
　武音也<hi>言武歌在正其軍不貪商也時人或説其義為貪商</hi>子曰若非武音則<lb/>
　何音也對曰有司失其傳也若非有司失其傳則武<lb/>
　王之志荒矣<hi>有司典樂者也傳猶説也荒老耄也言典樂者失其説而時人妄説也</hi>子<lb/>
　曰唯丘也聞諸萇𢎞亦若吾子之言也<hi>萇𢎞周大夫  疏曰恐不</hi>
<pb n="KR2m0009_WYG_128-7a"/>
　<hi>逮事者言欲舞之前有此咏歎淫液之歌者象武王伐紂恐諸侯不至不逮其戰事故歌聲吟咏而歆羡</hi>
　<hi>此答是也初舞之時手足發揚蹈地而猛厲舞初則然故云已蚤及時事也言武王及時伐紂戰事也故</hi>
　<hi>發揚象戰此答非也知非者下云發揚蹈厲是太公之志故知此答非也致至也軒起也問武人何忽有</hi>
　<hi>時而跪以右膝至地而左足仰之何故也對曰非武坐也言致右軒左非是武人之坐言以舞法無坐也</hi>
　<hi>此答亦非知非者以下云武亂皆坐周召之治是武法有坐也非武音也者謂非是武樂之音言武王應</hi>
　<hi>天順人不得已而伐之何容有貪商之聲故言非武音此答是</hi>賓牟賈起免席而請<lb/>
　曰夫武之備戒之已乆則既聞命矣敢問遲之遲而<lb/>
　又久何也<hi>遲之遲謂久立於綴綴疏曰賀氏云備戒已乆是遲久立於  亦是遲而久巳</hi>子<lb/>
<pb n="KR2m0009_WYG_128-7b"/>
　曰居吾語汝夫樂者象成者也總干而山立武王之<lb/>
　事也發揚蹈厲太公之志也武亂皆坐周召之治也<lb/>
　<hi>成謂巳成之事總干持盾也山立猶正立也象武王持盾正立待諸侯也發揚蹈厲所以象威武時也武</hi>
　<hi>舞象戰鬬也亂謂失行列也失行列則皆坐象周公召公以文止武也</hi>且夫武始而北<lb/>
　出再成而滅商三成而南四成而南國是疆五成而<lb/>
　分周公左召公右六成復綴以崇<hi>成猶奏也每奏武曲一終為一成始</hi>
　<hi>奏象觀兵孟津時也再奏象克殷時也三奏象克殷有餘力而反也四奏象南方荆蠻之國侵畔者服也</hi>
　<hi>五奏象周公召公分職而治也六奏象兵還振旅也復綴反位止也崇充也凡六奏以充武樂也  正義</hi>
<pb n="KR2m0009_WYG_128-8a"/>
　<hi>曰成謂曲之終成每一曲終成而更奏故云成猶奏也云復綴反位止也者謂最在南第一位初舞之時</hi>
　<hi>從此位入北至六成還反此位鄭註以充武樂者充謂充備言六奏其曲則舞樂充備者也</hi>天子<lb/>
　夾振之而駟伐盛威於中國也<hi>夾振之者王與大將夾舞者振鐸以為節</hi>
　<hi>也駟當為四聲之誤也武舞戰象也每奏四伐一擊一刺為一伐牧誓曰今日之事不愆於四伐五伐乃</hi>
　<hi>止齊焉</hi>分夾而進事蚤濟也<hi>分猶部曲也事猶為也濟成也舞者各有部曲之列</hi>
　<hi>又夾振之者象用兵務於早成也</hi>久立於綴以待諸侯之至也<hi>象武王伐</hi>
　<hi>紂待諸侯也</hi>且女獨未聞牧野之語乎<hi>欲語以作武樂之意</hi>武王克<lb/>
　殷及商未及下車而封黄帝之後於薊封帝堯之後<lb/>
<pb n="KR2m0009_WYG_128-8b"/>
　於祝封帝舜之後於陳下車而封夏后氏之後於把<lb/>
　投殷之後於宋封王子比干之墓釋箕子之囚使之<lb/>
　行商容而復其位庶民弛政庶士倍禄濟河而西馬<lb/>
　散之華山之陽而弗復乗牛散之桃林之野而弗復<lb/>
　服車甲衅而藏之府庫而弗復用倒載干戈包之以<lb/>
　虎皮將帥之士使為諸侯名之曰建櫜然後天下知<lb/>
　武王之不復用兵也散軍而郊射左射貍首右射騶<lb/>
　虞而貫革之射息也裨冕搢笏而虎賁之士說劒也<lb/>
<pb n="KR2m0009_WYG_128-9a"/>
　祀乎眀堂而民知孝朝覲然後諸侯知所以臣耕籍<lb/>
　然後諸侯知所以敬五者天下之大教也食三老五<lb/>
　更於大學天子袒而割牲執醤而饋執爵而酳冕而<lb/>
　總干所以教諸侯之弟也若此則周道四逹禮樂交<lb/>
　通則夫武之遲久不亦宜乎<hi>言武遲久為重禮樂</hi>
成王時周公作勺<hi>勺言勺先祖之道勺讀曰酌勺取也</hi>又有房中之樂以<lb/>
歌后妃之徳大司樂以樂徳教國子<hi>公卿大夫之子弟</hi>中和祗<lb/>
庸孝友<hi>中猶忠和剛柔適也祗敬也庸有常也</hi>以樂語教國子興道諷誦<lb/>
<pb n="KR2m0009_WYG_128-9b"/>
言語<hi>興者以善物喻善事道讀作導言古以剴今也倍文曰諷以聲節之曰誦發端曰言答述曰語</hi>以<lb/>
樂舞教國子舞雲門大卷大咸大韶大夏大濩大武<hi>此周</hi>
<hi>所存六代之樂黄帝曰雲門大卷黄帝能成名萬物以眀民共財言其徳如雲之所出人得以有族類也卷音</hi>
<hi>其爰反</hi>以六律六吕五聲八音六舞大合樂以致鬼神祇<lb/>
以和邦國以諧萬民以安賓客以説逺人以作動物<hi>六律</hi>
<hi>合陽聲者六吕合隂聲者此十二者以銅為管轉而相生黄鍾為首律長九寸各因而三之上生者三分益一</hi>
<hi>分下生者三分去一分焉國語曰律所以立均出度也古者神瞽考中聲而量之度律均鍾言以中聲定律以</hi>
<hi>律立鍾之均也大合樂者謂徧作六代之樂也以冬日至作之致天神人鬼以夏日至作之致地祇物魅動物</hi>
<pb n="KR2m0009_WYG_128-10a"/>
<hi>羽臝之屬虞書云䕫曰戞擊鳴球摶拊琴瑟以詠祖考來格虞賓在位羣后徳讓下管鼗鼓合止柷敔笙鏞以</hi>
<hi>間鳥獸蹌蹌簫韶九成鳯凰來儀䕫又曰於予擊石拊石百獸率舞庶尹允諧此其於宗廟九奏而應之</hi>乃<lb/>
分樂而序之以祭以饗以祀<hi>分謂各用一代之樂</hi>乃奏黄鍾歌大<lb/>
吕舞雲門以祀天神<hi>以黄鍾之鍾大呂之聲為之均也黄鍾陽聲之首大吕為之合奏之</hi>
<hi>以祀天神尊之也天神五帝及日月星辰王者又各以夏正月祀其所受命之帝於南郊尊之孝經説曰王者</hi>
<hi>祭天於南郊就陽位是也</hi>乃奏太蔟歌應鍾舞咸池以祭地祇<hi>太蔟陽聲</hi>
<hi>第二者應鍾為之合咸池大咸地祇所祭於北郊謂神州之神及社稷</hi>乃奏姑洗歌南呂<lb/>
舞大韶以祀四望<hi>姑洗陽聲第三者南呂為之合四望五嶽四鎮四瀆此言祀者司中司命</hi>
<pb n="KR2m0009_WYG_128-10b"/>
<hi>風師雨師或亦用此樂</hi>乃奏蕤賓歌函鍾舞大夏以祭山川<hi>蕤賓陽聲</hi>
<hi>第四者函鍾為之合函鍾亦名林鍾函户南反</hi>乃奏夷則歌小吕舞大濩以享<lb/>
先妣<hi>夷則陽聲第五小吕一名中吕先妣姜嫄履大人跡感神靈而生后稷是周之先母周立廟自后稷</hi>
<hi>為始祖而姜嫄無所配是以特立廟而祭之謂之閟宫</hi>乃奏無射歌夾鍾舞大武<lb/>
以享先祖<hi>無射陽聲之下者夾鍾為之合夾鍾一名圜鍾先祖謂先公先王也</hi>凡六樂者<lb/>
文之以五聲播之以八音<hi>六者言其均皆待五聲八音乃成也播之言被也</hi>凡<lb/>
六樂者一變而致羽物及川澤之祇再變而致臝物及<lb/>
山林之祇三變而致鱗物及邱陵之祇四變而致毛物<lb/>
<pb n="KR2m0009_WYG_128-11a"/>
及墳衍之祇五變而致介物及土祇六變而致象物及<lb/>
天神<hi>變猶更也樂成則更奏也此謂大蜡索鬼神而致百物六奏樂而禮畢東方之祭則用太蔟姑洗南</hi>
<hi>方之祭則用蕤賓西方之祭則用夷則無射北方之祭則用黄鍾為均焉每奏有所感致和以來之凡物動敏</hi>
<hi>疾者地祇髙下之甚者易致羽物既飛又走川澤有孔竅者蛤蟹走則遲墳衍孔竅則小矣是其所以舒疾之</hi>
<hi>分土祇原隰及平地之神也象物有象在天禮運所謂四靈者麟鳯龜龍是也天地之神四靈之知非徳至和</hi>
<hi>則不能至</hi>凡樂圜鍾為宫黄鍾為角大蔟為徴姑洗為羽靁<lb/>
鼓靁鼗孤竹之管雲和之琴瑟雲門之舞冬日至於地<lb/>
上之圜丘奏之若樂六變則天神皆降可得而禮矣凡<lb/>
<pb n="KR2m0009_WYG_128-11b"/>
樂函鍾為宫太蔟為角姑洗為徴南呂為羽靈鼓靈鼗<lb/>
孫竹之管空桑之琴瑟咸池之舞夏日至於澤中之方<lb/>
丘奏之若樂八變則地祇皆出可得而禮矣凡樂黄鍾<lb/>
為宫大吕為角太蔟為徴應鍾為羽路鼓路鼗隂竹之<lb/>
管龍門之琴瑟九徳之歌九㲈之舞於宗廟之中奏之<lb/>
若樂九變則人鬼可得而禮矣<hi>此三者皆禘大祭也天神則主北辰地祇則主</hi>
<hi>崑崙人鬼則主后稷先奏是樂以致其神禮之以玉而祼焉乃後合樂而祭之大傳曰王者必禘其祖之所自</hi>
<hi>出祭法曰周人禘嚳而郊稷謂此祭天圜丘以嚳配之圜鍾夾鍾也夾鍾生於房心之氣房心為大辰天帝之</hi>
<pb n="KR2m0009_WYG_128-12a"/>
<hi>眀堂函鍾林鍾也林鍾生於未之氣未坤之位或曰天社在東井輿鬼之外天社地神也黄鍾生於虚危之氣</hi>
<hi>虚危為宗廟以此三者為宫用聲類求之天宫夾鍾隂聲其相生從陽數其陽無射無射上生中呂中呂與地</hi>
<hi>宫同位不用也中吕上生黄鍾黄鍾下生林鍾林鍾地宫又不用林鍾上生太蔟太蔟下生南吕南吕與無射</hi>
<hi>同位又不用南吕上生姑洗地宫林鍾林鍾上生太蔟太蔟下生南呂南吕上生姑洗人宫黄鍾黄鍾下生林</hi>
<hi>鍾林鍾地宫又辟之林鍾上生太蔟太蔟下生南吕南吕與天宫之陽同位又辟之南呂上生姑洗姑洗南呂</hi>
<hi>之合又辟之姑洗下生應鍾應鍾上生蕤賓蕤賓地宫林鍾之陽也又辟之蕤賓上生大吕凡五聲宫之所生</hi>
<hi>濁者為角清者為徴羽此樂無商者祭尚柔商堅剛也鄭司農云靁鼓靁鼗皆謂大面有革可擊者也雲和地</hi>
<hi>名也靈鼓靈鼗四面路鼓路鼗二面九徳之歌春秋傳所謂水火金木土榖謂之六府正徳利用厚生謂之三</hi>
<pb n="KR2m0009_WYG_128-12b"/>
<hi>事六府三事謂之九功九功之徳皆可歌也謂之九歌也康成謂靁鼓靁鼗八面靈鼓靈鼗六面路鼓路鼗四</hi>
<hi>面孤竹竹特生者孫竹竹枝根之末生者隂竹生於山北者雲和空桑龍門皆山名九㲈讀當為大韶字之誤</hi>
<hi>也</hi>凡樂事大祭祀宿縣遂以聲展之<hi>即聼其聲具陳次之以知完不</hi>王<lb/>
出入則令奏王夏尸出入則令奏肆夏牲出入則令奏<lb/>
昭夏帥國子而舞大饗不入牲其他皆如祭祀大射王<lb/>
出入令奏王夏及射令奏騶虞詔諸侯以弓矢舞王大<lb/>
食三宥皆令奏鐘鼓王師大獻則令奏愷樂凡日月食<lb/>
四鎮五嶽崩大傀異烖諸侯薨令去樂大札大凶大烖<lb/>
<pb n="KR2m0009_WYG_128-13a"/>
大臣死凡國之大憂令弛縣凡建國禁其淫聲過聲凶<lb/>
聲慢聲大喪涖廞樂器及葬藏樂器亦如之<lb/>
　子曰吾自衞反魯然後樂正雅頌各得其所<hi>魯哀公十一年</hi>
　<hi>冬孔子自衞反魯是時周禮在魯然詩樂亦頗殘闕失次孔子周流四方參互考訂以知其説晩知道終</hi>
　<hi>不行故歸而正之</hi>
　子語魯太師樂曰樂其可知也始作翕如也縱之純<lb/>
　如也皦如也繹如也以成<hi>語告也太師樂官名時音樂廢缺故孔子教之翕合</hi>
　<hi>也縱放也純和也皦眀也繹相續不絶也成樂之一終也謝氏曰五音六律不具不足以為樂翕如言其</hi>
<pb n="KR2m0009_WYG_128-13b"/>
　<hi>合也五音合矣清濁髙下如五味相濟而後和故曰純如合而和矣欲其無相奪倫故曰皦如然豈宫自</hi>
　<hi>宫而商自商乎不相反而相連如貫珠可也故曰繹如也以成</hi>
　子曰師摯之始關雎之亂洋洋乎盈耳哉<hi>師摯魯樂師名摯也</hi>
　<hi>亂樂之卒章也史記曰關雎之亂以為風始洋洋美盛意孔子自衞反魯而正樂適師摯在官之初故樂</hi>
　<hi>之美盛如此也</hi>
　太師摯適齊<hi>太師魯樂官之長摯其名也</hi>亞飯干適楚三飯繚適<lb/>
　蔡四飯缺適秦<hi>亞飯以下以樂侑食之官白虎通曰王者平旦食晝食脯食莫食凡四食</hi>
　<hi>諸侯三飯大夫再飯故魯之樂官自亞飯以下蓋三飯也干繚缺皆名也</hi>鼓方叔入於河<lb/>
<pb n="KR2m0009_WYG_128-14a"/>
　<hi>鼓擊鼓者方叔名河河内</hi>播鼗武入於漢少師陽擊磬襄入於海<lb/>
　<hi>少師樂官之佐陽襄二人名襄即孔子所從學琴者海海島也此記賢人之隠遁以附前章</hi>
　　張子曰周衰樂廢夫子自衞反魯一嘗治之其後<lb/>
　　伶人賤工識樂之正及魯益衰三桓僭妄自太師<lb/>
　　以下皆散之四方逾河蹈海以避亂聖人俄頃之<lb/>
　　助功化如此如有用我期月而可豈虚語哉<lb/>
　鄭衞之音亂世之音也比於慢矣<hi>比猶同也</hi>桑間濮上之<lb/>
　音亡國之音也其政散其民流誣上行私而不可止<lb/>
<pb n="KR2m0009_WYG_128-14b"/>
　也<hi>濮水之上地有桑間者亡國之音於此水出也昔殷紂使師延作靡靡之樂已而自沉於濮水後衞</hi>
　<hi>靈公將之晉舍濮水之上夜半聞鼓琴之聲聞左右皆對曰不聞乃召師涓聼而寫之至晉見平公公享</hi>
　<hi>之靈公曰今者聞新聲請奏之即命師涓坐師曠之旁援琴鼓之未終師曠止之曰此亡國之聲昔師延</hi>
　<hi>所作也與紂為靡靡之樂武王伐紂師延東走自投濮水之中故聞此聲必於濮水之上聞之也</hi>
　　右周室既衰雅樂漸廢淫聲迭起夫子欲起而正<lb/>
　　之而不得其位以行其志然當時雖以優伶賤工<lb/>
　　猶有所守而不輕為流俗所移如師曠止濮上之<lb/>
　　音摯干而下至逾河蹈海以避世者必以不能諧<lb/>
<pb n="KR2m0009_WYG_128-15a"/>
　　世俗之樂故也<lb/>
　魏文侯問於子夏曰吾端冕而聼古樂則唯恐臥聼<lb/>
　鄭衞之音則不知倦敢問古樂之如彼何也新樂之<lb/>
　如此何也<hi>魏文侯晉大夫畢萬之後僭諸侯者也端元衣也古樂先王之正樂也</hi>子夏<lb/>
　對曰今夫古樂進旅退旅和正以廣弦匏笙簧㑹守<lb/>
　拊鼓始奏以文復亂以武治亂以相訊疾以雅君子<lb/>
　於是語於是道古修身及家平均天下此古樂之發<lb/>
　也<hi>旅猶俱也俱進俱退言其齊一也和正以廣無姦聲也㑹猶合也皆也言衆待擊鼓乃作周禮太師</hi>
<pb n="KR2m0009_WYG_128-15b"/>
　<hi>職曰大祭祀師瞽登歌合奏擊拊下管播樂器合奏鼓<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>文謂鼓也武謂金也相即拊也亦以節樂拊者</hi>
　<hi>以韋為表装之以糠糠一名相因以名焉今齊人或謂糠為相雅亦樂器名也状如漆筩中有椎夫音扶</hi>
　<hi>下同廣如字舊古曠反匏白交反笙音生簧音黄拊音撫注同復音伏相息亮反注同節拊也以韋為之</hi>
　<hi>實之以糠王云輔相也</hi>今夫新樂進俯退俯姦聲以濫溺而不<lb/>
　止及優侏儒獶雜子女不知父子樂終不可以語不<lb/>
　可以道古此新樂之發也<hi>俯猶曲也言不齊一也濫濫竊也溺而不止聲淫亂</hi>
　<hi>無以治之獶獮猴也言舞者如獮猴戲也亂男女之尊卑獶或為優獶乃刀反獮猴依字亦作猱</hi>今<lb/>
　君之所問者樂也所好者音也夫樂者與音相近而<lb/>
<pb n="KR2m0009_WYG_128-16a"/>
　不同<hi>言文侯好音而不知樂也鏗鏘之類皆為音應律乃為樂好呼報反注同近附近之近與如字</hi>
　<hi>鏗苦更反鏘七羊反又七衡反</hi>文侯曰敢問如何<hi>欲知音樂異意</hi>子夏對曰<lb/>
　夫古者天地順而四時當民有徳而五穀昌疾疢不<lb/>
　作而無妖祥此之為大當然後聖人作為父子君臣<lb/>
　以為紀綱紀綱既正天下大定天下大定然後正六<lb/>
　律和五聲弦歌詩頌此之謂徳音徳音之謂樂<hi>當謂樂不</hi>
　<hi>失其所當丁浪反</hi>詩云莫其徳音其徳克眀克眀克類克長<lb/>
　克君王此大邦克順克俾比于文王其徳靡悔既受<lb/>
<pb n="KR2m0009_WYG_128-16b"/>
　帝祉施于孫子此之謂也<hi>此有徳之音所謂樂也徳正應和曰莫照臨四方曰</hi>
　<hi>眀朝覲無私曰類教誨不倦曰長慶賞刑威曰君慈和徧服曰順俾當為比聲之誤也擇善從之曰比施</hi>
　<hi>延也言文王之徳皆能如此故受天福延於後世也</hi>今君之所好者其溺音乎<lb/>
　<hi>言無文王之徳則所好非樂也</hi>文侯曰敢問溺音何從出也<hi>玩習之久不知</hi>
　<hi>所由出也玩又作翫音五換反</hi>子夏對曰鄭音好濫淫志宋音燕女<lb/>
　溺志衞音趨數煩志齊音敖辟喬志此四者皆淫於<lb/>
　色而害於徳是以祭祀弗用也<hi>言四國皆出此溺音濫濫竊姦聲也燕安</hi>
　<hi>也春秋傳曰懐與安實敗名趨數讀為促速聲之誤也煩勞也祭祀者不用淫樂</hi>詩云肅雍<lb/>
<pb n="KR2m0009_WYG_128-17a"/>
　和鳴先祖是聼夫肅肅敬也雍雍和也夫敬以和何<lb/>
　事不行<hi>言古樂敬且和故無事而不用溺音無所施</hi>為人君者謹其所好<lb/>
　惡而已矣君好之則臣為之上行之則民從之詩云<lb/>
　誘民孔易此之謂也<hi>誘進也孔甚也言民從君所好惡進之於善無難易以䜴反</hi>
　然後聖人作為鞉鼓椌楬壎箎此六者徳音之音也<lb/>
　<hi>六者為本以其聲質也椌楬謂柷敔也壎箎或為簨虡椌苦江反柷也楬苦瞎反敔也</hi>然後鐘<lb/>
　磬竽瑟以和之干戚旄翟以舞之此所以祭先王之<lb/>
　廟也所以獻酬酳酢也所以官序貴賤各得其宜也<lb/>
<pb n="KR2m0009_WYG_128-17b"/>
　所以示後世有尊卑長㓜之序也<hi>官序貴賤謂尊卑樂器列數有差次</hi>
　鐘聲鏗鏗以立號號以立横横以立武君子聼鐘聲<lb/>
　則思武臣<hi>號號令所以警衆也横充也謂氣作充滿也號胡到反横古曠反充也</hi>石聲<lb/>
　磬磬以立辨辨以致死君子聼磬聲則思死封疆之<lb/>
　臣<hi>石聲磬磬當為罄字之誤也辨謂分眀於節義磬口挺反一音口定反聼磬口定反疆居良反不是</hi>
　<hi>彊字</hi>絲聲哀哀以立廉廉以立志君子聼琴瑟之聲則<lb/>
　思志義之臣<hi>廉廉介也</hi>竹聲濫濫以立㑹㑹以聚衆君子<lb/>
　聼竽笙簫管之聲則思畜聚之臣<hi>濫之意猶擥聚也㑹猶聚也聚或為</hi>
<pb n="KR2m0009_WYG_128-18a"/>
　<hi>最濫力敢反</hi>鼓鼙之聲讙讙以立動動以進衆君子聼鼓<lb/>
　鼙之聲則思將帥之臣<hi>聞讙囂則人意動作讙或為歡動或為勲</hi>君子之<lb/>
　聼音非聼其鏗鏘而已也彼亦有所合之也<hi>以聲合成已之</hi>
　<hi>意</hi>
　孟子見梁惠王曰王嘗語莊子以好樂有諸王變乎<lb/>
　色曰寡人非能好先王之樂也直好世俗之樂耳<hi>莊暴</hi>
　<hi>齊臣變色者慚其好之不正也</hi>曰王之好樂甚則齊其庶幾乎今之<lb/>
　樂猶古之樂也<hi>庶幾近辭也今樂世俗之樂古樂先王之樂</hi>曰可得聞歟<lb/>
<pb n="KR2m0009_WYG_128-18b"/>
　曰獨樂樂與人樂樂孰樂曰不若與人曰與少樂樂<lb/>
　與衆樂樂孰樂曰不若與衆<hi>獨樂不若與人與少樂不若與衆亦人之常情</hi>
　臣請為王言樂<hi>此以下皆孟子之言</hi>今王鼓樂於此百姓聞王<lb/>
　鐘鼓之聲管籥之音舉疾首蹙頞而相告曰吾王之<lb/>
　好鼓樂夫何使我至於此極也父子不相見兄弟妻<lb/>
　子離散今王田獵於此百姓聞王車馬之音見羽旄<lb/>
　之美舉疾首蹙頞而相告曰吾王之好田獵夫何使<lb/>
　我至於此極也父子不相見兄弟妻子離散此無他<lb/>
<pb n="KR2m0009_WYG_128-19a"/>
　不與民同樂也<hi>鐘鼓管籥皆樂器也舉皆也疾首頭痛也蹙聚也頞額也人憂戚則蹙其</hi>
　<hi>額極窮也羽旄旌屬不與民同樂謂獨樂其身而不恤其民使之窮困也</hi>今王鼓樂於此<lb/>
　百姓聞王鐘鼓之聲管籥之音舉欣欣然有喜色而<lb/>
　相告曰吾王庶幾無疾病與何以能鼓樂也今王田<lb/>
　獵於此百姓聞王車馬之音見羽旄之美舉欣欣然<lb/>
　有喜色而相告曰吾王庶幾無疾病與何以能田獵<lb/>
　也此無他與民同樂也<hi>與民同樂者推好樂之心以行仁政使民各得其所也</hi>
　今王與百姓同樂則王矣<hi>好樂而能與百姓同之則天下之民歸之矣所謂齊</hi>
<pb n="KR2m0009_WYG_128-19b"/>
　<hi>其庶幾者如此</hi>
　　范氏曰戰國時民窮財盡人君獨以南面之樂自<lb/>
　　奉其身孟子切於救民故因齊王之好樂開導其<lb/>
　　善心深勸其與民同樂而謂今樂猶古樂其實今<lb/>
　　樂古樂何可同也但與民同樂之意則無古今之<lb/>
　　異耳若必欲禮樂治天下當如孔子之言必用韶<lb/>
　　舞以放鄭聲蓋孔子之言為邦之正道孟子之言<lb/>
　　救時之急務所以不同楊氏曰樂以和為主使人<lb/>
<pb n="KR2m0009_WYG_128-20a"/>
　　聞鐘鼓管籥之聲而疾首蹙頞則雖奏以咸英韶<lb/>
　　濩無補於治也故孟子告齊王以此姑正其本而<lb/>
　　已<lb/>
　　按春秋時雖伶官猶以姦聲淫樂為可恥而戰國<lb/>
　　之際則時君直以世俗之樂為可好蓋世變於是<lb/>
　　愈下矣然去之百世之後先王之古樂絶響而聖<lb/>
　　賢之格言猶存深思而熟翫之猶可以得流風遺<lb/>
　　韻之髣髴也故以子夏孟子之説繼夫子論樂之<lb/>
<pb n="KR2m0009_WYG_128-20b"/>
　　後<lb/>
秦始皇平天下六代廟樂唯韶武存焉二十六年改周<lb/>
大武曰五行房中曰壽人衣服同五行樂之色<lb/>
二世尤以鄭衞之音為娛丞相李斯進諫曰放棄詩書<lb/>
極意聲色祖伊所以懼也輕積細過恣心長夜紂所以<lb/>
亡也趙髙曰五帝二王樂各殊名示不相襲朝廷下至<lb/>
人民得以接歡喜合殷勤非此和説不通解澤不流亦<lb/>
各一世之化度時之樂何必華山之騄耳而后行遠乎<lb/>
<pb n="KR2m0009_WYG_128-21a"/>
二世然之<lb/>
　　右太史公樂書所述如此如李斯進諫之言殊與<lb/>
　　其素論相反蓋焚經滅籍者李斯之説也恣情縱<lb/>
　　欲者趙髙之説也二論相須以相成而始皇之所<lb/>
　　謂貽謀二世之所謂善繼同此一道耳斯既進邪<lb/>
　　説以媚始皇而復欲持正論以抗髙猶勸人以飲<lb/>
　　而復咎其醉也豈不愚哉<lb/>
漢興樂家有制氏<hi>魯人善樂事</hi>以雅樂聲律世世在太樂官<lb/>
<pb n="KR2m0009_WYG_128-21b"/>
但能紀其鏗鏘鼓舞而不能言其義<hi>鏗鏘金石之聲</hi>
髙祖時叔孫通因秦樂人制宗廟樂太祝迎神於廟門<lb/>
奏嘉至猶古降神之樂也皇帝入廟門奏永至以為行<lb/>
歩之節猶古采齊肆夏也<hi>歌樂在逸詩</hi>乾豆上奏登歌<hi>乾豆晡羞</hi>
<hi>之屬</hi>獨上歌不以筦弦亂人聲欲在位者徧聞之猶古清<lb/>
廟之歌也登歌再終下奏休成之樂<hi>叔孫通所奏作</hi>美神眀既<lb/>
饗也皇帝就酒東廂坐定奏永安之樂美禮巳成也又<lb/>
有房中祠樂髙祖唐山夫人所作也<hi>髙祖姬也姓唐山</hi>周有房<lb/>
<pb n="KR2m0009_WYG_128-22a"/>
中樂至秦名曰壽人凡樂樂其所生禮不忘本髙祖樂<lb/>
楚聲故房中樂楚聲也帝既定天下過沛與故人父老<lb/>
相樂醉酒歡哀作風起之詩令沛中僮兒百二十人習<lb/>
而歌之帝崩令沛得以四時歌舞宗廟令歌兒習以相<lb/>
和嘗以百二十人為員<lb/>
六年又作昭容樂禮容樂昭容者猶古之昭夏也主出<lb/>
武徳舞<hi>言昭容樂生於武徳舞也</hi>禮容者主出文始五行舞舞入無<lb/>
樂者將至至尊之前不敢以樂也出用樂者言舞不失<lb/>
<pb n="KR2m0009_WYG_128-22b"/>
節能以樂終也大抵皆因秦舊事焉<lb/>
孝惠二年使樂府令夏侯寛備其簫筦更名曰安世樂<lb/>
孝景元年詔髙皇帝廟奏武徳文始五行之舞孝惠廟<lb/>
奏文始五行之舞孝文廟奏昭武文始五行之舞武徳<lb/>
舞者髙祖四年作以象天下樂已行武以除亂也文始<lb/>
舞者曰本舜招舞也髙祖六年更名曰文始以示不相<lb/>
襲也五行舞者本周舞也秦始皇二十六年更名曰五<lb/>
行也四時舞者孝文所作以示天下之安和蓋樂已所<lb/>
<pb n="KR2m0009_WYG_128-23a"/>
自作眀有制也樂先王之樂眀有法也孝景采武徳舞<lb/>
以為昭徳以尊太宗廟武帝定郊祀之禮乃立樂府<hi>樂府</hi>
<hi>之名始此至哀帝而罷之</hi>采詩夜誦<hi>采詩依古遒人徇路采取百姓謳謡以知政教得失也夜誦者</hi>
<hi>其言辭或祕不可宣露故於夜中謌誦也</hi>有趙代秦楚之謳以李延年為協<lb/>
律都尉多舉司馬相如等數十人造為詩賦略論律吕<lb/>
以合八音之調作十九章之歌以正月上辛用事甘泉<lb/>
圜丘使童男女七十人俱歌昏祠至眀<lb/>
　時嬖臣李延年以好音見上善之下公卿議曰民間<lb/>
<pb n="KR2m0009_WYG_128-23b"/>
　祠有鼓舞樂今郊祀而無樂豈稱乎公卿曰古者祠<lb/>
　天地皆有樂而神祇可得而禮或曰泰帝使素女鼓<lb/>
　五十弦琴瑟悲帝禁不止故破其瑟為二十五弦於<lb/>
　是塞南越禱祠泰一后土始用樂舞益召歌兒作二<lb/>
　十五弦及空侯瑟自此起<lb/>
　河間獻王有雅材以為治道非禮樂不成因獻所集<lb/>
　雅樂天子下大樂官常存肄之歲時以備數然不常<lb/>
　御常御及郊廟皆非雅聲然詩樂施於後嗣猶得有<lb/>
<pb n="KR2m0009_WYG_128-24a"/>
　所祖述<lb/>
　　班孟堅曰昔殷周之雅頌廼上本有娀姜嫄卨稷<lb/>
　　始生元王公劉古公泰伯王季姜太妊太姒之徳<lb/>
　　乃及成湯文武受命武丁成康宣王中興下及輔<lb/>
　　佐阿衡周召太公申伯召虎仲山甫之屬君臣男<lb/>
　　女有功徳者靡不褒揚功徳既信美矣褒揚之聲<lb/>
　　盈乎天地之間是以光名著於當世遺譽垂於無<lb/>
　　窮也今漢郊廟詩樂未有祖宗之事八音調均又<lb/>
<pb n="KR2m0009_WYG_128-24b"/>
　　不協於鍾律而内有掖庭才人外有上林樂皆以<lb/>
　　鄭聲施之於朝廷<lb/>
孝宣采昭徳舞為盛徳詔世宗孝武廟奏盛徳文始四<lb/>
時五行之舞其後諸帝廟皆常奏文始四時五行之舞<lb/>
本始四年詔樂府減樂人<lb/>
　神爵五鳯之間天下殷富數有嘉應上頗作歌詩欲<lb/>
　興協律之事丞相魏相奏知音善鼓雅琴者渤海趙<lb/>
　定梁國龔徳皆召見待詔<lb/>
<pb n="KR2m0009_WYG_128-25a"/>
元帝多材藝善史書鼓琴瑟吹洞簫自度曲被歌聲分<lb/>
寸節度窮極窈𦕈<lb/>
　帝被疾不親政事留好音樂或置鼙鼓殿下天子自<lb/>
　臨軒檻上隤銅圜以擿鼓聲中嚴鼓之節後宫及左<lb/>
　右習知音者莫能為而定陶王亦能之上數稱其材<lb/>
　史丹進曰凡所謂材者敏而好學溫故知新皇太子<lb/>
　是也若乃器人於絲竹鼓鼙之間則是陳惠李微<hi>二人</hi>
　<hi>皆黄門鼓吹</hi>髙於匡衡可相國也上笑<lb/>
<pb n="KR2m0009_WYG_128-25b"/>
成帝時謁者常山王禹世受河間樂能説其義其弟子<lb/>
宋曄等上書言之下大夫博士平當等考試<lb/>
　當以為漢承秦滅道之後賴先帝聖徳博受兼聼修<lb/>
　廢官立太學河間獻王聘求幽隠修興雅樂以助化<lb/>
　時大儒公孫𢎞董仲舒等皆以為音中正雅立之大<lb/>
　樂春秋鄉射作於學官希闊不講<hi>師古曰講謂論習也</hi>故自公<lb/>
　卿大夫觀聼者但聞鏗鏘不曉其意而欲以風諭衆<lb/>
　庶其道無由<hi>師古曰風化也</hi>是以行之百有餘年徳化至今<lb/>
<pb n="KR2m0009_WYG_128-26a"/>
　未成宋曄等習孤學大指歸於興助教化衰微之學<lb/>
　興廢在人宜領屬雅樂以繼絶表微<hi>師古曰表顯也</hi>孔子曰<lb/>
　人能𢎞道非道𢎞人河間區區小國藩臣以好學修<lb/>
　古能有所存<hi>師古曰存意於禮樂</hi>民到於今稱之况於聖主廣<lb/>
　被之資<hi>師古曰被猶覆也音皮義反</hi>修起舊文放鄭近雅述而不<lb/>
　作信而好古於以風示海内揚名後世誠非小功小<lb/>
　美也事下公卿以為久遠難分眀當議復寢<lb/>
哀帝時詔罷樂府官郊祭樂及古兵法武樂在經非鄭<lb/>
<pb n="KR2m0009_WYG_128-26b"/>
衛之樂者條奏别屬他官<lb/>
　時鄭聲尤甚黄門名倡丙疆景武之屬富顯於世貴<lb/>
　戚五侯定陵富平外戚之家<hi>五侯王鳯以下定陵淳于長富平張放</hi>淫<lb/>
　侈過度至與人主爭女樂帝自為定陶王時疾之又<lb/>
　性不好音及即位下詔曰惟世俗奢泰文巧而鄭衛<lb/>
　之聲興夫奢泰則下不孫而國貧<hi>師古曰孫讀為遜</hi>文巧則<lb/>
　趨末背本者衆<hi>師古曰趨讀曰趣趣嚮也</hi>鄭衛之聲興則淫辟之<lb/>
　化流而欲黎庶敦朴家給猶濁其源而求其清流豈<lb/>
<pb n="KR2m0009_WYG_128-27a"/>
　不難哉孔子不云乎放鄭聲鄭聲淫其罷樂府官郊<lb/>
　祀樂及古兵法武樂在經非鄭衞之樂者條奏别屬<lb/>
　他官丞相孔光大司空何武奏郊祭樂人員六十二<lb/>
　人給祠南北郊大樂鼓員六人嘉至鼓員十人邯鄲<lb/>
　鼓員二人騎吹鼓員三人江南鼓員二人淮南鼓員<lb/>
　四人巴渝鼓員三十六人<hi>師古曰巴巴人也渝渝人也當髙祖初為漢王得巴</hi>
　<hi>渝人並趫㨗善鬬與之定三秦因存其武樂也巴渝之樂因此始也巴即今之巴州渝即今之渝州各其</hi>
　<hi>本地</hi>歌鼓員二十四人楚嚴鼓員一人梁皇鼓員四人<lb/>
<pb n="KR2m0009_WYG_128-27b"/>
　臨淮鼓員三十五人兹邡鼓員三人<hi>晉灼曰邡音方</hi>凡鼓十<lb/>
　二員百二十八人朝賀置酒陳殿下應古兵法外郊<lb/>
　祭員十二人諸族樂人兼雲招給祠南郊用六十七<lb/>
　人<hi>師古曰招讀與翹同</hi>兼給事雅樂用四人夜誦員五人剛别<lb/>
　柎員二人給盛徳<hi>師古曰剛及别柎皆鼓名也柎音膚</hi>主調箎員二人<lb/>
　<hi>師古曰箎以竹為之七孔亦笛之類也音池</hi>聼工以律知日冬夏至一人<lb/>
　鐘工磬工簫工員各一人僕射二人主領諸樂人皆<lb/>
　不可罷竽工員三人一人可罷<hi>師古曰竽笙類也三十六簧音于</hi>琴<lb/>
<pb n="KR2m0009_WYG_128-28a"/>
　工員五人三人可罷柱工員二人一人可罷<hi>師古曰柱工主</hi>
　<hi>箏瑟之柱者</hi>繩弦工員六人四人可罷<hi>師古曰弦琴瑟之弦繩言主糾合作</hi>
　<hi>之也</hi>鄭四㑹員六十二人一人給事雅樂六十一人可<lb/>
　罷張瑟員八人七人可罷安世樂鼓員二十人十九<lb/>
　人可罷沛吹鼓員十二人族歌鼓員二十七人陳吹<lb/>
　鼓員十三人商樂鼓員十四人東海鼓員十六人長<lb/>
　樂鼓員十三人<hi>師古曰縵樂雜樂也音漫</hi>凡鼓八員一百二十八<lb/>
　人朝賀置酒陳前殿房中不應經法治竽員五人楚<lb/>
<pb n="KR2m0009_WYG_128-28b"/>
　鼓員六人常從倡三十人常從象人四人<hi>孟康曰象人若今戲</hi>
　<hi>蝦魚獅子者也韋昭曰著假面者也師古曰孟説是</hi>詔隨常從倡十六人秦倡<lb/>
　員二十九人秦倡象人員三人詔隨秦倡一人雅大<lb/>
　人員九人朝賀置酒為楚樂四㑹員十七人巴四㑹<lb/>
　員十二人銚四㑹員十二人<hi>李竒曰疑是鼗韋昭曰銚國名音繇師古曰韋</hi>
　<hi>説是也銚音姚</hi>齊四㑹員十九人蔡謳員三人齊謳員六人<lb/>
　竽瑟鐘磬員五人皆鄭聲可罷師學百四十二人其<lb/>
　七十二人給大官挏馬酒<hi>李竒曰以馬乳為酒撞挏乃成也師古曰挏音動馬</hi>
<pb n="KR2m0009_WYG_128-29a"/>
　<hi>酪味如酒飲之亦醉故呼馬酒</hi>其七十人可罷大凡八百二十九人<lb/>
　其三百八十八人不可罷可領屬大樂其四百四十<lb/>
　一人不應經法或鄭衞之聲可罷奏可然百姓漸漬<lb/>
　日久又不制雅樂相變豪富吏民湛沔自若<hi>湛讀沈又耽</hi>
平帝元始元年放鄭聲<lb/>
五年召天下通知鍾律者<lb/>
世祖建武十三年四月耿弇罷益州傳送公孫述瞽師<lb/>
郊廟樂器葆車輿輦於是法物始備隴蜀平後乃増廣<lb/>
<pb n="KR2m0009_WYG_128-29b"/>
郊祀凡樂奏青陽朱眀西皓元㝠及雲翹育命舞其後<lb/>
登封泰山北郊祀后土用樂皆如南郊<lb/>
眀帝永平三年博士曹充上言漢再受命宜興禮樂引<lb/>
尚書璇璣鈐曰有帝漢出徳洽作樂名予乃詔改大樂<lb/>
官曰大予樂詩曲操以俟君子自是樂凡四品一曰大<lb/>
予樂郊廟上陵諸食舉之二曰周頌雅樂辟雍饗射六<lb/>
宗社稷用之三曰黄門鼓吹樂天子宴樂羣臣用之四<lb/>
曰短簫鐃樂軍中用之<hi>即凱歌也</hi>又采百官詩頌以為登歌<lb/>
<pb n="KR2m0009_WYG_128-30a"/>
其後章帝親著歌詩四章列在食舉又制雲臺十二門<lb/>
詩各以其月祀而奏之<lb/>
熹平四年中出雲臺十二門新詩下大予樂官習誦被<lb/>
聲與舊詩並行撰録以成樂志<lb/>
　大予樂令掌伎樂凡國祭祀掌請奏樂及大饗用樂<lb/>
　掌其陳序<lb/>
十月烝祭光武廟初奏文始五行武徳之舞<hi>光武草創禮樂未備</hi>
<hi>今始奏之</hi>既而公卿奏議世祖廟登歌八佾舞功名東平王<lb/>
<pb n="KR2m0009_WYG_128-30b"/>
蒼議以為漢制舊典宗廟各奏其樂不皆相襲以眀功<lb/>
徳髙皇帝除殘賊有天下作武徳之舞孝文躬行節儉<lb/>
除刑施澤景帝制昭徳之舞孝武開地置郡威震海外<lb/>
宣帝制盛徳之舞光武皇帝受命中興撥亂反正宇内<lb/>
治平方外震服修建三雍肅穆典祀功徳巍巍比隆前<lb/>
代樂名宜曰大武之舞<hi>宗文始五行武徳之舞為之</hi>
章帝即位太尉趙熹奏孝眀皇帝功徳茂盛宜上尊號<lb/>
曰顯宗四時祫食於世祖廟奏武徳文始五行之舞東<lb/>
<pb n="KR2m0009_WYG_128-31a"/>
平王蒼上言昔孝文廟樂曰昭徳之舞孝武廟樂曰盛<lb/>
徳之舞今皆祫食於髙廟昭徳之舞不進與髙廟同樂<lb/>
今孝眀皇帝在世祖廟當用樂盛徳之樂無所施如自<lb/>
立廟作武徳之舞從之<lb/>
建初五年始行十二月迎氣樂立春之日迎春於東郊<lb/>
歌青陽八佾舞雲翹之舞立夏之日迎夏於南郊歌朱<lb/>
眀八佾舞雲翹之舞先立秋十八日迎黄靈於中兆歌<lb/>
朱眀八佾舞雲翹育命之舞立秋之日迎秋於西郊歌<lb/>
<pb n="KR2m0009_WYG_128-31b"/>
西皓八佾舞育命之舞立冬之日迎冬於北郊歌元𡨕<lb/>
八佾舞育命之舞<hi>祭祀志又獻帝起居注曰建安八年公卿迎氣北郊始復用八佾皇覽曰</hi>
<hi>迎禮春夏秋冬之樂又順天道天子迎春於東堂唱之以角舞之以羽翟此迎春之樂也迎夏於南堂唱之以</hi>
<hi>徴舞之以鼓鞉此迎夏之樂也迎秋於西堂唱之以商舞之以干戚此迎秋之樂也迎冬北堂唱之以羽舞之</hi>
<hi>以干戈此迎冬之樂</hi>
　馬防上言聖人作樂所以宣氣致和順隂陽也臣愚<lb/>
　以為可因歲首發太蔟之律奏雅頌之音以迎和氣<lb/>
　時以作樂器費多遂獨行十二月迎氣樂也<lb/>
<pb n="KR2m0009_WYG_128-32a"/>
和帝即位有司奏上尊章帝廟曰肅宗共進武徳之舞<lb/>
制可<lb/>
順帝陽嘉二年十月庚午行禮辟雍奏應鍾始復黄鍾<lb/>
樂器隨月律<hi>喪紀云初隨月律作應鍾</hi>
　諸行出入皆鳴鐘作樂其有災眚有他故若求雨止<lb/>
　雨皆不鳴鐘不作樂<hi>行謂乗輿出入也</hi>
獻帝建安八年公卿初迎冬於北郊總章始復備八佾<lb/>
舞<hi>因亂久廢今復見之自東京大亂絶無金石之樂樂章亡缺不可復知</hi>
<pb n="KR2m0009_WYG_128-32b"/>
魏武帝平荆州獲杜䕫善八音常為漢雅樂郎尤悉樂<lb/>
事於是使創定雅樂時又有散騎郎鄧静尹商善調雅<lb/>
樂歌師尹商能歌宗廟郊祀之曲舞師馮肅能曉知先<lb/>
代諸舞䕫悉領之逺考經籍近采故事考㑹古樂始設<lb/>
軒懸鐘磬復先代古樂自䕫始也而柴玉左延年之徒<lb/>
妙善鄭聲被寵唯䕫好古存正<lb/>
文帝受禪後改漢巴渝舞曰昭武舞改安世樂曰正始<lb/>
樂嘉至樂曰迎靈樂武徳樂曰武頌樂昭容樂曰昭業<lb/>
<pb n="KR2m0009_WYG_128-33a"/>
樂雲翹舞曰鳯翔舞育命舞曰靈應舞武徳舞曰舜頌<lb/>
舞正始舞曰大韶舞五行舞曰大武舞其衆歌詩多則<lb/>
前代之舊使王粲改作登歌安世及巴渝詩而已<lb/>
眀帝太和初詔曰凡音樂以舞為主自黄帝雲門以下<lb/>
至於周大武皆太廟舞名也然則其所司之官皆曰大<lb/>
樂所以總領諸物不可以一物為名樂官自如故為大<lb/>
樂大樂漢書舊名後漢依讖改為大予樂官至是改復<lb/>
舊於是公卿奏今請太祖武皇帝樂宜曰武始之舞武<lb/>
<pb n="KR2m0009_WYG_128-33b"/>
神武也武又跡也言神武之始又王跡所起也髙祖文<lb/>
皇帝宜曰咸熙之舞咸皆也熙興也言應受命之運天<lb/>
下由之皆興也夫歌以詠徳舞以象事於文文武為斌<lb/>
臣等謹製樂舞名章斌之舞<hi>所以章眀聖徳</hi>今有事於天地宗<lb/>
廟則此三舞宜並以薦享及臨朝大享並宜舞之臣等<lb/>
思惟二舞宜有總名可名大鈞之樂鈞平也言大魏三<lb/>
代同功以至崇平也侍中繆襲又奏安世歌本漢時歌<lb/>
名今詩非徃歌之文則宜變改安世樂猶同房中之樂<lb/>
<pb n="KR2m0009_WYG_128-34a"/>
也徃昔議者以房中歌后妃之徳以風天下正夫婦焉<lb/>
宜改安世之名而為正始之樂襲又省安世歌詩有后<lb/>
妃之義方今享先祖恐失禮意可改安世歌曰享神歌<lb/>
奏可文帝已改安世為正始而襲至是又改為享神王<lb/>
肅議髙皇至髙祖文昭廟皆宜兼用先代及武始大鈞<lb/>
之舞按漢時有短簫鐃歌之樂其曲有朱鷺思悲翁艾<lb/>
如張上之回雍離戰城南巫山髙上陵將進酒君馬黄<lb/>
芳樹有所思雉子班聖人出上雅臨髙臺逺如期石留<lb/>
<pb n="KR2m0009_WYG_128-34b"/>
務成元雲黄雀釣竿等曲列於鼓吹多序戰陣之事及<lb/>
魏受命改其十二曲使繆襲為詞述以功徳言代漢之<lb/>
意<lb/>
　<lb/>
　<lb/>
　<lb/>
　<lb/>
　文獻通考卷一百二十八<lb/>
</p>
<p>
</p>
  </div>
</body>
</text>
</TEI>
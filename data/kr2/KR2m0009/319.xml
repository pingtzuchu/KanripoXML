<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷三百十九</head> <lb/>
    <p>
<pb n="KR2m0009_WYG_319-1a"/>
欽定四庫全書<lb/>
　文獻通考卷三百十九<lb/>
　　鄱　陽　馬　端　臨　貴　與　著<lb/>
　輿地考五<lb/>
　　古荆州<lb/>
禹貢曰荆及衡陽惟荆州<hi>北據荆山山在今襄陽郡南漳縣南及衡山之陽也衡山</hi>
<hi>在今衡陽郡湘潭縣</hi>江漢朝宗于海<hi>江漢二水/歸入於海</hi>九江孔殷<hi>孔甚也殷中也</hi>
<hi>言江於此州界分為九道甚得地勢之中今潯陽郡西北</hi>沱灊既道雲土夢作乂<hi>沱灊</hi>
<pb n="KR2m0009_WYG_319-1b"/>
<hi>二水名自江出為沱自漢出為灊雲夢澤名也今在安陸郡言二水既從其道則雲夢之土可為耕作畎畆之</hi>
<hi>治</hi>浮于江沱潛漢逾于洛至于南河<hi>逾越也言渡四水而越洛乃至南河</hi>
<hi>也南河即在冀州南</hi>舜置十二牧荆州其一周禮職方曰正南曰<lb/>
荆州<hi>爾雅曰漢南曰荆州</hi>其山曰衡藪曰雲夢川曰江漢浸曰潁<lb/>
湛<hi>衡山在湘南雲夢在華容潁水出陽城乾山宜屬荆河州在此非也湛未詳</hi>其利丹銀齒<lb/>
革民一男二女畜及榖宜與揚州同荆强也言其氣躁<lb/>
强亦言荆驚也或取名於荆山焉蓋蠻夷之國槃瓠之<lb/>
種<hi>昔髙辛氏有畜犬曰槃瓠帝妻以少女其子孫滋蔓號曰蠻夷今長沙武陵蠻是也</hi>詩人所謂<lb/>
<pb n="KR2m0009_WYG_319-2a"/>
蠻荆也<hi>夏商以來最為邊患周宣王中興乃命方叔南伐蠻方故詩曰蠻方來威又曰蠢爾蠻荆大邦</hi>
<hi>為讐</hi>春秋至戰國時並為楚地其在天文翼軫則楚之分<lb/>
野<hi>漢之南郡江夏零陵桂陽武陵長沙皆其分也今夷陵巴東江陵竟陵富水義陽之東境安陸齊安漢陽</hi>
<hi>江夏巴陵長沙衡陽零陵江華桂陽連山邵陽武陵澧陽黔中寧夷盧溪盧陽靈溪潭陽清江等郡地是也</hi>
兼得韓秦之交<hi>漢之南陽之地今宜陽之西要宜屬韓漢䍧牱之地今播川義泉涪川夜郎溱</hi>
<hi>溪宜屬秦</hi>秦平天下置郡此為南郡<hi>今江陵夷陵巴東竟陵富水安陸齊安漢陽江</hi>
<hi>夏清江等郡地是也</hi>黔中<hi>今武陵澧陽黔中寧陵盧溪盧陽靈溪潭陽等郡地皆是也漢改秦黔中郡為</hi>
<hi>武陵郡即今武陵郡是</hi>長沙<hi>今長沙巴陵衡陽零陵江華桂陽連山邵陽等郡是</hi>南陽之東<lb/>
<pb n="KR2m0009_WYG_319-2b"/>
境<hi>今義陽漢東等郡是</hi>漢武置十三州此為荆州<hi>領郡國八</hi>其五溪中<lb/>
地歸漢以後厯代開拓<hi>今播川涪川夜郎義泉龍溪溱溪等郡地</hi>後漢並因<lb/>
之<hi>初理武陵郡漢夀縣今武陵郡武陵縣也後理南郡今江陵郡是</hi>漢末曹公赤壁敗<lb/>
後遂與呉蜀三分其地<hi>北境屬魏西境屬蜀東境屬呉</hi>及劉備歿後所<lb/>
分之地悉復屬吳而荆州南北䨇立<hi>魏荆州理宛今南陽郡呉荆州理江</hi>
<hi>陵今郡也</hi>晉亦置荆州<hi>領郡十九初理襄陽平呉理南郡今江陵郡王敦為刺史理武昌今江夏</hi>
<hi>郡縣也其後遷徙無常處自王抗以後復理江陵不復移改</hi>宋分置荆州<hi>領郡十二理南郡</hi>
司州<hi>領郡四理義陽今郡</hi>郢州<hi>領郡六/理南郡</hi>雍州<hi>領郡十理襄陽今郡地刺史所理則在古</hi>
<pb n="KR2m0009_WYG_319-3a"/>
<hi>荆河州境其統領郡縣則古荆州之境</hi>湘州<hi>領郡十理長沙今郡</hi>齊並因之州境之<lb/>
内含帶蠻蜑<hi>音但</hi>土地遼落稱為殷曠江左大鎮莫過荆<lb/>
揚故謂荆州為陜西也<hi>以比周召分陜之義</hi>其後割裂不可詳也<lb/>
唐分置十五部此為山南東道<hi>江陵竟陵富水夷陵巴東武陵澧陽等郡地是</hi>
<hi>也</hi>江南西道<hi>長沙零陵桂陽江夏江/華衡陽巴陵邵陽是也</hi>黔中道<hi>黔中盧溪盧陽寧夷</hi>
<hi>清江潭陽龍溪義泉靈溪涪川溱溪播川夜郎</hi>兼分入淮南道<hi>安陸義陽</hi>及嶺南道<lb/>
<hi>連山</hi>宋乾徳元年平荆湖<hi>湖南/北</hi>三年平蜀<hi>䕫路</hi>始盡得古荆<lb/>
州之地後為荆湖北路荆湖南路及䕫路之施黔思播<lb/>
<pb n="KR2m0009_WYG_319-3b"/>
等州云<lb/>
古荆州厯代沿革之圖<lb/>
　春秋時可考者十三國<lb/>
楚　䕫　䢵　黄　鄖　申　麇　羅　巴　榖　州<lb/>
　權　鄀<lb/>
　秦時為郡三<lb/>
南郡　長沙郡　黔中郡<hi>南陽南境是</hi>
　漢時為郡國六縣七十九<lb/>
<pb n="KR2m0009_WYG_319-4a"/>
南郡十八縣<hi>江陵  邔</hi>　<hi>臨沮/當陽</hi>　<hi>夷陵/中廬</hi>　<hi>華容/枝江</hi>　<hi>宜城/襄陽</hi>　<hi>郢編</hi>
　　<hi>秭歸</hi>　<hi>夷道/</hi>　<hi>州陵/</hi>　<hi>鄀/</hi>　<hi>巫/</hi>　<hi>髙成</hi>
江夏郡十四縣<hi>西陵安竟陵沙西陽蘄襄鄂    陸    羡    春</hi>　<hi>邾/鄳</hi>　<hi>[車*犬]杜雲</hi>
　　<hi>下雉</hi>　<hi>鍾武</hi>
長沙國十三縣<hi>臨湘  酃</hi>　<hi>羅陽連道南益陽陵下雋陵攸承    湘    昭    茶</hi>
　<hi>容陵</hi>　<hi>安成</hi>
武陵郡十三縣<hi>索陽</hi>　<hi>孱陵/遷陵</hi>　<hi>臨沅/辰陽</hi>　<hi>沅陵/酉陽</hi>　<hi>鐔成/義陵</hi>　<hi>舞佷</hi>
　<hi>山</hi>　<hi>零陽/</hi>　<hi>充</hi>
<pb n="KR2m0009_WYG_319-4b"/>
桂陽郡十一縣<hi>郴陽臨武曲便    山    江</hi>　<hi>南平/含洭</hi>　<hi>耒陽/湞陽</hi>　<hi>桂陽隂山</hi>
零陵郡十縣<hi>零陵泠營道泉始安洮夫夷鍾營浦梁    道    陵    陽    武</hi>　<hi>都</hi>
牂牁郡<hi>東北境是縣見梁州</hi>
　晉時為郡國十五縣一百一十三<lb/>
南郡十一縣<hi>江陵旌陽</hi>　<hi>編陵當陽利華容滋鄀石枝江州    監    松      首</hi>
襄陽郡八縣<hi>宜城城中廬  鄧    鄾</hi>　<hi>臨沮/</hi>　<hi>邔/</hi>　<hi>襄陽/</hi>　<hi>山都</hi>
宜都郡三縣<hi>夷陵</hi>　<hi>夷道/</hi>　<hi>佷山</hi>
江夏郡七縣<hi>安陸新雲杜  南  市</hi>　<hi>曲陵/</hi>　<hi>平春/</hi>　<hi>鄳/</hi>　<hi>竟陵</hi>
<pb n="KR2m0009_WYG_319-5a"/>
武昌郡七縣<hi>武昌陵柴桑  官</hi>　<hi>陽新/</hi>　<hi>沙羡/</hi>　<hi>沙陽/</hi>　<hi>鄂</hi>
長沙郡十縣<hi>臨湘昌攸羅下雋圻醴陵陵瀏陽  呉        蒲    巴</hi>　<hi>建寧</hi>
衡陽郡九縣<hi>湘鄉連重安新湘南益湘西山    道    康    陽</hi>　<hi>烝陽/</hi>　<hi>衡</hi>
零陵郡十一縣<hi>泉陵永昌</hi>　<hi>祁陽/觀陽</hi>　<hi>零陵/營道</hi>　<hi>營浦/舂陽</hi>　<hi>洮陽泠道</hi>
　<hi>應陽</hi>
武陵郡十縣<hi>臨沅鐔龍陽沅漢夀遷沅陵舞黔陽陽    城    南    陵    陽</hi>　<hi>酉</hi>
湘東郡七縣<hi>酃新茶陵    寧</hi>　<hi>臨蒸/</hi>　<hi>利陽/</hi>　<hi>隂山/</hi>　<hi>新平</hi>
桂陽郡六縣<hi>郴</hi>　<hi>耒陽/</hi>　<hi>便/</hi>　<hi>臨武/</hi>　<hi>晉寧/</hi>　<hi>南平</hi>
<pb n="KR2m0009_WYG_319-5b"/>
邵陵郡六縣<hi>邵陵平</hi>　<hi>都梁/</hi>　<hi>夫夷/</hi>　<hi>秭歸/</hi>　<hi>卲陽/</hi>　<hi>髙</hi>
建平郡八縣<hi>巫秭北井沙秦昌    歸    渠</hi>　<hi>信陵/</hi>　<hi>興山/</hi>　<hi>建始</hi>
天門郡五縣<hi>零陽</hi>　<hi>漊中/</hi>　<hi>兗/</hi>　<hi>臨澧/</hi>　<hi>澧陽</hi>
安豐郡五縣<hi>安風</hi>　<hi>雩婁/</hi>　<hi>安豐/</hi>　<hi>蓼/</hi>　<hi>松滋</hi>
　隋時為郡二十縣一百有八<lb/>
南郡十縣<hi>江陵林長楊安宜昌興枝江陵當陽  長    公    安    紫</hi>　<hi>松滋</hi>
夷陵郡三縣<hi>夷陵</hi>　<hi>夷道/</hi>　<hi>逺安</hi>
襄陽郡十一縣<hi>襄陽漢南</hi>　<hi>安養/隂城</hi>　<hi>榖城/義清</hi>　<hi>上洪/南漳</hi>　<hi>率道常平</hi>
<pb n="KR2m0009_WYG_319-6a"/>
　<hi>鄀</hi>
竟陵郡八縣<hi>長夀豐藍水章□川鄉    鄉    山</hi>　<hi>漢東/</hi>　<hi>清騰/</hi>　<hi>樂</hi>
沔陽郡五縣<hi>沔陽</hi>　<hi>監利/</hi>　<hi>竟陵/</hi>　<hi>甑山/</hi>　<hi>漢陽</hi>
安陸郡八縣<hi>安陸富孝昌應吉陽山    水    山</hi>　<hi>應陽/</hi>　<hi>雲夢/</hi>　<hi>京</hi>
永安郡四縣<hi>黄岡</hi>　<hi>黄陵/</hi>　<hi>木蘭/</hi>　<hi>麻城</hi>
江夏郡四縣<hi>江夏</hi>　<hi>武昌/</hi>　<hi>永興/</hi>　<hi>蒲圻</hi>
義陽郡五縣<hi>義陽</hi>　<hi>鍾山/</hi>　<hi>羅山/</hi>　<hi>禮山/</hi>　<hi>淮源</hi>
長沙郡四縣<hi>長沙</hi>　<hi>衡山/</hi>　<hi>益陽/</hi>　<hi>邵陽</hi>
<pb n="KR2m0009_WYG_319-6b"/>
衡山郡四縣<hi>衡山</hi>　<hi>洡隂/</hi>　<hi>湘潭/</hi>　<hi>新寧</hi>
巴陵郡五縣<hi>巴陵</hi>　<hi>華容/</hi>　<hi>沅江/</hi>　<hi>湘隂/</hi>　<hi>羅</hi>
零陵郡五縣<hi>零陵</hi>　<hi>湘源/</hi>　<hi>永陽/</hi>　<hi>營道/</hi>　<hi>馮乘</hi>
熙平郡九縣<hi>桂陽武陽山桂連山開宣樂平    化    嶺    建</hi>　<hi>游安/</hi>　<hi>熙</hi>
武陵郡二縣<hi>武陵</hi>　<hi>龍陽</hi>
澧陽郡六縣<hi>澧陽利</hi>　<hi>石門/</hi>　<hi>孱陵/</hi>　<hi>安鄉/</hi>　<hi>崇義/</hi>　<hi>慈</hi>
桂陽郡三縣<hi>林</hi>　<hi>臨武/</hi>　<hi>盧陽</hi>
沅陵郡五縣<hi>沅陵</hi>　<hi>大鄉/</hi>　<hi>鹽泉/</hi>　<hi>龍標/</hi>　<hi>辰溪</hi>
<pb n="KR2m0009_WYG_319-7a"/>
黔安郡二縣<hi>彭水</hi>　<hi>涪川</hi>
清江郡五縣<hi>鹽水</hi>　<hi>巴山/</hi>　<hi>清江/</hi>　<hi>開夷/</hi>　<hi>建始</hi>
　唐時為州三十四縣一百三十七<lb/>
荆州七縣　峽州四縣　歸州三縣　復州三縣　郢<lb/>
州三縣　襄州七縣　安州六縣　黄州三縣　沔州<lb/>
二縣　鄂州五縣　申州三縣　潭州六縣　岳州五<lb/>
縣　衡州六縣　永州四縣　道州四縣　郴州八縣<lb/>
　連州三縣　邵州二縣　朗州二縣　澧州四縣<lb/>
<pb n="KR2m0009_WYG_319-7b"/>
辰州五縣　沅州三縣　黔州六縣　思州四縣　施<lb/>
州二縣　珍州四縣　播州三縣　夷州五縣　溱州<lb/>
二縣　錦州五縣　溪州二縣　費州四縣　業州二<lb/>
縣<lb/>
　宋時為州三十四縣一百二十八<lb/>
江陵府八縣　荆門軍二縣　峽州四縣　歸州三縣<lb/>
　復州二縣　郢州二縣　徳安府五縣　黄州三縣<lb/>
　漢陽軍二縣　鄂州七縣　興國軍三縣　信陽軍<lb/>
<pb n="KR2m0009_WYG_319-8a"/>
二縣　潭州十二縣　岳州五縣　衡州五縣　永州<lb/>
三縣　全州二縣　道州四縣　郴州四縣　桂陽軍<lb/>
三縣　連州三縣　邵州三縣　武岡軍三縣　鼎州<lb/>
四縣　澧州四縣　辰州四縣　沅州四縣　靖州三<lb/>
縣　黔州二縣　思州三縣　施州二縣　珍州二縣<lb/>
　播州三縣<lb/>
江陵府　春秋以來楚國之都謂之郢都西通巫巴東<lb/>
接雲夢亦一都㑹也秦置南郡漢髙帝改為臨江郡景<lb/>
<pb n="KR2m0009_WYG_319-8b"/>
帝改為臨江國後復故後漢因之其地居洛陽正南<hi>章帝</hi>
<hi>徙鉅鹿王恭為江陵王三公上言江陵在京師正南不可以封乃徙為安陸王</hi>蜀先主得之<hi>以麋</hi>
<hi>芳為南郡太守</hi>後屬呉<hi>麋芳以郡來降/闗羽因此遂敗</hi>常為重鎮<hi>呉師來伐當陽侯杜元凱</hi>
<hi>向江陵斬其督任延</hi>晉平呉置南郡及荆州<hi>領郡十九理於此</hi>東晉以為<lb/>
重鎮<hi>桓冲理上明使劉波守江陵</hi>宋齊並因之<hi>宋領郡十二齊領郡十</hi>梁元帝<lb/>
都之為西魏所陷<hi>大將于謹平之</hi>遷後梁居之為藩國又置江<lb/>
陵總管府隋并梁置江陵總管府如故後改為荆州煬<lb/>
帝初復為南郡唐為荆州或為江陵郡後改為江陵府<lb/>
<pb n="KR2m0009_WYG_319-9a"/>
荆南節度屬山南道領縣七<hi>江陵當枝江公松滋長石首    陽    安    林</hi>
梁以復州監利來屬宋乾徳三年陞白秋廵為潜江縣<lb/>
白臼廵為建寧縣萬庾廵為萬庾縣白沙院為玉沙縣<lb/>
萬庾尋廢開寳五年以長林當陽二縣屬荆門軍至道<lb/>
三年以玉沙𨽻復州屬荆湖北路領本路兵馬鈐轄中<lb/>
興後本路安撫制置置司　貢綾紵碧澗茶芽柑橘領<lb/>
縣八治江陵　江陵<hi>故楚郢都漢縣有息壤紀南城梅四洲渚宫</hi>枝江<hi>故羅國地</hi>
<hi>唐縣有九十九洲</hi>公安<hi>隋縣有吕䝉/城油水涔港</hi>松滋<hi>晉縣冇蜀/江巴山</hi>監利<hi>隋縣冇乾</hi>
<pb n="KR2m0009_WYG_319-9b"/>
<hi>溪</hi>石首<hi>唐縣有石/首山大江</hi>建寧<hi>宋縣有/鹿角山</hi>潜江<hi>宋縣有曹河</hi>
荆門軍　宋開寳五年以江陵府荆門鎮建為軍以長<lb/>
林當陽二縣來屬後廢仍𨽻江陵元祐間復置軍屬荆<lb/>
湖北路領縣二治長林　長林<hi>隋縣有紫蓋山</hi>當陽<hi>漢縣有沮水</hi>
峽州　春秋戰國時並楚地秦將白起攻楚燒夷陵即<lb/>
其地也秦二漢並為南郡地魏武平荆州置臨江郡後<lb/>
蜀先主改為宜都郡呉改夷陵為西陵常為重鎮<hi>陸遜疏夷</hi>
<hi>陵要害國之關限若其失之非損一郡荆州可憂</hi>晉宋齊並為宜都郡梁改置<lb/>
<pb n="KR2m0009_WYG_319-10a"/>
宜州西魏改曰拓州後周改為峽州陳嘗得之為重鎮<lb/>
<hi>隋開皇中伐陳陳人守荆門狼尾灘並宜都縣界安蜀城夷陵縣界也</hi>唐為峽州或為夷<lb/>
陵郡<hi>郡城即陸抗攻歩闡拒晉師之壘</hi>以扼三峽之口故為峽州西通<lb/>
蜀江屬山南道領縣四<hi>夷陵長楊</hi>　<hi>宜都逺安</hi>宋為峽州屬荆湖<lb/>
北路　貢五加皮芒硝杜若領縣四治夷陵　夷陵<hi>晉縣</hi>
<hi>有虎牙山黄牛山三遊洞</hi>長楊<hi>隋縣有佷山/長山溪渚汕</hi>宜都<hi>唐縣有荆門山羊腸山狼尾灘</hi>逺<lb/>
安<hi>後周縣有宜陽山清溪</hi>
歸州　厯代土地與雲安郡同<hi>䕫州</hi>唯秦時屬南郡二漢<lb/>
<pb n="KR2m0009_WYG_319-10b"/>
為南郡呉置建平郡以為重鎮<hi>其地險固孫皓末晉將王濬自蜀沿流伐呉呉</hi>
<hi>之守將吾彦表謂皓曰請建平増兵若建平不下晉師終不敢過皓不從即秭歸縣界也</hi>晉亦為建<lb/>
平郡宋齊皆因之隋屬巴東郡唐武徳二年分䕫州秭<lb/>
歸巴東二縣置歸州<hi>或云因歸國為名</hi>後為巴東郡<hi>古䕫子國城在郡東</hi>
<hi>二十里</hi>屬山南道領縣三<hi>宋同</hi>宋屬荆湖北路　貢紵領縣<lb/>
三治秭歸　秭歸<hi>隋縣有䕫子城大江</hi>興山<hi>唐縣有/玉虚洞</hi>巴東<hi>隋縣有石門山</hi>
<hi>大江</hi>
復州　春秋以來為楚地秦屬南郡江夏二郡地晉置<lb/>
<pb n="KR2m0009_WYG_319-11a"/>
竟陵郡宋齊因之後周以其地置郢復二州隋煬帝初<lb/>
州廢於舊郢州置竟陵郡<hi>今富水郡地</hi>於舊復州置沔陽郡<lb/>
唐改為復州或為竟陵郡屬山南道領縣三<hi>監利竟沔陽    陵</hi>
梁以監利入江陵府晉為防禦宋至道三年以江陵府<lb/>
玉沙來屬屬荆湖北路寳元二年廢沔陽入玉沙領縣<lb/>
二治景陵　景陵<hi>晉縣有漢水雲夢城</hi>玉沙<hi>宋縣有沔陽水夏水</hi>
郢州　厯代所屬與竟陵郡同二漢屬江夏郡晉宋齊<lb/>
為竟陵郡地梁南司北新二州之境西魏分屬安州後<lb/>
<pb n="KR2m0009_WYG_319-11b"/>
周分置石城郡後於石城郡置郢州隋煬帝初州廢置<lb/>
竟陵安陵二郡唐併二郡為温州或為郢州或為富川<lb/>
郡屬山南道領縣三<hi>長夀富京山    水</hi>周廢富水入京山宋為<lb/>
防禦屬京西南路　貢白紵領縣二治長夀　長夀<hi>晉縣</hi>
<hi>有漢水</hi>京山<hi>隋縣有漳河富河</hi>
徳安府　春秋䢵子之國<hi>䢵或作鄖</hi>雲夢之澤在焉後楚滅<lb/>
䢵封鬭辛為鄖公即其地也秦屬南郡二漢屬江夏郡<lb/>
晉初亦屬江夏郡後分置安陸郡宋齊因之梁置南司<lb/>
<pb n="KR2m0009_WYG_319-12a"/>
州西魏置安州總管府後周置溳州及安陸郡隋初廢<lb/>
煬帝初復為安陸郡唐為安州或為安陸郡<hi>郡城臨溳水</hi>屬<lb/>
淮南道領縣六<hi>安陸應城</hi>　<hi>吉陽/雲夢</hi>　<hi>應山孝昌</hi>後唐安逺軍節度<lb/>
周以郢州汶川來屬宋建隆元年復為建安軍開寳中<lb/>
廢吉陽太平興國二年以漢川屬漢陽軍宣和元年陞<lb/>
為徳安府屬荆湖北路　貢青紵領縣五治安陸　安<lb/>
陸<hi>漢縣有陪尾山溳水雲夢澤</hi>孝感<hi>後唐縣/有環水</hi>雲夢<hi>西魏/縣</hi>應城<hi>唐縣有波河</hi>
應山<hi>隋縣有廖水</hi>
<pb n="KR2m0009_WYG_319-12b"/>
黄州　春秋時邾國之地<hi>今郡東南百二十里臨江與武昌相對有邾城史記曰皇</hi>
<hi>帝之末孫有陸終者産六子第五别為曹姓厯代不絶至武王伐紂之後封其裔子挾於邾為諸侯即此也</hi>
後為黄國之境戰國時屬楚秦為南郡二漢為江夏郡<lb/>
魏亦為重鎮<hi>魏文帝黄初中呉揚聲欲獵江北豫州刺史滿寵度必襲西陽為之備孫權聞之乃</hi>
<hi>退</hi>呉後得邾城<hi>孫權赤烏中使陸遜攻邾常以三萬兵守之</hi>晉為西陽國宋<lb/>
為西陽郡齊又分置齊安郡北齊置衡州領齊安一郡<lb/>
陳廢衡州後周又置衡州及黄州隋初改衡州為黄州<lb/>
煬帝初州廢置永安郡唐為黄州或為齊安郡屬淮南<lb/>
<pb n="KR2m0009_WYG_319-13a"/>
道領縣三<hi>宋同</hi>宋屬淮西路　貢紵布連翹領縣三治黄<lb/>
岡　黄岡<hi>隋縣有大江</hi>黄陂<hi>後周縣有/武湖松湖</hi>麻城<hi>隋縣有永泰河</hi>
漢陽軍　春秋鄖國之地戰國時屬楚秦屬南郡二漢<lb/>
江夏郡魏初為重鎮<hi>曹公定荆州後以文聘為江夏太守守沔口上石梵呉軍來攻不克</hi>
後屬呉亦為重鎮<hi>孫權嘉禾中陸遜屯江夏沔口</hi>晉宋以來並屬江夏<lb/>
郡後周置復州隋煬帝初改為沔州尋改為沔陽郡則<lb/>
通有今竟陵郡之地唐武徳中討平朱粲析為沔州或<lb/>
為漢陽郡屬淮南道領縣二<hi>宋同</hi>後廢州以漢陽𨽻鄂州<lb/>
<pb n="KR2m0009_WYG_319-13b"/>
汊川𨽻安州周平淮南得其地建為軍宋因之屬湖北<lb/>
道領縣二治漢陽　漢陽<hi>隋縣有赤壁沔水灄水</hi>漢川<hi>唐汊川縣宋時改</hi>
鄂州　自春秋以來皆屬楚有江漢二水<hi>在州西合</hi>秦屬南<lb/>
郡漢髙祖置江夏郡<hi>應劭曰沔水自江别至南郡華容為夏水入江故曰江夏</hi>後漢<lb/>
因之荆州牧劉表將黄祖守在此<hi>按呉志孫䇿表曰臣到沙羡縣祖屯處破</hi>
<hi>之</hi>呉分江夏<hi>孫權初城江夏</hi>更置武昌郡孫權嘗都之孫皓又<lb/>
徙都之常為重鎮<hi>孫權甘露初城武昌陸遜諸葛恪滕牧皆屯焉及晉伐呉使王戎襲武昌</hi>
<hi>胡奮襲江夏</hi>厯代亦為兵衝其地亦曰夏口<hi>東晉孝武時桓石民屯守</hi>亦<lb/>
<pb n="KR2m0009_WYG_319-14a"/>
曰魯口<hi>以對魯山岸為名也</hi>晉宋並為江夏武昌二郡宋兼置郢<lb/>
州<hi>領郡六理於此</hi>齊因之亦為重鎮<hi>劉懐珍言於髙帝曰夏口兵衝要地宜得其人遂令</hi>
<hi>栁崇鎮兵其後梁武帝自襄陽起兵東下攻圍凡百餘日方降梁末北齊得之遣慕容儼守陳覇先將侯瑱攻</hi>
<hi>圍六月餘不下後三國和通乃歸梁侯瑱他典反</hi>梁分置北新州尋分北新置<lb/>
土富徊泉濠五州隋平陳改置鄂州煬帝初州廢置江<lb/>
夏郡唐武徳中平蕭銑改為鄂州或為江夏郡大都督<lb/>
武昌軍節度屬江南道領縣七<hi>江夏漢陽</hi>　<hi>永興/武昌</hi>　<hi>唐年蒲圻</hi>
<hi>㲼川</hi>唐末屬湖南馬氏後入南唐置嘉魚永安通山三縣<lb/>
<pb n="KR2m0009_WYG_319-14b"/>
周以漢陽汊川屬漢陽宋乾徳五年置大冶縣太平興<lb/>
國三年以永興通山大冶三縣屬興國軍仍為武昌節<lb/>
度屬湖北路熙寧五年陞崇陽縣通城鎮為縣嘉定十<lb/>
五年以武昌縣陞為夀昌軍　貢銀領縣七治江夏<lb/>
江夏<hi>晉縣有黄鶴山鸚鵡洲鄂渚</hi>武昌<hi>呉縣有樊山西/塞山崢嶸洲</hi>蒲圻<hi>呉縣有赤壁</hi>
嘉魚<hi>南唐縣有蒲圻湖</hi>崇陽<hi>唐唐年縣宋/改有壺頭山</hi>咸寧<hi>南唐永安縣宋改有牛鼻潭</hi>
通城<hi>宋縣有太平港</hi>
興國軍　宋太平興國二年以鄂州永興通山大冶三<lb/>
<pb n="KR2m0009_WYG_319-15a"/>
縣置軍屬江西路　貢紵領縣三治永興　永興<hi>隋縣有闔</hi>
<hi>閭山大江</hi>大冶<hi>南唐/縣</hi>通山<hi>南唐縣有九宫山</hi>
信陽軍　春秋時申國之地<hi>或曰申國在今南陽郡南陽縣</hi>其後屬楚<lb/>
秦屬南陽郡二漢為南陽江夏二郡魏分南陽置義陽<lb/>
郡晉宋並因之宋又置司州<hi>領縣四治於此</hi>齊並因之有三關<lb/>
之隘<hi>今義陽縣界有故平靖關其武陽黄峴二關在安陸郡應山縣界也</hi>北接陳汝控帶<lb/>
許洛宋齊以來常為邊鎮梁曰北司州後復置司州<hi>梁天</hi>
<hi>監二年為魏將元英所陷</hi>後魏改為郢州後周改為申州隋煬帝改<lb/>
<pb n="KR2m0009_WYG_319-15b"/>
為義州尋為義陽郡唐為申州或為義陽郡屬淮南道<lb/>
領縣三<hi>義陽鍾羅山    山</hi>宋開寳九年降為義陽軍廢羅山二<lb/>
縣太平興國元年改為信陽軍雍熙二年復置羅山屬<lb/>
京西北路　貢紵布領縣二治信陽　信陽<hi>魏義陽縣有溮水桐</hi>
<hi>栢山淮水</hi>羅山<hi>隋縣</hi>
潭州　古三苖國之地自春秋以來為黔中地楚國之<lb/>
南境秦為長沙郡<hi>冇萬里沙祠故曰長沙</hi>漢為長沙國初封番君<lb/>
呉芮為長沙王<hi>都於此</hi>及景帝封子發又為長沙王後漢<lb/>
<pb n="KR2m0009_WYG_319-16a"/>
復為長沙郡晉因之宋長沙國兼置湘州<hi>領郡十治於此</hi>齊因<lb/>
之又為長沙郡湘川之奥人豐土闢南通嶺嶠唇齒荆<lb/>
雍亦為重鎮梁陳以來皆因而不改隋平陳置潭州<hi>取昭</hi>
<hi>潭為名</hi>煬帝初州廢置長沙郡唐為潭州或為長沙郡屬<lb/>
江南道領縣六<hi>長沙益陽</hi>　<hi>湘潭/醴陵</hi>　<hi>湘鄉瀏陽</hi>唐末馬氏據其地<lb/>
建為武安軍節度梁以衡州攸縣來屬宋乾徳元年平<lb/>
湖南降為防禦太平興國二年析長沙六鄉置寧鄉縣<lb/>
端拱元年復武安節度淳化四年以衡州衡山岳州湘<lb/>
<pb n="KR2m0009_WYG_319-16b"/>
隂並來屬熙寧六年置安化縣元符元年以長沙縣五<lb/>
鄉湘潭縣兩鄉為善化縣屬荆湖南路　貢葛茶領縣<lb/>
十二治長沙善化　長沙<hi>隋縣有岳麓山湘水溈水橘洲</hi>湘潭<hi>唐縣有碧泉</hi>
益陽<hi>漢縣有五溪山益水</hi>湘隂<hi>唐縣有漣/水汨水</hi>醴陵<hi>唐縣有/王喬山</hi>瀏陽<hi>唐縣有因</hi>
<hi>水</hi>攸<hi>唐縣有雲/陽山攸水</hi>衡山<hi>晉縣有衡/山武陽山</hi>安化<hi>有浮青/山資江</hi>湘鄉<hi>唐縣有漙</hi>
<hi>水</hi>寧鄉<hi>有大溈山溈水</hi>善化<lb/>
岳州　古蒼梧之野<hi>蒼梧野不止於此郡界側近之地皆是</hi>亦三苖國之<lb/>
地<hi>亦古麇子國春秋文公十年楚子伐麇即此地也凡今長沙衡陽諸郡皆古三苖之地</hi>青草洞<lb/>
<pb n="KR2m0009_WYG_319-17a"/>
庭湖在焉<hi>二湖相連青草在南洞庭在北</hi>春秋戰國時並屬楚亦古羅<lb/>
國之地楚辭之言汨羅是也<hi>羅縣北有汨水汨音覔</hi>秦屬長沙郡<lb/>
二漢皆因之呉因之為重鎮<hi>建安中孫權使魯肅孫皓時滕牧萬彧皆屯於此</hi>
晉因之東晉亦為重鎮<hi>使陶侃鎮守此</hi>宋分置巴陵郡齊因之<lb/>
梁置巴州湘東王遣陸法和等據赤亭擒侯景將任約<lb/>
於此<hi>今郡西華容界有赤亭城是也城近赤亭湖因以為名</hi>隋平陳改為鄂州煬<lb/>
帝初改為羅州尋為巴陵郡郡人董景珍等以羅縣令<lb/>
蕭銑為主起兵於此唐武徳四年平蕭銑復為岳州或<lb/>
<pb n="KR2m0009_WYG_319-17b"/>
為巴陵郡屬江南道領縣五<hi>巴陵湘華容昌沅江    隂    江</hi>宋乾徳<lb/>
元年以湘隂𨽻潭州淳化五年陞王朝場為縣屬荆湖<lb/>
北路　貢紵領縣五治巴陵　巴陵<hi>呉縣有湘水君山洞庭湖</hi>華容<lb/>
<hi>唐縣有赤沙湖</hi>沅江<hi>隋縣有楓/山沅水</hi>平江<hi>唐昌江縣後唐改/有昌江山汨水</hi>臨湘<hi>即王</hi>
<hi>朝縣有城陵山大江</hi>
衡州　春秋以來屬楚秦屬長沙郡漢屬長沙國桂陽<lb/>
郡地後漢屬長沙桂陽二郡地呉以其地置衡陽湘東<lb/>
二郡晉因之宋為衡陽國及湘東郡齊以下皆因之<hi>齊嘗</hi>
<pb n="KR2m0009_WYG_319-18a"/>
<hi>改衡陽國為郡</hi>隋平陳省湘東衡陽二郡置衡州煬帝初州廢<lb/>
置衡山郡唐為衡州或為衡陽郡屬江南道領縣六<hi>衡陽</hi>
　<hi>湘潭常陵</hi>　<hi>耒陽/茶陵</hi>　<hi>攸</hi>梁以攸縣屬潭州宋乾徳三年陞<lb/>
安仁場為縣淳化四年以衡山𨽻潭州屬荆湖南路<lb/>
貢麩金犀領縣五治衡陽　衡陽<hi>唐縣冇岣嶁山茶溪蒸水酃水</hi>茶陵<lb/>
<hi>唐縣有雲陽山炎帝陵</hi>耒陽<hi>唐縣有耒水/厯水杜甫墓</hi>常寧<hi>唐縣有春/水宜溪</hi>安仁<hi>有小</hi>
<hi>江水</hi>
永州　春秋楚國之南境秦屬長沙郡漢武置零陵郡<lb/>
<pb n="KR2m0009_WYG_319-18b"/>
後漢及晉皆因之宋為零陵國齊為零陵郡梁陳皆然<lb/>
隋平陳廢置永州煬帝初州廢置零陵郡唐為永州或<lb/>
為零陵郡屬江南道領縣四<hi>零陵湘源</hi>　<hi>祁陽灌陽</hi>晉以湘源灌<lb/>
陽二縣屬全州宋雍熙元年陞東安場為縣屬荆湖南<lb/>
路　貢葛石燕領縣三治零陵　零陵<hi>隋縣有瀟水</hi>祁陽<hi>唐縣</hi>
<hi>有浯溪</hi>東安<hi>有大陽小江</hi>
全州　晉天福中馬希範奏以永州湘源縣置州以灌<lb/>
陽來屬宋因之屬荆湖南路　貢葛零陵香領縣二治<lb/>
<pb n="KR2m0009_WYG_319-19a"/>
清湘　清湘<hi>隋湘源縣晉改有湘山乳穴</hi>灌陽<hi>隋縣有灌水</hi>
道州　舜封象有鼻國即此也春秋時楚地秦屬長沙<lb/>
國漢初屬長沙國後屬零陵郡後漢魏晉皆因之宋齊<lb/>
為營陽郡梁改營陽為永陽郡隋平陳郡廢悉併其地<lb/>
置永州煬帝初州廢屬零陵郡唐平蕭銑割其地置營<lb/>
州武徳五年改為南營州貞觀八年改為道州或為江<lb/>
華郡<hi>漢都龎嶺今謂之永明有甿渚嶺今謂之白芒即五嶺之二也</hi>屬江南道領縣四<lb/>
<hi>營道江華</hi>　<hi>延唐永明</hi>宋因之屬荆湖南路　貢白紵零陵香領<lb/>
<pb n="KR2m0009_WYG_319-19b"/>
縣四治營道　營道<hi>唐縣有營水沱水</hi>寧逺<hi>唐延唐縣宋改有九疑山冷道水</hi>
永明<hi>唐縣有警水</hi>江華<hi>唐縣有呉望山沱水</hi>
郴州　春秋戰國時皆楚地秦屬長沙郡項羽徙義帝<lb/>
都郴即此地漢初以其地為桂陽郡<hi>即長沙之南境</hi>後漢晉宋<lb/>
齊皆因之陳以其地為桂陽廬陽二郡隋平陳廢二郡<lb/>
置郴州煬帝初州廢復置桂陽郡唐為郴州或為桂陽<lb/>
郡屬江南道領縣八<hi>郴山</hi>　<hi>南亭/義昌</hi>　<hi>資興/髙平</hi>　<hi>義章/臨武</hi>　<hi>藍</hi>晉<lb/>
改為敦州廢臨武髙平二縣以其地入桂陽監又廢資<lb/>
<pb n="KR2m0009_WYG_319-20a"/>
興縣漢復為郴州宋景徳二年以藍山屬桂陽監嘉定<lb/>
四年析郴縣置資興縣屬荆湖南路　貢紵領縣五治<lb/>
郴　郴<hi>漢縣有郴水渌醽水</hi>桂陽<hi>唐義昌縣宋/改有耒水</hi>宜章<hi>唐義昌縣宋改有章水</hi>
永興<hi>有安陵水</hi>資興<lb/>
桂陽軍　唐於郴州境置監掌鑄錢宋因之主銀冶景<lb/>
徳元年以郴州藍山縣來屬天禧三年置平陽縣紹興<lb/>
間又割平陽縣析置臨武縣屬荆湖南路領縣三治平<lb/>
陽　平陽<hi>隋縣有芙蓉山</hi>藍山<hi>唐縣</hi>臨武<lb/>
<pb n="KR2m0009_WYG_319-20b"/>
連州　春秋楚地秦屬長沙郡之南境二漢屬桂陽郡<lb/>
呉屬始興郡晉因之宋明帝置宋安郡後省屬廣興郡<lb/>
<hi>宋改始興為廣興今始興郡也</hi>齊復屬始興郡梁又分為陽山郡陳郡<lb/>
廢隋煬帝初置熙平郡唐改為連州或為連山郡屬嶺<lb/>
南道領縣三<hi>宋同</hi>宋開寳四年以廣州浛光來屬六年以<lb/>
浛光𨽻英州屬廣東路　貢紵布官桂鍾乳領縣三治<lb/>
桂陽　桂陽<hi>漢縣有湟水海陽湖</hi>陽山<hi>晉縣有/茂溪山</hi>連山<hi>隋縣有銅山乳穴</hi>
邵州　春秋戰國時皆屬楚秦屬長沙郡漢屬長沙國<lb/>
<pb n="KR2m0009_WYG_319-21a"/>
零陵郡地後漢屬長沙零陵二郡地呉置邵陵郡<hi>分零陵北</hi>
<hi>部都尉置</hi>晉宋齊梁陳皆因之隋平陳廢邵陵併入長沙郡<lb/>
唐復分置邵州或為邵陽郡屬江南道領縣二<hi>邵陽武岡</hi>宋<lb/>
熙寧五年收復梅山以其地置新化縣元豐四年以溪<lb/>
洞徽州為蒔竹縣𨽻州崇寧四年以蒔竹縣之臨口寨<lb/>
為臨岡縣五年别為武岡軍屬荆湖南路　貢犀角銀<lb/>
領縣三治邵陽　邵陽<hi>晉縣有武陵水桃花源</hi>新化<hi>有惜澬水等五寨</hi>蒔<lb/>
竹<hi>冇蒔竹水</hi>
<pb n="KR2m0009_WYG_319-21b"/>
武岡軍　本唐邵州武岡縣<hi>隋為武攸縣</hi>崇寧五年陞為軍<lb/>
以蒔竹分為綏寧臨岡二縣𨽻焉屬荆湖南路領縣三<lb/>
治武岡　武岡<hi>唐縣有齊水</hi>綏寧　臨岡<hi>故臨口寨後又改為新寧縣</hi>
鼎州　春秋戰國時皆屬楚地秦昭王置黔中郡漢髙<lb/>
更名武陵郡後漢魏晉皆因之<hi>本名義陵在辰陽縣與夷相接武陵記桃花源</hi>
<hi>即此地也</hi>宋齊亦曰武陵郡梁置武州後改曰沅州隋平陳<lb/>
改為朗州煬帝初州廢置武陵郡唐為朗州或為武陵<lb/>
郡屬江南道領縣二<hi>武陵龍陽</hi>後唐為武正軍節度又改武<lb/>
<pb n="KR2m0009_WYG_319-22a"/>
平軍周為大都督宋析武陵置桃源縣又置沅江縣大<lb/>
中祥符五年改為鼎州乾道元年陞為常徳府領本軍<lb/>
節度屬荆湖北路　貢紵布綀布領縣四治武陵　武<lb/>
陵<hi>隋縣有武陵山沅水滄浪水杜渚芷江</hi>桃源<hi>宋縣有桃源/山夷溪延溪</hi>龍陽<hi>呉縣有鼎水酉</hi>
<hi>水橘洲</hi>沅江<lb/>
澧州　春秋時楚地秦屬黔中郡二漢屬武陵郡兼置<lb/>
荆州<hi>領縣八治於此</hi>呉分置天門郡晉宋齊皆因之隋平陳置<lb/>
松州尋改為潭州煬帝初為澧陽郡唐為澧州或為澧<lb/>
<pb n="KR2m0009_WYG_319-22b"/>
陽郡屬江南道領縣四<hi>宋同</hi>宋屬荆湖北路　貢綾竹簟<lb/>
領縣四治澧陽　澧陽<hi>晉縣有大浮山崇山澧水</hi>安鄉<hi>隋縣有澧水澹水</hi>石<lb/>
門<hi>隋縣有茹溪</hi>慈利<hi>隋縣有漊水</hi>
辰州　古蠻夷之地春秋楚國之境秦屬黔中郡漢屬<lb/>
長沙武陵二郡地後漢發南郡人入武谿撃諸蠻不克<lb/>
後馬援至臨沅而擊諸蠻破之此其地也後亦屬武陵<lb/>
郡晉宋齊並為武陵郡地隋分辰州煬帝初為沅陵郡<lb/>
唐為辰州或為盧溪郡屬江南道領縣五<hi>沅陵辰溪</hi>　<hi>溆浦盧溪</hi>
<pb n="KR2m0009_WYG_319-23a"/>
<hi>陽麻</hi>宋太平興國七年置招諭縣熙寧七年以麻陽招<lb/>
諭二縣𨽻沅州屬荆湖北路　貢光明朱砂水銀領縣<lb/>
四治沅陵　沅陵<hi>漢縣有壺頭山沅江</hi>溆浦<hi>唐縣有/溆水</hi>辰溪<hi>隋縣有辰溪</hi>
盧溪<hi>唐縣有武山武溪</hi>
沅州　古蠻夷之境楚國黔中之地秦屬黔中郡二漢<lb/>
屬武陵郡在巫水之陽隋屬沅陵郡唐為巫州天授中<lb/>
以巫山不在州界改為沅州開元十二年復為巫州或<lb/>
為潭陽郡屬江南道領縣三<hi>龍標潭朗溪    陽</hi>宋熙寧七年章<lb/>
<pb n="KR2m0009_WYG_319-23b"/>
惇收復其地以潭陽縣地置盧陽縣以辰州麻陽招諭<lb/>
二縣來屬八年併錦州寨人戸及廢招諭入麻陽縣元<lb/>
豐三年併鎮江寨人戸入黔江城為黔陽縣五年陞舊<lb/>
渠陽寨為縣屬荆湖北道　貢水銀朱砂領縣四治盧<lb/>
陽　盧陽<hi>唐錦州屬縣有錦水瀘水</hi>麻陽<hi>唐縣</hi>黔陽　渠陽<lb/>
靖州　秦漢黔中地唐為夷播叙二州之境後周時節<lb/>
度使周行逢死叙州刺史鍾存志奔武陽而楊正岩以<lb/>
十洞稱徽誠二州宋熙寧九年十洞酋長楊通藴送欵<lb/>
<pb n="KR2m0009_WYG_319-24a"/>
内附楊通寳來貢朝廷以通寳為誠州刺史其子□復<lb/>
為誠州刺史又詔於武岡之西作城在渠河之陽為誠<lb/>
州廢為渠陽軍尋廢為寨𨽻沅州復置誠州後改為靖<lb/>
州蓋自崇寧再歸職方屬荆湖北路　貢白絹領縣三<lb/>
治永平　永平<hi>本渠陽縣有渠河崇寧三年改</hi>㑹同<hi>本三江縣崇寧二年改</hi>通道<lb/>
<hi>本羅䝉縣崇寧二年改</hi>
黔州　古蠻夷之國春秋戰國皆楚地秦恵王欲楚黔<lb/>
中地以武關地易之即此是也通謂之五溪<hi>五溪謂酉辰巫武陵</hi>
<pb n="KR2m0009_WYG_319-24b"/>
<hi>等五溪也古老相傳云楚子滅巴巴子兄弟五人流入黔中各為一溪之長一説云五溪蠻皆槃瓠子孫自為</hi>
<hi>統長非巴子也</hi>秦屬黔中郡漢屬武陵郡後漢因之晉宋齊亦<lb/>
然後周武帝時蠻帥以其地歸附遂置奉州後改為黔<lb/>
州隋初亦置黔州煬帝初為黔安郡唐復為黔州或為<lb/>
黔中郡屬江南道領縣六<hi>彭水洪杜</hi>　<hi>洋水/信寧</hi>　<hi>黔江都儒</hi>孟蜀為<lb/>
武㤗軍節度宋平蜀因之嘉祐八年廢洪杜洋水都儒<lb/>
信寧四縣入彭水後陞為紹慶府此州羈縻之州凡五<lb/>
十六思州領縣二費州領縣二並州遣牙校治事播州<lb/>
<pb n="KR2m0009_WYG_319-25a"/>
領縣二夷州領縣四並領以酋長其餘南寧等州並羣<lb/>
蠻所處地連溪峒控邊面甚廣屬四川䕫州路　貢朱<lb/>
砂蠟領縣二治彭水　彭水<hi>漢酉陽縣隋改有壺頭山巴江彭水朗溪</hi>黔江<lb/>
<hi>唐縣</hi>
思州　厯代土地與黔中郡同隋屬清江郡唐武徳元<lb/>
年以地當䍧牁之衝要遂置務州貞觀八年改為思州<lb/>
或為寧夷郡屬江南道領縣四<hi>務州思卭</hi>　<hi>寧夷思王</hi>宋初為羈<lb/>
縻州𨽻黔州大觀元年蕃部長田祐恭願為王民始建<lb/>
<pb n="KR2m0009_WYG_319-25b"/>
州領務川卭水安夷三縣宣和四年廢州及務川縣以<lb/>
務川城為名卭水安夷二縣並作堡𨽻黔州紹興二年<lb/>
復置思州就以田氏為守<lb/>
施州　春秋巴國之境七國時楚國巫郡之地秦屬南<lb/>
郡二漢因之後周置亭州及業州隋煬帝初併置庸州<lb/>
尋廢置清江郡唐為施州或為清江郡屬江南道領縣<lb/>
二<hi>清江建始</hi>宋屬四川䕫州路　貢黄連木藥子領縣二治<lb/>
清江　清江<hi>漢巫縣地有夷水一名清江廩君乗土船於此地</hi>建始<hi>漢巫縣地</hi>
<pb n="KR2m0009_WYG_319-26a"/>
珍州　古蠻夷之地唐貞觀七年開山洞置珍州或為<lb/>
夜郎郡屬江南道領縣四<hi>營徳麗臯</hi>　<hi>夜郎樂源</hi>憲宗時廢屬溱<lb/>
州五代復為蠻夷宋賜名珍州後改為西髙州徽宗時<lb/>
大駱解上下族帥駱世華駱文貴獻其地立珍州亦曰<lb/>
樂源郡宣和三年承州廢以綏陽縣來𨽻屬四川䕫州<lb/>
路領縣二治樂源　樂源　綏陽<lb/>
播州　古蠻夷之域黔中郡地夜郎國之東南隅也漢<lb/>
屬䍧牁其後無聞唐以隋䍧牁縣置播州或為播川郡<lb/>
<pb n="KR2m0009_WYG_319-26b"/>
屬江南道領縣三<hi>遵義芙帶水    蓉</hi>宋大觀二年南平夷人楊<lb/>
友貴等獻其地建為州領播川琅川帶水三縣宣和三<lb/>
年廢為城𨽻南平軍<lb/>
夷州　徼外蠻夷之地漢屬䍧牁郡厯代恃險不聞臣<lb/>
附隋煬帝時始屬明陽郡唐武徳四年以思州之寧夷<lb/>
縣置貞觀元年州廢四年復以黔州之都上縣開南蠻<lb/>
置十一年徙治綏陽<hi>與費州同置</hi>或為義泉郡屬江南道領<lb/>
縣五<hi>綏陽䍧都上寧義泉    川    夷</hi>宋為羈縻州大觀三年酋長獻<lb/>
<pb n="KR2m0009_WYG_319-27a"/>
其地建為承州領縣五與唐同宣和三年廢州及都上<lb/>
等縣以綏陽縣𨽻珍州<lb/>
溱州　古蠻夷之地唐貞觀十六年開山洞置溱州或<lb/>
為溱溪郡屬江南道領縣二<hi>營懿扶歡</hi>宋為羈縻仍領前二<lb/>
縣熙寧七年招納置營懿等寨𨽻恭州後𨽻南平軍大<lb/>
觀二年别置溱州及溱溪夜郎兩縣宣和三年廢州及<lb/>
縣以溱溪寨為名𨽻南平軍<lb/>
錦州　厯代土地與辰州同唐垂拱二年以辰州麻陽<lb/>
<pb n="KR2m0009_WYG_319-27b"/>
縣地及開山洞置錦州或為盧陽郡屬江南道領縣五<lb/>
<hi>盧陽常洛浦渭招喻    豐    陽</hi>宋無此州其地則入辰沅二州<lb/>
溪州　厯代土地與辰州同唐天授二年析辰州置或<lb/>
為靈溪郡屬江南道領縣二<hi>大鄉三亭</hi>宋無此州<lb/>
費州　古蠻夷之國漢屬䍧牁郡山川險阻為俚獠所<lb/>
居多不賔附至後周始置為費州因水為名唐貞觀四<lb/>
年析思州之涪川扶陽南蠻置或為涪川郡屬江南道<lb/>
領縣四<hi>涪川扶陽</hi>　<hi>多田城樂</hi>宋無此州<lb/>
<pb n="KR2m0009_WYG_319-28a"/>
業州　古蠻夷之地唐長安四年以沅州之夜郎渭溪<lb/>
二縣置舞州開元十三年以舞武聲相近更名鶴州二<lb/>
十年又名業州大厯五年又更名奬州或為龍溪郡屬<lb/>
江南道領縣二<hi>峩山渭溪</hi>　宋無此州<lb/>
　<lb/>
　<lb/>
　<lb/>
　<lb/>
<pb n="KR2m0009_WYG_319-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文獻通考卷三百十九<lb/>
</p>
<p>
</p>
  </div>
</body>
</text>
</TEI>
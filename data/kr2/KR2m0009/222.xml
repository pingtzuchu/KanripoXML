<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷二百二十二</head> <lb/>
    <p>
<pb n="KR2m0009_WYG_222-1a"/>
欽定四庫全書<lb/>
　文獻通考卷二百二十二<lb/>
　　鄱　陽　馬　端　臨　貴　與　著<lb/>
　經籍考四十九<lb/>
　　子<hi>醫家</hi>
　漢藝文志醫經者原人血脉經絡骨髓隂陽表裏以<lb/>
　起百病之本死生之分而用度鍼石湯火所施<hi>師古曰鍼</hi>
　<hi>所以刺病也石謂砭石卽石鍼也古者攻病則有砭令其術絶矣</hi>調百藥齊和之所<lb/>
<pb n="KR2m0009_WYG_222-1b"/>
　宜至齊之得<hi>齊音劑</hi>猶磁石取鐡以物相使拙者失理<lb/>
　以瘉爲劇以生爲死<lb/>
　漢藝文志經方者本草石之寒溫量疾病之淺深假<lb/>
　藥味之滋因氣感之宜辯五苦六辛致水火之齊以<lb/>
　通閉解結反之於手及失其宜者以熱益熱以寒增<lb/>
　寒精氣内傷不見於外是所獨失也故諺曰有病不<lb/>
　治常得中醫<lb/>
漢志醫經七家二百一十六卷<lb/>
<pb n="KR2m0009_WYG_222-2a"/>
漢志經方十一家二百七十四卷<lb/>
隋志醫方二百五十六部四千五百一十三卷<lb/>
唐志明堂經脉類一十六家三十五部二百三十一卷<lb/>
<hi>失姓名十六家甄權以下不著錄二家十卷</hi>
唐志醫術六十四家一百二十部四千四十六卷<hi>失姓名三</hi>
<hi>十八家王方慶以下不著錄五十五家四百八卷</hi>
宋三朝志經脉四十六部一百四十卷醫術一百九十<lb/>
一部二千九十九卷<lb/>
<pb n="KR2m0009_WYG_222-2b"/>
宋兩朝志經脉二十九部四十五卷醫術八十四部二<lb/>
百二十六卷<lb/>
宋四朝志三十六部二百九卷<lb/>
宋中興志一百七十九家二百九部一千二百五十九<lb/>
卷<lb/>
黄帝素問二十四卷<lb/>
　　鼂氏曰昔人謂素問者以素書黄帝之問猶言素<lb/>
　　書也唐王砯注砯謂漢藝文志有黄帝内經十八<lb/>
<pb n="KR2m0009_WYG_222-3a"/>
　　卷素問即其經之九卷兼靈樞九卷廼其數焉先<lb/>
　　是第七亡逸砯時始獲乃詮次注釋凡八十一篇<lb/>
　　分二十四卷今又亡刺法本論二篇砯自號啟元<lb/>
　　子醫經之傳於世者多矣原百病之起瘉者本乎<lb/>
　　黄帝辯百藥之味性者本乎神農湯液則稱伊尹<lb/>
　　三人皆古聖人也憫世疾苦親著書以垂後而世<lb/>
　　之君子不察乃以為賤技恥習之由此故今稱醫<lb/>
　　者多庸人治之失理以生為死者甚衆激者至云<lb/>
<pb n="KR2m0009_WYG_222-3b"/>
　　有病不治常得中醫豈其然乎故予錄醫頗詳隋<lb/>
　　志以此書為首今從之<lb/>
　　陳氏曰黄帝與岐伯問答三墳之書無傳尚矣此<lb/>
　　固出於後世依託要是醫書之祖也唐太僕令王<lb/>
　　砯注自號啟元子按漢書但有黄帝内外經至隋<lb/>
　　志乃有素問之名又有全元起素問注八卷嘉祐<lb/>
　　中光祿卿林億國子博士髙保衡承詔校定補注<lb/>
　　亦頗采元起之説附見其中其為篇八十有一王<lb/>
<pb n="KR2m0009_WYG_222-4a"/>
　　砯者寶應中人也<lb/>
靈樞經九卷<lb/>
　　鼂氏曰王砯謂此書卽漢志黄帝内經十八卷之<lb/>
　　九也或謂好事者於皇甫謐所集内經倉公論中<lb/>
　　抄出之名為古書也未知孰是<lb/>
呂楊注八十一難經五卷<lb/>
　　鼂氏曰秦越人撰吳呂廣注唐楊元操演越人渤<lb/>
　　海人家於盧授桑君秘術明洞醫道世以其與黄<lb/>
<pb n="KR2m0009_WYG_222-4b"/>
　　帝時扁鵲相類乃號之為扁鵲采黄帝内經精要<lb/>
　　之説凡八十一章以其爲趣深逺未易了故名難<lb/>
　　經元操編次為十三類<lb/>
　　陳氏曰漢志亦但有扁鵲内外經而已隋志始有<lb/>
　　難經唐志遂屬之越人皆不可考難當作去聲讀<lb/>
丁德用注難經五卷<lb/>
　　鼂氏曰徳用以楊元操所演甚失大義因改正之<lb/>
　　經文隱奥者繪為圖德用濟陽人嘉祐末其書始<lb/>
<pb n="KR2m0009_WYG_222-5a"/>
　　成<lb/>
　　陳氏曰序言太醫令呂廣重編此經而楊元操復<lb/>
　　為之註覽者難明故爲補之且間為之圖首篇為<lb/>
　　診候最詳凡二十四難蓋脉學自扁鵲始也<lb/>
虞庶注難經五卷<lb/>
　　鼂氏曰皇朝虞庶注庶仁夀人寓居漢嘉少為儒<lb/>
　　已而棄其業習醫為此書以補呂楊所未盡黎泰<lb/>
　　辰治平間為之序<lb/>
<pb n="KR2m0009_WYG_222-5b"/>
金匱玉函經八卷<lb/>
　　鼂氏曰漢張仲景撰晉王叔和集設答問雜病形<lb/>
　　證脉理參以療治之方仁宗朝王洙得於館中用<lb/>
　　之甚効合二百六十二方<lb/>
　　陳氏曰林億等校正此書王洙於館閣蠧簡中得<lb/>
　　之曰金匱玉函要畧方上卷論傷寒中論雜病下<lb/>
　　載其方并療婦人乃録而傳之今書以逐方次於<lb/>
　　證候之下以便檢用其所論傷寒文多節略故但<lb/>
<pb n="KR2m0009_WYG_222-6a"/>
　　取雜病以下止服食禁忌二十五篇二百六十二<lb/>
　　方而仍其舊名<lb/>
仲景傷寒論十卷<lb/>
　　鼂氏曰漢張仲景述晉王叔和撰次按名醫錄云<lb/>
　　仲景南陽人名機仲景其字也舉孝亷官至長沙<lb/>
　　太守以宗族二百餘口建安紀年以來未及十稔<lb/>
　　死者三之二而傷寒居其七乃著論二十二篇證<lb/>
　　外合三百九十七法一百一十二方善醫者或云<lb/>
<pb n="KR2m0009_WYG_222-6b"/>
　　仲景著傷寒論誠不刋之典然有大人之病而無<lb/>
　　嬰孺之患有北方之藥而無南方之治此其所闕<lb/>
　　者蓋陳蔡以南不可用柴胡白虎二湯治傷寒其<lb/>
　　言極有理<lb/>
　　陳氏曰其文辭簡古奥雅又名傷寒卒病論凡一<lb/>
　　百一十二方古今治傷寒者未有能出其外者也<lb/>
脉經三卷<lb/>
　　鼂氏曰題云黄帝撰論診脉之要凡二十一篇<lb/>
<pb n="KR2m0009_WYG_222-7a"/>
王叔和脉經十卷<lb/>
　　鼂氏曰晉王叔和撰按唐甘伯宗名醫傳曰叔和<lb/>
　　西晉髙平人性度沉靖博通經方精意診處尤好<lb/>
　　著述其書纂岐伯華佗等論脉要訣所成叙隂陽<lb/>
　　表裏辯三部九候分人迎氣口神門條十二經二<lb/>
　　十四氣奇經八脉五臟六腑三焦四時之疴纎悉<lb/>
　　備具咸可按用凡九十七篇皇朝林億等校正<lb/>
脉訣一卷<lb/>
<pb n="KR2m0009_WYG_222-7b"/>
　　鼂氏曰題曰王叔和皆歌訣鄙淺之言後人依託<lb/>
　　者然最行於世<lb/>
脉訣機要三卷　脉要新括一卷<lb/>
　　陳氏曰通真子撰不著名氏熙寜以後人也以叔<lb/>
　　和脉訣有臲卼鄙俗處疑非叔和作以其不類故<lb/>
　　也乃作歌百篇按經爲注又自言常為傷寒括要<lb/>
　　六十篇其書未之見<lb/>
巢氏病源候論五卷<lb/>
<pb n="KR2m0009_WYG_222-8a"/>
　鼂氏曰隋巢元方等撰元方大業中被命與諸醫<lb/>
　　共論衆病所起之源皇朝舊制監局用此書課試<lb/>
　　醫生昭陵時詔校本刻牘頒行宋綬為序<lb/>
　　陳氏曰元方隋太醫博士其書惟論病證不載方<lb/>
　　藥今按千金方諸論多本此書業醫者可以參考<lb/>
雷公炮炙三卷<lb/>
　　鼂氏曰宋雷斆撰胡洽重定述百藥性味炮熬煑<lb/>
　　炙之方其論多本之於乾寧晏先生斆稱内究守<lb/>
<pb n="KR2m0009_WYG_222-8b"/>
　　國安正公當是官名未詳<lb/>
天元玉策三十卷<lb/>
　　鼂氏曰啟元子撰即唐王砯也書推五運六氣之<lb/>
　　變唐人物志云砯仕至太僕令年八十餘以夀終<lb/>
金寶鑑三卷<lb/>
　　鼂氏曰衛嵩撰嵩仕至翰林博士崇文總目云不<lb/>
　　詳何代人述脉候徵驗要妙之理<lb/>
寶藏暢微論三卷<lb/>
<pb n="KR2m0009_WYG_222-9a"/>
　　鼂氏曰五代軒轅述撰青霞君作寶藏論三篇著<lb/>
　　變煉金石之訣旣詳其未善因刋其謬誤增其闕<lb/>
　　漏以成是書故曰暢微時年九十實乾亨二年也<lb/>
聖濟經十卷<lb/>
　　鼂氏曰徽宗皇帝御製因黄帝内經採天人之賾<lb/>
　　原性命之理明營衛之清濁究七八之盛衰辯逆<lb/>
　　順之盈虗爲書十篇凡四十二章<lb/>
　　陳氏曰辟廱學生昭武吳褆注<lb/>
<pb n="KR2m0009_WYG_222-9b"/>
通眞子傷寒訣一卷<lb/>
　　鼂氏曰題曰通眞子而不著名氏用張長沙傷寒<lb/>
　　論爲歌詩以便覽者脉訣之類也<lb/>
醫門玉髓一卷<lb/>
　　陳氏曰不知作者皆爲歌訣論五臟六腑相傳之<lb/>
　　理<lb/>
傷寒百問三卷<lb/>
　　鼂氏曰題曰無求子大觀初所著書<lb/>
<pb n="KR2m0009_WYG_222-10a"/>
醫經正本書一卷<lb/>
　　陳氏曰知進賢縣沙隨程逈可乆撰專論傷寒無<lb/>
　　傳染以救薄俗骨肉相棄絶之敝<lb/>
運氣論奥三卷<lb/>
　　鼂氏曰宋朝劉温舒撰溫舒以素問氣運最為治<lb/>
　　病之要而答問紛揉文辭古奥讀者難知因爲三<lb/>
　　十論二十七圖上於朝<lb/>
五運指掌賦圖一卷<lb/>
<pb n="KR2m0009_WYG_222-10b"/>
　　陳氏曰葉玠撰<lb/>
脉粹一卷<lb/>
　　鼂氏曰宋朝蕭世基撰世基常閲素問及歴代醫<lb/>
　　經患其難知因綴緝成一編治平中姚誼序之<lb/>
南陽活人書二十卷<lb/>
　　鼂氏曰宋朝朱肱撰序謂張長沙傷寒論其言雅<lb/>
　　奥非精於經絡者不能曉㑹頃因投閑設其對問<lb/>
　　補苴綴緝僅成卷軸作於己巳成於戊子計九萬<lb/>
<pb n="KR2m0009_WYG_222-11a"/>
　　一千三百六十八字<lb/>
　　陳氏曰肱以仲景傷寒方論多以類聚爲之問答<lb/>
　　本號無求子傷寒百問方有武夷張藏作序易此<lb/>
　　名仲景南陽人而活人者本華佗語肱吳興人祕<lb/>
　　丞臨之子中書舍人服之弟登第仕至朝奉郎直<lb/>
　　祕閣<lb/>
傷寒微㫖論二卷<lb/>
　　陳氏曰不著作者序言元祐丙寅必當時名醫也<lb/>
<pb n="KR2m0009_WYG_222-11b"/>
　　其書頗有發明<lb/>
傷寒證治三卷<lb/>
　　鼂氏曰宋朝王寔編寔謂百病之急無踰傷寒故<lb/>
　　畧舉病名法及世名醫之言爲十三篇總方百四<lb/>
　　十六首或云潁州人官至外郎龎安常之高弟也<lb/>
傷寒捄俗方一卷<lb/>
　　陳氏曰寜海羅適正之尉桐城民俗惑巫不信藥<lb/>
　　因以藥施人多愈遂以方書召醫參校刻石以捄<lb/>
<pb n="KR2m0009_WYG_222-12a"/>
　　迷俗紹興中有王世臣彦輔者序之以傳<lb/>
補注神農本草二十卷<lb/>
　　鼂氏曰宋朝掌禹錫等補注舊說本草經神農所<lb/>
　　作而藝文志所不載平帝紀詔天下舉知方術本<lb/>
　　草者本草之名蓋起於此梁之錄載神農本草三<lb/>
　　卷書中有後漢郡縣名蓋上世未著文字師學相<lb/>
　　傳至張機華佗始為編述嘉祐初詔禹錫與林億<lb/>
　　蘇頌張洞等爲之補注以開寶本草及諸家參校<lb/>
<pb n="KR2m0009_WYG_222-12b"/>
　　采拾遺逸刋定新舊藥各一千八十二種總二十<lb/>
　　卷<lb/>
大觀本草三十一卷<lb/>
　　陳氏曰唐愼微撰不知何人仁和縣尉艾晟作序<lb/>
　　名曰經史證類本草按本草之名始見漢書平帝<lb/>
　　紀樓䕶傳舊經止一卷藥三百六十五種陶隱居<lb/>
　　增名醫别錄亦三百六十五種因注釋爲七卷唐<lb/>
　　顯慶又增一百十四種廣為二十卷謂之唐本草<lb/>
<pb n="KR2m0009_WYG_222-13a"/>
　　開寶中又益一百三十三種蜀孟昶又嘗增益謂<lb/>
　　之蜀本草及嘉祐中掌禹錫林億等重加校正更<lb/>
　　爲補注以朱墨書爲之别凡新舊藥一千八十二<lb/>
　　種蓋亦備矣今愼微頗復有所增益而以墨蓋其<lb/>
　　名物之上然亦殊不多也<lb/>
　　石林葉氏曰神農本草初但三卷所載甚畧議者<lb/>
　　考其記出産郡名以爲東漢人所作梁陶隱居始<lb/>
　　增修爲七卷然陶氏不至東北其論證多謬語唐<lb/>
<pb n="KR2m0009_WYG_222-13b"/>
　　顯慶中蘇恭請重修於是命長孫無忌等廣定遂<lb/>
　　爲二十卷亦未盡也自是僞蜀韓保昇與術家各<lb/>
　　自補緝辯證者不一開寶中别加詳定嘉祐初復<lb/>
　　詔掌祕監禹錫蘇魏公諸人再論次遂大備蓋神<lb/>
　　農本草外雜取他書凡十六家云<lb/>
圖經本草二十卷　目錄一卷<lb/>
　　鼂氏曰宋朝蘇頌等撰先是詔掌禹錫林億等六<lb/>
　　人重校神農本草累年成書奏御又詔郡縣圖上<lb/>
<pb n="KR2m0009_WYG_222-14a"/>
　　所産藥本用永徽故事重命編述於是頌再與禹<lb/>
　　錫等裒集衆説類聚銓次各有條目云嘉祐六年<lb/>
　　上<lb/>
證類本草三十二卷<lb/>
　　鼂氏曰皇朝唐愼微纂合兩本草爲一書且集書<lb/>
　　傳所記單方附之於本條之下殊為詳博<lb/>
本草廣義二十卷<lb/>
　　鼂氏曰皇朝寇宗奭編以本草二部著撰之人或<lb/>
<pb n="KR2m0009_WYG_222-14b"/>
　　執用己私失於商確併考諸家之說參之事實覈<lb/>
　　其情理證其脫誤以成此書<lb/>
　　陳氏曰其書引援辯證頗可觀采<lb/>
紹興校定本草二十二卷<lb/>
　　陳氏曰醫官王繼先等奉詔撰紹興二十九年上<lb/>
　　之刻板修内司每藥爲數語辯説淺俚無高論<lb/>
子午經一卷<lb/>
　　鼂氏曰題云扁鵲撰論鍼砭之要成歌詠蓋後人<lb/>
<pb n="KR2m0009_WYG_222-15a"/>
　　依託者<lb/>
銅人鍼灸圖三卷<lb/>
　　鼂氏曰皇朝王惟德撰仁宗嘗詔惟德考次鍼灸<lb/>
　　之法鑄銅人爲式分臟腑十二經旁注俞冗所會<lb/>
　　刻題其名并為圖法并主療之術刻板傳於世夏<lb/>
　　竦爲序明堂者謂雷公問道黄帝授之故名云<lb/>
明堂鍼灸圖三卷<lb/>
　　鼂氏曰題曰黄帝論人身俞宂及灼灸禁忌<lb/>
<pb n="KR2m0009_WYG_222-15b"/>
存眞圖一卷<lb/>
　　鼂氏曰皇朝楊介編崇寜間泗州刑賊於市郡守<lb/>
　　李夷行遣醫併畵工徃親決膜摘膏肓曲折圖之<lb/>
　　盡得纎悉介校以古書無少異者比歐希範五臟<lb/>
　　圖過之逺矣實有益醫家也王莽時捕得翟義黨<lb/>
　　王孫慶使太醫尚方與巧屠共刳剝之量度五臟<lb/>
　　以竹筳導其脉知所始終云可以治病亦是此意<lb/>
膏肓灸法二卷<lb/>
<pb n="KR2m0009_WYG_222-16a"/>
　　陳氏曰清源莊綽季裕集<lb/>
㸃烙三十六黄經一卷<lb/>
　　鼂氏曰不著撰人唐世書也國史補云自茗飲行<lb/>
　　於世世人不復病黄癉<lb/>
肘後百一方三卷<lb/>
　　陳氏曰晉葛洪撰梁陶隱居增補本名肘後救卒<lb/>
　　方率多易得之藥凡八十六首陶併七首加二十<lb/>
　　二首共爲一百一首取佛書人有四大一大輙有<lb/>
<pb n="KR2m0009_WYG_222-16b"/>
　　一病之義名之<lb/>
千金方三十卷<lb/>
　　鼂氏曰唐孫思邈撰思邈博通經傳洞明醫術著<lb/>
　　用藥之方診脉之訣鍼灸之穴禁架之法以至導<lb/>
　　引養生之要無不周悉後世或能窺其一二未有<lb/>
　　不爲名醫者然議者頗恨其獨不知傷寒之數云<lb/>
　　陳氏曰自爲之序名曰千金備急要方以為人命<lb/>
　　至重有貴千金一方濟之德踰於此其前類例數<lb/>
<pb n="KR2m0009_WYG_222-17a"/>
　　十條林億等新纂<lb/>
千金翼方三十卷<lb/>
　　鼂氏曰思邈著千金方復掇集遺軼以羽翼其書<lb/>
　　成一家之言林億等謂首之以藥錄次之以婦人<lb/>
　　傷寒小兒養性辟穀退居補益雜病瘡癰色脉鍼<lb/>
　　灸而禁經終焉者皆有指意云<lb/>
　　陳氏曰其末兼及禁術用之多驗<lb/>
外臺祕要方四十卷<lb/>
<pb n="KR2m0009_WYG_222-17b"/>
　　鼂氏曰唐王燾撰燾在臺閣二十年乆知宏文館<lb/>
　　得古方書數千百卷因述諸病證候附以方藥符<lb/>
　　禁灼灸之法凡一千一百四門天寶中出守房陵<lb/>
　　及太寜郡故以外臺名其書孫兆以燾謂鍼能殺<lb/>
　　生人不能起死人取灸而不取鍼譏其爲醫之敝<lb/>
　　予獨以其言爲然<lb/>
　　陳氏曰自為序天寶十一載也其書博采諸家方<lb/>
　　論如肘後千金世尚多有之至小品深師崔氏許<lb/>
<pb n="KR2m0009_WYG_222-18a"/>
　　仁則張文仲之類今無傳者猶間見於此書云凡<lb/>
　　醫書之行於世皆仁廟朝所校定也按會要嘉祐<lb/>
　　二年置校正醫書局於編修院以直集賢院掌禹<lb/>
　　錫林億校理張洞校勘蘇頌等並爲校正後又命<lb/>
　　孫竒高保衡孫兆同校正毎一書畢卽奏上億等<lb/>
　　皆爲序下國子監板行并補注本草修圖經千金<lb/>
　　方翼金匱要略傷寒悉從摹印天下皆知學古方<lb/>
　　書矣<lb/>
<pb n="KR2m0009_WYG_222-18b"/>
產寶二卷<lb/>
　　鼂氏曰唐昝殷撰殷蜀人大中初白敏中守成都<lb/>
　　其家有因免乳死者訪問名醫或以殷對敏中迎<lb/>
　　之殷集備驗方藥二百七十八首以獻其後周頲<lb/>
　　又作三論附於前<lb/>
龍樹眼論三卷<lb/>
　　鼂氏曰佛經龍樹大士者能治眼疾假其説集治<lb/>
　　七十二種目病之方<lb/>
<pb n="KR2m0009_WYG_222-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0009_WYG_222-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文獻通考卷二百二十二<lb/>
</p>
<p>
</p>
  </div>
</body>
</text>
</TEI>
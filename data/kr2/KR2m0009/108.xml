<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷一百八</head> <lb/>
    <p>
<pb n="KR2m0009_WYG_108-1a"/>
欽定四庫全書<lb/>
　文獻通考卷一百八<lb/>
　　鄱　陽　　馬　端　臨　貴　　與　著<lb/>
　王禮考三<lb/>
　　朝儀<lb/>
神宗初即位御史中丞王陶奏劾宰相韓琦不押常朝<lb/>
班陶坐黜知陳州<lb/>
　陶疏略曰忽千官瞻視之庭蔑如房闥艱再拜表儀<lb/>
<pb n="KR2m0009_WYG_108-1b"/>
　之禮重若邱山琦與曾公亮皆待罪故事朝廷以宰<lb/>
　相日奏事垂拱退詣文徳殿押常朝班或已過辰正<lb/>
　縁中書聚㕔見客有急速公事商量若必須輪宰相<lb/>
　赴文徳殿押班必於常朝事務太有妨滯故御史臺<lb/>
　放班行之數十年非始於琦等陶以論事不行疑琦<lb/>
　沮之故以此劾琦上不直陶黜之<lb/>
熙寧元年詔自今授外任者許令轉訖朝辭<lb/>
二年監察御史裏行張戩程顥言每欲奏事必俟朝㫖<lb/>
<pb n="KR2m0009_WYG_108-2a"/>
或朝政有闕及聞外事而機速後時則已無所及况往<lb/>
復待報必由中書萬一事干政府則或致沮格請依諫<lb/>
官例牒閤門求對或有急奏即許越次登對庶幾遇事<lb/>
入告毋憂失時詔依所請<lb/>
三年知制誥宋敏求等言文徳殿入閤儀制考之國朝<lb/>
㑹要與今儀制所載頗或異同按今文徳殿唐宣政殿<lb/>
也紫宸殿唐紫宸殿也然祖宗朝皆嘗御文徳殿入閤<lb/>
唐制常設仗衞於宣政殿或遇上坐紫宸即喚仗入閤<lb/>
<pb n="KR2m0009_WYG_108-2b"/>
如此則當御紫宸殿入閤方協舊制請下兩制及太常<lb/>
禮院詳定詔學士院議翰林學士承旨王珪等言按入<lb/>
閤者乃唐隻日紫宸殿受常朝之儀也唐宣政殿即今<lb/>
文徳殿唐紫宸殿今紫宸殿也唐制天子坐朝必立仗<lb/>
於正衙若止御紫宸即喚正衙仗自宣政殿東西閤門<lb/>
入故為入閤五代以來遂廢正衙立仗之制今閤門所<lb/>
載入閤儀者止是唐常朝之儀非為盛禮不可遵行從<lb/>
之自是入閤之禮遂罷之敏求又言本朝以來惟入閤<lb/>
<pb n="KR2m0009_WYG_108-3a"/>
乃御文徳殿視朝今既不用入閤儀即文徳殿遂闕視<lb/>
朝之禮請下兩制及太常禮院約唐制御宣政殿裁定<lb/>
朔望御殿儀以備正衙視朝之制詔學士院詳定儀注<lb/>
　學士韓維等以入閤圖增損裁定上儀曰朔日不値<lb/>
　假前五日閤門關諸司排辦前一日有司供帳於文<lb/>
　徳殿其日左右金吾將軍常押本衞仗判殿中省官<lb/>
　押細仗先入殿庭東西對列文武官等分東西序立<lb/>
　諸軍將校分入北向立朝堂引贊官引彈奏御史二<lb/>
<pb n="KR2m0009_WYG_108-3b"/>
　員入殿門踏道當下殿北向立次催文武班分入並<lb/>
　東西相向對立諸軍將校即於殿庭北向立班<hi>其班次並</hi>
　<hi>御史臺祗應</hi>皇帝服靴袍垂拱殿坐鳴鞭内侍閤門管軍<lb/>
　依朔望常例起居次引樞密宣徽使三司使副樞密<lb/>
　直學士内客省使以下至醫官待詔及修起居注官<lb/>
　二員並大起居皇帝乗輦至文徳殿後閤門奏班齊<lb/>
　皇帝自後閤出殿上索扇升榻鳴鞭扇開簾捲儀鸞<lb/>
　使焚香喝文武官就位四拜起居雞人唱時舍人於<lb/>
<pb n="KR2m0009_WYG_108-4a"/>
　彈奏御史班前西向喝大起居御史由文武班後至<lb/>
　對立位次引左右金吾將軍合班於宣制石南大起<lb/>
　居班首出班躬奏軍國内外平安歸位再拜各歸東<lb/>
　西押仗位通喝舍人於宣制石南北向對立舍人退<lb/>
　於西階次揖宰臣親王以下躬奏文武百僚宰臣某<lb/>
　姓名以下起居分引宰臣以下横行諸軍將校仍舊<lb/>
　立閤門使喝大起居舍人引宰臣至儀石北俛伏跪<lb/>
　致詞祝曰訖<hi>其詞曰文武百僚宰臣全銜臣某姓名等言孟春之吉伏惟皇帝陛下膺受時</hi>
<pb n="KR2m0009_WYG_108-4b"/>
　<hi>祉與天無窮臣等無任歡呼忭蹈之至</hi>歸位五拜閤門使揖中書由東<lb/>
　階升殿樞密使帶平章事以上由西階升殿侍立<hi>並依</hi>
　<hi>圖</hi>給事中一員<hi>以知門下封駮事官充</hi>歸左省位立轉對立於<lb/>
　給事中之南<hi>如罷轉對官每遇御史臺前期牒請文官二員並依轉對官例先於閤門投進</hi>
　<hi>奏狀</hi>吏部侍郎及刑法官立於轉對官之南兵部侍郎<lb/>
　於右省班南與吏部侍郎東西相向立定搢笏各出<lb/>
　班籍置笏上<hi>吏部兵部侍郎以知審官東西院官充刑法官以知審刑大理寺官充</hi>親<lb/>
　王使相以下分班出引轉對官於宣制石南宣徽使<lb/>
<pb n="KR2m0009_WYG_108-5a"/>
　殿上承㫖宣荅如儀次吏部兵部侍郎及刑法官對<lb/>
　揖出<hi>見謝辭班自從别儀</hi>次彈奏御史無彈奏對揖出<hi>如有彈奏並如</hi>
　<hi>儀</hi>引給事中至宣制石南揖躬奏殿中無事喝祗候<lb/>
　揖西出次引修起居注官次立排立供奉官以下各<lb/>
　合班於宣制石南躬喝祗候揖分班出喝文武官等<lb/>
　門外祗候出索扇垂簾皇帝降座鳴鞭舍人當殿承<lb/>
　㫖放仗四色官<graphic n="KR2272" url="https://raw.githubusercontent.com/kanripo/KR-Gaiji/master/images/KR2272.png" mimeType="image/png"/>鞾急趨至宣制石南稱奉勅放仗<lb/>
　金吾將軍并判殿中省官對拜訖隨仗出親王使相<lb/>
<pb n="KR2m0009_WYG_108-5b"/>
　節度使至刺史學士臺省官文武百僚諸軍將校等<lb/>
　並序班朝堂謝賜茶酒皇帝御垂拱殿座中書樞密<lb/>
　及請對官奏事不引見謝辭班後殿座臨時取㫖其<lb/>
　日遇有徳音制書御札仍候退御垂拱殿座制箱出<lb/>
　外應正衙見謝辭文武臣僚並依御史臺儀制喚班<lb/>
　依序分入於文武班後以北為首分東西相向重行<lb/>
　異位依見謝辭班序位餘押班臣僚於班稍前押班<lb/>
　候刑法官對揖出分引近前揖躬舍人當殿宣班引<lb/>
<pb n="KR2m0009_WYG_108-6a"/>
　轉對班見謝辭並如紫宸殿儀樞密使不帶平章事<lb/>
　參知政事至同簽書樞密院事宣徽使並立於宣制<lb/>
　石稍北宰臣親王樞密帶平章事使相繫押班者立<lb/>
　於儀石南<hi>餘官並立於宣制石南並合贊喝閤門使</hi>引並如儀贊喝訖係<lb/>
　中書樞密並揖升殿謝辭揖西出其合問聖體者並<lb/>
　如儀餘官分班出<hi>彈奏御史候見謝辭班絶對揖出其朝見如謝都城門外御筵及詔</hi>
　<hi>赴闕謝茶藥撫問之𩔖不可合班者各依别班中謝對賜酒食等並門賜其係正衙見門謝辭亦門外喝</hi>
　<hi>放</hi>應正衙見謝辭臣僚前一日於閤門投詣正衙牓<lb/>
<pb n="KR2m0009_WYG_108-6b"/>
　子閤門下奏目又投正衙狀於御史臺四方館應朔<lb/>
　日或得㫖罷文徳殿視朝止御紫宸殿起居其已上<lb/>
　奏目正衙見謝辭班並放免依官品隨赴紫宸殿引<lb/>
　或値改依常朝文徳殿自有百官班日並如舊儀應<lb/>
　外國蕃客見辭候喚班先引赴殿庭東邊依本國職<lb/>
　次重行異位立候見謝辭班絶西向躬舍人當殿通<lb/>
　班轉於宣制石南北向立贊喝如儀西出其酒食分<lb/>
　物並門賜如有進奉候彈奏御史出入進奉入<hi>惟御馬及</hi>
<pb n="KR2m0009_WYG_108-7a"/>
　<hi>擔床自殿西偏門入東偏門出其進奉出入文武官起居舍人通某國進奉宣徽使喝進奉出節次如紫</hi>
　<hi>宸殿儀式</hi>候進奉出給事中奏殿中無事出其後殿再坐<lb/>
　合引出者從别儀其日賜茶酒宰臣樞密於閤子親<lb/>
　王於本㕔使相宣徽使觀文殿大學士至寳文閣直<lb/>
　學士兩省官待制三司副使文武百官皇親使相以<lb/>
　下至率府副率及四廂都指揮使以下至副都頭並<lb/>
　於朝堂<hi>如朝堂位次不足即於朝堂門外序次</hi>管軍節度使至四廂都<lb/>
　指揮使節度使兩使留後至刺史並於客省㕔詔依<lb/>
<pb n="KR2m0009_WYG_108-7b"/>
　所定<hi>合班圖載卷末</hi>
元豐元年詔右諫議大夫宋敏求權御史中丞蔡確樞<lb/>
密副使承㫖張誠一直舍院同判太常寺李清臣詳定<lb/>
正旦御殿儀注敏求等遂上朝㑹儀二篇令式四十卷<lb/>
詔頒行<lb/>
　　元正冬至大朝㑹儀注<lb/>
前期有司設御座於大慶殿東西房於御座之左右少<lb/>
北東西閤於殿後百官宗室客使次於朝堂之内外五<lb/>
<pb n="KR2m0009_WYG_108-8a"/>
輅先陳於庭兵部設黄麾仗於殿之内外太樂令展宫<lb/>
架之樂於横街南鼓吹令分置十二案於宫架外協律<lb/>
郎二人一位於殿上西階之前楹一位於宫架西北俱<lb/>
東向陳輿輦御馬於龍墀繖扇於沙墀貢物於宫架之<lb/>
南東西相向餘則列於大慶門之外<hi>冬至不設貢物</hi>扶侍執事<lb/>
侍立官及諸司使副立於左右樞密院諸房副承㫖承<lb/>
制以下立於殿下東西相向重行異位北上典儀設三<lb/>
師三公侍中中書令左右僕射開府儀同三司位於丹<lb/>
<pb n="KR2m0009_WYG_108-8b"/>
墀香案之南少東次尚書左丞位於其後皆面北西上<lb/>
親王位於香案之南少西北面東上<hi>上壽則知同知樞密院事位於親王</hi>
<hi>之後</hi>門下侍郎位於其東次左散騎常侍次給事中左諫<lb/>
議大夫次左司諫正言皆重行位於其後觀文資政殿<lb/>
大學士學士端明殿學士位於次南並西面北上中書<lb/>
侍郎位於其西次右散騎常侍次中書舍人右諫議大<lb/>
夫次右司諫正言皆重行位於其後翰林學士承㫖至<lb/>
寶文閣學士位於次南次樞密直學士以下次待制皆<lb/>
<pb n="KR2m0009_WYG_108-9a"/>
重行位於其後並東面北上起居郎舍人夾香案東西<lb/>
相向契丹使位於龍墀上少西北面東上宗姓節度使<lb/>
以下至率府副率位於横街南分東西相對班各重行<lb/>
異位北上左右廵使位於次南東西相向宫架前少東<lb/>
則特進以下至未升朝官班各重行異位北面西上夏<lb/>
國使在宫架之東軍員位於其後夏國人從次之宫架<lb/>
前少西則御史臺班節度以下又位於西並重行北面<lb/>
東上皆視特進退一列外高麗國使在宫架之西軍員<lb/>
<pb n="KR2m0009_WYG_108-9b"/>
位於其後高麗人從次之諸蕃客位於次西陪位進奏<lb/>
官位於宫架之南諸道貢舉解首位於其後皆北面而<lb/>
設叙班位於大慶門外東西相對以北為上中書侍郎<lb/>
諸方鎮表案於右給事中祥瑞案於左<hi>冬至不設給事中位祥瑞案下</hi>
<hi>同</hi>其日闢大慶門列黄麾仗張旗幟羣官宗室使各服<lb/>
其服以俟太樂令帥樂工入太常卿立於宫架前協律<lb/>
郎就舉麾位中書侍郎以諸方鎮表給事中以祥瑞案<lb/>
令令史對舉侍衞官各就列輦出至西閤降輦符寶郎<lb/>
<pb n="KR2m0009_WYG_108-10a"/>
奉寶俱詣閤奉迎有司引祕書監以下次御史知雜以<lb/>
下次宗姓及外任防禦使以下就位侍中版奏中嚴復<lb/>
位少頃奏外辦閤簾捲殿上鳴蹕太樂令令撞黄鍾之<lb/>
鐘右五鐘皆應内侍承㫖索扇扇合皇帝服通天冠絳<lb/>
紗袍御輿出西閤協律郎俛伏舉麾興奏乾安之樂鼓<lb/>
吹振作皇帝出自西房降輿即御座南向扇開殿下鳴<lb/>
蹕協律郎偃麾戞敔樂止罏烟升符寶郎奉寶置御座<lb/>
前尚書左右丞以上門下中書省官及待制以上至大<lb/>
<pb n="KR2m0009_WYG_108-10b"/>
學士正議大夫以上御史中丞以上宗姓及外正任觀<lb/>
察使以上契丹使班分東西各以次入奏正安之樂就<lb/>
位樂止中書侍郎押表案入詣西階下東向立給事中<lb/>
押祥瑞案入詣東階下西向立押樂官歸本班起居畢<lb/>
復案位三師以下至尚書左右丞親王以下至百官及<lb/>
御史臺官外正任契丹使俱就北向位贊者曰拜在位<lb/>
者皆再拜舞蹈三稱萬歲再拜訖又再拜太尉將升中<lb/>
書令門下侍郎俱降至兩階下立<hi>冬至門下侍郎不奏下同</hi>太尉詣<lb/>
<pb n="KR2m0009_WYG_108-11a"/>
西階下行則樂作至位樂止升階中書令門下侍郎各<lb/>
於案取所奏以次升中書令取方鎮官最高一表分東<lb/>
西立太尉詣御座前北向俛伏跪奏文武百僚太尉具<lb/>
官臣某等言元正起祚萬物咸新<hi>冬至云晷運推移日南長至</hi>伏惟<lb/>
皇帝陛下膺乾納祜與天同休俛伏興降階侍中詣東<lb/>
階升殿立俟太尉還位贊者曰拜在位者皆再拜舞蹈<lb/>
三稱萬歲再拜引侍中進當御座前承㫖退臨階西向<lb/>
稱有制贊者曰拜在位皆再拜宣曰履新之慶<hi>冬至云履長之</hi>
<pb n="KR2m0009_WYG_108-11b"/>
<hi>慶</hi>與公等同之贊者曰拜在位者皆再拜舞蹈三稱萬<lb/>
歲再拜侍中少退引北向班各分東西序立中書令進<lb/>
當御座前北向俛伏跪奏中書令具官臣某奏諸方鎮<lb/>
表搢笏讀訖執笏俛伏興少退東向立門下侍郎詣御<lb/>
座前奏祥瑞如諸方鎮表儀奏畢置所奏於案南中書<lb/>
侍郎給事中俱還本班案退戸部尚書詣横街南承制<lb/>
位俛伏跪奏具官某言諸州貢物請付所司俛伏興侍<lb/>
中前承㫖退西向曰制可侍中少退舍人曰拜戸部尚<lb/>
<pb n="KR2m0009_WYG_108-12a"/>
書再拜還本班次引禮部尚書就位俛伏跪奏具官臣<lb/>
某言諸蕃貢物請付所司俛伏興侍中前承㫖退西向<lb/>
曰制可侍中少退舍人曰拜禮部尚書再拜還本班<hi>冬至</hi>
<hi>不奏祥瑞貢物</hi>太史令就位俛伏跪奏具官臣某年某月日雲<lb/>
物祥瑞請付史館俛伏興侍中前承㫖退西向曰制可<lb/>
侍中少退舍人曰拜太史令再拜還本班侍中進當御<lb/>
座前俛伏跪奏侍中具官臣某言禮畢俛伏興還位内<lb/>
侍承㫖索扇扇合殿下鳴蹕太樂令令撞㽔賓之鐘左<lb/>
<pb n="KR2m0009_WYG_108-12b"/>
五鐘皆應協律郎跪俛伏舉麾興太樂令令奏乾安之<lb/>
樂鼓吹振作皇帝降座御輿入自東房還東閤扇開偃<lb/>
麾戞敔樂止侍中奏解嚴百官退還次有司設食案太<lb/>
樂令設登歌於殿上二舞入架於架南預坐當升殿者<lb/>
位於御座之前文武相向異位重行以北為上非升殿<lb/>
者位於東西廊下尚食奉御設夀奠於殿上之東楹少<lb/>
南南向設坫於尊南加爵一<hi>尊奠酒爵以金玉器充</hi>有司設上下<lb/>
羣官酒尊於殿下東西廂侍衞官及執事者各立於其<lb/>
<pb n="KR2m0009_WYG_108-13a"/>
位百官入就位侍中版奏中嚴復位少頃奏外辦閤簾<lb/>
捲殿上鳴蹕太樂令令撞黄鍾之鐘右五鐘皆應内侍<lb/>
承㫖索扇扇合皇帝服通天冠絳紗袍御輿出東閤協<lb/>
律郎俛伏舉麾興奏乾安之樂鼓吹振作皇帝出自東<lb/>
房降輿即御座南向扇開殿下鳴蹕協律郎偃麾戞敔<lb/>
樂止爐烟升三師以下至尚書左右丞親王以下至同<lb/>
知樞密院事及百官御史臺官外正任契丹使俱就北<lb/>
向位贊者曰拜在位者皆再拜三稱萬歲北向班分東<lb/>
<pb n="KR2m0009_WYG_108-13b"/>
西立光禄卿詣横街南北向俛伏跪奏具官臣某言請<lb/>
允羣臣上壽俛伏興侍中詣東階升進御座前承㫖臨<lb/>
退階西向曰制可侍中少退舍人曰拜光禄卿再拜訖<lb/>
復位三師以下就北向位贊者曰拜在位者皆再拜三<lb/>
稱萬歲太尉自東階升詣酒尊所北向尚食奉御酌酒<lb/>
一爵授太尉太尉搢笏執爵詣御座前跪進皇帝執爵<lb/>
太尉執笏俛伏興少退當御座前俛伏跪奏文武百官<lb/>
太尉具官臣某等稽首言元正首祚<hi>冬至云天正長至</hi>臣等不<lb/>
<pb n="KR2m0009_WYG_108-14a"/>
勝大慶謹上千萬歲壽俛伏興退降階復位贊者曰拜<lb/>
在位者皆再拜三稱萬歲侍中承㫖退臨階西向宣曰<lb/>
舉公等觴贊者曰拜在位者皆再拜三稱萬歲北向班<lb/>
分東西序位太尉自東階升侍立皇帝舉第一爵作和<lb/>
安之樂飲訖樂止太尉受虛爵復於坫降階三師以下<lb/>
復北向位贊者曰拜在位皆再拜舞蹈三稱萬歲又再<lb/>
拜侍中自東階升進御座前俛伏跪奏侍中具官臣某<lb/>
言請延公王等升殿俛伏興降階復位侍中承㫖退稱<lb/>
<pb n="KR2m0009_WYG_108-14b"/>
有制贊者曰拜在位者皆再拜宣曰延公王等升殿贊<lb/>
者曰拜在位者皆再拜舞蹈三稱萬歲再拜公王等詣<lb/>
東西階升於席後立尚食奉御進酒殿中監省酒以進<lb/>
皇帝第二爵升殿羣官就横行位舍人曰各賜酒贊者<lb/>
曰拜上下羣官皆再拜三稱萬歲舍人曰就坐太官令<lb/>
行酒羣官搢笏受觶作正安之樂文舞入立宫架北觴<lb/>
行一周太官奏樂止尚食奉御進食置御座前又詔羣<lb/>
官食太官令奏作盛徳升聞之舞曲舞作三成止出殿<lb/>
<pb n="KR2m0009_WYG_108-15a"/>
中監進皇帝第三爵酒羣官立於席後登歌作嘉禾之<lb/>
曲飲訖樂止殿中監受虛爵舍人就坐羣官皆坐太官<lb/>
令行酒作正安之樂武舞進觴又行一周樂止尚食奉<lb/>
御進食置御座前又設羣官食太官令奏酒周廵食遍<lb/>
如前儀作天下大定之舞曲舞作三成止出殿中監進<lb/>
皇帝第四爵酒登歌作靈芝之曲其禮如第三爵太官<lb/>
令行酒如第二爵又一周樂止舍人曰可起百僚立於<lb/>
席後侍中進當御座前俛伏跪奏侍中具官臣某言禮<lb/>
<pb n="KR2m0009_WYG_108-15b"/>
畢俛伏興與羣官俱降復位贊者曰拜羣官皆再拜舞<lb/>
蹈三稱萬歲再拜起分東西序立内侍承㫖索扇扇合<lb/>
殿下鳴蹕太樂令令撞㽔賓之鐘左五鐘皆應協律郎<lb/>
跪俛伏舉麾興太樂令令奏乾安之樂鼓吹振作皇帝<lb/>
降座御輿入自東房還閤扇開戞敔樂止侍中奏解嚴<lb/>
有司承㫖放仗羣官再拜乃退<lb/>
　宋敏求又言考工記天子執冒四寸以朝諸侯未有<lb/>
　臨臣子而執鎮圭唐六典元正冬至大朝㑹止有進<lb/>
<pb n="KR2m0009_WYG_108-16a"/>
　爵之禮開寶通禮始著元㑹執圭出自西房淳化中<lb/>
　又以上壽進酒以内侍捧圭臣等遠稽周制近考唐<lb/>
　禮皆為未合其元㑹受朝賀請不執鎮圭上夀准此<lb/>
宋朝正冬行大朝㑹禮<hi>立班圖四載卷末</hi>
太祖十一<lb/>
　建隆二年乾徳四年五年六年開寶九年並元㑹<lb/>
　乾徳三年四年五年開寶二年三年並冬㑹　建隆<lb/>
　二年五月受朝<lb/>
<pb n="KR2m0009_WYG_108-16b"/>
太宗十一<lb/>
　太平興國五年六年八年雍熙三年淳化元年三年<lb/>
　並元㑹　太平興國二年端拱元年淳化四年並冬<lb/>
　㑹　太平興國三年九年並五月受朝<lb/>
眞宗八<lb/>
　咸平五年景徳元年四年大中祥符六年並元㑹<lb/>
　咸平三年景徳四年大中祥符八年並冬㑹　咸平<lb/>
　四年五月受朝<lb/>
<pb n="KR2m0009_WYG_108-17a"/>
仁宗十<lb/>
　天聖五年慶歴元年三年七年皇祐五年嘉祐元年<lb/>
　七年並元㑹　天聖七年明道元年冬㑹　天聖八<lb/>
　年五月受朝<lb/>
神宗三<lb/>
　熙寧五年元豐六年並元㑹　熙寧二年冬㑹<lb/>
哲宗三<lb/>
　元祐五年紹聖三年並元㑹　元符元年五月受朝<lb/>
<pb n="KR2m0009_WYG_108-17b"/>
徽宗四<lb/>
　大觀二年政和八年宣和六年並元㑹　政和二年<lb/>
　冬㑹<lb/>
三年九月引進使李端慤言近朔望御文徳殿視朝初<lb/>
寒盛暑數煩清蹕而紫宸之朝歲中罕御請朔日御文<lb/>
徳既望坐紫宸庶㡬正衙内殿朝儀並舉從之十一月<lb/>
侍御史知雜事滿中行言文徳正衙之制尚存常朝之<lb/>
虛名襲横行之謬例有司失於申請未能釐正兩省臺<lb/>
<pb n="KR2m0009_WYG_108-18a"/>
官文武百官赴文徳殿東西相向對立宰臣一員押班<lb/>
聞傳不坐則再拜而退謂之常朝遇休假併三日以上<lb/>
應内殿起居官畢集謂之横行自宰臣親王以下應見<lb/>
謝辭者皆先赴文徳殿謂之過正衙然在京釐務之官<lb/>
例以别勅免參宰臣押班近年已罷而武班諸衛本朝<lb/>
又不常置故今之赴常朝者獨御史臺官與審官待次<lb/>
階官而已今垂拱内殿宰臣以下既已日參而文徳常<lb/>
朝仍復不廢舛謬倒置莫此為甚至於横行參假與夫<lb/>
<pb n="KR2m0009_WYG_108-18b"/>
見謝辭官先過正衙雖沿唐之故事然必俟天子御殿<lb/>
之日行之可也<hi>入一圖在後</hi>
哲宗即位禮部言冬至正旦在諒闇當罷朝賀欲令羣<lb/>
臣於東上閤門内東門表賀從之<lb/>
元祐七年五月吏部尚書王存言自今文徳殿侍朝特<lb/>
免侍從官轉對專責以朝夕論思之效於體為得從之<lb/>
紹聖四年臣僚言文徳殿侍朝輪官轉對盖襲唐制其<lb/>
來久矣祖宗以來毎遇轉對侍從之臣皆預元祐臣僚<lb/>
<pb n="KR2m0009_WYG_108-19a"/>
請免侍從轉對續詔執事官權侍郎以上並免自此轉<lb/>
對止於卿監郎官而已請自今視朝轉對依元豐以前<lb/>
條制從之<lb/>
元符元年令諸路監司朝辭日令閤門取㫖上殿<lb/>
徽宗重和元年臣僚言比年以來二三大臣奏對留身<lb/>
讒疏善良請求相繼甚非朝廷至公之體詔自今惟蔡<lb/>
京五日一朝許留身餘非除拜遷秩因謝及陳乞罷免<lb/>
並不許獨班奏事令閤門報御史臺彈劾<lb/>
<pb n="KR2m0009_WYG_108-19b"/>
政和七年明堂成聽朝頒常視朔禮制局列上明堂七<lb/>
議<hi>見明堂門</hi>
宣和四年臣僚言祖宗舊制有五日一轉對者今惟月<lb/>
朔行之有許朝官轉對者今惟待制以上預焉比年以<lb/>
來縁明堂行視朝之禮歲不過一再而已則是畢歲而<lb/>
論思者無㡬矣請過不視朔即令具章投進以備乙夜<lb/>
之觀從之<lb/>
髙宗紹興十二年十月臣僚言正旦一歲之首冬至一<lb/>
<pb n="KR2m0009_WYG_108-20a"/>
陽之復聖人重之制為朝賀之禮上世以來未之有改<lb/>
主上臨御十有六年正至朝賀初未嘗講豈艱難之際<lb/>
不遑暇歟兹者太母還宫國家大慶四方來賀亶維其<lb/>
時欲望自今冬至元正舉行朝賀之禮以明天子之尊<lb/>
庶㡬舊典不至廢墜<lb/>
　建炎之初鑾輿南幸庶事未備而朝㑹之儀未暇舉<lb/>
　焉正至但循例宰臣率文武百官拜表稱賀而已紹<lb/>
　興改元以道君皇帝淵聖皇帝北狩權宜皇帝躬率<lb/>
<pb n="KR2m0009_WYG_108-20b"/>
　百僚遥拜畢次御常御殿朝參官起居至是臣僚建<lb/>
　言詔命有司舉行之<lb/>
　臣僚又奏乞明詔有司講求祖宗故實常朝視朝正<lb/>
　衙便殿朝㑹之儀舉而行之以隆帝業用稱萬邦百<lb/>
　辟尊君之心天下幸甚詔令禮部太常寺閤門同共<lb/>
　討論尋討論在京月朔日文徳殿視朝紫宸殿日參<lb/>
　望參垂拱殿日參四參假日崇政殿坐聖節垂拱殿<lb/>
　上壽今乞先次宰臣率百僚拜表奏請皇帝御正殿<lb/>
<pb n="KR2m0009_WYG_108-21a"/>
　視朝若降指揮許允其合行事務續令逐處條具申<lb/>
　請詔從之十一月三日權禮部侍郎王賞等言契勘<lb/>
　朝㑹之制正旦冬至及慶賀受朝係御大慶殿其文<lb/>
　徳紫宸垂拱殿禮制不同月朔視朝則御文徳殿謂<lb/>
　之前殿正衙仍設黄麾半仗其餘紫宸垂拱皆係側<lb/>
　殿不設儀仗今來已降指揮依臣僚所請乞降朝㑹<lb/>
　之儀縁元正在近大慶殿之禮事務至多欲乞先舉<lb/>
　行文徳殿視朝之制其朝㑹合服朝服并設樂上夀<lb/>
<pb n="KR2m0009_WYG_108-21b"/>
　間飲三周設祥瑞表案等並乞候來年冬至前别行<lb/>
　取㫖詔依從之<lb/>
十三年閤門言依在京遇大禮年分冬至大朝㑹及次<lb/>
年正旦朝㑹權罷<lb/>
十四年九月有司言來年正旦大朝㑹請權以文徳殿<lb/>
合設黄麾大仗五千二十七人欲權減三分之一合設<lb/>
八寳於御座之東西登歌宫架樂舞五輅輿輦法物繖<lb/>
扇及諸州諸蕃貢物行在致仕官諸路貢士舉人在京<lb/>
<pb n="KR2m0009_WYG_108-22a"/>
先生法師左右街道官等並令趁赴立班合差太史令<lb/>
一員奏雲物祥瑞詔從之<lb/>
　建炎以來朝野雜記大朝㑹者紹興十二年十月詔<lb/>
　來歲舉行之王望之為禮部侍郎言排辦不及請自<lb/>
　來年冬至既而不果十五年正月朔旦乃克行用黄<lb/>
　仗三千三百五十人視東都舊儀損三之一時無大<lb/>
　慶殿遂權於崇政殿行之以殿狹輦出房不鳴鞭他<lb/>
　如故事是日設宫架樂百官朝服上夀如儀自是一<lb/>
<pb n="KR2m0009_WYG_108-22b"/>
　行而止<lb/>
紹興三十二年九月<hi>時孝宗已即位</hi>閤門言太上皇帝廵幸以<lb/>
來上御後殿繼朝廷復興舊典於紹興十三年二月四<lb/>
日初御前殿特令四參官起居伏自皇帝登寳位止係<lb/>
後殿日分今已降㫖九月十二日初御前殿欲乞是日<lb/>
皇帝御垂拱殿四參官起居從之<lb/>
隆興二年九月閤門言在京及行在舊例御前殿日分<lb/>
値雨雪及泥濘得㫖放朝參郎改後殿坐今後乞依例<lb/>
<pb n="KR2m0009_WYG_108-23a"/>
取㫖從之<lb/>
　建炎以來朝野雜記舊羣臣朝殿遇雨開隔門起居<lb/>
　紹興中申行之又詔從駕遇雨賜雨具景靈宫遇雨<lb/>
　或地濕分東西廂立班皆特恩也<lb/>
乾道七年四月詔為暑熱依年例自五月十三日並後<lb/>
殿坐并放見謝辭及參假官候秋凉日取㫖今後准此<lb/>
<pb n="KR2m0009_WYG_108-24a"/>
</p>
<p>
<pb n="KR2m0009_WYG_108-25a"/>
</p>
<p>
<pb n="KR2m0009_WYG_108-26a"/>
</p>
<p>
<pb n="KR2m0009_WYG_108-27a"/>
</p>
<p>
<pb n="KR2m0009_WYG_108-28a"/>
</p>
<p>
<pb n="KR2m0009_WYG_108-29a"/>
</p>
<p>
<pb n="KR2m0009_WYG_108-30a"/>
</p>
<p>
<pb n="KR2m0009_WYG_108-31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0009_WYG_108-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文獻通考卷一百八<lb/>
</p>
<p>
</p>
  </div>
</body>
</text>
</TEI>
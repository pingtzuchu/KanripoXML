<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷一百八十六</head> <lb/>
    <p>
<pb n="KR2m0009_WYG_186-1a"/>
欽定四庫全書<lb/>
　文獻通考卷一百八十六<lb/>
　　鄱　陽　馬　端　臨　貴　與　著<lb/>
　經籍考十三<lb/>
　　經<hi>樂</hi>
　西漢藝文志自黄帝下至三代樂各有名周衰禮樂<lb/>
　俱壊樂尤㣲眇以音律為莭<hi>師古曰眇細也言其道精㣲莭在音律不可具</hi>
　<hi>於書眇亦讀曰妙</hi>又為鄭衛所亂故無遺法漢興制氏以雅<lb/>
<pb n="KR2m0009_WYG_186-1b"/>
　樂聲律世在樂官頗能紀其鏗鏘鼓舞而不能言其<lb/>
　義六國之君魏文侯最為好古孝文時得其樂人竇<lb/>
　公<hi>師古曰桓譚新論云竇公年百八十歳兩目皆盲文帝竒之問曰何因至此對曰臣年十三失明父</hi>
　<hi>母哀其不及衆技教鼓琴臣導引無所服餌</hi>獻其書乃周官大宗伯之大<lb/>
　司樂章也武帝時河間獻王好儒與毛生等共采周<lb/>
　官及諸子言樂事者以作樂記獻八佾之舞與制氏<lb/>
　不相逺其内史丞王定傳之以授常山王禹禹成帝<lb/>
　時為謁者數言其義獻二十四卷訖劉向校書得樂<lb/>
<pb n="KR2m0009_WYG_186-2a"/>
　記二十三篇與禹不同其道寖以益㣲<hi>師古曰□漸也</hi>
　　鼂氏曰古之為國者先治身故以禮樂之用為本<lb/>
　　後世為國者先治人故以禮樂之用為末先王欲<lb/>
　　明徳於天下深推其本必先修身而修身之要在<lb/>
　　乎正心誠意故禮以制其外樂以養其内内之不<lb/>
　　貞之心無自而萌外之不義之事無由而蹈一身<lb/>
　　既修而天下治矣是以禮樂之用不可須臾離矣<lb/>
　　後世則不然設法造令務以整治天下自適其暴<lb/>
<pb n="KR2m0009_WYG_186-2b"/>
　　戾恣睢之心謂躬行率人為迂闊不可用若海内<lb/>
　　平定好名之主然後取禮之威儀樂之莭奏以文<lb/>
　　飾其治而已則其所謂禮樂者實何益於治亂成<lb/>
　　敗之數故曰後世為國者先治人以禮樂之用為<lb/>
　　末雖然禮文在外為易見歴代猶不能廢至於樂<lb/>
　　之用在内㣲宻要眇非常情所能知故自漢以來<lb/>
　　指樂為虚器雜以鄭衞夷狄之音雖或用於一時<lb/>
　　旋即放失無復存者况其書哉今裒集數種姑以<lb/>
<pb n="KR2m0009_WYG_186-3a"/>
　　補書目之闕焉爾<lb/>
　　陳氏曰劉歆班固雖以禮樂著之六藝略要皆非<lb/>
　　孔氏之舊也然三禮至今行於世猶是先漢舊傳<lb/>
　　而所謂樂六家者影響不復存矣竇公之大司樂<lb/>
　　章既已見於周禮河間獻王之樂記亦已録於小<lb/>
　　戴則古樂已不復有書而前志相承廼取樂府教<lb/>
　　坊琵琶羯鼓之類以充樂類與聖經並列不亦悖<lb/>
　　乎晩得鄭子敬氏書目獨不然其為說曰儀註編<lb/>
<pb n="KR2m0009_WYG_186-3b"/>
　　年各自為類不得附於禮春秋則後之樂書固不<lb/>
　　得列於六藝今從之而著於子録雜藝之前<lb/>
　　按古者詩書禮樂皆所以垂世立教故班史著之<lb/>
　　六藝以為經籍之首流傳至於後世雖有是四者<lb/>
　　而俱不可言經矣故自唐有四庫之目而後世之<lb/>
　　所謂書者入史門所謂詩者入集門獨禮樂則俱<lb/>
　　以為經於是以歴代典章儀註等書厠之六典儀<lb/>
　　禮之後歴代樂府教坊諸書厠之樂記司樂之後<lb/>
<pb n="KR2m0009_WYG_186-4a"/>
　　猥雜殊甚陳氏之言善矣然樂者國家之大典古<lb/>
　　人以與禮並稱而陳氏書録則置之諸子之後而<lb/>
　　儕之於技藝之間又大不倫矣雖後世之樂不可<lb/>
　　以擬古然既以樂名書則非止於技藝之末而已<lb/>
　　况先儒釋經之書其反理詭道為前賢所擯斥者<lb/>
　　亦沿經之名得以入於經類豈後世之樂書盡不<lb/>
　　足與言樂乎故今所叙録雖不敢如前志相承以<lb/>
　　之擬經而以與儀註䜟緯並列於經解之後史子<lb/>
<pb n="KR2m0009_WYG_186-4b"/>
　　之前云<lb/>
漢志凡樂六家百六十五篇<hi>出淮南劉向等琴頌七篇</hi>
隋志四十二部一百四十二卷<hi>通計亡書合四十部一百六十三卷</hi>
唐志三十一家三十八部二百五十七卷<hi>失姓名九家張文収以下</hi>
<hi>不著録二十家共九十三卷</hi>
宋三朝志四十五部四百九卷<lb/>
宋兩朝志三十三部一百七十四卷<lb/>
宋四朝志二十一部三百一十卷<lb/>
<pb n="KR2m0009_WYG_186-5a"/>
宋中興志六十四家七十一部六百五十五卷<lb/>
樂府雜録一卷<lb/>
　崇文總目唐叚安節撰其事蕪駁不倫<lb/>
　　鼂氏曰記唐開國以來雅鄭之樂並其事始末<lb/>
歴代樂儀<lb/>
　崇文總目唐協律郎徐景安撰總序律吕起周漢訖<lb/>
　於唐著唐樂章差為詳悉<lb/>
大樂令壁記<lb/>
<pb n="KR2m0009_WYG_186-5b"/>
　崇文總目唐協律郎劉貺撰分樂元正樂四夷樂合<lb/>
　三篇<lb/>
古樂府樂府古題要解共十二卷<lb/>
　崇文總目唐吳兢撰釋古樂曲所以名篇之意<lb/>
　　鼂氏曰兢纂采漢魏以來古樂府詞凡十卷又於<lb/>
　　傳記及諸家文集中采樂府所起本義以釋解古<lb/>
　　題云<lb/>
樂府解題<lb/>
<pb n="KR2m0009_WYG_186-6a"/>
　崇文總目不著撰人名氏與吳兢所撰樂府古題頗<lb/>
　同以江南曲為首其後所解差異<lb/>
玉䑓新録十卷<lb/>
　　鼂氏曰陳徐陵纂唐李康成云昔陵在梁世父子<lb/>
　　俱事東朝特見優遇時承華好文雅尚宫體故采<lb/>
　　西漢以來詞人所著樂府艶詩以偹諷覽且為之<lb/>
　　序<lb/>
玉䑓後集十卷<lb/>
<pb n="KR2m0009_WYG_186-6b"/>
　　鼂氏曰唐李康成采梁蕭子範迄唐張赴二百九<lb/>
　　人所著樂府歌詩六百七十首以續陵編序謂名<lb/>
　　登前集者今並不録唯庾信徐陵仕周陳既為異<lb/>
　　代理不可遺云<lb/>
　　後村劉氏曰鄭左司子敬家有玉䑓後集天寳間<lb/>
　　李康成所撰自陳後主隋煬帝江總庾信沈宋王<lb/>
　　楊盧駱而下二百九人詩六百七十首彚為十卷<lb/>
　　與前集皆徐陵所遺落者徃徃其時諸人之集尚<lb/>
<pb n="KR2m0009_WYG_186-7a"/>
　　存其中多有佳句<lb/>
樂府古今解題<lb/>
　崇文總目唐郗昻撰或云王昌齡撰未詳孰是舊云<lb/>
　古今樂府解題又云古題所載曲名與吳兢所撰樂<lb/>
　府解題頗異復有唐李百藥詞今定為樂府古今解<lb/>
　題<lb/>
聲律要訣十卷<lb/>
　崇文總目唐田琦撰推本律呂及制管定音之法文<lb/>
<pb n="KR2m0009_WYG_186-7b"/>
　雖近俗而於樂理尤詣焉<lb/>
　　鼂氏曰唐上黨郡司馬田疇撰序謂一切樂器依<lb/>
　　律呂之聲皆須本月真響若但執累黍之文則律<lb/>
　　呂隂陽不復諧矣故據經史參校短長為此書云<lb/>
羯鼓録一卷<lb/>
　崇文總目唐南卓撰羯鼓夷樂與都曇答鼓皆列於<lb/>
　九部至唐開元中始盛行於世卓所記多開元天寳<lb/>
　時曲云<lb/>
<pb n="KR2m0009_WYG_186-8a"/>
　　陳氏曰卓唐為婺州刺史<lb/>
琴操三卷<lb/>
　崇文總目晉廣陵相孔衍撰述詩曲之所從總五十<lb/>
　九章<lb/>
　　陳氏曰止一卷不著名氏中興書目云晉廣陵守<lb/>
　　孔衍以琴調周詩五篇古操引共五十篇述所以<lb/>
　　命題之意今周詩篇同而操引財二十一篇似非<lb/>
　　全書也<lb/>
<pb n="KR2m0009_WYG_186-8b"/>
琴譜三均手訣<lb/>
　崇文總目宋謝莊撰叙唐虞至宋世善琴者姓名及<lb/>
　古典名言琴通三均謂黄鐘中吕無射<lb/>
琴經<lb/>
　　陳氏曰托名諸葛亮淺俚之甚<lb/>
琴手勢譜一卷<lb/>
　崇文總目唐道士趙邪利撰記古琴指法為左右手<lb/>
　圖二十一種<lb/>
<pb n="KR2m0009_WYG_186-9a"/>
　　陳氏曰一名弹琴古手法<lb/>
金風樂一卷<lb/>
　崇文總目唐𤣥宗撰蓋琴曲名<lb/>
琴書三卷<lb/>
　崇文總目唐翰林待詔趙惟暕撰略述琴製叙古諸<lb/>
　典及善琴人姓名<lb/>
　　陳氏曰惟暕稱前進士滁州全椒尉<lb/>
琴譜三十卷<lb/>
<pb n="KR2m0009_WYG_186-9b"/>
　崇文總目唐陳康士撰按康士作琴曲一百章譜十<lb/>
　三卷宫調二十章商調十章角調五章徴調七章琴<lb/>
　調五章黄鍾十章離憂七章沉湘七章側蜀七章縵<lb/>
　角七章玉女五章其譜散亡今書舊目有琴調六卷<lb/>
　琴譜一卷殘缺無首尾所裁乃楚角宫黄鍾側蜀琴<lb/>
　調數篇餘皆亡<lb/>
琴譜序一卷<lb/>
　崇文總目陳康士等撰康士字安道以善琴知名嘗<lb/>
<pb n="KR2m0009_WYG_186-10a"/>
　操琴曲百篇譜十三卷進士姜阮皮日休皆為序以<lb/>
　述其能康士譜今别行<lb/>
琴調四卷<lb/>
　崇文總目陳康士撰楚調五章黄鍾調二十章側蜀<lb/>
　瑟調皆一章<lb/>
離騷譜一卷<lb/>
　崇文總目陳康士撰依離騷以次聲<lb/>
大唐正聲新扯琴譜一卷<lb/>
<pb n="KR2m0009_WYG_186-10b"/>
　崇文總目唐陳拙纂集琴家之説不專聲譜<lb/>
廣陵止息譜一卷<lb/>
　崇文總目唐呂渭撰晉中散大夫嵇康作琴調廣陵<lb/>
　散説者以魏氏散亡自廣陵始晉雖暴興終止息於<lb/>
　此康避魏晉之禍託之於鬼神河東司户參軍李良<lb/>
　輔云袁孝已竊聼而寫其聲後絶其𫝊良輔𫝊之於洛<lb/>
　陽僧思古思古𫝊於長安張老遂著此譜總三十三拍<lb/>
　至渭又増為三十六拍<lb/>
<pb n="KR2m0009_WYG_186-11a"/>
東杓引譜一卷<lb/>
　崇文總目唐恊律郎李約撰約患琴家無角聲乃造<lb/>
　東杓引七拍有麟聲繹聲以備五音<lb/>
無射商九調譜一卷<lb/>
　崇文總目唐蕭祐撰祐因胡笳推無射商自創為九<lb/>
　調<lb/>
琴雅略一卷<lb/>
　崇文總目唐殿中侍郎齊嵩撰概言創制音器之略<lb/>
<pb n="KR2m0009_WYG_186-11b"/>
琴聲律圖一卷<lb/>
　崇文總目唐恭陵署令王大力承詔撰國琴制度以<lb/>
　六十律旋宮之法次其上前序歴引諸家律呂相生<lb/>
　之術<lb/>
琴徳譜一卷<lb/>
　崇文總目唐因寺僧道英撰述吳蜀異音及辨析指<lb/>
　法道英與趙邪利同時盖從邢利所授<lb/>
沈氏琴書一卷<lb/>
<pb n="KR2m0009_WYG_186-12a"/>
　崇文總目沈氏撰不著名首載嵇中散四弄題趙師<lb/>
　法撰次有悲風三峽流泉渌水昭君下舞間弦并胡<lb/>
　笳四弄題盛通師撰蓋諸家曲譜沈氏集之<lb/>
琴說一卷<lb/>
　　陳氏曰唐工部尚書李勉撰<lb/>
琴說一卷<lb/>
　　陳氏曰唐待詔薛易簡撰衡州來陽尉<lb/>
教坊記一卷<lb/>
<pb n="KR2m0009_WYG_186-12b"/>
　　鼂氏曰唐崔令欽撰開元中教坊特盛令欽記之<lb/>
　　率鄙俗事非有益於正樂也<lb/>
琵琶故事一卷<lb/>
　　鼂氏曰未詳何人所纂<lb/>
　　陳氏曰叚安節撰<lb/>
張淡正琴譜一卷<lb/>
　崇文總目茅仙逸人張淡正撰不詳何代人解琴指<lb/>
　法<lb/>
<pb n="KR2m0009_WYG_186-13a"/>
琴譜二卷<lb/>
　崇文總目梁開平中王邈撰<lb/>
小胡笳子十九拍一卷<lb/>
　崇文總目偽唐蔡翼撰琴曲有大小胡笳大胡笳十<lb/>
　八拍沈遼集世名沈家聲小胡笳又有契聲一拍共<lb/>
　十九拍謂之祝家聲祝氏不詳何人所載乃小胡笳<lb/>
　子<lb/>
阮咸譜一卷　琴調一卷<lb/>
<pb n="KR2m0009_WYG_186-13b"/>
　崇文總目偽唐蔡翼撰<lb/>
琴雜說一卷<lb/>
　崇文總目不著撰人名氏蓋琴家雜集器圖聲訣之<lb/>
　略<lb/>
琴調三卷<lb/>
　崇文總目不著撰人名氏無射商角諸譜皆亡其曲<lb/>
　名<lb/>
琴譜四卷<lb/>
<pb n="KR2m0009_WYG_186-14a"/>
　崇文總目不著撰人名氏凡四大曲一曰别鶴林其<lb/>
　三皆失其名而譜存今留以待知琴者<lb/>
琴略一卷<lb/>
　崇文總目不著撰人名氏序有七例頗抄歴代善琴<lb/>
　者各為門類又載拍法及雜曲名<lb/>
琴式圖二卷<lb/>
　崇文總目不著撰人名氏以琴制度為圖雜載趙邪<lb/>
　利指訣又有白雲先生三訣<lb/>
<pb n="KR2m0009_WYG_186-14b"/>
　　陳氏曰三訣凡一卷稱天台白雲先生<lb/>
三樂譜一卷<lb/>
　崇文總目不著撰人名氏載商調三樂譜<lb/>
琴譜纂要五卷<lb/>
　崇文總目不著撰人名氏圖琴制度及載古曲譜曲<lb/>
　名<lb/>
琴書正聲九卷<lb/>
　崇文總目不著撰人名氏集游春緑水幽居坐愁思<lb/>
<pb n="KR2m0009_WYG_186-15a"/>
　秋思楚明光易水鳳歸林接興白雲凡十數譜<lb/>
琴譜三卷<lb/>
　崇文總目不著撰人名氏雜録琴譜大小數曲其前<lb/>
　一大曲亡其名舊本或云李翺用指法與諸琴法無<lb/>
　異而云翺者豈其所傳歟<lb/>
阮咸調弄二卷<lb/>
　崇文總目不著撰人名氏<lb/>
阮咸金羽調一卷　降聖引譜一卷<lb/>
<pb n="KR2m0009_WYG_186-15b"/>
　崇文總目不著撰人名氏載降聖引一篇譜一首不<lb/>
　詳何代之曲<lb/>
阮咸譜二十卷　阮咸曲譜一卷<lb/>
　崇文總目不著撰人名氏有宮商角徵無射宮無射<lb/>
　商金羽碧玉凄凉黄鍾調凡十篇總十二卷<lb/>
琴義一卷<lb/>
　　陳氏曰稱野人劉籍撰<lb/>
琴曲詞一卷<lb/>
<pb n="KR2m0009_WYG_186-16a"/>
　　陳氏曰不知作者凡十一曲辭皆鄙俚<lb/>
大周正樂一百二十卷<lb/>
　崇文總目周翰林學士竇儼撰顯徳中儼奉詔集綴<lb/>
　其書博而無次<lb/>
樂苑五卷<lb/>
　崇文總目不著撰人名氏叙樂律聲器凡二十篇<lb/>
周優人曲辭二卷<lb/>
　崇文總目周吏部侍郎趙上交翰林學士李昉諫議<lb/>
<pb n="KR2m0009_WYG_186-16b"/>
　大夫劉濤司勲郎中馮古纂録燕樂優人曲辭<lb/>
景祐大樂圖二十卷<lb/>
　崇文總目皇朝司封員外郎集賢校理聶冠卿撰景<lb/>
　祐二年大樂署以律凖考定雅樂獻之上召祠部員<lb/>
　外郎集賢校理李照問鍾律大要照請用黍尺求聲<lb/>
　遂命照制新樂冠卿討論故事據經義多所損益以<lb/>
　御制樂曲及鍾律議說制器之法與古今樂器圖象<lb/>
　之異為書一百二十六篇上之<lb/>
<pb n="KR2m0009_WYG_186-17a"/>
大樂圖義二卷<lb/>
　崇文總目皇朝大常博士直史館宋祁撰受詔考試<lb/>
　太常樂工因集古樂鍾律器用之說上列為圖從釋<lb/>
　其義并今樂署闕典所當釐補者更為雜論七篇奏<lb/>
　之<lb/>
皇祐樂記三卷<lb/>
　　鼂氏曰皇朝胡瑗等撰皇祐二年下詔曰國初循<lb/>
　　用王朴樂太祖患其聲髙令和峴減下一律然猶<lb/>
<pb n="KR2m0009_WYG_186-17b"/>
　　未全命瑗同阮逸等二十餘人再定四年樂成奏<lb/>
　　之上御紫宸殿觀焉此其說也<lb/>
　　陳氏曰阮逸胡瑗撰凡十二篇首載詔㫖次及律<lb/>
　　度量衡鐘磬鼓鼎鸞刀圖其形製刋校頒之天下<lb/>
　　虎丘寺有本當時所頒藏之名山者也其末志頒<lb/>
　　降歳月實皇祐五年十二月二十一日用蘇州觀<lb/>
　　察使印長貳押字余平生每見承平故物未嘗不<lb/>
　　起敬因録藏之一切依元本摹寫不少異<lb/>
<pb n="KR2m0009_WYG_186-18a"/>
景祐廣樂記<lb/>
　　陳氏曰翰林侍講學士馮元等撰闕八卷景祐元<lb/>
　　年判太常寺燕肅建言鍾律不調欲以王朴律凖<lb/>
　　更加考詳詔宋祁與集賢校理李照共領其事詔<lb/>
　　言朴律太髙比古樂約髙五律遂欲改大樂制管<lb/>
　　鑄鐘并引校理聶冠卿為檢討官又詔元等修撰<lb/>
　　樂書為一代之典三年七月書成然未㡬照樂廢<lb/>
　　不用<lb/>
<pb n="KR2m0009_WYG_186-18b"/>
景祐樂府奏議一卷　皇祐樂府奏議一卷<lb/>
　　陳氏曰胡瑗撰<lb/>
三聖樂書一卷<lb/>
　　陳氏曰宋祁子京撰<lb/>
補亡樂書三卷　大樂演義三卷<lb/>
　　鼂氏曰皇朝房庶撰古律既亡後世議樂者縱黍<lb/>
　　為之則尺長律管容黍為有餘王朴是也横黍為<lb/>
　　之則尺短律管容黍為不足胡瑗是也故庶欲造<lb/>
<pb n="KR2m0009_WYG_186-19a"/>
　　以一千二百黍納之律管中黍盡乃得九十分為<lb/>
　　黄鍾之長其說大要以律生尺耳范蜀公本之以<lb/>
　　製雅樂<lb/>
　　石林葉氏曰元祐中昭陵命胡瑗阮逸更造新樂<lb/>
　　將成宋景文得蜀人房庶所作樂書補亡三卷上<lb/>
　　之以為知樂庶自言嘗得古文漢書律歷志言其<lb/>
　　度起於黄鍾之長用子榖秬黍中者一黍字下脫<lb/>
　　之起積一千二百黍八字乃與下文之實字相接<lb/>
<pb n="KR2m0009_WYG_186-19b"/>
　　而人不悟故歴世皆以累黍為尺當如漢志以秬<lb/>
　　黍中者千二百實管中為九十分以定黄鍾之長<lb/>
　　而加一分以為尺則漢志所謂一為一分者黄鍾<lb/>
　　九十分之一而非一黍之一也又言樂有五音今<lb/>
　　無正徵音國家以火徳王而亡本音尤非是范景<lb/>
　　仁力主其說時方用累黍尺故庶但報聞罷崇寧<lb/>
　　中更定大晟樂始申景仁之說而増徵音然漢書<lb/>
　　卒未嘗補其脫字蓋不知庶之所自本也<lb/>
<pb n="KR2m0009_WYG_186-20a"/>
　　陳氏曰庶說惟范鎮是之時胡瑗阮逸制樂已有<lb/>
　　定議遂格不行元豐四年庶子審權作演義以述<lb/>
　　父之意其後元祐初范蜀公自為新樂奏之於朝<lb/>
　　蓋用其說云<lb/>
范蜀公樂書一卷<lb/>
　　鼂氏曰景仁論樂宗房庶潛心四十餘年出私財<lb/>
　　鑄樂器元祐中上之<lb/>
五音㑹元圖<lb/>
<pb n="KR2m0009_WYG_186-20b"/>
　　鼂氏曰未知何人撰謂樂各有譜但取篳栗譜為<lb/>
　　圖以七音十二律使俗易見<lb/>
樂書二百卷<lb/>
　　陳氏曰祕書省正字三山陳暘撰建中靖國初進<lb/>
　　之為禮書陳祥道其兄也其書雅俗胡部音器歌<lb/>
　　舞下及優伶雜戱無不備載博則博矣未免於穢<lb/>
　　蕪也暘紹聖初制科終禮部侍郎楊誠齋序曰其<lb/>
　　書逺自唐虞三代近逮漢唐本朝下逮子史百氏<lb/>
<pb n="KR2m0009_WYG_186-21a"/>
　　内自王制外逮戎索網羅放失貫綜煩悉放鄭而<lb/>
　　一之雅引今而復之古使人味其論玩其圖忽乎<lb/>
　　先王金鐘天球之音粲乎前代鷺羽玊戚之容後<lb/>
　　有作者不必求之於野證之於把宋而損益可知<lb/>
　　焉<lb/>
大晟樂書二十卷　雅樂圖譜<lb/>
　　陳氏曰大中大夫開封劉炳子蒙撰大晟者本方<lb/>
　　士魏漢津妄出新意以裕陵指節定尺律傅㑹身<lb/>
<pb n="KR2m0009_WYG_186-21b"/>
　　為度之說炳為大司樂精為緣餙又有圖譜一卷<lb/>
隆韶道百和集一卷<lb/>
　　陳氏曰保義郎大晟府按協律姚公立撰以律呂<lb/>
　　節氣隂陽為說凡四十九條<lb/>
樂府詩集一百卷<lb/>
　　鼂氏曰皇朝郭茂倩編次取古今樂府分十二門<lb/>
　　郊廟歌辭十二燕射歌辭三鼓吹曲辭五横吹曲<lb/>
　　辭五相和歌辭十八清商曲辭八舞曲歌辭五琴<lb/>
<pb n="KR2m0009_WYG_186-22a"/>
　　曲歌辭四雜曲歌辭十八近代曲辭四雜謠歌辭<lb/>
　　七雜樂府詞十一通為百卷包括傳記辭曲略無<lb/>
　　遺軼<lb/>
琴筌十卷<lb/>
　　鼂氏曰皇朝茍以道撰記造琴法弹琴訣并譜<lb/>
琴史六卷<lb/>
　　陳氏曰吳郡朱長文伯原撰唐虞以來迄本朝琴<lb/>
　　之人與事備矣<lb/>
<pb n="KR2m0009_WYG_186-22b"/>
製琴法一卷<lb/>
　　陳氏曰不知何人撰<lb/>
大胡笳十九拍一卷<lb/>
　　陳氏曰題隴西董庭蘭撰連劉商辭又云祝家聲<lb/>
　　沈家譜不可曉也<lb/>
琴譜八卷<lb/>
　　陳氏曰鄞學魏邸舊書有之己夘分教傳録亦益<lb/>
　　以他所得譜<lb/>
<pb n="KR2m0009_WYG_186-23a"/>
琴操譜十五卷　　調譜四卷<lb/>
　　陳氏曰參政歴陽張巖尚翁以善鼓琴聞一時余<lb/>
　　從其子佖得此譜<lb/>
琴譜十六卷<lb/>
　　陳氏曰新昌石孝隆君大所録<lb/>
律呂新書二卷<lb/>
　中興藝文志曰蔡元定季通撰其法以律生尺如房<lb/>
　庶范鎮之論亦祖兩漢志蔡邕說及我朝程子張子<lb/>
<pb n="KR2m0009_WYG_186-23b"/>
　又主淮南大史小司馬之說以九分為寸<lb/>
　　朱子序曰南狩今六十年學士大夫因仍簡陋遂<lb/>
　　無復以鍾律為意者吾友蔡君季通乃獨心好其<lb/>
　　說而力求之旁搜逺取巨細不捐積之累年乃若<lb/>
　　㝠契著書兩卷凡若干言予嘗得而讀之愛其明<lb/>
　　白而淵深縝宻而通暢不為牽合傅㑹之談而横<lb/>
　　斜曲直如珠之不出於盤其言雖多出於近世之<lb/>
　　所未講而實無一字不本於古人已試之成法蓋<lb/>
<pb n="KR2m0009_WYG_186-24a"/>
　　若黄鍾圍徑之數則漢斛之積分可考寸以九分<lb/>
　　為法則淮南太史小司馬之說可推五聲二變之<lb/>
　　數變律半聲之例則杜氏之通典具焉變宮變徵<lb/>
　　之不得為調則孔氏之禮疏因亦可見至於先求<lb/>
　　聲氣之元而因律以生尺則尤所謂卓然者而亦<lb/>
　　班班雜見於兩漢之志蔡邕之說與夫國朝㑹要<lb/>
　　以及程子張子之言顧讀者不深考其間雖或有<lb/>
　　得於此者而又不能無失於彼是以晦蝕紛拏無<lb/>
<pb n="KR2m0009_WYG_186-24b"/>
　　復定論抑季通之為此書詞約理明初非難讀而<lb/>
　　讀之者徃徃未及終篇輙已欠伸思睡固無由了<lb/>
　　其歸趣獨以予之頑頓不敏乃能熟復數過而僅<lb/>
　　得其㫖意之彷彿季通亦許予能知己故屬以序<lb/>
　　而不得辭焉<lb/>
　　朱子語録曰季通律書分明是好却不是暗說自<lb/>
　　有按據<lb/>
樂舞新書<lb/>
<pb n="KR2m0009_WYG_186-25a"/>
　中興藝文志吳仁傑撰論關雎者二論風雅頌者九<lb/>
　論笙鏞雅頌者二論大雅小雅者一論二南者二論<lb/>
　雅者九凡二十五篇<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0009_WYG_186-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文獻通考卷一百八十六<lb/>
</p>
<p>
</p>
  </div>
</body>
</text>
</TEI>
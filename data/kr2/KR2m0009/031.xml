<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷三十一</head> <lb/>
    <p>
<pb n="KR2m0009_WYG_031-1a"/>
欽定四庫全書<lb/>
　文獻通考卷三十一<lb/>
　　鄱　陽　馬　端　臨　貴　與　著<lb/>
　選舉考四<lb/>
　　舉士<lb/>
仁宗天聖二年賜舉人宋郊葉清臣鄭戬以下及諸科<lb/>
凡四百八十餘人及第出身有差先是上封事者言經<lb/>
學未究經㫖乞於本科問䇿一道對者紕繆上以執經<lb/>
<pb n="KR2m0009_WYG_031-1b"/>
肄業不善為文特命取其所長用廣仕路並不黜落國<lb/>
朝以策擢高第者自清臣始郊與弟祁俱以詞賦得名<lb/>
時奏祁第一太后不欲弟先兄乃擢郊第一祁第十<lb/>
　時天下登第者不數年輒赫然顯貴取士之路可謂<lb/>
　盛矣雖耄鈍之士數詘於試後多收入仕版謂之特<lb/>
　奏名至或因循不學欲積舉以應令乃詔曰學猶殖<lb/>
　也不殖將落遜志務時敏厥修乃來朕慮天下之士<lb/>
　或有遺也既已臨軒較得失而憂其屢不中科則衰<lb/>
<pb n="KR2m0009_WYG_031-2a"/>
　邁而無所成退不能返其里閭而進不得預於禄仕<lb/>
　故常數之外特為之甄采而狃於寛㤙遂隳素業頹<lb/>
　弛茍簡寖以成風甚可耻也自今宜篤進厥學無習<lb/>
　僥倖焉<lb/>
景祐初詔曰鄉學之士益蕃而取人路狹使孤寒棲遲<lb/>
或老而不得進朕甚閔之其令南省就試進士諸科十<lb/>
取其二進士五舉年五十諸科六舉年六十嘗經殿試<lb/>
進士三舉諸科五舉及嘗預先朝御試雖試文不合格<lb/>
<pb n="KR2m0009_WYG_031-2b"/>
毋輒黜皆以名聞自此率以為常<lb/>
　　石林葉氏曰唐禮部試詩賦題不皆有所出或自<lb/>
　　以意為之故舉子皆得進問題意謂之上請本朝<lb/>
　　既増殿試天子親御殿進士猶循禮部故事景祐<lb/>
　　中稍厭其煩瀆始詔御藥院具試題書經史所出<lb/>
　　模印給之遂罷上請之制<lb/>
　　王氏揮麈録曰韓忠獻<hi>億</hi>景祐中参仁宗政事天<lb/>
　　下稱為長者四子仲文<hi>綜</hi>子華<hi>絳/</hi>持國<hi>維/</hi>玉汝<hi>縝</hi>
<pb n="KR2m0009_WYG_031-3a"/>
　　俱禮部奏名忠獻啓上曰臣子叨陛下科第雖非<lb/>
　　有司觀望然臣既備位政府豈當受而有之天下<lb/>
　　将以為由臣致此臣雖不足道使聖明之政人或<lb/>
　　議之非臣所安也臣敎子既已有成又何必昭示<lb/>
　　四方以為榮觀哉乞盡免殿試唱第幸甚誠懇再<lb/>
　　三上嘉歎而允所請忠獻既薨仲文子華玉汝相<lb/>
　　繼再中甲科獨持國曰吾前已奏名矣當遵家君<lb/>
　　之言何必布之遠方邪不復更就有司之求故文<lb/>
<pb n="KR2m0009_WYG_031-3b"/>
　　潞公薦持國疏云曽預南宫髙薦自後不出仕宦<lb/>
　　其後仲文知制誥子華玉汝皆登宰席持國賜出<lb/>
　　身至門下侍郎為本朝之甲族云<lb/>
　　按嘉祐二年御試方令禮部所奏進士俱免黜落<lb/>
　　知以前盖有過省而殿試不中者矣故韓忠獻諸<lb/>
　　子仲文子華玉汝必再中甲科而後可以言登第<lb/>
　　若嘉祐二年以後則凡預禮部正奏名皆為有出<lb/>
　　身之人矣<lb/>
<pb n="KR2m0009_WYG_031-4a"/>
四年賈昌朝言有親戚事本州及或為發解官及侍父<lb/>
祖遠宦距本州二千里宜敇轉運司選官𩔖試以十率<lb/>
之取三人詔近臣議而丁度等謂舊制限十月二十五<lb/>
日上名於省幾二千里而赴試或有不及願寛其期一<lb/>
月聽如昌朝説由是諸路始有别頭試其年詔開封府<lb/>
國子監及别頭試封彌謄錄如禮部<lb/>
寶元中李淑侍經筵帝訪以進士詩賦策論先後俾以<lb/>
故事對淑退而上奏曰唐調露二年劉思立為考功員<lb/>
<pb n="KR2m0009_WYG_031-4b"/>
外郎以進士止試策滅裂不盡其學請帖經以觀其學<lb/>
試雜文以觀其才自此沿以為常至永隆二年進士試<lb/>
雜文二篇通文律者始試策天寶十一載進士試一大<lb/>
經能通者試文賦又通而後試策五條皆通為中第建中<lb/>
二年趙贊請試以時務策五篇箴論表贊各一篇以代<lb/>
詩賦太和三年試帖經畧問大義取精通者次試論議<lb/>
各一篇八年禮部試以帖經口義次試策五篇問經義<lb/>
者三問時務者二厥後變易遂以詩賦為第一塲論第<lb/>
<pb n="KR2m0009_WYG_031-5a"/>
二塲策第三塲帖經第四塲今陛下欲求理道而不以<lb/>
雕篆為貴得取士之實矣然考官以所試分考不能通<lb/>
加評校而毎塲輒退落士之中否特繫於幸不幸願約<lb/>
舊制先策次論次賦及詩次帖經墨義而敇有司併試<lb/>
四塲通較工拙毋以一塲得失為去留詔有司議稍施<lb/>
行焉<lb/>
　慶歴四年臣僚上言改更貢舉進士所試詩賦策論<lb/>
　先後詔下兩制詳議知諫院歐陽脩言凡貢舉舊法<lb/>
<pb n="KR2m0009_WYG_031-5b"/>
　若二千人就試常額不過選五百人<hi>毎年到省就試及取人之數大</hi>
　<hi>約不過此</hi>是於詩賦策論六千卷中<hi>毎一人三卷</hi>選五百人而<lb/>
　日限又廹使考試之官殆廢寢食疲心竭慮因勞致<lb/>
　昏故雖有公心而所選多濫此舊法之弊也今臣所<lb/>
　請者寛其日限而先試以策而考之擇其文辭鄙惡<lb/>
　者文意顛倒重雜者不識題㫖不知故實畧而不對<lb/>
　所問者限以事件若干以上誤引事跡者亦限件數<lb/>
　雖能成文而理識乖誕者雜犯舊格不考式者凡此<lb/>
<pb n="KR2m0009_WYG_031-6a"/>
　七等之人先去之計於二千人可去五六百以其留<lb/>
　者次試以論又如前法而考之又可去其二三百其<lb/>
　留而試詩賦者不過千人矣於千人而選五百則少<lb/>
　而易考不至勞昏考而精當則盡善矣縱使考之不<lb/>
　精亦選者不至大濫葢其節抄剽盜之人皆以先經<lb/>
　策論去之矣策論逐塲旋考則卷子不多考官不至<lb/>
　勞昏去留必不誤比及詩賦皆是已經策論粗有學<lb/>
　問理識不至乖誕之人縱使詩賦不工亦可以中選<lb/>
<pb n="KR2m0009_WYG_031-6b"/>
　矣如此可使童年新學全不曉事之人無由而進此<lb/>
　臣所謂變法必須隨塲去留然後可革舊弊者也其<lb/>
　外州解送到且當博採<hi>祗可盡令試策</hi>要在南省精選若省<lb/>
　榜奏人至精則殿試易為考矣故臣但言南省之法<lb/>
　此其大槩也其髙下之等仍乞細加詳定大槩當以<lb/>
　策論為先<lb/>
　　按詩賦不過工浮詞論策可以驗實學此正理也<lb/>
　　今觀歐公所陳欲先考論策後考詩賦盖欲以論<lb/>
<pb n="KR2m0009_WYG_031-7a"/>
　　策驗其能否而以詩賦定其優劣是以粗淺視論<lb/>
　　策而以精深視詩賦矣盖塲屋之文論策則蹈襲<lb/>
　　套括故汗漫難慿詩賦則拘以聲病對偶故工拙<lb/>
　　易見其有奥學雄文能以論策自見者十無一二<lb/>
　　而紛紛鵠袍之士固有頭塲號為精工而論策一<lb/>
　　無可採者盖自慶歴以來塲屋之弊已如此不特<lb/>
　　後來為然也故歐公之言欲先試論策擇其十分<lb/>
　　亂道者先澄汰之不特使之稍務實學且使司衡<lb/>
<pb n="KR2m0009_WYG_031-7b"/>
　　鑑者所考少則易精又既工論策則不患其不長<lb/>
　　於詩賦縱詩賦不工而所取亦不害為博古通經<lb/>
　　之士矣<lb/>
　　又按祖宗以來試進士皆以詩賦論各一首除制<lb/>
　　科外未嘗試策天聖間晏元獻公請依唐明經試<lb/>
　　策而不從寶元中李淑請并詩賦策論四塲通考<lb/>
　　詔有司施行不知試策實始於何年當考<lb/>
　知制誥富弼言國家沿隋唐設進士科自咸平景徳<lb/>
<pb n="KR2m0009_WYG_031-8a"/>
　以來為法尤密踰於前代而得人之道或有未至夫<lb/>
　省試有三長殿試有三短主文衡者四五人皆一時<lb/>
　詞學之臣而又選館閣才臣數人以助考較復有監<lb/>
　守巡察糊名謄録上下相警不容毫釐之私一長也<lb/>
　引試凡三日詩賦可以見詞藝論策可以觀才識四<lb/>
　方之士得以盡其所藴二長也貢院凡兩月餘研䆒<lb/>
　差次可以窮功悉力三長也殿試考官濫取而不擇<lb/>
　一短也一日試詩賦論三篇不能盡人之才二短也<lb/>
<pb n="KR2m0009_WYG_031-8b"/>
　考校不過十日不暇研䆒差次三短也若曰禮部放<lb/>
　榜則權歸有司臨軒唱第則恩出主上則是忘取士<lb/>
　之本而務收恩之末也且歴代取士悉委有司獨後<lb/>
　漢文吏課牋奏副之端門亦未聞天子親試也至唐<lb/>
　武后載初之年始有殿試此何足法哉必慮恩歸有<lb/>
　司則宜使禮部次髙下以奏而引諸殿庭唱名賜第<lb/>
　則與殿試無所異矣遂詔罷殿試而議者多言其輕<lb/>
　上恩隳故事旋復殿試如舊<lb/>
<pb n="KR2m0009_WYG_031-9a"/>
　上命侍臣條奏急務參知政事范仲淹等奏列十事<lb/>
　其三請精貢舉欲復古興學校取士本行實詔近臣<lb/>
　議於是翰林學士宋祁等合奏言今敎不本於學校<lb/>
　士不察於鄉里則不能覈名實有司束以聲病學者<lb/>
　專於記誦則不足盡人材臣等參考衆説擇其便於<lb/>
　今者莫若使士皆土著而敎之於學校則學者修飾<lb/>
　矣先策論則文詞者留心於治亂矣簡程式則宏博<lb/>
　者得以馳騁矣問大義則執經者不專於記誦矣乃<lb/>
<pb n="KR2m0009_WYG_031-9b"/>
　詔州縣立學本道使者選屬部為敎授不足則取於<lb/>
　鄉里宿學之有道業者士須在學三百日乃聽預秋<lb/>
　賦舊嘗充賦者百日而止試於州者令相保任有匿<lb/>
　服犯刑虧行冒名等禁三塲先策次論次詩賦通考<lb/>
　為去取而罷帖經墨義士通經術願對大義者試十<lb/>
　道可為永式初保寧軍推官胡瑗敎授湖州科條纎<lb/>
　悉備具諸生信愛如其子弟至是下湖州取其法著<lb/>
　為學令是冬詔罷日限以余靖言廣學舍所以待有<lb/>
<pb n="KR2m0009_WYG_031-10a"/>
　志之士去日限所以寛食貧之人或者謂仲淹既去<lb/>
　而執政意皆異故有是詔<lb/>
　時言初令不便者甚衆以為詩賦聲病易考而策論<lb/>
　汗漫難知祖宗以來莫之有改得人常多乃詔一依<lb/>
　舊條<lb/>
嘉祐二年親試舉人凡進士與殿試者始皆免黜落<lb/>
　時進士益相習為竒僻鈎章棘句寖失渾淳歐陽脩<lb/>
　知貢舉尤以為患痛裁抑之仍嚴禁挾書者既而試<lb/>
<pb n="KR2m0009_WYG_031-10b"/>
　榜出時所推譽皆不在選澆薄之士侯修晨朝羣聚<lb/>
　詆斥之街司邏卒不能止至為祭歐陽修文投其家<lb/>
　卒不能求其主名置於法然自是文體亦少變<lb/>
　時上書者言四年一貢舉四方士子客京師以待試<lb/>
　者恒六七千人一有喧噪其徒衆多勢莫之禁且中<lb/>
　下之士往往廢學數年才學之士不幸有故一不應<lb/>
　詔沉淪十數年或累舉滯留遂至困窮老且死者甚<lb/>
　衆以此毁行冒法干進者不可勝數宜間歲一貢舉<lb/>
<pb n="KR2m0009_WYG_031-11a"/>
　中分舊數而薦之王洙侍邇英閣講周禮至三年大<lb/>
　比大考州里以贊鄉大夫廢興帝曰古者選士如此<lb/>
　今率四五歲一下詔故士有抑而不得進者為今之<lb/>
　計孰若裁其數而屢舉也下有司議而議者乃合奏<lb/>
　曰臣等謂易以間歲之法無害而有利不足疑也使<lb/>
　舉子不幸有疾病喪服之故者不致久沉且程文偶<lb/>
　不中選旋亦遇貢舉則無滯才之歎而天下所薦舉<lb/>
　數既減半禮部主司易以詳較得士必精矣近年挾<lb/>
<pb n="KR2m0009_WYG_031-11b"/>
　書代筆傳義者多因使權貴富豪之子得以濫進葢<lb/>
　由人衆有司無繇察若人少則諸偽濫勢自不容使<lb/>
　寒苦藝學之人得其塗而進於是下詔間歲貢舉進<lb/>
　士諸科悉解舊額之半増設明經試法凡明兩經或<lb/>
　三經五經各問大義十條兩經通八三經通六五經<lb/>
　通五為合格兼以論語孝經策時務三條出身與進<lb/>
　士等而罷説書舉其不還鄉里而寓户他州以應選<lb/>
　者嚴其法毎秋賦自縣令佐察行義保任之上於州<lb/>
<pb n="KR2m0009_WYG_031-12a"/>
　州長貳復審察得實然後上本道使者𩔖試已保任<lb/>
　而後有缺行則州縣皆坐罪若省試而文理紕繆坐<lb/>
　元考官<lb/>
　時以科舉既數則髙第之人倍衆其擢任恩典宜損<lb/>
　於故乃詔曰朕惟國之取士與士之待舉不可曠而<lb/>
　冗也故立間歲之期以勵其勤約貢舉之數以精其<lb/>
　選著為定式申敇有司而髙第之人日嘗不次而用<lb/>
　若循舊比終至濫官甚無謂也自今制科入第三等<lb/>
<pb n="KR2m0009_WYG_031-12b"/>
　與進士第一除大理評事簽書兩使幕職官代還陞<lb/>
　通判再任滿試館職<hi>前此前三名皆為通判</hi>其餘以次減降自<lb/>
　是驟顯者鮮而所得人材及其風俗比舊亦浸衰<lb/>
　　容齋洪氏隨筆曰本朝自太平興國以來以科舉<lb/>
　　羅天下士士之策名前列者或不十年而至公輔<lb/>
　　呂文穆公䝉正張文定公齊賢之徒是也及嘉祐<lb/>
　　以前亦指日在清顯東坡送張子平序以謂仁宗<lb/>
　　一朝十有三榜數其上之三人凡三十有九其不<lb/>
<pb n="KR2m0009_WYG_031-13a"/>
　　至於公卿者五人而已盖為士者知其身必達故<lb/>
　　自愛重而不肯為非天下公望亦以鼎貴期之故<lb/>
　　相與愛惜成就以待其用至嘉祐四年之制前三<lb/>
　　名始不為通判第一人才得評事簽判代還升通<lb/>
　　判又任滿始除館職王安石為政又殺其法恩數<lb/>
　　既削得人衰矣觀天聖初榜宋鄭公郊葉清臣鄭<lb/>
　　文肅公戬髙文荘公若訥曽魯公公亮五人連名<lb/>
　　二宰相二執政一三司使第二榜王文忠公堯臣<lb/>
<pb n="KR2m0009_WYG_031-13b"/>
　　韓魏公琦趙康靖公槩連名第三榜王宣徽拱辰<lb/>
　　劉相沆孫文懿公抃連名楊寘榜寘不幸即死王<lb/>
　　岐公珪韓康公絳王荆公安石連名劉煇榜煇不<lb/>
　　顯胡右丞宗愈安門下燾劉忠肅公摯章申公惇<lb/>
　　連名其盛如此治平以後第一人作侍從盖可數<lb/>
　　矣<lb/>
　　沈氏筆談曰舊制天下貢舉人到闕悉皆入對數<lb/>
　　不下三千人謂之羣見逺方士皆未知朝廷儀範<lb/>
<pb n="KR2m0009_WYG_031-14a"/>
　　班列分錯有司不能繩覲見之日先設禁闈於著<lb/>
　　位之前舉人皆拜於禁闈之外葢欲限其前列也<lb/>
　　至有更相抱持以望黼坐者有司患之近歲遂止<lb/>
　　令解頭入見然尚不減數百人嘉祐中予忝在解<lb/>
　　頭别為一班最在前列目見班中唯從前一兩行<lb/>
　　稍應拜起之節自餘亦終不成班綴而罷毎為閣<lb/>
　　門之累常言殿庭中班列不可整齊者唯有三色<lb/>
　　謂舉人蕃人駱駝<lb/>
<pb n="KR2m0009_WYG_031-14b"/>
　　又曰禮部貢院試進士設香案於階前主司與舉<lb/>
　　人對拜此唐故事也所坐設位供張甚盛有司具<lb/>
　　茶湯飲漿至試學究則悉徹帳幕氈席之𩔖亦無<lb/>
　　茶湯渴取飲硯水人人皆黔其吻非故欲困之乃<lb/>
　　防氈席及供應人私傳所試義經葢嘗有敗者故<lb/>
　　事為之防歐文忠有詩焚香禮進士徹幕待經生<lb/>
　　以為禮數重輕如此其實自有謂也<lb/>
　　按沈公所記典故皆源於唐時宋朝因之至嘉祐<lb/>
<pb n="KR2m0009_WYG_031-15a"/>
　　時猶然後來天下所解進士非中選禮部待對親<lb/>
　　策之日不得覲清光而禮部試士之時雖無所謂<lb/>
　　五經學究然其所以待進士者禮亦殺於祖宗之<lb/>
　　時矣<lb/>
英宗治平三年詔曰先帝以士久不貢怠於學而豪傑<lb/>
者不時舉故下間歲之令而自更法以來其弊寖長里<lb/>
選之牒仍故而郡國之取減半計偕之籍屢上而道塗<lb/>
之勞良苦朕甚閔焉其令禮部三歲一貢舉天下解額<lb/>
<pb n="KR2m0009_WYG_031-15b"/>
於未行間歲之法已前四分取三為率明經諸科不得<lb/>
過進士之數恩典不増而貢舉期緩士得休息官以不<lb/>
煩矣<lb/>
　知諫院司馬光上言請貢院逐路取人其畧曰朝廷<lb/>
　每次科塲所差試官率皆兩制三館之人其所好尚<lb/>
　即成風俗在京舉人追趨時好易知體面淵源漸染<lb/>
　文采自工使僻逺孤陋之人與之為敵混同封彌考<lb/>
　較長短勢不侔矣孔子曰十室之邑必有忠信如丘<lb/>
<pb n="KR2m0009_WYG_031-16a"/>
　者焉言雖㣲陋之處必有賢才不可誣也是以古之<lb/>
　取士以郡國户口多少為率或以徳行或以才能隨<lb/>
　其所長各有所取近自族姻逺及夷狄無小無大不<lb/>
　可遺也今或數路中全無一人及第則所遺多矣國<lb/>
　家用人之法非進士及第者不得美官非善為詩賦<lb/>
　論策者不得及第非游學京師者不善為詩賦論策<lb/>
　以此之故使四方學士皆棄背鄉里違去二親老於<lb/>
　京師不復更歸其間亦有身負過惡或隠憂匿服不<lb/>
<pb n="KR2m0009_WYG_031-16b"/>
　敢於鄉里取解者往往私買監牒妄冒户貫於京師<lb/>
　取解自間歲開塲以來逺方舉人憚於往還只於京<lb/>
　師寄應者比舊尤多國家雖重為科禁至於不用䕃<lb/>
　贖然冒犯之人歲歲滋甚所以然者葢由毎次科塲<lb/>
　及第進士大率皆是國子監開封府解送之人則人<lb/>
　之常情誰肯去此而就彼哉夫設美官厚利進取之<lb/>
　塗以誘人於前而以苛法空文禁之於後是猶决洪<lb/>
　河之尾而捧土以塞之其勢必不行矣<lb/>
<pb n="KR2m0009_WYG_031-17a"/>
　參知政事歐陽修上言竊以國家取士之制比於前<lb/>
　世最號至公葢累聖留心講求曲盡以謂王者無外<lb/>
　天下一家故不問東西南北之人盡聚諸路貢士混<lb/>
　合為一而惟才是擇又糊名謄録而考之使主司莫<lb/>
　知為何方之人誰氏之子不得有所憎愛厚薄於其<lb/>
　間故議者謂國家科塲之制雖未復古法而便於今<lb/>
　世其無情如造化至公如權衡祖宗以來不可易之<lb/>
　制也傳曰無作聰明亂舊章又曰利不百者不變法<lb/>
<pb n="KR2m0009_WYG_031-17b"/>
　今言事之臣偶見一端即議更改此臣所以區區欲<lb/>
　為陛下守祖宗之法也臣所謂偶見一端者葢言事<lb/>
　之人但見每次科塲東南進士得多而西北進士得<lb/>
　少故欲改法使多取西北進士爾殊不知天下至廣<lb/>
　四方風俗異宜而人性各有利鈍東南之俗好文故<lb/>
　進士多而經學少西北之人尚質故進士少而經學<lb/>
　多所以科塲取士東南多取進士西北多取經學者<lb/>
　各因其材性所長而各隨其多少取之今以進士經<lb/>
<pb n="KR2m0009_WYG_031-18a"/>
　學合而較之則其數均若必論進士則多少不等此<lb/>
　臣所謂偏見之一端其不可者一也國家方以官濫<lb/>
　為患取士數必難増若欲多取西北之人則却須多<lb/>
　減東南之數今東南州軍進士取解者二三千人處<lb/>
　只解二三十人是百人取一人葢已痛裁抑之矣西<lb/>
　北州軍取解至多處不過百人而所解至十餘人是<lb/>
　十人取一人比之東南十倍假借之矣若至南省又<lb/>
　減東南而増西北則是已裁抑者又裁抑之已假借<lb/>
<pb n="KR2m0009_WYG_031-18b"/>
　者又假借之此其不可者二也東南之士於千人中<lb/>
　解十人其初選已精矣故至南省所試合格者多西<lb/>
　北之士學業不及東南當發解時又十倍優假之葢<lb/>
　其初選已濫矣故至南省所試不合格者多今若一<lb/>
　例以十人取一人則東南之人合格而落者多矣西<lb/>
　北之人不合格而得者多矣至於他路理不可齊偶<lb/>
　有一路合格人多亦限以十一落之偶有一路合格<lb/>
　人少亦須充足十一之數使合落者得合得者落取<lb/>
<pb n="KR2m0009_WYG_031-19a"/>
　捨顛倒能否混淆其不可者三也且朝廷專以較藝<lb/>
　取人而使有藝者屈落無藝者濫得不問繆濫只要<lb/>
　諸路數停此其不可者四也且言事者本欲多取諸<lb/>
　路土著之人若此法一行則寄應者争趨而往今開<lb/>
　封府寄應之弊可驗矣此所謂法出而姦生其不可<lb/>
　者五也今廣南東西路進士例各絶無舉業諸州但<lb/>
　據數解發其人亦自知無藝只來一就省試而歸冀<lb/>
　作攝官爾朝廷以嶺外烟瘴北人不便須藉攝官亦<lb/>
<pb n="KR2m0009_WYG_031-19b"/>
　許其如此今若一例與諸路十人取一人此為繆濫<lb/>
　又非西北之比此其不可者六也凡此六者乃大槩<lb/>
　爾若舊法一壊新議必行則弊濫隨生何可勝數故<lb/>
　臣謂且遵舊制但務擇人推朝廷至公待四方如一<lb/>
　惟能是選人自無言此乃當今可行之法爾若謂士<lb/>
　習浮華當先考行就如新議亦須只考程試安能必<lb/>
　取行實之人議者又謂西北近敵士要牢籠此甚不<lb/>
　然之論也使不逞之人不能為患則已茍可為患則<lb/>
<pb n="KR2m0009_WYG_031-20a"/>
　何方無之前世賊亂之臣起於東南者甚衆其大者<lb/>
　如項羽蕭銑之徒是已至如黄巢王仙芝之輩又皆<lb/>
　起亂中州者爾不逞之人豈專西北矧貢舉所設本<lb/>
　待材賢牢籠不逞當别有術不在科塲也惟事久不<lb/>
　能無弊有當留意者然不須更改法制止在振舉綱<lb/>
　條爾近年以來舉人盛行懐挾排門大譟免冠突入<lb/>
　虧損士風傷敗善𩔖此由舉人既多而君子小人雜<lb/>
　聚所司力不能制雖朝廷素有禁約條制甚嚴而上<lb/>
<pb n="KR2m0009_WYG_031-20b"/>
　下因循不復申舉惟此一事為科塲大患而言事者<lb/>
　獨不及之願下有司議革其弊此當今科塲之患也<lb/>
　　按分路取人之説司馬歐陽二公之論不同司馬<lb/>
　　公之意主於均額以息奔競之風歐陽公之意主<lb/>
　　於覈實以免繆濫之弊要之朝廷既以文藝取人<lb/>
　　則歐公之説為是葢士既求以用世則奔名逐利<lb/>
　　所不能免不必深訾至於棄親匿服身負過惡者<lb/>
　　皆素無行檢之人此曹雖使之生長都城早游館<lb/>
<pb n="KR2m0009_WYG_031-21a"/>
　　學超取名第亦未必能為君子若以為逺方舉人<lb/>
　　文詞不能如游學京師者之工易以見遺則如歐<lb/>
　　曽二蘇公以文章名世詔今傳後然亦出自窮鄉<lb/>
　　下國未嘗漸染館閣習為時尚科舉之文也而皆<lb/>
　　占髙第然則必須遊京師而後工文藝者皆剽竊<lb/>
　　蹈襲之人非頴異挺特之士也<lb/>
神宗熙寧二年議更貢舉法罷詩賦明經諸科以經義<lb/>
論策試進士初王安石以為古之取士俱本於學請興<lb/>
<pb n="KR2m0009_WYG_031-21b"/>
建學校以復古其明經諸科欲行廢罷取元解明經人<lb/>
數増進士額詔兩制兩省待制以上御史三司三館議<lb/>
之韓維請罷詩賦各習大經問大義十道以文解釋不<lb/>
必全記注疏通七以上為合格諸科以大義為先黜其<lb/>
不通者蘇頌欲先士行而後文藝去封彌謄録之法直<lb/>
史館蘇軾上議畧曰得人之道在於知人知人之法在<lb/>
於責實使君相有知人之明朝廷有責實之政則胥吏<lb/>
皂隸未嘗無人而况於學校貢舉乎雖用今之法臣以<lb/>
<pb n="KR2m0009_WYG_031-22a"/>
為有餘使君相無知人之明朝廷無責實之政則公卿<lb/>
侍從常患無人况學校貢舉乎雖復古之制臣以為不<lb/>
足矣夫時有可否物有興廢使三代聖人復生於今其<lb/>
選舉亦必有道何必由學乎且慶歴間嘗立學矣天下<lb/>
以為太平可待至於今惟空名僅存今陛下必欲求徳<lb/>
行道藝之士責九年大成之業則将變今之禮易今之<lb/>
俗又當發民力以治宮室斂民財以養游士置官立師<lb/>
而又時簡不帥敎者屛之逺方徒為紛紛其與慶歴之<lb/>
<pb n="KR2m0009_WYG_031-22b"/>
際何異至於貢舉或曰鄉舉徳行而畧文章或曰專取<lb/>
策論而罷詩賦或欲舉唐故事兼採譽望而罷封彌或<lb/>
欲變經生朴學不用帖墨而考大義此皆知其一未知<lb/>
其二者也夫欲興徳行在於君人者修身以格物審好<lb/>
惡以表俗若欲設科立名以取之則是敎天下相率而<lb/>
為偽也上以孝取人則勇者割股怯者廬墓上以廉取<lb/>
人則敝車羸焉惡衣菲食凡可以中上意者無所不至<lb/>
徳行之弊一至於此自文章言之則策論為有用詩賦<lb/>
<pb n="KR2m0009_WYG_031-23a"/>
為無益自政事言之則詩賦論策均為無用矣雖知其<lb/>
無用然自祖宗以來莫之廢者以為設法取士不過如<lb/>
此也近世文章華麗無如楊億使億尚在則忠清鯁亮<lb/>
之士也通經學古無如孫復石介使復介尚在則迂闊<lb/>
誕謾之士也矧自唐至今以詩賦為名臣者不可勝數<lb/>
何負於天下而必欲廢之<lb/>
上讀軾疏曰吾固疑此今得軾議釋然矣他日以問王<lb/>
安石安石曰不然今人材乏少且其學術不一一人一<lb/>
<pb n="KR2m0009_WYG_031-23b"/>
義十人十義朝廷欲有所為異論紛然莫肯承聽此葢<lb/>
朝廷不能一道徳故也故一道徳則修學校欲修學校<lb/>
則貢舉法不可不變趙抃是軾言安石曰若謂此科嘗<lb/>
多得人自縁仕進别無他路其間不容無賢若謂科法<lb/>
已善則未也今以少壮時正當講求天下正理乃閉門<lb/>
學作詩賦及其入官世事皆所不習此乃科法敗壊人<lb/>
才致不如古於是卒如安石議罷明經及諸科進士罷<lb/>
詩賦各占治詩書易周禮禮記一經兼以論語孟子毎<lb/>
<pb n="KR2m0009_WYG_031-24a"/>
試四塲初大經次兼經大義凡十道次論一首次策三<lb/>
道禮部試即増二道中書撰大義式頒行試義者須通<lb/>
經有文采乃為中格不但如明經墨義粗解章句而已<lb/>
取諸科解名十分之三増進士額諸科如許用舊業一<lb/>
試後非嘗應諸科人毋得創以諸科求試其京東西陜<lb/>
西河北河東五路之創試進士者及府監他路之舍諸<lb/>
科而為進士者乃得用所増之額以試皆别為一號考<lb/>
取葢欲優其業使不至外侵則常向慕改業也<lb/>
<pb n="KR2m0009_WYG_031-24b"/>
　　按科舉不足以盡取人之法然自隋唐以來入官<lb/>
　　者皆以是為進身之階及其人之賢否則初不緣<lb/>
　　此桞子厚送崔符序言今世尚進士故天下舉歸<lb/>
　　之而更其科以為得異人乎無也惟其所尚又舉<lb/>
　　而從之尚之以孝弟孝弟猶是人也尚之以經術<lb/>
　　經術猶是人也姚康撰科第錄序言以顔孔為心<lb/>
　　者雖日視淫靡莫能遷其操以桀跖為行者雖日<lb/>
　　聞仁義莫能治其性若膺鄉舉里選亦此流也若<lb/>
<pb n="KR2m0009_WYG_031-25a"/>
　　捜茂材異行亦此流也則何必目秀才為樸名進<lb/>
　　士為薄邪葢唐人已有此論即坡公之意也但變<lb/>
　　聲律為議論變墨義為大義則於學者不為無補<lb/>
　　然介甫之所謂一道徳者乃是欲以其學使天下<lb/>
　　比而同之以取科第夫其書縱盡善無可議然使<lb/>
　　學者以干利之故皓首專門雷同蹈襲不得盡其<lb/>
　　博學詳説之功而稍求深造自得之趣則其拘牽<lb/>
　　淺陋去墨義無幾矣况所著未必盡善乎至所謂<lb/>
<pb n="KR2m0009_WYG_031-25b"/>
　　學術不一十人十義朝廷欲有所為異論紛然莫<lb/>
　　肯承聽此則李斯所以建焚書之議也是何言歟<lb/>
既罷明經諸科乃用其法立新科明法以待諸科之不<lb/>
能改試進士者試以律令刑統大義斷案中格卽取惟<lb/>
嘗應明經諸科試在熙寧五年前者得試非此𩔖有司<lb/>
不受既得官又得預刑法官試中者推恩有加<lb/>
三年親試舉人初用策舊制進士一日而兼試詩賦論<lb/>
謂之三題特奏名人止試論一道至是進士就席有司<lb/>
<pb n="KR2m0009_WYG_031-26a"/>
猶循故事給禮部韻及題出乃策問也<lb/>
　葉祖洽對策言祖宗多因循茍簡之政陛下即位革<lb/>
　而新之初考為三等覆考為五等上令宰相陳升之<lb/>
　面讀以祖洽為第一考官蘇軾疾其阿諛因擬進士<lb/>
　策一篇以進<lb/>
　是年南郊赦書訪求節行才識學術之士諸路監司<lb/>
　以劉蒙等二十一人應詔送舍人院試而命以官<lb/>
熙寧初詔進士諸科經仁宗朝殿試或進士明經三舉<lb/>
<pb n="KR2m0009_WYG_031-26b"/>
殿試五舉省試下諸科五舉殿試七舉省試下並免解<lb/>
因應舉授諸州司士長史文學助敎參軍不理選限年<lb/>
未六十注權入官三年又詔景祐五年以前禮部試下<lb/>
進士一舉諸科二舉年六十五若遞加一舉則不限年<lb/>
州縣以名聞特與推恩府監舉人以京朝官二人保識<lb/>
進士七舉諸科八舉年四十禮部嘗奏名者並特赴殿<lb/>
試惟河北河東陜西三路各減一舉以優之舊止試論<lb/>
至是如進士試時務策一道自同五經出身而降為九<lb/>
<pb n="KR2m0009_WYG_031-27a"/>
等上等注官次守選次遇郊注官及不理選限各有差<lb/>
詔諸州舉送發解考試監試官凡親戚若門客毋得試<lb/>
於其州𩔖其名上之轉運司使與鏁㕔者同試率七人<lb/>
特立一額以解不用其所避州解額<lb/>
五年詔宗室非袒免親許應舉補官<lb/>
十年始立宗子試法凡祖宗袒免親已命者附鏁㕔試<lb/>
非袒免以外例許應舉國子監禮部皆别試别取十人<lb/>
取五試者雖多解毋過五十人廷試策問與進士同而<lb/>
<pb n="KR2m0009_WYG_031-27b"/>
别考累舉不中年及四十以聞而錄用之<lb/>
六年詔進士諸科及選人任子並令試斷案律令大義<lb/>
或時議始出官其後又詔進士第一人以下並試初詔<lb/>
自三人以下始令試法中書習學練亨甫言髙科任簽<lb/>
判及職官預一州之事其於習法豈所宜緩前此試刑<lb/>
法者世皆指為俗吏今朝廷推恩既厚而應者尚少若<lb/>
髙科不試則人不以為榮矣乃詔悉試<lb/>
　帝因言近世士大夫多不習法令呉充曰漢儒陳寵<lb/>
<pb n="KR2m0009_WYG_031-28a"/>
　以法律講授徒衆常數百人有律學在六學之一後<lb/>
　來縉紳多耻此學明法一科又徒能誦其文罕通其<lb/>
　意近歲將補官者必聚而試之此有以見恤刑之意<lb/>
舊制進士諸科以甲次髙下率錢期集貧者或稱貸是<lb/>
年始賜錢三千緡為期集費<lb/>
舊制新進士入謝進謝恩銀百兩至是罷之<lb/>
八年頒王安石詩書周禮義於學官謂之三經新義<lb/>
　先是安石奏學官試文且言黎侁張諤文勝而違經<lb/>
<pb n="KR2m0009_WYG_031-28b"/>
　㫖帝曰今談經者人人殊何以一道徳卿有所著其<lb/>
　以頒行使學者歸一安石曰已令陸佃沈季長訓釋<lb/>
　詩義矣帝曰佃輩信能發明奥㫖乎安石曰雖命之<lb/>
　訓而臣實商度也<lb/>
舊制開封府發解三百餘額國子監額不及其半至是<lb/>
合試而通取之<lb/>
九年殿試進士初覆考官陳澤等考上一甲文卷失當<lb/>
贖金有差詔自今唱名盡四甲而禮部正奏名上十人<lb/>
<pb n="KR2m0009_WYG_031-29a"/>
未與者奏聽裁决<lb/>
元豊元年詔開封府國子監舉人併試通取解額其諸<lb/>
州不滿百人者令漕司取便近州各用本所額就一州<lb/>
考取御史黄廉言别試所解試業詩者十人而取至四<lb/>
五書之一經止取一人等之業文不應能否相絶如此<lb/>
願分經立額均收其長詔自今詩易悉占三分書二分<lb/>
周禮禮記通二分又言朝廷多用講官考試諸生在學<lb/>
熟知其平時議論趨向則試文易投其好而逺士往往<lb/>
<pb n="KR2m0009_WYG_031-29b"/>
見黜考官毋用監學講授人詔差官日取裁知諫院黄<lb/>
履言諸科舊試記誦故口授為傳義重其法禁今大義<lb/>
須文豈容口授而重法如故仍醲立告賞證左又皆其<lb/>
徒慮有誣枉請改立法從之<lb/>
五年先是帝見黄裳所為文愛之至是禮部奏進士有<lb/>
裳名及進讀試策在前列者皆不稱㫖命求裳名至末<lb/>
甲始見乃擢為第一考官以髙下失實贖金<lb/>
八年濟博棣三州諸科舉人訴於禮部言諸科舊額多<lb/>
<pb n="KR2m0009_WYG_031-30a"/>
歸進士僅有存者又有以盡解新科明法今試而中無<lb/>
額可解於是常留諸科舊額十分之一以待不能改業<lb/>
者<lb/>
　知徐州蘇軾上言乞為京東西河北陜西五路之士<lb/>
　别開仕進之門<hi>事見胥吏門</hi>
哲宗元祐二年更科塲法進士分四塲第一塲試本經<lb/>
義二道語孟義各一道第二塲賦及律詩各一首第三<lb/>
塲論一道四塲子史時務策二道經義進士不兼詩賦<lb/>
<pb n="KR2m0009_WYG_031-30b"/>
人許増治一經詩賦人兼一經以詩禮記周禮左氏春<lb/>
秋為大經書易公羊榖梁儀禮為中經願習二大經者<lb/>
聽不得偏占兩中經<lb/>
　尚書省言近歲承學之士聞見淺陋辭格卑弱患在<lb/>
　治經者專守一家不識諸儒傳記之説為文者唯知<lb/>
　解釋不通聲律體要之學深慮適用之文從此遂息<lb/>
　兼一經之内可以為題者無幾有司所試多其平日<lb/>
　已嘗宿為若非議而更之必且大弊而禮部請置春<lb/>
<pb n="KR2m0009_WYG_031-31a"/>
　秋博士進士專為一經又侍御史劉摯奏國朝取士<lb/>
　試賦論策更百餘年號為得人熙寧初以章句破碎<lb/>
　大道乃罷詩賦而改試以經可謂知本然今之治經<lb/>
　大與古異專誦熙寧所頒新經字説佐以莊列釋氏<lb/>
　之書試者累輩百千槩用一律其中雖有真知聖人<lb/>
　本指該通先儒舊説與時尚不合一切捐棄且詩賦<lb/>
　經義均之以言取人賢否邪正未可遽判第從有司<lb/>
　去取較之詩賦有聲律法度故工拙易見所從命題<lb/>
<pb n="KR2m0009_WYG_031-31b"/>
　者廣故寡重複經義命題不出此書既可夙具稍更<lb/>
　數試題多重出既格律不嚴難以一見判其髙下或<lb/>
　時得竊他人之文以為己作此於取棄難易之間科<lb/>
　第當否由之以分願復詩賦與經義兼行其解經通<lb/>
　用先儒傳注及自已之説禁用字解釋典以救文弊<lb/>
　亦使學者兼通他書稍至博洽尚書省又言近制明<lb/>
　法舉人試律令大義及斷案謂之新科明法中其選<lb/>
　者吏部即注司法叙名在進士及第人之上古者治<lb/>
<pb n="KR2m0009_WYG_031-32a"/>
　本禮義而刑法僅以助之舊制刑法最為下科然必<lb/>
　責之兼經則猶古者先徳後刑之意也今新科罷兼<lb/>
　經專試刑書又所取比舊猥多調擬之法失其次序<lb/>
　欲加試論語孝經大義仍裁半額注官並依科目次<lb/>
　序詔近臣集議以聞<lb/>
　左僕射司馬光言取士之道當先徳行後文學就文<lb/>
　學言之經術又當先於詞采神宗罷賦詩及諸科專<lb/>
　用經義論策此乃復先王令典百世不易之法但王<lb/>
<pb n="KR2m0009_WYG_031-32b"/>
　安石不當以一家私學欲盖掩先儒令天下學官講<lb/>
　解及科塲程試同己者取異己者黜使聖人坦明之<lb/>
　言轉陷於竒僻先王中正之道流入於異端若已論<lb/>
　果是先儒果非何患學者不棄彼而從此何必以利<lb/>
　害誘脅如此其急也至於律令敇式皆當官者所須<lb/>
　何必置明法一科使為士者豫習之夫禮之所去刑<lb/>
　之所取為士者果能知道義自與法律㝠合若其不<lb/>
　知但日誦徒流絞斬之書習鍜錬文致之事為士已<lb/>
<pb n="KR2m0009_WYG_031-33a"/>
　成刻薄從政豈有循良非所以長育人材敦厚風俗<lb/>
　也<lb/>
四年知杭州蘇軾狀奏據本州進士汪溉等一百四十<lb/>
人詣臣陳狀稱准元祐四年四月十九日敕詩賦經義<lb/>
各五分取人朝廷以謂學者久傳經義一旦添改詩賦<lb/>
習者尚少遂以五分立法是欲優待詩賦勉進詞學之<lb/>
人然天下學者寅夜競習詩賦舉業率皆成就雖降平<lb/>
分取人之法縁業已習就不願再有改更兼學者亦以<lb/>
<pb n="KR2m0009_WYG_031-33b"/>
朝廷追復祖宗取士故事以詞學為優故士人皆以不<lb/>
能詩賦為耻比來專習經義者十無二三見今本土及<lb/>
州學生員多從詩賦他郡亦然若平分解名委是有虧<lb/>
詩賦進士難使捐已習之詩賦抑令就經義之科或習<lb/>
經義多少各以分數發解乞據状敷奏者臣曩者備員<lb/>
侍從實見朝廷更用詩賦本末葢謂經義取人以來學<lb/>
者争尚浮虚文字止用一律程試之日工拙無辨既去<lb/>
取髙下不厭外論而已得之後所學文詞不施於用以<lb/>
<pb n="KR2m0009_WYG_031-34a"/>
故更用祖宗故事兼取詩賦而横議之人欲收姑息之<lb/>
譽争言天下學者不樂詩賦朝廷重失士心故為改法<lb/>
各取五分然臣在都下見太學生習詩賦者十人而七<lb/>
臣本蜀人聞蜀中進士習詩賦者十人而九及出守東<lb/>
南親歴十郡及多見江湖福建士人皆争作詩賦其間<lb/>
工者已自追繼前人專習經義士以為耻以此知前言<lb/>
天下學者不樂詩賦皆妄也惟河北河東進士初改聲<lb/>
律恐未甚工然其經義文詞亦自比他路為拙非獨詩<lb/>
<pb n="KR2m0009_WYG_031-34b"/>
賦也朝廷於五路進士自許禮部貢院分數取人必無<lb/>
偏遺一路士人之理今臣所據前件進士汪溉等状不<lb/>
敢不奏亦料諸處似此申明者非一欲乞朝廷參詳衆<lb/>
意特許将來一舉隨詩賦經義人數多少各紐分數發<lb/>
解如經義零分不及一人許併入詩賦額中仍除將來<lb/>
一舉外今後並只許應詩賦進士舉所貴學者不至疑<lb/>
惑專一從學謹録奏聞伏候敇㫖貼黄詩賦進士亦自<lb/>
兼經非廢經義也<lb/>
<pb n="KR2m0009_WYG_031-35a"/>
又詔舉經明行修科分路立額共六十一人州縣保任<lb/>
上之監司監司考察以聞各用其州解額無其人則缺<lb/>
之<lb/>
　司馬光奏乞毎歲委升朝文官保舉一人應經明行<lb/>
　修科與進士並置程試一如進士惟於及第後推恩<lb/>
　優異以勸勉天下舉人使敦士行以示不專取文學<lb/>
　之意竊料此法初行其奔競屬請固不能免若朝廷<lb/>
　於所舉人違犯名敎及贓私罪必坐舉主毋有所赦<lb/>
<pb n="KR2m0009_WYG_031-35b"/>
　行遣三五人後自皆謹擇其人不敢妄舉如此則士<lb/>
　之居鄉居家獨處闇室立身行已不敢不謹惟懼玷<lb/>
　缺有聞於外矣所謂不言之敎不肅而成不待學官<lb/>
　日訓月察立賞告訐而士行自美矣<lb/>
　王覿言人情進取相妨則相擠若經明行修科侵用<lb/>
　其州解額雖名實孚應衆必合意詆之此科本以厚<lb/>
　風俗恐俗未及厚而反敗之也乞創額以消争進<lb/>
　權知貢舉蘇軾言今名器爵禄出之太易毎一試進<lb/>
<pb n="KR2m0009_WYG_031-36a"/>
　士諸科及特奏名約八九百人祖宗舊制禮部已奏<lb/>
　名至御試而黜者甚多至嘉祐中年始盡賜出身近<lb/>
　歲雜犯亦免黜落皆非祖宗本意又進士升甲本為<lb/>
　南省第一人唱名近下方特升之皆出一時聖斷今<lb/>
　禮部十人以上别試國子開封解試武舉第一人經<lb/>
　明行修進士及自該特奏而預正奏者皆定著於令<lb/>
　遞升一甲則是法在有司恩不歸於人主甚無謂也<lb/>
　軾又言比得命案例具今舉該特奏者約已及四百<lb/>
<pb n="KR2m0009_WYG_031-36b"/>
　五十人今又許例外遞減一舉則當復増數百人此<lb/>
　曹垂老無他進望布在州縣惟務黷貨以為歸計前<lb/>
　後恩科命官幾千人矣何有一人能自奮厲有聞於<lb/>
　時而殘民敗官者不可勝數以此知其無益有損議<lb/>
　者不過謂初政宜廣恩澤不知吏部以有限之官待<lb/>
　無窮之吏户部以有限之財禄無用之人而所至州<lb/>
　縣舉罹其害乃卽位之初有此過舉謂之恩澤非臣<lb/>
　所識也願斷自聖意止用前命仍詔考官量取一二<lb/>
<pb n="KR2m0009_WYG_031-37a"/>
　十人誠有學問即許出官其餘皆補文學長史之𩔖<lb/>
　不理選限免使積弊之極増重不已<lb/>
八年中書言御試請復用祖宗法試詩賦論策三題且<lb/>
言士子多已改習詩賦太學生員總二千一百餘人而<lb/>
不兼詩賦者纔八十二人可見習賦者多於是詔來年<lb/>
御試習詩賦人復試三題專經人且令試策自後槩試<lb/>
三題<lb/>
紹聖元年禮部已定御試三題條約至三月詔仍試策<lb/>
<pb n="KR2m0009_WYG_031-37b"/>
　又詔進士罷詩賦專習經義仍除去字說之禁　四年<lb/>
詔禮部取凡内外試題悉集以為籍遇試頒付考官以<lb/>
防複出罷春秋科凡試優取二禮兩經許占全額之半<lb/>
而以其半及他經既而復立春秋博士崇寧又罷之<lb/>
　時有建言請於詩書周禮三經義中出題以試舉人<lb/>
　者朝廷下其議有司承意謂為可行既而右正言鄒<lb/>
　浩言三經義者所以訓經而其書非經也以經造士<lb/>
　而以非經之題試之甚非先帝專用經術之義後出<lb/>
<pb n="KR2m0009_WYG_031-38a"/>
　題訖依舊法<lb/>
徽宗崇寧三年詔曰神考議以三舍取士而罷州郡科<lb/>
舉其法行於畿甸而未及郡國肆朕纂圖制詔有司講<lb/>
議其方書來上悉推行之設辟廱於國郊以待士之升<lb/>
貢者又與臨幸加恩博士弟子有差朕勸勵學者至矣<lb/>
然州郡猶以科舉取士不專於學校其詔天下将來科<lb/>
塲取士悉由學校升貢其州郡發解及試禮部法並罷<lb/>
庶幾復古自此歲試上舍悉差知舉如禮部試<lb/>
<pb n="KR2m0009_WYG_031-38b"/>
四年詔將來大比更參用科舉取士一次辟廱太學其<lb/>
亟以此意諭逹逺士使即聞之時州縣悉行三舍法當<lb/>
官者子弟得免試入學而士之在學者積歲月累試乃<lb/>
得應格其不能輟身試補者僅可從狹額應科舉不得<lb/>
如在籍者三舍解試兼與而兩得其貧且老者尤甚病<lb/>
之時人議其法曰利貴不利賤利少不利老利富不利<lb/>
貧故詔書及此而加以審訂未遽廢科舉也<lb/>
大觀元年詔舉八行<lb/>
<pb n="KR2m0009_WYG_031-39a"/>
　自元祐倣古創立經明行修科主徳行而畧藝文間<lb/>
　取禮部試黜之士附寘恩科其時御史既已咎其無<lb/>
　所甄别矣及八行科立專以八行全偏為三舍髙下<lb/>
　不間内外皆不試而補則往往設為形迹以求入於<lb/>
　八行固已可厭至於請託徇私尤難防禁大抵兩科<lb/>
　相望幾數十年廼無一人卓然能自著見與名格相<lb/>
　應者而八行又有甚弊士子跅弛公私交患苦之不<lb/>
　能誰何乃借八行名稱納之學校使其冀望無罰應<lb/>
<pb n="KR2m0009_WYG_031-39b"/>
　貢則稍且自戢而長史實恐繆舉從坐故寧使之占<lb/>
　額不貢以是知畧實藝而追古制其難葢如此也<lb/>
政和二年親試舉人始罷試詩改試箴<lb/>
　先時御史李章言作詩害經術自陶潛至李杜皆遭<lb/>
　譏詆詔送敇局立法宰臣何執中請禁人習詩賦又<lb/>
　詔士毋得習史學<lb/>
　　吳氏能改齋漫録曰先是崇寧以來專意王氏之<lb/>
　　學士非三經字説不用至政和之初公議不以為<lb/>
<pb n="KR2m0009_WYG_031-40a"/>
　　是蔡嶷為翰林學士慕容彦逄為吏部侍郎宇文<lb/>
　　粹中為給事中張琮為起居舍人列奏欲望今後<lb/>
　　時務策並隨事參以漢唐歴代事實為問奉御筆<lb/>
　　經以載道史以紀事本末該貫廼稱通儒可依所<lb/>
　　奏今後時務策問並參以歴代事實庶得博習之<lb/>
　　士不負賓興之選未幾監察御史兼權殿中侍御<lb/>
　　史李彦章言夫詩書周禮三代之故而史載秦漢<lb/>
　　隋唐之事學乎詩書禮者先王之學也習秦漢隋<lb/>
<pb n="KR2m0009_WYG_031-40b"/>
　　唐之史者流俗之學也今近臣進思之論不陳堯<lb/>
　　舜之道而建漢唐之陋不使士專經而使習流俗<lb/>
　　之學可乎伏望罷前日之詔使士一意於先王之<lb/>
　　學而不流於世俗之習天下幸甚奉御筆經以載<lb/>
　　道史以紀事本末該貫廼為通儒今再思之紀事<lb/>
　　之史士所當學非上之所以敎也况詩賦之家皆<lb/>
　　在乎史今罷黜詩賦而使士兼習則士不得專心<lb/>
　　先王之學流於俗好恐非先帝以經術造士之志<lb/>
<pb n="KR2m0009_WYG_031-41a"/>
　　可依前奏前降指揮更不施行時政和元年三月<lb/>
　　戊戌也<lb/>
　　按尊經書抑史學廢詩賦此崇觀以後立科造士<lb/>
　　之大指其論似正矣然經之所以獲尊者以有荆<lb/>
　　舒之三經也史與詩之所以遭斥者以有洓水之<lb/>
　　通鑑蘇黄之酬唱也羣儉偕正論以成其姦其意<lb/>
　　豈眞以為六籍優於遷固李杜也哉<lb/>
宣和三年詔罷天下三舎法開封府及諸路並以科舉<lb/>
<pb n="KR2m0009_WYG_031-41b"/>
取士惟太學仍存三舍以甄序課試遇科舉仍自發解<lb/>
六年禮部試進士萬五千人詔特増百人額差知舉官<lb/>
五人<lb/>
是年賜第八百餘人因上書獻頌直令赴試者殆百人<lb/>
有儲宏等隸大閹梁師成為使臣或小史皆賜之第<lb/>
　先是大觀三年宦者梁師成中甲科　政和四年以<lb/>
　鄧洵武之子鴻臚寺丞雍進頌文可采特令直赴廷<lb/>
　試自後此𩔖頗多<lb/>
<pb n="KR2m0009_WYG_031-42a"/>
八年嘉王揩考在第一不欲令魁多士升次名王昴為<lb/>
首<lb/>
　　按太宗時李昉呂蒙正之子御試入等上以勢家<lb/>
　　不當與孤寒争進黜之顔明逺等四人以見任官<lb/>
　　舉進士上惜科第不與特授近蕃掌書記葢惟恐<lb/>
　　權貴占科目以妨寒畯也今親王得以為狀元又<lb/>
　　按端拱二年有中書堂後官及第上奪所授敇牒<lb/>
　　勒歸本局詔今後吏人無得應舉葢惟恐雜流取<lb/>
<pb n="KR2m0009_WYG_031-42b"/>
　　名第以玷選舉也今閹宦與其隸皆得以登甲科<lb/>
　　葢至是祖宗之良法蕩然矣<lb/>
　　王氏揮麈録曰國初每歲放榜取士極少如安徳<lb/>
　　裕作魁日九人而已葢天下未混一也至太宗朝<lb/>
　　寖多所得率江南之秀其後又别立分數考校五<lb/>
　　路舉子以北人拙於詞令故優取熙寧三年廷試<lb/>
　　罷三題專以策取士非雜犯不復黜然五路舉人<lb/>
　　尤為疎畧黄道夫榜傳臚至第四甲黨鎛卷子神<lb/>
<pb n="KR2m0009_WYG_031-43a"/>
　　宗笑曰此人何由過省知舉舒信道對以五路人<lb/>
　　用分數取末名過省上命降作第五甲末自後人<lb/>
　　益以廣宣和七年沈元用榜正奏名殿試至八百<lb/>
　　五人葢燕雲免省者既衆天下赴南宮試者萬人<lb/>
　　前後無踰此歲之盛<lb/>
欽宗靖康元年復置春秋博士用以取士<lb/>
賜出身　凡士不繇科舉若三舍而賜進士第或出身<lb/>
者其所從得不一路遺逸文學吏能言事或奏對稱㫖<lb/>
<pb n="KR2m0009_WYG_031-43b"/>
或試法而經律入優或材武或童幼而能文或邊臣之<lb/>
子以功來奏其得之雖有當否總其大較要有可考熙<lb/>
寧四年太子左贊善大夫吳安度試舍人院已入等有<lb/>
司以安度所試緑竹詩背王芻古説而直以為竹遂黜<lb/>
不取富弼言史記叙載淇園之竹正衞産也安度語有<lb/>
據遂賜進士出身五年祝康李舉之試經書律令大義<lb/>
而有司考之入優遂以令賜明經出身其後梁子野黄<lb/>
葆光賜出身遂同進士七年王韶破木征使其子淳來<lb/>
<pb n="KR2m0009_WYG_031-44a"/>
獻㨗帝喜甚遂以賜之其後趙邇在政和間擒蠻卜漏<lb/>
編次用兵首末授其子永裔來奏永裔亦得賜八年章<lb/>
惇薦大理寺丞歐陽發有史學又得賜九年中丞鄧綰<lb/>
薦遂州布衣馮正符受賜已而綰敗正符亦坐附㑹追<lb/>
奪元符元年承務郎李景夏召對三年上舎生何太正<lb/>
應詔言事皆特賜崇寧二年又賜右司郎官林攄蘇州<lb/>
進士俞燾等明年蔡京子攸亦與焉四年宋喬年察訪<lb/>
熈河稱㫖大觀四年開封少尹張叔夜皆以職事賜政<lb/>
<pb n="KR2m0009_WYG_031-44b"/>
和中小學生曹芬駱庭芝以能文賜自此達官貴胄既<lb/>
多得賜又上書獻頌得之者多至百數不勝紀矣靖康<lb/>
新政懲姦臣蔽塞凡行義有聞議論忠讜悉加賜以示<lb/>
好惡張炳雷觀陳東尹焞鄧肅相望得賜而天下知所<lb/>
鄉矣<lb/>
　<lb/>
　<lb/>
　文獻通考卷三十一<lb/>
</p>
<p>
</p>
  </div>
</body>
</text>
</TEI>
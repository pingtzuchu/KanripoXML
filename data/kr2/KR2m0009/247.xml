<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷二百四十七</head> <lb/>
    <p>
<pb n="KR2m0009_WYG_247-1a"/>
欽定四庫全書<lb/>
　文獻通考卷二百四十七<lb/>
　　鄱　陽　馬　端　臨　貴　與　著<lb/>
　經籍考七十四<lb/>
　　集<hi>章奏</hi>
　　陳氏曰凡無他文而獨有章奏及雖有他文而章<lb/>
　　奏復獨行者亦别為一類<lb/>
漢名臣奏一卷<lb/>
<pb n="KR2m0009_WYG_247-1b"/>
　　陳氏曰按隋志刑法類有漢名臣奏事三十卷唐<lb/>
　　志已亡其一中興書目僅存其二一為孔光一為<lb/>
　　唐林今惟唐林而已所言皆莽朝事無足論者姑<lb/>
　　以存古云爾<lb/>
唐魏鄭公諫錄五卷<lb/>
　　陳氏曰唐尚書吏部郎中瑯琊王綝集綝字方慶<lb/>
　　以字行相武后其為吏部當在高宗時館閣書目<lb/>
　　作王綝誤也所錄魏公進諫奏對之語又名魏文<lb/>
<pb n="KR2m0009_WYG_247-2a"/>
　　貞公故事<lb/>
陸宣公奏議二十卷<lb/>
　　陳氏曰唐宰相嘉興陸贄敬輿撰又名牓子集<hi>議論</hi>
　　<hi>並見别集類</hi>
李司空論諫集七卷<lb/>
　　鼂氏曰唐李絳深之贊皇人貞元八年進士中宏<lb/>
　　詞補渭南尉六年進中書侍郎平章事太和初為<lb/>
　　山南西道節度使四年南蠻入冦為亂兵所害絳<lb/>
<pb n="KR2m0009_WYG_247-2b"/>
　　偉儀質以直道進退望冠一時賢不肖太分屢為<lb/>
　　讒邪所中平生論諫數十百事其甥夏侯孜所編<lb/>
　　史官蔣偕為序<lb/>
令狐公表奏十卷<lb/>
　　鼂氏曰唐令狐楚字殻士撰楚相憲宗為文善於<lb/>
　　牋奏自為序云登科後為桂并四府從事掌牋奏<lb/>
　　者十三年始遷御史綴其藁得一百六十三篇自<lb/>
　　號曰白雲孺子<lb/>
<pb n="KR2m0009_WYG_247-3a"/>
　　陳氏曰楚長於應用嘗以授李商隱<lb/>
包孝肅奏議十卷<lb/>
　　鼂氏曰包拯字希仁合淝人天聖五年進士為御<lb/>
　　史中丞知開封府為人剛嚴無私聞者皆憚之<lb/>
　　汪玉山序公奏議分門編類其事之首尾時之先<lb/>
　　後不可考也如請那移河北兵馬凡三章其二在<lb/>
　　第八卷議兵門其一廼在第九卷議邊門其不相<lb/>
　　貫穿如此今考其歲月繫於每章之下而記其履<lb/>
<pb n="KR2m0009_WYG_247-3b"/>
　　歴於後若其歲月可見於章中者不復重出與夫<lb/>
　　不可得而考者不容於不闕也庶幾讀者尚可以<lb/>
　　尋其大槩云如劾罷張方平宋祁三司使而奏議<lb/>
　　不載豈包氏子孫所不欲以示人者邪<lb/>
范文正公奏議二卷<lb/>
　　陳氏曰范仲淹撰<lb/>
諫垣存藁三卷<lb/>
　　陳氏曰韓琦撰<lb/>
<pb n="KR2m0009_WYG_247-4a"/>
富文忠公劄子十六卷<lb/>
　　陳氏曰富弼撰平生歷官辭免陳情之文也<lb/>
從諫集八卷<lb/>
　　陳氏曰歐陽修撰<lb/>
南臺諫垣集二集<lb/>
　　陳氏曰參政信安趙抃閱道撰<lb/>
范貫之奏議十卷<lb/>
　　直龍圖閣范師道貫之撰曾南豐序曰自至和以<lb/>
<pb n="KR2m0009_WYG_247-4b"/>
　　後十餘年間公常以言事任職自天子大臣至於<lb/>
　　羣下自掖庭至於四方幽隱一有得失善惡闗於<lb/>
　　政理公無不極意反復為上力言或矯拂情欲或<lb/>
　　切劘計慮或辨别忠佞而處其進退章有一再或<lb/>
　　至於十餘上事有陰爭獨陳或悉引諫官御史合<lb/>
　　議肆言仁宗常虛心采納為之變命令更廢舉近<lb/>
　　或立從遠或越月踰時或至於其後卒皆聽用蓋<lb/>
　　當是時仁宗在位歲久熟於人事之情偽與羣臣<lb/>
<pb n="KR2m0009_WYG_247-5a"/>
　　之能否方以仁厚清淨休養元元至於是非與奪<lb/>
　　則一歸之公議而不自用也其所引拔以言為職<lb/>
　　者如公皆一時之選而公與同時之士亦皆樂行<lb/>
　　其言不曲從茍止故天下之情因得畢聞於上而<lb/>
　　事之害理者常不果行至於奇衺恣睢有為之者<lb/>
　　亦輙敗悔故當此之時常委事七八大臣而朝政<lb/>
　　無大闕失羣公奉法遵職海内乂安夫因人而不<lb/>
　　自用者天也仁宗之所以其仁如天至於享國四<lb/>
<pb n="KR2m0009_WYG_247-5b"/>
　　十餘年能承太平之業者繇是而已後世得公之<lb/>
　　遺文而論其世見其上下之際相成如此必將低<lb/>
　　囘感慕有不可及之歎然後知其時之難得則公<lb/>
　　言之不沒豈獨見其志所以明先帝之盛德於無<lb/>
　　窮也<lb/>
呂獻可奏章二十卷<lb/>
　　鼂氏曰呂誨字獻可熙寧中為御史中丞坐攻王<lb/>
　　安石知鄧州司馬溫公服其知人且序其章奏集<lb/>
<pb n="KR2m0009_WYG_247-6a"/>
　　云其草存者二百八十有九歴觀古人有能得其<lb/>
　　一二者已可載之史籍在獻可蓋不足道也<lb/>
　　陳氏曰獻可丞相正惠公端之孫也<lb/>
孫莘老奏議十卷<lb/>
　　鼂氏曰孫覺字莘老元豐末自祕書少監除右諫<lb/>
　　議大夫元祐初遷給事中吏部侍郎莘老素與王<lb/>
　　介甫善後為諫官論新法遂絶<lb/>
李公擇廬山奏議十七卷<lb/>
<pb n="KR2m0009_WYG_247-6b"/>
　　陳氏曰李常字公擇早年讀書於廬山熙寧間為<lb/>
　　諫官論青苖法而罷元祐初為御史中丞<lb/>
范蜀公奏議二卷<lb/>
　　鼂氏曰范鎭字景仁成都人舉進士為禮部第一<lb/>
　　仁宗朝知諫院後言王安石新法不便乞致仕歸<lb/>
　　潁昌元祐初詔召不赴封蜀郡公年八十一諡忠<lb/>
　　文<lb/>
經緯集十四卷<lb/>
<pb n="KR2m0009_WYG_247-7a"/>
　　陳氏曰樞密副使會稽孫抃元規撰<lb/>
傅顯簡奏議四卷<lb/>
　　陳氏曰傅堯兪撰<lb/>
　　汪玉山跋畧曰范忠宣公誌公墓曰司馬溫公言<lb/>
　　傅欽之清且勇邵康節謂欽之清而不耀直而不<lb/>
　　訐勇而能溫云<lb/>
范忠宣彈事五卷　國論五卷<lb/>
　　陳氏曰范純仁撰<lb/>
<pb n="KR2m0009_WYG_247-7b"/>
范德孺奏議二十五卷<lb/>
　　陳氏曰龍圖閣直學士范純粹德孺撰文正公三<lb/>
　　子中子純禮彝叟至尚書右丞純粹守邊有將才<lb/>
　　文正嘗謂仁得其忠禮得其靜粹得其畧其長子<lb/>
　　純祐天成尤英悟不幸病廢蚤世富文忠深惜之<lb/>
　　為作墓誌<lb/>
盡言集十三卷<lb/>
　　陳氏曰諫議大夫元城劉安世器之撰<lb/>
<pb n="KR2m0009_WYG_247-8a"/>
王明叟奏議二卷<lb/>
　　陳氏曰翰林學士海陵王覿明叟撰坐黨籍謫臨<lb/>
　　江而卒其在朝專論蘇程朋黨之弊以為深患<lb/>
丁隲奏議一卷<lb/>
　　陳氏曰右正言毘陵丁隲撰元祐中在諫垣嘉祐<lb/>
　　二年進士也<lb/>
諫垣集二卷<lb/>
　　陳氏曰陳瓘撰<lb/>
<pb n="KR2m0009_WYG_247-8b"/>
閑樂奏議一卷<lb/>
　　陳氏曰殿中侍御史建陽陳師錫伯修撰熙寧九<lb/>
　　年第進士裕陵素知其文行擢為第三人蘇軾知<lb/>
　　湖州師錫掌書記軾下御史獄師錫篤賔友之義<lb/>
　　安輯其家軾入西掖薦自代明著其事師錫在元<lb/>
　　豐已為察官坐論進士習律罷出建中靖國再入<lb/>
　　未幾又罷<lb/>
河間公奏議十卷<lb/>
<pb n="KR2m0009_WYG_247-9a"/>
　　鼂氏曰朱光庭元祐中為諫官時所論事也<lb/>
得得居士戇草一卷<lb/>
　　陳氏曰正言眉山任伯雨德翁撰其論蔡卞章惇<lb/>
　　欲廢宣仁尤切故卞深恨之獨貶嶺外<lb/>
龔彦和奏疏一卷<lb/>
　　陳氏曰殿中侍御史河間龔夬彦和撰二陳任龔<lb/>
　　皆建中靖國言事官極論蔡京者也<lb/>
石林奏議十五卷<lb/>
<pb n="KR2m0009_WYG_247-9b"/>
　　陳氏曰葉夢得撰<lb/>
　　石林自序志愧集曰進對以來奏藁藏於家者若<lb/>
　　干篇不忍盡棄乃序次為十卷目之曰志愧集夫<lb/>
　　天下豈無大安危生民豈無大休戚矧宣靖以來<lb/>
　　中原分裂上方櫛沐風雨旰食圖功而身遭不世<lb/>
　　之主橫被非常之知所言僅如是而已心非木石<lb/>
　　安得不愧姑自識之留以遺子孫庶後世悼其意<lb/>
　　之不終或有感勵奮發慨然少能著見者猶足雪<lb/>
<pb n="KR2m0009_WYG_247-10a"/>
　　其無功之恥而償其未報之恩也<lb/>
虞雍公奏議<lb/>
　　丞相虞允文撰後溪劉氏序畧曰余讀雍國忠肅<lb/>
　　虞公奏議二百二十有七篇而慨然有感世但知<lb/>
　　采石之戰以七千卒卻敵兵四十萬其功甚偉然<lb/>
　　忌者猶曰適然豈知公於紹興辛巳之前已因論<lb/>
　　對面奏敵必叛盟兵必公五道正兵必出淮西奇<lb/>
　　兵必出海道宜令良將勁卒備此二境其先事之<lb/>
<pb n="KR2m0009_WYG_247-10b"/>
　　識已絶出乎衆人之表矣及敵叛盟上令從臣集<lb/>
　　議公獨言敵兵必出兩淮丞相善其言而未果行<lb/>
　　及遣公勞師采石事已大壞公以書生收合亡卒<lb/>
　　激厲諸將施置於倉卒之際而破敵於俄頃之間<lb/>
　　嗚呼非胸中素有蓄積忠誠足以動天地感人心<lb/>
　　而作士氣未易成此偉績也而曰適然可乎自昔<lb/>
　　狃勝者必忽其餘憂公又令設備於瓜洲其他區<lb/>
　　畫悉各精密而不茍敵遂遁去乃徐請車駕還行<lb/>
<pb n="KR2m0009_WYG_247-11a"/>
　　都皆厯厯見於奏疏也余竊妄論本朝多議論少<lb/>
　　成功雖盛時猶然也况積習消靡之餘夫人皆喜<lb/>
　　逸而惡勞圖安而懼危中興以來前有張魏公後<lb/>
　　有虞雍公為國家任其勞當其危者也彼不少愧<lb/>
　　焉而又忍短毁之乎<lb/>
連寶學奏議二卷<lb/>
　　陳氏曰寶文閣學士安陸連南夫鵬舉撰紹興初<lb/>
　　知饒州捍禦有功及和議成南夫知泉州上表畧<lb/>
<pb n="KR2m0009_WYG_247-11b"/>
　　曰不信亦信其然豈然又曰雖虞舜之十二州昔<lb/>
　　皆吾有然商於之六百里當念爾欺由是得罪<lb/>
若溪奏議一卷<lb/>
　　陳氏曰資政長城劉珏希范撰嘗以同知三省樞<lb/>
　　密院扈從隆祐南幸<lb/>
毘陵公奏議二十五卷<lb/>
　　陳氏曰張守撰<lb/>
陳國佐奏議十二卷<lb/>
<pb n="KR2m0009_WYG_247-12a"/>
　　陳氏曰禮部侍郎赤城公輔國佐撰政和三年上<lb/>
　　舍釋褐首選紹興初為諫官<lb/>
胡忠簡奏議四卷<lb/>
　　陳氏曰胡銓撰<lb/>
玉山表奏一卷<lb/>
　　陳氏曰汪應辰撰<lb/>
陳正獻奏議二十卷　表劄二十卷<lb/>
　　陳氏曰陳俊卿撰<lb/>
<pb n="KR2m0009_WYG_247-12b"/>
龔實之奏藁六卷<lb/>
　　陳氏曰龔茂良撰<lb/>
南軒奏議十卷<lb/>
　　陳氏曰張拭撰<lb/>
胡獻簡奏議八卷　臺評二卷<lb/>
　　陳氏曰禮部尚書會稽胡沂撰<lb/>
梅溪奏議三卷<lb/>
　　陳氏曰太子詹事樂清王十朋龜齡撰<lb/>
<pb n="KR2m0009_WYG_247-13a"/>
省齋厯官表奏十二卷<lb/>
　　陳氏曰周必大撰<lb/>
軒山奏議二卷<lb/>
　　陳氏曰王藺撰<lb/>
北山戇議一卷<lb/>
　　陳氏曰户部侍郎濡湏王□少愚撰藺之兄開禧<lb/>
　　中諫用兵<lb/>
李祭酒奏議一卷<lb/>
<pb n="KR2m0009_WYG_247-13b"/>
　　陳氏曰國子祭酒錫山李祥元德撰慶元初論救<lb/>
　　趙忠定得罪者<lb/>
齊齋奏議三十卷　掖垣繳論四卷　銀臺章奏五卷<lb/>
　臺諫論二卷　昆命元龜說一卷<lb/>
　　陳氏曰倪思撰<lb/>
　<lb/>
　<lb/>
　文獻通考卷二百四十七<lb/>
</p>
<p>
</p>
  </div>
</body>
</text>
</TEI>
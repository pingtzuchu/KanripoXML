<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷二百八十六</head> <lb/>
    <p>
<pb n="KR2m0009_WYG_286-1a"/>
欽定四庫全書<lb/>
　文獻通考卷二百八十六<lb/>
　　鄱　陽　馬端　臨　貴　與　著<lb/>
　象緯考九<lb/>
　　孛彗<lb/>
春秋魯文公十四年秋七月有星孛入於北斗<hi>孛彗也既見而</hi>
<hi>移入北斗非常所有故書之</hi>左傳周内史叔服曰不出七年宋齊晉<lb/>
之君皆將死亂<hi>後三年宋弑昭公五年齊弑懿公七年晉弑靈公史服但言事徵而不論其占</hi>
<pb n="KR2m0009_WYG_286-1b"/>
<hi>固非末學所得詳言</hi>公羊傳孛者何彗星也<hi>狀如彗</hi>其言入於北斗<lb/>
何<hi>據大辰不言入又不言孛名</hi>北斗有中也<hi>中者/魁中</hi>何以書記異也<hi>孛者</hi>
<hi>邪亂之氣彗者埽舊布新之象</hi>穀梁傳孛之為言猶茀也其曰入北斗<lb/>
斗有環域也<hi>據孛於大辰及東方皆不言入此言入者明斗有規郭入其魁中也劉向曰北斗貴</hi>
<hi>星人君之象也彗星亂臣之類言邪亂之臣將弑君</hi>
昭公十年冬有星孛於大辰<hi>大辰房心尾也</hi>傳曰有星孛於大<lb/>
辰西及漢<hi>夏之八月辰星見在天漢西今孛星出辰西光芒東及天漢夏户雅反下文同見賢遍反</hi>
申須曰彗所以除舊布新也<hi>申須魯大夫彗似跪反又息遂反</hi>天事恒<lb/>
<pb n="KR2m0009_WYG_286-2a"/>
象<hi>天道恒以象類告示人</hi>今除於火火出必布焉諸侯其有火災<lb/>
乎<hi>今火向伏故知當須火出乃布散為災向許亮反又作嚮</hi>梓慎曰徃年吾見之是<lb/>
其徵也<hi>徵始有形象而著也</hi>火出而見<hi>前年火出時見賢遍反下及注同</hi>今兹火<lb/>
出而章必火入而伏<hi>隨火沒也</hi>其居火也乆矣<hi>歴二年</hi>其與不<lb/>
然乎<hi>言必然也與如字又音預</hi>火出於夏為三月<hi>謂昏見</hi>於商為四月<lb/>
於周為五月夏數得天<hi>得天正</hi>若火作其四國當之在宋<lb/>
衛陳鄭乎宋大辰之虚也<hi>大辰大火宋分野</hi>陳太皥之虚也<hi>太皥</hi>
<hi>居陳木火所自出</hi>鄭祝融之虚也<hi>祝融髙辛氏/之火正居鄭</hi>皆火房也<hi>房舎也</hi>
<pb n="KR2m0009_WYG_286-2b"/>
星孛及漢漢水祥也<hi>天漢水也</hi>衛顓頊之虚也故為帝邱<hi>衛今</hi>
<hi>濮陽縣昔帝顓頊居之其城内有顓頊冡濮音卜</hi>其星為大水<hi>衛星營室營室水也</hi>水火<lb/>
之牡也<hi>牡雄也牡茂后反</hi>其以丙子若壬午作乎水火所以合<lb/>
也<hi>丙午火壬子水水火合而相薄水少而火多故水不勝火薄本又作搏音博</hi>若火入而伏<lb/>
必以壬午<hi>尚未知今孛星當復隨火星俱伏不故言若復扶又反</hi>不過其見之月<lb/>
<hi>火在周之五月</hi>公羊傳其言如大辰何<hi>據北斗言入於大辰非常名</hi>在大辰<lb/>
也大辰者何大火也<hi>大火謂心</hi>大火為大辰伐為大辰<hi>伐謂參伐</hi>
<hi>也大火與伐天所以示民時早晩天下所取正故謂之大辰辰時也</hi>北辰亦為大辰<hi>北辰北極</hi>
<pb n="KR2m0009_WYG_286-3a"/>
<hi>天之中也常居其所迷惑不知東西者須視北辰以别心伐所在故加亦亦者兩相須之意也</hi>二十六<lb/>
年齊有彗星<hi>出齊之分野不書魯不見彗</hi>齊侯使禳之晏子曰無益<lb/>
也祗取誣焉<hi>誣欺也</hi>天道不謟不貳其命<hi>謟疑也</hi>若之何禳<lb/>
之且天之有彗也以除穢也君無穢徳又何禳焉若徳<lb/>
之穢禳之何損<lb/>
哀公十三年冬十一月有星孛於東方<hi>平旦衆星皆沒而孛乃見故不</hi>
<hi>言所在之次</hi>公羊孛者何彗星也其言於東方何<hi>據北斗言星名也</hi>
見於旦也<hi>旦者日方出時宿不復見故言東方知為旦</hi>
<pb n="KR2m0009_WYG_286-3b"/>
貞定王二年彗星見<lb/>
　　先公曰史表稱彗見於秦愚按春秋終於魯哀公<lb/>
　　之十四年而麟獲於魯左傳終於魯哀公之二十<lb/>
　　六年明年而彗見於秦天人之理何其昭昭也秦<lb/>
　　人亡二周滅六國包舉宇内并吞八荒廢井田開<lb/>
　　阡陌埽除先王之典籍彗之為禍烈矣表彗見以<lb/>
　　為傳鑑補遺之首書<lb/>
考王八年彗星見<lb/>
<pb n="KR2m0009_WYG_286-4a"/>
赧王十年彗星見　十二年彗星見　十九年彗星見<lb/>
秦始皇七年彗星先出東方見北方五月見西方十六<lb/>
日　九年彗見或竟天四月見西方又見北方從斗以<lb/>
南八十日　十三年正月彗星見東方　三十三年明<lb/>
星出西方<hi>徐廣曰皇甫謐云彗星也</hi>
　漢天文志秦始皇之時十五年間彗星四見乆者八<lb/>
　十日長或竟天後秦遂以兵兼六國外攘夷狄死人<lb/>
　如麻<lb/>
<pb n="KR2m0009_WYG_286-4b"/>
漢髙帝三年七月有星孛於大角旬餘乃入劉向以為<lb/>
是時項羽為楚王伯諸侯而漢已定三秦項羽相距滎<lb/>
陽天下歸心於漢楚將滅故彗除王位也一曰羽阬秦<lb/>
卒燒宫室弑義帝亂王位故彗加之也<lb/>
文帝後七年有星孛於西方其本直尾箕末指虚危長<lb/>
丈餘及天漢十六日不見劉向以為尾宋地今楚彭城<lb/>
也箕為燕又為吳越齊宿在漢中負海之國水澤地也<lb/>
是時景帝新立信用鼂錯將誅正諸侯其象先見後三<lb/>
<pb n="KR2m0009_WYG_286-5a"/>
年七國反皆誅滅云<lb/>
孝景二年彗星出西南其三年吳楚七國反　中三年<lb/>
三月丁酉彗星見西北其色白長丈在觜觹且去益小<lb/>
十五日不見占曰必有破國亂君伏死其辜觜觹梁也<lb/>
其年梁王得罪<lb/>
孝武建元三年二月有星孛於注張歴太微干紫宫至<lb/>
於天漢春秋星孛於北斗齊魯晉之君皆將死亂今星<lb/>
孛歴五宿其後濟東膠西江都王皆坐法削黜自殺淮<lb/>
<pb n="KR2m0009_WYG_286-5b"/>
南衡山反誅　三年四月有星孛於天紀至織女占曰<lb/>
織女有女變天紀為地震至四年十月而地動其後陳<lb/>
皇后廢　六年六月有星孛於北方劉向以為明年淮<lb/>
南王安有邪謀而陳皇后驕恣其後廢后王誅八月長<lb/>
星出於東方長終天三十日去占曰是為蚩尤旗見則<lb/>
王者征伐四方其後兵誅四夷連數十年　元狩四年<lb/>
四月長星又出西北是時伐胡尤甚<lb/>
　班固曰建元六年蚩尤之旗見其長竟天後遂命將<lb/>
<pb n="KR2m0009_WYG_286-6a"/>
　出征畧取河南建置朔方其春戾太子生自是之後<lb/>
　師行三十年所誅屠夷滅死者不可勝數及巫蠱事<lb/>
　起京師流血僵尸數萬太子子父俱敗故太子生長<lb/>
　於兵與之終始何獨一嬖臣哉<hi>劉奉世曰按武紀建元六年長星見更元</hi>
　<hi>光至元朔元年春戾太子始生贊殊為乖誤</hi>
元封元年五月有星孛於東井又孛於三台其後江充<lb/>
作亂京師紛然此明東井三台為秦地效也　元封中<lb/>
星孛於河戍占曰南戍為越門北戍為胡門其後漢兵<lb/>
<pb n="KR2m0009_WYG_286-6b"/>
擊抜朝鮮以為樂浪元莵郡朝鮮在海中越之象也居<lb/>
北方胡之域也　太初中星孛於招揺星𫝊曰客星守<lb/>
招揺蠻夷有亂民死君其後漢兵擊大宛斬其王招揺<lb/>
逺夷之分也<lb/>
宣帝地節元年正月有星孛於西方去太白二丈所劉<lb/>
向以為太白為大將彗孛加之埽滅之象也明年大將<lb/>
軍霍光薨後二年家夷滅<lb/>
元帝初元五年彗星出西北赤黄色長八尺所後數日<lb/>
<pb n="KR2m0009_WYG_286-7a"/>
長丈餘東北指在參分後二嵗餘西羌反<lb/>
成帝建始元年正月有星孛於營室青白色長六七丈<lb/>
廣尺餘劉向谷永以為後宫懷姙之象彗星加之將有<lb/>
害懷姙絶繼嗣者一曰後宫將受害也其後趙皇后立<lb/>
妹為昭儀害兩皇子上遂無嗣趙后姊妹卒皆伏誅<lb/>
元延元年七月辛未有星孛於東井踐五諸侯<hi>孟康曰五諸侯</hi>
<hi>星名</hi>出河戍北率行軒轅太微後日六度有餘晨出東方<lb/>
十三日夕見西方犯次妃長秋斗填<graphic n="KR1123" url="https://raw.githubusercontent.com/kanripo/KR-Gaiji/master/images/KR1123.png" mimeType="image/png"/>炎再貫紫宫中<lb/>
<pb n="KR2m0009_WYG_286-7b"/>
大火當後達天河除於妃后之域南逝度犯大角攝提<lb/>
至天市而按節徐行<hi>服䖍曰謂行遲</hi>炎入市中旬而後西去五<lb/>
十六日與蒼龍俱伏谷永對曰上古以來大亂之極所<lb/>
希有也察其馳騁驟歩芒炎或長或短所歴奸犯<hi>師古曰奸</hi>
<hi>音干</hi>内為後宫女妾之害外為諸夏叛逆之禍劉向亦曰<lb/>
三代之亡攝提易方秦項之滅星孛大角是歲趙昭儀<lb/>
害兩皇子後五年成帝崩昭儀自殺哀帝即位趙氏皆<lb/>
免官爵徙遼西哀帝無嗣平帝即位王莽用事追廢成<lb/>
<pb n="KR2m0009_WYG_286-8a"/>
帝趙皇后哀帝傅皇后皆自殺外家丁傅皆免官爵徙<lb/>
合浦歸故郡平帝無嗣莽遂簒國<lb/>
哀帝建平二年二月彗星出牽牛七十餘日𫝊曰彗所<lb/>
以除舊布新也牽牛日月五星所從起歴數之元三正<lb/>
之始彗而出之改更之象也其出乆者為其事大也其<lb/>
六月甲子夏賀良等建言當改元易號增漏刻詔書改<lb/>
建平二年為太初元年號曰陳聖劉太平皇帝漏刻以<lb/>
百二十為度八月丁巳悉復蠲除之賀良及黨與皆伏<lb/>
<pb n="KR2m0009_WYG_286-8b"/>
誅流放其後卒有王莽簒國之禍<lb/>
　王莽地皇三年十一月有星孛於張東南行五日不<lb/>
　見孛星者惡氣所生為亂兵或謂之彗星所以除穢<lb/>
　而布新也張為周地星孛於張東南行即軫翼之分<lb/>
　軫翼為楚是周楚地將有兵亂後一年正月光武起<lb/>
　兵舂陵破南陽更始為天子都雒陽西入長安光武<lb/>
　興河北復都雒陽居周地除穢布新之象<lb/>
光武建武十五年正月丁未彗星見昴<hi>炎長三丈韓楊占曰在昴大國</hi>
<pb n="KR2m0009_WYG_286-9a"/>
<hi>起兵也</hi>稍西北行入營室犯離宫<hi>韓楊占曰彗出營室東壁之間為兵起也</hi>三<lb/>
月乙未至東壁滅見四十九日彗星為兵入除穢昴為<lb/>
邉兵彗星出之為有兵至十一月定襄都尉隂承反太<lb/>
守隨誅之盧芳從匈奴入居髙桞至十六年十月降上<lb/>
璽綬一曰昴星為獄事是時大司徒歐陽歙以事繫獄<lb/>
踰歲死營室天子之常宫離宫妃后之所居彗星入營<lb/>
室犯離宫是除宫室也是時郭皇后已疏至十七年十<lb/>
月遂廢為中山太后立隂貴人為皇后除宫之象　三<lb/>
<pb n="KR2m0009_WYG_286-9b"/>
十年閏月甲午水星在東井二十度生白氣東南指炎<lb/>
長五尺為彗東北行至紫宫西藩上五月甲子不見凡<lb/>
見三十一日水常以夏至放於東井閏月在四月尚未<lb/>
當見而見是贏而進也東井為水衡水出之為大水是<lb/>
歲五月及明年郡國大水壊城郭傷禾稼殺人民白氣<lb/>
為喪有炎作彗彗所以除穢紫宫天子之宫彗加其藩<lb/>
除宫之象<hi>荆州星經曰彗在東井國大人死七十日主當之五十日相當之三十日兵將當之</hi>後<lb/>
三年光武帝崩<lb/>
<pb n="KR2m0009_WYG_286-10a"/>
孝明帝永平三年六月丁卯彗星出天船北長二尺所<lb/>
稍北行至亢南百三十五日去天船為水彗出為大水<lb/>
是歲伊雒水溢到津城門壊伊橋郡七縣三十二皆大<lb/>
水　八年六月長星出桞張三十七度犯軒轅刺天船<lb/>
陵太微氣至上階凡見五十六日去桞周地是歲多雨<lb/>
水郡十四傷稼　十八年六月己未彗星出張長三尺<lb/>
轉在郎將南入太微皆屬張張為周地東都太微天子<lb/>
廷彗星犯之為兵喪其八月帝崩<lb/>
<pb n="KR2m0009_WYG_286-10b"/>
孝章建初元年八月庚寅彗星出天市長二尺所稍行<lb/>
入牽牛三度積四十日稍滅十二月戊寅彗星出婁三<lb/>
度長八九尺稍入紫宫中百六日滅為大人忌後四年<lb/>
明徳皇后崩<lb/>
孝安永初三年十二月彗星起天苑南東北指長六七<lb/>
尺色蒼白天苑為外軍彗星出其南為外兵其後任尚<lb/>
馬賢等擊羌降之<lb/>
孝順永建六年彗星出於斗牽牛滅於虚危虚危為齊<lb/>
<pb n="KR2m0009_WYG_286-11a"/>
牽牛吳越故海賊浮於會稽山賊㨗於濟南　六年二<lb/>
月丁巳彗星見東方長六七尺色青白西南指營室及<lb/>
墳墓星<hi>郗萌占曰彗星出而中營室天下亂易政以五色占其吉凶</hi>丁丑彗星在奎<lb/>
一度長六尺癸未昏見<hi>河圖曰彗星出貫奎庫兵悉出禍在强侯外夷胡應逆首誅也</hi>
西北歴昴畢甲申在東井遂歴輿鬼桞七星張光炎及<lb/>
三台至軒轅中滅<hi>古今注曰五月庚寅太白畫見十一月甲午太白晝見</hi>營室者<lb/>
天子常宫墳墓主死彗星起而在墳墓營室不出五年<lb/>
天下有大喪後四年孝順帝崩昴為邉兵又為趙羗周<lb/>
<pb n="KR2m0009_WYG_286-11b"/>
馬父子後遂為冦又劉文刦清河相謝暠欲立王蒜為<lb/>
天子暠不聽殺暠王閉門距文官兵捕誅文蒜以惡人<lb/>
所刦廢為尉氏侯又徙為犍陽都鄉侯薨國絶歴東井<lb/>
輿鬼為秦皆羗所攻鈔炎及三台為三公是時太尉杜<lb/>
喬及故太尉李固為梁冀所䧟入坐文書死及至注張<lb/>
為周滅於軒轅中為後宫其後懿獻后以憂死梁氏被<lb/>
誅是其應也<lb/>
孝桓建和元年八月乙丑彗星芒長五尺見天市中東<lb/>
<pb n="KR2m0009_WYG_286-12a"/>
南指色黄白九月戊辰不見時梁冀驕亂　延熹四年<lb/>
五月辛酉客星在營室稍順行生芒長五尺所至心一<lb/>
度轉為彗占為大喪後四年鄧氏以憂死<lb/>
孝靈光和元年八月彗星出亢北入天市中長數尺稍<lb/>
長至五六丈赤色經歴十餘宿八十餘日乃消於天苑<lb/>
中彗除天市天帝將徙帝將易都至初平元年獻帝遷<lb/>
都長安　三年冬彗星出狼弧東行至於張乃去張為<lb/>
周地彗星犯之為兵亂後四年京都大發兵擊黄巾賊<lb/>
<pb n="KR2m0009_WYG_286-12b"/>
七月彗星出三台下東行入太微至太子幸臣二十餘<lb/>
日而消彗入太微天下易主至中平六年宫車晏駕<lb/>
光和五年二月彗星出奎逆行入紫宫後三出六十餘<lb/>
日乃消占曰彗除紫宫天下易主<lb/>
孝獻初平三年九月蚩尤旗見長十餘丈色白出角亢<lb/>
之南占曰蚩尤旗見則王征伐四方其後曹公征討天<lb/>
下且三十年　四年十月孛星出兩角間東北行入天<lb/>
市中而滅占曰彗除天市天帝將徙帝將易都是時上<lb/>
<pb n="KR2m0009_WYG_286-13a"/>
在長安後二年東遷明年七月至雒陽其八月曹公迎<lb/>
上都許　建安五年十月辛亥有星孛於大梁冀州分<lb/>
也時袁紹在冀州其年十一月紹軍為曹軍所破七年<lb/>
夏紹死後曹公遂取冀州　九年十一月有星孛於東<lb/>
井輿鬼入軒轅太微　十一年正月星孛於北斗首在<lb/>
斗中尾貫紫宫及北辰占曰彗星掃太微宫人主易位<lb/>
其後魏文帝受禪　十二年十月辛卯有星孛於鶉尾<lb/>
荆州分也時荆州牧劉表據荆州時益州從事周羣以<lb/>
<pb n="KR2m0009_WYG_286-13b"/>
荆州牧將死而失土明年秋表卒以少子琮自代曹公<lb/>
將伐荆州琮懼舉軍詣公降　十七年十二月有星孛<lb/>
於五諸侯周羣以為西方專據土地者皆將失土時益<lb/>
州牧劉璋據益州漢中太守張魯别據漢中韓遂據凉<lb/>
州宋建别據枹罕明年冬曹公遣偏將擊凉州十九年<lb/>
獲宋建韓遂逃於羌中病死其年璋失益州二十年秋<lb/>
公攻漢中魯降　二十三年三月孛星辰見東方二十<lb/>
餘日夕出西方犯歴五車東井五諸侯文昌軒轅后妃<lb/>
<pb n="KR2m0009_WYG_286-14a"/>
太微鋒炎指帝座占曰除舊布新之象也<lb/>
魏文帝黄初六年十月乙未有星孛於少微歴軒轅占<lb/>
為兵喪除舊布新之象時帝軍廣陵辛丑親御甲胄觀<lb/>
兵明年五月帝崩<lb/>
明帝太和六年十一月丙寅有星孛於翼近太微上將<lb/>
星占曰為兵喪甘氏曰孛彗所當之國是受其殃翼又<lb/>
楚分野孫權封略也明年權有遼東之敗又明年諸葛<lb/>
亮入秦川孫權發兵緣江淮屯要衝權自圍新城以應<lb/>
<pb n="KR2m0009_WYG_286-14b"/>
亮天子東征權青龍四年十月甲申有星孛於大辰<lb/>
長三尺乙酉又孛於東方十一月己亥彗星見犯宦者<lb/>
天紀星占曰大辰為天王天下有喪劉向五紀論曰春<lb/>
秋星孛於東方不言宿者不加宿也宦者在天市為中<lb/>
外有兵天紀為地震孛彗主兵喪　景初二年八月彗<lb/>
星見張長三尺逆西行四十一日滅占同上張周分野<lb/>
少帝正始元年十月乙酉彗星見西方在尾長二丈拂<lb/>
牽牛犯太白十一月甲子進犯羽林占曰尾為燕又為<lb/>
<pb n="KR2m0009_WYG_286-15a"/>
吳牛亦吳越之分太白為上將羽林為中軍兵為吳越<lb/>
有喪中軍兵動二年五月吳遣三將寇邉吳太子登卒<lb/>
六月宣帝討諸葛恪於皖太尉滿寵薨　六年八月戊<lb/>
午彗星見七星長二尺色白進至張積二十三日滅<lb/>
七年十一月癸亥又見軫長一尺積五十六日滅　九<lb/>
年三月又見昴長六尺色青白芒西南指七月又見翼<lb/>
長二尺進至軫積四十二日滅按占曰七星張為周分<lb/>
野翼軫為楚昴為趙魏彗所以除舊布新主兵喪也嘉<lb/>
<pb n="KR2m0009_WYG_286-15b"/>
平元年宣帝誅曹爽兄弟又其黨與皆夷三族京師嚴<lb/>
兵三年誅楚王彪又襲王凌於淮南淮南東楚也魏諸<lb/>
王幽於鄴　嘉平三年十一月癸亥有星孛於營室西<lb/>
行積九十日滅占曰有兵喪室為後宫後宫有亂　四<lb/>
年二月丁酉彗星見西方在胃長五六丈色白芒南指<lb/>
貫參積二十日滅　五年十一月彗星又見軫長五丈<lb/>
在太微左執法西南指積百九十日滅按占曰胃兖州<lb/>
之分野參主兵太微天子庭執法為執政孛彗為兵喪<lb/>
<pb n="KR2m0009_WYG_286-16a"/>
除舊布新之象正元元年二月李豐豐弟翼后父張緝<lb/>
等謀亂皆誅皇后亦廢九月廢帝為齊王<lb/>
髙貴鄉公正元元年十一月白氣出南斗側廣數丈長<lb/>
竟天王肅曰蚩尤之旗也東南其有亂乎　二年正月<lb/>
有彗星見於吳楚分西北竟天鎮東大將軍毋邱儉等<lb/>
據淮南叛景帝討平之按占蚩尤旗見王者征伐四方<lb/>
自後又征淮南西平巴蜀是嵗吳主孫亮立<lb/>
吳五鳳元年長星見斗牛吳越分按占吳有兵喪除舊<lb/>
<pb n="KR2m0009_WYG_286-16b"/>
布新之象也太平三年孫綝盛兵圍宫廢亮為會稽王<lb/>
故國志又書於吳也淮南江東同揚州地故於時變見<lb/>
吳楚之分則魏之淮南多與吳同其災是以毋邱儉等<lb/>
以孛為己應遂起兵而敗後三年即魏甘露二年諸葛<lb/>
誕又反淮南吳遣將救之及城䧟誕衆與吳兵死沒各<lb/>
數萬人猶前長星之應也<lb/>
魏甘露二年十一月彗星見角色白占曰彗星見兩角<lb/>
間色白者軍起不戰邦有大喪景元元年髙貴鄉公為<lb/>
<pb n="KR2m0009_WYG_286-17a"/>
成濟所害<lb/>
元帝景元三年十一月壬寅彗星見亢色白長五寸轉<lb/>
北行積四十五日滅占曰為兵喪一曰彗星見亢天子<lb/>
失徳四年鍾會鄧艾伐蜀剋之二將俱以反誅　咸熙<lb/>
二年五月彗星見王良長丈餘色白東南指積十二日<lb/>
滅占曰王良天子御駟彗星掃之禪代除舊布新之象<lb/>
也白色為喪王良在東壁宿又并州之分野八月元帝<lb/>
崩十二月武帝受魏禪<lb/>
<pb n="KR2m0009_WYG_286-17b"/>
晉武帝泰始四年正月丙戌彗星見軫青白色西北行<lb/>
又轉東行占曰為兵喪軫又楚分野三月皇太后王氏<lb/>
崩十月吳寇江夏襄陽　五年九月星孛於紫宫占如<lb/>
上紫宫天子内宫十年武元楊皇后崩　十年十二月<lb/>
有星孛於軫占曰天下有兵起軫又楚分野　咸寜二<lb/>
年六月甲戌星孛於氐占曰天子失徳易政氐又兖州<lb/>
分七月星孛於大角大角為帝座八月星孛於太微至<lb/>
翼北斗三台占曰太微天子庭大人惡之一曰有改王<lb/>
<pb n="KR2m0009_WYG_286-18a"/>
翼又楚分野北斗主殺罰三台為三公　三年正月星<lb/>
孛於西方三月星孛於胃胃徐州分四月星孛於女御<lb/>
女御為後宫五月又孛於東方七月星孛紫宫占曰天<lb/>
下易主　四年四月蚩尤旗見東井後年傾三方伐吳<lb/>
是其應也　五年三月星孛於桞四月又孛於女御七<lb/>
月孛於紫宫占曰外臣陵主桞又三河分野大角太微<lb/>
紫宫女御並為王者明年吳亡是其應也孛主兵喪征<lb/>
吳之役三河徐兖之兵悉起交戰於吳楚之地吳丞相<lb/>
<pb n="KR2m0009_WYG_286-18b"/>
都督以下梟戮十數偏裨行陣之徒馘斬萬計皆其徵<lb/>
也　太康二年八月有星孛於張占曰為兵喪十一月<lb/>
星孛於軒轅占曰後宫當之　四年三月戊申星孛於<lb/>
西南是年齊王攸任城王陵琅琊王伷新都王詠薨<lb/>
八年九月星孛於南斗長數十丈十餘日滅占曰斗主<lb/>
爵禄國有大憂一曰孛於斗王者疾病天下易政大亂<lb/>
兵起　永熙元年四月客星在紫宫占曰為兵喪太康<lb/>
末武帝耽宴逰多疾病是月己酉帝崩元康元年賈后<lb/>
<pb n="KR2m0009_WYG_286-19a"/>
誅楊駿及其黨與皆夷三族楊太后亦見弑又誅汝南<lb/>
王亮太保衛瓘楚王瑋王室兵喪之應也<lb/>
惠帝元康五年四月有星孛於奎至軒轅太微經三台<lb/>
大陵占曰奎為魯又為庫兵軒轅為後宫太微天子庭<lb/>
三台為三司大陵有積尸死喪之事其後武庫火西羗<lb/>
反後五年司空張華遇禍賈后廢死魯公賈謐誅又明<lb/>
年趙王倫簒位於是三王興兵討倫兵士戰死十餘萬<lb/>
人　永康元年十二月彗星出牽牛之西指天市占曰<lb/>
<pb n="KR2m0009_WYG_286-19b"/>
牛者七政始彗出之改元易號之象也天市一名天府<lb/>
　一名天子旗帝座在其中明年趙王倫簒位改元尋為<lb/>
大兵所滅　二年四月彗見齊分占曰齊有喪時齊王<lb/>
冏起兵討趙王倫倫滅冏明年復敗　泰安元年四月<lb/>
彗星晝見　二年三月彗見東方指三台占曰兵喪象<lb/>
三台為三公三年正月東海王越執太尉長沙王乂張<lb/>
方又殺之　永興二年八月有星孛於昴畢占曰為兵<lb/>
喪昴畢又趙魏分野十月丁丑有星孛於北斗占曰旋璣<lb/>
<pb n="KR2m0009_WYG_286-20a"/>
更授天子出走又曰彊國發兵諸侯争權是後諸王交兵<lb/>
皆有應明年惠帝崩<lb/>
成帝咸和四年七月有星孛於西北犯斗二十三日滅<lb/>
占曰為兵亂十二月郭黙殺江州刺史劉允荆州刺史<lb/>
陶侃討黙斬之時石勒又始僭號　咸康二年正月辛<lb/>
巳彗星夕見西方在奎占曰為兵喪奎又為邉兵三年<lb/>
正月石季龍僭天王位四年石季龍伐慕容皝不克既<lb/>
退皝追擊之又破麻秋時皝稱蕃邉兵之應也　六年<lb/>
<pb n="KR2m0009_WYG_286-20b"/>
二月庚辰有星孛於太微七年三月杜皇后崩<lb/>
康帝建元元年十一月六日彗星見亢長七尺白色占<lb/>
曰亢為朝廷主兵喪二年康帝崩<lb/>
穆帝永和五年十一月乙卯彗星見於亢芒西向色白<lb/>
長一丈　六年正月丁丑彗星又見於亢占曰為兵喪<lb/>
疾疫其五年八月褚裒北征兵敗十一月冉閔殺石遵<lb/>
又盡殺胡十餘萬人於是中土復大亂十二月褚裒薨<lb/>
是年大疫　升平二年五月丁亥彗星出天船在胃占<lb/>
<pb n="KR2m0009_WYG_286-21a"/>
曰為兵喪除舊布新出天船外夷侵一曰為大水四年<lb/>
五月天下大水五年穆帝崩<lb/>
哀帝興寧元年八月有星孛於角亢入天市按占曰為<lb/>
兵喪三年正月皇后王氏崩二月帝崩慕容恪攻沒洛<lb/>
陽沈勁等戰死<lb/>
孝武寜康元年正月丁巳有星孛於女虚經氐亢角軫<lb/>
翼張至二月丙戌彗星見於氐九月丁丑有星孛於天<lb/>
市占曰為兵喪太元元年七月苻堅破凉州虜張天錫<lb/>
<pb n="KR2m0009_WYG_286-21b"/>
　太元十五年七月壬申有星孛於北河或經太微三<lb/>
台文昌入北斗色白長十餘丈八月戊戌入紫微乃滅<lb/>
占曰北河或一名胡門胡門有兵喪掃太微入紫微王<lb/>
者當之三台為三公文昌為將相將相三公有災入北<lb/>
斗諸侯戮一曰掃北斗强國發兵諸侯争權大人憂二<lb/>
十一年帝崩隆安元年王恭殷仲堪桓元等𤼵兵請誅<lb/>
王國寳朝廷從而殺之司馬道子由是失勢禍亂成矣<lb/>
安帝隆安四年二月己丑有星孛於奎長三丈上至閣<lb/>
<pb n="KR2m0009_WYG_286-22a"/>
道紫宫西蕃入北斗魁至三台三月遂經於太微帝座<lb/>
端門占曰彗星掃天子庭閣道易主之象也經三台入<lb/>
北斗占同上條十二月戊寅有星孛於貫索天市天津<lb/>
占曰貴臣獄死内外有兵喪天津為賊斷王道天下大<lb/>
動按占災在吳越五年二月有孫恩兵亂攻侵郡國於<lb/>
是内外戒嚴營陣屯守柵斷淮口九月桓元表至逆謀<lb/>
陵上其後元遂簒位亂京都大饑人相食百姓流亡皆<lb/>
其應也　義熙十一年五月甲申彗星二出天市掃帝<lb/>
<pb n="KR2m0009_WYG_286-22b"/>
座在房心北房心宋之分野按占得彗柄者興除舊布<lb/>
新宋興之象　十四年五月庚子有星孛於北斗魁中<lb/>
七月癸亥彗星出太微西柄起上相星下芒漸長至十<lb/>
餘丈進掃北斗紫微中台占曰彗出太微社稷亡天下<lb/>
易主入北斗紫微帝宫空十四年劉裕還彭城受宋公<lb/>
十二月安帝崩<lb/>
恭帝元年正月戊戌有星孛於太微西蕃占曰革命之<lb/>
徵其年宋有天下<lb/>
<pb n="KR2m0009_WYG_286-23a"/>
宋武帝永初三年二月丙戌有星孛於虚危十一月戊<lb/>
午有星孛於營室<lb/>
少帝景平元年正月乙卯有星孛於東壁十月己未有<lb/>
星孛於氐<lb/>
文帝元嘉十九年九月丙辰有客星在北斗因為彗入<lb/>
文昌貫五車掃畢拂天節經天苑季冬乃滅　二十六<lb/>
年十月癸卯彗星見於太微　二十八年四月乙卯彗<lb/>
星見於昴六月壬子見太微中對帝座次年元凶劭構<lb/>
<pb n="KR2m0009_WYG_286-23b"/>
逆帝崩<lb/>
齊東昏侯永元三年正月乙巳長星見竟天二月壬戌<lb/>
蚩尤旗見<lb/>
和帝中興元年三月乙巳彗星竟天<lb/>
梁武帝中大通五年正月己酉長星見　大同五年十<lb/>
月辛丑彗出南斗長一尺餘東南指漸長一丈餘十一<lb/>
月乙卯至婁滅占曰天下有謀王者其八年正月安成<lb/>
民劉敬躬挾左道反黨與數萬九年李賁稱皇帝於交<lb/>
<pb n="KR2m0009_WYG_286-24a"/>
州<lb/>
陳文帝天嘉元年九月癸丑彗星長四尺芒指西南占<lb/>
曰彗星見則敵國兵起得本者勝其年周將獨孤盛領<lb/>
衆趣巴湘侯瑱襲破之　六年六月辛酉有彗長丈餘<lb/>
見於上台占曰隂謀姦宄起一曰宫中火起其後帝崩<lb/>
安成王廢少帝而自立隂謀之應也<lb/>
廢帝光大二年六月丁亥彗星見<lb/>
宣帝大建七年四月丙戌有星孛於大角占曰人主亡<lb/>
<pb n="KR2m0009_WYG_286-24b"/>
　十二年十二月辛巳彗星見西南占曰有兵喪明年<lb/>
帝崩始興王叔陵作亂<lb/>
後魏明元帝泰常元年五月甲申彗星二見<lb/>
北齊武成帝河清四年三月彗星見占曰除舊布新易<lb/>
王至四月傳位太子<lb/>
後主天統元年六月壬戌彗星出文昌東北其大如手<lb/>
後移長乃至丈餘百日乃滅　四年彗星見於東井七<lb/>
月孛星見房心白如粉絮大如斗東行八月入天市漸<lb/>
<pb n="KR2m0009_WYG_286-25a"/>
長四丈犯瓠𤓰歴虚危入室犯離宫九月入奎至婁而<lb/>
滅孛者孛亂之氣占曰兵喪並起易政大臣誅其後太<lb/>
上皇崩至武平二年琅琊王儼矯詔誅錄尚書和士開<lb/>
既而殺儼<lb/>
周武帝保定五年六月庚申彗星出三台入文昌犯上<lb/>
將後經紫宫西垣入危漸長一丈餘指室壁後百餘日<lb/>
稍短長二尺五寸滅虚危齊之分野　天和三年六月<lb/>
甲戌彗見東井長一丈上白下赤而光漸東行至七月<lb/>
<pb n="KR2m0009_WYG_286-25b"/>
癸卯在鬼北八寸所乃滅占曰為兵國政崩壊將軍死<lb/>
大臣誅　建徳三年四月乙卯有星孛於紫宫垣外大<lb/>
如拳色赤白指五帝座漸東南行稍長一丈五尺五月<lb/>
甲子至上台北乃滅占曰天下易政無徳者亡後二年<lb/>
帝滅齊<lb/>
隋文帝開皇八年十月甲子有星孛於牽牛占曰臣殺<lb/>
君天下合謀内不有大亂則外有大兵牛吳越之星陳<lb/>
之分野後年陳氏滅　十四年十一月癸未有彗星孛<lb/>
<pb n="KR2m0009_WYG_286-26a"/>
於虚危及奎婁齊魯之分野其後魯公虞慶則伏法齊<lb/>
公髙熲除名<lb/>
煬帝大業三年二月乙丑彗星見於東井文昌歴大陵<lb/>
五車北河入太微掃帝座前後百餘日而止三月辛亥<lb/>
長星見西方竟天干歴奎婁角亢而沒至九月辛未轉<lb/>
見南方亦竟天又干角亢頻掃太微帝座干犯列宿唯<lb/>
不及參井經歳乃滅占曰去穢布新天所以去無道建<lb/>
有徳見乆者災深星大者事大行遲者期逺兵大起國<lb/>
<pb n="KR2m0009_WYG_286-26b"/>
大亂而亡餘殃為水旱饑饉土功疾疫其後築長城討<lb/>
吐渾及髙麗兵戎連歲水旱疾疫土功相仍羣盗并起<lb/>
邑落空虚　四年彗星出五車掃文昌至房而滅　十<lb/>
一年六月有星孛於文昌東南長五六寸色黑而銳夜<lb/>
動揺西北行數日至文昌去宫四五寸不入却行而滅<lb/>
占曰為急兵其八月突厥圍帝於鴈門矢及帝前　十<lb/>
三年六月有星孛於太微五帝座色黄赤長三四尺所<lb/>
數日而滅占曰有亡國殺君明年三月宇文化及弑帝<lb/>
<pb n="KR2m0009_WYG_286-27a"/>
九月彗見於營室<lb/>
唐髙祖武徳九年二月壬午有星孛於胃昴間丁亥孛<lb/>
於卷舌孛與彗皆非常惡氣所生而孛災甚於彗<lb/>
太宗貞觀八年八月甲子有星孛於虚危歴元枵乙亥<lb/>
不見　十三年三月乙丑有星孛於畢昴　十五年六<lb/>
月己酉有星孛於太微犯郎位七月甲戌不見<lb/>
髙宗龍朔三年八月癸卯有彗星於左攝提長二尺餘<lb/>
乙巳不見攝提建時節大臣象　乾封二年四月丙辰<lb/>
<pb n="KR2m0009_WYG_286-27b"/>
有彗星於東北在五車畢昴間乙亥不見　上元二年<lb/>
十二月壬午有彗星於角亢南長五尺　三年七月丁<lb/>
亥有彗星於東井指北河長三尺餘東北行光芒益盛<lb/>
長三丈掃中台指文昌九月乙酉不見東井京師分中<lb/>
台文昌將相位兩河天闕也　開耀元年九月丙申有<lb/>
彗星於天市中長五丈漸移東行至河鼓癸丑不見市<lb/>
者貨食之所聚以衣食生民者一曰帝將遷都河鼓將<lb/>
軍象　永淳二年三月丙午有彗星於五車北四月辛<lb/>
<pb n="KR2m0009_WYG_286-28a"/>
未不見<lb/>
中宗光宅元年九月丁丑有星如半月見於西方月衆<lb/>
隂之長星如月者隂盛之極　文明元年七月辛未夕<lb/>
有彗星於西方長丈餘八月甲辰不見是謂天欃　景<lb/>
龍元年十月壬午有彗星於西方十一月甲寅不見<lb/>
二年二月丁酉有星孛於胃昴間胡分也八月壬辰有<lb/>
星孛於紫宫<lb/>
睿宗太極元年六月有彗星自軒轅入太微至大角滅<lb/>
<pb n="KR2m0009_WYG_286-28b"/>
元宗開元十八年六月甲子有彗星於五車癸酉有星<lb/>
孛於畢昴　二十六年三月丙子有星孛於紫宫垣歴<lb/>
北斗魁旬餘因雲隂不見<lb/>
肅宗乾元三年四月丁巳有彗星於東方在婁胃間色<lb/>
白長四尺東方疾行歴昴畢觜觹參東井輿鬼柳軒轅<lb/>
至右執法西凡五旬餘不見閏月辛酉朔有彗星於西<lb/>
方長數丈至五月乃滅婁為魯胃昴畢為趙觜觹參為<lb/>
唐東井輿鬼為京師分柳其半為周分二彗仍見者荐<lb/>
<pb n="KR2m0009_WYG_286-29a"/>
禍也又婁胃間天倉<lb/>
代宗大歴元年十二月己亥有彗星於瓠𤓰長尺餘經<lb/>
二旬不見犯宦者星　五年四月己未有彗星於五車<lb/>
光芒蓬勃長三丈五月己卯彗星見於北方色白癸未<lb/>
東行近八榖中星六月癸卯近三公己未不見占曰色<lb/>
白者太白所生也　七年十二月丙寅有長星於參下<lb/>
其長亘天長星彗屬參唐星也<lb/>
憲宗元和十年三月有長星於太微尾至軒轅　十二<lb/>
<pb n="KR2m0009_WYG_286-29b"/>
年正月戊子有彗星於畢<lb/>
穆宗長慶元年正月己未有星孛於翼二月丁卯孛於<lb/>
太微西上將六月有彗星於昴長一丈凡十日不見<lb/>
文宗太和二年七月甲辰有彗星於右攝提南長二尺<lb/>
　八年九月辛亥有彗星於太微長丈餘西北行越郎<lb/>
位庚申不見　開成二年三月丙午有彗星於危長七<lb/>
尺餘西指南斗戊申在危西南芒耀愈盛癸丑在虚辛<lb/>
酉長丈餘西行稍南指壬戌在婺女長二丈餘廣三尺<lb/>
<pb n="KR2m0009_WYG_286-30a"/>
癸亥愈長且濶三月甲子在南斗乙丑長五丈其末兩<lb/>
岐一指氐一掩房丙寅長六丈無岐北指在亢七度丁<lb/>
卯西北行東指己巳長八丈餘在張癸未長三尺在軒<lb/>
轅右不見凡彗星晨出則西指夕出則東指乃常也未<lb/>
有遍指四方凌犯如此之甚者八月丁酉有彗星於虚<lb/>
危虚危為元枵枵耗名也　三年十月乙巳有彗星於<lb/>
軫魁長二丈餘漸長西指十一月乙卯有彗星於東方<lb/>
在尾箕東西亘天十二月壬辰不見　四年正月癸酉<lb/>
<pb n="KR2m0009_WYG_286-30b"/>
有彗星於羽林衛分也閏月丙午有彗星於卷舌西北<lb/>
二月己卯不見　五年二月庚申有彗星於營室東壁<lb/>
間二十日滅十一月戊寅有彗星於東方燕分也<lb/>
武宗會昌元年七月有彗星於羽林營室東壁間也十<lb/>
一月壬寅有彗星於北落師門在營室入紫宫十二月<lb/>
辛卯不見并州分也<lb/>
宣宗大中六年三月有彗星於觜參參唐星也　十一<lb/>
年九月乙未有彗星於房長三尺<lb/>
<pb n="KR2m0009_WYG_286-31a"/>
懿宗咸通五年五月己亥夜漏未盡一刻有彗星出東<lb/>
方色黄白長三尺在婁徐州分也　九年正月有彗星<lb/>
於婁胃十年八月有彗星於大陵東北指占為外夷<lb/>
兵及水災<lb/>
僖宗乾符四年五月有彗星　光啟元年有彗星於積<lb/>
水積薪之間　二年五月丙戌有星孛於尾箕歴北斗<lb/>
攝提占曰貴臣誅<lb/>
昭宗大順二年四月庚辰有彗星於三台東行入太微<lb/>
<pb n="KR2m0009_WYG_286-31b"/>
掃大角天市長十丈餘五月甲戌不見宦者陳匡知星<lb/>
奏曰當有亂臣入宫三台太一三階也太微大角帝庭<lb/>
也天市都市也　景福元年五月蚩尤旗見初出有白<lb/>
彗形如髪長二尺許經數日乃從中天下如匹布至地<lb/>
如蛇六月孫儒攻楊行宻於宣州有黑雲如山漸下隊<lb/>
於儒營上狀如破屋占曰營頭星也十一月有星孛於<lb/>
斗牛占曰越有自立者十二月丙子天欃出於西南己<lb/>
卯化為雲而沒　二年三月天乆隂至四月乙酉夜雲<lb/>
<pb n="KR2m0009_WYG_286-32a"/>
稍開有彗星於上台長十丈餘東行入太微掃大角入<lb/>
天市經三旬有七日益長至二十餘丈因雲隂不見<lb/>
乾寧元年正月有星孛於鶉首秦分也　天祐二年四<lb/>
月甲辰有彗星見於北河貫文昌長三丈餘陵中台下<lb/>
台五月乙丑夜自軒轅左角及天市西垣光芒猛怒其<lb/>
長亘天丙寅雲隂至辛未少霽不見兩河為天闕在東<lb/>
井間而北河中國所經也文昌天之六司天市都市也<lb/>
梁太祖乾化二年四月壬申彗出張甲戌彗出靈臺<lb/>
<pb n="KR2m0009_WYG_286-32b"/>
後唐明宗天成三年十月庚午彗出西南長丈餘東南<lb/>
指在牛宿五度至三夕不見<lb/>
末帝清泰三年九月己丑彗出虚危長尺餘形微細經<lb/>
天壘哭星其年十一月帝遇難晉髙祖登位<lb/>
晉髙祖天福六年九月壬子彗出西方掃天市垣長丈<lb/>
餘　八年十月庚戌彗見東方西指尾跡長一尺在角<lb/>
九度<lb/>
周世宗顯徳三年正月壬戌夜有星孛於參宿其芒指<lb/>
<pb n="KR2m0009_WYG_286-33a"/>
於東南<lb/>
宋太祖皇帝開寳八年六月甲子彗出桞長四丈晨見<lb/>
東方西南指歴輿鬼至東壁凡十一舎八十三日而滅<lb/>
是歲平江南<lb/>
太宗端拱二年六月戊子有彗出東井積水西青白色<lb/>
光芒漸長晨見東北旬日夕見西北歴右攝提凡三十<lb/>
日至亢沒<lb/>
真宗咸平元年正月甲申有彗出營室北光芒尺餘至<lb/>
<pb n="KR2m0009_WYG_286-33b"/>
丁酉凡十四日滅　六年十一月辛亥旄頭犯輿鬼占<lb/>
與彗同甲寅有星孛於井鬼大如杯色青白光芒四尺<lb/>
餘犯五諸侯歴五車入參凡三十餘日沒占有燕兵明<lb/>
年冬契丹入寇　天禧二年六月辛亥彗出北斗魁第<lb/>
二星東北長三尺許與北斗第一星齊北行經天牢拂<lb/>
文昌長三丈餘歴紫微三台軒轅逺行而西至七星凡<lb/>
三十七日沒<lb/>
仁宗明道二年二月戊戌東北方有含譽星見其色黄<lb/>
<pb n="KR2m0009_WYG_286-34a"/>
白有光芒長二尺許其後章獻明肅太后崩或以為彗<lb/>
　景祐二年八月壬戌夜有星孛於張翼長七尺濶五<lb/>
寸十二日而沒十二月己未夜有星出外屛有芒氣<lb/>
皇祐元年二月丁卯彗出虚晨見東方西南指歴紫微<lb/>
至婁凡一百一十四日而沒占曰有兵喪　嘉祐元年<lb/>
七月彗出紫微歴七星其色白長丈餘至八月癸亥滅<lb/>
英宗治平三年三月己未彗出營室晨見東方長七尺<lb/>
許西南指危泊墳墓漸東逺行近日而伏至辛巳夕見<lb/>
<pb n="KR2m0009_WYG_286-34b"/>
西北有星無芒彗益東行别有白氣一濶三尺許貫紫<lb/>
微極星并房宿首尾入濁益東行歴文昌北斗貫尾至<lb/>
壬午星復有芒彗長丈餘濶三尺餘東北指歴五車白<lb/>
氣為岐横天貫北河五諸侯軒轅太微五帝座内五諸<lb/>
侯及角亢氐房宿癸未彗長丈五尺有星孛氣如一升<lb/>
器歴營室至張凡一十四舎積六十七日星氣孛皆滅<lb/>
占曰白氣長星也孛氣孛也光如箒者彗也為兵喪水<lb/>
旱饑疫之災<lb/>
<pb n="KR2m0009_WYG_286-35a"/>
神宗熙寧八年十月乙未星出東南軫度中如填青白<lb/>
丙申西北生光芒長三尺斜指軫若彗丁酉光芒長五<lb/>
尺戊戌長七尺斜指左轄至丁未入濁不見主兵喪<lb/>
元豐三年七月癸未彗出西北太微垣郎位南白氣長<lb/>
一丈斜指東南在軫度中丙戌向西北方行在翼度中<lb/>
戊子長三尺斜穿郎位癸卯犯軒轅至丁酉入濁不見<lb/>
庚子晨復出於張度中至戊午凡三十有六日沒不見<lb/>
主除舊布新兵喪火災又主京城有兵變<lb/>
<pb n="KR2m0009_WYG_286-35b"/>
哲宗紹聖四年八月己酉彗出氐度中如填有光色白<lb/>
氣長三尺斜指天市垣中星九月壬子光芒長五尺入<lb/>
天市垣己未犯天市宦者主侍臣有憂庚申犯天市垣<lb/>
帝座戊辰沒不見主兵喪大水及赦又主五榖大貴侍<lb/>
臣有憂又主人民亂大臣憂<lb/>
徽宗崇寧五年正月戊戌彗出西方如杯口大光芒散<lb/>
出如碎星長六丈濶三尺斜指東北自奎宿貫婁胃昴<lb/>
畢後入濁不見主兵喪大饑西北宜備之　大觀四年<lb/>
<pb n="KR2m0009_WYG_286-36a"/>
五月丁未彗出奎婁光芒長六尺北行入紫微垣至西<lb/>
北入濁不見主水旱榖傷兵饑人主惡之<lb/>
欽宗靖康元年六月壬戌彗出紫微垣主天下兵變破<lb/>
軍亡國閏十一月彗竟天時金人入寇京城失守<lb/>
髙宗紹興元年九月偽齊長星見於是劉豫謀明年遷<lb/>
十二月戊寅彗星見　二年八月甲寅彗見胃占彗大<lb/>
則除舊布新兵饑疫癘水旱交興至九月甲戌乃沒次<lb/>
年金人䧟金州入興元　十五年四月戊寅彗出東方<lb/>
<pb n="KR2m0009_WYG_286-36b"/>
宿度内五十餘日乃沒占為兵饑臣下失忠務私彗掃<lb/>
除之丙申復出參度旬有五日乃伏是歲蒙國始建號<lb/>
改元五月丁巳彗星因為客星其色青白占喪　十六<lb/>
年十二月戊戌彗出西南危宿　十七年正月乙亥彗<lb/>
出東北方女宿二月二日乃伏　二十二年七月丙午<lb/>
彗見東北方井宿内丁未其星如木星光芒長二尺占<lb/>
天所以去無道建有徳彗出有叛者兵起大水晉邦尤<lb/>
甚彗晨見東方又為君臣爭明癸丑夜彗星犯五諸侯<lb/>
<pb n="KR2m0009_WYG_286-37a"/>
占大臣憂執法之臣凶<lb/>
孝宗淳熙二年七月辛丑夜泛出一小星在紫微垣外<lb/>
七公星之上小如火星參然蓬勃體氣蒼白是為孛星<lb/>
占孛星惡氣所生為亂兵孛徳又云參然孛焉兵之類<lb/>
也無内亂則水兵天下合謀闇蔽不明有所傷害災甚<lb/>
於彗<lb/>
寧宗嘉定十五年八月甲午彗星出右攝提光芒約三<lb/>
丈以上其體小如木星凡兩月行歴氐房心乃沒占彗<lb/>
<pb n="KR2m0009_WYG_286-37b"/>
本類星末類彗大則除舊布新天所以去無道而建有<lb/>
徳彗出有叛者兵起其國彗星昏見其國受兵於是其<lb/>
應金主殂九月壬戌彗星消伏<lb/>
　<lb/>
　<lb/>
　<lb/>
　<lb/>
　文獻通考卷二百八十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷三十四</head> <lb/>
    <p>
<pb n="KR2m0009_WYG_034-1a"/>
欽定四庫全書<lb/>
　文獻通考卷三十四<lb/>
　　鄱　陽　馬　端　臨　貴　與　著<lb/>
　選舉考七<lb/>
　　孝廉<lb/>
漢文帝十二年詔曰孝悌天下之大順也力田為生之<lb/>
本也㢘吏民之表也朕甚嘉此二三大夫之行今萬家<lb/>
之縣云亡應令豈實人情是吏舉賢之道未備也其遣<lb/>
<pb n="KR2m0009_WYG_034-1b"/>
謁者勞賜孝者帛人三疋悌者力田二疋㢘吏二百石<lb/>
以上率百石三疋<hi>自二百石以上毎百石加三匹也</hi>
孝景後二年詔曰其唯㢘士寡欲易足今訾算十以上<lb/>
乃得官㢘士算不必衆有市籍不得官亡訾又不得官<lb/>
朕甚愍之訾算四得官亡令㢘士乆失職貪夫長利<lb/>
孝武元光元年冬初令郡國舉孝㢘各一人<lb/>
　董仲舒對策曰臣愚以為使諸列侯郡守二千石各<lb/>
　擇其吏民之賢者嵗貢各二人故州郡舉茂材孝㢘<lb/>
<pb n="KR2m0009_WYG_034-2a"/>
　皆自仲舒發之<lb/>
元朔元年詔曰朕深詔執事興㢘舉孝今或闔郡不薦<lb/>
一人是化不下究而積行之君子雍於上聞也<hi>詳見鄉舉里選</hi>
<hi>考</hi>
　　按漢時詔郡國薦舉人才賢良方正與孝㢘二科<lb/>
　　並行然賢良一科文帝與武帝時每對輙百餘人<lb/>
　　又徴詣公車上書自衒鬻者以千數而孝㢘之選<lb/>
　　文帝之詔以為萬家之縣亡應令者武帝之詔以<lb/>
<pb n="KR2m0009_WYG_034-2b"/>
　　為闔郡不薦一人蓋賢良則稍有文墨材學者可<lb/>
　　以充選而孝㢘則非有實行可見者不容謬舉故<lb/>
　　也<lb/>
孝宣黄龍元年詔曰舉㢘吏誠欲得其真也吏六百石<lb/>
位大夫有罪先請秩禄上通足以效其賢材自今以來<lb/>
毋得舉<hi>言吏六百石者不得復舉為㢘吏也</hi>
孝平元始元年令宗室其為吏舉㢘佐吏補四百石<lb/>
西漢舉孝㢘<lb/>
<pb n="KR2m0009_WYG_034-3a"/>
　路温舒<hi>以决曹吏舉遷山邑丞</hi>　龔勝<hi>郡吏三舉孝㢘再為尉一為丞</hi>　鮑宣<lb/>
　<hi>以郡功曹舉遷郎</hi>　京房<hi>以孝㢘/舉為郎</hi>　趙廣漢<hi>以州從事舉茂材察㢘遷陽翟</hi>
　<hi>令</hi>　張敞<hi>以太守卒史察/㢘為甘泉倉長</hi>　尹翁歸<hi>以督郵舉㢘為緱氏尉又以都</hi>
　<hi>内令舉㢘為𢎞農都尉</hi>　王尊<hi>以州從事舉/遷鹽官長</hi>　蓋寛饒<hi>郡文學舉遷郎</hi>
　　劉輔<hi>遷襄賁令</hi>　蕭望之<hi>御吏官屬/遷治禮丞</hi>　薛宣<hi>以大司農斗食屬察</hi>
　<hi>㢘補不其丞又以不其丞察㢘遷樂浪都尉丞</hi>　馮逡<hi>野王子/遷郎</hi>　朱博<hi>以太常掾</hi>
　<hi>察㢘補安陵丞</hi>　杜鄴<hi>遷/郎</hi>　王嘉<hi>光禄掾察㢘為南陵丞復察㢘為長陵尉</hi>　師<lb/>
　丹<hi>遷郎</hi>　孟喜<hi>遷/郎</hi>　黄覇<hi>左馮翊卒史察補河東均輸長復察㢘為河南太守丞</hi>
<pb n="KR2m0009_WYG_034-3b"/>
　　尹賞<hi>以郡吏察㢘為樓煩長</hi>　王吉<hi>郡吏舉孝/亷為郎</hi>　平當<hi>以大鴻臚</hi>
　<hi>文學察㢘為順陽長</hi>
東漢之制郡太守舉孝㢘郡口二十萬舉一人<hi>百官志</hi>
故事尚書郎以令史乆次補之光武始用孝㢘為尚書<lb/>
郎<lb/>
建武十二年詔三公舉㢘吏各二人光禄嵗察㢘吏三<lb/>
人中二千石嵗察㢘吏各一人廷尉大司農各二人將<lb/>
兵將軍嵗察㢘吏各二人<lb/>
<pb n="KR2m0009_WYG_034-4a"/>
章帝建初元年初舉孝㢘郎中寛博有謀任典城者以<lb/>
補長相<lb/>
和帝時大郡口五六十萬舉孝㢘二人小郡口二十萬<lb/>
并有蠻夷者亦舉二人帝以為不均下公卿㑹議丁鴻<lb/>
與司空劉方上言凡口率之科宜有階品蠻夷錯雜不<lb/>
得為數自今郡國率二十萬口嵗舉孝㢘一人四十萬<lb/>
二人六十萬三人八十萬四人百萬五人百二十萬六<lb/>
人不滿二十萬二嵗一人不滿十萬三嵗一人帝從之<lb/>
<pb n="KR2m0009_WYG_034-4b"/>
<hi>丁鴻傳</hi>
永元七年四月詔曰舊典因孝㢘之舉以求人有司詳<lb/>
選郎官寛博有謀才任典城者三十人既而悉以所選<lb/>
郎出補守相<lb/>
十三年詔緣邊郡口十萬以上嵗舉孝㢘一人不滿十<lb/>
萬二嵗舉一人五萬以下三嵗舉一人<lb/>
安帝元初六年詔光禄勲與中郎將選孝㢘郎寛博有<lb/>
謀清白行髙者五十人補令長丞尉<lb/>
<pb n="KR2m0009_WYG_034-5a"/>
延光二年八月初令三署郎通達經術任牧民者視事<lb/>
三嵗以上皆得察舉<lb/>
順帝即位令郡國守相視事未滿嵗者一切得舉孝㢘<lb/>
吏<lb/>
陽嘉元年左雄上言孔子曰四十不惑禮稱彊仕請自<lb/>
今孝㢘年不滿四十不得察舉皆先詣公府諸生試家<lb/>
法文吏課牋奏副之端門練其虗實以觀異能以美風<lb/>
俗有不承科令者正其罪法若有茂材異行自可不拘<lb/>
<pb n="KR2m0009_WYG_034-5b"/>
年齒帝從之胡廣郭䖍史敞上書駮之曰凡選舉因才<lb/>
無拘定制六竒之策不出經學鄭阿之政非必章奏甘<lb/>
竒顯用年乖彊仕終賈揚聲亦在弱冠前世以來貢舉<lb/>
之制莫或囘革今以一臣之言剗戾舊章便利未明衆<lb/>
心不厭矯枉變常政之所重而不訪台司不謀卿士若<lb/>
事下之後議者剥異異之則朝失其便同之則王言己<lb/>
行臣愚以為可宣下百官參其同異然後覽擇勝否詳<lb/>
采厥衷帝不從辛卯初令郡國舉孝㢘限年四十以上<lb/>
<pb n="KR2m0009_WYG_034-6a"/>
諸生通章句文吏能牋奏乃得應選其有異才異行若<lb/>
顔淵子竒不拘年齒乆之廣陵所舉孝㢘徐淑年未四<lb/>
十臺郎詰之對曰詔書曰有如顔囘子竒不拘年齒是<lb/>
故本郡以臣充選郎不能屈左雄詰之曰昔顔囘聞一<lb/>
知十孝㢘問一知幾邪淑無以對乃罷却之　閏月丁<lb/>
亥令諸以詔除為郎年四十以上課試如孝㢘科者得<lb/>
參㢘選嵗舉一人<lb/>
　左雄前議舉吏先試之於公府又覆之於端門尚書<lb/>
<pb n="KR2m0009_WYG_034-6b"/>
　張盛奏除此科黄瓊復上言覆試之作將以澄清洗<lb/>
　濁覆實虗濫不宜改革帝乃止<lb/>
二年張衡言自初舉孝㢘迄今二百嵗矣皆先孝行行<lb/>
有餘力始學文法辛卯詔書以能章句奏案為限雖有<lb/>
至孝猶不應科此棄本而取末曽子長於孝然實魯鈍<lb/>
文學不若游夏政事不若冉季今欲使一人兼之茍外<lb/>
有可觀内必有闕則違選舉孝㢘之志矣<lb/>
漢安元年尚書令黄瓊以前左雄所上孝㢘之選專用<lb/>
<pb n="KR2m0009_WYG_034-7a"/>
儒學文吏於取士之義猶有所遺乃奏増孝悌及能從<lb/>
政者為四科帝從之<lb/>
桓帝即位詔曰孝㢘㢘吏皆當典城牧民禁姦舉善興<lb/>
化之本常必由之詔書連下分明懇惻而在所翫習遂<lb/>
至怠慢選舉乖錯害及元元頃雖頗繩正猶未懲改方<lb/>
今淮夷未殄軍師屢出百姓疲悴困於調發庶望羣吏<lb/>
惠我勞民蠲滌貪穢以祈休祥其令秩滿百石十嵗以<lb/>
上有殊才異行乃得參選贓吏子孫不得察舉杜絶邪<lb/>
<pb n="KR2m0009_WYG_034-7b"/>
偽請託之原令㢘白守道者得信其操各明守所司將<lb/>
觀厥後<lb/>
詔侍中尚書中官子弟不得為吏察孝㢘<lb/>
　　徐氏曰按孝㢘之舉始自西都嘗考元朔詔書云<lb/>
　　深詔執事興㢘舉孝今或至闔郡不薦一人其與<lb/>
　　中二千石禮官博士議不舉者罪有司奏議曰不<lb/>
　　舉孝不奉詔當以不敬論不察㢘不勝任也當免<lb/>
　　詳觀此文則孝之與㢘當是各為一科故蕭望之<lb/>
<pb n="KR2m0009_WYG_034-8a"/>
　　薛宣黄覇張敞等皆以察㢘補長丞獨王吉京房<lb/>
　　師丹孟喜皆以舉孝㢘為郎劉輔舉孝㢘為襄賁<lb/>
　　令至東都則合為一科矣西都止從郡國奏舉未<lb/>
　　有試文之事至東都則諸生試家法文吏課牋奏<lb/>
　　無異於後世科舉之法矣西都末始限年至東都<lb/>
　　則年四十以上始得察舉矣黄瓊言左雄所上孝<lb/>
　　㢘之選專用儒學文吏於取士之選猶有所遺乃<lb/>
　　奏増孝悌及能從政者為四科則知當時雖以孝<lb/>
<pb n="KR2m0009_WYG_034-8b"/>
　　㢘名科而未嘗責其孝行㢘隅之實是亦失設科<lb/>
　　之本意也雖然漢世諸科雖以賢良方正為至重<lb/>
　　而得人之盛則莫如孝㢘斯亦後世之所不能及<lb/>
　　按西漢舉賢良文學則令其對策而孝㢘則無對<lb/>
　　策之事蓋所謂賢良文學者取其忠言嘉謨足以<lb/>
　　佐國崇論宏議足以康時故非試之以對策則無<lb/>
　　以盡其材若孝㢘則取其履行而非資其議論也<lb/>
　　今亦從而有試焉則所謂孝㢘者若何而著之於<lb/>
<pb n="KR2m0009_WYG_034-9a"/>
　　篇乎又况左雄所言諸生試家法<hi>謂儒有一家之學六藝專門之</hi>
　　<hi>𩔖</hi>文吏課牋奏則又文之靡者去賢良所對尚復<lb/>
　　逺甚而何以言孝㢘乎雄又言郡國孝㢘古之貢<lb/>
　　士出則寧民宣協風教若其面墻則無所施用愚<lb/>
　　以為真孝實㢘之人豈有不學墻面之理而以家<lb/>
　　法牋奏應選者又豈可遽許以學古入官之事也<lb/>
　　然史言雄立此法之後濟隂太守胡廣等十餘人<lb/>
　　皆坐繆舉免黜唯汝南陳蕃潁川李膺下邳陳球<lb/>
<pb n="KR2m0009_WYG_034-9b"/>
　　等三十餘人得拜郎中自是牧守畏慄莫敢輕舉<lb/>
　　則知當時孝㢘一科濫吹特甚於文墨小技尚未<lb/>
　　能精通固無問其實行也科以孝㢘名而猶如此<lb/>
　　則其他可知王荆公詩言文章始隋唐進取歸一<lb/>
　　律安知鴻都事竟用程人物嗚呼其來乆矣非始<lb/>
　　於隋唐也<lb/>
　許荆祖父武太守第五倫舉為孝㢘武以二弟晏普<lb/>
　未顯欲令成名乃請之曰禮有分異之義家有别居<lb/>
<pb n="KR2m0009_WYG_034-10a"/>
　之道於是共割財産以為三分武自取肥田廣宅奴<lb/>
　婢强者二弟所得悉劣少鄉人皆稱弟克讓而鄙武<lb/>
　貪婪晏等以此並得選舉武乃㑹宗親泣曰吾為兄<lb/>
　不肖盗聲竊位二弟年長未豫榮禄所以求得分財<lb/>
　自取大譏今理産所増三倍於前悉以推二弟一無<lb/>
　所留於是郡中翕然逺近稱之位至長樂少府<lb/>
　　按此後漢初之事當時之所謂孝㢘必取其實行<lb/>
　　稽諸鄉評譽望著者入選掄而聲稱損者遭擯棄<lb/>
<pb n="KR2m0009_WYG_034-10b"/>
　　故所舉大概皆得其人中葉以來此意不存往往<lb/>
　　多庸妄之流以干請而得之於是只得假試文之<lb/>
　　事以為革繆之法矣<lb/>
　　至孝<lb/>
安帝永初五年舉至孝與衆卓異者<lb/>
桓帝建和元年詔大將軍公卿郡國舉至孝篤行之士<lb/>
各一人<lb/>
延熹九年詔公卿校尉郡國舉至孝<lb/>
<pb n="KR2m0009_WYG_034-11a"/>
獻帝建安五年詔三公舉至孝二人九卿校尉郡國各<lb/>
一人皆上封事靡有所諱<lb/>
　　徐氏曰按荀爽傳太常趙典舉爽至孝對策陳便<lb/>
　　宜靈帝詔舉有道之士而謝弼陳淳公孫度俱對<lb/>
　　策除郎中由是觀之漢世諸科皆有制策有司因<lb/>
　　以定其科第之等也<lb/>
東漢舉孝㢘<lb/>
　馬稜<hi>伏波族孫以郡功曹舉遷謁者</hi>　魏覇　韋彪　馮豹　賈琮<lb/>
<pb n="KR2m0009_WYG_034-11b"/>
　鄭𢎞　周章　張覇　桓典　桓鸞　劉平　江革<lb/>
　　周槃　第五倫　鍾離意　寒朗　朱穆　徐防<lb/>
　　張敏　胡廣　袁安　應劭　霍諝　陳禪　龎<lb/>
　參　陳龜　橋元　黄憲<hi>不就</hi>　楊彪　張綱　王龔<lb/>
　　种暠　陳球　杜根　劉陶　李雲　傅爕　蓋<lb/>
　勲　張衡<hi>不就</hi>　左雄　李固　杜喬　呉祐　延篤<lb/>
　　叚熲　陳蕃　李膺　劉祐　宗慈　巴肅　范<lb/>
　滂　尹勲　蔡衍　羊陟　陳翔　檀敷　劉儒<lb/>
<pb n="KR2m0009_WYG_034-12a"/>
　賈彪　符融<hi>不就</hi>　鄭太<hi>不就</hi>　荀彧　皇甫嵩　朱雋<lb/>
　　劉虞　公孫瓚　袁術　許荆　第五訪　劉矩<lb/>
　　劉寵　陽球　劉昆　張興　包咸　楊仁　董<lb/>
　鈞　服䖍　頴容　許慎　葛龔　劉梁　髙彪<lb/>
　劉茂　張武　戴封　雷義　王烈　謝夷吾　李<lb/>
　郃　公沙穆　華佗<hi>不就</hi>
　長水校尉樊儵上言郡國舉孝㢘率取年少能報恩<lb/>
　者耆宿大賢多見廢棄宜勅郡國簡用良俊<lb/>
<pb n="KR2m0009_WYG_034-12b"/>
　种暠始為縣門下史時河南尹田歆外甥王諶名知<lb/>
　人歆謂之曰今當舉六孝㢘多得貴戚書命不宜相<lb/>
　違欲自用一名士以報國家爾助我求之明日諶送<lb/>
　客於大陽郭遥見暠異之還白歆曰為尹得孝㢘矣<lb/>
　近洛陽門下史也歆笑曰當求山澤隠滯近洛陽吏<lb/>
　邪諶曰山澤不必有異士異士不必在山澤歆即召<lb/>
　暠於庭辨詰職事暠辭對有序歆甚知之召署主簿<lb/>
　辟太尉府舉髙第<lb/>
<pb n="KR2m0009_WYG_034-13a"/>
　　按東京選舉孝㢘一科為盛名士多出其中然以<lb/>
　　此二段觀之則濫吹者亦多如樊儵所言取年少<lb/>
　　能報恩者固非矣若田歆庭詰种暠而觀其辭對<lb/>
　　有序則謂之能吏可耳所謂孝㢘豈於一應對之<lb/>
　　頃而知之乎<lb/>
魏黄初二年初令郡國口滿十萬者嵗察孝㢘一人其<lb/>
有秀異無拘户口<lb/>
　三府議舉孝㢘本以徳行不復限以試經司徒華歆<lb/>
<pb n="KR2m0009_WYG_034-13b"/>
　以為喪亂以來六籍隳廢當務存立以崇王道夫制<lb/>
　法者所以經盛衰今聼孝㢘不以經試恐學業從此<lb/>
　而廢若有秀異可特徴用患於無其人何患不得哉<lb/>
　帝從其言<lb/>
　魏舒年四十餘郡舉上計掾察孝㢘宗黨以舒無學<lb/>
　業勸令不就可以為髙舒曰若試而不中其負在我<lb/>
　安可虗竊不就之髙以為己榮乎於是自課百日習<lb/>
　一經因而對策升第<lb/>
<pb n="KR2m0009_WYG_034-14a"/>
東晉元帝初以天下喪亂務存慰勉逺方孝秀不復䇿<lb/>
試後以經略麤定乃令試經其後孝秀莫敢應命至者<lb/>
多辭以疾<hi>詳見舉士門</hi>
宋制州舉秀才郡舉孝㢘皆策試<hi>見舉士門</hi>
北齊制中書策秀才集書策貢士考功郎中策賢良<hi>見舉</hi>
<hi>士門</hi>
周武帝詔郡舉經明行修者為孝㢘嵗一人<hi>見舉士門</hi>
唐太宗貞觀十八年引汴鄜諸州所舉孝㢘賜坐於御<lb/>
<pb n="KR2m0009_WYG_034-14b"/>
前上問以皇王政術及皇太子問以曽參說孝經並不<lb/>
能答太宗謂曰昔楚莊王言事羣臣莫逮退而有憂色<lb/>
曰諸侯能自得師者王自謀而莫已若者亡今以不榖<lb/>
之不徳羣臣莫能逮吾國其幾於亡乎朕發詔徴天下<lb/>
俊異纔以淺近問之咸不能答海内賢哲將無其人邪<lb/>
朕甚憂之<lb/>
代宗寳應二年禮部侍郎楊綰奏請毎嵗舉人依鄉舉<lb/>
里選察秀才孝㢘敕㫖毎州毎嵗察孝㢘取在鄉閭有<lb/>
<pb n="KR2m0009_WYG_034-15a"/>
孝弟㢘恥之行薦焉委有司以禮待之試其所通之學<lb/>
五經之内精通一經兼能對策達於理體者並量行業<lb/>
授官其明經進士並停進舉亦宜准此同所司作條件<lb/>
處分七月二十六日禮部侍郎楊綰奏貢舉條孝㢘各<lb/>
令精通一經其取左氏傳公羊榖梁禮記周禮儀禮毛<lb/>
詩尚書周易任通一經每經問義二十條皆取傍通諸<lb/>
義務窮根本試策三道問古今理體及當時要務取堪<lb/>
行用者仍每日問一道頻二道日畢經義及策全通為<lb/>
<pb n="KR2m0009_WYG_034-15b"/>
上第其上第者望付吏部便與官其問義毎十條通七<lb/>
策通二為中第與出身下者罷之又論語孝經皆聖人<lb/>
深㫖孟子亦儒門之達者其學官望兼習此三者共為<lb/>
一經其試如上秀才舉望令精通五經問義二十條對<lb/>
策五道全通者為上第上第者送名中書門下請超與<lb/>
處分問義十條通七策通四為中第中第者送吏部與<lb/>
官下者罷之孝悌力田但能熟讀一經言經音切即令<lb/>
所司舉送試通便與出身其今年舉人或舊業既成理<lb/>
<pb n="KR2m0009_WYG_034-16a"/>
難速改或逺州所送身己在途事須收奬不可中廢其<lb/>
今秋舉人中有情願依舊業舉者亦聼今年之後並依<lb/>
新敕敕㫖進士明經置來日乆今頓令改業恐難有其<lb/>
人諸色舉人宜與舊法兼行至建中元年六月九日敕<lb/>
孝㢘科宜停<lb/>
宋太祖皇帝開寳八年詔諸州察民有孝悌力田竒才<lb/>
異行或有文武材幹年二十以上至五十可任使者選<lb/>
擇具送闕下如無人塞詔亦以實聞<lb/>
<pb n="KR2m0009_WYG_034-16b"/>
九年詔翰林學士李昉等於禮部貢院同閲諸道所解<lb/>
孝悌力田及有人材武學凡七百四十人試問所習之<lb/>
業皆無可採而濮州以孝悌薦名者二百七十人上駭<lb/>
其頗多召問於講武殿率不如詔猶稱素能習武復試<lb/>
以騎射則隕越顛沛失次上顧曰止可𨽻兵籍皆號告<lb/>
求免乃悉令退去詔劾本部官司濫舉之罪<lb/>
　　按以孝㢘或孝悌名科蓋取其平日之素履固難<lb/>
　　於一閲試之頃而知之也然自東漢以來孝㢘遂<lb/>
<pb n="KR2m0009_WYG_034-17a"/>
　　為取士科目之通稱不復有循名責實之舉不過<lb/>
　　試以文墨小技而命之官至倥偬之際則并不試<lb/>
　　文而悉官之矣隋唐而後始有進士明經等科遂<lb/>
　　無復有舉孝㢘之事蓋隋唐而後之進士明經即<lb/>
　　東漢以來之孝㢘皆借其名以為士子進取之塗<lb/>
　　耳然上之人慕孝㢘之美名故時有察舉之詔而<lb/>
　　貞觀之孝㢘至不能答曽參所說孝經開寳之孝<lb/>
　　弟至不能言所習之業淺陋可笑如此蓋自以文<lb/>
<pb n="KR2m0009_WYG_034-17b"/>
　　藝取人士之精華果銳者皆盡瘁於記問詞章聲<lb/>
　　病帖括之中其不能以進士明經自進者皆椎朴<lb/>
　　無文之人遂欲别求進身之塗轍故夤縁州郡以<lb/>
　　應詔舉詳史所載二帝所以詢訪之者固非僻經<lb/>
　　奥傳傲以所不知也而已不能答則其無所抱負<lb/>
　　可知景祐間李淑言所謂茂材者本求出𩔖之雋<lb/>
　　而士之不利鄉舉者應焉非求材之本意也意貞<lb/>
　　觀開寳所解孝悌力田文武才幹皆不能應鄉舉<lb/>
<pb n="KR2m0009_WYG_034-18a"/>
　　之軰耳<lb/>
　　武舉<lb/>
漢興六郡良家子選給羽林期門<hi>師古曰六郡謂隴西天水安定北地上郡</hi>
<hi>西河也</hi>以材力為官名將多出焉　軍功多用超等大者<lb/>
封侯卿大夫小者郎<lb/>
　公孫賀北地人少為騎士從軍　李廣隴西人以良<lb/>
　家子從軍　趙充國隴西人以六郡良家子善騎射<lb/>
　補羽林　傅介子北地人以從軍為官　甘延壽北<lb/>
<pb n="KR2m0009_WYG_034-18b"/>
　地人以良家子善騎射為羽林　馮奉世上黨人以<lb/>
　良家子選為郎　張次公以勇悍從軍　常惠應募<lb/>
　隨蘇武使匈奴　鄭吉以卒伍從軍　傅介子斬樓<lb/>
　蘭王士刺王者皆補侍郎　灌夫以候司馬從擊呉<lb/>
　楚　蘇建以校尉從大將軍<lb/>
唐武舉起於武后之時長安二年始置武舉其制有長<lb/>
垜馬射步射平射筒射又有馬槍翹闗負重身材之選<lb/>
翹闗者長一丈七尺徑三寸半凡十舉後手持闗距出<lb/>
<pb n="KR2m0009_WYG_034-19a"/>
處無過一尺負重者負米五斛行二十步皆為中第亦<lb/>
以鄉飲酒禮送兵部其選用之法不足道故不復書<lb/>
　　按選舉志言唐武舉起武后之時其選用之法不<lb/>
　　足道故不詳書然郭子儀大勲盛徳身係安危自<lb/>
　　武舉異等中出是豈可概言其不足道邪唐登科<lb/>
　　記所載異科出身者衆獨軼武舉亦一欠事<lb/>
　永隆元年岳牧舉武陟縣尉員半千及第上御武成<lb/>
　殿親問曰兵書云天陣地陣人陣之名何謂也半千<lb/>
<pb n="KR2m0009_WYG_034-19b"/>
　對曰臣觀載籍多謂天陣謂星宿孤虗也地陣謂山<lb/>
　川向背也人陣謂偏伍彌縫也以臣愚見謂不然矣<lb/>
　夫師出以義有若時雨得天之時此天陣也兵在足<lb/>
　食且耕且戰得地之利此地陣也士卒輕利將帥和<lb/>
　睦此人陣也若用兵去是三者其何以戰上深賞之<lb/>
　右補闕薛謙光言今武能制敵之科祗令彎弧夫趙<lb/>
　雲雖勇資諸葛之指揮周勃雖雄乏陳平之計略若<lb/>
　使樊噲居蕭何之任必失指蹤之機使蕭何入戲下<lb/>
<pb n="KR2m0009_WYG_034-20a"/>
　之軍亦無免主之效是知謀將不取於弓馬良相不<lb/>
　資於射䇿願降明制循名責實文則試以効官武則<lb/>
　令其守禦<lb/>
唐武選兵部主之課試之法如舉人之制取其軀幹雄<lb/>
偉應對詳明有驍勇材藝及可為統師者若文吏求為<lb/>
武選取身長六尺以上籍年四十以下强勇可以統人<lb/>
者武夫求為文選取書判精通有理人之才而無殿犯<lb/>
者<lb/>
<pb n="KR2m0009_WYG_034-20b"/>
宋有武舉武選咸平時令兩制館閣詳定入官資序故<lb/>
事而未嘗行<lb/>
仁宗天聖八年親試武舉十二人先閲其騎射而後試<lb/>
之<lb/>
　景祐四年韓億言武臣宜知兵書而禁不得傳請纂<lb/>
　其要以授之於是出神武祕略以授邊臣<lb/>
慶厯六年策武舉馮維師奏武舉以策為去留弓馬為<lb/>
髙下<lb/>
<pb n="KR2m0009_WYG_034-21a"/>
神宗熈寧五年樞密請建武學於武成王廟選文武官<lb/>
知兵者為教授使臣未參班與門䕃草澤人召京官保<lb/>
任人材弓馬應格聼入學給食習諸家兵法教授纂次<lb/>
歴代用兵成敗前世忠義之節足以訓者講釋之願試<lb/>
陣隊者量給兵伍在學三年具藝業考試等第推恩未<lb/>
及格者逾年再試凡試中三班使臣與三路廵檢寨主<lb/>
未有官人與經略司教隊差使三年無過則陞親民至<lb/>
大使臣有兩省待制或本路鈐轄以上三人保舉堪将<lb/>
<pb n="KR2m0009_WYG_034-21b"/>
領者並兼諸衛將軍外任囘歸環衛班以尚書兵部郎<lb/>
中韓縝判學内藏庫副使郭固同判賜食本錢萬緡生<lb/>
員以百人為額科塲前一年武臣路分都監文官轉運<lb/>
判官以上各奏舉一人聼免試入學生員及應舉者不<lb/>
過二百人春秋各一試步射以一石三斗馬射以八斗<lb/>
矢五發中的或習武伎副之䇿略雖弓力不及學業卓<lb/>
然並為優等補上舍以三十人為額<lb/>
八年詔武學與文舉同時鎻試以防進士之被黜而改<lb/>
<pb n="KR2m0009_WYG_034-22a"/>
習者<lb/>
髙宗建炎二年兵部言應武舉得解免解人各召保官<lb/>
賫公據赴部引騐於行在殿前司試弓馬訖就淮南轉<lb/>
運司别塲附試程文從之<lb/>
紹興十六年始建武學兵部上武士弓馬及選試去留<lb/>
格凡初補入學步射弓一石若公私試步騎射不中即<lb/>
不許試程文其射格自一石五斗以下九斗凡五等上<lb/>
可其奏因謂輔臣國家武選政欲得人今諸將子弟皆<lb/>
<pb n="KR2m0009_WYG_034-22b"/>
恥習弓馬求換文資數年之後將無人習武矣宜勸誘<lb/>
之<lb/>
　凡武學生習七書兵法步騎射分上内外三舍學生<lb/>
　以百人為額置博士一員以文臣有出身或武舉髙<lb/>
　選人為之學諭一員以武舉補官人為之<lb/>
孝宗隆興元年御試得正奏名三十七人殿中侍御史<lb/>
胡沂言臣觀唐之郭子儀以武舉異等初補右衛長史<lb/>
歴振遠横塞天徳軍使祖宗時試中武藝人並赴陜西<lb/>
<pb n="KR2m0009_WYG_034-23a"/>
任使又武舉中選者或除京東捉賊或三路沿邊試其<lb/>
効用或經略司教押軍隊凖備差使今率授以𣙜酤之<lb/>
事是所取非所用所用非所學也臣請取近嵗中選人<lb/>
數量其才品之髙下考任之深淺授以軍職使之習練<lb/>
邊事諳曉軍旅實選用之初意也<lb/>
乾道五年廷試始依文舉給黄牒同正奏名三十三人<lb/>
榜首賜武舉及第餘並賜武舉出身<lb/>
　上垂意武科以授官與文士不𩔖詔自今第一人補<lb/>
<pb n="KR2m0009_WYG_034-23b"/>
　秉義郎堂除諸司計議官序位在機宜之上第二第<lb/>
　三人保義郎諸路帥司凖備將領代還轉忠翊郎第<lb/>
　四第五人承節郎諸路兵馬監押代還將保義郎皆<lb/>
　倣進士甲科恩例四年又以文舉狀元代還例除館<lb/>
　職亦召武舉榜首為閤門舍人五年御試得正奏名<lb/>
　四十四名始立武學國子額收補武臣親屬其文臣<lb/>
　親屬願赴武補者亦聼七年初立武舉絶倫並從軍<lb/>
　法凡願從軍者殿試第一人與同正將第二第三名<lb/>
<pb n="KR2m0009_WYG_034-24a"/>
　同副將第五名已上省試第六名已下並同凖備將<lb/>
　從軍以後立軍功及人才出衆特㫖擢用上曰武舉<lb/>
　本求將帥之才今前名皆從軍以七年為限則乆在<lb/>
　軍中諳練軍政他日可備擢用<lb/>
　武臣試換文資祖宗朝許從官三人薦舉紹興令敦<lb/>
　武郎以下聼召保官二人以經義詩賦求試其後太<lb/>
　學諸生乆不第者多去從武舉已乃鎻㕔應進士第<lb/>
　凡以秉義或忠翊皆換京秩恩數與第一人等後以<lb/>
<pb n="KR2m0009_WYG_034-24b"/>
　林頴秀言武士舍棄弓矢更習程文褒衣大袖專效<lb/>
　舉子夫科以武名不得雄健喜功之士徒啟其僥倖<lb/>
　名爵之心於是詔自今毋得鎻換<lb/>
寜宗初復武科鎻換令<lb/>
　　任子<lb/>
漢儀注吏二千石以上視事滿三嵗得任同産若子一<lb/>
人為郎<lb/>
　董仲舒對策曰夫選吏多出於郎中郎中吏二千石<lb/>
<pb n="KR2m0009_WYG_034-25a"/>
　子弟未必賢也王吉言舜湯不用三公九卿之世而<lb/>
　舉臯陶伊尹不仁者逺今使俗吏得任子弟率多驕<lb/>
　驁不通古今至於積功治人亡益於民此伐檀所為<lb/>
　作也宜明選求賢除任子之令外家及故人可厚以<lb/>
　財不宜居位<lb/>
哀帝元年除任子令<lb/>
　　先公曰漢二千石任職二年得任其子若同産蓋<lb/>
　　有八九嵗為郎備宿衛者朝夕左右與聞公卿議<lb/>
<pb n="KR2m0009_WYG_034-25b"/>
　　論執㦸殿陛中郎將以兵法部屬之而淳厚有行<lb/>
　　者光禄勲嵗課第之時出意上書疏足以禆缺失<lb/>
　　而天子亦因以習知其性而識其才之能否自郎<lb/>
　　選為縣令自大夫選為守相或持節四方天子時<lb/>
　　課其功而召之入蓋上之乆留意其選而法制使<lb/>
　　之然也<lb/>
西漢任子入仕<lb/>
　蘇武以父任為郎　劉向以父任為輦郎　孔光子<lb/>
<pb n="KR2m0009_WYG_034-26a"/>
　男放為侍郎　董恭為御史任賢為太子舍人　蕭<lb/>
　育以父任為太子庶子　史丹九男皆以丹任為侍<lb/>
　中　汲黯以父任為太子洗馬　史丹馮野王皆以<lb/>
　父任為太子中庶子　伏湛以父任為博士弟子<lb/>
　辛慶忌以父任為右校丞　杜延年以三公子補軍<lb/>
　司空　虎賁諸郎皆父死子代<lb/>
　　右父任<lb/>
　霍去病任光為郎　楊惲以忠任為郎　袁盎兄噲<lb/>
<pb n="KR2m0009_WYG_034-26b"/>
　任盎為郎中<lb/>
　　右兄任<lb/>
　成帝時侯覇以族父任為太子舍人　趙兼淮南王<lb/>
　舅子由以宗家任為郎<lb/>
　　右宗家任<lb/>
　元始二年龔勝邴漢乞骸骨策曰其上子若孫若同<lb/>
　産子一人所上子男皆除為郎<lb/>
　　右致仕任<lb/>
<pb n="KR2m0009_WYG_034-27a"/>
安帝建光元年以公卿校尉尚書子弟一人為郎舍人<lb/>
東漢任子入仕<lb/>
　桓郁　桓焉　周勰　耿秉　馬廖　宋均　黄瓊<lb/>
　　袁敞　黄琬　臧洪　何休<lb/>
延熹中宦官方熾任及子弟為官布滿州縣<lb/>
　　按任子法始於漢而其法尤備於唐漢唐史列傳<lb/>
　　中凡以門䕃入仕者皆備言之獨魏晉南北史不<lb/>
　　言門䕃之法而列傳中亦不言以門䕃入仕之人<lb/>
<pb n="KR2m0009_WYG_034-27b"/>
　　何也蓋兩漢入仕之途或從辟召或舉孝亷至隋<lb/>
　　唐則專以科目取人所以漢唐之以門䕃入仕者<lb/>
　　皆不由科目與辟召者也自魏晉以來始以九品<lb/>
　　中正為取人之法而九品所取大槩多以世家為<lb/>
　　主所謂上品無寒門下品無世族故自魏晉以來<lb/>
　　仕者多世家逮南北分裂凡三百年而用人之法<lb/>
　　多取之世族如南之王謝北之崔盧雖朝代推移<lb/>
　　鼎遷物改猶卬然以門地自負上之人亦縁其門<lb/>
<pb n="KR2m0009_WYG_034-28a"/>
　　地而用之故當時南人有三公之子傲九棘之家<lb/>
　　黄散之孫蔑令長之室之說北人亦有以貴襲貴<lb/>
　　以賤襲賤之說往往其時仕者或從辟召或舉孝<lb/>
　　亷雖與兩漢無異而所謂從辟召舉孝亷之人則<lb/>
　　皆貴胄也其起自單族匹士而顯貴者蓋所罕見<lb/>
　　當時既皆尊世胄而賤孤寒故不至如後世之誇<lb/>
　　特起而鄙門䕃而史傳中所以不言以䕃叙入官<lb/>
　　者蓋所以見當時雖以他途登仕版居清要者亦<lb/>
<pb n="KR2m0009_WYG_034-28b"/>
　　皆世家也<lb/>
唐制凡用䕃一品子正七品上二品子正七品下三品<lb/>
子從七品上從三品子從七品下正四品子正八品上<lb/>
從四品子正八品下正五品子從八品上從五品及國<lb/>
公子從八品下<hi>餘見舉官門</hi>
宋太祖皇帝乾徳元年詔減毎嵗奏補千牛齋郎之額<lb/>
自今臺省六品諸司五品登朝第二任方得䕃補<lb/>
　　止齋陳氏曰唐制禮部簡試太廟齋郎郊社齋郎<lb/>
<pb n="KR2m0009_WYG_034-29a"/>
　　文資也兵部簡試千牛備身及太子千牛武資也<lb/>
　　蓋文武䕃補之制自後唐天成三年和凝奏齋郎<lb/>
　　嵗以三十人為限同光二年奏千牛左右仗各六<lb/>
　　員嵗以十二員為限至是減之嵗凡補二十五員<lb/>
　　恭惟藝祖初定任子之法臺省六品諸司五品必<lb/>
　　嘗登朝歴兩任然後得請不請者則不補矣太宗<lb/>
　　淳化始因改元恩霈文班中書舍人武班大將軍<lb/>
　　以上並許䕃補如遇轉品即許更䕃一子而奏薦<lb/>
<pb n="KR2m0009_WYG_034-29b"/>
　　之廣自此始至道二年始有壽寧節推恩之令則<lb/>
　　聖節奏薦自此為例大中祥符元年始有東封禮<lb/>
　　畢推恩之令則郊禋奏薦自此為例前朝患之累<lb/>
　　嘗裁定聖節奏薦自嘉祐元年罷今惟郊禋如故<lb/>
　　至於致仕遺表之恩凡與者皆特典也而後亦為<lb/>
　　定制至熈寧始裁定諸衛將軍諸司副使累奏不<lb/>
　　得過二人非任路分都監差遣即須入仕三十年<lb/>
　　方聼奏薦而限年限員之法立宣和四年中大夫<lb/>
<pb n="KR2m0009_WYG_034-30a"/>
　　至帶職朝奉郎入官十五年諸衛大將軍至武翊<lb/>
　　大夫入官二十年<hi>宣和四年九月二十九日敕</hi>内侍官武功大<lb/>
　　夫至武翊郎累奏不得過二人逮於孝宗法度益<lb/>
　　嚴淳熈九年更務裁抑始立遇郊䕃補恩澤正數<lb/>
　　宰相十人<hi>開府儀同三司以上同</hi>執政八人侍從六人<hi>觀察使至</hi>
　　<hi>節度使侍御史同</hi>中散大夫至中大夫<hi>右武大夫及至通侍大夫同</hi>帶<lb/>
　　職朝奉郎朝儀大夫三人<hi>武翊大夫至武功大夫同</hi>致仕遺表<lb/>
　　恩澤文臣見任宰相八名<hi>舊十二名</hi>曽任宰執七名<hi>舊十</hi>
<pb n="KR2m0009_WYG_034-30b"/>
　　<hi>名</hi>見任執政六名<hi>舊九/名</hi>曽任執政<hi>謂帶/職者</hi>五名<hi>舊七名</hi>
　　在内侍從在外待制以上或不帶職大中大夫以<lb/>
　　上二名<hi>舊二名</hi>無遺表止得致仕者侍御史<hi>舊二名</hi>中<lb/>
　　散中奉至中大夫<hi>舊二名</hi>朝奉郎至朝議大夫一名<lb/>
　　武臣見任使相七名<hi>舊九名</hi>曽任使相六名<hi>舊八名</hi>見<lb/>
　　任執政太尉<hi>謂許依執政官例者</hi>六名<hi>舊七名</hi>曽任執政節度<lb/>
　　使五名<hi>舊七名</hi>諸衛上將軍至承宣使四名<hi>舊五名</hi>觀<lb/>
　　察使三名<hi>舊四名</hi>通侍大夫二名<hi>舊四名</hi>正侍至右武<lb/>
<pb n="KR2m0009_WYG_034-31a"/>
　　大夫<hi>舊二名</hi>諸衛大將軍武功至武翊大夫一名<hi>遥郡</hi>
　　<hi>同</hi>
又詔齋郎毎嵗以十五人為額取年貌合格誦書精熟<lb/>
者充覆試不如所奏三司坐之<lb/>
真宗大中祥符二年詔應以門䕃授京官年二十五以<lb/>
上求差使者當令於國學聼習經書以二年為限仍令<lb/>
審官院與判監官考試訖以名聞既而引對大理評事<lb/>
錢象中太常寺舉禮郎陳宗紀並以學業未精令且習<lb/>
<pb n="KR2m0009_WYG_034-31b"/>
讀俟次年引對　又詔已有官而再奏者至所合授止<lb/>
　又詔鎻㕔就試至禮部不合格者停見任<hi>詳見舉士門</hi>
　　石林葉氏曰祖宗時見任官應進士舉謂之鏁㕔<lb/>
　　雖中選止令遷官而不賜科第不中則停見任其<lb/>
　　愛惜科名如此淳化三年滁州軍事推官鮑當等<lb/>
　　應舉合格始各賜進士及第自是遂皆賜第<lb/>
七年幸南京詔文武臣僚逮事太祖者賜一子恩澤<lb/>
　初轉運使辭日皆得奏一人天禧後唯川廣福建路<lb/>
<pb n="KR2m0009_WYG_034-32a"/>
　始聼餘路再任者始得奏焉<lb/>
仁宗慶厯中大減恩䕃制入仕之路罷聖節奏䕃恩例<lb/>
學士以下遇郊恩許奏大功以上親再遇郊許奏小功<lb/>
以下親䕃長子孫皆不限年諸子孫須年過十五若弟<lb/>
姪須過二十必五服親乃得䕃已嘗䕃而物故者無子<lb/>
孫禄仕聼再䕃自是任子之恩殺矣<lb/>
英宗登極四方監司州守賀即位押貢奉人悉命以官<lb/>
　知諫院司馬光言監司太守遣親屬奉表至京師者<lb/>
<pb n="KR2m0009_WYG_034-32b"/>
　不問官職髙下親屬逺近一例推恩乃至班行幕職<lb/>
　權知州軍或所遣之人非親屬者亦除齋郎差使殿<lb/>
　侍此蓋國初承五代姑息藩鎮之弊大臣因循故事<lb/>
　不能革正國家爵禄本待賢才及有功效之人今使<lb/>
　此等無故受官誠為太濫今縱不能盡罷其進表人<lb/>
　若五服内親者或乞等第授以官其無服及非親屬<lb/>
　者並量賜金帛罷去庶少救濫官之失時以詔令已<lb/>
　行不從<lb/>
<pb n="KR2m0009_WYG_034-33a"/>
英宗慨然思革天下之弊時方患官冗言者皆謂由三<lb/>
嵗一磨勘其進甚亟稍遷以至髙位故獲䕃者衆乃令<lb/>
自今待制以上自遷官後六嵗無過遷之有過益展年<lb/>
至諫議大夫止京朝官四嵗磨勘至前行郎中止少卿<lb/>
監限七十員員有闕以前行郎中乆次者補之少卿監<lb/>
以上遷官聼㫖<lb/>
神宗熈寜四年中書言䕃補者免試注官多不習事以<lb/>
致失職試者又須限年二十五才者既滯所試又止律<lb/>
<pb n="KR2m0009_WYG_034-33b"/>
詩豈足甄才及已受任而無勞可書亦無薦者法當再<lb/>
試書判三道亦成虗文今請守選者嵗以二月八月試<lb/>
斷案二或律令大義五或議三道法官同銓曹官撰式<lb/>
考試第為三等上之中書上等免選注官優等依判超<lb/>
例陞資無出身者賜之試不中或不能試滿三嵗亦許<lb/>
注官惟不得入縣令司理司法自是更不試判仍除去<lb/>
免選恩格若歴任有舉者五人自與免試注官其䕃補<lb/>
人亦罷試詩年及二十許自言而試斷案律義及議應<lb/>
<pb n="KR2m0009_WYG_034-34a"/>
格即許注官優等亦賜出身試而不中或不能試年及<lb/>
三十自許參注若年及二十授官已及三年出官亦不<lb/>
用試若秩入京朝即展任監當三年在任有二人薦之<lb/>
免展詔悉從之<lb/>
　舊制䕃補初赴選皆試律暨詩已仕而無勞績舉薦<lb/>
　及無免試恩皆試判更制以後暨試律義斷案議後<lb/>
　又増試經義中選者皆得隨銓擬注其入優等者往<lb/>
　往特㫖擢賜進士出身<lb/>
<pb n="KR2m0009_WYG_034-34b"/>
熈寧初裁損奏䕃之法自宰相使相而下併及宫掖外<lb/>
戚遞有減損舊制諸妃遇聖節奏親屬一人間一年許<lb/>
奏三人郊禮許奏一人今定諸妃毎遇聖節并郊許奏<lb/>
有服親一人舊制皇親妻兩遇郊許奏親屬一人今罷<lb/>
舊制郡縣主遇郊許奏親生子及其夫之親今只許奏<lb/>
親子舊制臣僚之妻為國夫人者得遺表恩今除之舊<lb/>
制公主毎遇聖節郊禮許奏夫之親屬一人并遇公主<lb/>
生日許奏一人今罷生日恩聖節許奏有服親<lb/>
<pb n="KR2m0009_WYG_034-35a"/>
　　按熈寧所裁損奏䕃之法先自妃嬪公主始此法<lb/>
　　之所以必行外如皇親妻及命婦郡縣主所䕃其<lb/>
　　恩尤濫故並抑之而聖節奏䕃恩例則仁宗時已<lb/>
　　罷之往往行之於臣僚而未嘗行之於妃主至此<lb/>
　　方有施行然亦但裁抑其濫及者而未嘗盡罷此<lb/>
　　例云<lb/>
五年曽布等言中外臣僚陳請恩澤未有定制今欲見<lb/>
任二府許乞差遣一人宰相樞密使兼平章事因事罷<lb/>
<pb n="KR2m0009_WYG_034-35b"/>
者陳乞轉官一人指射差遣一人餘以次有差<lb/>
徽宗宣和元年侍御史張汝舟言奏補之法有太濫者<lb/>
有太吝者今法所該奏補與先朝同而所從該奏者異<lb/>
昔之官至大夫歴官不下三五十年而今之出官有閲<lb/>
三五年間已至大夫者矣文武官至大夫既易且速其<lb/>
來日衆而奏補未嘗限年此所以為太濫也朝請至朝<lb/>
奉郎得致仕恩雖亡殁在給勅後皆得䕃補至若中大<lb/>
夫以下及武功武翼大夫已求致仕而受勅不在生前<lb/>
<pb n="KR2m0009_WYG_034-36a"/>
者乃格其恩不與於是有以疾危而致仕身謝而未受<lb/>
勅者則其家往往匿哀須限仍以不及親授不與霑恩<lb/>
者多矣此所以為太吝也欲乞文武官雖遇郊當䕃文<lb/>
入官不及十五年武入官不及二十年皆未許䕃補以<lb/>
抑其太濫至於文武官及大夫以上嘗乞休致而身謝<lb/>
在出勅前並許奏䕃以補其所不及詔除寺監長貳至<lb/>
開封少尹係用職事䕃補不合限年餘悉從之<lb/>
　司諫李㑹言比年大臣子弟僅能勝衣即簉從列遇<lb/>
<pb n="KR2m0009_WYG_034-36b"/>
　大禮亦得奏補其稚年顯貴身既濫矣未有子而移<lb/>
　䕃他人是疊濫也請待制以上無出身人須年及三<lb/>
　十通歴任及十年者遇郊許奏從之其後朱勝非追<lb/>
　記當時權臣欺君濫恩其言曰祖宗舊制宰執子弟<lb/>
　例不堂除只於銓部注擬罷政不以罪則推恩遷擢<lb/>
　蓋二府號表則之地不阿其親當以身率故也趙普<lb/>
　子弟皆官右列普再相長子遂受莊宅使元祐中范<lb/>
　純仁再相子正平博學有文行未嘗出官竟死選調<lb/>
<pb n="KR2m0009_WYG_034-37a"/>
　紹聖中章惇作相九年子援及持皆髙第有學問士<lb/>
　論推許並為州縣幕職監當官惟是仁宗朝夏竦子<lb/>
　安期以累任邊帥授待制直學士熈寧間王安石薦<lb/>
　其子雱為崇政殿說書除待制後因三經義成遷直<lb/>
　學士力辭不受然安期猶有才幹雱猶有學問至蔡<lb/>
　京拜相不數年子六人孫四人同時為執政從官宰<lb/>
　相鄭居中子修年億年劉正夫子皁民阜民余深子<lb/>
　日章兄清王黼子閎孚白時中子彦暉執政蔡卞子<lb/>
<pb n="KR2m0009_WYG_034-37b"/>
　仍鄧洵仁子襄鄧洵武子雍並以曲恩倖例列於從<lb/>
　班而阜民襄閎孚尤懦騃或始十餘嵗宣和末諫官<lb/>
　李㑹疏論以為尚嬉竹馬已獲荷囊未應娶婦已得<lb/>
　任子時亦覺其太濫遂免奉朝而列侍從如故<lb/>
髙宗建炎元年李綱言宣靖以來宰相子悉以恩澤至<lb/>
待制雜學士乃詔宰執子弟任待制已上者並罷<lb/>
紹興四年太尉神武右軍都統制張俊乞以明堂恩任<lb/>
子宗元文資吏部言有礙條格詔特許之武臣非使相<lb/>
<pb n="KR2m0009_WYG_034-38a"/>
而以文資禄子孫者自是為例<lb/>
　中書舍人趙思誠言孤寒之士名在選部皆待數年<lb/>
　之闕大率十年而不得一任今親祠之嵗任子約四<lb/>
　千人是十年之後増萬二千員科舉取士不與焉將<lb/>
　見寒士有三十年不得調者矣祖宗朝祕書監今之<lb/>
　中大夫也諸寺卿今之中奉中散大夫也仕至此者<lb/>
　皆實以年勞功績得之年必六十身不過得恩澤五<lb/>
　六人政和宣和之後私謁行横恩廣有年未三十而<lb/>
<pb n="KR2m0009_WYG_034-38b"/>
　官至大夫者數員比祖宗時不知其幾倍而恩例未<lb/>
　嘗少損有一人而任子至十餘者此而不革實政事<lb/>
　之大蠧也望特㫖侍從官共議所以革弊之術示之<lb/>
　以至公斷之以必行詔下其議㑹思誠去國議遂格<lb/>
二十二年右諫議大夫林大鼐言武臣多出軍中爵秩<lb/>
多而族姓少凡有奏薦同姓皆期功異姓皆中表閭巷<lb/>
之徒附㑹以進寨帥柵長利其髙貲有司不能詰其端<lb/>
他人不能伺其隙請自今須經統轄長官結罪保明詭<lb/>
<pb n="KR2m0009_WYG_034-39a"/>
冒者連坐之<lb/>
孝宗即位慨然思革冗官之弊初詔百官任子者遇郊<lb/>
恩權免奏薦年七十人遇郊不許奏子俄又詔未奏者<lb/>
許一名<lb/>
乾道九年詔武臣嘗任執政官遇郊聼補文資於是恩<lb/>
數視執政者亦得之蓋戚里宗王與夫攀附之臣皆爭<lb/>
以文資禄其子不可復正矣<lb/>
寧宗嘉泰初言者以官冗恩濫諸宗女夫授官者依舊<lb/>
<pb n="KR2m0009_WYG_034-39b"/>
法終身只任一子兩府使相不得以郊恩奏門客著為<lb/>
令<lb/>
　慶元䕃補新格使相以上十人執政官太尉八人文<lb/>
　官大中大夫以上及侍御史武臣節度承宣觀察使<lb/>
　六人文臣中散大夫以上武臣防團刺史及横行四<lb/>
　人文臣帶職朝郎以上武臣正使三人致仕遺表文<lb/>
　臣前宰相見任三少使相共八人曽任三少使相七<lb/>
　人曽任執政官六人大中大夫以上二人武臣使相<lb/>
<pb n="KR2m0009_WYG_034-40a"/>
　已上八人節度使六人承宣使五人觀察使四人文<lb/>
　臣中大夫武臣防禦使已下並不得推遺表恩先是<lb/>
　紹興初中書舍人趙思誠嘗上任子限員之議詔從<lb/>
　官討論申省淳熈九年八月庚子始用廷臣集議行<lb/>
　之既而從官有身前已奏六人而身後推恩為吏部<lb/>
　所格者開禧末議者有請乃詔致仕遺表恩澤在限<lb/>
　員之外若非泛恩澤則概不許云<hi>謂監司帥臣遇有恩及泛使出疆之</hi>
　<hi>𩔖</hi>銓試者舊有之凡任子若同進士出身之人皆赴<lb/>
<pb n="KR2m0009_WYG_034-40b"/>
　建炎兵火後權停紹興三年始復舊無出身人許習<lb/>
　經義詩賦時議或刑統義斷案十三年九月詔兼試<lb/>
　二塲惟有出身人試律如故其任子之在蜀者舊法<lb/>
　令益梓兩路漕司輪年分春秋銓試乾道二年從知<lb/>
　蜀州楊民望之請委制置司主之後有降勅差監試<lb/>
　考試官惟蜀士同出身之在東南者則免銓試故事<lb/>
　春秋再試十人而取七乾道二年後上春試二人而<lb/>
　取一紹熈末議者病其寡學乃請三人而取一後三<lb/>
<pb n="KR2m0009_WYG_034-41a"/>
　年謝用光為吏部侍郎上言今世禄之家已留意學<lb/>
　問請復舊制詔許焉今蜀中銓試甚寛凡假手者率<lb/>
　費七百緡又勢要子孫鮮不與選或謂宜悉赴吏部<lb/>
　然吏部亦不免此要當如祖宗時先試而後命可也<lb/>
　舊銓試未合格者許堂除淳熈中孝宗始嚴其令八<lb/>
　年八月趙衛公帥瀘奏其子昱書寫機宜文字既受<lb/>
　敕矣木待問藴之在西掖縁他事以未銓試為言遂<lb/>
　寢其命紹熈元年八月計司葉衡又奏乞中選人就<lb/>
<pb n="KR2m0009_WYG_034-41b"/>
　吏部長貳㕔前簾試試中然後許參選<hi>小經義一首或小賦或省</hi>
　<hi>題詩一首</hi>明年四月吏部條具如所奏内同進士出身并<lb/>
　恩科人更不簾試仍下四川制置司一體施行從之<lb/>
　黄子由時為考功郎官建言今已増試律義自不須<lb/>
　更簾試大臣進呈光宗曰簾試以革代筆之弊正當<lb/>
　加嚴豈可廢也三年八月謝子肅侍郎又言銓試不<lb/>
　中四十以上注殘零闕人乞令郎官就長貳㕔寫律<lb/>
　一條俾之解釋如或不通未得參注從之始任子降<lb/>
<pb n="KR2m0009_WYG_034-42a"/>
　等補文學者與恩科人皆免銓試孝宗以為非是亦<lb/>
　命試焉惟宗室子銓試則終塲無雜犯者皆出官蓋<lb/>
　朝廷優天屬之意<hi>廣東西漕司舊亦有銓試乾道八年罷之</hi>
　乾道元年吏部尚書葉顒上言選人差注格法堂除<lb/>
　賞典並在中銓人之上比年以來調官者急於請謁<lb/>
　而堂除不勝其多在官者巧於經營而賞典不勝其<lb/>
　濫至於銓試號為公選舊來一嵗二試十取其七今<lb/>
　乃從而損之嵗止一試十取其五夫其嚴且難如此<lb/>
<pb n="KR2m0009_WYG_034-42b"/>
　而注授之際乃為多且濫者所陞壓非所以為平也<lb/>
　上從其議命更法焉<lb/>
　淳熈十二年臣僚言比年銓試有以國戚而與宫觀<lb/>
　有以勲閥而與差遣問嘗中銓乎曰未也臣聞古之<lb/>
　行法必自貴近始捨貴近而行於踈逺則天下不服<lb/>
　法行而天下不服則法廢矣請明詔執事自今一時<lb/>
　除授未察其中否者令吏部條具來上未中者許給<lb/>
　舍繳駮臺諫彈罷雖宫觀嶽祠帶貼職者亦在所不<lb/>
<pb n="KR2m0009_WYG_034-43a"/>
　與蓋貼職者天子之優恩非可假此以免試也嶽祠<lb/>
　宫觀臨民之漸也不中銓試不以貼職而出官不以<lb/>
　嶽祠宫觀而臨民則倖塞矣從之<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0009_WYG_034-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文獻通考卷三十四<lb/>
</p>
<p>
</p>
  </div>
</body>
</text>
</TEI>
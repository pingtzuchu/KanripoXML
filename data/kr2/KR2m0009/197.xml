<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷一百九十七</head> <lb/>
    <p>
<pb n="KR2m0009_WYG_197-1a"/>
欽定四庫全書<lb/>
　文獻通考卷一百九十七<lb/>
　　鄱　陽　馬　端　臨　貴　與　著<lb/>
　經籍考二十四<lb/>
　　史<hi>傳記</hi>
温公日記一卷<lb/>
　　陳氏曰司馬光熙寧在朝所記凡朝廷政事臣僚<lb/>
　　差除及前後奏對上所宣諭之語以及聞見雜事<lb/>
<pb n="KR2m0009_WYG_197-1b"/>
　　皆記之起熙寧元年正月至三年十月出知永興<lb/>
　　而止<lb/>
　　巽岩李氏曰文正公初與劉道原共議取實録正<lb/>
　　史旁采異聞作資治通鑑後紀屬道原早死文正<lb/>
　　起相元祐後終卒不果成今世所傳記聞及日記<lb/>
　　并朔記皆後紀之具也自嘉祐以前甲子不詳則<lb/>
　　號記聞嘉祐以後乃名日記若朔記則書略成編<lb/>
　　矣始文正子孫蔵其書祖廟謹甚黨禍既解乃稍<lb/>
<pb n="KR2m0009_WYG_197-2a"/>
　　出之旋經離亂多所亡逸此八九紙草藁或非全<lb/>
　　幅間用故牘又十數行别書牘背往往剪開黏綴<lb/>
　　事亦有與正史實錄不同者葢所見所聞所傳聞<lb/>
　　之異必兼存以求是此文正長編法也<lb/>
王氏日錄八十卷<lb/>
　　鼂氏曰皇朝王安石介甫撰紹聖間蔡卞合曾布<lb/>
　　獻於朝添入神宗實錄陳瑩中謂安石既罷相悔<lb/>
　　其執政日無善狀乃撰此歸過於上掠美於己且<lb/>
<pb n="KR2m0009_WYG_197-2b"/>
　　歴詆平生不悅者欲以欺後世於是著尊堯集及<lb/>
　　日錄不合神道論等十數書此書起熙寧元年四<lb/>
　　月終七年三月再起於八年三月終於九年六月<lb/>
　　安石兩執國柄日也然無八年九月以後至九年<lb/>
　　四月事葢安石攻吕惠卿時瑩中謂蔡卞除之安<lb/>
　　石罵恵卿之語其事當在此際也<lb/>
　　陳氏曰本朝禍亂萌於此書陳瓘所謂尊私史而<lb/>
　　壓宗廟者其彊愎堅辯足以熒惑主聼鉗制人言<lb/>
<pb n="KR2m0009_WYG_197-3a"/>
　　當其垂殁時欲以此書秉畀炎火豈非其心有所<lb/>
　　愧悔歟既不克焚流毒遺禍至今為梗悲夫書本<lb/>
　　八十卷今止有其半<lb/>
四明尊堯集一卷<lb/>
　　陳氏曰司諫延平陳瓘瑩中撰專辯王安石日錄<lb/>
　　之誣僣不孫與配食坐像之為不恭瓘初在諫省<lb/>
　　未以安石為非合浦所著尊堯集猶囬隠不直末<lb/>
　　乃悔之復為此書以謂蔡卞專用日錄以修神宗<lb/>
<pb n="KR2m0009_WYG_197-3b"/>
　　實錄薄神考而厚安石尊私史而壓宗廟於是編<lb/>
　　類其語得六十五條總而論之坐此覊管台州<lb/>
　　朱子讀兩陳諫議遺墨跋日録固為邪説然諸賢<lb/>
　　攻之亦未得其要領是以言者瀆而聽者疑用力<lb/>
　　多而見功寡也葢嘗即其書而考之則凡安石之<lb/>
　　所以惑亂神祖之聰明而變移其心術使不得遂<lb/>
　　其大有為之志而反為一世禍敗之原者其隐微<lb/>
　　深切皆聚此書而其詞鋒筆勢縦横捭闔煒煜譎<lb/>
<pb n="KR2m0009_WYG_197-4a"/>
　　誑又非安石之口不能言非安石之手不能書也<lb/>
　　以為蔡卞撰造之言固無是理况其見諸行事深<lb/>
　　切著明者又已相為表裏亦不侍晚年懟筆有所<lb/>
　　增加而後為可罪也然使當時用其垂絶之智舉<lb/>
　　而㷊之則後來載筆之士於其帷幄之間深謀宻<lb/>
　　計雖欲畢力搜訪極意形容勢必不能得之如此<lb/>
　　之悉而傳聞間異詞虚實相半亦不能使人無溢<lb/>
　　惡之疑且如勿令上知之語世所共傳終以手筆<lb/>
<pb n="KR2m0009_WYG_197-4b"/>
　　不存故使陸佃得為隐諱雖以元祐衆賢之力爭<lb/>
　　辯之苦而不能有以正也<hi>此見陸佃供答史院取問狀</hi>何幸其<lb/>
　　徒自為失計出此真蹟以暴其惡於天下便當摭<lb/>
　　其肆情反理之實正其迷國誤朝之罪而直以安<lb/>
　　石為誅首是乃所謂自然不易之公論不唯可以<lb/>
　　訂已往之謬而又足以開後來之惑奈何乃以畏<lb/>
　　避嫌疑之故反為迂曲囬互之言指為撰造增加<lb/>
　　誣偽謗詆之書而欲加刋削以滅其迹乎此書之<lb/>
<pb n="KR2m0009_WYG_197-5a"/>
　　作實在建中崇寜之間且其言猶以日録為蔡卞<lb/>
　　之所記而其後了翁合浦尊堯之書亦未直攻安<lb/>
　　石也至於大觀初年而後四明之論始作雖謂天<lb/>
　　使安石自寫誣悖之心然猶有懟筆增加歸過神<lb/>
　　考之云則終未免於有所囬互避就而失之者也<lb/>
　　朱子語録問四明尊堯集曰只似討閙却不於道<lb/>
　　理上理㑹只於利害上見得於道理全疎如介甫<lb/>
　　心術隐微處他都不曾改得却只是把持如云謂<lb/>
<pb n="KR2m0009_WYG_197-5b"/>
　　太祖濫殺有罪謂真宗矯誣上天皆把持語也龜<lb/>
　　山集中有攻日錄數段却好葢龜山長於攻王氏<lb/>
曾相手記三卷<lb/>
　　鼂氏曰紹聖初元祐黨禍起曾布知公論所在故<lb/>
　　對上之語多持兩端又輙增損以著此書云<lb/>
紹聖甲戌日錄一卷　元符庚辰日録一卷<lb/>
　　陳氏曰丞相南豐曾布子宣撰記在政府奏對施<lb/>
　　行及宫禁朝廷事<lb/>
<pb n="KR2m0009_WYG_197-6a"/>
林氏野史八卷<lb/>
　　陳氏曰同知樞宻院長樂林希子中撰希不得志<lb/>
　　於元祐起從章惇甘心下遷西掖草諸賢謫詞者<lb/>
　　也而此書記熙寜元豐以來事頗平直不類其所<lb/>
　　為或言此書作元祐之前其後時事既變希亦随<lb/>
　　之書蔵不毁乆而時事復變其孫懋於紹興中始<lb/>
　　序而行之耳<lb/>
　　王氏揮麈錄曰林子中野史世多傳之其間議論<lb/>
<pb n="KR2m0009_WYG_197-6b"/>
　　與平日所為極為背馳殊不可曉豈非知公論之<lb/>
　　不可揜欲葢其迹於天下後世邪<lb/>
邵氏辯誣一卷<lb/>
　　鼂氏曰邵伯温撰辯蔡卞章惇邢恕誣㒺宣仁欲<lb/>
　　廢哲宗立徐邸事<lb/>
邵氏聞見録二十卷<lb/>
　　鼂氏曰邵伯温子文撰記國朝雜事迄紹興之初<lb/>
　　序言早以其父之故親接前軰得前言徃行為多<lb/>
<pb n="KR2m0009_WYG_197-7a"/>
　　類之成書其父雍也<lb/>
　　陳氏曰又有後錄三十卷其子傳所作不専記事<lb/>
　　在子錄小説類<lb/>
傳信録十卷<lb/>
　　鼂氏曰皇朝鮮于綽大受撰言國朝雜事多元豐<lb/>
　　後朝廷政事得失人物賢否也<lb/>
國史後補五卷<lb/>
　　陳氏曰蔡絛撰絛京之愛子京末年事皆出於絛<lb/>
<pb n="KR2m0009_WYG_197-7b"/>
　　絛見攸既叛父亦與絛不咸此書大畧為其父自<lb/>
　　解而滔天之惡終有不可隐葢者其間所載宫闈<lb/>
　　禁密非臣庶所得知亦非臣庶所宜言既出絛筆<lb/>
　　事遂傳世殆非人力也<lb/>
北征紀實二卷<lb/>
　　陳氏曰蔡絛撰叙伐燕本末歸罪童貫蔡攸亦欲<lb/>
　　為京文飾然京罪不可揜也<lb/>
金人背盟録七卷　圍城雜記一卷　避戎夜話一卷<lb/>
<pb n="KR2m0009_WYG_197-8a"/>
　金國行程十卷　南歸録一卷　朝野僉言一卷<lb/>
　　鼂氏曰皇朝汪藻編記金人叛契丹迄於宣和乙<lb/>
　　巳犯京城圍城雜記等五書皆記靖康時事也<lb/>
　　陳氏曰朝野僉言不著名氏有序建炎元年八月<lb/>
　　繫年録稱夏少曾未詳何人南歸録直祕閣沈琯<lb/>
　　撰亦記燕山事避戎夜話吳興石茂良太初撰<lb/>
靖康要録五卷<lb/>
　　陳氏曰不知誰撰自欽廟潛邸迄靖康元年十二<lb/>
<pb n="KR2m0009_WYG_197-8b"/>
　　月事<lb/>
靖康傳信錄一卷<lb/>
　　陳氏曰丞相李綱伯紀撰丁未二月<lb/>
靖康奉使録一卷<lb/>
　　陳氏曰鄭望之撰<lb/>
靖康拾遺錄一卷<lb/>
　　陳氏曰何烈撰又名靖康小史又名草史<lb/>
孤臣泣血錄三卷　拾遺一卷<lb/>
<pb n="KR2m0009_WYG_197-9a"/>
　　陳氏曰丁特起撰<lb/>
裔夷謀夏錄七卷<lb/>
　　陳氏曰汪藻撰<lb/>
䧟燕記一卷<lb/>
　　陳氏曰賈子莊撰記燕山初䧟事子莊不知其名<lb/>
　　蔡靖客也<lb/>
靖康録一卷　靖康遺録一卷<lb/>
　　陳氏曰録太學生朱邦基撰遺録為太學生沈良<lb/>
<pb n="KR2m0009_WYG_197-9b"/>
　　撰<lb/>
金人犯闕記一卷<lb/>
　　陳氏曰草茅方冠撰<lb/>
汴都記一卷　靖康野録一卷<lb/>
　　陳氏曰並不著撰人名氏<lb/>
悲喜記一卷<lb/>
　　陳氏曰圍城中人作書與所親曰中美知府者具<lb/>
　　述晋亂本末自稱名曰暘皆不知何人也<lb/>
<pb n="KR2m0009_WYG_197-10a"/>
東都事畧一百五十卷<lb/>
　　陳氏曰承議郎知龍州眉山王偁季平撰其書紀<lb/>
　　傳附錄畧具體但無志耳附録用五代史例也淳<lb/>
　　熙中上其書得直秘閣其所紀太簡畧未得為全<lb/>
　　書<lb/>
建炎中興記一卷<lb/>
　　陳氏曰耿延禧撰<lb/>
建炎日歴五卷<lb/>
<pb n="KR2m0009_WYG_197-10b"/>
　　鼂氏曰宰相汪伯彦撰記太上皇帝登極時事<lb/>
　　陳氏曰叙元帥開府至南都踐極<lb/>
吕忠穆答客問一卷<lb/>
　　陳氏曰宰相濟南吕頤浩元直撰<lb/>
吕忠穆勤王記一卷<lb/>
　　陳氏曰左宣教郎臧梓撰記建炎復辟事<lb/>
渡江遭變錄一卷<lb/>
　　丞相上蔡朱勝非蔵一撰記苖劉作難至復辟事<lb/>
<pb n="KR2m0009_WYG_197-11a"/>
建炎復辟記一卷<lb/>
　　無名氏<lb/>
建炎通問錄一卷<lb/>
　　宣教郎傅雱撰建炎初李丞相綱所進<lb/>
北狩聞見錄一卷<lb/>
　　幹當龍徳宫曹勛功顯撰按曹勛時扈從北狩以<lb/>
　　徽廟御札間道走行在所以建炎二年七月至南<lb/>
　　京<lb/>
<pb n="KR2m0009_WYG_197-11b"/>
北狩行錄一卷<lb/>
　　蔡絛王若冲撰<lb/>
戊申維揚錄一卷<lb/>
　　無名氏<lb/>
維揚過江錄一卷<lb/>
　　尚書左丞葉夢得少藴撰<lb/>
己酉航海記一卷<lb/>
　　中書舍人李正民撰又名建炎居邠記<lb/>
<pb n="KR2m0009_WYG_197-12a"/>
建炎假道髙麗錄一卷<lb/>
　　楊應誠撰取道遼東奉使金朝不逹而還<lb/>
紹興講和錄二卷<lb/>
　　無名氏<lb/>
亂華編三十三卷<lb/>
　　知盱𣅿軍東平劉荀子卿編其前有小序數語云<lb/>
　　方石敬塘割幽燕遺契丹之日孰知為本朝造禍<lb/>
　　之原哉逮王安石創新法為辟國之謀又孰知紹<lb/>
<pb n="KR2m0009_WYG_197-12b"/>
　　述者召禍之酷哉所集雜史傳記近三十種荀忠<lb/>
　　肅丞相諸孫也<lb/>
元祐黨籍列傳譜述一百卷<lb/>
　　龔頤正撰以諸臣本傳及誌狀家傳遺事之類集<lb/>
　　成之其事跡微晦史不可見者則采拾諸書為之<lb/>
　　補傳凡三百九人其闕者四人而已淳熙中史院<lb/>
　　取其書以備編輯四朝國史採擇時洪邁奏請乞<lb/>
　　將龔頤正甄録授和州文學侂胄用事後賜出身<lb/>
<pb n="KR2m0009_WYG_197-13a"/>
　　詳見編年類頤正給事中原之曾孫也<lb/>
紹興正論二卷<lb/>
　　序稱瀟湘野夫不著名氏錄文武官不附和議及<lb/>
　　忤秦檜得罪者<lb/>
紹興正論小傳二十卷<lb/>
　　宗正寺主簿鄞樓昉暘叔撰以正論中姓名倣元<lb/>
　　祐黨傳為之<lb/>
三朝北盟㑹編二百五十卷<lb/>
<pb n="KR2m0009_WYG_197-13b"/>
　　直祕閣清江徐夢莘商老撰輯諸書二百餘家分<lb/>
　　上中下上為政宣二十五卷中為靖康七十五卷<lb/>
　　下為炎興一百五十卷<lb/>
北盟集補五十卷<lb/>
　　夢莘以前書銓載不盡者五家續編次於中下二<lb/>
　　帙以補其闕靖康炎興各為二十五卷<lb/>
中興十三處戰功録一卷<lb/>
　　参政眉山李璧季章撰中興以來禦冦立功惟此<lb/>
<pb n="KR2m0009_WYG_197-14a"/>
　　十三處編為一書所謂司勲藏其貳者也開禧乙<lb/>
　　丑北事將作其書成<lb/>
順昌録一卷<lb/>
　　鼂氏曰紹興十年劉錡破女眞於順昌城下其徒<lb/>
　　記其功云<lb/>
建炎以來朝野雜記甲乙集共四十卷<lb/>
　　陳氏曰李心傳撰上自帝系帝徳朝政國典下及<lb/>
　　見聞𤨏碎皆録之葢南渡以來野史之最詳者<lb/>
<pb n="KR2m0009_WYG_197-14b"/>
西陲泰定録九十卷<lb/>
　　陳氏曰李心傳撰記吳曦叛逆以及削平本末起<lb/>
　　嘉泰辛酉迄嘉定辛未為三十七卷其後蜀事益<lb/>
　　多又增修至辛巳之冬通為九十卷仍頗用太史<lb/>
　　年表例并記國家大政令防邊大節目首尾二十<lb/>
　　年<lb/>
紹運圖一卷<lb/>
　　鼂氏曰未詳何人撰自伏羲至皇朝神廟五徳之<lb/>
<pb n="KR2m0009_WYG_197-15a"/>
　　傳及記事皆著於篇<lb/>
漢史二十卷<lb/>
　　陳氏曰丞相陽羡蔣芾子禮撰其曾祖魏公之竒<lb/>
　　頴叔所記遺事殆數百冊兵火散失捃摭遺藁得<lb/>
　　六百六十事為十九門淳煕改元書成為之序<lb/>
國史編年政要四十卷　國朝實録列傳舉要十二卷<lb/>
　皇朝宰輔拜罷錄一卷　續百官公卿表二十卷<lb/>
質疑十卷<lb/>
<pb n="KR2m0009_WYG_197-15b"/>
　中興藝文志蔡㓜學撰㓜學採國史實錄等書為國<lb/>
　朝編年政要以擬紀起建隆訖靖康又為國朝實録<lb/>
　列傳以擬傳起國初止神宗朝又為宰輔拜罷録起<lb/>
　建隆盡紹熙年經而官緯之又以司馬光百官公卿<lb/>
　表起建隆訖治平乃為續表終紹熙經緯如宰輔圖<lb/>
　上方書年記大事下列官詳記除罷遷卒月日而大<lb/>
　事止及靖康後未及錄以擬表又為備志以擬志而<lb/>
　未成<lb/>
<pb n="KR2m0009_WYG_197-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0009_WYG_197-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文獻通考卷一百九十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷三百九</head> <lb/>
    <p>
<pb n="KR2m0009_WYG_309-1a"/>
欽定四庫全書<lb/>
　文獻通考卷三百九<lb/>
　　　鄱　陽　馬端　　貴　與　著<lb/>
　　物異考十五<lb/>
　　　詩異<lb/>
春秋左氏傳晉獻公時童謠曰丙之晨龍尾伏辰袀服<lb/>
振振取虢之旂<hi>師古曰徒歌曰謠袀服黑衣振振袀服之貌也袀音均又音弋春反振只人反</hi>
鶉之賁賁天䇿焞焞火中成軍虢公其犇<hi>師古曰犇音奔焞音吐敦</hi>
<pb n="KR2m0009_WYG_309-1b"/>
<hi>反又音敦犇古奔字</hi>是時虢為小國介夏陽之阸怙虞國之助<hi>師古</hi>
<hi>曰介隔也</hi>亢衡於晉有炕陽之節失臣下之心晉獻伐之問<lb/>
於卜偃曰吾其濟乎<hi>師古曰卜偃晉大夫主卜者</hi>偃以童謠對曰克<lb/>
之十月朔丙子旦日在尾月在䇿鶉火中必此時也冬<lb/>
十二月丙子朔晉師滅虢虢公醜犇周周十二月夏十<lb/>
月也言天者以夏正　史記晉惠公時童謠曰恭太子<lb/>
更葬兮後十四年晉亦不昌昌廼在其兄是時恵公頼<lb/>
秦力而立立而背秦内殺二大夫<hi>師古曰謂里克丕鄭</hi>國人不說<lb/>
<pb n="KR2m0009_WYG_309-2a"/>
<hi>師古曰說讀曰悅</hi>及更葬其兄恭太子申生而不敬故詩妖作<lb/>
也後與秦戰爲秦所獲立十四年而死晉人絶之更立<lb/>
其兄重耳是爲文公遂伯諸侯<hi>師古曰伯讀曰霸</hi>　左氏傳文<lb/>
武之世童謡曰鸜之鵒之公出辱之<hi>師古曰鸜音劬鵒音欲</hi>鸜鵒<lb/>
之羽公在外野徃饋之馬<hi>師古曰饋亦餽字</hi>鸜鵒跦跦公在乾<lb/>
侯<hi>臣瓚曰乾侯在魏郡斥邱縣師古曰跦跦跳行貎也跦音誅乾音干</hi>徵褰與襦<hi>師古曰徵求也</hi>
<hi>褰袴也言公出外求袴襦之服</hi>鸜鵒之巢逺哉揺揺<hi>師古曰揺揺不安之貌</hi>裯父<lb/>
䘮勞宋父以驕<hi>師古曰父讀曰甫甫者男子之通號故云裯甫宋甫也言昭公欲去季氏不遂</hi>
<pb n="KR2m0009_WYG_309-2b"/>
<hi>而出故曰䘮勞定公無德於下坐致君位故曰以驕</hi>鸜鵒鸜鵒徃歌來哭<hi>師古曰謂昭公</hi>
<hi>生時出奔死乃以䘮歸之</hi>至昭公時有鸜鵒來巢公攻季氏敗出奔<lb/>
齊居外野次乾侯八年死于外歸葬魯昭公名裯公子<lb/>
宋立是爲定公<lb/>
漢元帝時童謡曰井水溢滅竈煙灌玉堂流金門至成<lb/>
帝建始二年三月戊子北宫中井泉稍上溢出南流象<lb/>
春秋時先有鸜鵒之謡而後有來巢之驗井水隂也竈<lb/>
煙陽也玉堂金門至尊之居象陰盛而滅陽竊有宫室<lb/>
<pb n="KR2m0009_WYG_309-3a"/>
之應也王莽生於元帝初元四年至成帝封侯爲三公<lb/>
輔政因以簒位　成帝時童謡曰燕燕尾涎涎<hi>師古曰涎涎光</hi>
<hi>澤貌音徒見反</hi>張公子時相見木門倉琅根燕飛來啄皇孫皇<lb/>
孫死燕啄矢其後帝爲微行出逰常與富平侯張放俱<lb/>
稱富平侯家人過河陽主作樂見舞者趙飛燕而幸之<lb/>
故曰燕燕尾涎涎羙好貌也張公子謂富平侯也木門<lb/>
倉琅根謂宫銅鍰<hi>師古曰門之鋪首及銅鍰也銅色青故曰倉琅鋪首衘鐶故謂之根鍰讀</hi>
<hi>與環同</hi>言將尊貴也後遂立爲皇后弟昭儀賊害後宫皇<lb/>
<pb n="KR2m0009_WYG_309-3b"/>
子卒皆伏辜所謂燕飛來啄皇孫皇孫死燕啄矢者也<lb/>
　成帝時歌謡又曰邪徑敗良田讒口亂善人桂樹華<lb/>
不實黄爵巢其顚古爲人所羡今爲人所憐桂赤色漢<lb/>
家象華不實無繼嗣也王莽自謂黄象黄爵巢其顚也<lb/>
　王莽末天水童謡曰出吳門望緹羣見一蹇人言欲<lb/>
　上天令天可上地上安得民時隗囂初起兵於天水<lb/>
　後意稍廣欲爲天子遂破滅囂少病蹇吳門冀郭門<lb/>
　名也緹羣山名也<lb/>
<pb n="KR2m0009_WYG_309-4a"/>
後漢更始時南陽有童謡曰諧不諧在赤眉得不得在<lb/>
河北是時更始在長安世祖為大司馬平定河北後更<lb/>
始為赤眉所殺世祖自河北興　世祖建武元年帝先<lb/>
在長安時同舎生彊華自關中奉赤伏符曰劉秀發兵<lb/>
捕不道四夷雲集龍鬬野四七之際火為主<hi>四七二十八年自髙</hi>
<hi>祖至光武初起合二百二十八年即四七之際也漢火德故火為主也</hi>羣臣奏以為受命<lb/>
之符光武乃命有司設壇塲以六月己未即皇帝位於<lb/>
鄗改鄗為髙邑　建武六年蜀有童謡曰黄牛白腹五<lb/>
<pb n="KR2m0009_WYG_309-4b"/>
銖當復是時公孫述僭號於蜀時人竊言王莽稱黄述<lb/>
欲繼之故稱白五銖漢家貨明當復也述遂誅滅　順<lb/>
帝之末京都童謡曰直如弦死道邊曲如鈎反封侯按<lb/>
順帝即世孝質短祚大將軍梁冀貪樹疏㓜久專國柄<lb/>
太尉李固以清河王年長有徳欲立之冀白太后䇿免<lb/>
固而立桓帝固是月幽斃於獄暴尸道路而胡廣趙戒<lb/>
袁湯俱封侯云　桓帝初天下童謡曰小麥青青大麥<lb/>
枯誰當穫者婦與姑丈夫何在西擊胡吏買馬君具車<lb/>
<pb n="KR2m0009_WYG_309-5a"/>
請為諸君鼓嚨胡按元嘉中凉州諸羌俱反大為民害<lb/>
命將出衆每戰常負中國益發甲卒麥多委棄但有婦<lb/>
女收穫吏買馬君具車者言調發重及有秩者也請為<lb/>
諸君鼓嚨胡者不敢公言私咽語　桓帝之初京都童<lb/>
謡曰城上烏尾畢逋父為吏子為徒一徒死百乘車車<lb/>
班班入河間河間姹女工數錢以錢為室金為堂石上<lb/>
慊慊舂黄粱梁下有懸鼓我欲擊之丞卿怒按此皆謂<lb/>
為政貪也城上烏尾畢逋者處髙利獨食不與下共謂<lb/>
<pb n="KR2m0009_WYG_309-5b"/>
人主多聚斂也父為吏子為徒者言蠻夷將畔逆父既<lb/>
為軍吏其子又為卒徒徃擊之也一徒死百乘車者言<lb/>
前一人徃討賊既死矣後又遣百乘車徃<hi>臣昭曰志家此釋豈未盡</hi>
<hi>乎徃徒一死何用百乘其後驗意為靈帝作此言一徒似斥桓帝帝貴任羣閹參委機政左右前後莫非刑人</hi>
<hi>有同囚徒之長故言寄一徒也且又弟則廢黜身無嗣魁然單獨非一而何百乘車者乃國之君解犢後徴王</hi>
<hi>膺斯數繼以班班尤得以類焉</hi>車班班入河間者言上將崩乘輿班班<lb/>
入河間迎靈帝也<hi>應劭釋此句云徴靈帝者輪班擁節入河間也</hi>河間姹女工<lb/>
數錢<hi>一本作妖女</hi>以錢為室金為堂者靈帝既立其母永樂<lb/>
<pb n="KR2m0009_WYG_309-6a"/>
太后好聚金以為堂也石上慊慊舂黄粱者言永樂雖<lb/>
積金錢慊慊常苦不足使人舂黄粱而食之梁下有懸<lb/>
鼓我欲擊之丞卿怒者言永樂主敎靈帝使賣官受錢<lb/>
所禄非其人天下忠篤之士怨望欲擊懸鼓以求見丞<lb/>
卿主鼔者亦復諂順怒而止我也　桓帝之初京都童<lb/>
謡曰游平賣印自有平不辟豪賢及大姓按到延熹之<lb/>
末鄧皇后以譴自殺乃以竇貴人代之其父名武字游<lb/>
平拜城門校尉及太后攝政為大將軍與太傅陳蕃合<lb/>
<pb n="KR2m0009_WYG_309-6b"/>
心戮力惟德是建印綬所加咸得其人豪賢大姓皆絶<lb/>
望矣　桓帝之末京都童謡曰茅田一頃中有井四方<lb/>
纎纎不可整嚼復嚼今年尚可後年鐃<hi>風俗通作譊</hi>按易曰<lb/>
㧞茅茹以其彚征吉茅喻羣賢也井者法也時中常侍<lb/>
管霸等專作威福禁錮黨人茅田一頃者言羣賢衆多<lb/>
也中有井者言雖阨窮不失法度也四方纎纎不可整<lb/>
者言姦慝大熾不可整理嚼復嚼者京都飲酒相強之<lb/>
辭言肉食者鄙不恤王政徒耽宴飲歌呼而已也今年<lb/>
<pb n="KR2m0009_WYG_309-7a"/>
尚可言但禁錮後年鐃者陳竇被誅天下大壊　桓帝<lb/>
之末京都童謡曰白蓋小車何延延河間來合諧河間<lb/>
來合諧按解犢亭屬饒陽河間縣居無幾桓帝崩使者<lb/>
與解犢侯皆白蓋車從河間來延延衆貌也　靈帝之<lb/>
末京都童謡曰侯非侯王非王千乘萬騎上北芒按到<lb/>
中平六年史侯登躡至尊獻帝未有爵號為中常侍叚<lb/>
珪等數十人所執公卿百官皆随其後到河上乃得來<lb/>
還此為非侯非王上北芒者也<hi>英雄記曰京都謡歌咸言河臘叢進獻帝臘月</hi>
<pb n="KR2m0009_WYG_309-7b"/>
<hi>生也風俗通曰烏臘烏臘按逆民董卓滔天虐民窮凶極惡關東舉兵欲共誅之轉相顧望莫肯先進處處停</hi>
<hi>兵數十萬若烏臘蟲相隨横取之矣</hi>　靈帝中平中京都歌曰承樂世董<lb/>
逃遊四郭董逃蒙天恩董逃帶金紫董逃行謝恩董逃<lb/>
整車騎董逃垂欲發董逃與中辭董逃出西門董逃瞻<lb/>
宫殿董逃望京城董逃日夜絶董逃心摧傷董逃<hi>楊孚卓傳</hi>
<hi>曰卓改為董安</hi>按董謂董卓也言雖䟦扈縱其殘暴終歸逃竄<lb/>
至於滅族也<hi>風俗通曰卓以董逃之歌主為己發大禁絶之死者千數靈帝之末禮樂崩壊賞刑</hi>
<hi>失中毁譽無騐競<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>偽服以盪典制逺近翕然咸名後生放聲者為時人有識者竊言舊曰世人次曰俗人今</hi>
<pb n="KR2m0009_WYG_309-8a"/>
<hi>更曰時人此天促其期也其間無㡬天下大壊也</hi>　獻帝踐阼之初京都童謡<lb/>
曰千里草何青青十日卜不得生按千里草為董十日<lb/>
卜為卓凡别字之體皆從上起左右離合無有從下發<lb/>
端者也今二字如此者天意若曰卓自下摩上以臣陵<lb/>
君也青青者暴盛之貌也不得生者亦旋破亡<hi>獻帝初童謡曰</hi>
<hi>燕南垂趙北際中央不合大如礪唯有此中可避世公孫瓚以為易地當之遂徙鎮焉乃修城積穀以待天下</hi>
<hi>之變建安二年袁紹攻瓚大敗縊其姊妹妻子引火自焚紹兵趣登臺斬之初瓚破黄巾殺劉虞乗勝南下侵</hi>
<hi>據齊地雄威大振而不能開廓逺圖欲以堅城觀時坐聽圍戮斯亦自易地而去世也</hi>　建安初<lb/>
<pb n="KR2m0009_WYG_309-8b"/>
荆州童謡曰八九年間始欲衰至十三年無孑遺言自<lb/>
中興以來荆州無破亂及劉表為牧又豐樂至此逮八<lb/>
九年當始衰者謂劉表妻當死諸將並零落也十三年<lb/>
無孑遺言十三年表又當死民當移詣冀州也<hi>干寳搜神記曰</hi>
<hi>是時華容有女子忽啼呼云有大䘮言語過差縣以為妖言繫獄百餘日忽於獄中哭曰劉荆州今日死華容</hi>
<hi>去州數日即遣馬吏驗視表果死縣乃出之續又歌吟曰不意李立為貴人後無幾曹公平荆州以涿郡李立</hi>
<hi>字建賢為荆州刺史</hi>
魏眀帝太和中京師歌兠鈴曹子其唱曰其奈汝曹何<lb/>
<pb n="KR2m0009_WYG_309-9a"/>
此詩妖也其後曹爽見誅曹氏遂衰　景初初童謡曰<lb/>
阿公阿公駕馬車不意阿公東渡河阿公來還當奈何<lb/>
及宣帝遼東歸至白屋當還鎮長安㑹帝疾篤急召之<lb/>
乃乘追鋒車東渡河終如童謡之言　齊王嘉平中有<lb/>
謡曰白馬素羈西南馳其誰乘者朱虎騎朱虎者楚王<lb/>
小字也王凌令狐愚聞此謡謀立彪事發凌䓁伏誅彪<lb/>
賜死<lb/>
吳孫亮初童謡曰吁汝恪何若若蘆葦單衣篾鉤絡於<lb/>
<pb n="KR2m0009_WYG_309-9b"/>
何相求常子閣常子閣者反語石子堈也鈎絡鉤帶也<lb/>
及諸葛恪死果以葦席裹身篾束其腰投石子堈後聽<lb/>
恪故吏收斂求之此堈云　孫亮初公安有白鼉<hi>徒何反</hi>
鳴童謡曰白鼉鳴龜背平南郡城中可長生守死不去<lb/>
義無成南郡城可長生者有急易以逃也明年諸葛恪<lb/>
敗弟融鎮公安亦見襲融刮<hi>古刹反</hi>金印龜服之而死鼉<lb/>
有鱗介甲兵之象又白祥也　孫休永安二年将守質<lb/>
子羣聚嬉戲有異小兒忽來言曰三公鋤司馬如又曰<lb/>
<pb n="KR2m0009_WYG_309-10a"/>
我非人熒惑星也言畢上昇仰視若曵一疋練有頃没<lb/>
干寳曰後四年而蜀亡六年而魏廢二十一年而吳平<lb/>
於是九服歸晋魏與吳蜀並戰國三公鋤司馬如之謂<lb/>
也　孫皓遣使者祭石印山下妖祠使者因以丹書巖<lb/>
曰楚九州渚吳九州都揚州士作天子四世治太平矣<lb/>
皓聞之意益張曰從太皇帝至朕四世太平之主非朕<lb/>
復誰恣虐踰甚㝷以降亡近詩妖也　孫皓天紀中童<lb/>
謡曰阿童復阿童衘刀逰渡江不畏岸上獸但畏水中<lb/>
<pb n="KR2m0009_WYG_309-10b"/>
龍武帝聞之加王濬龍驤将軍及征吳江西衆軍無過<lb/>
者而王濬先定秣陵<lb/>
晉武帝太康元年平吳後江南童謡曰局縮肉數横目<lb/>
中國當敗吳當復又曰宫門柱且莫朽吳當復在三十<lb/>
年後又曰雞鳴不拊<hi>音撫</hi>翼吳復不用力於時吳人皆謂<lb/>
在孫氏子孫故竊發為亂者相繼按横目者四字自吳<lb/>
亡至元帝興幾四十年元帝興於江東皆如童謡之言<lb/>
焉元帝懦<hi>乃亂反本作儒</hi>而少斷局縮肉者有所斥也　太康<lb/>
<pb n="KR2m0009_WYG_309-11a"/>
末京洛為折楊栁之歌其曲始有兵革苦辛之辭終以<lb/>
擒獲斬截之事是時三楊貴盛而被族滅太后廢黜幽<lb/>
死中宫折楊栁之應也　惠帝永熙中河内温縣有人<lb/>
如狂造書曰光光文長大㦸為墻毒藥雖行㦸還自傷<lb/>
又曰兩火没地哀哉秋蘭歸形街郵終為人歎及楊駿<lb/>
居内府以㦸為衛死時又為㦸所害傷楊后被廢賈后<lb/>
絶其膳八日而崩葬街郵亭北百姓哀之也兩火武帝<lb/>
諱蘭楊后字也其時又有童謡曰二月末三月初荆筆<lb/>
<pb n="KR2m0009_WYG_309-11b"/>
楊板行詔書宫中大馬幾作驢此時楊駿專權楚王用<lb/>
事故言荆筆楊板二人不誅則君臣禮悖故云幾作驢<lb/>
　元康中京洛童謡曰南風起吹白沙遥望魯國何嵯<lb/>
<hi>昨何反</hi>峨<hi>五歌/反</hi>千歲髑髏<hi>獨婁二音</hi>生齒牙又曰城東馬子莫<lb/>
嚨<hi>盧紅反</hi>哅<hi>音凶</hi>比至來年纒汝鬉南風賈后字也白晉行<lb/>
也沙門太子小名也魯賈謐國也言賈后将與謐為亂<lb/>
以危太子而趙王因釁咀<hi>慈吕反</hi>嚼<hi>在爵反</hi>豪賢以成簒奪<lb/>
不得其死之應也　元康中天下商農通著大鄣<hi>諸良反</hi>
<pb n="KR2m0009_WYG_309-12a"/>
日時童謡曰屠<hi>音塗</hi>蘇鄣日覆兩耳當見瞎<hi>許轄反</hi>兒作天<lb/>
子及趙王倫簒位其目實眇焉趙王倫既簒洛中童謡<lb/>
曰獸從北來鼻頭汗龍從南來登城看水從西來河灌<lb/>
灌數月而齊王成都河間義兵同㑹誅倫按成都西藩<lb/>
而在鄴故曰獸從北來齊東藩而在許故曰龍從南來<lb/>
河間水源而在關中故曰水從西來齊留輔政居於宫<lb/>
西又有無君心故言登城看也　泰安中童謡曰五馬<lb/>
遊渡江一馬化為龍後中原大亂宗藩多絶唯琅邪汝<lb/>
<pb n="KR2m0009_WYG_309-12b"/>
南西陽南頓彭城同至江東而元帝嗣統矣司馬越還<lb/>
洛有童謡曰洛中大䑕長尺二若不早去大狗至及茍<lb/>
晞将破汲桑又謡曰元超兄弟大落度上桑打椹為茍<lb/>
作由是越惡晞奪其兗州隟難遂構焉　愍帝初有童<lb/>
謡曰天子何在豆田中至建興四年帝降劉曜在城東<lb/>
豆田壁中　建興中江南謡歌曰訇<hi>呼宏反</hi>如白坑破合<lb/>
集持作甒<hi>音武</hi>揚州破換敗吳興覆瓿<hi>音/部</hi>甊<hi>盧斗反</hi>按白者<lb/>
晉行坑器有口屬瓮瓦瓮質剛亦金之類也訇如白坑<lb/>
<pb n="KR2m0009_WYG_309-13a"/>
破者言二都傾覆王室大壊也合集持作甒者元帝鳩<lb/>
集遺餘以主社稷未能克復中原但偏王江南故其諭<lb/>
也及石頭之事六軍大潰兵人抄掠京邑爰及二宫其<lb/>
後三年錢鳳復攻京邑阻水而守相持月餘日焚燒城<lb/>
邑井堙<hi>音因</hi>木刋矣鳳等敗退沈充将其黨還吳興官軍<lb/>
踵之蹈藉郡縣充父子授首黨與誅者以百數所謂揚<lb/>
州破換敗吳興覆瓿甊瓿甊瓦器又小於甒也　明帝<lb/>
太寧初童謡曰惻惻力力放馬山側大馬死小馬餓髙<lb/>
<pb n="KR2m0009_WYG_309-13b"/>
山崩石自破及明帝崩成帝㓜為蘇峻所逼遷於石頭<lb/>
御膳不足此大馬死小馬餓也髙山峻也又言峻㝷死<lb/>
石峻弟蘇石也峻死後石據石頭㝷為諸公所破復是<lb/>
崩山石破之應也　成帝之末又有童謡曰礚礚<hi>苦盍反</hi>
何隆隆駕車入梓宫少日而宫車晏駕　咸康二年十<lb/>
二月河北謡云麥入土殺石武後如謡言<lb/>
　庾亮初鎮武昌出至石頭百姓於岸上歌曰庾公上<lb/>
　武昌翩翩如飛鳥庾公還揚州白馬牽旒旐又曰庾<lb/>
<pb n="KR2m0009_WYG_309-14a"/>
　公初上時翩翩如飛烏庾公還揚州白馬牽旒蘇後<lb/>
　連徴不入及薨於鎮以喪還都葬皆如謡言<lb/>
穆帝升平中童兒輩忽歌於道曰阿子聞曲終輒云阿<lb/>
子汝聞不無幾而帝崩太后哭之曰阿子汝聞不　升<lb/>
平末俗間忽作廉歌有扈謙者聞之曰廉者臨也歌云<lb/>
白門廉宫庭廉内外悉臨國家其大諱乎少時而穆帝<lb/>
晏駕　哀帝隆和初童謡曰升平不滿斗隆和那得久<lb/>
桓公入石頭陛下徒跣走朝廷聞而惡之改年曰興寧<lb/>
<pb n="KR2m0009_WYG_309-14b"/>
人復歌曰雖復改興寧亦復無聊生哀帝㝷崩升平五<lb/>
年而穆帝崩不滿斗升平不至十年也　海西公太和<lb/>
中百姓歌曰青青御路楊白馬紫遊韁汝非皇太子那<lb/>
得甘露漿識者曰白者金行馬者國族紫為奪正之色<lb/>
明以紫間朱也海西公㝷廢其三子並非海西公之子<lb/>
謚<hi>一賜反</hi>以馬韁<hi>君良反</hi>死之明日南方獻甘露焉　太和<lb/>
末童謡曰犁牛耕御路白門種小麥及海西公被廢百<lb/>
姓耕其門以種小麥遂如謡言　海西公初生皇子百<lb/>
<pb n="KR2m0009_WYG_309-15a"/>
姓歌云鳳凰生一雛天下莫不喜本言是馬駒今定成<lb/>
龍子其歌甚美其㫖甚微海西公不男使左右向龍與<lb/>
内侍接生子以為己子<lb/>
　桓石民為荆州鎮上明百姓忽歌曰黄曇<hi>音覃</hi>子曲中<lb/>
　又曰黄曇英揚州大佛來上明頃之而桓石民死王<lb/>
　忱<hi>氏林反</hi>為荆州黄曇子乃是王忱字也忱小字佛大<lb/>
　是大佛來上明也<lb/>
孝武帝太元末京口謡曰黄雌雞莫作雄父啼一旦去<lb/>
<pb n="KR2m0009_WYG_309-15b"/>
毛衣衣被拉颯<hi>上盧合反下蘇合反</hi>栖㝷而王恭起兵誅王國寳<lb/>
旋為劉牢之所敗故言拉颯栖也<lb/>
　㑹稽王道子於東府造土山名曰靈秀山無幾而孫<lb/>
　恩作亂再踐會稽會稽道子所封靈秀恩之字也<lb/>
　庾楷鎮歴陽百姓歌曰重羅黎重羅黎使君南上無<lb/>
　還時後楷南奔殷仲堪在荆州童謡曰芒籠目繩縛<lb/>
　腹殷當敗桓當復未幾而仲堪敗桓元遂有荆州<lb/>
　王恭鎮京口舉兵誅王國寳百姓謡云昔年食白飯<lb/>
<pb n="KR2m0009_WYG_309-16a"/>
　今年食麥䴸<hi>音孚</hi>天公誅讁汝敎汝捻<hi>乃叶反</hi>嚨喉嚨喉<lb/>
　喝<hi>於介反嘶聲</hi>復喝京口敗復敗識者曰昔年食白飯言<lb/>
　得志也今年食麥䴸䴸麤穢其精已去明将敗也天<lb/>
　公将加譴讁而誅之也捻嚨喉氣不通死之祥也敗<lb/>
　復敗丁寧之辭也恭尋死京都又大行欬疾而喉並<lb/>
　喝焉　王恭在京口百姓間忽云黄頭小兒欲作賊<lb/>
　阿公在城下指縳得又云黄頭小人欲作亂頼得金<lb/>
　刀作蕃扞黄字上恭字頭也小人恭字下也㝷如謡<lb/>
<pb n="KR2m0009_WYG_309-16b"/>
　言者焉<lb/>
安帝隆安中百姓忽作懊憹<hi>上烏浩反下奴浩反</hi>之歌其曲曰草<lb/>
生可攬結女兒可攬擷㝷而桓元簒位義旗以三月二<lb/>
日掃定京都誅之元之宮女及逆黨之家子女妓妾悉<lb/>
為軍賞東及歐越北流淮泗皆人有所獲故言時則草<lb/>
可結事則女可擷也桓元既簒童謡曰草生及馬腹烏<lb/>
啄<hi>丁角反</hi>桓元目及元敗走至江陵時正五月中誅如其<lb/>
期焉　安帝義熙初童謡曰官家養蘆化為荻<hi>徒歴反</hi>蘆<lb/>
<pb n="KR2m0009_WYG_309-17a"/>
生不止自成積其時官養盧龍寵以金紫奉以名州養<lb/>
之極也而龍不能懐我好音舉兵内伐遂成讎敵也蘆<lb/>
生不止自成積及盧龍之敗斬伐其黨猶如草木以成<lb/>
積也盧龍據廣州人為之謡曰蘆生漫漫竟天半後擁<lb/>
上流數州之地内逼京輦應天半之言　義熈三年小<lb/>
兒相逄於道輙舉其兩手曰盧健健次曰鬬歎鬬歎末<lb/>
曰翁年老翁年老當時莫知所謂其後盧龍内逼舟<lb/>
艦<hi>胡黯反</hi>蓋川健健之謂也既至查浦屢尅期欲與官<lb/>
<pb n="KR2m0009_WYG_309-17b"/>
鬬鬬歎之應也翁年老羣公有期頤之慶知妖逆之<lb/>
徒自然消殄也其時復有謡言曰盧橙橙<hi>直耕反</hi>逐水<lb/>
流東風忽如起那得入石頭盧龍果敗不得入石頭<lb/>
也<lb/>
　昔温嶠令郭景純卜己與庾亮吉凶景純云元吉嶠<lb/>
　語亮曰景純毎筮是不敢盡言吾等與國家同安危<lb/>
　而曰元吉是事有成也於是協同討滅王敦<lb/>
　苻生時長安謡曰東海大魚化為龍男便為王女為<lb/>
<pb n="KR2m0009_WYG_309-18a"/>
　公問在何所洛門東生誅其侍中太師魚遵及其子<lb/>
　孫後苻堅殺生而代之堅封東海時為龍驤将軍第<lb/>
　在洛門東　苻堅初童謡曰阿堅牽連三十年後若<lb/>
　欲敗時當在江湖邊及堅在位凡三十年敗於淝水<lb/>
　是其應也又謡語云河水清復清苻堅死新城及堅<lb/>
　為姚萇所殺於新城復謡歌云魚羊田斗當滅秦識<lb/>
　者以為魚羊鮮也田斗卑也堅自號秦言滅之者鮮<lb/>
　卑也其羣臣諫堅令盡誅鮮卑不從及淮南敗還初<lb/>
<pb n="KR2m0009_WYG_309-18b"/>
　為慕容冲所攻卒為姚萇所殺<lb/>
梁武帝天監三年六月八日武帝講於重雲殿沙門誌<lb/>
公忽然儛歌樂須臾悲泣因賦五言詩樂哉三十餘悲<lb/>
哉五十裏但看八十三子地祅災起佞臣作欺妄賊臣<lb/>
滅君子若不信吾語龍時侯賊起且至馬中間衘悲不<lb/>
見喜梁自天監至於大同三十餘年江表無事至太清<lb/>
二年臺城陷帝享國四十八年所言五十裏也太清元<lb/>
年八月十三而侯景自懸瓠來降在丹陽之北子地帝<lb/>
<pb n="KR2m0009_WYG_309-19a"/>
惑朱异之言以納景景之作亂始自戊辰之歲至午年<lb/>
帝憂崩　十年四月八日誌公於大會中又作詩曰兀<lb/>
尾狗子始着狂欲死不死齧人傷須臾之間自滅亡患<lb/>
在汝隂死三湘横尸一旦無人藏侯景小字狗子初自<lb/>
懸瓠來降懸瓠則古之汝南也巴陵南有地名三湘即<lb/>
景奔敗之所　天監中茅山隐士陶𢎞景為五言詩曰<lb/>
夷甫任散誕平叔坐談空不意昭陽殿忽作單于宫及<lb/>
大同之季公卿唯以談元為務夷甫平叔朝賢也侯景<lb/>
<pb n="KR2m0009_WYG_309-19b"/>
作亂遂居昭陽殿　大同中童謡曰青絲白馬夀陽來<lb/>
其後侯景破丹陽乘白馬以青絲為羈勒　梁末童謡<lb/>
云可憐巴馬子一日行千里不見馬上郎但見黄塵起<lb/>
黄塵汙人衣皁莢相料理及僧辯滅羣臣以謡言奏聞<lb/>
曰僧辯本乘巴馬以擊侯景馬上郎王字也塵謂陳也<lb/>
而不解皁莢之謂既而陳滅於隋説者謂江東謂羖羊<lb/>
角為皁莢隋氏姓楊楊羊也言終滅於隋云<lb/>
陳初有童謡曰黄班青驄馬發自夀陽涘來時冬氣末<lb/>
<pb n="KR2m0009_WYG_309-20a"/>
去日春風始其後陳主果為韓擒虎所敗擒本名擒虎<lb/>
黄班之謂也破建康之始復乘青驄馬徃反時莭皆相<lb/>
應　時江南盛歌王獻之桃葉之詞桃葉復桃葉度江<lb/>
不用檝但度無所苦我自迎接汝晉王伐陳之始置營<lb/>
桃葉山下及韓擒虎渡江大将任蠻奴至新林以導北<lb/>
軍之應　後主造齊雲觀國人歌之曰齊雲觀宼來無<lb/>
際畔功未畢而為隋師所虜　禎明初後主作新歌詞<lb/>
甚哀怨令後宫美人習而歌之其辭曰玊樹後庭花花<lb/>
<pb n="KR2m0009_WYG_309-20b"/>
開不復久時人以歌䜟此其不久兆也　後主在東宫<lb/>
時有婦人突入唱曰畢國主有鳥一足集其殿庭以嘴<lb/>
畫地成文曰獨足上髙臺盛草變為灰欲知我家處朱<lb/>
門當水開觧者以為獨足者蓋指後主獨行無衆盛草<lb/>
言荒穢隋承火運草得火而灰及至京師與家屬館於<lb/>
都水臺所謂上髙臺當水也其言皆驗<lb/>
東魏孝靜武定中有童謡云百尺髙竿摧折水裏燃燈<lb/>
澄滅髙者齊姓也澄文襄名五年神武崩摧折之應七<lb/>
<pb n="KR2m0009_WYG_309-21a"/>
年文襄遇盜所害澄滅之徴也<lb/>
北齊神武始移都於鄴時有童謡曰可憐青雀子飛入<lb/>
鄴城裏作窠猶未成舉頭失郷里寄書與婦母好看新<lb/>
婦子魏孝静帝清河王之子也后則神武之女鄴都宫<lb/>
室未備即逄禪代作窠未成之效也孝靜㝷崩文宣以<lb/>
后為太原長公主降於楊愔時婁后尚在故言寄書與<lb/>
婦母新婦子者斥后也　文宣天保中陸法和入國書<lb/>
其屋壁曰十年天子為尚可百日天子急如火周年天<lb/>
<pb n="KR2m0009_WYG_309-21b"/>
子迭代坐時文宣帝享國十年而崩廢帝嗣立百餘日<lb/>
用替厥位孝昭即位一年而崩此其效也　又童謡曰<lb/>
一束藁兩頭然河邊羖䍽飛上天藁然兩頭於文為髙<lb/>
河邊羖䍽為水邊洋指文宣名也　後主武平元年童<lb/>
謡曰狐截尾你欲除我我除你其年四月隴東王胡長<lb/>
仁謀遣刺客殺和士開事露反為士開所譛死　二年<lb/>
童謡曰和士開七月三十日将你向南䑓小兒唱訖一<lb/>
時拍手云殺却至七月二十五日御史中丞琅邪王儼<lb/>
<pb n="KR2m0009_WYG_309-22a"/>
執士開送於南臺而斬之是嵗又有童謡曰七月刈禾<lb/>
傷早九月喫餻正好十月洗蕩飯瓮十一月出却趙老<lb/>
七月士開被誅九月琅邪王遇害十一月趙彦深出為<lb/>
西兗州刺史　武平末童謠曰黄花勢欲落清罇但滿<lb/>
酌時穆后母子滛僻干預朝政時人患之穆后小字黄<lb/>
花尋逢齊亡欲落之應也　鄴中又有童謡曰金作掃<lb/>
帚玉作杷浄掃殿屋迎西家未㡬周師入鄴<lb/>
後周初有童謠曰白楊樹頭金鷄鳴秪有阿舅無外甥<lb/>
<pb n="KR2m0009_WYG_309-22b"/>
静帝隋氏之甥既遜位而崩諸舅強盛　宣帝與宮人<lb/>
夜中連臂蹋蹀而歌曰自知身命促把燭夜行遊帝即<lb/>
位二年而崩<lb/>
隋文帝開皇十年高祖幸并州宴秦孝王及王子相帝<lb/>
為四言詩曰紅顔詎㡬玉貌須臾一朝花落白髮難除<lb/>
明年後嵗誰有誰無明年而子相卒十八年而秦孝王<lb/>
薨　煬帝大業十一年帝自京師如東都至長樂宮飲<lb/>
酒大醉因賦五言詩其卒章句曰徒有歸飛心無復因<lb/>
<pb n="KR2m0009_WYG_309-23a"/>
風力令羙人再三吟詠帝泣下霑襟侍御者莫不欷歔<lb/>
帝因幸江都復作五言詩曰求歸不得去真成遭箇春<lb/>
鳥聲爭勸酒梅花笑殺人帝以三月被弑即遭春之應<lb/>
也是年盗賊蜂起道路隔絶帝懼遂無還心帝復夢二<lb/>
豎子歌曰住亦死去亦死未若乘船渡江水由是築宮<lb/>
丹陽将居焉功未就而帝被殺　大業中童謠曰桃李<lb/>
子鴻鵠遶陽山宛轉花林裏莫浪語誰道許其後李宻<lb/>
坐楊元感之逆為吏所拘在路逃叛潛結羣盗自陽城<lb/>
<pb n="KR2m0009_WYG_309-23b"/>
山而來襲破洛口倉後復屯兵苑内莫浪語宻也宇文<lb/>
化及自號許國㝷亦破滅誰道許者盖驚疑之亂也<lb/>
唐竇建德未敗時有謡曰豆入牛口勢不得乆　太宗<lb/>
貞觀十四年交河道行軍大總管侯君集伐高昌先是<lb/>
其國中有童謠曰高昌兵馬如霜雪漢家兵馬如日月<lb/>
日月照霜雪回首自消滅　髙宗永徽後民歌武媚娘<lb/>
曲　永徽末里歌有桑條韋也女時韋也樂　龍朔中<lb/>
時人飲酒令曰子母相去離連臺拗倒俗謂杯盤為子<lb/>
<pb n="KR2m0009_WYG_309-24a"/>
母又名盤為臺又里歌有突厥鹽　高宗自調露中欲<lb/>
封嵩山屬突厥叛而止後又欲封以吐蕃入宼遂停時<lb/>
童謠曰嵩山凡㡬層不畏登不得但恐不得登三度徴<lb/>
兵馬傍道打騰騰　調露初京城民謠有側堂堂橈堂<lb/>
堂之言太常丞李嗣真曰側者不正橈者不安自隋以<lb/>
來樂府有堂堂曲再言堂者唐再受命之象　永淳元<lb/>
年七月東都大雨人多殍殕先是童謠曰新禾不入箱<lb/>
新麥不入塲迨及八九日狗吠空垣墻　永淳後民歌<lb/>
<pb n="KR2m0009_WYG_309-24b"/>
曰楊桞漫頭駝　武后垂拱後東都有契苾兒歌皆滛<lb/>
艶之詞契苾張易之小字也　如意初里歌曰黄麞黄<lb/>
麞草裏藏彎弓射爾傷其後王孝傑敗於黄麞谷　中<lb/>
宗神龍以後民謠曰山南烏鵲窠山北金駱駝䥥柯不<lb/>
鑿孔斧子不施柯山南唐也烏鵲窠者人居寡也山北<lb/>
胡也金駱駝者虜獲而重載也　安樂公主於洛州造<lb/>
安樂寺童謡曰可憐安樂寺了了樹頭懸　景龍中民<lb/>
謠曰黄牸犢子挽紖斷兩足踏地鞵□㫁城南黄牸犢<lb/>
<pb n="KR2m0009_WYG_309-25a"/>
子韋又有阿緯娘歌時又謠曰可憐聖善寺身著綠毛<lb/>
衣牽來河裏飲踏殺鯉魚兒　元宗在潞州有童謠曰<lb/>
羊頭山北作朝堂　天寳中有術士李遐周於元都觀<lb/>
院廡間為詩曰燕市人皆去函關馬不歸人逢山下鬼<lb/>
環上繫羅衣而人皆不悟近詩妖也　又禄山未反時<lb/>
童謠曰燕燕飛上天天上女兒鋪白氊氊上有千錢<lb/>
時幽州有謠曰舊來誇戴竿今日不堪看但看五月裏<lb/>
清水河邉見契丹　德宗時或為詩曰此水連涇水䨇<lb/>
<pb n="KR2m0009_WYG_309-25b"/>
眸血滿川青牛逐朱虎方號太平年近詩妖也　朱泚<lb/>
未敗前兩月有童謡曰一隻筯兩頭朱五六月化為䏣<lb/>
　憲宗元和初童謡曰打麥打麥三三三乃轉身曰舞<lb/>
了也　宣宗大中末京師小兒疊布漬水紐之向日謂<lb/>
之曰㧞暈　懿宗咸通七年童謠曰草青青被嚴霜鵲<lb/>
始復看顛狂　十四年成都童謠曰咸通癸巳出無所<lb/>
之蛇去馬來道路稍開頭無片瓦地有殘灰是嵗嵗隂<lb/>
在巳明年在午巳蛇也午馬也　僖宗時童謠曰金色<lb/>
<pb n="KR2m0009_WYG_309-26a"/>
蝦蟆爭弩眼飜却曹州天下反　乾符六年童謡曰八<lb/>
月無霜寒草青将軍騎馬出空城漢家天下西巡狩猶<lb/>
向江東更索兵　中和初童謠曰黄巢走㤗山東死在<lb/>
翁家翁<lb/>
宋仁宗皇祐中廣源蠻酋儂智高反䧟邕州時謠言曰<lb/>
農家種糴家収後宣徽使狄青討平之　高宗紹興中<lb/>
鼎澧劇盜夏誠劉衡二寨據險不可破二盜有口占末<lb/>
云除是飛過洞庭湖後卒為岳飛所破　二年李綱帥<lb/>
<pb n="KR2m0009_WYG_309-26b"/>
長沙道過建寧有僧宗本題於邑治之壁曰東燒西燒<lb/>
日月七七後數日江西盜李敦仁入竟焚其邑乃七月<lb/>
七日也　二十五年春秦熺謁告建康遊茅山題詩版<lb/>
揭於華陽觀梁間是晩視之其側隠隠有白字可識末<lb/>
云榮華富貴三春夢顔色馨香一土堆是冬檜死　孝<lb/>
宗淳熙中河決入汴梁宋間為之語曰黄河災天水來<lb/>
天水國姓也遺黎以為恢復之兆時淮西競歌汪秀才<lb/>
曲曰騎驢渡江過江不得又為□舞以和之後舒城狂<lb/>
<pb n="KR2m0009_WYG_309-27a"/>
生汪格謀不軌州兵入其家縛之其子拒殺聚惡少數<lb/>
千為亂聲言渡江事平格亦伏誅　七年正月行都餘<lb/>
杭門外墻壁有詩其言頗渉恠後亷得主名杖遣之主<lb/>
管城北廂劉君暨以失察異言坐削秩其詩不錄　十<lb/>
四年都城市井歌曰汝亦不來我家我亦不來汝家流<lb/>
傳四方莫詳其指過紹熙二三年其事始應於兩宮<lb/>
淳熙末上以恢復之占訪莎衣道人何者何授以歌詞<lb/>
末云兒孫死閙啾啾也須還我一百州後金主葛王死<lb/>
<pb n="KR2m0009_WYG_309-27b"/>
其孫璟立不以序諸王爭立内亂志士以撫機為惜<lb/>
光宗紹熙三年都城市井有取程頤語録語雜以穢䙝<lb/>
盛行於市朝廷知而禁之後三年偽學之禍乃作　寕<lb/>
宗慶元四年三月甲辰有郵筩置詩謠達御前者上諭<lb/>
宰臣究其事詩亦不錄　嘉泰四年越人盛歌鐵弹子<lb/>
白塔湖曲是冬有盜金十一者號鐵弹子聚衆剽掠不<lb/>
可制賊黨稍平謬傳其鬭死白塔湖中帥臣以聞後復<lb/>
出獲之諸暨縣始就僇　開禧二年鄂州民謠塞上將<lb/>
<pb n="KR2m0009_WYG_309-28a"/>
軍少城南從事多宣威不可問恢復竟如何時權臣開<lb/>
邊鄂為宣撫使置司多辟親故幕賔聚城南為酣縱云<lb/>
　嘉定三年都城市井作歌詞末皆曰東君去後花無<lb/>
主朝廷惡而禁之未㡬景獻太子薨<lb/>
　<lb/>
　<lb/>
　<lb/>
　<lb/>
<pb n="KR2m0009_WYG_309-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文獻通考卷三百九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷二百八十八</head> <lb/>
    <p>
<pb n="KR2m0009_WYG_288-1a"/>
欽定四庫全書<lb/>
　文獻通考卷二百八十八<lb/>
　　鄱　陽　馬　端　臨　貴　與　著<lb/>
　象緯考十一<lb/>
　　月五星凌犯<lb/>
晉武帝咸寜四年九月太白當見不見占曰是謂失舎<lb/>
不有破軍必有亡國是時羊祜表求伐吳上許之五年<lb/>
十一月兵出太白始夕見西方太康元年平吳　太康<lb/>
<pb n="KR2m0009_WYG_288-1b"/>
八年三月熒惑守心占曰王者惡之太熙元年四月乙<lb/>
酉帝崩<lb/>
惠帝元康三年四月熒惑守太微六十日占曰諸侯三<lb/>
公謀其上必有斬臣一曰天下亡國是春太白守畢至<lb/>
是百餘日占曰有急令之憂一曰相死又為邉境不安<lb/>
後賈后䧟殺太子　六年十月乙未太白晝見　九年<lb/>
六月熒惑守心占曰王者惡之八月熒惑入羽林占曰<lb/>
禁兵大起其後帝見廢為太上皇俄而三王起兵討趙<lb/>
<pb n="KR2m0009_WYG_288-2a"/>
王倫倫悉遣中軍兵相距累月　永康元年三月中台<lb/>
星坼太白晝見占曰台星失常三公憂太白晝見為不<lb/>
臣是月賈后殺太子趙王倫尋廢殺后斬司空張華其<lb/>
五月熒惑入南斗占曰宰相死兵大起斗又吳分野是<lb/>
時趙王倫為相明年簒位三王興師誅之泰安二年石<lb/>
冰破揚州其八月熒惑入箕占曰人主失位兵起明年<lb/>
趙王倫簒位改元　二年二月太白出西方逆行入東<lb/>
井占曰國失政大臣為亂時齊王冏起兵討趙王倫倫<lb/>
<pb n="KR2m0009_WYG_288-2b"/>
滅冏擁兵不朝專權淫奢明年誅死　永寜元年七月<lb/>
歲星守虚危占曰有兵憂虚危齊分一曰守虚饑守危<lb/>
徭役繁多下屈竭辰星入太微占曰為内亂羣臣相殺<lb/>
太白守右掖門占曰為兵為亂為賊八月戊午填星犯<lb/>
左執法又犯上相占曰上相憂熒惑守昴占曰趙魏有<lb/>
災辰星守輿鬼占曰秦有災九月丁未月犯左角占曰<lb/>
人主憂一曰左衛將軍死天下有兵　泰安二年二月<lb/>
太白入昴七月熒惑入東井是秋太白守太微占曰天<lb/>
<pb n="KR2m0009_WYG_288-3a"/>
下擾兵大起國亂上將以兵亡是年冬成都河間攻洛<lb/>
陽八月長沙王奉帝出距二王二年正月東海王越執<lb/>
長沙王乂張方又殺之十一月庚辰歲星入月中占曰<lb/>
國有逐相十二月壬寅太白犯月占曰天下有兵　三<lb/>
年正月月犯太白熒惑入南斗占同七月左衛將軍陳<lb/>
眕率衆奉帝伐成都王六軍敗績兵逼乗輿時天下盗<lb/>
賊羣起張昌尤盛　永興元年七月庚申太白犯角亢<lb/>
經房心歴尾箕九月入南斗占曰犯角天下大戰犯亢<lb/>
<pb n="KR2m0009_WYG_288-3b"/>
有大兵人君憂入房心為兵喪犯尾箕女主憂一曰天<lb/>
下大亂入南斗有兵喪一曰將軍為亂其所犯守又兖<lb/>
豫幽冀揚州之分野是年七月有蕩隂之役九月王浚<lb/>
殺幽州刺史和演攻鄴鄴潰於是兖豫為天下兵衝陳<lb/>
敏又亂揚土劉元海石勒李雄等並起微賤跨有州郡<lb/>
皇后羊氏數被幽廢皆應也　二年四月丙子太白犯<lb/>
狼星占曰大兵起九月歲星守東井占曰有兵井又秦<lb/>
分野是年荀晞破公師蕃張方破范陽王虓闗西諸將<lb/>
<pb n="KR2m0009_WYG_288-4a"/>
攻河間王顒奔走東海王迎殺之　光熙元年四月太<lb/>
白失行自翼入尾箕占曰太白失行而北是謂反生不<lb/>
有破軍必有屠城五月汲桑攻鄴魏郡太守馮嵩出戰<lb/>
大敗桑遂害東燕王騰殺萬餘人焚燒魏時宫室皆盡<lb/>
其九月丁未熒惑守心占曰王者惡之己亥填星守房<lb/>
心占曰填守房多禍喪守心國内亂天下赦是時司馬<lb/>
越專權終以無禮破滅内亂之應也十一月帝崩懐帝<lb/>
即位大赦天下<lb/>
<pb n="KR2m0009_WYG_288-4b"/>
懐帝永嘉二年正月庚午太白伏不見二月庚子始晨<lb/>
見東方是謂當見不見占同上其後破軍殺將不可勝<lb/>
數帝崩北庭中夏淪覆　三年正月庚子熒惑犯紫微<lb/>
占曰當有野死之王又為火燒宫是時太史令髙堂冲<lb/>
奏乗輿宜遷幸不然必無洛陽五年六月劉曜王彌入<lb/>
京都焚燒宫廟執帝歸平陽　四年填星乆守南斗占<lb/>
曰填星所居乆者其國有福是時安東將軍琅邪王始<lb/>
有揚土其年十一月地動陳卓以為是地動之應也<lb/>
<pb n="KR2m0009_WYG_288-5a"/>
五年十月熒惑守心　六年六月丁卯太白犯太微占<lb/>
曰兵入天子庭王者惡之七月帝崩於寇庭天下行服<lb/>
大臨<lb/>
元帝太興元年七月太白犯南斗占曰吳越有兵大人<lb/>
憂　二年二月甲申熒惑犯東井占曰兵起貴臣相戮<lb/>
八月己卯太白犯軒轅大星占曰後宫憂十一月辛巳<lb/>
月犯熒惑占曰有亂臣　三年五月戊子太白入太微<lb/>
又犯上將星占曰天子自將上將誅九月太白犯南斗<lb/>
<pb n="KR2m0009_WYG_288-5b"/>
十月己亥熒惑在東井居五諸侯南踟蹰留積三十日<lb/>
占曰熒惑守井二十日以上大人憂守五諸侯諸侯有<lb/>
誅者永昌元年三月王敦反攻京師六軍敗績人主謝<lb/>
過敦殺周顗刁協譙王承甘卓閏十一月帝崩十二月<lb/>
己未太白入月在斗郭璞曰月屬坎隂府法象也太白<lb/>
金行而來犯之天意若曰刑理失中自毁其法　四年<lb/>
十二月丁亥月犯歲星在旁占曰其國兵饑人流亡永<lb/>
昌初王敦反百姓困於兵革<lb/>
<pb n="KR2m0009_WYG_288-6a"/>
明帝太寧三年正月熒惑逆行入太微占曰為兵喪王<lb/>
者惡之閏八月帝崩後二年蘇峻反攻焚宫室太后以<lb/>
憂偪崩天子幽刼於石頭城逺近兵亂至四年乃息<lb/>
成帝咸和六年正月景辰月入南斗占曰有兵是月石<lb/>
勒殺畧婁武進二縣人明年石勒衆又抄畧南渉海虞<lb/>
其十一月熒惑守胃昴占曰趙魏有兵八年七月石勒<lb/>
死石季龍自立是時雖二石僭號而其强弱常占於昴<lb/>
不闗太微紫宫也　八年三月己巳月入南斗與六年<lb/>
<pb n="KR2m0009_WYG_288-6b"/>
占同其年七月石勒死彭彪以譙石生以長安郭權以<lb/>
秦州並歸順於是遣督護喬球率衆救彪彪敗球退又<lb/>
石季龍石斌攻滅生權其七月熒惑入昴占曰胡王死<lb/>
一曰趙地有兵是月石勒死石季龍多所攻沒八月月<lb/>
又犯昴占曰胡不安　九年三月己亥熒惑入輿鬼犯<lb/>
積尸占曰兵在西北有沒軍死將六月八月月又犯昴<lb/>
是時石𢎞雖襲勒位而石季龍擅威横暴十一月廢𢎞<lb/>
自立遂幽殺之　咸康元年二月己亥太白犯昴占曰<lb/>
<pb n="KR2m0009_WYG_288-7a"/>
兵起歲中旱四月石季龍畧騎至歴陽加司徒王導大<lb/>
司馬治兵列守衝要是時石季龍又圍襄陽六月旱其<lb/>
年二月景戌月入昴占曰胡王死八月戊戌熒惑入東<lb/>
井占曰無兵兵起有兵兵止十一月月犯昴二月乙未<lb/>
太白入月四月甲午月犯太白　二年正月辛亥月犯<lb/>
房南第二星八月月又犯昴九月庚寅太白犯南斗占<lb/>
曰斗為宰相又揚州分金犯之死喪之象其後石虎僭<lb/>
王攻叚遼襲慕容皝不克皝擊破并虜叚遼　三年七<lb/>
<pb n="KR2m0009_WYG_288-7b"/>
月己酉月犯房上星八月熒惑入輿鬼犯積尸甲戌月<lb/>
犯東井距星九月月犯建星　四年四月己巳七月乙<lb/>
巳月俱奄太白占曰人君死又為兵人主惡之五月戊<lb/>
戌熒惑犯右執法占曰大臣死執政憂九月太白又犯<lb/>
右執法按占曰五星災同金水尤甚十一月戊子太白<lb/>
犯房上星占曰上相憂　五年四月辛未月犯歲星在<lb/>
胃占曰國饑人流乙未月犯歲星在昴又犯畢距星占<lb/>
曰兵起七月己酉月犯房上星占曰將相憂是月庚申<lb/>
<pb n="KR2m0009_WYG_288-8a"/>
丞相王導薨庾冰代輔政八月太尉郗鑒薨又有沔南<lb/>
邾城之敗百姓流亡萬餘家六年正月征西大將軍庾<lb/>
亮薨　六年三月甲辰熒惑犯太微上將星占曰上將<lb/>
憂四月丁丑熒惑犯右執法占曰執政者憂六月乙亥<lb/>
月犯牽牛中央星占曰大將憂是時尚書令何充為執<lb/>
法有譴欲避其咎明年求為中書令其四月景午太白<lb/>
犯畢距星占曰兵革起一曰女主憂六月乙卯太白犯<lb/>
軒轅大星占曰女主憂七年三月皇后杜氏崩七年三<lb/>
<pb n="KR2m0009_WYG_288-8b"/>
月壬午月犯房四月己丑太白入輿鬼五月太白晝見<lb/>
八月辛丑月犯輿鬼　八年六月熒惑犯房上第二星<lb/>
占曰次相憂八月壬寅月犯畢占曰下犯上兵革起十<lb/>
月月又掩畢大星占同上其建元元年車騎將軍庾冰<lb/>
薨庾翼大𤼵兵謀伐石季龍專制上流朝廷憚之<lb/>
康帝建元二年正月壬午太白入昴占曰趙地有兵又<lb/>
曰天下兵起四月乙酉太白晝見是年石季龍殺其子<lb/>
邃遣將寇沒狄道及屯薊東謀慕容皝　三年歲星犯<lb/>
<pb n="KR2m0009_WYG_288-9a"/>
天闗安西將軍庾翼與兄冰書曰歲星犯天闗占曰闗<lb/>
梁當分比來江東無他故江道亦不艱難而石季龍頻<lb/>
年再閉闗不通信使此便是天公憒憒無皂白之徵也<lb/>
其閏月乙酉太白犯斗占曰為喪天下受爵禄九月帝<lb/>
崩太子立大赦賜爵<lb/>
穆帝永和元年正月丁丑月入畢占曰兵大起戊寅月<lb/>
犯天闗占曰有亂臣更天子之法五月辛巳太白晝見<lb/>
在東井占曰為臣强秦有兵六月辛丑月入太微犯屏<lb/>
<pb n="KR2m0009_WYG_288-9b"/>
西南星占曰輔臣有免罷者七月八月月皆犯畢占同<lb/>
上己未月犯輿鬼占曰大臣有誅九月庚戌月又犯畢<lb/>
是年初庾翼在襄陽七月翼疾將終輒以子爰之為荆<lb/>
州刺史代己任爰之尋被廢明年桓温又輒率衆伐蜀<lb/>
執李勢送至京師蜀本秦地也　二年二月壬子月犯<lb/>
房上星四月景戌又犯房上星八月壬申太白犯左執<lb/>
法　三年正月壬午月犯南斗第五星占曰將軍死近<lb/>
臣去五月壬申月犯南斗第四星因入魁占曰有兵一<lb/>
<pb n="KR2m0009_WYG_288-10a"/>
曰有大赦六月月犯東井距星占曰將軍死國有憂戊<lb/>
戌月犯五諸侯占曰諸侯有誅九月庚寅太白犯南斗<lb/>
第五星占曰為喪為兵四年七月景申太白犯左執法<lb/>
甲寅月犯房丁巳入南斗犯第二星乙丑太白犯左執<lb/>
法占悉同上十月甲辰月犯亢占曰兵起將軍死十一<lb/>
月戊戌月犯上將星三年六月大赦是月陳逵征夀春<lb/>
敗而還七月氐蜀餘寇反亂益土九月石季龍伐凉州<lb/>
五月征北大將軍褚裒卒　四年四月太白入昴是時<lb/>
<pb n="KR2m0009_WYG_288-10b"/>
戎晉相侵趙地連兵尤甚七月太白犯軒轅占曰在趙<lb/>
及為兵喪甲寅月犯房十月甲戌月犯亢占曰兵起將<lb/>
軍死八月石季龍太子宣殺弟韜宣亦死其十一月戊<lb/>
戌月犯上將星五年正月石季龍僭號稱皇帝尋死<lb/>
五年四月丁未太白犯東井占曰秦有兵九月戊戌太<lb/>
白犯左角占曰為兵十月月犯昴占曰胡有憂將軍死<lb/>
是年八月褚裒北征兵敗十月闗中二十餘壁舉兵内<lb/>
附石遵攻沒南陽十一月冉閔殺石遵又盡殺胡十餘<lb/>
<pb n="KR2m0009_WYG_288-11a"/>
萬人於是趙魏大亂十二月褚裒薨八年劉顯苻健慕<lb/>
容㒞並僭號殷浩北伐敗績見廢　六年二月辛酉月<lb/>
犯心大星占曰大人憂又豫州分野也丁丑月犯房占<lb/>
曰將相憂六月己丑月犯昴占同上乙未月犯五諸侯<lb/>
占曰同上七月壬寅月始出西方犯左角占曰大將死<lb/>
一曰天下有兵丁未月犯箕占曰將軍死景寅熒惑犯<lb/>
鉞星占曰大臣有誅八月辛卯月犯左角太白晝見在<lb/>
南斗月犯右執法占並同上是歲司徒蔡謨免為庶人<lb/>
<pb n="KR2m0009_WYG_288-11b"/>
　七年二月太白犯昴占同上三月乙卯熒惑入輿鬼<lb/>
犯積尸占曰貴人有憂五月乙未熒惑犯軒轅大星占<lb/>
曰女主憂太白入畢口犯左股占曰將相當之六月乙<lb/>
亥月犯箕占曰國有兵景子月犯斗丁丑熒惑入太微<lb/>
犯右執法八月庚午太白犯軒轅戊子太白犯右執法<lb/>
占悉同上七年劉顯殺石祗及諸將帥山東大亂疾疫<lb/>
死亡　八年三月戊戌月犯軒轅大星癸丑月入南斗<lb/>
犯第二星五月犯心星六月癸酉月犯房七月壬子歲<lb/>
<pb n="KR2m0009_WYG_288-12a"/>
星犯東井距星占曰内亂兵起八月戊戌熒惑入輿鬼<lb/>
占曰忠臣戮死景辰太白入南斗犯第四星占曰將為<lb/>
亂一曰丞相免十二月月在東井犯歲星占曰秦饑人<lb/>
流亡　九年二月乙巳月入南斗第三星三月戊辰月<lb/>
犯房八月歲星犯輿鬼東南星占曰兵起時帝幼冲母<lb/>
后專政將相有隙兵革連起慕容㒞僭號攻伐不休<lb/>
十年正月己卯月蝕昴星占曰趙魏有兵癸酉填星奄<lb/>
鉞星占曰斧鉞用三月甲申月犯心大星占曰王者惡<lb/>
<pb n="KR2m0009_WYG_288-12b"/>
之九月辛酉太白犯左執法十一月月奄填星在輿鬼<lb/>
占曰秦有兵時桓温伐苻健破姚襄　十一年三月辛<lb/>
亥月奄軒轅占同上四月庚寅月犯牛宿南星占曰國<lb/>
有憂八月己未太白犯天江占曰河津不通　十二年<lb/>
六月庚子太白晝見在東井占如上己未月犯鉞星八<lb/>
月癸酉月奄建星九月戊寅熒惑入太微犯西蕃上將<lb/>
星十一月丁丑熒惑犯太微東蕃上將星十二年十一<lb/>
月齊城䧟執叚龕殺三千餘人永和三年鮮卑侵畧河<lb/>
<pb n="KR2m0009_WYG_288-13a"/>
冀升平元年慕容㒞遂據臨漳盡有幽并青冀之地緣<lb/>
河諸將奔散河津隔絶時權在方伯九服交兵　升平<lb/>
元年四月壬子太白入輿鬼丁亥月奄井南轅西頭第<lb/>
三星占曰秦地有兵一曰將死六月戊戌太白晝見在<lb/>
軫占同上軫是楚分野壬子月犯畢占曰為邉兵七月<lb/>
辛巳熒惑犯天江占曰河津不通十一月歲星犯房占<lb/>
曰豫州有災其年五月苻堅殺苻生而立十二月慕容<lb/>
㒞入屯鄴二年八月豫州刺史謝奕薨　二年閏三月<lb/>
<pb n="KR2m0009_WYG_288-13b"/>
月犯歲星在房十月太白犯哭星占曰有大哭泣十二<lb/>
月填星犯軒轅大星占曰人主惡之甲午月犯東井<lb/>
三年正月熒惑犯鍵閉星三月復逆行犯鈎鈐占俱曰<lb/>
人主惡之月犯太白在昴占曰人君死一曰趙地有兵<lb/>
胡不安六月太白犯東井七月熒惑犯天江丙戌太白<lb/>
犯輿鬼占悉同上戊子月犯牽牛中央大星占曰牽牛<lb/>
大將犯之將軍死八月太白犯軒轅大星甲子月犯畢<lb/>
大星占曰為邉兵一曰下犯上三年十月諸葛攸舟軍<lb/>
<pb n="KR2m0009_WYG_288-14a"/>
入河敗績豫州刺史謝萬入朝衆潰而歸萬除名司徒<lb/>
會稽王以二鎮敗求自貶三等四年正月慕容儁死子<lb/>
暐代立慕容恪殺其尚書令陽鶩等　四年正月月犯<lb/>
牽牛中央大星六月辰星犯軒轅占曰女主憂己未太<lb/>
白入太微右掖門從端門出占曰貴奪勢一曰有兵又<lb/>
曰出端門臣不臣八月太白犯氐占國有憂熒惑犯太<lb/>
微西蕃上將星九月太白入南斗口犯第四星占曰為<lb/>
喪有赦天下受爵祿十二月熒惑犯房月犯鍵閉占人<lb/>
<pb n="KR2m0009_WYG_288-14b"/>
主惡之　五年正月乙丑月在危宿奄太白占曰天下<lb/>
靡散乙巳填星逆行犯太微三月月犯填星在軫占曰<lb/>
為大喪五月月犯太微又犯建星占曰大臣相謀時殷<lb/>
浩敗績坐廢其月辛亥月犯牽牛宿占曰國有憂六月<lb/>
癸亥月犯氐東北星占曰大將當之五年正月北中郎<lb/>
將郄曇薨五月帝崩哀帝立大赦賜爵褚后失勢七月<lb/>
慕容恪攻冀州刺史吕䕶於野王䕶奔滎陽是時桓温<lb/>
以大衆次宛聞䕶敗乃退六月癸酉月奄氐東北星占<lb/>
<pb n="KR2m0009_WYG_288-15a"/>
曰大將軍當之九月乙酉月奄畢占曰有邉兵十月丁<lb/>
未月犯畢大星占曰下犯上又曰有邉兵八月范汪廢<lb/>
隆和元年慕容暐遣將冦河隂<lb/>
哀帝興寧三年七月月犯南斗占曰女主憂歲星犯輿<lb/>
鬼占曰人君憂明年庾后崩<lb/>
海西公太和元年二月月奄熒惑在參占曰為内亂帝<lb/>
不終之徵一曰參魏地五年慕容暐亡　二年正月太<lb/>
白入昴五年苻堅滅燕據幽冀司并四州　六年閏月<lb/>
<pb n="KR2m0009_WYG_288-15b"/>
熒惑守太微端門占曰天子亡國又曰諸侯三公謀其<lb/>
上一曰有斬臣辛卯月犯心大星占曰王者惡之十一<lb/>
月桓温廢帝并奏誅武陵王簡文不許温乃徙之新安<lb/>
皆臣强之應也<lb/>
簡文帝咸安元年十二月辛卯熒惑逆行入太微二年<lb/>
三月猶不退占曰國不安有憂是時帝有桓温之逼<lb/>
二年五月丁未太白犯天闗占曰兵起歲星形色如太<lb/>
白占曰進退如度姦邪息變色亂行主無福歲星於仲<lb/>
<pb n="KR2m0009_WYG_288-16a"/>
夏當細小而不明此其失常也又為臣强六月太白晝<lb/>
見在七星乙酉太白犯輿鬼占曰國有憂七月帝崩桓<lb/>
温以兵威擅權將誅王坦之等内外廹脅又庾希入京<lb/>
城盧悚入宫並誅滅之<lb/>
孝武寧康元年正月戊申月奄心大星按占曰災不在<lb/>
王者則在豫州一曰王命惡之三月景午月奄南斗第<lb/>
五星占曰大臣有憂死亡一曰將軍死七月桓温薨九<lb/>
月癸巳熒惑入太微是時女主臨朝政事多缺　二年<lb/>
<pb n="KR2m0009_WYG_288-16b"/>
閏月己未月奄牽牛南星占曰左將軍死十二月甲申<lb/>
太白書見在氐氐兖州分野三年五月景午北中郎將<lb/>
王坦之薨　三年六月癸卯太白犯東井占曰秦地有<lb/>
兵九月戊申熒惑奄左執法占曰執法者死太元元年<lb/>
苻堅破凉州二年十月尚書令王彪之卒　太元元年<lb/>
四月景戌熒惑犯南斗第三星景甲又奄第四星占曰<lb/>
兵大起中國饑一曰有赦八月癸酉太白晝見在氐氐<lb/>
兖州分野九月熒惑犯哭泣星遂入羽林占曰天子有<lb/>
<pb n="KR2m0009_WYG_288-17a"/>
哭泣事中軍兵起十一月己未月奄氐角占曰天下有<lb/>
兵一曰國有憂　二年二月熒惑守羽林占曰禁兵大<lb/>
起九月壬子太白晝見在角角兖州分野升平元年五<lb/>
月大赦三年八月秦人冦樊鄧襄陽彭城四年二月襄<lb/>
陽䧟朱序沒四月魏興䧟賊聚廣陵三河衆五六萬於<lb/>
是諸軍外次衝要丹陽尹屯衛京師六月兖州刺史謝<lb/>
元討賊大破之是時中外連兵比年荒儉　四年十一<lb/>
月丁巳太白犯哭星占曰天子有哭泣事　五年七月<lb/>
<pb n="KR2m0009_WYG_288-17b"/>
景子辰星犯軒轅占曰女主當之九月癸未皇后王氏<lb/>
崩　十二年二月熒惑入月占曰有亂臣死若有相戮<lb/>
者一曰女親為政天下亂時瑯琊王輔政王妃從兄王<lb/>
國寳以姻昵受寵袁恱等交遘主相扇揚朋黨帝殺恱<lb/>
自是主相有隙亂階興　十三年十一月辰星入月在<lb/>
危占曰賊臣欲殺主不出三年必有内惡十二月熒惑<lb/>
在角亢形色猛盛占曰熒惑失其常吏且棄其法諸侯<lb/>
亂政自是慕容垂翟遼姚萇苻登慕容永並阻兵争强<lb/>
<pb n="KR2m0009_WYG_288-18a"/>
　十四年十二月月犯歲星熒惑入羽林占並同上十<lb/>
五年翟遼據司兖衆軍累討弗克慕容氏又跨略并冀<lb/>
七月旱八月諸郡大水兖州又蝗　十五年九月熒惑<lb/>
入太微十月太白入羽林　十六年十一月癸巳月奄<lb/>
心前星占曰太子憂時太子常有篤疾　十八年正月<lb/>
熒惑入月占曰憂在宫中非賊乃盜也一曰有亂臣若<lb/>
有戮者二十一年九月帝暴崩衆言張夫人弑逆又王<lb/>
國寳邪狡卒伏其辜　十九年四月月奄歲星在尾占<lb/>
<pb n="KR2m0009_WYG_288-18b"/>
曰為饑燕國亡二十年慕容垂伐魏反為所破死者數<lb/>
萬人垂死國遂衰亡　二十年六月熒惑入天囷占曰<lb/>
大饑十二月己巳月犯鍵閉及東西咸占曰鍵閉司心<lb/>
腹喉舌東西咸主隂謀　二十一年四月壬午太白入<lb/>
天囷占曰為饑六月歲星犯哭泣星占曰有哭泣事是<lb/>
年帝崩隆安元年王恭等舉兵脅朝廷於是内外戒嚴<lb/>
殺王國寳以謝之又連歲水旱三方動衆人饑<lb/>
安帝隆安元年正月熒惑犯哭泣星占曰有哭泣事六<lb/>
<pb n="KR2m0009_WYG_288-19a"/>
月月奄太白在太微端門外占曰國受兵乙酉月奄歲<lb/>
星在東壁占曰為饑衛地有兵二年六月郗恢遣鄧啟<lb/>
方以萬人伐慕容於滑臺啟方敗三年桓𤣥等並舉兵<lb/>
内外戒嚴　三年五月月奄東上相辰星犯軒轅大星<lb/>
占悉同上其年庾楷等舉兵表誅王愉等内外戒嚴三<lb/>
年洛陽沒於寇桓元破荆雍州殺殷仲堪等孫恩聚衆<lb/>
攻沒會稽殺内史　四年正月乙亥月犯填星在牽牛<lb/>
占曰吳越有兵喪女主憂六月月犯哭星又犯填星十<lb/>
<pb n="KR2m0009_WYG_288-19b"/>
月月奄歲星在北河占為饑胡有兵其四年五月孫恩<lb/>
亂七月太皇太后李氏崩七月癸亥大角星散揺五色<lb/>
占曰王者流散丁卯月犯天闗占王者憂九月熒惑犯<lb/>
少微又守之占曰處士誅十月月犯東次相其次年盧<lb/>
循桓元内外遘逆　元興元年四月月奄辰星七月大<lb/>
饑人相食熒惑在東井犯輿鬼積尸八月太白犯右執<lb/>
法九月太白犯進賢占曰進賢者誅　二年二月歲星<lb/>
犯西上將六月月奄斗第四星占曰大臣誅不出十一<lb/>
<pb n="KR2m0009_WYG_288-20a"/>
月十二月月犯熒惑是月桓元簒位　三年正月熒惑<lb/>
逆行犯太微西上相占曰天子戰於野上相死月奄歲<lb/>
星於左角占曰天下兵起二月熒惑逆行在左執法西<lb/>
北占曰執法者誅四月月奄軒轅第二星五月月奄斗<lb/>
第二星填星入羽林是年春劉裕討桓元元劫天子如<lb/>
江陵五月義軍破滅之　義熙元年三月月奄左執法<lb/>
及心前星占曰豫州有災太白犯東井占曰秦有兵四<lb/>
月月犯填星在東壁占曰其地亡國貴人死一曰人流<lb/>
<pb n="KR2m0009_WYG_288-20b"/>
八月太白犯斗第一星占曰天下有兵一曰大人憂九<lb/>
月熒惑犯少微占曰處士誅又犯左右執法十月奄填<lb/>
星在營室十一月景戌太白犯鈎鈐占曰喉舌憂十二<lb/>
月己卯歲星犯天闗占曰有兵亂河津不通十一月荆<lb/>
州刺史魏詠之薨二年二月司馬國璠等攻沒弋陽四<lb/>
月姚興伐仇池公楊盛擊走之九月益州刺史司馬榮<lb/>
期為其參軍楊承祖所害三年十二月司徒揚州刺史<lb/>
王謐薨四年正月太保武陵王遵薨三月左僕射孔安<lb/>
<pb n="KR2m0009_WYG_288-21a"/>
國卒自後政在劉裕人主端拱而已　二年二月太白<lb/>
犯南河占曰兵起己丑月犯心後星占曰豫州有災四<lb/>
月癸丑月犯太微西上將己未月犯房南第二星乙丑<lb/>
歲星犯天江占曰有兵亂河津不通五月癸未月犯左<lb/>
角占曰左將軍死天下有兵壬寅熒惑犯氐占曰氐為<lb/>
宿宫人主憂六月庚午熒惑犯房北第二星八月癸亥<lb/>
熒惑犯南斗第五星丁巳犯建星占曰為兵九月壬午<lb/>
熒惑犯哭星又犯泣星是年二月甲戌司馬國璠等攻<lb/>
<pb n="KR2m0009_WYG_288-21b"/>
沒弋陽又慕容超侵畧徐兖三年正月又寇北徐州至<lb/>
下邳十二月司徒王謐薨四年正月武陵王遵薨五年<lb/>
慕容超復寇淮北四月劉裕大軍討之抜臨胊又圍廣<lb/>
固十二月月奄太白在危占曰齊亡國五年劉裕滅燕<lb/>
　三年月奄心後星又犯左角八月太白犯左執法熒<lb/>
惑復犯之九月熒惑犯進賢　四年正月熒惑犯天闗<lb/>
五月月奄斗第二星填星犯天廪占曰天下饑倉粟少<lb/>
六月太白犯太微西上將又犯左執法十月熒惑入羽<lb/>
<pb n="KR2m0009_WYG_288-22a"/>
林　五年二月月犯昴占曰胡不安天子破匈奴五月<lb/>
戊戌歲星入羽林九月犯昴十月熒惑犯氐又犯鈎鈐<lb/>
己巳奄心大星占曰王者惡之是年劉裕討慕容超十<lb/>
月魏王珪遇弑殂次年盧循逼郊甸　六年三月丁卯<lb/>
月奄房南第二星災在次相己巳又奄斗第五星占斗<lb/>
上吳地兵起太白犯五諸侯占曰諸侯有誅五月甲子<lb/>
月奄斗第五星己亥月奄昴三星占曰國有憂一曰有<lb/>
白衣之會六月己丑月犯房南第二星甲午太白晝見<lb/>
<pb n="KR2m0009_WYG_288-22b"/>
七月己亥月犯輿鬼占曰國有憂一曰秦有兵八月壬<lb/>
午太白犯軒轅大星甲申月犯心前星災在豫州景戌<lb/>
月犯斗第五星占同上丁丑月奄牛宿南星占曰天下<lb/>
有大誅乙未太白犯少微景午太白在少微而晝見九<lb/>
月甲寅太白犯左執法丁丑填星犯畢占曰有邉兵是<lb/>
年徐道覆盧循反衆逼郊畿七年十二月破斬之八年<lb/>
豫州刺史劉道規卒　七年四月熒惑入輿鬼占曰秦<lb/>
有兵一曰雍州災六月填星犯天闗占曰臣謀主月犯<lb/>
<pb n="KR2m0009_WYG_288-23a"/>
嵗星在畢占曰有邉兵且饑八月太白犯房南第二星<lb/>
月犯歲星在參占曰益州兵饑七月朱齡石克蜀蜀又<lb/>
反討滅之十一月太白犯哭星　八年正月月犯歲星<lb/>
在畢七月癸亥月奄房北第二星己未月犯井鉞八月<lb/>
戊申月犯泣星十月辛亥月奄天闗占曰有兵十一月<lb/>
丁丑填星犯東井占曰大人憂十二月癸卯填星犯井<lb/>
鉞是年八月皇后王氏崩九月誅劉蕃謝混討滅劉毅<lb/>
十二月朱齡石滅蜀　九年二月熒惑入輿鬼占曰有<lb/>
<pb n="KR2m0009_WYG_288-23b"/>
兵喪太白犯南河占曰兵起五月壬辰太白犯右執法<lb/>
晝見七月庚午月奄鈎鈐占曰喉舌臣憂九月庚午歲<lb/>
星犯軒轅大星己丑月犯左角時劉裕擅命兵革不休<lb/>
十年裕討司馬休之王師不利休之等奔長安　十年<lb/>
正月丁卯月犯畢占曰將相有以家坐罪者二月己酉<lb/>
月犯房北星五月壬寅月犯牽牛南星乙丑歲星犯軒<lb/>
轅大星占悉同上六月景申月奄氐占曰將死之國有<lb/>
誅者七月庚辰月犯天闗占曰兵起熒惑犯井鉞填星<lb/>
<pb n="KR2m0009_WYG_288-24a"/>
犯輿鬼遂守之占曰大人憂宗廟改八月丁酉月奄牽<lb/>
牛南星占同上九月填星犯輿鬼占曰人主憂丁巳太白<lb/>
入羽林十二月己酉月犯西咸占曰有隂謀十一年林<lb/>
邑冦交州距敗之　十一年三月丁巳月入畢占曰天<lb/>
下兵起一曰有邉兵己卯熒惑入輿鬼閏月景午填星<lb/>
又入輿鬼占曰為旱大疫為亂臣五月癸卯熒惑入太<lb/>
微甲辰犯右執法六月己未太白犯東井占曰秦有兵<lb/>
戊寅犯輿鬼占曰國有憂七月辛丑月犯畢占同上八<lb/>
<pb n="KR2m0009_WYG_288-24b"/>
月壬子月犯氐占同上庚申太白順行從右掖門入太<lb/>
微丁卯奄左執法十一月癸亥月入畢占同上乙未月<lb/>
入輿鬼而暈　十二年五月月犯嵗星在左角占曰為<lb/>
饑歲星留房心之間宋之分野始封劉裕為宋公六月<lb/>
壬子太白順行入太微右掖門己巳月犯畢占同上七<lb/>
月月犯牛宿十月景戌月入畢　十三年五月景子月<lb/>
犯軒轅丁亥犯牽牛癸巳熒惑犯右執法八月己酉犯<lb/>
牽牛丁卯月犯太微占曰人君憂九月壬辰熒惑犯軒<lb/>
<pb n="KR2m0009_WYG_288-25a"/>
轅十月戊申月犯畢占悉同上月犯箕占曰國有憂甲寅<lb/>
月犯畢占同上乙卯填星犯太微留積七十餘日占曰<lb/>
亡君之戒壬戌月犯太微　十四年三月癸巳太白犯<lb/>
五諸侯四月壬申月犯填星於張占曰天下有大喪其<lb/>
明年帝崩五月庚子月犯太微七月甲辰熒惑犯輿鬼<lb/>
占曰秦有兵又為旱為兵喪亦曰大人憂宗廟改亦為<lb/>
亂臣時劉裕擅命軍旅數興饑旱相屬其後卒移晉室<lb/>
丁巳月犯東井占曰軍將死八月甲子太白犯軒轅癸<lb/>
<pb n="KR2m0009_WYG_288-25b"/>
酉填星入太微犯右執法因留太微中積二百餘日乃<lb/>
去占曰填星守太微亡君之戒有徙王九月乙未太白<lb/>
入太微犯左執法丁巳入太微占曰大人憂十月甲申<lb/>
月入太微癸巳熒惑入太微犯西蕃上將仍順行至左<lb/>
掖門内留二十日乃逆行義熙十二年七月劉裕伐姚<lb/>
泓十三年八月擒姚泓司兖秦雍悉平十四年劉裕還<lb/>
彭城受宋公十一月左僕射前將軍劉穆之卒明年西<lb/>
虜冦長安雍州刺史朱齡石諸軍䧟沒官軍捨而東<lb/>
<pb n="KR2m0009_WYG_288-26a"/>
恭帝元熙元年正月三月五月月皆犯太微辰星犯軒<lb/>
轅六月太白犯太微七月月犯歲星太白犯哭星十二<lb/>
月月入太白俱入羽林　二年三月填星犯太微元年<lb/>
七月劉裕受宋王是年六月帝遜位於宋<lb/>
宋孝武孝建二年五月乙未熒惑入南斗<lb/>
齊東昏侯永元三年十一月甲寅辰星及太白俱見南<lb/>
方是日荆州長史蕭頴胄奉南康王寳融起兵後即帝<lb/>
位是為和帝<lb/>
<pb n="KR2m0009_WYG_288-26b"/>
梁武帝天監元年八月壬寅熒惑守南斗占曰糴貴五<lb/>
榖不成大旱多火災宰相死是歲大旱米斗五千人多<lb/>
餓死五月尚書范雲卒　二年五月丙辰月犯心占曰<lb/>
有亂臣其四年交州刺史李凱舉兵反七月景子太白<lb/>
犯軒轅大星　七年九月己亥月犯東井占曰有水災<lb/>
其年京師大水　十三年二月太白失行在天闗占曰<lb/>
津梁不通又兵起其年填星守天江占曰有江河塞有<lb/>
決溢有土功其年大發軍衆造浮山碣淮水至十四年<lb/>
<pb n="KR2m0009_WYG_288-27a"/>
填星去天江而堰壞奔流決溢　十四年十月辛未太<lb/>
白犯南斗　十七年閏八月戊辰月行奄昴　普通六<lb/>
年三月丙午歲星入南斗九月壬子太白犯右執法<lb/>
大通元年八月月奄填星占曰有大喪天下無主國易<lb/>
政其後上幸同泰寺捨身王公以錢奉贖又太子薨皆<lb/>
無主易政大喪之應　中大通元年閏月壬戌熒惑犯<lb/>
鬼積尸星占曰有大喪大兵破軍殺將其二年蕭玩帥<lb/>
衆援巴州為魏所敗玩被殺　六年熒惑在南斗占曰<lb/>
<pb n="KR2m0009_WYG_288-27b"/>
熒惑出入留舎南斗中有賊臣謀反天下易政改元其<lb/>
年十二月北梁州刺史蘭欽舉兵反後改大同元年<lb/>
大同三年三月歲星奄建星占曰有反臣其年會稽山<lb/>
賊起七年交州刺史李賁反　太清三年正月熒惑守<lb/>
心占曰王者惡之三月熒惑又守心占曰大人易政主<lb/>
去其宫人饑亡天下大潰其年帝為侯景所逼崩七月<lb/>
九江大饑人相食九月月在斗奄歲星占曰天下亡君<lb/>
其後侯景簒殺<lb/>
<pb n="KR2m0009_WYG_288-28a"/>
元帝承聖三年九月甲午月犯心中星占曰有反臣王<lb/>
者惡之有亡國其後三年帝為周師所俘梁亡陳氏取<lb/>
國<lb/>
陳武帝永定三年九月月入南斗占曰大人憂太子殃<lb/>
後二年帝崩太子昌在周為質文帝立後昌還國為侯<lb/>
安都迎殺之<lb/>
文帝天嘉元年五月熒惑犯右執法占曰大臣有憂執<lb/>
法者誅後四年司空侯安都賜死　二年五月己酉歲<lb/>
<pb n="KR2m0009_WYG_288-28b"/>
星守南斗六月丙戌熒惑犯東井七月乙丑熒惑入鬼<lb/>
中戊辰熒惑犯斧質十月熒惑行在太微右掖門　三<lb/>
年閏二月己丑熒惑逆行犯上相甲子太白犯五車填<lb/>
星七月太白犯輿鬼八月癸卯月犯南斗景午月犯牽<lb/>
牛庚申太白入太微十一月丁丑月犯畢左股辛巳熒<lb/>
惑犯歲星戊子月犯角庚寅月入氐　四年六月癸丑<lb/>
太白犯右執法七月戊子熒惑犯填星八月甲午熒惑<lb/>
犯軒轅大星丁未太白犯房九月戊寅熒惑入太微犯<lb/>
<pb n="KR2m0009_WYG_288-29a"/>
右執法癸未太白入南斗占曰太白入斗天下大亂將<lb/>
相謀反國易政又曰君死不死則廢又曰天下受爵祿<lb/>
其後安成王為太傅廢少帝而自立改官受爵之應也<lb/>
辛卯熒惑犯左執法十一月辛酉熒惑犯執法甲戌月<lb/>
犯畢左股　五年正月甲子月犯畢大星丁卯月犯星<lb/>
壬寅月入氐又犯熒惑癸卯月犯房上星五月熒惑逆<lb/>
行二十一日犯氐東南西南星占曰國有賊臣又曰人<lb/>
主無出廊廟間有伏兵又曰君死有赦後二年少帝廢<lb/>
<pb n="KR2m0009_WYG_288-29b"/>
之應也六月景申月犯亢七月戊寅月犯畢大星閏十<lb/>
月庚申月犯牽牛丙子又犯左執法十一月月食畢大<lb/>
星　六年四月月犯畢軒轅占曰女主有憂五月太白<lb/>
犯軒轅占同其後少帝廢廢後慈訓太后崩六月己未<lb/>
月犯氐八月戊辰月奄畢大星景子月與太白並光芒<lb/>
相著在太微西藩南三尺所九月辛巳熒惑犯左執法<lb/>
癸未太白犯右執法辛卯犯左執法己巳月犯上相<lb/>
廢帝天康元年五月月犯軒轅女御大星占曰女主憂<lb/>
<pb n="KR2m0009_WYG_288-30a"/>
後年太后崩癸未月犯左執法　光大元年正月月犯<lb/>
軒轅大星占曰女主當之八月月食哭星占曰有喪泣<lb/>
事明年太后崩臨海王廢己未月犯歲星占曰國亡君<lb/>
十二月辛巳月又犯歲星辛卯月犯建星占曰大人惡<lb/>
之　二年正月月奄歲星占曰國亡君五月月犯太白<lb/>
六月太白犯左執法八月犯太微十一月丙午歲星守<lb/>
左執法甲申月犯太微東南星戊子太白入氐其年帝<lb/>
廢<lb/>
<pb n="KR2m0009_WYG_288-30b"/>
宣帝太建七年五月熒惑犯右執法十年十月月食熒<lb/>
惑占曰國敗君亡大兵起破軍殺將來年吳明徹敗於<lb/>
吕梁十三年帝崩　十二年十月戊午月犯牽牛吳越<lb/>
之野占曰其國君有憂後年帝崩<lb/>
齊文宣帝天保元年十二月熒惑犯房北頭第一星及<lb/>
鈎鈐占曰大臣有反者二年太尉彭樂謀反誅　八年<lb/>
二月歲星守少微經六十三日占曰五官亂五月歲星<lb/>
犯太微上將占曰大將憂大臣死其十年誅諸元宗室<lb/>
<pb n="KR2m0009_WYG_288-31a"/>
四十餘家乾眀元年誅楊彦遵等皆五官亂大臣死之<lb/>
應七月月奄心星占曰人主惡之　九年二月熒惑犯<lb/>
鬼質占曰斧質用有大喪三月熒惑犯軒轅其十年五<lb/>
月誅諸元十月帝崩斧質用大喪之應也<lb/>
廢帝乾眀元年三月熒惑入軒轅占曰女主凶太寧二<lb/>
年太后崩<lb/>
肅宗皇建二年七月熒惑入鬼中犯鬼質占曰有大喪<lb/>
十一月帝暴崩<lb/>
<pb n="KR2m0009_WYG_288-31b"/>
武成帝河清元年七月太白犯輿鬼占曰有兵謀誅大<lb/>
臣斧質用十月冀州刺史平秦王髙歸彦反討誅之又<lb/>
二年殺太原王紹徳皆斧質之應八月月奄畢占曰國<lb/>
君死大臣誅有邉兵破軍殺將其月歸彦以反誅三年<lb/>
周師與突厥入并州大戰城西伏尸流血百餘里皆其<lb/>
應也<lb/>
後主天統五年二月歲星逆行奄太微上將占曰天下<lb/>
大驚四輔有誅者五月甲午熒惑犯鬼積尸占曰大臣<lb/>
<pb n="KR2m0009_WYG_288-32a"/>
誅兵大起斧質用有大喪至武平二年九月誅琅邪王<lb/>
儼三年誅右丞相斛律明月四年誅蘭陵王長恭皆懿<lb/>
親名將四年誅崔季舒等皆斧質用之應　四年五月<lb/>
熒惑犯右執法占曰大將軍死執法者誅其應如前<lb/>
周閔帝元年五月癸卯太白犯軒轅占曰大臣出令又<lb/>
曰皇后失勢辛亥熒惑犯東井北端第二星占曰其國<lb/>
亂又曰大旱其年九月冡宰䕶廢帝幽而弑之又殺司<lb/>
㑹李植等其冬大旱皆大臣出令大臣死旱之應也<lb/>
<pb n="KR2m0009_WYG_288-32b"/>
明帝二年三月熒惑入軒轅占曰王惡之女主凶其月<lb/>
獨孤后崩六月庚子填星犯井鉞與太白并占曰傷成<lb/>
於鉞君有戮死者其年太師䕶毒帝崩<lb/>
武帝保定二年閏正月太白入昴二月壬寅熒惑犯太<lb/>
微上相三月壬午熒惑犯左執法七月太白犯輿鬼<lb/>
三年九月熒惑犯太微上將十月熒惑犯左執法　四<lb/>
年三月熒惑犯房右驂占曰上相誅車馳人走天下兵<lb/>
起其年十月伐齊柱國庸公王雄力戰死之遂班師兵<lb/>
<pb n="KR2m0009_WYG_288-33a"/>
起將死之應也　天和元年七月太白犯軒轅大星相<lb/>
去七寸占曰女主失勢大臣當之又曰西方禍起其十<lb/>
　一月太保許公宇文貴薨十月熒惑犯鈎鈐去之六寸<lb/>
占曰王者憂又曰車騎驚三公謀　三年三月太白犯<lb/>
井北轅第一星占曰將軍惡之其七月隋公楊忠薨四<lb/>
月太白入輿鬼犯積尸占曰大臣誅又曰亂臣在内有<lb/>
屠城　四年二月歲星逆行奄太微上將占曰天下大<lb/>
驚國不安四輔有誅必有兵革天下大赦五月熒惑犯<lb/>
<pb n="KR2m0009_WYG_288-33b"/>
輿鬼及積尸占曰大臣有誅後三年太師宇文䕶以不<lb/>
臣誅　六年四月熒惑逆行犯輿鬼占曰有兵喪大臣<lb/>
誅兵大起其月取齊宜陽等九城六月齊將攻䧟汾州<lb/>
　建徳元年九月月犯心中星相去一寸占曰亂臣在<lb/>
旁不出五年下有亡國後伐齊平之　二年二月熒惑<lb/>
奄鬼西北星占曰大賊在大人之側又曰大臣有誅四<lb/>
月太白奄西北星又奄東北星占曰國有憂六月月犯<lb/>
心中後二星占曰不出三年有亡國人主惡之九月太<lb/>
<pb n="KR2m0009_WYG_288-34a"/>
白犯左執法占曰大臣憂執政誅　三年十二月月犯<lb/>
歲星在危相去二寸占曰其邦流亡不出三年辛卯月<lb/>
行在營室食太白占其國以兵亡營室衛在齊地後齊<lb/>
亡　四年三月月犯軒轅大星占曰女主有憂又五官<lb/>
有亂　五年十月熒惑犯太微西蕃上將星占曰天下<lb/>
不安上將誅六年皇太子西廵討吐谷渾吐谷渾冦邉<lb/>
天下不安之應六月熒惑入鬼占曰有喪旱十月歲星<lb/>
犯大陵　六年四月先時熒惑入太微宫二百日犯東<lb/>
<pb n="KR2m0009_WYG_288-34b"/>
蕃上相西蕃上將句己徃還至此月甲子出端門占曰<lb/>
為大臣代主又曰臣不臣有反者又曰大喪後宣武繼<lb/>
崩髙祖以大運代起十月月食熒惑在斗占曰國敗君<lb/>
亡兵大起斗為吳越陳之分野　宣政元年七月月犯<lb/>
心前星占曰太子惡之若失位後静帝立為天子不終<lb/>
之徵己未太白犯軒轅大星占女主凶後二年宣帝崩<lb/>
隋氏受命廢楊后為平樂公主餘四后悉廢為比邱尼<lb/>
八月庚辰太白入太微占曰為天下驚又曰近臣起兵<lb/>
<pb n="KR2m0009_WYG_288-35a"/>
大臣相殺國有憂其後趙陳等五王為執政所誅大臣<lb/>
相殺之應也九月丁酉熒惑入太微西掖門庚申犯左<lb/>
執法相去三寸占曰天下不安大臣有憂又曰執法者<lb/>
誅若有罪是月汾州稽胡反討平之十一月突厥寇邉<lb/>
圍酒泉殺略吏人眀年二月殺柱國郯公王軌皆其應<lb/>
也十二月癸未熒惑入氐守犯之三十日占曰天子失<lb/>
其宫又曰賊臣在内下有反者又曰國君有繫饑死若<lb/>
毒死者靜帝禪位隋髙祖幽殺之<lb/>
<pb n="KR2m0009_WYG_288-35b"/>
宣帝大象元年七月壬長熒惑奄房北頭第一星占曰<lb/>
亡君之誡又曰將軍為亂王者惡之大臣有反者天子<lb/>
憂其十二月帝親御驛馬日行三百里四皇后及文武<lb/>
侍衛數百人並乗驛以從房為天駟熒惑主亂此宣帝<lb/>
亂道徳馳騁車騎將亡之誡八月辛巳熒惑犯南斗第<lb/>
五星占曰且有反臣道路不通破軍殺將尉遲迥王謙<lb/>
等起兵敗亡之徵也九月己酉太白入南斗魁中占曰<lb/>
天下有大亂將相謀反國易政又曰君死不死則疾又<lb/>
<pb n="KR2m0009_WYG_288-36a"/>
曰天下爵禄皆髙祖受命羣臣分爵之徵也十月壬戌<lb/>
歲星犯軒轅大星占曰女主憂若失勢<lb/>
靜帝大定元年正月歲星逆行守右執法熒惑奄房北<lb/>
第一星占曰房為眀堂布政之宫無徳者失之二月隋<lb/>
王稱帝<lb/>
隋髙祖開皇八年二月填星入東井占曰填星所居有<lb/>
徳利以稱兵其年大舉伐陳克之<lb/>
煬帝大業元年六月熒惑入太微占曰熒惑為賊為亂<lb/>
<pb n="KR2m0009_WYG_288-36b"/>
入宫宫中不安　三年三月熒惑逆行入南斗色赤如<lb/>
血如三斗器光芒震耀長七八尺於斗中句己而行占<lb/>
曰有反臣道路不通國大亂兵大起其後楊元感反雖<lb/>
誅滅而羣盗屯聚剽掠州縣道路不通斗牛楚越分野<lb/>
元感父初封越後徙封楚　九年五月丁丑熒惑入南<lb/>
斗　十一年熒惑守羽林占曰衛兵反　十三年六月<lb/>
鎮星贏而旅於參參唐星也李淳風曰鎮星主福未當<lb/>
居而居所宿國吉七月熒惑守積尸十一月熒惑犯太<lb/>
<pb n="KR2m0009_WYG_288-37a"/>
微<lb/>
恭宗義寧二年三月丙午熒惑入東井占曰大臣憂<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0009_WYG_288-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文獻通考卷二百八十八<lb/>
</p>
<p>
</p>
  </div>
</body>
</text>
</TEI>
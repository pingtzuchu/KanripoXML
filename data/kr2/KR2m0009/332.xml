<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷三百三十二</head> <lb/>
    <p>
<pb n="KR2m0009_WYG_332-1a"/>
欽定四庫全書<lb/>
　文獻通考卷三百三十二<lb/>
　　鄱　陽　馬　端　臨　貴　與　著<lb/>
　四裔考九<lb/>
　　真臘<lb/>
真臘國在林邑西南本扶南之屬國也去日南郡舟行<lb/>
六十日而至南接車渠國西有朱江國其王姓刹氏名<lb/>
質多斯那自其祖漸已强盛至質多斯那遂兼扶南而<lb/>
<pb n="KR2m0009_WYG_332-1b"/>
有之死子伊奢那先代立居伊奢那城郭下二萬餘家<lb/>
城中有一大堂是其王聼政所總三十所城有數千家<lb/>
各有部帥官名與林邑同其王三日一聼朝坐五香七<lb/>
寳床上施寳帳以文木為竿象牙金鈿為壁狀如小屋<lb/>
懸金光熖有同於赤土前有金香鼎命二人侍側王著<lb/>
朝霞古貝瞞絡腰腹下垂至脛頭戴金寳花冠被真珠<lb/>
纓絡足履革屐耳懸金璫常服白疊以象牙為屩若露<lb/>
髮則不加纓絡臣下服制大扺相類有五大臣一曰孤<lb/>
<pb n="KR2m0009_WYG_332-2a"/>
落友二曰相髙憑三日婆何多陵四曰舍摩陵五曰髯<lb/>
羅婁及諸小臣朝於王者輙於階下三稽首王呼上階<lb/>
則跪以兩手抱膊遶王環坐議政事訖跪伏而去階庭<lb/>
門閤侍衛有千餘人被甲持仗其國與參半朱江二國<lb/>
和親數與林邑陀桓二國戰爭其人行止皆持甲仗若<lb/>
有征伐因而用之其俗非王正妻子不得為嗣王初立<lb/>
日所有兄弟並刑殘之或去一指或劓其鼻别處供給<lb/>
不得仕進人形小而色黒婦人亦有白者悉拳髮垂耳<lb/>
<pb n="KR2m0009_WYG_332-2b"/>
性氣㨗勁居處器物頗類赤土以右手為淨左手為穢<lb/>
每旦澡洗以楊枝淨齒讀誦經咒又澡灑乃食食罷還<lb/>
用楊枝淨齒又讀經咒飲食多酥酪沙糖粇粟米餅欲<lb/>
食之時先取雜肉羮與餅相和手擩而食娶妻者唯送<lb/>
女人女擇日遣媒人送婦男女二家各八日不出晝夜<lb/>
燃燈不息男婚禮畢即與其父母分財别居父母死小<lb/>
兒未婚者以餘財與之若婚畢財物入官喪𦵏兒女皆<lb/>
七日不食剔髮而喪僧尼道士親故皆来聚㑹音樂送<lb/>
<pb n="KR2m0009_WYG_332-3a"/>
之以五香木燒屍収灰以金銀瓶盛送大水之内貧者<lb/>
或用瓦而以五綵色畫之亦有不焚送屍山中任野獸<lb/>
食者其國北多山阜南有水澤地氣尤熱無霜雪饒瘴<lb/>
癘毒蠚宜粱稻少黍粟果菜與日南九真相類異者有<lb/>
婆羅那娑樹無花葉似柿實似冬𤓰菴羅花葉似棗實<lb/>
似李毗野樹花似木𤓰葉似杏實似楮婆田羅樹花葉<lb/>
實竝似棗而小異歌畢佗樹花似林檎葉似榆而厚大<lb/>
實似李其大如升自餘多同九真海有魚名建同四足<lb/>
<pb n="KR2m0009_WYG_332-3b"/>
無鱗鼻如象吸水上噴髙五六十尺有浮胡魚形似䱉<lb/>
觜如鸚鵡有八足多大魚半身出望之如山每五六月<lb/>
中毒氣流行即以白猪白羊於城西門外祠之不然五<lb/>
穀不登畜多死人疾病近都有陵伽鉢婆山上有神祠<lb/>
每以兵二千人守衛之城東神名婆多利祭用人肉其<lb/>
王年别殺人以夜祠禱亦有守衛者千人其敬鬼神如<lb/>
此多奉佛法尤信道士佛及道士竝立像於其館隋大<lb/>
業十二年遣使貢獻帝禮之甚厚於後亦絶唐武德至<lb/>
<pb n="KR2m0009_WYG_332-4a"/>
聖歴凡四来朝神龍後分為二半北多山阜號陸真臘<lb/>
半南漈海饒陂澤號水真臘半水真臘地八百里王居<lb/>
婆羅提拔城陸真臘或曰文單曰婆鏤地七百里王號<lb/>
笡屈開元天寳時王子率其屬二十六来朝拜果毅都<lb/>
尉大歴中副王婆彌及妻来朝獻馴象十一擢婆彌試<lb/>
殿中監賜名賓漢是時徳宗初即位珍禽竒獸悉縱之<lb/>
蠻夷所獻馴象畜苑中元㑹充廷者凡三十二悉放荆<lb/>
山之陽及元和中水真臘亦遣使入貢文單西北屬國<lb/>
<pb n="KR2m0009_WYG_332-4b"/>
曰參半武徳八年使者来道明者亦屬國無衣服見衣<lb/>
服者共笑之無鹽鐵以竹弩射鳥獸自給宋政和六年<lb/>
十二月遣進奉使奉化郎將鳩摩僧哥副使安化郎將<lb/>
摩君明擒<graphic n="KR3679" url="https://raw.githubusercontent.com/kanripo/KR-Gaiji/master/images/KR3679.png" mimeType="image/png"/>等十四人来賜以朝服僧哥言萬里逺蕃<lb/>
仰投聖化尚拘卉服未稱向慕之誠願許服所賜詔聼<lb/>
之仍以其事付史館書於䇿明年三月辭去宣和二年<lb/>
又遣使来朝廷封其王與占城等<hi>其年授占城王檢校司空兼御史大夫懐</hi>
<hi>逺軍節度使琳州管内觀察處置等使封占城國王其後又加封邑</hi>其地接占城之南東<lb/>
<pb n="KR2m0009_WYG_332-5a"/>
至海西至蒲甘南至加囉希其縣鎮風俗與占城無異<lb/>
地方七千餘里有銅臺上列銅㙮二十有四鎮以八銅<lb/>
象各重四千斤戰象㡬二十萬馬多而小建炎三年以<lb/>
郊恩制授其王金裒賓深檢校司徒加食邑後以為常<lb/>
紹興元年廣南市舶司言其國附到蕃信與知州提舉<lb/>
詔勿受如可備官用即估直償之仍以省物回賜十七<lb/>
年宰臣奏其國王降制加恩事上曰日後效祀外國加<lb/>
惠可令先次檢舉庶知本朝懐逺之意其國舊與占城<lb/>
<pb n="KR2m0009_WYG_332-5b"/>
鄰好歳貢金若干兩淳熙四年五月望日占城主以舟<lb/>
師襲其國都誓必報怨慶元己未大舉入占城更立真<lb/>
臘人為主占城今亦為真臘屬國矣真里富真臘屬國<lb/>
也其國在西南隅東南接波斯蘭西南與登流眉為鄰<lb/>
所管聚落六十餘處慶元六年慶元府言其國王立二<lb/>
十年遣使齎表貢瑞象二及方物詔優答之仍諭本國<lb/>
海道逺渉今後免行入貢<lb/>
　　羅刹<lb/>
<pb n="KR2m0009_WYG_332-6a"/>
羅刹國在婆利之東其人極陋朱髮黒身獸牙鷹爪時<lb/>
與林邑人作市輒以夜晝日則掩其面隋煬帝大業三<lb/>
年遣使常駿等使赤土至羅刹<lb/>
　　投和<lb/>
投和國隋時聞焉在南海大洲中真臘之南自廣州西<lb/>
南水行百日至其國王姓投和羅名脯邪乞遥理數城<lb/>
覆屋以瓦竝為閤而居屋壁皆以彩畫之城内皆王宫<lb/>
室城外人居可萬餘家王宿衛之士百餘人每臨朝則<lb/>
<pb n="KR2m0009_WYG_332-6b"/>
衣朝霞冠金冠耳挂金環頸挂金涎衣<hi>涎序連反</hi>足履寳裝<lb/>
皮履官屬有朝請將軍總知國政又有參軍功曹主簿<lb/>
城局金威將軍贊府等官分理文武又有州及郡縣州<lb/>
有參軍郡有金威將軍縣有城局其為長官初至各選<lb/>
官寮助理政事刑法盗賊多者死輕者穿耳及鼻并鑽<lb/>
鬢私鑄銀錢者截腕國無賦稅俱隨意貢奉無多少之<lb/>
限多以農商為業國人乗象及馬一國之中馬不過千<lb/>
匹又無鞍轡唯以繩穿頬為節制音樂則吹蠡擊鼓死<lb/>
<pb n="KR2m0009_WYG_332-7a"/>
喪則祠祀哭泣又焚屍以甖盛之沉於水中若父母之<lb/>
喪則截髪為孝其國市六所貿易皆用銀錢小如榆莢<lb/>
有佛道有學校文字與中夏不同訊其耆老云王無姓<lb/>
名齊杖摩其屋以草覆之王所坐塔圓似佛塔以金餙<lb/>
之門皆東開坐亦東向唐貞觀中遣使奉表以金函盛<lb/>
之又獻金榼<hi>苦盍反</hi>金鎮寳𢃄犀象海物等數十品<lb/>
　　闍婆<lb/>
闍婆國在南海中其國東至海一月汎海半月至崑崙<lb/>
<pb n="KR2m0009_WYG_332-7b"/>
國西至海四十五日南至海三日汎海五日至大食國<lb/>
北至海四日西北汎海十五日至渤泥國又十日至三<lb/>
佛齊國又七日至古邏國又七日至柴歴亭抵交趾逹<lb/>
廣州其地平坦宜種植産稻麻粟豆無麥民輸十一之<lb/>
租煑海為鹽多魚鼈鷄鴨山羊兼椎牛以食果實有木<lb/>
𤓰椰子蕉子甘蔗芋出金銀犀牙箋沉檀香茴香胡椒<lb/>
㯽榔硫黄紅花蘇木亦務蠶織有薄絹絲絞吉貝布剪<lb/>
銀葉為錢博易官以粟一斛二斗博金錢室宇壯麗飾<lb/>
<pb n="KR2m0009_WYG_332-8a"/>
以金碧中國賈人至者待以賔館食豊潔地不産茶其<lb/>
酒出扵椰子及蝦蝚丹樹之中蝦蝚丹樹華人未嘗見<lb/>
或以桄榔㯽榔釀成亦甚香羙不設刑禁雜犯罪者隨<lb/>
輕重出黄金以贖惟宼盗者殺之其王椎髻戴金鈴衣<lb/>
錦袍躡革履坐方床官吏日謁三拜而退出入乗象或<lb/>
腰輿壯者五七百輩執兵以從國人見王皆坐俟其過<lb/>
乃起以王子三人為副王官有落佶連四人共治國事<lb/>
如中國宰相無月俸隨時量給土産諸物次有文吏三<lb/>
<pb n="KR2m0009_WYG_332-8b"/>
百餘員目為秀才掌文簿總計財貨又有卑官殆千員<lb/>
分主城池帑廪及軍卒其領兵者每半歳給金十兩勝<lb/>
兵三萬每半歳亦給金有差土俗婚聘無媒妁但納黄<lb/>
金於女家以娶之五月游船十月游山有山馬可乗跨<lb/>
或乗軟兠樂有横笛鼓板亦能舞土人被髪其衣裝纒<lb/>
胸以下至於膝疾病不服藥但禱神求佛其俗有名而<lb/>
無姓方言謂真珠為沒爹蝦囉謂牙為家囉謂香為崑<lb/>
燉盧麻諸犀為低密宋元嘉十二年國王師黎婆達阿<lb/>
<pb n="KR2m0009_WYG_332-9a"/>
陁羅跋摩遣使奉表曰宋國大主人大吉天子足下敎<lb/>
化一切種智安穏大人師降伏四魔成等正覺轉尊法<lb/>
輸度脫衆生我雖在逺亦霑靈潤其後遂絶宋太宗淳<lb/>
化三年十二月其王穆羅茶遣使陀湛副使蒲亞理判<lb/>
官李陀那假澄等来朝貢陀湛云中國有真主本國乃<lb/>
修朝貢之禮國王貢象牙真珠繡花銷金及繡絲絞雜<lb/>
色絲絞吉貝織雜色絞布檀香玳瑁㯽榔盤犀装劍藤<lb/>
織花簟白鸚鵡七寳餙檀香亭子其使别貢玳瑁龍腦<lb/>
<pb n="KR2m0009_WYG_332-9b"/>
丁香籐織花簟先是朝貢使汎舶船六十日至明州定<lb/>
海縣掌市舶監察御史張肅先釋奏其使飾服之狀與<lb/>
嘗来入波斯相類譯者言云金主舶大商毛旭者建溪<lb/>
人數徃来本國因假其鄉導来朝貢又言其國王一號<lb/>
曰夏至馬囉夜王妃曰落肩娑婆利本國亦署置僚屬<lb/>
又其方言目舶王為葧荷王妻曰葧荷比尼贖其船中<lb/>
婦人名眉珠椎髻無首飾以蠻布纒身顔色青黒言語<lb/>
不能暁拜亦如男子膜拜一子頂戴金連鎖子手有金<lb/>
<pb n="KR2m0009_WYG_332-10a"/>
鈎以帛帶縈之名阿嚕其國與三佛齊有讐怨互相攻<lb/>
戰本國山多猴不畏人呼以霄霄之聲即出或投以果<lb/>
實則有大猴二先至土人謂之猴王猴夫人食畢羣猴<lb/>
食其餘使既至上令有司優待之久使還賜金幣甚厚<lb/>
仍賜良馬戎具以從其請其使云鄰國名婆羅門有法<lb/>
善察人情人欲相危害者皆先知之又有摩逸國太平<lb/>
興國七年載寳貨至廣州海岸大觀三年闍婆復遣使<lb/>
入貢詔禮之如交阯建炎三年制授懐逺軍節度琳州<lb/>
<pb n="KR2m0009_WYG_332-10b"/>
管内觀察處置等使金紫光禄大夫檢校司空使持節<lb/>
琳州諸軍事琳州刺史兼御史大夫上柱國闍婆國王<lb/>
食邑二千四百戸食實封一千戸悉里地茶蘭固野可<lb/>
特授檢校司空加食邑實封以南郊加恩也自後每遇<lb/>
大禮必加食邑<lb/>
　　訶羅陁<lb/>
西南夷訶羅陀國宋元嘉七年遣使奉表曰伏承聖主<lb/>
信重三寳興立塔寺周滿世界今故遣使二人表此微<lb/>
<pb n="KR2m0009_WYG_332-11a"/>
心<lb/>
　　呵羅單<lb/>
呵羅單國都闍婆洲宋元嘉七年遣使獻金剛指環及<lb/>
鸚鵡鳥天竺國白疊吉貝葉波國吉貝等物十年呵羅<lb/>
單國王毘沙跋摩奉表曰常勝天子陛下諸佛世尊常<lb/>
樂安隠三達六通為世間導是名如来是故至誠五體<lb/>
敬禮其後為子簒奪十三年又上表二十六年文帝詔<lb/>
曰呵囉單婆皇婆達三國頻越遐海欵化納貢逺誠宜<lb/>
<pb n="KR2m0009_WYG_332-11b"/>
甄可並加除授乃遣使策命之二十九年又遣長史婆<lb/>
和沙彌獻方物<lb/>
　　婆皇<lb/>
婆皇國宋元嘉二十六年國王舍利婆羅跋摩遣使獻<lb/>
方物四十一種文帝䇿命之為婆皇國二十八年孝武<lb/>
孝建三年俱遣使入貢方物以其使為振威將軍大明<lb/>
三年獻赤白鸚鵡大明八年明帝㤗始二年俱入貢官<lb/>
其使<lb/>
<pb n="KR2m0009_WYG_332-12a"/>
　　婆達<lb/>
婆達國宋元嘉二十六年國王舍利不陵伽跋摩遣使<lb/>
貢方物文帝䇿命之為婆達國王二十八年復遣使獻<lb/>
方物<lb/>
　　丹丹<lb/>
丹丹在多羅磨羅國西北振州東南<hi>振州唐延徳郡朱厓同在島山</hi>王<lb/>
姓刹利名尸陵伽治所可二萬餘家亦置州縣以相統<lb/>
領王每晨夕二時臨朝其大臣八人號曰八坐並以婆<lb/>
<pb n="KR2m0009_WYG_332-12b"/>
羅門為之王每以香粉塗面身冠通天冠挂雜寳瓔絡<lb/>
身衣朝霞足履皮屨近則乗輿逺則馭象其攻伐則吹<lb/>
蠡擊鼓兼有幡旗其刑治盗賊無多少皆殺之土出金<lb/>
銀白檀蘇方木㯽榔其穀唯稻畜有沙牛羖羊猪雞鵞<lb/>
鴨麞鳥有越鳥孔雀果蓏有蒲桃石榴𤓰瓠羙蓮菜有<lb/>
葱蘇蔓菁梁中大通二年其王遣使奉表送象牙及畫<lb/>
塔二軀并獻火齊珠吉貝雜香藥大同元年復遣使獻<lb/>
金銀琉璃雜寳香藥等物唐總章時又獻方物<lb/>
<pb n="KR2m0009_WYG_332-13a"/>
　　邉斗<lb/>
邉斗國<hi>一云班斗</hi>　都昆國<hi>一云/都軍</hi>　拘刋國<hi>一云九離</hi>　比嵩國<lb/>
並隋時聞焉扶南度金隣大灣南行三千里有此四國<lb/>
其農作與金隣同其人多白色都昆出好棧香藿香及<lb/>
流黄其藿香樹生千歳根本甚大伐之四五年本皆朽<lb/>
敗唯中節堅固芬香獨存取以為香<lb/>
　　杜薄<lb/>
杜薄國隋時聞焉在扶南東漲海中直渡海數十日而<lb/>
<pb n="KR2m0009_WYG_332-13b"/>
至其國人貌白晳皆有衣服國有稻田女子作白疊華<lb/>
布出金銀鐵以金為錢出雞舌香可以含以香不入衣<lb/>
服雞舌其為木也氣辛而性厲禽獸不能至故未有識<lb/>
其樹者華熟自零隨水而出方得之杜薄洲有十餘國<lb/>
城皆稱王<lb/>
　　薄利<lb/>
薄利國隋時聞焉在拘利南海灣中其人色黒而齒白<lb/>
眼正赤男女並無衣服<lb/>
<pb n="KR2m0009_WYG_332-14a"/>
　　㪍焚<lb/>
㪍焚洲抱朴子云㪍焚洲在南海中薫綠水膠所出膠<lb/>
如楓脂所以不可多得者止患狤貀<hi>上音詰下音屈</hi>獸啖人此<lb/>
獸大者重十斤狀如水獺其頭身及佗處了無毛唯從<lb/>
鼻上以竟脊至尾上有毛廣一寸許青毛長三四分許<lb/>
其無毛處則如韋囊人張捕得之斬刺不傷積薪烈火<lb/>
縛以投火中薪盡而此獸不焦須以大杖打之皮不傷<lb/>
而骨碎都盡乃死耳<lb/>
<pb n="KR2m0009_WYG_332-14b"/>
　　火山<lb/>
火山國隋時聞焉去諸薄東五千里國中山皆有火雖<lb/>
雨不息火中有白䑕扶南土俗傳云火洲在馬五洲之<lb/>
東可千餘里春月霖雨雨止則火然洲上林木得雨則<lb/>
皮黒得火則皮白諸左右洲人以春月取其木皮績以<lb/>
為布或作燈炷布若小穢投之火中使潔又有加營國<lb/>
北諸薄國西山周三百里從四月火生正月火滅火然<lb/>
則草木葉落如中國寒時人以三月至此山取木皮績<lb/>
<pb n="KR2m0009_WYG_332-15a"/>
為火浣布<lb/>
　　無論<lb/>
無論國隋時聞焉在扶南西二千餘里其國大道左右<lb/>
夾種枇杷樹及諸華果行其下常有重隂十里一亭亭<lb/>
皆有井食麥飯飲蒲桃酒如膠若飲即以水和之味甚<lb/>
甘羙<lb/>
　　婆登<lb/>
婆登國在林邑南海行二月東與訶陵西與迷黎車接<lb/>
<pb n="KR2m0009_WYG_332-15b"/>
北隣大海風俗與訶陵同種稻每月一熟有文字書於<lb/>
貝多葉其死者口實以金又以金釧貫於四支然後加<lb/>
以婆律膏及檀沉龍腦等香積薪以燔之唐貞觀二十<lb/>
一年遣使朝貢<lb/>
　　烏篤<lb/>
烏篤國在中天竺南一名烏伏邦地方五千餘里百姓<lb/>
殷實人性愞弱頗詭詐尤工禁術篤信佛法文字禮儀<lb/>
略同天竺自古不通中國唐貞觀中其王達摩因陁訶<lb/>
<pb n="KR2m0009_WYG_332-16a"/>
斯遣使獻龍腦香<lb/>
　　訶陵<lb/>
訶陵亦曰杜婆曰闍婆在南海中東距婆利西墮婆登<lb/>
南瀕海北真臘木為城雖大屋亦覆栟閭象牙為床若<lb/>
席出瑇瑁黄白金犀象國最富有穴自湧鹽以栁花椰<lb/>
子為酒飲之輙醉宿昔壊有文字知星歴食無匕筯有<lb/>
毒女與接輙苦瘡人死尸不腐王居闍婆城其祖吉延<lb/>
東遷於婆露伽斯城旁小國二十八莫不臣服其官有<lb/>
<pb n="KR2m0009_WYG_332-16b"/>
三十三大夫而大坐敢兄為最貴山上有郎卑野州王<lb/>
常登以望海夏至立八尺表景在表南二尺四寸唐貞<lb/>
觀中與墮和羅墮婆登皆遣使者入貢太宗以璽詔優<lb/>
答墮和羅丏良馬帝與之至上元間國人推女子為王<lb/>
號悉莫威令整肅道不舉遺大食君聞之齎金一囊置<lb/>
其郊行者輙避如是三年太子過以足躪金悉莫怒將<lb/>
斬之羣臣固請悉莫曰而罪實本於足可斷趾羣臣復<lb/>
為請乃斬指以徇大食聞而畏之不敢加兵大歴中訶<lb/>
<pb n="KR2m0009_WYG_332-17a"/>
陵使者三至元和八年獻僧祇奴四五色鸚鵡頻伽鳥<lb/>
等憲宗拜内四門府左果毅使者讓其弟帝嘉羙並官<lb/>
之訖大和再朝貢咸通中遣使獻女樂墮和羅<hi>亦曰獨和羅南</hi>
<hi>距<graphic n="KR0777" url="https://raw.githubusercontent.com/kanripo/KR-Gaiji/master/images/KR0777.png" mimeType="image/png"/>盤北</hi>迦邏舍弗西屬海東真臘自廣州行五月乃至國<lb/>
多羙犀世謂墮和羅西有二屬國曰曇陵陀洹曇陵在<lb/>
海洲中陀洹一曰耨陀洹在環王西南海中與墮和羅<lb/>
接自交州行九十日乃至王姓察失利名婆那字婆未<lb/>
無蠶桑有稻麥麻豆畜有白象牛羊猪俗喜樓居謂為<lb/>
<pb n="KR2m0009_WYG_332-17b"/>
干欄以白㲲朝霞布為衣親喪在室不食燔尸已則剔<lb/>
髮浴於池然後食貞觀時並遣使者再入朝又獻婆律<lb/>
膏白鸚鵡首有十紅毛齊於翅因丏馬銅鐘帝與之墮<lb/>
婆登在環王南行二月乃至東訶陵西迷黎車北屬海<lb/>
俗與訶陵同種稻月一熟有文字以貝多葉寫之死者<lb/>
實金於口以釧貫其體加婆律膏龍腦衆香積薪燔之<lb/>
　　多蔑<lb/>
多蔑國其人短小兄弟共娶一妻婦總髮為角辨夫之<lb/>
<pb n="KR2m0009_WYG_332-18a"/>
多少唐貞觀中通焉在南海邉國界周廻可一月行南阻<lb/>
大海西俱遊國北波剌國東真陀桓國戸口極多置三<lb/>
十州不役屬他國有州郭宫殿樓櫓並用瓦木以十二<lb/>
月為歳其物産有金銀銅鐵象牙犀角朝霞朝雲其俗<lb/>
交易用金銀朝霞等衣服百姓二十而稅一五穀莱蔬<lb/>
與中國不殊<lb/>
　　多摩長<lb/>
多摩長國居於海島東與婆鳳西與多隆南與半支䟦<lb/>
<pb n="KR2m0009_WYG_332-18b"/>
華言五山也北與訶陵等國接其國界東西可一月行<lb/>
南北可二十五日行其王之先龍子也名骨利骨利得<lb/>
大鳥卵剖之得一女子容色殊妙即以為妻其王尸羅<lb/>
劬傭伊說即其後也唐顯慶中遣使貢獻其俗無姓王<lb/>
居以栅為城以板為屋坐獅子座東面坐衣物與林邑<lb/>
同勝兵一萬餘人無馬有弓刀甲矟婚姻無同姓之别<lb/>
其食器有銅鐵金銀所食尚蘇乳酪沙糖石蜜其家畜<lb/>
有羖羊水牛野獸有麞鹿等死亡無喪服之制以火焚<lb/>
<pb n="KR2m0009_WYG_332-19a"/>
其屍其音樂略同天竺有波那婆宅䕶遮菴磨石榴等<lb/>
果多甘蔗從其國經薩盧都思訶盧君那盧林邑等國<lb/>
達於交州<lb/>
　　哥羅舍分<lb/>
哥羅舍分國在南海之南接墮和羅國勝兵二萬人其<lb/>
王蒲越伽摩唐顯慶五年遣使朝貢<lb/>
　　占城<lb/>
占城國在中國之西南東至海西至雲南南至真臘國<lb/>
<pb n="KR2m0009_WYG_332-19b"/>
北至驩州外界海南去三佛齊五日程陸行至賔陀羅<lb/>
國一月程其國𨽻占城焉東去麻逸國二日程蒲端國<lb/>
七日程北去廣州便風半月程東北至兩浙一月程西<lb/>
北至交州兩日程陸行半月程其地東西七百里南北<lb/>
三千里南曰施備州西曰上源州北曰烏里州國無城<lb/>
郭有百餘村村落戸三五百或至七百亦有縣鎮之名<lb/>
土地所出箋沉香㯽榔烏樠木蘇木白藤黄蠟吉貝花<lb/>
布絲絞布㲲布藤簞貝多葉簟金銀鐵錠等物五穀無<lb/>
<pb n="KR2m0009_WYG_332-20a"/>
麥有秔米粟豆麻子官給種一斛計租百斛果實有蓮<lb/>
甘蔗蕉子椰子鳥獸多孔雀犀牛畜産多黄牛水牛而<lb/>
無驢亦有山牛不任耕耨但殺以祭鬼將殺令巫祝之<lb/>
曰阿羅和及㧋譯之云早敎他託生民獲犀象皆輸於<lb/>
王國人多乗象或軟布兠或於交州市馬頗食山羊水<lb/>
兕之肉其衣俗衣服與大食國相類無絲繭以白㲲布<lb/>
纒其胷垂至於足衣衫窄袖撮髮為髻散垂餘髾於其<lb/>
後互市無緡錢止用金銀較量錙銖或吉貝錦定博易<lb/>
<pb n="KR2m0009_WYG_332-20b"/>
之直樂器有胡琴笛鼓大鼓樂部亦列舞人其王腦後<lb/>
髽髻散披吉貝衣戴金花冠七寳装纓絡為飾股脛皆<lb/>
露躡革履無韈婦人亦腦後撮髻無笄梳其服及拜揖<lb/>
與男子同王每午坐禪椅官屬謁見膜拜一而止白事<lb/>
畢復膜拜一而退或出游看象采獵觀漁皆數日方還<lb/>
近則乗軟布兠逺則乗象或乗一木杠四人舁之先令<lb/>
一人持㯽榔盤前導從者千餘輩各執弓箭刀槍手牌<lb/>
等其民望之膜拜一而止日或一再出每歳稻熟王自<lb/>
<pb n="KR2m0009_WYG_332-21a"/>
刈一把從者及羣婦女競割之其王或以兄為副王或<lb/>
以弟為次王設髙官凡八員東西南北各二分治庶事<lb/>
無俸禄令其所管土俗資給之别置文史五十餘員有<lb/>
郎中員外秀才之稱分掌資儲寳化等事亦無資俸但<lb/>
給龜魚充食及免調役而已又有司帑廪者十二員主<lb/>
軍卒者二百餘員皆無月俸勝兵萬餘人月給秔米二<lb/>
斛冬夏衣布各三疋至五疋每夕唯王升床而卧諸臣<lb/>
皆寢於地蓐親近之臣見王即胡跪而禮稍疎逺者但<lb/>
<pb n="KR2m0009_WYG_332-21b"/>
拱手而已其風俗正月一日牽象周行所居之地然後<lb/>
驅逐出郭謂之逐邪四月有遊船之戲定十一月十五<lb/>
日為冬至人皆相賀州縣以土産物帛獻其王每歳十<lb/>
二月十五日城外縛木為㙮王及人民各以衣物香藥<lb/>
置於㙮上焚之以祭天人有疾病旋采生藥服食地不<lb/>
産茶亦不知醖釀之法止飲椰子酒兼食㯽榔刑禁亦<lb/>
設枷鎻小過以四人拽伏於地藤杖鞭之二人左右互<lb/>
朴量其犯罪或五六十至一百當死者以繩係於樹用<lb/>
<pb n="KR2m0009_WYG_332-22a"/>
梭槍舂喉而殊其首若故殺刼殺令衆踏之或以象卷<lb/>
撲於地象皆素習將刑人即令豢飬之人以數諭之悉<lb/>
能曉焉犯姦者男女共入一牛以贖死負國王物者以<lb/>
繩拘於荒塘物充而後出之其國前代罕與中國通周<lb/>
顯徳中其王釋利因徳漫遣其臣莆訶散貢方物有雲<lb/>
龍形通犀帶菩薩石又有薔薇水灑衣經歳香不歇猛<lb/>
火油得水愈熾皆貯以瑠璃缾建隆二年其王釋利因<lb/>
陁盤遣使莆訶散来表章書於貝多葉以香木函盛之<lb/>
<pb n="KR2m0009_WYG_332-22b"/>
貢犀牙龍腦香藥孔雀四大食瓶二十使囬錫賚有差<lb/>
以器幣優賜其王三年乾徳四年開寳三年五年六年<lb/>
七年九年太平興國二年三年四年俱遣使入貢六年<lb/>
交州黎桓上言欲以占城俘九十三人獻於京師太宗<lb/>
令廣州止其俘存撫之給衣服資糧遣還占城詔諭其<lb/>
王七年八年俱入貢雍熙二年遣使入貢且訴為交州<lb/>
所侵詔答令保國睦鄰三年入貢儋州言占城人蒲羅<lb/>
遏為交州所逼率其族百口来附四年秋廣州上言雷<lb/>
<pb n="KR2m0009_WYG_332-23a"/>
恩州開送占城人夷斯當李娘并其族一百五十人来<lb/>
歸分𨽻南海清遠縣端拱元年廣州又言占城夷人忽<lb/>
宣等族三百一人来附淳化元年遣使貢方物且訴為<lb/>
交州所攻國中人民財寳皆為所掠上賜黎桓詔令各<lb/>
守境三年遣使貢方物至道元年其王遣使来朝貢奉<lb/>
表詞甚恭順且言臣本國元有流民三百散居南海曽<lb/>
䝉聖㫖許令放還今有猶在廣州者本國舊有進奉夷<lb/>
人羅常占見駐廣州乞詔本州盡數㸃集令舶船乗便<lb/>
<pb n="KR2m0009_WYG_332-23b"/>
風部領歸國上覽表詔遣使廣州詢問願還者悉復使<lb/>
囬復賜良馬二遂為常制咸平二年景徳元年俱入貢<lb/>
詔以良馬介胄戎器賜之四年遣使奉表来朝表函籍<lb/>
以文錦其使言本國舊𨽻交州後奔於佛逝北去舊所<lb/>
七百里使還賜物甚厚大中祥符三年来貢四年又遣<lb/>
使貢獅子詔畜於苑中使者留二蠻人以給豢飬上憐<lb/>
其懐土厚給資糧遣還八年天禧二年並遣入貢三年<lb/>
其使還詔賜國王銀四千七百兩并戎器鞍馬海上又<lb/>
<pb n="KR2m0009_WYG_332-24a"/>
有蒲端國三麻蘭國勿廵國蒲婆衆國太平祥符四年<lb/>
祀汾隂並遣使来貢蒲端國王上言伏見詔㫖給賜占<lb/>
城使鞍勒馬大神旗各各乞如恩例有司以蒲端在占<lb/>
城下請賜雜綵小旗五從之天聖八年入貢慶厯二年<lb/>
獻馴象皇祐二年貢方物表二通一以蕃書一以中國<lb/>
書五年嘉祐元年俱入貢六年獻馴象七年正月廣西<lb/>
經畧司言占臘素不習兵與交阯鄰常苦侵軼而占城<lb/>
復近脩武備以抗交阯將繇廣東路入貢望撫以恩信<lb/>
<pb n="KR2m0009_WYG_332-24b"/>
五月入貢賜白馬二熙寧元年入貢乞市騾馬詔賜白<lb/>
馬一令於廣州置騾以歸五年貢方物七年交阯李乾<lb/>
徳言其王領兵三千人并妻子来降且言其國自海道<lb/>
抵真臘一月程西北抵交州四十日皆山路所治聚落<lb/>
一百五大略如州縣後討交阯以其素仇遣使詔以乗<lb/>
機協力蕩除使還言其國選兵七千扼賊要路其王以<lb/>
木葉蕃書囬牒詔使上之然亦不能成功後兩國同入<lb/>
貢占城使者乞避交人詔遇朔日朝文徳殿分東西立<lb/>
<pb n="KR2m0009_WYG_332-25a"/>
望日則交人入垂拱而占城趨紫宸大燕則東西坐元<lb/>
祐七年又表言如天朝討交阯願率兵掩襲朝廷以交<lb/>
阯數入貢不絶臣節難以興師答敇書報之而以其使<lb/>
良保故倫軋丹副使傍木知突為保順郎將政和中授<lb/>
其王楊卜麻疊金紫光禄大夫領兼白州刺史卜麻疊<lb/>
言身縻化外不霑禄食願得薄受俸給壯觀小蕃許之<lb/>
宣和元年進檢校司空兼御史大夫懐逺軍節度使琳<lb/>
州管内觀察處置等使封占城國王自是每遇郊恩輙<lb/>
<pb n="KR2m0009_WYG_332-25b"/>
降制加封邑其州所統大小州三十八通不盈三萬家<lb/>
甃磚為城䕶以石㙮其戎器以標鎗牓牌竹為弓無翎<lb/>
箭戰則五人為甲走則同甲皆坐山多香木每歳官監<lb/>
民入山斫香輸官謂之身丁香如中國身丁鹽稅之類<lb/>
納足聼民貿易商舶到其國則差蕃官摺黒皮為策書<lb/>
白字抄物數監盤上岸十取其二外聼交易建炎元年<lb/>
國王入貢遇郊恩制授檢校太傅加食邑後以為常紹<lb/>
興二十五年其子鄒時巴蘭嗣立貢方物求封爵詔授<lb/>
<pb n="KR2m0009_WYG_332-26a"/>
以其父官乾道三年其子鄒亞娜遣使入貢詔受其獻<lb/>
十分之一既而福建市舶司言大食國人烏師㸃等訴<lb/>
占城入貢即所奪本國物上以爭訟却之詔學士院答<lb/>
敇洪邁引崇寧故事乞用金花綾紙寫詔禮部郎中李<lb/>
燾上言當從紹興二十五年例用白藤紙况今進貢非<lb/>
實却而不受豈宜更優其禮上曰李燾之論有理即用<lb/>
近例邁以為侵官自是與燾有隙臣僚亦言鄒亞娜承<lb/>
襲若以禮入貢則當議封既與大食爭訟難即降詔俟<lb/>
<pb n="KR2m0009_WYG_332-26b"/>
再貢如禮然後賜命乾道七年閩人有泛海官吉陽軍<lb/>
者飄至占城見其國與真臘乗象以戰無大勝負乃說<lb/>
王以騎戰教之弓弩騎射其王大恱具舟送之吉陽厚<lb/>
賫隨以買馬得數十疋以戰則克次年復来人徒甚盛<lb/>
瓊州不受怒歸肆行刼掠淳熙二年詔帥臣張栻草書<lb/>
付瓊管司諭以中國馬自来不許出外界令還所掠人<lb/>
口等自今不得生事知吉陽軍林寳慈令王三俊指引<lb/>
占城國人買馬圖利令本司取勘具奏三年占城𤼵回<lb/>
<pb n="KR2m0009_WYG_332-27a"/>
所掠人口見存八十三人又申乞與本蕃通商詔栻行<lb/>
下瓊管司朝廷加惠外國各已有市舶司主管交易海<lb/>
南四郡即無通商條令仰遵依自来體例施行淳熙四<lb/>
年五月以舟師襲真臘請和不許殺之遂為大讎慶元<lb/>
己未真臘大舉入占城俘其主戮其臣僕勦殺㡬無噍<lb/>
類更立真臘人為主<lb/>
　　三佛齊<lb/>
三佛齊國蓋南蠻之别種與占城為隣間於真臘闍婆<lb/>
<pb n="KR2m0009_WYG_332-27b"/>
之間所管十五州土産紅藤紫<graphic n="KR1133" url="https://raw.githubusercontent.com/kanripo/KR-Gaiji/master/images/KR1133.png" mimeType="image/png"/>箋沉香㯽榔子無緡<lb/>
錢土俗以金銀貿易諸物四時之氣多熱少寒冬無霜<lb/>
雪人用香油塗身其地無麥有米及青白豆雞魚鵝鴨<lb/>
頗類中土有栁花酒椰子酒㯽榔酒皆非麴蘖所醖飲<lb/>
之亦醉樂有小琴小鼓崐崘奴踏曲為樂國中文字用<lb/>
蕃書以其王指環為印亦有中國文字上章表即用焉<lb/>
累甓為城周數十里用椰葉覆屋人民散居城外不輸<lb/>
租賦有所征伐隨時調發立酋長率領皆自備兵器糧<lb/>
<pb n="KR2m0009_WYG_332-28a"/>
糗汎海便風二十日至廣州如泉州舟行順風月餘亦<lb/>
可到國人多姓蒲習水陸戰臨敵敢死伯於諸國其國<lb/>
在海中扼諸蕃舟車徃来之咽喉若商舶過不入即出<lb/>
船合戰期以必死故諸國之舟輻凑焉唐天祐元年貢<lb/>
方物授其使都蕃長蒲訶粟寧逺將軍宋建隆元年九<lb/>
月其王悉利胡大霞里檀遣使李遮帝来朝貢二年夏<lb/>
又遣使貢方物是冬又来貢其國别號先留王李犀林<lb/>
男迷日来亦遣使同至貢方物三年又遣使来貢囬賜<lb/>
<pb n="KR2m0009_WYG_332-28b"/>
以白犛牛尾白甆器髹器錦綵鞍轡二副開寳四年遣<lb/>
使以水晶火油来貢五年又来貢七年又貢象牙乳香<lb/>
薔薇水萬年棗偏桃白沙糖水晶指環瑠璃瓶珊瑚樹<lb/>
八年又遣使入貢賜以冠帶器幣太平興國五年入貢<lb/>
雍熙二年端拱二年俱入貢淳化三年冬廣州言三佛<lb/>
齊朝貢使蒲抑陀黎前年自京囬聞本國為闍婆所侵<lb/>
住南海凡一年今春乗舶至占城風信不利復還乞降<lb/>
詔諭本國從之咸平六年遣使来貢且言本國建佛寺<lb/>
<pb n="KR2m0009_WYG_332-29a"/>
以祝聖夀願賜名及鐘上嘉其意詔以承天萬夀為寺<lb/>
額并鑄鐘以賜来使俱授以官大中祥符元年其王遣<lb/>
使来貢詔許赴㤗山陪位於朝覲壇遣賜甚厚天禧元<lb/>
年遣使奉金字表貢珍珠象牙梵夹經崐崘雙使還賜<lb/>
禮物奬慰之天聖六年其王遣使入貢舊制蕃國使之<lb/>
貢賜以間金塗銀帶時特以渾金帶賜之熙寜十年使<lb/>
大首領地華伽囉来以為保順慕化大將軍賜詔寵之<lb/>
元豐中使至者再率以白金真珠婆律薫陸香備方物<lb/>
<pb n="KR2m0009_WYG_332-29b"/>
廣州受表入言俟報乃䕶至闕下天子念其道里逺每<lb/>
優賜遣歸二年賜錢六萬四千緡銀萬五百兩官其來<lb/>
使乞買金帶白金器物及僧紫衣師牒皆如所請給之<lb/>
五年廣州南蕃綱首以其主管國事國王之女唐字書<lb/>
寄龍腦及布與提舉市舶孫逈逈不敢受言於朝詔令<lb/>
估直輸之官而市采帛以報元祐三年遣使入見以金<lb/>
蓮花真珠龍腦撒殿官其来使六年及紹聖中再入貢<lb/>
紹興七年有司議三佛齊國王敇告綾紙並欲用黄色<lb/>
<pb n="KR2m0009_WYG_332-30a"/>
餘依所賜大食國例從之二十六年復入貢乾道八年<lb/>
國王書乞將銅撘船僱人造瓦回蕃詔從之自後不許<lb/>
淳熙五年来貢方物乞比占城進奉例回賜從之詔免<lb/>
到闕令泉州管待章表遞奏其子稱乾道四年承襲乞<lb/>
依舊封爵詔襲其父舊封仍賜襲衣金帶鞍馬幣帛有<lb/>
差<lb/>
　　勃泥<lb/>
勃泥國在京都之西南大海中去闍婆四十五日去三<lb/>
<pb n="KR2m0009_WYG_332-30b"/>
佛齊四十日程去占城與摩逸各三十日程皆計順風<lb/>
為則其國以板為城城中居者萬餘人所統十四州其<lb/>
王所居屋覆以貝多葉民舍覆以草在王左右者為大<lb/>
人王坐繩床若出即大布單坐其上衆舁之名曰阮囊<lb/>
戰鬬者則持刀被甲甲以銅鑄狀若大筒穿之於身䕶<lb/>
其腹背其地無麥有麻稻又有羊皮雞魚無蠶絲用吉<lb/>
貝花織成布飲椰子酒婚聘之資先以椰子酒㯽榔次<lb/>
之指環又次之然後以吉貝布或量出金銀成其禮䘮<lb/>
<pb n="KR2m0009_WYG_332-31a"/>
𦵏亦有棺歛以竹為轝載棄山中二月始耕則祀矣以<lb/>
十二月七日為歳節地熱多風雨國人宴㑹鳴鼓吹笛<lb/>
擊鈸歌舞為樂無器皿以竹編貝多葉為器盛食食訖<lb/>
棄之其國隣於底門國有藥樹取其根煎為膏服之及<lb/>
塗其體兵刅所傷皆不死前代未嘗朝貢故史籍不載<lb/>
宋太平興國二年其王向打遣使賫表貢大片龍腦光<lb/>
龍腦蒼龍腦玳瑁檀香象牙其表以數重小囊緘封之<lb/>
非中國紙類木皮薄瑩滑色微緑而長數尺闊寸餘横<lb/>
<pb n="KR2m0009_WYG_332-31b"/>
卷之僅可盈握其字小細橫讀之以華言譯之云勃泥<lb/>
國王向打稽首拜皇帝萬歳萬歳萬萬歳願皇帝萬歳<lb/>
今遣使進貢向打聞朝廷無路得到昨有蕃人蒲蘆歇<lb/>
泊水口令人迎到州言自中朝来比詣闍婆國遇猛風<lb/>
吹其船不得去此時聞自中國来人皆大喜即造舶船<lb/>
令蒲蘆歇導達入貢朝所遣使人只願平善見皇帝每<lb/>
年令人入朝每年修貢慮風吹至占城界望皇帝詔占<lb/>
城令有向打船到不得留臣本國别無異物乞皇帝勿<lb/>
<pb n="KR2m0009_WYG_332-32a"/>
怪其表文如是詔館其使於禮賔院優賜以遣之元豐<lb/>
五年二月其王錫理麻喏復遣使貢方物其使乞從泉<lb/>
州乗海舶歸國從之<lb/>
　　注輦<lb/>
注輦國東距海五千里西至西天竺千五百里南至羅<lb/>
蘭二千五百里北至頓田三千里自古不通中國水行<lb/>
至廣州約四十一萬一千四百里其國有城七重髙七<lb/>
尺南北十二里東西七里每城相去百歩凡四城用磚<lb/>
<pb n="KR2m0009_WYG_332-32b"/>
二城用土最中城以木為之皆植花果雜木其第一至<lb/>
第三城皆民居環以小河第四城四侍郎居之第五城<lb/>
主之四子居之第六城為佛寺百僧居之第七城即主<lb/>
之所居屋四百區所統有三十一部落其西十二其南<lb/>
八其北十一今國王相傳三世矣民有罪即命侍郎一<lb/>
員處治之輕者縶於木格笞五七十至一百重者則斬<lb/>
或以象踐殺之其宴則國主與四侍郎膜拜於階遂共<lb/>
坐作樂歌舞不飲酒而食肉俗衣布亦有餅餌嘗饌執<lb/>
<pb n="KR2m0009_WYG_332-33a"/>
事有婦人其嫁娶先用金銀指環使媒婦至女家後三<lb/>
日㑹男家親族約以土田生畜㯽榔酒等稱其有無為<lb/>
禮女家復以金銀指環越諾布及女所服錦衣遺壻若<lb/>
男欲離女則不取聘財女欲却男則倍償之其兵陣用<lb/>
象居前小牌次之梭槍次之長刀又次之弓矢在後四<lb/>
侍郎分領其衆國東南約二千五百里有悉蘭池國或<lb/>
相侵伐地産真珠象珊瑚玻璃㯽榔豆蔻吉貝布獸有<lb/>
山羊黄牛禽有山雞鸚鵡果有餘甘藤蘿千年棗椰子<lb/>
<pb n="KR2m0009_WYG_332-33b"/>
甘羅崐崘梅婆羅蜜之類花有白茉莉散絲蛇臍佛桑<lb/>
麗秋青黄碧婆羅瑶蓮蟬紫水蕉之類五穀緑黒豆麥<lb/>
稻地宜竹自昔未嘗朝貢宋大中祥符八年九月其國<lb/>
主羅茶羅乍遣進奉使侍郎娑里三文副使蒲加心判<lb/>
官翁勿防援官亞勤加等奉表来貢三文等以盤捧真<lb/>
珠碧玻璃升殿布於御坐前降殿再拜譯者導其言曰<lb/>
願以表逺人慕化之意其國主表曰臣羅茶羅乍言昨<lb/>
遇<graphic n="KR1299" url="https://raw.githubusercontent.com/kanripo/KR-Gaiji/master/images/KR1299.png" mimeType="image/png"/>舶船商人到本國告稱鉅宋之有天下也二帝開<lb/>
<pb n="KR2m0009_WYG_332-34a"/>
基聖人繼統登封大嶽禮祀汾隂至德升聞上穹眷命<lb/>
臣昌期斯遇古語幸聞輙傾就日之誠仰露朝天之欵<lb/>
臣伏聞人君之御統也無逺不臻臣子之推誠也有道<lb/>
則服伏惟皇帝陛下功超䆳古道建大中衣裳埀而保<lb/>
合乾坤劒㦸鑄而範圍區宇神武不殺人文化成廓明<lb/>
明之德以臨御下民懐翼翼之心以昭事上帝至仁不<lb/>
傷於行葦大信爰及於淵魚故得天鑒孔彰帝臨有赫<lb/>
顯今古未聞之事保邦家大定之基竊念臣微類醯雞<lb/>
<pb n="KR2m0009_WYG_332-34b"/>
賤如芻狗世居夷落地逺華風虛荷燭幽曽無執贄今<lb/>
者竊聼謌頌普及遐陬限年屬於桑榆阻躬陳於玉帛<lb/>
矧滄溟之曠絶在䟦渉以稍難是敢傾倒赤心遥瞻丹<lb/>
闕任土作貢同螻蟻之慕羶委質事君比葵藿之向日<lb/>
謹遣專使等五十二人奉土物朝貢凡真珠衫㡌各一<lb/>
真珠二萬一千一百兩象牙六十株乳香六十斤三文<lb/>
等又獻珠六千六百兩香藥三千三百斤初羅茶羅乍<lb/>
既聞商舶言且曰十年来海無風濤古老傳云如此則<lb/>
<pb n="KR2m0009_WYG_332-35a"/>
中國有聖人故遣三文等入貢三文離本國舟行七十<lb/>
七晝夜厯那勿丹山婆里西蘭山至占賔國又行六十<lb/>
一晝夜厯伊麻羅里山至古羅國國有古羅山因名焉<lb/>
又行七十一晝夜厯加八山古不牢山舟寳龍山至三<lb/>
佛齊國又行十八晝夜度蠻山水口厯天竺山至賔頭<lb/>
狼山望東西王母塚距舟所將百里又行二十晝夜度<lb/>
羊山九星山至廣州之琵琶洲離本國凡千一百五十<lb/>
日至廣州焉詔閣門祗候史祐之館伴几宴賜恩例同<lb/>
<pb n="KR2m0009_WYG_332-35b"/>
龜兹使其年承天節三文等請於啟聖禪院㑹僧以祝<lb/>
聖夀明年使廻降詔羅茶羅乍賜物甚厚天禧四年又<lb/>
遣使琶欄得麻烈呧奉方物入貢至廣州病死守臣以<lb/>
其表聞詔廣州宴犒從者厚賜以遣之明年二年其王<lb/>
遣使以泥金表進真珠衫㡌及真珠一百五兩象牙百<lb/>
株其使自言數朝貢而海風破船不達願將上等珠就<lb/>
龍床脚撒殿頂戴瞻禮以申向慕之誠乃奉銀盤升殿<lb/>
跪散珠於御榻下而退景祐元年以其使蒲押陀離為<lb/>
<pb n="KR2m0009_WYG_332-36a"/>
金紫光禄大夫懐化將軍還本國熙寧十年復遣二十<lb/>
七人来獻豌豆珠麻珠瑠璃大洗盤生白梅花腦錦花<lb/>
犀牙乳香瓶香薔薇水金蓮花木香阿魏鵬砂丁香使<lb/>
副以真珠龍腦登殿跪而散之謂之撒殿既降詔遣御<lb/>
藥宣勞之以使為懐化將軍保順郎將各賜衣服器幣<lb/>
答賜其王錢八萬一千八百緡銀五萬二千兩<lb/>
　　按注輦國水行至廣州約四十一萬一千四百里<lb/>
　　凡千一百五十日而至其去中國最逺又自古未<lb/>
<pb n="KR2m0009_WYG_332-36b"/>
　　嘗相通至大中祥符間始入貢然其表文敘述有<lb/>
　　理詞采可觀畧無島夷侏離鄙俚之談有類中土<lb/>
　　操觚文士之筆髙麗交阯反所不逮竊疑史文容<lb/>
　　有緣餙非其實也<lb/>
　　州眉流<lb/>
州眉流國東至占臘五十程南至羅越水路十五程西<lb/>
至西天竺三十五程北至程良六十程東北至羅斛二<lb/>
十五程南至闍婆四十五程西南程若十五程西北至<lb/>
<pb n="KR2m0009_WYG_332-37a"/>
洛華二十五程東北至廣州三十五程其俗以板為屋<lb/>
跣足衣布無紳帶以白紵纒其首貿易以金銀其主所<lb/>
居廣袤五里無城郭出則乗象車亦如小駟地出犀象<lb/>
䃋石紫<graphic n="KR1133" url="https://raw.githubusercontent.com/kanripo/KR-Gaiji/master/images/KR1133.png" mimeType="image/png"/>蘇木諸藥四時炎熱無霜雪未嘗至中國宋<lb/>
咸平四年國主多須機遣使打古馬副使打臘判官劄<lb/>
皮泥等九人来貢木香千斤鍮鑞各百斤胡黄連三十<lb/>
五斤紫<graphic n="KR1133" url="https://raw.githubusercontent.com/kanripo/KR-Gaiji/master/images/KR1133.png" mimeType="image/png"/>百斤紅氈一合花布四叚蘇木萬斤象牙六<lb/>
十一株召見崇德殿賜以冠帶服物及還又賜多須機<lb/>
<pb n="KR2m0009_WYG_332-37b"/>
詔書以敦奬之<lb/>
　　蒲甘<lb/>
宋崇寧五年蒲甘遣使入貢詔禮秩視注輦尚書省言<lb/>
注輦役屬三佛齊故熙寧中勑書以大背紙緘以匣襆<lb/>
今蒲甘乃大國蕃王不可下視附庸小國欲如大食交<lb/>
阯諸國禮凡制詔並書以白背金花綾紙貯以間金鍍<lb/>
匣銀管籥用錦絹夾襆緘封以徃從之<lb/>
　　南毗<lb/>
<pb n="KR2m0009_WYG_332-38a"/>
南毗國在西南自三佛齊便風月餘可到國多風王出<lb/>
先差官及兵卒百餘人持水灑地以防颶風播揚精飲<lb/>
食鼎以百計日一易之有官名翰林供王飲食喜戰鬭<lb/>
善刀矟習弓箭鑿雜白銀為錢鏤官印記民用以貿易<lb/>
土産珍珠諸色番布其國最逺番舶罕到有時羅巴智<lb/>
力于父子其種類也入居泉之城南自是舶舟多至其<lb/>
國矣<lb/>
　　層檀<lb/>
<pb n="KR2m0009_WYG_332-38b"/>
層檀國在南海傍城距海二千里宋熙寧四年始入貢<lb/>
海道便風行百六十日經勿廵古林三佛齊國乃至廣<lb/>
州其王名亞羙羅亞眉蘭傳國五百年十世矣人語音<lb/>
如大食地春暖貴人以越布纒頭服花錦白疊布出入<lb/>
乗象馬有俸禄其法輕罪杖重死穀有稻粟麥食有魚<lb/>
畜有胡羊山羊沙牛水牛槖駝馬犀象藥有木香血竭<lb/>
没藥鵬砂阿魏薫陸産珍珠玻璃密沙華三酒交易用<lb/>
錢官自鑄三分其齊金銅相半而銀居一分禁民私鑄<lb/>
<pb n="KR2m0009_WYG_332-39a"/>
元豊六年使保順郎將層伽尼再至神宗念其絶逺詔<lb/>
頒賚如故事仍加賜白金二千兩<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0009_WYG_332-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文獻通考卷三百三十二<lb/>
</p>
<p>
</p>
  </div>
</body>
</text>
</TEI>
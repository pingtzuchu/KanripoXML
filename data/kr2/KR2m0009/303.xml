<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷三百三</head> <lb/>
    <p>
<pb n="KR2m0009_WYG_303-1a"/>
欽定四庫全書<lb/>
　文獻通考卷三百三<lb/>
　　鄱　陽　馬　端　臨　貴　與　著<lb/>
　物異考九<lb/>
　　恒雨<lb/>
春秋魯隠公九年三月癸酉大雨震電庚辰大雨雪<hi>師古</hi>
<hi>曰雨雪雨音于具反</hi>大雨雨水也<hi>師古曰下雨音于具反後類並同</hi>震雷也劉歆<lb/>
以為三月癸酉於歴數春分後一日始震電之時也當<lb/>
<pb n="KR2m0009_WYG_303-1b"/>
雨而不當大雨大雨恒雨之罰也於始震雷八日之間<lb/>
而大雨雪恒寒之罰也劉向以為周三月今正月也當<lb/>
雨水雪雜雨雷電未可以發也既已發也則雪不當復<lb/>
降皆失節故謂之異於易雷以二月出其卦曰豫<hi>師古曰坤</hi>
<hi>下震上也</hi>言萬物隨雷出地皆逸豫也以八月入其卦曰歸<lb/>
妹<hi>師古曰兌下震上也</hi>言雷復歸入地則孕毓根核保藏蟄蟲<hi>師古</hi>
<hi>曰毓字與育同核亦荄字也草根曰荄音該</hi>避盛陰之害出地則養長華實<lb/>
發揚隠伏宣盛陽之德入能除害出能興利人君之象<lb/>
<pb n="KR2m0009_WYG_303-2a"/>
也是時隠以弟桓㓜代而攝立公子翬見隠居位已久<lb/>
勸之遂立<hi>師古曰公子翬魯大夫羽父也勸殺桓公已求為太宰翬音揮</hi>隠既不許翬<lb/>
懼而易其辭<hi>師古曰反謂桓公云隠欲殺之</hi>遂與桓共殺隠天見其將<lb/>
然故正月大雨水而雷電是陽不閉陰出涉危難而害<lb/>
萬物天戒若曰為君失時賊弟佞臣將作亂矣後八日<lb/>
大雨雪陰見閒隙而勝陽簒殺禍將成也公不寤後二<lb/>
年而殺<lb/>
漢昭帝始元元年七月大水雨自七月至十月　成帝<lb/>
<pb n="KR2m0009_WYG_303-2b"/>
建始三年秋大雨三十餘日　四年九月大雨十餘日<lb/>
　王莽地皇元年九月大雨六十餘日<lb/>
光武建武六年九月大雨連月禾稼更生䑕巢樹上<lb/>
十七年洛陽暴雨壞民盧舍壓殺人傷害禾稼　和帝<lb/>
永元十年十三年十四年十五年皆滛雨傷稼　安帝<lb/>
永初元年四年秋郡國十淫雨傷稼<hi>方儲對䇿日雨不時節妄賞賜也</hi>
　永寧元年郡國三十三淫雨傷稼　建光元年京都<lb/>
及郡國二十九淫雨傷稼是時羌反久未平百姓屯戍<lb/>
<pb n="KR2m0009_WYG_303-3a"/>
不解愁苦　延光元年郡國二十七淫雨傷稼<hi>按本傳陳忠奏</hi>
<hi>以為王侯二千石為女使伯榮獨拜車下柄在臣妾</hi>　二年郡國五連雨傷稼<lb/>
順帝永建四年司𨽻荆豫兖冀部淫雨傷稼　六年冀<lb/>
州淫雨傷稼　桓帝延熹二年夏霖雨五十餘日是時<lb/>
大將軍梁冀秉政擅殺其年冀伏誅　靈帝建寧元年<lb/>
夏霖雨六十餘日時大將軍竇武謀誅中官事泄為曹<lb/>
節等所害　熹平元年夏霖雨七十餘日時宦官曹節<lb/>
等譖殺渤海王悝　中平六年夏霖雨八十餘日時靈<lb/>
<pb n="KR2m0009_WYG_303-3b"/>
帝初崩大將軍何進等謀誅廢宦官中常侍張讓等共<lb/>
殺進兵戰京都地死者數千<lb/>
魏明帝太和元年秋數大雨多暴卒雷電非常至殺鳥<lb/>
雀時帝居喪不哀出入弋獵無度奢侈繁興故恒雨為<lb/>
罰　四年八月大雨霖三十餘日伊洛河漢皆溢<lb/>
吳孫亮太平二年二月甲寅大雨震電乙卯雪大寒按<lb/>
劉歆以為此時當雨而不當大雨劉向以為既已雷電<lb/>
則雪不當復降皆失時候之異與春秋魯隠同其後亮<lb/>
<pb n="KR2m0009_WYG_303-4a"/>
卒見廢<lb/>
晉武帝泰始六年六月大雨霖甲辰河洛伊沁水同時<lb/>
並溢流四千九百餘家殺二百餘人没秋稼千三百六<lb/>
十餘頃　太康五年七月任城梁國暴雨害豆麥九月<lb/>
南安郡霖雨暴雪樹木摧折害秋稼是秋魏郡西平郡<lb/>
九縣淮南平原霖雨暴水霜傷秋稼　惠帝永寧元年<lb/>
十月義陽南陽東海霖雨淹害秋麥　元帝太興三年<lb/>
春雨至於夏是時王敦執權不恭之罰也　永昌元年<lb/>
<pb n="KR2m0009_WYG_303-4b"/>
春四十餘日晝夜雷電震五十餘日是時王敦興兵王<lb/>
師敗績之應也　成帝咸和四年春雨三十餘日恒雷<lb/>
電是時雖斬蘇峻其餘黨猶據守石頭至其滅後淫雨<lb/>
乃霽　咸康元年八月乙丑荆州之長沙攸醴陵武陵<lb/>
之龍陽三縣雨水浮漂屋室殺人損秋稼是時帝㓜權<lb/>
在於下<lb/>
梁武帝天監七年七月雨至十月乃霽時頻年興師諸<lb/>
軍頗㨗而士卒疲敝百姓怨望陰氣畜積之應也<lb/>
<pb n="KR2m0009_WYG_303-5a"/>
陳宣帝太建十二年八月大雨霪霖時始興王叔陵驕<lb/>
恣陰氣强盛之應也明年帝崩後主立叔陵作亂討平<lb/>
之<lb/>
東魏孝静武定五年秋大雨七十餘日元瑾劉思逸謀<lb/>
殺齊文襄之應也<lb/>
北齊武成河清三年六月庚子大雨晝夜不息至甲辰<lb/>
山東大水人多餓死是歲突厥宼并州陰戎作梗之應<lb/>
　後主天統三年十月積陰大雨胡太后淫亂所感<lb/>
<pb n="KR2m0009_WYG_303-5b"/>
武平七年七月大霖雨水澇人户流亡時駱提婆韓長<lb/>
鸞等用事小人專政<lb/>
後周武帝建德三年七月霖雨三旬時衞刺王直潛謀<lb/>
逆亂屬帝幸雲陽宮以其徒襲肅章門尉遲運逆拒破<lb/>
之其日雨霽<lb/>
唐高祖武德六年秋闗中久雨少陽曰暘少陰曰雨陽<lb/>
德衰則陰氣勝故常雨　太宗貞觀十五年春霖雨<lb/>
高宗永徽六年八月京城大雨　顯慶元年八月霖雨<lb/>
<pb n="KR2m0009_WYG_303-6a"/>
更九旬乃止　元宗開元二年五月壬子久雨禜京城<lb/>
門　十六年九月闗中久雨害稼　天寶五載秋大雨<lb/>
　十二載八月久雨　十三載秋大霖雨害稼六旬不<lb/>
止九月閉坊市北門蓋井禁婦人入街市祭元冥太社<lb/>
禜明德門壞京城垣屋殆盡人亦乏食　肅宗至德二<lb/>
載三月癸亥大雨至甲戌乃止　上元元年四月雨訖<lb/>
閠月乃止　二年秋霖雨連月渠竇生魚　代宗永泰<lb/>
元年九月丙午大雨至於丙寅　大歴四年四月雨至<lb/>
<pb n="KR2m0009_WYG_303-6b"/>
於九月閉坊市北門置土臺臺上置壇立黄旛以祈晴<lb/>
　六年八月連雨害秋稼　德宗貞元二年正月乙未<lb/>
大雨雪至於庚子平地數尺雪上黄黑如塵五月乙巳<lb/>
雨至於丙申時大饑至是麥將登復大雨霖衆心恐懼<lb/>
　十年春雨閏四月間止不過一二日　十一年秋大<lb/>
雨　十九年八月己未大霖雨　憲宗元和四年四月<lb/>
冊皇太子寧以雨霑服罷十月再擇日冊又以雨霑服<lb/>
罷近常雨也　六年七月霖雨害稼　十二年五月連<lb/>
<pb n="KR2m0009_WYG_303-7a"/>
雨八月壬申雨至於九月戊子　十五年二月癸未大<lb/>
雨八月久雨閉坊市北門宋滄景等州大雨自六月癸<lb/>
酉至於丁亥盧舍漂沒殆盡　敬宗寶歴元年六月雨<lb/>
至於八月　文宗太和四年夏鄆曹濮等州雨壞城郭<lb/>
廬舍殆盡　五年正月庚子朔京城陰雪彌旬　開成<lb/>
五年七月霖雨葬文宗龍輴陷不能進　宣宗大中十<lb/>
年四月雨至於九月　懿宗咸通九年六月久雨禜明<lb/>
德門　僖宗乾符五年秋大霖雨汾澮及河溢流害稼<lb/>
<pb n="KR2m0009_WYG_303-7b"/>
　廣明元年秋八月大霖雨　昭宗天復元年八月久<lb/>
雨<lb/>
後唐莊宗同光三年六月至九月大雨江河決壞民田<lb/>
　廢帝清泰元年九月連雨害稼<lb/>
周太祖廣順二年七月暴風雨京師水深二尺諸州皆<lb/>
奏大雨<lb/>
宋太祖開寶元年六月州府二十三大雨水江河泛溢<lb/>
壞民廬舍　二年二月車馬駐潞州積雨累日未止九<lb/>
<pb n="KR2m0009_WYG_303-8a"/>
月京師大雨霖　五年五月京師大雨連旬不止諸州<lb/>
皆言大雨霖　八年五月京師大雨水　九年三月京<lb/>
師大雨水秋又霖雨　太宗太平興國五年五月京師<lb/>
連旬雨不止　雍熙三年八月京師大霖雨　淳化三<lb/>
年九月京師霖雨　四年七月京師大雨十晝夜不止<lb/>
　五年秋開封府宋亳陳潁泗壽鄧州雨水害稼　至<lb/>
道元年四月甲辰京師大雨雷電道上水數尺　二年<lb/>
廣南諸州並大雨水　真宗咸平四年六月京師大雨<lb/>
<pb n="KR2m0009_WYG_303-8b"/>
漂壞廬舍積潦浸路　天禧四年七月京師連雨彌月<lb/>
甲子夜大雨流潦泛溢民舎軍營自是頻雨及冬方止<lb/>
　乾興元年二月蘇湖秀三州雨壞民田　仁宗天聖<lb/>
四年六月庚寅京師大雨震雷平地水數尺九月壬申<lb/>
京東江淮閩浙諸州雨水　七年自春涉夏雨不止<lb/>
嘉祐元年五月丁未晝夜大雨乙亥雨壞太社太稷壇<lb/>
自五月大雨不止水壞官私廬舎城中繫栰渡人　四<lb/>
年八月霖雨害稼　六年七月河北京西淮南江浙四<lb/>
<pb n="KR2m0009_WYG_303-9a"/>
路淫雨為災閏八月京師久雨　英宗治平元年京師<lb/>
自夏歴秋久雨不止真宗及穆獻懿三后陵臺為雨所<lb/>
摧　二年八月庚寅大雨地上涌水壞官私廬舎漂殺<lb/>
人畜不可勝數是日御崇政殿宰執而下朝參者十數<lb/>
人而已詔開西華門以洩宮中積水水奔激東殿侍班<lb/>
屋皆摧没人畜溺死官為葬祭其無主者千五百八十<lb/>
人　神宗熙寧七年六月熙州大雨洮河溢陜州大雨<lb/>
漂溺陜平陸二縣　九年七月太原府汾河夏秋霖雨<lb/>
<pb n="KR2m0009_WYG_303-9b"/>
水大漲　哲宗元祐二年七月丁卯以雨罷集英殿宴<lb/>
　四年夏秋霖雨河流泛漲　八年自四月常雨至八<lb/>
月晝夜霪霖畿内及諸路大水詔開京師宮觀五日所<lb/>
在令長吏祈禱宰臣呂大防等待罪　紹聖元年七月<lb/>
京畿久雨諸路水害稼　二年六月久雨九月以久雨<lb/>
罷秋宴　三年七月久雨哲宗大昇轝在道陷泥中<lb/>
徽宗建中靖國元年二月久雨　崇寧元年七月久雨<lb/>
壞京城廬舍民多壓溺死　三年六月久雨　四年五<lb/>
<pb n="KR2m0009_WYG_303-10a"/>
月京師久雨又自七月至九月所在霖雨傷稼十月始<lb/>
霽　宣和元年五月大雨水驟高十餘丈　六年秋京<lb/>
畿常雨河北兩浙水災民多流移　欽宗靖康元年四<lb/>
月京師大雨天氣清寒又自五月甲申至六月暴雨傷<lb/>
麥夏行秋令　高宗建炎二年春霪雨　三年二月上<lb/>
至杭州久陰霖雨占曰陰盛下有陰謀時苗劉為逆後<lb/>
五十日伏誅五月霖雨夏寒　紹興元年行都雨壞城<lb/>
三百八十丈是歲婺州雨亦敗城郭　三年雨自正月<lb/>
<pb n="KR2m0009_WYG_303-10b"/>
元日至於二月<hi>尋詔恤刑</hi>七月四川霖雨至於越歲正月<hi>上謂</hi>
<hi>張浚久屯繁調所致戒以撫民</hi>　四年六月霪雨害稼蘇湖二州為甚<lb/>
<hi>乙未緩賦</hi>九月久雨時逆豫連金人入宼十月戊戌上親征<lb/>
而霽　五年三月霖雨傷蠶麥行都雨甚<hi>庚子慮獄己未發廩</hi>九<lb/>
月雨至於明年正月<hi>賑都民者再</hi>　七年十月上如建鄴久<lb/>
雨　八年三月積雨至於四月傷蠶麥害稼　二十一<lb/>
年夏襄陽府大雨十餘日　二十三年六月大雨壞軍<lb/>
壘民田<hi>辛酉予緡蠲賦</hi>　三十年五月辛卯大風雨語在水傳<lb/>
<pb n="KR2m0009_WYG_303-11a"/>
　三十一年四月久雨傷蠶麥害稼　三十二年六月<lb/>
浙西大霖雨　孝宗隆興元年三月霖雨行都壞城郭<lb/>
三百三十餘丈　二年六月霪雨沉陰七月浙西江東<lb/>
大雨霖傷稼八月風雨霖霪踰月　乾道二年正月霪<lb/>
雨至於四月夏寒江浙郡國損稼蠶麥不登　三年八<lb/>
月霖雨妨穡江浙淮閩禾麻菽粟多腐　四年四月陰<lb/>
雨彌月　六年五月連雨六十餘日十一月連雨辛巳<lb/>
郊開雲於圜丘百歩外有霪雨　八年四月四川陰雨<lb/>
<pb n="KR2m0009_WYG_303-11b"/>
七十餘日六月壬寅大雨徹晝夜至於己酉為災　九<lb/>
年閏正月霪雨　淳熙三年五月淮浙積雨損禾麥八<lb/>
月浙東西江東連雨癸未甲申行都大風雨九月久雨<lb/>
妨穡　六年九月連雨己巳將郊而霽　八年四月雨<lb/>
腐禾麥五月久雨敗首種　十一年四月霪雨　十二<lb/>
年五月六月皆霖雨　十五年五月荆淮郡國連雨<lb/>
十六年五月浙西湖北福建淮東利西諸道大雨霖<lb/>
光宗紹熙元年春久陰連雨至於三月　二年四月福<lb/>
<pb n="KR2m0009_WYG_303-12a"/>
建路霖雨至五月七月利路久雨傷種麥八月行都久<lb/>
雨　三年五月江東湖北路連雨七月淮西鎮江襄陽<lb/>
雨害禾麥　四年四月霖雨至於五月浙東西江東湖<lb/>
北淮西郡縣壞圩田害蠶麥蔬稑　五年八月霖雨浙<lb/>
東西皆害稼九月雨至於十月江東福建皆苦雨<lb/>
寧宗慶元元年正月霖雨二月又雨至三月害麥五月<lb/>
霖雨七月雨至八月　二年八月行都霖雨五十餘日<lb/>
　三年七月雨連月　五年五月行都雨壞城夜壓附<lb/>
<pb n="KR2m0009_WYG_303-12b"/>
城民廬多死者六月浙東霖雨至於八月　嘉泰二年<lb/>
六月福建路連雨至於七月　三年八月久雨　開禧<lb/>
元年七月利路霖雨敗稼十月行都霪雨至明年春三<lb/>
月　嘉定三年三月陰雨六十餘日五月潦雨至於六<lb/>
月首種多敗蠶麥不登　四年八月霖雨至於九月<lb/>
五年春霪雨至於三月傷蠶麥十一月雨雪積陰至於<lb/>
明年春二月霪雨五月霖雨陰沉浙東西六月雨至於<lb/>
七月　七年九月陰雨至於十月害禾麥　九年四月<lb/>
<pb n="KR2m0009_WYG_303-13a"/>
霖雨六月大雨霖二十餘日浙東西郡縣為災　十年<lb/>
三月連雨至於四月十月霖雨敗穡　十一年六月浙<lb/>
西大霖雨　十二年六月霖雨彌月　十五年七月浙<lb/>
東西霖雨為災　十六年五月霖雨浙西湖北江東淮<lb/>
東尤甚八月大風雨敗稼　十七年八月霖雨<lb/>
　　甘露<lb/>
漢宣帝甘露元年甘露降<lb/>
後漢光武建武十二年夏甘露降　中元元年郡國頻<lb/>
<pb n="KR2m0009_WYG_303-13b"/>
上言甘露降　明帝永平十七年正月甘露降於甘陵<lb/>
　章帝建初四年甘露降泉陵洮陽二縣　安帝延光<lb/>
三年四月壬戌沛國言甘露降豐縣七月馮翊言甘露<lb/>
降頻陽衙　桓宗延熹元年上郡言甘露降<lb/>
魏高貴鄉公甘露元年五月鄴及上谷並言甘露降<lb/>
陳留王咸熙二年四月南深澤縣言甘露降<lb/>
吳孫權黄武二年曲阿言甘露降　嘉禾五年武昌言<lb/>
甘露降於禮賓殿　赤烏二年零陵言甘露降　九年<lb/>
<pb n="KR2m0009_WYG_303-14a"/>
武昌言甘露降　孫皓甘露元年四月蔣陵言甘露降<lb/>
遂改元<lb/>
陳宣帝太建七年甘露頻降樂游苑立甘露亭<lb/>
魏太武太延元年甘露降於殿内<lb/>
唐高祖武徳九年四月甘露降於中華殿之桐樹泫如<lb/>
氷雪以示羣臣　德宗貞元十年正月西川奏當管甘<lb/>
露降松栢樹竹藂等二千四百四十二處<lb/>
　蜀王建元年嘉陽諸州言甘露降<lb/>
<pb n="KR2m0009_WYG_303-14b"/>
宋太祖乾德四年二月長春節甘露降江陵府報恩院<lb/>
連十日霏微如烟霧漬栢葉皆甘　太宗太平興國三<lb/>
年正月甘露降壽州廨色如琥珀徧覆庭檜　端拱二<lb/>
年二月甘露降壽州廨園栢及資聖寺檜狀若華蘤色<lb/>
如凝脂　真宗咸平元年富順監有甘露降梅柳霏洒<lb/>
如珠　神宗景德元年九月甘露降桂州永寧縣桐樹<lb/>
如稻米色白<lb/>
　　按三朝國史有符瑞志内述甘露自乾德而後州<lb/>
<pb n="KR2m0009_WYG_303-15a"/>
　　縣所上甚多咸平以來尤甚幾無歲無之此姑著<lb/>
　　其一二云<lb/>
神宗熙寧元年距元豐八年天下言甘露降凡二十餘<lb/>
處　哲宗元祐元年距元符三年如之　徽宗建中靖<lb/>
國元年距宣和七年中外言甘露降多不可紀其尤著<lb/>
者大觀初降於九城宮帝鼐室三年冬降於尚書省及<lb/>
曹御製七言四韻詩賜執政以下其後内自禁中及宣<lb/>
和殿延福宮神霄宮下三學開封府大理寺宰臣私第<lb/>
<pb n="KR2m0009_WYG_303-15b"/>
皆有之歲歲拜表稱賀<lb/>
　　天雨異物<lb/>
春秋文公三年秋雨螽于宋公羊傳雨螽者何墜而死<lb/>
也穀梁傳著於上見於下謂之雨<hi>詳見蝗蟲門</hi>　顯王三年<lb/>
雨金於櫟陽<hi>言雨金於秦國都明金瑞見也</hi>　赧王三十一年齊千乘<lb/>
博昌之間方數百里雨血沾衣時燕昭王伐齊齊湣王<lb/>
出奔為楚將淖齒所弑<lb/>
漢惠帝二年天雨血於宜陽一頃所<hi>詳見赤眚</hi>　元帝永光<lb/>
<pb n="KR2m0009_WYG_303-16a"/>
二年八月天雨草<hi>詳見草妖</hi>　成帝鴻嘉四年秋雨魚於信<lb/>
都長五寸以下　哀帝建平四年山陽湖陵雨血廣三<lb/>
尺長五尺大者如錢小者如麻子　平帝元始元年正<lb/>
月天雨草<hi>詳見草妖</hi>
後漢桓帝建和三年秋七月北地亷雨肉似羊肋<hi>肋脅骨也</hi>
或大如手<lb/>
晉武帝泰始八年五月蜀地雨白毛<hi>詳見白祥門</hi>　惠帝永<lb/>
康元年尉氏雨血　愍帝建興元年河東地震雨肉<lb/>
<pb n="KR2m0009_WYG_303-16b"/>
　劉聰時平陽星墜為肉長三十步<hi>各詳見赤祥門</hi>
隋文帝開皇二年京師雨土<hi>各見黄祥門</hi>　六年七月京師<lb/>
雨毛如髪尾長者三尺餘短者六七寸<hi>詳見白眚門</hi>　十二<lb/>
年空中有物鬬而墜如羝羊<hi>詳見羊禍門</hi>
北齊武成河清二年太原雨血<lb/>
梁武帝大同元年天雨土　二年天雨灰其色黄　簡<lb/>
文帝大寶元年天雨黄沙<hi>詳見黄祥門</hi>
後周静帝大象二年正月天雨黄土<lb/>
<pb n="KR2m0009_WYG_303-17a"/>
唐高祖武德初突厥雨血三日　武太后垂拱三年廣<lb/>
州雨金　四年雨桂子於台州旬餘乃止占曰天雨草<lb/>
木人多死　中宗神龍二年越州雨毛　德宗貞元四<lb/>
年雨木於陳留十里許大如指長寸餘中空所下立如<lb/>
植<hi>詳見木不曲直門</hi>是歲大雨有物墮地如猪<hi>詳見豕禍門</hi>　二十<lb/>
七年京師雨赤雪　僖宗乾符二年洛陽暴雨有物墮<lb/>
地如羝羊<hi>詳見羊禍門</hi>　光啓二年揚州雨魚<lb/>
太宗貞觀七年三月　高宗永徽三年三月　中宗景<lb/>
<pb n="KR2m0009_WYG_303-17b"/>
龍元年六月十二月　元宗天寶十三載二月　代宗<lb/>
大歴七年十二月　德宗貞元二年四月　八年二月<lb/>
　文宗開成元年七月　懿宗咸通十四年三月　僖<lb/>
宗中和二年五月　昭宗天復三年二月　天祐元年<lb/>
閏四月俱雨土<lb/>
宋太宗淳化三年正月京師雨土　神宗熙寧元年三<lb/>
月丁酉潭州雨毛　八年五月丁丑雨黄土兼細毛<lb/>
元豐三年六月己未饒州長山雨木子數畆狀類山芋<lb/>
<pb n="KR2m0009_WYG_303-18a"/>
子味香而辛土人以為桂子又曰菩提子明道中嘗有<lb/>
之是歲大稔　五年三月己巳六年四月辛未雨土<lb/>
哲宗元祐七年正月天雨塵土主民勞苦　徽宗宣和<lb/>
元年三月雨土　高宗紹興二十六年七月雨水銀<lb/>
　<lb/>
　<lb/>
　<lb/>
　<lb/>
<pb n="KR2m0009_WYG_303-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文獻通考卷三百三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷二百九十四</head> <lb/>
    <p>
<pb n="KR2m0009_WYG_294-1a"/>
欽定四庫全書<lb/>
　文獻通考卷二百九十四<lb/>
　　鄱　陽　馬　端　臨　貴　與　著<lb/>
　象緯考十七<lb/>
　　瑞星<lb/>
漢武帝元封元年望氣王朔言候獨見鎮星出如𤓰食<lb/>
頃復入有司皆曰陛下建漢家封禪天其報徳星云<hi>徳星</hi>
<hi>即鎮星也言天以徳星報帝</hi>
<pb n="KR2m0009_WYG_294-1b"/>
晉孝武太元二年七月己卯老人星見　三年七月乙<lb/>
酉老人星見南方　十月丁巳老人星見<lb/>
梁武帝天監四年八月庚子老人星見占曰老人星見<lb/>
主夀昌自是每年恒以秋分後見於參南至秋分而伏<lb/>
武帝夀考之象云<lb/>
宋太祖皇帝開寶四年八月辛夘景星見<lb/>
真宗景徳三年四月戊寅周伯星出氐南騎官西一度<lb/>
狀半月有芒角煌煌然可以鍳物歴庫樓東八月隨天<lb/>
<pb n="KR2m0009_WYG_294-2a"/>
輪入濁十一月復見在氐自是常以十一月晨見東南<lb/>
方八月西南入濁占曰天下無兵國大昌又氐為露寝<lb/>
即天子正寝也　大中祥符七年正月己酉含譽星見<lb/>
其年九月丙戌又見似彗有尾而不長與周伯星同占<lb/>
太祖朝夀星見　乾德三年八月辛酉　四年八月乙<lb/>
夘　六年正月戊申　開寶二年七月乙亥<lb/>
太宗朝夀星見　太平興國四年八月乙亥　五年八<lb/>
月己夘　六年八月己夘　八年八月辛夘　雍熈三<lb/>
<pb n="KR2m0009_WYG_294-2b"/>
年八月己酉　四年八月辛亥　端拱元年八月乙夘<lb/>
　二年八月癸亥　淳化元年八月丁夘　二年八月<lb/>
辛未　三年八月戊寅　四年九月己亥　五年八月<lb/>
己丑　至道元年八月己亥　二年閏七月己亥　三<lb/>
年八月辛丑<lb/>
真宗朝夀星見　咸平元年八月癸丑　二年八月癸<lb/>
亥　三年八月丁夘　四年八月甲子　五年八月乙<lb/>
丑　六年八月丙子　景徳元年八月癸酉　二年八<lb/>
<pb n="KR2m0009_WYG_294-3a"/>
月庚辰　三年八月庚寅　四年二月己夘八月甲午<lb/>
　大中祥符元年正月丁亥八月丙申　二年二月壬<lb/>
辰八月乙巳　三年二月辛巳八月己酉　四年正月<lb/>
戊寅八月癸丑　五年正月辛巳八月己未　六年五<lb/>
月庚子八月丙寅　七年正月癸丑八月己巳　八年<lb/>
七月癸酉　九年正月甲寅八月壬午　天禧元年八<lb/>
月癸巳　二年正月丁巳八月辛夘　五年二月辛夘<lb/>
八月己亥　四年八月己亥　五年二月丙午八月乙<lb/>
<pb n="KR2m0009_WYG_294-3b"/>
巳皆出於丙<lb/>
仁宗朝夀星見　天聖元年二月己亥　二年八月丙<lb/>
子　四年七月壬申　景祐二年正月己丑　至和三<lb/>
年二月辛夘八月己未　嘉祐二年八月庚申　三年<lb/>
八月丙辰　四年正月庚戌八月癸未　五年八月庚<lb/>
午　六年正月癸丑八月壬辰　七年正月辛亥　八<lb/>
年正月辛酉<lb/>
英宗朝夀星見　治平元年二月己丑七月癸巳　二<lb/>
<pb n="KR2m0009_WYG_294-4a"/>
年二月癸巳八月己亥　三年正月庚辰八月庚戌<lb/>
神宗朝老人星見　治平四年二月癸巳八月戊申<lb/>
熈寧元年正月乙未八月己夘　二年二月乙夘八月<lb/>
壬戌　三年正月甲寅八月癸酉　四年二月己未八<lb/>
月丁丑　五年二月己未閏七月乙亥　六年正月庚<lb/>
午八月丁酉　七年二月甲申八月庚寅　八年二月<lb/>
己丑八月庚戌　九年二月丁酉八月庚子　十年正<lb/>
月己夘九月戊申　元豐元年二月己酉八月丙午<lb/>
<pb n="KR2m0009_WYG_294-4b"/>
二年二月壬戌八月乙夘　三年二月甲寅八月己未<lb/>
　四年八月丁夘　五年二月甲戌八月己巳　六年<lb/>
二月己未八月丁丑　七年二月辛巳八月己夘　八<lb/>
年二月庚辰八月辛巳<lb/>
哲宗朝老人星見　元祐元年二月戊寅八月庚子<lb/>
二年二月庚寅九月辛亥　三年二月癸巳八月己亥<lb/>
　四年二月壬子八月丁未　五年正月甲午八月辛<lb/>
亥　六年二月己亥閏八月壬戌　七年正月壬子八<lb/>
<pb n="KR2m0009_WYG_294-5a"/>
月壬戌　八年二月丙寅八月己巳　九年二月乙丑<lb/>
　紹聖元年八月庚子　二年二月壬午八月丁丑<lb/>
三年二月庚午八月癸未　四年二月甲申八月甲申<lb/>
　五年二月庚辰　元符元年八月辛夘　二年二月<lb/>
乙未九月壬辰<lb/>
徽宗朝老人星見　崇寧元年二月壬寅八月癸丑<lb/>
二年二月甲寅八月庚戌　三年二月戊午八月辛酉<lb/>
　四年二月庚申八月丙寅　五年二月戊辰八月甲<lb/>
<pb n="KR2m0009_WYG_294-5b"/>
戌　大觀元年二月乙亥八月丁丑　二年二月甲午<lb/>
八月壬午　三年二月戊子八月癸巳　四年二月乙<lb/>
未閏八月丁酉　政和元年二月癸夘八月己亥　二<lb/>
年二月乙巳八月己酉　三年二月甲午八月己未<lb/>
四年二月己酉八月辛未　五年二月庚申八月甲子<lb/>
　六年閏正月壬戌八月丁夘　七年五月戊午八月<lb/>
丙子　八年二月壬申八月乙亥　宣和元年二月癸<lb/>
未八月癸未　二年二月辛巳八月己丑　三年二月<lb/>
<pb n="KR2m0009_WYG_294-6a"/>
丙戌八月癸巳　四年二月己亥八月辛丑　五年二<lb/>
月庚子八月丙午　六年二月戊申八月辛亥　七年<lb/>
二月癸丑八月庚申皆見於丙主人君夀昌天下安寧<lb/>
賢士進用<lb/>
　自太平興國以来星見必賀至熈寧四年詔罷賀禮<lb/>
　　客星<lb/>
漢武帝元光元年六月客星見於房占曰為兵起其二<lb/>
年十一月單于將十萬騎入武州漢遣兵三十餘萬以<lb/>
<pb n="KR2m0009_WYG_294-6b"/>
待之<lb/>
昭帝元鳯四年九月客星在紫宮中斗樞極間占曰為<lb/>
兵其五年六月發三輔郡國少年詣北軍<lb/>
宣帝地節元年六月戊戌甲夜客星居左右角間東南<lb/>
指長可二尺色白占曰有姦人在宮庭間其丙寅又有<lb/>
客星見貫索東北南行至七月癸酉夜入天市芒炎東<lb/>
南指其色白占曰有戮卿一曰有戮王期皆一年逺二<lb/>
年是時楚王延夀謀逆自殺四年霍氏謀反誅　黃龍<lb/>
<pb n="KR2m0009_WYG_294-7a"/>
元年三月客星居王良東北可九尺長丈餘西指出閣<lb/>
道間至紫宫其十二月宫車晏駕<lb/>
元帝初元元年四月客星大如𤓰色青白在南斗第二<lb/>
星東可四尺占曰為水饑其五月渤海水大溢六月關<lb/>
東大饑民多餓死瑯琊郡人相食　二年五月客星見<lb/>
昴分居卷舌東可五尺青白色炎長三寸占曰天下有<lb/>
妄言者其十二月鉅鹿郡尉謝君男詐為神人論死父<lb/>
免官<hi>孟康曰姓謝名君男者兒也不記其名直言男耳</hi>
<pb n="KR2m0009_WYG_294-7b"/>
後漢光武建武三十一年十月有客星熖二尺許西南<lb/>
行至眀年二月二十二日在輿鬼東北六尺所滅凡見<lb/>
百一十三日輿鬼尸星主死亡客星居之為死喪後二<lb/>
年光武崩<lb/>
　　按漢書嚴光𫝊帝即位思光召之至京入宫論道<lb/>
　　舊故因共偃卧光以足加帝腹明日太史奏客星<lb/>
　　犯御座甚急帝笑曰朕故人嚴子陵共卧耳通鑑<lb/>
　　載徵光事在建武五年然史志五年不言客星之<lb/>
<pb n="KR2m0009_WYG_294-8a"/>
　　事云<lb/>
孝明永平四年八月辛酉客星出梗河西北指貫索七<lb/>
十日去梗河為胡兵至五年北匈奴七千騎入五原雲<lb/>
中貫索貴人之牢其十二月陵鄉侯梁松坐怨望誹謗<lb/>
下獄死　七年三月庚戌客星光氣二尺所在太微左<lb/>
執法南端門外凡見七十五日　八年十二月戊子客<lb/>
星出東方　九年正月戊申客星出牽牛長八尺歴建<lb/>
星至房南滅見至五十日牽牛主吴越房星為宋後廣<lb/>
<pb n="KR2m0009_WYG_294-8b"/>
陵王<graphic n="KR0878" url="https://raw.githubusercontent.com/kanripo/KR-Gaiji/master/images/KR0878.png" mimeType="image/png"/>楚王英謀逆事覺自殺廣陵属吴彭城古宋地<lb/>
　十三年十一月客星出軒轅四十八日　十四年正<lb/>
月戊子客星出昴六十日在軒轅右角稍滅昴主邊兵<lb/>
後一年漢遣竇固耿秉等將兵擊匈奴一曰軒轅右角<lb/>
為貴相昴為獄事時考楚事未竟司徒虞延坐與楚王<lb/>
英交通自殺<lb/>
孝章元和元年四月丁巳客星晨出東方在胃八度長<lb/>
三尺歴閣道入紫宫留四十日滅閣道紫宫天子之宫<lb/>
<pb n="KR2m0009_WYG_294-9a"/>
也客星犯入留久為大喪後四年帝崩<lb/>
孝和永元十三年十一月乙丑軒轅第四星間有小客<lb/>
星色青黃軒轅為後宫星出之為失勢其十四年六月<lb/>
陰皇后廢　十六年四月戊午客星出紫宫西行至昴<lb/>
五月滅昴為趙後一年和帝崩又一年殤帝崩無嗣太<lb/>
后遣迎清河孝王子即位是為安帝清河趙地是其應<lb/>
也<lb/>
孝安永初元年八月戊申客星在東井弧星西南占為<lb/>
<pb n="KR2m0009_WYG_294-9b"/>
大水是歳郡國四十一縣三百一十五雨水四瀆溢傷<lb/>
稼壞城郭殺人民　三年六月甲子客星大如李蒼白<lb/>
芒氣長二尺西南指上階星指上階為三公後太尉張<lb/>
敏免官　元初二年十一月甲午客星見西方己亥在<lb/>
虚危南至胃昴<hi>郗萌曰客星入虚大人當之又曰客星守危强臣執國命在后族又且大風有</hi>
<hi>危敗黄帝星經曰客星入守若出危大饑民食貴</hi>　延光三年十一月客星見<lb/>
天市占為貴人喪四年帝崩<lb/>
孝順永建六年十二月壬申客星芒氣長二尺餘西南<lb/>
<pb n="KR2m0009_WYG_294-10a"/>
指色蒼白在牽牛六度客星芒氣白為兵牽牛為吴越<lb/>
後一年㑹稽海賊曽於等殺長吏拘奪吏民揚州六郡<lb/>
逆賊章何等稱將軍犯四十九縣大攻畧吏民　陽嘉<lb/>
元年閏月戊子客星氣白廣二尺長五丈起天苑西<lb/>
南主馬牛為外軍色白為兵是時燉煌太守徐白使疏<lb/>
勒王盤等兵二萬人入于闐界虜掠斬首三百餘級烏<lb/>
桓校尉耿曅使烏桓親漢都尉戎末瘣等出塞鈔鮮卑<lb/>
斬首獲生口財物鮮卑怨恨鈔遼東代郡殺傷吏民是<lb/>
<pb n="KR2m0009_WYG_294-10b"/>
後西戎北狄為寇害以馬牛起兵馬牛亦死傷於兵中<lb/>
至十餘年乃息<lb/>
孝靈光和五年六月丁夘客星如三升椀出貫索西南<lb/>
行入天市至尾而消占曰天市為貴人喪明年宫車晏<lb/>
駕　中平二年十月癸亥客星出南門中大如筳五色<lb/>
喜怒稍小至後年六月消占曰為兵至六年司𨽻校尉<lb/>
袁紹誅滅中宫大將軍部曲吴匡攻殺車騎将軍何苗<lb/>
死者數千人<lb/>
<pb n="KR2m0009_WYG_294-11a"/>
魏文帝皇初三年九月甲辰客星見太微左掖門内占<lb/>
曰客星出太微國有兵喪十月帝南征孫權是後累有<lb/>
征役<lb/>
明帝景初二年十月癸巳客星見危逆行在離宫北騰<lb/>
蛇南甲辰犯宗星己酉滅占曰客星所出有兵喪虚危<lb/>
為宗廟又為墳墓客星近離宫則宫中将有大喪就先<lb/>
君於宗廟之象也三年正月帝崩<lb/>
高貴鄉公甘露四年十月丁丑客星見太微中轉東南<lb/>
<pb n="KR2m0009_WYG_294-11b"/>
行歴軫宿積七日滅占曰客星出太微有兵喪景元元<lb/>
年帝為成濟所弑<lb/>
晉惠帝永興元年五月客星守畢占曰天子絶嗣一曰<lb/>
大臣有誅時諸王擁兵其後惠帝失統終無繼嗣<lb/>
海西公太和四年二月客星見紫宫西垣至七月乃滅<lb/>
占曰客星守紫宫臣弑主六年桓温廢帝<lb/>
孝武太元十一年三月客星在南斗至六月乃沒占曰<lb/>
有兵有赦是後司雍兖冀常有兵役十二年正月大赦<lb/>
<pb n="KR2m0009_WYG_294-12a"/>
八月又大赦　十八年二月客星在尾中至九月乃滅<lb/>
占曰燕有兵喪二十年慕容垂伐魏為所破死者數萬<lb/>
人二十一年垂死國遂衰亡<lb/>
安帝元興元年十月有客星色白如粉絮在太微西至<lb/>
十二月入太微占曰兵入天子庭二年十二月桓元簒<lb/>
位放遷帝后於潯陽三年二月劉裕盡誅桓氏<lb/>
宋文帝元嘉十九年客星在北斗化為彗<hi>詳見彗門</hi>
陳廢帝光大二年六月壬子客星見氐東<lb/>
<pb n="KR2m0009_WYG_294-12b"/>
周武帝保定元年九月丁巳客星見於翼　天和三年<lb/>
七月己未客星見房心白如粉絮大如斗漸大東行八<lb/>
月入天市長如匹所復東行犯河鼓右將癸未犯匏𤓰<lb/>
又入室犯離宫九月壬寅入奎稍小壬戌至婁北一尺<lb/>
所滅凡六十九日占曰兵起若有喪白衣㑹為饑旱國<lb/>
易政又曰兵犯外城大臣誅　建徳三年二月戊午客<lb/>
星大如桃青白色出五車東南三尺所漸東行稍長二<lb/>
尺所至四月壬辰入文昌丁未入北斗魁中後出魁漸<lb/>
<pb n="KR2m0009_WYG_294-13a"/>
小凡見九十三日占曰天下兵起車騎滿野人主有憂<lb/>
又曰天下亂兵大起臣謀主其七月衛王直舉兵反討<lb/>
禽之十月始州民王鞅擁衆反討平之<lb/>
唐文宗太和三年十月客星見於水位　開成二年三<lb/>
月甲申客星出於東井下戊子客星别出於端門内近<lb/>
屏星四月丙午東井下客星沒五月癸酉端門内客星<lb/>
沒壬午客星如孛在南斗天籥旁<lb/>
昭宗乾寧三年有客星三一大二小在虚危間乍合乍<lb/>
<pb n="KR2m0009_WYG_294-13b"/>
離相隨東行状如鬭經三日而二小星沒其大星後沒<lb/>
虚危齊分也　光化三年正月客星出於中垣宦者旁<lb/>
大如桃光炎射宦者宦者不見　天復二年正月客星<lb/>
如桃在紫宫華盖下漸行至御史丁夘有流星起文昌<lb/>
抵客星客星不動己巳客星在杠守之至眀年猶不去<lb/>
占将相出兵<lb/>
梁太祖乾化元年五月客星犯帝座<lb/>
宋太祖建隆二年十二月己酉客星出天市垣宗人星<lb/>
<pb n="KR2m0009_WYG_294-14a"/>
東微有芒彗三年十二月辛未西南行入氐宿二月癸<lb/>
丑至七星沒<lb/>
太宗太平興國八年二月甲辰客星出太微垣端門東<lb/>
近屏星北行占曰主弼臣失禮免　端拱二年七月丁<lb/>
亥客星出北河星西北稍暗微有芒彗指西南淳化<lb/>
元年正月辛巳客星出軫宿逆行至張七十日經四十<lb/>
度乃不見占云有土功又云有使来<lb/>
真宗景徳二年八月甲辰客星出紫微天棓側孛孛然<lb/>
<pb n="KR2m0009_WYG_294-14b"/>
如粉絮稍入垣内歴御女華盖凡十一日沒占曰后妃<lb/>
災踰年荘穆皇后崩　三年三月乙巳客星出東南方<lb/>
　大中祥符四年正月丁丑客星見南斗魁前占曰有<lb/>
赦令其年親祀汾隂后土大赦　天禧五年四月丙辰<lb/>
客星出軒轅前星西北大如桃速行經軒轅大星入太<lb/>
微垣掩右執法犯次將歴屏星西北凡七十五日入濁<lb/>
沒占曰周雒之分大臣憂<lb/>
仁宗眀道元年六月乙巳客星出東北方近濁如木星<lb/>
<pb n="KR2m0009_WYG_294-15a"/>
太微有芒彗至丁巳凡十三日而沒　至和元年五月<lb/>
己丑客星出天關東南可數寸歳餘消沒<lb/>
神宗熈寧二年六月丙辰客星出箕度中至七月丁夘<lb/>
犯箕乃散主民饑大臣有見棄者㦯大水河溢船行平<lb/>
地　三年十一月丁未客星出天囷主倉庫憂火災<lb/>
哲宗元祐六年十一月辛亥客星出參度中犯掩厠星<lb/>
主有暴兵米貴晉分兵災壬子犯九斿星　十二月癸<lb/>
酉入奎至七年三月辛亥乃散主邊兵動<lb/>
<pb n="KR2m0009_WYG_294-15b"/>
高宗紹興八年五月客星守婁魯分也敵将悟室占之<lb/>
太史曰無傷至七月敵殺魯兖滕虞等二十一王敵亦<lb/>
應天象也　九年客星守亢亢陳分也九月敵将悟室<lb/>
被誅悟室封陳王云　八年六月己巳客星出奎宿犯<lb/>
𫝊舍占客星亦妖星天之使者見於天而無常所入列<lb/>
舍以示休咎星大者事大而禍深色白其分有兵喪今<lb/>
客星出紫微外座𫝊舍星宜備姦使邊人侵境又云出<lb/>
奎宿為兵姦臣偽惑天子於是金人遣使来争執進書<lb/>
<pb n="KR2m0009_WYG_294-16a"/>
儀甲戌客星守𫝊舍第五星　九年正月癸酉客星始<lb/>
不見自去年六月己巳至是凡一百八十五日乃消伏<lb/>
時金使久在館至是乃去<lb/>
寧宗嘉泰三年六月乙夘東南方泛出一星在尾宿青<lb/>
白色無芒彗係是客星如土星大占客星者天之使者<lb/>
偶見於天而無常所入列宿以示休咎色青憂疾白為<lb/>
兵喪兵革罷民饑死於是韓侂胄方謀用兵<lb/>
　　雲氣　虹蜺<lb/>
<pb n="KR2m0009_WYG_294-16b"/>
漢昭帝元平元年正月庚子日出時有黒雲狀如猋風<lb/>
亂鬊□轉出西北東南行轉而西有頃亡占曰有雲如<lb/>
衆風是謂風師法有大兵其後兵起烏孫五将征匈奴<lb/>
二月乙酉牂雲如狗赤色長尾三枚夾漢西行<hi>詳見流星門</hi>
成帝永始二年二月癸未夜東方有赤色大三四圍長<lb/>
二三丈索索如樹南方有大四五圍下行十丈餘皆不<lb/>
至地滅占曰東方客之變氣狀如樹木以此知四方欲<lb/>
動者眀年十二月己夘尉氏男子樊並等謀反賊殺太<lb/>
<pb n="KR2m0009_WYG_294-17a"/>
守刼略令丞自稱将軍皆誅死庚子山陽銕官亡徒蘇<lb/>
令等殺傷吏民取庫兵聚黨數百人為大賊踰年經歴<lb/>
郡國四十餘一日有兩氣同時起並見而並令等同月<lb/>
俱發也<lb/>
哀帝建平元年正月丁未日出時有著天白氣廣如一<lb/>
疋布長十丈餘西南行讙如雷西南行一刻而止名曰<lb/>
天狗𫝊曰言之不從則有犬禍詩妖到其四年正月二<lb/>
月三月民相驚動讙譁奔走𫝊行詔籌祠西王母又曰<lb/>
<pb n="KR2m0009_WYG_294-17b"/>
從目人當来十二月白氣出西南従地上至天出參下<lb/>
貫天厠廣如一疋布長十丈餘十餘日去占曰天子有<lb/>
陰病其三年十一月壬子太皇太后詔曰皇帝寛仁孝<lb/>
順奉承聖緒靡有解怠而久病未瘳夙夜惟思殆繼體<lb/>
之君不宜改作春秋大復古其復甘泉泰畤汾隂后土<lb/>
如故<lb/>
　王莽地皇四年漢兵起南陽至昆陽莽遣王㝷王邑<lb/>
　將諸郡兵號百萬圍昆陽城數重軍勢甚盛晝有雲<lb/>
<pb n="KR2m0009_WYG_294-18a"/>
　氣如壞山墮軍上軍人皆厭所謂營頭之星也占曰<lb/>
　營頭之所墮其下覆軍流血三千里<hi>袁山松書曰怪星晝行名曰營</hi>
　<hi>頭行振大誅也</hi>時光武將兵救昆陽殺王尋莽軍敗散王邑<lb/>
　還長安莽敗俱誅死營頭之變覆軍流血之應也<lb/>
和帝永元十二年十一月癸酉夜有蒼白氣長三丈起<lb/>
天園東北指軍市見積十日占曰兵起十日期歳明年<lb/>
十一月遼東鮮卑二千餘騎寇右北平　十六年四月<lb/>
丁未紫宫中生白氣如粉絮占為喪後一年和帝崩殤<lb/>
<pb n="KR2m0009_WYG_294-18b"/>
帝即位一年崩<lb/>
順帝永建二年九月戊寅有白氣廣三尺長十丈餘從<lb/>
北落師門南至斗<lb/>
靈帝熹平二年八月白氣如一疋練衝北斗第四星占<lb/>
白氣衝北斗為大戰明年冬揚州刺史臧旻等攻盗賊<lb/>
斬首數千級　光和元年六月丁丑有黒氣墮北宫温<lb/>
眀殿東庭中黒如車盖起奮迅身五色有頭體長十餘<lb/>
丈形貌似龍上問蔡邕對曰所謂天投蜺者也不見足<lb/>
<pb n="KR2m0009_WYG_294-19a"/>
尾不得稱龍易𫝊曰蜺之比無德以色親也潛潭巴曰<lb/>
虹出后妃隂脅王者又曰五色迭至照於宫殿有兵革<lb/>
之事演孔圖曰天子外苦兵威内奪臣無忠則天投蜺<lb/>
<hi>按邕集稱曰演孔圖曰蜺者斗之精也失度投蜺見態主惑於毁譽合誠圖曰天子外苦兵者也</hi>變不<lb/>
空生占不空言<hi>邕對又曰意者陛下樞機之内衽席之上獨有以色見進陵尊踰制以昭變象</hi>
<hi>若羣臣有所毁譽聖意低廻未知誰是兵戎未息威權漸移忠言不聞則虹蜺所在生也抑内寵任中正決毁</hi>
<hi>譽分直邪各得其所勒守衛整武備威權之機不以假人則其效也</hi>
　先是立皇后何氏皇后每齋當謁祖廟輙有變異不<lb/>
<pb n="KR2m0009_WYG_294-19b"/>
　得謁中平元年黄巾賊張角等立三十六方起兵燒<lb/>
　郡國山東七州處處應角遣兵外討角等内使皇后<lb/>
　二兄為大將統兵其年宮車晏駕皇后攝政二兄秉<lb/>
　權譴讓帝母永樂后令自殺隂呼并州牧董卓欲共<lb/>
　誅中官中官逆殺天将軍進兵相攻討京都戰者塞<lb/>
　道皇太后母子遂為太尉卓等所廢黜皆死天下之<lb/>
　敗兵先興於宫省外延海内二三十歳其殃禍起自<lb/>
　何氏<hi>袁山松書曰是年七月虹晝見御座玉堂後殿前庭中色青赤也</hi>
<pb n="KR2m0009_WYG_294-20a"/>
晉惠帝永興元年十二月壬寅夜有赤氣亘天砰隠有<lb/>
聲　二年十月丁丑赤氣見北方東西竟天占曰並為<lb/>
大兵砰隱有聲怒之象也是後四海雲擾九服交兵<lb/>
光熈元年十二月甲申有白氣若虹中天北下至地夜<lb/>
見五日乃滅占曰大兵起明年王彌起青徐汲桑亂河<lb/>
北毒流天下<lb/>
懷帝永嘉三年十二月乙亥有白氣如帶出南北方各<lb/>
二起地至天貫參伐中占曰天下大兵起四年三月司<lb/>
<pb n="KR2m0009_WYG_294-20b"/>
馬越收繆允等又三方雲擾攻戰不休五年三月司馬<lb/>
越死扵寗平城石勒攻破其衆死者十餘萬人六月京<lb/>
都焚滅帝如虜庭<lb/>
愍帝建興元年十月己巳夜有赤氣曜於西北荆州刺<lb/>
史陶侃討杜弢之黨於石城戰敗<lb/>
宋文帝元嘉三十年正月乙亥朔㑹羣臣於太極前殿<lb/>
有青黒氣從東南来覆映宫上是年二月元凶劭構逆<lb/>
帝崩於合殿三月武陵王討劭建牙於軍門有紫雲二<lb/>
<pb n="KR2m0009_WYG_294-21a"/>
蔭於牙上<lb/>
陳宣帝太建四年有白氣如虹自北方貫北斗紫宫<lb/>
十二年二月壬寅白虹見西方占曰有喪後一年帝崩<lb/>
北齊後主天統三年五月戊寅甲夜西北有赤氣竟天<lb/>
夜中始滅十月丙午天西北頻有赤氣占曰有大兵大<lb/>
戰後周武帝總衆来伐<lb/>
周武帝天和二年十月辛夘有黒氣一大如杯在日中<lb/>
甲午又加一經六日乃滅占曰臣有蔽主之明者　六<lb/>
<pb n="KR2m0009_WYG_294-21b"/>
年二月己丑夜有蒼雲廣三丈經天自戌加辰　建德<lb/>
四年十月癸亥帝率衆攻晉州是日虹見晉州城上首<lb/>
向南尾入紫宫長十丈餘庚午克之丁夘夜白虹見長<lb/>
十餘丈頭在南尾入紫宫中占曰天下兵戰流血又曰<lb/>
若無兵必有大喪至六年正月平齊<lb/>
靜帝大象二年六月甲戌有赤氣起西方漸東行徧天<lb/>
唐高祖武德初隋将堯君素守蒲州有白虹下城中<lb/>
太宗貞觀十一年七月一日黃氣竟天大雨穀水溢<lb/>
<pb n="KR2m0009_WYG_294-22a"/>
高宗永隆元年六月戊子虹蜺亘天蜺者斗之精占曰<lb/>
后妃隂脅王者又曰五色疊至照於宫殿有兵<lb/>
武太后延載元年六月幽州都督孫佺帥兵襲奚將入<lb/>
賊境有白虹垂頭於軍門占曰其下流血<lb/>
中宗景龍元年九月十八日有赤氣竟天其光燭地三<lb/>
日乃止<lb/>
肅宗至德二載正月丙子南陽夜有白虹四上亘百餘<lb/>
丈<lb/>
<pb n="KR2m0009_WYG_294-22b"/>
代宗寶應元年七月西北方有赤光亘天貫紫微漸流<lb/>
於東彌漫北方照曜數十里<lb/>
徳宗貞元二年正月大雨雪平地深尺餘雪上有黄黒<lb/>
色狀如浮埃<lb/>
憲宗元和十三年十二月丙辰有白虹闊五尺東西亘<lb/>
天<lb/>
敬宗寶歴元年十二月乙酉夜有霧起須㬰遍天霧上<lb/>
有赤氣㦯深㦯淺久而乃散<lb/>
<pb n="KR2m0009_WYG_294-23a"/>
武宗㑹昌四年正月己酉西方有白虹<lb/>
懿宗咸通元年七月戊戌白虹横亘西方己酉白虹横<lb/>
亘西方十一月丁酉戌時妖星初出如匹練亘空化為<lb/>
雲而沒在楚分　九年七月戊戌白虹横亘西方<lb/>
僖宗中和二年七月丙午夜西北有赤氣如絳竟天<lb/>
昭宗光啟二年九月白虹見西方十月壬辰夜又如之<lb/>
　光化二年春有白氣竟天如練自西南徹東北而旋<lb/>
　天復三年三月庚申有曲虹在日西北<lb/>
<pb n="KR2m0009_WYG_294-23b"/>
後唐明宗天成二年十二月壬辰酉時西南方有赤氣<lb/>
如火燄燄約二千里占者云不出二年其下當有大兵<lb/>
晉髙祖天福二年正月二日夜初北方有赤氣西至戌<lb/>
亥地東北至丑地南北濶三丈狀如火光赤氣内見紫<lb/>
微宫及北斗諸星至三㸃後内有白氣數條次西行至<lb/>
夜半子時方散　八年正月丙戌黄霧四塞　九年正<lb/>
月乙未大霧中二白虹相偶四月庚戌大霧中有蒼白<lb/>
二虹<lb/>
<pb n="KR2m0009_WYG_294-24a"/>
末帝開運元年正月乙未大霧中有白虹相偶占者云<lb/>
海淫所興其将有戰時帝在澶州與契丹相守<lb/>
周太祖廣順元年十一月甲子白虹竟天<lb/>
宋太祖乾徳三年七月己夘夜西方起蒼白氣長五十<lb/>
尺貫天船五車亘井宿占曰主兵動　六年十月己未<lb/>
亘西北蒼白氣三道長二十尺趨東散占曰㳺兵之象<lb/>
太宗太平興國四年四月己未夜西北方有白氣壓北<lb/>
斗　雍熈三年正月己未夜赤氣如城占為兵　四年<lb/>
<pb n="KR2m0009_WYG_294-24b"/>
正月癸酉夜白氣起角亢經太微垣厯軒轅大星至月<lb/>
旁散　端拱元年十月壬申遲明巽上有雲氣過中天<lb/>
連地濃潤前赤黄後蒼黒色先廣後大行勢如截占曰<lb/>
將領行陣有大克㨗十一月戊午夜西北方有赤氣如<lb/>
日脚髙二丈　至道二年二月丙子夜西方有蒼白氣<lb/>
長短八道如彗掃稍經天漢參錯如交虵占曰所見之<lb/>
方主兵勝<lb/>
真宗咸平三年十月辛亥黒氣貫北斗占曰兵起人疫<lb/>
<pb n="KR2m0009_WYG_294-25a"/>
十二月庚午黒氣長三丈餘貫心宿入天市垣抵帝座<lb/>
久方𣪚　四年三月丙申白氣二亘天十月辛亥黒氣<lb/>
貫北斗　五年正月白氣如虹貫日久而散七月戊戌<lb/>
白氣如陣貫東井　六年四月己巳白氣東西亘天丁<lb/>
丑白氣貫日五月辛亥白氣出昴至東壁沒六月辛未<lb/>
赤氣出婁貫天庾占曰倉廩有火災丙子曰氣出河鼓<lb/>
左右旗分為數道沒七月癸夘白氣如彗起西南方占<lb/>
曰有兵喪　景德元年三月白氣貫軒轅蒼白氣十餘<lb/>
<pb n="KR2m0009_WYG_294-25b"/>
如布亘天七月辛亥黄氣出壁長五尺餘占曰兵出十<lb/>
一月癸丑黒氣十餘道衝日　二年正月丙寅黄白氣<lb/>
環之二月丁亥白氣五道貫北斗占為大風幸臣憂十<lb/>
月丙子白氣出閣道西孛孛有光占曰宫中憂　三年<lb/>
三月丙辰北方赤氣亘天白氣貫月十月甲午黒氣貫<lb/>
北斗魁占曰邊兵起　四年三月己未白氣東西亘天<lb/>
庚申白氣出南方長二丈許久而不散四月庚午白氣<lb/>
貫北斗長十丈占為大風庚寅白氣如布襲月三丈許<lb/>
<pb n="KR2m0009_WYG_294-26a"/>
甲午南方有黒氣貫心宿長五丈許占大水十一月己<lb/>
巳中天有赤氣如掃長七尺在輿鬼南占曰秦兵疫<lb/>
大中祥符元年正月癸亥朔黄氣出於艮占曰主五穀<lb/>
熟丁丑白氣二東西亘天七月西北方白雲氣如彗箒<lb/>
三十餘條占曰主兵戰　二年九月戊午黄氣如柱起<lb/>
東南方長五丈許　三年四月丁巳中天有黒氣東西<lb/>
亘天占為水十二月癸亥青赤氣貫太微　五年二月<lb/>
壬寅白氣長五丈出東井貫北斗魁及軒轅占為兵為<lb/>
<pb n="KR2m0009_WYG_294-26b"/>
雷雨　七年九月有氣出紫微為宫闕状光燭地　天<lb/>
禧三年四月黄氣如柱貫月占曰女后喜<lb/>
仁宗天聖七年二月己夘夜蒼黒雲長三十尺貫弧矢<lb/>
翼軫占曰荆楚水　眀道元年十月庚子夜黄白氣五<lb/>
貫紫微垣十二月壬戌西北有蒼白氣亘天　景祐元<lb/>
年八月壬戌夜有黄白氣如彗長七尺餘出張翼之上<lb/>
凡三十三日不見　四年七月戊申夜黒氣長丈餘出<lb/>
畢宿下　寶元二年正月壬子夜蒼黒雲起西北長三<lb/>
<pb n="KR2m0009_WYG_294-27a"/>
十尺漸東南行歴婁胃昴畢及火木相次中天而散占<lb/>
曰水災倉穀腐敗敵主死邊兵憂若七日有雨則不占<lb/>
三月甲寅夜細黒雲起西北方長三十尺貫王良及營<lb/>
室占曰衛分大人憂　康定元年三月丙子夜東南方<lb/>
近濁黒氣横亘数丈闊尺許良久散占曰東南有水憂<lb/>
六月壬子黒氣起心宿西長五十尺首尾侵濁久之散<lb/>
占曰大雨水　二年八月庚辰夜東方有白氣長十尺<lb/>
許在星宿度中至十日長丈餘衝天相居星宿大星南<lb/>
<pb n="KR2m0009_WYG_294-27b"/>
九十餘日沒壬午夜黒氣起西南長七丈貫危宿羽林<lb/>
入濁至天津良久散癸夘夜蒼白雲起西北闊二尺許<lb/>
首尾至濁良久漫占曰其下有兵　慶歴二年十一月<lb/>
壬申黑氣貫北斗柄甲申白氣貫北斗　三年正月戊<lb/>
戌中天有白氣長二十尺向西南行貫日占曰邊兵憂<lb/>
四月癸夘白氣二生西北隅上中天首尾至濁東南行<lb/>
良久散占曰其下有兵冦七日有大風雨則不占七月<lb/>
戊辰夜西南生黒氣長三尺許經天而散占曰雨水八<lb/>
<pb n="KR2m0009_WYG_294-28a"/>
月壬子夜白氣貫北斗魁　四年五月甲子夜黒氣起<lb/>
東北方近濁長五丈許良久散占曰大雨水宜治津梁<lb/>
九月辛巳夜中天有白氣長二丈許貫參宿南河東北<lb/>
行少頃散占曰風雨之候十一月甲子夜蒼白雲起南<lb/>
近濁久方𣪚占曰南方有兵冦七日有大風雨則不占<lb/>
　八年正月丁酉夜黒氣生首尾至濁漸東行久之不<lb/>
散占曰水災二月辛夘夜西方近濁生黒氣長三丈許<lb/>
良久散占曰水災　皇祐四年十一月壬寅夜黒氣生<lb/>
<pb n="KR2m0009_WYG_294-28b"/>
東方南北至濁貫參宿軒轅占曰主邊境有火憂辛酉<lb/>
夜白氣起北方近濁長五丈許歴北斗久之散占曰多<lb/>
大風<lb/>
英宗治平元年六月戊午夜蒼白雲起東北方長一丈<lb/>
許貫畢占云有兵禍　二年二月乙未夜蒼黒雲起西<lb/>
北方長五丈許貫東井及北斗良久散占曰大水民疾<lb/>
病四月癸巳夜蒼黒雲起西北方長三十尺西至軒轅<lb/>
太民北抵鈎陳占曰雨水後宫有疾病之憂丙午夜西<lb/>
<pb n="KR2m0009_WYG_294-29a"/>
北方有白氣漸東南行首尾至濁貫角宿移西北久方<lb/>
散占曰有兵戰疾疫事九月庚申夜西北蒼黒雲長三<lb/>
丈許貫營室壘壁陣及天河占曰土功興及雨水　三<lb/>
年六月丁未夜東方有蒼白雲長一丈許貫畢占曰歳<lb/>
不收亦陰雨之候<lb/>
神宗治平四年二月癸巳夜蒼白雲起南方長三丈闊<lb/>
尺貫南門星主兵出閏三月辛巳蒼黒雲起南方兩首<lb/>
至濁闊尺貫尾箕斗牛庫樓騎官主陰雨五月戊寅夜<lb/>
<pb n="KR2m0009_WYG_294-29b"/>
蒼黒雲起北方長三丈濶尺貫紫微垣王良主蕃國有<lb/>
暴兵及奉車官憂壬寅夜蒼黒雲起北方長三丈闊尺<lb/>
貫紫微垣主暴兵六月癸亥夜白雲起東北方長五丈<lb/>
上闊下束貫天船閣道𫝊入紫微垣天棓主嗇夫遇賊<lb/>
亦為雨候八月乙亥夜黒雲起西北方長丈闊尺貫北<lb/>
斗主陰雨十月庚申夜黄氣一上下貫月中主女主憂<lb/>
十二月庚戌夜蒼黒雲起南方長三丈闊二尺貫五車<lb/>
東井五諸侯主陰雲　熈寧元年正月乙酉夜蒼白雲<lb/>
<pb n="KR2m0009_WYG_294-30a"/>
起西南方長四丈闊尺貫月及南河鬼軒轅主秦分暴<lb/>
兵六月己酉夜蒼黒雲起北方長二丈濶尺貫北斗魁<lb/>
東貫文昌主三公疾民憂十月庚申夜蒼黒雲起北方<lb/>
東西兩首至濁貫織女天棓紫微垣北斗魁主暴兵三<lb/>
日有雨則解　二年四月甲辰夜蒼白雲起東南方長<lb/>
二丈闊尺貫天市垣主人多疾疫七月甲申日下有五<lb/>
色雲十一月每夕有赤氣見西北隅如火至人定乃滅<lb/>
　三年二月庚辰夜蒼黒雲起西北方長三丈闊二尺<lb/>
<pb n="KR2m0009_WYG_294-30b"/>
貫王良扶箱天厨占同上　四年六月己未夜蒼黒雲<lb/>
起西北方長丈闊貫五車又起西北方長丈餘貫北斗<lb/>
魁文昌主大臣憂　五年七月丁亥夜白雲起南方長<lb/>
丈貫氐房心　六年五月庚申夜蒼黒雲起東北方長<lb/>
五丈闊二尺貫雲雨閣道　七年三月壬子蒼白雲起<lb/>
西南方長二丈闊尺貫日經中天過白氣如帶主兵四<lb/>
月壬申夜蒼白雲起北方長五丈闊二尺貫北斗魁鈎<lb/>
陳王良閣道東至奎六月辛未夜蒼黒雲起天河中長<lb/>
<pb n="KR2m0009_WYG_294-31a"/>
五丈南北兩首至濁貫尾箕又蒼黒雲起東方長五丈<lb/>
貫羽林軍外屏丙戌夜蒼白雲起南方長二丈貫危室<lb/>
壁及八魁主齊衛分憂㦯土木功壬辰夜蒼白雲起西<lb/>
北方長二丈貫天棓紫微垣主分爭與刑罰藏兵禦難<lb/>
備非常人之處有憂又主牛畜多死七月庚戌夜蒼白<lb/>
雲起東方長丈餘貫參旗及參宜察臣下　八年二月<lb/>
己巳夜蒼黒雲起東方長三丈貫心天市垣列肆宗星<lb/>
主物貴五月癸亥夜蒼黒雲起西方長三丈貫軒轅太<lb/>
<pb n="KR2m0009_WYG_294-31b"/>
微垣五帝座主諸侯憂十月庚子夜黒雲起西北方長<lb/>
三丈貫畢大陵鈎星　九年四月庚寅夜白氣長丈起<lb/>
東北方天市垣辛亥夜蒼黒雲起南方長二丈貫庫樓<lb/>
騎官積卒心尾主憂六月乙未蒼白雲起東北方長四<lb/>
丈貫室壁閣道主兵憂七月己夘夜蒼黒雲起南方長<lb/>
四丈貫軍市天園主兵十月乙酉夜蒼黒雲起西北方<lb/>
長四丈貫北斗鈎車府主雨　十年六月癸未夜蒼黒<lb/>
雲起南方長三丈闊尺貫龜鼈天淵主多雨水七月丙<lb/>
<pb n="KR2m0009_WYG_294-32a"/>
子夜蒼黒雲起北方長丈貫北斗魁主民憂貴臣獄或<lb/>
多雨八月庚辰蒼黒雲起東北方長二丈貫參井北河<lb/>
五諸侯主諸侯憂㦯大水九月庚申夜蒼黒氣起北方<lb/>
由北斗魁杓貫紫微垣至天棓　元豐二年四月戊申<lb/>
夜白雲起南方長三丈貫庫樓積卒龍尾主將死或大<lb/>
臣黜　五年四月壬申夜蒼白雲起北方長三丈出太<lb/>
微垣貫五帝座常陳主人主大喜　八年七月庚申夜<lb/>
蒼黒雲生北方長三丈闊尺貫北斗文昌天槍主三日<lb/>
<pb n="KR2m0009_WYG_294-32b"/>
内有雨及大臣黜<lb/>
哲宗元祐三年七月戊辰夜東北方近濁天眀照地如<lb/>
月將出漸徧西北有白氣經天主兵宜防西北二鄙<lb/>
紹聖二年十一月桂陽監慶雲見　元符二年九月戊<lb/>
辰夜赤氣起北方紫微垣北斗星東南次有白氣十道<lb/>
各長五尺主兵及大臣黜<lb/>
徽宗崇寧元年十一月己酉赤氣隨日沒主大旱及外<lb/>
有告急　二年五月戊子夜蒼白氣起東南方長三丈<lb/>
<pb n="KR2m0009_WYG_294-33a"/>
貫尾箕斗主蠻夷入貢舊臣来歸　政和元年十一月<lb/>
甲戌夜蒼白氣起紫微垣貫四輔主相㐫　五年四月<lb/>
庚子有白雲自北直徹中天漸成五色如華盖　七年<lb/>
五月乙夘夜赤雲白氣起東北方主大旱民飢喪　宣<lb/>
和元年六月辛巳夜有赤氣起北方半天如火主臣叛<lb/>
君　二年二月戊戌夜赤雲起東北漸向西北入紫微<lb/>
垣主臣叛君天下兵起　三年九月壬午夜蒼白氣長<lb/>
三丈貫月主其下有亂者　四年九月丁丑西方日下<lb/>
<pb n="KR2m0009_WYG_294-33b"/>
有赤氣　七年四月壬子夜有赤雲入紫微垣主兵起<lb/>
欽宗靖康元年正月丁丑夜赤白氣起西方主所向兵<lb/>
至九月戊寅有赤氣隨日出十一月己丑日下有赤氣<lb/>
閏十一月丁酉赤氣亘天　二年正月己亥夜西北陰<lb/>
雲中有火長二丈餘闊数尺時時見丁未霧氣四塞人<lb/>
對靣不相視二月壬午夜白氣如虹自南亘北漸移西<lb/>
南至東北二月戊子夜白氣貫斗<lb/>
髙宗建炎元年八月壬申東北方有赤氣　四年三月<lb/>
<pb n="KR2m0009_WYG_294-34a"/>
辛亥白虹貫日京房易𫝊曰蜺日旁氣也白蜺雙出日<lb/>
中兹謂擅陽五月壬子赤雲亘天中又有白氣十餘道<lb/>
貫之如練起於紫微垣犯北斗及文昌由東南而散占<lb/>
兵大起又所向兵至宫中有喪　紹興元年二月己巳<lb/>
白氣亘天占有暴兵　七年十一月癸夘有赤雲如火<lb/>
隨日入　八年二月辛巳日中有白虹亘天九月甲申<lb/>
正北方有赤氣如火影　二十七年二月乙酉赤氣出<lb/>
紫微垣壬寅白虹貫日　三十年二月壬申西北方正<lb/>
<pb n="KR2m0009_WYG_294-34b"/>
北方東北方一帶約五處赤氣如火影十一月甲午西<lb/>
南方白氣由尾宿歴壁宿婁宿昴宿止十二月戊申夜<lb/>
白氣出尾宿歴心房氐亢角宿入天市貫太微至郎位<lb/>
止有類天漢白氣主兵眀年虜亮大入冦辛酉曲虹見<lb/>
日之西占曰虹蜺陰陽交錯之氣曲虹冬見異之尤甚<lb/>
也　三十一年十二月辛丑白氣自斗歴牛女虚<lb/>
孝宗隆興元年十二月壬午白氣自危宿歴室壁婁胃<lb/>
昴宿　二年正月甲寅白氣自壁宿歴奎婁昴畢觜參<lb/>
<pb n="KR2m0009_WYG_294-35a"/>
　乾道元年正月庚午夜白氣出奎漸上經婁胃昴貫<lb/>
畢入參占主殺伐主邊城三月戊辰夜白氣自參宿至<lb/>
角宿與天漢相接其白氣約廣七丈已来占有暴兵四<lb/>
月丁酉夜蒼白氣自西北漸上東北入天市垣辛丑入<lb/>
北斗魁中乙巳入紫微垣内至天極天樞中十一月丙<lb/>
寅白氣出女歴虚危室壁上奎婁胃昴宿十二月庚午<lb/>
白氣亘天　三年十月丙申虹出非時　四年三月己<lb/>
丑四方皆昏濛若下塵占名曰霾語云天地霾君臣乖<lb/>
<pb n="KR2m0009_WYG_294-35b"/>
　五年正月甲申昏霧四塞又曰黄霧　六年十月庚<lb/>
午赤氣隨日出占氣如火隨日出者軍行有兵憂十一<lb/>
月丁丑赤氣隨日入占有告急者或檄天下召兵不行<lb/>
　七年六月壬寅十月戊午赤氣隨日出　八年十月<lb/>
乙巳赤氣隨日入丙午赤氣隨日出占君側有佞臣<lb/>
九年十月壬申日出前東方并日入後西方有雲氣若<lb/>
煙非煙若雲非雲青赤黄三色光潤占凡氣有三色名<lb/>
曰矞雲矞雲見則國有慶乃人君脩徳而致　淳熙元<lb/>
<pb n="KR2m0009_WYG_294-36a"/>
年十月戊寅東北方生曲虹見日之東　二年十月庚<lb/>
辰東南方生青赤黄蟩虹虹生非時　三年八月丁酉<lb/>
赤氣隨日沒戊戌赤氣隨日出　五年十月丁巳曲虹<lb/>
見日之東　十年正月戊子西南有白氣如天漢而眀<lb/>
南北廣六丈東西亘天占有兵起　十四年十一月甲<lb/>
寅赤氣隨日入<lb/>
光宗紹熈四年十一月甲戌夜赤雲白雲見占赤雲如<lb/>
火影見者如疋帛天下多兵　五年六月壬寅白氣如<lb/>
<pb n="KR2m0009_WYG_294-36b"/>
帶道亘天己酉亦然喪之象也於是孝宗崩寧宗受禪<lb/>
寧宗慶元元年正月丙辰白虹貫日　四年八月庚辰<lb/>
赤氣如帶亘天占有暴兵　五年二月癸酉夜白氣如<lb/>
帶道亘天　嘉泰三年七月壬午白虹貫日　四年二<lb/>
月庚申赤氣亘天次月臨安大火迫近太廟十一月虹<lb/>
生非時壬申白氣如帶道亘天占有暴兵　嘉定六年<lb/>
十月乙夘有赤氣隨日出十一月辛夘有赤氣隨日入<lb/>
　十一年二月丙辰白虹貫日<lb/>
<pb n="KR2m0009_WYG_294-37a"/>
　　宋中興天文志曰書星變而至於蟩虹雷電非時<lb/>
　　塵霧雲氣雜見必書何也凡皆氣也張自眀曰一<lb/>
　　元肇判分陰分陽輕清為天重濁為地逆生五行<lb/>
　　順布五氣故五氣之㑹其精秀靈明者為日為月<lb/>
　　為星為河漢五氣之散颺而為風和而為雨鬱而<lb/>
　　為霧結而為雲舒而為霞凝而為露肅而為霜冽<lb/>
　　而為雪戰而為雹擊而為雷爍而為電駁而為虹<lb/>
　　其變十有二無非氣也而是氣之忽合忽分又各<lb/>
<pb n="KR2m0009_WYG_294-37b"/>
　　有形有象殆不可徧舉其為災為祥亦㦯有應有<lb/>
　　不應或應焉而人莫之知也然而推歩宿曜之道<lb/>
　　度分畫垣舍之名數覘象色之所見驗躔分之攸<lb/>
　　属參之於璣衡候之於晷漏探應感於精祲求形<lb/>
　　驗於事情以考以告以戒以勸以慮以備占其有<lb/>
　　益於人國太史遷曰孔子六經紀異而說不書至<lb/>
　　於天道不𫝊𫝊其人不待告告非其人雖言不著<lb/>
　　有味其言哉所志者占云<lb/>
<pb n="KR2m0009_WYG_294-38a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0009_WYG_294-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文獻通考卷二百九十四<lb/>
</p>
<p>
</p>
  </div>
</body>
</text>
</TEI>
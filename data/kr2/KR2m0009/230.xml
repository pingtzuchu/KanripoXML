<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷二百三十</head> <lb/>
    <p>
<pb n="KR2m0009_WYG_230-1a"/>
欽定四庫全書<lb/>
　文獻通考卷二百三十<lb/>
　　鄱　陽　馬　端　臨　貴　與　著<lb/>
　經籍考五十七<lb/>
　　集<hi>賦詩</hi>　<hi>别集</hi>
　　吳氏曰漢時未以集名書故漢藝文志載賦頌歌<lb/>
　　詩一百家皆不曰集晉荀朂分書為四部其四曰<lb/>
　　丁部宋王儉撰七志其三曰文翰志皆無集名至<lb/>
<pb n="KR2m0009_WYG_230-1b"/>
　　梁阮孝緒為七録始有文集録隋經籍志遂以荀<lb/>
　　况等賦皆謂之集而又有别集史官謂别集之名<lb/>
　　漢東京所剏按閔馬父論商頌之亂曰韋昭注輯<lb/>
　　成也蓋東京别集之名實本於劉歆之輯畧而輯<lb/>
　　畧又本於商頌之輯云<lb/>
　　宋两朝藝文志曰别集者人别為集古人但以名<lb/>
　　氏命篇南朝張融始著玉海之號後世爭効制為<lb/>
　　集名一家至有十數者爵里年氏各立意義或相<lb/>
<pb n="KR2m0009_WYG_230-2a"/>
　　重複而文亦不勝其繁矣<lb/>
　　鼂氏曰昔屈原作離騷雖詭譎不槩諸聖而英辯<lb/>
　　藻思閎麗演迤發於忠正蔚然為百代詞章之祖<lb/>
　　衆士慕嚮波屬雲委自時厥後綴文者接踵於道<lb/>
　　矣然軌轍不同機杼亦異各名一家之言學者欲<lb/>
　　矜式焉故别而聚之命之為集蓋其原起於東京<lb/>
　　而極於唐至七百餘家當晉之時摯虞已患其凌<lb/>
　　雜難觀甞自詩賦以下彚分之曰文章流别後世<lb/>
<pb n="KR2m0009_WYG_230-2b"/>
　　祖述之而為總集蕭統所選是也至唐亦且七十<lb/>
　　五家嗚呼盛矣雖然賤生於無所用或其傳不能<lb/>
　　廣値水火兵冦之厄因而散失者十八九亦有長<lb/>
　　編巨軸幸而得存而屬目者幾希此無他凡以其<lb/>
　　虚辭濫説徒為觀美而已無益於用故也今録漢<lb/>
　　迄唐附以五代本朝作者其數亦甚衆其間格言<lb/>
　　偉論可以扶持世教者為益固多至於虚辭濫説<lb/>
　　如上所陳者知其終當泯泯無聞猶可以自警則<lb/>
<pb n="KR2m0009_WYG_230-3a"/>
　　其無用亦有用也是以不加銓擇焉<lb/>
　　右例言<lb/>
　漢藝文志傳曰不歌而誦謂之賦登高能賦可以為<lb/>
　大夫言感物造耑<hi>古端字因物動志則造辭義之端緒</hi>材知深美可與<lb/>
　圖事故可以為列大夫也古者諸侯卿大夫交接鄰<lb/>
　國以微言相感當揖讓之時必稱詩以諭其志盖以<lb/>
　别賢不肖而觀盛衰焉故孔子曰不學詩無以言也<lb/>
　春秋之後周道寖壞聘問歌咏不列於侯國學詩之<lb/>
<pb n="KR2m0009_WYG_230-3b"/>
　士逸在布衣而賢人失志之賦作矣大儒荀卿及楚<lb/>
　臣屈原離讒憂國皆作詩以風咸有惻𨼆古詩之義<lb/>
　其後宋玉唐勒漢興司馬相如枚乘及揚子雲競為<lb/>
　侈麗閎衍之詞沒其風諭之義是以揚子雲悔之曰<lb/>
　詩人之賦麗以則辭人之賦麗以淫<hi>辭人後代為文辭之人</hi>如<lb/>
　孔氏之門人用賦也則賈誼登堂相如入室矣如其<lb/>
　不用何自孝武立樂府而采歌謡於是有代趙之謳<lb/>
　秦楚之風皆感於哀樂縁事而發亦可以觀風俗知<lb/>
<pb n="KR2m0009_WYG_230-4a"/>
　薄厚云序詩賦為五種<lb/>
　隋經籍志曰漢武帝命淮南王為楚辭章句旦受詔食<lb/>
　時而奏之其書今亡後漢校書郎王逸集屈原已下<lb/>
　迄於劉向逸又自為一篇并叙而注之今行於世隋<lb/>
　時有釋道騫善讀之能為楚聲音韻清切至今傳楚<lb/>
　辭者皆祖騫公之音<lb/>
漢志賦二十家三百六十一篇<lb/>
又賦二十一家二百七十四篇<hi>入揚䧺八篇</hi>
<pb n="KR2m0009_WYG_230-4b"/>
漢志賦又二十五家百三十六篇<lb/>
又雜賦十二家二百三十三篇<lb/>
漢志歌詩二十八家三百一十四篇<lb/>
隋志楚辭十部二十九卷<hi>通計亡書十一部四十卷</hi>
唐志楚辭七部二十二卷<lb/>
宋中興志楚辭九家十二部二百四卷<lb/>
　　右賦詩<lb/>
隋志四百三十七部四千三百八十一卷<hi>通計亡書合八百八十六</hi>
<pb n="KR2m0009_WYG_230-5a"/>
<hi>部八千一百二十六卷</hi>
唐志七百三十六家七百五十部七千六百六十八卷<lb/>
<hi>失姓名一家元宗以下不著録四百六家五千一十二卷</hi>
宋三朝志五百五十四部四千六百四十五卷<lb/>
宋两朝志一百七十七部一千五百一十七卷<lb/>
宋四朝志二百五十一部六千八百四十九卷<lb/>
宋中興志一千一家一千二百六十六部一萬七千四<lb/>
百二十六卷<lb/>
<pb n="KR2m0009_WYG_230-5b"/>
楚辭十七卷<lb/>
　　鼂氏曰後漢校書郎王逸叔師注楚屈原名平為<lb/>
　　懷王左徒博聞強志嫺於辭令後同列心害其能<lb/>
　　而讒之王怒疏平平自傷忠而被謗乃作離騷經<lb/>
　　以諷不見省納及襄王立又放之江南復作九歌<lb/>
　　天問九章逺遊卜居漁父大招自沉汨羅以死其<lb/>
　　後楚宋玉作九辯招魂漢賈誼作惜誓淮南小山<lb/>
　　作招𨼆士東方朔作七諌嚴忌作哀時命王褒作<lb/>
<pb n="KR2m0009_WYG_230-6a"/>
　　九懐劉向作九歎皆擬其文而哀平之死於忠至<lb/>
　　漢武時淮南王安始作離騷傳向典校經書分為<lb/>
　　十六卷東京班固賈逵各作離騷章句餘十五卷<lb/>
　　闕而不説至逸自以為南陽人與原同土悼傷之<lb/>
　　復作十六卷章句又續為九思取班固二序附之<lb/>
　　為十七篇按漢書志屈原賦二十五篇今起離騷<lb/>
　　經至大招凡六九章九歌又十八則原賦存者二<lb/>
　　十四篇耳并國殤禮魂在九歌之外十一則溢而<lb/>
<pb n="KR2m0009_WYG_230-6b"/>
　　為二十六篇不知國殤禮魂何以繫九歌之末又<lb/>
　　不可合十一為九然則謂大招為原辭可疑也夫<lb/>
　　以招魂為義恐非自作或曰景差盖近之其卷後<lb/>
　　有蔣之翰跋云鼂美叔家本也<lb/>
　　陳氏曰逸之注雖未能盡善而自淮南王安以下<lb/>
　　為訓傳者今不復存其目僅見於隋唐志獨逸注<lb/>
　　幸而尚傳興祖又從而補之於是訓詁名物始詳<lb/>
　　矣<lb/>
<pb n="KR2m0009_WYG_230-7a"/>
楚辭釋文一卷<lb/>
　　鼂氏曰未詳撰人其篇次不與世行本同<lb/>
　　陳氏曰古本無名氏洪氏得之吳郡林虙德祖其<lb/>
　　篇次不與今本同今本首騷經次九歌天問九章逺<lb/>
　　遊卜居漁父九辯招魂大招惜誓招隐七諫哀時<lb/>
　　命九懐九歎九思釋文亦首騷經次九辯而後九<lb/>
　　歌天問九章逺遊卜居漁父招𨼆士招魂九懐七<lb/>
　　諫九歎哀時命惜誓大招九思洪氏按王逸九章<lb/>
<pb n="KR2m0009_WYG_230-7b"/>
　　注云皆解於九辯中則釋文篇第盖舊本也後人<lb/>
　　始以作者先後次序之耳朱侍講按天聖十年陳<lb/>
　　説之序以為舊本篇第混并乃考其人之先後重<lb/>
　　定其篇第然則今本説之所定也余按楚辭劉向<lb/>
　　所集王逸所注而九歎九思亦列其中盖後人所<lb/>
　　益也歟<lb/>
補注楚辭十七卷　考異一卷<lb/>
　　鼂氏曰未詳撰人凡王逸章句有未盡者補之自<lb/>
<pb n="KR2m0009_WYG_230-8a"/>
　　序云以歐陽永叔蘇子瞻鼂文元宋景文家參考<lb/>
　　之遂為定本又得姚廷輝本作考異且言辯騷非<lb/>
　　楚辭本書不當録<lb/>
　　陳氏曰洪興祖撰興祖少時從栁展如得東坡手校<lb/>
　　楚辭一卷凡諸本異同皆两出之後又得洪玉父而<lb/>
　　下本十四五家参校遂為定本始補王逸章句之<lb/>
　　未備者成書又得姚廷輝本作考異附古本釋文<lb/>
　　之後其末又得歐陽永叔孫莘老蘇子容本於闗<lb/>
<pb n="KR2m0009_WYG_230-8b"/>
　　子東葉少協校正以補考異之遺洪於是書用力<lb/>
　　亦勤矣<lb/>
重編楚辭十六卷<lb/>
　　鼂氏曰族父吏部公重編獨離騷經仍故為首篇<lb/>
　　其後以逺遊九章九歌天問卜居漁父大招九辯<lb/>
　　招魂惜誓七諫哀時命招𨼆九懐九歌為次而去<lb/>
　　九思一篇其説曰按八卷屈原遭憂所作故首篇<lb/>
　　曰離騷經後篇皆曰離騷餘皆曰楚辭今本所第<lb/>
<pb n="KR2m0009_WYG_230-9a"/>
　　篇或不次第於是遷逺遊九章次離騷經在九歌<lb/>
　　上以原自叙其意近離騷經也而九歌天問乃原<lb/>
　　既放之後攄憤所作者故遷於下卜居漁父自序<lb/>
　　之餘意也故又次之大招古奥疑原作非景差辭<lb/>
　　沉淵不返故以終焉為楚辭上八卷九辯招魂皆<lb/>
　　宋玉或曰九辯原作其聲浮矣惜誓𢎞深或以為<lb/>
　　賈誼作盖近之東方朔嚴忌皆漢帝廷臣淮南小<lb/>
　　山之辭不當先忌王褒漢宣帝時人後淮南小山<lb/>
<pb n="KR2m0009_WYG_230-9b"/>
　　至劉向最後作故其次序如此皆西漢以前文也<lb/>
　　為楚辭下八卷王逸東漢人九思視向以前所作<lb/>
　　相闊矣又十七卷非舊録故去之又頗刪逸離騷<lb/>
　　經訓釋淺陋者而録司馬遷原傳冠其首云<lb/>
續楚辭二十卷<lb/>
　　鼂氏曰族父吏部公編擇後世文賦與楚辭類者<lb/>
　　編之自宋玉以下至本朝王令凡二十六人計六<lb/>
　　十篇各為小序以冠其首而最喜沈括以為辭近<lb/>
<pb n="KR2m0009_WYG_230-10a"/>
　　原盖深探其用意疾隨其歩趨而與之偕然亦暇<lb/>
　　而不廹也<lb/>
變離騷二十卷<lb/>
　　鼂氏曰族父吏部公編公既集續楚辭又擇其餘<lb/>
　　文賦大意祖述離騷或一言似之者為一編其意<lb/>
　　謂原之作曰離騷餘皆曰楚辭今楚辭又變而廼<lb/>
　　始曰變離騷者欲後世知其出於原也猶服盡而<lb/>
　　係其姓於祖云所録自楚荀卿至本朝王令凡三<lb/>
<pb n="KR2m0009_WYG_230-10b"/>
　　十八人通九十六首<lb/>
　　陳氏曰鼂補之無咎撰去九思一篇入續楚辭定<lb/>
　　著十六卷篇次亦頗改易又不與陳説之本同續<lb/>
　　變二篇皆楚辭流𣲖其曰變者又以其類離騷而<lb/>
　　少變之也新序三篇述其意甚詳然其去取之際<lb/>
　　或有不能曉者<lb/>
楚辭贅説四卷<lb/>
　　陳氏曰右司郎宣城周紫芝少𨼆撰甞為哀湘賦<lb/>
<pb n="KR2m0009_WYG_230-11a"/>
　　以反賈誼揚雄之説又為此書頗有發明<lb/>
楚辭集説八卷　辯證二卷<lb/>
　　陳氏曰侍講新安朱熹元晦撰以王氏洪氏注或<lb/>
　　迂滯而逺於事情或廹切而害於義理遂别為之<lb/>
　　注其訓詁文義之外有當考者則見於辯證所以<lb/>
　　祛前注之蔽陋而發明屈子之微意於千載之下<lb/>
　　忠魂義魄頓有生氣其於九歌九章尤為明白痛<lb/>
　　快至謂山海經淮南子殆因天問而著書説者反<lb/>
<pb n="KR2m0009_WYG_230-11b"/>
　　取二書以證天問可謂髙世絶識毫髪無遺恨者<lb/>
　　矣公為此注在慶元退居之時序文所謂放臣棄<lb/>
　　子怨妻去婦盖有感而托者也其生平於六經皆<lb/>
　　有訓傳而其殫見洽聞發露不盡者萃見於此書<lb/>
　　嗚呼偉矣其篇第視舊本益賈誼二賦而去諌歎<lb/>
　　懐思屈子所著二十五篇為離騷而宋玉以下則<lb/>
　　曰續離騷其言七諫以下辭意平緩意不深切如<lb/>
　　無所疾痛而強為呻吟者為名言也<lb/>
<pb n="KR2m0009_WYG_230-12a"/>
　　朱子自序曰自屈原賦離騷而南國宗之名章繼<lb/>
　　作通號楚辭大抵皆祖原意而離騷深逺矣竊甞<lb/>
　　論之原之為人其志行雖或過於中庸而不可以<lb/>
　　為法然皆出於忠君愛國之誠心原之為書其辭<lb/>
　　㫖雖或流於跌宕怪神怨懟激發而不可以為訓<lb/>
　　然皆生於繾綣惻怛不能自已之至意雖其不知<lb/>
　　學於北方以求周公仲尼之道而獨馳騁於變風<lb/>
　　變雅之末流以故淳儒莊士或羞稱之然使世之<lb/>
<pb n="KR2m0009_WYG_230-12b"/>
　　放臣屏子怨妻去婦抆淚謳吟於下而所天者幸<lb/>
　　而聼之則於彼此之間天性民彛之善豈不足以<lb/>
　　交有所發而増夫三綱五常之重此予之所以每<lb/>
　　有味於其言而不敢直以辭人之賦視之也然自<lb/>
　　原著此辭至漢未久而説者已失其趣如太史公<lb/>
　　盖未能免而劉安班固賈逵之書世復不傳及隋<lb/>
　　唐間為訓解者尚五六家又有僧道騫者能為楚<lb/>
　　聲之讀今亦漫不復存無以考其説之得失而獨<lb/>
<pb n="KR2m0009_WYG_230-13a"/>
　　東京王逸章句與近世洪興祖補注並行於世其<lb/>
　　於訓詁名物之間則已詳矣顧王書之所取舍與<lb/>
　　其題號離合之間多可議者而洪皆不能有所是<lb/>
　　正至其大義則又皆未甞沉潛反覆嗟歎咏歌以<lb/>
　　尋其文詞指意之所出而遽欲取喻立説旁引曲<lb/>
　　證以強附於其事之已然是以或以迂滯而逺於<lb/>
　　事情或以廹切而害於義理使原之所為壹鬱而<lb/>
　　不得申於當年者又晦昧而不得白於後世予於<lb/>
<pb n="KR2m0009_WYG_230-13b"/>
　　是益有感焉疾病呻吟之暇聊据舊編粗加櫽括<lb/>
　　定為集注八卷庻幾讀者得以見古人於千載之<lb/>
　　上而死者可作又足以知千載之下有知我者而<lb/>
　　不恨於來者之不聞也嗚呼悕矣是豈易與俗人<lb/>
　　言哉<lb/>
　　朱子語録曰楚辭不甚怨君今被諸家解得都成<lb/>
　　怨君不成模様九歌是託神以為君言人間隔不<lb/>
　　可企及如已不得親近於君之意以此觀之他便<lb/>
<pb n="KR2m0009_WYG_230-14a"/>
　　不是怨君至山鬼篇不可以君為山鬼又倒説山<lb/>
　　鬼欲親人而不可得之意今人解文字不㸔大意<lb/>
　　只逐句解意却不貫　楚些沈存中以些為咒語<lb/>
　　如今釋子念娑婆訶三合聲而巫人之禱亦有此<lb/>
　　聲此却説得好盖今人只求之於雅不求之於俗<lb/>
　　故下一半都曉不得　楚辭平易後人學做者反<lb/>
　　艱深了都不可曉　離騷初無竒字只恁説將去<lb/>
　　自是好後來如魯直恁地著力做只是不好<lb/>
<pb n="KR2m0009_WYG_230-14b"/>
楚辭後語六卷<lb/>
　　陳氏曰朱熹撰凡五十二篇以鼂氏續變二書刋<lb/>
　　定而去取則嚴而有意矣<lb/>
　　朱子自序曰楚辭後語目録以鼂氏所集録續變<lb/>
　　二書刋補定著凡五十二篇鼂氏之為此書固主<lb/>
　　為辭而亦不得不兼取於義今因其舊則其考於<lb/>
　　辭也宜益精而擇於義也當益嚴矣此余之所以<lb/>
　　兢兢而不得不致其謹也蓋屈子者窮而呼天疾<lb/>
<pb n="KR2m0009_WYG_230-15a"/>
　　痛而呼父母之辭也故今所欲取而使繼之者必<lb/>
　　其出於幽憂窮蹙怨慕凄凉之意乃為得其餘韻<lb/>
　　而宏衍鉅麗之觀懽愉快適之語宜不得而與焉<lb/>
　　至論其等則又必以無心而㝠㑹者為貴其或有<lb/>
　　是則雖逺且賤猶將汲而進之一有意於求似則<lb/>
　　雖廹真如揚栁亦不得已而取之耳若其義則首<lb/>
　　篇所著荀卿子之言指意深切詞調鏗鏘君人者<lb/>
　　誠能使人朝夕諷誦不離於其側如衛武公之抑<lb/>
<pb n="KR2m0009_WYG_230-15b"/>
　　戒則所以入耳而著心者豈但廣厦細旃明師勸<lb/>
　　誦之益而已哉此固余之所為眷眷而不能忘者<lb/>
　　若髙唐神女李姬洛神之屬其辭若不可廢而皆<lb/>
　　棄不録則以義裁之而斷其為禮法之罪人也高<lb/>
　　唐卒章雖有思萬方憂國害開聖賢輔不逮之云<lb/>
　　亦屠兒之禮佛倡家之讀禮耳幾何其不為獻笑<lb/>
　　之資而何諷之有哉其息夫躬栁宗元之不棄則<lb/>
　　鼂氏已言之矣至於揚雄則未有議其罪者而余<lb/>
<pb n="KR2m0009_WYG_230-16a"/>
　　獨以為是其失節亦蔡琰之儔耳然琰猶知愧而<lb/>
　　自訟若雄則反訕前哲以自文宜又不得與琰比<lb/>
　　矣今皆取之豈不以夫琰之母子無絶道而雄則<lb/>
　　欲因反騷而著蘇氏洪氏之貶辭以明天下之大<lb/>
　　戒也陶翁之辭鼂氏以為中和之發於此不類特<lb/>
　　以其為古賦之流而取之是也抑以其自謂晉臣<lb/>
　　恥事二姓而言則其意亦不為不悲矣序列於此<lb/>
　　又何疑焉至於終篇特著張夫子呂與叔之言盖<lb/>
<pb n="KR2m0009_WYG_230-16b"/>
　　又以吿夫游藝之及此者使知學之有本而反求<lb/>
　　之則文章有不足為者矣其為微文碎義又各附<lb/>
　　見於本篇此不暇著悉云<lb/>
龍岡楚辭説五卷<lb/>
　　陳氏曰永嘉林應辰渭起撰以離騷章分叚釋為<lb/>
　　二十叚九歌九章諸篇亦随長短分之其推屈子<lb/>
　　不死於汨羅比諸浮海居夷之意其説甚新而有<lb/>
　　理以為離騷一篇辭雖哀痛而意則宏放與夫直<lb/>
<pb n="KR2m0009_WYG_230-17a"/>
　　情徑行勇於踣河者不可同日語且其興寄髙逺<lb/>
　　登昆崙歴閬風指西海陟陞皇皆寓言也世儒乃<lb/>
　　以為實者何哉然沉湘之事傳自司馬遷賈誼揚<lb/>
　　雄皆未嘗有異説漢去戰國未逺恐非虚語也<lb/>
新校楚辭十卷　翼騷一卷　洛陽九詠一卷<lb/>
　　陳氏曰昭武黄伯思長睿撰其序言屈宋諸騷皆<lb/>
　　書楚語作楚聲紀楚地名楚物故可謂之楚辭若<lb/>
　　些只𦍑誶蹇紛侘傺者楚語也悲壯頓挫或韻或<lb/>
<pb n="KR2m0009_WYG_230-17b"/>
　　否者楚聲也沅湘江澧脩門夏首者楚地也蘭茝<lb/>
　　荃葯蕙若薠蘅者楚物也既以諸家本校定又以<lb/>
　　太史公屈原傳至陳説之之序附以今序别為一<lb/>
　　卷目以翼騷洛陽九詠者伯思所作也<lb/>
宋玉集一卷<lb/>
　　陳氏曰楚大夫宋玉撰史記屈原傳言楚人宋玉<lb/>
　　唐勒景差之徒皆原之弟子也而玉之辭賦獨傳<lb/>
　　至以屈宋並稱於後世餘人皆莫能及按隋志集<lb/>
<pb n="KR2m0009_WYG_230-18a"/>
　　三卷唐志二卷今書乃文選及古文苑中録出者<lb/>
　　未必當時本也<lb/>
枚叔集一卷<lb/>
　　陳氏曰漢𢎞農都尉淮隂枚乗撰叔其字也隋志<lb/>
　　梁時有二卷亡唐志復著録今本乃於漢書及文<lb/>
　　選諸書抄出者<lb/>
董仲舒集一卷<lb/>
　　陳氏曰漢膠西相廣川董仲舒撰隋唐志皆二卷<lb/>
<pb n="KR2m0009_WYG_230-18b"/>
　　今惟録本傳中三䇿及古文苑所載士不遇賦詣<lb/>
　　公孫𢎞記室書二篇而已其序篇略本𫝊語亦載<lb/>
　　古文苑仲舒平生著書如玉杯繁露清明竹林之<lb/>
　　類其泯沒不存者多矣所𫝊繁露亦非本真也<lb/>
劉中壘集五卷<lb/>
　　陳氏曰漢中壘校尉劉向子政撰前四卷封事並<lb/>
　　見漢書九歌見楚辭末請雨華山賦見古文苑<lb/>
揚子雲集五卷<lb/>
<pb n="KR2m0009_WYG_230-19a"/>
　　鼂氏曰漢揚雄子雲也古無雄集皇朝譚愈好雄<lb/>
　　文患其散在篇籍離而不屬因綴繹之四十餘篇<lb/>
　　陳氏曰大抵皆録漢書及古文苑所載按宋玉而<lb/>
　　下五家皆見唐以前藝文志而三朝志俱不著録<lb/>
　　崇文總目僅有董集一卷而已盖古本多已不存<lb/>
　　好事者於史傳及類書中鈔録以備一家之作充<lb/>
　　藏書之數而已<lb/>
二十四箴一卷<lb/>
<pb n="KR2m0009_WYG_230-19b"/>
　　鼂氏曰揚雄撰今廣德所刋本校集中無司空尚<lb/>
　　書博士太常四箴集中所有皆據古文苑而此四<lb/>
　　箴或云崔駰或云崔子玉疑不能明也<lb/>
蔡中郎集十卷<lb/>
　　鼂氏曰後漢蔡邕伯喈也陳留圉人仕至左中郎<lb/>
　　將後為王允所害邕博學好詞章術數天文妙操<lb/>
　　音律在東觀欲補漢紀自陳十意及付獄乞黥刖<lb/>
　　以成書不能得遂死獄中所著文章百四篇今録<lb/>
<pb n="KR2m0009_WYG_230-20a"/>
　　止存九十篇而銘墓居其半或曰碑銘或曰神誥<lb/>
　　或曰哀讚其實一也甞自云為郭有道碑獨無愧<lb/>
　　辭則其他可知已凡文集其人正傳者止掇論其<lb/>
　　文學之辭及略載鄉里所終爵位或死非其理亦<lb/>
　　附見餘歴官與其善惡率不録若史逸其行事者<lb/>
　　則雜取他書詳載焉庻後有考<lb/>
　　陳氏曰唐志二十卷今本闕亡之外才六十四篇<lb/>
　　其間有稱建安年號及為魏宗廟頌述者非邕文<lb/>
<pb n="KR2m0009_WYG_230-20b"/>
　　也卷末有天聖癸亥歐陽靜所書辯證甚詳以為<lb/>
　　好事者雜編他人之文相混非本書<lb/>
　　致堂胡氏曰伯喈才士也而短於識文章翰墨又<lb/>
　　非班馬之儔假令續成漢史不過與范曄伯仲耳<lb/>
陳思王集十卷<lb/>
　　鼂氏曰魏曹植子建也太祖子文帝封植為陳王<lb/>
　　卒年三十一諡曰思年十歲餘誦讀詩論及辭賦<lb/>
　　數十萬言善屬文援筆立成自少至終篇籍不離<lb/>
<pb n="KR2m0009_WYG_230-21a"/>
　　手按魏志景初中撰録植所著賦頌詩銘雜論凡<lb/>
　　百餘篇隋志植集三十卷唐志植集二十卷今集<lb/>
　　十卷比隋唐本有亡逸者而詩文近二百篇反溢<lb/>
　　於本傳所載不曉其故<lb/>
　　陳氏曰今本二十卷與唐志同其間亦有采取御<lb/>
　　覽書鈔類聚諸書中所有意皆後人附益然則非<lb/>
　　當時全書矣其或引摯虞流别集此書國初已亡<lb/>
　　猶是唐人舊傳也<lb/>
<pb n="KR2m0009_WYG_230-21b"/>
陳孔璋集十卷<lb/>
　　陳氏曰魏丞相軍謀掾廣陵陳琳孔璋撰魏志文<lb/>
　　帝為五官中郎將及平原侯植皆好文學山陽王<lb/>
　　粲仲宣北海徐幹偉長廣陵陳琳孔璋陳留阮瑀<lb/>
　　元瑜汝南應瑒德璉東平劉楨公榦並見友善自<lb/>
　　邯郸淳繁欽路粹丁廙楊修荀綽等亦有文采而<lb/>
　　不在七人之列世所謂建安七子者也但自王粲<lb/>
　　而下才六人意子建亦在其間邪而文帝典論則<lb/>
<pb n="KR2m0009_WYG_230-22a"/>
　　又以孔融居其首并粲琳等謂之七人植不與焉<lb/>
　　今諸家詩文散見於文選及諸類書其以集傳者<lb/>
　　仲宣子建孔璋三人而已余家有仲宣集<lb/>
王粲集八卷<lb/>
　　鼂氏曰後漢王粲仲宣也髙平人為魏侍中粲博<lb/>
　　物多識強記善屬文舉筆便成無所改定時人以<lb/>
　　為宿製然正復精意覃思亦不能加著詩賦論議<lb/>
　　垂六十篇今集有八十一首按唐藝文志粲集十<lb/>
<pb n="KR2m0009_WYG_230-22b"/>
　　卷今亡两卷其詩文反多於史所紀二十餘篇與<lb/>
　　曹植集同<lb/>
阮籍集十卷<lb/>
　　鼂氏曰魏阮籍嗣宗也尉氏人籍志氣宏放博覧<lb/>
　　羣籍尤好莊老屬文不留嗜酒能嘯善弹琴當其<lb/>
　　得意忽忘形體雖不拘禮教而發言元逺晉帝輔<lb/>
　　政為從事中郎後求為歩兵校尉<lb/>
嵇康集十卷<lb/>
<pb n="KR2m0009_WYG_230-23a"/>
　　鼂氏曰魏嵇康叔夜也譙國人康美詞氣有儀土<lb/>
　　木形骸不自藻飾學不師受博覽該通長好莊老<lb/>
　　屬文元逺以魏宗室婚拜中散大夫景元初鍾㑹<lb/>
　　譖於晉文帝遇害<lb/>
　　陳氏曰康本姓奚自㑹稽徙譙之銍縣嵇山家其<lb/>
　　側遂氏焉取嵇字之上志本也所著文論六七萬<lb/>
　　言今存於世者僅如此唐志猶有十五卷<lb/>
張司空集三卷<lb/>
<pb n="KR2m0009_WYG_230-23b"/>
　　鼂氏曰晉張華茂先也范陽人惠帝時為司空為<lb/>
　　趙王倫所害華學業優博詞藻温麗圖緯方伎等<lb/>
　　書莫不詳覽家有書三十乘天下竒秘悉在博物<lb/>
　　洽聞世無與比集有詩一百二十哀詞冊文二十<lb/>
　　一賦三<lb/>
　　陳氏曰前二卷為四言五言詩後一卷稱冊祝哀<lb/>
　　誄等文<lb/>
陸機集十卷<lb/>
<pb n="KR2m0009_WYG_230-24a"/>
　　鼂氏曰晉陸機士衡也抗之子少有異才文章冠<lb/>
　　世服膺儒術非禮不動吳滅退居舊里閉門勤學<lb/>
　　積有十年太康末入洛成都王頴令機率師伐長<lb/>
　　沙王乂至河橋大敗為頴所誅初造張華華重其<lb/>
　　名如舊相識甞謂之曰人常恨才少而子更患多<lb/>
　　葛洪著書亦稱歎焉所著文章凡三百餘篇今存<lb/>
　　詩賦論議箋表碑誄一百七十餘首以晉書文選<lb/>
　　校正外餘多舛誤機仕終平原内史<lb/>
<pb n="KR2m0009_WYG_230-24b"/>
陸雲集十卷<lb/>
　　鼂氏曰晉陸雲士龍也吳郡人惠帝時為中書侍<lb/>
　　郎㑹兄機兵敗同遇害雲六歲能屬文性清正有<lb/>
　　才理與機齊名雖文章不及而持論過之所著文<lb/>
　　章三百四十九篇新書十篇雲仕終清河内史<lb/>
劉司空集十卷<lb/>
　　陳氏曰晉司空中山劉琨越石撰前五卷差全可<lb/>
　　觀後五卷闕誤或一卷數行或㫁續不屬殆類鈔<lb/>
<pb n="KR2m0009_WYG_230-25a"/>
　　節者末卷劉府君誄尤多訛未有别本可以是正<lb/>
陶靖節集十卷<lb/>
　　鼂氏曰晉陶淵明元亮也一名潛潯陽人蕭統云<lb/>
　　淵明字元亮晉書云潛字元亮宋書云潛字淵明<lb/>
　　或云字深明名元亮按集中孟嘉傳與祭妹文皆<lb/>
　　自稱淵明當從之晉安帝末起為州祭酒桓元簒<lb/>
　　位淵明自解而歸州召主簿不就躬耕自資劉裕<lb/>
　　起兵討元誅之為鎮軍將軍淵明恭其軍事未幾<lb/>
<pb n="KR2m0009_WYG_230-25b"/>
　　遷建威恭軍淵明見裕有異志乃求為彭澤令去<lb/>
　　職潛少有高趣好讀書不求甚解著五栁先生傳<lb/>
　　以自况世號靖節先生今集有數本七卷梁蕭統<lb/>
　　編以序傳顔延之誄載卷首十卷者北齊陽休之<lb/>
　　編以五孝傳聖賢群輔録序傳誄分三卷益之詩<lb/>
　　篇次差異按隋經籍志潛集九卷又云梁有五卷<lb/>
　　録一卷唐藝文志潛集五卷今本皆不與二志同<lb/>
　　獨吳氏西齋目有潛集十卷疑即休之本也休之<lb/>
<pb n="KR2m0009_WYG_230-26a"/>
　　本出宋庠家云江左舊書其次第最有倫貫獨四<lb/>
　　八目後八儒三墨二條疑後人妄加<lb/>
　　東坡蘇氏曰吾於詩人無所好獨好淵明詩淵明<lb/>
　　詩不多然質而實綺癯而實腴自曺劉沈謝李杜<lb/>
　　諸人莫能及也<lb/>
　　山谷黄氏曰寧律不諧而不使句弱用字不工而<lb/>
　　不使語俗此庾開府所長也然有意於為詩也至<lb/>
　　於淵明則所謂不煩繩削而自合者雖然巧於斧<lb/>
<pb n="KR2m0009_WYG_230-26b"/>
　　斤者多疑其拙窘於撿括者輙病其放孔子曰<graphic n="KR1108" url="https://raw.githubusercontent.com/kanripo/KR-Gaiji/master/images/KR1108.png" mimeType="image/png"/>
　　武子其智可及也其愚不可及也淵明之拙與放<lb/>
　　豈可為不知者道哉要當與一邱一壑者共之耳<lb/>
　　龜山楊氏曰淵明詩所不可及者沖澹深邃出於<lb/>
　　自然若曽用力學然後知淵明詩非著力之所能<lb/>
　　及也<lb/>
　　朱子語録曰淵明詩人皆説平淡據某㸔他自豪<lb/>
　　放但豪放得來不覺耳其露出本相者是詠荆軻<lb/>
<pb n="KR2m0009_WYG_230-27a"/>
　　一篇平淡底人如何説得這様言語出來<lb/>
　　西山真氏曰予聞近世之評詩者淵明之辭甚高<lb/>
　　而其指則出於莊老康節之辭若卑而其指則原<lb/>
　　於六經以余觀之淵明之學正自經術中來故形<lb/>
　　之於詩有不可揜榮木之憂逝水之歎也貧士之<lb/>
　　詠簟瓢之樂也飲酒末章有曰羲農去我久舉世<lb/>
　　少復眞汲汲魯中叟彌縫使其淳淵明之智及此<lb/>
　　豈元虚之士可望邪雖其遺榮辱一得䘮眞有曠<lb/>
<pb n="KR2m0009_WYG_230-27b"/>
　　逹之風細玩其辭時亦悲凉感慨非無意世事者<lb/>
　　或者徒知義熙以後不著年號為恥事二姓之驗<lb/>
　　而不知其睠睠王室盖有乃祖長沙公之心獨以<lb/>
　　力不得為故肥遯以自絶食薇飲水之言啣木填<lb/>
　　海之喻至深痛切顧讀者弗之察耳淵明之志若<lb/>
　　是又豈毁彛倫而外名教者可以同日語乎<lb/>
　　後村劉氏曰陶公如天地間之有慶雲醴泉是惟<lb/>
　　無出出則為祥瑞且饒坡公一人和陶可也<lb/>
<pb n="KR2m0009_WYG_230-28a"/>
靖節年譜一卷　年譜辯證一卷　雜記一卷<lb/>
　　陳氏曰吳郡吳仁傑斗南為年譜張演季長辯證<lb/>
　　之又雜記晉賢論靖節語此蜀本也卷末有陽休<lb/>
　　之宋庠序録私記又有治平三年思悦題稱永嘉<lb/>
　　不知何人也<lb/>
靖節詩註四卷<lb/>
　　贈端明殿學士番陽湯文清公漢撰以述酒一篇<lb/>
　　為晉恭帝哀詞盖劉裕既受禪使張偉以毒酒酖<lb/>
<pb n="KR2m0009_WYG_230-28b"/>
　　帝偉自飲而卒乃令兵人踰垣進藥帝不肯飲兵<lb/>
　　人以被掩殺之故哀帝詩托名述酒其自序云陶<lb/>
　　公詩精深髙妙測之愈逺不可漫觀也不事異代<lb/>
　　之節與子房五世相韓之義同既不為狙擊震動<lb/>
　　之舉又時無漢祖者可托以行其志故毎寄情於<lb/>
　　首陽易水之間又以荆軻繼二疏三良而發咏所<lb/>
　　謂拊已有深懐履運増慨然者讀之亦可以深悲<lb/>
　　其志也已平生危行言孫至述酒之作始直吐忠<lb/>
<pb n="KR2m0009_WYG_230-29a"/>
　　憤然猶亂以廋辭千載之下讀者不省為何語是<lb/>
　　此翁所深致意者迄不得白於後世尤可以使人<lb/>
　　増欷而累歎也余竊窺見其㫖因加箋釋以表暴<lb/>
　　其心事及他篇有可以發明者併著之又按詩中<lb/>
　　言本志少説固窮多夫惟忍於飢寒之苦而後能<lb/>
　　存節義之閑西山之所以有餓夫也世士貪榮禄<lb/>
　　事豪侈而髙談名義自方於古人余未之信也<lb/>
鮑參軍集十卷<lb/>
<pb n="KR2m0009_WYG_230-29b"/>
　　鼂氏曰宋鮑照明逺也上黨人世祖以為中書舍<lb/>
　　人後臨川王子頊鎮荆州照為參軍子頊敗為亂<lb/>
　　兵所殺初孝武好文自謂人莫能及照悟其㫖為<lb/>
　　文多鄙言累句當時謂照才盡實不然也事見沈<lb/>
　　約書而李延壽史乃以世祖為文帝集有唐虞炎<lb/>
　　序云為宋景所害倘見於他書乎<lb/>
　　陳氏曰照東海人唐人避武后諱改為昭沈約宋<lb/>
　　書李延壽南史皆作照而館閣書目直以為昭且<lb/>
<pb n="KR2m0009_WYG_230-30a"/>
　　云上黨人非也<lb/>
謝惠連集五卷<lb/>
　　鼂氏曰宋謝惠連也元嘉七年為彭城王法曹行<lb/>
　　參軍十歲能屬文為雪賦以髙麗見竒族兄靈運<lb/>
　　每見其新文曰張華重生不能易也<lb/>
謝宣城集五卷<lb/>
　　鼂氏曰齊謝朓元暉也陽夏人明帝初自中書郎<lb/>
　　出為東海太守東昏時為江祏黨譖害之朓少學<lb/>
<pb n="KR2m0009_WYG_230-30b"/>
　　有美名文章清麗善草𨽻尤長五言沈約甞云二<lb/>
　　百年來無此詩也文選所録朓詩近二十首集中<lb/>
　　多不載今附入<lb/>
　　陳氏曰集本十卷樓炤知宣州止以上五卷賦與<lb/>
　　詩刋之下五卷皆當時應用之文衰世之事可采<lb/>
　　者已見本傳及文選餘視詩劣焉無傳可也<lb/>
　　後村劉氏曰詩至三謝如玉人之攻玉錦人之機<lb/>
　　錦極天下之工巧組麗而去建安黄初逺矣<lb/>
<pb n="KR2m0009_WYG_230-31a"/>
　　唐子西語録云三謝詩靈運為勝當就文選中寫<lb/>
　　出熟讀自見其優劣也　又云江左諸謝詩文見<lb/>
　　文選者六人希逸無詩宣逺叔源有詩不工今取<lb/>
　　靈運惠連元暉詩合六十四篇為三謝詩是三人<lb/>
　　者至元暉語益工然蕭散自得之趣亦復少減漸<lb/>
　　有唐風矣於此觀世變也　又云靈運在永嘉因<lb/>
　　夢惠連遂有池塘生春草之句元暉在宣城因登<lb/>
　　三山遂有澄江淨如練之句二公妙處盖在於鼻<lb/>
<pb n="KR2m0009_WYG_230-31b"/>
　　無堊目無膜爾鼻無堊斤將曷運目無膜箆將曷<lb/>
　　施所謂混然天成天球不瑑者歟靈運如矜名道<lb/>
　　不足適已物可忽清暉能娯人游子澹忘歸元暉<lb/>
　　詩如春草秋更緑公子未西歸大江流日夜客心<lb/>
　　悲未央等語皆得三百篇之餘韻是以古今以為<lb/>
　　竒作<lb/>
孔德璋集一卷<lb/>
　　陳氏曰齊太子詹事山陰孔稚圭德璋撰北山移<lb/>
<pb n="KR2m0009_WYG_230-32a"/>
　　文其所作也<lb/>
沈休文集十五卷　别集一卷　又九卷<lb/>
　　陳氏曰梁特進吳興沈約休文撰約有文集百卷<lb/>
　　今所存者唯此而已十五卷者前二卷為賦餘皆<lb/>
　　詩也别集雜録詩文不分卷九卷者皆詔草也館<lb/>
　　閣書目但有此九卷及詩一卷凡四十八首<lb/>
吳均集三卷<lb/>
　　鼂氏曰梁吳均叔宰也史稱均博學才俊體清㧞<lb/>
<pb n="KR2m0009_WYG_230-32b"/>
　　有古氣好事効之謂之吳均體有集二十卷唐世<lb/>
　　捜求止得十卷今又亡其七矣舊題誤曰吳筠筠<lb/>
　　乃唐人此詩殊不類而其中有贈栁貞陽周興嗣<lb/>
　　輩詩固已知其非筠又有蕭子雲贈吳朝請入東<lb/>
　　詩盖在武帝時為奉朝請則知為均也無疑矣蕭<lb/>
　　子雲詩八蕭子顯朱异平筠王僧孺詩各一附顔<lb/>
　　之推譏均集中有破鏡賦今已亡之<lb/>
江淹集十卷<lb/>
<pb n="KR2m0009_WYG_230-33a"/>
　　鼂氏曰梁江淹文通也濟陽人梁初為散騎常侍<lb/>
　　封醴陵侯少好學不事章句留情於文章晚節才<lb/>
　　思微退人謂才盡著述百餘篇自撰為前後集今<lb/>
　　集凡二百四十九篇魏晉間名人詩文之行於世<lb/>
　　者往往羡於史所載如曹植王粲及淹皆是也豈<lb/>
　　後人妄附益之歟<lb/>
何遜集二卷<lb/>
　　鼂氏曰梁何遜仲言也東海人終水部員外郎遜<lb/>
<pb n="KR2m0009_WYG_230-33b"/>
　　少能詩州舉秀才范雲見其文嗟賞曰觀文人質<lb/>
　　則過懦麗則傷俗能清濁古今見之何生矣沈約<lb/>
　　謂每讀卿詩一日三復猶不能已與劉孝綽俱以<lb/>
　　文章見重於世謂之何劉王僧孺集其文為八卷<lb/>
　　今亡逸不全<lb/>
　　陳氏曰本傳集八卷館閣書目今所傳止此<lb/>
庾開府集二十卷<lb/>
　　鼂氏曰周庾信子山也南陽人梁元帝時為散騎<lb/>
<pb n="KR2m0009_WYG_230-34a"/>
　　常侍聘西魏遂留長安孝閔時終司憲大夫信在<lb/>
　　梁與徐陵文並綺麗世號徐庾體有滕王逌序<lb/>
　　陳氏曰信肩吾之子仕梁及周其在揚都有集四<lb/>
　　十卷及江陵又有三卷皆兵火不存今集止自入<lb/>
　　魏以來所作而哀江南賦實為首冠<lb/>
陰鏗集一卷<lb/>
　　鼂氏曰陳陰鏗子堅也㓜聰慧五歲能誦詩賦日<lb/>
　　千言及長博渉史傳尤工五言詩徐陵言之於世<lb/>
<pb n="KR2m0009_WYG_230-34b"/>
　　祖使賦安樂宮援筆立成累遷散騎常侍有集三<lb/>
　　卷隋已亡其二今所存十數詩而已杜少陵甞贈<lb/>
　　李太白詩首云李侯有佳句往往似陰鏗今觀此<lb/>
　　集白盖過之逺矣甫之愼許可乃如此<lb/>
稽聖賦三卷<lb/>
　　陳氏曰北齊黄門侍郎瑯琊顔之推撰其孫師古<lb/>
　　注盖擬天問而作中興書目稱為李淳風註<lb/>
　　右别集<lb/>
<pb n="KR2m0009_WYG_230-35a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0009_WYG_230-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文獻通考卷二百三十<lb/>
</p>
<p>
</p>
  </div>
</body>
</text>
</TEI>
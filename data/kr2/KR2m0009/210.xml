<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷二百十</head> <lb/>
    <p>
<pb n="KR2m0009_WYG_210-1a"/>
欽定四庫全書<lb/>
　文獻通考卷二百十<lb/>
　　鄱　陽　馬　端　臨　貴　與　著<lb/>
　經籍考三十七<lb/>
　　子<hi>儒家</hi>
周子通書一卷　太極圗說一卷<lb/>
　　朱子序曰通書者濓溪夫子之所作也夫子自少<lb/>
　　即以學行有聞於世而莫或知其師傳之所自獨<lb/>
<pb n="KR2m0009_WYG_210-1b"/>
　　以河南兩程夫子嘗受學焉而得孔孟不傳之正<lb/>
　　統則其淵源固可槩見然所以指夫仲尼顔子之<lb/>
　　樂而發其吟風弄月之趣者亦不可得而悉聞矣<lb/>
　　所著之書又多放失獨此一篇本號易通與太極<lb/>
　　圖說並出程氏以傳於世而其為說實相表裏大<lb/>
　　抵推一理二氣五行之分合以紀綱道體之精微<lb/>
　　決道義文辭禄利之取舍以振起俗學之卑陋至<lb/>
　　論所以入德之方經世之具又皆親切簡要不為<lb/>
<pb n="KR2m0009_WYG_210-2a"/>
　　空言顧其宏綱大用既非秦漢以來諸儒所及而<lb/>
　　其條理之宻意味之深又非今世學者所能驟而<lb/>
　　窺也是以程子既没而傳者鮮焉其知之者不過<lb/>
　　以為用意高遠而已<lb/>
　　又曰通書文雖高簡而體實淵慤且其所論不出<lb/>
　　乎陰陽變化修已治人之事未嘗遽談無物之先<lb/>
　　文字之外也　周子留下太極圗若無通書却教<lb/>
　　人如何曉得故太極圗得通書而始明朱子既為<lb/>
<pb n="KR2m0009_WYG_210-2b"/>
　　太極圖說則録以寄廣漢張敬夫以書來曰先生<lb/>
　　所與門人講論問答之言見於書者詳矣其於西<lb/>
　　銘蓋屡言之至此圖則未嘗一言及也謂其必有<lb/>
　　微意是則固然然所謂微意者果何謂邪熹竊以<lb/>
　　為此圖立象盡意剖析幽微周子蓋不得已而作<lb/>
　　也觀其手授之意蓋以為惟程子為能當之至程<lb/>
　　子而不言則疑其未有能受之者爾夫既未能黙<lb/>
　　識於言意之表則馳心空妙入耳出口其弊必有<lb/>
<pb n="KR2m0009_WYG_210-3a"/>
　　不勝言者<lb/>
　　鼂氏曰茂叔師事鶴林寺僧壽涯以其學傳二程<lb/>
　　遂大顯於世此其所著書也<lb/>
濓溪遺文遺事一卷<lb/>
　　陳氏曰侍講朱熹集次於南康<lb/>
正䝉書十卷<lb/>
　　鼂氏曰皇朝張載子厚撰張舜民嘗乞追贈載於<lb/>
　　朝云横渠先生張載著書萬餘言名曰正䝉陰陽<lb/>
<pb n="KR2m0009_WYG_210-3b"/>
　　變化之端仁義道德之理死生性命之分治亂國<lb/>
　　家之經罔不䆒通方之前人其孟軻掦雄之流乎<lb/>
　　此書是也初無篇次其後門人蘇昞等區别成十<lb/>
　　七篇又為前後序又有胡安國所傳編為一卷末<lb/>
　　有行狀一卷<lb/>
　　藍田吕氏曰先生晩自崇文移疾西歸終日危坐<lb/>
　　一室左右簡編俯而讀仰而思有得則識之或中<lb/>
　　夜起坐取燭以書其志道精思未始須臾息亦未<lb/>
<pb n="KR2m0009_WYG_210-4a"/>
　　嘗須臾忘也熈寜九年秋集所立言謂之正䝉出<lb/>
　　示門人曰此書予歴年致思之所得其言殆與前<lb/>
　　聖合大要發端示人而已其觸𩔖廣之則吾將有<lb/>
　　待於學者<lb/>
　　朱子語録曰正䝉有差分曉底㸔　或問正䝉中<lb/>
　　說得有病處還是他命辭不出有差還是見得差<lb/>
　　曰他是見得差如曰繼之者善也方是善惡混云<lb/>
　　云成之者性是到得聖人處方是成得性所以說<lb/>
<pb n="KR2m0009_WYG_210-4b"/>
　　知禮成性而道義出似這處都見差了<lb/>
西銘集解一卷<lb/>
　　陳氏曰張載作訂頑砭愚二銘後更曰東西銘其<lb/>
　　西銘即訂頑也大抵發理一分殊之㫖有趙師俠<lb/>
　　者集吕大臨胡安國張九成朱熹四家說為一篇<lb/>
　　刻之興化軍又有户部侍郎王夢龍集通書西銘<lb/>
　　解為三卷<lb/>
　　龜山楊氏曰西銘理一而分殊知其理一所以為<lb/>
<pb n="KR2m0009_WYG_210-5a"/>
　　仁知其分殊所以為義所謂分殊猶孟子言親親<lb/>
　　而仁民仁民而愛物其分不同故所施不能無差<lb/>
　　等耳或曰如是則體用果離而為二矣曰用未嘗<lb/>
　　離體也以人觀之四支百骸具於一身者體至其<lb/>
　　用處則首不可以加屨足不可以納冠蓋即體而<lb/>
　　言分已在其中矣<lb/>
程氏遺書二十五卷　附録一卷　外書十三卷<lb/>
　　陳氏曰朱熹集録二程門人李籲端伯而下諸家<lb/>
<pb n="KR2m0009_WYG_210-5b"/>
　　所聞見問答之語附録行狀哀詞祭文之屬八篇<lb/>
　　其年譜朱公所撰述也外書則又二十五篇之所<lb/>
　　遺者<lb/>
　　朱子答張敬夫書曰明道之言發明極致通透灑<lb/>
　　落善開發人伊川之言即事明理質慤精深尤耐<lb/>
　　咀嚼然明道之言一見便好久㸔愈好所以賢愚<lb/>
　　皆獲其益伊川之書乍㸔未好久㸔方好故非久<lb/>
　　於玩索者不能知其味　又答吕伯恭書曰遺書<lb/>
<pb n="KR2m0009_WYG_210-6a"/>
　　節本已寫出愚意所刪去者亦須用草紙抄出逐<lb/>
　　叚畧注刪去之意方見不草草處若只暗地刪却<lb/>
　　久遠却惑人記論語者只為不曽如此留下家語<lb/>
　　至今作病痛也<lb/>
河南師説十卷<lb/>
　　陳氏曰尚書潁川韓元吉無咎以河南雅言伊川<lb/>
　　雜説及諸家語錄釐為十卷以尹和靖所編為卷<lb/>
　　首不如遺書之詳訂也<lb/>
<pb n="KR2m0009_WYG_210-6b"/>
皇極經世書十二卷<lb/>
　　鼂氏曰皇朝邵雍堯夫撰雍隐居博學尤精於易<lb/>
　　世謂其能窮作易之本原前知来物其始學之時<lb/>
　　睡不施枕者三十年此書以元經㑹以㑹經運以<lb/>
　　運經世起於堯即位之二十二年甲辰終於周顯<lb/>
　　徳六年己未編年紀興亡治亂之事以符其學又<lb/>
　　有觀物萹繫於後其子伯温解<lb/>
　　陳氏曰其學出於李之才挺之之才受之穆修伯<lb/>
<pb n="KR2m0009_WYG_210-7a"/>
　　長修受之种放明逸放受之陳摶蓋数學也曰元<lb/>
　　㑹運世以元經㑹以運經世自帝堯至於五代天<lb/>
　　下離合治亂興廢得失邪正之迹以人事而驗天<lb/>
　　時以陰陽剛柔窮聲音律吕以窮萬物之数末二<lb/>
　　卷論所以為書之意窮日月星辰飛走動植之数<lb/>
　　以盡天地萬物之理述皇帝王覇之事以明大中<lb/>
　　至正之道書謂之皇極經世篇謂之觀物凡六十<lb/>
　　二篇其子伯温為之叙系具載先天後天變卦反<lb/>
<pb n="KR2m0009_WYG_210-7b"/>
　　對諸圗又為易學辯惑一篇叙傳授本末真偽然<lb/>
　　世之能明其學者蓋鮮焉<lb/>
　　朱子語録曰康節其初想只是㸔得太極生兩儀<lb/>
　　兩儀生四象心只管在上面轉久之便透想得一<lb/>
　　舉眼便成四片其法四之外又有四焉凡物才過<lb/>
　　到二之半時便煩惱了蓋已漸趨之於衰也謂如<lb/>
　　見花方蓓蕾則知其將盛既開則知其將衰其理<lb/>
　　不過如此謂如今日戌時從此推上去至未有天<lb/>
<pb n="KR2m0009_WYG_210-8a"/>
　　地之始從此推下去至人物消盡之時蓋理在数<lb/>
　　内数在理内康節是他見得一箇盛衰消長之理<lb/>
　　故能知之若只說他知得甚事如歐陽叔弼定諡<lb/>
　　之𩔖此知康節之淺陋者也程先生有一柬說先<lb/>
　　天圗甚有理可試徃聴他說㸔觀其意甚不把當<lb/>
　　事然自有易以來只有康節說一箇物事如此齊<lb/>
　　整如揚子雲太元便零星補凑得可笑若不補又<lb/>
　　却欠四分之一補得來又却多四分之三如潛虚<lb/>
<pb n="KR2m0009_WYG_210-8b"/>
　　之数用五只似如今算位一般其直一畫則五也<lb/>
　　下横一畫則為六横二畫則為七蓋亦補湊之書<lb/>
　　也<lb/>
　　又曰易是卜筮之書皇極經世是推歩之書經世<lb/>
　　以十二辟卦管十二㑹綳定時節却就中推吉凶<lb/>
　　消長堯時正是乾卦九五其書與易自不相干只<lb/>
　　是加一倍推將去問伯温解經世書如何先生曰<lb/>
　　他也只是說將去那裏面精微曲折也未必曉得<lb/>
<pb n="KR2m0009_WYG_210-9a"/>
　　當時康節只說與王某不曽說與伯温<lb/>
　　又曰康節之學骨髓在皇極經世其花草便是詩<lb/>
觀物外篇六卷<lb/>
　　鼂氏曰右邵雍之没門人記其平生之言合二卷<lb/>
　　雖以次筆授不能無小失然足以發明成書為多<lb/>
　　故以外篇名之或分為六卷<lb/>
　　陳氏曰康節門人太常寺簿張崏子望記其言雖<lb/>
　　十纔一二而足以發明成書<lb/>
<pb n="KR2m0009_WYG_210-9b"/>
觀物内篇二卷<lb/>
　　陳氏曰康節之子右奉直大夫伯溫撰即經世書<lb/>
　　之第十一十二卷也張氏曰先生觀物有内外篇<lb/>
　　内篇先生所著之書也外篇門人所記先生之言<lb/>
　　也内篇理深而数畧外篇数詳而理顯學先天者<lb/>
　　當自外篇始先生詩云若無揚子天人學安有莊<lb/>
　　周内外篇以此知外篇亦先生之文門人蓋編集<lb/>
　　之耳<lb/>
<pb n="KR2m0009_WYG_210-10a"/>
　　又曰皇極經世者康節之易先天之說也觀物篇<lb/>
　　立言廣大措意精㣲如繫辭然稽之以理既無不<lb/>
　　通參之以数亦無不合<lb/>
漁樵問對一卷<lb/>
　　鼂氏曰皇朝邵雍撰設為問答以論陰陽化育之<lb/>
　　端性命道德之奧云邵氏言其祖之書也當考<lb/>
程氏雜說十卷<lb/>
　　鼂氏曰皇朝程頥正叔門人雜記其師之言<lb/>
<pb n="KR2m0009_WYG_210-10b"/>
信聞紀一卷　經學理窟一卷<lb/>
　　鼂氏曰皇朝張載撰雜記經傳之義辯釋老之失<lb/>
近思録十四卷<lb/>
　　陳氏曰朱熹吕祖謙取周程氏之書關於大體而<lb/>
　　切於日用者六百十九條取切問近思之義以教<lb/>
　　後學<lb/>
　　趙氏跋曰朱子吕子相與講明伊洛之學取其言<lb/>
　　之簡而要者集為是書要使學者知所趨向譬如<lb/>
<pb n="KR2m0009_WYG_210-11a"/>
　　洛居天下之中行者四面而至茍不惑其塗路則<lb/>
　　千里雖逺行無不至矣然其間亦有平居師友相<lb/>
　　問答之際盡意傾吐義已切至而語不暇擇者學<lb/>
　　者得其意玩其辭可也不然徒高逺其言詭異其<lb/>
　　行俾世之人咸共指目曰道學云云者則甚非朱<lb/>
　　吕所以為書之意也<lb/>
答邇英聖問一卷<lb/>
　兩朝國史志慶歴四年三月仁宗於邇英閣出御書<lb/>
<pb n="KR2m0009_WYG_210-11b"/>
　十有三軸凡三十五事一曰遵祖宗之訓二曰奉真<lb/>
　考之業三曰念祖宗艱難四曰思祖宗愛民五曰守<lb/>
　信義六曰不巧詐七曰親碩學八曰精六藝九曰慎<lb/>
　言語十曰待耆老十一曰崇静退十二曰求忠正十<lb/>
　三曰懼貴驕十四曰招勇將十五曰尚儒術十六曰<lb/>
　議釋老十七曰重良臣十八曰廣視聼十九曰功無<lb/>
　迹二十曰戒喜怒二十一曰明巧媚二十二曰杜希<lb/>
　㫖二十三曰從民欲二十四曰慎滿盈二十五曰傷<lb/>
<pb n="KR2m0009_WYG_210-12a"/>
　暴露兵二十六曰哀鰥寡二十七曰訪屠釣二十八<lb/>
　曰講逺圗二十九曰絶朋比三十曰斥諂佞三十一<lb/>
　曰察小忠三十二曰鑒迎合三十三曰罪已為民三<lb/>
　十四曰損躬撫軍三十五曰求善補過又出危竿諭<lb/>
　一篇述居高慎危之意顧丁度等曰朕觀書之暇取<lb/>
　臣僚上言及進對事目可施於政治者書以分賜卿<lb/>
　等度暨曽公亮楊安國王洙等既拜賜因請注釋其<lb/>
　義是月丁度等上答邇英聖問一卷上覽之終篇指<lb/>
<pb n="KR2m0009_WYG_210-12b"/>
　其中體大者六事付中書樞宻院令奉行之答聖問<lb/>
　者即所釋前所賜三十五事也<lb/>
帝學十卷<lb/>
　　鼂氏曰皇朝范祖禹淳夫纂自古賢君迨於祖宗<lb/>
　　務學事迹為一篇以勸講淳夫元祐時在講筵八<lb/>
　　年詰旦當講前一夕正衣冠儼然如在上前命子<lb/>
　　弟侍坐先按講其說平時語若不出諸口及當講<lb/>
　　開列古議仍參之時事以為勸戒其音琅然聞者<lb/>
<pb n="KR2m0009_WYG_210-13a"/>
　　興起東坡常曰淳夫講書言簡義明粲然成文章<lb/>
　　為今講官第一<lb/>
　　陳氏曰其所編集上自三皇五帝迄於本朝神宗<lb/>
　　凡聖學事實皆具焉<lb/>
儒言一卷<lb/>
　　鼂氏曰從父詹事公撰其書蓋辯正王安石之學<lb/>
　　違僻者<lb/>
元城語録三卷<lb/>
<pb n="KR2m0009_WYG_210-13b"/>
　　陳氏曰右朝散郎維揚馬永卿大年撰永卿初仕<lb/>
　　亳州永城主簿從寓公劉安世器之學記其所聞<lb/>
　　之語<lb/>
劉先生談録一卷<lb/>
　　陳氏曰知秀州韓瓘德全撰瓘億之曾孫緬之孫<lb/>
　　官二浙道睢陽徃來必見劉元城記其所談二十<lb/>
　　一則<lb/>
道䕶録一卷<lb/>
<pb n="KR2m0009_WYG_210-14a"/>
　　陳氏曰胡珵德輝所録劉元城語凡十九則以上<lb/>
　　三書皆刻章貢末又有邵伯温吕本中所記数事<lb/>
　　附焉<lb/>
節孝先生語一卷<lb/>
　　陳氏曰江端禮季恭所録山陽徐積仲車語<lb/>
龜山語録五卷<lb/>
　　陳氏曰延平陳淵㡬叟羅從彦仲素建安胡大原<lb/>
　　伯逄所録楊時中立語及其子迥藁録共四卷末<lb/>
<pb n="KR2m0009_WYG_210-14b"/>
　　卷為附録墓誌遺事順昌廖德明子晦所集也<lb/>
庭闈槀録一卷<lb/>
　　陳氏曰即楊迥所録當政和八年其父亡恙時也<lb/>
龜山别録二卷<lb/>
　　陳氏曰不知何人所録<lb/>
尹和靖語録四卷<lb/>
　　陳氏曰馮忠恕祈寛居之吕堅中崇實所録尹焞<lb/>
　　彦明語<lb/>
<pb n="KR2m0009_WYG_210-15a"/>
胡氏傳家録五卷<lb/>
　　陳氏曰曽㡬吉父徐時動舜鄰楊訓子中所記胡<lb/>
　　安國康侯問答之語及其子寜和仲所録家庭之<lb/>
　　訓<lb/>
無垢語録十四卷　言行編遺文共一卷<lb/>
　　陳氏曰張九成子韶之甥于恕所編心傳録及其<lb/>
　　門人郎曄所記日新録近時徐鹿卿德夫教授南<lb/>
　　安復裒其言行繫以嵗月及遺文三十篇附於末<lb/>
<pb n="KR2m0009_WYG_210-15b"/>
師友雜志一卷　雜說一卷<lb/>
　　陳氏曰吕本中撰<lb/>
胡子知言一卷<lb/>
　　陳氏曰五峯胡宏仁仲撰文定季子南軒從之逰<lb/>
　　朱子語録有曰因與諸子論湖湘學者崇尚胡子<lb/>
　　知言曰知言固有好處然亦大有差失如論性却<lb/>
　　曰不可以善惡辯不可以是非分既無善惡又無<lb/>
　　是非則是告子湍水之說爾如曰好惡性也君子<lb/>
<pb n="KR2m0009_WYG_210-16a"/>
　　好惡以道小人好惡以已則是以好惡說性而道<lb/>
　　在性外矣不知此理却從何而出問所謂探視聴<lb/>
　　言動無息之際可以㑹情此猶告子生之謂性之<lb/>
　　意否曰此語亦有病下文謂道義明著孰知其為<lb/>
　　此心物欲引誘孰知其為人欲便以道義對物欲<lb/>
　　却似性中本無道義逐旋於此處攙入兩端則是<lb/>
　　性亦不可以善言矣如曰性也者天地鬼神之奧<lb/>
　　也善不足以名之况惡乎孟子說性善云者歎羙<lb/>
<pb n="KR2m0009_WYG_210-16b"/>
　　之辭不與惡對其所謂天地鬼神之奥言語亦太<lb/>
　　故誇逞某嘗謂聖賢言語自是平易如孟子尚自<lb/>
　　有些險處孔子則直是平實　東萊云知言勝似<lb/>
　　正䝉先生曰蓋後出者巧也<lb/>
忘筌書一卷<lb/>
　　陳氏曰浦城潘植子醇撰多言易亦渉異端凡五<lb/>
　　十一篇此書載鳴道集為九十二篇附見者又十<lb/>
　　有三而館閣書目又稱七十七篇皆未詳<lb/>
<pb n="KR2m0009_WYG_210-17a"/>
諸儒鳴道集七十二卷<lb/>
　　陳氏曰不知何人所集洓水濓溪明道伊川横渠<lb/>
　　元城上蔡無垢以及江民表劉子翬潘子醇凡十<lb/>
　　一家其去取不可曉<lb/>
兼山遺學六卷<lb/>
　　陳氏曰河南郭雍録其父忠孝之遺書前二卷為<lb/>
　　易蓍卦次為九圖又次說春秋又次為性說三篇<lb/>
　　末卷問答雜說忠孝父子世系出處本末次詳見<lb/>
<pb n="KR2m0009_WYG_210-17b"/>
　　易𩔖<lb/>
玉泉講學一卷<lb/>
　　陳氏曰沙隨程迥可久所記喻樗子才語樗本末<lb/>
　　見語孟𩔖<lb/>
周簡惠聖傳録一卷<lb/>
　　陳氏曰參政荆溪周葵惇義撰自堯舜至孔孟聖<lb/>
　　傳正統為絶句詩二十章而各著其說自為一家<lb/>
　　然無高論<lb/>
<pb n="KR2m0009_WYG_210-18a"/>
南軒語録十二卷<lb/>
　　陳氏曰蔣邁所記張栻敬夫語<lb/>
睎顔録一卷<lb/>
　　陳氏曰張栻取經傳中凡言及顔子者録為一編<lb/>
晦庵語録四十六卷<lb/>
　　陳氏曰著作佐郎陵陽李道傳貫之裒晦翁門人<lb/>
　　廖德明子晦而下三十二家刻之九江<lb/>
晦庵續録四十六卷<lb/>
<pb n="KR2m0009_WYG_210-18b"/>
　　陳氏曰李太史之弟樞密性傳成之又得黄幹直<lb/>
　　卿而下四十一家及前録所無者併刻之<lb/>
吕氏讀書記七卷<lb/>
　　陳氏曰吕祖謙撰乾道癸巳淳熈乙未家居日閲<lb/>
　　之書隨意手筆或数字或全篇蓋偶有所感發或<lb/>
　　以備遺忘者<lb/>
閫範十卷<lb/>
　　陳氏曰吕祖謙撰集經史子傳發明人倫之道見<lb/>
<pb n="KR2m0009_WYG_210-19a"/>
　　於父子兄弟之間者為一篇時教授嚴州張南軒<lb/>
　　守郡實為之序<lb/>
先聖大訓六卷<lb/>
　　陳氏曰龍圗閣學士慈溪楊簡敬仲撰取禮記家<lb/>
　　語左傳國語而下諸書凡稱孔子之言皆𩔖為此<lb/>
　　編然聖人之㫖意未易識也喪欲速貧死欲速朽<lb/>
　　自門弟子已不能知其有為而言況於百氏所記<lb/>
　　其間淺陋依托可勝道哉多聞闕疑庻乎其弗畔<lb/>
<pb n="KR2m0009_WYG_210-19b"/>
　　也<lb/>
已易一卷<lb/>
　　陳氏曰楊簡撰<lb/>
慈湖遺書三卷<lb/>
　　陳氏曰楊簡撰前二卷雜說末一卷遺文慈湖之<lb/>
　　學專主乎心之精神是謂聖一語其誨人惟欲發<lb/>
　　明本心而有所覺然稱學者之覺亦頗輕於印可<lb/>
　　蓋其用功偏於上逹受人之欺而不疑竊嘗謂誠<lb/>
<pb n="KR2m0009_WYG_210-20a"/>
　　明一理焉有誠而不明者乎當淳熈中象山陸九<lb/>
　　淵之學盛行於江西朱侍講不然之朱公於前輩<lb/>
　　不肯張無垢於同流不肯陸象山為其本原未純<lb/>
　　故也象山之後一傳而慈湖遂如此甚矣道之不<lb/>
　　明賢者過之也<lb/>
明倫集十卷<lb/>
　　陳氏曰高安塗近止撰取經傳言行之要以孝為<lb/>
　　本推而廣之為十篇塗有子登科得初品官致仕<lb/>
<pb n="KR2m0009_WYG_210-20b"/>
心經法語一卷<lb/>
　　陳氏曰參知政事建安真德秀希元撰集聖賢論<lb/>
　　心格言<lb/>
三先生諡議一卷<lb/>
　　陳氏曰嘉定中魏了翁華父為潼川憲奏請賜周<lb/>
　　程諡寳慶守李大謙集而刻之併及諸郡祠堂記<lb/>
　　文<lb/>
言子三卷<lb/>
<pb n="KR2m0009_WYG_210-21a"/>
　　陳氏曰言偃吳人相傳所居在常熟縣慶元間邑<lb/>
　　宰孫應時季和始為立祠求朱晦翁為記近新昌<lb/>
　　王爚伯晦復裒論語書所載問答為此書邑中至<lb/>
　　今有言氏亦買田教飬之<lb/>
　<lb/>
　<lb/>
　<lb/>
　<lb/>
<pb n="KR2m0009_WYG_210-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文獻通考卷二百十<lb/>
</p>
<p>
</p>
  </div>
</body>
</text>
</TEI>
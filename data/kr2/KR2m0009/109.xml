<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷一百九</head> <lb/>
    <p>
<pb n="KR2m0009_WYG_109-1a"/>
欽定四庫全書<lb/>
　文獻通考卷一百九<lb/>
　　鄱　陽　馬　　端　臨　貴　　與　著<lb/>
　王禮考四<lb/>
　　廵狩<lb/>
唐虞天子五載一廵狩<hi>晏子對齊景公曰天子適諸侯曰廵狩白虎通曰廵者循也狩</hi>
<hi>者牧也爲天下循行守牧民也道德太平恐逺近不同又恐幽隱有不得所者故親行之行禮謹敬重人之至</hi>
<hi>也鄭元云諸侯爲天子守土時一廵省所以必五年者因天道時有所生嵗有所成三嵗一閏天道小備五嵗</hi>
<pb n="KR2m0009_WYG_109-1b"/>
<hi>再閏天道大備也</hi>羣后四朝<hi>孔安國曰各㑹朝於方嶽之下凡四處故曰四朝也堯舜同道舜攝</hi>
<hi>則然堯又可知也</hi>歲二月東廵狩至於岱宗柴<hi>岱宗東嶽也特謂泰山爲岱宗</hi>
<hi>者以其處東北居寅丑之間萬物始終之地隂陽交泰之所爲衆山之所宗主此其所以謂之岱宗是也</hi>望<lb/>
秩於山川<hi>張守節云乃望秩遥祭東方諸侯境内名山大川也言秩五嶽視三公四瀆視諸侯也</hi>
肆覲東后<hi>遂見東方之諸侯</hi>恊時月正日同律度量衡<hi>時四時也月十</hi>
<hi>二月也日三百六十日也律法制也度丈尺也量斗斛也衡斤兩也鄭元曰恊正四時之月數日名備其失悞</hi>
<hi>具節炁晦朔恐諸侯有不同故因廵狩而合正之也</hi>修五禮<hi>吉凶軍/賔嘉禮</hi>五玉<hi>五等諸侯之瑞</hi>
<hi>也執之曰瑞陳列之曰玉</hi>三帛二生一死贄<hi>三帛纁元黄三孤所執二生羔鴈卿大夫所執</hi>
<pb n="KR2m0009_WYG_109-2a"/>
<hi>也一死者雉士所䞇爲禮</hi>五月廵狩至南嶽<hi>衡山也</hi>八月廵狩至西嶽<lb/>
<hi>華山也</hi>十一月廵狩至北嶽<hi>恒山/也</hi>皆如岱宗之禮<hi>白虎通曰二月</hi>
<hi>八月晝夜分五月十一月隂陽終也</hi>歸格於藝祖用特<hi>孔安國曰廵狩四嶽然後歸告至文</hi>
<hi>祖廟藝言文也言祖則考亦著特謂一牛也</hi>
夏后氏因之<hi>王肅云天子五年一廵狩鄭元云五年者虞夏之制也</hi>
太康尸位以逸豫滅厥德黎民咸貳乃盤游無度畋於<lb/>
有洛之表十旬弗反有窮后羿因民弗忍距於河由此<lb/>
失國<lb/>
<pb n="KR2m0009_WYG_109-2b"/>
周制十二年一廵狩<hi>大行人云十有二嵗王廵狩殷國殷衆也謂當方諸侯周以木德王</hi>
<hi>嵗星是木王之星十二嵗一周以木象之故梁崔靈恩云取嵗星一周天道之備數鄭元註尚書云每歸用特</hi>
<hi>者明每一嶽卽歸也因明四嶽禮同使其文相次是以終廵狩之後乃始云歸耳</hi>天子將廵狩<lb/>
𩔖乎上帝宜乎社造乎禰<hi>帝謂五精之帝所配祭南郊者謂靈威仰也𩔖宜造皆祭</hi>
<hi>名也按曽子問諸侯適天子告祖禰此不言祖者白虎通曰七廟皆告之獨言禰者辭時先從禰後至祖以上</hi>
<hi>遂行不敢留尊者之命故也</hi>職方氏先戒四方諸侯曰各修平乃守<lb/>
考乃職事無敢不敬戒國有大刑<hi>乃猶汝也守謂國境之内職事所當供具</hi>
及王之所行先道帥其屬而廵戒令<hi>先道先由王所從道居前廵其前日</hi>
<pb n="KR2m0009_WYG_109-3a"/>
<hi>所戒之令</hi>太馭掌犯軷之禮<hi>謂祖道也</hi>土訓氏夾王車而行以待<lb/>
王問九州形勢<hi>所謂以道地圗</hi>山川所宜<hi>所謂以詔地事</hi>誦訓氏亦夾<lb/>
王車以上古久逺之事以告王<hi>誦訓所謂掌道方志以詔觀事若魯有大庭氏</hi>
<hi>之庫殽之二陵也</hi>又掌道方慝<hi>方慝四方言語所惡</hi>以詔辟忌以知地俗<lb/>
<hi>辟音避</hi>乘金輅建大旂<hi>巾車云金輅鈎樊纓九就建大旂以賔</hi>歲二月東廵<lb/>
狩至於岱宗柴而望祀山川<hi>燔柴告感生之天帝</hi>覲諸侯<hi>覲見也</hi>其<lb/>
方之諸侯先於境首待之<hi>祭義云天子廵狩諸侯待於境</hi>所過山川則<lb/>
使祝宗先以三等璋瓚皆以黄金爲鼻流酌鬱鬯以禮<lb/>
<pb n="KR2m0009_WYG_109-3b"/>
神次乃校人殺黄駒以祭之<hi>玉人云大璋中璋九寸邊璋七寸射四寸厚寸黄金</hi>
<hi>勺青金外朱中鼻寸衡四寸有繅天子以廵狩宗祝以前馬鄭元云鼻勺流也衡謂勺徑也於犬山川則用大</hi>
<hi>璋加文飾也於中山川用中璋殺文飾也於小山川用邊璋半文飾也又校人云凡將事於四海山川則飾黄</hi>
<hi>駒鄭元云謂王廵狩過大山川也</hi>每宿舍掌舍設梐枑再重<hi>謂行馬再重者以周</hi>
<hi>衞有外内列枑音互</hi>其外則土方氏又設蕃籬<hi>土方氏云王廵狩則樹王舍鄭元云</hi>
<hi>爲之蕃籬</hi>旣至方嶽先問百年就見之若未滿百年八十九<lb/>
十者路經其門則見之不然則否<hi>祭義所謂東行西行弗敢過</hi>天子<lb/>
乃令太師採人歌謡賦詩以樂播而陳之以觀人風俗<lb/>
<pb n="KR2m0009_WYG_109-4a"/>
以審其善惡<hi>所謂命太師陳詩以觀人風也</hi>命典市納賈陳百物之貴<lb/>
賤以觀人之所好惡<hi>所謂命市納賈以觀人之所好惡志淫好辟故鄭云淫則侈物貴人</hi>
<hi>之志若淫邪則所好者必不得其正者也</hi>又命典禮之官考校四時節炁月<lb/>
之晦朔甲乙等日及候氣之律呂所用禮樂宫室車旗<lb/>
等制度君臣上下之衣服皆以王者所頒制度考校之<lb/>
<hi>所謂命典禮考時月定日同律禮樂制度衣服正之註云同隂律也</hi>諸侯封内有名山大<lb/>
川不舉而祭之者爲不敬不敬者君削其地有祭宗廟<lb/>
不順昭穆者爲不孝不孝者君絀以爵<hi>不順爲若逆昭穆者以宗廟可</hi>
<pb n="KR2m0009_WYG_109-4b"/>
<hi>以表官爵故絀之</hi>變禮易樂者爲不從不從者君流<hi>流放也</hi>革制<lb/>
度衣服者爲畔畔者君討有功德於人者加地進律<hi>律法</hi>
<hi>度也</hi>其諸侯待王之牢禮以一犢<hi>掌客云王廵狩殷國則國君膳以牲犢又郊特</hi>
<hi>牲云天子適諸侯諸侯膳用犢貴誠之義也天子牲孕弗食也</hi>旣黜陟諸侯乃與之相<lb/>
見於方嶽之下築壇與覲禮壇<hi>鄭元註司儀職引覲禮制一廵狩殷國而同則</hi>
<hi>其爲宫亦如此歟是也</hi>其壇外爲土埒方三百步開四門壇方九<lb/>
十六尺髙四尺上爲堂下爲三等謂之三成成每等髙<lb/>
一尺其堂置司盟之神位謂之方明<hi>覲禮云諸侯覲於天子爲宫方三百</hi>
<pb n="KR2m0009_WYG_109-5a"/>
<hi>步開四門壇十有二尋深四尺加方明於其上鄭元云宫爲壇土爲埒以象墻壁八尺曰尋十二尋則方九十</hi>
<hi>六尺也深謂髙也從上向下曰深方明者上下四方神明之象也㑹同而盟監之天之司盟有象者猶宗廟之</hi>
<hi>有主乎其方明狀具朝覲篇司儀職云其壇三成宫旁一門鄭元云成猶重也三重者下差之爲三等每面丈</hi>
<hi>二尺也</hi>見諸侯之時據鄭註司儀及覲禮諸侯之上介各<lb/>
以其君之旗置於宫内以表立位之處乃詔三升壇訖<lb/>
諸侯皆就其旗而立其位鄭按明堂位諸公中階之前<lb/>
北面東上諸侯阼階之東西面北上諸伯西階之西東<lb/>
面北上諸子門東北面西上諸男門西北面東上王乃<lb/>
<pb n="KR2m0009_WYG_109-5b"/>
於壇上揖之以定其位其揖之節有三儀與王無親者<lb/>
推手小下之<hi>司儀所謂土揖庻姓</hi>與王婚姻之親者平推手揖之<lb/>
<hi>所謂時揖異姓</hi>與王同姓者推手小舉之<hi>所謂天揖同姓</hi>王旣揖定其<lb/>
位諸侯乃進升壇奠玉又按司儀職及鄭註云公於上<lb/>
等奠桓圭玉陳擯者五人禮之侯伯於中等奠信圭躬<lb/>
圭玉陳擯者四人禮之子男於下等奠榖璧蒲璧玉陳<lb/>
擯者三人禮之諸侯各奠玉訖降拜又升成拜訖擯者<lb/>
乃延諸侯升堂授王玉訖乃以璧琮行享禮謂之將幣<lb/>
<pb n="KR2m0009_WYG_109-6a"/>
<hi>玉人云璧琮九寸</hi>諸侯旣朝見王訖乃退而自相與盟王官之<lb/>
伯臨之其神主於月必因以祭之<hi>覲禮云祭天燔柴祭山邱陵升祭川沉祭</hi>
<hi>地瘞鄭注云升沉必就祭者也就祭者則是謂王廵狩諸侯之盟祭也</hi>其餘五月南廵狩<lb/>
至於南嶽如東廵狩之禮八月西廵狩至於西嶽如南<lb/>
廵狩之禮十有一月北廵狩至於北嶽如西廵狩之禮<lb/>
<hi>廵狩之月皆用正嵗之仲月者以王者考禮正刑當得其中春秋分晝夜均冬夏之至隂陽中蓋欲取中平之</hi>
<hi>義故唐虞以還皆用仲月者此也</hi>廵狩訖却歸每廟用一牛以吿至謂<lb/>
之歸格於祖禰用特<hi>特一牛</hi>
<pb n="KR2m0009_WYG_109-6b"/>
昭王德衰南廵濟於漢船人惡之以膠船進王王御船<lb/>
至中流膠液船解王及祭公俱沒於水而崩其右辛餘<lb/>
靡長臂且多力游得王周人諱之<lb/>
穆王得驥温驪<hi>温音盗或作騑淺青色驪黒色</hi>騄耳之駟<hi>郭璞曰紀年北唐之君來</hi>
<hi>見一驪馬是生騄耳八駿皆因其毛色以爲名號索隱曰按穆天子傳曰赤驥盗驪白義渠黄驊騮騟□騄耳</hi>
<hi>山子</hi>西廵狩樂而忘歸徐偃王作亂造父爲穆王御長驅<lb/>
歸周以救亂<lb/>
　孟子昔者齊景公問於晏子曰吾欲觀於轉附朝儛<lb/>
<pb n="KR2m0009_WYG_109-7a"/>
　<hi>皆山名</hi>遵海而南放於琅琊<hi>齊東境上邑</hi>吾何修而可以比<lb/>
　於先王觀也<hi>言何修治而可以比先王之游觀</hi>晏子對曰善哉問也<lb/>
　天子適諸侯曰廵狩廵狩者廵所守也諸侯朝於天<lb/>
　子曰述職述職者述所職也無非事者春省耕而補<lb/>
　不足秋省斂而助不給夏諺曰吾王不游吾何以休<lb/>
　吾王不豫吾何以助一游一豫爲諸侯度今也不然<lb/>
　師行而糧食<hi>言人君興師行軍皆逺轉糧食而食之</hi>飢者弗食勞者弗<lb/>
　息睊睊胥讒民乃作慝<hi>言在位者又睊睊側目相視更相讒慝民因化之而作慝</hi>
<pb n="KR2m0009_WYG_109-7b"/>
　<hi>惡也</hi>方命虐民飲食若流<hi>方猶放也放棄不用先王之命但爲虐民之政恣意飲食</hi>
　<hi>若水流之無窮極謂湎沉於酒</hi>流連荒亡爲諸侯憂從流下而忘反<lb/>
　謂之流從流上而忘反謂之連從獸無厭謂之荒樂<lb/>
　酒無厭謂之亡先王無流連之樂荒亡之行惟君所<lb/>
　行也景公說大戒於國出舍於郊於是始興發補不<lb/>
　足<hi>戒備也大修戒備於國出舍於郊示憂民困始興惠政發倉廪以賑貧民</hi>召太師曰爲<lb/>
　我作君臣相悅之樂蓋徵招角招是也<hi>太師樂師徵招角招其所</hi>
　<hi>作樂章名</hi>其詩曰畜君何尤畜君者好君也<lb/>
<pb n="KR2m0009_WYG_109-8a"/>
秦始皇二十七年廵隴西<hi>今隴右</hi>北地<hi>今寜/州</hi>出雞頭山<hi>在成</hi>
<hi>州上禄縣東北二十里</hi>過回中焉<hi>回中在安/定髙平</hi>賜爵一級治馳道<hi>應劭</hi>
<hi>曰馳道天子道也若今之中道然漢賈山傳曰秦爲馳道於天下東窮燕齊南極吳楚江湖之上濵海之觀畢</hi>
<hi>至道廣五十步三丈而樹厚築其外隱以金椎樹以青松</hi>
二十八年始皇東行郡縣上鄒嶧山<hi>鄒魯縣山在其北</hi>立石與<lb/>
魯諸儒生議刻石頌秦功德議封禪望祭山川之事乃<lb/>
遂上泰山立石封祠祀下風雨暴至休於樹下因封其<lb/>
樹爲五大夫禪梁父刻所立石乃並渤海以東過黄腄<lb/>
<pb n="KR2m0009_WYG_109-8b"/>
<hi>東萊有黄縣腄縣</hi>窮成山豋之罘<hi>之罘山在腄縣成山在文登縣北一百九十里</hi>立石<lb/>
頌秦徳焉而去南登琅琊<hi>今兖州東沂州宻州卽古琅琊</hi>大樂之留三<lb/>
月乃徙黔首三萬户琅琊臺下復十二歲作琅琊臺立<lb/>
石頌徳遣徐市發童男女入海求仙人還過彭城齋戒<lb/>
禱祠欲出周鼎泗水使千人沒水求之不得乃西南渡<lb/>
淮水之衡山南郡<hi>今荆州</hi>浮江至湘山祠<hi>黄陵廟在岳州湘隂縣北</hi>自<lb/>
南郡由武關歸<lb/>
二十九年始皇東遊至陽武博浪沙中<hi>河南陽武縣有博浪沙</hi>爲<lb/>
<pb n="KR2m0009_WYG_109-9a"/>
盜所驚求弗得令天下大索十日登之罘刻石之琅琊<lb/>
道上黨入<lb/>
三十二年始皇之碣石刻碣石門廵北邊從上郡入<lb/>
三十七年始皇出遊行至雲夢望祀虞舜於九疑山<hi>山在</hi>
<hi>永州唐興縣虞舜冢在九疑山</hi>浮江下觀藉柯渡海渚<hi>括地志云在舒州周安縣東</hi>
過丹陽至錢塘臨浙江水波惡乃西百二十里從狹中<lb/>
渡<hi>在餘杭</hi>上㑹稽祭大禹望於南海而立石刻頌秦徳還<lb/>
過吳從江乘渡<hi>丹陽有江乘縣</hi>並海上北至琅琊自琅琊北至<lb/>
<pb n="KR2m0009_WYG_109-9b"/>
榮成山<hi>在萊州</hi>至之罘並海西至平原津而病<hi>渡河西徳州平原縣</hi>
崩於沙邱平臺<hi>沙邱去長安二千餘里趙有沙邱宫在鉅鹿趙武靈王死處</hi>
二世元年東行郡縣到碣石並海南至㑹稽盡刻始皇<lb/>
所立刻石遂至遼東而還<lb/>
漢髙祖六年人告楚王信謀反上僞游雲夢㑹諸侯於<lb/>
陳信迎謁因執之<lb/>
　時有上書告信反者上問諸將爭欲撃之陳平曰今<lb/>
　兵不如楚精而將不能及舉兵攻之是趣之戰也古<lb/>
<pb n="KR2m0009_WYG_109-10a"/>
　者天子有廵狩㑹諸侯陛下第出僞游雲夢㑹諸侯<lb/>
　於陳陳楚之西界信聞天子以好出游其勢必無事<lb/>
　而郊迎謁謁而陛下因禽之此特一力士之事耳上<lb/>
　從之<lb/>
武帝元封元年帝親征匈奴行自雲陽北歴上郡西河<lb/>
五原出長城北登單于臺至朔方臨北河還祠黄帝於<lb/>
橋山廼歸甘泉是年復冬廵海上還登封泰山至於梁<lb/>
父禪肅然<hi>山名在梁父</hi>行所廵至博奉髙蛇邱歴城梁父民<lb/>
<pb n="KR2m0009_WYG_109-10b"/>
田租逋賦貸已除加年七十以上孤寡帛人二疋四縣<lb/>
無出今年算行自泰山復東廵海上至碣石自遼西歴<lb/>
北邊九原歸於甘泉周萬八千里云<lb/>
　王莽天鳳元年欲行廵狩之禮令大官齎糒乾肉内<lb/>
　者行張坐卧所過毋得有所給羣臣奏一歲四廵道<lb/>
　路萬里帝春秋尊非糒乾肉之所能堪乃止<lb/>
後漢世祖建武十七年四月南廵狩皇太子及右翊公<lb/>
輔楚公英東海公陽濟南公廉東平公蒼從幸潁川進<lb/>
<pb n="KR2m0009_WYG_109-11a"/>
幸葉章陵五月還宫<lb/>
　漢祀令天子行有所之出河沈用白馬珪璧各一衣<lb/>
　以繒緹五尺祠用脯二束酒六斗鹽一升涉渭灞涇<lb/>
　洛他名水如此者沈珪璧各一律在所給祠具及行<lb/>
　沈祠他水先驅投石少府給珪璧不滿百里者不沈<lb/>
十八年二月甲寅西廵狩幸長安三月壬午祠髙廟遂<lb/>
有事於十一陵歴馮翊界進幸蒲坂祠后土夏四月甲<lb/>
戌車駕還宫<lb/>
<pb n="KR2m0009_WYG_109-11b"/>
十九年九月南廵狩壬申幸南陽進幸汝南南頓縣舍<lb/>
置酒㑹賜吏人復南頓田租一歲父老前叩頭言皇考<lb/>
居此日久陛下識知寺舍每來輒加厚恩願賜復十年<lb/>
帝曰天下重器常恐不任日復一日安敢逺期十歲乎<lb/>
吏人又言陛下實惜之何言謙也帝大笑復增一歲進<lb/>
幸淮陽二十年二月戊子車駕還宫<lb/>
二十年十月東廵狩甲午幸東海楚沛國十二月壬寅<lb/>
車駕還宫<lb/>
<pb n="KR2m0009_WYG_109-12a"/>
三十年二月東廵狩甲子進幸魯濟南閏月癸丑車駕<lb/>
還宫<lb/>
中元元年正月丁卯東廵狩二月己卯幸魯進幸泰山<lb/>
北海王興齊王石朝於東嶽辛卯柴望岱宗登封泰山<lb/>
甲午禪於梁父四月癸酉車駕還宫<lb/>
明帝永平二年十月甲子西廵狩幸長安祠髙廟遂有<lb/>
事於十一陵歴覽館邑㑹郡縣吏勞賜作樂癸卯車駕<lb/>
還宫<lb/>
<pb n="KR2m0009_WYG_109-12b"/>
十年閏月甲午南廵狩幸南陽祠章陵日北至又祠舊<lb/>
宅禮畢召校官弟子作雅樂奏鹿鳴帝自御塤箎和之<lb/>
以娛嘉賔還幸南頓勞享三老官屬十二月甲午車駕<lb/>
還宫<lb/>
十五年二月庚子東廵狩辛丑幸偃師進幸彭城遂幸<lb/>
孔子宅祠仲尼及七十二弟子親御講堂命皇太子諸<lb/>
王說經又幸東平辛卯進幸大梁至定陶四月庚子車<lb/>
駕還宫<lb/>
<pb n="KR2m0009_WYG_109-13a"/>
章帝建初七年十月西廵狩幸長安丙辰祠髙廟遂有<lb/>
事十一陵進幸槐里又幸長平御池陽宫東至髙陵造<lb/>
舟於涇而還每所到幸輒㑹郡縣吏人勞賜作樂十一<lb/>
月詔勞賜河東守令掾以下十二月丁亥車駕還宫<lb/>
元和元年七月丁酉南廵狩詔所經道上郡縣無得設<lb/>
儲峙命司空自將徒支柱橋梁有遣使奉迎探知起居<lb/>
二千石當坐其賜鰥寡孤獨不能自存者粟人五斛十<lb/>
一月己丑車駕還宫賜從者各有差<lb/>
<pb n="KR2m0009_WYG_109-13b"/>
二年正月丙辰東廵狩幸泰山柴告岱宗進幸奉髙宗<lb/>
祀五帝於汶上明堂幸魯祠孔子於闕里四月乙卯車<lb/>
駕還宫<lb/>
三年春正月丙申北廵狩濟南王康中山王焉西平王<lb/>
羡六安王恭樂成王黨淮陽王昞任城王尚沛王定皆<lb/>
從辛丑帝耕於懐二丹壬寅告常山魏郡清河鉅鹿平<lb/>
原東平郡太守相曰朕惟廵狩之制以宣聲教考同遐<lb/>
邇解釋怨結也今四國無政不用其良<hi>四方之國無政者由天子不用</hi>
<pb n="KR2m0009_WYG_109-14a"/>
<hi>善人者也</hi>駕言出游欲親知其劇易前祠園陵遂望祀華霍<lb/>
<hi>華霍山名也今在廬江灊縣西南亦名天柱山爾雅曰華山爲西嶽霍山爲南嶽</hi>東柴岱宗爲<lb/>
人祈福今將禮常山遂徂北土歴魏郡經平原升踐隄<lb/>
防詢訪耆老咸曰往者汴門未作深者成淵淺則泥塗<lb/>
追惟先帝勤人之徳<hi>謂永平十二年修汴渠</hi>底績逺圖復禹𢎞業<lb/>
聖跡滂流至於海表不克堂構朕甚慚焉月令孟春善<lb/>
相邱陵土地所宜今肥田尚多未有墾闢其悉以賦貧<lb/>
民給與糧種務盡地力勿令游手所過縣邑聽半入今<lb/>
<pb n="KR2m0009_WYG_109-14b"/>
年田租以勸農民之勞乙丑勅侍御史司空曰方春所<lb/>
過無得有所伐殺車可以引避引避之騑馬可輟解輟<lb/>
解之<hi>夾轅者爲服馬服馬外爲騑馬</hi>詩云敦彼行葦牛羊勿踐履<hi>詩大雅云</hi>
<hi>鄭元註曰敦敦然道旁之葦牧牛羊者無使踐履折傷之況於人乎</hi>禮人君伐一草木不<lb/>
時謂之不孝<hi>禮記孔子曰伐一樹殺一獸不以其時非孝也</hi>俗知順人莫知順<lb/>
天其明稱朕意戊辰進幸中山遣使者祠北嶽出長城<lb/>
<hi>史記䝉恬爲秦築長城西自臨洮東至海</hi>癸酉還幸元氏祠光武顯宗於縣<lb/>
舍正堂明日又祠顯宗於始生堂皆奏樂<hi>明帝生於常山元氏傳舍</hi>
<pb n="KR2m0009_WYG_109-15a"/>
<hi>也</hi>三月丙子詔髙邑令祠光武於卽位壇復元氏七年<lb/>
徭己卯進幸趙庚辰祠房山於靈夀<hi>靈夀縣名屬常山郡今恒州縣房山</hi>
<hi>今在恒州房山縣縣西北俗名王母山上有王母之祠</hi>辛卯車駕還宫賜從行者<lb/>
各有差<lb/>
章和元年八月癸酉南廵狩戊子幸梁乙未幸沛庚子<lb/>
幸彭城辛亥幸夀春十月丙子車駕還宫<lb/>
和帝永和十五年九月壬午南廵狩賜所過二千石長<lb/>
吏以下三老官屬及民髙年者錢布各有差幸章陵祠<lb/>
<pb n="KR2m0009_WYG_109-15b"/>
舊宅十一月車駕還宫<lb/>
安帝延光三年二月丙子東廵狩辛卯幸泰山柴告岱<lb/>
宗祀五帝於汶上明堂幸東平東郡歴魏郡河内壬戌<lb/>
車駕還京師<lb/>
魏明帝凡三東廵狩所過存問髙年恤疾苦或賜榖帛<lb/>
晉初新禮廵狩方嶽柴望告設壝宮如禮諸侯之覲者<lb/>
賔及執䞇皆如朝儀而不建旗摰虞以覲禮諸侯各楚<lb/>
其旗章所以殊爵命示等威詩稱君子至止言觀其旂<lb/>
<pb n="KR2m0009_WYG_109-16a"/>
宜定新禮建旗如舊詔可然終晉代不行其禮<lb/>
宋文帝元嘉四年二月東廵狩至於丹徒告覲園陵三<lb/>
月享㑹父老舊勲於行宫加賜衣裳幣帛蠲租原刑戰<lb/>
亡之家單孤並隨宜隱䘏<lb/>
二十六年二月東廵幸至京城幷謁二陵㑹舊京故老<lb/>
萬人享勞賚發赦蠲徭役<lb/>
後魏文成帝和平元年正月東廵狩歴橋山祀黄帝遼<lb/>
西遥祀醫無閭山遂緣海幸冀州北至中山過恒嶽禮<lb/>
<pb n="KR2m0009_WYG_109-16b"/>
其神而反明年南廵過石門遣使者用玉璧牲牢禮衡<lb/>
嶽<lb/>
隋煬帝大業元年三月詔曰聽採輿頌謀及庻民故能<lb/>
審刑政之得失今將廵歴淮海觀省風俗<lb/>
　是嵗命尚書右丞皇甫議發河南淮北諸郡民前後<lb/>
　百餘萬開通濟渠自西苑引榖洛水達於河復自板<lb/>
　渚引河歴滎澤入汴又自大梁之東引汴入泗達於<lb/>
　淮又發淮南民十餘萬開邦溝自山陽至楊子入江<lb/>
<pb n="KR2m0009_WYG_109-17a"/>
　渠廣四十歩渠旁皆築御道樹以柳自長安至江都<lb/>
　置離宫四十餘所又遣黄門侍郎王𢎞等往江南造<lb/>
　龍舟及雜船數萬艘督役嚴急役丁死者什四五<lb/>
八月壬寅帝行幸江都發顯仁宫王𢎞遣龍舟奉迎上<lb/>
御小朱航自漕渠出洛口御龍舟龍舟四重髙四十五<lb/>
尺長二百尺上重有正殿内殿東西朝堂中二重有百<lb/>
二十房皆節以金玉下重内侍處之皇后乘翔螭舟制<lb/>
度差小而裝飾無異别有浮景九艘三重皆水殿也又<lb/>
<pb n="KR2m0009_WYG_109-17b"/>
有漾彩朱鳥蒼螭白虎元武飛羽青鳬凌波五樓道場<lb/>
元壇樓船板□黄篾等數千艘後宫諸王公主百官僧<lb/>
尼道士蕃客乘之及載内外百官供奉之物共用挽船<lb/>
士八萬餘人其挽漾彩以上者九千餘人謂之殿脚皆<lb/>
以錦綵爲袍又有平乘青龍艨艟艚□八擢艇舸等數<lb/>
千艘並十二衛兵乘之并載兵器帳幙兵士自引不給<lb/>
夫舳艫相接二百餘里照耀川陸騎兵翊兩岸而行旌<lb/>
旗蔽野所過州縣百里内皆令獻食多者一州至百轝<lb/>
<pb n="KR2m0009_WYG_109-18a"/>
極水陸珍竒後宫厭飫將發之際多棄埋之<lb/>
二年三月庚午上發江都四月庚戌自伊闕陳法駕備<lb/>
千乘萬騎入東京御端門大赦<lb/>
三年三月帝還長安四月庚辰下詔欲安輯河北廵省<lb/>
趙魏丙寅車駕北廵六月至鴈門頓榆林郡諭突厥啓<lb/>
民可汗召所部諸國朝於行宫八月發榆林歴雲中泝<lb/>
金河九月己巳至東都<lb/>
　時天下承平百物豐實甲士五十餘萬馬十萬匹旌<lb/>
<pb n="KR2m0009_WYG_109-18b"/>
　旂輜重千里不絶令宇文愷造觀風行殿上容侍衛<lb/>
　者數百人離合爲之下施輪軸倏忽推移又作行城<lb/>
　周二千步以板爲幹衣之以布飾以丹青樓櫓悉備<lb/>
　胡人驚以爲神<lb/>
四年三月車駕幸五原因出塞廵長城八月親祭恒嶽<lb/>
河北道郡守畢至<lb/>
　行宫設六合板城載以槍車每頓舍則外其轅以爲<lb/>
　外圍内布鐵菱次施弩床床皆揷鋼錐外向上施旋<lb/>
<pb n="KR2m0009_WYG_109-19a"/>
　機弩以繩連機人來觸繩則弩機旋轉所處而發其<lb/>
　外又以矰周圍施鈴柱<lb/>
五年三月西廵河右出臨津關度黄河五月至張掖命<lb/>
裴矩說髙昌王及伊吾吐屯等㗖以厚利召使入朝帝<lb/>
至燕支山髙昌王及西域二十七國謁於道左皆令佩<lb/>
金玉被錦罽焚香奏樂歌舞喧譁帝復令武威張掖士<lb/>
女盛服縱觀衣服車馬不鮮者郡縣督課之騎乘塡咽<lb/>
周亘數十里以示中國之盛七月車駕東還至西京十<lb/>
<pb n="KR2m0009_WYG_109-19b"/>
一月復幸東京<lb/>
　自河西東還行經大斗㧞谷山路隘險魚貫而出風<lb/>
　雪晦冥文武飢餒沾濕夜久不逮前營士卒凍死者<lb/>
　大半馬驢什八九後宫妃主或狼狽相失與軍士雜<lb/>
　宿山間<lb/>
六年三月帝幸江都宫詔以百官從駕皆服袴褶於軍<lb/>
旅間不便令從駕涉逺者文武官皆戎衣五品以上通<lb/>
著紫袍六品以下要用緋緑胥吏以青庻人以白屠商<lb/>
<pb n="KR2m0009_WYG_109-20a"/>
以皂士卒以黄<lb/>
　敕穿江南河自京口至餘杭八百餘里廣十餘丈使<lb/>
　可通龍舟并置驛宫草頓欲東廵㑹稽<lb/>
七年二月帝自江都幸涿郡御龍舟渡河入永濟渠仍<lb/>
敕選部門下内史御史四司之官於前船選補其受選<lb/>
者三千餘人或徒步隨船不得處分凍餒疲頓因而致<lb/>
死者十二三是嵗征髙麗車駕駐涿郡<lb/>
八年車駕在涿郡征髙麗不克九月還東都<lb/>
<pb n="KR2m0009_WYG_109-20b"/>
九年四月車駕度遼征髙麗楊元感反乃班師<lb/>
十年三月復幸涿郡征髙麗八月班師十月還京十二<lb/>
月幸東都<lb/>
十一年三月帝幸太原汾陽宫避暑宫城廹隘百官士<lb/>
卒布散山谷間結草爲營而居之八月廵北塞入鴈門<lb/>
突厥可汗帥騎數十萬圍鴈門九月解圍去車駕還太<lb/>
原十月至東都<lb/>
十二年七月帝自東都幸江都<lb/>
<pb n="KR2m0009_WYG_109-21a"/>
　　通典曰梁崔靈恩云唐虞五載廵狩一嶽二十年<lb/>
　　方遍四嶽周則四十八年矣若一出四嶽皆遍且<lb/>
　　闕四時祭享唐虞衡山爲南嶽周氏霍山爲南嶽<lb/>
　　其制吉行五十里若以二月到東嶽五月到南嶽<lb/>
　　八月到西嶽十一月到北嶽路程遼逺固必不能<lb/>
　　以此知每至一嶽卽歸義爲長也按尚書周官篇<lb/>
　　云六年五服一朝又六年王乃時廵考制度諸侯<lb/>
　　各朝於方嶽大明黜陟<hi>孔安國註云周制十二年一廵狩春東夏南秋西冬</hi>
<pb n="KR2m0009_WYG_109-21b"/>
　　<hi>北故曰時廵考制度正禮法如虞帝然其四方諸侯各覲於方嶽之下大明考績黜陟幽明</hi>又<lb/>
　　按堯舜簡儉常稱茆茨土階廵狩四方羽儀導從<lb/>
　　必少一年四嶽五載復往宗廟享祭暫委有司展<lb/>
　　義省方觀風察俗之大政如或二十年方遍乃於<lb/>
　　民物不亦乖踈詳周官本文與孔氏註觧旣改制<lb/>
　　十有二載比唐虞已甚遐濶如四十八年乃遍豈<lb/>
　　非益爲曠邈乎且周雖尚文天子諸侯降殺以兩<lb/>
　　穆王廵歴天下萬姓不甚苦勞始皇遊幸四方屬<lb/>
<pb n="KR2m0009_WYG_109-22a"/>
　　車八十一乗二漢以降至於有隋或東封告成或<lb/>
　　觀省風俗百辟悉至羣司畢從不下十餘萬人何<lb/>
　　止千乘萬騎所以曠代多闕斯禮崔生謂堯舜及<lb/>
　　周帝王行幸車徒禮數與秦漢以後無異斯不達<lb/>
　　古今豐約之别復不詳周官之文輙肆臆度說耳<lb/>
　　按舜典王制明言二月東廵五月南廵八月西廵<lb/>
　　十二月北廵而崔靈恩乃以爲一年廵一嶽虞五<lb/>
　　載則二十年而遍周十二載則四十八年而遍何<lb/>
<pb n="KR2m0009_WYG_109-22b"/>
　　所據邪文中子言舜一歲而廵五嶽國不費而民<lb/>
　　不勞何也兵衛少而徵求寡也古帝王之廵狩所<lb/>
　　以省方觀民初非游適然舜之時五載僅能一行<lb/>
　　至周成王則又不能如舜至於十二年乃一行之<lb/>
　　又必止以四嶽爲底止之地蓋雖一本於憂民之<lb/>
　　心而尚恐有煩民之事故出必有期而行必有方<lb/>
　　如此至穆王始欲肆其心周行天下必使有車轍<lb/>
　　馬跡而幾以䘮邦秦始皇隋煬帝假望秩省方之<lb/>
<pb n="KR2m0009_WYG_109-23a"/>
　　說以濟其流連荒亡之舉千乘萬騎無歲不出遐<lb/>
　　方下國無地不到至於民怨盜起覆祚殞身曽不<lb/>
　　旋踵雖秦隋所以召亡者固非一端然倘非游蕩<lb/>
　　無度則河決魚爛之勢亦未應如是其促也<lb/>
唐太宗貞觀元年三月幸九成宫<hi>去京三百里</hi>冬幸洛陽<lb/>
七年幸九成宫<lb/>
十一年二月幸洛陽<lb/>
十二年二月還京　十二月幸河北觀底柱因令勒石<lb/>
<pb n="KR2m0009_WYG_109-23b"/>
於上以陳盛德<lb/>
髙宗顯慶二年閏正月幸洛陽<lb/>
麟德二年幸東都遂幸東嶽<lb/>
總章二年將幸凉州羣臣諌不果行<lb/>
調露元年九月幸幷州<lb/>
元宗開元五年正月幸東都<lb/>
十一年正月發東都北廵至幷州<lb/>
十二年十一月幸東都至華州命勒石華嶽祠南道衢<lb/>
<pb n="KR2m0009_WYG_109-24a"/>
十三年十月發東都赴東岱<lb/>
二十年十月自東都幸太原<lb/>
二十四年十月勅兩京行幸緣頓所須應出百姓者宜<lb/>
令每頓取官錢一百千文作本取利充仍令所由長官<lb/>
專勾當不得抑配百姓<lb/>
　唐開元禮<lb/>
　　皇帝廵狩儀<lb/>
　　　鑾駕出宫<lb/>
<pb n="KR2m0009_WYG_109-24b"/>
將廵狩所司承制先頒告於東方諸州曰皇帝二月東<lb/>
廵狩各修平乃守考乃職事無敢不敬戒國有大刑駕<lb/>
將發告圜丘宗廟社稷皆如别儀皇帝出宫大備鹵簿<lb/>
皆如常儀軷於國門祭所過山川如親征之禮所經州<lb/>
縣刺史縣令先待於境通事舍人承制問百年古先帝<lb/>
王名臣烈士皆州縣致祭<lb/>
　　　燔柴告至<lb/>
將告將作先於泰山下修圜壇四出陛<hi>若舊有封禪祀天壇卽不須别</hi>
<pb n="KR2m0009_WYG_109-25a"/>
<hi>築</hi>前告三日尚舍直長施大次於外壝東門之内<hi>其設文武</hi>
<hi>侍臣次陳饌位</hi>設宫懸樂燎壇之制<hi>一如圜丘之儀</hi>前一日皇帝清齋<lb/>
於行宫應告之官皆於吿所清齋一日近侍之官應後<lb/>
升者及從告羣官諸方客使皆於其所俱清齋一宿諸<lb/>
衛令其屬晡後一刻各以其方器服守衛壝門盥太樂<lb/>
工人俱清齋一宿奉禮設御位於壇之東南西向設告<lb/>
官司徒執事者御史奉禮贊者協律郎太樂令望燎位<lb/>
東方諸州刺史縣令介公<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>公文武九品以上官西方<lb/>
<pb n="KR2m0009_WYG_109-25b"/>
北方蕃客等位並如上幸圜丘儀<hi>其褒聖侯等亦如之</hi>設告官以<lb/>
下門外位於東西壝門之外道南皆如設次之式郊社<lb/>
令帥府史一人及齋郎以罇坫罍洗篚羃入設於位並<lb/>
如常儀執罇罍篚羃者各位於罇罍篚羃之後告日未<lb/>
明十五刻太官令帥宰人烹牲於厨<hi>蒼牲一騂牲一</hi>未明四刻<lb/>
太史令郊社令各服其服升設昊天上帝神座於壇上<lb/>
北方南向席以藁秸設髙祖神堯皇帝神座於東方西<lb/>
向席以莞設神位各於座首未明三刻諸告官以下各<lb/>
<pb n="KR2m0009_WYG_109-26a"/>
服其服郊社令良醖令各帥其屬入實罇罍及玉<hi>天帝大罇</hi>
<hi>二配帝著罇二俱實以汎齊其明水各實於上罇玉以蒼碧幣二丈八尺</hi>太祝以玉帛置於<lb/>
篚太官令帥進饌者實諸籩豆簠簋等皆設於饌幔内<lb/>
未明二刻奉禮帥贊者先入就位贊引引御史太祝以<lb/>
下入行掃除如常儀訖各就位皇帝服衮冕乘輅行宫<lb/>
奏請進發内外器服如常儀駕將至謁者贊引各引告<lb/>
官通事舍人引從告羣官東方刺史縣令諸方客使俱<lb/>
就門外位駕至大次門外廻輅南向<hi>其降輅之大次謁者引告官及從告</hi>
<pb n="KR2m0009_WYG_109-26b"/>
<hi>羣官入就位皇帝奠玉帛等儀並如圜丘</hi>初皇帝旣升奠玉幣太官令帥進<lb/>
饌者<hi>其奉饌奏樂之儀並如圜丘天帝之饌升自南陛配帝之饌升自東陛</hi>諸太祝迎引<lb/>
於壇上各設於神座前設訖謁者引司徒以下降自東<lb/>
陛復位諸太祝各還罇所太常卿引皇帝詣罍洗樂止<lb/>
<hi>其盥洗酌獻奏樂讀祝之儀並如圜丘其祝文臨時撰</hi>訖興皇帝再拜初讀祝文<lb/>
訖樂作太祝進奠版於神座還罇所<hi>其酌獻配帝奏樂讀祝之儀並如圜</hi>
<hi>丘</hi>皇帝拜訖樂止太常卿引皇帝進天帝神座前北向<lb/>
立樂作太祝各以爵酌福酒<hi>其飲福受胙奏樂皇帝還版位之儀並如圜丘</hi>謁<lb/>
<pb n="KR2m0009_WYG_109-27a"/>
者引司徒降復位太祝各進徹豆還罇所奉禮曰賜胙<lb/>
<hi>其衆官受胙皇帝望燎及太祝燎牲體玉幣皇帝還大次禮官二人次出等儀並如圜丘</hi>
　　　鑾駕還行宫<lb/>
皇帝旣還大次侍中版奏請解嚴<hi>將士不得輙離部伍</hi>皇帝改服<lb/>
通天冠綘紗袍乘輅奏請還宮如常儀<lb/>
　　　望秩於山川<lb/>
柴之明日望秩祀於嶽鎮海瀆山川林澤邱陵墳衍原<lb/>
隰將祭所司先爲壇於祭所其神皆以尊卑爲敘重行<lb/>
<pb n="KR2m0009_WYG_109-27b"/>
南向前三日守宫設祭官以下次於東壝之外道南北<lb/>
向以西爲上設陳饌幔於内壝東門之外道北南向前<lb/>
二日太樂令設宫懸之樂於壇南設登歌於壇上皆如<lb/>
常儀右校掃除壇内外又爲瘞埳於壇北之壬地外壝<lb/>
之内方深取足容物前一日諸祭官清齋於祭所諸衛<lb/>
令其屬晡後一刻各以其方器服守衛壝門與太樂工<lb/>
人俱清齋一宿奉禮設祭官位於内壝東門之内道北<lb/>
執事位於道南俱西向北上設御史位於壇下一位於<lb/>
<pb n="KR2m0009_WYG_109-28a"/>
東南西向一位於西南東向令史各陪其後設奉禮位<lb/>
於樂懸東北贊者二人在南差退俱西向協律郎位於<lb/>
壇上在西陛之西東向設太樂令位於北懸之間設望<lb/>
瘞位於瘞埳之東西向設祭官以下門外位於外壝東<lb/>
門之外道南每等異位北向西上設酒罇之位嶽鎮海<lb/>
瀆各山罍二山川林澤俱蜃罇二邱陵墳衍原隰俱散<lb/>
罇二各於壇上南陛之東北向西上<hi>其嶽靈上加山罍二罍置於山罇東</hi>
<hi>北向皆加白羃</hi>設玉篚於罇坫之所設洗於壇南陛東南如常<lb/>
<pb n="KR2m0009_WYG_109-28b"/>
執罇罍篚羃各位於罇罍篚羃之後郊社令帥齋郎以<lb/>
罇坫罍洗篚羃入設於位祭日未明十五刻太官令帥<lb/>
宰人以鸞刀割牲齋郎以豆取牲血置於饌所遂烹牲<lb/>
未明二刻太史令郊社令各服其服入設神座各於壇<lb/>
上北方南向席皆以莞設神位各於座首未明一刻祭<lb/>
官以下各服其服郊社令良醖令入實罇罍及玉<hi>山罍實以</hi>
<hi>醍齊蜃罇實以汎齊散罇及山罍皆實以清酒齊加明水酒加元酒各實於上罇祭神之玉以兩珪有邸</hi>太<lb/>
祝以幣置於篚太官令帥進饌者實諸籩豆簠簋等奉<lb/>
<pb n="KR2m0009_WYG_109-29a"/>
禮帥贊者先入就位贊引引御史太祝與執罇罍篚羃<lb/>
者入自東門當壇南重行北向西上立定奉禮曰再拜<lb/>
贊者承傳御史以下皆再拜訖執罇罍篚羃者各就位<lb/>
贊引引御史詣壇東陛升行掃除於上令史祝史行掃<lb/>
除於下訖引就位質明謁者引獻官贊引引執事者俱<lb/>
就東門外位太樂令帥工人次入就位謁者贊引各引<lb/>
獻官以下入就位立定奉禮曰再拜在位者皆再拜謁<lb/>
者進獻官之左白有司謹具請行事退復位協律郎跪<lb/>
<pb n="KR2m0009_WYG_109-29b"/>
俛伏舉麾鼓柷奏順和之樂以㽔賔之均<hi>自後壇下之樂皆奏姑洗</hi>
樂三成偃麾戞敔樂止奉禮曰再拜獻官以下皆再拜<lb/>
太祝取玉於篚立於罇所謁者引獻官詣嶽壇升自南<lb/>
陛北向太祝以玉幣東向授獻官受登歌作肅和之樂<lb/>
以凾鐘之均謁者引獻官進北面跪奠於嶽神之座俛<lb/>
伏興謁者引退北面再拜訖登歌止謁者引獻官降自<lb/>
南陛還本位初獻官升奠玉幣太官令帥進饌者奉饌<lb/>
陳於東門外登歌止太官令引饌入俎初入門雍和之<lb/>
<pb n="KR2m0009_WYG_109-30a"/>
樂作饌至陛樂止饌升南陛太祝迎引於壇上設於神<lb/>
座前<hi>籩豆蓋羃徹之如式</hi>設訖太官令以下降自東陛以出太祝<lb/>
還罇所其鎮海以下之饌皆祝史迎於壇上設於神座<lb/>
前相次而畢訖謁者引獻官詣罍洗盥手洗爵訖謁者<lb/>
引升自南陛詣酒罇所執罇者舉羃獻官酌醍齊訖樂<lb/>
作謁者引詣嶽神座北向跪奠爵興謁者引獻官少退<lb/>
北向立樂止初獻官進奠爵祝史各以爵奠鎮海以下<lb/>
還罇所太祝持版於神座之右東面跪讀祝文<hi>祝文臨時撰</hi>
<pb n="KR2m0009_WYG_109-30b"/>
訖興獻官再拜初讀祝文訖樂作太祝進奠版於神座<lb/>
還罇所獻官拜訖樂止太祝酌罍福酒進獻官之右西<lb/>
面立獻官再拜受爵跪祭酒啐酒奠興太祝帥齋郎進<lb/>
俎太祝減神前三牲胙肉<hi>皆取前脚第二骨</hi>加於俎西向授獻<lb/>
官受以授齋郎獻官跪取爵遂飲卒爵太祝受爵覆於<lb/>
坫獻官興再拜謁者引獻官降復位諸祝各徹豆如常<lb/>
訖還罇所奉禮曰賜胙贊者唱再拜在位者皆再拜<hi>獻官</hi>
<hi>不拜</hi>順和之樂作奉禮又曰再拜獻官以下皆再拜樂一<lb/>
<pb n="KR2m0009_WYG_109-31a"/>
成止謁者進獻官之左白請就望瘞位西向立於衆官<lb/>
將拜諸太祝外執篚進神座前跪取玉幣齋郎以俎載<lb/>
毛血等各由其陛降壇詣瘞埳以物置於埳訖奉禮曰<lb/>
瘞埳東西各四人寘土半埳謁者進獻官之左白禮畢<lb/>
遂引出贊引引執事者以次出又贊引引御史太祝以<lb/>
下俱復執事位奉禮曰再拜御史以下皆再拜訖出贊<lb/>
引引工人以次出其祝版燔於齋所<lb/>
　　　肆覲東后<lb/>
<pb n="KR2m0009_WYG_109-31b"/>
望秩之明日肆覲東后於告至之前刺史縣令皆先奉<lb/>
見如常將作先於行宫之南爲壝宫方三百步面一門<lb/>
爲壇於壝内三分壝二在南壝方九丈六尺髙四尺四<lb/>
出陛<hi>南面兩陛餘三面各二陛</hi>前二日太樂令設宫懸之樂於壇南<lb/>
如殿庭之儀前一日尚舍鋪御座於壇上近北南向又<lb/>
設解劒席於南陛之西南守宫於門外量設百官次文<lb/>
東武西以北爲上東方刺史縣令次於文官之南蕃客<lb/>
次於武官之南所司陳路於壇南如常典儀設羣官拜<lb/>
<pb n="KR2m0009_WYG_109-32a"/>
位文官一品以下九品以上位於壇東南每等異位重<lb/>
行西面以北爲上武官一品以下九品以上位於壇西<lb/>
南當文官每等異位重行東面以北爲上東方刺史縣<lb/>
令於壇南三分庭一在南每等異位重行北面以西爲<lb/>
上若有蕃客則位於刺史之西每國異位重行北面以<lb/>
東爲上設典儀位於南陛之東贊者二人在南差退俱<lb/>
西面北上奉禮設門外位文官一品以下九品以上位<lb/>
於門東每等異位重行西面武官一品以下九品以上<lb/>
<pb n="KR2m0009_WYG_109-32b"/>
位於門西毎等異位重行東面俱以北爲上設東方刺<lb/>
史縣令位於文官之南毎等異位重行西面以北爲上<lb/>
蕃客位於武官之南每國異位重行東面以北爲上其<lb/>
日未明三刻諸衛各以其方器服量設牙旗於壝外四<lb/>
面未明一刻諸衛各勒所部列黄麾大仗屯門及鈒㦸<lb/>
陳於壝内如殿庭之儀羣官及刺史以下集各就次服<lb/>
其朝服蕃客集次各服其服侍中版奏請中嚴近仗陳<lb/>
於行宫門外諸侍衛之官各服其器服符寳郎奉寶俱<lb/>
<pb n="KR2m0009_WYG_109-33a"/>
詣行宫門外奉迎典儀帥贊者先入就位吏部兵部主<lb/>
客户部及羣官客使俱出次通事舍人各引就門外位<lb/>
刺史縣令俱執䞇通事舍人引就門外位<hi>䞇各以其土所有錦綺繒</hi>
<hi>布葛布之屬具五兩為一束而執之仍飾以黄帊</hi>其餘當土常貢之物並盛以<lb/>
篚其屬執之列於縣令位後通事舍人引文武一品以<lb/>
下九品以上先入就位侍中版奏外辦皇帝將出仗動<lb/>
太樂令令撞黄鍾之鐘左右五鐘皆應協律郎舉麾工<lb/>
鼓柷奏太和之樂皇帝服衮冕乘輿以出曲直華蓋警<lb/>
<pb n="KR2m0009_WYG_109-33b"/>
蹕侍衛如常儀皇帝入自北壝門由北陛升壇卽御座<lb/>
樂止腰輿退其羽儀華蓋仍侍於御側通事舍人引東<lb/>
方刺史以下入就位鴻臚引蕃客次入就位初刺史入<lb/>
壝門懸下舉麾舒和之樂作至位立定樂止典儀曰再<lb/>
拜贊者承傳執贄者俱跪奠贄興在位者皆再拜訖跪<lb/>
取贄興<hi>凡拜奠贄皆如之</hi>侍中前承制降詣刺史東北西面立<lb/>
稱有制<hi>蕃客則舎人承㫖宣勅</hi>刺史以下皆再拜宣制訖又再拜<lb/>
户部引諸州貢物兩行各入於刺史位前東西陳之龜<lb/>
<pb n="KR2m0009_WYG_109-34a"/>
爲前列金次之丹漆絲纊四海九州美物重行量陳於<lb/>
後訖執物者各退立於東西廂文武前側立通事舍人<lb/>
引刺史爲首者一人執贄詣解劒席跪解劒脫舄執贄<lb/>
興舍人接引升壇詣御座前北面跪奏稱具官臣某姓<lb/>
名等敢獻壤奠遂奠贄俛伏興又舍人跪奉以東授所<lb/>
司舍人引刺史降詣解劒席跪佩劒納舄興通事舍人<lb/>
引復北面位初爲首者奠贄通事舍人引在庭者以次<lb/>
奠贄於位前訖各俛伏興引退復位訖刺史以下俱再<lb/>
<pb n="KR2m0009_WYG_109-34b"/>
拜户部尚書進詣階間北面跪奏稱户部尚書臣某言<lb/>
諸州貢物請付所司俛伏興侍中前承詔退稱制曰可<lb/>
尚書退復位所司受贄其執貢物各進執物所司引退<lb/>
俱出東門初刺史將朝中書侍郎以諸州鎮表方别爲<lb/>
一案俟於西門外給事中以祥瑞案俟於東門外俱令<lb/>
史絳公服對舉案侍郎給事中俱就侍臣班初刺史將<lb/>
入門中書侍郎降引表案入詣西階下東面立給事中<lb/>
降引祥瑞案詣東階下西面立刺史將升奠中書令黄<lb/>
<pb n="KR2m0009_WYG_109-35a"/>
門侍郎俱降立於階下刺史執贄升陛中書令黄門侍<lb/>
郎各執所奏之文以次升初户部尚書令退復位訖中<lb/>
書令前跪奏諸方表記黄門侍郎又進跪奏祥瑞各還<lb/>
侍位侍郎與給事中引案退司儀曰再拜贊者承傳文<lb/>
武羣官刺史以下及諸國客俱再拜訖通事舍人以次<lb/>
引北面位者出就門外位侍中前奏稱侍中臣某言禮<lb/>
畢俛伏興還侍位皇帝興太樂令令撞㽔賔之鐘左右<lb/>
鐘皆應太和之樂作皇帝乘輿降自北陛警蹕侍衛如<lb/>
<pb n="KR2m0009_WYG_109-35b"/>
來儀入行宫樂止通事舍人引東西面位者以次出設<lb/>
㑹如元㑹之儀<lb/>
　　　考制度<lb/>
朝覲之明日左右丞相以考制度事奏聞命太常卿採<lb/>
詩陳之以觀百姓之風俗命市納賈以觀百姓之所好<lb/>
惡命典禮者考時月定日同律觀禮樂制度衣服正之<lb/>
山川神祇有不舉者爲不敬宗廟有不順者爲不孝不<lb/>
孝不敬者則長官黜以爵革制度衣服者爲叛叛者長<lb/>
<pb n="KR2m0009_WYG_109-36a"/>
官有討有功德於百姓者加爵賞五月南廵狩至於南<lb/>
嶽如東廵狩之禮八月西廵狩至於西嶽如南廵狩之<lb/>
禮十有一月北廵狩至於北嶽如西廵狩之禮歸格於<lb/>
宗禰用特如别禮若告封禪如别儀<lb/>
宋太祖皇帝建隆初平潞楊二叛開寶二年至太原皆<lb/>
以師行供頓從儉約故不備廵幸之儀<lb/>
九年幸西京先命重修宫室極其壯麗所過賜夏秋田<lb/>
租之半<lb/>
<pb n="KR2m0009_WYG_109-36b"/>
太宗太平興國二年平太原五年次大名皆如太祖勞<lb/>
軍之制<lb/>
真宗咸平二年幸大名景德元年駐澶淵勞軍之禮如<lb/>
祖宗<lb/>
四年正月幸西京朝諸侯命知雜御史王濟等籍所過<lb/>
父老及繋囚逋負官物人仍察民間疾苦毎日引逋欠<lb/>
人及禁囚等對於行在多蠲免原釋父老賜茶帛綾袍<lb/>
其貢香藥名馬者召對撫慰賜之金帛<lb/>
<pb n="KR2m0009_WYG_109-37a"/>
大中祥符元年三月詔許羣臣請封禪令泰山路葺行<lb/>
宫不得侵民户田苗及人馬損踐苗稼有司言準禮廵<lb/>
狩有燔柴告至皇帝親行事旣不載有司攝事之文車<lb/>
駕至泰山合行告至望令太尉以酒脯幣帛於山下壇<lb/>
告至奏可又詔給事中張秉等管勾所經州縣父老詣<lb/>
行在者送門引對賜以酒食州縣見禁囚具所犯以聞<lb/>
又詔以御史中丞王嗣宗攝御史大夫爲考制度使左<lb/>
正言知制誥周起攝中丞爲副使所經州縣採訪民間<lb/>
<pb n="KR2m0009_WYG_109-37b"/>
不便事幷市物之價車服權衡度量不如法則者舉儀<lb/>
制禁之有竒才異行隱淪不仕者與所屬長吏詢求論<lb/>
薦鰥寡<graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>獨不能自存者重加賑恤官吏政迹尤異民<lb/>
受其惠及不守廉隅昧於政理者孝子順孫義夫節婦<lb/>
爲鄉里所稱者並條析以聞官吏知民間利病者亦爲<lb/>
録奏有司言澶州城門卑下不容大輦請徹門而出上<lb/>
慮煩勞不許詔由城外而過他所皆然又詔扈從人宿<lb/>
頓所無得壊民舍什物樹木違者重寘其罪爲朝覲壇<lb/>
<pb n="KR2m0009_WYG_109-38a"/>
於奉髙宫之南方九丈六尺髙九尺四出陛其南兩陛<lb/>
設衛仗宫懸於壇中書門下文武百官皇親諸軍將校<lb/>
四方朝貢使舉人蕃客父老僧道皆在列設襲文宣公<lb/>
位於文官三品之下鄰州長吏悉集上服衮御夀昌幄<lb/>
殿受朝賀大赦天下遂幸兖州賜從官待制以上宗室<lb/>
將軍辟寒丸紫花茸綿紬窄袍三畢記祀汾隂悉如東<lb/>
封之制八月有司言祠宇之旁難行覲禮望俟至河中<lb/>
府朝覲經度制置使陳堯叟等言寶鼎行宫之前可以<lb/>
<pb n="KR2m0009_WYG_109-38b"/>
設壇詔如堯叟等言<lb/>
七年幸亳州一如西京禮<lb/>
　舊制省方上與羣官皆窄絳袍帽還京具鑾駕儀仗<lb/>
　預遣官與留司同排設禮官具儀以奏真宗朝陵及<lb/>
　舉大禮塗中皆服折上巾窄袍出京過京城至禮所<lb/>
　上服靴袍具鑾駕群臣公服穿靴供奉官班及内朝<lb/>
　官前導過州府上寬袍羣臣公服凡從官自親王中<lb/>
　書樞宻宣徽三司使副翰林學士待制節度兩使留<lb/>
<pb n="KR2m0009_WYG_109-39a"/>
　後觀察防禦團練刺史並赴行宫全班起居中頓侍<lb/>
　食百官就宿頓迎駕先發或道塗隘逺則放迎駕特<lb/>
　進發近臣諸軍賜装錢出京留司馬步諸軍夾道左<lb/>
　右至新城門外奉辭留守辭於門内百官父老辭於<lb/>
　苑中州縣長吏留司官待於境所過賜廵警兵守津<lb/>
　梁行郵治道卒時服錢屬父老綾袍茶帛中塗賜衛<lb/>
　士緡錢所幸寺觀賜釋道茶帛或加紫服師號凡經<lb/>
　州關鎮及比州吏民有以饔餼酒果方物爲獻者計<lb/>
<pb n="KR2m0009_WYG_109-39b"/>
　直答之州府綵樓陳音樂百戱洎道釋威儀奉迎者<lb/>
　悉有賜與東京留守遣官奉表請還京凡數上優詔<lb/>
　以答皇親諸道釋市民至近境貢物迎請留司官以<lb/>
　次奉入京師大陳留司兵衛過還京綵樓駐蹕觀樂<lb/>
　御乾元樓召從官坐閱扈駕兵仗還營許羣臣休暇<lb/>
　三日近臣一日<lb/>
　凡京城車駕出太祖太宗豫幸不常其數真宗嘗以<lb/>
　正月謁啓聖院太宗神御殿望日謁玉清昭應宫㑹<lb/>
<pb n="KR2m0009_WYG_109-40a"/>
　靈祥源觀又或六月至玉津園觀麥八月瑞聖園觀<lb/>
　榖十月望日謁景靈宫因禮慶祈禱又詣太一宫并<lb/>
　謁奉先院宣祖昭憲太后影殿普安殿元德太后真<lb/>
　容自餘臨幸則親王公主第外苑馬監頗有定制親<lb/>
　王宗室中書樞宻宣徽使三司使副知開封府學士<lb/>
　節度使至刺史常侍<hi>學士初皆候得㫖咸平五年詔行幸卽從不須奏禀</hi>詣宫<lb/>
　觀及游宴閤門仍奏知制誥待制統軍士上將軍特<lb/>
　召三品祕書監以上兩省御史知雜御史以上金吾<lb/>
<pb n="KR2m0009_WYG_109-40b"/>
　將軍自咸平中每出令親從官卒二百執檛周繞輿<lb/>
　駕謂之禁圍春夏緋衣秋冬以紫郊祀省方並増二<lb/>
　百服錦襖出京師加以執劒親王中書樞宻行圍内<lb/>
　餘官圍外大禮備儀衛則有司先布土爲黄道自至<lb/>
　祀所左右設香臺畫甕青繩欄干廵省在塗則不設<lb/>
　東封嵗殿中侍御史趙湘請詔羣臣不得行黃道上<lb/>
　及閱習路馬不得穿過郊祀廵省東京舊城門並契<lb/>
　勘其内城外宫廟門並勘箭出入皆然入蕃鎮外城<lb/>
<pb n="KR2m0009_WYG_109-41a"/>
　子城門亦勘箭<lb/>
髙宗建炎元年九月詔據羣臣章䟽請幸東西金人叵<lb/>
測難以便憑探報逺去中原專備一方可暫駐蹕淮甸<lb/>
庻四方有警皆易應接應合行事務令三省樞宻院共<lb/>
同措置施行今來廵幸卽非遷都捍禦稍定即還京闕<lb/>
以待二聖之復駐蹕之地不爲久計仰先次行下不得<lb/>
輙有陳修改易以致勞費十月車駕廵淮甸十四日次<lb/>
泗州二十七日至揚州駐蹕<lb/>
<pb n="KR2m0009_WYG_109-41b"/>
三年二月三日詔宰執百官諸軍並扈衛車駕渡楊子<lb/>
江是日至鎮江府十三日至杭州三月一日詔移蹕江<lb/>
寜府三日命尚書右丞葉夢得專一提領户部財用充<lb/>
車駕廵幸頓遞使四月車駕進發自杭州幸江寜府五<lb/>
月至江寜府改爲建康府　閏八月詔廵幸浙西九月<lb/>
至平江府十月自平江幸浙東次越州十一月車駕至<lb/>
明州<lb/>
　詔只帶親兵輦官長入祗候共三千餘人隨駕百官<lb/>
<pb n="KR2m0009_WYG_109-42a"/>
　並減一半其餘候見駐蹕去處起發前來<lb/>
四年正月一日次台州章安鎮二月次温州三月車駕<lb/>
登舟囘鑾幸浙西四月次越州<lb/>
紹興元年十一月詔以紹興駐蹕日久漕運艱梗兵軍<lb/>
薪水不便可移蹕臨安府<lb/>
二年正月車駕至臨安府駐蹕<lb/>
　閤門言以車駕省方儀令參酌修立儀註詔從之車<lb/>
　駕廵幸請還及期出城百里外奉迎<hi>主當物務并監臨官免赴</hi>臨<lb/>
<pb n="KR2m0009_WYG_109-42b"/>
　京再於五里外起居次日入問聖體儀制車駕臨京<lb/>
　請城外奉迎<hi>起居依閤門儀</hi>内執政及兩省御史臺司并尚<lb/>
　書侍郎以上侍從官節度使俟迎駕訖分左右前導<lb/>
　入内一太常寺檢㑹因革禮太平興國五年太宗北<lb/>
　征囘禮院狀鑾駕還京是日早留守文武百官並出<lb/>
　城奉迎再拜起居如常儀退中書門下兩省常侍以<lb/>
　下舍人以上御史中丞並引駕至昇龍門下馬分班<lb/>
　序立駕至中書門下横行<hi>餘官不横行</hi>俱再拜三呼萬嵗<lb/>
<pb n="KR2m0009_WYG_109-43a"/>
　俟駕過其不引駕官先至丹鳳門外立班俟駕至横<lb/>
　行起居再拜隨拜三呼萬嵗分班俟駕過退次日中<lb/>
　書門下文武百官内殿起居如常儀一今來前項儀<lb/>
　令故事比附參酌若依儀起居前𨗳官前導緣今來<lb/>
　車駕係乘御舟進發竊恐難以前導兼員數止有三<lb/>
　兩員若依令除主當物務并監臨官不赴外餘官出<lb/>
　城百里外奉迎其合赴官數目亦是不多兼俟迎駕<lb/>
　班退合赴近城五里外起居其經由道路窄隘或至<lb/>
<pb n="KR2m0009_WYG_109-43b"/>
　日値雨慮難以趂赴及百里外卽非程頓去處若行<lb/>
　創造待班幕次顯是勞費欲乞止依儀制應見任文<lb/>
　武臣僚并寄居待闕京官小使臣以上出城五里外<lb/>
　立班奉迎起居更合取自朝廷指揮一今擬定將來<lb/>
　奉迎車駕節次其日留守率應見任文武臣僚并寄<lb/>
　居待闕京官小使臣以上<hi>並履笏内将校止窄衣執杖子</hi>詣餘杭門<lb/>
　五里外分立定俟御舟将至舍人揖躬喝拜兩拜起<lb/>
　且躬留守奏聖躬萬福再喝拜兩拜訖各祗候御舟<lb/>
<pb n="KR2m0009_WYG_109-44a"/>
　過並退内留守先入門赴章亭驛御幄下側立定俟<lb/>
　車駕降御舟入御幄坐<hi>管軍臣僚并合從駕祗應官欲乞免奏萬福</hi>留守<lb/>
　自赴幄殿下立定舍人揖躬宣名奏萬福喝祗候留<lb/>
　守升幄殿當頭問聖體訖兩拜<hi>如有宣諭又再拜</hi>訖詣御座<lb/>
　左側奏事如儀俟奏事畢降階退皇帝升輦還内<hi>如宣</hi>
　<hi>馬臨時聽㫖</hi>沿路官局並履笏迎駕起居應合從駕官并<lb/>
　管軍臣僚祗應官等並從駕還内如儀<lb/>
四年十月車駕幸平江府<lb/>
<pb n="KR2m0009_WYG_109-44b"/>
五年二月車駕囘臨安<lb/>
六年九月車駕幸平江府<lb/>
　先時詔将來進發三省樞宻院百司以紹興四年隨<lb/>
　從人數三分爲率差發二分前去應軍旅非泛支降<lb/>
　錢榖差除並隨行在所處分外其餘百司常程事務<lb/>
　並留臨安府依舊行遣聽行宫留守司與决内事有<lb/>
　不决者即申奏行在所<lb/>
七年二月車駕自平江進發次鎮江三月至建康府駐<lb/>
<pb n="KR2m0009_WYG_109-45a"/>
蹕<lb/>
八年二月車駕自建康府進發至臨安府還宫<lb/>
三十一年車駕自臨安進發視師次臨平鎮<lb/>
三十二年正月車駕次建康府二月車駕自建康府囘<lb/>
臨安<lb/>
　<lb/>
　<lb/>
　<lb/>
<pb n="KR2m0009_WYG_109-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文獻通考卷第一百九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷三百五</head> <lb/>
    <p>
<pb n="KR2m0009_WYG_305-1a"/>
欽定四庫全書<lb/>
　文獻通考卷三百五<lb/>
　　鄱　陽　馬　端　臨　貴　與　著<lb/>
　物異考十一<lb/>
　　恒寒<lb/>
春秋桓公八年十月雨雪周十月今八月也未可以雪<lb/>
劉向以為時夫人有淫齊之行而桓有妬媢之心<hi>師古曰媢</hi>
<hi>謂夫妬婦也音莫報反</hi>夫人將殺其象見也<hi>師古曰謂欲殺桓公</hi>桓不覺寤<lb/>
<pb n="KR2m0009_WYG_305-1b"/>
後與夫人俱如齊而殺死凡雨陰也雪又雨之陰也出<lb/>
非其時廹近象也董仲舒以為象夫人專恣陰氣盛也<lb/>
　定公元年十月隕霜殺菽<hi>菽大豆</hi>劉向以為周十月今<lb/>
八月也陰氣未至君位而殺誅罰不由君出在臣下之<lb/>
象是時季氏逐昭公公死於外定公立故天見災　僖<lb/>
公二年十月隕霜不殺草為嗣君微失秉事之象也其<lb/>
後卒在臣下則災為之生矣異故言草災故言菽重殺<lb/>
穀<hi>以其重於殺草也</hi>一曰菽草之難殺者也言殺菽知草皆死<lb/>
<pb n="KR2m0009_WYG_305-2a"/>
也言不殺草知菽亦不死也董仲舒以為菽草之强者<lb/>
天戒若曰加誅於强臣言菽以微見季氏之罰也<lb/>
考王六年六月秦雨雪　威烈王四年四月晉大雨雪<lb/>
秦始皇初即位尚㓜委政太后太后淫於呂不韋及嫪<lb/>
毐<hi>嫪郎到反毐烏改反</hi>封毐為長信侯以太原郡為毐國宮室苑<lb/>
囿自恣政事斷焉故天冬雷以見陽不禁閉以涉危害<lb/>
舒奥廹近之應也始皇既冠毐懼誅作亂始皇誅之斬<lb/>
首數百級大臣二十人皆車裂以殉夷滅其宗遷四千<lb/>
<pb n="KR2m0009_WYG_305-2b"/>
餘家於房陵是歲四月寒民有凍死者數年之間緩急<lb/>
如此寒燠輙應此其效也劉歆以為大雨雪及未當雨<lb/>
雪而雨雪及大雨雹隕霜殺菽皆常寒之罰也京房易<lb/>
傳曰有德遭險兹謂逆命厥異寒誅過深當燠而寒盡<lb/>
六日亦為雹害正不誅兹謂養賊寒七十二日殺蜚禽<lb/>
道人始去<hi>有道之人去</hi>兹謂傷其寒物無霜而死涌水出戰<lb/>
不量敵兹謂辱命其寒雖雨物不茂聞善不予厥咎聾<lb/>
漢文帝四年六月大雨雪後三年淮南王長謀反發覺<lb/>
<pb n="KR2m0009_WYG_305-3a"/>
遷道死<hi>師古曰遷於蜀未至而死於雍故曰道死</hi>京房易傳曰夏雨雪戒臣<lb/>
為亂　景帝中六年三月雨雪其六月匈奴入上郡取<lb/>
苑馬吏卒戰死者二千餘人明年條侯周亞夫下獄死<lb/>
　武帝元光四年四月隕霜殺草木先是二年遣五將<lb/>
軍二十萬衆伏馬邑下欲襲單于單于覺之而去自是<lb/>
始征伐四夷師出三十餘年天下户口減半京房易傳<lb/>
曰興兵妄誅兹謂亡法厥災霜夏殺五穀冬殺麥誅不<lb/>
原情兹謂不仁其霜夏先大雷風冬先雨乃隕霜有芒<lb/>
<pb n="KR2m0009_WYG_305-3b"/>
角賢聖遭害其霜附木不下地佞人依刑兹謂私賊其<lb/>
霜在草根土隙間不教而誅兹謂虐其霜反在草下<lb/>
元狩元年十二月大雨雪民多凍死是歲淮南衡山王<lb/>
謀反發覺皆自殺使者行郡國治黨與<hi>師古曰行音下更反</hi>坐死<lb/>
者數萬人　元鼎二年三月雪平地厚五尺是歲御史<lb/>
大夫張湯有罪自殺丞相嚴青翟坐與三長史謀陷湯<lb/>
<hi>師古曰謂朱買臣為丞相長史王朝及邊通皆守丞相長史也</hi>青翟自殺三長史皆棄<lb/>
市　元鼎三年三月水冰四月雨雪闗東十餘郡人相<lb/>
<pb n="KR2m0009_WYG_305-4a"/>
食是歲民不占緡錢有告者以半畀之<hi>言政急刻也</hi>　元帝<lb/>
永光元年三月雨雪隕霜殺桑九月二日隕霜殺稼天<lb/>
下大饑時中書令石顯用事專權與春秋定公時隕霜<lb/>
同應　建昭二年十二月齊楚地大雪深五尺是歲京<lb/>
房張博為石顯所譖死　四年三月雨雪燕多死是日<lb/>
皇后親蠶疾風自西北大寒雨雪壞敗其功　成帝陽<lb/>
朔四年四月雨雪燕雀死後十六年許皇后自殺<lb/>
　王莾天鳯元年四月隕霜殺草木　三年二月大雨<lb/>
<pb n="KR2m0009_WYG_305-4b"/>
　雪闗東尤甚深者一丈竹栢皆枯　四年八月大寒<lb/>
　百官人馬有凍死者　地皇二年秋隕霜殺菽<lb/>
後漢靈帝光和六年冬大寒北海東萊琅邪井中冰厚<lb/>
尺餘<hi>袁山松書曰時羣賊起天下始亂䜟曰寒者小人暴虐專權居位無道有位讁罰無法又殺無罪其</hi>
<hi>寒必暴殺</hi>　獻帝初平四年六月寒風如冬時帝流遷失政<lb/>
右扶風雹如斗<hi>袁山松書曰雹殺人前後雨雹此最為大時天下潰亂</hi>
吳孫權嘉禾三年九月朔隕霜傷穀按劉向説誅罰不<lb/>
由君出在臣下之象也時校事呂壹專作威福與漢元<lb/>
<pb n="KR2m0009_WYG_305-5a"/>
帝時石顯用事隕霜同應　四年七月雨雹又隕霜<lb/>
赤烏四年正月大雪平地深三尺鳥獸死者大半是年<lb/>
夏全琮等四將軍攻畧淮南襄陽戰死者千餘人其後<lb/>
權以讒邪數責讓陸議議恚致卒與漢景武大雪同事<lb/>
晉武帝泰始九年四月隕霜時賈充親黨比周用事與<lb/>
魯定公漢元帝時隕霜同應　咸寧三年八月平原安<lb/>
平上黨泰山四郡霜害三豆是月河間暴風寒冰郡國<lb/>
五隕霜傷穀是後征吳及討凉州賊六月汲郡廣平陳<lb/>
<pb n="KR2m0009_WYG_305-5b"/>
留滎陽雨雹隕霜傷秋麥千三百餘頃　太康元年三<lb/>
月河東高平霜雹傷桑麥　二年三月河東隕霜害桑<lb/>
　五年九月南安大雪折木　六年三月齊郡臨淄等<lb/>
四縣樂安等八縣琅邪等八縣河間等六縣高陽等四<lb/>
縣隕霜傷桑麥　八年四月齊國天水二郡隕霜　九<lb/>
年四月隴西隕霜　十年四月郡國八隕霜　惠帝元<lb/>
康六年三月東海雨雪殺桑麥　七年七月秦雍二州<lb/>
隕霜殺稼　九年三月河南滎陽潁川隕霜傷禾　光<lb/>
<pb n="KR2m0009_WYG_305-6a"/>
熙元年閏八月霰雪劉向曰盛陽雨水湯熱陰氣脅之<lb/>
則轉而為雹盛陰雨雪凝滯陽氣薄之則散而為霰今<lb/>
雪非其時此聽不聰之應是年帝崩　明帝太寧三年<lb/>
三月丁丑雨雪癸巳隕霜成帝咸和九年八月成都<lb/>
大雪是歲李雄死　康帝建元元年八月大雪時政在<lb/>
將相陰氣盛也劉向曰凡雨陰也雪又雨之陰也出非<lb/>
其時廹近象也　穆帝永和三年八月冀方大雪人馬<lb/>
多凍死　十年五月凉州雪明年張祚䕶軍張瓘廢祚<lb/>
<pb n="KR2m0009_WYG_305-6b"/>
更立元靚京房易傳曰夏雪戒臣為亂　十一年四月<lb/>
霜　安帝義熙五年三月己亥雪深數尺<lb/>
梁武帝天監三年三月六年三月並隕霜殺草京房易<lb/>
傳曰興兵妄誅謂亡法厥罰霜是時大發卒拒魏兵於<lb/>
鍾離連兵數歲　普通三年三月大雪平地三尺雨陰<lb/>
也雪又陰妾不妾臣不臣之應時義州刺史文僧朗以<lb/>
州叛於魏臣不臣之應也　大同三年六月朐山隕霜<lb/>
七月青州雪害苖稼時交州刺史李賁舉兵反僭號擊<lb/>
<pb n="KR2m0009_WYG_305-7a"/>
之不克　十年十二月大雪平地二尺時邵陵王綸湘<lb/>
東王繹武陵王紀並權侔人主頗為驕恣皇太子甚惡<lb/>
之帝不能抑損及侯景之亂諸王擁强兵不勤王委棄<lb/>
君父自相屠滅國竟以亡<lb/>
陳宣帝太建十年八月隕霜殺稻菽時大興師衆與周<lb/>
師相拒於呂梁<lb/>
東魏静帝興和二年五月大雪時神武作宰發卒十餘<lb/>
萬築鄴城百姓怨思　武定四年二月大雪人畜凍死<lb/>
<pb n="KR2m0009_WYG_305-7b"/>
相望於道時歩落稽舉兵反宼亂數州人多死亡又爾<lb/>
朱文暢等謀害神武事泄伏誅黨與多濫死<lb/>
北齊武成河清元年歲大寒䜟曰殺無罪其寒必異時<lb/>
帝淫於文宣李后又殺其子寃酷之應　二年二月大<lb/>
雪連月南北千餘里平地數尺繁霜晝下時突厥可汗<lb/>
與周師入并州殺掠吏人不可勝紀　後主天統二年<lb/>
大雪　三年正月大雪平地二尺　武平三年正月又<lb/>
大雪時馮淑妃陸令萱内制朝政陰氣積盛故天變屢<lb/>
<pb n="KR2m0009_WYG_305-8a"/>
見<lb/>
唐太宗貞觀元年秋霜殺稼京房易傳曰人君刑罰妄<lb/>
行則天應之以隕霜　三年北邊霜殺稼　高宗永徽<lb/>
二年綏延等州霜殺稼　顯慶四年二月壬子大雨雪<lb/>
方春少陽用事而寒氣脅之古占以為人君刑法暴濫<lb/>
之象近常寒也　咸亨元年十月癸酉大雪平地三尺<lb/>
人多凍死　儀鳯三年五月丙寅髙宗在九成宮霖雨<lb/>
大寒兵衞有凍死者　調露元年八月邠慶寧涇原五<lb/>
<pb n="KR2m0009_WYG_305-8b"/>
州霜　開耀元年冬大寒　武后證聖元年六月睦州<lb/>
隕霜殺草吳越地燠而盛夏隕霜昔所未有　四年四<lb/>
月延州霜殺草四月純陽用事象人君當布惠於天下<lb/>
而反隕霜是無陽也　久視元年三月大雪　中宗神<lb/>
龍元年三月乙酉睦州暴寒且冰　元宗開元十二年<lb/>
八月潞綏等州霜殺稼十五年天下州十七霜殺稼二<lb/>
十九年九月丁卯大雨雪大木偃折　代宗大歴四年<lb/>
六月伏日寒　德宗貞元元年正月戊戌大風雨寒丙<lb/>
<pb n="KR2m0009_WYG_305-9a"/>
午又大風雪寒民饑多凍死者　十二年十二月大雪<lb/>
甚寒竹栢柿樹多死占曰有德遭險厥災暴寒　十九<lb/>
年三月大雪　二十年二月庚戌始雷大雨雹震電大<lb/>
雨雪既雷則不當雪陰脅陽也如魯隱公之九年　憲<lb/>
宗元和二年七月邠寧等州霜殺稼　六年十二月大<lb/>
寒　八年十月東都大寒霜厚數寸雀䑕多死　九年<lb/>
三月丁卯隕霜殺桑　十二年九月己丑雨雪人有凍<lb/>
死者　十四年四月淄青隕霜殺惡草及荆棘而不害<lb/>
<pb n="KR2m0009_WYG_305-9b"/>
嘉穀　十五年八月己卯同州雨雪傷稼　穆宗長慶<lb/>
元年二月海州海水冰南北二百里東望無際　敬宗<lb/>
寶歴元年八月邠州霜殺稼　文宗太和三年秋京畿<lb/>
奉先等八縣早霜殺稼　六年正月雨雪踰月寒甚<lb/>
九年十二月京師苦寒　武宗會昌三年春寒大雪江<lb/>
左尤甚民有凍死者　宣宗大中三年春隕霜殺桑<lb/>
懿宗咸通五年冬隰石汾等州大雨雪平地深五尺<lb/>
僖宗中和元年春霜秋河東早霜殺稼　昭宗景福二<lb/>
<pb n="KR2m0009_WYG_305-10a"/>
年二月辛巳曹州大雪平地二尺　天復二年三月浙<lb/>
西大雪平地三尺餘其氣如煙其味苦十二月又大雪<lb/>
江海冰　天祐元年九月壬戌朔大風寒如仲冬浙東<lb/>
浙西大雪吳越地氣常燠而積雪近常寒也<lb/>
宋太祖建隆三年春延寧二州雪盈尺溝洫復冰草木<lb/>
不華丹州雪二尺許棣州厭次縣隕霜殺桑民不蠶<lb/>
太宗太平興國七年三月宣州霜雪害桑稼　雍熙四<lb/>
年冬南康軍大雨雪江水冰勝重載　端拱元年閏五<lb/>
<pb n="KR2m0009_WYG_305-10b"/>
月鄆州風雪傷麥　淳化三年三月商州霜花木皆死<lb/>
九月京兆府大雪殺苖稼　四年二月商州大雪民多<lb/>
凍死　真宗咸平四年三月丁丑京師及近畿諸州風<lb/>
雪損桑　景德四年七月渭州瓦亭寨早霜傷稼　大<lb/>
中祥符九年十一月大名府澶州相州並霜害稼　天<lb/>
禧元年十二月京師大雪苦寒人多凍死路有僵尸遣<lb/>
中使墐之四郊　二年正月永州大雪六晝夜方止江<lb/>
溪魚皆凍死　仁宗至和元年正月京師大雪貧弱之<lb/>
<pb n="KR2m0009_WYG_305-11a"/>
民凍死者甚衆　二年河東自春至夏隕霜殺桑　嘉<lb/>
祐四年正月自冬雨雪泥塗盡冰都民饑寒死於道路<lb/>
者甚衆　哲宗元祐二年冬京師大雪連月至春不止<lb/>
久陰常寒罷上元節游幸降德音諸道　八年十一月<lb/>
京師大雪多流民　元符二年正月甲辰朔御大慶殿<lb/>
受朝賀以雪罷　徽宗政和三年十一月大雨雪連十<lb/>
餘日不止平地八尺餘冰滑人馬不能行詔許百官乘<lb/>
轎入朝飛鳥多死　七年十二月大雪詔收養内外乞<lb/>
<pb n="KR2m0009_WYG_305-11b"/>
丐老㓜　欽宗靖康元年閏十一月大雪盈三尺不止<lb/>
天地晦冥或雪未下時陰雲中有雪絲長數寸墮地<lb/>
二年正月丁酉大雪天寒甚地冰如鏡行者不能定立<lb/>
是月乙卯車駕在青城大雪數尺人多死　高宗建炎<lb/>
三年六月久陰霖雨而寒京房謂害正不誅兹謂養賊<lb/>
後連誅叛將　紹興元年二月寒食日雪　七年二月<lb/>
霜殺桑稼　十三年三月雪　二十八年三月雨雪<lb/>
三十一年正月戊子大雨雪至己亥逾旬不止禁旅壘<lb/>
<pb n="KR2m0009_WYG_305-12a"/>
舍有壓者時久雪寒甚　孝宗乾道元年三月暴寒苖<lb/>
稼多凍死　二年春大雨寒至於三月損蠶麥京房以<lb/>
為聞善不予其寒雖雨物不茂　六年夏五月大風雨<lb/>
寒稼多腐敗　淳熙十二年淮水冰斷流與唐志長慶<lb/>
海冰同占十二月大雪至明年正月或雪或霰或雹或<lb/>
雨冰或冰沍尺餘連日不解台州雪深丈餘民凍死<lb/>
十六年四月戊子成州天水縣大雨雪麥皆凍死七月<lb/>
階成鳯西和四州霜殺稼盡與漢永光夏霜同占　光<lb/>
<pb n="KR2m0009_WYG_305-12b"/>
宗紹熙元年三月留寒至立夏不退　二年正月行都<lb/>
大雪積沍河冰厚尺餘寒甚是春雷雪相繼凍雨彌月<lb/>
　三年九月丁未和州隕霜連三日殺稼是月淮西郡<lb/>
國稼皆肅於霜民大饑　寧宗慶元六年五月亡暑氣<lb/>
如凛秋　嘉定六年六月亡暑夜寒與京房當燠而寒<lb/>
同占<lb/>
　　雹　木冰　冰花<lb/>
　劉向以木冰為木不曲直唐志以冰花為華孽愚按<lb/>
<pb n="KR2m0009_WYG_305-13a"/>
　木不曲直與華孽者皆花木失其常性而為妖者也<lb/>
　若木冰乃寒脅木而成冰則妖不在木也冰花乃冰<lb/>
　有異而結花則妖不在花也故以與雹同類而附恒<lb/>
　寒之後云<lb/>
春秋成公十六年正月雨木冰劉歆以為上陽施不下<lb/>
通下陰施不上達故雨而木為之冰雰<hi>音紛</hi>氣寒木不曲<lb/>
直也劉向以為冰者陰之盛而水滯也木者少陽貴臣<lb/>
卿大夫之象也此人將有害則陰氣脅木木先寒故得<lb/>
<pb n="KR2m0009_WYG_305-13b"/>
雨而冰也時叔孫僑如出奔公子偃誅死<hi>僑如淫謀作亂出奔偃預</hi>
<hi>僑如之謀故誅</hi>一曰時晉執季孫行父又執公此執辱之異<hi>晉信</hi>
<hi>僑如之譖故埶公及季孫</hi>或曰今之長老名木冰為木介介者甲甲<lb/>
兵象也是歲晉有鄢陵之戰楚王傷目而敗屬常雨也<lb/>
　僖公二十九年秋大雨雹劉向以為盛陽雨水溫煖<lb/>
而湯熱陰氣脅之不相入則轉而為雹盛陰雨雪凝滯<lb/>
而冰寒陽氣薄之不相入則散而為霰<hi>師古曰霰雨雪雜下音先見反</hi>
故沸湯之在閉器而湛於寒泉則為氷<hi>孟康曰投湯器中以沈寒泉而</hi>
<pb n="KR2m0009_WYG_305-14a"/>
<hi>成也師古曰湛讀曰沈</hi>及雪之銷亦冰解而散此其驗也故雹者<lb/>
陰脅陽也春秋不書霰者猶月食也僖公末年信用公<lb/>
子遂遂專權自恣將至於殺君故陰脅陽之象也僖公<lb/>
不寤遂終專權後二年殺子赤立宣公<hi>師古曰公子遂東門襄仲也赤</hi>
<hi>文公太子即惡也</hi>左氏傳曰聖人在上無雹雖有不為災説曰<lb/>
凡物不為災不書書大言為災也凡雹皆冬之愆陽夏<lb/>
之伏陰也<hi>師古曰愆過也過陽冬溫也伏陰夏寒也</hi>　昭公三年大雨雹是<lb/>
時季氏專權脅君之象見昭公不寤後季氏卒逐昭公<lb/>
<pb n="KR2m0009_WYG_305-14b"/>
漢武帝元鼎三年夏四月大雨雹　元封三年十二月<lb/>
雷雨雹大如馬頭　宣帝地節四年五月山陽濟陰雨<lb/>
雹如鷄子深二尺五寸殺二十餘人蜚鳥皆死其十月<lb/>
大司馬霍禹宗族謀反霍皇后廢<lb/>
　王莾天鳯元年七月雨雹殺牛羊<lb/>
後漢和帝永元五年六月郡國三雨雹大如雞子<hi>春秋考異</hi>
<hi>郵曰陰氣之專精凝合生雹雹之為言合也以妾為妻大尊重九女之妃閼而不御坐不離前無由相去之心</hi>
<hi>同輿參駟房袵之内歡欣之樂專政夫人施而不博陰精凝而見滅易䜟曰凡雹者過由人君惡聞其過抑賢</hi>
<pb n="KR2m0009_WYG_305-15a"/>
<hi>不揚内與邪人通取財利蔽賢施之並當雨不雨故反雹下也</hi>是時和帝用酷吏周紆<lb/>
為司𨽻校尉刑誅深刻<hi>古今注曰光武建武十年十月戊辰樂浪上谷雨雹傷稼十二</hi>
<hi>年河南平陽雨雹大如杯壞敗吏民屋舍十五年十二月乙卯鉅鹿雨雹傷稼永平三年八月郡國十二雨雹</hi>
<hi>傷稼十年郡國十八或雨雹蝗易緯曰夏雹者治道煩苛繇役急促教令數變無有常法不救為兵强臣謀逆</hi>
<hi>蝗蟲傷穀救之舉賢良爵有功務寛大無誅罰則災除</hi>　安帝永初元年雨雹<lb/>
二年雨雹大如雞子　三年雨雹大如鴈子傷稼劉向<lb/>
以為雹陰脅陽也是時鄧太后以陰專陽政　元初四<lb/>
年六月戊辰郡國三雨雹大如杅杯及雞子殺六畜<hi>古今</hi>
<pb n="KR2m0009_WYG_305-15b"/>
<hi>注曰樂安雹如杅殺人京房占曰夏雨雹天下兵大作</hi>延光元年四月郡國二十<lb/>
一雨雹大如雞子傷稼是時安帝信讒無辜死者多<hi>臣昭</hi>
<hi>按尹敏傳是歲河西大雨雹如斗安帝見孔季彦問其故對曰此皆陰乘陽之徵也今貴臣擅權母后黨盛陛</hi>
<hi>下宜脩聖德慮此二者也</hi>　三年雨雹大如雞子<hi>古今注曰順帝永建五年郡國十二</hi>
<hi>雨雹六年郡國十二雨雹傷秋稼</hi>　桓帝延熹四年五月己卯京都雨<lb/>
雹大如雞子是時桓帝誅殺過差又寵小人　七年五<lb/>
月己丑京都雨雹是時皇后鄧氏僭侈驕恣專幸明年<lb/>
廢以憂死其家皆誅　靈帝建寧二年四月雨雹　四<lb/>
<pb n="KR2m0009_WYG_305-16a"/>
年五月河東雨雹　光和四年六月雨雹大如雞子是<lb/>
時常侍黄門用權　中平二年四月庚戍雨雹傷稼<lb/>
孫權嘉禾四年七月雨雹又隕霜劉向説雹者陰脅陽<lb/>
也時呂壹作威用事詆毁重臣自太子登以下咸患毒<lb/>
之與春秋公子遂專任雨雹同應也　赤烏十一年四<lb/>
月雨雹時權臣聽讒將危太子誅罰過深之應也<lb/>
晉武帝咸寧五年五月丁亥鉅鹿魏郡雨雹傷禾麥辛<lb/>
卯鴈門雨雹傷秋稼六月庚戌汲郡廣平陳留滎陽雨<lb/>
<pb n="KR2m0009_WYG_305-16b"/>
雹庚辰又雨雹隕霜傷秋麥千三百餘頃壞屋百三十<lb/>
餘間癸亥安定雨雹七月丙申魏又雨雹閏月壬子新<lb/>
興又雨雹八月庚子河南河東𢎞農又雨雹兼傷秋稼<lb/>
三豆　太康元年三月河東高平霜雹傷桑麥四月河<lb/>
南河内河東魏郡𢎞農雨雹傷麥豆是月庚午畿内縣<lb/>
二及東平范縣雨雹癸酉畿内縣五又雨雹五月東平<lb/>
平陽上黨鴈門濟南雨雹傷禾麥三豆是時王濬有大<lb/>
功而權戚互加陷抑帝從容不斷陰脅陽之應也　二<lb/>
<pb n="KR2m0009_WYG_305-17a"/>
年二月辛酉隕霜於濟南琅邪傷麥壬申琅邪雨雹傷<lb/>
麥三月甲午河東隕霜害桑五月丙戌城陽章武琅邪<lb/>
雨雹傷麥庚寅河東樂安東平濟陰𢎞農濮陽齊國頓<lb/>
邱魏郡河内汲郡上黨雨雹傷禾稼六月郡國十七雨<lb/>
雹七月上黨雨雹　三年十二月大雪　五年七月乙<lb/>
卯中山東平雨雹傷秋稼甲辰中山雨雹　六年六月<lb/>
滎陽汲郡鴈門雨雹　九年正月京都大風雨雹發屋<lb/>
㧞木　惠帝元康二年八月沛及蕩陰雨雹　三年四<lb/>
<pb n="KR2m0009_WYG_305-17b"/>
月滎陽雨雹六月𢎞農湖城華陰又雨雹深三尺時賈<lb/>
后凶淫專恣與春秋魯桓公夫人同事陰氣盛也　五<lb/>
年六月東海雨雹深五寸十二月丹陽建業雨雹　七<lb/>
年五月魯國雨雹　九年五月雨雹　永寧元年七月<lb/>
襄城河南雨雹十月襄城河南高平平陽又雨雹折木<lb/>
傷稼　元帝太興二年三月丁未成都風雹殺人　三<lb/>
年三月海鹽雨雹時王敦陵上　明帝太寧二年四月<lb/>
京都大雨雹燕雀死　三年四月大雨雹是年帝崩尋<lb/>
<pb n="KR2m0009_WYG_305-18a"/>
有蘇峻之亂　成帝咸和六年三月雨雹時帝㓜弱政<lb/>
在臣下　咸康二年正月皇后見於太廟其夕雨雹<lb/>
穆帝永和五年六月臨漳暴風震電雨雹大如升　海<lb/>
西太和三年四月雨雹折木　孝武太元二年四月雨<lb/>
雹　十二年四月己丑雨雹　二十年五月上虞雨雹<lb/>
　二十一年四月雨雹是歲帝暴崩　安帝隆安二年<lb/>
三月雹　三年四月江陵雨雹是時安帝蒙塵　義熙<lb/>
元年四月雨雹　五年五月溧陽雨雹九月廣陵雨雹<lb/>
<pb n="KR2m0009_WYG_305-18b"/>
　六年五月雨雹　八年四月六月皆雨雹　十年四<lb/>
月雨雹<lb/>
　石勒時雹起西河介山大如雞子平地三尺洿<hi>哀都反</hi>
　下丈餘行人禽獸死者萬數歴太原樂平武鄉趙郡<lb/>
　廣平鉅鹿千餘里樹木摧折禾稼蕩然勒正服東堂<lb/>
　以問徐光曰歴代以來有斯災幾也光對曰周漢魏<lb/>
　晉皆有之雖天地之常事然明主未始不為變所以<lb/>
　敬天之怒也去年禁寒食介推帝鄉之神也歴代所<lb/>
<pb n="KR2m0009_WYG_305-19a"/>
　尊或者以為未宜替也一人吁嗟王道尚為之虧况<lb/>
　羣神怨憾而不怒動上帝乎縱不能令天下同爾介<lb/>
　山左右晉文之所封也宜任百姓奉之勒下書曰寒<lb/>
　食既并州之舊風朕生其俗不能異也前者外議以<lb/>
　子推諸侯之臣王者不應為忌故從其議倘或由之<lb/>
　而致斯災乎子推雖朕鄉之神非法食者亦不得亂<lb/>
　也尚書其促檢舊典定議以聞有司奏以子推歴代<lb/>
　攸尊請普復寒食更為植嘉樹立祠堂給户奉祀勒<lb/>
<pb n="KR2m0009_WYG_305-19b"/>
　黄門郎韋謏駁曰按春秋藏冰失道陰氣發泄為雹<lb/>
　自子推已前雹者復何所致此自陰陽乖錯所為耳<lb/>
　且子推賢者曷為暴害如此求之㝠趣必不然矣今<lb/>
　雖有冰室懼所藏之冰不在固陰冱寒之地多皆川<lb/>
　池之側氣泄為雹也以子推忠賢令緜介之間奉之<lb/>
　為允於天下則不通矣勒從之於是遷冰室於重陰<lb/>
　凝寒之所并州復寒食如初<lb/>
宋文帝元嘉十八年三月雨雹<lb/>
<pb n="KR2m0009_WYG_305-20a"/>
梁武帝中大通元年四月大雨雹洪範五行傳曰雹陰<lb/>
脅陽之象時帝數捨身為奴拘信佛法為沙門所制<lb/>
陳宣帝太建二年六月大雨雹　十年四月又大雨雹<lb/>
　十三年九月大雨雹時始興王叔陵驕恣帝又寵遇<lb/>
之後卒為亂<lb/>
唐太宗貞觀四年秋丹延北永等州雹　高宗顯慶二<lb/>
年五月滄州大雨雹中人有死者　咸亨元年四月庚<lb/>
午雍州大雨雹　二年四月戊子大雨雹震電大風折<lb/>
<pb n="KR2m0009_WYG_305-20b"/>
木落則天門鴟尾三先儒以為雹者陰脅陽也又曰人<lb/>
君惡聞其過抑賢用邪則雹與雨俱信讒殺無罪則雹<lb/>
下毁瓦破車殺牛馬　永淳元年五月壬寅定州大雨<lb/>
雹害麥禾及桑　武后天授二年六月庚戌許州大雨<lb/>
雹　證聖元年二月癸卯滑州大雨雹殺燕雀　神功<lb/>
元年嬀綏二州雹　聖歴元年六月甲午曹州大雨雹<lb/>
　久視元年六月丁亥曹州大雨雹　長安三年八月<lb/>
京師大雨雹人畜有凍死者　中宗神龍元年四月壬<lb/>
<pb n="KR2m0009_WYG_305-21a"/>
子雍州同官縣大雨雹殺鳥獸　景龍元年四月己巳<lb/>
曹州大雨雹　二年正月己卯滄州雨雹如雞子　元<lb/>
宗開元八年十二月丁未滑州大雨雹　二十二年五<lb/>
月戊辰京畿渭南等六縣大風雹傷麥　代宗大歴七<lb/>
年五月乙酉雨雹　德宗貞元二年六月丙子大雨雹<lb/>
　十七年二月丁酉雨雹己亥霜戊申夜震霆雨雹庚<lb/>
戌大雨雪而雹五月戊寅好畤縣風雹害麥　十八年<lb/>
七月癸酉大雨雹　憲宗元和元年鄜坊等州雹　十<lb/>
<pb n="KR2m0009_WYG_305-21b"/>
年秋鄜坊等州風雹害稼　十二年夏河南雨雹中人<lb/>
有死者　十五年三月京畿興平醴泉等縣雹傷麥<lb/>
穆宗長慶四年六月庚寅京師雨雹如彈丸　文宗太<lb/>
和四年鄜坊等州雹　五年夏京畿奉先渭南等縣雨<lb/>
雹　開成二年秋河南雹害稼　四年七月鄭滑等州<lb/>
風雹　五年六月濮州雨雹如拳殺人三十六牛馬甚<lb/>
衆　武宗會昌元年秋登州雨雹文登尤甚破瓦害稼<lb/>
　四年夏雨雹如彈丸　僖宗乾符六年五月丁酉宣<lb/>
<pb n="KR2m0009_WYG_305-22a"/>
授宰臣豆盧瑑崔沆制殿庭氛霧四塞及百官班賀於<lb/>
政事堂雨雹如鳬卵大風雷雨拔木　廣明元年四月<lb/>
甲申朔汝州大風雨拔街衢樹十二三東都有雲起西<lb/>
北大風隨之長夏門内表道古槐樹自拔者十五六宮<lb/>
殿鴟尾皆落雨雹大如杯鳥獸殪於川澤<lb/>
宋太祖建隆元年十月大名府臨清縣雨雹傷稼　二<lb/>
年七月丹州義川雲巖二縣大雨雹　三年七月潞州<lb/>
武鄉等四縣雨雹　四年七月海州風雹　乾德二年<lb/>
<pb n="KR2m0009_WYG_305-22b"/>
四月開封府陽武縣雨雹宋州寧陵縣風雨雹傷民田<lb/>
六月潞州風雹七月同州郃陽縣雨雹並害稼八月延<lb/>
州膚施縣風雹隕霜　三年四月開封府尉氏扶溝二<lb/>
縣風雹害民田桑棗十損七八六月曹州濟陰寃句二<lb/>
縣風雹損田　六年八月河南府河清縣雨雹　開寶<lb/>
三年夏同州滑州大風雨雹害稼　四年八月鄆州須<lb/>
城等三縣風雹　八年五月邢磁州風雹害桑麥　太<lb/>
宗太平興國二年六月瀛州景城縣雨雹七月相州永<lb/>
<pb n="KR2m0009_WYG_305-23a"/>
定縣大風雹害稼　五年四月大名府冠氏縣壽州安<lb/>
豐縣風雹　七年五月太平州蕪湖縣雨雹傷稼　八<lb/>
年五月相州風雹傷民田　端拱元年五月霸州大雨<lb/>
雹殺麥苖閏五月鄆州雨雹傷麥淳化元年六月許<lb/>
州大風雹壞軍營民舍千一百五十六區單州魚臺縣<lb/>
風雹害稼　至道二年十一月代州風雹傷田稼　真<lb/>
宗咸平元年九月定州北平等縣風雹傷稼　三年四<lb/>
月丁巳京師雨雹飛禽有損者　六年四月甲申京師<lb/>
<pb n="KR2m0009_WYG_305-23b"/>
暴風雨雹如彈丸　大中祥符三年八月丙辰京師雨<lb/>
雹　五年八月丙辰京師雨雹　天禧元年九月鎮戎<lb/>
軍彭城寨風雹害民田八百餘畝　仁宗天聖八年五<lb/>
月丙辰大雨雹　慶歴元年七月壬午六年四月甲辰<lb/>
大雨雹　嘉祐四年四月大震電雨雹　神宗熙寧元<lb/>
年秋鄜州雨雹　三年七月七年四月五月京師雨雹<lb/>
　八年夏鄜州涇州雨雹　九年二月京師雨雹　十<lb/>
年夏鄜州雨雹秦州大雨雹　哲宗紹聖三年十月辛<lb/>
<pb n="KR2m0009_WYG_305-24a"/>
未西南方有雷聲次大雨雹　四年二月癸卯京師雨<lb/>
雹自辰初至申　徽宗建中靖國元年二月丙申京師<lb/>
雨雹五月辛酉京師又大雨雹　崇寧三年十月辛丑<lb/>
大觀元年十月己巳三年五月戊申京師大雨雹　政<lb/>
和七年六月京師大雨雹如拳或如升器幾兩時止<lb/>
宣和四年二月癸卯京師雨雹　欽宗靖康元年十二<lb/>
月己卯庚辰京師雨雹　高宗建炎三年八月甲戌大<lb/>
雨雹劉向以為盛陽雨水陰氣脅之不相入則轉而為<lb/>
<pb n="KR2m0009_WYG_305-24b"/>
雹故雹者陰脅陽也一曰人君惡聞其過朋邪為利蔽<lb/>
賢施之則雹與雨俱信讒殺無罪則雹下毁瓦破車殺<lb/>
牛馬　紹興元年二月壬辰上在越州雨雹雷　二年<lb/>
二月丙子上在臨安大雨雹　三年正月辛未雨雹震<lb/>
雷陰氣之專精凝合生雹陽不禁閉則非時雷出陰脅<lb/>
陽象也三月己未雨雹傷稼　五年閏二月乙巳朔雨<lb/>
雹雪十月丁未秀州華亭風雷雨雹激射疾於箭彈壞<lb/>
舟覆屋十二月戊辰又雹　七年二月癸卯先一夕雷<lb/>
<pb n="KR2m0009_WYG_305-25a"/>
後一日雪癸丑又雹按晉書雷以二月出陽出𤼵洩明<lb/>
日便大雪皆失節之異又春秋以陰脅陽為臣專權時<lb/>
秦檜始大用是其應也　八年六月丙辰大雨雹　九<lb/>
年二月甲戍雹傷麥十二月辛未又雹　十年二月辛<lb/>
亥大雨雹十二月庚辰又雹　十一年正月辛酉雨雹<lb/>
　十三年二月甲子雨雹傷麥五月戊午夜雹七月壬<lb/>
申雹害稼十一月己未又雹　十七年正月庚辰雨雹<lb/>
五月乙丑又雹　二十一年三月己卯雹傷禾麥　二<lb/>
<pb n="KR2m0009_WYG_305-25b"/>
十八年四月辛亥雨雹　二十九年二月戊戌雹損麥<lb/>
　孝宗隆興元年三月丙申夜雨雹　二年二月丁丑<lb/>
雹與霰俱劉向以為雹陰脅陽霰陽薄陰也四月庚午<lb/>
雹七月丁未雨雹十二月己亥雨雪而雹　乾道元年<lb/>
二月庚寅夜雹　二年十月辛卯雨雹　三年二月壬<lb/>
午雪癸未雹　四年正月癸未夜雹有霰二月丁酉又<lb/>
雹乙卯又雹而雪　五年二月丙午雹損麥　六年二<lb/>
月壬午雹亦損麥　八年七月壬辰雨雹　淳熙三年<lb/>
<pb n="KR2m0009_WYG_305-26a"/>
四月丁亥雨雹癸巳天台臨海二縣大風雹傷麥　四<lb/>
年正月丙寅雨雹　六年正月丁丑雹傷麥三月壬申<lb/>
夜大雨雹如彈丸　八年十二月甲寅雨雹　十二年<lb/>
二月辛酉夜有雹　十三年閏七月丙午雨雹　十五<lb/>
年二月丁亥雨雪而雹六月丁卯又雹　十六年二月<lb/>
己卯雹與雨俱　光宗紹熙元年二月丙申雪丁酉雹<lb/>
　二年正月戊寅大雹震雷電以雨二月庚辰大雪連<lb/>
數日雷陽也雪陰也既雷則不當雪皆失節之應<hi>乙酉宰臣</hi>
<pb n="KR2m0009_WYG_305-26b"/>
<hi>留正奏土木繁興傷和之應上亟命停皇后家廟之役詔羣臣言闕政</hi>二月庚寅朔建寧<lb/>
府大風雨雹仆屋殺人三月癸酉又大風雨雹大如桃<lb/>
李實平地盈尺壞城郭民舍七百餘家鄉落四千三百<lb/>
餘家禾苖不殖桑麻種麥蔬果皆損溫州瑞安縣亦如<lb/>
之壞屋殺人尤衆<hi>皆令各郡振之</hi>秋西和州祐川縣大風雹壞<lb/>
粟麥穜稑　寧宗慶元三年二月戊辰雪己巳雹四月<lb/>
乙丑雨雹大如杯破瓦殺燕雀　嘉泰元年三月丙寅<lb/>
丁卯戊辰連雨雹五月丁丑又雹七月癸亥大雨而雹<lb/>
<pb n="KR2m0009_WYG_305-27a"/>
　二年四月庚寅雨雹傷稼六月庚子大風雹而寒陰<lb/>
脅陽又常寒也　四年正月壬辰雪與雹俱　開禧二<lb/>
年正月己酉雨雹而雷　嘉定元年閏四月壬申雨雹<lb/>
害稼　二年三月乙未雨雹　六年夏江浙郡國多雨<lb/>
雹害稼　十五年九月癸丑大震雨雹陽不閉陰脅陽<lb/>
皆君道弱臣道彊之象　十六年秋又雹<lb/>
　　木冰<lb/>
魏文帝黄初六年正月雨木冰是年六月利成郡兵蔡<lb/>
<pb n="KR2m0009_WYG_305-27b"/>
方等殺太守徐質據部反太守古諸侯貴臣有害之應<lb/>
也一説木介甲兵之象是歲既討蔡方又帝自將舟師<lb/>
征呉戍卒十餘萬連旌數百里臨江觀兵是其應也<lb/>
晉元帝太興三年二月辛未雨木冰後二年周顗等遇<lb/>
害是陽施不下通也　穆帝永和八年正月乙巳雨木<lb/>
冰是年殷浩北伐明年軍敗十年廢黜　孝武太元四<lb/>
年十二月乙巳雨木冰明年王恭庾楷殷仲堪居外藩<lb/>
與王國寶等構怨終同夷滅<lb/>
<pb n="KR2m0009_WYG_305-28a"/>
東魏孝静武定四年冬天雨木冰時司徒侯景專制河<lb/>
南神武薨景舉兵反慕容紹宗討平之<lb/>
北齊後主天保元年雨木冰三日時清河王岳為高歸<lb/>
彦所譖憂死　武平元年冬雨木冰明年二月又雨木<lb/>
冰時録尚書事和士開專政琅邪王儼矯詔殺之儼尋<lb/>
遇害　六年七月頻歲雨木冰其年周師入晉陽<lb/>
唐高宗永徽二年十一月甲申陰霧凝凍封樹木數日<lb/>
不解劉向以為木少陽貴臣象此人將有害則陰氣脅<lb/>
<pb n="KR2m0009_WYG_305-28b"/>
木先寒故得雨而冰亦謂之樹介兵象　麟德元年十<lb/>
二月癸酉氛霧終日不解甲戌雨木冰　儀鳯三年十<lb/>
一月亦如之　武后延載元年十月癸酉白霧木冰<lb/>
中宗景龍四年三月雨木冰　元宗開元二十九年十<lb/>
一月雨木冰寒甚數日不解　代宗永㤗元年三月雨<lb/>
木冰　大歴二年十一月氛霧如雪草木冰　德宗貞<lb/>
元元年十二月雨木冰　二十年冬雨木冰　穆宗長<lb/>
慶三年十一月雨木冰　敬宗寶歴元年十一月雨木<lb/>
<pb n="KR2m0009_WYG_305-29a"/>
冰　文宗太和七年十二月夜霧木冰　開成四年九<lb/>
月雨雪木冰　武宗會昌元年十二月雨木冰　四年<lb/>
正月木冰<lb/>
後晉高祖天福十二年十一月旦日天大昏霧木有冰<lb/>
至十一日霜露着草木皆為冰時魏府杜重威叛討降<lb/>
之至來年正月二十七日高祖崩<lb/>
後周太祖廣順三年十一月雨木冰<lb/>
宋真宗咸平元年十一月庚戌雨木冰　大中祥符五<lb/>
<pb n="KR2m0009_WYG_305-29b"/>
年正月戊寅京師雨木冰　仁宗慶歴三年十二月大<lb/>
雨雪木冰占曰兵象　英宗治平二年十月乙巳雨木<lb/>
冰　神宗煕寧三年十月　八年正月京師雨木冰<lb/>
哲宗元祐八年二月京師大寒霰雪雨木冰　徽宗宣<lb/>
和五年十月乙酉雨木冰　欽宗靖康元年十月乙卯<lb/>
雨木冰　二年正月丁酉雨木冰<lb/>
　　冰花<lb/>
唐昭宗景福中滄州城塹中冰有文如畫大樹華葉芬<lb/>
<pb n="KR2m0009_WYG_305-30a"/>
敷者時人以為地當有兵難近華孽也<lb/>
後晉出帝開運二年正月東京封邱門外壕内冰上有<lb/>
文若大樹華芬敷之狀相連數十株宛如圗畫<lb/>
宋真宗景德元年二月保順軍城壕冰隠起文為桃李<lb/>
華雜人物之狀　大中祥符九年正月覇州渠冰有文<lb/>
如花葩狀　高宗紹興七年十二月中書門下省檢正<lb/>
官張宗元出撫淮西軍寓家建康府盆冰有文如畫佳<lb/>
卉茂木華葉芬敷日易以水變趣奇出盡春暄乃止近<lb/>
<pb n="KR2m0009_WYG_305-30b"/>
華孽也説曰其地當有兵難　孝宗淳熙初秀州呂氏<lb/>
家冰瓦有文樓觀車馬人物並蒂芙蓉重莢牡丹長春<lb/>
萱草藤蘿經日不釋亦華孽類也<lb/>
　中興以來長老所記或雨而木冰或霜而木冰者甚<lb/>
　多不曰異郡國不以聞蓋日官失之故木冰無録者<lb/>
　<lb/>
　<lb/>
　文獻通考卷三百五<lb/>
</p>
<p>
</p>
  </div>
</body>
</text>
</TEI>
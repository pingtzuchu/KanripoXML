<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷三百四十二</head> <lb/>
    <p>
<pb n="KR2m0009_WYG_342-1a"/>
欽定四庫全書<lb/>
　文獻通考卷三百四十二<lb/>
　　鄱　陽　馬　端　臨　貴　與　著<lb/>
　四裔考十九<lb/>
　　烏桓<lb/>
烏桓者本東胡也漢初匈奴冒頓滅其國餘類保烏桓<lb/>
山因以為號俗與匈奴多同其異者怒則殺父兄而終<lb/>
不害其母以母有族類父兄無相仇報故也<hi>以己為種無復報者</hi>
<pb n="KR2m0009_WYG_342-1b"/>
<hi>故也</hi>其有勇健能理决鬭訟者推為大人無代業相繼邑<lb/>
落各有小帥數百千落自為一部大人有所召呼則刻<lb/>
木為信氏姓無常以大人健者名字為姓其嫁娶先私<lb/>
通掠將女或半嵗或百日然後遣送馬牛羊以為聘幣<lb/>
壻隨妻至家無尊卑朝朝拜之而不拜其父母為妻家<lb/>
僕役一二年間妻家乃更厚遣送女居處財物一皆分<lb/>
辦計謀從用婦人唯鬭戰之事乃自决之父子男女皆<lb/>
對踞蹲髠頭為輕便婦人至家時乃養髪分為髻著勾<lb/>
<pb n="KR2m0009_WYG_342-2a"/>
决飾以金碧猶巾國有簂歩揺也<hi>簂字或為幗婦人首飾釋名云皇后首飾</hi>
<hi>上有垂珠歩則揺也簂古陌反</hi>婦人能刺韋作文繡織氀毼<hi>氀毼罽也氀力於反</hi>
<hi>毼胡達反</hi>男子能作弓矢鞍勒<hi>勒馬銜也</hi>鍜金鐵為兵器其土地<lb/>
宜穄及東墻東墻似蓬草實如穄子至十月而熟能作<lb/>
白酒而不知作麴麴米常仰中國有病以艾灸或燒石<lb/>
自熨燒地卧上或隨痛病處以刀决脉出血及祝天地<lb/>
山川之神無鍼藥俗貴兵死有哭泣之哀至葬則歌舞<lb/>
相送肥養一犬以綵繩纓牽并取死者所乗馬衣物皆<lb/>
<pb n="KR2m0009_WYG_342-2b"/>
燒而送之言以屬累犬<hi>屬累猶付託也屬之欲反累力瑞反</hi>使䕶死者神<lb/>
靈歸赤山赤山在遼東西北數千里如中國人死者魂<lb/>
神歸岱山也<hi>博物志曰㤗山天帝孫也主召人魂東方萬物始故知人生命也</hi>敬鬼神<lb/>
祠天地日月星辰山川及先大人有健名者祠用牛羊<lb/>
畢皆燒之飲食必先祭若相賊殺者令部落自相報不<lb/>
止詣大人告之聽出牛馬羊以贖死命乃止烏桓自為<lb/>
冒頓所破衆遂孤弱常臣服匈奴漢武帝遣霍去病擊<lb/>
破匈奴左地因徙烏桓於上谷漁陽右北平遼東五都<lb/>
<pb n="KR2m0009_WYG_342-3a"/>
塞外<hi>今媯川范陽以東至安東是漢五郡也</hi>為漢伺察匈奴動静其大人<lb/>
歳一朝見於是始置䕶烏桓校尉監領之使不得與匈<lb/>
奴交通後漸强盛乃發匈奴單于冢以報冒頓之怨匈<lb/>
奴怒東擊烏桓漢遣度遼將軍范明友等邀擊匈奴而<lb/>
虜已引去明友乘烏桓新敗進擊之斬首六千餘級誅<lb/>
其三王由是烏桓寇幽州明友輙破之宣帝時乃稍保<lb/>
塞降附王莽簒位發烏桓兵擊匈奴屯代郡烏桓畔之<lb/>
匈奴因誘其豪帥羈縻之光武初烏桓與匈奴連兵為<lb/>
<pb n="KR2m0009_WYG_342-3b"/>
寇代郡以東尤被其害居止近塞朝發穹廬暮至城郭<lb/>
五郡民庶皆受其害百姓流亡二十二年匈奴國亂烏<lb/>
桓乘其弱擊破之匈奴轉北徙數千里漠南地空帝乃<lb/>
以幣帛賂烏桓二十五年遼西烏桓大人郝旦等率衆<lb/>
向化詣闕朝貢獻奴婢及牛馬等或願留宿衛於是封<lb/>
其渠帥為侯王君長者八十一人皆居塞内布於縁邊<lb/>
諸郡令招來種人給其衣食為漢偵候助擊匈奴鮮卑<lb/>
時司徒掾班彪上言烏桓天性䡖黠好為冦賊若久放<lb/>
<pb n="KR2m0009_WYG_342-4a"/>
縦而無總領者必復侵掠居人但委主降掾史<hi>蓋當時權置也</hi>
<hi>下兵馬掾亦同也</hi>恐非所能制臣愚以為宜復置烏桓校尉誠<lb/>
有益於附集省國家之邊慮帝從之於是始復置校尉<lb/>
於上谷甯城<hi>甯城縣名前書甯縣作寧史記甯城亦作寧甯兩字通也</hi>開營府并領<lb/>
鮮卑賞賜質子嵗時互市焉及明章和三世皆保塞無<lb/>
事安帝永初三年夏漁陽烏桓與右北平胡千餘冦代<lb/>
郡上谷秋鴈門烏桓率衆王無何允與鮮卑大人邱倫<lb/>
等及南匈奴骨都侯合七千騎寇五原與太守戰於九<lb/>
<pb n="KR2m0009_WYG_342-4b"/>
原高渠谷<hi>九原縣名屬五原郡</hi>漢兵大敗殺郡長吏乃遣車騎將<lb/>
軍何熙度遼將軍梁慬等擊大破之無何乞降鮮卑走<lb/>
還塞外是後烏桓稍復親附拜其大人戎朱廆為親漢<lb/>
都尉順帝至桓帝末屢叛屢降靈帝初烏桓漸盛上谷<lb/>
有難樓者衆九千餘落遼西<hi>今栁城郡</hi>有邱力居者衆五千<lb/>
餘落皆自稱王又遼東蘇僕延衆千餘落自稱峭<hi>七笑反</hi>
王右北平<hi>今北平郡</hi>烏延衆八百餘落自稱汗魯王並勇健<lb/>
而多計策中平四年前中山太守張純<hi>中山今愽陵郡</hi>叛入邱<lb/>
<pb n="KR2m0009_WYG_342-5a"/>
力居衆中自稱彌天安定王遂為諸郡烏桓元帥冦掠<lb/>
青<hi>今北海濟南平原樂安郡也</hi>徐<hi>今彭城瑯琊郡地</hi>幽冀四州五年劉虞為<lb/>
幽州牧虞購募斬純首北州乃定自匈奴衰弱而烏桓<lb/>
轉盛獻帝初平中邱力居死從子蹋頓有武畧代立總<lb/>
攝三王部衆皆從其號令邊長老皆比之冒頓以雄北<lb/>
方建安初冀州牧袁紹與前將軍公孫瓚相持不决蹋<lb/>
頓遣使詣紹求和親遂遣兵助紹擊瓚破之紹矯制賜<lb/>
蹋頓難樓蘇僕延烏延等皆授以單于印綬建安十二<lb/>
<pb n="KR2m0009_WYG_342-5b"/>
年曺公自征烏桓大破蹋頓於栁城獲首虜二十餘萬<lb/>
人其餘衆萬餘落悉徙居中國為齊人<hi>西晋王浚為幽州牧有烏桓單</hi>
<hi>于審登前燕慕容儁時有烏桓單于薛雲後燕慕容盛時有烏桓渠帥莫賀咄科勃並其種然而微弱不足云</hi>
<hi>矣</hi>
　　鮮卑<lb/>
鮮卑亦東胡之支也别依鮮卑山因號焉<hi>今在栁城郡界</hi>其言<lb/>
語習俗與烏桓同唯婚姻先髠頭以季春月大㑹饒樂<lb/>
水上<hi>今在栁城郡界</hi>然後配合其獸異於中國者有野馬原羊<lb/>
<pb n="KR2m0009_WYG_342-6a"/>
角端牛以角為弓代謂角端弓者也<hi>郭璞註爾雅曰原羊似吳羊而角大</hi>
<hi>出西方前漢書音義曰角端似牛角可為弓</hi>又有貂豽鼲子皮毛柔軟<hi>豽音女滑</hi>
<hi>反鼲音胡昆反貂鼲並鼠屬豽蜼屬</hi>故天下以為名裘漢初亦為冒頓所<lb/>
破逺竄遼東塞外與烏桓接未嘗通中國至後漢光武<lb/>
建武二十一年鮮卑與匈奴入遼東遼東太守祭肜擊<lb/>
破之斬獲殆盡三十年鮮卑大人於仇賁等率種人朝<lb/>
賀帝封於仇賁為王於是鮮卑燉煌酒泉以東邑落大<lb/>
人皆詣遼東受賞賜青徐二州給錢榖二億七千萬以<lb/>
<pb n="KR2m0009_WYG_342-6b"/>
為常和帝永元中大將軍竇憲遣右校尉耿夔擊匈奴<lb/>
北單于遁走㽞者尚十餘萬落鮮卑因此徙據其地而<lb/>
有其人由此漸盛安帝永初中鮮卑大人燕荔陽朝賀<lb/>
鄧太后令止烏桓校尉所居甯城下因築南北兩部質<lb/>
館<hi>築館以受降質也</hi>鮮卑邑落百二十部各遣入質是後或降<lb/>
或叛邊人歳苦其害漢雖時有尅獲而不補所費又與<lb/>
烏桓匈奴更相攻擊桓帝時鮮卑檀石槐者部落畏服<lb/>
遂推為大人檀石槐乃立庭於彈汙山歠仇水<hi>歠昌悦反</hi>去<lb/>
<pb n="KR2m0009_WYG_342-7a"/>
高栁北三百餘里<hi>今馬邑郡界</hi>兵馬甚盛東西部大人皆歸<lb/>
焉因南抄緣邊北掠丁零東却夫餘西擊烏孫盡據匈<lb/>
奴故地東西萬四千餘里南北七千餘里網羅山川水<lb/>
澤鹽池分其地為三部東接夫餘濊貊二十餘邑為東<lb/>
部從右北平以西至上谷十餘邑為中部從上谷以西<lb/>
至燉煌接烏孫二十餘邑為西部各置大人主之靈帝<lb/>
初幽并涼三州緣邉諸郡無歳不被寇掠熹平六年鮮<lb/>
卑冦三邉烏桓校尉夏育上言鮮卑冦邊自春已來三十<lb/>
<pb n="KR2m0009_WYG_342-7b"/>
餘發請徵幽州諸郡兵出塞擊之一冬二春必能擒滅<lb/>
召百官議中郎蔡邕上議曰自匈奴北遁鮮卑强盛據<lb/>
其故地稱兵十萬加以關塞不嚴禁網多漏精金良鐵<lb/>
皆為賊有漢人逋逃為之謀主夫邊垂之患手足之蚧<lb/>
搔中國之困胸背之瘭疽也<hi>蚧音介搔新到反埤蒼曰瘭必燒反杜氏註左傳曰疽</hi>
<hi>惡瘡也</hi>方今郡縣盜賊尚不能禁况醜虜而可服乎昔高<lb/>
祖忍平城之恥吕后棄慢書之詬方之於今何者為甚<lb/>
天設沙漠秦築長城漢起塞垣所以别内外異殊俗也<lb/>
<pb n="KR2m0009_WYG_342-8a"/>
茍無蹙國内侮之患則可矣豈與蟲蟻狄寇計往來哉<lb/>
雖或破之豈可殄盡而方今本朝為之旰食乎夫䘏人<lb/>
救急雖成郡列縣尚猶棄之况障塞之外未甞為人居<lb/>
者乎備邉之術李牧善其宜保塞之論嚴尤申其要遺<lb/>
業猶在文章尚存循二子之䇿守先帝之規臣曰可矣帝<lb/>
不従遂遣育等三萬騎三道並出其塞二千餘里檀石<lb/>
槐命三部大人各率衆逆戰育等大敗奔走死者十七<lb/>
八後種衆日多田畜射獵不足給食檀石槐乃自徇行<lb/>
<pb n="KR2m0009_WYG_342-8b"/>
見烏侯秦水廣從<hi>子容反</hi>數百里停不流其中有魚不能<lb/>
得之倭人善網捕於是擊倭國得千餘家徙至秦水上<lb/>
令捕以助糧石<hi>至晉猶有數百户</hi>和平中檀石槐死子和連代<lb/>
立貪淫不平衆叛者半和連死兄子魁頭與從父弟騫<lb/>
曼<hi>俱檀石槐之孫</hi>爭國衆遂離散自檀石槐諸大人遂代相傳<lb/>
襲魁頭死步度根代立中兄扶羅韓亦别擁衆數萬人<lb/>
魏文帝初步度根遣使獻馬帝拜為王後數與軻比能<lb/>
更相攻擊步度根部衆稍弱其衆萬餘落保太原鴈門<lb/>
<pb n="KR2m0009_WYG_342-9a"/>
郡後一心守邊不為寇害而軻比能衆遂强盛至明帝<lb/>
務欲綏和戎狄以息征伐羈縻兩部而已其後步度根<lb/>
竟為比能所殺也<lb/>
　　軻比能<lb/>
軻比能本小種鮮卑以勇健斷法平端不貪財物衆推<lb/>
以為大人部落近塞自袁紹據河北中國人多亡叛歸<lb/>
之敎作兵器鎧楯頗學文字故其勒御部落擬則中國<lb/>
出入弋獵建旌麾以鼓節為進退建安中入貢後與烏<lb/>
<pb n="KR2m0009_WYG_342-9b"/>
桓寇邉鄢陵侯彰北征大破之比能走出塞後復通貢<lb/>
魏文帝立比能為附義王其後衆遂强盛控弦十餘萬<lb/>
每鈔畧得財物均平分付終無所私故得衆死力餘部<lb/>
大人皆敬憚之然猶未能及檀石槐也青龍元年比能<lb/>
誘說步度根使叛并州其後幽州刺史王雄遣勇士韓<lb/>
龍刺殺比能更立其弟素利彌加厥機皆為大人在遼<lb/>
西右北平漁陽塞外道逺初不為邊患其種衆多於比<lb/>
能也其後諸子爭立衆離散諸部大人慕容托跋更盛<lb/>
<pb n="KR2m0009_WYG_342-10a"/>
焉<lb/>
　　乞伏<lb/>
乞伏國仁隴西鮮卑也在昔有如弗斯出連叱盧三部<lb/>
自漠北南出大隂山遇一巨蟲於路狀若神龜大如陵<lb/>
阜俄而不見乃有一小兒在焉時有乞伏部有老父無<lb/>
子者請養為子衆咸許之字曰紇干紇干者夏言依倚<lb/>
也年十歳驍勇善騎射四部伏其雄武推為統主號之<lb/>
曰乞伏可汗託鐸託鐸言非神非人之稱也其後有祐<lb/>
<pb n="KR2m0009_WYG_342-10b"/>
鄰者即國仁五世祖也泰始初率户五千遷於夏緣部<lb/>
衆稍盛又併鹿結部七萬餘落祐隣孫利那擊鮮卑吐<lb/>
頼及尉遲渇權收衆三萬餘落傳至其孫傉大寒㑹石<lb/>
勒滅劉曜懼而遷於麥田元孤山大寒死子司繁立為<lb/>
苻堅所破率部衆悉降於堅堅署為南單于都督討西<lb/>
胡諸軍事鎮勇士川司繁卒國仁代鎮堅南伐敗於壽<lb/>
春國仁乃招集諸郡有不附者討而并之衆至十萬餘<lb/>
以晉孝武太元十年自稱大都督大將軍大單于領秦<lb/>
<pb n="KR2m0009_WYG_342-11a"/>
河二州牧置武城武陽安固武始漢陽天水畧陽漒川<lb/>
甘松匡朋白馬苑川十二郡國仁卒子乾歸嗣為大都<lb/>
督大將軍大單于河南王遷於金城乾歸聲震邊服吐<lb/>
谷渾大人及鮮卑皆率衆歸之盡有隴西巴西之地以<lb/>
義熙三年僭稱秦王後為兄子公府所殺子熾磐襲位<lb/>
七年卒子慕末襲位三年為赫連定所殺自國仁至慕<lb/>
末四世凡四十六年而滅<lb/>
　　秃髮<lb/>
<pb n="KR2m0009_WYG_342-11b"/>
秃髮烏孤河西鮮卑也其先後魏同出八世祖匹孤率<lb/>
其部自塞北遷於河西其地東至麥田率屯西至濕羅<lb/>
南至澆河北接大漠匹孤卒子夀闐立初壽闐之在孕<lb/>
母因寢而産於被中鮮卑謂被為秃髮因而氏焉壽闐<lb/>
卒孫樹機能立壯果多謀畧泰始中入寇殺秦州刺史<lb/>
胡烈又敗涼州之師盡有涼州之地武帝遣馬隆擊破<lb/>
為部下所殺從弟務丸立傳至其孫復鞬部衆稍盛烏<lb/>
孤即復鞬子也嗣位務農桑修鄰好吕光遣使署為假<lb/>
<pb n="KR2m0009_WYG_342-12a"/>
節冠軍大將軍河西鮮卑大都督廣武縣侯烏孤受之<lb/>
其後擊討諸部大破之隆安元年自稱大都督大將軍<lb/>
大單于西平王以兵伐吕光攻尅金城又破光兵降樂<lb/>
都湟河澆河三郡嶺南𦍑胡數萬落皆附之烏孤死弟<lb/>
利鹿孤立徙居西平隆安五年稱河南王三年卒弟傉<lb/>
檀嗣遂據姑臧後為沮渠䝉遜所伐兵敗奔乞伏熾磐<lb/>
後為熾磐所鴆自烏孤至傉檀三世凡十九年而亡<lb/>
　　宇文莫槐<lb/>
<pb n="KR2m0009_WYG_342-12b"/>
宇文莫槐出於遼東塞外代為東部大人<hi>晉史謂之鮮卑後魏史云</hi>
<hi>其先匈奴南單于之逺屬又按後周書云出自炎帝子孫逃漠北鮮卑奉以為主今考諸家之說其鮮卑之别</hi>
<hi>部</hi>其語與鮮卑頗異人皆剪髪而留其頂上以為首飾<lb/>
長過數寸則截短之婦人被長襦及足而無裳莫槐虐<lb/>
用其人為部下所殺立其弟普撥為大人普撥死子邱<lb/>
不勤立尚魏文帝女邱不勤死子莫廆立部衆强盛自<lb/>
稱單于莫廆死子遜眤延立率衆攻慕容廆為廆子翰<lb/>
所敗悉俘其衆遜昵延死子乞得龜立復攻慕容廆為<lb/>
<pb n="KR2m0009_WYG_342-13a"/>
廆所敗部人逸豆歸殺乞得龜而自立又為慕容皝所<lb/>
敗遁歸漠北遂奔高麗其部衆五萬餘落皝徙之於昌<lb/>
黎自是散滅後周宇文氏源出於此<lb/>
　　徒河叚<lb/>
徒河叚日陸眷出於遼西因亂被賣為漁陽烏桓大人<lb/>
庫辱官家奴諸大人集㑹幽州皆持唾壺唯庫辱官獨<lb/>
無乃唾日陸眷口中日陸眷含出因咽之西向拜天曰<lb/>
願使主君之智慧祿相盡移入我腹中其後漁陽大飢<lb/>
<pb n="KR2m0009_WYG_342-13b"/>
庫辱官以日陸眷為健使將人衆詣遼西逐食遂招誘<lb/>
亡叛以至强盛日陸眷死後至姪務勿塵有遼西之地<lb/>
而臣於晉其所統三萬餘家控弦四五萬騎封務勿塵<lb/>
為遼西公假大單于印綬後就陸眷立<hi>勿塵之子</hi>與弟匹磾<lb/>
<hi>都里反</hi>從弟末波等率騎圍石勒於襄國為勒所破擒末<lb/>
波而舎之就陸眷遂攝軍而還不復報歸於遼西就陸<lb/>
眷死末波自稱幽州刺史末波死國人立日陸眷弟䕶<lb/>
遼為主後為慕容皝所破殺之其弟欝蘭奔石季龍以<lb/>
<pb n="KR2m0009_WYG_342-14a"/>
所從鮮卑五千人配之使屯令支<hi>今北平郡盧龍縣即其地</hi>及冉閔<lb/>
之亂叚龕<hi>欝蘭之子龕音堪</hi>率衆南移遂據齊地慕容儁使弟<lb/>
恪帥衆伐龕於廣固<hi>今北海郡城</hi>執龕殺之坑其徒三千餘<lb/>
人<lb/>
　　慕容氏<lb/>
慕容氏亦東胡之後别部鮮卑也<hi>晉史云有熊氏之苖裔因山為號</hi>魏<lb/>
初渠帥有莫䕶跋率諸部入居遼西後従司馬宣王討<lb/>
公孫淵有功拜率義王始建國於棘城之北<hi>今栁城郡之北</hi>時<lb/>
<pb n="KR2m0009_WYG_342-14b"/>
燕代多冠步搖冠䕶跋見而好之乃斂髪襲冠諸部因<lb/>
呼之為步搖其後音譌遂為慕容焉或云慕二儀之德<lb/>
繼三光之容遂以慕容為氏至孫涉歸魏封為鮮卑單<lb/>
于遷居遼東於是漸慕華夏之風矣涉歸有子二人長<lb/>
曰吐谷渾西遷河湟之間<hi>今安鄉郡西平縣地</hi>次曰廆有命世才<lb/>
畧晉太康十年又遷於徒河之青山<hi>今栁城郡界</hi>廆以大棘<lb/>
城即帝顓頊之墟元康四年乃移居之敎以農桑法制<lb/>
同於中國永嘉初廆自稱鮮卑大單于因晉亂招撫華<lb/>
<pb n="KR2m0009_WYG_342-15a"/>
夷刑政修明流亡歸之甚衆乃立郡統之冀州人為冀<lb/>
陽郡荆河州人為成周郡青州人為營邱郡并州人為<lb/>
唐國郡徵辟儒生以為參佐而奉晉室朝貢臣禮不闕<lb/>
至皝嗣<hi>廆之子</hi>雄毅多權畧日以强盛遂自稱燕王遣使<lb/>
於東晉請受朝命許之後遷都於栁城儁暐即其子孫<lb/>
也<hi>其後國號燕具晉史載記</hi>
　　托跋氏<lb/>
托跋氏亦東胡之後别部鮮卑<hi>後魏史云出自黄帝子昌意之少子受封北土</hi>
<pb n="KR2m0009_WYG_342-15b"/>
<hi>亦國鮮卑山以為號宋齊二史又云漢降將李陵之後</hi>或云黄帝之苖允以黃帝<lb/>
土德謂土為托后為拔故以為氏其裔始均仕堯時逐<lb/>
女魃於弱水北人頼其勲命為田祖歴三代至秦不交<lb/>
南夏是以載籍無聞六十七代裔孫毛統國三十六大<lb/>
姓九十九其後至詰汾嘗田於山澤歘見輜軿自天而<lb/>
下見美婦人自稱天女曰天命相偶明日請還期明年<lb/>
復㑹此及期至先田處果見天女以所生男授詰汾曰<lb/>
此是君之子即力微也力微立諸郡大人悉服控弦之<lb/>
<pb n="KR2m0009_WYG_342-16a"/>
士二十餘萬遷於定襄之盛樂子祿官立分國為三部<lb/>
一居上谷北濡源西東接宇文部自統之一居代郡之<lb/>
參合陂北<hi>在今馬邑郡</hi>兄子猗㐌統之一居定襄之盛樂故<lb/>
城<hi>亦在今馬邑郡</hi>使猗㐌弟猗盧統之後晉封為代王置官屬<lb/>
始出并州遷雜胡北徙雲中五原朔方又西度河擊匈<lb/>
奴烏桓諸部自杏城以北八十里<hi>今中部郡之西</hi>迄長城原夾<lb/>
道立碣與晉分界<hi>長城原在今洛交郡三川縣</hi>姪孫什翼犍始建年<lb/>
號分置百官至其孫涉珪即後魏道武皇帝也<lb/>
<pb n="KR2m0009_WYG_342-16b"/>
　　蠕蠕<lb/>
蠕蠕<hi>而兖反</hi>姓郁久閭托跋在北荒部落主力微末掠騎<lb/>
有得一奴髪始齊眉忘本名其主字之曰木骨閭者首<lb/>
秃也木骨與郁久閭聲相近故其後子孫因以為氏焉<lb/>
木骨閭既壯免奴為騎卒代王猗盧時坐後期當斬亡<lb/>
匿廣漠谿谷之間收合逋逃得百餘人至其子車鹿㑹<lb/>
雄犍始有部衆自號柔然後魏太武以其無知狀類如<lb/>
蟲故改其號曰蠕蠕<hi>宋齊謂之芮芮隋史亦曰芮芮</hi>又六代孫社崙㐫<lb/>
<pb n="KR2m0009_WYG_342-17a"/>
狡甚有權畧度漠北侵高車深入其地遂并諸部凶勢<lb/>
以振北徙弱落水始立軍法千人為一軍軍置將一人<lb/>
百人為幢幢置帥一人其西北有匈奴餘種國尤富强<lb/>
盡為社崙所并號為强盛其西則焉耆之北東則朝鮮<lb/>
故地之西北則渡沙漠窮瀚海南則臨大磧其常所㑹<lb/>
庭則燉煌張掖之北於是自號邱豆伐可汗<hi>可汗之號始於此</hi>
邱豆伐猶言駕馭開張也可汗猶言皇帝也蠕蠕之俗<lb/>
君及大臣因其行能即為稱號若中國立諡既死之後<lb/>
<pb n="KR2m0009_WYG_342-17b"/>
不復追稱後又頻擾北邊後魏神䴥二年夏四月太武<lb/>
率兵十餘萬襲之其主大檀<hi>社崙從父之弟</hi>震怖將其族黨焚<lb/>
燒廬舎絶迹西走於是國落四散竄伏山谷畜産野布<lb/>
無人收視太武帝縁栗水西行過漢將竇憲故壘六月<lb/>
次於兎園水去平城三千七百餘里分軍搜討東至瀚<lb/>
海西接張掖水北渡燕然山東西五千餘里南北三千<lb/>
里高車諸部又殺大檀種類前後歸降三十餘萬俘獲<lb/>
首虜及戎馬百餘萬至孫吐賀真太武又征破之盡收<lb/>
<pb n="KR2m0009_WYG_342-18a"/>
其户畜産百餘萬自是邉疆息警矣宋昇平中遣王洪<lb/>
軌使焉引之共謀魏齊建元三年洪軌始至通使求并<lb/>
力攻魏梁天監普通大同間三遣使求貢獻文帝皇興<lb/>
中其主子成<hi>吐賀真之子</hi>犯塞征南將軍刁雍上表曰臣聞<lb/>
蠕蠕悍愚同於禽獸所長者野戰所短者攻城若以所<lb/>
短奪其所長則雖衆不能成患雖來不能内逼又狄散<lb/>
居野澤隨水逐草戰則與家産並至奔則與畜牧俱逃<lb/>
不齎資糧而飲食足是以古人伐北方攘其侵掠而已<lb/>
<pb n="KR2m0009_WYG_342-18b"/>
歴代為邊患者良由倐忽無常故也六鎮勢分倍衆不<lb/>
鬬互相違逼難以制之昔周命南仲城彼朔方趙靈秦<lb/>
始長城是築漢之孝武又踵其事此四代之君皆帝王<lb/>
之雄傑所以皆同此役者非智術之不長兵衆之不足<lb/>
乃防狄之要事其理宜然故也易稱天險不可昇地險<lb/>
山川邱陵王公設險以守其國長城之謂歟今宜依故<lb/>
於六鎮之北築長城以禦北虜雖有暫勞之勤乃有永<lb/>
逸之益即於要害徃徃開門造小城於其側因地却敵<lb/>
<pb n="KR2m0009_WYG_342-19a"/>
多置弓弩狄來有城可守有兵可捍既不攻城野掠無<lb/>
獲草盡則走終必懲艾宜發近州武勇四萬人及京師<lb/>
二萬人合六萬人為武士於苑内立征北大將軍府選<lb/>
忠勇有志幹者以充其選下置官屬分為三軍二萬人<lb/>
專習弓射二萬人專習刀楯二萬人專習騎矟修元戰<lb/>
塲十日一習採諸葛亮八陣之法為平地禦寇之方使<lb/>
其解兵家之宜識旌旗之節器械精堅必堪禦寇使將<lb/>
有定兵兵有常主上下相信晝夜如一七月發六郡兵<lb/>
<pb n="KR2m0009_WYG_342-19b"/>
萬人各備戎作之具勅臺北諸屯隨近作米供送六鎮<lb/>
至八月征北部率所鎮與六鎮之兵直至磧南揚威漠<lb/>
北狄若來拒與之决戰若其不來然後分散其地以築<lb/>
長城計六鎮東西不過千里<hi>六鎮並在今馬邑雲中單于界後魏宣帝正始中尚</hi>
<hi>書源思禮撫廵北番以跋野置鎮居南與六鎮不齊更立三戍亦在馬邑等郡界</hi>若一夫一月<lb/>
之功當三步之地三百人三里三千人三十里三萬人<lb/>
三百里千里之地强弱相兼計十萬人一月必就運糧<lb/>
一月不足為多人懐永逸勞而無怨計築長城其利有<lb/>
<pb n="KR2m0009_WYG_342-20a"/>
五罷遊防之苦其利一也北部放牧無抄掠之患其利<lb/>
二也登城觀敵以逸待勞其利三也省境防之虞息無<lb/>
時之備其利四也歳常遞運永得不匱其利五也帝從<lb/>
之邊境獲其利後帝又北討大敗之斬首五萬級降者<lb/>
萬餘戎馬器械不可稱計追奔逐北旬有九日徃返六<lb/>
千餘里改女水曰武川孝明帝熈平初其主醜奴<hi>成弟之子</hi>
善用兵西征高車大破之擒其主彌俄突殺之盡誅叛<lb/>
者國遂强盛醜奴死弟阿那瓌立經十日其族兄侯俟<lb/>
<pb n="KR2m0009_WYG_342-20b"/>
力發率衆伐之阿那瓌輕騎南走歸後魏封朔方郡公<lb/>
蠕蠕王帝給騎二千援出塞初阿那瓌來奔之後従父<lb/>
兄婆羅門率衆討力發破之衆推婆羅門爲主㑹婆羅<lb/>
門為高車所逐率部落詣涼州降<hi>今武威郡</hi>於是蠕蠕數萬<lb/>
相率迎阿那瓌錄尚書事高陽王雍尚書令李崇奏曰<lb/>
蠕蠕代跨絶域感化來歸阿那瓌委質於前婆羅門歸<lb/>
誠於後何一呼韓得同今美竊聞漢立南北單于晉有<lb/>
東西之稱皆所以相維禦難為國藩籬今臣等參議以<lb/>
<pb n="KR2m0009_WYG_342-21a"/>
為懐朔鎮北土名無結山吐若奚泉燉煌北西海郡即<lb/>
漢舊障二處寛平原野彌沃阿那瓌宜置吐若奚泉婆<lb/>
羅門宜置西海郡各令總率部落收離聚散彼臣下之<lb/>
官任其舊俗時朝廷問安置之宜於涼州刺史袁翻翻<lb/>
表曰高車蠕蠕迭相吞噬始則蠕蠕衰微高車强盛及<lb/>
蠕蠕復振反破高車主喪人離不絶如綖而令高車能<lb/>
終雪其恥復推蠕蠕者正由種類繁多不可頓滅故也<lb/>
然闢此兩敵即卞莊之算得使境上無塵今蠕蠕内為<lb/>
<pb n="KR2m0009_WYG_342-21b"/>
高車所討滅外慿大國之威靈兩主投身一周而至若<lb/>
棄而不受則虧我大德若納而禮待損我資儲來者既<lb/>
多全徙内地非直其情不願轉送艱難然夷不亂華前<lb/>
鍳無逺覆車在於劉石毁轍固不可尋蠕蠕尚存則高<lb/>
車猶有内顧之憂未暇窺窬上國蠕蠕全滅則高車䟦<lb/>
扈之計豈易可知今蠕蠕雖主奔於上人散於下而餘<lb/>
黨實繁部落猶衆處處碁布以係今主耳高車亦未能<lb/>
一時并兼盡令歸附又高車士馬雖衆主甚懦弱唯以<lb/>
<pb n="KR2m0009_WYG_342-22a"/>
掠盜為質淩奪為業而河西捍禦强敵唯涼州燉煌而<lb/>
已涼州土廣人稀糧仗素闕燉煌酒泉空虚尤甚蠕蠕<lb/>
無復堅立今高車獨擅北垂則四顧之憂匪朝伊夕愚<lb/>
謂蠕蠕二主宜並存之居阿那瓌於東偏處婆羅門於<lb/>
西裔其婆羅門請修西海故城以安處西海故郡本屬<lb/>
涼州今在酒泉直北張掖西北千二百里高車所住金<lb/>
山千餘里正是北虜徃來之要衝漢家行軍之舊道土<lb/>
地沃衍大宜耕殖非但今處婆羅門於事為便即可永<lb/>
<pb n="KR2m0009_WYG_342-22b"/>
為重戌鎮防西北宜遣一良將監䕶婆羅門雖外為署<lb/>
蠕蠕之聲内實防高車之䇿一二年後足食足兵斯固<lb/>
安邊保塞之長計也若婆羅門能自克勵使餘燼歸心<lb/>
收離聚散復興其國者乃漸令北徙轉渡流沙即是我<lb/>
之外蕃高車勍敵西北之虜可無過慮如其姦回反覆<lb/>
孤㤙背德者此不過逋逃之寇於我何損今不早圗戎<lb/>
心一啓脱先據西海奪其嶮要則酒泉張掖自然孤危<lb/>
長河以西終非國有且西海北垂即是大磧野戰所聚<lb/>
<pb n="KR2m0009_WYG_342-23a"/>
千百為群正是蠕蠕射獵之處殖田以自供籍獸以自<lb/>
給彼此相資足以自固今料度似如小損歳終大計其<lb/>
利實多高車豺狼之心何可專信假令稱臣止可外加<lb/>
優納而須内備彌深時朝議是之詔安西將軍廷尉卿<lb/>
元洪超詣燉煌安置婆羅門婆羅門尋與部衆謀叛投<lb/>
嚈噠嚈噠三妻皆婆羅門姊妺也仍為州軍討擒之五<lb/>
年婆羅門死於洛南之館阿那瓌部落既和士馬稍盛<lb/>
乃號可汗遣其長子請尚魏公主出帝又自納阿那瓌<lb/>
<pb n="KR2m0009_WYG_342-23b"/>
女為后阿那瓌請以其孫女妻齊獻武王子長廣公湛<lb/>
阿那瓌有愛女又請配齊獻王自此塞外無塵矣始阿<lb/>
那瓌初復其國盡禮朝廷明帝之後中原喪亂阿那瓌<lb/>
統率北方頗為强盛不復稱臣魏汝陽王暹之為秦州<lb/>
遣其典籖齊人淳于覃使於阿那瓌遂留之親寵任事<lb/>
阿那瓌又嘗因到洛陽心慕中國乃立官號擬於王者<lb/>
遂有侍中黄門郎掌其文墨覃敎阿那瓌轉自驕大毎<lb/>
與魏書隣敵亢禮及齊受東魏禪後阿那瓌為突厥所<lb/>
<pb n="KR2m0009_WYG_342-24a"/>
破自殺太子菴羅辰<hi>菴烏含反</hi>奔齊文宣帝乃北討突厥而<lb/>
立菴羅辰為主置之馬邑川後背叛文宣帝親征皆大<lb/>
破之國人立阿那瓌叔父鄧叔子為主是時又累為突<lb/>
厥所破以西魏恭帝二年率部落千餘家奔關中突厥<lb/>
既恃兵强又藉西魏和好忌其連類依憑大國使驛相<lb/>
係請盡殺以甘心周文帝遂收縳蠕蠕主以下三千餘<lb/>
人付突厥使於青門外斬之中男以下免死配王公家<lb/>
為奴𨽻<lb/>
<pb n="KR2m0009_WYG_342-24b"/>
　　高車<lb/>
高車蓋古赤狄之種也初因號為狄歴北方以為勅勒<lb/>
諸夏以為高車丁零焉其語畧與匈奴同而時有小異<lb/>
或云其先匈奴之人也其種有狄氏袁紇氏斛律氏觧<lb/>
枇氏異氏竒斤氏其俗云匈奴單于生二女姿容甚美<lb/>
單于曰此女安可配人將以與天乃於國北無人之地<lb/>
築高㙜置二女於其上曰請天自迎之乃有一老狼晝<lb/>
夜守臺嘷呼因穿㙜下為穴經時不去其小女曰吾父<lb/>
<pb n="KR2m0009_WYG_342-25a"/>
以我與天而今狼來或是天處我乃下為狼妻而産子<lb/>
後遂滋繁成國故其人好引聲長歌有似狼嘷本無都<lb/>
統大帥督當種各有君長為性麤猛黨類同心至於寇<lb/>
難翕然相依鬭無行陣頭别衝突乍出乍入不能堅戰<lb/>
其俗蹲踞媟嬻<hi>媟音泄嬻音凟</hi>無所忌避婚姻用牛馬納聘以<lb/>
多為榮俗無榖不作酒迎娶之日男女相將持馬酪熟<lb/>
肉即主人延賔亦無行位穹廬前叢坐飲宴終日復留<lb/>
其宿明日將婦歸既而將夫黨還入其家馬羣㨂取良<lb/>
<pb n="KR2m0009_WYG_342-25b"/>
馬俗不潔凈喜致震霆每震則呌呼射天而棄之移去<lb/>
至於來歳馬肥復相率集於震所埋羖羊然火拔刃女<lb/>
巫祝説似如中國祓除而羣隊馳馬旋百帀乃止持一<lb/>
束栁枝回曲竪之以乳酪灌焉婦人以皮裹羊骹戴之<lb/>
首上縈屈髪髾<hi>所交反</hi>而綴之有似軒冕其死亡葬送掘<lb/>
地作坎坐屍於中張臂引弓佩刀挾矟無異於生而露<lb/>
坎不掩走馬遶旋多者數百帀男女無小大皆集㑹之<lb/>
其遷徙隨水草衣皮食肉牛羊畜産盡與蠕蠕同唯車<lb/>
<pb n="KR2m0009_WYG_342-26a"/>
輪高大輻數至多後徙於鹿渾海西北百餘里部落强<lb/>
大常與蠕蠕為敵亦每侵盜於魏魏道武度弱水西行<lb/>
至鹿海襲破之復討其餘種於狼山又大破之又自骹<lb/>
髯水西北徇畧其部破其雜種三十餘部虜男女五萬<lb/>
餘口馬牛羊百餘萬高車二十餘萬乗而還其後太武<lb/>
帝征蠕蠕還至漠南聞高車東部在已尼陂相去千餘<lb/>
里遣騎襲破之降數十萬皆徙置漠南千里之地後又<lb/>
相率北叛高車之族又有十二姓一曰泣伏利氏二曰<lb/>
<pb n="KR2m0009_WYG_342-26b"/>
叱盧氏三曰乙旃氏四曰大連氏五曰窟賀伏氏六曰<lb/>
達薄干氏七曰阿崙氏八日莫允氏九曰俟斤氏十曰<lb/>
副伏羅氏十一日乞表氏十二曰右外沛氏先是副伏<lb/>
羅部為蠕蠕所役屬魏孝文帝太和十一年蠕蠕主豆<lb/>
崙犯塞其酋阿伏至羅率所部之衆西叛阿伏至羅死<lb/>
弟子彌俄突立遣使朝貢宣武詔曰蠕蠕嚈噠與吐谷<lb/>
渾所以交通者皆路由高昌國<hi>今交河郡</hi>掎角相接今高昌<lb/>
内附遣使迎引蠕蠕既與吐谷渾徃來路絶姦勢亦沮<lb/>
<pb n="KR2m0009_WYG_342-27a"/>
使命行途經由宜相供俟不得妄令羣小擁塞王人彌<lb/>
俄突尋與蠕蠕主伏圖戰於蒲類海北大敗明帝初彌<lb/>
俄突又被蠕蠕主醜奴大敗殺之弟越居静帝時為兄<lb/>
子比適所殺越居子去賔自蠕蠕奔後魏封為高車王<lb/>
肆州刺史死於鄴至隋有突越失國即後魏之高車國<lb/>
矣<lb/>
　　稽胡<lb/>
稽胡一曰歩落稽蓋晉時匈奴别種劉元海五部之苖<lb/>
<pb n="KR2m0009_WYG_342-27b"/>
裔也或云山戎赤狄之後自離石以西<hi>離石今昌化郡</hi>安定以<lb/>
東<hi>今安定郡是</hi>方七八百里居山谷間種落繁熾其俗土著<lb/>
亦知種田地少桑蠶多衣麻布其丈夫服及死亡殯葬<lb/>
與中夏畧同婦人多貫蜃貝以為耳頸飾又與華人錯<lb/>
居其渠帥頗識文字其言語類夷狄因譯乃通踞蹲無<lb/>
禮貪而忍害俗好淫穢雖分統郡縣列於編户然輕其<lb/>
徭賦有異齊人山谷阻深者未盡役屬而凶悍恃險數<lb/>
為寇亂後魏明帝孝昌中有劉蠡升者居雲陽谷<hi>今縣界</hi>
<pb n="KR2m0009_WYG_342-28a"/>
自稱天子立年號署百官後為齊神武所滅居河西者<lb/>
恃險不賔後周明帝武成初延州稽胡郝阿保郝狼皮<lb/>
<hi>延州今延安郡</hi>率其種人附於齊氏并與其部劉素德共為影<lb/>
響周柱國豆盧寧督諸軍與延州刺史高琳擊破之建<lb/>
德五年武帝敗齊師於晉州<hi>今平陽郡</hi>乘勝逐北齊人所棄<lb/>
甲仗未暇收斂稽胡乘閒竊出盜而有之乃立蠡升孫<lb/>
没鐸為主號聖武皇帝後齊王憲為行軍元帥討破之<lb/>
自是寇盜頗息<lb/>
<pb n="KR2m0009_WYG_342-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文獻通考卷三百四十二<lb/>
</p>
<p>
</p>
  </div>
</body>
</text>
</TEI>
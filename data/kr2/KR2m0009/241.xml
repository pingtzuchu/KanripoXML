<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷二百四十一</head> <lb/>
    <p>
<pb n="KR2m0009_WYG_241-1a"/>
欽定四庫全書<lb/>
　文獻通考卷二百四十一<lb/>
　　鄱　陽　馬　端　臨　貴　與　著<lb/>
　經籍考六十八<lb/>
　　集<hi>别集</hi>
水心集二十八卷　拾遺一卷　别集十六卷<lb/>
　　陳氏曰吏部侍郎永嘉葉適正則撰淮東本無拾<lb/>
　　遺編次亦不同外集者前九卷為制科進卷後六<lb/>
<pb n="KR2m0009_WYG_241-1b"/>
　　卷號外藳皆論時事末卷號後總專論買田贍兵<lb/>
邱文定集十卷　拾遺一卷<lb/>
　　陳氏曰樞密江陰邱崈宗卿撰隆興癸未進士第<lb/>
　　三人其文慷慨有氣而以吏能顯故其文不章<lb/>
趙忠定集十五卷　奏議十五卷<lb/>
　　陳氏曰丞相福公趙汝愚子直撰别本總為一集<lb/>
　　亦三十卷<lb/>
　　鴈湖李氏書後丞相餘干趙公秉正履度卽之凜<lb/>
<pb n="KR2m0009_WYG_241-2a"/>
　　然至形於篇章則思致清麗逸發雖古今能文辭<lb/>
　　者有不逮而世顧鮮知者非繇德業之巨器能之<lb/>
　　偉所以詞華見没邪<lb/>
龍川集四十卷　外集四卷<lb/>
　　陳氏曰永康陳亮同甫撰少入太學嘗三上孝廟<lb/>
　　書召詣政事堂宰相無𢎞度迄報罷後病免舉為<lb/>
　　癸丑進士第一未禄而卒所上書論本朝治體本<lb/>
　　末源流一時諸賢未之及也亮才甚髙而學駁其<lb/>
<pb n="KR2m0009_WYG_241-2b"/>
　　與朱晦庵往返書所謂金銀銅鐵混為一器者可<lb/>
　　見矣平生不能詩外集皆長短句極不工而自負<lb/>
　　以為經綸之意具在是尤不可曉也葉正則未遇<lb/>
　　時亮獨先識之後為集序及跋皆含譏誚識者以<lb/>
　　為議<lb/>
　　水心葉氏集序曰同甫文字行於世者酌古論陳<lb/>
　　子課藁上皇帝三書最著者也子沆聚他作為若<lb/>
　　干卷以授予初天子得同甫所上書驚異累日以<lb/>
<pb n="KR2m0009_WYG_241-3a"/>
　　為絶出使執政召問當從何處下手將由布衣徑<lb/>
　　唯諾殿上以定大事何其盛也然而詆訕交起竟<lb/>
　　用空言羅織成罪再入大理獄幾死又何酷也使<lb/>
　　同甫晚不登進士第則世終以為狼疾人矣嗚呼<lb/>
　　悲夫同甫其果有罪於世乎天乎余知其無罪也<lb/>
　　同甫其果無罪於世乎世之好惡未有不以情者<lb/>
　　彼於同甫何獨異哉雖然同甫為徳不為怨自厚<lb/>
　　而薄責人則疑若以為有罪焉可矣同甫旣修皇<lb/>
<pb n="KR2m0009_WYG_241-3b"/>
　　帝王霸之學上下二千餘年考其合散發其祕藏<lb/>
　　見聖賢之精微常流行於事物儒者失其指故不<lb/>
　　足以開物成務其説皆今人所未講朱公元晦意<lb/>
　　有不與而不能奪也呂公伯恭退居金華同甫間<lb/>
　　往視之極論至夜呂公歎曰未可以世為不能用<lb/>
　　虎帥以聽誰敢犯子同甫亦頗慰意焉余最鄙且<lb/>
　　鈍同甫微言十不能觧一二獨以為可教者病眊<lb/>
　　十年耗忘盡矣今其遺文大抵班班具焉覽者詳<lb/>
<pb n="KR2m0009_WYG_241-4a"/>
　　之而已<lb/>
軒山集十卷<lb/>
　　陳氏曰樞密使獻肅公濡須王藺謙仲撰淳熙乙<lb/>
　　未駕幸太學藺為武學諭在班列中人物偉然上<lb/>
　　一見竒之自是擢用不由邑最徑為察官馴至執<lb/>
　　政其在經帷論宮僚攀附而登輔佐者挾數用術<lb/>
　　道䛕濟私陳義凜然嘉定以來其子孫不敢求仕<lb/>
　　亦不敢請諡至端平乃得諡<lb/>
<pb n="KR2m0009_WYG_241-4b"/>
合齋集十六卷<lb/>
　　陳氏曰祕書少監永嘉王柟木叔撰乾道丙戍進<lb/>
　　士在永嘉諸老最為先登其容貌偉然襟韻灑然<lb/>
　　雖不以文自鳴而諸老皆推敬之<lb/>
兼山集四十卷<lb/>
　　陳氏曰端明殿學士劔門黄裳文叔撰在嘉邸最<lb/>
　　乆備盡忠益甲寅御極未及大用病不能朝士論<lb/>
　　惜之<lb/>
<pb n="KR2m0009_WYG_241-5a"/>
攻愧集一百二十卷<lb/>
　　陳氏曰參政四明樓鑰大防撰隆興癸未省試考<lb/>
　　作賦魁以犯諱當黜知舉洪文安遵奏收寘三甲<lb/>
　　首<lb/>
　　西山眞氏集序曰公之文如三辰五星森麗天漢<lb/>
　　昭昭乎其可觀而不可窮如泰華喬嶽蓄泄雲雨<lb/>
　　巖巖乎莫測其顚際如九江百川波瀾蕩潏淵淵<lb/>
　　乎不見其涯涘人徒見其英華發外之盛而不知<lb/>
<pb n="KR2m0009_WYG_241-5b"/>
　　其本有在也公生於故家接中朝文獻博極羣書<lb/>
　　識古文竒字文備衆體非他人窘狹僻澁以一長<lb/>
　　名家而又發之以忠孝本之以仁義其大典冊大<lb/>
　　議論則世道之消長學術之廢興善類之離合係<lb/>
　　焉方淳紹間鴻碩滿朝每一奏篇出其援據該洽<lb/>
　　義理條逹者一詔令下其詞氣雄渾筆力雅健者<lb/>
　　學士大夫讀之必曰樓公之文也嗚呼所謂有本<lb/>
　　者如是非邪<lb/>
<pb n="KR2m0009_WYG_241-6a"/>
齊齋甲藁二十卷　乙藁十五卷　翰林前藁二十卷<lb/>
　後藁二卷　掖垣詞草二十卷　兼山論著三十卷<lb/>
　附録五卷　年譜一卷<lb/>
　　陳氏曰禮部尚書歸安倪思正父撰丙戍進士戊<lb/>
　　戍宏詞受知阜陵早登禁直紹熙間遂位法從立<lb/>
　　朝剛介不茍合慶元嘉定屢召屢出嘗言與其為<lb/>
　　有瑕執政寜為無瑕從官由是名重天下端平初<lb/>
　　詔以先朝遺直得諡文節<lb/>
<pb n="KR2m0009_WYG_241-6b"/>
静安作具十四卷　别集十卷<lb/>
　　陳氏曰清江徐得之思叔撰與其子筠孟堅同甲<lb/>
　　辰進士次子天麟仲祥亦乙丑甲科其家長於史<lb/>
　　學<lb/>
晦巖集十二卷<lb/>
　　陳氏曰祕書丞鹽官沈清臣正卿撰嘗為國子録<lb/>
　　有薦於朝欲得召試執政有發笑者曰安有張子<lb/>
　　蓋女壻而可為館職者乎遂罷欲為竒節以蓋之<lb/>
<pb n="KR2m0009_WYG_241-7a"/>
　　會王希呂為諌官上書力言其不可孝宗大怒時<lb/>
　　相虞允文惡沈介下清臣大理風使引介不從謫<lb/>
　　封州晚乃召用勸孝宗力行三年䘮為翊善嘉邸<lb/>
　　以直諒稱初從張無垢學後居霅川自嶺南歸開<lb/>
　　門授徒動以聖賢自命效禪門入室規式與其徒<lb/>
　　問答下語不契輙使再參頗為人所譏<lb/>
定齋集四十卷<lb/>
　　陳氏曰寶謨閣直學士蔡戡定夫撰君謨四世孫<lb/>
<pb n="KR2m0009_WYG_241-7b"/>
　　丙戌甲科<lb/>
小山雜著八卷<lb/>
　　陳氏曰知樞密院龍泉何澹自然撰<lb/>
東江集十卷<lb/>
　　陳氏曰丞相臨海謝深甫子肅撰<lb/>
慈溪甲藁二十卷<lb/>
　　陳氏曰寶謨閣直學士慈溪楊簡敬仲撰<lb/>
鈍齋集六十卷<lb/>
<pb n="KR2m0009_WYG_241-8a"/>
　　陳氏曰著作郎楊濟濟道撰淳熙五年進士京鏜<lb/>
　　帥蜀上已出遨濟為樂語首云三月三日豈無水<lb/>
　　邊麗人一觴一詠亦有山陰禊事又云良辰美景<lb/>
　　賞心樂事四者難并崇山峻嶺修竹茂林羣賢畢<lb/>
　　至一時傳誦京為相召入館權郎出知果州以終<lb/>
周氏山房集二十卷　後集二十卷<lb/>
　　陳氏曰祕書省正字吳郡周南南仲撰南有聲學<lb/>
　　校庚戌登甲科而仕不偶再入館再罷以殿廷所<lb/>
<pb n="KR2m0009_WYG_241-8b"/>
　　授文林郎終焉<lb/>
　　水心葉氏墓誌曰君躭書喜誦出於天性十五六<lb/>
　　時視吳下問學止科舉心陋之一往旬日已棄去<lb/>
　　歲五易師一易師為傾動相播告擯絶旣從余初<lb/>
　　若無所論質已而耳改目化氣竦神涌古今事物<lb/>
　　錯落髙下不以涯量頓悟㨗得受之若驚行之若<lb/>
　　疑標樹山嶽之上越軼風霆之外故朋昔類望塵<lb/>
　　不及皆靡弛而逝矣常以世道興廢為已重負一<lb/>
<pb n="KR2m0009_WYG_241-9a"/>
　　飯不顧私憂時如家憂人如身人情多玩忽見事<lb/>
　　君悸心怛慮覩緩知亟考校小史引坐深語所知<lb/>
　　往往非人所能知也文詞撥去今作脱換騷雅欲<lb/>
　　以力自成家而瓌麗精切達於時用亦非人所及<lb/>
　　也端行拱立尺寸程凖門内順穆廉節整飭自賜<lb/>
　　第授文林郎終身不進官兩為館職數月止旣絶<lb/>
　　意屏坐衣食敝惡雞鳴挾書晝夜分皆憶念上口<lb/>
　　數千載未了事皆欲正定名章偉著皆欲銓品異<lb/>
<pb n="KR2m0009_WYG_241-9b"/>
　　聞逸傳皆欲論述曰此所以遺吾老俟吾死也<lb/>
平庵悔藁十五卷　後編六卷<lb/>
　　陳氏曰太府卿松陽項安世平父撰悔藁者以語<lb/>
　　言得罪悔不復為也自序當慶元丙辰後編自丁<lb/>
　　已至壬戍<lb/>
　　自序項子題所為文藁曰滑稽篇客曰是所謂文<lb/>
　　似相如始類俳之意非邪曰非也世之人無貴賤<lb/>
　　皆畏人笑獨滑稽者不畏人笑非獨不畏且甚欲<lb/>
<pb n="KR2m0009_WYG_241-10a"/>
　　之凡其貎服言動皆欲得人之笑人小笑之則小<lb/>
　　愜大笑之則大愜人不笑之則大愧若予之為文<lb/>
　　亦若是耳人之笑予之藥也人小笑之則予亡其<lb/>
　　小病矣人大笑之則予亡其大病矣人不笑之則<lb/>
　　予之病其危哉是與滑稽之技無以異也客聞其<lb/>
　　說觀其文大笑冠帯盡脫項子赧然汗下矍然神<lb/>
　　醒曰予病瘳矣再拜謝客書以為序<lb/>
東平集二十七卷<lb/>
<pb n="KR2m0009_WYG_241-10b"/>
　　陳氏曰鞏豐仲至撰淳熙甲辰進士<lb/>
　　水心墓誌畧曰時新迪義理之學草茅士震於見<lb/>
　　聞多衿露怵忸至他文史言論儒之藝業又昧陋<lb/>
　　顚倒莫知幅程獨仲至抑縱開闔條流品彚應變<lb/>
　　不迫富若素有余本拙疎不能自達而仲至廣導<lb/>
　　曲引出幽入眇蓋為之黽勉追逐於荒原斷澗之<lb/>
　　側數年仲至日益有名不幸不得用然有以自負<lb/>
　　命雲侶月跨越汗漫浩乎不可浼而余畏懼怯劣<lb/>
<pb n="KR2m0009_WYG_241-11a"/>
　　常痼留一榻不敢越戸限然後知人之禀分髙下<lb/>
　　絶殊固非切磋誘掖所能增長矣仲至學敏而早<lb/>
　　成自童丱時前輩源緒古今音節事之因革總統<lb/>
　　如注水千丈之壑迫前隨後宿艾駭服以為積數<lb/>
　　十年燈火勤力聚數十家師友講明猶不能到也<lb/>
　　其文無險怪華巧而以理屈人片詞半牘皆清朗<lb/>
　　得言外趣尤工為詩多至三千餘首<lb/>
三松集十八卷<lb/>
<pb n="KR2m0009_WYG_241-11b"/>
　　陳氏曰廬陵王子俊才臣撰周益公楊誠齋各以<lb/>
　　列薦補官入蜀為成都帥幕<lb/>
橫堂小集十卷<lb/>
　　陳氏曰右司郎中福清林桶子長撰<lb/>
潔齋集二十六卷　後集十二卷<lb/>
　　陳氏曰禮部侍郎四明袁燮和叔撰<lb/>
北山集畧十卷<lb/>
　　陳氏曰直龍圖閣三山陳孔碩膚仲撰全集未傳<lb/>
<pb n="KR2m0009_WYG_241-12a"/>
育德堂外制集八卷　内制集三卷<lb/>
　　陳氏曰兵部尚書永嘉蔡㓜學行之撰成童頴異<lb/>
　　從同郡陳傅良君舉學治春秋年十七試補上庠<lb/>
　　首選陳反出其下明年陳改用賦冠監舉而㓜學<lb/>
　　經魁又明年省闈先多士而陳傅良亦為賦魁一<lb/>
　　時師弟子雄視塲屋莫不歆羡<lb/>
　　水心葉氏墓誌曰公雖㓜以文顯無浮巧輕艶之<lb/>
　　作旣長益務闡教化飬性情花卉之炫麗風露之<lb/>
<pb n="KR2m0009_WYG_241-12b"/>
　　凄爽不道也詞命最温厚亦不自矜貴惟於國史<lb/>
　　研貫專一朱墨義類刋潤齊整各就書法為續司<lb/>
　　馬公卿百官表年歴大事記偹志辨疑編年政要<lb/>
　　列傳舉要等百餘篇今代之完書也天資凝重危<lb/>
　　坐竟日或不通一詞龍川陳同甫言吾嘗與陳君<lb/>
　　舉極論往往擊桮案聲撼林木行之在旁邈若無<lb/>
　　聞吾頗訥之衆亦云素無短長其間也一日夜盡<lb/>
　　㪚忽語吾道一爾奚皇帝王覇之云吾方辨數而<lb/>
<pb n="KR2m0009_WYG_241-13a"/>
　　行之橫啓縱闔援今證古釐為十百聚為一二抵<lb/>
　　夜接日若懸江河吾謝不能乃已則復寡言黙黙<lb/>
　　如故故雖並舍連榻不知也然則昔人謂得人於<lb/>
　　眉睫定士於俄頃亦豈盡然歟蓋公之中深隱厚<lb/>
　　可驗於是矣<lb/>
止安集十八卷<lb/>
　　陳氏曰太府寺丞三山陳振震亨撰<lb/>
西山集五十六卷<lb/>
<pb n="KR2m0009_WYG_241-13b"/>
　　陳氏曰參政浦城眞德秀希元撰<lb/>
平齋集三十二卷<lb/>
　　陳氏曰翰林學士於潛洪咨蘷舜俞撰<lb/>
退庵集十五卷<lb/>
　　陳氏曰提轄文思院龍泉陳炳撰<lb/>
梅軒集十二卷<lb/>
　　陳氏曰奉化丞山陰諸葛興仁叟撰<lb/>
遁思遺藁六卷　事監韻語三卷<lb/>
<pb n="KR2m0009_WYG_241-14a"/>
　　陳氏曰永康呂晧子陽撰遁思其庵名後溪劉光<lb/>
　　祖德修為作記當淳熙中投匭救父兄之難朝奏<lb/>
　　上夕報可一時非辜盡得清脱其書辭甚偉然非<lb/>
　　孝廟聖明安能照覆盆之下哉<lb/>
劉汝一進卷十卷<lb/>
　　陳氏曰諫議大夫吳興劉度汝一撰度嘗應大科<lb/>
　　此其所業也䇿曰傳言論曰鑑古各二十五篇<lb/>
唯室兩漢論一卷<lb/>
<pb n="KR2m0009_WYG_241-14b"/>
　　陳氏曰吳郡陳長方齊之撰紹興八年進士<lb/>
鼎論三卷　時議一卷<lb/>
　　陳氏曰三山何萬一之撰隆興元年進士仕為都<lb/>
　　司知漳州<lb/>
治述十卷<lb/>
　　陳氏曰從政郎鄭湜紹熙元年撰進按丙戍牓有<lb/>
　　三山鄭湜溥之是年已為祕書郎面對劄子剴切<lb/>
　　通練於今傳誦此當别是鄭湜邪<lb/>
<pb n="KR2m0009_WYG_241-15a"/>
廬山雜著一卷<lb/>
　　陳氏曰知南康軍錢聞詩撰<lb/>
閑静治本論五卷　將論五卷<lb/>
　　陳氏曰知樞密院廣陵張巖肖翁撰<lb/>
林綱山集<lb/>
　　福清林亦之學可撰後村劉氏序略曰余嘗評艾<lb/>
　　軒高處逼檀弓穀梁平處猶與韓並驅他人極力<lb/>
　　摹擬不見其峻潔而古奥者惟見其寂寥而稀短<lb/>
<pb n="KR2m0009_WYG_241-15b"/>
　　者縱使逼眞或可亂眞猶虎賁之似蔡邕也至於<lb/>
　　綱山論著句句字字足以明周公之志得少陵之<lb/>
　　髓矣其律詩高妙者絶類唐人疑老師當避其鋒<lb/>
　　他文稱是<lb/>
陳樂軒集<lb/>
　　福清陳藻元潔撰後村劉氏序略曰樂軒七十五<lb/>
　　乃死年出於其師而窮尤甚於其師城中無片瓦<lb/>
　　僑居福清縣之橫塘開門授徒不足自給至浮游<lb/>
<pb n="KR2m0009_WYG_241-16a"/>
　　江湖崎嶇嶺海積鏹得百千歸買田數畝輙為人<lb/>
　　奪去士之窮無過於此矣今讀其文講學明理浩<lb/>
　　乎自得不汲汲於希世求合螢窻雪案猶宗廟百<lb/>
　　官也菜羮脫粟猶堂食萬錢也入則課妻子耕織<lb/>
　　勤生務本有拾穗之歌焉出則與諸生弦誦登山<lb/>
　　臨水有舞雩之詠焉自昔遺佚阨窮之士功名頓<lb/>
　　挫時命齟齬往往有感時觸事之作以洩其無憀<lb/>
　　不平之鳴若虞卿之愁韓非之憤墨翟之悲梁鴻<lb/>
<pb n="KR2m0009_WYG_241-16b"/>
　　之噫唐衢之哭是已樂軒平生可愁可憤可悲可<lb/>
　　噫可哭之時多矣而以樂自扁樂之為義在孔門<lb/>
　　惟許顔子先儒教人必令求顔氏之所樂嗚呼此<lb/>
　　固樂軒之所聞於二師歟樂軒沒二十餘年余從<lb/>
　　竹溪林侯肅翁傳抄遺藁姑叙其平生大致如此<lb/>
　　肅翁又樂軒之髙弟也他日居魏文貞之地秉陳<lb/>
　　叔達之筆當為河汾先生立傳無使天下後世有<lb/>
　　遺恨云<lb/>
<pb n="KR2m0009_WYG_241-17a"/>
李易安集十二卷<lb/>
　　鼂氏曰李格非之女㓜有才藻名先嫁趙誠之其<lb/>
　　舅正夫相徽宗朝李氏嘗獻詩曰炙手可熱心可<lb/>
　　寒然無檢操後適張汝舟不終晚節流落江湖間<lb/>
　　以卒<lb/>
閨秀集二卷<lb/>
　　陳氏曰建安徐氏撰徐林穉山之從姑祥符勑頭<lb/>
　　奭之姪孫女嫁括蒼祝璣璣為部使者有子曰永<lb/>
<pb n="KR2m0009_WYG_241-17b"/>
　　之嘗知滁州<lb/>
德洪覺範筠溪集十卷<lb/>
　　鼂氏曰僧惠洪覺範姓喻氏髙安人少孤能緝文<lb/>
　　張天覺聞其名請住峽州天寜寺以為今世融肇<lb/>
　　也未幾坐累民之及天覺當國復度為僧易名德<lb/>
　　洪數延入府中及天覺去位制獄窮治其傳逹言<lb/>
　　語於郭大信竄海南島上後北歸建炎中卒著書<lb/>
　　數萬言如林間録僧寶傳冷齋夜話之類皆行於<lb/>
<pb n="KR2m0009_WYG_241-18a"/>
　　世然多夸誕人莫之信云<lb/>
石門文宗禪三十卷<lb/>
　　陳氏曰德洪覺範撰其在釋門得法於眞淨克文<lb/>
　　而於士大夫則與黨人皆厚善誦習其文得罪不<lb/>
　　悔為張商英陳瓘鄒浩尤盡力其文俊偉不類浮<lb/>
　　屠語韓駒子蒼為㙮銘云<lb/>
饒德操集一卷<lb/>
　　鼂氏曰饒節字德操曾布之客也性剛峻晚與布<lb/>
<pb n="KR2m0009_WYG_241-18b"/>
　　論不合因棄去祝髪為浮屠在襄漢間聲望甚重<lb/>
　　云<lb/>
　　陳氏曰節為僧號如璧其詩名倚松集二卷<lb/>
　<lb/>
　<lb/>
　<lb/>
　<lb/>
　文獻通考卷二百四十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷二百五十四</head> <lb/>
    <p>
<pb n="KR2m0009_WYG_254-1a"/>
欽定四庫全書<lb/>
　文獻通考卷二百五十四<lb/>
　　鄱　陽　馬　端　臨　貴　與　著<lb/>
　帝系考五<lb/>
　　后妃<lb/>
南史后妃傳叙六宮位號前史代有不同晉武帝采漢<lb/>
魏之制置貴嬪夫人貴人是為三夫人位視三公淑妃<lb/>
淑媛淑儀修華修容修儀媫妤容華充華是為九嬪位<lb/>
<pb n="KR2m0009_WYG_254-1b"/>
視九卿其餘有美人才人中才人爵視千石以下宋武<lb/>
帝省一才人其餘仍用晉制按貴嬪魏文帝所制夫人<lb/>
魏武帝初建魏國所制貴人漢光武所制淑妃魏眀帝<lb/>
所制淑媛魏文帝所制淑儀修華晉武帝所制修容魏<lb/>
武帝所制修儀魏眀帝所制媫妤容華前漢舊號充華<lb/>
晉武帝所制美人漢光武所制及孝武孝建三年省夫<lb/>
人置貴妃位比相國進貴嬪比丞相貴人比三司以為<lb/>
三夫人又置昭儀昭容昭華以代修華修儀修容又置<lb/>
<pb n="KR2m0009_WYG_254-2a"/>
中才人充衣以為散位按昭儀漢元帝所制昭容孝武<lb/>
所制昭華魏眀帝所制中才人晉武帝所制充衣前漢<lb/>
舊制及眀帝泰始二年省淑妃昭華中才人充衣復置<lb/>
修華修儀修容才人良人三年又省貴人置貴姬以備<lb/>
三夫人之數又置昭華增淑容承徽列榮以淑媛淑儀<lb/>
淑容昭華昭儀昭容修華修儀修容為九嬪媫妤容華<lb/>
充華承徽列榮凡五職亞九嬪美人才人良人三職為<lb/>
散役其後帝留心後房擬百官備置内職焉及齊高帝<lb/>
<pb n="KR2m0009_WYG_254-2b"/>
建元元年有司奏置貴嬪夫人貴人為三夫人修華修<lb/>
儀修容淑妃淑媛淑儀媫妤容華充華為九嬪美人中<lb/>
才人才人為散職三年太子宮置三内職良娣比開國<lb/>
侯寶林比五等侯才人比駙馬都尉及永眀元年有司<lb/>
奏貴妃淑妃並加金章紫綬佩于闐玉淑妃舊擬九□<lb/>
以淑為溫恭之稱妃為亞后之名進同貴妃以比三司<lb/>
夫人之號不殊蕃國降淑媛以比九卿七年復置昭容<lb/>
位在九嬪焉梁武撥亂反正深鑒奢逸配徳早終長秋<lb/>
<pb n="KR2m0009_WYG_254-3a"/>
曠位定令制貴妃貴嬪貴姬為三夫人淑媛淑儀淑容<lb/>
昭華昭儀昭容修華修儀修容為九嬪媫妤容華充華<lb/>
承徽列榮為五職美人才人良人為三職東宫置良娣<lb/>
寶林為二職及簡文元帝出自儲蕃或廹在拘縶或逼<lb/>
於㓂亂且妃竝先殂更不建椒閫陳武光膺天歴以朴<lb/>
素自居故後宮員位其數多闕文帝天嘉之後詔宮職<lb/>
備員其所置立無改梁舊編之令文以為後法然帝性<lb/>
恭儉而嬪嬙不備宣帝後主無所改作今總綴緝以立<lb/>
<pb n="KR2m0009_WYG_254-3b"/>
此篇云<lb/>
宋孝懿蕭皇后名文壽蘭陵人武帝繼母帝為宋公宋<lb/>
王加太妃太后受禪尊為皇太后<lb/>
武敬臧皇后名愛親東莞人適武帝義熙四年殂追贈<lb/>
豫章郡夫人武帝崩祔葬初寧陵<lb/>
武帝張夫人不知何許人生少帝帝即位尊為皇太后<lb/>
少帝廢太后還璽紱隨居吳縣文帝元嘉初拜營陽國<lb/>
太妃二年薨<lb/>
<pb n="KR2m0009_WYG_254-4a"/>
文帝胡太后名道女淮南人義熙初武帝納之生文帝<lb/>
五年被譴死武帝即位追贈媫妤文帝即位上尊號曰<lb/>
章皇太后陵曰熙寜<lb/>
少帝司馬皇后名茂英晉恭帝女宋初拜皇太子妃少<lb/>
帝即位為皇后元嘉初降為滎陽王妃十六年薨<lb/>
文元袁皇后名齊媯陳郡陽夏人父湛少適文帝為王<lb/>
妃生子劭元嘉十七年崩<lb/>
潘淑妃以色進生子濬後為元㐫劭所殺<lb/>
<pb n="KR2m0009_WYG_254-4b"/>
孝武昭路太后名惠男丹陽建康人以貌入後宫生孝<lb/>
武拜淑媛隨孝武出蕃孝武即位尊為太后<lb/>
眀宣沈太后名容姬為文帝美人生眀帝拜媫妤元嘉<lb/>
三十年卒孝武即位追贈太后<lb/>
孝武文穆王皇后名憲嫄琅邪臨沂人初為武陵王妃<lb/>
生廢帝孝武即位立為皇后廢帝即位尊為皇太后<lb/>
殷淑儀南郡王義宣女義宣敗帝密取之假姓殷薨追<lb/>
贈貴妃或云貴妃是殷琰家人入義宣家義宣敗入宫<lb/>
<pb n="KR2m0009_WYG_254-5a"/>
云<lb/>
前廢帝何皇后名令婉廬江灊人父瑀初為皇太子妃<lb/>
薨於東宮廢帝即位追諡曰獻皇后<lb/>
眀恭王皇后名貞風琅邪臨沂人初為湘東王妃眀帝<lb/>
即位立為后廢帝即位尊為太后<lb/>
後廢帝陳太妃名妙登丹陽建康屠家女孝武宫人以<lb/>
賜眀帝生後廢帝拜貴妃廢帝即位尊為皇太妃<lb/>
後廢帝江皇后名簡珪濟陽考城人初納為太子妃<lb/>
<pb n="KR2m0009_WYG_254-5b"/>
帝即位為皇后帝既廢降為蒼梧王妃<lb/>
順帝陳太妃眀帝宫人為昭華眀帝以桂陽王休範子<lb/>
令妃養之即位為順帝進為皇太妃<lb/>
順帝謝皇后名梵境陳郡陽夏人父颺順帝立為皇后<lb/>
帝禪位降為汝陽王妃<lb/>
齊武穆裴皇后名惠昭河東聞喜人昇明三年為齊世<lb/>
子妃建元元年為皇太子妃二年薨武帝即位追尊為<lb/>
皇太后<lb/>
<pb n="KR2m0009_WYG_254-6a"/>
文安王皇后名寶眀琅邪臨沂人父曄之建元四年為<lb/>
皇太子妃鬱林王即位尊為皇太后稱宣徳宫眀帝即<lb/>
位出居鄱陽王故第梁武定建業迎入宫稱制和帝禪<lb/>
位遜居外宫梁天監時薨<lb/>
鬱林王何妃名婧英廬江灊人初為南郡王妃太孫即<lb/>
位立為皇后帝廢貶為王妃<lb/>
海陵王王妃名韶眀琅邪臨沂人父慈初為鬱林王妃<lb/>
王即位為皇后王廢降為妃<lb/>
<pb n="KR2m0009_WYG_254-6b"/>
眀敬劉皇后名惠端彭城人眀帝納之永眀七年卒帝<lb/>
即位贈皇后<lb/>
東昏禇皇后名令璩河南陽翟人父澄建武初納為皇<lb/>
太子妃東昏即位為皇后東昏廢降為庶人<lb/>
和王皇后名舜華琅邪臨沂人儉之孫初為隨王妃帝<lb/>
即位為皇后既禪位降為妃<lb/>
梁武徳郗皇后名徽高平金鄉人父曄齊建元末嬪於<lb/>
武帝帝為雍州刺史日殂即位追贈皇后<lb/>
<pb n="KR2m0009_WYG_254-7a"/>
武丁貴嬪名令光譙國人武帝鎮樊城納之生昭眀太<lb/>
子冊為貴嬪普通七年薨<lb/>
文宣阮太后名令嬴會稽餘姚人武帝平建業納為采<lb/>
女生元帝為修容隨出蕃大同六年薨元帝即位追崇<lb/>
為太后<lb/>
簡文王皇后名靈賔琅邪臨沂人初為晉安王妃大通<lb/>
三年拜皇太子妃薨簡文即位追崇為皇后<lb/>
元帝徐妃名昭佩東海郯人天監十六年拜為湘東王<lb/>
<pb n="KR2m0009_WYG_254-7b"/>
妃太清三年以罪死<lb/>
敬夏太后會稽人元帝納之生敬宗昭泰元年尊為太<lb/>
后眀年降為江陰國太妃<lb/>
敬王皇后琅邪臨沂人初為晉安王妃王即位拜皇后<lb/>
禪位降為江陰王妃<lb/>
陳武宣章皇后名要兒吳興烏程人武帝聘之受禪立<lb/>
為皇后文帝即位尊為皇太后<lb/>
文沈皇后名妙容吳興武康人梁大同中歸於文帝武<lb/>
<pb n="KR2m0009_WYG_254-8a"/>
帝即位為臨川王妃文帝即位為皇后廢帝立為皇太<lb/>
后<lb/>
廢帝王皇后琅邪臨沂人初為皇太子妃廢帝即位立<lb/>
為皇后帝廢降為臨海王妃至徳中薨<lb/>
宣桞皇后名敬言河東解縣人宣帝在江陵聘之生後<lb/>
主宣帝即位為皇后後主即位尊為皇太后<lb/>
後主沈皇后名婺華吳興武康人父君理太建三年拜<lb/>
為皇太子妃後主即位立為皇后陳亡入長安隋煬帝<lb/>
<pb n="KR2m0009_WYG_254-8b"/>
每廵幸恒令從駕煬帝被弑后為尼於毗陵天靜寺貞<lb/>
觀初卒<lb/>
張貴妃名麗華本兵家女後主為太子選入宮得幸生<lb/>
太子深拜貴妃陳亡為隋軍所殺<lb/>
北史后妃傳叙魏氏王業之兆雖始於神元然自昭成<lb/>
之前未具言六宮之典而章平思昭穆惠煬烈八帝妃<lb/>
后無聞道武追尊祖妣皆從帝諡為皇后始立中宮餘<lb/>
妾或稱夫人多少無限然皆有品次太武稍增左右昭<lb/>
<pb n="KR2m0009_WYG_254-9a"/>
儀及貴人椒房等後庭漸已多矣又魏故事將立皇后<lb/>
必令手鑄金人以成者為吉不則不得立也又太武文<lb/>
成保母劬渠之恩並極尊崇之義雖事乖典禮而觀過<lb/>
知仁孝文改定内官左右昭儀位視大司馬三夫人視<lb/>
三公三嬪視三卿六嬪視六卿世婦視中大夫御女視<lb/>
元士後置女職以典内司視尚書令僕作司大監女侍<lb/>
中三官視二品監女尚書美人女史女賢人女書史書<lb/>
女小書女五官視三品中才人供人中使女生才人恭<lb/>
<pb n="KR2m0009_WYG_254-9b"/>
使宮人視四品青衣女酒女饗女食奚官女奴視五品<lb/>
及齊神武文襄俱未踐尊極神武嫡妻稱妃其所聘蠕<lb/>
蠕女稱為蠕蠕公主文襄既尚魏朝公主故無别號兩<lb/>
宫自餘姬侍並稱娘而已文宣後庭雖有夫人嬪御之<lb/>
稱然未具員數孝昭内職甚少唯楊妃才貌兼美復是<lb/>
貴家襄城王母桑氏有徳行並蒙恩禮其餘無聞焉河<lb/>
清新令内命婦依古制有三夫人九嬪二十七世婦八<lb/>
十一御女又凖漢制置昭儀有左右二人比丞相其𢎞<lb/>
<pb n="KR2m0009_WYG_254-10a"/>
徳正徳崇徳為三夫人比三公光猷昭訓隆徽為上嬪<lb/>
比三卿宣徽凝暉宣眀順華凝華光訓為下嬪比六卿<lb/>
正華令則修訓曜儀眀淑芳華敬婉昭華光正昭寜貞<lb/>
範宏徽和徳𢎞猷茂光眀信靜訓曜徳廣訓暉範敬訓<lb/>
芳猷婉華眀範艶儀暉則敬為二十七世婦比從三品<lb/>
穆光茂徳貞懿曜光貞凝光範令儀内範穆閨婉徳眀<lb/>
婉艶婉妙範暉章敬茂靜肅章穆華慎儀妙儀眀懿崇<lb/>
眀麗則婉儀彭修閑修靜𢎞慎艶光漪容徽淑秀儀芳<lb/>
<pb n="KR2m0009_WYG_254-10b"/>
婉貞慎明艶穆修範肅容茂儀英淑𢎞艶正信凝婉英<lb/>
範懷順修媛良則瑶章訓成潤儀寧訓淑懿柔則穆儀<lb/>
修禮昭慎貞媛肅閨敬順柔華昭順敬寧眀訓𢎞儀崇<lb/>
敬修敬承閑昭容麗儀閑華思柔媛光懷徳良媛淑猗<lb/>
茂範良信艶華徽娥肅儀妙則為八十一御女比正四<lb/>
品武成好内並具其員自外又置才人采女以為散號<lb/>
後主既立二后昭儀以下皆倍其數又置左右娥英比<lb/>
左右丞相降昭儀比二大夫尋又置淑妃一人比相國<lb/>
<pb n="KR2m0009_WYG_254-11a"/>
周氏率由姬制内職有序文帝創基修衽席以儉約武<lb/>
皇嗣歴節情欲於矯枉宮闈有貫魚之美戚里無私溺<lb/>
之尤可謂得君人之體也宣皇外行其志内逞其欲溪<lb/>
壑難滿采擇無厭恩之所加莫限厮皂榮之所及無隔<lb/>
險詖於是升蘭殿以正位踐椒庭而齊體者非一人焉<lb/>
階房帷而拖青紫縁恩幸而擁玉帛非一族焉雖辛癸<lb/>
之荒淫趙李之傾惑曾未足比其髣髴也人厭苛政弊<lb/>
事實多文帝之祀忽諸特由於此隋文思革前弊大矯<lb/>
<pb n="KR2m0009_WYG_254-11b"/>
其失惟皇后當室傍無私寵婦官位號未詳備焉開皇<lb/>
二年著内官之式略依周禮省減其數嬪三員掌教四<lb/>
徳視正三品世婦九員掌賔客祭祀視正五品女御三<lb/>
十八員掌女功絲枲視正七品又采漢晉舊儀置六尚<lb/>
六司六典遞相統攝以掌宫掖之政一曰尚書掌導引<lb/>
皇后及閨閣禀賜管司令三人掌圖籍法式糾察宣奏<lb/>
典琮三人掌琮璽器玩二曰尚儀掌禮儀敎學管司樂<lb/>
三人掌音律之事典贊三人掌導引内外命婦朝見三<lb/>
<pb n="KR2m0009_WYG_254-12a"/>
曰尚服掌服章寶藏管司飾三人掌簪珥花嚴典櫛三<lb/>
人掌巾櫛膏沐四曰尚食掌進膳先嘗管司醫三人掌<lb/>
方藥卜筮典器三人掌罇彛器皿五曰尚寢掌帷帳牀<lb/>
褥管司筵三人掌鋪設洒掃典執三人掌扇傘燈燭六<lb/>
曰尚工掌營造百役管司製三人掌衣服裁縫典會三<lb/>
人掌財帛出入六尚各三員視從九品六司視勲品六<lb/>
典視流外二品初文獻皇后功參歴試外預朝政内擅<lb/>
宫闈懷嫉妬之心虚嬪妾之位不設三妃防其上逼自<lb/>
<pb n="KR2m0009_WYG_254-12b"/>
嬪以下置六十員又加抑損服章降其品秩至文獻崩<lb/>
後始置貴人三員増嬪至九員世婦二十七員御女八<lb/>
十一員貴人等闗掌宫闈之務六尚以下皆分𨽻焉煬<lb/>
帝時后妃嬪御無釐婦職唯端容麗飾陪從宴游而已帝<lb/>
又參詳典故自制嘉名著之於令貴妃淑妃徳妃是為<lb/>
三夫人品正第一順儀順容順華修儀修容修華充儀<lb/>
充容充華是為九嬪品正第二媫妤一十二員品正第<lb/>
三美人才人一十五員品正第四是為世婦寶林二十<lb/>
<pb n="KR2m0009_WYG_254-13a"/>
員品正第五御女二十四貟品正第六采女三十七<lb/>
員品正第七是為女御總一百二十以叙於燕寢又有<lb/>
承衣刀人皆趨侍左右並無員數視六品以下時又増<lb/>
置女官凖尚書省以六局管二十四司一曰尚宫局管<lb/>
司言掌宣傳奏啓司簿掌名録計度司正掌格式推罰<lb/>
司闈掌門閤管籥二曰尚儀局管司籍掌經史教學紙<lb/>
筆几案司樂掌音律司賔掌賔客司贊掌禮儀贊相導<lb/>
引三曰尚服局管司璽掌琮璽符節司衣掌衣服司飾<lb/>
<pb n="KR2m0009_WYG_254-13b"/>
掌湯沐巾櫛玩弄司仗掌仗衛戎器四曰尚食局管司<lb/>
膳掌膳羞司醖掌酒醴醯醢司藥掌醫巫藥劑司膳掌<lb/>
廩餼柴炭五曰尚寢局管司設掌牀席帳帷鋪設洒掃<lb/>
司輿掌輿輦傘扇執持羽儀司苑掌園籞種植蔬菜𤓰<lb/>
果司燈掌火燭六曰尚工局管司製掌營造裁縫司寶<lb/>
掌金玉珠璣錢貨司綵掌繒帛司織掌織染六尚二十<lb/>
二司員各二人唯司樂司膳員各四人每司又置典及<lb/>
掌以貳其職六尚十人品從第五司二十八人品從第<lb/>
<pb n="KR2m0009_WYG_254-14a"/>
六典二十八人品從第七掌二十八人品從第九女使<lb/>
流外量局閑劇多者十人以下無定員數聯事分職各<lb/>
有司存焉<lb/>
魏獻眀皇后賀氏東部大人野干女生道武皇始元年<lb/>
崩後追加尊號<lb/>
道武皇后慕容氏寶之季女中山平入宮得幸後立為<lb/>
皇后<lb/>
道武宣穆皇后劉氏劉眷女登國初納為夫人生眀元<lb/>
<pb n="KR2m0009_WYG_254-14b"/>
以鑄金人不成故不登后位魏故事後宮産子將為儲<lb/>
貳其母皆賜死道武末年后以舊法崩眀元即位追尊<lb/>
位<lb/>
眀元昭哀皇后姚氏姚興女眀元納為夫人後薨追贈<lb/>
后<lb/>
眀元密皇后杜氏魏郡鄴人以良家子選入太子宫生<lb/>
太武拜貴嬪薨太武即位追尊為后<lb/>
太武保母竇氏初以夫家坐事誅入宮眀元命為太武<lb/>
<pb n="KR2m0009_WYG_254-15a"/>
保母太武即位尊為皇太后<lb/>
太武皇后赫連氏屈丐女太武平統萬納之為貴人後<lb/>
立為皇后文成初崩<lb/>
太武景哀皇后賀氏代人初為夫人生景穆薨追贈貴<lb/>
嬪<lb/>
景穆恭皇后郁久閭氏河東王毗之妹以選入東宮生<lb/>
文成薨文成即位追上尊號<lb/>
文成乳母常氏本遼西人因事入宮乳文成帝即位尊<lb/>
<pb n="KR2m0009_WYG_254-15b"/>
為皇太后<lb/>
文成文眀皇后馮氏長樂信都人父朗坐事誅后遂入<lb/>
宮以選為貴人後立為皇后獻文即位尊為皇太后<lb/>
文成元皇后李氏梁國䝉縣人太武南征得之後入文<lb/>
成宮中生獻文拜貴人後諡元皇后<lb/>
獻文思皇后李氏中山安喜人以選入宮為夫人生孝<lb/>
文後追諡<lb/>
孝文貞皇后林氏平涼人父勝坐法誅遂入掖庭生皇<lb/>
<pb n="KR2m0009_WYG_254-16a"/>
子恂薨追諡后<lb/>
孝文廢后馮氏太師熙之女太和十七年立為后後以<lb/>
寵衰廢為尼<lb/>
孝文幽皇后馮氏亦熙之女入宮拜昭儀後立為皇后<lb/>
坐淫恣廢死葬以后禮<lb/>
孝文文昭皇后髙氏司徒公肇之妹以選入宮生宣武<lb/>
葬諡貴人宣武即位追上尊號<lb/>
宣武順皇后于氏太尉烈弟勁之女選入宫為貴人帝<lb/>
<pb n="KR2m0009_WYG_254-16b"/>
即位立為后崩<lb/>
宣武皇后高氏文昭皇后弟優之女入宮為貴嬪帝即<lb/>
位立為后眀帝即位尊為皇太后<lb/>
宣武靈皇后胡氏安定臨涇人司徒國珍女入掖庭為<lb/>
允華生眀帝帝即位尊為皇太妃後又尊為皇太后<lb/>
孝眀皇后胡氏靈太后從兄盛之女帝即位立為皇后<lb/>
武泰初入道為尼<lb/>
孝武皇后高氏齊神武長女帝立納為后帝西幸闗中<lb/>
<pb n="KR2m0009_WYG_254-17a"/>
降為彭成王妃<lb/>
文帝文皇后乙弗氏河南洛陽人其先世吐谷渾渠帥<lb/>
父瑗文帝納為妃即位冊為皇后後帝結昏蠕蠕后遜<lb/>
居别宮為尼卒以嫌賜自盡<lb/>
文帝悼皇后郁久閭氏蠕蠕主阿那壞之長女蠕蠕屢<lb/>
犯邊帝乃納其女為后二年崩<lb/>
少帝皇后宇文氏周文帝女帝為太子納為妃即位為<lb/>
皇后帝既廢崩后亦以忠於魏室罹禍<lb/>
<pb n="KR2m0009_WYG_254-17b"/>
恭帝皇后若干氏司空長樂正公惠之女恭帝納之為<lb/>
后後出家為尼<lb/>
孝靜皇后高氏齊神武第二女天平四年聘為皇后齊<lb/>
受禪降為中山王妃後再嫁於楊愔<lb/>
齊武眀皇后婁氏名昭君贈司徒内干之女神武聘之<lb/>
既秉政封渤海王拜為王妃凡孕六男二女文宣受禪<lb/>
尊為皇太后<lb/>
蠕蠕公主蠕蠕主郁久閭阿那壞之女神武以蠕蠕屢<lb/>
<pb n="KR2m0009_WYG_254-18a"/>
犯邊聘其女神武崩文襄從其國法蒸焉産一女<lb/>
彭城太妃爾朱氏榮之女魏孝莊后神武納為别室生<lb/>
子浟後為尼天保初為太妃為文宣所殺<lb/>
馮翊太妃鄭氏名大車初為魏廣平王妃神武納之生<lb/>
馮翊王潤<lb/>
文襄敬皇后元氏魏靜帝之姊初為世子妃文宣受禪<lb/>
尊為文襄皇后居靜徳宮武平中崩<lb/>
文宣皇后李氏名祖娥趙郡李希宗女為文宣妃帝受<lb/>
<pb n="KR2m0009_WYG_254-18b"/>
禪立為皇后孝昭即位號昭信皇后武成即位逼淫之<lb/>
遂為尼齊亡入周隋時卒<lb/>
　北齊皇帝納后之禮納采問名納徵訖告圜丘方澤<lb/>
　及廟是日皇帝臨軒命太尉為使司徒副之持節詣<lb/>
　后行宮東向奉璽綬以冊授中常侍皇后受冊於行<lb/>
　殿使者與公卿以下皆拜有司備迎禮太尉太保受<lb/>
　詔而行主人公服迎拜於門使者入升自賔階東面<lb/>
　主人升自阼階西面禮物陳於庭設席於兩楹間童<lb/>
<pb n="KR2m0009_WYG_254-19a"/>
　子以璽書版升主人升跪受送者拜於大門外有司<lb/>
　先於昭陽殿兩楹間供帳為同牢之具皇后服大嚴<lb/>
　繡衣帶綬佩加幜女長御引出升畫輪四望車女侍<lb/>
　中負璽陪乘鹵簿如大駕皇帝服衮冕出升御座皇<lb/>
　后入門大鹵簿位門外小鹵簿入到東上閤施步障<lb/>
　降車席導以入昭陽殿前至席位姆去幜皇后先拜<lb/>
　後起皇帝後拜先起升自西階詣同牢座與皇后俱<lb/>
　坐各三飲訖又各酳二爵一巹奏禮畢后興南向立<lb/>
<pb n="KR2m0009_WYG_254-19b"/>
　皇帝御太極殿王公以下拜表謝又眀日以榛栗棗<lb/>
　脩見皇太后於昭陽殿擇日羣官上禮又擇日謁廟<lb/>
　皇帝使太尉先以太牢告而後遍見羣廟<lb/>
孝昭皇后元氏開府元蠻女初為常山王妃孝昭即位<lb/>
立為皇后武成立降居順成宮齊亡入周隋時卒<lb/>
𢎞徳夫人李氏趙郡李叔讓女初為魏靜帝嬪武成納<lb/>
之生南陽王仁為太妃<lb/>
武成皇后胡氏安定胡延之女生後主武成立為皇后<lb/>
<pb n="KR2m0009_WYG_254-20a"/>
後主立尊為皇太后<lb/>
後主皇后斛律氏左丞相光之女初為皇太子妃後主<lb/>
受禪立為皇后光被害后廢後為尼齊亡再適開府元<lb/>
仁<lb/>
　北齊皇太子納妃禮皇帝遣使納采有司備禮物會<lb/>
　畢使者受詔而行主人迎於大門外禮畢會於㕔事<lb/>
　其次問名納吉並如納采納徴則使司徒及尚書令<lb/>
　為使備禮物而行請期則以太常宗正卿為使如納<lb/>
<pb n="KR2m0009_WYG_254-20b"/>
　采親迎則太尉為使三日妃朝皇帝於昭陽殿又朝<lb/>
　皇后於宣光殿擇日羣臣上禮他日妃還又他日皇<lb/>
　太子拜閤皇太子及王聘禮納采問名納吉請期親<lb/>
　迎皆用羔羊一口鴈一隻酒黍稷米麵各一斛納徴<lb/>
　用元三匹纁二匹束帛十匹大璋一虎皮二錦綵六<lb/>
　十匹絹二百匹羔羊一口羊四口犢二頭酒黍稷稻<lb/>
　米麵各十斛從車貳乘<lb/>
後主皇后胡氏隴西王長仁女入宫為昭儀斛律后廢<lb/>
<pb n="KR2m0009_WYG_254-21a"/>
立為皇后後以忤胡太后廢為尼齊亡後亦改嫁<lb/>
後主穆皇后名邪利本斛律氏從婢入宮得幸生皇子<lb/>
恒胡皇后廢立為后齊亡不知所終<lb/>
馮淑妃名小憐穆后從婢穆后愛衰妃有寵封淑妃齊<lb/>
亡入周以賜代王達<lb/>
周文宣叱奴皇后代人周文帝為丞相納之生武帝帝<lb/>
即位尊為皇太后<lb/>
孝閔皇后元氏名胡摩魏文帝女為略陽公尚焉及踐<lb/>
<pb n="KR2m0009_WYG_254-21b"/>
祚立為皇后帝被廢后為尼晉公䕶誅上尊號為孝閔<lb/>
皇后居崇義宮隋革命出居里第大業時卒<lb/>
眀敬皇后獨孤氏太保衛公信長女帝在藩納為夫人<lb/>
即位立為皇后崩與帝合葬昭陵<lb/>
武成皇后阿史那氏突厥可汗女武帝時突厥强故聘<lb/>
其女為后宣帝即位尊為皇太后<lb/>
武皇后李氏名娥姿楚人江陵平没入宮周文以賜武<lb/>
帝得幸生宣帝宣政元年尊為皇太后<lb/>
<pb n="KR2m0009_WYG_254-22a"/>
宣皇后楊氏名麗華隋文帝長女帝為太子納為妃即<lb/>
位立為后靜帝即位為皇太后<lb/>
宣帝后朱氏名滿月吳人其家坐事没入東宮宣帝幸<lb/>
之生靜帝立為天元皇后<lb/>
宣帝后陳氏潁川人以選入宮拜徳妃立為天左皇后<lb/>
帝崩出俗為尼唐永徽初卒<lb/>
宣帝皇后元氏名樂尚河南洛陽人開府晟之女入宮<lb/>
為貴妃後立為天右皇后帝崩出俗為尼貞觀中卒<lb/>
<pb n="KR2m0009_WYG_254-22b"/>
宣帝皇后尉遲氏名繁熾蜀公逈之孫女初適把公亮<lb/>
子溫以宗婦入廟帝逼幸之亮謀逆誅遂入宮為天右<lb/>
大皇后帝崩出俗為尼開皇十五年卒<lb/>
靜帝司馬皇后名令姬消難之女納為后二年隋文以<lb/>
后父奔陳廢為庶人後嫁為隋司州刺史李丹妻<lb/>
隋文獻皇后獨孤氏名伽羅河南洛陽人周大司馬衛<lb/>
公信之女文帝受禪立為皇后仁壽二年崩年五十九<lb/>
宣華夫人陳氏陳宣帝女陳亡入掖庭文獻后崩進位<lb/>
<pb n="KR2m0009_WYG_254-23a"/>
為貴人後拜宣華夫人煬帝時卒<lb/>
容華夫人蔡氏丹陽人陳亡以選入宫拜為貴人後加<lb/>
號容華夫人煬帝時卒<lb/>
煬帝愍皇后蕭氏梁眀帝巋之女文帝聘為晉王妃煬<lb/>
帝即位立為皇后煬帝遇弑後没於竇建徳突厥可賀<lb/>
敦隋義城公主使迎之入虜庭唐貞觀四年破突厥以<lb/>
禮致之歸於京師賜宅於興道里二十一年殂詔以皇<lb/>
后禮合葬於揚州煬帝陵<lb/>
<pb n="KR2m0009_WYG_254-23b"/>
　隋皇太子納妃禮皇帝臨軒使者受詔而行主人俟<lb/>
　於廟門使者執鴈主人迎拜於大門之東使者入升<lb/>
　自西階立於楹間南面納采訖仍行問名儀事畢主<lb/>
　人請致禮於從者禮有幣馬其次擇日納吉又擇日<lb/>
　以玉帛乘馬納徴又擇日告命又擇日命有司以特<lb/>
　牲告廟冊妃皇太子將親迎皇帝臨軒醮而誡曰往<lb/>
　迎爾相承我宗事朂帥以敬對曰謹奉詔既命羽儀<lb/>
　而行主人几筵於門外西面拜皇帝太子答拜主人<lb/>
<pb n="KR2m0009_WYG_254-24a"/>
　揖皇太子先入主人升立於阼階西面皇太子升進<lb/>
　當房户前北面跪奠鴈俛伏興拜降出妃父進西面<lb/>
　戒之母於西階上施衿結帨及門内施鞶申之出門<lb/>
　妃升輅乘以几姆加幜皇太子乃馭輪三周馭者代<lb/>
　之皇太子出大門乘輅羽儀還宮鷄鳴夙興以妃朝<lb/>
　奠笲<hi>音煩</hi>於皇帝皇帝撫之又奠笲於皇后皇后撫之<lb/>
　席於户牖間妃立於席西祭奠而出<lb/>
唐舊制皇后之下有貴妃淑妃徳妃賢妃各一人為夫<lb/>
<pb n="KR2m0009_WYG_254-24b"/>
人正一品昭儀昭容昭媛修儀修容修媛充儀充容充<lb/>
媛各一人為九嬪正二品媫妤九人正三品美人九人<lb/>
正四品才人九人正五品寶林二十七人正六品御女<lb/>
二十七人正七品綵女二十七人正八品以備周禮六<lb/>
宮之數其外又有尚官尚儀尚服尚食尚寢尚功分掌<lb/>
宫中服御藥膳之事宮正糾愆失彤史紀功書過龍朔<lb/>
二年改易官名置贊徳二人正一品以代夫人宣儀四<lb/>
人正二品以代九嬪承門五人正四品以代美人承㫖<lb/>
<pb n="KR2m0009_WYG_254-25a"/>
五人正五品以代才人衞仙六人正六品以代寶林供<lb/>
奉八人正七品以代御女持節二十人正八品以代綵<lb/>
女又置侍巾三十人正九品咸亨二年復舊高祖太宗<lb/>
除隋之亂政未下車而大放宮女正位配尊惟其舊徳<lb/>
宫閫之職備員而已所謂刑于内以正乎外及高宗永<lb/>
徽之後政出宮中公卿大夫罔不憚服其取威也多山<lb/>
陵未畢而冢嗣再廢遂掘翦皇室改立宗社非一朝一<lb/>
夕之故其所由來漸矣及中宗追王韋氏崇寵三思使<lb/>
<pb n="KR2m0009_WYG_254-25b"/>
以先朝故事尊誘之於是慶雲之瑞宣於朝廷桑女之<lb/>
歌布於天下防閑之道大壞逆亂之謀構矣卒以禍敗<lb/>
為後王誡元宗即位大加懲革内外有别家道正矣按<lb/>
杜氏通典内官有惠妃麗妃華妃<hi>正一品</hi>淑儀徳儀賢儀<lb/>
婉儀芳儀六人<hi>正二品</hi>美人四人<hi>正三/品</hi>才人七人<hi>正四品</hi>與<lb/>
正史所載率皆不同其名號亦有見於國史但不詳所<lb/>
出今疏之於後以示廣記<lb/>
　　容齋洪氏隨筆曰自漢以來帝王妃妾之多唯漢<lb/>
<pb n="KR2m0009_WYG_254-26a"/>
　　靈帝吳歸命侯晉武帝宋蒼梧王齊東昏陳後主<lb/>
　　晉武至於萬人唐世眀皇為盛白樂天長恨歌云<lb/>
　　後宮佳麗三千人杜子美劒器行云先帝侍女八<lb/>
　　千人葢言其多也新唐史所叙謂開元天寶中宮<lb/>
　　嬪大率至四萬嘻其甚矣隋大業離宮徧天下所<lb/>
　　在皆置宮女故裴寂為晉陽宮監以私侍高祖及<lb/>
　　高祖義師經過處悉罷之其多可想<lb/>
　　吳氏能改齋漫録曰忽㸔金輿向月陂宮人按著<lb/>
<pb n="KR2m0009_WYG_254-26b"/>
　　便相隨恰從中尉門前過當處教㸔卧鴨池王建<lb/>
　　宮詞也按唐著作佐郎崔令欽教坊云左右兩教<lb/>
　　坊右多善歌左多工舞外有水泊俗號月陂陂形<lb/>
　　如偃月也故王建述此又言妓女入宜春院謂之<lb/>
　　内人亦曰前頭人常在上前頭也其家得在教坊<lb/>
　　謂之内人四季給米得幸者謂之十家故王建又<lb/>
　　宫詞云内人對御疊花牋内人唱好龜兹急内人<lb/>
　　相續報花開内人籠脫繫紅絛内人恐要秋衣著<lb/>
<pb n="KR2m0009_WYG_254-27a"/>
　　内人爭乞洗兒錢<lb/>
高祖太穆順聖皇后竇氏京兆平陵人父毅周上柱國<lb/>
歸於高祖隋大業時崩於涿郡年四十五高祖即位追<lb/>
諡皇后<lb/>
太宗文徳順聖皇后長孫氏河南洛陽人父晟歸於太<lb/>
宗帝即位為皇后貞觀十年崩年三十六<lb/>
太宗賢妃徐惠湖州長城人帝聞其文名召為才人永<lb/>
徽元年卒<lb/>
<pb n="KR2m0009_WYG_254-27b"/>
高宗廢后王氏并州祁人初納為晉王妃即位立為皇<lb/>
后永徽六年為武才人所譖廢為庶人後為武氏所殺<lb/>
高宗則天順聖皇后武氏并州文水人父士彠初為太<lb/>
宗才人帝崩與嬪御皆為尼高宗見而悅之召之宮中<lb/>
生四子譖廢王皇后遂立為后稱天后高宗崩為皇太<lb/>
后臨朝<lb/>
中宗和思順聖皇后趙氏京兆長安人父瓖帝為英王<lb/>
聘為妃後為武氏所殺神龍初追諡后中宗崩韋庶人<lb/>
<pb n="KR2m0009_WYG_254-28a"/>
既廢有司乃請以后祔定陵<lb/>
中宗庶人韋氏京兆萬年人父元貞帝在東宮被選為<lb/>
妃嗣聖初立為后後隨帝遷房陵帝復位復正中宮唐<lb/>
隆元年弑帝臨淄王隆基討而誅之追廢為庶人<lb/>
尚官昭容名婉兒父儀得罪死没入掖庭武后時掌内<lb/>
詔命中宗復位拜昭容後以韋氏黨為臨淄王所誅<lb/>
睿宗肅眀順聖皇后劉氏帝在藩納為妃即位立為皇<lb/>
后帝降號皇嗣復為妃後為武后所殺景雲元年追諡<lb/>
<pb n="KR2m0009_WYG_254-28b"/>
睿宗昭成順聖皇后竇氏父孝諶帝即位為徳妃生元<lb/>
宗與劉后俱為武后所殺葬於宮中秘莫知帝崩並招<lb/>
魂祔葬橋陵<lb/>
　初太常加諡曰大昭成或言法宜引聖真冠諡而曰<lb/>
　大昭成非也以單言配之應曰聖昭若睿成以復言<lb/>
　配之應曰大聖昭成聖真昭成又引太穆皇后始諡<lb/>
　穆及高祖崩合帝諡曰太穆追增太穆神皇后文徳<lb/>
　皇后始諡文徳及太宗崩合諡文徳聖皇后又援范<lb/>
<pb n="KR2m0009_WYG_254-29a"/>
　曄著漢光烈等為比太常謂曄以帝號標后諡是史<lb/>
　家記事體婦人非必與夫同也入廟稱后繫夫在朝<lb/>
　稱太繫子文母生號也文王既没諡也周公豈以夫<lb/>
　從婦乎漢法不可以為據制曰可天寶八載制詔自<lb/>
　太穆而下六皇后並增上順聖二諡云<lb/>
元宗皇后王氏同州下邽人梁冀州刺史神念裔孫帝<lb/>
為臨淄王聘為妃即位立為皇后開元十二年以罪廢<lb/>
為庶人寶應初追復后號<lb/>
<pb n="KR2m0009_WYG_254-29b"/>
元宗貞順皇后武氏父攸止㓜入宮帝即位得幸封惠<lb/>
妃禮秩比皇后生壽王瑁薨贈皇后及諡<lb/>
元宗元獻皇后楊氏父知慶帝在東宮為良媛生肅宗<lb/>
為貴嬪肅宗即位追諡皇后<lb/>
元宗貴妃楊氏蒲州永樂人父元琰㓜孤養叔父家始<lb/>
為壽王妃帝恱之乃令其丐為女官號太真潛納之宮<lb/>
中天寶初冊貴妃安祿山反上幸蜀陳元禮等誅楊國<lb/>
忠賜妃死時年三十八<lb/>
<pb n="KR2m0009_WYG_254-30a"/>
肅宗廢后庶人張氏鄧州向城人父去逸帝在東宮為<lb/>
良娣乾元初拜淑妃繼立為皇后帝大漸后謀廢太子<lb/>
李輔國等矯詔廢而殺之<lb/>
肅宗章敬皇后吳氏濮州濮陽人父令珪坐事死故后<lb/>
㓜入掖庭元宗以賜帝幸之生代宗年十八薨代宗即<lb/>
位追尊為后合葬建陵<lb/>
代宗貞懿皇后獨孤氏父頴帝即位冊貴妃生韓王逈<lb/>
大歴十年薨追號為皇后<lb/>
<pb n="KR2m0009_WYG_254-30b"/>
代宗睿真皇后沈氏吳興人開元末以良家子入東宮<lb/>
太子以賜廣平王生徳宗天寶亂賊囚后東都王入洛<lb/>
方北討而河南再為史思眀所陷遂失太后所在徳宗<lb/>
立訪求不得建中初上皇太后尊號憲宗即位詔以大<lb/>
行啓殯日為后發哀内殿上太皇太后諡冊祔代宗廟<lb/>
徳宗昭徳皇后王氏本仕家子帝為魯王時納為嬪生<lb/>
順宗既即位冊號淑妃貞元三年冊為后其年后崩<lb/>
徳宗賢妃韋氏以戚里舊族為良娣徳宗貞元四年冊<lb/>
<pb n="KR2m0009_WYG_254-31a"/>
拜賢妃帝崩自表留奉崇陵園元和時薨<lb/>
順宗莊憲皇后王氏琅邪人代宗時以良家選入宮為<lb/>
才人順宗在藩以才人賜之生憲宗冊為良娣憲宗内<lb/>
禪尊為太上皇后<lb/>
憲宗懿安皇后郭氏汾陽王子儀之孫父曖憲宗為廣<lb/>
陵王聘以為妃生穆宗元和元年進冊貴妃羣臣請立<lb/>
為后帝以掖庭多嬖豔恐后得尊位鉗掣不得肆故終<lb/>
不立穆宗嗣位尊為皇太后<lb/>
<pb n="KR2m0009_WYG_254-31b"/>
憲宗孝眀皇后鄭氏丹陽人初為李錡侍人錡反誅入<lb/>
掖庭帝幸之生宣宗宣宗為光王為王太妃帝即位尊<lb/>
為皇太后<lb/>
穆宗恭僖皇后王氏越州人本仕家子侍帝東宮生敬<lb/>
宗長慶時冊為妃敬宗立尊為皇太后<lb/>
穆宗貞獻皇后蕭氏閩人穆宗為建安王后得侍生文<lb/>
宗文宗立尊為皇太后<lb/>
穆宗宣懿皇后韋氏失其先世穆宗為太子得侍生武<lb/>
<pb n="KR2m0009_WYG_254-32a"/>
宗長慶時冊為妃武宗立妃已亡追冊為皇太后<lb/>
尚宮宋若昭貝州清陽人世以儒聞父廷芳能辭章生<lb/>
五女皆警慧善屬文長若莘次若昭若倫若憲若荀莘<lb/>
昭文尤髙皆不肯與寒鄉凡裔為姻對貞元中昭義節<lb/>
度使李抱真表其才徳徳宗召入禁中試文章經史大<lb/>
義悉留之宮中髙其風操不以妾侍命之呼學士若莘<lb/>
卒若昭嗣拜尚宫歴憲穆敬三朝皆呼先生后妃與諸<lb/>
王率以師禮見昭寶歴初卒若憲代司秘書後以罪賜<lb/>
<pb n="KR2m0009_WYG_254-32b"/>
死<lb/>
敬宗貴妃郭氏父義長慶時妃以容入太子宮太子即<lb/>
位為才人生晉王普進為貴妃文宗時薨<lb/>
武宗賢妃王氏邯鄲人失其世年十三入宮穆宗以賜<lb/>
潁王王嗣位進號才人帝崩才人亦自盡宣宗嘉之贈<lb/>
賢妃<lb/>
宣宗元昭皇后鼂氏不詳其世少入邸見寵帝即位為<lb/>
美人生懿宗大中時薨贈昭容懿宗立追尊為皇太后<lb/>
<pb n="KR2m0009_WYG_254-33a"/>
懿宗惠安皇后王氏亦失所來咸通中冊貴妃生晉王<lb/>
七年薨後王即位為僖宗追尊為皇太后<lb/>
懿宗淑妃郭氏㓜入鄆王邸即位以為美人進拜淑妃<lb/>
黄巢之亂流落不知所終<lb/>
懿宗恭憲皇后王氏其出至微咸通中得幸生壽王王<lb/>
立是為昭宗追號皇太后<lb/>
昭宗皇后何氏梓州人系族不顯帝為壽王納之即位<lb/>
號淑妃後冊為皇后帝遇弑哀帝即位尊為皇太后後<lb/>
<pb n="KR2m0009_WYG_254-33b"/>
卒為朱全忠所害<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文獻通考卷二百五十四<lb/>
</p>
<p>
</p>
  </div>
</body>
</text>
</TEI>
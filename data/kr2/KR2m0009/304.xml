<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷三百四</head> <lb/>
    <p>
<pb n="KR2m0009_WYG_304-1a"/>
欽定四庫全書<lb/>
　文獻通考卷三百四<lb/>
　　鄱　陽　馬　端　臨　貴　與　著<lb/>
　物異考十<lb/>
　　恒暘<lb/>
春秋僖公二十一年夏大旱董仲舒劉向以為齊桓既<lb/>
死諸侯從楚僖尤得楚心外倚强楚炕陽失衆又作南<lb/>
門勞民興役諸雩旱不雨畧皆同説　宣公七年秋大<lb/>
<pb n="KR2m0009_WYG_304-1b"/>
旱是夏宣與齊侯伐萊　襄公五年秋大雩先是楚伐<lb/>
宋取彭城鄭畔中國附楚襄與諸侯共圍彭城城鄭虎<lb/>
牢以禦楚有炕陽動衆之應　八年九月大雩時作三<lb/>
軍季氏盛　二十八年八月大雩先是比年晉使荀吳<lb/>
齊使慶封來聘是夏邾子來朝襄有炕陽自大之應<lb/>
昭公三年八月大雩劉歆以為昭公居喪不哀炕陽失<lb/>
衆　六年九月大雩時魯莒連兵有炕陽動衆之應<lb/>
十六年九月大雩先是昭公母夫人歸氏薨昭不慼與<lb/>
<pb n="KR2m0009_WYG_304-2a"/>
三年同占　二十四年八月大雩時魯襲邾師邾愬於<lb/>
晉晉執我行人叔孫婼　二十五年七月上辛大雩季<lb/>
辛又雩旱甚也劉歆以為時后氏與季氏有隙公信讒<lb/>
伐季氏為所敗出奔齊　定公十年九月大雩時公侵<lb/>
鄭城中城圍鄆　莊公三十一年冬不雨是歲一年而<lb/>
三築臺奢侈不恤民　僖公二年冬十月不雨三年<lb/>
春正月不雨夏四月不雨六月雨時南敗邾東敗莒有<lb/>
炕陽之應　文公二年自十二月不雨至於秋七月文<lb/>
<pb n="KR2m0009_WYG_304-2b"/>
公即位天子使叔服會葬毛伯賜命又會晉侯於戚公<lb/>
子遂如齊納幣又與諸侯盟上得天子外得諸侯沛然<lb/>
自大躋僖公主大夫始顓事<hi>謂季孫行父也</hi>　十年自正月不<lb/>
雨至於秋七月先是公子遂會四國而救鄭楚使越椒<lb/>
來聘秦人歸襚有炕陽之應　十三年自正月不雨至<lb/>
於秋七月先是曹伯把伯滕子來朝郕伯來奔秦伯使<lb/>
遂來聘季孫行父城諸及鄆二年之間五國趨之内城<lb/>
二邑炕陽失衆一日不雨而五穀皆熟異也文公時大<lb/>
<pb n="KR2m0009_WYG_304-3a"/>
夫始專盟會公孫敖會晉侯又會諸侯盟於垂隴故不<lb/>
雨而生者陰不出氣而私自行以象施不由上出臣下<lb/>
作福而私自成一曰不雨近常陰之罰君弱也<lb/>
秦始皇十二年天下大旱六月至八月乃雨<lb/>
漢惠帝五年夏大旱江河水少谿谷絶先是發民男女<lb/>
十四萬六千人城長安是歲城乃成　文帝三年秋天<lb/>
下旱是秋匈奴㓂邊發兵擊之出塞其秋濟北王興居<lb/>
反討平之　後六年天下大旱時匈奴大入上郡雲中<lb/>
<pb n="KR2m0009_WYG_304-3b"/>
烽火通長安遣三將軍屯邊又三將軍屯京師　九年<lb/>
春大旱　景帝中三年秋大旱後二年秋大旱　武帝<lb/>
建元四年六月旱　元光六年夏大旱是歲四將軍征<lb/>
匈奴　元朔五年春大旱是歲六將軍衆十餘萬征匈<lb/>
奴　元狩三年夏大旱是歲發天下故吏伐棘上林穿<lb/>
昆明池　元封六年秋大旱　天漢元年夏大旱其三<lb/>
年夏大旱先是貳師將軍征大宛還三將軍征匈奴李<lb/>
陵没不還　征和元年夏大旱是歲始治巫蠱明年衛<lb/>
<pb n="KR2m0009_WYG_304-4a"/>
皇后太子敗　昭帝始元六年大旱先是大鴻臚田廣<lb/>
明征益州暴師連年　元鳯五年夏大旱　宣帝本始<lb/>
元年夏大旱東南數千里先是五將軍衆二十萬征匈<lb/>
奴　神爵元年秋大旱是歲後將軍趙充國征西羗<lb/>
元帝建昭二年大旱　成帝永始三年四年夏大旱<lb/>
平帝建平四年春大旱<lb/>
後漢世祖建武三年七月洛陽大旱　五年夏旱京房<lb/>
易傳曰欲德不用兹謂張厥災荒其旱陰雲不雨變而<lb/>
<pb n="KR2m0009_WYG_304-4b"/>
赤因四陰衆出過時兹謂廣其旱不生上下皆蔽兹謂<lb/>
隔其旱天赤三月時有雹殺飛禽上縁求妃兹謂僭其<lb/>
旱三月大溫亡雲君高臺府兹謂犯陰侵陽其旱萬物<lb/>
根死有火災庻位踰節兹謂僭其旱澤物枯為火所傷<lb/>
<hi>春秋考異郵曰國大旱寃獄結旱者陽氣移精不施君上失制奢滛僭差氣亂惑天則旱徵見又云陰厭陽移</hi>
<hi>君淫民惡陰精不舒陽偏不施又云陽偏民怨徵也在所以感之者上奢則求多求多則下竭下竭則潰君不</hi>
<hi>仁管子曰春不收枯骨伐枯木而起去之則夏旱方儲對䇿曰百姓苦士辛煩碎責租税失中暴師外營經歴</hi>
<hi>三時内有怨女外有曠夫王者熟推其祥揆合於天圗之事情旱災可除夫旱者過日天王無意於百姓恩德</hi>
<pb n="KR2m0009_WYG_304-5a"/>
<hi>不行萬民煩擾故天應以無澤</hi>是時天下僭逆者未盡誅軍多過時<hi>古今</hi>
<hi>注曰建武六年六月九年春十二年五月二十一年六月明帝永平元年五月八年冬十一年八月十三年八</hi>
<hi>月十八年三月並旱</hi>　章帝章和二年夏旱時章帝崩後竇太后<lb/>
兄弟用事奢僭<hi>古今注曰建初二年夏雒陽旱四年夏元和元年春並旱按楊終傳建初元年</hi>
<hi>大旱穀貴終以為廣陵楚淮陽濟南之獄徙者數萬人吏民怨曠上疏云久旱孔藂曰建初元年大旱天子憂</hi>
<hi>之侍御史孔豐上䟽曰臣聞為不善而災報得其應也為善而災至遭時運也陛下即位日淺視民如傷而不</hi>
<hi>幸耗旱時運之會耳非政教所致也昔成湯遭旱因自責省畋散積減御損食而大有年意者陛下未為成湯</hi>
<hi>之事焉天子納其言而從之三日雨即降轉拜黄門郎典東觀事</hi>　和帝永元六年秋<lb/>
<pb n="KR2m0009_WYG_304-5b"/>
京師旱時雒陽有寃囚和帝幸雒陽寺録囚徒理寃囚<lb/>
收令下獄抵罪行未還宮澍雨降<hi>古今注曰永元二年郡國十四旱十五年</hi>
<hi>丹陽郡國二十二並旱或傷稼安帝古今注曰永初元年郡國八旱分遣議郎請雨按本紀二年五月旱皇太</hi>
<hi>后幸雒陽寺録囚徒即日雨六月京師郡國四十大水雖得水無救為災</hi>　安帝永初六年<lb/>
夏旱<hi>古今注曰三年郡國八四年五年夏並旱</hi>　七年夏旱　元初元年夏<lb/>
旱　二年夏旱<hi>三年夏旱時西羌冦亂軍屯相繼連十餘年</hi>　六年夏旱<hi>古今</hi>
<hi>注曰建光元年郡國四旱延光元年郡國五並旱傷稼</hi>　順帝永建三年夏旱<lb/>
五年夏旱　陽嘉二年夏旱時李固對䇿以為奢僭所<lb/>
<pb n="KR2m0009_WYG_304-6a"/>
致也<hi>臣昭按本紀元年二月京師旱郎顗傳人君恩澤不施於民禄去公室臣下專權所致也又周舉傳</hi>
<hi>三年河南三輔大旱五穀傷災天子親自露坐德陽殿東廂請雨</hi>　冲帝永嘉元年夏<lb/>
旱時冲帝㓜崩太尉李固勸太后及兄梁冀立嗣帝擇<lb/>
年長有德者天下賴之則功名不朽年㓜未可知如後<lb/>
不善悔無所及時太后及冀貪立年㓜欲久自專遂立<lb/>
質帝八歲此不用德<hi>古今注曰本初元年二月京師旱</hi>　桓帝元嘉元<lb/>
年夏旱是時梁冀秉政妻子並受封寵踰節　延熹元<lb/>
年六月旱<hi>京房占曰人君無施澤惠利於下則致旱也不救必蝗蟲害穀其救也貰讁罪行寛大惠</hi>
<pb n="KR2m0009_WYG_304-6b"/>
<hi>兆民勞功吏賜鰥寡禀不足按陳蕃上疏宮女多聚不御憂悲之感以致水旱之困也</hi>　靈帝熹<lb/>
平五年夏旱<hi>蔡邕作伯夷叔齊碑曰熹平五年天下大旱禱請名山求獲答應時處士平陽蘇騰</hi>
<hi>字元成夢陟首陽有神馬之使在道明覺而思之以其夢陟狀上聞天子開三府請雨使者與郡縣户曹掾吏</hi>
<hi>登山升祠手書要曰君况我聖主以洪澤之福天尋興雲即降甘雨也</hi>　六年夏旱　光<lb/>
和五年夏旱　六年夏旱是時常侍黄門僭作威福<lb/>
獻帝興平元年秋長安旱是時李傕郭汜專權縱肆<hi>獻帝</hi>
<hi>起居注曰建安十九年夏四月旱</hi>
魏明帝大和二年五月大旱元年已來崇廣宮府之應<lb/>
<pb n="KR2m0009_WYG_304-7a"/>
也又是春宣帝擒孟逹張郃破諸葛亮斃馬謖亢陽自<lb/>
大又其應也　太和五年三月自去冬十月至此月不<lb/>
雨辛巳大雩　齊王正始元年二月自去冬十二月至<lb/>
此月不雨去歲曹爽白帝轉宣帝為太傅外示尊崇内<lb/>
實欲令事先由己時宣帝功蓋魏朝欲德不用之應也<lb/>
高貴鄉公甘露三年正月自去秋至此月旱時文帝圍<lb/>
諸葛誕衆出過時之應也初壽春秋夏常雨淹城而此<lb/>
旱踰年城陷乃大雨咸以誕為天亡<lb/>
<pb n="KR2m0009_WYG_304-7b"/>
呉孫權嘉禾四年自十月不雨至於夏　孫亮五鳯二<lb/>
年大旱百姓饑是年征役煩興軍士怨叛此亢陽自大<lb/>
勞役失衆之罰也其役彌歲故旱亦竟年　孫皓寶鼎<lb/>
元年春夏旱時皓遷都武昌勞役動衆之應<lb/>
晉武帝泰始七年五月閏月旱大雩　八年五月旱是<lb/>
時帝納荀朂邪説留賈充不復西鎮而任愷漸疎上下<lb/>
皆蔽之應也及李熹魯芝李允等並在散職近欲德不<lb/>
用之謂也　九年自正月旱至於六月祈宗廟社稷山<lb/>
<pb n="KR2m0009_WYG_304-8a"/>
川癸未雨　十年四月旱去年秋冬採擇卿校諸葛冲<lb/>
等女是春五十餘人入殿簡選又取小將吏女數千人<lb/>
母子號哭於宮中聲聞於外行人悲酸是殆積陰生陽<lb/>
上緣求妃之應也　咸寧二年五月旱大雩至六月乃<lb/>
澍<hi>之戊反又音樹</hi>雨　太康二年旱自去冬至此春　三年四<lb/>
月旱乙酉詔司空齊王攸與尚書廷尉河南尹録訊繫<lb/>
囚事從蠲宥　五年六月旱此年正月天陰解而復合<lb/>
劉毅上疏曰必有阿黨之臣姦以事君者當誅而不赦<lb/>
<pb n="KR2m0009_WYG_304-8b"/>
也帝不答是時荀朂馮紞僭作威福亂朝尤甚　六年<lb/>
三月青梁幽冀郡國旱六月濟陰武陵旱傷麥　七年<lb/>
夏郡國十三大旱　八年四月冀州旱　九年夏郡國<lb/>
三十三旱扶風始平京兆安定旱傷麥　十年二月旱<lb/>
　太熙元年三月旱自太康後雖正人滿朝不被親仗<lb/>
而賈充荀朂楊駿馮紞等迭居要重所以無年不旱者<lb/>
欲德不用上下皆蔽庻位踰節之罰也　惠帝元康七<lb/>
年七月秦雍二州大旱疾疫闗中饑米斛萬錢因此氐<lb/>
<pb n="KR2m0009_WYG_304-9a"/>
羌反叛雍州刺史解系敗績而饑疫荐<hi>與洊同在見反</hi>臻戎晉<lb/>
並困朝廷不能振詔聽相賣鬻其九月郡國五旱　永<lb/>
寧元年自夏及秋青徐幽并四州旱十二月又郡國十<lb/>
二旱是年春三王討趙王倫六旬之中數十戰死者十<lb/>
餘萬人　懷帝永嘉三年五月大旱襄平縣梁水淡池<lb/>
竭河洛江漢皆可涉是年三月司馬越歸京都遣兵入<lb/>
宮收中書令繆播等九人殺之皆僭踰之罰也又四方<lb/>
諸侯多懷無君之心劉元海石勒王彌李雄之徒賊害<lb/>
<pb n="KR2m0009_WYG_304-9b"/>
百姓流血成泥又其應也　五年自去冬旱至此春去<lb/>
歲十一月司馬越以行臺自隨斥黜宮衞無君臣之節<lb/>
　愍帝建興元年六月揚州旱去年十二月淳于伯寃<lb/>
死之應　元帝大興元年六月又旱干寶曰殺淳于伯<lb/>
之後旱三年是也刑罰妄加羣陰不附則陽氣勝之罰<lb/>
也　元帝大興四年五月旱是時王敦陵僭已著　永<lb/>
昌元年夏大旱是年三月王敦有石頭之變二宮陵辱<lb/>
大臣誅死僭踰無上故旱尤甚也其閏十一月京都大<lb/>
<pb n="KR2m0009_WYG_304-10a"/>
旱川谷並竭　明帝太寧三年自春不雨至於六月<lb/>
成帝咸和元年夏秋旱是時庾太后臨朝稱制言不從<lb/>
而僭踰之罰也　二年夏旱　五年五月大旱　六年<lb/>
四月大旱　八年秋七月旱　九年自四月不雨至於<lb/>
八月　咸康元年六月旱是時成帝冲弱未親萬幾内<lb/>
外之政決之將相此僭踰之罰連歲旱也至四年王導<lb/>
固讓太傅復子明辟是後不旱殆其應也時天下普旱<lb/>
會稽餘姚特甚米斗直五百人有相鬻者　二年三月<lb/>
<pb n="KR2m0009_WYG_304-10b"/>
旱　三年六月旱時王導以天下新定務在遵養不任<lb/>
刑罰遂盜賊公行頻五年亢旱亦舒緩之應也　康帝<lb/>
建元元年五月旱　穆帝永和元年五月旱是時帝在<lb/>
襁褓褚太后臨朝如明穆太后故事　五年七月不雨<lb/>
至於十月　六年夏旱　八年夏旱　九年春旱　升<lb/>
平三年冬大旱　四年冬大旱　哀帝隆和元年夏旱<lb/>
是時桓溫彊恣權制朝廷踰僭之罰也　海西公太和<lb/>
元年夏旱　四年冬旱凉州春旱至夏　簡文帝咸安<lb/>
<pb n="KR2m0009_WYG_304-11a"/>
二年十月大旱饑自永和至是嗣主㓜冲桓溫陵僭用<lb/>
兵征伐百姓怨苦　孝武帝寧康元年三月旱是時桓<lb/>
溫入覲高平陵闔朝致拜踰僭之應也　三年冬旱<lb/>
太元四年夏大旱　八年六月旱　十年七月旱饑初<lb/>
八年破苻堅九年諸將畧地有事徐豫楊亮趙統攻討<lb/>
巴沔是年正月謝安又出鎮廣陵使子琰進次彭城頻<lb/>
有軍役　十三年六月旱去歲北府遣戍胡陸荆州經<lb/>
畧河南是年夏郭銓置戍野王又遣軍破黄淮　十五<lb/>
<pb n="KR2m0009_WYG_304-11b"/>
年七月旱　十七年秋旱至冬是時烈宗仁恕信任會<lb/>
稽王道子政事舒緩又茹千秋為驃騎諮議竊弄主相<lb/>
威福又邱尼乳母親黨及婢僕之子階縁近習臨部領<lb/>
衆又所在多上春禁囚不以其辜建康獄吏枉暴既甚<lb/>
此又僭踰不從寃濫之罰　安帝隆安二年冬旱寒甚<lb/>
　四年五月旱　五年夏秋大旱十二月不雨時孫恩<lb/>
作亂桓元疑貳廹殺殷仲堪而朝廷即授以荆州之任<lb/>
司馬元顯又諷百僚悉使敬已内外騷動兵甲煩興此<lb/>
<pb n="KR2m0009_WYG_304-12a"/>
皆陵僭憂愁之應也　元興元年七月大饑九月十月<lb/>
不雨泉水涸　二年六月不雨冬又旱時桓元奢僭十<lb/>
二月遂篡位　三年八月不雨　義熙四年冬不雨<lb/>
六年九月不雨　八年十月不雨　九年秋冬不雨<lb/>
十年九月旱十二月又旱井瀆多竭是時軍役煩興<lb/>
宋文帝元嘉八年夏六月旱大雩　二十八年三月大<lb/>
旱　孝武大明八年東諸郡大旱甚者米一斗數百都<lb/>
下亦至百餘錢餓死者十六七<lb/>
<pb n="KR2m0009_WYG_304-12b"/>
梁武帝天監元年大旱米斗五千人多餓死洪範五行<lb/>
傳曰君持亢陽之節興師動衆勞人過度故旱災應初<lb/>
帝起兵襄陽破張冲敗陳伯之及平建康前後連戰百<lb/>
姓勞敝及即位後復與魏交兵不止之應也　簡文帝<lb/>
大寶元年夏大旱人相食都下尤甚<lb/>
陳宣帝太建十二年春不雨至四月先是周師掠淮北<lb/>
始興王叔陵等諸軍敗績淮北地皆没於周是其應也<lb/>
後魏孝文太和十五年自正月不雨至於四月　宣武<lb/>
<pb n="KR2m0009_WYG_304-13a"/>
景明四年旱　正始元年旱　永平二年旱　三年冀<lb/>
定二州旱　延昌元年自二月不雨至五月　孝明神<lb/>
龜元年自正月不雨至六月　正元二年旱　孝静帝<lb/>
天平二年大旱<lb/>
東魏天平四年并肆汾建晉絳秦陜等諸州大旱人多<lb/>
流散是歲齊神武與西魏戰於沙苑敗績死者數萬<lb/>
武定二年冬春旱先是西魏師入洛陽神武親帥軍大<lb/>
戰於邙山死者數萬<lb/>
<pb n="KR2m0009_WYG_304-13b"/>
後齊天保九年夏大旱先是大發卒築長城四百餘里<lb/>
勞役之應也　乾明元年春旱先是發卒數十萬築金<lb/>
鳯聖應崇光三臺窮極侈麗不恤百姓亢陽之應也<lb/>
河清二年四月并晉已西五州旱是歲發卒築軹闗突<lb/>
厥二十萬衆毁長城㓂恒州　後主天綂二年春旱是<lb/>
時大發卒起大明宮<lb/>
隋開皇四年已後京師頻旱時遷都龍首建立宮室百<lb/>
姓勞敝亢陽之應也　大業四年燕代縁邊諸郡旱時<lb/>
<pb n="KR2m0009_WYG_304-14a"/>
發卒百餘萬築長城帝親廵塞表百姓失業道殣相望<lb/>
　八年天下旱百姓流亡時發四海兵帝親征高麗六<lb/>
軍凍餓死者十八九　十三年天下大旱時郡縣鄉邑<lb/>
悉遣築城發男女無少長皆就役<lb/>
唐武德三年夏旱至於八月乃雨　四年自春不雨至<lb/>
於七月雨少陰之氣其氣毁則不雨少陰者金也金為<lb/>
刑為兵刑不辜兵不戢則金氣毁故常為旱火為盛陽<lb/>
陽氣强悍故聖人制禮以節之禮失則僭而驕亢以導<lb/>
<pb n="KR2m0009_WYG_304-14b"/>
盛陽火勝則金衰故亦旱於五行土實制水土功興則<lb/>
水氣壅閼又常為旱天官有東井主水事天漢天江亦<lb/>
水祥也水與火仇而受制於土土火謫見若日蝕過分<lb/>
而未至與七曜循中道之南皆旱祥也　七年秋闗内<lb/>
河東旱　貞觀元年夏山東大旱　二年春旱　三年<lb/>
春夏旱　四年春旱自太上皇傳位至此而比年水旱<lb/>
　九年秋劍南闗東州二十四旱　十二年吳楚巴蜀<lb/>
州二十六旱冬不雨至於明年五月　十七年春夏旱<lb/>
<pb n="KR2m0009_WYG_304-15a"/>
　二十一年秋陜絳蒲夔等州旱　二十二年秋開萬<lb/>
等州旱冬不雨至於明年三月　永徽元年京畿雍同<lb/>
絳等州十旱　二年九月不雨至於明年二月　四年<lb/>
夏秋旱光婺滁潁等州尤甚　顯慶五年春河北州二<lb/>
十二旱　總章元年京師及山東江淮大旱　二年七<lb/>
月劔南州十九旱冬無雪　咸亨元年春旱秋復大旱<lb/>
　儀鳯二年夏河南河北旱　三年四月旱　永隆二<lb/>
年闗中旱霜大饑　永淳元年闗中大旱饑　二年夏<lb/>
<pb n="KR2m0009_WYG_304-15b"/>
河南河北旱　永昌元年三月旱　神功元年黄隨等<lb/>
州旱　久視元年夏闗内河東旱　長安二年春不雨<lb/>
至於六月　三年冬無雪至於明年二月　神龍二年<lb/>
冬不雨至於明年五月京師山東河北河南旱饑　太<lb/>
極元年春旱七月復旱　開元二年春大旱　十二年<lb/>
七月河東河北旱帝親禱雨宮中設壇席暴立三日九<lb/>
月蒲同等州旱　十四年秋諸道州十五旱　十五年<lb/>
諸道州十七旱　十六年東都河南宋亳等州旱　二<lb/>
<pb n="KR2m0009_WYG_304-16a"/>
十四年夏旱　永泰元年春夏旱　二年闗内大旱自<lb/>
三月不雨至於六月　大歴六年春旱至於八月　建<lb/>
中三年自五月不雨至於七月　興元元年冬大旱<lb/>
貞元元年春旱無麥苖至於八月旱甚㶚滻將竭井皆<lb/>
無水　六年春闗輔大旱無麥苖夏淮南浙西福建等<lb/>
道大旱井泉竭人暍且疫死者甚衆　七年揚楚滁壽<lb/>
澧等州旱　十四年春旱無麥　十五年夏旱　十八<lb/>
年夏申光蔡州旱　十九年正月不雨至七月甲戌乃<lb/>
<pb n="KR2m0009_WYG_304-16b"/>
雨　永貞元年秋江浙淮南荆南湖南鄂岳陳許等州<lb/>
二十六旱　元和三年淮南江南江西湖南廣南山南<lb/>
東西皆旱　四年春夏大旱秋淮南浙西江西江東旱<lb/>
　七年夏揚潤等州旱　八年夏同華二州旱　十五<lb/>
年夏旱　寶歴元年秋荆南淮南浙西江西湖南及宣<lb/>
襄鄂等州旱　太和元年夏京畿河中同州旱　六年<lb/>
河東河南闗輔旱　七年秋大旱　八年夏江淮及陜<lb/>
華等州旱　九年秋京兆河南河中陜華同等州旱<lb/>
<pb n="KR2m0009_WYG_304-17a"/>
開成二年春夏旱　四年夏旱浙東尤甚　會昌五年<lb/>
春旱　六年春不雨冬又不雨至明年二月　大中四<lb/>
年大旱　咸通二年秋淮南河南不雨至於明年六月<lb/>
　九年江淮旱　十年夏旱　十一年夏旱　廣明元<lb/>
年春夏大旱　中和四年江南大旱饑人相食　景福<lb/>
二年秋大旱　光化三年冬京師旱至於四年春<lb/>
宋建隆二年京師夏旱冬又旱　三年京師春夏旱河<lb/>
北大旱霸州苖皆焦仆又河南河中府孟澤濮鄆齊濟<lb/>
<pb n="KR2m0009_WYG_304-17b"/>
澶滑延隰宿等州並春夏不雨　四年京師夏秋旱又<lb/>
懷州旱　乾德元年冬京師旱　二年正月京師旱夏<lb/>
不雨冬無雪是歲河南府陜虢麟博靈州旱河中府旱<lb/>
甚　四年春至夏京師不雨江陵府華州漣水軍旱<lb/>
五年正月京師旱秋復旱冬無雪　開寶元年冬京師<lb/>
無雪　二年夏至七月京師不雨　三年春夏京師旱<lb/>
冬無雪邠州夏旱　五年春京師旱冬又旱　六年冬<lb/>
京師旱　七年京師春夏旱冬又旱河南府晉解州夏<lb/>
<pb n="KR2m0009_WYG_304-18a"/>
旱滑州秋旱　八年春京師旱是歲闗西饑旱甚　太<lb/>
平興國二年正月京師旱　三年春夏京師旱　四年<lb/>
冬京師旱　七年春京師旱孟虢絳宻瀛衞曹淄州旱<lb/>
　九年夏京師旱秋江南大旱　雍熙二年冬京師旱<lb/>
　三年冬京師旱　四年冬京師旱　端拱二年五月<lb/>
京師旱秋七月至十一月旱上憂形於色蔬食致禱是<lb/>
歲河南登萊深冀旱甚民多饑死詔發倉粟貸之人五<lb/>
斗　淳化元年正月至四月不雨京師民饑上蔬食祈<lb/>
<pb n="KR2m0009_WYG_304-18b"/>
雨河南鳯翔大名京兆府許滄單汝乾鄭同州旱　二<lb/>
年春京師大旱蝗冬復大旱是歲河南北河東陜西及<lb/>
亳建淮陽等三十六州軍旱　三年夏京師不雨河南<lb/>
府許汝亳滑商州旱　五年六月京師旱疫遣太醫和<lb/>
藥救之　至道元年京師春旱冬無雪　二年春夏京<lb/>
師旱冬無雪　咸平元年春夏京畿旱又江浙淮南荆<lb/>
湖四十六州軍旱　二年春京師旱甚又廣南西路江<lb/>
浙荆湖及曹單嵐州淮陽軍旱　三年春京師旱江南<lb/>
<pb n="KR2m0009_WYG_304-19a"/>
頻年旱歉多疾疫　四年京畿正月至四月不雨　景<lb/>
德元年京師夏旱人多暍死　三年夏京師旱　大中<lb/>
祥符二年春夏京師旱河南府及陜西路潭邢州旱<lb/>
三年夏京師江南路及宿潤州旱　八年春京師旱<lb/>
九年秋京師旱又大名府澶相州旱　天禧元年京師<lb/>
春旱秋又旱夏陜西旱　四年春利州路旱夏京師旱<lb/>
　五年冬京師旱　天聖二年春不雨　八年辛未開<lb/>
封府言陽武等一十三縣大旱傷苖　六年四月不雨<lb/>
<pb n="KR2m0009_WYG_304-19b"/>
　明道元年畿縣久旱傷苖　明道二年南方大旱種<lb/>
餉皆絶人多流亡因饑成疫死者十二三官作粥糜以<lb/>
飼之得食輙死　寶元元年益州路自夏至秋不雨兩<lb/>
蜀大旱　慶歴三年京師自春至夏不雨　四年春京<lb/>
師及諸路久不雨　七年正月京師不雨　皇祐三年<lb/>
恩冀諸州旱　嘉祐五年梓州路夏秋不雨　七年春<lb/>
旱　治平元年春京師踰時不雨鄭滑蔡汝潁亳曹濮<lb/>
洺磁晉耀登等州河中府慶成軍旱　二年春不雨<lb/>
<pb n="KR2m0009_WYG_304-20a"/>
熙寧二年三月旱甚　三年畿内及諸路旱八月衞州<lb/>
旱　五年五月北京自春至夏不雨　七年自春至夏<lb/>
河北河東陜西京東西淮南諸路久旱九月諸路復旱<lb/>
時新復洮河亦旱羌户多殍死　八年四月真定府旱<lb/>
八月淮南兩浙江南荆湖等路旱　九年八月河北京<lb/>
東西河東陜西旱　十年春諸路旱　元豐二年春河<lb/>
北陜西京東西諸路旱　三年春西北諸路旱　五年<lb/>
春旱　六年夏畿内旱　八年旱　元祐二年春旱<lb/>
<pb n="KR2m0009_WYG_304-20b"/>
三年秋諸路旱京西陜西尤甚　四年春京師及東北<lb/>
旱　五年旱　八年秋旱　紹聖元年春旱　三年江<lb/>
東大旱溪河涸竭　四年夏兩浙旱　元符元年東南<lb/>
旱　二年春京畿旱　建中靖國元年衢信州旱　大<lb/>
觀三年淮南江東西諸路大旱六月不雨至於十月<lb/>
政和元年淮南旱　三年江東旱疫　宣和元年淮南<lb/>
秋旱　四年東平府旱　五年夏秦鳯路旱是歲燕山<lb/>
府路旱　建炎二年夏旱　紹興二年常州大旱　三<lb/>
<pb n="KR2m0009_WYG_304-21a"/>
年四月旱至於七月　五年五月浙東西旱五十餘日<lb/>
六月江東湖南旱秋四川郡縣旱甚　六年䕫潼成都<lb/>
郡縣及湖南衡州皆旱　七年春旱七十餘日六月又<lb/>
旱　八年冬不雨　九年六月旱六十餘日　十一年<lb/>
七月旱　十二年三月旱六十餘日秋京西淮東旱<lb/>
十八年浙東西旱　二十九年二月旱七十餘日秋江<lb/>
浙郡國旱　三十年春階成鳯西和州旱秋江浙郡邑<lb/>
旱浙東尤甚　隆興元年江浙郡縣旱京西大旱　三<lb/>
<pb n="KR2m0009_WYG_304-21b"/>
年台州春旱興化軍漳福州大旱首種不入自春至於<lb/>
八月　乾道三年春四川郡縣旱至於秋七月綿劔漢<lb/>
州石泉軍尤甚　四年六月旱襄陽隆興建寧俱旱<lb/>
五年夏秋淮東旱盱眙淮陰為甚　六年夏浙東福建<lb/>
路旱溫台福漳建為甚　七年春江東西湖南北淮南<lb/>
浙婺秀州皆旱至於夏秋江洪筠潭饒南康興國臨江<lb/>
尤甚首種不入冬不雨　九年浙東婺處溫台州江西<lb/>
吉贛臨江南安湖北江陵府皆久旱無麥苖　淳熙元<lb/>
<pb n="KR2m0009_WYG_304-22a"/>
年浙東湖南郡縣旱台處郴桂為甚蜀闗外四州旱<lb/>
二年秋江浙淮皆旱紹興鎮江寧國建康常和滁真揚<lb/>
盱眙廣德為甚　三年夏浙西常昭復隨郢金洋州江<lb/>
陵德安興元荆門漢陽皆旱　四年春襄陽旱首種不<lb/>
入　五年浙西鎮江常州蜀綿州及淮南江東西旱<lb/>
六年衡永楚高郵旱　七年湖南旱諸道自四月不雨<lb/>
行都自七月不雨皆至九月越台婺常潤秀隆興興國<lb/>
臨江江筠撫吉饒信徽池建康南康舒蘄黄和無為潭<lb/>
<pb n="KR2m0009_WYG_304-22b"/>
衡永江陵皆大旱　八年正月甲戌積旱始雨七月不<lb/>
雨至於十一月越婺衢嚴湖常臨安鎮江江陰建康饒<lb/>
信徽南康廣德興國江陵德安鄂復漢陽信陽荆門昌<lb/>
長寧京西淮郡皆旱徽楚嚴越尤甚　九年五月不雨<lb/>
至於七月潤婺處溫洪吉撫筠袁臨江建昌江陵德安<lb/>
潭鄂復漢陽荆門信陽恭合昌普資渠利閬忠涪萬梁<lb/>
山南平廣安襄陽皆旱　十年六月旱至於七月江淮<lb/>
建康和興國恭涪瀘合金南平旱　十一年四月不雨<lb/>
<pb n="KR2m0009_WYG_304-23a"/>
至於八月吉贛建昌福泉汀漳潮梅循邕賓象興元金<lb/>
洋西和皆旱吉興元尤甚冬不雨至明年二月　十四<lb/>
年五月旱臨安鎮江嚴常湖秀紹興衢婺處明台饒信<lb/>
隆興江吉撫筠袁臨江興國建昌皆旱　十五年舒州<lb/>
旱　紹熙元年重慶蘄州池州旱　二年五月真揚通<lb/>
泰楚滁和高郵盱眙及蜀普隆涪渝遂富順監皆旱簡<lb/>
資榮州大旱　三年夏郢揚和三州大旱秋簡資普榮<lb/>
叙隆富順監復大旱　四年綿州大旱亡麥簡資普渠<lb/>
<pb n="KR2m0009_WYG_304-23b"/>
合州廣安軍旱江浙自六月不雨至於八月婺台信鎮<lb/>
江江陵江西淮東旱　五年浙東西自去冬不雨至於<lb/>
夏秋常秀鎮江江陰大旱淮東西旱廬和濠楚為甚江<lb/>
西七郡秋旱　慶元三年潼利䕫路十五郡旱自四月<lb/>
至於九月金蓬普州大旱　六年四月旱常州鎮江府<lb/>
大旱水竭淮郡自春無雨首種不入及京襄皆旱　嘉<lb/>
泰元年夏五月旱浙西郡縣及蜀郡十五皆大旱　二<lb/>
年春旱至於夏秋浙西湖南江東旱常秀潭永鎮江建<lb/>
<pb n="KR2m0009_WYG_304-24a"/>
康為甚　四年五月不雨至七月浙東江西旱　開禧<lb/>
元年夏浙東西不雨百餘日衢婺嚴越大旱澧忠涪亦<lb/>
大旱　二年南康軍江西湖南北旱　三年二月不雨<lb/>
　嘉定元年夏旱至七月乃雨　二年四月旱首種不<lb/>
入至七月乃雨浙西大旱常潤為甚淮東西江東湖北<lb/>
皆旱　四年資昌普合州旱　六年五月不雨至七月<lb/>
江陵德安漢陽旱　八年春旱首種不入至八月乃雨<lb/>
江浙淮閩皆旱衢婺溫台明徽池真太平建康寧國廣<lb/>
<pb n="KR2m0009_WYG_304-24b"/>
德興國南康盱眙安豐為甚　十年七月不雨　十一<lb/>
年秋不雨至於冬淮郡及常州鎮江建康江陰廣德旱<lb/>
蔬麥皆枯　十四年浙閩廣旱明台衢婺溫福為甚江<lb/>
西旱贛吉建昌為甚　十五年五月不雨至七月贛州<lb/>
大旱　十六年五月不雨岳州旱<lb/>
　　恒燠<lb/>
春秋桓公十五年春亡氷劉向以為周春今冬也　成<lb/>
公元年二月亡冰　襄公二十八年春無冰説曰水旱<lb/>
<pb n="KR2m0009_WYG_304-25a"/>
之災寒暑之變天下皆同故曰無冰天下異也桓公殺<lb/>
兄弑君外成宋亂與鄭易邑背叛周室成公時楚横行<lb/>
中國王札子殺召伯毛伯晉敗天子之師於貿戎天子<lb/>
皆不能討襄公時天下諸侯之大夫皆埶國權君不能<lb/>
制漸將日甚善惡不明賞罰不行周失之舒秦失之急<lb/>
故周衰亡寒歲秦滅亡燠年<lb/>
漢武帝元狩六年冬亡冰先是比年遣大將軍衛青霍<lb/>
去病攻祁連絶大幕窮追單于斬首數十萬級還大行<lb/>
<pb n="KR2m0009_WYG_304-25b"/>
慶賞乃閔海内勤勞遣博士褚大等六人持節廵行天<lb/>
下存賜鰥寡假予困乏舉遺逸獨行君子郡國有以便<lb/>
宜上者丞相御史以聞天下咸喜　昭帝始元二年冬<lb/>
亡冰是時上年九歲大將軍霍光秉政始行寛緩欲以<lb/>
説下<lb/>
後齊天保八年三月大熱人或暍死劉向五行傳曰視<lb/>
不明用近習賢者不進不肖不退百職廢壞庶事不從<lb/>
其過在政教舒時帝狂躁荒淫無度之態<lb/>
<pb n="KR2m0009_WYG_304-26a"/>
唐天寶元年冬無冰謂陰失節也又曰知罪不誅其罰<lb/>
燠夏則暑殺人冬則物華實蓋當寒反燠象宜刑而賞<lb/>
之也　貞元十四年夏大燠　元和九年六月大燠<lb/>
長慶二年冬少雪不冰凍草木萌荑如正月　廣明元<lb/>
年十一月煖如仲春<lb/>
宋淳化二年冬京師無冰　大中祥符二年京師冬溫<lb/>
無冰　天聖五年夏秋大暑毒氣中人占者曰此洪範<lb/>
所謂恒燠也　嘉祐六年冬京師無冰　治平四年冬<lb/>
<pb n="KR2m0009_WYG_304-26b"/>
無雪　元豐八年冬無雪　元祐元年冬無雪　四年<lb/>
冬無雪　五年冬無冰雪　紹興五年五月大燠四十<lb/>
餘日草木焦槁山石可灼人死於暑者甚衆　三十一<lb/>
年冬無雪　乾道三年冬溫少雪無冰　五年冬溫亡<lb/>
雪　六年冬復溫無雪無冰　紹熙三年潼川路不雨<lb/>
氣燠如仲夏日月皆赤榮州尤甚　慶元元年冬無雪<lb/>
　四年冬無雪越歲春燠而雷　六年冬燠無雪桃李<lb/>
華蟄蟲不藏管子曰臣乘君威則陰侵陽盛冬不冰時<lb/>
<pb n="KR2m0009_WYG_304-27a"/>
韓侂胄擅朝陰脅陽之象　開禧三年冬少雪　嘉定<lb/>
元年春燠如夏　六年冬燠無冰有雷昆蟲不蟄　八<lb/>
年夏五月大燠草木枯槁百泉皆竭行都斛水百錢江<lb/>
淮盃水數十錢暍死者甚衆　九年冬無雪　十三年<lb/>
冬無冰臘無雪越歲春暴燠土燥泉竭<lb/>
　<lb/>
　<lb/>
　<lb/>
<pb n="KR2m0009_WYG_304-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文獻通考卷三百四<lb/>
</p>
<p>
</p>
  </div>
</body>
</text>
</TEI>
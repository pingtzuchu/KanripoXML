<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷二百六十四</head> <lb/>
    <p>
<pb n="KR2m0009_WYG_264-1a"/>
欽定四庫全書<lb/>
　文獻通考卷二百六十四<lb/>
　　鄱　陽　馬　端　臨　貴　與　著<lb/>
　封建考五<lb/>
　　春秋列國傳授本末事跡<lb/>
　周<lb/>
周姬姓公爵國在王畿内扶風雍縣唐改為天興成王<lb/>
封周公於魯周公元子伯禽就封於魯次子留相王室<lb/>
<pb n="KR2m0009_WYG_264-1b"/>
代為周公　桓公五年鄭伯不朝王以諸侯伐鄭鄭禦<lb/>
之王為中軍虢公林父將右軍蔡衞屬焉周公黑肩將<lb/>
左軍陳人屬焉<hi>黑肩即周桓公也</hi>王卒大敗　十八年周公欲<lb/>
弑莊王而立王子克<hi>莊王弟</hi>辛伯告王遂與王殺周公黒<lb/>
肩王子克奔燕初子儀有寵於桓王<hi>子儀即王子克</hi>桓王屬諸<lb/>
周公辛伯諌曰並后<hi>妾如后</hi>匹嫡<hi>庶如/嫡</hi>兩政<hi>臣擅/命</hi>耦國<hi>都如</hi>
<hi>國</hi>亂之本也周公弗從故及　僖公九年周公㑹齊侯<lb/>
及諸侯盟於葵邱<hi>周公宰孔也</hi>王使宰孔賜齊侯胙　二十<lb/>
<pb n="KR2m0009_WYG_264-2a"/>
四年頹叔桃子奉太叔以狄師伐周大敗周師獲周公<lb/>
忌父原伯毛伯富辰　三十年王使周公閲來聘饗有<lb/>
昌歜白黒形鹽<hi>昌歜昌蒲葅白熬稻黒熬黍形鹽鹽形象虎</hi>辭曰國君文足<lb/>
昭也武可畏也則有備物之饗以象其德薦五味羞嘉<lb/>
榖鹽虎形以獻其功吾何以堪之　文公十四年頃王<lb/>
崩周公閲與王孫蘓争政故不赴周公與王孫蘓訟於<lb/>
晉王叛王孫蘓<hi>王匡王</hi>而使尹氏與聃啓訟周公於晉趙<lb/>
宣子平王室而復之　成公十一年周公楚惡惠襄之<lb/>
<pb n="KR2m0009_WYG_264-2b"/>
偪也<hi>惠王襄王之族</hi>且與伯輿争政<hi>伯輿周卿士</hi>不勝怒而出及陽<lb/>
樊王使劉子復之盟於鄄而入三日復出奔晉<hi>王既復之而復</hi>
<hi>出所以自絶於周</hi>
　　召<lb/>
召姬姓伯爵國在王畿内雍縣東南今王屋縣召康公<lb/>
奭受封於燕而食采於召其後世世輔王室　厲王行<lb/>
暴虐國人謗王召穆公虎諫曰民不堪命矣王怒得衞<lb/>
巫使監謗者以告則殺之國人莫敢言道路以目王告<lb/>
<pb n="KR2m0009_WYG_264-3a"/>
召公曰吾能弭謗矣召公曰是鄣之也防民之口甚於<lb/>
防川川壅而潰傷人必多民亦如之王不聽國人畔襲<lb/>
王王出奔彘太子静匿召公之家國人圍之召公曰昔<lb/>
吾驟諫王王不從以及此難也今殺王太子王其以我<lb/>
為讐而懟怒乎乃以其子代王太子太子得脱周公召<lb/>
公二相行政號曰共和共和十四年厲王死於彘太子<lb/>
静長於召公家二相共立之是為宣王宣王即位命穆<lb/>
公平淮夷告成於王王錫以圭瓚秬鬯一卣錫之土田<lb/>
<pb n="KR2m0009_WYG_264-3b"/>
穆公作常武之詩以美宣王　僖公十一年王使召武<lb/>
公賜晉惠公命　宣公十五年王孫蘓與召氏毛氏争<lb/>
政使王子㨗殺召戴公及毛伯衞卒立召襄<hi>襄召戴公之子</hi>
成公八年王使召桓公來賜魯公命　昭公二十二年<lb/>
景王崩既葬王子朝因舊官百工之喪職秩者與靈景<lb/>
之族以作亂逐劉子單子王子還與召莊公謀殺單子<lb/>
<hi>還及召莊公奐皆子朝黨</hi>　二十六年召伯盈逐王子朝<hi>伯盈本子朝黨晉師</hi>
<hi>克鞏知子朝不成更逐之而立敬王</hi>王子朝及召氏之族毛伯得尹氏固<lb/>
<pb n="KR2m0009_WYG_264-4a"/>
南宫嚚奉周之典籍以奔楚召伯逆王於尸及劉子單<lb/>
子盟<hi>召伯新還故盟</hi>　二十九年三月京師人殺召伯盈尹氏<lb/>
固及原伯魯之子<hi>皆子朝黨也</hi>
　　劉<lb/>
劉姬姓子爵國在畿内河南緱氏縣西北今緱氏西城<lb/>
舊有劉亭劉子世為王卿士　宣公十年劉康公報聘<lb/>
於魯<hi>去年王來徵聘孟獻子聘於周也</hi>　成公元年晉侯使瑕嘉平戎<lb/>
於王劉康公徼戎將遂伐之叔服曰背盟而欺大國必<lb/>
<pb n="KR2m0009_WYG_264-4b"/>
敗不聽遂伐茅戎敗績於徐吾氏　十一年晉郤至與<lb/>
周争鄇田王命劉康公單襄公訟諸晉郤至曰温吾故<lb/>
也故不敢失劉子單子曰昔周克商使諸侯撫封蘓忿<lb/>
生以温為司寇與檀伯達封於河蘓氏即狄又不能於<lb/>
狄而奔衞襄王勞文公而賜之温狐氏陽氏先處之而<lb/>
後及子若治其故則王官之邑也子安得之晉侯使郤<lb/>
至勿敢争　十三年劉康公㑹晉侯及諸侯伐秦成肅<lb/>
公受脤於社不敬劉子曰吾聞之民受天地之中以生<lb/>
<pb n="KR2m0009_WYG_264-5a"/>
所謂命也是以有動作禮義威儀之則以定命也能者<lb/>
養之以福不能者敗以取禍是故君子勤禮小人盡力<lb/>
勤禮莫如致敬盡力莫如敦篤敬在養神篤在守業國<lb/>
之大事在祀與戎祀有執膰戎有受脤神之大節也今<lb/>
成子惰棄其命矣其不反乎　十四年王使劉定公賜<lb/>
齊侯命　昭公元年晉趙武楚公子圍㑹諸侯于虢王<lb/>
使劉定公勞趙孟於潁館於洛汭劉子曰美哉禹功明<lb/>
德逺矣微禹吾其魚乎吾與子弁冕端委以治民臨諸<lb/>
<pb n="KR2m0009_WYG_264-5b"/>
侯禹之力也子盍亦績禹功而大庇民乎對曰老夫罪<lb/>
戾是懼焉能恤逺吾儕偷食朝不謀夕何其長也劉子<lb/>
歸以語王曰諺所謂老將至而耄及之者其趙孟之謂<lb/>
乎為晉正卿以主諸侯而儕於𨽻人朝不謀夕棄神人<lb/>
矣神怒民叛何以能乆趙孟不復年矣　昭公二十二<lb/>
年初王子朝賓起有寵於景王<hi>子朝景王長庶子賓起子朝傅</hi>王與賓<lb/>
孟説之<hi>孟即賓起</hi>欲立之劉獻公之庶子伯蚠事單穆公<hi>獻公</hi>
<hi>劉摯伯蚠劉狄穆公單旗</hi>惡賓孟之為人也願殺之又惡王子朝之<lb/>
<pb n="KR2m0009_WYG_264-6a"/>
言以為亂願去之<hi>子朝有欲位之言</hi>夏王田北山使公卿皆從<lb/>
將殺劉子單子<hi>王知劉單不欲立子朝欲先期殺之</hi>王有心疾乙丑崩於<lb/>
榮錡氏戊辰劉子摯卒無子單子立劉蚠五月庚辰見<lb/>
王<hi>見王猛</hi>遂攻賓起殺之盟羣王子于單氏丁巳葬景王<lb/>
王子朝因舊官百工之喪職秩者與靈景之族以作亂<lb/>
<hi>靈王景王之子也</hi>帥郊要餞之甲<hi>三邑周地</hi>以逐劉子劉子奔揚單<lb/>
子逆悼王於莊宫以歸王子還夜取王以如莊宫<hi>王子還子</hi>
<hi>朝黨不欲使單子得王猛故取之</hi>癸亥單子出<hi>失王故出奔</hi>王子還與召莊<lb/>
<pb n="KR2m0009_WYG_264-6b"/>
公謀曰不殺單旗不㨗遂奉王以追單子及領大盟而<lb/>
復<hi>領周地欲重盟令單子劉子復歸然後背盟殺之</hi>殺摯荒以説劉子如劉單<lb/>
子亡奔於平畤<hi>知還欲背盟故奔</hi>羣王子追之單子殺還姑發<lb/>
弱鬷延定稠<hi>八子靈景之族因戰而殺之</hi>子朝奔京<hi>其黨死故</hi>丙寅伐之<lb/>
<hi>單子伐京</hi>京人奔山劉子入於王城<hi>子朝奔京故得入</hi>辛未鞏簡公<lb/>
敗績於京乙亥甘平公亦敗焉<hi>甘鞏二公周卿士為子朝所敗</hi>單子欲<lb/>
告急於晉以王如平畤遂如圃車次於皇<hi>出次以示急</hi>劉子<lb/>
如劉單子使王子處守於王城<hi>守王城距子朝</hi>盟百工於平宫<lb/>
<pb n="KR2m0009_WYG_264-7a"/>
鄩肸伐皇大敗<hi>子朝黨</hi>司徒醜以王師敗績於前城百工<lb/>
叛<hi>司徒醜敗故</hi>伐單氏之宫敗焉<hi>百工伐單氏為單氏所敗</hi>庚午反伐之<lb/>
<hi>單氏反伐百工</hi>辛未伐東圉<hi>百工所在</hi>冬十月丁巳晉籍談荀躒帥<lb/>
九州之戎及焦瑕温原之師以納王於王城庚申單子<lb/>
劉蚠以王師敗績於郊<hi>為子朝之黨所敗</hi>前城人敗陸渾於社<lb/>
<hi>前城子朝衆</hi>十一月乙酉王子猛卒不成喪也<hi>未即位周人諡曰悼王所</hi>
<hi>以不稱崩</hi>己丑敬王即位<hi>子猛/母弟</hi>館于子旅氏<hi>周大夫</hi>　二十三<lb/>
年四月單子取訾劉子取牆人直人<hi>二邑屬子朝</hi>六月王子<lb/>
<pb n="KR2m0009_WYG_264-7b"/>
朝入於尹<hi>自京入尹氏之邑</hi>癸未尹圉誘劉佗殺之<hi>尹圉尹文公也劉佗</hi>
<hi>劉蚠族敬王黨</hi>丙戌單子從阪道劉子從尹道伐尹單子先至<lb/>
而敗劉子還己丑召伯奐南宫極以成周人戍尹<hi>二子周卿</hi>
<hi>士子朝黨</hi>庚寅單子劉子樊齊以王如劉<hi>辟子朝出居劉子邑</hi>甲午王<lb/>
子朝入於王城次於左巷鄩羅納諸莊宫<hi>周大夫</hi>尹辛敗<lb/>
劉師於唐丙辰又敗諸鄩甲子尹辛取西闈<hi>西闈周地</hi>丙寅<lb/>
攻蒯蒯潰　二十六年單子如晉告急劉人敗王城之<lb/>
師於尹氏<hi>劉人劉蚠之族王城子朝之徒</hi>戊辰王城人劉氏戰于施谷<lb/>
<pb n="KR2m0009_WYG_264-8a"/>
劉氏敗績七月劉子以王出<hi>師敗故</hi>次於渠<hi>周地</hi>王城人焚<lb/>
劉王宿於禇氏晉知躒趙鞅帥師納王召伯盈逐王子<lb/>
朝子朝奔楚召伯逆王於尸及劉子單子盟癸酉王入<lb/>
于成周　定公四年劉文公㑹晉及諸侯于召陵謀伐<lb/>
楚也　七年周儋翩入於儀栗以叛<hi>儀栗周邑</hi>單武公劉桓<lb/>
公敗尹氏於窮谷<hi>尹氏復黨儋翩共為亂也</hi>　八年劉子伐儀栗伐<lb/>
盂以定王室<hi>討儋翩之黨</hi>　哀公三年初劉氏范氏世為婚<lb/>
姻萇宏事劉文公故周與范氏趙鞅以為討六月周人<lb/>
<pb n="KR2m0009_WYG_264-8b"/>
殺萇宏及定王時劉氏亡<hi>國語</hi>
　　單<lb/>
單姬姓伯爵國在畿内單伯世為王卿士　莊公十四<lb/>
年齊侯以諸侯伐宋<hi>以其背北杏之㑹故也</hi>齊請師於周<hi>欲崇天子假王</hi>
<hi>命以示大順</hi>單子㑹之取成於宋而還　文公十四年魯襄<lb/>
仲使告於王請以王寵求叔姬於齊<hi>叔姬魯女齊昭公夫人生子舍無寵</hi>
<hi>為公子商人弑之而自立</hi>曰殺其子焉用其母請受而罪之冬單子<lb/>
如齊請子叔姬齊人執之<hi>恨魯恃王勢求女</hi>又執子叔姬　十<lb/>
<pb n="KR2m0009_WYG_264-9a"/>
五年齊人許單伯請而赦之使致命於魯　成公元年<lb/>
晉侯使瑕嘉平戎於王單襄公如晉拜成　十二年郤<lb/>
至與周争鄇田王命劉康公單襄公訟諸晉<hi>語見劉子</hi>　十<lb/>
七年單子㑹晉侯及諸侯之師伐鄭　襄公三年公㑹<lb/>
單頃公及諸侯同盟于雞澤　十年王叔陳生與伯輿<lb/>
争政<hi>二子王卿士</hi>晉侯使士匄平王室王使叔氏與伯輿合<lb/>
要<hi>要辭也</hi>王叔氏不能舉其契王叔奔晉單靖公為卿士<lb/>
以相王室<hi>代王叔</hi>　昭公十一年單子㑹韓宣子于戚視<lb/>
<pb n="KR2m0009_WYG_264-9b"/>
下言徐叔向曰單子其將死乎朝有著定<hi>著定朝内列位常處謂之</hi>
<hi>表著</hi>㑹有表<hi>野㑹設表/以為位</hi>衣有襘𢃄有結<hi>襘領㑹結帯結</hi>㑹朝之言<lb/>
必聞於表著之位所以昭事序也視不過結襘之中所<lb/>
以道容貎也言以命之容貎以明之失則有闕今單子<lb/>
為王官伯而命事於㑹視不登帯言不過步貎不道容<lb/>
而言不昭矣不道不共不昭不從無守氣矣冬單成公<lb/>
卒景王鑄大錢及無射單穆公諫不聽　二十二年景<lb/>
王崩劉子單子立王子猛王子朝作亂<hi>語見劉子</hi>　定公八<lb/>
<pb n="KR2m0009_WYG_264-10a"/>
年單子伐榖城簡城以定王室<hi>討儋翩之亂</hi>
　　祭<lb/>
祭姬姓伯爵周公之後國於畿内在陳留長垣縣今鄭<lb/>
州管城有祭城世為王卿士　穆王將征犬戎祭公謀<lb/>
父諫曰不可先王耀德不觀兵夫兵戢而時動動則威<lb/>
觀則玩玩則無震<hi>韋昭曰震懼也</hi>是故周文公之頌<hi>韋昭曰文公周公旦</hi>
<hi>之諡</hi>曰載戢干戈載櫜弓矢<hi>唐固曰櫜韜也</hi>我求懿德肆于時夏<lb/>
允王保之<hi>韋昭曰言武王常求美德故陳其功於是夏而歌之信哉武王能保此時夏之美樂章大</hi>
<pb n="KR2m0009_WYG_264-10b"/>
<hi>者曰夏</hi>先王之於民也茂正其德而厚其性阜其財求而<lb/>
利其器用明利害之鄉<hi>韋昭曰鄉方也</hi>以文修之使之務利而<lb/>
辟害懷德而畏威故能保世以滋大昔我先王世后稷<lb/>
<hi>韋昭曰謂棄與不窋也唐固曰父子相繼曰世</hi>以服事虞夏及夏之衰也<hi>正義曰謂</hi>
<hi>太康也</hi>棄稷不務<hi>正義曰言太康棄廢稷官</hi>我先王不窋用失其官而<lb/>
自竄於戎狄之間不敢怠業時序其德遵修其緒<hi>徐廣曰遵</hi>
<hi>一作纂</hi>修其訓典朝夕恪勤守以敦篤奉以忠信奕世載<lb/>
德不忝前人<hi>正義曰前人謂后稷也言不窋亦世載德不忝后稷及文王武王無不務農事</hi>至<lb/>
<pb n="KR2m0009_WYG_264-11a"/>
於文王武王昭前之光明而加之以慈和事神保民無<lb/>
不欣喜商王帝辛大惡於民庶民不忍訢戴武王以致<lb/>
戎於商牧<hi>正義曰紂近郊地名牧野</hi>是故先王非務武也勤恤民隱<lb/>
而除其害也夫先王之制邦内甸服邦外侯服侯衞賓<lb/>
服<hi>韋昭曰此總言之也侯侯圻衞衞圻也</hi>夷蠻要服戎翟荒服甸服者祭<lb/>
<hi>韋昭曰供日祭</hi>侯服者祀<hi>韋昭曰/供月祀</hi>賓服者享<hi>韋昭曰供時享</hi>要服者貢<lb/>
<hi>韋昭曰供歲貢</hi>荒服者王<hi>韋昭曰王王事天子也詩曰莫敢不來王</hi>日祭月祀時享<lb/>
歲貢終王先王之順祀也<hi>徐廣曰外傳云先王之訓</hi>有不祭則修意<lb/>
<pb n="KR2m0009_WYG_264-11b"/>
<hi>韋昭曰先修志意以自責也畿内近知王意也</hi>有不祀則修言<hi>韋昭曰言號令也</hi>有不<lb/>
享則修文<hi>韋昭曰文典法也</hi>有不貢則修名<hi>韋昭曰名謂尊卑職貢之名號也</hi>
有不王則修德<hi>韋昭曰逺人不服則修文德以來之</hi>序成而有不至則修<lb/>
刑<hi>韋昭曰序成謂上五者次序已成有不至則有刑罰也</hi>於是有刑不祭伐不祀<lb/>
征不享讓不貢告不王於是有刑罰之辟有攻伐之兵<lb/>
有征討之備有威讓之命有文告之辭布令陳辭而有<lb/>
不至則増修於德無勤民於逺是以近無不聽逺無不<lb/>
服今自大畢伯士之終也<hi>徐廣曰犬戎之君</hi>犬戎氏以其職來<lb/>
<pb n="KR2m0009_WYG_264-12a"/>
王<hi>正義賈逵云大畢伯士犬戎氏之二君也白狼白鹿犬戎之職貢也按大畢伯士終後犬戎氏常以其職</hi>
<hi>來王</hi>天子曰<hi>正義曰祭公言穆王之意故云天子曰</hi>予必以不享征之且觀<lb/>
之兵無乃廢先王之訓而王幾頓乎<hi>正義曰幾音祈</hi>吾聞犬戎<lb/>
樹敦<hi>徐廣曰樹一作<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>駰案韋昭曰樹立也言犬戎立性敦篤也</hi>率舊德而守終純<lb/>
固其有以禦我矣王遂征之得四白狼四白鹿以歸自<lb/>
是荒服者不至王欲肆其心周行天下將必有車轍馬<lb/>
跡焉祭公謀父作祈招之詩以止王心<hi>祈父周司馬世掌甲兵之職招</hi>
<hi>其名祭公方諫游行故指司馬官而言</hi>其詩曰祈招之愔愔式昭德音思<lb/>
<pb n="KR2m0009_WYG_264-12b"/>
我王度式如玉式如金形民之力而無醉飽之心王是<lb/>
以獲沒於祇宫<hi>獲沒不見篡弑</hi>　隱公元年祭伯來非王命也<lb/>
<hi>釋所以不稱使</hi>　桓公八年祭公來遂逆王后于紀<lb/>
　　凡<lb/>
凡姬姓伯爵周公之後國於畿内在汲郡共縣今衞州<lb/>
共城縣世為王卿士　厲王幽王之時凡伯作板瞻卬<lb/>
召旻諸詩以刺王　隱公七年戎朝于周發幣于公卿<lb/>
凡伯弗賓冬王使凡伯來聘還戎伐之于楚邱以歸<lb/>
<pb n="KR2m0009_WYG_264-13a"/>
　　蘓<lb/>
蘓其姓未詳子爵周武王時蘓忿生為司寇封於温為<lb/>
畿内之國地在河内温縣　幽王時蘓成公與暴辛公<lb/>
共為卿士為暴公所譖作何人斯　隐公十一年王取<lb/>
鄔劉蒍邘之田于鄭而與鄭人蘓忿生之田温原絺樊<lb/>
隰郕櫕茅向盟州陘隤懷<hi>時蘓氏叛王十二邑王不能有故以與鄭</hi>　莊公<lb/>
十九年蒍國邊伯石速詹父子禽祝跪作亂因蘓氏<hi>桓王</hi>
<hi>奪蘓十二邑以與鄭自此以來遂不和</hi>　秋五大夫奉子頹以伐王不克<lb/>
<pb n="KR2m0009_WYG_264-13b"/>
出奔温<hi>蘓邑</hi>蘓子奉子頽以奔衞衞燕伐周納子頹　僖<lb/>
公十年狄滅温蘓子無信也蘓子叛王即狄不能於狄<lb/>
狄人伐之王不救故滅蘓子奔衞　文公十年及蘓子<lb/>
盟于女栗頃王立故也<hi>僖十年狄滅温今復見蓋王復之</hi>　成十一年<lb/>
晉郤至與周争鄇田王命劉康公單襄公訟諸晉郤至<lb/>
曰温吾故也故不敢失<hi>言温郤氏舊邑</hi>劉子單子曰昔周克商<lb/>
使諸侯撫封<hi>各撫有其封内之地</hi>蘓忿生以温為司寇與檀伯達<lb/>
封於河<hi>謂俱封於河内</hi>蘓氏即狄又不能於狄而奔衞襄王勞<lb/>
<pb n="KR2m0009_WYG_264-14a"/>
文公而賜之温狐氏陽氏先處之<hi>狐溱陽處父先食温也</hi>而後及<lb/>
子若治其故則王官之邑也子安得之晉侯使郤至勿<lb/>
敢争<lb/>
　　毛<lb/>
毛姬姓伯爵文王之後封於毛地在畿内成王時為卿<lb/>
士與召公芮伯彤伯畢公衞侯同受顧命立康王自此<lb/>
世為王卿士　文公元年王使毛伯衞來錫公命　九<lb/>
年毛伯衞來求金<hi>襄王崩求金以共葬事</hi>　宣公十五年王孫蘓<lb/>
<pb n="KR2m0009_WYG_264-14b"/>
與召氏毛氏争政使王子㨗殺召戴公及毛伯衞　昭<lb/>
公十八年二月乙卯周毛得殺毛伯過<hi>得過之族</hi>而代之萇<lb/>
宏曰毛得必亡是昆吾稔之日也侈故之以<hi>昆吾夏伯稔熟侈惡</hi>
<hi>積熟以乙卯日與桀同誅</hi>而毛得以濟侈於王都不亡何待　二十<lb/>
六年尹氏召伯毛伯以王子朝奔楚<hi>語見劉子</hi>
　　右周召劉單祭凡蘓毛皆王畿内之國世為王卿<lb/>
　　士先王之時諸侯之有功德者則入輔王室如成<lb/>
　　王時召太保芮伯彤伯畢公衞侯毛公為六卿召<lb/>
<pb n="KR2m0009_WYG_264-15a"/>
　　畢毛皆兼三公齊侯吕伋為王虎賁氏後來如衞<lb/>
　　鄭二武公亦入為王卿士皆外諸侯也東遷而後<lb/>
　　王室微弱號令不能行於畿外春秋之初鄭與虢<lb/>
　　尚迭為卿士然争政怨怒至於交質交惡稱兵構<lb/>
　　逆王夷師熸而名義蕩然矣其後虢為晉所滅鄭<lb/>
　　亦不復聽王室之令齊晉迭伯而列國之所為奔<lb/>
　　走後先者知有盟主而已王室之政付之畿内食<lb/>
　　采邑之小國然温已叛去其地入於狄與晉凡祭<lb/>
<pb n="KR2m0009_WYG_264-15b"/>
　　僅再見於隐桓之間而已後不復聞惟周召劉單<lb/>
　　世執王室之政柄云<lb/>
　　徐<lb/>
徐嬴姓子爵出自柏翳國始封於夏歴殷周國在下邳<lb/>
僮縣今泗州臨淮有徐城　武王崩成王㓜周公攝政<lb/>
三監及徐商奄叛周周公討之殺管蔡武庚踐奄<hi>踐滅也</hi>
寧東土及伯禽封於魯而徐戎淮夷復寇東郊伯禽討<lb/>
之作費誓　穆王西廵守樂而㤀歸徐君誕僭稱偃王<lb/>
<pb n="KR2m0009_WYG_264-16a"/>
行仁義除刑争四方諸侯争辯者無所質正咸賓祭於<lb/>
徐贄玉帛死生之物於徐庭者三十六國得朱弓赤矢<lb/>
之瑞穆王聞之乃命造父御長驅而歸與楚連謀伐徐<lb/>
偃王失國走死彭城武原山下　宣王時徐方不庭王<lb/>
命太師皇父程伯休甫總六師以討之　僖公三年徐<lb/>
人取舒<hi>舒國亦廬江舒縣勝國而不用大師亦曰取</hi>　十五年春楚人伐徐<lb/>
徐即諸夏故也三月齊侯及諸侯盟于牡邱尋葵邱之<lb/>
盟且救徐也孟穆伯帥師及諸侯之師救徐諸侯次于<lb/>
<pb n="KR2m0009_WYG_264-16b"/>
匡以待之　冬楚敗徐于婁林徐恃救也<hi>恃齊救</hi>　十七<lb/>
年春齊人為徐伐英氏以報婁林之役也　文公七年<lb/>
徐伐莒　成公七年吳伐巢伐徐楚子重奔命救巢徐<lb/>
　昭公四年楚子㑹諸侯于申徐子吳出也以為貳焉<lb/>
故執諸申　六年徐儀楚聘於楚<hi>儀楚徐大夫</hi>楚子執之逃<lb/>
歸懼其叛也使薳洩伐徐吳救徐敗楚師於房鍾　十<lb/>
二年楚子狩於州來次於潁尾使蕩侯潘子司馬督囂<lb/>
尹午陵尹喜帥師圍徐以懼吳楚子次於乾谿以為之<lb/>
<pb n="KR2m0009_WYG_264-17a"/>
援　十六年齊侯伐徐師至於蒲隧<hi>徐地</hi>徐人行成徐子<lb/>
及郯人莒人㑹齊侯盟於蒲隧賂以甲父之鼎叔孫昭<lb/>
子曰諸侯之無伯害哉<hi>為小國害</hi>齊君之無道也興師而伐<lb/>
逺方㑹之有成而還莫之亢也<hi>亢禦也</hi>無伯也夫　三十<lb/>
年吳子伐徐防山以水之<hi>防壅山水以灌徐</hi>己卯滅徐徐子章<lb/>
禹斷其髪<hi>自刑示懼</hi>擕其夫人以逆吳子吳子唁而送之使<lb/>
其邇臣從之遂奔楚楚沈尹戍帥師救徐弗及遂城夷<lb/>
使徐子處之<hi>夷城父也</hi>
<pb n="KR2m0009_WYG_264-17b"/>
　　先儒林少穎言周自文武興於西土而化行於南<lb/>
　　故西夷最先服而東夷之服為最後是以武王牧<lb/>
　　野之戰方與商師决勝負於行陣之間而西南夷<lb/>
　　之邦所謂庸蜀羌髳微盧彭濮者己皆作使而成<lb/>
　　王之即政天下已太平矣東夷之徐奄猶興兵以<lb/>
　　叛也愚按徐雖柏翳之後有國己乆而俗流於夷<lb/>
　　周初一叛於三監流言之時再叛於伯禽撫封之<lb/>
　　日周公魯公僅能定之至穆王稍有荒縱逺狩之<lb/>
<pb n="KR2m0009_WYG_264-18a"/>
　　失而偃王者遽爾僭號侈然有朝諸侯有天下之<lb/>
　　意洎厲王無道宣王撥亂之始而繹騷於南國者<lb/>
　　又徐也然則徐於西周之時蓋常常稱亂於東南<lb/>
　　及東遷之後徐始微弱而東南之鴟張僭竊北向<lb/>
　　以争諸侯者荆楚吳越相繼興矣其後徐益以弱<lb/>
　　服屬於吳楚之間而卒不得免焉然吳楚倔强於<lb/>
　　東周衰微之後而徐倔强於西周鼎盛之時則其<lb/>
　　初本非弱國也<lb/>
<pb n="KR2m0009_WYG_264-18b"/>
　　戎<lb/>
隱公二年公㑹戎于潛修惠公之好也戎請盟公辭<hi>陳留</hi>
<hi>濟陽縣東南有戎城</hi>戎請盟秋盟于唐復修戎好也　七年初戎<lb/>
朝於周發幣於公卿凡伯弗賓冬王使凡伯聘於魯還<lb/>
戎伐之于楚邱以歸　九年北戎侵鄭鄭伯禦之患戎<lb/>
師曰彼徒我車懼其侵軼我也公子突曰使勇而無剛<lb/>
者嘗寇而速去之<hi>突鄭厲公嘗試也勇則能徃無剛不耻退</hi>君為三覆以待<lb/>
之<hi>覆伏兵</hi>戎輕而不整貪而無親勝不相讓敗不相救先<lb/>
<pb n="KR2m0009_WYG_264-19a"/>
者見獲必務進進而遇覆必速奔後者不救則無繼矣<lb/>
乃可以逞從之戎人之前遇覆者奔祝聃逐之衷戎師<lb/>
<hi>戎前後及中遇三覆皆受敵故曰衷戎師</hi>前後擊之盡殪戎師大奔十一月<lb/>
甲寅鄭人大敗戎師　桓公六年北戎伐齊齊侯使乞<lb/>
師於鄭鄭太子忽帥師救齊六月大敗戎師獲其二帥<lb/>
大良少良甲首三百以獻於齊於是諸侯之大夫戍齊<lb/>
　莊公十八年公追戎于濟西不言其來諱之也<hi>戎來侵魯</hi>
<hi>魯不知去乃追之故諱不言其來</hi>　二十年齊人伐戎　三十年魯公<lb/>
<pb n="KR2m0009_WYG_264-19b"/>
及齊侯遇於魯濟謀山戎也以其病燕故也<hi>北燕幽薊</hi>齊人<lb/>
伐山戎<hi>山戎北狄</hi>　三十一年齊侯來獻戎㨗榖梁傳曰桓<lb/>
内無因國外無從諸侯而越千里之險北伐山戎危之<lb/>
也<hi>内無因縁山戎左右之國為内間者外無諸侯者不煩役寮國</hi>則非之乎善之也何<lb/>
善乎爾燕周之分子也<hi>召康公之後周之别子孫</hi>貢職不至山戎為<lb/>
之伐矣　閔公二年虢公敗犬戎於渭汭<hi>犬戎西戎别在中國者</hi>
　僖公二年虢公敗戎於桑田<hi>桑田虢地在𢎞農陜縣</hi>　十年齊<lb/>
侯許男伐北戎　十一年揚拒泉臯伊雒之戎同伐京<lb/>
<pb n="KR2m0009_WYG_264-20a"/>
師入王城焚東門<hi>揚拒泉臯皆戎邑及諸雜居伊水洛水之間者今伊闕北有泉亭</hi>王<lb/>
子𢃄召之也<hi>子帯召戎欲因以篡位</hi>秦晉伐戎以救周秋晉侯平<lb/>
戎於王　十二年王以戎難故討王子帯王子𢃄奔齊<lb/>
　冬齊侯使管夷吾平戎於王使隰朋平戎於晉<hi>平和也前</hi>
<hi>年晉救周伐戎故戎與周晋不和</hi>　十三年為戎難故諸侯戍周齊仲<lb/>
孫湫致之　十六年王以戎難告於齊齊徵諸侯而戍<lb/>
周　二十二年初平王之東遷也辛有適伊川見被髪<lb/>
而祭於野者曰不及百年此其戎乎其禮先亡矣秋秦<lb/>
<pb n="KR2m0009_WYG_264-20b"/>
晋遷陸渾之戎於伊川<hi>允姓之戎居陸渾在秦晋西北二國誘而徙之遂去戎號至今</hi>
<hi>為陸渾縣也</hi>　三十三年晋及姜戎敗秦師于殽　文公八<lb/>
年魯公子遂㑹伊雒之戎盟于暴<hi>暴鄭地</hi>　十六年楚大<lb/>
饑戎伐其西南至於阜山師於大林又伐其東南至於<lb/>
陽丘以侵訾枝<hi>戎山夷也大林陽丘訾枝皆楚邑也</hi>　十七年周甘歜敗<lb/>
戎於邥垂乗其飲酒也<hi>歜周大夫邥垂周地在河南新城縣北</hi>　宣公三<lb/>
年楚子伐陸渾之戎遂至於雒觀兵於周疆定王使王<lb/>
孫滿勞楚子　成公元年晉侯使瑕嘉平戎於王<hi>平文十七</hi>
<pb n="KR2m0009_WYG_264-21a"/>
<hi>年邥垂之役</hi>單襄公如晉拜成劉康公徼戎將遂伐之<hi>欲要其無</hi>
<hi>備</hi>叔服曰背盟而欺大國此必敗背盟不祥欺大國不<lb/>
義將何以勝不聽遂伐茅戎三月癸未敗績於徐吾氏<lb/>
<hi>徐吾氏茅戎之别也</hi>　六年晉伯宗夏陽説衞孫良夫寗相鄭人<lb/>
伊雒之戎陸渾蠻氏侵宋<hi>蠻氏戎别種也河南新城縣東南有蠻城</hi>以其辭<lb/>
㑹也<hi>前年宋辭蟲牢之盟</hi>　襄公四年無終子嘉父使孟樂如晉<lb/>
<hi>無終山戎國名孟樂其使臣</hi>因魏莊子納虎豹之皮以請和諸戎<hi>莊子</hi>
<hi>魏絳</hi>晉侯曰戎狄無親而貪不如伐之魏絳曰諸侯新服<lb/>
<pb n="KR2m0009_WYG_264-21b"/>
陳新來和將觀於我我德則睦否則擕貳勞師於戎而<lb/>
楚伐陳必不能救是棄陳也諸華必叛戎禽獸也獲戎<lb/>
失華無乃不可乎和戎有五利焉戎狄荐居貴貨易土<lb/>
土可賈焉一也邊鄙不聳民狎其野穯人成功二也戎<lb/>
狄事晉四鄰震動諸侯威懐三也以德綏戎師徒不勤<lb/>
甲兵不頓<hi>頓壞也</hi>四也鑒於后羿而用德度逺至邇安五<lb/>
也君其圖之公説使魏絳盟諸戎修民事田以時　五<lb/>
年王使王叔陳生愬戎于晋<hi>戎陵虣周室故告愬於盟主</hi>晋人執之<lb/>
<pb n="KR2m0009_WYG_264-22a"/>
士魴如京師言王叔之貳於戎也<hi>王叔反有貳心於戎失奉使之義故晋執</hi>
<hi>之</hi>　十四年晋及諸侯㑹於向將執戎子駒支范宣子<lb/>
親數諸朝<hi>行之所在亦設朝位</hi>曰來姜戎氏昔秦人廹逐乃祖吾<lb/>
離於𤓰州<hi>四嶽之後皆姓姜又别為允姓𤓰州地在今燉煌  燉徒門反</hi>乃祖吾離被<lb/>
苫蓋䝉荆棘以來歸我先君<hi>蓋苫之别名䝉冒也</hi>我先君惠公有<lb/>
不腆之田<hi>腆厚也</hi>與女剖分而食之<hi>中分為剖</hi>今諸侯之事我<lb/>
寡君不如昔者蓋言語漏泄則職女之由<hi>職主也</hi>詰朝之<lb/>
事爾無與焉<hi>詰朝明旦不使復得與㑹事也</hi>與將執女對曰昔秦人負<lb/>
<pb n="KR2m0009_WYG_264-22b"/>
恃其衆貪於土地逐我諸戎惠公蠲其大德<hi>蠲明也</hi>謂我<lb/>
諸戎是四嶽之裔胄也<hi>四嶽堯時方伯姜姓也裔逺也胄後也</hi>毋是翦棄<lb/>
<hi>翦削也</hi>賜我南鄙之田狐狸所居豺狼所嘷我諸戎除翦<lb/>
其荆棘驅其狐狸豺狼以為先君不侵不叛之臣至於<lb/>
今不貳<hi>不内侵亦不外叛</hi>昔文公與秦伐鄭秦人竊與鄭盟而<lb/>
舍戌焉<hi>在僖三十年</hi>於是乎有殽之師<hi>在僖三十三年</hi>晉禦其上戎<lb/>
亢其下<hi>亢猶當也</hi>秦師不復我諸戎實然譬如捕鹿晉人角<lb/>
之諸戎犄之<hi>犄其足也犄居綺反</hi>與晉踣之<hi>踣僵也踣蒲北反又敷豆反</hi>戎何<lb/>
<pb n="KR2m0009_WYG_264-23a"/>
以不免自是以來晉之百役與我諸戎相繼於時<hi>言給晋役</hi>
<hi>不曠時</hi>以從執政猶殽志也<hi>意常如殽無中二也</hi>豈敢離逷今官之<lb/>
師旅無乃實有所闕以擕諸侯而罪我諸戎我諸戎飲<lb/>
食衣服不與華同贄幣不通言語不達何惡之能為不<lb/>
與於㑹亦無瞢焉<hi>瞢悶也</hi>賦青蠅而退<hi>青蠅詩小雅取其愷悌君子無信讒</hi>
<hi>言</hi>宣子辭焉使即事於㑹成愷悌也<hi>成愷悌不信讒也不書者戎為晋屬</hi>
<hi>不肯特達</hi>　昭公九年周甘人與晋閻嘉争閻田<hi>甘人甘大夫襄也閻</hi>
<hi>嘉晋閻縣大夫</hi>晉梁丙張趯率隂戎伐潁<hi>隂戎陸渾之戎潁周邑</hi>王使詹<lb/>
<pb n="KR2m0009_WYG_264-23b"/>
桓伯辭於晉<hi>辭責讓之桓伯周大夫</hi>曰我自夏以后稷魏駘芮岐<lb/>
畢吾西土也<hi>在夏世以后稷功受此五國為西土之長駘在始平武功縣所治釐城岐在扶風美</hi>
<hi>陽縣西北</hi>及武王克商蒲姑商奄吾東土也<hi>樂安博昌縣北有蒲姑城</hi>巴<lb/>
濮楚鄧吾南土也肅慎燕亳吾北土也<hi>肅慎北夷在元莵北計三千餘</hi>
<hi>里</hi>吾何邇封之有<hi>邇近也</hi>文武成康之建母弟以蕃屏周<lb/>
亦其廢墜是為<hi>為後世廢墜兄弟之國當救濟之</hi>豈如弁髦而因以敝<lb/>
之<hi>童子垂髦始冠必三加冠成禮而棄其始冠故言弁髦因以敝之</hi>先王居檮杌於四<lb/>
裔以禦魑魅<hi>言檮杌略舉四㐫之一下言四裔則三苗在其中</hi>故允姓之姦居<lb/>
<pb n="KR2m0009_WYG_264-24a"/>
於𤓰州<hi>允姓隂戎之祖與三苖俱放三危者𤓰州今燉煌</hi>伯父惠公歸自秦而<lb/>
誘以來<hi>僖十五年晋惠公自秦歸二十二年秦晋遷陸渾之戎於伊川</hi>使偪我諸姬入<lb/>
我郊甸則戎焉取之<hi>邑外為郊郊外為甸言戎取周郊甸之地</hi>戎有中國誰<lb/>
之咎也<hi>咎在晋</hi>后稷封殖天下今戎制之不亦難乎<hi>后稷修封</hi>
<hi>疆埴五榖今戎得之唯以畜牧</hi>伯父圖之我在伯父猶衣服之有冠冕<lb/>
木水之有本源民人之有謀主也<hi>民人謀主宗族之師長</hi>伯父若<lb/>
裂冠毁冕㧞本塞源專棄謀主雖戎狄其何有余一人<lb/>
<hi>伯父猶然則雖戎狄無所可責晋率隂戎伐周邑故云然</hi>叔向謂宣子曰文之伯也<lb/>
<pb n="KR2m0009_WYG_264-24b"/>
豈能改物<hi>晋文公雖霸未能改正朔易服色</hi>翼戴天子而加之以共<hi>翼佐</hi>
<hi>也</hi>自文以來世有衰德而暴滅宗周<hi>宗周天子</hi>以宣示其侈<lb/>
諸侯之貳不亦宜乎且王辭直子其圖之宣子説王有<lb/>
姻喪<hi>外親之喪</hi>使趙成如周弔且致閻田與襚<hi>襚送死衣</hi>反潁俘<lb/>
王亦使賓滑執甘大夫襄以説於晉晉人禮而歸之<hi>賓滑</hi>
<hi>周大夫</hi>　十六年楚子聞蠻氏之亂也與蠻子之無質也<lb/>
<hi>質信也</hi>使然丹誘戎蠻子嘉殺之遂取蠻氏既而復立其<lb/>
子禮也<hi>河南新城縣東南有蠻城</hi>　十七年晋侯使屠蒯如周請有<lb/>
<pb n="KR2m0009_WYG_264-25a"/>
事於雒及三塗<hi>屠蒯晋之膳宰以忠諫見進雒雒水也三塗山名在陸渾南</hi>萇宏謂<lb/>
劉子曰客容猛非祭也其伐戎乎陸渾氏甚睦於楚必<lb/>
是故也君其備之乃警戎備<hi>警戒以備戎欲因晋合勢</hi>九月丁卯晋<lb/>
荀吳帥師涉自棘津使祭史先用牲於雒陸渾人弗知<lb/>
師從之庚午遂滅陸渾數之以其貳於楚也陸渾子奔<lb/>
楚其衆奔甘鹿<hi>甘鹿周地</hi>周大獲<hi>先警戎備故獲</hi>范宣子夢文公擕<lb/>
荀吳而授之陸渾故使穆子帥師獻俘於文宫　哀公<lb/>
四年夏楚人既克夷虎<hi>夷虎蠻夷叛楚者</hi>乃謀北方左司馬眅<lb/>
<pb n="KR2m0009_WYG_264-25b"/>
申公夀餘葉公諸梁致蔡於負函<hi>三子楚大夫也此蔡之故地人民楚因以</hi>
<hi>為邑致之者㑹其衆也</hi>致方城之外於繒闗<hi>負函繒闗皆楚地</hi>曰吳將泝<lb/>
江入郢<hi>逆流曰泝</hi>將奔命焉為一昔之期襲梁及霍<hi>偽辭當備吳夜</hi>
<hi>結期明日便襲梁霍使不知之梁河南梁縣西南故城也梁南有霍陽山皆蠻子之邑也</hi>單浮餘圍<lb/>
蠻氏蠻氏潰<hi>浮餘楚大夫也單音善</hi>蠻子赤奔晋隂地<hi>隂地河南山北自上</hi>
<hi>雒以東至陸渾</hi>司馬起豐析與狄戎<hi>楚司馬□也析縣屬南鄉郡析南有豐鄉皆楚邑發</hi>
<hi>此二邑人及戎狄</hi>以臨上雒左師軍於莵和<hi>莵和山在上雒東也莵音徒</hi>右<lb/>
師軍於蒼野<hi>蒼野在上雒縣</hi>使謂隂地之命大夫士蔑<hi>命大夫别縣監</hi>
<pb n="KR2m0009_WYG_264-26a"/>
<hi>尹</hi>曰晋楚有盟好惡同之若將不廢寡君之願也不然<lb/>
將通於少習以聽命<hi>少習商縣武闗也將大開武闗道以伐晋</hi>士蔑請於趙<lb/>
孟趙孟曰晋國未寕安能惡於楚必速與之<hi>未寕有范中行之難</hi>
士蔑乃致九州之戎<hi>九州戎在隂地陸渾者</hi>將裂田以與蠻子而<lb/>
城之<hi>以詐蠻子</hi>且將為之卜<hi>卜城</hi>蠻子聽卜遂執之與其五大<lb/>
夫以畀楚師於三戸<hi>今丹水縣北三户亭</hi>司馬致邑立宗焉以誘<lb/>
其遺民<hi>楚復詐為蠻子作邑立其宗主</hi>而盡俘以歸<lb/>
　　狄<lb/>
<pb n="KR2m0009_WYG_264-26b"/>
莊公三十一年狄伐邢　閔公元年狄人伐邢管敬仲<lb/>
言於齊侯曰戎狄豺狼不可厭也諸夏親暱不可棄也<lb/>
宴安酖毒不可懐也詩云豈不懐歸畏此簡書同惡相<lb/>
恤之謂也請救邢以從簡書齊人救邢　二年冬狄人<lb/>
伐衞衞及狄戰於滎澤衞師敗績遂滅衞<hi>此滎澤當在河北</hi>狄<lb/>
人囚史華龍滑與禮孔以逐衞人二人曰我太史也實<lb/>
掌其祭不先國不可得也<hi>夷狄畏鬼故恐言當先白神</hi>乃先之至則<lb/>
告守者曰不可待也<hi>守者石祁子寗莊子公與之玦與矢令守而自禦狄戰敗君死而衆</hi>
<pb n="KR2m0009_WYG_264-27a"/>
<hi>散</hi>夜與國人出狄入衞遂從之又敗諸河<hi>衞將東走渡河狄復逐而</hi>
<hi>敗之</hi>宋桓公逆諸河<hi>迎衞/敗衆</hi>宵濟<hi>夜渡畏狄</hi>衞之遺民男女七百<lb/>
有三十人益之以共滕之民為五千人<hi>共滕衞别邑</hi>立戴公<lb/>
以廬於曺<hi>曺衞下邑戴公名申其年卒文公燬立</hi>齊師戍曺　晋侯使太<lb/>
子申生伐東山臯落氏<hi>赤狄别種也臯落其氏族</hi>　僖公元年春諸<lb/>
侯救邢邢潰出奔師師遂逐狄人具邢器用而遷之師<lb/>
無私焉　八年晋里克帥師梁由靡御虢射為右以敗<lb/>
狄於采桑<hi>傳言前年事也平陽北屈縣西南有采桑津</hi>梁由靡曰狄無耻從<lb/>
<pb n="KR2m0009_WYG_264-27b"/>
之必大克<hi>不耻走故可逐</hi>里克曰懼之而已無速衆狄<hi>恐怨深而羣黨</hi>
<hi>來報</hi>虢射曰期年狄必至示之弱矣夏狄伐晋報采桑之<lb/>
役也復期月<hi>明期年之言騐</hi>　十年狄滅温蘓子無信也蘓子<lb/>
叛王即狄又不能於狄狄人伐之王不救故滅蘓子奔<lb/>
衞　十三年狄侵衞　十六年狄侵晋取狐厨受鐸涉<lb/>
汾及昆都因晋敗也<hi>狐厨受鐸昆都晋三邑平陽臨汾縣西北有狐谷亭汾水出太原南</hi>
<hi>入河時秦敗晋於韓</hi>　十八年邢人狄人伐衞圍莵圃　二十一<lb/>
年狄侵衞<hi>為邢故</hi>　二十四年鄭伐滑王使伯服游孫伯<lb/>
<pb n="KR2m0009_WYG_264-28a"/>
如鄭請滑鄭伯怨王不聽命而執二子王怒將以狄伐<lb/>
鄭富辰諌不聽使頹叔桃子出狄師夏狄伐鄭取櫟王<lb/>
德狄人將以其女為后富辰諫曰不可臣聞之曰報者<lb/>
倦矣施者未厭狄固貪惏王又啓之女德無極婦怨無<lb/>
終狄必為患王弗聽初甘昭公有寵於惠后惠后將立<lb/>
之未及而卒昭公奔齊王復之又通於隗氏王替隗氏<lb/>
頺叔桃子曰我實使狄狄其怨我遂奉太叔以狄師攻<lb/>
王王御士將禦之王曰先后其謂我何寧使諸侯圖之<lb/>
<pb n="KR2m0009_WYG_264-28b"/>
王遂出及坎欿國人納之　秋頺叔桃子奉太叔以狄<lb/>
師伐周大敗周師王出適鄭處於氾太叔以隗氏居於<lb/>
温　二十五年晋侯納王殺太叔　二十八年晋侯作<lb/>
三行以禦狄荀林父將中行屠擊將右行先蔑將左行<lb/>
<hi>晋置上中下三軍今復増置三行以避天子六軍之名</hi>　三十年晋人侵鄭狄間<lb/>
晋之有鄭虞也夏狄侵齊　三十一年晋蒐于清源作<lb/>
五軍以禦狄<hi>二十八年作三行今罷之更為上下新軍</hi>　冬狄圍衞衞遷于<lb/>
帝邱　三十二年夏狄有亂衞人侵狄狄請平焉秋衞<lb/>
<pb n="KR2m0009_WYG_264-29a"/>
人及狄盟　三十三年狄侵齊因晋䘮也<hi>晋文公薨</hi>　狄伐<lb/>
晋及箕晋侯敗狄於箕郤缺獲白狄子<hi>白狄狄别種也故西河郡有白</hi>
<hi>部胡</hi>先軫死於狄師　文公七年狄侵魯西鄙公使告於<lb/>
晋趙宣子使因賈季問酆舒且讓之<hi>鄷舒狄相讓其伐魯時賈季奔狄故</hi>
<hi>就使讓之</hi>　九年狄侵齊　十年狄侵宋　十三年狄侵衛<lb/>
　宣公三年赤狄侵齊　四年赤狄侵齊　六年秋赤<lb/>
狄伐晋圍懐及邢邱<hi>邢邱今河内平臯縣</hi>晋侯欲伐之中行桓子<lb/>
曰使疾其民<hi>為民所疾</hi>以盈其貫將可殪也周書曰殪戎殷<lb/>
<pb n="KR2m0009_WYG_264-29b"/>
此之謂也　七年赤狄侵晋取向隂之禾　八年白狄<lb/>
及晋平㑹晋伐秦　十一年晋郤成子求成於衆狄衆<lb/>
狄疾赤狄之役遂服於晋<hi>赤狄潞氏最强故服役衆狄</hi>　秋㑹于欑<lb/>
函衆狄服也是行也諸大夫欲召狄郤成子曰吾聞之<lb/>
非徳莫如勤非勤何以求於人能勤有繼其從之也<hi>勤則</hi>
<hi>功繼之</hi>詩曰文王既勤止文王猶勤况寡德乎　十三年<lb/>
赤狄伐晋及清先縠召之也<hi>邲戰不得志故召狄欲為變</hi>晋人討先<lb/>
縠殺之　十五年潞子嬰兒之夫人晋景公之姊也酆<lb/>
<pb n="KR2m0009_WYG_264-30a"/>
舒為政而殺之又傷潞子之目<hi>酆舒潞相</hi>晋侯將伐之諸大<lb/>
夫皆曰不可酆舒有三雋才<hi>雋絶異也言有才藝絶人者三</hi>不如待後<lb/>
之人伯宗曰必伐之狄有五罪雋才雖多何補焉不祀<lb/>
一也嗜酒二也棄仲章而奪黎氏地三也<hi>仲章潞賢人也黎氏黎侯</hi>
<hi>之國上黨壺闗縣有黎亭</hi>虐我伯姬四也傷其君目五也怙其雋才<lb/>
而不以茂德兹益罪也後之人或者欲敬奉德義以事<lb/>
神人而申固其命若之何待之不討有罪曰將待後後<lb/>
有辭而討焉毋乃不可乎夫恃才與衆亡之道也商紂<lb/>
<pb n="KR2m0009_WYG_264-30b"/>
由之故滅<hi>由用也</hi>天反時為災<hi>寒暑/易節</hi>地反物為妖<hi>羣物失性</hi>民<lb/>
反徳為亂亂則妖災生故文反正為乏盡在狄矣晋侯<lb/>
從之六月癸卯晋荀林父敗赤狄於曲梁辛亥滅潞<hi>曲梁</hi>
<hi>今廣平曲梁縣也書癸卯從赴</hi>酆舒奔衞衞人歸諸晋晋人殺之公羊<lb/>
傳潞何以稱子潞子之為善也躬足以亡爾雖然君子<lb/>
不可不記也離於夷狄<hi>疾夷狄之俗而去離之故稱子</hi>而未能合乎中<lb/>
國<hi>未能與中國合同禮義相親比也故猶繋赤狄</hi>立黎侯而還<hi>狄奪其地故晋復立之</hi>晋<lb/>
侯賞桓子狄臣千室<hi>千家</hi>亦賞士伯以𤓰衍之縣曰吾獲<lb/>
<pb n="KR2m0009_WYG_264-31a"/>
狄土子之功也微子吾䘮伯氏矣<hi>邲之敗晋侯將殺桓子士伯請而逸之</hi>
使趙同獻狄俘於周　十六年晋士㑹帥師滅赤狄甲<lb/>
氏及留吁鐸辰<hi>甲氏留吁赤狄别種晋既滅潞氏今又盡并其餘黨</hi>獻狄俘於王<lb/>
　成公三年晋郤克衞孫良夫伐廧咎如討赤狄之餘<lb/>
焉<hi>晋滅赤狄潞氏其餘黨散入廧咎如</hi>廧咎如潰上失民也　九年秦人<lb/>
白狄伐晋諸侯貳故也　十二年狄人間宋之盟以侵<lb/>
晋而不設備秋晋人敗狄於交剛　襄公十八年白狄<lb/>
始來<hi>白狄狄之别名未嘗與魯接故曰始來不能行朝禮故不曰朝</hi>　二十八年白狄<lb/>
<pb n="KR2m0009_WYG_264-31b"/>
朝于晋　昭公元年晋中行穆子敗無終及羣狄於太<lb/>
原<hi>即大鹵也無終山戎</hi>崇卒也<hi>崇聚也</hi>將戰魏舒曰彼徒我車所遇<lb/>
又阨<hi>地險不便車</hi>以什共車必克<hi>更増十人以當一車之用</hi>困諸阨又克<lb/>
<hi>車每困於阨道今去車故為必克</hi>請皆卒<hi>去車為步卒</hi>自我始乃毁車以為<lb/>
行五乘為三伍<hi>乗車者車三人五乗十五人今改去車更以五人為伍分為三伍</hi>荀吳<lb/>
之嬖人不肯即卒斬以徇<hi>魏舒輙斬之荀吳不恨所以能立功</hi>為五陳以<lb/>
相離兩於前伍於後專為右角参為左角偏為前拒<hi>皆臨</hi>
<hi>時處置之名</hi>以誘之翟人笑之<hi>笑其失常</hi>未陳而薄之大敗之<lb/>
<pb n="KR2m0009_WYG_264-32a"/>
十二年晋荀吳偽㑹齊侯者假道於鮮虞遂入昔陽<hi>鮮虞</hi>
<hi>白狄别種在中山新市縣昔陽肥國都樂平沾縣東有昔陽城</hi>秋八月壬午滅肥以肥<lb/>
子綿臯歸<hi>肥白狄也綿臯其君名鉅鹿下曲陽縣西有肥累城</hi>晋伐鮮虞因肥之<lb/>
役也　十三年鮮虞人聞晋師之悉起也<hi>平邱盟甲車四千乗</hi>而<lb/>
不警邊且不修備晋荀吳自著雍以上軍侵鮮虞及中<lb/>
人驅衝競<hi>中山望都縣西北有中人城驅衝車與狄逐</hi>大獲而歸　十五年<lb/>
晋荀吳帥師伐鮮虞圍鼓<hi>鼔白狄之别鉅鹿下曲陽有鼔聚</hi>鼓人或請<lb/>
以城叛穆子弗許左右曰師徒不勤而可以獲城何故<lb/>
<pb n="KR2m0009_WYG_264-32b"/>
不為穆子曰吾聞諸叔向曰好惡不愆民知所適事無<lb/>
不濟或以吾城叛吾所甚惡也人以城來吾獨何好焉<lb/>
賞所甚惡若所好何<hi>無以復加所好</hi>若其弗賞是失信也何以<lb/>
庇民力能則進否則退量力而行吾不可以欲城而邇<lb/>
姦所喪滋多使鼓人殺叛人而繕守備圍鼓三月鼓人<lb/>
或請降使其民見曰猶有食色姑修而城軍吏曰獲城<lb/>
而弗取勤民而頓兵何以事君穆子曰吾以事君也獲<lb/>
一邑而教民怠將焉用邑邑以賈怠不如完舊<hi>賈音古</hi>賈<lb/>
<pb n="KR2m0009_WYG_264-33a"/>
怠無卒<hi>卒終也</hi>棄舊不祥鼔人能事其君我亦能事吾君<lb/>
率義不爽好惡不愆城可獲而民知義所<hi>知義所在也荀吳必其能</hi>
<hi>獲故因以示義</hi>有死命而無二心不亦可乎鼓人告食竭力盡<lb/>
而後取之克鼓而反不戮一人以鼓子䳒鞮歸　二十<lb/>
二年晋之取鼓也既獻而反鼓子焉又叛於鮮虞<hi>叛晋屬鮮</hi>
<hi>虞</hi>六月荀吳略東陽<hi>略行也東陽晋之山東邑也</hi>使師偽糴者負甲<lb/>
以息於昔陽之門外<hi>昔陽故肥子所都</hi>遂襲鼓滅之以鼓子䳒<lb/>
鞮歸使涉佗守之<hi>守鼓之地佗晋大夫</hi>中行伯既克鼓以鼓子宛<lb/>
<pb n="KR2m0009_WYG_264-33b"/>
支來<hi>宛支鼔子䳒鞮也穆子既克鼓以䳒鞮歸既獻而反之其後又叛魯昭二十二年荀吳襲鼓滅之以</hi>
<hi>䳒鞮歸使涉佗守之</hi>令鼓人各復其所非僚勿從<hi>僚官也</hi>鼓子之臣<lb/>
曰夙沙釐以其孥行<hi>釐將妻子從鼔子也</hi>軍使執之辭曰我君是<lb/>
事非事土也名曰君臣豈曰土臣今君實遷<hi>徙也</hi>臣何頼<lb/>
於鼓<hi>頼利也</hi>穆子召之曰鼓有君矣<hi>君謂涉佗</hi>爾止事君吾定<lb/>
而禄爵<hi>而女也定安也</hi>對曰臣委質於狄之鼓未委質於晋之<lb/>
鼓也<hi>質贄也士贄以雉委贄而退</hi>臣聞之委質為臣無有二心委質<lb/>
而策死古之法也<hi>言委贄於君書名於策示必死也</hi>君有烈名臣無叛<lb/>
<pb n="KR2m0009_WYG_264-34a"/>
質敢即私利以煩司寇而亂舊法其若不虞何<hi>即就也虞度也</hi>
<hi>若就私利是謂叛君叛君有罪故煩司寇舊法策死之法若臣皆如是將有不意度而至之患者晋其如之何</hi>
<hi>也</hi>穆子歎而謂其左右曰吾何徳之務而有是臣也<hi>吾當</hi>
<hi>修務何徳而得若此之臣也</hi>乃使行既獻<hi>既獻/功也</hi>言於公<hi>言釐之賢於公公昭公之</hi>
<hi>子去疾也</hi>與鼓子田於河隂<hi>河隂晋河南之田使君而田也</hi>使夙沙釐相之<lb/>
　定公三年鮮虞入晋師於平中<hi>平中晋地</hi>獲晋觀虎恃其<lb/>
勇也　五年晋士鞅圍鮮虞報觀虎之役也　哀公六<lb/>
年晋趙鞅伐鮮虞治范氏之亂也<hi>四年鮮虞納荀寅於栢人</hi>
<pb n="KR2m0009_WYG_264-34b"/>
　　項氏曰大抵桓文皆畏狄而不問者齊桓之世狄<lb/>
　　伐邢齊以微者救之而不能却狄入衞齊强鄭使<lb/>
　　赴之而棄其師城夷儀而遷邢城楚邱而遷衞皆<lb/>
　　以避狄也桓公召陵服楚首止定王室五年間狄<lb/>
　　為少止八年<hi>僖</hi>狄始伐晉以威齊也十年狄滅温<lb/>
　　温王畿也温子奔衞狄侵衞以討之其後宋伐齊<lb/>
　　而狄反救之矣晋文之世其初<hi>僖二十四年</hi>狄伐鄭逐<lb/>
　　天王也其後也<hi>晋文公</hi>狄侵齊以嘗晋也狄圍衞衞<lb/>
<pb n="KR2m0009_WYG_264-35a"/>
　　遷於帝丘狄再逐衞也衞侵狄而與狄盟晋不能<lb/>
　　討故衞自報之而自與之平也亦見晋伯之不終<lb/>
　　矣自是文公且卒狄再侵齊而公亦終身不討狄<lb/>
　　矣晋文既縱狄又復導秦故晋之子孫世有秦狄<lb/>
　　之禍其後狄常與中國争衡而秦遂伐周亦秦將<lb/>
　　興而天遣楚以牽制齊晋於南方而不暇北顧與<lb/>
　　按戎之種類不一其在西方者曰犬戎最强盛攻<lb/>
　　殺幽王於驪山下取周之地居涇渭之間周於是<lb/>
<pb n="KR2m0009_WYG_264-35b"/>
　　東遷以其地畀秦秦攻戎却之而取周之故地入<lb/>
　　春秋時虢公敗犬戎於渭汭則其遺種之在中國<lb/>
　　者也其在北方者曰山戎亦曰北戎侵鄭侵齊病<lb/>
　　燕者是也其在南方者曰徐戎居淮泗之間公㑹<lb/>
　　戎於潛追戎於濟西者是也其在伊雒之間者曰<lb/>
　　姜戎亦曰陸渾之戎本三苗之裔出自太岳世居<lb/>
　　𤓰州<hi>燉煌</hi>僖公二十二年秦晋遷其族於伊川自是<lb/>
　　世服屬於晋戎子支駒之屬是也其姓氏史所不<lb/>
<pb n="KR2m0009_WYG_264-36a"/>
　　載惟姜戎姜姓驪戎姬姓犬戎亦姬姓小戎子姓<lb/>
　　僅可考而他則未詳狄之種亦不一有赤狄有白<lb/>
　　狄曰臯落氏曰潞曰甲氏留吁皆赤狄之類也曰<lb/>
　　鼓曰鮮虞曰肥皆白狄之類也其姓曰隗氏而潞<lb/>
　　為潞氏餘未之詳然戎狄與春秋相為始終而齊<lb/>
　　晋之伯也亦必先能制戎狄而後可以為盟主齊<lb/>
　　桓之時戎病周病燕狄伐邢伐衞俱為齊所攘却<lb/>
　　不得以逞夫子所以有微管仲之言也至晋都冀<lb/>
<pb n="KR2m0009_WYG_264-36b"/>
　　北則立國於戎狄之間祝鮀所謂疆以戎索籍談<lb/>
　　所謂晋居深山戎狄之與鄰故其所以待戎狄者<lb/>
　　尤不容以無策自獻惠文襄以來其規模之大槩<lb/>
　　可見戎易服故懐之以徳如遷姜戎分以南鄙之田<lb/>
　　世修其職及命魏絳和諸戎是也狄難服故威之<lb/>
　　以刑如作三行作新軍皆以禦狄後來至於滅潞<lb/>
　　滅鼓滅肥范宣子言吾先君之亟戰也有故秦狄<lb/>
　　齊楚皆强不盡力子孫將弱以狄儕之秦齊楚其<lb/>
<pb n="KR2m0009_WYG_264-37a"/>
　　强可知古稱西戎北狄今考春秋之時戎散居於<lb/>
　　四方惟狄獨倔强於北散居故其勢易弱聚在一<lb/>
　　方并力倔强故其慓悍飄忽之勢雖誅鋤之未易<lb/>
　　帖服兩漢以來匈奴常盛於羌戎蓋有由來矣<lb/>
　<lb/>
　<lb/>
　<lb/>
　<lb/>
<pb n="KR2m0009_WYG_264-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文獻通考卷二百六十四<lb/>
</p>
<p>
</p>
  </div>
</body>
</text>
</TEI>
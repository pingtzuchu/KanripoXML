<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷一百八十八</head> <lb/>
    <p>
<pb n="KR2m0009_WYG_188-1a"/>
欽定四庫全書<lb/>
　文獻通考卷一百八十八<lb/>
　　鄱　陽　馬　端　臨　貴　與　著<lb/>
　經籍考十五<lb/>
　　經<hi>儀注</hi>　<hi>諡法/</hi>　<hi>䜟緯</hi>
孫氏祭享禮一卷<lb/>
　　陳氏曰檢校左散騎常侍孫日用撰周顯徳中博<lb/>
　　士後仕夲朝開寳時作此書<lb/>
<pb n="KR2m0009_WYG_188-1b"/>
杜氏四時祭享禮一卷<lb/>
　　陳氏曰丞相山隂杜衍世昌撰<lb/>
韓氏古今家祭式一卷<lb/>
　　陳氏曰司徒兼侍中相䑓韓琦稚圭撰<lb/>
横渠張氏祭禮一卷<lb/>
　　陳氏曰張載子厚撰末有呂大鈞和叔說數條附<lb/>
　　焉<lb/>
　　朱氏語録曰横渠所制禮多不夲諸儀禮有自杜<lb/>
<pb n="KR2m0009_WYG_188-2a"/>
　　撰處<lb/>
伊川程氏祭禮一卷<lb/>
　　陳氏曰程頤正叔撰首載作主式<lb/>
伊洛禮書補亡　伊洛遺禮<lb/>
　　龍川陳氏序曰吾友陳君舉為余言薛季宣士龍<lb/>
　　嘗從袁道潔㳺道潔及事伊川自言得伊洛禮書<lb/>
　　不及授士龍而死今不知其書在何許伊川嘗言<lb/>
　　舊脩六典已及七分及被召乃止今更一二年可<lb/>
<pb n="KR2m0009_WYG_188-2b"/>
　　成則信有其書矣道潔之所藏近是惜其書之散<lb/>
　　亡不可見也因集其遺言中凡參考禮儀而是正<lb/>
　　其可行與不可行者以為伊洛禮書補亡庶幾遺<lb/>
　　意之未泯而或者其書尚可訪也<lb/>
　　又曰伊洛遺禮其可見者惟婚與䘮禮僅存其一<lb/>
　　二今以附諸補亡之後夫禮雖先王之未有可以<lb/>
　　義起也補亡所集集其義也苟精其義則當時之<lb/>
　　所參定者尚可考而闕裂不全之制豈必以是為<lb/>
<pb n="KR2m0009_WYG_188-3a"/>
　　尊哉記曰禮之所尊尊其義也存其義之可見者<lb/>
　　以惜其不可見者而已<lb/>
呂氏家祭禮一卷<lb/>
　　陳氏曰丞相京兆呂大防微仲正字大臨與叔撰<lb/>
　　朱子語録曰與叔集諸家禮補儀以儀禮為骨<lb/>
范氏家祭禮一卷<lb/>
　　陳氏曰范祖禹淳甫撰<lb/>
温公書儀一卷<lb/>
<pb n="KR2m0009_WYG_188-3b"/>
　　陳氏曰司馬光撰前一卷為表章書啟式餘則冠<lb/>
　　婚䘮祭之禮詳焉<lb/>
　　朱子語録胡叔器問四先生禮晦庵先生曰二程<lb/>
　　與横渠多是古禮温公則大槩夲儀禮而參以今<lb/>
　　之可行者要之温公較穏其中與古不甚逺是七<lb/>
　　分好大扺古禮不可全用如古服古器今皆難用<lb/>
　　温公夲諸儀禮最為適古今之宜<lb/>
　　先公曰温公此書專夲儀禮其大者莫如婚䘮婚<lb/>
<pb n="KR2m0009_WYG_188-4a"/>
　　禮婦見舅姑條下註若舅姑已殁則有三月廟見<lb/>
　　之禮此儀禮說也儀禮凡單言廟皆謂禰廟非祖<lb/>
　　廟也公謂婦入門拜先靈則三月廟見之禮可廢<lb/>
　　此於禮為稍畧而朱文公遂以為惑於陳鍼子先<lb/>
　　配後祖之說故以婦入拜祖先為未然此禮當考<lb/>
　　<hi>按鍼子所譏自謂鄭忽當迎婦時不先告廟註家引公子圍告莊共之廟而後行為證即非婦入門</hi>
　　<hi>時事</hi>䘮禮卒哭而祔亦儀禮說也儀禮三虞明日以<lb/>
　　其班祔公直用之此於禮為大遽檀弓明言殷練<lb/>
<pb n="KR2m0009_WYG_188-4b"/>
　　而祔周卒哭而祔孔子善殷而云周已戚公於註<lb/>
　　文但畧言而不詳述蓋練而祔公所不敢故耳大<lb/>
　　槩温公誠篤之學嘗答許奉世秀才書云自㓜誦<lb/>
　　諸經讀註疏以求聖人之道直取其合人情物理<lb/>
　　目前可用者從之此其大指也<lb/>
居家雜禮一卷<lb/>
　　陳氏曰司馬光撰<lb/>
呂氏鄉約一卷　鄉儀一卷<lb/>
<pb n="KR2m0009_WYG_188-5a"/>
　　陳氏曰呂大鈞和叔撰<lb/>
髙氏送終禮一卷<lb/>
　　陳氏曰禮部侍郎髙閌抑崇撰<lb/>
四家禮範五卷<lb/>
　　陳氏曰張栻朱熹所集司馬程張呂氏諸書而建<lb/>
　　安劉珙刻於金陵<lb/>
古今家祭禮二十卷<lb/>
　　陳氏曰朱熹集通典㑹要所載以及唐夲朝諸家<lb/>
<pb n="KR2m0009_WYG_188-5b"/>
　　祭禮皆在焉<lb/>
朱文公家禮<lb/>
　　朱子自序曰嘗獨究觀古今之籍因其大軆之不<lb/>
　　可變者而少加損益於其間以為一家之書大抵<lb/>
　　謹名分崇愛敬以為之夲至其施行之際則又畧<lb/>
　　浮文務夲實以竊自附於孔子從先進之遺意誠<lb/>
　　得與同志之士熟講而勉行之<lb/>
　　李氏曰先生居母祝令人憂居䘮盡禮蓋自始死<lb/>
<pb n="KR2m0009_WYG_188-6a"/>
　　以至祥禫參酌古今咸盡其變因成䘮𦵏祭禮又<lb/>
　　推之於冠婚共成一編命曰家禮既成為一童行<lb/>
　　竊之以逃先生易簀其書始出今行於世然其間<lb/>
　　有與先生晩歳之論不合者故未嘗為學者道之<lb/>
　　楊氏曰愚按家禮一書今之士大夫家冠婚䘮祭<lb/>
　　多所遵命然此書始成輙復失之先生未嘗再加<lb/>
　　審訂則世或未之知也初先生所定家鄉邦國王<lb/>
　　朝禮專以儀禮為經及自述家禮則又通之以古<lb/>
<pb n="KR2m0009_WYG_188-6b"/>
　　今之宜故冠禮則多取司馬氏婚禮則參諸司馬<lb/>
　　氏程氏䘮禮夲之司馬氏後又以髙氏之書為最<lb/>
　　善及論祔遷則取横渠遺命治䘮則以書儀疎畧<lb/>
　　而用儀禮祭禮兼用司馬氏程氏而先後所見又<lb/>
　　有不同節祠則以韓魏公所行者為法若夫明大<lb/>
　　宗小宗之法以寓愛禮存羊之意此又家禮之大<lb/>
　　義所繋蓋諸書所未暇及而先生於此尤拳拳也<lb/>
　　惜其書既亡至先生既沒而後出先生不及再修<lb/>
<pb n="KR2m0009_WYG_188-7a"/>
　　為一定之成儀以幸萬世而反為未成之闕典愚<lb/>
　　嘗與朋友讀而病之於是竊取先生平日去取折<lb/>
　　衷之言有以發明家禮之意者若婚禮親迎用温<lb/>
　　公入門以後則從伊川之類是也有後來議論始<lb/>
　　定不必守家禮之舊儀者若祭禮祭始祖初祖而<lb/>
　　後不祭之類是也有超然獨得於心不用疏家穿<lb/>
　　鑿之說而黙與鄭註夲義契合若深衣之續袵鉤<lb/>
　　邉是也有用先儒舊義與經傳不同未見於後來<lb/>
<pb n="KR2m0009_WYG_188-7b"/>
　　之考訂議論者若䘮服辟領婦人不杖之類是也<lb/>
　　凡若此者悉附於逐條之下以待朋友共相考訂<lb/>
　　庶㡬粗有以見先生之意云<lb/>
十書類編三卷<lb/>
　　陳氏曰不知何人所集十書者管氏弟子職曹昭<lb/>
　　女誡韓氏家祭式司馬温公居家雜儀呂氏鄉禮<lb/>
　　范氏義莊規髙氏送終禮髙登脩學門庭朱氏重<lb/>
　　定鄉約社倉約束也雖不專為禮而禮居多故附<lb/>
<pb n="KR2m0009_WYG_188-8a"/>
　　之於此<lb/>
廟議一卷<lb/>
　　陳氏曰吏部侍郎趙粹中撰進專為太祖未正東<lb/>
　　鄉之位乃裒董弅王普趙漢首議與一時討論夲<lb/>
　　末上之時淳熙中也<lb/>
奉常雜録一卷　樂章一卷<lb/>
　　陳氏曰無名氏雜録禮寺牲牢樂舞祝祠其樂章<lb/>
　　則祠祭見行用者<lb/>
<pb n="KR2m0009_WYG_188-8b"/>
服飾變古元録三卷<lb/>
　　陳氏曰唐翰林學士汝南袁郊之儀撰郊宰相滋<lb/>
　　之子唐志作一卷<lb/>
古今服飾儀一卷<lb/>
　　陳氏曰題蜀人樊建紹癸丙序<lb/>
考古圖十卷<lb/>
　　鼂氏曰皇朝呂大臨與叔裒諸家所藏三代秦漢<lb/>
　　尊彛鼎敦之屬繪之於幅而辨論形制文字<lb/>
<pb n="KR2m0009_WYG_188-9a"/>
　　陳氏曰其書作於元祐七年所紀自御府之外凡<lb/>
　　三十六家所藏古器物皆圖而録之<lb/>
博古圖說十一卷<lb/>
　　陳氏曰祕書郎昭武黄伯思長睿撰有序凡諸器<lb/>
　　五十九品其數五百二十七印章十七品其數二<lb/>
　　百四十五李丞相伯紀為長睿志墓言所著古器<lb/>
　　說四百二十六篇悉載博古圖說考之固多出於<lb/>
　　伯思亦有不盡然者又其名物亦頗不同錢鑑二<lb/>
<pb n="KR2m0009_WYG_188-9b"/>
　　品至多此所載二錢二鑑而已博古不載印章而<lb/>
　　此印章最夥盖長睿没於政和八年其後脩博古<lb/>
　　圖頗采用之而亦有刪改云爾其書大抵好傅㑹<lb/>
　　古今名字說已見前<lb/>
宣和博古圖三十卷<lb/>
　　鼂氏曰皇朝王楚集三代秦漢彛器繪其形範辨<lb/>
　　其欵識増多於呂氏考古十倍矣<lb/>
　　陳氏曰宣和殿所藏古器物圖其形製而記名物<lb/>
<pb n="KR2m0009_WYG_188-10a"/>
　　録其欵識品有總說以舉其凡而物物考訂則其<lb/>
　　目詳焉然亦不無牽合也<lb/>
　　容齋洪氏隨筆曰政和宣和間朝廷置書局以數<lb/>
　　十計其荒陋而可笑者莫若博古圖予比得漢匜<lb/>
　　因取一冊讀之發書捧腹之餘聊識數事於此父<lb/>
　　癸匜之銘曰爵方父癸則為說曰周之君臣其有<lb/>
　　癸號者惟齊之四世有癸公癸公之子曰哀公然<lb/>
　　則作是器也其在哀公之時歟故銘曰父癸者此<lb/>
<pb n="KR2m0009_WYG_188-10b"/>
　　也夫以十干為號及稱父甲父丁父癸之類夏啇<lb/>
　　皆然編圖者固知之矣獨於此器表為周物且以<lb/>
　　為癸公之子稱其父其可笑一也周義母匜之銘<lb/>
　　曰仲姞義母作則為之說曰晉文公杜祁譲偪姞<lb/>
　　而已次之趙孟云母義子貴正謂杜祁則所謂仲<lb/>
　　姞者自名也義母者㐮公謂杜祁也夫周世姞姓<lb/>
　　女多矣安知此為偪姞杜祁但譲之在上豈可便<lb/>
　　為母哉既言仲姞自名又以為㐮公為杜祁所作<lb/>
<pb n="KR2m0009_WYG_188-11a"/>
　　然則為誰之物哉其可笑二也漢注水匜之銘曰<lb/>
　　始建國元年正月癸酉朔日制則為之說曰漢初<lb/>
　　始元年十二月改為建國此言元年正月者當是<lb/>
　　明年也按漢書王莾以初始元年十二月癸酉朔<lb/>
　　日竊即真位遂以其日為始建國元年安有明年<lb/>
　　却稱元年之理其可笑三也楚姬盤之銘曰齊侯<lb/>
　　作楚姬寳盤則為之說曰楚與齊從親在齊湣王<lb/>
　　之時所謂齊侯則湣王也周末諸侯自王而稱侯<lb/>
<pb n="KR2m0009_WYG_188-11b"/>
　　以銘器尚知止乎禮義也夫齊楚之為國各數百<lb/>
　　年豈必當湣王時從親乎且湣王在齊諸王中最<lb/>
　　為驕暴嘗稱東帝豈有肯自稱侯之理其可笑四<lb/>
　　也漢梁山鋗之銘曰梁山銅造則為之說曰梁山<lb/>
　　銅者紀其所貢之地梁孝王依山鼓鑄為國之富<lb/>
　　則銅有自來矣夫即山鑄錢乃吳王濞耳梁山自<lb/>
　　是山名屬馮翊夏陽縣於梁國何預焉其可笑五<lb/>
　　也觀此數說他可知矣又曰博古圖近復盡觀之<lb/>
<pb n="KR2m0009_WYG_188-12a"/>
　　其謬妄不可殫舉政宣間蔡京為政禁士大夫不<lb/>
　　得讀史春秋三傳真束髙閣故其所引用絶為乖<lb/>
　　盾然至以州吁為衛大夫髙克為衛文公將是此<lb/>
　　書局學士亦不曽讀毛詩矣可笑也<lb/>
鍾鼎欵識二十卷<lb/>
　　鼂氏曰皇朝薛尚功編考古博古圖之類然尤為<lb/>
　　詳備<lb/>
　　按考古圖諸書鼂氏以入小學門陳氏以入書目<lb/>
<pb n="KR2m0009_WYG_188-12b"/>
　　門皆失其倫類既所考者古之禮器則禮文之事<lb/>
　　也故釐入儀注門<lb/>
中興禮書<lb/>
　中興藝文志中興禮書者淳熙中禮部太常寺編次<lb/>
　中興以來所行之禮也其間如内禪慶壽之類亘古<lb/>
　所無可謂盛矣<lb/>
　　右儀注<lb/>
諡别十卷<lb/>
<pb n="KR2m0009_WYG_188-13a"/>
　崇文總目宋沈約撰上采周秦下至晋宋君臣諡號<lb/>
　而以周公諡法為夲云<lb/>
諡法四卷<lb/>
　崇文總目梁賀琛撰初約夲周公之諡法至琛又分<lb/>
　君臣羙惡婦人之諡各以其類標其目曰舊諡者周<lb/>
　公之諡法曰廣諡者約所撰也曰新諡者琛所增也<lb/>
　　鼂氏曰約撰凡七百九十四條琛又加婦人諡二<lb/>
　　百三十八條<lb/>
<pb n="KR2m0009_WYG_188-13b"/>
續古今諡法十四卷<lb/>
　崇文總目唐户部郎中王彦威撰因舊諡品援集故<lb/>
　事依沈約諡例記梁以來至唐得諡官稱姓名又以<lb/>
　單複諡為别<lb/>
嘉祐諡法三卷<lb/>
　　鼂氏曰皇朝蘇洵明允撰洵嘉祐中被詔編定周<lb/>
　　公春秋廣諡沈約賀琛扈䝉六家諡法於是講求<lb/>
　　六家外採今文尚書汲冡師春蔡邕獨斷凡古人<lb/>
<pb n="KR2m0009_WYG_188-14a"/>
　　論諡之書收其所長加以新意得一百六十八諡<lb/>
　　芟去者百九十有八又為論四篇以叙去取之意<lb/>
六家諡法<lb/>
　　陳氏曰翰林學士判太常寺周沆等編六家者周<lb/>
　　公春秋廣諡沈約賀琛扈䝉也今按周公即汲冡<lb/>
　　書之諡法解春秋即杜預釋例所載也廣諡不著<lb/>
　　名氏沈約書一卷賀琛書四卷扈蒙書一卷皆祖<lb/>
　　述古法而増廣之琛字國寳山隂人梁尚書左丞<lb/>
<pb n="KR2m0009_WYG_188-14b"/>
　　䝉字日用幽州人國初翰林學士此書嘉祐末編<lb/>
　　集英宗初始上<lb/>
　　鴈湖李氏䟦六家諡法二十卷嘉祐中范忠文與<lb/>
　　老蘇公及姚闢等所修六年十月始奉詔刋定八<lb/>
　　年上之蘇公之意有所未盡又别為諡法三卷諡<lb/>
　　録三十五卷於是古今諡法始粲然大備諡者行<lb/>
　　之表所以成徳盖考名易行使既沒之後是非較<lb/>
　　然先王所以深勸沮所從來逺矣後世循私之習<lb/>
<pb n="KR2m0009_WYG_188-15a"/>
　　勝士一登大官身顯不問賢否例得羙諡褒貶至<lb/>
　　是㡬廢猶頼學士大夫時起争之公之此書雖格<lb/>
　　於一時異議卒不果行而著書之意爛如日星固<lb/>
　　不害其傳百代之明法也惜諡録之書今獨皇朝<lb/>
　　者存而所次歴代十五卷俄空焉六家之得失公<lb/>
　　辨正既無遺矣然某嘗考之名周公者即汲冡周<lb/>
　　書諡法篇名春秋者即杜預釋例諡法篇唐及國<lb/>
　　史藝文志皆不載近世學者就二書中採出公固<lb/>
<pb n="KR2m0009_WYG_188-15b"/>
　　以疑其非古然猶未明其為汲冡書與釋例故并<lb/>
　　及之<lb/>
集諡總録一卷<lb/>
　　鼂氏曰皇朝孫緯撰凡一卷春明退朝録嘗集類<lb/>
　　國朝諡㡬二百人緯任宗正寺丞日因宋氏之舊<lb/>
　　纂元豐以後遂得三百餘人自宗室宰相以下分<lb/>
　　為九等其序畧云有爵位已髙當得諡而未聞者<lb/>
　　若范質呂餘慶韓崇王博文姜遵王沔是也<lb/>
<pb n="KR2m0009_WYG_188-16a"/>
政和脩定諡法<lb/>
　　陳氏曰禮制局詳議官蔡攸等承㫖脩定全書八<lb/>
　　十卷大率祖六家之舊為沿革統論一卷參照二<lb/>
　　十六卷看詳二十五卷増立十卷合而為詳定六<lb/>
　　卷今惟脩定六卷存而以沿革繋之篇首按館閣<lb/>
　　書目亦闕參照二十六卷<lb/>
鄭氏諡法三卷<lb/>
　　陳氏曰鄭樵撰上卷序五篇中卷諡三等下卷後<lb/>
<pb n="KR2m0009_WYG_188-16b"/>
　　論四篇<lb/>
　　右諡法<lb/>
　隋藝文志易曰河出圖洛出書然則聖人之受命也<lb/>
　必因積徳累業豐功厚利誠著天地澤被生人萬物<lb/>
　之所歸徃神明之所福饗則有天命之應蓋龜龍御<lb/>
　負出於河洛以紀易代之證其理幽昧究極神道先<lb/>
　王恐其惑人祕而不傳說者又云孔子既叙六經以<lb/>
　明天人之道知後世不能稽同其意故必立緯及䜟<lb/>
<pb n="KR2m0009_WYG_188-17a"/>
　以遺來世其書出於前漢有河圖九篇洛書六篇云<lb/>
　自黄帝至周文王所受夲文又别有三十篇云自初<lb/>
　起至於孔子九聖之所増演以廣其意又有七經緯<lb/>
　三十六篇並為孔子所作并前合為八十一篇而又<lb/>
　有尚書中候洛書緯五行傳詩推度災汜歴樞含神<lb/>
　霧孝經勾命決援神契雜䜟等書漢代有郗氏袁氏<lb/>
　說漢末郎中郗萌集圖緯䜟雜占為五十篇謂之春<lb/>
　秋災異宋均鄭元並為䜟律之註然其文辭淺俗顛<lb/>
<pb n="KR2m0009_WYG_188-17b"/>
　倒舛謬不類聖人之㫖相傳疑世人造為之後或者<lb/>
　又加㸃竄非其實録起王莾好符命光武以圖䜟興<lb/>
　遂盛行於世漢時又詔東平王蒼正五經章句皆命<lb/>
　從䜟俗儒趨時益為其學篇卷第目轉加増廣言五<lb/>
　經者皆<graphic n="KR1088" url="https://raw.githubusercontent.com/kanripo/KR-Gaiji/master/images/KR1088.png" mimeType="image/png"/>䜟為說唯孔安國毛公王璜賈逵之徒獨<lb/>
　非之相承以為祅妄亂中庸之典故因漢魯恭王河<lb/>
　間獻王所得古文參而考之以成其義謂之古學當<lb/>
　世之儒又非毁之竟不得行魏代王肅推引古學以<lb/>
<pb n="KR2m0009_WYG_188-18a"/>
　難其義王弼杜預從而明之自是古學稍立至宋大<lb/>
　明中始禁圖䜟梁天監以後又重其制及髙祖受禪<lb/>
　禁之愈切煬帝即位乃發使四出搜天下書籍與䜟<lb/>
　緯相渉者皆焚之為吏所紏者至死自是無復其學<lb/>
　祕府之内亦多散亡今録其見存列於六經之下以<lb/>
　備異說<lb/>
　　陳氏曰按後漢書緯候之學註言緯七緯也候尚<lb/>
　　書中候也所謂河洛七緯者易緯稽覧圖乾鑿度<lb/>
<pb n="KR2m0009_WYG_188-18b"/>
　　坤靈圖通卦驗是類謀辨終備也書緯璇璣鈐考<lb/>
　　靈曜帝命驗運期授也詩緯推度災汜歴樞含神<lb/>
　　霧也禮緯含文嘉稽命徵斗威儀也樂緯動聲儀<lb/>
　　稽耀嘉叶圖徵也孝經緯援神契鈎命决也春秋<lb/>
　　緯演孔圖元命包文耀鉤運斗樞感精符合誠圖<lb/>
　　考異郵保乾圖漢含孳佐助期握誠圖潛潭巴說<lb/>
　　題辭也䜟緯之說起於哀平王莽之際莽以此濟<lb/>
　　其簒逆公孫述效之而光武紹復舊物乃亦以赤<lb/>
<pb n="KR2m0009_WYG_188-19a"/>
　　伏自累篤好而推崇之甘心與莽述同智於是佞<lb/>
　　臣陋士從風而靡賈逵以此論左氏學曹褒以此<lb/>
　　定漢禮作大予樂大儒如鄭元專以䜟言經何休<lb/>
　　又不足言矣二百年間惟桓譚張衡力非之而不<lb/>
　　回也魏晉以革命受終莫不傅㑹符命其源實出<lb/>
　　於此隋唐以來其學寖微矣考唐志猶存九部八<lb/>
　　十四卷今其書皆亡惟易緯僅存者如此及孔氏<lb/>
　　正義或時援引先儒蓋嘗欲刪去之以絶偽妄矣<lb/>
<pb n="KR2m0009_WYG_188-19b"/>
　　使所謂七緯者皆存猶學者所不道况其殘闕不<lb/>
　　完於偽之中又有偽者乎姑存之以備凡目云爾<lb/>
　　唐志數内有論語緯十卷七緯無之太平御覽有<lb/>
　　論語摘輔象撰考䜟者意其是也御覽又有書帝<lb/>
　　驗期禮稽命曜春秋命歴序孝經左方契威嬉拒<lb/>
　　等皆七緯所無要皆不足深考<lb/>
　　致堂胡氏曰䜟書原於易之推徃以知來周家卜<lb/>
　　世得三十卜年得八百此知來之的也易道既隐<lb/>
<pb n="KR2m0009_WYG_188-20a"/>
　　卜筮者溺於考測必欲竒中故分流别𣲖其說寖<lb/>
　　廣要之各有以也易道所明時有所用知道者以<lb/>
　　義處命理行則行理止則止術數之學蓋不取也<lb/>
　　光武早歳從師長安受尚書大義夷考其行事蓋<lb/>
　　儒流之英傑也何乃蔽於䜟文牢不可破耶<lb/>
　　又曰緯書原夲於五經而失之者也而尤紊於鬼<lb/>
　　神之理幽明之故夫鬼神之理幽明之故非知道<lb/>
　　者不能識自孟子而後知道者鮮矣所以易惑而<lb/>
<pb n="KR2m0009_WYG_188-20b"/>
　　難解也斷國論者誠能一决於聖人之經經所不<lb/>
　　載雖有緯書䜟記屏而不用則庶乎其不謬於理<lb/>
　　也<lb/>
隋志十三部合九十二卷<hi>通計亡書合三十二部共二百三十二卷</hi>
唐志二家九部八十四卷<lb/>
宋三朝志四部三十二卷<lb/>
宋中興志三家五部十二卷<lb/>
易乾鑿度二卷<lb/>
<pb n="KR2m0009_WYG_188-21a"/>
　　鼂氏曰右舊題蒼頡脩古籕文鄭氏註按唐四庫<lb/>
　　書目有鄭元註詩書緯及有宋均註易緯而無此<lb/>
　　書其中多有不可曉者獨九宮之法頗明昔通儒<lb/>
　　謂緯書偽起哀平光武既以䜟立故篤信之陋儒<lb/>
　　阿世學者甚衆鄭元何休以之通經曹褒以之定<lb/>
　　禮歴代革命之際莫不引䜟為符瑞故桓譚張衡<lb/>
　　之徒皆深嫉之自苻堅之後其學殆絶使其尚存<lb/>
　　猶不足信况此又非其真也<lb/>
<pb n="KR2m0009_WYG_188-21b"/>
坤鑿度二卷<lb/>
　　鼂氏曰題曰包犧氏先文軒轅氏演古籕文蒼頡<lb/>
　　脩按隋唐志及崇文總目皆無之至元祐田氏書<lb/>
　　目始載焉當是國朝人依託為之<lb/>
周易緯稽覽圖二卷　是類謀一卷　辨終備一卷<lb/>
乾元序制記一卷　坤靈圖一卷　通卦驗二卷<lb/>
　　鼂氏曰漢鄭元註按隋志有鄭氏註易緯八卷唐<lb/>
　　志有宋均註易緯九卷李氏夲註與隋志同卷數<lb/>
<pb n="KR2m0009_WYG_188-22a"/>
　　與唐志同家夲蓋出李氏獨不載乾鑿度二卷而<lb/>
　　有乾元序制一卷按後漢註七緯名亦無乾元序<lb/>
　　制<lb/>
　　陳氏曰其間推隂陽卦直至唐元和中蓋後世術<lb/>
　　士所附益也按七緯之名無乾元序制<lb/>
易稽覽圖三卷<lb/>
　　陳氏曰與上易緯前三卷相出入而詳備不同<lb/>
乾坤鑿二卷<lb/>
<pb n="KR2m0009_WYG_188-22b"/>
　　陳氏曰一作坤鑿度題包犧氏先文軒轅氏演籕<lb/>
　　蒼頡脩鼂氏讀書志云崇文總目無之至元祐田<lb/>
　　氏書目始載當是國朝人依託為之<lb/>
禮含文嘉<lb/>
　宋兩朝藝文志舊有䜟緯七經雜解今緯書存者獨<lb/>
　易而含文嘉乃後人著為占候兵家之說與諸書所<lb/>
　引禮緯乖異不合故以易緯附經移含文嘉於五行<lb/>
　　右䜟緯<lb/>
<pb n="KR2m0009_WYG_188-23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0009_WYG_188-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文獻通考卷一百八十八<lb/>
</p>
<p>
</p>
  </div>
</body>
</text>
</TEI>
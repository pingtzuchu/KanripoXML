<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷一百三</head> <lb/>
    <p>
<pb n="KR2m0009_WYG_103-1a"/>
欽定四庫全書<lb/>
　文獻通考卷一百三<lb/>
　　鄱　陽　馬　　端　臨　貴　與　　著<lb/>
　宗廟考十三<lb/>
　　功臣配享<lb/>
殷盤庚王若曰古我先王暨乃祖乃父胥及逸勤予敢<lb/>
動用非罰<hi>言古之君臣相與同勞逸子孫所宜法之我豈敢動用非常之罰脅汝乎</hi>世選爾<lb/>
勞予不掩爾善<hi>選數也掩蔽也</hi>兹予大享於先王爾祖其從與<lb/>
<pb n="KR2m0009_WYG_103-1b"/>
享之<hi>古者天子錄功臣配食於廟大享烝嘗也所以不掩汝善</hi>
周禮夏官司勲王功曰勲<hi>輔成王業若周公</hi>國功曰功<hi>保全國家若伊</hi>
<hi>尹</hi>民功曰庸<hi>法施於人/若后稷</hi>事功曰勞<hi>以勞定/國若禹</hi>治功曰力<hi>制法</hi>
<hi>成治若咎繇</hi>戰功曰多<hi>克戰出竒若韓信陳平司馬法曰尚多前勇謂敵功多</hi>凡有功<lb/>
者銘書於王之太常祭於大烝司勲詔之<hi>銘之言名也生則書於王</hi>
<hi>旌以識其人與其功也死則於烝先王祭之詔謂告其神以辭也</hi>
漢制祭功臣於庭生時侍讌於堂死則降在庭位與士<lb/>
庶為列<lb/>
<pb n="KR2m0009_WYG_103-2a"/>
魏齊王景元五年詔祀故尚書令荀攸於太祖廟庭<hi>臣松</hi>
<hi>之以為故魏氏配享不及荀彧蓋以其末年異議又位非魏臣故也至於升程昱而遺郭嘉先鍾繇而後荀攸</hi>
<hi>則末詳厥極也徐佗謀逆而許禇心動忠誠之至逺同於日磾且潼闗之危非禇不濟禇之功烈有過典韋今</hi>
<hi>祀韋而不及禇文之所未逹也</hi>
　魏髙堂隆議曰按先典祭祀之禮皆依生前尊卑之<lb/>
　叙以為位次功臣配享於先王像生時侍讌讌禮大<lb/>
　夫以上皆升堂以下則位於庭其餘則與君同牢至<lb/>
　於俎豆薦羞唯君備矣公降於君卿大夫降於公士降<lb/>
<pb n="KR2m0009_WYG_103-2b"/>
　於大夫使功臣配食於烝祭所以尊崇其徳明其勲<lb/>
　以勸嗣臣也議者欲從漢氏祭之於庭此為貶損非<lb/>
　寵異之謂也貴者取貴骨賤者取賤骨<hi>凡牲體前貴後賤</hi>今<lb/>
　使配食者因君之牢以貴賤為俎庻合事宜周志曰<lb/>
　勇則害上不登於眀堂共用為之勇<hi>共用死國用</hi>言有勇<lb/>
　而無義死不登堂而配食此即配食之義位在堂之<lb/>
　眀證也下為北面三公朝立之位耳讌則脫屨升堂<lb/>
　不在庭也凡獻爵有十二九七五三之差君禮大夫<lb/>
<pb n="KR2m0009_WYG_103-3a"/>
　三獻太祝令進三爵於配食者可也<lb/>
晉散騎常侍任茂議按魏功臣配食之禮敘六功之勲<lb/>
祭陳五事之品或祀之於一代或𫝊之於百代蓋社稷<lb/>
五祀所謂𫝊之於百代者古之王臣有眀徳大功若勾<lb/>
龍之能平水土柱之能殖百榖則祀社稷異代不廢也<lb/>
昔湯既勝夏欲遷其社不可乃遷稷而周棄徳可代柱<lb/>
而勾龍莫廢也若四敘之屬分主五方則祀為貴神𫝊<lb/>
之異代載之春秋非此之𩔖則雖眀如咎繇勲如伊尹<lb/>
<pb n="KR2m0009_WYG_103-3b"/>
功如吕尚各於當代祀之不祭於異代也然則伊尹於<lb/>
殷雖有王功之茂不配食於周之清廟矣今之功臣論<lb/>
其勲蹟比咎繇伊尹呂尚猶或未及凡云配食各配食<lb/>
於主也今主遷廟臣宜從享大司馬石苞等議魏氏代<lb/>
功臣宜歸之陳留國使修常祀允合事理<lb/>
梁武帝初何佟之議曰禘於夏首物皆未成故為小祫<lb/>
於冬萬物皆成其禮斯大近代禘祫並及功臣有乖古<lb/>
典請唯祫祭不及功臣從之<lb/>
<pb n="KR2m0009_WYG_103-4a"/>
唐太宗貞觀禮祫享功臣配享於廟庭禘享則不配後<lb/>
又令禘祫之日功臣並得配享初太常卿韋縚等議功<lb/>
臣祫享之日配享於廟庭禘及時享則皆不預其議遂<lb/>
行至開元初復令禘之日亦皆配享非舊典也配享位<lb/>
在各帝廟庭太階之東少南西向以北為上<lb/>
髙祖廟六人　贈司空淮安靖王神通贈司空河間元<lb/>
王孝㳟尚書右僕射鄖節公殷開山贈民部尚書渝襄<lb/>
公劉政㑹並貞觀十四年十月十五日敇贈司徒周定<lb/>
<pb n="KR2m0009_WYG_103-4b"/>
公武士彠顯慶四年三月七日敇文眀元年停贈太子<lb/>
太師魏國公裴寂贈禮部尚書魯國公劉文靖並天寳<lb/>
六載正月十三日敇<hi>開元禮無武士彠裴寂劉文静</hi>
太宗廟七人　贈太尉梁文昭公房元齡贈司徒申文<lb/>
獻公髙士㢘贈尚書左僕射蔣忠公屈突通並貞觀二<lb/>
十三年九月二十四日敇至永徽四年二月房元齡以<lb/>
子遺愛反停配享贈太尉鄭文貞公魏徴神龍二年閏<lb/>
二月十五日敇太尉趙國公長孫無忌贈司徒衞景武<lb/>
<pb n="KR2m0009_WYG_103-5a"/>
公李靖司空莱成公杜如晦並天寳六載正月十二日<lb/>
敇<hi>開元禮無長孫無忌李靖杜如晦</hi>
髙宗廟六人　贈太尉貞武公李勣贈開府儀同三司<lb/>
北平定公張行成贈揚州大都督髙陽㳟公許敬宗贈<lb/>
尚書右僕射髙唐忠公馬周並垂拱二年正月十一日<lb/>
敇其許敬宗神龍二年閏二月一日有敇停尚書右僕<lb/>
射河南文忠公禇遂良贈司徒蓚縣憲公髙季輔贈司<lb/>
空樂成文獻公劉仁軌並天寳六載正月十二日敇<hi>開元</hi>
<pb n="KR2m0009_WYG_103-5b"/>
<hi>禮無許敬宗禇遂良髙季輔劉仁軌</hi>
中宗廟八人　侍中譙國公桓彦範侍中平陽愍王敬<lb/>
暉中書令漢南郡王張柬之贈太尉博陸文獻王崔元<lb/>
暐中書令南郡王袁恕已並開元六年六月二十二日<lb/>
敇司空梁文恵公狄仁傑贈尚書左僕射齊正公魏元<lb/>
忠贈太子少保琅琊郡公王同皎並天寳六載正月十<lb/>
二日敇<hi>開元禮無狄仁傑魏元忠王同皎</hi>
睿宗廟二人　贈司空許文正公蘇瓌尚書左丞相徐<lb/>
<pb n="KR2m0009_WYG_103-6a"/>
文獻公劉幽求並開元六年六月二十三日敇<lb/>
元宗廟三人　贈太師燕文正公張說贈太子太師代<lb/>
國公郭元振中書令趙國公王琚<hi>檢年月未獲</hi>
肅宗廟二人　贈太師韓文憲公苖晋卿大歴四年十<lb/>
月七日敇贈太尉翼獻穆公裴冕元和四年八月敇<lb/>
代宗廟一人　贈太尉汾陽忠武王郭子儀建中二年<lb/>
十一月敇<lb/>
徳宗廟三人　贈太師西平忠武王李晟贈太尉忠烈<lb/>
<pb n="KR2m0009_WYG_103-6b"/>
公叚秀實並元和四年八月敇贈太師忠武公渾瑊元<lb/>
和四年九月四日敇<lb/>
憲宗廟四人　贈司徒宣懿公杜黄裳贈太師裴度㑹<lb/>
昌六年十月敇贈司徒威武公髙崇文贈太尉李愬㑹<lb/>
昌六年十一月敇<lb/>
　唐開元禮<lb/>
　　祫禘以功臣配享儀<lb/>
諸座各設版於座首<hi>其版文各具題官爵姓名</hi>每座各設壺罇二於<lb/>
<pb n="KR2m0009_WYG_103-7a"/>
左北向元酒在西加勺羃置爵於罇下設洗於終獻罍<lb/>
洗東南北向太廟令與良醖令以齊實罇如常堂上設<lb/>
饌訖太官令帥進饌者出奉饌入祝迎引於座左各設<lb/>
於座前太官令以下出祝還罇所初亞獻將軍贊引引<lb/>
獻官詣罍洗盥手洗爵詣酒罇所執罇者舉羃獻官酌<lb/>
酒諸助奠者皆酌酒訖贊引引獻官進詣首座前東面<lb/>
奠爵贊引引還夲位於獻官進奠諸助奠者各進奠於<lb/>
座還罇所於堂上徹豆祝進首座前徹豆還罇所<lb/>
<pb n="KR2m0009_WYG_103-7b"/>
　順宗既葬議祧遷中宗廟有司疑曰五王有安社稷<lb/>
　功若遷中宗則配享永絶判集賢院事蔣乂曰禘祫<lb/>
　功臣乃合食太廟中宗廟雖毁而禘祫並陳太廟此<lb/>
　則五王配食與初一也由是遷廟遂定<lb/>
後唐眀宗長興二年詔故昭義節度使李嗣昭故幽州<lb/>
節度使周徳威故汴州節度使符存審配享莊宗廟庭<lb/>
宋真宗咸平二年詔以故太師贈尚書令追封韓王趙<lb/>
普配享太祖廟庭仍遣官奏告本室　太常禮院言凖<lb/>
<pb n="KR2m0009_WYG_103-8a"/>
詔定配享功臣禘祫之日祀儀請令有司先事設幄次<lb/>
布褥位於廟庭東門内道南當所配室西向設位版方<lb/>
七寸厚一寸半籩豆各二簠簋俎各一知廟卿奠爵再<lb/>
拜詔可<lb/>
神宗元豐三年詳定郊廟奉祀禮文所言謹按書盤庚<lb/>
曰兹予大享於先王爾祖其從與享之周禮司勲凡有<lb/>
功者祭於大烝然則書之所謂大享即禮之所謂大烝<lb/>
也烝冬祭也謂之大者物成衆多之時其祭比三時為<lb/>
<pb n="KR2m0009_WYG_103-8b"/>
大也方是時百物皆報焉祭有功宜矣禮記祭統衞孔<lb/>
悝之鼎銘曰勤大命施於烝彛鼎後世烝祭不及功臣<lb/>
既不合禮而禘祫及之事不經見梁初誤禘功臣何佟<lb/>
之以謂夏物未成而禘功臣為非典禮唐韋挺亦云今<lb/>
禘祫以功臣配享而冬烝不及與經不合蓋因仍之誤<lb/>
也伏請每遇冬烝以功臣配享其禘祫配享罷之詔凡<lb/>
冬享禘祫及親祠功臣並配享<lb/>
髙宗紹興四年太常少卿江端友請眀堂前一日差官<lb/>
<pb n="KR2m0009_WYG_103-9a"/>
詣七祀功臣位行禮緣即今權於温州真華宫奉安宗<lb/>
廟比在京事體不同欲依紹興元年眀堂更不排辦從<lb/>
之<lb/>
十八年監登聞鼓院徐璉言國家逺稽三代肇建原廟<lb/>
凡是佐命配享與夫當時輔弼勲勞之臣繪像於廟庭<lb/>
以示不㤀崇徳報功之意累朝佐命配享功臣不過十<lb/>
餘人今之臣僚與其家之子孫必有存其繪像者望詔<lb/>
有司尋訪復摹於景靈宫庭之壁非獨假寵諸臣之子<lb/>
<pb n="KR2m0009_WYG_103-9b"/>
孫所以増重祖宗之徳業以為臣子之勸禮部討論欲<lb/>
下諸路轉運司委所管州軍尋訪配享功臣之家韓王<lb/>
趙普周王曹彬太師薛居正石熙載鄭王潘羙太師李<lb/>
沆王旦李繼隆王曾吕夷簡侍中曹瑋司徒韓琦太師<lb/>
曽公亮富弼司馬光韓忠彦各令摹寫貌像投納繪畫<lb/>
於景靈宮庭壁從之<lb/>
孝宗乾道五年太常少卿林栗等言孟冬祫享在近欽<lb/>
宗皇帝廟庭配享臣僚尚虚其位當時遭值艱難莫救<lb/>
<pb n="KR2m0009_WYG_103-10a"/>
淪胥臣僚䍐可稱述而以身狥國名節暴著者不無其<lb/>
人雖生前官品不應配享之科然事變非常難拘定制<lb/>
<hi>栗意指李若水</hi>乞特詔侍從臺諌集議以聞從之<lb/>
　右侍郎官曽逮言昔元祐中神宗未有配享朝廷依<lb/>
　例權塑二侍臣吏部尚書汪應辰言欽宗所圖共政<lb/>
　之臣皆未有能勝其任者若應故事姑令備數上非<lb/>
　所以尊宗廟下非所以勸有功誠如太常所言當時<lb/>
　死事之臣非一今欲令配享考究本末差次輕重有<lb/>
<pb n="KR2m0009_WYG_103-10b"/>
　所取捨尤不可以輕易昔唐文宗武宗皆無配享功<lb/>
　臣本朝太祖英宗既無御集亦不建閣蓋崇奉祖宗<lb/>
　必審其實必當於理不虚尚文飾以茍塞人情而已<lb/>
　既無可配享者乞更不集議從之<lb/>
光宗紹熙元年詔呂頤浩趙鼎韓世忠張俊並已配享<lb/>
髙宗皇帝廟庭繪像訖各許長房陳乞恩例一名<lb/>
　中書門下省檢㑹元豐五年詔景靈宮繪像舊臣推<lb/>
　恩本支下兩房以上取不食祿者均有無取齒長者<lb/>
<pb n="KR2m0009_WYG_103-11a"/>
　若子孫亦繪像本房不食禄更不取别房應推恩人<lb/>
　願與以次别房者聼元祐七年詔故相富弼配享神<lb/>
　宗廟庭其子紹延特差江陵府通判仍與子孫一名<lb/>
　恩澤崇寜二年詔哲宗皇帝神御殿繪像文武臣僚<lb/>
　並與子若孫一人初品官故有是命<lb/>
宋配享功臣<lb/>
太祖　太師贈尚書令韓王趙普　樞宻使贈中書令<lb/>
濟陽郡王曹彬<lb/>
<pb n="KR2m0009_WYG_103-11b"/>
太宗　司空同中書門下平章事贈太尉中書令薛居<lb/>
正　右僕射贈侍中石熙載　忠武軍節度使同中書<lb/>
門下平章事贈中書令潘羙<lb/>
真宗　右僕射同中書門下平章事贈太尉中書令李<lb/>
沆　太尉贈太師尚書令王旦　忠武軍節度使同中<lb/>
書門下平章事中書令李繼隆<lb/>
仁宗　左僕射贈尚書令王曽　太尉贈尚書令呂夷<lb/>
簡　彰武軍節度使贈侍中曹瑋<lb/>
<pb n="KR2m0009_WYG_103-12a"/>
英宗　司徒兼侍中贈尚書令韓琦　太傅兼侍中贈<lb/>
太師中書令曽公亮<lb/>
神宗　寜武軍節度使守司徒開府儀同三司贈太師<lb/>
富弼<hi>紹聖元年詔以故觀文殿大學士集禧觀使守司空荆國公贈太傅王安石配享三年罷富弼配享</hi>
<hi>髙宗建炎二年詔罷王安石仍以富弼配享</hi>
哲宗　左僕射贈太師温國公司馬光<hi>徽宗崇寜元年詔以觀文殿大</hi>
<hi>學士贈太師蔡確配享髙宗建炎元年詔蔡確罷配享以司馬光代之</hi>
徽宗　左光禄大夫尚書左僕射兼門下侍郎贈太師<lb/>
<pb n="KR2m0009_WYG_103-12b"/>
魏國公韓忠彦<lb/>
髙宗　左僕射贈太師秦國公呂頤浩　左僕射追復<lb/>
特進觀文殿學士趙鼎　太傅鎮南武安寧國軍節度<lb/>
使贈太師蘄王韓世忠　太師静江寜武靖海軍節度<lb/>
使贈循王張俊<lb/>
孝宗　左丞相贈太師魯國公陳康伯　右丞相太師<lb/>
追封越王史浩<lb/>
光宗　右丞相贈太師葛邲<lb/>
<pb n="KR2m0009_WYG_103-13a"/>
　　建炎以来朝野雜記祖宗故事大臣配享皆祔廟<lb/>
　　後議之若趙韓王曹秦王之配享太祖蓋真宗咸<lb/>
　　平時而韓魏王曽魯公之配享英宗皆其身薨日<lb/>
　　降制亦在祔廟十數年後永思陵復土翰林學士<lb/>
　　洪邁言聖神武文憲孝皇帝祔廟有期所有配食<lb/>
　　臣僚先期議定臣兩䝉宣諭欲用文武臣各兩人<lb/>
　　文臣故宰相贈太師秦國公諡忠穆吕頤浩特進<lb/>
　　觀文殿大學士諡忠簡趙鼎武臣太師蘄王諡忠<lb/>
<pb n="KR2m0009_WYG_103-13b"/>
　　武韓世忠太師魯王諡忠烈張浚此四人皆一時<lb/>
　　名將相合於天下公論望付侍臣詳議以聞議者<lb/>
　　皆以為宜遂從之秘書少監楊萬里獨謂張丞相<lb/>
　　浚不與配食為非宜争之不能因補外去國焉孝<lb/>
　　宗既祔廟詔以故相陳康伯侑食寳文閣待制吳<lb/>
　　總上疏請以其父璘配享廟庭不報<lb/>
　　祀先代帝王賢士<hi>修陵墓附</hi>
祭法　夫聖王之制祭祀也法施於民則祀之以死勤<lb/>
<pb n="KR2m0009_WYG_103-14a"/>
事則祀之以勞定國則祀之能禦大菑則祀之能捍大<lb/>
患則祀之是故厲山氏之有天下也其子曰農能殖百<lb/>
榖夏之衰也周棄繼之故祀以為稷共工氏之覇九州<lb/>
也其子曰后土能平九州故祀以為社帝嚳能叙星辰<lb/>
以著衆堯能賞均刑法以義終舜勤衆事而野死鯀鄣<lb/>
鴻水而殛死禹能修鯀之功黄帝正名百物以眀民共<lb/>
財顓頊能修之契為司徒而民成㝠勤其官而水死湯<lb/>
以寛治民而除其虐文王以文治武王以武功去民之<lb/>
<pb n="KR2m0009_WYG_103-14b"/>
菑此皆有功烈於民者也<hi>厲山力世反左傳作烈山共音恭彰音章殛紀力反去起</hi>
<hi>吕反嚳口毒反顓音専頊許玉反厲春秋傳曰封為上公祀為大神厲山氏炎帝也起於  山或曰有烈山氏</hi>
<hi>棄后稷名也共工氏無録而王謂之覇在太昊炎帝之間著衆謂使民興事知休作之期也賞賞善謂禪舜封</hi>
<hi>禹稷等也能刑謂去四凶義終謂既禪二十八載乃死也野死謂征有苖死於蒼梧也殛死謂不能成其功也</hi>
<hi>明民謂使之衣服有章也民成謂知五教之禮也㝠契六世之孫也其官元冥水官也虐菑謂桀紂也烈業也</hi>
<hi>及疏曰法施於民則祀之者若神農及后土帝嚳與堯  黄帝顓頊與契之屬是也以死勤事則祀之者若舜</hi>
<hi>及鯀㝠是也以勞定國則祀之者若禹是也能禦大菑及能捍大患則祀之者若湯及文武是也其子曰農能</hi>
<hi>殖百榖農謂厲山氏後世子孫名柱能殖百榖故國語云神農之名柱作農官因名農是也夏之衰也周棄繼</hi>
<pb n="KR2m0009_WYG_103-15a"/>
<hi>之者以夏末湯遭大旱七年欲變置社稷故廢農祀棄故祀以為稷者謂農及棄皆祀之以配稷之神其子曰</hi>
<hi>后土能平九州故祀以為社者是共工後世之子孫為后土之官后君也為君而掌土能治九州五土之神故</hi>
<hi>祀以為配社之神鯀鄣洪水而殛死者鯀塞水無功而被堯殛死於羽山亦是有㣲功於人故得祀之若無㣲</hi>
<hi>功烏能治水黄帝正名百物者土雖有百物而未有名黄帝為物作名正名其體也以明民者謂垂衣裳使貴</hi>
<hi>賤分眀得其所也共財者謂山澤不鄣教民取百物以自贍也其如上事故得祀之顓頊能修之者謂能修黄</hi>
<hi>帝之法契為司徒而民成者契為堯之司徒掌五教故民之五教得成㝠勤其官而水死者㝠契六世孫其官</hi>
<hi>元㝠水官也</hi>
　　朱子語録問祭先賢先聖如何曰有功徳在人人<lb/>
<pb n="KR2m0009_WYG_103-15b"/>
　　自當報之古人祀五人帝只是如此後世有箇新<lb/>
　　生底神道緣衆人心邪向他他便盛如狄仁傑只<lb/>
　　留泰伯伍子胥廟壊了許多廟其鬼亦不能為害<lb/>
　　緣是他見得無這物事了因舉上蔡云可者欲人<lb/>
　　致生之故其鬼神不可者欲人致死之故其鬼不<lb/>
　　神<lb/>
秦始皇三十七年出㳺十一月至雲夢望祀虞舜於九<lb/>
疑山上㑹稽祭大禹<lb/>
<pb n="KR2m0009_WYG_103-16a"/>
漢髙祖二年或言周興而邑立后稷之祠至今血食天<lb/>
下於是髙祖制詔天下立靈星祠常以嵗時祠以牛<hi>注云</hi>
<hi>后稷祠而謂之靈星者以稷配靈星</hi>
　漢舊儀五年修復周家舊祀祀稷於東南常以八月<lb/>
　祭以太牢舞者七十二人冠者五六三十人童子六<lb/>
　七四十二人為民祈榖報功<lb/>
武帝時有人言古者天子以春觧祠祠黄帝用一梟破<lb/>
鏡<hi>張晏曰黄帝五帝之首也春嵗之始也梟惡逆之鳥方士云以嵗始祓除凶災令神仙之帝食惡逆之物</hi>
<pb n="KR2m0009_WYG_103-16b"/>
<hi>梟食母黃帝欲絶其𩔖使百司皆用焉漢使東郡送梟食以二月初五日作羮以賜百官所謂觧祠者謂觧罪</hi>
<hi>求福也</hi>
明帝永平二年遣使者以中牢祠蕭何霍光帝謁陵園<lb/>
過式其墓<lb/>
章帝元和春東廵狩使使者奉一太牢祠帝堯於濟隂<lb/>
後主景曜六年詔為丞相諸葛亮立廟於沔陽<lb/>
　先時所在各請為亮立廟不許百姓遂私祭之或以<lb/>
　為可立於京師禪不納歩兵校尉習崇中書侍郎向<lb/>
<pb n="KR2m0009_WYG_103-17a"/>
　充等言於禪曰自漢以来小徳而圖形立廟者多矣<lb/>
　况亮徳範遐邇勲盖季世而烝嘗止於私門廟貌闕<lb/>
　而莫立非所以存徳念功逺追在昔也今若盡從人<lb/>
　則黷而無典建之京師又逼宗廟宜因近其墓立之<lb/>
　沔陽使所屬以時賜祭凡其臣故欲奉祠者皆限至<lb/>
　廟斷其私祀從之<lb/>
　　何承天曰周禮凡有功者祭於大烝故後代遵之<lb/>
　　元勲配享充等曽不是式禪又從之盖非禮也<lb/>
<pb n="KR2m0009_WYG_103-17b"/>
東晉孝武帝寧康三年七月故事禮臯陶於廷尉寺新<lb/>
禮移祀於律署以同祭先聖於太學舊祀以社日新改<lb/>
用孟秋以應秋政<hi>虞摰按虞書臯陶作士惟明克允國重其功人思其當是以獄官禮其神</hi>
<hi>繫者致其祭功在斷獄之成不在律令之始也太學之祠義重太常故祭於太學律之署卑於廷尉故祀於署</hi>
<hi>是去重而就輕律非正署興廢無常宜如舊祀於廷尉祭用仲春義取重生改用孟秋以應刑殺理未足以相</hi>
<hi>易宜定祭禮皆如舊制</hi>
後魏文成帝東廵歴嶠山祀黄帝孝文太和十六年詔<lb/>
曰法施於人祀有明典立功垂惠祭有常式其孟春應<lb/>
<pb n="KR2m0009_WYG_103-18a"/>
祀者頃以事殷遂及今日可令以仲月而享祀焉凡在<lb/>
祀令者有五帝堯樹則天之功興巍巍之治可祀於平<lb/>
陽虞舜播太平之風致無為之化可祀於廣寗夏禹禦<lb/>
洪水之災建天下之利可祀於安邑周文公制禮作樂<lb/>
垂範萬葉可祀於洛陽其宣尼廟已於中書别敇有司<lb/>
行事自文公以上可令當界牧守各随所近攝行祀事<lb/>
皆用清酌尹祭也<hi>典禮曰脯曰尹祭</hi>
隋制使祀先代王公帝堯於平陽以契配帝舜於河東<lb/>
<pb n="KR2m0009_WYG_103-18b"/>
咎繇配夏禹於安邑伯益配商湯於汾隂伊尹配文王<lb/>
武王於酆渭之郊周公召公配漢帝於長陵蕭何配各<lb/>
以一太牢而無樂配者享於廟庭<lb/>
唐髙宗顯慶二年太尉長孫無忌議祭法堯舜禹湯文<lb/>
武皆有功烈於人及日月星辰人所瞻仰非此族也不<lb/>
在祀典准此帝王合與日月同例常加祭享義在報功<lb/>
爰及隋代並遵斯典其漢高祖祭法無文但以前代迄<lb/>
今多行秦漢故事始皇無道所以棄之漢髙祖典章法<lb/>
<pb n="KR2m0009_WYG_103-19a"/>
垂於後自隋已上亦在祠例大唐稽古垂化網羅前典<lb/>
唯此一禮咸秩中申令新禮及今無祭先代帝王之文<lb/>
今請聿遵故實修祔禮令三年一祭仍以仲春之月祭<lb/>
唐堯於平陽<hi>以契配</hi>祭虞舜於河東<hi>以咎繇配</hi>祭夏禹於安邑<lb/>
<hi>以伯益配</hi>祭殷湯於偃師<hi>以伊/尹配</hi>祭周文王於酆<hi>以太公配</hi>祭武王<lb/>
於鎬<hi>以周公召公配</hi>祭漢祖於長陵<hi>以蕭何配</hi>
麟徳二年車駕將封岱嶽至滎陽頓祭紀信墓贈驃騎<lb/>
大將軍<lb/>
<pb n="KR2m0009_WYG_103-19b"/>
元宗開元二十一年詔自古聖帝眀王嶽瀆海鎮用牲<lb/>
牢餘並以酒脯充奠祀<lb/>
　其年雲州置魏孝文帝祠堂有司以時享祭<hi>州有魏故明堂</hi>
　<hi>遺跡乃於其上置廟焉</hi>
天寳二年追尊咎繇為徳眀皇帝凉武昭王為興聖皇<lb/>
帝各與立廟每嵗四孟月享祭<hi>寳應時禮儀使杜鴻漸請停四時獻享</hi>
六載敇三皇五帝創物垂範永言龜鏡宜有欽崇三皇<lb/>
伏羲<hi>以句芒配</hi>神農<hi>以祝/融配</hi>黄帝<hi>以風后/力牧配</hi>五帝少昊<hi>以蓐收配</hi>顓頊<lb/>
<pb n="KR2m0009_WYG_103-20a"/>
<hi>以元冥配</hi>髙辛<hi>以稷/契配</hi>唐堯<hi>以羲仲/和叔配</hi>虞舜<hi>以䕫龍配</hi>其擇日及置廟<lb/>
地量事營立其樂噐請用宫懸祭請用少牢仍以春秋<lb/>
二時致享共置令丞太常寺檢校<lb/>
七載詔上古之君存諸氏號雖事先書契而道著皇王<lb/>
緬懐厥功寜㤀咸秩其三皇已前帝王宜於京城内共<lb/>
置一廟仍與三皇五帝廟相近以時致祭天皇氏地皇<lb/>
氏人皇氏有巢氏燧人氏其祭料及樂請准三皇五帝<lb/>
廟以春秋二時享祭歴代帝王肇基之䖏未有祠宇者<lb/>
<pb n="KR2m0009_WYG_103-20b"/>
所由郡置一廟享祭仍取當時將相徳業可稱者二人<lb/>
配享夏王禹都安邑<hi>今夏縣以虞伯益秩宗伯夷配</hi>殷王湯都亳<hi>今榖熟縣</hi>
<hi>以阿衡伊尹左相仲虺配</hi>周文王都酆<hi>今咸陽縣先有廟以師鬻熊齊太公望配</hi>周武王<lb/>
都鎬請入文王廟同享<hi>太師周公太保召公配</hi>秦始皇都咸陽<hi>丞相</hi>
<hi>李斯將軍王翦配</hi>漢髙祖起沛<hi>今彭城縣太傅張良相國蕭何配</hi>後漢光武皇<lb/>
帝起南陽<hi>司徒鄧禹將軍耿弇配</hi>魏武皇帝都鄴<hi>侍中荀彧太尉鍾繇配</hi>晉<lb/>
武帝都故洛陽<hi>司空張華大將軍羊祜配</hi>後魏道武皇帝起雲中<hi>太尉</hi>
<hi>長孫嵩尚書崔元伯配</hi>周文帝起馮翊<hi>尚書蘇綽將軍于謹配</hi>隋文帝封隋<lb/>
<pb n="KR2m0009_WYG_103-21a"/>
漢東<hi>僕射髙熲大將軍賀若弼配</hi>令郡縣長官春秋二時擇日粢盛<lb/>
蔬饌時果酒脯潔誠致祭其忠臣義士孝婦烈女史籍<lb/>
所載徳行彌髙者所在宜置祠宇量事致祭<lb/>
殷相傅說<hi>汲郡</hi>殷太師箕子<hi>汲/郡</hi>宋公㣲子<hi>睢陽郡</hi>殷少師比<lb/>
干<hi>汲郡</hi>齊相管夷吾<hi>濟南/郡</hi>齊相晏平仲<hi>濟南郡</hi>晋卿羊舌叔<lb/>
向<hi>綘郡</hi>魯卿季孫行父<hi>魯/郡</hi>鄭卿東里子産<hi>滎陽郡</hi>燕上將軍<lb/>
樂毅<hi>上谷郡</hi>趙卿藺相如<hi>趙/郡</hi>楚三閭大夫屈原<hi>長沙郡</hi>漢大<lb/>
將軍霍光<hi>平陽郡</hi>漢太傅蕭望之<hi>萬年/縣</hi>漢丞相丙吉<hi>魯郡</hi>蜀<lb/>
<pb n="KR2m0009_WYG_103-21b"/>
丞相諸葛亮<hi>南陽郡</hi>
　　已上忠臣一十六人<lb/>
周太王子吳太伯<hi>吴郡</hi>伯夷叔齊<hi>並河/東郡</hi>吴延陵季札<hi>丹陽郡</hi>
魏將叚干木<hi>陕郡</hi>齊髙士魯仲連<hi>濟南/郡</hi>楚大夫申包胥<hi>富水</hi>
<hi>郡</hi>漢將軍紀信<hi>滎陽郡</hi>
　　已上義士八人<lb/>
周太王妃太姜<hi>新平郡</hi>周王季妃大任<hi>扶風郡</hi>周文王妃太<lb/>
姒<hi>長安縣配享文王廟</hi>魯大夫妻敬姜<hi>魯/郡</hi>鄒孟軻母<hi>魯郡</hi>陳宣孝婦<lb/>
<pb n="KR2m0009_WYG_103-22a"/>
<hi>睢陽郡</hi>曹世叔妻大家<hi>扶風縣</hi>
　　已上孝婦七人<lb/>
周宣王齊陵<hi>長沙郡</hi>衞太子恭姜<hi>汲/郡</hi>楚莊樊姬<hi>富水郡</hi>楚昭<lb/>
正女<hi>富水郡</hi>宋恭伯姬<hi>睢陽/郡</hi>梁宣髙行<hi>陳留/郡</hi>齊把梁妻<hi>濟南</hi>
<hi>郡</hi>趙將趙括母<hi>趙/郡</hi>漢元帝馮昭儀<hi>咸陽郡</hi>漢成帝班媫妤<lb/>
<hi>扶風郡</hi>漢太傅王陵母<hi>彭城/郡</hi>漢御史大夫張湯母<hi>萬年縣</hi>漢<lb/>
河南尹嚴延年母<hi>東海郡</hi>漢淳于緹縈<hi>濟南郡</hi>
　　已上烈女一十四人<lb/>
<pb n="KR2m0009_WYG_103-22b"/>
　　右並令郡縣長官春秋二時擇日准前致祭其歴<lb/>
　　代帝王廟每所差側近人不課户四人有闕續填<lb/>
　　仍闗户部䖏分至十二嵗七月二十八日有敇廢<lb/>
　　九載十一月十六日周武王漢髙祖於京城内同<lb/>
　　置一廟并置官吏<lb/>
代宗大歴五年鄜坊節度使上言坊州軒轅皇帝陵同<lb/>
請置廟四時列於祀典從之<lb/>
永泰二年詔道州舜廟宜蠲近廟佃户充掃除<hi>從刺史元結請</hi>
<pb n="KR2m0009_WYG_103-23a"/>
憲宗元和十四年勑周文王武王祠宇在咸陽縣宜令<lb/>
有司精加修飾<lb/>
昭宗天祐二年封楚三閭大夫屈原為昭靈侯舜帝二<lb/>
妃祠為懿節祠<lb/>
　唐開元禮<lb/>
　　有司享先代帝王儀<lb/>
前享五日諸享官各散齋三日於正寢致齋二日於其<lb/>
廟所如别儀<hi>無廟者祭於壇其壇制准州社壇其祭官以當州長官亦無以次通取也</hi>諸享<lb/>
<pb n="KR2m0009_WYG_103-23b"/>
官致齋之日給酒食及眀衣各習禮於齋所前享一日<lb/>
所管縣官清掃内外整拂神座<hi>無廟者享日未明縣官率其屬入請壇東陛仗</hi>
<hi>設神座於壇上近北南向席以筦以後陳設行事體在廟之位</hi>設配座於神座東南西<lb/>
向席以筦又為瘞坎於廟後壬地方深取足容物贊禮<lb/>
者設初獻位於東階東南亞獻終獻於初獻之南少退<lb/>
俱西向北上設掌事者位於終獻東南重行西面以北<lb/>
為上設贊唱者於終獻西南西向北上設望瘞位於廟<lb/>
堂東北西向又設贊唱者位於瘞坎東北南向東上設<lb/>
<pb n="KR2m0009_WYG_103-24a"/>
享官以下位於南門之外道東重行西面以北為上<hi>無廟</hi>
<hi>者即設享官以下位於壇壝門之外道南重行北面西上</hi>祭噐之數毎座罇六籩十<lb/>
豆十簋二簠二鈃三爼三縣官帥其屬升設罇於廟堂<lb/>
上前楹間室户之外北向正座之罇在西配座之罇在<lb/>
東<hi>罇皆加勺羃有坫以置爵</hi>設幣篚於罇所設洗於東階東南北向<lb/>
東西當中霤南北以堂深罍水在洗東篚在洗西南肆<lb/>
實爵三巾二在篚加勺羃執罇罍洗篚者各依於罇罍<lb/>
洗篚之後享日未眀亨牲於厨夙興掌饌者實祭噐<hi>牲體</hi>
<pb n="KR2m0009_WYG_103-24b"/>
<hi>牛羊豕皆載右胖前脚三節節一叚皆載之後脚三節節一叚去上節載下二節又取正脊脡脊横脊正脇代</hi>
<hi>脇各二骨以並餘皆不設簋實黍稷簠實稲梁籩十實石鹽乾魚棗栗榛菱芡鹿脯白餅黒餅豆十實韮葅醢</hi>
<hi>醓醢菁葅鹿醢芹葅兎醢笋葅魚醢脾菜葅豚胉若土無者各以其𩔖充之</hi>諸享官以下各<lb/>
服祭服<hi>三品毳冕四品綉冕五品元冕六品以下爵弁</hi>縣官帥其屬入實罇罍<lb/>
及幣<hi>毎坐之罇一實醴齊一實盎齊一實清酒各實於上罇幣用帛長丈八尺色用白也</hi>祝版各<lb/>
置於坫贊唱者先入就位祝與執罍罇篚者入立於庭<lb/>
重行北面以西為上立定贊唱者曰再拜祝以下俱再<lb/>
拜執罇者升東階<hi>壇則升自東陛以後准此</hi>立於罇所執罇罍篚者<lb/>
<pb n="KR2m0009_WYG_103-25a"/>
各就位升自東階行掃除於上降掃除於下訖各引就<lb/>
位質眀贊禮者引享官以下俱就門外位少頃贊禮者<lb/>
引享官以下以次位立定贊唱者曰再拜在位者皆再<lb/>
拜贊禮者進初獻之左白有司謹具請行事退復位祝<lb/>
跪取幣於篚各立於罇所掌饌者帥執饌者奉饌陳於<lb/>
南門之外<hi>壇則奉饌陳於東壝門之外</hi>贊禮者引初獻升自東階<hi>其壇</hi>
<hi>則升自南陛以後初獻升降皆准此</hi>進當神座前北向立祝以幣東向進<lb/>
初獻受幣祝還罇所贊禮者引初獻入跪奠於神座興<lb/>
<pb n="KR2m0009_WYG_103-25b"/>
出户北向再拜贊禮者引初獻入當配座西壁下東面<lb/>
立祝以幣北向進初獻受幣祝還罇所贊禮者引初獻<lb/>
進東面跪奠於配座興退復位東面再拜贊禮者引初<lb/>
獻降復位掌饌者引饌入升自東階<hi>壇則升自南陛</hi>祝迎引於<lb/>
階上各設於神座前掌饌者帥執饌者各復本位祝還<lb/>
罇所贊禮者引初獻詣罍洗盥手洗爵升自東階詣酒<lb/>
罇所執罇者舉羃初獻酌醴齊贊禮者引初獻入詣神<lb/>
座前跪奠爵興出户北向立祝持版進於神座之右東<lb/>
<pb n="KR2m0009_WYG_103-26a"/>
面跪讀祝文曰<hi>帝嚳氏云唯某年嵗次月朔日子開元神武皇帝諱謹遣具官姓名敢昭告於</hi>
<hi>帝髙辛氏惟帝能序星辰功施萬物式遵祀典敬以制幣犧齊粢盛庶品祗薦於帝髙辛氏尚享  帝堯云敢</hi>
<hi>昭告於帝陶唐氏惟帝則天而行光被四表式遵祀典敬以制幣云云配座云敢昭告於唐司徒惟公敬敷五</hi>
<hi>教𢎞贊彛倫率由舊章配享於帝陶唐氏云云典帝舜云敢昭告於帝有虞氏惟帝道光七政績宣五  式遵</hi>
<hi>故實云云配座云敢昭告於臯陶氏惟神爰定五刑載敷九徳率由舊章云云  夏王禹云敢昭告於夏王禹</hi>
<hi>惟王克平九土功施萬代式遵故實云云配座云敢昭告於伯益氏惟公贊敷下土克蕃庶物率由舊章配享</hi>
<hi>於夏王禹云云配殷王湯云惟王革命黜暴功濟天下式遵祀典云云  座云敢昭告於伊尹氏惟公弼諧政</hi>
<hi>道功格天地率由故實云云配周文王云惟王受命作周經緯天地式遵祀典云云  座云敢昭告於太公惟</hi>
<pb n="KR2m0009_WYG_103-26b"/>
<hi>公純徳孔眀翼成周室率由舊典云云云周武王云應天順人克定禍亂式遵祠典云云配座  昭告於周文</hi>
<hi>公召康公惟公道光十亂功著分陕率由舊典云云云漢髙帝云神武膺期撫安區夏式遵祠典云云配座</hi>
<hi>敢昭告於蕭相國惟公翼成漢業厥功惟茂率由舊章云云</hi>初獻再拜祝進跪奠版<lb/>
於神座興還罇所贊禮者引初獻官詣配座酒罇所取<lb/>
爵於坫執罇者舉羃初獻酌醴齊贊禮者引初獻入東<lb/>
西跪奠於配座前興進立於西壁下東面立祝持版入<lb/>
立於配座之左北面跪讀祝文訖興初獻再拜祝進跪<lb/>
奠版於配座興還罇所贊禮者引初獻出户北向立祝<lb/>
<pb n="KR2m0009_WYG_103-27a"/>
各以爵酌清酒合置一爵一太祝持爵進於初獻之右<lb/>
西向立初獻再拜受爵跪祭酒啐酒奠爵興祝各帥執<lb/>
饌者以爼跪减神座前三牲胙肉各取前脚第二節共<lb/>
置一爼上以授初獻初獻受以授掌饌者初獻跪取爵<lb/>
遂飲卒爵祝進受爵復於坫初獻興再拜贊禮者引初<lb/>
獻降復位於初獻飲福贊禮者引亞獻詣罍洗盥手洗<lb/>
爵升自東階詣酒罇所執罇者舉羃亞獻酌盎齊贊禮<lb/>
者引亞獻入詣神座前北面跪奠爵興出户北向再拜<lb/>
<pb n="KR2m0009_WYG_103-27b"/>
贊禮者引亞獻詣配座酒罇所取爵於坫執罇者舉羃<lb/>
亞獻酌盎齊贊禮者引亞獻入詣配座前東向跪奠爵<lb/>
興退於西壁下東面再拜出户北向立祝各以爵酌清<lb/>
酒合置一爵一太祝持爵進於亞獻之右西向立亞獻<lb/>
再拜受爵跪祭酒遂飲卒爵祝受爵復於坫亞獻興再<lb/>
拜贊禮者引亞獻降復位初亞獻獻將畢贊禮者引終<lb/>
獻盥洗升獻飲福如亞獻之儀訖贊禮者引終獻降復<lb/>
位祝各進神座前跪徹豆興還罇所贊唱者曰再拜<hi>非飲</hi>
<pb n="KR2m0009_WYG_103-28a"/>
<hi>福受胙者皆再拜</hi>再拜訖贊唱者又曰再拜獻官以下皆再拜<lb/>
贊禮者進初獻之左曰請就望瘞位贊禮者引初獻望<lb/>
瘞位西向立贊唱者轉立於望瘞東北位初獻官拜訖<lb/>
祝各進神位前跪取幣興降自西階<hi>壇則降自南陛</hi>詣瘞塪北<lb/>
南面以幣置於塪贊唱者曰可瘞塪東西面各二人填<lb/>
土半塪贊禮者進初獻之左曰禮畢遂引初獻以下出<lb/>
贊唱者還本位祝與執罇罍者俱復執事位立定贊唱<lb/>
者曰再拜祝以下皆再拜以出祝版焚於齋所<lb/>
<pb n="KR2m0009_WYG_103-28b"/>
宋太祖皇帝建隆二年詔先代帝王陵寢宜令所屬州<lb/>
府遣近户守視其冡墓有墮毁者亦加修葺<lb/>
乾徳元年詔曰歴代帝王國有常享著於甲令可舉而<lb/>
行五代亂離率多廢墜匱神乏祀闕禮甚焉其髙辛廟<lb/>
<hi>在宋州榖熟縣</hi>堯廟<hi>在晋州臨汾/縣以稷契配</hi>舜廟<hi>在河中府/以臯陶配</hi>夏禹廟<hi>在陜州夏</hi>
<hi>縣以伯益配</hi>商湯廟<hi>在河南府偃師/縣以伊尹配</hi>周文王廟<hi>在酆今京兆府咸陽縣以</hi>
<hi>太公配</hi>武王廟<hi>在鎬今京兆咸陽/縣以周公召公配</hi>漢髙祖長陵<hi>在京兆咸陽縣界以</hi>
<hi>蕭何配</hi>宜令有司准令毎三年一享嵗仲春月行享牲用<lb/>
<pb n="KR2m0009_WYG_103-29a"/>
太牢以羊豕代祀官以本州長吏有故遣賓佐行事仍<lb/>
令造祭噐送之陵側嚴禁樵采又詔後漢光武於南陽<lb/>
舊廟祭享以鄧禹吳漢賈復耿弇配立唐太宗廟於京<lb/>
兆醴泉縣以長孫無忌房元齡杜如晦魏元成李靖配<lb/>
並畫像廟壁二年十一月太常博士聶宗義上言准祠<lb/>
令周文王以太公配唐天寳七載以師鬻熊及太公望<lb/>
配伏緣太公已封武成王春秋釋奠望自今止以鬻熊<lb/>
配享奏可<lb/>
<pb n="KR2m0009_WYG_103-29b"/>
四年詔曰歴代帝王或功濟生民或道光史載垂於祀<lb/>
典厥惟舊章兵興以来日不暇給有司廢職因循曠墮<lb/>
或廟貌攸設牲牷㒺薦或陵寢雖存樵蘇靡禁仄席興<lb/>
念兹用惕然其太昊<hi>葬宛邱在陳州</hi>女媧<hi>葬趙城縣東/南在晋州</hi>炎帝<hi>葬長</hi>
<hi>沙在潭州</hi>黄帝<hi>葬橋山/在坊州</hi>顓頊<hi>葬臨河縣/在澶州</hi>髙辛<hi>葬濮陽頓邱城南在澶州</hi>唐<lb/>
堯<hi>葬城陽榖林在鄆州</hi>虞舜<hi>葬九疑山/在永州</hi>夏禹<hi>葬㑹稽/在越州</hi>成湯<hi>葬汾隂在河中</hi>
<hi>府</hi>周文王武王<hi>並葬京兆/咸陽縣</hi>漢髙祖<hi>長/陵</hi>後漢世祖<hi>原陵在河南洛</hi>
<hi>陽縣</hi>唐髙祖<hi>獻陵在耀州/三原縣東</hi>太宗<hi>昭陵在京兆醴泉縣北九嵕山</hi>十六帝各<lb/>
<pb n="KR2m0009_WYG_103-30a"/>
給守陵五户蠲其他役長吏春秋奉祀他䖏有祠廟者<lb/>
亦如祭享商中宗大戊<hi>葬大名内黄縣東南</hi>髙宗武丁<hi>葬陳州西華縣北</hi>
周成王康王<hi>並葬京兆咸陽縣</hi>漢文帝<hi>覇陵在京兆/萬年縣東界</hi>宣帝<hi>杜陵在京</hi>
<hi>兆萬年縣東南</hi>魏太祖<hi>髙平陵在相/州鄴縣西南</hi>晉武帝<hi>峻陽陵在河南洛陽縣東南</hi>後<lb/>
周太祖<hi>成陵在耀州富平縣西北</hi>墮髙祖<hi>太陵在鳯翔扶風縣東南</hi>十帝各給三<lb/>
户嵗一享秦始皇帝<hi>陵在京兆昭應縣</hi>漢景帝<hi>陽陵在京兆咸陽縣界</hi>武<lb/>
帝<hi>茂陵在京兆西平縣</hi>後漢眀帝<hi>顯節陵在河南/洛陽縣東南</hi>章帝<hi>恭陵在河南洛陽縣</hi>
<hi>東南</hi>魏文帝<hi>首陽陵在孟/州首陽山</hi>後魏孝文帝<hi>長陵在耀州富平縣東南</hi>唐元<lb/>
<pb n="KR2m0009_WYG_103-30b"/>
宗<hi>泰陵在同州蒲城縣東南</hi>肅宗<hi>建陵在京/兆醴泉縣</hi>憲宗<hi>景陵在同州蒲城縣西北</hi>宣宗<lb/>
<hi>正陵在耀州雲陽縣西北</hi>梁太祖<hi>宣陵在河南/伊闕縣東北</hi>後唐莊宗<hi>雍陵在河南新安縣</hi>
<hi>東</hi>眀宗<hi>徽陵在河南/洛陽縣東北</hi>晉髙祖<hi>顯陵在河南夀安縣西北</hi>十五陵各給<lb/>
二户三年一祭周桓王<hi>葬河南澠池縣東北</hi>靈王<hi>葬河南城西南栢亭西周山上</hi>
景王<hi>葬河南洛陽縣太倉中</hi>威烈王<hi>葬河南城陽/城中西北隅</hi>漢元帝<hi>渭陵在京兆咸</hi>
<hi>陽縣</hi>成帝<hi>延陵在京/兆咸陽縣</hi>哀帝<hi>義陵在京/兆咸陽縣</hi>平帝<hi>康陵在京兆咸陽縣</hi>後漢<lb/>
和帝<hi>慎陵在河南洛陽縣東南</hi>殤帝<hi>康陵在慎陵/塋中庚地</hi>安帝<hi>恭陵在河南洛陽東北</hi>
順帝<hi>憲陵</hi>冲帝<hi>懐陵並在河南/洛陽縣東西</hi>質帝<hi>静陵在河南/洛陽縣東南</hi>獻帝<hi>樿陵</hi>
<pb n="KR2m0009_WYG_103-31a"/>
<hi>在懐州修武縣故涿鹿城西北</hi>魏眀帝<hi>平陵在河南河/清縣大石山</hi>髙貴鄉公<hi>葬河南洛</hi>
<hi>陽縣瀍澗之濱</hi>陳㽞王<hi>葬相州/鄴縣西</hi>晋惠帝<hi>太陽陵在河南洛陽縣東南</hi>懐帝愍<lb/>
帝<hi>並葬晋州平陽縣</hi>西魏文帝<hi>永陵在耀州/富平縣東南</hi>東魏孝靖帝<hi>葬相州鄴</hi>
<hi>縣西漳水北</hi>唐髙宗<hi>乾陵在乾州/奉天縣西北</hi>中宗<hi>定陵在耀州/富平縣西北</hi>睿宗<hi>橋陵</hi>
<hi>在同州蒲城縣西北</hi>徳宗<hi>崇陵在耀州/雲陽縣北</hi>順宗<hi>豊陵在耀州/富平縣東北</hi>穆宗<hi>光陵</hi>
<hi>在同州蒲城縣北</hi>恭宗<hi>荘陵在耀/州三原縣</hi>文宗<hi>章陵在耀州/富平縣西北</hi>武宗<hi>端陵在耀</hi>
<hi>州三原縣東</hi>懿宗<hi>簡陵在耀州/富平縣西北</hi>僖宗<hi>靖陵在乾州/奉天縣東北</hi>昭宗<hi>和陵在河</hi>
<hi>南緱氏縣</hi>梁少帝<hi>葬河南/伊闕縣</hi>後唐末帝<hi>葬河南洛陽縣東北</hi>三十八帝陵<lb/>
<pb n="KR2m0009_WYG_103-31b"/>
州縣常禁樵采仍詔吴越國王錢俶修奉禹墓<lb/>
開寳三年河南鳯翔京兆府及耀州言周文王武王康<lb/>
王秦始皇漢髙祖文帝景帝武帝元帝成帝哀帝後魏<lb/>
孝文西魏文帝後周太祖唐髙祖太宗中宗肅宗代宗<lb/>
徳宗順宗文宗武宗宣宗懿宗僖宗昭宗凡二十七陵<lb/>
並經唐末兵亂開發詔有司造衮冕服及常服各一襲<lb/>
具棺槨以葬掩坎日所在長吏致祭　十月詔前代功<lb/>
臣烈士宜令有司詳其勲業優劣以聞<lb/>
<pb n="KR2m0009_WYG_103-32a"/>
　有司言齊孫臏晏嬰公孫杵臼燕樂毅漢曹參陳平<lb/>
　韓信周亞夫衞青霍去病霍光蜀主劉備闗羽張飛<lb/>
　諸葛亮唐房元齡長孫無忌魏元成李靖李勣尉遲<lb/>
　敬徳渾瑊叚秀實等皆勲徳髙邁為當時之冠晉趙<lb/>
　簡子齊孟嘗君趙奢漢丙吉唐髙士亷唐儉岑文本<lb/>
　馬周為之次南燕慕容徳唐裴寂元稹又其次詔孫<lb/>
　臏等各置守冢三户趙簡子等各兩户悉蠲其役慕<lb/>
　容徳等禁樵采其有為盗賊所發者皆具棺槨朝服<lb/>
<pb n="KR2m0009_WYG_103-32b"/>
　以葬掩坎日致祭長吏奉其事<lb/>
六年詔許州修鼂錯廟<lb/>
真宗咸平元年辰州言漢伏波將軍新息侯馬援廟水<lb/>
旱祈禱有應詔封新息王<lb/>
四年詔西京修後唐河南尹張全義祠堂遣使葺益州<lb/>
諸葛亮廟<lb/>
景徳四年贈漢將軍紀信為太尉後漢司徒魯恭為太<lb/>
師以唐刑部尚書白居易孫利用為河南府助教常令<lb/>
<pb n="KR2m0009_WYG_103-33a"/>
修奉墳塋影堂又詔河南府建漢髙祖廟以時致祭令<lb/>
鄭州給唐相裴度守墳三户<lb/>
大中祥符元年十月詔曰周文公旦制禮作樂誕禀聖<lb/>
賢煥乎舊章垂之千載今以上封岱岳按蹕魯郊遊覧<lb/>
遺風緬懐前烈始公胙土寔惟是邦故其嗣君得用王<lb/>
祭而祠宇未設闕孰甚焉特議褒崇以申旌顯可追封<lb/>
文憲王於曲阜縣建廟春秋委本州長吏致祭<lb/>
三年令西京葺後唐莊宗廟<lb/>
<pb n="KR2m0009_WYG_103-33b"/>
四年祀汾隂駐蹕河中府令訪伯夷叔齊廟遣官致祭<lb/>
緣路帝王名臣祠廟神帳畫壁並加葺治禁唐相婁師<lb/>
徳墳墓樵采令衡州葺神農廟<lb/>
六年詔諸州有黄帝祠廟並加崇葺又令常州葺周䖏<lb/>
廟<lb/>
神宗熙寜元年七月知濮州韓鐸言堯陵在本州雷澤<lb/>
縣東榖林山陵南有堯母慶都靈臺廟請敇本州春秋<lb/>
致祭置守陵户免其租俾奉灑掃詔給守陵五户<lb/>
<pb n="KR2m0009_WYG_103-34a"/>
四年詔周嵩慶懿三陵柏子户㽞七戸餘放歸農仍命<lb/>
嵗時加修葺<lb/>
十年權御史中丞鄧閏甫言嘗有興利之臣議前代帝<lb/>
王陵寝許民請射耕墾而司農可之唐之諸陵悉見芟<lb/>
刈熙寜令前代帝王陵寝並禁樵采耕墾并絀責創議<lb/>
之人詔唐諸陵除已定頃畝之外其餘許仍舊耕佃為<lb/>
守陵户餘並禁止後又詔永興軍自漢以来諸陵下閒<lb/>
地嵗收州縣以其錢修葺陵墓<lb/>
<pb n="KR2m0009_WYG_103-34b"/>
元豐三年詔前代百辟卿士載於祀典者皆不名<lb/>
四年承議郎吴䖏厚言程嬰公孫杵臼保全趙孤乞加<lb/>
封爵詔河東河北漕臣訪其祠墓嬰封成信侯杵臼封<lb/>
忠智侯立祠於墓側載之祀典<lb/>
　判應天府張方平言司農寺近降新制募人承買祠<lb/>
　廟然閼伯主祀大火為國家盛徳所乗㣲子開國於<lb/>
　宋亦本朝受命建號所因張廵許逺以孤城死賊能<lb/>
　捍大患請免此三廟以稱國家嚴奉之意<lb/>
<pb n="KR2m0009_WYG_103-35a"/>
詔司農寺鬻天下祠廟辱國黷神莫此為甚可亟寢之<lb/>
令開封府劾官吏以聞<lb/>
哲宗元祐五年定州請以韓琦祠載祀典從之又詔相<lb/>
州商王河亶甲冡泝州一縣顔真卿墓並載祀典<lb/>
七年詔賜唐韓愈潮州廟為昌黎伯賜唐桞宗元羅池<lb/>
廟為靈文廟又詔蘇州吴㤗伯廟以至徳為額<lb/>
八年賜安州雲夢縣楚令尹鬪榖於莵子文祠為忠應<lb/>
廟封崇徳侯<lb/>
<pb n="KR2m0009_WYG_103-35b"/>
紹聖三年詔徳州漢大中大夫東方朔廟以逹隠為額<lb/>
又封辯智侯西京左藏庫使榮州刺史趙思齊請立韓<lb/>
王普廟於真定府從之<lb/>
元符三年臣僚言按史記言韓厥之功不在程嬰杵臼<lb/>
之下請於祚徳廟設位從祀從之<lb/>
徽宗政和三年禮儀局上五禮新儀仲春仲秋享歴代<lb/>
帝王女媧氏於晉州無配帝太昊氏於陳州以金提勾<lb/>
芒配帝神農氏於衡州以祝融配帝髙陽氏於澶州以<lb/>
<pb n="KR2m0009_WYG_103-36a"/>
元㝠配帝髙辛氏應天府無配帝陶唐氏於濮州以唐<lb/>
司徒卨配帝有虞氏於道州以虞相庭堅配夏王大禹<lb/>
於越州以夏相伯益配商王成湯於慶成軍以商相伊<lb/>
尹配商王中宗於大名府以商相伊陟臣扈配商王髙<lb/>
宗於陳州以商相甘盤傅說配周文王以周師鬻熊配<lb/>
武王以周太保召康公配成王以冡宰周文公唐侯太<lb/>
叔配康王以周太師畢公配秦始皇帝以丞相李斯内<lb/>
史䝉恬將軍王剪配漢髙皇帝以相國酇文終侯蕭何<lb/>
<pb n="KR2m0009_WYG_103-36b"/>
配太宗孝文皇帝以丞相曲逆獻侯陳平太尉絳武侯<lb/>
周勃衞將軍宋昌城陽景王劉章配孝景皇帝以丞相<lb/>
魏其侯竇嬰丞相安節侯申屠嘉配世宗孝武皇帝以<lb/>
丞相平津侯公孫𢎞大將軍長平烈侯衞青驃騎將軍<lb/>
冠軍景恒侯霍去病車騎將軍秺侯金日磾配中宗孝<lb/>
宣皇帝以丞相博陽定侯丙吉丞相髙平憲侯魏相大<lb/>
司馬大將軍博陸宣令侯霍光大司馬衞將軍富平侯<lb/>
張安世配自周文王至漢宣帝並於永興軍後漢世祖<lb/>
<pb n="KR2m0009_WYG_103-37a"/>
光武皇帝於河安府以太傅髙宻元侯鄧禹大司馬廣<lb/>
平忠侯吴漢左將軍膠東剛侯賈復建威大將軍好畤<lb/>
愍侯耿弇配魏文皇帝於河南府以太尉夀鄉肅侯賈<lb/>
詡司徒蘭陵成侯王景興大司馬邵陵元侯曹真衞尉<lb/>
頴鄉肅侯辛毗配後周太祖文皇帝於耀州以大冡宰<lb/>
上柱國齊煬王憲行臺尚書邳國公蘇綽太傅燕國文<lb/>
公于謹大將軍范陽公盧辯配隋髙祖文皇帝於鳯翔<lb/>
府以右光禄大夫竒章憲公牛里仁左僕射上柱國髙<lb/>
<pb n="KR2m0009_WYG_103-37b"/>
熲右武大將軍宋公賀若弼配唐髙祖神堯皇帝於耀<lb/>
州以贈司空揚州都督河間元王孝恭贈右僕射鄖國<lb/>
節公殷開山民部尚書邢國襄公劉政㑹贈司空淮安<lb/>
靖王神通配太宗文皇帝於永興軍以太尉趙公長孫<lb/>
無忌贈太尉梁國文昭公房喬贈司空莱國公杜如晦<lb/>
贈司空鄭國文貞公魏元成贈司徒衞國景武公李靖<lb/>
配明皇帝於華州以贈太師燕國文正公張說贈太子<lb/>
少保代公郭元振配肅宗宣孝皇帝於永興軍以贈太<lb/>
<pb n="KR2m0009_WYG_103-38a"/>
師韓文正公苖晉卿贈太尉冀公裴冕配憲宗章武皇<lb/>
帝於華州以中書令晉公裴度贈太傅岐國安簡公杜<lb/>
佑贈太尉<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>國武公李愬配宣宗獻文皇帝於耀州以<lb/>
門下侍郎平章事夏侯孜中書令贈太尉白敏中中書<lb/>
侍郎平章事馬植配後唐莊宗皇帝以侍中兼樞宻使<lb/>
郭崇韜中書令太師隴西郡王李嗣昭開府儀同三司<lb/>
贈尚書令符存審配明宗皇帝以中書令贈太師晉國<lb/>
忠武公霍彦威工部尚書平章事贈太傅任圜配晉髙<lb/>
<pb n="KR2m0009_WYG_103-38b"/>
祖皇帝以中書令魏公桑維翰中書令趙瑩配漢髙祖<lb/>
皇帝無配自後唐莊宗至漢髙祖皇帝並於河南府周<lb/>
嵩陵太祖皇帝慶陵世宗皇帝於鄭州<lb/>
　封濵州齊將叚干木為善應侯　封濰州昌樂縣昭<lb/>
　賢廟孤山伯夷為清恵侯　漢州徳陽縣漢姜詩祠<lb/>
　封孝感　賜楚州漣水縣唐侍御史王義方祠曰顯<lb/>
　節　賜綿州羅江縣蜀龎統祠曰忠利　賜連州漢<lb/>
　伏波將軍路博徳廟為忠勇　賜晉州趙城縣造父<lb/>
<pb n="KR2m0009_WYG_103-39a"/>
　祠為慶祚廟　賜臨江軍灌嬰祠為顯忠廟　賜興<lb/>
　元府漢曹參祠為逺廟　封蔡唐顔真卿廟為貞烈<lb/>
　　封漢崔瑗祠為䕶國顯應昭恵王　封河南府頴<lb/>
　陽縣神澤廟神頴考叔為純孝伯　賜後唐死節禆<lb/>
　將侯約廟額列於祀典<hi>已上封爵並係徽宗朝日月不等祔此</hi>
髙宗建炎元年十一月丙寅郊赦歴代聖帝明王忠臣<lb/>
烈士有功於民載在祀典者命所在有司祭之<hi>後凡赦皆如之</hi>
紹興元年言者請春秋仲月祠禹於越州告成觀享越<lb/>
<pb n="KR2m0009_WYG_103-39b"/>
王句踐於其廟以范蠡配移蹕則命郡祀如故事<lb/>
二年員外郎李愿奏程嬰公孫杵臼於趙最為有功神<lb/>
宗皇帝初年皇嗣未建封嬰為成信侯杵臼為忠智侯<lb/>
命絳州立廟嵗奉祀其後皇嗣衆多垂祐萬世今来廟<lb/>
宇隔絶祭亦弗舉欲令禮官討論於行在春秋設位望<lb/>
祭從之<lb/>
十一年中書舍人朱翌奏程嬰杵臼雖存趙孤然不絶<lb/>
趙祀而卒立武者韓厥也請以韓厥載祀典與杵臼同<lb/>
<pb n="KR2m0009_WYG_103-40a"/>
宇下禮官討論太常寺檢㸃國朝㑹要絳州祚徳廟太<lb/>
平縣晋程嬰公孫杵臼韓厥祠在墓側元豐四年封侯<lb/>
賜額崇寜三年封韓厥義成侯今討論欲從所乞於行<lb/>
在卜地權創祠宇契勘旌忠廟係秦州伏羗城之神昨<lb/>
来朝廷已降㫖揮於臨安府建廟今来祚徳廟欲乞比<lb/>
附旌忠廟例令臨安府踏逐地歩修建施行侯祠宇畢<lb/>
日就本廟春秋二仲依小祠禮致祭<lb/>
十六年加嬰忠節成信侯杵臼通勇忠智侯厥忠定義<lb/>
<pb n="KR2m0009_WYG_103-40b"/>
成侯<lb/>
二十二年又改封嬰疆濟公杵臼英畧公厥啟佑公命<lb/>
兩浙漕臣建廟宇升為中祀廟在净戒院故址太一宫<lb/>
之南<lb/>
孝宗乾道四年加封楚州顯濟廟靈感王乃吴主孫皓<lb/>
祠汪大猷等使敵還言其靈感故加封仍命使人徃来<lb/>
皆前期祭之<lb/>
淳熙四年静江守臣張拭謂臣所領州有唐帝祠去城<lb/>
<pb n="KR2m0009_WYG_103-41a"/>
二十里而近其山曰堯山髙廣為一境之望祠雖不詳<lb/>
所始然有唐衡嶽道士彌明詩刻即知其来舊矣有虞<lb/>
帝祠去城五里而近其山曰虞山灕江匯其左曰皇澤<lb/>
之灣有大歴中磨崖碑載刺史李昌䕫修祠事臣已肇<lb/>
修祠宇請著之祀典俾長吏檢校葺治從之<lb/>
十四年衡州守臣劉清之奏史載炎帝陵在長沙茶陵<lb/>
今衡州茶陵縣是也陵廟皆在康樂鄉白鹿源距縣百<lb/>
里而祠宇廢祖宗時給近陵七戸守視禁其樵牧宜復<lb/>
<pb n="KR2m0009_WYG_103-41b"/>
建廟給陵户禮官請如故事命守臣行之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文獻通考卷一百三<lb/>
</p>
<p>
</p>
  </div>
</body>
</text>
</TEI>
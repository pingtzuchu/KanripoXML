<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷一百十九</head> <lb/>
    <p>
<pb n="KR2m0009_WYG_119-1a"/>
欽定四庫全書<lb/>
　文獻通考卷一百十九<lb/>
　　鄱　陽　馬　端　臨　　貴　與　　著<lb/>
　王禮考十四<lb/>
　　后妃命婦以下車輦鹵簿<lb/>
周巾車王后之五路重翟錫面朱總厭翟勒面繢總安<lb/>
車雕面鷖總皆有容蓋<hi>重翟重翟雉之羽也厭翟次其羽使枂廹也勒面謂以如玊龍</hi>
<hi>勒之韋為當面飾也雕者畫之不龍其韋安車坐乘車凡婦人車皆坐乘故書朱總為䌆鷖或作繄鄭司農云</hi>
<pb n="KR2m0009_WYG_119-1b"/>
<hi>鍚馬面錫䌆當為總書亦或為總鷖讀為鳬鷖之鷖鷖總者青黑色以繒為之總著馬勒直兩耳與兩鑣容謂</hi>
<hi>幨車山東謂之裳幃或曰潼容元謂朱總繢總其施之如鷖總車衡輨亦宜有焉繢畫文也蓋如今小車蓋也</hi>
<hi>皆有容有蓋則重翟厭翟謂蔽也重翟后從王祭祀所乘厭翟后從王賔饗諸候所乘安車無蔽后朝見於王</hi>
<hi>所乘謂去飾也詩國風碩人曰翟茀以朝謂諸候夫人始來乘翟蔽之車以朝見於君盛之也此翟蔽蓋厭翟</hi>
<hi>也然則王后始來乘重翟乎二疏曰凡言翟者皆謂翟鳥之羽以為兩旁之蔽重則  重為之厭則相次以厭</hi>
<hi>其本單言翟車者又不厭其本也凡言總者謂以總為車馬之飾若婦人之總亦既係其本又埀為飾故謂之</hi>
<hi>總安車坐乘車凡婦人皆坐乘而此獨得稱安車者以其無重翟厭翟翟車輦車之名無異物之稱故獨稱安</hi>
<hi>車也鷖取鳥之鷖色青黑為義容昏禮婦車有裧注云裳幃周禮謂之容詩漸車幃裳注潼容是容潼容裳幃</hi>
<pb n="KR2m0009_WYG_119-2a"/>
<hi>幨為一物蓋漢法小車有蓋所以表尊所以禦雨</hi>翟車貝面組總有幄輦車組<lb/>
鞔有翣羽蓋<hi>翟車不重不厭以翟飾車之側爾貝面貝飾勒之當面也有幄則此無蓋矣如今軿</hi>
<hi>車是也后所乘以出桑輦車不言飾后居宫中從容所乘但漆之而已為輇輪人鞔之以行有翣所以禦風塵</hi>
<hi>以羽作小蓋為翳日也面疏曰貝面貝水物謂餘泉餘蚳之貝文以飾勒之當  者也蓋所以禦雨無幄乃施</hi>
<hi>之有幄則無蓋漢法軿車無蓋有輻曰輪無輻曰輇輇則人鞔行之</hi>
　　陳氏禮書曰五路言翟言車而不言路二翟言翟<lb/>
　　而不言車者不言路避王也不言車車不足以名<lb/>
　　之也孤言夏篆卿言夏縵至墨車以下然後言車<lb/>
<pb n="KR2m0009_WYG_119-2b"/>
　　是亦飾盛者以飾名飾殺者以車名也重翟錫面<lb/>
　　厭翟勒面安車彫面翟車貝面鄭司農曰錫馬面<lb/>
　　錫鄭康成曰勒面如玉龍勒之韋為當面飾然則<lb/>
　　錫面者錫飾馬面也勒面彫面貝面蓋亦若此勒<lb/>
　　面以韋則錫面彫面貝面以韋可知也錫必鏤之<lb/>
　　則彫面亦鏤錫可知也鍚面彫面以金貝面以貝<lb/>
　　則勒面有錫亦可知也或言勒或言彫互備也馬<lb/>
　　飾莫隆於錫勒飾莫殺於貝故巾車於王之玉輅<lb/>
<pb n="KR2m0009_WYG_119-3a"/>
　　言錫樊纓儀禮於士之喪車貝勒此重翟厭翟安<lb/>
　　車所以錫面而翟車所以貝面也<lb/>
漢制皇后鴛輅青羽蓋駕四馬斾九斿<lb/>
東漢太皇太后皇太后皇后法駕皆御金根車重翟羽<lb/>
蓋加青交輅帷裳其非法駕則乘紫罽軿車雲□文畫<lb/>
輈黄金塗五末<hi>五末轅一轂二箱二共五也</hi>蓋爪施金花駕三馬左<lb/>
右騑<hi>應劭漢官儀明帝永平元年光烈皇后塟魂車駕輅青羽蓋駕四馬旂九旒前有方箱鳯凰車此因</hi>
<hi>前漢舊制</hi>長公主乘赤罽軿車大貴人公主王妃封君油畫<lb/>
<pb n="KR2m0009_WYG_119-3b"/>
軿車大貴人加節畫輈皆右騑公列侯中二千石二千<lb/>
石夫人會朝若親蠶各乘其夫之安車右騑加交絡帷<lb/>
裳皆皂非公會不得乘朝車得乘漆布輜軿銅飾五末<lb/>
晉制后乘重翟羽蓋金根車加青絡青帷裳雲□畫轅<lb/>
黄金塗五末蓋爪施金華駕三馬左右騑其廟見小駕<lb/>
則乘紫罽軿車飾及駕馬如重翟非法駕則皇太后乘<lb/>
輿皇后畫車后親蠶乘油畫雲母安車駕六騩馬<hi>騩淺黑色</hi>
油畫兩轅安車駕五騩馬為副又金博山駢紫絳罽車<lb/>
<pb n="KR2m0009_WYG_119-4a"/>
皆駕三騩馬三夫人油駢車駕兩馬左騑其貴人加節<lb/>
畫輈三夫人助蠶乘青交絡安車駕三皆以紫絳罽軿<lb/>
車九嬪世婦乘軿車駕三長公主赤罽駢車駕兩馬公<lb/>
主王太妃皆油軿車駕兩馬右騑公主油畫安車駕三<lb/>
青交絡以紫絳罽軿車駕三馬為副王太妃三夫人亦<lb/>
如之公主助蠶乘油畫安車駕三公主有先置者乘青<lb/>
交絡安車駕三諸王妃公太夫人縣郷君諸郡公侯特<lb/>
進夫人助蠶乘皂交絡車駕三諸郡公侯監國嗣子之<lb/>
<pb n="KR2m0009_WYG_119-4b"/>
世婦侍中常侍尚書中書監令卿校世婦命婦助蠶乘<lb/>
皂交絡安車儷駕郡縣公侯中二千石二千石夫人會<lb/>
朝及蠶各乘其夫之安車皆左騑皂交絡皂帷裳自非<lb/>
公會則不得乘軺車王妃特進夫人封郡君安車駕三<lb/>
皂交絡封縣鄉君油軿車駕兩馬右騑<lb/>
宋因晉制法駕乘重翟親蠶乘油畫雲母安車<hi>元嘉中東宫儀</hi>
<hi>注云中宫僕御重翟金根車</hi>公主安車以紫絳罽軿車為副駕三九<lb/>
嬪世婦駢車駕一王妃特進夫人封君皂交絡安車駕<lb/>
<pb n="KR2m0009_WYG_119-5a"/>
三其貴人公主王妃封君油軿車駕二右騑公列侯中<lb/>
二千石夫人㑹朝及蠶所乘依漢故事<lb/>
齊因重翟車加金塗校具白地人馬錦帖箱隠漆後户<lb/>
白牙的帖金塗面釘漆畫鐡鉗金塗縱容後路□師子<lb/>
鎋軛皆施金塗螭首及龍雀等諸飾軛衡上施金博山<lb/>
又有金塗長角巴首蓋飾金塗爪支子花二十八青油<lb/>
挾碧絹黄紋蓋漆布箱紫顔黄絞紫紋隨隂碧芚<hi>徒昆反</hi>
外上施絳紫絲絡碧旂九斿棨㦸皇太子妃厭翟車如<lb/>
<pb n="KR2m0009_WYG_119-5b"/>
重翟飾而㣲減油絡畫安車公主王妃三公特進夫人<lb/>
所乘其貴人公主三夫人九嬪世婦三公妃特進夫人<lb/>
所乘正副皆依漢晉<lb/>
梁天監二年令上臺六宫長公主公主諸王太妃皆得<lb/>
乘青油榻幢通幰車榻幢涅幰為副綵女皇女諸王嗣<lb/>
子侯夫人皆乘赤油榻幢車以涅幰為副侍女聼涅幰<lb/>
二乘<lb/>
後魏熙平中有司蘇紹議皇后之輅其從祭則御金根<lb/>
<pb n="KR2m0009_WYG_119-6a"/>
車親喪則御雲母車歸寧則御紫罽車遊行御安車弔<lb/>
問御紺罽車并駕四馬<lb/>
北齊因魏制其諸公主乘油朱絡網車車中飾用金塗<lb/>
及純銀<lb/>
後周皇后之車十二等一曰重翟以從皇帝祀郊禖享<lb/>
先皇朝皇太后二曰厭翟以祭隂社三曰翟輅以採桑<lb/>
四曰翠輅以從皇帝見賔客五曰雕輅以歸寕六曰篆<lb/>
輅以臨諸道法門六輅皆鍚面朱總金鈎七曰蒼輅以<lb/>
<pb n="KR2m0009_WYG_119-6b"/>
適命婦八曰青輅九曰朱輅十曰黄輅十一曰白輅十<lb/>
二曰元輅五時常出則供之六輅皆疏面繢總諸公夫<lb/>
人之輅車九厭翟翟輅翠輅皆鍚面朱總金鈎雕輅篆<lb/>
輅皆勒面<hi>刻白黑韋為當顱</hi>繢總朱輅黄輅白輅元輅皆雕面<lb/>
鷖總<hi>總黑色繒其著如朱總</hi>諸侯夫人自翟輅而下八諸伯夫人<lb/>
自翟輅而下七諸子夫人自雕輅而下六諸男夫人自<lb/>
篆輅而下五鞶纓就數各視其君三妃三公夫人之輅<lb/>
九篆輅朱輅黄輅白輅元輅皆勒面緇總夏篆夏縵墨<lb/>
<pb n="KR2m0009_WYG_119-7a"/>
車棧車皆雕面鷖總三㚤<hi>由内反</hi>三孤内子自朱輅以下<lb/>
八六嬪六卿内子自黄輅而下七上下媛婦中大夫孺<lb/>
人自夏篆而下四女御婉士婦人自夏縵而下三其鞶<lb/>
纓就各以其等皆簟茀漆之君以赤卿大夫士以元君<lb/>
駕四三輈六轡卿大夫士駕二一輈四轡<lb/>
隋開皇初李徳林奏用後魏熈平蘇紹議皇后之輅後<lb/>
著令制重翟青質金飾諸末朱輪金根朱牙其箱飾以<lb/>
重翟羽青油幢朱裏通幰繡紫帷朱絲絡網繡紫絡帶<lb/>
<pb n="KR2m0009_WYG_119-7b"/>
八鸞在衡鏤錫鞶纓十二就金鑁方釳插翟尾朱總駕<lb/>
蒼龍受冊從祀郊禖享廟則供之厭翟赤質金飾諸末<lb/>
輪畫朱牙其箱飾以翟羽紫油幢朱裏通幰紅錦帷朱<lb/>
絲絡網紅錦帶餘如重翟駕赤騮親桑供之翟車黄質<lb/>
金飾諸末朱輪畫朱牙其側飾以翟羽黄油幢黄裏通<lb/>
幰白紅錦帷朱絲網絡白紅錦絡帶餘如重翟駕黄騮<lb/>
歸寜則供之諸鞶纓之色皆從車質安車赤質金飾紫<lb/>
通幰朱裏駕四馬臨幸及弔則供之輦金飾同於蓬輦<lb/>
<pb n="KR2m0009_WYG_119-8a"/>
通幰班輪駕四馬宫苑近行則乘之屬車三十六乘皇<lb/>
太子妃乘翟車以赤為質駕三馬畫轅金飾犢車為幅<lb/>
紫幰朱網絡良娣以下並乘犢車青幰朱裏三公夫人<lb/>
公主王妃並犢車紫幰朱網絡五品以上並乘青幰與<lb/>
其夫同<lb/>
唐因隋制重翟厭翟翟車安車其飾不易又制四望車<lb/>
紫油朱質通幰畫絡帶拜陵臨弔則供之又制金根車<lb/>
朱質紫油通幰畫油絡帶朱絲絡網常行則供之内命<lb/>
<pb n="KR2m0009_WYG_119-8b"/>
婦夫人乘厭翟車嬪乘翟車媫妤以下乘安車各駕二<lb/>
馬外命婦公主王妃乘厭翟車駕二馬自餘一品乘白<lb/>
銅飾犢車青通幰朱裏油幢朱絲絡網駕牛二品以下<lb/>
去油幢絡網四品青偏幔其王公以下車輅皆太僕官<lb/>
造貯掌之若受制行冊命及二時廵陵婚塟則給之<lb/>
皇太后皇后鹵簿清㳺旗<hi>一人執二人引二人夾領三十人並帶横刀執矟弩弓箭</hi>
<hi>而行</hi>次虞候佽飛二十八人<hi>夾道/單行</hi>次内僕令<hi>一人在左</hi>内僕丞<lb/>
<hi>一人在右</hi>次黄麾一人執次左右廂黄麾仗<hi>廂各三行行列百人</hi>左右<lb/>
<pb n="KR2m0009_WYG_119-9a"/>
領軍衛<hi>各領五色繡幡六口</hi>次内謁者監四人給事二人内常侍<lb/>
二人内侍一人<hi>並騎分左右</hi>次内給使<hi>百二十人分左右</hi>屬子單畫<lb/>
宫人車次偏扇團扇方扇<hi>各二十四分左右宫人執</hi>次香鐙一<hi>内給使四</hi>
<hi>人舁</hi>次重翟車<hi>青質金飾駕四馬受冊從祀享廟則乘之駕士二十四人</hi>次行障六具<lb/>
<hi>分左右宫人執</hi>次坐障三具<hi>分左右/宫人執</hi>次内寺伯二人<hi>領寺人六人騎分左</hi>
<hi>右夾重翟車</hi>次腰輿一執者八人次團扇二次大繖四次孔<lb/>
雀扇八<hi>分左右</hi>次錦花蓋二次小扇朱畫團扇<hi>各十二並横行</hi>次<lb/>
錦曲葢二十次錦六柱八扇<hi>分左右自腰輿已下並大内給使執</hi>次宫人<lb/>
<pb n="KR2m0009_WYG_119-9b"/>
車次後黄麾一次供奉宫人<hi>在黄麾之後</hi>次厭翟車<hi>朱質金飾駕赤</hi>
<hi>騮四親蠶採桑則乘之</hi>次翟車<hi>黄質金飾駕赤驊/騮四寜于家乘之</hi>次安車<hi>赤質金飾駕赤</hi>
<hi>騮四臨幸及弔則乘之駕士各二十四人</hi>次四望車<hi>朱質駕牛拜陵臨弔則乘之</hi>次金根<lb/>
車<hi>朱質駕牛常行則乘之駕士各十二</hi>次左右廂各牙門二<hi>門二人執四人夾</hi>次<lb/>
左右領軍衛<hi>廂各百五十人執殳盡鹵簿曲折陪後門左右折衝一人次領鹵簿後所開牙門並</hi>
<hi>在殳杖行之内</hi>前後部鼓吹金鉦棡鼓大鼓小鼓長鳴中鳴鐃<lb/>
次羽葆鼓吹横吹節鼓御馬並減大駕之半<lb/>
皇太子妃鹵簿清道率府校尉六人<hi>騎分左右為三重引帶弓箭横刀</hi>
<pb n="KR2m0009_WYG_119-10a"/>
次青衣十人<hi>分左右</hi>次𨗳客舎人四人<hi>分左右引𨗳</hi>次内給使<lb/>
六人<hi>朱衣分左右後盡内人車</hi>次偏扇團扇方扇各十八<hi>各分左右宫人執並</hi>
<hi>間綵衣</hi>次行障四具<hi>分左右夾/車宫人執</hi>次坐障二具<hi>夾車宫人執</hi>次内<lb/>
典二人<hi>騎分左右</hi>次翟車<hi>駕三馬駕/士十四人</hi>次閤師二人<hi>領内給使十八人分</hi>
<hi>左右</hi>次六柱二扇<hi>内給/使執</hi>次供奉内人<hi>乘犢/車</hi>次繖一<hi>正道行</hi>大<lb/>
扇二團扇四曲葢二<hi>分左右各内給事執</hi>次㦸九十<hi>分左右在内給使單行前</hi>
<hi>與青衣齊後盡内人車</hi>
内命婦四妃九嬪媫妤羙人才人鹵簿<hi>太子良娣以下同</hi>清道<lb/>
<pb n="KR2m0009_WYG_119-10b"/>
二人青衣六人<hi>青衣九嬪四人餘並二人</hi>偏扇團扇方扇各十六<hi>九嬪</hi>
<hi>十四餘並十</hi>行障三具<hi>九嬪以/下二具</hi>坐障二具<hi>九嬪已下一具並婦人執</hi>厭翟<lb/>
車<hi>九嬪翟車媫妤以下安車並駕二馬馭十人九嬪以下八</hi>内給使十六人<hi>九嬪十四餘並</hi>
<hi>十人</hi>從車六乘<hi>九嬪四餘/並三乘</hi>繖一大扇二<hi>九嬪已下無大扇</hi>團扇二<lb/>
<hi>内給使執</hi>㦸六十<hi>九嬪四十餘並二十</hi>
外命婦鹵簿一品清道二人青衣六人<hi>二品青衣四人三品四品二人</hi>
偏扇團扇方扇各十六<hi>二品十四三品四品八</hi>行障三具<hi>二品三品三具</hi>
<hi>四品一具</hi>坐障二具<hi>已下並/一具</hi>厭翟車<hi>從人十六夾車駕一馬馭人八非公主王妃並</hi>
<pb n="KR2m0009_WYG_119-11a"/>
<hi>乘白銅飾犢車駕牛馭人四二品從人十四已下各減二</hi>從車六乘<hi>二品三品四乘四品二乘</hi>繖<lb/>
一大扇一<hi>二品已下無大扇</hi>團扇二㦸六十<hi>二品四十三品二十四品無㦸</hi>
宋朝皇后鹵簿唯用厭翟車其制箱上有平盤四角曲<lb/>
欄兩壁紗窗龜文金鳯翅前有虛櫃香爐香寳緋繡幰<lb/>
衣絡帶門簾三轅鳯首畫梯推竿行馬緋繒裹索駕六<lb/>
馬金銅面纓轡鈴襻緋屧駕士三十人武弁緋繡衫常<lb/>
出止用正副金塗銀装白藤輿各一上覆椶櫚屋飾以<lb/>
鳯輦官同乘輿平頭輦之制<lb/>
<pb n="KR2m0009_WYG_119-11b"/>
内外命婦之車銀装白藤輿檐内命婦皇親所乘白藤<lb/>
輿檐金桐犢車漆犢車或覆以氊或覆以椶内外命婦<lb/>
通乘<lb/>
皇太后皇后鹵簿皆如禮令昭憲孝明孝章元徳明徳<lb/>
莊穆皇后園陵嘗用之公主鹵簿惟塟日給之秦國成<lb/>
聖繼明夫人塟日亦給外命婦一品鹵簿自餘未嘗用<lb/>
之<lb/>
仁宗初章獻太后臨朝儀衛始盛乾興元年用禮儀院<lb/>
<pb n="KR2m0009_WYG_119-12a"/>
奏製皇太后所乘輿名之曰大安輦具皇太后出入鳴<lb/>
鞭儀衛凡御龍直總五十四人骨朶直總八十四人弓<lb/>
箭直弩直合五十四人殿前指揮使左右班合五十六<lb/>
人禁衛皇城司二百人寛衣天武二百人儀衛供御輦<lb/>
宫六十二人寛衣天武百人其侍衛諸司應舉悉如乘<lb/>
輿<lb/>
神宗嗣位尊皇太后為太皇太后而皇太后皇后常出<lb/>
止用副金塗銀装白藤輿<hi>制見前</hi>乃詔太皇太后出入所<lb/>
<pb n="KR2m0009_WYG_119-12b"/>
乘如萬安太后輿上設行龍六制飾率有加<lb/>
哲宗紹聖元年議造皇太后太安輦中書具治平元豐<lb/>
皇太后輿服儀衛以呈曰元豐中宣仁謙恭不乘太安<lb/>
輦上曰今皇太后獨尊非宣仁比遂詔行幸進太安輦<lb/>
而皇太后嫌避竟不製造<lb/>
哲宗即位尊朱貴妃為皇太妃出入乘檐子有司請用<lb/>
牙魚鳯為飾繖用青元祐三年太皇太后詔有司尋繹<lb/>
典故於是檐子飾以龍鳯繖用紅九年羣臣議改檐子<lb/>
<pb n="KR2m0009_WYG_119-13a"/>
爲輿上設行龍五出入由宣徳東偏門帝以皇太后諭<lb/>
㫖令太妃坐六龍輿出入進黄繖由宣徳正門於是三<lb/>
省議皇太妃坐龍鳯輿繖紅黄兼用從皇太后出入止<lb/>
用紅<lb/>
徽宗政和三年議禮局上皇后車輿之制重翟車青質<lb/>
金飾諸末間以五采輪金根朱牙其箱飾以重翟羽面<lb/>
施雲鳯孔雀刻鏤龜文頂輪上施金立鳯耀葉青羅幰<lb/>
衣一紫羅畫雲龍絡帶二青絲絡網二紫羅畫帷一青<lb/>
<pb n="KR2m0009_WYG_119-13b"/>
羅畫雲鳯夾幔二車内設紅褥及坐横轅上施立鳯八<lb/>
香櫃設香爐香寳飾以螭首前後施簾長轅三飾以鳯<lb/>
頭青繒裹索駕青馬六馬有銅面插翟羽鞶纓襻胸鈴<lb/>
拂青屧青色尾若受冊謁景靈宫則乘之厭翟車赤質<lb/>
其箱飾以次翟羽紫幰衣紅絲絡網紅羅畫絡帶夾幔<lb/>
錦帷餘如重翟車駕赤騮四若親蠶則乘之翟車黄質<lb/>
其車側飾以翟羽黄幰衣黄絲絡網錦帷絡帶餘如重<lb/>
翟車駕黄騮四安車赤質金飾間以五采刻鏤龜文紫<lb/>
<pb n="KR2m0009_WYG_119-14a"/>
幰衣錦帷絡帶紅絲絡網前後施簾車内設褥及坐長<lb/>
轅三飾以鳯頭駕赤騮四凡駕馬鞶纓之飾並從車質<lb/>
四望車朱質青幰衣餘同安車駕牛三金根車朱質紫<lb/>
幰衣餘同安車駕牛三自重翟以下備鹵簿則皆以次<lb/>
陳設藤輿金塗銀裝上覆椶櫚屋以龍飾常行之儀則<lb/>
用之<lb/>
皇后鹵簿之制清㳺隊旗一<hi>執一人引二人夾二人並騎</hi>金吾衛折<lb/>
衝都尉一員騎<hi>執□矟二人夾</hi>領四十騎執矟二十人弩四人<lb/>
<pb n="KR2m0009_WYG_119-14b"/>
横刀一十六人次虞候佽飛二十八騎内僕内僕丞各<lb/>
一員<hi>各書令史二人並騎</hi>次正道黄麾<hi>執一人夾二人並騎</hi>次左右廂黄麾<lb/>
仗廂各三行行一百人第一行短㦸五色氅第二行戈<lb/>
五色氅第三行儀鍠五色幡左右領軍衛左右威衛左<lb/>
右武衛左右驍衛左右衛等各三行行二十人各帥兵<lb/>
官六人領内左右領軍衛帥兵官各三人各果毅都尉<lb/>
一員檢校<hi>各一人歩從</hi>左右領軍衛絳引旗引前掩後各六<lb/>
次内謁者監四人給事内常侍内侍各二人並騎<hi>内給使各</hi>
<pb n="KR2m0009_WYG_119-15a"/>
<hi>一人歩從</hi>次内給使一百二十人次偏扇團扇方扇各二十<lb/>
四次香鐙一執擎内給使四人<hi>在重翟車前</hi>次重翟車駕青<lb/>
馬六駕士二十四人行障六坐障三夾車並宫人執次<lb/>
内寺伯二人騎領寺人六人分左右夾重翟車次腰輿<lb/>
一<hi>輿士八人</hi>團雉尾扇二夾輿次大繖四大雉尾扇八錦花<lb/>
葢二小雉尾扇朱畫團扇各一十二錦曲葢二十錦六<lb/>
柱八扇<hi>自腰輿以下並内給使執</hi>次宫人車次絳麾二<hi>各一人執</hi>次正道<lb/>
後黄麾一<hi>執一人夾二人並騎</hi>次供奉宫人次厭翟車駕赤騮翟<lb/>
<pb n="KR2m0009_WYG_119-15b"/>
車駕黄騮安車駕赤騮各四駕士各二十四人四望車<lb/>
金根車各駕牛三駕士各一十二人次左右廂各置牙<lb/>
門二<hi>每門執二人夾四人一在前黄麾前一在後黄麾後</hi>次左右領軍衛每廂各<lb/>
一百五十人執殳帥兵官四人檢校次左右領軍衛折<lb/>
衝都尉各一員檢校殳仗<hi>各一人騎從</hi>次後殳仗内正道置<lb/>
牙門一每門監門校尉二人騎每廂各廵檢校尉一員<lb/>
騎徃來檢校前後部鼓吹金鉦棡鼓大鼓長鳴中鳴鐃<lb/>
吹羽葆鼓吹節鼓御馬並減大駕之半<lb/>
<pb n="KR2m0009_WYG_119-16a"/>
皇太子妃鹵簿之制清道率府校尉六人騎青衣十人<lb/>
次𨗳客舎人四人内給使六十人偏扇團扇方扇各一<lb/>
十八<hi>並宫人執</hi>行障四坐障二夾輦<hi>宫人執</hi>典内二人騎厭翟<lb/>
車駕三馬駕士一十四人次閤師二人領内給使十八<lb/>
人夾車六柱二扇<hi>内給使執</hi>次供奉内人<hi>乘犢/車</hi>次繖一<hi>正道</hi>雉<lb/>
尾扇二團扇四曲葢二<hi>執繖扇各内給使一人</hi>次㦸九十<lb/>
命婦鹵簿附見品官鹵簿門<lb/>
孝宗隆興二年禮官言五禮新儀皇后受冊畢乘重翟<lb/>
<pb n="KR2m0009_WYG_119-16b"/>
車陳小駕鹵簿朝謁景靈宫次詣徳夀宫朝謁今重翟<lb/>
車等未備請止用肩輿龍檐子從之<lb/>
乾道元年詔有司製皇太子妃檐子如政和六年之制<lb/>
竿梁黑漆角獸白藤織花面茜紅羅掌扇四柄檐子前<lb/>
以小殿侍二人抱鍍金青香毬<lb/>
寜宗慶元二年冊皇妃製檐子金鍍銀裝釘㯶頂紅黄<lb/>
藤百花龍總以香檀木為之椅子以金雕龍首褥以紅<lb/>
羅裝釘以金鍍銀葉絛以紅茸屏風夾幔皆以紅羅供<lb/>
<pb n="KR2m0009_WYG_119-17a"/>
御輦官三十六人次供御十四人下都五十四人<lb/>
　　皇太子皇子公卿以下車輦鹵簿<lb/>
周禮巾車金輅鈎樊纓九就建大旂以封同姓象路朱<lb/>
樊纓七就以封異姓革路龍勒條纓五就以封四衛木<lb/>
路前樊鵠纓建大麾以封蕃國<hi>同姓謂子母弟以功徳出封若魯衛之屬異姓</hi>
<hi>王甥舅四衛四方諸侯守衛者蠻服以内也蕃國謂九州之外夷鎮蕃服其制度並注見乘輿門</hi>服車<lb/>
五乘<hi>服車服事者之車也</hi>孤乘夏篆<hi>謂五色畫/轂約也</hi>卿乘夏幔<hi>夏縵亦五采畫</hi>
<hi>無篆</hi>大夫乘墨車<hi>墨車不畫但以/漆革車而已</hi>士乘棧車<hi>不革鞔而漆也</hi>庶人<lb/>
<pb n="KR2m0009_WYG_119-17b"/>
乘役車<hi>箱方可載任噐以供役</hi>
漢皇太子皆安車朱班輪飛軨青葢金虎爪倚花較伏<lb/>
鹿□文畫轓吉陽筩文輈金塗五末旂九斿降龍皇太<lb/>
子為王賜以乘之皇孫綠車以從皆左右騑三馬<hi>名皇孫車</hi>
景帝中元五年始詔六百石以上施車轓得銅五末軛<lb/>
有吉陽筩二千石以上右騑三百石以上帛布葢千石<lb/>
以上皂繒葢二百石以上白布葢皆四維杠衣賈人不<lb/>
得乘馬車吏赤葢杠其餘皆青<hi>古今注曰武帝天漢四年令諸侯王大國朱輪</hi>
<pb n="KR2m0009_WYG_119-18a"/>
<hi>特虎居前左兕右鹿小國特熊居前麋鹿居左右</hi>大使車立乘駕四赤帷裳持<lb/>
節者重𨗳從賊曹車斧車功曹車皆兩大車伍百璅弩<lb/>
十二人辟車四人從車四乘小使車不立乘有騑赤屏<lb/>
泥油重絳帷𨗳無斧車近小使車蘭輿赤轂白葢赤帷<lb/>
騶騎四十人此追捕考按有所執取者所乘諸侯車皆<lb/>
朱斑輪四幅赤衡軛公卿二千石郊廟明堂祀陵法出<lb/>
皆大車立乘駕駟他出乘安車其飾如金根車如施組<lb/>
連璧交結四角金龍銜璧垂五綵析羽旒蘇前後雲氣<lb/>
<pb n="KR2m0009_WYG_119-18b"/>
畫帷裳□文畫轓長與車等駕布施馬<hi>布施馬者純白駱馬也以黑藥</hi>
<hi>灼其身為武文</hi>公卿以下至縣三百石五吏賊曹督賊功曹皆<lb/>
帶劍三車𨗳從縣令以上加𨗳斧車牛車武帝推恩之<lb/>
末諸侯有寡弱者皆乘牛車其後牛車稍通貴者之所<lb/>
乘<lb/>
　諸馬之文王公列侯鏤錫义髦朱鑣朱鹿朱文絳扇<lb/>
　汗青翄燕尾卿以下有騑者緹扇汗青翄尾當盧义<lb/>
　髦上下皆通中二千石以上及使者乃有騑駕云<lb/>
<pb n="KR2m0009_WYG_119-19a"/>
　　程氏演繁露曰漢初馬少故曰自天子不能具醇<lb/>
　　駟將相或乘牛車言惟天子之車然後有馬然亦<lb/>
　　不能純具一色至將相則時或駕牛也自呉楚誅<lb/>
　　後諸侯惟是食租衣税無有横入故貧者或乘牛<lb/>
　　車則此之以牛而駕自緣貧窶無資可具非有禁<lb/>
　　約也漢韋元成以列侯侍祠天雨淖不駕駟馬車<lb/>
　　而騎至廟下有司劾奏削爵則舎車而騎漢已有<lb/>
　　禁矣東晉惟許乘車其或騎者御史彈則漢法仍<lb/>
<pb n="KR2m0009_WYG_119-19b"/>
　　在也至其駕車遂改用牛王𨗳駕短轅犢車犢牛<lb/>
　　犢也王濟之八百里駁駁亦牛也言其色駁而行<lb/>
　　速日可八百里也石崇之牛疾奔人不能追此其<lb/>
　　所以寳之也南史呉興太守之官皆殺軛下牛以<lb/>
　　祭項羽知駕車用牛也豈通晉之制皆不得駕馬<lb/>
　　也邪子於是考按上古駕車則皆駕牛無用馬者<lb/>
　　故易曰服牛乘馬也又曰皖彼牽牛不以服箱則<lb/>
　　牛服之謂也至古之耕却不用牛孔子弟子中有<lb/>
<pb n="KR2m0009_WYG_119-20a"/>
　　冉耕字伯牛豈前此未以牛耕邪詩十千為耦長<lb/>
　　沮桀溺耦而耕沮溺二人相對自挽犂也甘誓御<lb/>
　　非其馬之正汝不供命詩曰四牡騑騑蕭蕭馬鳴<lb/>
　　有車鄰鄰有馬白顛則車皆馬駕也然則此時牛<lb/>
　　既不耕又不駕車則將何用也至於馬既駕車車<lb/>
　　重而鈍又未有人知用馬為騎直至六韜方著騎<lb/>
　　兵詩書中元未之有此制殆難考也<lb/>
後漢制公卿乘安車朱斑輪飛軨倚鹿較伏熊軾皂繒<lb/>
<pb n="KR2m0009_WYG_119-20b"/>
葢黑轓右騑旂九斿鏤錫义旄朱鑣縱末鹿文絳扇汗<lb/>
青翅燕尾卿以下有騑者緹扇汗中二千石皆皂葢朱<lb/>
兩轓千石六百朱左轓<hi>轓長六尺下屈廣八寸上業廣尺二寸九丈十二物後謙一寸</hi>
<hi>若月初生然不敢自滿也</hi>
後漢百官𨗳從卒公卿以下至縣三百石長𨗳從置門<lb/>
下五吏賊曹督察盗賊功曹皆帶劍三車𨗳主簿主記<lb/>
兩車為從縣令以上加𨗳斧車公乘安車則前後并馬<lb/>
立乘長安雒陽令及王國都縣加前後兵車亭長設右<lb/>
<pb n="KR2m0009_WYG_119-21a"/>
騑駕兩璅弩車前伍伯公八人中二千石二千石六百<lb/>
石皆四人自四百石以下至二百石皆二人黄綬武官<lb/>
伍百文官辟車軨下侍閣門闌部曲街里走卒皆有程<lb/>
品多少隨所典領驛馬三十里一置卒皆赤幘絳□云<lb/>
古者軍出師旅皆從秦省其卒取其師旅之名焉公卿<lb/>
下至二千石騎吏四人千石以下至三百石縣長二人<lb/>
皆帶劍持棨㦸為前列揵弓韣九鞬諸侯王法駕官屬<lb/>
傅相以下皆備鹵簿似京都官騎張弓帶鞬遮迾出入<lb/>
<pb n="KR2m0009_WYG_119-21b"/>
稱課促列候家丞度子𨗳從若會耕祠主縣假給辟車<lb/>
鮮明卒備其威儀𨗳從事畢皆罷所假<lb/>
　　程氏演繁露曰太守五馬莫知的據古樂府五馬<lb/>
　　立踟躇即其來已久或言詩有良馬五之侯國事<lb/>
　　也然上言良馬四之下言良馬六之則或四或六<lb/>
　　元非定制也漢有駟馬車正用四馬而鄭元注詩<lb/>
　　曰周禮州長建旟漢太守比州長法御五馬元以<lb/>
　　州長比方漢州大小相絶逺矣周之州乃反統𨽻<lb/>
<pb n="KR2m0009_WYG_119-22a"/>
　　於縣比漢太守品秩殊不侔不足為據然鄭後漢<lb/>
　　時人則太守之用五馬後漢已然矣至唐白樂天<lb/>
　　和深春二十詩曰五匹鳴珂馬雙輪畫㦸車至其<lb/>
　　自杭分司有詩曰錢唐五馬留三匹還擬騎來攪<lb/>
　　優春老杜亦曰使君五馬一馬驄則是真有五馬<lb/>
　　矣若其制之所始則未有知者<lb/>
魏因漢制文帝問東平王有輅為是特賜乎鄭稱對曰<lb/>
天子五輅金輅以封同姓諸侯得與天子同乘金輅非<lb/>
<pb n="KR2m0009_WYG_119-22b"/>
特賜始有也<lb/>
晉皇太子安車因魏制而駕三馬非法駕則乘畫輪車<lb/>
上開四望綠油幢朱絲繩絡兩廂裏飾黄金漆塗五末<lb/>
其副車三乘形制如所乘但不畫輪耳王青葢車皇孫<lb/>
綠葢車並駕三左右騑<lb/>
晉制雲母車以雲母飾犢車以賜王公皂輪車駕牛形<lb/>
如犢車皂漆較轂上加青油幢朱絲繩絡諸王三公有<lb/>
勲徳者特加之位至公或四望三望夾望車油幢車駕<lb/>
<pb n="KR2m0009_WYG_119-23a"/>
牛如犢車皂輪但不漆轂王公大臣有勲徳特給之通<lb/>
幰車駕牛如犢車但舉其幰通覆車上諸王三公並乘<lb/>
之武帝詔給魏舒陽燧四望小車三望如四望油幢給<lb/>
車似三望而減王公加禮者乘次三望平乘車<hi>竹簟子壁揩輪</hi>
<hi>為輪</hi>通幰<hi>其後形龍牽金塗支子花細轅頭後稍㳫伏神承塗庶人亦然</hi>三公諸王所乘<lb/>
自四望至平乘皆銅校飾諸公給朝車駕駟安車黑耳<lb/>
駕三自祭酒掾下及令史皆皂軨特進以下諸將軍非<lb/>
持節都督者給安車黒耳駕二三公九卿二千石皆人<lb/>
<pb n="KR2m0009_WYG_119-23b"/>
車立乘駕四去位致仕告老賜安車駕四郡縣公侯安<lb/>
車駕二右騑皆朱斑輪倚鹿車伏熊軾皂繒旂斿公八<lb/>
侯七卿五皆畫降龍中二千石二千石皆皂葢朱輪同<lb/>
五駕二千石六百石朱左輪王公之元子攝命理國者<lb/>
安車駕三旂七斿封侯之元子五斿大使車立乘駕四<lb/>
赤帷裳騶騎公卿二千石郊廟上陵從駕所乘小使車<lb/>
不立乘駕四輕車之流也蘭輿皆朱轂赤屏泥白葢赤<lb/>
帷裳追捕執取者所乘凡諸使車皆朱斑輪赤衡軛追<lb/>
<pb n="KR2m0009_WYG_119-24a"/>
鋒車去小葢加通幔如軺車駕二以迅速為名戎陣之<lb/>
間是為傳乘軺車古將軍所乘傳之車<hi>按漢貴輜軿而賤軺車魏晉貴</hi>
<hi>軺車而賤輜軿三品将軍以上尚書令軺車黑耳有後户僕射但有後户耳並皂輪也</hi>
東晉安帝時皇子乘後山安車制如金輅<lb/>
宋因之皇子為王亦錫以皇太子之安車皇孫綠車亦<lb/>
因舊法其追鋒車雲母車四望車公及列候所乘安車<lb/>
依漢舊制駕二馬旂旗斿王公侯七卿五皆降龍公卿<lb/>
中二千石郊陵法出皆大車立乘駕四他出去位致仕<lb/>
<pb n="KR2m0009_WYG_119-24b"/>
者皆安車四馬二千石皆皂葢朱轓銅五末駕二右騑<lb/>
王公之世子攝命治國者安車駕三旂旗七斿侯世子<lb/>
五斿<lb/>
齊皇太子乘象輅校飾如御旂旗九斿降龍制黄屋車<lb/>
建碧旂九斿<hi>九斿鸞輅也蓋以黄絡為裏金塗校其絳絲</hi>九命上公所乘青<lb/>
蓋安車朱轓斑輪駕一左右騑通幰車為副諸王禮行<lb/>
所乘皂葢安車朱轓漆斑輪駕一通幰朱車為副三公<lb/>
禮行所乘安車黒耳皂葢朱轓駕一牛車為副國公列<lb/>
<pb n="KR2m0009_WYG_119-25a"/>
侯禮行所乘馬車駕一九卿領䕶二衛驍㳺四軍五校<lb/>
從郊陵所乘餘同晉法<lb/>
梁皇太子皇子因齊象輅制鸞輅駕三左右騑朱斑輪<lb/>
倚獸較伏鹿軾九斿降龍青蓋畫轓文輈金塗五末以<lb/>
畫輪車為副常乘畫輪則衣畫車為副其畫輪車上開<lb/>
四望綠油幢朱繩絡兩箱裏飾以金錦二千石四品以<lb/>
上及列侯皆給軺車駕牛伏兎箱青油幢朱絲絡網轂<lb/>
皆黑漆天監二年令三公開府尚書令給鹿轓軺施耳<lb/>
<pb n="KR2m0009_WYG_119-25b"/>
後户皂輞尚書僕射左右光祿大夫侍中中書監祕書<lb/>
監給鳯轄軺後户皂輞領䕶國子祭酒太子詹事尚書<lb/>
侍中列卿等給聊泥軺無後户漆輪車驃騎及諸王除<lb/>
刺史帶將軍給龍雀軺以金銀飾御史中丞給方蓋軺<lb/>
形小如繖諸王三公有勲徳者皆特加皂輪車駕牛形<lb/>
如犢車但烏漆輪轂黄金雕裝上加清油幢朱絲絡通<lb/>
幰王公加禮者給油幢絡車駕牛朱輪華轂<lb/>
　　程氏演繁露曰舊尚書令僕中丞騶唱得入宫門<lb/>
<pb n="KR2m0009_WYG_119-26a"/>
　　止於馬道<hi>馬道是許人上馬處也</hi>郭祚為僕射奏言非盡敬<lb/>
　　之宜騶唱不入宫自此始也按騶唱者騶從之傳<lb/>
　　呼也朱仲逺為行臺僕射請凖朝式在軍鳴騶廢<lb/>
　　帝笑而許之史臣謂其任情則是僕射在朝得用<lb/>
　　騶唱而涖軍則否軍國異容之義也在軍而乞從<lb/>
　　朝儀所以名為任情也梁制尚書令僕御史中丞<lb/>
　　各給威儀十人其七人武冠絳韝唱呼入殿引喤<lb/>
　　至階一人執儀囊不喤<hi>音横</hi>𩔖篇曰喧也則七人同<lb/>
<pb n="KR2m0009_WYG_119-26b"/>
　　聲唱𨗳故曰喧也<hi>通典二十二</hi>絳韝六人所謂騶也<lb/>
陳因梁制<lb/>
後魏太子乘金輅朱葢赤質駕四馬三公及王車朱屋<lb/>
青葢制同五輅名曰髙車駕三馬庶姓王侯及尚書令<lb/>
僕以下列卿以上並給軺車駕一馬或乘四望通幰車<lb/>
駕一牛<lb/>
北齊因魏制庶姓王儀同三司以下翟尾扇繖皇宗及<lb/>
三品以上官青繖朱裏其青繖碧裏達於士人不禁正<lb/>
<pb n="KR2m0009_WYG_119-27a"/>
從一品執事㪚官及儀同三司乘油朱絡網車車牛飾<lb/>
得用金塗及純銀二品三品乘卷通幰車車牛金飾七<lb/>
品以上乘偏幰車車牛飾以銅<lb/>
後周諸公之輅九方輅<hi>各象方之色</hi>碧輅金輅皆錫鞶纓九<lb/>
就金鈎象輅犀輅貝輅革輅篆輅木輅皆疏鞶纓九就<lb/>
皆以朱白蒼三綵諸侯自方輅而下八無碧輅諸伯自<lb/>
方輅而下七無金輅諸子自方輅而下六無象輅諸男<lb/>
自方輅而下五又無犀輅凡就各如其命三公之車輅<lb/>
<pb n="KR2m0009_WYG_119-27b"/>
九祀輅犀輅貝輅篆輅木輅夏篆夏幔墨車棧車自篆<lb/>
以上金塗諸末錫鞶纓金鈎木輅以下銅飾諸末疏鞶<lb/>
纓皆九就三孤自祀輅而下八無犀輅六卿自祀輅而<lb/>
下七又無貝輅上大夫自祀輅而下六又無篆輅中大<lb/>
夫自祀輅而下五又無木輅下大夫自祀輅而下四又<lb/>
無夏篆士車三祀車墨車棧車凡就各如其命數自孤<lb/>
以下就以朱綠二采<lb/>
隋皇太子金輅赤質金飾諸末重較箱畫□文鳥獸黄<lb/>
<pb n="KR2m0009_WYG_119-28a"/>
伏鹿軾龍輈金鳯一在軾前設障塵朱蓋黄裏畫輪朱<lb/>
牙左建旂九斿右載闟㦸旂首金龍頭銜結綴及鈴緌<lb/>
駕赤騮駟八鸞在衡二鈴在軾金鑁方釳插翟尾五焦<lb/>
鏤錫鞶纓九就從祀享廟正冬大朝納妃則乘之軺車<lb/>
金飾諸末紫通幰朱裏駕一馬五日常朝及朝饗宫官<lb/>
出入行道乘之四望車金飾諸末紫油幢通幰朱裏朱<lb/>
絲絡網駕一馬弔臨則乘之<lb/>
隋制公及一品象輅黄質象飾諸末建旟畫以鳥隼受<lb/>
<pb n="KR2m0009_WYG_119-28b"/>
冊告廟升壇上任親迎及𦵏則乘之侯伯及二品三品<lb/>
革輅白質建旟畫熊虎受冊告廟親迎及葬則乘之子<lb/>
男及四品木輅漆飾建旐畫龜蛇受冊告廟親迎及葬<lb/>
則乘之象輅以下斿及就數各依爵品犢車則魏武賜<lb/>
楊彪七香車也駕牛自王公以下至五品以上並給乘<lb/>
之三品以上青幰朱裏五品以上紺幰碧裏皆白銅裝<lb/>
唯有參謁及弔喪者則不張幰而乘鉄裝車六品以下<lb/>
不給任自乘犢車弗許施幰而乘初五品以上乘偏幰<lb/>
<pb n="KR2m0009_WYG_119-29a"/>
車其後嫌其羙停不行用以白幰代之三品以上通幰<lb/>
車則青壁一品軺車油幰朱網唯車輅一等聽始得乘<lb/>
之<lb/>
唐太子車輅因隋制王公以下車輅親王及武職一品<lb/>
象輅自餘及二品三品革輅四品木輅五品軺車象輅<lb/>
朱斑輪八在衡左建旂<hi>旂畫龍一升一降</hi>右載闟㦸革輅以革<lb/>
飾左建旜<hi>通帛為旜</hi>餘同象輅木輅以漆飾之餘同革輅軺<lb/>
車曲壁青通幰諸輅質葢旂旜皆朱一品九斿二品八<lb/>
<pb n="KR2m0009_WYG_119-29b"/>
斿三品七斿四品六斿其有鞶纓就數皆凖此三品以<lb/>
上珂九子四品七子五品五子六品以下去通幰及珂<lb/>
王公車輅藏於太僕受制行冊命廵陵婚𦵏則給之餘<lb/>
皆以騎代車<lb/>
皇太子鹵簿家令次率更令<hi>並乘軺車</hi>次太保次太傅次太<lb/>
師<hi>自家令已下並正道威儀鹵簿各次六十三品各乘輅</hi>次清㳺隊旗<hi>一人執一人引二人</hi>
<hi>夾領三十騎</hi>次左右清道率府率各一人次外清道直簿二<lb/>
十四人<hi>騎分左右夾道單行</hi>次龍旗六各一人騎執<hi>每一騎前二人騎為二重</hi>
<pb n="KR2m0009_WYG_119-30a"/>
<hi>引前毎旗後亦二人重騎䕶後</hi>次細引六重<hi>重二人並行正道</hi>次率更丞一人<lb/>
棡鼓金鉦各二面<hi>左鼓右鉦</hi>次大鼓三十六面<hi>騎横行正道</hi>次長<lb/>
鳴三十六具<hi>騎横行正道</hi>次鐃吹一部<hi>鐃鼓二面各一騎執二人騎夾</hi>簫笳<lb/>
各六<hi>騎並横行</hi>次棡鼓金鉦各二面一騎執<hi>左鼓右鉦</hi>次小鼓三<lb/>
十六面次中鳴三十六具<hi>並騎横行正道</hi>次誕馬十匹<hi>分左右二人執</hi>
次廐牧令一人<hi>在左</hi>丞二人<hi>在右</hi>次左右翊府郎將各一人<lb/>
<hi>騎領班劍</hi>次左右衛翊衛二十四人<hi>騎執班劍</hi>次通事舎人四人<lb/>
<hi>騎分左右</hi>次直司二人<hi>騎分/左右</hi>次文學四人<hi>騎分左右</hi>次洗馬二人<lb/>
<pb n="KR2m0009_WYG_119-30b"/>
<hi>騎分左右</hi>次司議郎二人<hi>騎分/左右</hi>次太子舎人二人<hi>騎分左右</hi>次中<lb/>
允二人<hi>騎分左右</hi>次中書舎人二人<hi>騎分左右</hi>次左右諭徳二人<lb/>
<hi>騎分左右</hi>次左右庶子四人<hi>騎分左右</hi>次左右副率各一人親勲<lb/>
翊衛廂各中郎將一人並領儀刀六行<hi>第一行親衛二十三人第二行</hi>
<hi>親衛二十五人第三行勲衛二十七人第四行勲衛二十九人第五行翊衛三十一人第六行翊衛三十人皆</hi>
<hi>曲折騎陪後行</hi>次三衛十八人<hi>騎分/左右</hi>郎將二人<hi>騎分左右在六儀刀仗内夾輅</hi>
次金輅<hi>赤質金飾駕四馬從祀享正冬大朝納妃則供之</hi>僕一人馭左右率一<lb/>
人執儀刀陪乘駕士二十二人次左右衛率各一人夾<lb/>
<pb n="KR2m0009_WYG_119-31a"/>
輅次左右率各一人副率各一人騎<hi>領細刀弓箭</hi>次千牛騎<lb/>
執細刀弓箭次左右監門府直長各六人監後門次左<lb/>
右衛率府<hi>廂各翊衛二隊並騎在執儀刀行外前後過三衛仗</hi>厭角隊各三十六<lb/>
騎<hi>分執旗弓箭矟弩各郎將一人</hi>次繖二扇四次腰轝一團扇二小方<lb/>
扇八次内直郎二人<hi>檢校腰輿</hi>次誕馬十匹分左右次典乘<lb/>
二人分左右次朱漆團扇六紫曲葢六次諸司供奉官<lb/>
人次大角三十六具<hi>横行六重</hi>次鐃吹一部<hi>鼓二面簫笳各六並騎横行</hi>
次横吹一部<hi>横吹十具節鼓一面笛簫篳篥笳各五並騎横行</hi>次令官師二人<lb/>
<pb n="KR2m0009_WYG_119-31b"/>
次副輅駕四馬<hi>駕士二十人</hi>次軺車<hi>金飾駕一馬五日常朝及朝饗宫臣出入行道</hi>
<hi>則乘之駕士十四人</hi>次四望車<hi>金飾駕一馬臨弔則乘之駕士十人</hi>次左右廂歩隊<lb/>
十六隊<hi>隊列三十人果毅一人皆執弓箭刀矟弩相間</hi>次左右司禦率各一人<lb/>
<hi>檢校歩隊</hi>次儀仗左右廂各六色<hi>色九行行六人皆執㦸弓箭鋋刀盾儀鍠五色幢油</hi>
<hi>㦸相間</hi>廂各獨掲鼓六重<hi>重二人皆儀仗外</hi>次左右廂各百五十<lb/>
人執殳<hi>並分前後在歩隊儀仗外馬隊内前接六旗後盡鹵簿廂各果毅一人主七師七人騎領分前</hi>
<hi>後</hi>次左右廂馬隊廂各十隊<hi>隊引主師以下三十一人並戎服帯領刀弓箭弩矟</hi>
<hi>隊引旗一果毅一人領之</hi>次後拒隊旗一領三十騎果毅一人領前<lb/>
<pb n="KR2m0009_WYG_119-32a"/>
當正道殳仗内開牙門次左右廂各開牙門三<hi>前第一門左右</hi>
<hi>司禦率隊後左右率府歩隊前開第二門左右衛率府歩隊後司禦率府儀仗前開第三門左右司禦率府儀</hi>
<hi>仗後左右率府歩隊前每門皆二人歩四人夾左右監門副率各一人直長二人騎來去檢校也</hi>次左<lb/>
右清道率府副率二人<hi>仗内檢校并糾察非違率應得䂍矟從者並不得将入儀仗内</hi>
次少師次少傅次少保<hi>隊仗引盡則次三少正道乘輅威儀各依本品文武官以次陪</hi>
<hi>從</hi>若常行及常朝去諸馬隊鼓吹金輅四望車家令率<lb/>
更詹事太保太師少保少師其隊仗三分減一清道儀<lb/>
刀誕馬各減半乘輅車餘同大仗其二傅皆乘犢車依<lb/>
<pb n="KR2m0009_WYG_119-32b"/>
式道從不得過十人太傅加清道二人𨗳引其鹵簿内<lb/>
道從官三師三少若有事故及無其人則闕總不須攝<lb/>
餘若有事故及無其人則别遣人攝行若皇太子在學<lb/>
太傅少傅𨗳從如式<lb/>
親王鹵簿清道六人為三重次幰弩一次青衣十二人<lb/>
<hi>分左右</hi>次車輻十二人<hi>分左/右</hi>次㦸九十<hi>分左右</hi>次絳引幡六<lb/>
次内給使左右廂各三行<hi>行四十人各執刀楯弓箭及矟並戎服</hi>次棡鼓<lb/>
金鉦各一面<hi>一騎執二人夾騎</hi>次大鼓十八面<hi>騎横行正道</hi>次長鳴<lb/>
<pb n="KR2m0009_WYG_119-33a"/>
十八具<hi>騎横行正道</hi>次小鼓十面中鳴十具<hi>分左右單行中鳴在小鼓外</hi>
節一夾矟二次告止幡四次傅教幢四次信幡八次儀<lb/>
鋋二次儀鍠六次油㦸十八次儀矟十次細矟十次儀<lb/>
刀十八次誕馬八次府佐六人<hi>騎分左右</hi>次象輅一<hi>駕四馬駕士十</hi>
<hi>八人</hi>次繖扇一次采漆團扇四曲蓋二次麾幢各一次大<lb/>
角八騎<hi>二重横行正道</hi>次鐃吹一部<hi>鐃鼓一面簫笳各四騎横行</hi>次横吹一<lb/>
部<hi>横吹六騎節鼓一騎二人夾騎笛簫篳篥笳各四騎横行正道</hi>
羣官鹵簿一品清道四人<hi>為三重四品已上並二人</hi>幰弩一騎青衣<lb/>
<pb n="KR2m0009_WYG_119-33b"/>
十人車輻十人<hi>三品八人自下逓減二人</hi>㦸九十人<hi>二品七十三品六十四品五十</hi>
絳引幡六<hi>二品以下闕之</hi>刀楯弓箭矟各八十<hi>二品六十三品五十四品四十</hi>
棡鼓金鉦各一大鼓十六<hi>二品十四三品十四品八</hi>長鳴十六<hi>二品以下</hi>
<hi>闕之</hi>節一夾矟二告止幡二傳教幡二信幡六<hi>其信幡二品三品四</hi>
<hi>品二餘同一品</hi>誕馬六<hi>二品三品四/匹四品二匹</hi>儀刀十六<hi>二品十四自下逓減二其一品</hi>
<hi>府佐四人夾行</hi>革輅一<hi>四品木輅並駕四馬駕士十六人自下品則減二人</hi>繖一朱漆團<lb/>
扇四<hi>三品四品各三</hi>曲葢二<hi>二品以下一</hi>僚佐本服陪從麾幡各大<lb/>
角八<hi>角自二品至四品各減二</hi>鐃吹一部鐃簫笳各四<hi>二品三品三四品各一</hi>
<pb n="KR2m0009_WYG_119-34a"/>
横吹一部横吹六<hi>二品三品四四品二</hi>節鼓一<hi>二品以下並賜</hi>笛簫篳篥<lb/>
笳各四<hi>二品下二</hi>　右應給鹵簿者職事四品已上㪚官二<lb/>
品以上爵郡王已上及二王後依品級國公准三品給<lb/>
官爵兩應給者從高給若京官職事五品身婚塟并尚<lb/>
公主娶縣主及職事官三品以上有公爵者嫡子婚並<lb/>
准四品給凡自王公以下在京拜官初上正冬朝會及<lb/>
婚𦵏則給之<hi>婚及拜官初上正冬朝會去矟弓箭刀楯大小鼓横吹大角長鳴中鳴</hi>凡應<lb/>
𨗳駕及都督刺史奉辭至任上日皆依品級<hi>奉辭去矟弓箭刀楯</hi>
<pb n="KR2m0009_WYG_119-34b"/>
<hi>金鉦棡鼓大小鼓横吹大角長鳴中鳴</hi>
　中宗時皇太子將釋奠國學有司具儀從臣著衣冠<lb/>
　乘馬左庶子劉子元議古大夫以上皆乘車以馬為<lb/>
　騑服魏晉後以牛駕車江左尚書郎輙輕乘馬則御<lb/>
　史劾治顔延年罷官乘馬出入閭里世稱放誕此則<lb/>
　乘馬宜從褻服之明驗今陵廟廵謁王公冊命士庶<lb/>
　親迎則盛服冠履乘輅車他事無車故貴賤通乘馬<lb/>
　此法駕所幸侍臣皆馬上朝服且冠履惟可配車故<lb/>
<pb n="KR2m0009_WYG_119-35a"/>
　博帶褒衣革履髙冠是車中服襪而□跣而鞍非唯<lb/>
　不師於古亦自取驚流俗馬逸人顛受嗤行路太子<lb/>
　從之因著為定令<lb/>
宋朝皇太子車輅之制真宗仁宗為皇太子謁太廟乘<lb/>
金輅常朝則乘馬<lb/>
羣臣車輅鞍馬之制親王一品奉使及塟並給革輅制<lb/>
同乘輿之副惟改龍飾為螭六引内三品以上乘革車<lb/>
赤質制如進賢車無案駕四赤馬駕士二十五人緋繶<lb/>
<pb n="KR2m0009_WYG_119-35b"/>
衣絡帶旗㦸綢杠繡文司徒以瑞馬京牧以隼御史大<lb/>
夫以獬豸兵部尚書以虎太常卿以鳯<hi>駕士衣亦同</hi>縣令乘<lb/>
軺車黒質西壁紗窻一轅金銅飾紫幰衣絡帶並繡雉<lb/>
啣瑞草駕二馬駕士一十八人百官常朝各乘馬鞍勒<lb/>
之制金塗銀装牡丹花校具重八十兩紫羅繡寶相花<lb/>
雉子方韀油畫鞍橋白銀銜鐙以賜宰相親王使相殿<lb/>
前馬軍歩軍都指揮使金塗銀装太平花校具重七十<lb/>
兩紫羅繡瑞草方韀油畫鞍橋陷銀銜鐙以賜樞宻使<lb/>
<pb n="KR2m0009_WYG_119-36a"/>
副使叅知政事節度使殿前馬軍歩軍副都指揮使都<lb/>
虞以上<hi>四廂都指揮使韀以紫羅剜花</hi>若出使則加紅氂牛纓金塗銀<lb/>
鈸使相外加紅織成鞍複歩軍都虞侯以上賜帶甲馬<lb/>
者加紅皮鞦轡校具重七十兩青氊圓韀䧟銀銜鐙金<lb/>
塗銀閙装麻葉校具重五十兩紫羅剜花方韀油畫鞍<lb/>
橋䧟銀銜鐙以賜三司使文明資政翰林龍圖樞宻直<lb/>
學士御史中丞兩使留後觀察防禦使廂都指揮使軍<lb/>
廂都指揮使初除授團練使刺史者賜亦同<hi>曾任中書樞宻院後</hi>
<pb n="KR2m0009_WYG_119-36b"/>
<hi>為學士中丞者韀以繡瑞草</hi>金塗銀三環寳相花校具重二十五兩<lb/>
紫羅圓韀烏漆鞍橋銀銜鐙以賜團練使刺史金塗銀<lb/>
促結洛州花校具重二十兩紫羅圓韀以賜諸路承受<lb/>
白成重十五兩以賜諸王官寮翰林侍讀侍書金塗銀<lb/>
寳相花校具重二十兩蠻雲校具重十五兩以賜諸班<lb/>
押班殿前指揮使以上白成窪面校具重十二兩以賜<lb/>
諸班皆藍黄絁圓韀至太平興國七年詔升朝官許乘<lb/>
銀装絛子鞍勒六品以下不得閙装其韀皆不得制繡<lb/>
<pb n="KR2m0009_WYG_119-37a"/>
金皮餘餘官及工商庶人並許乘烏漆素鞍不得用狨<lb/>
毛暖坐其藍黄絛子非宫禁不得乘士庶軍校乘白皮<lb/>
鞍勒者悉禁之　繖人臣通用以青絹為之國初京城<lb/>
内獨親王得用太平興國中宰相樞宻使始用之其後<lb/>
近臣及内命婦出入皆用大中祥符五年詔除宗室外<lb/>
其餘悉禁六年復許中書樞宻院用京城外則庶官通<lb/>
用　王公以下凡大駕六引用本品鹵簿奉冊充使及<lb/>
詔塟皆給之親王止用一品之制而加告止幡傳教幡<lb/>
<pb n="KR2m0009_WYG_119-37b"/>
信幡各二其葬日止用六引内儀仗景徳二年南郊鹵<lb/>
簿使王欽若上言鄆王攅日所給鹵簿與南郊儀仗吉<lb/>
凶相參望依今别制王公車輅所有鼓吹儀仗亦請增<lb/>
置以備拜官朝會婚𦵏之用從之於是儀服悉以畫其<lb/>
葬日在塗以革車代輅<lb/>
　　玉山汪氏曰按唐制皇太子妃親王文武職事官<lb/>
　　四品以上㪚官二品以上并長安縣令内命婦才<lb/>
　　人以上外命婦四品以上皆給鹵簿本朝皇太子<lb/>
<pb n="KR2m0009_WYG_119-38a"/>
　　鹵簿遇升儲則草定儀注其王公以下惟大禮奉<lb/>
　　引乘輿及身薨勅塟則給太子妃以下内外命婦<lb/>
　　皆不復給則是本朝人臣亦有給者而比舊愈嚴<lb/>
　　矣故中官麥允言及充媛董氏之喪詔給鹵簿而<lb/>
　　司馬温公皆爭之以其非常典也<lb/>
神宗元豐三年詳定禮文所言鹵簿記公卿奉引第一<lb/>
開封令乘軺車開封牧隼旗次太常卿鳯旗司徒瑞馬<lb/>
旗御史大夫獬豸旗兵部尚書虎旗而乘革車考之非<lb/>
<pb n="KR2m0009_WYG_119-38b"/>
是按周禮巾車職曰孤乘夏篆卿乘夏縵大夫乘墨車<lb/>
司常職曰孤卿建㫋大夫建物請公卿以下奉引先開<lb/>
封令乘墨車建物次開封牧乘墨車建旂太常卿御史<lb/>
大夫兵部尚書乘夏縵司徒乘夏篆並建㫋所以參備<lb/>
九旂之制從之<lb/>
徽宗政和三年議禮局上皇太子車輅之制金飾諸末<lb/>
重較箱畫苣文鳥獸黄屋伏鹿軾龍輈金鳯一在軾前<lb/>
設鄣塵朱蓋黄裏輪畫朱牙左建旂九旒右載闟㦸旂<lb/>
<pb n="KR2m0009_WYG_119-39a"/>
首金龍頭銜結綬及鈴緌八鸞在衡二鈴在軾駕赤騮<lb/>
四金騣方釳插翟尾鏤錫鞶纓九就從祀謁太廟納妃<lb/>
則供之軺車金飾諸末紫油通幰紫油纁朱裏駕馬一<lb/>
四望車金飾諸末青油通幰青油纁朱裏朱絲絡網駕<lb/>
馬一軺車四望車以次列於鹵簿仗内<lb/>
六年禮制局言古之諸候出封於外同姓錫以金輅異<lb/>
姓鍚以象輅葢出而制節則逺君而其道伸入而謹度<lb/>
則近君而其勢屈故其入覲則不敢乘金輅象輅以同<lb/>
<pb n="KR2m0009_WYG_119-39b"/>
於王當自降而乘墨車也若公卿采地在天子縣内者<lb/>
則為都鄙之長大司馬所謂師都建旜是矣今開封牧<lb/>
列職於朝與御史大夫同謂之卿可也其在周官則卿<lb/>
大夫之職是矣又無金輅象輅之錫而乃比於古之諸<lb/>
侯入覲而乘墨車可乎成周上公九命車旗以九為節<lb/>
故建常九斿侯伯七命車旗以七為節故建常七斿男<lb/>
五命車旗以五為節故建常五斿其卿六品其大夫四<lb/>
命車旗亦各眡其命之數則卿之建旜當用六斿大夫<lb/>
<pb n="KR2m0009_WYG_119-40a"/>
建物當用四斿至於三斿則上士所建也其開封令宜<lb/>
乘墨車而建物四斿開封牧御史大夫户兵禮部尚書<lb/>
皆卿也宜乘夏縵而建旜六斿從之<lb/>
皇太子鹵簿之制家令率更令詹事各乘輅車太保太<lb/>
傅太師乘輅各正道威儀鹵簿依本品次清游隊旗<hi>執一</hi>
<hi>人引二人夾二人</hi>並正道清道率府折衝都尉一員領二十騎<lb/>
執矟一十八人弓矢九人弩三人二人騎從折衝次左<lb/>
右清道率府率各一員領清道直簿及檢校清游隊龍<lb/>
<pb n="KR2m0009_WYG_119-40b"/>
旗等執䂍矟各二人次外清道直簿二十四人騎次正<lb/>
道龍旗各六<hi>執一人前二人引後二人䕶</hi>副竿二<hi>執各一人騎</hi>次正道細<lb/>
仗引為六重每重二人自龍旗後均布至細仗矟與弓<lb/>
箭相間並騎每廂各果毅都尉一員領次率更丞一員<lb/>
次正道前部鼓吹府史二人領鼓吹並騎棡鼓金鉦各<lb/>
二<hi>執各一人夾二人以下准此</hi>帥兵官二人次大鼓三十六横行<hi>長鳴</hi>
<hi>以下准此</hi>帥兵官八人長鳴三十六帥兵官二人鐃吹一部<lb/>
鐃鼓二<hi>執各一人夾二人後部鐃節鼓准此</hi>簫笳各六帥兵官二人棡鼓<lb/>
<pb n="KR2m0009_WYG_119-41a"/>
金鉦各二帥兵官二人次小鼓三十六帥兵官四人中<lb/>
鳴三十六帥兵官二人以上並騎次誕馬十<hi>每匹二人控餘准此</hi>
廐牧令丞各一員<hi>各府史二人騎從</hi>次左右翊府郎將各一員<lb/>
領班劍左右翊衛執班劍二十四人通事舎人四人司<lb/>
直二人文學四人洗馬司議郎太子舎人中允中左右<lb/>
諭徳各二人左右庶子四人並騎<hi>自通事舍人後各從名</hi>次左右<lb/>
衛率府副率各一員歩從親勲翊衛每廂各中郎將郎<lb/>
將一員並領六行儀刀第一行親衛二十三人曲折三<lb/>
<pb n="KR2m0009_WYG_119-41b"/>
人第二行親衛二十五人曲折四人第三行勲衛二十<lb/>
七人曲折五人第四行勲衛二十九人曲折六人第五<lb/>
行翊衛三十一人曲折七人第六行翊衛三十三人曲<lb/>
折八人<hi>曲折人並陪後門</hi>以上三衛並騎次三衛一十八人騎<lb/>
中郎將二人夾輅在六行儀刀仗内次金輅駕馬四僕<lb/>
寺僕馭左率府率一員駕士二十二人夾路左右衛率<lb/>
府各一員<hi>各歩從一人</hi>次左右率府率各一員副率各一員<lb/>
並騎<hi>各歩從一人</hi>次千牛騎執細刀弓矢三衛儀刀仗後開<lb/>
<pb n="KR2m0009_WYG_119-42a"/>
牙門次左右監門率府直長各六人監後門<hi>並騎</hi>次左右<lb/>
衛率府毎廂各翊衛二隊<hi>並騎</hi>次壓角隊各三十人執旗<lb/>
二人<hi>引二人夾二人</hi>執矟一十五人弓矢七人弩三人每隊各<lb/>
郎將一員領次正道繖二雉尾扇四夾繖次腰輿一輿<lb/>
士八人團雉尾扇二小方雉尾扇八夾<hi>執各一人</hi>次内直郎<lb/>
令史各二人騎從檢校次誕馬十典乘二人府吏二人<lb/>
騎從次左右司禦率府校尉各一人<hi>並騎從</hi>領團扇曲葢<lb/>
次朱團扇紫曲葢各六<hi>執各一人</hi>次諸司供奉官人次左右<lb/>
<pb n="KR2m0009_WYG_119-42b"/>
清道率府校尉各一人<hi>並騎</hi>領太角三十六鐃鼓二簫笳<lb/>
各六帥兵官二人横吹十節鼓一笛簫觱栗五帥兵官<lb/>
二人<hi>並騎</hi>次管轄指揮使二人檢校次副輅駕四馬駕士<lb/>
二十人軺車駕一馬駕士一十四人四望車駕一馬駕<lb/>
士十人次左右廂歩隊凡六十每隊各果毅都尉一人<lb/>
領<hi>並騎</hi>隊三十人旗一人<hi>引三人夾二人並帶弓矢騎</hi>歩二十五人前<lb/>
一隊執矟一隊帶弓矢以次相間<hi>左右司禦率府左右衛率府廂各四隊二</hi>
<hi>在前二在後</hi>次左右司率禦府副率各一員檢校歩隊各二<lb/>
<pb n="KR2m0009_WYG_119-43a"/>
人執䂍矟騎從次儀仗左右廂各六色九行行六人前<lb/>
第一行㦸赤氅第二行弓矢第三行儀鋌井眊第四行<lb/>
刀盾第五行儀鍠五色幡第六行油㦸次前仗首左右<lb/>
廂各六色色三行行六人左右司禦率府各一員果毅<lb/>
都尉各一員帥兵官各六人領次左右廂各六色色三<lb/>
行行六人左右衛率府副率各一員果毅都尉各一員<lb/>
帥兵官各六人領次盡後鹵簿左右廂各六色色三行<lb/>
行六人左右司禦率府副率各一員<hi>各一人歩從</hi>果毅都尉<lb/>
<pb n="KR2m0009_WYG_119-43b"/>
各一人帥兵官各六人領各六人䕶後並騎每廂各絳<lb/>
引幡十二<hi>執各一人引前旗六引後旗六</hi>掲鼓十二<hi>掲鼓左右司禦率府四重左右衛率</hi>
<hi>府二重</hi>次左右廂殳各一百五十人<hi>左右司禦率府各八十六人左右衛率府</hi>
<hi>各六十四人</hi>並分前後在歩隊儀仗外馬隊内前接六旗後<lb/>
盡鹵簿曲折至門每廂各司禦率府果毅都尉一員檢<lb/>
校各一人從每廂各帥兵官七人<hi>並騎左右司禦率各四人左右衛率府各</hi>
<hi>二人</hi>次馬隊左右廂各十隊每隊帥兵官以下三十一人<lb/>
旗一<hi>執一人引二人夾二人</hi>執矟十六人弓矢七人弩三人前第<lb/>
<pb n="KR2m0009_WYG_119-44a"/>
一隊左右清道率府果毅都尉各一員領第二第三第<lb/>
四隊左右司禦率府果毅都尉各一員領第五第六第<lb/>
七隊左右衛率府果毅都尉各一員領第八第九第十<lb/>
隊左右司禦府果毅都尉各一員領次後拒隊旗<hi>執一人引</hi>
<hi>二人夾二人</hi>清道率府果毅都尉一員領四十騎執矟二十<lb/>
人弓矢十六人弩四人义二人騎從次後拒隊前當正<lb/>
道殳仗行内開牙門次左右廂各門三前第一門左右<lb/>
司禦率府歩隊後左右率府歩隊前第二門左右衛率<lb/>
<pb n="KR2m0009_WYG_119-44b"/>
府歩隊後司禦率府儀仗前第三門左右司禦率府儀<lb/>
仗後左右衛府歩隊前<hi>每開牙門旗二人夾四人並騎</hi>監門率府直長<lb/>
各二人並騎次左右監門率府副率各一員騎來徃檢<lb/>
校諸門各一人騎從次左右清道率府副率各三人仗<lb/>
内檢校并糾察各一人騎從次少師少傅少保正道乘<lb/>
輅威儀鹵簿各依本品次文武官以次陪從<lb/>
王公以下鹵簿之制中道清道六人次幰弩一騎次大<lb/>
晟府前部鼓吹令及職掌局長院官各一人棡鼓金鉦<lb/>
<pb n="KR2m0009_WYG_119-45a"/>
各一大鼓長鳴各一十八棡鼓金鉦各一次引樂官二<lb/>
人小鼓中鳴各十次麾幢各一節一夾矟二誕馬八<hi>每匹</hi>
<hi>控馬各二人</hi>革車一乘駕赤馬四駕士二十五人散扇十方<lb/>
繖二朱團扇四夾方繖曲葢二次大角八次後部鼓吹<lb/>
丞一員錄事一人次鐃鼓一簫四笳四大横吹六節鼓<lb/>
一夾色二笛簫觱篥笳各四次外仗青衣十二車輻棒<lb/>
十二㦸九十絳引幡六刀盾矟弓矢各八十儀刀十八<lb/>
信幡八告止幡𫝊教幡各四儀鋋二儀鍠斧挂五色幡<lb/>
<pb n="KR2m0009_WYG_119-45b"/>
六油㦸十八儀矟十二細矟十二次左右衛尉寺押當<lb/>
職掌一十一人騎部轄部兵部轄騎兵太僕寺部押人<lb/>
員各一名教馬官一名押當職掌四人騎<lb/>
一品鹵簿之制<hi>命婦同</hi>中道清道四人幰弩一騎大晟府<lb/>
前部鼓吹令一職掌一名局長院官各一名棡鼓金鉦<lb/>
各一大鼓長鳴各一十六麾幢節各一矟二誕馬六次<lb/>
革車一乘駕赤馬四駕士二十五人<hi>命婦厭翟車駕士一十三人二品三</hi>
<hi>品准此</hi>散扇八<hi>二品減四三品減六命婦㪚扇五十行障五行於車前二品三品准此</hi>方繖<lb/>
<pb n="KR2m0009_WYG_119-46a"/>
二朱團扇曲葢二大角八<hi>命婦屬車六駕黄牛十八駕士五十九人行大角前二品</hi>
<hi>三品准此</hi>次後部鼓吹丞一員錄事一名引樂官二員鐃鼓<lb/>
一簫笳大横吹角四節鼓一笛簫觱篥笳各四仗外青<lb/>
衣十人車輻棒十㦸刀九十刀盾矟各八十弓矢六十<lb/>
儀刀三十信幡八告止幡傳教幡儀鍠斧挂五色幡各<lb/>
四次衛尉寺排列押當職掌一十一人部轄人員太僕<lb/>
寺部押人員教馬官各一名押當職掌四人<hi>命婦加二人</hi>
二品鹵簿之制<hi>命婦同</hi>中道清道二人幰弩一大晟府前<lb/>
<pb n="KR2m0009_WYG_119-46b"/>
部鼓吹令一及職掌局長院官各一名棡鼓金鉦各一<lb/>
大鼓十四麾幢節各一夾矟二誕馬四次革車一乘駕<lb/>
赤馬四駕士二十五人㪚扇四方繖朱團扇曲蓋各二<lb/>
次大角八次後部鼓吹丞一錄事引樂官各一名鐃鼓<lb/>
一簫笳各二大横吹四笛簫觱篥笳各二外仗青衣八<lb/>
人車輻棒八㦸刀楯矟弓矢各六十儀刀十四信幡四<lb/>
告止傳教幡各二次衛尉排列押當職掌九人太僕寺<lb/>
部押人員教馬官各一名押當職掌四人<hi>命婦加二人</hi>
<pb n="KR2m0009_WYG_119-47a"/>
三品鹵簿之制<hi>命婦同</hi>中道清道二人幰弩一麾幢各一<lb/>
節一夾矟二誕馬四次革車一乘駕赤馬四駕士二十<lb/>
五人㪚扇二方繖二曲葢一大角四外仗青衣八人車<lb/>
輻棒六㦸六十刀盾矟弓矢各五十儀刀十二信幡四<lb/>
告止傳教幡各二次衛排列押當職掌七人部轄人員<lb/>
太僕寺部押人員教馬官各一名押當職掌四人<hi>命婦加二</hi>
<hi>人</hi>
政和時詔賜諸王三接青羅繖一紫羅大掌扇二遂為<lb/>
<pb n="KR2m0009_WYG_119-47b"/>
故事皇太子用三簷青羅繖紫花羅掌扇四<lb/>
高宗建炎元年詔百官特許乘轎惟不以入皇城<lb/>
　舊制百官入朝並乘馬若耆徳大臣及宗室屬近行<lb/>
　尊者許乘肩輿政和三年冬以雪濘暫許百官乘轎<lb/>
　不以入宫門路通復常制靖康末髙宗至磁州守臣<lb/>
　宗澤以所乘轎進黑漆紫褥上却之<hi>在京百官不用肩輿所以避至</hi>
　<hi>尊</hi>建炎初元上以維揚道滑難於乘騎乃諭輔臣曰<lb/>
　君臣一體朕不欲使羣臣奔走危地特許乘轎惟不<lb/>
<pb n="KR2m0009_WYG_119-48a"/>
　以入皇城二年隆祐太后至杭州有司言州僚乘轎<lb/>
　張葢不少裁抑於禮未安詔不許乘涼轎紹興七年<lb/>
　詔監察御史以上出入宰執以下退朝入局並乘馬<lb/>
　遇雨乘轎沿邊臣僚内地廵尉並令乘馬三十二年<lb/>
　十一月詔張燾朝謁許乘轎出入皇城門至宫門内<lb/>
　上下馬處<hi>隆興二年參知政事周葵為墜馬所傷暫令乘轎入内赴朝參</hi>隆興二年<lb/>
　詔左僕射陳康伯乘肩輿出入皇城門至殿門外優<lb/>
　禮也<lb/>
<pb n="KR2m0009_WYG_119-48b"/>
　　程氏演繁露曰百官得於寓京乘轎自揚州始後<lb/>
　　遂不復乘馬惟從駕則乘之祖宗時臣僚雖在外<lb/>
　　亦不許乘轎也唐會要開成五年黎植奏朝官出<lb/>
　　使自合乘驛馬不合更乘檐子自此請不限高卑<lb/>
　　不得輙乘檐子如疾病即任所在陳牒申中書門<lb/>
　　下及御史臺其擔夫自出錢雇其宰相至僕射致<lb/>
　　仕官疾病者許乘之<lb/>
孝宗乾道元年禮官言皇太子朝謁太廟當服衮冕乘<lb/>
<pb n="KR2m0009_WYG_119-49a"/>
金輅既而太子言至道天禧故事非臣子所安乃免乘<lb/>
輅設仗九月詔皇太子從祀乘金輅令有司排設皇太<lb/>
子亦辭之<lb/>
　舊制車駕行幸東宫扈從在三省之上乾道中詔於<lb/>
　駕後方圍子内行馬<lb/>
乾道中詔臣僚𨗳從至太廟景靈宫墻並禁治張葢<lb/>
　太常少卿林栗言車駕經太廟有司預節音樂止警<lb/>
　蹕稍近則却繖扇至尊撫式輦士趨進實惟古禮式<lb/>
<pb n="KR2m0009_WYG_119-49b"/>
　趨宗廟之儀而臣下呵𨗳張葢未有條約於是申嚴<lb/>
　其禁<lb/>
　<lb/>
　<lb/>
　<lb/>
　<lb/>
　<lb/>
　文獻通考卷第一百十九<lb/>
</p>
<p>
</p>
  </div>
</body>
</text>
</TEI>
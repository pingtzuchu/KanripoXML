<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷二百二十八</head> <lb/>
    <p>
<pb n="KR2m0009_WYG_228-1a"/>
欽定四庫全書<lb/>
　文獻通考卷二百二十八<lb/>
　　鄱　陽　馬　端　臨　貴　與　著<lb/>
　經籍考五十五<lb/>
　　子<hi>類書</hi>
唐志十七家四十二部七千二百八十八卷<hi>失姓名三家王義方</hi>
<hi>以下不著錄三十二家一千三百三十八卷</hi>
宋三朝志一百一十五部五千一百一十九卷<lb/>
<pb n="KR2m0009_WYG_228-1b"/>
宋四朝志一十六部五百一十四卷<lb/>
宋中興志一百七十一家一百九十七部八千三百九<lb/>
十七卷<lb/>
同姓名錄三卷<lb/>
　　鼂氏曰梁元帝撰纂類歴代姓名人成書一卷唐<lb/>
　　陸善經續増廣之齊梁間士大夫之俗喜徴事以<lb/>
　　為其學淺深之候梁武帝與沈約徴栗事是也類<lb/>
　　書之起當在此時故以此錄為首<lb/>
<pb n="KR2m0009_WYG_228-2a"/>
古今刀劒錄一卷<lb/>
　　鼂氏曰梁陶𢎞景撰記古今刀劒<lb/>
語麗十卷<lb/>
　　陳氏曰梁湘東王功曹參軍朱澹遠撰采摭書語<lb/>
　　之麗者為四十門按前志但有雜家而無類書新<lb/>
　　唐書志始别出為一類此書乃猶列雜家要之實<lb/>
　　類書也但其分門類無倫理澹遠又有語對一卷<lb/>
　　不傳<lb/>
<pb n="KR2m0009_WYG_228-2b"/>
修文殿御覽三百六十卷<lb/>
　　陳氏曰北齊尚書左僕射范陽祖珽孝徴等撰按<lb/>
　　唐志類書在前者有皇覽類苑華林遍略等六家<lb/>
　　今皆不存則此書當為古今類書之首珽之行事<lb/>
　　姦貪㐫險盜賊小人之尤無良者言之則汚口舌<lb/>
　　而其所編集乃獨至今傳於世然珽嘗以他人所<lb/>
　　賣遍略質錢受杖又嘗盗官遍略一部坐獄論罪<lb/>
　　今書毋乃盗遍略之舊以為己功邪遍略者梁徐<lb/>
<pb n="KR2m0009_WYG_228-3a"/>
　　僧權所為也又按隋志作聖壽堂御覽卷數同聖<lb/>
　　壽者實齊後主所居<lb/>
北堂書鈔一百七十三卷<lb/>
　　鼂氏曰唐虞世南撰世南仕隋為祕書郎時鈔經<lb/>
　　史百家之事以備用分八十部八百一類北堂者<lb/>
　　省之後堂世南鈔書之所也家一百二十卷<lb/>
兎園䇿十卷<lb/>
　　鼂氏曰唐虞世南撰奉王命纂古今事為四十八<lb/>
<pb n="KR2m0009_WYG_228-3b"/>
　　門皆偶麗之語至五代時行於民間村墅以授學<lb/>
　　童故有遺下兎園䇿之誚<lb/>
古今姓字相同錄<lb/>
　　鼂氏曰唐邱光庭撰光庭中進士第<lb/>
藝文類聚一百卷<lb/>
　　鼂氏曰唐歐陽詢等撰分門類事兼採前世賦詩<lb/>
　　銘頌文章附於逐目之後按唐志詢與令狐德棻<lb/>
　　袁朗趙智行同修<lb/>
<pb n="KR2m0009_WYG_228-4a"/>
　　陳氏曰所載詩文賦頌之屬多今世所無之文集<lb/>
初學記三十卷<lb/>
　　鼂氏曰唐徐堅等撰初張説類集事要以教諸王<lb/>
　　開元中詔堅與韋述余欽施本張烜李銧孫季良<lb/>
　　分門撰次<lb/>
集類一百卷<lb/>
　　鼂氏曰唐劉綺莊撰綺莊毗陵人嘗為蘇州崑山<lb/>
　　縣令家多異書採摭事類分二十餘門凡五十餘<lb/>
<pb n="KR2m0009_WYG_228-4b"/>
　　萬言上之於朝前有萬希序題云開元二十九年<lb/>
　　辛巳按綺莊集有上白敏中啓疑非元宗時人當<lb/>
　　考<lb/>
六帖三十卷<lb/>
　　鼂氏曰唐白居易撰以天地事物分門類為聲偶<lb/>
　　而不載所出書曽祖父祕閣公為之注行於世世<lb/>
　　傳居易作六帖以陶家缾數十各題名目置齋中<lb/>
　　命諸生采集其事類投缾内倒取之抄錄成書故<lb/>
<pb n="KR2m0009_WYG_228-5a"/>
　　所記時代多無次序云<lb/>
　　陳氏曰唐志作白氏經史事類一名六帖<lb/>
　　程氏演繁露曰白樂天取凡書精語可備詞賦制<lb/>
　　文采用者各以門目類萃而總名其書為六帖既<lb/>
　　不自釋所以名後人亦無辨偶閲唐制其時取士<lb/>
　　凡六科别其所試條件每一事名一帖其多者明<lb/>
　　經試至十帖而説文極於六帖白之書為應科第<lb/>
　　設則以帖為名其取此矣<lb/>
<pb n="KR2m0009_WYG_228-5b"/>
　　又曰唐制開元中舉行課試之法帖經者以所習<lb/>
　　經掩其兩端中間惟開一行裁紙為帖凡帖三字<lb/>
　　視時増損可否不一或得四得五得六者為通六<lb/>
　　帖之名所由起取中帖之多者以名其書期必中<lb/>
　　選也<lb/>
記室新書三十卷<lb/>
　　鼂氏曰唐李途撰采摭故事綴為偶儷之句分四<lb/>
　　百門途中和中為東川掌記因以名其書云<lb/>
<pb n="KR2m0009_WYG_228-6a"/>
古鏡記一卷<lb/>
　　鼂氏曰未詳撰人纂古鏡故事<lb/>
戚苑英華十卷<lb/>
　　鼂氏曰唐袁悦重修本楊名所著悦掇其要類為<lb/>
　　語對以他説附益之<lb/>
戚苑纂要十卷<lb/>
　　陳氏曰唐劉揚名撰皆集内外宗族姻親故事<lb/>
三教珠英三卷<lb/>
<pb n="KR2m0009_WYG_228-6b"/>
　　鼂氏曰唐張昌宗撰按唐志一千三百卷今所存<lb/>
　　者止此<lb/>
備舉文言二十卷<lb/>
　　鼂氏曰唐陸贄撰總四百五十餘門議者謂大類<lb/>
　　六帖而文辭過焉崇文總目有之<lb/>
童子洽聞記三卷<lb/>
　　鼂氏曰不題撰人分二十門雜記經史名數或題<lb/>
　　童子洽聞記云唐許塾撰<lb/>
<pb n="KR2m0009_WYG_228-7a"/>
古城冡記二卷<lb/>
　　鼂氏曰唐皇甫鑒撰記古城所築之人姓名初不<lb/>
　　及冡而名曰城冡記未知其説<lb/>
小名錄三卷<lb/>
　　鼂氏曰唐陸龜蒙撰龜蒙以末世有官名小名之<lb/>
　　别自秦至隋編而記之至於神仙玉女之名婦人<lb/>
　　臧獲之字亦無棄焉龜蒙世稱其博然此書特雜<lb/>
　　取於史傳間爾無異聞也<lb/>
<pb n="KR2m0009_WYG_228-7b"/>
金鑰二卷<lb/>
　　陳氏曰唐太學博士　内李商隱義山撰分四部<lb/>
　　曰帝室職官歲時州府大略為牋啓應用之備<lb/>
玉屑十五卷<lb/>
　　陳氏曰無名氏<lb/>
備忘小抄十卷<lb/>
　　鼂氏曰偽蜀文谷撰雜抄子史一千餘事以備遺<lb/>
　　忘其後題廣政三年廣政王衍年號也<lb/>
<pb n="KR2m0009_WYG_228-8a"/>
太平御覽一千卷<lb/>
　　鼂氏曰皇朝李昉等撰太平興國中昉被詔輯經<lb/>
　　史故事分門春明退朝錄云書成帝日覽三卷一<lb/>
　　年而讀周賜名太平御覽<lb/>
　　陳氏曰以前代修文御覽藝文類聚文思博要及<lb/>
　　諸書參譯條次修纂本號太平編類太平興國二<lb/>
　　年受詔八年書成改名御覽或言國初古書多未<lb/>
　　亡以御覽所引用書名故也其實不然特因前諸<lb/>
<pb n="KR2m0009_WYG_228-8b"/>
　　家類書之舊爾以三朝國史考之館閣及禁中書<lb/>
　　總三萬六千餘卷而御覽所引書多不著錄盖可<lb/>
　　見矣<lb/>
冊府元龜一千卷<lb/>
　　鼂氏曰皇朝景德二年詔王欽若楊億修君臣事<lb/>
　　跡唯取六經子史不錄小説雜書至祥符六年書<lb/>
　　成上之凡三十一部有總序一千一百四門有小<lb/>
　　序同修者十五人錢惟演杜鎬刁衎李維戚綸王<lb/>
<pb n="KR2m0009_WYG_228-9a"/>
　　希哲陳彭年姜輿宋貽陳鉞陳從易劉筠查道王<lb/>
　　曙夏竦初撰編序諸儒皆作帝以體制不一遂擇<lb/>
　　李維錢惟演陳彭年劉筠夏竦等付楊億竄定賜<lb/>
　　今名為序冠其首其音釋又命孫奭為之<lb/>
　　陳氏曰凡八年而書成總五十部部有總序一千<lb/>
　　二百四門門有小序賜名製序所采五經史之外<lb/>
　　惟取戰國䇿國語韓詩外傳呂氏春秋管晏韓子<lb/>
　　孟子淮南子及修文殿御覽每門具進上親覽擿<lb/>
<pb n="KR2m0009_WYG_228-9b"/>
　　其舛誤多出手書或召對指示商略<lb/>
　　容齊洪氏隨筆曰真宗初命儒臣編修君臣事跡<lb/>
　　後謂輔臣曰昨見宴享門中錄唐中宗宴飲韋庶<lb/>
　　人等預㑹和詩與臣僚馬上口摘含桃事皆非禮<lb/>
　　也已令削之又曰所編事迹盖欲垂為典法異端<lb/>
　　小説咸所不取可謂盡善而編修官上言近代臣<lb/>
　　僚自述揚歴之事如李德裕文武兩朝獻替記李<lb/>
　　石開成承詔錄韓偓金鑾密記之類又有子孫追<lb/>
<pb n="KR2m0009_WYG_228-10a"/>
　　述先徳叙家世如李繁鄴侯傳柳氏序訓魏公家<lb/>
　　傳之類或隱己之惡或攘人之善並多溢美故匪<lb/>
　　信書并僭偽諸國各有著撰如偽吳錄孟知祥實<lb/>
　　錄之類自矜本國事或近誣其上件書並欲不取<lb/>
　　餘有三十國春秋河洛記壺關錄之類多是正史<lb/>
　　已有秦記燕書之類出自偽邦商芸小説談藪之<lb/>
　　類俱是詼諧小事河南志邠志平剡錄之類多是<lb/>
　　故吏賔從述本府戎帥征伐之功傷於煩碎西京<lb/>
<pb n="KR2m0009_WYG_228-10b"/>
　　雜記明皇雜錄事多語怪奉天錄尤是虛詞盡議<lb/>
　　采取恐成蕪穢並從之及書成賜名冊府元龜首<lb/>
　　尾十年皆王欽若提總凡一千卷其所遺棄既多<lb/>
　　故亦不能暴白如資治通鑑則不然以唐朝一代<lb/>
　　言之叙王世充李密事用河洛記魏鄭公諌爭用<lb/>
　　諫錄李絳議奏用李司空論事睢陽事用張中丞<lb/>
　　傳淮西事用凉公平蔡錄李泌事用鄴侯家傳李<lb/>
　　德裕太原澤潞回鶻事用兩朝獻替記大中吐蕃<lb/>
<pb n="KR2m0009_WYG_228-11a"/>
　　尚婢婢等事用林恩後史補韓偓鳳翔謀畫用金<lb/>
　　鑾密記平龎勛用彭門紀亂討裘甫用平剡錄記<lb/>
　　畢師鐸呂用之事用廣陵妖亂志皆本末粲然然<lb/>
　　則雜史𤨏説家傳豈可盡廢也<lb/>
天和殿御覽四十卷<lb/>
　　陳氏曰侍讀學士臨川晏殊等天聖中受詔取冊<lb/>
　　府元龜掇其要者分類為一百一十五門天和者<lb/>
　　禁中便殿也<lb/>
<pb n="KR2m0009_WYG_228-11b"/>
鹿門家鈔詩詠五十卷<lb/>
　　陳氏曰鴻臚少卿襄陽皮文燦撰以群書分類事<lb/>
　　為詩而注釋之其祖日休有書名鹿門家鈔故今<lb/>
　　述其名<lb/>
類要六十五卷<lb/>
　　鼂氏曰皇朝晏殊纂分門輯經史子集事實以備<lb/>
　　修文之用<lb/>
　　陳氏曰按中興書目七十七卷豈併目錄為七十<lb/>
<pb n="KR2m0009_WYG_228-12a"/>
　　七部邪<lb/>
　　南豐曽氏序略曰公所為類要上中下帙總七十<lb/>
　　四門凡若干門皆公所手抄於六藝太史百家之<lb/>
　　書騷人墨客之文章至於地志族譜佛老方伎之<lb/>
　　衆説旁及九州之外蠻夷荒忽詭變竒跡之序錄<lb/>
　　皆搜尋細譯而終於三才萬物變化情偽是非興<lb/>
　　壞之理隱顯巨細之委曲莫不究公之得於内者<lb/>
　　若此則士不素學而處從官大臣之列備文儒道<lb/>
<pb n="KR2m0009_WYG_228-12b"/>
　　德之任其能不餒且病乎<lb/>
事類賦三十卷<lb/>
　　陳氏曰校理丹陽吳淑正儀撰進并注<lb/>
韻類題選一百卷<lb/>
　　陳氏曰朝奉大夫知處州鄞袁轂容直撰以韻類<lb/>
　　事纂集頗精要世所行書林韻㑹盖依倣而附益<lb/>
　　之者也轂嘉祐六年進士東坡守杭時為倅風月<lb/>
　　平分之詞為轂作也其後累世登科絜齊夑其四<lb/>
<pb n="KR2m0009_WYG_228-13a"/>
　　世孫也<lb/>
書林韻海一百卷<lb/>
　　鼂氏曰不題撰人分門韻纂經史雜事以備檢閲<lb/>
　　或云皇朝許冠所編<lb/>
書叙指南二十卷<lb/>
　　鼂氏曰任浚撰崇寧中人纂集古今文章碎語分<lb/>
　　門編次之凡二百餘類<lb/>
　　陳氏曰皆經傳四字語備尺牘應用者<lb/>
<pb n="KR2m0009_WYG_228-13b"/>
異號錄二十卷<lb/>
　　鼂氏曰皇朝馬永易明叟編古今殊異名號如銅<lb/>
　　馬帝無愁天子之類頃嘗見近世人増廣其書名<lb/>
　　曰賔實錄亦殊該博<lb/>
　　陳氏曰馬永易撰蜀人勾龍材校正文彪増廣本<lb/>
　　書三十卷後集三十卷義取名者實之賔為名<lb/>
史韻四十九卷<lb/>
　　陳氏曰嘉禾錢諷正初撰附韻類事頗便檢閲<lb/>
<pb n="KR2m0009_WYG_228-14a"/>
書林韻㑹一百卷<lb/>
　　陳氏曰無名氏蜀書坊所刻規摹韻類題選而加<lb/>
　　詳焉<lb/>
押韻五卷<lb/>
　　鼂氏曰皇朝張孟撰輯六藝諸子三史句語依韻<lb/>
　　編入以備舉子試詩賦之用<lb/>
歌詩押韻五卷<lb/>
　　鼂氏曰皇朝楊咨編古今詩人警句附於韻之下<lb/>
<pb n="KR2m0009_WYG_228-14b"/>
　　以備押强韻<lb/>
魯史分門屬類賦三卷<lb/>
　　鼂氏曰皇朝楊筠撰以左氏事類分十門各為律<lb/>
　　賦一篇乾德四年上之<lb/>
國史對韻十二卷<lb/>
　　鼂氏曰皇朝范鎮撰吳仲庶嘗稱景仁憫諸後學<lb/>
　　雖渉書傳而問以今代典故則懵然不知乃從太<lb/>
　　祖開基迄於仁宗朝摭取事實可為規矩鑒戒者<lb/>
<pb n="KR2m0009_WYG_228-15a"/>
　　用韻編次之即此書也<lb/>
孝悌類鑒七卷<lb/>
　　鼂氏曰皇朝俞觀能撰取經史孝悌事四言韻語<lb/>
禁殺錄一卷<lb/>
　　鼂氏曰皇朝李象先撰元祐中象先集錄古今冥<lb/>
　　報事以為殺戒<lb/>
侍女小名一卷<lb/>
　　鼂氏曰王經纂序云大觀中居汝陰與洪炎玉父<lb/>
<pb n="KR2m0009_WYG_228-15b"/>
　　游讀陸魯望小名錄戲徴古今女侍名字因盡發<lb/>
　　所藏書纂集踰月而成焉凡稗官小説所記采之<lb/>
　　且盡獨是正史所載返為脱略子弟之學其蔽如<lb/>
　　此<lb/>
後六帖三十卷<lb/>
　　陳氏曰知撫州孔傳撰以續白氏之後也傳襲封<lb/>
　　衍聖公<lb/>
海錄碎事三十三卷<lb/>
<pb n="KR2m0009_WYG_228-16a"/>
　　陳氏曰知泉州建安葉廷珪撰<lb/>
皇朝事實類苑二十六卷<lb/>
　　陳氏曰知吉州江少虞撰紹興中人其書亦可入<lb/>
　　小説類<lb/>
群書類句十四卷<lb/>
　　陳氏曰三山葉儀鳳撰以群書新語増廣自五字以<lb/>
　　至九字為七百五十一門各以平仄為偶對<lb/>
兩漢博聞二十卷<lb/>
<pb n="KR2m0009_WYG_228-16b"/>
　　陳氏曰無名氏或曰楊侃<lb/>
左氏摘竒十二卷<lb/>
　　陳氏曰給事中吳郡胡元質長文撰<lb/>
諸史提要十五卷<lb/>
　　陳氏曰參政吳越錢端禮處和撰泛然抄錄無義<lb/>
　　類<lb/>
漢雋十卷<lb/>
　　陳氏曰括蒼林鉞撰以西漢書分類為五十篇皆<lb/>
<pb n="KR2m0009_WYG_228-17a"/>
　　句字之古雅者雋者取雋永之義也<lb/>
文選䨇字類要三卷<lb/>
　　陳氏曰蘇易簡撰摘取䨇字以類編集<lb/>
選腴五卷<lb/>
　　陳氏曰天台王若撰以五聲韻編集文選中字淳<lb/>
　　熙元年序<lb/>
晉史屬辭三卷<lb/>
　　陳氏曰永嘉戴迅簡之撰用蒙求體以類晉事元<lb/>
<pb n="KR2m0009_WYG_228-17b"/>
　　祐癸酉歲也<lb/>
觀史類編六卷<lb/>
　　陳氏曰呂祖謙撰初集此篇為六門曰擇善曰儆<lb/>
　　戒曰閫範曰治體曰論議曰處事而閫範最先成<lb/>
　　既刋行今惟五門而論議分上下卷<lb/>
帝王經世圖譜十卷<lb/>
　　陳氏曰著作佐郎金華唐仲友與正撰凡天文地<lb/>
　　理禮樂刑政陰陽度數兵農王覇本之經典兼采<lb/>
<pb n="KR2m0009_WYG_228-18a"/>
　　傳註類聚羣分凡百二十二篇周平園題辭略曰<lb/>
　　與正於書無不觀於理無不究凡天文地理禮樂<lb/>
　　刑政陰陽度數兵農王覇皆本之經典兼採傳注<lb/>
　　類聚羣分旁通畢貫使事時相參形聲相配或推<lb/>
　　消長之象或列休咎之證而於郊廟學校畿疆井<lb/>
　　野尤致詳焉各為總説附其後始終條理如指諸<lb/>
　　掌每一篇成門人金式輙繕寫藏去積百二十二<lb/>
　　篇又得與正猶子煜别本相與校讎釐為十卷以<lb/>
<pb n="KR2m0009_WYG_228-18b"/>
　　類相從㑹分教廬陵將鏤板校官而郡守趙侯善<lb/>
　　鐻助成之屬予題辭夫水之流東惟海是歸車之<lb/>
　　指南其途不迷今是書折𠂻於聖人示適治之路<lb/>
　　故名曰帝王經世圖譜非其他類書比也昔漢儒<lb/>
　　專通一經仍守師説居家用以修身涖官取以決<lb/>
　　事况乎六經㫖趣百世軌範皆聚於此學者能因<lb/>
　　廣記備言精思博考守以卓約則他日見諸行事<lb/>
　　豈不要而有功也歟<lb/>
<pb n="KR2m0009_WYG_228-19a"/>
經子法語二十四卷　左傳法語六卷　史記法語十<lb/>
八卷　西漢法語二十卷　後漢精語十六卷　三國<lb/>
精語六卷　晉書精語五卷　南史精語十卷<lb/>
　　陳氏曰洪邁撰自博聞誨蒙漢雋摘竒提要及此<lb/>
　　法語諸書皆所以備遺忘而洪氏多取句法漢雋<lb/>
　　類例有倫餘皆隨筆信意抄錄者也<lb/>
杜詩六帖十八卷<lb/>
　　陳氏曰建安陳應行季陵撰用白氏内類編杜詩<lb/>
<pb n="KR2m0009_WYG_228-19b"/>
　　語<lb/>
錦綉萬花谷四十卷　續四十卷<lb/>
　　陳氏曰序稱淳熙十五年作而不著名氏門類無<lb/>
　　倫理序文亦拙<lb/>
古今故事錄二十卷<lb/>
　　陳氏曰知建昌軍金陵閻一德撰<lb/>
　<lb/>
　文獻通考卷二百二十八<lb/>
</p>
<p>
</p>
  </div>
</body>
</text>
</TEI>
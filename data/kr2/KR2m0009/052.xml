<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷五十二</head> <lb/>
    <p>
<pb n="KR2m0009_WYG_052-1a"/>
欽定四庫全書<lb/>
　文獻通考卷五十二<lb/>
　　鄱　陽　馬　端　臨　貴　與　著<lb/>
　職官考六<lb/>
　　歴代尚書<hi>八座附</hi>
秦尚書四人<hi>不分曹名</hi>漢成帝初置尚書五人其一人為僕<lb/>
射四人分為四曹<hi>尚書曹名自此而有</hi>常侍曹<hi>主公/卿</hi>二千石曹<hi>主郡</hi>
<hi>國二千石</hi>民曹<hi>主凡吏民上書以人字改/焉自後歴代曹部皆同</hi>客曹<hi>主外國夷狄</hi>後又<lb/>
<pb n="KR2m0009_WYG_052-1b"/>
置三公曹<hi>主斷獄</hi>是為五曹後漢尚書五曹六人其三公<lb/>
曹尚書二人<hi>掌天下嵗盡集課州郡</hi>吏曹<hi>掌選舉齋祠後漢志謂之常侍曹亦謂之選部</hi>
二千石曹<hi>掌中都官水火盜賊辭訟罪法亦謂之賊曹</hi>民曹<hi>掌繕理功作鹽池苑囿</hi>客<lb/>
曹<hi>掌羗胡賀法駕出則䕶駕後漢光武分二千石曹及客曹為南主客北主客二曹</hi>兩梁冠納<lb/>
言幘或說有六曹<hi>按後志云分客曹為二是六天曹也又晉志云以前漢五曹更加中都官</hi>
<hi>曹為六曹也按應劭漢官云二千石主中都官事則不應更有中都官曹也今依劭說為五曹六人魏朗字叔</hi>
<hi>英又為尚書再升紫微謇諤禁省為百僚所服又張陵字處仲為尚書嵗朝梁冀帶劍入省陵叱令奪劍劾冀</hi>
<hi>詔以嵗俸贖罪又鄭均字仲虞為尚書淡泊無為以病罷還第賜尚書禄號為白衣尚書</hi>魏有吏部<lb/>
<pb n="KR2m0009_WYG_052-2a"/>
左民客曹五兵度支凡五尚書晉初有吏部三公客曹<lb/>
駕部屯田度支六曹<hi>無五兵</hi>太康有吏部殿中五兵田曹<lb/>
度支左民為六曹尚書<hi>無駕部三公客曹</hi>及渡江有吏部祠部<lb/>
五兵左民度支五尚書<hi>皆銅印黑綬進賢兩梁冠納言幘絳朝服佩水蒼玉乘軺車皁</hi>
<hi>輪執笏負荷加侍官者武冠左貂金蟬</hi>宋有吏部祠部度支左民<hi>左民尚書統右</hi>
<hi>民及駕部二曹</hi>都官五兵六尚書<hi>尚書納言幘進賢兩梁冠佩水蒼玉</hi>齊梁與宋<lb/>
同<hi>侯景改梁五兵為七兵尚書又職官錄曰齊尚書品服悉與今同</hi>亦别有起部而不<lb/>
常置也陳與梁同後魏初有殿中<hi>掌殿内兵馬倉庫</hi>樂部<hi>掌伎樂及</hi>
<pb n="KR2m0009_WYG_052-2b"/>
<hi>角使五百</hi>駕部<hi>掌牛馬/驢騾</hi>南部<hi>掌南邊/州郡</hi>北部<hi>掌北邊州郡</hi>五尚書其<lb/>
後亦有吏部<hi>初曰選部</hi>兵部都官度支七兵祠部民曹等尚<lb/>
書又有金部庫部虞曹儀曹右民宰官<hi>元禔為宰官尚書</hi>都牧<lb/>
<hi>元禎為都牧尚書</hi>牧曹右曹太倉太官祈曹神都儀同曹等尚<lb/>
書<hi>自金部以下但有尚書之名而不詳職事</hi>北齊有吏部殿中<hi>殿中統殿中曹主駕行百</hi>
<hi>官留守名賑宫殿禁衞及儀曹三公駕部四曹</hi>祠部五兵都官度支六尚書後<lb/>
周無尚書隋有吏禮兵刑戸工六部尚書唐尚書與隋<lb/>
同<hi>龍朔二年改尚書為太常伯咸通初復舊</hi>歴代吏部尚書及侍郎品秩悉<lb/>
<pb n="KR2m0009_WYG_052-3a"/>
髙於諸曹<lb/>
八座後漢以六曹尚書并令僕二人謂之八座魏以五<lb/>
曹尚書二僕射一令為八座宋齊八座與魏同<hi>晉梁陳不言八</hi>
<hi>座之數</hi>隋以六尚書左右僕射及令為八座唐與隋同<hi>凡歴</hi>
<hi>代尚書有五曹則兼以二僕射一令為八座有六曹則以左右僕射為一座兼令共為八座若有六曹而左右</hi>
<hi>僕射並闕則以尚書僕射及令為八座若尚書唯有五曹又無左右僕射則不備矣</hi>
宋制判省事一人以諸司三品以上充總轄二十四司<lb/>
及集議定諡文武官封贈注甲發付選人出雪投狀之<lb/>
<pb n="KR2m0009_WYG_052-3b"/>
事令史三人驅使官三人散官一人<hi>至和中宣徽南院使呉育言國家總</hi>
<hi>覽萬機唯在綱要小大之務各有攸司若朝廷職舉而事簡則坐制天下不勞而治矣今尚書都省是其本也</hi>
<hi>自唐末五代因循茍且雜置他局事無本末不相維持使天子之大有司廢為閑所凡細瑣之務動干朝廷遂</hi>
<hi>至君相焦勞日不暇給如百川浩蕩而不治其本源萬目開張而不得其綱領雖欲盡力其勢莫可以正也臣</hi>
<hi>前判尚書都省見其官司局次燦然具存其如有大論議當下衆官雜定以質所長而久廢不舉今惟定諡時</hi>
<hi>一會都堂是存其小而廢其大者深足惜也竊謂久廢之職豈能一人盡正其名謂當随宜講舊而漸復之且</hi>
<hi>於諸學士中分命知六行尚書事其舍人待制大兩省官即知左右丞郎中員外事其餘館職或有名望朝士</hi>
<hi>即知郎中員外事仍於舊相或前任兩府重臣中除一兩人判都省然後各使檢詳典故度其可行者奏復之</hi>
<pb n="KR2m0009_WYG_052-4a"/>
<hi>其次諸司寺監從而舉之至於金榖之計見屬三司者亦無相妨並且依舊事不驚俗體皆有宜嵗年之間此</hi>
<hi>制一定有所責成則髙拱無為之治可以馴致矣論者嘉之然以因襲既久難於驟革其論卒不行</hi>
　　容齋洪氏隨筆曰祖宗朝曾為執政其後入朝為<lb/>
　　他官者甚多自元豐改官制後但為尚書曾孝寛<lb/>
　　自簽書樞密去位復拜吏部尚書韓忠彥自知樞<lb/>
　　密院出藩以吏書召李清臣蒲宗孟王存皆嘗為<lb/>
　　左丞而清臣存復拜吏書宗孟兵書先是元祐六<lb/>
　　年清臣除目下為給事中苑祖禹封還朝廷未決<lb/>
<pb n="KR2m0009_WYG_052-4b"/>
　　繼又進擬宗孟兵部右丞蘇轍言不如且止左僕<lb/>
　　射吕大防於簾前奏諸部久闕尚書見在人皆資<lb/>
　　淺未可用又不可闕官湏至用前執政轍曰尚書<lb/>
　　闕官已數年何嘗闕事遂已胡宗愈嘗為右丞召<lb/>
　　拜禮書吏書自崇寧以來乃不復然<lb/>
　　岳氏愧郯録曰今世為尚書者尚字皆從平聲都<lb/>
　　省之名亦然珂嘗竊疑其義有所未解考之宋書<lb/>
　　百官志而後知其訛志之言曰尚書古官也舜攝<lb/>
<pb n="KR2m0009_WYG_052-5a"/>
　　帝位命龍作納言即其任也周官司會鄭元云若<lb/>
　　今尚書矣秦世少府遣吏四人在殿中主發書故<lb/>
　　謂之尚書尚猶主也漢初有尚冠尚衣尚食尚浴<lb/>
　　尚席尚書謂之六尚戰國時已有尚衣尚冠之屬<lb/>
　　矣秦時有尚書令尚書僕射尚書丞然則尚書之<lb/>
　　稱尚書從去聲而非平聲亦既明甚第鄭康成注<lb/>
　　周禮司會曰司會周官之長若今尚書唐陸徳明<lb/>
　　釋其音曰常雖有此据了不知其義之所由取此<lb/>
<pb n="KR2m0009_WYG_052-5b"/>
　　殆今世襲稱之始也徽宗朝復殿中省有六尚今<lb/>
　　内官省品秩猶有尚官等稱謂益無可疑云<lb/>
　　歴代郎官<lb/>
郎官謂之尚書郎漢置四人分掌尚書事一人主匈奴<lb/>
單于營部一人主羗夷吏民一人主户口墾田一人主<lb/>
財帛委輸後漢尚書侍郎三十六人<hi>後漢志曰尚書六曹侍郎三十六人</hi>
<hi>一曹六人也</hi>主作文書草取孝廉年未五十先試箋奏選有<lb/>
吏能者為之從三署諸臺試初上臺稱守尚書郎中滿<lb/>
<pb n="KR2m0009_WYG_052-6a"/>
嵗稱尚書郎三嵗稱侍郎五嵗遷大縣其遷為縣令縣<lb/>
令秩滿自占縣詔書賜錢三萬與三臺租錢餘官則否<lb/>
吏部典劇多超遷者鄭𢎞為僕射奏以臺職任尊而賞<lb/>
薄人無樂者諸吏郎補二千石自此始也八座受成事<lb/>
决於郎下筆為詔策出言為詔命<hi>後漢尚書陳忠上疏曰尚書出納帝命為</hi>
<hi>王喉舌之官臣等既愚闇諸郎多文俗吏鮮有雅才每為詔文宣示内外轉相求請</hi>其入直官供<lb/>
青縑白綾被或以錦緤為之<hi>緤私列反緤繫也</hi>給帳帷茵褥通<lb/>
中枕太官供食物湯官供餅餌及五熟果實之屬五日<lb/>
<pb n="KR2m0009_WYG_052-6b"/>
一美食下天子一等給尚書郎侍使一人女侍使二人<lb/>
皆選端正妖麗執香爐香囊䕶衣服奏事明光殿省省<lb/>
中皆以胡粉塗壁畫古賢烈女以丹朱漆地故謂之丹<lb/>
墀尚書郎口含雞舌香以其奏事答對欲使氣息芬芳<lb/>
也奏事則與黄門侍郎對揖黄門侍郎稱已聞乃出丞<lb/>
郎月賜赤管大筆一雙隃麋墨一笏<hi>馮豹為尚書郎每奏事未報常俯伏</hi>
<hi>省閤下或從昏至明天子黙使持被覆之不驚也日暮諸郎下豹每獨在後帝嘉之隃麋今汧陽縣出墨</hi>魏<lb/>
自黄初改祕書為中書置通事郎掌詔草<hi>即今中書舍人之任</hi>而<lb/>
<pb n="KR2m0009_WYG_052-7a"/>
尚書郎有二十三人<hi>有殿中吏部駕部金部虞曹比部南主客祠部度支庫部農部水部</hi>
<hi>儀曹三公倉部民曹二千石中兵外兵别兵都兵考功定課</hi>非復漢時職任青龍二<lb/>
年尚書令陳矯奏置都官騎兵合凡二十五郎每一郎<lb/>
缺白試諸孝亷能給文案者五人謹封奏其姓名以補<lb/>
之<hi>魏韓宣為尚書郎常以職事當受罰已背縛束杖未行文帝輦過聞而赦之</hi>晉尚書郎選<lb/>
極清美號為大臣之副武帝時有三十四曹<hi>加魏直事屯田起部</hi>
<hi>左士右士其民曹中兵外兵分為左右主客又分為左右南北無農部定課考功凡三十四曹</hi>後又置<lb/>
運曹為三十五曹置郎中二十三人更相統攝<hi>晉魏舒為尚書</hi>
<pb n="KR2m0009_WYG_052-7b"/>
<hi>郎時欲沙汰郎官非其才者罷之舒曰吾即其人也襆被而出同僚無清論者咸有愧色</hi>或為三十<lb/>
六曹當五王之難其都官中騎三曹郎晝出督戰夜還<lb/>
理事東晉有十五曹<hi>殿中祠部吏部儀曹三公比部金部度支都官左民騎部倉部庫部</hi>
<hi>中兵外兵</hi>自過江之後官資少減<hi>王坦之選曹將擬為尚書郎坦之聞曰自過江尚書</hi>
<hi>郎正用第二人何得以此見擬其子國寳好傾側婦父謝安惡之除尚書郎國寳以為中興膏腴之族唯作吏</hi>
<hi>部不作餘曹郎辭不拜又宋江智淵改尚書庫部郎時髙流官序不為臺郎智淵門孤援寡此選意不悅固辭</hi>
<hi>不拜梁王筠除尚書殿中郎王氏過江以來未有居郎署者或勸不就筠曰陸平原東南之秀王文度獨歩江</hi>
<hi>東吾得比蹤昔人何所多恨乃忻然就職</hi>桓元僭位改都官郎為賊曹宋髙<lb/>
<pb n="KR2m0009_WYG_052-8a"/>
祖時有十九曹元嘉以後有二十曹郎三公比部主法<lb/>
制度支主算都官主軍事刑獄其餘曹所掌各如其名<lb/>
<hi>宋武帝初加置騎兵主客起部水部四曹并東晉舊十五曹合為十九曹元嘉十八年增刪定曹郎即魏世之</hi>
<hi>定科郎也三十年又置功論郎後又省騎兵故為二十曹</hi>齊依元嘉制其拜吏部郎<lb/>
亦有表讓之禮<hi>齊謝朓遷尚書吏部郎上表三讓中書疑朓官未及讓以問沈約約曰宋元嘉</hi>
<hi>中范曄讓吏部朱循之讓黄門蔡興宗讓中書並三表詔答其事宛然近代小官不讓遂成常俗恐此有乖讓</hi>
<hi>意王藍田劉安西並貴重初自不讓今豈可慕此不讓邪孫興公孔顗並讓記室今豈可三署皆讓邪謝吏部</hi>
<hi>今授超階讓别有意豈關官之大小邪</hi>梁加三曹為二十三曹<hi>殿中虞曹屯田</hi>其<lb/>
<pb n="KR2m0009_WYG_052-8b"/>
郎中舊用員外郎正主簿正佐有才地者為之遷通直<lb/>
郎天監三年復置侍郎視通直郎郎中遷為之<hi>梁到洽為尚書</hi>
<hi>殿中郎洽兄弟羣從遞居此職時人榮之又殿中郎缺武帝曰此曹舊用文學且居鴈行之首宜詳擇其人乃</hi>
<hi>以張緬為之</hi>陳有二十一曹後魏三十六曹至西魏改為十<lb/>
二部北齊有二十八曹<hi>吏部考功主爵殿中儀曹三公祠部駕部主客虞曹屯田起部</hi>
<hi>左中兵右中兵左外兵右外兵都兵都官二千石比部水部膳部度支倉部左民右民金部庫部</hi>其吏<lb/>
部三公各二人餘並一人凡三十郎中<hi>後魏北齊唯置郎中</hi>隋初<lb/>
尚書有六曹二十四司凡領三十六侍郎<hi>吏部司勲主客膳部兵部</hi>
<pb n="KR2m0009_WYG_052-9a"/>
<hi>職方都官司門度支戸部比部刑部等侍郎各二人主爵考功禮部祠部駕部庫部金部倉部工部屯田虞部</hi>
<hi>水部侍郎各一人</hi>分司官曹務直禁省如漢之制至開皇三年<lb/>
二十四司又各置員外郎一人以司其曹之籍帳侍郎<lb/>
闕則攝其曹事<hi>今尚書員外郎其置自此始以前歴代皆謂之尚書郎各以曹名為稱首或謂</hi>
<hi>之侍郎皆無員外之號前代史傳及職官要録或有言員外郎者蓋謂員外散騎侍郎耳非尚書之職前代所</hi>
<hi>言郎官上應列宿蓋謂三署郎非今所謂尚書郎中也</hi>煬帝即位以尚書六曹各<lb/>
置侍郎一人以貳尚書之職<hi>今之侍郎其置自此始也或有曹加二人者夫侍郎</hi>
<hi>之名舊矣漢凡諸郎皆掌更直執㦸宿衛諸殿門以侍衛之故通謂之侍郎故武帝時東方朔為郎當時謂之</hi>
<pb n="KR2m0009_WYG_052-9b"/>
<hi>官不過侍郎位不過執㦸是也歴代尚書亦有侍郎隋初尚書諸曹二十四司諸郎皆謂之侍郎通若今之郎</hi>
<hi>官耳非今六部侍郎之任自漢以來尚書侍郎悉然</hi>改諸司侍郎但曰郎<hi>則今郎中之職</hi>
又改吏部為選部郎禮部為儀部郎兵部為兵曹郎刑<lb/>
部為憲曹郎工部為起曹郎以異六侍郎之名廢諸司<lb/>
員外郎而每司增置一曹郎各為二員都司置左右司<lb/>
郎中各一人品同諸曹郎掌都省之職尋又每減一郎<lb/>
署承務郎一人同開皇員外郎之職唐改隋諸司郎為<lb/>
郎中每曹又復置員外郎武徳六年廢六司侍郎貞觀<lb/>
<pb n="KR2m0009_WYG_052-10a"/>
二年復舊今尚書省有左右司郎中各一人分掌尚書<lb/>
六曹事其諸曹諸司郎中總三十人員外郎總三十一<lb/>
人通謂之郎中尤重其選其職任名數各列在六曹之<lb/>
後凡郎中章服皆元冕五旒衣無章裳刺黻一章兩梁<lb/>
冠凡員外郎章服並爵弁元纓簪尊者衣纁裳一梁冠<lb/>
　　行臺省<lb/>
行臺自魏晉有之昔魏末晉文帝討諸葛誕散騎常侍<lb/>
裴秀尚書僕射陳泰黄門侍郎鍾會等以行臺從至晉<lb/>
<pb n="KR2m0009_WYG_052-10b"/>
永嘉四年東海王越帥衆許昌以行臺自隨是也<hi>越請討石</hi>
<hi>勒表以行臺隨軍</hi>及後魏謂之尚書大行臺别置官屬<hi>後魏道武帝置</hi>
<hi>中山行臺以秦王儀為尚書令以鎮之孝文永熙三年以宇文泰為大行臺以蘇綽為行臺度支尚書</hi>北<lb/>
齊行臺兼統民事自辛術始焉<hi>武定八年辛術為東南道行臺東徐州刺史郭</hi>
<hi>志殺郡守文宣聞之勅術曰江淮初附百姓難向京師留卿為行臺亦欲理邊民寃枉監理牧守自今以後所</hi>
<hi>統十餘州地諸有犯法者刺史先啟聼報以下先理後表齊代行臺兼總民事自術始也</hi>其官置令<lb/>
僕射其尚書丞郎皆隨時權制<hi>江左無行臺唯梁末以侯景為河南王大行臺</hi>
<hi>承制如鄧禹故事</hi>隋謂之行臺省有尚書令僕射<hi>左右任置</hi>各一人<lb/>
<pb n="KR2m0009_WYG_052-11a"/>
主事四人有考功<hi>兼吏部主爵司勲</hi>禮部<hi>兼祠部/主客</hi>膳部兵部<hi>兼職</hi>
<hi>方</hi>駕部庫部刑部<hi>兼都官/司門</hi>度支<hi>兼倉/部</hi>金部工部屯田<hi>兼水</hi>
<hi>部虞部</hi>侍郎各一人每行臺置食貨農圃武器百工監副<lb/>
各置丞<hi>食貨四人農圃一人武器二人百工四人</hi>録事等員<hi>食貨農圃百工等各二人武器</hi>
<hi>一人</hi>蓋隨其所管之道置於外州以行尚書事開皇八年<lb/>
將伐陳則置淮南行省於夀春九年已平陳則廢淮南<lb/>
行臺省唐初亦置行臺武徳四年詔陜東道大行臺尚<lb/>
書省自令僕至郎中主事品秩皆與京師同而員數差<lb/>
<pb n="KR2m0009_WYG_052-11b"/>
少山東行臺及總管諸州並隸焉其益州襄州山東淮<lb/>
南河北等道令僕以下各降京師一等員數又減焉行<lb/>
臺尚書令得承制補其秦王齊王府官之外各置左右<lb/>
六䕶軍府及左右親事帳内府貞觀以後廢其後諸道<lb/>
各置採訪等使每使有判官二人兼判尚書六行事亦<lb/>
行臺之遺制<lb/>
　　致堂胡氏曰由朝廷制藩屏以藩屏臨州縣以州<lb/>
　　縣治百姓如挈裘而振其領政出於一則禀承者<lb/>
<pb n="KR2m0009_WYG_052-12a"/>
　　無二三之惑今唐全有四海置郵以傳命雖萬里<lb/>
　　之逺不逾時月而至矣而建二三行臺於外使大<lb/>
　　臣承制補置是政出於朝廷又出於行臺夫豈國<lb/>
　　無異政之體哉<lb/>
　　按行臺省之名雖始於魏晉之間然兩漢初興髙<lb/>
　　祖所以委蕭何世祖所以命鄧禹其權任蓋亦𩔖<lb/>
　　此唐天寳以後以盜賊陷兩京夷狄侵畿甸則或<lb/>
　　以大元帥副元帥命親王勲臣為之然但可任専<lb/>
<pb n="KR2m0009_WYG_052-12b"/>
　　征之責而他事則禀朝㫖則亦未嘗備行臺省之<lb/>
　　事也至其末年方鎮擅地請節於是或以侍中中<lb/>
　　書令同平章事王爵命之如錢鏐馬殷王審知之<lb/>
　　徒蓋名為奉正朔而實自為一朝廷矣然則行臺<lb/>
　　省之名茍非創造之初土宇未一以此任帷幄腹<lb/>
　　心之臣則必衰微之後法制已隳以此處分裂割<lb/>
　　據之輩至若承平之時則不宜有此名也建炎時<lb/>
　　張魏公以樞密使宣撫川陜趙忠簡謂之曰元樞<lb/>
<pb n="KR2m0009_WYG_052-13a"/>
　　新立大功出當川陜半天下之責自兵事外悉當<lb/>
　　奏禀蓋大臣在外忌權太重也及魏公得罪謫詞<lb/>
　　言假便宜行事之制忘人臣無將之嫌肖内閣以<lb/>
　　招賢擬尚方而鑄印然則承制之事易以惹謗忠<lb/>
　　簡之言固篤論也<lb/>
　　吏部尚書<hi>侍郎郎郎中勲員外郎員司封郎中功員外    司  郎中    外郎  考</hi>
　　　<hi>郎中</hi>　<hi>員外郎/</hi>　<hi>官誥院附</hi>
周禮天官太宰掌建邦之六典以佐王理邦國<hi>變冢言太者進</hi>
<pb n="KR2m0009_WYG_052-13b"/>
<hi>退異名也百官總焉則謂之冢宰列職於王則謂之太宰宰主也建立也邦理王所居之邦國佐猶助也周公</hi>
<hi>居攝而作六典之職以佐王理邦國漢成帝初分尚書置四曹蓋因事設員以司其務非擬於古制也至光武</hi>
<hi>乃分為六曹迄於魏晉或五或六亦随宜施制無有常典自宋齊以來多定為六曹稍似周禮至隋六部其制</hi>
<hi>益明唐武太后遂以吏部為天官戸部為地官禮部為春官兵部為夏官刑部為秋官工部為冬官以承周六</hi>
<hi>官之制若參詳古今徴考職任則天官太宰當為尚書令非吏部之任今吏部之始宜出於夏官之司士云</hi>
又夏官之屬有司士下大夫二人掌羣臣之版<hi>古書版為班班</hi>
<hi>書或為版版名籍也</hi>嵗登下其損益之數<hi>謂用功過黜陟者</hi>辨其年嵗與<lb/>
其貴賤<hi>年數多少知其老少</hi>周知邦國都家縣鄙之數卿大夫士<lb/>
<pb n="KR2m0009_WYG_052-14a"/>
庻子之數以詔王理<hi>告王所當進退</hi>以徳詔爵<hi>有賢者之徳乃詔以爵</hi>以<lb/>
功詔禄<hi>理有功勲後告以禄</hi>以能詔言以久奠食<hi>能者事成乃食之王制曰論定</hi>
<hi>然後官之任官然後爵之位定然後禄之奠音定</hi>漢成帝初置尚書有常侍曹<lb/>
主公卿事後漢改為吏曹主選舉祠祀後又為選部<hi>靈帝</hi>
<hi>以梁鵠為選部尚書</hi>魏改選部為吏部主選事<hi>陳羣為尚書延康元年羣始建九品</hi>
<hi>官人之法拜吏部尚書</hi>晉與魏同<hi>山濤為吏部尚書用人皆先密啟然後公奏舉無遺才凡所題</hi>
<hi>目終始如其言唯用陸亮尋以賄敗啟事曰臣欲以郄生為温令詔可尋又啟曰訪聞詵喪母不時葬遂於所</hi>
<hi>居屋後假葬有異同之議請更選之詔曰君為管人倫之職此輩應為清議與不便當裁處之劉聰僭號省吏</hi>
<pb n="KR2m0009_WYG_052-14b"/>
<hi>部置左右選曹石勒時又置左右執法郎典定士族副選舉之任</hi>宋時吏部尚書領吏<lb/>
部刪定三公比部四曹孝武不欲威權在下大明二年<lb/>
分吏部尚書置二人以輕其任而省五兵後還置一吏<lb/>
部尚書順帝昇明元年又置五兵二尚書晉宋以來吏<lb/>
部尚書資位尤重<hi>蔡廓為吏部尚書曰我不能為徐羡之署紙尾遂不就選按黄紙録事尚</hi>
<hi>書與吏部連名故云署紙尾</hi>梁陳亦然後魏北齊吏部統吏部<hi>掌褒崇選</hi>
<hi>補</hi>考功主爵三曹<hi>自洛陽遷鄴已後掌大選知名者數四文襄帝少年髙明所蔽也疎袁淑</hi>
<hi>徳沈密謹厚所傷者細楊愔風流辨給取士失於浮華唯辛術為尚書性尚貞明擢士以才以器循名責實新</hi>
<pb n="KR2m0009_WYG_052-15a"/>
<hi>舊參舉管庫必擢門閥不遺前後銓衡術最為折衷甚為當時所稱</hi>後周有吏部中大夫<lb/>
一人<hi>掌羣臣及諸子之簿辨其貴賤與其年嵗嵗登下其損益之數依六勲之賞頒禄之差</hi>小吏<lb/>
部下大夫一人<hi>掌貳吏部之事</hi>領司勲上士等官屬大司馬隋<lb/>
吏部統吏部主爵司勲考功四曹<hi>牛𢎞為吏部尚書其選舉先徳行而後文</hi>
<hi>才所進用多稱職吏部侍郎髙孝基鑒賞機悟清慎絶倫然爽俊有餘迹似輕薄時宰多以此疑之唯𢎞深識</hi>
<hi>其真推心委任隋之選舉於斯為最自後周以降選無清濁及盧愷攝吏部與薛道衡陸彥師等甄别士流故</hi>
<hi>渉黨同之譖</hi>唐龍朔二年改吏部尚書為司列太常伯咸亨<lb/>
初復舊光宅元年改吏部為天官神龍元年復舊天寳<lb/>
<pb n="KR2m0009_WYG_052-15b"/>
十一載改為文部<hi>至徳初復舊</hi>掌文官選舉總判吏部司封<lb/>
司勲考功四曹事舊令班在侍中中書令上開元令移<lb/>
在侍中中書令下尚書六曹吏部兵部為前行戸刑為<lb/>
中行禮工為後行其官屬自後行遷入二部者以為美<lb/>
自魏晉以來凡吏部官屬悉髙於諸曹其遷舉皆尚書<lb/>
主之自隋置侍郎貳尚書之事則六品以下銓補多以<lb/>
歸之唐自貞觀以前尚書掌五品選事<hi>貞觀二十二年二月文部侍郎</hi>
<hi>盧承慶兼檢校兵部侍郎仍知五品選事承慶辭曰五品選事職在尚書臣今掌之便是越局太宗不許曰朕</hi>
<pb n="KR2m0009_WYG_052-16a"/>
<hi>今信卿卿何不自信也由是言之即尚書兼知五品選事明矣</hi>至景龍中尚書掌七品<lb/>
以上選侍郎掌八品以上選至景雲元年宋璟為尚書<lb/>
始通其選而分掌之因為常例開元以前諸司之官兼<lb/>
知政事者午前議政於朝堂午後理務於本司自開元<lb/>
以來宰相員少資地崇髙又以兵吏尚書權位尤美而<lb/>
宰臣多兼領之但從容衡軸不自銓綜其選試之任皆<lb/>
侍郎専之尚書通署而已遂為故事或分領其事則列<lb/>
為三銓<hi>四年六月勅其員外郎御史并餘供奉官直進名勅授自此不在吏部</hi>尚書掌其<lb/>
<pb n="KR2m0009_WYG_052-16b"/>
一侍郎分其二<hi>尚書所掌謂之尚書銓侍郎所掌其一為中銓其一為東銓各有印</hi>
侍郎二人<hi>隋煬帝置說在歴代郎中篇凡六司侍郎皆貳尚書之事吏部初置一員總章元年加二</hi>
<hi>員龍朔二年改為司列少常伯咸通元年復舊分掌選部流内六品以下官是為銓衡之任凡初仕進者無不</hi>
<hi>仰屬焉當選集之際勢傾天下列曹之中資位尤重初隋世髙孝基為吏部侍郎房元齡杜如晦與選孝基特</hi>
<hi>加賞異後以為知人唐文皇帝永徽時馬戴裴行儉為吏部侍郎貞觀以來最為稱職崔元暐為之介然自守</hi>
<hi>絶於請謁為執政者所忌轉文昌左丞選司令史乃設齋自慶武后聞之復拜為天官侍郎</hi>
郎中二人<hi>漢魏以來尚書屬或有侍郎或有郎中或曰尚書郎或曰某曹郎或則兩置或為互名雖</hi>
<hi>稱號不同其職一也皆今郎中之任山公啟事曰吏部郎主選舉宜得能整風俗理人倫者又曰吏部郎以碎</hi>
<pb n="KR2m0009_WYG_052-17a"/>
<hi>事日夜相接非但當正已而已乃當能正人不容穢雜也乃以議郎杜黙為之又陸慧曉字叔明為吏部郎吏</hi>
<hi>部郎令史歴政以來咨執選事慧曉任己獨行未嘗與語帝遣左右以事請問之慧曉曰六十之年不復能諮</hi>
<hi>都令史為吏部郎也然自過江吏部郎不復典大選又職官錄曰梁吏部郎舊視中丞遷侍中又陳吏部郎中</hi>
<hi>秩六百石後魏孝文帝欲創革舊制選制百官謂羣臣曰為朕舉一吏部郎給卿三日假尋曰朕已得之矣乃</hi>
<hi>徴崔亮為之亮字敬儒自參選事垂將二十年廉謹明決尚書曰非崔郎中選事不辦隋初諸曹郎皆謂之侍</hi>
<hi>郎煬帝三年置六司侍郎後遂改諸曹侍郎但曰郎其吏部郎改為選部郎唐初復為選部郎中武徳五年改</hi>
<hi>為吏部郎中龍朔二年改為司列大夫咸通元年復舊掌選補流外官謂之小銓并掌文官名簿朝集録賜假</hi>
<hi>使并文官告身分判曹事</hi>
<pb n="KR2m0009_WYG_052-17b"/>
員外郎二人<hi>隋開皇六年置吏部員外郎一人煬帝三年改為選部承務郎唐武徳三年復舊加</hi>
<hi>置一人一員判廢置一員判南曹起於總章二年司列少常伯李敬元奏置未置以前銓中自勘責故事兩員</hi>
<hi>轉㕔至建中元年侍郎邵說奏各挾闕替南曹郎王鋗以後遂不轉㕔貞元十一年閏八月侍郎杜黄裳奏舊</hi>
<hi>例轉㕔初武太后延載元年又加一員聖歴二年八月省開元十二年四月勅兵吏各事定兩人判南曹尋却</hi>
<hi>一人判貞元元年九月又以兩人判至十二年閏八月又却一人判</hi>
司封郎中一人<hi>左傳曰晉文公執秩以正其官注云執秩主爵秩之官漢尚書有封秩之任而</hi>
<hi>無其官故後漢書曰馮勤字偉伯光武以為郎中給事尚書使典諸侯封事勤量功次輕重國土逺近地勢豐</hi>
<hi>薄不相踰越莫不厭伏焉自是封爵之制非勤不定晉尚書有左右主客曹北齊河清中改為主封置郎中一</hi>
<pb n="KR2m0009_WYG_052-18a"/>
<hi>人屬吏部主封爵之事隋初為主爵侍郎煬帝改為主爵郎武徳初為主爵郎中龍朔二年改為司封大夫咸</hi>
<hi>亨元年復舊光宅元年改為司封郎中掌封爵皇之枝族及諸親内外命婦告身及道士女冠等天寳八載十</hi>
<hi>一月勅道士女冠籍每十載一造永為常式至徳二年十一月勅道士女冠等宜依前屬司封曹</hi>
員外郎一人<hi>隋文帝置煬帝改為主爵承務郎武徳初為主爵員外郎其後曹改而官不易</hi>
司勲郎中一人<hi>周禮夏官有司勲上士掌六卿賞地之法歴代無聞至後周吏部有司勲上士</hi>
<hi>一人掌六勲之賞以等其功如古之主爵隋文帝置司勲侍郎煬帝改為司勲郎龍朔二年改為司勲大夫咸</hi>
<hi>通初復故掌校定勲績論官賞勲官告身等事</hi>
員外郎二人<hi>隋文帝置煬帝改為司勲承務郎至武徳初乃改為司勲員外郎</hi>
<pb n="KR2m0009_WYG_052-18b"/>
考功郎中一人<hi>漢文帝時京房作考功課吏之法然其職不在尚書至光武改尚書三公曹主</hi>
<hi>嵗書考課課諸州郡魏尚書有考功定課二曹宋元嘉三年又置功論郎並其任也例在吏部郎中後魏考功</hi>
<hi>郎掌考第孝秀北齊課功郎中亦掌考第及孝秀貢士隋文帝置考功侍郎煬帝改為考功郎武徳初復為考</hi>
<hi>功郎中龍朔二年改考功為司績咸通初復舊掌考察内外百官及功臣家傳碑頌誄諡等事</hi>
員外郎一人<hi>隋文帝置煬帝改為考功承務郎武徳初復為考功員外郎其後曹改而官不易武</hi>
<hi>徳舊令考功郎中監試貢舉人貞觀以來乃以員外郎専掌貢舉省郎之殊美者至開元二十四年移貢舉於</hi>
<hi>禮部而考功員外郎分判事而已</hi>
宋朝典選之職自分為四文選二曰審官東院<hi>太平興國六年</hi>
<pb n="KR2m0009_WYG_052-19a"/>
<hi>命郭䞇考京朝官課淳化二年置磨勘京朝官院又以興國中所置差遣院併入號磨勘差遣院亦名考課院</hi>
<hi>淳化四年以考課京朝官院為審官院而涑水記聞云太宗患中書權太重向敏中時為諫官請分中書吏房</hi>
<hi>置審官院刑房置審刑院熙寧間置審官西院以主武選於是改審官院為審官東院焉</hi>曰流内銓<lb/>
<hi>實録淳化四年以幕職州縣考課院歸流内銓命翰林學士蘇易簡領其事自後命近臣主之</hi>武選二<lb/>
曰審官西院<hi>涑水記聞云王介甫與韓子華合謀欲沮文潞公且奪其權一日發中㫖置審官西</hi>
<hi>院樞密初不知也</hi>曰三班院<hi>實録淳化三年詔置三班院以崇儀副使蔚進掌之先是供奉官等</hi>
<hi>悉𨽻宣徽院至是别置三班院以考殿最自後多命近臣以主之</hi>元豐定制以審官東<lb/>
院為尚書左選審官西院為尚書右選流内銓為侍郎<lb/>
<pb n="KR2m0009_WYG_052-19b"/>
左選三班院為侍郎右選<hi>道鄉集蘇丞相行狀唐制文選掌於吏部武選則兵部主</hi>
<hi>之</hi>掌文武官選授勲封考課之政令文臣寄禄官自朝<lb/>
議大夫職事官自大理正以下非中書省敕授者歸尚<lb/>
書左選武臣陞朝官自皇城使職事官自金吾衛仗司<lb/>
以下非樞密院宣授者歸尚書右選自初仕至州縣幕<lb/>
職官歸侍郎左選自借差監當至供奉官軍使歸侍郎<lb/>
右選凡分職為三封爵贈官之事則司封主之賜功定<lb/>
省之事則司勲主之官資課最名諡之事則考功主之<lb/>
<pb n="KR2m0009_WYG_052-20a"/>
凡應注擬升移叙復䕃補及酬賞封贈者隨所分𨽻校<lb/>
勘法例團甲以上尚書省即法例可否不決應取裁者<lb/>
亦如之若中散大夫閤門使以上則列遷叙之狀上中<lb/>
書省樞密院得盡給告身則通書尚書侍郎及所𨽻郎<lb/>
官<hi>續會要</hi>尚書左右選凡十五案<hi>左選掌闕案知闕案六品案七品案八品案九</hi>
<hi>品知雜上案下案甲庫案右選流擬案大使臣案小使臣案甲庫案掌注案知雜案告身案</hi>侍郎左<lb/>
右選凡十五案<hi>左選注擬知闕案補闕案參軍上案下案主簿上案下案縣尉上案下案入官</hi>
<hi>案甲庫案格式案過院案右選注擬上案下案供奉官案殿直案甲庫案掌法案知一案</hi>而四選密<lb/>
<pb n="KR2m0009_WYG_052-20b"/>
矣　尚書從二品掌文武之選事而奉行其制命凡天<lb/>
下員闕具注諸籍月取其應選者揭而書之集官注擬<lb/>
考其閥閱以定可否凡選授封爵功賞課最之事皆所<lb/>
𨽻郎官驗實而後判成焉若有疑不能決則禀議於尚<lb/>
書省即應論奏與郎官同上殿　侍郎從三品掌文臣<lb/>
未改秩者凡始命或有殿負皆試而後選若應遷格則<lb/>
團甲同郎官引見於便殿禀奏改官右選掌武臣未陞<lb/>
朝者凡所任而試不中等及已入官而未應選者皆勿<lb/>
<pb n="KR2m0009_WYG_052-21a"/>
注正闕若選路分都監將官閤門祗候都總管司承受<lb/>
皆以名上樞密院視朝入閤則執文武班簿對立官制<lb/>
尚書侍郎同治曹事奏事則同班惟吏選分領四選有<lb/>
所論奏則各以選事同所𨽻郎官上殿元豐寄禄吏部<lb/>
尚書為金紫光禄大夫六部侍郎為正議大夫南渡初<lb/>
諸曹尚書侍郎互置惟吏部備官紹興八年依元祐制<lb/>
六曹皆置權尚書以處未應資格之人建炎四年六曹<lb/>
置權侍郎如元祐制滿二年為真補外者除待制未滿<lb/>
<pb n="KR2m0009_WYG_052-21b"/>
除修撰舊制吏部除侍郎二員分典左右選總稱吏部<lb/>
侍郎間命官兼攝惟稱左選侍郎或右選而已紹熙三<lb/>
年謝深甫張叔椿兼攝始有侍左侍郎侍右侍郎之稱<lb/>
既而自林大中沈揆擢貳尚書則侍左侍右徑入除目<lb/>
相承不改　郎中主管尚書左右選及侍郎左右選各<lb/>
一員參掌選事而分治之凡郎官並用知縣資序以上<lb/>
充未及者為員外郎元豐寄禄為朝請大夫建炎四年<lb/>
詔權攝添差郎官並罷初進擬第云吏部郎官及擬告<lb/>
<pb n="KR2m0009_WYG_052-22a"/>
身細銜始具言吏部尚書郎中或員外郎主管尚書某<lb/>
選主管侍郎某選紹興間吕希常以監六部門兼權侍<lb/>
右侍郎李端民正除尚右郎官既而何俌楊倓費行之<lb/>
除吏部郎官皆有侍左侍右尚左尚右之稱自此相承<lb/>
不改乾道元年紹令後非曾任監司守臣不除郎官著<lb/>
為令自是館學寺監丞拘礙資格遷除不行郎曹闕員<lb/>
但得兼攝旋即外補間有不次擢用者則自二著躐升<lb/>
二史以至從列其自外召至為郎則資級已髙曾不數<lb/>
<pb n="KR2m0009_WYG_052-22b"/>
月即序進卿少而郎有正員者益少矣　司封判司事<lb/>
一人初以無職事朝官充凡封爵之制一出於中書本<lb/>
司但掌定諡先期戒本部赴集而已元豐官制行始實<lb/>
行本司事掌封爵叙贈奏䕃承襲之事寄禄為朝請大<lb/>
夫　司勲掌勲掌事凡勲十有二級<hi>自上柱國至武騎尉</hi>自從七<lb/>
品推而上之至正三品三嵗一遷必因其除授以加之<lb/>
凡賞有格若事應賞從所𨽻之司考實以報審核以上<lb/>
尚書省寄禄為朝請大夫隆興初詔省併司勲郎中以<lb/>
<pb n="KR2m0009_WYG_052-23a"/>
司封郎中兼領　考功判司事一人以帶職朝官或無<lb/>
職事朝官充凡考課之法分𨽻他司或以他司専領本<lb/>
司但掌覆太常擬諡及幕府州縣官流外較考之事元<lb/>
豐官制行郎中員外郎始實行本司事<hi>續會要</hi>初除蔡峋<lb/>
蔡京<hi>職畧</hi>掌文武遷叙磨勘資任考課之政令凡命官隨<lb/>
所𨽻選以其職事且注於歴給之於其屬州若司嵗書<lb/>
其功過應升遷選授者驗歴按法而叙進之有負殿則<lb/>
正其罪罰以七事考監司以四善三最考守令凡改服<lb/>
<pb n="KR2m0009_WYG_052-23b"/>
色者以年勞計之應諡者覆太常所定行狀報尚書省<lb/>
官集議以聞凡立碑碣名額之事掌之舊置考課院其<lb/>
定殿最皆有考辟元豐悉罷分案十有七<hi>五品案六品案七品案八</hi>
<hi>品案九品案職官案參軍案令丞案主簿案縣尉案使副案供奉官案資任案校定案法案知雜案</hi>元祐<lb/>
三年詔知州課法吏部上其事於尚書省送中書省取<lb/>
㫖縣令以下本部專行　官告院主管官二員舊制掌<lb/>
吏兵勲封官告以給妃嬪王公文武品官内外命婦及<lb/>
封贈者四選皆用吏部印惟蕃官用兵部印凡綾紙幅<lb/>
<pb n="KR2m0009_WYG_052-24a"/>
數標軸各色皆視其品之髙下應奏鈔劃聞者給之大<lb/>
觀併歸尚書省政和仍歸吏部<hi>差主管官</hi>
　　户部尚書<hi>侍郎郎郎中部員外郎員度支郎中部員外    金  郎中    外郎  倉</hi>
　　　<hi>郎中</hi>　<hi>員外郎</hi>
周禮地官大司徒之職掌建邦之土地之圖與其人民<lb/>
之數<hi>按今戸部之職與地官之任雖亦頗同若徴其承受考其沿襲則戸部合出於度支度支主計算之</hi>
<hi>官也算計之任本出於周禮天官之司會云</hi>又太宰之屬有司會以九貢之<lb/>
法致邦國之財用以九賦之法令田野之財用以九功<lb/>
<pb n="KR2m0009_WYG_052-24b"/>
之法令民職之財用以九式之法均節邦之財用掌國<lb/>
之官府郊野縣都之百物財用凡在書契版圖者之貳<lb/>
以逆羣吏之治而聼其會計<hi>逆謂受而鉤考之可知得失多少</hi>漢置尚<lb/>
書郎四人其一人主財帛委輸至魏文帝置度支尚書<lb/>
寺專掌軍國支計呉有户部<hi>吳孫休初即位戸部尚書階下讀奏</hi>而晉有<lb/>
度支<hi>晉當陽侯杜元凱為度支尚書内以利民外以救邊備物置用以濟當時之益者五十餘條又張華</hi>
<hi>為度支尚書量計運漕決定廟算</hi>皆主算計也宋齊度支尚書領度支<lb/>
金部倉部起部四曹梁亦有之後魏度支亦掌支計<hi>崔亮</hi>
<pb n="KR2m0009_WYG_052-25a"/>
<hi>為度支尚書經營費用嵗減億計</hi>北齊度支統度支<hi>掌計會凡軍國損益供糧廪等事</hi>
倉部左戸<hi>左戸掌天下計帳戸口</hi>右户<hi>掌天下公私田宅租課</hi>金部庫部六<lb/>
曹後周置大司徒卿一人如周禮之制其屬有民部中<lb/>
大夫二人掌承司徒教以籍帳之法贊計人民之衆寡<lb/>
隋初有度支尚書則并後周民部職<hi>漢武帝初置尚書有民曹主凡吏民</hi>
<hi>上書悉經此曹主之後漢光武改民曹主繕修工作鹽池苑圃魏置左民尚書晉惠帝又加置右民尚書至於</hi>
<hi>宋齊梁陳皆有左民尚書而後魏有左民右民等尚書多領工役非今戸部之例而梁陳兼掌戸籍此則畧同</hi>
<hi>自周隋有民部始當今戸部之職</hi>開皇三年改度支為民部統度支民<lb/>
<pb n="KR2m0009_WYG_052-25b"/>
部金部倉部四曹國家修隋志謂之户部蓋以廟諱故<lb/>
也<hi>煬帝時韋中為民部尚書又武徳二年隋民部尚書蕭瑀為相府司録</hi>唐永徽初復改<lb/>
民部為戸部廟諱故也<hi>太宗在位詔官名及公私文籍有世民兩字不相連者並不諱</hi>
<hi>至元宗始諱之</hi>顯慶元年改戸部為度支龍朔二年改度支尚<lb/>
書為司元太常伯咸亨元年復為戸部尚書初戸部居<lb/>
禮部之後武太后改置天地四時之官以戸部為地官<lb/>
由是遂居禮部前神龍元年復改地官為戸部總判戸<lb/>
部度支金部倉部事<lb/>
<pb n="KR2m0009_WYG_052-26a"/>
侍郎二人<hi>蓋周官小司徒建大夫職同其任後周依周官今侍郎則隋煬帝置民部侍郎唐因之後</hi>
<hi>改曰戸部龍朔二年改為司元少常伯咸亨元年復為戸部侍郎他時曹名或改而官號不易舊制一員長安</hi>
<hi>四年加一員神龍元年減二年復加</hi>
郎中二人<hi>漢尚書郎一人主戸口墾田呉時張温為尚書戸曹郎魏有民曹郎晉分為左右民曹宋</hi>
<hi>齊以下或為左民或為左户後魏有戸部郎北齊有左右民曹同在吏部郎中篇隋初為戸部侍郎煬帝除侍</hi>
<hi>字隋末改為民部郎武徳初為民部郎中龍朔二年改郎中為大夫咸通元年復舊他時曹名或改而官號不</hi>
<hi>易掌户口籍帳賦役孝義優復蠲免婚姻繼嗣百官衆庶園宅口分永業等建中三年正月戸部侍郎判度支</hi>
<hi>杜佑奏天寳以前戸部事繁所以郎中員外各二人判署自兵興以後戸部事簡度支事繁唯郎中員外各一</hi>
<pb n="KR2m0009_WYG_052-26b"/>
<hi>人請廻輟郎中員外各一人分判度支案待天下之兵革已息却歸本曹奉敕依</hi>
員外郎二人<hi>隋文帝置煬帝改為承務郎武徳三年復為員外郎</hi>
度支郎中一人<hi>漢初張蒼善算以列侯主計居相府領郡國上計者謂之計相殆今度支之任</hi>
<hi>魏尚書有度支歴代度支具尚書中隋初為度支侍郎煬帝除侍字武徳加中字龍朔二年改度支為司度咸</hi>
<hi>亨元年復舊掌支使國用開元二十四年三月戸部尚書同中書門下三品李林甫奏租庸丁防和糴春綵稅</hi>
<hi>草諸色㫖符每年一造據州府及諸司計紙當五十萬張仍差百司抄寫事甚勞煩條目既多詳檢難過縁無</hi>
<hi>定額支稅不常亦因此渉情兼長姦偽臣今與採訪使及朝集使商量有不稳便於人非當土所出者隨意沿</hi>
<hi>革務從允便即人知定准政有常文編成五卷以為長行首冠省事司每年但收應支物數頒行每州不過一</hi>
<pb n="KR2m0009_WYG_052-27a"/>
<hi>兩紙仍附驛送勅依至徳以後戎事費多二年十二月吕諲為兵部侍郎平章事充勾當度支使上元元年五</hi>
<hi>月劉晏為户部侍郎勾當度支事元年建子月元載為户部侍郎勾當度支使寳應元年正月劉晏為戸部侍</hi>
<hi>郎勾當度支使二年二月韓滉以宰相加度支使五月二日竇參為中書侍郎平章事度支使自後雖無亦有</hi>
<hi>他官判或云權判亦云專判</hi>
員外郎一人<hi>改置與户部員外郎同</hi>
金部郎中一人<hi>周官有金職掌金玉錫石丹青之令魏尚書有金部郎其後歴代多有之北齊</hi>
<hi>金部主才量尺度内外諸庫藏文帳隋盧昌衡字子均祖孝徴薦為尚書金部郎每謂人曰吾用盧子均為尚</hi>
<hi>書郎自謂無愧幽㝠矣隋初為金部侍郎煬帝除侍字武徳中加中字龍朔二年改金部為司珍成亨初復舊</hi>
<pb n="KR2m0009_WYG_052-27b"/>
<hi>天寳中改為司金至徳初復舊掌庫藏金寳貨物權衡度量等事自開元二年置鑄錢使皆以他官為之</hi>
員外郎一人<hi>改置與戸部員外郎同</hi>
倉部郎中一人<hi>周官有倉人主藏九穀又有廩人主藏九榖之數賙賜稍食魏尚書有倉部郎</hi>
<hi>後魏有太倉尚書亦其任也故後魏書曰李訢為太倉尚書攝南部事令千里之外戸别轉運詣倉輸之所在</hi>
<hi>委積延停嵗月大為困弊歴代多有倉部曹皆掌倉廩之事後周有地官屬司倉下大夫隋初為倉部侍郎煬</hi>
<hi>帝除侍字武徳中加中字龍朔二年改倉部為司庾咸亨初復舊天寳中改為司儲至徳初復舊掌諸倉廩之</hi>
<hi>事開元二十六年以後置出納使皆以他官為之訢音許斤切</hi>
員外郎一人<hi>改置與户部員外郎同</hi>
<pb n="KR2m0009_WYG_052-28a"/>
宋制戸部判部事一人以兩制以上充凡戸口田産錢<lb/>
榖食貨之政令皆歸於三司<hi>三司謂鹽鐵户部度支也</hi>本曹但受天<lb/>
下之土貢元會陳於庭而已熙寧中以知樞密院陳升<lb/>
之參知政事王安石制置三司條例建官設屬取三司<lb/>
條例㸔詳所行事付之三年罷歸中書以常平免役農<lb/>
田水利新法歸司農以胄案歸軍器監修造歸將作監<lb/>
推勘公事歸大理寺帳司理欠司歸比部衙司歸都官<lb/>
坑冶歸虞部而三司之權始分矣元豐官制行罷三司<lb/>
<pb n="KR2m0009_WYG_052-28b"/>
歸户部左右曹而三司之名始泯矣舊三司使即今尚<lb/>
書副使即今侍郎權發遣副使即今權侍郎三司判官<lb/>
推官及判子司官即今郎中員外郎之任也建炎兵興<lb/>
嘗以知樞密院張慤提領措置戸部財用後進中書侍<lb/>
郎仍兼之五年復以參知政事孟庾提領措置後罷專<lb/>
委户部長貳左曹分案三曰户口掌諸路州軍縣户口<lb/>
升降民間立戸分財科差人丁興賣屋業陳告戸絶索<lb/>
取妻男之訟曰農田掌農田及田訟務限奏豐稔驗水<lb/>
<pb n="KR2m0009_WYG_052-29a"/>
旱蟲蝗勸課農桑請佃地土令佐任滿賞罰繳奏諸州<lb/>
雨雪檢案災傷逃絶人戸曰檢法掌凡本部檢法之事<lb/>
設窠有三曰二税掌受納驅磨隠匿支移折變曰房地<lb/>
掌州縣樓店務房廊課利僧道免丁錢及土貢獻物曰<lb/>
課利掌諸州軍酒課利比較増虧知通等職位姓名人<lb/>
戸買撲鹽塲酒務祖額酒息賣田投納牙契外有開折<lb/>
知雜司右曹分案有六曰常平掌常平農田水利及義<lb/>
倉賑濟户絶田産居養鰥寡孤獨之事曰免役曰坊場<lb/>
<pb n="KR2m0009_WYG_052-29b"/>
曰平凖各隨其名而任其事曰檢法曰知雜紹興二年<lb/>
韓肖胄言財賦舊悉𨽻三司今户部正有上供之目諸<lb/>
路窠名戸部不能悉知漕司不能悉問失一窠名則所<lb/>
入亦失矣願詔諸路漕司括州郡出入可併罷者立定<lb/>
籍使漕司總諸州戸部總諸路則出入無陷矣淳熙中<lb/>
詔以左藏南庫撥𨽻户部　侍郎掌治左右曹職事元<lb/>
豐官制戸部侍郎一人中興初只除長貳各一員若止<lb/>
除尚書若侍郎一員紹興四年詔戸部侍郎通治左右<lb/>
<pb n="KR2m0009_WYG_052-30a"/>
曹自此相承不改　郎中<hi>左曹右曹</hi>掌分曹治事建炎三年<lb/>
詔省併郎曹惟户部五司以職事煩劇不併仍各置一<lb/>
員淳熙九年詔户部郎官兼主管左藏南庫初置主管<lb/>
度支郎中掌周知軍國財用會其出入之數凡上供有<lb/>
額封樁有數科買有期皆掌之有所漕運則計程而給<lb/>
其直凡内外支供及俸給驛劵賞賜衣服錢帛先期擬<lb/>
度時而予之　金部掌金帛貨寳之入以待邦用以年<lb/>
額拘催受給建炎元年詔常平司見管山澤坑冶並依<lb/>
<pb n="KR2m0009_WYG_052-30b"/>
舊撥𨽻金部三年詔罷太府寺𨽻金部　倉部掌倉芻<lb/>
粟出納之事建炎三年罷司農寺歸倉部紹興四年復<lb/>
置司農寺<lb/>
　　禮部尚書<hi>侍郎郎郎中部員外郎員祠部郎中客員外    膳  郎中    外郎  主</hi>
　　　<hi>郎中</hi>　<hi>員外郎</hi>
唐虞之時秩宗典三禮周禮春官大宗伯掌建邦之天<lb/>
神人鬼地祇之禮後漢尚書吏曹兼掌齋祀亦其職也<lb/>
魏尚書有祠部曹及晉江左有祠部尚書掌廟祧之禮<lb/>
<pb n="KR2m0009_WYG_052-31a"/>
常與右僕射通職不常置以右僕射攝之<hi>歴代皆與右僕射通職</hi>
宋祠部尚書領祠部儀曹二曹齊梁陳皆有祠部尚書<lb/>
後魏為儀曹尚書北齊祠部尚書統祠部<hi>掌祠祀醫藥死喪贈賻</hi>
主客虞曹屯田起部五曹又有儀曹主吉凶禮制屬殿<lb/>
中尚書後周置春官卿又有禮部而不言職事後改禮<lb/>
部為宗伯又春官之屬有典命<hi>掌内外九族之差及主器衣服之令沙門道士</hi>
<hi>之法</hi>後改典命為大司禮俄改大司禮復為禮部謂之禮<lb/>
部大夫<hi>後周盧凱為禮部大夫充聘陳使</hi>至隋置禮部尚書統禮部祠<lb/>
<pb n="KR2m0009_WYG_052-31b"/>
部主客膳部四曹蓋因後周禮部之名兼前代祠部儀<lb/>
曹之職唐龍朔二年改禮部尚書為司禮太常伯咸亨<lb/>
元年復舊光宅元年改禮部為春官神龍元年復舊總<lb/>
判祠部禮部膳部主客事<lb/>
侍郎一人<hi>周官春官小宗伯中大夫頗同今任後周依周官今侍郎則隋煬帝置唐因之龍朔二年</hi>
<hi>改為司禮少常伯咸亨元年復舊他時曹名或改而官守不易掌策試貢舉及齋郎𢎞崇國子生等事舊制考</hi>
<hi>功員外郎掌貢舉開元二十三年考功員外郎李昂為進士李權所詆朝議以考功位輕不足以臨多士至二</hi>
<hi>十四年遂以禮部侍郎掌焉開元天寳之中昇平既久羣士務進天下髦彦皆其取舍故勢傾當時資與吏部</hi>
<pb n="KR2m0009_WYG_052-32a"/>
<hi>侍郎等官</hi>
郎中一人<hi>周官春官肆師下大夫亦頗同今任魏尚書有儀曹郎掌吉凶禮制歴代多有例在吏部</hi>
<hi>篇宋齊儀曹屬祠部梁書曰武帝謂徐勉云今帝業初構須一人通學藝解朝儀者為尚書儀曹郎勉曰孔休</hi>
<hi>源識具清通詳練政事自晉宋起居注畧誦上口遂拜為儀曹郎後周依周官隋初為禮部侍郎煬帝除侍字</hi>
<hi>又改為儀曹郎武帝初改為禮部郎中龍朔二年改為司禮大夫咸亨初復舊其後曹改而官不易掌禮樂學</hi>
<hi>校儀式制度衣冠符印表䟽冊命祥瑞鋪設喪葬贈賻及宫人等</hi>
員外郎一人<hi>周禮肆師上士後周依焉至隋文帝置禮部員外郎煬帝改為儀曹承務郎武徳三</hi>
<hi>年復舊其後曹改而官不易</hi>
<pb n="KR2m0009_WYG_052-32b"/>
祠部郎中一人<hi>魏尚書有祠部郎歴代皆有主禮制後魏裴修為中大夫兼祠部曹祠部曹主</hi>
<hi>禮樂每有疑議修撰斟酌故實咸有條貫後周有典祠中大夫隋初為侍郎煬帝除侍字武徳中加中字龍朔</hi>
<hi>二年改為司禋大夫咸亨元年復舊延載元年五月制天下僧尼𨽻祠部不須屬司寳開元二十年正月制僧</hi>
<hi>尼𨽻祠部天寳十一載改祠部為職祠至徳初復舊掌祠祀天文漏刻國忌廟諱卜祝醫藥等及僧尼簿籍自</hi>
<hi>天寳六載及至徳三年常置祠部使以他官為之</hi>
員外郎一人<hi>改置與户部員外郎同</hi>
膳部郎中一人<hi>膳部於周官即膳夫淩人二職也晉尚書有左士右士曹後魏部官尚書管左</hi>
<hi>士郎北齊改左士為膳部郎掌侍官百司禮食餚饌屬都官尚書後周有膳部大夫一人亦掌飲食屬大冢宰</hi>
<pb n="KR2m0009_WYG_052-33a"/>
<hi>隋膳部屬祠部初置侍郎煬帝除侍字武徳中加中字龍朔二年改為司膳大夫咸亨初復舊天寳十一載又</hi>
<hi>改膳部為司膳至徳初復舊掌飲膳藏氷及食料</hi>
員外郎一人<hi>改置與户部員外郎同</hi>
主客郎中一人<hi>漢成帝初置尚書有客曹主外國夷狄後光武分改為南主客北主客二曹至</hi>
<hi>魏亦為南主客事晉氏分為左右南北四主客或單為客會客齊梁陳單有主客後魏吏部管南主客祠部管</hi>
<hi>左主客北齊改左主客為主爵南主客為主客隋初為侍郎煬帝除侍字尋又改為司籍郎武徳功改為主客</hi>
<hi>郎中龍朔二年又改主客為司藩咸亨元年復舊掌二王後及諸藩朝聘</hi>
員外郎一人<hi>改置與戸部員外郎同</hi>
<pb n="KR2m0009_WYG_052-33b"/>
宋禮部判部事二人以兩制及帶職朝官以上充凡禮<lb/>
儀之事悉歸於太常禮院而貢舉之政領於知貢舉官<lb/>
本曹但掌制科舉人補奏太廟郊社齋郎室長掌座都<lb/>
省集議百官謝賀表章諸州申舉祥瑞出納内外牌印<lb/>
之事而兼領貢院官制行始正其職凡天地宗廟陵園<lb/>
之祀后妃親王將相封冊之命皇子加封公主降嫁稽<lb/>
其儀以詔上下而舉行之朝廷慶會宴樂宗室冠婚喪<lb/>
祭蕃使去來宴賜與夫經筵史館賜書修書之禮例皆<lb/>
<pb n="KR2m0009_WYG_052-34a"/>
同奉常講求參酌而定其儀節三嵗貢舉學校試補諸<lb/>
生皆總其政旌節章服之頒祥瑞表奏之進凡關於禮<lb/>
樂者皆掌之建炎三年詔鴻臚光禄寺併歸於禮部太<lb/>
常國子監亦𨽻之焉分案五曰禮樂曰貢舉曰宗正奉<lb/>
使帳曰封冊表曰檢法各隨其名而治其事　侍郎貳<lb/>
尚書之事南渡諸曹長貳互置紹興七年禮部置侍郎<lb/>
二員隆興初詔尚書不常置禮部侍郎置一員　郎中<lb/>
參預禮樂祭祀朝會宴享學校貢舉之事有所損益則<lb/>
<pb n="KR2m0009_WYG_052-34b"/>
審訂以次咨決凡慶賀若謝掌撰表文與祠部主客膳<lb/>
部並列為四建炎四年併省郎曹禮部領主客祠部領<lb/>
膳部隆興初復詔禮部祠部一員兼領自是併行四司<lb/>
之事矣　祠部掌諸州宫觀僧尼道士童行住持教門<lb/>
事務祠祭奉安祈禱神廟加封賜額並屬之醫官磨勘<lb/>
醫生試補校其事而予奪之　主客掌諸蕃朝貢宴設<lb/>
賜予之事　膳部掌祠寺奏告牲牢禮料及宴設酒食<lb/>
果實之事收氷藏氷賜氷以時無闕事御厨翰林司牛<lb/>
<pb n="KR2m0009_WYG_052-35a"/>
羊司𨽻焉<lb/>
　　兵部尚書<hi>侍郎郎郎中部員外郎員職方郎中部員外    駕  郎中    外郎  庫</hi>
　　　<hi>郎中</hi>　<hi>員外郎</hi>
周禮夏官大司馬之職以九伐之法正邦國制軍詰禁<lb/>
以糾邦國領校人牧師職方司兵之屬即今兵部之任<lb/>
也魏置五兵尚書<hi>周官有司兵掌五兵五盾各辨其物與其等以待軍事五兵之名當出於</hi>
<hi>此鄭司農云五兵者戈殳㦸酋矛夷矛也</hi>五兵謂中兵外兵騎兵别兵都兵<lb/>
也晉初無太康中乃有五兵尚書而又分中兵外兵各<lb/>
<pb n="KR2m0009_WYG_052-35b"/>
為左右<hi>按晉雖分中兵外兵為左右與舊五兵為七曹然尚書唯置五兵而已無七兵尚書之名至後</hi>
<hi>魏始有七兵尚書耳今諸家著述或謂晉太康中置七兵尚書誤矣</hi>宋五兵尚書唯領中<lb/>
兵外兵二曹餘則無矣齊梁陳皆有之後魏為七兵尚<lb/>
書北齊為五兵統左中兵<hi>掌諸都督告身諸宿衛官</hi>右中兵<hi>掌㡬内丁帳事</hi>
<hi>諸兵力士</hi>左外兵<hi>掌河南及潼關以東諸/部丁帳及發召諸兵</hi>右外兵<hi>掌河北及潼闕以西</hi>
<hi>諸州所典與左外兵同</hi>都兵<hi>掌鼓吹大樂部小兵等事</hi>五曹後周置大司馬其<lb/>
屬又有兵部中大夫小兵部下大夫其職並闕至隋有<lb/>
兵部尚書統兵部職方駕部庫部四曹蓋因後周兵部<lb/>
<pb n="KR2m0009_WYG_052-36a"/>
之名兼前代五兵之職唐龍朔二年改兵部尚書為司<lb/>
戎太常伯咸亨元年復舊光宅元年改為夏官神龍元<lb/>
年復舊天寳十一載改為武官<hi>至徳初復舊</hi>掌武官選舉總<lb/>
判兵部職方駕部庫部事其分領選舉亦為三銓制如<lb/>
吏部<hi>尚書所掌謂之兩書侍郎所掌其一為中銓其一為西銓各有印</hi>
侍郎二人<hi>煬帝置唐因之龍朔二年改為司戎少常伯咸亨元年復舊他時曹名或改而官不易舊</hi>
<hi>制一員總章元年加一員掌武職武勲官三衛及兵士以上簿書朝集禄賜假使差發配親士帳内考覈及給</hi>
<hi>武職告身</hi>
<pb n="KR2m0009_WYG_052-36b"/>
郎中一人<hi>歴代兵部曹皆有部具尚書中或單為郎或置郎中例在吏部郎中篇隋初為兵部侍郎</hi>
<hi>煬帝除侍字改為兵部曹郎武徳三年改為兵部郎中龍朔二年改為司戎大夫咸亨元年復舊掌與侍郎同</hi>
員外郎二人<hi>隋文帝置兵部員外郎煬帝改為兵曹承務郎武徳三年復舊其後曹改而官不易</hi>
職方郎中一人<hi>周禮夏官有職方氏掌天下之圖辨九州之國歴代無聞至後周依周官隋初</hi>
<hi>有職方侍郎煬帝除侍字武徳中加中字龍朔二年改為司城大夫咸亨元年復舊掌地圖城隍鎮戍烽候防</hi>
<hi>人路程逺近親化首渠</hi>
員外郎一人<hi>周官夏官職方上士後周依周官隋改置與戸部員外郎同</hi>
駕部郎中一人<hi>周禮夏官之屬有輿司馬又有校人主馬之官又有牧司掌牧放又有巾車掌</hi>
<pb n="KR2m0009_WYG_052-37a"/>
<hi>公車之政及王之五輅此皆駕部之本也魏晉尚書有駕部郎宋時駕部屬左民尚書齊亦有之後魏與北齊</hi>
<hi>並曰駕部郎中後周有駕部中大夫屬夏官隋初為駕部侍郎屬兵部及辛公義為駕部侍郎勾檢馬牧所獲</hi>
<hi>十餘萬匹文帝喜曰唯我公義奉國忠煬帝除侍字武徳二年加中字龍朔二年改為司輿大夫咸亨初復舊</hi>
<hi>天寳中改駕部為司駕至徳初復舊掌輿輦専乘郵驛廐牧司牛馬驢騾闌遺離畜開元十八年閏六月敕比</hi>
<hi>來給傳使人為先傳馬事頗勞煩自今以後應乘傳者宜給紙劵二十三年十月敕新給都督刺史并關三官</hi>
<hi>州上佐並給驛發遣二十八年六月敕有陸驛處得置水驛自二十年以後常置館驛以他官為之</hi>
員外郎一人<hi>周官有輿上士後周有小駕上士蓋其任也至隋置與戸部同</hi>
庫部郎中一人<hi>周官有司甲掌戈盾弓矢之長各辨其物以待軍事魏尚書有庫部郎晉因之</hi>
<pb n="KR2m0009_WYG_052-37b"/>
<hi>宋庫部主兵仗文帝宴會有荒服外歸化人帝問尚書庫部郎顧琛曰庫中仗有㡬許琛跪對曰有十萬人仗</hi>
<hi>武庫仗多祕不言帝既問失言及琛跪對善之歴代或有或闕後魏北齊庫部屬度支尚書掌凡戎仗器用後</hi>
<hi>周有武藏中大夫隋屬兵部初為庫部侍郎煬帝除侍字武徳中加中字龍朔二年改為司庫大夫咸亨初復</hi>
<hi>舊天寳十一載又改庫部為司庫至徳初復舊掌軍器儀仗鹵簿法式及乘具等</hi>
員外郎一人<hi>周官有司兵中士後周有小武藏下大夫隋改置與戸部同</hi>
宋兵部判部事一人凡籍武官軍師卒戎之政令悉歸<lb/>
於樞密院其選授小者又歸三班本曹但掌三駕儀仗<lb/>
鹵簿字圖釋奠武成王廟及武舉事嵗終以義勇兵箭<lb/>
<pb n="KR2m0009_WYG_052-38a"/>
手寨兵之數上於朝元豐更制惟民兵馬政權𨽻樞密<lb/>
院武官銓選并歸吏部五年詔應縁義勇保甲事並𨽻<lb/>
樞密院其餘民兵悉𨽻兵部以什伍之法教民為兵以<lb/>
選舉之法試武士以鹵簿字圖分布儀衛以郡縣之圖<lb/>
周知地域凡廂軍蕃兵剩員及金吾街仗司人兵稽其<lb/>
數而振飭其藝大將出征告㨗於廟破賊露布以聞臣<lb/>
僚之家宣借兵級與夫蕃夷屬户授官封襲之事皆掌<lb/>
之建炎三年併衛尉寺𨽻焉分案十曰賞功曰民兵衛<lb/>
<pb n="KR2m0009_WYG_052-38b"/>
曰廂兵曰人從㸔詳曰帳籍吿身曰武舉曰蕃官曰開<lb/>
折曰知雜曰檢法　侍郎南渡後長貳互置續侍郎二<lb/>
員隆興常置一員　郎中建炎三年詔兵部兼職方駕<lb/>
部兼庫部隆興初詔駕部兵部郎官共一員兼領自是<lb/>
四司合為一矣厥後間或並置若從軍或將命於外則<lb/>
假以為寵　職方掌天下地圖以周知方域之廣及城<lb/>
隍堡塞𤇺候之事蕃夷歸朝内附之事　駕部掌輦路<lb/>
車乘廐牧雜畜乘具傳驛之政令辨其出入之數建炎<lb/>
<pb n="KR2m0009_WYG_052-39a"/>
三年詔併太僕寺𨽻焉太僕有騏驥車輅二院<hi>左右騏驥院監</hi>
<hi>官二員以武臣充掌司國馬總教駿四指揮之衆以養餵諸馬每一指揮百人為額車輅院掌供乘輿法物</hi>
　庫部掌軍器儀仗鹵簿法式隨軍防城什物及凡供<lb/>
帳之事<lb/>
　　洪氏容齋隨筆曰唐因隋制尚書置六曹吏部兵<lb/>
　　部分掌銓選文屬吏部武屬兵部自三品以上官<lb/>
　　冊授五品以上制授六品以下勅授皆委尚書省<lb/>
　　奏擬兩部各列三銓曰尚書銓尚書主之曰東銓<lb/>
<pb n="KR2m0009_WYG_052-39b"/>
　　曰西銓侍郎二人主之吏居左兵居右是為前行<lb/>
　　故兵部班級在户刑禮之上睿宗初政以宋璟為<lb/>
　　吏部尚書李乂盧從原為侍郎姚元之為兵部尚<lb/>
　　書陸象先盧懐謹為侍郎六人皆名臣二選稱治<lb/>
　　其後用人不能悉得賢然兵部為甚其變而為三<lb/>
　　班流外銓不知自何時元豐官制行一切更改凡<lb/>
　　選事無論文武悉以付吏部蘇東坡當元祐中拜<lb/>
　　兵書謝表云然恭惟先帝六卿之名本欲後人識<lb/>
<pb n="KR2m0009_WYG_052-40a"/>
　　三代之舊古今殊制閑劇異宜武選𨽻於天官兵<lb/>
　　政總於樞府故司馬之職獨省文書蓋紀其實也<lb/>
　　今本曹所掌惟諸州廂軍名籍及每大禮則書寫<lb/>
　　蕃官加恩告雖有所轄司局如金吾街仗司騏驥<lb/>
　　車輅象院法物庫儀鸞司不過每季郎官一徃耳<lb/>
　　名存實亡一至於是<lb/>
　　刑部尚書<hi>侍郎郎郎中部員外郎員都官郎中門員外    比  郎中    外郎  司</hi>
　　　<hi>郎中</hi>　<hi>員外郎</hi>
<pb n="KR2m0009_WYG_052-40b"/>
唐虞之時士官以正五刑周禮秋官大司寇掌邦之三<lb/>
典以佐王刑邦國蓋其任也漢成帝時尚書初置二千<lb/>
石曹主郡國二千石又置三公曹主斷獄後漢光武改<lb/>
三公曹主嵗盡考課諸州郡政二千石曹掌中都官水<lb/>
火盜賊辭訟罪法亦謂之賊曹重於諸曹<hi>華譚集尚書二曹論曰劉</hi>
<hi>道真問薛令長在呉何作答曰為吏部尚書問曰呉待吏部何如餘曹答曰並通髙選吏部特一時之俊劉曰</hi>
<hi>晉魏以來俱爾獨謂漢氏重賊曹為是呉晉重吏部為非薛君曰八座秩同班等其選並清宜同一揆若人才</hi>
<hi>或多或少選例難精如不得已吏部職掌人物人物難明謂吳晉為得君何是古而非今劉難曰今吏部非為</hi>
<pb n="KR2m0009_WYG_052-41a"/>
<hi>能刋虛名舉沉朴者故録以成人位處三署聼曹探鄉論而用之耳無煩乎聰明賊曹職典刑獄刑獄難精是</hi>
<hi>以欲重之答曰今之賊曹不能聼聲觀色以别真偽縣不能斷讞之尚書也夫在獄者率小人在朝者率君子</hi>
<hi>小人易檢君子難精俱不得已吏部宜重賊曹宜輕也</hi>魏青龍二年置尚書都官<lb/>
郎佐督軍事晉復以三公尚書掌刑獄宋三公比部皆<lb/>
王法制又置都官尚書主軍事刑獄領都官水部庫部<lb/>
功論四曹齊梁陳並有都官尚書後魏亦有都官尚書<lb/>
北齊都官統都官<hi>掌畿内非為得失</hi>二千石<hi>掌畿内得失</hi>比部水部<lb/>
膳部五曹又有三公曹掌諸曹囚賑斷罪赦日建金雞<lb/>
<pb n="KR2m0009_WYG_052-41b"/>
等處<hi>又掌五時讀時令</hi>屬殿中尚書後周有秋官大司宼卿掌<lb/>
刑邦國其屬官又有刑部中大夫掌五刑之法隋初有<lb/>
都官尚書開皇三年改都官為刑部尚書統都官刑部<lb/>
比部司門四曹亦因後周之名唐因之龍朔二年改刑<lb/>
部尚書為司刑太常伯咸亨元年復舊武太后改刑部<lb/>
為秋官神龍初復舊天寳中改為憲部至徳初復舊總<lb/>
判刑部都官比部司門事<lb/>
侍郎一人<hi>周官小司寇中大夫蓋今任也後周依周官至隋煬帝置刑部侍郎唐因之龍朔二年改</hi>
<pb n="KR2m0009_WYG_052-42a"/>
<hi>為司刑少常伯咸亨元年復舊他時曹名或改而官號不易掌律令定刑名案復大理及諸州應奏之事</hi>
郎中二人<hi>周官大司寇屬官有士師下大夫蓋今任也漢尚書有三公曹後漢有二千石曹魏有都</hi>
<hi>官曹皆掌刑法獄訟之事歴伐沿革具尚書中或為侍郎或置郎中例在吏部郎中篇後周有小刑部下大夫</hi>
<hi>屬秋官府隋初置刑部侍郎煬帝除侍字又改為憲部郎武徳三年改為刑部郎中龍朔二年改為司刑大夫</hi>
<hi>咸亨元年復舊與侍郎同</hi>
員外郎二人<hi>隋文帝置刑部員外郎煬帝改為憲部承務郎武徳三年改為刑部員外郎其後曹</hi>
<hi>改而官不易</hi>
都官郎中一人<hi>漢司𨽻校尉屬官有都官從事掌中都官不法事後漢又改尚書二千石曹掌</hi>
<pb n="KR2m0009_WYG_052-42b"/>
<hi>中都官水火盗賊魏青龍二年始置尚書都官郎佐督軍事晉宋尚書都官兼主刑獄歴代事具尚書中其官</hi>
<hi>例在吏部郎中注後周則曰司厲隋初為都官侍郎掌簿録配役官私奴婢良賤訴競俘囚等事煬帝除侍字</hi>
<hi>置員外二人武徳三年加中字減一人龍朔二年改為司僕大夫咸亨元年復舊掌簿斂配役官奴婢簿籍良</hi>
<hi>賤及部曲客女俘囚之事</hi>
員外郎一人<hi>周官曰司厲下士蓋並今任也後周依焉隋改置與戸部同</hi>
比部郎中一人<hi>魏尚書有比部曹晉因之宋時比部主法制齊梁陳皆有比部曹後魏亦然北</hi>
<hi>齊掌詔書律令勾檢等事後周曰計部中大夫蓋其任也隋初為比部侍郎煬帝除侍字武徳中加中字龍朔</hi>
<hi>二年改為司計大夫咸亨元年復舊天寳十一載又改比部為司計至徳初復舊掌内外諸司公廨及公私債</hi>
<pb n="KR2m0009_WYG_052-43a"/>
<hi>負徒役公程贓物帳及勾用度物</hi>
員外郎一人<hi>改置與戸部員外郎同</hi>
司門郎中一人<hi>周禮地方有司門下大夫掌授管鍵啟閉歴代多闕至後周依周官隋初有司</hi>
<hi>門侍郎煬帝除侍字武徳三年加中字龍朔二年改為司門大夫咸亨元年復舊掌門籍關橋及道路過所䦨</hi>
<hi>遺物事</hi>
員外郎一人<hi>周官有司門上士後周依焉後改置與戸部同</hi>
宋刑部判部事二人以御史知雜以上或朝官充淳化<lb/>
二年以刑部覆大辟案增置審刑院<hi>知院事一人以郎官以上至兩省充</hi>
<pb n="KR2m0009_WYG_052-43b"/>
<hi>詳議官以京朝官充掌詳讞大理所斷案牘而奏之治所在右掖門</hi>凡四方以刑獄來上<lb/>
則讞於審刑院大中祥符二年置紏察在京刑獄司<hi>紏察</hi>
<hi>官二人以兩制以上充詳正駮奏在京刑禁徒以上罪者</hi>元豐三年併歸刑部五年<lb/>
官制行刑部始專其官　侍郎舊制定奪審復除雪叙<lb/>
復移放尚書專領之若制勘體量奏讞紏察録問長貳<lb/>
通治之中興長貳互置隆興常置一員淳熙依崇寧専<lb/>
法奏獄及法令事請大理寺官赴部共議　郎中二人<lb/>
分左右㕔掌詳覆叙雪之事建炎時郎中二員職無分<lb/>
<pb n="KR2m0009_WYG_052-44a"/>
異紹興時詔依元豐舊法分㕔治事左以詳覆右以叙<lb/>
雪使官各有守人各有見參而任之　都官掌在京百<lb/>
司吏職補換更替或以功過展減磨勘則依條制行之<lb/>
諸路州軍編配覊管等人置冊以記其在亡建炎三年<lb/>
詔比部兼司門隆興初詔都官比部各置一員自此都<lb/>
官兼比部司門之事　比部掌勾稽文帳周知百司給<lb/>
費之多寡凡諸倉場庫務收支各隨所𨽻以時具帳籍<lb/>
申上比部驅磨審覆而會計其數諸受文歴每季終取<lb/>
<pb n="KR2m0009_WYG_052-44b"/>
索審覈事故住支及藏罰欠債負則追索填納無隱昧<lb/>
則勾銷除破　司門掌門關津梁道路之禁令凡所過<lb/>
官吏軍民商販出入稽其詐偽<lb/>
　　工部尚書<hi>侍郎郎郎中部員外郎員屯田郎中部員外    虞  郎中    外郎  水</hi>
　　　<hi>郎中</hi>　<hi>員外郎/</hi>　<hi>軍器所/</hi>　<hi>文思院</hi>
周禮冬官其屬有考工掌百工之事曰國有六職百工<lb/>
是其一焉漢成帝初置尚書有民曹主凡吏民上書後<lb/>
漢光武改民曹主繕修功作鹽池囿苑魏置左民尚書<lb/>
<pb n="KR2m0009_WYG_052-45a"/>
亦領其職晉宋以來有起部尚書而不常置每營宗廟<lb/>
宫室則權置之事畢則省以其事分屬都官左民二尚<lb/>
書北齊起郎亦掌工造屬祠部尚書後周有冬官大司<lb/>
空卿掌五材九範之法其屬工部中大夫二人承司之<lb/>
事掌百工之籍而理其禁令至隋乃有工部尚書統工<lb/>
部屯田二曹蓋因後周工部之名兼前代起部之職唐<lb/>
龍朔二年改工部尚書為司平太常伯咸亨元年復舊<lb/>
武太后改工部為冬官神龍初復舊總判工部屯田虞<lb/>
<pb n="KR2m0009_WYG_052-45b"/>
部水部事<lb/>
侍郎一人<hi>隋煬帝改置工部侍郎唐因之龍朔二年改為司平少常伯咸亨元年復舊他時曹名或</hi>
<hi>改而官不易掌興造工匠諸公廨屋宇五行并紙筆墨等事</hi>
郎中一人<hi>晉尚書有起部曹歴代皆有具尚書中隋初為工部侍郎煬帝除侍字又改為起部郎武</hi>
<hi>徳三年改為工部郎中龍朔二年改為司平大夫咸亨元年復舊其後曹名改而官不易所掌與侍郎同</hi>
員外郎一人<hi>隋文帝置工部員外郎煬帝改為起部承務郎武徳三年復為工部員外郎其後曹</hi>
<hi>改而官不易</hi>
屯田郎中一人<hi>漢成帝置尚書郎兩人其一人掌戸口墾田蓋尚書屯田郎之始也至魏尚書</hi>
<pb n="KR2m0009_WYG_052-46a"/>
<hi>有農部郎又其職也至晉始有屯田尚書及太康中謂之田曹後復為屯田江左及宋齊則左民郎中兼知屯</hi>
<hi>田事梁陳則曰侍郎後魏北齊並為屯田郎隋初為屯田侍郎兼以掌儀武之事故隋書曰補或為屯田侍郎</hi>
<hi>煬帝除侍字武徳三年加中字龍朔二年改為司田大夫咸亨元年復舊掌屯田官田諸司公廨官人職分賜</hi>
<hi>田及官園宅等</hi>
員外郎一人<hi>改置與户部員外郎同</hi>
虞部郎中一人<hi>虞部蓋古虞人之遺職至魏尚書有虞曹郎中晉因之梁陳曰侍郎後魏北齊</hi>
<hi>虞曹掌地圖山川近逺園圃田獵雜木等並屬虞部尚書後周有虞部下大夫掌山澤草木烏獸而阜蕃之又</hi>
<hi>有小虞部並屬大司馬隋初為虞部侍郎屬工部煬帝除侍字武徳中加中字龍朔二年改為司虞大夫咸亨</hi>
<pb n="KR2m0009_WYG_052-46b"/>
<hi>元年復舊天寳十一載又改虞部為司虞至徳初復舊掌京城街巷種植山澤苑囿草木薪炭供須四稅等事</hi>
員外郎一人<hi>隋置曹與戸部員外郎同龍朔以後曹名改而官不易</hi>
水部郎中一人<hi>周禮夏官有司檢掌設國之五溝五塗而逹其道路蓋其職也魏尚書有水部</hi>
<hi>郎歴代或置或否後魏北齊有水部屬都官尚書亦掌舟船津梁之事後周有司水大夫隋初為水部侍郎屬</hi>
<hi>工部煬帝除侍字武徳三年加中字龍朔二年改為司川大夫咸亨元年復舊天寳中改水部為司水至徳初</hi>
<hi>復舊掌川瀆津堰船艫浮橋溝渠漁捕運漕水碾磑等事</hi>
員外郎一人<hi>後周小司水上士隋改曹與戸部員外郎同龍朔二年以後曹名改而官不易</hi>
宋制工部判部事一人以兩制以上充凡城池土木工<lb/>
<pb n="KR2m0009_WYG_052-47a"/>
役皆𨽻三司修造案本曹無所掌元豐官制行尚書工<lb/>
部掌天下城池宫室舟車器械符印錢寳之事百工山<lb/>
澤溝洫屯田之政令是時尚書猶未除人紹興三年并<lb/>
少府監歸工部以文思院屬焉建炎并省將作少府軍<lb/>
器監並歸工部是時營繕未遑惟戎器方急紹興二年<lb/>
詔於行在别置作院一所專打造器甲令工部長貳專<lb/>
一提㸃郎官逐旬㸃檢少府監既歸工部文思院上下<lb/>
界監官並從本部辟差又詔御前軍器所𨽻工部自是<lb/>
<pb n="KR2m0009_WYG_052-47b"/>
營造稍廣宰臣議戸部以給財為務工部以辦事為能<lb/>
誠非一體欲令户部兼領其事上雖然之卒未能合隆<lb/>
興以後宫室器甲之造寖稀且各分職掌而起部之務<lb/>
益簡特提其綱要焉分案六曰工作曰營造曰材料曰<lb/>
兵匠曰檢法曰知雜舊又專立一案以御前軍器案為<lb/>
名　侍郎南渡初長貳互置隆興詔各置一員郎中<lb/>
舊制凡製作營繕計置採伐材物按程式以授有司則<lb/>
郎中員外郎參掌之建炎三年詔工部郎官兼虞部屯<lb/>
<pb n="KR2m0009_WYG_052-48a"/>
田郎官兼水部隆興元年詔工部屯田共一員兼領自<lb/>
此四司合為一矣　屯田掌凡屯田營田職田學田官<lb/>
莊稻田塘濼堤堰之事　虞部掌凡山澤苑囿畋獵取<lb/>
伐木石薪炭藥物之屬屏絶猛獸毒藥及茶礬場鹽池<lb/>
井金銀銅鐵鉛錫坑冶廢置收採之事　水部掌凡川<lb/>
瀆河渠津梁舟楫漕運水碾磑凡隄防疏㵸之政令皆<lb/>
掌之　軍器所<hi>𨽻工部</hi>提㸃官二員<hi>紹興三十二年詔於邊臣内差</hi>提轄<lb/>
監造官各二員幹辦受給監門官各一員掌鳩工聚材<lb/>
<pb n="KR2m0009_WYG_052-48b"/>
製造戎器之政令舊就軍器監置别差提舉官以内侍<lb/>
領之紹興中改𨽻工部罷提舉官日輪工部郎官軍器<lb/>
監官前去本所㸃檢監視後復以中人典領工部侍郎<lb/>
黄中以為言請復𨽻屬從之三十二年孝宗即位有㫖<lb/>
增置提㸃官以内省都知李綽為之改稱提舉免𨽻工<lb/>
部後以御史張震力爭復𨽻工部後改𨽻歩軍司尋復<lb/>
舊紹熙元年減省員額如上制　文思院<hi>𨽻工部</hi>提轄官<lb/>
一員監官三員<hi>内一員文臣京朝官充</hi>監門官一員掌金銀犀玉<lb/>
<pb n="KR2m0009_WYG_052-49a"/>
工巧及綵繒裝鈿之飾凡儀物器仗權量輿服所以供<lb/>
尚方給百司者於是出焉沿革附見𣙜貨務都茶場提<lb/>
轄官<lb/>
　　六部監門<lb/>
六部監門官一員掌司鑰紹興二年置選陞朝文臣有<lb/>
才力人充仍令六部踏逐奏差序位請給依寺監丞郎<lb/>
官有闕得兼之初從吏部尚書沈與求之請也<lb/>
　　主管架閣庫<lb/>
<pb n="KR2m0009_WYG_052-49b"/>
掌儲藏帳籍文案以備用擇選人有時望者為之舊有<lb/>
管幹架閣庫官宣和罷之紹興十五年復置吏户部各<lb/>
差一員體兵部共差一員刑工部共差一員以主管尚<lb/>
書某部架閣庫為名從大理寺丞周楙之請也嘉定八<lb/>
年又置三省樞密院架閣官<lb/>
　　三省樞密院監門官<lb/>
舊以小使臣為之嘉定六年諫官鄭景紹言部門以京<lb/>
朝官則省門事體尤重遂亦命京朝官曾作縣通判資<lb/>
<pb n="KR2m0009_WYG_052-50a"/>
序人為之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0009_WYG_052-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文獻通考卷五十二<lb/>
</p>
<p>
</p>
  </div>
</body>
</text>
</TEI>
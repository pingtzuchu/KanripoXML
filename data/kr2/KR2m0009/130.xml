<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷一百三十</head> <lb/>
    <p>
<pb n="KR2m0009_WYG_130-1a"/>
欽定四庫全書<lb/>
　文獻通考卷一百三十<lb/>
　　鄱　　陽　馬　端　臨　貴　與　　著<lb/>
　樂考三<lb/>
　　歴代樂制<lb/>
宋太祖皇帝受命以竇儼兼太常儼奏改周樂文舞崇<lb/>
徳之舞為文徳之舞武舞象成之舞為武功之舞改樂<lb/>
章十二順為十二安蓋取治世之音安以樂之義祭天<lb/>
<pb n="KR2m0009_WYG_130-1b"/>
為髙安祭地為靜安宗廟為理安天地宗廟登歌為嘉<lb/>
安皇帝臨軒為隆安王公出入為正安皇帝飲食為和<lb/>
安皇帝受朝皇后入宫為順安皇太子軒懸出入為長<lb/>
安正冬朝㑹為永安郊廟俎入為豐安祭享酌獻飲福<lb/>
受胙為禧安祭文宣王武成王同用永安籍田先農用<lb/>
靜安五月有司上言僖祖文獻皇帝室奏大善之舞順<lb/>
祖惠元皇帝室奏大寧之舞翼祖簡恭皇帝室奏大順<lb/>
之舞宣祖昭武皇帝室奏大慶之舞從之其後和峴奏<lb/>
<pb n="KR2m0009_WYG_130-2a"/>
陛下揖讓得天下宜先奏文舞按尚書舜受堯禪元徳<lb/>
升聞乃命以位請改文舞為元徳升聞之舞尚書武王<lb/>
一戎衣而天下大定請改武舞為天下大定之舞從之<lb/>
建隆初用王朴樂上謂其聲髙近於哀思詔和峴考西<lb/>
京表尺令下一律比舊樂始和暢<hi>詳見律呂</hi>
真宗咸平四年太常寺言樂工習藝匪精每祭享止奏<lb/>
黄鍾宫一調未嘗隨月轉律望示條約監察御史艾仲<lb/>
孺復上言請修飾樂器調正音律乃詔翰林學士李宗<lb/>
<pb n="KR2m0009_WYG_130-2b"/>
諤等編録律吕法度樂物名數目曰樂纂又裁兩署工<lb/>
人試補條式及肄習程課眀年八月上御崇政殿張宫<lb/>
懸閲試召宰相親王臨觀宗諤執樂譜立侍先以鐘磬<lb/>
按律凖次令登歌鐘磬塤箎琴阮笙簫各二色合奏箏<lb/>
琴筑三色合奏迭為一曲後以擊鐘為六變九變又為<lb/>
朝㑹上夀之樂及文武二舞鼓吹導引警夜之曲精習<lb/>
上甚悦舊制巢笙和笙每變宫之際必換管絃難於遽<lb/>
易樂工單仲辛遂改為之一定之制不復旋易與諸調<lb/>
<pb n="KR2m0009_WYG_130-3a"/>
皆協今令仲辛誕唱八十四調遂超補副樂正賜𫀆笏<lb/>
銀帶自餘皆賜衣帶緡錢又賜宗諤等器幣有差自是<lb/>
樂府制度頓有倫理先是惟天地感生帝郊廟用樂親<lb/>
祀用宮懸有司攝事正用登歌自餘大祀未暇備樂時<lb/>
既罷兵垂意典禮眀年乃詔自今諸大祀並宜用樂皆<lb/>
同感生帝六變如通禮所載<lb/>
太祖室酌獻奏大定之曲太宗室酌獻奏大盛之曲<lb/>
大中祥符元年以將行封禪詔改酌獻昊天上帝禧安<lb/>
<pb n="KR2m0009_WYG_130-3b"/>
之樂為豐安皇地祗徳安之樂為禪安飲福禧安之樂<lb/>
為祺安之樂别又制天書樂章瑞安靈文二曲每親行<lb/>
禮用之又作醴泉神芝慶雲靈鵲瑞草五曲施於朝㑹<lb/>
五年聖祖降奏薦獻聖祖文舞曰發祥流徳之舞武舞<lb/>
曰降真觀徳之舞自是玉清昭應宫親薦皆備樂同三<lb/>
十六簴<hi>景靈宫以宫之庭狹止用二十</hi>
真宗廟室酌獻奏大眀之曲<lb/>
仁宗景祐二年時承平久上留意禮樂之事先是判太<lb/>
<pb n="KR2m0009_WYG_130-4a"/>
常寺燕肅言大樂制器嵗久金石不調願以王朴所造<lb/>
律凖考按乃命館職宋祁李照同預至是肅等上所考<lb/>
定樂器上臨閲奏郊廟五十一曲因問照樂何如照對<lb/>
樂音髙命詳陳之照言王朴律凖視古樂髙五律視禁<lb/>
坊胡部樂髙二律擊黄鍾才應仲吕擊夾鍾才應夷則<lb/>
是冬行夏令春召秋氣蓋五代之亂雅樂廢壊朴創意<lb/>
造律凖不合古法用之本朝卒無福應又編鐘鏄鐘無<lb/>
大小輕重厚薄長短之差銅錫不精聲韻失美大者陵<lb/>
<pb n="KR2m0009_WYG_130-4b"/>
小者抑非中度之器相傳以為唐舊鐘亦有朴所製者<lb/>
昔軒轅氏命伶倫截竹為律復令神瞽協其中聲然後<lb/>
聲應鳯鳴而管之參差亦如鳯翅其樂傳之夐古不刋<lb/>
之法也願聼臣依神瞽律法試鑄編鐘一簴可使度量<lb/>
權衡協和詔許之仍令就錫慶院鑄之照請下潞州求<lb/>
上黨縣羊頭山秬黍及下懐州河内縣取葭莩製玉律<lb/>
以候氣從之尋以王曽呂夷簡為都大管勾鑄造大樂<lb/>
編鐘蔡齊同都大管勾仍以入内都知閻文應提舉照<lb/>
<pb n="KR2m0009_WYG_130-5a"/>
既鑄成編鐘一簴以奏御遂建請改制大樂取京縣秬<lb/>
黍累尺成律鑄鐘審之其聲猶髙更用太府布帛尺為<lb/>
法乃下太常制四律照自為律管之法以九十黍之量<lb/>
為四百二十星率一星占九抄一黍之量得四星六抄<lb/>
九十黍得四百二十星以為十二管定法舊太常鐘磬<lb/>
十六枚為一簴而四清聲相承不擊照言十二律聲已<lb/>
備餘四清聲乃鄭衞之樂可去侍讀學士馮元等駮之<lb/>
<hi>詳見編鐘條下</hi>照謂舊聲髙乃以太府尺為法照獨任所見更<lb/>
<pb n="KR2m0009_WYG_130-5b"/>
造新器而新聲極下起五月造至八月成議者以為迂<lb/>
誕罷之上尋出御製景祐樂髓新經六篇賜近臣其一<lb/>
釋十二均二明主所事三辨音聲四圖律吕相生并祭<lb/>
天地宗廟所用律及隂陽數配五十二管之長短六論<lb/>
歴代度量衡皆本之於隂陽配之以四時建之於日月<lb/>
通之於鞮竺演之於壬式遁甲之法既而右司諫議韓<lb/>
𤦺等言照所造樂不依古法率以意為律度請復用舊<lb/>
樂詔下其議而晏殊等言李照新樂比舊樂下三律衆<lb/>
<pb n="KR2m0009_WYG_130-6a"/>
論以為無所考據請郊廟復用和峴所定舊樂乃詔太<lb/>
常雅樂悉仍舊制照所造勿復施用<lb/>
皇祐二年五月眀堂禮儀使言眀堂所用皆當隨月用<lb/>
律九月以無射為均五天帝各用本音之樂　閏十一<lb/>
月詔中書門下集兩制太常官制局於祕閣詳定大樂<lb/>
翰林學士王堯臣請命天章閣待制趙師民預詳定仍<lb/>
乞借髙若訥所校十五等古尺又召國子監直講胡瑗<lb/>
益州進士房庶同議大樂<lb/>
<pb n="KR2m0009_WYG_130-6b"/>
四年冬知制誥王洙等獻新樂議者以為鐘磬皆不合<lb/>
古遂復命近臣詳定仍命參政劉沆梁適監議而當議<lb/>
者各安所習久而不決乃命諸家各作鍾律以獻五年<lb/>
九月親臨視之遷胡瑗阮逸等官而議者謂黄鍾為萬<lb/>
事根本故尺量權衡皆起於黄鍾至隋用累黍為尺而<lb/>
制律容受卒不能合及平陳得古樂遂用之唐興因其<lb/>
聲以制樂其器無法而其聲猶不失於古五代之亂大<lb/>
樂淪散王朴始用尺定律而聲與器皆失之故太祖患<lb/>
<pb n="KR2m0009_WYG_130-7a"/>
其聲髙特減一律至是又減半然太常樂比唐聲猶髙<lb/>
五律比今燕樂髙三律上雖勤勞制作未能得其當者<lb/>
有司失之於以尺生律也其後詔改名大安帝御紫宸<lb/>
殿奏太常新定大安之樂八月詔南郊始用舊樂其新<lb/>
定大安之樂常祀及朝㑹用翰林學士胡宿上言自古<lb/>
無並用二樂之禮今舊樂髙新樂下相去一律難並用<lb/>
且新樂未施郊廟先用朝㑹非先王薦上帝享祖考之<lb/>
意帝以為然<lb/>
<pb n="KR2m0009_WYG_130-7b"/>
　初李照斥王朴樂音髙乃作新樂下其聲太常歌工<lb/>
　病其太濁歌不成聲私賂鑄工使減銅齊而聲稍清<lb/>
　歌乃協然照卒莫之辨又朴所製編鐘皆側垂照瑗<lb/>
　皆非之及照將鑄鐘給銅於鑄䥱務得古編鐘一工<lb/>
　人不敢毁乃藏於太常鐘不知何代所作其銘云粤<lb/>
　朕皇祖寳龢鐘粤斯萬年子子孫孫永寳用叩其聲<lb/>
　與朴鐘夷則清聲合而其形側垂瑗後改鑄正其鈕<lb/>
　使下垂叩之弇鬱而不揚其鎛鐘又長甬而震踔聲<lb/>
<pb n="KR2m0009_WYG_130-8a"/>
　不和著作郎劉義叟謂人曰此與周景王無射鐘無<lb/>
　異上將有眩惑之疾嘉祐元年正月帝御大慶殿受<lb/>
　朝前一夕殿庭設仗衞既具而大雨雪至壓宫架折<lb/>
　帝於宫中跣而告天遂暴感風眩人以義叟之言為<lb/>
　驗<lb/>
仁宗廟室酌獻奏大仁之曲英宗廟室酌獻奏大英之<lb/>
曲<lb/>
神宗元豐三年詔劉几范鎮楊傑詳定大樂<lb/>
<pb n="KR2m0009_WYG_130-8b"/>
　初傑言大樂之失一曰歌不永言聲不依永律不和<lb/>
　聲蓋金聲舂容失之則重石聲温潤失之則輕土聲<lb/>
　凾胡失之則下竹聲清越失之則髙絲聲纎微失之<lb/>
　則細革聲隆大失之則洪匏聲叢雜失之則長木聲<lb/>
　無餘失之則短惟人禀中和之氣而有中和之聲八<lb/>
　音律呂皆以人聲為度言雖永不可以逾其聲今歌<lb/>
　者或詠一言而濫及數律或章句已闋而樂音未終<lb/>
　所謂歌不永言也請節其煩聲以一聲歌一言且詩<lb/>
<pb n="KR2m0009_WYG_130-9a"/>
　言人志詠以為歌五聲隨歌是謂依永律呂協奏是<lb/>
　謂和聲先儒以為依人音而制樂託樂器以寫音樂<lb/>
　本效人非效樂者也今祭祀樂章並隨月律聲不依<lb/>
　永以詠依聲律不和詠以聲和律非古制也二曰八<lb/>
　音不諧鐘磬缺四清聲虞樂九成以簫為主商樂和<lb/>
　平以磬為依周樂合奏以金為首鐘磬簫者衆樂之<lb/>
　所宗則天子之樂用八鐘磬簫衆樂本乃倍之為十<lb/>
　六且十二者律之本聲而四者應聲也本聲重大為<lb/>
<pb n="KR2m0009_WYG_130-9b"/>
　君父應聲輕清為臣子故其四聲曰清聲或曰子聲<lb/>
　也李照議樂始不用四清聲是有本而無應也八音<lb/>
　何從而諧哉今巢笙和笙其管十九以十二管發律<lb/>
　吕之本聲以七管為應聲用之已久而聲至和則編<lb/>
　鐘磬簫宜用四子聲以諧八音三曰金石奪倫樂奏<lb/>
　一聲諸器皆以其聲應既不可以不及又不可以有<lb/>
　餘今琴瑟塤箎笛笙阮箏筑奏一聲則鏄鐘特磬編<lb/>
　鐘編磬擊三聲聲煩而掩衆器遂至奪倫則鏄鐘特<lb/>
<pb n="KR2m0009_WYG_130-10a"/>
　磬編鐘編磬節奏與衆器同宜勿連擊帝乃下鎮几<lb/>
　參定鎮作律尺等欲圖上之而几之議律主於人聲<lb/>
　不以尺度求合其樂大抵即李照之舊而加四清聲<lb/>
　遂奏成第加恩賚而鎮謝曰此劉几樂也臣何預焉<lb/>
　鎮又言八音無匏土二音笙竽以木斗攢竹而以匏<lb/>
　裹之是無匏音也塤器以木為之是無土音也八音<lb/>
　不具以為備樂安可得哉不報<lb/>
　初傑欲銷王朴舊鐘意新樂成雖不善更無舊鐘可<lb/>
<pb n="KR2m0009_WYG_130-10b"/>
　校乃詔許借朴鐘為清聲不得銷毁後輔臣至太常<lb/>
　按試前一夕傑乃陳朴鐘已弊者一縣樂工不平夜<lb/>
　易之而傑不知明日輔臣至傑厲聲云朴鐘甚不諧<lb/>
　美使樂工叩之韻甚佳傑大沮<lb/>
哲宗元祐三年范鎮上所成樂書並其圖法賜詔褒美<lb/>
徽宗崇寧元年詔置講議局以大樂之制譌謬殘缺太<lb/>
常樂器弊壊琴瑟制度參差不同簫篴之屬樂工自備<lb/>
每大合樂聲韻淆雜而皆失之太髙箏筑阮秦晉之樂<lb/>
<pb n="KR2m0009_WYG_130-11a"/>
也乃列於琴瑟之間熊羆按梁隋之制也乃設於宫架<lb/>
之外笙不用匏舞不成象曲不叶譜樂工率農夫市賈<lb/>
遇祭祀朝㑹則追呼於阡陌閭閻之中教習無素瞢不<lb/>
知音議樂之臣以樂經散亡無所依據秦漢之後諸儒<lb/>
自相非議不足取法乃博求知音之士而蜀人魏漢津<lb/>
上言臣聞黄帝以三寸之器名為咸池其樂曰大卷三<lb/>
三而九乃為黄鍾之律禹效黄帝之法以聲為律以身<lb/>
為度用左手中指三節三寸謂之君指裁為宫聲之管<lb/>
<pb n="KR2m0009_WYG_130-11b"/>
又用第四指三節三寸謂之臣指裁為商聲之管又用<lb/>
第五指三寸謂之物指裁為羽聲之管第二指為民為<lb/>
角大指為事為徵民與事君臣治之以物養之故不用<lb/>
為裁管之法得三指合之為九寸則黄鍾之律定矣黄<lb/>
鍾定餘律從而生焉臣今欲請帝中指第四指第五指<lb/>
各三節先鑄九鼎次鑄帝座大鐘次鑄四韻清聲鐘次<lb/>
鑄二十四氣鐘然後均絃裁管為一代之樂詔可其年<lb/>
七月景鐘成次年帝鼐八鼎成八月新樂成列於崇政<lb/>
<pb n="KR2m0009_WYG_130-12a"/>
殿有旨先奏舊樂三闋曲未終帝曰舊樂如泣聲揮止<lb/>
之既奏新樂天顔和豫詔賜名曰大晟專置大晟府大<lb/>
司樂一員典樂二員並為長貳大樂令一員協律郎四<lb/>
員以其樂施之郊廟朝㑹棄舊樂不用又詔春秋釋奠<lb/>
賜宴辟雍貢士鹿鳴聞喜宴悉用大晟樂屏去倡優淫<lb/>
哇之聲仍令選國子生教習樂舞<lb/>
政和三年議禮局上親祠登歌宫架二舞及大祠中祠<lb/>
登歌二舞之制<hi>詳見樂懸門</hi>　五月詔曰大晟之樂己薦之<lb/>
<pb n="KR2m0009_WYG_130-12b"/>
郊廟而未施於燕饗比詔有司以大晟樂播之教坊試<lb/>
於庭殿五聲既具無怗懘噍急之聲嘉與天下共之可<lb/>
以所進樂頒之天下其舊樂悉禁於是令尚書省立法<lb/>
新徵角二調曲譜已經按試者並令大晟府刋行後續<lb/>
有譜依此其宫商羽調曲譜自從舊新樂器五聲八音<lb/>
方全塤箎匏笙石磬之類已經按試者大晟府畫圖疏<lb/>
説頒行教坊均容直開封府各頒降二副開封府用所<lb/>
頒樂器眀示依式造鬻教坊均容直及中外不得違今<lb/>
<pb n="KR2m0009_WYG_130-13a"/>
樂敢髙下其聲或别為他聲或移改増損樂器舊來淫<lb/>
哇之聲如打斷哨笛砑鼓十般舞小鼓腔小笛之類與<lb/>
其曲名悉行禁止違之者與聽之者悉坐罪<lb/>
　　蔡攸國史補初漢津獻説請帝三指之三寸三合<lb/>
　　而為九為黄鍾之律又以中指之徑圍為容盛度<lb/>
　　量權衡皆自是而出又謂有太聲有少聲太者清<lb/>
　　聲陽也天道也少者濁聲隂也地道也中聲其間<lb/>
　　人道也合三才之道備隂陽竒耦然後四序可得<lb/>
<pb n="KR2m0009_WYG_130-13b"/>
　　而調萬物可得而理當時以為迂怪劉昺之兄煒<lb/>
　　以曉樂律進未幾而卒昺始主樂事乃建白謂太<lb/>
　　少不合儒書以太史公書黄鍾八寸七分琯為中<lb/>
　　聲奏之於初氣班固書黄鍾九寸琯為正聲奏之<lb/>
　　於中氣因請帝指時止用之中指又不得徑圍為<lb/>
　　容盛故後凡制器不能成劑量工人但隨律調之<lb/>
　　大率有非漢津之本説者<lb/>
　大樂繇建隆迄崇寧凡六改作始太祖以雅樂聲髙<lb/>
<pb n="KR2m0009_WYG_130-14a"/>
　不合中和乃詔和峴以王朴律凖較西京銅望臬石<lb/>
　尺為新度以定律呂於是歴建隆後有和峴樂仁宗<lb/>
　留意樂律判太常寺燕肅言器久不諧復以朴凖考<lb/>
　正時李照以知音聞謂朴凖髙五律與古制殊請依<lb/>
　神瞽法鑄編鐘既成遂請改定雅樂乃下三律鍊白<lb/>
　石為磬範中金為鐘圖三辰五靈為器之飾於是景<lb/>
　祐中有李照樂未幾諫官御史交論其非竟復舊制<lb/>
　其後詔集侍從禮官參定聲律而阮逸胡瑗實主其<lb/>
<pb n="KR2m0009_WYG_130-14b"/>
　事更造磬鐘止下一律以大安名之鐘聲弇鬱震掉<lb/>
　不和滋甚遂獨用之常祀朝㑹焉於是皇祐中有阮<lb/>
　逸樂神宗御歴嗣守成憲未遑有所制作間從言者<lb/>
　緒正一二知禮院楊傑條上舊樂之失召范鎮劉几<lb/>
　與傑參議几傑請遵行祖訓一切下王朴二律用仁<lb/>
　宗所制編鐘追考成周用樂之序辨正二舞容節而<lb/>
　鎮欲求一稃二米真黍以律生尺改修鍾量廢四清<lb/>
　聲詔悉從几傑議樂成奏之郊廟於是元豐中有楊<lb/>
<pb n="KR2m0009_WYG_130-15a"/>
　傑劉几樂范鎮以為聲雜鄭衛退而請太府銅制律<lb/>
　造樂哲宗初以樂來上按試於庭以李照樂下一律<lb/>
　於是元祐中有范鎮樂楊傑復議其失以為出鎮一<lb/>
　家之學卒置不用徽宗欲制作以文太平有方士魏<lb/>
　漢津始破先儒累黍之非用夏禹以身為度之説請<lb/>
　帝三指為黄鍾之律度鑄帝鼐景鐘謂之雅樂賜名<lb/>
　曰大晟頒之天下播之教坊於是崇寧以來有魏漢<lb/>
　津樂<lb/>
<pb n="KR2m0009_WYG_130-15b"/>
　　右四朝史志序言宋樂中興以前其制屢易本末<lb/>
　　大槩如此然李照阮逸劉几之樂行而隨廢范鎮<lb/>
　　之樂元未嘗行至大晟樂既成始盡棄舊樂以其<lb/>
　　制頒行天下蓋建隆之樂至崇寧而始盡變耳嘗<lb/>
　　試論之樂之道雖未易言然學士大夫之説則欲<lb/>
　　其律吕之中度工師之説則不過欲其音韻之入<lb/>
　　耳今宋之樂雖屢變然景祐之樂李照主之太常<lb/>
　　歌工病其太濁歌不成聲私賂鑄工使減銅齊而<lb/>
<pb n="KR2m0009_WYG_130-16a"/>
　　聲稍清歌乃叶而照卒不知元豐之樂楊傑主之<lb/>
　　欲廢舊鐘樂工不平一夕易之而傑亦不知崇寧<lb/>
　　之樂魏漢津主之欲請帝中指寸為律徑圍為容<lb/>
　　盛其後止用中指寸不用徑圍且制器不能成劑<lb/>
　　量工人但隨律調之大率有非漢津之本説者而<lb/>
　　漢津亦不知然則學士大夫之説卒不能勝工師<lb/>
　　之説是樂制雖曰屢變而元未嘗變也蓋樂者器<lb/>
　　也聲也非徒以資議論而已今訂正雖詳而鏗鏘<lb/>
<pb n="KR2m0009_WYG_130-16b"/>
　　不韻辨折雖可聼而考擊不成聲則亦何取焉然<lb/>
　　照傑漢津之説亦既私為工師所易而懵不復覺<lb/>
　　方且自詭改制顯受醲賞則三人者亦豈真為審<lb/>
　　音知律之士其暗悟神解豈足以希荀朂阮咸張<lb/>
　　文収輩之萬一也哉<lb/>
髙宗建炎元年就維揚行郊祀禮凡鹵簿樂舞禮文多<lb/>
未備嚴更警塲至就取中軍金鼓權一時之用<lb/>
紹興饗眀堂舊樂皆燬於維揚乃相度裁減權用遇雨<lb/>
<pb n="KR2m0009_WYG_130-17a"/>
望祭禮例止設登歌通作宫架之樂其部色合用樂工<lb/>
止四十七人乃招収承平舊工以補之<lb/>
　上初即位下詔朕方日極憂念屏遠聲樂不令過耳<lb/>
　承平典故雖實廢名存亦所不忍悉從減罷至紹興<lb/>
　十年禮部侍郎施坰奏昨内外暫止用樂今徽考大<lb/>
　事已畢慈寧又已就飬其時節上夀禮宜舉樂一如<lb/>
　舊制禮部尋言太母還宫國家大慶四方來賀自今<lb/>
　冬至元正舉行朝賀之禮依國朝故事合設大仗及<lb/>
<pb n="KR2m0009_WYG_130-17b"/>
　用樂舞等庶眀天子之尊舊典不至廢墮詔俟來年<lb/>
　舉行<lb/>
十三年郊祀詔修圜壇有司言大禮排設備樂宮架樂<lb/>
辦一料外登歌樂依在京夏祭例合用兩料其樂器登<lb/>
歌則用編鐘編磬各一架柷敔二搏拊鼓二琴五色自<lb/>
一三五七至九絃各二瑟四笛四塤箎簫並二巢笙和<lb/>
笙各四并七星九曜閏餘匏笙各一麾幡一宫架則用<lb/>
編鐘編磬各十二架柷敔二琴五色各十瑟二十六巢<lb/>
<pb n="KR2m0009_WYG_130-18a"/>
笙及簫並一十四七星九曜閏餘匏笙各一竽笙十塤<lb/>
一十二箎一十八笛二十晉鼓一建鼓四麾幡一乃從<lb/>
太常下之兩浙江南福建州郡又下之廣東荆湖南北<lb/>
刷取舊管大樂上於行都有闕則下軍器所製造并添<lb/>
修雅飾遇雨則油帕排設用樂牀而樂器寖備其樂工<lb/>
以太常寺所請詔依在京例選擇行止畏謹人召募合<lb/>
登歌宫架用四百四十人同日分詣太社太稷九宫貴<lb/>
神每祭各用樂正二人執色樂工掌事掌器三十六人<lb/>
<pb n="KR2m0009_WYG_130-18b"/>
三祭共一百一十四人文舞武舞計用一百二十八人<lb/>
就用文舞番充其二舞引頭二十四人各行募補所募<lb/>
樂工舞師照在京例分三等廪給其募到樂正掌事掌<lb/>
器自六月一日教習引舞色長文武舞頭舞師并分詣<lb/>
樂工等自八月一日教習所貴樂藝精熟不至疎鹵而<lb/>
樂工漸集<lb/>
十四年正旦朝㑹始陳樂舞在庭公卿奉觴獻夀據元<lb/>
豐詳定朝㑹樂第一爵登歌奏和安之曲堂上之樂隨<lb/>
<pb n="KR2m0009_WYG_130-19a"/>
歌而發第二爵笙入乃奏瑞曲惟吹笙而餘樂不作第<lb/>
三爵奏瑞曲堂上歌堂下笙一歌一吹相間第四爵合<lb/>
樂仍奏瑞曲而上下之樂交作今悉倣舊典首奏和安<lb/>
次奏嘉木成文滄海澄清瑞粟呈祥三曲其樂專以太<lb/>
蔟為宫太蔟之律生氣湊達萬物於三統為人正於四<lb/>
時為孟春故元㑹用之<lb/>
　時命給事中叚拂等討論景鐘制度按大晟樂書黄<lb/>
　帝有五鐘一曰景鐘景者大也黄鍾者樂之所自出<lb/>
<pb n="KR2m0009_WYG_130-19b"/>
　而景鐘又黄鍾之本故為樂之祖惟天子郊祀上帝<lb/>
　則用之自齋宫詣壇則擊之以召至陽之氣氣既聞<lb/>
　聲闋衆樂乃作祀事既畢陞輦又擊之是年内出御<lb/>
　製郊祀大禮天地宗廟樂章及詔宰執學士院兩省<lb/>
　官刪修郊祀大禮樂章付太常肄習天子親祀南郊<lb/>
　圜鍾為宫三奏黄鍾為角一奏太蔟為徵一奏姑洗<lb/>
　為羽一奏樂凡六成歌景安用文徳武功之舞饗眀<lb/>
　堂夾鍾為宫三奏黄鍾為角太蔟為徵姑洗為羽各<lb/>
<pb n="KR2m0009_WYG_130-20a"/>
　二奏樂凡九成歌誠安用右文化成威功睿徳之舞<lb/>
　前二日朝獻景靈宫圜鍾為宫三奏黄鍾太蔟姑洗<lb/>
　各一奏凡六成所奏樂與南郊同歌興安用發祥流<lb/>
　慶降真觀徳之舞前一日朝饗太廟黄鍾為宫三奏<lb/>
　大吕為角太蔟為徵應鍾為羽皆二奏樂凡九成歌<lb/>
　興安所用文武二舞與南郊同僖祖廟用基命之樂<lb/>
　舞翼祖廟用大順之樂舞宣祖廟用天元之樂舞太<lb/>
　祖廟用皇武之樂舞太宗廟用大定之樂舞真宗仁<lb/>
<pb n="KR2m0009_WYG_130-20b"/>
　宗廟樂舞曰熙文曰美成英宗神宗廟樂舞曰治隆<lb/>
　曰大眀哲宗徽宗欽宗廟樂舞曰重光曰承元曰端<lb/>
　慶皆以無射宫奏之每歲祀昊天上帝者凡四正月<lb/>
　上辛祈榖孟夏雩祀季秋饗眀堂冬至祀圜丘是也<lb/>
　圜鍾為宫樂奏六成與南郊同乃用景安之歌帝臨<lb/>
　嘉至神娭錫羡之舞祀地祇者二夏至祀皇地祇凾<lb/>
　鍾為宫太蔟為角姑洗為徴南吕為羽樂奏八成乃<lb/>
　用寧安之歌儲靈錫慶嚴恭將事之舞立冬後祀神<lb/>
<pb n="KR2m0009_WYG_130-21a"/>
　州地祇樂奏八成歌寧安與祀皇地祇同名而異曲<lb/>
　用廣生儲祐厚載凝福之舞孟春上辛祀感生帝赤<lb/>
　熛怒其歌大安其樂舞則與歲祀昊天同三年一祫<lb/>
　及時饗太廟九成之樂興安之歌與大禮前事朝饗<lb/>
　同而用孝熙昭徳禮洽儲祥之舞太社太稷用寧安<lb/>
　八成之樂與歲祀地祇同至於親御翰墨製贊宣聖<lb/>
　及七十二弟子以廣先朝崇儒右文之聲天子視學<lb/>
　親行酌獻定釋奠為大祀用凝安九成之樂郡邑行<lb/>
<pb n="KR2m0009_WYG_130-21b"/>
　事則樂止三成云他如親饗先農親祀髙禖則敞壇<lb/>
　壝奏樂舞按習於同文館法惠寺親耕籍田則據宣<lb/>
　和舊制陳設大樂而引呈耒耜䕶衞耕根車儀仗鼓<lb/>
　吹至以二千人為率先農樂用靜安髙禖樂用景安<lb/>
　皇帝親行三推禮樂用乾安<lb/>
孝宗乾道元年郊祀詔禮文依藝祖乾徳郊天例務從<lb/>
省約於是肄樂工伎率至減半壇下宫架二百七人省<lb/>
十之一琴二十八瑟十二人各省其半笙簫笛可省者<lb/>
<pb n="KR2m0009_WYG_130-22a"/>
十有八人箎塤可省者一十人其閑慢樂色量省人數<lb/>
淳熙六年行眀堂禋禮命禮官參酌南郊眀堂儀注用<lb/>
紹興成憲而兼酌元豐大觀舊典定為後世法程其用<lb/>
樂作止之節前三日太常設登歌於壇上稍南北向設<lb/>
宫架於壇南内壝之外立舞表於酇綴之上<hi>眀堂登歌設於堂上</hi>
<hi>前楹間宫架設於庭中</hi>前一日設協律郎位二一於壇上樂簴西<lb/>
北一於宫架西北押樂官位二太常丞於登歌樂簴北<lb/>
太常卿於宫架北省牲之夕押樂太常卿及丞入行樂<lb/>
<pb n="KR2m0009_WYG_130-22b"/>
架協律郎展視樂器祀之日樂正率工人二舞以次入<lb/>
皇帝乘輿自青城齋殿出樂正撞景鐘降輿入大次景<lb/>
鐘止<hi>眀堂不用景鐘</hi>服大裘衮冕自正門入協律郎跪俛伏舉<lb/>
麾工鼓柷宫架乾安之樂作凡升降行止皆奏之<hi>眀堂奏儀</hi>
<hi>安</hi>至午階版位西向立協律郎偃麾戞敔<hi>眀堂至阼階下樂止</hi>凡<lb/>
樂皆協律郎舉麾而後作偃麾而後止禮儀使奏請行<lb/>
事宫架作景安之樂<hi>眀堂作誠安</hi>文舞進左丞相等升詣神<lb/>
位前樂作六成止皇帝執大圭再拜内侍進御匜帨宫<lb/>
<pb n="KR2m0009_WYG_130-23a"/>
架樂作帨手畢樂止禮儀使前導升壇宫架樂作至壇<lb/>
下樂止升自午階<hi>眀堂升自阼階</hi>登歌樂作至壇上樂止登歌<lb/>
嘉安之樂作<hi>眀堂至堂上作鎮安</hi>奠鎮圭奠玉幣於上帝樂止詣<lb/>
皇地祇太祖太宗神位前如上儀禮儀使導還版位登<lb/>
歌樂作降階樂止<hi>眀堂降自阼階</hi>宫架樂作至版位樂止奉俎<lb/>
官入正門宫架豐安之樂作<hi>眀堂作僖安</hi>跪奠俎訖樂止内<lb/>
侍以御匜帨進宫架樂作帨手拭爵樂止禮儀使導升<lb/>
壇宫架樂作至午階樂止升自午階登歌樂作至壇上<lb/>
<pb n="KR2m0009_WYG_130-23b"/>
樂止<hi>眀堂無升壇</hi>登歌僖安之樂作<hi>眀堂作慶安</hi>詣神位前三祭<lb/>
酒少立樂止讀冊皇帝再拜每詣神位並如之禮儀使<lb/>
導還版位登歌樂作降階樂止宫架樂作至版位樂止<lb/>
奏請還小次宫架樂作入小次樂止武舞進宫架正安<lb/>
之樂作<hi>眀堂作穆安</hi>舞者立定樂止亞獻升詣酌罇所西向<lb/>
立宫架正安之樂作<hi>眀堂皇太子為亞獻作穆安</hi>三祭酒以次酌獻<lb/>
如上儀樂止終獻亦如之奏請詣飲福位宫架樂作至<lb/>
午階登歌樂作將至位樂止登歌僖安之樂作<hi>眀堂作胙安</hi>
<pb n="KR2m0009_WYG_130-24a"/>
飲福禮畢樂止禮儀使導還版位登歌樂作降階樂止<lb/>
宫架樂作至版位立樂止<hi>眀堂不降階</hi>徹豆登歌熙安之樂<lb/>
作<hi>眀堂作歆安</hi>送神宫架景安之樂作一成止<hi>眀堂作誠安</hi>詣望<lb/>
燎望瘞位宫架樂作至位樂止<hi>眀堂有燎無瘞</hi>瘞畢還大次宫<lb/>
架乾安之樂作<hi>眀堂作憇安</hi>至大次樂止皇帝乘大輦出大<lb/>
次樂正撞景鐘鼓吹振作降輦還齋殿景鐘止百官宗<lb/>
室班賀於端誠殿奏請聖駕進發軍樂引導至麗正門<lb/>
大樂正令奏采茨之樂進入門樂止<hi>眀堂就賀於紫宸殿不奏采茨</hi>廼<lb/>
<pb n="KR2m0009_WYG_130-24b"/>
御麗正門肆赦前期太常設宫架樂於門之前設鉦鼓<lb/>
於其西皇帝升門至御閣大樂正令撞黄鍾之鐘右五<lb/>
鐘皆應乾安之樂作升御座樂止金雞立太常擊鼓囚<lb/>
集鼓聲止宣制畢大樂正令撞㽔賔之鐘左五鐘皆應<lb/>
皇帝還御幄樂止乘輦降門作樂引導至文徳殿降輦<lb/>
樂止<lb/>
　　建炎以來朝野雜記太常寺大樂局祀天神祭地<lb/>
　　祗饗宗廟應用大樂名件凡三十四種歌色一也<lb/>
<pb n="KR2m0009_WYG_130-25a"/>
　　笛色二也塤色三也箎色四也笙色五也簫色六<lb/>
　　也編鐘七也編磬八也鎛鐘九也特磬十也五琴<lb/>
　　色十一也瑟色十二也柷敔十三也搏拊十四也<lb/>
　　晉鼓十五也建鼓十六也鞞應鼓十七也靁鼓<hi>祭天</hi>
　　<hi>神用</hi>十八也靁鼗鼓<hi>同/上</hi>十九也靈鼓<hi>祭地祗用</hi>二十也靈<lb/>
　　鼗鼓<hi>同上</hi>二十一也露鼓<hi>饗宗廟用</hi>二十二也露鼗鼓二<lb/>
　　十三也雅鼓二十四也相鼓二十五也單鼗鼓二<lb/>
　　十六也旌纛二十七也金鉦二十八也金錞二十<lb/>
<pb n="KR2m0009_WYG_130-25b"/>
　　九也單鐸三十也雙鐸三十一也鐃鐸三十二也<lb/>
　　奏座三十三也麾幡三十四也此外又有景鍾者<lb/>
　　天子親祀上帝則用之非祠官所常用<lb/>
寧宗嗣位禮樂之事遵式舊典未嘗敢有改作先是孝<lb/>
宗廟奏用大倫之樂舞光宗祔廟奏用太和之樂舞詔<lb/>
恭依<lb/>
　上初纂承當中興六七十載之間士多嘆樂典之久<lb/>
　墜類欲蒐講古制以補聖世遺軼於是姜䕫進大樂<lb/>
<pb n="KR2m0009_WYG_130-26a"/>
　議於朝䕫言紹興大樂多用大晟所造有編鐘鎛鐘<lb/>
　景鐘有特磬玉磬編磬三鐘三磬未必相應塤有大<lb/>
　小簫箎篴有長短笙竽之簧有厚薄未必合度琴瑟<lb/>
　絃有緩急燥濕軫有旋復柱有進退未必能合調總<lb/>
　衆音而言之金欲應石石欲應絲絲欲應竹竹欲應<lb/>
　匏匏欲應土而四金之音又欲應黄鍾不知其果應<lb/>
　否樂曲知以七律為一調而未知度曲之義知以一<lb/>
　律配一字而未知永言之㫖黄鍾奏而聲或林鍾林<lb/>
<pb n="KR2m0009_WYG_130-26b"/>
　鍾奏而聲或太蔟七音之協四聲各有自然之理今<lb/>
　以平入配重濁以上去配輕清奏之多不諧協八音<lb/>
　之中琴瑟尤難琴必每調而改絃瑟必每調而退柱<lb/>
　上下相生其理至妙知之者鮮又琴瑟聲微常見蔽<lb/>
　於鐘磬簫鼓之聲匏竹土聲長金石常不能以相待<lb/>
　往往考擊失宜消息未盡至於歌詩一句而鐘四擊<lb/>
　一字而竽一吹未叶古人槁木貫珠之意況樂工茍<lb/>
　焉占籍擊鐘磬者不知聲吹匏竹者不知穴操琴瑟<lb/>
<pb n="KR2m0009_WYG_130-27a"/>
　者不知絃同奏則動手不均迭奏則發聲不屬比年<lb/>
　人事不和天地多忒由大樂未有以格神人召和氣<lb/>
　也宫為君為父商為臣為子宫商和則君臣父子和<lb/>
　徵為火羽為水南方火之位北方水之宅常使水聲<lb/>
　衰火聲盛則可助南而抑北宫為夫徴為婦商雖父<lb/>
　宫實徴之子常以婦助夫子助母而後聲成文徴盛<lb/>
　則宫唱而有和商盛則徴有子而生生不窮休祥不<lb/>
　召而自至災害不祓而自消聖主方將講禮郊見願<lb/>
<pb n="KR2m0009_WYG_130-27b"/>
　詔求知音之士考正太常之器取所用樂曲條理五<lb/>
　音櫽括四聲而使之叶和然後品擇樂工其上者教<lb/>
　以金石絲竹匏土歌詩之事其次教以戞擊干羽四<lb/>
　金之事其下不可教者汰之雖古樂未易遽復而追<lb/>
　還祖宗盛典實在兹舉<lb/>
　<lb/>
　<lb/>
　文獻通考卷一百三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷二百二</head> <lb/>
    <p>
<pb n="KR2m0009_WYG_202-1a"/>
欽定四庫全書<lb/>
　文獻通考卷二百二<lb/>
　　鄱　陽　馬　端　臨　貴　與　著<lb/>
　經籍考二十九<lb/>
　　史<hi>職官</hi>
漢官儀一卷　續補一卷<lb/>
　　陳氏曰後漢軍謀校尉汝南應劭仲逺撰按唐志<lb/>
　　有漢官五卷漢官儀十卷今惟存此一卷載三公<lb/>
<pb n="KR2m0009_WYG_202-1b"/>
　　官名及名姓州里而已其全書亡矣李埴季允嘗<lb/>
　　續補一卷<lb/>
漢官典儀一卷　續補一卷<lb/>
　　陳氏曰漢衛尉蔡質撰雜記官制及上書謁見禮<lb/>
　　式隋志有漢官典職儀式二卷今存一卷李埴亦<lb/>
　　補一卷其續者皆出於史中採拾<lb/>
漢官舊儀三卷<lb/>
　　陳氏曰漢議郎東海衛宏敬仲撰或云胡廣按宏<lb/>
<pb n="KR2m0009_WYG_202-2a"/>
　　本傳作漢舊儀四篇以載西京雜事不名漢官今<lb/>
　　此惟三卷而又有漢官之目未知果當時本書否<lb/>
　　唐志亦無官字舊在儀注𩔖以其載官制為多故<lb/>
　　著於此<lb/>
唐六典三十卷<lb/>
　　鼂氏曰唐元宗撰李林甫張說等注以三公三師<lb/>
　　三省九寺五監十二衛等列其職司官佐叙其秩<lb/>
　　品以擬周禮雖不能悉行於世而諸司遵用殆将<lb/>
<pb n="KR2m0009_WYG_202-2b"/>
　　過半觀唐會要請事者往往援據以為實韋述以<lb/>
　　為書雖成而竟不行過矣然識者謂自唐虞至周<lb/>
　　有六官而無寺監自秦迄陳有寺監而無六官獨<lb/>
　　此書兼之故官皆複重也<lb/>
　　陳氏曰題御撰李林甫等奉敕注按韋述集賢記<lb/>
　　注開元十年起居舍人陸堅被㫖修六典上手寫<lb/>
　　白麻紙凡六條曰理教禮政刑事典令以𩔖相從<lb/>
　　撰録以進張說以其事委徐堅思之歴年未知所<lb/>
<pb n="KR2m0009_WYG_202-3a"/>
　　適又委毋焸余欽韋述始以令式入六司象周禮<lb/>
　　六官之制其㳂革並入注然用功艱難其後張九<lb/>
　　齡又以委咸二十六年奏草上至今在書院亦不<lb/>
　　行用今按新書百官志皆取此書即太宗貞觀六<lb/>
　　年所定官令也周官六職視周禮六典已有邦土<lb/>
　　邦事之殊不可考證唐制内外官與周制逈然不<lb/>
　　同而强名六典可乎善乎范太史祖禹之言曰既<lb/>
　　有太尉司徒司空而又有尚書省是政出於二也<lb/>
<pb n="KR2m0009_WYG_202-3b"/>
　　既有尚書省而又有九寺是政出於三也本朝裕<lb/>
　　陵好觀六典元豐官制盡用之中書造命門下審<lb/>
　　覆尚書奉行機事往往留滯上意亦頗以為悔云<lb/>
中台志十卷<lb/>
　　鼂氏曰唐李筌撰起殷周迄隋唐纂輔相邪正之<lb/>
　　迹分皇王覇亂亡五𩔖以為鑒戒唐相以李林甫<lb/>
　　陳希烈附皇道筌上元中自表天寶初追以綴名<lb/>
　　云<lb/>
<pb n="KR2m0009_WYG_202-4a"/>
元和百司舉要二卷<lb/>
　　陳氏曰唐宰相趙郡李吉甫𢎞憲撰首稱文班八<lb/>
　　十四司四百六十員武班二十六司一百八十員<lb/>
　　都計六百四十員末稱京文武官及府縣總三千<lb/>
　　七百九十九員意者當時實数也<lb/>
具員故事十卷<lb/>
　　陳氏曰唐鳯閣舍人梁載言撰以唐官具員附之<lb/>
　　歴代事迹蓋後人職林職官分紀之𩔖所從始也<lb/>
<pb n="KR2m0009_WYG_202-4b"/>
　　或稱職祖連珠崇文總目又作具員事跡中興書<lb/>
　　目惟有七卷三卷缺<lb/>
官品纂要十卷<lb/>
　　陳氏曰唐樂安任戩撰以官品令為主而階職勲<lb/>
　　爵隨品具列歴代㳂革頗著其要戩舉進士不第<lb/>
　　為此書當太和之丁未<lb/>
御史䑓記十二卷<lb/>
　　鼂氏曰唐韓琬撰載唐初至開元御史䑓中制度<lb/>
<pb n="KR2m0009_WYG_202-5a"/>
　　故事以大夫中丞侍御史殿中監察主簿録事分<lb/>
　　門載次名氏行事著論一篇叙御史正邪得失進<lb/>
　　擢誅滅之狀附卷末以為世戒<lb/>
　　陳氏曰自唐初迄開元五年御史姓名行事及官<lb/>
　　制㳂革皆詳著之第八卷為琬著傳九卷以後為<lb/>
　　右䑓右䑓創於武后廢於中宗嵗月蓋不久也末<lb/>
　　有雜記五十七條<lb/>
御史䑓故事三卷<lb/>
<pb n="KR2m0009_WYG_202-5b"/>
　　陳氏曰唐朝集使洺州録事參軍李構撰<lb/>
集賢注記二卷<lb/>
　　鼂氏曰唐集賢學士韋述撰述在集賢四十年天<lb/>
　　寶丙申摭置院始末及院中故事修撰書史之次<lb/>
　　及孝明時學士名氏頗善叙事<lb/>
南宫故事一卷<lb/>
　　鼂氏曰不題撰人韋述云開元中劉鄭蘭撰劉儒<lb/>
　　者無著述方<lb/>
<pb n="KR2m0009_WYG_202-6a"/>
翰林志一卷<lb/>
　　鼂氏曰唐李肇撰纂唐世翰林院中供奉儀則制<lb/>
　　誥書詔之式其後云睿聖文武皇帝裂海岱十二<lb/>
　　州為三道之嵗蓋憲宗元和十四年也<lb/>
承㫖學士院記一卷<lb/>
　　陳氏曰唐承㫖河南元稹㣲之撰載承㫖姓名自<lb/>
　　貞元二十一年鄭絪至元和十五年杜元頴并稹<lb/>
　　為十二人末又有李德裕李紳韋處厚三人蓋後<lb/>
<pb n="KR2m0009_WYG_202-6b"/>
　　人所益也<lb/>
翰林學士記一卷<lb/>
　　陳氏曰唐侍講學士萬年韋處厚德載撰<lb/>
翰林院故事一卷<lb/>
　　陳氏曰唐學士京兆韋執誼撰<lb/>
翰林學士院舊規一卷<lb/>
　　陳氏曰唐學士馮翊楊鉅文碩撰雜記院中事例<lb/>
　　及文書格式其祠祭祝版社稷宗廟上至天地用<lb/>
<pb n="KR2m0009_WYG_202-7a"/>
　　伏惟尚享岳凟而降只曰尚享此例今人皆莫之<lb/>
　　知則施之尊卑無别矣鉅宰相收之子其為學士<lb/>
　　在昭宗時<lb/>
重修翰林壁記一卷<lb/>
　　陳氏曰唐學士丁居晦撰開元二年也所記姓名<lb/>
　　迄於咸通而獨無天寶大歴學士為不可曉<lb/>
翰林盛事一卷<lb/>
　　陳氏曰唐張著撰記唐朝儒臣羙事凡三十八人<lb/>
<pb n="KR2m0009_WYG_202-7b"/>
史館故事録三卷<lb/>
　　鼂氏曰不題撰人姓名記史館雜分六門迄於五<lb/>
　　代李獻臣以為後周史官所著<lb/>
　　陳氏曰六門曰叙事史例編修直筆曲筆而終之<lb/>
　　以雜録末稱皇朝廣訓則是周朝史官也<lb/>
翰林續志二卷<lb/>
　　鼂氏曰皇朝蘇易簡撰易簡在北門最承太宗睠<lb/>
　　遇録元和以後至國朝翰林故事以續李肇之書<lb/>
<pb n="KR2m0009_WYG_202-8a"/>
金坡遺事三卷<lb/>
　　鼂氏曰皇朝錢惟演載國朝禁林儀式事迹并學<lb/>
　　士名氏文元公述眞宗禮待儒臣三事附於卷末<lb/>
　　陳氏曰題名自建隆至天聖四年凡四十七人自<lb/>
　　開元而下合三百一十五人其他典故視前記詳<lb/>
　　矣<lb/>
翰林雜志一卷<lb/>
　　鼂氏曰不題撰人輯唐書韋執誼故事元稹承㫖<lb/>
<pb n="KR2m0009_WYG_202-8b"/>
　　壁記韋來㣲新楼記杜元頴監院使記鄭璘視草<lb/>
　　亭記并詩李宗諤題名記為一篇或云蘇易簡子<lb/>
　　耆采其父翰林續志所遺附益之<lb/>
　　陳氏曰蘇耆以其父遭遇恩禮之盛續於其後名<lb/>
　　次續志<lb/>
别書金坡遺事一卷<lb/>
　　陳氏曰學士澶淵鼂逈昭遠撰因錢惟演寄示遺<lb/>
　　事别書眞宗待遇恩禮三則於其後<lb/>
<pb n="KR2m0009_WYG_202-9a"/>
翰苑雜記一卷<lb/>
　　陳氏曰學士饒陽李宗諤昌武撰<lb/>
掖垣叢志二卷<lb/>
　　鼂氏曰皇朝宋庠撰景祐中李宗諤始取國初掌<lb/>
　　誥名氏刻之於石自為紀序庠因之成此書王禹<lb/>
　　玉頗譏其疎畧裴庭裕載舍人上事知印宰相壓<lb/>
　　角至今傳之為故事而庠書闕焉時為三字<lb/>
掖垣續志一卷<lb/>
<pb n="KR2m0009_WYG_202-9b"/>
　　鼂氏曰不詳撰人續宋庠書迄元祐六年十一月<lb/>
　　陳軒試中書舍人<lb/>
御史䑓記五卷<lb/>
　　陳氏曰不知何人作記本朝御史䑓事至崇觀間<lb/>
嘉祐御史䑓記五十卷<lb/>
　　鼂氏曰右皇朝馮潔已撰御史䑓有記始於武后<lb/>
　　時姚庭筠其後韓琬韋述嗣有紀著嘉祐中王疇<lb/>
　　命潔已續之乃上自太祖建隆之元迄於嘉祐之<lb/>
<pb n="KR2m0009_WYG_202-10a"/>
　　末凡一百四年分門載其名氏行事凡三百餘人<lb/>
　　潔已拯之子也為叙傳兩篇述其父事且自叙立<lb/>
　　朝本末云與吕獻可傅欽之趙閲道相善而鄙韓<lb/>
　　玉汝周孟陽亦可概見其為人也<lb/>
新御史䑓記<lb/>
　　鼂氏曰右皇朝宋聖寵編崇寜中聖寵為察官續<lb/>
　　韓琬書咸用其規式所異者不為諸人立傳於儀<lb/>
　　制勑令格式為詳後人續至紹興九年<lb/>
<pb n="KR2m0009_WYG_202-10b"/>
御史䑓弹奏格一卷<lb/>
　　鼂氏曰右政和中御史中丞蔣猷奏乞委屬官李<lb/>
　　彌大將本䑓制勑令格式彈奏事件編成格目六<lb/>
　　月書成上之<lb/>
陳氏宰相拜罷録一卷<lb/>
　　鼂氏曰皇朝陳繹奉詔編起范質止曾公亮所載<lb/>
　　拜罷之由與實録不同元祐史臣謂繹多出已意<lb/>
陳氏樞府拜罷録一卷<lb/>
<pb n="KR2m0009_WYG_202-11a"/>
　　鼂氏曰陳繹編起魏仁浦止宋綬<lb/>
宰輔拜罷録二十四卷<lb/>
　　陳氏曰史館修撰范冲元長等撰起建隆元年止<lb/>
　　紹興六年宰相自范質至張浚執政自趙普至折<lb/>
　　彦質名記除授年月訓詞亦畧叙在位本末於后<lb/>
執政拜罷録十卷<lb/>
　　鼂氏曰不題撰人自建隆元年止紹興九年按國<lb/>
　　朝以樞密院及參知政事為執政改官制後以左<lb/>
<pb n="KR2m0009_WYG_202-11b"/>
　　右丞兩省侍郎并密院為執政建炎三年後復用<lb/>
　　舊制云<lb/>
國朝輔相年表一卷　續一卷<lb/>
　　陳氏曰同知太常禮院開封陳繹和叔撰自建隆<lb/>
　　庚申迄治平丙午續自丁未迄紹興十四年稱臣<lb/>
　　易記而不著姓當是李易也時方自給事中奉祠<lb/>
　　其曰私題臣易之次者其書蓋未必上而私續之<lb/>
　　耳自後接於嘉定則後人所益也<lb/>
<pb n="KR2m0009_WYG_202-12a"/>
百官公卿表一百四十五卷<hi>書録解題作十五卷</hi>
　　鼂氏曰皇朝司馬光君實等撰熈寜中光以翰林<lb/>
　　學士兼史官修撰建議欲據國史旁采異聞叙宋<lb/>
　　興以來百官除拜效漢書作表以便缷覽詔許之<lb/>
　　光請宋敏求同修及敏求卒又請趙彦若繼之歴<lb/>
　　十二年書成<lb/>
　　公自序曰唐初職事官有六省一䑓九寺三監十<lb/>
　　六衛十六府之屬其外又有勲官散官勲官以賞<lb/>
<pb n="KR2m0009_WYG_202-12b"/>
　　戰多散官以褒勤舊故必折馘執俘然後賜勲積<lb/>
　　資累考然後進階以其不可妄得故當時以為榮<lb/>
　　及高宗東封武后預政欲求媚於衆始有汎階自<lb/>
　　是品秩浸訛朱紫日繁矣肅宗之後四方糜沸兵<lb/>
　　革不息財力屈竭勲官不足以勸武功府庫不足<lb/>
　　以募戰士遂并職事官通用為賞不復選材無所<lb/>
　　愛吝將帥出征者皆給空名告身自開府至郎將<lb/>
　　聼臨事注名後又聴以信牒授人有至異姓王者<lb/>
<pb n="KR2m0009_WYG_202-13a"/>
　　於是金帛重而官爵輕矣或以大將軍告身纔易<lb/>
　　一醉其濫如此重以藩方䟦扈朝廷畏之窮極褒<lb/>
　　寵茍求姑息遂有朝編卒伍暮擁節旄夕解提衣<lb/>
　　旦紆公衮者矣流及五代等袠益紊三公端揆之<lb/>
　　貴施於軍校衣紫執象之榮被於胥史名噐之亂<lb/>
　　無此為甚大宋受命承其餘弊方綱紀大基未暇<lb/>
　　釐正故䑓省寺監衛率之官止以辨班列之崇卑<lb/>
　　制廩禄之厚薄多無職業其所謂官者乃古之爵<lb/>
<pb n="KR2m0009_WYG_202-13b"/>
　　也所謂差遣者乃古之官也自餘功臣檢校官散<lb/>
　　官階勲爵邑徒為繁文人不復貴凡朝廷所以鼓<lb/>
　　舞羣倫緝熈庻績者曰官曰差遣曰職而已於三<lb/>
　　者之中復有名同實異交錯難知又遷徙去來常<lb/>
　　無虚日欲觀其大畧故自建隆以來文官知雜御<lb/>
　　史以上武官閤門使以上内臣押班以上遷除黜<lb/>
　　免刪其繁冗存其要實以倫𩔖相從以先後相次<lb/>
　　為百官公卿表云<lb/>
<pb n="KR2m0009_WYG_202-14a"/>
　　陳氏曰此書本入職官𩔖以稽古録序所謂建隆<lb/>
　　接熈寜臣又著之於百官表即此書蓋與通鑑相<lb/>
　　與表裏故著之編年𩔖鼂志有一百四十二卷未<lb/>
　　詳<lb/>
　　巽岩李氏序曰司馬光以熈寜二年建議請撰宋<lb/>
　　興以來百官公卿表元豐四年表成凡十卷詔送<lb/>
　　編修院世莫知其書何如也按光集有百官公卿<lb/>
　　表總序文官知雜御史以上武臣閤門使以上内<lb/>
<pb n="KR2m0009_WYG_202-14b"/>
　　臣押班以上其遷出咸表見之初不紀其卷第某<lb/>
　　家藏舊書有所謂百官公卿表者七卷宰相參知<lb/>
　　政事樞密使副為一卷三師三公左右僕射東宫<lb/>
　　三師三少賓客為一卷使相宣徽節度留後觀察<lb/>
　　為一卷尚書丞郎給諫常侍為一卷知開封府三<lb/>
　　司使學士舍人御史中丞為一卷觀文資政端明<lb/>
　　樞密侍講讀學士為一卷十二衛上將軍六軍統<lb/>
　　軍為一卷他官皆止天禧惟宰相執政盡熈寜疑<lb/>
<pb n="KR2m0009_WYG_202-15a"/>
　　此表則光等所修也然卷第比實録所載尚缺其<lb/>
　　三倫𩔖往往顚倒紛錯而總序所稱閤門使及押<lb/>
　　班以上皆絶不見豈三卷所缺即此表者而傳寫<lb/>
　　偶失之歟若然則他官除拜俱當以元豐為限矣<lb/>
　　不應自天禧以來遽絶筆但詳於宰相執政也且<lb/>
　　當時修此表歴十二年乃成其久如是其疎畧顧<lb/>
　　如是是必不然當某家舊藏不得其純全耳某能<lb/>
　　薄不堪世用頗願盡力於史學而本朝故事尤切<lb/>
<pb n="KR2m0009_WYG_202-15b"/>
　　欣慕某既不自料故追繼光作將以昭明祖宗之<lb/>
　　盛德大業使衆說咸會於一不敢鑿空架虚熒惑<lb/>
　　視聽固當事事謹其月日如古春秋乃可傳信彼<lb/>
　　百官沿革公卿除拜皆事之最大者也年表又安<lb/>
　　可缺因取舊七卷亟整治之續編其年至宣和止<lb/>
　　元符以前皆從實録治平而上又參諸正史元符<lb/>
　　以後不免慿所傳聞國書既非人間通有辛苦求<lb/>
　　得之脫簡誤字絶無他本可校於先後次序諒多<lb/>
<pb n="KR2m0009_WYG_202-16a"/>
　　牴牾但慿所傳聞則宣和距元符二十五六年兹<lb/>
　　不詳此皆某之罪也改而正諸必有所待年表舊<lb/>
　　止七卷卷第不均今釐析之與某所續編者總一<lb/>
　　百四十二卷凡所增益倫𩔖具之目録其故事則<lb/>
　　當别見續紀此不重列<lb/>
　　按此序則温公本書止十卷巽岩續編推而廣之<lb/>
　　為一百四十二卷鼂氏所言乃巽岩續書非温公<lb/>
　　本書也陳氏以為未詳者是未見巽岩之書然又<lb/>
<pb n="KR2m0009_WYG_202-16b"/>
　　以温公之書為十五卷則不知其何所本也<hi>鼂氏在巽</hi>
　　<hi>岩之前安得見其書所謂一百四十五卷者决非巽岩之書也</hi>
職林二十卷<lb/>
　　陳氏曰集賢院學士錢塘楊侃撰咸平二年所序<lb/>
　　有胡昉者明道二年作後序增益事實七百四十<lb/>
　　五條而以新續標之侃端拱進士晩為知制誥避<lb/>
　　眞宗舊諱更名大雅歐陽公其壻也集中有墓誌<lb/>
輔弼名對四十卷　目録一卷<lb/>
<pb n="KR2m0009_WYG_202-17a"/>
　　鼂氏曰皇朝劉顔撰纂西漢迄五代羣臣應對之<lb/>
　　名者汲黯有天子置公卿輔弼之臣寜令從諛承<lb/>
　　意䧟主不誼之言顔取以名其書天聖初馮元為<lb/>
　　侍講上之顔常為令坐事免由是詔復其官<lb/>
職官分紀五十卷<lb/>
　　陳氏曰富春孫逄吉彦同撰大抵本職林而增廣<lb/>
　　之條例精密事實詳偹矣秦少游序之元祐七年<lb/>
　　也<lb/>
<pb n="KR2m0009_WYG_202-17b"/>
官制學制名一卷<lb/>
　　陳氏曰司馬光撰<lb/>
唐職林三十卷<lb/>
　　陳氏曰石埭尉維揚馬永錫明叟撰以唐六典為<lb/>
　　主而附以新史所載事實頗采傳記歌詩之屬政<lb/>
　　和乙未天台左譽序<lb/>
朝集院須知一卷<lb/>
　　陳氏曰無名氏録承平時京朝官得替回朝見禮<lb/>
<pb n="KR2m0009_WYG_202-18a"/>
　　式<lb/>
皇宋館閣五卷<lb/>
　　陳氏曰不著名氏所記止於元祐中興館閣書目<lb/>
　　云秘閣校理宋匪躬撰又云共八門元十五卷存<lb/>
　　十一卷今本止五卷不見門𩔖前三卷又混而為<lb/>
　　一意未必全書也<lb/>
蓬山志五卷<lb/>
　　陳氏曰秘書少監劒川羅畸疇老撰凡十五門崇<lb/>
<pb n="KR2m0009_WYG_202-18b"/>
　　寜四年序<lb/>
麟䑓故事五卷<lb/>
　　鼂氏曰皇朝程俱撰紹興初復館職首入館纂集<lb/>
　　舊聞成十二篇予所藏書斷自南渡之前獨此書<lb/>
　　以載官制後事為詳故録之<lb/>
　　陳氏曰俱在承平時凡三入省故其見聞為詳<lb/>
中興館閣録十卷　續十卷<lb/>
　　陳氏曰秘書監天台陳騤叔進撰淳熈中騤長蓬<lb/>
<pb n="KR2m0009_WYG_202-19a"/>
　　山與同僚録建炎以來事為此書李燾仁父為序<lb/>
　　續録者後人因舊文增附之耳<lb/>
　　巽岩李氏序曰上世官修其方故物不坻伏後世<lb/>
　　弗安厥官其方莫修職業因以放失夫方云者書<lb/>
　　也䆒其本原事迹及朝夕所當思營者悉書之法<lb/>
　　術具焉使居是官者奉以周旋雖百世可考爾周<lb/>
　　官三百六十官各有書小行人適四方則物為一<lb/>
　　書多至五書蓋古之人將有行也舉必及三惟始<lb/>
<pb n="KR2m0009_WYG_202-19b"/>
　　衷終依據審諦則其設施斯可傳久六龍駐蹕臨<lb/>
　　安踰四十年三省樞宻院制度尚稽復舊惟三館<lb/>
　　秘閣巋然傑出非百司比自唐開元韋述所集記<lb/>
　　注元祐間宋宣獻之孫匪躬作館閣録紹興改元<lb/>
　　程俱致道作麟䑓故事宋氏皆祖韋氏而程氏故<lb/>
　　事并國初他則多闕蓋未知其有宋録也惜最後<lb/>
　　四卷俄空焉余屡蒐采弗獲欲補又弗暇每每太<lb/>
　　息今所編集第斷自建炎以來凡物巨細靡有脫<lb/>
<pb n="KR2m0009_WYG_202-20a"/>
　　遺視程氏誠當且密官修其方行古道者不當如<lb/>
　　是耶昏忘倦游喜見此書乃援筆為之序<lb/>
翰林羣書三卷　翰林遺事一卷<lb/>
　　陳氏曰學士承㫖番陽洪遵景嚴自李肇而下十<lb/>
　　一家及年表中興後題名共為一書而以其所録<lb/>
　　遺事附其末總為三卷遺事録諸書所未及者洪<lb/>
　　氏父子兄弟四人入翰苑<lb/>
續史館故事一卷<lb/>
<pb n="KR2m0009_WYG_202-20b"/>
　　陳氏曰著作佐郎曲阿洪興祖慶善撰記國朝史<lb/>
　　館事迹以續舊編<lb/>
祖宗官制舊典三卷<lb/>
　　陳氏曰直龍圗閣東萊蔡惇元道撰大畧以為元<lb/>
　　豐用官階寄禄雖號正名而流品混淆爵位輕濫<lb/>
　　故以祖宗舊典與新制參稽互考而論其得失元<lb/>
　　道文忠公參政齊之姪孫而翰林學士延慶之子<lb/>
　　渡江卒於涪陵尹和靖焞嘗題其墓<lb/>
<pb n="KR2m0009_WYG_202-21a"/>
官制舊典正誤一卷<lb/>
　　陳氏曰無名氏<lb/>
國朝官制沿革一卷<lb/>
　　陳氏曰黄琮元禮撰<lb/>
職官記一卷<lb/>
　　陳氏曰大理少卿蜀人張縯季長撰專載新舊遷<lb/>
　　轉之異亦以寄禄為未然也以上三家皆附蔡氏<lb/>
　　書後<lb/>
<pb n="KR2m0009_WYG_202-21b"/>
官制新典十卷<lb/>
　　陳氏曰熊克撰其書以元豐新制為主而元祐之<lb/>
　　畧加通變崇政之恣為紛更皆具列焉<lb/>
聖朝職畧二十卷<lb/>
　　陳氏曰熊克撰倣馬永錫唐職林考其廢置因革<lb/>
　　亦頗采故事摘舊制誥中語附焉其書猶草創未<lb/>
　　成蓋應用之具也<lb/>
續百官公卿表二十卷　質疑十卷<lb/>
<pb n="KR2m0009_WYG_202-22a"/>
　　陳氏曰兵部尚書永嘉蔡㓜學行之撰續温公舊<lb/>
　　書起熈寜至靖康質疑者考異也<lb/>
職源五十卷<lb/>
　　陳氏曰大理司直金華王益之行甫撰亦簡牘應<lb/>
　　用之書也而專以今日見行官制為主蓋中興以<lb/>
　　後於舊制多所併省故也<lb/>
元輔表一卷<lb/>
　　陳氏曰龔頤正撰專録宰相不及執政<lb/>
<pb n="KR2m0009_WYG_202-22b"/>
漢官考六卷<lb/>
　　陳氏曰知金州清江徐筠孟堅撰以百官表官制<lb/>
　　為主而紀傳及注家所載皆輯而録之<lb/>
漢官總録十卷<lb/>
　　陳氏曰王益之撰大較亦如前書<lb/>
縣法一卷<lb/>
　　陳氏曰北京留守温陵吕惠卿吉甫撰曰法令詞<lb/>
　　訟刑獄簿歴催科給納灾傷盗賊勸課教化凡十<lb/>
<pb n="KR2m0009_WYG_202-23a"/>
　　門為縣之法備於此矣雖古今事殊而大體不能<lb/>
　　越也惠卿小人之雄於才術固優然法令居首而<lb/>
　　教化乃居其末不曰俗吏而謂之何哉<lb/>
縣務綱目二十卷<lb/>
　　陳氏曰贑陽劉鵬撰凡四十四門四百七十餘事<lb/>
　　其說不止於作縣而事關縣務者為多焉元符庚<lb/>
　　辰序<lb/>
作邑自箴十卷<lb/>
<pb n="KR2m0009_WYG_202-23b"/>
　　陳氏曰李元弼持國撰政和丁酉序<lb/>
中興百官題名五十卷<lb/>
　　陳氏曰監察御史臨川何異同叔撰首卷為宰輔<lb/>
　　拜罷録餘以次列之刻浙漕司其後以時増附渡<lb/>
　　江之初庻務草創諸司間有不可考者多缺之<lb/>
齊齋䑓諫論二卷<lb/>
　　陳氏曰尚書霅川倪思正父撰嘉定初更化矯韓<lb/>
　　氏用事之弊於是為論三篇言為之鷹犬者罪在<lb/>
<pb n="KR2m0009_WYG_202-24a"/>
　　䑓諫已而其弊自若也則又為牘論六篇言其情<lb/>
　　狀益精詳凡為䑓諫之所以得所以失者至矣盡<lb/>
　　矣<lb/>
金國官制一卷<lb/>
　　陳氏曰金世宗大定年所攽仿取唐及本朝舊制<lb/>
　　以文其官爵之制<lb/>
　<lb/>
　<lb/>
<pb n="KR2m0009_WYG_202-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文獻通考卷二百二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷二百四十</head> <lb/>
    <p>
<pb n="KR2m0009_WYG_240-1a"/>
欽定四庫全書<lb/>
　文獻通考卷二百四十<lb/>
　　鄱　陽　馬　端　臨　貴　與　著<lb/>
　經籍考六十七<lb/>
　　集<hi>别集</hi>
石湖集一百三十六卷<lb/>
　　陳氏曰參政吳郡范成大至能撰初以起居郎使<lb/>
　　金附奏受書事抗論於其殿陛間歸時益被上眷<lb/>
<pb n="KR2m0009_WYG_240-1b"/>
　　以至柄用石湖在太湖之濵姑蘇臺之下去城十<lb/>
　　餘里面湖為堂號鏡天閣又一堂扁石湖二字阜<lb/>
　　陵宸翰也今日就荒毁更數年恐無復遺跡矣一<lb/>
　　再過之為之慨然<lb/>
　　誠齋序其集曰公訓誥具西漢之爾雅賦篇有杜<lb/>
　　牧之之刻深騷辭得楚人之幽遠序山水則柳子<lb/>
　　厚序任俠則太史遷至於大篇決流短章斂芒縟<lb/>
　　而不釀縮而不僒清新嫵媚奄有鮑謝奔逸雋偉<lb/>
<pb n="KR2m0009_WYG_240-2a"/>
　　窮追太白求其隻字之陳陳一唱之嗚嗚而不可<lb/>
　　得也今四海内詩人不過三四而公皆過之無不<lb/>
　　及者予於詩豈敢以千里畏人者而於公獨斂袵<lb/>
　　焉<lb/>
周益公集二百卷　年譜一卷　附錄一卷<lb/>
　　陳氏曰丞相文忠益公廬陵周必大子充撰一字<lb/>
　　𢎞道其家旣刋六一集故此集編次一切視其凡<lb/>
　　目其間有奉詔録親征錄龍飛錄思陵錄凡十一<lb/>
<pb n="KR2m0009_WYG_240-2b"/>
　　卷以其多及時事托言未刋人莫之見鄭子敬守<lb/>
　　吉募工人印得之余在莆田借錄為全書然漫其<lb/>
　　數十處益公自號平園叟<lb/>
　　後村劉氏曰平園晩作益自磨礪然散語終是洗<lb/>
　　滌詞科氣習不盡惟所撰林艾軒誌銘極簡嚴有<lb/>
　　古意<lb/>
渭南集三十卷　劒南詩藁續藁八十七卷<lb/>
　　陳氏曰華文閣待制山陰陸游務觀撰左丞佃之<lb/>
<pb n="KR2m0009_WYG_240-3a"/>
　　孫紹興末召對賜出身隆興初為密院編修官鄉<lb/>
　　用矣坐漏泄省中語阜陵以為反覆斥遠之後以<lb/>
　　䕫倅入蜀益自放肆不䕶細行自號放翁在蜀九<lb/>
　　年乃歸晩由嚴陵召為南宫舍人將内禪周益公<lb/>
　　薦其直北門上終不用及韓氏用事游旣挂冠乆<lb/>
　　矣有㓜子澤不逮為侂胄作南園記起為大蓬遂<lb/>
　　以次對再致仕嘉定庚午年八十六而終游才甚<lb/>
　　高㓜為曾吉父所賞識詩為中興之冠他文亦佳<lb/>
<pb n="KR2m0009_WYG_240-3b"/>
　　而詩最富至萬餘篇古今未有故文與詩别行渭<lb/>
　　南者封渭南縣伯<lb/>
復齋制表二卷<lb/>
　　陳氏曰刑部侍郎王秬嘉叟撰初寮安中之孫紹<lb/>
　　興乾道間名士也陸放翁與之厚善<lb/>
盤洲集八十卷<lb/>
　　陳氏曰丞相文惠公鄱陽洪适景伯撰忠宣之長<lb/>
　　子方奉使時文惠甫十三歲後與其弟遵同中壬<lb/>
<pb n="KR2m0009_WYG_240-4a"/>
　　戍宏博科本名造後改焉又三年乙丑弟邁繼之<lb/>
　　世號三洪其自淮東總領入為太常少卿一年而<lb/>
　　入右府又半年而拜相然在位僅三閲月為林安<lb/>
　　宅所攻而去嘗一帥越閑居十六年而終<lb/>
小隱集七十卷<lb/>
　　陳氏曰樞宻文安公洪遵景嚴撰其進用最先於<lb/>
　　兄弟而得年不永薨於淳熈元年<lb/>
野處類藁二卷<lb/>
<pb n="KR2m0009_WYG_240-4b"/>
　　陳氏曰翰林學士文敏公洪邁景盧撰其全集未<lb/>
　　見<lb/>
誠齋集一百三十三卷<lb/>
　　陳氏曰寳謨閣學士文節公廬陵楊萬里廷秀撰<lb/>
　　當淳熈末為大蓬論思陵配享不合去及韓侂胄<lb/>
　　用事召之卒不至自次對遷至學士聞開禧出師<lb/>
　　不食而死自作江湖集序曰予少作有詩千餘篇<lb/>
　　至紹興壬午皆焚之大槩江西體也今所存曰江<lb/>
<pb n="KR2m0009_WYG_240-5a"/>
　　湖集者蓋學后山及半山及唐人者也<lb/>
　　荆溪集序予之詩始學江西諸君子旣又學后山<lb/>
　　五字律旣又學半山老人七字絶句晩乃學絶句<lb/>
　　於唐人學之愈力作之愈寡嘗與林謙之屢歎之<lb/>
　　謙之云擇之之精得之之艱又欲作之之不寡乎<lb/>
　　之官荆溪嘗以告日作詩忽若有寤於是辭謝唐<lb/>
　　人及王陳江西諸君子皆不敢學而後欣如也<lb/>
　　南海集序予好為詩初好之旣而厭之紹興壬午<lb/>
<pb n="KR2m0009_WYG_240-5b"/>
　　予詩始變予乃喜旣而又厭之至乾道庚寅詩又<lb/>
　　變淳熈丁酉詩又變時假守毘陵友人尤延之云<lb/>
　　予詩每變每進今老矣未知能變否能變矣未知<lb/>
　　能進否<lb/>
程文簡集二十卷<lb/>
　　陳氏曰吏部尚書新安程大昌泰之撰每卷分上<lb/>
　　下其實四十卷也博學長於考䆒著述甚多皆傳<lb/>
　　於世<lb/>
<pb n="KR2m0009_WYG_240-6a"/>
樵隱集十五卷<lb/>
　　陳氏曰信安毛幵平仲撰禮部尚書友之子負才<lb/>
　　傲世仕止州倅與尤遂初厚善臨終以書别之囑<lb/>
　　以志墓延之既為銘又序其集<lb/>
梁溪集五十卷<lb/>
　　陳氏曰禮部尚書錫山尤袤延之撰家有遂初堂<lb/>
　　藏書為近世冠<lb/>
鄭景望集三十卷<lb/>
<pb n="KR2m0009_WYG_240-6b"/>
　　陳氏曰宗正少卿永嘉鄭伯熊景望撰<lb/>
歸愚翁集二十六卷<lb/>
　　陳氏曰秀州判官鄭伯英景元撰近世永嘉學者<lb/>
　　推二鄭伯熊紹興乙丑進士自隆興初為館職王<lb/>
　　府東宫官至少司成宗正鄉用矣每小不合輙乞<lb/>
　　去卒於建寧守伯英癸未甲科第四人以親養三<lb/>
　　十年不調竟不出二人皆豪傑之士也<lb/>
　　水心葉氏序曰余嘗嘆章蔡氏擅事秦檜終成之<lb/>
<pb n="KR2m0009_WYG_240-7a"/>
　　更五六十年閉塞經史滅絶理義天下以佞諛鄙<lb/>
　　淺成俗豈惟聖賢之常道隱民彜并喪矣於斯時<lb/>
　　也士能以古人源流前輩出處終始執守慨然力<lb/>
　　行為後生率非壞傑特起者乎吾永嘉二鄭公是<lb/>
　　已蓋長曰伯熊字景望季曰伯英字景元大鄭公<lb/>
　　恂恂少而德成經為人師深厚悃愊無一指不夲<lb/>
　　於仁義無一言而不關於廊廟而景元俊健果决<lb/>
　　論事憤發思得其志則必欲盡洗紹聖以來弊政<lb/>
<pb n="KR2m0009_WYG_240-7b"/>
　　復還祖宗之舊非隨時黙黙茍為祿仕者也景望<lb/>
　　徇道寂寞視退如進官至宗正少卿而止初景元<lb/>
　　中進士第第四人少卿喜而笑曰子一日先我矣<lb/>
　　然旣任秀州判官遂以親辭終其身二十餘年不<lb/>
　　復仕朝廷亦卒不徴用何者諸公貴人知其才大<lb/>
　　氣剛中心畏之方以其自重不浪出無能害己為<lb/>
　　幸而不暇以廢格科目摧折名士為己責故也豈<lb/>
　　不悲哉自二鄭公後儒豪接踵而永嘉與為多然<lb/>
<pb n="KR2m0009_WYG_240-8a"/>
　　皆兄事景元方其家居得朋友通共有無並坐接<lb/>
　　席不知歲月遷改自謂如華胥至樂故其講習見<lb/>
　　聞尤精而片辭半簡必獨出肺腑不規倣衆作也<lb/>
　　夫孔翠鸞凰矜其華采顧影自耀為世珍惜是旣<lb/>
　　然矣若夫蛟龍之興雲雨則雷電皆至霮䨴百里<lb/>
　　豈區區然露小技衒細巧而足哉余懼覽者未察<lb/>
　　因次其夲末如左<lb/>
晦庵集一百卷　紫陽年譜三卷<lb/>
<pb n="KR2m0009_WYG_240-8b"/>
　　陳氏曰侍講文公新安朱熹元晦撰年譜李方子<lb/>
　　公晦所述其門人也<lb/>
　　勉齋黄氏曰周程張邵之書所以繼孔孟道統之<lb/>
　　傳歴時未乆微言大義欝而不彰為之裒集發明<lb/>
　　而後得以盛行於世太極先天圖精㣲廣博不可<lb/>
　　涯涘為之解剥條畫而後天地本原聖賢藴奥不<lb/>
　　至於泯沒程張門人祖述其學所得有淺深所見<lb/>
　　有踈密先生旣為之區别以悉取其所長至或識<lb/>
<pb n="KR2m0009_WYG_240-9a"/>
　　見小偏流於異端者亦必研窮剖析而不沒其所<lb/>
　　短南軒張公東萊呂公同出其時先生以其志同<lb/>
　　道合樂與之友至或見識少異亦必講磨辯難以<lb/>
　　　一其歸至若求道而過者病傳註誦習之煩以為<lb/>
　　不立文字可以識心見性不假修為可以造道入<lb/>
　　德守虚靈之識而昧天理之眞借儒者之言以文<lb/>
　　佛老之説學者利其簡便詆訾聖賢捐棄經典猖<lb/>
　　狂呌呶側僻固陋自以為悟立論愈下者則又崇<lb/>
<pb n="KR2m0009_WYG_240-9b"/>
　　奬漢唐比附三代以便其計功謀利之私二説並<lb/>
　　立高者陷於空無下者溺於卑陋其害豈淺淺哉<lb/>
　　先生力排之俾不至亂吾道以惑天下於是學者<lb/>
　　靡然向之先生教人以大學論孟中庸為入道之<lb/>
　　序而後及諸經以為不先乎大學則無以提綱挈<lb/>
　　領而盡論孟之精微不參之以論孟則無以融會<lb/>
　　貫通而極中庸之㫖趣然不會其極於中庸則又<lb/>
　　何以建立大本經綸大經而讀天下之書論天下<lb/>
<pb n="KR2m0009_WYG_240-10a"/>
　　之事哉其於讀書也又必使之辨其音釋正其章<lb/>
　　句玩其辭求其意研精覃思以䆒其所難知平心<lb/>
　　易氣以聽其所自得然為己務實辨别義利毋自<lb/>
　　欺謹其獨之戒未嘗不三致意焉蓋亦欲學者窮<lb/>
　　理反身而持之以敬也從游之士迭誦所習以質<lb/>
　　其疑意有未諭則委曲告之而未嘗倦問有未切<lb/>
　　則反復戒之而未嘗隱務學篤則喜見於言進道<lb/>
　　難則憂形於色講論經典商畧古今率至夜半雖<lb/>
<pb n="KR2m0009_WYG_240-10b"/>
　　疾病支離至諸生問辨則脫然沉痾之去體一日<lb/>
　　不講學則惕然常以為憂摳衣而來遠自川蜀文<lb/>
　　詞之傳流及海外至於敵人亦知慕其道窔問其<lb/>
　　起居窮鄉晩出家蓄其書私淑諸人者不可勝數<lb/>
　　先生旣沒學者傳其書信其道者益衆亦足以見<lb/>
　　理義之感於人者深矣繼徃聖將微之緒啓前賢<lb/>
　　未發之機辨諸儒之得失闢異端之訛繆明天理<lb/>
　　正人心事業之大又孰有加於此者至若天文地<lb/>
<pb n="KR2m0009_WYG_240-11a"/>
　　志律歴兵機亦皆洞䆒淵微文詞字畫騷人才士<lb/>
　　疲精竭神嘗病其難至先生未甞用意而亦皆動<lb/>
　　中規繩可為世法是非資禀之異學行之篤安能<lb/>
　　事事物物各當其理各造其極哉學修而道立德<lb/>
　　成而行尊見之事業者又如此秦漢以來迂儒曲<lb/>
　　學旣皆不足以望其藩墻而近代諸儒有志乎孔<lb/>
　　孟周程之學者亦豈能以造其閫域哉嗚呼是殆<lb/>
　　天所以相斯文焉篤生哲人以大斯道之傳也<lb/>
<pb n="KR2m0009_WYG_240-11b"/>
習庵集十二卷<lb/>
　　陳氏曰戸部侍郎曾逮仲躬撰文清公幾之子<lb/>
東萊呂太史集十五卷　别集十六卷　外集五卷<lb/>
附錄三卷<lb/>
　　陳氏曰著作郎東萊呂祖謙伯恭撰其弟祖儉編<lb/>
　　錄凡家範尺牘之類編之别集策問宏詞程文之<lb/>
　　類總之外集年譜遺事則見附錄太史曾文清外<lb/>
　　孫隆興癸未鎻廳甲科宏詞亦入等仕未逹得末<lb/>
<pb n="KR2m0009_WYG_240-12a"/>
　　疾奉祠年才四十五卒於淳熈辛丑平生著述皆<lb/>
　　畧舉端緒未有成書者學者惜之<lb/>
大愚叟集十一卷<lb/>
　　陳氏曰太府寺丞呂祖儉子約撰祖謙弟也慶元<lb/>
　　初上封事論救祭酒李祥謫高安以沒寓居大愚<lb/>
　　寺故以名集<lb/>
千巖擇藁七卷　外編三卷　續編四卷<lb/>
　　陳氏曰知峽州三山蕭德藻東夫撰嘗宰烏程後<lb/>
<pb n="KR2m0009_WYG_240-12b"/>
　　遂家焉楊誠齋序其集曰近世詩人若范石湖之<lb/>
　　清新尤梁溪之平淡陸放翁之敷腴蕭千巖之工<lb/>
　　致皆余所畏也<lb/>
濟溪老人遺藁一卷<lb/>
　　陳氏曰通判明州濟源李迎彦將撰永嘉周浮沚<lb/>
　　先生之壻與先大父為襟袂集中有送先君子赴<lb/>
　　戊子秋試詩首句籍甚人言易已東蓋先君治易<lb/>
　　故也集序周益公作<lb/>
<pb n="KR2m0009_WYG_240-13a"/>
泝庵集四十卷<lb/>
　　陳氏曰新津任淵子淵撰紹興乙丑類試第一人<lb/>
　　仕至潼川憲嘗註山谷后山詩行於世新津有天<lb/>
　　社山故稱天社任淵<lb/>
方舟集五十卷　後集二十卷<lb/>
　　陳氏曰資陽李石知幾撰石有盛名於蜀少嘗客<lb/>
　　蘇符尚書家紹興末為學官乾道中為郎歴麾節<lb/>
　　皆以論罷趙丞相雄其鄉人也素不善石石以是<lb/>
<pb n="KR2m0009_WYG_240-13b"/>
　　晩益困其自序云宋魋魯倉今猶古也<lb/>
歸愚集二十卷<lb/>
　　陳氏曰吏部侍郎葛立方常之撰勝仲之子丞相<lb/>
　　邲之父也以郎官攝西掖忤秦相得罪更化召用<lb/>
　　言者又以為附會沈該罷去遂不復起<lb/>
綺川集十五卷<lb/>
　　陳氏曰太常寺主簿歸安倪偁文舉撰紹興八年<lb/>
　　進士齊齋之父<lb/>
<pb n="KR2m0009_WYG_240-14a"/>
象山集二十八卷　外集四卷<lb/>
　　陳氏曰知荆門軍金谿陸九淵子靜撰與其兄九<lb/>
　　齡子壽乾淳間名士也象山在貴溪結茅其上與士<lb/>
　　友講學山形如象故名<lb/>
　　朱子答項平父書曰大抵子思以來教人之法惟<lb/>
　　以尊德性道問學為用力之要今子靜所説專是<lb/>
　　尊德性而熹平日所論却是問學上多了所以為<lb/>
　　彼學者多持守可觀而看得義理全不子細又别<lb/>
<pb n="KR2m0009_WYG_240-14b"/>
　　説一種杜撰道理遮蓋不肯放下而熹自覺雖於<lb/>
　　義理上不敢亂説却於𦂳要為己為人者多不得<lb/>
　　力今當返身用力去短集長庻不墮一偏耳<lb/>
　　又答孫敬甫書曰陸氏之學在近年一種浮淺頗<lb/>
　　僻議論中固自卓然非其儔匹其徒博習亦有能<lb/>
　　修其身能治其家以施之政事之間者但其宗㫖<lb/>
　　本自禪學中來不可揜諱當時若只如鼂文元陳<lb/>
　　忠肅諸人分明招認著實受用亦自有得力處不<lb/>
<pb n="KR2m0009_WYG_240-15a"/>
　　必如此隱諱遮藏改名換姓欲以欺人而人不可<lb/>
　　欺徒以自欺而自陷於不誠之域也然在吾輩須<lb/>
　　知其如此而切為所惑若於吾學果有所見則彼<lb/>
　　之言釘釘膠粘一切假合處自然解拆破散收拾<lb/>
　　不來矣切勿與辨以啓其紛拏不遜之論而反為<lb/>
　　卞荘子所乘也少時喜讀禪學文字見杲老與張<lb/>
　　侍郎書云左右旣得此欛柄入手便可改頭換靣<lb/>
　　却用儒家言語説向士夫接引後來學者其意大<lb/>
<pb n="KR2m0009_WYG_240-15b"/>
　　畧如此不能盡記其語後見張公經解文字一用<lb/>
　　此策但其遮藏不密線索漏處多故讀者一見便<lb/>
　　知其所自來難以純自託於儒者若近年則其為<lb/>
　　術益精為説寖巧抛閃出没頃刻萬變而幾不可<lb/>
　　辯矣然自明者觀之亦見其徒爾自勞而卒不足<lb/>
　　以欺人也但杲老之書近見藏中印本却無此語<lb/>
　　疑是其徒已知此陋而陰削去之近得江西一後<lb/>
　　生書有兩語云瞚目扼腕而指本心奮髯切齒而<lb/>
<pb n="KR2m0009_WYG_240-16a"/>
　　談端緒此亦甚中其鄉學之病也<lb/>
　　潔齋袁氏集序曰先生自始知學講求大道不得<lb/>
　　弗措久而寖明又久而大明此心此理貫通融會<lb/>
　　美在其中不勞外索揭諸當世曰學問之要得其<lb/>
　　本心而已心之本眞未嘗不善有不善者非其初<lb/>
　　然也孟子嘗言之矣向為身死而不受今為宮室<lb/>
　　之美妻妾之奉所識窮乏得我而為之此之謂失<lb/>
　　其本心其言昭晰如是而學者不能深信謂道為<lb/>
<pb n="KR2m0009_WYG_240-16b"/>
　　隱而不知其著謂道為邈而不知其近求之愈過<lb/>
　　道愈湮欝至先生始大發之如指迷塗如藥久病<lb/>
　　迷者悟病者愈不越於日用之間而本心在是矣<lb/>
　　學者親承師訓向也跂望聖賢若千萬里之隔乃<lb/>
　　今知與我同本培之漑之皆足以敷榮茂遂豈不<lb/>
　　深可慶哉嗚呼先生之惠後學𢎞矣先生之言率<lb/>
　　由中出上而啓沃君心下而切磨同志又下而開<lb/>
　　暁黎庶及其他雜然著述皆此心也儒釋之所以<lb/>
<pb n="KR2m0009_WYG_240-17a"/>
　　分義利之所以别剖析至精如辨白黑遏俗學之<lb/>
　　横流援天下於旣溺吾道之統盟不在兹乎<lb/>
林艾軒集二十卷<lb/>
　　工部侍郎林光朝撰後村劉氏序畧曰以言語文<lb/>
　　字行世非先生意也先生乾淳間大儒國人師之<lb/>
　　朱文公於當世之學間有異同惟於先生加敬然<lb/>
　　先生學力旣深下筆簡嚴高處逼檀弓榖梁平處<lb/>
　　猶與韓並驅在當時片簡隻字人已貴重今其存<lb/>
<pb n="KR2m0009_WYG_240-17b"/>
　　者如<graphic n="KR1174" url="https://raw.githubusercontent.com/kanripo/KR-Gaiji/master/images/KR1174.png" mimeType="image/png"/>嶁之碑岐陽之鼓矣先生殁六十年微言<lb/>
　　散軼復齋陳公某所序者僅十之二三外孫方之<lb/>
　　泰討求裒拾彚為二十卷勤於李漢趙德矣<lb/>
施正憲集六十七卷　外集三卷<lb/>
　　陳氏曰知樞密院廣信施師㸃聖與撰其在政府<lb/>
　　六年上眷未衰慨然勇退引去不可回識者壮其<lb/>
　　決趙南塘汝談其壻也為序其集而傳之<lb/>
適齋類藁八卷<lb/>
<pb n="KR2m0009_WYG_240-18a"/>
　　陳氏曰奉新袁去華宣卿撰紹興乙丑進士改官<lb/>
　　知石首縣而卒善為歌詞嘗賦長沙定王臺見稱<lb/>
　　於張安國為書之<lb/>
梅溪集三十二卷　續集五卷<lb/>
　　陳氏曰詹事樂清王十朋龜齡撰丁丑大魁立朝<lb/>
　　剛正劉珙作序<lb/>
　　劉氏集序畧曰公始以諸生對策廷中一日數萬<lb/>
　　言被遇太上皇帝親擢冠多士取其言行之及佐<lb/>
<pb n="KR2m0009_WYG_240-18b"/>
　　諸侯入册府事今上於初濳又皆以忠言直節有<lb/>
　　所裨補上亦雅敬信之登極之初卽召以為侍御<lb/>
　　史納用其說公知上意以必復土疆必雪讎恥為<lb/>
　　己任其所言者莫非修德行政任賢討軍之實而<lb/>
　　於分别邪正之際尤致意焉平居無所嗜好顧喜<lb/>
　　為詩渾厚質直懇惻條暢如其為人不為浮靡之<lb/>
　　文論事取極已意然其規模宏闊骨骼開張出入<lb/>
　　變化俊偉神速世之盡力於文字者徃徃反不能<lb/>
<pb n="KR2m0009_WYG_240-19a"/>
　　及其他片言半簡雖或出於脫口肆筆之餘亦無<lb/>
　　不以仁義忠孝為歸而皆出於肺腑之誠然非有<lb/>
　　所勉強慕傚而為之也蓋其所禀於天者純乎陽<lb/>
　　德剛明之氣是以其心光明正大舒暢洞逹無所<lb/>
　　隱蔽而見於事業文章一皆如此海内有志之士<lb/>
　　聞其名誦其言觀其行而得其心無不斂袵心服<lb/>
　　至於小人雖以一時趨向之殊或敢巧為謗詆然<lb/>
　　其極口不過以為迂闊近名不切時務至其大節<lb/>
<pb n="KR2m0009_WYG_240-19b"/>
　　之偉然者則不能有以毫髪㸃汚也<lb/>
酒隐集三卷<lb/>
　　陳氏曰宣州司理趙育去病撰其父鼎臣承之號<lb/>
　　竹隱畸士也<lb/>
四六類藁三十卷<lb/>
　　陳氏曰起居郎建安熊克子復撰皆四六應用之<lb/>
　　文也亦無過人者克以王丞相季海薦驟用王時<lb/>
　　在樞府趙温叔當國莫知其所從來頗疑其由徑<lb/>
<pb n="KR2m0009_WYG_240-20a"/>
　　沮之上意向之不能回也<lb/>
拙菴雜著三十卷　外集四卷<lb/>
　　陳氏曰工部侍郎東平趙磻老渭師撰門下侍郎<lb/>
　　野之姪以婦翁歐陽懋待制澤入任從范石湖使<lb/>
　　金虞丞相并父亦薦之遂擢用知臨安坐殿司招<lb/>
　　兵事謫饒州<lb/>
雙溪集二十卷<lb/>
　　陳氏曰知郴州東陽曹冠宗臣撰由舍選登甲科<lb/>
<pb n="KR2m0009_WYG_240-20b"/>
　　坐為秦塤假手奪官再赴廷試得初品<lb/>
止齋集五十二卷<lb/>
　　陳氏曰中書舍人永嘉陳傅良君舉撰三山本五<lb/>
　　十卷<lb/>
　　水心葉氏墓誌曰初講城南茶院時諸老先生傳<lb/>
　　科舉舊學摩蕩鼓舞受教者無異辭公未三十心<lb/>
　　思挺出陳編宿說披剥潰敗竒意芽甲新語懋長<lb/>
　　士蘇醒起立駭未曾有皆相號召雷動從之雖縻<lb/>
<pb n="KR2m0009_WYG_240-21a"/>
　　他師亦籍名陳氏由是其文擅於當世公不自喜<lb/>
　　悉謝去獨崇敬鄭景望薛士龍師友尊之入太學<lb/>
　　則張欽夫呂伯恭相視遇兄弟也公之從鄭薛也<lb/>
　　以克己兢畏為主敬德集義於張公盡心焉至古<lb/>
　　人經制三代治法又與薛公反復論之而呂公為<lb/>
　　言本朝文獻相承所以垂世立國者然後學之内<lb/>
　　外本末備矣公猶不已年經月緯晝驗夜索詢世<lb/>
　　舊繙吏牘蒐斷簡採異聞一事一物必稽於極而<lb/>
<pb n="KR2m0009_WYG_240-21b"/>
　　後止千載之上珠貫而絃組之若目見其身相旋<lb/>
　　其間呂公以為其長不獨在文字也<lb/>
　<lb/>
　<lb/>
　<lb/>
　<lb/>
　<lb/>
　文獻通考卷二百四十<lb/>
</p>
<p>
</p>
  </div>
</body>
</text>
</TEI>
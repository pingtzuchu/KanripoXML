<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷二百七十</head> <lb/>
    <p>
<pb n="KR2m0009_WYG_270-1a"/>
欽定四庫全書<lb/>
　文獻通考卷二百七十<lb/>
　　鄱　陽　馬　端　臨　貴　與　著<lb/>
　封建考十一<lb/>
　　魏封建諸侯王<lb/>
任城威王彰建安二十一年封鄢陵侯文帝即位以功<lb/>
増邑五千并前萬户黄初二年進爵為公三年立為任<lb/>
城王四年薨子楷嗣徙封中牟五年改封任城縣太和<lb/>
<pb n="KR2m0009_WYG_270-1b"/>
六年復改封任城國食五縣二千五百户青龍三年坐<lb/>
罪削縣二千户正始七年徙封濟南二千户并増邑四<lb/>
千四百户<lb/>
陳思王植建安十六年封平原侯十九年徙封臨菑侯<lb/>
二十二年増邑至萬户文帝即位坐罪貶爵安鄉侯三<lb/>
年立為鄄城王邑二千五百户四年徙封雍邱六年増<lb/>
户五百太和元年徙封浚儀三年徙封東阿六年以陳<lb/>
四縣封為陳王邑三千五百薨子志嗣徙封濟北王<lb/>
<pb n="KR2m0009_WYG_270-2a"/>
蕭懷王熊早薨後追封王子哀王炳嗣食邑二千五百<lb/>
户薨無子國除<lb/>
豐愍王昻早卒黄初二年追諡曰豐悼公三年以樊安<lb/>
公均子琬嗣嘉平六年襲爵為豐王累増邑至二千七<lb/>
百户薨子亷嗣<lb/>
相殤王鑠早薨太和三年追封子潛嗣薨　偃邑二千<lb/>
五百户無子國除<lb/>
鄧哀王冲早卒以宛侯據子琮奉冲後景初元年坐罪<lb/>
<pb n="KR2m0009_WYG_270-2b"/>
削邑貶爵為侯正始七年轉封平陽公累増邑并前千<lb/>
九百户<lb/>
彭城王據建安十六年封范陽侯二十二年徙封宛侯<lb/>
黄初二年進爵為公三年為章陵王又徙義陽又徙彭<lb/>
城及濟隂景初元年坐罪削爵二千户三年復景元中<lb/>
累増邑并前四千六百户<lb/>
燕王宇建安十六年封都鄉侯二十二年改封魯陽侯<lb/>
黄初二年進爵為公三年為下邳王五年改封單父縣<lb/>
<pb n="KR2m0009_WYG_270-3a"/>
太和六年封燕王累増邑至五千五百户薨　奐後入<lb/>
繼大宗即帝位<lb/>
沛穆王林建安十六年封饒陽侯二十二年徙封譙黄<lb/>
初二年進爵為公三年為譙王五年改封譙縣七年徙<lb/>
鄄城太和六年徙沛累増邑至四千七百户薨子緯嗣<lb/>
中山恭王衮建安二十一年封平鄉侯二十二年徙東<lb/>
陽侯黄初二年進爵為公三年為北海王又徙贊濮陽<lb/>
及中山青龍元年坐削邑二年復三年卒子孚嗣増邑<lb/>
<pb n="KR2m0009_WYG_270-3b"/>
至三千四百户<lb/>
濟陽懷王玹建安十六年封西鄉侯早卒以沛王林子<lb/>
贊襲爵薨復以贊弟邑紹薨子恒嗣累増邑至千九百<lb/>
户<lb/>
陳留恭王峻建安二十一年封郿侯後徙襄邑黄初三<lb/>
年進爵改封襄邑又改陳留薨子澳嗣累増邑至四千<lb/>
七百户<lb/>
范陽閔王矩早卒詔以樊安公均子敏嗣封臨晉侯黄<lb/>
<pb n="KR2m0009_WYG_270-4a"/>
初五年改封范陽王七年徙句陽増邑至三千四百户<lb/>
子焜嗣<lb/>
趙王幹建安二十年封髙平亭侯再徙頼亭𢎞農黄初<lb/>
二年封燕王又改河間樂城鉅鹿乃封趙王増邑至五<lb/>
千户<lb/>
楚王彪建安二十一年封夀春侯徒封汝陽弋陽吳夀<lb/>
春白馬乃改封楚王坐犯禁削縣繼而復所削封至三<lb/>
千户嘉平元年令狐愚王凌等謀立彪都許昌凌敗彪<lb/>
<pb n="KR2m0009_WYG_270-4b"/>
自殺至正元元年封子嘉為常山真定王<lb/>
郿戴公子整建安二十二年封郿侯薨無子詔以彭城<lb/>
王據子範奉整後子闡嗣增封至千八百户<lb/>
樊安公均建安二十二年封薨子抗嗣徙封抗蘇屯留<lb/>
薨子諶嗣累封至千九百户<lb/>
東平靈王徹建安二十二年封歴城侯黄初三年為廬<lb/>
江王徙夀張東平坐罪削邑繼復所削薨子翕嗣累封<lb/>
至三千四百户<lb/>
<pb n="KR2m0009_WYG_270-5a"/>
樂陵王茂二十二年封萬歲亭侯改封平輿乗氏中邱<lb/>
聊城乃封王又改曲陽坐罪削繼復徙樂陵増邑至五<lb/>
千户<lb/>
　　右太祖二十五男其得封傳國者十七人<lb/>
贊哀王協早薨太和五年追封子尋嗣増户至三千薨<lb/>
無子國除<lb/>
北海悼王蕤黄初七年立為陽平縣王後改封北海薨<lb/>
以瑯琊王子贊嗣徙封昌鄉饒安文安増邑至三千五<lb/>
<pb n="KR2m0009_WYG_270-5b"/>
百户<lb/>
東武陽懷王鑒黄初六年立薨無子國除<lb/>
東海定王霖黄初三年立為河東王改封館陶東海薨<lb/>
子啓嗣累増邑至六千二百户子高貴鄉公髦入繼大<lb/>
宗嗣帝位<lb/>
元城哀王禮黄初二年封秦公三年改京兆王又改元<lb/>
城薨尋以任城王楷子梯嗣改封梁王累増邑至四千<lb/>
五百户<lb/>
<pb n="KR2m0009_WYG_270-6a"/>
邯鄲懷王邕黄初二年封淮南公三年封王又改陳及<lb/>
邯鄲薨以任城王楷子温嗣改封魯陽累増邑至四千<lb/>
四百户<lb/>
清河悼王貢黄初三年封薨無子國除<lb/>
廣平哀王儼黄初三年封薨無子國除<lb/>
　　右文帝子八王<lb/>
黄初五年詔曰先王建國隨時而制漢祖増秦所置郡<lb/>
至光武以天下損耗并省郡縣以今比之益不及焉其<lb/>
<pb n="KR2m0009_WYG_270-6b"/>
改封諸王皆為縣王<lb/>
　陳思王傳時法制待藩國既自峻廹寮屬皆賈豎下<lb/>
　才兵人給其殘老大數不過二百人又植以前過事<lb/>
　復減半十一年中而三徙都常汲汲無歡遂𤼵疾薨<lb/>
　正始間宗室曹冏上書曰古之王者必建同姓以明<lb/>
　親親必樹異姓以明賢賢親親之道專用則其漸也<lb/>
　微弱賢賢之道偏任則其敝也劫奪先聖知其然也<lb/>
　故博求親疎而並用之故能保其社稷歴紀長久今<lb/>
<pb n="KR2m0009_WYG_270-7a"/>
　魏尊尊之法雖明親親之道未備或任而不重或釋<lb/>
　而不任臣竊惟此寢不安席謹撰合所聞論其成敗<lb/>
　曰昔夏商周歴世數十而秦二世而亡何則三代之<lb/>
　君與天下共其民故天下同其憂秦王獨制其民故<lb/>
　傾危而莫救也秦觀周之敝以為小弱見奪於是廢<lb/>
　五等之爵立郡縣之官内無宗子以自毗輔外無諸<lb/>
　侯以為藩衞譬猶芟刈股肱獨任胸腹觀者為之寒<lb/>
　心而始皇晏然自以為子孫帝王萬世之業也豈不<lb/>
<pb n="KR2m0009_WYG_270-7b"/>
　悖哉故漢祖奮三尺之劍驅烏集之衆五年之中遂<lb/>
　成帝業何則伐深根者難為功摧枯朽者易為力理<lb/>
　勢然也漢監秦之失封植子弟及諸吕擅權圖危劉<lb/>
　氏而天下所以不傾動者徒以諸侯强大磐石膠固<lb/>
　故也然高祖封建地過古制故賈誼以為欲天下之<lb/>
　治安莫若衆建諸侯而少其力文帝不從至於孝景<lb/>
　猥用鼂錯之計削黜諸侯遂有七國之患蓋兆𤼵高<lb/>
　帝釁鍾文景由寛之過制急之不漸故也所謂末大<lb/>
<pb n="KR2m0009_WYG_270-8a"/>
　必折尾大難掉尾同於體猶或不從况乎非體之尾<lb/>
　其可掉乎武帝從主父䇿下推恩之令自是之後遂<lb/>
　以陵夷子孫微弱衣食租税不預政事至於哀平王<lb/>
　氏秉權假周公之事而為田常之亂宗室王侯或乃<lb/>
　為之符命頌莽恩德豈不哀哉由斯言之非宗子獨<lb/>
　忠孝於惠文之間而叛逆於哀平之際也徒以權輕<lb/>
　勢弱不能有定耳賴光武皇帝挺不世之姿擒王莽<lb/>
　於已成紹漢嗣於既絶斯豈非宗子之力也而曽不<lb/>
<pb n="KR2m0009_WYG_270-8b"/>
　監秦之失䇿襲周之舊制至於桓靈閹宦用事君孤<lb/>
　立於上臣弄權於下由是天下鼎沸姦宄並争宗廟<lb/>
　焚為灰燼宫室變為榛藪太祖皇帝龍飛鳯翔掃除<lb/>
　凶逆大魏之興於今二十有四年矣觀五代之存亡<lb/>
　而不用其長䇿覩前車之傾覆而不改於轍迹子弟<lb/>
　王空虛之地君有不使之民宗室竄於閭閻不聞邦<lb/>
　國之政權均匹夫勢齊凡庶内無深根不㧞之固外<lb/>
　無磐石宗盟之助非所以安社稷為萬世之業也且<lb/>
<pb n="KR2m0009_WYG_270-9a"/>
　今之州牧郡守古之方伯諸侯皆跨有千里之土兼<lb/>
　軍武之任或比國數人或兄弟並據而宗室子弟曽<lb/>
　無一人間厠其間與相維制非所以强幹弱枝備萬<lb/>
　一之虞也今之用賢或超為名都之主或為偏師之<lb/>
　帥而宗室有文者必限小縣之宰有武者必致百人<lb/>
　之上非所以勸進賢能褒異宗室之禮也語曰百足<lb/>
　之蟲至死不僵以其扶之者衆也此言雖小可以譬<lb/>
　大是以聖王安不忘危存不忘亡故天下有變而無<lb/>
<pb n="KR2m0009_WYG_270-9b"/>
　傾危之患矣冏冀以此論感悟曹爽爽不能用<lb/>
　　陳夀評曰魏氏王公既徒有土國之名而無社稷<lb/>
　　之實又禁防壅隔同於囹圄位號靡定大小嵗易<lb/>
　　骨肉之恩乖棠棣之義廢為法之弊一至於此乎<lb/>
　　袁子曰魏興承大亂之後民人損減不可則以古<lb/>
　　始於是封建侯王皆使寄地空名而無其實王國<lb/>
　　使有老兵百餘人以衞其國雖有王侯之號而乃<lb/>
　　儕於匹夫縣隔千里之外無朝聘之儀鄰國無㑹<lb/>
<pb n="KR2m0009_WYG_270-10a"/>
　　同之制諸侯游獵不得過三十里又為設防輔監<lb/>
　　國之官以伺察之王侯皆思為布衣而不能得既<lb/>
　　違宗國藩屏之義又虧親戚骨肉之恩<lb/>
　　魏列侯<lb/>
魏黄初三年初制封王之庶子為鄉公嗣王庶子為鄉<lb/>
侯公之庶子為亭伯其後定制凡國王公侯伯子男六<lb/>
等次縣侯次鄉侯次亭侯次闗内侯又置名號侯爵十<lb/>
八級闗中侯爵十七級皆金印紫綬闗外侯十六級銅<lb/>
<pb n="KR2m0009_WYG_270-10b"/>
印龜紐墨綬五大夫十五級銅印環紐亦墨綬自闗内<lb/>
侯皆不食租虛封爵自魏始而有保傅相常侍侍郎郎<lb/>
中令中尉大農文學友謁者大夫諸雜署令丞公主有<lb/>
家令僕丞行夜督郵王太妃有家令僕丞<lb/>
公孫康遼東襄平人漢末父度據遼東至康以斬袁尚<lb/>
功封襄平侯子淵嗣明帝時拜大司馬封樂浪公景初<lb/>
元年遣使徵之淵發兵反遣司馬懿討誅之<lb/>
張燕常山真定人本羣盜聚衆河北太祖將平冀州遣<lb/>
<pb n="KR2m0009_WYG_270-11a"/>
使求佐王師拜平北將軍封安國亭侯邑五百户薨子<lb/>
方嗣　融<lb/>
張繡武威祖厲人漢末聚衆於祖厲後領衆屯宛與劉<lb/>
表合太祖南征以衆降封宣威侯以軍功増邑至二千<lb/>
户薨子泉嗣坐反誅國除<lb/>
張魯沛國豐人據漢中太祖討平之出降封閬中侯邑<lb/>
萬户封魯五子及閻圃等皆為列侯子富嗣<lb/>
夏侯惇沛國譙人以從征吕布功封高安鄉侯増邑至<lb/>
<pb n="KR2m0009_WYG_270-11b"/>
二千五百户薨諡忠侯子充嗣　廙　劭<lb/>
　河内人韓浩　沛國人史渙俱以忠勇顯掌禁兵封<lb/>
　侯<hi>附惇傳</hi>
夏侯淵惇族弟以軍功封博昌亭侯後守漢中為劉先<lb/>
主所襲戰死諡愍侯子衡嗣　績　褒<lb/>
曹仁太祖從弟以征伐功進封陳侯増邑至三千五百<lb/>
户薨諡忠侯子泰嗣轉封寗陵侯　初泰弟楷範皆為<lb/>
列侯<lb/>
<pb n="KR2m0009_WYG_270-12a"/>
　仁弟純以征伐功封高陵亭侯邑三百户卒諡威侯<lb/>
　子演嗣<lb/>
曹洪太祖從弟以征伐功封野王侯二千一百户薨諡<lb/>
恭侯子馥嗣　太祖分洪户封子震為列侯　族父瑜<lb/>
官至衞將軍封侯<lb/>
曹休太祖族子以征伐功封長平侯増邑至二千五百<lb/>
户薨諡壯侯子肇嗣　興　文帝分休户三百封肇弟<lb/>
纂為列侯<lb/>
<pb n="KR2m0009_WYG_270-12b"/>
曹真太祖族弟以軍功封東鄉侯累増户至二千九百<lb/>
薨諡元侯子爽嗣明帝崩受遺輔少主加侍中武安侯<lb/>
邑萬二千户坐擅權為司馬懿所誅夷　明帝思真功<lb/>
封其五子羲訓則彦皚皆為列侯　文帝分真邑二百<lb/>
户封弟彬為列侯<lb/>
夏侯尚淵從子以軍功封昌陵鄉侯薨諡悼侯子元嗣<lb/>
坐謀誅司馬師為師所誅夷<lb/>
荀彧頴川頴隂人太祖平袁紹以彧前後籌䇿功封萬<lb/>
<pb n="KR2m0009_WYG_270-13a"/>
嵗亭侯累増邑至二千户薨諡敬侯子惲嗣　甝　頵<lb/>
荀攸彧從子與彧同時以籌策功封陵樹亭侯増邑至<lb/>
七百户子適嗣　彪<lb/>
賈詡武威姑臧人以説張繡降太祖功封都亭侯進封<lb/>
魏夀鄉侯増邑至八百户薨諡肅侯子穆嗣模<lb/>
田疇右北平無終人太祖征烏丸疇將衆為向導破虜<lb/>
以功封亭侯邑五百户固辭不受<lb/>
何䕫陳郡陽夏人太祖時參軍事文帝為太子以䕫為<lb/>
<pb n="KR2m0009_WYG_270-13b"/>
少傅帝即位封成陽亭侯邑三百户薨諡靖侯子曽嗣<lb/>
鍾繇潁川長社人太祖時馬騰韓遂擁强兵擅闗中乃<lb/>
以繇為侍中持節督闗中魏國初建為相國文帝受禪<lb/>
進封崇高鄉侯増邑至千八百户薨諡成侯子毓嗣<lb/>
文帝分毓户邑封繇弟演及子劭孫豫列侯　駿<lb/>
華歆平原高唐人魏國建為御史大夫文帝即位拜相<lb/>
國封安樂侯明帝即位封博平侯増邑至千三百户薨<lb/>
諡敬侯子表嗣　文帝時分歆户邑封歆弟緝列侯<lb/>
<pb n="KR2m0009_WYG_270-14a"/>
王朗東海人魏國建以軍祭酒領魏郡太守文帝即位<lb/>
為司空封樂平鄉侯明帝即位封蘭陵侯増邑至十二<lb/>
百户薨諡成侯子肅嗣　文帝分朗邑封朗兄子詳為<lb/>
列侯<lb/>
程昱東郡東阿人以從討破袁譚尚功封安國亭侯文<lb/>
帝即位封安鄉侯増邑至八百户薨諡肅侯子武嗣<lb/>
克　良<lb/>
郭嘉潁川陽翟人從征伐以籌䇿功封洧陽亭侯増邑<lb/>
<pb n="KR2m0009_WYG_270-14b"/>
至千户薨諡貞侯子率嗣　深　獵<lb/>
董昭濟隂定陶人説太祖移駕都許以謀䇿功封千秋<lb/>
亭侯後進爵樂平侯邑千户薨諡定侯子胄嗣<lb/>
劉曄淮南成惪人太祖文帝時為侍中征討預謀畫明<lb/>
帝時以功封東亭侯邑三百户薨諡景侯子㝢嗣<lb/>
蔣濟楚國平阿人太祖時為丞相主簿文明時仕至散<lb/>
騎常侍預軍國謀議齊王即位進爵昌陵亭侯薨諡景<lb/>
侯子秀嗣　凱<lb/>
<pb n="KR2m0009_WYG_270-15a"/>
劉放涿郡人魏國建為祕書郎文明時為中書監掌機<lb/>
密封西鄉侯齊王即位以定䇿増邑至一千一百户薨<lb/>
諡敬侯子正嗣<lb/>
孫資太原人自太祖以來與劉放俱任中書掌機密封<lb/>
陽亭侯齊王即位以定䇿増邑至千户薨諡貞侯子宏<lb/>
嗣<lb/>
劉靖沛國相人太祖時表靖父馥為揚州刺史恩惠大<lb/>
行戰守有備馥卒子靖為河南尹有父風封廣陵亭侯<lb/>
<pb n="KR2m0009_WYG_270-15b"/>
邑三百户諡景侯子煕嗣<lb/>
司馬朗河内温人太祖時為丞相主簿從征伐明帝即<lb/>
位録其功封朗子昌武亭侯邑百户子洪嗣<lb/>
梁習陳郡柘人文帝時為并州刺史政治為天下最封<lb/>
申門亭侯邑百户薨子施嗣<lb/>
張既馮翊高陵人文帝時為凉州刺史以擊胡功封西<lb/>
鄉侯増邑至四百户薨諡肅侯子緝嗣坐與李豐同謀<lb/>
誅司馬師見殺<lb/>
<pb n="KR2m0009_WYG_270-16a"/>
賈逵河東襄陵人太祖時為丞相主簿從征伐文帝受<lb/>
禪以功封陽里亭侯四百户薨諡肅侯子充嗣<lb/>
任峻河南中牟人太祖征伐峻常居守置屯田給軍糧<lb/>
以功封都亭侯邑三百户薨諡成侯子先嗣<lb/>
蘇則扶風武功人文帝時為䕶羌校尉以征羌功封都<lb/>
亭侯邑三百户薨諡剛侯子怡嗣　愉<hi>怡弟襲封</hi>
杜畿京兆杜陵人為河東太守十六年治為天下最文<lb/>
帝踐祚封豐樂亭侯邑百户諡戴侯子恕嗣<lb/>
<pb n="KR2m0009_WYG_270-16b"/>
張遼鴈門馬邑人太祖時為將破袁譚攻孫權有功文<lb/>
帝即位封晉陽侯邑増至二千六百户諡剛侯子虎嗣<lb/>
　統<lb/>
樂進陽平衞國人太祖時為軍司馬以征伐功封廣昌<lb/>
亭侯増邑至千二百户諡威侯子綝嗣　肇<lb/>
于禁泰山鉅平人太祖時以征伐功封益夀亭侯増邑<lb/>
至千二百户後禦闗羽於樊軍敗降羽文帝時自吳還<lb/>
卒諡厲侯子圭嗣<lb/>
<pb n="KR2m0009_WYG_270-17a"/>
張郃河間人太祖時以征伐功封鄭侯後増邑至四千<lb/>
三百户卒諡壯侯子雄嗣　明帝以郃功分其邑封郃<lb/>
四子列侯<lb/>
徐晃河東楊人太祖時征伐有功文帝即位封陽平侯<lb/>
増邑至三千一百户諡壯侯子蓋嗣　霸　明帝分晃<lb/>
子孫二人列侯<lb/>
李典山陽鉅野人太祖時從軍以功封都亭侯邑三百<lb/>
户薨諡愍侯子禎嗣<lb/>
<pb n="KR2m0009_WYG_270-17b"/>
李通江夏平春人以軍功封都亭侯増邑至四百户諡<lb/>
剛侯子朞嗣<lb/>
臧霸泰山華人太祖攻袁紹時霸為瑯琊相以精兵入<lb/>
青州封都亭侯文帝即位封良成侯増邑至三千五百<lb/>
户諡威侯子艾嗣　明帝以霸前後功封子三人列侯<lb/>
文聘南陽宛人為劉表大將太祖征荆州劉琮降聘詣<lb/>
太祖後以禦闗羽孫權功封新野侯増邑至千九百户<lb/>
諡壯侯子休嗣　武<lb/>
<pb n="KR2m0009_WYG_270-18a"/>
呂䖍任城人太祖時為泰山太守以平宼功封益夀亭<lb/>
侯増邑至六百户子翻嗣　桂<lb/>
許褚譙國譙人太祖時從征伐有功文帝立封萬嵗亭<lb/>
侯増邑至七百户諡壯侯子儀嗣　綜<lb/>
龎惪南安狟道人初從張魯太祖定漢中乃降封闗門<lb/>
亭侯與曹仁共攻闗羽不克死之諡壯侯封其二子皆<lb/>
為列侯<lb/>
衞覬河東安邑人太祖時以治書侍御史鎮闗中招懐<lb/>
<pb n="KR2m0009_WYG_270-18b"/>
有功文帝立封陽吉亭侯増邑至三百户諡敬侯子瓘<lb/>
嗣<lb/>
傅嘏北地泥陽人黄初中為侍中尚書髙貴鄉公時進<lb/>
封武鄉亭侯以勸司馬師討毋邱儉功増邑至千二百<lb/>
户諡元侯子祗嗣<lb/>
陳羣潁川許昌人太祖時辟為西曹掾文帝在東宫待<lb/>
以交友之禮即位封昌武亭侯帝寢疾與曹真司馬懿<lb/>
等並受遺詔輔明帝封潁隂侯増邑至千三百户諡靖<lb/>
<pb n="KR2m0009_WYG_270-19a"/>
侯子泰嗣　恂　温<hi>恂弟紹封</hi>
陳矯廣陵東陽人太祖時為司空掾文帝即位以佐命<lb/>
功封東鄉侯邑六百户諡貞侯子本嗣　粲<lb/>
徐宣廣陵海西人太祖時為司空掾明帝即位為尚書<lb/>
封津陽亭侯邑二百户諡貞侯子欽嗣<lb/>
衞臻陳留襄邑人太祖時參丞相軍事文帝踐祚封安<lb/>
國亭侯正始中進爵長垣侯邑千户諡敬侯子烈嗣<lb/>
盧毓涿郡涿人太祖時為丞相法曹齊王即位為僕射<lb/>
<pb n="KR2m0009_WYG_270-19b"/>
封髙樂亭侯後封容城侯二千三百户諡成侯孫藩嗣<lb/>
和洽汝南西平人初從劉表太祖定荆州辟為丞相掾<lb/>
明帝即位封西陵鄉侯邑二百户薨諡簡侯子禽嗣<lb/>
常林河内温人文帝為五官將時林為功曹帝即位封<lb/>
樂陽亭侯薨諡貞侯子旹嗣　静<hi>旹弟紹封</hi>
杜襲潁川定陵人太祖時為丞相軍祭酒文帝即位封<lb/>
武平亭侯累封至五百五十户諡定侯子㑹嗣<lb/>
趙儼潁川陽翟人太祖時為司空掾屬主簿明帝即位<lb/>
<pb n="KR2m0009_WYG_270-20a"/>
進封都鄉侯邑六百户薨諡穆侯子亭嗣<lb/>
裴潛河東聞喜人太祖時為丞相理曹掾明帝即位封<lb/>
清陽亭侯邑二百户薨諡貞侯子秀嗣<lb/>
韓暨南陽堵陽人太祖平荆州辟為丞相士曹掾文帝<lb/>
即位封宜城亭侯邑二百户薨諡恭侯子肇嗣　邦<lb/>
崔林清河東武城人太祖時為丞相掾明帝時為司空<lb/>
封安陽亭侯邑六百户<hi>魏三公封列侯自林始</hi>薨諡孝侯子述嗣<lb/>
高柔陳留圉人太祖辟為丞相倉曹屬明帝即位封延<lb/>
<pb n="KR2m0009_WYG_270-20b"/>
夀亭侯齊王時以預誅曹爽功封安國侯為太尉増邑<lb/>
至四千户薨諡元侯孫渾嗣<lb/>
孫禮涿郡容城人文帝時為尚書齊王時遷司空封大<lb/>
利亭侯邑一百户薨諡景侯孫元嗣<lb/>
王觀東郡廩邱人太祖時為文學掾歴仕文明二帝高<lb/>
貴鄉公即位既誅曹爽封觀陽鄉侯後増邑至二千五<lb/>
百户遷司空薨諡肅侯子悝嗣<lb/>
辛毗潁川陽翟人初從袁紹太祖克鄴表毗為議郎文<lb/>
<pb n="KR2m0009_WYG_270-21a"/>
帝時封廣平亭侯薨諡肅侯子敞嗣<lb/>
滿寵山陽昌邑人太祖時為汝南太守以戰功封安昌<lb/>
亭侯明帝即位封昌邑侯増邑至九千六百户薨諡景<lb/>
侯子偉嗣<lb/>
田豫漁陽雍奴人太祖時為丞相軍謀掾文帝初為䕶<lb/>
烏丸校尉以討胡功封長樂亭侯増邑至五百户薨子<lb/>
彭祖嗣<lb/>
郭淮太原陽曲人文帝時為鎮西長史討平闗中叛胡<lb/>
<pb n="KR2m0009_WYG_270-21b"/>
封射陽亭侯後進封陽曲侯邑凡二千七百八十户分<lb/>
三百户封一子亭侯薨諡貞侯子統嗣　正<lb/>
徐邈燕國薊人太祖時為丞相軍謀掾文帝立以討叛<lb/>
羌功封都亭侯邑三百薨諡穆侯子武嗣<lb/>
胡質楚國夀春人太祖時為丞相屬文帝即位為征東<lb/>
將軍都督青徐諸軍事積榖備邊薨追封陽陵亭侯邑<lb/>
百户諡貞侯子威嗣<lb/>
王㫤太原晉陽人文帝時為兖州刺史後以戰功封京<lb/>
<pb n="KR2m0009_WYG_270-22a"/>
陵侯討母邱儉文欽諸葛誕等破之増邑至四千七百<lb/>
户薨諡穆侯子渾嗣<lb/>
王基東萊曲城人文帝時為中書侍郎高貴鄉公即位<lb/>
封常樂亭侯後以預討文欽等功増邑至五千七百户<lb/>
薨諡景侯子徽嗣<lb/>
王凌太原祁人太祖時為丞相掾文帝即位為兖州刺<lb/>
史後以戰功封南鄉侯邑千三百五十户司馬懿秉政<lb/>
凌謀立楚王彪事覺懿討之自殺<lb/>
<pb n="KR2m0009_WYG_270-22b"/>
母邱儉河東聞喜人父興黄初中為武威太守以討叛<lb/>
胡功封高陽鄉侯儉襲父爵後以討公孫淵功進封安<lb/>
邑侯邑三千九百户司馬師專政儉矯太后詔起兵討<lb/>
之兵敗死<lb/>
諸葛誕瑯琊陽都人明帝時為御史中丞後以討吳功<lb/>
封高平侯邑三千五百户為征東將軍司馬昭秉政誕<lb/>
舉兵降吳昭討之兵敗死<lb/>
鄧艾義陽棘陽人為司馬懿掾屬後以破文欽等功封<lb/>
<pb n="KR2m0009_WYG_270-23a"/>
方城鄉侯拒姜維破之遷征西將軍増邑至六千六百<lb/>
户以平蜀功為太尉増邑二萬户封二子亭侯邑各千<lb/>
户鍾㑹譖而殺之<lb/>
鍾㑹潁川長社人太傅繇小子高貴鄉公即位以謀討<lb/>
母邱儉等功封東武亭侯邑三百户後以平蜀功為司<lb/>
徒進封縣侯増邑萬户封子二人亭侯邑各千户坐反<lb/>
誅<lb/>
　　右魏世諸侯王及列侯之見於史傳而可考者<lb/>
<pb n="KR2m0009_WYG_270-23b"/>
　　按漢人嘗稱萬户侯蓋列侯大者多食萬户魏則<lb/>
　　雖親王所食未有及萬户者漢光武封功臣如鄧<lb/>
　　寇軰皆以元功食四縣范曄猶以為懲韓彭之戮<lb/>
　　存矯枉之志故不大其封土使之得以功名自終<lb/>
　　魏則諸王所食不過一縣蓋封建之制至曹魏而<lb/>
　　規模益貶矣然以天下户口之數考之西漢盛時<lb/>
　　至一千餘萬而魏氏不過六十六萬有竒蓋郡國<lb/>
　　所上户口猶不及漢十之一則宜其分封之户數<lb/>
<pb n="KR2m0009_WYG_270-24a"/>
　　不能如漢制也又兩漢户賦輕而魏晋以來户賦<lb/>
　　重受封者皆食其户賦則輕者不容不多而重者<lb/>
　　不容不少矣張繡傳言時天下户口減耗十裁一<lb/>
　　存諸將封未有滿千户者而繡獨以功封二千户<lb/>
　　亦一證也<lb/>
　<lb/>
　<lb/>
　<lb/>
<pb n="KR2m0009_WYG_270-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　文獻通考卷二百七十<lb/>
</p>
<p>
</p>
  </div>
</body>
</text>
</TEI>
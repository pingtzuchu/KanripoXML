<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷一百八十四</head> <lb/>
    <p>
<pb n="KR2m0009_WYG_184-1a"/>
欽定四庫全書<lb/>
　文獻通考卷一百八十四<lb/>
　　鄱　陽　馬　端　臨　貴　與　著<lb/>
　經籍考十一<lb/>
　　經論<hi>語</hi>　<hi>孟子</hi>
　西漢藝文志論語者孔子應答弟子時人及弟子相<lb/>
　與言而接聞扵夫子之語也當時弟子各有所記夫<lb/>
　子既卒門人相與輯而論篹故謂之論語<hi>師古曰輯與集同篹</hi>
<pb n="KR2m0009_WYG_184-1b"/>
　<hi>與撰同</hi>漢興有齊魯之說𫝊齊論語者昌邑中尉王吉<lb/>
　少府宋畸御史大夫貢禹尚書令五鹿充宗膠東庸<lb/>
　生唯王陽名家<hi>師古曰王吉字子陽故謂之王陽</hi>𫝊魯論語者常山<lb/>
　都尉龔奮長信少府夏侯勝丞相韋賢魯扶卿前將<lb/>
　軍蕭望之安昌侯張禹皆名家張氏最後而行扵世<lb/>
　隋經籍志張禹夲授魯論晚講齊論後遂合而考之<lb/>
　刪其煩惑除去齊論問王知道二篇従魯論二十篇<lb/>
　為定號張侯論當世重之周氏包氏為之章句馬融<lb/>
<pb n="KR2m0009_WYG_184-2a"/>
　又為之訓又有古論語與古文尚書同出章句煩省<lb/>
　與魯論不異唯分子張為二篇故有二十一篇孔安<lb/>
　國為之𫝊漢末鄭𤣥以張侯論為夲參考齊論古論<lb/>
　而為之註魏司空陳羣太常王肅博士周生烈皆為<lb/>
　義說吏部尚書何晏又為集觧是後諸儒多為之註<lb/>
　齊論遂亡古論先無師說梁陳之時唯鄭𤣥何晏立<lb/>
　於國學而鄭氏甚㣲周齊鄭學獨立至隋何鄭並行<lb/>
　鄭氏盛扵人間其孔叢家語並孔氏所𫝊仲尼之㫖<lb/>
<pb n="KR2m0009_WYG_184-2b"/>
　爾雅諸書觧古今之意幷五經總義附扵此篇<lb/>
漢志論語十二家二百二十九篇<lb/>
隋志二十九家一百九十八卷<lb/>
唐志三十家三十七部三百二十七卷<hi>失名姓三家韓愈以下不著録</hi>
<hi>二家十二卷</hi>
宋三朝志十六部一百三十九卷<lb/>
宋兩朝志二部二十卷<lb/>
宋四朝志十三部七十八卷<lb/>
<pb n="KR2m0009_WYG_184-3a"/>
宋中興志五十五家六十三部四百九十八卷<lb/>
何晏論語注十卷<lb/>
　　鼂氏曰魏何晏集觧其序自云據魯論包咸周氏<lb/>
　　孔安國馬融鄭康成陳羣王肅周生烈八家之說<lb/>
　　與孫邕鄭冲曺羲荀顗集諸家訓觧為之按漢時<lb/>
　　論語凡有三而齊論有問王知道兩篇詳其名當<lb/>
　　是必論内聖之道外王之業未必非夫子之最致<lb/>
　　意者不知何說而張禹獨遺之禹身不知王鳯之<lb/>
<pb n="KR2m0009_WYG_184-3b"/>
　　邪正其不知此固宜然勢位足以軒輊一世使斯<lb/>
　　文遂喪惜哉<lb/>
　　按齊論多於魯論二篇曰問王知道史稱為張禹<lb/>
　　所刪以此遂無傳且夫子之言禹何人而敢刪之<lb/>
　　然古論語與古文尚書同自孔壁出者章句與魯<lb/>
　　論不異唯分堯曰子張問以下為一篇共二十一<lb/>
　　篇則問王知道二篇亦孔壁中所無度必後儒依<lb/>
　　倣而作非聖經之夲真此所以不傳非禹所能刪<lb/>
<pb n="KR2m0009_WYG_184-4a"/>
　　也<lb/>
皇侃論語疏十卷<lb/>
　　鼂氏曰梁皇侃撰古今論語之注多矣何晏集七<lb/>
　　家復采古論語註為集觧行扵世侃今又引衛瓘<lb/>
　　繆播欒肇郭象蔡謨袁宏江惇蔡奚李充孫綽周<lb/>
　　懐范寗王珉凡十三家之說成此書其序稱江熈<lb/>
　　所集世謂其引事雖時詭異而援證精博為後學<lb/>
　　所宗云<lb/>
<pb n="KR2m0009_WYG_184-4b"/>
韓李論語筆觧十卷<lb/>
　　鼂氏曰唐韓愈退之李翺習之撰前有祕書丞許<lb/>
　　勃序云韓李相與講論共成此書按唐人通經者<lb/>
　　寡獨兩公名冠一代葢以此然四庫邯鄲書目皆<lb/>
　　無之獨田氏書目有韓愈論語十卷筆觧兩卷此<lb/>
　　書題曰筆觧而兩卷亦不同<lb/>
　　陳氏曰館閣書目云祕書丞許勃為之序今夲乃<lb/>
　　王存序云得扵錢塘汪充而無許序<lb/>
<pb n="KR2m0009_WYG_184-5a"/>
石經論語十卷<lb/>
　　鼂氏曰右偽蜀張徳鈞書闕唐諱立石當在孟知<lb/>
　　祥未叛之前其文脫兩字誤一字又述而第七舉<lb/>
　　一隅下有而示之三字三人行必有我師焉上又<lb/>
　　有我字衛靈公第十五敬其事而後其食作後食<lb/>
　　其禄與李鶚夲不同者此也<lb/>
論語井田義圖<lb/>
　崇文總目不著撰人名氏述周井田之法其曰論語<lb/>
<pb n="KR2m0009_WYG_184-5b"/>
　者葢為論語學者引用云<lb/>
論語正義十卷<lb/>
　　鼂氏曰皇朝邢昺等撰亦因皇侃所採諸儒之說<lb/>
　　刋定而成書<lb/>
　　陳氏曰唐人止為五經疏而不及孝經論語至昺<lb/>
　　始奉詔為之<lb/>
　　按唐藝文志亦有賈公彦論語疏十五卷當攷<lb/>
王令論語十卷<lb/>
<pb n="KR2m0009_WYG_184-6a"/>
　　鼂氏曰皇朝王令逢原撰解堯曰篇云四海不窮<lb/>
　　困則天禄不永終矣王安石書新義取之<lb/>
王介甫論語觧十卷　王元澤口義十卷　陳用之論<lb/>
語十卷<lb/>
　　鼂氏曰王介甫撰并其子雱口義其徒陳用之觧<lb/>
　　紹聖後皆行扵塲屋或曰用之書乃鄒浩所著託<lb/>
　　之用之云<lb/>
東坡論語觧十卷　潁濱論語拾遺<lb/>
<pb n="KR2m0009_WYG_184-6b"/>
　　潁濵自序予少為論語解子瞻謫居黄州為論語<lb/>
　　說盡取以徃今見扵書十二三也大觀丁亥閑居<lb/>
　　潁川為孫籕簡筠講論語子瞻之說意有所未安<lb/>
　　時為籕等言凡二十七章謂之論語拾遺恨不得<lb/>
　　質之子瞻也<lb/>
　　鼂氏曰蘇軾子瞻為論語觧沒後子由以其說之<lb/>
　　未安者辯正之<lb/>
伊川論語說十卷<lb/>
<pb n="KR2m0009_WYG_184-7a"/>
　　鼂氏曰伊川門人記其師所解論語也不為文辭<lb/>
　　直以俚語記之<lb/>
范醇夫論語說十卷<lb/>
　　鼂氏曰元祐中所進數稱引劉敞程頥之說<lb/>
謝顯道論語觧十卷<lb/>
　　鼂氏曰顯道少師程正叔<lb/>
　　朱子語録上蔡論語觧言語極多看得透時他只<lb/>
　　有一兩字是𦂳要　問謝氏之說多華掞先生曰<lb/>
<pb n="KR2m0009_WYG_184-7b"/>
　　胡侍郎嘗教人看謝氏論語以其文字上多有發<lb/>
　　越處<lb/>
吕與叔論語觧十卷<lb/>
　　鼂氏曰與叔雖程正叔之徒觧經不盡用其師說<lb/>
尹彦眀論語觧十卷<lb/>
　　鼂氏曰彦眀程氏門人紹興中自布衣召為崇政<lb/>
　　殿說書被㫖訓觧多採純夫之說<lb/>
　　朱子語録曰論語中程先生及和靖說只扵夲文<lb/>
<pb n="KR2m0009_WYG_184-8a"/>
　　上添一兩字甚平淡然意味深長須當子細看要<lb/>
　　見得他意味方好問精義中尹氏說多與二程<lb/>
　　同何也曰二程說得已眀尹氏只說出處<lb/>
王定國論語十卷<lb/>
　　王鞏定國撰秦少游序略曰定國坐罪斥海上罷<lb/>
　　還詣東上閤門奏書曰臣無状幸縁先臣之故獲<lb/>
　　齒仕版不能慎事䧟扵罪戾念無以自贖間因職<lb/>
　　事之暇妄以所見註成論語十卷未敢以進唯陛<lb/>
<pb n="KR2m0009_WYG_184-8b"/>
　　下裁鍳之眀日詔御藥院取其書去未報而神宗<lb/>
　　棄天下嗚呼自熈寧初王氏父子以經術得幸下<lb/>
　　其說扵太學凡置博士試諸生皆以新書従事不<lb/>
　　合者黜罷之而諸儒之論廢矣定國扵時處放逐<lb/>
　　之中蠻夷瘴癘之地乃能自信不惑論著成一家<lb/>
　　之言至天子聞之取其書非其氣過人何以及此<lb/>
　　姑掇其大槩使夫覧之者知定國著書之時為如<lb/>
　　此又知神宗嚮經術亦非主扵一家而已<lb/>
<pb n="KR2m0009_WYG_184-9a"/>
汪氏論語直解十卷<lb/>
　　鼂氏曰汪革信民撰撫州人紹聖中試禮部為天<lb/>
　　下第一嘗語人曰吾鄉有二相一為天下之福一<lb/>
　　為天下之禍葢指晏元獻王荆公也即此可見其<lb/>
　　觧經淵源所自云<lb/>
景迂論語講義十卷<lb/>
　　鼂氏曰従父詹事公撰多取古人之說以正近世<lb/>
　　之失<lb/>
<pb n="KR2m0009_WYG_184-9b"/>
楊氏注論語十卷<lb/>
　　鼂氏曰楊氏中立伊川門人也<lb/>
游氏論語觧十卷<lb/>
　　陳氏曰游酢定夫伊川門人<lb/>
論語釋言十卷<lb/>
　　陳氏曰葉夢得少藴撰<lb/>
張氏論語觧二十卷<lb/>
　　陳氏曰張九成撰<lb/>
<pb n="KR2m0009_WYG_184-10a"/>
五峯論語指南一卷<lb/>
　　陳氏曰胡宏仁仲撰評論黄祖舜沈大亷之說<lb/>
竹西論語感發十卷<lb/>
　　陳氏曰中書舎人江都王居正撰凡十卷<lb/>
論語探古二十卷<lb/>
　　陳氏曰畢良史撰二十卷<lb/>
洪興祖論語說<lb/>
　中興藝文志其說多可采謂此書始扵不愠終於知<lb/>
<pb n="KR2m0009_WYG_184-10b"/>
　命葢君子儒<lb/>
論語續解考異說例共十二卷<lb/>
　中興藝文志吳棫撰自謂考研甚衆獨於何晏集觧<lb/>
　邢昺疏所得為多又謂孔門弟子之言多未盡善而<lb/>
　註信經疏信註太過嘗作指掌十卷亡扵兵火僅追<lb/>
　記大略以觧何晏集解之未盡未安者故曰續觧又<lb/>
　考他書之文之說異扵論語者為考異又為說例有<lb/>
　集語眀原微言略例答問正統權道弟子雜說凡十<lb/>
<pb n="KR2m0009_WYG_184-11a"/>
　篇多發眀<lb/>
　　陳氏曰其所援引百家諸史傳出入詳洽所稱欒<lb/>
　　肇駮王鄭之說間取一二肈晉人隋唐志載論語<lb/>
　　釋二卷駮二卷按董逌藏書志釋已亡駮幸存而<lb/>
　　崇文總目及諸藏書家皆無有棫葢嘗見其書也<lb/>
　　館閣書目亦不載<lb/>
玉泉論語學十卷<lb/>
　　陳氏曰工部侍郎喻樗子才撰樗與張子韶諸公<lb/>
<pb n="KR2m0009_WYG_184-11b"/>
　　友善坐此得罪秦檜汪端眀應辰其壻也<lb/>
曾吉甫論語義二卷<lb/>
　　陳氏曰禮部侍郎曾㡬撰胡文定公門人也<lb/>
南軒論語說十卷<lb/>
　　陳氏曰侍講廣漢張栻敬夫撰<lb/>
論語集義三十四卷<lb/>
　　陳氏曰朱熹撰集二程張氏及范祖禹吕希哲吕<lb/>
　　大臨謝良佐游酢楊時侯仲良周孚先凡十一家<lb/>
<pb n="KR2m0009_WYG_184-12a"/>
　　初名精義後刻扵豫章郡學始名集義其所言外<lb/>
　　自託於程氏而竊其近似之言以文異端之說者<lb/>
　　葢指張無垢也無垢與宗杲逰故云爾<lb/>
　　朱子語録曰讀論語須將精義看一段次看第二<lb/>
　　段將兩段比較孰得孰失孰是孰非又將第三段<lb/>
　　比較如前又總一章之說而盡比較之其間須有<lb/>
　　一說合聖人之意或有兩說有三說有四五說皆<lb/>
　　是乂就其中比較疏宻如此便是格物及看得此<lb/>
<pb n="KR2m0009_WYG_184-12b"/>
　　一章透徹則知便至或自未有見識只得就這裏<lb/>
　　挨一章之中程子之說多是門人之說多非然初<lb/>
　　看時不可先萌此心門人所記亦多有好處蜚卿<lb/>
　　曰若只將程子之說為主如何曰不可只得以理<lb/>
　　為主然後看他底看得一章直是透徹然後看第<lb/>
　　二章亦如此法若看得三四篇此心便熟數篇之<lb/>
　　後迎刄而觧矣　讀書考義理似是而非者難辨<lb/>
　　且如精義中惟程先生說得的當確至其門人非<lb/>
<pb n="KR2m0009_WYG_184-13a"/>
　　惟不盡得夫子之意雖程子之意亦多失之今讀<lb/>
　　語孟不可便道精義都不是都廢了須借他做箇<lb/>
　　梯階去尋求將来自見道理知得他是非方是自<lb/>
　　家所得處<lb/>
論語集注十卷<lb/>
　　陳氏曰朱熹撰大略夲程氏學通取注疏古今諸<lb/>
　　儒之說間復斷以己意晦庵先生平生講解此為<lb/>
　　第一所謂毫髪無遺憾者矣<lb/>
<pb n="KR2m0009_WYG_184-13b"/>
　　朱子語録曰集註如秤上秤来無異不髙些不低<lb/>
　　些如看得透存飬熟甚生氣質　集註添一字不<lb/>
　　得減一字不得　看集註時不可遺了𦂳要字葢<lb/>
　　觧中有極散緩者有緩急之間者有極𦂳要者某<lb/>
　　下一字時直是秤等輕重方敢寫出　集註乃集<lb/>
　　義之精髓　問集註引前軰之說而增損改易夲<lb/>
　　文其意如何曰其說有病不欲更就下面安註脚<lb/>
　　問集註中有兩存何者為長曰使某見得長底時<lb/>
<pb n="KR2m0009_WYG_184-14a"/>
　　豈復存其短底只為二說皆通故並存之然必有<lb/>
　　一說合聖人之夲但不可知耳復曰大率兩說前<lb/>
　　一說勝　集註某自三十歳便下工夫到而今改<lb/>
　　猶未了不是草草看者<lb/>
　　朱在過庭所聞曰集註扵正文之下正觧說字訓<lb/>
　　文義與聖經正意如諸家之說有切當眀白者即<lb/>
　　引用而不沒其姓名如學而首章先尹氏而後程<lb/>
　　子亦只是順正文觧下来非有髙下去取也章末<lb/>
<pb n="KR2m0009_WYG_184-14b"/>
　　用圏而列諸家之說者或文外之意而於正文有<lb/>
　　所發眀不容略去或通論一章之意反覆其說切<lb/>
　　要而不可不知也<lb/>
論語或問十卷<lb/>
　　陳氏曰朱熹撰集註既成復論次其取舎之所以<lb/>
　　然別為一書而篇首述二書綱領與讀者之要法<lb/>
　　其與集註實相表裏學者所當並觀也<lb/>
　　朱子文集集註後来改定處多遂與或問不相應<lb/>
<pb n="KR2m0009_WYG_184-15a"/>
　　又無工夫修得或問故不曾𫝊出今莫若只就正<lb/>
　　經上玩味有未通處參考集註更自思索為佳不<lb/>
　　可恃此未定之書便以為是也<lb/>
石鼓論語答問三卷<lb/>
　　陳氏曰戴溪岷隐撰溪初仕領石鼓書院山長所<lb/>
　　與諸生講說者也其說切近眀白晦庵亦稱其近<lb/>
　　道<lb/>
論語通釋十卷<lb/>
<pb n="KR2m0009_WYG_184-15b"/>
　　陳氏曰黄幹撰其書兼載或問發眀婦翁未盡之<lb/>
　　意<lb/>
論語意原一卷<lb/>
　　陳氏曰不知作者<lb/>
論語夲㫖一卷<lb/>
　　陳氏曰建昌軍教授永嘉姜得平撰<lb/>
論語大意二十卷<lb/>
　　陳氏曰海陵卞圜撰<lb/>
<pb n="KR2m0009_WYG_184-16a"/>
晦庵語類二十七卷<lb/>
　　陳氏曰蜀人以晦庵語録類成編處州教授東陽<lb/>
　　潘墀取其論語一類増益其所未備刋於學宫<lb/>
論語紀䝉六卷<lb/>
　　陳氏曰國子司業臨海陳耆卿夀老撰葉水心為<lb/>
　　之序耆卿學扵水心者也嘗主麗水簿嘉定初年<lb/>
　　成此書<lb/>
孔子家語十卷<lb/>
<pb n="KR2m0009_WYG_184-16b"/>
　　王肅註後序曰孔子家語者皆當時公卿士大夫<lb/>
　　及七十二弟子之所諮訪交相對問言語也既而<lb/>
　　諸弟子各自記其所問焉與論語孝經並時弟子<lb/>
　　取其正實而切事者別出為論語其餘則都集録<lb/>
　　之名之曰孔子家語凡所論辯疏判較歸實自夫<lb/>
　　子夲㫖也屬文下辭徃徃頗有浮說煩而不要者<lb/>
　　亦由七十二子各共叙述首尾加之潤色其材或<lb/>
　　有優劣故使之然也孔子既沒而㣲言絶七十二<lb/>
<pb n="KR2m0009_WYG_184-17a"/>
　　弟子終而大義乖六國之世儒道分散逰說之士<lb/>
　　各以巧意而為枝葉唯孟軻荀卿守其所習當秦<lb/>
　　昭王時荀卿入秦昭王従之問儒術荀卿以孔子<lb/>
　　之語及諸國事七十二弟子之言凡百餘篇與之<lb/>
　　由此秦悉有焉始皇之世李斯焚書而孔子家語<lb/>
　　與諸子同列故不見滅髙祖克秦悉斂得之皆載<lb/>
　　扵二尺竹簡多有古文字及吕氏專漢取歸藏之<lb/>
　　其後被誅亡而孔子家語乃散在人間好事者或<lb/>
<pb n="KR2m0009_WYG_184-17b"/>
　　各以意增損其言故使同是一事而輒異辭孝景<lb/>
　　皇帝末年募求天下遺書扵時亰師士大夫皆送<lb/>
　　官得吕氏之所𫝊孔子家語而與諸國事及七十<lb/>
　　子辭妄相錯雜不可得知以付掌書與曲禮衆篇<lb/>
　　亂簡合而藏之祕府元封之時吾仕亰師竊懼先<lb/>
　　人之典辭將遂泯沒扵是因諸公卿大夫私以人<lb/>
　　事募求其副悉得之乃以事類相次撰集為四十<lb/>
　　四篇又有曾子問禮一篇自別屬曾子問故不復<lb/>
<pb n="KR2m0009_WYG_184-18a"/>
　　録其諸弟子書所稱引孔子之言者夲不存乎家<lb/>
　　語亦以其已自有所傳也是以皆不取也將来君<lb/>
　　子不可不鑑<lb/>
　　博士孔衍言臣祖故臨淮太守安國逮仕扵孝武<lb/>
　　皇帝之世以經學為名以儒雅為官讃眀道義見<lb/>
　　稱前朝時魯共王壊孔子故宅得古文科斗尚書<lb/>
　　孝經論語世人莫有能言者安國為改今文讀而<lb/>
　　訓傳其義又撰次孔子家語既畢訖㑹值巫蠱事<lb/>
<pb n="KR2m0009_WYG_184-18b"/>
　　起遂各廢不行扵時然其典雅正實與世相傳者<lb/>
　　不可同日而論也光禄大夫向以其為時所未施<lb/>
　　行故尚書則不記扵別録論語則不使名家也臣<lb/>
　　竊惜之且百家章句無不畢記况孔子家古文正<lb/>
　　實而疑之哉又戴聖皆近世小儒以曲禮不足而<lb/>
　　乃取孔子家語雜亂者及子思孟軻荀卿之書以<lb/>
　　裨益之總名曰禮記今見其已在禮記者則便除<lb/>
　　家語之夲篇是為滅其原而存其末也不亦難乎<lb/>
<pb n="KR2m0009_WYG_184-19a"/>
　　臣之愚以為宜如此為例皆記録別見故敢冒昧<lb/>
　　以聞奏上天子許之未即論定而遇帝崩向又病<lb/>
　　亡遂不果立<lb/>
　　鼂氏曰序註凡四十四篇劉向校録止二十七篇<lb/>
　　後王肅得此扵孔子二十四世孫猛家<lb/>
　　朱子語録曰家語雜記得不純却是當時書孔叢<lb/>
　　子是後来自撰出<lb/>
　　又與吕伯恭書曰遺書愚意所刪去者亦須抄出<lb/>
<pb n="KR2m0009_WYG_184-19b"/>
　　逐段略註刪去之意方不草草若只暗地刪却久<lb/>
　　逺易惑人記論語者只為如此留下家語至今作<lb/>
　　病痛也<lb/>
　　陳氏曰孔子二十四世孫猛所傳魏王肅為之註<lb/>
　　肅闢鄭學猛嘗受學扵肅肅従猛得此書與肅所<lb/>
　　論多合従而證之遂行扵世云博士安國所得壁<lb/>
　　中書也亦未必然其間所載多已見左氏傳大戴<lb/>
　　禮諸書<lb/>
<pb n="KR2m0009_WYG_184-20a"/>
　　右論語<lb/>
　趙氏題辭曰孟子以儒道游扵諸侯思濟斯民然不<lb/>
　肯枉尺直尋時君咸謂之迂濶扵事終莫能聼納其<lb/>
　說扵是退而論集所與髙第弟子公孫丑萬章之徒<lb/>
　難疑答問又自撰其法度之言著書七篇二百六十<lb/>
　一章三萬四千六百八十五字又有外書四篇性善<lb/>
　辯文說孝經為正其文不能宏深不與内篇相似似<lb/>
　非孟子夲真後世依倣而作者也秦焚經籍其書號<lb/>
<pb n="KR2m0009_WYG_184-20b"/>
　為諸子得不泯絶孝文時論語孝經孟子爾雅皆置<lb/>
　博士後罷傳記博士獨立五經而已<lb/>
　　按前史藝文志俱以論語入經類孟子入儒家類<lb/>
　　直齋陳氏書録觧題始以語孟同入經類其說曰<lb/>
　　自韓文公稱孔子傳之孟軻軻死不得其傳天下<lb/>
　　學者咸曰孔孟孟子之書固非荀揚以降所可同<lb/>
　　日語也今國家設科語孟並列扵經而程氏諸儒<lb/>
　　訓解二書常相表裏故合為一類今従之<lb/>
<pb n="KR2m0009_WYG_184-21a"/>
漢志孟子十一篇<lb/>
隋志三家二十八卷<hi>亡書九卷</hi>
唐志六家四十五卷<lb/>
宋三朝志五家二十七卷<lb/>
宋四朝志九家九十二卷<lb/>
宋中興志二十二部二百入十五卷<lb/>
趙岐註孟子十四卷<lb/>
　　鼂氏曰岐字臺卿後漢人為章指析為十四篇其<lb/>
<pb n="KR2m0009_WYG_184-21b"/>
　　序云軻戰國時以儒術干諸侯不用退與公孫丑<lb/>
　　萬章之徒難疑答問著書七篇三萬四千六百八<lb/>
　　十五字秦焚書以其書號諸子故得不泯絶又為<lb/>
　　外書四篇其書不能宏深似非孟子夲真也按韓<lb/>
　　愈以此書為弟子所會集與岐之言不同今考其<lb/>
　　書載孟子所見諸侯皆稱諡如齊宣王梁恵王梁<lb/>
　　襄王滕定公滕文公魯平公是也夫死然後有諡<lb/>
　　軻無恙時所見諸侯不應皆前死且恵王元年至<lb/>
<pb n="KR2m0009_WYG_184-22a"/>
　　平公之卒凡七十七年軻始見恵王目之曰叟必<lb/>
　　已老矣決不見平公之卒也後人追為之眀矣則<lb/>
　　岐之言非也荀子載孟子三見齊王而不言弟子<lb/>
　　問之曰我先攻其邪心揚子載孟子曰夫有意而<lb/>
　　不至者有矣未有無意而至者也今書皆無之則<lb/>
　　知散軼也多矣岐謂秦焚書得不泯絶亦非也或<lb/>
　　曰豈見扵外書邪若爾則岐又不當謂其不能宏<lb/>
　　深也<lb/>
<pb n="KR2m0009_WYG_184-22b"/>
四註孟子<lb/>
　中興藝文志題揚雄韓愈李翺熈時子四家註㫖意<lb/>
　淺近葢依託者<lb/>
陸善經註孟子七卷<lb/>
　崇文總目善經唐人以軻書初為七篇因刪去趙岐<lb/>
　章指與其註之繁重者復為七篇云<lb/>
孟子音義正義共十六卷<lb/>
　　鼂氏曰皇朝孫奭等採唐張鎰丁公著所撰参附<lb/>
<pb n="KR2m0009_WYG_184-23a"/>
　　益其闕古今註孟子者趙氏之外有陸善經奭撰<lb/>
　　正義以趙註為夲其不同者時時兼取善經如謂<lb/>
　　子莫執中為子等無執中之類大中祥符中書成<lb/>
　　上扵朝<lb/>
　　陳氏曰舊有張鎰丁公著為之音俱未精當奭方<lb/>
　　奉詔校定撰集正義遂討論音釋疏其疑滯備其<lb/>
　闕遺<lb/>
石經孟子十四卷<lb/>
<pb n="KR2m0009_WYG_184-23b"/>
　　鼂氏曰皇朝席旦宣和中知成都刋石寘扵成都<lb/>
　　學宫云偽蜀時刻六經扵石而獨無孟子經為未<lb/>
　　備夫經大成扵孔氏豈有闕邪其論既繆又多誤<lb/>
　　字如以頻顣為類不可勝紀<lb/>
五臣觧孟子十四卷<lb/>
　　鼂氏曰皇朝范祖禹孔武仲吳安詩豐稷吕希哲<lb/>
　　元祐中同在經筵所進講義貫穿史籍雖文辭㣲<lb/>
　　渉豐縟然觀者誠知勸講自有體也<lb/>
<pb n="KR2m0009_WYG_184-24a"/>
伊川孟子觧十四卷<lb/>
　　鼂氏曰程正叔撰<lb/>
横渠孟子觧二十四卷<lb/>
　　鼂氏曰張子載撰幷孟子統說附扵后<lb/>
百家孟子觧十二卷<lb/>
　　鼂氏曰集古今諸儒自皮日休至强至賈同百餘<lb/>
　　家觧孟子成一編<lb/>
王安石王雱許允成孟子觧共四十二卷<lb/>
<pb n="KR2m0009_WYG_184-24b"/>
　　鼂氏曰介甫素喜孟子自為之觧其子雱與其門<lb/>
　　人許允成皆有註釋崇觀間塲屋舉子宗之<lb/>
潁濵孟子觧一卷<lb/>
　　陳氏曰其少年時所作凡二十四章<lb/>
王逢原孟子觧五卷<lb/>
　　陳氏曰所講纔盡二篇其第三篇盡二章而止<lb/>
尹氏孟子觧十四卷<lb/>
　　陳氏曰尹彦眀所著十四卷未成不及上而卒<lb/>
<pb n="KR2m0009_WYG_184-25a"/>
張無垢孟子觧十四卷<lb/>
張南軒孟子說十七卷<lb/>
晦庵孟子集註或問各十四卷<lb/>
石鼓孟子答問三卷<lb/>
陳夀老孟子紀䝉十四卷<lb/>
　　說並見論語條下<lb/>
續孟子二卷<lb/>
　崇文總目林慎思撰慎思以為孟子七篇非軻著書<lb/>
<pb n="KR2m0009_WYG_184-25b"/>
　而弟子共記其言不能盡軻意因傳其說演而續之<lb/>
刪孟二篇<lb/>
　　鼂氏曰皇朝馮休撰休觀孟軻書時有叛違經者<lb/>
　　疑軻沒後門人妄有附益刪去之著書十七篇以<lb/>
　　眀其意前乎休而非軻者荀卿刺軻者王充後乎<lb/>
　　休而疑軻者温公與軻辯者蘇東坡然不若休之<lb/>
　　詳也<lb/>
疑孟一卷<lb/>
<pb n="KR2m0009_WYG_184-26a"/>
　　鼂氏曰皇朝司馬光君實撰光疑孟子書有非軻<lb/>
　　之言者著論是正之凡十一篇光論性不以軻道<lb/>
　　性善為然<lb/>
翼孟<lb/>
　　朝奉大夫臨川陸筠嘉材撰周平園序曰嘉材平<lb/>
　　生篤志孟子著翼孟音解九十一條擇春秋左氏<lb/>
　　傳荘列楚辭西漢書說文之存古文者深思互考<lb/>
　　遂成此書如以折枝為磬折腰肢讀樂酒若樂山<lb/>
<pb n="KR2m0009_WYG_184-26b"/>
　　樂水角招為韶眸子為牟殺三苖夲作□二女果<lb/>
　　作婐之類皆粲若白黒至論舜生扵諸馮遷扵負<lb/>
　　夏卒扵鳴條視漢儒所記檀弓蒼梧之語孰近孰<lb/>
　　逺孰信孰疑此古今學議論所未及也且舜居河<lb/>
　　東歴山雷澤各有其地而越人別指歴山舜井象<lb/>
　　田仍以餘姚上虞名縣風土記曲為之辭人不謂<lb/>
　　然葢異端之作其来也久扵舜平居附會已類此<lb/>
　　况身後乎所謂九疑之葬二妃之溺宜退之黄陵<lb/>
<pb n="KR2m0009_WYG_184-27a"/>
　　碑云皆不可信彼孔安國觧書以陟方訓升遐其<lb/>
　　說尤拘書固曰升髙必自下陟遐必自邇陟豈專<lb/>
　　訓升乎然退之近捨孟子而逺引竹書紀年何也<lb/>
　　余每嘆恨不得質疑扵韓門而喜嘉材嗜古著書<lb/>
　　有益後覺藏其夲迨三十年今嗣子新融水尉孝<lb/>
　　溥追叙先志請題卷首始為推而廣之昔唐彭城<lb/>
　　劉軻慕孟子而命名著翼孟三卷白樂天記其事<lb/>
　　頼以不朽嘉材視劉何愧特余非樂天比其能使<lb/>
<pb n="KR2m0009_WYG_184-27b"/>
　　嘉材不朽乎<lb/>
尊孟辯七篇<lb/>
　　陳氏曰建安虞允文隐之撰以司馬公有疑孟及<lb/>
　　李遘泰伯常語鄭厚叔折衷皆有非孟之言故辯<lb/>
　　之為五卷後二卷則王充論衡刺孟及東坡論語<lb/>
　　說中與孟子異者亦辨焉<lb/>
　　右孟子<lb/>
　文獻通考卷一百八十四<lb/>
</p>
<p>
</p>
  </div>
</body>
</text>
</TEI>
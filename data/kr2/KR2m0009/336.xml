<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷三百三十六</head> <lb/>
    <p>
<pb n="KR2m0009_WYG_336-1a"/>
欽定四庫全書<lb/>
　文獻通考卷三百三十六<lb/>
　　鄱　陽　馬　端　臨　貴　與　著<lb/>
　四裔考十三<lb/>
　　西域總序<lb/>
西域以漢孝武時始通本三十六國皆在匈奴之西烏<lb/>
孫之南南北有大山中央有河東西六千餘里東則接<lb/>
漢阨以玉門陽關<hi>二關並在燉煌郡</hi>西則限以葱嶺諸國大率<lb/>
<pb n="KR2m0009_WYG_336-1b"/>
土著有城郭田畜與烏孫異故皆役屬匈奴西邊日逐<lb/>
王領西域賦稅取足焉其南山東出金城<hi>今金城㑹寧安鄉西平等</hi>
<hi>即漢金城郡地</hi>與漢南山屬焉<hi>屬聨也</hi>自玉門陽關出西域有兩<lb/>
道西踰葱嶺則出大宛康居奄蔡焉耆自張騫開西域<lb/>
之迹其後霍去病擊破匈奴右地降渾邪休屠王遂空<lb/>
其地始築令居以西<hi>今西平郡之西北</hi>初置酒泉郡後稍發徙<lb/>
人充實之分置武威張掖燉煌酒泉四郡據兩關焉自<lb/>
李廣利伐大宛之後西域震懼多遣使來貢獻於是東<lb/>
<pb n="KR2m0009_WYG_336-2a"/>
自燉煌西至鹽澤<hi>即蒲昌海在今交河北庭界中</hi>往往起亭障是時軍<lb/>
旅連出師行二三十年海内虛耗征和中貳師李廣利<lb/>
以軍降匈奴帝既悔逺征伐而搜粟都尉桑𢎞羊與丞<lb/>
相御史奏言故輪臺以東㨗枝渠犂皆故國地<hi>輪臺渠犂地名</hi>
<hi>今在交河北庭界中其地相連</hi>廣饒水草有溉田五千頃以上處温和<lb/>
田美可益通溝渠種五穀與中國同時熟田一歳有積<lb/>
穀募人壯健有累重敢徙者詣田所<hi>累重謂妻小家屬</hi>就畜積<lb/>
為本業益墾溉田稍築列亭連城而西以威西國帝深<lb/>
<pb n="KR2m0009_WYG_336-2b"/>
陳既往之悔乃不復出軍昭帝時乃用桑𢎞羊前議以<lb/>
給外國使者至宣帝遣衞司馬使䕶鄯善以西數國及<lb/>
破姑師未盡殄分以為車師前後王及山北六國時漢<lb/>
獨䕶南道未能盡并北道也神爵三年匈奴日逐王來<lb/>
降䕶鄯善以西使者鄭吉迎之乃因使鄭吉併䕶北道<lb/>
故號曰都䕶都䕶之起自吉置矣由此匈奴益弱不能<lb/>
近西域於是徙屯田於比胥鞬披莎車之地屯田校尉<lb/>
始屬都䕶都䕶督察烏孫康居諸外國都䕶治烏壘城<lb/>
<pb n="KR2m0009_WYG_336-3a"/>
去陽關二千七百四十里與渠犂田官相近土地肥饒<lb/>
於西域中故治焉至元帝復戊巳二校尉屯田於車師<lb/>
前王庭<hi>戊巳中央鎭覆四方又開渠播種以為厭勝故稱戊巳焉</hi>哀平間自相分割<lb/>
為五十五國凡國自譯長城長君監史大祿伯長千長<lb/>
都尉且<hi>子餘反</hi>渠當户將相至侯王皆佩漢印綬凡三百<lb/>
七十六人而康居大月氐安息罽賓烏弋之屬皆以絶<lb/>
逺不在數中其來貢獻則相與報不督錄總領也至王<lb/>
莽時四邊擾亂與中國遂絶並復役屬匈奴前往西域<lb/>
<pb n="KR2m0009_WYG_336-3b"/>
有二道自元始以後有三道從玉門關出西經婼羌<hi>婼而</hi>
<hi>遮反</hi>轉西域葱嶺經懸度入大月氐為南道從玉門關西<lb/>
出𤼵都䕶并廻三隴沙北頭經居盧倉從沙西北過龍<lb/>
堆到故樓蘭轉西詣龜兹至葱嶺為中道從玉門關西<lb/>
北出經横坑辟三隴沙及龍堆出五船皆到車師界戊<lb/>
巳校尉所理髙昌轉西與中道合龜兹新道後漢永平<lb/>
中匈奴乃脅諸國共冦河西郡縣<hi>今武威張掖等郡地</hi>城門晝閉<lb/>
明帝乃命將北征匈奴取伊吾廬地<hi>今伊吾縣</hi>置宜禾都尉<lb/>
<pb n="KR2m0009_WYG_336-4a"/>
以屯田遂通西域于闐諸國西域自絶六十五載乃復<lb/>
通焉明年始復置都䕶戊巳校尉及明帝崩焉耆龜兹<lb/>
攻没都䕶陳睦匈奴車師圍戊巳校尉章帝不欲疲敝<lb/>
中國以事邊徼乃迎還戊巳校尉不復遣都䕶復罷屯<lb/>
田匈奴因遣兵守伊吾地時軍司馬班超留于闐綏集<lb/>
諸國和帝永光初竇憲大破匈奴因遣副使尉閻盤掩<lb/>
擊伊吾破之三年班超遂定西域因以超為都䕶居龜<lb/>
兹復置戊巳校尉於是五十餘國悉納質内屬其條枝<lb/>
<pb n="KR2m0009_WYG_336-4b"/>
安息諸國至於海濱四萬里外皆重譯貢獻九年班超<lb/>
遣掾甘英窮臨西海而還皆前代所不至莫不備其風<lb/>
土傳其珍怪焉及班超被徴以任尚為都䕶尚謂超曰<lb/>
猥承君後宜有以誨之超曰塞外吏士本非孝子順孫<lb/>
皆以罪過徙補邊屯而蠻夷懐鳥獸之心難養易敗今<lb/>
君性嚴急水清無大魚察政不得下和宜蕩佚簡易寛<lb/>
小過總大綱而已尚不能從數年至安帝初西域背叛<lb/>
如超所言頻攻都䕶任尚叚禧等朝廷以為險逺難相<lb/>
<pb n="KR2m0009_WYG_336-5a"/>
應赴詔罷都䕶自此遂棄西域北匈奴即復收屬諸國<lb/>
共為邊患十餘歳燉煌太守曹崇請出兵擊匈奴復欲<lb/>
進取西域鄧太后不許但令置䕶西域副校尉居燉煌<lb/>
覊縻而已其後匈奴連與車師入寇河西漢不能禁議<lb/>
者因欲閉玉門陽關以絶其患尚書陳忠上疏曰臣聞<lb/>
八蠻之寇莫甚北虜髙祖窘平城之圍文帝屈供奉之<lb/>
恥故孝武憤怒深惟久長之計命遣武臣浮河絶漢窮<lb/>
破虜庭遂開西河四郡以隔絶南羌收三十六國斷匈<lb/>
<pb n="KR2m0009_WYG_336-5b"/>
奴右臂是以單于孤特竄跡逺藏由此觀之戎狄可以<lb/>
威服難以化狎西域内附日久區區東向叩關者數矣<lb/>
此其不樂匈奴慕漢之效也今北虜已破車師勢必南<lb/>
攻鄯善棄而不救則諸國從矣若然則虜財賄日增膽<lb/>
勢益殖威臨南羌與之交連如此河内四郡危矣不得<lb/>
不救則百倍之役興不訾之費發矣議者但念西國絶<lb/>
逺䘏之煩費不見先代苦心勤勞之意也臣以為燉煌<lb/>
宜置校尉按舊增四郡屯兵以西撫諸國庶足以折衝<lb/>
<pb n="KR2m0009_WYG_336-6a"/>
萬里震怖匈奴太后又召班超之子勇問之勇議曰昔<lb/>
者孝武皇帝患匈奴強盛開通西域諸國論者以為奪<lb/>
匈奴府藏斷其右臂遭王莽簒盗徴求無厭胡夷憤毒<lb/>
遂以背叛光武中興未遑外事故匈奴負强驅率諸國<lb/>
及至永平再攻燉煌河西郡城門晝閉帝命武臣出征<lb/>
西域故匈奴逺遁邊境得安及至永元莫不内屬會間<lb/>
者羌亂西域復絶北虜遂遣責諸國備其逋租髙其價<lb/>
直嚴其期㑹鄯善車師皆懐忿怒思樂事漢其路無從<lb/>
<pb n="KR2m0009_WYG_336-6b"/>
前所以時有叛者皆由牧養失宜還為其害舊燉煌郡<lb/>
有營兵三百人宜復之復置䕶西域副校尉居於燉煌<lb/>
如永元故事又宜遣西域長史將五百人屯樓蘭西當<lb/>
焉耆龜兹徑路南强鄯善于闐心膽北扞匈奴東近燉<lb/>
煌如此誠便長樂衛尉鐔顯等難曰朝廷前所以棄西<lb/>
域者以其無益於中國而費難供也今車師已屬匈奴<lb/>
鄯善不可保信一朝反覆班將軍能保北虜不為邊害<lb/>
乎勇對曰今中國置州牧者以禁郡縣姦猾盗賊也若<lb/>
<pb n="KR2m0009_WYG_336-7a"/>
州牧能保盗賊不起者臣亦願以腰斬保匈奴之不為<lb/>
邊害也今通西域則虜勢必弱虜勢弱則為患微矣敦<lb/>
與歸其府藏續其右臂哉為置校尉以扞北撫西設長<lb/>
史以招懐諸國若棄而不立則西域屈就北虜縁邊之<lb/>
郡將受困苦河西城門復有晝閉之警矣今不廓開朝<lb/>
廷之徳而拘屯戍之費若北虜遂熾豈安邊久長之策<lb/>
哉太尉屬毛軫難曰今若置校尉則西域絡繹遣使求<lb/>
索無厭與之則費難供不與則失其心一朝為匈奴所<lb/>
<pb n="KR2m0009_WYG_336-7b"/>
迫當復求救則為役大矣對曰今設以西域歸匈奴而<lb/>
使其因西域租入之饒兵馬之衆以擾動緣邊是為富<lb/>
仇讐之財增暴夷之勢也置校尉者宣威布徳以繫諸<lb/>
國内向之心以疑匈奴覬覦之情而無費財耗國之慮<lb/>
也且西域之人無他求索其來入者不過廩食而已今<lb/>
若拒絶勢必北屬夷虜并力以寇并涼則中國之費不<lb/>
止十億於是從忠勇議乃以勇為西域長史將五百人<lb/>
西屯柳中<hi>今交河郡縣</hi>勇遂破平車師自建武至於延光西<lb/>
<pb n="KR2m0009_WYG_336-8a"/>
域三絶復通順帝永建二年勇復擊降焉耆於是龜兹<lb/>
疏勒于闐莎車等十七國皆來服從而烏孫葱嶺以西<lb/>
遂絶六年帝以伊吾舊膏腴之地傍近西域匈奴資之<lb/>
以為鈔暴復令開設屯田如永元時事置伊吾司馬一<lb/>
人自陽嘉以後朝威稍損諸國驕放轉相陵伐矣自魏<lb/>
及晉中原多故西域朝貢不過三數國焉至後魏太武<lb/>
帝使董琬使西域還且言其地為三域自葱嶺以東流<lb/>
沙以西為一域姑墨以南月氐以北為一域兩海之間<lb/>
<pb n="KR2m0009_WYG_336-8b"/>
水澤以南為一域三域之内諸小渠長蓋以百數其出<lb/>
西域更為四道自玉門流沙西行二千里至鄯善為一<lb/>
道自玉門度流沙北行二千二百里至車師為一道從<lb/>
莎車西行一百里至葱嶺西千三百里至伽部為一道<lb/>
自莎車西南五百里至葱嶺西南千三百里至波路為<lb/>
一道焉於是貢獻者十有六國孝文延興中尚書奏以<lb/>
燉煌一鎭界逺西北寇賊路衝慮或不固欲移就涼州<lb/>
羣官㑹議給事中韓秀曰此蹙境之事非闢土之宜燉<lb/>
<pb n="KR2m0009_WYG_336-9a"/>
煌之立其來久矣雖土臨强寇而兵人素習縱有姦竊<lb/>
不能為害循常置戍足以自全進斷北狄之覘途退塞<lb/>
西夷之闚路若徙就姑臧慮人懐異意或貪留重遷情<lb/>
不願徙脫引寇内侵深為國患且燉煌去涼州三千里<lb/>
捨逺就近防制有闕一朝廢置是啓戎心則夷狄交構<lb/>
互相來往恐醜徒恊契竊侵涼土邊役煩興艱難方甚<lb/>
乃從秀議隋煬帝時遣侍御史韋節司隸從事杜行滿<lb/>
使於西蕃諸國至罽賓得瑪瑙杯王舍城得佛經史國<lb/>
<pb n="KR2m0009_WYG_336-9b"/>
得十舞女獅子皮火䑕毛而還帝復令裴矩於武威張<lb/>
掖間往來以引致之皆啗以厚利令轉相諷諭大業中<lb/>
相率而來朝者四十餘國帝因置西戎校尉以應接之<lb/>
自燉煌西出玉門陽關渉鄯善北通伊吾千里自伊吾<lb/>
北通車師前部高昌壁千二百里自髙昌壁北通車師<lb/>
後部金滿城<hi>今北庭府縣</hi>五百里此其西域之門户内地故<lb/>
漢戊巳校尉更互屯焉伊吾地宜五榖桑麻蒲萄其北<lb/>
及柳中皆膏腴之地故漢帝與匈奴爭車師伊吾以制<lb/>
<pb n="KR2m0009_WYG_336-10a"/>
西域至隋有商胡雜居勝兵千餘人附於鐵勒人甚驍<lb/>
悍厥田良沃隋末内屬置伊吾郡屬天下亂又臣突厥<lb/>
唐貞觀四年以頡利破滅遂舉其屬七城來降因列其<lb/>
地為西伊州同於編户至武太后如意初武威軍總管<lb/>
王孝傑大破吐蕃復龜兹于闐疏勒碎葉四鎭自是諸<lb/>
國朝貢侔於前代矣神龍以後黑衣大食强盛漸并諸<lb/>
國至於西海分兵鎭守焉<hi>杜佑族子環隨鎭西節度使髙仙芝西征天寳十載至西</hi>
<hi>海寳應初因賈商船舶自廣州而囘著經行記</hi>今之所纂其小國無異聞者則<lb/>
<pb n="KR2m0009_WYG_336-10b"/>
不暇錄焉<hi>諸家纂西域志多引諸僧遊歴傳記如法明遊天竺記支僧載外國事法盛歴諸國傳道</hi>
<hi>安西域志及佛國記曇勇外國傳智猛外國傳支曇諦烏山銘翻經法師外國傳之類皆盛論釋氏詭異奇跡</hi>
<hi>參以他書則皆紕繆故多畧焉</hi>
　　樓蘭<hi>即鄯善</hi>
樓蘭在婼羌西北漢時通焉王治杆泥城去陽關千六<lb/>
百里東去長安六千一百里户千五百西北去都䕶治<lb/>
所千八百里至山國千三百餘里<hi>此國山居故名山國</hi>西北至車<lb/>
師千九百里地沙鹵少田寄田仰穀旁國國多出葭葦<lb/>
<pb n="KR2m0009_WYG_336-11a"/>
㮒柳胡桐白草<hi>白草牛馬所嗜也胡桐似桐蟲食其樹而沫下流出者俗名為胡桐淚可以汗</hi>
<hi>金銀</hi>人隨畜牧逐水草有驢馬多槖駝能作兵器與婼羌<lb/>
同漢武帝因張騫之言甘心欲通大宛諸國一歳中多<lb/>
至十餘輩樓蘭姑師當道苦之<hi>每給使者受其勞費故厭苦也</hi>攻刦漢<lb/>
使王恢等漢將趙破奴率屬國騎<hi>謂諸外國屬漢者</hi>及郡兵擊<lb/>
之虜樓蘭王遂破姑師於是列亭障至玉門矣樓蘭既<lb/>
降服貢獻匈奴聞𤼵兵擊之於是樓蘭遣一子質漢後<lb/>
貳師將軍擊大宛便道引兵捕樓蘭王將詣闕簿責王<lb/>
<pb n="KR2m0009_WYG_336-11b"/>
對曰小國在大國間不兩屬無以自安願徙國入於漢<lb/>
地上直其言遣歸國樓蘭王死後王立樓蘭國最東垂<lb/>
近漢當白龍堆乏水草常主發導負米擔糧送迎漢使<lb/>
又數為吏卒所懲艾不便與漢通後復為匈奴反間數<lb/>
遮漢使昭帝遣平樂監傅介子往刺其王懸首北闕下<lb/>
乃立其弟尉屠耆為王更名其國為鄯善王自請天子<lb/>
曰身在漢久今歸單弱而前王有子在恐為所拒國中<lb/>
有伊循城其地肥美願漢遣一將屯田積穀令臣得依<lb/>
<pb n="KR2m0009_WYG_336-12a"/>
其威重於是漢遣司馬一人吏士四十人田伊循以鎭<lb/>
撫之其後置都尉伊循官置始此矣鄯善當漢道衝西<lb/>
通且末<hi>且此余反</hi>七百二十里自且末以往皆種五穀土地<lb/>
草木産畜作兵畧與漢同自後無聞至後魏太延時鄯<lb/>
善王遣其弟入侍及太武平涼州沮渠無諱度流沙遣<lb/>
其弟安周擊鄯善王王比龍恐懼欲降㑹魏使自天竺<lb/>
罽賓至鄯善勸比龍拒之連戰安周不能克而退後比<lb/>
龍懼率衆西奔且末其世子乃應安周太武討平之拜<lb/>
<pb n="KR2m0009_WYG_336-12b"/>
交趾公韓杖為假節征西將軍領䕶西戎校尉鄯善王<lb/>
以鎭之賦役其人比之郡縣然其後部落遂役屬於且<lb/>
末西魏大統八年其王允鄯來率衆内附<lb/>
　　且末<lb/>
且末國漢時通焉王治且末城去長安六千八百里户<lb/>
二百三十西北至都䕶治所二千二百里北接尉犂丁<lb/>
零東與白提西接波斯精絶南至小宛可三日行地有<lb/>
葡萄諸果人皆剪髪著氊帽小袖衣為衫則開頸而縫<lb/>
<pb n="KR2m0009_WYG_336-13a"/>
前多牛羊驢騾其王安末染盤梁武帝普通五年遣使<lb/>
貢獻謂之末國<hi>梁史云即且末</hi>其國西北有流沙數百里夏月<lb/>
有熱風為行旅之患風之欲至老駝先知即鳴而聚立<lb/>
埋口鼻於沙中人每以為候即將氊擁蔽鼻口其風迅<lb/>
駛斯須過盡若不防者必致危斃<lb/>
　　杅彌<lb/>
杅彌漢時通焉王治杅彌城去長安九千三百里户三<lb/>
千三百東北至都䕶治所三千五百里南與疎勒東北<lb/>
<pb n="KR2m0009_WYG_336-13b"/>
與龜兹西北與姑墨接西通于闐四百里後漢改其國<lb/>
曰拘彌居寧彌城順帝永建中為于闐王放前破殺其<lb/>
王興陽嘉初燉煌太守徐由遣疎勒發兵擊破于闐遂<lb/>
更立拘彌王靈帝熹平中又為于闐所破掠殺殆盡衆<lb/>
纔千口<lb/>
　　車師前後王<hi>即髙昌</hi>
車師前王後王並漢時通焉前王國一曰前部治交河<lb/>
城<hi>今交河郡</hi>水分流繞城下故為號去長安八千一百里户<lb/>
<pb n="KR2m0009_WYG_336-14a"/>
千五百西南至都䕶治所千八百里西域長史及戊巳<lb/>
校尉並治此去燉煌十三日行其地東西三百里南北<lb/>
五百里四面多大山後王國治務塗谷<hi>即今蒲城今北庭府蒲類縣也</hi>
去長安八千九百里户六百西南至都䕶治所千二百<lb/>
三十餘里北與匈奴接初漢武帝征和四年遣重合侯<lb/>
馬通將諸國兵共圍車師車師王降服後其王烏貴與<lb/>
匈奴結親敎之遮漢道昭帝時匈奴復使四千騎田車<lb/>
師宣帝地節二年遣侍郎鄭吉校尉司馬喜將免刑罪<lb/>
<pb n="KR2m0009_WYG_336-14b"/>
人田渠犂積穀欲以攻車師至秋收穀吉喜𤼵城郭諸<lb/>
國兵共擊車師攻交河城破之王尚在北石城未得㑹<lb/>
吉食盡歸渠犂田至秋收後更往攻石城王乃輕騎奔<lb/>
烏孫吉還田渠犂及車師益積穀以安西國侵匈奴匈<lb/>
奴大臣皆曰車師地肥美近匈奴使漢得之多田積穀<lb/>
必害我國不可不爭也遣騎來擊吉吉將田士卒保車<lb/>
師城匈奴圍城數日乃解吉上書言車師去渠犂千餘<lb/>
里間以山河北近匈奴漢兵在渠犂者勢不能相救願<lb/>
<pb n="KR2m0009_WYG_336-15a"/>
益田卒於是召故車師太子軍宿在焉耆者立以為王<lb/>
盡徙車師國人令居渠犂遂以車師故地與匈奴車師<lb/>
王得近漢田官與匈奴絶亦安樂親漢其後置戊巳校<lb/>
尉屯田車師故地<hi>即今交河郡漢取之以置校尉</hi>平帝元始中車師後<lb/>
王國有新道出五船北通玉門關往來差近戊巳校尉<lb/>
徐普欲開以省道里避白龍堆之阨車師後王始句<hi>音勾</hi>
以道通當為拄置心不便也<hi>拄支拄也言有所置立而支拄於已故心不便也拄</hi>
<hi>音竹禹反</hi>地又頗與匈奴南將軍地接其後舉國降匈奴是<lb/>
<pb n="KR2m0009_WYG_336-15b"/>
時王莽易匈奴單于璽單于怒大擊北邊而西域亦瓦<lb/>
解焉耆國近匈奴先叛殺都䕶但欽莽不能討西域因<lb/>
絶至後漢和帝元光二年大將軍竇憲破北匈奴車師<lb/>
震慴前後王各遣子入侍其後屢叛至安帝延光四年<lb/>
長史班勇擊其後王軍大破之桓帝永興初後部王阿<lb/>
羅多攻圍漢屯田且固城殺傷吏士後部侯炭遮領餘<lb/>
人叛阿羅多詣漢降阿羅多從百餘騎亡走北匈奴中<lb/>
漢立後部故王軍就質子卑君為後部王阿羅多復從<lb/>
<pb n="KR2m0009_WYG_336-16a"/>
匈奴中來降於是更立阿羅多為王將卑君還燉煌以<lb/>
後部人三百帳别屬役之<hi>食其稅帳者猶中國户數</hi>至魏時賜其王<lb/>
亦多離守魏侍中號大都尉晉以交河城為髙昌郡<hi>蓋因</hi>
<hi>其地髙敞人庶昌盛立名或云昔漢武帝遣軍西討師旅頓弊者因住焉有漢時髙昌壘故也</hi>張軌呂<lb/>
光沮渠蒙遜在河西皆置太守以統之後魏太武時其<lb/>
前部王為沮渠無諱所攻遣使上表云不能自全遂捨<lb/>
國東奔三分免一在焉耆東界幸垂賑救魏使撫慰開<lb/>
焉耆倉給之文成帝末其地又為蠕蠕所并立闞伯周<lb/>
<pb n="KR2m0009_WYG_336-16b"/>
為王<hi>髙昌稱王自此始</hi>孝文太和五年髙車主阿伏至羅殺闞<lb/>
王以燉煌人張孟明為髙昌王太和二年孟明為國人<lb/>
所殺立馬儒為王以鞏顧禮麴嘉為左右長史儒又通<lb/>
使後魏請内屬人皆戀土不願東徙相與殺儒立嘉為<lb/>
王嘉字靈鳯金城郡榆中人<hi>今郡地</hi>既立為王㑹焉耆為<lb/>
嚈噠所破衆不自立請王於嘉嘉遣第二子為焉耆王<lb/>
由是始大益為國人所服其都城周回千八百四十步<lb/>
於坐室畫魯哀公問政於孔子之像國内有城十八置<lb/>
<pb n="KR2m0009_WYG_336-17a"/>
四十六鎭官有令尹有交河公田北公皆其王子也餘<lb/>
官多同中國大事决之於王小事世子及二公隨狀斷<lb/>
平章錄記事訖即除藉書之外無久掌文案官人雖有<lb/>
列位並無曹府唯每朝集於衙門評議衆事諸城各有<lb/>
户曹水曹田曹每城遣司馬侍郎相監檢校名為城令<lb/>
服飾丈夫從胡法婦人裙襦頭髻畧同華夏兵器有弓<lb/>
箭刀楯甲矟文字亦同華夏兼用胡書有毛詩論語孝<lb/>
經歴代子史集學官弟子以相敎授雖習讀之而皆為<lb/>
<pb n="KR2m0009_WYG_336-17b"/>
詩賦稅則計田輸銀無者輸麻布其刑法風俗婚姻喪<lb/>
葬與華夏大同其人面貌類髙麗辮髮垂之於背女子<lb/>
亦然其地髙燥多石磧氣候温煖與益州相似穀麥再<lb/>
熟宜蠶多五果有草名為羊刺其上生蜜味甚佳赤鹽<lb/>
如朱白鹽如玉多葡萄酒俗事天神兼信佛法國中羊<lb/>
馬牧於隠僻以避外寇非貴人不知其所又有草實如<lb/>
繭中絲如細纑名為白疊子國人取織以為布交市用<lb/>
焉其國北有赤石山山北七十里有貪汗山夏有積雪<lb/>
<pb n="KR2m0009_WYG_336-18a"/>
此山之北鐵勒界也從武威西北有㨗路度砂磧千餘<lb/>
里四面茫然無有蹊徑欲往者不可準記唯以人畜骨<lb/>
骸及駝糞為驗路中或聞歌哭之聲行人尋之多致亡<lb/>
失蓋魑魅魍魎也故商旅往來多取伊吾路魏孝文以<lb/>
來朝貢不絶孝明時遣使奉表自以邊遐不習典誥求<lb/>
借五經諸史并請國子助敎劉燮以為博士許之嘉死<lb/>
子堅立後關中賊亂使命遂絶梁大同中遣使南奉方<lb/>
物普泰初遣使朝貢後遂隔絶至大統十四年詔以其<lb/>
<pb n="KR2m0009_WYG_336-18b"/>
世子元嘉為王恭帝二年又以田北公茂嗣位武成元<lb/>
年其王遣使貢方物保定初又遣使來貢隋文帝開皇<lb/>
中突厥破其四城有二千人來歸中國嘉孫伯雅立其<lb/>
大母本突厥可汗女其父死突厥令依其俗伯雅不從<lb/>
突厥逼而從之煬帝大業五年伯雅來朝因從擊髙麗<lb/>
還尚宗女華容公主八年歸蕃唐武徳中遣使獻狗雌<lb/>
雄各一髙六寸長尺餘性甚慧能牽馬銜燭云本生拂<lb/>
菻國其後不供職貢貞觀四年其王文泰來朝<hi>伯雅子</hi>後<lb/>
<pb n="KR2m0009_WYG_336-19a"/>
與西突厥連結諸國朝貢者路出髙昌文泰稍擁絶之<lb/>
至十三年太宗謂其使曰髙昌數年來朝貢脫畧我使<lb/>
人至彼文泰云鷹飛於天雉竄於蒿猫逰於堂鼠安於<lb/>
穴各得其所豈不快邪明年當𤼵兵以擊汝國十四年<lb/>
拜侯君集為交河道大管總𤼵兵討之羣臣諫以行萬<lb/>
里兵難得志且天界絶域雖得之不可守不從文泰謂<lb/>
左右曰曩吾入朝見秦隴北城邑蕭條非有隋比今伐<lb/>
我兵多則糧輸不逮若下三萬我能制之度磧疲鈍以<lb/>
<pb n="KR2m0009_WYG_336-19b"/>
逸待勞卧收其弊耳及聞王師至磧口悸駭無他計𤼵<lb/>
病死子智盛立君集以兵傅其城智盛降乃下其郡三<lb/>
縣五城三十二户八千四十六口萬七千七百三十馬<lb/>
四千三百匹以其地為西州以交河城為交河縣始昌<lb/>
城為天山縣田北城為柳中縣東鎭城為蒲昌縣髙昌<lb/>
城為髙昌縣初西突厥遣其葉護屯兵於可汗浮圖城<lb/>
與髙昌為影響至是懼而來降以其地為庭州并置蒲<lb/>
類縣每歳調内地更𤼵千人鎭遏焉黄門侍郎褚遂良<lb/>
<pb n="KR2m0009_WYG_336-20a"/>
諫曰古者先函夏後夷狄務先徳化不爭荒逖今髙昌<lb/>
誅滅威動四夷然自王師始征河西共役飛米轉芻十<lb/>
室九匱五年未可復今又歳遣屯戍行李萬里去者資<lb/>
裝使自營辦賣菽粟傾機杼道路死亡尚不可計所遣<lb/>
罪人始於犯法終於惰業無益行陣復有亡命官司捕<lb/>
逮株蔓相牽有如張掖酒泉塵飛烽舉豈得髙昌一乗<lb/>
一卒及事乎必𤼵隴右河西耳然則河西為我腹心髙<lb/>
昌他人手足也何必耗中華事無用昔陛下平頡利吐<lb/>
<pb n="KR2m0009_WYG_336-20b"/>
谷渾者皆為立君蓋罪而誅之服而立之百蠻所以畏<lb/>
威慕徳也今宜擇髙昌可立者立之召首領悉還本土<lb/>
長為蕃翰中國不擾書奏不省焉耆請歸髙昌所奪五<lb/>
城留兵以守君集勒石紀功凱旋徙髙昌豪傑於中國<lb/>
智盛拜左武衛將軍金城郡公弟智湛右武衛中郎將<lb/>
天山郡公麴氏傳國九世百三十四年而亡智湛麟徳<lb/>
中以左驍衛大將軍為西州刺史卒有子昭好學有鬻<lb/>
異書者母顧笥中金歎曰何愛此不使子有異聞乎盡<lb/>
<pb n="KR2m0009_WYG_336-21a"/>
持易之昭歴司膳卿頗能詞章弟崇裕有武藝永徽中<lb/>
為右武衛翊府中郎將封交河郡王邑至三千户終鎭<lb/>
軍大將軍武后為舉哀賻襚甚厚封爵遂絶安史之亂<lb/>
其地陷没復自為國語訛亦曰髙敞然其地頗有囬鶻<lb/>
故亦謂之囬鶻宋建隆三年四月西州囬鶻阿都督等<lb/>
四十二人以方物來貢乾徳三年西州囬鶻可汗遣僧<lb/>
法淵獻佛牙琉璃器琥珀盞太平興國六年其王始稱<lb/>
西州外生師子王阿厮蘭漢遣都督麥温來獻五月遣<lb/>
<pb n="KR2m0009_WYG_336-21b"/>
供奉官王延徳等使髙昌景徳元年又遣使金延福來<lb/>
貢<lb/>
　王延徳使還叙其行程來上云初自夏州歴玉亭鎭<lb/>
　次歴黄羊度沙磧無水行人皆載水凡二日至都囉<lb/>
　囉族漢使過者遺以財寳謂之打當次歴第女喎子<lb/>
　族族臨黄河以羊皮為囊吹氣實之浮於水或以橐<lb/>
　駝牽木栰而渡次歴茅女王子開導族行入六窠砂<lb/>
　砂深三尺馬不能行行者皆乗橐駝不育五穀砂中<lb/>
<pb n="KR2m0009_WYG_336-22a"/>
　生草名登相收之以食次歴樓子山無居人行砂磧<lb/>
　中以日為占旦則背日暮則向日日中則止夕行望<lb/>
　月亦如之歴卧梁劾特族地有都督山唐囬鶻之地<lb/>
　次歴大蟲太子族族接契丹界人衣尚錦綉器用金<lb/>
　銀馬乳釀酒飲之亦醉次歴屋地因族蓋達于于越<lb/>
　王子之子次至達于于越王子族此九族達靼中尤<lb/>
　尊者次歴拽利王子族有合羅川唐回鶻公主所居<lb/>
　之地城基尚在有湯泉之地傳云契丹舊為回鶻牧<lb/>
<pb n="KR2m0009_WYG_336-22b"/>
　牛回鶻徙甘州契丹達靼遂各爭長攻戰次歴阿墩<lb/>
　族經馬綜山望鄉嶺上石庵李陵題字處次歴格囉<lb/>
　美源西方百川所㑹極望無際鷗鷺鳬鴈之類甚衆<lb/>
　次至托邊城亦名李僕射城城中首領號通天王次<lb/>
　歴小石州次歴伊州州將陳氏其先自唐開元二年<lb/>
　領州凡數十世唐時詔敕尚在地有野蠶生苦參上<lb/>
　可為錦帛有羊尾重者三斤小者一斤肉如熊白而<lb/>
　甚美又有礪石剖之得賔鐵謂之喫鐵石又生胡桐<lb/>
<pb n="KR2m0009_WYG_336-23a"/>
　樹經雨即生胡桐律次歴益都次歴納職城在大患<lb/>
　鬼魅磧之東南望玉門關甚近無水草載粮以行凡<lb/>
　三日至鬼谷口避風驛用本俗法試茶出詔押禦風<lb/>
　風乃息凡八日至驛田寺髙昌聞使至遣人來迎次<lb/>
　歴地名寳莊又歴六鍾乃至髙昌即西州也其地南<lb/>
　距于闐西南距大食波斯西距西天步露沙雪山葱<lb/>
　嶺皆數千里地無雨雪而極熱每盛暑居人皆穿地<lb/>
　為穴以處飛鳥羣萃河濱或起飛即為日氣所爍墜<lb/>
<pb n="KR2m0009_WYG_336-23b"/>
　而傷翼屋宇覆以白堊開寳三年雨及五寸即廬舍<lb/>
　多壊有水出金嶺導之周繞國城以溉田園作水磑<lb/>
　地産五穀惟無蕎麥貴人食馬餘食羊及鳬鴈樂多<lb/>
　琵琶箜篌出貂䑕白氊繡文花蘂布俗好騎射婦人<lb/>
　戴油帽謂之蘇幕遮用開元七年歴以三月九日為<lb/>
　寒食餘二社冬至亦然以銀或鍮石為筒貯水激以<lb/>
　相射或以水交潑為戱謂之壓陽氣去病好游賞行<lb/>
　者必抱樂器佛寺五十餘區皆唐朝所賜額寺中有<lb/>
<pb n="KR2m0009_WYG_336-24a"/>
　大蔵經唐韻玉篇經音等居民春月多羣聚遨樂於<lb/>
　其間游者馬上持弓矢射諸物謂之禳災有敕書數<lb/>
　蔵唐太宗明皇御札詔勅緘鎻甚緊復有摩尼寺波<lb/>
　斯僧各持其法佛經所謂外道者也所統有南突厥<lb/>
　北突厥大衆慰小衆樣磨割祿㸃戞司永蠻格哆族<lb/>
　豫龍族之名甚衆國中無貧民絶食者共振之人多<lb/>
　壽考率百餘歳絶無夭死時四月師子王避暑於北<lb/>
　庭以其舅阿多于越守國先遣人致意於延徳曰我<lb/>
<pb n="KR2m0009_WYG_336-24b"/>
　王舅也使者拜我乎延徳曰持朝命來禮不當拜復<lb/>
　問曰見王拜乎延徳曰禮亦不當拜阿多于越復數<lb/>
　日始相見然其禮頗恭師子王邀延徳至其北庭歴<lb/>
　交河州凡六日至金嶺口寳貨所出又兩日至漢家<lb/>
　寨又五日上金嶺過嶺即多雨雪嶺上有龍堂刻石<lb/>
　記云小雪山也嶺上有積雪行人服毛罽度嶺一日<lb/>
　至北庭憇髙臺寺其王烹羊并馬以具膳尤豐潔地<lb/>
　多馬王及王后太子各養馬牧放於平川中彌亘百<lb/>
<pb n="KR2m0009_WYG_336-25a"/>
　餘里以毛色分别為羣莫知其數北庭川長廣數千<lb/>
　里鷹鷂鵰鶻之所生多美草下生花砂䑕大如䨲鷙<lb/>
　禽捕食之其王遣人來言擇日以見使者願無訝其<lb/>
　淹久至七日見其主王及王子侍者皆東向拜受賜<lb/>
　旁有持磬者擊以節拜王聞磬聲乃拜既而王之兒<lb/>
　女親屬皆出羅拜以受賜遂張樂飲宴為優戱至暮<lb/>
　明日泛舟於池中池四面作鼓樂又明日逰佛寺曰<lb/>
　應運泰寧之寺貞觀十四年造北庭北山中出硇砂<lb/>
<pb n="KR2m0009_WYG_336-25b"/>
　山中常有煙氣涌起而無雲霧至夕光焰若炬火照<lb/>
　見禽䑕皆赤采硇砂者着木底鞵若皮為底者即焦<lb/>
　下有穴生青泥出穴外即變為砂石土人取以治皮<lb/>
　城中多樓臺卉木人白晳端正性工巧善治金銀銅<lb/>
　鐵為器及攻玉善馬直絹一疋其駑馬充食者纔直<lb/>
　一丈貧者皆食肉西抵安西即唐之西境七月令延徳<lb/>
　先還其國其王九月始至亦聞有契丹使來使缺唇以<lb/>
　銀葉蔽之謂其王云聞漢遣使入達靼而道出王境<lb/>
<pb n="KR2m0009_WYG_336-26a"/>
　誘王窺邊宜早送至達靼無使久留因云髙敞本漢<lb/>
　土漢使來覘視封域將有異圖王當察之延徳偵知<lb/>
　其語因謂王曰犬戎素不順中國今乃反間我欲殺<lb/>
　之王固勸乃止自六年五月離京師七年四月至髙<lb/>
　昌所歴以詔賜諸蕃君長襲衣金帶繒帛八年春與<lb/>
　其謝恩使凡百餘人復循舊路而還雍熙元年四月<lb/>
　至京師延徳初至達靼之境頗見晉末陷敵者之子<lb/>
　孫咸相率遮迎獻飲食問其鄉里親戚意甚悽感留<lb/>
<pb n="KR2m0009_WYG_336-26b"/>
　旬日不得去延徳之所述云<lb/>
　　龜兹<lb/>
龜兹<hi>一曰邱兹又曰屈茨</hi>漢時通焉王治延城<hi>今名伊邏盧城</hi>都白山之<lb/>
南二百里<hi>隋西域圖云白山一名阿羯山常有火及煙即出硇砂之所</hi>東去長安七<lb/>
千五百里户七千南與精絶東南與且末西南與杅彌<lb/>
北與烏孫西與姑墨接能冶鑄俗有城郭東至都䕶治<lb/>
所烏壘城四百里烏壘户百十與都護同治其南三百<lb/>
里至渠犂東北與尉犂東南與且末南與精絶接昭帝<lb/>
<pb n="KR2m0009_WYG_336-27a"/>
田輪臺與渠犂地皆相連也晉武帝時其王遣子入侍<lb/>
恵懐末以中國亂遣使貢方物於張重華苻堅堅遣其<lb/>
將吕光伐之其王白純距境不降光進軍討平之立其<lb/>
後白震為王其所居城方五六里城三重中有佛塔千<lb/>
所其刑法殺人者死刦賊則斷其一臂并刖一足賦稅<lb/>
準地徵租無田者則稅銀風俗婚姻喪葬物産與焉耆<lb/>
略同唯氣候少温為異又出細氊饒銅鐵鉛䴨皮氍毹<lb/>
沙鹽綠雌黄胡粉安息香良馬犎牛等東有輪臺即漢<lb/>
<pb n="KR2m0009_WYG_336-27b"/>
李廣利所屠者其南三百里有大河東流號計戌水即<lb/>
黄河也東去焉耆九百里南去于闐一千四百里西去<lb/>
疏勒一千五百里北去突厥牙六百里東南去𤓰州三<lb/>
百里其東關城屯寇竊非一魏太武詔將軍萬度歸率<lb/>
騎一千以擊之龜兹遣烏羯目提等領兵三千拒戰度<lb/>
歸擊斬之斬二百餘級大獲駝馬而還俗性多淫置女<lb/>
市收男子鐵以入官土多孔雀羣飛山谷間人取而食<lb/>
之孳乳如雞騖其王家恒有千餘隻云其國西北大山<lb/>
<pb n="KR2m0009_WYG_336-28a"/>
中有如膏者流出成川行數里入地狀如䬾餬甚臭服<lb/>
之齒髮已落者能令更生癘人服之皆愈自後每使朝<lb/>
貢周保定元年其王遣使來獻隋大業中其王白蘇尼<lb/>
□遣使朝貢方物是時其國勝兵可數千人唐髙祖受<lb/>
禪其王遣使入貢貞觀四年獻馬帝賜璽書撫慰後臣<lb/>
西突厥郭孝恪伐焉耆乃遣兵與焉耆應援自是不朝<lb/>
貢二十一年兩遣使入朝貢帝怒其佐焉耆叛乃以阿<lb/>
史那社爾為崑邱道行軍大總管部兵十萬討之社爾<lb/>
<pb n="KR2m0009_WYG_336-28b"/>
凡破五大城俘男女數萬遣使者諭降小城七百餘西<lb/>
域震懼社爾乃立王弟葉䕶王其國勒石紀功始徙安<lb/>
西都䕶於其都統于闐碎葉疏勒號四鎭髙宗復封訶<lb/>
黎布失畢為龜兹王與其降王還國後為降王所拒復<lb/>
𤼵兵討誅之以其地為龜兹都督府更立子素稽為王<lb/>
是歳徙安西都䕶於其國以故安西為西州都督府治<lb/>
儀鳯時吐蕃攻焉耆以西四鎭皆沒長壽元年武威道<lb/>
總管王孝傑破吐蕃復四鎭地置安西都䕶府於龜兹<lb/>
<pb n="KR2m0009_WYG_336-29a"/>
以兵三萬鎭守於是沙磧荒絶民供貲糧甚苦議者請<lb/>
棄之武后不聴都䕶以政績稱者田揚名郭元振張孝<lb/>
嵩杜暹云開元七年王白莫宓死子多市立改名孝節<lb/>
十八年遣弟孝義來朝自龜兹贏六百里踰小沙磧有<lb/>
䟦祿迦小國也一曰亟墨即漢姑墨國横六百里縱三<lb/>
百里風俗文字與龜兹同言語少異出細氊褐西三百<lb/>
里度石磧至凌山葱嶺北原也水東流春夏山谷積雪<lb/>
西北五百里至素葉水城比國商胡雜居素葉以西數<lb/>
<pb n="KR2m0009_WYG_336-29b"/>
十城皆立君長役屬突厥自素葉水城至羯霜那國衣<lb/>
氈褐皮㲲以繒繚額素葉城西四百里至千泉地贏二<lb/>
百里南雪山三垂平陸多泉池因名之突厥可汗歳避<lb/>
暑其中羣羆鹿飾鈴鐶可狎也西贏百里至咀邏私城<lb/>
亦比國商胡雜居有小城三百本華人為突厥所掠羣<lb/>
保此尚華語西南贏二百里至白水城原隰膏腴南五十<lb/>
里有笯赤建國廣千里地沃宜稼多葡萄又二百里即<lb/>
石國宋大中祥符三年龜兹王可汗遣使貢方物天禧<lb/>
<pb n="KR2m0009_WYG_336-30a"/>
四年又入貢自天聖至景祐四年龜兹入貢者五最後<lb/>
賜以佛經一蔵其國主自稱師子王衣黄衣寳冠與宰<lb/>
相九人同治國事其國西至大食國六十日行東至夏<lb/>
州九十日行或稱西州回鶻或稱西州龜兹或稱龜兹<lb/>
回鶻熙寧四年五年俱入貢紹聖三年使大首領阿連<lb/>
撒羅等三人以表章及玉佛至洮西熙河經畧使以其<lb/>
罕通使請令於熙秦等州博買而估所賫物價答賜遣<lb/>
還從之<lb/>
<pb n="KR2m0009_WYG_336-30b"/>
　　且彌<lb/>
西且彌國王治天山東於太谷在車師北本屬役車師<lb/>
去長安八千六百七十里户三百三十二口千九百二<lb/>
十六勝兵七百八十三人西且彌侯左右將左右騎君<lb/>
各一人西南至都䕶治所四百八十里東且彌國王治<lb/>
天山東兌虛谷去長安八千二百五十里户百九十一<lb/>
口千九百八十四勝兵五百七十二人東且彌侯左右<lb/>
都尉各一人西南至都䕶治所千五百八十七里<lb/>
<pb n="KR2m0009_WYG_336-31a"/>
　　焉耆<lb/>
焉耆漢時通焉王治員渠城在白山之南七十里去長<lb/>
安七千三百里户四千西南都䕶治所四百里南去尉<lb/>
犂百里北與烏孫接東去交河城<hi>唐郡</hi>九百里西去龜兹<lb/>
九百里皆沙磧其國近海水多魚鹽蒲葦之利四面有<lb/>
大山道險阨易守海水曲入四山之内周匝其城三十<lb/>
餘里後漢明帝永平末有户萬五千與龜兹共攻没都<lb/>
䕶陳睦至和帝永光六年都䕶班超發諸國兵討之殺<lb/>
<pb n="KR2m0009_WYG_336-31b"/>
其王超乃立焉耆左侯元孟為王至安帝時西域背叛<lb/>
延光中超子勇為西域長史復討定之晉武帝太康中<lb/>
其王龍安遣子入侍安夫人糩胡之女<hi>糩古邁反</hi>姙身十二<lb/>
月剖脇生子曰㑹立為世子會少而勇傑安病篤謂會<lb/>
曰我嘗為龜兹王白山所辱汝能雪之乃吾子也及會<lb/>
立襲滅白山遂據其國遣子熙歸本國為王㑹有膽氣<lb/>
籌略遂覇西域葱嶺以東莫不率服其俗丈夫剪髮婦<lb/>
人衣𥜗著大褲婚姻同華夏兵有弓刀甲矟死亡者皆<lb/>
<pb n="KR2m0009_WYG_336-32a"/>
焚而後葬其服制滿七日則除之俗事天神氣候寒土<lb/>
田良沃穀有稻粟菽麥畜有駝馬牛羊養蠶不以為絲<lb/>
唯取纊綿俗尚葡萄酒兼愛音樂其後張駿遣沙州刺<lb/>
史楊宣率衆經理西域宣以部將張植為前鋒軍次其<lb/>
國進屯鐵門未至十餘里熙又率衆先要之於遮留谷<lb/>
植將至或曰漢祖畏於栢人岑彭死於彭亡谷名遮留<lb/>
殆將有伏單騎嘗之果有伏𤼵植擊敗之進據尉犂熙<lb/>
降於宣吕光僣位熙遣子入侍至魏遣成周公萬度歸<lb/>
<pb n="KR2m0009_WYG_336-32b"/>
討之其王尸鳩卑那衆大潰單騎走入山中度歸進屠<lb/>
其城四部諸戎皆降服焉耆為國斗絶一隅不亂日久<lb/>
獲其珍奇異玩殊方詭譎難名之物橐駝馬牛雜畜鉅<lb/>
萬至後周武帝保定四年其王遣使獻名馬隋煬帝大<lb/>
業中其王龍突騎遣使貢方物唐貞觀六年龍突騎遣<lb/>
使來朝自隋亂磧路閉故西域朝貢皆道髙昌突騎支<lb/>
請開大磧道以便行人帝許之髙昌怒大掠其邊西突<lb/>
厥復攻之與髙昌陷其五城掠千五百人焚廬舍遣使<lb/>
<pb n="KR2m0009_WYG_336-33a"/>
言狀詔侯君集討髙昌突騎支引兵佐唐髙昌破歸向<lb/>
所俘及城遣使入謝其後與西突厥相約為輔車勢不<lb/>
朝貢乃命安西都䕶郭孝恪討之傅其城執突騎支更<lb/>
以栗婆準攝國事後其從兄薛婆阿那支自為王執栗<lb/>
婆準獻龜兹殺之阿史那社爾討龜兹擒阿那支斬以<lb/>
狥立突騎支弟婆伽利為王以其地為焉耆都督府婆<lb/>
伽利死國王請還前王突騎支許之歸國死龍嬾突立<lb/>
開元七年龍嬾突死吐拂延立訖天寳常朝貢其後盡<lb/>
<pb n="KR2m0009_WYG_336-33b"/>
并有漢時尉犂危須山國三國之地并鄯善之北界矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文獻通考卷三百三十六<lb/>
</p>
<p>
</p>
  </div>
</body>
</text>
</TEI>
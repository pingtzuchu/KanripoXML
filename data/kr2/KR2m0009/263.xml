<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷二百六十三</head> <lb/>
    <p>
<pb n="KR2m0009_WYG_263-1a"/>
欽定四庫全書<lb/>
　文獻通考卷二百六十三<lb/>
　　鄱　陽　馬　端　臨　貴　與　著<lb/>
　封建考四<lb/>
　　春秋列國傳授本末事跡<lb/>
　　隨<lb/>
隨姬姓侯爵地在義陽隨縣今隨州　桓公六年楚武<lb/>
王侵隨使薳章求成焉<hi>薳章楚大夫</hi>軍於瑕以待之隨人使<lb/>
<pb n="KR2m0009_WYG_263-1b"/>
少師董成<hi>隨大夫董正也</hi>鬭伯比言於楚子曰吾不得志於漢<lb/>
東也我則使然我張吾三軍而被吾甲兵以武臨之彼<lb/>
則懼而協以謀我故難間也漢東之國隨為大隨張必<lb/>
棄小國小國離楚之利也少師侈請羸師以張之熊率<lb/>
且比曰季梁在何益鬭伯比曰以為後圖少師得其君<lb/>
王毁軍而納少師少師歸請追楚師隨侯將許之季梁<lb/>
止之曰天方授楚楚之羸其誘我也君何急焉臣聞小<lb/>
之能敵大也小道大淫所謂道忠於民而信於神也上<lb/>
<pb n="KR2m0009_WYG_263-2a"/>
思利民忠也祝史正辭信也今民餒而君逞欲祝史矯<lb/>
舉以祭<hi>詐稱功德以欺鬼神也</hi>公曰吾牲牷肥腯粢盛豐備何則<lb/>
不信對曰夫民神之主也是以聖王先成民而後致力<lb/>
於神故奉牲以告曰博碩肥腯謂民力之普存也謂其<lb/>
畜之碩大蕃滋也謂其不疾瘯蠡也謂其備腯咸有也<lb/>
<hi>謂民力適完則六畜既大而滋皮毛無疥癬兼備無所缺也</hi>奉盛以告曰潔粢豐盛<lb/>
謂其三時不害而民和年豐也奉酒醴以告曰嘉栗㫖<lb/>
酒謂其上下皆有嘉德而無違心也所謂馨香無讒慝<lb/>
<pb n="KR2m0009_WYG_263-2b"/>
也故務其三時修其五教親其九族以致其禋祀於是<lb/>
乎民和而神降之福故動則有成今民各有心而鬼神<lb/>
乏主君雖獨豐其何福之有君姑修政而親兄弟之國<lb/>
庶免於難隨侯懼而修政楚不敢伐　八年隨少師有<lb/>
寵楚鬭伯比曰可矣讎有釁不可失也夏楚子合諸侯<lb/>
于沈鹿黄隨不㑹使薳章讓黄楚子伐隨軍於漢淮之<lb/>
間季梁請下之勿許而後戰所以怒我而怠冦也少師<lb/>
謂隨侯曰必速戰不然將失楚師隨侯禦之望楚師季<lb/>
<pb n="KR2m0009_WYG_263-3a"/>
梁曰楚人尚左君必左<hi>君楚王也</hi>無與王遇且攻其右右無<lb/>
良焉必敗偏敗衆乃擕矣少師曰不當王非敵也弗從<lb/>
<hi>不從季梁謀</hi>戰於速杞隨師敗績隨侯逸鬭丹獲其戎車與<lb/>
其戎右少師秋隨及楚平楚子將不許鬭伯比曰天去<lb/>
其疾矣<hi>謂少師見獲而死</hi>隨未可克也乃盟而還　莊公四年<lb/>
楚武王荆尸授師孑焉以伐隨<hi>尸陳也荆亦楚也更為楚兵陣之法子者㦸也</hi>
<hi>楚始於此參用㦸為陣</hi>將齊<hi>謂授兵於廟</hi>入告夫人鄧曼曰余心蕩鄧<lb/>
曼歎曰王禄盡矣盈而蕩天之道也先君其知之矣故<lb/>
<pb n="KR2m0009_WYG_263-3b"/>
臨武事將發大命而蕩王心焉若師徒無虧王薨於行<lb/>
國之福也王遂行卒於樠木之下令尹鬭祈莫敖屈重<lb/>
除道梁溠營軍臨隨隨人懼行成<hi>時祕王喪故為竒兵更開直道溠水在義</hi>
<hi>陽厥縣西東南入鄖水梁橋也隨人不意其至也故懼而行成</hi>莫敖以王命入盟隨侯<lb/>
且請為㑹於漢汭而還濟漢而後發喪　楚武王即位<lb/>
之三十五年伐隨隨曰我無罪楚曰我蠻夷也今諸侯<lb/>
皆為叛相侵或相殺我有敝甲欲以觀中國之政請王<lb/>
室尊吾號隨人為之周請尊楚王室不聽還報三十七<lb/>
<pb n="KR2m0009_WYG_263-4a"/>
年楚熊通怒曰吾先鬻熊文王之師也早終成王舉我<lb/>
先公乃以子男田令居楚蠻服皆率服而王不加位我<lb/>
自尊耳乃自立為武王與隨人盟而去於是始開濮地<lb/>
而有之五十一年周召隨侯數以立楚為王楚怒以隨<lb/>
背己伐隨武王卒師中而兵罷<hi>按此史記楚世家所紀言伐隨王卒而兵罷即</hi>
<hi>左傳所紀莊公四年是也左傳不言楚脇隨請於周而自尊之説今録之以廣異聞</hi>　僖公二十<lb/>
年隨以漢東諸侯叛楚冬楚鬭榖於莵帥師伐隨取成<lb/>
而還　定公五年吳破楚入郢鬭辛與其弟巢以楚王<lb/>
<pb n="KR2m0009_WYG_263-4b"/>
奔隨吳人從之謂徐人曰周之子孫在漢川者楚實盡<lb/>
之天誘其衷致罰於楚而君又竄之周室何罪君若惠<lb/>
顧周室施及寡人以奬天衷君之惠也漢陽之田君實<lb/>
有之楚子在公宫之北吳人在其南子期似王<hi>昭王兄公子結</hi>
<hi>也</hi>逃王而已為王曰以我與之王必免隨人卜與之不<lb/>
吉乃辭吳曰以隨之辟小而密邇於楚楚實存之世有<lb/>
盟誓至於今未改若難而棄之何以事君執事之患不<lb/>
唯一人<hi>一人楚王</hi>若鳩楚竟敢不聽命<hi>鳩集也</hi>吳人乃退鑪金<lb/>
<pb n="KR2m0009_WYG_263-5a"/>
初宦於子期氏實與隨人要言<hi>要言毋以王與吳并脱子期</hi>王使見<lb/>
<hi>王喜欲引見之以比王臣</hi>辭曰不敢以約為利<hi>約為要言也</hi>王割子期之<lb/>
心以與隨人盟<lb/>
　　郯<lb/>
郯嬴姓子爵地在今淮陽軍有古郯城　宣公四年魯<lb/>
公及齊侯平莒及郯<hi>莒郯二國有宿怨故魯齊共平之</hi>莒人不肯魯伐<lb/>
莒取向　成公七年吳伐郯郯成季文子曰中國不振<lb/>
旅蠻夷入伐而莫之恤<hi>振整也旅衆也</hi>無弔者也夫<hi>言不能相愍恤也</hi>
<pb n="KR2m0009_WYG_263-5b"/>
詩曰不弔昊天亂靡有定其此之謂乎有上不弔其誰<lb/>
不受亂<hi>上謂霸主</hi>吾亡無日矣君子曰知懼如是斯不亡矣<lb/>
　九年晉士爕聘於魯言伐郯也以其事吳故魯賂之<lb/>
使緩師范文子不可曰君命無貳失信不立禮無加貨<lb/>
事無二成<hi>公私不兩成</hi>君後諸侯是寡君不得事君也<graphic n="KR1858" url="https://raw.githubusercontent.com/kanripo/KR-Gaiji/master/images/KR1858.png" mimeType="image/png"/>將<lb/>
復之季孫懼使宣伯帥師㑹晉人齊人邾人伐郯　襄<lb/>
公七年郯子來朝始朝公也　昭公十七年郯子來朝<lb/>
魯公與之宴昭子問焉曰少皥氏鳥名官何也郯子曰<lb/>
<pb n="KR2m0009_WYG_263-6a"/>
吾祖也我知之昔者黄帝氏以雲紀故為雲師而雲名<lb/>
炎帝氏以火紀故為火師而火名共工氏以水紀故為<lb/>
水師而水名大皥氏以龍紀故為龍師而龍名我髙祖<lb/>
少皥摯之立也鳯鳥適至故紀於鳥為鳥師而鳥名鳯<lb/>
鳥氏司歴也元鳥氏司分者也伯趙氏司至者也青鳥<lb/>
氏司啟者也丹鳥氏司閉者也祝鳩氏司徒也鴡鳩氏<lb/>
司馬也鳲鳩氏司空也爽鳩氏司寇也鶻鳩氏司事也<lb/>
五鳩鳩民者也五雉為五工正利器用正度量夷民者<lb/>
<pb n="KR2m0009_WYG_263-6b"/>
也九扈為九農正扈民無淫者也自顓頊以來不能紀<lb/>
逺乃紀於近為民師而命以民事則不能故也<hi>言黄帝以來受</hi>
<hi>命皆有雲火水龍鳯之瑞故就以名官顓頊氏德不能致逺瑞故以民事命官</hi>仲尼聞之見於<lb/>
郯子而學之既而告人曰吾聞之天子失官學在四夷<lb/>
猶信<lb/>
　　虞<lb/>
虞姬姓公爵出自太王子仲雍生季簡季簡生叔達叔<lb/>
達生周章虞仲及武王克商求太伯仲雍之後得周章<lb/>
<pb n="KR2m0009_WYG_263-7a"/>
己為吳君别封其弟虞仲於周之北地在故夏墟河東<lb/>
大陽縣今陜州平陸縣有虞城　桓公十年初虞叔有<lb/>
玉<hi>虞公之弟</hi>虞公求旃弗獻既而悔之曰周諺有之匹夫無<lb/>
罪懷璧其罪吾焉用此其以賈害也乃獻又求其寳劔<lb/>
叔曰是無厭也無厭將及我遂伐虞公故虞公出奔共<lb/>
池　僖公二年晉荀息請以屈産之乗與垂棘之璧假<lb/>
道於虞以伐虢公曰是吾寳也對曰若得道於虞猶外<lb/>
府也公曰宫之竒存焉<hi>宫之竒虞之忠臣</hi>對曰宫之竒之為人<lb/>
<pb n="KR2m0009_WYG_263-7b"/>
也懦而不能强諫且少長於君君暱之雖諫將不聽乃<lb/>
使荀息假道於虞曰冀為不道入自顛軨伐鄍三門<hi>前是</hi>
<hi>冀伐虞至鄍鄍虞邑河東大陽縣東北有顛軨坂</hi>冀之既病則亦唯君故<hi>言虞報伐</hi>
<hi>冀使病將假道故稱虞强以悦其心也</hi>今虢為不道保於逆旅以侵敝邑<lb/>
之南鄙敢請假道以請罪於虢虞公許之且請先伐虢<lb/>
<hi>喜於厚賂而欲求媚也</hi>宫之竒諫不聽遂起師夏晉里克荀息帥<lb/>
師㑹虞師伐虢滅下陽先書虞賄故也　五年晉侯復<lb/>
假道於虞以伐虢宫之竒諫曰虢虞之表也虢亡虞必<lb/>
<pb n="KR2m0009_WYG_263-8a"/>
從之晉不可啟寇不可翫一之謂甚其可再乎諺所謂<lb/>
輔車相依唇亡齒寒者其虞虢之謂也公曰晉吾宗也<lb/>
豈害我哉對曰太伯虞仲太王之昭也太伯不從是以<lb/>
不嗣虢仲虢叔王季之穆也<hi>虢仲虢叔王季子文王母弟</hi>為文王卿<lb/>
士勲在王室藏於盟府將虢是滅何愛於虞且虞能親<lb/>
於桓莊乎其愛之也桓莊之族何罪而以為戮不唯偪<lb/>
乎親以寵偪猶尚害之况以國乎公曰吾享祀豐潔神<lb/>
必據我對曰臣聞之鬼神非人實親惟德是依周書曰<lb/>
<pb n="KR2m0009_WYG_263-8b"/>
皇天無親惟德是輔又曰黍稷非馨明德惟馨又曰民<lb/>
不易物惟德繄物如是則非德民不和神不享矣神所<lb/>
馮依將在德矣若晉取虞而明德以薦馨香神其吐之<lb/>
乎弗聽許晉使宫之竒以其族行曰虞不臘矣在此行<lb/>
也晉不更舉矣八月晉侯圍上陽十二月晉滅虢師還<lb/>
館於虞遂襲虞滅之執虞公及其大夫井伯以媵秦穆<lb/>
姬而修虞祀且歸其職貢於王<hi>虞所命祀</hi>自太伯作吳五世<lb/>
而武王克殷封其後為二其一虞在中國其一吳在蠻<lb/>
<pb n="KR2m0009_WYG_263-9a"/>
夷十二世而晉滅中國之虞中國之虞滅二世而夷蠻<lb/>
之吳興<lb/>
　　虢<lb/>
虢姬姓公爵出自王季子虢仲文王弟也仲與虢叔為<lb/>
王卿士勲在王室藏於盟府而文王友愛二弟謂之二<lb/>
虢武王克商封仲於𢎞農陜縣東南之虢城今鳯翔府<lb/>
周室東遷虢公忌父林父俱為天子之相　隱公三年<lb/>
鄭武公莊公為王卿士王貳於虢<hi>王欲分政於虢不專任鄭伯</hi>鄭伯<lb/>
<pb n="KR2m0009_WYG_263-9b"/>
怨王王曰無之故周鄭交質王崩周人將畀虢公政鄭<lb/>
祭足帥師取温之麥秋又取成周之禾周鄭交惡　八<lb/>
年虢公忌父始作卿士於周　莊公十八年虢公晉侯<lb/>
朝王王饗禮命之侑<hi>王之覲羣后始則行饗禮先置醴酒示不忘古飲宴則命以幣物侑</hi>
<hi>助也所以助歡敬之意言備設也</hi>皆賜玉五㲄馬三匹非禮也<hi>䨇玉為㲄</hi>王<lb/>
命諸侯名位不同禮亦異數不以禮假人<hi>言侯不當與公同賜也</hi>
虢公晉侯鄭伯使原莊公逆王后於陳陳媯歸於京師<lb/>
實惠后　十九年王子頹作亂衞師燕師伐周立子頹<lb/>
<pb n="KR2m0009_WYG_263-10a"/>
二十年鄭伯和王室不克遂以王歸冬王子頽享五大<lb/>
夫樂及徧舞鄭伯聞之見虢叔曰寡人聞之哀樂失時<lb/>
殃咎必至今王子頹歌舞不倦樂禍也夫司寇行戮君<lb/>
為之不舉而况敢樂禍乎奸王之位禍孰大焉臨禍㤀<lb/>
憂憂必及之盍納王乎虢公曰寡人之願也　二十一<lb/>
年胥命於弭同伐王城鄭伯將王自圉門入虢叔自北<lb/>
門入殺王子頽及五大夫鄭伯享王於闕西辟王廵虢<lb/>
守虢公為王宫於玤<hi>虢地</hi>王與之酒泉鄭伯之享王也王<lb/>
<pb n="KR2m0009_WYG_263-10b"/>
以后之鞶鑑予之<hi>鞶帶而以鑑為飾也今西方羌胡為然</hi>虢公請器王予<lb/>
之爵鄭伯由是始惡於王　二十六年秋虢人侵晉冬<lb/>
虢人又侵晉　三十年樊皮叛王<hi>周大夫</hi>王命虢公討樊<lb/>
皮虢公入樊執樊仲皮歸於京師　三十二年有神降<lb/>
於莘<hi>有神聲以接人莘虢地也</hi>惠王問之内史過曰若之何對曰以<lb/>
其物享焉其至之日亦其物也<hi>享祭也若以甲乙日至祭先脾玉用蒼服尚青</hi>
<hi>以此類祭之</hi>王從之内史過徃聞虢請命<hi>虢請於神求賜土田之命</hi>反曰<lb/>
虢必亡矣虐而聽於神神居莘六月虢公使祝應宗區<lb/>
<pb n="KR2m0009_WYG_263-11a"/>
史嚚享焉神賜之土田史嚚曰虢其亡乎吾聞之國將<lb/>
興聽於民將亡聽於神神聰明正直而壹者也依人而<lb/>
行<hi>唯德是予</hi>虢多涼德其何土之能得　虢公夢在廟有神<lb/>
人面白毛虎爪執鉞立於西阿<hi>西榮也</hi>公懼而走神曰無<lb/>
走帝命曰使晉襲於爾門公拜稽首覺召史嚚占之對<lb/>
曰如君之言則蓐收也天之刑神也天事官成<hi>官成禍福各以</hi>
<hi>官象成也</hi>公使囚之且使國人賀夢舟之僑告其族曰衆謂<lb/>
虢不久吾乃今知之君不度而賀大國之襲於己也何<lb/>
<pb n="KR2m0009_WYG_263-11b"/>
瘳吾聞之也大國道小國襲焉曰服小國傲大國襲焉<lb/>
曰誅民疾君之侈也是以遂於逆命今嘉其夢侈必展<lb/>
是天奪其鑒而益其疾也民疾其態天又誑之大國來<lb/>
誅出令而逆宗國既卑諸侯逺已内外無親其誰云救<lb/>
之吾不忍視也將行以其族適晉　閔公二年虢公敗<lb/>
犬戎於渭汭舟之僑曰無德而禄殃也殃將至矣　僖<lb/>
公二年晉假道于虞以伐虢虞公許之晉里克荀息帥<lb/>
師㑹虞師伐虢滅下陽<hi>下陽虢邑</hi>　虢公敗戎於桑田晉卜<lb/>
<pb n="KR2m0009_WYG_263-12a"/>
偃曰虢必亡矣亡下陽而不懼而又有功是天奪之鑒<lb/>
而益其疾也必易晉而不撫其民矣不可以五稔　五<lb/>
年晉復假道於虞以伐虢八月晉侯圍上陽問於卜偃<lb/>
曰吾其濟乎對曰克之公曰何時對曰童謠云丙之晨<lb/>
龍尾伏辰<hi>龍尾尾星也日月之會曰辰日在尾故尾星伏不見</hi>均服振振取虢之<lb/>
旂<hi>戎事上下同服振振盛貎也</hi>鶉之賁賁天策焞焞火中成軍虢公<lb/>
其奔<hi>焞焞火星也賁賁鳥星之體也天策傅説星時近日星微焞焞無光耀也言丙子平旦鶉火中軍事</hi>
<hi>有成功也已上皆童謠言童齔未有念慮之感而㑹成嬉戲之言似若有鄉者或中或否</hi>其九月十<lb/>
<pb n="KR2m0009_WYG_263-12b"/>
月之交乎<hi>謂夏之九月十月也</hi>丙子旦日在尾月在策<hi>是夜日月合朔於尾</hi>
<hi>月行疾故至旦而過在策</hi>鶉火中必是時也冬十二月晉滅虢虢公<lb/>
醜奔京師<lb/>
　　紀<lb/>
紀姜姓侯爵地在東莞劇縣今臨胊縣東壽光縣西<lb/>
周夷王時紀侯譖齊哀公於周周烹哀公　隱公元年<lb/>
紀人伐夷<hi>夷國在城陽莊武縣</hi>　二年紀裂繻逆女于魯<hi>紀大夫</hi>冬<lb/>
魯伯姬歸于紀　紀子帛莒子盟于密　桓公五年齊<lb/>
<pb n="KR2m0009_WYG_263-13a"/>
侯鄭伯朝于紀欲以襲之紀人知之　六年魯㑹紀侯<lb/>
于成紀來諮謀齊難也　冬紀侯來朝魯請王命以求<lb/>
成于齊公告不能<hi>紀微弱不能自通于天子欲因公以請王命公無寵於王故告不能</hi>
莊公元年齊師遷紀郱鄑郚<hi>齊欲滅紀故徙其三邑之民而取其地</hi>　三<lb/>
年紀季以□入于齊紀於是乎始判<hi>季紀侯弟□紀邑判分也分為附庸</hi>
<hi>始此</hi>　魯公次于滑將㑹鄭伯謀紀故也鄭伯辭以難<lb/>
四年紀侯不能下齊以與紀季<hi>盡以國與季</hi>夏紀侯大去其<lb/>
國違齊難也公羊傳大去者何滅之孰滅之齊滅之曷<lb/>
<pb n="KR2m0009_WYG_263-13b"/>
為不言齊滅之為襄公諱故也春秋為賢者諱何賢乎<lb/>
襄公復讎也何讎爾逺祖也哀公烹乎周紀侯譖之以<lb/>
襄公之為於此焉者事祖禰之心盡矣逺祖者幾世乎<lb/>
九世矣九世猶可以復讎乎雖百世可也<lb/>
　　邢<lb/>
邢姬姓侯爵地在廣平襄國縣隋改曰龍岡今邢州<lb/>
隱公五年曲沃莊伯以鄭人邢人伐翼　閔公元年狄<lb/>
人伐邢管敬仲言於齊侯曰戎狄豺狼不可厭也諸夏<lb/>
<pb n="KR2m0009_WYG_263-14a"/>
親暱不可棄也宴安酖毒不可懷也詩云豈不懷歸畏<lb/>
此簡書簡書同惡相恤之謂也請救邢以從簡書齊人<lb/>
救邢　僖公元年齊師及諸侯救邢邢人潰出奔師師<lb/>
遂逐狄人具邢器用而遷之師無私焉夏邢遷于夷儀<lb/>
諸侯城之　十八年邢人狄人伐衞圍莵圃衞侯以國<lb/>
讓父兄子弟及朝衆曰茍能治之燬請從焉衆不可而<lb/>
後師於訾婁狄師還<hi>狄還邢獨留拒衞</hi>　十九年衞人伐邢以<lb/>
報莵圃之役於是衞大旱卜有事於山川不吉寗莊子<lb/>
<pb n="KR2m0009_WYG_263-14b"/>
曰昔周饑克殷而年豐今邢方無道諸侯無伯天其或<lb/>
者欲使衞討邢乎從之師興而雨　二十年齊狄盟于<lb/>
邢為邢謀衞難也於是衞方病邢　二十四年衞人將<lb/>
伐邢禮至曰不得其守國不可得也<hi>禮至衞大夫守謂邢正卿國子</hi>我<lb/>
請昆弟仕焉乃徃得仕　二十五年春衞人伐邢二禮<lb/>
從國子廵城掖以赴外殺之正月丙午滅邢禮至為銘<lb/>
曰余掖殺國子莫余敢止<hi>惡其不知耻詐以滅同姓而反銘功</hi>
　　芮<lb/>
<pb n="KR2m0009_WYG_263-15a"/>
芮姬姓伯爵國在馮翊臨晉縣芮鄉今陜州芮城縣<lb/>
武王時巢伯來朝芮伯作旅巢命　成王時芮伯為司<lb/>
徒與太保彤伯畢公衞侯毛公同受顧命立康王厲王<lb/>
説榮夷公芮良夫曰<hi>良夫即芮伯</hi>王室其將卑乎夫榮夷公<lb/>
好專利而不知大難夫利百物之所生也天地之所載<lb/>
也而或專之其害多矣天地百物皆將取焉胡可專也<lb/>
所怒甚多而不備大難以是教王王能乆乎又作桑柔<lb/>
之詩以刺王　桓公三年芮伯萬之母惡芮伯之多寵<lb/>
<pb n="KR2m0009_WYG_263-15b"/>
人也故逐之出居於魏　四年秋秦師侵芮敗焉小之<lb/>
也冬王師秦師圍魏執芮伯以歸<hi>秦為芮所敗故伐魏執芮伯將納之</hi>
九年秋虢仲芮伯梁伯荀侯賈伯伐曲沃　十年秋秦<lb/>
人納芮伯萬於芮<lb/>
　　申<lb/>
申姜姓侯爵其先神農之後為唐虞四岳受封於申國<lb/>
在南陽宛縣今信陽軍　宣王時入為王卿士出為南<lb/>
方侯伯尹吉甫作崧髙之詩以美其事　幽王娶申女<lb/>
<pb n="KR2m0009_WYG_263-16a"/>
為后生太子宜臼後寵褒姒廢申后及太子申侯怒與<lb/>
繒<hi>繒姒姓之國</hi>西夷犬戎攻殺幽王驪山下虜褒姒盡取周<lb/>
賂以去諸侯乃即申侯共立故幽王太子宜臼為平王<lb/>
東遷洛邑平王遣兵戍申周人怨思作揚之水之詩以<lb/>
刺之　魯莊公六年楚武王伐申過鄧　十八年楚文<lb/>
王與巴人伐申而驚其師　申後為楚所滅<hi>楚滅申春秋無明文</hi>
<hi>然僖公二十五年楚以申息之師伐商密其時息已亡則所謂申息皆楚邑也申滅於楚可知二十八年楚師</hi>
<hi>敗於城濮楚子使謂子玉曰大夫若入其若申息之老何亦一證</hi>
<pb n="KR2m0009_WYG_263-16b"/>
　　按申伯為蕃翰於宣王之時及幽王廢申后而申<lb/>
　　侯召犬戎伐周弑王然則以世考之召戎弑君之<lb/>
　　申侯即為蕃翰者之子也平王東遷王室微弱而<lb/>
　　方且遣兵戍申以召譏刺蓋申侯忘父之忠而召<lb/>
　　犬戎以禍王室平王復忘父之讎而勤兵師以戌<lb/>
　　母家皆非善繼志之孝子也<lb/>
　　鄫<lb/>
鄫姒姓子爵夏后氏之後地在瑯琊鄫縣今襄邑縣東<lb/>
<pb n="KR2m0009_WYG_263-17a"/>
南　幽王末申侯與鄫人召西夷犬戎攻王殺王驪山<lb/>
下　僖公十四年鄫季姬來寧于魯<hi>季姬魯女鄫夫人</hi>公怒止<lb/>
之以鄫子之不朝也夏遇于防而使來朝　十六年齊<lb/>
㑹諸侯于淮謀鄫且東畧也<hi>鄫為淮夷所病故</hi>城鄫役人病有<lb/>
夜登邱而呼曰齊有亂不果城而還　十九年宋襄公<lb/>
使邾文公用鄫子於次睢之社欲以屬東夷<hi>睢水受汴東經陳留</hi>
<hi>梁譙沛彭城縣入泗此水次有妖神東夷皆社祠之用人以祭</hi>　宣公十八年邾人戕<lb/>
鄫子于鄫<hi>自虐其君曰弑自外曰戕</hi>　襄公四年公如晉聽政晉侯<lb/>
<pb n="KR2m0009_WYG_263-17b"/>
享公公請屬鄫<hi>鄫小國欲得使屬魯如須句顓臾之比使助魯出貢賦也</hi>晉侯不許<lb/>
孟獻子曰以寡君之密邇於仇讎而願固事君無失官<lb/>
命<hi>晉官徵發之命也</hi>鄫無賦於司馬<hi>晉司馬掌諸侯賦</hi>為執事朝夕之<lb/>
命敝邑敝邑褊小闕而為罪寡君是以願借助焉晉侯<lb/>
許之　冬十月邾人莒人伐鄫魯臧紇救鄫侵邾敗于<lb/>
狐駘　五年魯穆叔覿太子於晉以成屬鄫書曰叔孫<lb/>
豹鄫太子巫如晉言比諸魯大夫也　九月穆叔以屬<lb/>
鄫為不利使鄫大夫聽命於㑹<hi>鄫近魯境故欲以為屬國既而與莒有忿魯不</hi>
<pb n="KR2m0009_WYG_263-18a"/>
<hi>能救恐致譴責故復乞還之</hi>　六年莒人滅鄫鄫恃賂也晉人以鄫<lb/>
故討魯曰何敢亡鄫季武子如晉見且聽命　八年莒<lb/>
人伐魯東鄙以疆鄫田<hi>莒既滅鄫魯侵其西界故伐魯東鄙以正其封也</hi>　昭<lb/>
公四年九月取鄫言易也莒亂著邱公立而不撫鄫鄫<lb/>
叛而來故曰取凡克邑不用師徒曰取<lb/>
　　右以上言鄫亡事本左氏傳如公羊榖梁二家於<lb/>
　　襄公四年所書莒人滅鄫則以為莒女為鄫夫人<lb/>
　　而無子有女還嫁之於莒有外孫遂取以為鄫太<lb/>
<pb n="KR2m0009_WYG_263-18b"/>
　　子而立之蓋莒未嘗取鄫之地鄫未嘗滅特以外<lb/>
　　姓主國祀故以滅書而鄫之亡在昭公四年蓋魯<lb/>
　　滅之非莒也上距春秋所書莒人滅鄫凡二十九<lb/>
　　年<lb/>
　　郕<lb/>
郕姬姓伯爵地在東平剛父縣西南有郕鄉　隱公五<lb/>
年衞之亂也郕人侵衞故衞師入郕　十年齊人鄭人<lb/>
入郕討違王命也　莊公八年魯師齊師圍郕郕降於<lb/>
<pb n="KR2m0009_WYG_263-19a"/>
齊師仲慶父請伐齊師公曰不可我實不德齊師何罪<lb/>
罪我之由夏書曰臯陶邁種德德乃降姑務修德以待<lb/>
時乎秋師還　文公十一年郕太子朱儒自安于夫鍾<lb/>
<hi>郕邑</hi>國人弗徇<hi>弗順也</hi>　十二年郕伯卒郕人立君太子以<lb/>
夫鍾與郕邽來奔公以諸侯逆之非禮也故書曰郕伯<lb/>
來奔<lb/>
　　巴<lb/>
巴姬姓子爵地在巴郡江州縣今渝州江津　桓公九<lb/>
<pb n="KR2m0009_WYG_263-19b"/>
年巴子使韓服告於楚請與鄧為好楚子使道朔<hi>楚大夫</hi>
將巴客以聘於鄧鄧南鄙鄾人攻而奪之幣殺道朔及<lb/>
巴行人楚子使薳章讓於鄧鄧人弗受<hi>言非鄾人所攻</hi>夏楚使<lb/>
鬭亷及巴師圍鄾鄧養甥帥師救鄾三逐巴師不克鬭<lb/>
亷衡陳其師於巴師之中以戰而北<hi>偽北走也</hi>鄧人逐之背<lb/>
巴師而夾攻之鄧師大敗鄾人宵潰　荘公十八年楚文<lb/>
王即位與巴人伐申而驚其師巴人畔楚而伐那處取之<lb/>
遂門於楚閻敖<hi>楚大夫</hi>游涌而逸楚子殺之其族為亂巴<lb/>
<pb n="KR2m0009_WYG_263-20a"/>
人因之以伐楚楚子禦之大敗於津　文公十六年楚<lb/>
大饑戎伐之庸人帥羣蠻叛楚楚子伐庸秦人巴人從<lb/>
楚師遂滅庸　哀公十八年巴人伐楚圍鄾<hi>楚邑</hi>初右司<lb/>
馬子國之卜也觀瞻曰如志<hi>子國未為令尹時卜為右司馬得吉兆如其志觀瞻</hi>
<hi>楚開卜大夫觀從之後也</hi>故命之<hi>命以為右司馬</hi>及巴師至將卜帥王曰寧<lb/>
如志何卜焉<hi>寜子國也</hi>使帥師而行請承<hi>承佐</hi>王曰寢尹工尹<lb/>
勤先君者也<hi>柏舉之役寢尹吳由于以背受戈工尹固執燧象奔吳師</hi>三月楚公孫<lb/>
寧吳由于薳固敗巴師於鄾故封子國於析君子曰惠<lb/>
<pb n="KR2m0009_WYG_263-20b"/>
王知志<lb/>
　　江<lb/>
江姓爵未詳國在汝南安陽縣今信陽縣之東南新息<lb/>
縣之西　僖公二年齊侯宋公江人黄人盟于貫服江<lb/>
黄也<hi>江黄楚與國始來服齊不召而至</hi>　三年及齊宋㑹于陽榖　四<lb/>
年及齊侯及諸侯之師侵蔡蔡潰遂伐楚盟于召陵<lb/>
文公三年楚師圍江晉先僕伐楚以救江冬晉以江故<lb/>
告於周<hi>欲假天子之威以伐楚</hi>王叔桓公晉陽處父伐楚以救江<lb/>
<pb n="KR2m0009_WYG_263-21a"/>
門於方城遇息公子朱而還<hi>子朱楚大夫伐江之帥也聞晉師起而江兵觧故晉</hi>
<hi>亦還</hi>　四年楚人滅江秦伯為之降服出次不舉過數<hi>降服</hi>
<hi>素服也出次辟正寢不舉去盛饌鄰國之禮有數今秦伯過之</hi>大夫諫公曰同盟滅雖<lb/>
不能救敢不矜乎吾自懼也<hi>秦江同盟不見於春秋不告故不書</hi>
　　黄<lb/>
黄嬴姓爵未詳國在光州定城有黄故城又云登州黄<lb/>
縣　桓公八年楚子合諸侯于沈鹿<hi>楚地</hi>黄隨不㑹使薳<lb/>
章讓黄　莊公十九年楚子禦巴師大敗于津還鬻拳<lb/>
<pb n="KR2m0009_WYG_263-21b"/>
弗納遂伐黄敗黄師於踖陵<hi>黄地</hi>　僖公二年齊宋江黄<lb/>
盟于貫始服齊也　三年及齊宋㑹於陽榖　四年齊<lb/>
會諸侯及江黄伐陳　十一年黄人不歸楚貢楚人伐<lb/>
黄<hi>黄恃齊故</hi>　十二年黄人恃諸侯之睦於齊也不共楚職<lb/>
曰自郢及我九百里焉能害我夏楚滅黄<lb/>
　　息<lb/>
息姬姓侯爵國在汝南今蔡州新息縣　隱公十一年<lb/>
鄭息有違言<hi>以言語相違恨</hi>息侯伐鄭鄭伯與戰於竟息師大<lb/>
<pb n="KR2m0009_WYG_263-22a"/>
敗而還君子是以知息之將亡也不度德不量力不親<lb/>
親不徵辭不察有罪<hi>言語相恨當明徵其辭以審曲直不宜轉鬭</hi>犯五不韙<lb/>
而以伐人其喪師也不亦宜乎　十年蔡哀侯娶於陳<lb/>
息侯亦娶焉息媯將歸過蔡蔡侯曰吾姨也止而見之<lb/>
弗賓<hi>不禮敬也</hi>息侯聞之怒使謂楚文王曰伐我吾求救於<lb/>
蔡而伐之楚子從之九月楚敗蔡師於莘以蔡侯獻舞<lb/>
歸　十四年蔡哀侯為莘故繩息媯以語楚子<hi>繩譽也</hi>楚<lb/>
子如息以食入享遂滅息以息媯歸<lb/>
<pb n="KR2m0009_WYG_263-22b"/>
　　鄧<lb/>
鄧曼姓侯爵國在河南新野今潁川陵縣　桓公七年<lb/>
鄧侯吾離朝于魯　九年巴子使韓服告於楚請與鄧<lb/>
為好楚子使道朔將巴客聘於鄧鄧南鄙鄾人攻而奪<lb/>
之幣殺道朔及巴行人楚子使薳章讓鄧鄧人弗受夏<lb/>
楚及巴師圍鄾鄧師大敗　莊公六年楚文王伐申過<lb/>
鄧鄧祁侯曰吾甥也止而享之騅甥聃甥養甥<hi>皆鄧甥仕於舅</hi>
<hi>氏者</hi>請殺楚子鄧侯弗許三甥曰亡鄧國者必此人也若<lb/>
<pb n="KR2m0009_WYG_263-23a"/>
不早圖後君噬臍其及圖之乎圖之此為時矣鄧侯曰<lb/>
人將不食吾餘對曰若不從三臣之言抑社稷實不血<lb/>
食而君焉取餘弗從還明年楚子伐鄧十六年楚復伐<lb/>
鄧滅之<lb/>
　　梁<lb/>
梁嬴姓伯爵國在馮翊夏陽縣今同州　桓公九年虢<lb/>
仲芮伯梁伯荀侯賈伯伐曲沃　僖公六年晉侯使賈<lb/>
華伐屈夷吾不能守盟而行將奔狄郤芮曰後出同走<lb/>
<pb n="KR2m0009_WYG_263-23b"/>
罪也不如之梁梁近秦而幸焉乃之梁<hi>以梁為秦所親幸秦既大國且</hi>
<hi>穆姬在焉欲因以求入</hi>　十八年梁伯益其國而不能實也<hi>多築城邑</hi>
<hi>而無民以實之</hi>命曰新里秦取之　十九年遂城而居之　冬<lb/>
梁亡不書其主自取之也初梁伯好土功亟城而不處<lb/>
民罷而弗堪則曰某寇將至乃溝公宫曰秦將襲我民<lb/>
懼而潰秦遂取梁<lb/>
　　滑<lb/>
滑姬姓伯爵國在河南緱氏縣　僖公二十年滑人叛<lb/>
<pb n="KR2m0009_WYG_263-24a"/>
鄭而服於衞鄭公子士洩堵寇帥師入滑　二十四年<lb/>
鄭之入滑也滑人聽命師還又即衞鄭公子士洩堵俞<lb/>
彌帥師伐滑王使伯服游孫伯如鄭請滑鄭伯怨王之<lb/>
與衞滑乃不聽王命而執二子　二十二年秦師襲鄭<lb/>
及滑鄭商人弦髙以乘韋先牛十二犒師孟明曰鄭有<lb/>
備矣不可冀也攻之不克圍之不繼吾其還也滅滑而<lb/>
還<lb/>
　　鄀<lb/>
<pb n="KR2m0009_WYG_263-24b"/>
鄀元姓爵未詳國本在商密秦楚界上小國其後遷於<lb/>
南郡鄀縣　僖公二十五年秦晉伐鄀楚鬭克屈禦寇<lb/>
以申息之師戍商密<hi>即鄀别邑</hi>秦人過析隈入而係輿人以<lb/>
圍商密昏而傅焉<hi>析楚邑隈隱蔽之處係縳輿人詐為克析得其囚俘者昏而傅城不欲令</hi>
<hi>商密知囚非析人</hi>宵坎血加書偽與子儀子邊盟者商密人懼<lb/>
曰秦取析矣戍人反矣乃降秦師秦師囚申公子儀息<lb/>
公子邊以歸<hi>即鬭克屈禦寇</hi>　文公五年初鄀叛楚即秦又貳<lb/>
於楚夏秦人入鄀<lb/>
<pb n="KR2m0009_WYG_263-25a"/>
　　頓<lb/>
頓姬姓子爵國在汝隂今陳州南頓縣　僖公二十五<lb/>
年秦晉伐鄀楚令尹子玉追秦師弗及遂圍陳納頓子<lb/>
於頓<hi>頓廹於陳而出奔楚故楚圍陳納頓子</hi>襄公四年楚人使頓間陳而<lb/>
侵伐之故陳人圍頓　定公十四年頓子牂欲事晉背<lb/>
楚而絶陳好楚公子結陳公孫佗帥師滅頓<lb/>
　　胡　沈<lb/>
胡姬姓子爵國在汝隂縣西北胡城今潁川西　沈姒<lb/>
<pb n="KR2m0009_WYG_263-25b"/>
姓子爵國在汝南平輿縣今蔡州汝陽縣東　文公三<lb/>
年晉率諸侯之師伐沈以其服於楚也沈潰　成公八<lb/>
年晉欒書侵蔡遂侵楚楚師之還也<hi>謂六年與晉遇繞角時</hi>晉侵<lb/>
沈獲沈子嘉　襄公二十八年胡子沈子朝于晉宋之<lb/>
盟故也<hi>胡沈楚屬宋之盟曰晉楚之從交相見故朝晉</hi>昭公二十三年吳伐州<lb/>
來楚以諸侯之師救州來吳公子光曰諸侯之從於楚<lb/>
者衆而皆小國胡沈之君㓜而狂陳大夫齧壯而頑頓<lb/>
與許蔡疾楚政七國同役而不同心乃分師以先犯胡<lb/>
<pb n="KR2m0009_WYG_263-26a"/>
沈及陳三國敗獲胡子髠沈子逞及陳夏齧舍胡沈之<lb/>
囚使奔許與蔡頓曰吾君死矣師譟而從之三國奔楚<lb/>
師大奔　定公四年晉㑹諸侯于召陵沈人不㑹晉人<lb/>
使蔡伐之蔡公孫姓帥師滅沈以沈子嘉歸殺之<lb/>
　　麇<lb/>
麇姓嬴子爵國近楚在今均州鄖鄉　文公十年楚子<lb/>
陳侯鄭伯蔡侯次于厥貉將伐宋麇子逃歸　十一年<lb/>
楚子伐麇成大心敗麇師於防渚潘崇復伐麇至于鍚<lb/>
<pb n="KR2m0009_WYG_263-26b"/>
穴<hi>皆麇地</hi>　十六年楚大饑麇人率百濮聚於選將伐楚<lb/>
<hi>選楚地百濮夷也</hi>蒍賈曰麇與百濮謂我饑不能師故伐我也<lb/>
若我出師必懼而歸百濮離居將各走其邑誰暇謀人<lb/>
乃出師旬有五日百濮乃罷<hi>濮夷無屯聚見難則散歸</hi>
　　萊<lb/>
萊姓未詳子爵國在東萊黄縣　宣公七年魯公㑹齊<lb/>
侯伐萊　九年齊侯伐萊　襄公二年齊侯伐萊萊人<lb/>
使正輿子賂夙沙衞以索馬牛皆百匹<hi>夙沙衞齊寺人索揀好者</hi>齊<lb/>
<pb n="KR2m0009_WYG_263-27a"/>
師乃還　齊侯使諸姜宗婦來魯送齊姜葬召萊子萊<lb/>
子不㑹故晏弱城東陽以偪之<hi>東陽齊境上</hi>　六年齊侯滅<lb/>
萊萊恃謀也<hi>恃賂夙沙衞</hi>
　　唐<lb/>
唐姬姓侯爵屬楚之小國地在義陽安昌縣東南今隨<lb/>
州唐城縣　宣公十二年楚子圍鄭晉師救鄭楚子使<lb/>
唐狡與蔡鳩居告唐惠侯曰不榖不德而貪以遇大敵<lb/>
不榖之罪也然楚不克君之羞也敢藉君靈以濟楚師<lb/>
<pb n="KR2m0009_WYG_263-27b"/>
使潘黨率游闕四十乘從唐侯以為左拒以從上軍乃<lb/>
敗晉師於邲　定公三年唐成公如楚有肅爽馬楚令<lb/>
尹子常欲之弗與亦三年止之<hi>肅爽駿馬名</hi>唐人或相與謀<lb/>
請代先從者許之飲先從者酒醉之竊馬而獻之子常<lb/>
子常歸唐侯自拘於司敗<hi>竊馬者自拘</hi>曰君以弄馬之故隱<lb/>
君身<hi>隱憂也</hi>棄國家羣臣請相夫人以償馬必如之<hi>相助也夫</hi>
<hi>人謂養馬者</hi>唐侯曰寡人之過也二三子毋辱皆賞之　四<lb/>
年冬蔡侯吳子唐侯伐楚五戰入郢楚子奔隨申包胥<lb/>
<pb n="KR2m0009_WYG_263-28a"/>
如秦乞師　五年秦子蒲子虎帥師救楚大敗吳師遂<lb/>
滅唐<lb/>
　　舒<hi>羣舒</hi>　<hi>巢</hi>
舒偃姓子爵國在廬江舒縣　舒鳩偃姓子爵舒之别<lb/>
封廬江南有舒城東夷也　舒庸姓爵俱失其國亦在<lb/>
廬江　巢姓爵俱失國在廬江六縣東　舒巢皆楚屬<lb/>
國　文公十二年楚成嘉為令尹羣舒叛楚夏子孔執<lb/>
舒子平及宗子遂圍巢<hi>子孔即成嘉平舒君名宗巢二國羣舒之屬</hi>　十四<lb/>
<pb n="KR2m0009_WYG_263-28b"/>
年楚莊王立子孔潘崇將襲羣舒使公子爕與子儀守<lb/>
而伐舒蓼<hi>即羣舒</hi>二子作亂城郢而使賊殺子孔不克而<lb/>
還八月二子以楚子出將如商密廬戢黎及叔麇誘之<lb/>
遂殺鬭克及公子爕<hi>廬楚地戢黎廬大夫鬭克即子儀也</hi>　宣公八年楚<lb/>
為衆舒叛故伐舒蓼滅之<hi>二國名</hi>楚子疆之<hi>正其界也</hi>及滑芮<lb/>
盟吳越而還　成公七年楚申公巫臣奔晉使於吳教<lb/>
之叛楚吳始伐楚伐巢伐徐　成公十八年舒庸人以<lb/>
楚師之敗也<hi>敗於鄢陵</hi>道吳人圍巢伐駕圍釐虺<hi>巢駕釐虺楚四邑</hi>
<pb n="KR2m0009_WYG_263-29a"/>
遂恃吳而不設備楚公子槖師襲舒庸滅之　襄公二<lb/>
十四年吳人為楚舟師之役故<hi>此年夏楚為舟師以伐吳</hi>召舒鳩人<lb/>
舒鳩人叛楚楚子師於荒浦<hi>舒鳩地</hi>使沈尹夀與祁犁讓<lb/>
之<hi>二人楚大夫</hi>舒鳩人敬逆二子而告無之且請受盟二子<lb/>
復命王欲伐之薳子曰不可彼告不叛且請受盟而又<lb/>
伐之伐無罪也姑歸息民以待其卒卒而不貳吾又何<lb/>
求若猶叛我無辭有庸乃還　二十五年舒鳩人卒叛<lb/>
楚令尹子木伐之及離城<hi>舒鳩城</hi>吳人救之子木遽以右<lb/>
<pb n="KR2m0009_WYG_263-29b"/>
師先<hi>先至舒鳩</hi>子强息桓子㨗子駢子盂帥左師以退<hi>五人不及</hi>
<hi>子木與吳相遇而退</hi>吳人居其間七日子强曰乆將墊隘<hi>慮水雨</hi>隘<lb/>
乃禽也不如速戰請以私卒誘之簡師陳以待我<hi>簡閲精兵</hi>
<hi>駐後為陳</hi>我克則進奔則亦視之<hi>視其形勢而救助之</hi>乃可以免不然<lb/>
必禽從之大敗吳師遂圍舒鳩舒鳩潰八月楚滅舒鳩<lb/>
　　戴<lb/>
戴姓爵俱未詳國在陳留外黄縣今開封封邱縣　隱<lb/>
公十年宋人衞人入鄭蔡人從之伐戴八月鄭伯圍戴<lb/>
<pb n="KR2m0009_WYG_263-30a"/>
克之取三師焉<hi>三國之軍在戴故鄭合圍之</hi>宋衞既入鄭而以伐戴<lb/>
召蔡人蔡人怒故不和而敗<lb/>
　　南燕<lb/>
南燕姞姓伯爵國在東郡燕縣今滑州胙城　隱公五<lb/>
年鄭人侵衞牧<hi>牧衞地</hi>以報東門之役衞人以燕師伐鄭<lb/>
鄭祭足原繁洩駕以三軍軍其前使曼伯與子元潛軍<lb/>
軍其後燕人畏鄭三軍而不虞制人<hi>北制鄭邑</hi>六月鄭二公<lb/>
子以制人敗燕師于北制　莊公二十年衞師燕師伐<lb/>
<pb n="KR2m0009_WYG_263-30b"/>
周納王子頹<lb/>
　　宿<lb/>
宿風姓男爵國在東平無鹽縣今鄆州須城東　隱公<lb/>
八年宿男卒　莊公七年宋人遷宿<hi>宋强遷之而取其地文異於邢遷</hi>
　　州<lb/>
州姜姓公爵國在濟隂定陶縣今京南府　桓公五年<lb/>
州公如曹度其國危遂不復　六年自曹來朝書曰實<lb/>
來不復其國也<lb/>
<pb n="KR2m0009_WYG_263-31a"/>
　　榖<lb/>
榖嬴姓伯爵國在南陽筑鄉縣今襄陽榖城　桓公八<lb/>
年榖伯綏來朝于魯<lb/>
　　荀　賈<lb/>
荀姬姓侯爵國在絳州荀城又云漢栒邑　賈姬姓伯<lb/>
爵國在同州蒲城縣　桓公九年虢仲芮伯梁伯荀侯<lb/>
賈伯伐曲沃<lb/>
　　遂<lb/>
<pb n="KR2m0009_WYG_263-31b"/>
遂姓爵俱未詳國在濟北蛇邱縣今濟州鉅野　莊公<lb/>
十三年齊侯㑹諸侯于北杏以平宋亂<hi>宋萬殺閔公</hi>遂人不<lb/>
至夏齊侯滅遂而戌之　十七年遂因氏頜氏工婁氏<lb/>
須遂氏<hi>四族遂之强宗也</hi>饗齊戍醉而殺之齊人殱焉<lb/>
　　貳　軫　鄖　絞　州　蓼<lb/>
貳　軫　鄖　絞　州爵姓俱未詳　蓼偃姓臯陶之<lb/>
後爵未詳貳軫絞地缺鄖國在江夏雲杜縣東南今安<lb/>
州州在南郡華容縣東南蓼在義陽棘陽縣東南湖陽城<lb/>
<pb n="KR2m0009_WYG_263-32a"/>
今夀州霍邱縣　桓公十一年楚屈瑕將盟貳軫鄖人<lb/>
軍於蒲騷<hi>即鄖邑</hi>將與隨絞州蓼伐楚師莫敖患之鬭亷<lb/>
曰鄖人軍其郊必不誡且日虞四邑之至也<hi>四邑隨絞州蓼</hi>君<lb/>
次於郊郢以禦四邑<hi>郊郢楚地</hi>我以鋭師宵加於鄖鄖有虞<lb/>
心而恃其城莫有鬭心若敗鄖師四邑必離從之遂敗<lb/>
鄖師於蒲騷卒盟而還　十二年楚伐絞軍其南門莫<lb/>
敖屈瑕曰絞小而輕輕則寡謀請無扞采樵者以誘之<lb/>
<hi>扞衞也</hi>從之絞人獲三十人明日絞人爭出驅楚役徒於<lb/>
<pb n="KR2m0009_WYG_263-32b"/>
山中楚人坐其北門而覆諸山下大敗之為城下之盟<lb/>
而還<lb/>
　　羅<lb/>
羅熊姓爵未詳國在南郡枝江縣今襄陽宜城　桓公<lb/>
十二年楚伐絞師分涉於彭<hi>彭水在新城昌魏縣</hi>羅人欲伐之使<lb/>
伯嘉諜之三廵數之<hi>伯嘉羅大夫諜伺也廵徧也</hi>　十三年楚屈瑕<lb/>
伐羅鬭伯比送之還謂其禦曰莫敖必敗舉趾髙心不<lb/>
固矣遂見楚子曰必濟師<hi>難言將敗故只請益師</hi>楚子辭焉<hi>不觧其㫖</hi>
<pb n="KR2m0009_WYG_263-33a"/>
<hi>故拒之</hi>入告夫人鄧曼鄧曼曰大夫其非衆之謂其謂君<lb/>
撫小民以信訓諸司以德而威莫敖以刑也莫敖狃於<lb/>
蒲騷之役將自用也必小羅君若不鎮撫其不設備乎<lb/>
夫故謂君訓衆而好鎮撫之召諸司而勸之以令德見<lb/>
莫敖而告諸天之不假易也不然夫豈不知楚師之盡<lb/>
行也楚子使頼人追之不及莫敖使徇於師曰諫者有<lb/>
刑及鄢亂次以濟遂無次且不設備及羅羅與盧戎兩<lb/>
軍之<hi>盧戎南蠻</hi>大敗之<lb/>
<pb n="KR2m0009_WYG_263-33b"/>
　　譚<lb/>
譚姓未詳子爵國在濟南平陵縣今齊州歴城　莊公<lb/>
十年齊侯之出也過譚譚不禮焉及其入也諸侯皆賀<lb/>
譚又不至冬齊師滅譚譚子奔莒<lb/>
　　弦　道　栢<lb/>
弦子爵姓未詳　道　栢姓爵俱未詳弦國在弋陽軑<lb/>
縣今光州仙居北道國在汝南安陽縣南今蔡州確<lb/>
山有故道城柏國在汝南西平縣栢亭今蔡州西平<lb/>
<pb n="KR2m0009_WYG_263-34a"/>
縣　僖公五年楚鬭榖於莵滅弦弦子奔黄於是江黄<lb/>
道栢方睦於齊皆弦姻也弦子恃之而不事楚又不設<lb/>
備故亡<lb/>
　　權<lb/>
權姓爵俱未詳國在南郡當陽縣今荆門軍　莊公十<lb/>
八年楚武王克權使鬭緍尹之以叛圍而殺之遷權於<lb/>
那處<hi>楚地</hi>使閻敖尹之及文王即位與巴人伐申而驚其<lb/>
師巴人叛楚而伐那處取之遂門於楚<hi>攻楚城門</hi>閻敖游涌<lb/>
<pb n="KR2m0009_WYG_263-34b"/>
而逸<hi>涌水在南郡華容縣</hi>楚子殺之其族為亂冬巴人因之以伐<lb/>
楚　十九年楚子禦之大敗于津<lb/>
　　須句<lb/>
須句風姓子爵國在東平須昌縣東北今鄆州須城　僖<lb/>
公二十一年任宿須句顓臾風姓也實司太皥與有濟<lb/>
之祀<hi>太皥伏羲四國伏羲之後故主其祀任今任城縣顓臾在泰山南武陽縣東北四國封近於濟故世</hi>
<hi>祀之</hi>以服事諸夏<hi>與諸夏同服王事</hi>邾人滅須句須句子奔魯因<lb/>
成風也成風為之言於公曰崇明祀保小寡周禮也蠻<lb/>
<pb n="KR2m0009_WYG_263-35a"/>
夷猾夏周禍也<hi>邾廹近諸戎雜用夷禮</hi>若封須句是崇皥濟而修<lb/>
祀紓禍也　二十二年伐邾取須句反其君焉禮也<lb/>
文公七年魯伐邾取須句寘文公子焉非禮也<hi>須句為邾所滅</hi>
<hi>僖公取其地再封之復為邾所取今魯再取之邾文公之子叛在魯故使為須句大夫</hi>
　　䕫<lb/>
䕫芈姓子爵國在建平秭歸縣今歸州　僖公二十六<lb/>
年䕫子不祀祝融與鬻熊<hi>祝融髙辛之火正楚之逺祖鬻熊祝融之十二世孫也䕫</hi>
<hi>乃為楚之别封故亦世紹其祀也</hi>楚人讓之對曰我先王熊摯有疾鬼神<lb/>
<pb n="KR2m0009_WYG_263-35b"/>
弗赦而自竄於䕫<hi>熊摯楚嫡子有疾不子能嗣位故别封為䕫</hi>吾是以失楚又<lb/>
何祀焉<hi>廢其常祀而飾詞文過</hi>秋楚成得臣鬭宜申帥師滅䕫以<lb/>
䕫子歸<lb/>
　　庸<lb/>
庸姓爵俱未詳國在上庸縣今房州庸縣　文公十六<lb/>
年楚大饑庸人率羣蠻以叛楚楚人謀徙於阪髙蒍賈<lb/>
曰不可我能徃寇亦能徃不如伐庸乃出師使廬戢黎<lb/>
侵庸<hi>戢黎盧大夫</hi>及庸方城<hi>方城/庸地</hi>庸人逐之囚子揚忩<hi>黎官屬</hi>
<pb n="KR2m0009_WYG_263-36a"/>
三宿而逸曰庸師衆羣蠻聚焉不如復大師<hi>還復句澨師</hi>起<lb/>
王卒合而後進師叔曰不可<hi>楚大夫</hi>姑又與之遇以驕之<lb/>
彼驕我怒而後可克先君蚡冒所以服陘隰也又與之<lb/>
遇七遇皆北唯裨鯈魚人實逐之<hi>裨鯈魚庸三邑</hi>庸人曰楚不<lb/>
足與戰矣遂不設備楚子乗馹㑹師於臨品<hi>馹傳車也</hi>分為<lb/>
二隊子越自石溪子貝自仭以伐庸秦人巴人從楚師<lb/>
羣蠻從楚子盟遂滅庸<lb/>
　　崇<lb/>
<pb n="KR2m0009_WYG_263-36b"/>
崇姓爵俱未詳國在今雍州鄠縣東　宣公元年晉欲<lb/>
求成於秦趙穿曰我侵崇秦急崇必救之吾以求成焉<lb/>
冬趙穿侵崇秦弗與成<lb/>
　　蕭<lb/>
蕭姓爵俱未詳宋附庸國地今徐州蕭縣　宣公十二<lb/>
年楚子伐蕭宋華椒以蔡人救蕭蕭人囚熊相宜僚及<lb/>
公子丙王曰勿殺吾退蕭人殺之王怒遂圍蕭蕭潰申<lb/>
公巫臣曰師人多寒王廵三軍拊而勉之三軍之士皆<lb/>
<pb n="KR2m0009_WYG_263-37a"/>
如挾纊遂傅於蕭還無社與司馬卯言號申叔展<hi>還無社蕭</hi>
<hi>大夫司馬卯申叔展皆楚大夫無社素識叔展故因卯呼之</hi>叔展曰有麥麯乎曰無<lb/>
有山鞠窮乎曰無<hi>麥麯鞠窮所以禦濕欲使無社逃泥水中無社不觧故曰無軍中不敢正</hi>
<hi>言故繆語</hi>河魚腹疾奈何<hi>叔展言以無禦濕將病</hi>曰目於眢井而拯之<lb/>
<hi>無社意觧欲入井故使叔展視廢虛井而求拯也</hi>若為茅絰哭井則已<hi>叔展又教結茅</hi>
<hi>以表井須哭乃應以為信</hi>明日蕭潰申叔視其井則茅絰存焉號而<lb/>
出之<hi>傳言蕭人無守心</hi>
　　偪陽<lb/>
<pb n="KR2m0009_WYG_263-37b"/>
偪陽妘姓子爵國在彭城偪陽縣今沂州承縣　襄公<lb/>
十年晉㑹諸侯於柤荀偃士匄請伐偪陽而封宋向戌<lb/>
焉<hi>以宋常事晉而向戌有賢行故欲封之</hi>荀罃曰城小而固勝之不武弗<lb/>
勝為笑固請丙寅圍之弗克孟氏之臣秦堇父輦重如<lb/>
役<hi>步挽重車如師</hi>偪陽人啟門諸侯之士門焉<hi>見啟門故攻之</hi>縣門發<lb/>
鄒人紇抉之以出門者<hi>門者諸侯之士在門内者紇鄒邑大夫仲尼父紇多力抉舉縣</hi>
<hi>門出在内者</hi>狄虒彌建大車之輪而䝉之以甲以為櫓<hi>彌魯人也</hi>
<hi>蒙覆也櫓大盾</hi>左執之右㧞㦸以成一隊<hi>百人為隊</hi>孟獻子曰詩所<lb/>
<pb n="KR2m0009_WYG_263-38a"/>
謂有力如虎者也主人縣布堇父登之及堞而絶之<hi>偪陽</hi>
<hi>人縣以試外勇者</hi>隊則又縣之蘇而復上者三主人辭焉乃退<lb/>
<hi>嘉其勇故辭謝不復縣</hi>帯其斷以徇於軍三日<hi>帯其斷布以示勇</hi>諸侯之<lb/>
師久於偪陽荀偃士匄請於荀罃曰水潦將降懼不能<lb/>
歸請班師知伯怒投之以機出于其間<hi>出偃匄之間</hi>曰汝成<lb/>
二事而後告余<hi>二事伐偪陽封向戌</hi>余恐亂命以不女違汝既勤<lb/>
君而興諸侯牽帥老夫以至於此既無武守而又欲易<lb/>
余罪曰是實班師不然克矣余羸老也可重任乎<hi>不任受如</hi>
<pb n="KR2m0009_WYG_263-38b"/>
<hi>此責</hi>七日不克必爾乎取之五月庚寅荀偃士匄帥卒攻<lb/>
偪陽親犯矢石甲午滅之以與向戌向戌辭曰君若辱<lb/>
鎮撫宋國而以偪陽光啟寡君羣臣安矣其何貺如之<lb/>
若專賜臣是臣興諸侯以自封也其何罪大焉敢以死<lb/>
請乃予宋公以偪陽子歸獻於武宫謂之夷俘<hi>諱俘中國故謂</hi>
<hi>之夷</hi>偪陽妘姓也使周内史選其族納諸霍人禮也<hi>霍晉邑内</hi>
<hi>史掌爵禄廢置者使選偪陽宗族賢者令居霍奉妘姓之嗣善不滅姓周史示有王命</hi>
　　頼<lb/>
<pb n="KR2m0009_WYG_263-39a"/>
頼姓未詳子爵國在義陽隨縣今蔡州褒信縣　昭公<lb/>
四年楚子㑹諸侯伐吳執齊慶封殺之遂以諸侯滅頼<lb/>
頼子面縛衘璧肉袒輿襯從之造於中軍王問諸椒舉<lb/>
對曰成王克許許僖公如是王親釋其縛受其璧焚其<lb/>
襯王從之遷頼於鄢<hi>鄢楚邑</hi>楚子欲遷許於頼使鬭韋龜<lb/>
與公子棄疾城之而還<hi>為許城也</hi>
　　鄅<lb/>
鄅䢵姓子爵國在瑯琊開陽縣今臨沂縣　昭公十八<lb/>
<pb n="KR2m0009_WYG_263-39b"/>
年鄅人藉稻<hi>其君出自藉稻蓋履行之</hi>邾人襲鄅鄅人將閉門邾人<lb/>
羊羅攝其首焉<hi>斬得閉門者頭</hi>遂入之盡俘以歸鄅子曰余無<lb/>
歸矣從孥於邾邾莊公反鄅夫人而舍其女　十九年<lb/>
鄅夫人宋向戌之女也故向寧請師二月宋公伐邾圍<lb/>
蟲<hi>邾邑</hi>三月取之乃盡歸鄅俘<lb/>
　　耿　霍　魏　焦　滑　揚<lb/>
耿姬姓爵未詳國在平陽皮氏縣今河中府龍門縣<lb/>
霍姬姓爵未詳國在平陽永安縣今晉州霍邑　魏姬<lb/>
<pb n="KR2m0009_WYG_263-40a"/>
姓爵未詳國在河東河北縣今陜州平陸有魏城焦姬<lb/>
姓爵未詳國在𢎞農陜縣今陜州有焦城　滑姬姓伯<lb/>
爵國在河南緱氏縣今拱州　揚姬姓爵未具國在河<lb/>
東今晉州洪洞縣　閔公元年晉侯作二軍<hi>晉本一軍</hi>公將<lb/>
上軍太子申生將下軍趙夙御戎畢萬為右以滅耿滅<lb/>
霍滅魏還為太子城曲沃賜趙夙耿賜畢萬魏以為大<lb/>
夫　襄公二十九年晉司馬女叔侯曰虞虢焦滑霍揚<lb/>
韓魏皆姬姓也晉是以大若非侵小將何所取<lb/>
<pb n="KR2m0009_WYG_263-40b"/>
　　按如司馬女叔侯之説則滑為晉所滅然僖公三<lb/>
　　十二年秦穆公襲鄭以鄭有備滅滑而還則滅滑<lb/>
　　者秦非晉也吕相絶秦書有殄滅我費滑散離我<lb/>
　　兄弟之語則方以是聲秦滅姬姓諸侯之罪豈晉<lb/>
　　所滅者又别一滑邪當考<lb/>
　<lb/>
　<lb/>
　文獻通考卷二百六十三<lb/>
</p>
<p>
</p>
  </div>
</body>
</text>
</TEI>
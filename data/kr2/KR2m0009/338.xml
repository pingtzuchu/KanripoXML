<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷三百三十八</head> <lb/>
    <p>
<pb n="KR2m0009_WYG_338-1a"/>
欽定四庫全書<lb/>
　文獻通考卷三百三十八<lb/>
　　鄱　陽　馬　端　臨　貴　與　著<lb/>
　四裔考十五<lb/>
　　大夏<lb/>
大夏漢時通焉在大宛西南二千餘里媯水南其俗土<lb/>
著有城屋與大宛同俗去漢萬二千里居漢西南本無<lb/>
大君長城邑往往置小君長其兵弱畏戰善賈市及大<lb/>
<pb n="KR2m0009_WYG_338-1b"/>
月氏西徙乃攻之皆臣畜共禀漢使者<hi>同受節度</hi>大夏人多<lb/>
可萬餘有市販賈諸物其東南界接身毒國皆屬大月<lb/>
氏<lb/>
　　大月氏<lb/>
大月氏漢時通焉治藍氏城在大宛西可二三千里居<lb/>
媯水北其南則大夏西接安息四十九日行北則康居<lb/>
去長安萬一千六百里不屬都䕶户十萬東去長史所<lb/>
居六千五百里土地氣候物類風俗錢貨與安息同出<lb/>
<pb n="KR2m0009_WYG_338-2a"/>
封駝<hi>脊上髙起</hi>其國本行國也隨畜移徙與匈奴同俗控弦<lb/>
十餘萬故恃强輕匈奴本居燉煌祁連間<hi>祁連在今張掖郡之西北</hi>
至冒頓單于攻月氏而老上單于殺月氏王以其頭為<lb/>
飲器乃逺去過大宛西擊大夏而臣之都媯水北為王<lb/>
庭其餘小衆不能去者保南山羗號小月氏於大夏分<lb/>
其國為五部翖<hi>翖音翕</hi>侯武帝聞月氏遁而怨匈奴無與<lb/>
共擊之方從事滅胡乃使張騫使月氏時月氏既君大<lb/>
夏地肥饒少冦志安樂又自以逺漢殊無報胡之心騫<lb/>
<pb n="KR2m0009_WYG_338-2b"/>
從月氏至大夏竟不能得月氏要領而還後百餘歳貴<lb/>
霜翖侯兵就却攻滅四翖侯自立為王因號貴霜王又<lb/>
滅僕達罽賓悉有其國復滅天竺月氏自此之後最為<lb/>
富盛至後魏代北與蠕蠕接數為所侵遂西徙都薄羅<lb/>
城去弗敵沙二千一百里<hi>弗敵沙在藍氏城東</hi>後其王寄多羅勇<lb/>
武遂興師越大山南侵北天竺自乾陁羅以北五國盡<lb/>
役屬之國人乗四輪車或四牛六牛八牛輓之在車大<lb/>
小而已太武時其國人商販到京師自云能鑄石為五<lb/>
<pb n="KR2m0009_WYG_338-3a"/>
色琉璃於是採礦山中於京師鑄之既成光澤美於西<lb/>
方來者乃詔為行殿容百餘人光色映徹觀者驚以為<lb/>
神明所作自此琉璃遂賤人不復珍之<hi>元中記瑪瑙出大月氏又有牛</hi>
<hi>名為日及今日取其肉明日創愈宋膺異物志云月氏國有羊尾重者十斤割之供養尋生如故</hi>
　　小月氏<lb/>
小月氏治富樓沙城其王本大月氏王寄多羅子也寄<lb/>
多羅為蠕蠕所逐西徙後令其子守此城因號小月氏<lb/>
焉在波路西南<hi>後魏史云去漢萬六千六百里</hi>先居西平張掖之間<hi>並今</hi>
<pb n="KR2m0009_WYG_338-3b"/>
<hi>郡</hi>被服頗與羌同其俗以金銀錢為貨隨畜牧移徙亦<lb/>
類北狄其城東十里有佛塔周三百五十步髙八十丈<lb/>
自佛塔初建計至武定八年八百四十二年所謂百丈<lb/>
浮圖也晉天福時有仲雲旋居胡盧磧即其遺種<hi>詳見于□</hi>
<hi>考下</hi>
　　康居<hi>安者東安附</hi>
康居漢時通焉在大宛西北可二千里與粟弋伊隣接<lb/>
王治樂越匿地卑闐城亦居蘇薤城去長安萬二千三<lb/>
<pb n="KR2m0009_WYG_338-4a"/>
百里不屬都䕶户十二萬東至都䕶治所五千五百里<lb/>
與大月氏同俗地和暖饒桐栁葡萄多牛羊出好馬東<lb/>
覊事匈奴宣帝時郅支單于殺漢使者西阻康居<hi>依其險阻</hi>
<hi>以自保固</hi>其後甘延壽陳湯誅滅郅支單于至成帝時康居<lb/>
遣子侍漢貢獻然自以絶逺獨驕慢都䕶郭舜數上言<lb/>
康居驕黠今遣子入侍此其欲賈市為好辭之詐也宜<lb/>
歸其侍子絶勿復使<hi>不通使於其國</hi>燉煌酒泉二郡及南道八<lb/>
國給使者往來人馬騾槖駝食皆苦乏空罷耗所過送<lb/>
<pb n="KR2m0009_WYG_338-4b"/>
迎驕黠絶逺之國非至計也漢為其新通重致逺人<hi>以此</hi>
<hi>聲名為重</hi>終羈縻而未絶自後無聞或名號變易或遷徙吞<lb/>
併非所詳也晉武帝泰始中其王那鼻遣使獻善馬後<lb/>
魏太武太延中遣使朝貢其國又稱者舌<hi>後魏史云即漢康居國</hi>
隋時謂之康國大業中遣使朝其王姓温月氏人也<hi>隋史</hi>
<hi>云即漢康居之後自漢以來相承不絶</hi>舊居祁連山昭武城自被匈奴所<lb/>
破西踰葱嶺遂有此國枝庶各分王故康國左右諸國<lb/>
米國史國曹國何國安國小安國那色波國烏那曷國<lb/>
<pb n="KR2m0009_WYG_338-5a"/>
穆國凡九國皆其種類並以昭武為姓示不忘本也康<lb/>
國都於薩寳水上阿祿迪城王索髮冠七寳金花衣綾<lb/>
羅錦繡白疊其妻有髻幪以帛巾丈夫剪髮錦袍名為<lb/>
强國西域諸國多歸之人皆深目髙鼻多鬚髯善商賈<lb/>
諸夷交易多輳其國有大小鼓琵琶五弦箜篌笛婚姻<lb/>
喪制與突厥同俗奉佛為胡書氣候温宜五穀勤修園<lb/>
蔬樹木滋茂出馬駝騾犎牛黄金硇砂甘松香阿薩那<lb/>
香枇杷麖皮氍毹錦疊多葡萄酒富家或至千石連年<lb/>
<pb n="KR2m0009_WYG_338-5b"/>
不敗韋節西蕃記云康國人並善賈男年五歳則令與<lb/>
書少解則遣學賈以得利多為善其人好音聲以六月<lb/>
一日為歳首至此日王及人庶並服新衣剪髪鬚在國<lb/>
城東林下七日馬射至欲罷日置一金錢於帖上射中<lb/>
者則得一日為王俗事天神崇敬甚重云神兒七月死<lb/>
失骸骨事神之人每至其月俱著黑疊衣徒跣撫胷號<lb/>
哭涕淚交流丈夫婦女三五百人散在草野求天兒骸<lb/>
骨七日便止國城外别有二百餘户専知喪事别築一<lb/>
<pb n="KR2m0009_WYG_338-6a"/>
院院内養狗每有人死即往取屍置此院内令狗食之<lb/>
肉盡收骸骨埋殯無棺槨其國大城三十小堡三百尚<lb/>
浮屠法祠妖神出機巧技十一月鼓舞乞寒以水交潑<lb/>
為樂唐武徳十年遣使來獻貞觀五年又獻獅子獸金<lb/>
桃銀桃<hi>杜環經行記康國在米國西南三百餘里土沃人富</hi>髙宗永徽時以其地<lb/>
為康居都督府即授其王為都督開元初貢鎻子鎧水<lb/>
精杯碼碯瓶駝鳥卯其子與大食亟戰不勝來乞師天<lb/>
子不許久之封其子咄曷為曹王黙啜為米王安者一<lb/>
<pb n="KR2m0009_WYG_338-6b"/>
曰布豁又曰捕喝元魏謂忸密者東北至東安西南至<lb/>
畢皆百里所西瀕烏滸河治阿濫密城即康居小君長<lb/>
罽王故地大城四十小堡千餘募勇健者為柘羯柘羯<lb/>
猶中國言戰士也武徳時遣使入朝貞觀初獻方物太<lb/>
宗厚慰其使曰西突厥已降商旅可行矣諸胡大說其<lb/>
王訶陵迦又獻名馬自言一姓相承二十二世云是歳<lb/>
東安國亦入獻言丁姓相承十世云東安或曰小國曰<lb/>
喝汗在那密水之陽東距河二百里許西南至大安四<lb/>
<pb n="KR2m0009_WYG_338-7a"/>
百里治喝汗城亦曰□斤大城二十小堡百顯慶時以<lb/>
阿濫為安息州即以其王昭武殺為刺史□斤為木鹿<lb/>
州以其王昭武閉息為刺史開元十四年其王遣使朝<lb/>
納馬豹後八年獻波斯䮫二拂菻繡□毬一欝金香石<lb/>
蜜等其妻可敦獻柘辟大□毬二繡□一丐賜袍帶鎧<lb/>
仗及可敦袿䙱裝澤<lb/>
　　鏺汗<lb/>
鏺汗國居葱嶺之西五百餘里古渠搜國也元魏時謂<lb/>
<pb n="KR2m0009_WYG_338-7b"/>
㧞汗那或曰破落那有大城六小城百人多壽王姓昭<lb/>
武字阿利柒都城方四里勝兵數千人王坐金羊床妻<lb/>
戴金花俗多朱砂金鐵東去疎勒千里西至蘇對沙那<lb/>
國五百里西北去石國五百里東北去突厥可汗牙二<lb/>
千餘里東去𤓰州五千五百里其王自魏晉相承不絶<lb/>
隋大業中遣使貢方物唐貞觀初王契苾為西突厥所<lb/>
殺子遏波之治渇塞城顯慶初遏波之遣使朝貢髙宗<lb/>
厚慰諭三年以渴塞城為休循州都督就授刺史自是<lb/>
<pb n="KR2m0009_WYG_338-8a"/>
歳朝貢元宗開元二十七年其王以功拜奉化王天寳<lb/>
三載改其國號寧逺帝以外家姓賜其王曰竇又封宗<lb/>
室女為公主降之十三年王忠節遣子薛裕朝請留宿<lb/>
衛習華禮聴之授左武衛將軍其事唐最謹<lb/>
　　米國<lb/>
米國都那密水西舊康居之地無王其城主姓昭武康<lb/>
國王之支庶字閉拙都城方二里勝兵數百人西北去<lb/>
蘇對沙那國五百里西南去史國二百里東去𤓰州六<lb/>
<pb n="KR2m0009_WYG_338-8b"/>
千四百里隋大業中頻貢方物<lb/>
　　烏那遏國<lb/>
烏那遏國都烏滸水西舊安息之地王姓昭武亦康國<lb/>
王種類字佛食都城方二里勝兵數百人東北至安國<lb/>
四百里西北至穆國二百餘里東去𤓰州七千五百里<lb/>
隋大業中遣使貢方物<lb/>
　　穆國<lb/>
穆國都烏滸河之西亦安息之故地與烏那遏為隣王<lb/>
<pb n="KR2m0009_WYG_338-9a"/>
姓昭武氏亦康居王種類字阿濫密都城方三里勝兵<lb/>
二千人東北去安國五百里東去烏那遏二百餘里西<lb/>
去波斯國四千餘里東去𤓰州七百里隋大業中遣使<lb/>
貢方物<lb/>
　　曹國<hi>東曹西曹中曹附</hi>
曹國隋時聞焉都那密水南數里舊是康居之地國無<lb/>
主康居王令子烏建領之勝兵千餘人國中有得悉神<lb/>
自西海以東諸國並敬事之其神有金人破羅闊丈五<lb/>
<pb n="KR2m0009_WYG_338-9b"/>
尺髙下相稱每月以駝五頭馬十匹羊百口祭之常有<lb/>
數千人食之不盡東南去康國百里西去何國百五十<lb/>
里東去𤓰州六千六百里大業中遣使入貢東曺或曰都<lb/>
率沙那蘇對沙那劫布咀那蘇都識匿凡四名居波悉<lb/>
山之陰漢貳師城地也東北距俱戰提二百里北至石<lb/>
西至康東至寧逺皆四百里許南至吐火羅五百里有<lb/>
野义城城有巨窟嚴以關鑰歳再祭人向窟立中即煙<lb/>
出先觸者死武徳中與康同遣使入朝其使曰本國以<lb/>
<pb n="KR2m0009_WYG_338-10a"/>
臣為健兒聞秦王神武欲隸麾下髙祖大悅西曹者隋<lb/>
時曹也南接使及波覽治瑟底㾗城東北越于底城有<lb/>
得悉神祠國人事之有金貝器欵其左曰漢時天子所<lb/>
賜武徳中入朝天寳元年王哥邏僕羅遣使者獻方物<lb/>
詔封懐徳王即上言祖考以來奉天可汗願同唐人受<lb/>
調𤼵佐天子征討十一載東曹王設忽阿與安王請擊<lb/>
黒衣大食元宗慰諭之不聴中曹者居西曹東康之北<lb/>
王治迦底眞城其人長大工戰鬬<lb/>
<pb n="KR2m0009_WYG_338-10b"/>
　　何國<lb/>
何國都那密水南數里亦舊康居地王姓昭武康居之<lb/>
族類國城樓北壁畫華夏天子西壁畫拂菻<hi>力甚反</hi>諸國<lb/>
東壁則畫突厥婆羅門諸國王勝兵千人風俗與康國<lb/>
同東去曹國百五十里西去小安國三百里東去𤓰州<lb/>
六千七百五十里隋大業中遣使入貢唐貞觀十五年<lb/>
遣使入朝永徽時上言聞唐出師西討願輸糧於軍俄<lb/>
以其地為貴霜州授其王刺史<lb/>
<pb n="KR2m0009_WYG_338-11a"/>
　　史國<lb/>
史國都獨莫水南十里亦舊康居之地其王姓昭武亦<lb/>
康國王之後枝庶勝兵千餘人俗同康國北去康國二<lb/>
百三十里南去吐火羅五百里西去那色波國二百里<lb/>
東北去米國二百里去𤓰州六千里隋大業中遣使貢<lb/>
方物後漸强盛乃創建乞史城為數十里郭邑二萬家<lb/>
有鐵門山左右峭巉石色如鐵為關以限二國以金固<lb/>
闔城有神祠每祭必千羊唐貞觀十六年復入貢顯慶<lb/>
<pb n="KR2m0009_WYG_338-11b"/>
時以其地為阹沙州授其君刺史開元十五年來獻舞<lb/>
女其後首領時時入朝天寳中詔改史為來威國<lb/>
　　奄蔡<lb/>
奄蔡漢時通焉西與大秦接東南二千里與康居接去<lb/>
陽關八千餘里控弦十餘萬與康居同俗而屬康居土<lb/>
氣温和臨大澤無涯岸多楨松白草及貂畜牧逐水草<lb/>
蓋近北海至後漢改名阿蘭那國後魏時曰粟特一曰<lb/>
温那沙<hi>後魏史云初匈奴殺其王而有其國至文成帝初遣使朝貢其王忽倪已三世矣</hi>其國<lb/>
<pb n="KR2m0009_WYG_338-12a"/>
商人先多詣涼土販易及魏克姑臧悉見虜文成初粟<lb/>
特王遣人贖之自後無使貢獻周保定四年來貢方物<lb/>
　　滑國<hi>□阿䟦檀周古柯胡密丹附</hi>
滑國車師之别種也後漢順帝永建初八滑從班勇擊<lb/>
北虜有功漢以八滑為後部親漢侯自魏晉以來不通<lb/>
中國至梁武帝普通初其王厭帶夷粟陀始遣使獻貢<lb/>
黄獅子白貂裘波斯錦等物後魏之居桑乾也滑猶小<lb/>
國屬蠕蠕後稍强大征其旁國波斯渴槃罽賓龜兹疎<lb/>
<pb n="KR2m0009_WYG_338-12b"/>
勒姑墨于闐等國焉其獸有獅子兩脚駝野驢有角人<lb/>
皆善騎射著小袖長袍用金玉為帶女人披裘頭上刻<lb/>
木為角長六寸以金銀飾之兄弟共妻無城氊屋為居<lb/>
東向開户其王坐金牀隨太歳轉無文字以木為契與<lb/>
旁國通使國中為胡書羊皮為紙無職官事天神火神<lb/>
每日則出户祀神而後食跪一拜而止死以木為槨父<lb/>
母死其子截一耳葬訖即吉其言語待譯而後通至後<lb/>
魏時謂之滑□阿䟦檀周古柯胡密丹等國並滑旁小<lb/>
<pb n="KR2m0009_WYG_338-13a"/>
國也衣服容貌皆同普通初使使隨滑入貢<lb/>
　　白題<lb/>
白題王姓支名史稽毅其先蓋匈奴之别種胡漢灌嬰<lb/>
與匈奴戰斬白題騎一人是也在滑國東去滑六日行<lb/>
西極波斯土地出粟麥𤓰果食物略與滑同梁普通三<lb/>
年遣使貢方物<lb/>
　　嚈噠<lb/>
嚈噠國大月氏之種類也亦曰髙車之别種其原出於<lb/>
<pb n="KR2m0009_WYG_338-13b"/>
塞北自金山至後魏文成帝時已七八十年矣在于闐<lb/>
之西去長安一萬一百里其王都㧞底延城蓋王舍城<lb/>
也其城方十餘里多寺塔皆飾以金風俗與突厥略同<lb/>
其俗兄弟共一妻夫無兄弟者妻戴一角帽若有兄弟<lb/>
者依其多少之數更加帽角焉衣服類加以纓絡頭剪<lb/>
髮其語與蠕蠕髙車及諸胡不同衆可有十萬無城邑<lb/>
依隨水草以氊為屋夏遷凉土冬逐暖處其諸妻皆在<lb/>
别所相去或一二百里三百里其王廵歴而行每月一<lb/>
<pb n="KR2m0009_WYG_338-14a"/>
處冬寒之時三月不徙王位不必傳子子弟堪者死便<lb/>
受之其國無車有輿多駝馬用刑嚴急賊盜無多少皆<lb/>
腰斬一責十死者富家累石為蔵貧者掘地而埋隨身<lb/>
諸物皆置塜内其人凶悍能鬬戰西域康居于闐沙勒<lb/>
安息及諸小國三十許皆役屬之號為大國與蠕蠕婚<lb/>
姻自後魏太安之後每遣使朝貢正光末貢獅子一至<lb/>
髙平遇万俟醜奴反因留之醜奴平送京師永熙以後<lb/>
朝獻遂絶初熙平中明帝遣賸仗子統宋雲沙門法力<lb/>
<pb n="KR2m0009_WYG_338-14b"/>
等使西域訪求佛經時有沙門慧生者亦與俱行正光<lb/>
中還慧生所經諸國不能知其本末及山川里數蓋舉<lb/>
其略云至大統十二年遣使貢方物廢帝二年周明帝<lb/>
二年並遣使來獻為突厥所破部落分散職貢遂絶隋<lb/>
大業中又遣使朝貢方物其國去曹國千五百里東至<lb/>
𤓰州六千五百里<lb/>
　　鉢和<lb/>
鉢和在渴槃陀西其土尤寒人畜同居穴地而處又有<lb/>
<pb n="KR2m0009_WYG_338-15a"/>
大雪山望若銀峰其人唯食餅麫飲麥酒服氊裘有二<lb/>
道一道西行向嚈噠一道西南趨烏萇亦為嚈噠所統<lb/>
　　波知<lb/>
波知國在鉢和西南土狹人貧依託山谷其王不能總<lb/>
攝有三池傳云大池有龍王次者有龍婦小者有龍子<lb/>
行人經之設祭乃得過不祭多遇風雪之困<lb/>
　　賖彌<lb/>
賖彌國在波知之南山居不信佛法専事諸神亦附嚈<lb/>
<pb n="KR2m0009_WYG_338-15b"/>
噠東有鉢盧勒國路嶮緣鐵鎖而度下不見底後魏熙<lb/>
平中遣使宋雲等竟不能達<lb/>
　　烏萇<lb/>
烏萇國在賖彌南北有葱嶺南至天竺婆羅門胡為其<lb/>
上族婆羅門多解天文吉凶之數其主動則訪決焉土<lb/>
多林果引水灌田豐稻麥事佛多諸寺塔極華麗人有<lb/>
争訟服之以藥曲者𤼵狂直者無恙為法不殺犯死罪<lb/>
唯徙於靈山西南有檀特山山上立寺以驢數頭運食<lb/>
<pb n="KR2m0009_WYG_338-16a"/>
山下無人控御自知往來也<lb/>
　　乾陀<lb/>
乾陀國在烏萇西本名業波為嚈噠所破因改焉其王<lb/>
本是敕勒臨國已二世矣好征戰與罽賓鬬三年不罷<lb/>
人怨苦之有鬬象七百頭十人乗一象皆執兵仗象鼻<lb/>
縛刀以戰所都城東南七里有佛塔髙七十丈周三百<lb/>
步即所謂雀離佛圖也<lb/>
　　挹怛同<lb/>
<pb n="KR2m0009_WYG_338-16b"/>
挹怛國都烏滸水南二百里大月氏之種也勝兵五六<lb/>
萬俗善戰先時國亂突厥遣通設宋語强領其國俗同<lb/>
吐火羅南去曹國千五百里東去𤓰州六千五百里隋<lb/>
大業中遣使來貢按劉璠梁典滑國姓嚈噠後裔以姓<lb/>
為國號轉訛又謂之挹怛焉<hi>其本原或云是車師之種或云髙車之種又韋節西</hi>
<hi>蕃記云親問其國人並自稱挹闐又按漢書陳湯征郅支康居副王挹闐抄其後則此或康居之種類然傳自</hi>
<hi>逺國夷語訛舛年代綿邈莫知根實不可得而辨也今考其風俗物産及諸家所說而編之</hi>
　　天竺<lb/>
<pb n="KR2m0009_WYG_338-17a"/>
天竺後漢通焉即漢時身毒國<hi>初張騫使大夏見卭竹杖蜀布問曰安得此大</hi>
<hi>夏人曰吾賈人往身毒國市之即天竺也或云摩伽陀或云婆羅門在葱嶺之南去月氏東南數千里地方三</hi>
<hi>萬餘里其中分為五天竺一曰中天竺二曰東天竺三曰南天竺四曰西天竺五曰北天竺地各數千里城邑</hi>
<hi>數百南天竺際大海北天竺距雪山四周有山為壁南面一谷通為國門東天竺東際大海與扶南林邑鄰接</hi>
<hi>但隔小海而已西天竺與罽賓波斯相接中天竺據四天竺之間國並有王漢時又有捐毒國去長安九千八</hi>
<hi>百里去都䕶治所二千八百里南與葱嶺相連北與烏孫接衣服類烏孫隨水草故塞種也顔師古云捐毒即</hi>
<hi>身毒身毒則天竺塞種即釋種也蓋語音有輕重也</hi>從月氏髙附國以西南至西<lb/>
海東至盤起皆身毒之地有别城數百城置長有别國<lb/>
<pb n="KR2m0009_WYG_338-17b"/>
數十國置王雖各小異而俱名身毒<hi>扶南傳云舍衛國𨽻屬天竺伽尸國</hi>
<hi>一名波羅柰國一名皮波羅柰斯國竺法維佛國記云波羅柰國在伽維羅越國南千四百八十里釋法盛厯</hi>
<hi>國傳云其國有稍割牛其牛黒色角細長可四尺餘十日一割否則病或致死人服牛血皆老夀國人皆夀五</hi>
<hi>百歳牛夀亦等於人亦天竺屬國</hi>都臨恒河一名伽毗黎河靈鷲山胡<lb/>
語曰耆闍崛山山有青石頭似鷲鳥<hi>竺法維佛國記云在摩竭提國南亦</hi>
<hi>天竺屬國也</hi>其時皆屬月氐月氐殺其王而置將令統其人<lb/>
俗修浮圖道不殺生飲酒遂以成俗地卑濕暑熱其國<lb/>
臨大水乗象而戰其人弱於月氏漢武帝遣使十餘輩<lb/>
<pb n="KR2m0009_WYG_338-18a"/>
出西南指求身毒為昆眀所閉莫能通和帝時數遣使<lb/>
貢獻後西域反畔乃絶桓帝延熹二年頻從日南徼外<lb/>
来獻世傳明帝夢見金人長大頂有光明以問羣臣或<lb/>
曰西方有神名曰佛其形長丈六尺而黄金色帝於是<lb/>
遣使天竺問佛道法遂於中國圖畫形像焉楚王英始<lb/>
信其術中國因此頗有奉其道者後桓帝好神數祀浮<lb/>
圖老子百姓稍有奉者後遂盛魏晉世絶不復通唯吳<lb/>
時扶南王范旃遣親人蘇勿使其國從扶南𤼵投拘利<lb/>
<pb n="KR2m0009_WYG_338-18b"/>
口循海大灣中正西北入厯灣邊數國可一年餘到天<lb/>
竺江口逆水行七千里乃至焉天竺王驚曰海濱極逺<lb/>
猶有此人乎即令觀視國内仍差陳宋等二人以月支<lb/>
馬四疋報旃勿積四年方至其時吳遣中郎康泰使扶<lb/>
南及見陳宋等具問天竺土俗云佛道所興國也人敦<lb/>
龎土饒沃其王號茂論所都城郭水泉分流繞於渠壍<lb/>
下注大江其宫殿皆雕文鏤刻街曲市里屋舍樓觀鐘<lb/>
鼓音樂服飾香華水陸通流百賈交㑹器玩珍瑋恣心<lb/>
<pb n="KR2m0009_WYG_338-19a"/>
所欲左右嘉維舍衛葉波等十六大國去天竺或二三<lb/>
千里共尊奉之以為在天地之中宋文帝元嘉五年天<lb/>
竺伽毗黎國王月愛遣使奉表獻金剛指環摩勒金環<lb/>
寳物赤白鸚鵡各一明帝泰始二年又遣使貢獻以其<lb/>
使為建威將軍<hi>元嘉十八年蘇摩黎國王遣使獻方物孝武孝建二年斤陁利國王遣長史獻</hi>
<hi>金銀寳器後廢帝元徽元年婆黎國遣使貢獻此數國皆事佛道</hi>梁天監初天竺王屈<lb/>
多遣長史竺羅達奉表獻瑠璃唾壺雜香吉貝等物國<lb/>
臨大江新陶源出崑崙分為五江總名恒水其水甘美<lb/>
<pb n="KR2m0009_WYG_338-19b"/>
下有眞鹽色正白如水精後魏宣武時南天竺遣使来<lb/>
獻駿馬云其國出獅子貂豹<graphic n="KR0968" url="https://raw.githubusercontent.com/kanripo/KR-Gaiji/master/images/KR0968.png" mimeType="image/png"/>
                    <hi>胡昆反</hi>橐駝犀象有火齊<lb/>
如雲母而紫色裂之則薄如蟬翼積之則如紗縠之重<lb/>
㳫有金剛似紫石英百鍊不銷可以切玉瑇瑁金銅鐵<lb/>
鉛錫金縷織成金罽白疊[翕*毛]㲪<hi>[翕*毛]音塔㲪音登</hi>有旃檀鬱金等<lb/>
香甘蔗諸果石蜜胡椒薑黒鹽西與大秦安息交市海<lb/>
中或至扶南交趾貿易多珊瑚珠璣琅玕俗無簿籍以<lb/>
齒貝為貨尤工幻化丈夫致敬極者䑛足摩踵而致其<lb/>
<pb n="KR2m0009_WYG_338-20a"/>
詞家有音樂倡伎其王與大臣多服錦罽王為螺髻於<lb/>
頂餘髮剪之使短丈夫剪髮穿耳垂璫俗皆徒跣衣重<lb/>
白色怯於鬬戰有弓箭甲弰亦有飛梯地道木牛流馬<lb/>
之法有文字善天文算歴之術其人皆學悉曇章書於<lb/>
貝多樹葉以記事國中處處指曰佛故跡也信盟誓傳<lb/>
禁呪能致龍起雨隋煬帝志通西域遣裴矩應接西蕃<lb/>
諸國多有至者唯天竺不通帝以為恨天竺王姓乞利<lb/>
咥氏亦曰刹利世有其國不簒殺稻歳四熟禾之長者<lb/>
<pb n="KR2m0009_WYG_338-20b"/>
没槖駝婦人項飾金銀珠纓絡死者燔骨取灰建窣堵<lb/>
或委野中及河餌鳥獸魚鼈無喪紀謀反者幽殺之小<lb/>
罪贖錢不孝者斷手足劓耳徙邊唐武徳中國大亂王<lb/>
尸羅逸多勒兵戰無前象不弛鞍士不釋甲因討四天<lb/>
竺皆北面臣之㑹唐浮屠元奘至其國尸羅逸多召見<lb/>
曰而國有聖人出作秦王破陣樂試為我言其為人元<lb/>
奘粗言太宗神武平禍亂四夷賓服狀王喜曰我當東<lb/>
面朝之貞觀十五年自稱摩伽陀王遣使者上書帝命<lb/>
<pb n="KR2m0009_WYG_338-21a"/>
雲騎尉梁懐璥持節慰撫尸羅逸多驚問國人自古亦<lb/>
有摩訶震旦使者至吾國乎皆曰無有戎言中國為摩<lb/>
訶震旦乃出迎膜拜受詔書戴之頂復遣使者隨入朝<lb/>
詔尉衛丞李義表報之大臣郊迎傾都邑縱觀道上焚<lb/>
香尸羅逸多率羣臣東面受詔書復獻火珠鬱金菩提<lb/>
樹二十二年遣右衛率府長史王元策使其國以蔣施<lb/>
仁為副未至尸羅逸多死國人亂其臣那伏帝阿羅那<lb/>
順自立𤼵兵拒元策時從騎纔數十戰不勝皆没遂剽<lb/>
<pb n="KR2m0009_WYG_338-21b"/>
諸國貢物元策挺身奔吐蕃西鄙檄召鄰國兵吐蕃以<lb/>
兵千人来泥婆羅以七千騎来元策部分進戰荼鏄和<lb/>
羅城三日破之斬首三千級溺水死萬人阿羅那順委<lb/>
國走合散兵復陣施仁擒之俘斬千計餘衆奉王妻息<lb/>
阻乾陀衛江施仁擊之大潰獲其妃王子虜男女萬二<lb/>
千人雜畜二萬降城邑五百八十所東天竺國王尸鳩<lb/>
摩送牛馬三萬餽軍及弓刀寳纓絡迦沒路國獻異物<lb/>
并上地圖諸老子像元策執阿羅那順獻闕下有司告<lb/>
<pb n="KR2m0009_WYG_338-22a"/>
宗廟擢元策朝散大夫得方士那邏邇婆娑寐自言夀<lb/>
二百歳有不死術帝改館使治丹命兵部尚書崔敦禮<lb/>
䕶視使者馳天下採怪藥異石又使者走婆羅門諸國<lb/>
所謂畔荼法水者出石臼中有石象人守之水有七種<lb/>
色或熱或冷能銷草木金鐵人手入輒爛以槖駝髑髏<lb/>
轉注瓠中有樹名咀賴羅葉如黎生窮山崖腹前有巨<lb/>
虺守穴不可到欲取其葉者以方鍭矢射枝則落為羣<lb/>
鳥啣去則又射乃得之其詭譎類如此後術不驗聴還<lb/>
<pb n="KR2m0009_WYG_338-22b"/>
不能去死長安髙宗時盧伽逸多者東天竺烏荼人亦<lb/>
以術進拜懐化大將軍乾封三年五天竺皆来朝開元<lb/>
時中天竺遣使者三至南天竺一獻五色能言鳥乞師<lb/>
討大食吐蕃丐名其軍元宗詔賜懐徳軍使者曰蕃夷<lb/>
惟以袍帶為寵帝以錦袍金革帶魚袋并七事賜之北<lb/>
天竺一来朝乾元末河隴陷沒遂不復至周廣順三年<lb/>
西天竺僧薩滿多等十六族来貢名馬宋乾徳三年滄<lb/>
州僧道圓自西域還得佛舍利一水晶器貝葉梵經四<lb/>
<pb n="KR2m0009_WYG_338-23a"/>
十夾来獻道圓天福中詣西域在塗十二年住五印度<lb/>
凡六年五印度即天竺也還經于闐與其使偕至太祖<lb/>
召問所歴風俗山川道里一一能記四年僧行勤等一<lb/>
百五十七人詣闕上言願至西域求佛書許之以其所<lb/>
歴甘沙伊肅等州焉耆龜兹于闐割祿等國又歴布路<lb/>
沙加濕彌羅等國並詔諭令人引導之開寳後天竺僧<lb/>
持梵夾来獻者不絶八年冬東印度王子穰結□囉来<lb/>
朝貢天竺之法國王死太子襲位餘子皆出家為僧不<lb/>
<pb n="KR2m0009_WYG_338-23b"/>
復居本國有曼殊室利者乃其王子隨中國僧至焉太<lb/>
祖令館於相國寺善持律為都人之所傾嚮財施盈溢<lb/>
衆頗嫉之以其不解唐言即偽為奏求還本國許之詔<lb/>
既下曼殊室利始大驚恨衆僧諭以詔旨不得已遲留<lb/>
數月而後去自言詣南海附賈人船而歸終不知所適<lb/>
太平興國七年益州僧光逺至天竺以其王沒徙曩表<lb/>
来上上令天竺僧施䕶譯云近聞支那國内有大明王<lb/>
至聖至明威力自在每慙薄幸朝謁無由遥望支那起<lb/>
<pb n="KR2m0009_WYG_338-24a"/>
居聖躬萬福光逺来蒙賜金剛吉祥無畏坐釋迦聖像<lb/>
袈裟一事已披掛供養伏願支那皇帝福慧圓滿夀命<lb/>
延長常為引導一切有情生死海中渡諸沉溺今以釋<lb/>
迦舍利附光逺上進又譯其國僧統表詞意亦與沒徙<lb/>
曩同施護者烏塡曩國屬北印度西行十二日至乾陁<lb/>
羅國又西行二十日至曩誐羅賀羅國又西行十日至<lb/>
嵐婆國又西行十二日至誐惹曩國又西行至波斯國<lb/>
得西海自北印度行百二十日至中印度中印度西行<lb/>
<pb n="KR2m0009_WYG_338-24b"/>
三程至呵囉尾國又西行十二日至迦囉拏俱惹國又<lb/>
西行十二日至摩羅尾國又西行二十日至烏然泥國<lb/>
又西行二十五日至羅囉國又西行四十日至蘇羅荼<lb/>
國又西行十一日至西海凡中印度行六月程至南印<lb/>
度又西行九十日至供迦拏國又西行一日至海自南<lb/>
印度南行六月程得南海皆施䕶之所述云八年僧法<lb/>
遇自天竺取經回至三佛齊遇天竺僧彌摩羅失黎語<lb/>
不多令附表願至中國譚經上優詔召之法遇復募緣<lb/>
<pb n="KR2m0009_WYG_338-25a"/>
製龍寳蓋袈裟將復往天竺表乞給所經番國敕書遂<lb/>
賜三佛齊國王遐至葛古羅國主司馬佶芒柯蘭國主<lb/>
讚怛羅西天王子謨䭾仙書以遣之雍熙中衛州僧辭<lb/>
澣自西域還與胡僧密怛羅奉北印度王及金剛坐王<lb/>
那爛陀書来又有婆羅門僧永世與波斯外道阿里煙<lb/>
同至京師永世自言本國名利得國王姓牙羅五得名<lb/>
阿喏伱嚩衣黄衣戴金冠以七寳為飾出乗象或肩輿<lb/>
以音樂螺鈸前導多遊佛寺博施貧乏其妃曰摩訶伱<lb/>
<pb n="KR2m0009_WYG_338-25b"/>
衣紬鏤金紅衣歳一出多所賑施人有寃抑俟王及妃<lb/>
出遊即迎隨申訢署國相有四人庶務並委裁制五穀<lb/>
六畜果實與中國無異市易用銅錢有文漫圓徑如中<lb/>
國之制但實其中心不穿貫耳其國東行經六月至大<lb/>
食國又二月至西州又三月至夏州阿里煙自云本國<lb/>
王號黒衣姓張名哩里没用錦綵為衣每遊獵三二日<lb/>
一還國署大臣九人治國事無錢貨以雜物貨易其國<lb/>
東行經六月至婆羅門至道二年八月有天竺僧隨舶<lb/>
<pb n="KR2m0009_WYG_338-26a"/>
至海岸持帝鐘鈴杵銅鈴各一佛像一軀貝葉梵書一<lb/>
夾與之語不能曉天聖三年九年西印度僧愛賢智信<lb/>
護等来獻梵書經各賜紫方袍束帶五年二月僧法吉<lb/>
祥等五人以梵書來獻賜紫方袍景祐三年正月僧善<lb/>
稱等九人貢梵經佛骨及銅牙菩薩像賜以束帛<lb/>
　石湖范氏吳船錄曰乾徳二年詔沙門三百人入天<lb/>
　竺求舍利及貝多葉書有繼業三蔵姓王氏耀州人<lb/>
　預遣中至開寳九年始歸寺所蔵涅槃經一函四十<lb/>
<pb n="KR2m0009_WYG_338-26b"/>
　二卷業於每卷後分記西域行程雖不甚詳然地里<lb/>
　大畧可考世所罕見錄於此以備國史之闕業自階<lb/>
　州出塞西行由靈武西涼甘肅𤓰沙等入伊吳<hi>元用此吳</hi>
　<hi>字</hi>髙昌焉耆于闐疎勒大食諸國度雪嶺至布路州<lb/>
　國又度大葱嶺雪山至伽濕彌羅國西登大山有薩<lb/>
　陲太子投崖飼虎處遂至健他羅國謂之中印土又<lb/>
　西至庶流波國及左攔陁羅國國有二寺又西過四<lb/>
　大國至大曲女城南臨滔牟河北背洹河塔廟甚多<lb/>
<pb n="KR2m0009_WYG_338-27a"/>
　而無僧尼又西二程有寳階故基又西至波羅柰國<lb/>
　兩城相距五里南臨洹河又西北十許里至鹿野苑<lb/>
　塔廟佛跡最夥業自云别有傳記今不傳矣南行十<lb/>
　里渡洹河河南有大浮屠自鹿野苑西至摩羯提國<lb/>
　館於漢寺寺多租入八村𨽻焉僧徒往来如歸南與<lb/>
　杖林山相直巍峯巋然山北有優波掬多石室及塔<lb/>
　廟故基西南百里孤山名雞足三峯云是迦葉入定<lb/>
　處又西北百里有菩提寳座城四門相望金剛座其<lb/>
<pb n="KR2m0009_WYG_338-27b"/>
　中東向又東至尼連禪州東岸有石柱記佛舊事自<lb/>
　菩提座東南五里至佛苦行處又西三里至三迦葉<lb/>
　村及牧牛女池金剛座之北門外有獅子國伽藍又<lb/>
　北五里至伽耶城又北十里至伽耶山云是佛說寳<lb/>
　雲經處又自金剛座東北十五里至正覺山又東北<lb/>
　三十里至骨磨城業館於蝦羅寺謂之南印土諸國<lb/>
　僧多居之又東北四十里至王舍城東南五里有降<lb/>
　醉象塔又東北登大山細路盤紆有舍利子塔又臨<lb/>
<pb n="KR2m0009_WYG_338-28a"/>
　澗有下馬迎風塔度絶壑登山頂大塔廟云是七佛<lb/>
　說法處山北平地又有舍利本生塔其北山半曰鷲<lb/>
　峯云是佛說法華經處山下即王舍城城北山趾有<lb/>
　温泉二十餘井又北有大寺及伽蘭陁竹園故跡又<lb/>
　東有阿難半身舍利塔温湯之西有平地直南登山<lb/>
　腹有畢鉢羅窟業止其中誦經百日而去窟西復有<lb/>
　阿難證果塔此去新王舍城八里日往乞食㑹新王<lb/>
　舍城中有蘭若𨽻漢寺又有樹提迦故宅城其西有<lb/>
<pb n="KR2m0009_WYG_338-28b"/>
　輪王塔又北十五里有那爛陁寺寺之南北各數十<lb/>
　寺門皆西向其北有四佛座又東北十五里至烏巓<lb/>
　頭寺東南五里有聖觀自在像又東北十里至伽濕<lb/>
　彌羅寺寺南距漢寺八里許自漢寺東行十二里至<lb/>
　却提希山又東七十里有鴿寺西北五十里有支那<lb/>
　西寺古漢寺也西北百里至花氏城育王故都也自<lb/>
　此渡河北至毗耶離城有維摩方丈故跡又至拘尸<lb/>
　那城及多羅聚落踰大山數重至泥波羅國又至磨<lb/>
<pb n="KR2m0009_WYG_338-29a"/>
　逾里過雪嶺至三耶寺由故道自此入階州<lb/>
　　摩揭它<hi>那揭烏茶大食章求㧞悉立附</hi>
摩揭它一曰摩伽陁本中天竺屬國環五十里土沃宜<lb/>
稼穡有異稻巨粒號供大人米王居拘闍揭羅城或曰<lb/>
俱蘇摩補羅曰波吒釐子城北瀕□伽河唐貞觀二十<lb/>
一年始遣使者自通於天子獻波羅樹樹類白楊太宗<lb/>
遣使取熬糖法即詔揚州上諸蔗拃瀋如其劑色味愈<lb/>
西域逺甚髙宗又遣王元策至其國摩訶菩提祠立碑<lb/>
<pb n="KR2m0009_WYG_338-29b"/>
焉後徳宗自製鐘銘賜那蘭陁祠又有那揭者亦屬國<lb/>
也貞觀二十年遣使者貢方物烏茶者一曰烏萇直天<lb/>
竺南地廣五十里東距勃律六百里西罽賓四百里山<lb/>
谷相屬産金鐵葡萄鬱金稻歳熟人柔詐善禁架術國<lb/>
無刑殺抵死者放之窮山罪有疑飲以藥視溲清濁而<lb/>
決輕重有五城王居術瞢蘖利城一曰瞢揭釐城東北<lb/>
有達麗羅川即烏萇舊地貞觀十六年其王達摩因陁<lb/>
訶斯遣使者獻龍腦香璽書優答大食與烏萇東鄙接<lb/>
<pb n="KR2m0009_WYG_338-30a"/>
開元中數誘之其王與骨咄俱位二王不肯臣元宗命<lb/>
使者冊為王章求㧞國或曰章揭㧞本西羌種居悉立<lb/>
西南四山中後徙山西與東天竺接衣服畧相類因附<lb/>
之地袤八九百里勝兵二千人無城郭好鈔暴商旅患<lb/>
之貞觀二十年其王羅利多菩伽因悉立國遣使入朝<lb/>
元策之討中天竺發兵来赴有功由是職貢不絶悉立<lb/>
當吐蕃西南户五萬城邑多傍澗溪男子繒束頭衣氈<lb/>
褐婦人辮髮短裙婚姻不以財聘其穀宜秔稻麥豆死<lb/>
<pb n="KR2m0009_WYG_338-30b"/>
者葬於野不封樹喪制為黒衣滿年而除刑有刖劓常<lb/>
羈屬吐蕃<lb/>
　　車離<lb/>
車離後漢時通焉居沙奇城一名禮維持一名沛𨽻王<lb/>
在天竺東南三千餘里大國也其土氣物類與天竺同<lb/>
别城數十皆稱王其人怯弱地東西南北方數千里人<lb/>
皆長八尺乗象駱駝往来鄰國有宼乗象以戰<lb/>
　　獅子國<lb/>
<pb n="KR2m0009_WYG_338-31a"/>
獅子國東晉時通焉天竺旁國也在西海之中延袤二<lb/>
千餘里多出奇寳其地和適無夏冬之異五種隨人所<lb/>
種不須時節其國舊無人止有鬼神有龍居之諸國商<lb/>
賈市易不見其形但珍寳明其所堪價商人依價取之<lb/>
諸國人聞其土樂因此競至或有停住者遂成大國能<lb/>
馴養神獅子遂以為名風俗與婆羅門同而尤敬佛法<lb/>
安帝義熙初遣使獻玉佛像髙四尺二寸玉色潔潤形<lb/>
制殊特殆非人工厯晉宋代在建康瓦官寺<hi>先有徵士戴安道手</hi>
<pb n="KR2m0009_WYG_338-31b"/>
<hi>制佛像五軀及顧長康畫維摩詰并玉像時人謂三絶至齊東昏遂毁玉像前截臂次取身為嬖妾潘貴妃作</hi>
<hi>釵釧時咸嘆惜之</hi>宋文帝元嘉五年其王刹利摩訶南遣使貢<lb/>
獻梁武帝大通元年後王迦葉伽羅訶黎耶亦遣使貢<lb/>
獻<hi>杜環記獅子國亦曰新檀又曰婆羅門即南天竺也國之北人盡胡貌秋夏炎旱國之南人盡獠面四時</hi>
<hi>霖雨從此始有佛法寺舍人皆儋耳布裏腰</hi>唐總章三年遣使来貢天寳初<lb/>
尸羅述伽再遣使獻大珠鈿金寳纓象齒白㲲<lb/>
　　髙附<lb/>
髙附後漢時通焉在大月氏西南亦大國也其俗似天<lb/>
<pb n="KR2m0009_WYG_338-32a"/>
竺而弱善賈販内富於財所屬無常天竺罽賓安息三<lb/>
國强即得之弱則失之<hi>後漢史云先未嘗屬月氏前漢書以為五翖侯數誤矣後屬安</hi>
<hi>息及月氏破安息始得髙附</hi>
　<lb/>
　<lb/>
　<lb/>
　<lb/>
　<lb/>
<pb n="KR2m0009_WYG_338-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文獻通考卷三百三十八<lb/>
</p>
<p>
</p>
  </div>
</body>
</text>
</TEI>
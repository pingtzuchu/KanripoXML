<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷二百六十八</head> <lb/>
    <p>
<pb n="KR2m0009_WYG_268-1a"/>
欽定四庫全書<lb/>
　文獻通考卷二百六十八<lb/>
　　鄱　陽　馬　端　臨　貴　與　著<lb/>
　封建考九<lb/>
　　後漢王侯<lb/>
更始二年既誅王莽遷都長安李崧趙萌說更始宜悉<lb/>
王諸功臣朱鮪爭之以為高祖約非劉氏不王更始乃<lb/>
先封諸宗室祉為定陶王慶為燕王歙為元氏王嘉為<lb/>
<pb n="KR2m0009_WYG_268-1b"/>
漢中王賜為宛王信為汝隂王然後立王匡為沘陽王<lb/>
王鳳為宣城王朱鮪為膠東王王常為鄧王申屠建為<lb/>
平氏王陳牧為隂平王衞尉大將軍張卬為淮陽王執<lb/>
金吾大將軍廖湛為穰王尚書胡殷為隨王柱天大將<lb/>
軍李通為西平王五威中郎將李軼為舞隂王水衡大<lb/>
將軍成丹為襄邑王驃騎大將軍宋佻為潁隂王尹尊<lb/>
為郾王唯朱鮪辭不受<lb/>
定陶王祉光武族兄舂陵康侯敞之子漢兵起祉兄弟<lb/>
<pb n="KR2m0009_WYG_268-2a"/>
相率從軍更始立以祉為太常將軍紹封舂陵侯入闗<lb/>
封定陶王建武二年改封城陽王十一年薨諡恭王子<lb/>
平為蔡陽侯奉祉祀　眞　禹　嘉<lb/>
燕王慶舂陵侯敞同産弟更始入闗封燕王更始敗為<lb/>
亂兵所殺子順歸光武封成武侯十一年卒　遵　弇<lb/>
亡嗣國除<lb/>
元氏王歙光武族父更始入闗封元氏王為侍中更始<lb/>
敗歸洛陽建武二年改封歙為泗水王十年薨子終封<lb/>
<pb n="KR2m0009_WYG_268-2b"/>
淄川王薨子柱為邔侯奉終祀　鳳<hi>終子</hi>别封曲陽侯<lb/>
漢中王嘉光武族兄舂陵侯敞同産弟漢兵起從軍破<lb/>
宛奉興徳侯入長安為漢中王鄧禹西征嘉自歸到洛<lb/>
陽從征伐後封順陽侯十五年卒子參嗣　循　章<lb/>
宛王賜光武族兄蒼梧太守利之孫伯升起兵隨衆攻<lb/>
諸縣更始立以為光禄勲代伯升為大司徒都長安封<lb/>
宛王光武即位歸洛陽建武二年封愼侯十三年更户<lb/>
邑為安成侯二十八年卒子閔嗣　商　昌<lb/>
<pb n="KR2m0009_WYG_268-3a"/>
汝隂王信賜之兄子從伯升起兵更始即位為奮威大<lb/>
將軍入長安封為汝隂王將兵平定江南據豫章光武<lb/>
即位詣洛陽封為汝隂侯永平十三年坐楚王英事國<lb/>
除<lb/>
王匡新市人王莽末南方饑饉人庶入野澤掘鳬茈而<lb/>
食之更相侵奪匡與王鳳為平理爭訟遂推為渠帥衆<lb/>
數百人藏於緑林中號新市兵更始立以匡為定國上<lb/>
公遣攻洛陽拔之更始入長安封為沘陽王匡與張卭<lb/>
<pb n="KR2m0009_WYG_268-3b"/>
横暴三輔所授官爵皆羣小賈䜿闗中離心與張卭守<lb/>
河東為鄧禹所破後叛更始降赤眉<lb/>
王鳳新市人與王匡共起緑林中更始立以鳳為成國<lb/>
上公入長安封為宣城王<lb/>
朱鮪新市人王莽地皇三年與王匡等起兵北入南陽<lb/>
號新市兵皆自稱將軍更始立以鮪為大司馬入長安<lb/>
封為膠東王鮪以為非劉宗不受封乃徙為左大司馬<lb/>
與李通王常等鎭撫闗東光武即位鮪以伯升被害時<lb/>
<pb n="KR2m0009_WYG_268-4a"/>
預其謀又諫更始無遣蕭王北征遂堅守洛陽不敢降<lb/>
帝令岑彭説之鮪乃降拜平狄將軍封扶溝侯後為少<lb/>
府傳封累世<lb/>
王常潁川舞陽人王莽末與王鳳等起兵入南郡號下<lb/>
江兵時漢兵敗新市平林兵各欲解去伯升乃造下江<lb/>
壁説常以合從之利常即率諸將引兵與漢兵合遂破<lb/>
殺莽將更始立以常為廷尉大將軍入昆陽與光武共<lb/>
破尋邑都長安封為鄧王更始敗常自歸於光武封山<lb/>
<pb n="KR2m0009_WYG_268-4b"/>
桑侯遷為漢忠將軍後拜常為横野大將軍位次與諸<lb/>
將絕席十二年薨諡節侯子廣嗣徙封石城侯後坐楚<lb/>
王事國除<lb/>
申屠建不知何許人漢兵起更始立為西屏大將軍將<lb/>
兵攻武闗莽既誅自長安奉迎遷都封為平氏王赤眉<lb/>
西入闗更始遣兵拒之師敗張卬廖湛等與建謀共刼<lb/>
更始掠城中東歸南陽謀泄為更始所殺<lb/>
陳牧平林人王莽地皇三年與廖湛聚衆數千人號平<lb/>
<pb n="KR2m0009_WYG_268-5a"/>
林兵劉聖公因往從牧等為其軍安集掾光武及伯升<lb/>
亦起舂陵與諸部合兵而進更始即位以牧為大司空<lb/>
入長安封為隂平王赤眉西入闗立劉盆子更始使牧<lb/>
與王匡等屯新豐拒之張卬申屠建等謀刼更始東奔<lb/>
事覺更始殺建卭遂勒兵攻更始更始兵敗奔新豐疑<lb/>
匡牧等與卬同謀乃收斬之<lb/>
張卬新市人地皇三年與王匡朱鮪等共起兵號新市<lb/>
兵自稱將軍後屬漢兵更始即位以卬為衞尉大將軍<lb/>
<pb n="KR2m0009_WYG_268-5b"/>
入長安封淮陽王與王匡等輔政横暴三輔所授官爵<lb/>
皆羣小賈䜿四方怨叛赤眉西入闗卬與王匡守河東<lb/>
為鄧禹所破還奔長安欲掠城中轉攻所在東歸南陽<lb/>
復為羣盗更始不從卬等謀刼更始謀泄遂勒兵掠東<lb/>
西市戰於宮中更始大敗赤眉至高陵匡卬迎降之更<lb/>
始降赤眉卬與謝禄謀縊更始殺之<lb/>
廖湛平林人下江新市兵起湛與陳牧聚衆千餘人號<lb/>
平林兵以應之聖公為其軍安集掾聖公立拜湛為執<lb/>
<pb n="KR2m0009_WYG_268-6a"/>
金吾大將軍入長安封為穰王及赤眉西入闗王匡張<lb/>
卬謀東奔申屠建及湛以為然入説更始不從乃謀刼<lb/>
更始成前計事覺遂勒兵掠東西市更始與戰大敗後<lb/>
與王匡等同降赤眉為赤眉將兵攻順陽侯嘉兵敗為<lb/>
嘉所殺<lb/>
胡殷不知何許人更始即位以為尚書入長安封隨王<lb/>
赤眉西入闗更始兵敗王匡張卬等欲勒兵掠城中以<lb/>
自富東歸南陽更始不從卬乃與殷等謀欲刼更始謀<lb/>
<pb n="KR2m0009_WYG_268-6b"/>
泄卬殷等遂勒兵掠東西市更始與戰大敗後與王匡<lb/>
等降赤眉<lb/>
李通南陽宛人王莽時為五威將軍從事不樂為吏自<lb/>
免歸下江新市兵起通陳䜟文勸光武起兵更始立以<lb/>
通為柱國大將軍輔漢侯至長安封西平王持節還鎭<lb/>
荆州光武即位徴為衞尉建武二年封固始侯拜大司<lb/>
空十八年卒諡恭侯子音嗣　定　黄　夀<lb/>
李軼南陽宛人通之從弟與通共謀起兵更始立軼為<lb/>
<pb n="KR2m0009_WYG_268-7a"/>
五威中郎將入長安封舞隂王後與朱鮪共守洛陽為<lb/>
鮪所殺<lb/>
成丹不知何許人亡命緑林中聚衆至七八千人號下<lb/>
江兵後從漢軍更始立以為水衡大將軍入長安封襄<lb/>
邑王赤眉西入闗立劉盆子更始遣丹與王匡等屯新<lb/>
豐以拒之後為更始所殺<lb/>
尹尊不知何許人更始封為郾王光武時據地最强帝<lb/>
使執金吾賈復擊降之<lb/>
<pb n="KR2m0009_WYG_268-7b"/>
宋佻<hi>事跡首尾史所不載</hi>
　　宗姓王<hi>王子侯附</hi>
齊武王縯光武長兄與光武共起兵更始即位為大司<lb/>
徒更始忌而殺之光武建武二年立縯長子章為太原<lb/>
王十一年徙為齊王二十一年薨諡曰哀王<lb/>
殤王石　晃坐罪貶蕪湖侯　無忌石子復封齊王<lb/>
喜　承建安十一年國除<lb/>
魯王興齊武王次子建武二年封嗣光武兄仲後後徙<lb/>
<pb n="KR2m0009_WYG_268-8a"/>
為北海王立三十九年薨諡靖王子敬王睦　哀王基<lb/>
　威坐罪死　頃王普　恭王翼　康王亡後<lb/>
下博侯張齊武王孫殤王石弟建武三十年封　他人<lb/>
臨邑侯復北海靖王子建武三十年封　騊駼<lb/>
趙孝王良光武叔父更始立以良為國三老更始敗亡<lb/>
奔洛陽建武二年封廣陽王五年徙趙王十三年降為<lb/>
趙公立十六年薨子節王栩　頃王商　靖王宏　惠<lb/>
王乾　懐王豫　獻王赦　珪魏受禪降為崇徳侯<lb/>
<pb n="KR2m0009_WYG_268-8b"/>
城陽恭王祉　泗水王歙　安成孝侯賜　順陽懐侯<lb/>
嘉　成武孝侯順<hi>事跡並見更始所封諸王下</hi>
高鄉侯堅城陽恭王子建武十三年封<lb/>
中山王茂歙從父弟王莽末起兵後降光武封中山王<lb/>
十三年以疏屬降為穰侯<lb/>
宜春侯匡茂弟亦起兵附漢建武二年封　浮　䕶<lb/>
瓖坐罪貶為亭侯<lb/>
白牛侯嵩安成孝侯賜之子建武三十年封後坐楚事<lb/>
<pb n="KR2m0009_WYG_268-9a"/>
國除<lb/>
甘里侯閔弋陽侯國成武孝侯順叔父宏之子建武二<lb/>
年封<lb/>
黄李侯廧順陽侯嘉之子建武十三年封<lb/>
襄邑侯劉求更始長子更始降赤眉為謝禄所殺明年<lb/>
求兄弟與母詣洛陽帝封求為襄邑侯奉更始祀後徙<lb/>
封成陽侯卒子廵嗣復徙封灌澤侯　姚<lb/>
榖孰侯歆　夀光侯鯉俱更始子求弟與求同時封<lb/>
<pb n="KR2m0009_WYG_268-9b"/>
建武二年詔曰惟宗室列侯為王莽所廢先靈無所依<lb/>
歸朕愍之其並復故國若侯身已歿屬所上其子孫見<lb/>
名尚書封拜<lb/>
十三年詔曰長沙王興眞定王得河間王邵中山王茂<lb/>
皆襲爵為王不應經義其以興為臨湘侯得為眞定侯<lb/>
邵為樂成侯茂為單父侯其宗室及絶國封侯者凡一<lb/>
百三十七人降趙王良為趙公太原王章為齊公魯王<lb/>
興為魯公<hi>長沙王興河間王邵事跡首尾史不載餘並見前</hi>
<pb n="KR2m0009_WYG_268-10a"/>
　　右光武時封宗室王侯<lb/>
東海恭王彊建武二年立為皇太子十七年母郭后廢<lb/>
彊陳懇誠願備蕃國十九年封為東海王二十八年就<lb/>
國帝以彊廢不以過去就有禮故優以大封兼食魯郡<lb/>
合二十九縣都魯立十八年薨子靖王政嗣立四十四<lb/>
年薨子頃王肅嗣立二十三年薨子孝王臻嗣立三十<lb/>
一年薨子懿王祇嗣立四十四年薨子羡嗣二十年魏<lb/>
受禪以為崇徳侯<lb/>
<pb n="KR2m0009_WYG_268-10b"/>
　永元十六年封頃王肅弟二十一人皆為列侯　永<lb/>
　建二年封孝王臻二弟敏儉為鄉侯　初平四年封<lb/>
　懿王祇子琬為汶陽侯<lb/>
沛獻王輔建武十五年封右馮翊公十七年郭后廢為<lb/>
中山太后故徙輔為中山王并食常山郡二十年徙封<lb/>
沛王二十八年就國立四十六年薨子釐王定嗣立十<lb/>
一年薨子節王正嗣立十四年薨子孝王廣嗣立三十<lb/>
五年薨子幽王榮嗣立二十年薨子孝王琮嗣薨子恭<lb/>
<pb n="KR2m0009_WYG_268-11a"/>
王曜嗣薨子契嗣魏受禪廢為侯<lb/>
　中元二年封獻王輔子寶為沛侯　永平元年封寶<lb/>
　弟嘉為僮侯　元和二年封釐王定弟十二人為鄉<lb/>
　侯　元興元年封節王正弟二人為縣侯<lb/>
楚王英以建武十五年封為楚公十七年進爵為王二<lb/>
十八年就國英母許氏無寵故英國最貧小三十年以<lb/>
臨淮之取慮須昌二縣益楚國十二年坐交方士造作<lb/>
圖書有逆謀廢徙丹陽自殺立三十三年國除建初元<lb/>
<pb n="KR2m0009_WYG_268-11b"/>
年封英子楚侯种五弟皆為列侯並不得置相臣吏人<lb/>
种後徙封陸侯子度　拘<lb/>
濟南安王康建武十五年封濟南公十七年為王二十<lb/>
八年就國三十年以祝阿安徳朝陽平昌隰隂重邱六<lb/>
縣益濟南國立五十九年薨子簡王錯嗣立六年薨子<lb/>
孝王香嗣立二十年薨無子國絶<lb/>
　永建元年順帝立錯子阜陽侯顯為嗣是為釐王立<lb/>
　三年薨子悼王廣嗣立二十五年薨無子國除<lb/>
<pb n="KR2m0009_WYG_268-12a"/>
　中元二年封安王康子徳為東武城侯　永元十一<lb/>
　年封簡王錯弟七人為列侯　永初二年封孝王香<lb/>
　弟四人為列侯香又上書分爵土封叔父篤子丸西<lb/>
　平昌侯昱子嵩皆為列侯<lb/>
東平憲王蒼建武十五年封東平公十七年進為王顯<lb/>
宗即位拜為驃騎將軍置長史掾史員四十人位在三<lb/>
公上以東郡之夀張須昌山陽之南平陽槀湖陵五縣<lb/>
益東平國立四十五年薨子懐王忠嗣明年帝乃分東<lb/>
<pb n="KR2m0009_WYG_268-12b"/>
平國封忠弟讓為任城王餘五人為列侯忠立十一年<lb/>
薨子孝王敞嗣立四十八年薨子頃王端嗣立四十七<lb/>
年薨子凱嗣立四十一年魏受禪降為侯<lb/>
　永平二年封憲王蒼子二人為縣侯十一年賜蒼列<lb/>
　侯印十九枚諸王子年五歲已上能趨拜者令帶之<lb/>
　　永元十年封蒼孫梁為矜陽亭侯敞弟六人為列<lb/>
　侯　永寧元年封蒼孫二人為亭侯<lb/>
任城孝王尚東平憲王蒼之子懐王忠之弟元和元年<lb/>
<pb n="KR2m0009_WYG_268-13a"/>
封食任城亢父樊三縣立十八年薨子貞王安嗣立十<lb/>
九年薨子節王崇嗣立三十一年薨無子國絶延熹元<lb/>
年桓帝立河間孝王子恭為參户亭侯博為任城王以<lb/>
奉其祀立十三年薨無子國絶熹平四年靈帝復立河<lb/>
間貞王遜新昌侯子佗為任城王奉孝王後立四十六<lb/>
年魏受禪廢為侯<lb/>
　永元十四年封孝王尚子福為桃鄉侯亢為當塗鄉<lb/>
　侯<lb/>
<pb n="KR2m0009_WYG_268-13b"/>
阜陵質王延建武十五年封淮陽公十七年進爵為王<lb/>
二十八年就國三十年以汝南之長平西華新陽扶樂<lb/>
四縣益淮陽國後坐罪徙為阜陵王立五十一年薨子<lb/>
殤王冲嗣二年薨無嗣和帝復封冲兄魴是為頃王立<lb/>
三十年薨子懐王恢嗣立十年薨子節王代嗣立十四<lb/>
年薨無子國絶桓帝立勃遒亭侯便親為恢嗣是為恭<lb/>
王立十三年薨子孝王統嗣立八年薨王子赦立建安<lb/>
中薨無子國除<lb/>
<pb n="KR2m0009_WYG_268-14a"/>
　永元八年封頃王魴弟十二人為鄉亭侯　延光三<lb/>
　年封懐王恢兄弟五人為鄉亭侯<lb/>
廣陵思王荆建武十五年封山陽公十七年進爵為王<lb/>
立二十九年坐使巫祭祀祝詛自殺十四年封荆子元<lb/>
夀為廣陵侯又封元夀弟三人為鄉侯元壽卒子商嗣<lb/>
商卒子條嗣<lb/>
臨淮懐公衡建武十五年立未及進爵為王而薨無子<lb/>
國除<lb/>
<pb n="KR2m0009_WYG_268-14b"/>
中山簡王焉建武十五年封左馮翊公十七年進爵為<lb/>
王三十年徙封中山王立五十二年薨子夷王憲嗣立<lb/>
二十一年薨子孝王宏嗣立二十八年薨子穆王暢嗣<lb/>
立三十四年薨子節王稚嗣無子國除<lb/>
　永元四年封夷王憲弟列侯十一人　永寧二年封<lb/>
　孝王宏二弟為亭侯　永和六年封穆王暢弟荆為<lb/>
　南鄉侯<lb/>
瑯琊孝王京建武十五年封瑯琊公十七年進爵為王<lb/>
<pb n="KR2m0009_WYG_268-15a"/>
永平二年以泰山之蓋南武陽華東萊之昌陽盧鄉東<lb/>
牟六縣益瑯琊立三十一年薨子夷王宇嗣立二十年<lb/>
薨子恭王夀嗣立十七年薨子貞王尊嗣立十八年薨<lb/>
子安王據嗣立四十七年薨子順王容嗣立八年薨子<lb/>
熙嗣在位十一年建安時坐謀欲過江被誅<lb/>
　建初七年封夷王宇弟十三人為列侯　永初元年<lb/>
　封恭王夀弟八人為列侯　延光元年封貞王尊弟<lb/>
　四人為鄉侯　永和五年封安王據弟三人為鄉侯<lb/>
<pb n="KR2m0009_WYG_268-15b"/>
　　右光武子十王<lb/>
千乘哀王建永平三年封明年薨年少無子國除<lb/>
陳敬王羡永平三年封廣平王七年徙為西平王肅宗<lb/>
崩遺詔徙為陳王食淮陽郡立三十七年薨子思王鈞<lb/>
嗣立二十一年薨子懐王竦嗣立二年薨無子永寧元<lb/>
年立敬王子安夀亭侯崇為陳王是為頃王立五年薨<lb/>
子孝王承嗣薨子愍王寵嗣後為袁術殺其國相駱俊<lb/>
陳由此敗<lb/>
<pb n="KR2m0009_WYG_268-16a"/>
　永元十二年封思王鈞六弟為列侯　永初七年封<lb/>
　敬王孫安國為耕亭侯<lb/>
彭城靖王恭永平九年賜號靈夀王<hi>取其美名未有國邑</hi>十五年<lb/>
封為鉅鹿王建初三年徙封江陵王改南郡為國元和<lb/>
二年徙為六安王以廬江郡為國肅宗崩遺詔徙封彭<lb/>
城王食楚郡立四十六年薨子考王道嗣立二十八年<lb/>
薨子頃王定嗣立四年薨子孝王和嗣立六十四年薨<lb/>
孫祇嗣七年魏受禪降為侯<lb/>
<pb n="KR2m0009_WYG_268-16b"/>
　永初六年封靖王恭子阿奴為竹邑侯　元初五年<lb/>
　封考王道弟三人為鄉侯　本初元年封定兄弟九<lb/>
　人皆為亭侯<lb/>
樂成靖王黨永平九年賜號重熹王十五年封樂成王<lb/>
建初四年以清河之游觀津渤海之東光成平涿郡之<lb/>
中水饒陽安平南深澤八縣益樂成國立二十五年薨<lb/>
子哀王崇嗣立二月薨無子明年和帝立崇兄修侯廵<lb/>
為樂成王是為釐王立十五年薨子隠王賓嗣立八年<lb/>
<pb n="KR2m0009_WYG_268-17a"/>
薨無子明年立濟北惠王子萇為樂成王後坐罪貶臨<lb/>
湖侯延光元年以河間孝王子得嗣靖王後以樂成比<lb/>
廢絶故改國曰安平孝王立三十年薨子續嗣立三十<lb/>
四年坐不道誅國除<lb/>
下邳惠王衍永平十五年封四年以臨淮郡及九江之<lb/>
鍾離當塗東城歴陽全椒合十七縣益下邳國立五十<lb/>
四年薨子貞王成嗣立二年薨子愍王意嗣立五十七<lb/>
年薨子哀王宜嗣薨無子國除<lb/>
<pb n="KR2m0009_WYG_268-17b"/>
　永建元年封貞王成兄二人及惠王孫二人皆為列<lb/>
　侯　陽嘉元年封愍王意弟八人為鄉亭侯<lb/>
梁節王暢永平十五年封為汝南王建初四年徙為梁<lb/>
王以陳留之郾寜陵濟隂之薄單父猗氏成武凡六縣益<lb/>
梁國立二十七年薨子恭王堅嗣立二十六年薨子懐<lb/>
王匡嗣立十一年薨無子順帝封匡弟孝陽亭侯成為<lb/>
梁王是為夷王立二十九年薨子敬王元嗣立十六年<lb/>
薨子彌嗣立四十年魏受禪降為侯<lb/>
<pb n="KR2m0009_WYG_268-18a"/>
　永元十六年封恭王堅弟二人為鄉侯<lb/>
淮陽頃王昞永平五年封常山王建初四年徙為淮陽<lb/>
王以汝南之新安西華益淮陽國立十六年薨子殤王<lb/>
側嗣立十三年薨無子立兄防子侯章為常山王立二<lb/>
十五年薨是為靖王子頃王儀嗣立十七年薨子節王<lb/>
豹嗣立八年薨子暠嗣三十二年遭黄巾賊棄國走建<lb/>
安十一年國除<lb/>
　永建二年封頃王儀兄二人為亭侯　永嘉元年封<lb/>
<pb n="KR2m0009_WYG_268-18b"/>
　節王豹兄四人為亭侯<lb/>
濟隂悼王長永平十五年封建初四年以東郡之離狐<lb/>
陳留之長垣益濟隂國立十三年薨於京師無子國除<lb/>
　　右孝明子八王<lb/>
千乘貞王伉建初四年封立十五年薨子寵嗣永元七<lb/>
年改國名樂安立二十八年薨是為夷王子鴻嗣鴻生<lb/>
質帝梁太后詔以樂安國土卑濕租委鮮薄改鴻封渤<lb/>
海王立二十六年薨是為孝王無子太后立桓帝弟蠡<lb/>
<pb n="KR2m0009_WYG_268-19a"/>
吾侯悝為渤海王奉鴻嗣立二十五年為王甫誣以大<lb/>
逆自殺國除<lb/>
平春悼王全以建初四年封其年薨葬京師無子國除<lb/>
清河孝王慶建初四年立為皇太子後廢為清河王立<lb/>
二十五年薨長子祐嗣殤帝是為安帝鄧太后崩安帝<lb/>
乃上慶尊號曰孝徳皇子愍王虎威嗣立三年薨無子<lb/>
鄧太后立樂安王寵子延平為清河王是為恭王立三<lb/>
十五年薨子蒜質帝崩太尉李固等議徵立之梁冀及<lb/>
<pb n="KR2m0009_WYG_268-19b"/>
曹騰等不從遂立桓帝甘陵人劉文等謀立蒜事覺坐<lb/>
奪爵自殺國除明年立安平孝王子經為甘陵王奉孝<lb/>
徳皇祀是為威王立二十五年薨子貞王定嗣立四年<lb/>
薨子獻王忠嗣立十三年薨嗣子為黄巾所害無後國<lb/>
除<lb/>
　永初元年封孝王慶少子常保為廣川王<lb/>
濟北惠王夀以永元二年封分太山郡為國立三十一<lb/>
年薨子節王登嗣立十五年薨子哀王多嗣立三年薨<lb/>
<pb n="KR2m0009_WYG_268-20a"/>
無子立戰鄉侯安國為濟北王是為釐王立十年薨子<lb/>
孝王次嗣立七年薨子鸞嗣薨子政嗣薨無子國除<lb/>
　永寧元年封節王登弟五人為鄉侯本初元年封<lb/>
　孝王次弟猛為亭侯<lb/>
河間孝王開以永元二年封分樂成渤海涿郡為國立<lb/>
四十二年薨子惠王政嗣立十年薨子貞王建嗣立十<lb/>
年薨子安王利嗣立二十八年薨子陔嗣立四十一年<lb/>
魏受禪為侯<lb/>
<pb n="KR2m0009_WYG_268-20b"/>
　陽嘉三年封惠王政弟十三人為亭侯<lb/>
蠡吾侯翼河間孝王開子元初六年鄧太后徴濟北河<lb/>
間王諸子詣京師以翼為平原懐王後懐王勝和帝子<lb/>
後為王聖江京等所譖貶為都鄉侯父開上書願分蠡<lb/>
吾縣以封翼順帝從之翼卒子志嗣為大將軍梁冀所<lb/>
立是為桓帝梁太后詔追尊河間孝王為孝穆皇蠡吾<lb/>
先侯曰孝崇皇皆立陵廟置令丞更封帝兄都鄉侯碩<lb/>
為平原王留博陵奉翼後建安十一年國除<lb/>
<pb n="KR2m0009_WYG_268-21a"/>
解瀆亭侯淑以河間孝王子封淑卒子長嗣長卒子宏<lb/>
嗣為大將軍竇武所立是為靈帝追尊皇祖淑為孝元<lb/>
皇皇考長為孝仁皇立陵廟置令丞拜河間安王利子<lb/>
康為濟南王奉孝仁皇祀康薨子贇嗣贇薨子開嗣立<lb/>
十三年魏受禪降為侯<lb/>
城陽懐王淑以永元二年分濟隂為國立五年薨於京<lb/>
師無子國除<lb/>
廣宗殤王萬嵗以永元五年封分鉅鹿為國其年薨無<lb/>
<pb n="KR2m0009_WYG_268-21b"/>
子國除<lb/>
　　右孝章子七王<lb/>
平原懐王勝和帝長子少有痼疾延平元年封立八年<lb/>
薨葬於京師無子鄧太后立樂安夷王寵子得為平原<lb/>
王奉勝後是為哀王立六年薨無子太后又立河間王<lb/>
開子都鄉侯翼為平原王嗣安帝廢之國除<lb/>
　　右孝和子一王<lb/>
　　按范蔚宗東漢書敘諸王止於和帝蓋自孝和以<lb/>
<pb n="KR2m0009_WYG_268-22a"/>
　　後殤冲質三帝皆早世安順桓三帝皆無子惟靈<lb/>
　　帝二子皇子辯陳留王協辯嗣位為董卓廢而殺<lb/>
　　之立協是為獻帝獻帝六子其二為曹操所殺建<lb/>
　　安十七年封熙為濟隂王懿為山陽王邈為濟北<lb/>
　　王敦為東海王然是時政在曹氏天下三分雖有<lb/>
　　封爵之名而實無所謂土地租食矣既封後九年<lb/>
　　魏始受禪四王皆降為列侯云<lb/>
世祖初大司馬吳漢請封皇子不許重奏連嵗建武十五<lb/>
<pb n="KR2m0009_WYG_268-22b"/>
年三月乃詔令羣臣議大司空融固始侯通膠東侯復<lb/>
高密侯禹太常登等奏議曰古者封建諸侯以藩屏京<lb/>
師周封八百同姓諸姬並為建國夾輔王室尊事天子<lb/>
享國永長為後世法故詩云大啟爾宇為周室輔高祖<lb/>
聖徳光有天下亦務親親封立兄弟諸子不違舊章陛下<lb/>
徳横天地興復宗統褒徳賞勲親睦九族功臣宗室咸<lb/>
䝉封爵多受廣地或連屬縣今皇子賴天能勝衣趨拜<lb/>
陛下恭謙克遜抑而未議羣臣百姓莫不失望宜因盛夏<lb/>
<pb n="KR2m0009_WYG_268-23a"/>
吉時定號位以廣藩輔明親親尊宗廟重社稷應古合<lb/>
舊厭塞衆心臣請大司空上輿地圖太常擇吉日具禮<lb/>
儀制曰可夏四月戊申以太牢告祀宗廟丁巳使大司<lb/>
空融告廟封皇子輔為右翊公英為楚公陽為東海公<lb/>
康為濟南公蒼為東平公延為淮陽公荆為山陽公衡<lb/>
為臨淮公焉為左翊公京為瑯琊公<lb/>
　　按秦罷侯置守曽不數年始皇死而羣雄蠭起六<lb/>
　　國之裔與其强宗大槩皆逐秦守宰而自王故地<lb/>
<pb n="KR2m0009_WYG_268-23b"/>
　　秦亡之後項羽主約霸天下然所建置諸侯亦多<lb/>
　　是已自王之人及漢東出并三秦討項羽劉項之<lb/>
　　勢既分而諸侯多附漢其中立懐兩端者皆為漢<lb/>
　　所擊滅如趙歇魏豹田横之類是也既滅項氏之<lb/>
　　後羽所建諸侯其存者惟共敖臧荼然亦不旋踵<lb/>
　　而俘之然後裂土以封韓彭英盧張耳韓信吳芮<lb/>
　　之徒蓋自是非漢之功臣不得王矣逮數年之後<lb/>
　　反者九起異姓諸侯王多已夷滅於是悉取其地<lb/>
<pb n="KR2m0009_WYG_268-24a"/>
　　以王子弟親屬如荆吳齊楚淮南之類蓋自是非<lb/>
　　漢之同姓不得王矣然一再傳而後賈誼鼂錯之<lb/>
　　徒拳拳有諸侯强大之慮蓋以為親者無分地而<lb/>
　　疏者偪天子必為子孫之憂於是或分其國或削<lb/>
　　其地其負强而動者則六師夷之蓋西漢之封建<lb/>
　　其初也則勦滅異代所建而以畀其功臣繼而勦<lb/>
　　滅異姓諸侯而以畀其同宗又繼而勦滅疏屬劉<lb/>
　　氏王而以畀其子孫蓋檢制益密而猜防益深矣<lb/>
<pb n="KR2m0009_WYG_268-24b"/>
　　昔湯武雖以征伐取天下然商惟十一征周惟滅<lb/>
　　國者五十其餘諸侯則皆襲前代所封未聞盡以<lb/>
　　宇内易置而封其私人周雖大封同姓然文昭武<lb/>
　　穆之邦與國咸休亦未聞成康而後復畏文武之<lb/>
　　族偪而必欲夷滅之以建置已之子孫也愚嘗謂<lb/>
　　必有公天下之心而後可以行封建自其出於公<lb/>
　　心則選賢與能而小大相維之勢足以綿千載自<lb/>
　　其出於私心則忌疎畏偪而上下相猜之形不能<lb/>
<pb n="KR2m0009_WYG_268-25a"/>
　　以一朝居矣景武而後令諸侯王不得治民補吏<lb/>
　　於是諸侯雖有君國子民之名不過食其邑入而<lb/>
　　已土地甲兵不可得而擅矣然則漢懲秦之弊復<lb/>
　　行封建然為人上者苟慕美名而實無唐虞三代<lb/>
　　之公心為諸侯者既獲裂土則遽欲效春秋戰國<lb/>
　　之餘習故不乆而遂廢盖罷侯置守雖始於秦然<lb/>
　　諸侯王不得治民補吏則始於西都景武之時盖<lb/>
　　自是封建之名存而封建之實盡廢矣至東漢更<lb/>
<pb n="KR2m0009_WYG_268-25b"/>
　　始既入闗雖盡王諸造謀復漢者然諸人雖有受<lb/>
　　封之名多聚處京師布列要職實未嘗有裂土建<lb/>
　　國南面稱孤之事光武既定天下至建武十五年<lb/>
　　方封諸皇子為公十七年皇子之為公者方進爵<lb/>
　　為王徐徐如此未嘗有盡王子弟以鎭服天下之<lb/>
　　意盖是時封建之實已亡尺土一民皆上自制之<lb/>
　　諸侯王不過食其邑入之租而於所謂藩維屏扞<lb/>
　　本無所預故亦不必急急然視為一大事如周漢<lb/>
<pb n="KR2m0009_WYG_268-26a"/>
　　有天下之初也<lb/>
明帝永平三年封皇子建為千乘王羡為廣平王十五<lb/>
年封皇子恭為鉅鹿王黨為樂成王衍為下邳王暢為<lb/>
汝南王昞為常山王萇為濟隂王初帝按地圖將封皇<lb/>
子悉半諸國明徳馬后見而言之曰諸子食數縣於制<lb/>
不已儉乎帝曰我子豈宜與先帝子等乎歲給二千萬<lb/>
足矣<lb/>
　　按前漢孝文之時梁懐王薨賈誼上疏拳拳以諸<lb/>
<pb n="KR2m0009_WYG_268-26b"/>
　　侯强大皇子單弱為慮欲帝徙皇子大其封疆而<lb/>
　　帝從之後漢顯宗則謂我子豈宜與先帝子等於<lb/>
　　是封皇子悉半光武所封諸王與孝文異意何也<lb/>
　　盖孝文之時分封之大小可以驗國勢之强弱顯<lb/>
　　宗之時分封之大小不過係租入之豐儉國勢則<lb/>
　　宗藩强而皇子弱殊非强幹弱支之逺慮租入則<lb/>
　　兄弟豐而諸子儉乃見先人後已之公心然亦可<lb/>
　　以知封建一事至東漢之初名存實亡故諸侯王<lb/>
<pb n="KR2m0009_WYG_268-27a"/>
　　土地之大小初無係於理亂安危之大勢矣<lb/>
建初四年按輿地圖令諸國户口皆等租入嵗皆八千<lb/>
萬<lb/>
東漢皇子封王其郡為國諸王受封者受茅土歸以立<lb/>
社<hi>胡廣曰諸侯受封皆受茅土歸立社稷本朝為宮室自有制度至於列侯歸國者不受茅土不立宮室各</hi>
<hi>隨其貧富而裁别之庶以守其寵</hi>　王國有𫝊<hi>如師不臣/二千石</hi>相<hi>秩二千石刁躍為魯</hi>
<hi>相行縣三老執轡學官處士皆乘車馬隨後所頓亭傳輒講經</hi>内史<hi>如郡丞</hi>中尉郎中令<lb/>
<hi>掌王大夫郎中宿衞官如光禄勲</hi>僕<hi>主車/馬</hi>持書<hi>奉使至京都</hi>謁者禮樂長衞<lb/>
<pb n="KR2m0009_WYG_268-27b"/>
士長醫工長永巷長祠祀長郎中其紹封削黜者中尉<lb/>
内史官屬隨亦率減<lb/>
　<lb/>
　<lb/>
　<lb/>
　<lb/>
　<lb/>
　文獻通考卷二百六十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷二百三十五</head> <lb/>
    <p>
<pb n="KR2m0009_WYG_235-1a"/>
欽定四庫全書<lb/>
　文獻通考卷二百三十五<lb/>
　　鄱　陽　馬　端　臨　貴　與　著<lb/>
　經籍考六十二<lb/>
　　集<hi>别集</hi>
薛簡肅公文集四十卷<lb/>
　　參知政事薛奎宿藝撰歐陽公序畧曰公絳州正<lb/>
　　平人自少以文行推於鄉里既舉進士獻其文百<lb/>
<pb n="KR2m0009_WYG_235-1b"/>
　　軸於有司由是名動京師平生所為文至八百餘<lb/>
　　篇何其盛哉公之事業顯矣其為文章氣質純深<lb/>
　　而勁正蓋發於其志如其為人云<lb/>
劉公是集七十五卷<lb/>
　　鼂氏曰劉敞字原父袁州人慶歴中舉進士廷試<lb/>
　　第一累遷知制誥出知永興為人明白俊偉自六<lb/>
　　經百氏下至傳記無所不通為文章尤敏贍好摹<lb/>
　　倣古語句度在西掖時嘗食頃草九制各得其體<lb/>
<pb n="KR2m0009_WYG_235-2a"/>
　　英宗嘗語及原父韓魏公對以有文學歐陽公曰<lb/>
　　其文章未佳特博學可稱耳<lb/>
　　公是劉氏文集後序曰古今之文人多矣其能道<lb/>
　　胸中之藴積暢物理之有無合衆美以為已用超<lb/>
　　倫類而獨得使其語言如其心其馳騁極所欲瓌<lb/>
　　偉竒正放肆自若非夫豪傑之士不能至是故自<lb/>
　　申韓管商慎墨屈原之倫其道未必皆是而其書<lb/>
　　傳焉雖然猶之貴文也若夫原性命之統貫誠明<lb/>
<pb n="KR2m0009_WYG_235-2b"/>
　　之本考百子之雜博判其真偽雖至於六經可折<lb/>
　　衷也極帝王之治奉事有功雖在於今日可按行<lb/>
　　也是好古博雅之士所以貴乎學聖人而得其道<lb/>
　　真者嗚呼先生之文優出於前人者在是矣傳曰<lb/>
　　情深而文明氣盛而化神惟深故能通天下之志<lb/>
　　以極萬物之理則文有不明者乎盛如四時煦育<lb/>
　　賦予雕刻衆形萌芽夭條無有不備是之謂神故<lb/>
　　古今之士智有所不周文有所不明由其情之蹇<lb/>
<pb n="KR2m0009_WYG_235-3a"/>
　　淺也知其一不知其二善於此不善於彼由其氣<lb/>
　　窳而化狹也嗚呼先生可謂備矣<lb/>
　　石林葉氏曰慶歴後歐陽文忠公以文章擅天下<lb/>
　　世莫敢抗衡者劉原父雖出其後以博學通經自<lb/>
　　許文忠亦以是推之作五代史新唐書凡例多問<lb/>
　　春秋於原父書梁入閣事之類原父即為剖析辭<lb/>
　　辯風生文忠論春秋多取平易原父每深言經㫖<lb/>
　　文忠有不同原父間以謔語酬之文忠久或不能<lb/>
<pb n="KR2m0009_WYG_235-3b"/>
　　平復忤韓魏公終不得為翰林學士將死戒其子<lb/>
　　弟毋得遽出其文集後百年世好定當有知我者<lb/>
　　故貢父次其集藏之不肯出私諡曰公是先生貢<lb/>
　　父平生亦好諧謔慢侮公卿與荆公素厚坐是相<lb/>
　　失及死弟子私諡公非先生<lb/>
　　朱子曰劉才思極多每作文多法古絶相似有幾<lb/>
　　件文字學禮記春秋說學公穀文勝貢父　劉侍<lb/>
　　讀氣平文緩乃自經術中來比之蘇公誠有髙古<lb/>
<pb n="KR2m0009_WYG_235-4a"/>
　　之趣但亦覺詞多理寡苦無甚發明<lb/>
　　竹溪林氏曰劉原父於諸經錯綜貫穿自得於心<lb/>
　　不肯下荆公荆公實畏之尚書義更定武成先後<lb/>
　　脫簡皆從原父<lb/>
劉公非集六十卷<lb/>
　　陳氏曰中書舍人劉攽貢父撰號公非先生敞兄<lb/>
　　弟俊敏博洽同登慶歴六年進士第敞本首冠以<lb/>
　　内兄王堯臣為編排官引嫌遂得第二仕早貴而<lb/>
<pb n="KR2m0009_WYG_235-4b"/>
　　不永年才五十攽歴州縣二十年晩乃遊館學元<lb/>
　　祐中始掌外制敞子奉世仲馮亦有名官至執政<lb/>
　　世稱三劉<lb/>
　　朱子語録曰劉貢父文字工於摹倣學公羊儀禮<lb/>
孫明復睢陽子集十卷<lb/>
　　鼂氏曰孫復字明復晉州人居泰山深於春秋自<lb/>
　　石介以次皆師事之年四十未娶李丞相廸以其<lb/>
　　弟子妻之慶歴中范文正公富鄭公言之於朝除<lb/>
<pb n="KR2m0009_WYG_235-5a"/>
　　國子監直講嘗對邇英閣說詩上欲以為侍講楊<lb/>
　　安國沮之而寢<lb/>
李泰伯退居類稿十二卷　續稿八卷　常語三卷<lb/>
周禮致太平論十卷　後集六卷<lb/>
　　陳氏曰太學說書南城李覯泰伯撰其自序曰天<lb/>
　　將夀我與所為固未足也不然斯亦足以藉手見<lb/>
　　古人矣類稿慶歴所録續稿皇祐所録後集則門<lb/>
　　人傅野編泰伯不喜孟子常語專辯之<lb/>
<pb n="KR2m0009_WYG_235-5b"/>
　　朱子語録曰李泰伯文實得之經中雖淺然皆自<lb/>
　　大處起議論首卷潛書民言好如古潛夫論之類<lb/>
　　周禮論好如宰相掌人主飲食男女事某意如此<lb/>
　　今其論皆然文字氣象大段好甚使人愛之亦可<lb/>
　　見其時節方興如此老蘇父子自史中戰國䇿得<lb/>
　　之故皆自小處起議論歐公喜之李不軟帖不為<lb/>
　　所喜<lb/>
少微集三十卷<lb/>
<pb n="KR2m0009_WYG_235-6a"/>
　　陳氏曰職方貟外郎會稽齊唐祖之撰齊澣之後<lb/>
　　天聖八年進士兩應制科皆為首選以切直報罷<lb/>
　　居鑑湖東北去城五里名其山曰少微其集顧臨<lb/>
　　為之序<lb/>
樂全先生集四十卷<lb/>
　　陳氏曰參政文定公南都張方平安道撰初舉茂<lb/>
　　材異等再舉賢良方正皆中其科識畧過人知蘇<lb/>
　　洵父子於布衣惡王安石於考試進士之日皆人<lb/>
<pb n="KR2m0009_WYG_235-6b"/>
　　所不能及夀八十五薨於元祐中於當時最為耆<lb/>
　　徳然頗不為司馬公所喜<lb/>
　　東坡蘇氏文集序曰孔北海志大而論髙功烈不<lb/>
　　見於世然英偉豪傑之氣自為一時所宗其論盛<lb/>
　　孝章郗鴻豫書慨然有烈丈夫之風諸葛孔明不<lb/>
　　以文章自名而開物成務之姿綜練名實之意自<lb/>
　　見於言語至出師表簡而盡直而不肆大哉言乎<lb/>
　　與伊訓說命相表裏非秦漢以來以事君為說者<lb/>
<pb n="KR2m0009_WYG_235-7a"/>
　　所能至也常恨二人之文不見其全今吾樂全先<lb/>
　　生張公安道其庶幾乎嗚呼士不以天下之重自<lb/>
　　任久矣言語非不工也政事文學非不敏且博也<lb/>
　　然至於臨大事鮮不忘其故失其守者其器小也<lb/>
　　公為布衣則頎然已有公輔之望自少出仕至老<lb/>
　　而歸未嘗以言徇物以色假人雖對人主必同而<lb/>
　　後言毁譽不動得喪若一眞孔子所謂大臣以道<lb/>
　　事君者世逺道散雖志士仁人或少貶以求用公<lb/>
<pb n="KR2m0009_WYG_235-7b"/>
　　獨以邁徃之氣行正大之言用之則行舍之則藏<lb/>
　　上不求合於人主故雖貴而不用用而不盡下不<lb/>
　　求合於士大夫故悅公者寡不悅者衆然至言天<lb/>
　　下偉人則必以公為首公盡性知命體乎自然而<lb/>
　　行乎不得已非蘄以文字名世者也然自慶歴以<lb/>
　　來訖元豐四十餘年所與人主論天下事見於章<lb/>
　　疏者多矣或用或不用而皆本於禮義合於人情<lb/>
　　是非有考於前而成敗有驗於後及其他詩文皆<lb/>
<pb n="KR2m0009_WYG_235-8a"/>
　　清遠雄麗讀者可以想見其為人信乎其有似於<lb/>
　　孔北海諸葛孔明也昔曾魯公嘗為軾言公在人<lb/>
　　主前論大事他人終日反復不能盡者公必數言<lb/>
　　而决粲然成章皆可書而誦也言雖不盡用然慶<lb/>
　　歴以來名臣為人主所敬莫如公者<lb/>
胡文恭公集七十卷<lb/>
　　陳氏曰樞宻副使文恭公晉陵胡宿武平撰晉陵<lb/>
　　之胡自文恭始大其猶子宗愈仍執政子孫為侍<lb/>
<pb n="KR2m0009_WYG_235-8b"/>
　　從九卿者以十數紹興世將承公亦其後至今為<lb/>
　　名族<lb/>
蔡君謨集十七卷<lb/>
　　鼂氏曰蔡襄君謨興化人天聖中舉進士在慶歴<lb/>
　　四諫官選中累遷至翰林學士權三司使嘗知福<lb/>
　　泉杭三州文章清遒粹美工書為宋朝第一<lb/>
　　陳氏曰集三十六卷近世始刻於泉州王十朋龜<lb/>
　　齡為序余嘗宦莆至其居去城三里荔子號玉堂<lb/>
<pb n="KR2m0009_WYG_235-9a"/>
　　紅者正在其處矮屋欲壓頭猶是當時舊物歐公<lb/>
　　所撰墓誌石立堂下眞蹟及諸公書帖多有存者<lb/>
　　京卞同郡晩出欲自附於名閥自稱為族弟本傳<lb/>
　　云爾襄孫佃唱名第一京時當國以族孫引嫌降<lb/>
　　第二佃終身恨之<lb/>
鄭毅夫鄖溪集五十卷<lb/>
　　鼂氏曰鄭獬字毅夫安州人少俊異為詩賦有聲<lb/>
　　廷試第一累遷知制誥入翰林學士王安石不悅<lb/>
<pb n="KR2m0009_WYG_235-9b"/>
　　之乘宰相在告除獬知杭州為文有豪氣峭整無<lb/>
　　長語與滕達道少相善並嗜酒落魄無檢操人目<lb/>
　　之為滕屠鄭沽云<lb/>
　　陳氏曰皇祐五年進士首選坐知開封府不肯用<lb/>
　　按問新法為王安石所惡而出廷試圜丘象天賦<lb/>
　　時獬與滕甫俱有塲屋聲甫賦首曰大禮必簡圜<lb/>
　　丘自然自謂人莫能及獬賦但倒一字曰禮大必<lb/>
　　簡丘圜自然甫聞之大服果居其次云<lb/>
<pb n="KR2m0009_WYG_235-10a"/>
曾子固南豐類稿五十卷<lb/>
　　鼂氏曰曾鞏字子固南豐人元豐中為中書舍人<lb/>
　　卒子固師事歐陽永叔早以文章名天下壯年其<lb/>
　　文慓鷙奔放雄渾瓌偉其自負要自劉向藐視韓<lb/>
　　愈以下也晚年始在掖垣屬新官制方除目填委<lb/>
　　占紙肆書初若不經意及屬草授吏所以本法意<lb/>
　　原職守為之訓勅者人人不同贍裕雅重自成一<lb/>
　　家歐公門下士多為世顯人議者獨以子固為得<lb/>
<pb n="KR2m0009_WYG_235-10b"/>
　　其傳猶學浮屠者所謂嫡嗣云<lb/>
　　陳氏曰王震為之序年譜朱熹所輯也按韓持國<lb/>
　　為神道碑稱類稿五十卷續四十卷外集十卷本<lb/>
　　傳同之及朱公為譜時類稿之外但有别集六卷<lb/>
　　以為散逸者五十卷而别集所傳其什一也開禧<lb/>
　　乙丑建昌守趙汝礪丞陳東得於其族孫濰者校<lb/>
　　而刋之因碑傳之舊定著為四十卷然所謂外集<lb/>
　　者未知何當則四十卷亦未必合其舊也<lb/>
<pb n="KR2m0009_WYG_235-11a"/>
　　朱子語録曰南豐文字確實他初亦只是學為文<lb/>
　　却因學文漸見些子道理故文字依傍道理不為<lb/>
　　空言只是關鍵𦂳要處也說得寛緩不分明緣他<lb/>
　　見處不徹本無根本工夫所以如此但比之東坡<lb/>
　　則又較質而近理東坡則華艶處多<lb/>
曾子開曲阜集四十卷　奏議十二卷　西掖集十二<lb/>
卷　内制五十卷　外制三十卷<lb/>
　　鼂氏曰曾肇字子開子固之弟也登進士第元祐<lb/>
<pb n="KR2m0009_WYG_235-11b"/>
　　中為中書舍人元符末再入西掖遂為翰林學士<lb/>
　　前後歴陳潁宋泰海和金陵真定九郡帥守坐兄<lb/>
　　子宣貶亦以散官汀州安置崇寜末移台州居京<lb/>
　　口而終封曲阜侯<lb/>
　　陳氏曰肇元祐中為西掖元符中再入故别名庚<lb/>
　　辰外制集肇制誥温潤典雅其草兄布拜相制汪<lb/>
　　玉山稱之以為得命次相之體<lb/>
蘇明允嘉祐集十五卷<lb/>
<pb n="KR2m0009_WYG_235-12a"/>
　　鼂氏曰蘇洵字明允眉山人至和中歐陽永叔得<lb/>
　　明允書二十二篇大愛其文辭以為賈誼劉向不<lb/>
　　過也以書獻除校書郎與姚子張同編太常因革<lb/>
　　禮百卷書方成而卒治平史臣謂永叔所獻明允<lb/>
　　之文甚美大抵兵謀權利機變之言也<lb/>
　　陳氏曰洵初入京師益帥張文定薦之歐陽公世<lb/>
　　皆知之而有雷簡夫者為雄州以書薦之張歐及<lb/>
　　韓魏公尤力張之知洵由簡夫世罕知之雷之書<lb/>
<pb n="KR2m0009_WYG_235-12b"/>
　　文亦慨慷偉麗可喜<lb/>
　　南豐曾氏哀詞曰明允始舉進士又舉茂材異等<lb/>
　　皆不中歸焚所為文閉户讀書五六年所有旣富<lb/>
　　矣乃始復為文蓋少或百字多至千言其指事析<lb/>
　　理引物托諭侈能盡之約逺能見之近大能使之<lb/>
　　微小能使之著煩能不亂肆能不流其雄壯俊偉<lb/>
　　若決江河而下也其輝光明白若引星辰而上也<lb/>
　　朱子語録曰老蘇文雄渾其父子為文自史中戰<lb/>
<pb n="KR2m0009_WYG_235-13a"/>
　　國䇿得之皆自小處起議論<lb/>
　　㸔老蘇六經論則是聖人全是以術欺天下<lb/>
　　老蘇門只就孟子學作文不理㑹他道理然其文<lb/>
　　亦實是好<lb/>
蘇東坡前集四十卷　後集二十卷　奏議十五卷<lb/>
内制十卷　外制三卷　和陶集四卷　應詔集十卷<lb/>
　　鼂氏曰蘇軾子瞻洵之長子也軾生十年其母授<lb/>
　　以書聞古今成敗輙能語其要比冠學通經史屬<lb/>
<pb n="KR2m0009_WYG_235-13b"/>
　　文日數千言嘉祐中歐陽永叔考試禮部進士梅<lb/>
　　聖俞與其事得其論刑賞以示永叔至驚喜以為<lb/>
　　異人欲以冠多士疑曾子固所為乃寘之第二等<lb/>
　　後以書謝永叔見之語客曰老夫當避此人放出<lb/>
　　一頭地又以直言薦之答䇿入上等英宗在藩邸<lb/>
　　聞其名欲以唐故事召入翰林宰相不可知湖州<lb/>
　　以表謝上言事者摘其語以為謗遣官逮赴御史<lb/>
　　臺初子瞻當王安石紛更法度之際見其事不便<lb/>
<pb n="KR2m0009_WYG_235-14a"/>
　　於民則賦詩以諷焉言者從而擠陷欲寘之死神<lb/>
　　宗薄其過責置黄州温公相哲宗累擢中書舎人<lb/>
　　除翰林學士承㫖紹聖中坐草責吕恵卿制直書<lb/>
　　其罪誣以訕謗安置惠州徙昌化元符初北還卒<lb/>
　　於常州初好賈誼陸贄書論古今治亂不為空言<lb/>
　　既責黄州杜門深居馳騁翰墨其文一變平生遇<lb/>
　　事所為詩騷銘記書校論譔率皆過人晩喜陶淵<lb/>
　　明詩和之幾徧為人英辯竒偉於書無所不通所<lb/>
<pb n="KR2m0009_WYG_235-14b"/>
　　作文章才落筆四海已皆傳誦下至閭閻田里外<lb/>
　　至夷狄莫不知名門下賔客亦皆一世豪傑其盛<lb/>
　　本朝所未有也立朝知無不為世稱其忠義嘗自<lb/>
　　比范滂孔融議者不以為過在黄州日自號東坡<lb/>
　　居士世因不呼其名止目之為東坡云<lb/>
　　陳氏曰杭蜀夲同但杭本無應詔集<lb/>
　　朱子語録東坡文字明快但傷於巧議論有不正<lb/>
　　當處後來到中原見歐公諸人了文字方稍平大<lb/>
<pb n="KR2m0009_WYG_235-15a"/>
　　抵已前文字却平正亦不會大叚巧說自三蘇文<lb/>
　　出學者始日趨於巧坡文雄健有餘只下字有不<lb/>
　　帖實處東坡文只是大勢好不可逐一字去檢㸃<lb/>
　　東坡善議論有氣節其文字晩年不衰盖是夾雜<lb/>
　　些佛老添得又閙熱也<lb/>
蘇子由欒城集前集五十卷　後集二十四卷　第三<lb/>
集十卷　應詔集十二卷<lb/>
　　鼂氏曰蘇轍子由洵之次子也年十九中進士第<lb/>
<pb n="KR2m0009_WYG_235-15b"/>
　　二十舉直言因所問極言得失䇿入或欲黜之仁<lb/>
　　宗不許擢商州推官以兄得罪從坐謫筠州監酒<lb/>
　　宣仁臨朝相温公擢中書舍人代子瞻為翰林學<lb/>
　　士未幾拜尚書左丞紹聖初責置雷州後北還凡<lb/>
　　居雷循七年居許十六年杜門理舊學於是詩春<lb/>
　　秋傳老子解古史書皆成自謂得聖賢遺意<lb/>
　　陳氏曰欒城眞定府縣也蘇氏望趙郡欒城元魏<lb/>
　　時屬趙郡故云晚居潁濱自號潁濱遺老故集或<lb/>
<pb n="KR2m0009_WYG_235-16a"/>
　　名<lb/>
　　東坡蘇氏曰子由之文實勝僕而世俗不知乃以<lb/>
　　為不如其為人深不願人知之其文如其為人故<lb/>
　　汪洋澹泊有一唱三歎之聲而其秀傑之氣終不<lb/>
　　可沒作黄樓賦乃稍自振厲若欲以警發憒憒者<lb/>
　　而或者便謂僕代作此尤可笑是殆見吾善者機<lb/>
　　也<lb/>
　　朱子語録東坡文字較明白子由文字不甚分曉<lb/>
<pb n="KR2m0009_WYG_235-16b"/>
　　平園周氏曰吾友陸務觀當今詩人之冠冕數勸<lb/>
　　予哦蘇黄門詩退取欒城集觀之殊未識其㫖趣<lb/>
　　甲申閏月郊居無事天寒踞爐如餓鴟劉子澄忽<lb/>
　　自城中寄此卷相示快讀數過温雅髙妙如佳人<lb/>
　　獨立姿態易見然後知務觀於此道眞先覺也<lb/>
三蘇年表三卷<lb/>
　　陳氏曰右奉議郎孫汝聽撰汝聽當是蜀人叙述<lb/>
　　甚詳<lb/>
<pb n="KR2m0009_WYG_235-17a"/>
東坡别集四十六卷<lb/>
　　陳氏曰坡之曾孫給事嶠季眞刋家集於建安大<lb/>
　　畧與杭本同蓋杭本當坡公無恙時已行於世矣<lb/>
　　麻沙書坊又有大全集兼載志林雜說之類亦雜<lb/>
　　以潁濱及小坡之文且間有訛偽勦入者有張某<lb/>
　　為吉州取建安本所遺盡刋之而不加考訂中載<lb/>
　　應詔䇿論蓋建安本無應詔集也<lb/>
王介甫臨川集一百三十卷<lb/>
<pb n="KR2m0009_WYG_235-17b"/>
　　鼂氏曰王安石字介甫撫州臨川人慶歴三年進<lb/>
　　士累除制誥神宗在藩邸見其文異之召為翰林<lb/>
　　學士熙寜三年拜中書門下平章事熙寜七年罷<lb/>
　　明年再入相九年罷卒年六十六諡文公其壻蔡<lb/>
　　卞謂自先王澤竭士習卑陋不知道徳性命之理<lb/>
　　安石奮乎百世之下追堯舜三代通乎晝夜隂陽<lb/>
　　所不能測而入於神著雜說凡數萬言其言與孟<lb/>
　　軻相上下晩以所覺考字畫竒耦横直深造天地<lb/>
<pb n="KR2m0009_WYG_235-18a"/>
　　陰陽造化之理著字說包括萬象與易相表裏崇<lb/>
　　寜初卞之兄京秉政詔配文宣王廟近時議者謂<lb/>
　　自紹聖以來學術政事敗壞殘酷貽禍社稷實出<lb/>
　　於安石云<lb/>
　　陳氏曰方嘉祐以前名重一世迹其文學論議操<lb/>
　　守使不至大位則光明俊偉不可瑕疵者老蘇曰<lb/>
　　使斯人而不用也則吾言為過而斯人有不遇之<lb/>
　　嘆孰知其禍之至此哉何其知之明也<lb/>
<pb n="KR2m0009_WYG_235-18b"/>
　　東坡蘇氏曰文字之衰未有如今日者也其源出<lb/>
　　於王氏王氏之文未必不善也而患在於好使人<lb/>
　　同已自孔子不能使人同顔淵之仁子路之勇不<lb/>
　　能以相移而王氏欲以其學同天下地之美者同<lb/>
　　於生物而不同於所生惟荒瘠斥鹵之地彌望皆<lb/>
　　黄茅白葦此則王氏之同也<lb/>
王魏公集二十卷<lb/>
　　陳氏曰尚書左丞王安禮和甫撰近時厚之順伯<lb/>
<pb n="KR2m0009_WYG_235-19a"/>
　　其曾孫也<lb/>
王校理集六十卷<lb/>
　　陳氏曰祕閣校理王安國平父撰安國雖親安石<lb/>
　　弟意向頗不合尤惡吕惠卿卒為所陷坐鄭俠事<lb/>
　　奪官歸田里亦會惠卿方叛安石故也尋復之命<lb/>
　　下而卒<lb/>
　　南豐曾氏序畧曰平甫自少已桀然以材髙見於<lb/>
　　世為文思若決河語出驚人一時争誦之其學問<lb/>
<pb n="KR2m0009_WYG_235-19b"/>
　　尤敏而資之以不倦至晩愈篤博覽強記於書無<lb/>
　　所不通其明於是非得失之理為尤詳其文閎富<lb/>
　　典重其詩博而深矣世皆謂平甫之詩宜為樂歌<lb/>
　　薦之郊廟其文宜為典冊施諸朝廷而不得用於<lb/>
　　世然其文之可貴人莫得而揜也古今作者或能<lb/>
　　文不必工於詩或長於詩不必有文平甫獨兼得<lb/>
　　之其於詩尤自喜其憂喜哀樂感激怨懟之情於<lb/>
　　詩見之故詩尤多也<lb/>
<pb n="KR2m0009_WYG_235-20a"/>
廣陵集二十卷<lb/>
　　陳氏曰揚州布衣王令逢原撰令少年有盛名王<lb/>
　　介甫尤重之年二十八而卒其妻吳氏安石夫人<lb/>
　　之女弟也守志不嫁一女遺孕嫁吳師禮其子曰<lb/>
　　說所謂吳傅朋也令之墓安石銘之後有劉發者<lb/>
　　為之傳吳氏之墓其姪王雲銘之奉使死磁州者<lb/>
　　也<lb/>
　　石林葉氏曰王逢原作騷文極工蓋非徒有意言<lb/>
<pb n="KR2m0009_WYG_235-20b"/>
　　語嘗渡揚州江中流慨然有感乃作江上詞既以<lb/>
　　為未極其意又作山中詞寄示王荆公荆公讀中<lb/>
　　篇不覺失聲嘆曰秦漢後乃有斯人邪自以為不<lb/>
　　及於是與之交益宻逢原早死文字多散落二詞<lb/>
　　世少有見者<lb/>
　　後村劉氏曰昔讀廣陵集草草用朱筆㸃出妙處<lb/>
　　晚年遂再選一番本朝諸人惟逢原别是一種風<lb/>
　　調如靈芝慶雲出為祥瑞半山崛強於歐蘇無所<lb/>
<pb n="KR2m0009_WYG_235-21a"/>
　　推讓非苟嘆服後生者<lb/>
王深父文集二十卷<lb/>
　　王回深父福州侯官人舉進士中第為亳州衛眞<lb/>
　　縣主簿卒於治平二年年四十三<lb/>
　　南豐曾氏文集序曰當先王之跡熄六藝殘缺道<lb/>
　　術衰微天下學者無所折𠂻深甫於是奮然獨起<lb/>
　　因先王之遺文以求其意得之於心行之於已其<lb/>
　　動止語黙必考於法度而窮達得喪不易其志也<lb/>
<pb n="KR2m0009_WYG_235-21b"/>
　　文集二十卷其辭反覆辯達有所開闡其卒蓋將<lb/>
　　歸於簡也其破去百家傳注推散缺不全之經以<lb/>
　　明聖人之道於千載之後所以振斯文於將墜回<lb/>
　　學者於既溺可謂道徳要言非世之别集而已也<lb/>
　　後之潛心於聖人者將必由是而有得則其於世<lb/>
　　教豈小補而已哉嗚呼深父其志方強其徳方進<lb/>
　　而不幸死矣故其澤不加於天下而其言止於此<lb/>
　　然觀其所可考者豈非孟子所謂名世者歟其文<lb/>
<pb n="KR2m0009_WYG_235-22a"/>
　　有片言半簡非大義所存皆附而不去者所以明<lb/>
　　深父之於其細行皆可傳於世也<lb/>
　　西麓周氏曰王深父學於歐陽公與王介甫曾子<lb/>
　　固劉原甫游其文出歐陽體而尤純淡序事曲折<lb/>
　　不窮特壯偉不及也至於摘經傳語以為賦詞短<lb/>
　　而意深有味其言哉文章自漢魏以來體益下至<lb/>
　　唐中世韓栁作興之習俗相沿未遽盡革加以五<lb/>
　　代亂離死生於矛㦸中而文章喪矣國初漸欲修<lb/>
<pb n="KR2m0009_WYG_235-22b"/>
　　復古文天聖明道以後歐陽公與穆伯長尹師魯<lb/>
　　石守道數君子以大手筆倡之流傳於後遂以歐<lb/>
　　陽公為宗文章髙下固自有時哉以吾觀之數君<lb/>
　　子之功誠不可泯沒然其離合盛衰關於世道似<lb/>
　　亦非偶然者古詩逮齊梁浮靡不振唐自陳子昻<lb/>
　　氏以前猶未數也開元天寳之盛李杜之光燄始<lb/>
　　長矣同時王摩詰孟浩然韋蘇州片言隻字皆不<lb/>
　　入俗借無李杜詩不得不變也王深父曾子固不<lb/>
<pb n="KR2m0009_WYG_235-23a"/>
　　遇歐陽公亦豈作落霞孤鶩等語哉<lb/>
　　水心葉氏曰聞之吕氏讀王深父文序使人長一<lb/>
　　格事君責難愛人抱關諸賦可以熟玩自王安石<lb/>
　　王回始有幽逺遺俗之思異於他人而回不志於<lb/>
　　利能充其言非安石所能及少假不死及安石之<lb/>
　　用未知與曾鞏常秩何如士之出處固難言也<lb/>
王子直文集<lb/>
　　王向子直深父之弟南豐文集序曰子直自少已<lb/>
<pb n="KR2m0009_WYG_235-23b"/>
　　著文數萬言與其兄弟俱名聞天下可謂魁竒拔<lb/>
　　出之才而其文能馳騁上下偉麗可喜者也讀其<lb/>
　　書知其與漢以來名能文者俱列作者之林未知<lb/>
　　其孰先孰後考其意不當於理者亦少矣然子直<lb/>
　　晚自以為不足而悔其少作更欲窮探力取極聖<lb/>
　　人之指要大行則欲發而見之事業窮居則欲推<lb/>
　　而托之文章將與詩書之作者並而文未知其孰<lb/>
　　先孰後也然不幸早世故雖有難得之材獨立之<lb/>
<pb n="KR2m0009_WYG_235-24a"/>
　　志而不得及其成就此吾徒與子直之兄深甫所<lb/>
　　以為恨也<lb/>
　　西麓周氏曰子直之於深甫猶潁濱之於東坡也<lb/>
　　芝蘭之叢無不香者然子直時有英氣而能力自<lb/>
　　蟠屈以就法度可謂有意於文章也<lb/>
王容季文集<lb/>
　　王冏容季子直之弟南豐文集序曰叙事莫如書<lb/>
　　其在堯典述命羲和宅土測日晷星候氣揆民緩<lb/>
<pb n="KR2m0009_WYG_235-24b"/>
　　急兼蠻夷鳥獸其財成輔相備三才萬物之理以<lb/>
　　治百官授萬民興衆功可謂博矣然其言不過數<lb/>
　　十其於舜典則曰在璿璣玉衡以齊七政蓋堯之<lb/>
　　時觀天以歴象至舜又察之以璣衡聖人之法至<lb/>
　　後世益備矣曰七者則日月五星曰政者則羲和<lb/>
　　之所治無不在焉其體至大蓋一言而盡可謂微<lb/>
　　矣其言微故學者所不得不盡心能盡心然後能<lb/>
　　自得之此所以為經而歴千餘年蓋能得之者少<lb/>
<pb n="KR2m0009_WYG_235-25a"/>
　　也易詩禮春秋論語皆然其曰測之而益深窮之<lb/>
　　而益逺信也世既衰能言者益少承孔子者孟子<lb/>
　　而已承孟子者揚子而已揚子之稱孟子曰知言<lb/>
　　之要知徳之奥若揚子亦足以幾乎此矣其次能<lb/>
　　叙事使可行於逺者若子夏左邱明司馬遷韓愈<lb/>
　　亦可謂拔出之材其言庶乎有益者也吾友王氏<lb/>
　　兄弟曰回深父曰向子直曰冏容季皆善屬文長<lb/>
　　於叙事深父尤深而子直容季蓋能稱其兄者也<lb/>
<pb n="KR2m0009_WYG_235-25b"/>
　　皆可謂拔出之材令其克夀得就其志則將紹六<lb/>
　　藝之遺言其可禦哉<lb/>
　　又為墓銘曰容季孝弟純篤尤克意學問自少已<lb/>
　　能為文章尤長於叙事其所為文出輙驚人為人<lb/>
　　自重不馳騁衒鬻亦不孑孑為名日與其兄講唐<lb/>
　　虞孔子之道以求其内言行出處常擇義而動其<lb/>
　　磨礱灌養而不止者吾未能量其所至也不幸其<lb/>
　　志未就其材未試而短命死矣初容季之伯兄回<lb/>
<pb n="KR2m0009_WYG_235-26a"/>
　　深甫以道義文章退而家居學者所宗而仲兄向<lb/>
　　子直亦以文學器識名聞當世容季又所立如此<lb/>
　　學士大夫以為此三人者皆世不常有藉令有之<lb/>
　　或出於燕或出於越又不可得之一鄉一國也未<lb/>
　　有同時並出於一家如此之盛若將使之有為也<lb/>
　　而不幸輙死皆不得至於夀考以盡其材是有命<lb/>
　　矣<lb/>
　　按侯官三王之文蓋宗師歐公者也其大家正氣<lb/>
<pb n="KR2m0009_WYG_235-26b"/>
　　當與曾蘇相上下故南豐推服其文而深悲其早<lb/>
　　世然鼂陳二家書録並不收入四朝國史藝文志<lb/>
　　僅有王深父集纔十卷則止有曾序所言之半而<lb/>
　　子直容季之文無傳焉亦不能知其卷帙之多少<lb/>
　　可惜也<lb/>
華陽集一百卷<lb/>
　　鼂氏曰皇朝王珪禹玉其先成都人故號華陽後<lb/>
　　居開封少好學日誦數千言及長博通羣書慶歴<lb/>
<pb n="KR2m0009_WYG_235-27a"/>
　　二年廷試第二嘉祐初入翰林至熙寜三年始參<lb/>
　　大政凡為學士者十五年後拜相薨年六十七諡<lb/>
　　文恭<lb/>
　　陳氏曰珪典内外制十八年集中多大典冊詔令<lb/>
　　其詩號至寳丹以其好為富貴語也在相位無所<lb/>
　　建明人目為三㫖相公元豐末命珪本無異論亦<lb/>
　　緣其備首相不能早發大議依違遷延以召讒賊<lb/>
　　云<lb/>
<pb n="KR2m0009_WYG_235-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文獻通考卷二百三十五<lb/>
</p>
<p>
</p>
  </div>
</body>
</text>
</TEI>
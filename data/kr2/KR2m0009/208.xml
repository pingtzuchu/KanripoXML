<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷二百八</head> <lb/>
    <p>
<pb n="KR2m0009_WYG_208-1a"/>
欽定四庫全書<lb/>
　文獻通考卷二百八<lb/>
　　鄱　陽　馬　端　臨　貴　與　著<lb/>
　經籍考三十五<lb/>
　　子<hi>儒家</hi>
　漢藝文志儒家者流蓋出於司徒之官助人君順陰<lb/>
　陽明教化者也游心於六經之中留意於仁義之際<lb/>
　祖述堯舜憲章文武宗師仲尼以重其言於道為最<lb/>
<pb n="KR2m0009_WYG_208-1b"/>
　高孔子曰如有所譽者其有所試矣唐虞之隆殷周<lb/>
　之盛仲尼之業已試之而效者也然惑者既失精㣲<lb/>
　而辟者又隨時抑揚違離道本茍以譁衆取寵後進<lb/>
　循之是以五經乖析儒學寖衰此則辟儒之患也<hi>辟讀</hi>
　<hi>曰僻</hi>
　隋經籍志曰儒者所以助人君明教化者也聖人之<lb/>
　教非家至而户說故有儒者宣而明之其大抵本於<lb/>
　仁義及五常之道黄帝堯舜禹湯文武咸由此則周<lb/>
<pb n="KR2m0009_WYG_208-2a"/>
　官太宰以九兩繫邦國之人其四曰儒是也其後陵<lb/>
　夷衰亂儒道廢缺仲尼祖述前代修正六經三千之<lb/>
　徒並受其義至於戰國子思孟軻荀卿之流宗而師<lb/>
　之各有著述發明其指所謂中庸之教百王不易者<lb/>
　也俗儒為之不顧其本茍欲譁衆多設問難便辭巧<lb/>
　說亂其大體致令學者難曉故曰博而寡要<lb/>
漢志五十三卷八百三十六篇<hi>入楊雄一家三十八家</hi>
隋志六十二部五百三十卷<hi>通計亡書合六十七部六百九卷</hi>
<pb n="KR2m0009_WYG_208-2b"/>
唐志六十九家九十二部七百九十一卷<hi>陸善經以下不著録三十</hi>
<hi>九家三百七十一卷</hi>
宋三朝志五十一部三百七十一卷<lb/>
宋兩朝志二十部一百四十三卷<lb/>
宋四朝志二十四部一百九十七卷<lb/>
宋中興志九十六家一百一十八部八百五十七卷<lb/>
曽子二卷<lb/>
　　鼂氏曰曽子者魯曽參也舊稱曽參所撰其大孝<lb/>
<pb n="KR2m0009_WYG_208-3a"/>
　　篇中乃有樂正子春事當是其門人所纂爾漢藝<lb/>
　　文志曽子十八篇隋志曽子二卷目一卷唐志曽<lb/>
　　子二卷今此書亦二卷凡十篇蓋唐本也視漢亡<lb/>
　　八篇視隋亡目一篇考其書俱已見於大戴禮世<lb/>
　　人久不讀之文字謬誤為甚乃以大戴禮參校之<lb/>
　　其所是正者至於千有餘字云<lb/>
　　高氏曰曽參與公明儀樂正子春單居離曽元曽<lb/>
　　華之徒講論孝行之道天地事物之原凡十篇自<lb/>
<pb n="KR2m0009_WYG_208-3b"/>
　　修身至於天圓已見於大戴禮篇為四十九為五<lb/>
　　十八他又雜見於小戴禮略無少異是固後人掇<lb/>
　　拾以為之者歟劉中壘父子奏漢七略已不能致<lb/>
　　辨於斯况他人乎然董仲舒對䇿已引其書有曰<lb/>
　　尊其所聞則高明行其所知則光大則書固在董<lb/>
　　氏之先乎又其言曰君子愛日及時而成難者不<lb/>
　　避易者不從旦就業夕自省可謂守業年三十四<lb/>
　　十無藝則無藝矣五十不以善聞則無聞矣質諸<lb/>
<pb n="KR2m0009_WYG_208-4a"/>
　　吾日三省吾身何其辭費邪<lb/>
　　周氏渉筆曰曽子一書議道褊廹又過於荀卿蓋<lb/>
　　戰國時為其學者所論也孔子言七十而從心所<lb/>
　　欲不踰矩正指聖境妙處此書遽謂七十而未壊<lb/>
　　雖有後過亦可以免七十而壊與否已不置論而<lb/>
　　何以為過何以為免聖門家法無此語也<lb/>
　　陳氏曰凡十篇具大戴禮後人從其中録出别行<lb/>
　　慈湖楊簡注<lb/>
<pb n="KR2m0009_WYG_208-4b"/>
子思子七卷<lb/>
　　鼂氏曰魯孔伋子思撰載孟軻問牧民之道何先<lb/>
　　子思子曰先利之孟軻曰君子之教民者亦仁義<lb/>
　　而已何必曰利子思曰仁義者固所以利之也上<lb/>
　　不仁則不得其所上不義則樂為詐此為不利大<lb/>
　　矣故易曰利者義之和也又曰利用安身以崇德<lb/>
　　也此皆利之大者也温公采之著於通鑑夫利者<lb/>
　　有二有一已之私利有衆人之公利子思所取公<lb/>
<pb n="KR2m0009_WYG_208-5a"/>
　　利也其所引援易之言是也孟子所鄙私利也亦<lb/>
　　易所謂小人不見利不勸之利也言雖相反而意<lb/>
　　則同不當以優劣論也<lb/>
楊倞注荀子二十卷<lb/>
　　鼂氏曰趙荀况撰漢劉向校定除其重複著三十<lb/>
　　二篇為十二卷題曰新書稱卿趙人名况當齊宣<lb/>
　　王威王之時聚天下賢士稷下是時荀卿為秀才<lb/>
　　年十五始來遊學至齊襄王時荀卿最為老師後<lb/>
<pb n="KR2m0009_WYG_208-5b"/>
　　適楚相春申君以為蘭陵令已而歸趙按威王死<lb/>
　　其子嗣立是為宣王楚考烈王初黄歇始相年表<lb/>
　　自齊宣王元年至楚考烈王元年凡八十一年則<lb/>
　　荀卿去楚時近百嵗矣楊倞唐人始為之注且更<lb/>
　　新書為荀子易其篇第析為二十卷其書以性為<lb/>
　　惡以禮為偽非諫諍傲災祥尚强霸之道論學術<lb/>
　　則以子思孟軻為餙邪說文姦言與墨翟惠施同<lb/>
　　詆焉論人物則以平原信陵為輔拂與伊尹比干<lb/>
<pb n="KR2m0009_WYG_208-6a"/>
　　同稱焉其指往往不能醇粹故後儒多疵之云<lb/>
　　昌黎韓氏曰荀氏書考其辭時若不粹要其歸與<lb/>
　　孔子異者鮮矣抑猶在軻雄之間乎孔子刪詩筆<lb/>
　　削春秋合於道者著之離於道者黜去故詩春秋<lb/>
　　無疵余故削荀氏之不合者附於聖人之籍亦孔<lb/>
　　子之志歟孟子醇乎醇者也荀與楊大醇而小疵<lb/>
　　東坡蘇氏曰昔者常怪李斯事荀卿既而焚滅其<lb/>
　　書大變古先聖王之法於其師之道不啻若冦讎<lb/>
<pb n="KR2m0009_WYG_208-6b"/>
　　及今觀荀卿之書然後知李斯之所以事秦者皆<lb/>
　　出於荀卿而不足怪也荀卿者喜為異說而不讓<lb/>
　　敢為高論而不顧者其言愚人之所驚小人之所<lb/>
　　喜也子思孟軻世之所謂賢人君子也荀卿獨曰<lb/>
　　亂天下者子思孟軻也天下之人如此其衆也仁<lb/>
　　人義士如此其多也荀卿獨曰人性惡桀紂性也<lb/>
　　堯舜偽也由是觀之意其為人必也剛愎不遜而<lb/>
　　自許太過彼李斯者又特甚者耳今夫小人之為<lb/>
<pb n="KR2m0009_WYG_208-7a"/>
　　不善猶必有所顧忌是以夏商之亡桀紂之殘暴<lb/>
　　而先王之法度禮樂刑政猶未至於絶滅而不可<lb/>
　　考者是桀紂猶有所存而不敢盡廢也彼李斯者<lb/>
　　獨能奮而不顧焚燒夫子之六經烹滅三代之諸<lb/>
　　侯破壊周公之井田此亦必有所恃者矣彼見其<lb/>
　　師歴詆天下之賢人自是其愚以為古先聖王皆<lb/>
　　無足法者不知荀卿特以快一時之論而荀卿亦<lb/>
　　不知其禍之至於此也其父殺人報仇其子必且<lb/>
<pb n="KR2m0009_WYG_208-7b"/>
　　行刦荀卿明王道述禮樂而李斯以其學亂天下<lb/>
　　其高談異論有以激之也孔孟之論未嘗異也而<lb/>
　　天下卒無有及者茍天下果無有及者則尚安以<lb/>
　　求異為哉<lb/>
　　程子曰荀卿才高其過多揚雄才短其過少韓子<lb/>
　　稱其大醇非也若二子可謂大駁矣且性惡一句<lb/>
　　大本已失<lb/>
　　朱子語録曰荀子儘有好處勝似掦子然亦難㸔<lb/>
<pb n="KR2m0009_WYG_208-8a"/>
　　㸔來荀卿亦是剛明底人只是粗<lb/>
　　陳氏曰漢志作孫卿子者避宣帝諱也至楊倞始<lb/>
　　復改為荀分為二十卷而注釋之淳熈中錢佃耕<lb/>
　　道用元豐監本參校江西漕司其同異著之篇末<lb/>
　　凡二百二十六條視他本最為完善<lb/>
董子一卷<lb/>
　　鼂氏曰周董無心撰皇朝吳秘注無心在戰國時<lb/>
　　著書闢墨子<lb/>
<pb n="KR2m0009_WYG_208-8b"/>
賈誼新書十卷<lb/>
　崇文總目漢賈誼傳本七十二篇劉向刪定為五十<lb/>
　八篇隋唐皆九卷今别本或為十卷<lb/>
　　鼂氏曰誼著事勢連語雜事凡五十八篇考之漢<lb/>
　　書誼之著書未嘗散軼然與班固所載時時不同<lb/>
　　固紀云掇其切於世者容有潤益刋削無足怪也<lb/>
　　獨其說經多異義而詩尤甚以騶虞為天子之囿<lb/>
　　官以靈䑓為神靈之靈與毛氏殊不同學者不可<lb/>
<pb n="KR2m0009_WYG_208-9a"/>
　　不知也<lb/>
　　高氏子略曰皮日休讀賈誼新書嘆其心切其憤<lb/>
　　深其辭隐而麗其藻傷而雅惟蘇公軾以為非才<lb/>
　　之難所以自用者實難惜乎賈生王者之佐而不<lb/>
　　能自用其才觀其過湘作賦以弔屈原紆鬱憤悶<lb/>
　　有逺舉之志其後卒以自傷哭泣至於天絶是亦<lb/>
　　不善處窮者矣夫謀之一不見用安知終不復用<lb/>
　　嗚呼此東坡以志量才識論誼者非誼所及也<lb/>
<pb n="KR2m0009_WYG_208-9b"/>
　　朱子語録曰賈誼新書除了漢書中所載餘亦難<lb/>
　　得粹者㸔得來只是賈誼一雜記藁耳中間事事<lb/>
　　有些箇　問新書曰此賈誼平日記録藁草也其<lb/>
　　中細碎俱有治安䇿中所言多在焉<lb/>
　　陳氏曰漢志五十八篇今書首載過秦書末為弔<lb/>
　　湘賦餘皆録漢書語且畧節誼本傳於第十一卷<lb/>
　　中其非漢書所有書輒淺駁不足觀决非誼本書<lb/>
　　也<lb/>
<pb n="KR2m0009_WYG_208-10a"/>
揚子法言十三卷<lb/>
　　鼂氏曰漢揚雄撰晉祠部郎中李軌注雄好古學<lb/>
　　見諸子各以其知舛駁不與聖人同是非頗謬於<lb/>
　　經故人時有問雄者常用法言應之譔此以象論<lb/>
　　語號曰法言每篇復為序贊以發其大意然雄之<lb/>
　　學自得者少其言務擬聖人靳靳然若影之守形<lb/>
　　既鮮所發明又往往違其本指正古人所謂畫者<lb/>
　　謹毛而失貎者也<lb/>
<pb n="KR2m0009_WYG_208-10b"/>
　　程子曰揚子無自得者也故其言蔓衍而不斷優<lb/>
　　柔而不决其論則曰人之性善惡混葢雄規矩窄<lb/>
　　狹道即性也言性已錯更何所得<lb/>
　　陳氏曰凡十三篇篇各有序本在卷末如班固叙<lb/>
　　傳然今本分冠篇首自宋咸始李軌注本歴景祐<lb/>
　　嘉祐治平三降詔更監學館閣兩制校定然後板<lb/>
　　行與建寜四注本不同<lb/>
温公集注法言十三卷<lb/>
<pb n="KR2m0009_WYG_208-11a"/>
　　鼂氏曰温公集晉李軌唐桞宗元國朝宋咸吳秘<lb/>
　　注公自言少好此書歴年已多今輙采諸家所長<lb/>
　　附以已意名集注李祠部注本及音義最為精詳<lb/>
　　宋吳亦據李本而文多異同今參以漢書取其通<lb/>
　　者以為定本先審其音乃解其義云<lb/>
太元經十卷<lb/>
　　鼂氏曰漢掦雄子雲撰雄作此書當時已誚其艱<lb/>
　　深其後字讀多異予嘗以諸家本參校不同者疏<lb/>
<pb n="KR2m0009_WYG_208-11b"/>
　　於其上且發䇿以問諸生云揚雄凖易作太元經<lb/>
　　其自序稱元盛矣而諸儒或以為猶吳楚僭王當<lb/>
　　誅絶之罪或以為度越老子之書大抵譽之者過<lb/>
　　其實毁之者失其真皆未可信然譬夫聼訟曽未<lb/>
　　䆒其意烏能决其曲直哉今欲論元之得失必先<lb/>
　　窺其奥然後可得而議也夫元雖凖易然托始高<lb/>
　　辛大初二歴而為之故元有方州部家凡四重而<lb/>
　　為一首九贊通七百二十九贊有竒分主晝夜以<lb/>
<pb n="KR2m0009_WYG_208-12a"/>
　　應三百六旬有六日之度首凖一卦始於中凖中<lb/>
　　孚而終於飬凖頥二十四氣七十二候與夫二十<lb/>
　　八宿錯居其間先後之序蓋不可得而少差也夫<lb/>
　　易卦之直日起於漢儒之學舍四正卦取六十卦<lb/>
　　之爻三百六十各直一日此元之所凖者也然易<lb/>
　　之卦直日其亦如元之首有序乎抑無也若亦有<lb/>
　　之則雄之為元不亦善乎不然則元之序亦贅矣<lb/>
　　自復姤而為乾坤十有二卦皆以陰陽之消長分<lb/>
<pb n="KR2m0009_WYG_208-12b"/>
　　居十二月謂之辟卦固有序矣其餘一月而四卦<lb/>
　　之序云何耳如中孚頥何以為一日之卦也曰公<lb/>
　　卿大夫侯者何謂也其所謂屯正於丑間時而左<lb/>
　　行䝉正於寅間時而右行者其㫖可得而聞歟又<lb/>
　　一陽一陰者元相錯之法也然飬為陽而中不為<lb/>
　　陰水火木金土者元相傳之法也然<graphic n="KR1395" url="https://raw.githubusercontent.com/kanripo/KR-Gaiji/master/images/KR1395.png" mimeType="image/png"/>為金而羡<lb/>
　　不為土其自相戾𩔖如此豈得無說哉<lb/>
　　朱子語録曰揚子為人思沉㑹去思索如陰陽消<lb/>
<pb n="KR2m0009_WYG_208-13a"/>
　　長之妙他直是去推求然太元亦拙底工夫蓋天<lb/>
　　地間只有一箇竒偶竒陽偶陰春少陽夏太陽秋<lb/>
　　少陰冬太陰自二而四自四而八只恁地推去都<lb/>
　　走不得揚子却添作三事事要作三截又且有氣<lb/>
　　無朔有日星無嵗月恐不是道理其學本似老氏<lb/>
　　如清静淵黙等語皆是老氏意思<lb/>
　　陳氏曰按漢志揚雄所叙三十八篇太元十九本<lb/>
　　傳三方九州二十七部八十一家七百二十九贊<lb/>
<pb n="KR2m0009_WYG_208-13b"/>
　　分為三卷有首衝錯測摛瑩数文掜圗告十一篇<lb/>
　　皆以解剥元體蓋與本經三卷共為十四今志云<lb/>
　　十九未詳初宋陸二家各依舊本解釋范望折中<lb/>
　　長短或加新意既成此註乃以元首一篇加經贊<lb/>
　　之上元測一篇附贊之下為九篇列為四卷首測<lb/>
　　二序載之第一卷之首蓋猶王弼離合古易之𩔖<lb/>
　　也卷首有陸績述元一篇<lb/>
　　水心葉氏曰太元雖名幽深然既枝葉扶踈獨說<lb/>
<pb n="KR2m0009_WYG_208-14a"/>
　　十餘萬言侯芭又受其辭則是雄所以作之意固<lb/>
　　嘗曉然號於人使皆可識不為甚難明也至宋衷<lb/>
　　陸績范望乃皆創立註釋若昔未嘗聞知者如首<lb/>
　　名以節氣起止贊義以五行勝尅最為此書要㑹<lb/>
　　不知自雄及芭親相傳授已如此邪或舊語果零<lb/>
　　落而𠂻績等方以意自為參測也以位當卦以卦<lb/>
　　當日出於漢人若夫節候晷刻推其五行所寄而<lb/>
　　吉凶禍福生之至元而益詳蓋農工小人所教以<lb/>
<pb n="KR2m0009_WYG_208-14b"/>
　　避就趨舍者雄為孔氏之學其書將經緯大道柰<lb/>
　　何俛首效之且未有求其小而能得其大者也惜<lb/>
　　乎其未講矣<lb/>
范氏註太元經解十卷<lb/>
　　鼂氏曰吳范望叔明註其序云子雲著元桓譚以<lb/>
　　為絶論張衡以擬五經自侯芭受業之後希有傳<lb/>
　　者建安中宋𠂻陸績解釋之文字繁猥今以陸為<lb/>
　　本録宋所長訓理其義為十卷耳以首分居本經<lb/>
<pb n="KR2m0009_WYG_208-15a"/>
　　之上以測散處贊辭之下其前又有陸績序以子<lb/>
　　雲為聖人云<lb/>
說元一卷<lb/>
　　鼂氏曰唐王涯廣津撰涯始以貞元丙子終於元<lb/>
　　和己丑二十六年間註太元為六卷今不之見獨<lb/>
　　此書行於世凡五篇明宗一立例二揲法三占法<lb/>
　　四辯首五<lb/>
　　巽岩李氏曰自晉范望而後為元學者無聞而涯<lb/>
<pb n="KR2m0009_WYG_208-15b"/>
　　獨能名家諸儒共宗之涯别有經註六卷行於世<lb/>
　　此特其大畧耳揲法所稱并扐之後便都数之不<lb/>
　　中分蓋誤也若爾則終不成七八之数當云又中<lb/>
　　分其餘而三数之但不復掛一然本多如此今姑<lb/>
　　仍其舊使觀者自擇焉<lb/>
宋惟幹太元解十卷<lb/>
　　鼂氏曰皇朝宋惟幹註惟幹嘗得太元古本於昭<lb/>
　　應咸平中知滑䑓取宋𠂻陸績范望三家訓解别<lb/>
<pb n="KR2m0009_WYG_208-16a"/>
　　為之註仍作太元宗㫖兩篇附於後其學蓋師濟<lb/>
　　東田告司馬温公所謂小宋者也<lb/>
徐庸註太元經解十卷<lb/>
　　鼂氏曰皇朝徐庸註庸慶歴間人也以范望解指<lb/>
　　義不的因王涯林氏諸解重為之註取王涯說元<lb/>
　　附於後自為元頥通名之為太元性總其自序云<lb/>
　　爾又多改其文字如以杚為仡以姽為危以壯凡<lb/>
　　為札乃以孿為㝈以稚為推之𩔖其所謂林氏者<lb/>
<pb n="KR2m0009_WYG_208-16b"/>
　　瑀也賈文元嘗闢瑀之姦妄於朝<lb/>
章氏太元經註十四卷　疏三十卷<lb/>
　　鼂氏曰皇朝章詧撰嘉祐中成都帥蔣棠獻其書<lb/>
　　於朝詔書褒寵賜號冲退處士實録詧字隐之䨇<lb/>
　　流人通經術善屬文性恬淡屏居林泉以飬生治<lb/>
　　氣為事<lb/>
　　巽岩李氏曰其說以范望為宗望所否者輙改正<lb/>
　　之大抵元之吉凶專在晝夜而子雲之辭或竒奥<lb/>
<pb n="KR2m0009_WYG_208-17a"/>
　　難曉諸家徃徃迷悞指凶為吉違背經義詧獨以<lb/>
　　晝夜訂其辭於吉凶無所差比諸家誠最優焉詧<lb/>
　　成都人字隐之博通五經尤長於易與太元王素<lb/>
　　趙抃守蜀皆賓禮之賜冲退素所請也詧將死其<lb/>
　　鄉人夢詧以小童自隨投謁告别曰此間囂塵非<lb/>
　　修行地吾歸閬苑矣詧蓋明術数得道者云<lb/>
陳漸演元十卷<lb/>
　　鼂氏曰皇朝陳漸撰漸堯佐之族子也國史有傳<lb/>
<pb n="KR2m0009_WYG_208-17b"/>
　　凡十四篇漸謂史以揚雄非聖人而作經猶吳楚<lb/>
　　僣王按子雲法言解嘲止云太元然則經非其自<lb/>
　　稱弟子侯芭之徒尊之耳<lb/>
太元淵㫖一卷<lb/>
　　鼂氏曰右皇朝張揆撰<lb/>
太元經疏十八卷<lb/>
　　鼂氏曰皇朝郭元亨撰元亨謂雄之作元傳之侯<lb/>
　　芭後獨有張衡桓譚張華見而稱嘆吳郡鄒伯岐<lb/>
<pb n="KR2m0009_WYG_208-18a"/>
　　求本不能得宋𠂻為訓陸績為解范叔明王涯亦<lb/>
　　注之皆未明白元亨在蜀自淳化末迄於祥符八<lb/>
　　年僅三十年撰成今疏又云太元潤色於君平未<lb/>
　　知何所據而言然<lb/>
　　巽岩李氏曰其疏專主范望雖講論極詳然於望<lb/>
　　本注無所増益也元亨自謂得師於蜀而不著其<lb/>
　　師之名氏蜀人蓋多元學疑嚴揚所傳固自不絶<lb/>
　　但潛伏退避非遇其人則鮮有顯者耳元亨之本<lb/>
<pb n="KR2m0009_WYG_208-18b"/>
　　末亦未詳<lb/>
太元發隐三篇<lb/>
　　巽岩李氏曰章詧撰詧有太元講疏四十九卷其<lb/>
　　說甚備發隐之作蓋在講疏以前其大畧可見矣<lb/>
　　下篇所稱王莽旦筮遇於之一五七乃宋𠂻陸績<lb/>
　　舊註本寓言也而詧謂宋陸皆居漢世去揚雄未<lb/>
　　逺必得之傳聞故因用之要恐非實耳然亦不害<lb/>
　　學者觀其意焉可也<lb/>
<pb n="KR2m0009_WYG_208-19a"/>
温公集註太元經十卷<lb/>
　　鼂氏曰司馬光君實集漢宋𠂻解話吳陸績釋文<lb/>
　　晉范望解贊唐王涯註經及首測宋惟幹通註陳<lb/>
　　漸演元吳祕音義七家為此書自慶歴至元豐凡<lb/>
　　三十年始成其直云宋者𠂻也小宋者惟幹也惟<lb/>
　　幹漸祕皆國朝人温公說元曰班固稱諸儒或譏<lb/>
　　揚雄非聖人而作經猶春秋吳楚之君僣號稱王<lb/>
　　余亦私怪雄不贊易而别為元易之道其於天人<lb/>
<pb n="KR2m0009_WYG_208-19b"/>
　　之藴備矣而雄豈有以加之更乃為一書且不知<lb/>
　　其焉所用之故亦不謂雄宜為元也及長學易苦<lb/>
　　其幽奥難知以為元者賢人之書校於易其義必<lb/>
　　淺其文必易夫登喬山者必踐於坱埤適滄海者<lb/>
　　必沿於江漢故願先從事於元以漸進於易庻㡬<lb/>
　　乎其可跂而望也於是求之積年始得觀之初則<lb/>
　　溟涬漫漶畧不可入乃研精易慮屏人事而細讀<lb/>
　　之数十過參以首尾稍得窺其梗槩然後喟然置<lb/>
<pb n="KR2m0009_WYG_208-20a"/>
　　書嘆曰嗚呼揚子雲真大儒者邪孔子没後知聖<lb/>
　　人之道者非子雲而誰孟荀殆不足擬况其餘乎<lb/>
　　觀元之書明則極於人幽則盡於神大則包宇宙<lb/>
　　細則入毛髪合天地人之道以為一䆒其根本示<lb/>
　　人所出胎育萬物而兼為之母若地履之而不可<lb/>
　　窮也若海挹之而不可竭也蓋天下之道雖有善<lb/>
　　者蔑不易此矣考之於渾元之初而元已生察之<lb/>
　　於當今而元非不行窮之於天地之季而元不可<lb/>
<pb n="KR2m0009_WYG_208-20b"/>
　　亡叩之以萬物之情而不漏測之以鬼神之狀而<lb/>
　　不違槩之以六經之言而不悖藉使聖人復生視<lb/>
　　元必釋然而笑以為得已之心矣乃知元者以贊<lb/>
　　易也非别為書以與易角逐也何歆固知之之淺<lb/>
　　而過之之深也<lb/>
　　陳氏曰集取宋𠂻以下七家之說而斷之以已意<lb/>
太元釋文一卷<lb/>
　　陳氏曰相傳自侯芭虞翻宋𠂻陸績互相増損亦<lb/>
<pb n="KR2m0009_WYG_208-21a"/>
　　後人所作也吳秘嘗作音義豈即此邪<lb/>
元解四卷　元歴一卷<lb/>
　　陳氏曰右丞襄陵許翰崧老撰所解十一篇通温<lb/>
　　公註為十卷倣韓康伯註繫辭合王弼為全書之<lb/>
　　例也大抵元首如彖贊如爻測如象文如文言攡<lb/>
　　瑩掜告如繫辭数如說卦衝如序卦錯如雜卦之<lb/>
　　𩔖其於易也規規然擬之勤矣太元歴者亦翰所<lb/>
　　傳云温公手録不著何人作<lb/>
<pb n="KR2m0009_WYG_208-21b"/>
易元星紀圗一卷<lb/>
　　鼂氏曰從父詹事公撰以温公元歴及邵康節太<lb/>
　　元凖易圗合而譜之以見揚雄以首凖卦非出私<lb/>
　　意蓋有星候為之機括且辯正古今諸儒之失如<lb/>
　　羡不當凖臨夷不當凖大壯之𩔖凡此難與諸家<lb/>
　　口舌爭觀譜則彼自屈矣此譜元所以作也<lb/>
　<lb/>
　文獻通考卷二百八<lb/>
</p>
<p>
</p>
  </div>
</body>
</text>
</TEI>
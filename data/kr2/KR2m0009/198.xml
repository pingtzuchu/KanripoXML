<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷一百九十八</head> <lb/>
    <p>
<pb n="KR2m0009_WYG_198-1a"/>
欽定四庫全書<lb/>
　文獻通考卷一百九十八<lb/>
　　鄱　陽　馬　端　臨　貴　與　著<lb/>
　經籍考二十五<lb/>
　　史<hi>傳記</hi>
黄帝内傳一卷<lb/>
　　鼂氏曰序云昔籛鏗得之於衡山石室中後至漢<lb/>
　　劉向於東觀校書見之遂傳於世藝文志以書之<lb/>
<pb n="KR2m0009_WYG_198-1b"/>
　　記國政得失人事羙惡其大者類為雜史其餘則<lb/>
　　屬之小説然其間或論一事若一人者附於雜史<lb/>
　　小説皆未安故又為傳記類今從之如神仙高僧<lb/>
　　不附其類而繫於此者亦以其記一事猶列女名<lb/>
　　士也<lb/>
　　陳氏曰誕妄不經方士輩所託也<lb/>
漢武内傳二卷<lb/>
　　鼂氏曰不題撰人記王母降<lb/>
<pb n="KR2m0009_WYG_198-2a"/>
漢武故事二卷<lb/>
　　鼂氏曰世言班固撰唐張柬之書洞㝠記後云漢<lb/>
　　武故事王儉造<lb/>
飛燕外傳一卷<lb/>
　　鼂氏曰伶𤣥撰茂陵卞理藏之於金縢漆樞王莽<lb/>
　　之亂劉㳟得之傳於世晉荀朂校上<lb/>
　　陳氏曰稱漢河東都尉伶𤣥子于撰自言與掦雄<lb/>
　　同時而史無所見或云偽書也然通德擁髻等事<lb/>
<pb n="KR2m0009_WYG_198-2b"/>
　　文士多用之而禍水滅火一語司馬公載之通鑑<lb/>
　　矣<lb/>
古列女傳八卷　續列女傳一卷<lb/>
　　南豐曽氏序劉向所叙列女傳凡八篇事具漢書<lb/>
　　向列傳而隋書及崇文總目皆稱向列女傳十五<lb/>
　　篇曹大家注以頌義考之蓋大家所注離其七篇<lb/>
　　為十四與頌義凡十五篇而益以陳嬰母及東漢<lb/>
　　以來凡十六事非向書本然也蓋向舊書之亡久<lb/>
<pb n="KR2m0009_WYG_198-3a"/>
　　矣嘉祐中集賢校理蘇頌始以頌義編次復定其<lb/>
　　書為八篇與十五篇者並藏於館閣而隋書以頌<lb/>
　　義為劉歆作與向列傳不合今驗頌義之文蓋向<lb/>
　　之自叙又藝文志有向列女傳頌圖明非歆作也<lb/>
　　自唐之亂古書之在者少矣而唐志録列女傳凡<lb/>
　　十六家至大家注十五篇者亦無録然其書今在<lb/>
　　則古書之或有録而亡或無録而在者亦衆矣盖<lb/>
　　可惜哉今校讐其八篇及十五篇已定可繕冩初<lb/>
<pb n="KR2m0009_WYG_198-3b"/>
　　漢承秦之敝風俗已大壊矣而成帝後宫趙衛之<lb/>
　　屬尤自放向以謂王政必自内始故列古女善惡<lb/>
　　所以興亡者以戒天子此向述作之大意也<lb/>
　　鼂氏曰漢劉向撰睹趙衛之屬起微賤踰禮制以<lb/>
　　為王教由内及外乃采詩書所載賢妃貞女及嬖<lb/>
　　孽亂亡者序次為列女傳凡八篇以戒天子前有<lb/>
　　王回序其畧曰此書有母儀賢明仁智貞愼節義<lb/>
　　辨通嬖孽等篇而各頌其義圖其状總為卒篇傳<lb/>
<pb n="KR2m0009_WYG_198-4a"/>
　　如太史公記頌如詩之四言而圖為屏風然世所<lb/>
　　行向書乃分傳每篇上下并頌為十五卷其十二<lb/>
　　傳無頌三傳同時人五傳其後人通題曰向譔題<lb/>
　　其頌曰向子歆譔與漢史不合故崇文總目以陳<lb/>
　　嬰母等十六傳為後人所附予以頌考之每篇皆<lb/>
　　十五傳耳則凡無頌者宜皆非向所奏書不特自<lb/>
　　陳嬰母所斷也頌云畫之屏風而史有頌圗在八<lb/>
　　篇中莫得而考以向所序書多散亡獨此幸存而<lb/>
<pb n="KR2m0009_WYG_198-4b"/>
　　完復為他手竄疑於其眞故并録其目而以頌證<lb/>
　　之删為八篇號古列女傳餘二十傳其文亦奥雅<lb/>
　　可喜故又以時次之别為一篇號續列女傳公武<lb/>
　　按隋經籍志有劉向列女傳十五卷又有劉歆列<lb/>
　　女傳頌又有項原列女後傳今回刪此書為八篇<lb/>
　　以合漢史得之矣至於疑頌非歆作蓋因顔籒之<lb/>
　　言爾則未必然也二十傳豈項原所作邪<lb/>
　　陳氏曰其七篇篇十五人為一百五人第八篇為<lb/>
<pb n="KR2m0009_WYG_198-5a"/>
　　頌義隋唐志及崇文總目皆十五卷蓋以七篇分<lb/>
　　為上下而自陳嬰母以下十六人附入其中或在<lb/>
　　向後者皆好事者所益也王回曽鞏二序辯訂詳<lb/>
　　矣鞏之言曰後世自學問之士多狥於物而不安<lb/>
　　其守其室家既不見可法故競於邪侈豈獨無相<lb/>
　　成之道哉士之茍於自恣顧利冒恥而不知反已<lb/>
　　者徃徃以家自累故也故曰身不行道不行於妻<lb/>
　　子况於南鄉天下之主哉愚嘗三復其言而志之<lb/>
<pb n="KR2m0009_WYG_198-5b"/>
　　向書傳於世鮮矣惟此書獨全其稱詩芣苢栢舟<lb/>
　　大車之類與今説詩者乖異蓋齊魯韓之學固不<lb/>
　　盡與毛氏同也<lb/>
高士傳十卷<lb/>
　　鼂氏曰晉皇甫謐撰纂自陶唐至魏八代二千四<lb/>
　　百餘載世士高節者其或以身徇名雖如夷齊兩<lb/>
　　龔皆不録凡九十六人而東漢之士居三之一自<lb/>
　　古名節之盛議者獨推焉<lb/>
<pb n="KR2m0009_WYG_198-6a"/>
　　陳氏曰序稱自堯至魏咸熙二千四百餘載得九<lb/>
　　十餘人今自被衣至管寧惟八十七人<lb/>
襄陽耆舊記五卷<lb/>
　　鼂氏曰晉習鑿齒撰前載襄陽人物中載其山川<lb/>
　　城邑後載其牧守隋經籍志曰耆舊記唐藝文志<lb/>
　　曰耆舊傳觀其書紀録叢脞非傳體也名當從經<lb/>
　　籍志云<lb/>
談藪二卷<lb/>
<pb n="KR2m0009_WYG_198-6b"/>
　　陳氏曰北齊祕書省正字北平陽玠松撰事綜南<lb/>
　　北時更八代隋開皇中所述<lb/>
梁四公記一卷<lb/>
　　陳氏曰唐張説撰按館閣書目稱梁載言纂唐志<lb/>
　　作盧説注六一作梁載言邯鄲書目云載言得之<lb/>
　　臨菑田通又云别本題張説或為盧説今按此書<lb/>
　　卷末所云田通事跡信然而首題張説不可曉也<lb/>
　　其所記多妄誕而四公名姓怪異無稽不足深辯<lb/>
<pb n="KR2m0009_WYG_198-7a"/>
閩川名士傳三卷<lb/>
　　鼂氏曰唐黄璞撰録唐神龍以來閩人知名於世<lb/>
　　者效楚國先賢傳為之<lb/>
　　陳氏曰所記人物自薛令之而下凡五十四人<lb/>
楊貴妃外傳二卷<lb/>
　　鼂氏曰皇朝樂史撰叙唐楊妃事跡迄孝明之崩<lb/>
緑珠傳一卷<lb/>
　　鼂氏曰樂史撰<lb/>
<pb n="KR2m0009_WYG_198-7b"/>
補江總白猿傳一卷<lb/>
　　鼂氏曰不詳何人撰述梁大同末歐陽紇妻為猿<lb/>
　　所竊後生子詢崇文總目以為唐人惡詢者為之<lb/>
　　後村劉氏曰歐陽率更貌寢長孫無忌嘲之曰誰<lb/>
　　令麟閣上畫此一獼猴好事者遂造白猿之説謗<lb/>
　　及其親<lb/>
　　陳氏曰託言江總必無名子所為也<lb/>
狄梁公家傳三卷<lb/>
<pb n="KR2m0009_WYG_198-8a"/>
　　陳氏曰唐海州刺史江都李邕撰<lb/>
高士外傳一卷<lb/>
　　陳氏曰唐大理司直鄭湜撰<lb/>
鳯池歴二卷<lb/>
　　陳氏曰不著名氏記長孫無忌歴官本末及家世<lb/>
　　子孫按唐志馮宇鳯池録五十卷李淑書目惟存<lb/>
　　五卷記宰相名次事迹非此書<lb/>
安禄山事迹三卷<lb/>
<pb n="KR2m0009_WYG_198-8b"/>
　　陳氏曰唐華隂尉姚汝能撰<lb/>
相國鄴侯家傳十卷<lb/>
　　鼂氏曰唐亳州刺史李繁撰繁鄴侯泌之子也太<lb/>
　　和中以罪係獄當死恐先人功業不傳乞廢紙拙<lb/>
　　筆於獄吏以成傳藁戒其家求世間人潤色之後<lb/>
　　竟不果宋子京謂其詞浮侈云<lb/>
　　陳氏曰按中興書目有柳玭後序今無之繁嘗為<lb/>
　　通州韓退之送諸葛覺詩所謂鄴侯家多書揷架<lb/>
<pb n="KR2m0009_WYG_198-9a"/>
　　三萬軸者也其曰行年餘五十出守數以六屢為<lb/>
　　丞相言雖懇不見録則韓公於繁亦拳拳矣新舊<lb/>
　　史本傳稱繁無行漏言裴延齡以誤陽城師事梁<lb/>
　　肅而烝其室殆非人類然則韓公無乃溢羙而所<lb/>
　　述其父事庸可盡信乎<lb/>
汾陽王家傳十卷<lb/>
　　鼂氏曰唐陳雄撰雄本汾陽王郭子儀僚吏後又<lb/>
　　從事渾瑊幕府故傳不名第九卷録行状第十卷<lb/>
<pb n="KR2m0009_WYG_198-9b"/>
　　録副佐三十三人大將二十七人曰忠武將佐畧<lb/>
北征雜記一卷<lb/>
　　陳氏曰唐宰相趙憬撰貞元四年咸安公主下降<lb/>
　　回紇憬副闗播為册禮使作此書紀行<lb/>
栁氏序訓一卷<lb/>
　　鼂氏曰唐柳玭叙其祖公綽已下内外事跡以訓<lb/>
　　其子孫<lb/>
呉湘事迹録一卷<lb/>
<pb n="KR2m0009_WYG_198-10a"/>
　　鼂氏曰唐大中中李紳鎭揚州䧟湘湘以罪抵死<lb/>
　　後其兄汝納辨訴其枉状録總載焉<lb/>
陵園記一卷<lb/>
　　陳氏曰唐宗正丞李<hi>失其名</hi>撰光化元年序<lb/>
牛羊日歴一卷<lb/>
　　陳氏曰唐劉軻撰牛指僧儒羊謂虞卿漢公也<lb/>
西南備邊録一卷<lb/>
　　陳氏曰唐宰相李德裕文饒撰大和中鎭蜀所作<lb/>
<pb n="KR2m0009_WYG_198-10b"/>
　　内州縣城鎮兵食之數大畧具焉<lb/>
異域歸忠傳二卷<lb/>
　　陳氏曰李德裕撰㑹昌二年嗢没斯内附徳裕奉<lb/>
　　詔采秦漢以來由絶域歸中國以名節自著功業<lb/>
　　始終者凡三十人為之傳<lb/>
蠻書十卷<lb/>
　　陳氏曰唐安南宣慰使樊綽記南詔事咸通五年<lb/>
　　奏之<lb/>
<pb n="KR2m0009_WYG_198-11a"/>
崔氏日録一卷<lb/>
　　陳氏曰不著名字殘闕無始末末有䟦尾亦不知<lb/>
　　何人言此書出宋敏求家考訂年月及所載人名<lb/>
　　姓甚詳葢廣明元年崔沆為相非其子弟即其門<lb/>
　　人為之字畫清麗而其所記不過蒲飲交通評議<lb/>
　　有以見唐末風俗之弊云<lb/>
登科記三十卷<lb/>
　　鼂氏曰皇朝樂史撰記進士及諸科登名者起唐<lb/>
<pb n="KR2m0009_WYG_198-11b"/>
　　武徳訖天祐末<lb/>
唐制舉科目圖一卷<lb/>
　　鼂氏曰不題撰人凡七十六科任至宰相者七十<lb/>
　　二人唯劉蕡名最高而宦最不達<lb/>
　　巽岩李氏曰寶元間蔡元翰編集某家有制科登<lb/>
　　第録一卷不著撰人氏字止用年代次序登第者<lb/>
　　姓名或不暇遍舉且自敬宗以後闕不復録而元<lb/>
　　翰所記科目以類相從姓名具列又間出其更歴<lb/>
<pb n="KR2m0009_WYG_198-12a"/>
　　始終比某家本為優然而尚多脱遺如天授中祝<lb/>
　　欽明中英才傑出業奥大經科而此無之蓋元翰<lb/>
　　獨據舊唐書故所見有不盡博采别條乃可備一<lb/>
　　家言耳<lb/>
唐登科記十五卷<lb/>
　　陳氏曰丞相鄱陽洪适景伯編集按唐藝文志有<lb/>
　　崔氏顯慶科記五卷姚康科第録十六卷李奕登<lb/>
　　科記二卷崔氏書有趙儋序而失崔名所載至周<lb/>
<pb n="KR2m0009_WYG_198-12b"/>
　　顯徳固非崔氏本書而李奕書亦不存洪忠宣得<lb/>
　　姚康書五卷於北方而丞相又得别本起武徳終<lb/>
　　大和於毗陵錢仲氏乃以三本輯為一書而用姚<lb/>
　　氏為正三書皆有序姚氏汝諧南仲孫也元和十<lb/>
　　五年進士本書録武徳至長慶為十一卷其曰十<lb/>
　　六卷者亦後人所續<lb/>
五代登科記一卷<lb/>
　　陳氏曰不著名氏前所謂崔氏書至周顯徳止者<lb/>
<pb n="KR2m0009_WYG_198-13a"/>
　　殆即此邪館中有此書洪丞相以國初卿相多在<lb/>
　　其中故併𫝊之<lb/>
燉煌新録一卷<lb/>
　　陳氏曰有序稱天成四年沙州傳舎集而不著名<lb/>
　　氏蓋當時奉使者叙張義潮本末及彼土風物甚<lb/>
　　詳凉武昭王時有劉炳者著燉煌實録二十卷故<lb/>
　　此號新録<lb/>
渚宫故事五卷<lb/>
<pb n="KR2m0009_WYG_198-13b"/>
　　陳氏曰後周太子校書郎余知古撰載荆楚事自<lb/>
　　鬻熊至唐末本十卷今止晉代闕後五卷<lb/>
錦里耆舊傳八卷<lb/>
　　陳氏曰前應靈縣令平陽句延慶昌裔開寶三年<lb/>
　　祕書丞劉蔚知榮州得此傳其詞蕪穢請延慶脩<lb/>
　　之改曰成都理亂記天成之後别加編次起咸通<lb/>
　　九載迄乾徳乙丑迄祥符己酉自平蜀之後朝廷<lb/>
　　命令官僚姓名及政事因革以至李順王均劉旰<lb/>
<pb n="KR2m0009_WYG_198-14a"/>
　　作亂之迹皆畧載之知新繁縣太常博士張約為<lb/>
　　之序<lb/>
平蜀實録一卷<lb/>
　　陳氏曰左藏庫副使康延澤撰平蜀之後延澤以<lb/>
　　内染院使為鳯州路馬軍都監王全斌等既得罪<lb/>
　　延澤亦貶唐州團練使按本傳載蜀軍二萬七千<lb/>
　　人諸將慮其為全師雄内應欲盡殺之延澤請簡<lb/>
　　老弱疾病七千人釋之餘以兵衛浮江而下諸將<lb/>
<pb n="KR2m0009_WYG_198-14b"/>
　　不能用此書叙述甚詳邯鄲書目云不知作者館<lb/>
　　閣書目亦然考王元之所撰延澤墓誌知其所為<lb/>
　　也<lb/>
秦王貢奉録二卷<lb/>
　　陳氏曰樞宻使吳越錢惟演希聖撰記其父俶貢<lb/>
　　獻及錫賚之物<lb/>
家王故事一卷<lb/>
　　陳氏曰錢惟演撰記其父遺事二十二事上之以<lb/>
<pb n="KR2m0009_WYG_198-15a"/>
　　送史院<lb/>
戊申英政録一卷<lb/>
　　陳氏曰婺州刺史錢儼撰記其兄俶事迹俶以戊<lb/>
　　申正月嗣位<lb/>
玉堂逢辰録二卷<lb/>
　　陳氏曰錢惟演撰其載祥符八年四月榮王宫火<lb/>
　　一日二夜所焚屋宇二千餘間左藏内藏香藥諸<lb/>
　　庫及祕閣史館香聞數十里三館圖籍一時俱盡<lb/>
<pb n="KR2m0009_WYG_198-15b"/>
　　大風或飄至汴水之南惟演獻禮賢宅以處諸王<lb/>
　　以此觀之唐末五代書籍之僅存者又厄於此火<lb/>
　　可為太息也<lb/>
西李文正公談録一卷<lb/>
　　鼂氏曰西李文正公昉也相太宗其子宗諤録其<lb/>
　　平生所談十七事<lb/>
　　陳氏曰所記凡三十七事<lb/>
張忠定公語録四卷<lb/>
<pb n="KR2m0009_WYG_198-16a"/>
　　鼂氏曰皇朝張忠定公詠守蜀有善政其門人李<lb/>
　　畋紀其語論可以垂世者<lb/>
曹武惠别傳一卷<lb/>
　　陳氏曰知石州曹偃撰武惠曽孫也<lb/>
賈公談録一卷<lb/>
　　陳氏曰序言庚午銜命宋都聞於補闕賈黄中凡<lb/>
　　二十六條而不著其名别本題清輝殿學士張洎<lb/>
　　蓋洎江南奉使也庚午實開寶三年黄中晉開運<lb/>
<pb n="KR2m0009_WYG_198-16b"/>
　　中以七歲為童子關關頭十六歲進士及第第三<lb/>
　　人<lb/>
王沂公筆録一卷<lb/>
　　陳氏曰丞相沂公青社王曽孝先撰記開國以來<lb/>
　　雜事凡三十六條<lb/>
王沂公言行録一卷<hi>一作三卷</hi>
　　鼂氏曰沂公弟天章閣待制皥録公平生言行凡<lb/>
　　三十七事<lb/>
<pb n="KR2m0009_WYG_198-17a"/>
　　陳氏曰前有李清臣序文後有晏殊杜杞岑書<lb/>
王魏公遺事四卷<lb/>
　　鼂氏曰魏公旦相眞宗其子素録事凡五百條<lb/>
　　陳氏曰家録一卷即素所録遺事也<lb/>
冦萊公遺事一卷<lb/>
　　陳氏曰不知何人作<lb/>
萊公<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>烈一卷<lb/>
　　鼂氏曰冦宗奭編宗奭準曽孫也編集仁宗祭準<lb/>
<pb n="KR2m0009_WYG_198-17b"/>
　　文及贈誥墓碑傳誌賛詩等為此書<lb/>
民表録三卷<lb/>
　　鼂氏曰皇朝胡訥撰録國朝循吏善政李淑以為<lb/>
　　雖淺俗亦可偹廣記云天聖中偕賢惠録上之<lb/>
賢惠録三卷<lb/>
　　鼂氏曰胡訥撰國朝賢惠之女後一卷瑗嗣成之<lb/>
安定先生言行録二卷<lb/>
　　陳氏曰雜録胡瑗翼之事及告詞誌表祭文等其<lb/>
<pb n="KR2m0009_WYG_198-18a"/>
　　間有賢惠録孝行録蓋其父訥所為也<lb/>
韓魏公家傳二卷<lb/>
　　鼂氏曰皇朝韓忠彦撰録其父琦平生行事近世<lb/>
　　著史者喜采小説以為異聞逸事如李繁録其父<lb/>
　　泌崔允記其父愼由事悉鑿空妄言前世謂此等<lb/>
　　無異莊周鮒魚之辭賈生鵩鳥之對者也而唐書<lb/>
　　皆取之以亂正史曰是近時多有家傳語録之類<lb/>
　　行於世陳瑩中所以發憤而著書謂魏公名徳在<lb/>
<pb n="KR2m0009_WYG_198-18b"/>
　　人耳目如此豈假門生子姓之間區區自列乎持<lb/>
　　史筆其愼焉<lb/>
　　陳氏曰不著名氏當是其家所傳也<lb/>
韓忠獻遺事一卷<lb/>
　　陳氏曰羣牧判官錢塘强至㡬聖撰至魏公之客<lb/>
　　也<lb/>
　<lb/>
　文獻通考卷一百九十八<lb/>
</p>
<p>
</p>
  </div>
</body>
</text>
</TEI>
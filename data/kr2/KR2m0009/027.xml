<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷二十七</head> <lb/>
    <p>
<pb n="KR2m0009_WYG_027-1a"/>
欽定四庫全書<lb/>
　文獻通考卷二十七<lb/>
　　鄱　陽　馬　端　臨　貴　與　著<lb/>
　國用考五<lb/>
　　蠲貸<lb/>
漢文帝二年民貸種食未入入未備者赦之<lb/>
十二年賜天下民田租之半<lb/>
十三年除民之田租<lb/>
<pb n="KR2m0009_WYG_027-1b"/>
　　右除田租始於漢文以後或因行幸所過除田租<lb/>
　　或各處災傷除田租非遍及天下者不錄詳見田<lb/>
　　賦考<lb/>
武帝元朔元年諸逋貸在孝景後三年以前皆勿收<lb/>
昭帝始元二年䛇所賑貸種食勿收責<lb/>
　　按漢以来始有蠲貸之事其所蠲貸者有二田賦<lb/>
　　一也逋責二也何三代之時獨不聞有所蠲貸耶<lb/>
　　盖三代之所以取民田賦而已貢助徹之法雖不<lb/>
<pb n="KR2m0009_WYG_027-2a"/>
　　離乎什一然徃徃隨時隨地為之權衡未嘗立為<lb/>
　　一定不易之制故禹貢九州之地如人功多則田<lb/>
　　下而賦上人功少則田上而賦下兗州之地盖十<lb/>
　　有三載而後可同於他州又有雜出於數等之間<lb/>
　　如下上上錯下中三錯之𩔖可見其未嘗立為定<lb/>
　　法孟子以為治地莫不善於貢亦病其較數嵗之<lb/>
　　中以為常然則數嵗之外亦未嘗不變易非如後<lb/>
　　世立經常之定額其登於賦額者遂升合不可懸<lb/>
<pb n="KR2m0009_WYG_027-2b"/>
　　欠也盖其所謂田賦者既隨時斟酌而取之則自<lb/>
　　不令其輸納不敷而至於逋懸既無逋懸則何有<lb/>
　　於蠲貸而當時之民亦秉義以事其上所謂雨我<lb/>
　　公田遂及我私所謂私田稼不善則非吏公田稼<lb/>
　　不善則非農則又不至如後世徇私忘公而徼幸<lb/>
　　其我蠲至於田賦之外則未嘗他取於民雖有春<lb/>
　　省耕補不足秋省歛助不給之制然未聞責其償<lb/>
　　也春秋時始有施舍己責之説家量貸而以公量<lb/>
<pb n="KR2m0009_WYG_027-3a"/>
　　收之説秦漢而下賦税之額始定而民不敢逋額<lb/>
　　内之租征歛之名始多而官復有税外之取夫如<lb/>
　　是故上之人不容不視時之豐歉民之貧富而時<lb/>
　　有蠲貸之令亦其勢然也由唐以来取民之制愈<lb/>
　　重其法愈䌓故蠲貸之令愈多或以水旱或以亂<lb/>
　　離改易朝代則有所蠲恢拓土宇則有所蠲甚至<lb/>
　　三嵗祀帝之赦亦必有所蠲以為常典盖征歛之<lb/>
　　法本苛逋欠之數日多故蠲貸之令不容不宻而<lb/>
<pb n="KR2m0009_WYG_027-3b"/>
　　桀黠頑獷之徒至有故逋常賦以待蠲而以為得<lb/>
　　䇿則上下胥失之矣<lb/>
宣帝元康元年詔所賑貸勿收<lb/>
神爵元年詔所賑貸物勿收<lb/>
元帝永光四年詔所貸貧民勿收責<lb/>
鴻嘉元年詔逋貸未入者勿收<lb/>
四年逋貸勿收<lb/>
成帝河平四年詔諸逋租賦所賑貸勿收<lb/>
<pb n="KR2m0009_WYG_027-4a"/>
後漢章帝元年詔以大旱勿收兖豫徐州田租<lb/>
和帝永元四年詔郡國秋稼為旱蝗所傷者什四以上<lb/>
勿收田租　九年詔如之<lb/>
順帝永建元年詔以疫癘水旱令人半輸今年田租其<lb/>
傷害什四以上勿收責不滿者以實除之<lb/>
桓帝延熹九年　靈帝熹平元年皆有是詔<lb/>
魏陳留王景元四年取蜀赦益州士民復除租税之半<lb/>
吳大帝嘉禾三年寛民間逋賦勿復督課<lb/>
<pb n="KR2m0009_WYG_027-4b"/>
十三年詔原逋責<lb/>
普武帝泰始元年受禪復天下租賦及關市之税一年<lb/>
逋責宿負皆勿收<lb/>
太康元年平吳将吏渡江復十年百姓及百工復二十<lb/>
年<lb/>
二年詔四方水旱甚者無出田租<lb/>
五年減天下户課三分之二<lb/>
六年以嵗不登免租貸宿負<lb/>
<pb n="KR2m0009_WYG_027-5a"/>
惠帝永平元年除天下户調絹綿<lb/>
成帝咸和四年詔遭賊州縣復租稅三年<lb/>
孝武太元四年郡縣遭水旱者減租税<lb/>
五年以比嵗荒歉大赦自太元三年以前逋租宿債皆<lb/>
蠲除之<lb/>
十七年大赦除逋租宿債<lb/>
宋武帝即位大赦除逋租宿債勿收<lb/>
齊髙帝即位大赦除逋租宿債<hi>梁陳受禪皆然</hi>
<pb n="KR2m0009_WYG_027-5b"/>
魏道武天興元年詔大軍所經州郡皆復貲租一年除<lb/>
山東人租賦之半<lb/>
二年又除租賦之半<lb/>
太武延和三年詔以頻年征伐有事西北運輸之役百<lb/>
姓勤勞令郡縣括貧富以為級富者租賦如常中者復<lb/>
二年下窮者復三年<lb/>
孝文帝太和六年分遣大使廵行州縣遭水之處免其<lb/>
租賦<lb/>
<pb n="KR2m0009_WYG_027-6a"/>
隋文帝開皇九年以江表初平給復十年自餘諸州並<lb/>
免當年租賦<lb/>
十二年詔河北河東今年田租三分減一兵減半功調<lb/>
全免<lb/>
唐髙祖武徳元年即位詔義師所過給復三年其餘給<lb/>
復二年<lb/>
四年平王世充竇建徳大赦百姓給復一年陜鼎函虢<lb/>
虞芮邠七州轉輸勞費幽州管内久隔寇戎並給復二<lb/>
<pb n="KR2m0009_WYG_027-6b"/>
年<lb/>
太宗即位免民逋租宿債又免關内及蒲芮虞秦陜鼎<lb/>
六州二嵗租給復天下一年<lb/>
貞觀元年以山東旱免今年租<lb/>
中宗復位免民一年租賦<lb/>
睿宗即位免天下嵗租之半<lb/>
元宗開元五年免河南北蝗水州今嵗租<lb/>
八年免水旱州逋負<lb/>
<pb n="KR2m0009_WYG_027-7a"/>
九年免天下七年以前逋負<lb/>
十七年免今嵗租之半<lb/>
二十七年免今年租<lb/>
天寳十四載免今年租庸半<lb/>
肅宗乾元二年免天下租庸来嵗三之一陷賊州免三<lb/>
嵗租<lb/>
代宗即位免民逋負租宿負　次年又詔免之<lb/>
憲宗元和四年免山南東道淮南江西浙東湖南荆南<lb/>
<pb n="KR2m0009_WYG_027-7b"/>
今嵗税<lb/>
十四年大赦免元和二年以前逋負<lb/>
武宗會昌六年以旱免今年夏税<lb/>
宣宗大中四年蠲度支鹽鐡户部逋負<lb/>
九年以旱遣使廵撫淮南減上供饋運蠲逋租　又罷<lb/>
淮南宣歙浙西冬至元日常貢以代下户租税<lb/>
懿宗咸通七年大赦免咸通三年以前逋負<lb/>
後唐莊宗天成二年詔免三司逋負近二百萬緡<lb/>
<pb n="KR2m0009_WYG_027-8a"/>
潞王即位以劉昫判三司鈎考舊逋必無可償者請蠲<lb/>
之詔長興以前户部及諸道逋租三百三十萬石咸免<lb/>
之貧民大悅三司吏怨之<lb/>
　　致堂胡氏論見田賦考<lb/>
宋太宗皇帝至道二年祕書丞髙紳上言受詔詣江南<lb/>
諸州首至宣州撿責部内逋官物千二百四十八萬即<lb/>
日詔太常丞黄夢錫乗𫝊按其事皆李煜日吏掌郵驛<lb/>
鹽鐡酒𣙜供軍槀秸等以鐡錢計其數逮四十年州郡<lb/>
<pb n="KR2m0009_WYG_027-8b"/>
不為削去其籍夢錫檢勘合理者纔三四萬民貧無以<lb/>
償乃詔悉除逋籍<lb/>
真宗咸平元年判三司催欠司王欽若上言諸路所督<lb/>
逋負并十保人償納未盡者請令保眀聞奏均在吏屬<lb/>
科理者請蠲放之詔可　又令川峽逋欠官物不得估<lb/>
其家奴婢以償　自是每有大赦必令臺省官與三司<lb/>
同詳定逋負引對蠲放天書降放五百八十萬東封放<lb/>
五百四十九萬汾陰放五百九十四萬其後所放大約<lb/>
<pb n="KR2m0009_WYG_027-9a"/>
準此<lb/>
　　巽巖李氏送湯司農歸朝序曰側聞真宗初即位<lb/>
　　王文穆公與毋賔古同佐三司賔古謂天下宿逋<lb/>
　　自五代訖咸平理督未已民病不能勝将啓蠲之<lb/>
　　文穆得賓古言即夕俾吏治其數翌日具奏真宗<lb/>
　　愕曰先帝曷不知此文穆曰先帝固知之特留遺<lb/>
　　陛下收天下心耳真宗感悟因遣使四出蠲宿逋<lb/>
　　凡一千餘萬釋係囚三千餘人由是遇文穆甚異<lb/>
<pb n="KR2m0009_WYG_027-9b"/>
　　卒用為相仁宗繼立推廣先志亟改追欠司曰蠲<lb/>
　　納司旋命近臣詳定應在名物下諸路轉運司期<lb/>
　　以三年悉蠲之每三年復一大赦凡宿逋之總於<lb/>
　　蠲納司者茍非侵盗皆得除洗歴聖相授率由舊<lb/>
　　章所蠲當以數百萬計究其本原事迹實自文穆<lb/>
　　發之文穆晚繆所為要不合古而真宗獨加寵待<lb/>
　　亦惟文穆早有恤民之言宜為宰相故爾<lb/>
仁宗天聖六年詔天下應在物轉運司選所部官期三<lb/>
<pb n="KR2m0009_WYG_027-10a"/>
年内悉除之百萬以上嵗中除十之八者陞陟不及百<lb/>
萬而嵗中悉除者錄其勞過期者劾其罪是嵗有司言<lb/>
所蠲二百三十六萬<lb/>
嘉祐四年蠲三千二百一十六萬其餘或千萬或數百<lb/>
萬推是以知四十餘年之間以恩釋者多矣然有司或<lb/>
務聚歛有嘗以恩除而追督不捨者朝廷知其弊下詔<lb/>
戒飭<lb/>
英宗治平三年詔逋負非侵盗皆除之或請所負須嘉<lb/>
<pb n="KR2m0009_WYG_027-10b"/>
祐七年赦後已輸十之三乃以赦除端眀殿學士錢明<lb/>
逸言此非赦意請如初令詔可<lb/>
神宗熈寧元年釋逋負貸糧一百六十二萬八千五百<lb/>
石有竒錢十一萬七千四百緡有竒<lb/>
元豐五年詔内外市易務在京酒户罸息錢並除之後<lb/>
又詔倍罰麴錢三分已放一分外更免一分<lb/>
哲宗元祐元年右司諫蘓轍言乞將民間官本債負出<lb/>
限役錢及酒坊元額罰錢見今資産耗竭實不能出者<lb/>
<pb n="KR2m0009_WYG_027-11a"/>
令州縣監司保明除放詔令户部勘㑹轍謂此事惟州<lb/>
縣可見若令户部取之州縣文字徃来問難淹延嵗月<lb/>
救民之急不當如此乞與一切放免於是詔户部勘㑹<lb/>
應係諸色欠負窠名數目若干係息或罰及逐户已納<lb/>
過息罰錢數并抛下免役及坊塲淨利等錢仍以欠户<lb/>
見有無抵抵當物力速具保眀以聞尋詔内外見監理<lb/>
市易官錢特許以納過息罰錢充折如已納及官本即<lb/>
便與放免并坊塲淨利錢亦依此<lb/>
<pb n="KR2m0009_WYG_027-11b"/>
五年詔府界諸路人户積年負欠以十分為率每年隨<lb/>
夏秋料各帶納一分願併納者聼又詔諸路負欠許将<lb/>
斛斗增價折納<lb/>
　御史中丞傅堯俞言風聞逐處監司以今嵗蠶麥並<lb/>
　熟催督積年逋負百姓必不能用一熟之力了積年<lb/>
　之欠徒費鞭朴長公人貪暴乞取之弊諸路監司且<lb/>
　令帶納一料候秋成更令帶納<lb/>
　知杭州蘇軾言二聖嗣位以來恩貸指揮多被有司<lb/>
<pb n="KR2m0009_WYG_027-12a"/>
　巧為艱閡故四方皆有黄紙放白紙收之語雖民知<lb/>
　其實止怨有司然陛下未嘗峻發徳音戒飭大臣令<lb/>
　盡理推行况臣所論市易塩錢酒税和買絹四事錢<lb/>
　物雖多皆是虚數必難推理除是復用小人如吳居<lb/>
　厚盧秉之𩔖假以事權濟其威虐則五七年間或能<lb/>
　索及三五分若官吏兵循常法何緣索得三五年後<lb/>
　人户竭産伍保散亡勢窮理盡不得不放當此之時<lb/>
　亦不得謂之聖恩矣伏乞留神省覧或執政只作常<lb/>
<pb n="KR2m0009_WYG_027-12b"/>
　程文字行下一落胥吏庸人之手則茫然如墮海中<lb/>
　民復何望矣<lb/>
　七年軾又上言曰臣聞之孔子曰善人教民七年亦<lb/>
　可以即戎矣夫民既富而教然後可以即戎古之所<lb/>
　謂善人者其不及聖人逺甚今二聖臨御八年於茲<lb/>
　仁孝慈儉可謂至矣而帑廩日益困農民日益貧商<lb/>
　賈不行水旱相繼以上聖之資無善人之效臣竊痛<lb/>
　之所至訪問耆老有識之士陰求其所以皆曰方今<lb/>
<pb n="KR2m0009_WYG_027-13a"/>
　民荷寛政無他疾苦但為積欠所壓如負千鈞而行<lb/>
　免於僵仆則幸矣何暇舉首奮臂以營求於一飽之<lb/>
　外㢤今大姓富家昔日號為無比户者皆為市易所<lb/>
　破十無二三矣其餘自小民以上大率皆有積欠監<lb/>
　司督守令守令督吏卒文符日至其門鞭撻日加其<lb/>
　身雖有白圭猗頓亦化為篳門圭竇矣自祖宗以来<lb/>
　每有赦令必曰凡欠官物無侵欺盗用及雖有侵盗<lb/>
　而本家及五保人無家業者並與除放祖宗非不知<lb/>
<pb n="KR2m0009_WYG_027-13b"/>
　官物失陷姦民幸免之弊特以民既乏竭無以為生<lb/>
　雖加鞭撻終無所得緩之則為姦吏之所蠶食急之<lb/>
　則為盗賊之所憑藉故舉而放之則天下悦服雖有<lb/>
　水旱盗賊民不思亂此為捐虚名而收實利也自二<lb/>
　聖臨御以来每以施舍己責為先務登極赦令每次<lb/>
　郊赦或隨事指撝皆從寛厚凡今所催欠負十有六<lb/>
　七皆聖恩所貸矣而官吏刻薄與聖意異舞文巧<lb/>
　詆使不該放監司以催欠為職業守令上為監司之所<lb/>
<pb n="KR2m0009_WYG_027-14a"/>
　廹下為胥吏之所使大率縣有監催千百家則縣中<lb/>
　胥徒舉欣欣然日有所得若一旦除放則此等皆寂<lb/>
　寥無獲矣自非有力之家納賂請求誰肯舉行恩貸<lb/>
　而債欠之人皆隣於寒餓何賂之有其間貧困掃地<lb/>
　無可蠶食者則縣胥教令通指平人或云衷私擅買<lb/>
　抵當物業或雖非衷私而云買不當價似此之𩔖蔓<lb/>
　延追擾自甲及乙自乙及丙無有窮已每限皆空身<lb/>
　到官或三五限得一二百錢謂之破限官之所得至<lb/>
<pb n="KR2m0009_WYG_027-14b"/>
　微而胥徒所取蓋無虚日俗謂此等為縣胥食邑户<lb/>
　嗟乎聖人在上使民不得為陛下赤子而皆為姦吏<lb/>
　食邑户此何道也商賈販賣例無見錢若用見錢則<lb/>
　無利息湏今年索去年所賣明年索今年所賖然後<lb/>
　計算得行彼此通濟今富户先已殘破中民又有積<lb/>
　欠誰敢賒賣物貨則商賈自然不行此酒税課利所<lb/>
　以日虧城市房廊所以日空也諸路連年水旱上下<lb/>
　共知而轉運司窘於財用例不肯放税縦放亦不盡<lb/>
<pb n="KR2m0009_WYG_027-15a"/>
　實雖無眀文指撝而以喜怒風曉官吏孰敢違者所<lb/>
　以逐縣例皆拖欠兩税較其所欠與依實檢放無異<lb/>
　於官了無所益而民有追擾鞭撻之苦近者詔㫖凡<lb/>
　積欠皆分為十料催納通計五年而足聖恩隆厚何<lb/>
　以加此而有司以謂有㫖倚閣者方待依十料指撝<lb/>
　餘皆并催縦使盡依十料吏卒乞覓必不肯分料少<lb/>
　取人户既未納足則追擾常在縦分百料與一料同<lb/>
　臣頃知杭州又知潁州今知揚州親見兩浙京西淮<lb/>
<pb n="KR2m0009_WYG_027-15b"/>
　南三路之民皆為積欠所壓日就窮<graphic n="KR1370" url="https://raw.githubusercontent.com/kanripo/KR-Gaiji/master/images/KR1370.png" mimeType="image/png"/>死亡過半而<lb/>
　欠籍不除以致虧欠兩税走陷課利農末皆病公私<lb/>
　並困以此推之天下大率皆然矣臣自潁移揚州舟<lb/>
　過濠夀楚泗等州所至麻麥如雲臣每屏去吏卒親<lb/>
　入村落訪問父老皆有憂色云豐年不如凶年天災<lb/>
　流行民雖乏食縮衣節口猶可以生若豐年舉催積<lb/>
　欠胥徒在門枷棒在身則人户求死不得言訖淚下<lb/>
　臣亦不覺流涕又所至城邑多有流民官吏皆云以<lb/>
<pb n="KR2m0009_WYG_027-16a"/>
　夏麥既熟舉催積欠故流民不敢歸鄉臣聞之孔子<lb/>
　曰苛政猛於虎昔嘗不信其言以今觀之殆有甚者<lb/>
　水旱殺人百倍於虎而人畏催欠乃甚於水旱臣竊<lb/>
　度之每州催欠吏卒不止五百人以天下言之是常<lb/>
　有二十餘萬虎狼散於民間百姓何由安生朝廷仁<lb/>
　政何由得成乎臣自到任以來日以檢察本州積欠<lb/>
　為事内已有條貫除放而官吏不肯舉行者臣即指<lb/>
　撝本州一面除放去訖其於理合放而於條未有眀<lb/>
<pb n="KR2m0009_WYG_027-16b"/>
　文者即且令本州權住催理聼候指撝其於理合放<lb/>
　而於條有礙者臣亦未敢住催各具利害奏取聖㫖<lb/>
元符三年十二月<hi>時徽宗已即位</hi>詔兩浙轉運司應舊欠朝廷<lb/>
及他司錢物斛斗總計六百五十餘萬分作十五年撥<lb/>
還仍自建中靖國元年為始<lb/>
　時右司員外郎陳瓘進國用須知言帝嗣位之初肆<lb/>
　赦天下大弛逋負其數太多不無僥倖方國用匱乏<lb/>
　之時傾天下之財而無孑遺大臣為無益之舉以壊<lb/>
<pb n="KR2m0009_WYG_027-17a"/>
　先憲不可以不慮㑹御史中丞趙挺之亦言契勘元<lb/>
　祐七年所放不問係與不係欠負凡民間錢物宜輸<lb/>
　於官者一切均放之然所放欠乃元豐八年三月已<lb/>
　前盖七年以前也今元符三年乃放元符三年已前<lb/>
　者則所放不貲矣祖宗以来放欠自有程式今不取<lb/>
　神宗以来舊法而獨取元祐七年之法其間放欠止<lb/>
　依所放名件而不依所放年嵗顯有情弊乞並送户<lb/>
　部勘當將建隆以来至元祐六年赦敕契勘如不曽<lb/>
<pb n="KR2m0009_WYG_027-17b"/>
　放過名件並合依祖宗以来赦敕催納方當内外告<lb/>
　乏之時朝廷能收宜取之物以助國用非小補也<lb/>
宣和六年臣僚言西京等處二税及坊塲酒税拖欠貫<lb/>
萬不少悉非良民不納多是形勢頑猾人户欺隐又髙<lb/>
郵縣共欠一十餘萬貫石作逃移者四萬七千餘户每<lb/>
歳輙除額税五萬二千餘貫石盖州縣之官不能治豪<lb/>
右抑兼并貧下之户為豪右兼并其籍必妄申逃移失<lb/>
陷省税乞詔有司驅磨按治庻使貧下之民均被聖澤<lb/>
<pb n="KR2m0009_WYG_027-18a"/>
從之<lb/>
髙宗建炎二年詔元年夏秋税租及應欠負官物並除<lb/>
放<lb/>
紹興二年建盗范汝為平蠲本州路上四州今年夏秋<lb/>
税及夏料役錢下四州曽遭冦掠者蠲今年夏税<lb/>
三年詔諸州軍所欠紹興元年夏秋二税并和買上三<lb/>
等人户與倚閣一半第四等以下並倚閣分限三年帶<lb/>
納　又詔潭郴鼎澧岳復循梅恵英䖍吉撫汀南雄荆<lb/>
<pb n="KR2m0009_WYG_027-18b"/>
南南安臨江皆盗賊所蹂踐及軍行經歴處與免科差<lb/>
及催欠各二年<lb/>
六年詔去年旱傷及四分已上州縣紹興四年以前積<lb/>
欠租税皆除之執政初議倚閣上曰若倚閣州縣因緣<lb/>
為姦又復催理擾人乃盡蠲之<lb/>
七年詔駐蹕及經由州縣見欠紹興五年已前賦税并<lb/>
坊塲淨利所負並蠲之<lb/>
二十一年詔自紹興十一年至十七年諸色拖欠錢物<lb/>
<pb n="KR2m0009_WYG_027-19a"/>
除形勢及公吏鄉司與第二等以上有力之家餘並蠲<lb/>
之<lb/>
二十三年溫州布衣萬春上書言乞將民間有利債欠<lb/>
還息與未還息及本與未及本者並除放庶少抑豪右<lb/>
兼并之權伸貧民不平之氣上謂輔臣曰若止償本則<lb/>
上户不肯放債反為細民害乃詔私債還利過本者並<lb/>
與依條除放<lb/>
二十六年吏部侍郎許興古言今銓曹有知縣縣丞共<lb/>
<pb n="KR2m0009_WYG_027-19b"/>
二百餘闕無願就者正緣財賦督廹民官被罪所以畏<lb/>
避如此若罷獻羡餘蠲民間積欠謹擇守臣戒飭監司<lb/>
奉法循理則稱民安矣詔行之<lb/>
二十八年三省言平江紹興府湖秀州被水欲除下户<lb/>
積欠擬令户部開具有無侵損歳計上曰不湏如此止<lb/>
令具數便於内庫撥還朕平時不妄費内庫所積正欲<lb/>
備水旱本是民間錢却為民間用何所惜乃詔平江等<lb/>
處應日前積欠税賦並蠲之<lb/>
<pb n="KR2m0009_WYG_027-20a"/>
二十九年詔諸路州縣紹興二十七年前積欠官錢三<lb/>
百九十七萬餘緡及四等以下户係官所欠皆除之<lb/>
三十年臣僚言自岳飛得罪湖北轉運司拘收前宣撫<lb/>
司庫務金幣物斛計直六百九十餘萬緡有未輸納者<lb/>
八十九萬緡至是一十年拘催不已此皆出軍支使及<lb/>
囘易逃亡之數即非侵盗無所追償望即除放從之<lb/>
紹興三十二年孝宗即位赦文應官司債負房賃税賦<lb/>
和買役錢及坊場河渡等截止紹興三十二年以前並<lb/>
<pb n="KR2m0009_WYG_027-20b"/>
除放如别立名額追納者許越訴官吏並坐之<lb/>
乾道元年正月有事於南郊赦蠲減並循舊制自後每<lb/>
三嵗郊禋赦皆如之<lb/>
詔蠲福建路寺觀寛剰錢<lb/>
　先是閩部寺觀計口給食常住所餘盡為官拘是致<lb/>
　僧道不肯留心管業田多不耕耕者旋復逃棄抑勒<lb/>
　隣保補欠累及鄉民乃有是命<lb/>
廣東帥臣林安宅言近者湖南凶賊奔衝本路韶連南<lb/>
<pb n="KR2m0009_WYG_027-21a"/>
雄封州徳慶肇慶府之西㑹廣州之懐集清逺皆遭蹂<lb/>
踐或被焚蕩乞依廣西例免今年夏秋二税并合應副<lb/>
轉運司供贍荆南及本路大兵錢糧詔并英賀郴州桂<lb/>
陽軍未起錢物悉蠲之　十二月宰執進呈立皇太子<lb/>
赦内一項應為人曾孫如祖孫四世見在特與免本身<lb/>
色役二税諸般科敷一年户部慮虧損嵗計欲每户放<lb/>
止五十千上曰豈可失信於人雖數多亦不奈何<lb/>
乾道二年詔饒州嵗進金一千兩特減七百兩<lb/>
<pb n="KR2m0009_WYG_027-21b"/>
五年蠲諸路州軍隆興元年至乾道二年終拖欠上供<lb/>
諸色窠名錢糧及乾道二年以前上供科糴綱運欠米<lb/>
　又蠲江淮等路紹興二十七年至乾道二年終拖欠<lb/>
内藏庫嵗額錢共八十七萬五千三百緡有竒<lb/>
六年户部侍郎王佐等言軍興以後行在省倉諸路總<lb/>
所借兌過錢一百九十六萬餘緡銀三十八萬五千餘<lb/>
兩金二百餘兩度牒五千道殿歩馬軍司元借過酒本<lb/>
錢二十二萬五千餘緡及諸郡寄招軍兵兑支錢五萬<lb/>
<pb n="KR2m0009_WYG_027-22a"/>
八千緡起發忠勇軍衣賜綿一萬二千九百餘兩絹三<lb/>
千八百餘疋並乞蠲放從之<lb/>
九年詔大理寺見追贓錢自乾道七年二月以前並蠲<lb/>
之<lb/>
淳熈四年臣僚言屢赦蠲積欠以蘇疲民州縣不能仰<lb/>
體聖意至變易名色以取之宜下諸路漕司如合該除<lb/>
放無得更取之於州州無得更取之於縣仍督逐縣銷<lb/>
豁欠簿書其名數榜民通知詔可<lb/>
<pb n="KR2m0009_WYG_027-22b"/>
七年池州言檢放旱苗米四萬五千餘石其經總制錢<lb/>
二萬六千餘貫係於苗上收趂無所従出詔蠲之<lb/>
浙東提舉朱熹言去年水旱相繼朝廷命檢放秋苗蠲<lb/>
閣夏税縁起催在前善良畏事者多已輸納其所減放<lb/>
者皆頑猾人户事件不均望詔将去年剰納數目理作<lb/>
八年蠲豁詔户部看詳<lb/>
詔淳熈七年八年諸路州軍應住催併權免拘催候<lb/>
成理納或隨料留納苗税縁係連年旱傷可特與蠲放<lb/>
<pb n="KR2m0009_WYG_027-23a"/>
十年先是户部尚書曽懷申請妄訴災傷僥倖減免稅<lb/>
租許人告依條斷罪仍沒其田一半充賞至是江東運<lb/>
副蘇諤奏昨稱災傷止是規免本年一料税租斷罪給<lb/>
賞已是適中難以拘沒其田從之<lb/>
　朱熹戊申封事臣伏見祖宗舊法凡州縣催理官物<lb/>
　已及九分以上謂之破分諸司即行住催版曹亦置<lb/>
　不問由是州縣得其贏餘以相補助貧民些小拖欠<lb/>
　亦得遷延以待蠲放恩自朝廷恵及閭里君民兩足<lb/>
<pb n="KR2m0009_WYG_027-23b"/>
　公私兩便此誠不刋之令典也昨自曾懷用事始除<lb/>
　此法盡刷州縣舊欠以為隐漏悉行拘催於是民間<lb/>
　稅物豪分銖兩盡要登足懷以此進身遂取宰相而<lb/>
　生靈受害寃痛日深得財失民猶為不可况今政煩<lb/>
　賦重民卒流亡所謂財者又無可得之理若不早救<lb/>
　必為深害<lb/>
　　按以此二事觀之曾懷之為刻剝小人可知矣<lb/>
淳熈十六年二月光宗受禪即位蠲赦條畫一依夀皇<lb/>
<pb n="KR2m0009_WYG_027-24a"/>
登極赦事理<lb/>
　臣僚言紹興三十二年赦止放官司債負今乃易官<lb/>
　司之司為公私之私赦下之後並緣昬頼者衆乃詔<lb/>
　私債納息過本者放未過本者免息還本並緣昏頼<lb/>
　者科罪<lb/>
紹熈元年臣僚言陛下嗣位之初首議蠲貸意州縣可<lb/>
以均受其賜今郡之督責於縣者如故縣之誅求乎民<lb/>
者無所遺也乞令諸路監司將知名闕乏縣道諸郡公<lb/>
<pb n="KR2m0009_WYG_027-24b"/>
心共議蠲減無名之供而後禁戢不止之取一郡則通<lb/>
一郡之事力而寛融所當減之縣監司則通一路之事<lb/>
力而寛融所當減之州期以一季開具減放名色錢數<lb/>
聞奏詔可<lb/>
紹熈五年寧宗即位登極赦蠲放一如淳熈十六年故<lb/>
事<lb/>
慶元五年臣僚奏乞蠲潭州科納承平時黄河築埽鐡<lb/>
䌫錢寜國府抱認廢圩米從之<hi>二項係攸縣及宣城縣民田畝内抱認科納今</hi>
<pb n="KR2m0009_WYG_027-25a"/>
<hi>除之</hi>
嘉泰四年前知常州趙善防言貧民下户每嵗二税但<lb/>
有重納未嘗拖欠朝廷蠲放利歸攬户鄉胥而小民未<lb/>
嘗沾恩乞明詔自今郊霈與減放次年某料官物或全<lb/>
料或一半其日前殘零並要依數納足則貧民實被寛<lb/>
恩官賦亦易催理從之開禧元年詔免兩浙身丁錢絹<lb/>
自来年並除之<lb/>
　　右宋以仁立國蠲租已責之事視前代為過之而<lb/>
<pb n="KR2m0009_WYG_027-25b"/>
　　中興後尤多州郡所上水旱盗賊逃移倚閣錢榖<lb/>
　　則以詔㫖徑直蠲除無嵗無之殆不勝書姑撮其<lb/>
　　普及諸路與所蠲名目頗大者登載於此盖建炎<lb/>
　　以来軍興用度不給無名之賦稍多故不得不時<lb/>
　　時蠲減數目以寛民力又西蜀自張魏公屯軍關<lb/>
　　陜以趙開為隨軍轉運軍前支使饋饟尤浩故賦<lb/>
　　税茶鹽𣙜酤和買布絹對糴米糧及其他名色錢<lb/>
　　物錙銖必取率是増羡蜀民頗困事定之後凡無<lb/>
<pb n="KR2m0009_WYG_027-26a"/>
　　名横歛不急冗費多從蠲減云<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0009_WYG_027-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文獻通考卷二十七<lb/>
</p>
<p>
</p>
  </div>
</body>
</text>
</TEI>
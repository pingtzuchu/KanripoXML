<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷三百十二</head> <lb/>
    <p>
<pb n="KR2m0009_WYG_312-1a"/>
欽定四庫全書<lb/>
　文獻通考卷三百十二<lb/>
　　　鄱　陽　馬　端　臨　貴　與　著<lb/>
　　物異考十八<lb/>
　　　豕禍<lb/>
左傳齊襄公田于貝邱見豕從者曰公子彭生也公怒<lb/>
射之豕人立而啼公懼墮車傷足喪屨劉向以為近豕<lb/>
禍也未㡬公為公孫無知所弑<lb/>
<pb n="KR2m0009_WYG_312-1b"/>
漢昭帝元鳳元年燕王宮永巷中豕出圂壞都竈<hi>師古曰圂</hi>
<hi>者養豕之牢也都竈烝炊之大竈圂胡頓反</hi>銜其鬴六七枚置殿前<hi>鬴古釜反</hi>劉<lb/>
向以為近豕禍也時燕王旦與長公主左將軍謀為大<lb/>
逆暴急無道竈者生養之本豕而敗竈陳鬴於庭鬴竈<lb/>
將不用宮室將廢辱也燕王不改卒伏其辜京房易傳<lb/>
曰衆心不安君政厥妖豕入居室<lb/>
吴孫皓時野豕入右司馬丁奉營此豕禍也後奉見遣<lb/>
攻穀陽無功而反皓怒斬其導軍及舉大衆北出奉及<lb/>
<pb n="KR2m0009_WYG_312-2a"/>
萬彧等相謂曰若至華里不得不各還也此謀泄奉時<lb/>
已死皓殺其子温家屬皆逺徙豕禍之應也龔遂曰山<lb/>
野之獸來入宮室宮室將空又其應也<lb/>
晉懷帝永嘉中壽春城中有豕生兩頭而不活周馥取<lb/>
而觀之時識者云豕北方之畜生而兩頭者無上也生<lb/>
而死不遂也天戒若曰勿生專利之謀將自致傾敗也<lb/>
周馥不悟遂欲迎天子令諸侯俄為元帝所敗是其應<lb/>
石勒亦尋渡淮百姓死者十有其九　元帝建武元年<lb/>
<pb n="KR2m0009_WYG_312-2b"/>
有豕八足此聽不聰之罰又所任邪也是後有劉隗之<lb/>
變　成帝咸和六年六月錢塘人家猳<hi>音加牡豕也</hi>豕産兩<lb/>
子而皆人面睂目皆具其身猶豕京房易傳曰豕生人<lb/>
頭豕身者危且亂今此猳豕而産異之甚也　孝武帝<lb/>
太元四年四月京都有豚<hi>徒渾反</hi>一頭二脊八足　十三<lb/>
年京都人家豕産子一頭二身八足並與建武同妖也<lb/>
是後宰相沉酗<hi>香弓反</hi>不恤朝政近習用事漸亂國綱至<lb/>
於大壞也<lb/>
<pb n="KR2m0009_WYG_312-3a"/>
　劉聰末年犬與豕交於相國府門又交於宫門又交於<lb/>
　司𨽻御史門有豕著進賢冠升聰座犬冠武冠帶綬<lb/>
　與豕並升俄而鬬死殿上宿衛莫有見其入者　劉<lb/>
　曜時武功豕生犬<lb/>
隋文帝開皇末渭南有沙門三人行頭陁法於人塲圃<lb/>
之上夜見大豕來詣其所小豕從者十餘謂沙門曰阿<lb/>
練我欲得賢聖道然猶負他一命言罷而去賢聖道者<lb/>
君上之所行也皇太子勇當嗣業行君上之道而被囚<lb/>
<pb n="KR2m0009_WYG_312-3b"/>
廢之象也一命者言為煬帝所殺　渭南有人寄宿他<lb/>
舎夜中聞二豕對語其一曰嵗將盡阿耶明日殺我供<lb/>
嵗何處避之一答曰可向水北姊家因相隨而去天將<lb/>
暁主人見豕不得意是宿客而詰之宿客言状主人如<lb/>
其言而得豕其後蜀王秀得罪帝將殺之平樂公主每<lb/>
匡救得全後數年而帝崩嵗盡之應<lb/>
唐太宗貞觀十七年六月司農寺豕生子一首八足自<lb/>
頸分為二　德宗貞元四年二月京師民家有豕生子<lb/>
<pb n="KR2m0009_WYG_312-4a"/>
兩首四足首多者上不一也是嵗宣州大雨震電有物<lb/>
墮地如豬手足各兩指執赤班蛇食之頃之雲合不復<lb/>
見近豕禍也　憲宗元和八年四月長安西市有豕生<lb/>
子三耳八足自尾分為二足多者下不一也　懿宗咸<lb/>
通七年徐州蕭縣民家豕出圂舞又牡豕多將隣里羣<lb/>
豕而行復自相噬齧　僖宗乾符六年越州山隂民家<lb/>
有豕入室内壞器用銜案缶置水次　廣明元年絳州<lb/>
稷山縣民家豕生如人状無眉目耳髪占為邑有亂<lb/>
<pb n="KR2m0009_WYG_312-4b"/>
宋太祖乾道六年南雄州民家豕生數豚而首各備他<lb/>
獸形亦有人首者占為邑有亂　光宗紹熙二年三月<lb/>
辰州叙浦縣常平倉厫墻壁為羣豕所穴食倉米五十<lb/>
石彘食人食近豕禍也　寧宗慶元初饒州樂平縣民<lb/>
家豕生豚與南雄豕禍同占而更具他獸蹄京房妖占<lb/>
曰豕生人頭豕身者危且亂　三年四月饒州餘干州<lb/>
民家生八豚其二為鹿福州古田縣民生嬰兒為豕所<lb/>
食皆豕禍也<lb/>
<pb n="KR2m0009_WYG_312-5a"/>
　　　羊禍<lb/>
史記魯定公時季桓子穿井得土缶中得蟲若羊<hi>缶盎之屬</hi>
<hi>即今之盆</hi>近羊禍也羊者地上之物幽於土中象定公不用<lb/>
孔子之言而聽季氏暗昧不明之應一曰羊去野外而<lb/>
拘土缶者象魯公失其所而拘於季氏季氏亦將拘於<lb/>
家臣也是嵗陽虎囚季桓子後三年虎劫公伐孟氏兵<lb/>
敗竊寳玉大弓出亡<lb/>
晉成帝咸和二年五月司徒王導廐羊生無後足此羊<lb/>
<pb n="KR2m0009_WYG_312-5b"/>
禍也京房易傳曰足少者下不勝任也明年蘇峻破京<lb/>
都導與帝俱幽石頭是其應也<lb/>
隋文帝開皇十二年六月繁昌楊悅見雲中二物如羝<lb/>
羊黄色大如新生犬鬬而墜悦獲其一數旬失所在近<lb/>
羊禍也洪範五行傳曰君不明逆火政之所致也状如<lb/>
新生犬者羔類也雲體掩蔽邪佞之象羊國姓羔羊子<lb/>
也皇太子勇既升儲貳晉王隂毁之而被廢黜二羔鬭<lb/>
一羔墜之應也　恭帝義寧二年麟遊太守司馬武獻<lb/>
<pb n="KR2m0009_WYG_312-6a"/>
羊羔生而無尾時議者以為楊氏子孫無後之象是嵗<lb/>
煬帝被弑恭帝遜位又太原獻羖羊無頭而不死<lb/>
唐元宗開元二年正月原州獻肉角羊　二年三月富<lb/>
平縣有肉角羊　武宗㑹昌二年春代州崞縣羊生二<lb/>
首連頸兩尾占曰二首上不一也　懿宗咸通三年夏<lb/>
定陶民家羊生羔如犢　僖宗乾符二年洛陽建春門<lb/>
外因暴雨有物墮地如羖羊不食頃之入地中其跡月<lb/>
餘不滅或以為雨工也占曰當旱<lb/>
<pb n="KR2m0009_WYG_312-6b"/>
　漢劉鋹苑中羊吐珠<lb/>
宋高宗紹興五年江東西羊大疫班固以為暑嵗羊多<lb/>
疫死及為怪　十七年汀州羊生無角　寧宗嘉定九<lb/>
年信州玉山縣羊生駢角<lb/>
　　　犬異<lb/>
春秋左氏傳襄公十七年十一月甲午宋國人逐狾狗<lb/>
<hi>狾狂也征例反</hi>狾狗入于華臣氏<hi>華元子</hi>國人從之臣懼遂奔陳<lb/>
先是臣兄閱為宋卿閱卒臣使賊殺閱家宰遂就其妻<lb/>
<pb n="KR2m0009_WYG_312-7a"/>
宋平公聞之曰臣不唯其宗室是暴大亂宗國之政遂<lb/>
逐之左師向戌曰大臣不順國之恥也不如蓋之<hi>謂掩覆其</hi>
<hi>事也</hi>公乃止華臣亢暴失義内不自安故犬禍至以犇亡<lb/>
也<lb/>
威烈王二十七年乙亥五月晉有三大犬率衆犬數萬<lb/>
聚于絳殺一犬于東方一犬于西方<lb/>
漢高后八年三月祓霸上<hi>師古曰祓者除惡之祭也音廢</hi>還過枳道見<lb/>
物如倉狗撠高后掖<hi>師古曰撠謂拘持之也撠音㦸拘音居足反</hi>忽而不見<lb/>
<pb n="KR2m0009_WYG_312-7b"/>
卜之趙王如意為祟遂病掖傷而崩先是高后鴆殺如<lb/>
意支斷其母戚夫人手足㩁其眼以為人彘<hi>師古曰㩁謂敲撃去</hi>
<hi>其精也搉音口角反凡言彘者皆豕之别名</hi>　文帝後五年六月齊雍城門<lb/>
外有狗生角<hi>師古曰雍城門者齊門名也春秋左氏傳平陽之役趙武及秦周伐雍門之荻是也</hi>
先是帝兄齊悼惠王亡後帝分齊地立其庶子七人皆<lb/>
為王<hi>師古曰謂齊孝王將閭濟北王志菑川王賢膠東王雄渠膠西王卬濟南王辟光并城陽恭王喜是</hi>
<hi>為七王</hi>兄弟並彊有炕陽心故犬禍見也犬守御角兵象<lb/>
在前而上鄉者也<hi>師古曰鄉讀曰嚮此下亦同</hi>犬不當生角猶諸侯<lb/>
<pb n="KR2m0009_WYG_312-8a"/>
不當舉兵鄉京師也天之戒人蚤矣<hi>師古曰蚤古早字</hi>諸侯不<lb/>
悟後六年吴楚叛濟南膠西膠東三國應之舉兵至齊<lb/>
齊王猶與城守<hi>與讀曰豫</hi>三國圍之㑹漢破吴楚因誅四王<lb/>
故天狗下梁而吴楚攻梁狗生角於齊而三國圍齊漢<lb/>
卒破吴楚於梁誅四王於齊京房易傳曰執政失下將<lb/>
害之厥妖狗生角君子茍免小人陷之厥妖狗生角<lb/>
景帝三年二月邯鄲狗與彘交悖亂之氣犬豕之禍也<lb/>
<hi>師古曰悖惑也音布内反此下亦同</hi>是時趙王遂悖亂與吴楚謀為逆遣<lb/>
<pb n="KR2m0009_WYG_312-8b"/>
使匈奴求助兵卒伏其辜犬兵革失衆之占<hi>如淳曰犬吠守似兵</hi>
<hi>革外附他類失衆也</hi>豕北方之畜七國逆言失聽交於異域以生<lb/>
害也京房易傳曰夫婦不嚴厥妖狗與豕交兹謂反德<lb/>
國有兵革　昌邑王有狗冠方山冠事<hi>詳見服妖門</hi>　成帝<lb/>
河平元年長安男子石良劉音相與同居<hi>師古曰二人共止一室</hi>
有如人状在於室中撃之為狗走出去後有數人被甲<lb/>
持兵弩至良家良等格撃或死或傷皆狗也自二月至<lb/>
六月乃止　鴻嘉中狗與彘交<lb/>
<pb n="KR2m0009_WYG_312-9a"/>
魏公孫淵家有犬冠幘絳衣上屋此犬禍也屋上亢陽<lb/>
高危之地天戒若曰亢陽無上偷自尊高狗而冠者也<lb/>
及淵自立為燕王果為魏所滅京房易傳曰君不正臣<lb/>
欲簒厥妖狗出朝門　魏侍中應璩在直廬欻見一白<lb/>
狗出門問衆人無見者踰年卒近犬禍也<lb/>
吴諸葛恪征淮南歸將朝㑹犬銜引其衣恪曰犬不欲<lb/>
我行乎還坐有頃復起犬又銜衣乃令逐犬遂升車入<lb/>
而被害<lb/>
<pb n="KR2m0009_WYG_312-9b"/>
晉武帝太康九年幽州有犬鼻行地三百餘歩天戒若<lb/>
曰是時帝不思和嶠之言卒立惠帝以致衰亂是言不<lb/>
從之罰也　惠帝元康中吴郡婁縣人家聞地中有犬<lb/>
子聲掘之得雌雄各一還置窟中覆以磨石經宿失所<lb/>
在天戒若曰帝既衰弱藩王相譖故有犬禍　永興元<lb/>
年丹陽内史朱逵家犬生三子皆無頭後逵為揚州刺<lb/>
史曹武所殺　孝懷帝永嘉五年吴郡嘉興張林家狗<lb/>
人言云天下人餓死有劉石之亂天下饑荒焉　愍帝<lb/>
<pb n="KR2m0009_WYG_312-10a"/>
建興狗與豬交按漢書景帝時有此以為悖亂之氣亦<lb/>
犬豕禍也犬兵革之占也豕北方之畜其占逆言失聽<lb/>
異類相交必生害也俄而帝没於漢是其應也　元帝<lb/>
太興中吴郡太守張懋聞齋内牀下犬聲求而不得既<lb/>
而地自坼見有二犬子取而養之皆死尋而懋為沈充<lb/>
所害京房易傳曰䜛臣在側則犬生妖　太興四年廬<lb/>
江灊縣何旭家忽聞地中有犬子聲掘之得一母犬青<lb/>
釐<hi>音黎黒而黄色</hi>色状甚羸瘦走入草中不知所在視其處有<lb/>
<pb n="KR2m0009_WYG_312-10b"/>
二犬子一雄一雌哺而養之雌死雄活及長為犬善噬<lb/>
野獸其後旭里中為蠻所没　安帝隆安初吴郡治下<lb/>
狗恒夜吠聚高橋上人家狗有限而吠聲甚衆或有夜<lb/>
覘<hi>勅艶反</hi>視之云一狗假有兩三頭皆前向亂吠無㡬孫<lb/>
恩亂於吴㑹焉是時輔國將軍孫無終家於既陽地中<lb/>
聞犬子聲尋而地坼有二犬子皆白色一雄一雌取而<lb/>
養之皆死後無終為桓元所誅滅按尸子曰地中有犬<lb/>
名曰地狼夏鼎志曰掘地得犬名曰賈此盖自然之物<lb/>
<pb n="KR2m0009_WYG_312-11a"/>
不應出而出為犬禍也<lb/>
　桓元將拜楚王已設拜席羣官陪位元未及出有狗<lb/>
　來便其席莫不驚怪元性猜暴竟無言者逐狗改席<lb/>
　而已天戒若曰桓元無德而叨竊大位故犬便其席<lb/>
　示其妄據之甚也八十日元敗亡焉<lb/>
　劉聰末年犬與豕交<hi>詳見豕禍門</hi>
北齊文宣天保四年鄴中及頓邱並有犬與女交洪範<lb/>
五行傳曰異類不當交而交誖亂之氣犬交人為犬禍<lb/>
<pb n="KR2m0009_WYG_312-11b"/>
犬禍者亢陽失衆之應也時帝不恤國政恩澤不流於<lb/>
其國　後主時犬為開封儀同雌者有夫人郡君之號<lb/>
給兵以奉養食以粱肉藉以茵蓐天奪其心爵加於犬<lb/>
近犬禍也天意若曰卿士皆類犬後主不悟遂以取滅<lb/>
後周武帝保定三年有犬生子腰已後分為兩身二尾<lb/>
六足犬猛畜而有爪牙將士之象也時宇文䕶與侯伏<lb/>
侯龍恩等有謀懷貳犬體後分此其應也<lb/>
隋煬帝大業元年鴈門百姓間犬多去其主羣聚於野<lb/>
<pb n="KR2m0009_WYG_312-12a"/>
形頓變如狼而噉噬行人數年而止五行傳曰犬守禦<lb/>
者也而今去其主臣下不附之象形變如狼狼色白為<lb/>
主兵之應也其後帝窮兵黷武勞役不息天戒若曰無<lb/>
為勞役守禦之臣將叛而為害帝不悟遂起長城之役<lb/>
續有西域遼東之舉天下怨叛及江都之變並宿衛之<lb/>
臣也<lb/>
唐高祖武德三年突厥處羅可汗將入冦夜聞犬羣嘷<lb/>
而不見犬　武后初酷吏邱神勣家狗生子無首當項<lb/>
<pb n="KR2m0009_WYG_312-12b"/>
有孔如口晝夜鳴吠俄失所在　神功元年安國獻兩<lb/>
首犬首多者上不一也　元宗天寳十一載李林甫晨<lb/>
起盥飾將朝取書囊視之中有物如鼠躍於地即變為<lb/>
狗壮大雄目張牙視林甫林甫射之中霅然有聲隨箭没<lb/>
　武宗貞元七年趙州栢鄉民李崇真家黄犬乳犢<lb/>
憲宗㑹昌三年定州深澤令家狗生角　宣宗大中初<lb/>
狗生角京房曰執政失將害之應又曰君子危陷則狗<lb/>
生角　懿宗咸通中㑹稽有狗生而不能吠撃之無聲<lb/>
<pb n="KR2m0009_WYG_312-13a"/>
狗職吠以守禦其不能者象鎮守者不能禦宼之兆<lb/>
成汭為荆南節度使城中犬皆夜吠日者向隠以為城<lb/>
郭將邱墟　僖宗中和二年秋丹徒狗與彘交占曰諸<lb/>
侯有謀害國者<lb/>
宋高宗紹興六年四月中京大雪雷震羣犬數十爭赴<lb/>
土河而死可救者纔二三衆共異之未㡬金人有内亂<lb/>
之事　寧宗慶元二年撫州有犬人坐於郡守治事之<lb/>
上後守臣林廷彦卒於官<lb/>
<pb n="KR2m0009_WYG_312-13b"/>
　　　下體生上之痾<lb/>
西漢景帝時梁孝王北獵梁山有獻牛足出背上王惡<lb/>
之六月中病熱六日薨<hi>張晏曰足當處下所以輔身也象孝王背朝而干上也北者隂</hi>
<hi>也又在梁山明為梁也牛者丑之畜衝在六月北方數六故六月六日王薨也</hi>
北周武帝保定三年有牛足生於背<lb/>
唐懿宗咸通十四年七月宋州襄邑有獵者得雉五足<lb/>
三足出背上足出於背下干上之象五足者衆也<lb/>
　　　羽蟲之異<lb/>
<pb n="KR2m0009_WYG_312-14a"/>
契母曰簡狄有娀氏之女為帝嚳次妃三人行浴見元<lb/>
鳥墜其卵簡狄取吞之因孕生契<lb/>
姜嫄為帝嚳元妃履巨人跡而生稷以為不祥棄之置<lb/>
渠中冰上飛鳥以其翼覆薦之姜嫄以為神乃收養之<lb/>
高宗祭成湯有蜚雉登鼎耳而雊劉歆以為羽蟲之孽<lb/>
鼎宗廟之器野鳥自外來入為宗廟器主是繼嗣將易<lb/>
也一曰鼎三公象以耳行野鳥居鼎耳小人將居公位<lb/>
敗宗廟之祀武丁恐駭謀於忠賢修德而正事故能攘<lb/>
<pb n="KR2m0009_WYG_312-14b"/>
其妖致百年之壽<lb/>
周武王伐紂師渡孟津既濟有火自上復於下至於王<lb/>
屋流為烏其色赤其聲魄云<hi>馬融曰王屋王所居屋流行也魄然安定意也鄭元</hi>
<hi>曰書說云烏有孝名武王卒父大業故烏瑞臻赤者周之正色也索隠曰按今文㤗誓流為鵰鵰摯鳥也馬融</hi>
<hi>云明武王能伐紂</hi>
春秋昭公二十五年夏有鸜鵒來巢劉歆以為羽蟲之<lb/>
孽其色黒又黒祥也視不明聽不聰之罰也劉向以為<lb/>
蜚有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>不言來者氣所生所謂眚也<hi>師古曰此蜚謂負蠜也其為蟲臭<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>
                    </hi>
<pb n="KR2m0009_WYG_312-15a"/>
<hi>短狐即今所謂水弩也隠元年有蜚荘十八年有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>蜚音翡<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>音域蜚亦作蜰其音同耳</hi>鸜鵒言來<lb/>
者氣所致所謂祥也鸜鵒邊土穴藏之禽來至中國不<lb/>
穴而巢隂居陽位<hi>師古曰今之鸜鵒中國皆有依周官而言但不踰濟水耳左氏以為魯所</hi>
<hi>常無異而書之而此云邊土禽來未喻其意又此鳥本亦巢居不皆穴處也書巢者著其居止字乳不即去也</hi>
象季氏將逐昭公去宮室而居外野也鸜鵒白羽旱之<lb/>
祥穴居而好水黒色為主急之應也天戒若曰既失衆<lb/>
不可急暴急暴隂將持莭陽以逐爾去宮室而居外野<lb/>
矣昭不悟而舉兵圍季氏為季氏所敗出犇於齊遂死<lb/>
<pb n="KR2m0009_WYG_312-15b"/>
於外野董仲舒指畧同<lb/>
赧王二十九年宋有雀生□于城之陬史占之曰占小<lb/>
而生大必覇天下宋康王喜起兵滅滕伐薛東敗齊南<lb/>
敗楚西敗魏與齊魏為敵欲覇之亟成射天笞地斬社<lb/>
稷而焚滅之又為長夜之飲天下之人謂之桀宋齊湣<lb/>
王起兵伐之民散城不守宋王奔魏死于温<lb/>
漢景帝三年十一月有白頸烏與黒烏羣鬭楚國呂縣<lb/>
白頸不勝墮泗水中死者數千劉向以為近白黒祥時<lb/>
<pb n="KR2m0009_WYG_312-16a"/>
楚王戊暴逆無道與吴王謀反烏羣鬬者師戰之象白<lb/>
頸者小明小者敗也墮於水將死水地其後王戊反兵<lb/>
敗走為人所殺京房易傳曰逆親親厥妖白黒烏鬬於<lb/>
國　武帝太始三年二月行幸東海獲赤鴈作朱鴈之<lb/>
歌　昭帝始元元年春二月黄鵠下建章宮太液池中<lb/>
<hi>臣瓉曰時漢用土徳服色尚黄鵠色皆白而今更黄以為土德之瑞故紀之也師古曰非也黄鵠大鳥一舉千</hi>
<hi>里者非白鵠也</hi>　元鳳元年有烏與鵲鬭燕王宮池上烏墮池<lb/>
死近黒祥也時燕王旦謀為亂遂不改悟伏辜而死楚<lb/>
<pb n="KR2m0009_WYG_312-16b"/>
燕皆骨肉藩臣以驕怨而謀逆俱有烏鵲鬬死之祥行<lb/>
同而占合此天人之明表也燕一烏鵲鬬於宮中而黒<lb/>
者死楚以萬數鬬於野外而白者死象燕隂謀未𤼵獨<lb/>
王自殺於宫故一烏水色者死楚亢陽舉兵軍師大敗<lb/>
於野故衆烏金色者死天道精微之效也京房易傳曰<lb/>
專征劫殺厥妖烏鵲鬬　昭帝時有鵜鶘或曰秃鶖<hi>師古</hi>
<hi>曰鵜鶘即汙澤也一名淘河腹下胡大如數升囊好羣入澤中抒水食魚因名秃鶖亦水鳥也鵜音大奚反鶘</hi>
<hi>音胡鶖音秋</hi>集昌邑王殿下王使人射殺之劉向以為水鳥<lb/>
<pb n="KR2m0009_WYG_312-17a"/>
青色青祥也時王馳騁無度慢侮大臣不敬至尊有服<lb/>
妖之象<hi>師古曰謂多治仄注冠又以冠奴也</hi>故青祥見也野鳥入處宮室<lb/>
將空王不悟卒以亡京房易傳曰辟退有德厥咎狂厥<lb/>
妖水鳥集於中國　宣帝元康三年春以神雀數集泰<lb/>
山賜諸侯王丞相以下令郎從官帛吏民爵女子牛酒<lb/>
鰥寡孤獨高年帛六月詔曰前年夏神爵集雍<hi>晉灼曰漢注大</hi>
<hi>如鷃爵黄喉白頸黒背腹斑文也</hi>今五色鳥以萬數飛過屬縣<hi>三輔諸縣也</hi>
翺翔而飛欲集未下其令三輔毋得以春夏擿巢探卵<lb/>
<pb n="KR2m0009_WYG_312-17b"/>
彈射飛鳥具為令　四年三月神爵五采以萬數集長<lb/>
樂未央北宮高寝甘泉泰畤殿中及上林苑　京兆尹<lb/>
張敞舍鶡雀飛集丞相府丞相黄霸以為神雀議欲以<lb/>
聞敞奏覇曰長吏守丞對時臣敞舍有鶡雀飛止丞相<lb/>
府屋上丞相以下見者數百人邊臣多知鶡雀者問之<lb/>
皆陽不知丞相圖議上奏<hi>圖謀也</hi>曰臣聞上計長吏守丞<lb/>
以興化條皇天報下神雀後知從臣敞舍來乃止郡國<lb/>
吏竊笑丞相仁厚有知畧微信竒怪也<hi>東坡致堂論見鳳凰門</hi>
<pb n="KR2m0009_WYG_312-18a"/>
成帝河平元年二月庚子泰山山桑谷有䳒<hi>鴟也音緣</hi>焚其<lb/>
巢男子孫通等聞山中羣鳥䳒鵲聲徃視見其巢㸐<hi>古然</hi>
<hi>字</hi>盡墮地中有三䳒鷇燒死<hi>鳥子新生而哺者曰鷇</hi>樹大四圍巢<lb/>
去地五丈五尺太守以聞䳒色黒近黒祥貪虐之類也<lb/>
易曰鳥焚其巢旅人先笑後號咷㤗山岱宗五嶽之長<lb/>
王者易姓告代之處也天戒若曰勿近貪虐之人聼其<lb/>
賊謀將生焚巢自害其子絶世易姓之禍其後趙飛燕<lb/>
得幸立為皇后姊妹專寵後宮有子者殺之并殺其母<lb/>
<pb n="KR2m0009_WYG_312-18b"/>
帝崩后坐誅此焚巢殺子後號咷之應也一曰王莽貪<lb/>
虐而任社稷之重卒成易姓之禍云京房易傳曰人主<lb/>
暴虐鳥焚其舍　鴻嘉二年三月博士行大射禮有飛<lb/>
雉集於庭歴階登堂而雊後雉又集太常宗正丞相御<lb/>
史大夫大司馬車騎將軍之府又集未央承明殿屋上<lb/>
時大司馬車騎將軍王音待詔寵等上言天地之氣以<lb/>
類相應<hi>師古曰以經術待詔其人名寵不記姓流俗書本寵上輙加孫字非也</hi>譴告人君<lb/>
甚微而著雉者聽察先聞雷聲故月令以紀氣<hi>師古曰謂季冬</hi>
<pb n="KR2m0009_WYG_312-19a"/>
<hi>之月云雉雊雞乳也</hi>經載高宗雊雉之異<hi>師古曰已解於上</hi>以明轉禍為<lb/>
福之驗今雉以博士行禮之日大衆聚㑹飛集於庭歴<lb/>
階登堂萬衆睢睢<hi>師古曰睢睢仰目視貌也音呼椎反</hi>驚怪連日徑歴三<lb/>
公之府太常宗正典宗廟骨肉之官然後入宮其宿留<lb/>
告暁人具備深切<hi>師古曰宿音先就反留音力救反</hi>雖人道相戒何以<lb/>
過是宜謀於賢知克己復禮以求天意繼嗣可立災變可<lb/>
銷也　綏和二年三月天水平襄有燕生爵哺食至大俱<lb/>
飛京房易傳曰賊臣在國厥咎燕生爵諸侯銷一曰生<lb/>
<pb n="KR2m0009_WYG_312-19b"/>
非其類子不嗣世<lb/>
後漢明帝永平十一年獲白雉　十七年神雀五色翔<lb/>
集京師　章帝元和二年幸泰山柴告岱宗有黄鵠三<lb/>
十西南來經祠壇上東北過宮屋翺翔升降　桓帝永<lb/>
壽元年白烏見齊國　靈帝中平三年八月懷陵上有<lb/>
萬餘爵先極悲鳴已亂鬭相殺皆斷頭懸著樹枝枳棘<lb/>
到六年靈帝崩大將軍何進以内寵外嬖積惡日乆欲<lb/>
悉紏黜以隆更始冗政而太后持疑事乆不决進從中<lb/>
<pb n="KR2m0009_WYG_312-20a"/>
出於省内見殺因是有司盪滌䖍劉後禄而尊厚者無<lb/>
餘矣夫陵者高大之象也天戒若曰諸懷爵禄而尊厚<lb/>
者還自相害至滅亡也<hi>古今註曰建武九年六郡八縣䑕食稼張璠紀曰初平元年三</hi>
<hi>月獻帝初入未央宮翟雉飛入未央宮獲之獻帝春秋曰建安七年五色大鳥集魏郡衆鳥數千隨之魏志曰</hi>
<hi>二十三年秃鶖集鄴宮文昌殿後池</hi>　獻帝建安二十三年秃鶖鳥集鄴<lb/>
宮文昌殿後池明年魏武王薨<lb/>
蜀後主建興九年十月江陽至江州有鳥從江南飛渡<lb/>
江北不能達墮水死者以千數時諸葛亮連年動衆志<lb/>
<pb n="KR2m0009_WYG_312-20b"/>
吞中夏而終死渭南所圖不遂又諸將分爭頗喪徒旅<lb/>
鳥北飛不能達墮水死者皆有其象也亮竟不能過渭<lb/>
是其應也<lb/>
魏文帝黄初元年四月饒安縣言白雉見未央宮中又<lb/>
有燕生鷹口爪俱赤此與商紂宋隠同象　三年又集<lb/>
雒陽芳林園池　四年五月有鵜鶘<hi>題胡二音</hi>鳥集靈芝池<lb/>
按劉向說此羽蟲之孽又青祥也詔曰此詩人所謂汙<lb/>
澤者也曹詩刺共<hi>音恭</hi>公逺君子近小人今豈有賢智之<lb/>
<pb n="KR2m0009_WYG_312-21a"/>
士處於下位否則斯鳥胡為而至哉其博舉天下雋德<lb/>
茂才獨行君子以答曹人之刺於是楊彪管寧之徒咸<lb/>
見薦舉此所謂覩妖知懼者也雖然猶不能優容亮直<lb/>
而多溺偏私矣京房易傳曰辟退有德厥妖水鳥集於<lb/>
國井　七年燕又集雒陽芳林園池與三年同其夏文<lb/>
帝崩　明帝景初元年陵霄闕始構有鵲巢其上鵲體<lb/>
白黒雜色此羽蟲之孽又白黒祥也帝以問高堂隆對<lb/>
曰詩云維鵲有巢維鳩居之今興起宮室而鵲來巢此<lb/>
<pb n="KR2m0009_WYG_312-21b"/>
宮室未成身不得居之象也天戒若曰宫室未成將以<lb/>
他姓制御之不可不深慮也於是帝改容動色　又有<lb/>
燕生巨鷇<hi>苦候反</hi>於衛國李蓋家形若鷹吻似燕此羽蟲<lb/>
之孽又赤眚也髙堂隆曰此魏室之大異防鷹揚之臣<lb/>
於蕭牆之内其後宣帝起誅曹爽遂有魏室　景初末<lb/>
又集芳林園池已前再至輙有大喪帝惡之其年明帝<lb/>
崩<lb/>
吳孫權赤烏元年以有赤烏之祥改元　十一年八月<lb/>
<pb n="KR2m0009_WYG_312-22a"/>
白鳩見於章安　十二年四月有兩烏衘鵲墮東館權<lb/>
使領丞相朱據燎鵲以祭按劉歆説此羽蟲之孽又黑<lb/>
祥也視不明聼不聰之罰也是時權意溢徳衰信讒好<lb/>
殺二子將危將相俱殆覩妖不悟加之以燎昧道之甚<lb/>
者也明年太子和廢魯王霸賜死朱據左遷陸議憂卒<lb/>
是其應也東館典敎之府鵲墮東館又天意乎　太元<lb/>
二年正月封前太子和為南陽王遣之長沙有鵲巢其<lb/>
帆檣<hi>凡墻二音</hi>和故官僚聞之皆憂慘以為檣木傾危非久<lb/>
<pb n="KR2m0009_WYG_312-22b"/>
安之象是後果不得其死　孫亮建興二年十一月有<lb/>
大鳥五見於春申吳人以為鳳凰明年改元為五鳳漢<lb/>
桓帝時有五色大鳥司馬彪云政道衰缺無以致鳳乃<lb/>
羽蟲孽耳孫亮未有徳政孫峻驕暴方甚此與桓帝同<lb/>
事也按瑞應圖大鳥似鳳而為孽者非一宜皆是也<lb/>
孫休永安三年西陵言赤鳥見　六年白燕見於慈湖<lb/>
赤雀見於豫章<lb/>
晉武帝泰始四年八月有翟雉飛上閶闔門天戒若曰<lb/>
<pb n="KR2m0009_WYG_312-23a"/>
閶闔門非雉所止猶殷宗雉登鼎耳之戒也　惠帝永<lb/>
康元年趙王倫謀簒京師得異鳥莫能名倫使人持出<lb/>
周旋城邑市以問人積日宫西有小兒見之遂自言曰<lb/>
服留鳥翳持者即還白倫倫使更求又見之仍將入宫<lb/>
密籠鳥并閉小兒戸中明日視之悉不見此羽蟲之孽時<lb/>
趙王倫有目瘤之疾言服留者謂倫留將服其罪也尋<lb/>
而倫誅　趙王倫簒位鶉入太極殿雉集東堂天戒若<lb/>
曰太極東堂皆朝享聼政之所而鶉雉同日集之者趙<lb/>
<pb n="KR2m0009_WYG_312-23b"/>
王倫不當居此位也詩云鵲之彊彊鶉之奔奔人之無<lb/>
良我以為君其此之謂乎尋而倫滅　孝懷帝永嘉元<lb/>
年二月洛陽東北步廣里地䧟有蒼白二色鵞出蒼者<lb/>
飛翔冲天白者止焉此羽蟲之孽又黑白祥也董飬曰<lb/>
步廣周之狄泉盟㑹地也白者金色國之行也蒼為隂<lb/>
象其可象言乎是後劉元海石勒相繼亂華　明帝太<lb/>
寧三年八月庚戌有大鳥二蒼黑色翼廣一丈四尺其<lb/>
一集司徒府射而殺之其一集市北家人舍亦獲焉此<lb/>
<pb n="KR2m0009_WYG_312-24a"/>
羽蟲之孽也又黒祥也及閏月戊子而帝崩後遂有蘇<lb/>
峻祖約之亂　成帝咸和二年正月有五鷗鳥集殿庭<lb/>
北又白祥也是時庾亮茍違衆謀将召蘇峻有言不從<lb/>
之咎故白祥先見也三年二月峻果作亂宫殿焚毁化<lb/>
為汙萊<hi>烏來二音</hi>此其應也　咸康八年七月有白鷺集殿<lb/>
屋是時康帝始即位不永之祥也後涉再朞而帝崩按<lb/>
劉向曰野鳥入處宫室將空此其應也　海西初以興<lb/>
寧三年二月即位有野雉集於相風此羽蟲之孽也尋<lb/>
<pb n="KR2m0009_WYG_312-24b"/>
為桓温所廢也　孝武帝太元十六年六月鵲巢太極<lb/>
東頭鴟尾又巢國子學堂西頭十八年東宫始成十九<lb/>
年正月鵲又巢其西門此殆與魏景初同占學堂風教<lb/>
之所聚西頭又金行之祥及帝崩後安皇嗣位桓元遂<lb/>
簒風教乃頹金行不競之象也　安帝雍熈三年龍驤<lb/>
將軍朱猗<hi>於離反</hi>戍壽陽婢炊飯忽有羣烏集竈競來啄<lb/>
噉婢驅逐不去有獵狗咋殺兩烏餘烏因共啄殺狗又<lb/>
噉其肉唯餘骨存此亦羽蟲之孽又黒祥也明年六月<lb/>
<pb n="KR2m0009_WYG_312-25a"/>
猗死此其應也<lb/>
　石虎饗羣臣於太武殿前有白鴈百餘集於馬道南<lb/>
　命射之無所獲太史令趙攬以為白鴈集庭宫室將<lb/>
　空　揚州送黄鵠雛五頸長一丈聲聞十餘里泛之<lb/>
　於元武池<lb/>
宋孝武帝大明七年十一月大閲水師於中江有白雀<lb/>
二集華蓋<lb/>
梁武帝中大同元年邵陵王綸在南徐州坐廳事有野<lb/>
<pb n="KR2m0009_WYG_312-25b"/>
鳥如䳒數百飛屋梁上彈射不中俄頃失所在京房易<lb/>
飛候曰野鳥入君室其邑虚君亡之他方後綸為湘東<lb/>
王所襲竟致奔亡為西魏所殺<lb/>
　侯景在梁將受錫命陳偹物於庭有野鳥如山雀赤<lb/>
　觜集於冊書之上鵂鶹鳴於殿與中大同元年同占<lb/>
　景尋敗將亡入海中為羊鵾所殺<lb/>
陳後主時蔣山有衆鳥鼓翼而鳴曰奈何帝京房易飛<lb/>
候曰鳥鳴門闕如人音邑且亡蔣山吴之望也鳥於上<lb/>
<pb n="KR2m0009_WYG_312-26a"/>
鳴吴邑空虚之象及陳亡建康為墟又陳未亡時有一<lb/>
足鳥集於殿庭以觜畫地成文曰獨足上髙䑓盛草變成<lb/>
灰獨足者叔寳獨行無衆之應盛草成灰者陳政蕪穢<lb/>
被隋火徳所焚除也叔寳至長安館於都水臺上髙臺<lb/>
之義也<lb/>
魏太武太延元年白燕集於盛樂舊都元鳥隨之以千<lb/>
數白雉三集於平陽太祖之廟<lb/>
北齊孝昭帝即位之後有雉飛上御座占同中大同元<lb/>
<pb n="KR2m0009_WYG_312-26b"/>
年又有鳥止於後園其色赤形似鴨而有九頭其年帝<lb/>
崩　武成胡后生後主初有梟升后帳而鳴梟不孝之<lb/>
鳥不祥之應也後主嗣位胡后淫亂事彰遂幽后於北<lb/>
宫焉　後主天統三年九月萬春鳥集仙都苑京房易<lb/>
飛候曰非常之鳥來宿於邑中邑有兵周師入鄴之應<lb/>
也　武平七年有鸛巢太極殿又巢并州嘉陽殿雉集<lb/>
晉陽宫御坐獲之京房易飛候曰鳥無故巢居君門及<lb/>
殿屋上邑且虚其年國滅<lb/>
<pb n="KR2m0009_WYG_312-27a"/>
北周静帝大象二年二月有秃鶖集洛陽宫太極殿其<lb/>
年帝崩後宫常虚<lb/>
隋文帝開皇初梁主蕭琮新起後有鴻鳥集其帳隅未<lb/>
幾琮入朝被留於長安梁國遂廢　煬帝大業四年蜀<lb/>
郡獲三足烏　八年帝征遼東次大頓見二大烏髙丈<lb/>
餘皜身朱足游泳自若上異之命工圖寫并立銘頌<lb/>
十二年二月甲子夜有二大鳥似鵰飛入大業殿止於<lb/>
御幄至明而去　大業末京師宫室中恒有鴻鴈之類<lb/>
<pb n="KR2m0009_WYG_312-27b"/>
無數翔集其間俄而長安不守　十三年十一月烏鵲<lb/>
巢帝帳幄驅不能止帝尋逢弑<lb/>
唐髙祖武徳初隋將堯君素守蒲州有鵲巢其砲機<lb/>
太宗貞觀十六年立晉王為太子雌雉集太極殿前雄<lb/>
雉集東宫顯徳殿前太極三朝所會也帝以問褚遂良<lb/>
對曰昔秦文公時有童子化為雉雌者鳴於陳倉雄者<lb/>
鳴於南陽童子曰得雄者王得雌者霸文公遂以為寳<lb/>
雞祠漢光武得雄遂起南陽有四海陛下舊封秦王故<lb/>
<pb n="KR2m0009_WYG_312-28a"/>
雄雉見秦地所以彰明徳也上悦　十七年春齊王祐<lb/>
為齊州刺史好畜鴨有貍嚙鴨頭斷者四十餘　髙宗<lb/>
永徽四年宋州人蔡道基舍傍有獸髙丈餘頭類羊一<lb/>
角鹿形馬蹄牛尾五色有翅占曰鳥如畜形者有大兵<lb/>
　五年七月辛巳萬年宫有小鳥如雀生子大如鳲鳩<lb/>
　調露元年鳴鵽羣飛入塞相繼蔽野至二年正月還<lb/>
復北飛至靈夏北悉墮地而死視之皆無首　武后文<lb/>
明後天下屡奏雌雞化為雄或半化者　中宗景龍四<lb/>
<pb n="KR2m0009_WYG_312-28b"/>
年六月辛巳朔烏集太極殿梁驅之不去　元宗開元<lb/>
十三年十一月戊子雄雉馴飛泰山齋宫内封禪所以<lb/>
告成功祀事無重於此者而野鳥馴飛不忌禁衛不祥<lb/>
　二十五年四月濮州兩烏兩鵲兩鸜鵒同巢隴州鵲<lb/>
哺慈烏　二十八年四月庚辰慈烏巢宣政殿拱辛巳<lb/>
又巢宣政殿拱　天寳十三載葉縣有鵲巢於車轍中<lb/>
不巢木而巢地失其所也　肅宗至徳二載三月安祿<lb/>
山将武令珣圍南陽有鵲巢於城中砲機者三雛成乃<lb/>
<pb n="KR2m0009_WYG_312-29a"/>
去　代宗大歴八年九月武功獲大鳥肉翅狐首四足<lb/>
有爪長四尺餘毛赤如蝙蝠群鳥隨而噪之近羽蟲孽<lb/>
也　十三年五月左羽林軍有鸜鵒乳鵲二　徳宗貞<lb/>
元四年三月中書省梧桐樹有鵲以泥為巢鵲巢知嵗<lb/>
次於羽蟲為有知今以泥露巢遇風雨壊矣是嵗夏鄭<lb/>
汴境内烏皆群飛集魏博田緒淄青李納境衘木為城<lb/>
髙二三尺方十里緒惡而焚之信宿又然烏口皆流血<lb/>
　九年春許州鵲哺烏雛　十年四<hi>月</hi>有大鳥飛集宫<lb/>
<pb n="KR2m0009_WYG_312-29b"/>
中食雜骨數日獲之不食死六月辛未晦水鳥集左藏<lb/>
庫七月懐州奏獲白鵲二　十一年二月同州進五色<lb/>
鷹八月潞州進白鶻十一月潭州進赤烏　十二年七<lb/>
月河陽進鸜鵒二　十三年懐州□鵊巢内有黄雀往<lb/>
來哺食　十四年秋有異鳥色青類鳩鵲見於宋州郊<lb/>
外所止之處群鳥翼衛朝夕嗛稻梁以哺之睢陽人適<lb/>
野聚觀者旬日　十八年六月烏集徐州之滕縣嗛柴<lb/>
為城中有白烏一碧烏一　憲宗元和元年常州鵲巢<lb/>
<pb n="KR2m0009_WYG_312-30a"/>
於平地　四年十二月群鳥夜集於太行山上　十三<lb/>
年春淄青府署及城中烏鵲互取其雛各以哺子更相<lb/>
搏撃不能禁　穆宗長慶元年六月鄆州奏雷澤縣界<lb/>
有烏巢因風墜二雛鵲引而哺之　敬宗寳歴元年十<lb/>
月丙申群烏夜鳴　文宗開成元年閏五月丙戌烏集<lb/>
唐安寺逾月散雀集元法寺燕集蕭望之冢　二年三<lb/>
月真興門外鵲巢於古塜鵲巢知避嵗而古占又以髙<lb/>
下水旱今不巢於木而穴於塜不祥是秋突厥鳥自塞<lb/>
<pb n="KR2m0009_WYG_312-30b"/>
北群飛入塞　五年六月有秃鶖群飛集禁苑鶖水鳥<lb/>
也　武宗㑹昌元年潞州長子有白頸烏與鵲鬭　宣<lb/>
宗大中十年三月舒州呉塘堰有衆禽成巢闊七尺髙<lb/>
一尺水禽山鳥無不馴狎中有如人面緑毛紺爪觜者<lb/>
其聲曰甘人謂之甘蟲占曰有鳥非常來宿于邑中國<lb/>
有兵人相食　懿宗咸通七年涇州靈臺百里戍有雀<lb/>
生鷰至大俱飛去京房易傳曰賊臣在國厥妖鷰生雀<lb/>
雀生鷰同說　十一年夏雉集河内縣署　咸通中呉<lb/>
<pb n="KR2m0009_WYG_312-31a"/>
越有異鳥極大四目三足鳴山林其聲曰羅平占曰國<lb/>
有兵人相食　僖宗乾符四年春廬江縣北鵲巢於地<lb/>
　六年夏鴟雉集于偃師南樓及縣署劉向說野鳥入<lb/>
處宫室将空　廣明元年春絳州翼城縣有鵂鶹鳥群<lb/>
飛集縣署衆鳥逐而噪之光啓元年二年復如之鵂鶹<lb/>
一名訓狐　中和元年三月陳留有烏變為鵲　二年<lb/>
有鵲變為烏古者以烏卜軍之勝負烏變為鵲民從賊<lb/>
之象鵲復變為烏賊復為民之象　三年新安縣吏家<lb/>
<pb n="KR2m0009_WYG_312-31b"/>
捕得雉飬之與雞馴月餘相與鬬死　四年臨淮漣水<lb/>
民家鷹化為鵞而弗能游鷹以鷙而撃武臣象也鵞雖<lb/>
毛羽清潔而飛不能逺無搏撃之用充庖厨而已　光<lb/>
啓元年十二月陜州平陸集津山有雉二首向背而連<lb/>
頸者棲集津倉廡後數月羣雉數百來鬬殺之　二年<lb/>
正月閺鄉湖城野雉及鳶夜鳴七月中條山鵲焚其巢<lb/>
京房易傳曰人君暴虐鳥焚其巢　三年十月慈州仵<lb/>
城梟與鴟鬬相殺　昭宗光化二年幽州節度使劉仁<lb/>
<pb n="KR2m0009_WYG_312-32a"/>
恭屠貝州去夜有鵂鶹鳥十數飛入帳中逐去復來<lb/>
昭宗時有秃鶖鳥巢寝殿隅帝親射殺之　天復二年<lb/>
帝在鳯翔十一月丁巳日南至夜驟風有烏數千迄明<lb/>
飛噪數日不止自車駕在岐常有鳥數萬棲殿前諸樹<lb/>
岐人謂之神鴉　三年宣州有鳥如雉而大尾有火光<lb/>
如散星集於㦸門明日大火曹局皆盡惟兵械存<lb/>
後唐明帝天成二年五月懐州進白鵲六月兖州進三<lb/>
足烏　廢帝清㤗元年十月辛未已時有雉金色自南<lb/>
<pb n="KR2m0009_WYG_312-32b"/>
飛入中書止於政事堂屋脊上吏驅之不去良久飛入<lb/>
於民家得之<hi>其年李愚劉昫並罷相</hi>
後晋髙祖天福八年三月有白烏棲於作坊桐樹<lb/>
後漢髙祖乾祐三年五月太原進白烏<lb/>
後周太祖廣順三年六月河南河北諸州旬日内無烏<lb/>
既而聚澤潞之間山谷中集於林木壓樹枝皆折<hi>是年人疾</hi>
<hi>疫甚衆至顯徳元年河東劉崇為周師所敗伏尸血流故先萌其兆</hi>　世宗顯徳元年二<lb/>
月潞州髙平縣有鵲巢於縣郭之南平地巢中七八雛<lb/>
<pb n="KR2m0009_WYG_312-33a"/>
　三年潁州進白烏<lb/>
宋太祖乾徳六年西川兵馬都監張延通獻白鵲　太<lb/>
宗太平興國五年七月祕書丞郭延釗獻紫鵲　九年<lb/>
江陵獻綠鵲易州獻紅山鵲潁州獻白雉西京獻白鳩<lb/>
　至道元年四月知通利軍錢昭序獲赤烏以獻上曰<lb/>
烏色正如渥丹正火徳之應也貝州獻白鵪鶉越州獻<lb/>
白鸜鵒九月京師自旦至酉群烏百餘萬飛翔有聲如<lb/>
風識者云突厥雀亦云蕃雀　真宗咸平二年八月黄<lb/>
<pb n="KR2m0009_WYG_312-33b"/>
州群雞夜鳴至冬不止　太中祥符二年春昇州見黄<lb/>
雀羣飛蔽日有從空墜者占主民有役事是嵗火延州<lb/>
天建節道塲有禽素質脩毛赤咮丹趾集壇側槐樹醮<lb/>
罷方去是秋有禽白質丹咮飛止禁中殿隅逐之至天<lb/>
書殿而隐　三年三月禁中有禽止殿檻馴擾無畏宫<lb/>
人以袂捧而獻采毛脩頸惟飲水不粒食　五年七月<lb/>
乙酉建安軍鑄聖像所啓道塲神雀五色脩尾黄喙集<lb/>
塑像上九月庚辰復有神雀丹咮黄腹背翅青綠集玊<lb/>
<pb n="KR2m0009_WYG_312-34a"/>
皇殿幕馴擾不驚　六年十月代州五䑓山有吉祥鳥<lb/>
見形翅甚大其飛也四黄鳥導之四鵲從之泰山興工<lb/>
有鳥状烏咮趾皆赤役夫稍憇即飛鳴作起之聲衆工<lb/>
見其來畚鍤爭進將晡而去日以為常目以為催工鳥<lb/>
　仁宗寳元元年二月乙酉興州長舉縣有鵲羽毛潔<lb/>
白觜脚紅不類常鵲　英宗治平三年五月太子右賛<lb/>
善大夫陳世脩獻白烏　神宗熈寕七年六月乙未廣<lb/>
州言増城縣鳯凰見　元豐三年八月戊寅趙州平棘<lb/>
<pb n="KR2m0009_WYG_312-34b"/>
縣獲白鵲九月丙午趙州獲白烏　六年七月壬申丹<lb/>
州生白鵲　徽宗政和三年九月大饗明堂有鶴囬翔<lb/>
堂上明日又翔於上清宫是時所在言瑞鶴宰臣等表<lb/>
賀不可勝紀　宣和元年九月戊午蔡京等表賀赤烏<lb/>
又賀白鵲　政和後禁苑多為林居野店又聚珍禽野<lb/>
獸麀鹿鴐鵞禽鳥數百實其中至宣和間每秋風夜静<lb/>
禽鳥之音四徹宛若深山大澤陂野之間識者以為不<lb/>
祥　宣和末南郊禮畢御郊宫端誠殿天未明百辟方<lb/>
<pb n="KR2m0009_WYG_312-35a"/>
稱賀忽有鴞正鳴於殿屋若與賛拜聲相應和聞者駭<lb/>
之時已報女真背盟未踰月内禪明年有青城之難<lb/>
髙宗建炎三年上在揚州二月辛亥早朝有翠羽飛鳴<lb/>
行殿三匝一再止於宰臣汪伯彦朝冠冠者尊服飛鳥<lb/>
踐之不祥翠羽又青祥也劉向以為野鳥入宫室將空<lb/>
一曰敗亡之應是日敵兵入揚州有倉卒渡江之變後<lb/>
二十日伯彦罷相尋坐貶　四年五月丁巳敵兵圍陜<lb/>
府鳶鴉數萬飛噪城上與戰聲相亂敵将羅索曰城當<lb/>
<pb n="KR2m0009_WYG_312-35b"/>
䧟急攻之遂失守近羽孽也　七年梟鳴於劉豫後苑<lb/>
又群鳥鳴於内庭如曰休也豫惡之募人獲一梟者予<lb/>
錢五千是嵗豫廢偽齊亡　十七年二月有白鳥六集<lb/>
於髙禖壇上近羽孽也宰臣沈該以瑞奏　二十七年<lb/>
饒州鄱陽縣有妖鳥鳬身雞尾長喙方足赤目上於民<lb/>
屋數日彈矢不能中亦羽孽也　孝宗乾道六年邵武<lb/>
軍泰寕縣有爵飛鳴立死於瑞寕佛刹香鼎先是紹興<lb/>
初是邑有爵立死於丹霞佛刹之鼎皆羽孽也釋子因<lb/>
<pb n="KR2m0009_WYG_312-36a"/>
釋其妖謂之雀化　寕宗慶元三年春池州銅陵縣鴛<lb/>
鴦雄化雌近羽孽也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0009_WYG_312-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文獻通考卷三百十二<lb/>
</p>
<p>
</p>
  </div>
</body>
</text>
</TEI>
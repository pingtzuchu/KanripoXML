<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷一百十五</head> <lb/>
    <p>
<pb n="KR2m0009_WYG_115-1a"/>
欽定四庫全書<lb/>
　文獻通考卷一百十五<lb/>
　　鄱　陽　　馬　　端　臨　貴　與　著<lb/>
　王禮考十<lb/>
　　圭璧符節璽印<lb/>
虞舜輯五瑞既月乃日覲四岳羣牧班瑞于羣后<hi>輯斂瑞信</hi>
<hi>也公執桓圭侯執信圭伯執躬圭子執榖璧男執蒲璧五等諸侯執之以合符於天子而驗其信否也周禮天</hi>
<hi>子執冒四寸以朝諸侯鄭氏注云名玉以冒以徳覆冒天下也諸侯始受命天子錫以圭圭頭斜鋭其冒下斜</hi>
<pb n="KR2m0009_WYG_115-1b"/>
<hi>刻小大長短廣狹如之諸侯來朝天子以刻處冒其圭頭有不同者即辨其偽也既月盡此月日覲日日見也</hi>
<hi>既見之後審之非偽則又班還其瑞以與天下正始也</hi>
　　程氏演繁露曰尚書大𫝊曰古者圭必有冒故瑁<lb/>
　　圭者天子與諸侯為瑞諸侯執所受圭以朝天子<lb/>
　　無過者復得以給使之歸國有過者留其圭三年<lb/>
　　<hi>已上御覽八百六</hi>按大𫝊此言必有所本舜典之謂輯五<lb/>
　　瑞者即此之執圭而朝者也輯者斂之而上呼天<lb/>
　　子也又謂班瑞于羣后者即此之復與其圭以歸<lb/>
<pb n="KR2m0009_WYG_115-2a"/>
　　者也第其有過留之三年者不見所出然大𫝊此<lb/>
　　言極有理也舜典下文東廵岱宗而䞇五玉以朝<lb/>
　　者即與在朝而輯五瑞者同理也正義曰五瑞本<lb/>
　　受之堯斂而還之謂如舜新以付改為舜臣與之<lb/>
　　正新君之始此亦有理然以上下文推之則不通<lb/>
　　矣四岳巡狩皆嘗斂玉而復授之矣至五器之斂<lb/>
　　復即是輯班之異名矣今獨於正月在都所班者<lb/>
　　為舜賜則巡狩之所如所復在已受新賜之後何<lb/>
<pb n="KR2m0009_WYG_115-2b"/>
　　用再班也邪以此知大𫝊所言有理蓋分還留兩<lb/>
　　端以為賞罰也者其說有理也<lb/>
　　按天子之所佩曰璽臣下之所佩曰印無璽書則<lb/>
　　九重之號令不能逹之於四海無印章則有司之<lb/>
　　文移不能行之於所屬此後世之事也三代以前<lb/>
　　則未之聞上之所以示信於下者惟圭璧與符節<lb/>
　　而已封建則有圭璧諸侯朝於天子則執其所受<lb/>
　　之圭以合焉所謂天子執冒四寸以朝諸侯公執<lb/>
<pb n="KR2m0009_WYG_115-3a"/>
　　桓圭侯執信圭伯執躬圭子執榖璧男執蒲璧是<lb/>
　　也徴召則有符節掌節所謂掌守邦節而辨其用<lb/>
　　典瑞所謂珍圭以徴守以恤凶荒牙璋以起軍旅<lb/>
　　以治兵守是也二者皆重器故俱以玉為之古者<lb/>
　　人朴俗淳故雖有圭璧符節而其用甚簡必大朝<lb/>
　　㑹大徴發則以之示信後世巧詐日滋而防制益<lb/>
　　密故璽書印章之用甚煩而猶懼其不足以防姦<lb/>
　　莊周所謂焚符破璽而民朴鄙蓋有激也然則圭<lb/>
<pb n="KR2m0009_WYG_115-3b"/>
　　璧蓋符節璽印之𩔖世徒見繪禮圗者繪天子諸<lb/>
　　侯被冕服執圭璧遂以鎮圭桓圭以下為服飾之<lb/>
　　具又見尚書有五玉三帛二生一死䞇之說遂以<lb/>
　　圭璧為䞇見之物然皆非也舜典輯五瑞之下繼<lb/>
　　之以班瑞修五禮五玉之下繼以如五器卒乃復<lb/>
　　蓋索之以别其偽而復還之耳春官大宗伯以玉<lb/>
　　作六瑞以等邦國則自王執鎮圭至男執蒲璧以<lb/>
　　禽作六摯以等諸臣則自孤執皮帛以至工商執<lb/>
<pb n="KR2m0009_WYG_115-4a"/>
　　鷄六瑞在先六摯在後明圭璧非䞇獻之物也故<lb/>
　　今叙符節璽印而以圭璧先之<lb/>
　　虞書言修五禮五玉三帛二生一死䞇如五器卒<lb/>
　　乃復孔注五器即五玉五等諸侯所執也三帛諸<lb/>
　　侯世子執纁公之孤執元附庸之君執黄二生卿<lb/>
　　執羔大夫執鴈一死士執雉五器終則還之三帛<lb/>
　　生死則否然則豈諸侯世子以下則受其物而於<lb/>
　　五等諸侯反無所受乎按周禮小行人成六瑞王<lb/>
<pb n="KR2m0009_WYG_115-4b"/>
　　用鎮圭公用桓圭侯用信圭伯用躬圭子用榖璧<lb/>
　　男用蒲璧合六幣圭以馬璋以皮璧以帛琮以錦<lb/>
　　琥以繡璜以黼此六物者以和諸侯之好康王之<lb/>
　　誥諸侯入應門皆布乗黄朱賔稱奉圭兼幣蓋諸<lb/>
　　侯之朝天子有圭璧以為信有馬幣以為䞇並陳<lb/>
　　於庭圭璧則合而還之馬幣則受之至於諸侯世<lb/>
　　子以下則無圭璧直以三帛二生一死效䞇而已<lb/>
　　無璧則不言復矣然則圭璧蓋似䞇而非也聘禮<lb/>
<pb n="KR2m0009_WYG_115-5a"/>
　　云以圭璋聘重禮也已聘而還圭璋此輕財而重<lb/>
　　禮之義也蓋古者朝聘皆以玉行禮而並無受玉<lb/>
　　之文明玉非幣馬羔鴈之比也<lb/>
周官典瑞掌玉瑞玉器之藏辨其名物與其用事王晉<lb/>
大圭執鎮圭繅藉五采五就以朝日<hi>繅有五采文所以薦玉木為中幹用</hi>
<hi>韋衣而畫之就成也天子常春分朝日鄭司農云晉讀為搢紳之搢謂插於紳帶之間若帶劒也五就五帀也</hi>
<hi>一帀為一就</hi>公執桓圭侯執信圭伯執躬圭繅皆三采三就<lb/>
子執榖璧男執蒲璧繅皆二采再就以朝覲宗遇㑹同<lb/>
<pb n="KR2m0009_WYG_115-5b"/>
於王<hi>三采朱白蒼二采朱綠也鄭司農云以圭璧見於王覲禮曰侯氏入門右坐奠圭再拜稽首侯氏見</hi>
<hi>於天子春曰朝夏曰宗秋曰覲冬曰遇時見曰㑹殷見曰同</hi>諸侯相見亦如之<hi>亦執圭璧</hi>
<hi>以相見春秋𫝊曰邾子執玉高其容仰</hi>瑑圭璋璧琮繅皆二采一就以覜<lb/>
聘<hi>璋以聘后夫人以琮享之也大夫衆來曰頫寡來曰聘鄭司農注云瑑有圻鄂瑑起</hi>珍圭以徴<lb/>
守以恤凶荒<hi>杜子春云珍當為鎮書亦或為鎮以徴守者以徴召守國諸侯若今時徴郡守以竹</hi>
<hi>使符也鎮者國之鎮諸侯亦一國之鎮故以鎮圭徴之也凶荒則民有逺志不安其土故以鎮圭鎮安之元謂</hi>
<hi>鎮圭王使之瑞節制大小當與琬琰相依王使人徴諸侯憂凶荒之國則授之執以徃致王命焉如今時使者</hi>
<hi>持節矣恤者開府庫賑救之凡瑞節歸又執以反命</hi>牙璋以起軍旅以治兵守<hi>鄭司</hi>
<pb n="KR2m0009_WYG_115-6a"/>
<hi>農云牙璋瑑以為牙牙齒兵象故以牙璋發兵若今時以銅虎符發兵元謂牙璋亦王使之瑞節兵守用兵所</hi>
<hi>守若齊人戍遂諸侯戍周</hi>璧羡以起度<hi>鄭司農云羡長者此璧徑長尺以起度量玉人職曰璧羡</hi>
<hi>度尺以為度元蓋為羡是不圜之貌蓋徑八寸袤尺</hi>榖圭以和難以聘女<hi>榖圭亦王使之</hi>
<hi>瑞節榖善也其飾若粟文然難仇讎和之者若春秋宣公及齊侯平莒及郯晋侯使瑕嘉平戎於王其聘女則</hi>
<hi>以納徴焉</hi>琬圭以治徳以結好<hi>琬圭亦王使之瑞節諸侯有徳王命賜之及諸侯使大夫</hi>
<hi>来聘既而為壇㑹之使大夫執以命事焉大行人職曰時聘以結諸侯之好鄭司農云琬圭無鋒芒故治徳以</hi>
<hi>結好</hi>琰圭以易行以除慝<hi>琰圭亦王使之瑞節鄭司農云琰圭有鋒芒傷害征伐誅討之</hi>
<hi>象故以易行除慝易惡行令為善者以此圭責讓諭告之也元謂除慝亦謂諸侯使大夫來頫既而使大夫執</hi>
<pb n="KR2m0009_WYG_115-6b"/>
<hi>而命事於壇大行人職曰殷頫以除邦國之慝</hi>玉人之事鎮圭尺有二寸天子<lb/>
守之命圭九寸謂之桓圭公守之命圭七寸謂之信圭<lb/>
侯守之命圭七寸謂之躬圭伯守之<hi>命圭者王所命之圭也朝覲執焉居</hi>
<hi>則守之子守榖璧男守蒲璧不言之者闕耳</hi>天子執冒四寸以朝諸侯<hi>名玉曰冒</hi>
<hi>言徳能覆蓋天下者也四寸者方以尊接卑以小為貴</hi>天子用全上公用龍侯用<lb/>
瓚伯用將<hi>鄭司農云全純色也龍當為駹駹雜色也元謂全純玉也龍瓚將皆雜名也卑者下尊以</hi>
<hi>輕重為差玉多則重石多則輕公侯四玉一石伯子男三玉二石</hi>琬圭九寸而繅以象<lb/>
徳琰圭九寸判規以除慝以易行<hi>凡圭琰上寸半琰圭琰半以上又半為瑑</hi>
<pb n="KR2m0009_WYG_115-7a"/>
<hi>飾</hi>璧羡度尺好三寸以為度<hi>羡徑也好璧孔也爾雅曰肉倍好謂之璧好倍肉謂</hi>
<hi>之瑗肉好若一謂之環元謂羡猶延其袤一尺而廣狹焉</hi>榖圭七寸天子以聘女牙<lb/>
璋中璋七寸射二寸厚寸以起軍旅以治兵守<hi>二章皆有鉏牙</hi>
<hi>之飾於琰側先言牙璋有文飾也</hi>
　　陳氏禮書曰大宗伯作六瑞自王以下皆言執小<lb/>
　　行人掌六瑞自王以下皆言用則執者自人言之<lb/>
　　也用者自玉言之也執之所以行禮用之所以合<lb/>
　　符宗伯典瑞行人皆言執獨小行人言用則行禮<lb/>
<pb n="KR2m0009_WYG_115-7b"/>
　　非小行人所専掌特掌其合符之事而已若夫不<lb/>
　　施於行禮合符則寳而守之此玉人所以又言守<lb/>
　　之也<lb/>
掌節掌守邦節而辨其用以輔王命<hi>邦節者珍圭牙璋榖圭琬圭琰圭也</hi>
<hi>王有命則别其節之用以授使者輔王命者執以行為信</hi>守邦國者用玉節守都鄙<lb/>
者用角節<hi>謂諸侯於其國中公卿大夫王子弟於其采邑有命者亦自有節以輔之玉節之制如王</hi>
<hi>為之以命數為大小角用犀角其制未聞</hi>凡邦國之使節山國用虎節土國<lb/>
用人節澤國用龍節皆金也以英簜輔之<hi>使節使卿大夫聘於天子</hi>
<pb n="KR2m0009_WYG_115-8a"/>
<hi>諸侯行道所執之信也土平地也山多虎平地多人澤多龍以金為節鑄象焉必自以其國所多者於以相别</hi>
<hi>為信明也今漢有銅虎符杜子春云簜當為帑謂以凾器盛此節或曰英簜畫凾</hi>門闗用符節<lb/>
貨賄用璽節道路用旌節皆有期以反節<hi>門闗司門司闗也貨賄者</hi>
<hi>主通貨賄之官謂司市也道路者主治五涂之官謂鄉遂大夫也凡民逺出至於邦國邦國之民若來入由門</hi>
<hi>者司門為之節由闗者司闗為之節其啇則司市為之節其以徴令及家徙則鄉遂大夫為之節唯時事而行</hi>
<hi>不出闗不用節也變司市言貨賄者璽節主以通貨賄貨賄非必由市或資於民家焉變鄉遂言道路者容公</hi>
<hi>邑及小都大都之吏皆主治五涂亦有民也符節者如今宫中諸官詔符也璽節者今之印章也旌節今使者</hi>
<hi>所擁節是也將送者執此節以送行者皆以道里日時課如今郵行有程矣以防容姦擅有所通也凡節有法</hi>
<pb n="KR2m0009_WYG_115-8b"/>
<hi>式藏於掌節</hi>凡通逹於天下者必有節以𫝊輔之<hi>必有節言逺行無有</hi>
<hi>不得節而出者也輔之以𫝊者節為信耳傳說所齎操及所適</hi>無節者有幾則不逹<hi>圏土</hi>
<hi>納之</hi>
　　陳氏禮書曰節之為物或以玉或以角或以金或<lb/>
　　以竹或用以守或用以使或用以民周官掌節之<lb/>
　　所掌者八玉節也角節也虎節也人節也龍節也<lb/>
　　符節也璽節也旌節也小行人之所逹者六虎節<lb/>
　　也龍節也人節也旌節也符節也管節也掌節守<lb/>
<pb n="KR2m0009_WYG_115-9a"/>
　　邦國者用玉節守都鄙者用角節此用以守者也<lb/>
　　山國用虎節土國用人節澤國用龍節皆金為之<lb/>
　　此用以使者也門闗用符節貨賄用璽節道路用<lb/>
　　旌節皆有期以反節此用於使與民者也<hi>行人凡其使也</hi>
　　<hi>必以旌節此使者所執也此掌之者若徙於他則為之旌節以逹之此民執也</hi>析竹為符<lb/>
　　節全竹為管節小行人有管節而掌節無之者掌<lb/>
　　節所掌謂之邦節以輔王命則所謂邦國之使節<lb/>
　　使邦國者所執也<hi>鄭氏謂使卿大夫聘於天子諸侯誤也</hi>小行人所<lb/>
<pb n="KR2m0009_WYG_115-9b"/>
　　逹謂之天下之節則所謂龍節人節虎節管節邦<lb/>
　　國都鄙使者所執非王官所掌也掌節無都鄙之<lb/>
　　使節以使都鄙者無節特以旌節行之也小行人<lb/>
　　無璽節以其所掌者使節而貨賄之事不預也然<lb/>
　　節不特八節六節而已典瑞珍圭以徴守以恤凶<lb/>
　　荒牙璋以起軍旅琬圭以治徳以結好琰圭以除<lb/>
　　慝以易行榖圭以和難以聘女鄭氏皆以為王使<lb/>
　　之瑞節則珍圭牙璋琬圭琰圭榖圭使者為信於<lb/>
<pb n="KR2m0009_WYG_115-10a"/>
　　所適者也龍節虎節人節符節旌節行人為信於<lb/>
　　道路者也調人凡和難弗辟則與之瑞節而以執<lb/>
　　之此琰圭耳則琰圭不特施於使者民亦與之也<lb/>
　　書康誥曰越小臣諸節春秋之時宋司馬握節以<lb/>
　　死司城致節於府人而去司馬牛致其邑與圭而<lb/>
　　適齊<hi>杜預曰圭守邑之信符</hi>則守節不特於邦國都鄙雖官<lb/>
　　府小臣亦有之也考工記牙璋榖圭七寸琬圭琰<lb/>
　　圭九寸漢竹使符竹箭五枚長五寸然則先王之<lb/>
<pb n="KR2m0009_WYG_115-10b"/>
　　節其長蓋亦不過於此若夫旌節之制又加長焉<lb/>
　　觀蘇武之杖節則非以寸計之也漢竹使符銅虎<lb/>
　　各分其半右留京師左付郡守唐符璽郎凡國有<lb/>
　　大事則出納符節班其右而藏其左先王之節其<lb/>
　　班藏蓋亦如此然老子曰執左契不責於人則藏<lb/>
　　其右者非是<lb/>
秦以印稱璽以玉不通臣下用制乘輿六璽曰皇帝行<lb/>
璽皇帝之璽皇帝信璽天子行璽天子之璽天子信璽<lb/>
<pb n="KR2m0009_WYG_115-11a"/>
又始皇得藍田白玉為璽螭虎鈕文曰受天之命皇帝<lb/>
夀昌韍佩既廢乃以采組連結於璲光明表章轉相結<lb/>
受故謂之綬<hi>通典秦漢以降逮於周隋既多無注解或𫝊寫訛舛有義理難明雖研覈莫辨今但</hi>
<hi>約真本史聊存一代之制他皆𩔖此質之者幸察焉</hi>
漢高祖元年十月沛公至霸上秦王子嬰封皇帝璽符<lb/>
節降軹道旁<lb/>
漢初有三璽天子之璽自佩行璽信璽在符節臺<lb/>
　漢舊儀璽皆玉螭虎鈕凡六璽皇帝行璽凡封國用<lb/>
<pb n="KR2m0009_WYG_115-11b"/>
　之璽賜諸侯王書信璽發兵召大臣以天子行璽策<lb/>
　拜外國以天子之璽事天地鬼神以天子信璽皆以<lb/>
　武都紫泥封青布嚢白素裏兩端無縫尺一板中約<lb/>
　署皇帝綬黄地赤采不佩璽璽以金銀縢組幐侍中<lb/>
　緄負以從奉璽書使者乘馳𫝊其騎也三騎行晝夜<lb/>
　千里為程<lb/>
　衞宏曰秦前民皆佩綬金玉銀銅犀象為方寸璽各<lb/>
　服所好秦以來天子獨稱璽又以玉羣下莫得用其<lb/>
<pb n="KR2m0009_WYG_115-12a"/>
　玉出藍田山題李斯書其文曰受命於天既夀永昌<lb/>
　高祖入咸陽秦王子嬰以璽降其璽乃始皇藍田玉<lb/>
　璽螭獸鈕在六璽之外帝既誅項籍即天子位因服<lb/>
　其璽世世𫝊受號曰漢𫝊國璽平帝崩孺子未立璽<lb/>
　藏長樂宫及王莽即位請璽太后不肯授莽莽使安<lb/>
　陽侯舜諭指太后怒罵之且曰若自以金匱符命為<lb/>
　新皇帝變更正朔服制亦當自更作璽𫝊之萬世何<lb/>
　用此亡國不祥璽為我漢家老寡婦旦暮且死欲與<lb/>
<pb n="KR2m0009_WYG_115-12b"/>
　此璽俱葬終不可得太后因涕泣左右皆垂涕舜亦<lb/>
　悲不能止良久乃謂太后臣等已無可言莽必欲得<lb/>
　𫝊國璽太后寜能終不與邪太后聞舜語切恐莽欲<lb/>
　脅之乃出漢𫝊國璽投之地以授舜曰我老且死而<lb/>
　兄弟今族滅也舜既得璽奏之莽大恱<lb/>
皇后璽文與帝同皇后之璽金螭虎紐皇太子黄金印<lb/>
龜紐印文曰章下至二百石皆為通官印<lb/>
漢諸侯王金璽盭綬<hi>盭音戾綠也漢舊儀云諸侯王黄金璽槖駝紐文曰璽</hi>徹侯<lb/>
<pb n="KR2m0009_WYG_115-13a"/>
金印紫綬相國丞相金印紫綬高帝一十年更名相國<lb/>
綠綬太師太傅太保太尉左右前後將軍金印紫綬御<lb/>
史大夫銀印青綬凡吏秩比二千石以上皆銀印青綬<lb/>
光祿大夫無秩比六百石以上皆銅印黑綬大夫博士<lb/>
御史謁者郎無其僕射御史治書尚符璽者有印綬比<lb/>
二百石以上皆銅印黄綬綏和元年長相皆黑綬建平<lb/>
二年復黄綬<lb/>
武帝太初元年改正朔數用五<hi>紀注云謂印文也若丞相曰丞相之印章諸卿</hi>
<pb n="KR2m0009_WYG_115-13b"/>
<hi>及守相印文不足五字者以之足之</hi>
　　孔氏雜說漢時印綬非若今之金紫銀緋長使服<lb/>
　　之也蓋居是官則佩是印罷則解之故三公上印<lb/>
　　綬也後漢張渙云吾前後十腰銀艾銀即銀印艾<lb/>
　　即綠綬十云者一官一佩之耳印不甚大淮南王<lb/>
　　曰方寸之印丈二之組是也<lb/>
宣帝時始賜匈奴單于印璽與天子同<lb/>
　王莽既簒位遣五威將軍王駿等多齎金帛遺單于<lb/>
<pb n="KR2m0009_WYG_115-14a"/>
　因易故印故印文曰匈奴單于璽莽更曰新匈奴單<lb/>
　于章駿既至授單于印綬令上故印綬單于再拜受<lb/>
　詔譯前欲解故印左姑夕侯蘇曰未見新印文宜且<lb/>
　勿與單于解故印綬奉上受著新綬不解視印飲食<lb/>
　至夜罷右率陳饒謂諸將率曰鄉者姑夕侯疑印文<lb/>
　幾令單于不予人如今視印知其變改必求故印此<lb/>
　非辭說所能距也既得而復失之辱命莫大不如椎<lb/>
　破故印以絶禍根即引斧椎壊之明日單于果言漢<lb/>
<pb n="KR2m0009_WYG_115-14b"/>
　賜單于印言璽不言章又無漢字諸王以下乃有漢<lb/>
　言章今印去璽加新與臣下無異願得故印將率示<lb/>
　以破印單于知無可奈何又多得賂遺乃遣使奉牛<lb/>
　馬入謝因上書求故印後以印文改易怨恨勒兵入<lb/>
　寇<lb/>
高祖與功臣剖符作誓<lb/>
文帝二年初與郡守為銅虎符竹使符<hi>應劭曰銅虎符第一至第五國</hi>
<hi>家當發兵遣使者至郡合符符合乃聼受之竹使符皆以竹箭五枚長五寸鐫刻篆書第一至第五張晏曰符</hi>
<pb n="KR2m0009_WYG_115-15a"/>
<hi>以代古之珪璋從簡易也師古曰與郡守為符者謂各分其半右留京師左以與之使音所吏反</hi>
武帝征和二年更節加黄旄初漢節純赤以戾太子持<lb/>
赤節故更為黄旄加上以相别<lb/>
文帝十二年除闗無用𫝊<hi>𫝊信也若今過所也師古曰古者或用棨或用繒帛棨者</hi>
<hi>刻木為合符也</hi>
景帝四年復置諸闗用𫝊出入<hi>應邵曰以七國新反備非常</hi>
宣帝本始四年詔曰今嵗不登民以車船載榖入闗者<lb/>
得毋用𫝊<lb/>
<pb n="KR2m0009_WYG_115-15b"/>
光武建武三年閏月丙午赤眉君臣靣縳奉高皇帝璽<lb/>
綬二月己未祠高廟受𫝊國璽<lb/>
　王莽敗時仍帶璽商人杜吳殺莽不知取璽公賔就<lb/>
　斬莽首并取璽更始將李松送上更始赤眉至高陵<lb/>
　奉璽上赤眉建武三年盆子降光武奉以上之<lb/>
　靈帝熹平六年八月戊辰袁紹等誅宦官引兵入宫<lb/>
　張遜叚珪等急廹刼少帝及陳留王小平津六璽不<lb/>
　自隨辛未帝還宫是日得六璽失𫝊國璽袁術死軍<lb/>
<pb n="KR2m0009_WYG_115-16a"/>
　破徐璆得其盗國璽及還許上之<lb/>
　魏受禪遣使求璽獻穆曹皇后不與如此數輩后乃<lb/>
　呼使者入親數責之以璽抵軒下因涕泣横流曰天<lb/>
　不祚爾左右莫能仰視<lb/>
後漢皇后赤綬玉璽<lb/>
建武元年復設諸侯王金璽綟綬公侯金印紫綬九卿<lb/>
執金吾河南尹秩皆中二千石大長秋將作大匠度遼<lb/>
諸將軍郡大守國傅相皆秩二千石校尉中郎將諸郡<lb/>
<pb n="KR2m0009_WYG_115-16b"/>
都尉諸國行相中尉内史中䕶軍司直秩皆二千石以<lb/>
上皆銀印青綬中外官尚書令御史中丞治書侍御史<lb/>
公將軍長史中二千石丞正平諸司馬中宫王家僕雒<lb/>
陽令秩皆千石尚書中謁者黄門冗從四僕射都郡監<lb/>
中外諸都官令都侯司農部丞郡國長吏丞侯司馬千<lb/>
人秩皆六百石家令侍僕秩皆六百石雒陽市長秩四<lb/>
百石主家長秩皆四百石以上皆銅印黑綬諸曹長揖<lb/>
擢丞秩三百石諸秩千石者其丞尉皆秩四百石秩六<lb/>
<pb n="KR2m0009_WYG_115-17a"/>
百石者丞尉秩三百石四百石者其丞尉秩二百石縣<lb/>
國丞尉亦如之縣國三百石長丞尉亦二百石明堂靈<lb/>
臺丞諸陵校長秩二百石丞尉校長以上皆銅印黄綬<lb/>
縣國守宫令相或千石或六百石長相或四百石或三<lb/>
百石長相皆以銅印黄綬而有秩者侍中中常侍光祿<lb/>
大夫秩皆二千石大中大夫秩皆比二千石尚書諫議<lb/>
大夫侍御史博士皆六百石議郎中謁者秩皆比六百<lb/>
石小黄門侍郎中黄門秩皆比四百石郎中秩皆比三<lb/>
<pb n="KR2m0009_WYG_115-17b"/>
百石太子舍人秩二百石<hi>輿服志注</hi>
後漢諸侯王列侯始封貴人薨皆令贈印璽<lb/>
建武二十六年賜南匈奴黄金璽盭緺綬<lb/>
建武之初禁網尚闊但以璽書發兵未有虎符之信杜<lb/>
詩上疏曰舊制發兵皆以虎符其餘調發竹使而已間<lb/>
者發兵但用璽書或以詔令如有姦人詐偽無由知覺<lb/>
愚以為軍旅尚興賊虜未殄調兵郡國宜立虎符以絶<lb/>
姦端書奏從之<lb/>
<pb n="KR2m0009_WYG_115-18a"/>
　尚符璽郎中四人在中主璽及虎符竹符之半者符<lb/>
　節令為符節臺率主符節事凡遣使掌授節<lb/>
中平六年始復節上赤葆<lb/>
　　徐氏曰按漢初節旄純赤武帝以衞太子持赤節<lb/>
　　乃更節加黄旄東都因之中平六年董卓議廢立<lb/>
　　袁紹掛節於上東門而去卓以紹棄節乃改第一<lb/>
　　葆為赤旄也<lb/>
晉時𫝊國璽與斬蛇劔俱為乘輿所寳斬蛇劔至恵帝<lb/>
<pb n="KR2m0009_WYG_115-18b"/>
時武庫火燒之遂亡及懐帝没胡𫝊國璽没於劉聰後<lb/>
又没於石勒及石虎死胡亂穆帝世乃還江南<lb/>
　𫝊國璽是秦始皇所刻其玉出藍田山是丞相李斯<lb/>
　所書其文曰受命於天既夀永昌漢高祖定秦秦王<lb/>
　子嬰獻此璽及漢高即位仍佩之因以相𫝊故號曰<lb/>
　𫝊國璽漢昭帝殿中一夜相驚霍光即召持節郎取<lb/>
　璽郎不與光欲奪之郎按劔曰頭可得璽不可得光<lb/>
　善之明日遷郎秩二等光後廢昌邑王賀立宣帝光<lb/>
<pb n="KR2m0009_WYG_115-19a"/>
　自手解取賀璽扶令下殿至漢平帝王莽簒位就元<lb/>
　后求璽乃出璽投之於地璽上螭一角缺及莽敗時<lb/>
　帶璽綬避火於漸臺商人杜吳殺莽取綬不知取璽<lb/>
　及莽頭公賔就見綬問綬主所在乃斬莽首并璽與<lb/>
　王憲憲得無所送又自乘天子車輦李松入長安斬<lb/>
　憲送璽詣宛上更始赤眉大司馬謝祿至高陵更始<lb/>
　奉璽赤眉赤眉立劉盆子建武三年盆子敗於宜陽<lb/>
　璽還光武孫堅從桂陽入討董卓時已焚燒洛邑徙<lb/>
<pb n="KR2m0009_WYG_115-19b"/>
　都長安堅軍於城南見井中旦旦有光軍人莫敢汲<lb/>
　堅乃探得璽初卓在亂掌璽者投於井中故堅得之<lb/>
　袁紹有僭盗意乃拘堅妻逼求之紹得璽見魏武舉<lb/>
　以向肘魏武惡之紹敗得璽還漢以禪魏魏以禪晉<lb/>
　趙王倫簒立使義王王威就恵帝取之帝不與強奪<lb/>
　之懐帝永嘉五年王彌入洛陽執懐帝及𫝊國六璽<lb/>
　詣劉曜後為石勒所并璽復屬勒刻一邉云天命石<lb/>
　氏此題今不復存勒為冉閔所滅此璽屬閔閔敗璽<lb/>
<pb n="KR2m0009_WYG_115-20a"/>
　存閔大將軍蔣幹晉鎮西將軍謝尚遣督䕶何融至<lb/>
　購賞得之以晉穆帝永和八年還江南晉元帝東渡<lb/>
　歴數帝無玉璽北人皆云司馬家白版天子<lb/>
晉皇太子金璽龜紐朱黄綬四采赤黄縹紺貴人夫人<lb/>
貴嬪是為三夫人皆金章紫綬章文曰貴人夫人貴嬪<lb/>
之章淑妃淑媛淑儀修華修容修儀媫妤容華充華是<lb/>
為九嬪銀印青綬皇太子妃金璽龜紐纁朱綬諸王太<lb/>
妃妃諸長公主封君金印紫綬郡公侯縣公侯太夫人<lb/>
<pb n="KR2m0009_WYG_115-20b"/>
夫人銀印青綬<lb/>
　　程氏演繁露曰晉孔琳之當桓元時建議曰古者<lb/>
　　皇王𫝊國之璽及公侯襲封之印皆奕世𫝊用無<lb/>
　　敢改作今世惟尉之一職獨用一印至於内外羣<lb/>
　　臣毎遷悉改終年刻鑄金銀銅炭之費不可勝言<lb/>
　　愚請衆官印即用一印無煩改作則知是時毎一<lb/>
　　官别鑄印也<lb/>
宋皇太子金璽龜紐朱綬諸王金璽龜紐纁朱綬郡公<lb/>
<pb n="KR2m0009_WYG_115-21a"/>
金章元朱綬太宰太傅太保丞相司徒司空金章紫綬<lb/>
相國綠綟綬大司馬大將軍太尉凡將軍位從公者金<lb/>
章紫綬郡諸侯金章青朱綬驃騎車騎以下諸將軍並<lb/>
金章紫綬諸王嗣子金印紫綬郡公侯嗣子銀印青綬<lb/>
尚書令僕射中書令監祕書監銅印墨綬光祿大夫太<lb/>
子詹事左右衞以下諸將軍監軍銀章青綬諸校尉中<lb/>
郎將銀印青綬縣鄉亭侯金印紫綬鷹揚伏波以下諸<lb/>
將軍銀章青綬諸都尉校尉中尉銀印青綬州郡史銅<lb/>
<pb n="KR2m0009_WYG_115-21b"/>
印墨綬御史中丞都水使者銀印墨綬諸軍司馬銀章<lb/>
青綬匈奴䕶羌諸校尉銅印青綬尚書左右丞祕書丞<lb/>
銅印黄綬其下又有假青綬假墨綬<lb/>
齊乘輿制六璽以金為之並依秦漢之制皇太子諸王<lb/>
金璽皆龜紐公侯五等金章郡太守内史四品五品將<lb/>
軍皆銀章尚書令僕射至諸州刺史皆銅印其綬乘輿<lb/>
黄赤縹紺四采太子諸王纁朱綬赤黄縹紺色亦同相<lb/>
國綠綟綬三采綠紫紺郡公朱侯伯青子男素朱皆三<lb/>
<pb n="KR2m0009_WYG_115-22a"/>
采公嗣子紫侯嗣子青鄉亭侯闗中闗内侯紫綬白二<lb/>
采郡國太守内史青尚書令僕射中書監祕書監皆墨<lb/>
丞皆黄<lb/>
梁制乘輿印璽及皇太子諸王五等國封並畧如齊制<lb/>
鄉亭闗内闗中及各號侯諸王嗣子金印龜鈕紫綬闗<lb/>
外侯銀印龜紐青綬大司馬大將軍太尉諸位從公者<lb/>
金章龜鈕紫綬尚書令僕射尚書中書監令祕書監銅<lb/>
印墨綬左右光祿大夫加金章紫綬同其位但加金紫<lb/>
<pb n="KR2m0009_WYG_115-22b"/>
者謂之金紫光祿但加銀青者謂之銀青光祿太僕廷<lb/>
尉以下諸卿丹陽尹銀章龜鈕青綬諸將軍金章紫綬<lb/>
中郎將則青綬郡國太守相内史銀章龜鈕青綬諸縣<lb/>
署令秩千石者州郡大中正郡中正銅印環紐墨綬公<lb/>
府令史亦同諸縣尉銅印環鈕單衣黄綬<lb/>
　梁末侯景之敗也以𫝊國璽自隨使其侍中兼平原<lb/>
　太守趙思賢掌之曰若我死宜沈於江勿令吳兒復<lb/>
　得之思賢自京口濟江遇盗從者棄之草間至廣陵<lb/>
<pb n="KR2m0009_WYG_115-23a"/>
　以告郭元建元建取之以與辛術術送之至鄴<lb/>
　　按郭元建侯景之黨景敗以廣陵降王僧辨既而<lb/>
　　復降於北齊齊遣行臺辛術㨿廣陵𫝊國璽自五<lb/>
　　胡之亂沒於劉石石氏敗璽復南歸於晉歴宋齊<lb/>
　　梁至侯景之敗而璽又北歸於高齊云<lb/>
　　致堂胡氏曰有天下者必汲汲於一璽求之不得<lb/>
　　則歉然若郡守縣令之官而未視印綬也夫璽何<lb/>
　　所本哉二帝三王不聞𫝊是物而後為君也舜受<lb/>
<pb n="KR2m0009_WYG_115-23b"/>
　　之堯禹受之舜湯受之禹文武受之湯先聖後聖<lb/>
　　若合符節者豈璽之謂歟故詩書春秋紀事詳矣<lb/>
　　曾不及璽獨秦誇大使李斯以蟲鳥之文刻之美<lb/>
　　玉兼稱皇帝以識詔令自是而後始有璽書使秦<lb/>
　　善也而璽無所本固不當法使秦不善也而璽雖<lb/>
　　美擊而破之為宜又何足𫝊也故嘗論之官府百<lb/>
　　司之印章一代所為而受之君者也不可以失失<lb/>
　　之則不敬天子之璽亦一代所用而非受之於天<lb/>
<pb n="KR2m0009_WYG_115-24a"/>
　　者也必隨世而改不改則不新故漢有天下當刻<lb/>
　　漢璽而不必襲之秦唐有天下宜刻唐璽而不必<lb/>
　　襲之隋所以正位凝命革去故而鼎取新也茍以<lb/>
　　為不然曷不於二帝三王監之彼世之璽以亂亡<lb/>
　　毁逸者固多矣必以相𫝊為貴又豈得初璽如是<lb/>
　　之久邪<lb/>
陳制永定元年武帝所定乘輿服御皆採梁舊制以天<lb/>
下初定務惟節儉至天嘉中乃一依梁天監舊事<lb/>
<pb n="KR2m0009_WYG_115-24b"/>
北齊制天子六璽並依舊式皇帝行璽封常行詔勅用<lb/>
之皇帝之璽賜諸王書用之皇帝信璽下銅獸符發諸<lb/>
州鎮兵下竹使符拜代召諸刺史用之並白玉為之方<lb/>
一寸二分螭獸鈕天子行璽册拜外國則用之天子之<lb/>
璽賜諸外國書則用之天子信璽發兵外國若徴召外<lb/>
國及有事鬼神用之並黄金為之方一寸二分螭獸紐<lb/>
又有𫝊國璽白玉為之方四寸螭獸鈕上交蟠螭隱起<lb/>
鳥篆書文曰受天之命皇帝夀昌凡八字在六璽外唯<lb/>
<pb n="KR2m0009_WYG_115-25a"/>
封禪以封石凾又有督攝萬機印一鈕以木為之長尺<lb/>
二寸廣二寸五分皆上為鼻鈕鈕長九寸厚一寸廣七<lb/>
寸腹下隱起篆文書為督攝萬機凡四字此印常在内<lb/>
唯以印籍縫用則左户部郎中度支尚書奏取印訖轉<lb/>
納皇太子璽黄金為之方一寸龜鈕文曰皇太子璽宫<lb/>
中大事用璽小事用門下典書坊印諸侯印綬二品以<lb/>
上並金章紫綬三品銀章青綬<hi>三品以上凡是五省官及中侍中省官皆為印</hi>
<hi>而不為章也</hi>四品得印者銀印青綬五品六品得印者銅印<lb/>
<pb n="KR2m0009_WYG_115-25b"/>
墨綬<hi>四品以下凡是開國子男及五等㪚品名號侯皆為銀章不為印</hi>七品八品九品<lb/>
得印者銅印黄綬金銀章印及銅印並方一寸皆龜鈕<lb/>
四方諸藩國王之章上藩用金下藩用銀並方寸龜鈕<lb/>
佐官唯公府長史尚書二丞給印綬六品以下九品以<lb/>
上唯當曹為官長者給印餘自非長官雖位尊並不給<lb/>
諸王纁朱綬四采赤黄縹紺純朱質纁文織長二丈一<lb/>
尺二百四十首廣九寸開國郡縣公散郡公元朱綬四<lb/>
采元赤縹紺質元文織長丈八尺百八十首廣八寸開<lb/>
<pb n="KR2m0009_WYG_115-26a"/>
國縣侯伯朱綬四采青赤白縹朱質青文織長丈六尺<lb/>
百四十首廣七寸開國縣子男名號侯開國鄉男素朱<lb/>
綬三采青赤白朱質白文織長丈四尺百二十首廣六<lb/>
寸一品二品紫綬三采紫黄赤純紫質長丈八尺百八<lb/>
十首廣八寸三品四品青綬三采青白紅純青質長丈<lb/>
六尺百四十首廣七寸五品六品黑綬二采青紺純紺<lb/>
質長丈四尺百首廣六寸七品八品九品黄綬二采黄<lb/>
白純黄質長丈二尺六十首廣五寸官品從第二以上<lb/>
<pb n="KR2m0009_WYG_115-26b"/>
小綬間得施玉環官有綬者則有紛皆長八尺廣三寸<lb/>
各隨綬色若服朝服則佩綬公服則佩紛官無綬者不<lb/>
合佩紛<lb/>
後周皇帝八璽有神璽有𫝊國璽皆寳而不用<hi>神璽明受之於</hi>
<hi>天傳國璽明受之於運</hi>皇帝負扆則置神璽於筵前之右置𫝊國<lb/>
璽於筵前之左其六璽並因舊制皆白玉為之方一寸<lb/>
五分高一寸螭獸鈕三公諸侯印皆方寸二分高八分<lb/>
龜鈕七命以上銀四命以上銅皆龜鈕三命以上銅印<lb/>
<pb n="KR2m0009_WYG_115-27a"/>
銅鼻其方皆寸其高六分文曰某公官之印其組綬皇<lb/>
帝以蒼青朱黄白元纁紅紫緅<hi>則侯反</hi>碧綠十有二色諸<lb/>
公九色自黄以下諸侯八色自白以下諸伯七色自元<lb/>
以下諸子六色自纁以下諸男五色自紅以下三公之<lb/>
綬如諸公三孤之綬如諸侯六卿之綬如諸伯上大夫<lb/>
之綬如諸子中大夫之綬自紫以下士之綬自緅以下<lb/>
其璽印綬亦如之保定四年百官始執笏常服焉宇文<lb/>
䕶始袍加下襴遂為後制<lb/>
<pb n="KR2m0009_WYG_115-27b"/>
隋制神璽寳而不用受命璽封禪則用之餘六璽行用<lb/>
並用舊制其綬王纁朱綬四采赤黄縹紺純朱質纁文<lb/>
織成長丈八尺二百四十首廣九寸公元朱綬四采元<lb/>
赤縹紺純朱質元文織成長丈八尺二百四十首廣九<lb/>
寸侯伯青朱綬四采青赤白縹純朱質青文織成長丈<lb/>
六尺百八十首廣八寸子男素朱綬三采青赤白純朱<lb/>
質白文織成長丈四尺百四十首廣七寸正從一品綠<lb/>
綟綬四采綠紫黄赤純綠質長丈八尺二百四十首廣<lb/>
<pb n="KR2m0009_WYG_115-28a"/>
九寸從三品以上紫綬三采紫黄赤純紫質長丈六尺<lb/>
百八十首廣八寸銀青光祿大夫朝議大大及正從四<lb/>
品青綬三采青白紅純青質長丈四尺百十首廣七寸<lb/>
正從五品墨綬二采青紺純緇質長丈二尺百首廣六<lb/>
寸自王公以下皆有小䨇綬長二尺六寸色同大綬而<lb/>
首半之正從一品施二玉環以下不合其有綬者則有<lb/>
紛皆長六尺四寸廣二寸四分各隨綬色煬帝幸遼東<lb/>
命鄭元為京師留守樊子蓋為東都留守俱賜玉麟符<lb/>
<pb n="KR2m0009_WYG_115-28b"/>
以代銅獸<hi>六典云傳符之制京師留守曰玉麟符</hi>
唐制天子有𫝊國璽及八璽皆玉為之神璽以鎮中國<lb/>
藏而不用受命璽以封禪禮神皇帝行璽以報王公書<lb/>
皇帝之璽以勞王公皇帝信璽以召王公天子行璽以<lb/>
報四夷書天子之璽以勞四夷天子信璽以召兵四夷<lb/>
皆泥封大朝㑹則符璽郎進神璽受命璽於御座行幸<lb/>
則合八璽為五<graphic n="KR1221" url="https://raw.githubusercontent.com/kanripo/KR-Gaiji/master/images/KR1221.png" mimeType="image/png"/>函封從於黄鉞之内太皇太后皇太<lb/>
后皇后皇太子及妃璽皆金為之藏而不用太皇太后<lb/>
<pb n="KR2m0009_WYG_115-29a"/>
皇太后封令書以宫官印皇后以内侍省印皇太子以<lb/>
左春坊印妃以内坊印初太宗刻受命元璽以白玉為<lb/>
螭首文曰皇天景命有徳者昌至武后改諸璽皆為寳<lb/>
中宗即位復為璽開元六年復為寳天寳初改璽書為<lb/>
寳書十載改𫝊國寳為承天大寳<lb/>
初高祖入長安罷隋竹使符班銀莬符其後改為銅魚<lb/>
符以起軍旅易守長京都留守折衝府捉兵鎮守之所<lb/>
及左右金吾宫苑總監牧監皆給之畿内則左三右一<lb/>
<pb n="KR2m0009_WYG_115-29b"/>
畿外則左五右一左者進内右者在外用始第一周而<lb/>
復始宫殿門城門給交魚符廵魚符左箱右箱給開門<lb/>
符閉門符亦左符進内右符監門掌之蕃國亦給之雄<lb/>
雌各十二銘以國名雄者進内雌者付其國朝貢使各<lb/>
齎其月魚而至不合者劾奏𫝊信符者以給郵𫝊通制<lb/>
命皇太子監國給䨇龍符左右皆十兩京北都留守給<lb/>
麟符左二十右十九東方諸州給青龍符南方諸州朱<lb/>
雀符西方諸州騶虞符北方諸州元武符皆左四右三<lb/>
<pb n="KR2m0009_WYG_115-30a"/>
左者進内右者付外行軍所以給之隨身魚符者以明<lb/>
貴賤應召命左二右一左者進内右者隨身皇太子以<lb/>
玉契召勘合乃赴親王以金庻官以銅皆題某位姓名<lb/>
官有二者加左右皆盛以魚袋三品以上飾以金五品<lb/>
以上飾以銀刻姓名者去官納之不刻者𫝊佩相付有<lb/>
傳符銅魚符者給封符印發驛封符及封魚函用之有<lb/>
銅魚而無傳符者給封函還符封函用之天子廵幸則<lb/>
京師東都留守給留守印諸司從行者給行從印木契<lb/>
<pb n="KR2m0009_WYG_115-30b"/>
符者以重鎮守慎出納畿内左右皆三畿外左右皆五<lb/>
皇帝廵幸太子監國有軍旅之事則用之王公征討皆<lb/>
給焉左右各十九太極殿前刻漏所亦以左契給之右<lb/>
以授承天門監門晝夜勘合然後鳴鼓元武門苑内諸<lb/>
門有喚人木契左以進内右以授監門有勅召者用之<lb/>
魚契所降皆有勅書尚書省符與左同乃用大將出賜<lb/>
旌以顓賞節以顓殺旌以絳帛五丈粉畫虎有銅龍一<lb/>
首纒緋幡紫縑為袋油囊為表節懸畫木盤三相去數<lb/>
<pb n="KR2m0009_WYG_115-31a"/>
寸隅垂赤麻餘與旌同<lb/>
晉天福三年六月中書門下奏准勅製皇帝受命寳今<lb/>
按唐貞觀十六年太宗文皇帝刻之元璽白玉為螭首<lb/>
其文曰皇帝景命有徳者昌勅宜以受天明命惟徳允<lb/>
昌為文刻之<lb/>
周廣順三年二月内司製國寳兩坐詔太常具制度以<lb/>
聞有司奏按唐六典符寳郎掌天子八寳其一曰神寳<lb/>
其二曰受命寳其神寳方六寸高四寸六分厚一寸七<lb/>
<pb n="KR2m0009_WYG_115-31b"/>
分蟠龍鈕文與傳國寳同傳國寳秦始皇帝以藍田玉<lb/>
刻之李斯篆文方四寸靣文曰受命于天既壽永昌鈕<lb/>
蟠五龍二璽歴代相傳以為神器又别有六寳一曰皇<lb/>
帝行璽二曰皇帝之璽三曰皇帝信璽四曰天子行璽<lb/>
五曰天子之璽六曰天子信璽此六寳因文為名並白<lb/>
玉螭虎鈕歴代相傳亡則補之北朝鑄之以金至則天<lb/>
朝以璽字渉嫌改為寳貞觀十六年别製元璽一坐其<lb/>
文曰皇天景命有徳者昌白玉螭虎鈕同光中製寳二<lb/>
<pb n="KR2m0009_WYG_115-32a"/>
坐文曰皇帝受命之寳晋天福四年製寳一坐文曰皇<lb/>
帝神寳其同光天福二寳内司製造不見鈕象並尺寸<lb/>
制度勅令製寳兩坐宜用白玉方六寸螭虎鈕詔馮道<lb/>
書寳文其一以皇帝承天受命之寳為文其一以皇帝<lb/>
神寳為文<lb/>
　　按𫝊國寳自秦始皇後歴代傳授至唐末帝自燔<lb/>
　　之際以寳隨身焚焉晋高祖受命特製寳一座開<lb/>
　　運末北戎犯闕少帝遣其子延煦送於戎主戎主<lb/>
<pb n="KR2m0009_WYG_115-32b"/>
　　訝其非真少帝上表具述其事及戎主北歸齎以<lb/>
　　入蕃漢朝二帝未暇别製至是始刻之<lb/>
宋太祖皇帝受禪𫝊周廣順中所造二寳<lb/>
太宗制承天受命之寳<lb/>
真宗制恭膺天命之寳大中祥符中又别制恭膺天命<lb/>
之寳天下同文之寳用於封禪昭受乾符之寳以印宻<lb/>
祠<lb/>
宋制天子之寳皆用玉篆文廣四寸九分厚一寸二分<lb/>
<pb n="KR2m0009_WYG_115-33a"/>
填以金盤龍鈕係暈錦大綬赤小綬連玉環玉檢高七<lb/>
寸廣二寸四分厚四分玉斗方二寸四分厚一寸二分<lb/>
皆飾以金裝褁以紅綿加紅羅泥金夾帊納於小盝盝<lb/>
以金裝内設金牀暈錦褥飾以襯色玻瓈碧鈿石珊瑚<lb/>
金精石瑪瑙<hi>大中祥符初登封泰山别製寳盝皆差小其制</hi>又盝二重皆裝以<lb/>
金覆以紅羅繡帊載以腰輿及行馬並飾以金<hi>又有香爐寳子</hi>
<hi>香匙灰匙火箸燭臺燭刀皆以金為之</hi>朝㑹陳於御前大禮即列於仗衛<lb/>
中<lb/>
<pb n="KR2m0009_WYG_115-33b"/>
累朝每上尊號有司製玉寳以尊號為文<lb/>
禁中所用别有三印一曰天下合同之印中書奏覆狀<lb/>
流内銓歴任三代狀用之二曰御前之印樞宻院宣命<lb/>
及諸司奏狀用之三曰書詔之印翰林詔書勅别錄勅<lb/>
榜用之皆鑄以金又以鍮石各鑄其一雍熙三年並改<lb/>
為寳别鑄以金舊者六印皆毁之<lb/>
皇太子金寳方二寸厚五寸係以朱組大綬連玉環金<lb/>
斗金檢長五寸濶二寸厚二分悉褁以紅綿加紅羅泥<lb/>
<pb n="KR2m0009_WYG_115-34a"/>
金帊納於小盝盝以金裝内設金牀又盝二重皆覆以<lb/>
紅羅銷金帊盝及腰輿行馬皆銀裝金塗他法物皆銀<lb/>
為之鈒花塗以金<lb/>
宋因唐制諸司皆用銅印諸王及中書門下印方二寸<lb/>
一分樞宻宣徽三司尚書省諸司印方二寸惟尚書省<lb/>
印不塗金餘皆塗金節度使印方一寸九分塗金餘印<lb/>
並方一寸八分惟觀察使塗金諸王節度使州府軍監<lb/>
縣印皆有銅牌其長七寸五分諸王廣一寸九分餘廣<lb/>
<pb n="KR2m0009_WYG_115-34b"/>
一寸八分諸王節度觀察使牌塗以金刻文云牌出印<lb/>
入印入牌出或本局無印者皆給奉使印景徳四年别<lb/>
鑄兩京奉使印<hi>大中祥符七年詔自今除國信接伴劾獄勾當財用創寺觀外其他細物勿給</hi>
又有朱記以給京城及外處職司及諸軍校等其制長<lb/>
一寸七分廣一寸六分士庶及寺觀亦有私記大中祥<lb/>
符五年詔禁私鑄止得雕木為文大方寸<lb/>
旌節唐天寳中置節度使受命日賜之得以專制軍事<lb/>
行即建節府樹六纛宋凡命節度有司給門旗二龍虎<lb/>
<pb n="KR2m0009_WYG_115-35a"/>
旗一節一麾搶二豹尾二凡製旗以紅繒九幅髹漆杠<lb/>
緋纛旌用塗金銅龍頭髹漆杠綢以紅繒畫白虎設髹<lb/>
漆木盤於上節亦用髹漆杠飾以金塗銅葉凡三盤為<lb/>
二層以紅絲為旄並綢以紫綾旗囊又加碧絹囊麾槍<lb/>
豹尾亦髹漆杠麾槍設髹漆木盤綢以紫繒複囊又綢<lb/>
以碧油豹尾制以赤黄布畫豹文<lb/>
銀牌唐制差發驛遣使則門下省給𫝊符以通天下之<lb/>
信宋符劵皆樞宻院主之舊有銀牌以給乘驛者濶一<lb/>
<pb n="KR2m0009_WYG_115-35b"/>
寸半長五寸靣刻𨽻字曰勅走馬銀牌凡五字首為竅<lb/>
貫以革帶其後罷之樞宻院給劵謂之頭子太平興國<lb/>
三年李飛雄詐乘驛謀亂伏誅遂罷樞宻院劵别製新<lb/>
牌濶二寸半長六寸易以分書上鈒二飛龍下鈒二麒<lb/>
麟兩邊年月貫以紅絲縧端拱中使臣䕶邉兵多遺失<lb/>
之者又罷銀牌復給樞宻院頭子<lb/>
乾興元年三月作受命寳其文曰恭膺天命之寳命參<lb/>
知政事王曾書之遣内侍諸少府監文思院視工作<lb/>
<pb n="KR2m0009_WYG_115-36a"/>
仁宗明道元年禁中火寳冊悉焚其年九月改作寳及<lb/>
冊命參知政事陳堯佐書受命寳薛奎書尊號冊寳宰<lb/>
臣張士遜書仁宗為皇太子冊參知政事晏殊書皇太<lb/>
后尊號冊寳二年冊寳成三司言用黄金二千七百兩<lb/>
為法寳法物詔易以銀而塗黄金初真宗嘗為昭受乾<lb/>
符之寳前此亦焚遂詔宰相陳執中書欽崇國祀之寳<lb/>
刻之以代昭受乾符之寳凡齋醮表章用焉<lb/>
景祐三年篆文官王文盛言於少府監曰在京糧料院<lb/>
<pb n="KR2m0009_WYG_115-36b"/>
印多偽俲之以摹劵歴者謂宜鑄三靣印圓其制而靣<lb/>
闊二寸五分於外圍周匝篆紀年及糧料院名凡十二<lb/>
字以圍篆十二辰凡十二字中央篆正字上連印鈕令<lb/>
可轉旋以機穴定之用時月分對年中互建十二月自<lb/>
寅至丑終始循環每改元即更鑄之云若此使姦人無<lb/>
復措其巧矣少府監以奏詔三司詳定請如文盛言文<lb/>
盛又曰舊例親王中書印各方二寸一分樞宻宣徽三<lb/>
司尚書省開封府方二寸節度使寸九分節度觀察留<lb/>
<pb n="KR2m0009_WYG_115-37a"/>
後觀察使寸八分半防禦團練使轉運州縣印寸八分<lb/>
凡印各上下七分皆闊寸六分雖各有差降而無令式<lb/>
以紀其數詔從其言著於令<lb/>
康定初製銅符上篆文曰某處發兵符下鑄虎豹為飾<lb/>
而中分之右五符留京師左符付總管鈐轄州軍事官<lb/>
高者掌之<hi>樞宻院下符發兵第一至第五周而復始本處勘以左符即發兵</hi>
皇祐五年秋九月作鎮國神寳<lb/>
　時閱奉宸庫得良玉廣尺厚半之上以其希世之寳<lb/>
<pb n="KR2m0009_WYG_115-37b"/>
　不欲以為服玩因作鎮國神寳命宰相龎籍篆而參<lb/>
　知政事劉沆書其上寳成以進召近臣宗室觀於延<lb/>
　和殿是嵗太常禮院引唐六典次序曰一神寳二受<lb/>
　命寳冬至祠南郊大駕儀仗請以鎮國神寳先受命<lb/>
　寳為前導自是遂為定式　初太宗以玉寳二鈕賜<lb/>
　太祖之子徳芳其文曰皇帝信寳至孫從式上之<lb/>
英宗即位别製受命寳其文曰皇帝恭膺天命之寳<lb/>
　嘉祐八年將葬仁宗於永昭陵翰林學士范鎮上奏<lb/>
<pb n="KR2m0009_WYG_115-38a"/>
　曰竊聞先朝受命寳及法寳物與平生衣冠器用皆<lb/>
　欲舉而葬之非所以稱大行皇帝公儉之意也其受<lb/>
　命寳望陛下寳而用之且示有所𫝊付若衣冠器玩<lb/>
　則宜陳於陵寢及神御殿嵗時展視以慰思慕詔檢<lb/>
　討官披繹典故及命兩制禮官議學士王珪等上議<lb/>
　曰受命寳猶昔𫝊國璽也宜為天子𫝊器不當改作<lb/>
　古者藏先王衣服於廟寢至於平生器玩則世納於<lb/>
　房中亦不悉陳於陵寢謂宜從省約以稱先帝恭儉<lb/>
<pb n="KR2m0009_WYG_115-38b"/>
　之實已而别製受命寳珪等議格不用命參知政事<lb/>
　歐陽修篆其文曰皇帝恭膺天命之寳<lb/>
治平三年命知制誥邵泌殿中丞蘇唐卿詳定天下印<lb/>
文泌唐卿皆通篆籕尋復廢罷亦無所釐改焉<lb/>
神宗熙寧四年詔中外奉使除文臣兩省武臣横行已<lb/>
上不以職務𦂳慢餘官如使外國接送伴體量安撫制<lb/>
勘之𩔖給奉使印餘給銅記以奉使朱記為名<lb/>
　先是臣僚差使不以官序高下職務慢𦂳例給奉使<lb/>
<pb n="KR2m0009_WYG_115-39a"/>
　印而令式節文非劇司者記故宻院有請也<lb/>
九年八月令禮部鑄諸路提舉官印自是提舉官不帶<lb/>
奉使印以出十月詔西作坊鑄造諸銅符三十四副令<lb/>
三司給左契付諸門契付内鑰匙庫諸門輪差人員依<lb/>
時轉銅契赴庫勘同其鐵牌則請人自執止宿外仗本<lb/>
庫依漏刻法發鑰匙付外驗牌給付候開門即執牌納<lb/>
鑰匙請出銅契至晩仍依上項請納其開門朝牌六靣<lb/>
亦隨銅契發放<hi>時上以京城門禁不嚴素無符契命樞宻約舊契更造銅契中刻魚形以門名</hi>
<pb n="KR2m0009_WYG_115-39b"/>
<hi>識之分左右給納以戒不虞而啓閉之法嚴於舊日矣</hi>
元豐二年詳定儀注所言周禮王執鎮圭釋者曰祭天<lb/>
地宗廟及朝日夕月則執之若朝覲諸侯授玉於王王<lb/>
受玉撫玉而已考工記天子執冒四寸以朝諸侯蓋諸<lb/>
侯執圭以授天子天子以冒圭邪刻之處冒諸侯之圭<lb/>
以齊瑞信如後世之合符未有臨臣子而執鎮圭者唐<lb/>
六典殿中監掌服御之事凡大祭祀則進大圭執鎮圭<lb/>
若大朝會止進爵開寳通禮始著元會執圭出自西房<lb/>
<pb n="KR2m0009_WYG_115-40a"/>
淳化中上夀進酒又令内侍捧圭於周制唐禮皆不合<lb/>
其元會受朝賀請不執鎮圭上夀詔可<lb/>
三年五月詳定所言郊廟之禮有鎮圭而無大圭於禮<lb/>
為闕詔議大圭尺度考工記玉人之事鎮圭尺有二寸<lb/>
天子守之大圭長三尺杼上終葵首天子服之說者曰<lb/>
王所搢大圭也或謂之珽後魏以降又改為笏珽以白<lb/>
玉為之長尺有二寸西魏以來皆然方而不折雖非古<lb/>
制蓋後世所得之玉隨宜為之考之周禮大圭長三尺<lb/>
<pb n="KR2m0009_WYG_115-40b"/>
西魏隋唐長尺有二寸請自朝廷揆玉之有無制之又<lb/>
按孔頴逹言天子執鎮圭以朝日夕月及祭天地宗廟<lb/>
蓋奉祭祀執鎮圭者摯也搢大圭者笏也唐禮親祀天<lb/>
地神祇皆搢大圭執鎮圭有事宗廟則執鎮圭而已王<lb/>
涇郊祀録曰大圭質也事天地之禮質故執而搢之鎮<lb/>
圭文也宗廟之禮亦文故無兼執之義不知大圭天子<lb/>
之笏通用於郊廟請自今皇帝親祠郊廟搢大圭執鎮<lb/>
圭奉祀之時既接神再拜則奠鎮圭為摯執大圭為笏<lb/>
<pb n="KR2m0009_WYG_115-41a"/>
當事搢笏君尊則不搢笏别於臣下也儀注云皇帝搢<lb/>
鎮圭蓋沿襲之誤宜改為奠鎮圭盥手飲福則授之人<lb/>
詔俟製大圭畢施行詳定所言又古者執玉以行事前<lb/>
事則不執開元禮開寳通禮皇帝升輅不言執圭祀日<lb/>
質明至中壝門外殿中監進大圭尚衣奉御又以鎮圭<lb/>
授殿中監以進於是始搢大圭執鎮圭今皇帝乘玉輅<lb/>
執鎮圭赴景靈宫及太廟青城皆乘輅執圭殊不應禮<lb/>
請自今乘輅不執圭還内御大輦亦如之詔可詳定所<lb/>
<pb n="KR2m0009_WYG_115-41b"/>
又言大圭中必之制按考工記天子圭中必聘禮記元<lb/>
纁繫長尺絢組中必與絢組一也絢以薦玉組以約圭<lb/>
二者皆謂之繅藉今之鎮圭無此二物請製薦玉繅藉<lb/>
以木板為中幹廣袤如其玉然後用韋衣之乃於韋上<lb/>
畫五采文前後垂之又製約圭繅藉長尺上以元以絳<lb/>
為地五采五就因以為飾每奠圭則以薦玉之繅陳於<lb/>
地執圭則以約圭之繅備失墜因之為飾况大圭搢之<lb/>
紳帶之間不可無中必明矣俟明堂服大圭宜依鎮圭<lb/>
<pb n="KR2m0009_WYG_115-42a"/>
所約之組令可繫從之<lb/>
四年詔三省印銀銷金塗給事中印為門下外省之印<lb/>
舍人印為中書外省之印<lb/>
六年别鑄禮部貢舉之印舊制貢院有印院廢印亦隨<lb/>
毁禮部遇鎻試則牒印廢事故也又詔臣僚所授印亡<lb/>
殁並賜隨葬<lb/>
八年五月作受命寳以皇帝恭應天命之寳為文<lb/>
哲宗元祐元年詔天聖中章獻明肅皇后用玉寳方四<lb/>
<pb n="KR2m0009_WYG_115-42b"/>
寸九分厚一寸二分龍鈕今太皇太后權同處分軍國<lb/>
事宜依章獻明肅皇后故事從之又詔太皇太后玉寳<lb/>
以太皇太后之寳為文皇太后金寳以皇太后寳為文<lb/>
皇太妃金寳以皇太妃寳為文<lb/>
元符元年五月得𫝊國寳御殿受之<lb/>
　紹聖三年咸陽縣民叚義斸地得古玉印光照滿室<lb/>
　四年十二月上之詔禮部御史臺以下參驗五年三<lb/>
　月翰林承㫖蔡京及講義玉璽官十三員奏按所獻<lb/>
<pb n="KR2m0009_WYG_115-43a"/>
　玉璽色綠如藍温潤而澤其文曰受命於天既夀永<lb/>
　昌其背螭鈕五盤鈕間有小竅用以貫組又得玉螭<lb/>
　一首白如膏亦温潤其背亦螭鈕五盤鈕間亦有貫<lb/>
　組小竅其靣無文與璽大小相合篆文工作皆非近<lb/>
　世所為臣等以歴代正史考之璽之文曰皇帝夀昌<lb/>
　者晉璽也曰受命於天者後魏璽也有徳者昌唐璽<lb/>
　也惟徳允昌石晉璽也則既夀永昌者秦璽可知今<lb/>
　得璽於咸陽其玉乃藍田之色其篆與李斯小篆體<lb/>
<pb n="KR2m0009_WYG_115-43b"/>
　合飾以龍鳯鳥魚乃蟲書鳥跡之法於今所𫝊古書<lb/>
　莫可比擬非漢以後所作明矣今陛下嗣守祖宗大<lb/>
　寳而神寳自出其文曰受命於天既夀永昌則天之<lb/>
　所畀烏可忽哉漢晉以來得寳鼎瑞物猶告廟改元<lb/>
　肆𤯝上夀况𫝊國之器乎其受寳法物禮儀乞下所<lb/>
　屬施行詔禮部太常寺考按故事詳定以聞至四月<lb/>
　禮官言五月朔故事當大朝會宜就行受寳之禮依<lb/>
　上尊號寳冊儀有司豫製受寳法物并寳進入俟降<lb/>
<pb n="KR2m0009_WYG_115-44a"/>
　出權於寳堂安奉前三日差官奏告天地宗廟社禝<lb/>
　前一日帝齊於内殿翼日帝服通天冠御大慶殿降<lb/>
　坐受寳羣臣上夀稱賀<lb/>
徽宗崇寧五年作鎮國寳<lb/>
　時有以玉印獻者印方寸以龜為鈕工作精巧文曰<lb/>
　承天福延萬億永無極受寳記言有以古篆進者謂<lb/>
　是也帝因次其文倣李斯蟲魚篆作寳文其方四寸<lb/>
　有奇螭鈕方盤上圓下方名為鎮國寳<lb/>
<pb n="KR2m0009_WYG_115-44b"/>
大觀元年制八寳<lb/>
　時得玉工用元豐中玉琢天子皇帝六璽疊篆紹聖<lb/>
　間得漢𫝊國璽無檢螭又不缺疑其一角缺者乃檢<lb/>
　也有檢𫝊考驗甚詳傳於世帝於是取其文而黜其<lb/>
　璽不用因作自受命寳其方四寸有竒文皆琢以白<lb/>
　玉篆以蟲魚帝自為之記鎮國受命二寳合天子皇<lb/>
　帝六璽是為八寳於是下詔曰自昔皆有尚符璽官<lb/>
　今雖𨽻門下後省遇親祠則臨時具員訖事復罷八<lb/>
<pb n="KR2m0009_WYG_115-45a"/>
　寳既備宜重典司之職可令尚書省置官如古之制<lb/>
　又詔永惟受命之符當有一代之制而尚循秦舊六<lb/>
　璽之用度越百年之久或未大備自天申命地不愛<lb/>
　寳獲全玉於異域得妙工於編氓八寳既成夐無前<lb/>
　比殆天所授非人能為可以來年元日御大慶殿恭<lb/>
　受八寳尚書省言請置符寳郎四員𨽻門下省二員<lb/>
　以中人充掌寳於禁中按唐八寳車駕臨幸則符寳<lb/>
　郎奉寳以從大朝會則捧寳以進今鎮國寳受命寳<lb/>
<pb n="KR2m0009_WYG_115-45b"/>
　非常用之器欲臨幸則從六寳朝會則陳八寳皆夕<lb/>
　納内符寳郎捧寳出以授外符寳郎外符寳郎從寳<lb/>
　行於禁衛之内朝則分進於御座之前鎮國寳受命<lb/>
　寳不常用唯封禪則用之皇帝之寳答鄰國之書則<lb/>
　用之皇帝行寳降御札則用之皇帝信寳賜鄰國書<lb/>
　及物則用之天子之寳答外夷國書則用之天子行<lb/>
　寳封冊則用之天子信寳舉大兵則用之應合用寳<lb/>
　外符寳郎具奏請内符寳郎御前請寳印訖付外符<lb/>
<pb n="KR2m0009_WYG_115-46a"/>
　寳郎承受從之二年詔受命寳字之上添鎮國二字<lb/>
　三年八月名八寳一鎮國神寳二受命之寳詔古為<lb/>
　六璽至唐始名曰寳増數至八今天下承平百五十<lb/>
　年其制尚闕紹聖中得秦李斯所作制度雖工乃藍<lb/>
　田青玉又鎮國寳未有所稽今寳成祗受典禮始克<lb/>
　大備實邦家之慶鎮國受命二寳寳而不用藏置内<lb/>
　府人未知制作之因可宣付有司<lb/>
政和二年得元圭御大慶殿受圭<lb/>
<pb n="KR2m0009_WYG_115-46b"/>
　宦者譚稹獻元圭其制兩旁刻十二山若古山尊上<lb/>
　銳下方上有雷雨之文下無琢飾外黑内赤中一小<lb/>
　好可容指其長尺有二寸詔付廷議議官以為周王<lb/>
　執鎮圭緣以四鎮之山其中有好為受組之地其長<lb/>
　尺有二寸周人倣古為之而王執以鎮四方也帝乃<lb/>
　以是嵗冬御大慶殿受圭焉<lb/>
六年詔御寳自祖宗朝行用今百五十餘年角刓篆暗<lb/>
幾不可驗恐無以示信天下舊有祖宗所藏御前金寳<lb/>
<pb n="KR2m0009_WYG_115-47a"/>
宜自冬祀大禮畢行用而降新舊二寳印文付外照驗<lb/>
且以布告中外<lb/>
七年制定命寳<lb/>
　時從于闐得大玉踰二尺色如截肪帝又制一寳赤<lb/>
　螭鈕文曰範圍天地幽贊神明保合太和萬夀無疆<lb/>
　凡十六字篆以蟲魚制作之工幾於秦璽其寳九寸<lb/>
　檢亦如之號曰定命寳合前八寳為九其後詔以九<lb/>
　寳為稱以定命寳為首應行導排設去處定命與受<lb/>
<pb n="KR2m0009_WYG_115-47b"/>
　命天子寳在左鎮國與皇帝寳在右又詔得寳玉於<lb/>
　異域受定命於神霄合乾元用九之數以明年元日<lb/>
　受之凡兩受寳皆赦天下帝曰八寳者國之神器也<lb/>
　至定命寳乃我所自制云<lb/>
禮部言政和令奉使官第二等以上給印餘給記差出<lb/>
者遇替移事故元借印記隨所在寄納本部嵗終檢舉<lb/>
拘收而寄納州縣占留給借無以防之乃詔有司立法<lb/>
應州縣寄納禮部印記非奉朝㫖不許擅行給借<lb/>
<pb n="KR2m0009_WYG_115-48a"/>
高宗開大元帥府謝克家以玉璽來上文曰大宋受命<lb/>
之寳<lb/>
建炎三年鑄三省樞宻院銀印<hi>舊制中書門下省印方二寸一分樞宻院印方</hi>
<hi>二寸元豐中詔三省印銀鑄金塗</hi>五月改鑄虎符頒降令刑部遍下諸<lb/>
處見行虎符並不得施行<hi>康定所鑄銅符</hi>仍繳納尚書省又製<lb/>
金字牌凡赦書及軍機要切則用之自内侍省遣焉日<lb/>
行五百里<lb/>
四年改造宫殿諸門號皇城司掌之舊號不復用<lb/>
<pb n="KR2m0009_WYG_115-48b"/>
　行宫禁衞所言應官司自給號記不許用黄色他色<lb/>
　不許入皇城門又嚴代名借帶之禁論其罪如律<lb/>
紹興元年製受命中興寳宣示輔臣<hi>比定命寳大半分</hi>是嵗祀<lb/>
明堂八寳猶未備也<lb/>
二年正月更定行宫殿諸門號勅入禁衞號黄綾八角<lb/>
<hi>三千道</hi>入殿門黄絹以方<hi>一千/道</hi>入宫門黄絹以圓<hi>八千道</hi>入<lb/>
皇城門黄絹以長<hi>八千道</hi>其後更殿門號以黄絹圓宫門<lb/>
以緋黄絹方皇城門以緋紅絹圓又詔官司輙以黄緋<lb/>
<pb n="KR2m0009_WYG_115-49a"/>
色為號者罪賞依偽造大禮勅號法<lb/>
四年鑄行宫留守司印<lb/>
　權户部侍郎王俁言文書以印記防姦偽錢榖尤為<lb/>
　要切不可借用他印今車駕廵幸凡常程文書皆留<lb/>
　守司裁决以印記權行立用如行在所度支用侍郎<lb/>
　印金倉部通用金部印留守司權本部侍郎用尚書<lb/>
　印太府司農寺並用寺丞印不惟日下交互異時必<lb/>
　生姦弊請度支金倉部太府司農寺各鑄印以行在<lb/>
<pb n="KR2m0009_WYG_115-49b"/>
　所或廵幸某印為文事已發赴禮部置櫃封鑰掌之<lb/>
　遇廵幸闗出行用庶無窒礙其他部要切印記都省<lb/>
　依此施行詔印文添行在所字<lb/>
十三年四月行皇后冊禮冊用珉玉五十簡寳用金方<lb/>
一寸有半盝螭鈕文曰皇后之寳隆興以後悉循是制<lb/>
十六年郊祀始陳寳如承平之儀凡中興御府所藏玉<lb/>
寳十有一金寳三八寳皆高宗皇帝作<hi>入内内侍省掌之</hi>一曰<lb/>
鎮國神寳<hi>文曰承天福延萬億永無疆</hi>二曰受命寳<hi>文曰受命于天既夀永昌</hi>三<lb/>
<pb n="KR2m0009_WYG_115-50a"/>
曰天子之寳<hi>答外夷書用之</hi>四曰天子信寳<hi>舉大兵用之</hi>五曰天子<lb/>
行寳<hi>封冊用之</hi>六曰皇帝之寳<hi>答鄰國/書用之</hi>七曰皇帝信寳<hi>賜鄰國書</hi>
<hi>及物用之</hi>八曰皇帝行寳<hi>降御札/用之</hi>大宋受命之寳<hi>太祖皇帝作</hi>定<lb/>
命寳<hi>文曰範圍天地幽贊神明保合太和萬夀無疆徽宗皇帝作并八寳謂之九寳</hi>大宋受命<lb/>
中興之寳<hi>紹興元年作五月宣示於内殿寳玉明潤追琢精巧</hi>金寳三<hi>皆建炎二年秋所作</hi>
<hi>八月三日始用之</hi>一曰皇帝欽崇國祀之寳<hi>印香合祠表</hi>二曰天下<lb/>
合同之寳<hi>印中書門下省文字</hi>三曰書詔之寳<hi>印詔書紹興元年湖南副總管孔彦</hi>
<hi>舟於潭州得玉請宣取以刻御寳詔御寳已備自艱難以來華靡之物一無所用令其不湏投進</hi>
<pb n="KR2m0009_WYG_115-50b"/>
三十二年<hi>時孝宗以受禪</hi>詔恭上太上皇帝尊號曰光堯聖夀<lb/>
太上皇帝禮官討論冊寳之制冊用珉玉簡長一尺二<lb/>
寸廣一寸二分數視文之多寡聯以金繩首尾組帶刻<lb/>
龍鏤金藉以錦褥覆以紅羅泥金花匣塗以朱漆金飾<lb/>
龍鳯金鎻帉錔上以紅羅綉盤龍帊覆之承以金裝長<lb/>
竿牀金龍首魚鈎寳用玉篆文廣四寸九分厚二寸二<lb/>
分以皇祐黍尺為度填以金盤龍鈕係以暈錦大綬赤<lb/>
小綬連玉環玉檢高七寸廣二寸四分皆飾以金褁以<lb/>
<pb n="KR2m0009_WYG_115-51a"/>
紅綿加紅羅泥金夾帊納於小盝盝以金飾之内設金<lb/>
牀承以玻璃碧鈿石之屬又盝二重皆飾以金覆以紅<lb/>
羅繡帊載以腰輿行馬並金飾香爐寳香匙灰匙火筯<lb/>
燭臺燭刀亦以金為之命文思院製造乾道七年淳熙<lb/>
二年十二年加上尊號及紹熙元年上至尊夀皇帝聖<lb/>
尊號慶元二年上聖安夀仁太上皇帝尊號冊寳悉同<lb/>
此制又上夀聖太上皇后尊號冊寳如慈寧之制<hi>紹興時製</hi>
<hi>皇太后冊寳寳用金文曰皇太后寳册以珉或象牙印寳法物皆以金詔以玉石製册上親書其文奉慈寜殿</hi>
<pb n="KR2m0009_WYG_115-51b"/>
紹熙初恭上夀聖皇太后夀成皇后尊號金寳皆六字<lb/>
文曰夀聖皇太后寳夀成皇后之寳廣四寸九分厚一<lb/>
寸二分填以金盤龍鈕至四年加上夀聖隆慈備福皇<lb/>
太后尊號金寳以十字為文慶元二年十月上夀聖隆<lb/>
慈備福光佑太皇太后夀成恵慈皇太后夀仁太上皇<lb/>
后尊號冊寳其制並同嘉泰時其加上夀成慈恵太皇<lb/>
太后尊號冊寳亦皆如之<hi>諡册唯昭慈聖獻皇后以象牙餘皆用珉紹興七年五月</hi>
<hi>命文思院用玉製顯肅皇后寳二顆禮官言國朝禮制諸后諡寳曾垂簾聼政者則用玉餘則比用金遂詔以</hi>
<pb n="KR2m0009_WYG_115-52a"/>
<hi>金製造</hi>
孝宗隆興二年金部言初行㑹子權借户部尚書印覆<lb/>
印今行之已久恐致混淆宜専有印記俾郎官掌之遂<lb/>
鑄太府寺専一檢察㑹子印二年復鑄尚書覆印㑹子<lb/>
印<lb/>
乾道元年禮官討論皇太子冊寳之制按㑹要冊用珉<lb/>
玉簡六十前後四枚刻龍填金貫以金絲首尾結為金<lb/>
花飾以帉錔襯以紅羅泥金夾帊藉以錦褥盛以黝漆<lb/>
<pb n="KR2m0009_WYG_115-52b"/>
匣長九尺五寸闊尺二寸高八寸裝以金花刻為金地<lb/>
合羅枝條隠起花覆以紅羅泥金帊絡以紅絲結縧襯<lb/>
以紅錦褥安以黝漆金葉裝牀其竿飾以螭首今請用<lb/>
珉玉簡七十五其黝漆匣用金塗銀花鳯葉加以腰輿<lb/>
行馬飾以花鳯條以魚鈎竿以螭首寳以黄金為之文<lb/>
曰皇太子寳係龜鈕<hi>舊制金寳方二寸厚五寸係以朱組大綬連玉環金斗金檢長五寸</hi>
<hi>闊二寸厚二分悉褁以紅錦加紅羅泥金帊納於小盝</hi>
二年禮部請郡縣假借印記悉毁而更鑄<lb/>
<pb n="KR2m0009_WYG_115-53a"/>
　南渡之初有司印章多失尚方重鑄給之加行在二<lb/>
　字或冠年號以别新舊然欺偽猶未能革至紹熙初<lb/>
　禮部侍郎李巘言文書有印以示信防姦給毁悉經<lb/>
　省部具有條制然州縣沿循或以縣佐而用東南將<lb/>
　印以椽曹而用司冦舊章名既不正弊亦難防請令<lb/>
　有司製州縣官合用印記舊印非所當用者毁之上<lb/>
　從其請由是名實正而真偽别矣<lb/>
寧宗嘉定十四年山東效順鑄滄景淄密萊登濰徳莒<lb/>
<pb n="KR2m0009_WYG_115-53b"/>
濱齊棣青海州静海州泰安軍及京東安撫使馬歩軍<lb/>
總管京東河北鎮撫節制大使印並冠以嘉定二字<lb/>
十一月京東河北節制司繳進北方大將撲鹿花所獻<lb/>
皇帝恭膺天命之寳并元符三年御府寳圖一冊<hi>時淮東制</hi>
<hi>置使兼京東河北節度使賈渉遣京東路鈐轄趙拱北軍大將撲鹿花獻之續令呂柟投進</hi>又鎮江<lb/>
副都統制翟朝宗繳進玉寳檢時獲元符玉寳而朝宗<lb/>
以玉檢來上其文若合符契乃詔以來年元日受寳於<lb/>
大慶殿時又得玉璽其文曰受命於天既夀永昌禮官<lb/>
<pb n="KR2m0009_WYG_115-54a"/>
條具典禮請附於皇帝恭膺天命之寳以獻宗廟閏十<lb/>
二月行奏獻之禮以内侍羅舜舉為内符寳郎提舉奉<lb/>
安玉寳有司豫製沿寳法物及寳輿明年正月朔皇帝<lb/>
服靴袍御大慶殿設黄麾半仗受朝賀畢次受玉寳進<lb/>
呈讀印文訖於天章閣安奉己未大赦天下監司帥守<lb/>
在外從官以上令上表陳賀及三衙諸軍都副統制親<lb/>
屬捧表進貢皆特推恩臣僚請詔禮官集受寳儀注勒<lb/>
為成書藏之祕閣十六年七月置奉安符寳所建殿以<lb/>
<pb n="KR2m0009_WYG_115-54b"/>
内臣掌之<hi>初淳熙十四年春有聶事愿者獲古印其文曰皇帝車駕奉祀汾陰之寳吳琚以獻於朝</hi>
<hi>詔藏天章閣下工部考覈乃銅也按汾陰記封金匱石匱用受命寳及天下同文寳此寳不見於紀載朝論疑</hi>
<hi>之卒不加賞云</hi>
　<lb/>
　<lb/>
　<lb/>
　<lb/>
　文獻通考卷一百十五<lb/>
</p>
<p>
</p>
  </div>
</body>
</text>
</TEI>
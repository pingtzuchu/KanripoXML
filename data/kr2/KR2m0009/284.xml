<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷二百八十四</head> <lb/>
    <p>
<pb n="KR2m0009_WYG_284-1a"/>
欽定四庫全書<lb/>
　文獻通考卷二百八十四<lb/>
　　鄱　陽　馬　端　臨　貴　與　著<lb/>
　象緯考七<lb/>
　　日變<hi>日煇</hi>　<hi>日暈</hi>
春秋魯哀公六年有雲如衆赤鳥夾日以飛三日楚子<lb/>
使問諸周太史周太史曰其當王身乎<hi>日為人君妖氣守之故以為當</hi>
<hi>王身雲在楚上惟楚見之故禍不及他國</hi>若禜之<hi>禜禳祭也</hi>可移於令尹司馬王<lb/>
<pb n="KR2m0009_WYG_284-1b"/>
曰除腹心之疾而置之股肱何益不榖不有大過天其<lb/>
夭諸有罪受罰又焉移之遂弗禜<lb/>
漢武帝建元二年四月戊申有如日夜出<lb/>
元帝永光元年四月日色青白亡景<hi>韋昭曰下無景也無景惟質見耳</hi>
正中時有景無光<hi>韋昭曰無光耀也</hi>是夏寒至九月乃有光京<lb/>
房易𫝊曰美不上人兹謂上弱厥異日白七日不溫順<lb/>
無所制兹謂弱<hi>孟康曰君順從於臣下無所能制</hi>日白六十日物無霜<lb/>
而死天子親伐兹謂不知日白體動而寒弱而有任兹<lb/>
<pb n="KR2m0009_WYG_284-2a"/>
謂不亡日白不溫明不動辟諐公行兹謂不伸<hi>孟康曰辟君也</hi>
<hi>有過而公行也</hi>厥異日黑大風起天無雲日光晻<hi>師古曰晻與暗同也</hi>不<lb/>
難上政兹謂見過日黑居仄大如彈丸<lb/>
成帝河平元年正月壬寅朔日月俱在營室時日出赤<lb/>
二月癸未日朝赤且入又赤夜月赤甲申日出赤如血<lb/>
亡光漏上四刻半乃頗有光燭地赤黄食後乃復京房<lb/>
易𫝊曰辟不聞道兹謂亡厥異日赤三月乙未日出黄<lb/>
有黑氣大如錢居日中央京房易𫝊曰祭天不順兹謂<lb/>
<pb n="KR2m0009_WYG_284-2b"/>
逆厥異日赤其中黑聞善不予兹謂失知厥異日黄夫<lb/>
大人者與天地合其徳日月合其明故聖王在上總命<lb/>
羣賢以亮天功則日之光明五色備具燭燿亡主有則<lb/>
為異應行而變也色不虚改形不虚毁觀日之五變足<lb/>
以監矣<lb/>
　李尋對曰夫日者衆陽之長煇光所燭萬里同晷人<lb/>
　君之表也<hi>師古曰晷景也</hi>故日將旦清風發羣隂伏君以臨<lb/>
　朝不牽於色日初出炎以陽君登朝佞不行忠直進<lb/>
<pb n="KR2m0009_WYG_284-3a"/>
　不蔽障日中煇光君徳盛明大臣奉公日將入専以<lb/>
　壹君就房有常節君不脩道則日失其度晻昧亡光<lb/>
　<hi>師古曰晻與暗同又音烏感反</hi>各有云為其於東方作日初出時<hi>師古</hi>
　<hi>曰作起也日出之時人物皆起</hi>隂雲邪氣起者法為牽於女謁<hi>服䖍曰謂</hi>
　<hi>請也</hi>有所畏難日出後為近臣亂政日中為大臣欺誣<lb/>
　日且入為妻妾役使所營<hi>師古曰謂繞也</hi>間者日尤不精光<lb/>
　明侵奪失色邪氣珥蜺數作本起於晨相連至昏其<lb/>
　日出後至日中間差瘉<hi>師古曰瘉讀愈同</hi>小臣不知内事竊<lb/>
<pb n="KR2m0009_WYG_284-3b"/>
　以日視陛下志操衰於始初多矣其咎恐有以守正<lb/>
　直言而得罪者傷嗣害世不可不慎也<lb/>
　　按尋此對在哀帝時帝召尋待詔黄門詔問以日<lb/>
　　月失度星辰亂行災異仍重之事尋所對如此然<lb/>
　　哀帝時日食凡再俱見於史而此所言日無精光<lb/>
　　邪氣連昏之事則天文五行志所不載云<lb/>
光武建武七年四月丙寅日有暈抱白虹貫暈在畢八<lb/>
度<hi>古今注曰時日加邜西向東面有抱須臾成暈中有兩鈎在南北有白虹貫暈在西北南面有背在景加</hi>
<pb n="KR2m0009_WYG_284-4a"/>
<hi>已皆觧也</hi>畢為邉兵秋隗囂反侵安定<hi>皇徳𫝊史曰白虹貫下破軍晉分也</hi>
章帝建初元年正月壬申白虹貫日五年七月甲寅夜<lb/>
白虹出　七年四月甲寅日加邜西面有抱須臾成暈<lb/>
有白虹貫日<lb/>
殤帝延平元年六月丁未日暈上有半暈暈中外有璚<lb/>
背兩珥十二月丙寅日暈再重中有背璚<lb/>
順帝永建二年正月戊午白虹貫日　三年正月丁酉<lb/>
日有白虹貫交暈中　六年正月丁邜日暈兩珥白虹<lb/>
<pb n="KR2m0009_WYG_284-4b"/>
貫珥中　永和六年正月己邜暈兩珥中赤外青白虹<lb/>
貫暈中<hi>春秋元命包曰隂陽之氣聚為雲氣立為虹蜺離為背璚分為抱珥考異郵曰臣謀反偏刺日</hi>
<hi>巫咸占曰臣不知則日月璚如淳曰蝃蝀謂之虹雌謂之蜺向外曰背刺日曰璚在旁如半鐶向日曰抱在畔</hi>
<hi>直對曰珥孟康曰璚如璚也宋均曰黄氣抱日輔臣納忠</hi>
靈帝時日數出東方正赤如血無光髙二丈餘乃有景<lb/>
且入西方去地二丈亦如之<hi>京房占曰國有佞讒朝有殘臣則日不光暗㝠不明</hi>
<hi>孟康曰日月無光曰薄</hi>其占曰事天不謹則日月赤是時月出入<lb/>
去地二三丈皆赤如血者數矣<hi>春秋感精符曰日無光主勢奪羣臣以讒術色</hi>
<pb n="KR2m0009_WYG_284-5a"/>
<hi>赤如炭以急見伐久兵馬廢禮斗威儀曰日月赤君喜怒無常輕殺不辜戮於無罪不事天地忽於鬼神時則</hi>
<hi>天雨土風常起日食無光地動雷降其時不救兵從外來為賊殘而不𦵏京房占曰日無故日夕無光天下變</hi>
<hi>枯社稷移亡</hi>　光和四年二月己巳黄氣抱日黄白珥在其<lb/>
表<hi>春秋感精符曰日朝珥則有喪孽又云日已出若其入而雲皆赤黄名曰日空不出三年必有移民而去</hi>
<hi>者也</hi>　中平四年三月丙申黑氣大如瓜在日中<hi>春秋感精符曰</hi>
<hi>日黑則水淫溢</hi>　五年正月日色赤黄中有黑氣如飛鵲數月<lb/>
乃銷　六年二月乙未白虹貫日<hi>春秋感精符曰虹貫日天下悉極文法大</hi>
<hi>擾百姓殘賊酷法横殺下多相告刑用及族世多深刻獄多怨宿吏皆慘毒又曰國多死孽天子命絶大臣為</hi>
<pb n="KR2m0009_WYG_284-5b"/>
<hi>禍王將見殺星占曰虹蜺主内媱土精填星之變易䜟曰聰明蔽塞政在臣下婚戚干朝君不覺悟虹蜺貫日</hi>
獻帝初平元年二月壬辰白虹貫日<hi>袁山松書曰三年十月丁卯日有重</hi>
<hi>兩倍吳書載韓馥與袁術書曰凶出於代郡</hi>
晉武帝泰始元年七月甲寅日暈再重白虹貫之　太<lb/>
康元年正月己丑朔五色氣貫日自卯至酉占曰君道<lb/>
失明丑為斗牛主吳越是時孫皓淫暴四月降<lb/>
惠帝元康元年十一月甲申日暈再重青赤有光　九<lb/>
年正月日中有若飛鷰者數日乃銷王隠以為愍懷廢<lb/>
<pb n="KR2m0009_WYG_284-6a"/>
死之徵　永康元年正月癸亥朔日暈三重十月乙未<lb/>
日闇黄霧四塞占曰不及三年下有抜城大戰十二月<lb/>
庚戌日中有黒氣京房易𫝊曰祭天不順兹謂逆厥異日<lb/>
中有黑氣　永寧元年九月甲申日中有黑子京房易<lb/>
𫝊占黑者隂也臣不掩君惡令下見百姓惡君則有此<lb/>
變又曰臣有蔽主明者　泰安元年十一月日中有黑<lb/>
氣　永興元年十一月日中有黑氣分日　光熙元年<lb/>
五月壬辰癸巳日光四散赤如血流照地皆赤甲午又<lb/>
<pb n="KR2m0009_WYG_284-6b"/>
如之占曰君道失明<lb/>
懷帝永嘉元年十一月乙亥黄黑氣掩日所照皆黄按<lb/>
河圖占曰日薄也其說曰凡日食皆於晦朔不有於晦<lb/>
朔者為日薄非日月同宿時隂氣盛掩日光也占類日<lb/>
蝕　二年正月戊申白虹貫日二月癸卯白虹貫日青<lb/>
黄暈五重占曰白虹貫日近臣為亂不則諸侯有反者<lb/>
暈五重有國者受其祥天下有兵破亡其地明年司馬<lb/>
越暴蔑人主五年劉聰破京都帝䝉塵於冦庭　五年<lb/>
<pb n="KR2m0009_WYG_284-7a"/>
三月庚申日散光如血下流所照皆赤日中有若飛鷰<lb/>
者<lb/>
愍帝建興二年正月辛未庚申日隕於地又有三日相<lb/>
承出於西方而東行　五年正月庚子三日並照虹蜺<lb/>
彌天日有重暈左右兩珥占曰白虹兵氣也三四五六<lb/>
日俱出並爭天下兵作丁巳亦如其數又曰三日並出<lb/>
不過三旬諸侯爭為帝日重暈天下有立王暈而珥天<lb/>
下有立侯故陳卓曰當有大慶天下其三分乎三月而<lb/>
<pb n="KR2m0009_WYG_284-7b"/>
江東改年為建武劉聰李雄亦跨曹劉疆宇於是兵連<lb/>
累葉<lb/>
元帝大興元年十一月乙卯日夜出髙三丈中有赤青<lb/>
珥　四年二月癸亥日鬬三月癸未日中有黑子辛亥<lb/>
帝親錄訊囚徒　永昌元年十月辛卯日中有黑子時<lb/>
帝寵幸劉隗擅威福虧傷君道王敦因之舉兵逼京都<lb/>
禍及忠賢<lb/>
明帝太寧元年正月己卯日暈無光癸巳黄霧四塞占<lb/>
<pb n="KR2m0009_WYG_284-8a"/>
曰君道失明隂陽昏臣有隂謀京房曰下専刑之應敦<lb/>
既陵上卒伏其辜十一月丙子白虹貫日史官不見桂<lb/>
陽太守華包以聞<lb/>
成帝咸和九年七月白虹貫日　咸康元年七月白虹<lb/>
貫日　二年七月白虹貫日自後庾氏専政由后族而<lb/>
貴蓋亦婦人擅國之義故頻年白虹貫日　八年正月<lb/>
壬申日中有黑子丙子乃滅夏帝崩<lb/>
穆帝永和八年張重華在凉州日暴赤如火中有三足<lb/>
<pb n="KR2m0009_WYG_284-8b"/>
烏形見分明五日乃止　十年十月庚辰日中有黑子<lb/>
大如雞卵　十一年三月戊申日中有黑子大如桃二<lb/>
枚時天子幼弱乆不親國政　升平三年十月丙午日<lb/>
中有黑子大如雞卵少時而帝崩<lb/>
海西公太和三年九月戊辰夜二虹見東方　四年四<lb/>
月戊辰日暈厚宻白虹貫日中十月乙未日中有黑子<lb/>
　五年二月辛酉日中有黑子大如李　六年三月辛<lb/>
未白虹貫日日暈五重十一月桓溫廢帝即簡文咸安<lb/>
<pb n="KR2m0009_WYG_284-9a"/>
元年也<lb/>
簡文咸安二年十一月丁丑日中有黑子<lb/>
孝武寧康元年十一月己酉日中有黑子大如李　二<lb/>
年三月庚寅日中有黑子二枚大如鴨子十一月己巳<lb/>
日中黑子大如雞卵時帝已長而康獻皇后以從嫂臨<lb/>
朝實傷君道故日有瑕也　太元十三年二月庚子日<lb/>
中有黑子二大如李　十四年六月辛卯日中又有黑<lb/>
子大如李　二十年十一月辛卯日中又有黑子是時<lb/>
<pb n="KR2m0009_WYG_284-9b"/>
會稽王以母弟干政<lb/>
安帝隆安元年十二月壬辰日有暈有背璚是後不親<lb/>
萬機會稽王世子元顯専行威罰　四年十一月辛亥<lb/>
日中有黑子　元興元年二月甲子日暈白虹貫日中<lb/>
三月庚子白虹貫日未幾桓元尅京都王師敗績明年<lb/>
桓元簒位　義熙元年五月庚午日有彩珥壬辰癸巳<lb/>
日光四散赤如流血照地皆赤　六年五月丙子日暈<lb/>
有璚時盧循逼京都内外戒嚴七月循走　七年七月<lb/>
<pb n="KR2m0009_WYG_284-10a"/>
五虹見東方占曰天子黜其後劉裕代晉　十年日在<lb/>
東井有白虹十餘丈在南干日災在秦分秦亡之象<lb/>
恭帝元熙二年正月壬辰白氣貫日東西有直珥各一<lb/>
丈白氣貫之交匝<lb/>
宋文帝元嘉四年十月辛卯日晝昏十日乃明<lb/>
孝武大明七年十一月日始出四五丈色赤如血未沒<lb/>
四五丈亦如之至八年春凡三度謂之日死<lb/>
齊髙祖建元元年十二月未時日暈色黄無光至申乃<lb/>
<pb n="KR2m0009_WYG_284-10b"/>
散　二年閏月乙酉日黄無光　四年十一月丙子日<lb/>
黄色無光<lb/>
武帝永明五年十一月丁亥日出五竿失色赤黄暈抱<lb/>
珥直背<lb/>
東昏侯永元元年十二月乙酉日中有黑子三枚<lb/>
梁武帝太清元年十二月己卯白虹貫日　三年正月<lb/>
庚申白虹貫日三重<lb/>
元帝承聖元年十一月丙子有兩日俱見<lb/>
<pb n="KR2m0009_WYG_284-11a"/>
陳文帝天嘉七年二月庚午日無光烏見占曰王者惡<lb/>
之其日庚午吳楚之分野四月甲子日有交暈白虹貫<lb/>
之是月癸酉帝崩<lb/>
宣帝大建十年二月癸亥日上有背占曰其野失地有<lb/>
叛兵甲子吳明徹兵敗於吕梁將卒沒於周明年淮南<lb/>
地盡入於周<lb/>
後魏文成帝興安元年十一月己邜日出赤如血<lb/>
孝文帝太和二年正月辛亥日暈東西兩珥　四年正<lb/>
<pb n="KR2m0009_WYG_284-11b"/>
月癸丑日暈東西有背　八年正月戊寅有白氣貫日<lb/>
宣武帝景明二年八月戊辰日赤無光中有黑氣　三<lb/>
年正月乙巳日有黑氣　正始二年四月甲辰卯時暈<lb/>
匝西有一背黄南北有珥内赤外黄漸滅十二月己酉<lb/>
日暈北有一抱内赤外黄白兩傍有珥下　三年十月<lb/>
乙巳日赤無光　延昌元年十月甲戌至辛卯日初出<lb/>
及將沒赤白無光<lb/>
孝明帝熙平元年三月丁丑日出無光至申時酉時<lb/>
<pb n="KR2m0009_WYG_284-12a"/>
神龜三年十月己巳太史奏自八月以來黄埃掩日日<lb/>
出三丈色如赭無光燿　正光五年閏月乙酉日暈内<lb/>
赤外青南北珥下有抱兩背内赤外青十二月丙申日<lb/>
暈南北有珥上有抱一背　孝昌三年五月戊戌辰時<lb/>
暈匝内赤外白兩珥<lb/>
孝莊帝永安二年十月己酉日從地下食出虧從西南<lb/>
角起<lb/>
節閔帝普泰元年三月丁卯日月並赤赭色天池溷濁<lb/>
<pb n="KR2m0009_WYG_284-12b"/>
十一月日暈再重<lb/>
孝武帝大昌元年五月日暈再重十月辛酉朔日從地<lb/>
下食出虧從西南角起<lb/>
後周武帝保定五年正月辛卯白虹貫日占曰為兵䘮<lb/>
　天和元年二月庚午日鬬光遂散日烏見十月辛卯<lb/>
黑雲貫日　建徳二年二月辛亥白虹貫日占曰臣謀<lb/>
君不出三年又曰近臣為亂後年衛王直舉兵反　六<lb/>
年十一月甲辰日晡時日中有黑子大如杯占曰君有<lb/>
<pb n="KR2m0009_WYG_284-13a"/>
過而臣不諫人主惡之<lb/>
宣帝大成元年正月丙午癸丑日皆有背占曰臣為逆<lb/>
有反叛邉將去之又曰卿大夫欲為主其後隋公作覇<lb/>
尉遲迥王謙司馬消難等舉兵<lb/>
靜帝大象元年二月癸未日將出入時其中並有烏色<lb/>
大如雞卵經四日乃滅<lb/>
隋文帝開皇九年正月己巳白虹夾日占臣背主又無<lb/>
徳者亡是月滅陳　仁夀四年七月乙未日青無光八<lb/>
<pb n="KR2m0009_WYG_284-13b"/>
日乃復占主勢奪又日無光有死王丁未上崩漢王諒<lb/>
反楊素討平之皆兵喪亡國死王之應<lb/>
煬帝大業十三年十一月辛酉日光四散如流血占曰<lb/>
賊入宫主以急兵見伐又曰臣逆君明年三月宇文化<lb/>
及等弑帝諸王及幸臣並被弑<lb/>
唐太宗貞觀初突厥有五日並照　二十三年三月日<lb/>
赤無光李淳風曰日變色有軍急又曰其君無徳其臣<lb/>
亂國濮陽復曰日無光主病<lb/>
<pb n="KR2m0009_WYG_284-14a"/>
髙宗咸亨元年二月壬子日赤無光癸丑四方濛濛日<lb/>
有濁氣色赤如赭　上元二年三月丁未日赤如赭<lb/>
永淳元年三月日赤如赭　文明元年二月辛巳日赤<lb/>
如赭<lb/>
武后長安四年正月壬子日赤如赭<lb/>
中宗景龍三年二月庚申日色紫赤無光<lb/>
元宗開元十四年十二月己未日赤如赭　二十九年<lb/>
三月丙午風霾日無光近晝昏也占為上刑急人不樂<lb/>
<pb n="KR2m0009_WYG_284-14b"/>
生　天寳三載正月庚戌日暈五重占曰是謂氣光天<lb/>
下有兵<lb/>
肅宗上元二年二月乙酉白虹貫日<lb/>
代宗大歴二年七月丙寅日旁有青赤氣長四丈餘壬<lb/>
申日上有赤氣長三丈九月乙亥至於辛丑日旁有青<lb/>
赤氣　三年正月丁巳日有黄冠青赤珥辛丑亦如之<lb/>
凡氣長而立者為直横者為格立於日上為冠直為有<lb/>
自立者格為有戰鬬又曰赤氣在日上君有佞臣黄為<lb/>
<pb n="KR2m0009_WYG_284-15a"/>
土功青赤為憂<lb/>
徳宗貞元二年閏五月壬戌日有黑暈　六年正月甲<lb/>
子日赤如血　十年三月乙亥黄霧四塞日無光<lb/>
憲宗元和二年十月壬午日傍有黑氣如人形跪手捧<lb/>
盤向日盤中氣如人頭　四年閏三月日傍有物如日<lb/>
五年四月辛未白虹貫日　十年正月辛卯日外有物<lb/>
如烏　十一年己卯日紫赤無光<lb/>
穆宗長慶元年六月己丑白虹貫日　三年二月庚戌<lb/>
<pb n="KR2m0009_WYG_284-15b"/>
白虹貫日<lb/>
敬宗寳歴元年六月甲戌赤虹貫日九月甲申日赤無<lb/>
光　二年三月甲午日中黑氣如杯辛亥日中有黑子<lb/>
四月甲寅白虹貫日<lb/>
文宗太和二年二月癸亥日無光白霧昏晝十二月癸<lb/>
亥有黑祲與日鬬　五年二月辛丑白虹貫日　六年<lb/>
三月有黑祲與日如鬭庚戌日中有黑子四月乙丑黑<lb/>
氣磨日　七年正月庚戌白虹貫日　八年七月甲戌<lb/>
<pb n="KR2m0009_WYG_284-16a"/>
白虹貫日日有交暈十月壬寅白虹貫日東西際天上<lb/>
有背玦　九年二月辛卯日月赤如血壬辰亦如之<lb/>
開成元年正月辛丑朔白虹貫日二月己丑亦如之<lb/>
二年十一月辛巳日中有黑子大如雞卵日赤如赭晝<lb/>
昏至於癸未　五年正月己丑日暈白虹在東方如玉<lb/>
環貫珥三月丙辰日有重暈有赤氣夾日十二月癸卯<lb/>
朔日傍有黑氣來觸<lb/>
武宗會昌元年十一月庚戌日中有黑子　四年正月<lb/>
<pb n="KR2m0009_WYG_284-16b"/>
戊申日無光二月己巳白虹貫日如玉環<lb/>
宣宗大中十三年四月甲午日暗無光<lb/>
懿宗咸通六年正月白虹貫日中有黑氣如雞卵　七<lb/>
年十二月癸酉白氣貫日日有重暈甲戌亦如之白氣<lb/>
兵象也　十四年二月癸卯白虹貫日<lb/>
僖宗乾符元年日中有黑子　二年日中有若飛鷰者<lb/>
　六年十一月丙辰朔有兩日並出而鬬三日乃不見<lb/>
鬬者離而復合也　廣明元年日暈如虹黄氣蔽日無<lb/>
<pb n="KR2m0009_WYG_284-17a"/>
光日不可以二虹百殃之本也　中和三年三月丙午<lb/>
日有青黄暈四月丙辰亦如之丁巳戊午又如之　光<lb/>
啟三年十一月己亥下晡日上有黑氣　四年二月己<lb/>
丑日赤如血　庚寅改元文徳是日風日赤無光<lb/>
昭宗景福元年五月日色散如黄金　光化三年冬日<lb/>
有虹蜺背璚彌旬日有赤氣自東北至於東南　天復<lb/>
元年十月日色散如黄金十一月又如之　二年二月<lb/>
丁丑日有赤氣自東北至於東南　天祐元年二月丙<lb/>
<pb n="KR2m0009_WYG_284-17b"/>
寅日中見北斗其占重十一月癸酉日中有黄暈傍有<lb/>
青赤氣二　二年正月甲申日有黄白暈暈上有青赤<lb/>
背乙酉亦如之暈中生白虹漸東長百餘丈二月己巳<lb/>
日有黄白暈如半環有蒼黑雲夾日長各六尺餘既而<lb/>
雲變狀如人如馬乃消占曰背者叛背之象日暈有虹<lb/>
者為大戰半暈者相有謀蒼黑祲祥也夾日者賊臣制<lb/>
君之象變而如人者為叛臣如馬者為兵　三年正月<lb/>
辛未日有白黄暈上有青赤背二月癸巳日有黄白暈<lb/>
<pb n="KR2m0009_WYG_284-18a"/>
如半環有青赤背<lb/>
後唐明宗天成元年十月己丑至於庚子日月赤而無<lb/>
光　二年二月乙酉日中有黑氣狀如雞卵<lb/>
後晉髙祖天福元年十二月己卯朔日有白虹二　三<lb/>
年三月壬子日有白虹<lb/>
後周世宗顯徳三年十一月庚午白虹貫日<lb/>
　　五代史司天考論曰五代亂世文字不完史官所<lb/>
　　記亦有詳畧其日月五星之變大者如是日有冠<lb/>
<pb n="KR2m0009_WYG_284-18b"/>
　　珥環暈纓紐負抱戴履背氣十日之中常七八其<lb/>
　　繁不可勝書而背氣尤多<lb/>
顯徳七年正月癸卯日既出其下復有一日相掩黑光<lb/>
磨蕩乆之時太祖北征知星者苗訓指謂親吏楚昭輔<lb/>
曰天命也是日周恭帝遜位<lb/>
宋太祖皇帝開寳七年正月丙戌日有黑子二<lb/>
真宗景徳元年十二月甲辰日有影如三日狀占在危<lb/>
宿幽州之野時契丹請和　三年九月戊申日赤如赭<lb/>
<pb n="KR2m0009_WYG_284-19a"/>
占曰將相憂明年河陽節度同平章事王顯卒　四年<lb/>
四月甲申日白無光<lb/>
仁宗寳元元年十二月庚申日赤如朱踰二刻復　慶<lb/>
厯八年正月乙未日赤無光<lb/>
神宗熙寧十年二月辛卯日中有黑子如李主臣於君<lb/>
不掩惡令民見則有此變或王者惡之至乙巳散　元<lb/>
豐元年閏正月庚子日中有黑子如李至二月戊午凡<lb/>
十有九日散十二月丙午日中有黑子亦如李至丁巳<lb/>
<pb n="KR2m0009_WYG_284-19b"/>
凡十有二日散　二年二月甲寅日中有黑子如李至<lb/>
癸亥散<lb/>
徽宗崇寧二年五月癸卯日淡赤無光至申乃復　三<lb/>
年十月壬辰日中有黑子如棗大　政和二年四月辛<lb/>
卯日中有黑子乍二乍三如栗大　八年十一月辛亥<lb/>
日中有黑子如李大　宣和二年正月己未日䝉蒙無<lb/>
光五月己酉日中有黑子如棗大　三年十二月辛卯<lb/>
日中有黑子如李主臣蔽主明　四年二月癸巳日䝉<lb/>
<pb n="KR2m0009_WYG_284-20a"/>
蒙無光<lb/>
髙宗建炎三年三月己卯朔日中有黑子壬寅乃消伏<lb/>
占臣不掩君惡又臣有蔽主明者　紹興元年二月己<lb/>
卯日中有黑子如李大三日而伏主臣蔽主明　六年<lb/>
十月壬戌日中有黑子如李大占臣蔽主明　七年二<lb/>
月庚子日中有黑子如李大旬日乃消四月戊申日有<lb/>
黑子如前　八年二月辛酉日中有黑子大如棗占君<lb/>
有過而臣不諫十月乙亥日有黑子<lb/>
<pb n="KR2m0009_WYG_284-20b"/>
孝宗淳熙十三年五月庚辰日生黑子如棗大至甲申<lb/>
日乃復<lb/>
光宗紹熙四年十一月辛未日生黑子占祭天不順兹<lb/>
為逆厥異日中有黑子黑子者隂也臣不掩君惡又曰<lb/>
臣有蔽主明者<lb/>
寧宗慶元六年八月乙未日内生黑子如棗大凡六日<lb/>
乃消伏十一月乙酉日又生黑子如棗大凡二十日乃<lb/>
伏時侂胄用事羣姦附和蔽主明　嘉泰二年十二月<lb/>
<pb n="KR2m0009_WYG_284-21a"/>
甲戌日生黑子如棗大至丙戌消伏　四年正月癸未<lb/>
日生黑子如棗大　開禧元年四月辛丑亦如之<lb/>
　　日煇日暈<lb/>
建隆元年訖開寳末凡冠氣七珥百抱氣七承氣六赤<lb/>
黄氣三黄白氣三青氣二纓一暈一百五十六半暈四<lb/>
十五重暈五十九重半暈七交暈一十八背氣二百三<lb/>
十一紐氣七㦸氣三<lb/>
太平興國元年訖至道末凡冠氣一十八戴氣三抱氣<lb/>
<pb n="KR2m0009_WYG_284-21b"/>
一十三珥七十七承氣三赤黄氣八璚氣一青氣二暈<lb/>
五十九半暈二十二重暈一十二交暈三背氣四十四<lb/>
紐氣三㦸氣一直氣一十五<lb/>
咸平元年訖乾興末凡重輪二四彗一五色輝氣一冠<lb/>
氣二百六十六珥四十一戴氣一百九十七抱氣五十<lb/>
七承氣一百八十四直氣七十七光氣黄氣九赤黄氣<lb/>
四紫氣五赤黄交氣二赤黄綠碧氣二青赤氣二十一<lb/>
黄白氣一黑氣二白氣五纓三㦸氣一紐氣二背氣二<lb/>
<pb n="KR2m0009_WYG_284-22a"/>
百九十九暈一千二百三十一半暈六百五十三重暈<lb/>
二十七交暈一十三<lb/>
天聖元年訖嘉祐末凡日黄耀有光一輝氣一十九龍<lb/>
鳳雲慶雲二五色雲八紫黄雲五赤黄雲一紫雲一黄<lb/>
雲二青黄紫暈一暈八百五十五周暈二十六重暈一<lb/>
十六交暈五連環暈一珥八百四十七冠氣一百四十<lb/>
戴氣二百五十六承氣一百重承氣一抱氣一十八負<lb/>
氣一背氣一百七格氣二直氣五白虹貫日四白氣如<lb/>
<pb n="KR2m0009_WYG_284-22b"/>
繩貫日并暈一<lb/>
治平元年訖四年凡五色雲八輝氣一暈一百二十八<lb/>
周暈三重暈十二交暈二珥八十九冠氣一十一戴氣<lb/>
三十九承氣五背氣二十三白虹貫日一白虹貫珥一<lb/>
治平四年訖元豐末凡日暈一千三百五十六周暈二<lb/>
百七十七重暈七十四交暈四十九連環暈一珥八百<lb/>
八十二冠氣四十二戴氣二百七十一承氣五十抱氣<lb/>
二背氣二百四十六直氣二㦸氣一纓氣五璚氣一白<lb/>
<pb n="KR2m0009_WYG_284-23a"/>
虹貫日九貫珥三五色雲二十六<lb/>
元豐八年三月五日訖元符三年正月十二日暈五百<lb/>
二十八周暈二百五十七重暈六十八交暈六十七五<lb/>
色氣暈一珥五百五十六冠氣六十一戴氣一百五十<lb/>
二承氣三十三背氣一百七十四直氣三㦸氣四纓氣<lb/>
一格氣五白虹貫日一十六貫珥一五色雲五十二<lb/>
元符三年正月訖靖康二年四月凡日暈九暈戴三半<lb/>
暈一暈珥背一半暈重背一暈纓一珥背三珥十三暈<lb/>
<pb n="KR2m0009_WYG_284-23b"/>
珥七冠氣七暈背四戴氣六承氣二抱氣四背氣一十<lb/>
四五色氣暈一直氣四環暈戴氣三㦸氣一履氣二半<lb/>
暈履一半暈再重一五色雲二<lb/>
髙宗建炎三年春白虹貫日占近臣為亂或諸侯叛<lb/>
三年五月庚子日生兩珥占主民夀考　四年二月辛<lb/>
亥白虹貫日於是金人始退羣盗大起十一月癸卯日<lb/>
生背氣　紹興元年正月壬戌日生背氣二月丙辰日<lb/>
暈周匝　二年四月壬申日生戴氣占人君徳至於天<lb/>
<pb n="KR2m0009_WYG_284-24a"/>
則有戴氣戴者徳也推戴福祐之象次月之戊寅復然<lb/>
於是宗子伯琮始育於宫中丙申日生背氣占背叛乖<lb/>
逆邪謀不成於是孔彦舟叛降劉豫　三年二月乙卯<lb/>
日生戴氣丙申生抱氣占戴者推戴福祐之象君徳至<lb/>
於天則有之抱者抱扶向就之狀主鄰國臣庶來降亦<lb/>
有子孫之喜臣下忠誠以附其上　四年正月壬子日<lb/>
生承氣占臣承君也人主有喜二月趙鼎㕘知政事三<lb/>
月辛未日有抱氣色黄潤澤占天子有喜有和親來降<lb/>
<pb n="KR2m0009_WYG_284-24b"/>
者不戰而降軍罷六月壬辰日暈於井占秦分有憂<lb/>
五年正月庚申日生戴氣占國有喜是歲建資善堂皇<lb/>
子建節封公　六年十一月丙申日生兩珥　七年二<lb/>
月辛丑氛氣翳日　八年二月辛巳白虹貫日占諸侯<lb/>
有叛或歲中有喪次年皇后邢氏崩於五國城　二十<lb/>
一年四月壬申日生暈占臣專政又云邉兵動敵主死<lb/>
時秦檜在相位　二十七年二月壬寅白虹貫日六月<lb/>
壬寅日有直氣　三十年四月戊辰日生暈周匝占邉<lb/>
<pb n="KR2m0009_WYG_284-25a"/>
兵動敵主死或多風其應在次年<lb/>
孝宗隆興二年六月甲子日有㦸氣長斜倚日傍占戈<lb/>
㦸相傷之象七月己亥日有直氣　乾道元年六月丁<lb/>
未日生格氣占格鬭之象　二年二月庚辰日左生氣<lb/>
直氣一條　三年三月丁巳日下暈外生赤黄色承氣<lb/>
一條四月辛卯日生赤黄暈周匝五月戊戌日赤暈周<lb/>
匝在畢占邉兵動甲辰日下暈外生青黄色承氣君臣<lb/>
相承有喜之象　淳熙八年三月丙申日暈周匝占丙<lb/>
<pb n="KR2m0009_WYG_284-25b"/>
申日暈臣不賢日在昴燕趙之君亡　十三年五月己<lb/>
卯日暈周匝　十五年六月丙申日生背氣三月壬寅<lb/>
日半暈再重占國民蕃息歲大和<lb/>
光宗紹熙元年六月甲申日生暈周匝　二年二月壬<lb/>
寅日生戴氣三月辛未日生暈周匝四月癸未日生戴<lb/>
氣七月庚申日上暈外生背氣　四年二月癸亥日暈<lb/>
周匝占臣專政日躔奎宿其下有兵大人凶十一月辛<lb/>
巳日暈外背氣　五年四月乙卯日暈周匝丙午日上<lb/>
<pb n="KR2m0009_WYG_284-26a"/>
暈外生背氣<lb/>
寧宗慶元元年正月丙辰白虹貫日占百殃之本衆亂<lb/>
之基有兵又曰近臣為亂於是侂胄用事時政以變兵<lb/>
禍始矣二月辛巳日有背氣四月己未日生格氣占格<lb/>
鬭之象　二年五月己丑日生背氣　嘉泰元年六月<lb/>
辛卯日暈周匝　嘉定六年四月己卯日生赤黄暈周<lb/>
匝躔在胃宿占后族盛日暈胃宿則倉庫之官凶或榖<lb/>
不登　七年二月壬申日生赤黄暈外生青赤黄承氣<lb/>
<pb n="KR2m0009_WYG_284-26b"/>
後暈周匝占日有承氣臣承君也　十一年二月丙辰<lb/>
白虹貫日　十七年六月辛卯日有背氣<lb/>
　<lb/>
　<lb/>
　<lb/>
　<lb/>
　<lb/>
　文獻通考卷二百八十四<lb/>
</p>
<p>
</p>
  </div>
</body>
</text>
</TEI>
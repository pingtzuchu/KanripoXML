<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷二百二十</head> <lb/>
    <p>
<pb n="KR2m0009_WYG_220-1a"/>
欽定四庫全書<lb/>
　文獻通考卷二百二十<lb/>
　　鄱　陽　馬　端　臨　貴　與　著<lb/>
　經籍考四十七<lb/>
　　子<hi>五行</hi>　<hi>占筮/</hi>　<hi>形法</hi>
廣古今五行志三十卷<lb/>
　　鼂氏曰竇鋈撰唐志有其目未詳何人纂五行變<lb/>
　　異叙其徵應蓋為洪範之學者自古術數之學多<lb/>
<pb n="KR2m0009_WYG_220-1b"/>
　　矣言五行則本洪範言卜筮則本周易近時兩者<lb/>
　　之學殆絶而最盛於世者葬書相術五星祿命六<lb/>
　　壬遁甲星禽而已然六壬之類足以推一時吉凶<lb/>
　　星禽五星祿命相術之類足以推一身之吉凶葬<lb/>
　　書之類足以推一家之吉凶遁甲之類足以推一<lb/>
　　國之吉凶其所知若有逺近之異而或中或否不<lb/>
　　可盡信則一也<lb/>
遁甲萬一訣一卷<lb/>
<pb n="KR2m0009_WYG_220-2a"/>
　　鼂氏曰題云唐李靖所纂黄帝書按遁甲之書見<lb/>
　　於隋志凡十三家則其學之來亦不在近世矣以<lb/>
　　休生傷杜景死驚開八門推國家之吉凶通其學<lb/>
　　者以為有驗未之嘗試也<lb/>
遁甲經一卷<lb/>
　　鼂氏曰唐胡乾撰李氏書目亦云九天元女術推<lb/>
　　九星八門三竒六儀之法<lb/>
景祐遁甲玉函符應經二卷<lb/>
<pb n="KR2m0009_WYG_220-2b"/>
　　陳氏曰司天春官正楊惟德撰御製序<lb/>
景祐太一福應集要十卷<lb/>
　　陳氏曰楊惟德撰御製序末題紹興元年嵩陽潛<lb/>
　　士魏郡劉箕其積算自建炎三年己酉推之者其<lb/>
　　所附益也九宫八門與遁甲相表裏字多訛未有<lb/>
　　他本可校<lb/>
陰陽二遁圖局一卷并雜訣<lb/>
三元立成圖局二卷　遁甲八門機要一卷　太乙淘<lb/>
<pb n="KR2m0009_WYG_220-3a"/>
金歌一卷<lb/>
　　陳氏曰已上四種皆不著撰著人名氏得之旴江<lb/>
　　呉炎<lb/>
遁甲選時圖二卷<lb/>
　　陳氏曰紹興府所刻本亦無名氏<lb/>
秤星經三卷<lb/>
　　鼂氏曰不著撰人以日月五星羅㬋計都紫氣月<lb/>
　　孛十一曜演十二宫宿度以推人貴賤壽夭休咎<lb/>
<pb n="KR2m0009_WYG_220-3b"/>
　　不知其術之所起或云天竺梵學也按洪範曰歲<lb/>
　　月日時無易百榖用成乂用明俊民用章家用平<lb/>
　　康月之從星則以風雨伶州鳩曰武王伐殷歳在<lb/>
　　鶉火月在天駟一曰在析木之津辰在斗柄星在<lb/>
　　天黿以此言之五星之術其來尚矣蓋可以占國<lb/>
　　則可以占事可以占事則可以占人也然術家用<lb/>
　　日月五星以占吉凶又加以交初交中之神紫氣<lb/>
　　月孛之宿初中者交食之會亦可以意求惟氣孛<lb/>
<pb n="KR2m0009_WYG_220-4a"/>
　　無稽而術家獨以為效且曰土木之餘氣五星之<lb/>
　　行土木最遲而為吉凶者久故有餘氣云<lb/>
周易十二論一卷<lb/>
　　鼂氏曰未詳撰人論日月五星直年以占吉凶<lb/>
珞琭子三命一卷<lb/>
　　鼂氏曰李獻臣云珞琭者取珞珞如玉琭琭如石<lb/>
　　之義推人生休咎否泰之法箕子曰五行水火金<lb/>
　　木土禹曰辛壬癸甲則甲子五行之名蓋起於堯<lb/>
<pb n="KR2m0009_WYG_220-4b"/>
　　舜三代之時矣鄭氏釋天命之謂性曰謂木神則<lb/>
　　仁金神則義之類又釋我辰安在曰謂六物之吉<lb/>
　　凶此以五行甲子推知休咎否泰於其傳者也呂<lb/>
　　才稱起於司馬季主及王充其言淺哉然才所詆<lb/>
　　建祿背祿三刑刼殺建學空亡勾絞六害驛馬之<lb/>
　　類皆今世三命之術也亦在才之前矣由是觀之<lb/>
　　視他術淵源獨逺且小運之法本於説文已字之<lb/>
　　訓空亡之説本於史記孤虛之術多有所自來故<lb/>
<pb n="KR2m0009_WYG_220-5a"/>
　　精於其學者巧發竒中最多<lb/>
　　陳氏曰此書祿命家以為本經其言鄙閭巷賣卜<lb/>
　　人所為也<lb/>
珞琭子疏五卷<lb/>
　　鼂氏曰皇朝李全東方明撰<lb/>
李虛中命書三卷<lb/>
　　鼂氏曰唐李虛中撰虛中字常容姓纂云冲之八<lb/>
　　代孫學最深於五行書壽夭貴賤利不利輙先處<lb/>
<pb n="KR2m0009_WYG_220-5b"/>
　　其年時百不失一韓愈言冲為虛中十一世祖誤<lb/>
　　也<lb/>
河圖天運二賦一卷<lb/>
　　鼂氏曰不著撰人論天地二運蓋三命書也崇文<lb/>
　　目以為卜筮類<lb/>
壺中賦一卷<lb/>
　　陳氏曰稱紫雲溪壺中子莫知何人<lb/>
源髓歌六卷　後集三卷<lb/>
<pb n="KR2m0009_WYG_220-6a"/>
　　陳氏曰唐沈芝撰後集妄也<lb/>
太乙命訣一卷<lb/>
　　陳氏曰稱袁天綱妄人假託<lb/>
五命祕訣一卷<lb/>
　　鼂氏曰皇朝林開撰三命之術年月日支干也加<lb/>
　　以時胎故曰五命<lb/>
鮮鶚經十卷<lb/>
　　鼂氏曰未詳撰人凡十門六十二章以星禽推知<lb/>
<pb n="KR2m0009_WYG_220-6b"/>
　　人之吉凶言其性情嗜好為尤驗説者謂本神仙<lb/>
　　之訣也故此書載於道藏李邯鄲云羅浮山逍遥<lb/>
　　子撰<lb/>
紫堂訣三卷<lb/>
　　鼂氏曰紫堂先生撰未詳何代人著紫垣十二星<lb/>
　　至隱曜總三百六十位分二十八舍附之以五星<lb/>
　　配十二辰以推人命之吉凶<lb/>
五星命書一卷<lb/>
<pb n="KR2m0009_WYG_220-7a"/>
　　陳氏曰不著名氏其歌訣頗詳然未必驗也<lb/>
五星三命指南十四卷<lb/>
　　陳氏曰亦不知名氏大抵書坊售利求俗師為之<lb/>
聿斯歌一卷<lb/>
　　陳氏曰靑羅布衣王希明撰不知何人<lb/>
靈臺三十六歌一卷<lb/>
　　陳氏曰題稱武平先生所撰然亦不知其為何代<lb/>
　　人<lb/>
<pb n="KR2m0009_WYG_220-7b"/>
五星六曜約法一卷　洞微歌一卷　紫宙經一卷<lb/>
　　陳氏曰以上三種皆無撰著名氏亦莫考其所自<lb/>
　　出<lb/>
四門經一卷<lb/>
　　陳氏曰唐待詔陳周輔撰<lb/>
青羅立成歴一卷<lb/>
　　陳氏曰司天監朱奉奏據其歴起貞元十年甲戌<lb/>
　　入歴至今乾寜四年丁巳則是唐末人<lb/>
<pb n="KR2m0009_WYG_220-8a"/>
羅計二隱曜立成歴一卷<lb/>
　　陳氏曰稱太中大夫曹士蔿亦莫知何人但云起<lb/>
　　元和元年入歴<lb/>
諸家五星書一卷<lb/>
　　陳氏曰雜錄五星祿命之説前數家亦多在焉<lb/>
遁甲八門命訣一卷<lb/>
　　陳氏曰不知名氏<lb/>
信齋百中經一卷<lb/>
<pb n="KR2m0009_WYG_220-8b"/>
　　陳氏曰不著名氏安慶府本術士言最善<lb/>
怡齋百中經一卷<lb/>
　　陳氏曰東陽術士曹東野自言今世言五星者皆<lb/>
　　用唐顯慶歴歴法更本朝前後無慮十餘變而百<lb/>
　　中經猶守舊安得不差乃用見行歴法推算其説<lb/>
　　如此未之能質也<lb/>
五行精紀三十四卷<lb/>
　　陳氏曰清江鄉貢進士廖中撰周益公為之序集<lb/>
<pb n="KR2m0009_WYG_220-9a"/>
　　諸家三命説<lb/>
三辰通載三十四卷<lb/>
　　陳氏曰嘉禾錢如璧編集五星命術<lb/>
廣濟陰陽百忌歴二卷<lb/>
　　陳氏曰稱唐呂才撰有序按才序陰陽書其三篇<lb/>
　　見於本傳曰祿命曰卜宅曰葬盡掃世俗拘滯之<lb/>
　　論安得復有此歴本初固已假託後人附益尤不<lb/>
　　經<lb/>
<pb n="KR2m0009_WYG_220-9b"/>
三歴會同十卷<lb/>
　　陳氏曰不知作者集百忌總聖集正三書<lb/>
萬歴會同三十卷<lb/>
　　陳氏曰陳從古撰以前書推廣之書坊售利之具<lb/>
　　也<lb/>
彈冠必用一卷<lb/>
　　陳氏曰周謂撰專為宦游擇日設<lb/>
三歴撮要一卷<lb/>
<pb n="KR2m0009_WYG_220-10a"/>
　　陳氏曰無名氏又一本名擇日撮要歴大略皆同<lb/>
　　建安徐清叟真翁云其尊人尚書公應龍所輯不<lb/>
　　欲著名<lb/>
陰陽備用十二卷<lb/>
　　陳氏曰通判舒州新安胡舜甲汝嘉撰此書本為<lb/>
　　地理形法而諸家選對日法要皆在焉故附於此<lb/>
　　右五行<lb/>
焦氏易林十六卷<lb/>
<pb n="KR2m0009_WYG_220-10b"/>
　　鼂氏曰漢天水焦延壽傳易於孟喜此其所著書<lb/>
　　也費直題其前曰六十四卦變又有唐渝王序所<lb/>
　　書每卦變六十四總四千九十六首皆為韻語與<lb/>
　　左氏傳載鳯凰於飛和鳴鏘鏘漢書所載大横庚<lb/>
　　庚予為天王之語絶相類豈古之卜者各有此等<lb/>
　　書邪<lb/>
　　石林葉氏曰吾家有焦貢易林京房易二書大抵<lb/>
　　皆卜筮陰陽氣候之言不復更及易道考之班固<lb/>
<pb n="KR2m0009_WYG_220-11a"/>
　　儒林傳漢初傳易大抵皆本之田何而焦貢獨得<lb/>
　　隱士之説以授京房貢嘗從孟喜問易會喜死房<lb/>
　　即以其學出孟氏其徒翟牧白生不肯皆曰非也<lb/>
　　然孟喜雖授學田王孫至其候陰陽災變言田生<lb/>
　　死時枕喜膝獨傳喜其實妄也故梁邱賀辨以為<lb/>
　　田生絶施讐手中時喜歸東海無此事則二氏書<lb/>
　　其源流固無所本縱焦貢書出孟氏固謬矣如趙<lb/>
　　賓説箕子明夷為箕子者萬物方荄兹也云受於<lb/>
<pb n="KR2m0009_WYG_220-11b"/>
　　喜為喜為名之則喜乃妄人而已<lb/>
　　陳氏曰又名大易通變唐會昌景寅越五雲谿王<lb/>
　　俞序凡四千九十六卦其辭假出於經史其意雅<lb/>
　　通於神祇蓋一卦可以變六十四也舊見沙隨程<lb/>
　　逈所記南渡諸人以易林筮國事多竒驗求之累<lb/>
　　年寳慶丁亥始得之莆田皆韻語古雅頗類左氏<lb/>
　　所載繇辭或時援引古事間嘗筮之亦驗頗恨多<lb/>
　　脱誤嘉熙庚子從湖守王寺丞侑借本兩相校十<lb/>
<pb n="KR2m0009_WYG_220-12a"/>
　　得八九其中亦多重復或諸卦數爻共一繇莫可<lb/>
　　考也<lb/>
八神筮法二卷<lb/>
　　鼂氏曰以八卦世分六十四卦每卦首必云子夏<lb/>
　　曰論易筮之吉凶<lb/>
靈棊經二卷<lb/>
　　鼂氏曰漢東方朔撰又云張良劉安未知孰是晉<lb/>
　　顏㓜明宋何承天注有唐李逺叙歸來子以為黄<lb/>
<pb n="KR2m0009_WYG_220-12b"/>
　　石公書豈謂以授良者邪按南史載客從南來遺<lb/>
　　我良財寳貨珠璣金盌玉盃之繇則古之遺書也<lb/>
　　明矣凡百二十卦皆有繇辭<lb/>
靈龜經一卷<lb/>
　　鼂氏曰史蘇撰論龜兆之吉凶崇文目三卷<lb/>
易傳積算法雜占條例一卷<lb/>
　　陳氏曰漢京房撰詳已見易類世所傳京氏遺學<lb/>
　　不過如此而已今世卜者世應飛伏納甲之類皆<lb/>
<pb n="KR2m0009_WYG_220-13a"/>
　　出京氏<lb/>
周易版詞一卷<lb/>
　　陳氏曰不知名氏當是漢魏以前人所為其間官<lb/>
　　名皆東京制也<lb/>
周易元悟一卷<lb/>
　　陳氏曰題李淳風撰<lb/>
火珠林一卷<lb/>
　　陳氏曰無名氏今賣卜者擲錢占卦盡用此書<lb/>
<pb n="KR2m0009_WYG_220-13b"/>
揲蓍古法一卷<lb/>
　　陳氏曰開封鄭克武子撰<lb/>
蓍卦辯疑序三卷<lb/>
　　陳氏曰郭雍撰自序略言學者相傳謂九為老陽<lb/>
　　七為少陽六為老陰八為少陰及觀乾爻稱九坤<lb/>
　　爻稱六則九六為陰陽蓋無疑也而六子皆稱九<lb/>
　　六不言七八則少陰少陽未有所據及考乾坤之<lb/>
　　策曰乾之策二百一十有六坤之策百四十有四<lb/>
<pb n="KR2m0009_WYG_220-14a"/>
　　六之一則乾爻得三十六坤爻得二十四是則老<lb/>
　　陰老陽之數也又考二篇之策陽爻百九十有二<lb/>
　　以三十六乗之積六千九百十有二陰爻百九十<lb/>
　　有二以二十四乘之積四千六百八合之為萬有<lb/>
　　一千五百二十則二篇之策亦皆老陰老陽之數<lb/>
　　也而少隂少陽之數又無所見再置陽爻百九十<lb/>
　　有二以少陽二十八乘之積五千三百七十六再<lb/>
　　置陰爻百九十有二以少陰三十二乗之積六千<lb/>
<pb n="KR2m0009_WYG_220-14b"/>
　　一百四十四合之亦為萬有一千五百二十以是<lb/>
　　知少陰少陽之數隱於老陰老陽之中如是則七<lb/>
　　九皆為陽六八皆為陰其畫為竒為耦皆同聖人<lb/>
　　畫卦初未必以陰陽老少為異然卜史之家欲取<lb/>
　　動爻之後卦故分别老少之象與聖人畫卦之道<lb/>
　　已不同矣然七九為陽六八為陰蓋謂陰陽各有<lb/>
　　二道與説卦言立天之道曰陰與陽立地之道曰<lb/>
　　柔與剛其義皆同是道也以聖人不明載之繫辭<lb/>
<pb n="KR2m0009_WYG_220-15a"/>
　　後世紛紛互相矛盾至有大失聖人之意者大率<lb/>
　　多主卜史之論不知所謂策數遂妄為臆説也<lb/>
　　朱子語録曰揲蓍雖是一小事自孔子來千五百<lb/>
　　年人都理會不得唐時人説得雖有病痛大體理<lb/>
　　會得是近來説得大乖自郭子和始竒者揲之餘<lb/>
　　為竒扐者歸其餘扐二指之中今子和反以掛一<lb/>
　　為竒而以揲之餘為扐又不用老少只用三十六<lb/>
　　三十二二十八二十四不知為策數以為聖賢從<lb/>
<pb n="KR2m0009_WYG_220-15b"/>
　　來只説陰陽不曾説老少不知他既無老少則七<lb/>
　　八九六皆無用又何以為卦又曰龜為卜策為筮<lb/>
　　策是餘數謂之策他只是胡亂説策字或問他既<lb/>
　　如此説則再扐而後掛之説何如曰他以第一揲<lb/>
　　扐為扐第二第三揲不掛為扐第四揲又掛然如<lb/>
　　此則無五年再閏如某已前排眞个是五年再閏<lb/>
　　聖人下字皆有義理掛者挂也扐者勒於二指之<lb/>
　　中也<lb/>
<pb n="KR2m0009_WYG_220-16a"/>
常陽經一卷<lb/>
　　鼂氏曰崇文目題曰黄帝式用蓋六壬占卜術也<lb/>
六壬要訣一卷<lb/>
　　鼂氏曰未詳何人撰隋志載六壬之書兩種金鑾<lb/>
　　宻記及五代史記頗言其驗今世龜筮道息而此<lb/>
　　術獨行<lb/>
六壬課鈐一卷<lb/>
　　鼂氏曰未詳何人所纂以六十甲子加十二時成<lb/>
<pb n="KR2m0009_WYG_220-16b"/>
　　七百二十三課三傳入神以占吉凶<lb/>
玉關歌一卷<lb/>
　　鼂氏曰不題撰人六壬課訣也<lb/>
六壬翠羽歌一卷<lb/>
　　陳氏曰後唐長興中僧令岑撰錯誤極多未有他<lb/>
　　本可校<lb/>
六壬洞微賦一卷<lb/>
　　陳氏曰不知名氏瞽卜劉松年所傳<lb/>
<pb n="KR2m0009_WYG_220-17a"/>
京氏參同契律歴志一卷<lb/>
　　陳氏曰虞翻注專言占象而不可盡通字亦多誤<lb/>
　　未有别本校<lb/>
京氏易式一卷<lb/>
　　陳氏曰鼂説之以道撰<lb/>
占燈法一卷　觀燈法一卷<lb/>
　　鼂氏曰唐李淳風撰崇文總目亦有之<lb/>
　　右占筮<lb/>
<pb n="KR2m0009_WYG_220-17b"/>
八五經一卷<lb/>
　　鼂氏曰序云黄帝書八五謂八卦五行雖後人依<lb/>
　　託而其辭亦馴雅相墓書也呂才葬篇以六説詰<lb/>
　　其不驗且云世人之為葬巫所欺忘擗踊荼毒以<lb/>
　　期徼幸由是相塋隴希官爵擇時日規財利誠哉<lb/>
　　是言也<lb/>
　　陳氏曰序稱大將軍記室郭璞後序言余受郭公<lb/>
　　囊書數篇此居一公戒以祕之丞相王公盡索余<lb/>
<pb n="KR2m0009_WYG_220-18a"/>
　　書余以公言告之得免末稱太興元年六月蓋晉<lb/>
　　元帝時王公謂導也然皆依託耳其書為相墓作<lb/>
狐首經一卷<lb/>
　　陳氏曰不著名氏稱郭景純序亦依託也胡汝嘉<lb/>
　　始序而傳之其文亦雅馴言頗有理<lb/>
續葬書一卷<lb/>
　　陳氏曰稱郭景純撰鄙俗依託<lb/>
青囊補注三卷<lb/>
<pb n="KR2m0009_WYG_220-18b"/>
　　鼂氏曰郭璞撰世傳葬書之學皆云無出郭璞之<lb/>
　　右者今盛行皆璞書也按璞傳載葬母事世傳蓋<lb/>
　　不誣矣璞未幾為王敦所殺若謂禍福皆係於葬<lb/>
　　則璞不應擇凶地以取禍若謂禍福有定數或他<lb/>
　　有以致之則葬地不必擇矣嗚呼璞自用其術尚<lb/>
　　如此况後遵其遺書者乎<lb/>
撥沙經一卷<lb/>
　　鼂氏曰唐呂才撰地理書畫山水之形成圖蓋依<lb/>
<pb n="KR2m0009_WYG_220-19a"/>
　　託者<lb/>
青囊本㫖一卷<lb/>
　　鼂氏曰不記撰人演郭璞相墓青囊經也<lb/>
洞林别訣一卷　尋龍入式一卷<lb/>
　　鼂氏曰江南范越鳯集郭璞所記諸家地理書得<lb/>
　　失為此書二十四篇并司空班尋龍入式歌附<lb/>
　　陳氏曰又名洞林别訣范越鳯相傳縉雲人家於<lb/>
　　將樂<lb/>
<pb n="KR2m0009_WYG_220-19b"/>
地理少一卷<lb/>
　　陳氏曰稱李淳風亦未必然<lb/>
會元經二十四卷<lb/>
　　鼂氏曰孫季邕撰未詳何代人集諸家相地書芟<lb/>
　　其鄙陋無驗者成是書<lb/>
金鎻正要一卷　元談經一卷　錦囊遺錄一卷　五<lb/>
行統例一卷<lb/>
　　鼂氏曰四書皆地理書也<lb/>
<pb n="KR2m0009_WYG_220-20a"/>
五音地理新書三十卷<lb/>
　　鼂氏曰唐僧一行撰以人姓五音驗八山三十八<lb/>
　　將吉凶之方其學今世不行<lb/>
地理口訣一卷<lb/>
　　陳氏曰不知何人所集曰楊筠松曾楊乙黄禪師<lb/>
　　左仙朱仙桃范越鳯劉公頼太素張師姑王吉凡<lb/>
　　十家<lb/>
楊公遺訣曜金歌并三十六圖象一卷<lb/>
<pb n="KR2m0009_WYG_220-20b"/>
　　陳氏曰楊即筠松也又號楊救貧<lb/>
神龍鬼砂一卷　羅星妙論一卷<lb/>
　　陳氏曰皆不知作者<lb/>
九星賦一卷<lb/>
　　陳氏曰題范公<lb/>
陰陽精義二十篇<lb/>
　　朱伯起撰水心序伯起從鄭公景望學而與景元<lb/>
　　為友酷嗜地理談山如啖蔗浮海葬妻大芙蓉云<lb/>
<pb n="KR2m0009_WYG_220-21a"/>
　　後百年當驗著書二十篇論原起乘止尤詳二鄭<lb/>
　　因是喜陰陽家余嘗怪蘇公子瞻居陽羡而葬嵩<lb/>
　　山一身豈能應四方山水之求近時朱公元晦聽<lb/>
　　蔡季通預卜壽藏門人裹糧行紼六日始至乃知<lb/>
　　好竒者固通人大儒之常患也<lb/>
龍髓經一卷　疑龍經一卷　辯龍經一卷　龍髓别<lb/>
㫖一卷　九星祖局圖一卷　五星龍祖一卷　二十<lb/>
八禽星圖一卷<lb/>
<pb n="KR2m0009_WYG_220-21b"/>
　　陳氏曰以上七種皆無名氏并前諸家多呉炎錄<lb/>
　　以見遺江西有風水之學徃徃人皆道之<lb/>
三十二家相書三卷<lb/>
　　鼂氏曰或集許負以下三十二家書成此編<lb/>
月波洞中記一卷<lb/>
　　鼂氏曰序稱唐任逍遙得之於太白山月波洞石<lb/>
　　壁上凡九篇相形術也崇文總目置之五行類<lb/>
雜相書一卷<lb/>
<pb n="KR2m0009_WYG_220-22a"/>
　　陳氏曰凡三十二種又有拾遺亦呉晦父所錄<lb/>
成和子觀妙經一卷<lb/>
　　陳氏曰不著名氏<lb/>
希夷先生龜鑑一卷<lb/>
　　陳氏曰逸人亳社陳搏圖南撰劉康國注館閣書<lb/>
　　目作人倫風鑒<lb/>
䄂中記一卷<lb/>
　　鼂氏曰皇朝李唐濬撰辨人形色知人壽夭吉凶<lb/>
<pb n="KR2m0009_WYG_220-22b"/>
羣書古鑒一卷<lb/>
　　鼂氏曰未詳撰者姓名熙寜間集書史相術驗者<lb/>
諸家相書五卷<lb/>
　　陳氏曰知莆田縣昭武黄庚毅夫撰集<lb/>
玉管神照一卷<lb/>
　　陳氏曰無名氏<lb/>
相馬經<lb/>
　　鼂氏曰伯樂撰<lb/>
<pb n="KR2m0009_WYG_220-23a"/>
集馬相書一卷<lb/>
　　鼂氏曰光祿少卿孫珪撰<lb/>
相牛經一卷<lb/>
　　鼂氏曰序曰寗戚傳之百里奚漢世河西薛公得<lb/>
　　其書以相牛千百不失其一至魏世高堂生又傳<lb/>
　　晉宣帝其後祕之細字薛公注也<lb/>
相鶴經一卷<lb/>
　　鼂氏曰題曰浮邱公撰其傳云浮邱公傳於王子<lb/>
<pb n="KR2m0009_WYG_220-23b"/>
　　晉後崔文子學道於子晉得其文藏於嵩山之石<lb/>
　　室淮南公採藥得之乃傳於世<lb/>
相貝經一卷<lb/>
　　陳氏曰不知作者<lb/>
師曠禽經一卷<lb/>
　　陳氏曰稱張華注<lb/>
　　右形法<lb/>
　文獻通考卷二百二十<lb/>
</p>
<p>
</p>
  </div>
</body>
</text>
</TEI>
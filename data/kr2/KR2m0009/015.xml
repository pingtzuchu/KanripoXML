<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷十五</head> <lb/>
    <p>
<pb n="KR2m0009_WYG_015-1a"/>
欽定四庫全書<lb/>
　文獻通考卷十五<lb/>
　　鄱　陽　馬　端　臨　貴　與　著<lb/>
　征𣙜考二<lb/>
　　鹽鐵<hi>礬</hi>
齊管子曰海王之國<hi>海王者言以負海之利而王其業王音於况反</hi>謹正鹽莢<lb/>
<hi>正税也音征</hi>十口之家十人食鹽百口之家百人食鹽終月<lb/>
大男食鹽五升少半<hi>少半猶劣薄也</hi>大女食鹽三升少半吾子<lb/>
<pb n="KR2m0009_WYG_015-1b"/>
食鹽二升少半<hi>吾子謂小男小女也</hi>此其大歴也<hi>歴數</hi>鹽百升而釡<lb/>
<hi>鹽十三兩七銖一黍十分之一為升當米六合四勺也百升之鹽七十六觔十二兩十九銖二絫為釡當米六</hi>
<hi>斗四升</hi>今鹽之重升加分强釡五十也<hi>分强半强也今使鹽官税其鹽之重</hi>
<hi>每一升加半合為强而取之則一釡之鹽得五十合而為之强</hi>升加一强釡百也升加<lb/>
二强釡二百也鍾二千<hi>十釡之鹽七百六十八斤為鍾當米六斛四斗是</hi>十鍾<lb/>
二萬百鍾二十萬千鍾二百萬萬乗之國人數開口千<lb/>
萬也<hi>舉其大數而言之也開口謂大男大女之所食鹽也</hi>禺筴之商日二百萬<hi>禺讀</hi>
<hi>為偶偶對也商計也對其大男大女食鹽者之口數而立莢以計所税之鹽一日計二百萬合為二百鍾</hi>十<lb/>
<pb n="KR2m0009_WYG_015-2a"/>
日二千萬一月六千萬萬乗之正九百萬也<hi>萬乗之國大男大女</hi>
<hi>食鹽者千萬人而税之鹽一日二百鍾十日二千鍾一月六千鍾也今又施其鹽數以千萬人如九百萬人之</hi>
<hi>數則所税之鹽一日百八十鍾十日千八百鍾一月五千四百鍾</hi>月人三十錢之籍為<lb/>
錢三千萬<hi>又變其税千四百鍾之鹽而籍其錢計一月每人人籍錢三十九千萬人為錢二萬萬矣</hi>
<hi>以此籍之數而比其常籍則當一國而有三千萬人矣</hi>今吾非籍之諸君吾子而<lb/>
有二國之籍者六千萬<hi>諸君謂老男老女也六十以上為老女也既不籍於老男老女</hi>
<hi>又不籍於小男小女乃能以十萬人而當三千萬人者蓋鹽官之利耳鹽官之利既然則鐵官之利可知也鹽</hi>
<hi>官之利當一國而三萬人鐵官之利當一國而三萬人焉故能有二國之籍者六千萬人耳其常籍人之數猶</hi>
<pb n="KR2m0009_WYG_015-2b"/>
<hi>在此外</hi>使君施令曰吾將籍於諸君吾子則必囂號令天<lb/>
給之鹽莢則百倍歸於上人無以避此者數也今鐵官<lb/>
之數曰一女必有一鍼一刀若其事立<hi>若猶然後</hi>耕者必有<lb/>
一耒一耜一銚若其事立<hi>大鋤謂之銚羊昭反</hi>行服連<hi>輦名所以載作器人</hi>
<hi>挽者</hi>軺<hi>羊昭/反</hi>輂<hi>居玉/反</hi>者<hi>大車駕馬</hi>必有一斤一鋸一錐一鑿若<lb/>
其事立不爾而成事者天下無有今鍼之重加一也三<lb/>
十鍼一人之籍<hi>鍼之重每十分加一分為强而取之則一女之籍得三十鍼也矣</hi>刀之<lb/>
重加六五六三十五刀一人之籍也<hi>刀之重每十分加六分以為强而取</hi>
<pb n="KR2m0009_WYG_015-3a"/>
<hi>之五六為三十也則一女之籍得五刀</hi>耜鐵之重加七三耜鐵一人之籍<lb/>
也<hi>耜鐵之重每十分加七分以為强而取之則一農之籍得三耜鐵也</hi>其餘輕重皆准此<lb/>
而行<hi>其器彌重其加彌多</hi>然則舉臂勝<hi>音升</hi>事無不服籍者桓公曰<lb/>
然則國無山海不王乎管子曰因人山海假之名有海<lb/>
之國<hi>雖無海而假名有海則亦雖無山而假名有山</hi>售鹽於吾國<hi>彼國有鹽而糴於吾國為</hi>
<hi>售耳</hi>釡十五吾受而官出之以百<hi>受取也假令彼鹽平價釡當十錢者吾又加五</hi>
<hi>錢而取之所以來之也既得彼鹽則令吾國鹽官又出而糴之釡以百錢也</hi>我未與其本事<lb/>
也<hi>與用也本事本鹽也</hi>受人之事以重相推<hi>以重相推謂加五錢之𩔖也推猶度也</hi>
<pb n="KR2m0009_WYG_015-3b"/>
此人用之數也<hi>彼人所有而皆為我用也</hi>又曰齊有渠展之鹽<hi>渠展齊地</hi>
<hi>泲水所流入海之處可煮鹽之所也故曰渠展之鹽</hi>請君伐菹薪<hi>草枯曰菹采居反</hi>煮水<lb/>
為鹽<hi>煮海水</hi>正<hi>音征</hi>而積之十月始征至於正月成三萬鍾<lb/>
下令曰孟春既至農事且起大夫無得繕冢墓理宮室<lb/>
立臺榭築墻垣北海之衆無得聚庸<hi>庸功也</hi>而煮鹽<hi>北海之衆</hi>
<hi>謂北海煮鹽之人本意禁人煮鹽下令託以農事慮有妨奪先自大夫起欲人不知其機斯為權術</hi>此則<lb/>
坐長十倍以令糶之梁趙宋衛濮陽彼盡饋食之國<hi>本國</hi>
<hi>自無鹽逺饋而食</hi>無鹽則腫守圉之國<hi>圉與禦同古通用</hi>用鹽獨甚桓<lb/>
<pb n="KR2m0009_WYG_015-4a"/>
公乃使糶之得成金萬斤<lb/>
　　按周禮所建山澤之官雖多然大槩不過掌其政<lb/>
　　令之厲禁不在於征𣙜取財也至管夷吾相齊負<lb/>
　　山海之利始有鹽鐵之征觀其論鹽則雖少男少<lb/>
　　女所食論鐵則雖一鍼一刀所用皆欲計之苛碎<lb/>
　　甚矣故其言曰利出一孔者其國無敵出二孔者<lb/>
　　其兵不詘出三孔者不可以舉兵出四孔者其國<lb/>
　　必亡先王知其然故塞人之養<hi>養利也</hi>隘其利途故<lb/>
<pb n="KR2m0009_WYG_015-4b"/>
　　予之在君奪之在君貧之在君富之在君又曰夫<lb/>
　　人予則喜奪則怒先王知其然故見予之形而不<lb/>
　　見奪之理故民可愛而洽於上也其意不過欲巧<lb/>
　　為之法隂奪民利而盡取之既以此相桓公覇諸<lb/>
　　侯而齊世守其法故晏子曰山木如市弗加於山<lb/>
　　魚鹽蜃蛤弗加於海民參其力二入於公而衣食<lb/>
　　其一山林之木衡麓守之澤之萑蒲舟鮫守之藪<lb/>
　　之薪蒸虞候守之海之鹽蜃祈望守之縣鄙之人<lb/>
<pb n="KR2m0009_WYG_015-5a"/>
　　入從其政偪介之闗暴征其私布常無藝徴斂無<lb/>
　　度蓋極言其苛如此然則桑孔之為有自來矣<lb/>
漢髙祖接秦之敝量利禄度官用以賦於民而山川園<lb/>
池市肆租税之入自天子至於封君湯沐邑皆各自為<lb/>
奉養不領於天下之經費秦賦鹽鐵之利二十倍於古<lb/>
漢興循而未改<lb/>
　　按史既言髙祖省賦而復言鹽鐵之賦仍秦者蓋<lb/>
　　當時封國至多山澤之利在諸侯王國者皆循秦<lb/>
<pb n="KR2m0009_WYG_015-5b"/>
　　法取之以自豐非縣官經費所𣙜也<lb/>
孝惠髙后時吳有豫章銅山即招致天下亡命盗鑄錢<lb/>
東煮海水為鹽以故無賦國用饒足<lb/>
　班固賛曰吳王擅山海之利能薄斂以使其衆逆亂<lb/>
　之萌自其子興古者諸侯不過百里山海不以封蓋<lb/>
　防此矣<lb/>
武帝元狩四年置鹽鐵官<lb/>
　元狩中兵連不解縣官大空富商大賈冶鑄䰞鹽財<lb/>
<pb n="KR2m0009_WYG_015-6a"/>
　或累萬金而不佐公家之急於是以東郭咸陽孔僅<lb/>
　為大農丞領鹽鐵事五年僅咸陽言山海天地之藏<lb/>
　宜屬少府陛下弗私以屬大農佐賦願募民自給費<lb/>
　因官器作䰞鹽官為牢盆<hi>蘇林曰牢價直也今世人言雇手牢如淳曰牢廩食</hi>
　<hi>也古者名廪盆煮鹽盆也</hi>浮食竒民欲擅斡山海之貨以致富羡<lb/>
　役利細民其沮事之議不可勝聽敢私鑄鐵器䰞鹽<lb/>
　者釱左趾沒入其器物郡不出鐵者置小鐵官使屬<lb/>
　在所縣使僅咸陽乗傳舉行天下鹽鐵作官府除故<lb/>
<pb n="KR2m0009_WYG_015-6b"/>
　鹽鐵家富者為吏吏益多賈人矣孔僅使天下鑄作<lb/>
　器而縣官以鹽鐵緡錢之故用少饒矣益廣開置左<lb/>
　右輔初大農斡鹽鐵官布多置水衡欲以主鹽鐵及<lb/>
　楊可告緡上林財物衆乃令水衡主上林既充滿益<lb/>
　廣卜式為御史大夫見郡國多不便縣官作鹽鐵苦<lb/>
　惡<hi>鹽味苦器脆惡</hi>賈貴強令民買之乃因孔僅言事上不説<lb/>
　　先公曰孔僅咸陽所言前之屬少府者其利微今<lb/>
　　改屬大農則其利盡此聚斂之臣飾説以蓋其私<lb/>
<pb n="KR2m0009_WYG_015-7a"/>
　　也管仲之鹽鐵其大法税之而已鹽雖官嘗自煮<lb/>
　　之以權時取利亦非久行鐵則官未嘗冶鑄也與<lb/>
　　孔桑之法異矣<lb/>
元封元年因桑宏羊請置大農部丞數十人分部主郡<lb/>
國各徃徃置均輸鹽鐡官不出鐡者置小鐡官使屬所<lb/>
在縣<lb/>
鹽官凡二十八郡<lb/>
　河東<hi>安邑</hi>　太原<hi>晉/陽</hi>　南郡<hi>巫/</hi>　鉅鹿<hi>堂/陽</hi>　勃海<hi>章武</hi>
<pb n="KR2m0009_WYG_015-7b"/>
　千乗　琅琊<hi>海曲長廣</hi>　會稽<hi>海/鹽</hi>　犍為<hi>南/安</hi>　蜀<hi>臨邛</hi>　益<lb/>
　州<hi>連然</hi>　巴<hi>胊/䏰</hi>　安定<hi>三/水</hi>　北地<hi>弋/居</hi>　上郡<hi>獨樂</hi>　西河<lb/>
　<hi>富昌</hi>　朔方<hi>沃/壄</hi>　五原<hi>成/宜</hi>　鴈門<hi>樓煩沃陽/有長丞</hi>　漁陽<hi>泉州</hi>
　　隴西　遼西<hi>海陽</hi>　遼東　南海<hi>番/禺</hi>　蒼梧<hi>高要</hi>　東<lb/>
　平　北海　東萊<hi>曲城㡉東牟當利陽樂</hi>
鐵官凡四十郡<lb/>
　京兆<hi>鄭</hi>　左馮翊<hi>夏/陽</hi>　右扶風<hi>雍/漆</hi>　𢎞農<hi>宜陽澠池</hi>　太<lb/>
　原<hi>大陵</hi>　河東<hi>安邑絳縣/皮氏平陽</hi>　河内<hi>隆/慮</hi>　河南　潁川<hi>陽城</hi>
<pb n="KR2m0009_WYG_015-8a"/>
　　汝南<hi>西平</hi>　南陽<hi>宛/</hi>　廬江<hi>皖/</hi>　山陽　沛<hi>沛</hi>　魏<lb/>
　<hi>武安</hi>　常山<hi>都/鄉</hi>　千乗<hi>郡乘/千</hi>　齊<hi>臨/淄</hi>　東萊<hi>東牟</hi>　東海<lb/>
　<hi>下邳朐</hi>　濟南<hi>東平陵/歴城</hi>　泰山<hi>嬴/</hi>　臨淮<hi>鹽瀆堂邑</hi>　桂陽<lb/>
　　漢中<hi>沔陽</hi>　犍為<hi>武陽/南安</hi>　蜀<hi>臨/邛</hi>　琅琊　漁陽<hi>漁陽</hi>
　右北平<hi>夕陽</hi>　遼東<hi>平/郭</hi>　隴西　膠東<hi>郁/秩</hi>　魯　楚<hi>彭城</hi>
　　廣陵　中山<hi>北平</hi>　東平　城陽<hi>莒</hi>　涿<lb/>
　元鼎中博士徐偃使行風俗矯制使膠東魯國皷鑄<lb/>
　鹽鐵還奏事徙為太常丞御史大夫張湯劾偃矯制<lb/>
<pb n="KR2m0009_WYG_015-8b"/>
　大害法至死有詔下終軍問狀軍詰偃膠東南近琅<lb/>
　琊北接北海魯國西枕泰山東有東海受其鹽鐵偃<lb/>
　度四郡口數田地率其用器食鹽不足以并給二郡<lb/>
　邪將勢宜有餘而吏不能也何以言之偃矯制而皷<lb/>
　鑄者欲及春耕種贍民器也今魯國之皷當先具其<lb/>
　備至秋乃能舉火此言與實反者非<hi>重問之一</hi>偃已前三<lb/>
　奏無詔<hi>不報聽也</hi>不惟所為不許<hi>惟思也</hi>而直矯作威福以<lb/>
　從民望千名采譽此眀聖之所必誅也偃矯制顓行<lb/>
<pb n="KR2m0009_WYG_015-9a"/>
　非奉使體請下御史徴偃即罪上善其請奏可<lb/>
昭帝始元六年詔郡國舉賢良文學之士問以民所疾<lb/>
苦教化之要皆對願罷鹽鐵酒𣙜均輸毋得與天下爭<lb/>
利視以儉勤御史大夫桑宏羊難以為此國家大業所<lb/>
以制四夷安邊足用之本不可廢也<lb/>
　宏羊言徃者豪強之家得管山海之利采石皷鑄煮<lb/>
　鹽一家聚或至千餘人大抵盡流放之人逺去鄉里<lb/>
　棄墳墓依倚大家相聚深山窮澤之中成姦偽之業<lb/>
<pb n="KR2m0009_WYG_015-9b"/>
　家人有寳器尚猶柙而藏之况天地之山澤乎夫權<lb/>
　利之處必在山澤非豪人不能通其利異時鹽鐵未<lb/>
　籠布衣有朐邴人君有吳王專山澤之饒薄賦其人<lb/>
　贍窮乏以成私威私威積而逆節之心作今縱人於<lb/>
　權利罷鹽鐵以資強暴遂其貪心衆邪羣聚私門成<lb/>
　黨則強禦日以不制而并兼之徒姦形成矣鹽鐵之<lb/>
　利佐百姓之急奉軍旅之費不可廢也文學曰庶人<lb/>
　藏於家諸侯藏於國天子藏於海内是以王者不蓄<lb/>
<pb n="KR2m0009_WYG_015-10a"/>
　下藏於民逺爭利務民之義利散而人怨止若是雖<lb/>
　湯武生存於代無所容其慮工商之事歐冶之任何<lb/>
　姦之能成三桓專魯六卿分晉不以鹽冶故權利深<lb/>
　者不在山海在朝廷一家害百家在蕭墻不在朐邴<lb/>
　大夫曰山海有禁而人不傾貴賤有平而人不疑縣<lb/>
　官設衡立凖而人得其所雖使五尺童子適市莫之<lb/>
　能欺今罷之則豪人擅其用而專其利也文學曰山<lb/>
　海者財用之寳路也鐵器者農之死士也死士用則<lb/>
<pb n="KR2m0009_WYG_015-10b"/>
　仇讎滅田野闢而五榖熟寳路開則百姓贍而人用<lb/>
　給人用給則富國而教之以禮禮行則道有讓而人<lb/>
　敦朴以相接而莫相利也夫秦楚燕齊士乃不同剛<lb/>
　柔異氣巨小之用倨勾之宜黨殊俗異各有所便縣<lb/>
　官籠而一之則鐵器失其宜而農人失其便器用不<lb/>
　便則農夫罷於野而草萊不闢草萊不闢則人困乏<lb/>
　也大夫曰昔商君理秦也設百倍之利收山澤之税<lb/>
　國富人強蓄積有餘是以征伐敵國攘地斥境不賦<lb/>
<pb n="KR2m0009_WYG_015-11a"/>
　百姓軍師以贍故利用不竭而人不知地盡西河而<lb/>
　人不苦今鹽鐵之利所佐百姓之急奉軍旅之費務<lb/>
　於蓄積以備乏絶所給甚衆有益於用無害於人文<lb/>
　學曰昔文帝之時無鹽鐵之利而人富當今有之而<lb/>
　百姓困之未見利之所利而見其所害且利非從天<lb/>
　來不由地出所出於人間而為之百倍此計之失者<lb/>
　也夫李梅實多者來年為之衰新榖熟舊榖為之虧<lb/>
　自天地不能滿盈而况於人乎故利於彼者必耗於<lb/>
<pb n="KR2m0009_WYG_015-11b"/>
　此猶隂陽之不並晝夜之代長短也商鞅峭<hi>七呌反</hi>法<lb/>
　長利秦人不聊生相與哭孝公其後秦日以危利蓄<lb/>
　而怨積地廣而禍搆惡在利用不竭乎於是丞相奏<lb/>
　曰賢良文學不眀縣官猥以鹽鐵為不便宜罷郡國<lb/>
　𣙜酤酒關内鐵奏可於是利復流下庶人休息<lb/>
宣帝地節四年詔鹽民之食而賈咸貴其減天下鹽賈<lb/>
元帝初元五年罷鹽鐵官<lb/>
永光二年復鹽鐵官<lb/>
<pb n="KR2m0009_WYG_015-12a"/>
成帝綏和二年賜丞相翟方進策曰百僚用度各有數<lb/>
君増益鹽鐵更變無常朕既不眀隨奏許可云云方進<lb/>
自殺<lb/>
東漢郡有鹽官鐵官者隨事廣狹置令長及丞本注曰<lb/>
凡郡縣出鹽多者置鹽官主鹽税出鐵多者置鐵官主<lb/>
皷鑄<lb/>
眀帝時官自鬻鹽<lb/>
　時榖貴縣官給用不足尚書張林言鹽食之急雖貴<lb/>
<pb n="KR2m0009_WYG_015-12b"/>
　人不得不須官可自鬻詔諸尚書通議朱暉等言鹽<lb/>
　利歸官則人貧怨非眀主所宜行帝卒以林言為然<lb/>
永平十五年復置涿郡故安鐵官<lb/>
肅宗建初中議復鹽鐵官鄭衆諌以為不可詔數切責<lb/>
至被奏劾衆執之不移帝不從<lb/>
　　按鹽鐵官顯宗已嘗置矣今言復豈中間嘗罷邪<lb/>
和帝即位罷鹽鐵禁<lb/>
　詔曰昔孝武皇帝致誅胡越故𣙜收鹽鐵之利以奉<lb/>
<pb n="KR2m0009_WYG_015-13a"/>
　師旅之費自中興以來匈奴未賔永平末年復修征<lb/>
　伐先帝即位務休力役然猶深思逺慮安不忘危探<lb/>
　觀舊典復收鹽鐵欲以防備不虞寧安邊境而吏多<lb/>
　不良動失其便以違上意先帝恨之故遺戒郡國罷<lb/>
　鹽鐵之禁縱民煮鑄入税縣官如故事其申勅刺史<lb/>
　二千石奉順聖㫖勉行徳化布告天下使眀朕意<lb/>
獻帝建安初置使者監賣鹽<lb/>
　時闗中百姓流入荆州者十餘萬家及聞本土安寧<lb/>
<pb n="KR2m0009_WYG_015-13b"/>
　皆企願思歸而無以自業於是衛覬議以為鹽者國<lb/>
　家之大寳自喪亂以來放散今宜依舊置使者監賣<lb/>
　以其直益市犂牛百姓歸者以供給之勸耕積粟以<lb/>
　豐實闗中逺者聞之必競還魏武於是遣謁者僕射<lb/>
　監鹽官移司𨽻校尉居𢎞農流人果還闗中豐實<lb/>
　後秦主姚興以國用不足増闗津之税鹽竹木皆有<lb/>
　賦羣臣咸諌以為天殖品物以養羣生王者子育萬<lb/>
　邦不宜節約以奪其利興曰能踰闗梁通利於山水<lb/>
<pb n="KR2m0009_WYG_015-14a"/>
　者皆豪富之家吾損有餘以裨不足何不可遂行之<lb/>
陳文帝天嘉二年太子中庶子虞荔御史中丞孔奐以<lb/>
國用不足奏立煮海鹽税遂從之<lb/>
後魏宣武時河東郡有鹽池舊立官司以收税利先是<lb/>
罷之而人有富強者專擅其食貧弱者不能資益延興<lb/>
末復立監司量其貴賤節其賦入公私兼利孝眀即位<lb/>
復罷其禁與百姓共之<lb/>
　時御史中尉甄琛表稱周禮山林川澤有虞衡之官<lb/>
<pb n="KR2m0009_WYG_015-14b"/>
　為之厲禁葢取之以時不使戕賊而已故雖置有司<lb/>
　實為民守之也夫一家之長必惠養子孫天下之君<lb/>
　必惠養兆民未有為民父母而吝其醯醢富有羣生<lb/>
　而𣙜其一物者也今縣官鄣䕶河東鹽池而收其利<lb/>
　是專奉口腹而不及四體也葢天子富有四海何患<lb/>
　於貧乞弛鹽禁與民共之録尚書彭城王勰曰聖人<lb/>
　斂山澤之貨以寛田疇之賦收闗市之税以助什一<lb/>
　之儲取此與彼皆非為身所謂資天地之産惠天地<lb/>
<pb n="KR2m0009_WYG_015-15a"/>
　之民鹽池之禁為日已乆積而散之以濟國用非專<lb/>
　為供大官之用宜如舊魏主卒從琛議<lb/>
　　致堂胡氏曰鹽之為物天地自然之利所以養人<lb/>
　　也盡捐之民則縱末作資游惰盡屬之官則奪民<lb/>
　　日用而公室有近寳之害琛勰之言皆未得中道<lb/>
　　也官為厲禁俾民取之而裁入其税則政平而害<lb/>
　　息矣<lb/>
魏自弛鹽禁之後官雖無𣙜而豪貴之家復乗勢占奪<lb/>
<pb n="KR2m0009_WYG_015-15b"/>
近池之人又輙障吝神龜初太師高陽王雍太傅清河<lb/>
王懌等奏請依先朝禁之為便於是復置監官以監檢<lb/>
焉其後更罷更立至於永熙自遷鄴後於滄瀛幽青四<lb/>
州之境傍海煮鹽滄州置竈一千四百八十四瀛州置<lb/>
竈一百五十二幽州置竈一百八十青州置竈五百四<lb/>
十六又於邯鄲置竈四計終歳合收鹽二十萬九千七<lb/>
百八斛四斗軍國所資得以周贍矣<lb/>
後周文帝覇政之初置掌鹽之政令一曰散鹽煮海以<lb/>
<pb n="KR2m0009_WYG_015-16a"/>
成之二曰盬鹽引池以化之三曰形鹽掘地以出之四<lb/>
曰飴鹽於戎以取之凡盬鹽每池為之禁百姓取之皆<lb/>
税焉<lb/>
　　按東南之鹽煮海而已西北之鹽則所出不一而<lb/>
　　名亦各異南史張暢傳魏太武至瓜洲餉武陵王<lb/>
　　以九種鹽曰此諸鹽各有所宜白鹽是魏主所食<lb/>
　　黒者療腹脹氣滿細刮取六銖以酒服之胡鹽療<lb/>
　　目痛柔鹽不用食療馬脊創赤鹽駮鹽臭鹽馬齒<lb/>
<pb n="KR2m0009_WYG_015-16b"/>
　　鹽四種並不中食是也<lb/>
隋文帝開皇三年先是尚依周末之弊鹽池鹽井皆禁<lb/>
百姓採用至是通鹽池鹽井與百姓共之<lb/>
唐肅宗即位時兩京䧟没民物耗弊天下用度不足於<lb/>
是吳鹽蜀麻銅冶皆有税市輕貨繇江陵襄陽上津路<lb/>
轉至鳯翔<lb/>
唐貞元元年河中尹姜師度以安邑鹽池漸涸開拓疏<lb/>
決水道置為鹽屯公私大收其利左拾遺劉彤請檢校<lb/>
<pb n="KR2m0009_WYG_015-17a"/>
海内鹽鐵之利從之<lb/>
　彤上表曰臣聞漢孝武為政廐馬三十萬後宮數萬<lb/>
　人外討戎夷内興宮室殫費之甚實百當今然而古<lb/>
　費多而貨有餘今用少而財不足者何豈非古取山<lb/>
　澤而今取貧人哉取山澤則公利厚而人歸於農取<lb/>
　貧人則公利薄而人去其業故先王之作法也山海<lb/>
　有官虞衡有職輕重有術禁發有時一則專農二則<lb/>
　饒國濟人盛事也臣實為當今宜之夫煮海為鹽採<lb/>
<pb n="KR2m0009_WYG_015-17b"/>
　山鑄鐵伐木為室豐餘之軰也寒而無衣饑而無食<lb/>
　傭賃自資者窮苦之流也若能收山海厚利奪豐餘<lb/>
　之人蠲調斂重徭免窮苦之子所謂損有餘而益不<lb/>
　足帝王之道可不講乎然臣願陛下詔鹽鐵木等官<lb/>
　各收其利貿遷於人則不及數年府有餘儲矣然後<lb/>
　下寛貸之令蠲窮獨之徭可以惠羣生可以柔荒服<lb/>
　雖戎狄降服堯湯水旱無足虞也奉天適變惟在陛<lb/>
　下行之上令宰臣議其可否咸以鹽鐵之利甚益國<lb/>
<pb n="KR2m0009_WYG_015-18a"/>
　用遂令將作大匠姜師度户部侍郎强循俱攝御史<lb/>
　中丞與諸道按察使檢校海内鹽鐵之課至十年八<lb/>
　月十日敕諸川所造鹽鐵每年合有官課比令使人<lb/>
　勾當除此更無别求在外不細委知如聞稱有侵剋<lb/>
　宜令本州刺史上佐一人檢校依令式收税如有落<lb/>
　帳欺沒仍委按察糺覺奏聞其姜師度除蒲州鹽池<lb/>
　以外自餘處更不須廵檢<lb/>
唐有鹽池十八井六百四十皆𨽻度支蒲州安邑解縣<lb/>
<pb n="KR2m0009_WYG_015-18b"/>
有池五總曰兩池歳得鹽萬斛以供京師鹽州五原有<lb/>
烏池白池瓦窑池細項池靈州有温泉池兩井池長尾<lb/>
池五泉池紅桃池囘樂池𢎞静池㑹州有河池三州皆<lb/>
輸米以代鹽安北都䕶府有胡落池歳得鹽萬四千斛<lb/>
以給振武天徳黔州有井四十一成州嶲州井各一果<lb/>
閬開通井百二十三山南西院領之卭眉嘉有井十三<lb/>
劍南西川院領之梓遂綿合昌渝瀘資榮陵簡有井四<lb/>
百六十劍南東川院領之皆隨月督課幽州大同横野<lb/>
<pb n="KR2m0009_WYG_015-19a"/>
軍有鹽屯每屯有丁有兵歳得鹽二千八百斛下者千<lb/>
五百斛負海州嵗免租為鹽二萬斛以輸司農青楚滄<lb/>
海棣杭蘇等州以鹽價市輕貨亦輸司農天寳至徳間<lb/>
鹽每斗十錢乾元元年鹽鐵鑄錢使第五琦初變鹽法<lb/>
就山海井竈近利之地置監院游民業鹽者為亭户免<lb/>
雜徭盗鬻者論法及琦為諸州權鹽鐵使盡𣙜天下鹽<lb/>
斗加時價百錢而出之為錢一百一十自兵起流庸未<lb/>
復税賦不足供費鹽鐵使劉晏以為因民所急而税之<lb/>
<pb n="KR2m0009_WYG_015-19b"/>
則國用足於是上鹽法輕重之宜以鹽利多則州縣擾<lb/>
出鹽鄉因舊監置吏亭户糶商人縱其所之江嶺去鹽<lb/>
逺者有常平鹽每商人不至則減價以糶民官收厚利<lb/>
而人不知貴晏又以鹽生霖潦則鹵薄暵旱則土溜墳<lb/>
乃隨時為令遣吏曉導倍於勸農吳越揚楚鹽廪至數<lb/>
千積鹽二萬餘石有漣水湖州越州杭州四塲嘉興海<lb/>
陵鹽城新亭臨平蘭亭永嘉大昌侯官富都十監歳得<lb/>
錢百餘萬緡以當百餘州之賦自淮北置廵院十三曰<lb/>
<pb n="KR2m0009_WYG_015-20a"/>
揚州陳許汴州廬夀白沙淮西甬橋浙西宋州泗州嶺<lb/>
南兖鄆鄭滑捕私鹽者姦盗為之衰息然諸道加𣙜鹽<lb/>
錢商人舟所過有税晏奏罷州縣率税禁堰埭邀以利<lb/>
者晏之始至也鹽利歳纔四十萬緡至大歴末六百餘<lb/>
萬緡天下之賦鹽利居半宫闈服御軍饟百官禄俸皆<lb/>
仰給焉明年而晏罷貞元四年淮西節度使陳少游奏<lb/>
加民賦自此江淮鹽每斗亦増二百為錢三百一十其<lb/>
後復増六十河中兩池鹽每斗為錢三百七十江淮豪<lb/>
<pb n="KR2m0009_WYG_015-20b"/>
賈射利或時倍之官收不能過半民始怨矣劉晏鹽法<lb/>
既成商人納絹以代鹽利者每緡加錢二百以備將士<lb/>
春服包佶為汴東水陸運兩税鹽鐵使許以漆器瑇瑁<lb/>
綾綺代鹽價雖不可用者亦高估而售之廣虚數以罔<lb/>
上亭户冒法私鬻不絶廵捕之卒遍於州縣鹽估益貴<lb/>
商人乗時射利逺鄉貧民困高估至有淡食者廵吏既<lb/>
多官冗傷財當時病之其後軍費日増鹽價寖又貴有<lb/>
以榖數斗易鹽一升私糶犯法未嘗少息順宗時始減<lb/>
<pb n="KR2m0009_WYG_015-21a"/>
江淮鹽價每斗為錢二百五十河中兩池鹽斗錢三百<lb/>
増雲安渙陽塗澮三監其後鹽鐵使李錡奏江淮每斗<lb/>
減錢十以便民未㡬復舊方是時錡盛貢獻以固寵朝<lb/>
廷大臣皆餌以厚貨鹽鐵之利積於私室而國用耗屈<lb/>
𣙜鹽法大壞多為虚估率千錢不滿百三十而已兵部<lb/>
侍郎李㢲為使以鹽利皆為度支物無虚估天下糶鹽<lb/>
税茶其贏六百六十五萬緡初歳之利如劉晏之季年<lb/>
其後則三倍晏時矣兩池鹽利歳收百五十餘萬緡四<lb/>
<pb n="KR2m0009_WYG_015-21b"/>
方豪商猾賈雜處解縣主以郎官其佐貳皆御史鹽民<lb/>
田園籍於縣而令不得以縣民治之<lb/>
　元和中皇甫鎛奏應管煎鹽户及鹽商并諸監院停<lb/>
　塲官吏所由等前後制敇除兩税外不許差役追擾<lb/>
　今請更有違越者縣令奏聞貶黜刺史罰俸再罰奏<lb/>
　取㫖施行從之<lb/>
貞元二十一年停鹽鐵使月進舊鹽鐵錢總悉入正庫<lb/>
以助給費而主北務者稍以時市珍玩時新物充進獻<lb/>
<pb n="KR2m0009_WYG_015-22a"/>
以求恩澤其後益甚歳進錢物謂之羡餘而給入益少<lb/>
及貞元末逐月有獻謂之月進及是而罷<lb/>
憲宗之討淮西也度支使皇甫鎛加劔南東西兩川山<lb/>
南西道鹽估以供軍貞元中盗鬻兩池鹽一石者死至<lb/>
元和中減死流天徳五城鎛奏論死如初一斗以上杖<lb/>
背沒其車驢能捕斗鹽者賞千錢州縣團保相察比於<lb/>
貞元加酷矣自兵興河北鹽法覊縻而已至皇甫鎛又<lb/>
奏置𣙜鹽使如江淮𣙜法犯禁歳多<lb/>
<pb n="KR2m0009_WYG_015-22b"/>
　元和十三年鹽鐵使程异奏應諸州府先請置茶鹽<lb/>
　店收税伏准今年正月赦文諸州府因用兵以來或<lb/>
　慮有權置職名及擅加科配事非常禁一切禁斷者<lb/>
　伏以𣙜税茶鹽本資財賦贍濟軍鎮蓋是從權兵罷<lb/>
　自合便停事久實為重斂其諸道先所置店及收諸<lb/>
　色錢物等雖非擅加且異常制伏請凖赦文勒停從<lb/>
　之<lb/>
　　按皇甫鎛程异皆聚斂小人元和十三年則憲宗<lb/>
<pb n="KR2m0009_WYG_015-23a"/>
　　平淮西之後浸以驕侈二人以進羡餘有寵為相<lb/>
　　之時也然鎛加鹽估峻𣙜法靡所不至而异能上<lb/>
　　此奏猶為彼善於此史稱异自知不合衆心能亷<lb/>
　　謹謙退為相月餘不敢知印秉筆故終免於禍觀<lb/>
　　此奏亦其一節也<lb/>
穆宗時田宏正舉魏博歸朝廷乃命河北罷𣙜鹽戸部<lb/>
侍郎張平叔議𣙜鹽法敝請官自賣鹽可以富國詔公<lb/>
卿議其可否中書舍人韋處厚兵部侍郎韓愈條詰之<lb/>
<pb n="KR2m0009_WYG_015-23b"/>
以為不可遂不行<lb/>
　愈奏略謂平叔請今州府差人自糶官鹽可以獲利<lb/>
　一倍臣以為城郭之外少有見錢糴鹽多用雜物貿<lb/>
　易鹽商則無物不取或賖貸徐還用此取濟兩得利<lb/>
　便今令吏人坐鋪自賣利不闗己罪則加身非得見<lb/>
　錢必不敢受如此則貧者無從得鹽自然坐失常課<lb/>
　如何更有倍利又欲令人吏將鹽家至户到而糶之<lb/>
　必索百姓供應搔擾極多有貧家食鹽至少或有淡<lb/>
<pb n="KR2m0009_WYG_015-24a"/>
　食動經旬月若據口給鹽依時徴價官吏畏罪必用<lb/>
　威刑臣恐所在不安此尤不可之大者平叔又云浮<lb/>
　寄姦猾者轉富土著守業者日貧若官自糶鹽不問<lb/>
　貴賤貧富四民僧道并兼游手因其所食盡輸官錢<lb/>
　并諸道軍諸使家口親族遞相影占不曽輸税若官<lb/>
　自糶鹽此軰無一人遺漏者臣以為此數色人等官<lb/>
　未糶鹽之時從來糴鹽而食不待官自糶然後食鹽<lb/>
　也國家𣙜鹽糶與商人商人納𣙜糶與百姓則是天<lb/>
<pb n="KR2m0009_WYG_015-24b"/>
　下百姓無貧富貴賤皆已輸錢於官矣不必與國家<lb/>
　交手付錢然後為輸錢於官也<lb/>
時奉天鹵池生水栢以灰一斛得鹽十二斤利倍鹻鹵<lb/>
文宗時采灰一斗比鹽一斤論罪開成末詔私鹽月再<lb/>
犯者易縣令罰刺史俸十犯則罰觀察判官課料宣宗<lb/>
即位茶鹽之法益宻糶鹽少私盗多者讁觀察判官不<lb/>
計十犯户部侍郎判度支盧𢎞正以兩池鹽法敝遣廵<lb/>
院官司空輿更立新法其課倍入遷𣙜鹽使以壕籬者<lb/>
<pb n="KR2m0009_WYG_015-25a"/>
鹽池之隄禁有盗壤與鬻鹻皆死鹽盗持弓矢者亦皆<lb/>
死刑兵部侍郎判度支周墀又言兩池鹽盗販者迹其<lb/>
居處保社按罪鬻五石市二石亭户盗糶二石皆死是<lb/>
時江吳羣盗以所剽物易茶鹽不受者焚其室廬吏不<lb/>
敢枝梧鎮戍塲鋪堰埭以闗通致富宣宗乃擇嘗更兩<lb/>
畿輔望縣令者為監院官户部侍郎裴休為鹽鐵使上<lb/>
鹽法八事其法皆施行兩池𣙜課大増其後兵遍天下<lb/>
諸鎮擅利兩池為河中節度使王重榮所有歳貢鹽三<lb/>
<pb n="KR2m0009_WYG_015-25b"/>
千車中官田令孜募新軍五十四都餫轉不足仍倡議<lb/>
兩池復歸鹽鐵使而重榮不奉詔至舉兵反僖宗為再<lb/>
出然而卒不能奪<lb/>
後唐同光三年敇魏府每年所徴隨絲鹽錢每兩與減<lb/>
放五文逐年俵賣蠶鹽食鹽大鹽甜次冷鹽每斗與減<lb/>
五十欒鹽與減三十<lb/>
天成元年敇諸州府百姓合散蠶鹽二月内一度俵散<lb/>
依夏税限納錢<lb/>
<pb n="KR2m0009_WYG_015-26a"/>
晉天福元年敇京洛管内所配人户食鹽起來年每斗<lb/>
放減十文<lb/>
七年宣㫖下三司應有徃來鹽貨悉税之過每斤七文<lb/>
住税每斤十文其諸道應有保屬州府鹽務並令省司<lb/>
差人勾當<lb/>
　先是諸州府除俵散蠶鹽徵錢外每年末鹽界分塲<lb/>
　務約糶錢一十七萬貫有餘言事者稱雖得此錢百<lb/>
　姓多犯鹽法請將上件食鹽錢於諸道州府計户每<lb/>
<pb n="KR2m0009_WYG_015-26b"/>
　户一貫至二百為五等配之然後任人逐便興販既<lb/>
　不虧官又益百姓朝廷行之諸處塲務且仍舊俄而<lb/>
　鹽貨頓賤去出鹽逺處州縣每斤不過二十掌事者<lb/>
　又稱驟改其法奏請重置税焉蓋欲絶興販歸利於<lb/>
　官塲院糶鹽雖多人户鹽錢又不放免民甚苦之<lb/>
　　按鹽之為利自齊管仲發之後之為國者𣙜利日<lb/>
　　至其初也奪竈户之利而官自煮之甚則奪商販<lb/>
　　之利而官自賣之然官賣未必能周徧而細民之<lb/>
<pb n="KR2m0009_WYG_015-27a"/>
　　食鹽者不能皆與官交易則課利反虧於商税於<lb/>
　　是立為𧖟鹽食鹽等名分貧富五等之户而俵散<lb/>
　　抑配之蓋唐張平叔所獻官自賣鹽之策而昌黎<lb/>
　　公所以駁議之者其慮已畧及此矣迨其極弊也<lb/>
　　則官復取鹽自賣之别取其錢而人户所納鹽錢<lb/>
　　遂同常賦無名之横斂永不可除矣當時江南亦<lb/>
　　配鹽於民而徴米在後鹽不給而徵米如故其弊<lb/>
　　歴三百年而未除宇縣分割國自為政而苛斂如<lb/>
<pb n="KR2m0009_WYG_015-27b"/>
　　出一轍異哉<lb/>
周廣順二年勅令慶州𣙜鹽務今後每青鹽一石依舊<lb/>
抽税錢八百八十五陌鹽一斗白鹽一石抽税錢五百<lb/>
八十五陌鹽五升此外不得别有邀求<lb/>
　青白鹽池在鹽州北唐朝元管四池曰烏池白池瓦<lb/>
　窑池細項池今出税置吏唯有青白二池<lb/>
勅諸色犯鹽麴五斤以上並重杖處死以下科斷有差<lb/>
　刮鹻煎錬私鹽所犯一斤以上斷死以下科斷有差<lb/>
<pb n="KR2m0009_WYG_015-28a"/>
　人户所請𧖟鹽祗得將歸裛蠒供食不得博易貨賣<lb/>
違者照私鹽科斷　州城縣鎮郭下人户係屋税合請<lb/>
鹽者若是州府並於城内請給若是外縣鎮郭下人户<lb/>
亦許將鹽歸家供食仰本縣預取逐户合請鹽數目攢<lb/>
定文帳部領人户請給勒本處官吏及所在塲務同㸃<lb/>
檢入城若縣鎮郭下人户城外别有荘田亦仰本縣預<lb/>
先分擘開坐勿令一處分給供使<lb/>
三年勅諸州府并外縣鎮城内其居人屋税鹽今後不<lb/>
<pb n="KR2m0009_WYG_015-28b"/>
俵其鹽錢亦不徵納所有鄉村人户合請𧖟鹽所在州<lb/>
城縣鎮嚴切檢校不得放入城門<lb/>
顯徳元年上謂侍臣曰朕覽食末鹽州郡犯私鹽多於<lb/>
顆鹽界分蓋卑濕之地易為刮鹽煎造豈惟違我𣙜法<lb/>
兼又汚我好鹽况末鹽煎錬搬運費用倍於顆鹽今宜<lb/>
分割十餘州令食顆鹽不唯輦運省力兼亦少人犯禁<lb/>
自是曹宋已西十餘州皆食顆鹽<hi>種者曰顆鹽出解州煮者曰末鹽出瀕海</hi>
三年勅漳河已北州府管界元是官塲糶鹽今後除城<lb/>
<pb n="KR2m0009_WYG_015-29a"/>
郭草市内仍舊禁法其鄉村並不許鹽貨通商逐處有<lb/>
鹹鹵之地一任人户煎錬興販則不得踰越漳河入不<lb/>
通商界<lb/>
　五年既取江北諸州唐主奉表入貢因白帝以江南<lb/>
　無鹵田願得海陵鹽監南屬以贍軍帝曰海陵在江<lb/>
　北難以交居當别有處分乃詔歳支鹽三十萬斛以<lb/>
　給江南士卒稍稍歸之<lb/>
宋朝之制顆鹽出解州安邑解縣兩池以戸民為畦夫<lb/>
<pb n="KR2m0009_WYG_015-29b"/>
悉蠲其他役每歳自三月一日墾畦四月始種八月乃<lb/>
罷官廪給之安邑池每户歳種鹽千席解池減二十席<lb/>
<hi>至道二年兩池得鹽三十七萬三千五百四十五席席一百一十六斤半此其最多之數也大中祥符九年四</hi>
<hi>月陜西轉運張象中言兩池見貯鹽三千二百七十六席計三億八千八百八十二萬八千九百二十八斤計</hi>
<hi>直二千一百七十六萬一千八十貫慮尚有遺利望行條約上曰地財之阜此亦至矣若過求増羡慮有時而</hi>
<hi>闕不可許也</hi>
募兵百人目為䕶寳都以廵邏之以給本州及三京京<lb/>
東之齊兖曹濮單鄆州廣濟軍京西之滑鄭陳潁汝許<lb/>
<pb n="KR2m0009_WYG_015-30a"/>
孟州陜西之河中府陜虢州慶成軍河東之晉絳慈隰<lb/>
州淮南之宿亳州河北之懷州及澶州諸縣之在南河<lb/>
者<hi>鄆齊宿州舊食末鹽建隆二年以泝流輦運勞費始改食顆鹽</hi>末鹽煮海則楚州鹽<lb/>
城監歳煮四十一萬七千餘石通州豐利監四十八萬<lb/>
九千餘石泰州海陵監如臯倉小海塲六十五萬六千<lb/>
餘石給本州及淮南之廬和舒蘄黄州無為軍江南之<lb/>
江寧府宣洪袁吉筠江池太平饒信歙撫州廣徳臨江<lb/>
軍兩浙之常潤湖睦州荆湖之江陵府安復潭鼎鄂岳<lb/>
<pb n="KR2m0009_WYG_015-30b"/>
衡永州漢陽軍<hi>廬和舒蘄黄州漢陽軍舊通商太平興國二年始令官賣信歙舊食兩浙鹽後</hi>
<hi>改焉江浙舊皆禁九年鹽鐵使王眀請開禁計嵗賣鹽錢五十三萬五千餘貫二十八萬七千餘貫給鹽與民</hi>
<hi>隨税收其錢二十四萬餘貫商人販易收其算雍熙二年六月依舊禁止</hi>海州板浦惠澤洛<lb/>
要三塲歳煮四十七萬七千餘石漣水軍海口塲十一<lb/>
萬五千餘石以給本州軍及京東之徐州淮南之光夀<lb/>
濠泗州兩浙之杭蘇湖常潤州江隂軍宻州濤洛塲歳<lb/>
煮三萬二千餘石以給本州及沂濰州杭州塲歳煮七<lb/>
萬七千餘石眀州昌國東西監三十萬一千餘石秀州<lb/>
<pb n="KR2m0009_WYG_015-31a"/>
塲二十萬八千餘石温州天富南北監宻纓永嘉二塲<lb/>
七萬四千餘石台州黄巖監一萬五千餘石以給本州<lb/>
及越處衢婺州<hi>越州舊有鹽潤監嵗煮三千餘石後罷</hi>福州長清塲嵗煮<lb/>
五百一萬五千餘斤以給福建路<hi>初得福建即禁鹽太平興國八年開其禁</hi>
<hi>後復禁之建劍汀嘗食兩浙鹽後改就本路</hi>廣州東莞静安等十三塲歳煮<lb/>
二萬四千餘石以給本州及封康英韶端潮連賀恩新<lb/>
惠梅循南雄州西路之昭桂州江南之南安軍<hi>舊潮州有松口</hi>
<hi>等四塲歳煮以給本州及梅循二州雍熈四年廢</hi>廉州白石石康二塲歳煮一<lb/>
<pb n="KR2m0009_WYG_015-31b"/>
百五十萬斤以給本州及容白欽化蒙龔藤象宜栁邕<lb/>
潯貴賔梧横南儀鬱林州又高竇春雷融瓊崖儋萬安<lb/>
州各煮以給本州無定額大率煮海有亭户鹽丁鬻於<lb/>
官或折租税亦有役軍士定課煮者<hi>通泰亭户每一石并耗三石給錢五</hi>
<hi>百文以布帛茶米充直民甚苦之開寳七年始詔並給實錢初平嶺南令民煮鹽以百一十斤為石給錢二百</hi>
<hi>後廉州言鹽田荒穢民新鋤治舊鹽課月八石至三石凡五等不能充其數望差減之詔蠲其半</hi>又有<lb/>
濵州塲嵗煮二萬一千餘石以給本州及棣祁州雜支<lb/>
并京東之青淄齊州<hi>舊濵棣二州禁𣙜雍熈二年令通商</hi>煮井者益州路<lb/>
<pb n="KR2m0009_WYG_015-32a"/>
則陵井監及二十八井歳煮一百十四萬五千餘斤<hi>乾徳</hi>
<hi>五年偽蜀知陵井監任元吉始請鑿五井煮鹽是嵗得八十萬斤擢元吉永清令是後寖増其數</hi>綿州<lb/>
二十四萬餘斤邛州九井二百五十萬斤眉州一井一<lb/>
萬餘斤簡州十九井二十七萬斤嘉州十五井五萬九<lb/>
千餘斤雅州一井一千六百餘斤漢州一井五百餘斤<lb/>
梓州路則梓州一百四十八井三百六十六萬餘斤資<lb/>
州九十四井六十四萬二千餘斤遂州三十五井四十<lb/>
一萬六千餘斤果州四十三井十四萬六千餘斤普州<lb/>
<pb n="KR2m0009_WYG_015-32b"/>
三十八井二十二萬九千餘斤昌州八井四萬餘斤瀘<lb/>
州淯井監及五井七十八萬三千餘斤富順監十四井<lb/>
一百一十七萬三千餘斤利州路則閬州一百二十九<lb/>
井六十一萬餘斤䕫州路則䕫州永安監十一萬七千<lb/>
餘斤忠州五井五十一萬三千餘斤逹州三井十九萬<lb/>
餘斤萬州五井二十萬九千餘斤黔州四井二十九萬<lb/>
七千斤開州一井二十萬四千斤雲安軍雲安監及一<lb/>
井八十一萬四千餘斤大寧監一井一百九十五萬餘<lb/>
<pb n="KR2m0009_WYG_015-33a"/>
斤以各給本路監則官掌井則土民斡鬻如數輸課聽<lb/>
徃旁境販賣唯不得出川峽<hi>川峽鹽初承偽制官鬻之開寳七年詔斤十錢又令</hi>
<hi>斡鬻其羡利者但輸十之九太平興國三年右拾遺郭泌上言劍南諸州官糶鹽斤為錢七十鹽井濬深煮鹽</hi>
<hi>極苦樵薪益貴輦置彌艱加以風水之虞或至漂喪而豪民黠吏相與為姦賤糴於官貴糶於民至有斤獲錢</hi>
<hi>數百者有司虧失嵗額而民間不得賤鹽望稍増舊價為百五十文則豪猾無以規利民有望以給食矣從之</hi>
<hi>有司言昌州嵗收虚額鹽萬八千五百餘斤乃開寳中知州李佩率意掊斂以希課最廢諸井薪錢於嵗額外</hi>
<hi>課部民煮鹽民不習其事甚以為苦至破産不能償其數多流移入他部而積年之征不可遽免欲均於諸州</hi>
<hi>作兩税草估錢米以輸官詔悉除之其舊額二萬七千六十斤即令井户煮焉端拱元年七月以西川食鹽不</hi>
<pb n="KR2m0009_WYG_015-33b"/>
<hi>足許商人販階文州青白鹽陜路井鹽永康軍崖鹽入川勿收算大中祥符元年十二月詔瀘州南井竈户過</hi>
<hi>正至寒食各給假三日所收日額仍與除放三年正月減瀘州淯井監課鹽三之一</hi>煮鹵者并州<lb/>
永利監<hi>本名河東𣙜鹽院咸平四年改名</hi>歳煮十二萬五千餘石以給<lb/>
本州及忻代石嵐憲遼澤潞麟府州威勝岢嵐火山平<lb/>
定寧化保徳軍許商人販賣如川峽之制凡顆末鹽皆<lb/>
以五斤為斗顆鹽賣價每斤自四十四至三十四錢有<lb/>
三等末鹽賣價每斤自四十七至八錢有二十一等<hi>開寳</hi>
<hi>初嘗詔諸州賣鹽斤六十錢者減為五十四十者為三十後顆鹽減至四十四九年又減四錢太平興國初新</hi>
<pb n="KR2m0009_WYG_015-34a"/>
<hi>禁𣙜之地以轉送囘逺又有増顆鹽至五十末鹽至四十錢處至道二年楊允恭等復請定和州無為軍斤三</hi>
<hi>十六舒廬州加二錢蘄黄濠夀州又加二錢安復州又加二錢止於四十四錢</hi>至道末賣顆鹽<lb/>
錢七十二萬八千餘貫末鹽一百六十三萬三千餘貫<lb/>
凡禁𣙜之地官立標識候望以曉民其顆鹽通商之地<lb/>
京西則蔡襄鄧隨唐金房均郢州光化信陽軍陜西則<lb/>
京兆鳳翔府同華耀乾商涇原邠寧儀渭鄜坊丹延環<lb/>
慶秦隴鳳階成州保安鎮戎軍<hi>舊緣邊諸州兼食烏白池之青白鹽淳化三年</hi>
<hi>陜西轉運鄭文寳以李繼遷叛逆請禁止之許商人販解池鹽可以資國計詔可自陜以西收私市者抵死其</hi>
<pb n="KR2m0009_WYG_015-34b"/>
<hi>後戎人乏食復商販解鹽利薄多取他徑趣唐鄧以邀善價吏不能禁闗隴民無鹽食四年八月除其禁咸平</hi>
<hi>中有請官運解鹽就邊州置吏鬻之命度支使梁鼎馳徃經畫度支員外郎李士衡上言輦運勞民非便請行</hi>
<hi>解鹽通商從之而以舊𣙜年額錢分配諸州隨税輸納景徳三年士衡又言京兆同華耀錢額多請減十之二</hi>
<hi>詔悉除之</hi>及澶州諸縣之在河北者<hi>蔡襄等州及安復商州舊通商太平興國初令</hi>
<hi>商蔡食解鹽餘食海鹽並官賣後以運路不通復許通商唯安復則禁之</hi>末鹽通商之地京<lb/>
東則登萊州河北則大名真定府貝冀相衛邢洺深趙<lb/>
滄磁徳博棣祁定保瀛莫雄覇州徳清通利永静乾寧<lb/>
定逺保定廣信安肅永定軍<hi>河北舊禁鹽建隆四年始令邢洺磁鎮冀趙六州城</hi>
<pb n="KR2m0009_WYG_015-35a"/>
<hi>外二十里通行鹽商開寳三年悉罷𣙜官收其算斤一錢徃賣者倍之舊𣙜利錢均賦城郭居民及門户形要</hi>
<hi>户隨夏税輸之亦差減舊數</hi>
五代時鹽法太峻建隆二年始定官鹽䦨入禁法貿易<lb/>
至十斤煮鹻至三斤乃坐死民所受蠶鹽以入城市三<lb/>
十斤以上徒三年増䦨入三十斤煮鹻至十斤坐死蠶<lb/>
鹽入城市百斤以上奏裁自後每詔優寛至太平興國<lb/>
二年乃詔䦨入至二百斤以上煮鹻及主吏盗販至百<lb/>
斤以上蠶鹽入城市五百斤以上並黥面送闕下<lb/>
<pb n="KR2m0009_WYG_015-35b"/>
　　止齋陳氏曰國初鹽莢只聽州縣給賣歳以所入<lb/>
　　課利申省而轉運司操其贏以佐一路之費初未<lb/>
　　有客鈔也雍熈二年三月令河東北商人如要折<lb/>
　　博茶鹽令所在納銀赴京請領交引蓋邊郡入納<lb/>
　　算請始見於此端拱二年十月置折中倉令商人<lb/>
　　入中斛斗給茶鹽鈔蓋在京入中斛斗算請始見<lb/>
　　於此天聖七年令商人於在京𣙜貨務入納錢銀<lb/>
　　算請末鹽蓋在京入納見錢算請始見於此而解<lb/>
<pb n="KR2m0009_WYG_015-36a"/>
　　鹽算請始天聖八年福建廣東鹽算請始景祐二<lb/>
　　年京師歳入見錢至二百二十萬諸路斛斗至十<lb/>
　　萬石<hi>見是年八月淮南江浙荆湖福建等路提舉鹽事朱某奏</hi>祖宗之意慮客<lb/>
　　鈔行而州縣之鹽不足則為之限制<hi>至道二年二月敇江浙淮</hi>
　　<hi>南官賣鹽並赴永豐鹽城監般請其海陵監應副客人至解鹽則以唐鄧商均等十一州為在京入</hi>
　　<hi>納金銀交引地分永興鳳翔等二十五州為陜西入納糧草交引地分可謂詳宻矣</hi>熙豐新<lb/>
　　法増長鹽價<hi>福建路祖額賣鹽收到二十七萬三百餘貫自推行鹽法於元豐二年收</hi>
　　<hi>到四十六萬五千三百餘貫三年收六十萬餘貫見轉運司賈青奏河北路自元豐七年正月推行</hi>
<pb n="KR2m0009_WYG_015-36b"/>
　　<hi>鹽法至十一月終收鹽息錢二十六萬五千貫充便糴司糴本見元豐八年四月六日勅可以畧見</hi>
　　<hi>當時鹽課</hi>於是河北復官鹽而廣鹽亦通入江湖置使<lb/>
　　糴司以所封樁諸路増剰鹽利錢充糴本元祐裁<lb/>
　　損剰數且罷封樁三年令任公裕裁定増損九路<lb/>
　　鹽價未㡬復新法紹聖三年二月江湖淮浙六路<lb/>
　　通算鈔引見錢充足元祐八年年額外有増收到<lb/>
　　五分入朝廷封樁五分轉運司元符元年九月令<lb/>
　　福建准此崇寧元年二月勅鹽鈔每一百貫於在<lb/>
<pb n="KR2m0009_WYG_015-37a"/>
　　京入納九十五貫於請鹽處納充鹽本其紹聖三<lb/>
　　年五分指揮不行自二年十二月行法至三年十<lb/>
　　一月在京已及一千二百餘萬貫遂盡罷諸路官<lb/>
　　以鹽鈔每百貫撥一貫與轉運司於是東南官賣<lb/>
　　與西北折博之利盡歸京師而州縣之横斂起矣<lb/>
開寳七年詔三司校諸州鹽麴市征課而殿最之<lb/>
　令諸州知州通判官兵馬都監縣令所掌鹽麴及市<lb/>
　征地課等並親臨之月具籍供三司秩滿較其殿最<lb/>
<pb n="KR2m0009_WYG_015-37b"/>
　欺隐者置於法募告者賞錢三十萬<lb/>
　　止齋陳氏曰太平興國以後雖有比較歳入増虧<lb/>
　　酬奨之法而累朝多不果行至景徳以後且有諸<lb/>
　　鹽塲監受課出剰不得理為勞績嘉祐赦文又申<lb/>
　　嚴希求恩賞苛阻商旅之禁至熙寧五年始令逐<lb/>
　　年轉運司每歳比較州縣鹽酒課利最多最少者<lb/>
　　兩處開坐増虧及知通令尉名銜聞奏當行賞罰<lb/>
　　合黜者不以去官赦降原減<lb/>
<pb n="KR2m0009_WYG_015-38a"/>
雍熙四年禁代州寳興軍等處民私市北敵骨堆渡及<lb/>
桃山鹽犯者論罪有差<lb/>
雍熈後以用兵乏饋餉令商人輸芻粟塞下増其直令<lb/>
江淮荆湖給以顆末鹽<lb/>
端拱二年置折中倉聽商人輸粟京師優其直給江淮<lb/>
茶鹽<lb/>
　咸平四年十月祕書丞直史館孫冕上言曰茶鹽之<lb/>
　制利害相湏若或江南荆湖通商賣鹽縁邉折中糧<lb/>
<pb n="KR2m0009_WYG_015-38b"/>
　草在京納金銀錢帛則公私皆便為利實多今若便<lb/>
　放行即南中州軍且令官賣商人既已入中候其换<lb/>
　易交引徃至亭塲川路脩遐風波阻滯計湏二年以<lb/>
　上方到江潭未即間官賣鹽課已倍獲利入縱其坌<lb/>
　集稍侵官賣之額然以増補虧於官無損緣邊入中<lb/>
　又委輸愈多况三路官賣舊額止百三十萬貫臣計<lb/>
　在北所入已多在南所虧至少舊額錢數必甚増盈<lb/>
　其淮南禁鹽有長江之限但嚴切警廵眀立賞罰則<lb/>
<pb n="KR2m0009_WYG_015-39a"/>
　官賣鹽課必不虧懸設使淮南因江南荆湖通商之<lb/>
　後官吏怠慢或至年額稍虧則國家以折中糧草贍<lb/>
　得邊兵以中納金銀實之官庫且免和雇車乘差優<lb/>
　户民冒涉凛寒經歴遐逺借加荆湖運錢萬貫淮南<lb/>
　運米千石地里脚力送至窮邊則官費民勞何啻數<lb/>
　倍詔吏部侍郎陳恕等議其事恕等上議曰江湖之<lb/>
　地素來官自賣鹽禁絶私商良亦有以蓋由近煮海<lb/>
　之地自犯禁之人官得緡錢頗資經費且江湖之壤<lb/>
<pb n="KR2m0009_WYG_015-39b"/>
　租賦之中榖帛雖多錢刀蓋寡每歳買茶入𣙜市銅<lb/>
　鑄錢凖糧斛以益運輸平金銀以充貢入乃至京師<lb/>
　便易南土支還贍用之名實籍鹽錢佽助居常度費<lb/>
　猶或闕供今若悉許通商則必頓無儲擬未有别錢<lb/>
　備用鹽法詎可更張且變制改圖事非細故若匪官<lb/>
　鹽住賣則又私商不行即令住賣官鹽立乏一年課<lb/>
　額况行商算畫必務十全豈有江湖官猶賣鹽邉塞<lb/>
　私肯入粟假令敢入私物獲請官鹽首初運到江湖<lb/>
<pb n="KR2m0009_WYG_015-40a"/>
　必湏官私競貿既而官價高大私價低平多糶商鹽<lb/>
　則官鹽不售並依官價則私價太高公私兩途矛盾<lb/>
　不已則官利失而私商困矣况不即住賣而望商人<lb/>
　入中藁粟者未之有也既入中藁粟而望課利不虧<lb/>
　者亦未之有也向者淮南通商亦於邊上折中一歳<lb/>
　之内入數甚微糧則不及萬鍾草則多無一束近者<lb/>
　陜西鹽法亦令納秸資邉一年之間數亦無㡬全亡<lb/>
　實驗但有虚名江湖若放通商淮南亦湏撤禁三處<lb/>
<pb n="KR2m0009_WYG_015-40b"/>
　既私商雜擾兩浙必官鹽流離透漏浸滛禁不可止<lb/>
　乍變易則江湖為首終紊亂則淮浙相兼大失公儲<lb/>
　莫救邊備若以施之於今日竊恐未為叶宜也詔從<lb/>
　之<lb/>
𣙜礬者唐於晉州置平陽院以收其利開成三年度支<lb/>
奏罷之以礬山歸州縣五代以來剏務置官吏宋朝之<lb/>
制白礬出晉慈坊州無為軍汾州之靈石縣<hi>無為軍塲曰崑山自</hi>
<hi>大中祥符元年後以停積頗多權罷煮造靈石塲至道初廢景徳元年復置大中祥符八年又廢其礬徙就晉</hi>
<pb n="KR2m0009_WYG_015-41a"/>
<hi>州慈州塲曰芥泉</hi>緑礬出慈隰州池州之銅陵縣<hi>隰州塲太祖時以地接河</hi>
<hi>東偽竟罷之太平興國八年本州牙吏卜羙請募工造鑊煑礬輸官課詔從其請銅陵塲雍熙二年廢天禧五</hi>
<hi>年復置又汾州靈石亦有綠礬</hi>各置官典領有鑊户煮造入官市晉汾<lb/>
慈州礬以一百四十斤為一䭾給錢六十<hi>給見錢三之二餘凖以茶</hi>
<hi>絲</hi>隰州礬䭾減三十斤給錢八百賣博白緑礬汾州每<lb/>
䭾二十四貫五百慈州又増五百隰州每䭾四貫六百<lb/>
皆博賣於人又有散賣者白礬坊州斤八十錢汾州百<lb/>
九十二錢無為軍六十錢緑礬斤七十錢至道中白礬<lb/>
<pb n="KR2m0009_WYG_015-41b"/>
歳課九十七萬六千斤緑礬四十萬五千餘斤賣錢十<lb/>
七萬餘貫真宗末白礬増二十萬一千餘斤緑礬増二<lb/>
萬三千餘斤賣錢増六萬九千餘貫建隆三年詔禁商<lb/>
人私販幽州礬官司嚴捕沒入之其後定令私販河東<lb/>
幽州礬一兩以上私煑礬三斤及盗官礬至十斤者棄<lb/>
市開寳三年二月増私販至十斤私煮及盗滿五十斤<lb/>
者死餘論罪有差太平興國初以歳鬻不充有司請嚴<lb/>
禁法詔私販化外礬一兩以上及私煮至十斤並如律<lb/>
<pb n="KR2m0009_WYG_015-42a"/>
論決而再犯者悉配流逺復犯者死淳化元年有司言<lb/>
慈州官礬滯積蓋小民多就山谷僻奥處私煮以侵其<lb/>
利而緑礬價錢不可以晉州礬均法詔如犯私茶論罪<lb/>
　建隆時命晉州制置礬務許商人輸金帛絲綿茶及<lb/>
　緡錢官以礬償凡歳増課八十萬貫淳化初有司言<lb/>
　國家以見錢酬礬直商客以陳茶入博有利豪商無<lb/>
　資國用請今後惟以金銀見錢入博從之<lb/>
　　止齋陳氏曰太祖礬禁為契丹北漢設也其後并<lb/>
<pb n="KR2m0009_WYG_015-42b"/>
　　鹽酒皆𣙜之非本意也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文獻通考卷十五<lb/>
</p>
<p>
</p>
  </div>
</body>
</text>
</TEI>
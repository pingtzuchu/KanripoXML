<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷二百九十九</head> <lb/>
    <p>
<pb n="KR2m0009_WYG_299-1a"/>
欽定四庫全書<lb/>
　文獻通考卷二百九十九<lb/>
　　鄱　陽　馬　端　臨　貴　與　著<lb/>
　物異考五<lb/>
　　木異<hi>華孽</hi>
殷大戊亳有祥桑榖共生<hi>二木合而共生</hi>傳曰俱生乎朝七日<lb/>
而大拱<hi>兩手合為拱</hi>伊陟戒以脩徳而木枯劉向以為桑猶<lb/>
䘮也榖猶生也殺生之柄失而在下近草妖一曰野木<lb/>
<pb n="KR2m0009_WYG_299-1b"/>
生朝而暴長小人將暴在大臣之位危亡國家象朝將<lb/>
虚之應也<lb/>
春秋魯僖公三十三年十二月李梅實<hi>詳見草異門</hi>　考王<lb/>
十三年冬晉桃杏實　顯王元年冬桃華於秦<lb/>
漢惠帝五年冬桃李華棗實　呂后元年秋桃李華<lb/>
文帝六年冬十月桃李華　昭帝時上林中大柳樹斷<lb/>
仆地一朝起立生枝葉有蟲食其葉成文字曰公孫病<lb/>
已立昌邑王國社有枯樹復生枝葉眭孟以為木隂類<lb/>
<pb n="KR2m0009_WYG_299-2a"/>
下民象當有故廢之家公孫氏從民間受命為天子者<lb/>
昭帝富於春秋霍光秉政以孟妖言誅之後昭帝崩無<lb/>
子徴昌邑王賀嗣位狂亂失道光廢之更立衛太子之<lb/>
孫是為宣帝宣帝本名病已京房易傳曰枯楊生稊<hi>師古</hi>
<hi>曰大過九二爻辭也稊楊秀之始生者音徒奚反</hi>枯木復生人君亡子　元帝<lb/>
初元四年皇后曾祖父濟南東平陵王伯墓門梓柱卒<lb/>
生枝葉上出屋<hi>孟康曰王伯莽之祖也師古曰莽髙祖父也故下云髙祖考卒讀曰猝猝暴也</hi>
劉向以為王氏貴盛將代漢家之象也後王莽簒位自<lb/>
<pb n="KR2m0009_WYG_299-2b"/>
説之曰初元四年莽生之歳也當漢九世火徳之厄而<lb/>
有此祥興於髙祖考之門門為開通梓猶子言王氏當<lb/>
有賢子開通祖統起於柱石大臣之位受命而王之符<lb/>
也　建昭五年兖州刺史浩賞禁民私所自立社<hi>張晏曰民</hi>
<hi>間三月九月又社號曰私社臣瓚曰舊制二十五家為一社而民或十家五家共為田社是私社師古曰瓚説</hi>
<hi>是</hi>山陽橐茅鄉社有大槐樹<hi>師古曰橐縣名也屬山陽郡茅鄉橐縣之鄉也橐音</hi>
<hi>拓</hi>吏伐斷之其夜樹復立其故處　成帝永始元年二<lb/>
月河南街郵樗樹生枝如人頭<hi>師古曰郵謂行書之舍樗樹似椿樗音丑余反</hi>
<pb n="KR2m0009_WYG_299-3a"/>
<hi>椿音丑眉倫反</hi>目鬚皆具亡髮耳　哀帝建平三年十月汝<lb/>
南西平遂陽鄉柱仆地生枝如人形<hi>師古曰仆頓也音赴</hi>身青黄<lb/>
色靣白頭有鬚髮稍長大凡長六寸一分京房易傳曰<lb/>
王徳衰下人將起則有木生為人狀　哀帝建平三年<lb/>
零陵有樹僵地<hi>師古曰僵偃也音疆</hi>圍大六尺長十丈七尺民斷<lb/>
其本長九尺餘枯三月樹卒自立故處<hi>師古曰卒讀曰猝</hi>京房<lb/>
易傳曰棄正作淫厥妖木斷自屬<hi>師古曰屬連續也音之欲反</hi>天辟<lb/>
惡之<hi>如淳曰天辟謂天子也師古曰辟音璧</hi>　成帝建始四年秋桃李實<lb/>
<pb n="KR2m0009_WYG_299-3b"/>
後漢安帝元初三年東平陸上言木連理<hi>序例曰凡瑞應自和帝以</hi>
<hi>上政事多美近於有實故書見於某處自安帝以下王道衰缺容或虚飾故書某處上言也</hi>　延光<lb/>
三年潁川言木連理　桓帝建和二年河東言木連理<lb/>
　延熹九年雒陽城局竹栢葉有傷者占曰天子凶<lb/>
靈帝熹平三年右校别作中有兩樗樹皆髙四尺所其<lb/>
一株宿夕暴長長丈餘大一圍作胡人狀頭目鬢鬚髮<lb/>
備具京房易傳曰王徳衰下人將起則有木生人狀<hi>臣昭</hi>
<hi>以木生人狀下人將起京房之占雖以證驗貎類胡人猶未辨了董卓之亂實擁胡兵傕汜之時充斥尤甚遂</hi>
<pb n="KR2m0009_WYG_299-4a"/>
<hi>窺間宫嬪剽虐百姓鮮卑之徒踐籍畿封胡之害深亦已毒矣</hi>五年十月壬午御所居<lb/>
殿後槐樹皆六七圍自拔倒樹根在上<hi>臣昭曰槐是三公之象貴之也</hi>
<hi>靈帝授位不以徳進貪愚是升清賢斯黜槐之倒植豈以斯乎</hi>　中平中長安城西北<lb/>
六七里空樹中有人面生鬢<hi>魏志曰建安二十五年正月曹公在雒陽起建始殿</hi>
<hi>伐濯龍樹而血出又掘徙梨根傷而血出曹公惡之遂寝疾是月薨</hi>　獻帝興平元年九<lb/>
月桑復生椹可食<hi>臣昭曰桑重生椹誠是木異必在濟民安知非瑞乎時蒼生死敗周秦殱</hi>
<hi>盡餓魂餒鬼不可勝言食此重椹大拯危命雖連理附枝亦不能及若以為怪則建武野榖旅生麻菽尤盛復</hi>
<hi>是草妖邪</hi>　建安二十五年正月魏武帝在洛陽起建始殿<lb/>
<pb n="KR2m0009_WYG_299-4b"/>
伐濯龍樹而血出又掘徙梨根傷亦血出帝惡之遂寝<lb/>
疾未幾崩<lb/>
蜀後主景曜五年宫中大樹無故自折<lb/>
魏文帝景初三年十月桃李華<lb/>
呉孫亮建興元年九月桃李華<lb/>
晉惠帝元康二年春巴西郡界竹生紫花結實如麥外<lb/>
皮青中赤白味甘　元康九年六月庚子有桑生東宮<lb/>
西廂日長尺餘甲辰枯死此與殷大戊同妖太子不能<lb/>
<pb n="KR2m0009_WYG_299-5a"/>
悟故至廢戮也班固稱野木生朝而暴長小人將暴居<lb/>
大臣之位危國亡家之象朝将為墟也是後孫秀張林<lb/>
用事遂至大亂　永康元年四月立皇孫臧為皇太孫<lb/>
五月甲子就東宫桑又生於西廂眀年趙王倫簒位鴆<lb/>
殺臧此與愍懐同妖也是月壯武國有桑化為栢而張<lb/>
華遇害壯武華之封邑也　孝懐帝永嘉二年冬項縣<lb/>
桑樹有聲如觧材人謂之桑樹哭按劉向説桑者喪也<lb/>
又為哭聲不祥之甚是時京師虚弱胡宼交侵東海王<lb/>
<pb n="KR2m0009_WYG_299-5b"/>
越無衞國之心四年冬季而南出五年春薨於此城石<lb/>
勒邀其衆圍而射之王公以下至衆庶死者十餘萬人<lb/>
又剖越棺焚其屍是敗也中原無所請命洛京亦尋覆<lb/>
没桑哭之應也　六年五月無錫縣有四株茱萸樹相<lb/>
樛<hi>居虬反</hi>而生狀若連理先是郭景純筮延陵蝘<hi>於殄反字或作</hi>
<hi>鼹音偃</hi>䑕遇臨之益曰後當復有妖樹生若瑞而非辛螫<lb/>
<hi>音釋</hi>之木也倘有此東西數百里必有作逆者及此木生<lb/>
其後徐馥果作亂亦草妖也郭又以為木不曲直其七<lb/>
<pb n="KR2m0009_WYG_299-6a"/>
月豫章郡有樟<hi>諸良反</hi>樹久枯是日忽更榮茂與漢昌邑<lb/>
枯社復生同占是懐愍淪䧟之徴元帝中興之應也<lb/>
元帝太興四年王敦在武昌鈴下儀仗生華如蓮華五<lb/>
六日而萎落此木失其性干寳以為狂華生枯木又在<lb/>
鈴閣之間言威儀之富榮華之盛皆如狂華之發不可<lb/>
久也其後敦果以逆戮一説亦華孽也於易枯楊生華<lb/>
　眀帝太寧元年九月㑹稽剡縣木生如人面是後王<lb/>
敦稱兵作逆禍敗無成昔漢哀成之世並有此妖而人<lb/>
<pb n="KR2m0009_WYG_299-6b"/>
貎備具故其禍亦大今此但如人面而已故其變也輕<lb/>
矣　成帝咸和六年五月癸亥曲阿有柳樹枯倒六載<lb/>
是日忽復起生至九年五月甲戌吳縣呉雄家有死榆<lb/>
樹是日因風雨起生與漢上林斷柳起生同象初康帝<lb/>
為吳王於時雖改封琅邪而猶食吳郡為邑是帝越正<lb/>
體饗國之象也曲阿先亦吳地象見吳邑雄之舍又天<lb/>
意乎　哀帝興寧三年五月癸卯廬陵西昌脩眀家有<lb/>
僵栗樹是日忽復起生時孝武年始四歳俄而哀帝崩<lb/>
<pb n="KR2m0009_WYG_299-7a"/>
海西即位未㡬而廢簡文越自藩王入纂大業登阼享<lb/>
國又不踰二年而孝武嗣統帝諱昌眀識者竊謂西昌<lb/>
脩眀之祥帝諱實應焉是亦與漢宣帝同象也　海西<lb/>
太和元年凉州楊樹生松天戒若曰松者不改柯易葉<lb/>
楊者柔脆之木今松生於楊豈非永久之業將集危亡<lb/>
之地邪是時張天錫稱雄於凉州尋而降苻堅　孝武<lb/>
太元十四年六月建寧郡銅樂縣枯樹斷折忽然自立<lb/>
相屬京房易傳曰棄正作滛厥妖木斷自屬妃后有專<lb/>
<pb n="KR2m0009_WYG_299-7b"/>
木仆<hi>音赴</hi>反立是時正道多僻其後張夫人專寵及帝崩<lb/>
兆庶歸咎張氏焉　安帝元興三年荆江二州界竹生<lb/>
實如麥<lb/>
　劉曜時西眀門内大樹風吹折經一宿樹忽變為人<lb/>
　形髪長一尺鬚眉生三寸皆黄白色有歛手之狀亦<lb/>
　有兩脚着裙之形惟無目鼻毎夜有聲十日而生柯<lb/>
　條遂成大樹枝葉甚茂<lb/>
　石勒微時所居武鄉北原山上草木皆有鐵騎之象<lb/>
<pb n="KR2m0009_WYG_299-8a"/>
　家園中人參花葉甚茂悉成人狀父老及相者曰此<lb/>
　胡狀貎竒異志度非常不可量也<lb/>
宋孝武帝孝建元年芳香琴堂東西有䨇橘連理改芳<lb/>
香堂為連理堂<lb/>
魏太武太延元年魏郡野木連理<lb/>
齊後主武平五年鄴城東青桐樹有如人狀京房易傳<lb/>
曰王徳衰下人將起則有木生為人狀時後主怠於政<lb/>
事耽荒酒色大發徭役後二嵗而亡木不曲直之效<lb/>
<pb n="KR2m0009_WYG_299-8b"/>
七年宫中有樹大數圍夜半無故自㧞齊以木徳王無<lb/>
故自㧞亡國之應其年齊亡<lb/>
隋文帝開皇八年四月幽州人家以白楊木懸竈上積<lb/>
十餘年忽生三條皆長三尺餘甚鮮茂仁壽二年春盩<lb/>
厔人以楊木為屋梁生三條長二尺京房易傳曰妃后<lb/>
有顓木仆反立斷枯復生獨孤后專恣之應也　仁壽<lb/>
元年十月蘭州楊樹上松生髙三尺六節十二枝宋志<lb/>
曰松不改柯易葉楊者危脆之木此永久之業將集危<lb/>
<pb n="KR2m0009_WYG_299-9a"/>
亡之地也是時帝惑讒言幽廢冡嫡初立晉王為皇太<lb/>
子天戒若曰皇太子不勝任永久之業將致危亡帝不<lb/>
悟及帝崩太子立是為煬帝竟以亡國　仁壽四年八<lb/>
月河間柳樹無故枯落既而花葉復生京房易飛候曰<lb/>
木再榮國有大喪是嵗宫車晏駕<lb/>
唐武徳四年亳州老子祠有枯樹復生枝葉老子唐所<lb/>
祖也占曰枯木復生權臣執政眭孟以為有受命者<lb/>
九年三月順天門樓東柱已傾毁而自起占曰木仆而<lb/>
<pb n="KR2m0009_WYG_299-9b"/>
自起國之災　貞觀十八年十月山南獻木連理交錯<lb/>
玲瓏有同羅木一丈之榦并枝者二十餘所　二十年<lb/>
正月玉華宫李樹連理隔澗合枝　顯慶四年八月有<lb/>
毛桃樹生李李國姓也占曰木生異實主國殃　垂拱<lb/>
四年三月雨桂子於台州旬餘乃止占曰天雨草木人<lb/>
多死　長壽二年十月萬象神宫側檉杉皆變為栢栢<lb/>
貫四時不改柯易葉有士君子之操檉杉柔脆小人性<lb/>
也象小人居君子之位　延載元年九月内出梨花一<lb/>
<pb n="KR2m0009_WYG_299-10a"/>
枝示宰相萬木揺落而生花隂陽黷也傳曰天反時為<lb/>
災又近常燠也　景雲二年髙祖故第有柿樹自天授<lb/>
中枯死至是復生　神龍二年十月陳州李有華鮮茂<lb/>
如春　開元二十一年蓬州枯楊生李枝有實與顯慶<lb/>
毛桃生李同占二十九年亳州老子祠枯樹復榮　大<lb/>
厯九年晉州神山縣興唐觀枯檜復生　興元元年春<lb/>
亳州真源縣有李樹植已十四年其長丈有八尺至是<lb/>
枝忽上聳高六尺周廻如蓋九尺餘李國姓也占曰木<lb/>
<pb n="KR2m0009_WYG_299-10b"/>
生枝聳國有宼盗是嵗中書省枯柳復榮　貞元四年<lb/>
正月雨木於陳留十里許大如指長寸餘中空所下立<lb/>
如植木生於下而自上隕者上下易位之象碎而中空<lb/>
者小人象如植自立象　元和十一年十二月桃李華<lb/>
　十五年九月己酉大雨樹無風而摧者十五六近木<lb/>
自㧞也占曰木自㧞國將亂　長慶二年七月幽州奏<lb/>
當道有李樹兩根並生相去七寸連理去地二尺合為<lb/>
一榦向上一體外分布枝葉髙一丈三尺有實二百二<lb/>
<pb n="KR2m0009_WYG_299-11a"/>
十一顆　長慶三年十一月成都栗樹結實食之如李<lb/>
　太和二年九月徐州<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>州李有華實可食　三年成<lb/>
都李樹有木𤓰空中不實　㑹昌三年冬沁源桃李華<lb/>
　咸通十四年四月成都李實變為木𤓰時人以為李<lb/>
國姓也變者國奪於人之象　廣眀元年冬桃李華山<lb/>
華皆發　二年春眉州有檀樹已枯倒一夕復生　中<lb/>
和二年九月太原諸山桃杏華有實<lb/>
後唐同光二年三月唐州奏淮瀆廣潤王廟有兩樹東<lb/>
<pb n="KR2m0009_WYG_299-11b"/>
西相去七尺五寸各出地七尺五寸两樹相向連理畵<lb/>
圖以進<lb/>
晉開運二年十一月鄧州奏穰縣和平鄉竹合歡畫圖<lb/>
進之<lb/>
　蜀王建永平二年劔州木連理<lb/>
宋太平興國六年正月温州瑞安縣民張度觧木五片<lb/>
皆有天下太平字　雍熙二年八月刑部尚書宋琪家<lb/>
牡丹生三華　淳化三年冬十月京師太平興國寺牡<lb/>
<pb n="KR2m0009_WYG_299-12a"/>
丹生華占曰有喪是嵗恭孝太子薨　至道二年秋九<lb/>
月環慶州梨生華占曰有兵眀年敵宼朔方　咸平元<lb/>
年九月河南府鞏縣柴務牡丹華　六年脩昭應宫有<lb/>
木斷之文如㸃<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>貫徹上下體若梵書八月召近臣觀<lb/>
龍圖閣瑞木有文成字一有北斗七星形一有佛手形<lb/>
一有蛇形十一月襄州民劉七言家生木有文如龍魚<lb/>
鳯鶴之狀　七年五月撫州脩天慶觀觧木有文如墨<lb/>
畫雲氣峯巒人物衣冠之狀焉七月綿州彰眀縣崇仙<lb/>
<pb n="KR2m0009_WYG_299-12b"/>
觀柱有文為道士形及北斗七星象　八年晉州慶唐<lb/>
觀古栢中别生槐長丈餘又葛生栢中分條垂蔓下覆<lb/>
　九年舒州懐寧縣民家二柳相距三尺許其枝合如<lb/>
一資州梅樹與青棡樹上合成連理太平軍紅橘連理<lb/>
又黄橘附桑枝而生瑞聖園槐一株中分四枝上復合<lb/>
為一眉州脩天慶觀江中獲巨木數百　咸平二年三<lb/>
月宣池歙杭越睦衢婺州箭竹生米如稻<hi>詳見榖異門</hi>　慶<lb/>
厯六年九月甲辰登州有巨木浮海而出者三千餘<lb/>
<pb n="KR2m0009_WYG_299-13a"/>
八年九月甲子潭州南岳南臺寺瑞應峯前一夕雷雨<lb/>
平地涌木若龜首足具髙二尺圍一丈　熙寧元年三<lb/>
月簡州木連理是嵗英州因雷震一山梓樹盡枯而為<lb/>
龍腦價為之賤至京師一兩纔直錢一千四百　二年<lb/>
建州民獲木龍<hi>詳見龍蛇之孽</hi>　十年八月乙巳恵州言柚木<lb/>
有文曰王帝萬天下太平　元豐元年五月劍州木連<lb/>
理　三年六月己未饒州長山雨木子數畝狀類山芋<lb/>
子味香而辛土人以為木子又曰菩提子眀道中嘗有<lb/>
<pb n="KR2m0009_WYG_299-13b"/>
之是嵗大稔十二月唐州泌陽縣甘棠木連理　六年<lb/>
五月亳州衛真縣洞霄宮枯槐生枝葉　元祐元年八<lb/>
月己丑杭州民俞舉慶七世同居家園木連理　五年<lb/>
四月徳州言木連理　元符元年八月施州李木連理<lb/>
　二年九月眉州眉山縣榿木二株異根同榦本枝相<lb/>
附　崇寧四年正月汝州襄城縣李梨木連理　大觀<lb/>
元年三月湟州言爛木生葉八月端州永興軍並言木<lb/>
連理　二年十月乙巳兖州龔邱縣檜生花如蓮實十<lb/>
<pb n="KR2m0009_WYG_299-14a"/>
二月岢嵐軍園池生瑞木　政和二年七月玉華殿萬<lb/>
年枝木連理是月乙酉南雄州言楓木連理十月安州<lb/>
武義縣木根有萬宋年嵗四字　四年建州言木連理<lb/>
　五年五月禁中芭蕉連理六月辰州沅陵縣江漲流<lb/>
出楠木二十七條可為眀堂梁柱蔡京等拜表賀九月<lb/>
丙申徐州彭城縣栢開花十二月辛丑真定府言元氏<lb/>
縣民王寘屋柱槐木再生枝葉約髙四十餘尺是嵗邵<lb/>
州海棠木連理澤州台州槐木連理荆門軍紫薇木連<lb/>
<pb n="KR2m0009_WYG_299-14b"/>
理　六年坊兖洪眀䕫徐新全隰太平州並言木連理<lb/>
梅州枯木生枝　宣和二年四月永州民劉思析薪兩<lb/>
邊各有天下太平字　紹興十四年四月䖍州民毁欹<lb/>
屋析柱木理有字五其文曰天下太平時守臣薛弼上<lb/>
之時土宇分裂南北塗炭不儷於事近木妖也或曰木<lb/>
之生也在先朝盛時　二十年八月福州冲虚觀皂筴<lb/>
木翠筴再實　二十一年池州建徳縣定林寺桑生李<lb/>
實栗生桃實占曰木生異實國主殃　二十五年十月<lb/>
<pb n="KR2m0009_WYG_299-15a"/>
贛州獻太平木如䖍時秦檜擅朝喜飾太平郡國多上<lb/>
草木之妖以為瑞　二十七年四月徽州祁門縣圃桃<lb/>
已實復華　隆興初漢陽軍有插柳枝於石罅者木無<lb/>
根石無土而秀茂成隂嵗有華實先是郡獄誣服孝婦<lb/>
殺姑當刑祝髻上花以自眀行刑者如其言而生此寃<lb/>
氣之鍾於木而木反麗土之常者也　淳熙中興化軍<lb/>
仙游縣九座山古杉木末生花氣如蘭　淳熙十六年<lb/>
三月揚州桑生𤓰櫻桃生茄此草木互為妖也七月晉<lb/>
<pb n="KR2m0009_WYG_299-15b"/>
陵縣民析薪中有木字曰紹熙五年如是者二是時紹<lb/>
熙新元猶未頒也而紹熙紀號果止五年此近木妖也<lb/>
　紹熙四年臨安府富陽縣栗生檎實　五年十一月<lb/>
辛亥行都雨木與唐志貞元陳留雨木同占木生於下<lb/>
而自上隕者將有上下易位之象越月吏部侍郎彭龜<lb/>
年上䟽論知閣門事韓侂胄姦萌坐黜後侂胄擅朝<lb/>
嘉定六年五月己巳嚴州淳安遂安桐廬三縣大木自<lb/>
㧞占曰木自㧞國將亂<lb/>
<pb n="KR2m0009_WYG_299-16a"/>
　　草異<lb/>
春秋僖公三十三年十二月隕霜不殺草李梅實劉歆<lb/>
以為草妖劉向以為今十月周十二月於易五為天位<lb/>
君位九月隂至五通於天位其卦為剥剥落萬物始大<lb/>
殺矣眀隂從陽命臣受君令而後殺也今十月隕霜而<lb/>
不能殺草此君誅不行舒緩之應也時公子遂專權三<lb/>
桓始世官其後遂殺子赤三家逐昭公董仲舒指畧同<lb/>
京房易傳曰臣有緩兹謂不順厥異霜不殺也李梅當<lb/>
<pb n="KR2m0009_WYG_299-16b"/>
剥落反實近草妖先華而後實不書華舉重者也隂成<lb/>
陽事象臣顓君作威福一曰冬當殺反生象驕臣當誅<lb/>
不行其罰也故冬華華者象臣邪謀有端而不成至於<lb/>
實則成矣一曰君舒緩其燠氣不藏則華實復生董仲<lb/>
舒以為李梅實臣下強也記曰不當華而華易大夫不<lb/>
當實而實易相室<hi>師古曰相室猶言相國謂宰相也相室相王室</hi>冬水王木相<lb/>
故象大臣<lb/>
漢元帝永光二年八月天雨草而葉相樛結大如彈丸<lb/>
<pb n="KR2m0009_WYG_299-17a"/>
　平帝元始元年正月天雨草状如永光時京房易傳<lb/>
曰君吝於禄信衰賢去厥妖天雨草<lb/>
後漢安帝元初三年有𤓰異本共生一𤓰同蔕時以為<lb/>
嘉𤓰或以為𤓰者外延離本而實女子外屬之象也是<lb/>
時閻皇后初立後閻后與外親耿寳等共譛太子廢為<lb/>
濟隂王更外迎濟北王子犢立之草妖也<hi>古今註曰和帝永元七年</hi>
<hi>三月江夏縣民舍柱生兩枝其一尺五寸分八枝其一尺六寸分五枝皆眚也</hi>　靈帝中平元<lb/>
年夏東郡陳留濟陽長垣濟隂寃句離狐縣界<hi>風俗通曰西及</hi>
<pb n="KR2m0009_WYG_299-17b"/>
<hi>城皇陽武城郭路邊</hi>有草生其莖靡纍腫大如手指状似鳩雀龍<lb/>
蛇鳥獸之形五色各如其状毛羽頭目足翅皆具<hi>風俗通曰</hi>
<hi>亦作人状操持兵弩萬萬備具非但彷彿類良熟然也</hi>近草妖也是嵗黃巾賊始<lb/>
起皇后兄何進異父兄朱苖皆為將軍領兵後苖封濟<lb/>
陽侯進苖遂秉威權持國柄漢遂微弱自此始焉<hi>應劭曰關</hi>
<hi>東義兵先起於宋衛之郊東郡太守喬瑁負衆怙亂陵蔑同盟忿嫉同類以殞厥命陳留濟隂迎助謂為離徳</hi>
<hi>棄好即戎吏民殱之草妖之興豈不信哉</hi>
呉孫亮五鳯元年六月交趾稗草化為稻昔三苖将亡<lb/>
<pb n="KR2m0009_WYG_299-18a"/>
五榖變種此草妖也其後亮廢　孫皓天璽元年呉郡<lb/>
臨平湖自漢末穢塞是時一夕忽開除無草長老相傳<lb/>
此湖塞天下亂此湖開天下平呉尋亡而九服為一<lb/>
天紀三年八月建鄴有鬼目菜生工黃狗家依縁棗樹<lb/>
長丈餘莖廣四寸厚二分又有蕒菜生工呉平家髙四<lb/>
尺如枇杷形上圎徑一尺八寸莖廣五寸兩邊生葉緑<lb/>
色東觀案圖名鬼目作芝草蕒菜作平慮遂以狗為侍<lb/>
芝郎平為平慮郎皆銀印青綬干寳曰眀年平呉王濬<lb/>
<pb n="KR2m0009_WYG_299-18b"/>
止船正得平渚姓名顯然指事之徴也黃狗者呉以土<lb/>
運承漢故初有黃龍之瑞及其季年而有鬼目之妖託<lb/>
黃狗之家黃稱不改而貴賤大殊天道精微之應也<lb/>
　　容齋洪氏隨筆曰呉歸命侯天紀三年唐中宗景<lb/>
　　龍二年俱有苦蕒菜生之異説者以為草妖予按<lb/>
　　蕒菜即苦蕒今俗呼為苦䔍者是也天紀景龍之<lb/>
　　事甚相類歸命次年亡國中宗後一年遇害雖事<lb/>
　　非此致亦可謂妖矣平慮草不知何状揚雄甘泉<lb/>
<pb n="KR2m0009_WYG_299-19a"/>
　　賦并閭註如淳曰并閭其葉隨時政政平則平政<lb/>
　　不平則傾也顔師古曰如氏所説自是平慮耳然<lb/>
　　則亦異草也鬼目見爾雅郭璞云今江東有鬼目<lb/>
　　草莖似葛葉員而毛如耳璫也赤色叢生廣志曰<lb/>
　　鬼目似梅南人以飲酒南方草木状曰鬼目樹大<lb/>
　　者如木子小者如鴨子七月八月熟色黄味酸以<lb/>
　　蜜煮之滋味柔嘉交趾諸郡有之交州記曰髙大<lb/>
　　如木𤓰而小傾邪不周正本草曰鬼目一名東方<lb/>
<pb n="KR2m0009_WYG_299-19b"/>
　　宿一名連蟲陸名羊蹄<lb/>
晉恵帝元康二年二月巴西郡界草皆生花結子如麥<lb/>
可食時帝初即位楚王瑋矯詔誅汝南王亮及太保衛<lb/>
瓘帝不能察今非時草結實此恒燠寛舒之罰　安帝<lb/>
義熙二年九月揚武將軍營士陳盖家有苦蕒菜莖髙<lb/>
四尺六寸廣三尺二寸厚三寸亦草妖也此殆與呉終<lb/>
同象識者以為苦蕒者買勤苦也自後歳歳征討百姓<lb/>
勞苦是買苦也十餘年中姚泓<hi>烏宏反</hi>滅兵始戢是苦蕒<lb/>
<pb n="KR2m0009_WYG_299-20a"/>
之應也　義熙中宫城上及御道左右皆生蒺藜亦草<lb/>
妖也蒺藜有刺不可踐而行生宮牆及馳道天戒若曰<lb/>
人君不聽政雖有宫室馳道若空廢也故生蒺藜<lb/>
宋眀帝泰始四年春正月丙辰朔雨草於宫<lb/>
陳後主末年臨平湖草久塞忽然自通<lb/>
魏太武太延元年有嘉𤓰合蔕生於中山<lb/>
隋髙祖時上黨有人宅後毎夜有人呼聲求之不得去<lb/>
宅一里所但見人參一本枝葉峻茂因掘去之其根五<lb/>
<pb n="KR2m0009_WYG_299-20b"/>
尺餘具體人狀呼聲遽絶盖草妖也視不眀之咎時晉<lb/>
王隂有奪宗之計髙祖不悟聼邪言廢無罪因此而亂<lb/>
也<lb/>
唐武徳四年益州獻芝草如人狀占曰王徳將衰下人<lb/>
將起則有木生為人狀草亦木類也　景龍二年岐州<lb/>
郿縣民王上賔家有苦蕒菜髙三尺餘上廣尺餘厚二<lb/>
分近草妖也　三年内出蒜條上重生蒜蒜惡草也重<lb/>
生者其類衆也　四年亰畿藍田山竹實如麥占曰大<lb/>
<pb n="KR2m0009_WYG_299-21a"/>
饑　開元二年終南山竹有華實如麥嶺南亦然竹並<lb/>
枯死是嵗大饑民採食之占曰竹栢枯不出三年有䘮<lb/>
　十七年睦州竹實　元和十三年八月鹽鐡使奏郾<lb/>
城上蔡等縣生□䔄草引蔓結實味甘人頼為食　太<lb/>
和九年冬鄭注金帶有菌生近草妖也　開成四年六<lb/>
月襄州山竹有實成米民採之　光啟元年七月河中<lb/>
觧永樂生草葉自相樛結如旌旗之状人以為旗子草<lb/>
　二年七月鳯翔麟㳺草生如旗状占曰其野有兵<lb/>
<pb n="KR2m0009_WYG_299-21b"/>
宋乾徳四年渭州范裕獻嘉蓮一莖二花<hi>符瑞志所載雙頭花甚多</hi>
<hi>不及悉書</hi>　太平興國七年八月知易州白繼贇獻合歡瓜<lb/>
知河南府焦繼獻合歡牡丹花　大中祥符四年四月<lb/>
江陵府刑部郎中袁煒家圃芍藥䨇華並蕚<hi>符瑞志所載蓮牡丹</hi>
<hi>芍藥甘𤓰雙生者甚多不悉録各摭其一以偹異聞</hi>　咸平二年知黄州張鑑獻<lb/>
瑞草二本九月鄂州武昌縣生異草如栢色瑩白枝葉<lb/>
傅地如繡　淳化三年知開州趙得忠獻忘憂草圗花<lb/>
蕚相重而生　咸平二年閏三月宣池歙杭越睦衢婺<lb/>
<pb n="KR2m0009_WYG_299-22a"/>
州箭竹生米如稻時民饑採之充食　大中祥符四年<lb/>
四月亰師竹有華占主嵗不登　天禧元年四月邵州<lb/>
邵陽縣竹上生穂如米居民饑乏食採食之又饒州浮<lb/>
梁縣山竹生穂如米　慶㦄元年二月丙午亰師雨藥<lb/>
　熙寜六年十二月徐州滕縣官舎生異草經月不腐<lb/>
　元豐二年六月忠州雨豆　元豐間眉州<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>州處州<lb/>
俱生瑞竹　元祐三年六月忠州臨江縣雨白黍又雨<lb/>
黒黍　大觀元年廬州雨大豆　政和四年八月建州<lb/>
<pb n="KR2m0009_WYG_299-22b"/>
言境内竹生米數千萬䂖　五年十一月癸酉越州言<lb/>
承天寺瑞竹一竿七枝枝幹相似其葉圎細生花結實<lb/>
　紹興十六年正月辛未瀘州雨豆豆生於地自天而<lb/>
下近草妖也　二十一年饒州鄱陽縣石門民家籬竹<lb/>
生重蕚牡丹又民家竈鼎生金色蓮花萬州䖍州汀州<lb/>
俱有蓮同蔕異蕚<lb/>
　　榖異　野榖　竹米<lb/>
周唐叔得禾異畆同頴<hi>唐叔於其食邑内得異禾畝壠頴穂也禾各生一壟而合為一</hi>
<pb n="KR2m0009_WYG_299-23a"/>
<hi>穂故異也</hi>獻諸天子王命唐叔歸周公於東<hi>異畝同頴天下和同之象周公</hi>
<hi>徳所致周公東征未還故命唐叔以禾歸周公</hi>作歸禾周公既得命禾旅天子<lb/>
之命<hi>旅陳也陳成王歸禾之命而推羙成王善則稱君</hi>作嘉禾<lb/>
漢哀帝建平元年光武生於濟陽縣舎時皇考南頓君<lb/>
為縣令是嵗縣界有嘉禾生一莖九穂因名光武曰秀<lb/>
後漢光武建武三年野榖旅生<hi>旅寄也不因播種而生故曰旅今字書作穭音</hi>
<hi>吕古字通</hi>麻菽尤甚被於山阜人收其利焉　眀帝永平十<lb/>
一年嘉禾生　安帝延光二年九眞言嘉禾生<hi>東觀記曰禾一</hi>
<pb n="KR2m0009_WYG_299-23b"/>
<hi>百五十六夲七百六十八穂</hi>　桓帝建和二年嘉禾生大司農帑蔵<lb/>
魏陳留王咸熙元年安彌福禄縣各言嘉禾生<lb/>
呉孫權黄龍三年由拳野稻自生改為禾興縣會稽南<lb/>
始平言嘉禾生　赤烏七年宛陵言嘉禾生　孫亮時<lb/>
交趾稗草化為稲<hi>詳見草異門</hi>
晉恵帝元康二年竹結實如麥<hi>又有草結實如麥俱見草妖門</hi>　安帝<lb/>
元興三年荆江二州界竹結實如麥<lb/>
宋孝武帝孝建二年清景殿西甍鴟尾中央生嘉禾一<lb/>
<pb n="KR2m0009_WYG_299-24a"/>
株五莖乃以清景殿為嘉禾殿<lb/>
梁武帝中大同三年秋呉興生野稲飢者利焉<lb/>
魏太武太延元年嘉禾合秀於恒農<lb/>
唐開元二年竹結實如麥　十九年四月揚州奏穭生<lb/>
稻二百一十五頃再熟稲一千八百頃其粒與常稲無<lb/>
異　元和七年十一月<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>州上言龍川界嘉禾生　開<lb/>
成四年六月襄州竹成實如米　太和二年福建進瑞<lb/>
粟一十莖　大中二年七月福建觀察使殷儼進十莖<lb/>
<pb n="KR2m0009_WYG_299-24b"/>
莖有五六穂　六年九月淮南節度使杜悰奏海陵髙<lb/>
郵兩縣百姓於官河中漉得異米煮食呼為聖米天<lb/>
祐元年七月河南府奏榖水村内嘉禾合穂<lb/>
後唐天成四年七月遂州進嘉禾一莖九穂<lb/>
　蜀王建武㝎二年廣都嘉禾合穂<lb/>
宋乾徳二年十月眉州獻禾生九穂圗　四年六月果<lb/>
州南充縣民何約田禾一莖十三穂一莖十一穂七月<lb/>
又生一莖九穂　開寳八年八月嘉州廨有禾一莖十<lb/>
<pb n="KR2m0009_WYG_299-25a"/>
四穂生庭中河間府寳鼎縣民張知友田禾隔四壠相<lb/>
去二尺許合穂　太平興國三年懐安軍金水縣民田<lb/>
禾一莖三十六穂　六年召近臣觀嘉榖於後苑有七<lb/>
穂至四十八穂者　七年八月府州府谷縣民劉善田<lb/>
禾隔三壠合成一穂遼州平城縣民田禾隔二壠至五<lb/>
壠合穂有十三夲或二十一莖合為一者　天禧元年<lb/>
竹成米<hi>見草異門</hi>　五年四月襄州㐮陽縣民田榖穭生成<lb/>
實　乾徳四年澶州濮陽縣民李温田麥兩岐三岐四<lb/>
<pb n="KR2m0009_WYG_299-25b"/>
岐各五十夲五岐二十夲六岐五本　淳化五年亳州<lb/>
永城縣麥一莖三穂四岐同幹者三十夲　咸平二年<lb/>
竹生米<hi>見草異門</hi>　景徳二年<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>州麥五岐　大中祥符四<lb/>
年五月唐汝廬宿椘泗濠州民田麥自生其六月夀州<lb/>
六安縣民田穭生麥八十餘頃　天禧五年四月襄州<lb/>
營田務麥自生者四頃餘　太平興國四年八月宿州<lb/>
符離縣渒湖穭生稲民采食之味如麺謂之聖米　淳<lb/>
化五年温州静光院有稲穭生石罅九穂皆實　大中<lb/>
<pb n="KR2m0009_WYG_299-26a"/>
祥符三年二月江陵公安縣民田獲穭生稻四百斛<lb/>
至道二年四月福州福清縣廨雨黄黒豆又長樂太平<lb/>
二鄉雨黒豆皆堅實異常　大中祥符六年二月泰州<lb/>
管内四縣生聖米大如芡實　九年慶州安化縣民王<lb/>
景温田秫一粰二米<lb/>
　　右三朝瑞符志載自乾徳以来至天禧郡縣所上<lb/>
　　嘉禾異麥野榖之屬殆不勝書姑摭其尤異者一<lb/>
　　二著於此<lb/>
<pb n="KR2m0009_WYG_299-26b"/>
天聖元年六月蘇秀二州湖田生聖米饑民取之以食<lb/>
興州竹有實如大麥民取以食占曰大飢　慶歴七年<lb/>
渠州言石照等五縣野榖穭生民飢之候也　熈寕三<lb/>
年安州麥一夲三穂至五穂凡十四莖深州麥秀兩岐<lb/>
或三四穂凡四十畝　四年徐州麥一夲百七十二穂<lb/>
　八年杭州鹽官縣自三月地產物如珠可食水產菜<lb/>
如菌可為葅飢民頼之定州安喜縣禾二夲間五壠合<lb/>
穂成徳軍平山縣禾合穂者二保州保塞縣禾七夲間<lb/>
<pb n="KR2m0009_WYG_299-27a"/>
一壠或兩壠合穂　九年渠州流江縣禾一苖九穂<lb/>
元豐元年武康軍禾一莖十一穂　二年袁州禾一莖<lb/>
八穂至十一穂皆層出長者尺餘洪州六縣稲已穫再<lb/>
生皆實　元祐三年劍州安國軍麥秀兩岐䕫州苖十<lb/>
二穂潤州丹陽縣麥一夲五穂　四年嘉州峨眉縣禾<lb/>
異畝同頴又禾登一百五十三穂　五年汀州禾生三<lb/>
十六穂　六年南劒粟一本三十九穂　紹聖元年淮<lb/>
南軍禾一本九穂　五年淮西路民田既刈復生實<lb/>
<pb n="KR2m0009_WYG_299-27b"/>
政和二年知定州梁子野奏嘉禾合穂一科相隔五壠<lb/>
計六尺三寸生為一穂并中間壠内一科三莖上生粟<lb/>
三穂蔡州麥一莖兩岐至七八岐者近約十畝逺或連<lb/>
野台州進寕海縣早禾一粰二米者凡五石時方修明<lb/>
堂遂叶典禮詔拜表稱賀<lb/>
　　右四朝志載自熈寜以後至於宣政禾同頴麥兩<lb/>
　　岐之事尤多不及悉書<lb/>
　　芝草　朱草<lb/>
<pb n="KR2m0009_WYG_299-28a"/>
漢武帝元封二年甘泉宫内中產芝草九莖連葉<hi>瑞應圗王</hi>
<hi>者敬事耆老不失故舊則芝草生内中謂後庭之室也</hi>　宣帝神爵元年金芝九<lb/>
莖產於函徳殿銅池中<hi>金芝色象金也銅池承霤也以銅為之函與含同</hi>
後漢光武中元元年夏亰師醴泉湧出又有赤草生於<lb/>
水崖<hi>赤草朱草也大戴禮曰日生一葉至十五日以後日落一葉周而復始</hi>　明帝永平<lb/>
十七年芝草生殿前　章帝建初四年零陵獻芝草<lb/>
五年零陵獻芝草　桓帝建和元年芝草生中黄蔵府<lb/>
<hi>中黄蔵府掌中幣帛金銀諸貨物</hi>　靈帝光和四年二月郡國上芝英<lb/>
<pb n="KR2m0009_WYG_299-28b"/>
草<lb/>
唐武徳四年益州獻芝草如人状<hi>占見草異門</hi>　貞觀十七<lb/>
年九月皇太子寢室中產素芝十四莖並為龍鳯之形<lb/>
　天寳初臨川郡人李嘉允屋柱生芝草狀如天尊像<lb/>
　上元二年七月甲辰延英殿御坐上白芝一莖三花<lb/>
白喪象也　貞元十二年七月東都㽞守奏苑内生芝<lb/>
草一株　長慶元年七月夀昌殿内槽柱上産玉芝一<lb/>
莖長九尺<lb/>
<pb n="KR2m0009_WYG_299-29a"/>
後唐同光二年九月莱州奏即墨縣人李夣徵室内柱<lb/>
上生芝草兩本畫圗以進　長興三年十月萊州奏即<lb/>
墨縣人王友家生芝草一夲三枝分兩岐或三岐上漸<lb/>
相向成片而圎色紫葉莖一色其表白髙尺餘<hi>上命宫中舊進</hi>
<hi>芝草四夲色莖皆同</hi>
周顯徳元年河陽奏氾水縣民家生紫芝數莖<lb/>
　南漢劉鋹時芝菌生宫中<lb/>
宋建隆二年七月亳州獻芝一株　開寳七年陳州獻<lb/>
<pb n="KR2m0009_WYG_299-29b"/>
芝一夲四十九莖　太平興國四年華山道士丁少㣲<lb/>
獻彤芝黝芝各一笥　五年眞㝎府行宫殿梁生芝草<lb/>
如荷葉　八年十一月歙州婺源縣民王化於王陵山<lb/>
石上得紫芝一夲叢生五莖　咸平四年濰州獻芝草<lb/>
一夲如佛状　六年永康軍導江縣民潘矩田生芝一<lb/>
莖三層黄紫色其髙五寸許九月相州牧龍坊生芝一<lb/>
莖色紫黄長尺餘分七枝枝皆如手五指状其最上枝<lb/>
類鳯首　大中祥符元年東封遣官祭文宣於孔林得<lb/>
<pb n="KR2m0009_WYG_299-30a"/>
芝五株色黄紫如雲氣及人戴冠幘之象詔遣内侍祭<lb/>
謝復得芝四夲輕黄如雲氣之狀東封經度制置使王<lb/>
欽若言親獲芝十一夲又州民所得二十六本且言泰<lb/>
山日生靈草軍民競採請量給緡錢絹帛従之欽若来<lb/>
朝獻芝草八千一百三十九本有貫草木附石連理及<lb/>
飾為寳山者九月趙安仁来朝獻五色金玉丹紫芝八<lb/>
千七百十一本十月泰山芝草再生者甚衆辛丑車駕<lb/>
次鄆州知州馬元方獻芝草五本甲辰欽若等又獻泰<lb/>
<pb n="KR2m0009_WYG_299-30b"/>
山芝草三萬八千二百五十夲有並五並三連理五色<lb/>
重暈如意寳盖上下相連帶瓦石草木五榖如寳山神<lb/>
仙靈禽瑞獸之象者六百四十二詔令封禪日列天書<lb/>
輦前送諸路名山勝境及賜宰相是月復州獻芝草三<lb/>
本類神仙佛像河中府酒厨梁上生芝一本十二葉其<lb/>
色如玉　六年奉祀經度制置使丁謂至亳州真源縣<lb/>
太清宫道士瀬陽鄉民繼獲芝草八十一夲以獻己丑<lb/>
乂獲二百五十夲有一夲三莖一莖三蓋如雲氣佛像<lb/>
<pb n="KR2m0009_WYG_299-31a"/>
者九月又得應天府宋城縣所獲芝五十本獻之十一<lb/>
月謂来朝獻芝草三萬七千一百八夲飾以仙人寳山<lb/>
靈禽異獸之狀十二月獻九萬五千一百夲眀年車駕<lb/>
至真源縣置二百輿前𨗳民有詣行闕獻者又一萬八<lb/>
千本<lb/>
　　按三朝符瑞志載天禧以前草木之瑞史不絶書<lb/>
　　而芝草尤多然多出於大中祥符以後東封西祀<lb/>
　　之時王欽若丁謂之徒以此𨗳䛕且動以萬本計<lb/>
<pb n="KR2m0009_WYG_299-31b"/>
　　則何足瑞哉姑存其略云<lb/>
熙寜四年至元豐八年天下言芝草凡三十七　建中<lb/>
靖國元年至宣和靖康天下言芝草尤多　政和二年<lb/>
二月戊午河南府新安縣蟾蜍背生芝草自是而後祥<lb/>
瑞日聞玉芝産禁中殆無虚嵗凡殿宇園囿及妃嬪位<lb/>
皆有之外則中書尚書二省太學醫學亦產紫芝　五<lb/>
年八月甲子蘄州進一萬二千六百枝内一枝紫色九<lb/>
榦十二月己未汝州至進六萬夲其間連理䨇枝者一<lb/>
<pb n="KR2m0009_WYG_299-32a"/>
千八百八十有司不勝其紀初猶表賀後以為常不皆<lb/>
賀也時朱勝非為京東提舉學事行部至宻州界見縣<lb/>
令部數百夫入山採芝彌漫山谷皆芝菌也或附木石<lb/>
或出平地有一夲數十葉層疊髙大衆色咸備郡守李<lb/>
文仲採及三十萬夲每萬夲作一綱入貢文仲尋進職<lb/>
除本道轉運使云　建炎二年九月癸卯宻州獻芝草<lb/>
五葉如人指掌色赤而澤郤之東漢書以草生如手指<lb/>
為秉威權持國柄盖黄潜善汪伯彥誤國脅上之應也<lb/>
<pb n="KR2m0009_WYG_299-32b"/>
　十八年梅州學廟生芝草　二十一年紹興府府學<lb/>
御書閣下生芝　二十五年五月太室楹生芝九莖宰<lb/>
臣秦檜帥百官觀芝稱賀自檜既相和讎罷兵文飾太<lb/>
平天下競以草木之妖獻瑞　慶元五年八月太室西<lb/>
北夹室楹生白芝四葉唐書以白芝為䘮祥眀年八月<lb/>
國連有大䘮　嘉泰二年十一月祕書省右文殿楹生<lb/>
芝二莖<lb/>
　　青眚青祥<hi>五行志以䑕妖為青眚今削之自有専門</hi>
<pb n="KR2m0009_WYG_299-33a"/>
後漢桓帝永興二年四月丙午光禄勲吏舎壁下夜有<lb/>
青氣視之得玉鈎玦各一鉤長七寸二分周五寸四分<lb/>
身中皆雕鏤此青祥也玉金類也七寸二分啇數也五<lb/>
寸四分徵數也啇為臣徴為事盖為人臣引决事者不<lb/>
肅將有禍也時梁兾秉政専恣後四嵗誅㓕　靈帝光<lb/>
和元年七月有青虹見御座玉堂後殿庭中<lb/>
晉武帝咸寜元年八月丁酉大風折大社樹有青氣出<lb/>
焉此青祥也占曰東莞當有帝者明年元帝生是時帝<lb/>
<pb n="KR2m0009_WYG_299-33b"/>
大父武王封東莞由是徙封琅邪孫盛以為中興之象<lb/>
晉室之亂武帝子孫無孑遺社樹折之應又恒風之罰<lb/>
唐貞觀十七年四月立晉王為太子有青氣遶東宫殿<lb/>
始册命而有祲不祥　十八年六月壬戌有青黒氣廣<lb/>
六尺貫於辰戌其長亘天　太和九年鄭注箧中藥化<lb/>
為蠅數萬飛去注始以藥術進化為蠅敗死之象近青<lb/>
眚也　乾元三年六月昏西北有青氣三<lb/>
　文獻通考卷二百九十九<lb/>
</p>
<p>
</p>
  </div>
</body>
</text>
</TEI>
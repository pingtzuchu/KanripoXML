<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文獻通考卷二百三</head> <lb/>
    <p>
<pb n="KR2m0009_WYG_203-1a"/>
欽定四庫全書<lb/>
　文獻通考卷二百三<lb/>
　　鄱　陽　馬　端　臨　貴　與　著<lb/>
　經籍考三十<lb/>
　　史<hi>職官</hi>　<hi>刑法</hi>
歴代宰相年表三十四卷<lb/>
　　李燾仁甫撰其自序略曰古之所謂相者一而已<lb/>
　　初未嘗使他人參貳乎其間堯相舜舜相禹禹相<lb/>
<pb n="KR2m0009_WYG_203-1b"/>
　　臯陶臯陶旣沒乃相益湯相伊尹傳所謂仲虺為<lb/>
　　湯左相者不足信也周家並建三公而一公實兼<lb/>
　　冡宰故旦奭夾輔成王而誕保文武受命者專屬<lb/>
　　之旦旦歸於豐奭乃專政蓋其名三公其實一相<lb/>
　　耳自秦以降名實浸以兩失間有瓌偉絶特負賢<lb/>
　　相之稱功烈赫然著見於一時者亦必得君之專<lb/>
　　歴年之乆而莫㦯參貳之故也權出於一而莫㦯<lb/>
　　參貳之雖姦雄或得以肆其惡攘竊天下傾國敗<lb/>
<pb n="KR2m0009_WYG_203-2a"/>
　　家不可禁遏然而一相之任終不可分者唐虞夏<lb/>
　　商之成法也彼徒見趙高王莽曹操司馬懿其禍<lb/>
　　如此之酷也而不察夫帝王之所以隆盛其為利<lb/>
　　蓋亦博哉不能還治其本而反疑其末並列兼制<lb/>
　　使相牽引而相遂失其職矣夫任相不獲其利而<lb/>
　　䝉其禍是君之不明非相之權果不可使出於一<lb/>
　　也旣奪其職分其權則所謂相者特一大有司耳<lb/>
　　其何以總百官治萬事而亮天工邪凡相取其徳<lb/>
<pb n="KR2m0009_WYG_203-2b"/>
　　耳故曰惟尹躬暨湯咸有一徳而舜禹臯陶之胥<lb/>
　　命必孜孜以徳為言彼誠知所本者歟本之不知<lb/>
　　則其選用益雜而多端矣選用雜而多端故其稱<lb/>
　　號亦顛倒錯亂無有定制㦯居其位而不得聞其<lb/>
　　政或當軸秉鈞而身乃為他官名實紏紛賢不肖<lb/>
　　溷淆其多或至十三四人而其少猶不下四五輩<lb/>
　　古所謂相寜若此乎然而治亂安危所係今猶古<lb/>
　　也其所以得相及所以失相者要不可不知按諸<lb/>
<pb n="KR2m0009_WYG_203-3a"/>
　　舊史惟前漢及<hi>唐</hi>頗有譜牒其他率皆不具脫略<lb/>
　　牴牾迷失本眞乃旁搜逺取推究前後悉用司馬<lb/>
　　遷經緯之法追為年表起漢元訖周顯徳昔之參<lb/>
　　機務執樞要者莫不咸在事有本末附見於下否<lb/>
　　則略之使其人與其官皆相傳而不絶觀宰相之<lb/>
　　出處進退何如而天下安危治亂在目中矣其足<lb/>
　　以補前代之缺文掲當今之逺鑑乎合一千五百<lb/>
　　三十四年離為三十四卷<lb/>
<pb n="KR2m0009_WYG_203-3b"/>
天禧以來御史年表<lb/>
　　李燾仁甫撰其自序曰御史法官也其責不專於<lb/>
　　言而天禧選用則與諌官俱任言責臺雖有等級<lb/>
　　也而義所當擊則卑者亦得徑行其權勢氣力又<lb/>
　　出諌官上祖宗之聖算神術備矣今亦斷自天禧<lb/>
　　以來取丞雜三院姓名悉列之表若其人必天子<lb/>
　　自擇而宰相優容之乃能有濟猶諫官也<lb/>
天禧以來諫官年表<lb/>
<pb n="KR2m0009_WYG_203-4a"/>
　　李燾仁甫撰其自序略曰古者自公卿大夫士至<lb/>
　　於工商莫不皆有言責輻輳並進而天子斟酌焉<lb/>
　　未嘗以言責專付一官以言責專付一官則由漢<lb/>
　　武帝失之武帝誠不喜諫者初置諫大夫猶未限<lb/>
　　員東京循舊弗改後乃寖微晉洎江表絶不復置<lb/>
　　拓跋魏復置其員亦不可知高齊緣孝經之文始<lb/>
　　有七人之限夫以天下之衆而敢言者才七人尚<lb/>
　　足謂治邪恭惟祖宗明目達聰協於虞舜任言責<lb/>
<pb n="KR2m0009_WYG_203-4b"/>
　　者不一天禧别置諫院禮秩優異他官莫擬崇廣<lb/>
　　言路諫官御史權勢氣力乃與宰相等蓋當時所<lb/>
　　用諫官御史必取天下第一流非學術才行俱備<lb/>
　　為一世所高者莫在此位㦯誤選試旋加汰斥言<lb/>
　　而當者曾不十年徑登宰輔其名迹皆可考見嗚<lb/>
　　呼盛哉今斷自天禧置院以來作諫官年表并列<lb/>
　　古今之變為二說以附著之其一曰諫官必天子<lb/>
　　自擇而宰相勿與其二曰宰相雖不得與擇諫官<lb/>
<pb n="KR2m0009_WYG_203-5a"/>
　　必優容之乃克有濟<lb/>
　　右職官<lb/>
律文十二卷　音義一卷<lb/>
　　陳氏曰自魏李悝漢蕭何以來更三國六朝隋唐<lb/>
　　因革損益備矣本朝天聖中孫奭等撰音義自名<lb/>
　　例至斷獄歴代異名皆著之<lb/>
唐令三十卷　式二十卷<lb/>
　　陳氏曰唐開元宋璟蘇頲盧從愿等所删定藝文<lb/>
<pb n="KR2m0009_WYG_203-5b"/>
　　志卷數同更同光天福校定至本朝淳化中右贊<lb/>
　　善大夫潘憲著作郎王泗校勘其篇目條例頗與<lb/>
　　今見行令式有不同者<lb/>
　　南豐曽氏序曰唐令三十篇以常員定職官之任<lb/>
　　以府衞設師徒之備以口分永業為授田之法以<lb/>
　　租庸調為歛財役民之制雖未及三代之政然亦<lb/>
　　庶幾乎先王之意矣讀其書嘉其制度有庶幾乎<lb/>
　　古者而惜其不復行也故綴其大要可記者論之<lb/>
<pb n="KR2m0009_WYG_203-6a"/>
　　於此焉<lb/>
刑統三十卷<lb/>
　　鼂氏曰皇朝竇儀以尚書判大理寺與法官蘇曉<lb/>
　　奚嶼張希護等修定古者議事以制使民不知所<lb/>
　　爭也後世鑄刑書使民知所避也雖若不同所以<lb/>
　　為民之意則一然議事以制者委重於人鑄刑書<lb/>
　　者委重於法委重於人則上之人將輕重由心以<lb/>
　　虐其下委重於法則下之人將徵於書以慢其上<lb/>
<pb n="KR2m0009_WYG_203-6b"/>
　　其為失也亦均要之以人行法不使偏重然後為<lb/>
　　得耳<lb/>
　　陳氏曰初范質旣相周建議律條繁廣輕重無據<lb/>
　　特詔詳定號大周刑統凡二十一卷至是重加詳<lb/>
　　定建隆四年頒行<lb/>
金科易覽三卷<lb/>
　　鼂氏曰崇文總目有唐趙綽金科易覽一卷田氏<lb/>
　　書目有蕭緒金科易覽三卷當是綽初撰一卷緒<lb/>
<pb n="KR2m0009_WYG_203-7a"/>
　　刪改析之為三爾<lb/>
疑獄一卷<lb/>
　　鼂氏曰晋和凝撰纂史傳决疑獄事其上卷凝書<lb/>
　　也下中卷凝子㠓所續<lb/>
天聖編勑三十卷<lb/>
　　鼂氏曰天聖中宋庠龎籍受詔改修唐令參以今<lb/>
　　制而成凡二十一門官品一户二祠三選舉四考<lb/>
　　課五軍防六衣服七儀制八鹵簿九公式十田十<lb/>
<pb n="KR2m0009_WYG_203-7b"/>
　　一賦十二倉庫十三廐牧十四關市十五捕亡十<lb/>
　　六疾醫十七獄官十八營繕十九䘮葬二十雜二<lb/>
　　十一<lb/>
斷例四卷　元豐斷例六卷<lb/>
　　鼂氏曰皇朝王安石執政以後士大夫頗重意律<lb/>
　　令此熙豐紹聖中法寺决獄比其六卷則元豐中<lb/>
　　法寺所斷罪節文也<lb/>
刑名斷例十卷<lb/>
<pb n="KR2m0009_WYG_203-8a"/>
　　陳氏曰不著名氏以刑統勑令總為一書惜猶未<lb/>
　　備也<lb/>
嘉祐驛令三卷<lb/>
　　陳氏曰三司使梁國張方平安道等修定前一卷<lb/>
　　為條貫勑後二卷為則例令官吏幇支驛劵衙官<lb/>
　　傔從之𩔖皆據此也<lb/>
元豐廣案二百卷<lb/>
　　鼂氏曰皇朝元豐初置新科明法或𩔖其所試成<lb/>
<pb n="KR2m0009_WYG_203-8b"/>
　　此書<lb/>
元豐刑部叙法通用一卷<lb/>
　　陳氏曰末載申明至紹興淳熙以後<lb/>
諸路將官通用勑二十卷<lb/>
　　鼂氏曰皇朝崇寜中修<lb/>
刑統賦兩卷<lb/>
　　鼂氏曰皇朝傅霖撰㦯人為之注<lb/>
决獄龜鑑二十卷<lb/>
<pb n="KR2m0009_WYG_203-9a"/>
　　鼂氏曰皇朝鄭克編次五代和凝有疑獄集近時<lb/>
　　趙仝有疑獄事𩔖皆未詳盡因增廣之依劉向晏<lb/>
　　子春秋舉其綱要為之目錄分二十門<lb/>
　　陳氏曰克因和氏之書分二十門推廣之凡二百<lb/>
　　七十六條三百九十五事起鄭子産迄本朝<lb/>
律心四卷<lb/>
　　鼂氏曰未詳撰人纂刑統綱要也<lb/>
宣和軍馬司勑十三卷　令一卷<lb/>
<pb n="KR2m0009_WYG_203-9b"/>
　　陳氏曰宣和時所修<lb/>
紹興勑十三卷　令五十卷　格三十卷　式三十卷<lb/>
　政和以後赦十五卷<lb/>
　　鼂氏曰皇朝張守等紹興中被㫖編修<lb/>
紹興刑統申明一卷<lb/>
　　陳氏曰開寶以來累朝訂正與刑統並行者<lb/>
慶元勑十二卷　令五十卷　格三十卷　式三十卷<lb/>
　目錄一百二十二卷　隨勑申明十二卷總二百五<lb/>
<pb n="KR2m0009_WYG_203-10a"/>
十六卷<lb/>
　　陳氏曰丞相豫章京鏜仲逺等慶元四年表上國<lb/>
　　朝自建隆以來世有編勑毎修定號為新書中興<lb/>
　　至此凡三修矣其有續降指揮謂之後勑以待他<lb/>
　　時修入云<lb/>
紹興貢舉法五十卷<lb/>
　　陳氏曰丞相万俟卨等紹興二十六年表上<lb/>
紹興監學法二十六卷　目錄二十五卷　申明七卷<lb/>
<pb n="KR2m0009_WYG_203-10b"/>
　對修釐正條法四卷共六十二卷<lb/>
　　陳氏曰宰相秦檜等紹興十三年表上<lb/>
嘉泰條法事𩔖八十卷<lb/>
　　陳氏曰天台謝深甫子肅等嘉泰二年表上初吏<lb/>
　　部七司有條法總𩔖淳熙新書既成孝宗詔倣七<lb/>
　　司體分門修纂别為一書以事𩔖為名至是以慶<lb/>
　　元新書修定攽降此書便於檢閱引用惜乎不併<lb/>
　　及刑統也<lb/>
<pb n="KR2m0009_WYG_203-11a"/>
嘉定吏部條法總𩔖五十卷<lb/>
　　陳氏曰嘉定中以開禧重修七司法并慶元泛行<lb/>
　　法在京通用法大宗正司法參定凡改正四百六<lb/>
　　十餘條視淳熙總𩔖增多十卷七年二月攽行<lb/>
役法撮要一百八十九卷<lb/>
　　陳氏曰提舉編條宰相京鏜等慶元六年上自紹<lb/>
　　興十七年正月以後至慶元五年七月以前為五<lb/>
　　十五門又八十二小門門為一卷外為參詳目錄<lb/>
<pb n="KR2m0009_WYG_203-11b"/>
　　等卷雖多而文甚少其書於州縣差役極便於引<lb/>
　　用<lb/>
　　右刑法<lb/>
　<lb/>
　<lb/>
　<lb/>
　<lb/>
　文獻通考卷第二百三<lb/>
</p>
<p>
</p>
  </div>
</body>
</text>
</TEI>
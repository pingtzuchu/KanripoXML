<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東城雜記</head>
    <p>
<pb n="KR2k0132_WYG_000-1a"/>
欽定四庫全書　　　　　史部十一<lb/>
　東城雜記　　　　　　　地理類八<hi>雜記之屬</hi>
　　提要<lb/>
　　　　<hi>臣</hi>等謹案東城雜記二卷<lb/>
　　　國朝厲鶚撰鶚有遼史拾遺已著録杭城東有<lb/>
　　　　地曰東園者宋故園也其名見於宋史鶚家<lb/>
　　　　於此為考里中舊聞遺事輿記所不及者八<lb/>
　　　　十五條釐為上下二巻大抵略於古而詳於<lb/>
<pb n="KR2k0132_WYG_000-1b"/>
　　　　今然所載九宫貴神壇紅亭醋庫諸條考據<lb/>
　　　　頗為典核又紀髙雲閣蘭菊草堂竹深亭及<lb/>
　　　　金石中之慈雲寺宋刻劍石銘諸舊蹟俱浙<lb/>
　　　　江通志及武林各舊志所未詳他如灌園生<lb/>
　　　　以下諸人皆系以小傳使後之修志乗者有<lb/>
　　　　所徵引其用力亦可謂勤矣鶚素博覽並工<lb/>
　　　　於詩詞故是書雖偏隅小記而叙述典雅彬<lb/>
　　　　彬乎有古風焉乾隆四十六年十月恭校上<lb/>
<pb n="KR2k0132_WYG_000-2a"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR2k0132_WYG_000-3a"/>
東城雜記原序<lb/>
杭城東曰東園地饒水竹蔬蓏翛然清逺先君子因家<lb/>
焉小子生於是居已三十餘年凡五遷未嘗離斯地也<lb/>
每欲考里中舊聞遺事而志乘所述寥寥無幾隣翁野<lb/>
叟拙樸無可與語者因從故籍㕘稽每有所得輒掌録之<lb/>
又於交朋質問復得一二雖見聞陿隘或遇嘉客見臨<lb/>
聊舉為茗椀間談資爾或曰古杭事綦繁何不推廣成<lb/>
書而區區方隅為笑應之曰姑有待雍正六年春三月<lb/>
<pb n="KR2k0132_WYG_000-3b"/>
十有二日樊榭山民厲鶚書於野人舟<lb/>
</p>
<p>
</p>
  </div>
</body>
</text>
</TEI>
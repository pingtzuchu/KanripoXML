<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石刻鋪叙卷下</head> <lb/>
    <p>
<pb n="KR2n0020_WYG_002-1a"/>
欽定四庫全書<lb/>
　石刻鋪叙卷下<lb/>
　　　　　　　　　　　　宋　曾宏父　撰<lb/>
　　長沙帖<lb/>
十卷實祕閣前帖翻本内羲獻帖畧有増入慶厯間慧<lb/>
昭師錢希白摹鐫自五年乙酉至八年戊子訖事嘗觀<lb/>
雜文中載東坡自儋耳移合浦見桂帥程欽之潭帖冊<lb/>
各題其後第二卷云唐太宗作詩至多亦有徐庾風氣<lb/>
<pb n="KR2n0020_WYG_002-1b"/>
而世不傳獨於初學記時時見之第四卷云呉道子始<lb/>
見張僧繇畫曰浪得名耳已而坐卧其下三日不能去<lb/>
庾征西初不伏逸少有家鷄野鶩之論後乃嘆其為伯<lb/>
英再生今觀其書乃不逮子敬逺甚正可比羊欣耳第<lb/>
六卷云宰相安和殷生無恙宰相當是簡文帝殷生則<lb/>
深源也邪第八卷云希白作字自有江左風味故長沙<lb/>
法帖比淳化待詔所摹為勝世俗不察爭訪閣本誤矣<lb/>
此逸少一卷尤妙庚辰七夕合浦官舍借觀第九卷云<lb/>
<pb n="KR2n0020_WYG_002-2a"/>
謝安問獻之君書與尊公何如荅曰固自不同曰外人<lb/>
不爾内人那得知邪今刻皆不曽以坡書添入逐卷要<lb/>
是當時題於程所藏碑刻潭無真蹟故闕如也但二卷<lb/>
郄愔書第三卷帖何以斷當字分兩行希白善書者於<lb/>
此殆不可曉後又有山谷評釋今長沙帖間不存希白<lb/>
臨摹嵗月或云土人又私翻木版有紋可辨容齋隨筆<lb/>
謂坡僊遺墨今藏其家有數字差異<lb/>
　　廬陵帖<lb/>
<pb n="KR2n0020_WYG_002-2b"/>
十卷亦祕閣前帖翻本皇祐中郡人蕭太博汝器暨其<lb/>
弟殿丞汝智相繼宰和之含山得丞相劉楚公被賜閣<lb/>
帖翻摹入石攜歸鄉居後五十年崇寧丙戌殿丞之子<lb/>
綸又自修補訛闕中不知何事乃歸郡齋今又百四十<lb/>
年碑石散失不可摸搨間有存者蓋數十年舊本蕭之<lb/>
族今盛於吉水之九江<lb/>
　　清江帖<lb/>
十卷又名戲魚堂帖亦祕閣前帖翻本元祐七年壬申<lb/>
<pb n="KR2n0020_WYG_002-3a"/>
五月劉次荘得吕金部和卿閣本臨刻外有釋文十卷<lb/>
或咎所鐫過巧失真郡又别有二王帖亦石碑自述釋<lb/>
文之誤<lb/>
　　武岡帖<lb/>
前後總二十卷乃絳帖翻本不載入石嵗月後帖之九<lb/>
卷張旭書其藏真顛草數十字則横鐫於石筆勢清勁<lb/>
蜿蜒立意本竒於絳之直行人多貴耳而賤目但以罕<lb/>
得為重遇絳刻大訛闕處鑱為梅紋今人多搨此碑偽<lb/>
<pb n="KR2n0020_WYG_002-3b"/>
作絳帖至横刋藏真顛草剪以直背成冊雖古刻筆勢<lb/>
元有斷續至於剪痕則心勞而拙<lb/>
　　續閣帖<lb/>
十卷元祐五年庚午四月祕省乞以淳化閣帖所未刋<lb/>
前代遺墨入石有㫖從之至徽宗建中靖國元年辛巳<lb/>
八月畢工厯十一年費緡錢一十五萬乃成摹寫者待<lb/>
詔邵彰上其事者祕書少監鄧洵武孫諤也首卷晉唐<lb/>
帝后書二卷三卷悉王羲之書四又羲之暨其子操之<lb/>
<pb n="KR2n0020_WYG_002-4a"/>
等筆五又所書黄庭經樂毅論蘭亭叙六又其家寳章<lb/>
集七卷乃晉索靖所書月儀八則虞世南賀知章柳公<lb/>
權帖後則無名人帖九則李懐琳書嵇康絶交書末卷<lb/>
唐無名人所書月儀諸帖多不入此刻蓋徽宗朝此碑<lb/>
方成諸郡翻本嵗月在前惟鼎帖刋在紹興故得取以<lb/>
攙入卷帙<lb/>
　　汝帖<lb/>
十二段大觀三年己丑八月郡守敷陽王寀刋石寘郡<lb/>
<pb n="KR2n0020_WYG_002-4b"/>
之坐嘯堂第一則金石文八種二則秦漢三國刻五種<lb/>
三則晉宋齊梁陳五朝帝王書三十行四則魏晉九人<lb/>
書四十八行五則晉渡江三家帖四十八行六則二王<lb/>
帖并洛神賦七則南朝十人書八則北朝胡晉書十二<lb/>
種九則唐三朝帝后四書十則唐歐虞褚薛書十一則<lb/>
唐六臣書十二則唐迄五代諸王七人書二百六字每<lb/>
段皆刻汝之郡印暨王敷陽所題標目㑹稽亦有翻本<lb/>
黄長睿深譏其謬寀後仕亦通顯坐降天神事為林靈<lb/>
<pb n="KR2n0020_WYG_002-5a"/>
素所擠不得其死<lb/>
　　武陵帖<lb/>
二十二卷紹興十一年辛酉十月郡守張斛集祕閣法<lb/>
帖合潭絳臨江汝海諸帖叅校有無補其遺闕以成此<lb/>
書後列郡官名銜以本朝太宗御書冠於首卷二卷至<lb/>
四則古帝王書増隋煬帝絳閣之所無者五卷又蒼頡<lb/>
夏禹書暨古鐘鼎欵識六卷以後則厯代名臣帖十卷<lb/>
之末即二王書亘十七卷之首而止二十卷則顔魯公<lb/>
<pb n="KR2n0020_WYG_002-5b"/>
帖居半張長史草書亦係横刋視閣絳名賢帖多五之<lb/>
一末卷亦祖絳帖殿以李建中字較之諸帖為詳然止<lb/>
木本世稱舊有石碑前未之見且跋語亦不叙及儻有<lb/>
舊刻安能入閣之續帖晉武消息書唐明皇鶺鳹頌等<lb/>
帖<lb/>
　　淳熙祕閣前帖<lb/>
十卷即淳化祕閣前帖翻本十二年乙巳二月修内司<lb/>
被㫖翻刋首卷髣髴猶存古本淳化嵗月後乃磨去<lb/>
<pb n="KR2n0020_WYG_002-6a"/>
　　淳熙祕閣續帖<lb/>
十卷十二年三月被㫖摹勒入石皆南渡後續得唐朝<lb/>
遺墨首卷則鍾繇王羲之帖次則羲獻書内黄庭經小<lb/>
楷後有臣遂良臨四字三卷歐陽詢蕭瑀褚庭誨孫思<lb/>
邈狄仁傑張旭顔真卿七賢書四卷則明皇批答裴耀<lb/>
卿等奏狀五卷李白胡英李邕白居易帖六則張九齡<lb/>
三相暨李紳告身七則李陽氷篆李徳裕畢誠李商隱<lb/>
書八則懐素顛草九則髙閒亞栖齊已書末卷則楊凝<lb/>
<pb n="KR2n0020_WYG_002-6b"/>
式并無名人帖上皆有内府圖書宣和及紹興小字印<lb/>
章或睿思殿印如李紳告身高廟後有親筆跋語黄庭<lb/>
經懐素顛草則有李主建業文房之印視今長沙所鐫<lb/>
筆法迥殊非若前帖但翻淳化所鐫閣帖<lb/>
　　羣玉堂帖<lb/>
十卷本平章韓侂胄自鐫其家藏墨蹟閲古堂帖是也<lb/>
首卷全刋南渡以後帝后御書二卷則晉隋名賢帖三<lb/>
則唐名賢帖四則懐素千文五六暨九卷悉本朝名賢<lb/>
<pb n="KR2n0020_WYG_002-7a"/>
帖七卷全刋山谷書八卷全刋米元章書末卷則蔡忠<lb/>
惠石曼卿帖開禧末韓以罪死籍嘉定改元被㫖擬入<lb/>
祕省乃易今名<lb/>
　　鳳墅帖<lb/>
二十卷嘉熙淳祐間勒石寘吉州鳳山書院七年乃成<lb/>
初卷七朝宸翰二卷東都名相名賢帖三則東都南渡<lb/>
廷魁帖四則熙豐黨人暨崇觀攻黨帖五則清江三劉<lb/>
帖六則曾南豐暨武城帖七則蔡忠惠暨蘇帖八則蘇<lb/>
<pb n="KR2n0020_WYG_002-7b"/>
門諸賢帖九則歐陽文忠唐三宗贊稾司馬文正議百<lb/>
官表書東坡翰苑制稾十則東都名賢詩贊六一集古<lb/>
跋十一則黄太史帖十二則米元章寳晉帖十三則南<lb/>
渡名相帖十四則南渡執政帖十五則南渡儒行并續<lb/>
廷魁帖十六則紹興正論暨慶元正人帖十七則南渡<lb/>
文藝帖十八十九則南渡詩文題跋二十則呉紫谿范<lb/>
石湖楊逃禪帖悉本朝聖君名臣真筆目所見者若夫<lb/>
異代字蹟則前賢鐫刻已備展轉謄模愈失其真且亦<lb/>
<pb n="KR2n0020_WYG_002-8a"/>
欲類吾宋三百年間書法自成一家以傳無窮古刻皆<lb/>
存桓温王處仲字意有所在予亦不敢削巨姦遺墨以<lb/>
戾前志蓋視古帖亦猶續通鑑云爾<lb/>
　　畫帖<lb/>
二卷上則宣和墨戲道子風雩圖伯時九歌圖等十二<lb/>
段下則羲之蘭亭圖并叙文考訂時賢鳳山題詠二卷<lb/>
　　續帖<lb/>
二十卷淳祐間接續前帖入石編類滿卷方能施工首<lb/>
<pb n="KR2n0020_WYG_002-8b"/>
卷東都名賢文忠烈等帖二卷歐陽公梁史斷稾康節<lb/>
逢春吟三卷江南李主吳越錢王暨東都名賢帖四卷<lb/>
忠義程剛愍楊忠襄南渡將相名賢帖五卷向文簡吕<lb/>
文靖宋景文東都名賢帖六卷羅愈試銜告身女真閩<lb/>
主等偽宣制度外帖七卷胡文定致堂五峯南渡儒行<lb/>
帖八卷乾淳續相南渡名賢帖陸放翁楊誠翁書語孟<lb/>
章句并詩文九卷李梁谿游青原詩十卷范石湖游大<lb/>
仰七言詩十一卷再游大仰五言詩并帖十二卷東都<lb/>
<pb n="KR2n0020_WYG_002-9a"/>
宰相張文懿晏元獻龎荘敏蘇司空陳文恭王文恭趙<lb/>
清憲唐少宰劉文安書翰十三卷南渡宰相史越王鄭<lb/>
魏王秦申王小東十四卷名賢范文正馬忠肅蒲密院<lb/>
呉密院劉忠定蔡紫微鄭左丞薛恭敏劉次封劉徽學<lb/>
小東十五卷東都文蓺蘇滄浪陸學士孔舍人蕭僕卿<lb/>
蕭理丞詩文十六卷文蓺薛錢塘劉屏山趙撫守章荘<lb/>
敏林和靖蘇後湖韓南澗王復齋張于湖羅與齋陳少<lb/>
卿劉正字趙章泉詩跋躊躇凡經六琯自惟藏拙埜墅<lb/>
<pb n="KR2n0020_WYG_002-9b"/>
踰二十載掛冠又已十年衰頽八袠豈能更出門戸家<lb/>
藏者裒鐫無遺鄉之故家轉假亦竭士夫經從各有好<lb/>
尚有亦罕攜自隨儻絶筆以竣後人誰其同志不若叅<lb/>
取奎畫名墨表表在人耳目帖所缺者緝而繼之不敢<lb/>
執初志以不見真墨而畧庶可備皇朝文物之盛乃於<lb/>
後第十七卷首取太祖書大宋一統字太宗雜書英宗<lb/>
賜懐璉批神宗書西郊書詩哲宗書罰弗及嗣四字欽<lb/>
宗書琢玉賦憲聖呉后書歸田賦十八卷則東都名賢<lb/>
<pb n="KR2n0020_WYG_002-10a"/>
徐騎省胡文恭趙清獻楊文公唐質肅滕章敏錢文肅<lb/>
錢内翰包孝肅雜帖十九卷東都文蓺石徂徠張存誠<lb/>
沈存中唐彦獻王仲至沈獻達楊無為石曼卿詩柬二<lb/>
十卷東都名賢劉巨濟薛道祖蘇才翁毛東堂周清真<lb/>
賀慶湖李文敏楊龍學張秘閣詩文於是正帖續帖皆<lb/>
滿二十卷而名畫題跋又有二帖鳳墅鐫終始大畧如<lb/>
此其間彚次不能盡如人意者得之有先後也末如之<lb/>
何<lb/>
<pb n="KR2n0020_WYG_002-10b"/>
　前帖十冊　板六百四十四板<lb/>
　　　　　　石一百七十片<lb/>
　　　　　　字六萬五千三百九十二字<lb/>
　續帖八冊　板五百七十六板<lb/>
　　　　　　石一百四十一片<lb/>
　　　　　　字四萬四千二百六十字<lb/>
　畫帖一冊　板八十板<lb/>
　　　　　　石十八片<lb/>
<pb n="KR2n0020_WYG_002-11a"/>
　　　　　　字六千一百九十七字<lb/>
　題詠一冊　板八十板<lb/>
　　　　　　石二十一片<lb/>
　　　　　　字五千二百八十字<lb/>
　　總二十冊板一千三百八十板<lb/>
　　　　　　石三百五十九片<lb/>
　　　　　　字十二萬一千一百二十九字<lb/>
　太宗削平僭偽四方圖籍悉輸御府江南文物素盛<lb/>
<pb n="KR2n0020_WYG_002-11b"/>
　藏蓄前代遺墨雖富然雜以倣帖淳化三年詔侍書<lb/>
　王著編次為十卷刻之石既藏禁中非命賜近臣無<lb/>
　自印搨潘正夫居絳乃増改衍為二十卷官又刻置<lb/>
　郡齋次慶厯五年乙巳錢希白臨摹於長沙皇祐中<lb/>
　蕭汝器汝智刋之於和載以歸廬陵元祐五年劉次<lb/>
　荘臨刻於清江皆閣前帖之翻本武岡帖獨絳之翻<lb/>
　本惟後九卷藏真跋則横刋視絳之直行為勝而人<lb/>
　反輕之是嵗又詔以祕閣續得前代遺墨入石為續<lb/>
<pb n="KR2n0020_WYG_002-12a"/>
　帖亦十卷至建中靖國乃成實居長沙廬陵清江翻<lb/>
　帖之後大觀三年王寀又刻帖十二段於汝州與絳<lb/>
　閣二帖皆殊鼎帖則紹興十一年張斛鋟梓始能合<lb/>
　諸帖而總為緒正凡二十二卷嵗月近在南渡之後<lb/>
　故及入閣之續帖并汝帖於帙中南渡續閣帖雖與<lb/>
　前帖同鐫於淳熙十二年却皆續得唐朝遺墨與諸<lb/>
　帖亦異羣玉堂帖則前代與本朝遺墨相雜鳳墅帖<lb/>
　則盡本朝書翰今閣舊本前後帖暨汝與絳淪隔敵<lb/>
<pb n="KR2n0020_WYG_002-12b"/>
　境廬陵帖又散墜遺失不復可得惟修内司新翻閣<lb/>
　之前帖暨續刋後帖及長沙清江武岡武陵四郡所<lb/>
　存之本世可得也若章貢衡陽曲江八柱三山諸處<lb/>
　亦多有帖皆命意不同隨其所有則鑱之石非全書<lb/>
　也不能具載戊申仲春曾宏父因鋪叙諸帖筆於冊<lb/>
　尾<lb/>
　　蘭亭叙<lb/>
永和九年暮春王右軍與親友四十二人修禊於蘭亭<lb/>
<pb n="KR2n0020_WYG_002-13a"/>
揮毫製序興樂而書遒媚勁健謂有神助醒後連日再<lb/>
書數十百紙終不能及右軍自珍愛之祕藏於家七傳<lb/>
而至智永子徽之派也舍俗為僧居越之永欣寺以其<lb/>
手臨真草千文八百餘本散施浙東諸寺蘭亭序則以<lb/>
授弟子辯才俗姓袁梁司空昂之元孫辯才寳愛此帖<lb/>
藏之寢室梁上置匣以貯之人所罕見唐太宗酷好二<lb/>
王書聚真蹟幾三千六百紙暇日與魏徴論二王書法<lb/>
證曰右軍存日自喜者蘭亭序今在辯才所太宗欲即<lb/>
<pb n="KR2n0020_WYG_002-13b"/>
取之徴曰辯才寳此過於頭目未易遽索後召至長安<lb/>
因作贋本以示之辯才曰右軍作此三百二十五字夢<lb/>
天台白雲子傳授筆訣以永字為法深恨所以收真蹟<lb/>
兵火之餘求之不獲ꇵ留辯才而密遣搜訪但得智永<lb/>
千文以歸繼辯才託疾還山房元齡薦御史蕭翼負才<lb/>
藝多權謀必能稱㫖翼梁元帝曾孫也太宗以命之翼<lb/>
曰若作公使義無可得之理願得二王雜帖三數通間<lb/>
行以往太宗給之翼遂易冠微服至湘潭隨客舟至越<lb/>
<pb n="KR2n0020_WYG_002-14a"/>
潦倒真得山東書生體每旦必入永欣寺觀畫壁過辯<lb/>
才院則休於門辯才見之問曰何處檀越翼答以北人<lb/>
寒暄纔畢語意投合延入圍棋撫琴握槊談文情甚相<lb/>
得更留夜飲設缸面新篘江東云缸面猶河北甕頭新<lb/>
醖也酒酣探韻賦詩辯才得來字詩曰初醖一缸開新<lb/>
知萬里來披雲同樂莫歩月共徘徊夜ꇵ孤琴思風長<lb/>
旅雁哀非君有祕術誰照不然灰翼得招字詩曰邂逅<lb/>
欵良宵慇懃荷勝招彌天俄若舊初地豈成遥酒蟻傾<lb/>
<pb n="KR2n0020_WYG_002-14b"/>
還泛心猿躁自調誰憐失羣翼長苦業風飄妍蚩略同<lb/>
彼此諷詠自恨相知之晚曉乃去以再㑹翼乃載酒赴<lb/>
之綢繆踰月翼示以乃祖手畫職貢圖辯才歎賞不已<lb/>
因談論翰墨翼曰先世皆傳二王楷書法自幼躭翫亦<lb/>
有數帖自隨辯才欣然約以明日擕至如期而往熟視<lb/>
數過曰是則是矣非得意時書貧僧有一真蹟翼曰何<lb/>
帖答以蘭亭翼佯笑曰數經亂離真蹟豈在辯才曰先<lb/>
師寳惜臨終親付於吾付授有緒明旦來看翼至辯才<lb/>
<pb n="KR2n0020_WYG_002-15a"/>
自梁上匣内出之翼見故指瑕摘類紛競不定自示翼<lb/>
之後不更置梁上并翼二王帖並借留几間辯才時年<lb/>
已八十餘日臨數過老而彌篤翼往還既密無他猜嫌<lb/>
偶出赴嚴遷家齋翼來謂守房弟子曰忘淨巾在内乃<lb/>
為撤闗遂竊蘭亭序并借留二王書函出入永安驛呼<lb/>
驛長凌愬告曰我是御史奉墨勅在此可報汝都督齊<lb/>
善行馳至則宣示墨勅促召辯才時猶在嚴遷家聞命<lb/>
不知所以見所謂御史乃翼也聞取帖驚倒仆地久始<lb/>
<pb n="KR2n0020_WYG_002-15b"/>
甦翼遂奉帖馳驛以進太宗大悦擢為員外郎賜以金<lb/>
縷瓶瑪瑙椀等始怒老僧慳吝不欲加刑數日後仍賜<lb/>
物三千段榖三千斛辯才不敢私有回施於寺建塔三<lb/>
級自是驚悸成疾嵗餘ꇵꇵ卒既得帖命供奉趙模韓<lb/>
道政馮承素諸葛真四人各搨數本分賜皇太子諸王<lb/>
近臣而一時能書如歐虞褚諸公皆臨搨相尚二十三<lb/>
年太宗不豫幸玉華宫含風殿謂高宗曰吾從汝求一<lb/>
物高宗哽咽引耳而聽太宗曰吾所欲蘭亭序可與我<lb/>
<pb n="KR2n0020_WYG_002-16a"/>
去暨大漸褚遂良請以從葬昭陵世無從見矣<lb/>
　右見何延之蘭亭記尚書故實并唐野史若劉餗嘉<lb/>
　話則載蘭亭序梁亂出外陳天嘉中為僧智永所得<lb/>
　至大建中獻之宣帝隋平陳其帖歸晉王王不之愛<lb/>
　僧果從王借搨及登位終不求索僧果死辯才得之<lb/>
　太宗為秦王因見搨知在辯才處遣蕭翼取之武徳<lb/>
　四年入秦府貞觀十年始搨以分賜近臣若籛後人<lb/>
　希白所撰南部新書則言太宗在秦邸時歐陽詢就<lb/>
<pb n="KR2n0020_WYG_002-16b"/>
　越祚求之武徳四年入秦邸反搨本以送辯才趙景<lb/>
　安雲麓漫抄引唐野史載智永所居之寺曰雲門㑹<lb/>
　稽志則云僧永與其兄惠欣本住郡之嘉祥寺右軍<lb/>
　舊宅也梁武以二僧能崇釋教合二名改賜額永欣<lb/>
　云<lb/>
處士鄭元素温韜之甥隱廬山青牛谷四十餘載自言<lb/>
從韜發昭陵入隧道至元宫見宫室制度宏麗幽深殆<lb/>
類人世正寝東西廂皆列石榻上列石函中有鐵漆匣<lb/>
<pb n="KR2n0020_WYG_002-17a"/>
悉藏前代圖書及鍾王墨蹟祕䕶謹密紙墨如昨盡為<lb/>
所掠韜死不知流散之所<lb/>
　右見鄭工部所編南唐近事<lb/>
　　定武蘭亭刻<lb/>
唐太宗詔供奉臨蘭亭序惟率更令歐陽詢所搨本奪<lb/>
真勒石留之禁中他本付之於外一時貴尚爭相打搨<lb/>
禁中石本人不可得石獨完善石晉不綱契丹自中原<lb/>
輦寳貨圖書以北至殺胡林徳光死永康立國乃交兵<lb/>
<pb n="KR2n0020_WYG_002-17b"/>
遂棄石而歸慶厯中李學究者得之韓忠獻壻也始以<lb/>
墨本示公公索石觀李瘞之地中李死其子出石始售<lb/>
於人本必千錢由是好事者稍稍得之後李氏子負官<lb/>
緡無償時宋景文公守定武乃以公帑金代輸取石匣<lb/>
藏於庫非貴游交舊不可得也熙寧間薛師正出牧求<lb/>
者沓至薛惡其摸打有聲乃刋别本於外多持此以惠<lb/>
求者此郡真贋已有二刻矣其子紹彭又模之他石潛<lb/>
易元刻暗以自别遂於古刻湍流帶左右五字各劖損<lb/>
<pb n="KR2n0020_WYG_002-18a"/>
一二筆為識或又謂古蹟仰字如針眼殊字如蟹爪列<lb/>
字如丁形又云字微帶肉又唐古刻大觀中詔取此石<lb/>
於薛氏家其子嗣昌納進御府徽廟龕置宣和殿<lb/>
　右見何子楚跋語若滕章敏公則謂有游士攜此石<lb/>
　走四方後死於定武營妓家伶人ꇵ水清取以獻是<lb/>
　石本歸定武雖有二説然皆宋景文公守郡日也<lb/>
薛紹彭既易定武石刻祐陵取入龕置殿閣靖康之亂<lb/>
金人盡取御府珍玩以北此刻非其所識獨得留焉宗<lb/>
<pb n="KR2n0020_WYG_002-18b"/>
汝霖為留守見之并取内帑所掠不盡之物馳進高宗<lb/>
時駐蹕維揚日置左右踰月敵騎大至倉卒渡江因此<lb/>
竟再失之向子固為揚帥高宗嘗令冥搜之竟不獲<lb/>
　右見王明清揮麈録<lb/>
　　高宗宸翰<lb/>
聞知㑹稽縣向子固有褚遂良所臨蘭亭序後有米芾<lb/>
題識卿可取進來欲一閲之<lb/>
　十四日　付孟庾　　押<lb/>
<pb n="KR2n0020_WYG_002-19a"/>
蘭亭叙却付卿<lb/>
　二十四日　　　　押<lb/>
　宏父恭覩高宗御札二本一則付孟庾命於㑹稽向<lb/>
　子固家取索米芾所跋蘭亭叙一則付還疑即尋訪<lb/>
　定武石本二宸翰孟之子以與腴荘張履履以畀宏<lb/>
　父以敬勒石於鳳墅畫帖後卷又觀王大醇詩有云<lb/>
　昭陵未閟千年跡定武相傳幾様碑此是中原舊時<lb/>
　本石今焉往落東夷未知何所憑據而云<lb/>
<pb n="KR2n0020_WYG_002-19b"/>
　　六一先生集古録<lb/>
文忠流派自亂離南渡始寓霅川繼歸廬陵元孫從立<lb/>
人傍排名者二十三人<lb/>
江陵支使<hi>雋</hi>分司總幕<hi>俱/</hi>則監丞<hi>發</hi>之曾孫<lb/>
名<hi>偰</hi>者寺丞<hi>奕</hi>之曾孫也嘗持五代史梁稾遺周益公<lb/>
鄱陽郡守<hi>伋</hi>則奏院<hi>辯</hi>之曾孫也<lb/>
後<hi>俱</hi>遷豫章<hi>伋/</hi>徙浙西惟<hi>雋</hi>之子孫奠居鄉郡<lb/>
<hi>伋</hi>之孫<hi>繼文</hi>頃班改宰長興襲公遺澤已六世矣<lb/>
<pb n="KR2n0020_WYG_002-20a"/>
集古録舊千卷皆先以古帖而繫以題跋縫用名印<hi>雋</hi>
之南來悉棄帖而留跋四失其三可考者二百六十有<lb/>
八<lb/>
内一百五十一跋<hi>雋</hi>之所藏樞使王藺為鐫石豫章分<lb/>
為上下後三帙<lb/>
又十二跋亦<hi>雋</hi>所藏十七跋則<hi>伋</hi>之所藏五十五跋在<lb/>
周益公書樓一十跋在張永守<hi>奭</hi>家廣憲方崧卿合而<lb/>
鐫石廬陵分為四卷<lb/>
<pb n="KR2n0020_WYG_002-20b"/>
又二十二跋在三衢汪書逵家鄭寺丞寅出守廬陵蓋<lb/>
汪之甥模丹以來亦鐫石郡齋四跋重複當時稾草也<lb/>
間多改竄訂正字蹟大小不同然皆公親札<lb/>
今廬陵二百四十六跋散之四方幸存者亦不知幾易<lb/>
主矣三衢二十二跋亦不為汪氏有比褚幹趙與嶽分<lb/>
司於此汪之懿親也為予言汪之子卒於官所其婦挈<lb/>
之婺女父家玉山兩世所蓄嘉畫名帖無片幅存者吁<lb/>
物聚於所好迨好者死則又移諸有力之强理之常也<lb/>
<pb n="KR2n0020_WYG_002-21a"/>
淳祐壬寅書於家藏集古録一十一跋之尾曾宏父幼<lb/>
卿<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0020_WYG_002-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石刻鋪叙卷下<lb/>
</p>
<p>
</p>
  </div>
</body>
</text>
</TEI>
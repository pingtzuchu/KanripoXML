<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>王端毅奏議巻十</head>
    <p>
<pb n="KR2f0018_WYG_010-1a"/>
欽定四庫全書<lb/>
　王端毅奏議巻十　　　　　明　王恕　撰<lb/>
　吏部<lb/>
　　乞休致奏狀<lb/>
臣以迂腐無用之材仰荷列聖莫大之恩官至太子少<lb/>
保南京兵部尚書叅贊機務久叨厚祿愧無分寸禆補<lb/>
向以年老歸田待盡衡門之下無復他望伏蒙皇上遣<lb/>
使齎勅召臣前來改吏部尚書加太子太保俾典銓衡<lb/>
<pb n="KR2f0018_WYG_010-1b"/>
恩禮極隆委任已重臣雖無似豈不知感自分年耄德<lb/>
衰不稱任使巳嘗累章具奏辭免俱蒙温詔勉令就職<lb/>
雖極力黽勉其於職業終不能修舉一二又嘗屢乞休<lb/>
致俱不蒙俞允逮今茍延又將周歲筋力愈加衰憊神<lb/>
思愈加昏倦腰膝酸麻步履艱辛又多健忘作事顚倒<lb/>
委的難居銓選之地且其性愚戇不能弼亮調爕良孤<lb/>
皇上以禮召用之意况今滿朝文武臣僚再無一員年<lb/>
及七十者獨臣七十有三形骸潦倒尚玷班行左瞻右<lb/>
<pb n="KR2f0018_WYG_010-2a"/>
顧豈不知愧又於本月二十二日忽患痰嗽胸膈疼痛<lb/>
不思飲食伏望聖恩憐臣衰老賜臣歸田庶㡬全始終<lb/>
之義完亷恥之節惟聖明垂察幸甚下情無任戰慄之<lb/>
至𢎞治元年十一月二十四日具奏次日奉聖㫖卿受<lb/>
重託當勉圖報稱毋以疾求退不准休致欽此<lb/>
　　再乞休致奏狀<lb/>
臣自受命之後自知年老力衰才不勝任是以於閏正<lb/>
月二次具奏懇乞休致一奉聖㫖卿職典銓衡方隆委<lb/>
<pb n="KR2f0018_WYG_010-2b"/>
任毋爲過慮遽欲退休所辭不允欽此一奉聖㫖卿朝<lb/>
廷老臣未可輕退宜勉副任用事有當言的盡心來說<lb/>
毋再固辭欽此臣感激皇上知遇之恩於職分内事巳<lb/>
嘗盡心爲之遇有當言之事亦嘗言之但爲之不力不<lb/>
能輔成聖政言之不切不能感悟聖心者有之非不欲<lb/>
報也六月又以衰老求去復蒙温詔勉留至今又將半<lb/>
年筋力愈覺衰憊疾病日益侵尋委的支持不去欲望<lb/>
聖恩容臣休致又奉聖㫖卿受重託當勉圖報稱毋以<lb/>
<pb n="KR2f0018_WYG_010-3a"/>
疾求退不准休致欽此臣仰惟恩㫖固知陛下不舍臣<lb/>
臣受恩深厚亦豈欲舍陛下哉但臣老巳至矣雖欲勉<lb/>
强輔佐聖明少圖報稱委的不能勉强留之實無益也<lb/>
伏望聖恩憐憫容臣送骸骨於故鄉遂丘首之至願幸<lb/>
莫大焉如此非惟臣感聖恩於没齒雖九泉之下亦不<lb/>
能忘也臣下情無任於邑亦惟少垂察焉𢎞治元年十<lb/>
一月二十七日具奏二十九日奉聖㫖前日卿乞休致<lb/>
巳不准了不必固辭該部知道欽此<lb/>
<pb n="KR2f0018_WYG_010-3b"/>
　　議太常寺缺官供祀奏狀<lb/>
文選清吏司案呈奉本部送吏科抄出太常寺掌寺事<lb/>
太子少保禮部尚書劉岌等題云云等因具題奉聖㫖<lb/>
該部看了來說欽此欽遵抄出送司查得徐啟端原任<lb/>
司樂𫝊陞恊律郎王福廣等十三員俱由樂舞生𫝊陞<lb/>
恊律郎等項官職成化二十三年九月該科道官陳言<lb/>
要將𫝊奉濫設官員通行查出罷歸原籍閑住等因節<lb/>
該奉聖㫖是原有官陞職的三品四品降正從六品五<lb/>
<pb n="KR2f0018_WYG_010-4a"/>
品六品降正從八品七品以下降雜職樂舞生道士出<lb/>
身的冠帶閑住都不許再求進用欽此欽遵外今該前<lb/>
因案呈到部看得太常寺掌寺事太子少保禮部尚書<lb/>
劉岌等題稱本寺缺官供祀要將徐啟端仍復司樂其<lb/>
餘王福廣等月支食米聽候差委祭祀一節先因内外<lb/>
奔競無恥之徒夤縁梁芳等𫝊陞京職日積月累遂至<lb/>
千數百員費耗錢糧濫占皂𨽻不可勝紀互相交結以<lb/>
邪妨正又不可言三五年來名器大壊物議不平仰惟<lb/>
<pb n="KR2f0018_WYG_010-4b"/>
陛下嗣位之初首罷𫝊陞官員朝野爲之改觀人心無<lb/>
不痛快迄今一年有餘事體方定奔競稍息今劉岌等<lb/>
却要將徐啟端等復職食粮是爲𫝊陞官員立赤幟也<lb/>
若復用一人則數千百人皆相率而來豈勝煩擾豈不<lb/>
壊朝廷清明之政失萬邦黎獻之心所言難准且三年<lb/>
一次致祭嶽鎮海瀆歴代帝王俱遣樂舞生行禮若謂<lb/>
金山等處墳所四十五處祭祀官少不敷差遣照例差<lb/>
樂舞生行禮亦無不可何必開已閉之倖門引既退之<lb/>
<pb n="KR2f0018_WYG_010-5a"/>
小人然而此舉非真爲缺官供祀蓋是徐啟端等央凂<lb/>
劉岌等假此爲名以求復進非惟啟此弊端抑且故違<lb/>
詔㫖所據徐啟端等俱合挐送法司明正其罪以爲𫝊<lb/>
陞降革再求進用者之戒劉岌等亦合有罪縁劉岌等<lb/>
俱係在京堂上及京官及奉欽依該部看了來說事理<lb/>
未敢擅便𢎞治元年十二月十七日具題次日奉聖㫖<lb/>
是徐啟端等本當挐問且都饒這遭劉岌等罷欽此<lb/>
　　議封見在繼母奏狀<lb/>
<pb n="KR2f0018_WYG_010-5b"/>
驗封清吏司案呈奉本部送准户部咨廣東清吏司案<lb/>
呈奉本部判送據山西清吏司主事唐錦舟呈云云等<lb/>
因到部送司案呈看得主事唐錦舟係正六品官例該<lb/>
封贈父母及妻查得伊故父唐仁先任吏科左給事中<lb/>
已關敕命故母周氏故繼母周氏俱巳封贈孺人訖今<lb/>
本官乞要封見在繼母舒氏若拘常例止封一繼母縁<lb/>
前繼母係伊父請給勅命所封非本官請給勅命之所<lb/>
封今要封其見在繼母亦是止封一繼母非封二繼母<lb/>
<pb n="KR2f0018_WYG_010-6a"/>
也若不准令封其見在繼母止令封其妻使其繼母穿<lb/>
著常服坐於其上其妻珠冠霞帔立於其傍爲之子者<lb/>
寧能自安爲之婦者亦何忍爲似非聖朝教人以孝之<lb/>
意也合無准令主事唐錦舟封其見在繼母舒氏今後<lb/>
該封繼母者止封見在繼母一人若前繼母曽因父受<lb/>
封後繼母見在亦照此例封之如此則姑婦同榮母子<lb/>
皆安恩澤均而彛倫厚聖朝以孝教人之意可謂曲盡<lb/>
其情而爲萬世法矣縁係請給勅命及係事例未敢擅<lb/>
<pb n="KR2f0018_WYG_010-6b"/>
便定奪𢎞治元年十二月二十一日具題次日奉聖㫖<lb/>
是唐錦舟准封見在繼母欽此<lb/>
　　議陞臨清縣為州奏狀<lb/>
文選清吏司案呈奉本部送吏科抄出廵撫山東地方<lb/>
都察院右僉都御史錢鉞等題云云等因具題奉聖㫖<lb/>
該部知道欽此欽遵通抄送司案呈看得廵撫山東右<lb/>
僉都御史錢鉞并廵按山東監察御史向翀各題稱會<lb/>
議得臨清縣係南北要衝與臨清衛軍民相叅詞訟繁<lb/>
<pb n="KR2f0018_WYG_010-7a"/>
多要照湖廣等處茶陵等縣陞州事例將臨清縣改陞<lb/>
全設州治銓官鑄印仍𨽻東昌府管轄將附近館陶丘<lb/>
縣來屬一節查有前項事例合無准其所擬照例將臨<lb/>
清縣改陞臨清州仍𨽻東昌府管轄館陶丘縣𨽻臨清<lb/>
州管轄其附改官制更動一應衙門與凡選官鑄印等<lb/>
項事務候命下之日另行奏請定奪等因具題奉聖㫖<lb/>
是欽此欽遵查得諸司職掌内開各州不及三十里長<lb/>
有所屬縣分者裁减同知無所屬縣分裁减同知判官<lb/>
<pb n="KR2f0018_WYG_010-7b"/>
今臨清縣見有三十四里例該全設欲將臨清州附改<lb/>
官制除授知州同知判官吏目各一員管馬管河判官<lb/>
各一員并儒學添設訓導一員候有相應人員銓補臨<lb/>
清縣原除知縣等官俱暫令在彼管事本部查有相應<lb/>
員缺陸續具奏調補其本縣儒學倉閘隂陽醫學僧道<lb/>
會司等衙門官銜俱未入流本部欲照先年茶陵等縣<lb/>
改陞茶陵等州事例將臨清縣儒學見任教諭王楷改<lb/>
爲臨清州儒學學正訓導陳暐馬善改爲本學訓導并<lb/>
<pb n="KR2f0018_WYG_010-8a"/>
隂陽醫學僧道會司俱改爲典術典科僧正道正及原<lb/>
屬廣積常盈二倉新開上閘渡口驛清源水馬驛清泉<lb/>
水驛仍𨽻本州管轄其各衙門官銜吏典印記俱照州<lb/>
治行移鑄換添設舊印照例収銷其原設守備等官應<lb/>
否裁革行移兵部徑自查議定奪縁係改陞州治衙門<lb/>
官銜事理未敢擅便開坐𢎞治二年二月初十日具題<lb/>
次日奉聖㫖是欽此<lb/>
　　議徽王乞陞鈞州為府奏狀<lb/>
<pb n="KR2f0018_WYG_010-8b"/>
文選清吏司案呈奉本部送准户部咨河南清吏司案<lb/>
呈准工部營繕清吏司手本奉本部送内府抄岀徽王<lb/>
稱名奏云云等因奏奉聖㫖該衙門看了來說欽此欽<lb/>
遵抄出送司照得改作衙門係𨽻别部掌行除禀堂外<lb/>
合用手本前去户部該司呈堂施行等因到司案呈看<lb/>
得前項改陞衙門一節比與臨清縣陞州事體相同係<lb/>
𨽻別部掌管本部難以施行合就移咨徑自施行等因<lb/>
到部送司案呈看得徽王所奏除脩築城池及改挑河<lb/>
<pb n="KR2f0018_WYG_010-9a"/>
道俱係工部掌管除行該部徑自施行外其稱分封寥<lb/>
落州治要將鈞州改陞爲府治就於郭内添設一縣并<lb/>
前項有名州縣一體所轄一節臣等體得肅府見在陜<lb/>
西蘭州瀋府見在山西潞州荆府見在湖廣蘄州岷府<lb/>
見在湖廣武岡州立國多者八九十年少亦不下四五<lb/>
十年率皆仍舊未嘗改爲今徽府要將鈞州改爲府治<lb/>
又要將汝州郟縣魯山寶豐商城許州襄城長葛臨穎<lb/>
郾城鈞州宻縣新鄭等一十二州縣改𨽻所轄不惟異<lb/>
<pb n="KR2f0018_WYG_010-9b"/>
乎前四府仍舊之撰且啟前四府改爲之端况今各處<lb/>
災荒軍民凋弊欲興此役實非所宜兼且州之與府於<lb/>
王頗無所與改與不改於王似無重輕以此言之不如<lb/>
仍舊貫之爲善也臣等愚見如此未知是否縁係欽依<lb/>
該部看了來説事理未敢擅便伏乞聖裁𢎞治二年三<lb/>
月十四日具題次日奉聖㫖是不心改陞還寫書與王<lb/>
知道欽此<lb/>
　　㑹議儧運糧儲行移奏狀<lb/>
<pb n="KR2f0018_WYG_010-10a"/>
文選清吏司案呈奉本部送准禮部咨該本部等衙門<lb/>
題刑科抄出都察院左副都御史邊鏞等題湖廣道呈<lb/>
刑科抄出總督漕運兼廵撫鳯陽等處都察院左副都<lb/>
御史秦紘奏㨿湖廣等處承宣布政使可呈蒙廵按湖<lb/>
廣監察御史姜洪批兊軍糧米本院節行會奏去訖布<lb/>
政司星馳差人咨稟淮安總督漕運官尚早處置毋得<lb/>
臨期致誤國用備由轉呈臣處照詳處置施行備呈得<lb/>
此臣查得淮安徐州臨清德州四處水次倉糧數少雖<lb/>
<pb n="KR2f0018_WYG_010-10b"/>
各該衛所運糧官軍行糧尚不勾用又况臣撫屬地方<lb/>
亦有災傷但於内酌量輕重那移輳補今亦未完其湖<lb/>
廣布政司前項兊軍糧米無從措置除行本布政司計<lb/>
處外爲照各處廵撫都御史與廵按御史行事雖不相<lb/>
關而名分終難紊越毎見各處廵按御史與廵撫都御<lb/>
史移文有令按屬衙門抄案轉逹此於名分雖乖猶以<lb/>
敵體相待今看得御史姜洪前項批詞玩其語意乃是<lb/>
以上司督臨屬官名分倒置如此顯是姜洪不諳大體<lb/>
<pb n="KR2f0018_WYG_010-11a"/>
如䝉乞勅都察院將御史姜洪挐問明正其罪以爲越<lb/>
禮犯分之戒及行令各處廵按御史今後凡與廵撫都<lb/>
御史有行仍照行移體式徑自具呈不許出案轉逹庶<lb/>
使名分正而體統嚴等因具本該通政使司官奏奉聖<lb/>
㫖都察院知道欽此欽遵又該刑科叅看得監察御史<lb/>
姜洪批詞既曰星馳差人又曰咨稟其下文毋得致誤<lb/>
等語乃爲布政司而設今都御史秦紘以此自認怒目<lb/>
不明輙便叅奏自傷大體事屬紛擾宜從抄出施行通<lb/>
<pb n="KR2f0018_WYG_010-11b"/>
抄具呈到院看得總督漕運兼廵撫鳯陽等處左副都<lb/>
御史秦紘叅奏廵按湖廣監察御史姜洪前項批詞玩<lb/>
其語意乃是以上司督臨屬官名分倒置如此顯是姜<lb/>
洪不諳大體乞要挐問明正其罪又稱各處廵按御史<lb/>
今後凡與廵撫都御史有行仍照行移體式徑自具呈<lb/>
不許出案轉達一節巳該刑科叅看得監察御史姜洪<lb/>
批詞既曰星馳差人又曰咨禀其下文毋得致誤等語<lb/>
乃爲布政司而設今都御史秦紘以此自認怒目不明<lb/>
<pb n="KR2f0018_WYG_010-12a"/>
輙便叅奏自傷大體事屬紛擾詳此叅辭御史姜洪似<lb/>
爲無罪難以提問及查得行移體式内止開各道御史<lb/>
并廵按御史呈都察院並無廵按御史具呈廵撫都御<lb/>
史辭語其廵按御史出案轉達廵撫都御史揆諸事體<lb/>
亦無妨礙今要徑自具呈行移體式既不該載亦難擅<lb/>
擬爲例所據都御史秦紘該刑科叅出前項紛擾情節<lb/>
合當查究但本官近陞右都御史廵撫兩廣去訖伏乞<lb/>
聖明裁處縁秦紘係在京堂上官及奉欽依都察院知<lb/>
<pb n="KR2f0018_WYG_010-12b"/>
道事理未敢擅便𢎞治二年三月十二日具題奉聖㫖<lb/>
這本係干名分大體禮部便會各部通政司大理寺堂<lb/>
上官從公看了來説欽此欽遵抄出到部會同吏部等<lb/>
衙門太子太保尚書等官王恕等查看得行移體式各<lb/>
道并廵按御史具呈都察院雖無廵按御史呈廵撫都<lb/>
御史之文縁廵撫都御史亦係本院堂上官相應具呈<lb/>
但在外廵按御史有具呈者有抄案轉行者今廵按湖<lb/>
廣監察御史姜洪却批詞布政司星馳差人咨禀淮安<lb/>
<pb n="KR2f0018_WYG_010-13a"/>
總督漕運官尚早處置毋得臨期致誤國用委的詞語<lb/>
欠遜有失大體及刑科并都察院叅稱都御史秦紘自<lb/>
傷大體合當查究等詞不無偏向俱各有罪所據御史<lb/>
姜洪刑科經該官都察院僉書官吏通該查究提問合<lb/>
無今後廵按御史事與廵撫都御史相關者仍照行移<lb/>
體式一體具呈庶㡬名分攸存體統不紊縁事内干礙<lb/>
在京堂上官并京官及節該奉欽依禮部便㑹官從公<lb/>
看了來説事理未敢擅便本月十九日具題次日奉聖<lb/>
<pb n="KR2f0018_WYG_010-13b"/>
㫖是姜洪批詞不遜有失大體難居風憲對品調外任<lb/>
刑科都察院經該僉書官吏偏向不公本當提問且饒<lb/>
這遭各罰俸糧一箇月欽此欽遵擬合通行除外合就<lb/>
移咨欽遵施行等因送司案呈到部看得御史姜洪係<lb/>
正七品今對品調外任該除在外正七品知縣職事查<lb/>
得山西平陽府解州夏縣見缺知縣一員欲將姜洪調<lb/>
補前缺順賫文憑令其就彼到任管事未敢擅便𢎞治<lb/>
二年三月二十四日具題次日奉聖㫖是欽此<lb/>
<pb n="KR2f0018_WYG_010-14a"/>
　　論知州劉槩有犯此依妖言律過重奏狀<lb/>
竊見刑部河南清吏司問得犯人劉槩合比依造妖言<lb/>
者律斬秋後處决湯鼐依風憲官受財加其餘官受財<lb/>
不枉法有禄人一百二十貫二等罪止律减等杖一百<lb/>
徒三年吉人依奏事詐不以實者律减等杖九十徒二<lb/>
年半李文祥鄒智俱依不應得爲而爲之事理重者律<lb/>
减等杖七十俱職官各照例運磚各完日湯鼐係有贓<lb/>
官革職爲民吉人李文祥鄒智俱浮躁淺露人數送吏<lb/>
<pb n="KR2f0018_WYG_010-14b"/>
部収查定奪東思誠曹璘俱供明各還職大理寺審擬<lb/>
合律奏奉聖㫖是這厮每既情犯深重劉槩揑造非言<lb/>
依律處决湯鼐風憲犯贓押發陜西肅州衛充軍吉人<lb/>
肆姦欺罔發囘原籍爲民李文祥鄒智私交妄議降三<lb/>
級調邊任都免運磚其餘准擬欽此欽遵抄招用手本<lb/>
連李文祥等送本部施行等因除湯鼐李文祥等罪不<lb/>
至死臣不敢妄議外但劉槩比依前律坐以斬罪臣則<lb/>
不能無疑焉伏覩大明律云凡造䜟緯妖書妖言及傳<lb/>
<pb n="KR2f0018_WYG_010-15a"/>
用惑衆者皆斬欽此先儒謂䜟緯如亡秦者胡之䜟及<lb/>
赤伏符等及諸經之緯書蓋䜟緯之書即妖書䜟緯之<lb/>
言即妖言以其說未來之興亡能惑衆亂民壊國家之<lb/>
事故禁之嚴使之不敢犯也今劉槩招稱不合要得阿<lb/>
諛湯鼐又揑寫一夢書内稱別後時時夢中㑹見一夕<lb/>
夢一老人騎牛背上行陷於泥淖中公左手把一五色<lb/>
石子右手捉牛角引就正路其人謝而去因思人騎牛<lb/>
背儼然一朱字正我朝之姓氏豈非天生豪傑欲頼之<lb/>
<pb n="KR2f0018_WYG_010-15b"/>
引君當道耶但五色石子意不可曉或者公自臺中首<lb/>
先抗疏爲彈之第一等耶請試思之如何等情臣切詳<lb/>
劉槩書詞固爲狂妄不能無罪其夢有無亦未可知推<lb/>
原其情不過因見湯鼐節次建言指陳得失不計利害<lb/>
以爲乃天生豪傑以道事陛下也是乃與人爲善之意<lb/>
别無惑衆亂民之情今比依造妖言者律論以死罪臣<lb/>
竊以爲過之設有造如亡秦者胡也之𩔖之言惑衆亂<lb/>
民者不知更以何罪加之昔之時有以忠諫者爲誹謗<lb/>
<pb n="KR2f0018_WYG_010-16a"/>
深計者爲妖言至今人猶爲之痛惜陛下受天明命正<lb/>
位宸極以堯舜之道治天下天下愛戴之如堯舜矣今<lb/>
法司以如此之情坐劉槩以妖言死罪不無有累陛下<lb/>
清明之政欲使天下後世不爲之痛惜恐不可得也且<lb/>
一婦含寃三年不雨今各處災異人情洶洶此正朝廷<lb/>
欽恤刑獄求言脩省以囘天意以弭災變以安人心之<lb/>
時若使劉槩縁此死於獄中豈不愈傷天地之和愈召<lb/>
水旱之災而臣忝在六卿之列知而不言則違先聖事<lb/>
<pb n="KR2f0018_WYG_010-16b"/>
君有犯無隱之戒其罪將安逃乎是以不避斧鉞爲陛<lb/>
下言之儻蒙聖明裁察寛宥劉槩死罪將見天下後世<lb/>
莫不稱頌皇上欽恤之仁豈不召和致祥衍慶延祚於<lb/>
無窮也𢎞治二年四月初三日具奏奉聖㫖劉槩造言<lb/>
引喻非𩔖法司比律問擬未爲不當你如何這等來説<lb/>
且監著待後發落刑部知道欽此<lb/>
　　乞休致奏狀<lb/>
臣見年七十四歲係陜西西安府耀州三原縣人正統<lb/>
<pb n="KR2f0018_WYG_010-17a"/>
十三年進士改庶吉士初授大理寺左評事歴陞太子<lb/>
少保南京兵部尚書叅賛機務成化二十二年致仕二<lb/>
十三年荷蒙聖恩遣使齎勅起臣前來俾典銓選特加<lb/>
太子太保以寵異之臣感激知遇之隆是以於職分内<lb/>
事無不盡心爲之其於政治之得失茍有所見亦無不<lb/>
欲言之欲言之者臣爲國之心也間或言之而不能禆<lb/>
補萬一者見之未眞知之未至慮之未精而言之未盡<lb/>
中理也是以臣雖欲報覆載之深恩而終不能報也徒<lb/>
<pb n="KR2f0018_WYG_010-17b"/>
自懐愧莫知所措今臣委的年老力衰日益昏晦兩腿<lb/>
酸痛步履艱辛不能朝叅署事伏望聖恩憐憫容臣致<lb/>
仕歸田以終餘齡庶不有妨賢路而臣之心亦休休矣<lb/>
臣干冒天威無任戰慄隕越之至𢎞治二年四月初八<lb/>
日具奏次日奉聖㫖卿受重任宜勉盡職毋以衰老爲<lb/>
辭不允休致欽此<lb/>
　　再乞休致奏狀<lb/>
臣昨以衰老腿疼步履艱辛不能朝叅署事陳乞休致<lb/>
<pb n="KR2f0018_WYG_010-18a"/>
奉聖㫖卿居重任宜勉盡職毋以衰老爲辭不允休致<lb/>
欽此臣有以見陛下不以臣爲迂腐無用特賜温詔勉<lb/>
留是乃上天包含徧覆之仁也豈勝感激臣伏自蚤歲<lb/>
從師講學以爲異日儻得成就受一階半級當效古人<lb/>
攄忠竭誠盡職報國今臣仰荷聖恩職居冢司官至極<lb/>
品此實人臣之奇遇縉紳之至榮豈不欲䇿勵駑鈍盡<lb/>
心奉職以圖萬一之報焉肯因循茍且適巳自便託疾<lb/>
求去孤莫大之恩負疇昔之志哉但縁臣今年七十有<lb/>
<pb n="KR2f0018_WYG_010-18b"/>
四委的血氣衰憊腰腿疼痛行走吃力跪拜艱難昨於<lb/>
御前承㫖力不能支㡬乎跌仆殊失觀瞻此左右之所<lb/>
共見百官之所共見非敢妄言退託况臣資質庸下學<lb/>
術空疎雖有忠君愛國之心而無論道經邦之才久居<lb/>
要地濫叨富貴將恐物議不平非臣之福也伏望聖恩<lb/>
憐憫容臣休致臣雖退伏畎畆亦不敢斯須有忘聖德<lb/>
茍有所見即當上言以盡區區之誠並不敢以進退而<lb/>
貳其心臣干冐宸嚴無任激切屏營之至𢎞治二年四<lb/>
<pb n="KR2f0018_WYG_010-19a"/>
月十二日具奏次日奉聖㫖卿年雖老宜勉副任用不<lb/>
准休致今後大風并雨雪日免早朝午朝可不必來欽<lb/>
此<lb/>
　　乞給假奏狀<lb/>
臣近於本月初八日因衰老腿疼不能朝叅署事奏乞<lb/>
休致奉聖㫖卿居重任宜勉盡職毋以衰老爲辭不允<lb/>
休致欽此十二日又以前情懇乞休致奉聖㫖卿年雖<lb/>
老宜勉副用不准休致今後大風并雨雪日免早朝午<lb/>
<pb n="KR2f0018_WYG_010-19b"/>
午朝可不必來欽此臣聞命之餘惶懼殊甚罔知攸措<lb/>
自惟樗櫟庸材於時無補誤蒙聖恩再三眷念禮貎益<lb/>
隆臣雖捐軀隕首莫報涓埃即欲報名謝恩但縁腿疼<lb/>
未瘳步履尚爾艱辛跪拜猶未方便欲望聖恩容臣暫<lb/>
且在部勉强供職俟腿疼少愈即當入謝臣狂妄無狀<lb/>
罪當萬死𢎞治二年四月十五日具奏次日奉聖㫖准<lb/>
他該部知道欽此<lb/>
　　定奪欽天監官奔喪奏狀<lb/>
<pb n="KR2f0018_WYG_010-20a"/>
稽勲清吏司案呈奉本部送據欽天監呈前事據五官<lb/>
司厯劉玉呈稱有母張氏𢎞治二年正月十九日病故<lb/>
祖塋在於順天府東直門外遷民屯巳於本年三月初<lb/>
二日安𦵏畢思得本職係是親男例應守制理合具呈<lb/>
乞爲查照定奪等因到監據此查得洪武十九年二月<lb/>
二十四日該本監官於奉天門欽奉太祖高皇帝聖㫖<lb/>
恁隂陽官人每都不要丁憂永爲常例欽此欽遵外今<lb/>
照本監查無守制事例及看得本官母故巳行安𦵏完<lb/>
<pb n="KR2f0018_WYG_010-20b"/>
畢要行守制一節縁本官係是提督造厯緊要官員正<lb/>
値興工之時及有前項事例本監難擅定奪備呈乞爲<lb/>
查照定奪等因到部送司案呈查得永樂二年正月十<lb/>
七日有本監五官司厯潘緝熈父故要囘奔喪該監官<lb/>
奏奉太宗文皇帝聖㫖著他去欽此天順二年二月二<lb/>
十九日五官靈臺郎方欽母故呈乞奔喪該監官引奏<lb/>
奉英宗睿皇帝聖㫖照例欽此成化元年二月十二日<lb/>
監正谷濱母故奏要奔喪該本部具題奉憲宗純皇帝<lb/>
<pb n="KR2f0018_WYG_010-21a"/>
聖㫖照例欽此成化六年三月二十三日五官靈臺郎<lb/>
呉英父故奏乞終喪該本部具題奉憲宗純皇帝聖㫖<lb/>
准他去奔喪欽此及成化十年三月二十日監副楊瑛<lb/>
順天府人繼母病故奏乞躬𦵏成化十七年三月二十<lb/>
五日中官正皇甫敬母故置立塋所順天府地方奏要<lb/>
安𦵏成化二十二年十二月十三日漏刻愽士袁紘父<lb/>
故置地順天府地方奏乞奔喪安𦵏本部節次照例題<lb/>
准俱限三箇月奔喪安𦵏畢日照舊辦事前項奔喪事<lb/>
<pb n="KR2f0018_WYG_010-21b"/>
例已行八十有餘年况袁紘父故買地順天府地方安<lb/>
𦵏與劉玉事體相同又係目前之事本官與本監官豈<lb/>
得不知今本官既有母喪自合随即呈監轉呈本部照<lb/>
例奔喪爲當却乃遷延月久待其安𦵏已畢方纔具呈<lb/>
意欲免其奔喪顯有貪禄忘親之情而該監官却將奔<lb/>
喪事例匿而不言止稱查無守制事例又稱本官係是<lb/>
提督造厯緊要官員雖稱呈乞定奪其意亦欲免本官<lb/>
住俸奔喪不無受囑情弊且該監官聞父母喪既已免<lb/>
<pb n="KR2f0018_WYG_010-22a"/>
其守制若又不照例奔喪則是於送終之禮全不用情<lb/>
烏得爲孝子乎且聖明之世有禄人員豈可容此不孝<lb/>
之人所據劉玉并該監僉書官吏本當究問但呈文内<lb/>
有呈乞定奪字様合無免其送問行令劉玉照例奔喪<lb/>
三箇月滿日赴部送囘本監照舊辦事以後凡遇該監<lb/>
官員人等聞父母喪者務要照依前例随即具呈奔䘮<lb/>
敢有託故不行奔喪者以違制論堂上官知而不令奔<lb/>
喪者亦治以罪如此則法令嚴而姦頑懼彛倫明而風<lb/>
<pb n="KR2f0018_WYG_010-22b"/>
俗美縁係查例定奪欽天監官奔喪事理未敢擅便𢎞<lb/>
治二年四月十七日具題次日奉聖㫖是欽此<lb/>
　　議何鼎陳言重官爵奏狀<lb/>
文選清吏司案呈奉本部送内府抄出長随何鼎題云<lb/>
云案呈查得成化二十一年正月十六日吏部等衙門<lb/>
題爲災異陳言事節該奉憲宗皇帝聖㫖𫝊奉文職大<lb/>
小官員除勲戚功陞廕授不動欽此又查得太常寺奏<lb/>
要將革罷傳奉官徐啟端仍復司樂王福廣等月支食<lb/>
<pb n="KR2f0018_WYG_010-23a"/>
米本部爲照此舉蓋是徐啟端等央凂劉岌等假此爲<lb/>
名以求復進欲將徐啟端等挐送法司明正其罪等因<lb/>
具題奉聖㫖是徐啟端等本當挐問且都饒這遭劉岌<lb/>
等罷欽此欽遵此其欲開倖門本部題准不容開者矣<lb/>
今何鼎題要審查文非考中本等程式陞者自天順元<lb/>
年至今一切革去以杜倖門一節縁天順元年至今三<lb/>
十三年彼時倖進之人壯者今巳老老者今巳故其見<lb/>
存者亦有遷轉一二次者且如成化年間内閣學士李<lb/>
<pb n="KR2f0018_WYG_010-23b"/>
賢子李璋彭時子彭頎俱以舍人除授尚寶司司丞李<lb/>
璋陞本司卿劉定之子劉偁以生員除授中書舍人陞<lb/>
南京尚寶司司丞商輅子商良輔以監生乞恩除授主<lb/>
事近來商輅孫商汝謙又以納粟監生乞恩除授尚寶<lb/>
司司丞太監張慶姪張暉由承差除授驛丞陞至太常<lb/>
寺寺丞今降典簿御史鍾同子鍾鉞由生員除授通政<lb/>
司知事之𩔖皆是文非考中本等程式陞除之人有保<lb/>
陞爲太醫院官者爲欽天監官者爲工部所屬衙門官<lb/>
<pb n="KR2f0018_WYG_010-24a"/>
者爲各府都事等官跟隨總兵等官書辦者彼因多係<lb/>
廕授及不係傳奉人數不曽查處今若又行查革將不<lb/>
勝其革且有不可革者徒見其紛更而無已也臣等竊<lb/>
惟治天下之道貴乎簡要安靜處置得宜犯者治之其<lb/>
不犯者不必追究如此則事不煩而民志定若今日一<lb/>
人言一徃事而翻騰之明日一人言一舊事而追究之<lb/>
但見其事體叢脞而衆心疑懼非所以顧大體而隆治<lb/>
道也又惟諸司官俱有定員不可濫授濫授則民擾士<lb/>
<pb n="KR2f0018_WYG_010-24b"/>
之進身亦有正道非由正道進者猶鑚穴隙之𩔖也雖<lb/>
有才能何足道哉伏望皇上俯賜裁察合無不必追究<lb/>
往事自今以後内外大小衙門官缺一員則銓補一員<lb/>
不可輕易聽人妄保不由正道出身之人泛濫陞除如<lb/>
此則奔競自息官爵自重朝廷自尊萬姓自安而天下<lb/>
自治矣若往者雖革之來者又許之徒見其紛擾有何<lb/>
益哉縁奉欽依該部查看了來説事理未敢擅便𢎞治<lb/>
二年七月初五日具題次日奉聖㫖是欽此<lb/>
<pb n="KR2f0018_WYG_010-25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0018_WYG_010-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　王端毅奏議巻十<lb/>
</p>
<p>
</p>
  </div>
</body>
</text>
</TEI>
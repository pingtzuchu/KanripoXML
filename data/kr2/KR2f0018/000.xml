<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>王端毅公奏議</head>
    <p>
<pb n="KR2f0018_WYG_000-1a"/>
欽定四庫全書　　　　史部六<lb/>
　王端毅公奏議　　　　詔令奏議𩔖二<hi>奏議之屬</hi>
　　提要<lb/>
　　　　<hi>臣</hi>等謹按王端毅公奏議十五巻明王恕撰<lb/>
　　　　恕有石渠意見已著録恕吏部奏議九巻宏<lb/>
　　　　治四年文選郎孫交編次李東陽序之後兵<lb/>
　　　　部尚書王憲取其自大理寺左寺副至南京<lb/>
　　　　兵部尚書時奏議六巻刻于蘓州御史程啓<lb/>
<pb n="KR2f0018_WYG_000-1b"/>
　　　　元又刻于三原此本則正徳辛已三原知縣<lb/>
　　　　王成章合二本而刻之者第一巻為大理寺<lb/>
　　　　及巡撫荆襄河南時所上二巻為南京刑部<lb/>
　　　　户部及總理河道時所上三巻為雲南巡撫<lb/>
　　　　時所上四巻為前叅賛幾務時所上五巻為<lb/>
　　　　巡撫南直時所上六巻為後叅賛幾務時所<lb/>
　　　　上七巻至十五巻皆吏部所上劉昌懸笥瑣<lb/>
　　　　探稱恕厯仕四十五年凡上三千餘疏則此<lb/>
<pb n="KR2f0018_WYG_000-2a"/>
　　　　猶汰而存之者矣明史恕本傳稱其敭厯中<lb/>
　　　　外五十餘年剛正清嚴始終一致集中所載<lb/>
　　　　如叅奏鎮守太監及論中使擾人等疏皆剴<lb/>
　　　　切直陳無所回䕶又如處置地方及撥船事<lb/>
　　　　宜諸狀皆籌畫詳盡具有經畧其他亦多有<lb/>
　　　　闗一時朝政可資史傳之叅証沈徳符顧曲<lb/>
　　　　雜言稱邱濬作五倫全備雜劇王恕謂其程<lb/>
　　　　學大儒不宜留心詞曲濬大恨之遂謂恕所<lb/>
<pb n="KR2f0018_WYG_000-2b"/>
　　　　刻疏稿凡成化間留中之疏俱書不報故彰<lb/>
　　　　先帝拒諫之失侍醫劉文泰因以此事疏攻<lb/>
　　　　恕恕因去位所以報恕之輕詆也明史恕傳<lb/>
　　　　則謂二人因争坐位故搆是獄案濬本狠忮<lb/>
　　　　恕一日不去則濬一日不得快其私其忌恕<lb/>
　　　　未必以此數語亦未必以此一事然恕亦殊<lb/>
　　　　乖避人焚草之意故史謂其昧於逺名之戒<lb/>
　　　　今刋本已無此二字或後來削之歟乾隆四<lb/>
<pb n="KR2f0018_WYG_000-3a"/>
　　　　十三年五月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官　<hi>臣</hi>　陸　費　墀<lb/>
<pb n="KR2f0018_WYG_000-4a"/>
王端毅奏議序<lb/>
周官冡宰即唐虞百揆之職雖列於六曹而實總衆務<lb/>
厯代宰相之設則别立六曹以隷之迨於我朝始不置<lb/>
相然所謂吏部尚書者獨為六部之長所領人才又天<lb/>
下首務非他政事比盖大臣之最重者也故非德足以<lb/>
格君正國才足以察理辨物者莫宜為之顧世逺制異<lb/>
天下事不盡于都俞吁咈之間則必假於辭而後能達<lb/>
於是謨訓之體變為章疏為題為奏代代有之晉山濤<lb/>
<pb n="KR2f0018_WYG_000-4b"/>
有所銓注必先啟而後奏宋趙普有所薦而不用則拾<lb/>
殘藁復上之者皆是物也今部曹所奏朝報所錄人皆<lb/>
傾耳而聴之今日行某事事之善者必曰吾君之仁也<lb/>
明日用某人人之賢者必曰吾君之明也是雖書簿格<lb/>
例之細而所謂格君正國者亦於是闗焉固諸曹之所<lb/>
同而在吏部為尤重也今天子御極之初三原王公復<lb/>
召為吏部尚書進太子太保天下翕然望之而公亦毅<lb/>
然以天下人才為己任凡有㑹議必手自屬藁雖部曹<lb/>
<pb n="KR2f0018_WYG_000-5a"/>
所擬官屬所具亦親為改訂四三年來散於諸司者不<lb/>
可悉記文選員外郎孫君交擇其闗於政之大者萃為<lb/>
一編以藏於家東陽得而觀之則歎曰於乎盛哉臯陶<lb/>
論知人必曰載采孟子言尚友必曰論世後之人聞公<lb/>
之風不獲見其人而接其論言者必於是觀之而一代<lb/>
之盛亦從可識矣東陽承乏翰林脩兩朝實錄皆在史<lb/>
館盖自正統以來迄於成化選舉之典式人才之名籍<lb/>
未嘗不得與也聖天子之休風善政大臣元老之嘉謨<lb/>
<pb n="KR2f0018_WYG_000-5b"/>
偉績乃復於今日見之敢不為天下賀哉且難進易退<lb/>
公之夙心而眷注方切未可以言去則所以益於君與<lb/>
國者尚多又敢不益為天下望之哉公自立朝累有獻<lb/>
納在南部者尤為天下所傳誦則既編為别巻而序之<lb/>
者已詳故獨識於此庶公之任以天下者有所叅考云<lb/>
𢎞治四年夏四月望日賜進士出身奉議大夫左春坊<lb/>
左庶子兼翰林院侍講學士經筵講官兼修國史長沙<lb/>
李東陽序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0018_WYG_016-1a"/>
　介菴奏議序<lb/>
　古有謨若禹曰克艱臯陶曰知人安民益曰無怠無<lb/>
　荒迺臣告君之嘉言爾後之章奏即謨也其紀綱之<lb/>
　大體義理之至情政事之要道具於是闗繫大矣哉<lb/>
　盖自古人君莫非忠臣弼而朝廷正天下理以經綸<lb/>
　大經謀猷大業天工其代股肱倚毘不可相無而相<lb/>
　舎故用其言則國福以興棄其言則國禍以亂若龜<lb/>
　筮之孚灼然而不誣者然臣必能盡其忠俾君其堯<lb/>
<pb n="KR2f0018_WYG_016-1b"/>
　舜君民其堯舜民庶幾無負所任而亦不過為分内<lb/>
　也何忠者為麟角為鳳嘴靳靳乎不多見邪忠其難<lb/>
　矣乎夫忠者盡其所當然而無歉焉爾盡已則盡物<lb/>
　盡物則盡道非循天理弗能也非持大義弗能也非<lb/>
　抱貞固弗能也非純誠不欺弗能也非剛直不阿弗<lb/>
　能也非大公無私弗能也能焉則政無不舉知無不<lb/>
　行陳其善閉其邪利害當機極言無諱巳不求知而<lb/>
　自為人不見知而不悔烏有嫌疑窺避哉盡已而已<lb/>
<pb n="KR2f0018_WYG_016-2a"/>
　矣若今大司馬陜右王公其人焉公號介菴歴事三<lb/>
　朝敡厯中外幾四十載讜論滿朝廷忠名滿天下始<lb/>
　評大理平反克允刺揚州吏民赤子布政江西河南<lb/>
　長城數千里撫荆襄撫中州總河防撫雲南守陪都<lb/>
　撫南畿安危康濟居司寇居司徒居司馬都臺憲佑<lb/>
　辟經邦前後章疏餘二百上真大體立於紀綱至情<lb/>
　切於義理要道深於政事偉哉言乎古人之心也使<lb/>
　今征求息而民力甦權姦伏而士氣作君心明而成<lb/>
<pb n="KR2f0018_WYG_016-2b"/>
　憲彰是誰之功歟盖公存心以道始末惟忠蓄有學<lb/>
　問本源施為實用其厚如此所以揚翹特立風采凝<lb/>
　峻盛徳休望光明正大為國之楨也詩云衮職有缺<lb/>
　惟仲山甫補之公其謂歟書曰政貴有恒辭尚體要<lb/>
　今公之言忠誠剴切流出肺腑而無縭繪之浮辭可<lb/>
　謂深得乎體要者矣將見千載之下讀之者未必不<lb/>
　與陸宣公之奏議諸葛武侯之出師二表並稱也耶<lb/>
　公懋辱厚公雅敢以荒謭辭謹載拜序其槩成化十<lb/>
<pb n="KR2f0018_WYG_016-3a"/>
　八年壬寅十二月吉日無錫陳公懋書<lb/>
<pb n="KR2f0018_WYG_016-4a"/>
　書介菴王公奏稿後<lb/>
　往在憲宗朝聞三原王公為南京部臺章奏迭至奉<lb/>
　㫖施行者固巳録之有司播之四方其留中不報者<lb/>
　世莫得而𫝊也公既為今天子簡用復起為吏部有<lb/>
　𫝊其家所藏奏稿者盖自為評事為知府為布政凡<lb/>
　所嘗陳奏舉劾者皆在焉觀其剖析事理論法㫁獄<lb/>
　人或能之至於批鱗苦口排大姦摧巨敵身任天下<lb/>
　而不為私謀者則卓乎不可及也夫内告外順見于<lb/>
<pb n="KR2f0018_WYG_016-4b"/>
　君陳之命先儒以為此固成王之言非文武之言也<lb/>
　中古之世或匿諫草而不以示人甚則焚之世俗相<lb/>
　𫝊以為美事議者則以為孔光之徒匿姦釣譽之為<lb/>
　者故韓魏公諫垣存稿寧不避賣直之嫌而彰人主<lb/>
　従諫之美豈無所見而然哉若王公所諫奏所舉劾<lb/>
　盖有削兵權黜侍近而元惡大憝亦有肆諸市朝者<lb/>
　則公之忠先帝固鑒之深矣雖有危言極論未暇宣<lb/>
　布然亦優而容之未始有譴怒訶責之語盛徳所在<lb/>
<pb n="KR2f0018_WYG_016-5a"/>
　亦豈容掩而不彰哉使天下𫝊之後世𫝊之謂公之<lb/>
　言如此而先帝之所以容之者如此則未必非是稿<lb/>
　之助也𢎞治壬子四月六日中順大夫太常寺少卿<lb/>
　兼翰林院侍講學士經筵講官兼修國史長沙李東<lb/>
　陽書<lb/>
　<lb/>
　<lb/>
　<lb/>
<pb n="KR2f0018_WYG_016-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　王端毅奏議後序<lb/>
</p>
<p>
</p>
  </div>
</body>
</text>
</TEI>
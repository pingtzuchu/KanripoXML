<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>王端毅奏議巻三</head>
    <p>
<pb n="KR2f0018_WYG_003-1a"/>
欽定四庫全書<lb/>
　王端毅奏議巻三　　　　　明　王恕　撰<lb/>
　巡撫雲南<lb/>
　　處置邊務奏狀<lb/>
節該欽奉勑諭命臣巡撫雲南地方仍禁約接連交阯<lb/>
等處地界官吏軍民不許私通商旅徃来交易除欽遵<lb/>
通行外近訪得交阯着頭目換易服飾裝作客商潜入<lb/>
臨安等處地面聽探消息又訪得三五年前有一江西<lb/>
<pb n="KR2f0018_WYG_003-1b"/>
人王姓者曽到雲南要冒籍報名科舉所司不容隨後<lb/>
其人奔徃交阯受彼偽御史職事為之運籌畫策提兵<lb/>
巡邊且彼不特此一人而巳亦有偽總兵等官徃来巡<lb/>
守又聞交人以蓮花灘為市專一收買雲南販去生銅<lb/>
鑄造短鎗曩者跟隨太監錢能京衛指揮郭景齎𠡠道<lb/>
由雲南而徃遂使交人有假道赴京之舉然此雖由郭<lb/>
景誘致實乃彼之欲為今又聞交阯走囘軍人説稱在<lb/>
前交阯吞了占城之時就要乗勢来犯天朝雲南地方<lb/>
<pb n="KR2f0018_WYG_003-2a"/>
觀此數事則交人奸謀詭計不言可知明者暏未萌况<lb/>
巳著耶今臨安府宻邇交阯本處雖設一衛實在官軍<lb/>
除屯種守哨等項差撥外見操止有二百餘人通計雲<lb/>
南二十五衛所實在官軍除屯種守哨等項差撥外見<lb/>
操不及一萬三千人每處見操官軍多者不過七八百<lb/>
人其他諸夷雜處該徴税糧數少且又不通舟楫官軍<lb/>
糧餉止靠屯田供給别無來處見今所在食糧不彀一<lb/>
年攴用况兼頻年以來災荒不收今嵗尤甚軍民憔悴<lb/>
<pb n="KR2f0018_WYG_003-2b"/>
日不聊生盜賊在在生發動輒刼掠殺人東備西出殆<lb/>
無寜日加之以廣西廣南元江麗江羅雄等處土官連<lb/>
年讎殺不聽撫化再加之以閘辦銀課索取進貢等項<lb/>
地方騷擾人心失寜况臨安雖委指揮一員在彼守備<lb/>
名位不重難以節制衛所金齒雖有副總兵都督同知<lb/>
沐瓉在彼止可鎮守金齒騰衝二處控制外夷地方亦<lb/>
不能兼制臨安又照得迤東曲靖六凉等處迤西洱海<lb/>
大理等處在前俱有守備都指揮專一提督操練禁防<lb/>
<pb n="KR2f0018_WYG_003-3a"/>
盜賊其後一向缺官操守及照都司止有都指揮僉事<lb/>
方明掌管印信兼理馬政周佐恊同管事兼管操吳瑢<lb/>
操備近又為事問發帶俸差操王倫奉勑提督屯種亦<lb/>
巳病故俱各缺人替補然事機之殷盜賊之多兵力之<lb/>
寡財用之乏征科之繁軍民之困守職之缺如此又况<lb/>
臣才識凡庸年力衰憊恪守憲綱固所當勉經畧邊務<lb/>
實非所長萬一交人跳梁冦兵北向難稱為手足之疾<lb/>
未免貽宵旰之憂除行都布按三司分巡分守官禁約<lb/>
<pb n="KR2f0018_WYG_003-3b"/>
接連交阯等處地界官吏軍民不許私通商旅交易銅<lb/>
鐵等物及提督各處官軍時常操練慎固封守嚴加隄<lb/>
備及将前項都指揮員缺㑹同鎮守巡按等官推舉相<lb/>
應人貟另行奏請定奪外伏望聖明憐憫地方特𠡠該<lb/>
部計議合無将雲南都司所轄衛所除金齒騰衝二邊<lb/>
衛官不動外其餘二十二衛所見操官軍於内量調四<lb/>
千員名分兩班令其輪流前去臨安恊同本處官軍舍<lb/>
餘在彼操守半年一換上班之日照例給與行糧下班<lb/>
<pb n="KR2f0018_WYG_003-4a"/>
住支仍添設才識老成副使一員專一在彼整飾兵備<lb/>
公同守備官操習人馬振揚威武一以防腹裏之盜賊<lb/>
一以備外夷之侵侮及将雲南安寜黑白鹽井等鹽課<lb/>
提舉司成化四年五年六年七年八年存積鹽課就於<lb/>
本布政司召商開中十萬餘引每引令其納足色白銀<lb/>
六錢於本司官庫收貯以備糴買軍餉不許權豪勢要<lb/>
之家占中侵奪民利剥削竈户仍将閘辦銀課及進貢<lb/>
寳石等項暫且停止仍簡命年力精強才兼文武大臣<lb/>
<pb n="KR2f0018_WYG_003-4b"/>
一員代臣巡撫其地将臣放歸田里以終餘年如此則<lb/>
任用得人武備不期修而自修軍民安業盜賊不期息<lb/>
而自息矣縁係處置邊務事理未敢擅便具奏謹題<lb/>
　　奏解犯人及叅鎮守官奏状<lb/>
准兵部咨内開安南走囘軍丁楊四説稱舊年三月内<lb/>
見有朝廷差指揮等三十餘人到安南地方送與交阯<lb/>
王馬二匹細狗二隻弓一張箭一綑干碍地方軍機重<lb/>
情合當查究但不曽指實是何指揮姓名合無行巡撫<lb/>
<pb n="KR2f0018_WYG_003-5a"/>
雲南左副都御史王恕㑹同雲南巡按監察御史查勘<lb/>
是何衛分指揮帶領三十餘人前去安南有何公幹縁<lb/>
何饋送國王馬匹弓箭等物要見的確明白一名名行<lb/>
提到官取問如律情輕者就彼先行照例發落内指揮<lb/>
與情重者枷釘差人押送赴京再問另行奏請定奪奏<lb/>
准移咨前来行據雲南都布按三司呈查得有原跟欽<lb/>
差鎮守雲南太監錢能名下金吾左衛指揮使郭景齎<lb/>
捧𠡠書前来雲南帶領人伴戎達等徃安南國開諭當<lb/>
<pb n="KR2f0018_WYG_003-5b"/>
将戎達等行提到官監候查得郭景先該太監差徃干<lb/>
崖等處公幹未囘委據雲南按察司僉事方進呈稱前<lb/>
到金齒司提獲本犯懼罪投井身死将跟隨人伴時瑛<lb/>
等并求索夷方寳石等件強奪伯夷人口罕擺等解報<lb/>
到院臣㑹同巡按雲南監察御史甄希賢問得犯人戎<lb/>
達招係雲南都司廣南衛右所百户陳宗原總旗錢聚<lb/>
下小旗成化十年八月内有達跟隨鎮守雲南太監錢<lb/>
能名下金吾左衛巳故指揮郭景公差到京䝉差本官<lb/>
<pb n="KR2f0018_WYG_003-6a"/>
齎捧𠡠諭前去交阯有本官明知廣西是出使交阯路<lb/>
道不合枉道囘至雲南就在太監衙内住坐有錢太監<lb/>
與達并今在官小旗劉全孫千戸家人孫得兒完千户<lb/>
家人羅順兒巳故總旗李俊説稱差你每跟郭景徃交<lb/>
阯去你可作急收拾衣鞋達等不合依聽本月二十一<lb/>
日早郭景令人呌領人夫從衙内擡出黒木櫃六箇竹<lb/>
籠三箇又牽出白㸃子大馬一匹火食菓品一担并弓<lb/>
箭腰刀等件在外達等跟隨本官當日起身衙内又差<lb/>
<pb n="KR2f0018_WYG_003-6b"/>
百戸蔣雄亦不合依聽護送前去本月二十三日到通<lb/>
海驛歇郭景不合挾勢索要火千戸虎黧細狗一隻又<lb/>
呌前所乆慣下畨巳故軍人史義跟隨同行二十五日<lb/>
到臨安衛歇郭景又索要本衛指揮華鐸□騮馬一匹<lb/>
清沙馬一匹銀十兩軍人葉周白花細狗一隻又令本<lb/>
衛差今在官總旗任能張永小旗潘原未到官千戸葉<lb/>
春百户鄒斌總旗陳名王瑄小旗李貴帶領軍人鄭忠<lb/>
等四十四名各不合依聽各帶器械護送又帶今在官<lb/>
<pb n="KR2f0018_WYG_003-7a"/>
華鐸家人華通識字軍人孟達并伊家人孟海餘丁王<lb/>
成未到官總旗鄒鑑小旗詹鉞軍餘李景各不合跟隨<lb/>
前去又差建水州失記名民人叚麻子先去交阯界上<lb/>
報信二十八日臨安起身二十九日到䝉自縣土官禄剛<lb/>
家安歇又将伊家牛一隻宰殺喫用本年十二月初四<lb/>
日到交阯地界清水河曠野去處搭盖窩鋪安歇本月<lb/>
二十五日交阯差頭目人帶領官軍不知其數到蠻來<lb/>
寨駐劄二十六日差通事帶三四十人到清水河徃來<lb/>
<pb n="KR2f0018_WYG_003-7b"/>
荅話三日至三十日有船二十隻來接有蒋雄葉春鄒<lb/>
斌帶領旗軍任能等并孟海囘還逹同李俊劉全孫得<lb/>
兒羅順兒華通鄒鑑詹鉞孟逹王成李景史義各亦不<lb/>
合越度邊關跟隨郭景上船過河到蠻來驛安歇有交<lb/>
阯頭目来見就令官軍将舘驛圍住成化十一年正月<lb/>
初四日上船行一日又到亦不知名舘驛安歇仍令官<lb/>
軍將舘驛圍住初五日行半日過蓮花灘灘下有船二<lb/>
百餘隻每船有軍十餘人亦有吹皷手達等每人坐一<lb/>
<pb n="KR2f0018_WYG_003-8a"/>
船就装載原帶行李馬匹等件又行數程失記日期到<lb/>
歸化衛又有大船數隻來接二十日到紫蓮州交阯王<lb/>
先在彼下營接待江中又有大小船三四百隻郭景見<lb/>
王在彼輙将𠡠諭置於船内輕身先去拜見王見郭景<lb/>
先来拜見因説我身上不安免拜本日王囘城郭景同<lb/>
達等仍在船内歇次日又行三十餘里王又在㟁上立<lb/>
迎郭景即奉𠡠諭上岸置於龍亭王先囘郭景隨勑諭<lb/>
進王城官軍将達等圍送天使舘安歇郭景見王畢亦<lb/>
<pb n="KR2f0018_WYG_003-8b"/>
到舘内二十二日王遣官送下程二十二日郭景於前<lb/>
項木櫃内取出紅寳石頂子青紵絲瓦隴㡌一頂金廂<lb/>
起花玉帶一條金廂寳石縧環二付一付紅寳石心一<lb/>
付青寳石心各色寳石十包約一升有餘大紅紵絲綵<lb/>
綉蠎龍衣服二件各色上様紵絲二十疋中様紵絲十<lb/>
疋各色上様羅二十疋各色上様紗二十疋中様紗十<lb/>
疋白三梭布五十疋洗白夏布三十疋真色夏布三十<lb/>
疋紅毼子五疋皂麂皮靴十五雙氊襪十五雙竹籠内<lb/>
<pb n="KR2f0018_WYG_003-9a"/>
取出减金事件馬鞍轡一付减銀事件馬鞍轡二付并<lb/>
隨身帶去銀結束腰刀二把撒帶一付弓一張箭一綑<lb/>
馬三匹細狗二隻進與交阯王二十四日交阯王差人<lb/>
送卓面酒飯到天使舘宴郭景有頭目二十餘人来陪<lb/>
宴畢郭景却詣王國行五拜三叩頭禮謝恩二十五日<lb/>
王回送郭景銀五十兩扇一百十把茄南香三塊與逹<lb/>
等跟隨人伴毎人銀一兩逹等自到天使舘官軍日夜<lb/>
防守不得自在交阯王說要整理方物差頭目同郭景<lb/>
<pb n="KR2f0018_WYG_003-9b"/>
等從兩廣路赴京進貢郭景怕去兩廣無由脫身却設<lb/>
計與交阯王詐說我又齎駕帖来雲南討禽鳥藥材這<lb/>
幾箇伴當都是黔國公差来送我的也要交還他若是<lb/>
進貢就同我從雲南去赴京比兩廣路又近便沿途都<lb/>
有驛站人夫馬匹又無大海風波之險交趾王依聽収<lb/>
拾方物差陪臣何宣陳瑾帶領軍馬一千餘名隨同郭<lb/>
景雲南入貢因而窺瞰我中國虚實行至蓮花灘有郭<lb/>
景又詐與何宣等說我先去䝉自去整理人夫馬匹前<lb/>
<pb n="KR2f0018_WYG_003-10a"/>
来迎接郭景同逹等脱身連夜走回報知䝉自縣當有<lb/>
千戶叚忠同土官舍人帶領土兵人等前去阻當有何<lb/>
宣等已到本縣管轄判村駐劄有叚忠等到彼把住道<lb/>
路不容何宣等前進又差人報知太監總兵差指揮馬<lb/>
𤣥等亦到判村守把何宣并本國節次移文堅執要從<lb/>
雲南經過以致沿邊一帶及腹裏寜州通海等處軍民<lb/>
聞知驚疑皆欲流徙躱避其後太監總兵并三司差官<lb/>
齎文前去再三撫諭何宣等方纔回還郭景等前項情<lb/>
<pb n="KR2f0018_WYG_003-10b"/>
罪一向不曽事發本年十一月初八日遇䝉赦宥成化<lb/>
十二年十二月内為地方事錢太監又差郭景黔國公<lb/>
差千戶龔遂㑹同金齒副總兵委官指揮侯勇前去千<lb/>
崖宣撫司地方公幹有郭景帶領今在官家人時英伴<lb/>
當劉祥屠名趙福未到官軍人楊海不合依聽越度邊<lb/>
關於成化十三年正月十一日到千崖宣撫司郭景不<lb/>
合索要宣撫怕開法馬二匹銀三十兩頭目罕歪小厮<lb/>
一口名喚剌泥本月十二日到南甸宣撫司又索要宣<lb/>
<pb n="KR2f0018_WYG_003-11a"/>
撫舍人刁落過金廂寳石㡌頂子一箇本月十六日到<lb/>
蠻莫又索要頭目刁孟扛銀一百五十兩小女一口名<lb/>
喚阿你馬二匹本月二十四日勘事了畢龔遂侯勇回<lb/>
還郭景又要去各處外夷地方求索財物仍領時英等<lb/>
於本年二月初一日到孟宻有頭目曩罕弄并男思賔<lb/>
不出本月二十日郭景到寳井見得本井已故頭目混<lb/>
鏊即混你今在官第三妾喚名罕擺係曩罕弄孫女生<lb/>
有姿色使令楊海等探知本婦出外挑水强撦到窩鋪<lb/>
<pb n="KR2f0018_WYG_003-11b"/>
内姦宿一夜一向在鋪姦占不放本年閠二月初一日<lb/>
曩罕弄使人請郭景回至孟宻郭景索要曩罕弄銀二<lb/>
百兩就將原求索前項銀兩収買寳石并曩罕弄餽送<lb/>
寳石共二十二斤零八兩六錢又買象牙二十四斤檀<lb/>
香一十六斤寳石屑二百二十三斤又索要失記名夷<lb/>
人碧玉縧環一付碧玉包指事件二付碧玉甜𤓰四箇<lb/>
金盞一箇重四錢銀廂楪子一十八箇銀廂碗四箇緬<lb/>
茄兒鬼見愁共一十三斤虎牙二箇伯夷銀一百零二<lb/>
<pb n="KR2f0018_WYG_003-12a"/>
兩趙福亦取買寳石五兩收拾行李起身曩罕弄要将<lb/>
罕擺留住不容郭景帶回郭景言説若你不與我帶去<lb/>
不許你在這地方住食若與我去我討冠帶與你管事<lb/>
曩罕弄意圖冠帶管事只得依從郭景隨帶罕擺一路<lb/>
姦宿本月失記日期到隴川宣撫司郭景將玉帶二條<lb/>
送與宣撫失記名舍人本舍回奉伯夷銀一包郭景嫌<lb/>
少不受到芒市長官司郭景將青拱線織金尾撒一件<lb/>
青紵絲圓領一件白紵絲直身一件大紅羅尾撒一件<lb/>
<pb n="KR2f0018_WYG_003-12b"/>
葱白羅直身一件大紅紗織金蠎龍尾撒一件送與在<lb/>
前拜認為男百夫長放斌接受放斌銀壺二把銀罐一<lb/>
箇本年三月十七日到潞江安撫司郭景將黒籠一箇<lb/>
内有錦褥一床靸鞋一雙枕頭一箇并黄騸馬一匹寄<lb/>
在千户尹宣家本月十九日回到金齒歇息本月二十<lb/>
一日夜有廵撫雲南王都御史劄委僉事方進亦到金<lb/>
齒挨提郭景次日方僉事設法邀請郭景到司與伊說<lb/>
稱有一人在廵撫處告你着我来取你回去郭景回說<lb/>
<pb n="KR2f0018_WYG_003-13a"/>
交阯事務先已有人報我知道干我何事都是錢公收<lb/>
拾異様物件差我去我是聽使之人敢不依從等語方<lb/>
僉事當令指揮胡亮將郭景行李擡赴分司月䑓上眼<lb/>
同副總兵沐都督并金齒大小官員盤驗將完副總兵<lb/>
回去方僉事當將郭景鎻杻發仰鎮撫俞銓令人防守<lb/>
在傍有俞銓不合不行嚴謹止令已問發軍人李祐看<lb/>
守亦不合將郭景引放廂房内却去上後以致郭景投<lb/>
在本司井内身死令人撈出身屍委官相視明白浮坵<lb/>
<pb n="KR2f0018_WYG_003-13b"/>
在彼將時英等并原占婦女二口小厮一口馬四匹同<lb/>
㸃㨂見數寳石等物通解到院惟恐郭景身屍不明牌<lb/>
仰金齒司將屍擡至雲南西門外委官覆相明白責令<lb/>
屍親領埋訖取問罪犯外結得郭景雖帶官軍蔣雄等<lb/>
六十六員名内蔣雄等五十四員名到於安南界上先<lb/>
回止有戎達等十二名跟隨前去並無三十餘人到安<lb/>
南國達等毎人受銀一兩在路花費無存郭景委因懼<lb/>
罪自行投井身死别無他故招結是實十七名劉全孫<lb/>
<pb n="KR2f0018_WYG_003-14a"/>
得兒羅順兒華通孟逹王成時英劉祥屠名趙福任能<lb/>
張永潘源孟海罕擺剌泥阿你供招與戎達招結内相<lb/>
同議得戎達劉全孫得兒羅順兒華通孟達王成俱合<lb/>
依越度縁邊關塞因而出外境者律絞秋後處决時英<lb/>
劉祥屠名趙福俱除不應輕罪外依越度縁邊關塞者<lb/>
律各杖一百徒三年任能張永潘源孟海俱依不應得<lb/>
為而為之事理重者律各杖八十時英等俱有大誥减<lb/>
等時英劉祥屠名趙福各杖九十徒二年半俱審有力<lb/>
<pb n="KR2f0018_WYG_003-14b"/>
照例納米完日任能張永潘源孟海各杖七十與戎達<lb/>
等七名俱犯在革前免科同供明罕擺剌泥阿你各着<lb/>
役隨住内戎達劉全孫得兒羅順兒華通孟達王成俱<lb/>
係跟隨郭景私出外境情重人犯除將罕擺等案發雲<lb/>
南都司覊候時英等先行摘發戎達等牢固枷釘及寳<lb/>
石等物印封完固案發雲南按察司差撥官軍押解都<lb/>
察院再問另行奏請定奪外查得先據雲南按察司掲<lb/>
帖該木邦軍民宣慰使罕落法𬗟書告禀洪武永樂洪<lb/>
<pb n="KR2f0018_WYG_003-15a"/>
熈宣德正統天順年間並不聽見京官指揮到来夷方<lb/>
先有盧京官蘇京官楊京官前来不到我宣慰處却往<lb/>
孟宻曩罕弄思賔處説稱要開衙門得金銀寳石他思<lb/>
賔曩罕弄起兵来殺宣撫多歪悶男多活法死了又来<lb/>
將我應襲男罕糯法殺死了其有差發拜見拖欠只因<lb/>
京官指揮人等前往思賔刁孟扛道路去訖被刁孟扛<lb/>
將我百姓殺了今有思賔反我地方係是洪武永樂年<lb/>
間設立衙門降與金牌信符着辦差發等因已呈總兵<lb/>
<pb n="KR2f0018_WYG_003-15b"/>
官黔國公沐琮等委官撫勘外開報知㑹伏覩金牌信<lb/>
符衙門節該欽奉勑諭倘大小官員貪婪無籍用强擾<lb/>
害全家治以死罪欽此今招郭景到於孟宻等處索要<lb/>
銀兩寳石强奪婦女及稱我討冠帶與你管事等情可<lb/>
見木邦前項緬書所言之事不誣查得盧京官即盧安<lb/>
蘇京官即蘇本俱指揮楊京官即楊能係百戶俱係跟<lb/>
隨太監錢能頭目㕘照太監錢能以帷幄腹心之臣而<lb/>
隂結外國之君誣上行私不義孰甚况郭景奉使無狀<lb/>
<pb n="KR2f0018_WYG_003-16a"/>
擅起邊釁及與盧安蘇本楊能等故違前例遞年前去<lb/>
夷方索要金銀寳石人口馬匹等物許開衙門以致曩<lb/>
罕弄等背叛本管宣慰奪其地而殺其人流毒遠方搆<lb/>
怨外夷雖則各犯之所為實乃錢能之主使合將錢能<lb/>
盧安蘇本楊能等拏送法司明正其罪以為後世事君<lb/>
而有二心及生事邊陲擾害夷方者之戒再照鎮撫俞<lb/>
銓不行用心關防以致犯人投井自盡亦合拏問及照<lb/>
罕擺剌泥阿你俱係郭景强奪强取伯夷人口欲便差<lb/>
<pb n="KR2f0018_WYG_003-16b"/>
人伴送彼處給親完聚使夷人知朝廷法令之公柔逺<lb/>
之仁且以潜消其怨怒不平之氣而隂折其刼奪無上<lb/>
之心縁錢能係内臣盧安蘇本楊能俞銓俱係軍職罕<lb/>
擺等係外夷人口未敢擅便今將起解過犯人并寳石<lb/>
等件開坐具本<lb/>
計開犯人七名　戎達　劉全　孫得兒　羅順兒<lb/>
華通　孟達　王成<lb/>
計開寳石等件　青紅寳石二十四斤零一十三<lb/>
<pb n="KR2f0018_WYG_003-17a"/>
兩六錢　寳石屑二百二十三斤　碧玉包指事件二<lb/>
付　碧玉縧環一付　碧玉甜𤓰四箇　金廂寳石㡌<lb/>
頂子一箇　金盞一箇重四錢　銀廂楪一十八箇<lb/>
銀廂碗四箇　銀壺二把共重三十四兩　銀罐一箇<lb/>
重十兩　伯夷銀一百零二兩　緬茄兒鬼見愁共一<lb/>
十三斤　象牙二十四斤　檀香一十六斤　虎牙二<lb/>
箇<lb/>
　　叅鎮守官跟隨人員擾害夷方奏狀<lb/>
<pb n="KR2f0018_WYG_003-17b"/>
據灣甸州印信𬗟書譯該告禀照得洪武年間將灣甸<lb/>
州衙門給與金牌誥命勘合底簿一年該辦差發銀一<lb/>
百五十兩遞年上納並不曾拖欠正統四年麓川思任<lb/>
發造反攻殺各處地方䝉欽差總督軍務兵部尚書王<lb/>
驥總兵等官調領本軍前来征勦反人了當又給榜文<lb/>
與各地方張掛撫安夷民耕種安業辦粮當差至成化<lb/>
九年有呉京官前来本州住一十五日得銀二百兩我<lb/>
毎將二年差發送與他回還了成化十年有京官江和<lb/>
<pb n="KR2f0018_WYG_003-18a"/>
送鎮康州知州刁孟戛回還住本州經過後住二十日<lb/>
取要銀兩我毎又將拜見進貢銀五百兩送與纔回又<lb/>
將本州做莊子令認納銀二百兩至成化十二年正月<lb/>
十五日有鐡京官前来送賞賜叚子二疋銀一百二十<lb/>
兩本年三月有京官福安到本州催要方物拜見取母<lb/>
子象二隻并打壺瓶臺盞銀三百五十兩打發盤纒銀<lb/>
一百五十兩前往孟定去訖又一百兩於四月内京官<lb/>
江和差通事袁鑑到州撫諭陶孟人等出至金齒住半<lb/>
<pb n="KR2f0018_WYG_003-18b"/>
箇月送叚四疋要銀四百六十兩比時有錢公公上金<lb/>
齒有本處伴當㢘棣得銀一百五十兩一次有京官江<lb/>
和又送叚一叚要我毎借他銀一百五十兩本州不曾<lb/>
揭借有錢五到金齒送叚子三疋得銀一百兩至十二<lb/>
月十九日京官江和前去鎮康往州路過住了七日又<lb/>
要了三百兩成化十三年二月十六日京官楊能差人<lb/>
送叚二疋不曾回奉他物因此拖欠差發拜見今本州<lb/>
知州景拙法病故伊男長成不曾做官有把事已故通<lb/>
<pb n="KR2f0018_WYG_003-19a"/>
事年老亦無冠帶火頭百姓承應擡扛不得安業俱各<lb/>
逃往别處去了將田地抛荒拖欠差發罪責我每不便<lb/>
有下程牛豬雞酒米粮不計其數因此呈緬書告禀知<lb/>
道可憐見我奴婢不要着他京官毎来我臨近地方恐<lb/>
怕不成衙門告禀可憐見給請漢夷榜文前来張掛使<lb/>
火頭百姓纔得耕種田地辦納差發有金齒俞鎮撫與<lb/>
江京官做弟兄因送叚子得我毎銀六十兩告禀着令<lb/>
還我奴婢方便等因到院臣仰惟我太祖髙皇帝統馭<lb/>
<pb n="KR2f0018_WYG_003-19b"/>
天下慮恐大小官員軍民人等假托公差為名前往外<lb/>
夷衙門生事擾害需索財物致生邊患故降𠡠諭金牌<lb/>
信符及勘合底簿關防詐偽以盡撫綏之道列聖相承<lb/>
率由舊章每於踐阼之初換與勘合底簿勅諭昭昭篇<lb/>
首立法甚嚴是以臣民遵守不敢違犯夷人得以安生<lb/>
莫不慕義向化恪脩職貢頃自太監錢能到於雲南侮<lb/>
慢自賢㒺遵聖訓不時差人前去外夷衙門假公營私<lb/>
需索攪擾失夷人心職貢因之以缺今灣甸州告稱前<lb/>
<pb n="KR2f0018_WYG_003-20a"/>
項京官節次要伊銀兩等情臣再三體訪委的是實然<lb/>
此軰之到雲南非特攪擾外夷衙門而腹裏地方無不<lb/>
被害人情大為之不堪除給榜文發去該州禁約及巳<lb/>
故知州景拙法伊男承襲之事另行外查得吳京官即<lb/>
吳源係散官江和即姜和係指揮鐡京官即鐡聦係勇<lb/>
士福安即劉安與楊能俱百戶係跟隨錢能人員錢五<lb/>
係錢能義男合無差官將各犯拏解到京查金牌信符<lb/>
衙門勅諭事例治以重罪就將追出賍物給該州出銀<lb/>
<pb n="KR2f0018_WYG_003-20b"/>
人收領如此則法令昭明而奸頑知所警懼恩信不失<lb/>
而逺人自然悅服縁數内姜和等係軍職未敢擅便具<lb/>
題<lb/>
　　乞嚴賞罰以禁盜賊奏狀<lb/>
照得衛所官軍本為防奸禦侮緝捕盜賊征討不庭而<lb/>
設非徒費軍實張虚聲而為觀美也且雲南地方諸種<lb/>
蠻夷雜處其人兇悍好殺不以盜賊為恥盔甲鎗刀弓<lb/>
箭挨牌等項軍器家家有之動輒三五十人或一二百<lb/>
<pb n="KR2f0018_WYG_003-21a"/>
人結為羣黨各執軍器流刼村寨抄搶家財殺死人命<lb/>
或截路搶刼商旅貨物畧無忌憚各處雖有哨堡廵司<lb/>
及廵捕官軍非惟賊衆軍寡不能抵敵亦由馭之無法<lb/>
所以不能成功何也伏覩大明律失悞軍事及主將不<lb/>
固守條内别無與賊對敵殺傷官軍罪坐管軍頭目之<lb/>
人况勝負兵家之常雖智如良平勇如信布亦不能保<lb/>
其必勝奈何近来庸愞不才頭目因向時領軍將校或<lb/>
以輕進被叅或以損軍得罪以此遇賊先以退縮保軍<lb/>
<pb n="KR2f0018_WYG_003-21b"/>
為心畧無向前勦賊之志幸而稍得其利輒便虚増首<lb/>
級妄報功次以圖陞賞不幸而折損官軍就行隱匿不<lb/>
聞設辭遮掩以避其罪况進則有死而無功退則有生<lb/>
而無罪如此為將校者誰肯提軍出戰為士卒者誰肯<lb/>
奮不顧身此官軍遇賊所以不能成功者然也設若臨<lb/>
陣奮勇與賊對敵而死者厚恤其家不罪領軍之官若<lb/>
能成功厚加賞賚其臨陣退縮不能奮勇效死致賊猖<lb/>
獗殺害良民失䧟地方照依軍法處治設或皷之再戰<lb/>
<pb n="KR2f0018_WYG_003-22a"/>
誰敢退縮誰不向前此馭之之法也如此則賊不期破<lb/>
而自破功不必成而自成矣且雲南强賊比之他處數<lb/>
加十陪雖曰習俗之使然其致之也則有由焉或土官<lb/>
令家奴紏合部民而為之或管莊之人招引無籍軍而<lb/>
為之盗以土官并管莊之人為主人賘俱藏於其家誰<lb/>
敢前去捜捕此雲南强盜所以多於他處也况雲南去<lb/>
京萬里非可以朝發而夕至若将問成該决强盗照依<lb/>
常例奏請至秋後然後行刑動經監候一年之上或二<lb/>
<pb n="KR2f0018_WYG_003-22b"/>
三年者亦有之比及奏請至日或死於獄中而不受刑<lb/>
者多矣将何以警兇惡而快人心如䝉乞勅該部計議<lb/>
合無今後官軍人等與賊對敵而死者官給銀物以恤<lb/>
其家本管頭目督軍同戰救援不及者不罪如或有功<lb/>
次量加賞賚若遇賊退縮不能奮勇不能督戰及見同<lb/>
征軍士被圍故不救援者俱以軍法處治土官并管荘<lb/>
之人縱賊為非者亦治以重罪仍将今後挐獲并見問<lb/>
未結强盜都布按三司㑹問明白同見監已問結强盜<lb/>
<pb n="KR2f0018_WYG_003-23a"/>
俱引赴鎮守總兵廵撫廵按等官處㑹審無寃委官押<lb/>
發市曹就便處决仍将首級發於打刼地方梟掛示衆<lb/>
然後具奏如此則賞罰當而官軍知所勸法令嚴而盜<lb/>
賊不敢肆矣縁係明賞罰以禁盜賊事理未敢擅便具<lb/>
本具題<lb/>
　　陞右都御史謝恩疏<lb/>
臣去歳伏䝉聖恩以南京戸部左侍郎改都察院左副<lb/>
都御史廵撫雲南今年六月初十日欽奉勅諭陞本院<lb/>
<pb n="KR2f0018_WYG_003-23b"/>
右都御史仍前廵撫伏念臣居萬里炎荒之地荷九重<lb/>
寵擢之恩品秩有加職司仍舊捧黄麻而感激持白簡<lb/>
以汗顔奸貪滿目慚無擊摶之能愁歎盈途愧乏撫綏<lb/>
之術冦盜未盡屏息蠻夷尚爾跳梁言論不暇及乎家<lb/>
志慮時常在於國忠誠徒切功業未成既䝉信任而無<lb/>
疑敢不捐生以圖報除望闕謝恩外謹具奏聞<lb/>
　　乞却鎮守官進貢禽鳥奏狀<lb/>
㨿雲南都布按三司呈抄䝉欽差鎮守雲南御用監太<lb/>
<pb n="KR2f0018_WYG_003-24a"/>
監錢能案驗據雲南按察司呈承奉欽差廵撫雲南都<lb/>
察院左副都御史王劄付成化十三年六月初八日未<lb/>
時有雲南中衛後所千戸叚忠手擡黄袱苫盖一物由<lb/>
本院中路而進本職恐是勅書急走前去迎接揭起黄<lb/>
袱看視却是黄鳥一隻有指揮熊誌等說稱這是黄鸚<lb/>
哥公公使我們送来着大人進貢本職回説進貢事與<lb/>
我無干當令各官將鸚哥擡回外今思本院並無奉到<lb/>
進貢黄鸚哥明文雖已令各官擡回誠恐鎮守太監錢<lb/>
<pb n="KR2f0018_WYG_003-24b"/>
能有奉到㫖意公文尋得前項鸚哥著令本職進貢本<lb/>
職不知不行收接進貢有失敬上之禮日後累罪不便<lb/>
擬合行查為此劄仰本司即便轉行鎮守太監錢能處<lb/>
查勘前項鸚哥産自何方從何而得奉何㫖意公文行<lb/>
取令本職進貢或令鎮守太監錢能自行進貢惟復鎮<lb/>
守太監錢能尋得前項珍竒之物自要進貢於例有無<lb/>
違礙明白回報施行奉此理合具呈乞為明示施行得<lb/>
此照得當職成化四年三月十六日皇上勅命前来鎮<lb/>
<pb n="KR2f0018_WYG_003-25a"/>
守雲南聖㫖面諭彼處産有各様禽鳥尋取進来欽此<lb/>
除欽遵外續後又奉御用監太監錢義傳奉㫖意分付<lb/>
進貢禽鳥百戶福安等除將各色禽鳥進貢五次成化<lb/>
十一年二月十七日金齒司民人楊華報稱孟宻寳井<lb/>
有寳石一塊重一斤黄鸚哥一架陸象牙一隻成化十<lb/>
二年十一月二十日據雲南布按二司呈為地方事該<lb/>
千崖宣撫司土官宣撫怕開法𬗟書譯告有反人刁孟<lb/>
扛等聚衆孟宻人馬殺占地方搶擄象馬百姓等情縁<lb/>
<pb n="KR2f0018_WYG_003-25b"/>
係邊務地方事理㑹同總兵官黔國公沐琮案仰三司<lb/>
轉行分廵分守官員及委指揮郭景千戶龔遂前去撫<lb/>
勘當職自備銀兩叚疋順差指揮郭景尋買前項寳石<lb/>
鸚哥去後郭景到於金齒呈稱寳石俱已尋得及黄鸚<lb/>
哥一架具數開報續據雲南按察司呈為外夷脱回中<lb/>
華軍丁事提取郭景僉事方進在於金齒計令郭景投<lb/>
井身死将寳石等件抄封解送廵撫左副都御史王處<lb/>
驗封并犯人戎達差鎮撫劉韶等解赴都察院轉達遺<lb/>
<pb n="KR2f0018_WYG_003-26a"/>
有黄鸚哥在於金齒司本司差徤歩軍人楊恕送到看<lb/>
得黄鸚哥寳石俱係郭景尋買事干一連随差指揮熊<lb/>
誌千戶叚忠送赴廵撫左副都御史王處轉進却稱熊<lb/>
誌叚忠由本院中路而進但係朝廷所用之物各處進<lb/>
貢皆由御道而進此禮不妨及查有無奉到㫖意公文<lb/>
行取尋得前項珍竒之物自要進貢等情中間誠有不<lb/>
容當職在邊鎮守合仰雲南都布按三司抄捧回司轉<lb/>
行廵撫左副都御史王煩請早為定奪作急奏聞當職<lb/>
<pb n="KR2f0018_WYG_003-26b"/>
詐傳聖㫖将年例所貢之物盡行革去將當職發遣施<lb/>
行都司轉呈總兵官黔國公沐琮知㑹䝉此理合備呈<lb/>
施行等因到院案照先因鎮守太監錢能令熊誌等送<lb/>
黄鸚哥前来盖以黄袱不露其形臣初不知為何物已<lb/>
而乃言令臣進貢臣亦不知主何意因思去年内閣大<lb/>
學士商輅等奏准却貢獻之事今後不許進貢竒花異<lb/>
卉珍禽異獸珍珠寳石金銀器物今却令臣進貢黄鸚<lb/>
哥誠恐近日又有奉到𠡠㫖臣是以轉行本官處查理<lb/>
<pb n="KR2f0018_WYG_003-27a"/>
别無不容本官在邊鎮守之意今来文之言如此臣欲<lb/>
不與之辨誠恐本官故為此言將以中臣雖朝廷明見<lb/>
萬里必不為其所惑然下情戰慄豈能自已故臣不得<lb/>
不昧死言之且本官之在雲南遞年假以地方為名差<lb/>
京官盧安蘇本江和楊能福安鐵聦吳源等前去外夷<lb/>
孟宻等處求索金銀寳石擾害夷人所得之物以十分<lb/>
為率錢能與盧安楊能等先尅落八九分止有一二分<lb/>
進上郭景此去收買寳石等項銀兩多是取諸夷人錢<lb/>
<pb n="KR2f0018_WYG_003-27b"/>
能聞知拏郭景恐怕郭景到官説出真情就差人齎帖<lb/>
子及令人寫簡帖報知郭景得方便處自討分曉因此<lb/>
郭景投井身死臣前項文移止是行查有無奉到進貢<lb/>
黄鸚哥㫖意公文今却平空造此浮浪之言其意亦可<lb/>
槩見臣再思向者學士商輅等所言却貢獻無非為蒼<lb/>
生為社稷計也陛下慨然准其所奏者亦無非為蒼生<lb/>
為社稷計也上下同心朝野稱慶夫何詔㫖已頒行於<lb/>
天下而錢能不為意公然以進貢為名差人前去夷方<lb/>
<pb n="KR2f0018_WYG_003-28a"/>
索要寳石禽鳥等件方命擾人莫此為甚臣聞昔漢之<lb/>
時䑕巢於樹野鵲變色識者以為不祥夫鸚哥本緑羽<lb/>
而今黄其羽豈非所謂野鵲變色之類不知錢能何取<lb/>
於此遣人逺渉徼外擾害取之将以進獻不知朝廷何<lb/>
少乎此亦不知朝廷無此何所損有此何所益乎然而<lb/>
此物有無既不足為朝廷損益抑不知錢能何忍故違<lb/>
目前詔㫖而必欲進乎萬一朝廷納之何以使天下臣<lb/>
民之無疑乎是乃因小以失大也其可乎哉臣愚以為<lb/>
<pb n="KR2f0018_WYG_003-28b"/>
此物誠不宜受况雲南數年以来盜賊竊發地方不寧<lb/>
若禽鳥若金燈籠寳石屏風等項之貢絡繹不絶行居<lb/>
騷然近来少息人心稍寧若又容進此物而不却則希<lb/>
寵徼幸者将必過求竒巧以進之豈止前數事而已其<lb/>
弊盖有不可勝言者臣又聞不寳逺物則逺人格逺人<lb/>
不服則脩文德以來之即今外夷久缺朝貢之禮交人<lb/>
漸有不服之心此正朝廷及内外臣鄰無怠無荒之日<lb/>
豈宜設耳目之玩忽不虞之戒伏望陛下念祖宗創業<lb/>
<pb n="KR2f0018_WYG_003-29a"/>
之艱難今日守成之不易明降詔㫖痛却錢能此貢仍<lb/>
通行各處守備鎮守内外官員今後除常例歳貢外其<lb/>
餘一應花草禽鳥寳石玩好物件一切禁止不許貢獻<lb/>
願陛下留心聖學專意政事永為華夷之主天下幸甚<lb/>
生民幸甚臣因錢能之言而冐昧及此臣誠不識時務<lb/>
不知忌諱罪該萬死伏惟陛下恕其狂瞽而察其心為<lb/>
此具題<lb/>
　　駕帖不可無印信疏<lb/>
<pb n="KR2f0018_WYG_003-29b"/>
臣荷蒙聖恩叨掌風紀材杇學淺不諳事體近聞雲南<lb/>
中衛百戶汪清来自京師齎捧駕帖與刑部郎中鐘蕃<lb/>
錦衣衛百戶宋鑑臣竊有疑焉伏見五府六部都察院<lb/>
行移天下諸司公文及給批差官前去各處公幹或提<lb/>
取犯人俱於所在官司比號相同然後行事又聞駕帖<lb/>
下各衙門則用司禮監印信該科掛號皇城各門俱打<lb/>
照出闗防印子皆所以防詐偽也今聞齎来駕帖既無<lb/>
該監印信該科字號又無各門關防此臣之不能無疑<lb/>
<pb n="KR2f0018_WYG_003-30a"/>
者一也近該臣等題為外夷脱回中華軍丁事都察院<lb/>
覆本奏奉聖㫖是各差的當官去務要勘問明白干礙<lb/>
錢能奏来處置欽此今原差郎中等官鐘蕃等齎領前<lb/>
項㫖意公文於本年九月初六日到雲南提取犯人盧<lb/>
安等到官鞫問間百戶汪清又齎駕帖於本月十一日<lb/>
到送與郎中鐘蕃等此臣之不能無疑者二也然臣之<lb/>
所疑者無他但為事體之不一何則事體一則人皆尊<lb/>
信而無疑事體不一非惟起人之疑且使投間抵隙者<lb/>
<pb n="KR2f0018_WYG_003-30b"/>
得以行其詐而濟其私設若駕帖内有賜死重事而無<lb/>
印信可驗其人將死乎將不死乎果出於上意而不死<lb/>
則是違君命而罪愈重若非上意而死之未免含寃於<lb/>
地下由是言之駕帖之出誠不可無印信臣以疏逺孤<lb/>
踪劾奏炙手可熱之權要何啻履虎狼之尾撩虺蛇之<lb/>
首真可謂不知量者也但縁前項事情非臣私家之事<lb/>
干係地方之安危生民之休戚國體之輕重人心之向<lb/>
背且如昔者交阯守鎮非人因而失䧟地方騰衝一夫<lb/>
<pb n="KR2f0018_WYG_003-31a"/>
啓釁以致麓賊反叛費無限之錢粮傷無限之生靈至<lb/>
今無老少言之莫不疾首蹙額酸鼻流涕今日錢能等<lb/>
所為之事殆有甚焉將来之禍誠不可測朝廷縱無按<lb/>
問之文部屬縱無訴告之詞臣廵撫其地風聞其事亦<lb/>
當為陛下言之况交通外國之事兵部奏准行臣與御<lb/>
史甄希賢㑹問攪擾夷方之事木邦等處節有緬書告<lb/>
訴臣是以不得不從實上聞其罪彼與否朝廷自有祖<lb/>
宗法度在臣豈敢容私意於其間哉若臣不以實告則<lb/>
<pb n="KR2f0018_WYG_003-31b"/>
是黨權要而欺朝廷也其罪將安逃乎縱使幸而免之<lb/>
亦豈忠臣孝子之心之忍為乎且忠孝乃臣子之節臣<lb/>
若以不忠不孝存心朝廷將安用臣臣將何以報陛下<lb/>
哉况居其位則思死其官乃臣之分也黨權要而茍利<lb/>
禄臣則不忍為也有此情悃干冐天威不勝戰悚待罪<lb/>
之至<lb/>
　　叅提奪占南甸田地軍職奏狀<lb/>
據南甸宣撫司印信𬗟書該䕶印土官百夫長刀惱欒<lb/>
<pb n="KR2f0018_WYG_003-32a"/>
同知劉暹通把事人等譯告欽差鎮守廵撫雲南都御<lb/>
史知道據矣顯百克蠻呈文到本司稱説普天下衙門<lb/>
地方皆是天皇帝掌管永樂十二年開設南甸州有孟<lb/>
底一處矣顙一處孟决一處羅卜思莊一處作水甸一<lb/>
處斬細一處大蒲窩一處共七處地方屬我南甸州朋<lb/>
辦差發拜見應付站赤到今似我矣顙地方父祖百夫<lb/>
長刀羡丙在日並不曽將田土賣與别人一叚天順四<lb/>
年有八那濃換田地胡叅將来管食時將撒欒一寨官<lb/>
<pb n="KR2f0018_WYG_003-32b"/>
塞一寨撥與刁孟玉作馬料<hi>闕</hi>田後胡叅將病故有他<lb/>
管荘楊四將田地三寨盜賣與尹指揮了有錢衙占了<lb/>
邦盪一寨縁多弄一寨線多乃一寨有騰衝陳指揮占<lb/>
了邦勞一寨稱線一寨路那一寨磨隴一寨有明指揮<lb/>
占了克茄一寨蠻養一寨被尹千戶占了田二叚因此<lb/>
百姓逃移差發不敷我將田一處當在蕭榮名下後將<lb/>
銀贖取並不肯還田寨把事謝政占田一叚知事謝慶<lb/>
占了一寨皆是辦納差發拜見應當站赤的地方俱被<lb/>
<pb n="KR2f0018_WYG_003-33a"/>
占去一二十年了並不肯替當站應付人夫馬匹我矣<lb/>
顙百姓盡去逃了拖欠差發拜見有誤站赤人馬供給<lb/>
罪責不便將情呈知本司得此轉呈印信𬗟書告禀乞<lb/>
請明文着令親齎前来本司收照着令他毎將村寨田<lb/>
地退還我毎照舊辦納差發當站便是等因到院審得<lb/>
刁克蠻供稱錢太監占了邦盪等處田地委金齒鮑千<lb/>
戶管又被騰衝藺千戶盜報起科等臣竊惟外夷之人<lb/>
性如犬羊馭之以道則歸順馭之失䇿則背叛故祖宗<lb/>
<pb n="KR2f0018_WYG_003-33b"/>
時因其慕義向化臣伏中國是以待之以誠信撫之以<lb/>
恩義嘗降勅禁止官員軍民人等不許假托公差前去<lb/>
夷方擾害非徒安外夷實所以安中國也若外夷安則<lb/>
邊方無事而中國自安外夷不安則邊方多事而中國<lb/>
亦不得安今外夷南甸宣撫司百夫長刁克蠻告稱各<lb/>
官占伊前項村寨田地以致百姓逃竄差發拖欠節縁<lb/>
係侵擾外夷地方事理若不拏問處置誠恐失夷人心<lb/>
因而激變引惹邊釁不無勞師費財為中國憂所係甚<lb/>
<pb n="KR2f0018_WYG_003-34a"/>
大非但區區田土而已查得尹指揮係尹泉陳指揮係<lb/>
陳輔明指揮係明廣尹千戶係尹銘藺千戶係藺鑑俱<lb/>
騰衝司鮑千戶係鮑鑰金齒司知事謝慶係土官合無<lb/>
將各官與百夫長刁克蠻等拘提到官坐委雲南都布<lb/>
按三司堂上公正官各一員押帶前去告田處所從公<lb/>
踏勘如所告是實即將田地斷給刁克蠻管領招撫逃<lb/>
民復業耕種辦納差發有罪之人問擬如律若有虚詐<lb/>
亦當宣布恩威諭以禍福使之知所警懼不敢違犯干<lb/>
<pb n="KR2f0018_WYG_003-34b"/>
礙太監錢能另行奏請定奪如此則彊禦畏法而詞訟<lb/>
自息逺人安業而邊釁不生縁數内尹泉等係軍職謝<lb/>
慶等係土官未敢擅便具題<lb/>
　　請勅貴州㑹兵撫捕羅雄州賊人奏狀<lb/>
准兵部咨職方清吏司案呈奉本部送兵科抄出廵按<lb/>
雲南監察御史林符題據雲南都布按三司經厯司呈<lb/>
各承奉本司劄付照㑹各准本司副使等官董俊等咨<lb/>
關據六凉衛指揮郭宏呈稱曲靖軍民府羅雄州土官<lb/>
<pb n="KR2f0018_WYG_003-35a"/>
知州者甫等先被營長阿昌等殺害地方告䝉總兵官<lb/>
征南將軍黔國公沐琮鎮守雲南太監錢能案驗仰都<lb/>
布按三司轉行分廵分守都指揮僉事方明左叅議桂<lb/>
茂之副使董俊㑹案牌仰宏等帶領官軍并土官副使<lb/>
資安原差把事楊景山等帶領民兵於本年五月十二<lb/>
日分路前往阿得村把隘聽調是宏不知鄉道有者甫<lb/>
男者格自帶官奴人等引至地名小房邊忽被阿昌統<lb/>
領本寨并貴州黄草壩馬步夷兵三千餘徒各執長鎗<lb/>
<pb n="KR2f0018_WYG_003-35b"/>
勁弩挨牌等器至十三日午時分就與民兵抵敵殺死<lb/>
阿鎻等二十人砍傷四十餘人彼時民兵發狠亦將賊<lb/>
人阿末等殺死射傷一十餘人被阿昌將者格虜去不<lb/>
放是宏等官軍見得勢大不敢抵敵阿昌又同營長阿<lb/>
南等分據各寨令賊把截路口欲要装伏迎敵官軍等<lb/>
因又據亦佐縣土官縣丞海禄呈稱阿昌隱其兇惡情<lb/>
犯推稱土官者甫與適索有故争田因和者格前来抄<lb/>
擄本營村寨三司就便統兵前来怎奈我何不肯將者<lb/>
<pb n="KR2f0018_WYG_003-36a"/>
格與職領回及平夷衛指揮李忠呈稱帶領官軍㑹同<lb/>
亦佐縣典史凌常大等管領民兵到於黄草壩那革河<lb/>
口累被適習差人把路實難前去等因又據土官者甫<lb/>
把事楊景山走回民兵奈道等各呈告前因到職為照<lb/>
先䝉總兵鎮守等官案驗俱為前事已經差委曲靖府<lb/>
同知等官丁賢等前去本州撫拘阿昌等諭以朝廷恩<lb/>
威禍福照依土俗與者甫盟誓講和被其因親結搆黄<lb/>
草壩强盜阿束等入境擒殺聞知上司親臨撫諭又敢<lb/>
<pb n="KR2f0018_WYG_003-36b"/>
助兵據寨不服出官今據郭宏等各呈前来委的兇犯<lb/>
阿昌等設計招引不相統攝之人抗拒官軍敵殺民兵<lb/>
况各賊勢大分據山險急難撲勦若不早圖長䇿處置<lb/>
停當誠恐結搆日深醸成禍患不便等因移關到司查<lb/>
得先䝉廵按雲南監察御史董韜案驗奉都察院廵按<lb/>
雲南七百四十八號勘合劄付及總兵官征南將軍黔<lb/>
國公沐琮准右軍都督府雲字七百二號勘合咨俱為<lb/>
積年聚衆殺虜地方等事據羅雄州土官知州者甫等<lb/>
<pb n="KR2f0018_WYG_003-37a"/>
奏稱成化七年月日不等被營長阿周南那保同妻適<lb/>
索等朋聚本管夷兵各借倩貴州黄草壩營長阿冊等<lb/>
兵馬二千餘人各披執衣甲鎗刀弓弩張打旗號將本<lb/>
州阿貴塊冊等殺死營長民人周通等二十餘人内將<lb/>
阿本阿久等分屍號令生擒男婦二百餘口燒毁房屋<lb/>
三百餘間仍抄搶牛馬家財奪占者甫莊田一十七處<lb/>
聲言若不順從起兵俱要殺盡等情奏行刑部看係邊<lb/>
夷抄詞備行雲南鎮守總兵廵按等官轉行都布按三<lb/>
<pb n="KR2f0018_WYG_003-37b"/>
司分廵分守官員撫出者甫與那保審係争論田荘照<lb/>
依土俗講和回報訖續為朋聚燒毁村寨支解人命等<lb/>
事據里老火頭張小等告稱本州土官者甫使令家奴<lb/>
阿索討租彼適索同奸夫阿昌等主使民兵阿額等窺<lb/>
伺各人經過射砍六人登時殺死六人告䝉布按二司<lb/>
委官詣彼撫諭及被紏聚貴州黄草壩已故營長阿冊<lb/>
妻適習兵馬二千餘人將者甫原住村寨圍住内殺死<lb/>
把事李沙海等分屍支解有土官寅夜走脱及據本州<lb/>
<pb n="KR2f0018_WYG_003-38a"/>
矣恐等村被害民人阿達等各告朋聚民兵殺虜人財<lb/>
攪害地方等事成化十一年月日不等被適索阿昌阿<lb/>
南等結聚黄草壩適習并阿昌妻弟營長阿束等統領<lb/>
民兵將父者寧等殺死抄搶家財等情告䝉呈達總兵<lb/>
官征南將軍黔國公沐琮鎮守雲南太監錢能廵按雲<lb/>
南監察御史林符備行三司分廵分守都指揮僉事方<lb/>
明叅議桂茂之僉事翁遂撫捕間各官又據本州千夫<lb/>
長適定營長小阿乖等告稱阿昌等連年謀害土官奪<lb/>
<pb n="KR2f0018_WYG_003-38b"/>
占各村田莊殺虜人民不得安業要乞調軍勦捕等因<lb/>
備呈總兵鎮守等官行仰三司分廵分守官員量調官<lb/>
軍民兵前去相機捕解仍行貴州鎮守總兵廵撫廵按<lb/>
等官坐委三司副使等官劉本等行委普安衛州指揮<lb/>
等官蔣經等前去黄草壩撫治適習等不許出境幫助<lb/>
阿昌等攪亂地方訖豈其適習係阿昌親妹結搆年久<lb/>
不肯改悔添兵屯聚阿昌住寨處所仍要讐殺又該分<lb/>
廵分守副使等官董俊等呈伏覩成化十一年十一月<lb/>
<pb n="KR2f0018_WYG_003-39a"/>
初八日詔書内一欵節開湖廣貴州等處苖蠻多因所<lb/>
司失於撫字及因貧窘所廹不得已相聚為盜詔書到<lb/>
日許令改過自新各歸本土安生樂業若不改悔仍前<lb/>
聚集為非並聽總兵等官征勦欽此照得阿昌連年借<lb/>
引貴州黄草壩苖賊越境殺人為非不肯改悔例該征<lb/>
勦呈䝉總兵鎮守等官案行各官量調官軍民兵前去<lb/>
羅雄州酌量彼中夷情事勢緩急若果各犯仍前為非<lb/>
即照詔書内事理勦捕去後今該前因擬合通行合行<lb/>
<pb n="KR2f0018_WYG_003-39b"/>
劄付照㑹本司即便轉呈施行等因到院臣看得雄州<lb/>
已故營長那保妻適索先與土官者甫争奪田荘互相<lb/>
搆怨阿昌因與適索有姦幫助積年讎殺又紏營長阿<lb/>
南等見據木黒等寨山箐險阻去處不聼招撫其地與<lb/>
貴州黄草壩接境止隔一江其黄草壩有扒者等三十<lb/>
八寨俱係已故大營長阿冊統属人馬威强其部内營<lb/>
長阿束等俱各夷兵衆多兇惡勢大先年阿昌因與者<lb/>
甫有讎將伊妹適習與阿冊其阿束又係阿昌妻弟以<lb/>
<pb n="KR2f0018_WYG_003-40a"/>
此㰱血誓盟結黨搆兵應援阿昌招之即来揮之則退<lb/>
又各以貴州所屬夷人與雲南官司不相統攝肆無忌<lb/>
憚致將土官者甫趕逐在外不敢回州所管民人財畜<lb/>
被其殺虜數多又被放火燒毁村寨强占田莊被者甫<lb/>
節次奏告行委三司分廵分守官員親詣撫諭輒敢仍<lb/>
招賊黨擁兵據寨不服拘喚及官軍壓境又敢拒敵殺<lb/>
死民兵搶去者甫之子者格不肯放回及照賊犯阿束<lb/>
適習等既䝉貴州總兵廵撫等官行委三司官員撫諭<lb/>
<pb n="KR2f0018_WYG_003-40b"/>
不許越境生事乃敢玩法益兵愈加猖獗幫助阿昌等<lb/>
為惡似此强夷法所難容今副使等官董俊等呈乞早<lb/>
圖長䇿處治一節臣以爲除患必先治其黨欲討羅雄<lb/>
州之賊不先治黄草壩賊黨彼將相援負固必不從化<lb/>
誠恐日後貽患地方非輕除案行都布按三司轉行分<lb/>
廵分守官員親詣羅雄州將賊犯阿昌等設法撫捕外<lb/>
如䝉乞勅該部計議合無請𠡠貴州鎮守總兵廵撫等<lb/>
官嚴督彼處分廵分守官員親詣黄草壩將夷賊適習<lb/>
<pb n="KR2f0018_WYG_003-41a"/>
阿索等撫回本土各安生業今後不許越境助阿昌等<lb/>
爲惡如是適習等黨惡不悛仍前領兵前来攪擾地方<lb/>
就便量調貴州官軍㑹合雲南官軍夾攻並勦各將適<lb/>
習阿束阿昌等通行擒捕解官處以重刑如此則諸夷<lb/>
知所警懼一方可保無虞等因具題成化十三年十二<lb/>
月初七日通政使司官於奉天門奏奉聖㫖該部知道<lb/>
欽此欽遵抄出送司查得成化六年十月十七日該雲<lb/>
南曲靖軍民府羅雄州土官知州者甫奏稱被本州法<lb/>
<pb n="KR2f0018_WYG_003-41b"/>
干寨營長阿周同男那保及革宗者等村營長阿昌阿<lb/>
南等并貴州黄草壩營長阿折等助兵朋聚殺虜人畜<lb/>
燒毁房屋乞要調兵擒捕等因本部爲照係一靣夷情<lb/>
查無各該鎮守總兵等官具奏縁由已經議行總兵鎮<lb/>
守廵按三司設法撫勘去後未報今該前因案呈到部<lb/>
叅照雲南曲靖軍民府羅雄州土官知州者甫被營長<lb/>
阿昌挾讎結黨搆引貴州黄草壩賊衆將者甫趕逐在<lb/>
外殺虜人財燒毁村寨等情係是土官夷人争奪田莊<lb/>
<pb n="KR2f0018_WYG_003-42a"/>
互相攻擊先該兵部及刑部奏行都察院備行雲南鎮<lb/>
守廵按三司官撫勘去後其委官都指揮叅議副使等<lb/>
官方明桂茂之董俊自合體量夷情多方設法擒其首<lb/>
惡散其餘黨使不至於日動干戈延及良善今却妄引<lb/>
詔書比照湖廣貴州見奉勅書征勦苖蠻事例輙便動<lb/>
調官軍前進追勦致被夷儸將原領鄉道知州者甫男<lb/>
者格捉去不肯送出又將官軍原領民兵阿鎻等二十<lb/>
餘人殺死似此輕率寡謀處置失當本當䆒治但礙夷<lb/>
<pb n="KR2f0018_WYG_003-42b"/>
羅事情不係腹裏軍務况且止是廵按御史林符具奏<lb/>
不見總兵太監三司同奏中間事恐未明合無行移雲<lb/>
南鎮守太監錢能總兵官黔國公沐琮廵撫左副都御<lb/>
史王并廵按監察御史都布按三司議委分廵分守等<lb/>
官親詣羅雄州先行宻切體勘彼中賊勢如何若果退<lb/>
散責令土居諳曉夷情之人前去村寨撫出營長阿昌<lb/>
等到官曉諭朝廷恩威生死禍福照依夷俗體例俾令<lb/>
兩相和觧將原搶村寨田庒人畜逐一退出給主其間<lb/>
<pb n="KR2f0018_WYG_003-43a"/>
果有人命重情量為處置應奏請者具奏裁處倘此賊<lb/>
執迷生抝梗化弗從應合調兵勦捕計議停當量調附<lb/>
近軍兵民快人等相機行事仍星馳差人奏報本部仍<lb/>
行貴州鎮守右少監韋鑄總兵官都指揮同知吳經廵<lb/>
撫右僉都御史宋欽㑹同廵按三司等官坐委分廵分<lb/>
守官員黄草壩撫拘頭目適習阿束等回還本土各安<lb/>
生業保守疆界不許似前幫助阿昌等為惡攪亂地方<lb/>
自取夷滅果能聽從撫化釋其已往之愆特示自新之<lb/>
<pb n="KR2f0018_WYG_003-43b"/>
路倘稔惡不悛負固不服應該别項處置具實回奏定<lb/>
奪等因奏奉聖㫖是欽此欽遵移咨到院㑹同總兵官<lb/>
征南將軍黔國公沐琮欽差鎮守雲南太監錢能廵按<lb/>
雲南監察御史甄希賢雲南都布按三司都指揮僉事<lb/>
方明左布政使俞鐸按察使劉釪計議得賊首阿昌今<lb/>
巳病故者格已被適索等謀死黄草壩賊人適習阿束<lb/>
等係是適索黨與各賊積年為惡攪亂地方殺死人命<lb/>
逼逐土官知州者甫躱避不敢回州管事再三委官撫<lb/>
<pb n="KR2f0018_WYG_003-44a"/>
諭執迷不聼情犯深重本當勦捕但不知即今賊勢有<lb/>
無聚散行㨿都布按三司呈准都指揮僉事方明右叅<lb/>
議金禮僉事方進咨關准本司咨關抄䝉臣等案驗准<lb/>
兵部咨該廵按雲南監察御史林符題前事依䝉親詣<lb/>
羅雄州委㨿諳曉夷情六凉宜良衛所千戶張弼周義<lb/>
等呈依䝉各賊於成化十三年五月初七日帶同土居<lb/>
諳曉夷語通事張聚與本州吏目夏志能等到於適索<lb/>
原住補羅額寨撫出適索與家奴趙阿哥阿希哲張普<lb/>
<pb n="KR2f0018_WYG_003-44b"/>
苴等到職隨問阿昌者格下落推稱俱已身死各職據<lb/>
此當將榜文内原奉勘合備細縁由令通事張聚譯作<lb/>
夷語曉諭適索知道本婦回稱務要者甫分與庄田三<lb/>
十二處與我各管一方纔罷等語各職回州本月初十<lb/>
日仍帶張聚等前去撫諭有適索趙阿哥等説要帶領<lb/>
者甫管下營長家奴人等來寨講和十二日依從與指<lb/>
揮竇俊等同帶營長小阿乖等前去地方黒西寨駐劄<lb/>
講和互相争諭適索趙阿哥等紏集賊首阿羅忒阿南<lb/>
<pb n="KR2f0018_WYG_003-45a"/>
阿惡阿歪南阿額阿俗阿冊阿京阿歹普等并阿昌原<lb/>
日借留貴州黄草壩伊妻弟小營長阿束等殺傷民兵<lb/>
三百餘人見其占種雲南地方夷民田土居住不回幫<lb/>
助適索為惡夷兵二千餘人身披衣甲手執鎗刀弓弩<lb/>
要與厮殺各人見其勢惡四散奔走職等亦就回州今<lb/>
思首惡阿昌已死適索前項人馬俱是家奴趙阿哥阿<lb/>
希哲張普苴等聚集恃衆擾害地方至十三日又䝉備<lb/>
榜差千戶郭景齎去撫諭趙阿哥等令其改過勸化適<lb/>
<pb n="KR2f0018_WYG_003-45b"/>
索相與講和各人又哄郭千戸説你且回去明日同委<lb/>
官張千户等再領各營長来講和各職依聽十五日復<lb/>
引營長小阿乖等到彼又被家奴趙阿哥等添聚强兵<lb/>
三千餘人各執器械執迷生抝不肯講和又要趕殺各<lb/>
職見其兇惡恐傷性命只得脱身回来委的勢衆實難<lb/>
撫化等因到職據此案照先為前事已將原奉勘合并<lb/>
案驗内事理二次備榜差委各官照依土俗體例講和<lb/>
去後今呈前因叅照趙阿哥阿希哲張普苴等與貴州<lb/>
<pb n="KR2f0018_WYG_003-46a"/>
夷兵阿束等俱係恊助適索并已故阿昌殺傷民兵數<lb/>
多與捉虜土官知州者甫男者格謀害身死不見下落<lb/>
人數及查各賊原今巻内成化八年該按察司去任副<lb/>
使等官曹景等成化九年僉事張寛等成化十年都布<lb/>
按三司都指揮僉事等官方明等成化十一年左叅議<lb/>
桂茂之等成化十二年副使等官董俊等及今本職等<lb/>
通前撫諭六次愈加執抝結黨不服人犯若不呈禀移<lb/>
文貴州廵撫鎮守廵按三司照依見奉勘合事理早將<lb/>
<pb n="KR2f0018_WYG_003-46b"/>
黄草壩占種雲南羅雄州夷民田地乆住不回幫助適<lb/>
索等為惡强兵阿束等招撫回還又量調彼處附近軍<lb/>
兵與雲南軍兵將適索趙阿哥等夾攻殄滅誠恐各賊<lb/>
大肆猖獗釀成邊患深為未便等因回報到院臣㑹同<lb/>
總兵官征南將軍黔國公沐琮廵按雲南監察御史甄<lb/>
希賢雲南都布按三司都指揮僉事方明右叅議金禮<lb/>
副使陳騏計議得賊首適索等係土官知州者甫部内<lb/>
之人乃敢結搆貴州黄草壩賊人適習阿束等節次擾<lb/>
<pb n="KR2f0018_WYG_003-47a"/>
亂地方趕逐土官抗拒官軍敵殺民兵已嘗委官撫諭<lb/>
數次令其革心向化終不聽從又將者甫之子謀害身<lb/>
死今奉欽依又行委官撫諭令其兩相和解退還村寨<lb/>
豈期各賊愈加生抝仍不聼撫復聚强兵三千餘徒意<lb/>
欲趕殺委官其稔惡不悛如此之甚合當勦捕欲便量<lb/>
調附近官軍民兵人等進勦但係黄草壩賊首阿束等<lb/>
見今占往羅雄地方動輒幫助適索等為惡誠恐兵至<lb/>
其地其賊結黨愈衆據險以待我軍欲進不得欲退不<lb/>
<pb n="KR2f0018_WYG_003-47b"/>
可不無誤事况不知近来貴州曾無委官撫拘適習阿<lb/>
束等有無聼從縱使從之亦不足信且如去年貴州委<lb/>
官已取適習阿束等不敢擅調兵馬幫助適索等過界<lb/>
為非結狀繳報外及至雲南進兵其適習阿束等又来<lb/>
幫助適索等敵殺官軍此縱使從之亦不足信之明驗<lb/>
也必湏雲貴二處各調兵馬進壓其境振揚威武可撫<lb/>
則撫可勦則勦方可成功如䝉乞𠡠該部計議合無請<lb/>
𠡠貴州鎮守總兵廵撫等官量調彼處官軍到於黄草<lb/>
<pb n="KR2f0018_WYG_003-48a"/>
壩臨近地方駐劄臣等雲南亦量調附近官軍民兵人<lb/>
等到於羅雄州臨近地方駐劄各人選差諳曉夷情之<lb/>
人前去撫諭如是撫拘適習阿束等到於軍前不致幫<lb/>
助適索等為惡其適索等若肯俯首聼撫即當振旅而<lb/>
還倘若各賊稔惡不悛仍前幫助適索等為惡就便㑹<lb/>
合刻期進兵擣其巢穴擒其渠魁散其餘黨以彰天討<lb/>
之公以除地方之患以正官民上下之分以為夷羅作<lb/>
亂之戒庻乎可矣縁係處置地方賊情事理未敢擅便<lb/>
<pb n="KR2f0018_WYG_003-48b"/>
具題<lb/>
　　改南京都御史叅賛機務謝恩䟽<lb/>
臣以都察院右都御史廵撫雲南成化十三年十一月<lb/>
十五日欽奉本年九月初二日𠡠諭改南京都察院不<lb/>
妨院事叅賛機務者臣竊惟叅賛機務重任也非剛正<lb/>
有為博洽多識深沉而能斷者何足以當之臣以迂拙<lb/>
庸材雖嘗誤䝉任使不過因人成事其餘前數者之善<lb/>
實無一焉今䝉聖恩授以此寄拜命之餘驚憂失次深<lb/>
<pb n="KR2f0018_WYG_003-49a"/>
恐不稱以負聖明用人圖治之意欲便懇辭讓於能者<lb/>
然璽書既降理難封還臣雖愚敢不夙夜匪懈鞠躬盡<lb/>
瘁補報萬一除望闕謝恩前去到任外謹具奏聞<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0018_WYG_003-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　王端毅奏議巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>王端毅奏議巻五</head>
    <p>
<pb n="KR2f0018_WYG_005-1a"/>
欽定四庫全書<lb/>
　王端毅奏議巻五　　　　　明　王恕　撰<lb/>
　巡撫南直𨽻<lb/>
　　地震請停任奏狀<lb/>
㨿直𨽻常州府申據武進縣申據本縣在城里老王宗<lb/>
武等呈於本年五月初十日辰時分本處忽然地震有<lb/>
聲間生白毛係是地方灾異等因備申到臣除痛自修<lb/>
省外仰惟陛下以天徳而居天位於兹十有五年矣巳<lb/>
<pb n="KR2f0018_WYG_005-1b"/>
嘗勵精圖治夙夜不倦不嗜殺不游畋畏天恤民仁孝<lb/>
誠敬格於上下宜其天心克享民物阜安奈何近年以<lb/>
來水旱灾傷殆無寧嵗饑饉流殍南北皆然陛下又嘗<lb/>
宵旰焦勞遣使四出旣發倉廩以賑貸之又蠲糧差以<lb/>
寛恤之凡所以奉天安人者無所不至又宜可以少回<lb/>
灾沴召致和平夫何南畿之地復有如此之異此無他<lb/>
蓋是臣奉職不謹巡撫無狀之所致也况臣今年六十<lb/>
有四衰老多病昏憒無為委實虚縻廩禄有妨賢路伏<lb/>
<pb n="KR2f0018_WYG_005-2a"/>
望聖恩憐憫將臣罷歸田里以終餘年另選賢能代理<lb/>
其事庶幾優劣得所而天意可囘矣具奏奉聖㫖王恕<lb/>
不准罷歸着用心巡撫地方<lb/>
　　議事奏狀<lb/>
照得南京管糧并南直𨽻河南等處巡撫官例該八月<lb/>
以裏赴京議事查得先該南京守備成國公朱儀等奏<lb/>
准南京管糧并南直𨽻巡撫都御史先期相度如果至<lb/>
期地方無事仍照例赴京㑹議若事不可摘離量將應<lb/>
<pb n="KR2f0018_WYG_005-2b"/>
議事件具奏定奪今照南直𨽻安慶池州等府地方去<lb/>
年灾傷薄收即今人民艱食為盜者多正係撫安賑恤<lb/>
提督緝捕之時况近來常州府地震有聲應天鎮江等<lb/>
處雨水過多渰沒圩田不能栽蒔防閑處置尤不可忽<lb/>
欲便照例赴京㑹議誠恐有悞前事除仍在地方巡撫<lb/>
外今將應議事件開坐具題請㫖<lb/>
　一查得成化七年奏准將江南應天府并蘇松等府<lb/>
　　該起運瓜洲淮安二處水次常盈倉糧俱撥官軍<lb/>
<pb n="KR2f0018_WYG_005-3a"/>
　　過江就各處倉場交兌每石除原定加耗外另加<lb/>
　　過江水脚米一斗所以軍得脚價民免逺運彼此<lb/>
　　有益交相稱便成化十三年十四年仍令民運赴<lb/>
　　瓜淮交兌民有盤費之損軍無加増之益由是言<lb/>
　　之則知民運至瓜淮不若軍到江南領運之便明<lb/>
　　甚如蒙乞勅該部㑹議合無將今後儹運瓜洲淮<lb/>
　　安二處水次常盈倉糧照例加與脚耗仍令官軍<lb/>
　　過江依期前去各處水次領兌庶幾軍民兩便漕<lb/>
<pb n="KR2f0018_WYG_005-3b"/>
　　運不悞　前件仍照舊例民運於瓜淮及常盈倉<lb/>
　　兌納<lb/>
　一蘇松常鎮及嘉湖杭七府嵗輸正耗稅糧八百餘<lb/>
　　萬石租重差繁民多逃移松江一府二縣之民巳<lb/>
　　包納坍江逃絶人户稅糧五萬有餘其他可知且<lb/>
　　杭鎮二府稅糧雖多不過起運南京各衛倉徐州<lb/>
　　等倉及兌軍儹運而巳蘇松常嘉湖五府稅糧除<lb/>
　　起運兩京内官監供用庫光禄寺等衙門白熟粳<lb/>
<pb n="KR2f0018_WYG_005-4a"/>
　　米白熟糯米一十四萬三千九百九十餘石每石<lb/>
　　連加耗脚價盤用有用糙米四石三斗二升者有<lb/>
　　用糙米三石三升者有用糙米二石七斗者共用<lb/>
　　糙米四十餘萬石蘇松常三府又起運兩京各衙<lb/>
　　門并公侯駙馬伯禄米二十八萬餘石連加耗脚<lb/>
　　價盤用共用糙米五十餘萬石約用運夫二萬有<lb/>
　　餘自備衣糧盤費又不可以數計况涉歴江湖過<lb/>
　　閘過壩盤灘剥淺辛苦萬狀或不幸又有遭風覆<lb/>
<pb n="KR2f0018_WYG_005-4b"/>
　　沒之虞四五箇月不得到京及至到京或遇隂雨<lb/>
　　不得曬晾動輒守候一兩箇月不能進倉如遇各<lb/>
　　衙門忠誠為國知民艱苦官員隨即照數收受出<lb/>
　　給闗單糧納受福若遇惟利是嗜不知民難官員<lb/>
　　百般刁蹬任意需索捉斛較量衝撒在地者皆不<lb/>
　　作數或百十石或五七十石一例折算照數添補<lb/>
　　以致借債賠補破産還債年年如此民財如之何<lb/>
　　不殫財殫力屈民難過活誠恐久則致生他變不<lb/>
<pb n="KR2f0018_WYG_005-5a"/>
　　特收糧之弊如此而各庫收受一應官物其弊亦<lb/>
　　然如蒙乞勅該部㑹議合無請勅戒諭兩京一應<lb/>
　　收受錢銀内外官員今後務要各公乃心憫念民<lb/>
　　難如遇錢糧到於倉庫辨驗堪中隨即收受毋刁<lb/>
　　蹬留難毋巧取財物毋多收斛面毋多稱斤量為<lb/>
　　國愛惜民力培養元氣如或仍前不悛剥削糧納<lb/>
　　許巡倉巡庫御史指實㕘奏不分内外一體拏問<lb/>
　　如此則法無偏私而人自畏服東南生靈之福也<lb/>
<pb n="KR2f0018_WYG_005-5b"/>
　　　前件准擬行文禁約<lb/>
　一查得在京光禄寺嵗用白熟粳米三萬八千一百<lb/>
　　二十五石南京光禄寺嵗用白熟粳米一萬五千<lb/>
　　石在京光禄寺日支飯米臣不知其數南京光禄<lb/>
　　寺日支飯米臣頗知其槩其每日所造之飯止供<lb/>
　　南京尚寳司六科巡城都督本寺及四署官數員<lb/>
　　而巳其餘則送各監局匠人本寺厨役及以此米<lb/>
　　送淮清橋三飯堂造飯濟貧大抵此米以一百分<lb/>
<pb n="KR2f0018_WYG_005-6a"/>
　　為率官員所食不及一分而匠人厨役貧子所食<lb/>
　　反有九十九分之上且此白熟米得之非易方其<lb/>
　　初收之時鄉民選取一色好稻舂碾成米篩簸擇<lb/>
　　好者取之其不好者退之勞費民力頗多實非常<lb/>
　　米可比在廷文武大臣非公差見辭奉㫖賜酒飯<lb/>
　　則不得食而匠人厨役貧子反得食之况環衛之<lb/>
　　士與朝廷守宫禁防奸細比之匠人厨役貧子輕<lb/>
　　重不同環衛之士止食四門倉之米所造之飯而<lb/>
<pb n="KR2f0018_WYG_005-6b"/>
　　匠人厨役貧子却食如此好米非惟人民辦納艱<lb/>
　　難抑且貴賤輕重不分如蒙乞勅該部㑹議合無<lb/>
　　今後兩京光禄寺合用祇待近侍官員及四夷使<lb/>
　　臣等項方許㑹計白熟粳米其餘匠人厨役飯食<lb/>
　　與夫飯堂造飯之米另項㑹計次等熟米但以熟<lb/>
　　米不分顆粒大小顔色紅白一例收受支給如此<lb/>
　　非但辦納者頗省勞費而飯食亦有差矣　前件<lb/>
　　照舊具題節該奉聖㫖南京光禄寺扣算官員食<lb/>
<pb n="KR2f0018_WYG_005-7a"/>
　　用外厨役人等只與次等米食<lb/>
　一直𨽻蘇州府所屬并蘇州太倉鎮海三衛吳淞江<lb/>
　　崇明沙二守禦千户所官吏師生旗軍俸糧及運<lb/>
　　糧備倭官軍行糧嵗用糧米二十三萬石直𨽻松<lb/>
　　江府所屬并金山衛青村南匯觜二守禦千户所<lb/>
　　及浦東等鹽課司官吏師生旗軍人等俸廪嵗用<lb/>
　　糧米七萬四千餘石近年以來蘇州府止存留糧<lb/>
　　米十萬餘石不彀半年支用松江府止存留糧米<lb/>
<pb n="KR2f0018_WYG_005-7b"/>
　　二萬八千餘石不彀五箇月支用遇有灾傷蠲免<lb/>
　　及坐買顔料愈見缺乏况太倉鎮海金山崇明沙<lb/>
　　吳淞江青村南匯觜俱係沿海衛所隄備倭冦官<lb/>
　　軍缺食㝷常尚難度日遇警豈不悞事節據金山<lb/>
　　等衛崇明沙等所告稱缺糧巳行該府暫將各縣<lb/>
　　備荒糧米借撥支領外即今各縣備荒糧米數亦<lb/>
　　不多中間亦有全匱乏者設遇饑荒非惟官軍缺<lb/>
　　糧支給而饑民亦無所望該府巳嘗具奏今成化<lb/>
<pb n="KR2f0018_WYG_005-8a"/>
　　十五年税糧蘇州府又止存留一十萬六千九百<lb/>
　　六十一石有零松江府又止存留三萬一千三百<lb/>
　　三十八石有零委的數少不彀支給查得蘇州府<lb/>
　　起運淮安府常盈倉米五萬五千石揚州府倉米<lb/>
　　一萬四千三百七十石松江府起運揚州倉米二<lb/>
　　萬石徐州永福倉米二萬石淮安府常盈倉米三<lb/>
　　萬五千七百石如蒙乞勅該部㑹議合無將蘇州<lb/>
　　府起運淮安常盈及揚州倉前項糧米盡數改存<lb/>
<pb n="KR2f0018_WYG_005-8b"/>
　　本府各倉松江府起運揚州等倉米内改撥五萬<lb/>
　　石存留本府各倉支用候㑹計成化十六年秋糧<lb/>
　　蘇州府存留二十三四萬石松江府存留七萬四<lb/>
　　千餘石備用如此則沿海倉厫不至空虚備倭官<lb/>
　　軍有所仰賴　前件准擬<lb/>
　一常州府靖江縣原係本府江隂縣馬䭾等沙地方<lb/>
　　成化七年設為靖江縣所轄五十五里户口數萬<lb/>
　　夏秋稅糧三萬九千四百餘石我朝官制縣二十<lb/>
<pb n="KR2f0018_WYG_005-9a"/>
　　里以上者設知縣縣丞主簿典史各一員謂之全<lb/>
　　設衙門今靖江縣因是近來開創本衙門止設知<lb/>
　　縣典史各一員其所屬止設儒學一處以致部運<lb/>
　　錢糧踏勘田土等項事務多不無缺官差委况境<lb/>
　　内醫卜僧道之流亦不為不衆未經設官殊無統<lb/>
　　攝如蒙乞勅該部㑹議合無將靖江縣照例添設<lb/>
　　縣丞主簿各一員仍設隂陽醫學僧㑹司道㑹司<lb/>
　　衙門鑄降印記銓選官員如此則百里之治非惟<lb/>
<pb n="KR2f0018_WYG_005-9b"/>
　　得衆職以分理亦可備一邑之制度　前件准擬<lb/>
　　奏報灾傷因言織造進貢勞民傷財奏狀<lb/>
據直𨽻鎮江府丹陽縣申准知縣康厚闗遵依看驗得<lb/>
人民所種二麥自本年二月以來天降黄沙傷損萎黄<lb/>
槩縣約有七分灾傷闗報到縣申乞照驗等因到院行<lb/>
間又據應天府呈及鎮江府常州府太平府寧國府池<lb/>
州府徽州府安慶府廣徳州鎮江衛各申所屬軍民今<lb/>
年所種二麥俱同前灾夏稅子粒無從辦納臣今年二<lb/>
<pb n="KR2f0018_WYG_005-10a"/>
月出巡到於鎮江常州等處親見軍民所種麥苗委的<lb/>
萎黄成灾臣惟南直𨽻地方連年灾傷去秋纔得一熟<lb/>
中間尚有無收之家今復遇此灾傷軍民憂惶過活艱<lb/>
難除行屬給糧賑濟及催委官踏勘聽候覆勘外臣自<lb/>
去年奉命巡撫之後節據撫屬各府州申奉各部勘合<lb/>
派買各項物料及織造紵絲紗羅等項其數頗多該用<lb/>
價銀動以萬計在官錢糧刮剥殆盡見年里甲出辦不<lb/>
起因而逃移民情實有不堪臣又見各處進貢禽鳥花<lb/>
<pb n="KR2f0018_WYG_005-10b"/>
木等物經過去處亦頗騷擾臣惟凡此之𩔖朝廷之上<lb/>
固有不可缺者亦有可減省者亦有可缺者且如糧餉<lb/>
軍需紵絲之𩔖將以養軍馬備宿衛給賞四夷使臣不<lb/>
可缺者也綵裝竒巧花様紵絲紗羅十餘人碌亂半年<lb/>
以上方纔得一件所費物料難以數計賞賜臣下以酬<lb/>
其勞使之感恩思報固無不可但賞之有節得之者必<lb/>
以為竒又且省費賞之太濫得之者必不為罕又且傷<lb/>
財古之明主一嚬一笑猶且愛惜敝袴猶且蔵之以待<lb/>
<pb n="KR2f0018_WYG_005-11a"/>
有功况此物乎此可減省者也至於禽鳥花木等物數<lb/>
年間進之者不知其數一經重瞳之後料必置之他所<lb/>
臣仰惟陛下聖明聖知徳配天地宵衣旰食憂勞黎元<lb/>
必不以此為意然嘗有罷進貢之㫖矣而進貢者未見<lb/>
斥去是以不知畫一遵守競尋竒異之物不逺千里進<lb/>
至闕庭以為孝順殊不知此物非勞民傷財則不可得<lb/>
得之無益於時無補於治此可缺者也夫物或可缺而<lb/>
民則不可缺書曰后非衆罔與守邦是知民者豈可缺<lb/>
<pb n="KR2f0018_WYG_005-11b"/>
乎惟其不可缺是以古之聖帝明王愛民如子撫摩安<lb/>
輯務俾得其所彼投珠抵璧却千里馬焚雉頭裘者非<lb/>
不知珠玉之可貴而千里馬雉頭裘之可愛也但恐留<lb/>
意於此因而妨廢政事失天下心所以投之抵之却之<lb/>
焚之者蓋欲固結人心而為社稷計也且不作無益害<lb/>
有益功乃成不貴異物賤用物民乃足此經籍之格言<lb/>
也陛下誠能深思而力行之若功不成而民不足則斯<lb/>
言不足信而聖人之道不足重矣今當連年灾傷之餘<lb/>
<pb n="KR2f0018_WYG_005-12a"/>
軍民凋弊之際非特織造可以減省進貢可以寢罷凡<lb/>
百冗費俱宜撙節一應不急之務俱宜停止如蒙乞勅<lb/>
該部照例行移巡按監察御史覆勘前項地方灾傷除<lb/>
豁夏稅仍望陛下崇尚恭儉今後上用并宫中所用及<lb/>
賞賜諸王龍鳳等項花様衣服合無只著兩京内織染<lb/>
局織造其合用預備賞賜等項紵絲合無照依原額行<lb/>
移各該司府織染局織造差去官員匠師人等合無取<lb/>
回禽鳥花木等項玩好之物合無不必進貢俾軍民息<lb/>
<pb n="KR2f0018_WYG_005-12b"/>
肩感戴聖徳實為社稷之福臣叨為具臣愚不知止因<lb/>
言灾傷而冒昧及此罪該萬死惟聖明裁之宥其罪而<lb/>
賜之歸田幸甚具題<lb/>
　　乞暫停燒甎奏狀<lb/>
准工部咨該本部題據本部委官主事周宏等呈查得<lb/>
臨清厰成化十五年冬季分實在項下完整缺角半段<lb/>
等甎三百三萬八千餘箇大約計之止彀二三年帶運<lb/>
而山東河南并南北直𨽻各窯厰甎料即今俱巳盡絶<lb/>
<pb n="KR2f0018_WYG_005-13a"/>
若不具呈定奪誠恐臨期卒難燒造等因到部合無准<lb/>
其所呈行移河南山東南北直𨽻等處巡撫巡按督同<lb/>
各該都布按三司及府衛掌印官員即便親詣原有窯<lb/>
厰去處逐一查勘現在窯座數目若是原窯數多人力<lb/>
不敷斟酌可否量為減半燒造其合用做工軍民人夫<lb/>
柴薪并一應器具等項務在今年以裏整㸃齊備候成<lb/>
化十七年興工燒造各委的當官員管理不許擾害下<lb/>
人所燒各様甎數以十分為率城甎六分斧刃券甎四<lb/>
<pb n="KR2f0018_WYG_005-13b"/>
分及行管河管厰官員但遇一應經過船隻照舊帶運<lb/>
吏部照例添設郎中二員揀選能幹有為之人於今年<lb/>
十月内銓選馳驛前去分投各該有窯地方専一提督<lb/>
往來燒造等因奏准行移到臣除欽遵外行據直𨽻太<lb/>
平等府申稱查得永樂年間蕪湖縣立窯六十二座係<lb/>
南京羽林右羽林前府軍左三衛官軍燒造當塗縣采<lb/>
石河西岸立窯六十八座係南京金吾前金吾後旗手<lb/>
等三衛官軍燒造采石河東岸望夫山共立窯五十三<lb/>
<pb n="KR2f0018_WYG_005-14a"/>
座俱係須知為事官員燒造繁昌縣立窯八十三座係<lb/>
南京神䇿武徳府軍後府軍右虎賁左虎賁右六衛官<lb/>
軍燒造貴池縣黄公山丁家港劉婆磯三處共立窯四<lb/>
百座係南京留守中龍驤驍騎右豹韜興武鷹揚七衛<lb/>
官軍燒造桐城縣樅陽新隘口立窯六十二座係南京<lb/>
留守衛官軍燒造厰房器具等項俱係南京工部分派<lb/>
應用柴薪俱是奥龍等巡檢司蘆場砍砟與府縣事無<lb/>
相干今前項地方共止有完整窯一百九十六座其餘<lb/>
<pb n="KR2f0018_WYG_005-14b"/>
窯座俱各倒塌厰房止有基址器具俱無現在及查得<lb/>
景泰二年該南京工部奏准要照永樂年間事例差撥<lb/>
在京各衛官軍委官提督於太平等府沿江原立窯座<lb/>
去處砍辦蘆柴燒造城甎五千萬箇行移南京守備太<lb/>
監袁誠總都機務靖逺伯王驥守備豐城侯李賢等欽<lb/>
依燒造外又查得儀真瓜洲二厰每年運糧并官民船<lb/>
隻帶運整甎多則二十餘萬少則止有十數萬今二厰<lb/>
現有整甎一百六十二萬有餘半段甎四百二十四萬<lb/>
<pb n="KR2f0018_WYG_005-15a"/>
缺角段甎二十一萬有餘江北窯厰尚有整甎百餘萬<lb/>
江南窯厰尚有半段甎一百三十八萬有餘二十餘年<lb/>
尚帶不盡臣惟即今兩京城垣已包砌矣天地等壇與<lb/>
夫太廟巳完美矣宫殿已壯麗矣官署已蓋造矣間有<lb/>
損壊不過脩葺而巳竊料前項現在甎料可彀二十餘<lb/>
年之用况南直𨽻太平等府人民逓年買辦科差等項<lb/>
繁重兼且近年措置船隻搬運甎料赴儀真瓜洲二厰<lb/>
交割已費船錢不貲皆是軍民膏血今年二麥巳被灾<lb/>
<pb n="KR2f0018_WYG_005-15b"/>
傷秋禾又復薄收軍民憂懼口食無措凡百寛減尚恐<lb/>
不能存活若再起倩人夫整理窯厰措置柴薪燒造甎<lb/>
料誠恐凋敝之人不堪此役因而逃竄為非不無貽累<lb/>
地方伏望陛下以宗社為念思患預防乞勅該部暫罷<lb/>
燒造之役以蘇軍民之困少待數年再行燒造亦未為<lb/>
晚若有緊要營造必不得巳乞照前例預勅南京工部<lb/>
委官清理沿江一帶原舊燒甎蘆場砍辦蘆柴整理器<lb/>
具仍勅南京内外守備㕘贊等官量撥南京各衛官軍<lb/>
<pb n="KR2f0018_WYG_005-16a"/>
燒造如此則民不擾而事可成矣縁係燒造城甎事理<lb/>
未敢擅便具題<lb/>
　　乞照舊令南京各衛官軍燒甎并要清查沿江一<lb/>
　　　帶蘆場奏狀<lb/>
據直𨽻池州府申據貴池縣東一等保圖老人江信等<lb/>
呈切縁本府所屬貴池等六縣人民止有九十九里人<lb/>
户不過一萬餘户近年以來連遇水旱相繼人民困苦<lb/>
查得本府每嵗節奉南北二京户禮工三部勘合坐派<lb/>
<pb n="KR2f0018_WYG_005-16b"/>
各色羅段杉株等木底皮顔料黄白蠟芽茶蜂蜜等項<lb/>
及各衙門輪班皂𨽻齋膳夫該納柴錢嵗用銀一萬八<lb/>
千餘兩俱係前項人户出辦李陽池口大通驛逓紅馬<lb/>
站船共該水夫一千三百餘名及各衙門弓兵皂𨽻禁<lb/>
子四百餘名亦係前項人户内編派本處地方邊臨大<lb/>
江路當衝要上下往來使客絡繹不絶拽船人夫一二<lb/>
千名亦係前項人户起倩今蒙明文行仰本縣將原設<lb/>
窯座脩理一半及合用做工人夫柴薪并一應器具等<lb/>
<pb n="KR2f0018_WYG_005-17a"/>
項作急整㸃齊備聽候燒造非敢不遵切思本府六縣<lb/>
人民稀少差徭繁重實難存活兼且亦無諳曉燒窯人<lb/>
匠如蒙准呈乞賜憐憫與民轉達合干上司查得永樂<lb/>
年間事例乞撥南京留守前留守中龍驤驍騎右豹韜<lb/>
興武鷹揚七衛旗軍匠作或附近徽寧二府及廣徳州<lb/>
新安宣州二衛起撥軍民夫匠前來燒造免致小民流<lb/>
移失所等因到府備申到院案照先准工部咨開行移<lb/>
河南山東南北直𨽻等處巡撫巡按督同各該官員查<lb/>
<pb n="KR2f0018_WYG_005-17b"/>
勘現在窯座合用做工軍民人夫柴薪并一應器具等<lb/>
項候成化十七年興工燒造等因備咨行據直𨽻太平<lb/>
池州安慶三府各申查得永樂年間蕪湖等縣沿江一<lb/>
應窯座俱係南京留守等衛官軍燒造厰房器具等項<lb/>
俱係南京工部分派應用柴薪係奥龍等巡檢司蘆場<lb/>
砍砟與府縣無干乞行南京兵工二部轉行各衛查照<lb/>
庶得明白等因及據建陽安慶二衛各申本衛並無原<lb/>
設窯座縁由到院已經通行南京兵工二部轉行各衛<lb/>
<pb n="KR2f0018_WYG_005-18a"/>
查勘去後未報欲候查勘至日定奪誠恐有悞燒造又<lb/>
經通行各府查照作急整㸃齊備委官管理聽候郎中<lb/>
等官到來提督燒造去後隨據太平府申稱比先年間<lb/>
燒造甎料柴薪在於鱭魚洲青村坊等處蘆場砍用行<lb/>
查得奥龍巡檢司原額蘆場坐落鱭魚洲先該天界能<lb/>
仁雞鳴三寺奏討巳撥與天界寺二十五頃能仁寺一<lb/>
十七頃雞鳴寺一十三頃本司現存蘆場止有三百八<lb/>
十處大信巡檢司原額蘆場一處在於鱭魚洲解南京<lb/>
<pb n="KR2f0018_WYG_005-18b"/>
工部交納一處陳喬沙坍塌止有一塊上生蒿草繁昌<lb/>
縣三山巡檢司黑沙洲蘆場不係額辦柴鈔場分其青<lb/>
沙坊與浮沙口巡檢司原額蘆場俱係直𨽻和州所轄<lb/>
今照前項甎料係緊要之物即今若不急為整理臨期<lb/>
惟恐有悞所據合用柴薪先年俱係各處蘆場砍辦合<lb/>
將天界能仁雞鳴三寺蘆場暫且那借及將本府所屬<lb/>
采石大信山河荻港四巡檢司嵗辦本色蘆場暫借砍<lb/>
用候燒造停止之日照舊退還等因行間今據前因訪<lb/>
<pb n="KR2f0018_WYG_005-19a"/>
得永樂年間委的是南京各衛摘撥官軍在於前項府<lb/>
縣地方燒造甎料尤不曽起倩民夫今各衛尚有軍餘<lb/>
在彼看守合用柴薪委的在沿江一帶蘆場樵砟應用<lb/>
不係民間措辦今各府蘆場柴薪多係該解南京工部<lb/>
及被人告佃奏討之數難擅借用雖稱減半燒造縁無<lb/>
定數合用人夫匠作柴薪物料想亦不少况建陽安慶<lb/>
二衛旣無設窯座而新安宣州二衛并徽寧二府及廣<lb/>
徳州亦非原有窯座處所留守前等衛又係在京衛分<lb/>
<pb n="KR2f0018_WYG_005-19b"/>
不該巡撫官管轄擅難差撥若止令太平池州安慶三<lb/>
府起倩夫匠措辦柴薪等項委的重難出辦不前如蒙<lb/>
乞勅工部計議合無依永樂年間事例行令南京内外<lb/>
守備官查照原先燒甎衛分量撥官軍前去燒造并行<lb/>
南京工部委官一員先將太平池州安慶三府沿江一<lb/>
帶蘆場清查明白但係近年以來奏討告佃及各巡檢<lb/>
司砟辦蘆柴解部并不係額辦者俱暫那借採用候燒<lb/>
造畢日照舊退還合用厰房器具等件著令太平池州<lb/>
<pb n="KR2f0018_WYG_005-20a"/>
安慶三府并附近徽寧二府及廣徳州各照里分均派<lb/>
出備建陽安慶宣州新安四衛亦量撥餘丁協同各衛<lb/>
官軍燒造姑待清查蘆場積有柴薪然後興工仍乞定<lb/>
擬燒造各様甎料數目使之知有了期樂於趨事如此<lb/>
則事體停當工程易為縁係民情及係查照舊例燒甎<lb/>
事理未敢擅便具題<lb/>
　　蒙賜誥命謝恩奏狀<lb/>
伏蒙聖恩賜臣誥命進階資政大夫加贈臣祖惟真父<lb/>
<pb n="KR2f0018_WYG_005-20b"/>
仲智俱資政大夫兵部尚書兼都察院左副都御史祖<lb/>
母張氏母周氏妻蓋氏繼室張氏俱夫人者臣伏以綸<lb/>
綍煇煌巳荷推恩於二代簿書填委何曽補衮於萬分<lb/>
聖徳難名愚衷莫旣臣性資麤率學術荒蕪叨登進士<lb/>
之科濫與翰林之選任評事任寺副殊無異績為知府<lb/>
為布政未有竒勲屢轉顯官久尸厚禄方戰兢之不暇<lb/>
豈旌寵之敢當偶沐乾坤莫大之恩特加父祖非常之<lb/>
贈龍章絢綵馬鬛璔煇顧將何徳以酬之惟有此身而<lb/>
<pb n="KR2f0018_WYG_005-21a"/>
巳爾除望闕謝恩外謹具奏聞<lb/>
　　乞休致奏狀<lb/>
臣誤蒙列聖曁陛下深恩叨享禄位三十餘年每欲披<lb/>
肝瀝膽竭忠宣力以圖萬一之報第才短術疎終不能<lb/>
増涓埃於海嶽是以日夜思之旣慙且懼而汗流沾背<lb/>
也况臣今巳六十有六志慮巳衰筋力巳憊百病侵尋<lb/>
氣息奄奄靡瞻不眩靡聽不惑委實驅䇿不前有妨賢<lb/>
路若不及早求退日茍一日久則必成罪戾而為識者<lb/>
<pb n="KR2f0018_WYG_005-21b"/>
之笑且優老賜閒乃朝廷之盛徳辭榮謝事實衰拙之<lb/>
本心伏望聖恩憐臣衰老赦臣死罪放臣歸田使之擊<lb/>
壤衡門之下以終犬馬之年感戴盛徳寧有涯涘尤望<lb/>
聖明慎選賢能代臣巡撫俾之敷徳東南轉餉西北以<lb/>
佐萬年太平之治是臣之退非獨利於臣之一身實乃<lb/>
利於天下國家也臣下情無任不勝瞻天仰聖激切屏<lb/>
營之至<lb/>
　　又乞休致奏狀<lb/>
<pb n="KR2f0018_WYG_005-22a"/>
臣本闗西布衣之子荷列聖教養之恩叨由科第備員<lb/>
封贈二代䕃叙一子可謂榮且幸矣雖鞠躬盡瘁死而<lb/>
後巳亦不能報塞萬一竊聞古人云陳力就列不能者<lb/>
止又云四時之序成功者退當今天下雖太平而内地<lb/>
多灾傷邊方少寧息正是用人整理之時而臣昏眊無<lb/>
為才不能治事智不能周物又不能進一言畫一䇿為<lb/>
朝廷安内以攘外無用如此不止可乎矧今羣賢濟濟<lb/>
不為無人而臣尸禄三十餘年久占台鼎之位髮白齒<lb/>
<pb n="KR2f0018_WYG_005-22b"/>
落動履艱辛妨賢如此不退可乎當可止可退之時而<lb/>
猶徘徊瞻望不忍舍去在巳雖曰無貪心在人不免有<lb/>
非議失今不去日後被人數其罪而逐之不無負朝廷<lb/>
保全之意失人臣進退之宜伏望聖恩憫臣愚戇憐臣<lb/>
衰老放臣歸田以終頽齡進用賢才以圖治安非惟臣<lb/>
感聖恩於無窮而來者亦感聖恩於無窮是乃一舉兩<lb/>
得進退無失宜之嫌彼此有交慶之美矣臣不勝瞻天<lb/>
仰聖激切乞恩之至<lb/>
<pb n="KR2f0018_WYG_005-23a"/>
　　言應天等府糧草灾傷并成熟數目奏狀<lb/>
據應天府呈并直𨽻鎮江等府申及據民人益紀等各<lb/>
告稱今年自春至夏天時亢旱高田乾燥不能翻耕插<lb/>
蒔秧苗等因巳經行仰踏勘如果灾重具奏定奪若是<lb/>
灾輕申來處置去後至七月十三等日風雨大作臣恐<lb/>
蘇松常鎮等府地方低窪田禾渰沒當差應天府都稅<lb/>
司副使耿瑞前去看得應天府句容等縣鎮江府金壇<lb/>
等縣有低窪水渰去處亦有高阜有收去處常州蘇州<lb/>
<pb n="KR2f0018_WYG_005-23b"/>
松江嘉興湖州等府地方稻穀俱結秀成實續據常州<lb/>
等府各申稱屬縣地方八月十七等日又被風雨大作<lb/>
江湖泛漲山崩水發衝倒民居渰死人口渰沒田禾等<lb/>
因臣又經行仰各府委官從實踏勘及令徑自具奏外<lb/>
續又據各府踏勘過灾傷成熟田糧總數及草冊申呈<lb/>
到院内金壇丹陽二縣勘報不實另行委官覆勘明白<lb/>
巳將初勘委官拏問外及臣至常州府無錫等縣里老<lb/>
人等告稱府縣止將被水渰沒田禾作灾内有風秕等<lb/>
<pb n="KR2f0018_WYG_005-24a"/>
項無收之數不蒙作灾臣因見小民艱難分付府縣具<lb/>
申到臣除原勘報灾傷之外每平米一石又與減免一<lb/>
斗縁前項減免平米不係正糧係是多餘以備賑濟之<lb/>
數及臣到蘇州府各縣人民亦各稱府縣作灾數少納<lb/>
糧不起臣欲照常州府無錫等縣事例每平米一石減<lb/>
免一斗内吳江縣查無餘米長洲等縣餘米數亦不多<lb/>
不彀減免因此仰令將折糧銀布暫且停徵一半内吳<lb/>
江縣太倉米亦暫且停徵除停徵蘇州府銀布等項縁<lb/>
<pb n="KR2f0018_WYG_005-24b"/>
由先巳具題及通行各府將無徵糧草聽候覆勘仍將<lb/>
成熟有徵糧草作急催徵起運兌軍外為此今將告灾<lb/>
直𨽻各府成熟灾傷糧草總數開坐謹具題知<lb/>
　應天府灾傷無徵秋糧七萬一千九百五十八石八<lb/>
　升二合四勺六抄三撮馬草八萬四千七百九十五<lb/>
　包五觔十五兩九錢三分八毫　鎮江府灾傷無徵<lb/>
　秋糧六萬六千三百三十九石二斗六升四合一勺<lb/>
　馬草八萬四千六十一包九斤十兩　蘇州府灾傷<lb/>
<pb n="KR2f0018_WYG_005-25a"/>
　無徵秋糧二十四萬八千八百五十六石四斗六合<lb/>
　六勺馬草七萬四千三百九包九斤八兩續告灾傷<lb/>
　停徵銀九萬五千七百五十兩准米三十八萬三千<lb/>
　石布九萬疋准米九萬石米九千二百石　常州府<lb/>
　灾傷無徵秋糧九萬六千七百五十六石五斗三升<lb/>
　八合四勺馬草七萬二千七百八十六包七斤十五<lb/>
　兩續告灾傷減免平米四萬九千九百七十二石一<lb/>
　斗一升三合九勺　松江府灾傷無徵秋糧一十六<lb/>
<pb n="KR2f0018_WYG_005-25b"/>
　萬八千二十二石四斗五升八合七勺馬草五萬七<lb/>
　百五十三包五斤六兩六錢二釐　太平府當塗縣<lb/>
　灾傷無徵秋糧三千二百四十石八斗二升九合六<lb/>
　勺馬草三千六百八十二包九斤十五兩三錢<lb/>
　　乞休致奏狀<lb/>
臣原籍陜西西安府耀州三原縣光逺里由正統十三<lb/>
年進士改翰林院庶吉士初授大理寺左評事供職二<lb/>
年半陞本寺左寺副又二年半陞直𨽻揚州府知府又<lb/>
<pb n="KR2f0018_WYG_005-26a"/>
五年半陞江西布政司右布政使又三年八箇月陞河<lb/>
南布政司左布政使又九箇月陞都察院右副都御史<lb/>
撫治流民又二年以平賊功陞本院左副都御史巡撫<lb/>
河南又一年陞南京刑部左侍郎又九箇月丁父憂服<lb/>
闋改刑部左侍郎總理河道又一年半改南京户部左<lb/>
侍郎又三年半改都察院左副都御史巡撫雲南又七<lb/>
箇月以九年考滿陞本院右都御史仍前巡撫未久改<lb/>
南京都察院右都御史㕘贊機務又未久陞南京兵部<lb/>
<pb n="KR2f0018_WYG_005-26b"/>
尚書仍前㕘贊未踰年又改兵部尚書兼都察院左副<lb/>
都御史巡撫南直𨽻蘇松等處地方今已三年有餘伏<lb/>
念臣猥以駑鈍之資誤蒙列聖曁皇上莫大之恩拔擢<lb/>
至此叨享厚禄三十餘年未嘗不知感激而思補報亦<lb/>
未嘗不欲長顯榮而久富貴第臣犬馬之年今巳六十<lb/>
有七矣筋力巳衰矣精神已倦矣雖欲勉彊自然勉彊<lb/>
不去矧蘇松常鎮等府地方錢糧多詞訟多是非多非<lb/>
衰老者所宜久居今臣巡撫其地巳三年之久矣衰老<lb/>
<pb n="KR2f0018_WYG_005-27a"/>
如此若猶栖栖不去深恐墮悞公事患生不測而為聖<lb/>
政之累伏望聖恩憐臣衰老放臣歸田另選賢能代臣<lb/>
巡撫非惟臣之幸實乃地方之幸也臣下情無任不勝<lb/>
激切屏營之至成化十八年三月二十日奏奉聖㫖卿<lb/>
敭歴内外諳練事體宜勉副委任不允休致吏部知道<lb/>
　　乞取回買玩好王太監奏狀<lb/>
據江東馬驛報准前路逓到欽差内官監太監王牌面<lb/>
為公務事當職前往南直𨽻浙江江西等處公幹先遣<lb/>
<pb n="KR2f0018_WYG_005-27b"/>
牌面前去仰沿途軍衛有司驛逓巡司等衙門官吏即<lb/>
便抄牌預備廩給口糧馬匹車輛軍民人夫等項差委<lb/>
的當官員管領聽候應付拽送毋得稽遲有悞公務惹<lb/>
罪不便所司官吏敢有指以饋送下程為由因而科斂<lb/>
軍民財物或體訪得出或被人告發輕則量情責罰重<lb/>
則枷釘解京奏聞區處或有假稱當職處陳告以憑懲<lb/>
治沿途逓牌衙門不分晝夜火速差人程逓前去毋得<lb/>
磨擦牌面字様如有糢糊就便寫記驛名開申到職治<lb/>
<pb n="KR2f0018_WYG_005-28a"/>
以重罪先具抄牌官吏不違依准繳來仰將此牌程逓<lb/>
送抵南京㑹同館收候當職按臨至日通將各該官吏<lb/>
不違依准并執結連牌呈繳施行等因據報臣始則以<lb/>
為朝廷軫念淮陽蘇松等府地方饑荒軍民流亡恐臣<lb/>
等奉命不謹莫能區畫賑貸以致失所特遣近臣齎内<lb/>
帑錢物逺來救濟旣喜且懼者累日巳而𫝊聞太監帶<lb/>
百十號馬快船隻裝載私鹽前來江南收買玩好之物<lb/>
雖未委虚的今大江南北饑荒殊甚斗米直七八十錢<lb/>
<pb n="KR2f0018_WYG_005-28b"/>
民有饑色野有餓莩老稚轉於溝壑壯者散而之四方<lb/>
者不可勝數臣奉勅往來提督賑濟近來雖頗安妥而<lb/>
張口待哺者尚多若太監此行為賑恤饑荒而來則大<lb/>
江南北億萬生靈舉蒙再造之恩陛下盛徳大業可以<lb/>
比隆二帝三皇而無疆國祚可以與天地相為悠久矣<lb/>
若為收買玩好之物而來似此聲勢張皇未免騷擾郡<lb/>
邑驚嚇吏民臣恐逺近𫝊聞將謂陛下惟珍竒是好而<lb/>
無憂民之心致使狂夫得以藉口非社稷之福也臣以<lb/>
<pb n="KR2f0018_WYG_005-29a"/>
為當此饑荒之際朝廷正宜裁冗費却貢獻禁奢侈抑僥<lb/>
倖慎爵賞重名器輕徭役惜民力以收天下之心以培<lb/>
億萬年社稷之基本夫何織造旁午貢獻絡繹奢侈之<lb/>
風競起倖進之門大開遂使爵賞冗濫名器混淆徭役<lb/>
繁興財力日屈欲斯民之不貧且盜欲天下如泰山之<lb/>
安得乎昔唐太宗遣使往凉州諷李大亮獻其名鷹而<lb/>
大亮不可明皇令益州織半臂褙子琵琶捍撥鏤牙合<lb/>
子等蘇許公不奉詔其事載諸信史後之讀史者莫不<lb/>
<pb n="KR2f0018_WYG_005-29b"/>
稱太宗明皇之明李大亮蘇許公之忠今陛下以上聖<lb/>
之資居至尊之位聰明睿智本乎天性仁孝誠敬不待<lb/>
勉彊可以為堯舜可以邁湯武尚何太宗明皇之足言<lb/>
哉臣幸際明時備員巡撫偶遇所聞若隠忍不言使陛<lb/>
下不知而天下國家受其弊豈忠臣乎非惟有愧於皐<lb/>
夔稷契伊傅周召豈不有愧於李大亮蘇許公之輩是<lb/>
以臣不避斧鉞為陛下言之者非為身家計也為社稷<lb/>
計耳惟陛下留神深思速返其使併將前數事與臺閣<lb/>
<pb n="KR2f0018_WYG_005-30a"/>
大臣從長計議作急區處以安天下社稷幸甚生民幸<lb/>
甚臣不勝戰慄隕越之至成化十八年七月十五日具<lb/>
題<lb/>
　　奏繳賑濟過軍民户口文冊奏狀<lb/>
照得成化十八年正月初三日臣因應天府并蘇松常<lb/>
鎮等府衛地方去年灾傷薄收即今東作方興誠恐貧<lb/>
難軍民缺少牛種不能耕種及無口食難以度日巳將<lb/>
行令各該府衛委官督屬掌印官從公取勘被灾極貧<lb/>
<pb n="KR2f0018_WYG_005-30b"/>
軍民如無牛具者為勸借助耕無種穀者斟酌借與缺<lb/>
食者自二月起至四月終止每月照例驗口給糧賑濟<lb/>
仍斟酌現在倉糧若有贏餘就便減價糶賣以平米價<lb/>
本年四月十六日節該欽奉勅兹特命爾督委前項府<lb/>
州縣衛所官吏巡歴灾重去處取勘饑民的數即將預<lb/>
備倉糧照數給散其蘇松常鎮四府各有逓年該收糧<lb/>
内撥剰餘米斟酌多寡散與極貧軍民應天府如果糧<lb/>
少聽於南京常平倉量借二萬石前去接濟除户部擬<lb/>
<pb n="KR2f0018_WYG_005-31a"/>
奏條件外其餘有益軍民之事勅内該載未盡者聽爾<lb/>
從宜處置務俾軍民得所地方寧妥欽此欽遵隨准户<lb/>
部咨開擬奏條件及稱候今夏麥熟之後將賑濟過倉<lb/>
糧并軍民數目造冊具奏等因到院除遵照勅㫖并開<lb/>
來事件一一奉行外臣又遵奉徳意從宜處置數事行<lb/>
仰各府衛將現徵未完錢糧内貧難小户辦納不起與<lb/>
監追虧折拖欠錢糧人犯并民間一應私債停候秋成<lb/>
追徵取討及禁止官員不許指以脩造公用為由罰人<lb/>
<pb n="KR2f0018_WYG_005-31b"/>
贓物濱海之民以魚鹽為生但係肩挑背負私鹽易換<lb/>
飯米及於海邊採取魚鮮救饑者暫且弛禁饋送公差<lb/>
人員下程紙劄等數各要減省往來進貢經過船隻止<lb/>
許撥夫拽送不許多討人夫勒要財物及照光年户部<lb/>
奏准許令軍民給與散官冠帶等項事例召人納米俱<lb/>
收本處以備賑濟再令年深馬夫書手量出糧米與夫<lb/>
考滿官吏所出糧米俱撥吳江等縣缺糧去處以助賑<lb/>
濟外又於各處設立飯堂煮粥以食求乞之人臣復躬<lb/>
<pb n="KR2f0018_WYG_005-32a"/>
親往來提督各該委官盡心為之由是撫内缺食軍民<lb/>
得蒙徵貸又蒙寛恤咸有生意不至流亡失所莫不感<lb/>
戴聖恩兹今二麥雖薄收而秋禾栽蒔將遍民情頗安<lb/>
可保無虞隨據應天并蘇松常鎮等府衛各將賑濟過<lb/>
人口糧米等項數目縁由申呈到臣除查算相同擬合<lb/>
開坐造冊今將造完文冊具奏<lb/>
　　陳言聖學疏<lb/>
據直𨽻常州府申該國子監監生湯楘齎捧聖㫖揭帖<lb/>
<pb n="KR2f0018_WYG_005-32b"/>
内開成化十八年八月司設監太監杜福友𫝊奉聖㫖<lb/>
著國子監生湯楘軍舍孫智前去常州府著落府縣拘<lb/>
集民人段銓家取要截江網古書一部盧岐僧院取要<lb/>
刻絲作羅漢十八幅觀音二幅再有古跡書畫尋來進<lb/>
用欽此欽遵具申得此臣有以見陛下好學好古好善<lb/>
之盛心也中庸曰好學近乎知論語曰好古敏以求之<lb/>
也孟子曰好善優於天下世之人好其一不好其二者<lb/>
有矣好其二不好其一者亦有矣夫兼好而無遺者則<lb/>
<pb n="KR2f0018_WYG_005-33a"/>
鮮矣今陛下兼好之矣非天縱之聖其能然乎然帝王<lb/>
之學與韋布之學不同韋布之人隠而未用多聞彊記<lb/>
將以待聘故其學貴乎博帝王者身兼治教之責而為<lb/>
億兆之主故其學不在乎博在乎知其要夫經各有其<lb/>
要能知其要則足以盡博矣詩三百一言以蔽之曰思<lb/>
無邪若能思無邪雖不讀詩亦可也經禮三百曲禮三<lb/>
千亦惟曰毋不敬而巳若能毋不敬雖不讀禮亦可也<lb/>
佛氏之書臣不知其幾千萬巻也其要不過慈悲而巳<lb/>
<pb n="KR2f0018_WYG_005-33b"/>
老氏之書臣亦不知其有幾也其要不過清净而已曰<lb/>
慈悲曰清凈自是出家人之事皆非治天下之道也其<lb/>
餘神仙之說黄老之術盡妄誕耳非惟治天下不可用<lb/>
且以惑世誣民而為斯道之害尤非帝王所當留意者<lb/>
也儒者之書發明三綱五常之道修齊治平之理如布<lb/>
帛菽粟之在天地間有不可一日而無也然而諸儒論<lb/>
說紛紜簡編浩繁亦豈帝王所能徧觀而盡讀之今陛<lb/>
下勵精圖治自朝至於日中昃不遑暇食若復博覽羣<lb/>
<pb n="KR2f0018_WYG_005-34a"/>
籍玩索章句不無有勞宸衷非所以保養天和也如於<lb/>
退朝之後清燕之時取書之二典三謨與夫太甲說命<lb/>
無逸旅獒諸篇而讀之復取漢唐書有闗於治亂成敗<lb/>
者三二䇿而涉獵之儘可以開廣聖心資助化理何必<lb/>
徧求諸家之書而觀之乎大抵帝王之學非徒誦說文<lb/>
字講解訓詁而巳要在學二帝三王之道身體而力行<lb/>
之建中建極為百官之程式俾萬民之乂安可也且土<lb/>
階三尺茅茨不翦堯也惡衣菲食禹也今日崇高富貴<lb/>
<pb n="KR2f0018_WYG_005-34b"/>
固難師法乎堯禹亦不可不以堯禹之心為心而撙節<lb/>
之若能以堯禹之心為心而撙節之即今日之堯禹也<lb/>
不邇聲色不殖貨利湯也視民如傷望道而未之見文<lb/>
王也不泄邇不忘逺武王也若能心湯之心行湯之道<lb/>
即湯也心文武之心行文武之道即文武也夫何不可<lb/>
及之有凡此皆為聖學之急務也孟子曰左右皆曰賢<lb/>
未可也諸大夫皆曰賢未可也國人皆曰賢然後察之<lb/>
見賢焉然後用之左右皆曰不可勿聽諸大夫皆曰不<lb/>
<pb n="KR2f0018_WYG_005-35a"/>
可勿聽國人皆曰不可然後察之見不可焉然後去之<lb/>
今日進退人才必如此而後可不如此則君子退而小<lb/>
人進矣又曰左右皆曰可殺勿聽諸大夫皆曰可殺勿<lb/>
聽國人皆曰可殺然後察之見可殺焉然後殺之故曰<lb/>
國人殺之也今日之用刑亦必如此而後可不如此則<lb/>
刑必及於無辜矣諸葛武侯曰宫中府中俱為一體陟<lb/>
罰臧否不宜異同若有作奸犯科及為忠善者宜付有<lb/>
司論其刑賞以昭平明之治不宜偏私使内外異法也<lb/>
<pb n="KR2f0018_WYG_005-35b"/>
今日之刑賞又豈可不如此乎不如此則同功異賞同<lb/>
罪異罰而人心不服矣凡此皆馭世之要道也是道也<lb/>
人皆知之皆能言之然人皆知之皆能言之而不言者<lb/>
恐無益於事徒自失寵而取辱也臣雖至愚極陋非不<lb/>
知此第以菲才備位六卿受恩深重若復如此非惟有<lb/>
負恩徳且非疇昔之志也是以直言而不隠者非沽名<lb/>
也將以報徳也報之欲陛下為堯舜之君也欲陛下左<lb/>
右之人為堯舜之臣也欲天下蒼生為堯舜之民而被<lb/>
<pb n="KR2f0018_WYG_005-36a"/>
堯舜之澤也欲後世之人思慕陛下如今日之人思慕<lb/>
堯舜也倘蒙不以臣言為迂留神深思専意於二帝三<lb/>
王之學是法是行而不為異端異術之所惑其進退人<lb/>
材也其用刑也必如孟子之言其賞功也其罰罪也必<lb/>
如武侯之言若雍熈泰和之治不見於今日聖徳仁聲<lb/>
不𫝊播於無窮臣則甘受妄言之罪臣昧死上言干冒<lb/>
宸嚴不勝惶恐之至成化十八年十一月十三日具奏<lb/>
　　乞休致奏狀<lb/>
<pb n="KR2f0018_WYG_005-36b"/>
臣以襪線微才荷國厚恩官至尚書職兼都御史受禄<lb/>
三十餘年貤恩之典及乎父祖寵幸巳極是以日夜孜<lb/>
孜思效分寸圖報萬一邇來屢進狂瞽之言自謂若得<lb/>
上達宸聦雖伏斧鑕亦甘心焉伏蒙陛下𢎞天地之量<lb/>
昭日月之明察納其言而優容之是臣幸中之幸也臣<lb/>
雖至愚豈不益感聖徳益思奮勵益欲效死豈肯自負<lb/>
自棄而甘為林下之窮人乎第臣年嵗巳至疾病侵尋<lb/>
耳目失聦明視聽不便腿腰常疼痛行坐不便牙齒脫<lb/>
<pb n="KR2f0018_WYG_005-37a"/>
落過半言語不便飲食亦不便加以志倦神疲頽焉以<lb/>
居欲其立紀綱肅官僚熙庶績貞百度上副九重之託<lb/>
下遂萬物之情豈易能乎失今不去竊恐將來瘝官曠<lb/>
職禍出不測而為世所笑非但臣之羞且為聖政之累<lb/>
也伏望聖恩憐臣衰老放歸田里另選精彊大臣巡撫<lb/>
其地康濟兆民俾臣不失進退之宜得全始終之節感<lb/>
戴天恩豈有涯涘<lb/>
　　論中使擾人因乞休致奏狀<lb/>
<pb n="KR2f0018_WYG_005-37b"/>
臣去年以年力衰老陳乞休致節該欽奉聖㫖卿敭歴<lb/>
内外諳練事體宜勉副委任不允休致欽此今年臣復<lb/>
乞休致又節該欽奉聖㫖不准休致著用心巡撫地方<lb/>
欽此臣惟聖明之朝賢才濟濟不為無人如臣之愚正<lb/>
宜退避然猶勉留再三而不舍者臣有以見陛下不以<lb/>
犬馬視臣而以耆舊大臣之禮待臣雖成湯之先民時<lb/>
若成王之壽耇無遺不是過也臣雖無似豈不感激聖<lb/>
徳然陛下旣以大臣之禮待臣臣敢不以大臣之道自<lb/>
<pb n="KR2f0018_WYG_005-38a"/>
勉欲盡大臣之道必須遵守祖宗之法以安民為心而<lb/>
不為勢利所奪可也一為勢利所奪則祖宗之法壊而<lb/>
民不安矣民不安豈不失大臣之職乎然欲不失其職<lb/>
豈能免毁言如即墨大夫乎且祖宗時差内臣出外公<lb/>
幹或齎勅書或齎聖㫖帖子必明開所幹公事縁由或<lb/>
所取物件數目是以在外諸司衙門易於奉行來使無<lb/>
過求多取之弊地方免横征暴斂之擾近見太監王敬<lb/>
齎來聖㫖帖子止開前往常州府蘇州府採取藥餌收<lb/>
<pb n="KR2f0018_WYG_005-38b"/>
買書籍别無行拘大户索要銀兩縁由豈期本官動以<lb/>
朝廷為名需索銀兩無有紀極東南地方為之騷然民<lb/>
不堪命臣巡撫其地心知其非而莫敢誰何然王敬未<lb/>
回而太監段英又來造辦藥梅氷梅蘇松常三府巳辦<lb/>
與價銀六千兩打發跟隨人員銀兩在外以臣計之造<lb/>
辦藥梅氷梅用銀多不過千兩尚有五千兩餘剰今又<lb/>
行令鎮江太平池州寧國安慶徽州廣徳七府州每處<lb/>
取要酥合油牛黄沉香乳香等藥近千斤約直價銀一<lb/>
<pb n="KR2f0018_WYG_005-39a"/>
千五百餘兩豈真要此藥物無非以此為名而勒要銀<lb/>
兩耳又牌仰松江府速辦上等花毯二十條各色綾一<lb/>
百疋大細白綿布一百疋大様手巾一百條約直價銀<lb/>
五百餘兩又發鈔四百塊與松江府官賣每塊要銀五<lb/>
兩又該銀二千兩蘇常等府必有别項取索亦必發賣<lb/>
鈔塊但未據申報縁照前項藥餌花毯等項俱非聖㫖<lb/>
帖子内開來物件臣又訪得前鈔係是兩京客商之物<lb/>
今却槩令有司措辦變賣需索不巳征斂重疊民豈克<lb/>
<pb n="KR2f0018_WYG_005-39b"/>
堪各府申臣定奪臣若阿順其意令其應付則祖宗之<lb/>
法壊而民不安矣臣是以遵守祖宗之法不敢擅支錢<lb/>
糧逼迫小民巳行本官處查理外彼必謂臣打攪進貢<lb/>
未免懐恨怒之心發譖毁之言此臣所以欲盡職而心<lb/>
不安也况臣委實衰老無才無行不達時務不堪巡撫<lb/>
現今地方并江上彊賊不時竊發臣委實膽小惴惴焉<lb/>
惟恐小民不能聊生從賊為非地方不安而為社稷之<lb/>
憂伏望聖恩憐憫放臣歸田另選賢才而任用之庶幾<lb/>
<pb n="KR2f0018_WYG_005-40a"/>
優劣得所政舉民安臣無知干冒天威不勝惶懼之至<lb/>
　　論中使科擾民所得物件奏狀<lb/>
臣惟自古人臣之事君以聲色貨利珍竒方術為容悅<lb/>
以取寵幸者未有不壊天下之事而為社稷之憂也切<lb/>
見内官監太監王敬前來江南採取藥餌收買書籍朝<lb/>
廷止賜鹽七千引公用止可直銀八千餘兩却發鹽一<lb/>
萬五千五百引與寧國等府衛逼要銀三萬二千五百<lb/>
兩不知餘鹽八千五百引從何而來多取價利作何花<lb/>
<pb n="KR2f0018_WYG_005-40b"/>
銷又有鹽數十船發去江北廬州等府衛江西南昌府<lb/>
等處官賣不知又得銀幾千萬兩至蘇常等府刑驅勢<lb/>
逼官民取受銀三萬六千餘兩玩器藥餌等物并跟隨<lb/>
人員私下取受者不在其數又令蘇州府織綵粧五毒<lb/>
大紅紗五百餘疋每疋直價銀十五六兩止給銀六兩<lb/>
五錢及其交納每疋反勒要機户解扛銀五兩虧民數<lb/>
多使之破家蕩産含寃莫訴其在江西浙江二布政司<lb/>
并南京及沿途索要官民金銀并玩器等物不知又有<lb/>
<pb n="KR2f0018_WYG_005-41a"/>
幾千萬數臣聞千户王臣本非勲賢叨享禄位専弄左<lb/>
道邪術豈知經國大體而太監王敬聽伊撥置刻剥軍<lb/>
民舳艫相銜滿載而歸以為自巳孝順自巳功能以覬<lb/>
寵幸殊不知取之不義得之不以其道所以失人心者<lb/>
在此所以損國體者在此所以傷和氣而致灾沴者亦<lb/>
在此也若但見其易而不思其難樂其有而不恤其無<lb/>
往者過而來者續用日侈而財日屈非民之福亦非國<lb/>
之福也况各人假公營私明取暗受者多使朝廷擔其<lb/>
<pb n="KR2f0018_WYG_005-41b"/>
名此尤不可之甚者也除王敬等在江西等處賣鹽并<lb/>
取索銀兩臣不知備細者不開外今將臣所知者開坐<lb/>
具題<lb/>
　計開　寧國府賣鹽三千五百引解過價銀七千兩<lb/>
　内三千三百七十八兩九錢八分一厘係那借在官<lb/>
　錢糧三千六百二十一兩一分九釐係里甲措辦太<lb/>
　監王敬收　太平府賣鹽一千五百引解過價銀三<lb/>
　千兩係舖行里甲措辦　池州府賣鹽二千引解過<lb/>
<pb n="KR2f0018_WYG_005-42a"/>
　價銀四千二百兩俱里甲措辦又賣鈔四十塊解過<lb/>
　價銀二百二十兩係舖行借出　安慶府賣鹽二千<lb/>
　五百引解過價銀五千二百五十兩係里甲措辦<lb/>
　九江府賣鹽二千五百引解過價銀五千二百五十<lb/>
　一兩九錢九分係賑濟銀内支　廣徳州賣鹽二千<lb/>
　引解過價銀四千六百一十九兩係舖行措辦　建<lb/>
　陽衛賣鹽五百引解過價銀一千兩係官軍俸糧當<lb/>
　借　安慶衛賣鹽五百引解過價銀一千兩係官軍<lb/>
<pb n="KR2f0018_WYG_005-42b"/>
　俸糧當借　九江衛賣鹽五百引解銀一千八十五<lb/>
　兩又使用銀九十五兩内七百八十七兩五錢係官<lb/>
　軍俸糧銀三百九十二兩五錢係借客人的　宣州<lb/>
　衛不曽賣鹽送銀二百八十兩係官軍俸糧當借<lb/>
　以上銀兩俱太監王敬同千户王臣等秤收　松江<lb/>
　府　華亭縣大户陳宣等十名共出銀七百兩刻絲<lb/>
　作褥子心一副　李在畫四軸　觀音二軸　龍涎<lb/>
　寳瓶一箇　一秤金孩兒四軸　三白圖一軸　聖<lb/>
<pb n="KR2f0018_WYG_005-43a"/>
　一軸　夏志横披一軸　季龍眠佛三軸　古銅香<lb/>
　爐三箇　慶壽圖一軸　高彦畫一軸　商嵌香爐<lb/>
　三箇　彭寳香爐一箇　水晶環一箇　倪元鎮畫<lb/>
　一軸　葉仲明千字文一巻　戴文進畫一幅　張<lb/>
　梅巖佛像三軸　銀字蓮經七巻　孩兒四軸　梁<lb/>
　楷佛三軸　刻絲作斗弓畫二軸　王子乆畫一軸<lb/>
　　手提銅香爐一箇　官寳罐一箇　夏珪畫四軸<lb/>
　　毘陵草蟲二幅　古銅花瓶三箇　上海縣大户<lb/>
<pb n="KR2f0018_WYG_005-43b"/>
　張瑾等一十二名共出銀七百兩　古銅花瓶一對<lb/>
　　温日觀葡萄一幅　畫二軸　羅漢二幅　嘉興<lb/>
　府大户槐越等九名出銀七百兩　白玉石香盒一<lb/>
　箇　翎毛畫四幅　水墨畫四幅　草書手卷一箇<lb/>
　　百字圖畫四幅　山水畫十二幅　禽鳥冊葉一<lb/>
　箇　琥珀臺盞二幅　白玉石筆架一箇　水墨翎<lb/>
　毛畫二幅　菜玉盞一隻　琥珀念珠一串　又糧<lb/>
　長出鈔價銀五百五十兩　蘇州府　長州縣大户<lb/>
<pb n="KR2f0018_WYG_005-44a"/>
　丘元伏等十名共出銀二千四十七兩　吳縣大户<lb/>
　蘇通等二十六名共出銀二千三十五兩　崑山縣<lb/>
　共出銀一千八百五十兩又大户羅璵等五名共出<lb/>
　銀四百兩糧長歸瓚等共出銀一千一百兩里長張<lb/>
　昭等共出銀四百五十兩　常熟縣大户顧志行等<lb/>
　二十二名共出銀一千七百七十兩八錢五分　水<lb/>
　晶臺盤一副　吳江縣大户吳壽等二十七名共出<lb/>
　銀一千兩内一千三百兩太監王敬收二百五十五兩<lb/>
<pb n="KR2f0018_WYG_005-44b"/>
　又二百兩千户王臣等收二十兩軍牢頭目收　嘉<lb/>
　定縣大户王半海等九名共出銀一千五百九十八<lb/>
　兩　常州府　江隂縣大户徐熙等三十四名共出<lb/>
　銀一萬兩太監王敬分八千兩千户王臣等分二千<lb/>
　兩　無錫縣大户鄒賢等三十名共出銀六千四百<lb/>
　兩　古畫一十二幅　剔紅果盒一箇　剔紅盆二<lb/>
　箇俱太監王敬收外銀二百五十兩千户王臣舍人<lb/>
　張麒分　武進縣大户蔣鎮等一十名共出銀三千<lb/>
<pb n="KR2f0018_WYG_005-45a"/>
　兩太監王敬分一千兩千户王臣等分五百兩五百<lb/>
　兩分付買藥材書畫　宜興縣大户張輗等共出銀<lb/>
　一千兩太監王敬收　又訪得太監王敬起程之時<lb/>
　與無錫等四縣官到常州府每縣索要銀五百兩共<lb/>
　該銀二千兩<lb/>
　　糾劾奸人撥置中使擾亂地方奏狀<lb/>
去年臣見内官監太監王敬牌面内有前往南直𨽻浙<lb/>
江江西等處公幹仰軍衛有司驛逓巡司等衙門預備<lb/>
<pb n="KR2f0018_WYG_005-45b"/>
廩給口糧馬匹車輛人夫等項委官管領聽候應付輕<lb/>
則量情責罰重則枷釘解京奏聞區處等語又聞本官<lb/>
沿途弄勢張聲騷擾軍民臣恐為國生事是以昧死上<lb/>
聞乞取本官回京以消未然之患繼聞差人趕至徐州<lb/>
黄家閘本官接了帖子不知縁何不回臣伏覩節該欽<lb/>
奉聖㫖今差王敬前去常州府蘇州府採取藥餌收買<lb/>
書籍欽此臣又見應付本官闗文内開䝉欽依准與長<lb/>
蘆運司餘鹽七千引帶去公用仰惟聖意蓋欲伊將前<lb/>
<pb n="KR2f0018_WYG_005-46a"/>
鹽兩平賣價收買藥餌書籍免致科擾下人此陛下仁<lb/>
民愛物慮患防微之盛心也豈期跟隨王敬千户等官<lb/>
王臣等不體聖意罔恤民難撥置本官自離京師直抵<lb/>
南京經過軍衛有司運司驛逓巡司等衙門無不科擾<lb/>
所得銀兩不可勝計比到南京清江厰住泊數日上新<lb/>
河又住泊數日而城裏城外得過之家所有玩器書畫<lb/>
金銀寳石等物搜括殆盡又撥置本官將原賜官鹽并<lb/>
夾帶私鹽及攬到商鹽差錦衣衛百户等官王釗等彊<lb/>
<pb n="KR2f0018_WYG_005-46b"/>
發與太平寧國池州安慶九江五府建陽安慶九江三<lb/>
衛并廣徳州共一萬五千五百引逼要價銀三萬二千<lb/>
五百五十兩其鹽斤重多不足每引止可賣銀一兩一<lb/>
二錢定要煎銀二兩又要加耗反取舖行不致高擡少<lb/>
估結狀以避罪責鹽纔下船就要銀兩坐守催併急如<lb/>
星火官吏被逼無奈只得照數辦與又發鈔四十塊與<lb/>
池州府逼要煎銀二百二十兩宣州衛止有二千户所<lb/>
不肯領鹽却將指揮責打亦要去銀二百八十兩俱解<lb/>
<pb n="KR2f0018_WYG_005-47a"/>
太監王敬等處獲有批收前項銀兩係是那移官錢扣<lb/>
賣軍糧當借客商資本至今官錢無可填補官軍不得<lb/>
糧喫客債尚未還足累官損民含寃莫訴其發去江北<lb/>
廬州等府衛并江西南昌等處變賣者其數尤多所得<lb/>
價銀何止三萬餘兩在江西地方住兩箇月浙江地方<lb/>
亦住兩箇月彼中所得玩器金銀臣雖不知細數嘗聞<lb/>
到彼之日無物不要城市舖店為之闗閉村落人民無<lb/>
不驚駭又發鈔五百餘塊與杭州等府俵散糧長每鈔<lb/>
<pb n="KR2f0018_WYG_005-47b"/>
一塊止值銀三兩却要銀五兩嘉興府賣鈔一百一十<lb/>
塊巳解與銀五百五十兩獲有批收亦可查考到嘉興<lb/>
府拘大户槐越等到官各將所有玩器書畫送與因怪<lb/>
不送銀兩每人責打二十順腿拘住要銀得銀方纔疎<lb/>
放又行令蘇松府縣拘拿大户索要玩器并金銀等物<lb/>
大户有者自出無者著令糧長出辦又威逼蘇州府長<lb/>
吳二縣著機户織綵粧五毒大紅紗五百一十二疋每<lb/>
疋直工價銀一十五兩止給與銀六兩五錢機户賠銀<lb/>
<pb n="KR2f0018_WYG_005-48a"/>
八兩五錢共賠銀四千三百餘兩中間看不中者又令<lb/>
重織及其交納每疋反要機户解扛銀五兩負累機户<lb/>
掲債破産苦不可言且五毒者艾虎蜈蚣蝦蟆蛇蝎也<lb/>
以五彩絨組織此五物於大紅紗兩肩胸背通袖膝襴<lb/>
之上其為淫巧竒怪古所未聞其費工料每疋可織常<lb/>
紗十餘疋其妨農廢業尤不可言况此物止用於端午<lb/>
之一日其他日皆不用又况此毒物人皆見之必以為<lb/>
不祥而憎惡之今織之於衣非至尊所宜服亦非宫中<lb/>
<pb n="KR2f0018_WYG_005-48b"/>
所可服不知本官暴殄許多天物害虐無數烝民織許<lb/>
多件數將何為也觀此一事則其平昔不以財為財不<lb/>
以民為民可知到無錫縣親率王臣等下鄉打開大户<lb/>
鄒賢家門捉拿本人索要金銀因本人躱避就在其家<lb/>
住坐二日拘常州府官帶領畫匠將本家房屋畫成圖<lb/>
本聲言回京進與朝廷定將他家抄了嚇詐鄒賢兄弟<lb/>
二人銀兩與王臣等分用又捉拿華文熙等鎻打勒要<lb/>
銀兩又嗔知縣熊經拘人不到要行綑打本官懼怕當<lb/>
<pb n="KR2f0018_WYG_005-49a"/>
將官庫銀兩替大户出銀又取武進縣胡溥到江隂縣<lb/>
發放著大户蔣鎮等一十名出銀八千兩其後各人共<lb/>
輳三千兩又發放常州府知府孫仁朝廷有宻㫖著我<lb/>
去徐中書等家討要玩器書畫等物我如今要往各家<lb/>
去被孫仁勸住各家共輳銀一萬兩送王敬等分用又<lb/>
有等無藉小人乗機妄首人家有物各官輒便差人或<lb/>
行縣四散捉拿驚嚇人户逃走地方為之騷然因拿大<lb/>
户陳䕶却將鄰人李源妻陸氏趕逼下河身死又發牌<lb/>
<pb n="KR2f0018_WYG_005-49b"/>
問無錫縣討要兼絲布茶扇等物王臣欺瞞王敬私下<lb/>
詐騙軍民銀兩又不可以筆記其松江等府不係坐來<lb/>
收買書籍地方亦皆擾徧所進書籍玩器等項俱係取<lb/>
諸人者藥餌亦係府縣另行備價收買者並不曽用賣<lb/>
鹽價銀人民委實受害不得安生咸有怨言臣惟陛下<lb/>
自嗣大歴服以來敬慎厥徳賢能效職庶政咸和二十<lb/>
年間邊方少警海内晏然不圖今日而有此事非獨上<lb/>
虧國體抑且下失人心設使王敬等將所得玩器金銀<lb/>
<pb n="KR2f0018_WYG_005-50a"/>
等物盡數進獻以充國用而取之不義如此得之不以<lb/>
其道如此非聖明所宜受况朝廷富有四海府庫皆財<lb/>
倉廩皆粟豈少此哉如或不肯盡數進獻使朝廷虚擔<lb/>
其名各人實享其利豈不尤可太息兼且朝廷所用錢<lb/>
糧多仰給於蘇松常等府若使彼處百姓不得安生國<lb/>
用何所取給此數府百姓尤宜加意安全而不可使之<lb/>
困苦流冗也昔治書侍御史權萬紀言宣饒出銀大發<lb/>
采之嵗可得數百萬唐太宗曰卿未嘗進一賢才而専<lb/>
<pb n="KR2f0018_WYG_005-50b"/>
言銀利昔堯舜抵璧於山投珠於谷漢之桓靈乃聚錢<lb/>
為私藏卿欲以桓靈待我邪乃出萬紀今王敬等所為<lb/>
害理尤甚決不可以待權萬紀者待之臣又訪得王臣<lb/>
即王瘸子俱是奸詐無賴小人素無勲勞止以左道邪<lb/>
術得幸父子俱得好官非惟虚糜廩禄有玷名器且使<lb/>
懐才抱藝之士為之不忿夫金銀乃天地之精氣非智<lb/>
術所能為設若王臣能之何不自做自用何以日前到<lb/>
處以此為名騙人財物累犯刑憲何以今日撥置内官<lb/>
<pb n="KR2f0018_WYG_005-51a"/>
用彊要人金銀騷擾地方昔文成五利旣以邪術欺漢<lb/>
武今王臣復以邪術欺陛下此忠臣義士所以為之痛<lb/>
心而扼腕也且陛下為萬乗之君百神之主而敢為之<lb/>
欺罔如此百姓乃陛下之赤子邦家之根本而敢肆其<lb/>
暴虐如此是可忍也孰不可忍也臣又聞王臣在江西<lb/>
等處收買美色婦女數人盛粧在船言頗矯誣人多不<lb/>
信百户姚敬娶娼為妾被王敬搜出送蘇州衛鎮撫收<lb/>
監於本官名下追銀一千兩恐後訐出王臣前情仍將<lb/>
<pb n="KR2f0018_WYG_005-51b"/>
本婦給還姚敬此亦人所共知凡有識者莫不曰陛下<lb/>
聖徳寛仁敬天愛民若知此情必不容之但一時不知<lb/>
耳臣備員六卿奉勅巡撫職在衛國而安民覩兹弊事<lb/>
若循黙不言依阿取容萬一事出不測以遺君父之憂<lb/>
雖死何贖是以不敢不言之伏望陛下留意於難保之<lb/>
天命割恩於壊事之小人奮乾剛之獨斷昭王法之無<lb/>
私行取王敬王臣等到京或明正典憲或量加懲治使<lb/>
天下知聚斂之擾人非朝廷意乃王敬等矯制王敬擾<lb/>
<pb n="KR2f0018_WYG_005-52a"/>
亂地方非其本心乃王臣等撥置而然也如此則怨有<lb/>
所歸人心寧止而天下安矣不然則怨無所歸其患蓋<lb/>
有不可勝言者矣臣愚仍望朝廷自今伊始凡百用度<lb/>
悉從儉約節不經之費罷無功之賞裁冗官汰冗食則<lb/>
財用自足果缺公用物件定擬數目行移出産地方採<lb/>
辦進用則民自不擾内外公差官員跟隨頭目多不許<lb/>
過三二名則事自減省否則賣官鬻獄不足以供執事<lb/>
者之費剥膚椎髓不足以滿隨行人之欲欲斯民之不<lb/>
<pb n="KR2f0018_WYG_005-52b"/>
窮財力之不屈盜賊之不起天下之治安得乎臣為國<lb/>
之心激切不自知其言之狂且瞽也罪該萬死儻蒙聖<lb/>
恩優容不加譴責亦乞將臣放歸田里耕以待盡為幸<lb/>
無涯除王敬王臣等索要沿途衙門銀兩并浙江江西<lb/>
等處財物不知的數及蘇常二府進貢藥餌書籍不開<lb/>
外今將各官嚇詐臣該管地方并九江一府官民金銀<lb/>
等物開坐具題<lb/>
　　申救常州府知府孫仁奏狀<lb/>
<pb n="KR2f0018_WYG_005-53a"/>
臣聞太監王敬公幹回京稱㫖受賞隨行千户王臣亦<lb/>
蒙陞賞王敬㕘奏常州府知府孫仁現蒙差官提取聞<lb/>
者莫不驚愕咸謂王敬此來知府孫仁十分慇懃隨到<lb/>
無錫縣聽候十餘日又隨到江隂縣聽候十餘日凡力<lb/>
可為者本官無不為之今乃不得王敬王臣之喜反招<lb/>
其怒若謂本官欺罔違慢縁巳到處跟隨聽候如指之<lb/>
從臂非有欺罔違慢也若謂本官不行收買藥餌縁常<lb/>
州一府巳送書籍等項價銀一萬九千餘兩又另用銀<lb/>
<pb n="KR2f0018_WYG_005-53b"/>
五百餘兩收買藥餌進用非不行收買藥餌也若謂本<lb/>
官將銀兩囑送縁前項銀兩書籍藥餌俱巳交收了當<lb/>
别無公私可囑也况孫仁自到任以來有為有守深得<lb/>
民心若罪本官固雖快言者之意不無失地方小民之<lb/>
心然快一二人之意其事小失千萬人之心其事大伏<lb/>
望聖恩少霽天威稍寛孫仁之罪則庶民不失望官知<lb/>
所勸而地方安矣臣昧死上言不勝悚懼之至<lb/>
　　陳言制治保邦奏狀<lb/>
<pb n="KR2f0018_WYG_005-54a"/>
臣聞周官有曰制治於未亂保邦於未危誠以未亂而<lb/>
制治則必不至於亂未危而保邦則必不至於危使已<lb/>
亂而制治雖勞心經營終不能救其亂已危而保邦雖<lb/>
極力扶持終無以免其危此往古巳驗之實事非俗儒<lb/>
聞談之空言也臣不敢逺舉姑以近事言之宋徽宗初<lb/>
年天下太平蔡京倡邪說以為當豐亨豫大之運専以<lb/>
奢侈勸上窮極土木之工作玉清神霄等宫崇信道士<lb/>
林靈素以朱勔領花石綱竒花異木怪石珍禽竒獸無<lb/>
<pb n="KR2f0018_WYG_005-54b"/>
逺不至加以梁師成専務應奉作為淫巧以蠱上心是<lb/>
以民窮財盡政事不理國勢不競遂致方臘之亂而成<lb/>
靖康之禍方其初也使納言者之諫罷前項無益之事<lb/>
専以節用愛人為心使百官和於朝萬物和於野宋其<lb/>
有衰乎方今天下太平四方寧謐國勢若金甌之完全<lb/>
無纎毫之缺損又况皇上聖徳寛仁神武不殺上合天<lb/>
心下合民心禮樂法度之巍然典章文物之煥乎可謂<lb/>
治且安矣宜若無可慮矣然古人有言亂不生於亂而<lb/>
<pb n="KR2f0018_WYG_005-55a"/>
生於治治之極者亂之始此臣之所以為陛下憂也陛<lb/>
下雖精一執中無怠無荒第左右之人感戴聖恩思欲<lb/>
報之肆為掊克之計爭獻竒異之物以恱聖心以固恩<lb/>
寵此固孝順之意若不及早圖之更絃改轍誠恐浸潤<lb/>
日久嗜慾日滋糜費日多財用日屈民日益窮事日益<lb/>
壊即不幸有數年之兵數年之荒不知何以為計欲如<lb/>
今日之安欲無後日之悔恐未能也此臣之所以願陛<lb/>
下制治於未亂之時保邦於未危之日以隆聖明億萬<lb/>
<pb n="KR2f0018_WYG_005-55b"/>
年無疆之丕緒也伏望陛下以古為鑑乃勅多官㑹議<lb/>
制治保邦之條件採而行之天下幸甚宗社幸甚<lb/>
　　陳言治安奏狀<lb/>
臣聞邇者邊庭不靖内外戒嚴朝議以各邊軍餉不足<lb/>
也旣遣官以糴買之以京營軍士不足也復遣官以清<lb/>
查之又以内帑銀物不足也而出征官軍無厚賞方今<lb/>
天下一家海内一國以言乎糧餉漕運之轉輸陸路之<lb/>
飛輓非不多也以言乎銀兩鑛場之閘辦糧草之折納<lb/>
<pb n="KR2f0018_WYG_005-56a"/>
非不廣也以言乎軍馬在京有四十餘衛所又有外衛<lb/>
番上之役到營而操練分將以統領非不衆也夫如是<lb/>
宜乎廪有餘粟而不可勝食矣庫有餘財而不可勝用<lb/>
矣軍士多且精而所向無敵矣奈何一旦有警輒見不<lb/>
足蓋承平日久安不慮危糧費於冗食財費於侈用軍<lb/>
疲於差占若王師不早出强敵不早退臣恐不止口外<lb/>
之被擾邊民之被擄其為患蓋有不可勝言者矣今敵<lb/>
兵既罷王師凱旋此實皇上聖徳格天天道助順將校<lb/>
<pb n="KR2f0018_WYG_005-56b"/>
用命之所致也然目前似無事矣臣不敢保其必無事<lb/>
似可安矣臣不敢保其必可安若謂敵兵旣去必不來<lb/>
也臣不敢保其必不來書曰惟事事乃其有備無患孫<lb/>
子曰無恃其不來恃吾有以待之此臣等居高位享厚<lb/>
禄為國股肱者所當致意也伏望陛下當此閒暇之時<lb/>
勅令諸司明其政刑量減在官冗食之人無輕冒報功<lb/>
次之罰重名器抑奔競則不加賦而糧自足矣少作無<lb/>
益之事不貴珍異之物慎賜賚節用度則不厚斂而財<lb/>
<pb n="KR2f0018_WYG_005-57a"/>
自足矣免畚土輦石之差嚴私役買閒之禁時教閱養<lb/>
銳氣則不招集而軍自足矣三者旣足則元氣自壯根<lb/>
本自固邪氣自不能入外侮自不敢作設有邊報要軍<lb/>
馬就有軍馬要糧草就有糧草要賞賜就有賞賜尅期<lb/>
以出相機而行以守則固以戰則勝何賊之不可破而<lb/>
何功之不可成哉茍不撙節愛養於平昔及其事至而<lb/>
欲取辦於一時臣未見其濟也此國家之大計廟堂之<lb/>
上必有以處之也若無待於臣言矣今臣言之者亦區<lb/>
<pb n="KR2f0018_WYG_005-57b"/>
區為國之心也惟聖明恕其狂瞽而裁察之幸甚塵瀆<lb/>
宸聦不勝戰慄待罪之至<lb/>
　　敷陳古訓奏疏<lb/>
臣惟古之堯舜禹湯文武之為君聖君也皋夔稷契伊<lb/>
傅周召之為臣賢臣也當是時君不自以為聖而必取<lb/>
人以為善臣不以君為聖而必責難以為恭是故益告<lb/>
舜曰吁戒哉儆戒無虞罔失法度罔遊於逸罔淫於樂<lb/>
任賢勿貳去邪勿疑疑謀勿成百志惟熙罔違道以干<lb/>
<pb n="KR2f0018_WYG_005-58a"/>
百姓之譽罔咈百姓以從已之欲無怠無荒四夷來王<lb/>
禹告舜曰無若丹朱傲惟慢遊是好傲虐是作罔晝夜<lb/>
頟頟罔水行舟朋淫於家用殄厥世夫聖莫聖於舜而<lb/>
於前此數者曷嘗有一於身哉益非不知也禹非不知<lb/>
也而猶以是告之者蓋舜處崇高之位其流將或至此<lb/>
所以豫為之儆戒以防之者人臣愛君之心也仲虺之<lb/>
告成湯有曰徳日新萬邦惟懐志自滿九族乃離王懋<lb/>
昭大徳建中于民以義制事以禮制心垂裕後昆予聞<lb/>
<pb n="KR2f0018_WYG_005-58b"/>
曰能自得師者王謂人莫已若者亡好問則裕自用則<lb/>
小伊尹告太甲有曰制官刑儆于有位曰敢有恒舞于<lb/>
宫酣歌于室時謂巫風敢有殉于貨色恒于遊畋時謂<lb/>
淫風敢有侮聖言逆忠直逺耆徳比頑童時謂亂風惟<lb/>
兹三風十愆卿士有一于身家必喪邦君有一于身國<lb/>
必亡臣下不匡其刑墨又曰慎乃儉徳惟懐永圖又曰<lb/>
徳惟治否徳亂與治同道罔不興與亂同事罔不亡終<lb/>
始慎厥與惟明明后傅說告高宗有曰惟治亂在庶官<lb/>
<pb n="KR2f0018_WYG_005-59a"/>
官不及私昵惟其能爵罔及惡徳惟其賢又曰惟事事<lb/>
乃其有備無患無啓寵納侮無耻過作非又曰監于先<lb/>
王成憲其永無愆召公告武王有曰玩人喪徳玩物喪<lb/>
志不作無益害有益功乃成不貴異物賤用物民乃足<lb/>
不寳逺物則逺人格所寳惟賢則邇人安不矜細行終<lb/>
累大徳告成王有曰我不可不監於有夏亦不可不監<lb/>
於有殷我不敢知曰有夏服天命惟有厯年我不敢知曰<lb/>
不其延惟不敬厥徳乃早墜厥命我不敢知曰有殷受<lb/>
<pb n="KR2f0018_WYG_005-59b"/>
天命惟有厯年我不敢知曰不其延惟不敬厥徳乃早<lb/>
墜厥命又曰肆惟王其疾敬徳王其徳之用祈天永命<lb/>
周公告成王有曰在昔殷王中宗嚴恭寅畏天命自度<lb/>
治民祇懼不敢荒寧肆中宗之享國七十有五年其在<lb/>
高宗時舊勞于外爰曁小人作其即位乃或亮隂三年<lb/>
不言其惟不言言乃雍不敢荒寧嘉靖殷邦至於小大<lb/>
無時或怨肆高宗之享國五十有九年其在祖甲不義<lb/>
惟王舊為小人作其即位爰知小人之依能保惠于庶民<lb/>
<pb n="KR2f0018_WYG_005-60a"/>
不敢侮鰥寡肆祖甲之享國三十有三年自時厥後立<lb/>
王生則逸生則逸不知稼穡之艱難不聞小人之勞惟<lb/>
躭樂之從自時厥後亦罔或克壽或十年或七八年或<lb/>
五六年或四三年又曰文王不敢盤于遊畋以庶邦惟<lb/>
正之供文王受命惟中身厥享國五十年臣惟湯武之<lb/>
聖豈仲虺召公能過之哉太甲高宗成王之賢亦豈出<lb/>
於伊傅周召之下哉然而仲虺伊傅周召屢進直言懇<lb/>
懇切切而不顧者以其食君之禄受君之託職分之當<lb/>
<pb n="KR2f0018_WYG_005-60b"/>
為也在他人聽之若有所不堪而湯武太甲高宗成王<lb/>
皆受之而不拒而不罪者知其立言之意為國為民為<lb/>
天下而不為巳私也有是君有是臣所以共成雍熙泰<lb/>
和之治澤被當時名垂萬世而無巳也仰惟陛下聦明<lb/>
聖智孝友寛仁承祖宗之大統為億兆之君師可以比<lb/>
隆二帝三王而軼乎太甲高宗成王逺矣臣生當斯世<lb/>
陟兹崇階沐仁義之膏澤覩道徳之光輝何啻親見堯<lb/>
舜禹湯文武之聖君矣欲效皋夔稷契伊傅周召之敷<lb/>
<pb n="KR2f0018_WYG_005-61a"/>
言以盡忠愧乏其才欲黙黙以自全尢恐負陛下之深<lb/>
恩日夜思懼計無所出是以掇拾前言以為陛下獻惟<lb/>
陛下於清燕之時召二三儒臣於便殿逐句而詳解之<lb/>
復以今日之事逐件而體比之其有合者行之不合者<lb/>
改之可儆戒者儆戒之可效法者效法之務俾有益於<lb/>
聖徳有益於治道有益於國家有益於生民而後巳如<lb/>
此是陛下以皋夔稷契伊傅周召之任待臣臣以皋䕫<lb/>
稷契伊傅周召之道事陛下也何患乎四海之不賓服<lb/>
<pb n="KR2f0018_WYG_005-61b"/>
萬邦之不咸寧又何患乎雍熈泰和之治不見於今日<lb/>
哉臣年七十屢陳休致不蒙聖恩俞允陛下若用臣言<lb/>
雖退歸田里即同日侍左右若不用臣言再留數年不<lb/>
過多食俸錢於臣則有益於治道則無補此臣區區為<lb/>
國之心天地鬼神之所共鑒非敢佞也非敢誑也伏乞<lb/>
聖明裁察幸甚<lb/>
　　論録事邵義𫝊奉㫖陞通判奏狀<lb/>
據直𨽻蘇州府申奉吏部氐字五百五十六號勘合前<lb/>
<pb n="KR2f0018_WYG_005-62a"/>
事成化十九年九月十四日早該太監覃昌𫝊奉聖㫖<lb/>
廣東韶州府巡檢司巡檢劉璋陞錦衣衛所鎮撫著仁<lb/>
智殿辦事儒士湯珪陞鴻臚寺序班著文華殿辦事上<lb/>
林苑監録事邵義陞直𨽻蘇州府通判管事該部知道<lb/>
欽此欽遵補本覆奏外行仰本府取本官到任日期同<lb/>
原領文憑繳報備奉到此照得新任通判邵義合用弓<lb/>
兵皂𨽻欲於均徭册内僉㸃撥與等因到臣查得蘇州<lb/>
府原設通判三員一員管府事一員管糧一員管治農<lb/>
<pb n="KR2f0018_WYG_005-62b"/>
皆現任無缺今又陞邵義前來管事是為額外冗員官<lb/>
冗則事不歸一而民擾矣邵義原任録事正九品也依<lb/>
例止該陞正八品今陞通判乃正六品也無乃有壊選<lb/>
法選法壊則士無定志而奔競之風起矣且邵義之為<lb/>
録事小官也名實未加於上下今不由吏部銓選而傳<lb/>
奉聖㫖陞授是官則羣情不能無疑三二年前𫝊奉聖<lb/>
㫖或陞一司務或陞一序班或陞一匠官或陞一千百<lb/>
户鎮撫方是時議者皆以為開此蹊徑後將難止但未<lb/>
<pb n="KR2f0018_WYG_005-63a"/>
有為陛下言之者是以陛下𫝊奉之官一年多於一年<lb/>
也今工部所屬額外匠官將及千員各衙門司務序班<lb/>
千百户鎮撫等官難以數計俱要俸禄皂𨽻伴當不無<lb/>
耗國用損民力而輕名器設使𫝊奉之初有人言之陛<lb/>
下聦明仁聖未必不從冗官未必至於如此之多今又<lb/>
𫝊奉聖㫖陞除在外府縣官俾之管事臣備員巡撫久<lb/>
處於外頗知民間疾苦若再不言將恐奔競之徒逓相<lb/>
效尤各尋徑路不數年間盡據天下之要地恃寵妄為<lb/>
<pb n="KR2f0018_WYG_005-63b"/>
正路蓁蕪賢者難進則郡縣之政日益非田里之民日<lb/>
益困而天下之事日益壊矣豈特耗國用損民力輕名<lb/>
器而巳哉陛下儻以臣言為是勅令該部將邵義照依<lb/>
資格陞授在外府縣相應員缺今後在内五品以下在<lb/>
外四品以下文職遇有員缺悉從吏部照依資格具名<lb/>
請㫖選用其在京堂上與夫在外方面官遇有員缺亦<lb/>
從吏部每員推舉相應二員請㫖於内㸃出一員俱不<lb/>
必𫝊奉若吏部銓選不公推舉不當明正其罪其千百<lb/>
<pb n="KR2f0018_WYG_005-64a"/>
户鎮撫非有軍功不得濫陞如此則奔競自息賢能在<lb/>
職羣情安而天下治矣如不以臣言為是伏乞聖恩容<lb/>
臣送骸骨還鄉非但臣之幸亦好進者之幸也臣無任<lb/>
干冒天威不勝惶懼待罪之至具本謹題請㫖<lb/>
　　京師地震自陳休致奏疏<lb/>
臣聞邇者京師地震皇上旣齋心滌慮省愆修徳勅諭<lb/>
羣臣改過自新懋修厥職復頒恤民安邊事宜俾之欽<lb/>
承此誠陛下克謹天戒應天以實勵精圖治之盛心也<lb/>
<pb n="KR2f0018_WYG_005-64b"/>
内外臣僚罔不淬礪激昂同心戮力勉修職業用答聖<lb/>
明憂勤倚毗之意而臣獨以衰朽庸劣之材竊食江南<lb/>
無所禆補雖聖徳寛仁不加譴責而臣自揣於巳實所<lb/>
不安且江南錢糧詞訟軍需買辦等項其數倍蓰於他<lb/>
省而官吏賢否軍民善惡雜乎其間必須年力精彊有<lb/>
學術有才能之人任巡撫之寄方能齊整其事上為國<lb/>
家分憂下為生民造福今臣犬馬之年巳是六十有九<lb/>
巡撫其地已踰五年筋力久衰精神已耗省覽案牘則<lb/>
<pb n="KR2f0018_WYG_005-65a"/>
眼目昏花分付事務則言語錯亂計慮實不及逺施為<lb/>
愈不如初百病嬰身諸事懶作雖不敢因循度日亦豈<lb/>
能奮勵成功委實無益聖時有妨賢路伏望聖恩憐臣<lb/>
衰老放臣歸田另任賢能用圖至治非惟臣之幸實地<lb/>
方之幸也臣不勝戰慄感仰之至具本謹具奏聞伏候<lb/>
勅㫖<lb/>
　<lb/>
　<lb/>
<pb n="KR2f0018_WYG_005-65b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　王端毅奏議巻五<lb/>
</p>
<p>
</p>
  </div>
</body>
</text>
</TEI>
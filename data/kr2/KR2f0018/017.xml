<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0018_WYG_017-1a"/>
　新刋介菴奏議後䟦<lb/>
　大冢宰三原王公清忠大節著天下章縫士識與不<lb/>
　識莫不知推尊之顧其平生章奏往往𫝊聞于人而<lb/>
　全帙多未之覩慕公者盖日企焉久矣侍御東魯王<lb/>
　公往使闗中以風節髙峻為公所期重且道雅相合<lb/>
　因録得疏草二百餘篇每攜自隨兹奉命按江南激<lb/>
　揚之暇思欲廣之以資有志事功者因謂我郡守林<lb/>
　侯曰三原公一代耆徳固今後輩楷模况敭歴既久<lb/>
<pb n="KR2f0018_WYG_017-1b"/>
　所建明多地方事亦司風紀者之所宜習也盍刻而<lb/>
　𫝊之侯勵精郡政雅志逺大欣然請捐俸督其成以<lb/>
　余之居郡下也遂授而俾編焉魯魚亥豕㣲效刋正<lb/>
　得八十六篇釐為六巻其再起為吏部時撰又不在<lb/>
　是大凡校編事宜皆請質二執政而後定𦕈焉末學<lb/>
　直董書而巳既成復承命志所由刻古語云惟賢知<lb/>
　賢信然哉公之大勲業自筆太史固非愚生之所敢<lb/>
　論侍御公按兹周稔執法秉公始終一心而侯篤尚<lb/>
<pb n="KR2f0018_WYG_017-2a"/>
　恵愛以風化率下皆所謂三原公之徒歟且公桃李<lb/>
　滿門晚得相知乃更在四海之内則知君子道同則<lb/>
　合雖千載猶金蘭契非是鄰墻旦暮而後相為謀也<lb/>
　侍御公言公引年家居後在邑城外數里許築草堂<lb/>
　日著書其中以為課今年垂九十而聰明强健好學<lb/>
　不衰且増廣古今章疏甚富其自得而不忘世又如<lb/>
　此公又間語侍御公曰士大夫是劄得脚住然後可<lb/>
　以有為亦名言也敢併志云𢎞治十五年嵗次壬戍<lb/>
<pb n="KR2f0018_WYG_017-2b"/>
　十一月望日後學吳郡楊循吉拜手謹書<lb/>
<pb n="KR2f0018_WYG_017-3a"/>
　介菴奏議六巻舊刻之姑蘇三原公故里也公逝矣<lb/>
　時縉紳知公者重其名思其手澤之新惟公不可見<lb/>
　得見是集也斯可矣然乃不能應諸縉紳之求乃啚<lb/>
　廣之乃因舊本別為三集逾冬工始刻成讀其辭直<lb/>
　而不矯婉而不随危而不激仰承俞允播宣中外時則<lb/>
　有若削兵權出侍近誅大奸惡以丕覃聖化華夏夷<lb/>
　服想望風采是固聖明從諫好善之懿夫其轉移孚<lb/>
　動果敢剴毅公之精㣲固自有不可及者公殁之明<lb/>
<pb n="KR2f0018_WYG_017-3b"/>
　年啓充來尹三原又三年奏議重刻說者謂公之質<lb/>
　直如長孺心事如希文奏疏如包孝肅好學如衛武<lb/>
　公表正鄉閭如陳太丘一時出處屹然朝著俾善𩔖<lb/>
　頼以有立是集也猶吾足徵也惟公不可見得見是<lb/>
　集也斯可矣遂藏棗于𢎞道書院併志嵗月以𫝊正<lb/>
　徳七年壬申冬十有二月賜同進士出身知三原縣<lb/>
　事嘉州後學程啓充拜書<lb/>
<pb n="KR2f0018_WYG_017-4a"/>
　書王端毅公奏議後<lb/>
　耿文恪公居太宰有譽公可繼端毅公者文恪公曰<lb/>
　王公孰可當之其在位吾夕過其第必見蒼頭沽油<lb/>
　也銑先公守延安考滿考功郎中佐持牘上王公曰<lb/>
　汝未盡斯人之節邊吏率自潤斯人約身裕民嵗歉<lb/>
　止徵坐是停禄恒餒其妻子公乃自署考曰清白之<lb/>
　操詳明之政次日先公堂辭謝曰某逺郡吏何由辱<lb/>
　公之知公曰吾諸子留三原鄰郡惟君無問遺爾秋<lb/>
<pb n="KR2f0018_WYG_017-4b"/>
　日撿書覽公奏議擊奸守法一介弗撓乃籍上事嗟<lb/>
　乎元臣勛名固不以巧辭飾行而取哉嘉靖甲午秋<lb/>
　日相臺崔銑書<lb/>
　<lb/>
　<lb/>
　<lb/>
　<lb/>
　王端毅奏議後䟦<lb/>
</p>
<p>
</p>
  </div>
</body>
</text>
</TEI>
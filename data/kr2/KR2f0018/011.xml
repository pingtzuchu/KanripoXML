<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>王端毅奏議巻十一</head>
    <p>
<pb n="KR2f0018_WYG_011-1a"/>
欽定四庫全書<lb/>
　王端毅奏議巻十一　　　　明　王恕　撰<lb/>
　吏部<lb/>
　　修省陳言奏狀<lb/>
文選等清吏司案呈准騐封清吏司付奉本部送准禮<lb/>
部咨𢎞治二年七月初七日早該太監韋泰傳奉聖㫖<lb/>
近日京城雨水爲災南京又奏大風雷雨之異朕當檢<lb/>
身飭行祇謹天戒爾文武百官尤當各加脩省勉圖報<lb/>
<pb n="KR2f0018_WYG_011-1b"/>
稱毋自因循各衙門政事有缺失當舉行改正的斟酌<lb/>
停當來說禮部知道欽此欽遵等因案呈到部臣等欽<lb/>
遵聖諭痛加脩省勉圖報稱外今將本部政事缺失當<lb/>
舉行改正的事件斟酌人情事體開坐伏乞聖明裁處<lb/>
縁係脩省事理未敢擅便𢎞治二年七月二十七日具<lb/>
題次日奉聖㫖都准行欽此<lb/>
　一查得諸司職掌内九年考滿教官考不通經者别<lb/>
　用府衛教授州學正縣教諭府衛州縣訓導俱係教<lb/>
<pb n="KR2f0018_WYG_011-2a"/>
　官教授係從九品學正教諭訓導俱未入流謂之别<lb/>
　用者但不令復爲教官而於品級相等官内改用也<lb/>
　教授合改除從九品税課司大使府倉大使司獄廵<lb/>
　檢等官學正教諭訓導合改除未入流河泊所官稅<lb/>
　課局織染局鹽課司大使副使倉大使副使等官景<lb/>
　泰天順年間教授有改除税課司大使等官者學正<lb/>
　教諭訓導有改除倉官河泊等官者近年以來不分<lb/>
　教授學正教諭訓導俱改除河泊所官非惟太拘其<lb/>
<pb n="KR2f0018_WYG_011-2b"/>
　於教授實爲降等有乖别用之制合無今後教官考<lb/>
　不通經者教授改除從九品大使司獄廵檢等官學<lb/>
　正教諭訓導俱改除未入流河泊所及大使副使等<lb/>
　官不拘衙門如此則改調有等選法疏通<lb/>
　一外官九年考滿到部有司官繁稱陞二級簡稱陞<lb/>
　一級教官考通經府州縣學官舉人及數乃陞衛學<lb/>
　官并選貢衙門學官無舉人亦陞丁憂復除者舊例<lb/>
　俱以後任定其黜陟頗有不均且如有司官前任事<lb/>
<pb n="KR2f0018_WYG_011-3a"/>
　簡歴俸少後任事繁歴俸多陞二級固爲相應若前<lb/>
　任事繁歴俸多後任事簡歴俸少止陞一級不無有<lb/>
　虧教官前任府州縣學日多後任衛學并選貢衙門<lb/>
　學日少照衛并選貢衙門學不論舉人而陞固不相<lb/>
　應前任衛學并選貢衙門學日多後任府州縣學日<lb/>
　少論舉人不及數而不陞亦不相應合無今後有司<lb/>
　官九年考滿不分前任後任但事繁歴俸日多者陞<lb/>
　二級事簡歴俸日多者陞一級教官亦不分前任後<lb/>
<pb n="KR2f0018_WYG_011-3b"/>
　任但任府州縣學日多者從府州縣論任衛學并選<lb/>
　貢衙門學日多者從衛學并選貢衙門學論如此則<lb/>
　事體停當人心恱服<lb/>
　一在外所屬例該考覈官員雖開合於上司考覈詞<lb/>
　語不開稱職平常不稱職字様者案候行查囘報之<lb/>
　日有司官引奏復職教官具奏入選不無守候人難<lb/>
　合無今後有司官雖不開稱職平常不稱職字様其<lb/>
　詞語内有勤能端謹等項字様者即以稱職論有頗<lb/>
<pb n="KR2f0018_WYG_011-4a"/>
　可等項字様者即以平常論有無爲無守誤事懶惰<lb/>
　等項字様者即以不稱論初考二考不必行查就與<lb/>
　定稱否引奏復職三考仍候行查至日定奪全無考<lb/>
　覈詞語照舊行查教官舊例止以到部考通經有舉<lb/>
　人定黜陟不以上司考語爲殿最雖無考語即與具<lb/>
　奏入選差錯官吏俱照例叅問<lb/>
　一舊例外官考滿後任日少許通理前任日多另歴<lb/>
　三年是説丁憂起復并更調改除官前任後任近年<lb/>
<pb n="KR2f0018_WYG_011-4b"/>
　以來却將考滿給由到部復任輳考者亦以前任後<lb/>
　任如前論之此其因襲之失合無改正今後止以丁<lb/>
　憂起復及更調改除爲前後兩任照前例查考其考<lb/>
　滿復任輳考者不必論前任後任多少<lb/>
　一考滿官歴任六年止開三年事蹟給由者叅問准<lb/>
　作三年考滿仍令囘任補造六年考滿牌冊給由不<lb/>
　無往返人難合無今後考滿官雖歴任六年止開三<lb/>
　年事蹟考滿給由者免其叅問准作三年考滿不必<lb/>
<pb n="KR2f0018_WYG_011-5a"/>
　補造六年考滿牌冊侯九年考滿通將後六年事蹟<lb/>
　櫕造牌冊給由爲便<lb/>
　一吏員出身考滿官或該陞正從八品正九品者或<lb/>
　該本等用者或該降者入選之時考中該陞者陞該<lb/>
　本等者本等用該降者降不中俱降雜職内廵檢與<lb/>
　司府衛倉塲大使俱係從九品官廵檢以軍囚及數<lb/>
　陞司府衛倉塲大使以糧草及數陞廵檢不考就陞<lb/>
　司府衛倉塲大使考中方陞不中降雜職此諸司職<lb/>
<pb n="KR2f0018_WYG_011-5b"/>
　掌不該載不知昉於何時一向因襲而行且以正從<lb/>
　八品并正九品官考不中一例俱降雜職似無分别<lb/>
　是以入選官懐不平者往往纒告合無今後吏員出<lb/>
　身考滿該陞正從八品正九品者考中照例陞考不<lb/>
　中本等用其原該本等用并該降者不必考驗照例<lb/>
　選用若考中該陞官告願就雜職者聽如此則選法<lb/>
　一而人心服<lb/>
　一知印資格兩京五府知印從八品出身六部都察<lb/>
<pb n="KR2f0018_WYG_011-6a"/>
　院知印正九品出身在外都布二司知印從九品出<lb/>
　身在外知印係農民僉充役滿赴部冠帶辦事半年<lb/>
　不考就除從九品職事在京知印係役滿承差請㫖<lb/>
　㸃做役滿冠帶五府者考中除從八品職事六部都<lb/>
　察院者考中除正九品職事考不中俱降除雜職且<lb/>
　在外知印不考就照資格除授在京知印考中方照<lb/>
　資格除授不中降用事體不一况知印原非書辦文<lb/>
　案人役與吏典一般考試招擬多是不中徃往降除<lb/>
<pb n="KR2f0018_WYG_011-6b"/>
　雜職是資格高者得官反卑資格卑者反高似非所<lb/>
　宜除都布二司知印照舊不考就選外合無今後五<lb/>
　府六部都察院知印臨選之時止考行移中者照資<lb/>
　格除授不中者降一級用如此則事體適中而彼此<lb/>
　皆安<lb/>
　　議不當加陞按察使陶魯奏狀<lb/>
文選清吏司案呈奉本部送准兵部咨該本部題職方<lb/>
清吏司案呈奉本部送於内府抄出總鎮兩廣内官監<lb/>
<pb n="KR2f0018_WYG_011-7a"/>
太監韋眷等題云云等因奉聖㫖該部看了來説欽此<lb/>
欽遵通抄送司行准吏部文選清吏司手本開查得按<lb/>
察使陶魯原籍廣西梧州府鬱林州人由舍人景泰四<lb/>
年十月除廣東廣州府新會縣縣丞七年五月功陞從<lb/>
七品俸天順七年七月陞本縣知縣成化二年閠三月<lb/>
陞本府同知仍管縣事本年四月陞廣東按察司僉事<lb/>
專在肇慶等處提督操練𠞰賊十二年六月陞本司副<lb/>
使專在高雷二府提調操練二十年四月改管司事本<lb/>
<pb n="KR2f0018_WYG_011-7b"/>
年十一月功陞俸一級成化二十一年十一月九年考<lb/>
滿陞湖廣按察使仍在兩廣軍前帶管嶺西道遇警聽<lb/>
委撫治𠞰截手本囘報前來本司又於節年巻内查得<lb/>
兩廣地方廣西賊情最多原設副總兵并左右叅將共<lb/>
三員其餘守備官不止五六員廣東賊情稍緩止設左<lb/>
叅將一員總督備倭都指揮一員近日南韶二府又設<lb/>
守備指揮一員其南韶并廣潮惠等府雖經正統十四<lb/>
年并成化初年賊情猖獗亦不曽設有將官在彼提督<lb/>
<pb n="KR2f0018_WYG_011-8a"/>
捕盜及查得先該兩廣守臣奏報成化二十二年十一<lb/>
月内廣西鬱林等處𢎞治元年三月内廣東潮州等處<lb/>
本年七月内廣東廣州府後山等處各起苖賊并强賊<lb/>
功次内領軍官俱有按察使陶魯職名因無廵按御史<lb/>
勘實造冊奏繳未曽定擬陞賞今該前因節該伏覩大<lb/>
明律内一款文官不許封公侯其生前出將入相能除<lb/>
大患盡忠報國者同開國功勲一體封侯諡公欽此並<lb/>
無方面風憲文職改授武職事例案呈到部看得兩廣<lb/>
<pb n="KR2f0018_WYG_011-8b"/>
總鎮總兵等官太監韋眷等會奏按察使陶魯文武兼<lb/>
資威望素著要查本官功次量改武職提督廣州潮州<lb/>
惠州韶州南雄等五府地方官軍緝捕盜賊保安境土<lb/>
若廣西等處賊情緊急仍前聽調一節縁廣州府係都<lb/>
布按三司總會之地又係太監韋眷總兵官栁景都御<lb/>
史秦紘鎮守廵撫去處况離梧州不逺陶魯見今挈家<lb/>
在彼居住即與鄉里無異潮惠二府俱係邊海有備倭<lb/>
都指揮管理南韶二府有守備指揮管理若再添將官<lb/>
<pb n="KR2f0018_WYG_011-9a"/>
不無官多人擾兼且原擬止在軍門聽委不拘逺近賊<lb/>
情皆可責其効力若是限定分守一方未免勢有所拘<lb/>
才不得展况本官初由白身舍人累官正三品風憲文<lb/>
職恩巳酬勞位巳過分雖有三起𠞰賊功次又未經廵<lb/>
按御史勘報所據量改武職查無事例臣等不敢擅擬<lb/>
以壊選法以開弊端其應否量陞文職合行吏部查奏<lb/>
定奪候命下之日仍照原擬令其在於軍門聽委隨處<lb/>
領軍𠞰賊縁係議處地方用人及奉欽依該部看了來<lb/>
<pb n="KR2f0018_WYG_011-9b"/>
說事理未敢擅便等因具題奉聖㫖是欽此欽遵備咨<lb/>
送司案呈到部看得總鎮兩廣太監韋眷等奏稱廣東<lb/>
廣州等五府久缺領軍官員要將按察使陶魯查照功<lb/>
次量改武職或量陞文職提督前項地方官軍保安境<lb/>
土若廣西賊情緊急仍前聽調等因既該兵部叅稱前<lb/>
項地方俱各有官管理本官原擬止在軍門聽委不拘<lb/>
逺近賊情皆可責其効力查無量改武職事例應否量<lb/>
陞文職合行吏部徑自查奏定奪臣等切縁内外三品<lb/>
<pb n="KR2f0018_WYG_011-10a"/>
以上文職俱有定員缺一員則於進士舉人出身方面<lb/>
官内推舉一員以補之未嘗以白衣出身捕盗陞遷人<lb/>
員内舉用亦未嘗以捕盗功而濫陞文職大臣者且陶<lb/>
魯雖有前項微勞自舍人而陞至按察使其官不可謂<lb/>
不高其權不可謂不重其富貴亦云至矣仍以前職聽<lb/>
調殺賊可也若果有殊功賞以金帛亦足以酬其勞何<lb/>
必加非分之官以駭人之耳目所據陶魯量陞文職一<lb/>
節臣等未敢擅便定奪𢎞治二年八月初八日具題次<lb/>
<pb n="KR2f0018_WYG_011-10b"/>
日奉聖㫖陶魯還著兵部查他功次來説欽此<lb/>
　　論御醫蔣宗儒妄奏復職奏狀<lb/>
文選清吏司案呈奉本部送吏科抄出太醫院冠帶醫<lb/>
士蔣宗儒奏云云等因具奏奉聖㫖吏部看了來説欽<lb/>
此欽遵抄出送司查得成化二十三年九月内該科道<lb/>
官題爲糾劾事内開御醫蔣宗儒等醫術不精當先帝<lb/>
不豫之時用藥乖謬以致宫車晏駕要將本官拏送法<lb/>
司明正典刑等因具題節該奉聖㫖你毎説的是蔣宗<lb/>
<pb n="KR2f0018_WYG_011-11a"/>
儒降醫士欽此欽遵今該前因案呈到部看得蔣宗儒<lb/>
平昔醫術不精用藥乖謬以致先帝宫車晏駕痛傷陛<lb/>
下之心大失臣民之望論其罪犯死有餘辜皇上恩同<lb/>
天地雖韙科道之言尚從寛恤之典貸其死罪降爲醫<lb/>
士正當感恩思報豈可復萌覬覦之心今却妄奏與醫<lb/>
士呉綬同在春宫用藥見効臣等竊意聖躬萬福或者<lb/>
斯須欠安天相神佑勿藥自喜蔣宗儒等豈可掩爲巳<lb/>
功以圖陞賞若以此爲功則進藥於先帝而不見効之<lb/>
<pb n="KR2f0018_WYG_011-11b"/>
罪其可逃乎况呉綬太醫院開作二等臣等詳味二等<lb/>
之説則知其非用藥有効之人不敢與用藥有効者並<lb/>
列正恐此輩相率而來打攪朝廷今蔣宗儒一見太醫<lb/>
院開呉綬名字到部果來進本奏擾若更復呉綬等職<lb/>
事不但蔣宗儒一人進本奏擾其餘革退傳奉職事醫<lb/>
士天文生樂舞生僧人道士匠官樂工等項三四千人<lb/>
皆來比例奏擾豈不溷亂朝政壊天下事乎臣等所以<lb/>
不敢曲爲之説開此倖門者正爲是也所據蔣宗儒并<lb/>
<pb n="KR2f0018_WYG_011-12a"/>
呉綬朱俊宫良寗銓等俱不當聽其甘言悲詞令復舊<lb/>
職以來倖進之人而爲新政之累再照蔣宗儒在前妄<lb/>
投藥劑上誤先帝及今乘機妄奏以啟釁端之罪皆不<lb/>
可不治合無將蔣宗儒拏送法司明正其罪寘諸重典<lb/>
以爲將來之戒縁奉欽依吏部看了來説事理未敢擅<lb/>
便𢎞治二年九月初五日具題初七日奉聖㫖蔣宗儒<lb/>
巳被劾降醫士了如何又來奏擾不准也不送問著囘<lb/>
太醫院當差欽此<lb/>
<pb n="KR2f0018_WYG_011-12b"/>
　　議布政使徐恪裁革承奉司吏奏狀<lb/>
驗封清吏司案呈奉本部送内府抄出徽王奏云云等<lb/>
因具本奏奉聖㫖吏部看了來説欽此欽遵抄出到部<lb/>
送司案呈查得祖訓條章并諸司職掌内俱不曽開有<lb/>
各王府承奉司合設吏典縁由今内府各監局亦不曽<lb/>
設有吏典及秦晉周楚等王府承奉司亦無吏典考滿<lb/>
到部想是自來不曽設有止查得天順七年德王出府<lb/>
該本府長史司手本開本司并所屬衙門無吏書辦要<lb/>
<pb n="KR2f0018_WYG_011-13a"/>
行定撥等因前來本年七月内本部撥去長史司吏戸<lb/>
禮房司吏一名典吏六名兵刑工房司吏一名典吏六<lb/>
名審理所司吏二名典吏四名良醫所司吏一名典膳<lb/>
所奉祠所工正所司吏各一名典吏各二名典簿聽典<lb/>
吏一名廣受倉廣受庫攅典各一名不曽撥有承奉司<lb/>
吏典本年九月内撥承奉司司典各一名各送著役去<lb/>
訖稿簿内亦不曽開稱因何添撥以後秀王崇王吉王<lb/>
徽王出府相因俱撥有承奉司司典吏各一名今徽王<lb/>
<pb n="KR2f0018_WYG_011-13b"/>
奏稱河南左布政使徐恪行文裁革本府承奉司吏典<lb/>
二名等因不知徐恪因見祖訓條章并諸司職掌内不<lb/>
曽該載承奉司吏典或見周伊等府承奉司俱無吏典<lb/>
獨徽府承奉司有吏典疑是濫設要行查革抑不知別<lb/>
有其故未經行勘難便定奪合無本部行移河南布政<lb/>
司查勘前項吏典因何要行裁革著令從實囘報前來<lb/>
另行奏請定奪等因具題奉聖㫖是欽此欽遵巳行河<lb/>
南布政司查勘去後今該前因案呈看得前項承奉司<lb/>
<pb n="KR2f0018_WYG_011-14a"/>
吏典諸司職掌既不該載周趙唐伊鄭等府自來又不<lb/>
曽撥有况本部在前撥送德崇吉徽四府各承奉司之<lb/>
時亦無奏奉聖㫖縁由左布政使徐恪職司前事恪遵<lb/>
祖宗成憲裁革誠是但前吏相沿叅撥頗久不行咨呈<lb/>
本部查勘待報施行就行裁革雖無別情而輕易之罪<lb/>
亦不能辭欲轉行德崇吉徽四府長史司將承奉司吏<lb/>
典一體裁革送各該布政司改撥及行都察院轉行廵<lb/>
按河南監察御史將徐恪就彼提問明白照例發落縁<lb/>
<pb n="KR2f0018_WYG_011-14b"/>
係裁革吏典叅問方面官及先奉欽依吏部看了來説<lb/>
事理未敢擅便𢎞治二年九月二十日具題次日奉聖<lb/>
㫖是既祖訓條章并諸司職掌不曽開有承奉司吏典<lb/>
便冩書與各王知道照例裁革徐恪處事輕易本當提<lb/>
問且饒這遭還罰俸兩箇月欽此<lb/>
　　論不可内外異法奏狀<lb/>
臣竊聞古人有言國無賞罰雖堯舜不能爲治臣謂賞<lb/>
罰不當與無賞罰同何以勸善懲惡服天下心天下不<lb/>
<pb n="KR2f0018_WYG_011-15a"/>
心服則萬事瓦解雖有智者不能善其後矣諸葛武侯<lb/>
有見於此故告後主有曰宫中府中俱爲一體陟罰臧<lb/>
否不宜異同若有作奸犯科及爲忠善者宜付有司論<lb/>
其刑賞以昭陛下平明之治不宜偏私使内外異法也<lb/>
斯言也實公天下之格言服人心之要道也雖爲後主<lb/>
告實所以爲萬世人主告也臣伏覩昨者發落南京御<lb/>
史姜綰等聖㫖似與武侯之言不同大駭物情誠恐天<lb/>
下聞之謂今聖明之時内外異法豈不有傷陛下平明<lb/>
<pb n="KR2f0018_WYG_011-15b"/>
之治乎臣實不忍敢不昧死言之且姜綰等與太監蔣<lb/>
琮交相訐奏互有虚實姜綰等既降調其職侍郎黄孔<lb/>
昭等被其連累亦各罰俸三箇月豈宜獨宥蔣琮之罪<lb/>
而不爲之處置乎夫爲此一人遂廢天下之公論壊國<lb/>
家之政體豈陛下之本心蓋未之思耳臣荷聖恩起於<lb/>
既退之餘加以一品之職非徒富貴之也蓋欲朝夕納<lb/>
誨匡輔至治臣知此事未宜而不言是不忠也儻異日<lb/>
陛下自覺其非豈不以不忠責臣乎縱使陛下終不覺<lb/>
<pb n="KR2f0018_WYG_011-16a"/>
悟臣亦安忍坐視乎昔子思言於衛侯曰君之國事將<lb/>
日非矣君出言自以爲是而卿大夫莫敢矯其非卿大<lb/>
夫出言自以爲是而士庶人莫敢矯其非君臣既自賢<lb/>
矣而羣下同聲賢之賢之則順而有福矯之則逆而有<lb/>
禍如此則善安從生由是言之是君不可以不聽言臣<lb/>
不可以不進言也臣伏願陛下追還前㫖叧行裁處務<lb/>
合公論使彼此心服天下無得而議將見盛德大業可<lb/>
以與天地相爲悠久矣若以臣言爲狂妄而不之省乞<lb/>
<pb n="KR2f0018_WYG_011-16b"/>
將臣罷歸田里以爲多言者之戒臣干冒天威不勝戰<lb/>
慄待罪之至具題𢎞治三年正月二十五日奉聖㫖這<lb/>
事巳發落了罷欽此<lb/>
　　再論不可内外異法奏狀<lb/>
臣昨伏覩發落太監蔣琮及南京御史姜綰等聖㫖以<lb/>
爲蔣琮姜綰等俱是有罪人犯姜綰等降調外任侍郎<lb/>
黄孔昭等被其連累亦皆罰俸蔣琮獨蒙恩宥又不爲<lb/>
之處置人皆不平是以昧死上言欲望陛下追還前㫖<lb/>
<pb n="KR2f0018_WYG_011-17a"/>
另爲裁處以昭公道以服人心且免天下後世内外異<lb/>
法之議是臣惓惓爲國之心非敢徇情妄言以惑聖聽<lb/>
自取誅殛之罪伏奉聖㫖這事巳發落了罷欽此臣惟<lb/>
人之大倫有二君臣也父子也傳曰事君有犯而無隱<lb/>
事親有隱而無犯此言事君事親諫諍之道不同也又<lb/>
曰事父母㡬諫見志不從又敬不違勞而不怨此言爲<lb/>
子者當諌於父母也又曰君子之事上也進思盡忠退<lb/>
思補過將順其美匡救其惡此言爲臣者當諫於君也<lb/>
<pb n="KR2f0018_WYG_011-17b"/>
臣讀聖賢書所學者忠君孝親之道今臣已老矣親巳<lb/>
去世矣雖欲孝誰爲孝幸有聖天子在上且又身居臣<lb/>
鄰之地匡輔諫諍是其職也是以於政治闕失知無不<lb/>
言言無不盡期於補其闕成其美以圖萬一之報而已<lb/>
若陛下曰可臣亦曰可陛下曰否臣亦曰否則非陛下<lb/>
起臣之意亦非臣之志也然而此事雖小關繫治體甚<lb/>
大設未得其當雖十易之不爲過要於其當而後已若<lb/>
謂已發落了不可易古之所謂從諫如流者所從者豈<lb/>
<pb n="KR2f0018_WYG_011-18a"/>
皆未發落事乎漢文帝欲重犯蹕之罪張釋之曰當罰<lb/>
金欲族盗高廟器者張釋之曰當棄市文帝雖發怒終<lb/>
從其言未嘗以不合巳意而不從也伏願陛下昭日月<lb/>
之明察芻蕘之言𢎞天地之量赦狂瞽之罪乞將前事<lb/>
再加<graphic n="KR1357" url="https://raw.githubusercontent.com/kanripo/KR-Gaiji/master/images/KR1357.png" mimeType="image/png"/>括別作處置使内外無分彼此而人心服治體<lb/>
不至虧損而朝廷尊矣臣不勝至願𢎞治三年正月二<lb/>
十八日具題次日奉聖㫖朕意以蔣琮守備重任不宜<lb/>
輕動如何又這等來説不准再不許來奏擾該衙門知<lb/>
<pb n="KR2f0018_WYG_011-18b"/>
道欽此<lb/>
　　論傳奉官不可授職奏狀<lb/>
文選清吏司案呈奉本部送吏科抄出太醫院冠帶醫<lb/>
士蔣讓奏云云等因具奏奉聖㫖該衙門看了來説欽<lb/>
此欽遵抄出送司案呈照得先是有等奔競之徒夤縁<lb/>
梁芳等傳陞京官數千百員大壊名器蠧國損民使海<lb/>
内失望迨夫皇上嗣登寶位用科道之言罷傳陞之官<lb/>
朝野拭目仰望太平其後太常寺奏要復傳奉官徐啟<lb/>
<pb n="KR2f0018_WYG_011-19a"/>
端舊職該本部叅奏雖蒙聖恩寛宥其罪未嘗許復舊<lb/>
職人皆以爲聖明政令如此何患天下之不太平不意<lb/>
太醫院假以脩省改正爲名欲復革罷傳奉官陳俊宫<lb/>
良寗銓呉綬聶整朱俊等舊職臣等以爲不可再三陳<lb/>
奏皇上軫念各官曽在春宫用藥有効量與陞職訖今<lb/>
革罷傳奉官蔣讓又來奏擾蓋欲變已成之法以遂一<lb/>
巳之私甚不可也且蔣讓伊祖蔣用文雖䝉前項令㫖<lb/>
未嘗使之世襲其官今蔣讓既爲冠帶醫士又令収放<lb/>
<pb n="KR2f0018_WYG_011-19b"/>
藥餌亦是得所之人比之饑寒困苦流離失所者大有<lb/>
徑庭似於前項令㫖無違若允蔣讓所奏量授一職則<lb/>
革罷傳奉官數千百員皆來奏擾不允則彼皆以蔣讓<lb/>
爲口實允之則傳奉官之冗濫又如前日矣豈不大失<lb/>
天下蒼生之望乎伏望皇上慎始圖終懲一戒百將蔣<lb/>
讓挐送法司明正其罪以爲觀望求進者之戒縁奉欽<lb/>
依該衙門看了來説事理未敢擅便𢎞治三年二月二<lb/>
十五日具題次日奉聖㫖蔣譲不准授職也不送問欽<lb/>
<pb n="KR2f0018_WYG_011-20a"/>
此<lb/>
　　乞休致奏狀<lb/>
臣係陜西西安府耀州三原縣人正統十三年中進士<lb/>
改庶吉士十四年授左評事景泰三年陞左寺副五年<lb/>
陞揚州府知府天順四年陞江西右布政使八年陞河<lb/>
南左布政使成化元年陞都察院右副都御史撫治南<lb/>
陽荆襄流民三年以平賊功陞左副都御史巡撫河南<lb/>
四年陞南京刑部左侍郎七年改刑部左侍郎總理河<lb/>
<pb n="KR2f0018_WYG_011-20b"/>
道九年改南京戸部左侍郎十二年復改都察院左副<lb/>
都御史巡撫雲南十三年陞本院右都御史仍前巡撫<lb/>
當年改南京都察院右都御史叅贊機務十四年陞南<lb/>
京兵部尚書仍前叅贊十五年改兵部尚書兼都察院<lb/>
左副都御史巡撫蘓松等處二十年復改南京兵部尚<lb/>
書仍前㕘贊二十一年加太子少保二十二年致仕西<lb/>
歸二十三年荷蒙聖恩起取前來陞吏部尚書不日又<lb/>
加太子太保臣自受命以來至今四十二年雖不稱任<lb/>
<pb n="KR2f0018_WYG_011-21a"/>
未嘗不罄竭駑鈍以圖㳙埃之報但今犬馬之年七十<lb/>
有五筋骨不仁耳目失職氣息奄奄朝不保暮猶且隨<lb/>
羣而入逐隊而趨萬一跌仆失儀士夫未免竊笑此其<lb/>
所宜去者一也况典選日久不遂意者未免怨恨怨則<lb/>
謗生謗則禍必隨之此其所宜去者二也又况兼保傅<lb/>
之官不能盡輔弼之道無補於國家無益於軍民失中<lb/>
外之望此其所宜去者三也有此三宜去不去何安伏<lb/>
望聖恩憐臣衰老賜歸田里俾遂丘首之願幸莫大焉<lb/>
<pb n="KR2f0018_WYG_011-21b"/>
尤望叧選碩德重望之人俾典銓衡則賢者進而不仁<lb/>
者逺萬邦其有不咸寧乎此實臣惓惓爲國之心非直<lb/>
爲己也臣無知干冐宸嚴無任戰慄懇祈之至𢎞治三<lb/>
年三月初一日具奏初二日奉聖㫖卿當勉圖盡職不<lb/>
准休致欽此<lb/>
　　議南京吏部尚書王㒜等修省奏狀<lb/>
文選清吏司案呈奉本部送吏科抄出南京吏部尚書<lb/>
王㒜等奏云云等因具奏奉聖㫖該部知道欽此欽遵<lb/>
<pb n="KR2f0018_WYG_011-22a"/>
抄出送司案呈到部除均勞逸以愜士心事備咨禮部<lb/>
徑自施行今將簡大臣以綜政務等七事逐一議擬開<lb/>
立前件伏乞聖裁縁奉欽依該部知道事理未敢擅便<lb/>
𢎞治三年三月初八日具題初十日奉聖㫖南京戸工<lb/>
二部各添尚書一員吏禮兵三部各添侍郎一員有兩<lb/>
員的罷寫本監生准照數添兩京取撥監生仍舊吏典<lb/>
不必經由御史等官考送只部裏嚴加考選不許姑息<lb/>
其餘准議欽此<lb/>
<pb n="KR2f0018_WYG_011-22b"/>
　一看得南京吏部尚書王㒜等奏稱南京戸刑工三<lb/>
　部較之各部政務頗繁今止有侍郎一員及南京都<lb/>
　察院止有右僉都御史一員要於各部尚書或侍郎<lb/>
　都察院右都御史或副都御史請㫖簡命各一員前<lb/>
　來到任管事一節查得南京總督糧儲右副都御史<lb/>
　李益近奉欽依改南京都察院管事連右僉都御史<lb/>
　虞瑤已足二員之數不必再添外南京戸刑工三部<lb/>
　委的政務頗繁堂上官少分理不周合當添除南京<lb/>
<pb n="KR2f0018_WYG_011-23a"/>
　兵部亦係事繁衙門左侍郎白昻近奉欽依改戸部<lb/>
　左侍郎提督整理河南山東河道去訖止有尚書張<lb/>
　鎣獨員管事又兼叅贊機務亦合添除合無於戸刑<lb/>
　工三部或尚書侍郎各添一員兵部添侍郎一員命<lb/>
　下之日本部照例會同各部都察院通政司大理寺<lb/>
　三品以上大臣於兩京各衙門及在外巡撫方面内<lb/>
　推舉相應官各兩員請㫖簡用<lb/>
　一查得成化十七等年節該聽選監生陳䇿等奏要<lb/>
<pb n="KR2f0018_WYG_011-23b"/>
　照倉攅曹寛等冠帶守支事例冠帶聽選等因該吏<lb/>
　科叅看得朝廷設立學校作養人材誠三代崇尚儒<lb/>
　術之意故科貢有常制任用有差等今聽選監生陳<lb/>
　䇿等乏藏器待時之猷忘觀我朶頥之戒包羞忍恥<lb/>
　自比雜流希求冠帶恐虧大體等因節經立案訖今<lb/>
　南京吏部尚書王㒜等又奏要將附選監生不拘科<lb/>
　貢納粟等項年四十以上者及會試中副榜不願就<lb/>
　職舉人不拘年歲給與冠帶大意欲使附選監生年<lb/>
<pb n="KR2f0018_WYG_011-24a"/>
　老者可榮終身副榜舉人不第者終爲教官固是疏<lb/>
　通選法之一端但人之常情好榮利者多甘恬退者<lb/>
　少節奉詔書恩例監生有不願出仕聽選者授以從<lb/>
　七品依親坐監者授以正八品俱有司職名及填注<lb/>
　衙門其有歲貢生員到京不曽坐監不願出仕者亦<lb/>
　曽比例給與冠帶閑住俱係見行奈何不願出仕者<lb/>
　千無一二减年冐進者比比皆然且三考吏典巳有<lb/>
　資格例該冠帶附選監生未定品級難令冠帶今若<lb/>
<pb n="KR2f0018_WYG_011-24b"/>
　一概給與冠帶不惟使科貢出身之人下同雜流且<lb/>
　非崇儒舊規<lb/>
　一查得在外司府州縣等衙門官三年六年俱赴部<lb/>
　給由惟雲南布政司軍職首領并斷事司理問所官<lb/>
　府州縣首領官貴州布政司所屬府州縣官并軍職<lb/>
　首領官三年六年考滿俱赴本布司給由考覈就彼<lb/>
　復職牌冊𩔖繳候九年通考赴部其各處閘<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>河泊<lb/>
　税課司局并驛逓官三年六年考滿𨽻布政司者俱<lb/>
<pb n="KR2f0018_WYG_011-25a"/>
　赴各該布政司給由南直𨽻者赴南京吏部給由亦<lb/>
　就彼考覈復職牌冊俱差人𩔖繳本部北直𨽻者赴<lb/>
　本部給由引奏復職九年通考官不分逺近俱赴部<lb/>
　給由係是舊例及查得成化六年爲申明舊制事本<lb/>
　部題准今後除邊方軍馬錢糧所係官員考滿申請<lb/>
　定奪外其餘不係邊方大小官員務要依例三年給<lb/>
　由雖有專責差占及奉例納米等項三年六年之間<lb/>
　亦要一次赴部給由考覈不許托故違者查理究問<lb/>
<pb n="KR2f0018_WYG_011-25b"/>
　有規避黜降巳經通行外成化二十等年又該戸部<lb/>
　題准被災去處三年六年考滿官員依例納米准令<lb/>
　給由以備一時救荒又經通行去後今奏前因誠爲<lb/>
　有理除雲南等處地方窵逺有司大小官員照舊本<lb/>
　布司給由外其浙江等布政司并南北直𨽻府州縣<lb/>
　等衙門今後有司大小官員三年六年考滿俱要依<lb/>
　例赴部給由考覈驛逓等官在外者仍赴本布政司<lb/>
　給由係南直𨽻者赴南京吏部給由俱造牌冊繳部<lb/>
<pb n="KR2f0018_WYG_011-26a"/>
　查考北直𨽻者赴本部給由引奏復職俱不許仍前<lb/>
　令其一概納米以玷名節如遇地方災傷缺糧賑濟<lb/>
　許令有司預先別作措置或臨期多方區處如此則<lb/>
　考課之法不致廢弛而備荒之政不誤矣<lb/>
　一看得南京吏部尚書王㒜等奏稱南京戸部等衙<lb/>
　門俱有冩本監生止是本部并南京禮部一向不曽<lb/>
　添設及稱各衙門寫本監生俱行本部轉行南京國<lb/>
　子監取撥止有戸工二部徑自行取不曽經由本部<lb/>
<pb n="KR2f0018_WYG_011-26b"/>
　及至滿日却乃送囘附選年月淺深無從查筭要將<lb/>
　南京吏部并禮部各添設寫本監生二名南京兵部<lb/>
　再添設一名及將南京戸工二部寫本監生俱從本<lb/>
　部取撥一節合無准其所言行移南京吏部依擬施<lb/>
　行及照南京刑部工部都察院大理寺鴻臚寺尚寶<lb/>
　司寫本監生俱經由本部取撥内禮部寫本并兵部<lb/>
　清軍清黄續黄中書舍人寫誥戸部天財庫收鈔工<lb/>
　部清匠都察院出巡刷巻等項監生俱係各衙門徑<lb/>
<pb n="KR2f0018_WYG_011-27a"/>
　自行取歴滿之日方送到部附選年月淺深亦難查<lb/>
　考合無今後遇有前項各衙門寫本清軍等項監生<lb/>
　有缺俱要行移本部照缺轉行國子監取撥如此則<lb/>
　事體歸一庶便查考<lb/>
　一看得南京吏部尚書王㒜等奏稱辦事當該吏典<lb/>
　數少不彀撥用要全撥福建湖廣所屬府州縣或摘<lb/>
　撥江西福建湖廣窵逺府分及要停止巡按御史考<lb/>
　試新例一節照得天下吏員出身資格雖有不同皆<lb/>
<pb n="KR2f0018_WYG_011-27b"/>
　是管事人員若不考選一概収用將來豈不誤事前<lb/>
　項考選之例無非甄別人材以備任用立法之意未<lb/>
　爲不善兼且行之未久難便停止各處兩考吏典赴<lb/>
　本部給由者亦有數撥用尚恐不敷其湖廣福建兩<lb/>
　省吏員難准全撥合無量撥福建邵武府湖廣德安<lb/>
　府吏典與南京吏部本部仍行福建湖廣布政司今<lb/>
　後二府并所屬吏典役滿之日徑自起送南京吏部<lb/>
　撥用如此則事頗得中而人不乏用矣<lb/>
<pb n="KR2f0018_WYG_011-28a"/>
　一查得諸司職掌内開吏員人等父母年老別無人<lb/>
　丁者務要經由本部移文體勘是實明白奏准方令<lb/>
　離役俱候親終服滿起復赴部聽用今南京吏部尚<lb/>
　書王㒜等奏稱吏典初叅之時不思親老缺人侍養<lb/>
　及至役滿赴部即告侍親要將充吏農民審係單丁<lb/>
　不許起送収叅合無通行各布政司及南北直𨽻今<lb/>
　後選取農民充吏之時務行所屬官司里老從實審<lb/>
　勘軍匠戸五丁以上民戸二丁以上者方許収充單<lb/>
<pb n="KR2f0018_WYG_011-28b"/>
　丁之家不許一概朦朧起送収叅其充吏之後兄弟<lb/>
　亡故父母年老無人侍養告要侍親者仍照舊例施<lb/>
　行<lb/>
　一查得諸司職掌京官丁憂具奏關領勘合囘家守<lb/>
　制若有接服者申報本部改填勘合其餘官吏監生<lb/>
　承差知印人等聞父母喪守制接丁祖父母繼母等<lb/>
　憂起復到部查有原籍官吏里老保結者俱准収用<lb/>
　今南京吏部尚書王㒜等奏稱丁憂官吏有接服者<lb/>
<pb n="KR2f0018_WYG_011-29a"/>
　俱要豫先申達起復之日查無豫申者送問仍將符<lb/>
　同官吏究問如律一節合無准其所言照依先年奏<lb/>
　准事例通行天下今後丁憂官吏人等服制未滿接<lb/>
　服守制者隨即具告本州縣審勘明白申報該部備<lb/>
　照候起復之日查無預申新喪公文者就送法司問<lb/>
　罪仍將符同官吏究問若稱巳行申報中途沉滯者<lb/>
　官員監生不許附選吏典不與實撥候行查至日定<lb/>
　奪<lb/>
<pb n="KR2f0018_WYG_011-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　王端毅奏議巻十一<lb/>
</p>
<p>
</p>
  </div>
</body>
</text>
</TEI>
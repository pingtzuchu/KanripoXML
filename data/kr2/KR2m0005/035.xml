<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>建炎雜記乙集卷十五</head> <lb/>
    <p>
<pb n="KR2m0005_WYG_035-1a"/>
欽定四庫全書<lb/>
　建炎雜記乙集卷十五<lb/>
　　　　　　　　　　　　宋　李心傳　撰<lb/>
　　官制一<lb/>
　　　平章軍國事<lb/>
平章軍國事開僖元年初置以命韓侂胄國朝舊相特<lb/>
命平章軍國事者凡四人天僖初王文正公以首相吿<lb/>
老拜太尉兼侍中五日一朝遇軍國大事不以時入參<lb/>
<pb n="KR2m0005_WYG_035-1b"/>
決公懇辭不拜慶歴初吕文靖公亦以首相求罷拜司空<lb/>
平章軍國重事公卒辭之元祐初文忠烈公自太師致仕除<lb/>
平章軍國重事未㡬吕正獻公以右揆求去亦除司空同<lb/>
平章軍國事潞公五日一朝申公兩日一朝非朝日不至<lb/>
都堂蓋祖宗所以優待元勲重徳之意非他相比也王吕<lb/>
二公所平章重事之目不可得而考潞公所謂重事者則<lb/>
大典禮大刑政及進退侍從官軍三京尹三路帥臣已上<lb/>
乃與聞之比申公去重字則政事無所不關苐省其常程<lb/>
<pb n="KR2m0005_WYG_035-2a"/>
細務而已及侂胄將拜平章儀曹蕭景伯討論典禮<lb/>
乃請三日一朝因至都堂議事大率皆用申公故事而損<lb/>
益焉其後邊事起又命一日一朝尚書省印亦納於其第宰<lb/>
相僅比參知政事不復知印矣始時禮官議廣左丞相府<lb/>
以為侂胄第又議仍給節度使俸侂胄引義控辭有詔褒<lb/>
納而止蓋侂胄繫銜比申公省同字則其體尤尊比潞公<lb/>
省重字則其所與者廣此當時討論之本意<lb/>
　　　參知政事并除三員<lb/>
<pb n="KR2m0005_WYG_035-2b"/>
參知政事自乾徳以來止除二員或一員而已嘉泰三<lb/>
年春謝子蕭初免相許深甫為參知政事既命陳勉之<lb/>
以樞長兼權俄又除袁起嵓蓋三員也時朝廷未置相<lb/>
故勉之以員外兼此亦國朝所未有嘉定時又命雷季<lb/>
仲婁彥發婁大防亦三員遂為故事<lb/>
　　　權提舉編修玉牒<lb/>
權提舉編修玉牒者自乾道元年錢處和始故事玉牒<lb/>
以首相領之紹興十二年初復玉牒所重其事既以秦<lb/>
<pb n="KR2m0005_WYG_035-3a"/>
㑹之提舉十四年五月又命執政程元籲同兼非常制<lb/>
也自後相府闕則以首參兼仍帯權字淳熙十五年五<lb/>
月王丞相去位周益公以右揆兼領時敕令纔罷而首<lb/>
參留仲至無兼局理益公以奏乞以仲至權提舉玉牒<lb/>
許之宰相在位而執政權領寳牒自此始<lb/>
　　　權監修國史<lb/>
權監修國史亦自錢處和始時當隆興二年十二月湯<lb/>
進之去位陳長卿未至故以執政官領之其後曽令之<lb/>
<pb n="KR2m0005_WYG_035-3b"/>
鄭仲一姚令則蔡夢錫龔實之李秀叔范致能趙溫叔<lb/>
皆用此例淳熙五年十一月溫叔為右丞相兼提舉國<lb/>
史院錢景魏代為監修國史内批不帶權字景魏免牘<lb/>
有曰丞相兼領止加承攝之名忽冒真除蔑近聞比周<lb/>
益公在翰林當為答照援故事乞帶權字許之蓋一時<lb/>
直筆者偶失契勘故景魏以為疑自後率帶權字<lb/>
　　　權提舉國史院<lb/>
權提舉國史院自乾道元年三月虞并甫始時以相闕<lb/>
<pb n="KR2m0005_WYG_035-4a"/>
故與錢處和分領兩史院其後魏南老李秀叔施聖與<lb/>
皆以執政官暫權闕相故也南老遄入相落權字秀叔<lb/>
聖與皆以命相免兼該監修國史者指日厯也提舉國<lb/>
史院指正史也紹興中秦㑹之以監修兼提舉二十六<lb/>
年五月並命沈守約万俟元忠二相始分領焉時左相<lb/>
領日厯右相領史院若止命一相則參知政事權提舉<lb/>
國史如是有年乾道九年十月曽欽道以右揆提舉國<lb/>
史院而鄭仲一以參政權監修國史日厯蓋循例以史<lb/>
<pb n="KR2m0005_WYG_035-4b"/>
院命相而非以史院為重自是並置二相則復舊制以<lb/>
監修國史命首相止置一相則宰相領史院所謂監修<lb/>
國史者以首參權領焉迄今遂為永制<lb/>
　　　權提舉實録院<lb/>
權提舉實錄院者自乾道二年十二月魏南老始其後<lb/>
李秀叔亦為之皆以無相故也紹興以後置二相則右<lb/>
相仍領實錄院無次輔後則以執政官權<lb/>
　　　庶官除同修國史<lb/>
<pb n="KR2m0005_WYG_035-5a"/>
同修國史故事未有以庶官為之者隆興初胡邦衡以<lb/>
起居郎兼權中書舍人始特命焉乾道二年冬洪景盧<lb/>
亦以起居舍人兼同修蓋用此例四月胡長文自右司<lb/>
除起居舍人明年有旨陞帶長文引故事力辭乃命兼<lb/>
編修如舊自趙溫叔已後無復兼同修者矣<lb/>
　　　權同修國史<hi>權實錄院同修撰</hi>
權同修國史權實録院同修撰自淳熙三年正月李文<lb/>
簡始故事修史修撰皆從官為之惟胡邦衡嘗以起居<lb/>
<pb n="KR2m0005_WYG_035-5b"/>
郎兼同修撰後無繼者及是文簡再還朝為秘書監上<lb/>
欲付以史事故特命焉後兩月遷禮部侍郎遂落權字<lb/>
嘉泰後陸務觀李季章皆踵為之近制修撰同修撰通<lb/>
止四員檢討六員嘉定二年十二月曽君錫自起居郎<lb/>
兼檢討官除權侍郎當陞帶而員數已溢乃降㫖權以<lb/>
檢討官繫銜候有闕日陞帶從官為史討自此始<lb/>
　　　翰林權直<hi>學士院權直</hi>
翰林權直學士院權直皆自崔大雅敦詩始故事直院<lb/>
<pb n="KR2m0005_WYG_035-6a"/>
必以侍從若左右史為之其間沈虛中以少司臣莫子<lb/>
濟王經伯王季海以宗正太常少卿兼權直院蓋殊命<lb/>
也乾道九年十二月孝宗初命大雅秘書正字兼翰林<lb/>
權直踰年以憂去淳熙五年九月復詔為樞密院編修<lb/>
官始議以翰林乃書藝應奉者所居非專指詞臣也遂<lb/>
改兼學士院權直自是葛楚甫趙大本熊子復皆以學<lb/>
士院權直為名十六年正月倪正甫始復兼翰林權直<lb/>
紹熙後或稱學士院或稱翰林蓋不常云<lb/>
<pb n="KR2m0005_WYG_035-6b"/>
　　　直舍人院<lb/>
直舍人院祖宗時有之官制行以中書舍人為宰相属<lb/>
官號後省故以他官兼攝者但為之權舍人而已嘉泰<lb/>
四年李季章以宗正少卿權中書舍人而中字犯祖諱<lb/>
季章辭有㫖除公移外權以直舍人院繫銜季章乃受<lb/>
命不知舍人院廢已久蓋大臣失于討論也<lb/>
　　　侍立修注官<lb/>
侍立修注官者自羅春伯始祖宗時以起居舍人寄禄<lb/>
<pb n="KR2m0005_WYG_035-7a"/>
而更命他官領其事謂之同修起居注官制行復為郎<lb/>
舍人淳熙十五年十月春伯自户部員外郎除右史避<lb/>
曽祖諱乃以為太常少卿兼侍立修注官其後兩史或<lb/>
闕則降㫖以某人權侍立官蓋自此始<lb/>
　　　庶官兼侍講<lb/>
侍講自去學士後秩止正七品然率以侍從官兼之紹<lb/>
興五年閏二月范元長以宗卿朱子發以秘少並兼之<lb/>
蓋殊命也乾道六年十一月張敬夫始復以吏部員外<lb/>
<pb n="KR2m0005_WYG_035-7b"/>
郎兼侍講蓋中興後庶官兼侍講者惟此三人若紹興<lb/>
二十五年十月張扶以祭酒隆興二年八月王宣子以<lb/>
檢正乾元七年九月林景度以宗卿入經筵亦兼侍講<lb/>
者蓋扶本以言路兼説書就陞其秩宣子時攝版曹景<lb/>
度當為右史且有敬夫舊例故稍優之皆有以也近歳<lb/>
陳正仲朱仲文以諫官兼侍講後遷少常因而不去蓋<lb/>
用胡邦衡例其餘庶寮無復兼者矣<lb/>
　　　祖宗時臺諫不兼經筵<lb/>
<pb n="KR2m0005_WYG_035-8a"/>
祖宗時臺諫例不兼講讀蓋以宰執間侍經筵避嫌也<lb/>
神宗用吕正獻亦止命時赴講筵去學士職中興後王<lb/>
尚書賔為御史中丞建請復開經筵遂命兼侍講自後十<lb/>
五年間繼之者惟王唐公徐師川二人皆上意也紹興<lb/>
十二年春万俟中丞卨羅諫議擑並兼講讀蓋秦楚材<lb/>
是時已兼說書便於傳導自後繼之每除言路必兼經<lb/>
筵矣檜死遂罷兼<hi>自二十五年十月至三十二年臺丞諫長兼經筵者止三人</hi>慶元<lb/>
後臺丞諫長洎副端正言司諫已上無不預經筵者未<lb/>
<pb n="KR2m0005_WYG_035-8b"/>
及兼者惟張伯子李景和二人云<lb/>
　　　非臺丞諫長而兼侍講<lb/>
正言兼説書自巫端明伋始副端兼説書自余端明堯<lb/>
弼始察官兼說書自陳少卿虁始紹興二十五年春董<lb/>
殿院徳元王正言珉並兼侍講非臺丞諫長而以侍講<lb/>
為稱又自此始其後猶或兼説書臺官自尹穯<hi>隆興二年五月</hi>
諫官自詹元宗<hi>乾道九年十二月</hi>後並以侍講為稱不復兼説<lb/>
書矣<lb/>
<pb n="KR2m0005_WYG_035-9a"/>
　　　修注官以史院易經筵非故典<lb/>
自朱子發後修注官多得兼侍講嘉泰二年八月林伯<lb/>
玉自殿中侍御史兼侍講除起居郎其年閠十二月鄧<lb/>
伯允自右正言兼侍講除起居舍人伯玉改兼權刑侍<lb/>
伯允改兼史編檢討實非故典也開禧元年八月婁彦<lb/>
開自言路徙奉常兼權中書舍人亦以史院易經筵遂<lb/>
為定例三年十月朱仲文自司諫改奉常兼講如故意<lb/>
者以其兼權史侍故也十一月王簡卿去諫院為左史<lb/>
<pb n="KR2m0005_WYG_035-9b"/>
仍兼崇政殿説書言者猶以為不可罷之嘉定元年春<lb/>
黄伯庸自右正言兼侍講除起居舍人兼如舊合故典<lb/>
矣<hi>自渡江後惟王樞密論以右史兼説書其他無此之比也</hi>
　　　博士正字兼説書<lb/>
崇政殿説書渡江後自尹彦明始彦明初以秘書郎兼<lb/>
之後多以命卿監察官中間王龜齡范致能王與正皆<lb/>
以郎官兼亦殊命也若紹興中陳少南以博士兼説書<lb/>
乾道末崔大雅以正字兼説書此則國朝所未有也<lb/>
<pb n="KR2m0005_WYG_035-10a"/>
　　　非科目而兼講讀者或濫吹<lb/>
中興後非科目進身而侍講讀者自徐師川始其後陳㡬<lb/>
叟蘇仲虎孫太沖尹少稷王能甫姚令則蘇季真繼之<lb/>
議者謂亦無不濫吹若錢處和伯同父子則弟以為執<lb/>
政兼官非諸人比耳<lb/>
　　　太常除卿<lb/>
太常卿正四品自元豐改官制後虛而不除嘉泰三年<lb/>
十一月陳正仲自江西提刑赴召除太常卿吿謝日賜<lb/>
<pb n="KR2m0005_WYG_035-10b"/>
三品服非常制也不數日改權兵部侍郎疑大臣失于<lb/>
討論故亟遷之耳<lb/>
　　　館閣校理<lb/>
館閣校理未改官制前有之嘉定初留舍人元剛召試<lb/>
除秘書省正字元剛仲至之孫也以祖諱辭乃命權以<lb/>
館閣校理繫銜此亦元豐以來所未有<lb/>
　　　宰相兼東宫三少<lb/>
東宫三少在祖宗時為散秩前宰相及執政官吿老者<lb/>
<pb n="KR2m0005_WYG_035-11a"/>
例得之仁宗在春宫李文定公以參知政事兼賔客及<lb/>
陞相位遂進兼少傅此宰相兼宫僚之所從始也天禧<lb/>
末皇太子同聽政乃以首相丁謂兼少師樞使曹利<lb/>
用兼少保而參樞諸人並兼賔客自從神宗欽宗孝宗<lb/>
光宗在東宫皆不復置開禧三年十一月韓侂胄既誅<lb/>
史同知自詹事入樞府乃進兼賔客已而太子侍立遂<lb/>
以錢丞相兼太子少傅明年並置二相左相改兼少師<lb/>
右相兼少傅未㡬右相丁内艱左相亦去位又明年右<lb/>
<pb n="KR2m0005_WYG_035-11b"/>
相起復遂進兼少師焉<lb/>
　　　東宫講官<lb/>
東宫講官者舊無有嘉定乙已春侍講徐文子少卿接<lb/>
伴北使乃命館職劉仲則時暫兼權仲則名榘莆田人<lb/>
時為著作郎<lb/>
　　　太子舍人<lb/>
太子舍人渡江以前有之紹興乾道間皆不置嘉定初<lb/>
始置除王舍人元實後以館職任伯起兼之慶元令太<lb/>
<pb n="KR2m0005_WYG_035-12a"/>
子舍人與中書舍人皆從七品而中書舍人又在舍人<lb/>
之上然故事亦嘗除<lb/>
　　　皇太子宫小學教授<lb/>
皇太子宫小學教授舊無有紹興三十年孝宗為建王<lb/>
王龜齡以校書郎兼小學教授時光宗與莊文太子魏<lb/>
惠憲王皆就傅故也淳熙七年今上為英國公年十三<lb/>
未就傳其年正月大理正王尚之面對乞依故事擇儒<lb/>
臣為東宫小學教授遂命楊嗣勲兼之<hi>上命宰相精擇其人趙丞相言</hi>
<pb n="KR2m0005_WYG_035-12b"/>
<hi>楊甫儒雅藴藉操守甚正遂命之繼之劉徳修也</hi>
　　　資善堂翊善讃讀<lb/>
資善堂翊善讃讀紹興五年六月初置以命朱子開范<lb/>
元長時孝宗以建國公就傅故也其後孝宗出閣就第<lb/>
而信王幼亦命近臣踵為之開禧元年七月皇子初封<lb/>
榮王命程少逸左史兼侍讀少逸以祖諱辭乃命軍器<lb/>
監趙子中兼領其不稱王府而以資善擊銜蓋以未出<lb/>
閣之故子中江陰人名夢極嘉定初卒于給事中<lb/>
<pb n="KR2m0005_WYG_035-13a"/>
　　　資善堂直講<lb/>
資善堂直講紹興中無有開禧元年七月初置以命鄒<lb/>
景初皇子之未王也景初以著作郎兼小學教授故就<lb/>
用之<lb/>
　　　資善堂小學教授<lb/>
資善堂小學教授者舊無有慶元六年四月始初以命<lb/>
蕭國博景伯時東宫纔封衛國公未正名故也舊制資<lb/>
善堂稱翊善若皇孫則為皇太子宫小學教授至是參<lb/>
<pb n="KR2m0005_WYG_035-13b"/>
用之景伯名逵新喻人父燧淳熙中執政景伯淳熙十<lb/>
四年廷試第四名慶元四年冬除太學博士明年遷國子<lb/>
又明年春兼實錄院檢討官遂為學官之選數月除秘<lb/>
書郎不數年累遷至禮部尚書云<lb/>
　　　資善堂説書<lb/>
資善堂説書者開禧元年七月初置以命張聲之聲道<lb/>
時太子初就傅李諫議伯珍建請増置講官用嘉祐故<lb/>
事以説書為名從之然嘉祐間英宗止除防禦使故官<lb/>
<pb n="KR2m0005_WYG_035-14a"/>
僚以皇子位伴讀説書為稱自紹興初已置資善堂翊<lb/>
善賛讀其後王府又置直講官属之名甚備至是乃沿<lb/>
襲故名蓋伯珍失于討論也<lb/>
　　　皇子位說書<lb/>
皇子位説書紹興三十二年八月置以命吏部員外郎<lb/>
何甫司封員外郎陳良佐光禄寺丞唐堯蓋時莊文太<lb/>
子魏惠憲王光宗皇帝皆以正任奉朝請用嘉祐典故<lb/>
也九月三皇子皆封王乃置直講讃讀如舊制<lb/>
<pb n="KR2m0005_WYG_035-14b"/>
　　　王府翊善<lb/>
王府翊善國初以來有之品秩亦不甚崇今慶元令為<lb/>
從七品雜壓在翰林良醫之下蓋庶官也孝宗初就傅<lb/>
范元長以待制兼資善堂翊善自是率以從官為之其<lb/>
後親王府不復除苐以朝士兼賛讀直講而已淳熙末<lb/>
今上在嘉邸留丞相始薦用黃文叔自秘書郎除翊善<lb/>
不為兼官非常制也其後文叔遷起居舍人歴中書舍<lb/>
人給事中皆兼翊善是以從官下兼七品之禄紹熙四<lb/>
<pb n="KR2m0005_WYG_035-15a"/>
年夏文叔坐論鄭侍郎汝諧事直拜兵部侍郎去翊善<lb/>
文叔辭不拜王為之請後月餘改寳謨閣待制仍兼翊<lb/>
善始終六年云<lb/>
　　　王府記室叅軍<lb/>
諸王府記室叅軍靖康以前並置或以朝臣兼領係第<lb/>
二任知州者得理提刑資序渡江後不除乾道初魏王<lb/>
典藩始並除二員叙位在諸州通判之上後用耿子直<lb/>
申明並同職事官序位在正字之下今慶元令親王府<lb/>
<pb n="KR2m0005_WYG_035-15b"/>
記室從八品在供奉官之下兩使職官之上然魏王府<lb/>
所用率以望人為之非通判職官之比矣凡記室長史<lb/>
司馬皆以二年為任<hi>乾道七年二月己巳降㫖</hi>
　　　吳益王府教授<lb/>
吳益王府教授在紹興初謂之親賢宅講書從舊制也<lb/>
十二年改為府教授命館職二員兼之尋又併為一員<lb/>
所教親賢宅者南班宗子也三日一上講月給湯茶錢<lb/>
十緡舊將本府料錢充之淳熙中劉徳修為教授辭不<lb/>
<pb n="KR2m0005_WYG_035-16a"/>
取孝宗聞其事遂命户部給焉<lb/>
　　　宗學博士<lb/>
宗學博士舊諸王官大小學教授也至道元年太宗將<lb/>
為皇姪等置師傅執政謂環衛之官非親王比當有降<lb/>
乃以教授為名咸平初遂命諸王府官分南北宅教授<lb/>
南宫者太祖太宗諸王之子孫處之所謂睦親宅也北<lb/>
宫者魏悼王子孫處之所謂廣親宅也二宅教授初止<lb/>
六員治平初以宗室浸盛有詔三十以上増置講書四員十<lb/>
<pb n="KR2m0005_WYG_035-16b"/>
四以下别置小學教授十二員以分教之崇寧初以宫<lb/>
宅相去遠乃令各宫置大小二學増教授二員不置講<lb/>
書五年又改稱某為宫宗子博士位在國子博士之上<lb/>
靖康之亂宗學遂廢紹興四年復始置諸王宫大小學<lb/>
教授二員隆興省官旋减其一自是月朔止一人上講<lb/>
所教惟南班宗室十餘人往往革魄每教授初除朔望<lb/>
則赴堂一揖而退嘉定九年十二月始復置宗學改教<lb/>
授為博士又置宗學教諭一員並𨽻宗正寺博士在太<lb/>
<pb n="KR2m0005_WYG_035-17a"/>
常博士之下教諭在國子正之上俸給人從賞典依國<lb/>
子博士及正體例於是宗室疏遠者皆得就學而彬彬<lb/>
可觀矣<hi>旋有旨復存諸王宫大小學教授一員</hi>
　　　提舉太史局<lb/>
提舉太史局紹興五年初置以命權户部侍郎薛象先<lb/>
蓋祖宗時有提舉司天監如司馬公錢彦逺沈存中王<lb/>
和甫輩皆嘗為之趙子直秉政用此故事其後言者摘<lb/>
指之蓋弗深考耳<lb/>
<pb n="KR2m0005_WYG_035-17b"/>
　　　國用司參計官<lb/>
國用司參計官者開禧二年始置乾道間孝宗嘗命輔<lb/>
臣兼制國用然無官属但於三省户房置國用司而已<lb/>
侂胄將用兵既復故事始以侍從一員兼參計官卿監<lb/>
一員兼同參計官募人陳遺利又索諸路諸司州縣歳<lb/>
帳而取其餘非乾道設官之意矣然是時四川州縣諸<lb/>
司皆不以實報惟江浙諸州頗遭掊取之害侂胄誅亦<lb/>
廢<lb/>
<pb n="KR2m0005_WYG_035-18a"/>
　　　提領拘催安邊錢物所<lb/>
拘摧安邊錢物所者嘉定元年置時甫廢國用司而侂<lb/>
胄及諸閹省吏之家貨財皆已薄黃伯庸疇若為殿中<lb/>
侍御史請剏此名遂命與户部侍郎沈信叔詵同其事<lb/>
即御史置又以宰属一員同領仍許伯庸不拘常制到<lb/>
堂伯庸等請卿監一員提領安邊庫朝士十二員為拘<lb/>
推官乃揭榜募人言拘催事許之其後㑹其入歳得十<lb/>
七萬緡專充北敵所増歳幣其田宅契券皆藏之御史<lb/>
<pb n="KR2m0005_WYG_035-18b"/>
臺庫命臺官一員典領局罷伯庸已下皆進官有差<lb/>
　　　六院官入雜壓<lb/>
六院官入雜壓事甲記已具淳熙四年既削去近歳乃<lb/>
復舉行其班在五寺主簿之下大學博士之上六院官<lb/>
通計十二人皆得轉對但不入品耳然六院本以為邑<lb/>
有政績者為之故例為察官之選<hi>登聞檢古院監官各一員諸司諸軍粮料</hi>
<hi>院監官各一員諸軍諸司審計司幹辦官各二員官吿院主管官二員都進奏院監官二員</hi>
　　　四提轄<lb/>
<pb n="KR2m0005_WYG_035-19a"/>
四提轄謂𣙜貨務都茶塲雜買務雜賣塲文思院左藏<lb/>
東西庫是也𣙜貨務塲掌醝茗香礬鈔引之政令紹興<lb/>
初沿宣和舊例置提領官率以故省吏為之後乃改用<lb/>
士人行在建康鎮江三務塲歳入凢二千四百萬緡<hi>建康一千</hi>
<hi>二百萬行在八百萬鎮江四百萬</hi>皆以都司提領不係户部之經費而<lb/>
在建康鎮江者分属總領所焉開禧末以總所侵用儲<lb/>
積錢始令經𨽻提領官不属總所買務賣塲蓋唐宫市<lb/>
之遺制近制凡宫禁用料貨紙劄文思院之制造和劑<lb/>
<pb n="KR2m0005_WYG_035-19b"/>
局之修合皆所取給焉至若斥左帑封樁之弊與編估<lb/>
打奪則賣塲掌之紹興六年始置提轄官總其事文思<lb/>
院掌金銀犀玉工巧之制綵繪裝鈿之飾若輿輦法物<lb/>
器皿之用監官分上下兩界而轄官兼總之左藏右庫<lb/>
以儲幣帛絁紬之属其歳入率百四十萬端西庫以儲<lb/>
金銀錢劵絲纊之属其錢券歳入率二千萬緡宫禁百<lb/>
司禁旅三衙禄賜皆取給焉監官凡五人分帑而治轄<lb/>
官一人總之紹興間擇丞監之若簿之𨽻於計曹者兼<lb/>
<pb n="KR2m0005_WYG_035-20a"/>
領之乾道七年四月始置先是四轄官外補則為州内<lb/>
遷則寺監丞簿亦有經為雜職監司或入三館者<hi>乾道八年</hi>
<hi>十二月權貨王禋除福建市舶左藏王揖除九路鑄錢司淳熙七年三月熊子復自文思除憸書郎</hi>近歳<lb/>
人望稍輕往往更遷六院官或出為□倅非曩日之比<lb/>
也矣<lb/>
　　　三省監門官<lb/>
三省樞密院監門官舊以小使臣為之嘉定六年九月<lb/>
諫官鄭景韶言部門以京朝官則省門事體尤重遂亦<lb/>
<pb n="KR2m0005_WYG_035-20b"/>
命京朝官曽作縣通判資序人為之<lb/>
　　　六部監門官<lb/>
六部監門官紹興二年初置秩比寺監丞郎官有闕得<lb/>
兼之内遷則為寺監丞或權郎外又置諸路總領紹興<lb/>
十年吕郎中希常二十四年蘇寺丞振是也乾道後補<lb/>
外止為州内遷止為寺監簿紹興後又有為□倅者其<lb/>
選滋益輕陳勉之與王誠之給事有舊<hi>誠之名信鹿水人</hi>迭用<lb/>
其子騊驎為之二人皆小京官監當騊以言者論其資<lb/>
<pb n="KR2m0005_WYG_035-21a"/>
淺已之比勉之南遷驎亦罷去<lb/>
　　　六部架閣官<lb/>
六部架閣官者崇寧間始置迄宣和再置再省紹興三<lb/>
年立六部架閣庫十五年復置官四人舊制成案留部<lb/>
二年然後界而藏之又八年則委之金耀門文書庫今<lb/>
金耀門無復曩司則悉藏之架閣矣主管官號掌故擇<lb/>
選有時望之人為之例為編刪學官之選近歳滋潤益<lb/>
輕至有待次累年者朝廷患之嘉泰末有㫖非闕官不<lb/>
<pb n="KR2m0005_WYG_035-21b"/>
除有選人家閩中其父與陳勉之有舊至是入都見勉<lb/>
之求為掌故勉之對衆厲聲曰外間豈不知近㫖見闕<lb/>
方除此何可得衆為之踧踖後旬日竟除掌故或疑其<lb/>
由徑而得者問之徐曰丞相耳或曰丞相前日之語甚<lb/>
峻何以回造化耶其人即于坐側取一幅書示之乃勉<lb/>
之答書也畧曰珍貺鼎至晃耀老目或問珍貺之名曰<lb/>
書生安得珍玩比所請不遂適從王家肆中見粟金臺<lb/>
盞十具重百星以四千緡得而獻之耳聞者嘆息而去<lb/>
<pb n="KR2m0005_WYG_035-22a"/>
<hi>嘉定七年八月又置三省樞密院架閣官</hi>
　　　宫觀使<lb/>
宫觀使自真宗時始置以現任宰執領之及王文貞公<lb/>
罷政始以太尉領玉清昭應宫使此前宰相領宫觀之<lb/>
所從始也熙寧初冨文忠公弼以使相領集禧觀使居洛<lb/>
此宫觀使居外之所從始也渡江後前宰相在經筵者<lb/>
不以官高卑率為宫使若他官則使相以上乃得之其<lb/>
居外者必官至三少乃除淳熙中崇憲靖王自節度使<lb/>
<pb n="KR2m0005_WYG_035-22b"/>
拜使相封郡王中書進擬提舉洞霄宫周文忠當制<lb/>
引故事宗室使相外居者當得觀使上批如所請紹熙<lb/>
初趙文定以使相判潼川府乞奉祠乃除醴泉觀使<lb/>
非舊典也開禧末陳勉之以特進罷相不帶職乃亦除<lb/>
觀使盖章達之侍郎當制失之翌日李季章進呈改<lb/>
提舉洞霄宫合故典矣天禧以前崇觀以後宫觀使之<lb/>
名甚衆渡江以後宫觀不復置而觀使有三前宰相則<lb/>
得醴泉宗戚則得萬夀又其次則得佑神云宣政間又<lb/>
<pb n="KR2m0005_WYG_035-23a"/>
有提㸃宫觀官在提舉之下主管之上今省<lb/>
　　　臨安少尹<hi>判官推官</hi>
臨安少尹乾道七年五月置用敷文閣直學士晁子正<lb/>
為之以東宫領尹故也子正既罷沈徳之姚令則輩皆<lb/>
以權侍郎繼為之九年五月東宫解尹事復置司守如<lb/>
故始置少尹又置判官二員推官三員判官李秀叔以<lb/>
起居舍人劉文潜以國子司業兼推官則正除金部員<lb/>
外郎陸之望將作少監馬希言朝奉郎錢佃判官依兩<lb/>
<pb n="KR2m0005_WYG_035-23b"/>
省官奉使推官序位在知州之上任滿理為知州一任<lb/>
<hi>五月十二日丙戌降㫖</hi>初命刑獄公事皆決于少尹皇太子止就<lb/>
東宫裁決少尹日受民詞以白太子<hi>間日</hi>率寮属詣東宫<lb/>
禀事惟命官犯罪以及餘人流配已上則具事聽東宫<lb/>
裁酌凡文書應奏者太子繫銜朝省臺部則少尹以下<lb/>
連申寺監及本路監司並令移牒舊兩通判職務令第<lb/>
一第二員推官主管僉判職官職務令第三員推官主管<lb/>
俄有㫖少尹比倣知府判官比通判推官比幕職官其<lb/>
<pb n="KR2m0005_WYG_035-24a"/>
統臨職分並照從官條例施行<hi>六月二日己巳降㫖</hi>用太子請也<lb/>
或謂子正所建明繇是與文潜不叶而罷明年佃除吏<lb/>
部郎中又請以三推官分治三獄從之<hi>九月丁亥降㫖</hi>
　　　寧國府明州長史司馬<lb/>
諸王府長史司馬唐有之本朝不置以親王不領事故<lb/>
也乾道七年二月魏惠憲王出鎮宣城始置寧國府長<lb/>
史司馬序位依兩省官奉使法淳熙二年十月移四明<lb/>
亦如之初議長史得治民舉吏如郡守司馬如通判於<lb/>
<pb n="KR2m0005_WYG_035-24b"/>
是沈度請本府公事並經長史決遣畢具名件申魏王<lb/>
照㑹長史司馬五日一詣王禀事許之後判曰王言如<lb/>
此則是長史欲處臣於無用之地何以謂之判寧國府事<lb/>
乎望只委長史司馬分治財榖之司依舊令臣引押吏<lb/>
民詞狀奏可<hi>前㫖七年四月壬戌後㫖四月庚辰</hi>後移明州王又請置制<lb/>
司得自舉吏淳熙二年四月癸亥許之仍免給朝典云<lb/>
　　　制置大使<lb/>
制置大使唐有之本朝不除紹興初始以命席大光時<lb/>
<pb n="KR2m0005_WYG_035-25a"/>
大光以前執政帥長沙而大將王□已先為制置使故<lb/>
加大光大字猶祖宗以文臣為制帥之意也其後李伯<lb/>
紀在江西趙元鎮在浙東吕元直在浙西皆用此例及<lb/>
大光將入蜀朝廷以吳玠已為宣撫副使乃除大光成<lb/>
都等路安撫制置大使位在宣副之上大光以憂去位<lb/>
遂不復除開禧末江淮用兵起丘宗卿守金陵留鑰宗<lb/>
卿嘗以僉樞督視軍馬於是趙淳已為江淮制置使乃<lb/>
沿故事命宗卿為江淮制置大使後宗卿召以何自然<lb/>
<pb n="KR2m0005_WYG_035-25b"/>
代之自然始兼江東安撫俄申命兼大使如宗卿例已<lb/>
而罷四川宣撫又以安子文為制置大使兼知興元朝<lb/>
議以子文恩數視執政故加大字先是李端友程東老<lb/>
趙溫叔皆以前宰執知成都止為制置使趙德老執政<lb/>
恩例亦然今别加大字蓋用自然例也舊例四川制置<lb/>
大使及制置使結銜皆在知府事上比子降文吿其結<lb/>
銜乃在下亦非典故<lb/>
　　　庶官結銜稱安撫使<lb/>
<pb n="KR2m0005_WYG_035-26a"/>
安撫使舊制大中大夫以上曽厯侍從官者乃得之或<lb/>
若庶官則止稱主管某路安撫司公事隆興中馬舍之<lb/>
騏自起居舍人兼直學士院淳熙中陳少卿叔達自宗<lb/>
正少卿兼權給事中補外後馬以中大夫秘閣修撰守<lb/>
瀘陳以集英殿修撰守洪皆不稱安撫使蓋故事也嘉<lb/>
定二年二月劉徳修以中奉大夫右文徳修撰守襄陽<lb/>
及出吿乃正稱安撫使徳修嘗為起居郎非侍從不知<lb/>
何故乃爾問其諸子者亦莫之知云爾<lb/>
<pb n="KR2m0005_WYG_035-26b"/>
　　　十都統制<lb/>
諸軍都統制者自渡江以前亦有之然未為官稱蓋是<lb/>
時陜西河東北三路皆以武臣職任高有知畧者為之<lb/>
馬歩軍副都總管遇出師征討則加以都統制軍馬之<lb/>
名猶今節制軍之類非有司職分也建炎初置御營司<lb/>
始以劉鄜正為本司都統制其下分為五軍各置統制<lb/>
以諸將張韓等為之苗劉既誅張韓又改為御前左右<lb/>
軍都統制則已不𨽻御營司矣紹興初御營司罷有旨<lb/>
<pb n="KR2m0005_WYG_035-27a"/>
諸大將之軍稱神武五軍諸小校之兵少者則謂之神武<lb/>
副軍並𨽻樞密院俄又以神武名乃髙歡諡號遂改神武<lb/>
五軍為行營五䕶軍韓世忠稱左軍劉光世稱右軍張<lb/>
俊稱中軍王□稱前軍巨師古稱後軍其後右䕶軍叛<lb/>
降偽齊於是吳玠軍始以右䕶軍為號四年玠陞宣撫<lb/>
副使其弟璘為右䕶軍都統制諸將故與璘等夷者惟<lb/>
楊政郭浩乃以政為宣撫司都統制屯興元府浩為樞<lb/>
密院都統制屯金州十一年張韓岳三大將皆罷兵乃<lb/>
<pb n="KR2m0005_WYG_035-27b"/>
収其所部為御前諸軍而都統制皆以屯駐州<hi>名冦</hi>軍額<lb/>
之上獨川陜如故十九年鄭仲亨罷宣撫副使於是漢<lb/>
沔兩大將次第改為御前諸軍其繫銜則璘稱利州西<lb/>
路駐劄御前諸軍都統制政稱利州東路駐劄御前諸<lb/>
軍都統制浩時已死故金州無都統制但以武臣知州<lb/>
事節制御前軍馬入銜至三十一年王彦始除金房開<lb/>
達州駐劄御前諸軍都統制乾道五年王公明入蜀奏<lb/>
乞三都統並依江上諸軍隨駐劄處繫銜庶㡬一體其<lb/>
<pb n="KR2m0005_WYG_035-28a"/>
十月有旨從之江上始有京口秣陵武昌三大軍紹興<lb/>
末金將内侵楊和王請置江池二軍劉太尉請置荆渚<lb/>
一軍嘉定初蜀叛既平安觀文又奏分興州十軍為沔<lb/>
利二軍沔州除都統制利州除副都統制自是天下有<lb/>
十都統矣<hi>荆鄂一軍而正帥在鄂副帥在襄淳熙新㫖也</hi>
　<lb/>
　<lb/>
　<lb/>
<pb n="KR2m0005_WYG_035-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　建炎雜記乙集卷十五<lb/>
</p>
<p>
</p>
  </div>
</body>
</text>
</TEI>
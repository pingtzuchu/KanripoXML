<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>建炎雜記乙集卷十</head> <lb/>
    <p>
<pb n="KR2m0005_WYG_030-1a"/>
欽定四庫全書<lb/>
　建炎雜記乙集卷十<lb/>
　　　　　　　　　　　　宋　李心傳　撰<lb/>
　　時事二<lb/>
　　　趙子直丘宗卿楊嗣勛不欲吳氏世襲<lb/>
虞丞相既没朝廷復命吳挺為興州御前諸軍都統制<lb/>
兼知興州充利西安撫使凡十九年矣紹興五年夏卒<lb/>
於軍於是楊嗣勛總領財賦先事白朝廷乞擇重臣鎮<lb/>
<pb n="KR2m0005_WYG_030-1b"/>
蜀乃以丘宗卿為制置使宗卿未入蜀而聞挺病甚恐<lb/>
其軍五六萬人緩急無所屬乃見大臣籌之故事帥臣<lb/>
闕以轉運使權至是楊虞仲少逸為利漕宗卿欲重其<lb/>
事乃乞令嗣勲往興州攝帥上許焉以為朝臣出使非<lb/>
制閫所當令不欲行而宗卿以聖㫖移文嗣勛重傷其<lb/>
意即請少逸權州事而已遥領安撫使未㡬即以印送<lb/>
少逸就權人以為得體先是吳之季歳聞外郡盗賊縱<lb/>
橫皆縱而不治少逸至未久遂捕其尤者悉誅之邊人<lb/>
<pb n="KR2m0005_WYG_030-2a"/>
悉服挺之死也光宗已屬疾不之信趙子直在樞院用<lb/>
丘楊之議更遣張昭代之人服其遠識<lb/>
　　　利帥東西分合<lb/>
利路自建炎置帥或在益昌或在漢中未嘗分東西也<lb/>
紹興十四年鄭亨仲為宣撫副使時吳武順璘在興州<lb/>
楊襄毅政在興元郭恭毅浩在漢陽欲令三帥一體乃<lb/>
奏分利州為東西兩路東路至興元西路至興州而浩<lb/>
兼金房開達安撫使遥制䕫路及京西三郡乾道初金州<lb/>
<pb n="KR2m0005_WYG_030-2b"/>
并属東路而守臣但兼管内安撫司元年夏武順改判<lb/>
興元朝廷以其遥制西路軍馬為不便乃權合東西為<lb/>
一路以吳為安撫司而東帥王權改知洋州兼管内安<lb/>
撫司公事吳薨不改淳熙元年吳武穆為興州統帥李<lb/>
叔永守興州㑹湯朝美乞分利州東西及金襄荆廬楊<lb/>
為七路各置文武二司叔永方申明間而朝美得罪事<lb/>
遂寢五年復分利州為兩路以挺帥西路兼知興州紹<lb/>
興五年夏挺卒張昭代之復合為一路而昭但兼知興<lb/>
<pb n="KR2m0005_WYG_030-3a"/>
州過興元章徳茂侍郎為帥議損其禮昭知之即聲言<lb/>
已辭免兼郡不復入衘遂抗禮分庭而去蓋趙子直丘<lb/>
宗卿共議本以削武興之勢而論者或以為關外四郡<lb/>
既属興元戎司不能令緩急恐失事機㑹詔遣閒卒出<lb/>
境而知西和州王季明繫之趙資政徳老為制帥奏罷<lb/>
季明慶元二年秋復分東西兩路六年秋郭杲代為帥<lb/>
嘉泰四年秋吳曦繼之開禧中北伐又以曦兼四川宣<lb/>
撫副司比曦之反凡所出偽命皆以宣撫司號令行之<lb/>
<pb n="KR2m0005_WYG_030-3b"/>
由是川蜀一切禀承無敢異者故知子直宗卿削武興<lb/>
之權其慮甚逺猶得祖宗遺意如徳老所見特淺耳<lb/>
　　　趙徳老説郭果定䇿<lb/>
趙子直初議定策遣中郎將范仲壬吿殿帥郭果仲壬<lb/>
初以時事艱難吿之不應又以忠義動之又不應仲壬<lb/>
不得已屛人起立具以西府意達之又不應仲壬乃還<lb/>
子直知不可遂請趙徳老尚書往見果論指徳老謂果<lb/>
曰彦逾與樞密第能謀之耳太尉為國虎臣此事專在<lb/>
<pb n="KR2m0005_WYG_030-4a"/>
太尉果未及言徳老變色責之曰太尉所慮者百口之<lb/>
家耳彦逾盡誠以相吿而太尉了不見答即鹵府有問<lb/>
何以復之邪子明徐曰致意樞密領鈞旨事然後定其<lb/>
後策勲首拜子明節度使徳老有怨言乃亦除端明殿<lb/>
學士<lb/>
　　　金字牌<hi>雌黃青字牌黑漆紅字牌</hi>
近歳郵置之最速者莫若金字牌逓凡赦書及軍機要<lb/>
功則用之仍自内侍省遣撥自行在至成都率十八日<lb/>
<pb n="KR2m0005_WYG_030-4b"/>
而至蓋日行四百餘里乾道末有旨令樞密院置軍期<lb/>
急速文字牌雌黃青字日行三百五十里<hi>八年十月十三日指揮</hi>
淳熙二年尚書省又置𦂳急文字牌亦如之然率與常<lb/>
逓混淆故行移稽緩紹興末趙子直作樞院乃改作黒<lb/>
漆紅字牌奏委逐路提舉官催督歳終較其遲速最甚<lb/>
以議賞罰<hi>四年十月二日指揮</hi>明年尚書省亦踵行之仍命逐州<lb/>
通判俱出入界日時狀申省<hi>五年五月二十三日指揮</hi>久之稽緩復<lb/>
如故余在成都見制帥楊端明有命召以丁卯歳十一<lb/>
<pb n="KR2m0005_WYG_030-5a"/>
月二十九日降旨而戊辰正月末旬方被受是日行纔<lb/>
百餘里耳紹興末丘宗卿為蜀帥始剏擺鋪以健歩四<lb/>
十人為歳増給錢八千餘緡月以初三十八兩遣平安<lb/>
報至行在率一日而達蜀去朝廷逺始時四川事朝廷<lb/>
多不盡知自剏擺逓以來蜀中動搖靡所不聞凡宗卿<lb/>
劾疏中所言皆擺逓之報也自後私書叢委每逓至百<lb/>
數由是往來稍踰期自成都而東猶不過月自行在而<lb/>
西或三十五六日云<lb/>
<pb n="KR2m0005_WYG_030-5b"/>
　　　嘉泰開邊事始<lb/>
嘉泰三年冬敵中盜起増戍積糧又焚襄陽蓋懼朝廷<lb/>
乗其隙也朝廷聞其事即起張肖翁參政帥淮東程東<lb/>
老樞密帥淮西蓋以肖翁楊州人東老池州人欲使䕶<lb/>
郷井也又起丘宗卿侍郎守四明以防海道起辛㓜安<lb/>
大卿帥浙東時武帥鄭挺在襄陽邊釁開懼不能任力<lb/>
求去乃召還行在既又轉一官知婺州於是文臣無<lb/>
肯行者遂以李燮為荆鄂副都統制兼知襄陽燮與其<lb/>
<pb n="KR2m0005_WYG_030-6a"/>
兄弟爽言世將家皆為戎帥時東老父喪未免力辭改<lb/>
命廣帥薛象先侍郎而象先不行留提舉佑神樂遂命宇<lb/>
文挺臣侍郎代之辟置參機皆非常制又徙㓜安以次<lb/>
對守京口起趙徳老資政守四明山許深甫知院守金<lb/>
陵深甫不欲行乃命宗卿以直學士院代典論其開邊<lb/>
蓋自此始<lb/>
　　　李季章論邱宗卿不當罷督府<lb/>
丘宗卿之罷江淮督視也命由中出執政不知之李季<lb/>
<pb n="KR2m0005_WYG_030-6b"/>
章在都堂争之侂胄不納季章曰凡舉大事未論行事<lb/>
之是非先觀人心之向背丘宗卿有人望奈何去之侂<lb/>
胄變色曰方今天下只有一丘宗卿因拂衣而起<lb/>
　　　葉正則不肯草出師詔<lb/>
韓侂胄將舉兵先以葉正則直學士院蓋欲藉其名<lb/>
使草出師詔也正則喻其意堅辭至三四不受於<lb/>
是用李璧草之<hi>葉正則云正則既辭又欲命魯鴻父漸以少蓬權直院鴻父亦辭遂止</hi>
　　　董鎮言楊侍郎未肯通情<lb/>
<pb n="KR2m0005_WYG_030-7a"/>
武興之亂時人記錄者有新舊安西樓記<hi>安觀文自撰</hi>靖蜀<lb/>
編<hi>宣撫司准備差遣胡酋仲編</hi>耆定録<hi>長沙板行/不得姓名</hi>海濵漁父記聞<hi>漁父</hi>
<hi>板行</hi>楊巨源自叙書<hi>上劉閣/學者</hi>楊巨源事迹<hi>益昌士人撰</hi>楊巨源<lb/>
𫝊<hi>武臣季珙𫝊</hi>李好義誅曦本末<hi>李好古/自記</hi>復四州本末<hi>李好古自</hi>
<hi>記</hi>實入偽官人數<hi>李好古/自記</hi>李好義行狀<hi>白子申撰</hi>平蜀實録<lb/>
<hi>楊君玉撰</hi>新沔見聞録<hi>不得/姓字</hi>切齒録<hi>土人任/光旦編</hi>固陵録<hi>李直院季凡編</hi>
毛氏寓録<hi>茶馬司幹辦公事毛方平撰</hi>公議榜<hi>成都府學/士人撰</hi>佚罰録<hi>朝奉</hi>
<hi>郎趙公庀𫝊</hi>而士大夫之在新沔者又或有日録辨汙等書<lb/>
<pb n="KR2m0005_WYG_030-7b"/>
最後西陲泰定録乃盡採而輯之取舍是非一從公論<lb/>
其本末亦粗備矣然必見於簡牘者然後登載故雖時<lb/>
人所傳其事甚播者有未之及焉曦之遺諸貴人書也<lb/>
楊尚書獨深止之曦不悦再與費資政書畧云成都侍<lb/>
郎獨不相察使曦不從權濟難就其和議北人深入何<lb/>
以為記相公可為問之葢費公所荅曦書其詞猶婉而<lb/>
楊公之書其語甚切故也余在田里見四路行移獨成<lb/>
都安撫一司不去開禧之號時二月初矣<hi>十六州六十縣各大墨榜</hi>
<pb n="KR2m0005_WYG_030-8a"/>
<hi>一印榜凡六十</hi>其後董鎮誅啟篋成都得遺議書稿有云楊侍<lb/>
郎未肯通情云<lb/>
　　　安觀文誅曦勢順<lb/>
淳熙末安觀文為文州漕官有薦於吳挺者檄兼𨽻西<lb/>
安撫司僉㕔時彭人蘇熙之為安撫司幹辦公事以文<lb/>
墨自許視傍人如無也挺之館客有李姓者挺子旰之<lb/>
外姻也德夀宫慶典李為之草表以賀表文中有揚命<lb/>
二字既行矣熙之一日挾尚書以進謂挺曰導揚末命<lb/>
<pb n="KR2m0005_WYG_030-8b"/>
此顧命中語奈何用之挺大驚追之不及由是李與旰<lb/>
皆恨之未㡬趙德老来蜀總計舊例西帥遣屬官一員<lb/>
徃迓則計使舉以京秩熙之既為旰李所憾乃共薦安<lb/>
公代之德老見之甚喜他日従容謂曰太尉統衆六萬<lb/>
得毋例有虚籍者乎安公不敢盡言則曰某所若干某<lb/>
所若干以實論之可五萬三四千人耳居數月德老以<lb/>
書来曰太尉忠誠如此盍若損六千人之虛籍寛四川<lb/>
之重賦不亦可乎挺得書謂人曰趙少卿入蜀尚初至<lb/>
<pb n="KR2m0005_WYG_030-9a"/>
安得知吾虚實此必安公告之耳乃大怒旰李共為解<lb/>
遂己未㡬安秩滿入都因為請代挺記其前事欲拒之<lb/>
旰李乃言曰使其果有是勢當自疑今調此官以来可<lb/>
諒其無他也安公為人警敏凡事盡力挺更喜之為之<lb/>
延譽於諸司改秩而去及曦為殿帥安通判知隆慶府<lb/>
又遷知大安軍比軍興首辟隨軍轉運旋以救荒有績<lb/>
復遷一官為朝奉大夫逮其稱王即除丞相長史都省<lb/>
事俄楊李之議合安公遂決䇿誅之葢居之不疑之地<lb/>
<pb n="KR2m0005_WYG_030-9b"/>
操可致之資其勢順也天之佑宋夫豈偶然哉<lb/>
　　　蜀士立功立節次第<lb/>
武興之變立功者安觀文為之主楊巨源李好義倡率<lb/>
忠義次之李貴手斬逆賊又次之若李好古安癸仲楊<lb/>
君玉季申辰張林朱邦寧之徒協謀舉事又其次也立<lb/>
節者陳待制咸為之首史次秦塗其目避偽次之<hi>大安軍軍</hi>
<hi>學教授</hi>李國柱傅興宗棄郡而去又次之若王釜<hi>總領所主管文</hi>
<hi>字</hi>李道𫝊<hi>蓬州州學教授</hi>皆不受逆曦之招又其次也楊泰之<lb/>
<pb n="KR2m0005_WYG_030-10a"/>
<hi>羅江縣丞</hi>鄧性善<hi>犍為/縣尉</hi>程遇孫<hi>知丹/稜縣</hi>安之源<hi>龍㳺/縣令</hi>文俱<hi>眉州司户</hi>
<hi>叅軍</hi>宋子欽<hi>金州都統/司計議官</hi>劉端友<hi>總領所措/置糴買</hi>劉翊之<hi>興道縣丞</hi>劉<lb/>
靖之<hi>監成都府粮料院</hi>楊汝明<hi>成都府觀/察推官</hi>張方<hi>普州州學教授</hi>宋大酉<lb/>
<hi>昭化縣主簿</hi>楊修年<hi>簡州州/學教授</hi>梁梓<hi>修州司/理㕘軍</hi>詹久中<hi>漢州州學教授</hi>晁<lb/>
子儀<hi>知綿竹縣</hi>錢元儒<hi>眉州司/法叅軍</hi>龎坤載<hi>台山/縣尉</hi>張權<hi>監德陽縣商税</hi>鄧<lb/>
諫従<hi>新知懷安軍</hi>袁柱<hi>新知/隆州</hi>楊鼎年<hi>知萬州改差制/置司叅議官</hi>李莊<hi>知梁</hi>
<hi>山軍改差知雅州</hi>程公説<hi>前卭州州/學教授</hi>避偽去官又其次也<hi>以上立節</hi>
<hi>之士共三十人文俱以上五人係致仕者張權以上十四人係見在去官袁柱以上二人係不赴新任李莊以</hi>
<pb n="KR2m0005_WYG_030-10b"/>
<hi>上二人係不候人替程公説係不到部</hi>死節者一人權大安軍楊震仲始<lb/>
終不奉偽命者一人成都帥臣楊端明也其餘拒偽命<lb/>
歸朝如劉侍郎甲李校書皇稱疾不視事如李侍郎寅<lb/>
仲等尚多有之時曦以季凡持異議諭偽帥禄祁令殺<lb/>
之㑹其已去乃得免<lb/>
　<lb/>
　<lb/>
　建炎雜記乙集卷十<lb/>
</p>
<p>
</p>
  </div>
</body>
</text>
</TEI>
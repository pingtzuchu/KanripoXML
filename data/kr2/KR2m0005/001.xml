<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>建炎雜記甲集卷一</head> <lb/>
    <p>
<pb n="KR2m0005_WYG_001-1a"/>
欽定四庫全書<lb/>
　建炎雜記甲集卷一<lb/>
　　　　　　　　　　　　宋　李心傳　撰<lb/>
　　君徳<lb/>
　　　寧皇登位<lb/>
前載憲聖䇿立寧皇事雖黄屋初非堯心而天下皆謂<lb/>
宜立光皇當勵精之初薛公圭投北宫麗正書言頗切<lb/>
至葢孝宗之意初主沂邸光皇亦屬意焉書畧曰庻之<lb/>
<pb n="KR2m0005_WYG_001-1b"/>
亂嫡自宫闈始夫庶之亂嫡則支之亂本之漸也而支<lb/>
之亂本則異姓之亂同姓之漸也異姓之亂同姓則又<lb/>
外域亂中國之漸也又曰陛下踐阼今既五年皇子嫡<lb/>
長已踰弱冠玉册之命未布而青宫之席尚虚又曰陛<lb/>
下不即天下之安而冒天下非常之危不守天下之常<lb/>
而覆天下不測之變採之游言殊有驚悸採之國論曾<lb/>
無建明又曰祖父互疑天地幾變子孫猜防上下解體<lb/>
支嫡交忌臣民異心臣始聞之未敢遽信今既日久不<lb/>
<pb n="KR2m0005_WYG_001-2a"/>
容無惑道路之言喧傳百端中外之心憂疑萬狀燕公<lb/>
聞之寧無懐貳乘輿聞之莫或改容藩邸聞之未免憂<lb/>
禍此何等事也而俾見於世此何等議也而俾聞於時<lb/>
陛下<hi>謂孝宗</hi>盍亦自思其何以得此議固宜自盡吾為祖<lb/>
為父之道也上<hi>光宗</hi>盍亦自思其何以得此議固宜自盡<lb/>
吾為子為孫之道也又曰陛下曾知有竊議之人乎否<lb/>
也問之左右問之在朝葢有君也不敢言矣問之主上<lb/>
葢有父也不敢言矣問之太子葢有祖矣仍有父也尤<lb/>
<pb n="KR2m0005_WYG_001-2b"/>
不敢言矣為臣之言不通於君為子之言不通於父為<lb/>
孫之言不通於祖而微臣僣言之死有餘地矣如䝉聖<lb/>
恩特垂天聼君臣之情通自臣言始父子之情通自臣<lb/>
言始祖孫之情通自臣言始臣雖身首異處而忠孝獲<lb/>
書於史册雖瞑目於地下將有辭以對越先朝十御皇<lb/>
帝在天之靈矣盖紹熙五年甲寅嵗所上也嘉熙壬寅<lb/>
公圭之里人陳貴明為䟦其書云懶菴趙蹈中載寧廟<lb/>
之立寔出於水心先生之建議雖然水心之議特出於<lb/>
<pb n="KR2m0005_WYG_001-3a"/>
一時之危疑蹈中所載寧廟登極之詔遲下數月襄州<lb/>
之亂作矣特以詔至而止嗚乎孰知有獻䇿於承平無<lb/>
事者哉初光宗疾不能喪襄陽士人陳應詳陰連北方<lb/>
鄧州叛黨欲殺守臣張定叟用縞素代皇帝為太上執<lb/>
喪且舉襄以順地適寧皇登極之詔甫三日而至陳遂<lb/>
變色寢謀旋為其黨所訴定叟臨閲塲問之曰朝廷負爾<lb/>
耶太守負爾耶命各將士射之先誌其箭中其肝者有<lb/>
某賞中其心者有某賞中其體若肢者有某賞發陳之<lb/>
<pb n="KR2m0005_WYG_001-3b"/>
篋惟縞巾數千云先是趙蹈中具載水心贊嘉邸之語<lb/>
數十百親筆其顚末紹翁未之見也薛君永嘉士人子<lb/>
夢桂嘗以其書藁示紹翁當時陳議者恐不止一薛然<lb/>
曲突徙薪之不賞自昔然矣<lb/>
　　　景靈行香<lb/>
百官赴景靈行香僧道分為兩序用其威儀咒語初僧<lb/>
徒欲立道流右且曰僧而後道至交訟久之秦檜批其<lb/>
牘云景靈太乙寔崇奉道教之所道流宜居上至今定<lb/>
<pb n="KR2m0005_WYG_001-4a"/>
為制云紹翁以為祖宗在天之靈必不顧歆於異教且<lb/>
市井髠簮之庸人宜皆斥去近者淳祐進書例用僧道<lb/>
鐃鼓前𨗳朝廷有㫖勿用葢得之矣惜未施於原廟<lb/>
　　　髙宗六飛航海<lb/>
揮麈第三録第一卷載髙宗六飛航海事有宣教郎知<lb/>
餘姚縣李頴士者募鄉兵數千列其旗幟以捍拒之敵<lb/>
既不知其地勢不測兵之多寡為之小却徬徨不敢進<lb/>
者一晝夜由是大駕得以自定海登舟航海事平頴士<lb/>
<pb n="KR2m0005_WYG_001-4b"/>
遷兩官擢通判州事頴士字茂實福州人登進士第紹<lb/>
興中為刑部郎中紹翁謹按揮麈所載李某事迹皆當<lb/>
葢紹翁本生祖也本生祖其先為光州固始人徙居建<lb/>
之浦城非福州也秀岩李公心傳朝野僉載以真公徳<lb/>
秀常以書義魁鄉舉眞公業詞賦亦嘗為魁著述斯難<lb/>
矣不知秀岩曾刋定否<lb/>
　　　寧皇御舟<lb/>
張巨濟字宏圖福清人嘉泰間上書寧宗以慈懿<graphic n="KR1148" url="https://raw.githubusercontent.com/kanripo/KR-Gaiji/master/images/KR1148.png" mimeType="image/png"/>陵<lb/>
<pb n="KR2m0005_WYG_001-5a"/>
今在湖曲若陛下遊幸則未免張樂此豈履霜露之義<lb/>
寧皇感悟其言旋轉一秩由此湖山遂無清蹕之聲非<lb/>
特儉徳云御鷁至沉於波臣黄洪詩云龍舟大半没西湖<lb/>
便是光皇節儉圖三十六年安静裏棹歌一曲在康衢<lb/>
　　　忠清廟制詞<lb/>
顯仁太后龍輴將渡㑹稽上聖孝出於天性預恐風濤<lb/>
為孽遥於宫中黙禱忠清廟及篙御既戒浪平如席上<lb/>
命詞臣行制詞以封之曰追惟文母將祔裕陵閟殿告<lb/>
<pb n="KR2m0005_WYG_001-5b"/>
成容車將發奈以大江之阻具形羣辟之憂既竭於誠<lb/>
亟孚神聽某王一節甚偉千古如存帖然風濤既頼幽<lb/>
冥之相煥乎天寵用昭崇極之恩尚綏於四方之民以<lb/>
綿爾百世之祀可特封忠壯英烈威顯王葢於舊號四<lb/>
字上加忠壯二字<lb/>
　　　髙宗御書石經<lb/>
髙宗御書六經嘗以賜國子監及石本於諸州庠上親<lb/>
御翰墨稍倦即命憲聖續書至今皆莫能及<lb/>
<pb n="KR2m0005_WYG_001-6a"/>
　　　光皇御製<lb/>
孝宗崇憲聖母弟之恩故稱琚兄弟皆以位曰哥至光<lb/>
宗體孝宗之意故稱琚兄弟曰舅琚尤聖眷後苑安榴<lb/>
盛開光皇以廣團扇自題聖作二句曰細叠輕綃色倍<lb/>
濃晩霞猶在緑陰中命琚足之公再拜援筆即書曰春<lb/>
歸百卉今無幾獨立清微殿閣風上稱嘆者久之憲聖<lb/>
於二王中獨導孝宗以光皇為儲位故公落句有獨立<lb/>
之詠寄意深矣團扇猶藏其家又有石刻火後俱不存<lb/>
<pb n="KR2m0005_WYG_001-6b"/>
云<lb/>
　　　孝宗御製賜呉益<lb/>
孝宗以太母故加眷呉郡王益益太母弟也秋氣向清<lb/>
聖意怡懌至於手書御扎一聨云稱此一天風月好橘<lb/>
香酒熟待君来命近璫持賜益益入對頓首稱謝上曰聊<lb/>
復當折簡耳<lb/>
　<lb/>
　建炎雜記甲集卷一<lb/>
</p>
<p>
</p>
  </div>
</body>
</text>
</TEI>
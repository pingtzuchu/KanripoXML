<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>建炎雜記甲集卷十五</head> <lb/>
    <p>
<pb n="KR2m0005_WYG_015-1a"/>
欽定四庫全書<lb/>
　建炎雜記甲集卷十五<lb/>
　　　　　　　　　　　　宋　李心傳　撰<lb/>
　　財賦二<lb/>
　　　常平苖役之制<hi>耆戸長雇錢</hi>
常平苗役之政自熙寧始建炎初遂罷之其二年冬吕<lb/>
元直葉少藴張達眀孫仲益在從班奉詔討論常平法<lb/>
元直等以為此法不宜廢如免役坊場亦可行惟青苖<lb/>
<pb n="KR2m0005_WYG_015-1b"/>
當罷上曰青苖斂散永勿施行遂置諸路主管官追還<lb/>
糴本紹興八年冬李泰發參政復為上言常平法本於<lb/>
漢耿夀昌豈可以王安石而廢之九年遂復提舉官使<lb/>
掌其政然自軍興後常平漕往往撥以贍軍無復如曩<lb/>
時之封樁矣免役錢自熙寕以來已有寛剰之數建炎<lb/>
元年既増射士<hi>六月乙亥</hi>議者恐費不給眀年夏乃詔官戸<lb/>
役錢勿復減半而民戸役錢槩増三分<hi>五月庚戌</hi>三年復減<lb/>
之趙直閣善飬議詔品官子孫名田減父祖之半餘同<lb/>
<pb n="KR2m0005_WYG_015-2a"/>
編戸差役其詭名寄産皆并之<hi>三月丁丑</hi>乾道二年李侍郎<lb/>
若川復請令官戸全納役錢<hi>二月辛未</hi>上初不可旣而卒行<lb/>
<hi>其年六月</hi>耆戸長雇錢者舊以免役錢給之建炎四年廣西<lb/>
漕司請罷戸長而用熙豐法每三十戸逐料輸甲頭催<lb/>
租<hi>八月辛未</hi>紹興初遂盡取其庸錢𨽻提刑司<hi>元年五月戊午</hi>既而<lb/>
以差甲首不便者五乃不復行而耆戸長雇錢因不復<lb/>
給五年詔其錢分季起發赴行在<hi>正月壬戌</hi>後遂為總制窠<lb/>
名焉<lb/>
<pb n="KR2m0005_WYG_015-2b"/>
　　　義倉<lb/>
義倉創始於慶歴元年其法令民上三等每税米二斗<lb/>
輸一升以備水旱後亦廢熙寧初神宗嘗欲復之會王<lb/>
介甫主青苖因為上言人有餘粟藏之於家何害而顧<lb/>
乃使之輸官非良法也乃止<hi>二年七月</hi>熙寧末王尚書古為<lb/>
司農簿奏復行之仍聼就縣倉輸自是義倉入縣倉矣<lb/>
<hi>十年九月</hi>元豐八年又罷之紹聖初復立然議者謂義倉當<lb/>
留諸鄉以備水旱可也今併入縣倉悉為官吏移用後<lb/>
<pb n="KR2m0005_WYG_015-3a"/>
又命上三等戸輸郡倉轉充軍倉或資他用故㓙年無<lb/>
以救民之死失古立法之意矣紹興末趙郡王令服在<lb/>
戸部言州縣義倉多陳腐請嵗以三之一出陳易新又<lb/>
請水旱傷災檢放不及七分即許賑濟沈守約丞相持<lb/>
不可上獨許之<hi>二十八年九月乙酉</hi>眀年浙西提舉呂廣問言諸<lb/>
道常平義倉名存實無請遣使核實除其虛數禁其移<lb/>
用<hi>二十九年六月壬寅</hi>遂命司農寺丞韓元龍往浙西覈實得糴<lb/>
米錢六十餘萬緡詔别行收糴今成都一路義倉歲額<lb/>
<pb n="KR2m0005_WYG_015-3b"/>
二萬七百斛有竒除賑給貧丐人外所餘無幾紹興五<lb/>
年髙平續為提舉遂刷本道義倉錢及金銀總為七萬<lb/>
五千餘緡别除米於彭漢蜀三州以備糴濟饑慶元六<lb/>
年宣城孟論為提舉又欲取本道抵當本錢六十餘萬<lb/>
緡以市義倉米朝廷不從近歲制置司又有廣會倉乃<lb/>
丘宗卿所創凡為米三十餘萬石制司自掌之㐫歲頗<lb/>
資用惟閩中魏元履處士朱元晦先生嘗置於里社每<lb/>
歲以待鄉民至冬而取有司不與焉今若以義倉米置<lb/>
<pb n="KR2m0005_WYG_015-4a"/>
倉於鄉社令鄉人之有行誼者掌之則合先王之遺意<lb/>
矣<lb/>
　　　經制錢<lb/>
經制錢者宣和末鄭亨仲資政所剏也時方臘初平用度<lb/>
百出徽宗命亨仲以發運兼經制使亨仲乃創比較酒<lb/>
務及頭子錢頭子錢者唐德宗除陌錢之法也五代國初<lb/>
亦取之以供州用其數甚鮮康定元年始令其數申省<lb/>
不得擅支政和四年又令給納係省錢物每貫收五文<lb/>
<pb n="KR2m0005_WYG_015-4b"/>
及亨仲為經制遂令凡公家出納每千收二十三文共<lb/>
可供十三州縣及漕計支用而已所謂經制錢者其始<lb/>
行東南後又行之京東西河北歲入錢數百萬緡靖康<lb/>
初廢建炎二年冬上在維揚四方貢賦不能如期至行<lb/>
在戸部尚書呂元直翰林學士葉少藴乃請復之於是<lb/>
先取鈔旁定帖錢命提刑司掌之仍禁不得擅用<hi>十月壬戌</hi>
三年冬遂命東南八路提刑司收五色經制錢赴行在<lb/>
一𣙜茶酒錢二量添賣槽錢三増添田宅牙錢四官貟<lb/>
<pb n="KR2m0005_WYG_015-5a"/>
等請受頭子錢五樓店務添收三分房錢<hi>十月戊戌</hi>紹興十<lb/>
七年二月又増頭子錢十三文充經制迄今東南經制<lb/>
錢歲入凡六百六十餘萬緡而四川不與焉凡公家出<lb/>
納每千經總二制共五十六錢視宣和時過倍<lb/>
　　　總制錢<lb/>
總制錢紹興初孟富文參政所創也五年春髙宗在平<lb/>
江命富文提領措置財用富文請以總制司為名専察<lb/>
内外官司隐漏遺欠從之<hi>閏三月己丑</hi>於是首増頭子錢三<lb/>
<pb n="KR2m0005_WYG_015-5b"/>
十文<hi>四月乙未</hi>其十五文充經制窠名七文充總制窠名六<lb/>
文提轉兩司二文公使支用既又請收耆戸長庸錢抵<lb/>
當四分息錢轉運司移用錢勘合朱墨錢常平司七分<lb/>
錢<hi>四月癸亥</hi>人戸合零就整二税錢免役一分寛剰錢官戸<lb/>
不減半民戸増三分役錢<hi>四月辛未</hi>常平司五分頭子錢<hi>八月</hi>
<hi>己酉</hi>並令諸州通判諸路提刑催充總制至十一年浙東一<lb/>
路收總制錢一百八十九萬總諸路准此乾道元年十<lb/>
月又増頭子錢每貫十三文充總制是時戸部歲入視<lb/>
<pb n="KR2m0005_WYG_015-6a"/>
其出闕七百萬緡故有増頭子錢及官戸不減半役錢<lb/>
之令蓋補經費也時虞并父當國有趙咨者獻言所在<lb/>
吏禄皆除頭子錢而京百官獨否除之歲可得七十萬并<lb/>
父命都司計之僅二十四萬緡以其不多而止時六年<lb/>
四月也至嘉泰初除四川外東南諸州額理經制錢七<lb/>
百八十餘萬<lb/>
　　　經總制錢額<hi>廣西經總制銀</hi>
經總制錢舊法守貳通掌而𨽻提刑司李朝正為戸部<lb/>
<pb n="KR2m0005_WYG_015-6b"/>
侍郎建炎始屬通判一嵗所入一千一百二十萬緡其後復<lb/>
命知通同掌無嵗不虧於是議者乃復請委通判事既<lb/>
行諸道因請以紹興十九年所入為準時汪明逺為侍<lb/>
御史上疏言財賦所出當究源流是年經界初行民輸<lb/>
隠漏之税葢是適然當取十年間酌中之數為額上可<lb/>
之然今東南諸路經總制錢歲收千四百四十餘萬緡<lb/>
又多於朝廷在户部之額三百萬矣乾道初孝宗嘗諭<lb/>
洪景伯丞相曰祖宗時財賦無經總制錢朕他時用度<lb/>
<pb n="KR2m0005_WYG_015-7a"/>
有餘即令民間免輸納然其所入浩大迄不容免也舊<lb/>
廣西經總制銀皆随税均取於民民甚以為患紹興二<lb/>
十六年二月髙宗用知雷州趙伯檉言下詔禁止云<hi>十六</hi>
<hi>年專委通判後五年知通同掌</hi>
　　　四川經息錢<lb/>
四川經總制錢額理五百四十餘萬緡其一百三十一<lb/>
萬緡贍軍一百三十四萬緡應副湖廣總領所一百六<lb/>
十九萬緡上供六萬餘緡諸郡支用光宗受禪蠲湖廣<lb/>
<pb n="KR2m0005_WYG_015-7b"/>
三年錢四百餘萬緡對減鹽酒重額錢即此錢也然四<lb/>
路憲司歲撥湖廣錢實止六十萬緡故減之今後三年<lb/>
乃下而每歲所減通總司抱認亦財九十萬緡迄今遂<lb/>
為永例<lb/>
　　　田契錢<hi>王瞻叔括契本末</hi>
田契錢者亦𨽻經總制司舊民間典買田宅則輸之為<lb/>
州用嘉祐末始定令每千輸四十錢<hi>五年二月</hi>宣和經制増<lb/>
為六十<hi>四年六月</hi>靖康初罷建炎三年復之紹興總制遂増<lb/>
<pb n="KR2m0005_WYG_015-8a"/>
為百錢<hi>五年四月</hi>後以其三十五錢為經制窠名三十二錢<lb/>
半為總制窠名三十二錢半為州用<hi>十七年四月</hi>乾道末曽<lb/>
懐在戸部又奏取州用之半入總制焉<hi>七年七月</hi>先已詔牙<lb/>
稅外每千收勘合錢十文<hi>紹興五年三月</hi>後又增三文並充縂<lb/>
制窠名<hi>十七年四月</hi>而牙稅勘合之外每千文收五十六文分<lb/>
𨽻諸司大率民間市田百千輸於官者十千七百有奇<lb/>
而請買契紙賄賂吏胥之費不與由是人都憚費隐不<lb/>
告官謂之白契紹興三十一年軍興王瞻叔為四川縂<lb/>
<pb n="KR2m0005_WYG_015-8b"/>
領乃括民間白契稅錢以贍軍<hi>十一月丁酉報可</hi>遣官置司會<lb/>
三年飛申之籍許人告没三之一以其半給告者嫁資<lb/>
移囑隐其直者視隣田估之雖産去劵存者皆倍收其<lb/>
賦細民墓地亦首納筴錢於是除威茂珍州長寧軍闗<lb/>
外四州不括外他三十三郡共得錢四百六十八萬緡<lb/>
成都等二十四州未見數眀年沈徳和為制置使首以<lb/>
蜀中括契錢不便為言而議者亦譏其歛怨乃下詔自<lb/>
登極赦前頓帯白契者悉蠲之即已輸許對折二稅<hi>三十</hi>
<pb n="KR2m0005_WYG_015-9a"/>
<hi>二年十二月戊寅</hi>命下瞻叔乃疏駮白劄子於朝且言不願輸<lb/>
者皆豪强與士大夫之家請理納如故詔白契在戸下<lb/>
者許行首納仍依赦免其倍輸<hi>隆興元年四月丁卯</hi>時瞻叔已被<lb/>
章而徳和入境遂檄郡凡三十年以前白契在戸下者<lb/>
悉放免之又截成都當輸總所折糴錢給民戸<hi>沈以元年五月</hi>
<hi>到官</hi>瞻叔猶在蜀土上疏争之且言虞允文以買馬職事<lb/>
疑臣張震付邡甲戸輸金甚多故二人以此囑介請下<lb/>
御史䑓大理寺鞫實其實瞻叔以軍興用度不給因行一<lb/>
<pb n="KR2m0005_WYG_015-9b"/>
切之政故議者非之其後所括錢朝廷悉取他用總司<lb/>
迄不能有也今蜀中田契錢諸縣既有定額大抵不能<lb/>
敷則以其錢均取其牙儈人甚苦之<hi>隆興二年十二月丙申詔吴挺買御</hi>
<hi>前馬價錢於椿管白契稅錢四百餘萬貫内取撥乾道元年五月辛未詔撥一百五十萬緡赴南庫二年二月</hi>
<hi>壬寅又盡撥赴左蔵</hi>
　　　稱提錢<lb/>
稱提錢者鄭亨仲改四川宣撫副使為之<hi>紹興十四年</hi>始命<lb/>
益梓利三路茶鹽酒課及租佃官田應輸錢引者每千<lb/>
<pb n="KR2m0005_WYG_015-10a"/>
輸三十錢為鑄本於是三路每歲共得錢四十三萬一<lb/>
千六百九十道二百九十一文以其二十四萬七千緡<lb/>
為鑄本又得其贏餘十八萬緡有竒以助軍食之用至<lb/>
今不減<lb/>
　　　月樁錢<hi>版帳錢</hi>
月樁錢者自紹興二年冬始是時淮南宣撫使韓世忠<lb/>
駐軍建康宰相呂元直朱蔵一共議令江東漕臣月樁<lb/>
錢十萬緡以酒稅上供經制等錢應副其後江浙湖南<lb/>
<pb n="KR2m0005_WYG_015-10b"/>
皆有之雖命以上供經制係省封樁等錢充其數然所<lb/>
樁不能給十之一二故郡邑多横賦於民如江南之科<lb/>
罰湖南之麯引在上者迄無禁之大為東南之患紹興<lb/>
三年李泰發秉政為上言月樁錢害民而江東西尤甚<lb/>
請損之遂命諸路漕臣均定如窠名不足取㫖自朝廷<lb/>
給降不得一毫及民<hi>二月甲子</hi>然不能大有所減十七年朝廷<lb/>
既罷兵又命監司郡守將寛剰錢撥充月樁以寛民力<lb/>
<hi>八月己未</hi>其後遂減江東西月樁錢二十七萬七千緡有竒<lb/>
<pb n="KR2m0005_WYG_015-11a"/>
<hi>九月乙亥減徽信州各五萬有竒宜州五萬撫州二萬五千江州一萬筠州南康各六千臨江軍四千建昌軍</hi>
<hi>二千皆有竒</hi>十八年冬上又諭秦會之曰昨已減月樁錢要<lb/>
當盡罷會之即諭版曹李仲永以經制錢贍軍然月樁<lb/>
錢卒不能罷乾道中始減廣徳軍月樁錢千八百緡淳<lb/>
熈初又減桂陽軍萬二千緡光宗登極以月樁有數額<lb/>
太重去處令䑓諫侍從同戸部長貳詳悉措畫開春當<lb/>
議斟酌施行以寛民力其年用吏部尚書顏師魯等奏<lb/>
再減江浙諸郡月樁錢十六萬五千緡有竒<hi>袁州減三萬五千常</hi>
<pb n="KR2m0005_WYG_015-11b"/>
<hi>州減二萬吉州減七萬三千隆興府饒州各減萬五千信州減一萬撫州減七千贑州減六千七百五十二江</hi>
<hi>池州廣徳臨江建昌軍各減六千湖州減五千徽州南康軍各減四千興國軍減三千筠州南安軍各減二千</hi>
今東南月樁錢歲為緡錢猶三百九十餘萬又有版帳<lb/>
錢者軍興後諸邑皆有之而浙中為尤甚紹熙元年夏<lb/>
議者請令監司州郡寛屬縣無名之取以紓民力時朝<lb/>
請郎四眀劉侯守岳陽會四縣版帳之額為二萬一千<lb/>
餘緡而無窠名者萬一千餘緡乃與提刑丁端叔漕判<lb/>
薛象先議取凡無名者盡蠲之舉一郡而言則其餘可<lb/>
<pb n="KR2m0005_WYG_015-12a"/>
知矣又有餘郡未減者今猶存之<lb/>
　　　折估錢<lb/>
折估錢者始自紹興初張逺為川陕宣撫使日供給闗<lb/>
外大軍之名也蓋諸軍月支正色米之外又有折支估<lb/>
錢者故以此名之其後衣賜犒賞供給芻豢之屬通以<lb/>
折估為名而其數浸廣矣鹽折估者取三路鹽引稅錢<lb/>
而供此折色也酒折估者取四路塲務坊店酒息錢而供此<lb/>
折色也故又以折估名之大凡一歲折估之入凡七百一十<lb/>
<pb n="KR2m0005_WYG_015-12b"/>
餘萬緡其出一千二十八萬餘緡蓋以糴本經總諸色<lb/>
窠名助其費而糴買糧絹與夫搬運之費八百七十二<lb/>
萬餘緡不與焉諸雜費約九十萬緡又不與焉大抵蜀<lb/>
中之折估與浙江之月樁皆以贍軍得名其事相同名<lb/>
異但折估猶有鹽酒為之窠名而月樁乃曰著横科尤<lb/>
為無藝為今之計要當如蜀中之法以鹽茶錢贍軍則<lb/>
月樁斯可免矣<lb/>
　　　免行錢<lb/>
<pb n="KR2m0005_WYG_015-13a"/>
免行錢者創始於元豐推行於宣和廢罷於靖康紹興<lb/>
十一年以軍事未寧始令諸道量納<hi>四月丙子</hi>時川陕四路<lb/>
歲取免行錢至五十萬緡東南又倍之十七年既罷兵<lb/>
詔損三之一<hi>四月丙申</hi>十九年王大寳尚書守連州還官言<lb/>
於上但免廣中新循等六州而已<hi>五月丁未</hi>二十五年曹泳<lb/>
在戸部言其所取苛細始盡罷之<hi>五月戊申</hi>隆興用兵後王<lb/>
自外還朝復以免行為請上批曰民不可擾難以施行<lb/>
翼日進呈上諭錢處和曰曹泳所行惟免行一事人至<lb/>
<pb n="KR2m0005_WYG_015-13b"/>
今以為是今日豈可不依曹泳<hi>乾道元年七月辛亥</hi>遂不行<lb/>
　　　麴引錢<lb/>
麴引錢者湖南路有之紹興間鄉村有吉㐫聚㑹者聴<lb/>
人戸納錢買引於隣近酒戸寄造酒麴不得非理抑配<lb/>
法非不善也然時方用兵而敷大軍月樁錢於諸路湖<lb/>
南諸郡兵火之餘賦入鮮少所樁不能供十之二其劉<lb/>
獬者知衡陽縣始令人戸買麴引以取月樁自是旁郡<lb/>
之邑皆效之後四年當紹興十八年之經界法行遂以<lb/>
<pb n="KR2m0005_WYG_015-14a"/>
人戸田畆分為三等上等輸三千聽造酒十石中等二<lb/>
千造酒七石下等一千造酒三石最下輸五百文造二<lb/>
石若二石以下則例輸百三十錢皆随夏秋税送官自<lb/>
田二十畆而上無能免者袁州江西凋郡也其地西北<lb/>
與長沙接自初科月樁時漕臣韓球與郡守趙士瑗不<lb/>
叶所科偏重無所從出遂亦於麴引中取之每人戸税<lb/>
錢一千則科二百文<hi>八十五陌</hi>凡為錢五千四百餘緡乾道<lb/>
三年王次長為湖南漕始請禁戢戸部莫如之何苐行<lb/>
<pb n="KR2m0005_WYG_015-14b"/>
下依見行條法而已㑹乾道新書行刪改紹興納錢買<lb/>
引舊令於是麴引錢暫罷施稍復行迄不能禁也四年<lb/>
湖南提刑鄭思恭又乞將衡山等八縣随宜裁酌均於<lb/>
上三等戸黄仲秉為副漕奏言本路三十八縣不皆待<lb/>
此而足歲計匱乏者獨十餘縣望朝廷稍減月樁之額<lb/>
以寛此十數縣之不足則麴引之禁可力行於一路之<lb/>
間而九州三十八縣之民皆被惠澤矣淳熙元年袁州<lb/>
言自乾道新書行月樁始大不足戸部勘當欲權依紹<lb/>
<pb n="KR2m0005_WYG_015-15a"/>
興舊法許之四年張定叟知袁州復奏江西始以稅額<lb/>
均月樁則一路皆輕而袁州獨重今復麴引以補月樁<lb/>
則一路皆無而袁州獨有既未能減月樁之重而反増<lb/>
麴引之征非所以示公於天下趙子直為小漕㑹本州<lb/>
所賣麴引之入歲為三萬緡令本州與漕司各認其半<lb/>
而麴引遂罷獨湖南如故予嘗論之今天下多有不可<lb/>
為之縣而未有不可為之州間有不可為之州而未有<lb/>
不可為之漕若長民使部者人人如定叟子直之心則<lb/>
<pb n="KR2m0005_WYG_015-15b"/>
麴引之征真可免矣<lb/>
　　　身丁錢<lb/>
身丁錢者東南淮浙湖廣等路皆有之自馬氏㨿湖南<lb/>
始取永道彬州桂陽軍茶陵縣民丁錢絹米麥嘉祐四<lb/>
年詔無業者與除放有業者減半然道州丁米每嵗猶<lb/>
為二千石民甚苦之紹興五年守臣趙坦請以二分敷<lb/>
於田畆一分敷於民丁詔下其議漕司言如此則貧民<lb/>
每丁當輸二斗有竒乞盡敷於田畆言者以為太重請<lb/>
<pb n="KR2m0005_WYG_015-16a"/>
損其一詔漕司相度<hi>四月甲辰</hi>六年樞宻院檢詳王廸又請<lb/>
兩路丁錢随田稅帯納<hi>八月己亥</hi>不果行十四年知永州羅<lb/>
長源言於朝遂盡放湖南諸郡丁錢<hi>十月庚子</hi>然上供樁數<lb/>
則如故後十餘年楊良佐邦弼為漕乃奏除之江東諸<lb/>
郡丁口鹽錢者李氏有國日所創也蓋以秦州及静海<lb/>
軍<hi>今通州</hi>鹽貨計口俵散收錢入官其後失淮南而臣不<lb/>
可得既又令折綿絹輸之民益以為病眀道二年范文<lb/>
正公為江淮安撫乞會一路主戸以現在鹽價於春時<lb/>
<pb n="KR2m0005_WYG_015-16b"/>
給鹽食用随夏税送納價錢奏可其後謂之蠶鹽者此<lb/>
也兩淮身丁錢者始未行鈔法前以歲計丁口官散蠶<lb/>
鹽丁給鹽一斗輸錢百六十六文謂之丁鹽錢皇祐中<lb/>
計民以紬絹依時直折納謂之丁絹自鈔既行之後鹽<lb/>
盡通商而民無所給毎丁仍増錢三百六十文謂之丁<lb/>
身錢大觀中始令三丁納絹一疋當時絹錢未有倍費<lb/>
其物價益貴乃令每丁輸絹一丈綿一兩皆取於五等<lb/>
下戸民甚病之建炎三年詔以一半納絹一半納現錢<lb/>
<pb n="KR2m0005_WYG_015-17a"/>
<hi>十一月丁未</hi>於是丁絹有二十四萬疋綿百萬兩錢二十萬<lb/>
緡紹興初又用嚴守顏之言増得解人免丁錢<hi>三年四月甲午</hi>
二十五年上命浙民之困特免丁絹錢綿一年以内府<lb/>
錢帛償戸部<hi>八月己丑</hi>乾道元年孝宗以兩浙歲澇又免災<lb/>
傷郡邑身丁錢十三萬七千緡絹十六萬三千疋皆有<lb/>
竒<hi>二月癸卯</hi>惟臨安以駐驆所在每三年輙一下詔除之歲<lb/>
滿復然至開禧元年十二月御筆浙路身丁錢自今永<lb/>
與除免恩施浸溥矣先是紹興末吕公雅廣問為浙漕<lb/>
<pb n="KR2m0005_WYG_015-17b"/>
司以湖州丁絹多所隱漏乃給甲帖付民戸俾自俳丁<lb/>
名得四十萬丁每丁為錢一千四百絹八疋有竒<hi>三十一年</hi>
<hi>四月丁未</hi>眀年守臣陳之茂因請折絹以五千為疋仍止歲<lb/>
額為定不以添丁而増賦詔皆可之<hi>五月丁巳</hi>自湖州以五<lb/>
丁科一　疋矣未幾又増以七千為一疋乾道八年余<lb/>
處恭為烏程令請於朝乞以七丁科一疋曽欽道秉政<lb/>
奏行之自是為例兩淮丁錢者不知所從始乾道末詔<lb/>
民戸一丁充民兵者夲名丁錢勿輸<hi>七年八月丙辰</hi>二廣丁錢<lb/>
<pb n="KR2m0005_WYG_015-18a"/>
亦不知其所始廣西郡縣貧薄凢民間父祖年六十以<lb/>
上而身丁未成者亦行科納謂之掛丁錢紹熙初詔令<lb/>
本路監司約束<hi>二年郊赦申眀</hi>大抵丁錢多偽國所剏予嘗謂<lb/>
唐之庸錢楊炎已均入二税而後世差役復不免焉是<lb/>
力役之征已取其二也本朝王安石令民輸錢以免役<lb/>
而紹興以後所謂耆戸長保正雇錢復不給焉是取其<lb/>
三也合丁錢而論之力役之征蓋取其四焉設有一邊<lb/>
事則免夫之令又不得免焉是取其五也孟子曰有布<lb/>
<pb n="KR2m0005_WYG_015-18b"/>
縷之征有榖米之征有力役之征用其一緩其二用其<lb/>
二而民有殍用其三而父子離今布縷之征有折税有<lb/>
和預四川路有給賞而東南有丁絹是布縷之征三也<lb/>
榖米之征有税米有義倉有糴<hi>川路謂之勸糴</hi>而斗面加耗之<lb/>
輸不與焉是穀粟之征亦三也通力役之征而輸之蓋<lb/>
用其十矣民安得不困乎予惡夫世之俗吏不知財賦<lb/>
本末源流顧以趣辦為能而撥其本也故詳録其事以<lb/>
待上問而出焉<hi>閩浙湖廣丁錢在國初歲為四十五萬緡大中祥符四年七月嘗除之後又復</hi>
<pb n="KR2m0005_WYG_015-19a"/>
　　　僧道免丁錢<lb/>
僧道士免丁錢者紹興十五年始取之<hi>正月癸酉</hi>自十五千<lb/>
至二千凡九等大率律院散僧丁五千禪寺僧舍觀道<lb/>
士散衆丁二千長老知觀知事法師有紫衣師號者皆<lb/>
次第増錢六字四字師號者又倍於是歲入緡錢約五<lb/>
十萬緡𨽻上供二十四年以紫衣師號不售乃詔律院<lb/>
有紫衣師號者輸錢視禪刹禪僧及宫觀道士有者輸<lb/>
丁錢一千三百有竒<hi>八月癸巳</hi>至今以為例初取免丁時立<lb/>
<pb n="KR2m0005_WYG_015-19b"/>
法年六十以上及病廢殘疾者聼免後詔七十以上乃<lb/>
免之然今浙中諸大刹及都城道觀時多有㫖免徭役<lb/>
科敷而州縣反以其額敷於民間大為人患<lb/>
　　　田四廂錢<lb/>
田四廂錢者自紹興十三年春以䕶軍統制田晟始所<lb/>
部人馬隷馬司眀年有㫖令四川歲撥總制錢一百七<lb/>
十三萬餘緡紬絹四萬七千餘疋綿五萬四千餘兩赴<lb/>
鄂州<hi>十四年二月戊戌</hi>蓋此錢本供晟軍費故也二十九年軍<lb/>
<pb n="KR2m0005_WYG_015-20a"/>
事將興乃以其十五萬緡四川應副増招軍兵歲計<hi>六月</hi>
<hi>壬辰還二十一萬七月庚戌又増之益路二十萬利梓䕫路通減五萬</hi>淳熙末又以其餘<lb/>
緡對減四川鹽酒重額<hi>十六年四月乙巳</hi>詳在經總制錢事中<lb/>
　　　市舶司本息<lb/>
市舶司者祖宗時有之未廣也神宗時始分閩廣浙三<lb/>
路各置提舉官一員本錢亡慮千萬緡海貨上供者山<lb/>
積宣和後悉歸應奉建炎初李伯紀為相省其事歸轉<lb/>
運司眀年夏復閩浙二司賜度牒直三十萬緡為博易<lb/>
<pb n="KR2m0005_WYG_015-20b"/>
本<hi>元年七月己亥廢二年五月丁未復</hi>四年春復置廣司<hi>二月</hi>紹興二年廢<lb/>
閩司<hi>七月甲子</hi>尋併廣浙提舉官皆罷<hi>八月</hi>已而重廢復置六<lb/>
年冬福建市舶司言自建炎二年至紹興四年收息錢<lb/>
九十八萬緡詔官其綱首<hi>十二年乙巳</hi>十四年命蕃商之以<lb/>
香藥至者十取其四十七年詔於沉香荳䓻龍腦之屬<lb/>
號細香藥者十取其一至紹興末兩舶司抽分及和買<lb/>
歲得息錢二百萬緡𨽻版漕然所謂乳香者戸部常以<lb/>
分數下諸路鬻之柳州當湖湘窮程限頗急宜章吏黄<lb/>
<pb n="KR2m0005_WYG_015-21a"/>
谷射士李金數以此事受笞不堪命矣乾道元年春因<lb/>
嘯聚峒民作亂遂䧟桂陽軍上命劉恭父為帥調鄂州<lb/>
兵討平之蓋利之所在害亦從此生可為理財者之戒<lb/>
　　　祠部度牒<lb/>
祠部度牒治平四年冬始鬻之<hi>長編云始於熙寕元年秋蓋誤</hi>熙寧之<lb/>
直為百二十千渡江後増至二百千其後民間賤之止<lb/>
直三十千而已紹興初李仲永初入朝見上為上言今<lb/>
歲鬻度牒是失萬農也積而索之農幾盡矣非生財之<lb/>
<pb n="KR2m0005_WYG_015-21b"/>
道上納其言十三年既罷兵遂不復鬻<hi>五月丙午</hi>久之復以<lb/>
其絶產𨽻其國飬士<hi>二十一年九月丙午</hi>時王元龜尚書為國子<lb/>
司業復請改行上諭大臣曰大賓殊未曉朕意人多以<lb/>
鬻度牒為利亦以延人主夀為言朕為人主且當事合<lb/>
天心而仁及生民自當享國長乆如髙齊蕭梁奉佛皆<lb/>
無益也僧徒不耕而食不蠶而衣無父子君臣之禮以<lb/>
死生禍福恐無知之民蠧教傷民莫此為甚豈宜廣也<lb/>
輔臣皆稱善然諸路僧尼猶有二十餘萬人女冠道士<lb/>
<pb n="KR2m0005_WYG_015-22a"/>
萬餘人<hi>二十六年三月甲午</hi>眀年遂詔換給不盡度牒皆歸禮部<lb/>
<hi>二十七年八月辛亥</hi>三十一年春朝廷聞金亮欲敗盟始放度牒<lb/>
増直為五百千<hi>二月戊午</hi>自後所放滋益多隆興初詔減為<lb/>
三百千因出度牒二萬鬻於江浙湖南福建計直六百<lb/>
萬緡期以一季州縣皆仰給於民民大以為擾<hi>二年三月</hi>周<lb/>
元持御史言於上乃損為二百五十千<hi>三月癸巳</hi>自辛巳調<lb/>
兵以後九年之間官鬻度牒至十二萬道有竒孝宗知<lb/>
之乃降詔權行住賣時乾道五年冬矣<hi>十二月庚寅</hi>眀年春<lb/>
<pb n="KR2m0005_WYG_015-22b"/>
遂増為四百千<hi>六年正月甲子</hi>淳熙初又増五十千<hi>四年七月戊辰</hi>眀<lb/>
年夏詔四川度牒每道估川錢引八百千<hi>五年六月丁丑</hi>尋詔<lb/>
東南度牒如紹興之舊<hi>九年五月辛未</hi>紹熈三年中書門下言<lb/>
亡僧道度牒申繳絶少顯有弊倖乃又増其直為八百<lb/>
千<hi>閏二月甲寅</hi>自淳熙後四川總領所歲得度牒六百六十<lb/>
一道以補還酒課蠲減之數<hi>三年六月甲申降㫖</hi>而東南諸路<lb/>
委都司官給賞歲亦不下二千三百有竒以三十年計<lb/>
之是失十萬農也然僧道士有金錢而度牒不可得故<lb/>
<pb n="KR2m0005_WYG_015-23a"/>
蜀中度牒官直千引而民間至千六百引云今總所對<lb/>
減酒課度牒僧徒已輸錢至嘉泰十五年<hi>今方嘉泰二年</hi>頃朱<lb/>
晦翁為浙東提舉遇饑歲亦請度牒於朝以備糴濟蓋<lb/>
自紹興以來已為緩急所仰不可復廢矣<hi>度牒初以黄紙五年易以</hi>
<hi>絹七年又易以綾</hi>
　　　東南軍儲數<lb/>
東南軍儲始仰給於江湖轉漕紹興元年以寇盗多貢<lb/>
賦不繼始命戸部降本錢下江浙湖南和糴米以助軍<lb/>
<pb n="KR2m0005_WYG_015-23b"/>
儲所謂本錢者或以官告或以度牒或以錢引數多不<lb/>
售而出納之際吏縁為姦人情大擾五年上在臨安乆<lb/>
命廣東漕臣市米至閩閩中復募客舟赴行在十一年<lb/>
夏始分行在省倉為三界界每百五十萬解凡民戸白<lb/>
苖米南倉受之以廪宗室百官為上界次苖米北倉受<lb/>
之以給衛士及五軍為中界糙米東倉受之以給諸軍<lb/>
衛<hi>六月癸酉</hi>十八年戸部奏免和糴而命三總領所置塲糴<lb/>
之上大喜<hi>閏八月庚申</hi>舊制二浙江湖歲當發米四百六十<lb/>
<pb n="KR2m0005_WYG_015-24a"/>
九萬斛<hi>二浙一百五十萬江東九十三萬江西二百十六萬湖南六十五萬湖北三十五萬</hi>至是<lb/>
欠一百萬斛有竒乃詔臨安平江府及淮東西湖廣三<lb/>
計司歲糴米百二十萬斛浙西七萬六十斛<hi>行在省倉上界六萬</hi>
<hi>石中界五萬石下界二十五萬石三界外臨安府行在省倉塲二十萬石平江如之</hi>淮西十六萬<lb/>
五千湖廣淮東皆十五萬<hi>十八年閏八月甲子</hi>二十八年秋戸部<lb/>
遂請二浙江湖米權以見發三百六十七萬為解數從<lb/>
之<hi>比祖額二浙欠三十萬江東三十萬江西六萬湖南十萬湖北二十五萬九月壬申降㫖</hi>時二浙<lb/>
以三十五萬斛折錢蓋綱米及糴塲歲收四百五十二<lb/>
<pb n="KR2m0005_WYG_015-24b"/>
萬斛也舊川廣荆湖歲自運河漕網至京庾毎有淺阻<lb/>
之患三十年夏議者以建康之鄧歩銀林自江達湖止<lb/>
遵陸二十里請於其地置轉般倉上命江東漕臣相度<lb/>
為之<hi>四月壬申</hi>然卒不果或謂經由湖中恐有飄失之患故<lb/>
但行運河云<lb/>
　　　四川軍糧數<hi>闗上積糧數</hi>
四川軍糧歲用一百五十六萬餘斛其三萬餘斛歲収<lb/>
入<hi>二分稅子二萬五千斛興元府興洋階成利鳳西和州營田租十萬餘斛</hi>一百三十七萬<lb/>
<pb n="KR2m0005_WYG_015-25a"/>
餘斛糴買<hi>闗内七十八萬石闗外六十萬餘石</hi>然糧道既逺水運頗勞紹興<lb/>
六年春吳涪王為宣撫副使命將取秦州必欲從陸<lb/>
運趙應祥為大漕執不可吴迄自為之兩川調夫運米<lb/>
十五萬斛至利州率費四十餘千而致一斛其冬吴復<lb/>
欲從陸運名諸路轉運使持戸籍至軍中邵澤民權宣<lb/>
撫副使獨曰今春立梁洋遺民負糧至秦州餓死十八<lb/>
九豈可再也且司已取蜀民運脚錢百五十萬其忍復<lb/>
使陸運乎既上疏立以便宜止之卒行水運自後席大<lb/>
<pb n="KR2m0005_WYG_015-25b"/>
光胡丞公相繼入蜀率以水運為可行於是總領所委<lb/>
官就糴於㳂流諸郡然民間不免受弊而糧亦不足十<lb/>
八年符行中為總領用其屬官李景孠之策<hi>景孠字紹祖開</hi>
<hi>封人遵景之後貪酷吏也終於直秘閣知䕫州</hi>就興利閬州置塲聼客市賣由<lb/>
是盡革前弊米運充足三十一年金帥合嘉入寇王瞻<lb/>
叔調利路夫六萬七千人自魚闗負糧至鳯州人持七<lb/>
斗米<hi>興元二萬夫巴蓬利各四千夫文龍成各四千五百夫階州二千夫</hi>舊民夫裹糧自<lb/>
備至是始給之<hi>自魚闗至鳳州百八十里往來六日程日給米二升</hi>然民間一夫<lb/>
<pb n="KR2m0005_WYG_015-26a"/>
之費猶數十千又多道死者乾道初王聖錫帥蜀請優<lb/>
恤之漕司人給三千應用度牒八百上命以三千予<lb/>
之<hi>二年正月甲子</hi>乾道初虞雍公自宣撫使還朝為右僕射上<lb/>
問西邉積糧之數虞公奏臣離蜀時近八十萬斛<hi>乾道五年</hi>
<hi>春</hi>當紹興初闗外四郡多不耕之田故多從諸軍於内<lb/>
郡以就糧如守邉之兵必就食於内郡之水運其後四十年<lb/>
内耕墾遍野粒米狼戾有司不時措置就糴至辛巳用<lb/>
兵王之望調利路兵丁夫運米一夫之費至七八十千<lb/>
<pb n="KR2m0005_WYG_015-26b"/>
民力告竭又丁夫多死於道者臣始至宣司即邉地措<lb/>
置和糴不惟省内郡水運而邉頭漸有儲蓄矣亦聞王<lb/>
炎委孫叔豹増糴<hi>王八眀以樞宻使代為宣撫</hi>但近日移兵戍黑谷<lb/>
等處食者既衆或一不熟仰食此米必無贏餘一日邉<lb/>
事起當有辛巳調夫之患上曰然卿宜將此意諭王炎令<lb/>
廣作措置其後至淳熙中西邉乃有積糧一百一十餘<lb/>
萬斛云<hi>在魚闗階城西和鳯興洋利金州興元府大安府十一處貯之</hi>自符行中於利<lb/>
閬等州置糴塲募商人載兩川米入中其在閬州者泛<lb/>
<pb n="KR2m0005_WYG_015-27a"/>
嘉陵而上至利州又自利州運至魚闗官不勝其費又<lb/>
多亡失者紹興末楊嗣勲總計始用屬官井研陳厚議<lb/>
廢閬州糴塲令商人徑至利州及魚闗仍優其直公私<lb/>
便之<lb/>
　　　行在諸軍馬草<lb/>
行在諸軍馬草每年計三百六十萬數毎束戸部降本<lb/>
錢百文下浙漕司於諸州收買其十六萬緡以權貨務<lb/>
見錢闗子二十萬緡以本部窠名錢科降紹興三十年<lb/>
<pb n="KR2m0005_WYG_015-27b"/>
殿前司既獻酒坊一百六十五戸部因請以其净息錢<lb/>
三十六萬緡専充馬草本錢而以逓年合降本錢收糴<lb/>
馬料從之<hi>四月辛未</hi>大抵馬草料錢七十餘萬<lb/>
　　　闗上諸軍馬料<lb/>
闗上諸軍馬料舊於㳂流諸州和糴然實以等第分科<lb/>
為始紹熙五年馮震武傳之總計始自置塲糴買歲用<lb/>
大麥二十五萬一千一百四十斛眀年夏請權免和糴<lb/>
馬料一年許之今西邉有積料二十餘萬斛蓋備軍興<lb/>
<pb n="KR2m0005_WYG_015-28a"/>
非歲計所常用<lb/>
　　　都下馬料<hi>淮浙江東沙田蘆塲本末</hi>
都下馬料舊以其數和糴於民紹興二十七年冬言者<lb/>
謂江浙間沙田蘆塲為人冐占歲失官課至多時年春<lb/>
詔遣戸部郎中莫濟子同三路漕臣按視將以其租為<lb/>
馬料之費<hi>二十八年正月癸未</hi>時葉審言為御史上言陛下初欲<lb/>
免歲糴馬料為國便民然三路遼逺使者豈能盡行必<lb/>
有强増其數以希進者於有力之家無加損而害及貧<lb/>
<pb n="KR2m0005_WYG_015-28b"/>
民慮致逃移坐失税額因極論之始浙漕使趙清卿獻<lb/>
議欲盡行沙田入官随其肥瘠髙下輕立租課就令見<lb/>
佃火客耕種如形勢之家尚敢占吞具名取㫖事既行<lb/>
<hi>二十七年十二月乙未</hi>而或不以為便乃令見占人且行管佃浄<lb/>
認租課故審言論之尋詔第三等以下戸更不一例根<lb/>
括<hi>二十八年二月辛丑</hi>後數年又詔淮東人戸檢尋契要未偹可<lb/>
限半年<hi>五月庚戌</hi>俄特與放免<hi>五月丁丑</hi>後月餘復命并浙西江<lb/>
東官戸千畆民戸二千畆以下放免餘並依元㫖増<hi>六月</hi>
<pb n="KR2m0005_WYG_015-29a"/>
<hi>甲寅</hi>時福建江海之濵亦有新出沙田户部聞之遽<lb/>
下常平司出賣而殿院任信儒以為此皆民間自偹錢<lb/>
夲興修數年之間償費未足望少寛之乃止<hi>二十五年五月甲寅</hi>
其後淮東浙西江東三路沙田蘆塲之籍總二百八十<lb/>
萬畆有竒凡為沙田則起催小麥米絲餘田則起催荳<lb/>
麥絲麻蘆塲則起催柴蘆科民間以為擾訴訟不絶方<lb/>
務德滋守京口五䟽論之孝宗問大臣此事或以為可<lb/>
取或以為可損陳魯公曰君子小人各從其類小人樂<lb/>
<pb n="KR2m0005_WYG_015-29b"/>
於生事不惜為斂怨君子務存大體惟恐有傷仁政此<lb/>
所以不同上曰然乃詔沙蘆田塲指揮更不施行三十<lb/>
二年冬也<hi>十一月庚戌得㫖</hi>乾道元年秋幹辦皇城司梁俊彦<lb/>
復獻議乞以官民請買之田立税請佃之田立租乃詔<lb/>
淮東西紹頌張津楊倓同三路漕臣措置而俊彥總制<lb/>
之葉子昻秉政深不以謂然而弗能止也俊彥等乞沙<lb/>
田折納米沙地及蘆場並紐折現錢從之<hi>七月丙寅置措置官田所</hi>
<hi>九月丙子申請折納錢米</hi>六年春始立税租數目自一分至三分<hi>已業</hi>
<pb n="KR2m0005_WYG_015-30a"/>
<hi>沙田所得花利每米一石於十分内以一分立租蘆塲花利紐錢一貫於十分内以一分五厘立租其租田沙</hi>
<hi>田即立租二分蘆塲立租三分二月己酉也</hi>凡為錢六十萬七千七十餘緡<lb/>
詔並赴南庫送納<hi>七月癸未</hi>八月秋言者以為向來措置之<lb/>
初止為有力之家侵耕冒占而奉行之際乃并人戸租<lb/>
産口業一槩打量加立新租數倍人戸有逃移者乃詔<lb/>
已業蘆塲草地所納賦稅並減五厘租佃與減一分<hi>七月</hi>
<hi>甲戌</hi>先是剏提領官田所至是併戸部焉<lb/>
　<lb/>
<pb n="KR2m0005_WYG_015-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　建炎雜記甲集卷十五<lb/>
</p>
<p>
</p>
  </div>
</body>
</text>
</TEI>
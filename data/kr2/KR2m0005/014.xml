<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>建炎雜記甲集卷十四</head> <lb/>
    <p>
<pb n="KR2m0005_WYG_014-1a"/>
欽定四庫全書<lb/>
　建炎雜記甲集卷十四<lb/>
　　　　　　　　　　　　宋　李心傳　撰<lb/>
　　財賦一<lb/>
　　　國初至紹熙天下歲收數<lb/>
國朝混一之初天下歲入緡錢千六百餘萬太宗皇帝<lb/>
以為極盛兩倍唐室矣天禧之末所入又増至二千六<lb/>
百五十餘萬緡嘉祐間又増至三千六百八十餘萬緡<lb/>
<pb n="KR2m0005_WYG_014-1b"/>
其外月増歲廣至熙豐間合苖役易税等錢所入乃至<lb/>
六千餘萬元祐之初除其苛急歲入尚四千八百餘萬<lb/>
渡江之初東南歲入不滿千萬淳熙末遂増六千五百<lb/>
三十餘萬令東南歲入之數獨上供錢二百萬緡此祖宗<lb/>
之正賦也其六百六十餘萬緡號經制蓋呂元誼在戸<lb/>
部時復之七百八十餘萬緡號縂制蓋孟富文秉政創<lb/>
之四百餘萬緡號月樁錢蓋朱藏一當國時取之自經<lb/>
制以下錢皆増賦合茶鹽酒算坑冶𣙜貨糴本和買之<lb/>
<pb n="KR2m0005_WYG_014-2a"/>
入又四千四百九十餘萬緡宜民力之困矣<lb/>
　　　景祐慶厯紹興淳熙鹽酒税絹數<lb/>
景祐中天下歲收商税錢四百五十餘萬緡酒課四百<lb/>
二十八萬餘緡鹽課三百五十五萬餘緡和買絹二百<lb/>
萬匹<lb/>
慶厯中商税錢一千九百七十五萬餘緡酒課一千七<lb/>
百一十餘萬緡鹽課七百一十五萬餘緡和買絹三百<lb/>
萬匹<lb/>
<pb n="KR2m0005_WYG_014-2b"/>
紹興末東南及四川酒課一千四百餘萬緡鹽課二千<lb/>
一百餘萬緡折帛絹三百餘萬匹<lb/>
淳熈中臨安府城内外及諸縣一年共收税錢一百二<lb/>
萬緡已當景祐四分之一<lb/>
　　　兩浙歲入數<lb/>
祖宗盛時兩浙歲入錢三百三十餘萬緡而鹽酒茶税<lb/>
十居其八郡國支計皆在其間時以為承錢氏横歛之<lb/>
政故賦入視他路已厚淳熙末兩浙歲輸左内藏庫錢<lb/>
<pb n="KR2m0005_WYG_014-3a"/>
至千二百萬緡<hi>浙東四百二十八萬浙西七百五十餘萬</hi>而茶鹽之利𨽻于<lb/>
朝廷者不與焉<lb/>
　　　東南折帛錢<lb/>
東南折帛錢者張本于建炎而加重于紹興祖宗時民<lb/>
戸夏秋輸錢米而已未以絹折也咸平三年度支計殿<lb/>
前諸軍及府界色人春冬衣一應布帛之數計百數始<lb/>
令諸路曹司將出産地土應輸布帛諸州軍于夏秋税<lb/>
輸錢帛物料輦運上京自此始以秋錢米料而于夏折<lb/>
<pb n="KR2m0005_WYG_014-3b"/>
綿絹料輸之聞諸父老川陜四路大扺以税錢三百文<lb/>
折絹料一匹此乃咸平之實直也又有所謂和買絹者<lb/>
而祥符九年内帑災乃發鏹下三司預市紬絹是時青<lb/>
齊間絹直八百紬六百官給錢率増二百民甚便之寳<lb/>
元後西邊用兵國用頗屈于是改給鹽七分錢三分至<lb/>
崇寧三年改鈔法則鹽不復支而所謂三分本錢州縣<lb/>
亦無從出矣建炎初苗劉作亂兩浙轉運副使王宗言<lb/>
本路上供和買紬絹毎歲為一百七十餘萬匹乞令民<lb/>
<pb n="KR2m0005_WYG_014-4a"/>
戸每匹折納錢二千朱藏一為相許之東南折帛錢盖自<lb/>
此始<hi>三年三月壬辰</hi>紹興二年秦檜為相呂元直督軍於外戸<lb/>
部請諸路上供絲帛並半折錢如兩浙例又許之<hi>二年五月</hi>
<hi>甲申</hi>是時行都月費錢百餘萬緡財無所從出四年梁汝<lb/>
嘉在戸部乃令民輸帛毎匹納錢四千或六千<hi>紬以十分為率</hi>
<hi>二分折四千八分折六千絹以十分為率折納五分其二分折四千三分折六千</hi>折帛錢自此<lb/>
愈重<hi>四年十一月甲午</hi>九年復河南赦遂減折帛錢匹一千<hi>九年</hi>
<hi>正月丙戌</hi>其後又増之十七年始詔兩浙絹紬匹減作七千<lb/>
<pb n="KR2m0005_WYG_014-4b"/>
和買六千半綿每兩四百江東紬絹毎匹六千綿每兩<lb/>
三百時東南諸路歲起三十九萬匹<hi>浙東上供八萬淮衣福衣八千浙西</hi>
<hi>上供九萬二千淮衣萬六千江東上供九萬淮衣福衣二萬七千江西上供五萬二千淮衣福衣五千湖北上</hi>
<hi>供三百皆有竒</hi>絹二百六十六萬匹<hi>浙東三萬六千淮衣福衣五萬三千天申大禮八千</hi>
<hi>浙西上供八萬一千淮衣福衣十三萬八千天申大禮萬匹江東上供四十萬六千淮衣福衣十三萬九千天</hi>
<hi>申大禮八千江西上供三十萬五千淮衣福衣六萬七千天申大禮八千以上皆有竒淮東天申大禮四萬九</hi>
<hi>百五十淮西天申大禮三千七百湖南天申大禮四百廣東天申大禮四千六百廣西天申大禮六千五百</hi>
綾羅絁三萬餘匹<hi>浙西綾八千七百婺州羅二萬湖南平絁三千</hi>其淮衣福衣<lb/>
<pb n="KR2m0005_WYG_014-5a"/>
天申大禮與綾羅紬總五十二萬匹有奇皆起正色其<lb/>
他絹紬二百五十六萬餘匹約折錢一千七百餘萬緡<lb/>
而綿不與焉<lb/>
　　　兩川畸零絹估錢<lb/>
兩川畸零絹估錢者本三路綱也方承平時東西兩川<lb/>
每歲於二税及和買畸零絹内起正色絹三十萬匹應<lb/>
副陜西京西河東支遣謂之三路綱運建炎三年張魏<lb/>
公出使川陜改理估錢以給軍食西川每匹至為錢十<lb/>
<pb n="KR2m0005_WYG_014-5b"/>
一千東川每匹十千紹興二十五年鍾世明奉詔裕民<lb/>
每匹減一千<hi>二十五年七月丙辰</hi>二十五年蕭德起為帥又減一<lb/>
千<hi>二十七年三月甲申</hi>其後節次減免今猶輸七千或七千有半<lb/>
紹熈末楊侍郎輔總計又權減一千至今為例兩路見<lb/>
額裏絹估錢二百餘萬實理錢一百七十餘萬<lb/>
　　　四川上供絹紬綾綿綺<lb/>
四川上供絹紬七萬四千匹<hi>西路天申大禮絹一萬三千東路上供一萬一千天</hi>
<hi>申大禮萬六百䕫路上供絹二萬二千紬一百三十天申大禮七千利路天申大禮絹八千三百</hi>綾三<lb/>
<pb n="KR2m0005_WYG_014-6a"/>
萬四千餘匹<hi>東川二萬六千三百西川七千八百</hi>綿錦綺一千八百餘匹<lb/>
叚<hi>成都路</hi>皆正色也<lb/>
　　　兩川激賞絹<lb/>
兩川激賞絹者於建炎四年宣撫處置使度量宜於四<lb/>
川民户勸諭令其等第輸納以助給賞凡三十三萬餘<lb/>
匹俟邊事寧息即罷不為永例自後不復減紹興十六<lb/>
年鄭亨仲為宣撫副使始利路絹二萬匹<hi>十二月戊戌</hi>二十<lb/>
年鍾郎中奉詔裕民復減夔路絹九千餘匹淮東西二<lb/>
<pb n="KR2m0005_WYG_014-6b"/>
川獨存至今遂為常賦舊例皆理正色紹熙末楊嗣勲<lb/>
總計每匹但取估錢引三千民甚便之慶元中司農少<lb/>
卿河間權安節總計又權減一千今以為例凡兩川激<lb/>
賞絹三千萬匹實理緡錢六十萬焉<lb/>
　　　兩川綿估錢<lb/>
兩川綿估錢者舊例上三等戸皆理正色而下戸每兩<lb/>
估錢半千所以優之也楊嗣勲總計始令當輸正色者<lb/>
毎兩估錢引二分而舊輸錢者如故是上戸反輕下戸<lb/>
<pb n="KR2m0005_WYG_014-7a"/>
反重矣至今猶然其他紬絲綾凡舊本三路正色綱視<lb/>
此而輸其直<lb/>
　　　四川布估錢<lb/>
四川布估錢者始天聖中薛田帥蜀於成都府卭蜀彭<lb/>
漢州永康軍産麻六郡歲市官布毎匹給錢三百以起<lb/>
上供及三路綱運是時價值頗優民樂與官為市至熙<lb/>
寧間物已貴於是每匹増價至四百然始以等配率及<lb/>
軍興以來遂改理估錢以贍大軍每匹至為錢三千後<lb/>
<pb n="KR2m0005_WYG_014-7b"/>
節次減免至慶元初每匹猶理二千或一千七百三年<lb/>
袁起巖為帥與諸司議毎年減其半制置司成都府抱<lb/>
五萬緡總領所三千萬緡轉運司五萬緡每年春正月<lb/>
乞降度牒百五十下制司抱納九月癸亥以聞今四川<lb/>
布估錢實理緡錢六十五萬緡<lb/>
　　　廣西布錢<lb/>
廣西折布錢者舊有之獨桂昭二州歲産布九萬二千<lb/>
二百有竒毎匹折錢五百紹興五年張魏公為都督每<lb/>
<pb n="KR2m0005_WYG_014-8a"/>
匹増至一千五百文二十年駱彬為廣西提刑還奏減<lb/>
三之一上恱從之擢彬直秘閣<hi>二十年正月丙午</hi>今實理緡錢<lb/>
九萬<lb/>
　　　總論國朝鹽莢<lb/>
國朝鹽莢舊有三路解鹽行于闗中東北鹽行于東西<lb/>
畿甸東南鹽行于江淮東南鹽者通泰煎海也舊為江<lb/>
湖六路漕計蔡京為政始行鈔法取其錢以贍中都自<lb/>
是淮浙之鹽則官給亭戸本錢諸州置倉許商人買鈔<lb/>
<pb n="KR2m0005_WYG_014-8b"/>
筭請閩廣鹽則官撇官賣以助歲計其後亦行鈔法然<lb/>
罷復不常舊淮鹽息錢歲八百餘萬緡紹興初纔三十五<lb/>
萬緡而已以後朝廷益修其政至紹興末年東南歲産<lb/>
鹽二萬七千八百十六萬斤<hi>浙西路臨安平江嘉興三府凢一百十三萬七千一</hi>
<hi>百四十五石六斗七升七勺東路紹興慶元府温台州凡八十四萬八千二百八十三石九升二勺淮東路通</hi>
<hi>泰楚三州凡二百六十八萬三千七百十一石六斗二升五合廣東路廣惠南恩州凡三十三萬一千六十石</hi>
<hi>三斗四升廣西路亷髙欽化雷五州凡二十三萬一千六百八十九石福建路福泉漳三州興化軍凡二千六</hi>
<hi>百五十九萬九千四百十五斤十三兩六錢</hi>自福建外每五十斤為一石淮<lb/>
<pb n="KR2m0005_WYG_014-9a"/>
浙鹽六石為一袋鈔錢十有八千紹興四年正月増三<lb/>
千九月以入納遲罷之今六路十二州收息錢約一千<lb/>
九百二十餘萬<hi>紹興中東産鹽毎年二萬七千三百七十餘斤</hi>
　　　淮浙鹽<lb/>
淮浙鹽額最多者泰州歲産鹽一百六十一萬石嘉興<lb/>
八十一萬石通州七十八萬石慶元三十九萬石淮<lb/>
浙鹽一塲十竈每竈晝夜煎鹽六盤一盤三百斤兩淳<lb/>
熙末議者謂總轄甲頭權制亭竈懼其赴愬縱令私煎<lb/>
<pb n="KR2m0005_WYG_014-9b"/>
且如一日雨乃妄作三日申若一季之間十日雨則一<lb/>
塲私煎三十六萬斤矣而又有所謂鑊子鹽亭戸小大<lb/>
一竈之下無二十家家皆有鑊一家通夜一鑊煎出得<lb/>
鹽六十斤丁竈二百家以季計之則鑊子鹽又百餘萬<lb/>
斤矣一塲之數而如此則諸路可知也十三年九月己<lb/>
未遂罷總轄令亭戸自請本錢焉<lb/>
　　　廣鹽<lb/>
廣鹽舊從官賣建炎四年春以淮鹽道不通戸部侍郎<lb/>
<pb n="KR2m0005_WYG_014-10a"/>
葉芬乞通蠻廣鹽于諸路侍郎髙衛因請即處州𣙜貨<lb/>
務鬻南廣鹽鈔二十萬緡以供行宫之用許之<hi>四年正月辛亥</hi>
未幾即止是時恩州未有鹽紹興初以鹹土生發如𣙜<lb/>
田一頃二十四畆置竈二十七歲産七十萬有竒<hi>元年二月</hi>
<hi>壬子</hi>後收净息錢三萬餘緡九年罷官賣鹽許通商于嶺<lb/>
外其錢助鄂州飬兵之費十二年冬議者以欽州鹹土<lb/>
生發歲産鹽三十餘萬斤商人不通請復官賣許之<hi>十月</hi>
<hi>辛巳</hi>已而廣東轉運判官范正國亦言本路上供及經費<lb/>
<pb n="KR2m0005_WYG_014-10b"/>
皆仰于鹽息錢客鈔旣行遂或闕乏請得官賣如廣西<lb/>
不許自後廣西官賣之法又改為鈔法乾道四年罷鹽<lb/>
鈔令漕司自認鈔錢嶺南極以為患淳熈初張欽夫為<lb/>
帥始與漕臣詹體仁叶議立為定額價直且條上之邕<lb/>
州官賣鹽每斤百錢二人旣去漕臣趙公瀚増其六十<lb/>
欽州歲賣鹽千斛公瀚五増之六年秋侍御史江溥以<lb/>
為言上黜公瀚遂詔閩廣發賣鹽自有舊額及定直自<lb/>
今毋得擅有増添<hi>九月癸未</hi>九年上命奉議郎胡廷直奉<lb/>
<pb n="KR2m0005_WYG_014-11a"/>
使嶺南詳議鹽法廷直言運以鈔法為便詔罷官賣復<lb/>
通商<hi>九年十月己未</hi>擢廷直太府寺丞<hi>十二月壬寅</hi>尋出提舉廣南<lb/>
東路常平茶鹽同措置廣西鹽事使行其法明年春降<lb/>
詔諭二廣官吏以更法之故<hi>十年正月己未</hi>夏又廵湖廣廣西<lb/>
轉運判官兼提舉鹽事同措置廣東鹽事<hi>四月己酉</hi>胡本詹<lb/>
體仁所薦體仁時為吏部侍郎即命知靜江府<hi>四月庚戌</hi>其<lb/>
後又置都提舉廣南鹽事一員俾掌其政淳熈末體仁<lb/>
坐改法不當抵罪如是官搬如故焉<lb/>
<pb n="KR2m0005_WYG_014-11b"/>
　　　福建鹽<lb/>
福建鹽自祖宗以來漕司官搬官賣歲産鹽一千一百<lb/>
萬斤收課錢四十萬建炎末以淮鹽不通權改鈔法未<lb/>
幾與廣鹽皆罷之<hi>四年四月辛巳</hi>苐令漕司歲認鈔錢二十萬<lb/>
緡赴行在紹興中閩鹽旣増倍朝廷以其多羡息十二<lb/>
年又増鈔錢十萬緡<hi>正月辛亥</hi>時漕司悉貯鹽于海倉令上<lb/>
四州取而鬻之以供歲用後吏縁為姦鹽惡不可售即<lb/>
按籍而繳號口食鹽不理貧民無一免者人甚苦之民<lb/>
<pb n="KR2m0005_WYG_014-12a"/>
多私鬻以給飬而官亦不問二十六年湯中丞鵬舉以<lb/>
為言詔提刑崇安吴逵覈實<hi>七月甲子</hi>逵遂約郡縣歲費除<lb/>
二税所入外即分鹽綱補之凡上四郡歲搬千有六百<lb/>
萬斤視舊直損其三毋得敷於民戸舊漕司取増鹽<lb/>
錢提舉司吏祿錢皆損三之一<hi>増鹽錢每斤二十八令損其九吏禄錢每斤一</hi>
<hi>文令損三分</hi>又率漕二司毋得鬻鹽以侵州縣上悉許之<hi>十七</hi>
<hi>年三月庚申</hi>由是力稍寛然郡邑無以供百費且繁非漕司<lb/>
之便故衆論搖之朝廷遂從吴守鼎命諸司相度更定<lb/>
<pb n="KR2m0005_WYG_014-12b"/>
其令諸司請運鹽如逵數而増其直<hi>官司鹽直止減一分漕司鹽本錢毎</hi>
<hi>斤為二十五錢</hi>上命輔臣計之㑹提舉常平官張汝楨奏行鈔<lb/>
法陳樞宻誠之言於上曰閩中山溪之險細民冒法私<lb/>
販禁之不可恐不盡請鈔則課入愈虧上是之乃減鈔<lb/>
錢十萬<hi>十一月癸亥</hi>自此漕司及州縣稍舒不復仰售於民<lb/>
矣乾道初陳正獻劉忠肅公在二府有言福建鹽弊者<lb/>
詔戸部侍郎沈度陳彌祚相度二人請量減鈔錢之半<lb/>
歲令漕司於八州増鹽錢及樁錢留鹽本錢内那融十<lb/>
<pb n="KR2m0005_WYG_014-13a"/>
一萬緡起發四年春遂減鈔錢十五萬苐令漕司抱七<lb/>
萬緡以充上供於是宿弊稍去忠肅與三公皆閩人云<lb/>
<hi>四年正月壬辰罷鹽錢</hi>
　　　蜀鹽<lb/>
蜀鹽自祖宗以來皆民間自煮之歲輸課利錢銀絹總<lb/>
為八十萬緡紹興二年秋趙應祥總計始變鹽法盡𣙜<lb/>
之倣蔡京東南東北鈔鹽條約置合同塲以稽其出入<lb/>
毎斤納引錢二十五土産税及増添約九錢四分所過<lb/>
<pb n="KR2m0005_WYG_014-13b"/>
税七分除税一錢有半毎引别輸提勘錢六千其後又<lb/>
増貼納等錢凡四處二十州四千九百餘井歲産鹽約<lb/>
六千餘萬斤引法初行每百斤為一担又許増十斤勿<lb/>
算以優之其後逓増至四百餘萬緡休兵後數減之今<lb/>
猶存三百餘萬始趙應祥立權法也令商人入錢請引<lb/>
井戸但如額煮鹽赴官輸土産税而已然鹹脉盈縮不<lb/>
常乆之井戸月額不敷則官但以虚鈔付之而收其算<lb/>
引法由是壊井戸旣為商人所要因増其斤量以予之<lb/>
<pb n="KR2m0005_WYG_014-14a"/>
每担増至有六十斤者又有逃廢絶沒之井許人増其<lb/>
額以承認小民利於得井每界逓増鹽課益多遂不可<lb/>
售而引息土産之輸無所從出由是刎縊相尋公私皆病<lb/>
紹熙三年夏趙子直為吏部尚書奏言趙開鹽法最為<lb/>
精宻今井戸多鑿私井務以斤重多寡相髙故鹽日多<lb/>
價日賤而其法大壊乞下總領所叅照舊法施行從之<lb/>
時楊嗣勲總計因是遣官覈去虚額棧閉助筒二千有<lb/>
竒申嚴合同塲舊法禁斤量之踰格者而重私販之罪<lb/>
<pb n="KR2m0005_WYG_014-14b"/>
直由是頓昂嘉泰二年陳郎中燁總計又盡除官井所<lb/>
増之額焉自慶元後州縣及井戸稍舒而民始有鹽矣<lb/>
　　　蜀中官鹽<lb/>
蜀中之官鹽有隆州之仙井卭州之蒲井江之心井大<lb/>
寧富順之井監西河南州之鹽官長寧軍之淯井皆大<lb/>
井也若榮等十七州民間所煎則皆卓筒小井而已其<lb/>
用力甚難惟大寧之井鹹泉出于山竇間有垂瀑民間<lb/>
分而引之又有彭山之瑞應井其味近硝得隆榮鹵餅<lb/>
<pb n="KR2m0005_WYG_014-15a"/>
雜煎然後成鹽元豐崇寧兩處嘗禁止以食者多病故<lb/>
也紹興末總領弛其禁隆簡嘉榮之人病其侵射商販<lb/>
因代輸課息而行棧閉今謂之石脚錢然彭山之民私<lb/>
煎如故仙井歲産鹽二百餘萬斤𨽻轉運司蒲江亞之<lb/>
𨽻總領所大寧鹽二百五十餘萬斤歲取其四分<hi>一百三萬</hi>
<hi>七十餘斤</hi>計值九萬餘緡亦𨽻總領所<hi>毎斤舊為三百紹興十七年宣司減五十</hi>
<hi>二十二年辛酉又減二十錢</hi>淯井四十餘萬斤歲取其贏五萬餘緡<lb/>
為軍食之用<hi>舊額四十九萬二百斤取撥錢引四萬八千八百五道五百七十文應副總所紹興</hi>
<pb n="KR2m0005_WYG_014-15b"/>
<hi>十六年實産鹽四萬一千九百四十斤内三萬三千六百斤稿設七千八百斤贍學三萬斤鍋本外餘三十四</hi>
<hi>萬七千九百斤毎斤二百五十文計七萬七千三百十九貫五百文而本軍計應用二萬三千八十七貫八百</hi>
<hi>十二文餘折官價錢引三萬七千六百八十三引而已毎歳大科二萬三千餘緡漕司施其半尚虧一萬一千</hi>
<hi>餘緡二十二年十二月乃悉除之</hi>鹽官歲産鹽計羡緡錢三萬為利州<lb/>
錢監鑄本云然官鹽多惡雜不可食往往仰售于民州<lb/>
郡苐令其贏無能正之者<lb/>
　　　解鹽<lb/>
解池鹽今𨽻金中置解鹽使以掌之池周百里開畦灌<lb/>
<pb n="KR2m0005_WYG_014-16a"/>
水遇風即成不假人力故味厚而直亷邊人多盗販者<lb/>
往往十百為羣遇廵尉出邏則踏開生路以避之有司<lb/>
亦不敢問第遙䕶之出境而已今邊上雜行鹽官鹽其<lb/>
鹽官歲課七十餘萬斤半為官吏柴茆之費半鬻於西<lb/>
河成鳳州歲得錢七萬緡為鑄錢之本<hi>紹興十五年始</hi>鹽多地<lb/>
狭人甚苦之紹興二十九年秋詔減其直之半<hi>九月丙戌</hi>今<lb/>
毎斤猶為二百云<lb/>
　　　礬<hi>白礬青膽黄膽</hi>
<pb n="KR2m0005_WYG_014-16b"/>
礬國朝舊制晋相礬行河北京畿淮南礬行於東南九<lb/>
路今獨無為軍崑山塲為盛歲額白礬六十萬觔<hi>租額一百</hi>
<hi>二十萬觔紹興十四年始有此額</hi>韶州岑水塲十萬斤信州鈆山塲青<lb/>
膽黄礬無定額其法自權貨務給引赴塲許客人算請<lb/>
每百為一大引輸引錢十二千頭子市利雇人工墨錢<lb/>
二百七十六又許二十觔勿算以優之五十觔為中引<lb/>
三十觔為小引錢及加貨以是為差三十年以商販利<lb/>
薄減為十千<hi>六月戊午</hi>十四年又増一千<hi>十一月丙寅</hi>崑山礬則<lb/>
<pb n="KR2m0005_WYG_014-17a"/>
民間自煮官置場買納<hi>紹興初每觔本錢十三文至二十文十四年十一月増為三十</hi>
<hi>文</hi>歲收息錢四萬緡有竒<hi>二十九年閏六月以四萬二千五百八十五文為額</hi>鈆<lb/>
山礬則官自煎以十分為率四分充工本六分赴𣙜貨<lb/>
務焉<lb/>
　　　總論東南茶法<lb/>
東南茶舊法官買官賣天禧三年合六𣙜貨務十三處<lb/>
山場所收茶錢十二萬緡除買茶本錢外止有息錢三<lb/>
萬緡而已<hi>六𣙜貨務乃荆南府漢陽軍蘄州蘄口無為軍直州海州也</hi>天聖中稍改<lb/>
<pb n="KR2m0005_WYG_014-17b"/>
其法歲所得亦不過數十萬緡人多盗販抵罪上下苦<lb/>
之嘉祐中韓魏公當國遂弛其禁但收茶租净利錢三<lb/>
十三萬八千餘緡時以為便元豐後𣙜輦致都下即汴<lb/>
流水磨官自鬻之政和初蔡京欲盡籠天下錢實中都<lb/>
乃剏引法即汴京置都茶塲印賣茶引許商人赴官算<lb/>
請就園戸市茶赴所在合同場秤發歲收息錢至四百<lb/>
餘萬緡建炎渡江不改其法至紹興末年東南十路六<lb/>
十州二百四十二縣嵗産茶一千五百九十餘萬斤<hi>浙東</hi>
<pb n="KR2m0005_WYG_014-18a"/>
<hi>紹興慶元府温台衢婺處州八萬三千二十一斤三兩浙西臨安平江府湖嚴常州共四百四十八萬四千五</hi>
<hi>百斤十二兩江東寧國府徽饒池信太平州南康廣徳軍共三百七十五萬九千一百二十九斤十四兩江西</hi>
<hi>隆興府贑吉袁撫江筠建昌興國臨江南安軍共四百四十五萬三千一百九十七斤十四兩四錢湖南路衡</hi>
<hi>潭永邵全彬桂陽武昌軍共一百十三萬五千三百四十八斤七兩湖北江陵常徳府灃辰沅歸峽鄂兵州荆</hi>
<hi>門軍凡九十萬五千七百四十一斤十四兩福建路建寧府福汀南劍州邵武軍共九十八萬一千六百六十</hi>
<hi>九斤半淮西蘆蘄舒州安豐軍共一萬九千三百五十八斤一兩廣東南雄循州二千六百斤廣西靜江府融</hi>
<hi>潯賔照欝林州共八萬九千七百九十六斤六兩已上總計茶一千五百九十一萬四千三百七十九斤十兩</hi>
<hi>四錢係紹興三十二年數</hi>收鈔錢二百七十餘萬<hi>淳熈初歲收四百二十萬</hi>
<pb n="KR2m0005_WYG_014-18b"/>
　　　江茶<lb/>
江茶在東南草茶内最為上品歲産一百四十六萬斤<lb/>
其茶行於東南諸路士大夫貴之隆興亦産茶二百二<lb/>
十八萬斤臨安二百九十萬斤嚴州二百十二萬斤徽<lb/>
州二百十萬斤寧國一百十二萬斤潭州一百三萬斤<lb/>
其他皆不登此數目江南産茶旣盛民多盗販數百為<lb/>
羣稍詰之則起而為盗淳熈二年茶冦賴文政反於湖<lb/>
北轉入湖南江西侵犯廣東官軍數為所敗辛棄疾㓜<lb/>
<pb n="KR2m0005_WYG_014-19a"/>
安時江西提刑督諸軍討捕命屬吏黄倬錢之望誘致<lb/>
旣而殺之江州都統制皇甫倜因招降其黨𨽻中軍今<lb/>
東南茶皆自𣙜場轉入金中亦有私渡於遼海而去者<lb/>
雖嚴為譏禁而終不免於透漏焉<lb/>
　　　建茶<lb/>
建茶歲産九十五萬斤其為團胯者號為茶臘乆為人<lb/>
所貴舊制歲貢片茶二十一萬斤建炎二年葉儂之亂<lb/>
園丁亡散遂罷之紹興四年明堂始命市五萬斤為大<lb/>
<pb n="KR2m0005_WYG_014-19b"/>
禮賞五年都督府請如舊額發赴建康召商人持往淮<lb/>
北撿察福建財用章傑以片茶為市請市末茶許之轉<lb/>
運司言其不經乆乃止而官給長引許商販渡淮十二<lb/>
年六月興𣙜塲遂取為塲本九月禁私販官盡𣙜之上<lb/>
京之餘許通商官收息三倍又詔私載建茶入海者斬<lb/>
<hi>此五年正月辛未詔㫖</hi>議者因請鬻建茶於臨安十月移茶事司<lb/>
於建州專一買發十三年閏月以失䧟引錢復令通商<lb/>
今上供龍鳳及京鋌茶歲額視承平纔半盖髙宗以錫<lb/>
<pb n="KR2m0005_WYG_014-20a"/>
賚既少懼傷民力故裁損其數云<lb/>
　　　蜀茶<lb/>
蜀茶舊無𣙜禁熙寧間始令官買官賣置提舉司以專<lb/>
𣙜收之政每歲收課三十萬李稷為提舉増至五十萬<lb/>
緡其後歲益多至百緡乆之不能敷其數而蜀人以為<lb/>
病建炎初趙應祥為提都漕司上言𣙜茶買馬五害請<lb/>
用嘉祐故事罷𣙜茶仍令漕司買馬或未能然亦當痛<lb/>
減額以蘇園戸輕立價以惠行商如此則私販少而盗<lb/>
<pb n="KR2m0005_WYG_014-20b"/>
賊息矣朝廷然之擢應祥同主管川陜買馬三年十一<lb/>
月應祥至官遂大更茶法官買官賣茶法罷倣蔡京都<lb/>
茶塲法印給茶引使商人即園戸市茶置合同塲以譏<lb/>
其出入重私商之禁其法每斤引錢春七十夏五十市<lb/>
利頭子在外所過征一錢住征一錢五分每百斤勿筭<lb/>
自後引息錢乃復至一百五萬緡紹興後提舉官又旋<lb/>
増引錢至十四年每引收十二道三百文比應祥初立<lb/>
法又増一倍於是茶司一年遂收二百萬而買馬之數<lb/>
<pb n="KR2m0005_WYG_014-21a"/>
不復加多故當此時茶馬之富甲於天下也以其歲剰<lb/>
者上供他司不問也自乾道末青𦍑作亂茶司為之増<lb/>
長細馬名色等錢約三十萬淳熈六年以後又屡減園<lb/>
戸重額錢歲約十六萬至紹興初楊嗣勲為使遂定以<lb/>
為例焉<hi>紹熙元年減</hi>今成都府利州路二十三處茶塲歲産<lb/>
二千一百二萬斤<hi>一千六百十七萬係成都府路九州軍凡二十塲四百八十四萬係利州</hi>
<hi>路二州三塲</hi>通博馬物帛歲收錢約二百四十九萬三千餘<lb/>
緡<hi>川茶司歲收一百七十八萬有竒秦口茶司歲收十八萬有竒川秦兩馬司歲收諸州博馬物帛并雜貨</hi>
<pb n="KR2m0005_WYG_014-21b"/>
<hi>收錢共五十二萬有竒</hi>朝廷歲撥其一百十三萬緡𨽻總領所贍<lb/>
軍<hi>宣撫司先取撥四十萬紹興二十五年七月其裕民所又増撥七十三萬</hi>然茶馬司率多<lb/>
難之乾道以後歲撥或止一二十萬緡至淳熙十年遂<lb/>
以五十萬緡為凖蓋茶司自言歲用二百四十六萬餘<lb/>
緡以為比收有剰錢二萬餘緡故也然川秦八塲額市<lb/>
馬一萬二千九百九十四匹而比歲所市未嘗及焉則<lb/>
其言蓋未足慿而歲剰之緡可以坐計矣自元豐以來<lb/>
茶事官𣙜出諸司之上淳熙十四年議者請令置制司<lb/>
<pb n="KR2m0005_WYG_014-22a"/>
檢㸃奏可後亦不果行舊博馬皆以粗茶乾道末趙<lb/>
彦博為提舉始以細茶遣之今雅州徼外夷人亦有即<lb/>
山種茶者由是綱茶遂為夷人所賤然蜀茶之細其品<lb/>
視南方已下惟廣漢之趙坡合州之水南峨眉之白芽<lb/>
雅安之䝉頂士人亦自珍之但所産甚微非江建之比<lb/>
也<lb/>
　　　䕫州茶<lb/>
䕫路自祖宗以來不𣙜茶政和中有司請賣引者議以<lb/>
<pb n="KR2m0005_WYG_014-22b"/>
民夷不便罷之紹興中韓球美成同提舉茶馬始𣙜忠<lb/>
達州茶即䕫合廣安置合同塲歲收以八萬斤為額然<lb/>
商人以利薄不通但以引錢敷民間耳民甚苦之二十<lb/>
七年冬忠守董如敏以為言事下茶馬司時許覺民侍<lb/>
郎為主管官不肯蠲乃止後三年王瞻叔以漕副攝事<lb/>
遂除之先是美成在茶司盡取園戸加饒之茶為正額<lb/>
有一塲而増至二十萬斤者<hi>韓以十七年十二月領茶事十九年五月移䕫</hi>民<lb/>
知輸官不補所得於是起為私販二十六年六月秘書<lb/>
<pb n="KR2m0005_WYG_014-23a"/>
省正字張震真甫以為言遂命茶司裁損今茶塲每百<lb/>
斤加饒率過半若茶官稍加裁抑而販者遂轉而之他<lb/>
宜量减引錢而禁其搭帶又因地之逺近不同而稍為<lb/>
低昂之則庶乎其可矣<lb/>
　　　東南酒課<lb/>
東南酒課之入自祖宗時悉以入舊州慶厯二年秋祠<lb/>
部員外郎王琪始請増價以其錢上京自後提舉司學<lb/>
事司經制司發運司各因事増添然多不過每斤増七<lb/>
<pb n="KR2m0005_WYG_014-23b"/>
八錢少止一二錢而止建炎四年冬每斤始驟増錢二<lb/>
十四謂之軍期錢自是總制司都督府又逓増之迄紹<lb/>
興六年春浙路出煮酒每斤共増一百十五錢而官始<lb/>
為困矣<hi>時煑酒每斤百三十錢為率大異祖宗時每斤十五錢</hi>其坊場課利者自<lb/>
開寳九年冬詔承買以三年為限期仍戒當職官吏毋<lb/>
得信任小民一時貪利妄増課額此祖宗之仁政也大<lb/>
中祥符元年春始有實封投狀給賣價於商人令之而<lb/>
民亦困矣熙寕以後坊場錢又盡入於常平司紹興元<lb/>
<pb n="KR2m0005_WYG_014-24a"/>
年又命槪増五分輸戸部二十七年後其販闕者復弛<lb/>
之惟長沙一城無酒禁蓋劇盗反為税酒之法人更安<lb/>
之故不復改也舊兩浙坊場有一千三百三十四所每<lb/>
歲收浄利錢八十四萬緡至是合江浙荆湖人戸採買<lb/>
坊場纔有一百二十七萬緡而已蓋販客闕者之故也<lb/>
是時行在戸部乃贍軍於東南中三庫并殿司酒坊七<lb/>
十五所歲收息錢亦有一百三十萬緡諸路酒課約有<lb/>
五百餘萬緡蓋自軍興以來諸帥擅𣙜酤之利朝廷所<lb/>
<pb n="KR2m0005_WYG_014-24b"/>
仰者茶鹽耳紹興二十六年正月始詔諸軍採買場務<lb/>
令常平司拘收城郭酒店令總領所拘收二十一年二<lb/>
月楊存中罷趙殿巖宻代為帥又上軍中及私家所買<lb/>
酒坊於戸部由是縣官始得佐其經費至乾道間行在<lb/>
有七酒庫日售錢萬緡每歲收錢一百四十萬息錢一<lb/>
百六十萬麯錢二萬而歲額之外羡餘獻於内帑者又<lb/>
二十萬其後加増至五十萬緡遂為數云<lb/>
　　　四川酒課<lb/>
<pb n="KR2m0005_WYG_014-25a"/>
四川酒課在建炎中合官民之入總為緡錢百四十萬<lb/>
三年十月張魏公為宣撫使承制以趙應祥總領財賦<lb/>
應祥商曰蜀民已困惟𣙜酒尚有贏餘遂大變酒法自<lb/>
成都始令罷公帑賣供給酒即舊採買坊埸所置隔釀<lb/>
設官主之民賴釀者米一斛輸錢二千眀年遂徧四路<lb/>
行其法於是嵗課逓増至六十九萬餘緡凡隔槽四百<lb/>
所場店不與焉然法之始行聼民就務分槽醖賣官計<lb/>
所入之本而收其課行之旣乆醖賣虧欠則責入米之<lb/>
<pb n="KR2m0005_WYG_014-25b"/>
家認定月額不復覈其米而苐取其錢民始以為病二<lb/>
十六年二月知榮州安仁費廷直入對為上言之上謂<lb/>
輔臣曰此張浚趙開以軍興財潰濟一時之急耳今休<lb/>
兵旣乆内外無事自當更改遂命總漕司措置時湯侍<lb/>
郎允恭總計言若改為官監應用米本至多無從應副<lb/>
王瞻叔為潼州漕獨請罷三州官監隔漕二百三十餘<lb/>
毋許採買省官吏冗食以便民眀年詔許之其後採買<lb/>
又改為官監今四川酒課屡減之餘猶為緡錢四百一<lb/>
<pb n="KR2m0005_WYG_014-26a"/>
十餘萬<lb/>
　　　䕫路酒<lb/>
䕫路自祖宗以來亦不𣙜酒趙應祥為大漕建炎四年<lb/>
始𣙜之舊一路塲店一百四所應祥増為六百餘所歲<lb/>
收錢四萬三千九百餘引紹興十六年鄭亨仲為宣撫<lb/>
副使奏除之<lb/>
　<lb/>
　<lb/>
<pb n="KR2m0005_WYG_014-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　建炎雜記甲集卷十四<lb/>
</p>
<p>
</p>
  </div>
</body>
</text>
</TEI>
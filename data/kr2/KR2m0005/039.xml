<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>建炎雜記乙集卷十九</head> <lb/>
    <p>
<pb n="KR2m0005_WYG_039-1a"/>
欽定四庫全書<lb/>
　建炎雜記乙集卷十九<lb/>
　　　　　　　　　　　　宋　李心傳　撰<lb/>
　　邉防二<lb/>
　　　女真南徙<hi>金國五世八君本末</hi>
金國自完顔昊建國稱帝至今主珣凡五世八君而始<lb/>
衰金國者在契丹之東北長白山之下鴨綠水之源盖<lb/>
古肅慎氏之地其國在漢代稱挹婁南北之間稱勿吉<lb/>
<pb n="KR2m0005_WYG_039-1b"/>
隋唐時稱靺鞨五代女真祖宗時嘗通問後臣属於遼<lb/>
完顔之始祖哲伯者新羅人自新羅奔女真女真諸部<lb/>
推為首領七傳至昊而始大所謂阿固達也建中靖國<lb/>
元年遼主天祚立淫虐不道阿固達叛之<hi>政和四年八月</hi>用兵<lb/>
連年奪遼之地太平重和元年八月阿固達始稱帝以<lb/>
其水生金故號大金改元輔國<hi>嵗次戊戌</hi>蔡京童貫聞之募<lb/>
人泛海往使約夹攻遼人以燕地歸我宣和四年冬童<lb/>
貫伐燕為遼人所敗其十二月阿固達入燕五年春王<lb/>
<pb n="KR2m0005_WYG_039-2a"/>
黼與金人約嵗賂金帛五十萬疋两貸一百萬緡而請<lb/>
薊六州之地阿固達許之其五月乙丑阿固達卒年五<lb/>
十六<hi>在位六年</hi>諡曰武元皇帝廟號太祖阿固達有八子不立立<lb/>
其弟晟所謂武竒邁也晟立改元天㑹<hi>元年癸夘</hi>七年春遼<lb/>
天祚為金人所得十二月遂冦京師靖康元年朝廷割<lb/>
河東北三鎮與之盟而歸其地再入遂䧟京師紹興四<lb/>
年冬晟卒年六十一<hi>在位一十一年</hi>諡曰文烈皇帝廟號太宗<lb/>
有子八人不立而立阿固達之孫亶盖阿固達諸子之<lb/>
<pb n="KR2m0005_WYG_039-2b"/>
可見者其長曰梁宋國王宗秀<hi>小名固世領三省事</hi>次曰許景王<lb/>
宗傑即引兵䧟京師者斡哩雅布也<hi>晟之世為右副元帥所謂二太子</hi>次<lb/>
曰宋王宗幹<hi>亮之父也後追號曰徳宗</hi>次曰宗俊<hi>阿固達嫡子不及封後其子亶立追</hi>
<hi>號景宣皇帝</hi>次曰晋王宗輔<hi>小名鄂爾坤亶之世為右副元帥後其子褎王立改名為宗堯</hi>
<hi>號曰懿宗</hi>次曰梁國王宗弼即引兵渡江䧟二浙者謂之烏<lb/>
珠也<hi>亶之世為中書左丞相兼侍中都元帥職所謂四太子也</hi>次曰曺國王景敏<hi>亶之</hi>
<hi>世都元帥亮簒立殺之</hi>武竒邁之長子宋國王宗盤<hi>亶之世領三省事為所殺</hi>
次曰兖國王宗雋<hi>小名富勒呼</hi>次曰虞王宗英滕王宗偉<hi>以上</hi>
<pb n="KR2m0005_WYG_039-3a"/>
<hi>三人亦為亶所殺</hi>次曰沂王宗賢<hi>亶時為/左丞相</hi>次曰衛王宗義<hi>亮時為大</hi>
<hi>宗正事</hi>次曰代王宗懿<hi>亮時為東/京留守</hi>次曰晋國王宗本<hi>亮時為太</hi>
<hi>傅領三省事以上四人並為亮所殺</hi>阿固達初起兵皆以宗族近親為將<lb/>
相主兵者晋國王宗維盖阿固達從兄之子<hi>其初曰劾閡乃阿固</hi>
<hi>達伯父</hi>所謂國相尼雅滿也<hi>晟之世為左副元帥亶之世領三省事</hi>其主謀之<lb/>
曰陳王希尹亦阿固達之䟽族於属為子所謂几室也<lb/>
<hi>亶之世為左丞相誅死</hi>又其次魯國王昌乃阿固達之從弟所謂<lb/>
達蘭也<hi>亶之世為左副元帥誅死</hi>又其次為羅索<hi>晟之世為諸路陕西選鋒都統</hi>曰<lb/>
<pb n="KR2m0005_WYG_039-3b"/>
薩里罕<hi>亶之世為左副元帥誅死</hi>皆女真人不知其属族之逺近自<lb/>
亶之立尼雅滿首罷兵柄憤悒而亡几室達蘭薩里罕以次<lb/>
受誅而昊晟子孫𠞰戮殆盡亶初立猶天㑹之號至戊<lb/>
午始改天眷辛酉改皇統盡九年而為其從弟左丞相<lb/>
岐王亮所弑紹興十九年十二月丁巳年三十一<hi>在位十五</hi>
<hi>年</hi>追廢為東昬王亮死乃諡曰武靈皇帝廟號閔宗久<lb/>
之又改諡考成皇帝曰熈宗亮亦昊之孫而宋王宗幹<lb/>
之子也初年改天徳<hi>元年己巳</hi>癸酉改真元其春徙居燕京<lb/>
<pb n="KR2m0005_WYG_039-4a"/>
號曰中都丙子改正隆盡六年亮乃引兵南冦國人不<lb/>
堪其虐以十月丁未共立其從弟東京留守葛王褎為<lb/>
帝諸将聞之弑亮於揚州鎮之龜山寺紹興三十一年<lb/>
十一月乙未年四十<hi>在位十二年</hi>追廢為海陵王諡曰煬褎亦<lb/>
昊孫晋王宗輔之子也既立改大定<hi>元年辛巳</hi>大定之四年<lb/>
復與本朝議和紹熈元年春更名雍雍有子七長曰越<lb/>
王允升次曰允恭太子蚤死於淳熈十二年夏所謂顯宗<lb/>
也<hi>璟立追尊之</hi>次曰鄭王允蹈<hi>於次為第六璟之世為武定軍莭度使誅死</hi>次曰<lb/>
<pb n="KR2m0005_WYG_039-4b"/>
衛王允濟<hi>於次為第七</hi>允恭二子長曰豐王珣次曰原王璟<lb/>
璟嫡子也雍以為太孫大盡二十九日雍卒紹熈十六<lb/>
年正月癸巳年六十八<hi>在位二十九年</hi>號曰世宗為人仁厚不<lb/>
用兵北人謂之小堯舜璟立庚戌改明昌丙辰改承安<lb/>
辛酉改泰和泰和之六年南北交兵又十有二年而璟<lb/>
卒嘉定元年十一月丙辰也年四十一<hi>在位二十年</hi>號曰章<lb/>
宗初璟之立也越王鄭王皆有不平語璟召鄭王殺之<lb/>
越王有二子長曰愛王趙妃所生越王亦為璟所殺<hi>慶元</hi>
<pb n="KR2m0005_WYG_039-5a"/>
<hi>元年五月</hi>璟死無子而雍之諸子允濟在璟所嬖内侍李黄<lb/>
門者傳璟遺令與尚書右丞相薩哈勒共立之愛王時在<lb/>
中都允濟疑其為變囚之貞定拜薩哈勒太師領三省事<lb/>
封申王明年改元大安<hi>元年己巳</hi>壬申改重慶癸酉改至寜璟<lb/>
之在位也允濟被命往靖州受黑韃靼進奉見其王特黙<lb/>
津桀傲不遜恐為邉患欲歸白璟除之㑹璟病卒大安<lb/>
三年<hi>辛未本朝嘉定四年</hi>春三月韃靼入貢允濟遣重兵分屯山<lb/>
後欲就進塲襲殺之然後引兵入㑹金之糺軍有詣韃靼<lb/>
<pb n="KR2m0005_WYG_039-5b"/>
告其事者韃靼疑未信言者再至韃靼入伺之得其寔<lb/>
遂遷延不進秋七月十八日丁酉夜韃靼軍猝至與金<lb/>
人戰于灰河凡三百勝負未分特黙津選精騎三千馳<lb/>
突金軍金軍亂特黙津自以大軍乗之允濟急命西京留<lb/>
守赫舍哩執中領大兵迎敵於大勝甸執中者老将也<lb/>
知兵書善戰自允濟之立心常不服至是不肯力戰冷<lb/>
觀之遂大敗執中以百騎奔還允濟怒罷之韃兵至翠<lb/>
屏口金大敗九月十四日攻奉聖州後二日破之進軍<lb/>
<pb n="KR2m0005_WYG_039-6a"/>
野狐嶺允濟再遣兵迎敵以車為陣又敗十月韃兵至<lb/>
普縣距燕京八十里崇慶二年<hi>本朝嘉定五年</hi>正月韃兵至居<lb/>
庸關左将軍完顔福海棄關遁允濟素鄙吝士不用命<lb/>
允濟議以細兵五千自衛奔南京<hi>開封也</hi>㑹細軍五百人<lb/>
自相激厲誓死迎敵殺韃兵數百韃兵不敢進關所俘<lb/>
鄉民皆北軍有機警號鄉兵有二十萬韃靼懼遂歛兵<lb/>
而退至寜元年<hi>本朝嘉定六年</hi>秋七月韃兵復至山後都元帥<lb/>
完顔福海迎敵而敗允濟黜之八月起赫舍哩執中為<lb/>
<pb n="KR2m0005_WYG_039-6b"/>
右副元帥将武藝軍三千復往迎敵二十日戊子發燕<lb/>
京先是左副元帥南平者迎合允濟之意沮格軍賞衆<lb/>
共怒之執中因人心之憤欲廢允濟遂囬軍以誅南平<lb/>
為名二十四日壬辰軍至東華門外召南平計事手刄<lb/>
殺之宫中聞變門皆不開執中召細軍大将全夀語之<lb/>
曰吾此特誅亂臣耳非有叛意也俄而細軍俱来救駕<lb/>
夀諭止之衆惮執中威名無敢動者獨關中大漢軍統<lb/>
完顔善羊引所部五百人至皆為武藝所殺執中以善<lb/>
<pb n="KR2m0005_WYG_039-7a"/>
羊驍勇召其福海令招之善羊大呼父母老賊欲叛朝<lb/>
廷何謂䧏之復力戰自旦至午殺數十人身中數矢而<lb/>
死軍民相殺流血滿地執中遂進入東華門允濟遣其<lb/>
子蒋玉持詔書投于門下募能殺執中者除大興尹世襲<lb/>
千户軍民無應者執中欲縱火焚門將軍合住啟之執<lb/>
中引兵入宫侍衛皆散走進至大安殿允濟望見遥呼<lb/>
曰聖主令臣何往曰歸舊府耳允濟入後宫邀其后俱<lb/>
出后留之曰出則被殺矣執中見其不至遣兵就執之<lb/>
<pb n="KR2m0005_WYG_039-7b"/>
併其妻子囚於舊府遂召豐王珣之長子譚札木以御<lb/>
寳符二十六日甲午夜執中遣内侍李監擊殺允濟於<lb/>
其府九月九日丙午豊王至燕京執中率百官拜於道<lb/>
遂立為帝改元真祐䧏允濟為東海郡侯拜執中太師<lb/>
都元帥領三省事封澤王韃兵至紫荆關距燕京二百<lb/>
里執中欲其兵南至涿易乃聚兵擊之韃靼敗二百里<lb/>
執中至西欲渡橋執中方病足乗車督戰韃兵大敗翌<lb/>
日再戰執中瘡甚不能出遣左監軍髙乞以糺軍五千<lb/>
<pb n="KR2m0005_WYG_039-8a"/>
拒之失期不至執中欲斬之珣以其有功諭令免死執<lb/>
中益其兵令出曰勝則贖敗則誅之無赦髙乞出戰自<lb/>
旦至晚忽北風大起吹石揚沙不能舉目韃兵乗風縦<lb/>
火馳擊之髙乞軍大潰自度必為所殺遂引糺軍圍執<lb/>
中府突入其卧内殺之退詣應天門待罪十月十五日<lb/>
辛亥珣以髙乞掌兵權不敢加罪盡收從執中弑逆之<lb/>
人殺之於是韃靼留其大酋薩木哈圍燕京自引兵狥<lb/>
河東北山東諸郡真祐二年<hi>本朝之嘉定七年也</hi>韃靼已破<lb/>
<pb n="KR2m0005_WYG_039-8b"/>
中原九十餘郡復兵于燕京金主珣厚賂特黙津以允<lb/>
濟第四女小姐姐者妻之又遣左丞相都元帥完顔福<lb/>
興為質韃靼乃歸河南路統軍布薩齊勤者奏乞徙都<lb/>
開封珣從之命参知政事胥鼎為沿路排䪺使其霍王<lb/>
從彛者諫曰祖宗山陵宗廟社稷百司庶府皆在燕京<lb/>
豈宜棄之而去珣曰燕京乏粮不能辦用朝廷百官諸<lb/>
軍令暫往南京俟一二年間粮儲豐足復歸未晚也從<lb/>
彛乞自督運不從從彛憂憤成疾而死五月十日甲戌<lb/>
<pb n="KR2m0005_WYG_039-9a"/>
也十八日壬午金主發燕京出麗澤門自涿保州中山<lb/>
府而南至真定留㡬月復自大名路由新衙州渡河以<lb/>
至開封肆赦境内秋八月韃兵復圍燕京分兵下中原<lb/>
州郡又遣使至開封索犒金銀等物珣皆與之明年五<lb/>
月二日辛酉韃兵大破燕京都元帥完顔福興自剄死<lb/>
有户部令史郭忠者蔚州人率山後軍民擊韃靼逐之<lb/>
金人後名其軍為花帽軍金人自阿固達稱帝至是九<lb/>
十八年而失國焉两河既為韃靼所據山東畔之金人<lb/>
<pb n="KR2m0005_WYG_039-9b"/>
東阻河西阻潼關地勢益蹙遂有南窺淮漢之謀兵端<lb/>
復起矣近傳金人南遷錄事<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>差誤盖南人偽為今不<lb/>
取<lb/>
　<lb/>
　<lb/>
　<lb/>
　<lb/>
　建炎雜記乙集卷十九<lb/>
</p>
<p>
</p>
  </div>
</body>
</text>
</TEI>
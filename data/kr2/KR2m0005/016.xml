<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>建炎雜記甲集卷十六</head> <lb/>
    <p>
<pb n="KR2m0005_WYG_016-1a"/>
欽定四庫全書<lb/>
　建炎雜記甲集卷十六<lb/>
　　　　　　　　　　　　宋　李心傳　撰<lb/>
　　財賦三<lb/>
　　　官田<lb/>
官田舊多在東南有之靖康中帝命經制司鬻蔡京王<lb/>
黼田為糴本翁端朝中丞為經制使言恐生弊倖乞租<lb/>
與客戸歲收課利損其二分從之然諸道閒田頗多既<lb/>
<pb n="KR2m0005_WYG_016-1b"/>
利厚而租輕因有増租以攘之者於是爭端紛搆田之<lb/>
詞訟繁興紹興二十八年知温州黄仁榮請鬻之以止<lb/>
訟㑹和内翰溥亦請鬻官田為常平本從之其後戸部<lb/>
㑹其數得錢五百萬緡自是舉行之獨營田不廢<lb/>
　　　省莊田<lb/>
省莊田者今蜀中有之號官田自二税外仍科租應大<lb/>
小麥荳糙白米穀桑麻蕎芋之數十有八種無不畢取<lb/>
之既髙估其直又每引别物輸稱提錢民甚苦之然其<lb/>
<pb n="KR2m0005_WYG_016-2a"/>
實皆民間世業每貿易官仍收其算錢但世相沿襲謂<lb/>
之官田不知所始也<lb/>
　　　屯田<lb/>
屯田者紹興初陳宻直規為安復漢陽軍鎮撫使以境<lb/>
内多官田荒田乃倣古屯田之制命射士兵民分為耕<lb/>
墾其說以兵民不可並耕故使各處一方凡軍所屯之<lb/>
田皆相其險隘立為堡寨冦至則保聚捍禦無事則乗<lb/>
時田作其射士皆分半以畊屯田少増錢糧官給牛種<lb/>
<pb n="KR2m0005_WYG_016-2b"/>
收其租利有急則罷從軍凡民戸所營之田水田一畆<lb/>
賦粳米一斗陸田賦荳麥各五升滿二年無欠輸給為<lb/>
永業流民自歸者以田還之凢營屯田事府縣官兼行<lb/>
之皆不更置官吏條畫既具乃聞於朝詔與奬焉<hi>元年十一</hi>
<hi>月丁未下詔</hi>三年下其法於諸鎮使行之悉以陳規條畫為<lb/>
主江北無牛具其地仍用古法以二人拽一鋤凡授田<lb/>
五畆為甲别給菜田又五畆為廬舍稻塲初年免田租<lb/>
之半官屯以使臣主之民屯以縣令主之以歲課多寡<lb/>
<pb n="KR2m0005_WYG_016-3a"/>
為殿最<hi>三年二月癸酉</hi>其後諸鎮又廢不果行四年諸子發建<lb/>
言荆襄之間沿漢沔上下膏腴之地七百餘里土宜麻<lb/>
麥古謂之上中請選良將領部曲鎮之招集流亡務農<lb/>
重穀冦來則禦冦去則畊不過三年兵食自足詔送都<lb/>
督亦未克行是時韓蘄王在淮東屯田上命在閩中市<lb/>
牛賜之為屯田之用<hi>五年閏二月壬申</hi>五年冬張魏公在行府<lb/>
請屯田郎中樊賔往江淮措置遂改屯田為營田後以<lb/>
其擾民但令諸路監司領其事三十年李顯忠為池州<lb/>
<pb n="KR2m0005_WYG_016-3b"/>
都統制復請令諸軍屯田<hi>十一月丁未</hi>俄軍興未暇及逮敵<lb/>
退議者建言宜於淮甸屯田以修兵備詔兵部侍郎陳<lb/>
應求往淮東工部侍郎許覺民往淮西措置<hi>三十二年三月甲子</hi>
已而上謂大臣曰士大夫言此者甚衆必須先有定論<lb/>
用諸民乎用諸軍乎若論既定當先為治城壘廬舍使<lb/>
老小有所歸蓄積有所藏然後可為陳魯公曰今西北<lb/>
歸正人願就畊者甚衆已降牛種本錢及治廬舍矣其<lb/>
後應求請募兵畊荒蠲其徭役及七年起租賦上可之<lb/>
<pb n="KR2m0005_WYG_016-4a"/>
<hi>五月甲辰</hi>乾道中有郭震者以建康都統守廬州始剏屯田<lb/>
遂除節鉞俄又罷屯田兵令歸正又請佃盖得不償費<lb/>
也荆襄田者自紹興以後專𨽻都統司亦粗有所入乾<lb/>
道二年乃詔除籍者及總領所外他司毋得預<hi>三月己酉</hi>其<lb/>
語互見營田事中<lb/>
　　　營田<lb/>
營田者紹興元年解潛為荆南鎮撫使以所管五州絶<lb/>
戸及官田年來荒廢者甚多乃以便宜開闢直秘閣宗<lb/>
<pb n="KR2m0005_WYG_016-4b"/>
綱為屯田使召人使畊分收子利乃以上聞詔以綱為<lb/>
鎮撫使營田官<hi>五月辛酉</hi>渡江後屯營田始此其後荆州軍<lb/>
食多仰給於營田省縣官之半焉其秋遂命河南淮南<lb/>
措置屯田<hi>九月庚申</hi>已而河南鎮撫司營田官汪直清言河<lb/>
南殘破民歸業者尚罕所創營田全責之軍兵恐力微<lb/>
難以號令請鎮撫司翟興兼營田使<hi>十月戊寅</hi>時諸鎮尚未<lb/>
就緒命蜀中公安令倚營田辦集選官<hi>十一月丁未</hi>蓋解為<lb/>
帥故也三年韓世忠為江東宣撫司上命措置建康營<lb/>
<pb n="KR2m0005_WYG_016-5a"/>
田世忠言荒田雖多大半有主難以如陕西例請募民<lb/>
承佃蠲三年租滿五年不言給佃人為世業於是詔江北<lb/>
浙西皆如之田租初年全蠲次年半減<hi>四月己丑</hi>㝷又免科<lb/>
配役<hi>十月辛卯</hi>自後營田專用諸民五年王觀察彥為荆南<lb/>
帥言已措置營田八百頃自蜀中買牛賦民詔多方措<lb/>
置<hi>十一月丁酉</hi>先是言屯田者甚衆而行之未見其效六年<lb/>
張魏公以都督出行邉乃奏改江淮屯田為營田凡官<lb/>
田若逃田並無拘籍以五頃為二莊官給耕牛具種子<lb/>
<pb n="KR2m0005_WYG_016-5b"/>
農器劃之别佃一莊以一人為長每莊官募民承佃其<lb/>
法五家為一堡又給畆為菜田又貸本錢七十千分二<lb/>
年償勿取息命措置官樊相伯賔王中孚舉行之<hi>正月丙午</hi>
㝷命五大將<hi>韓劉張吴岳</hi>及江淮荆襄利路帥臣悉領營田<lb/>
使時李伯紀為江西大帥亦言今日之事莫利屯田然<lb/>
兵革災傷之餘民力必不給請命江淮湖北宣撫司招<lb/>
納京東西河北流移之人貸種收田勿取其入次年乃<lb/>
收三之一又次年則半收之詔都督行府措置<hi>三月</hi>吕元<lb/>
<pb n="KR2m0005_WYG_016-6a"/>
直時為湖南大帥因請錢十萬緡興屯田<hi>五月丁亥</hi>其秋中<lb/>
孚入見上諭令竭力乆任議者恐張相還朝欲留措置<lb/>
於是遷相伯司農少卿提舉江淮營田公事置司建康<lb/>
府擢中孚屯田員外郎以為之副官給牛種撫存流亡<lb/>
歲中收本穀三千萬斛有竒<hi>七月壬申除二人</hi>除客戸當給六<lb/>
分官收十萬餘斛然議者猶以為奉行竣速或抑配豪<lb/>
戸或强科保正田瘠難畊多收子利民間有鬻已牛而<lb/>
飬官牛耕已田以償官租者<hi>此見中嶽廟李寀奏</hi>中孚上䟽争之<lb/>
<pb n="KR2m0005_WYG_016-6b"/>
且言願假歲月勿責近效上許之<hi>七年二月辛巳</hi>七年夏魏公<lb/>
猶在中書亦覺其擾民乃言自置營田司數年已有成<lb/>
效請罷司以監司兼領<hi>六月己丑</hi>十九年夏兩浙提領營田<lb/>
曹泳言根括得鎮江荒田二千二百餘頃請悉以為營<lb/>
田<hi>六月甲戌</hi>二十一年鎮江諸軍都統制劉寳請民戸識認<lb/>
營田者畆償開墾工夲五千緡許之<hi>三月丁未</hi>㝷詔諸道倣<lb/>
此由是營田漸以還民矣隆興二年孝宗諭大臣以營<lb/>
田事欲使歸正人畊之湯丞相曰歸正人未可用諸軍不<lb/>
<pb n="KR2m0005_WYG_016-7a"/>
歸人有恐懼可使白時中提舉四川茶馬以管營田湯<lb/>
相薦其才<hi>正月庚子</hi>上召見之俾以營田事後亦不克行而<lb/>
罷其後淮東西田<graphic n="KR0816" url="https://raw.githubusercontent.com/kanripo/KR-Gaiji/master/images/KR0816.png" mimeType="image/png"/>以歸正人耕之乾道中又詔蠲州<lb/>
縣撮收課子<hi>八年七月</hi>仍免其徭賦焉<lb/>
　　　闗外營田<lb/>
闗外營田者紹興六年吴玠為宣撫副使兼營田使治<lb/>
廢堰於梁洋率軍民營田凡六十莊計田八百五十四<lb/>
頃其初因兵火後民多失業故募人耕之量收租利李<lb/>
<pb n="KR2m0005_WYG_016-7b"/>
子公為大漕奏言漢中之地古稱沃野每畆除出糧租<lb/>
外止收三石為率約收二十五萬石乞付本司贍軍可省<lb/>
内郡水軍朝廷難之但賜玠詔書奬諭時七年秋吳玠<lb/>
死胡承公鄭亨仲代為宣撫使休兵後亨仲又行之闗<lb/>
外四州及興州大安軍所營田至二千六百十一頃除<lb/>
糧種分給外實入官細色四十萬一千四十九石得㫖<lb/>
撥十二萬石赴成都路對糴米而金州墾田五百六十<lb/>
七頃歲入萬八十六石餘石不與焉時十五年春也乾<lb/>
<pb n="KR2m0005_WYG_016-8a"/>
道再和後强將豪民利於承佃故為欠輸得不償費虞<lb/>
丞相允文代吳璘為宣撫使乃與利路安撫使晁侍郎<lb/>
公武總領財賦查少卿籥共議以謂軍民雜處侵漁百<lb/>
端又於數百里外差科保甲指教耕田聞有二三年不<lb/>
得替者水旱則令保甲均認租數民甚苦之兼所收之<lb/>
租不償所給之數如興元府歲收租九千六百七十三<lb/>
石而種田官兵請給乃為一萬一千四百四十石他皆<lb/>
類此於是宣撫司始以便宜召人承佃抽兵歸營時四<lb/>
<pb n="KR2m0005_WYG_016-8b"/>
年秋以眀年夏宣撫司奏其事於朝詔可至淳熙初墾<lb/>
田至七千五百五十七頃而租入止有九萬八千石有<lb/>
竒慶元後又止為六萬六千石而金州田租亦止二千<lb/>
二百三十一石焉六年冬王少卿寧總計増其課朝廷<lb/>
以邉民不便罷之其語在時事中<lb/>
　　　堣田<lb/>
堣田者江浙淮南有之蓋以水髙於田故為之堣岸宣<lb/>
州化民惠成二堣相連長八十里蕪湖縣萬春陶新和<lb/>
<pb n="KR2m0005_WYG_016-9a"/>
政三官圩共長一百四十五里當塗縣廣濟圩長九十<lb/>
三里私堣長五十里建炎末為敵馬所壊紹興初命守<lb/>
臣葺治之建炎永豐堣有田千頃初以賜韓忠武後歸<lb/>
秦丞相今𨽻行宫淮西和州無為軍亦有堣田紹興三<lb/>
十年張少卿初為漕徙民於近江増葺堣岸官給牛種<lb/>
始使之就耕凡堣岸皆如長堤植榆柳成行望之如畵<lb/>
云<lb/>
　　　圭田<lb/>
<pb n="KR2m0005_WYG_016-9b"/>
圭田自三代以來有之夲朝㳂唐不廢其制咸平初既<lb/>
定以官莊及逺年逃田充其數天聖中言者以謂多寡<lb/>
不均又貪吏或多取歲租以害細民七年八月詔罷天<lb/>
下職田悉以其歲入租課送官具數上三司以所在時<lb/>
估定價而均給之九年二月復故慶厯三年九月更定<lb/>
守令佐職官頃畆之限靖康元年五月始借一年輸内<lb/>
帑建炎初以國用不足遂拘天下職田𨽻提刑司<hi>元年六月</hi>
<hi>乙酉</hi>李伯紀免相復給之眀年吕源為發運副使復請收<lb/>
<pb n="KR2m0005_WYG_016-10a"/>
圭田以贍軍上不許<hi>八月壬子</hi>紹興末東南諸路收圭租二<lb/>
十三萬斛有竒州縣有過給者上聞之命及格則止<hi>二十九年</hi>
<hi>十二月癸酉</hi>舊制圭租皆給正色至是江西湖南米斗才數<lb/>
十而圭租乃令折價至三四十陳正獻為殿中侍御史<lb/>
為上言之遂命復輸夲色<hi>三十年十一月庚寅</hi>隆興初又有權借<lb/>
一年之令<hi>元年六月</hi>乾道改元以軍事始息又借職田米三<lb/>
年用王大寳尚書請也<hi>元年七月辛亥</hi>八年冬復還之<hi>十月丙辰</hi>時<lb/>
四川州縣職田宣撫司已借十年為軍中減汰使臣之<lb/>
<pb n="KR2m0005_WYG_016-10b"/>
用<hi>乾道四年虞雍公申請</hi>㑹其數歲得十二萬八千八百九十九<lb/>
緡而已淳熙初亦還之淳熙末言者又論州縣守倅合<lb/>
得圭租皆折現緡其他則交夲色乃是小官事下戸部<lb/>
戸部奏在法圭租以前後官在任月日均給不許折錢<lb/>
即人戸願施錢而施増實直者准律科罪之<hi>十四年三月戊辰</hi>
今蜀中圭租皆折現錢又多從隔郡支給相承已乆莫<lb/>
知始於何年<lb/>
　　　僧寺常住田<lb/>
<pb n="KR2m0005_WYG_016-11a"/>
僧寺常住田者所在多有之紹興中髙宗嘗取其絶産隷<lb/>
郡國飬士乆之常住鬻祠部度牒其徒寖微二十年春<lb/>
命司農寺丞鍾世眀往閩中措置寺觀絶産賦租自及<lb/>
常住歲用外歲得羡錢三十四萬緡入左藏庫眀年張<lb/>
始營節使為帥又請於朝十還六七矣今眀州育王臨<lb/>
安徑山等寺常住膏腴多至數萬畆其間又有特旨免<lb/>
支移科配者頗為民間之患焉<lb/>
　　　金銀坑冶<lb/>
<pb n="KR2m0005_WYG_016-11b"/>
金銀坑冶湖廣閩浙皆有之<hi>湖廣廣東西金坑湖南廣東江東西浙東西福建銀</hi>
<hi>坑</hi>祖宗時除沙石中所産黄金外歲貢額銀至一千八<lb/>
百六十餘萬兩渡江後停閉金坑一百四十二銀坑八<lb/>
十四紹興七年詔江浙金銀坑冶並依熙豐法召百姓<lb/>
採取自備物料烹煉十分為率官收二分<hi>二月戊申</hi>然民間<lb/>
得不償課本州縣多責取扵民以備上用三十年用提㸃<lb/>
官李植言更不定額<hi>五月丙戌</hi>饒州舊貢黄金千兩孝宗時<lb/>
詔損三之一今諸道上供銀兩皆置塲買發蜀中銀每<lb/>
<pb n="KR2m0005_WYG_016-12a"/>
發秤一兩用夲錢引六而行在左藏庫折交才直三千<lb/>
三百云然民間之直又不滿三千髙宗嘗諭輔臣以非<lb/>
劉晏懋遷之術欲更革之戸部以錢又折半為詞而止<lb/>
<hi>二十六年二月庚辰</hi>其實吳蜀錢弊不能相通捨錢帛無以致逺<lb/>
故莫如之何<lb/>
　　　銅鐵鉛錫坑冶<lb/>
銅鐵鉛錫坑冶者閩蜀湖廣江淮浙路皆有之祖宗時<lb/>
天下歲産銅七百五萬斤鐡一百十六萬斤鉛三百二<lb/>
<pb n="KR2m0005_WYG_016-12b"/>
十一萬斤錫七十六萬斤皆有竒渡江後其數日減至<lb/>
紹興末江東西福建廣西湖南潼州府利路十四州歲<lb/>
産銅二十六萬三千一百六十九斤九兩<hi>信州膽銅九萬六千五百</hi>
<hi>斤饒州膽銅二萬三千四百斤潮州膽銅八萬八千九百斤黄銅二百斤潭州膽銅三千四百斤建寧府黄銅</hi>
<hi>八千三百斤連州黄銅二千八百斤池州膽銅四百斤汀州黄銅六十斤邵武軍黄銅三百斤潼州府黄銅六</hi>
<hi>千斤利州黄銅七千斤興州黄銅一千六百斤南劍州黄銅三千六百斤</hi>江東西廣南湖南<lb/>
福建二十州產鐵八十八萬三百二斤十三兩而蜀中<lb/>
所產不與焉<hi>信州二十五萬七千斤撫州十一萬七千斤吉州二十九萬斤建州四萬斤欝林州</hi>
<pb n="KR2m0005_WYG_016-13a"/>
<hi>二萬七千五百斤興國軍二萬四千九百斤饒州一萬七千斤舒州一萬七千五百斤賔州一萬四千六百八</hi>
<hi>斤江州一萬三千八百斤潭州一萬三千斤惠州一萬二千七百斤韶州一萬二千斤廣州六千九百斤池州</hi>
<hi>六千八百斤洪州三千五百斤辰州三千四百斤處州一千三百斤徽州一千二百斤南雄州四百斤皆有竒</hi>
江湖閩廣浙東二十州產鉛十九萬一千二百四十九<lb/>
斤十三兩<hi>信州十一萬五千斤潯州二萬二千二百斤南劍州九千五百斤賔韶州皆五千六百斤</hi>
<hi>邕連州皆五千斤興國軍六千斤衡州四千一百斤建寧府三千二百斤峡州三千七百斤潭州一千八百斤</hi>
<hi>舒州七百斤處州五百斤衢州四百斤温州南恩州皆二百斤桂陽軍七十二斤韶州六十斤皆有竒</hi>湖<lb/>
廣四州産錫二萬五百四十八斤六兩<hi>賀州一萬二千六百斤桂陽軍</hi>
<pb n="KR2m0005_WYG_016-13b"/>
<hi>三千八百斤彬州二千四百斤衡州一千五百斤皆有竒</hi>視祖額鐵才及四分餘鉛<lb/>
及六釐銅及四釐錫及三釐皆弱東南失悉輸岑水鈆<lb/>
山永興利四塲□銅為泉司之用惟川鐵以鑄錢云舊<lb/>
婺州銅融福峡州南安軍鈆贑宜州南安軍錫坑皆廢<lb/>
膽銅者盖以鐵為片浸之膽水中後數十日即成銅凡<lb/>
銅場十四鐵場三十八鈆場二十四錫場五云<lb/>
　　　東南諸路鑄錢増損興廢夲末<lb/>
東南諸路鑄錢國朝承南唐之舊為之未廣也咸平三<lb/>
<pb n="KR2m0005_WYG_016-14a"/>
年馬忠肅亮以虞部員外郎出使始於江池饒建四州<lb/>
歲鑄錢百三十五萬貫銅鉛皆有餘羡真宗即以忠肅<lb/>
為江南轉運副使兼都大提㸃江南福建路鑄錢四監<lb/>
凡役兵三千八百餘人大中祥符後銅坑多不發逮天<lb/>
禧末所鑄才一百五萬及蔡京為政大觀中歲收銅止<lb/>
六百六十餘萬斤<hi>比祖額虧四十餘萬斤内舊塲四百六十餘萬斤膽銅一百餘萬斤石銅七</hi>
<hi>十萬斤新場三十萬斤</hi>江湖閩廣十監毎年共鑄錢二百八十九<lb/>
萬四百緡計用銅一千十一萬五千斤江州廣寕<hi>二十四萬</hi>
<pb n="KR2m0005_WYG_016-14b"/>
池州永豐<hi>三十四萬五千</hi>饒州永平<hi>四十六/萬五千</hi>建州豐國<hi>二十四萬四百</hi>
已上四監一百三十四萬緡衡州咸寕共<hi>二十萬</hi>舒州同<lb/>
安<hi>十萬</hi>嚴州神泉<hi>十五/萬</hi>鄂州寳泉<hi>十/萬</hi>韶州永通<hi>八十三萬</hi>梧州<lb/>
元豐<hi>十九萬</hi>已上六監一百五十六萬緡逐路交用以所<lb/>
入約所用計少銅三百三萬五千斤自渡江後歲鑄錢<lb/>
才八萬緡近歲始倍蓋銅鐵鉛錫之入視舊才二十之<lb/>
一<hi>舊一千三百二十萬斤今七千餘萬斤</hi>所鑄錢視舊亦有二十之一爾<lb/>
　　　鑄錢諸監<hi>紹興慶元年榷銅</hi>
<pb n="KR2m0005_WYG_016-15a"/>
鑄錢諸監自紹興初以江池殘破逺渉大江遂廢之<hi>元年</hi>
<hi>八月甲申</hi>是歲才鑄錢八萬眀年以范汝為作亂權罷建州<lb/>
鼔鑄<hi>二年二月丙戌</hi>二年汝為平復鑄錢泉司應副銅錫六十<lb/>
五萬餘斤歲額鑄錢二十五萬然是歲才鑄十二萬緡<lb/>
耳三年劉立道中宣諭江南歸奏言泉司官吏之費歲<lb/>
為十三萬緡而木炭本錢如鑄錢之數請省其官屬從<lb/>
之<hi>十二月癸未</hi>是時坑冶盡廢每鑄錢一千率用夲錢二千<lb/>
四百五年閩漕鄭士彥奏廢豐國監而歲與泉司認發<lb/>
<pb n="KR2m0005_WYG_016-15b"/>
新額錢<hi>二月丁巳</hi>議者以為不可其冬户部侍郎王俁請復鑄<lb/>
錢及官鬻銅器以剔私鑄之弊<hi>十二月辛亥</hi>眀年遂悉斂民<lb/>
間銅器以鑄錢又詔私鑄銅器者徒二年<hi>六年五月甲午</hi>贑饒<lb/>
二監新額錢四十萬緡提㸃官趙伯瑜以為所得不償<lb/>
所費遂罷鑄錢歲額銅炭積而不用盡取木炭銅鉛夲<lb/>
錢及官吏闕額衣糧水脚之屬凑為年計十三年韓球<lb/>
為使必欲鑄新錢調民興復廢坑鑄至於發墓塚廬舍<lb/>
而盡無所得又請籍坑戸姓名約定買納錢數<hi>閏四月丁巳</hi>
<pb n="KR2m0005_WYG_016-16a"/>
民大以為擾郡邑至毁錢為銅以應其命然所鑄亦才<lb/>
十萬緡二十四年遂罷鑄錢司而歸之諸漕二十七年<lb/>
戸部侍郎林覺請出版曹錢八萬緡為饒贑詔三年鑄<lb/>
夲錢權以五十萬緡為額<hi>七月庚午</hi>未幾殿中侍御史王珪<lb/>
復言泉司不可廢湯致逺在樞院以為不然請與三省<lb/>
議沈丞相等乃奏以戸部侍郎榮薿茂世領提㸃許置<lb/>
官屬二員<hi>八月庚申</hi>然錢監既廢復不一故兵匠有闕不補<lb/>
視舊數十損有三積其衣糧號三八闕額錢眀年洪景<lb/>
<pb n="KR2m0005_WYG_016-16b"/>
嚴為起居舍人為上言銅器之害上命出御府銅器千<lb/>
五百事付泉司<hi>二十八年七月庚辰</hi>遂大斂民間銅器以鑄錢許<lb/>
告賞其後得銅二百餘萬斤二十九年趙郡王令詪在<lb/>
版曹因請以三分闕額錢為鑄夲<hi>二月丁亥</hi>其秋復置提㸃<lb/>
官<hi>七月乙巳</hi>眀年夏泉司言歲課但可鑄十萬緡諸道銅加<lb/>
以鉛錫可鑄六十萬緡是時乃暫依所請權以十萬緡<lb/>
為額工部奏為五十萬緡<hi>三十年五月丙戌</hi>然亦止鑄十萬緡<lb/>
而止云今泉司歲額増十五萬緡小平錢至一萬八千<lb/>
<pb n="KR2m0005_WYG_016-17a"/>
緡折二錢六萬六千緡<hi>折小平錢十三萬二千緡</hi>歲費鑄夲及起綱<lb/>
糜費約用二十六萬緡司屬之費又約二萬緡東南十<lb/>
一路一百十八州之所供也<hi>其名色有坑冶課利錢分衣糧錢木炭錢錫夲錢約</hi>
<hi>二十一萬緡必一歲所收實不過十五六萬緡耳</hi>其歲過課金<hi>一百三十/八兩二錢</hi>銀<hi>坑額</hi>
<hi>七分三分本司</hi>銅<hi>三十九萬三千/八十三斤八兩</hi>鉛<hi>三十七萬/九百斤</hi>錫<hi>一萬九千八百七十五斤</hi>
鐵<hi>二百三十二萬八千斤</hi>此歲所權十無二三皆以錢貨於坑戸<lb/>
以取給然亦不登當二錢千重四斤五兩<hi>銅二斤九兩半鉛一斤十</hi>
<hi>五兩半錫二斤木炭五斤除火耗六兩外净錢計上秤</hi>重四斤十三兩<hi>銅二斤十五兩半鉛</hi>
<pb n="KR2m0005_WYG_016-17b"/>
<hi>二斤一兩半錫三兩木炭八斤除火耗七兩外净錢計止半</hi>視舊制銅少而鉛多<hi>天禧</hi>
<hi>之末毎千錢用銅三斤十四兩鉛一斤八兩錫八兩建州豐國又減鉛五兩銅亦如之紹興之制毎小錢一千</hi>
<hi>用銅二斤半鉛一斤五兩炭五斤蓋七百七十七文為一千者也合小平錢一千足乃用北科則錢愈鍥薄宜</hi>
<hi>矣</hi>慶元三年乃復禁銅器<hi>二月癸巳</hi>民間舊有者限兩月赴<lb/>
官投賣每兩以三十錢酬之<hi>二月庚子</hi>民間多不盡輸遂命<lb/>
再兩箇月不復酬以錢違者許人告<hi>六月庚申</hi>湖州舊鬻鏡<lb/>
行於天下至是官自鑄之<hi>二年八月甲戌已用右曹郎官趙彦括奏禁銷錢為銅器</hi>
<hi>買者科違制之罪乃以匿隠論其爐戸决配海外永不放囬仍許告捕</hi>因復置神泉監以<lb/>
<pb n="KR2m0005_WYG_016-18a"/>
所括民間銅器鑄當三大錢仍權𨽻工部<hi>八月戊子</hi>惟嚴錢<lb/>
直輸行在官而建韶饒贑州皆自提㸃所泛湖由江入<lb/>
漕渠輸之京帑焉然祖宗時内帑雖歲收錢一百五緡<lb/>
<hi>江池饒連四監熙寧中額</hi>而每年退却六十萬三千人支一百萬赴<lb/>
三司是内帑每年得一十一萬六千餘緡而右藏得九<lb/>
十三萬三千餘緡今歲額止十五萬而𨽻封樁者半内<lb/>
藏者半左藏咸無焉宜版曹之日困也<lb/>
　　　川陜鑄錢<lb/>
<pb n="KR2m0005_WYG_016-18b"/>
川陜舊皆行鑄錢祖宗時蓋利䕫三州皆有鐵冶故即<lb/>
山鑄錢卭州舊鑄錢十萬緡建炎初轉運判官靳博文<lb/>
以為歲費夲錢二十一萬得不償費乃罷之<hi>二年六月乙卯</hi>紹<lb/>
興十年鄭亨仲為四川宣撫使始即利州鑄錢歲十萬<lb/>
緡以救錢引之弊率費二千而得千錢置官六人兵匠<lb/>
五百人歲用監官錢七萬緡四路稱提錢十四萬緡為<lb/>
鑄本<hi>十月戊申</hi>其後増至十五二十三年嘉守王知逺請復<lb/>
嘉卭鑄錢監事下計司<hi>六月丁酉</hi>於是復置監於卭州眀年<lb/>
<pb n="KR2m0005_WYG_016-19a"/>
詔卭州歲鑄三萬緡利州九萬緡<hi>四月乙酉</hi>共費本錢引十<lb/>
七萬五千緡<hi>利州十一萬四千卭州六萬一千</hi>每千率費千四百二十<lb/>
五年又詔利州鑄大小錢各二萬凡大錢一千重十二<lb/>
斤小錢一千重七斤於是毎歲鼓鑄夲三萬三十一年再<lb/>
減利州錢為六百緡大小各半云施州舊亦鑄錢萬緡<lb/>
南平軍數千緡紹興末皆減今蜀中歲鑄十萬<hi>施州錢紹興三</hi>
<hi>十年以鐵炭艱難減為七千南平軍以廣苖少亦減為千緡並無光者</hi>
　　　淮上鐡錢<lb/>
<pb n="KR2m0005_WYG_016-19b"/>
淮上舊鑄銅錢兵火後舒州不復鑄錢但行饒建等錢<lb/>
而已乾道初林樞宻安為右諫議大夫議以銅錢多入<lb/>
北境請别禁之而即蜀中取錢行之淮上事既行洪景<lb/>
伯参政言其不可上問之景伯曰今每州不得千緡一<lb/>
州以萬戸計之毎家才得數百恐家間無以貿易且客<lb/>
無囬貨鹽塲有大利害上以為是乃不行<hi>元年九月丁巳</hi>但即<lb/>
蜀中取十五萬緡行之費和二州而已五年秋王公眀<lb/>
使蜀伸前議六年夏遂命司農寺丞許子中往淮西措<lb/>
<pb n="KR2m0005_WYG_016-20a"/>
置即舒蘄二州鑄夾錫鐡錢舒州同安監歲二十五萬<lb/>
緡蘄州蘄春監十五萬緡淳熙七年春舒守趙子䝉蘄<lb/>
守施温舒皆以鑄錢増羡遷官<hi>正月己卯</hi>然淮民大以為擾<lb/>
八年秋王謙仲知舒州入見為上言之遂減舒州錢額十<lb/>
萬緡與蘄州通三十萬焉<hi>七月癸卯</hi>後踰月又詔權罷鼓鑄<lb/>
一年<hi>九月丁丑</hi>二年既復鑄錢因命淮漕臣兼提㸃江淮湖<lb/>
北鐵冶鑄錢公事増歲額至六十萬緡然淮錢日移而<lb/>
又著令不許過江人甚賤之乃復減為四十萬<lb/>
<pb n="KR2m0005_WYG_016-20b"/>
　　　東南㑹子<hi>見前闗子</hi>
東南舊無㑹子大觀中蔡京當國嘗倣州交子法為錢<lb/>
引之然所出猥多又官司不以出納故旋即廢紹興元<lb/>
年冬髙宗在越張忠烈俊以神武右軍分屯婺州朝廷<lb/>
以水道不通始置見前闗子召商人入中其法入見錢<lb/>
於婺州執闗子赴杭越𣙜貨物請錢毎錢搭十錢為優<lb/>
潤<hi>十月壬寅</hi>六年春張忠獻為都督張如瑩澄主管行府財<lb/>
用請依四川法造交子與見緡並行先造二十萬緡行<lb/>
<pb n="KR2m0005_WYG_016-21a"/>
於江淮既又造二十萬緡為糴夲務置行在交子務<hi>二月</hi>
<hi>甲辰</hi>將悉行之東南趙公需時為諫官為上言官無夲錢<lb/>
怕民不信其不便者五胡南翰交修亦言姦民偽造抵<lb/>
罪必多朝廷遂改為闗子以十千而至五百凡五等紹<lb/>
興末頗舉行焉當時臨安之民復私置便錢㑹子豪右<lb/>
主之錢處和為臨安守始奪其利以歸于道既而處和<lb/>
遷戸部侍郎鼓錢事是戸部為之三十一年春遂置行<lb/>
在㑹子務<hi>二月丙辰</hi>從𨽻都茶塲悉視川錢引法行之東南<lb/>
<pb n="KR2m0005_WYG_016-21b"/>
諸路凡上供軍需並同現錢仍賜左帑錢十萬緡為夲<lb/>
乾道初戸部以財匱増印㑹子二百萬緡李侍郎若川<lb/>
因請兵官廪給減現錢嵗中可得緡錢二百四十萬上<lb/>
以其動衆難之<hi>二年二月辛未</hi>時㑹子初行軍中多以為不便<lb/>
鎮江都統制郭振與總領趙公稱有隙奏乞公稱易現<lb/>
緡行夲軍上以諭輔臣洪丞相曰楮幣在處可行但須<lb/>
得夲錢稱錢乃可遂命行之淮東<hi>三月辛亥</hi>然楮劵所出既<lb/>
多而有司出納皆用現錢民不以為便陳天與良祐在<lb/>
<pb n="KR2m0005_WYG_016-22a"/>
諫院為上言之尤甚已増𣙜貨務入納㑹子二分上諭<lb/>
輔臣不可失信於民<hi>二年三月癸卯</hi>三年遂出南庫錢二百萬<lb/>
緡收囬所増㑹子而命三衙全支銀錢時㑹子已造者二<lb/>
千八百餘萬已用者一千五百六十餘萬而在民間者<lb/>
九百八十萬緡始命盡收之已降内藏内庫銀各百萬<lb/>
兩矣曽欽道為戸部侍郎乞存民間見在者五百十九<lb/>
萬上從之然銀直既抵軍士患其所闕殿帥王琪因為<lb/>
執政言之欽道復以分數支㑹子上不欲魏丞相曰今<lb/>
<pb n="KR2m0005_WYG_016-22b"/>
㑹子已非前日比上乃許之<hi>七月己亥</hi>先是諫官陳天與嘗<lb/>
言不可失信于民乞復置㑹子務<hi>三月癸未</hi>蔣恭政行丞相<lb/>
事力主之其冬復印新㑹子五百萬<hi>十一月己酉</hi>四年春詔<lb/>
諸軍諸司皆分數支㑹子德夀宫依舊交見錢禁中亦<lb/>
分數交㑹子<hi>三月甲申</hi>其秋曽欽道奏偽造㑹子入籍其貲<lb/>
充賞再犯依川錢引發從之<hi>八月癸卯</hi>五年春詔以一千萬<lb/>
緡一界時欽道已先版書而陳已若以兵部侍郎提領<lb/>
共奏乞如川錢引例兩界相沓行始許之<hi>正月辛酉</hi>六年春<lb/>
<pb n="KR2m0005_WYG_016-23a"/>
言者謂楮幣可行於無事之時不可行於有事之際今<lb/>
銀直抵平宜廣收買或以度牒折納非徒交用悉以楮<lb/>
幣乃令諸道監司别庫積銀以備緩急奏雖下後不克<lb/>
行<hi>二月丙戌</hi>七年春詔州郡上貢許用七分㑹子三分見錢<hi>正月</hi>
然有司取於民悉以見錢上命約東之<hi>六月辛酉</hi>淳熙十三<lb/>
年秋詔今後再犯偽造㑹子雖印支不全成但已經行<lb/>
用論如律<hi>九月乙巳</hi>今江浙㑹子一千率得銅錢七百五十<lb/>
湖北㑹子一千率得錢五六百其法自一貫五百三百<lb/>
<pb n="KR2m0005_WYG_016-23b"/>
至二百凡四等民甚便之自㑹子創造至今四百年遂<lb/>
與現緡並行不可復廢矣凡㑹子亦兩界並行總三千<lb/>
六百萬<hi>第七界又増印子五百二十三萬八千八百有竒實為四千一百二十餘萬</hi>
　　　湖北㑹子<lb/>
湖北㑹子者隆興元年秋總領王琪始剏造謂之直便<lb/>
㑹子凡七百萬緡乾道元年春楊倓帥荆南謂不可通<lb/>
行於諸路乞令戸部以五十萬緡兊換其後遂收三百<lb/>
萬緡止餘四百萬淳熙五年冬又令戸部印給三百萬<lb/>
<pb n="KR2m0005_WYG_016-24a"/>
緡而總領周嗣武言自來鹽商無囬貨率以㑹子市酒<lb/>
飲而又令㑹子通行則茶引不信軍食必闕遂寢之十<lb/>
一年始通行於四路淳熙初梁聦為京湖總領㑹其已<lb/>
出應換之數五百六十二萬緡遂一造兩界焉毎界二<lb/>
百七十萬緡總為五百四十萬<lb/>
　　　兩淮㑹子<lb/>
兩淮㑹子者乾道二年夏初令戸部印給三百萬緡謂<lb/>
之交子不得過江八年秋以交子壊始出行在易㑹子<lb/>
<pb n="KR2m0005_WYG_016-24b"/>
收兊紹興三年夏議者以淮上鐵錢多欲革其弊因子<lb/>
直為吏部尚書與從官陳進叔羅春伯謝子肅等合奏<lb/>
乞印造兩淮㑹子三百萬貫付于兩路每貫鐵錢七百<lb/>
七十淮東二分淮西一分依湖北例三年一對更不申<lb/>
辰事下兩省臺諫議而尤延之等議以為可遂施行之<lb/>
其㑹子仍分一貫五百二百者凡三等尤許轉至江池<lb/>
太平常州建康鎮江府興國江隂軍界内行應用兩淮<lb/>
上供及戸部錢物並𣙜發現錢三年令淮南漕司樁管<lb/>
<pb n="KR2m0005_WYG_016-25a"/>
而沿江八州軍合發上供一半㑹子則許用交子通<lb/>
融起發江淮東西所樁管焉蓋自紹興辛巳二月以後<lb/>
至紹興壬子八月以前行在湖北兩淮創行交㑹總為<lb/>
四千九百六十餘萬緡以敵蜀中之數矣<lb/>
　　　四川錢引<lb/>
四川錢舊成都豪民十六戸主之天聖元年冬始置官<lb/>
交子務<hi>十一月戊子</hi>每四年兩界印給一百二十五萬總崇<lb/>
觀間夾兩用兵興増至二千四百三十萬緡<hi>崇寧元年増二百萬</hi>
<pb n="KR2m0005_WYG_016-25b"/>
<hi>二年又増一千一百四十三萬四年又増五百七十萬大觀元年又増五百五十四萬</hi>由是引法<lb/>
大壊每兊界以四引而易其一蔡京患之大觀元年夏<lb/>
改交子為錢引<hi>四月甲子</hi>舊交子皆毋得兊三年秋詔復以<lb/>
天聖年額為凖<hi>七月</hi>建炎初靳博文為益漕以軍食不繼<lb/>
始以便宜増印錢引六十三萬緡<hi>二年六月</hi>其後張忠敞盧<lb/>
立之席大光規紹視師率増印矣紹興七年夏四川不<lb/>
得泛印錢引<hi>五月庚寅</hi>然邉備空虛泛印<graphic n="KR0816" url="https://raw.githubusercontent.com/kanripo/KR-Gaiji/master/images/KR0816.png" mimeType="image/png"/>如故十年春用<lb/>
樓仲輝印錢引者徒二年不以赦免<hi>正月戊子</hi>未數月以贍<lb/>
<pb n="KR2m0005_WYG_016-26a"/>
軍錢闕又命印五百萬緡<hi>三月戊子</hi>十二年鄭亨仲復奏増<lb/>
四百萬緡<hi>三月辛卯</hi>三十年軍事將起王瞻叔増印一百七<lb/>
十萬緡<hi>三月</hi>眀年虞并父宣諭川陜亦増印一百萬緡<hi>三十</hi>
<hi>二年六月辛丑</hi>紹熈二年以展年兊界増還計所一百七十萬<lb/>
緡慶元三年三路旱復減放又増一百萬緡今前後兩<lb/>
界共盡收錢引四千九百萬緡有竒其法自一千至五<lb/>
百凡二等每錢引一千民間直鐵錢七百已上而輸官<lb/>
則一千二百八十云<lb/>
<pb n="KR2m0005_WYG_016-26b"/>
　　　錢引兊監界<lb/>
自天聖立川交子法毎嵗錢一易人户輸紙墨費三十錢<lb/>
紹興十一年秋増為六十四<hi>七月壬寅</hi>每界無慮一百七十<lb/>
萬緡與更易不盡者號火水不到錢二年亦餘萬緡悉<lb/>
令計司取之以備邉用然引屬總引而抄紙場錢引務<lb/>
𨽻成都漕司故更易不盡者總漕屢爭之二十八年夏<lb/>
孫太冲奏以為稱提本錢詔茶馬司檢察<hi>五月癸亥</hi>其後<graphic n="KR0816" url="https://raw.githubusercontent.com/kanripo/KR-Gaiji/master/images/KR0816.png" mimeType="image/png"/>
歸計司焉紹熙二年上憫蜀民之勞詔權展一界乃易<lb/>
<pb n="KR2m0005_WYG_016-27a"/>
慶元四年冬丁端叔自四川茶馬代還入見言川交子<lb/>
二年一兊每引納貫頭錢八十文足民甚苦之今計所<lb/>
多算財每請界展一年永為定制章下置制司<hi>十一月</hi>時<lb/>
袁起嚴為帥上言令民間每兊錢引一千貼納錢引六<lb/>
十四文足每界總領所收貼頭錢凡百八十萬緡今欲<lb/>
展年當求對補之䇿其一紹興初曽印百七十萬緡今<lb/>
凡八年則兊界兩三次間暗増貼頭錢已三四十萬其<lb/>
一去嵗増印錢百萬緡異時每界増貼頭錢亦僅七萬<lb/>
<pb n="KR2m0005_WYG_016-27b"/>
此二者畧可相當兼總領所每界撥還漕司工墨錢十<lb/>
九萬緡今既展年不復對撥而又每界水火不到之緡<lb/>
幾十萬皆總所得之若展一年所不到者又倍凡此皆<lb/>
可以對補展年所虧之數明年春有㫖許之<hi>三月戊申</hi>六年<lb/>
冬兊界水火不到錢才七萬五千四百四十八緡嘉泰<lb/>
二年陳日華曎縂領謝用光為帥請之朝盖復以二年<lb/>
一兊盖軍餉所仰不可復展矣<lb/>
　　　闗外㑹子<lb/>
<pb n="KR2m0005_WYG_016-28a"/>
闗外銀㑹子者紹興七年吴涪王為宣撫副使始置於<lb/>
河池<hi>二月丙午</hi>其法一錢或半錢凡一錢銀㑹子十四方紙<lb/>
四紙折錢引一貫半千銀㑹子一萬紙毎八兩折錢亦<lb/>
如之初但行於魚闗及階成岷鳳興泰六州嵗一易其<lb/>
錢𨽻軍中武安薨遂屬計所十七年七月復造於大安<lb/>
軍再嵗一易乾道四年四月始増一銀錢三萬紙九月<lb/>
行於文州其後稍益増迄今每二年印給六十一萬餘<lb/>
紙共折川錢引十五萬緡<lb/>
<pb n="KR2m0005_WYG_016-28b"/>
　　　鐵錢㑹子<lb/>
鐵錢㑹子者興元府金洋州用之創自隆興元年其法<lb/>
自三百二百至一百凡三等迄今每二年印給二百四<lb/>
萬緡共折川錢引四十萬緡<hi>始是總領趙郎中沂奏獲其年十月四日癸巳指造</hi>
<hi>六十萬緡折錢引十萬貫行于金州至隆興二年六月乾道四年正月累增乃及此數也</hi>
　<lb/>
　<lb/>
　建炎雜記甲集卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>建炎雜記甲集卷七</head> <lb/>
    <p>
<pb n="KR2m0005_WYG_007-1a"/>
欽定四庫全書<lb/>
　建炎雜記甲集卷七<lb/>
　　　　　　　　　　　　　宋　李心傳　撰<lb/>
　　時事<lb/>
　　　張魏公誅范瓊<lb/>
范瓊者山東人靖康初斡里雅布入寇瓊以萬人勤王拜<lb/>
京城都廵檢使二帝北狩張邦昌僣立瓊實與其謀以<lb/>
此遷神龍衙四廂都指揮使髙宗即位釋其罪以為御<lb/>
<pb n="KR2m0005_WYG_007-1b"/>
營平寇前將軍明年冬俾將兵北伐瓊至平敵方盛遂<lb/>
自淮西間道移江東日以聲色自奉又轉而之江西苖<lb/>
劉既誅吕安老為諫官首奏其罪且有取瓊之䇿時陳<lb/>
待制戩為監察御史奉詔召瓊入朝瓊陳兵以待剥人<lb/>
以懼之陳不為動徐謂瓊曰將軍不見苖劉之事乎願<lb/>
熟計之乃引兵趨行在既至未肻釋兵因奏乞貸管軍<lb/>
左言等朋附苖劉之罪又言招盗賊十九萬人皆願聽<lb/>
臣節制上駭而怒於是吕忠穆為相張忠獻在樞宻忠<lb/>
<pb n="KR2m0005_WYG_007-2a"/>
獻奏瓊大逆不道罪惡貫盈今釋不誅他日必有王敦<lb/>
蘇峻之患上許之吕公奏曰臣與瓊舊有嫌不敢獨任<lb/>
其事願付張浚劉彦冲彦冲時權樞宻院檢校忠獻退<lb/>
召彦冲謀之夜鎻吏於府中使為榜劄敕書皆備明日<lb/>
朝退乃遣神武右軍都統制張浚以千人渡江若捕他<lb/>
盗者使其帶甲以來因召御營副使劉光世及瓊赴都<lb/>
堂計事瓊從兵溢途巷意氣自如食已忠獻等相顧未<lb/>
發彦冲坐廡下恐事覺遽取寫敕黄昬詣前揖瓊下謂<lb/>
<pb n="KR2m0005_WYG_007-2b"/>
曰有敕將軍可詣大理置對瓊眙愕失措彦冲已掲榜<lb/>
疏其罪狀於省門浚使光世出撫其衆曰所誅者止瓊<lb/>
耳若等固天子自將之兵也衆投刄曰諾即分其兵𨽻<lb/>
神武五軍械瓊送棘寺後五日有詔賜死中外快之先<lb/>
是國威不立諸大將多偃蹇不恭及瓊就誅始知有國<lb/>
法矣<lb/>
　　　處州義役<hi>徳興義役</hi>
乾道中范文穆成大知處州言松陽縣民輸金買田以<lb/>
<pb n="KR2m0005_WYG_007-3a"/>
助役戸為三千三百畆有竒按此役次以名聞官不煩<lb/>
差科可至一二十年者請命諸縣通行之事下戸部看<lb/>
詳葢江浙民久病差役催科徃徃破家竭産用是良民<lb/>
畏憚後争訟囂然故文穆以為言然事未下也及文穆<lb/>
為中書舍人復言處州六邑義役已成可以風示四方<lb/>
美化請命守臣胡沂以其規約来上從之<hi>乾道七年正月</hi>淳熈<lb/>
初知州事陳孺還朝乃言民間貧富不均今止據成規<lb/>
差役争訟不已請依舊法以物力資次差募事常平司<lb/>
<pb n="KR2m0005_WYG_007-3b"/>
<hi>三年二月</hi>已而用言者請命郡太守務在其必行有能率先<lb/>
量與推賞<hi>六年正月</hi>又言請有罰以禁其沮敗<hi>六年二月</hi>許之於<lb/>
是知常州李結請捐官田予民以充其義役自於兩浙<lb/>
為始乃先以本州未經佃户官田二十餘萬畆均給義<lb/>
役事下版曹給舍義役乃命結措置以聞<hi>六年正月</hi>而卒不<lb/>
能行久之慶之布衣上書申言義役事甚詳<hi>八年十二月</hi>詔<lb/>
知州事季翔修義役事翔因請民田百畆毋問其官民<lb/>
併僧道皆出田二畆以助保正長官為置坫基簿而子<lb/>
<pb n="KR2m0005_WYG_007-4a"/>
孫毋得覬覦此法一成可為數百年之利也上許焉然<lb/>
官民僧道既出丁役錢又取其田以助其役者是謂再<lb/>
役也或有議者乃舉一人經御史臺訴其擾<hi>十年六月</hi>翔不<lb/>
以為然其執政王魯公等皆是翔請時蔣尚書繼周為<lb/>
右正言因力論其擾民請罷翔令兩浙見行十五年冬<lb/>
十月也先是我先君子為饒州徳興宰奉詔舉行義役<lb/>
事乃令民以田之多寡而為役之久近如多者役二年<lb/>
少者不過役三月又自三等以上各户賦輸皆與之期<lb/>
<pb n="KR2m0005_WYG_007-4b"/>
不以委之保正至則隨手給鈔即賫民一錢用是税節<lb/>
賦時以後為恥而保正長官之役亦為之争先而所不<lb/>
辭也邑人繪先君之象祠焉太府寺丞浮梁程宏圖為<lb/>
之記今有二十年矣其義役規約故在當有能舉行之<lb/>
者云<lb/>
　<lb/>
　<lb/>
　建炎雜記甲集卷七<lb/>
</p>
<p>
</p>
  </div>
</body>
</text>
</TEI>
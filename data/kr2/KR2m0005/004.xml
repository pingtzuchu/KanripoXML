<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>建炎雜記甲集卷四</head> <lb/>
    <p>
<pb n="KR2m0005_WYG_004-1a"/>
欽定四庫全書<lb/>
　建炎雜記甲集卷四<lb/>
　　　　　　　　　　　　宋　李心傳　撰<lb/>
　　制作<lb/>
　　　八寶<lb/>
御寶備於政和自太祖開基始有大宋受命之寶後諸<lb/>
聖嗣服皆自為一寶以皇帝恭膺天命之寶為文元符<lb/>
間既得漢傳國璽因以為受命寶<hi>受命於天既夀永昌</hi>大觀初又<lb/>
<pb n="KR2m0005_WYG_004-1b"/>
得良工倣古作天子皇帝六璽已而徽宗又作鎭國寶<lb/>
<hi>遂天福延萬億永無極</hi>通號八寶焉久之作定命寶<hi>其文冇範圍天地幽贊神</hi>
<hi>明保合太和萬夀無疆凢十六字實蔡京所賦</hi>號九寶京城破自定命寶外悉<lb/>
為敵所得而大宋受命之寶邵澤民侍郎給之隨𦵏乃<lb/>
得全張邦昌將復辟遣謝任伯參政奉寶歸於髙宗建<lb/>
炎二年秋始鑄三御寶一曰皇帝欽崇國祀之寶<hi>印香合詞</hi>
<hi>表</hi>二曰天下合同之寶<hi>印中書門/下省之事</hi>三曰書詔之寶<hi>印詔書</hi>
皆以金為之建炎十六年郊始偹八寶八寶者入内侍<lb/>
<pb n="KR2m0005_WYG_004-2a"/>
省掌之紹興末上即位於重華宫時寶藏於大内太皇<lb/>
太后㫖取之今八寶未知何人所書其文如政和之制<lb/>
　　　三省樞密印<lb/>
三省樞宻院印建炎三年秋鑄以銀為之時上命勝子<lb/>
濟權知恭省樞宻院扈從隆祐皇太后徃豫章故鑄此<lb/>
印<lb/>
　　　入宫殿諸門號<lb/>
入宫殿寺諸門號皇城司掌之紹興二年正月更定其<lb/>
<pb n="KR2m0005_WYG_004-2b"/>
制刺入禁門衞號八角<hi>三千道</hi>入殿門黄絹以方<hi>一千道</hi>入<lb/>
宫門黄絹以圓<hi>八千道</hi>入皇城門黄絹以長<hi>三千道</hi>三年十<lb/>
一月更宫門號以緋紅絹方城門内以緋紅絹圓自後<lb/>
不易其制<lb/>
　　　禮神十二玉<lb/>
禮神十二玉昊天上帝以蒼璧皇地祗以黄琮感生帝<lb/>
以四圭有邸神州地祗社稷以兩圭有邸日月以圭璧<lb/>
五帝以青圭赤璋白琥𤣥璜黄琮紹興初以闕祭玉但<lb/>
<pb n="KR2m0005_WYG_004-3a"/>
命隨方色奠幣焉是年當大禮禮官請以木為璧繪天<lb/>
地之色上難之因命訪美玉以為蒼璧黄琮時明堂不<lb/>
祠五帝等諸神故他未及也四年明堂始制五帝日月<lb/>
等玉初以未得美璞將用天聖故事以珉為之既而得<lb/>
真玉數十斤遂命改制其中赤璋多粹美他玊多不及<lb/>
禮經尺寸云<lb/>
　　　景鍾<lb/>
景鍾紹興十六年秋七月鑄鍾髙九尺天子親祠上帝<lb/>
<pb n="KR2m0005_WYG_004-3b"/>
則用之以皇祐黍尺為凖於是上命太師秦檜銘之曰<lb/>
徳純懿兮舜文維躋夀域兮熟内外薦上帝兮偉兹器<lb/>
聲氣應兮同久視貽子孫兮彌萬世鍾成冬十月上御<lb/>
射殿觀之時以雅樂多闕命給事中段拂等補造是日<lb/>
撞景鍾奏新樂正刺史以上皆與觀焉<lb/>
　　　飲福金爵<lb/>
飲福金爵紹興十年明堂始用之政和大禮舊用萬夀<lb/>
玉尊時無玉尊故以金爵代之也先是大禮自天地至<lb/>
<pb n="KR2m0005_WYG_004-4a"/>
從祀諸神七百七十一位當用籩豆簠簋尊罍彛鼎之<lb/>
屬九千二百五太廟用五百九十六舊用銅玉者權以<lb/>
木代之王伯照普為國子博士嘗言今祭器皆倣聶崇<lb/>
義三禮圖非是請改作時多事未克行十八年始命段<lb/>
樞密拂等改作焉由是禮器煥然復如東都承天之故<lb/>
矣<lb/>
　　　五輅<lb/>
五輅靖康中已遺敵人紹興十二年始為玉輅九月輅<lb/>
<pb n="KR2m0005_WYG_004-4b"/>
成上御射殿觀之明年春遂作金象革木四輅及大安<lb/>
輦舊鹵簿悉用之以文繡中興皆以纈<lb/>
　　　七寶輦<lb/>
七寶輦上皇所御也紹興二年始為之有司言東都舊<lb/>
制輦飾以玉裙網用七寶而滴子用真珠及進呈上曰<lb/>
太上皇帝之意不欲如此上欲節省兼物料未易辦湯<lb/>
慶公等因請下禮官看詳禮官奏以塗金易玊飾梅紅<lb/>
絲結裙網而象牙代真珠上曰以七寶為之網零碎者<lb/>
<pb n="KR2m0005_WYG_004-5a"/>
亦可辦既而上皇不肯造每至大内多乗馬而間至湖<lb/>
上則用肩輿葢不欲煩臣民云<lb/>
　　　渾天儀<lb/>
渾天儀古器也舊京凡四座每座約用銅二萬斤至道<lb/>
儀在測驗渾儀所皇祐間儀在翰林天文局熈寧儀在<lb/>
太史局天文院元祐儀在合臺紹興三年工部員外郎<lb/>
晉陵袁正功獻渾儀本様命有司製之太史局請折半<lb/>
製造計用銅八千四百餘斤詔工部侍郎提舉後以廵<lb/>
<pb n="KR2m0005_WYG_004-5b"/>
幸不克成時資州龍水縣士人張大檝以木為葢言可<lb/>
備軍幕中候騐七年夏席大光為制置大使獻諸朝其<lb/>
後上在宫中自作渾儀然制差小十四年四月遂命有<lb/>
司製之内侍邵諤領其事久之乃成三十二年以授太<lb/>
史局焉<lb/>
　　　紀元統元㑹元厯<lb/>
宣靖間用紀元厯兵興後失之司天無所考由是厯差<lb/>
一日紹興二年夏上命訪得舊厯以授史官五年正月<lb/>
<pb n="KR2m0005_WYG_004-6a"/>
朔日有食之史官所定不驗時常州布衣陳得一為侍<lb/>
御史沙縣張致逺言史官立朔有訛定臘失序致逺言<lb/>
於朝遂命得一造新厯朱子發以秘書少監視即秘書<lb/>
省置局八月厯成名統元賜得一號通㣲處士官一子<lb/>
焉乾道淳熈稍復更定皆判太史局劉孝榮所作也紹<lb/>
熈初有武臣趙渙者言其差故命孝榮更造㑹元厯<lb/>
　　　統天厯<lb/>
統天厯慶元五年京文忠<hi>鏜</hi>為丞相時所上也初㑹元<lb/>
<pb n="KR2m0005_WYG_004-6b"/>
厯既成而布衣王孝禮言孝榮未嘗以銅表圭面測影<lb/>
故冬至後天朝廷然之未暇改作至慶元元年九月朔<lb/>
太史言月蝕夜而草澤言食在晝詔楊子美秘監驗視<lb/>
如草澤言乃改造厯以秘書省正字馮履為恭定官履<lb/>
字叔常臨卭人嘗従故直徽猷閣張行成為數學故以<lb/>
命之厯未成明年正月癸卯監察御史張巖言履唱為<lb/>
陂辭揺撼因是遂罷去三月庚戌乃詔諸道有曉通天<lb/>
之厯算者所在具名來上五月厯成厯經凡三卷沿厯<lb/>
<pb n="KR2m0005_WYG_004-7a"/>
他書十七種凡二十九卷又上臨安進士侯望重校萬<lb/>
年厯十七卷綱目二卷嘉㤗二年日食五月朔太史以<lb/>
為午正而草澤趙大猷言午初三刻半日三分詔著作<lb/>
佐郎張嗣古監視渾儀秘書丞朱欽則著作王容測驗<lb/>
起居舍人俞澂覆言卒如大猷所言史官乃抵罪葢自<lb/>
渡江後来厯差者多矣<lb/>
　　　神宗哲宗新實録<lb/>
神宗哲宗新實録趙元鎮為相時所修也神録有考異<lb/>
<pb n="KR2m0005_WYG_004-7b"/>
哲録有辨誣皆出范元長侍讀一手與修者任徳初張<lb/>
子韶尹彦明髙抑崇胡徳輝范伯達朱喬年王信伯李<lb/>
似之等俱一時名人始髙宗在南都以二録成於京卞<lb/>
之手多矯誣嘗下詔更修而未果己酉南渡國史散佚<lb/>
靡有孑遺其後數詔訪求之紹興元年才得布衣何克<lb/>
忠所藏太祖實録四册而已上以書籍殘缺之際特命<lb/>
以官已而藏里張懋家獻太祖至神宗六朝實録㑹要<lb/>
史志等書小校唐開亦獻王珪所編五朝全要最後五<lb/>
<pb n="KR2m0005_WYG_004-8a"/>
年三月始從丞相趙挺之家得蔡京所修哲宗實録皆<lb/>
下之史官六年正月新神録成八年九月新哲録成時<lb/>
范元長已去官而尹彦明以秘書少監典其事元長所<lb/>
修神録舊文以墨書刪去者以黄書新修者以朱書世<lb/>
號朱墨書<lb/>
　　　徽宗欽宗髙宗孝宗光宗實録<lb/>
徽宗寔録紹興末嘗成書始建炎兵火後史院片紙不<lb/>
存汪彦章内翰守湖以湖州獨不被兵當時所頒賞功<lb/>
<pb n="KR2m0005_WYG_004-8b"/>
罰罪等事咸在乃因以為張本又訪諸士大夫間編集<lb/>
元符庚辰以來詔㫖至宣和乙巳上之其書凡八百六<lb/>
十五卷其後修徽録史官皆仰之然猶多脫畧淳熈中<lb/>
文簡仁父在史院奉詔增修之欽宗實録洪景盧因龔<lb/>
實之所補日厯而修皆文直而事核髙宗實録慶元嘉<lb/>
㤗間京冀公仲逺謝魯公子肅為丞相所上時史館無<lb/>
耑任未知果誰筆也孝宗光宗實録嘉㤗二年詔寶文<lb/>
閣學士傅伯夀直文華閣陸游同修葢專以委之先是<lb/>
<pb n="KR2m0005_WYG_004-9a"/>
和州布衣龔敦熈者元祐黨人厚之曾孫也嘗著符祐<lb/>
本末黨籍别傳等書數百卷淳熈末洪景盧領史院奏<lb/>
官之後光宗名改頥正朝廷以其有史學嘉㤗七年七<lb/>
月賜出身除實録檢討官葢付以史事未幾而頥正卒<lb/>
乃外召傅陸還朝孝録比他書尤踈放<lb/>
　　　四朝正史<lb/>
四朝正史始於李仁父而終於洪景盧乾道中仁父初<lb/>
入史院上四朝帝紀再還朝乃修諸志未及進書而仁<lb/>
<pb n="KR2m0005_WYG_004-9b"/>
父去國時史館官多以為侍從兼職徃徃不能淹貫則<lb/>
私假朝士之有文章者代為之今四朝藝文志一書實<lb/>
先君子筆也淳熈中趙衞公温叔為相史志告成仁父<lb/>
時守遂寧大臣言仁父之力為多特進秩一等久之列<lb/>
傳猶未就緒上遂召仁父成之書垂成而仁父卒乃自<lb/>
婺女召景盧入領内祠專典史事文踰嵗而始成書焉<lb/>
凡列傳八百七十總一百三十五卷<lb/>
　　　紹興乾道淳熈慶元𠡠令格式<lb/>
<pb n="KR2m0005_WYG_004-10a"/>
國朝法令大抵從寛政和後始有御筆特斷刑名是葢<lb/>
多出於三尺之外矣靖康元年九月議者請恭用嘉祐<lb/>
元豐舊法以俟新書之成詔可㝷詔律令依嘉祐斷刑<lb/>
依元豐明年四月復詔政和海行法非御筆修立者許<lb/>
引用建炎三年復避赦舉行仁宗法度即嘉祐元豐法<lb/>
有不同者賞格聼從重條約聼從輕時吕元直張徳逺<lb/>
始為政也明年六月范覺民相乃奏命有司以嘉祐政<lb/>
和刺對修成書紹興元年八月上之其後乾道淳熈慶<lb/>
<pb n="KR2m0005_WYG_004-10b"/>
元年際率十餘嵗一修然大槩以紹興重修𠡠令格式<lb/>
為準<lb/>
　　　淳熈事類<lb/>
淳熈事類孝宗時所修也國初但有刑統謂之律後有<lb/>
𠡠令格式與律並行若不同則從勅令格式然士大夫<lb/>
罕通法律而數書散漫故吏得以舞文上患之淳熈中<lb/>
始命勅局官取勅令格式及申明五書分門來上七年<lb/>
四月乃成為總門三十二别門四百二十詔頒行之賜<lb/>
<pb n="KR2m0005_WYG_004-11a"/>
名淳熈事類<lb/>
　　　紹興淳熈慶元寛恤詔令<lb/>
寛恤詔令者始紹興二十二年八月王瞻叔知荆門軍<lb/>
代還入見請命有司編集中興以來寛恤詔令而知<lb/>
惠州鄭康佐者亦言守令奉行詔書不䖍請編類成書<lb/>
以賜從之二十五年九月乃成凡二百卷號紹興寛恤<lb/>
詔令其後淳熈慶元皆有之<hi>淳熈書成於十二年夏慶元書編於五年終</hi>
　　　兩朝聖政録<lb/>
<pb n="KR2m0005_WYG_004-11b"/>
光堯聖政録者隆興乾道間所修也紹興三十二年九<lb/>
月以勅令所為類聖政命輔臣領之乾道二年冬蔣子<lb/>
禮為參知政事上其書凡三十卷上自為之序大凡分門<lb/>
立論視寶訓而加詳焉紹興中又為夀皇聖政録上之<lb/>
其書亦三十卷<hi>御製序文寶秘書少監陳傅良視草</hi>
　　　中興禮書<lb/>
中興禮書者淳熈中所上也紹興間太常少卿趙子盡<lb/>
採渡江以來所行為續因革禮三十卷其後禮官踵為<lb/>
<pb n="KR2m0005_WYG_004-12a"/>
之然未上也淳熈十二年春史彌大方叔權禮部侍郎<lb/>
乃言此書一朝大典如内禪慶夀等禮皆歴代所未嘗<lb/>
行乞下禮官宣取以進仍不必推恩上許之其書凡八<lb/>
百餘卷方叔文恵王長子後終敷文閣待制<lb/>
　　　續通鑑長編<lb/>
續通鑑長編者李文簡燾所修也其書倣司馬氏通<lb/>
鑑踵為之然文簡謙不敢名續通鑑故但謂之續長編<lb/>
乾道初上召文簡為史官命有司給筆扎四年四月以<lb/>
<pb n="KR2m0005_WYG_004-12b"/>
五朝事上之孝宗謂輔臣曰自建隆至治平百餘嵗事<lb/>
迹偹於此矣淳熈十年文簡為遂寧守始具全書自建<lb/>
隆至靖康凡一百六十八卷舉要六十八卷上甚重之以其<lb/>
書付秘書省十二年十二月又有知台州熊克上所著<lb/>
九朝通略詔遷一官克字子復建寧人嘗為起居郎直<lb/>
學士院其書視長編才十二頗訛舛十三年八月又有<lb/>
知龍州王偁亦獻東都事略百三十卷於朝洪内翰主<lb/>
之明年春除直秘閣然其書特掇取五朝史傳及四朝<lb/>
<pb n="KR2m0005_WYG_004-13a"/>
實録附傳而微以野史附益之尤疎駁偁眉山人故禮<lb/>
部侍郎賞之子慶元終於吏部侍郎<lb/>
　　　中興館閣書目<lb/>
中興館閣書目者孝宗淳熈中所修也髙宗始渡江書<lb/>
籍散佚紹興初有言賀方囬子孫鬻其故書於道者上<lb/>
命有司悉市之時洪上父為少卿建言蕪湖縣僧有蔡<lb/>
京所寄籍因取之以實三館劉季髙為宰掾又請以重<lb/>
賞訪求之五年九月大理評事諸葛行仁獻書百卷於<lb/>
<pb n="KR2m0005_WYG_004-13b"/>
朝詔官一子十三年初建秘閣又命即紹興府借故直<lb/>
秘閣陸□家書繕藏之□農師子也十五年遂以秦伯<lb/>
陽提舉秘書省掌求遺書圖畫及先賢墨迹時朝廷既<lb/>
好文四方多來獻者至是數十年秘府所藏益充牣乃<lb/>
命館職為書目其綱例皆崇文總目焉書目有三十卷<lb/>
<hi>秘書監陳騤領其事五年六月上之</hi>
　　　監本書籍<lb/>
監本書籍者紹興末年所刋也國家艱難以來固未及<lb/>
<pb n="KR2m0005_WYG_004-14a"/>
九年九月張彦實待制為尚書郎請下詔諸道州學取<lb/>
舊監本書籍鏤板頒賜從之然所取諸多殘缺故舊監<lb/>
刋六經無禮記三史無漢書二十一年五月輔臣復以<lb/>
為言上謂秦益公曰監中所闕之書亦令次第鏤板雖<lb/>
有重費亦所不惜也由是籍經復全先是王瞻叔為學<lb/>
官嘗請摹印諸經義疏及經典釋文許郡縣以贍學或<lb/>
係省錢各市一本置之於學上許之令士大夫仕於朝<lb/>
者率費紙墨錢千餘緡而得書一監云<lb/>
<pb n="KR2m0005_WYG_004-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　建炎雜記甲集卷四<lb/>
</p>
<p>
</p>
  </div>
</body>
</text>
</TEI>
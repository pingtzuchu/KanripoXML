<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>来齋金石刻考略卷下</head> <lb/>
    <p>
<pb n="KR2n0040_WYG_003-1a"/>
欽定四庫全書<lb/>
　来齋金石刻考略卷下<lb/>
　　　　　　　　　　　　　　侯官林侗撰<lb/>
　　唐<lb/>
　　　孔子廟堂碑<hi>正書</hi>　<hi>武德九年</hi>
評者謂虞永興書如層臺緩步髙謝風塵又如行人妙<lb/>
選罕有失辭此碑武德九年奉勅撰書乃碑首有相題<lb/>
額<hi>相乃王旦也</hi>何以題額反居後耶葢古碑多無額至武后<lb/>
<pb n="KR2n0040_WYG_003-1b"/>
始増耳是碑謂與歐陽率更齊名而耑體過之今經五<lb/>
代節度王彦超重刻原石不知亡於何時賈相公躭謂<lb/>
為青箱至寶葢指舊刻言耳其見重於當時如此今在<lb/>
西安府學文廟㦸門内東墀與智永千字文碑對峙碑<lb/>
已斷今續而豎之嘉靖乙夘嵗三秦地大震廟中碑其<lb/>
斷而或存者幸也其碎而遂亡失者亦多矣碑髙五尺<lb/>
二寸廣二尺六寸計三十四行每行六十四字<lb/>
　　　宗聖觀記<hi>武德九年𨽻書無名</hi>
<pb n="KR2n0040_WYG_003-2a"/>
宗聖觀唐奉老子為逺祖故神其說謂尹文操遊太白<lb/>
山覩異象立壇而祀之老子降於壇間不經實甚歐陽<lb/>
詢撰序陳叔達銘𨽻書無書者名經元人翻刻失其筆<lb/>
意耳石髙六尺廣二尺五寸計二十三行每行六十字<lb/>
在盩厔縣中南樓觀大殿前華陽録記云秦始皇好神<lb/>
仙於尹先生樓南立老子祠此祀老子之始晉元康中<lb/>
重更修葺蒔木萬株連亘七里給戸三百供洒掃按尹<lb/>
先生相傳為老子之師著尹真人經者有紫雪樓在盩<lb/>
<pb n="KR2n0040_WYG_003-2b"/>
厔縣東三十里尹先生結草為樓望紫氣西邁處今名<lb/>
樓觀是也晉惠帝時重修唐髙祖武德改為宗聖觀蘓<lb/>
東坡通判鳳翔来遊詩古觀正依林麓斷居民来說水<lb/>
泉甘亂溪赴渭争趨北飛鳥迎山不復南羽客衣冠朝<lb/>
上象野人香火祝春蠶女師豈解言符命山鬼如何說<lb/>
老聃刻於碑側子由亦有和詩<lb/>
　　　邠州昭仁寺碑<lb/>
今在邠州長武縣宜禄遞運所内　按舊唐書太宗本<lb/>
<pb n="KR2n0040_WYG_003-3a"/>
紀貞觀三年十二月癸丑詔建義已来交兵之處為義<lb/>
士勇夫殞身戎陣者各立一寺命虞世南李百藥褚亮<lb/>
顔師古岑文本許敬宗朱子奢等為之碑銘以紀功業於<lb/>
是立昭仁寺於邠州破薛舉處也立昭覺寺於洛州破<lb/>
王世充處也立宏濟寺於汾州破劉武周處也立慈雲<lb/>
寺於晉州破宋金剛處也立普濟寺於吕州破宋老生<lb/>
處也立等慈寺於鄭州破竇建德處也立昭福寺於洛<lb/>
州破劉黒闥處也並官給供度精藍森列當日之顱山<lb/>
<pb n="KR2n0040_WYG_003-3b"/>
血海驟化為經獅律虎之塲陳眉公品外録言之甚詳<lb/>
石髙七尺二寸廣三尺計四十行每行八十四字稱守<lb/>
諫議大夫騎都尉臣朱子奢奉勅撰而無書者名氏字<lb/>
類廟堂碑廟堂經五代翻刻稍覺豐逸此更勁瘦為虞<lb/>
伯施真蹟可寶也余四過其地始得一紙裝潢甚精為<lb/>
人借觀不還又三十年往西涼重過其地復得兩紙石<lb/>
多漶漫且僻在西陲圉人驛卒豈知愛重銷沉易易耳<lb/>
余有過宜禄巡司讀昭仁碑二律邊沙夕起接天黄梵<lb/>
<pb n="KR2n0040_WYG_003-4a"/>
唄遺踪塞路長堅壁早敎平薛舉揮戈寧待識秦王戰<lb/>
聲尚想揺吴岳殺氣潜消到上方締搆髙文應卧讀隴<lb/>
秦雲樹望蒼蒼晉陽興運統戎衣百戰功成四海歸故<lb/>
壘尚浮龍虎氣征裘猶帶雪霜威連營鞞鼓千山動大<lb/>
漠旌旗夾日飛梵宇寂沉文石在拂塵讀罷對斜暉<lb/>
　　　九成宫醴泉銘<lb/>
九成宫今在麟遊縣西五里之天台山即隋仁夀宫也<lb/>
按開皇中文帝命楊素作仁夀宫於岐州北素遂剷山<lb/>
<pb n="KR2n0040_WYG_003-4b"/>
堙谷為崇臺累榭宛轉相屬而役令嚴急丁夫斃者載<lb/>
道皆推填坑谷中覆以木石夷為平地帝頗知其事甚<lb/>
不悅後值嵗晚帝偶登仁夀殿周望原隰見燐火彌漫<lb/>
又聞哭聲令左右察之報曰鬼火也帝曰此輩皆以役<lb/>
死今年暮魂魄思歸耶乃令設祭灑酒宣勅咒遣之自<lb/>
是乃息王元美謂鄭公此文因隋氏之鉅麗歸唐德之<lb/>
儉損頌而有風體了然諫録中語渤海書書鄭公文當<lb/>
知合也書㫁云率更書出大令森森若武庫矛㦸虞永<lb/>
<pb n="KR2n0040_WYG_003-5a"/>
興稱其不擇紙筆皆能如意髙麗亦知愛重遣使請之<lb/>
其名大若此然太傷瘦儉古法小變獨醴泉銘遒勁之<lb/>
中不失婉潤尤為合作宫乆蒿莱而碑獨存覆以小亭<lb/>
繚以周垣山且多虎摹搨者必數人持械以上今碑既<lb/>
為海内所寶重已糢糊矣復為惡令鑿損三十餘字亦<lb/>
何心哉余家藏宋搨舊本今特搨其碑額篆文與安喜<lb/>
使君碑同體皆陽刻可愛石髙五尺二寸廣二尺六寸<lb/>
計三十四行每行五十字麟遊縣學有吴道子畫凌烟<lb/>
<pb n="KR2n0040_WYG_003-5b"/>
閣功臣像石刻今只存魏徵王珪李勣侯君集四像余<lb/>
曽得之復為人竊去不勝惋惜<lb/>
　　　慈恩寺塔聖教序并記<lb/>
三藏聖教序文皇帝所製也述三藏聖教序記髙宗在<lb/>
春宫日所製也褚遂良奉勅書各為一碑文皇序龕塔<lb/>
門東髙宗記龕塔門西風雨牧樵所不及故最完好二<lb/>
碑俱髙四尺三寸廣俱二尺一寸序計二十一行每行<lb/>
四十二字永徽四年十月建記二十行毎行四十字永<lb/>
<pb n="KR2n0040_WYG_003-6a"/>
徽四年十二月建　按髙宗為文德皇后立寺曰慈恩<lb/>
寺作浮圖曰慈恩塔今名雁塔以唐放進士榜於此有<lb/>
諸科進士題名石碑寺乆廢毁殆盡獨塔嵬然為魯靈<lb/>
光在髙坡之上曰塔坡其下有居民數十家今亦有寺<lb/>
而小非昔日之舊可知自宋熈寧火後塔不可登至萬<lb/>
厯始加修葺有梯以上今復壊僅得陟至第四層而天<lb/>
府千里盡入目中矣但求唐人題咏如孟郊舒元輿之<lb/>
類不可得見塔下四門以石為桄桄上唐畫佛精絶為<lb/>
<pb n="KR2n0040_WYG_003-6b"/>
遊人惡札題刻可恨塔前近有碑亭萬厯乙夘秦地震<lb/>
塔頂墜壓亭圯碑碎唐題名無一存者只有尊勝石幢<lb/>
在東墀下無恙又唐史載髙宗御製御書慈恩寺碑𤣥<lb/>
奘迎置寺中導以乘輿鹵簿天竺法儀其徒甚盛上御<lb/>
安福門觀之可想當日金碧之致今此碑已亡又其南<lb/>
為曲江杜曲韋曲諸勝今一望平疇為禾黍腴區名刹<lb/>
如慈恩而泥積塵封僧徒數人負米南畆茫不知楞嚴<lb/>
法華為何物豈昔日過盛有時而衰耶使慈恩寺在江<lb/>
<pb n="KR2n0040_WYG_003-7a"/>
南報恩瓦棺不能獨擅其美唐故事天子遊幸秋登慈<lb/>
恩寺浮圖進菊花酒稱夀<lb/>
　　　同州聖教序并記<lb/>
此以序與記并書一碑立同州倅㕔龍朔三年建石髙<lb/>
五尺三寸廣三尺計二十九行每行五十八字王元美<lb/>
謂遒逸婉媚波拂處虬如鐵線似勝慈恩寺　二碑元<lb/>
美考據詳甚謂稱龍朔三年者按遂良以永徽六年貶<lb/>
漢州永慶三年徙桂州未㡬貶愛州嵗餘卒未嘗生至<lb/>
<pb n="KR2n0040_WYG_003-7b"/>
龍朔也豈遂良嘗書之至是始摹搨上石耶稱永徽四<lb/>
年中書令臣褚遂良攷之本傳宰相表遂良貞觀末為<lb/>
中書令後罷永徽三年以吏部尚書同中書門下三品<lb/>
四年進尚書左僕射以前所署銜疑後人附益此不可<lb/>
知但疑以為翻刻則元美未至闗中不知二石所在耳<lb/>
按玉海太宗製聖教序髙宗為太子又述記并勒碑置<lb/>
慈恩寺浮圖永徽四年十月褚遂良書則塔本似當年<lb/>
真蹟而同州反勝或遂良偶然得意之書故亦勒之石<lb/>
<pb n="KR2n0040_WYG_003-8a"/>
耳<lb/>
　　　道因法師銘<lb/>
李儼撰文歐陽通書龍朔三年建石髙六尺二寸廣三<lb/>
尺計二十四行每行七十三字今在西安府學墨洞<lb/>
王元美曰評者謂歐陽蘭臺疲怯於父而險峻過之道<lb/>
因碑如病維摩髙格貧士雖不饒樂而眉宇間有風霜<lb/>
之氣可重也趙子函謂蘭臺故學父書而小變為險筆<lb/>
時兼𨽻分自是南北朝風流餘韻李仲璇孔廟碑趙文<lb/>
<pb n="KR2n0040_WYG_003-8b"/>
淵書華岳可覆觀也<lb/>
　　　定公斷碑<hi>龍朔三年𨽻書</hi>
三原縣漢唐畿輔地縣北六十里為白鹿原唐太祖永<lb/>
康陵髙祖獻陵敬宗莊陵武宗端陵咸在其上獻陵葬<lb/>
萬王二貴妃館陶公主悼懐太子普滕王元嬰河間王<lb/>
孝恭等十六王并州總管張淪等六臣之墓亦俱在今<lb/>
獨淄川郡王李孝同墓碑存矣其他則上蔡侯臧懐恪<lb/>
東海郡公于辨機黄隋刺史于大猷都督臧希晏劍州<lb/>
<pb n="KR2n0040_WYG_003-9a"/>
長史李廣業六碑存焉若燕公于志寧唐初指數其人<lb/>
物墓與碑俱在縣北萬夀鄉碑額題曰大唐故柱國燕<lb/>
國公于公之碑縣誌載曰于立政碑誤也癸夘之夏命<lb/>
工印搨三原諸古碑因得讀燕國公之神道後又命役<lb/>
於原上廣搜石蹟於泥中得片碑僅存𨽻書三百六十<lb/>
七字與馬髙唐公碑如出一手為殷仲容書無疑有曰<lb/>
以龍朔三年嵗次癸亥二月葬於三原縣萬夀鄉諡曰定公<lb/>
禮也云云與燕國于公葬同域同諡曰定其葬期在癸<lb/>
<pb n="KR2n0040_WYG_003-9b"/>
亥燕公葬以丙寅葢前四年事也未知何人當於唐書<lb/>
再求之第此石前此不知埋没幾何年從余搨後恐亦<lb/>
不能再見於世也<lb/>
　　　都尉李君墓誌<lb/>
君諱文字緯以麟德元年葬同州馮翊縣武城鄉之原<lb/>
石方總各一尺四寸計二十四行毎行二十四字在同<lb/>
州學宫　貞觀時有李緯太宗征遼房𤣥齡居守以緯<lb/>
為民部尚書疏至太宗曰緯好鬚齡聞遽易之彼緯其<lb/>
<pb n="KR2n0040_WYG_003-10a"/>
名此緯其字新唐書𤣥齡字喬單字唐時多有之或以<lb/>
此為褚河南書非也葢唐初人之習褚書而逼肖者矣<lb/>
　　　燕國公于志寧神道碑<lb/>
碑文剥落未知誰氏撰書石髙六尺廣三尺二寸計四<lb/>
十五行毎行九十五字亦不知何年所建但薨於麟德<lb/>
二年十月而葬以乾封元年丙寅嵗十一月也癸夘夏<lb/>
予既得盡讀三原諸石碑縣誌以此碑為于立政碑予<lb/>
竊惑之碑雖剥蝕數語可辨因考之唐書復與友人申<lb/>
<pb n="KR2n0040_WYG_003-10b"/>
嵂馳謁墓下搨其碑額曰大唐故柱國燕國公于公之<lb/>
碑了然無疑矣葢吏部郎中立政為君之子而東海公<lb/>
辨機黄隋刺史大猷又立政之子君墓與碑俱無恙尚<lb/>
有四石獸存若辨機大猷二君碑存而墓為田矣縣誌<lb/>
既不載燕公又不知立政墓所在乙巳嵗修秦誌董其<lb/>
事者為河濵李楷叔則先生余録燕公墓碑始末乞改<lb/>
訂誌書叔則先生攘袂稱善以為有功古人踰年余抵<lb/>
澶州叔則先生報書珍重云已改正乃今觀秦誌仍踵<lb/>
<pb n="KR2n0040_WYG_003-11a"/>
前訛何也如杜莱公如晦墓在昭陵亦復載於城南司<lb/>
馬村段太尉秀實墓在隣洞縣㶚岸斜口鎮而復載于<lb/>
汧陽縣郡邑乘不足信如此類甚多也　又石墨鐫華<lb/>
云趙明誠有定公曽孫黙成碑黙成為沛令早卒以子<lb/>
休烈顯肅代朝亦得立碑黙成不知為辨機為大猷之<lb/>
子此碑亦在三原則休烈至定公正為五世又按碑燕<lb/>
公祖謹周太師諡曰剛父宣道周大將軍諡曰獻定公<lb/>
七世於此可攷史既多逸縣誌又已不傳賢人君子論<lb/>
<pb n="KR2n0040_WYG_003-11b"/>
定公之後猶有升沈顯晦之數寓焉可慨也夫公髙陵<lb/>
人今邑中尚有于姓讀書出仕者<lb/>
　　　淄川郡王李孝同碑<lb/>
在三原縣北白鹿原不知誰撰諸葛思禎書咸亨元年<lb/>
石髙六尺六寸廣三尺計三十行每行七十五字剥蝕<lb/>
過半　按公太祖之從祖弟淮安靖王神通之子太宗<lb/>
為秦公公𨽻焉乗間啓王曰秦公瞻視非常功業又大<lb/>
雖非儲貳必膺寶厯靖王心然之此亦可為先見矣諸<lb/>
<pb n="KR2n0040_WYG_003-12a"/>
葛思禎與内府臨蘭亭趙子函以為筆法虬健波拂處<lb/>
大類褚河南書可寶也獻陵陪葬僅存此碑<lb/>
　　　碧落碑<hi>咸亨元年</hi>
今在絳州　洛中記異錄云刺史李諶為母房太妃追<lb/>
薦造像成有二道士来請書之閉戸三日乃開化二白<lb/>
鴿飛去篆文宛然像背此說怪誕然李陽氷觀之七日<lb/>
而不忍去學之十二年而不成其妙如此又說陽氷毁<lb/>
其佳者數字而去篆文原刻像背州將以不便摹搨别<lb/>
<pb n="KR2n0040_WYG_003-12b"/>
刻置廟中今所傳皆摹本也其文曰有唐五十三禩龍<lb/>
集敦祥歐公謂為髙宗總章三年董<graphic n="KR1225" url="https://raw.githubusercontent.com/kanripo/KR-Gaiji/master/images/KR1225.png" mimeType="image/png"/>謂為咸亨元年<lb/>
按總章三年三月始改咸亨耳釋文鄭承規書咸通中<lb/>
立書法方整甚有歐虞遺意　唐書言韓王元嘉垂拱<lb/>
中徙絳州刺史洛中記異則云刺史李諶為母房太妃<lb/>
追薦造像其說不合予按韓王元嘉與滕王元嬰俱陪<lb/>
葬髙祖獻陵在三原縣北房太妃當從葬於此也然陪<lb/>
葬獻陵十有六王獨淄川片石存耳諸塜星列不能指<lb/>
<pb n="KR2n0040_WYG_003-13a"/>
為誰是東望晉絳四百餘里盈盈黄河衣帶水間而已<lb/>
　　　集王聖教序<lb/>
在西安府儒學墨洞咸亨三年𤣥奘法師西域歸以二<lb/>
車馳載佛經六百五十七部詔譯於慈恩寺僧徒數千<lb/>
人太宗為製聖教序髙宗在春宫為製述聖教序記永<lb/>
徽初褚遂良奉勅書石兩通豎於慈恩塔門之西東遂<lb/>
為釋氏弁冕緇流仰瞻太宗喜右軍真蹟寺僧懐仁以<lb/>
一金錢易一字集成斯碑合二宗序記批答并心經勒<lb/>
<pb n="KR2n0040_WYG_003-13b"/>
成以天竺儀仗導至慈恩天子御樓以觀可謂盛矣王<lb/>
元美云或謂結體無别搆偏傍多假借葢集書不得不<lb/>
爾今慈恩已毁此石移在郡庠墨洞覆以廣屋南向而<lb/>
𤣥宗孝經石臺北向對立環以石經顔栁諸碑秦人謂<lb/>
之墨洞此碑極為斯世寶重洞中諸匠人輪日摹搨殆<lb/>
無虚晷精彩無存略有形似而已嘉靖乙夘地震石斷<lb/>
為二不特宋搨難即初斷之搨亦難然世間流傳已多<lb/>
重價可獲未若定武蘭亭之絶響也重刻者多妍醜互<lb/>
<pb n="KR2n0040_WYG_003-14a"/>
見原石方座螭首上下兩傍皆刻佛像蓮座極精石瑩<lb/>
潤身髙六尺七寸廣三尺計三十行每行八十六字<lb/>
　　　黄隋二州刺史于大猷碑<lb/>
在三原縣北原碑剥蝕强半不知撰書人聖厯三年卒<lb/>
按碑文之可讀者大猷為燕公志寧之孫吏部郎中立<lb/>
政之子東海郡公辨機之弟也趙子函謂書法全出登<lb/>
善峻㧞遒健可謂傳神　是碑無武后所製字疑非此<lb/>
時所立余至墓下去燕公墓不逺而削者過半<lb/>
<pb n="KR2n0040_WYG_003-14b"/>
　　　騎都尉馮本碑<lb/>
周先天元年閻朝隠撰在髙陵縣西南七里男敦分書<lb/>
　　　鎮軍大將軍契苾明碑<lb/>
在咸陽縣北五里原上婁師德撰殷元祚書周先天二<lb/>
年　石髙八尺六寸廣四尺一寸計三十八行每行七<lb/>
十七字碑最髙大字多完好元祚亦習褚書而廹真者<lb/>
但用武后新製字耳<lb/>
　　　比丘圓滿塔碑<hi>正書</hi>
<pb n="KR2n0040_WYG_003-15a"/>
在西安府城南華嚴寺　趙子函云銘石斷殘不能一<lb/>
半華嚴寺敗垣中得書者無名全出褚登善波拂處虬<lb/>
健絶倫銘内有神龍二年并鎮國太平公主等語當是<lb/>
中宗時人習登善書者<lb/>
　　　贈歙州刺史葉慧明書<lb/>
今在金鄉縣開元五年江夏李<hi>闕</hi>　國子太學生<hi>闕</hi>
　八分書　此為葉法善之父本傳法善括州括蒼人<lb/>
三世為道士皆有攝養占卜之術髙宗聞法善名徵詣<lb/>
<pb n="KR2n0040_WYG_003-15b"/>
京師法善事髙宗則天中宗殆五十年嘗徃来名山數<lb/>
詔入禁中盡禮問道然排擠佛法議者或譏其向背以<lb/>
其術髙終莫之測也睿宗即位稱法善有㝠助之功先<lb/>
天二年拜鴻臚卿封越國公仍舊稱為道士止於京師<lb/>
之景龍觀又贈其父為歙州刺史年一百七嵗卒<lb/>
　　　兖州都督于辨機碑<hi>開元五年正書</hi>
在三原縣北原據金石文字為姚崇撰石殘缺無書名<lb/>
　按辨機燕公志寧之長孫吏部郎中立政子刺史大<lb/>
<pb n="KR2n0040_WYG_003-16a"/>
猷之兄封東海郡公贈兖州都督碑曰葬於三原縣萬<lb/>
夀鄉之先塋余特謁燕公墓辨機大猷二碑相去不逺<lb/>
大猷墓僅存如堵牆辨機墓已平耳其碑存<lb/>
　　　廬山東林寺碑<lb/>
在寺中開元五年李邕撰并書<lb/>
　　　雲麾將軍李思訓碑<hi>開元八年李邕撰書</hi>
在蒲城縣金粟山　北海此碑乆赫赫人間米元章謂<lb/>
其崛健生疎似為未當下截已盡剥蝕上半存者風神<lb/>
<pb n="KR2n0040_WYG_003-16b"/>
奕奕朱秉器謂良鄉亦有此碑文反謂蒲城者為趙文<lb/>
敏臨書妄為臆斷若良鄉為趙書未可知矣楊用修謂<lb/>
其已斷或以鐡束之又謂已亡皆無是事六詔傳說不<lb/>
足信也思訓陪葬睿宗橋陵墓現存而碑即在其前<lb/>
　　　華岳精享昭應之碑<hi>開元八年劉升分書</hi>
在華隂縣東五里華岳廟五鳳樓内甬道東咸廙撰李<lb/>
休光題額　金石文字記曰其文即刻於後周天和三<lb/>
年頌碑之南面其右旁有顔魯公乾元元年十月題名<lb/>
<pb n="KR2n0040_WYG_003-17a"/>
大字三行<hi>闕</hi>十<hi>闕</hi>字左旁有賈竦元和元年十月華岳廟<lb/>
寺詩太和六年四月姪男宣義郎行華州參軍琡重修碑<lb/>
之下方亦有唐人題名此碑前後空處為宋人攙入題名<lb/>
甚多幸正文皆分書題名或𨽻或行不相混耳廟中古碑<lb/>
嘉靖末地震多毁唐碑惟此與韓擇木二通俱完好<lb/>
　　　衡山岳麓寺碑<hi>開元九年</hi>
在寺中李邕書　東林碑與此碑二石皆拓本且石質<lb/>
粗刻手未精安及雲麾碑王元美謂殘楮斷墨猶足傾<lb/>
<pb n="KR2n0040_WYG_003-17b"/>
倒趙子函謂可與雲麾伯仲<lb/>
　　　鎮軍大將軍吴文墓銘<hi>集王書</hi>
一曰興福寺碑亦曰半截碑在西安郡墨洞　趙子函<lb/>
曰此碑斷殘棄西安城南隍中王生堯恵輩見之以語<lb/>
郡守舁置泮宫碑為大將軍吴文立興福寺僧大雅集<lb/>
右軍書余觀其筆法去聖教逺甚應是集字者不及懐<lb/>
仁而碑中有開元九年字疑又從聖教序諸刻中摹集<lb/>
非右軍真蹟也　顧寧人曰其文有夫人李氏圓姿替<lb/>
<pb n="KR2n0040_WYG_003-18a"/>
月潤臉呈花唐人寫狀婦容猶有碩人詩意今人以為<lb/>
嫌不肯作此語矣<lb/>
　　　集王四十七字殘碑<lb/>
自懐仁集聖教序後唐人集王復有多種余命搨工遍<lb/>
搜殘碑西安城南隍中有片石無字出其土中者得四<lb/>
十七字晉是以典疑廣神後飡桂極佳教者之正合朽<lb/>
骨石異物傳露添異空空無揚讃多尚書文林紛粤縁<lb/>
何以顯知慈感紛糺宛然聖教初搨深歎唐石磨泐者<lb/>
<pb n="KR2n0040_WYG_003-18b"/>
多也此四十七字自余搨後不能再傳於世也愧不及<lb/>
王生堯恵亦無好事郡守舁入泮宫裝附吴文墓誌之<lb/>
後為集王之楷法<lb/>
　　　御史臺精舎碑<lb/>
在墨洞崔湜撰梁昇卿八分書開元十一年　御史臺<lb/>
何地而入精舍耶佞佛可鄙若湜之所為則更為佛教<lb/>
罪人特昇卿聲價重一時東封朝覲序石既為傖父所<lb/>
壊此碑獨完好無恙耳<lb/>
<pb n="KR2n0040_WYG_003-19a"/>
　　　娑羅樹碑<hi>開元十一年李邕撰并行書</hi>
在淮安府城中惡刻不足觀逺不逮東林岳麓<lb/>
　　　净業法師塔銘<hi>開元十二年</hi>
在西安府城南香積寺畢彦雄撰無書者名　趙子函<lb/>
云法亦習褚登善者勁㧞似之而其鈎磔處稍不及耳<lb/>
萬厯間侍御楊修齡亟賞之遂多搨者石固完好<lb/>
　　　大智禪師碑并隂<lb/>
在西安府墨洞嚴挺之撰史惟則八分書并篆額開元<lb/>
<pb n="KR2n0040_WYG_003-19b"/>
二十四年九月碑隂并記陽伯成撰史惟則分書開元<lb/>
二十九年　竇泉書譜稱其古今折衷大小應變如因<lb/>
髙而囑逺俯川陸而必見今觀此碑信是開元間分書<lb/>
第一手智師見方技傳傳云開元二十年卒碑云二十<lb/>
四年三藏𤣥奘之卒傳與塔銘亦不同<lb/>
　　　大德進法師塔銘<lb/>
在西安府實際寺陳光撰僧智詳正書開元二十五年<lb/>
七月碑殘僅存形似書法亦是善學褚者<lb/>
<pb n="KR2n0040_WYG_003-20a"/>
　　　大德檀法師塔銘<hi>開元二十五年正書</hi>
在西安府城西金勝寺即唐崇仁寺姜立祐撰無書名<lb/>
　趙子函云行草筆法圓健清逸當與建初大遍覺銘<lb/>
並觀<lb/>
　　　鐡彌勒像頌<hi>開元二十九年</hi>
在交城縣石壁寺林諤撰房嶙妻髙氏行書　寺自元<lb/>
祐至今三燬於火碑亦屢經重刻猶奕奕乃爾深得右<lb/>
軍聖教之意閨閣用筆無出其右者　歐陽集古録云<lb/>
<pb n="KR2n0040_WYG_003-20b"/>
余所集録古文自周秦以下訖於顯德凡千卷唐居其<lb/>
十七八其名臣顯達下至山林幽隠之士所書莫不皆<lb/>
有而婦人之書惟髙氏一人爾其所書刻石存於今者<lb/>
惟此頌與安公美正頌二碑筆畫字體逺不相類殆非<lb/>
一人之書疑摹刻不同亦不應相逺如此又疑好事者<lb/>
寓名以為竒也識者當自辨之　又云予與蔡君謨論<lb/>
書以為書之盛莫盛於唐書之廢莫廢於今余之所録<lb/>
如于頔髙駢下至陳游環等書皆有葢武夫悍將暨楷<lb/>
<pb n="KR2n0040_WYG_003-21a"/>
書手輩字皆可愛今文儒之盛其書屈指可數者無二<lb/>
三人非皆不能葢忽不為爾唐人書見於今而名不知<lb/>
於當時者如張師立繆師愈之類葢不可勝數也非余<lb/>
録之則將泯然於後世矣余之集古不為無益也夫<lb/>
　　　夢真容碑<hi>蘓靈芝行書</hi>
在盩厔縣樓觀　𤣥宗自言夢見𤣥元皇帝云有像在<lb/>
京城西南百餘里即命使同諸道士求得之于盩厔縣<lb/>
樓觀東南山阜間迎至興慶宫開元二十九年四月事<lb/>
<pb n="KR2n0040_WYG_003-21b"/>
也<lb/>
　　　𤣥元靈應頌<hi>天寶元載</hi>
在盩厔縣樓觀戴琁撰序劉同昇撰頌戴伋八分書<lb/>
趙崡曰此頌刻於宗聖觀記之北面唐人分書甚佳但<lb/>
經元人翻本減弱矣碑側宋蘓軾書并詩弟轍詩嵗乆<lb/>
剥蝕元人别摹一碑視碑側字法亦減<lb/>
　　　隆闡法師碑<lb/>
在西安儒學天寶二年　首行唐實際寺故寺主懐惲<lb/>
<pb n="KR2n0040_WYG_003-22a"/>
奉勅贈隆闡大法師碑銘并序其下曰懐惲及書葢不<lb/>
可曉第其書亦自出聖教稍完媚乏蕭疎之致矣<lb/>
　　　述聖頌<lb/>
在岳廟東道院達奚珣撰吕向撰頌并正書天寶十三<lb/>
載　其隂之上方有韓賞岳神文韓擇木分書下方有<lb/>
大厯九年華隂令盧朝徹謁岳廟文有貞元九年十三<lb/>
年題名左旁有乾元元年張惟一祈雨記右旁有上元<lb/>
元年華隂縣令王有等題名李樞書上為篆下為八分<lb/>
<pb n="KR2n0040_WYG_003-22b"/>
　髙宗乾陵有述聖頌武后製文中宗書遒健得歐虞<lb/>
遺意石来自于闐填以金屑照耀陵園後仆斷為數段<lb/>
萬厯間趙子函見其兩段予登陵不見此石矣<lb/>
　　　心經<hi>無年月鄭萬鈞草書</hi>
舊在長安百塔寺成化中西安守孫仁移置墨洞計三<lb/>
十行後尚有二年嵗除先姊忌辰百塔寺内十二字今<lb/>
亦亡矣<lb/>
　　　祈雨記<lb/>
<pb n="KR2n0040_WYG_003-23a"/>
在岳廟述聖頌之左側張惟一撰李權分書乾元二年<lb/>
　　　華隂令王宥謁岳記<hi>上元元年</hi>
在岳廟精享碑下方上為篆下為八分李樞書　王伯<lb/>
厚言華岳題名五百十一人再題三十一人自開元迄<lb/>
清泰今存者惟此與述聖頌及魯公乾元記不過二十<lb/>
餘人而已又因地震之後以碎石裝砌岳廟大門墻上<lb/>
亦有唐人題今王無異所搨得者通共九十二人有裴<lb/>
士淹李德裕李商隠名歐陽永叔云華岳題名自唐開<lb/>
<pb n="KR2n0040_WYG_003-23b"/>
元三十三年訖後唐清泰二年實二百一年題名者五<lb/>
百十一人再題名又三十一人録為十卷徃徃當時知<lb/>
名士也或兄弟同遊或子姪並侍或寮屬將佐之咸在<lb/>
或山人處士之相攜或奉使奔命有行役之勞或窮髙<lb/>
望逺極登臨之適其富貴貧賤歡樂憂悲非惟人事百<lb/>
端而亦世變多故開元二十三年嵗在丙子是年天子<lb/>
躬耕藉田肆大赦群臣方頌太平請封禪葢唐極盛之<lb/>
時也清泰二年嵗在乙未廢帝簒立之明年也是嵗石<lb/>
<pb n="KR2n0040_WYG_003-24a"/>
敬塘以太原反召契丹入自雁門廢帝自焚於洛陽而<lb/>
晉髙祖入自太原五代極亂之時也始終二百年間或<lb/>
治或亂或盛或衰而徃者来者先者後者雖窮達夀夭<lb/>
參差不齊而斯五百人者卒歸於共盡也其姓名嵗月<lb/>
風霜剥裂亦或在或亡其存者獨有千仞之山石泉爾<lb/>
故特録其題名刻石每撫卷慨然何異臨長川而歎逝<lb/>
者也治平元年清明後一日書<lb/>
　　　左金吾衛將軍臧希晏碑<lb/>
<pb n="KR2n0040_WYG_003-24b"/>
在三原縣北白鹿原廣德二年韓秀弼八分書希晏與<lb/>
其父右武衛將軍懐恪伯父羽林大將軍懐亮并兄弟<lb/>
七人墓俱在原上懐恪碑為顔魯公書與此碑俱存其<lb/>
餘墓在而碑亡<lb/>
　　　三墳記　先塋記<lb/>
二石俱在墨洞俱李季卿撰李陽氷篆書　元吾丘衍<lb/>
學古編曰陽氷名潮杜甫甥也後以字行因以為名而<lb/>
别字少温　按楊用修以為潮另自一人顧寧人亦云<lb/>
<pb n="KR2n0040_WYG_003-25a"/>
陽氷趙郡人太白從叔其字少温見於宣和書譜與其<lb/>
名相應若名潮而以陽氷少温為字於義皆無取且陽<lb/>
氷工篆書潮工八分觀趙氏金石録載城隍神祠記忘<lb/>
歸臺銘孔子廟記先塋碑三墳記等為李陽氷篆書而<lb/>
慧義寺彌勒像碑彭元曜墓誌為李潮書則其非一人<lb/>
明矣　杜甫李潮八分小篆歌蒼頡鳥跡既茫昧字體<lb/>
變化如浮雲陳倉石鼓又已訛大小二篆生八分秦有<lb/>
李斯漢蔡邕中間作者絶不聞嶧山之碑野火焚棗木<lb/>
<pb n="KR2n0040_WYG_003-25b"/>
傳刻肥失真苦縣光和尚骨立書貴瘦硬方通神惜哉<lb/>
李蔡不復得吾甥李潮下筆親尚書韓擇木騎曹蔡有<lb/>
隣開元以来數八分潮也奄有二子成三人况潮小篆<lb/>
逼秦相快劍長㦸森相向八分一字值百金蛟龍盤拏<lb/>
肉屈强吴郡張顛誇草書草書非古空雄壯豈如吾甥<lb/>
不流宕丞相中郎丈人行巴東逢李潮逾月求我歌我<lb/>
今衰老才力薄潮乎潮乎奈汝何<lb/>
　　　華隂令盧朝徹謁岳記<lb/>
<pb n="KR2n0040_WYG_003-26a"/>
在岳廟與祈雨記同石大厯九年<lb/>
　　　贈兵部尚書清源公王忠嗣碑<lb/>
在渭南縣東闗内大厯十年元載撰文王縉正書碑隂<lb/>
宋崇寧元豐間王臨吕希逸等過墓讀碑各有題記<lb/>
按唐書本傳忠嗣父海賔為五原太守開元二年七月<lb/>
與吐蕃戰初以捷聞既敗没子訓方九嵗帝召見入伏<lb/>
地哭帝撫之曰真羽林孤也吾當壯而將之賜今名養<lb/>
禁中長雄毅寡言為皇甫惟明所陷貶東陽府果毅以<lb/>
<pb n="KR2n0040_WYG_003-26b"/>
杜希望請赴河西從下新城破吐蕃功最轉朔方節度<lb/>
與奚戰桑乾河取回紇右廂降葉䕶加左衛大將軍塞<lb/>
外晏然忠嗣勇敢負氣然為將乃持重自朔方至雲中<lb/>
連袤數千里據要險築城堡斥地益逺自張仁愿築受<lb/>
降城而来忠嗣繼其功佩河西隴右朔方河東四節度<lb/>
印控勁兵重地者萬里近古未有也時方有事石堡城<lb/>
忠嗣以為未可李林甫因毁之上前於是詔董延光下<lb/>
石堡令忠嗣分兵應之忠嗣不得己未出軍而賞格不<lb/>
<pb n="KR2n0040_WYG_003-27a"/>
立兵馬使李光弼諫曰大夫愛惜士死有拒延光心雖<lb/>
名受詔付數萬之衆而不立重賞則何以賈士勇乎延<lb/>
光攻石堡不下必委罪大夫大夫奈何惜數萬匹帛而<lb/>
以啓讒人之口乎忠嗣曰吾思之乆矣得一城不足以<lb/>
制敵而空殺無罪數萬人此忠嗣之所不為異日即天<lb/>
子見責吾亦何忍以數萬人命博一官哉光弼曰大夫<lb/>
能行古人所行復何言遂趨出而延光果訴忠嗣沮兵<lb/>
㑹安禄山城雄武請忠嗣為助欲因留其兵忠嗣上言<lb/>
<pb n="KR2n0040_WYG_003-27b"/>
禄山必亂林甫益惡之誣忠嗣養宫中云吾欲奉太子<lb/>
帝怒下三司訊當死哥舒翰方有寵請以官爵贖忠嗣<lb/>
罪貶漢陽守卒年四十五後竟㧞石堡然死亡略盡如<lb/>
忠嗣言寳應間贈兵部尚書太子太師　宋祁曰以忠<lb/>
嗣之才䇿石堡之得不償所亡髙馬直以空虜資識安<lb/>
禄山亂萌可謂深謀然卒死放地自古忠臣工於謀國<lb/>
則絀於身多矣可勝詫哉　王世貞曰哥舒之力爭義<lb/>
者能之李臨淮之先見智者能之清源仁者也所見逺<lb/>
<pb n="KR2n0040_WYG_003-28a"/>
而超矣　来齋林侗曰王海賔戰死青海西𤣥宗育孤<lb/>
於禁中恩隆寵渥千載下為之感泣况身受其賜者乎<lb/>
清源之不為身謀良有以也特𤣥宗始厚而終薄始任<lb/>
賢而終信䜛亦始治而終亂然而社稷無隕唐祚再安<lb/>
用舊日之部曲成光復之大功其一念誠懇夫固有入<lb/>
人深者矣　按元載清源之女夫為婦翁製隧石文事<lb/>
與史傳合第沿六朝餘韻語多駢偶不足以闡發清源<lb/>
之偉略大節耳王縉乃右丞維之弟當日詩稱王維崔<lb/>
<pb n="KR2n0040_WYG_003-28b"/>
灝書稱王縉李邕且謂其過薛少保稷縉書固自知名<lb/>
松雪翁之所師資也載縉並相終以賄敗載信有罪乃<lb/>
其妻王氏付長安縣杖殺之曽不得邀清源公一世之<lb/>
宥可與鄴侯之子同一慨也<lb/>
　　　東明五言詩<lb/>
在秦藩司後堂西倉臺前　前首𨽻筆謝靈運書四字<lb/>
遂傳為謝康樂筆矣而董元宰收入戯鴻堂帖䟦之曰<lb/>
項元度出示謝客真蹟予乍展卷即命為張旭卷末有<lb/>
<pb n="KR2n0040_WYG_003-29a"/>
豐考功䟦項持謝書甚堅予謂元度曰四聲定於沈約<lb/>
狂草始於伯髙謝客時都無是也且東明二詩乃庾開<lb/>
府步虚詞謝安得預書之乎元度曰此陶𢎞景所謂元<lb/>
常老骨更䝉榮造者矣遂為改䟦第不知初刻石時果<lb/>
何所據以為謝也<lb/>
　　　千字文斷石　肚痛帖<lb/>
二石俱在西安墨洞張旭草書　帖云忽肚痛不可忍<lb/>
不知是冷熱所致欲服大黄湯冷熱俱有益如何為計<lb/>
<pb n="KR2n0040_WYG_003-29b"/>
云王元美謂二帖出鬼入神恍惚不可測今千字文斷<lb/>
石有五而肚痛一帖宋人李丕緒為僧彦脩刻草詩附<lb/>
刻此帖於末元美謂僧札極惡豈可先於長史予裝潢<lb/>
之際以東明千文肚痛為張長史三帖且謂素師所景<lb/>
行故録於素師之前其彦脩草書不録<lb/>
　　　懐素自序帖<lb/>
懐素自序草書大厯十二年丁巳十月嘉靖間長洲文<lb/>
氏刻於石　元美曰此帖如并州勁鐡北山迅鷹竒矯<lb/>
<pb n="KR2n0040_WYG_003-30a"/>
無前獨冠諸種然坐此亦不得與二王盟僅崛强江淮<lb/>
耳真蹟歴數相臣家歸陸冢宰近聞一總帥以八百金<lb/>
購之復入平津邸矣於乎素師不習蓮花梵字作此有<lb/>
為跡堕落縑素伴朱提入紫闥宛轉粉黛間對肥肉大<lb/>
酒不亦重痛辱哉安得祖龍火了此累刼障為快也<lb/>
此帖前入嚴相宅今又不知落何所矣<lb/>
　　　贈揚州都督段行琛碑<hi>張増正書</hi>
在汧陽縣無撰者名李同系篆額大厯十四年　按行<lb/>
<pb n="KR2n0040_WYG_003-30b"/>
琛段太尉秀實父也汧陽人墓在汧陽以太尉貴贈揚<lb/>
州都督死於朱泚之難德宗改葬太尉㶚岸東御製碑<lb/>
文皇太子誦書末云以志吾過且旌善人今在臨潼縣<lb/>
斜口鎮碑亡矣墓存俗呼為烈士塜未嘗歸葬汧陽秦<lb/>
通志於汧陽縣載段府君行琛墓又載太尉段秀實墓<lb/>
何未深考歟予裝此帖録德宗碑並栁宗元所上太尉<lb/>
逸事狀於後遂成完觀　碑云行琛字行琛髙標甲科<lb/>
賁丘園而用晦次子秀實投筆占募廣德二年九月贈<lb/>
<pb n="KR2n0040_WYG_003-31a"/>
府君秘書省著作郎狄夫人太原縣太君上以王翊亮<lb/>
三朝大厯十年五月加贈府君婺州刺史夫人太原郡<lb/>
太夫人十一年冬舊使馬璘表王自代詔遷御史大夫<lb/>
十三年五月贈揚州大都督夫人沂國太夫人府君葢<lb/>
三贈官云　太尉守涇州禦吐蕃彈箏峽予過涇吊太<lb/>
尉詩并録段公何烈烈宛委伸其節殺賊恨不死笏乃<lb/>
不如鐵浩氣激滄溟日月力提挈邊城秋色暗遊子淚<lb/>
嗚咽涇水作筝聲崆峒五月雪黒霧濕征衣晨興野徑<lb/>
<pb n="KR2n0040_WYG_003-31b"/>
滅䇿馬登髙原黄沙埋戰血遐想英特資天空心胆熱<lb/>
唐室既中衰如何多俊傑常山與睢陽烹妾與抉舌八<lb/>
十老魯公之死不少折徒保七尺軀視息猶蠓蠛<lb/>
　　　改修季子延陵廟碑<hi>大厯十四年蕭定書</hi>
在丹陽縣<lb/>
　　　景教流行中國碑<lb/>
今在西安城西金勝寺内僧景净述吕秀巖書建中二<lb/>
年　石髙五尺四寸廣二尺六寸計三十二行每行六<lb/>
<pb n="KR2n0040_WYG_003-32a"/>
十二字明崇禎間西安守晉陵鄒靜長先生有幼子曰<lb/>
化生生而雋慧甫能行便解作合掌禮佛二六時中略<lb/>
無疲懈居無何而病微瞑笑視翛然長逝卜葬於長安<lb/>
崇仁寺之南掘數尺得一石乃景教流行碑也此碑沉<lb/>
埋千年而今始出質之三世因縁此兒其凈頭陀再来<lb/>
耶則佳城之待沈彬開門之俟陽明此語為不誣矣見<lb/>
頻陽劉雨化集中字完好無一損者下截及末多作佛<lb/>
經畨字<lb/>
<pb n="KR2n0040_WYG_003-32b"/>
　　　三藏不空和尚碑<lb/>
在西安郡庠嚴郢撰徐浩正書建中二年　舊唐書王<lb/>
縉傳云初代宗喜祠祀未甚重佛而元載杜鴻漸與縉<lb/>
喜飯僧徒代宗嘗問以福業報應事載等因而唘奏代<lb/>
宗由是奉之過當嘗令僧百餘人於宫中陳設佛像經<lb/>
行念誦謂之内道塲其飲膳之厚窮極珍異出入乗廄<lb/>
馬度支具廪給每西蕃入宼必令羣僧講誦仁王經以<lb/>
禳虜宼茍幸其退則横加錫賜胡僧不空官至卿監封<lb/>
<pb n="KR2n0040_WYG_003-33a"/>
國公通籍禁中勢移公卿爭權擅威日相凌奪凡京畿<lb/>
之豐田美利多歸於寺觀吏不能制僧徒雖有藏姦蓄<lb/>
亂敗戮相繼而代宗信心不易乃詔天下官吏不得箠<lb/>
曳僧尼又見縉等施財立寺窮極瓌麗每對揚啓沃必<lb/>
以業報為証以為國家慶祚靈長皆福報所資業力已<lb/>
定雖小有患難不足道也故禄山史思明毒亂方熾而<lb/>
皆有子禍僕固懐恩將亂而死西域犯闕未擊而退此<lb/>
皆人力所未能制也帝信之愈甚公卿大臣既推以業<lb/>
<pb n="KR2n0040_WYG_003-33b"/>
報則人事棄而不修故大厯刑政日以陵遲有由然也<lb/>
五臺山有金閣寺鑄銅為瓦塗金於上照耀山谷計錢<lb/>
巨億萬縉為宰相給中書符牒令臺山僧數十人分行<lb/>
郡縣聚徒講說以求貨利代宗七月望日於内道塲造<lb/>
盂蘭盆㑹飾以金翠所費百萬又設髙祖以下七聖神<lb/>
座備幡節龍傘衣裳之制各書尊號於幡上以識之舁<lb/>
出内陳於寺觀是日排儀仗百寮序立於光順門以俟<lb/>
之幡花鼓舞迎呼道路嵗以為常其傷教之源始於縉<lb/>
<pb n="KR2n0040_WYG_003-34a"/>
也史傳所言佞佛之弊至切故具録之按此碑不空以<lb/>
一胡僧而官至特進大鴻臚開府儀同三司肅國公遂<lb/>
為後代沙門授官之祖吁亦異矣　冊府元龜載不空<lb/>
贈官詔曰大道之行同合於異相王者至理總歸於正<lb/>
法方化成之齊致何儒釋之殊塗故前代帝皇罔不崇<lb/>
信法教宏闡與時偕行特進試鴻臚卿大興善寺三藏<lb/>
沙門大廣智不空我之宗師人之舟楫超詣三學坐離<lb/>
於見聞修持萬行常示於化滅執律舍縛䕶戒為儀繼<lb/>
<pb n="KR2n0040_WYG_003-34b"/>
明善教之志来受人王之請朕在先朝早聞道要及當<lb/>
付囑常所歸依每每執經内殿開法前席凭几同膠序<lb/>
之禮順風比崆峒之問而妙音圓演宻行内持待扣如<lb/>
流自涯皆悟滌除昏妄調伏魔寃天人洗心於度門龍<lb/>
鬼受職於神印固以氣消災厲福致吉祥當有命秩用<lb/>
申優禮而得師為盛味道滋深思復强名載明前志夫<lb/>
妙界有莊嚴之士内品有果地之儀本乎尚德敬順時<lb/>
典可開府儀同三司仍封肅國公贈司空諡曰大辯正<lb/>
<pb n="KR2n0040_WYG_003-35a"/>
廣智不空三藏和尚　按浩傳曰父嶠之善書以法授<lb/>
浩世狀其書曰怒猊抉石渴驥奔泉尤為司空圖所愛<lb/>
又嘗論書曰鷹隼乏彩而翰飛戾天者骨勁而氣猛也<lb/>
翬翟備色而翺翔百步者肉豐而力沉也若藻耀髙翔<lb/>
書之鳳凰矣可謂誇詡之極今觀此碑雖結法老勁而<lb/>
㣲少清逸在唐書中似非其至者而宋人之能書者多<lb/>
祖其筆惟莆陽師宗魯國故為逈出<lb/>
　　　武康郡王李元諒懋功昭德頌碑<hi>即駱元光賜姓名</hi>
<pb n="KR2n0040_WYG_003-35b"/>
在華州治大内門張濛撰韓秀弼分書李彛篆額貞元<lb/>
五年　舊唐書李元諒傳元諒本名駱元光嘗在潼闗<lb/>
領軍積數十年軍士皆畏服德宗居奉天賊泚遣偽將<lb/>
何望之輕騎襲華州刺史董晉棄州走望之遂據城將<lb/>
聚兵以絶東道元諒自潼闗將所部乗其未設備徑攻<lb/>
望之遂㧞華州望之走歸元諒乃修城隍器械召募不<lb/>
數日得兵萬餘人軍益振以功加御史中丞賊泚數遣<lb/>
兵来宼輒擊却之遷華州刺史兼御史大夫潼闗防禦<lb/>
<pb n="KR2n0040_WYG_003-36a"/>
鎮國軍節度使與副元帥李晟進收京邑力戰壊苑垣<lb/>
而入遂復京師賜姓李改名元諒官終隴右節度使<lb/>
　　　懐素聖母帖<lb/>
在西安郡庠草書貞元九年　王元美云素師諸帖皆<lb/>
遒瘦而露骨此書獨匀穏清熟妙不可言唯姿態少遜<lb/>
大令餘翩翩近之矣　趙子函云此石元祐年刻刻手<lb/>
極佳與藏真律公帖俱不失素師筆意<lb/>
　　　懐素藏真律公二帖<lb/>
<pb n="KR2n0040_WYG_003-36b"/>
在西安郡庠　王元美云懐素藏真律公二帖乃游絲<lb/>
筆意縈回怳𣺌中有挽强飲石之勁至不易得䟦尾周<lb/>
越書得其遺意蔣之竒書有蘇黄法皆可重也趙子函<lb/>
云以下諸䟦皆可刪李白䟦尤屬贋作<lb/>
　　　千字文<hi>懐素草書</hi>
在西安郡庠　趙子函云此帖明成化間余肅敏公刻<lb/>
於石者書故横肆以刻手不良遂使素師婉轉清逸趣<lb/>
十失其五所未亡者骨肉耳視前二帖斯為下矣<lb/>
<pb n="KR2n0040_WYG_003-37a"/>
　　　劒州長史李廣業碑<lb/>
在三原縣北原與淄川郡王孝同碑近貞元二十年鄭<lb/>
雲逵撰碑泐不知誰正書　杜甫贈劔州李長史廣業<lb/>
詩使君髙義驅今古寥落三年坐劒州但見文翁能化<lb/>
蜀焉知李廣未封侯路經灧澦雙蓬鬢天入滄浪一釣<lb/>
舟戎馬相逢更何日春風回首仲宣樓　王元美云長<lb/>
史名廣業曽祖淮安王神通父雲麾將軍璲子為都統<lb/>
國貞貞子庶人錡也以錡顯故立碑碑立未五年而錡<lb/>
<pb n="KR2n0040_WYG_003-37b"/>
用叛僇矣夫一傳而子死事再傳而孫死叛不亦大逕<lb/>
庭哉碑詞多泐闕不可讀書撰人有曰尚書刑部侍郎<lb/>
上柱國原武男有曰使持節華州諸軍事者而皆不可<lb/>
攷矣書法極清婉可玩集古金石諸書具遺之因志其<lb/>
略　趙子函云廣業即孝同之孫為劒州長史長子國<lb/>
貞為王元振所害者次子若水仕金吾衛大將軍通事<lb/>
舍人功名俱不顯以國貞子錡始樹此碑攷之史國貞<lb/>
原名若幽而附若水於李齊物傳云齊物族弟不言為<lb/>
<pb n="KR2n0040_WYG_003-38a"/>
國貞親弟又孝同碑中有子瑱此碑云雲麾將軍璲公<lb/>
之烈考則廣業家世歴歴可尋至錡以叛遂亡此碑貞<lb/>
元二十年立後五年錡始叛也今碑中有云謂雲逵嘗<lb/>
學舊史云云而前署撰官刑部侍郎當是鄭雲逵攷雲<lb/>
逵正與李錡同時撰文無疑但碑文又上柱國原武縣<lb/>
開國男雲逵傳不及或史略之耳書者則誠不可攷書<lb/>
法真乃徐浩敵手<lb/>
　　　楚金禪師碑<lb/>
<pb n="KR2n0040_WYG_003-38b"/>
在墨洞魯公多寳塔碑隂沙門飛錫撰吴通微正書貞<lb/>
元二十一年　岑參有登千福寺楚金禪師法華院詩<lb/>
即此　趙子函云吴通微為學士工行草然有譏其近<lb/>
吏者此碑清圓婉逸雖鈎磔小減而亦微有晉人丰度<lb/>
　　　賈竦謁華岳廟詩<lb/>
詩五字十八韻刻於後周天和二年華岳碑之右旁正<lb/>
書元和元年<lb/>
　　　蜀丞相諸葛武侯祠堂碑<lb/>
<pb n="KR2n0040_WYG_003-39a"/>
在成都府裴度撰栁公綽正書元和四年　孫樵刻諸<lb/>
葛武侯碑隂文曰赤帝子火熾四百年天厭其熱洎獻<lb/>
燼矣武侯獨不憤不顧收死灰於蜀欲嘘而再然之艱<lb/>
乎為力哉是以四稱武岐雍間地不尺濶抑非智不周<lb/>
天意炳炳然也夫以武侯之賢寧靡籌其不可也葢激<lb/>
備隆中天下託不欲曲肱安榖終兒女子手將馳驅死<lb/>
備志耶由是覈武侯之所為殆庶幾矣然跨西南一隅<lb/>
與吴魏抗國提卒數萬綽綽乎去留無我枝者是亦善<lb/>
<pb n="KR2n0040_WYG_003-39b"/>
為兵矣史夀以為短應變真抑武侯哉俾武侯不早入<lb/>
地曹之君臣將奔走固圉之不暇鍾鄧寧能越巖懸兵<lb/>
決勝指取耶是井絡之野與武侯存亡俱矣天殱武侯<lb/>
其不愛劉愈明白其姜維何力焉曩蟠南陽時人不與<lb/>
仲毅伍洎受社稷寄擅刑賞柄曽心不愧畏人不疑黷<lb/>
何意氣明信卓卓也武侯死五百載迄今梁漢之民歌<lb/>
道遺烈廟而祭者如在其愛於民如此而乆也獨謂武<lb/>
侯之治比於燕奭彼屠齊城合諸侯在下矣　此文既<lb/>
<pb n="KR2n0040_WYG_003-40a"/>
刻於碑隂而無印本傳世明末大盜張獻忠入蜀屠殺<lb/>
之慘亘古未有萬里烟絶侯神人也廟貌得保無恙家<lb/>
大人刺達州予擬遊錦江浣花未果此碑予得之故家<lb/>
宦蜀者而録孫文於裝本之末<lb/>
　　　狄梁公祠堂碑<lb/>
在大名府城南馮宿撰文胡證書元和七年　梁公功<lb/>
在社稷澤在民生固宜血食不朽寧州碑雖不傳而傳<lb/>
於天下之人心者千古如覩也此碑魏博節度田宏正<lb/>
<pb n="KR2n0040_WYG_003-40b"/>
所建武后通天中契丹陷冀州河北震動武后以梁公<lb/>
為魏刺史魏人德之舊有祠經亂而廢宏正因舊址復<lb/>
為重建按宏正原名興元和七年以相衛澶貝魏博六<lb/>
州之地歸朝請吏李絳固争宜即以節使授興因賜名<lb/>
宏正且以帑錢百五十萬犒將士命知制誥裴度徃宣<lb/>
慰即其時也諸藩鎮宏正為最忠順其後父子皆死國<lb/>
祠堂之作亦忠義氣節之所發歟<lb/>
　　　内侍李輔光墓碑<lb/>
<pb n="KR2n0040_WYG_003-41a"/>
在髙陵縣崔元略撰巨雅正書元和十年　趙子函云<lb/>
清勁有聖教遺意葬在咸陽東北近涇萬厯中涇岸崩<lb/>
擁水不流三日乃得茲石其銘曰水竭原遷斯文乃傳<lb/>
適符其事可為竒矣<lb/>
　　　義陽郡王苻璘碑<lb/>
在富平縣儒學李宗閔撰栁公權正書永貞元年　宋<lb/>
王楙墅客叢書曰苻堅其先本姓蒲其祖以䜟文改為<lb/>
苻符融其先魯頃公孫仕秦為符璽郎以符為氏故苻<lb/>
<pb n="KR2n0040_WYG_003-41b"/>
堅之姓從草符融之姓從竹二姓固自不同而唐義陽<lb/>
郡王符璘碑合從竹而書作苻而苻堅之苻又書從竹<lb/>
者皆失於不勘耳余考漢碑𨽻書率以竹為卄少有從<lb/>
竹者如符節字皆然今前漢書苻瑞多從草魏晉以下<lb/>
真書碑亦有書符節為苻節者葢古者皆通用故耳此<lb/>
又不可不知顔元孫干禄字書曰從草者姓從竹者為<lb/>
印亦未之察也不知符融之符獨非姓乎<lb/>
　　　邠國公功德碑<lb/>
<pb n="KR2n0040_WYG_003-42a"/>
在西安庠楊承和撰并書陸邳篆額長慶二年十二月<lb/>
　此宦者梁守謙造經於興唐寺而䕶軍中尉楊承和<lb/>
為銘之書之者也諂媚宦寺為平蔡之功十居五六小<lb/>
人無忌由来舊矣此碑何足存當椎而碎之特其書全<lb/>
法歐陽蘭臺耳　都穆金薤琳琅曰邠國公者内侍梁<lb/>
守謙也考之唐史宦者守謙無傳惟憲宗元和十五年<lb/>
書帝暴崩於太極殿中尉梁守謙王守澄等共立太子<lb/>
殺吐突承璀及澧王惲而韓文公平淮西碑亦載守謙<lb/>
<pb n="KR2n0040_WYG_003-42b"/>
在帝左右嘗命之徃撫蔡師夫守謙以一宦而爵至上<lb/>
公此可見其信任小人宜其晚節不終卒死於宦者之<lb/>
手然予録此葢將為天下後世之戒而非徒取其文字<lb/>
也<lb/>
　　　西平郡忠武王李晟碑<lb/>
在髙陵縣裴晉公度撰栁公權正書太和三年　王元<lb/>
美云是時西平諸子皆已逝獨太保聼存乞晉公文寥<lb/>
落不能發其忠義戡定之績至於料吐蕃背盟事絶不<lb/>
<pb n="KR2n0040_WYG_003-43a"/>
載葢聽於其時徒見晉公禄位勲業之盛幾埓西平意<lb/>
其文足以光顯其先而不知晉公雖非忌者自以為位<lb/>
宰相文崇簡要體當如是而於西平之元功偉略十不<lb/>
著一二嗚呼今碑首云奉勅撰書序末云乃命臣度稱<lb/>
代言時似非聼乞也王元美豈未讀全文耶元敬又録<lb/>
其官時與史不合者極詳今抄具左<lb/>
碑謂晟由左清道率歴三府右職累遷至光禄太常卿<lb/>
傳則云授特進試太常卿碑謂晟為涇原四鎮北庭節<lb/>
<pb n="KR2n0040_WYG_003-43b"/>
度都知兵馬使代宗徵之以左金吾衛將軍為神䇿軍<lb/>
兵馬使傳則云以右金吾衛大將軍為涇原四鎮北庭<lb/>
兵馬使碑謂晟平蜀還授檢校太子賓客而傳不書碑<lb/>
建中二年以晟為神䇿先鋒都知兵馬使加御史中丞<lb/>
尋拜左散騎常侍兼御史大夫傳則云晟為神䇿先鋒<lb/>
加檢校左散騎常侍兼魏府左司馬尋授御史大夫碑<lb/>
謂皇居失守授晟檢校工部尚書充神䇿行營節度使<lb/>
傳則云詔拜神䇿行營節度使碑謂大駕再遷加檢校<lb/>
<pb n="KR2n0040_WYG_003-44a"/>
右僕射尋轉左僕射同平章事兼京兆尹神䇿軍京畿<lb/>
鄜坊節度觀察等使管内及商華等州副元帥復詔晟<lb/>
兼河中晉絳慈隰節度使又兼京畿渭北鄜坊丹延節<lb/>
度招討使又進京畿渭北鄜坊商華兵馬副元帥傳則<lb/>
云進晟尚書左僕射同中書門下平章事復詔晟兼河<lb/>
中晉絳慈隰節度又兼京畿渭北鄜坊丹延節度招討<lb/>
使又進京畿渭北鄜坊商華兵馬副元帥碑謂鑾輅爰<lb/>
歸拜司徒兼中書令俄以本官兼鳳翔尹鳳翔隴右節<lb/>
<pb n="KR2n0040_WYG_003-44b"/>
度觀察等使及四鎮北庭涇原等州副元帥改封西平<lb/>
郡王傳則云拜晟司徒兼中書令尋拜鳳翔隴右涇原<lb/>
節度使兼行營副元帥徙王西平郡晟之碑作於當時<lb/>
而史成於後代要當以碑為是　蘓子瞻李西平王像<lb/>
讃以予觀西平王提孤軍自北方赴行在走懐光斬朱<lb/>
泚如反掌迨其後帥鳳翔與隴右瞰河湟兵益振謀既<lb/>
臧終不能取尋常堕賊計困平涼卒罷兵仆三將誰之<lb/>
咎在廟堂斬馬劍誅延賞為葅醢不足償覽遺像涕泗<lb/>
<pb n="KR2n0040_WYG_003-45a"/>
滂　西平墓在髙陵葑蘚荒凉人尚謂此碑為三絶王<lb/>
元美謂晉公文寥落不能發其忠義戡定之績而栁書<lb/>
亦為劣刻所掩何西平之多不幸耶三絶殆虚語矣偶<lb/>
讀蘓公賛聊補晉公之略録此以誌一慨<lb/>
　　　禮部尚書馮宿碑<lb/>
在西安郡庠王起撰栁公權正書開成二年　趙子函<lb/>
云此碑栁書結字小差勝𤣥秘塔碑尚不堪與薛稷雁<lb/>
行楊用修云亞廟堂碑過矣大都桞書筋骨太露不免支<lb/>
<pb n="KR2n0040_WYG_003-45b"/>
離宜米南宫鄙為惡札而宣城陳氏之笑其不能用右<lb/>
軍筆也　韓昌黎與馮宿論文書曰辱示初筮賦實有<lb/>
意思但力為之古人不難到但不知直似古人亦何得<lb/>
於今人也僕為文乆毎自測意中以為好則人必以為<lb/>
惡矣小稱意人亦小怪之大稱意則人必大怪之也時<lb/>
時應事作俗下文字下筆令人慙及示人則人以為好<lb/>
矣小慙者亦䝉謂之小好大慙者即必以為大好矣不<lb/>
知古文直何用於今世也然以竢知者知耳昔揚子雲<lb/>
<pb n="KR2n0040_WYG_003-46a"/>
著太𤣥人皆笑之子雲之言曰世不我知無害也後世復<lb/>
有揚子雲必好之矣子雲死近千載竟未有揚子雲可<lb/>
歎也其時桓譚亦以為雄書勝老子老子未足道也子<lb/>
雲豈止與老子爭强而已乎此未為知雄者其弟子侯<lb/>
芭頗知之以為其師之書勝周易然侯之他文不見於<lb/>
世不知其人果何如耳以此而言作者不祈人之知之<lb/>
也明矣直百世以俟聖人而不惑質諸鬼神而不疑耳<lb/>
足下豈不謂然乎近李翺從僕學文頗有所得然其人<lb/>
<pb n="KR2n0040_WYG_003-46b"/>
家貧多事未能卒其業有張籍者年長於翺而亦學於<lb/>
僕其文與翺相上下一二年業之庶㡬乎至也然閔其<lb/>
棄俗尚而從於寂寞之道以之爭名於時也乆不談聊<lb/>
感足下能自進於此故復發憤一道　唐文之衰馮公<lb/>
獨能力進乎古為昌黎所推許生無愧秩宗之官死而<lb/>
栁公權為之書碑今又列於泮宫馮公亦足以不朽矣<lb/>
第碑移竟失墓所惜哉<lb/>
　　　大徧覺𤣥奘法師塔銘<lb/>
<pb n="KR2n0040_WYG_003-47a"/>
在西安府城南興敎寺劉軻撰僧建初行書開成四年<lb/>
五月　𤣥奘法師始出塞涼州都督李大亮留之不聴<lb/>
去且奏聞邊臣之風紀凛然髙祖勅放行﨑嶇西域十<lb/>
七載得畨經六百五十七部而還詔譯於慈恩寺再譯<lb/>
於洛中自佛法入中國至是始大行於世也按唐書法<lb/>
師從天竺東歸婆羅門國王尸羅逸多遣使隨入朝貞<lb/>
觀二十年命長史王元䇿徃慰之蔣師仁為副未至尸<lb/>
羅逸多死其臣阿羅那順自立發兵拒元䇿元䇿時從<lb/>
<pb n="KR2n0040_WYG_003-47b"/>
騎纔數十戰不勝皆没時吐畨以尚主親中國元䇿挺<lb/>
身奔吐畨西郵檄召隣國兵吐畨泥阿婆羅皆將騎士<lb/>
以来二十一年五月元䇿部分之攻和羅城三日破之<lb/>
阿羅那順委國走合散兵復陣師仁破擒之獲其妃王<lb/>
子萬二千人雜畜三萬降城五百八十獻俘告廟法師<lb/>
且親見之矣天竺居葱嶺南去長安萬里自古未有使<lb/>
至其國者法師以取經為其王敬信其臣阿羅那順悖<lb/>
逆遂以召戎至於君臣係累萬里為俘中國之威靈於<lb/>
<pb n="KR2n0040_WYG_003-48a"/>
佛法何有哉今阿羅那順刻石肖像於唐太宗昭陵列<lb/>
諸畨君長十四石人之末侍立北闕背刻曰婆羅門帝<lb/>
那伏帝國王阿羅那順云　趙子函云𤣥奘乆居西域<lb/>
廣譯佛言唐太宗極尊崇之據史卒於顯慶六年即龍<lb/>
朔元年銘則云卒於麟德元年之二月史云年五十六<lb/>
銘云年六十九先葬滻東後移徙樊川北原即少陵原<lb/>
文宗開成四年劉軻撰文僧建初行草秀勁有法而文<lb/>
亦粗能言師事復可存也<lb/>
<pb n="KR2n0040_WYG_003-48b"/>
　　　安國寺寂照和尚碑<lb/>
在咸陽縣東門内寺中佛堂前段成式撰僧無可正書<lb/>
開成六年正月　趙子函云此碑在咸陽西馬跑泉地<lb/>
中武功康子秀先生過而識之以語土人竪於道傍其<lb/>
後王咸陽移之咸陽城中寺以碑有安國寺字遂改名<lb/>
其寺為安國寺按碑段成式撰僧無可書成式文筆自<lb/>
竒此文為佛言尤竒無可賈島從弟有詩集傳世其書<lb/>
法出栁誠懸而優孟者子秀名梣太史德涵子也<lb/>
<pb n="KR2n0040_WYG_003-49a"/>
　　　𤣥秘塔碑<lb/>
在西安郡庠裴休撰栁公權書㑹昌元年　趙子函云<lb/>
塔為大達法師建者書雖極勁健而不免脫巾露肘之<lb/>
病大都源出魯公而多踈此碑是其尤甚者<lb/>
　　　杜順和尚行記<lb/>
在西安府開佛寺杜殷撰董景仁草書大中六年<hi>闕</hi>月<lb/>
　趙子函云碑在開佛寺董景仁行草亦清勁但小弱耳<lb/>
　　　圭峯定慧禪師傳法碑<lb/>
<pb n="KR2n0040_WYG_003-49b"/>
在鄠縣草堂寺裴休撰并書栁公權篆額大中九年十<lb/>
月　趙子函曰此碑書法全出歐陽信本而瘦勁不及<lb/>
也當時栁誠懸書名動一時乃任篆休自任書亦信能<lb/>
書也余不敏竊謂此固當勝栁書　金禮部尚書趙秉<lb/>
文自號閒閒遊草堂寺詩五首寺僧刻之石首篇云下<lb/>
馬来尋題壁字拂塵先讀草堂碑平生最愛圭峰老惟<lb/>
有裴公無媿辭五詩可頌字尤佳<lb/>
　　　吏部題名石幢<lb/>
<pb n="KR2n0040_WYG_003-50a"/>
在西安府儒學㦸門内大中十一年十一月　按宋張<lb/>
舜民畫墁録曰長安今府宇即唐尚書省也府院即吏<lb/>
部也府録㕔前石幢即郎官題名石也不知何年移此<lb/>
　柱八面毎面為三段或四段曰左司郎中曰左司員<lb/>
外曰吏部郎中曰吏部員外郎曰司封郎中曰司封員<lb/>
外郎曰司勲郎中曰司勲員外郎曰考功郎中曰考功<lb/>
員外郎曰户部郎中曰戸部員外郎曰度支郎中曰度<lb/>
支員外郎曰金部郎中曰金部員外郎曰倉部郎中曰<lb/>
<pb n="KR2n0040_WYG_003-50b"/>
倉部員外郎曰禮部郎中曰禮部員外郎曰祠部郎中<lb/>
曰祠部員外郎曰膳部郎中曰膳部員外郎曰主客郎<lb/>
中曰主客員外郎按唐制二十四司以尚書左右丞領<lb/>
之左右司為之副此皆左丞之屬也題名不及左丞者<lb/>
自五品以下也十二司司各百餘人後題大中十二年<lb/>
十一月書鐫上石柱故自唐初迄宣宗諸名臣多在焉<lb/>
唐諸司官名或改或復或省或復置今不書所改者從<lb/>
舊制也書者不知為何人筆法出歐陽率更兼永興河<lb/>
<pb n="KR2n0040_WYG_003-51a"/>
南雖骨力不逮而法度森然葢唐世之書判取士顔元<lb/>
孫至以干禄命其字様故人多習書而歐虞褚薛一代<lb/>
前矛故多用其法也<lb/>
　　　脩武安君白起廟記<lb/>
在咸陽縣中古杜郵正書無名乾符五年　白起為秦<lb/>
將雖有功而殺秦民不少慘毒寡恩杜郵其賜死地後<lb/>
人立祠祀之何哉至唐乃能見夢於人云當為國家捍<lb/>
西患未㡬吐蕃入宼敗去遂得脩廟之典亦異矣秦俗<lb/>
<pb n="KR2n0040_WYG_003-51b"/>
嵗除城郭村墟凡十字街築土作大人頭空其内剔抉<lb/>
其眼鼻七孔聚薪於内焚之烟火自孔中出謂之燒白<lb/>
起怨毒至今猶未改耶　趙子函曰壁間石記正書遒<lb/>
勁亦有歐法知唐世官牒無不作佳書也記中所立添<lb/>
置物色有晀子舍一十間沙子三間傘一顔石押衙影<lb/>
等皆不可曉<lb/>
　　　濟安侯廟記<lb/>
在華州城隍廟内近移西安李巨川撰郭懐素正書<lb/>
<pb n="KR2n0040_WYG_003-52a"/>
光化二年唐昭宗自華州還京改華州為德興府封少<lb/>
華山神為佑順侯封城隍神為濟安侯此文多述韓建<lb/>
之功稱太傅許國公而不名<lb/>
　　　唐故左龍武軍統軍檢校司徒贈太保隴西李<lb/>
　　　　公神道碑　唐故使持節代州諸軍事代州<lb/>
　　　　刺史李公神道之碑<lb/>
朱彛尊曰代州栢林寺東晉王李克用墓斷碑二贈太<lb/>
保文曰公諱國昌字德興今為隴西沙陀人偉姿容善<lb/>
<pb n="KR2n0040_WYG_003-52b"/>
射葢克用之父朱邪赤心也代州刺史文曰公即太保<lb/>
之次子也其名克字僅存餘可識者有公前躍馬彎弓<lb/>
及徐方等數字　按史克用兄弟四人次曰克讓為振<lb/>
武軍校從討王仙芝以功拜金吾衛將軍宿衛京師賜<lb/>
第親仁坊自克用稱兵雲中殺守將段文楚詔捕克讓<lb/>
克讓與僕十餘騎彎弧躍馬突圍出奔雁門與碑文合<lb/>
則為克讓無疑但史載克讓守潼闗與黄巢兵戰敗匿<lb/>
南山佛寺中為寺僧所殺不言其為代州刺史又得歸<lb/>
<pb n="KR2n0040_WYG_003-53a"/>
葬於代皆不可曉者當歐陽永叔時去五代甚近沙陀<lb/>
世次已不得詳其為唐人傳謂太祖四弟皆不知其父<lb/>
母名號至國昌字德興紀亦遺之是二碑永叔亦未之<lb/>
見也　按五代史後唐莊宗先號朱邪出西突厥後世<lb/>
别號曰沙陀德宗時有朱邪盡忠者為吐畨賛普所殺<lb/>
子執宜歸唐居定襄其部落萬騎皆驍勇號沙陀軍執<lb/>
宜死其子曰赤心懿宗咸通中神䇿大將康承訓討龎<lb/>
勛於徐州以朱邪赤心為大原行營招討沙陀三部落<lb/>
<pb n="KR2n0040_WYG_003-53b"/>
軍使從討勛拜單于大都䕶鎮武軍節度使賜姓名李<lb/>
國昌屬籍沙陀益横恣懿宗徙國昌雲州刺史大同軍<lb/>
防禦使稱疾拒命子克用為雲州守提師殺使遂殺大<lb/>
同軍防禦使段文楚據雲州自稱留後唐以太僕卿盧<lb/>
簡方為振武節度使㑹幽并兵討之簡方軍潰沙陀愈<lb/>
侵掠代北為邊患明年僖宗立以李鈞為靈武節度使<lb/>
以招輯之拜克用大同軍防禦使居乆之國昌出擊党<lb/>
項吐渾赫連鐸襲破振武克用聞之自雲州徃迎國昌<lb/>
<pb n="KR2n0040_WYG_003-54a"/>
而雲州人亦閉闗拒之國昌父子無所歸因掠蔚朔間<lb/>
得兵三千僖宗拜鐸大同軍使以李鈞為代北招討使<lb/>
以討沙陀唐兵數敗沙陀益熾北據蔚朔南侵忻代嵐<lb/>
石至於太谷廣明元年李琢李可舉赫連鐸㑹擊沙陀<lb/>
克用叔父李友金以蔚朔州降唐可舉琢又連敗之沙<lb/>
陀大潰克用父子亡入契丹克用少驍勇軍中號曰李<lb/>
鵶兒其一目眇及其貴也又號獨眼龍居乆之又懼契<lb/>
丹圖已時從羣豪射獵羣豪皆服黄巢已陷京師中和<lb/>
<pb n="KR2n0040_WYG_003-54b"/>
元年代北起軍使陳景思發沙陀先降者與吐渾等萬<lb/>
人赴京至絳沙陀掠而還景思承制以克用為代州刺<lb/>
史雁門以北行營節度使率畨漢萬人過太原又大掠<lb/>
還二年十一月景思克用復以步騎萬七千赴京師正<lb/>
月至河中巢黨驚曰鵶兒軍至矣遂連敗賊兵是時諸<lb/>
鎮兵皆㑹長安大戰渭橋賊敗走入城克用乗勝追之<lb/>
自光泰門先入戰望春宫昇陽殿巢南走京師平克用<lb/>
功第一拜檢校司空同中書門下平章事河東節度使<lb/>
<pb n="KR2n0040_WYG_003-55a"/>
以國昌為雁門以北行營節度使十月國昌卒未十年<lb/>
克用封晉王數年亦卒子存朂嗣晉王十餘年梁滅唐<lb/>
存朂即皇帝位繼唐祚立髙祖太宗以下七廟尊祖考<lb/>
曽祖執宜祖妣崔氏皆諡曰昭烈廟號懿祖祖國昌祖<lb/>
妣秦氏皆諡曰文景廟號獻祖考克用諡曰武廟號太<lb/>
祖立廟於太原<lb/>
　　　唐福建觀察使司徒陳公墓誌<lb/>
公諱巖字夢臣閩建州人鄉進士黄璞撰文安定胡兆<lb/>
<pb n="KR2n0040_WYG_003-55b"/>
祉書景福二年八月立　按朱子綱目僖宗中和四年<lb/>
甲辰十二月以陳巖為福建觀察使初黄巢轉掠福建<lb/>
建州人陳巖聚衆數千保鄉里號九龍軍觀察使鄭鎰<lb/>
表以自代巖為治有威惠閩人安之　昭宗二年辛亥<lb/>
十二月福建觀察使陳巖卒巖疾病遣使召泉州刺史<lb/>
王潮欲授以軍政未至而卒都將范暉諷將士推已為<lb/>
留後發兵拒潮潮遣弟審知攻福州入其城潮自稱留<lb/>
後素服塟巖以女妻其子延晦厚撫其家　康煕甲申<lb/>
<pb n="KR2n0040_WYG_003-56a"/>
九月石工有以舊銘石来求售者諦視知為陳公墓誌<lb/>
歎詫乆之衆議舁置郡庠按黄巢之亂塗毒中原至於<lb/>
陷京師惟沙陀李克用破之於北陳公驅之於南李氏<lb/>
竟代唐而有天下為唐室立九廟陳公於南方觀察九<lb/>
載授軍柄於王潮以及審知奉唐正朔念餘年保境息<lb/>
民陳公之功德於閩甚鉅璞銘文叙次頗詳誌云厝於<lb/>
閩縣敦業鄉太平里宋太平興國間析置懐安縣前明<lb/>
萬厯併入侯官今北郊三十八都是也此石出於北郊<lb/>
<pb n="KR2n0040_WYG_003-56b"/>
村民黄福之家福於屋後浚溝得之遂加發掘見壙中<lb/>
石室規制宏壯時鄉隣多目擊者傖父俗兒烏知其為<lb/>
名賢蟄骨之區而䕶惜之哉乙酉春仲諸生陳祈廣等<lb/>
相率上其事於制府牒下有司乃有豪强奄有其地欲<lb/>
毁古塜而作新墳多方狡辯展轉支離甚至指銘文厝<lb/>
字為非葬夫篆額明書墓誌銘矣今以為非葬則孝經<lb/>
云卜其宅兆而安厝之者非歟終則摭建寧縣誌以為<lb/>
疑案夫纂輯志乗出於後人之手攷據失實如李忠定<lb/>
<pb n="KR2n0040_WYG_003-57a"/>
公墓今在侯官桐口大家山而邵武郡誌無錫縣誌皆<lb/>
載有公墓朱夫子墓今在建陽考亭山而徽郡誌亦載<lb/>
有公墓此類殊多即建寧縣誌亦云今已無跡矣其出<lb/>
流傳附㑹可知豈若誌銘為當年殉葬法物大書深刻<lb/>
正以防陵谷之變遷為千古不磨者哉有司一惟豪强<lb/>
之言是聴諸生數屈辱於公庭灰心結舌以古憲之豐<lb/>
功偉烈一坏莫保吁可勝歎哉予於唐末既得沙陀李<lb/>
氏二殘碑今又得讀陳公墓誌竊歎二人功蹟相類㫁<lb/>
<pb n="KR2n0040_WYG_003-57b"/>
碣荒碑皆可寳也代州誌載晉王墓明時為土人所發<lb/>
能見夢於神宗官為完之豈陳公一代人傑而今靈爽<lb/>
遂爾銷沉哉可慨也<lb/>
　　　晉王李克用北岳廟題記<lb/>
河東節度使檢校太保同中書門下平章事隴西郡王<lb/>
李克用以幽鎮侵擾中山領畨漢歩騎五十萬衆親来<lb/>
救援與易定司空同申祈禱翌日過常山問罪時中和<lb/>
五年二月二十一日克用記易定節度使檢校司空王<lb/>
<pb n="KR2n0040_WYG_003-58a"/>
處存看題至三月十七日以幽州請就和好遂却班師再<lb/>
謁晬容兼申賽謝便取飛狐路却歸河東克用重記天<lb/>
㑹十二年七月六日尚書都官員外郎知曲陽縣事髙<lb/>
君陳摹刋　朱彛尊曰文稱中和五年二月者即光啓<lb/>
元年考僖宗以是年二月至鳯翔三月還京改元之詔<lb/>
㫖未下通鑑遣將康君立救處存兩題名則云領畨漢<lb/>
兵五十萬衆親来救援與通鑑異文云至三月幽州請<lb/>
就和好遂班師取飛狐路却歸河東則又史所不及載<lb/>
<pb n="KR2n0040_WYG_003-58b"/>
者<lb/>
　<lb/>
　<lb/>
　<lb/>
　<lb/>
　<lb/>
　<lb/>
　来齋金石刻考略卷下<lb/>
</p>
<p>
</p>
  </div>
</body>
</text>
</TEI>
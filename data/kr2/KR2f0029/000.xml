<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>譚襄敏奏議</head>
    <p>
<pb n="KR2f0029_WYG_000-1a"/>
欽定四庫全書　　　　　史部六<lb/>
　譚襄敏奏議　　　　　　詔令奏議𩔖二<hi>奏議之屬</hi>
　　提要<lb/>
　　　　<hi>臣</hi>等謹案譚襄敏奏議十巻明譚綸撰綸字<lb/>
　　　　子理宜黄人嘉靖甲辰進士官至兵部尚書<lb/>
　　　　襄敏其諡也事迹具明史本𫝊此編乃其厯<lb/>
　　　　官疏草分為三集曰閩稿嘉靖四十二年再<lb/>
　　　　起為右僉都御史巡撫福建時所上也曰蜀<lb/>
<pb n="KR2f0029_WYG_000-1b"/>
　　　　稿嘉靖四十四年起為陜西巡撫㑹大足民<lb/>
　　　　作亂陷七城調任四川以後所上也曰薊遼<lb/>
　　　　稿隆慶元年至四年由兵部右侍郎進左侍<lb/>
　　　　郎兼右僉都御史總督薊遼保定軍務時所<lb/>
　　　　上也史稱綸沈毅知兵為台州知府時即與<lb/>
　　　　戚繼光立束伍法練兵破倭冦擒斬殆盡官<lb/>
　　　　浙江海道副使時又連破之再起為浙江右<lb/>
　　　　叅政時破饒平賊林朝曦調福建叅政時郡<lb/>
<pb n="KR2f0029_WYG_000-2a"/>
　　　　縣多為倭所陷力戰恢復閩地以平官四川<lb/>
　　　　巡撫時滅雲南叛酋鳯繼祖于㑹理總督兩<lb/>
　　　　廣時岑岡賊江月照等望風而降朝廷倚以<lb/>
　　　　辦賊遇警輙調居官無淹嵗在薊遼與戚繼<lb/>
　　　　光協力邉辦三衛諸部迄不敢南牧終始兵<lb/>
　　　　事垂三十年積首功二萬一千五百計其功<lb/>
　　　　名不在王守仁下而儒者顧艷稱守仁則以<lb/>
　　　　守仁聚徒講學羽翼者衆也今特録是集以<lb/>
<pb n="KR2f0029_WYG_000-2b"/>
　　　　見其謀畫之大畧庶不沒其實焉乾隆四十<lb/>
　　　　六年十二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
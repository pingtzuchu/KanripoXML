<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>譚襄敏奏議巻三</head> <lb/>
    <p>
<pb n="KR2f0029_WYG_003-1a"/>
欽定四庫全書<lb/>
　譚襄敏奏議巻三<lb/>
　　　　　　　　　　　　　明　譚綸　撰<lb/>
　　恭謝天恩疏<hi>隆慶元年六月朔題</hi>
臣待罪四川巡撫於嘉靖四十五年十一月日䝉聖恩<lb/>
陞臣兵部右侍郎兼都察院右僉都御史總督兩廣軍<lb/>
務兼理糧餉兼巡撫廣西地方臣聞命即焚香望闕叩<lb/>
頭謝恩訖隆慶元年三月初二日始與巡撫四川都御<lb/>
<pb n="KR2f0029_WYG_003-1b"/>
史陳炌交代出疆兼程前進逮本年五月二十七日至<lb/>
廣東南雄府受原任提督兩廣都御史呉符驗一道預<lb/>
備倉糧并督徵錢糧勅書各一道令旗令牌各五面副<lb/>
并肇慶府申送新<graphic n="KR1113" url="https://raw.githubusercontent.com/kanripo/KR-Gaiji/master/images/KR1113.png" mimeType="image/png"/>闗防一顆臣當即望闕叩頭謝恩<lb/>
接管外竊念臣才識庸陋無可比數伏䝉先帝晉之崇<lb/>
階畀之重任比臣具疏自陳又伏䝉皇上温綸勉留臣<lb/>
戴此隆恩天高地厚誠不勝感激即今兩廣地方雖稱<lb/>
盜多財匱臣敢不誓竭犬馬勉濟時艱以圖報稱至於<lb/>
<pb n="KR2f0029_WYG_003-2a"/>
效與不效則非臣之愚所能逆覩也<lb/>
　　照例添設總兵中軍官員以便訓練疏<lb/>
據鎮守廣西地方總兵官俞大猷鎮守廣東地方總兵<lb/>
官湯克寛呈稱照得職等標下隨征兵勇必得中軍坐<lb/>
營官一員統領訓練查得福建等處鎮守總兵官原題<lb/>
設坐營署都指揮僉事一員又設中軍以都指揮體統<lb/>
行事署指揮僉事二員職等事體與之相同合照例請<lb/>
設以都指揮體統行事坐營把總各一員前來統領訓<lb/>
<pb n="KR2f0029_WYG_003-2b"/>
練各兵等因到臣臣看得鎮守總兵官員荷九重推轂<lb/>
之委專一方征伐之權任至重矣故必有標下之兵以<lb/>
崇居重馭輕之勢亦必有坐營之職以為分任佐理之<lb/>
司不但訓練標兵支放月粮督造器械為坐營官所有<lb/>
事即文移往返如巡按御史不便行之總兵而行之坐<lb/>
營總兵官不便行之諸司而行之坐營自是事體且總<lb/>
兵或移鎮於外坐營則居守於内總兵或調度於中坐<lb/>
營則宣力於外此其闗係為尤重而不容以一日缺焉<lb/>
<pb n="KR2f0029_WYG_003-3a"/>
者也故在福建總兵官既設有坐營署都指揮僉事一<lb/>
員又設有中軍以都指揮體統行事把總二員在先年<lb/>
鎮守惠潮伸威營總兵官亦設有中軍把總指揮僉事<lb/>
一員其人陳其可是也緣從征歲久積勞成病放囘調<lb/>
理今兩廣既各專設有鎮守總兵則前項官員委不可<lb/>
缺但查先年鎮守恵潮伸威營總兵官即今湯克寛是<lb/>
也于時所設中軍人員止是指揮僉事職任委属太輕<lb/>
此俞大猷湯克寛所以必欲請各設以都指揮體統行<lb/>
<pb n="KR2f0029_WYG_003-3b"/>
事坐營官一員似亦相應及照原任伸威營中軍指揮<lb/>
僉事陳其可久服行陣多厯戰功事在前督撫兵部右<lb/>
侍郎呉厯與臣先年提督福建軍務時所有捷書班班<lb/>
可考今查所患疾病業巳痊可如䝉伏乞勅下該部再<lb/>
加查議上請於鎮守廣東廣西總兵官標下照例各設<lb/>
以都指揮體統行事坐營官一員其在廣東總兵官標<lb/>
下謂宜即以原任伸威營中軍指揮僉事陳其可推補<lb/>
廣西總兵官標下亦宜就俞大猷營中查取素有勞績<lb/>
<pb n="KR2f0029_WYG_003-4a"/>
官一員推補如此則兵將相識任使得人而軍務為有<lb/>
賴矣臣愚不勝幸甚<lb/>
　　議處添設將官便督調以安地方疏<hi>隆慶元年七月初二日題</hi>
據廣東都布按三司呈奉巡撫廣東僉都御史李及巡<lb/>
撫福建都御史塗澤民巡按福建監察御史胡維新題<lb/>
稱廣東南澳與本省𤣥鍾銅山寨切近盜賊不時出没<lb/>
乞設㕘將一員于廣東大城所駐劄督理兩省兵船防<lb/>
禦該兵部覆議合候命下准將大城所添設水路㕘將<lb/>
<pb n="KR2f0029_WYG_003-4b"/>
一員統督銅山柘林等寨把總守備兵船常川在於南<lb/>
澳東西信地加謹防捕如有盜賊生發即便㑹合追剿<lb/>
仍聽閩廣兩省撫按官節制調度其添兵粮餉造船工<lb/>
料與㕘將把總衙宇各該撫按衙門徑自議處施行等<lb/>
因具題節奉聖㫖是欽此備咨查照欽遵兵部推得署<lb/>
都指揮胡守仁相應補大城所㕘將題奉欽依備咨前<lb/>
來臣㑹同巡撫廣東李都御史巡按廣東王御史議照<lb/>
擇要害以置將領備禦誠貴於周詳分疆界以明職守<lb/>
<pb n="KR2f0029_WYG_003-5a"/>
事權最病於牽制查得潮州府地方先年曽議總兵俞<lb/>
大猷駐劄府城山海頗稱寧靖後因本官被論閑住主<lb/>
將缺人續奉欽依以福建總兵官戚繼光兼制二省本<lb/>
官見廣東地方多事潮州為亟閩省山海之冦竊發無<lb/>
時既以專劄鎮城難便遙制異省條陳揭帖事宜遂該<lb/>
福建撫按衙門具疏題請議於大城所添設㕘將一員<lb/>
實所以代本官之右臂也近因言官建議題奉欽依特<lb/>
專設總兵官湯克寛鎮壓全省專劄潮州府城其福建<lb/>
<pb n="KR2f0029_WYG_003-5b"/>
總兵巳免兼制之勞矣前提督兩廣兵部右侍郎呉於<lb/>
題請設柘林守備疏内亦巳備言大城所不必添設㕘<lb/>
將之意反覆詳盡夫廣省水寨未創之先南澳一帶委<lb/>
覺無備廣東未有總兵之先大城所㕘將亦應添設今<lb/>
則柘林水寨設有守備一員碣石水寨設有把總一員<lb/>
各分管南澳等處地方統之以南頭㕘將而潮恵二州<lb/>
又設有㕘將一員專管陸路兵防且有總兵官員親握<lb/>
重兵專劄潮州又有海防兵備徃來監督是水陸各有<lb/>
<pb n="KR2f0029_WYG_003-6a"/>
專官將領不見缺乏體統相維血脉聯絡海防之計似<lb/>
無遺䇿矣况南澳本潮州地方而大城所離府城止八<lb/>
十里柘林等兵不專統於本省之大將而分屬於異省<lb/>
之𥚹禆權柄倒置事體既覺舛謬惠潮既有㕘將二員<lb/>
而咫尺之地又設㕘將一員十羊九牧責任愈見牴牾<lb/>
將多兵冘彼此推託且疲困府分粮餉缺乏支應囏窘<lb/>
後愈難繼各該司道前後議呈誠為有見伏乞勅下該<lb/>
部再加詳議將新設大城所㕘將胡守仁列銜閩中專<lb/>
<pb n="KR2f0029_WYG_003-6b"/>
在漳州詔安駐劄統轄𤣥鍾銅山等寨官兵如漳州原<lb/>
設有㕘將或將本官裁革别用其廣東柘林兵船仍聽<lb/>
南頭㕘將統領各明定疆界互相應援如賊由西行則<lb/>
廣兵邀其前閩兵擊其後賊由東行則閩兵邀其前廣<lb/>
兵擊其後中嚴㑹哨之法務成犄角之勢仍就近俱聽<lb/>
總兵湯克寛調度無事閩廣水兵工食俱各於本省闗<lb/>
支有警逐日行糧則隨所在支給庶閩廣各有専官而<lb/>
職守不致侵越兵防愈飭海氛可寧地方幸甚臣等幸<lb/>
<pb n="KR2f0029_WYG_003-7a"/>
甚<lb/>
　　條處驛傳事宜以蘇困敝疏<hi>隆慶元年七月十一日題</hi>
據廣西布政司呈先奉撫按衙門案驗行各分守道及<lb/>
府州縣查理驛傳自嘉靖四十一年以前各該站銀應<lb/>
存應扣之數及巳完拖欠各若干逐一查明分别果係<lb/>
應存驛遞支用拖欠在民者盡行蠲免若係應扣户部<lb/>
之銀雖在小民拖欠亦要作速徵解如有侵欺即行追<lb/>
究仍通取查過數目備細開呈以憑奏報施行依奉通<lb/>
<pb n="KR2f0029_WYG_003-7b"/>
行分守桂林等道及桂林等府查得桂林等府屬共拖<lb/>
欠若年分應扣解銀一萬九千八百四十八兩七錢伍<lb/>
分六厘各屬皆稱鄉民編充船馬驢夫日逐應付公使<lb/>
無息民力困竭前項所扣銀兩拖欠向無輸納等情近<lb/>
奉詔盡蠲免今照各該驛遞拖欠扣解船馬驢夫鋪陳<lb/>
廩粮等銀係近年建議扣解户部錢粮並不係額辦之<lb/>
數且在四十三年以前似與欽奉恩詔相合合無俯念<lb/>
邊隅田土瘠薄生民疲困將前銀遵奉恩詔蠲免等因<lb/>
<pb n="KR2f0029_WYG_003-8a"/>
到臣臣㑹同巡按廣西監察御史朱炳如議照扣驛銀<lb/>
以資邊餉固先年謀國之權宜而寛積欠以免征求尤<lb/>
今日恤民之至要蓋廣西地方土瘠民窮驛傳之編額<lb/>
徵有限雖惟正之供尚猶苦於不給而額外之扣豈能<lb/>
責以時輸以故嘉靖四十一年以前相應扣解之數共<lb/>
積欠至一萬九千八百有竒非有司之弗勤誠民力之<lb/>
巳竭此乃至於今該司通行各該道府逐一清查委果<lb/>
拖欠在民又係欽奉恩詔蠲免之列委應准與停徵以<lb/>
<pb n="KR2f0029_WYG_003-8b"/>
示寛恤如䝉乞勅該部再加查議將廣西所屬各府驛<lb/>
遞應扣解嘉靖三十九年四十年四十一年分前項未<lb/>
完銀兩遵奉恩詔悉與蠲免庶斯民獲一分之恵而困<lb/>
敝可少蘇矣<lb/>
　　比例陳情乞恩贈母疏<lb/>
竊念臣以一介書生行能寡薄仰荷朝廷作養積官卿<lb/>
貳奉命總督兩廣軍務恭遇皇上龍飛九五覃恩海内<lb/>
日月所照霜露所墜凡有血氣盡被恩榮如臣疏賤亦<lb/>
<pb n="KR2f0029_WYG_003-9a"/>
䝉皇上特賜誥命逺及臣祖下逮臣妻榮踰望外感切<lb/>
寸衷且本朝舊例推恩不及前母乃者大小臣工如前<lb/>
任刑部尚書黄光昇等各以前母比例陳乞加恩特䝉<lb/>
皇上均賜俞允此又曠蕩之典可為萬世之法伏念臣<lb/>
父先年娶臣前母黄氏生臣兄經見任雲南武定府推<lb/>
官不幸黄氏早故繼娶臣母羅氏生臣臣自㓜受學臣<lb/>
兄致有今日則前母黄氏於臣雖無鞠育之恩而能生<lb/>
臣兄以教臣成就之恩與鞠育等今幸遇皇上特恩開<lb/>
<pb n="KR2f0029_WYG_003-9b"/>
此新例真千載之竒逢為人子所希遘臣故敢冒昧比<lb/>
例陳情伏乞勅下該部比照尚書黄光昇事例議擬上<lb/>
請將臣前母黄氏一體追贈臣誠不勝感激屏營待命<lb/>
之至<lb/>
　　恭謝天恩疏<lb/>
隆慶元年十二月初一日該禮部差指揮舒煥齎捧欽<lb/>
奉皇帝勅諭朕即位之初念爾等效職勤勞宜有錫賚<lb/>
以隆恩典爾等其體朕至意益盡忠誠用副委任故諭<lb/>
<pb n="KR2f0029_WYG_003-10a"/>
特賜總督右侍郎譚綸紵絲三表裏臣綸祇領望闕叩<lb/>
頭謝恩訖竊念臣備位邊疆奉職無狀恭遇皇上嗣登<lb/>
大寳政令一新臣自分鰥曠宜䝉黜罰乃荷温綸勉勞<lb/>
錫命煇煌受此高厚之恩即粉骨碎身無以為報自是<lb/>
敢不益勵初心勉圖後效實心為民忠誠體國于以仰<lb/>
答至懷少盡犬馬於萬分之一臣不勝感戴激切之至<lb/>
　　比例陳情乞恩廕弟疏<lb/>
隆慶二年三月十一日欽奉詔書内一欵兩京三品以<lb/>
<pb n="KR2f0029_WYG_003-10b"/>
上文官未及三年考滿者許廕一子入監讀書欽此欽<lb/>
遵備行兵部武庫清吏司呈堂巳經三年考滿廕一子<lb/>
者不必開報外其未及三年考滿者查取應廕一子備<lb/>
開姓名年歲前來以憑題請施行等因到司案呈到部<lb/>
備咨到臣竊照臣於嘉靖四十二年七月初六日准吏<lb/>
部咨陞授都察院右副都御史提督福建軍務兼巡撫<lb/>
地方四十三年五月十九日得報奏准補制四十四年<lb/>
九月起復都察院右副都御史巡撫陜西未任尋以原<lb/>
<pb n="KR2f0029_WYG_003-11a"/>
職巡撫四川地方四十五年三月十一日到任本年閏<lb/>
十月陞兵部右侍郎兼都察院右副都御史總督兩廣<lb/>
軍務隆慶元年三月初二日在四川交代出境本年五<lb/>
月二十七日至廣東地方行事本年十月准兵部咨奉<lb/>
㫖行取囘京本年十二月十七日在廣東交代出境尋<lb/>
准吏部咨該本部㑹題奉聖㫖著囘部管事前後共厯<lb/>
正三品俸通計三十個月零二十六日兹未逮考滿之<lb/>
期恭遇延世之賞臣誠不勝幸甚顧念臣見生一子甫<lb/>
<pb n="KR2f0029_WYG_003-11b"/>
及四齡未堪送監讀書臣謹查得嘉靖二十七年十二<lb/>
月内有總督宣大等處地方軍務都察院左都御史兼<lb/>
兵部左侍郎翁萬達為集衆論酌時宜以圖安邊事荷<lb/>
䝉先帝鴻恩准廕一子入監讀書該本官奏行吏部將<lb/>
伊弟生員翁萬程題准承廕今臣有親弟譚綵年一十<lb/>
五歲見充江西撫州府宜黄縣儒學廩膳生員如䝉伏<lb/>
乞勅下該部將臣弟譚綵比照翁萬程事例題請承廕<lb/>
錄用以圖補報臣愚無任祈懇感激之至<lb/>
<pb n="KR2f0029_WYG_003-12a"/>
　　特薦大將講求車戰共圖安攘疏<lb/>
竊惟臣以一介草茅仰荷國恩備位卿貳總督兩廣巳<lb/>
踰涯分即捐糜不足為報也伏念臣自筮仕以來側聞<lb/>
湖廣久為邊患常私心憤之以為何緣得二三同志之<lb/>
臣請朝廷一旅之師講求車戰之法一伸撻伐之威乃<lb/>
恭遇皇上乘龍御極召用直言極諌之臣有給事中呉<lb/>
時來者起自謫所首陳破敵之䇿蓋誠有見於陛下為<lb/>
不世出之主真大有為之君遂以中興之業望陛下忠<lb/>
<pb n="KR2f0029_WYG_003-12b"/>
謀之臣若時來者誠足多也此引薦折衝禦侮足稱陛<lb/>
下任使者數人總兵官俞大猷戚繼光以逮臣愚陛下<lb/>
不量臣不能下之部議乃以素稱名將如戚繼光者列<lb/>
在用否之間堪任大將如俞大猷者寘之不用而獨請<lb/>
㫖將臣行取赴京臣聞命之初誠不勝大懼夫練兵破<lb/>
敵臣之素志懼之云何盖懼不得大將如俞大猷名將<lb/>
如戚繼光者與臣共事於疆場之間而以白面書生謂<lb/>
堪獨任恐終上負陛下任使無益成算耳兹幸戚繼光<lb/>
<pb n="KR2f0029_WYG_003-13a"/>
業巳奉㫖取用獨俞大猷者竟復見遺而不知今日破<lb/>
敵之䇿决非車戰不可而能盡車戰之法實惟俞大猷<lb/>
一人即臣與戚繼光皆自以為不及而廟議顧不之許<lb/>
盖緣陛下與在廷諸臣尚未深知俞大猷之為人耳臣<lb/>
請據實為陛下陳之謹按俞大猷秉義懷仁篤信好學<lb/>
休休大度不徒為將畧之優翼翼小心直論其人品之<lb/>
粹居常亦自比於管樂言有大而非誇用兵實有𩔖於<lb/>
穰苴道則正而不譎曰老成持重殆子儀充國其人語<lb/>
<pb n="KR2f0029_WYG_003-13b"/>
文武才猷則方叔吉甫之侣既絶口不談功利即謗言<lb/>
朋起亦順受而不辭且乃心恒在國家當時事難為獨<lb/>
慷慨而敢任堅定之性撓不濁而澄不清敬義之加榮<lb/>
不加而窮不損生平奮激志滅強敵滿腹甲兵獨重車<lb/>
戰當此之時而意氣彌勵則他日負荷可知故臣每許<lb/>
之為社稷之臣而臣亦服其有元戎之具今年齒雖踰<lb/>
六十精力尚似少年在大猷既自不肯服老而臣亦每<lb/>
幸其益壯陛下有臣如此且屬在多事之秋乃緣其不<lb/>
<pb n="KR2f0029_WYG_003-14a"/>
自表暴遂棄之一隅使不得展其平生而顧以破敵之<lb/>
事責之於臣此臣所甚懼而重為陛下惜之故敢冒昧<lb/>
以言伏乞勅下該部再加查訪如果臣言弗謬將俞大<lb/>
猷照戚繼光事理行取赴京與臣等講求車戰之法練<lb/>
兵破敵少紓皇上西顧之憂仰贊皇上中興之業天下<lb/>
幸甚臣愚幸甚<lb/>
　<lb/>
　<lb/>
<pb n="KR2f0029_WYG_003-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　譚襄敏奏議巻三<lb/>
</p>
<p>
</p>
  </div>
</body>
</text>
</TEI>
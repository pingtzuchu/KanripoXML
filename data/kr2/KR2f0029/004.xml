<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>譚襄敏奏議巻四</head> <lb/>
    <p>
<pb n="KR2f0029_WYG_004-1a"/>
欽定四庫全書<lb/>
　譚襄敏奏議巻四<lb/>
　　　　　　　　　　　　　明　譚綸　撰<lb/>
　　恭謝天恩疏<lb/>
嘉靖四十四年十一月二十三日臣在原籍據承差龍<lb/>
詷齎到吏部咨為缺官事該本部題奉聖㫖譚綸著以<lb/>
原職巡撫陜西等處地方寫勅與他欽此欽遵備咨前<lb/>
來臣即焚香望闕叩頭謝恩訖尋䇿馬衝寒兼程前進<lb/>
<pb n="KR2f0029_WYG_004-1b"/>
至李坪驛及准兵部差官齎到吏部咨為缺官事該本<lb/>
部題奉聖㫖譚綸著以原職巡撫四川等處地方寫勅<lb/>
與他欽此欽遵備咨前來臣又焚香望闕叩頭謝恩訖<lb/>
隨晝夜兼行前至四川與前巡撫都御史劉自強交代<lb/>
行事外臣誠惶誠恐稽首頓首具本奏謝者伏以聖皇<lb/>
達孝曲成本始之私恩天府名藩薦荷拊循之重負自<lb/>
天有命無地措躬竊念臣跡本孤微才復駑下徒以一<lb/>
念之忠朴至叨三品之崇榮昨秉鉞以南征實因人而<lb/>
<pb n="KR2f0029_WYG_004-2a"/>
成事既得㫖而西返將廬墓以終身孰謂服制之始闋<lb/>
遽濫保釐之大任循省莫稱遭際實竒兹盖伏遇皇帝<lb/>
陛下德合上𤣥道超元始應天以實畢至諸福之祥立<lb/>
賢無方採及下體之賤臣感恩思奮有志未能惟正巳<lb/>
以正人仰祇承乎上意必任怨以任事期無改于初心<lb/>
悉心以救殘民蓄威而備外患茍可為全蜀之利不敢<lb/>
愛六尺之軀此固臣之所以效忠於陛下亦以盡其職<lb/>
分之當為也臣下情無任感激屏營之至<lb/>
<pb n="KR2f0029_WYG_004-2b"/>
　　究盗㕘官以議善後疏<lb/>
據成都府申查得仁壽縣堂上櫃内原貯白銀三千二<lb/>
百四十六兩有竒於本年四月十七日夜被巳獲強盗<lb/>
鄭廷采等刼去知縣周大繡當堂查㸃明白並無吏庫<lb/>
乘機偷盗情弊等因及據守巡川西二道緝獲原刼仁<lb/>
夀縣庫強盗鄭廷采等七名窩主陳珊等六名及刼去<lb/>
贓物若干招解到臣尚有餘黨未獲臣將該縣知縣周<lb/>
大繡巡捕主簿李萃責令戴罪拏賊所獲失事官員通<lb/>
<pb n="KR2f0029_WYG_004-3a"/>
合查㕘以懲弗恪㕘照仁夀縣知縣周大繡忝居令長<lb/>
不顧司存銀巳立庫而慢藏典守之心何怠賊得梯城<lb/>
而行刼防禦之術誠疎在平日雖有愛民之心於臨事<lb/>
殊無弭盗之略人贓稍獲遺逸尚多巡捕主簿李萃才<lb/>
本闒茸政亦怠弛伴食縣堂任兵疲而弗練高卧私室<lb/>
致冦至而㒺聞雖在履任之初難逭曠官之咎此二臣<lb/>
者所當提問以為奉職不恪者之戒也布按二司守巡<lb/>
川西二道左㕘政李尚智僉事吕廕均有地方之責難<lb/>
<pb n="KR2f0029_WYG_004-3b"/>
免疎虞之愆但李尚智則兼攝下川南道巡歴叙瀘未<lb/>
囘相應免究吕廕則承委監督操務彼此顧慮難周相<lb/>
應量行罰治再照四川一省逺在西陲山川險阻甲於<lb/>
天下法網疎闊自昔而然邇年巳來在外則諸畨跳梁<lb/>
雖屢行撫剿而桀鷔之態尚轉相效尤而恬不之改在<lb/>
内則武備廢弛即嚴行督責而文武之屬率視為故事<lb/>
而莫覩其成如臣自入境以來即首視各郡縣城垣要<lb/>
皆單薄無益防禦甚如雲陽等縣之城則倒塌殆盡僅<lb/>
<pb n="KR2f0029_WYG_004-4a"/>
存遺址推之通省大略𩔖是繼之簡閱軍伍尺籍徒存<lb/>
迯亡過半此則天下衛所皆然而四川為甚矣至於民<lb/>
壯則論粮編丁最為近古其在今日可以循名責實轉<lb/>
弱為彊惟此而巳奈初意浸失於承平之久良法盡壞<lb/>
於不才之官有司視役占為當然以選練為長物而先<lb/>
年又以採辦之故工費浩大稍議折徵以濟一時然眉<lb/>
之急後以民力告困暫行停减因循至今額數皆失而<lb/>
所存無幾又皆白徒市棍遊手遊食責之披堅執鋭以<lb/>
<pb n="KR2f0029_WYG_004-4b"/>
待暴客其將能乎故自富順失事之後僅及年餘而越<lb/>
城刼庫巳經四起有由然哉及照全蜀四塞之地皆有<lb/>
盗區而永寧播州二司尤為淵藪盖二司利羣盗之重<lb/>
賂羣盗恃二司為三窟出没無常緝捕難及非一朝一<lb/>
夕之故矣故先年議設分守㕘將一員於永寧宣撫司<lb/>
駐劄兼制播州一帶盖欲其宣布威信鈐轄土夷誠為<lb/>
有見乃今反使羣盗得憑藉諸司以為逋迯之主而莫<lb/>
之誰何則又將焉用彼分守兼制為哉其故盖起于各<lb/>
<pb n="KR2f0029_WYG_004-5a"/>
官謀身之念太重任事之志弗專徒欲上下雷同遷延<lb/>
歲月僥倖無事以保全其富貴而未知顧名思義原始<lb/>
要終為地方謀為朝廷計耳則亦無惑彼之桀鷔愈甚<lb/>
轉相效尤而莫之改也至於㕘將周表則又有難以備<lb/>
責而當為處之者盖制馭土夷之道在我當守其舊章<lb/>
在彼宜責以定分則我既有執詞而彼亦自心服查得<lb/>
本路㕘將原係分守銅仁後改為思石兼制川湖播州<lb/>
等處向駐貴州石阡府今復改駐播州兼制思石遂使<lb/>
<pb n="KR2f0029_WYG_004-5b"/>
該司上下同辭紛然申擾以為不便臣初盖切責之其<lb/>
辭甚嚴其義甚正比查前此當事諸臣亦累行議處至<lb/>
久而未决盖土夷每以激變上囤為言周表亦以孤危<lb/>
難處為慮臣因為之熟計宣慰楊氏之有播州巳數十<lb/>
世所轄八司土夷自常賦之外朝廷未嘗令其妄出一<lb/>
錢而一旦以其素未嘗有之官隨帶三省之兵改駐於<lb/>
其治内供應夫馬不免偏累誠于情有弗堪故其心未<lb/>
厭服而周表此時且不免委曲遷就以計定人心為事<lb/>
<pb n="KR2f0029_WYG_004-6a"/>
不然恐生他故愈益難處而又何暇問其藏汙納垢之<lb/>
事而畢得行吾志哉故臣謂難以一槩責備而又當為<lb/>
之處者此也伏乞勅下該部再加查議將知縣周大繡<lb/>
等行巡按御史提問僉事吕廕量行罰治左㕘政李尚<lb/>
智免究仍聽臣嚴督守巡兵備等道府衛所州縣等官<lb/>
將通省大小城池並行修濬務高深如法保障有資合<lb/>
用工料從宜措處其原設民壯盡行查復舊額分投訓<lb/>
練務成精兵以備不虞及通行永寧等處㕘將安大朝<lb/>
<pb n="KR2f0029_WYG_004-6b"/>
并叙瀘重夔各兵備道嚴督播州宣慰楊烈永寧土舍<lb/>
奢效忠等將竄入該司地方有名強盗盡行拏獲解臣<lb/>
正法仍禁戢所屬不許再行窩藏其㕘將周表仍聽該<lb/>
部轉行臣與貴州巡撫都御史從長計議改駐適中地<lb/>
方免使獨累播州一司致生疑畏而文武庶官中之有<lb/>
怠緩不職與土司中之有桀鷔弗恭者皆從臣遵照勅<lb/>
諭㕘拏處治甚則加之以兵如此則守無不固令無不<lb/>
行而區區小冦不足慮矣<lb/>
<pb n="KR2f0029_WYG_004-7a"/>
　　議設兵備官員以圖善後疏<lb/>
准巡撫陜西都御史谷中虚巡按湖廣監察御史陳省<lb/>
㑹議得施州地方孤懸荆州千里之外適當䕫州建始<lb/>
之中上以扼三陜之要害外以控諸番之跳梁荆南守<lb/>
巡有遙制之慮重䕫兵備無專制之權相應㑹題比照<lb/>
辰沅事例除守巡該道外仍於湖廣按察司添設僉事<lb/>
一員請給勅書闗防整飭荆瞿施州等處兵備駐劄施<lb/>
州衛將本省荆州府所屬各州縣衛及施州十四土司<lb/>
<pb n="KR2f0029_WYG_004-7b"/>
俱聽該道統轄專一操練兵馬修理城池稽察奸弊清<lb/>
理詞訟撫綏民夷禁弭盗賊以安地方其鄰近永順保<lb/>
靖容美各土司悉聽節制及照四川重慶府所屬忠州<lb/>
酆都縣䕫州府所屬萬縣巫山建始奉節雲陽七州縣<lb/>
及石柱土司亦聽兼制庶號令易行緩急有濟仍於荆<lb/>
州府添設撫苗通判一員常駐施州衛專聽該道委用<lb/>
等因又准巡撫貴州兼督湖北川東等處地方副都御<lb/>
史陳洪濛㑹議得施州衛設居湖廣下湖南極西之界<lb/>
<pb n="KR2f0029_WYG_004-8a"/>
與川東雲萬奉建等縣相鄰其所轄宣撫司三安撫司<lb/>
八長官司三懸崕絶壁環繞牙錯締結姻好互肆吞噬<lb/>
兼之離省遼逺監司罕臨其地法令勾攝所不及衛官<lb/>
因而耽襲廢弛恬不知有王法平時明納其監贓遇事<lb/>
隂為之心腹以故養成桀黠嘯聚逋迯據險結寨刼殺<lb/>
鄰境幾二十餘年而後剿撫平之頃者土冦黄中之事<lb/>
為可鑒也迄今欲為善後之圖相應查照今議添設兵<lb/>
備一員專勅駐劄施州整飭軍衛土司一應軍機操練<lb/>
<pb n="KR2f0029_WYG_004-8b"/>
官軍兵快兼理刑名申嚴保甲之法繕固闗隘之守宣<lb/>
明號令擒拏盗賊禁戢奸宄相機撫剿仍兼制荆瞿二<lb/>
衛武職悉聽提調考註賢否併勘結襲替一體經由該<lb/>
道轉詳原設守備一員則令移駐南坪堡要害之衝並<lb/>
受節制隨宜調遣而又分撥施瞿二衞所指揮千百户<lb/>
三四員俱附南坪以聽守備行事仍設通判一員列銜<lb/>
荆州亦駐施州專理粮餉獄訟庶各該衞司漸膺監司<lb/>
之訓飭熟覩朝廷之紀綱自有以消弭其交結隂謀之<lb/>
<pb n="KR2f0029_WYG_004-9a"/>
念而湖廣極邊之界四川腹心之區雄然成一重鎮保<lb/>
無意外之虞矣其達州原設兵備副使一員宜以重䕫<lb/>
二府分為上下川東二道下川東道以兵備副使仍駐<lb/>
達州專轄䕫州府衞一應軍機兼理刑名上川東道以<lb/>
分巡僉事仍駐重䕫專轄該府衞一應刑名兼理兵備<lb/>
各換給勅書一道以便就近責成無事則周徧巡歴鋭<lb/>
圖平靖有事則上下川東與施州兵備聲勢聯絡互為<lb/>
犄角庶官無多設之冘地無遙制之囏統馭各有所司<lb/>
<pb n="KR2f0029_WYG_004-9b"/>
消弭預有所藉是亦善後之䇿及欲查復總督等因備<lb/>
議前來巻查兵科給事中邢守廷刑部主事羅青霄工<lb/>
科給事中何起鳴各以前因胥䝉題准俱經備行湖廣<lb/>
貴州巡撫等官㑹議去後今准㑹議到臣該臣㑹同巡<lb/>
按四川監察御史李廷龍議照貴州所以必欲復設總<lb/>
督者盖嘗病於兼制之甚難而工科右給事中何起鳴<lb/>
則謂總督可以不復者又有見於遙制之無益臣等因<lb/>
是而㕘諸輿論酌之時宜要之復總督不如設兵備盖<lb/>
<pb n="KR2f0029_WYG_004-10a"/>
總督勢逺而節制難及兵備勢近而緩急有濟此不但<lb/>
在施州一處為難即他處有事其形格勢沮有似施州<lb/>
地方者亦可推𩔖而行之則聲勢聮絡血脉貫通雖謂<lb/>
總督永永不必復可也但兵備之設在湖廣之議則謂<lb/>
宜于湖廣按察司添設僉事一員整飭荆瞿等處兵備<lb/>
駐劄施州兼制四川重慶所屬忠州酆都等七州縣而<lb/>
貴州之議則又止言添設兵備副使一員駐劄施州而<lb/>
不及所轄之地臣等恐兼制之權欠專而僉事之體未<lb/>
<pb n="KR2f0029_WYG_004-10b"/>
崇因從而折衷之謂宜如貴州巡撫議添設副使一員<lb/>
請給勑書闗防整飭荆䕫地方兵備從湖廣按察司列<lb/>
銜在於施州衛駐劄專屬湖廣撫按考覈仍聽川貴巡<lb/>
撫四川巡按節制在湖廣則以荆州府所屬各州縣及<lb/>
荆州荆右瞿塘施州四衞枝江夷陵長寧逺安忠州伍<lb/>
千户所并施州十四土司俱聽統轄鄰近永順保靖容<lb/>
羙各司悉聽節制在四川則以重慶府所屬忠州酆都<lb/>
縣䕫州府所屬萬巫建始奉節雲陽七州縣俱聽統轄<lb/>
<pb n="KR2f0029_WYG_004-11a"/>
石砫宣撫司亦聽節制如此則事權既專展布為易而<lb/>
成效可臻矣但施州衞既有兵備憲臣坐鎮其中則荆<lb/>
瞿守備宜移駐南坪堡仍聽該兵備道調度以扼塞諸<lb/>
夷出刼重䕫之衝合用官軍粮餉器械聽該兵備道臨<lb/>
期議處而添設管粮巡捕通判初議應於䕫州府帶銜<lb/>
比照施州衛官軍俸粮皆𣲖在重䕫所屬而䕫州府為<lb/>
多則此官應從䕫州府列銜為便及照川東地方原設<lb/>
有兵備副使一員駐劄達州分巡僉事一員駐劄重慶<lb/>
<pb n="KR2f0029_WYG_004-11b"/>
分守㕘議一員原駐合州今駐劄涪州而主事羅青霄<lb/>
復議於上川東道更設兵備副使一員實為冘職但二<lb/>
府所轄北連秦隴南雜土漢綿亘三千餘里三道既各<lb/>
專一政二府實兼顧難周誠宜以重䕫二府分為上下<lb/>
川東二道以整飭下川東道兵備副使即兼分巡仍駐<lb/>
達州專轄䕫州府衛州縣并石砫土司以分巡上川東<lb/>
道僉事即兼兵備專轄重慶府衞州縣并播司酉陽等<lb/>
土司各另給勅書一道欽遵行事其分守㕘議駐劄涪<lb/>
<pb n="KR2f0029_WYG_004-12a"/>
州亦應比照江西湖東分守事理請給勅書一道兼理<lb/>
本州并忠州長夀墊江南川酆都彭水武隆黔州九州<lb/>
縣刑名里甲之事如此庶畫地為守分任責成彼此無<lb/>
掣肘之虞首尾成率然之勢而於地方為有賴矣<lb/>
<hi>缺</hi>
<pb n="KR2f0029_WYG_004-13a"/>
　<lb/>
　<lb/>
　<lb/>
招討司土舎楊時譽節經守巡各道行委知府等官重<lb/>
覆查勘的係巳故副招討楊合庶長<hi>缺</hi>男應該襲授前<lb/>
職無容别議祇因該司招討<hi>缺</hi>定黨助伊姊高氏夀元<lb/>
妄保楊時舉越襲不遂以致互相讎殺雖經撫處寧息<lb/>
但恐苗蠻之性翻覆無常危疑之間禍變叵測則楊時<lb/>
<pb n="KR2f0029_WYG_004-13b"/>
譽以孤弱之身委難逺離所據告詞就彼襲替既經守<lb/>
巡兵備等官查有邦政事例又經三司掌印等官覆議<lb/>
相同相應請將楊時譽免其赴京就彼襲授副招討到<lb/>
任管事候地方事寧之日仍照例起送赴部除授伏望<lb/>
勑下該部查議果與前例相合行臣轉行遵照但恩典<lb/>
出自朝廷臣等未敢擅擬為此具本題請<lb/>
　　慶賀疏<lb/>
嘉靖四十五年八月初十日恭遇萬壽聖節臣誠懽誠<lb/>
<pb n="KR2f0029_WYG_004-14a"/>
忭稽首頓首上言稱賀者伏以天心篤祐北辰凝電繞<lb/>
之祥聖壽遐昌南極衍龍飛之祚神人交鬯宇宙均懽<lb/>
恭惟皇上德契高𤣥道超元始光膺寳籙大明普離照<lb/>
之無疆恭握瑤圖久道配乾行之不息皇仁天覆聖敬<lb/>
日躋惟精惟一以建中盡制盡倫而立極禮明樂備鴻<lb/>
謨逈邁乎百王内順外寧駿業獨超於千古維此仲秋<lb/>
之候忻逢誕聖之期歲功占瑞於金穰壽曜星輝於丙<lb/>
舍四靈畢至休徵恊六千甲子之周天九譯咸賓純嘏<lb/>
<pb n="KR2f0029_WYG_004-14b"/>
㑹億萬星纒之拱極日臨閶闔蓂開十葉以敷榮雲映<lb/>
蓬萊桃熟千春而薦實茂集長生之慶於昭永命之符<lb/>
臣幸際昌辰濫叨重寄恩實同乎大造報未效於微涓<lb/>
仰歌天保之章呼嵩忭舞遙上華封之祝望闕徘徊伏<lb/>
願景運彌隆𤣥禧滋熾永保太和之盛洊臻有道之長<lb/>
凝周鼎於萬年光昭日月垂虞裳於五位久並乾坤臣<lb/>
無任瞻天仰聖忻躍祝頌之至<lb/>
　　恭謝天恩疏<lb/>
<pb n="KR2f0029_WYG_004-15a"/>
嘉靖四十五年八月間臣在四川接得邸報該巡按福<lb/>
建監察御史陳萬言查覈福建山海功次該兵部題奉<lb/>
聖㫖譚綸賞銀二十兩二表裏欽此隨該禮部給付承<lb/>
差張大才等順齎到臣臣即焚香望闕叩頭謝恩祇領<lb/>
外臣誠惶誠恐稽首頓首具本謝恩者伏以受命專征<lb/>
愧乏旂常之績論功頒賞洊膺金幣之蕃誠感激而弗<lb/>
勝恨圖報之靡及竊念臣才同襪線器比鉛刀以纓索<lb/>
而繫單于寧免鯫生之妄執干戈以衞社稷徒懷士庶<lb/>
<pb n="KR2f0029_WYG_004-15b"/>
之忠詎謂癸甲之年㑹有甌閩之變奉詔起復䇿馬徂<lb/>
征幸使雕題鑿齒之人共識瞻依之慕遂令賣刀買犢<lb/>
之衆咸知鈇鉞之威是皆奉廟算以有成何敢貪天功<lb/>
為巳力乃捷書甫上即拜殊恩而舊跡成塵復䝉大賚<lb/>
兹盖伏遇皇上德侔造化明並照臨道以久而彌昌善<lb/>
雖微而必録故使韋布之賤亦獲自効於明時而錙銖<lb/>
之勞竟不見遺于大冶臣仰承天寵奚啻挾纊之温俯<lb/>
竭愚衷誓切捐軀之報即纎毫無補于世亦期無愧于<lb/>
<pb n="KR2f0029_WYG_004-16a"/>
五紽若緩急有用於時誠欲自同于百鍊此實臣涓埃<lb/>
之細所以圖盡于萬分之一者也臣下情無任感戴激<lb/>
切屏營之至<lb/>
　　増設縣治以圖治安疏<lb/>
據四川布政使司呈准分守川東道左㕘議余田重䕫<lb/>
道兵備副使周鎬分巡川東道僉事喬應元等各議請<lb/>
于隆橋驛地方建縣為弭盗安民計臣查嘉靖四十一<lb/>
年間䝉巡按四川監察御史陳批據舉人江汝岷呈稱<lb/>
<pb n="KR2f0029_WYG_004-16b"/>
重慶府榮昌縣原設于川東川南川西三道之衝東至<lb/>
瀘州一百六十里南至富順八十里西至内江縣一百<lb/>
二十里北至榮昌縣一百里徃來道路適為通衢汝岷<lb/>
居鄰兹土此中利害則熟知之亦巳身當之矣緣本驛<lb/>
與有司窵逺地里遼廣山澗險阻人民奸惡無所不至<lb/>
瀘州則有嘉明等里富順則有趙陽等里榮昌則有青<lb/>
灘等里以盗賊為生涯以逋賦為慣弊日則結夥嘯聚<lb/>
夜則明火殺人汝岷曾被刼掠家貲一空又刼平民張<lb/>
<pb n="KR2f0029_WYG_004-17a"/>
大韶等百十餘家至如錢粮逃欠不納告詞不行赴理<lb/>
瀘州勾提則逃避于榮富榮昌拘逼則逃避他方靡所<lb/>
踪跡先年䝉巡撫四川湯都御史奏准㑹議欲於瀘州<lb/>
富順榮昌割撥里分於該驛設縣後因停止議設叙州<lb/>
府通判一員駐劄嘉明鎮督粮捕盗然府館巳建年久<lb/>
通判巳更五員盗賊滋蔓逋負且甚豈法果不足以繩<lb/>
民民委不知向化哉盖緣嘉明通判之設無大捍衛有<lb/>
官無權有權無印雖至賢至勇之官亦有難於措手者<lb/>
<pb n="KR2f0029_WYG_004-17b"/>
賊民日興職此故也先年告欲設縣良民稱便奸惡梗<lb/>
焉夫民不可與慮始而可與樂成故本省先年添設威<lb/>
州太平壁山等縣其始皆難而繼皆告便矣該司㑹同<lb/>
按都二司議得隆橋驛地方四川縣相攙三道控轄官<lb/>
司窵逺人民雜居追徵錢粮則兩相影射追捕盗賊則<lb/>
兩相推調加以逋逃無賴於此淵藪官司莫可清查頑<lb/>
民日益驕横瀘州富順歲欠錢粮動以萬計此處之民<lb/>
逋欠也重叙一帶盗賊四漫行刼此處之民窩藏也上<lb/>
<pb n="KR2f0029_WYG_004-18a"/>
虧官帑下擾地方故先年屢議建縣惜費中止圖目前<lb/>
而忘悠久也今計建縣之費不過二三千金僅瀘富一<lb/>
歲逋負耳若縣巳業成豈止什百倍蓰於所費耶且盗<lb/>
賊獲寧百姓安堵公私兩利何憚不為所據設縣之議<lb/>
似應俯從等因到臣臣㑹同巡按四川監察御史李廷<lb/>
龍議照隆橋地方開設縣治其為士民屬望甚殷各司<lb/>
府勘議甚明而久之未决豈盡由于愛惜小費之故哉<lb/>
盖緣此縣一立則盗賊不能肆其志逋負無所遂其私<lb/>
<pb n="KR2f0029_WYG_004-18b"/>
元惡巨奸倡為異議多方阻撓以至因循停止釀成癰<lb/>
腫失今不亟為之圖則將來之患又有不可勝言者矣<lb/>
此隆橋縣治之立審時度勢臣等以為不可一日緩焉<lb/>
者也所據相度地形建設職官分割里分估計錢粮處<lb/>
分學校裁革通州掣囘官軍以新縣屬之叙州府隆橋<lb/>
驛改附新縣木料取諸費用第金川驛恊濟錢粮歸還<lb/>
富順多係臣等面加詳訂似巳周悉無容别議但欲分<lb/>
割二州縣田粮定為一則起徵一節前此豪強之民所<lb/>
<pb n="KR2f0029_WYG_004-19a"/>
為藉口公然阻撓者此也臣等竊謂地土有肥瘠風氣<lb/>
有厚薄故起科有重輕在他省地方固有一縣而三四<lb/>
則起徵者今欲比而同之使之舎輕而就重此於羣情<lb/>
實有所弗堪相應各仍其舊三則起徵所謂額既不失<lb/>
民亦樂從至於徭役民壯驛傳則從一而均𣲖免致參<lb/>
差不齊及查叙州府舊有廢王府第一區先年奉有欽<lb/>
依拆卸木石變賣年久無人承買中間朽腐過半且地<lb/>
里阻逺搬運為難似當酌量取用改造縣廨學宫等處<lb/>
<pb n="KR2f0029_WYG_004-19b"/>
則用過木植價銀即應扣算减免及照瀘州富順榮昌<lb/>
三州縣額設民壯原係照依丁粮僉編亦當隨照分割<lb/>
數目編入新縣仍於各該州縣舊額之内照數開除黄<lb/>
冊則待犬造之年磨算改正仍先造草冊一様六本存<lb/>
布政司該府州縣備照伏乞勅下該部再加查議具請<lb/>
欽定縣名銓選才識老成官員前來任事及轉行臣等<lb/>
將顯奉欽依事理逐一欽遵查照而行如此則一方之<lb/>
盗息民安而治化為有補矣<lb/>
<pb n="KR2f0029_WYG_004-20a"/>
　　擒獲積惡渠賊查叙功次以勵人心疏<lb/>
據四川布按二司呈報嘉靖四十五年三月十二日兵<lb/>
備葉副使獲賊首張廷輔十七日土婦鳯氏督領土兵<lb/>
於禮州城外與賊對敵生擒惡賊十名斬獲首級四顆<lb/>
奪獲賊馬八疋俘獲賊屬七名口二十一日鳯氏領兵<lb/>
臨陣生擒惡賊四名斬獲首級七顆奪獲馬一疋二十<lb/>
三日指揮丁良弼督領家丁與賊對敵生擒惡賊一名<lb/>
二十七日鳯氏率土兵戰於拖郎地方生擒首賊檢得<lb/>
<pb n="KR2f0029_WYG_004-20b"/>
一名從賊三名奪獲馬二疋本日千户陶漢生擒首賊<lb/>
一名二十八日原任指揮今辯問永逺充軍丁思道同<lb/>
家丁生擒惡賊六名千户楊能同家丁生擒安信名下<lb/>
賊七名斬獲首級二顆奪牛馬三頭疋指揮施溥同家<lb/>
丁施禮等生擒從賊二名原任百户今降總旗鍾鋭同<lb/>
家丁生擒從賊一名原任百户今問邊逺充軍未遣聶<lb/>
恩施坤同家丁生擒從賊一名四月初二日鳯氏督工<lb/>
戰於樟木箐地方生擒惡賊十二名奪獲馬二疋俘獲<lb/>
<pb n="KR2f0029_WYG_004-21a"/>
男婦三名口指揮丁良弼徐紹文同家丁生擒惡賊二<lb/>
名鹽井衞指揮張垣同家丁生擒惡賊二名斬獲首級<lb/>
五顆初五日指揮丁良弼率家丁大戰於拖郎箐地方<lb/>
生擒惡賊一名初六日越雋衞百户王霍率軍人於溪<lb/>
龍後山大戰生擒首賊一名從賊六名十一日鳯氏率<lb/>
土兵追入毛牛山番寨與賊大戰生擒惡賊十一名斬<lb/>
獲首級一十五顆奪獲馬騾器械有差俘獲男婦二十<lb/>
七名口殺死賊衆二百餘人十二日指揮丁良弼同家<lb/>
<pb n="KR2f0029_WYG_004-21b"/>
丁戰於黄甫營生擒逆止名下賊首一名二十三日鳯<lb/>
氏率土兵追入生番地方攻打牙礦何搽等寨大戰生<lb/>
擒惡賊七名斬獲首級九顆俘獲男婦五名口衝陣被<lb/>
傷土兵頭目吉魁本日都司張焰下家丁張普定生擒<lb/>
惡賊一名千户楊應昇生擒惡賊一名原任守備劉接<lb/>
指揮周因吾百户葉茂林督同承差喻梧并呉賢生擒<lb/>
惡賊一名五月初七日鳯氏率把事張偉土兵生擒首<lb/>
賊二名以上共計生擒首賊七十六名斬獲首級四十<lb/>
<pb n="KR2f0029_WYG_004-22a"/>
二顆殺死從賊番人二百餘名俘獲賊屬男婦四十二<lb/>
名口奪獲馬騾器械不可勝紀臨陣投降二十餘名燒<lb/>
過賊巢并助賊番村共七處招撫安挿猓猓九百六十<lb/>
一名西番二千三百六十名止有安信逆止二名敗陣<lb/>
迯入老箐去訖呈乞著落鳯氏挨拏庶為便益等因又<lb/>
據寧番衛被害失主李興四等百十餘人連名具告被<lb/>
土舎安信主令叛賊張廷輔檢得等刼殺人財等情到<lb/>
道當將安信等拏獲與栁興四等并發斷事司監候訖<lb/>
<pb n="KR2f0029_WYG_004-22b"/>
臣㑹同巡按四川監察御史李廷龍始仍開誠布公予<lb/>
以可生之路繼乃調兵懸賞示以必剿之機俱各批行<lb/>
該道便宜從事今仰仗皇上𤣥威震疊文武同心將士<lb/>
用命遂使元惡一旦就擒羣兇同時授首番夷因而知<lb/>
畏地方賴以底寧所據解到安信檢得等該臣批發按<lb/>
察司監候問詳及查有功效勞人員除問擬充軍未遣<lb/>
指揮丁思道百户施坤聶恩立功未配百户楊應元降<lb/>
級百户鍾鋭行令再行累功自贖徒犯呉賢等分别犒<lb/>
<pb n="KR2f0029_WYG_004-23a"/>
賞外照得整飭建昌兵備副使葉應乾才堪濟變心切<lb/>
救民任事而處置得宜見每出人意表知兵而籌畫數<lb/>
定敵巳在其目中得先發制人之機致一舉成功之䇿<lb/>
利州衞經厯黄清練達有為亷勤超𩔖先事能為未然<lb/>
之防臨事每得多算之勝番夷素服其無私士卒樂為<lb/>
之用命冦帶土婦鳯氏忠貞素著謀勇兼資率兵三千<lb/>
人血戰十餘陣令嚴部曲而斬獲獨多威震番夷而反<lb/>
側胥定以上三臣功當首論者也帶管分守上川南道<lb/>
<pb n="KR2f0029_WYG_004-23b"/>
㕘政李尚智分巡上川南道副使陳嘉謨義切同舟心<lb/>
懷共濟或决勝於千里之外而動中機宜或轉輸於多<lb/>
事之秋而曽無詘乏寧越守備沈鯨明見賊情習知地<lb/>
利足躡行陣而奮不顧身深入夷巢而竟至底績四川<lb/>
行都司都指揮宣詔僉書署都指揮僉事張焰咸負驍<lb/>
勇各奮鷹揚共収破敵之功均於武成有賴指揮丁良<lb/>
弼老成持重勇敢超羣提軍保障孤城而民志巳定乘<lb/>
勝追擒劇賊而地方獲寧千户楊能百户王霍艱險不<lb/>
<pb n="KR2f0029_WYG_004-24a"/>
避矢石争先一則有抗敵全城之功一則著䇿應斬馘<lb/>
之績行都司斷事邵相守禦多贊畫之能部運得緩急<lb/>
之助行都司經歴孫光祖督餉而秋毫無染備冦而寢<lb/>
食靡寧以上諸臣功當次論者也指揮施溥周因吾張<lb/>
垣徐紹文千户陶漢楊應昇百户葉茂林各親行陣均<lb/>
有戰功經歴李藻與有區畫之勞守備劉接百户張誥<lb/>
亦效摉獲之力以上諸臣又當次論者也再照巳故土<lb/>
官指揮使安忠妻鳯氏質本女流心閒將略馭衆嚴而<lb/>
<pb n="KR2f0029_WYG_004-24b"/>
有恩屬下久之益服誠無負于國恩深有禆於邊鄙所<lb/>
據守巡兵備等官要將鳯氏承襲夫職一節無非欲為<lb/>
安緝地方計也但臣查得夫亡妻襲之例在各宣撫宣<lb/>
慰諸土司則有於各衞所諸土官則無合無通乞勅下<lb/>
該部再加查議將首惡安信等轉行四川巡按御史明<lb/>
正典刑以泄軍民之憤將兵備副使葉應乾等功次覈<lb/>
實賞賚以為羣工之勸及將鳯氏比照邦政内夫亡妻<lb/>
襲事例俾之承襲伊夫指揮使職事管束土夷以靖地<lb/>
<pb n="KR2f0029_WYG_004-25a"/>
方之患待鳯氏終身仍令四十八馬火頭公同舉保安<lb/>
氏子孫承襲如此則懷忠者有所激勵濟惡者有所懲<lb/>
創而邊徼為有賴矣<lb/>
　　議建郡城分軍守禦以圖久安長治疏<lb/>
據四川布按二司呈稱馬湖府張世𦙍條陳内開馬湖<lb/>
係國初設立土官衙門原無城郭盖防微杜奸之意至<lb/>
𢎞治九年改設流官屢議修建但因山勢險峻兼以土<lb/>
官土舍及目把人等多不樂從誅心察微必有别志則<lb/>
<pb n="KR2f0029_WYG_004-25b"/>
修建之舉誠不可巳即山勢險峻若經營有方不患無<lb/>
成但自大水之後水旱相仍兼以征調之苦即今地方<lb/>
十室九空民間財力實難措處伏望動支官銀差委賢<lb/>
能官員估計督修庶專任責成財可省事可濟而保障<lb/>
有賴矣等因節經查議䝉兩院批允通行該府一面動<lb/>
支官銀採石并行布政司㑹同分守該道逐一查議訖<lb/>
今據估計備議前來該臣㑹同巡按四川監察御史李<lb/>
廷龍議照馬湖地方在唐宋皆為覊縻之州城則建廢<lb/>
<pb n="KR2f0029_WYG_004-26a"/>
不一入國朝則為世守之郡於例又不得城後土官知<lb/>
府安鰲以不法伏誅乃改土為流政令一新百廢<hi>缺</hi>
<pb n="KR2f0029_WYG_004-27a"/>
　<lb/>
加彼於馬湖則無兵而有兵事之便利無過于此如䝉<lb/>
伏乞勅下該部再加查議請自聖裁容臣等將所議城<lb/>
垣嚴督該府查照覆估事理及時興築勒限完工及查<lb/>
該府空地修葢千户所一區并量造營房將叙南衞後<lb/>
千户所官軍公撥前去該府屯守中間未盡事宜聽臣<lb/>
等權宜區處庶地利人和兼舉並得一方賴以保障而<lb/>
邊鄙無虞矣臣等不勝幸甚<lb/>
<pb n="KR2f0029_WYG_004-27b"/>
　　勦賊計安地方疏<lb/>
據四川按察司整飭建昌兵備副使葉應乾呈稱嘉靖<lb/>
四十五年九月初四日准雲南布按二司監軍盧㕘將<lb/>
張副使闗稱逆賊鳯繼祖聚集賊黨數千日逐攻圍武<lb/>
定府城分巡安普道張僉事劄營于六塊山本月二十<lb/>
九日夜鳯賊刼營將張僉事擒入東山賊巢賊祖見土<lb/>
兵勢大擁擡張僉事于小路帶令賊黨二百餘騎潜自<lb/>
迯遁于四川七州急發兵截勦以靖地方等因又據㑹<lb/>
<pb n="KR2f0029_WYG_004-28a"/>
州衛呈稱㑹理安通及東川阿著他泥等處惡賊連年<lb/>
抄刼軍屯請乞乘此機㑹及塞外禾稻未斂之時抑且<lb/>
因糧於敵軍食可資一併勦除等因到道巳經備行行<lb/>
都司及㑹川衞掌印巡捕等官蕭世傑等嚴加防禦及<lb/>
照逆賊鳯繼祖敗則迯遁㑹理東川此其故智也但查<lb/>
雲南不曽先期知㑹四川直待彼處兵巳調集而始移<lb/>
文前來以致賊得行其故智追悔莫及且雲南大兵即<lb/>
日渡江相應亟為議處查得鳯氏土兵尚少合無呈乞<lb/>
<pb n="KR2f0029_WYG_004-28b"/>
本院另調官兵三四千名星夜前來㑹川與鳯氏合陣<lb/>
并查㑹理與東川交界而繼祖之姑嫁與東川他泥此<lb/>
地進兵則彼必以東川為退路夾攻似不可緩再乞選<lb/>
將一員調兵一枝駐劄東川境上候本院示定日期建<lb/>
昌兵與雲南兵從㑹理進而東川兵從東川進兩相攻<lb/>
入則此賊庶不迯遁等因呈詳到臣巻查本年七月二<lb/>
十五日准雲南巡撫等處地方兼贊理軍務兵部尚書<lb/>
兼都察院右都御史吕光洵并鎮守雲南總兵官征南<lb/>
<pb n="KR2f0029_WYG_004-29a"/>
將軍黔國公沐朝弼各咨為𠞰除逆酋以正國法以安<lb/>
地方事俱㑹同巡按雲南監察御史劉思問照得武定<lb/>
府巳故土官知府瞿氏先因無子商同伊女四川建昌<lb/>
衞土官鳯氏將本省木納解馬火頭阿咱男阿備抱養<lb/>
為子改名鳯繼祖婚娶土婦阿茄為妻本婦係東川土<lb/>
酋阿五之母阿科之姐根聮枝附包藏禍機又與四川<lb/>
巧家土舎别雞合謀搆亂刼掠黎溪州巳故土里長自<lb/>
天禄妻賒路男混保擾害兩境繼祖雖身在武定其根<lb/>
<pb n="KR2f0029_WYG_004-29b"/>
底實植於建昌羽翼濳布於東川先年謀為不軌發兵<lb/>
征剿逃依阿科阿五為命潜復武定益肆兇殘今又殺<lb/>
害本營總管鄭竑武定土官應繼宗𣲖鳯誥及抄殺居<lb/>
民李堯卿馬邦元等家人口擁衆入城迫脅府禦官員<lb/>
震驚百姓罪在必誅巳經本省集議征剿以正國法以<lb/>
絶一方禍本拯兩省生靈咨煩督行建昌叙瀘等兵備<lb/>
守巡該道及守備等官禁嚴鳯氏阿科阿五别雞等俾<lb/>
遵朝廷法度固守封疆不得助兇黨惡仍希督責各該<lb/>
<pb n="KR2f0029_WYG_004-30a"/>
地方漢土官兵於要隘處所嚴加防截等因備咨前來<lb/>
隨即案行建昌兵備道調發土官鳯氏嶺栢各正漢官<lb/>
兵於金沙江叙瀘兵備道行㕘將安大朝領兵在於交<lb/>
界處所防截并著落東川府官吏嚴禁土目阿科等不<lb/>
許黨助窩藏仍出示懸賞擒捕及行四川按察司備呈<lb/>
巡按四川監察御史李廷龍知㑹本年九月十四日又<lb/>
准巡撫雲南都御史吕光洵并鎮守雲南總兵官黔國<lb/>
公沐朝弼各咨照得本省武定府逆賊鳯繼祖謀奪土<lb/>
<pb n="KR2f0029_WYG_004-30b"/>
官攻城殺人誘執方面大肆猖獗本省調兵攻剿賊祖<lb/>
勢窮迯奔㑹川七州伊妻阿茄前夫男阿五處餘黨迯<lb/>
遁東川土酋阿科處各潜匿偷生隨該都指揮徐高督<lb/>
率官兵於八月十八日追至直勒渡江邊駐劄監軍㕘<lb/>
政盧岐嶷亦於二十六日督兵續進指日過江前來七<lb/>
州地方與四川官兵剋期進剿等因又經備行建昌兵<lb/>
備道添調土官鳯氏調集土漢官兵沿江分布把截及<lb/>
定委行都司僉書署都指揮僉事沈鯨前去統督經歴<lb/>
<pb n="KR2f0029_WYG_004-31a"/>
黄清前去監督㑹同雲南官兵夾剿并行叙瀘兵備道<lb/>
督行㕘將安大朝領兵於東川交界去處相機截殺又<lb/>
差百户牧愛擎捧旗牌前去東川府嚴責該府土婦寧<lb/>
著禁諭土夷不許黨助窩藏及要將繼祖設法擒獻又<lb/>
行分守下川南道右㕘議呉文葉親詣馬湖府選調羅<lb/>
<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>兵二千名責令原任守備陳師指揮丁世延統領前<lb/>
去東川境上聽候夾剿又恐雲南官兵經由東川地方<lb/>
土目因而生事阻撓復牌仰原差百户牧愛傳諭土婦<lb/>
<pb n="KR2f0029_WYG_004-31b"/>
寧著嚴禁間隨據帶管叙瀘兵備僉事崔棟呈稱原調<lb/>
羅<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>兵與安㕘將官兵共二千六百餘名俱必從四川<lb/>
納谿經由烏撒貴州畢節取道雲南霑益州等處方抵<lb/>
東川俱係苗地又據分守上川南道右㕘議呉文華稟<lb/>
帖開稱烏撒霑益地方大軍經行去處萬山蹊徑民居<lb/>
稀少不便安挿且米糧艱貴難於糴買等因該臣看得<lb/>
初調羅<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>土兵謂可徑從馬湖以至東川剋期夾剿今<lb/>
據復要取道霑益計調發以至地方非三月不能到彼<lb/>
<pb n="KR2f0029_WYG_004-32a"/>
恐巳緩不及事據理度勢似宜從雲南徑調霑益州土<lb/>
兵一枝直抵東川為便巳經移咨雲南巡撫衙門查照<lb/>
去後尋又催行建昌兵備道添調土官鳯氏土兵七千<lb/>
名㑹川等衞官軍二千五百名雅黎等州縣鄉勇一千<lb/>
名紅卜所等處土兵一千七百名再行委行都司掌印<lb/>
署都指揮僉事周宗前去統督務要隨賊向往相機夾<lb/>
攻又行叙瀘兵備道嚴責東川土婦寧著整搠土兵分<lb/>
布把截必茄滋卜鑾得等渡不許縱賊迯匿外為照㑹<lb/>
<pb n="KR2f0029_WYG_004-32b"/>
理七州雖係四川行都司㑹川衞所轄地方然皆是苗<lb/>
民不奉法令以其接連滇境往往交通為患其㑹理又<lb/>
與東川府聮界東川亦係羅猓在四川直有覊縻之名<lb/>
而巳先年鳯繼祖因雲南征討迯匿七州遂茍合阿茄<lb/>
聮姻阿科葢其狡猾之計以㑹理東川為三窟久矣後<lb/>
雖投降雲南尋復猖狂弗靖此在雲南不得不征在四<lb/>
川不得不備祇緣雲南至四川㑹城計程十七八日自<lb/>
四川㑹城至建昌行都司所屬㑹川衞又計程十七八<lb/>
<pb n="KR2f0029_WYG_004-33a"/>
日當雲南初咨到臣在七月二十五日自臣行文與建<lb/>
昌兵備道在八月十一二日方可到彼建昌兵備道行<lb/>
各土官調兵又必兩月方齊乃鳯賊刼去張僉事在於<lb/>
七月二十九日迯入㑹理在於八月十三日此建昌兵<lb/>
備副使葉應乾所以有無及之嘆也但今兩省官兵集<lb/>
至三萬有竒業巳分道並進直薄賊巢計此釜中之魚<lb/>
必當旦夕授首除臣再嚴加催督候有捷音另行具奏<lb/>
　　土漢官軍併力搗剿斬獲隣省逆酋飛報捷音疏<lb/>
<pb n="KR2f0029_WYG_004-33b"/>
據四川按察司整飭建昌兵備副使葉應乾呈稱嘉靖<lb/>
四十五年八月初八日奉臣案驗為剿除逆酋以安地<lb/>
方事備案行仰本道即調土官鳯氏等各領土兵於交<lb/>
界要隘防禦并行經厯黄清監督如遇雲南武定逆酋<lb/>
鳯繼祖并黨惡卞大才馬騰霄等奔遁前來即約㑹雲<lb/>
南官兵相機夾擊若七州土酋阿五等窩藏就便一併<lb/>
擒剿以靖地方等因遵行間又䝉巡按四川監察李御<lb/>
史案行本道即便監督調到土漢官兵申嚴號令約㑹<lb/>
<pb n="KR2f0029_WYG_004-34a"/>
雲南官兵相機擒剿所獲功次選委公正官員隨營紀<lb/>
驗合用糧餉軍需犒賞悉聽該道從宜動支仍委廉官<lb/>
專管等因䝉此案查八月初七日先奉巡撫雲南等處<lb/>
地方兼贊理軍務兵部尚書兼都察院吕都御史案驗<lb/>
備行本道即便嚴督土官鳯氏指揮撒和等各調部下<lb/>
土漢勇鋭官兵多則萬計少則三四千名於隘口去處<lb/>
屯劄把截如遇逆酋鳯繼祖及黨惡卞大才馬騰霄等<lb/>
奔遁就便截殺等因俱經遵奉一面調發建昌衞土官<lb/>
<pb n="KR2f0029_WYG_004-34b"/>
鳯氏昌州長官司土舎白馬普濟長官司土舎吉正榮<lb/>
又差鹽井衞經厯李啟明調取該衞左所土舎刺馬紳<lb/>
中所土舎刺世麟右所土舎八定安各部下精鋭土兵<lb/>
并行鹽井衞指揮張垣千戸髙森百戸黄欽寧畨衞指<lb/>
揮施溥越巂衞千戸陳清鎮西千戸所百戸王霍大渡<lb/>
河千户所指揮周因吾千户劉澤各督領該衞所軍兵<lb/>
及行㑹川衞掌印指揮蕭世傑巡捕指揮張嗣爵立功<lb/>
指揮撒和千户蘇好朱軒起調本衞軍兵行委經厯黄<lb/>
<pb n="KR2f0029_WYG_004-35a"/>
清監督分投前去金沙江白馬渡把截至本月十六日<lb/>
逆酋鳯繼祖徑由直勒渡過江迯入㑹理州阿五家據<lb/>
險窩藏訖黄清備將鳯繼祖逃遁事情具報到道本道<lb/>
又分投差吏喻翥承差張育賢舎人張純歐應時等催<lb/>
督鳯氏等各土漢官兵兼程前去截殺本道即於八月<lb/>
二十七日帶領建昌衞千户韓京楊應陞大渡河千戸<lb/>
所百户葉茂林并建前二衞軍兵自建昌起程至九月<lb/>
初三日到於㑹川將先到官兵與㑹川迷易紅卜二所<lb/>
<pb n="KR2f0029_WYG_004-35b"/>
土舎賢明等各部下見在土兵分把㑹理要害去處又<lb/>
差指揮撒和同千户蔡一元周應元帶領㑹川衞見在<lb/>
軍兵一千五百名防守姜州堡及差鄉導劉志月郭文<lb/>
正蔡朋等分路徑入各處村寨賫捧兩省撫院告示曉<lb/>
諭不許藏匿黨助鳯繼祖等拒敵若能擒獻首惡准給<lb/>
重賞本道又見各苗民貪受重賄乘見官兵捕急將賊<lb/>
祖渡送東川地方隨於本月初八日差人嚴諭諸苗以<lb/>
鳯賊在雲南殺害憲臣乃王法必誅之人若有接引渡<lb/>
<pb n="KR2f0029_WYG_004-36a"/>
送東川致令逃匿即先發兵誅㓕其家貽患不小并出<lb/>
示曉諭跟隨鳯繼祖部下諸酋不論榜内有名無名若<lb/>
能擒斬鳯繼祖出獻者俱准呈請兩省撫按衙門免罪<lb/>
之外仍給重賞本月十五日又奉巡撫四川譚都御史<lb/>
火牌行道解散黨與以分賊勢本道遵奉備出榜示發<lb/>
令經厯黄清差人密諭各黨如原係脅從者務各悔悟<lb/>
解散以免玉石俱焚之患并令經厯黄清指揮蕭世傑<lb/>
招諭七州土酋普雄阿罵等及鐵厰五朶麻龍仲村等<lb/>
<pb n="KR2f0029_WYG_004-36b"/>
寨苗民盡數投降惟㑹理一州阿五名下葡萄各可各<lb/>
普等寨雖與阿五鳯繼祖結黨犯順勢亦孤弱本月十<lb/>
八日又准分守上川南道右㕘議呉文華手本差雅州<lb/>
千户所千户廖芳前來領兵恊剿二十日本道差千户<lb/>
陳清蔡一元等各領部下兵勇分投䕶接雲南參政盧<lb/>
岐嶷副使楊守魯渡江至二十三日盧參政由直勒渡<lb/>
到姜州堡楊副使由金沙江到㑹川衞本道備將陸續<lb/>
調到鳯氏部下土兵七千名鹽井衛土舎刺馬紳部下<lb/>
<pb n="KR2f0029_WYG_004-37a"/>
土兵二千二百名刺世麒部下土兵四百名八定安部<lb/>
下土兵四百名寧番衞軍兵三百名大渡河所軍兵三<lb/>
百名越嶲衞并鎮西所軍兵一百名建昌衛軍兵四百<lb/>
名㑹川衞土漢官兵一千五百名土令賢明部下土兵<lb/>
五百名通融分布以代行㑹鹽守備原任行都司僉書<lb/>
署都指揮僉事余環利州衛經厯黄清共統領鳯氏賢<lb/>
明㑹川衞指揮張嗣爵千户周應元于朝爵寧番衞指<lb/>
揮施溥越嶲衞千户陳清鎮西所百户王霍各土漢官<lb/>
<pb n="KR2f0029_WYG_004-37b"/>
兵進攻㑹理州以指揮張垣經厯李啟明共統領刺馬<lb/>
紳刺世麒八定安各土兵與千户髙森百戸黄欽部兵<lb/>
分攻各普各可等處以雅州所千户廖芳提督建昌千<lb/>
户楊應陞㑹川千户蔡一元各部下軍士屯守姜州堡<lb/>
以大渡所指揮周因吾千户劉澤共領該所軍兵把守<lb/>
官橋以㑹川衞指揮蕭世傑統領本衞軍兵守㑹川衛<lb/>
城兼把截普雄㑹理各交界隘路又以本衞指揮張輔<lb/>
周管理軍器本衞應襲蘇尚恩把守黎溪堡百户徐勇<lb/>
<pb n="KR2f0029_WYG_004-38a"/>
把守石㜑哨百户髙樹勲把守甸沙闗隨又該分守上<lb/>
川南道右參議呉文華帶官分巡上川南道僉事曹司<lb/>
賢奉四川撫院調發卭雅眉州等處鄉勇民兵一千名<lb/>
以雅黎守備張元統領成都前衞經厯杜柯監督大邑<lb/>
縣主簿夏師舜大渡河所百户葉茂林各分領與建昌<lb/>
衞千户韓京下鄉勇進守苦竹壩魯魁山等處又委新<lb/>
任成都府通判何朝佩管理糧餉賞犒兼驗功次㑹川<lb/>
衞知事馮著分管運糧本衞千户蘇炤李選專管押運<lb/>
<pb n="KR2f0029_WYG_004-38b"/>
指揮王永世隨營支放糧米本道親督各照哨道進次<lb/>
姜州堡㑹合雲南富民瀾滄貳哨監督盧㕘政楊副使<lb/>
各土漢官軍分道並進又奉本院差委成都前衞百户<lb/>
袁髙擎捧令旗令牌前來督剿又差中衞百户蕭敬前<lb/>
來責戰間本月二十七日逆賊鳯繼祖等合夥至姜州<lb/>
堡刼營㑹川衞指揮撒和下兵勇生擒賊犯一名方勇<lb/>
奪獲黄牛五隻十月初三日各哨官兵同時並進至苦<lb/>
竹埧各可村等處直搗㑹理巢穴鳯繼祖與卞大才馬<lb/>
<pb n="KR2f0029_WYG_004-39a"/>
騰霄阿五等因見兩省官兵勢盛難以抵當并脇從黨<lb/>
各思節次曉諭利害遂分枝逃住山箐藏匿經厯黄清<lb/>
督同土官鳯氏一面多方用計緝捕一面㑹同雲南及<lb/>
本哨官軍分哨搜捕至地名磋跎河口㑹川衞鄉導趙<lb/>
廷貴蔣勤兒周班徐以順等遇賊對敵就陣斬獲首級<lb/>
一顆鳯氏又督兵將阿五巢穴盡行燒燬本月十三日<lb/>
㑹川衞鄉導唐文貴李仲逺沈朝用陳齊九等出哨搜<lb/>
山擒獲鳯繼祖下從賊一名阿革十五日又發兩省官<lb/>
<pb n="KR2f0029_WYG_004-39b"/>
兵進攻阿乃箐寨與賊對敵當有㑹川衞指揮蕭世傑<lb/>
等率兵阿法等就陣生擒鳯繼祖下從賊一名阿别阿<lb/>
五下從賊一名阿澤十六日千户廖芳督嚮導王彦容<lb/>
軍人張儀劉來住等在於地名發覺山捕斬從賊首級<lb/>
一顆俘獲賊婦八口㓜男一名百户葉茂林督總旗張<lb/>
志土兵阿客等就陣生擒鳯繼祖下從賊宻都者哈阿<lb/>
洗三名十七日各賊又於各可村出截粮運指揮張嗣<lb/>
爵等督兵追捕軍人劉尚仁李小黒兒等斬獲首級一<lb/>
<pb n="KR2f0029_WYG_004-40a"/>
顆俘獲賊婦一口十月二十一日指揮蕭世傑張嗣爵<lb/>
等督兵搜至各可葡萄二村遇賊對敵指揮蕭世傑下<lb/>
土兵吉兆呉自吉哀革生擒鳯繼祖下從賊一名阿你<lb/>
張嗣爵下家丁張奴哐張四隆斬獲從賊首級一顆二<lb/>
十六日土官鳯氏下昌州長官司土舎白馬把事張啟<lb/>
光生擒阿五下從賊一名阿六俘獲賊婦一名木著㓜<lb/>
女一口舖菊指揮張嗣宗下鄉導劉尚仁斬獲從賊首<lb/>
級一顆二十七日指揮張因吾等督率軍兵攻捕各普<lb/>
<pb n="KR2f0029_WYG_004-40b"/>
寨賊總旗楊欽舎人張拱八就陣斬獲賊級二顆本日<lb/>
鹽井衞官兵搜至别那等寨與賊大戰當有指揮張垣<lb/>
督同家丁張應魁就陣斬獲首級一顆土舎刺馬紳斬<lb/>
獲首級七顆擒獲賊婦㓜男九名口奪獲牯牛一隻土<lb/>
舎刺崑斬獲首級六顆生擒鳯繼祖下奸細一名小保<lb/>
奪獲賊婦㓜男女一十四名口牛十隻馬二疋羊十隻<lb/>
三十日千户廖芳督兵搜至地名公鵞溝溜筒河遇賊<lb/>
對敵土兵李二奴家丁廖志安等斬獲葡萄寨賊首阿<lb/>
<pb n="KR2f0029_WYG_004-41a"/>
沮首級一顆閏十月初二日土官鳯氏下土舎白馬把<lb/>
事張啟光等領兵搜至各可村斬獲從賊首級二顆俘<lb/>
獲苗女一口鄉勇孫時中俘獲苗婦一口你罵被賊藥<lb/>
箭傷死土舎賢侯土名一名波哈襄鳯繼祖見得黨與<lb/>
盡散及沿江苗民不肯渡送過江勢孤力弱帶同卞大<lb/>
才者色迯入青鷄羅山大箐内潜避隨該鳯氏訪知發<lb/>
兵多方擒拏間比有鳯繼祖親信家人者色知覺懼為<lb/>
鳯氏併擒於初四日早走報鳯氏與土官禄紹先處隨<lb/>
<pb n="KR2f0029_WYG_004-41b"/>
發兩省官兵監同色者斬獲鳯繼祖與卞大才首級二<lb/>
顆㑹理州頭目首級二顆解送各道對衆紀驗明實轉<lb/>
解外其餘黨從督追剿初五日鹽井衞官兵出哨搜至<lb/>
地名水箐遇賊對敵當有指揮張垣下家丁張子林就<lb/>
陣斬獲首級一顆土舎刺馬紳下斬獲首級三顆俘獲<lb/>
男婦二名口土舎八安定下斬獲首級二顆俘獲男婦<lb/>
五名口土舎刺崐下斬獲首級六顆俘獲男婦四名口<lb/>
本日㑹川衞千户蘇好男蘇尚恩領兵在黎溪堡地方<lb/>
<pb n="KR2f0029_WYG_004-42a"/>
大灣箐遇賊對敵蘇尚恩督同黎溪里長自天瑞等就<lb/>
陣生擒鳯繼祖下賊犯者仔者义者係阿角者姐五名<lb/>
又斬獲賊級三顆初七日又發川兵分哨搜至地名剪<lb/>
烏山與賊對敵當有指揮撒和下家丁撒轍撒明憲撒<lb/>
書童就陣生擒先日刼營叛賊三名阿他俺古者鍋初<lb/>
八日㑹川衞應襲蘇尚恩督同軍人黄尚斌莫廷璋等<lb/>
搜至地名火焰山遇賊對敵就陣斬獲首級一顆又據<lb/>
經厯黄清報稱遵奉本道行令官兵攻剿核桃大峒伏<lb/>
<pb n="KR2f0029_WYG_004-42b"/>
賊至初十日鹽井衞土舎刺馬紳下舎把刺馬經阿他<lb/>
頭目左家送小兒甲初卜肉非李萬坤等奮勇攻進斬<lb/>
獲賊首者罵者古者凹者五首級四顆俘獲賊婦二口<lb/>
男孩一口奪獲馬二疋本日都司余環督兵於官橋搜<lb/>
山遇賊對敵當有土官鳯氏下把事趙章同土舎盧繼<lb/>
先就陣斬獲賊級一顆十三日川兵分搜水箐各可二<lb/>
處遇賊對敵土官鳯氏家糯谷咱斬獲首級三顆奪獲<lb/>
黄牛七隻土舎刺馬紳斬獲首級三顆舎人李莊家丁<lb/>
<pb n="KR2f0029_WYG_004-43a"/>
李保斬獲首級一顆以上除雲南官軍所獲功次不開<lb/>
併逆賊鳯繼祖卞大才及㑹理州頭目首級三顆解送<lb/>
雲南外在川哨通共生擒賊犯一十八名斬獲賊級五<lb/>
十八顆俘獲賊屬男婦女五十七名口奪獲牛羊馬共<lb/>
四十三疋隻攻破大賊巢二處俱經仰通判何朝佩紀<lb/>
驗及賊屬等項查發㑹川衞収管所據㕘論功罪除㑹<lb/>
同雲南監軍㕘政盧岐嶷副使楊守魯併報過用過錢<lb/>
粮候剿平餘孽另報及查雲南官兵巳於閏十月初九<lb/>
<pb n="KR2f0029_WYG_004-43b"/>
日掣囘訖等因又據建昌兵備副使葉應乾呈為連斬<lb/>
有名賊首再報捷音事節據監督利州衞經歴黄清并<lb/>
領兵代行㑹鹽守備原任都司余環報稱遵奉連日發<lb/>
兵分哨搜捕賊黨於閏十月十四日搜至地名各可村<lb/>
遇賊對敵土官鳯氏下通把張廷貴張林等就陣斬獲<lb/>
從賊首級一顆指揮周因吾千户韓京百户王霍督同<lb/>
家丁周紳韓得等共斬首級一顆同日指揮撒和督兵<lb/>
搜至阿歪寨遇賊對敵當有打手彭時曉同撒和家丁<lb/>
<pb n="KR2f0029_WYG_004-44a"/>
撒明憲等生擒賊首一名糯著又斬獲首級一顆十五<lb/>
日經歴黄清督同土舎刺世麒等率兵攻破葡萄寨與<lb/>
賊對敵當有刺世麒同男刺崐并部下土兵就陣斬獲<lb/>
極惡大土酋奄古首級一顆又斬獲從賊首級一十一<lb/>
顆生擒從賊一名者窩俘獲奄古妻額佐男者罵兒婦<lb/>
波切阿覺并小女共六名口奪獲馬鞍鞍籠盔刀長槍<lb/>
銀帶各一件戰馬一疋刺馬紳下斬獲首級一顆俘獲<lb/>
賊屬二口奪獲羊三十隻八定安下斬獲首級六顆指<lb/>
<pb n="KR2f0029_WYG_004-44b"/>
揮李明下家丁李守李容斬獲首級二顆當將前獲銀<lb/>
帶給賞有功土兵訖同日官兵搜至阿則寨遇賊對敵<lb/>
土官鳯氏下舎把趙章盧繼先斬獲首級一顆紅卜所<lb/>
土舎刁仲仁土兵哈哀斬獲首級一顆千户劉澤督兵<lb/>
侯彦成等俘獲賊婦一口索别十六日搜至即畜寨遇<lb/>
賊對敵指揮撒和下家丁撒明憲等就陣生擒鳯繼祖<lb/>
下黨惡班頭楊大義段伍月生并叛賊阿勺阿荅四名<lb/>
十七日搜至各可村遇賊對敵指揮張嗣爵下家丁張<lb/>
<pb n="KR2f0029_WYG_004-45a"/>
崇道等斬獲賊黨阿咱阿歹首級二顆十九日搜至地<lb/>
名江口渡遇賊對敵百户葉茂林督同總旗張志等生<lb/>
擒逆祖下黨惡賊犯一名末簡二十二日搜至即畜寨<lb/>
遇賊對敵土官鳯氏下把事趙章就陣生擒鳯繼祖下<lb/>
黨賊一名楊仲義土舎吉正榮賢侯刁仲仁指揮施溥<lb/>
家丁施良等共生擒即畜寨逆賊一名沙白俘獲賊男<lb/>
婦女落咱小猓羅普九母糯母六小女共六名口奪獲<lb/>
馬二疋又據經厯黄清報稱㑹同都司景應光督兵於<lb/>
<pb n="KR2f0029_WYG_004-45b"/>
本月二十四日攻打科薄寨與賊對敵土舎刺馬紳下<lb/>
舎把刺馬經陳四肉非等斬獲賊首阿義糯麥首級二<lb/>
顆從賊首級十顆俘獲賊屬三名口馬一疋土舎八定<lb/>
安下舎把刺馬佐賈加佐斬獲首級二顆指揮張垣下<lb/>
家丁張合保張甲樞張禄斬獲首級三顆指揮李明下<lb/>
家丁李載斬獲首級一顆報効吏何煜家丁何坤斬獲<lb/>
首級一顆同日官兵攻打大邑寨㑹川衞指揮張嗣爵<lb/>
下家丁張崇道等生擒鳯繼祖書手一名鄧繼科本月<lb/>
<pb n="KR2f0029_WYG_004-46a"/>
二十五日官兵搜至地名糯呷村遇賊對敵指揮撒和<lb/>
下家丁撒轍撒明憲等生擒鳯繼祖下從賊五應舉阿<lb/>
則二名同日鹽井衞土兵搜至下葡萄寨與賊對敵土<lb/>
舎八定安下斬獲案内有名賊首别則首級一顆從賊<lb/>
首級二顆生擒從賊二名普直者白土舎刺崑下斬獲<lb/>
五村火頭賊首阿烏首級一顆從賊首級二顆俘獲賊<lb/>
婦二口又據經歴黄清報稱本職節奉本道諭令監督<lb/>
土官鳯氏搜捕奏内有名首賊馬騰霄等今據原差鄉<lb/>
<pb n="KR2f0029_WYG_004-46b"/>
導探得馬騰霄聞見大兵掣出却於鸞得渡地方梭托<lb/>
山寨仍前糾聚賊衆欲囘武定為患隨該本道宻差經<lb/>
歴杜柯李啟明主簿夏思舜同新任行都司署都指揮<lb/>
僉事景應光守備張元㑹川衞監生李應東督領指揮<lb/>
張垣周因吾千户廖芳楊應陞百户葉茂林王霍等領<lb/>
兵分哨先於鸞得渡一帶隘口伏截一面宻令經歴黄<lb/>
清督同鳯氏統精兵一枝徑搗該寨又令百户袁髙齎<lb/>
捧旗牌前去督戰各兵於二十六日早攻至該寨馬騰<lb/>
<pb n="KR2f0029_WYG_004-47a"/>
霄等率衆拒敵該黄清督同鳯氏統兵大戰馬騰霄等<lb/>
敗走江邊鳯氏乘勝追殺當有頭目厄濶糯谷咱阿貴<lb/>
佐把事趙洪張啟光等就陣斬獲馬騰霄首級一顆并<lb/>
雲南奏内有名賊首遮古阿你羡資法歹阿鮓大首級<lb/>
四顆及從賊李成男李二阿祛罵色者則楊却者罵阿<lb/>
歹者泥者我等各首級九顆餘賊困逼投江溺死不計<lb/>
其數實係竒功及驗亡土兵一名祭咱箭傷土兵八名<lb/>
阿施者住阿保巳迷阿什約聶四十五吽咱又據經厯<lb/>
<pb n="KR2f0029_WYG_004-47b"/>
黄清報稱閏十月二十九日追至各普寨遇賊對敵當<lb/>
有㑹川衞鄉導余英等就陣生擒從賊二名者我者得<lb/>
十一月初一日又搜至麻龍仲村遇賊對敵土舎刺馬<lb/>
紳下土兵卜兒刺斬獲從賊阿你首級一顆刺崑土兵<lb/>
各租斬獲首級一顆八定安下土兵擢苴斬獲首級一<lb/>
顆以上川兵自閏月十四日起至十一月初一日止又<lb/>
共斬獲大賊首級六顆從賊首級六十三顆生擒從賊<lb/>
一十六名俘獲賊屬二十名口奪獲牛馬羊共三十四<lb/>
<pb n="KR2f0029_WYG_004-48a"/>
隻攻破葡萄村賊寨一處等因各報解道案照先奉巡<lb/>
撫四川譚都御史并巡撫雲南兵部尚書吕都御史各<lb/>
案驗仰道即便調兵擒剿如獲黨惡馬騰霄賞銀三千<lb/>
兩仍奏陞官職若七州土酋别則等誘引助惡即係賊<lb/>
黨一併誅殛等因奉此巳該本道遵奉節經宻切圖剿<lb/>
以靖地方去後今據前因為照馬騰霄遮古阿你羡資<lb/>
法歹阿鮓别則等原係隨同賊祖攻城刼營戕害方面<lb/>
奏内有名極惡首賊阿烏阿義糯麥等亦俱㑹理連年<lb/>
<pb n="KR2f0029_WYG_004-48b"/>
為害惡酋且近日接引逆祖過江幇助拒敵官兵罪惡<lb/>
尤甚今者仰仗本院忠誠上格威武宣昭將士祇承勇<lb/>
氣増倍如經厯黄清之申嚴號令不避艱險明慎謀慮<lb/>
動中機宜而土官鳯氏與土舎刺馬紳刺崑八定安各<lb/>
能奮勇截殺摧破強敵及經厯杜柯李啟明主簿夏思<lb/>
舜與旗牌百户袁髙都司耿應光守備張元報効監生<lb/>
李應東指揮千百户張垣等恊力恊謀共相督率殱除<lb/>
兩省之元兇蕩平積年之禍本邊徼廓清神人胥慶除<lb/>
<pb n="KR2f0029_WYG_004-49a"/>
將前項賊級發通判何朝佩紀驗明白照格給賞賊屬<lb/>
發㑹川衞収管外呈乞將獲功人員一併叙錄以彰激<lb/>
勸等因併將生擒斬獲功次呈解到臣卷查先准巡撫<lb/>
雲南等處地方兼贊理軍務兵部尚書兼都察院右都<lb/>
御史吕光洵并鎮守雲南總兵官征南將軍黔國公沐<lb/>
朝弼各咨隨即案行建昌兵備道行㕘將安大朝領兵<lb/>
於交界處所防截并著落東川府官吏嚴禁土目阿科<lb/>
等不許黨助窩藏仍出示懸賞擒捕間續據建昌兵備<lb/>
<pb n="KR2f0029_WYG_004-49b"/>
道呈報逆賊鳯繼祖逃入㑹理地方催行該督調土漢<lb/>
官兵一萬二千二百餘名㑹同雲南官兵隨賊向徃相<lb/>
機夾攻及具本題知訖又准兵部咨為久叛夷酋背撫<lb/>
謀據新城大肆猖獗乞懇聖明切責鎮巡重臣恊心剿<lb/>
除以正國法以安地方事該本部題奉聖㫖是征剿重<lb/>
務著鎮巡官恊心幹理以靖地方如敢以小嫌致妨大<lb/>
計重罪不饒欽此欽遵備咨前來催行該道㑹兵擒剿<lb/>
間隨據四川按察司整飭建昌兵備副使葉應乾并雲<lb/>
<pb n="KR2f0029_WYG_004-50a"/>
南監軍等道㕘政盧岐嶷副使楊守魯揭帖報稱三道<lb/>
親督雲南都司徐高四川原任都司余環監督利州衛<lb/>
經厯黄清守備袁位干鳯朝統領兩省大兵㑹同進剿<lb/>
有鳯繼祖頭目者色見兵勢重大先赴土官禄紹先營<lb/>
投降引兩省大兵前進各兵隨同者色斬獲鳯繼祖卞<lb/>
大才首級二顆㑹理州頭目首級一顆此皆仰仗本院<lb/>
勝筭逆首既巳授首餘黨隨行掃除等因又據各官查<lb/>
將兩省有功官兵㑹呈到臣該臣看得鳯賊既巳就擒<lb/>
<pb n="KR2f0029_WYG_004-50b"/>
而七州餘黨尚多潜匿乘此大兵雲集相應乘勝加剿<lb/>
以靖地方不然此屬散而復合大兵之後無從得食其<lb/>
為兩省軍民之害不淺隨案行建昌守備分守上川南<lb/>
二道㑹同雲南監軍道嚴督見在官兵將七州平日刼<lb/>
掠賊徒相繼征剿必軍聲大振國威既伸然後從而撫<lb/>
之乃可保無後患等因尋該二道囘稱雲南官兵先巳<lb/>
掣囘又行嚴督四川官兵擒剿去後今據前因該臣看<lb/>
得逆酋鳯繼祖素負梟獍之資久恣豺狼之暴以卞大<lb/>
<pb n="KR2f0029_WYG_004-51a"/>
才馬騰霄等為腹心結他泥阿五等為羽翼虜兩省夷<lb/>
民無慮千百毒四川邊圉巳厯數年在雲南征之則走<lb/>
七州以拒敵在四川逐之則降雲南以緩死營㑹理東<lb/>
川以為三窟聚逋迯亡命衆至數千遂敢攻圍府城戕<lb/>
害方面虐焰遍及於隣境姦謀實蓄乎異圖若不及時<lb/>
征剿實為地方大患兹者仰仗皇上天威震叠廟筭萬<lb/>
全兩省文武同心一時智勇並奮遂使負嵎之虎不浹<lb/>
旬而伏誅遊釜之魚率延頸而就戮番衆為之懾服黎<lb/>
<pb n="KR2f0029_WYG_004-51b"/>
庶由此奠安所據有功効命之人在雲南者聽該省巡<lb/>
撫都御史查叙外其在四川以發縱指示言之有如整<lb/>
飭建昌兵備副使葉應乾誠心體國鋭志匡時切同舟<lb/>
共濟之懷以討賊安民為任徵兵足餉即寢食之靡遑<lb/>
用間伐謀在心思而既竭恩威兼用調度多方慮每出<lb/>
於萬全功故収於一舉利州衞經厯黄清智足知兵才<lb/>
堪馭衆識微達變明每炳於幾先料敵出竒筭不遺乎<lb/>
餘力深入于蠻獠之穴奮不顧身調停乎主客之兵咸<lb/>
<pb n="KR2f0029_WYG_004-52a"/>
思用命真有禆於大計故馴至於成功以上二臣所當<lb/>
首叙者也分守上川南道布政司右㕘議呉文華帶管<lb/>
分巡上川南道按察司僉事曹司賢忠猷並茂謀斷相<lb/>
資遣將發兵應援惟恐不及運籌决勝績用藉以有成<lb/>
以上二臣所當次論者也至如成都府通判何朝佩督<lb/>
運不匱紀驗惟嚴成都前衞經厯杜柯鹽井經厯李啟<lb/>
明大邑縣主簿夏師舜㑹川衞知事馮著指揮王永世<lb/>
千户蘇炤李選或以監督効勞或以飛輓底績或以䕶<lb/>
<pb n="KR2f0029_WYG_004-52b"/>
餉無虞或以出納無弊又當次論者也以臨陣决戰言<lb/>
之有如建昌衞巡捕土婦鳯氏質本女流心閑將畧舉<lb/>
七千之衆於旬日之間懸數千之賞為購賊之計以大<lb/>
義而滅親厯諸艱而不避竟能先人以奪人遂致以賊<lb/>
而殺賊鹽井衞左所土舎刺馬紳中所土舎刺世麒同<lb/>
男刺崑右所土舎八定安争先效順抗志䇿勲奮勇以<lb/>
破堅巢賊膽俱落乘夜而襲首惡舉事尤竒徃來於巢<lb/>
穴之中如入無人之境稽考其俘獲之數獨於諸哨為<lb/>
<pb n="KR2f0029_WYG_004-53a"/>
多以上諸人均當首論而鳯氏之智勇兼全忠義傑出<lb/>
尤為難得者也代行㑹鹽守備原任行都司署都指揮<lb/>
僉事余環承委統兵實心任事入畏途而不懼於戎務<lb/>
而能勤黎雅守備以都指揮體統行事指揮使張元㑹<lb/>
川衞指揮張嗣爵蕭世傑鹽井衞指揮張垣雅州所千<lb/>
户廖芳㑹川衞千户蘇好同應襲蘇尚恩大渡河所百<lb/>
户葉茂林均有搜捕之功咸著擒斬之績以上諸臣所<lb/>
當次論者也至如行都司新任署都指揮僉事景應光<lb/>
<pb n="KR2f0029_WYG_004-53b"/>
成都前衞百户袁髙中衞百户蕭敬大渡河所指揮周<lb/>
因吾千户劉澤建昌衞千户韓京鎮西所百戸王霍寧<lb/>
番衞指揮施溥李明紅卜所土舎刁仲仁普濟長官司<lb/>
土舎吉正榮賢明或以斬獲而報功或以催督而盡力<lb/>
又當次論者也臣又看得是役雖兩省協謀羣䇿畢舉但<lb/>
當賊祖入據七州勢正猖獗之時在臣與雲南都御史<lb/>
吕光洵所責成者惟兵備副使葉應乾土婦鳯氏而巳<lb/>
在兩省文武諸臣所依以為張主者亦惟兵備副使葉<lb/>
<pb n="KR2f0029_WYG_004-54a"/>
應乾土婦鳯氏而巳而副使葉應乾所委任責成又惟<lb/>
在於經厯黄清土婦鳯氏所聽信服從亦惟在於經厯<lb/>
黄清故臣所論必以此三人者為功之首但查葉應<lb/>
乾見以前任解官鳯氏班師至家一夜為讎家所刺黄<lb/>
清阨於下位人莫之竒臣因表而出之誠欲使竭忠任<lb/>
事之人速得為善之利耳如䝉伏乞勅下該部再加查<lb/>
議將副使葉應乾特賜録用土婦鳯氏量加恤典經厯<lb/>
黄清破格超擢土舎刺馬紳等俱請乞恩賚其餘有功<lb/>
<pb n="KR2f0029_WYG_004-54b"/>
人役候巡按御史查明聽接管巡撫都御史照格給賞<lb/>
如此庶幾勸有位於將來而慰忠魂於地下矣臣愚幸<lb/>
甚地方幸甚緣土漢官軍併力搗巢斬獲隣省逆酋飛<lb/>
報捷音事理未敢擅便為此具本專差承差王誥親齎<lb/>
謹題請㫖<lb/>
　　議處賢能兵備官員以重至要極敝邊方疏<lb/>
照得四川行都司所轄建昌等六衞地方西接土番南<lb/>
連滇徼距省㑹千五百為巴蜀極邊要地加以蠻衆跳<lb/>
<pb n="KR2f0029_WYG_004-55a"/>
梁土官桀鷔紈袴不知奉法武備漸以廢弛綱紀陵夷<lb/>
冠裳倒置可謂大壞極敝非一朝夕之故矣邇自整飭<lb/>
建昌兵備副使葉應乾蒞任以來鋭意振作百廢具舉<lb/>
盖緣本官有氷蘖之操足折其驕慢之態有竒傑之才<lb/>
克勝其盤錯之任有忠義之氣可動其本心之良故未<lb/>
期月而法度修明蠻夷率服禍變消弭他弗論論其著<lb/>
者建昌衞土舎安信其人乘土官指揮安忠乏嗣遂招<lb/>
納叛亡挾分土地肆行刼掠數百里内十餘年間軍民<lb/>
<pb n="KR2f0029_WYG_004-55b"/>
之衆被其荼毒不可勝紀前此任兵備者視其猖獗莫<lb/>
之誰何而副使葉應乾於入境之初目擊其害即赫然<lb/>
震怒擒縳安信及信黨數十百人盡剿滅之如探囊取<lb/>
物振落發䝉用是六衞安堵雲南武定鳯繼祖者土官<lb/>
瞿氏之孽子也先年在於該府地方聚衆壞法拒捕迯<lb/>
入建昌㑹理州藏匿該省調兵征剿至費餉一十七萬<lb/>
竟不能得迄以就撫今又殺總管鄭竑戕害憲臣張澤<lb/>
仍擁衆走入㑹理據險為患副使葉應乾一得臣檄輒<lb/>
<pb n="KR2f0029_WYG_004-56a"/>
奮然自任召集土漢官兵動以萬計轉輸主客軍餉並<lb/>
無匱乏用是軍聲大振諸苗落膽賊祖伏誅羣黨殱悉<lb/>
即一時兩省當事之臣羣䇿畢舉而莫不推讓應乾為<lb/>
首功焉使應乾當時稍分彼此或才不足以濟之則今<lb/>
日羽翼巳成之繼祖焉知其不復如徃年養虎遺患之<lb/>
安信乎此其人所以有禆於邊方而能盡忠以報國者<lb/>
也陛下有臣如此豈易得之乃臣近讀邸報本官以前<lb/>
江西南昌府知府被劾去官一時聞者莫不駭嘆以為<lb/>
<pb n="KR2f0029_WYG_004-56b"/>
臣既失一左臂而邊方要地遽壞此長城何建昌六衞<lb/>
軍民不造一至於此夫應乾之為南昌有無善狀臣不<lb/>
能知其被劾事情臣亦未知所指但即其在建昌如此<lb/>
恐應乾即欲為兩截人物不如是懸絶之甚此臣之所<lb/>
未解也或者以為人才不同譬之於樹桃李之花悦人<lb/>
其實可啖至其材不可以屋楩楠把梓無桃李之花實<lb/>
而語棟梁者必歸焉今應乾或者其才不長于牧民而<lb/>
長于治兵與其不宜于幅裏而宜于邊方與其不善于<lb/>
<pb n="KR2f0029_WYG_004-57a"/>
守常而善于達變與無桃李之花與實而有棟梁之具<lb/>
與是未可知也洪惟我皇上壽考作人天下才賢涵濡<lb/>
于悠久無疆之化彬彬盛矣然求矩度之士於治平無<lb/>
事之日以弼成堯舜之治則舉目而是求倜儻於折衝<lb/>
禦侮之時以仰贊中興之業則每難其人以臣觀應乾<lb/>
者即無愷悌宜民之牧實為緩急有用之才可以仰贊<lb/>
皇上中興之盛者也乃以二卵而棄干城因寸朽而遺<lb/>
合抱臣甚惜之夫其人本無良而敢於違衆以私其所<lb/>
<pb n="KR2f0029_WYG_004-57b"/>
好是謂黨邪臣不能也心知其可惜而黙黙不復出一<lb/>
語使忠智之士俛首而去是謂蔽賢臣所懼也故敢冒<lb/>
昧為陛下陳之伏望聖明軫念邊方重地人才難得勅<lb/>
下該部再加查訪如果臣言不謬大破常格將應乾仍<lb/>
留建昌地方整飭邊務如此不惟賢才無阨窮之嘆而<lb/>
皇上亦可免西顧之憂矣<lb/>
　<lb/>
　譚襄敏奏議卷四<lb/>
</p>
<p>
</p>
  </div>
</body>
</text>
</TEI>
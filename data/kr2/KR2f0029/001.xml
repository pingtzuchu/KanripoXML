<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>譚襄敏奏議巻一</head> <lb/>
    <p>
<pb n="KR2f0029_WYG_001-1a"/>
欽定四庫全書<lb/>
　譚襄敏奏議巻一<lb/>
　　　　　　　　　　　　　明　譚綸　撰<lb/>
　　恭謝天恩疏<hi>嘉靖四十二年二月望日題</hi>
臣前任浙江布政使司右叅政兼按察司副使奉勑巡<lb/>
海嘉靖四十年三月十九日以父憂離任本年九月間<lb/>
因廣冦流突江西伏蒙皇上以金革復臣原職事寧伏<lb/>
䝉皇上許臣終制四十二年正月間閩倭猖獗兵部又<lb/>
<pb n="KR2f0029_WYG_001-1b"/>
題奉欽依復臣原職時臣讀禮甫及大祥伏惟大君制<lb/>
命時事孔棘臣子之私其何敢䘏臣隨於三月初一日<lb/>
割情就道催取淛兵至本月二十八日進至建陽縣䝉<lb/>
聖恩陞臣都察院右僉都御史提督軍務兼巡撫福建<lb/>
臣領咨望闕叩頭謝恩訖臣念閩海之冦盤據已乆徴<lb/>
兵方至易將臨敵誠恐交代之間人心弛懈因致誤事<lb/>
臣即破除常格凡事關戰守未代之先一面施行尋於<lb/>
四月十一日入省准前任巡撫游震得將闗防符驗旗<lb/>
<pb n="KR2f0029_WYG_001-2a"/>
牌并文巻與臣交代領事外臣惟兵戎為國之大事巡<lb/>
撫乃今之重臣必遴選之極精始付托之有效竊念臣<lb/>
以一介㣲賤濫厠班行才本不逮於中人學實未通乎<lb/>
軍旅始由郎署而出守徒負恩私繼秉憲節以臨戎深<lb/>
慚尸素忽冐知兵之譽祗縁任事之愚兩被命而墨縗<lb/>
已非所據薦承恩而秉鉞孰謂其宜且八閩之受倭今<lb/>
㡬十載而易巡撫者四姓曽未有終彼皆抱竒傑之才<lb/>
尚無救地方之患如臣菲劣抑又何勝聞命自天措躬<lb/>
<pb n="KR2f0029_WYG_001-2b"/>
無地欲感恩而圗奮實有志而未能惟無改其實心或<lb/>
粗得乎勝筭更假之以時日誓竭愚忠不與賊共戴于<lb/>
以開八閩之太平紓九重之南顧臣之願也亦臣之分<lb/>
也臣下情無任感激屏營之至<lb/>
　　乞恩終制疏<lb/>
淛江等處承宣布政使司右叅政兼按察司副使譚綸<lb/>
奏為江西地方流賊已靖仰遵成命懇乞天恩放回終<lb/>
制以廣聖孝事竊念臣以一介草茅叨逢盛世仕㡬廿<lb/>
<pb n="KR2f0029_WYG_001-3a"/>
年官階三品揣分弗堪圗報靡及不幸喪父苫居甫及<lb/>
兩月即遭流冦之來毁形扶襯竄伏林莽艱難備厯有<lb/>
死無生伏䝉皇上憫念元元横被鋒鏑屢下哀痛之詔<lb/>
亟興問罪之師江西臣庶皆焚香籲天祝願皇上萬夀<lb/>
無疆顧臣不自意駑下得以墨縗備數金革聞命兢惕<lb/>
措躬無所㑹時事戒嚴天威霆震臣烏鳥蹢躅之私未<lb/>
敢上請而犬馬奔走之力因效前驅今幸皇上𤣥威廣<lb/>
運廟算萬全渠冦授首三省底寧老終少長咸無失所<lb/>
<pb n="KR2f0029_WYG_001-3b"/>
之嗟孝子慈孫盡遂人倫之願獨臣三年有其懐之愛<lb/>
既與人同而一日愈於已之心未獲自盡誠宇宙内之<lb/>
罪人為聖明朝之棄物恭䝉明㫖准臣以暫起復及奉<lb/>
欽依許臣以事寧守制天語昭如日星君恩侔於天地<lb/>
臣雖粉骨碎身無以為報伏望皇上念臣哀苦惻怛之<lb/>
情恤臣無所解於其心之私勅下該部仰遵成命放臣<lb/>
回籍守制待制終之日遵例聽用則臣自此有生之年<lb/>
皆是效忠之日臣下情無任殞越懇切之至<lb/>
<pb n="KR2f0029_WYG_001-4a"/>
　　水陸官兵勦殺新舊倭冦捷音疏<hi>三月十九日題</hi>
嘉靖四十二年三月十八日倭賊進至建陽巡按福建<lb/>
監察御史李邦珍趣臣督戰臣啟行間㨿兵備副使汪<lb/>
道昆呈稱奉文㑹同副總兵官戚繼光選募淛兵於本<lb/>
年三月十七日入境行至浦城據報新倭四百餘徒自<lb/>
長樂縣地方登岸劄營小址窺伺省城本道先發前部<lb/>
六營把總胡守仁褚應宿率兵兼程赴省賊聞兵至隨<lb/>
奔福清縣岱后地方總兵官劉顯俞大猷各發官兵分<lb/>
<pb n="KR2f0029_WYG_001-4b"/>
伏要路截擊四月初十日提督軍門右僉都御史游震<lb/>
得親督胡守仁等三營勁兵徑趨福清縣追勦賊聞大<lb/>
兵壓境夤夜潜由江口逃遯本月十五日總兵官劉顯<lb/>
㑹同俞大猷各發把總郭成與領江西援兵把總樂塤<lb/>
及領兵名色把總包堂郭文劉添慶劉添榮劉招桂龔<lb/>
仁朱相指揮魏宗瀚等率兵分伏要路本日夘時官兵<lb/>
齊出奮擊俘斬首級一百四十五顆生擒一十六名奪<lb/>
回被擄男婦數百又准總兵官俞大猷報稱本鎮一面<lb/>
<pb n="KR2f0029_WYG_001-5a"/>
督發中軍指揮魏宗瀚統兵合勦一面督令名色把總<lb/>
朱相帶兵前往可通平海要路開溝㫁橋以截去路仍<lb/>
令各兵埋伏俟賊渡水邀擊至日夘時前賊果突大營<lb/>
劉兵放銃為號伏兵四起劉兵從左衝擊我兵從右夾<lb/>
攻賊衆大敗我兵乗勝衝殺追至開溝處所朱相伏兵<lb/>
齊起賊無去路擒斬過半餘黨勢窮奔投入海不能取<lb/>
級我兵全勝各收回營本鎮部下名色把總俞義重俞<lb/>
義安等官兵共斬獲首級四十一顆四月十九日准總<lb/>
<pb n="KR2f0029_WYG_001-5b"/>
兵劉顯開稱本月十八日把總許朝光稱平海倭賊知<lb/>
新賊殺盡即驚慌下船欲走因光防範嚴謹不敢開行<lb/>
至十六日夜颶風大作光將哨船駕至南向避風大船<lb/>
摘留平海繫泊賊欺船少乗風揺駕大小船共三十二<lb/>
隻一齊開洋光即棄艇急追連犂賊船四隻亂放發熕<lb/>
火器銃沉二隻焚燒三隻賊見勢蹙將財帛婦女抛棄<lb/>
入水投奔老岸比因昏夜不能盡殺止斬獲真倭四十<lb/>
九顆奪回被擄男女一百三十名口兵夫陣亡五人被<lb/>
<pb n="KR2f0029_WYG_001-6a"/>
傷一十一人餘倭復回舊巢見在督兵圍勦除首級人<lb/>
口解發紀驗外具報到臣為照福建地方被倭荼毒年<lb/>
甚一年民既凋殘兵粮俱困毎遇賊至無所措手以致<lb/>
延蔓日深蕩平無計兹䝉皇上憫念元元俯從諸臣所<lb/>
請遣將徴兵荐出内帑濟給粮餉用是軍聲稍振賊勢<lb/>
消沮在陸則新來之冦悉已授首在水則舟遯之賊尋<lb/>
報成擒是皆仰仗皇上𤣥威逺鎮廟算萬全將士用命<lb/>
所致也<lb/>
<pb n="KR2f0029_WYG_001-6b"/>
　　飛報異常捷音疏<hi>四月二十二日題</hi>
嘉靖四十二年四月二十一日臣督兵駐總兵俞大猷<lb/>
營内據整飭福州兵備按察司副使汪道昆報稱四月<lb/>
初八等日督募淛兵入省監督總兵劉顯俞大猷副總<lb/>
兵戚繼光三大營官兵尅期進剿原襲破興化府城大<lb/>
勢倭冦本月十九日兵至興化地方探得前賊移據平<lb/>
海衛總兵官劉顯俞大猷分屯渚林養威蓄鋭以圗大<lb/>
舉令義士許朝光劉文敬各督舟師邀諸海上賊坐是<lb/>
<pb n="KR2f0029_WYG_001-7a"/>
困窮探知戚副總兵同本道統督大兵入境遂拔營前<lb/>
至酒林迤南據險結巢犄角迎敵二十日䝉本院督同<lb/>
本道與興泉兵備叅議萬民英布政司戴罪殺賊左叅<lb/>
政翁時器親至渚林㑹集三大營官兵面議機宜分定<lb/>
哨道以副總兵戚繼光統督把總胡守仁等部下官兵<lb/>
為中哨衝鋒以總兵都督劉顯統督把總郭成等部下<lb/>
兵為左哨而以江西巡撫都御史胡松所遣領援兵把<lb/>
總樂塤與前福建軍門都御史游震得所發標兵把總<lb/>
<pb n="KR2f0029_WYG_001-7b"/>
陳倉等兵佐之以總兵都督俞大猷統督南贑軍門都<lb/>
御史陸穏調發指揮魏宗瀚名色把總朱相等部下兵<lb/>
為右哨而以淛江巡撫都御史趙炳然所遣領援兵把<lb/>
總楊文與本院發與叅政翁時器監督領標兵把總陳<lb/>
其可蔣伯清傅應嘉部下等兵佐之仍懸賞衝鋒銀二<lb/>
萬兩以鼓作士氣定以二十一日各照分定哨道刻期<lb/>
進攻軍門各道隨軍監督本日丑時中哨官兵仍分三<lb/>
路魚貫而進直薄賊巢賊亦分道擁出拒敵賊首躍馬<lb/>
<pb n="KR2f0029_WYG_001-8a"/>
當先我兵勇氣益倍三哨官兵一時並進賊勢不支奔<lb/>
□回巢各兵乗勝攻打益急賊復併入大巢死守各兵<lb/>
四面圍合因風縱火血戰破巢賊衆敗匿房中或焚死<lb/>
或刃傷自相枕籍積尸充霤難以數計間以遁避山海<lb/>
我兵隨處奮擊墮崖蹈海死者數亦難計止據在陣敵<lb/>
殺生擒真倭首功二千二百餘名顆器械稱是奪回被<lb/>
擄男婦三千餘人衛所印信一十五顆即今福州以南<lb/>
郡縣並無一賊臣惟蠢爾倭奴突如内犯襲我郡衛辱<lb/>
<pb n="KR2f0029_WYG_001-8b"/>
我冠裳䖍劉我人民占據我城池流毒已經數月被害<lb/>
奚啻一方今乃仰仗皇上𤣥威廣運廟謨審固文武同<lb/>
心將士用命遂使莫敢誰何之冦不崇朝而授首既䧟<lb/>
被據之城以一鼓而克復全閩按堵萬姓歡騰捷書露<lb/>
布皆稽首籲天祝願皇上萬夀無疆臣待罪督撫仰念<lb/>
聖明萬里南顧臣寢食靡寧今幸有此非常之捷除有<lb/>
功効勞人員另行查叙外恭先馳報上慰聖懐<lb/>
　　飛報捷音疏<hi>五月初十日題</hi>
<pb n="KR2f0029_WYG_001-9a"/>
嘉靖四十二年四月二十四日臣在平海渚林班師據<lb/>
福清縣報二十三日清晨有賊船三隻約賊二百餘徒<lb/>
在神前澳登岸臣即遣標下名色把總蔣伯清楊文統<lb/>
領所部淛兵自平海進至蒜嶺驛地方伏截仍委兵備<lb/>
副使汪道昆戴罪殺賊叅政翁時器監督次日前賊果<lb/>
由彼路而來伏兵四起前後夾擊賊衆奪氣我兵鏖戰<lb/>
益力斬獲真級七十八顆被掠男婦當從寛貸令地方<lb/>
領回二十七日又報倭賊五百餘徒突至北嶺逼近省<lb/>
<pb n="KR2f0029_WYG_001-9b"/>
城左布政使曽于拱按察使萬衣督遣淛兵胡世等五<lb/>
百名前去截殺斬獲首級二十顆餘賊星夜退遯連江<lb/>
地方去訖未敢近薄省城皆胡世一戰之功五月初三<lb/>
日據福州兵備道副使汪道昆呈稱二十六夜賊聞平<lb/>
海倭賊剿滅不候風潮潜自開遯水寨官兵船瞭見舉<lb/>
火為號二枝齊起四更時分追至東湧外洋捕盜黄怡<lb/>
等四船首挫賊鋒衝沈倭船四隻生擒真倭二十七名<lb/>
斬獲首級二十顆奪獲被掠人口一十名遇夜昏黑浪<lb/>
<pb n="KR2f0029_WYG_001-10a"/>
湧溺死不計難盡取級又據鎮東衛指揮同知趙國柱<lb/>
報稱本澳探有倭船九隻抛泊外洋國柱率捕盜兵船<lb/>
及萬安所千戸夏雋等船於四月二十六日前去草嶼<lb/>
洋中奮勇夾攻衝沈倭船四隻賊各潰敗趙國柱捕兵<lb/>
生擒真倭一十五名斬獲倭首一十二顆千戸夏雋兵<lb/>
生擒真倭五名斬獲首級二顆千戸許勲親斬倭首級<lb/>
一顆家丁許四等生擒真倭二名千戸張淮親擒生倭<lb/>
一名部兵張漢等生擒真倭三名斬獲首級一顆其餘<lb/>
<pb n="KR2f0029_WYG_001-10b"/>
賊船五隻篷舵櫓<graphic n="KR1468" url="https://raw.githubusercontent.com/kanripo/KR-Gaiji/master/images/KR1468.png" mimeType="image/png"/>俱已衝壊雖脱遯逺洋勢必沈没<lb/>
等因五月五日又據該道呈稱本道自平海大捷班師<lb/>
復䝉本院委督副總兵戚繼光部兵進剿連江等處倭<lb/>
冦五月二日到連江先差哨官王寧帶兵潘大徳等哨<lb/>
至湯嶺遇有倭賊二名在彼窺探大兵消息王寜等併<lb/>
力斬之又探得倭賊四百餘徒屯住馬鼻地方把總傅<lb/>
應嘉帶藤牌手及戚副總兵鳥銃手從五虎門先出把<lb/>
截本道㑹同戚繼光於初三日先發名色把總王如龍<lb/>
<pb n="KR2f0029_WYG_001-11a"/>
等兵三營直趨羅源防遏北遯仍親督把總胡守仁等<lb/>
三營為竒兵由左路縁山而進以陳禄等三營為正兵<lb/>
由右路衝鋒而進賊出奮力死戰我兵左右夾擊血戰<lb/>
移時擒斬真倭一百五十七名顆奪回被掠㓜男二十<lb/>
三名巢穴船隻俱各焚燬餘賊計蹙□入海塗溺死無<lb/>
數訪得前賊原係攻破夀寧政和一起欲往平海合夥<lb/>
聞被蕩平退回馬鼻今䝉本院方畧一鼓剿滅該縣地<lb/>
方已平初七日據興化府申報莆田縣海邊有殺散零<lb/>
<pb n="KR2f0029_WYG_001-11b"/>
賊該生員鄭瑄倡集鄉衆鄭國寳等敵斬真倭首級五<lb/>
顆鄉夫李思敬等斬獲首級二顆仙遊縣鄉兵程竒烈<lb/>
等斬獲倭首一顆擒獲從賊一名本日又據福清縣申<lb/>
稱指揮趙國柱督率捕盜兵船前至後營海洋遇有賊<lb/>
船四隻即乗順風敵衝賊船三隻沈没百有餘倭一隻<lb/>
脱走外洋生擒真倭二名從賊一名斬獲首級三顆奪<lb/>
回被擄男子二名本縣又差民兵紀憲林文昌等在於<lb/>
新塘地方擒獲散遁零倭一人斬取首級二顆各呈報<lb/>
<pb n="KR2f0029_WYG_001-12a"/>
到臣除解到首功俱發委官運同劉汝順紀驗生倭取<lb/>
赴軍門梟示被擄人口放回訖其有功有勞人員查明<lb/>
之日另行具題外為照各該官兵自平海大捷以來勇<lb/>
氣百倍至於舟師最為廢弛亦各感奮共興敵愾之心<lb/>
以是而福清之神前澳懐安之北嶺連江之馬鼻與東<lb/>
湧草嶼後營等洋莆田靈川里等處各新舊倭賊不旬<lb/>
日間次第報平水陸擒斬通共三百七十餘級逺近歡<lb/>
騰地方寧謐是皆仰仗皇上𤣥威震疊廟堂勝算所致<lb/>
<pb n="KR2f0029_WYG_001-12b"/>
其福寜沙埕等處小醜見係閩淛夾攻成功計在呼吸<lb/>
間矣<lb/>
　　倭冦暫寧條陳善後事宜以圗治安疏<hi>五月二十日題</hi>
臣㑹同總督廣閩都御史張臬巡按福建監察御史李<lb/>
邦珍議照修政貴於及時有備所以無患福建地方邇<lb/>
自乙夘以來倭冦紛紜廣賊並出因之民窮盜起内外<lb/>
騷然馴至興化之事而顛危極矣兹者仰仗聖皇神武<lb/>
赫然一怒次第蕩平八閩之間遂獲寧宇十年之内僅<lb/>
<pb n="KR2f0029_WYG_001-13a"/>
見一時若不乗此戰勝之暇亟為善後之圖誠恐冦情<lb/>
叵測事變靡常必待患至而始為之備則後之視今亦<lb/>
猶今之視昔掣肘多艱噬臍無及臣等用是大懼莫敢<lb/>
寧處謹稽諸舊典酌之時宜質諸輿論之公㕘以一得<lb/>
之見條列十有二事上塵聖覽寔思患預防之愚忠為<lb/>
乆安長治之至計伏乞勅下該部再加查議請自宸斷<lb/>
速賜允行則地方幸甚臣愚幸甚<lb/>
　一曰議復寨以扼外洋<lb/>
<pb n="KR2f0029_WYG_001-13b"/>
　　照得八閩之地西北阻山東南濵海海中諸國獨<lb/>
　　日本最為狡獪藉我姦民乗間内侵不但此時為<lb/>
　　然蓋自洪武迄今皆嘗受其患查自福寧南下以<lb/>
　　逹漳泉置衛凡十一置所凡十四置巡司凡四十<lb/>
　　有五以控之於陸又置水寨以防之於海初惟烽<lb/>
　　火門南日山浯嶼三寨耳景泰年間増而為五時<lb/>
　　則戰艦如雲旌旗相望且哨守皆衛所之軍有司<lb/>
　　無供億之費外威内固有自來矣法乆人玩武備<lb/>
<pb n="KR2f0029_WYG_001-14a"/>
　　漸弛倭患突登舊制盡失為今之計亟宜查復五<lb/>
　　水寨之舊毎寨設兵船四十隻兵萬三千名五寨<lb/>
　　通計用船二百隻用兵六萬五千名以五把總領<lb/>
　　之定為五大䑸内以舊設烽火門南日山浯嶼三<lb/>
　　䑸為正兵増設銅山小埕二䑸為逰兵而又為之<lb/>
　　分信地明斥堠嚴㑹哨賊寡則各自為戰賊衆則<lb/>
　　合力併攻以扼外洋擊來賊為功第一擊去賊次<lb/>
　　之失賊弗擊與致賊登岸者查照信地論罪五寨<lb/>
<pb n="KR2f0029_WYG_001-14b"/>
　　兵船俱屬總兵官統督監軍道監督未汛之先總<lb/>
　　㑹南臺聴統督整搠訓練汛期將及分發哨守汛<lb/>
　　畢復總㑹南臺殿最功罪而賞罰之仍整搠訓練<lb/>
　　以備來汛如此則總覈有經聲勢亦重虚偽盡革<lb/>
　　實効可臻但立法雖詳振舉在將閩中武弁得人<lb/>
　　甚艱見今各寨把總僅惟原任守備秦經國尚堪<lb/>
　　鞭䇿外他皆用之倉卒之餘率乏勇敢之氣臣等<lb/>
　　查得見奉欽依陞二級泉州納級副千戸傅應嘉<lb/>
<pb n="KR2f0029_WYG_001-15a"/>
　　泉州衛指揮魏宗瀚百户鄧銓浙江松門衛千戸<lb/>
　　羅繼祖皆熟諳海務屢立戰功及照浙江定海等<lb/>
　　闗把總皆奉欽依以都指揮體統行事閩浙海防<lb/>
　　責任惟均合無比照浙江事體請乞勑下該部查<lb/>
　　將傅應嘉魏宗瀚等銓補前職但五寨之中又有<lb/>
　　緩急而五臣才力亦有大小臣等劑量相宜小埕<lb/>
　　為省㑹門戸宜用傅應嘉蓋本官竒才傑抱將畧<lb/>
　　尤優一時武弁無出其右次則烽火門宜用魏宗<lb/>
<pb n="KR2f0029_WYG_001-15b"/>
　　瀚次則銅山宜用鄧銓次則浯嶼宜用秦國經次<lb/>
　　則南日宜用羅繼祖斯則因地用人乃無不勝之<lb/>
　　患伏乞聖裁<lb/>
　二曰議處兵將以責實効<lb/>
　　臣等查得前福建巡撫都御史劉燾分為南北中<lb/>
　　三路請設三㕘將領之軍門標下另設逰擊一員<lb/>
　　各陳陸兵三千名其經畫亦云備矣但㕘遊既難<lb/>
　　於得人而尾大毎至於不掉數年之間未覩成效<lb/>
<pb n="KR2f0029_WYG_001-16a"/>
　　職此故也臣惟知兵之將世不多有治標之事難<lb/>
　　執一方亦惟隨時措置有益成事而已今照分守<lb/>
　　温處福興副總兵官戚繼光忠誠懋著文武兼資<lb/>
　　貌雖不踰中人才則可將十萬南北將官號為節<lb/>
　　制之師而收堂堂正正之效者誠未見其比也第<lb/>
　　其秩雖都督官纔副總殊未足以展其千里之才<lb/>
　　而慰八閩之望臣等謂宜請乞以戚繼光充總兵<lb/>
　　官鎮守福興漳泉延建邵武福寧金温九郡一州<lb/>
<pb n="KR2f0029_WYG_001-16b"/>
　　其三路㕘將悉改為守備所轄信地俱仍舊章且<lb/>
　　宜即以戚繼光部下偏裨曉暢兵事屢立戰功者<lb/>
　　充補其任則在平時既兵知將意將識士情而於<lb/>
　　臨事如身之使臂臂之使指無不如意誠為計之<lb/>
　　得者今該臣等查得戚繼光營内見充軍門標下<lb/>
　　把總納級指揮胡守仁其才則堪中路守備見在<lb/>
　　領兵納級指揮王如龍其才則堪北路守備但南<lb/>
　　路守備尚難得人臣等又查得福建都司署都指<lb/>
<pb n="KR2f0029_WYG_001-17a"/>
　　揮僉事耿宗元精敏向進合無請乞勑下兵部查<lb/>
　　將胡守仁王如龍推中北二路耿宗元以原職帶<lb/>
　　管南路各守備職任行令查照原分信地各帶所<lb/>
　　部兵夫住劄防禦三路五寨水陸兵將俱屬總兵<lb/>
　　官統督監軍道監督容臣等查處堪動官銀於閩<lb/>
　　縣南臺地方開設鎮守教塲及監督公署在彼聽<lb/>
　　其公同調集合營訓練風汛之月乃分布四出聽<lb/>
　　各住劄該道分投監督水陸防守蓋無事而合營<lb/>
<pb n="KR2f0029_WYG_001-17b"/>
　　團操則號令出於一人而兵有實用臨汛而畫地<lb/>
　　分守則水陸備於多算而事有成功誠又計之得<lb/>
　　者但本鎮以一人之身轄全閩之廣馭二三萬之<lb/>
　　衆若非分任得人焉能巨細畢舉仍應照例添設<lb/>
　　坐營都司一員専司調度中軍把總二員職掌旗<lb/>
　　皷統領標兵其人則查有見任北路守備羅章堪<lb/>
　　備坐營之任戚繼光部下納級指揮陳濠金科堪<lb/>
　　備把總之任就而用之庶㡬上下相信任使有人<lb/>
<pb n="KR2f0029_WYG_001-18a"/>
　　而軍務為可舉矣再照原議遊擊領兵一枝専任<lb/>
　　軍門標下以備往來䇿應見在遊擊員缺查有江<lb/>
　　西南湖守備李超堪以銓補伏乞聖裁<lb/>
　三曰議處客兵以備常戍<lb/>
　　照得金台之兵臣與戚繼光居浙頗乆勞心訓練<lb/>
　　故長於陸戰漳泉福清之間人以下海為業故長<lb/>
　　於水戰今淛江不能不用閩兵以備之於水亦猶<lb/>
　　福建一時不能不用淛兵以防之於陸蓋其長技<lb/>
<pb n="KR2f0029_WYG_001-18b"/>
　　有如南舟北馬既不可以强而同而其應募亦如<lb/>
　　逰藝行商實不可以禁而止是固無容别議外但<lb/>
　　越省從征勢難乆駐而萬衆聚食坐費餉金臣等<lb/>
　　因行副總兵官戚繼光監軍副使汪道昆將前客<lb/>
　　兵從公詢審願去願留分為上下二班毎班務足<lb/>
　　九千名上班自今七月初一日為始分布教訓以<lb/>
　　防小汛至十月無警放班下班亦自七月初一日<lb/>
　　為始差官押送回籍至十月初旬聽各把總統領<lb/>
<pb n="KR2f0029_WYG_001-19a"/>
　　上班以防春汛汛畢仍於六月終放還又以前班<lb/>
　　兵夫限七月初旬上班以防秋汛年年如此嵗嵗<lb/>
　　更畨務以三年為率不許别有變更但出應募毎<lb/>
　　不為本處有司所喜值其放班因肆凌虐情亦有<lb/>
　　之故兵將往往以此為慮伏乞天語叮嚀淛江巡<lb/>
　　撫右侍郎趙炳然通行該管道分及府縣官員務<lb/>
　　要一體存恤毋得自分彼此因其應募輒事誅求<lb/>
　　致開他釁内有把總等官變亂行伍違誤戍期及<lb/>
<pb n="KR2f0029_WYG_001-19b"/>
　　赴他處投用者聽臣等從重叅究挐治如此則陸<lb/>
　　戰有人閩事自定而淛之列郡與閩境土相接者<lb/>
　　亦無唇亡齒寒之患矣伏乞聖裁<lb/>
　四曰團練主兵以固根本<lb/>
　　臣惟先年編僉民壯大縣多至五六百名中縣三<lb/>
　　四百名小縣亦不下百五十二百名毎名嵗定工<lb/>
　　食銀七兩二錢近年東南皆給帖聽募人自取蓋<lb/>
　　有倍收至十一二兩者兵有定數粮有定額所以<lb/>
<pb n="KR2f0029_WYG_001-20a"/>
　　捄官軍之敝得寓兵於農之意比者屢該言官建<lb/>
　　議詔下有司團練鄉兵法莫有便於民壯者乃沿<lb/>
　　習日乆本意寖失以有用之錢糧養無籍之棍徒<lb/>
　　無益實用臣等謂宜將各縣額設民壯責之駐劄<lb/>
　　守巡兵備該道督責知府知縣巡捕等官通行查<lb/>
　　出汰其老弱與市井棍徒補以精悍丁壯給以堅<lb/>
　　甲利兵編成隊伍分為班次一班屬之知縣就便<lb/>
　　訓練在縣防守一班屬之巡捕官領赴本府團操<lb/>
<pb n="KR2f0029_WYG_001-20b"/>
　　毎季更畨稍均勞逸毎府聽臣坐委知兵武職一<lb/>
　　員假以把總名色為之統督知府為之監督公同<lb/>
　　訓練駐劄該道以時閲視别其勤怠精否而賞罰<lb/>
　　之務使人人善戰縣縣皆精該道該府該縣等官<lb/>
　　乃為稱職否則他事雖賢亦以曠官論罪八府一<lb/>
　　州計可得兵萬二千人小警則各自為戰大警則<lb/>
　　互相應援如此則糧餉不増戰守有備行之三年<lb/>
　　即八閩之内可轉弱為强而議罷客兵矣伏乞聖<lb/>
<pb n="KR2f0029_WYG_001-21a"/>
　　裁<lb/>
　五曰議處憲臣以重監督<lb/>
　　凡用兵既有大將為之統督又必用憲臣為之監<lb/>
　　督蓋訓練士馬臨陣决戰身先士卒則統督之事<lb/>
　　也稽察姦弊課殿功罪處置錢糧則監督之事也<lb/>
　　除水陸守備把總分駐信地料敵出戰則聽臣行<lb/>
　　駐劄該道分投監督外至於合營團操與大兵進<lb/>
　　剿大將臨戎必同心文官一員與之終始其事臣<lb/>
<pb n="KR2f0029_WYG_001-21b"/>
　　等查得兵備副使汪道昆忠存許國才足投艱素<lb/>
　　與副總兵官戚繼光雅志匡時恊誠任事故去春<lb/>
　　今夏屢建竒勲武畧文謨並輝窮海今戚繼光既<lb/>
　　欲其總鎮八閩而汪道昆則伏䝉欽陞二級萬一<lb/>
　　推遷别省不免有拂羣情伏望聖明軫念遐方剛<lb/>
　　生神氣勑下該部將汪道昆遵照成命陞授福建<lb/>
　　按察司按察使協堂請給闗防勑書監督全省水<lb/>
　　陸軍事務與戚繼光同心一徳共濟時艱俟其年<lb/>
<pb n="KR2f0029_WYG_001-22a"/>
　　勞茂著績用有成超格擢用伏乞聖裁<lb/>
　六曰薦舉賢能以備任使<lb/>
　　伏惟為政在於得人而見賢乃可授任方今聖皇<lb/>
　　夀考乆道化成多士濟濟隨試輒效固不必為官<lb/>
　　而擇人也但人之才器各有不同而時屬艱危亦<lb/>
　　宜厯試照得福建海道之官最為重任人所畏為<lb/>
　　而延建二府素稱善地比以山海之冦屢次傷殘<lb/>
　　鄉無完宇民樂從盜撫摩安輯尤貴得人知府周<lb/>
<pb n="KR2f0029_WYG_001-22b"/>
　　賢宣年踰一考海道副使邵楩則任滿六年誠恐<lb/>
　　一旦轉遷别行推補即係賢能克堪重任而於海<lb/>
　　防事體境内民情豈能一旦熟悉今該臣等查得<lb/>
　　分守建寧叅議金淛分巡興泉叅議萬民英鹽運<lb/>
　　司同知劉汝順漳州府同知劉宗寅皆夙抱忠誠<lb/>
　　才猷茂著素閑軍旅人望共推且居閩既乆人情<lb/>
　　地利無不周知如䝉伏乞勅下該部再加查訪如果<lb/>
　　臣言不謬遇有前項員缺即將金淛等推補則任<lb/>
<pb n="KR2f0029_WYG_001-23a"/>
　　使得人而於殘破地方真有賴矣伏乞聖裁<lb/>
　七曰議處有司以圗治理<lb/>
　　臣惟安内攘外必先有司蓋其於民最親而民之<lb/>
　　繫望最切如使拊循無術防禦失宜民禍滋矣近<lb/>
　　該言官建議吏部題奉欽依通行撫按衙門將各<lb/>
　　該地方凡才力不及并貪汚不職官員體訪既真<lb/>
　　不時叅論蓋誠有見乎此閩中戎事日棘吏治日<lb/>
　　非徒以糾察未遑懲創弗及方今外患始息内治<lb/>
<pb n="KR2f0029_WYG_001-23b"/>
　　當修有司官員亟宜議處除循良著聞俟其成績<lb/>
　　地方簡僻許其自新不得濫及外該臣等查訪得<lb/>
　　某官利政教之録以沽名假餽遺之儀以射利才<lb/>
　　足濟貪政多播惡某官性資庸劣志氣卑汚當民<lb/>
　　窮財盡之際惟峻法而取盈適力詘舉羸之秋獨<lb/>
　　興工以求悦政聲湮沒物議沸騰此二臣者貪汚<lb/>
　　不職所當亟為罷斥者也某年力龍鍾才猷駑鈍<lb/>
　　充耳無聞面命猶煩介紹措身無地跬步必假人<lb/>
<pb n="KR2f0029_WYG_001-24a"/>
　　扶精力消亡職業曠廢此一臣者年老有疾所當<lb/>
　　准令休致者也某官外若可觀中無所取買辦軍<lb/>
　　需百求而百不給講求民瘼十問而十不知政已<lb/>
　　下移志非尚往此一臣者才力不及所當改調閒<lb/>
　　散者也以上地方或為省㑹門戸而當倭賊之衝<lb/>
　　或在山谷隩區而為冦盜之藪安民彌盜必得其<lb/>
　　人乞勅該部再加查訪如果臣言不謬將某等罷<lb/>
　　斥某官改調别選進士有才力者以補其任庶㡬<lb/>
<pb n="KR2f0029_WYG_001-24b"/>
　　因地擇材因才授事官守得職而民生有依矣伏<lb/>
　　乞聖裁<lb/>
　八曰申明職守以振頑惰<lb/>
　　臣惟以民養軍以軍衛民三代以來未之或改國<lb/>
　　初沿海地方衛所相望行伍充盈一切軍需莫非<lb/>
　　民力故出海有軍烽堠有望隘塞有把城池有備<lb/>
　　凡以下捍民患上酬國恩由彼視之因皆分内事<lb/>
　　也比來法令廢弛行伍空虚各該衛所官軍大都<lb/>
<pb n="KR2f0029_WYG_001-25a"/>
　　桀鷔不馴頑鈍無恥驅之戎行則恍然自失責之<lb/>
　　城守則恬若罔聞於是乃復以供賦之民受登陴<lb/>
　　之役事之倒置未有甚於此者夫彼以積弱自名<lb/>
　　難於不教而戰水陸之防固無望矣至若攖城自<lb/>
　　守力猶可為顧又所養非所用所用非所養則又<lb/>
　　焉用養彼為哉查得見行條例凡沿海及腹裏府<lb/>
　　州縣與衛所同住一城及衛所自住一城若遇大<lb/>
　　敵攻圍不能固守衛所掌印官與専一捕盜官俱<lb/>
<pb n="KR2f0029_WYG_001-25b"/>
　　比照守邊將帥失䧟城寨者律斬其府州縣掌印<lb/>
　　官及捕盜官與衛所同住一城者不能竭力協守<lb/>
　　俱起送吏部降一級别用是則典守之責既有等<lb/>
　　差而失䧟之罰亦有輕重臣請申明前例分别職<lb/>
　　守如鎮海等衛安海等所官軍自住一城並無居<lb/>
　　民相錯者責之掌印捕盜官編定精壯食糧官軍<lb/>
　　署名防守如或老弱即為汰革另選餘丁精壯者<lb/>
　　補之其不食糧軍餘舍餘既有身家亦要一體編<lb/>
<pb n="KR2f0029_WYG_001-26a"/>
　　派協助其餘與府州縣同住一城亦照此例編定<lb/>
　　如或城垣寛袤戍守不敷先儘官軍而後以機兵<lb/>
　　及居民補其不足假令失事悉照前例分别論罪<lb/>
　　設若賊勢重大攻圍𦂳急許赴附近守備官處請<lb/>
　　發援兵援兵聞報必須整搠器械闗支行粮沿途<lb/>
　　探哨相機嚮往大約離程三日者即限以十日為<lb/>
　　期如過期而援兵不至因而失䧟者領兵官照律<lb/>
　　擬罪若倭賊始登攻圍未乆援兵已發程期未滿<lb/>
<pb n="KR2f0029_WYG_001-26b"/>
　　及為賊所襲原非攻破者俱止罪坐本衛所官員<lb/>
　　如此則事有責成人無規避敵愾之勇可作偷惰<lb/>
　　之弊可祛而無復覆轍之足虞矣伏乞聖裁<lb/>
　九曰請乞錢糧以救危急<lb/>
　　臣自受任以來厯稽往牒福建用兵之始嵗費六<lb/>
　　十餘萬其後巡撫劉燾當詘乏之時為撙節之議<lb/>
　　盡罷兵食祇増軍糧大約一嵗計之猶至二十八<lb/>
　　萬然而武備俱廢冦患益深而閩遂不支矣及巡<lb/>
<pb n="KR2f0029_WYG_001-27a"/>
　　撫游震得繼任之後更議調募稍為調停雖費出<lb/>
　　有經亦不下四十二萬顧牘中奏留僅存虚數而<lb/>
　　民間窮困無救供需其後失事日殷調兵日至使<lb/>
　　非聖明大破常格特發帑銀與取回浙直原借去<lb/>
　　銀兩閩事去矣臣始入境則各部調募官兵已近<lb/>
　　三萬而各營斬獲功級不啻三千五百有竒解到<lb/>
　　帑銀近俱用盡即有未到之數内又除去三萬兩<lb/>
　　准作興化修賑等用外以臣等計之僅存一十萬<lb/>
<pb n="KR2f0029_WYG_001-27b"/>
　　兩以供來嵗之需近該臣等部署水陸分布官兵<lb/>
　　共計用兵二萬三千嵗用工食銀二十八萬加以<lb/>
　　修船給械懸賞衝鋒通計一嵗非三十二萬不可<lb/>
　　視前巡撫劉燾所議之數止加四萬亦期以實心<lb/>
　　行之或可濟事即今汛期相仍嵗事孔棘萬一兵<lb/>
　　食不繼士氣不張不惟盡棄前功抑恐仍蹈故轍<lb/>
　　即臣以身殉國固所甘心國事謂何伏乞皇上留<lb/>
　　神於廟算垂成之功終惠於海隅更生之㑹勅下<lb/>
<pb n="KR2f0029_WYG_001-28a"/>
　　該部查浙直江西先年用兵事例就近請發兩淮<lb/>
　　鹽課銀十二萬兩兩淛鹽課銀四萬兩兩廣椒木<lb/>
　　銀四萬兩責限解發前來聽臣撙節用度散訖繳<lb/>
　　報庶足以濟部中待哺之急免日後噬臍之憂伏<lb/>
　　乞聖裁<lb/>
　十曰請緩征科以恤凋殘<lb/>
　　臣惟貢賦惟正之供催科有司之職市恩曠職謂<lb/>
　　之不臣孰謂不臣而可為也近因各省拖欠内庫<lb/>
<pb n="KR2f0029_WYG_001-28b"/>
　　折銀節該戸部題請通行撫按督催按季開報臣<lb/>
　　雖駑下固知内庫為不可缺上用為不可稽欽限<lb/>
　　為不可違部議為不可格也近該臣督兵剿賊親<lb/>
　　厯福興延建汀邵之間聚落成墟汚萊蔽日民間<lb/>
　　危急愁苦之狀殆周人所不能喻鄭俠所不能圗<lb/>
　　矣以此而責有司招徠之撫字之猶懼不蔇將復<lb/>
　　使之集流亡督逋負誠不忍出諸口也邇䝉皇上<lb/>
　　恩覃溝壑化被海濵大施曠蕩之仁屢下蠲免之<lb/>
<pb n="KR2f0029_WYG_001-29a"/>
　　令民間父老猶幸得及於寛政庶㡬可保其餘年<lb/>
　　使臣不能宣布徳意而一切督責有司彼必以應<lb/>
　　文逃責之心而為逺禍全身之計有司讐民民讐<lb/>
　　有司或以箠楚離心或以耰鋤起釁縱能頭㑹箕<lb/>
　　斂而得不償失将焉用之查得先任詔安縣知縣<lb/>
　　龔有成龍巖縣知縣湯相俱各心勞撫字政拙催<lb/>
　　科部議以完糧不及分數照例移官一時有司翻<lb/>
　　然改慮後該巡撫陸穏奏調龔有成巡撫游震得<lb/>
<pb n="KR2f0029_WYG_001-29b"/>
　　奏保湯相於是始知朝廷不輕絶之仁無求備之<lb/>
　　議莫不感激思奮精白承休是則部議之殿最吏<lb/>
　　治視之以為汚隆吏治之汚隆民生視之以為休<lb/>
　　戚者也如䝉乞勅該部憫念流離稍從寛假福建<lb/>
　　一省即七分不完姑免䧏級四季未報無論稽程<lb/>
　　庶遺民得以休息而更生下吏得以紓徐而從事<lb/>
　　地方幸甚臣愚幸甚伏乞聖裁<lb/>
　十一曰乞蠲租稅以復流移<lb/>
<pb n="KR2f0029_WYG_001-30a"/>
　　臣所謂緩征者謂全省之民也至若興化之莆田<lb/>
　　平海福寧之寧徳建寧之夀寧政和泉州之晉江<lb/>
　　永寧漳州之𤣥鍾南靖生理乆絶喘息未甦以此<lb/>
　　而視全省之民又不可以同日語矣先是興化克<lb/>
　　復該巡按御史李邦珍發銀六千兩興復水利賑<lb/>
　　濟流離近報平海蕩平又該御史林潤請銀三萬<lb/>
　　兩為之修城築堰賙貧助耕凡所以為斯民居養<lb/>
　　計者至深切也顧自府縣官到任以來日以招集<lb/>
<pb n="KR2f0029_WYG_001-30b"/>
　　為事近欲清查戸口歸併都圗乃拊循之急務而<lb/>
　　民怨征徭之將至又皆轉而之他即使有地可耕<lb/>
　　有城可守民多疑畏相率流移紛紛未已及查寧<lb/>
　　徳之民乆報賊平不願歸復政和夀寧之民猶懐<lb/>
　　亂畧不樂寜居大率民困則易離民勞則易動事<lb/>
　　所必至理固然也竊計地方殘破莆田平海為甚寧<lb/>
　　徳夀寧政和次之晉江永寧𤣥鍾南靖又次之使<lb/>
　　非廣布之以寛貸之恩明示之以招徠之信即使<lb/>
<pb n="KR2f0029_WYG_001-31a"/>
　　龔黄為治民弗能依伏乞免其征科與之更始甚<lb/>
　　者三年而後納稅次則二年又次則一年使之甦<lb/>
　　息有期歸復可待庶㡬漸遂有生之樂益彰無外<lb/>
　　之仁但照邇年部議蠲免猶征起運僅免存留是<lb/>
　　可以少紓乎災傷之民而不可以槩施於殘破之<lb/>
　　地何則水旱之災不常有而豐凶之嵗恒相乗即<lb/>
　　使年穀不登而舊積可資豐年可望於是持其緩<lb/>
　　急為之調停即寛一分民已受賜一分矣乃今故<lb/>
<pb n="KR2f0029_WYG_001-31b"/>
　　貲蕩廢已往既無所憑生業淪亡将來又無所賴<lb/>
　　故雖用其一而緩其二彼惟知有怨而不知有恩<lb/>
　　誠能寛之嵗月悉為蠲免庶一方可無後憂而三<lb/>
　　年或有成効伏乞聖裁<lb/>
　十二曰請復額糧以修軍政<lb/>
　　臣惟三代以下兵農始分兵制不同用之惟一國<lb/>
　　初衆建衛所部署官軍出則從征居則戍守法至<lb/>
　　善矣其後承平日乆尺籍徒存軍兵不足賴而後<lb/>
<pb n="KR2f0029_WYG_001-32a"/>
　　有民兵民兵不足賴而後有募兵制益分而軍費<lb/>
　　益廣矣查得國初舊設福建馬步官軍四萬八千<lb/>
　　二百員名夫有軍則有糧有糧則有額要之以境<lb/>
　　内之賦養境内之兵非自外至者也邇來衛所消<lb/>
　　耗行伍空虚計其所存曽不能以半較之額數不<lb/>
　　知其所餘者凡㡬何矣當事者綜覈盈虚裒益多<lb/>
　　寡或那易别用或轉運地方理固然也乃今欲以<lb/>
　　轉弱為術而為乆安長治之謀則必查復額糧振<lb/>
<pb n="KR2f0029_WYG_001-32b"/>
　　飭武備計莫出於此者何者醫之攻疾也急則治<lb/>
　　標緩則治本治標者烏附之𩔖客兵是也治本者<lb/>
　　參术之𩔖籍兵是也誠能申明舊章查復定額那<lb/>
　　移者照舊補足轉輸者照舊取回是四萬八千之<lb/>
　　軍需可不外索而自足由是而汰其老弱選其丁<lb/>
　　壯定其部曲時其訓練藉客兵既張之威以作其<lb/>
　　氣舉客兵已試之法以定其趨俟三年有成由是<lb/>
　　而罷客兵調募之費減民兵供億之需因地制賦<lb/>
<pb n="KR2f0029_WYG_001-33a"/>
　　因賦制兵真救時之長慮修武之善經也以上所<lb/>
　　陳訓練主兵查復額糧與前巡撫都御史劉燾先<lb/>
　　年建議因兵以求兵因糧以求糧大意相似自非<lb/>
　　需之以嵗月不免同入於虚文故臣等徴兵請餉<lb/>
　　之議恒拳拳焉必期以三年之乆庶㡬為萬全之<lb/>
　　䇿不然往事具在顛覆相尋臣等雖竭犬馬之愚<lb/>
　　亦無救地方之患伏乞聖裁<lb/>
　　剿平倭冦叙有功人員懇乞録賞以勵人心疏<lb/>
<pb n="KR2f0029_WYG_001-33b"/>
據各兵備道呈報先後水陸官兵通計擒斬新舊倭賊<lb/>
二千二百五十名顆奪回印信十九顆救回男婦二千<lb/>
三百八十名口搶回夷器三千九百六十一件俱發運<lb/>
同劉汝順紀驗印信發興化府收貯給兵及分發府縣<lb/>
貯庫被掠男婦俱發知府易道談審放即今省城以南<lb/>
倭賊盡絶地方底寧前項有功人員相應查叙伏乞具<lb/>
題以彰勸典等因備呈到臣伏照倭冦為患業已有年<lb/>
而郡社為墟舊所未覩師老財竭未收全勝之功而遣<lb/>
<pb n="KR2f0029_WYG_001-34a"/>
将徴兵仰厪九重之慮今乃衆方入境行未息肩而賊<lb/>
已覆巢亡不旋踵華夏之氣以紓冠裳之恥盡雪即其<lb/>
成功之速要非人力能為蓋當其乗夜出海㑹有風雲<lb/>
之變賊即受挫還巢而我之四面合攻猶如雲霧之興<lb/>
賊遂昏迷失守彼之去也若或尼之而我之成也如将<lb/>
助焉是皆仰仗皇上𤣥徳足以格天而彼蒼所以悔禍<lb/>
故海隅蒼生咸歌誦乎帝徳而封疆臣庶敢妄貪乎天<lb/>
功他如輔宰之憂先天下運籌于宻勿之内本兵之念<lb/>
<pb n="KR2f0029_WYG_001-34b"/>
切恫瘝決勝於萬里之外言官建議動中機宜司署受<lb/>
成畢舉群䇿功皆第一臣何可言臣謹以有事地方之<lb/>
官各効一臂之力者分别次第敬為皇上陳之在文臣<lb/>
則有如總督廣閩軍務都御史張臬威望素隆先聲丕<lb/>
振折衝三省允為元老之壯猷制勝八閩聿樹無前之<lb/>
偉績膚功一奏人望共推前任巡撫福建都御史今回<lb/>
籍聽勘㳺震得秉心淵塞惟志忠誠慨二冦之猖狂而<lb/>
撫剿並用念八閩之窮困而寝食俱忘舊賊甫平共仰<lb/>
<pb n="KR2f0029_WYG_001-35a"/>
誠才之合興城失守豈由提督之踈志已折而不回身<lb/>
雖危而益厲出其憂憤屢著忠猷雖平海之捷未及躬<lb/>
逢而争先之勞皆存成算巡按福建監察御史李邦珍<lb/>
職在觀風心同濟變覩時事之艱危而推納若已因㑹<lb/>
省之震動而彈壓以身議兵議餉皆抗疏以上陳而為<lb/>
國為民其自任之甚重蓋才堪濟世而義在和衷紀察<lb/>
惟明成功攸賴南京戸部尚書鮑道明兵部尚書李遂<lb/>
巡撫江西兵部侍郎胡松巡撫淛江兵部侍郎趙炳然<lb/>
<pb n="KR2f0029_WYG_001-35b"/>
巡撫南贑兵部侍郎陸穏巡按江西監察御史陳志巡<lb/>
按浙江監察御史張科仰承明命念切同舟轉餉發兵<lb/>
先赴公家之急分屯遣将務紓隣國之憂我武維揚成<lb/>
功有自兵備副使汪道昆才猷揮霍器度恢𢎞毎憂時<lb/>
而發憤遂被髮而纓冠當巨冦之成擒而倡議請兵早<lb/>
已有待於今日知名将之間出而推誠相與迄以共濟<lb/>
乎時艱念其幹蠱之勞精力俱竭即此匪躬之義神明<lb/>
可通誠文武之全才堪一方之重寄以上諸臣功當首<lb/>
<pb n="KR2f0029_WYG_001-36a"/>
論内李邦珍破格任事竟廓妖氛游震得無改初心終<lb/>
崇偉績汪道昆乆親戎馬茂著勛猷臣謂李邦珍汪道<lb/>
昆所宜超格優異游震得謂宜不待勘明復其原職仍<lb/>
加陞賞者也分巡興泉道福建布政司右叅議萬民英<lb/>
素閑武畧乆著英聲推誠任人而衆心豫附監軍給餉<lb/>
而士馬歡騰原任分守福寧道左叅政翁時器孳孳為<lb/>
義念念憂民初志存節省乃展布之未能比身際顛危<lb/>
遂奮發以從事分督官兵纔當二十之一而斬獲首虜<lb/>
<pb n="KR2f0029_WYG_001-36b"/>
亦㡬二百之多有志竟成遇變弗懈紀功鹽運司同知<lb/>
劉汝順畏塗給餉不避艱難曠日露衣備嘗險阻士心<lb/>
同戴民志允孚以上三臣功當並論内劉汝順任怨任<lb/>
事有為有守所宜從重叙用萬民英分駐泉州連及住<lb/>
俸此則功非因人罪不在已謂宜開其俸而論其功翁<lb/>
時器則莅任未乆失事亦重雖無桑土之謀實有擒斬<lb/>
之績此則或功浮於罪或罪浮於功或功過相准非臣<lb/>
所敢議擬也乃若左布政使曽于拱按察使萬衣副使<lb/>
<pb n="KR2f0029_WYG_001-37a"/>
邵楩余曰徳叅議黄朏僉事金淛曽一經同當禍變均<lb/>
效忠猷或公私之具竭而轉運惟艱或冦盜之猖狂而<lb/>
防禦備至譬如逐鹿咸事張羅又若南京兵部主事賀<lb/>
邦泰南京戸部主事陳思宗間闗奉委匍匐餉軍如彼<lb/>
匱乏之時極賴飛輓之助人皆畏避彼獨驅馳又若署<lb/>
福州府運使何思讃建寧府知府王一鶚延平府知府<lb/>
周賢宣漳州府知府桂嘉孝泉州府知府周道光興化<lb/>
府知府易道談福寧州知州夏汝礪福清縣知縣督應<lb/>
<pb n="KR2f0029_WYG_001-37b"/>
元閩縣知縣鮑宗沂侯官縣知縣任春元都司㫁事梁<lb/>
繼武福州府經厯王坊厯涉多艱輸轉不乏南平縣縣<lb/>
丞王繼祖福清縣縣丞陳永倉官聞鑚隨軍給餉䇿馬<lb/>
監軍矢石紛紜生死弗避以上諸臣功當優賚内邵楩<lb/>
余曰徳黄朏金淛皆誠與才合而事與願違與福建都<lb/>
指揮使徐髙或因混同而住俸或以帶管而取尤今賊<lb/>
已伏誅亦宜開其俸而叙其績至於知縣督應元邑當<lb/>
萬衆之衝百責攸聚縣丞王繼祖陳永倉官聞鑚身任<lb/>
<pb n="KR2f0029_WYG_001-38a"/>
三軍之役一事無違尤宜録用以酧其勞者也以武職<lb/>
言之有如總兵戚繼光鞠躬盡瘁用兵如神馭衆而分<lb/>
數愈明處勝而機事益宻批亢擣虚彼醜畏之如虎除<lb/>
兇雪恥斯民望之如雲全師奏凱兵不留行一戰成功<lb/>
賊無噍𩔖豈徒振古之驍将實為當今之虎臣都督僉<lb/>
事劉顯沈鷙有謀精悍無敵以烏合之兵毎用寡而擊<lb/>
衆負鷹揚之氣能轉弱以為强位髙而無愛惜俘獲獨<lb/>
多戍乆而有權宜鬼神莫測時名知重士氣獲伸總兵<lb/>
<pb n="KR2f0029_WYG_001-38b"/>
俞大猷𢎞廓深逺渾厚老成論兵如王翦大而非夸馭<lb/>
衆如子儀威而不猛滅倭有議制勝於未戰之先堅壁<lb/>
如山破敵得萬全之䇿居然大将之體乆矣丈人之貞<lb/>
以上諸臣功當首論故或謂賊破興城之後無劉顯扼<lb/>
之江口則必北突㑹省震驚無歐陽深扼之溪瀨則必<lb/>
南竄漳泉瓦解歐陽深既殁俞大猷不來則劉顯勢孤<lb/>
亦難乆駐然非戚繼光節制之兵則摧䧟廓清之績必<lb/>
不可成議者以為確論臣請以是而定諸將之功焉至<lb/>
<pb n="KR2f0029_WYG_001-39a"/>
于中哨把總胡守仁王如龍趙記王輔陳禄葉大正朱<lb/>
珏張元勲丁茂童子明孫延賢哨官俞志隆張買王寧<lb/>
伯錢助禮標兵把總陳其可蔣伯清楊文左哨把總郭<lb/>
成樂塤右哨指揮魏宗瀚千戸楊𢎞舉舍人朱相俱各<lb/>
身先士卒手刃倭冦雖其功次有差均之驍雄足賴功<lb/>
當併論而中哨各官奮勇直立成功神速尤當優異者<lb/>
也兵部聴差指揮宋連唐安南京戸部委官提舉郁瑠<lb/>
兵部委官指揮靳文部押糧餉奔馳萬里水路撫民許<lb/>
<pb n="KR2f0029_WYG_001-39b"/>
朝光截賊海奔獨當一面與領哨把總禇應宿陳倉千<lb/>
戸杜招督軍指揮盧鼎臣百戸方伯武崔經吳經羅澄<lb/>
武生傅應嘉千總張玘俱各親行伍而佐軍功冐矢石<lb/>
而作士氣功當通論而方伯武𫝊應嘉技藝閒習智勇<lb/>
兼資所當叙用者也戴罪叅將畢髙身披草莽志在桑<lb/>
榆雖不能効死守於連城未破之時而亦能殊死戰於<lb/>
羣醜将亡之日所當併議領江西援兵叅将梁成愚分<lb/>
布上郡遥為聲援迄之夀政之冦畏威斂戢旋就誅鋤<lb/>
<pb n="KR2f0029_WYG_001-40a"/>
所當叙用者也此臣得諸目擊之真實無纎毫之爽伏<lb/>
望皇上勅下該部再加查議如果臣言有據所叙皆真<lb/>
将戚繼光等破格陞賞游震得早賜叙用其他應優異<lb/>
者優異應陞賞者陞賞開俸贖罪者開俸贖罪餘有功<lb/>
員役開載未盡備存紀冊者一應查例施行至如臣者<lb/>
以墨縗而從戎實因人以成事今服雖甫終而心殊未<lb/>
盡宜援三年不計閏之例少伸一日愈於已之私伏乞<lb/>
聖慈俯從臣請及照臣有書辦任相王應麟蓋嘗從臣<lb/>
<pb n="KR2f0029_WYG_001-40b"/>
於金革之間委身於行陣之後比之常役倍有憂勞仰<lb/>
冀恩私均垂勸典如此則賞不至於踰時勞無㣲而不<lb/>
録人心思奮士志益増無煩期月之間坐復東南之盛<lb/>
而倭冦不足平矣<lb/>
　　官兵剿平流冦查叅功罪人員以彰勸懲疏<hi>八月五日</hi>
　　　<hi>題</hi>
據各兵備道呈稱流冦悉除等因臣惟頑民梗化妖巫<lb/>
惑民固皆起於兵燹之傷殘迫於饑寒之無賴将帥之<lb/>
<pb n="KR2f0029_WYG_001-41a"/>
臣既不知兵守令之官復事玩冦萌芽不翦致用斧斤<lb/>
有自來矣即兹賊首陳明光余珦十等本以龍巖漳平<lb/>
之編氓敢為張璉廖選之羽翼既編網於鈇鉞復起釁<lb/>
於耰鋤此龍巖漳平縣官之養冦也當其初起之時衆<lb/>
止數百及至出境之後尚分二宗乃屢報格殺㣲功冀<lb/>
免大兵進剿致使賊兵進合黨與日増流毒三縣衆㡬<lb/>
盈萬此大田沙縣縣官之玩冦也自非巡按御史李邦<lb/>
珍按行該府乆駐彈壓分守叅議黄朏調集錢糧圗為<lb/>
<pb n="KR2f0029_WYG_001-41b"/>
接濟分巡僉事曽一經親臨營壘監督進止延平府知<lb/>
府周賢宣力持大征身親勒戰及非總兵都督劉顯統<lb/>
督把總楊文蔣伯清陳其可樂塤等直入賊巢分屯血<lb/>
戰則火燃泉逹之勢駸駸未已而救焚拯溺之費又不<lb/>
知當何如其為力也今仰仗𤣥威震疊廊廟訏謨文武<lb/>
同心将士用命流冦山冦一旦掃平四境寧謐以功言<lb/>
則巡按御史李邦珍本以觀風之職毎超格於提兵叅<lb/>
議黄朏僉事曽一經曽無一旅之師輒多方以濟變知<lb/>
<pb n="KR2f0029_WYG_001-42a"/>
府周賢宣治兵轉餉勞苦功髙决䇿運籌機宜屢中總<lb/>
兵都督劉顯用强弩之末勢當已成之賊鋒一戰破巢<lb/>
單騎服敵把總楊文蔣伯清陳其可馘賊首惡挫彼選<lb/>
鋒遂使烏合之衆膽落魄飛奔遯之徒魚沉鳥散以上<lb/>
各官所當首叙者也撫建叅将梁守愚指揮劉偉凌芝<lb/>
千戸馬桂武生鄧子龍把總樂塤哨官劉招桂劉添慶<lb/>
古朝艾吳鯨王茂龔仁巡檢孟汶均効驅馳之力共收<lb/>
斬獲之功推官江南知縣康求徳督餉多勞履險不避<lb/>
<pb n="KR2f0029_WYG_001-42b"/>
以上各官所當次叙者也再照延平衛百戸超環王焜<lb/>
尤溪縣知縣劉應龍大田縣主簿盧敬典史孫熈楨南<lb/>
平縣典史何壇雖有鵰剿之功難掩失事之罪所當准<lb/>
贖者也以罪言延平衛指揮某謬總鄉兵之任未聞一<lb/>
戰之功當刻期而逗遛觀望毎臨賊而退縮潜藏所當<lb/>
提問者也龍巖縣知縣某漳平縣知縣某養虎噬人縱<lb/>
民為盜既不能安輯於平日又不敢發覺於臨時大田<lb/>
縣知縣某沙縣知縣某冦方入境力實難支乃飾功以<lb/>
<pb n="KR2f0029_WYG_001-43a"/>
妄報畏備餉而阻兵以上各官所當罰治者也内知縣<lb/>
魏文瑞因余珦十既敗而逃回遂能設計以擒獲功與<lb/>
罪等相應准贖如䝉乞勅該部再加查議如果臣言不<lb/>
謬将李邦珍超格擢用劉顯黄朏周賢宣楊文蔣伯清<lb/>
等查例陞賞梁守愚等賞賚王某行巡按御史提問劉<lb/>
某等各罰治超環等與魏文瑞俱准與贖罪如此庶有<lb/>
功競勸有罪知懲而地方之太平有日矣<lb/>
　<lb/>
<pb n="KR2f0029_WYG_001-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　譚襄敏奏議巻一<lb/>
</p>
<p>
</p>
  </div>
</body>
</text>
</TEI>
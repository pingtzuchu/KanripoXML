<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>譚襄敏奏議巻二</head> <lb/>
    <p>
<pb n="KR2f0029_WYG_002-1a"/>
欽定四庫全書<lb/>
　譚襄敏奏議巻二<lb/>
　　　　　　　　　　　　　明　譚綸　撰<lb/>
　　恭謝天恩䟽<hi>嘉靖四十二年九月朔日題</hi>
兵部題奉聖㫖天地宗廟垂祐八閩底寧各官協謀戮<lb/>
力擒斬倭㓂數多功委可嘉譚綸陞右副都御史賞銀<lb/>
三十兩紵絲二表裏欽遵備咨賫捧欽賞銀幣到臣謹<lb/>
焚香望闕叩頭祗領謝恩訖伏以皇威廣運俄収無敵<lb/>
<pb n="KR2f0029_WYG_002-1b"/>
之功寵命維新薦拜非常之賚貪天是懼戴徳奚勝臣<lb/>
誠恐誠惶頓首頓首竊念臣猥以韋布之賤仰䝉陶鑄之<lb/>
恩始筮仕於中朝徒勤砥礪再備官於東海有愧章縫<lb/>
偶值袵金之時誓無孤於壯志誰謂裹革之念遂上徹<lb/>
於宸𠂻甫被命而墨縗竟超資而秉鉞念兹平海之績<lb/>
本自聖神忽拜懋官之榮遽階承貳起家太驟荷賜何<lb/>
頻夫増秩賜金乃所以表卓異而緇衣敝袴亦必以待<lb/>
功賢孰謂孤逺之臣乃有殊常之遇兹盖伏遇皇上徳<lb/>
<pb n="KR2f0029_WYG_002-2a"/>
侔造化明並照臨視民如傷逺邁周文之敬任賢勿貳<lb/>
上符神禹之艱舞干羽以撫四夷垂衣裳而奠八極徒<lb/>
以南閩之冦警上厪聖懐遂使白面之書生叨承閫寄<lb/>
幸一月而三捷詎人力之能為未半載而再遷實功疑<lb/>
而惟重金分内帑榮耀百朋幣出尚方寵逾三錫念碔<lb/>
砆之何幸承筐篚以併臨揣分未堪圖報靡及惟争自<lb/>
磨濯志切斬鯨益有事綢繆心同衣袽即毫無可取愧<lb/>
自比於南金而寸有所長期紓憂於北極臣下情無任<lb/>
<pb n="KR2f0029_WYG_002-2b"/>
激切感戴之至<lb/>
　　縣官督兵勦賊奮勇陣亡請䘏典以勸忠義疏<lb/>
據兵備僉事黎元呈稱奉南贛軍門憲牌據所報賊蘇<lb/>
阿普范祖貴梁益巫二妺等即行漳州府同知劉宗寅<lb/>
與汀州府同知尹尚賢㑹同計剿嚴督各該縣掌印巡<lb/>
捕官調集精兵尅期追捕以静地方初九日據漳州府<lb/>
同知劉宗寅呈報知縣魏文瑞先將印信牒送主簿管<lb/>
理公同巡檢阮海在縣防守城池本官親自招募永福<lb/>
<pb n="KR2f0029_WYG_002-3a"/>
等處鄉兵三千餘名迎敵殺賊斬級一十一顆奈賊衆<lb/>
勢盛本官被賊陣亡備報到臣臣看得山冦蘇普等結<lb/>
黨千百深藏萬山之中屬在三府之界急之則烏散無<lb/>
蹤緩之則蜂屯為害盖自昔而然于今為甚誠神人之<lb/>
共憤宜征伐所必加但屬我海寇方熾而南贛軍門都<lb/>
御史呉百朋方受害入境伸威營總兵俞大猷又督兵往<lb/>
潮機宜未便勢難兼舉臣計必俟海賊成擒之後乃可<lb/>
移師及之故屢次批行巡視海道副使周賢宣㑹同漳<lb/>
<pb n="KR2f0029_WYG_002-3b"/>
南武平等道就近酌議相機而行去後盖已逆知此賊<lb/>
據險善戰要非鄉兵所能辦矣今據報到前因則賊勢<lb/>
已成事難中止除一面行令漳南該道嚴督同知尹尚<lb/>
賢集見官兵設法擒剿同知劉宗寅知縣劉源湧照依<lb/>
原分信地應援防遏仍聽南贛軍門調度及據一時領<lb/>
兵官員通合有罪但查分守信地相去稍逺剋定期日<lb/>
尚在正月初六日專任搗巢之責同知尹尚賢知縣劉<lb/>
源湧魏文瑞止於分屯把截同知劉宗寅亦止奉文監<lb/>
<pb n="KR2f0029_WYG_002-4a"/>
督龍岩之兵乃知縣魏文瑞首先遇賊以致陣亡此事<lb/>
在不測而於同事各官實情有可原法難槩坐容臣再<lb/>
行查勘從實參究外為照漳平縣知縣今陣亡魏文瑞<lb/>
雅抱忠猷誠心幹濟矢謀討賊以身任而不辭策馬前<lb/>
驅既深入而益奮於其募兵之始即以印信付諸僚佐誓<lb/>
不俱生當在剋期之先輙以營寨直薄賊巢期於必克<lb/>
卒之首犯賊鋒身膏草野臣子之心久能自靖忠義之<lb/>
氣凛然猶生實文臣所希有為人心所共惜若不亟請<lb/>
<pb n="KR2f0029_WYG_002-4b"/>
恩賚無以下慰羣情如䝉伏乞勅下該部再加查議上<lb/>
請照例褒䘏于以慰忠魂于地下勸有位於将來如此<lb/>
則地方幸甚臣愚幸甚<lb/>
　　官兵搗平大勢山寇巢穴飛報全㨗疏<lb/>
監軍按察使汪道昆呈稱賊黨盤據香寮時常出没流<lb/>
刼汀漳延邵等處地方屢招屢叛近又賊殺漳平知縣<lb/>
魏文瑞大肆猖獗奉福建軍門牌調發標下遊擊將軍<lb/>
李超統督台兵二千自漳州兼程前赴省城謁見巡按<lb/>
<pb n="KR2f0029_WYG_002-5a"/>
福建監察李御史面授方略即趨延平邀截仍恐所部<lb/>
兵少牌行本道即取新到淛兵二枝從宜給與錢糧器<lb/>
械督令前去聽逰擊將軍李超統督分巡武平道監督<lb/>
赴永安等縣隨賊向往相機截剿等因本道㑹同戚總<lb/>
兵調發把總金福景良忠二營官兵督發去後隨據逰<lb/>
擊將軍李超陸續飛報㨗音前来延平衛百戸超環統<lb/>
領鄉兵進攻北山陸續鵰剿擒斬賊犯余舉七陳福鑑<lb/>
范椿等賊級一百一十九名顆續報逆賊楊一等因懼<lb/>
<pb n="KR2f0029_WYG_002-5b"/>
南贛兵威意欲□入江西地方本道隨調練兵把總樂<lb/>
塤統領部兵及練兵千户張豹武生陳世湍統領民兵<lb/>
俱聽延平府推官江南監督進剿隨該遊擊李超部兵<lb/>
齊至本道督行延平府多辦火藥器具備用及委南平<lb/>
縣縣丞王繼祖齎領餉銀前來接濟本道隨營監督閠<lb/>
二月十六日前賊擄掠地方被樂塤超環領兵斬級五<lb/>
顆餘賊退屯洪田遊擊李超探得賊首楊一等擁衆四<lb/>
五千人屯劄洪田勢必奔突永安一帶㑹同本道分布<lb/>
<pb n="KR2f0029_WYG_002-6a"/>
以坐營把總蔣伯清名色把總何十之各部兵為前哨<lb/>
衝鋒而以名色把總李越督陣以名色把總胡世副總<lb/>
呉昆各部兵為左哨而以千總張九詔督陣以名色把<lb/>
總施觀定徐全為右哨而以名色把總葉延選督陣本<lb/>
月二十七日各賊不知大兵已到仍分為二枝一枝攻<lb/>
打黄龍土寨一枝突至永安縣城外意在掩襲即取道<lb/>
貢川為長驅計本遊將兵預伏近地待賊一至麾兵四<lb/>
起賊遂奔遯官兵乘勝追至吉山地方蔣伯清率兵衝<lb/>
<pb n="KR2f0029_WYG_002-6b"/>
鋒李超催督何十之胡世等兵齊進共擒斬賊級三十<lb/>
一名顆餘賊奔潰前阻<hi>缺</hi>河被兵追逼下水淹死者不<lb/>
計其數餘黨復回洪田屯劄三月初一日南贛官兵接<lb/>
踵進攻逰擊李超兵取道黄龍村夾擊賊衆大敗迯伏<lb/>
山林星夜分遁復回香寮老巢遊擊李超督兵窮追奪<lb/>
回被掠男婦六十名口本遊看得香寮老巢林菁茂宻<lb/>
鳥道險阻距洪田一百六十餘里若使各賊先至舊巢<lb/>
據險固守後難進攻隨令衆兵乘勝躡踪追至馬家山<lb/>
<pb n="KR2f0029_WYG_002-7a"/>
劄營次早且薄賊巢各賊原築高大工堡五座堡外四<lb/>
畔各開池積水堡内多用鳥銃藥弩併力拒敵本遊督<lb/>
令兵搭造敵臺雲梯連日攻打不下計令兵士决盡池<lb/>
水每兵各備柴草三担堆積與堡樓並高以便火攻賊懼<lb/>
初八日已時送出先鋒鄧朝貴賴忠泓首級欲求招撫<lb/>
官兵知彼詭計求緩愈加奮勇攻擊至初九日賊勢危<lb/>
急大夥突出直衝把總胡世兵營要得奪路迯走各該<lb/>
官兵奮力截殺即時斬首二十餘顆各賊復退入本巢<lb/>
<pb n="KR2f0029_WYG_002-7b"/>
官兵乘勝攻打又於敵臺上布橋度兵上屋放火焚燒<lb/>
賊死不計其數擒斬一百二十名顆初十日乘勝攻破<lb/>
盖竹溪寨斬獲首級八十一名顆本日申時火攻祠堂<lb/>
後曹家寨燒死賊徒不計斬獲首級三十三名顆仍有<lb/>
蘇家山大寨離我兵營一百三十里周圍崇山峻嶺視<lb/>
前各寨尤險遊擊李超㑹同本道議得若照行師節次<lb/>
日行不過五六十里深入彼中既無宿所又或聞風迯<lb/>
遯難以成功必須密令官兵連夜兼程出不意方可决<lb/>
<pb n="KR2f0029_WYG_002-8a"/>
勝隨於十五日四更督發調到把總金福景良忠新兵<lb/>
二枝與蔣伯清等兵銜枚疾趨至本日申時抵蘇家山<lb/>
賊寨攻打各賊多備鳥銃矢石據城對敵至二更官兵<lb/>
奮勇鑿崩城墻約三丈許乘勝入城放火賊不能當除<lb/>
燒死外擒斬一百五十八名顆各寨俱破餘黨悉平連<lb/>
前鵰剿通共擒斬五百四十二名顆俱委官紀驗訖各<lb/>
兵節次攻堡對敵陣亡邵志厚等三十三名被傷何十<lb/>
之等一百一十五名等因備闗到道又闗巡視海道節<lb/>
<pb n="KR2f0029_WYG_002-8b"/>
差漳平縣署印經厯呉豐等宣布三院徳意省諭彼中<lb/>
親屬計擒首犯餘悉與免罪有楊一族人楊偕等恐大<lb/>
兵征剿玉石俱焚三月初五日將楊一縛解漳平縣監候<lb/>
等因到道又據紀功官延平府推官江南漳州府同知<lb/>
劉宗寅各呈報相同所據前項有功人員相應照例叙<lb/>
録陣亡戰傷官兵相應優䘏通候查覈明白另册造報<lb/>
等因及據兵備僉事黎元節將南贛官兵進剿功次亦<lb/>
不下四五百級併報到臣該臣看得香寮逆賊盤據萬<lb/>
<pb n="KR2f0029_WYG_002-9a"/>
山之中業已有年殺官殃民神人共憤茲者仰仗皇上<lb/>
神威有赫廟算無遺責成臣等主於速剿而南贛軍門<lb/>
右僉都御史呉百朋受命惟謹千里督征巡按福建監<lb/>
察御史李邦珍紀察惟明三軍思奮鎮守總兵官署都<lb/>
督同知戚繼光遣將誓師而賊已落膽監軍按察司按<lb/>
察使汪道昆運籌决勝而人知用命以故師不再舉寇<lb/>
靡孑遺自是地方無鋒鏑之慘良善有耕鑿之望所據<lb/>
有功効力人員除屬南贛者聽南贛軍門查叙外其在<lb/>
<pb n="KR2f0029_WYG_002-9b"/>
福建則有如標下遊擊將軍李超有勇知方善謀能斷<lb/>
冐百里趨利之戒収一皷成擒之功威如迅雷掩耳不<lb/>
及勢同破竹迎刅皆解然且避逺師以杜争功之釁保<lb/>
善𩔖以弭妄殺之災非惟悉合乎機宜抑亦不愆於節<lb/>
制即其冠軍之績居然上將之材功當首論者也分巡<lb/>
武平道僉事曾一經隨營監督而諸險備嘗臨敵制勝<lb/>
而羣䇿畢舉日不暇食寧辭軍務之勞師皆宿飽竟致<lb/>
成功之速巡視海道副使周賢宣恩信素孚士吏咸服<lb/>
<pb n="KR2f0029_WYG_002-10a"/>
生縛渠魁而兵不血刅拊循良善而民皆按堵此二臣<lb/>
者或以文事而著武畧或用智名而並勇功所當併論<lb/>
者也坐營名色把總蔣伯清督陣名色把總李越材俱<lb/>
精悍氣復飛揚率衆深入不避諸難乘勝長驅遂収全<lb/>
勝功當次論者也延平府推官江南親營陣而甘苦與<lb/>
同給餽餉而飛輓不絶材官用命鬬士伸威功當同論<lb/>
者也各營名色把總胡世何十之金福景良忠副總呉<lb/>
昆徐全戰無不摧攻則必克或首扼突圍之寇或先登<lb/>
<pb n="KR2f0029_WYG_002-10b"/>
堅壁之巢斬獲既多黨𩔖已絶功當通論者也延建邵<lb/>
練兵把總樂塤提師一旅本難責其成功轉戰千里亦<lb/>
恒苦於奔命桑榆底績杕杜同聲延平府經厯湯岡南<lb/>
平縣縣丞王繼祖永安縣縣丞張世鑑領兵百户超環<lb/>
或蹈不測之地而轉輸或率末練之兵而克㨗功當並<lb/>
論者也其餘斬獲功級人員相應照例陞賞陣亡戰傷<lb/>
官兵相應照例優恤恭候命下施行<lb/>
　　官兵追剿大勢倭賊三戰三㨗地方底寧䟽<lb/>
<pb n="KR2f0029_WYG_002-11a"/>
據監軍按察使汪道昆呈稱原攻圍仙遊縣城大勢倭<lb/>
賊先該本院親臨調度戚總兵統督本道監督各該官<lb/>
兵進剿焚倭三巢殺賊千許餘倭萬數敗遁南下各道<lb/>
督行府縣衛所官員固守城池及調把總傅應嘉兵船<lb/>
由水路䇿應以防搶船下海尋該署南路守備耿宗元<lb/>
督把總暴以平等官兵斬獲倭級一十一顆平海衛指<lb/>
揮丘鼎實省祭楊濓督兵生擒真倭二名白嶺巡檢殷<lb/>
儉督兵斬獲倭級三顆生擒真倭一名仙遊縣鄉兵章<lb/>
<pb n="KR2f0029_WYG_002-11b"/>
建二等生擒真倭二名前賊遁過晋江南安同安髙浦<lb/>
安海等縣所城堡俱保無虞又該南安縣鄉兵王應文<lb/>
等生擒真倭一名從賊三名髙浦所千户李如玉督兵<lb/>
斬獲倭級三顆康店驛夫曾綿等生擒真倭一名又准<lb/>
僉事李儒烈闗稱正月十三日把總滕易下兵在射店<lb/>
哨賊斬獲倭級一顆都司耿宗元兵在小盈嶺哨賊斬<lb/>
獲倭級一顆指揮百希周千户方璽斬獲倭級一顆從<lb/>
賊三顆鄉兵洪子謙等斬獲賊級一顆又據塘兵胡計<lb/>
<pb n="KR2f0029_WYG_002-12a"/>
征斬獲倭級一顆鄉兵吕廷信斬獲賊級一顆林體玉<lb/>
斬獲賊級一顆鄉兵柯和仔斬獲倭級一顆各解道紀<lb/>
騐訖隨據總兵官戚繼光手本開稱哨得前項殺敗南<lb/>
遁大夥倭寇屯住同安縣坂尾地方隨獲犯人柯六等<lb/>
十四名的於二月初三日起營分布哨道預授方略以<lb/>
北路守備王如龍為左哨中軍生營把總陳濠為中哨<lb/>
署南路守備耿宗元為右哨中軍把總呉京淛江軍門<lb/>
賛畫生員金文通督陣俱于三更自苧溪起營平明到<lb/>
<pb n="KR2f0029_WYG_002-12b"/>
深青驛設伏先差塘報把總愈世隆錢助禮哨官王漢<lb/>
沈元就近探得本日寅時賊果起營沿山徑下離我兵<lb/>
二十里本鎮催發各兵分為四路由仙店大路追至田<lb/>
裏社王倉坪地方正遇倭賊午炊探知兵到賊擁四五<lb/>
千衆列陣以待兵見賊勢重大稍亦劄定該守備王如<lb/>
龍㧞刀欲斫領兵把總哨官仍要自刎誓死决戰隨該<lb/>
名色把總朱九龍丁茂親執招揺當先率兵衝進鏖戰<lb/>
數合前鋒黠倭俱被我兵剿殺後陣倭賊不待交鋒望<lb/>
<pb n="KR2f0029_WYG_002-13a"/>
風披靡先奔過嶺賊先分一枝劄住山頭從傍徑衝陳<lb/>
濠營該名色把總陳禄張元勲率兵一齊衝進耿宗元<lb/>
率暴以平楊世胡守臯滕易陳倉由北山邀擊賊皆奔<lb/>
上大山我兵追上山頂本鎮督戰益力至日將没賊復<lb/>
大挫投墜山谷及奔過朝天嶺去訖遇夜収兵並無傷<lb/>
損通共斬獲倭級一百七十七顆収回被虜男婦三千<lb/>
餘名口本日鄉兵柯和仔斬獲倭級一顆晉江縣義士<lb/>
謝畏夫生擒真倭一名俱解興泉道紀騐訖即今城市<lb/>
<pb n="KR2f0029_WYG_002-13b"/>
鄉落居民始皆畏服兵威無復阻撓又准海道副使周<lb/>
賢宣闗稱王倉坪殺敗倭寇奔突長㤗野無所掠本道<lb/>
密令義士潘元先於溪北糖寮將糖内盡置毒藥隨據<lb/>
同安縣被擄人劉大同從天寳山迯回供稱各賊中毒<lb/>
倒屍數多賊隨路拆屋焚屍奔遁出漳浦縣地方本道<lb/>
追至該縣分布民兵生擒真倭五名從賊三名斬獲真<lb/>
倭十級從賊一級及拏獲接濟犯人謝賛等三名俱解<lb/>
軍門審驗訖准戚總兵手本開稱前倭遁至漳浦縣無<lb/>
<pb n="KR2f0029_WYG_002-14a"/>
象舖地方據蔡丕嶺為巢意欲窺漳浦仍蒙提督軍門<lb/>
親臨調度巡按李御史就近紀察監軍道分撥部兵前<lb/>
來協助巡海道隨營監督泉州府同知譚維鼎漳州同<lb/>
知鄧士元臨陣計議漳州府署印同知劉宗寅督運糧<lb/>
餉二月十五日兵至漳浦縣本鎮備知賊巢㨿險難乘<lb/>
但恐一聞兵至夜遁出境愈難追剿即於本日夜分布<lb/>
哨道以坐營把總陳濠領陳禄陳文澄張元勲各部兵<lb/>
為中哨衝鋒而呉景督之以北路守備王如龍領楊世<lb/>
<pb n="KR2f0029_WYG_002-14b"/>
潮丁茂朱九龍各部兵為左哨正兵而以金文通督之<lb/>
以百户方伯樓大有并遊擊李超領蔣伯清胡世耿宗<lb/>
元暴以平胡仲臯各部兵為右哨竒兵而以王輔督之<lb/>
合後則以陳逺婁子和施觀定南路陳倉楊世滕易俞<lb/>
一和各兵劄營山上以備䇿應俱於十六日卯時進發<lb/>
先登巢後髙山俯視賊巢如在鍋底山壁削立林木蓊<lb/>
蘙山下田洋俱種甘蔗雜以荆棘不能用武各賊先瞭兵<lb/>
至設伏蔗林兵已逼近四面伏倭並起各兵分投格殺<lb/>
<pb n="KR2f0029_WYG_002-15a"/>
血戰移時不能前進本鎮手刅退縮示衆各兵悚懼奮<lb/>
力相持張元勲獨馬當先部下官兵恐致有失一齊衝<lb/>
進賊遂披靡大敗另賊一枝徑衝山上老營欲襲兵後<lb/>
陳逺婁子和擁衆下山衝擊哨官李嘉珍當先戰死我兵<lb/>
益奮賊又大敗各兵據山四面圍合倭賊數千聚成堅<lb/>
陣殊死衝出兵皆盛氣以待俟賊衝至則一當其鋒一<lb/>
襲其後既而分突四面則四面皆然賊勢大沮棄甲曵<lb/>
兵突入林莾僅求身免各兵躡踪不捨各持短刀穿入<lb/>
<pb n="KR2f0029_WYG_002-15b"/>
莾中各賊計無所出轉入深叢自投髙崕多被我兵短<lb/>
器刺死縱火焚燒或又冐死登危被銃打死不下千數<lb/>
但屍在髙深險絶首級未能盡取當時紀騐得生擒真<lb/>
倭四名從賊一名斬獲真倭二百五十二級從賊二級<lb/>
隨據生擒通事李妙供稱倭賊先在王倉坪戰敗各扶<lb/>
傷宵遁獨選精壯真倭四千殿後本月十三日有漳浦<lb/>
縣城内姦細十五名投賊獻城密説本城不可明攻須<lb/>
過城二十里以緩城守約於十六日夜濳回城下見今<lb/>
<pb n="KR2f0029_WYG_002-16a"/>
南門外木柵未完從此襲入各人内應以白巾白衣白<lb/>
旗登城為號是日遇兵剿賊計不得行姦細内一名充<lb/>
總管五千大頭目下通事右目有白珠可認大頭目亦<lb/>
已被殺看得蔡丕嶺之戰既冒險而殱勍敵復伐謀而<lb/>
保危城衝鋒决勝則張元勲之功居多俞世隆錢助禮<lb/>
王漢沈元各單身扮作鄉民深入賊壘陰伺動静且得<lb/>
虜情以故大兵徑𢷬深山如履熟路功亦足多哨官李<lb/>
嘉珍哨長屠子和鮑仲富隊長石元等十二名兵王龍<lb/>
<pb n="KR2f0029_WYG_002-16b"/>
等一十名俱血戰而死相應照例優恤及開千總倪府<lb/>
斬獲倭級一顆漳浦縣鄉兵生擒真倭一名從賊一名<lb/>
斬獲首級一顆盤陀嶺廵檢司官兵斬倭級一顆又鄉<lb/>
兵擒獲生倭二名斬獲倭級共四顆詔安縣民快沈莆<lb/>
斬獲倭級一顆百長張祖寧斬獲從賊一顆鄉兵李時<lb/>
化陳紹擒斬倭賊九名顆各到道轉解軍門紀騐訖又<lb/>
據詔安縣南詔所各報殺敗殘倭於十七日已時突過<lb/>
本縣帶傷投遁西省地方十八日寅時遁由雙港往廣<lb/>
<pb n="KR2f0029_WYG_002-17a"/>
東地方去訖十九日酉時又零倭一夥避屯大坡本夜<lb/>
三更由九上落山徑投奔廣東去訖官兵追至界上各<lb/>
賊盡氣奔狂已越潮州而南六十里及據民快陳攸仲<lb/>
等路獲被掠人報稱各賊初欲遁出廣東合夥先令南<lb/>
賊探得潮州花腰峯等山賊蒙俞總兵招撫為兵只殘<lb/>
倭四百該鎮提兵一萬圍困已久又蒙兩廣軍門調發<lb/>
狼兵二萬前来潮州截殺各倭䟦前㚄後風木皆兵連<lb/>
夜欲奔廣東沿海地方尋船歸國及據同知譚維鼎等<lb/>
<pb n="KR2f0029_WYG_002-17b"/>
呈報紀騐過功級共計五百三十六名顆等因到臣臣<lb/>
看得蠢爾倭奴節被勾引侵擾閩地攻䧟郡城彼醜雖經<lb/>
蕩平内逆實多漏網乃復沿襲故智結連萬倭大舉入<lb/>
冦幸而水陸多備俘馘相仍及其擁衆攻城意在必下<lb/>
客兵久戍數僅相當乃能一破之仙遊再破之同安三<lb/>
破之漳浦先後斬獲實級至二千有竒焚溺毒死稱是<lb/>
即鼠竄狼奔僥倖無死者尚數千人而傷弓驚餌逺逝<lb/>
髙飛自是可無東顧之患矣且令睊睊之民目擊堂堂<lb/>
<pb n="KR2f0029_WYG_002-18a"/>
之陣姦宄改慮良善安心㧞本塞源端在於此目今境<lb/>
内並無一賊地方以寧各部官兵掣回信地專備春汛<lb/>
此皆仰仗皇上𤣥威有赫廟堂勝算萬全以故文武同<lb/>
心將士用命遂使遊魂無所假息成功出於望外如此<lb/>
所據一時宣猷效忠之臣如浙江巡撫右副都御史趙<lb/>
炳然義切同舟憂深拯溺巡按福建監察御史李邦珍<lb/>
隨軍紀察共蹈艱危咸為功首但皆拘於明例非臣所<lb/>
敢議擬外照得都督同知戚繼光居宦成而志氣愈勵<lb/>
<pb n="KR2f0029_WYG_002-18b"/>
乘戰勝而智慮益精衝瘴癘之鄉冐風雪之㑹勞苦不<lb/>
暇身謀解仙遊之困伐漳浦之謀全活何可數計西賊<lb/>
愁聞不啻仲淹之風烈南人不反庻㡬諸葛之天威比<lb/>
年雖已三見蕩平而此舉寔為萬代瞻仰功當首論按<lb/>
察使汪道昆抱經世之雄畧懐捄時之隠憂佐軍而分<lb/>
數甚明誓衆而人心競奮運籌决勝動中機宜轉餉給<lb/>
兵曾無匱乏巡視海道副使周賢宣持檄而趨信地蹈<lb/>
海而出畏塗兵不血刅寇已夜亡餉不違期士皆宿飽<lb/>
<pb n="KR2f0029_WYG_002-19a"/>
既密于掫之令亦多俘馘之功此二臣者功當次論北<lb/>
路守備王如龍引刀自裁不忘死綏之義攖鋒决戰遂<lb/>
伸破竹之威把總張元勲杖馬箠以先人義不避死率<lb/>
雁行而赴敵勇可冠軍功當首論者也遊擊李超守備<lb/>
耿宗元受事而備嘗艱難臨敵而不辭險阻韜鈐久習<lb/>
枹皷足當泉州府同知譚維鼎漳州府同知鄧士元居<lb/>
帷幄而籌策無遺親矢石而紀騐有據外伸士氣内戢<lb/>
人心功當次論者也把總陳濠朱九龍丁茂陳禄陳逺<lb/>
<pb n="KR2f0029_WYG_002-19b"/>
婁子和蔣伯清暴以平驅兵接戰斬獲獨多俞世隆錢<lb/>
助禮哨官王漢沈元伺敵入屯奸謀畢得功當並論者<lb/>
也把總方伯樓大有楊世胡仲膏滕易陳倉操此竒兵<lb/>
共除強寇功當通論者也其餘前後水陸官兵功罪及<lb/>
應加優恤人員容臣通查明實另行題請<lb/>
　　水陸官兵剿㓕重大倭冦分别殿最請行賞罰以<lb/>
　　勵人心䟽<lb/>
據監軍按察使汪道昆呈准戚總兵手本内開本鎮分<lb/>
<pb n="KR2f0029_WYG_002-20a"/>
布水陸官兵防禦秋汛議照倭奴乘汛入境必須順風<lb/>
自北而南即今風汛已迫錢糧不敷所議五寨兵船未<lb/>
能一齊造募隨行鹽運司同知劉汝順先將近北一帶<lb/>
烽火門小埕南日山三寨兵船增修新舊選將集兵比因<lb/>
題設各寨把總尚未奉有欽依勘劄赴任該蒙撫按兩<lb/>
院詳定以福州右衛指揮使朱璣署烽火門把總泉州<lb/>
衛納級千户傅應嘉署小埕把總各領大小兵船四十<lb/>
隻浙江松門衛正千户顧喬署南日山把總先領造完<lb/>
<pb n="KR2f0029_WYG_002-20b"/>
兵船十二隻各給軍火器械月糧督發各該信地以防<lb/>
之於水又議得見在浙兵勞苦思歸閩省糧餉詘乏相<lb/>
應樽節浩費體恤羣情原議存留班兵九千名止留得<lb/>
兵六千四百名分為八營每營八百即以金科葉大正<lb/>
兵二營駐劄福寧州防守北路胡守仁統領陳應朝朱<lb/>
珏方其兵三營駐劄福清防守中路耿宗元統領暴以<lb/>
平胡仲膏俞廷秀陳倉滕易楊世俞一和等兵二營駐<lb/>
劄漳泉防守南路陳其可統領標兵駐劄連江翼䕶省<lb/>
<pb n="KR2f0029_WYG_002-21a"/>
城本鎮統督趙記陳良琮兵二營往來福清等處調度<lb/>
以防之於陸比因漳泉内逆竊慕上年興化厚利勾引<lb/>
倭奴萬衆大舉入寇小埕把總傅應嘉見得竿塘海洋<lb/>
係賊船南下之衝分定哨官張楠李騰蛟千户許瀚專<lb/>
領兵船一枝在彼防截本年十月二十三日倭船一十<lb/>
三隻駕到臺山海洋烽火門把總朱璣督哨官千户陳<lb/>
聰兵船犁沈綉鞋船一隻本總追至東北外洋犂沈大倭<lb/>
船一隻焚溺倭賊二百餘徒撈斬倭級一十一顆又倭<lb/>
<pb n="KR2f0029_WYG_002-21b"/>
船十餘隻駕到官澳海洋傅應嘉督哨官粘席珍兵<lb/>
船追至東磉外洋犂沈倭船一隻焚溺不計遇晚不能<lb/>
撈取首級只生擒真倭一名二十四日倭船七隻駕到<lb/>
本竿海洋朱璣督百户張威兵船追至外洋犂沈大小<lb/>
倭船三隻沈溺倭賊三百餘徒撈斬倭級一十二名顆<lb/>
本日倭船一隻計賊百餘突從福寧州三沙地方登㟁<lb/>
二十五日奔至本州東門外福寧衛掌印指揮張本等<lb/>
不行出擊分守道金淛調督金科葉大正部兵截殺守<lb/>
<pb n="KR2f0029_WYG_002-22a"/>
備羅章督陣賊懼奔遯池嶼地方金科當前葉大正尾<lb/>
擊共斬獲倭級四十九顆餘賊五十餘徒奔入民房官<lb/>
兵放火燒死盡絶本日大倭船一隻約賊百名登犯長<lb/>
樂縣大址地方附近鎮東衛掌印指揮劉師錡管操指<lb/>
揮戴一衮各不出擊二十六日把總胡守仁統督朱珏<lb/>
方其等兵追至大石坵地方擒斬倭級八十四名顆南<lb/>
日署把總顧喬督兵登㟁協戰斬獲倭級二顆餘賊數<lb/>
名散遯把守嶺口鎮東衛千户商昇斬獲倭級四顆福<lb/>
<pb n="KR2f0029_WYG_002-22b"/>
清縣鄉兵林桂廣林公成長樂縣兵陳孔相零斬倭級<lb/>
共四顆把總陳其可下千總魏文舉等出哨蘓溪地方<lb/>
斬獲倭級一顆本日倭船一十六隻在臺山海洋朱璣<lb/>
督駕陳璁張威馬雲鵬兵船追至七星海洋犂沈大小船<lb/>
八隻撈斬倭級一十三顆生擒真倭二十三名焚溺不<lb/>
計又倭船一隻突至漳浦縣青山巡檢司下南風灣住<lb/>
係銅山把總常江信地失於堵截以致登㟁附近鎮海<lb/>
衛掌印指揮周祥不行出擊被各鄉兵阻殺夜遁廣東<lb/>
<pb n="KR2f0029_WYG_002-23a"/>
地方詔安縣知縣梁士楚㑹同原任守備王道成督兵<lb/>
追至饒平古篤寨共斬倭級七顆從賊五顆本日倭船<lb/>
七隻登㟁福清縣石坵澳又一隻登犯萬安所連盤澳<lb/>
共計倭賊二千係南日署把總顧喬信地本鎮即督趙<lb/>
記陳良琮等兵與軍門發到名色把總楊文等標兵馳<lb/>
至福清與胡守仁朱珏方其陳應朝部兵合營料賊必<lb/>
由上徑南奔二十八日夜出兵埋伏漁溪次早賊果過<lb/>
橋我兵舉砲發伏一齊衝殺倭賊敗走自相踐踏下水<lb/>
<pb n="KR2f0029_WYG_002-23b"/>
二三百餘隨潮漂出外海止斬前鋒倭賊首級九十二<lb/>
顆餘賊殊死奪路往南去訖軍門看得南北飛報倭賊<lb/>
數多浙兵分屯戍守見在出戰不過五千多寡不敵隨<lb/>
差泉州府推官鍾崇文行都司都事何季春齎帶安家<lb/>
銀兩前赴浙江催取上班官兵兼程赴閩及親統把總陳<lb/>
其可蔣伯清等標兵馳至福清與本鎮㑹議戰守本日<lb/>
倭船三隻在東□外洋行使小埕把總傅應嘉督哨官<lb/>
李騰蛟張楠等兵船追至白犬外洋適遇大䑸倭船二<lb/>
<pb n="KR2f0029_WYG_002-24a"/>
十隻兵船併力攻打犂沈倭船八隻焚溺不計生擒真<lb/>
倭三十五名撈斬倭級一十七顆又倭船三隻突至福<lb/>
寧州舊水澳倭賊一半䕶船一半登㟁係千户劉㭿百<lb/>
户馬雲鵬信地該分守建寧道調度把總朱璣督令二<lb/>
哨官捕掣船埋伏調水兵為陸兵登山納喊前賊驚懼<lb/>
開遯外洋去訖又有倭船二隻弓鞋船二隻登犯興化<lb/>
吉了澳又大倭船一十二隻登犯平海衛南哨澳俱係<lb/>
南日署把總顧喬信地比因船少兵寡不能堵截又倭<lb/>
<pb n="KR2f0029_WYG_002-24b"/>
船一隻登犯惠安縣西港該縣典史張承吉督兵截殺<lb/>
斬獲倭級八顆奪囘被虜一十六名又倭船三隻突到<lb/>
晉江圳上澳係浯嶼水寨把總鄧一桂信地失於堵截<lb/>
以致登㟁附近永寜衛指揮余昂劉維垣千户張克椿<lb/>
百戸陳鎧各不出擊前賊流突南安縣學前地方都指<lb/>
揮耿宗元下副總滕易楊世等兵連夜追至斬獲倭級<lb/>
二十九顆泉州衛指揮百希周帶民兵協戰斬級百顆餘<lb/>
賊散遁滕易下哨兵於西店斬獲倭級一顆南安縣鄉<lb/>
<pb n="KR2f0029_WYG_002-25a"/>
兵曾思遜曾體明安海堡鄉兵曾元晉江縣義總謝愛<lb/>
夫各零斬倭級一顆三十日有雙桅船六隻到平海後<lb/>
番澳登㟁又倭船一十隻在星門海洋行使該把總顧<lb/>
喬督哨官陳伯秀張榕等兵船追至東山井門外洋犂<lb/>
沈倭船六隻生擒真倭一十七名撈斬倭級三十七顆<lb/>
溺死不計又倭船三隻約賊四百餘徒突到福寧州閭<lb/>
峽澳係千户崔應朝信地失於堵截以致登岸建寧道<lb/>
督發把總金科葉大正部兵追至漁洋交鋒用銃打死<lb/>
<pb n="KR2f0029_WYG_002-25b"/>
數賊路險兵疲不能収功只斬獲倭級一顆餘賊奔遁<lb/>
南屏十一月初一日倭船一十六隻約賊二千登犯興<lb/>
化青山巡檢司石城後澳初二日倭船一隻登犯晉江<lb/>
烏潯巡檢司合夥屯住内坑地方俱係浯嶼寨把總鄧<lb/>
一桂附近福全千户張克椿百户陳鎧不行出擊都指<lb/>
揮耿宗元將部兵分布哨道以副總蔣思胡仲膏俞一<lb/>
和等兵為前鋒俞廷秀陳倉兵為左右翼三路齊進俞<lb/>
仲膏奮勇當先共擒斬倭級七十五名餘賊奔遯本日<lb/>
<pb n="KR2f0029_WYG_002-26a"/>
倭船一隻賊一百五十餘徒突至福寧州田澳係千户<lb/>
崔應朝信地不能堵截以致登㟁聞知漁洋有兵即由<lb/>
海邊奔往南屏與前閭峽賊合夥遁過福安寧徳地方<lb/>
又倭船五隻約賊三百餘徒從竿塘安海澳突至連江<lb/>
東岱澳因哨官張楠李騰蛟千户許瀚兵船不遵該寨<lb/>
調度避泊内澳不能阻截賊人登㟁俱向南奔軍門料<lb/>
度各賊結聚南路勢必覬覦城池初四日提兵南下預<lb/>
發鎮撫葉應春千總揭宇授以守城方略帶兵二百名<lb/>
<pb n="KR2f0029_WYG_002-26b"/>
入仙遊縣城協守及行泉州府惠安南安等縣與沿海<lb/>
衛所各張兵威加謹防守初六日倭船一隻登犯惠安<lb/>
小岞地方乘夜突到東闗外本縣督鄉兵曾凌徵等斬<lb/>
獲倭級六顆餘賊奔向楓亭地方合夥真倭實有萬餘<lb/>
分劄四靣環攻四門探知我兵在近賊營連絡並不分<lb/>
夥止可正兵直𢷬難用奇兵而我兵數少賊一倍未可<lb/>
議戰軍門調發守備胡守仁把總蔣伯清等前去近縣<lb/>
鉄山據險為壘與賊相持以牽其勢十一日連江縣東<lb/>
<pb n="KR2f0029_WYG_002-27a"/>
岱登㟁倭賊遁至玻瓈嶺欲往仙遊合䑸本鎮預發把<lb/>
總朱珏陳良琮趙記等兵在彼接戰斬獲先鋒倭級三<lb/>
顆餘倭遯往<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>頭復出新浦軍門調發陳其可蔣伯清<lb/>
楊文部兵截殺斬獲倭級二百三十六顆盡絶訖十七<lb/>
日倭船一隻至南日山後烽澳擱淺打破十八日有倭<lb/>
賊十八名登岸欲入仙遊招夥救援守備胡守仁統領<lb/>
方其部兵於酒林地方截殺斬級一十八顆餘倭屯住<lb/>
南日山該監軍道督行把總顧喬千户張應龍哨官錢<lb/>
<pb n="KR2f0029_WYG_002-27b"/>
國明平海衛指揮丘鼎實水陸攻剿顧喬水兵共斬倭<lb/>
級三十四顆生擒真倭一十八名丘鼎實家丁丘章等<lb/>
斬獲倭級三顆生擒真倭三名小埕把總傅應嘉奉調<lb/>
駕船至南日澳遇見前賊哨官許瀚督兵協剿斬獲倭<lb/>
級四顆散遁殘倭逃伏山谷陸續被倉官謝鍷於江口<lb/>
千總屈允舍人王世榮兵陳討鄉兵楊濓蘇樹各斬倭<lb/>
級一顆鄉兵陳烏二擒倭二名陳文明林宗達方貴華<lb/>
張宜長林希尹指揮丘鼎實各擒倭一名共計擒斬一<lb/>
<pb n="KR2f0029_WYG_002-28a"/>
十五名顆福寧州原遯寧徳倭賊突入古田地方守坑<lb/>
百户呉彪督鄉兵陳詩七等斬獲倭級一顆本鎮哨探<lb/>
親兵沈賢同鄉兵王明等斬獲倭級二顆該縣典史李<lb/>
權領機兵林應明等擒倭一名斬獲倭級一顆通計五<lb/>
名顆餘賊遯到仙遊合夥軍門又行小埕把總傅應嘉<lb/>
將水兵選充陸兵募足三千名并調原任叅將侯熙募<lb/>
兵二千五百名分布泉州等處防賊南遯賊乗我兵未<lb/>
集攻圍益急仙遊縣知縣陳大有典史陳賢白嶺巡檢<lb/>
<pb n="KR2f0029_WYG_002-28b"/>
司巡檢殷恭晝夜登陴誓與居民效死同守本鎮據報<lb/>
城内急缺火藥節發哨官髙太平武生龔騰霄王如麒<lb/>
親兵鄭希等一百八十人陸續濳帶火藥火箭縋城送<lb/>
進即協戰守本鎮親率輕兵劄營石馬逼近賊巢四靣<lb/>
張疑以緩賊勢初六日賊衆攻城知縣陳大有督同典<lb/>
史陳賢各帶家丁及生員施大銓俱立垜口矢石並下<lb/>
賊多選鋒擁至西北水闗砍倒木栅控開土城用銃攻<lb/>
打甚急各官併力拒守知縣家丁陳二與施大銓及兵<lb/>
<pb n="KR2f0029_WYG_002-29a"/>
夫林志寛俱被銃打死垜下賊即𥪡梯登垜兵夫呉育<lb/>
劉君芳丘世修奮勇砍死數賊墜城劉君芳亦被殺死<lb/>
城外遊兵李以仁放火焚毁竹牌木梯賊勢稍却又聞<lb/>
本鎮部兵呐喊放銃賊疑兵進遂即解圍十一日倭船<lb/>
七隻在於鷺鶿海洋行使把總顧喬督兵船追至烏姑<lb/>
外洋犁沈倭船三隻溺死倭賊四百餘徒斬獲倭級二<lb/>
十一顆十六日推官鍾崇文都事何季春同原押兵把<lb/>
總陳濠縣丞陳永催督守備王如龍官兵到省尋該遊<lb/>
<pb n="KR2f0029_WYG_002-29b"/>
擊將軍李超即赴兵營調度分布哨道剋期進剿以王如<lb/>
龍統楊世潮丁茂朱九龍為中左路胡守仁統方其陳<lb/>
應朝朱洪婁國華為中右路取賊南巢陳濠督陳禄陳<lb/>
文澄童子明張元勲為左翼取賊東巢遊擊陳其可蔣<lb/>
伯清楊文為右翼取賊西巢金科督陳良琮葉大正<lb/>
為大營正兵專備䇿應指揮吕崇舟副總金文秀領都<lb/>
司郭成下苖兵及軍門標兵一枝張疑鉄山以牽北巢<lb/>
之賊傅應嘉取道西嶺以拊西賊之背機宜號令一聽<lb/>
<pb n="KR2f0029_WYG_002-30a"/>
總兵但總論成功各哨不許争取首級悞事二十六日<lb/>
平明自新嶺發行辰時到仙逰城下倭賊正在攻城製<lb/>
造吕公車八座髙踰城垜丈許三靣用竹木綿氊遮蔽<lb/>
於内層層布梯藏倭百數用輾輪推近城垜止離二尺<lb/>
車頂另架飛橋度越女墻城中士民危在頃刻守備王<lb/>
如龍率兵直衝南巢倭賊結陣出迎我兵奮勇衝殺胡<lb/>
守仁督兵齊進賊敗入巢各官兵砍開木城圍燒巢屋<lb/>
戮死倭賊四百餘徒遵約不取首級聽其燒毁賊奔東<lb/>
<pb n="KR2f0029_WYG_002-30b"/>
巢陳濠督兵攻破東巢王如龍乗勝直𢷬李超蔣伯清<lb/>
等夾攻喊聲震天殺死倭賊一千有餘頃刻三巢俱焚<lb/>
賊衆慌懼併為一枝衝出我兵奮力死戰賊方敗遁救<lb/>
出各巢被擄男婦二千餘名口除焚燒倭賊不堪取級<lb/>
外見斬倭級五百顆本鎮隨賊追擊賊遁同安縣坂尾<lb/>
地方沿途被知縣陳大有督家丁斬獲倭級七顆詔安<lb/>
縣知縣梁士楚南詔所百户張鳳□督家丁梁錫舍人<lb/>
張鳳來等擒倭四名斬獲倭級四顆賊級一顆各家兵<lb/>
<pb n="KR2f0029_WYG_002-31a"/>
等斬獲倭級有差共計擒斬倭級五十四名顆餘賊一<lb/>
夥遁住廣地方去訖尚有殘倭散匿山谷本鎮仍令各<lb/>
該官兵多方搜捕千户孟松把總陳倉千總劉朝鄉兵<lb/>
林益祥等共鵰剿五十一名顆四境山谷捜捕殆盡居<lb/>
民安業前後通計水陸官兵斬殺倭賊除焚溺者三千<lb/>
有竒不計外見在擒斬賊級共二千一十七名顆通計<lb/>
陣亡在池嶼則隊長呉奎等三名在大石則隊長孫文<lb/>
玉等十一名在上逕則哨長裘子成等二十七名在仙<lb/>
<pb n="KR2f0029_WYG_002-31b"/>
逰則把總童子明等二十四名在蔡坡嶺則哨官李嘉<lb/>
珍等二十七名標下百總何拱兵王川等五名煩將有<lb/>
功者議請陞賞以勵士心有罪者查叅究治以明軍法<lb/>
陣亡者厚加優恤以勸將来等因臣看得比年徵調浙<lb/>
兵剿平海冦往往以衆取勝一戰成功冦靡孑遺雖國<lb/>
威已伸而島奴未知賊膽未落乃今引倭大舉擁衆内<lb/>
侵意在抗我積威逞彼故智假令拘於常調時必持久<lb/>
而後集兵必相當而後戰境内之事將不支矣伏荷皇<lb/>
<pb n="KR2f0029_WYG_002-32a"/>
上神威黙運於九重神武光昭於四表執政操衡本兵<lb/>
握算餱糧發天府之儲部曲盡人官之選而浙江巡撫<lb/>
右都御史趙炳然共懐攘夷安夏之心拯援備至巡按<lb/>
福建監察御史李邦珍誼切同舟共濟之義操切得宜<lb/>
以故事無掣肘人皆用命乃能用寡擊衆一呼而輙解<lb/>
重圍以正為竒三戰而悉収全㨗使其駢肩就戮盡氣狂<lb/>
奔威如破竹草木皆兵振若發蒙僵尸盈野非惟裭外<lb/>
邦之魄抑亦寢内逆之謀盖自東南用兵以来軍威未<lb/>
<pb n="KR2f0029_WYG_002-32b"/>
有若此之震軍功未有若此之奇者也照得都督同知<lb/>
戚繼光精忠殉國妙略通神宦成而志不渝戰勝而機<lb/>
益宻徹桑於陰雨之先預事而立射隼於髙墉之上好謀<lb/>
而成俘馘何啻千羣勞苦豈云萬狀部中賴其保障<lb/>
居然衣冠文物之故鄉海外憚其威稜乆矣禮義詩書<lb/>
之宿將宜加上賞用答元功監軍按察使汪道昆才誠<lb/>
相合軍旅素諳馭衆而動有成規决勝而算無遺䇿以<lb/>
文事而兼武備人望共推自經始以至成功心思既竭<lb/>
<pb n="KR2f0029_WYG_002-33a"/>
參政劉佃參議金淛海道副使周賢宣兵備僉事李儒<lb/>
烈任勞任事足食足兵鼔舞允愜乎下情發蹤先得乎<lb/>
上䇿軍功併著民譽攸歸以上六員陞賞出自上裁未<lb/>
敢輕議其餘文武職官功罪等第相應甄别以備懲勸<lb/>
以武職言之北路守備王如龍引刀自决鼓衆志以立<lb/>
竒功名色把總張元勲䇿馬前驅突重圍而摧勍敵烽<lb/>
火門把總朱璣當全省之襟喉地逺而勞績獨著南日<lb/>
山把總顧喬值羣倭之輻輳兵少而斬獲獨多功當首<lb/>
<pb n="KR2f0029_WYG_002-33b"/>
論者也南路守備耿宗元孤軍而保遐服冦無停留遊<lb/>
擊將軍李超單騎而入行營師有統馭名色把總朱九<lb/>
龍丁茂楊文解仙遊之圍其勇足尚標兵把總陳其可<lb/>
蔣伯清殱新浦之寇其績尤竒方其胡仲膏秉蝥弧而<lb/>
踴躍先登孫廷賢錢助禮俞世隆張買王漢探虎宂而<lb/>
偵候不爽哨官髙太平冐死而入危城至於傷損鎮撫<lb/>
葉應春千總揭宇協力以拒强冦幸而保全功當次論<lb/>
者也中路守備胡守仁上徑之發伏稍失機宜大石之<lb/>
<pb n="KR2f0029_WYG_002-34a"/>
摧鋒足占勇略小埕水寨把總傅應嘉竿塘□網之愆<lb/>
不無可議白犬截流之殺亦有足多功當併論者也名<lb/>
色把總暴以平陳禄陳應朝楊世潮方伯樓大有副總<lb/>
胡世何十之滕易均之能效一旅之勞収累戰之勝中<lb/>
軍名色把總呉京崔經王輔指揮盧鼎臣千户徐棠及<lb/>
浙江軍門千户胡奎賛畫生員金文通均之盡驅馳之<lb/>
力佐蕩寇之功所當通論者也通計水陸之功當致難<lb/>
易之辨言破敵則水易而陸難言取級則水難而陸易蓋<lb/>
<pb n="KR2f0029_WYG_002-34b"/>
截海揚帆㡬不容間艤舟馘首勢不可留以故賊溺舟<lb/>
沉百無一得且在陸則賊雖殱滅其傷必多在水則賊<lb/>
既淪亡其惡未播此當以難易論不當以多寡論者也<lb/>
至於銅山水寨把總常江浯嶼水寨把總鄧一桂則視<lb/>
寨務而弁髦以舟師為家槖將在軍而孤舟徑入難辭縱<lb/>
寇之愆賊臨境而一報不聞寧免失機之罪所當重䆒<lb/>
者也福寧衛指揮張本鎮東指揮劉師錡戴一衮永寧<lb/>
衛指揮余昂劉維垣福全所千户張克椿百戸陳鎧鎮<lb/>
<pb n="KR2f0029_WYG_002-35a"/>
海衛指揮周祥叨豢養之深恩任封疆之重寄登犯不<lb/>
滿百人束手不能出擊相去不過一舍攖城若罔聞知<lb/>
所當併究者也烽火門哨官崔應朝防禦不嚴致狡夷<lb/>
之深入小埕哨官張楠李騰蛟許瀚違令自便棄信地<lb/>
而不居陸梁之寇雖已誅夷而踈虞之罪亦當追論所<lb/>
當通究者也中軍把總金科葉大正始収池嶼之功䘚<lb/>
失漁洋之利名色把總趙記逐寇於上徑橋傷於鋭進<lb/>
朱珏禦賊於玻瓈嶺憚於窮追其罪固不容辭而其功<lb/>
<pb n="KR2f0029_WYG_002-35b"/>
亦不容掩所當免究者也以文職言之仙遊縣知縣陳<lb/>
大有當新任而適值難危輒倡效死之義典史陳賢巡<lb/>
檢殷恭居卑官而不畏強禦亦著全城之功鹽運司同<lb/>
知劉汝順捐俸以濟公事苦節可貞竭力以佐戎機膚<lb/>
功累奏泉州府推官鍾崇文力不恤乎獨勞克勤王事<lb/>
才復優於專對不失師期已上五員功當首論内陳大<lb/>
有陳賢殷恭資格稍異宜破格而超遷劉汝順鍾崇文<lb/>
年資不同宜循資而大用者也福州府知府胡帛通才<lb/>
<pb n="KR2f0029_WYG_002-36a"/>
應務居繁劇而事事有章泉州府同知譚維鼎壯志臨<lb/>
戎倡勇敢而人人作氣福清縣縣丞陳永馳驅靡寧而才<lb/>
有實用南平縣縣丞王繼祖出納惟允而人無間言所<lb/>
當優論者也給餉則興化府知府易道談泉州府知府<lb/>
周道光漳州府同知劉宗寅福州府通判任良翰侯官<lb/>
縣知縣任春元福清縣知縣督應元浦城縣知縣林萬<lb/>
春紀功則漳州府同知鄧士元莆田縣知縣莫天賦幹<lb/>
濟則詔安縣知縣梁士楚行都司都事何季春都司司<lb/>
<pb n="KR2f0029_WYG_002-36b"/>
獄丁汝止萬安倉倉官聞鑚均之協心而任事隨事而<lb/>
效勞所當併論者也陣亡名色把總義烏縣吏童子明哨<lb/>
官楊世傑李嘉珍生員施大銓百總何拱哨長裘子成<lb/>
等十五名隊長呉奎等五十三名兵王全王川等二十<lb/>
一名機兵劉君芳等三名要皆屢戰立功以身殉義所<lb/>
當分别等第照例贈廕優恤者也其餘各部獲功人員<lb/>
應照覈冊陞賞通候紀功御史查明題請施行庻㡬譴<lb/>
舉當而功罪自明賞罰行而懲勸斯得人心思奮而武<lb/>
<pb n="KR2f0029_WYG_002-37a"/>
備益修矣<lb/>
　　海冦已寧比例陳情懇乞天恩俯容補制以廣聖<lb/>
　　孝䟽<lb/>
嘉靖四十年三月十九日臣以參政丁父憂回籍守制<lb/>
至本年十一月間伏蒙聖恩起臣原職領浙兵往江西<lb/>
殺賊至四十一年九月間賊平具奏終制未幾又以倭<lb/>
賊攻䧟興化府城又蒙聖恩起臣原職領浙兵往福建<lb/>
殺賊尋授臣節鉞時計臣父之䘮甫及大祥烏鳥之私<lb/>
<pb n="KR2f0029_WYG_002-37b"/>
缺然未盡而不敢以請者竊念皇上所以奪臣於縗絰<lb/>
之中誠以福建之冦頗著猖狂故以金革之事責之於<lb/>
臣而臣不敢不强起任事計事竣且得請耳乃自夏徂<lb/>
秋山海之寇業已次第蕩平臣因具䟽陳乞補制庶幾<lb/>
公義私恩兩無所憾顧䟽發未㡬而警報復至臣又差<lb/>
人追回捐軀事敵茲荷皇上𤣥威廣運二萬之冦被我<lb/>
水陸掩殺福建地方已幸平寧且善後皆有成議文武<lb/>
不至乏人臣亦可藉是以仰荅明命於萬分之一矣臣<lb/>
<pb n="KR2f0029_WYG_002-38a"/>
惟我朝成憲凡人子執親之䘮皆不計閠二十七個月<lb/>
夫官吏給由必計閠而守制則不計閠者盖推人子無<lb/>
窮之心雖加一日愈于己之意此我太祖髙皇帝以孝<lb/>
治天下所以立人極開太平於萬萬世也近該吏部題<lb/>
奉欽依今後内外官員凡遇本生父母亡故許給假回<lb/>
籍治䘮夫我朝令甲無為本生父母給假治䘮之例而<lb/>
今乃得以遂其情事者此又我皇上以孝治天下所以<lb/>
立人極開太平於萬萬世也伏念臣亦人子也遭臣父<lb/>
<pb n="KR2f0029_WYG_002-38b"/>
之䘮雖已服除然臣居苫塊前後纔十四月耳餘皆在<lb/>
墨縗之中夫起復墨縗既已居位而食禄矣固非閠月<lb/>
之比而身為人子又與為後者有間乃貪位嗜進不一<lb/>
哀訴於君父之前以求盡一日之私則在臣父猶無子<lb/>
而於臣心為無親臣復何面目立於皇上盡倫盡制之<lb/>
朝乎臣用是跼蹙弗安故敢援例陳請伏望皇上憫臣<lb/>
缺然未盡之情無所解於其心之私勅下該部查照不<lb/>
計閠之例放臣回籍補制制終之日赴湯蹈火惟陛下<lb/>
<pb n="KR2f0029_WYG_002-39a"/>
所命臣不敢愛此犬馬之軀以仰負覆載生成之厚仍<lb/>
乞以此比照為本生父母給假之例著為令甲永垂遵<lb/>
守如此則皇上議禮制度信乎建諸天地質諸鬼神考<lb/>
諸太祖而有光𫝊之萬萬世而為法矣臣不勝感戴戰<lb/>
慄之至<lb/>
　　條陳善後未盡事宜以備逺略以圖治安疏<lb/>
臣惟决䇿於多事之秋則必有權宜之術而圖治於安<lb/>
平之後又必有經常之規福建之事至壬戌癸亥變已<lb/>
<pb n="KR2f0029_WYG_002-39b"/>
極矣故臣於上年所以經畫而措置者自五寨三路之<lb/>
外皆為一切權宜之計以紓目前之急今則仰藉皇上<lb/>
聖武事固稍稍定矣而臣又以補制得代若不圖為經<lb/>
常之規以為久安長治之計則名將不可以多得客兵<lb/>
不可以常恃内帑不可以時出而覆轍相尋後將何賴<lb/>
臣用是大懼行將出境不能解於其懐所以上酬陛下<lb/>
委寄之重下答閩人仰望之殷蓋有六事焉敢條列以<lb/>
獻誠自知為九九之術然愚者一得不勝芹曝之私伏<lb/>
<pb n="KR2f0029_WYG_002-40a"/>
乞勅下該部再加看詳如果芻蕘可采略見施行則地<lb/>
方幸甚臣愚幸甚<lb/>
　一曰議將<lb/>
　　夫今日閩中大將有如總兵戚繼光者亦可謂名<lb/>
　　世之英無以尚矣如遊擊如三路五寨既多得人<lb/>
　　即有一二未稱又取諸軍中而具足則固無容多<lb/>
　　議矣但臣之先題止詳於海寇而未及處閩廣之<lb/>
　　寇審於客兵而未遑練本省之兵今則欲兼而舉<lb/>
<pb n="KR2f0029_WYG_002-40b"/>
　　之始知其有所未盡譬之學然後知其不足也且<lb/>
　　以八閩之機務總萃於戚繼光之一身此憂勞所<lb/>
　　以成疾而精力屢以告疲於是增設户將之議紛<lb/>
　　紛然起矣臣有説焉福建有都行二司備員六人<lb/>
　　果盡堪軍旅之寄則此六人者固皆大將也為今<lb/>
　　之計謂宜勅下該部轉行撫按衙門㑹同總兵官<lb/>
　　戚繼光將都行二司見任堂上官從公考察具奏<lb/>
　　去留即許於軍中查舉才勇素著資望相應者聽<lb/>
<pb n="KR2f0029_WYG_002-41a"/>
　　該部照缺推補載之鎮巡璽書隨宜委用於内仍<lb/>
　　銓註訓練主兵都司二員務得人如守備胡守仁<lb/>
　　把總傅應嘉當之如此則官不必備而分任有人<lb/>
　　事得其理而成務可振矣伏乞聖裁<lb/>
　二曰議兵<lb/>
　　臣嘗聞之見兎而顧犬未為晚也忘年而補牢未<lb/>
　　為遲也福建之兵所以不足用者為其積弱也為<lb/>
　　其未練也臣嘗練之而又病於未專也夫未練與<lb/>
<pb n="KR2f0029_WYG_002-41b"/>
　　練而未專則均謂之無兵也亦宜是客兵之調終<lb/>
　　不可罷然而非䇿矣為今之計宜取各縣團操民<lb/>
　　壯之半與各巡司弓兵之應故事者查照客兵事<lb/>
　　體自額設工食之外仍聽巡撫衙門以軍餉増給<lb/>
　　月足口糧一兩盡集之省㑹分為二營務足三千<lb/>
　　二百人聽練兵都司分統訓練即因以課都司之<lb/>
　　督否而賞罰之兵有弗堪則奪其食另於邊海取<lb/>
　　壯徤充補數有弗及即動支軍餉募而足之每營<lb/>
<pb n="KR2f0029_WYG_002-42a"/>
　　必以三千二百人為成數教之三月而成列六月<lb/>
　　而藝精一年則屢小試之而有勇知方乃又擴而<lb/>
　　増之而漸减客兵之半至於盡罷客兵而止但軍<lb/>
　　旅之事法尚威嚴而訓練之初易生謗怨必欲成<lb/>
　　節制之師為安攘之助湏撫按諸臣與練兵都司<lb/>
　　身任其節真能一國非之而不顧衆人議之而愈<lb/>
　　堅務使總兵之令得行於都司都司之令得行於<lb/>
　　把總把總之令得行於哨官哨官之令得行於隊<lb/>
<pb n="KR2f0029_WYG_002-42b"/>
　　長隊長之令得行於部卒自上而下體統森然自<lb/>
　　下而上略無阻撓凡在武塲之中得以軍法從事<lb/>
　　必兵皆畏將權不下移如臣與戚繼光在浙東時<lb/>
　　然如是而練兵不精臣未信也若安常習故憂讒<lb/>
　　畏譏徒擁兵權僅同兒戯如是而練兵有成臣亦<lb/>
　　未信也此在今日為閩中第一急務如以七年之病<lb/>
　　求三年之艾茍為不蓄終身不得臣請自今蓄之<lb/>
　　也伏乞聖裁<lb/>
<pb n="KR2f0029_WYG_002-43a"/>
　三曰議食<lb/>
　　福建之患所以一甚至此者其弊固始於無兵而<lb/>
　　其源尤起於無食興化之變全閩且騷然動矣自<lb/>
　　非仰仗皇上大破常格屢發内帑極力拯援則閩<lb/>
　　之為閩未可知也夫救患於將然則事半而功倍<lb/>
　　圖事於既去則所費不貲而未必能濟今閩事甫<lb/>
　　定冦情叵測備未可以少弛兵不能以不練若不<lb/>
　　先為足食之謀則臨渴掘井嗟又何及臣嘗反覆<lb/>
<pb n="KR2f0029_WYG_002-43b"/>
　　計之福建賦稅未入於朝廷其為數亦夥矣夫以<lb/>
　　惟正之供則如彼仰給之意又如此臣子之心真<lb/>
　　有岌然不能自靖者然臣又竊思焉此賦也此税<lb/>
　　也皆出之於土地人民也今土地則荒蕪矣人民<lb/>
　　則離散矣豈惟離散又聚而為盗賊而賦税亦無<lb/>
　　所于供如此則曷若且以福建之賦税平福建之<lb/>
　　禍患定以五年為率禍患果已盡平人民果以盡<lb/>
　　安土地果已盡闢賦税果有所輸則仍行盡數起<lb/>
<pb n="KR2f0029_WYG_002-44a"/>
　　解如此則公私具利而上下並受其福不然是寸<lb/>
　　有所吝而尺有所遺臣不知其可也且福建為山<lb/>
　　海之區財源素狹以通省計之不及江浙一大郡<lb/>
　　今即請留秋折屯折鹽折每嵗除興化一府寧徳<lb/>
　　等縣蠲免外僅可得銀一十萬兩不逮額餉三中<lb/>
　　之一其不足之數雖徧加搜括亦惟糧剩銀之三<lb/>
　　萬鹽鈔另𣲖扣出料銀之二萬八千如此而已其<lb/>
　　於原題嵗計三十二萬猶欠一十六萬有竒尚不<lb/>
<pb n="KR2f0029_WYG_002-44b"/>
　　免别有陳乞若又謂秋糧折銀决不可留則其為<lb/>
　　數益寡即定以五年之期與臣今年有𡨕探力索<lb/>
　　儲以預待亦纔足二年之用將来事勢益不可支<lb/>
　　而惟正之供亦同歸於逋負而已矣再照全閩之<lb/>
　　地被患極甚拖欠極多加以有司催科無法項項<lb/>
　　取盈事未及濟而民已先病且去而為盗矣臣愚<lb/>
　　謂宜且緩其舊欠而嚴其新徵責之年完一年庻<lb/>
　　㡬用其一而緩其二財用有所出而民生亦不苦矣<lb/>
<pb n="KR2f0029_WYG_002-45a"/>
　　伏乞聖裁<lb/>
　四曰議有司<lb/>
　　臣惟生民之休戚係於守令賢否而令於民親其<lb/>
　　職為尤重福建列縣屬在山海之間素號簡僻然<lb/>
　　而山川險阻地方綿廣加以近年風俗薄惡豪右<lb/>
　　縱横最稱難治在昔縣令雖未盡為甲科而尚十<lb/>
　　居三四今則一省纔得五人耳餘皆来自舉監教<lb/>
　　職且强半為江廣之産此銓曹就近用人謂於土<lb/>
<pb n="KR2f0029_WYG_002-45b"/>
　　俗民情相習固美意良法但江廣雖稱多才豈必<lb/>
　　人人皆善舉監教職固有卓異英賢超出風塵之<lb/>
　　外然而委靡弗振以資格而自廢者則十嘗六七<lb/>
　　又所處非善地重以時艱詎惟無逺志且無固心<lb/>
　　焉即有所謂卓異英賢超出風塵之外者亦僅以<lb/>
　　清白自守圖惟安静茍免謗訕如是而已至於任<lb/>
　　怨任事能與斯民痛癢相闗者則求什百於千萬<lb/>
　　而絶無其人此賦役不均刑罰不中民生日病盗<lb/>
<pb n="KR2f0029_WYG_002-46a"/>
　　賊日滋逋負日盛法紀日頺理有固然勢將何極<lb/>
　　臣甚憂之謂當此大計羣吏之時亟為更置而補<lb/>
　　以科甲之英與㨂選人才之俊仍乞天語丁寧撫<lb/>
　　按官自是嚴加甄别但係賢能一體舉薦不許較<lb/>
　　量資格在進士則挽之惟恐不及於舉監之賢則<lb/>
　　隐而弗彰而又博選於四方不專取於江廣如此<lb/>
　　則百寮思奮而地方有攸頼矣伏乞聖裁<lb/>
　五曰寛海禁<lb/>
<pb n="KR2f0029_WYG_002-46b"/>
　　臣惟中外之分界限不可不嚴而貨利之津人情實<lb/>
　　不可壅宋臣蘇軾謂宜以不治治之臣嘗愛其說<lb/>
　　以為得馭戎狄之至要况閩人濱海而居者不知其<lb/>
　　凡㡬也大抵非為生於海則不得食海上之國方<lb/>
　　千里者不知凡㡬也無中國綾錦絲枲之物則不<lb/>
　　可以為國禁之愈嚴則其值愈厚而趨之者愈衆<lb/>
　　私通不得即攘奪隨之昔人謂弊源如䑕穴也須<lb/>
　　留一箇若還都塞了好處俱穿破意正如此今豈<lb/>
<pb n="KR2f0029_WYG_002-47a"/>
　　惟外洋即本處魚鰕之利與廣東販米之商漳州<lb/>
　　白糖皆一切禁罷則有無何所於通衣食何所從<lb/>
　　出如之何不相率而勾引為盗也為今之計正宜<lb/>
　　嚴禁日本不許私通外其他如採捕魚鮮貿易米<lb/>
　　穀與在廣東轉販椒木漳州發賣白糖之𩔖悉宜<lb/>
　　如臣近日將各府單桅船隻定為號色編立保伍<lb/>
　　聽於附近海洋從便生理之意推廣而行但有勾<lb/>
　　引事發乃行連坐重治如此雖未必盡無法外之<lb/>
<pb n="KR2f0029_WYG_002-47b"/>
　　遺姦但天下之事豈有皆利而無害惟當權其分<lb/>
　　數之多寡使為賊者半為商者半或為商者十之<lb/>
　　七為賊者十之三則彼之分數既减而我之致力<lb/>
　　亦易不愈於相率而共為盗乎第其事多變通法<lb/>
　　難執一如蒙勑下該部再加㸔詳轉行福建撫臣<lb/>
　　就近酌處便宜行事惟取其有禆於成算不必淆<lb/>
　　亂於人言則小人之衣食有寄而地方之禍患自<lb/>
　　消矣伏乞聖裁<lb/>
<pb n="KR2f0029_WYG_002-48a"/>
　六曰增設縣治<lb/>
　　福建山民往往嘯聚為盗至父子相繼莫之誰何<lb/>
　　蓋自昔而然矣其故蓋起於山川險阻地理綿曠<lb/>
　　距縣窵逺政令莫及即大加征剿率無過四五十<lb/>
　　年而不復叛者且每一用兵小費則數萬大則數<lb/>
　　十萬載在故牒厯厯可數至如汀州之溪南漳平<lb/>
　　之和睦集賢二里與寧徳之東洋則其甚者盖皆<lb/>
　　在諸府各縣之交有如三窟可以藏避必欲為久<lb/>
<pb n="KR2f0029_WYG_002-48b"/>
　　安長治之計僉謂設縣最便為溪南則宜縣於河<lb/>
　　埠如先任南贛巡撫都御史陸稳所題在和睦集<lb/>
　　賢則宜縣於東西坑巡檢司在東洋則宜就本處<lb/>
　　為縣治先年僉事舒春芳已嘗為之堡矣且民情<lb/>
　　亦所樂趨而久議未定縁惜小費而不念用兵之<lb/>
　　費則當幾倍於此也或又謂糧額太狹即臣請無<lb/>
　　論起運但彀存留則亦不病于狹如蒙勅下該部<lb/>
　　再加詳㸔如河埠則處置已備即請欽賜縣名開<lb/>
<pb n="KR2f0029_WYG_002-49a"/>
　　設衙宇建立城池學宫選官從事似無他疑至如<lb/>
　　東西坑東洋二處須再行撫按將各地方備細分<lb/>
　　割一切事體處置周詳具奏施行如此則兵不血<lb/>
　　刃盗息民安而陛下永無南顧之慮矣臣不勝懇<lb/>
　　切祈望之至伏乞聖裁<lb/>
　<lb/>
　<lb/>
　<lb/>
<pb n="KR2f0029_WYG_002-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　譚襄敏奏議巻二<lb/>
</p>
<p>
</p>
  </div>
</body>
</text>
</TEI>
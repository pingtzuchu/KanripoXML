<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>譚襄敏奏議巻五</head> <lb/>
    <p>
<pb n="KR2f0029_WYG_005-1a"/>
欽定四庫全書<lb/>
　譚襄敏奏議巻五<lb/>
　　　　　　　　　　　　　明　譚綸　撰<lb/>
　　交代疏<lb/>
臣任兵部右侍郎隆慶二年三月十六日伏䝉聖恩陞<lb/>
臣左侍郎兼都察院右僉都御史總督薊遼保定等處<lb/>
軍務兼理糧餉謹於十七日廷謝臣以軍旅重務不敢<lb/>
遲緩於三月二十九日辭朝領勅起程前到順義縣四<lb/>
<pb n="KR2f0029_WYG_005-1b"/>
月初四日與原任總督今回部左侍郎曹邦輔交代任<lb/>
事除將旗牌符驗闗防收用外為此具本專差千户張<lb/>
世勲親齎謹具題知<lb/>
　　早定廟謨以圖安攘疏<hi>隆慶二年四月二十四日題</hi>
臣惟振積弱之勢者則必有通變之權而急救時之務<lb/>
者亦宜為先事之備何則北邊之為中國患其來已逺<lb/>
其勢甚强而我備禦之䇿率因循茍且年甚一年故臣<lb/>
嘗謂北邊諸部惟不來與來不深入深入不乆住則已<lb/>
<pb n="KR2f0029_WYG_005-2a"/>
若來而深入深入而久住孰能禦且驅之禦之不能固<lb/>
為已然之事驅之無術又為必至之憂此皆在我相習<lb/>
為積弱之漸故彼因得以成其積威之勢若及今而不<lb/>
大為之處而復牽制於尋常之見眩惑於道傍之言臣<lb/>
恐不惟中國坐受其弊而將來事變殆有未可知者臣<lb/>
請畧言之今之談禦敵之䇿者其意莫重於擺邊尤莫<lb/>
急於設險臣亦謂先處戰地以逸待勞設險之説誠善<lb/>
矣然專言設險而不言守險則其始也徒罷其力於修<lb/>
<pb n="KR2f0029_WYG_005-2b"/>
砌剷削之勞而其繼也委而去之亦無救於成敗之事<lb/>
是險果可盡恃乎至於擺邊之説則又可嘆之甚者臣<lb/>
嘗即薊昌十區之地而熟計之東西相距二千餘里闗<lb/>
營城寨三百餘處見在主客官軍不滿十萬而老弱半<lb/>
之又分蒞於總副參遊守備提調多官之手散布於二<lb/>
千餘里之間大率畫地三丈五丈七丈而守一軍而敵<lb/>
動以十餘萬衆攻我一面即有預定䇿應之兵大率又<lb/>
以一兵而當數十百衆是衆寡已弗敵矣况彼故精悍<lb/>
<pb n="KR2f0029_WYG_005-3a"/>
又多選鋒大舉深入必先自休息同欲共奮而我軍方<lb/>
苦於饑寒疲於力作困於誅求以其孱弱之人當彼精<lb/>
鋭之氣是强弱甚逺也彼閑騎射馬復調良且多而我<lb/>
兵素習株守未嘗勒戰馬更疲瘦不堪鞭䇿是利鈍又<lb/>
懸殊矣如是而欲我武之維揚彼勢之弗張不待智者<lb/>
而知其不能也故徃年給事中吳時來有見於此遂請<lb/>
下部議將臣與總兵官戚繼光行取赴京住劄昌平訓<lb/>
練三萬燕趙之士委以地方之寄俟其三年有成責之<lb/>
<pb n="KR2f0029_WYG_005-3b"/>
遊兵破敵信如所言誠亦轉弱為强之機攘外安内之<lb/>
䇿比臣至京師陛下又復以臣總督薊遼等處軍務欽<lb/>
奉勅諭仍不妨練兵原務若以臣之才有可兼舉者而<lb/>
臣實不能也然臣亦嘗試思之遊兵破敵之議其利有<lb/>
六而其難有四臣請為陛下陳之即今北部之氣驕盈<lb/>
已極塞上吏士怯懦成習矣陛下誠能毅然斷之於上<lb/>
公卿大夫士翕然承之於下破除因襲之弊和𠂻協力<lb/>
為安攘之圖如給事中吳時來議慎擇忠智之臣假以<lb/>
<pb n="KR2f0029_WYG_005-4a"/>
便宜之任訓練遊兵一枝益以薊鎮主兵乗彼之驕因<lb/>
我之弱或當其内侵或出其不意以我素練兵車出為<lb/>
堂堂之陣正正之旗與决一戰必可得志於彼使大有<lb/>
創懲如此則不惟既練之兵勇氣百倍且使九邊之兵<lb/>
盡知奮勵京營之兵亦受約束不出數年之間馴復强<lb/>
盛之舊利之一也今日司計所苦在於軍餉不足邉軍<lb/>
所苦在於餉給不時推求其故以屯鹽之法壊耳屯鹽<lb/>
之法與兵相因其所急不在於腹裏而在於邊陲我兵<lb/>
<pb n="KR2f0029_WYG_005-4b"/>
既强則彼不敢南向而生心彼不生心則不徒内邊之<lb/>
屯政可修即大邊二邊既失之堡可以盡復且耕且守<lb/>
之説可以漸講鹽商得上本色鹽政可復舊規内帑之<lb/>
發可以漸減四方民力因之少紓利之二也九邊之兵<lb/>
既强入衞之衆可免所省行糧即可以支募兵三分之<lb/>
一利之三也邊民之陷沒敵營因而為用即在板升一<lb/>
處且三萬人東自遼薊西至陜西又不知其幾矣我武<lb/>
既奮邊境就安則其思歸之念自切招徠之計可施收<lb/>
<pb n="KR2f0029_WYG_005-5a"/>
之為兵行伍益實用之謀敵機智益神利之四也藩籬<lb/>
既固堂陛尊嚴潜消乗間竊發之念利之五也冗兵冗<lb/>
員自此可革冗費可裁利之六也而臣固復以為難者<lb/>
盖彼之大舉動以一二十萬而吾即用車戰之法以三<lb/>
五萬人當之已屬太寡若復欲减省勢必不能且此遊<lb/>
兵三萬之衆又决非見在行伍可求其勢不得不從召<lb/>
募召募之兵與尺籍軍異尺籍之軍世受國恩無問老<lb/>
少强弱皆有常餼且老疾有例紀録有糧夏布冬花優<lb/>
<pb n="KR2f0029_WYG_005-5b"/>
恤備至其月食糧一石調遣更支行糧四斗五升馬軍<lb/>
又得闗支草料為之幇貼已足稱事召募之兵非强壯<lb/>
不得入選既無素養之恩有疾輙便汰去又無常食之<lb/>
惠既為車戰即不給馬自非酌擬尺籍人馬之食而稍<lb/>
優之如北方民兵然則人必不樂從即以三萬人計之<lb/>
每月人給銀一兩五錢歲該費銀五十四萬中間即有<lb/>
四五千人可以取諸各處行伍抽之民壯自有本等工<lb/>
食所欲増給不多省减之數亦僅可充校閲犒賞鼓舞<lb/>
<pb n="KR2f0029_WYG_005-6a"/>
之資而戰車盔甲軍火器械調發行糧不在此數即今<lb/>
帑藏空虛司農告匱大衆一集張口待哺時不可缺是<lb/>
一難也燕趙之士雖多慷慨可使有勇知方然邇年以<lb/>
來使之備邊畏敵如虎鋭氣消盡振之甚難自非召募<lb/>
吳越慣戰之士萬二千人與之相兼訓練事必無成但<lb/>
吳越萬二千人自臣與戚繼光視之召之可以立至用<lb/>
之可以立效功成之後留之實邉從者且半散之歸農<lb/>
亦可立遣必無後患而時方疑其兵之不可以北與慮<lb/>
<pb n="KR2f0029_WYG_005-6b"/>
其後之不可以處致有他虞是尚以臣與戚繼光之言<lb/>
為難據其知之弗真如此又安望其任之弗二哉是二<lb/>
難也軍旅之事務在威嚴故書曰威克厥愛允濟愛克<lb/>
厥威允罔功又曰用命賞于祖不用命戮于社則孥戮<lb/>
汝夫既戮其身又及其妻子是三代時兵法固如此矣<lb/>
燕趙之人素未着實經練乍見軍法不無大駭且練兵<lb/>
之處去京師又近一聞流言便生異議使實心任事盡<lb/>
忠報國之臣既掣其肘又或不得終事不惟盡棄前功<lb/>
<pb n="KR2f0029_WYG_005-7a"/>
抑恐釀成他患是三難也我兵素未嘗勝一戰勝之彼<lb/>
必不心服駕為報讐之説聚衆再舉惟我同力合志而<lb/>
再破之則彼有終身之創而我為永逸之圖但恐成功<lb/>
之後忌嫉易生因其再舉不務戮力更造為飛語中以<lb/>
竒禍下石幸菑無所不至亦羣情所必有者是四難也<lb/>
臣因是又熟思之不如姑就薊鎮見在之兵講求一鎮<lb/>
戰守之䇿内除舊派擺守修邉之兵仍舊責之擺守舊<lb/>
議分布就牆應援之兵其極衝次衝之處則宜就彼訓<lb/>
<pb n="KR2f0029_WYG_005-7b"/>
練仍舊責之應援昌平總兵官所屬之兵亦宜就彼訓<lb/>
練仍舊防守外謂宜將臣標下標兵二枝振武營遊兵<lb/>
一枝順天廵撫標下標兵一枝遵化遊兵一枝薊鎮總<lb/>
兵官郭琥標下標兵二枝又聽臣於大名井陘二兵備<lb/>
道挑取民兵一枝又調取真定遊擊下民兵一枝又聽<lb/>
臣於真保等府安挿舎内及各路防秋民兵挑選一枝<lb/>
共為十枝每枝務足三千人内數有不足又聽臣於十<lb/>
路稍緩䇿應兵内抽取以足其數合之可得兵三萬人<lb/>
<pb n="KR2f0029_WYG_005-8a"/>
列為三營每營各分為三軍一營駐之密雲一營駐之<lb/>
遵化各用參將二員遊擊一員統領一營駐之三屯營<lb/>
中軍屬之總兵郭琥左右二軍仍用參將遊擊各一員<lb/>
統領如法訓練專備截殺但兵既分屯易生彼此而權<lb/>
不歸一動有窒碍在平日既苦於號令之難齊於臨敵<lb/>
又焉能如臂指之相使合應請乞勅下内閣部院科道<lb/>
諸臣再加博議以神機營副將戚繼光比照上年總理<lb/>
江廣福建軍務劉顯事理加以總理薊遼保定等處練<lb/>
<pb n="KR2f0029_WYG_005-8b"/>
兵總兵官職銜前來總理訓練之事而以廵撫都御史<lb/>
劉應節專任提調之責而臣實總督之合用戰車軍火<lb/>
器械盔甲等項聽臣與都御史劉應節叧議題請每遇<lb/>
春秋兩防之時三營之兵各移至近邊要地屯劄在密<lb/>
雲營則以密雲兵備副使張學顔隨營監督在遵化營<lb/>
則以永平兵備僉事王之弼隨營監督在三屯營則以<lb/>
薊州兵備參政羅瑶隨營監督而臣與撫臣劉應節都<lb/>
督戚繼光則徃來督厲小警則分投截殺大警則合力<lb/>
<pb n="KR2f0029_WYG_005-9a"/>
併攻務各據牆以戰禦之邊外為上䇿萬一一面失守<lb/>
致或潰入亦望皇上少逭罪誅聽臣等號召各路兵將<lb/>
與之决一死戰務收桑榆之功以贖東隅之罪亦不失<lb/>
為中䇿若先事既不能禦後事復不能戰沿襲舊套掩<lb/>
取微功希圖塞責臣等罪狀實無所逃即當身膏草野<lb/>
又安敢汚陛下三尺法哉其總兵官戚繼光仍乞給以<lb/>
勅印旗牌使得便宜行事薊遼昌平保定等處總副參<lb/>
遊等官凡受臣節制者並受戚繼光節制戚繼光仍受<lb/>
<pb n="KR2f0029_WYG_005-9b"/>
臣節制凡戚繼光有所施行府州縣官而下不得阻撓<lb/>
違者聽臣參奏處治如此則閫外之權既專將軍之令<lb/>
自肅積弱可振殊效可臻北邊不足平矣再照禦敵之<lb/>
䇿必以其所長攻其所短今中國長技為敵所甚畏者<lb/>
無如火器而火器之利則又莫有過於鳥嘴銃者臣當<lb/>
蒞鎮之初即馳入教場㸃視軍器見各軍所持火器雖<lb/>
多率自名為快鎗其長僅僅一尺又制造弗精㸃放無<lb/>
法問其所謂鳥銃手每一營三千人中僅得一十八人<lb/>
<pb n="KR2f0029_WYG_005-10a"/>
又皆浙産細求其故咸謂北人不能習此尋於武庫搜<lb/>
得敝壊不堪鳥銃數十百架盖皆前此當事者强人習<lb/>
學不成不但傷損其銃又因逼逃其軍遂棄之不講以<lb/>
甚利之器置之無用之地真可惜哉今欲練戰兵三萬<lb/>
必得鳥銃手三千人以為衝鋒破敵之用此去防秋期<lb/>
廹必欲取邊人勒習非遲之一年不可而北方所制鳥<lb/>
銃亦又不如南方之精伏望聖慈俯念邊備之弛邊臣<lb/>
之苦勅下兵部責令戚繼光就近列欵呈部題奉欽依<lb/>
<pb n="KR2f0029_WYG_005-10b"/>
差一司屬官員前去㑹同浙江廵撫趙孔昭不拘寧紹<lb/>
温台金衢等處地方但係先年㑹充兵役善放鳥銃者<lb/>
召募三千人各給與見成鳥銃及安家路費銀五兩仍<lb/>
聽戚繼光呈舉舊日偏裨六人責令分投統領前來以<lb/>
濟燃眉之急在途仍通行所在府分計程給與行糧米<lb/>
日一升五合仍應付船隻其牽纜人夫即以各兵為之<lb/>
免致沿途騷擾到鎮工食日各給銀五分初至仍各給<lb/>
衣鞋銀一兩俱請勅下該部議於太僕寺馬價銀内動<lb/>
<pb n="KR2f0029_WYG_005-11a"/>
支觧發密雲兵備道收貯按月支給務以三年為期俟<lb/>
邊軍訓練已成然後遣發歸農間有願留者聽夫當臣<lb/>
初訓練鎮兵之時竊謂糧不加増兵不别募於補偏救<lb/>
敝之中求循名責實之效事之便利莫有過於此者末<lb/>
復有此三千鳥銃手之請誠事屬艱危萬非得已伏望<lb/>
皇上鑒臣愚忠俯賜允行臣愚幸甚邊方幸甚<lb/>
　　早定廟謨以圖安攘疏<hi>隆慶二年六月初六日題</hi>
准兵部咨該本部題看得臣前所陳係干邊計除上䇿<lb/>
<pb n="KR2f0029_WYG_005-11b"/>
姑俟再議外其次䇿合就議擬恭候命下將戚繼光仍<lb/>
以中軍都督府署都督同知總理薊昌保定練兵事務<lb/>
本部備擬責任請給勅書責令欽遵行事其譚綸所陳<lb/>
分立三大營事宜縁各兵挑選未定聽戚繼光到彼與<lb/>
譚綸再行詳議具奏等因又准兵部咨為戒備紫荆諸<lb/>
闗以固畿輔以伐敵謀事看得薊昌保定三鎮拱衞陵<lb/>
京均為重地但在薊昌頻年修築設備稍嚴紫荆倒馬<lb/>
諸闗恃有宣大在外未免疎畧合候命下備行總督侍<lb/>
<pb n="KR2f0029_WYG_005-12a"/>
郎譚綸嚴督廵撫都御史温如璋總兵官李勇速將紫<lb/>
荆倒馬龍泉等處躬親查閲一應防守事宜如火器民<lb/>
兵之𩔖曽否整理限文到二十日以裏囘奏等因俱題<lb/>
奉欽依備咨到臣臣與戚繼光從長計議薊昌十路之<lb/>
邉延長二千四百餘里每歲計乗障列守主客之兵僅<lb/>
足一十餘萬總督鎮廵標下專備䇿應之兵數止一萬<lb/>
五千我以其分彼以其專則守者既病於衆寡之弗敵<lb/>
彼攻我東又聲我西則援者又牽於彼此之兼顧先年<lb/>
<pb n="KR2f0029_WYG_005-12b"/>
屢屢失事弊皆坐此惟有總督楊博動獲萬全事實難<lb/>
繼此臣所以議欲練兵三萬列為三營遇大舉深入則<lb/>
合力倂攻即分道並進亦隨處有備庻幾擺守之卒因<lb/>
援衆而氣自張應援之兵以守定而戰益力竊謂禦敵<lb/>
之䇿殆莫有過於此者顧臣甫自南來未閑邉務建議<lb/>
倉皇有昧周覽徒知保鎮之外峙强藩内阨重險可幸<lb/>
無事而不慮敵情之狡猾無常潜萌窺竊遂議於大名<lb/>
井陘二兵備道挑取民兵一枝及調取真定遊擊民兵<lb/>
<pb n="KR2f0029_WYG_005-13a"/>
一枝不免顧此失彼甚非長䇿此兵部所以預有備紫<lb/>
荆固畿輔伐敵謀之議而復臣練兵分营之疏又欲聽<lb/>
臣與戚繼光詳議具奏深憂熟慮匪夷所思苐以臣之<lb/>
愚謂此兵三萬練之必不可已念各邊入衞之兵行且<lb/>
議罷無復可練之理幅裏入衞之兵亦有放班舊規其<lb/>
人復無固志臣因查得先年兵部尚書楊博因總督尚<lb/>
書許綸建議遂於十路各設遊兵一枝盖取戰守相資<lb/>
之議法至善矣乃今遊兵亦入擺守是徒知以守為守<lb/>
<pb n="KR2f0029_WYG_005-13b"/>
之易行而不知以戰為守之為固遂使初意浸失後患<lb/>
相尋僉謂為今之計莫若於原設遊兵十枝之中除振<lb/>
武遵化二枝已經議取外合再取石匣建昌永平遊兵<lb/>
三枝内以遵化永平營二枝合廵撫標兵一枝定為遵<lb/>
化一營以建昌營一枝合鎮守總兵標兵二枝定為三<lb/>
屯一營以振武石匣二營合臣標兵二枝定為密雲一<lb/>
營在遵化者聽廵撫都御史劉應節就近提督永平<lb/>
兵備僉事王之弼監督遊擊尚智閆縉楊騰各統領<lb/>
<pb n="KR2f0029_WYG_005-14a"/>
嚴加訓練在三屯者聽鎮守總兵郭琥提督薊州兵備<lb/>
參政羅瑶監督遊擊何宗禹戴綸坐營官程燮各統領<lb/>
嚴加訓練在密雲者聽練兵都督戚繼光總理密雲兵<lb/>
備副使張學顔監督參將董一元蔡勛遊擊李如檟王<lb/>
旌各統領嚴加訓練其遵化三屯二營仍聽都督同知<lb/>
戚繼光徃來總理戚繼光既出則密雲一營臣自任之<lb/>
其訓練節制之法三營皆總出臣手不得矛盾同異當<lb/>
春秋兩防之時各查照先議移至近邊要地屯劄如遇<lb/>
<pb n="KR2f0029_WYG_005-14b"/>
永平一區有警則遵化一營首先迎敵三屯一營出二<lb/>
哨應之密雲一營出一哨應之薊州一區有警則三屯<lb/>
一營首先迎敵遵化一營出二哨應之密雲一營出一<lb/>
哨應之密雲一區有警則石匣一營首先迎敵三屯一<lb/>
營出二哨應之遵化一營出一哨應之餘在本地防守<lb/>
其迎敵應援之兵務各據牆以戰禦之邊外為上䇿萬<lb/>
一一面失守致或潰入則盡合三營之兵併力奮擊内<lb/>
有觀望後至及臨陣不用命者都指揮以下聽臣遵照<lb/>
<pb n="KR2f0029_WYG_005-15a"/>
勅諭即以軍法從事參遊而上參拏處治如此庻事有<lb/>
責成兵得實用不徒可為目前禦敵之資且足為他日<lb/>
罷調入衞張本但各路之卒補練未效擺守之兵視舊<lb/>
頓减一萬四千有竒十路參將提調之官又不免以單<lb/>
薄為辭臣復查得先年通州有舊遊兵二枝每枝三千<lb/>
人在於本鎮防守後因設立遊兵改入京營操備今聞<lb/>
舊遊兵在京營者尚存一千三百五十九人新遊兵在<lb/>
京營者尚存一千六百七十四人合之可得三千三十<lb/>
<pb n="KR2f0029_WYG_005-15b"/>
三人更於京營請發京軍二千名徃居庸闗防守代出<lb/>
大水谷遊擊高遷所部官軍一千五百員名囘守信地<lb/>
更聞真保等處安挿䧏人空役頗多挑選可得二千人<lb/>
又山東沂州把總戚繼美統有民兵一千二百名每年<lb/>
於滕縣屯住聽淮陽廵撫調發防倭今海波已靜計可<lb/>
調之以來合之得兵八千二百人分發各路擺守以補<lb/>
前取遊兵五枝之半如真保諸軍二千難以取盈或沂<lb/>
州民兵不可必得合於通州參將胡進營内摘取一千<lb/>
<pb n="KR2f0029_WYG_005-16a"/>
補足其數其近議保鎮見在之兵皆罷弗調此則既於<lb/>
東鎮有禆亦於西陲無患兩利俱全庻幾近之但或者<lb/>
則謂臣前者方議取兵於井大取兵於真保今井大真<lb/>
保既不可收又議取之於東營取之於通州取之於山<lb/>
東若是乎其不憚煩曷不姑仍舊貫之為便是徒知舊<lb/>
貫之當仍不宜為是之紛紛而不知覆轍之當鑑不可<lb/>
復然而泄泄因復思薊鎮之事必欲破治標之議以杜<lb/>
其増兵之擾其必為探本之圖以重其補練之責乎何<lb/>
<pb n="KR2f0029_WYG_005-16b"/>
則補練主兵將以罷調客兵也今行之已踰十年主兵<lb/>
竟不能充客兵終不可罷豈天下之事真有不可為哉<lb/>
任之未專行之未實也今臣前所陳亦漸練之云耳竊<lb/>
謂補軍之事在闗之東亦宜責之臣與練兵都督戚繼<lb/>
光使得專任其事勿復以廵按廵闗攙與其間俟三年<lb/>
補練有成然後請特差官閲視中間須補得主兵二枝<lb/>
即罷調客兵一枝補得主兵一萬即罷調客兵五千務<lb/>
事從其漸要之以久將見責任既專功效自著比之頻<lb/>
<pb n="KR2f0029_WYG_005-17a"/>
年補練迄無成績不可同日而語矣至於渤海以西臣<lb/>
與戚繼光力量尚難兼舉合無仍聽廵闗御史或專責<lb/>
之鎮廵分任獨理每及一年各以補練事績具奏是亦<lb/>
綜核名實之一道矣茍不此之圖而惟終日以罷調客<lb/>
兵為言是猶畫餅充饑胡可得哉夫方議處挑選之事<lb/>
而又及補練之説盖臣繆膺總督之寄則既有補練之<lb/>
責而幸戚繼光之才又足以辦此故不識忌諱冒昧以<lb/>
聞伏望勅下該部再加看詳如所議事體俱果相應作<lb/>
<pb n="KR2f0029_WYG_005-17b"/>
速擬議上請俯賜允行其補練主兵一節仍乞專勅一<lb/>
道付總理都督戚繼光以便欽遵行事如此不惟臣下<lb/>
獲盡其犬馬之愚自是可以祛虛文而收實效邉事少<lb/>
有裨矣<lb/>
　　照例設立中軍坐營官以便教練疏<hi>六月十一日題</hi>
據總理都督同知戚繼光呈稱叨承新命總理薊昌保定<lb/>
練兵事務敢不誓竭犬馬勉圖報稱但地廣兵衆庻務紛<lb/>
拏事體重大必得坐營中軍等官分任幹理庻克有濟竊<lb/>
<pb n="KR2f0029_WYG_005-18a"/>
念先任福浙鎮守標下設有坐營都司一員把總二員<lb/>
以今較比責任尤重創始之際幹濟更艱似難拘以北<lb/>
方總兵事例且秋防期廹勢若然眉務貴得人乃無誤<lb/>
事查得見在軍門聽用原任守備今閑住楊秉中原無<lb/>
重情懲艾亦久方今破格用人而本官資格亦頗相應<lb/>
合無將楊秉中特為題請量陞署都指揮職衘管理本<lb/>
職中軍事務其坐營把總等官合設二員但見無相應<lb/>
官員乞先将海寧衞帶衘都指揮同知陳文治改用其<lb/>
<pb n="KR2f0029_WYG_005-18b"/>
一員查有堪用材官另行呈請等因到臣臣看得原議<lb/>
練兵三萬在戚繼光統馭之素尚若未盡其才但官以<lb/>
總理為名則十路戰守之兵皆得次第整理况大將之<lb/>
體重在發縱分任佐理貴在得人據情照例設立中軍坐<lb/>
營等官誠於事不可緩及查舉聽用原任守備楊秉中<lb/>
堪為中軍官海寧衞都指揮同知陳文治堪為坐營伏<lb/>
乞勅下該部詳覆施行庻參佐有人大將自然整暇而<lb/>
軍政可畢舉矣<lb/>
<pb n="KR2f0029_WYG_005-19a"/>
　　比例改擬坐營添設守備以便戰守疏<hi>隆慶二年六月十一</hi>
　　　<hi>日題</hi>
據薊州兵備羅瑶呈據薊鎮總兵官郭琥開稱標下原<lb/>
有坐營官一員專住三屯營操練兵馬承行軍中一應<lb/>
戎政闗防門禁盤詰奸細緝捕盗賊保䕶倉場衞守城<lb/>
池至於有警出征雖有中軍官一員隨營幹理然其職<lb/>
任微末難以行事若令坐營官隨征則遺下城池倉場<lb/>
乏人管理况總兵乃一鎮表率節制大小將領必得欽<lb/>
<pb n="KR2f0029_WYG_005-19b"/>
依坐營都司傳布號令庻彼此協謀合無題請比照宣<lb/>
大山陜各鎮事例將中軍官裁革就以見任坐營官程<lb/>
爕責之料理兵馬相隨出征其䕶守城池等事另設守<lb/>
備一員專管等因到臣臣㑹同廵撫都御史劉應節議<lb/>
照總兵之官荷九重分閫之寄握一面專征之權出則<lb/>
折衝禦侮入則秣馬厲兵其任至重其事甚繁故必設<lb/>
之標兵以嚴其出奇制勝之備而又必立之坐營以司<lb/>
其分任佐理之責非徒然也乃今總兵官郭琥標下以<lb/>
<pb n="KR2f0029_WYG_005-20a"/>
坐營之官兼城守之責隨軍則城池為虛居守則軍事<lb/>
莫寄至令自辟中軍幹辦戎務常時既鮮克自愛臨事<lb/>
又靡所責成徒使備員無濟實用所據比例宣大各鎮<lb/>
專設坐營官程爕充之事而於三屯營另設守備官一<lb/>
員䕶守城池管理地方一節雖曰官事不攝實於軍計<lb/>
有禆伏望勅下該部再加看詳如果相應議擬具請早<lb/>
賜施行庻大將之分任得人而地方之防守多頼矣<lb/>
　　分布兵馬以慎秋防疏<hi>六月十六日題</hi>
<pb n="KR2f0029_WYG_005-20b"/>
照得禦邊之道曰戰與守而薊鎮之守則視戰為尤急<lb/>
防邊之時在春與秋而秋日之防則視春為更重故當<lb/>
春防稍緩之時則必修臺扼險以為守而戰在其中於<lb/>
秋高風勁之日則宜厲兵秣馬以待戰而守在其中今<lb/>
照夏季垂盡秋序將臨且氊裘在邇先事當備今我春<lb/>
防臺工業已告竣所據防秋事宜相應及時整理内除<lb/>
保定紫荆等闗節年舊規俱聽該鎮撫臣徑自分布具<lb/>
奏遼東一鎮三面瀕邊四時皆備不必再行分布外臣<lb/>
<pb n="KR2f0029_WYG_005-21a"/>
謹督同整飭薊州等處邊備兼廵撫順天等府地方都<lb/>
察院右僉都御史劉應節及鎮守總兵兵備等官戚繼<lb/>
光楊四畏宋守約等逐一查將薊昌二鎮一十四路主<lb/>
客官軍較其地之衝緩定以兵之强弱多寡通融酌處<lb/>
悉心分布其主兵與客兵見在者責令各該將領嚴加<lb/>
訓練客兵與班軍未至者臣即差人督催俱限以七月<lb/>
初旬赴邊照依前議分認信地且操且守臣與鎮廵協<lb/>
守標下之兵各照原議遇警相機䇿應各路應援之兵<lb/>
<pb n="KR2f0029_WYG_005-21b"/>
遇有調發務遵欽依期限不許觀望逗遛宣鎮遼東保<lb/>
定入援之兵臨期仍要不候調遣星馳入援及議將本<lb/>
年秋防臺工在主兵與入衞客兵通行停止專以待戰<lb/>
班軍量以一分修臺二分操守今仍將見完敵臺每臺<lb/>
定以百總一名五臺定以把總一員十臺定以千總一<lb/>
員各増給軍火器械派定主客官兵各五十名無臺之<lb/>
邉仍照舊規擺守在常時則責成各千把百總分投訓<lb/>
練於臨敵則奮力拒戰庻幾聲勢相聨臂指相使真有<lb/>
<pb n="KR2f0029_WYG_005-22a"/>
如常山之蛇擊首則尾應擊尾則首應擊中則首尾俱<lb/>
應務期事事有備處處無虞若果上下同心文武一德<lb/>
毋事虛文毋習舊套則勝算定於未戰之前而邊患不<lb/>
足虞矣但恐庸懦狡獪之習尚未盡除交結欺罔之徒<lb/>
猶得以售其推姦避事之詐致使實心任事之臣志不<lb/>
得伸戰勝守固之䇿棄而不用則其勝負之機尚有非<lb/>
臣之愚能逆覩者伏望皇上勅下兵部將臣分布事宜<lb/>
再加詳議題請行臣轉行遵照各鎮入衞各省班軍及<lb/>
<pb n="KR2f0029_WYG_005-22b"/>
宣遼保定入援之兵舊該兵部有行者仍從兵部通行<lb/>
催督内有文武吏士不務實心幹理專沿舊習致誤事<lb/>
機者聽臣先期參奏從重處治如此則事豫而戰守可<lb/>
圖法嚴而人心知畏邉疆真有頼矣<lb/>
　　計開<lb/>
　　　一薊昌二鎮地方西自鎮邉城掛枝庵起東至石<lb/>
　　　　門寨山海闗止延長二千一十七里查照節年<lb/>
　　　　舊規并新設松棚谷臺頭營山海闗及又以曹<lb/>
<pb n="KR2f0029_WYG_005-23a"/>
　　　　家寨自為一路共分為十四路今將分布過<lb/>
　　　　主客官兵并守援信地開列於後<lb/>
　　　一總督侍郎臣譚綸駐劄密雲廵撫都御史劉<lb/>
　　　　應節駐劄遵化當秋防之日各徃來督理一<lb/>
　　　　十四路軍務遇警各隨營調度<lb/>
　　　一昌平鎮三路邉長四百六十里俱屬總兵官<lb/>
　　　　楊四畏鎮守兵備僉事宋守約整飭地方<lb/>
　　　一總兵官楊四畏統領標下遊擊馬負圖坐營<lb/>
<pb n="KR2f0029_WYG_005-23b"/>
　　　　官畢英標兵二枝駐劄三路適中地方訓練<lb/>
　　　　候所鎮地方有警即首先應援迎敵總兵官<lb/>
　　　　常時徃來料理戰守機宜薊鎮地方有警亦<lb/>
　　　　聽調截殺<lb/>
　　　一兵備僉事宋守約公同總兵官駐劄地方監<lb/>
　　　　督料理<lb/>
　　　一各營分認防守信地<lb/>
　　　第一路鎮邊城邊長一百三十里共分布主客<lb/>
<pb n="KR2f0029_WYG_005-24a"/>
　　　　官兵一萬一百二十一員名<lb/>
　　　一主兵<lb/>
　　　　本路副總兵楊鏜并守備胡忠等各營官軍<lb/>
　　　　共四千二百三十一員名<lb/>
　　　　白羊口遊擊劉戡營官軍二千八百七十二<lb/>
　　　　員名<lb/>
　　　一客兵<lb/>
　　　　山東民兵參將俞承光營官兵三千一十八<lb/>
<pb n="KR2f0029_WYG_005-24b"/>
　　　　員名<lb/>
　　　第二路居庸闗邉長一百五十里共分布主客<lb/>
　　　　官軍八千九百九十二員名<lb/>
　　　一主兵<lb/>
　　　　本路參將孫山并守備王陽把總孫承爵等<lb/>
　　　　各營官軍共二千七百九十二員名<lb/>
　　　　鞏華營遊擊李時營官軍二千五百餘員名<lb/>
　　　　良涿千營官軍一千二百員名<lb/>
<pb n="KR2f0029_WYG_005-25a"/>
　　　一客兵<lb/>
　　　　京營戰兵一千五百餘員名<lb/>
　　　第三路黄花鎮邉長一百八十里共分布主客<lb/>
　　　　官軍一萬一千二百五十三員名<lb/>
　　　一主兵<lb/>
　　　　本路副總兵程九思并守備李世臣提調官<lb/>
　　　　程照等各營官軍共三千四百五十三員名<lb/>
　　　　昌平遊擊趙應時營官軍二千一百餘員名<lb/>
<pb n="KR2f0029_WYG_005-25b"/>
　　　　都司嚴勲統領德州等衞班軍三千員名<lb/>
　　　一客兵<lb/>
　　　　寧夏副總兵蕭文奎營官軍二千五百餘<lb/>
　　　　員名<lb/>
　　　　把總周易統領兼䇿應鎮邉居庸二路鳥銃<lb/>
　　　　南兵二百員名<lb/>
　　　　薊州鎮十一路邉長一千五百五十七里俱<lb/>
　　　　係總兵官戚繼光鎮守地方<lb/>
<pb n="KR2f0029_WYG_005-26a"/>
　　　一總兵官戚繼光統領標下遊擊史宸王通標<lb/>
　　　　兵二枝配以遊擊王撫民等車步民兵河南<lb/>
　　　　都司劉世恩班軍共成車騎二營駐劄三屯<lb/>
　　　　營地方訓練中路有警首先迎敵總兵官常<lb/>
　　　　時徃來料理戰守機宜聞警仍隨所鎮地方<lb/>
　　　　應援截殺昌鎮有警亦聽調䇿應<lb/>
　　　石塘嶺古北口曹家寨墻子嶺四路邉長六百<lb/>
　　　　五十四里俱係副總兵官李超協守密雲兵<lb/>
<pb n="KR2f0029_WYG_005-26b"/>
　　　　備道整飭地方<lb/>
　　　一西路總兵官李超統督軍門標兵參將李如<lb/>
　　　　檟遊擊將軍王禄振武營參將蔡勛及本官<lb/>
　　　　石匣營官軍共一萬一千員名配成車騎二<lb/>
　　　　營駐劄密雲石匣地方專一訓練士馬備墻<lb/>
　　　　古曹石四路有警首先迎敵李超仍督馬蘭<lb/>
　　　　谷防守有警仍星馳應援截殺他路有警亦<lb/>
　　　　聽調遣<lb/>
<pb n="KR2f0029_WYG_005-27a"/>
　　　一兵備參政王惟寧駐劄四路適中地方監督<lb/>
　　　　料理<lb/>
　　　一各營分認防守信地<lb/>
　　　第四路石塘嶺邉長二百四十八里共分布主<lb/>
　　　　客官軍一萬一千八百五員名<lb/>
　　　一主兵<lb/>
　　　　本路參將陳勛并提調章延廪等各營官軍<lb/>
　　　　共四千九十二員名<lb/>
<pb n="KR2f0029_WYG_005-27b"/>
　　　　大水谷遊擊張涇營官軍一千五百員名<lb/>
　　　　都司時天爵所統寧山等衞班軍三千一十<lb/>
　　　　三員名<lb/>
　　　一客兵<lb/>
　　　　大同遊擊薛邦竒營官軍二千七百員名<lb/>
　　　　把總葉應春下哨官王德烈等統領鳥銃南<lb/>
　　　　兵五百員名<lb/>
　　　第五路古北口邉長九十五里共分布主客官<lb/>
<pb n="KR2f0029_WYG_005-28a"/>
　　　　軍一萬一千四百九十一員名<lb/>
　　　一主兵<lb/>
　　　　本路副總兵董一元并提調潘一麟等各營<lb/>
　　　　官軍四千八十員名<lb/>
　　　一客兵<lb/>
　　　　延綏遊擊高如桂營官軍二千二百員名<lb/>
　　　　都司楊文下山東班軍三千五員名<lb/>
　　　　延綏遊擊楊經營官軍二千二百員名<lb/>
<pb n="KR2f0029_WYG_005-28b"/>
　　　第六路曹家寨邉長一百一十一里共分布主<lb/>
　　　　客官軍七千八百四十七員名<lb/>
　　　一主兵<lb/>
　　　　本路遊擊王旌并提調寗潮等各營官軍二<lb/>
　　　　千三百二十員名<lb/>
　　　　都司林棟下河間德州左等衞班軍二千二<lb/>
　　　　十七員名<lb/>
　　　一客兵<lb/>
<pb n="KR2f0029_WYG_005-29a"/>
　　　　河間遊擊陳其可營官軍三千員名<lb/>
　　　　把總葉應春下鳥銃南兵五百員名<lb/>
　　　第七路墻子嶺邉長二百里共分布主客官軍<lb/>
　　　　一萬四百八十八員名<lb/>
　　　一主兵<lb/>
　　　　本路副總兵張臣并提調王禄等各營官軍<lb/>
　　　　二千五百八十八員名<lb/>
　　　　都司林棟所統通州左等衞班軍六百名<lb/>
<pb n="KR2f0029_WYG_005-29b"/>
　　　　原任守備孟杰統領召募新兵三千名<lb/>
　　　一客兵<lb/>
　　　　大同遊擊文良臣營官軍二千七百員名<lb/>
　　　　定州忠順都司吳増貴營忠順官軍一千五<lb/>
　　　　百員名<lb/>
　　　　南兵哨官王時下鳥銃南兵一百名<lb/>
　　　　馬蘭松棚太平三路邉長四百五十七里内<lb/>
　　　　馬蘭一路係屬副總兵李超協守松棚太平<lb/>
<pb n="KR2f0029_WYG_005-30a"/>
　　　　二路係屬副總兵胡守仁協守俱係薊州兵<lb/>
　　　　備道整飭地方<lb/>
　　　一兵備參政楊錦公同總兵官駐劄適中地方<lb/>
　　　　監督料理<lb/>
　　　一各營分認防守信地<lb/>
　　　第八路馬蘭谷邉長一百五十里共分布主客<lb/>
　　　　官軍一萬一千八百七十七員名<lb/>
　　　一主兵<lb/>
<pb n="KR2f0029_WYG_005-30b"/>
　　　　本路參將楊鯉并提調陶世臣等各營官軍<lb/>
　　　　六千三百七十七員名<lb/>
　　　一客兵<lb/>
　　　　河南都司葉鎧下統領河南班軍三千員名<lb/>
　　　　宣府遊擊張士義營官軍二千五百員名<lb/>
　　　第九路松棚谷邉長一百三十里共分布主客<lb/>
　　　官軍八千一百五十一員名<lb/>
　　　一主兵<lb/>
<pb n="KR2f0029_WYG_005-31a"/>
　　　　本路遊擊張拱立并提調王經等各營官軍<lb/>
　　　　四千三百五十一員名<lb/>
　　　　天津等衞班軍三千一百餘員名<lb/>
　　　一客兵<lb/>
　　　　宣府遊擊張士義下官軍五百員名<lb/>
　　　　延綏遊擊侯服逺下官軍五百員名<lb/>
　　　第十路太平寨邉長一百七十七里共分布主<lb/>
　　　　客官軍一萬一千三十二員名<lb/>
<pb n="KR2f0029_WYG_005-31b"/>
　　　一主兵<lb/>
　　　　本路參將羅端并守備王禄提調王杰等營<lb/>
　　　　官軍共六千四百三十二員名<lb/>
　　　一客兵<lb/>
　　　　定州遊擊胡懋功營官軍二千九百員名<lb/>
　　　　延綏遊擊張拱立營官軍二千員名<lb/>
　　　　燕河臺頭石門山海四路邉長四百四十六<lb/>
　　　　里俱係副總兵胡守仁協守永平兵備道整<lb/>
<pb n="KR2f0029_WYG_005-32a"/>
　　　　飭地方<lb/>
　　　一東路副總兵官胡守仁統領建昌營官軍一<lb/>
　　　　枝及廵撫標下遊擊閻瑨等標兵二枝配成<lb/>
　　　　車騎二營駐劄建昌地方專一訓練士馬備<lb/>
　　　　四路有警首先迎敵胡守仁仍督松太二路<lb/>
　　　　防守有警星馳應援截殺他路有警亦聽調<lb/>
　　　　遣䇿應<lb/>
　　　一兵備副使楊兆駐劄三路適中地方監督料<lb/>
<pb n="KR2f0029_WYG_005-32b"/>
　　　　理<lb/>
　　　一各營分認防守信地<lb/>
　　　第十一路燕河營邉長一百二十里共分布主<lb/>
　　　　客官軍九千二百五十四員名<lb/>
　　　一主兵<lb/>
　　　　本路參將史綱并提調劉坤等各營官軍四<lb/>
　　　　千二百五十四員名<lb/>
　　　　山東秋班都司徐岐鳴下班軍二千名<lb/>
<pb n="KR2f0029_WYG_005-33a"/>
　　　一客兵<lb/>
　　　　固原遊擊王紹勲營官軍三千員名<lb/>
　　　第十二路臺頭營邉長一百一十六里共分布<lb/>
　　　　主客官軍六千九百員名<lb/>
　　　一主兵<lb/>
　　　　本路參將楊騰并守備谷承功等各營官<lb/>
　　　　軍四千四百員名<lb/>
　　　　山東領班都司徐岐鳴下班軍一千名<lb/>
<pb n="KR2f0029_WYG_005-33b"/>
　　　一客兵<lb/>
　　　　保定竒兵都司朱時熈下官軍一千五百員<lb/>
　　　　名<lb/>
　　　第十三路石門寨邉長一百六十里共分布主<lb/>
　　　　客官軍八千九百二十八員名<lb/>
　　　一主兵<lb/>
　　　　本路參將李信并提調孫繼武等各營官軍<lb/>
　　　　共六千五百二十八員名<lb/>
<pb n="KR2f0029_WYG_005-34a"/>
　　　一客兵<lb/>
　　　　遼東遊擊劉澐營官軍二千四百員名<lb/>
　　　第十四路山海闗邉長五十里共分布主客官<lb/>
　　　　軍二千六十員名<lb/>
　　　一主兵<lb/>
　　　　本路參將莫如德下官軍一千四百六十員<lb/>
　　　　名<lb/>
　　　一客兵<lb/>
<pb n="KR2f0029_WYG_005-34b"/>
　　　　遼東遊擊劉澐營官軍六百名派在寺兒谷<lb/>
　　　　三道闗擺守待下年本路募有主兵此兵仍<lb/>
　　　　歸石門寨地方擺守<lb/>
　　條陳薊鎮未盡事宜以重秋防疏<hi>六月二十九日題</hi>
該臣㑹同廵撫順天都御史劉應節議照薊昌為九邉<lb/>
第一重鎮自有邊患以來前後督臣之所經畫大小羣<lb/>
工之所建明與本兵二次集議其防守事宜可謂至精<lb/>
至密無遺䇿矣當事諸臣信如兵科都給事中張鹵議<lb/>
<pb n="KR2f0029_WYG_005-35a"/>
悉以實心行之又何兵有弗精守有弗固而邊患有足<lb/>
虞乎而臣等復不能無言者盖涓埃之細亦愚者千慮<lb/>
之一得耳謹冐昧列欵以聞伏望勅下該部再加看詳<lb/>
如果言不涉迂議擬上請俯賜施行其於秋防大計亦<lb/>
庻乎有小補矣<lb/>
　　計開<lb/>
　　　一曰議應援臣等竊惟薊鎮之邊天險足恃據<lb/>
　　　　險以守本無足虞而前此徃徃為敵所乗如<lb/>
<pb n="KR2f0029_WYG_005-35b"/>
　　　　入無人之境盖徒知以守為守之當事而不<lb/>
　　　　知以戰為守之得䇿耳臣前議練兵三萬列<lb/>
　　　　為三營分任責戰庻幾以戰為守一大應援<lb/>
　　　　之兵矣然以臣所總督薊遼二千餘里之邉<lb/>
　　　　專恃三萬應援之衆合之雖若有餘分之則<lb/>
　　　　祗見不足且我方明於所徃彼已决於聚攻<lb/>
　　　　自非就近設有援兵一枝與之相持相戰則<lb/>
　　　　擺守之兵未有不敗事者為今之計合於十<lb/>
<pb n="KR2f0029_WYG_005-36a"/>
　　　　路主客官兵之中各選精鋭三千人每五百<lb/>
　　　　人定把總一員領之謂之一司每二司定千<lb/>
　　　　總一員領之謂之一部每三部定參遊一員<lb/>
　　　　領之謂之一哨無事則免其做工常用訓練<lb/>
　　　　遇警則視其所攻徃來截殺無論大舉深入<lb/>
　　　　務與主兵併力拒守以待大援之至如大援<lb/>
　　　　已至而失守則失守之罪當以大援為首而<lb/>
　　　　本路援守官軍應從次論若大援奉調計其<lb/>
<pb n="KR2f0029_WYG_005-36b"/>
　　　　時日地理逗遛不進以至失守則本路與大<lb/>
　　　　援各任逗遛失守之罪若大援奉調計其時<lb/>
　　　　日地里尚未能至而先失守則本路獨任失<lb/>
　　　　守之罪如敵犯别路本路確然無警則此援<lb/>
　　　　兵三千亦聽隨宜應援如此庻隨處有援人<lb/>
　　　　心知警而戰守為有頼矣伏乞聖裁<lb/>
　　　二曰明節制臣等聞之有制之兵無能之將不<lb/>
　　　　可敗也無制之兵有能之將不可勝也夫將<lb/>
<pb n="KR2f0029_WYG_005-37a"/>
　　　　為三軍司命而勝敗之機乃係於兵之有制<lb/>
　　　　無制何也盖有制則上下之利害皆切於身<lb/>
　　　　而其心不得不與之共死無制則秦越之肥<lb/>
　　　　瘠無與於已各計謀生故臣嘗謂節制之節<lb/>
　　　　即竹節之節節節而制之則將如身之使臂<lb/>
　　　　臂之使指無不如意否則在上者既無所責<lb/>
　　　　成因得以遂其推諉之奸在下者漫無所闗<lb/>
　　　　繫徃徃視棄其主將如弁髦而莫之顧焉此<lb/>
<pb n="KR2f0029_WYG_005-37b"/>
　　　　不特士卒之於偏裨偏裨之於主帥為然即<lb/>
　　　　於督撫亦莫不然者矣故領兵偏裨居常每<lb/>
　　　　對人言曰何必自苦遇有事來我尚隔着幾<lb/>
　　　　革拚一充軍無不了者是在偏裨且爾又况<lb/>
　　　　其下者乎此皆節制之法未講耳臣等謂宜<lb/>
　　　　請從鎮守總兵官而下預為部署如總兵則<lb/>
　　　　謂之一鎮總兵之下有參遊其所領則謂之<lb/>
　　　　一路一哨參遊而下有千總其所領則謂之<lb/>
<pb n="KR2f0029_WYG_005-38a"/>
　　　　一部千總而下有把總其所領則謂之一司<lb/>
　　　　把總而下有百總其所領則謂之一局百總<lb/>
　　　　而下有旗總其所領則謂之一宗旗總而下<lb/>
　　　　有隊總其所領則謂之一隊凡臨陣戰守之<lb/>
　　　　事在一鎮則責成總兵一路一哨則責成參<lb/>
　　　　遊一部則責成千總一司則責成把總一局<lb/>
　　　　則責成百總一宗則責成旗總一隊則責成<lb/>
　　　　隊長但有觀望退縮皆得以軍法論罪至於<lb/>
<pb n="KR2f0029_WYG_005-38b"/>
　　　　蹶一總兵則以所部下參遊蹶一參遊則以<lb/>
　　　　所部下千總蹶一千總則以所部下把總蹶<lb/>
　　　　一把總則以所部下百總蹶一百總則以所<lb/>
　　　　部下旗總蹶一旗總則以所部下隊長蹶一<lb/>
　　　　隊長則以所部下兵士皆斬弗宥是語責成<lb/>
　　　　則自大而小凡為之主將者不得不致其忠<lb/>
　　　　論失事則自小而大凡為之偏裨士卒者不<lb/>
　　　　得不䕶其將合千萬人之心以為一人之心<lb/>
<pb n="KR2f0029_WYG_005-39a"/>
　　　　此則所謂節制之法故雖主之以無能之將<lb/>
　　　　亦不可敗昔臣在東南治兵大率用此故能<lb/>
　　　　轉弱為强今邉塞之軍令不行已久臣等竊<lb/>
　　　　謂備邉之䇿盖莫有急於此者所謂先自治<lb/>
　　　　而後治人者也今不講自治之法而惟紛紛<lb/>
　　　　以備邉為言直空言無補耳伏乞聖裁<lb/>
　　　三曰議功賞凡論功行賞視首級之多寡以為<lb/>
　　　　殿最此若可以為據矣然臣以為論小敵則<lb/>
<pb n="KR2f0029_WYG_005-39b"/>
　　　　可若遇大敵則當先破敵者勢難取功奪首<lb/>
　　　　級者未必殺賊此不惟功賞不明人心解體<lb/>
　　　　徃徃又因爭首級馴至悞事故臣等謂宜於<lb/>
　　　　臨事之際以密雲等三大營之兵預分為三<lb/>
　　　　大枝專備衝鋒破敵而於各路調到之兵分<lb/>
　　　　配於三大枝之後以為應援或遼東或宣府<lb/>
　　　　入援之兵則張布兩翼或資之夾擊或聽其<lb/>
　　　　出竒仍各將其兵編為三人一伍三伍一隊<lb/>
<pb n="KR2f0029_WYG_005-40a"/>
　　　　三隊一宗三宗一局三局一司三司一部三<lb/>
　　　　部一哨每伍以二人殺戰一人取首一首止<lb/>
　　　　許同伍三人共之越三人者不許作功其先<lb/>
　　　　為某枝銃箭所傷者則以歸諸本枝銃箭之<lb/>
　　　　兵用鎗棒者不與焉至於各枝齊奮致敵墜<lb/>
　　　　崖塹死者則聽主將於事定之後總取其首<lb/>
　　　　合而分之大率以十分為率衝鋒破敵夾攻<lb/>
　　　　出竒者各得其三應援之兵共分其四臨陣<lb/>
<pb n="KR2f0029_WYG_005-40b"/>
　　　　斬獲之功願紀録者以親斬論墜崖之功主<lb/>
　　　　將許論部功士卒給賞而已如此則軍無爭<lb/>
　　　　功朝無僣賞其得之不以為倖而賞之足以<lb/>
　　　　勸矣夫賞當其功固為公平之道而賞不踰<lb/>
　　　　時又為激勸之機今之功賞徃徃踰年而不<lb/>
　　　　决至使獲功之人有不以功為功而反以為<lb/>
　　　　累之嘆豈所以致人盡死力哉盖縁隨軍無<lb/>
　　　　紀功之人日久成腐爛之物以致真偽難明<lb/>
<pb n="KR2f0029_WYG_005-41a"/>
　　　　因而持疑莫决也謂宜於秋防之時聽各廵<lb/>
　　　　按廵闗御史㑹委老成練達推官二員與之<lb/>
　　　　隨營紀察凡遇各枝官軍所獲功次當即得<lb/>
　　　　赴紀功委官處登時紀驗准與作功者即給<lb/>
　　　　與闗防小票為照其首級仍與標記明白别<lb/>
　　　　與差人轉觧紀功御史覆驗無異仍給印信<lb/>
　　　　小票為照其各委官先給之票追囘不用仍<lb/>
　　　　即具奏陞賞則衆皆競勸人樂捐生而膚功<lb/>
<pb n="KR2f0029_WYG_005-41b"/>
　　　　為有待矣伏乞聖裁<lb/>
　　　四曰議修守查得防邉集議明戰守一欵内云<lb/>
　　　　將諸鎮入衞官兵專責之戰守本鎮主兵專<lb/>
　　　　責之修邉是徒知主兵之弱而不知主兵之<lb/>
　　　　中亦有强者也徒知客兵之强而不知客兵<lb/>
　　　　今日之弱非盡可恃也為今之計謂宜於十<lb/>
　　　　路主客之中選其强而可以戰者三千人就<lb/>
　　　　中慎擇一參將領之如臣等前議免其做工<lb/>
<pb n="KR2f0029_WYG_005-42a"/>
　　　　責之常川訓練以為就近應援之兵其餘不<lb/>
　　　　論主客仍盡責之以修守之事庻幾無藉其<lb/>
　　　　戰猶資其守不然二事俱廢則又焉用彼入<lb/>
　　　　衞為哉伏乞聖裁<lb/>
　　　五曰革冐濫夫三軍之士賈勇直前凡以為功<lb/>
　　　　也有功而賞之後期人心且觧體矣况奪之<lb/>
　　　　功乎臣等竊聞塞上宿弊凡軍士之功將官<lb/>
　　　　家丁輙得攘之矣將官輙又攘之矣總督鎮<lb/>
<pb n="KR2f0029_WYG_005-42b"/>
　　　　廵中軍旗牌聽用等官輙又攘之矣四方鑚<lb/>
　　　　刺報効之人輙又攘之矣是戰士出百死一<lb/>
　　　　生而得之而輙見攘於將官與將官家丁之<lb/>
　　　　手已甚不堪而未操寸刃罔發一矢者亦得<lb/>
　　　　以奪其血戰之功以為功則誰復肯致死而<lb/>
　　　　用命哉臣等謂冐濫之弊所當嚴為之禁也<lb/>
　　　　伏乞聖裁<lb/>
　　　六曰禁虛詐竊惟春秋兩防大小文武功罪必<lb/>
<pb n="KR2f0029_WYG_005-43a"/>
　　　　從臣等與之叙論上之朝廷下之本兵復下<lb/>
　　　　之廵按御史以覈實之然後殿最請行誅賞<lb/>
　　　　可謂至公至明至精至密且無倖功茍免之<lb/>
　　　　弊乃各大小將官不修實事專尚虛詐厚養<lb/>
　　　　刀筆之徒置之帷幄之中廣收辯舌之士布<lb/>
　　　　之輦轂之下毎當有事之秋即預為活奪揑<lb/>
　　　　寫虛文如見敵輒奔則云如何而拒敵未見<lb/>
　　　　烽塵則云如何而轉戰觀望不前者輒敢以<lb/>
<pb n="KR2f0029_WYG_005-43b"/>
　　　　陷陣自名摧鋒破敵者反或以退縮見訾敵<lb/>
　　　　未退而先報出境本有罪而肆言有功中外<lb/>
　　　　交搆遐邇播揚能使聞者聳聽見者色喜因<lb/>
　　　　而顛倒是非變亂黒白甚至冐犯交結之條<lb/>
　　　　甘蹈欺罔之罪徒取便於身圖不顧觸乎法<lb/>
　　　　網比比皆然此而不禁相率為偽尚安望其<lb/>
　　　　盡忠耶臣謂宜請下該部每於邉塞有事之<lb/>
　　　　時行令五城兵馬差人於東西長安門外與<lb/>
<pb n="KR2f0029_WYG_005-44a"/>
　　　　兵部都察院門首徃來廵察但有在彼高談<lb/>
　　　　浪議邉將功次即係前項辯舌棍徒許便拏<lb/>
　　　　赴所司嚴加拷訊坐以潜住京師窺探為奸<lb/>
　　　　之條其逓送各衙門報功報事揭帖亦宜連<lb/>
　　　　人送赴廵按廵闗御史與之從公查覈如所<lb/>
　　　　報是實情尚可原若事涉虛誣即從重參究<lb/>
　　　　并根治秉筆之人如此則詐偽息而聞見不<lb/>
　　　　淆公論定而人心自奮矣伏乞聖裁<lb/>
<pb n="KR2f0029_WYG_005-44b"/>
　　　七曰廣利器竊惟中國之長技莫踰於火器而<lb/>
　　　　火器之利又莫踰於佛郎機但其制必用銅<lb/>
　　　　其次用鐵銅之巨者毎具計費二十金次亦<lb/>
　　　　不下十五金鐵之巨者每具計費八九金次<lb/>
　　　　亦不下五六金㸃放不得其宜易破破必傷<lb/>
　　　　人更制則其費又半之以故不能多具具亦<lb/>
　　　　不敢輕用臣在南方見有木佛郎機之法因<lb/>
　　　　教武生舒明臣造而試之其利與銅佛郎機<lb/>
<pb n="KR2f0029_WYG_005-45a"/>
　　　　同連發七八銃又不破壊破壊亦不傷人法<lb/>
　　　　用堅木為體長七尺圍一尺四寸中空徑寸<lb/>
　　　　外束以鐵篐六道計其工費共用銀三錢三<lb/>
　　　　分壊則止易其木而鐵篐則長存費省而用<lb/>
　　　　巨莫有善於此者臣謂宜請乞勅下工部支<lb/>
　　　　銀一萬一千兩前來分發薊昌二鎮十一路<lb/>
　　　　參將分投照式制造三萬三千架分布各𦂳<lb/>
　　　　要闗口以備戰守之用且㸃放則人皆可能<lb/>
<pb n="KR2f0029_WYG_005-45b"/>
　　　　輕便而運動復易壊則責令該路取木易之<lb/>
　　　　再壊再易不必更給之費以見在之兵各兼<lb/>
　　　　守一銃計一路増銃三千架猶加増兵三千<lb/>
　　　　名由是推之郡縣推之營堡制而用之為利<lb/>
　　　　甚溥是亦禦敵之一䇿也伏乞聖裁<lb/>
　　請復舊兵馬以嚴防守疏<hi>隆慶二年七月十一日題</hi>
准兵部咨據燕河營參將史綱建昌營遊擊戴綸各呈<lb/>
稱查得先年春秋兩防燕河路有客兵固原官軍三千<lb/>
<pb n="KR2f0029_WYG_005-46a"/>
河間官軍三千保定竒兵一千五百䧏軍一千五百共<lb/>
有官軍九千員名相兼建昌永平本路官軍分布擺守<lb/>
石門路舊有遼東營官軍三千大水谷營官軍一千五<lb/>
百共有官軍四千五百員名相兼本路并山海遊兵官<lb/>
軍分布擺守至四十二年因牆子嶺之犯四十三年將<lb/>
河間羅遊擊保定安挿都司劉淮二營官軍四千五百<lb/>
員名通行調去止遺固原保定二營官軍四千五百在<lb/>
燕河路防守四十五年又將大水谷遊擊張冬官軍一<lb/>
<pb n="KR2f0029_WYG_005-46b"/>
千五百員名調去止遺遼東官軍三千員名在石門路<lb/>
防守計二路邉長四百三十四里極衝者一軍分守二<lb/>
丈二尺次衝者一軍分守三丈五尺稍緩者一軍分守<lb/>
四五丈不等邉牆既長衝口又多官軍既少老弱過半<lb/>
以致敵得乗虛徃徃失事近節據古北馬蘭石塘太平<lb/>
燕河等路内屬部落伯彦打頼等哨夜張貴等投降人<lb/>
王四兒等報稱土蠻去年進搶因傷損數多要在今年<lb/>
八九月内聚兵由舊路進入報讐專一圍困人馬攻打<lb/>
<pb n="KR2f0029_WYG_005-47a"/>
城池等語前後傳報不下三十餘次衆口相同似為的<lb/>
確若止將遼東固原不堪兵馬照常分布恐難濟事合<lb/>
無乞將各鎮勁兵添撥二枝或將原調去各營兵馬仍<lb/>
發囘原地擺守就將各該官軍彼處應支本折行糧料<lb/>
草銀兩發永平管糧衙門支給候二路邊工告完警報<lb/>
稍緩之日另行酌量各路緩急通融分布等因到臣據<lb/>
此為照薊鎮十路從來稱馬蘭燕河二路為難守故先<lb/>
年設副總兵二員給以重兵彈壓其地夫各路非不通<lb/>
<pb n="KR2f0029_WYG_005-47b"/>
大舉處也未若二路處處盡通大舉也今馬蘭邊工自<lb/>
參政羅瑶増修險阻頗足恃頼而燕石一帶則因仍副<lb/>
使沈某廢弛之餘平漫如故今各路俱無警而燕石之<lb/>
謀犯獨亟各路兵力稍厚而燕石之掣減獨多各路邉<lb/>
工俱可恃而燕石之頺廢獨甚且地方新經殘破而主<lb/>
兵多被殺傷即歲秋防殊可寒心近該總督軍門議將<lb/>
臣廵撫及總兵標下各添兵一萬又因東方警報將擦<lb/>
崖子以東地方撥給延綏兵馬一枝此其同心共濟汲<lb/>
<pb n="KR2f0029_WYG_005-48a"/>
汲為地方謀者意獨至矣然臣復有憂焉何也敵圖報<lb/>
復聚衆必多彼覘知我邊長兵寡有可乗之虛而我亦<lb/>
自度其邊長兵寡無必不可破之勢則援兵雖増而擺<lb/>
守之兵非得精鋭徒以老弱者充數曷能濟事近見廵<lb/>
闗御史孫代奏疏有云薊鎮連年修築畧有次第不堪<lb/>
恃者獨燕石之區又謂薊鎮客兵十枝稍可者惟延綏<lb/>
大同保定三枝而遼東固原謂之無兵夫遼東固原兵<lb/>
馬即所以備守燕石者也以極衝之邊當方張之勢既<lb/>
<pb n="KR2f0029_WYG_005-48b"/>
無可恃之牆又加以無兵之守即傍觀者言之悚悚而<lb/>
况臣身任其事者乎為今之計合無將延綏見在防夏<lb/>
兵馬就留住燕河路以備秋防固原兵馬暫撥付緩僻<lb/>
無警路分仍乞總督軍門差官一員前去遼東選兵一<lb/>
枝入衞以求實用其邇年調去河保大水谷客兵六千<lb/>
仍發囘原地擺守以復舊額之數其建昌永平二營䝉<lb/>
軍門新議撥付鎮廵標下團練則遺擺守地方另行查<lb/>
補今既掣囘舊額之兵則前項地方不必議補可也再<lb/>
<pb n="KR2f0029_WYG_005-49a"/>
照薊鎮各路先該總督侍郎楊愽廵撫都御史吳嘉㑹<lb/>
㑹議將密雲建昌各設副總兵一員三屯營總兵居中<lb/>
調度勢成鼎足且有常山蛇首擊尾應之勢甚為有見<lb/>
後總督尚書許綸廵撫都御史張玭議將薊鎮十路除<lb/>
昌平鎮所屬三路照舊外其餘七路各設參兵遊兵一<lb/>
枝一正一竒正兵分守竒兵䇿應此其勢漸分析稍失<lb/>
初意而機猶活動未甚乖離近年以來乃將遊兵亦分<lb/>
給信地同參將一例擺守於是兵分而力薄勢格而機<lb/>
<pb n="KR2f0029_WYG_005-49b"/>
滯無事則株守不可動有警則熟視而不相救邊牆一<lb/>
潰然後倉皇調集勢將何及語曰十指之分抉不如合<lb/>
拳之共擊故敵專而我分亦兵家之所甚忌也似應於<lb/>
振武營改設副總兵一員駐劄密雲統領總督標下各<lb/>
營兵馬建昌營革去遊擊改設副總兵一員就彼駐劄<lb/>
統領新議鎮廵標下永平建昌二營兵馬俱聽總理衙<lb/>
門徃來督率訓練如東西有警則分投䇿應若本路無<lb/>
警則聽總督等衙門隨宜調遣如此則聲勢相聨體統<lb/>
<pb n="KR2f0029_WYG_005-50a"/>
相制不惟沿邊諸將無彼此難合之虞而灤東三路亦<lb/>
無空虛不備之虞矣均乞勅下該部再加覆議施行等<lb/>
因奉聖㫖練兵乃禦敵要務督撫官所宜協力幹理以<lb/>
副朝廷委任所奏分營訓練與譚綸原議不同殊未見<lb/>
有同心為國之義秋防期近着譚綸便㑹劉應節計議<lb/>
停當并將舊額兵馬一併議處具奏兵部知道欽此欽<lb/>
遵抄出送司案呈到部看得督撫同事一方一應邊計<lb/>
皆當㑹議題請據奏彼此異同不便題覆且事在彼中<lb/>
<pb n="KR2f0029_WYG_005-50b"/>
殊難遥斷合咨前去煩為遵照明㫖㑹同廵撫衙門將<lb/>
分營訓練并舊額兵馬各項事宜務要協心計議停當<lb/>
作速徑自具奏以慿議覆等因備咨到臣該臣㑹同整<lb/>
飭薊州等處邊備兼廵撫順天等府地方都察院右僉<lb/>
都御史劉應節議照臣等待罪督撫均有邊圉之責况<lb/>
咫尺天威凡百舉動明若觀火敢不同心即嘗畫地分<lb/>
野乃居常督責修守之事至於臨警之際利害相闗何<lb/>
能復分彼此前臣綸議於十路遊兵之中抽取五枝合<lb/>
<pb n="KR2f0029_WYG_005-51a"/>
各標兵共成三萬練為三營專備戰守于時實嘗與臣<lb/>
應節及總理都督戚繼光訂議僉同縁練兵之事臣綸<lb/>
係奉特命與臣應節難於合疏具題今臣應節復有前<lb/>
議盖縁㑹議之後囘至遵化㑹永平兵備僉事王之弼<lb/>
議復燕石戍守之兵臣應節既憂地當衝要兵無可恃<lb/>
復思督撫之官皆屬文職不任戰鬬之事而遵化一營<lb/>
將官三員盡為遊擊密雲一營將官四員亦是參將遊<lb/>
擊官品相同事權不一故議請於二營各改設副總兵<lb/>
<pb n="KR2f0029_WYG_005-51b"/>
一員以統領之與三屯總兵列而為三咸聽總理都督<lb/>
戚繼光徃來訓練而又圖復燕石先年戍卒庻事有責<lb/>
成兵足擺守方為萬全顧意雖圓融語欠詳盡仰䝉皇<lb/>
上不加罪譴特降嚴㫖著臣等計議具奏臣等不勝誠<lb/>
惶誠恐感激感激内除燕石二路戍守之兵在遼東者<lb/>
已該臣綸差官督選餘聽臣綸再加劑量地之衝緩兵<lb/>
之强弱從公分布另疏具題外臣等竊惟禦邉之䇿拒<lb/>
之塞外實為上䇿致使合戰於失守之後斯落第二義<lb/>
<pb n="KR2f0029_WYG_005-52a"/>
矣而臣綸前有練兵三萬之議一則仰承明命將欲以<lb/>
戰為守一則揆之事理守亦有難盡恃戰亦不可偏廢<lb/>
也但今秋防既近戰具全無士馬亦尚未練若不先為<lb/>
守計而復以戰為言誠恐戰既不能守亦弗固臣等審<lb/>
時度勢實切憂之為今之計謂宜以原取永平石匣建<lb/>
昌三路遊擊仍復歸之本路以備擺守其鎮守總兵官<lb/>
郭琥標下仍舊止用標兵二枝專屬本官訓練以備䇿<lb/>
應但廵撫所分燕石二路屬在極東與總兵官所分馬<lb/>
<pb n="KR2f0029_WYG_005-52b"/>
太二路逺近相等則廵撫標下亦宜増兵一枝與見在<lb/>
標兵共為二枝其兵即宜以遵化營遊兵充之牆子嶺<lb/>
古北口石塘嶺原係三路且當極衝而總督標下止有<lb/>
標兵二枝亦宜増兵一枝相應即以振武營遊兵充之<lb/>
但遵化營遊兵原係馬太擺守之數今既屬之廵撫則<lb/>
當以通州參將胡進營軍兵二千七百八十四名填補<lb/>
本路擺守振武營遊兵原係河坊口擺守之數今既取<lb/>
囘總督標下則當以大水谷遊擊高遷營兵一千五百<lb/>
<pb n="KR2f0029_WYG_005-53a"/>
名沂州把總戚繼美營兵一千二百名填補本處擺守<lb/>
大水谷高遷下遊兵一枝原係居庸闗擺守之數今既<lb/>
移置河坊口則當以新取練軍一枝填補本闗擺守夫<lb/>
練必主兵取其有定居也守則客兵以其有踐更也變<lb/>
而通之誠勢不得已耳再照廵撫標下兵止六千亦僅<lb/>
可充燕石二路䇿應至於與敵開陣决戰勢必不能相<lb/>
應專聽臣應節提督訓練臣綸標兵二枝振武營遊兵<lb/>
一枝與新募浙江鳥銃手三千名則以付練兵都督戚<lb/>
<pb n="KR2f0029_WYG_005-53b"/>
繼光統督訓練内標遊兵三枝仍備古北口三路䇿應<lb/>
鳥銃一枝則專聽戚繼光隨營截殺其密雲遵化二營<lb/>
兵數既减則副總兵亦宜罷設但照都督戚繼光係奉<lb/>
欽命前來總理練兵今止有兵三千人係屬專督勢難<lb/>
自展合俟防秋之後聽臣等再行具奏施行及照薊昌<lb/>
二鎮舊分為十路新増松棚一路共十一路總督鎮廵<lb/>
雖見有援兵四營使各拘泥信地誠恐彼衆我寡猶於<lb/>
戰守難支謂宜於秋防之際各將標兵移至分管近地<lb/>
<pb n="KR2f0029_WYG_005-54a"/>
而又將各路主客之兵亦定為守援二等務使大則一<lb/>
鎮小則一路之兵勢俱如常山之蛇擊首則尾應擊尾<lb/>
則首應擊中則首尾俱應若先年總督劉燾題議一營<lb/>
有一營之䇿應一路有一路之䇿應一鎮有一鎮之䇿<lb/>
應如此則分合有機竒正迭出戰守為有頼矣<lb/>
　　南兵已到即行分布邊塞以重秋防疏<hi>八月十七日題</hi>
先該臣題中國長技無如火器而火器之利則又莫有<lb/>
過於鳥嘴銃者臣當蒞鎮之初即馳入教場㸃視軍器<lb/>
<pb n="KR2f0029_WYG_005-54b"/>
見各軍所持火器雖多其長僅僅一尺又制造弗精㸃<lb/>
放無法臣意必得鳥銃手三千名以為衝鋒破敵之用<lb/>
此去防秋期近必欲取邊人勒習非遲至一年不可而<lb/>
北方所制鳥銃亦又不如南方之精伏望聖慈俯念邊<lb/>
備之弛邊臣之苦勅下兵部責令都督戚繼光就近列<lb/>
欵呈部題請差官前去㑹同浙江廵撫趙孔昭不拘寧<lb/>
紹温台金衢等處地方但係先年曽充兵役善放鳥銃<lb/>
者召募三千人各給與見成鳥銃又安家路費前來訓<lb/>
<pb n="KR2f0029_WYG_005-55a"/>
練截殺等因題該兵部覆奉欽依當差錦衣衞千户郭<lb/>
元相等前去浙江廵撫軍門督委參將胡守仁李超於<lb/>
前項地方召募至本年七月十六日准兵部咨該浙江<lb/>
廵撫都御史趙孔昭咨稱胡守仁等募完前兵給與鳥<lb/>
銃路費仍加犒賞於六月二十一日起行縁由前來臣<lb/>
恐各兵沿途躭閣有悞秋防即將約束事宜牌差夜不<lb/>
收苗秀實等前去徐淮等處一路督催於八月初旬據<lb/>
報各兵將已到灣惟盤費稍稍缺乏臣又行密雲兵備<lb/>
<pb n="KR2f0029_WYG_005-55b"/>
道動支縣庫民兵銀兩委官齎帶跟同都督戚繼光前<lb/>
去張家灣接濟并行胡守仁等務遵軍令約束各兵及<lb/>
行該道督令守備縣官示諭民間將店舖暫行安揷不<lb/>
許騷擾去後今據前因除臣親行閲視於本月十七日<lb/>
優加犒賞外臣惟薊鎮十一路為京陵要津先䝉皇上<lb/>
憫念久弛之餘節允臣請已於保定増選達官山東調<lb/>
發沂州民兵俱已次第到鎮與入衞客兵班軍查照信<lb/>
地分布防守視舊似亦加嚴中惟鳥銃為敵所甚畏者<lb/>
<pb n="KR2f0029_WYG_005-56a"/>
獨未之備今據各兵既至地方適當防秋𦂳要之時况<lb/>
前兵既素善放鳥銃且經二將沿途約束號令亦習臣<lb/>
即擬於二十日督同都督戚繼光酌量邉闗緩急内以<lb/>
二千名通融派發古北口等十一路協同主客官兵防<lb/>
守餘一千名聽戚繼光督赴石匣營訓練以備緩急應<lb/>
援為此具本題知<lb/>
　　新調衛軍請討盔甲以備戰守疏<hi>隆慶二年八月廿四日題</hi>
據總督防守居庸闗路等處軍舎指揮安廷燦呈稱本<lb/>
<pb n="KR2f0029_WYG_005-56b"/>
職所統前項軍舎王節等二十名係是本部院題准於<lb/>
保定河間定州三處衞所新選之數今䝉分發居庸闗<lb/>
化木梁等處邉牆防守縁各軍一時赴調衣甲器械一<lb/>
未制備即今正值秋防敵情叵測倘遇有警空拳赤體<lb/>
難以禦敵伏乞給發盔甲二十頂副并查給快槍火藥<lb/>
鉛子分發各軍以濟急用等因具呈到臣據此案照先<lb/>
該臣議以各路遊兵抽選訓練擺守之兵視舊頓减參<lb/>
將提調之官又未免以單薄為辭臣聞真保等處安挿<lb/>
<pb n="KR2f0029_WYG_005-57a"/>
䧏人空役頗多捜選可得二千人分發擺守以補前取<lb/>
遊兵之數題該兵部覆奉欽依移咨前來臣欽遵行委<lb/>
守備楊秉中前去保定着落鎮廵官選取前軍臣復恐<lb/>
事在倉卒人須鼓舞行仰密雲兵備道動支密雲縣庫<lb/>
犒賞銀兩就差達官指揮安廷燦齎觧前去交發總兵<lb/>
官李勇分賞每軍五錢以資行囊續於八月初三日據<lb/>
楊秉中安廷燦等統率各軍并齎總兵官李勇造完花<lb/>
名文册到臣臣即閲視犒勞編立隊伍督發居庸闗防<lb/>
<pb n="KR2f0029_WYG_005-57b"/>
守訖今據安廷燦呈稱各軍在邉防禦衣甲未備倘遇<lb/>
有警無以禦敵一節委於事不可已且十路戍守之兵<lb/>
呈討盔甲月無虛日必待臨時請給誠恐緩不及事相<lb/>
應一併具題伏乞勅下該部將庫貯造成盔甲查發五<lb/>
千頂副内以二千頂副就近發仰昌平兵備僉事宋守<lb/>
約分給各軍應用候秋防畢日交收該路以俟來年再<lb/>
給如有損失責軍賠償三千頂副發順義縣收貯以備<lb/>
不時之需庻新軍不致赤身應敵而將來防禦亦有資<lb/>
<pb n="KR2f0029_WYG_005-58a"/>
矣<lb/>
　　懇乞聖明早定廟謨以圖安攘疏<hi>二年十二月初二日題</hi>
准兵部咨據山東按察司整飭沂州兵備僉事郭天禄<lb/>
呈稱本道額設快手一百八十名民壯八百八十二名<lb/>
盖為彈壓地方備禦不虞而設今䝉總督遼薊譚侍郎<lb/>
調取赴邉防秋本道地方無兵防禦合無奏請以後免<lb/>
調等因具呈到臣臣㑹同廵按山東監察御史羅鳯翔<lb/>
議照沂州一帶北連山海南接邳淮地方廣濶難制礦<lb/>
<pb n="KR2f0029_WYG_005-58b"/>
徒鹽販嘯聚無時所設兵備一員團操壯快一千餘名<lb/>
專為防守之計先年倭犯鳯陽就近暫調䇿應封壤相<lb/>
接齎發既易備彼顧此自為無妨今調薊鎮兩難俱廢<lb/>
及照山東庚戌以後每年民兵三千入衞七月初旬赴<lb/>
鎮防秋人馬工食糧料安家等費一年計用銀一十二<lb/>
萬兩有餘俱派六府州縣民貧賦重應辦不前節經司<lb/>
道等官呈乞議處折價徵觧補濟練兵臣等以為事千<lb/>
軍機不敢輕請廼兹又調取前兵小民愈加愁怨所據<lb/>
<pb n="KR2f0029_WYG_005-59a"/>
該道呈請免其再調一節情委廹切相應俯從題請再<lb/>
照統兵把總戚繼美倜儻邁衆勇畧先人原出將門之<lb/>
種堪任邉方之寄伏望皇上憫念山東民力既竭兩起<lb/>
取兵為難乞勅該部再加查議合無將沂州道民兵一<lb/>
千名以後免調其把總戚繼美留住薊鎮軍門聽用遇<lb/>
缺推補沂州把總另推領兵庻地方有頼而民困少蘇<lb/>
矣等因奉聖㫖該部知道欽此欽遵今准前因該臣看<lb/>
得初議調取沂州之時盖縁振武營遊兵一枝原分布<lb/>
<pb n="KR2f0029_WYG_005-59b"/>
大水谷擺守後臣題議取入標下操練則大水谷不免<lb/>
空虛於時雖有前總督侍郎曹公輔題請山東京操班<lb/>
軍三千人見在可以撥補縁其班滿之期適在戒嚴之<lb/>
日以故舎此見在之班軍議取沂州之民壯誠萬萬不<lb/>
得已也今照山東班軍一枝已該臣咨行兵部題准班<lb/>
次春班以正月到鎮六月放囘秋班以七月到鎮十二<lb/>
月放囘若使彼省依期督發則大水谷之守即可以此<lb/>
班軍代之而沂州之兵可以無調但照前項班軍春秋<lb/>
<pb n="KR2f0029_WYG_005-60a"/>
分為二班共計六千人每三千名例設一都司統領今<lb/>
統馭尚無其人强弱所以相半除見在秋班一枝該臣<lb/>
權委原任福建都司僉事署都指揮僉事楊文統領在<lb/>
於古北口貼守除候防冬畢日容臣并將河南班軍一<lb/>
體博採相應統領官員另行題請外其山東明年春班<lb/>
官軍戍期已近整搠宜早合無請乞勅下該部再行查<lb/>
議將把總戚繼美量陞署都指揮職銜責令前去㑹同<lb/>
該都司兵備等官將前項春班官軍於該赴京操軍内<lb/>
<pb n="KR2f0029_WYG_005-60b"/>
務儘戍邊之數不必拘以名伍嚴加挑選整搠齊備依<lb/>
期統領赴邊防禦各軍應得預支月糧該兵備道查照<lb/>
舊規嚴督軍衞有司速行支給不許遲誤其沂州民兵<lb/>
一枝免其再行調取仍聽戚繼美督押囘道交與新任<lb/>
把總官管理防守地方如此庻在彼無空虛之患在此<lb/>
有防禦之資可謂兩利而俱全矣及照各處入衞踐更<lb/>
官民二兵徃徃到邉輙逃該管官員事權本輕提觧之<lb/>
令既難行之軍衞有司具呈到臣如山陜河南定須咨<lb/>
<pb n="KR2f0029_WYG_005-61a"/>
行彼處廵撫方可轉行拏觧然亦苦難催督每每十不<lb/>
得五用是奸頑肆志相率效尤殊非細故伏望皇上軫<lb/>
念邉事孔棘軍令久弛以後但有逃軍除舊咨行該省<lb/>
廵撫外仍容臣併行各該兵備都司官員勒限拏觧但<lb/>
有視為隔屬玩忽不理聽臣參奏輕則罰治重則改調<lb/>
庻責成有地不惟軍政可修而於協恭兵濟之義必如<lb/>
是而後無愧於人臣矣<lb/>
　　客兵錢糧不敷請乞早賑疏<hi>隆慶二年九月初八日題</hi>
<pb n="KR2f0029_WYG_005-61b"/>
據總理密雲糧餉户部郎中王以纁呈薊鎮客兵錢糧<lb/>
縁四十五年㑹計議發之時裁去閏月銀兩元年歲歉<lb/>
價高兼本鎮係軍門駐劄之地各鎮調到入衞兵馬春<lb/>
秋兩防初至皆赴軍門過堂撤兵亦從軍門驗放操閲<lb/>
㸃查動經數日所費錢糧原無㑹計是節年借用主兵<lb/>
補還數多所以客兵之銀年復一年愈不敷用且今歲<lb/>
新募車兵添調統兵官軍馬匹合用錢糧俱出額外愈<lb/>
致不敷伏乞早為題請以濟然眉庻軍需有頼邉事不<lb/>
<pb n="KR2f0029_WYG_005-62a"/>
悞等因到臣臣惟禦邉之計無踰於兵食二端然必食<lb/>
為之有餘而後兵可使宿飽乃兹密雲一鎮目前兵額<lb/>
不無視昔少加内除山東河南班軍二枝行糧已有定<lb/>
議外其所増之數以支行糧言之戚總理新募車兵八<lb/>
百九十有竒兑領主兵及自備馬二百二十六匹及新<lb/>
調大水谷遊擊高遷沂州把總戚繼美各部下官軍二<lb/>
千四百五十有竒馬七百六十四匹浙江參將李超等<lb/>
所統發邉防守一半全支一半半支行糧南兵二千二<lb/>
<pb n="KR2f0029_WYG_005-62b"/>
百三十六名振武營改撥客兵馬三百五十四匹然戚<lb/>
繼光新募之兵雖自五月陸續收支而高遷之兵則以<lb/>
七月中旬戚繼美之兵則以八月初旬李超等之兵則<lb/>
以八月二十五日方始收支是在舊額之外然而入衞<lb/>
之兵比之上年缺糧者亦不下千人也以支月糧言之<lb/>
則有臣與戚繼光原奉欽依帶來浙福官兵四百三十<lb/>
九員名及新募車兵與廵撫劉應節標下召募新軍共<lb/>
一千一百二十有竒通計每月支糧不下二千餘石然<lb/>
<pb n="KR2f0029_WYG_005-63a"/>
實頂補各路逃故之數是在舊額之内而據呈客兵錢<lb/>
糧不足八月一月支用至計算自八月末旬而後至十<lb/>
一月中旬撤防為止約該補發銀七萬八千四百六十<lb/>
五兩有竒盖縁自嘉靖四十五年㑹計之初歲該用客<lb/>
餉二十九萬八千五百八十九兩有竒既該户部减去<lb/>
八萬有竒當年即借支主兵糧銀四千四百七十四兩<lb/>
隆慶元年又借支主兵糧銀至二萬三千一百四十八<lb/>
兩之多皆取諸年例二十一萬二千八百二十四兩之<lb/>
<pb n="KR2f0029_WYG_005-63b"/>
内補還比至本年又以歲歉糧草翔貴遂至缺欠七萬<lb/>
八千四百六十五兩有竒其積少之數乃年復一年殆<lb/>
如厯家閏餘之積三歲即成一閏五歲即成再閏至十<lb/>
有九歲即有七閏之多非自本年始也且主兵之糧又<lb/>
以蠲免之故亦稱不敷無復上年可以借用况當秋防<lb/>
𦂳急之時警報時至荷戈待敵司餉之官告匱若此誠<lb/>
可寒心伏乞皇上勅下該部查果事在然眉亟行照數<lb/>
運發以濟時艱以後年例仍照初議務足二十九萬之<lb/>
<pb n="KR2f0029_WYG_005-64a"/>
數俾餉常有餘士無饑色而當事諸臣不至甚窘得少<lb/>
效其萬一邉方幸甚臣愚幸甚<lb/>
　　訪獲疏<lb/>
准廵撫遼東地方兼賛理軍務都察院右副都御史魏<lb/>
學曽咨據山東按察使分廵遼海東寧道僉事何棨呈<lb/>
問得犯人栗愷招年五十二歲係廣寧中衞中所百戸<lb/>
栗見下舎丁撥在本城備禦衙門答應聽差有大同天<lb/>
城衞右所百户張洗所軍人劉彪撥在本處新凍河臺<lb/>
<pb n="KR2f0029_WYG_005-64b"/>
守瞭伊在官男劉保隨臺同住嘉靖十九年三月内劉<lb/>
保下臺取水被敵搶去賣與蘇巴噶營内和喇岱濟使<lb/>
喚改名阿都齊因牧放牛羊走失被和喇岱濟將耳鼻<lb/>
割去後和喇岱濟病故將阿都齊分與次子楮布額部<lb/>
下就將搶掠王氏配與阿都齊為妻所生一女喚名阿<lb/>
喇陳方年三歲有阿都齊失記年月曽跟楮布額等隨<lb/>
營拏馬進搶三坌河東遼陽地方二次又搶河西廣寧<lb/>
地方一次隆慶元年十二月内阿都齊因被狼咬死羊<lb/>
<pb n="KR2f0029_WYG_005-65a"/>
十餘隻懼怕楮布額傷害性命要行囘鄉密自拐騎馬<lb/>
一匹走至中途撞遇黄毛部落將馬奪去要將阿都齊<lb/>
送囘至夜脱走於本月十七日到廣寧邉境地名䨇臺<lb/>
即鎮安堡鎮邉臺下漢語呌説我是來鄉人口當有先<lb/>
在官今省發臺軍杜運答話問實引見未到守堡千戸<lb/>
方世臣審明存住二日差人觧赴撫鎮衙門審實賞戴<lb/>
氊帽一頂將原戴皮帽換下行令先廣寧今調汛河備<lb/>
禦指揮王永祜差人觧送囘家將阿都齊仍寫本姓劉<lb/>
<pb n="KR2f0029_WYG_005-65b"/>
保批差愷同在官舎人周輔押觧於隆慶二年正月二<lb/>
十二日起闗將劉保并各處邉外逃囘山海衞王氏撫<lb/>
寧衞丁淮施氏趙氏昌平縣傅氏昌黎縣李氏同觧過<lb/>
闗赴各衞縣交割守取寧家印信收管存照止有劉保<lb/>
觧赴大同天城衞交割比因沿途驛分不行照闗應付<lb/>
止與折乾銅錢買飯不足喫用愷等各又不合不顧劉<lb/>
保將折乾銅錢各自買飯喫用令伊隨路乞討二月二<lb/>
十七日巳時到通州驛止與銅錢二十四文愷等各又<lb/>
<pb n="KR2f0029_WYG_005-66a"/>
不合自買飯喫仍令劉保乞討本日未時自通州起行<lb/>
本日晚在高密店住宿一夜於本月二十八日卯時由<lb/>
本店起行至本日午時到北京張掖門外住不知名人<lb/>
店内買飯喫畢愷與周輔雇送脚驢二頭比劉保步行<lb/>
隨後愷與周輔向劉保説稱你快走來我們到前途等<lb/>
你劉保跟行迤邐行逺跟赶不上至晚方到前途甜水<lb/>
井天色黒暗找尋愷等不見就在路傍歇宿愷與周輔<lb/>
不見劉保到來亦在甜水井投不知名人家住歇一夜<lb/>
<pb n="KR2f0029_WYG_005-66b"/>
至次日各又不合不行等候先到蘆溝橋等至日午不<lb/>
見劉保恐劉保坌路走過又到良鄉縣找尋劉保不見<lb/>
愷又不合乗機向周輔商説我們觧了許多人都有了<lb/>
收管只剰下劉保一人這到大同還有好些日子不如<lb/>
趁劉保不在將他丢棄假寫個白頭收管囘家也了得<lb/>
此事周輔亦不合依允各就當時囘還行至山海西闗<lb/>
不知名人家存歇各又不合詐揑浮頭谷把總千戸王<lb/>
勲白頭收管套畵押字與丁淮等收管囘家繳報備禦<lb/>
<pb n="KR2f0029_WYG_005-67a"/>
王永祜比時本官亦不合失於查驗粘連轉繳訖後劉<lb/>
保找尋愷等不見在彼乞食遊走至第三日行至蘆溝<lb/>
橋撞遇東厰旗校盤問語言異常面目可疑當就拿見<lb/>
司禮監馮太監處審問劉保畏刑不合妄招有楮布額<lb/>
差都齊同和爾齊前來打細分付都齊那里地方好<lb/>
搶那里有牛羊段子糧米看了回去到夜間引着進<lb/>
來好搶當將銀子一大塊與都齊又將銀子三四塊與<lb/>
和爾齊各收藏在身是都齊等離了營帳前到廣寧䨇<lb/>
<pb n="KR2f0029_WYG_005-67b"/>
臺地方喚下不知名墩軍一名答話與了他兩塊銀子<lb/>
將都齊等皮㡌去了與了兩頂氊㡌戴上送過邉來有<lb/>
和爾齊徑徃東邉打細去了是都齊裝做乞食男子徃<lb/>
西遊走踏探行至蘆溝橋地方致被東厰旗校捉獲等<lb/>
項虛情在官致䝉准信備由題行錦衣衞掌衞事朱都<lb/>
督轉行鎮撫司究問間劉保方纔供係大同天城衞人<lb/>
先年被和喇岱濟搶去替伊牧放頭畜屢次跟伊進邉<lb/>
搶掠隆慶元年十二月内偷走到邉至䨇臺投降有不<lb/>
<pb n="KR2f0029_WYG_005-68a"/>
知姓名墩軍引領見官差兩個觧子送過山海闗到於<lb/>
北京闗外他兩個觧子把我丟下去了我等不來就在<lb/>
城南一帶討喫行至蘆溝橋地方因語言不同被東厰<lb/>
旗校捉去等情致䝉看得劉保所供前後情詞不一覆<lb/>
題奉欽依轉行總督薊遼譚侍郎審實照例議覆施行<lb/>
隨䝉將劉保咨觧廵撫遼東魏都御史查審明的咨報<lb/>
㑹處施行案行分廵道即將發去阿都齊查審要見是<lb/>
否奸細原觧人役觧至某處有無丢棄情弊嚴究明實<lb/>
<pb n="KR2f0029_WYG_005-68b"/>
問擬招詳施行本道依䝉將愷等與劉保杜運提吊到<lb/>
道審問間愷與周輔各又不合將雇驢先行等候劉保<lb/>
互相找尋不見懼怕押觧逺勞乗機丢棄劉保實情隱<lb/>
下止稱愷等失於闗防致失劉保不獲詐揑浮頭谷千<lb/>
户王勲白頭收管囘繳等情劉保又不合將愷等先行<lb/>
遺撇找尋不見實情亦未供出致䝉准信及責令劉保<lb/>
與臺軍杜運面審彼時劉保投降止是獨自到臺並無<lb/>
和爾齊亦無曽與銀子止因呈觧廵撫衙門換了皮㡌<lb/>
<pb n="KR2f0029_WYG_005-69a"/>
賞了一頂氊㡌見今頭戴是真取供在案先將杜運省<lb/>
發囘臺瞭守將愷與周輔俱問擬詐偽其餘衙門文書<lb/>
套畵押字减等各杖八十徒二年照參備禦王永祜有<lb/>
罪招詳本院䝉批劉保囘鄉一節似無可疑但中途若<lb/>
係走失則其包藏奸心有不可測者今招稱栗愷等揑<lb/>
稱交與王勲詐具收管則明係各觧憚其逺行故意丢<lb/>
棄又稱不合不行闗防劉保自行出店又似劉保有心<lb/>
走脱辭涉含糊難以定擬况事干奸細又係厰衞題請<lb/>
<pb n="KR2f0029_WYG_005-69b"/>
覆勘重犯不宜潦草仰再嚴審栗愷等觧至甜水井是<lb/>
否鎮店曽否落有歇家買飯處所與落脚處所相離幾<lb/>
何既不見劉保曽否等候幾日或係丢棄或係走失務<lb/>
究歸一確供觧報以慿咨送議題繳依䝉覆將愷等提<lb/>
取到道悉加嚴審愷等方纔招出押觧劉保比因各驛<lb/>
不肯照闗應付飯食折與乾錢不足愷等買飯自用不<lb/>
顧劉保令伊隨路討飯行至北京愷等在張掖門外不<lb/>
記名店内買飯食畢雇驢先行劉保隨後步行跟走不<lb/>
<pb n="KR2f0029_WYG_005-70a"/>
前言過前途等候至晚先後俱到甜水井天黒互尋不<lb/>
見愷等慮怕途逺乗機丢棄詐揑收管䝉蔽囘銷及審<lb/>
劉保委的赶尋不見遺棄遊食到於蘆溝橋一帶討飯<lb/>
撞遇東厰旗校盤問言語異常面生可疑拿獲畏刑妄<lb/>
供奸細各情是的將愷等取問罪犯議得栗愷等所犯<lb/>
栗愷周輔各除不應輕罪俱不坐外仍依原擬詐偽其<lb/>
餘衙門文書套畵押字者律各杖一百徒三年劉保依<lb/>
不應得為而為之事理重者律杖八十俱有大誥及遇<lb/>
<pb n="KR2f0029_WYG_005-70b"/>
䝉恩例通减二等栗愷周輔各杖八十徒二年劉保杖<lb/>
六十俱舎餘審各無力栗愷周輔定發衝要驛逓照徒<lb/>
年限擺站滿放劉保依律的决完日觧發寧家照出劉<lb/>
保係囘鄉貧民免紙栗愷周輔各納民紙銀一錢聽明<lb/>
追發官庫收貯其劉保既今審無别情仍行廣寧備禦<lb/>
官差人觧送原籍寧家另取真正印信收管并實收繳<lb/>
報查考栗愷等原詐揑浮頭谷千戸王勲收管塗抹附<lb/>
巻參照先廣寧今調汎河鎮備禦廣寧右衞指揮僉事<lb/>
<pb n="KR2f0029_WYG_005-71a"/>
王永祜叨承方面殊乏嚴明觧囘鄉而差遣匪人以致<lb/>
中途丟棄信詐偽而覺察無方遂爾含糊呈報法既有<lb/>
違相應參究等因備咨到臣准此案照先准提督官校<lb/>
辦事太保兼太子太傅錦衣衞掌衞事後軍都督府左<lb/>
都督朱希孝手本據經厯司案呈准本衞鎮撫司手本<lb/>
該掌司事指揮僉事譚宏等題該總督東厰官校辦事<lb/>
司禮監太監馮保題前事内稱犯人阿都齊所供前後<lb/>
情詞不一合無勅下本衞將本犯觧發總督薊遼軍門<lb/>
<pb n="KR2f0029_WYG_005-71b"/>
查審明實照例徑自議覆施行等因題奉欽依欽遵備<lb/>
行并觧犯人阿都齊前來該臣查得本犯原於廣寜䨇<lb/>
臺地方進境彼中必知的確來厯就經連人咨行遼東<lb/>
廵撫衙門查問去後今准前因看得招内所議情罪已<lb/>
無枉縱但查犯人阿都齊係奉欽依發問人數王永祜<lb/>
又係軍職相應題請伏乞勅下該部再加詳覆行臣轉<lb/>
行原問衙門將栗愷阿都齊等查照發配發落王永祜<lb/>
提問如律另行具奏定奪<lb/>
<pb n="KR2f0029_WYG_005-72a"/>
　　秋報𦂳急議處將領以備東西應援疏<lb/>
據總理練兵事務兼鎮守總兵官右都督戚繼光呈稱<lb/>
本職標下近奉欽依設為馬步二營每營二枝奉總督<lb/>
軍門撥到保河遊擊王世卿馬步兵一枝近該民兵李<lb/>
法將遊擊王世卿告訐廵闗衙門批行薊州道問理而<lb/>
烏合閭民一聞准鞫心志暌離雖世卿力欲仍前任事<lb/>
而厚顔三軍之上自難展布見今該白馬闗尖哨康自<lb/>
金報稱辛愛下頭目俱稱連年無有布穿要搶裏邉把<lb/>
<pb n="KR2f0029_WYG_005-72b"/>
都兒又稱東邉土蠻屢次借兵等因事在然眉况本職<lb/>
三屯營標下車步騎兵營係居中備援東西䇿應之數<lb/>
似難以被告離心之將司統馭也合無乞將王世卿暫<lb/>
令聽候勘問先將員缺就近推委一員管理但資格相<lb/>
應臨近邉防都司守備提調等官俱各已有防邉修工<lb/>
之責秋防𦂳急難以摘推今查得三屯營守備史宸年<lb/>
青力健材勇並著近䝉本部推陪遊擊守備二次合無<lb/>
即將本官推補其王世卿姑候問理明白有無罪枉另<lb/>
<pb n="KR2f0029_WYG_005-73a"/>
聽别用庻緩急有頼地方之幸也呈乞早為題請等因<lb/>
到臣臣㑹同整飭薊州等處邉備兼廵撫順天等府地<lb/>
方都察院右僉都御史劉應節看得保河兵馬一枝係<lb/>
該總兵官戚繼光標下團練聽征之數該營遊擊王世<lb/>
卿既經告訐委難任事况值秋月已深邉警方棘該營<lb/>
兵馬缺官統馭今總兵官戚繼光要將王世卿暫令聽<lb/>
候勘問乞要就近將三屯營守備史宸推補保河遊擊<lb/>
一節臣等復加查訪得守備史宸委實年青力健材勇<lb/>
<pb n="KR2f0029_WYG_005-73b"/>
並著且久厯薊鎮暢曉邉情相應推用伏乞勅下兵部<lb/>
速為查議合無依其所請將史宸就近推補前缺王世<lb/>
卿行令聽勘庻將領得人足濟目前之急而軍情不渙<lb/>
可免意外之虞矣<lb/>
　　為徵收隆慶三年夏税秋糧馬草疏<lb/>
准戸部咨據易州管糧主事楊珂并委官主事彭文質<lb/>
各呈准易州天津各兵備道手本奉臣案驗行給新選<lb/>
忠順官軍應支月糧布花草料呈乞㑹計等因為照前<lb/>
<pb n="KR2f0029_WYG_005-74a"/>
項忠順軍共二千名雖稱總督添選調遣居庸闗等處<lb/>
防秋行糧料草例該附近管糧衙門支給月糧應𨽻各<lb/>
該營衞不分新舊一體造册闗支但今新選達軍未見<lb/>
分别永逺暫充防禦及應支錢糧的數併應在某倉庫<lb/>
支給且在保定五衞則稱有一千三十四名河間三衞<lb/>
稱有五百名定州衞稱有四百五十八名亦無分别舎<lb/>
餘正軍各名數具題其保定定州二營共添馬六百匹<lb/>
有無足數常川兑養或止防秋騎征事畢交還馬戸應<lb/>
<pb n="KR2f0029_WYG_005-74b"/>
否比照原營馬匹給以春冬料草各查的該歲用月糧<lb/>
布花本折各若干馬匹料草各若干在保定五衞定州<lb/>
衞者或於二府或於易州管糧主事河間三衞者應於<lb/>
該府或於天津管糧主事闗支新添錢糧作何坐派務<lb/>
要議處妥貼永久可繼分析明白各的確數目具奏以<lb/>
慿本部㑹派等因備咨前來就經行據天津兵備道呈<lb/>
稱㑹同管糧衙門查得河間等三衞新選忠順軍舎楊<lb/>
本浩等五百名内河間衞軍舎四百六十三名原食糧<lb/>
<pb n="KR2f0029_WYG_005-75a"/>
老㓜軍馬住等九十名無糧舎餘楊本浩等三百七十<lb/>
三名瀋陽中屯衞無糧舎餘王嘉賔等二十四名大同<lb/>
中屯衞無糧舎餘楊朝舉等一十三名原奉選取春秋<lb/>
防邉俱係永逺闗支糧賞舊例每軍月糧一石單月折<lb/>
銀四錢䨇月折銀七錢歲用糧六千石折銀三千三百<lb/>
兩内除舊額原食糧五斗軍馬住等五十一名今選出<lb/>
征每月每名例該添糧五斗共該添糧三百六石原食<lb/>
糧三斗㓜軍孔五成等三十九名今選出征每月每名<lb/>
<pb n="KR2f0029_WYG_005-75b"/>
該添糧七斗共該添糧三百二十七石六斗新選無糧<lb/>
舎餘四百一十名每月每名該食糧一石共該糧四千<lb/>
九百二十石通共添糧五千五百五十三石六斗折銀<lb/>
三千五十四兩四錢八分每名該綿布二疋共布一千<lb/>
疋花一斤八兩共花七百五十斤内除原領布一疋花<lb/>
一斤八兩老㓜軍九十名今選出征添布一疋共添布<lb/>
九十疋原無布花舎餘四百一十名每名布二疋共布<lb/>
九百一十疋花六百一十五斤共折銀三百九兩九錢<lb/>
<pb n="KR2f0029_WYG_005-76a"/>
每嵗通共實添月糧布花銀三千三百六十四兩三錢<lb/>
八分援照舊例應於本府闗支及查河間三衞舊額官<lb/>
軍月糧布花額派河南山東二省并大名府及本府州<lb/>
縣衞徵觧支給俱係歲支之數分外並無羡餘中間各<lb/>
處災傷停免積欠數多見在各軍尚不足支放今額外<lb/>
添此新選忠順軍舎五百名月糧布花議於本府所屬<lb/>
州縣存留糧内每年通融派徵原額存夏麥三千一百<lb/>
九十石每石原折銀七錢今加徵銀一錢原額存秋糧<lb/>
<pb n="KR2f0029_WYG_005-76b"/>
一萬石每石原折銀五錢今加徵銀三錢計每年加徵<lb/>
銀共三千三百一十九兩外少銀四十五兩三錢八分<lb/>
仍於本府所屬州縣額辦商税課鈔銀内每年動支輳<lb/>
給以後年分照例徵觧等因紫荆兵備道呈稱㑹同管<lb/>
糧衙門查得保定五衞新選忠順軍舎一千四十二名<lb/>
除原食糧八名不計外原食五斗今添五斗二十六名<lb/>
原未食糧今添一石一千零八名每月計該糧一千二<lb/>
十一石每年無閏一十二箇月計該糧一萬二千二百<lb/>
<pb n="KR2f0029_WYG_005-77a"/>
五十二名俱係折色每年正月至六月為大月每名每<lb/>
月舊例折銀六錢五分共該銀三千九百八十一兩九<lb/>
錢七月至十二月為小月每名每月舊例折銀四錢五<lb/>
分共該銀二千七百五十六兩七錢俱於去年八月初<lb/>
一日為始先給五箇月糧訖今年閏六月計該加糧一<lb/>
千二十一石大月折銀六百六十三兩六錢五分新添<lb/>
馬三百匹照原營一例除夏秋牧青外春冬料草每匹<lb/>
月支料九斗折銀三錢一分五厘草月支十束折銀一<lb/>
<pb n="KR2f0029_WYG_005-77b"/>
錢五分二季料草總該銀八百三十七兩料糧草三項<lb/>
不計閏通共該銀七千五百七十五兩六錢連閏月通<lb/>
共該銀八千二百三十九兩二錢五分除布花銀兩例<lb/>
該户部逓年㑹計頒發闗領外其糧料草束俱應㑹計<lb/>
定派查得本鎮主客錢糧歲有定額既難權宜處給本<lb/>
府起觧京邉賦有常數又難輙議加徵有司庫藏近日<lb/>
盡數查刷觧京委皆無從議處及查戸部每年觧發主<lb/>
兵年例各邉多寡不一而易鎮獨無止靠民運及本地<lb/>
<pb n="KR2f0029_WYG_005-78a"/>
屯糧支給較之别鎮事體不均即今新添軍馬合照各<lb/>
邉主兵事例每年通入㑹計數内照數題請與本鎮應<lb/>
發客兵銀兩運發前來按月支給其先權支月糧五箇<lb/>
月銀兩一併議發處補等因井陘兵備道呈稱查得定<lb/>
州衞新選忠順軍四百五十八名内原食半糧㓜軍一<lb/>
百八十一名無糧舎餘二百七十七名見調赴邉防春<lb/>
防秋月糧應該永逺闗支每名每月俱給全糧一石除<lb/>
㓜軍一百八十一名月支糧五斗一年共糧一千八十<lb/>
<pb n="KR2f0029_WYG_005-78b"/>
六石共折銀四百三十四兩四錢每名該冬衣本色布<lb/>
一疋折色布一疋綿花一斤八兩共折銀七十九兩六<lb/>
錢四分通共折銀五百一十四兩四分係屬舊派外今<lb/>
補足全糧并加給無糧之數共該加添月糧四千四百<lb/>
一十石折銀一千七百六十四兩又冬衣每名該本色<lb/>
布二疋内除㓜軍各原有一疋外今加并其餘原無之<lb/>
數共該添七百三十五疋并折色布二百七十七疋綿<lb/>
花四百一十五斤八兩共折銀二百五十九兩二錢八<lb/>
<pb n="KR2f0029_WYG_005-79a"/>
分通共該添月糧布花銀二千二十三兩二錢八分其<lb/>
新添馬三百匹常川兑養應給春冬二季料豆每匹日<lb/>
支三升折銀一分五厘共銀八百一十兩該衞軍糧原<lb/>
係坐派河南山東大名真定等處但各屢虧歲額節年<lb/>
借支未償若復新添額則虧欠日増支給不繼有悞軍<lb/>
機合無將新添軍糧布花銀二千二十三兩二錢八分<lb/>
比照各邉主兵事例通入㑹計照數題請觧發真定府<lb/>
支給其新添馬料銀八百一十兩悉照原營馬匹事例<lb/>
<pb n="KR2f0029_WYG_005-79b"/>
㑹計造册在於易州主事衙門闗支等因各呈到臣巻<lb/>
查保定領忠順軍官都司何天爵定州領忠順官軍都<lb/>
司王登二營馬各三百匹該前總督侍郎曹備咨兵部<lb/>
題請給領各營官軍永逺騎征並非防秋事畢交還馬<lb/>
戸之數其新選忠順軍二千名係臣題奉欽依選取前<lb/>
來以備春秋兩防亦非暫充防禦所據月糧料草俱應<lb/>
常川支給今據各兵備道㑹同各管糧主事查議前來<lb/>
其有無食糧與歲支歲増之數俱已剖析明白但在天<lb/>
<pb n="KR2f0029_WYG_005-80a"/>
津兵備道㑹議則欲於河間一府所屬州縣存留夏麥<lb/>
秋糧内加徵不足則以商税課鈔銀取給在紫荆兵備<lb/>
道㑹議則欲將布花銀兩照例從户部逓年㑹計闗領<lb/>
將月糧料草比照各邉主兵事例每年通入㑹計數内<lb/>
與客兵銀兩照數題請給發其先權支月糧五箇月亦<lb/>
要一併處補在井陘兵備道議呈則欲將料草悉照原<lb/>
營馬匹事例㑹計造册於易州管糧衙門闗支將軍糧<lb/>
布花銀兩亦比照各邉主兵事例通入㑹計照數題請<lb/>
<pb n="KR2f0029_WYG_005-80b"/>
支給夫軍糧布花馬匹料草同一事也河間真保同一<lb/>
民也而或以加徵或以請發措處之異宜如此臣愚竊<lb/>
謂請發有如太倉之粒米事尚可從加徵至於一石而<lb/>
三錢民弗堪命合無請乞勅下該部再加查議將前新<lb/>
選忠順軍舎二千名新兑二營戰馬六百匹月糧布花<lb/>
料草通行比照各邉主兵事例每歲通入㑹計數内題<lb/>
請觧發各該管糧衙門依期放給不惟馬騰士嬉邉疆<lb/>
有頼而三輔之民亦無不均之嘆矣<lb/>
<pb n="KR2f0029_WYG_005-81a"/>
　　乞討班軍行糧以資防守疏<lb/>
據總理密雲糧餉戸部郎中王以纁呈先奉總督薊遼<lb/>
軍務左侍郎曹劄付准户部咨准本部院咨為乞討輪<lb/>
班操軍激賞銀兩以助防邉事開稱調到河南山東班<lb/>
軍各照客兵行糧則例通融支給候支給之後計算用<lb/>
過的數一併具題等因劄該本職查得河南指揮朱懐<lb/>
邦等山東指揮侯承恩等各領秋班官軍共六千一十<lb/>
八員名馬六匹原係京操之數遵依自隆慶二年正月<lb/>
<pb n="KR2f0029_WYG_005-81b"/>
初一日起至三月十五日止照依客兵行糧本折間支<lb/>
内除分調二千員名别鎮闗支外其餘實在本鎮支過<lb/>
本折共銀四千八百七十兩八錢三分六厘班滿囘京<lb/>
訖春班接換官軍王惟藩張延等六千一十八員名俱<lb/>
於四月十六日到鎮隨准密雲兵備副使張學顔手本<lb/>
䝉總督軍務左侍郎譚鈞牌備行將官軍王惟藩張延<lb/>
等照例支給行糧等因查得河南官軍王惟藩等三千<lb/>
九員名馬三匹分發本鎮大水谷駐守山東官軍張延<lb/>
<pb n="KR2f0029_WYG_005-82a"/>
等三千九員名馬三匹見留標下常川訓練總算應支<lb/>
本鎮行糧料草俱自四月十六日起至十二月終止共<lb/>
該用本色粟米一萬一千五百二十石九斗每石價銀<lb/>
一兩料豆二十二石九斗五升每石價銀六錢榖草七<lb/>
百六十五束每束價銀三分三項共計價銀一萬一千<lb/>
五百五十七兩六錢二分又折色銀八千八十六兩八<lb/>
錢二分五釐本折二色實共該銀一萬九千六百四十<lb/>
四兩四錢三分五釐連前秋班官軍支過本折銀四千<lb/>
<pb n="KR2f0029_WYG_005-82b"/>
八百七十兩八錢三分六釐通計共銀二萬四千五百<lb/>
一十五兩二錢七分一釐俱係新増兵馬應用錢糧原<lb/>
非㑹計之數及查㑹計之時比年遇閏十月正是秋防<lb/>
已將應用錢糧照數計入後䝉减去閏月以故當年年<lb/>
例不敷二次借支主兵銀二萬七千餘兩已將隆慶二<lb/>
年年例銀兩補還即今正在缺乏前項行糧難以通融<lb/>
伏乞早為請發以便接濟支用等因又據總理薊州糧<lb/>
儲郎中王汝梅呈稱隆慶二年二月初一日䝉調河南<lb/>
<pb n="KR2f0029_WYG_005-83a"/>
千總指揮卯官帶領官軍七百八十八員名馬二匹山<lb/>
東千總指揮王紹光領官軍六百九十三員名馬二匹<lb/>
俱到太平寨路防守至本年三月十五日撤赴密雲總<lb/>
計支過本鎮本色米四百二石九斗五合豆二石七斗<lb/>
六升草九十二束共計價銀三百二十七兩一錢五分<lb/>
四釐又折色乾銀一百八十六兩一錢七分七毫通計<lb/>
共銀五百一十三兩三錢二分四釐七毫係該補發之<lb/>
數等因各到臣據此巻查先該前總督左侍郎曹邦輔<lb/>
<pb n="KR2f0029_WYG_005-83b"/>
議惟薊鎮密邇京師與他鎮不同今年永平一帶痛遭殺<lb/>
搶又各地方亦多水患内屬諸部乗此每紛紛到牆求賞<lb/>
亦有不遜之言或搆引乗隙殊未可測乞要將河南山東<lb/>
秋班操軍量撥二枝助守及量給銀兩以備犒賞等因題<lb/>
該兵部覆奉欽依欽遵將河南山東精壯班軍量撥六千<lb/>
名分為二枝前來防守及將各軍行糧咨該戸部覆咨劄<lb/>
仰各該管糧郎中官員查照客兵則例通融支給去後今<lb/>
據前因該臣看得薊鎮主客兵糧歲有㑹計定額比以恩<lb/>
<pb n="KR2f0029_WYG_005-84a"/>
詔蠲免與米價翔貴厯年閏月又不在㑹計之限客兵<lb/>
錢糧馴至不足即在密雲一總致借主兵折銀二萬七<lb/>
千餘兩凑支目今正當匱乏之時乃以山東河南班軍<lb/>
六千有竒行糧馬料責令通融支給勢委不能且此項<lb/>
班軍原係京操之數所用行糧舊在太倉支給移彼與<lb/>
此原非額外新增今以本有之糧存之太倉而以額外<lb/>
之支責之密雲等鎮此郎中王以纁等所以有此呈請<lb/>
伏望皇上軫念各軍防守艱辛邉鎮倉庫匱竭度支不<lb/>
<pb n="KR2f0029_WYG_005-84b"/>
繼勅下該部速將王以纁等所請前項本折行糧早為<lb/>
運給以後年分一體於年例數内㑹計發支是不過一<lb/>
轉移之間而兵食自足防守有頼矣<lb/>
　<lb/>
　<lb/>
　<lb/>
　<lb/>
　譚襄敏奏議巻五<lb/>
</p>
<p>
</p>
  </div>
</body>
</text>
</TEI>
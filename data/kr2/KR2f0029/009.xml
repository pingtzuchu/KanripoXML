<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>譚襄敏奏議巻九</head> <lb/>
    <p>
<pb n="KR2f0029_WYG_009-1a"/>
欽定四庫全書<lb/>
　譚襄敏奏議巻九<lb/>
　　　　　　　　　　　　　明　譚綸　撰<lb/>
　　感激非常恩遇披誠請兵備戰守以圖補報疏<hi>隆慶</hi>
　　　<hi>三年二月二日題</hi>
准兵部咨將總理都督戚繼光奏内事理移咨廵撫衙<lb/>
門㑹議施行奉聖㫖郭琥著回京聴用戚繼光改充總<lb/>
兵官鎮守薊州永平山海等處地方南兵不必調取其<lb/>
<pb n="KR2f0029_WYG_009-1b"/>
餘事宜督撫等官即便議處停當具奏欽此欽遵備咨<lb/>
到臣該臣㑹同廵撫順天都御史劉應節廵按直𨽻監<lb/>
察御史劉翺周以敬饒仁侃議照薊昌二鎮實惟京師<lb/>
北門在西北尚有宣大為之外藩東北則與敵僅隔一<lb/>
邊且陵寢在焉地莫重焉者也乃以士馬則孱弱弗堪<lb/>
法度則廢弛弗振事體多窒碍難行以故雖有良法浸<lb/>
成虛文即具實心難著明效既不能以自固必專籍於<lb/>
外援若及今而不為之所則將來之患誠有不可言者<lb/>
<pb n="KR2f0029_WYG_009-2a"/>
今總理練兵都督戚繼光具陳七原六失四弊蓋真觸<lb/>
目激衷發之丹赤求為易轍改絃以圖報於陛下非漫<lb/>
言也伏䝉皇上嘉納即以繼光充總兵官且重其事權<lb/>
俾得自展而又下之臣等熟計其便此誠轉弱為强之<lb/>
機去虚文而責實效之㑹臣等敢不虛心博議以裨廟<lb/>
算之萬一内除南兵已奉有明㫖不敢議調外謹以戚<lb/>
繼光所陳與兵部所議事理㕘之輿情酌之時弊足資<lb/>
防禦有關軍計者列為綱領凡七綱領之下又開條目<lb/>
<pb n="KR2f0029_WYG_009-2b"/>
具請伏乞勑下兵部再加看詳請乞聖斷早賜施行則<lb/>
邊疆幸甚臣等幸甚<lb/>
　　計開<lb/>
　　　一兵部議稱就近召募精壯與選摘該鎮見軍<lb/>
　　　　事體孰為長便臣等看得選摘該鎮見軍訓<lb/>
　　　　練誠為經乆之圖策之上也即就近召募土<lb/>
　　　　著之兵已落第二義矣但薊鎮各路之軍缺<lb/>
　　　　額以數萬計而邊疆綿亘即擺守修工尚稱<lb/>
<pb n="KR2f0029_WYG_009-3a"/>
　　　　乏人不能不仰資於各鎮入衛之軍與更戍<lb/>
　　　　班軍若摘而練之則守邊益寡就而練之則<lb/>
　　　　戚繼光一人之身勢難徧歴委之各路守將<lb/>
　　　　則適為虛文寘而弗練則積弱終不可起至<lb/>
　　　　於召募土著尤屬難行蓋沿邊郡衛土廣人<lb/>
　　　　稀即耕鑿之民朝東暮西轉徙不定應募者<lb/>
　　　　寡是一難也先年募兵各給安家銀伍兩始<lb/>
　　　　議召募三千者卒不能一千比至逃故輙又<lb/>
<pb n="KR2f0029_WYG_009-3b"/>
　　　　勾其親族補伍遺累頗深至今土人相率以<lb/>
　　　　應募為戒謂以五兩之銀博一永逺之軍是<lb/>
　　　　二難也塞上軍士月食糧一石又有尅剥之<lb/>
　　　　苦撫賞之累修邊之勞人不樂於應募是三<lb/>
　　　　難也臣等於此反覆思之既不可因噎而廢<lb/>
　　　　食亦不宜膠柱而鼓瑟必有處焉故自練兵<lb/>
　　　　言之其説有二一曰選區將區將者各路之<lb/>
　　　　主將也使各路主將盡能知兵而練之則隨<lb/>
<pb n="KR2f0029_WYG_009-4a"/>
　　　　處皆可用之兵臣等從而總其成以合其渙<lb/>
　　　　事蔑有不濟矣但今薊昌之將中間曰忠勇<lb/>
　　　　曰練達曰清謹固有其人至與語練兵之事<lb/>
　　　　則多弗省焉且各有成心自以為是臣等謂<lb/>
　　　　宜將各路㕘遊之官俱聴總督鎮廵授以練<lb/>
　　　　兵之法將各區兵如法訓練務求其精内有<lb/>
　　　　才識庸暗語之而弗省者與智足知兵而不<lb/>
　　　　肯實心訓練即練之而弗精者俱容臣等不<lb/>
<pb n="KR2f0029_WYG_009-4b"/>
　　　　時論罷即舉一人代之舉非其人仍治臣等<lb/>
　　　　之罪是區將得人兵可使精矣二曰設副將<lb/>
　　　　夫練兵之事既專屬之戚繼光而臣等又議<lb/>
　　　　選區將以分任其責矣但薊鎮九路山川險<lb/>
　　　　阻臺寨棋列即使戚繼光徃來偏歴必三月<lb/>
　　　　一周更加詳閲必半載一周况專一鎮之重<lb/>
　　　　有兩防之務一嵗不能再周亦明矣而九區<lb/>
　　　　之將固難必其盡知兵又豈能盡取而易之<lb/>
<pb n="KR2f0029_WYG_009-5a"/>
　　　　臣等謂宜以建昌營遊擊改設協守薊州東<lb/>
　　　　路副總兵一員住劄建昌營分理松棚太平<lb/>
　　　　燕河臺頭營石門寨山海關等處練兵之事<lb/>
　　　　而臣應節標下之兵即以屬之其人則有統<lb/>
　　　　領南兵㕘將胡守仁可充也以石匣營遊擊<lb/>
　　　　改設協守薊州西路副總兵一員住劄石匣<lb/>
　　　　密雲分理馬蘭牆子嶺曹家寨古北口石塘<lb/>
　　　　嶺等路練兵之事而臣綸標下之兵即以屬<lb/>
<pb n="KR2f0029_WYG_009-5b"/>
　　　　之其人則有統領南兵㕘將李超可充也其<lb/>
　　　　石匣營見任遊擊王旌改調别用再照古北<lb/>
　　　　口見有加陞副總兵程九思今薊西既設副<lb/>
　　　　總恐與程九思不便行事况程九思素與戚<lb/>
　　　　繼光亦每事阻撓其與協守不能共濟不待<lb/>
　　　　事至而後知也臣等思得黄花鎮亦屬重地<lb/>
　　　　相應以副總兵程九思改守黄花鎮地方而<lb/>
　　　　以黄花鎮㕘將朱紹文調守古北口庶於人<lb/>
<pb n="KR2f0029_WYG_009-6a"/>
　　　　情事體兩為妥當一曰議班軍班軍固當練<lb/>
　　　　矣但見在班軍皆分布于十二路以任夫修<lb/>
　　　　守之事近該臣綸臣應節議於各路増築墩<lb/>
　　　　臺三千座則半用此軰之力殆無暇於練矣<lb/>
　　　　為今之計惟有稍増其數自擺守之外恒餘<lb/>
　　　　有六千人付之戚繼光與彼見在標兵二枝<lb/>
　　　　合營訓練待此六千既精即發邊防守又取<lb/>
　　　　六千人練之務在三年之間將數萬班軍更<lb/>
<pb n="KR2f0029_WYG_009-6b"/>
　　　　畨訓練盡成精兵而止第此六千之兵别難<lb/>
　　　　取盈合無於河南山東京操軍内再各請發<lb/>
　　　　三千人照例改定春秋班次各用領班都司<lb/>
　　　　一員責之挑選統領毎年依期赴臣綸處轉<lb/>
　　　　發戚繼光更畨訓練以備戰守是一策也但<lb/>
　　　　查得河南京操春班官軍見在止有一千有<lb/>
　　　　竒必須於秋班七千數内改撥二千作為春<lb/>
　　　　班乃可足春秋兩班之數二曰清查衛軍薊<lb/>
<pb n="KR2f0029_WYG_009-7a"/>
　　　　鎮邊事不振固縁訓練之無素亦由營伍之<lb/>
　　　　不充而營伍不充又屬清查無法照得舊規<lb/>
　　　　每年鎮廵官將屬衛軍伍各輪流比較二次<lb/>
　　　　其法非不善也但所比者重在本戸正軍而<lb/>
　　　　餘丁則在所略合無以後聴臣應節將比較<lb/>
　　　　一事嚴督薊州等五兵備道查取各衛所兠<lb/>
　　　　底戸口文冊逐一清查除見係戍邊者外但<lb/>
　　　　有逃故盡行清補每季終一次將清出軍丁<lb/>
<pb n="KR2f0029_WYG_009-7b"/>
　　　　及取當房妻小造冊徑解臣應節處轉送鎮<lb/>
　　　　守衙門收操專備策應如果本戸正軍故絶<lb/>
　　　　就在本百戸内照依近例僉取别餘補伍不<lb/>
　　　　許該管百戸屯田人等隠匿埋没賣富差貧<lb/>
　　　　及將流寓之人冐名頂解以致隨解隨逃無<lb/>
　　　　禆實用仍嚴禁中軍官不得需索常例解到<lb/>
　　　　軍丁加意存恤本衛均徭悉與優免如此則<lb/>
　　　　清出一軍即得一軍之用愈於召募民兵多<lb/>
<pb n="KR2f0029_WYG_009-8a"/>
　　　　矣三曰勾補逃軍薊昌二鎮各該管營路額<lb/>
　　　　設軍士逃故數多在本鎮所屬衛所今議責<lb/>
　　　　之鎮廵兵備等官為之清補矣至屬之他府<lb/>
　　　　與在外省分例用造單清勾先將北直𨽻八<lb/>
　　　　府每府各造一冊送臣綸處通行𩔖查分發<lb/>
　　　　該兵備道嚴責各府清軍官并各該州縣掌<lb/>
　　　　印正官照冊逐名清勾精壯戸丁審取年貌<lb/>
　　　　及當房妻小每名仍要盡報本戸下弟姪兒<lb/>
<pb n="KR2f0029_WYG_009-8b"/>
　　　　男名數登註軍黄冊内即將本軍連妻解該<lb/>
　　　　府清軍官復查委果精壯别無頂替情弊每<lb/>
　　　　二十名或三十名為一冊解臣驗發各該營<lb/>
　　　　路將官務將各軍安插得所亦備邊之一䇿<lb/>
　　　　也四曰廣召募召募之法雖屬難行然亦不<lb/>
　　　　可偏廢合無容臣應節㑹同各鎮守官查支<lb/>
　　　　先年募兵銀兩每路將官各發三百兩二鎮<lb/>
　　　　守總兵各發六百兩聴令廣行召募土著精<lb/>
<pb n="KR2f0029_WYG_009-9a"/>
　　　　兵審取真正名籍每名給與衣甲器械銀一<lb/>
　　　　兩二錢解送二總兵處收補各路額軍食糧<lb/>
　　　　充作標兵操練仍各給與行糧逃者一體拏<lb/>
　　　　治見在軍餘多有改易名姓棄軍投軍良非<lb/>
　　　　事體務須嚴禁庶無此實彼虛之患五曰議<lb/>
　　　　行糧土著之民所以不樂應募者固懲前受<lb/>
　　　　募之害亦以糧餉之薄俯仰不給故也今各<lb/>
　　　　標兵因月支行糧四斗五升而又無修邊之<lb/>
<pb n="KR2f0029_WYG_009-9b"/>
　　　　勞尅剥之苦故應募尚有其人為今之計謂<lb/>
　　　　宜將各新募土著之兵與勾補衛軍之精壯<lb/>
　　　　者俱屬之總兵戚繼光楊四畏充作標兵訓<lb/>
　　　　練在戚繼光務以萬人為率在楊四畏以三<lb/>
　　　　千為率各一體支給行糧如出一萬三千之<lb/>
　　　　外推之以補督撫標下之兵即各將原取各<lb/>
　　　　路標兵歸之各路防守如下班事體止食本<lb/>
　　　　等月糧仍計發回各路軍數若干即减調入<lb/>
<pb n="KR2f0029_WYG_009-10a"/>
　　　　衛客軍若干若减得入衛客兵一枝所省行<lb/>
　　　　糧料草即可充標兵二枝行糧之用若用此<lb/>
　　　　法盡罷入衛之軍所省奚啻鉅萬足兵省餉<lb/>
　　　　計無出於此者臣等以為斷斷可行凡此數<lb/>
　　　　事皆補兵練兵之要務也伏乞聖裁<lb/>
　　　一兵部議云車騎合練是否堪用臣等考之太<lb/>
　　　　公對武王曰車者軍之羽翼也所以䧟堅陣<lb/>
　　　　要强敵遮走北也騎者軍之伺候也所以踵<lb/>
<pb n="KR2f0029_WYG_009-10b"/>
　　　　敗軍絶糧道擊便㓂也故車騎不敵且所謂<lb/>
　　　　險地易地在薊昌皆有之今計二鎮之間可<lb/>
　　　　練為兵車七營毎營用重車一百五十六輛<lb/>
　　　　輕車二百五十六輛步兵四千騎兵三千駕<lb/>
　　　　輕車馬二百五十六匹以東路副總兵一營<lb/>
　　　　合廵撫標下一營駐之建昌遵化以西路副<lb/>
　　　　總兵一營合總督標下一營駐之石匣密雲<lb/>
　　　　以薊鎮總兵二營駐之三屯昌平總兵一營<lb/>
<pb n="KR2f0029_WYG_009-11a"/>
　　　　駐之昌平是十二路二千里之間有七營車<lb/>
　　　　騎相兼轉戰之衆即有數萬之多無能為矣<lb/>
　　　　或者疑於敵騎迅疾車步遲不相及臣等為<lb/>
　　　　之解曰用兵之法有分有合兵車七營豈皆<lb/>
　　　　聚為一處必以一半合戰而又以一半出竒<lb/>
　　　　或遮其前或搏其後或出其左或掩其右有<lb/>
　　　　追奔有仰擊有扼塞有邀截追奔邀截及險<lb/>
　　　　地用騎與輕車扼塞用重車迎擊及易地則<lb/>
<pb n="KR2f0029_WYG_009-11b"/>
　　　　輕重車騎相合彼之所恃者馬也而我有車<lb/>
　　　　以制其馬彼之所習者射也然逺不能六十<lb/>
　　　　步而我之火器火箭皆逺可二三百步之外<lb/>
　　　　且有車以為之營衛我得以展其所長是枝<lb/>
　　　　又不相若矣此車騎合練堪用者一也行則<lb/>
　　　　為陣止則為營以車為正以騎為竒進可以<lb/>
　　　　戰退可以守人無挑壕壘塹之勞馬有從容<lb/>
　　　　飲秣之便此車騎合練堪用者二也車不飲<lb/>
<pb n="KR2f0029_WYG_009-12a"/>
　　　　食步不用馬以車為蔽步又半不用甲省費<lb/>
　　　　甚鉅此車騎合練堪用者三也前此敵入内<lb/>
　　　　地如蹈無人之境四散摽掠莫之誰何今有<lb/>
　　　　兵車與戰彼既不敢分掠又不敢乆住僅僅<lb/>
　　　　自保取道以遁此車騎合練堪用者四也薊<lb/>
　　　　昌地方險阻車利扼塞邀截使大失利當有<lb/>
　　　　終身之創此車騎合練堪用者五也臣等又<lb/>
　　　　以奕喻駐則布車四隅將卒馬礟俱處其中<lb/>
<pb n="KR2f0029_WYG_009-12b"/>
　　　　明以車為衛也行則馬步各有止節惟車從<lb/>
　　　　横逺近所向無前明其不可當也礟則隔子<lb/>
　　　　取子明無物可障也此車與火器相須為用<lb/>
　　　　又因可互見矣臣等又以字説陣字從車軍<lb/>
　　　　字從車大軍所駐名其門為轅門轅字從車<lb/>
　　　　騎字從馬從竒可見古人以車為正戰以馬<lb/>
　　　　出竒其所從來逺矣不獨太公之對武王為<lb/>
　　　　然今都督戚繼光議以車騎合練臣等援古<lb/>
<pb n="KR2f0029_WYG_009-13a"/>
　　　　證今實以為得制勝之長䇿伏乞聖裁<lb/>
　　　一兵部議云鼓舞犒賞兵車火器之費作何措<lb/>
　　　　處夫兵車火器之相須為用臣等以奕為喻<lb/>
　　　　已甚深切著明矣至於鼓舞犒賞則古語有<lb/>
　　　　云軍無財士不來軍無賞士不徃是犒賞誠<lb/>
　　　　鼓舞第一義也今自犒賞言之臣等查得先<lb/>
　　　　年該兵部議行每㕘將遊擊於密雲縣庫貯<lb/>
　　　　山西河南解到折徵民兵犒賞銀兩支發各<lb/>
<pb n="KR2f0029_WYG_009-13b"/>
　　　　二百兩後昌平總兵則或二百兩三百兩薊<lb/>
　　　　鎮總兵或五六百兩各聴隨營練兵犒賞今<lb/>
　　　　戚繼光總練七路與標下之兵及改設副總<lb/>
　　　　亦應議及合無將副總止照各㕘遊官支𤼵<lb/>
　　　　其戚繼光每季以三百兩為率支發該鎮坐<lb/>
　　　　營官收掌從其隨營犒賞照舊登記循環按<lb/>
　　　　季解赴軍門稽查有餘即作下季之數不足<lb/>
　　　　則另呈議發自兵車言之先該臣綸疏請工<lb/>
<pb n="KR2f0029_WYG_009-14a"/>
　　　　部支發料銀營造所少者及修葺損壞者亦<lb/>
　　　　于犒賞銀内動支以火器言之在各路主客<lb/>
　　　　官軍俱以火藥器械其未備者亦於犒賞銀<lb/>
　　　　内動支是亦小有所補伏乞聖裁<lb/>
　　　一兵部議云七原六失四弊作何改圖夫所謂<lb/>
　　　　七原者原其雖多亦少之弊耳一曰役占之<lb/>
　　　　弊二曰應付夫馬之弊三曰調遣無法之弊<lb/>
　　　　四曰班軍無制之弊五曰臨陣無紀之弊六<lb/>
<pb n="KR2f0029_WYG_009-14b"/>
　　　　曰家丁偏重之弊七曰守險無要之弊内除<lb/>
　　　　役占違例夫馬驛騷家丁偏重臣等得以徑<lb/>
　　　　行議處班軍無制事緒煩𤨏必須督臣専疏<lb/>
　　　　以議守險無要已該督撫議築墩臺自可酌<lb/>
　　　　量緩急防守適宜臨陣無紀即今訓練兵車<lb/>
　　　　坐作進退自當齊一無容更議外惟是遇警<lb/>
　　　　調發委當預定程限以便遵守先以督撫鎮<lb/>
　　　　協標兵言之在督撫鎮守已奉欽依不分信<lb/>
<pb n="KR2f0029_WYG_009-15a"/>
　　　　地但各標下之兵於春秋兩防各有就近駐<lb/>
　　　　劄之處如協守薊東副總駐劄建昌廵撫標<lb/>
　　　　兵既議屬之則本標之兵與廵撫標兵當兩<lb/>
　　　　防之際俱赴建昌合練而後則當以一營駐<lb/>
　　　　建昌一營駐燕河以備燕石東西之警得以<lb/>
　　　　就近首先迎敵次則薊鎮次則西路協守次<lb/>
　　　　則昌鎮各標兵以次而至薊鎮總兵標兵駐<lb/>
　　　　練三屯兩防之時則當仍舊不動以備馬太<lb/>
<pb n="KR2f0029_WYG_009-15b"/>
　　　　松棚三路之警即當先期馳赴截禦在東則<lb/>
　　　　東路協守在西則西路協守次則昌鎮各標<lb/>
　　　　兵以次而至協守薊西副總駐劄石匣總督<lb/>
　　　　標兵既議屬之則本標之兵與總督標兵當<lb/>
　　　　兩防之際俱赴密雲合練而後則當以一營<lb/>
　　　　駐密雲一營駐石匣以備墻古石塘嶺三路之<lb/>
　　　　警得以就近首先迎敵次則本鎮次則昌鎮<lb/>
　　　　與東路協守各標兵以次而至昌鎮標兵駐<lb/>
<pb n="KR2f0029_WYG_009-16a"/>
　　　　練昌平亦當仍舊不動以備居庸黄花鎮鎮<lb/>
　　　　邊城三路之警即當先期馳赴截禦次則薊<lb/>
　　　　西協守次則薊鎮次則鎮東協守各標兵相<lb/>
　　　　繼並至凡遇調遣每營務各遣騎將各將騎<lb/>
　　　　兵二千先馳赴邊拒敵兵車隨進至本路各<lb/>
　　　　要口扼截以待决戰其各路策應與各鎮入<lb/>
　　　　衛之軍次第前進亦各以是為凖其程限事<lb/>
　　　　緩則騎兵晝夜須行一百二十里車步八十<lb/>
<pb n="KR2f0029_WYG_009-16b"/>
　　　　里事急則騎兵晝夜須行一百五十里車步<lb/>
　　　　一百里皆以調兵文到為始違期者以逗遛<lb/>
　　　　論將到而兵不至者將官自㕘遊而下以軍<lb/>
　　　　法綑打因而悞事者斬副總而上先取死罪<lb/>
　　　　招由奏聞處治然又必先嚴探哨戒妄報各<lb/>
　　　　區將積習不務軍營有濟専為私便身圖冀<lb/>
　　　　免徵調則無警而報有警不明探哨以有事<lb/>
　　　　而報無事一日之間紛紜不一遂使臣等靡<lb/>
<pb n="KR2f0029_WYG_009-17a"/>
　　　　所適從因而調發差悞馴至失事者徃徃而<lb/>
　　　　有除臣等嚴行申飭外以後仍有因習不改<lb/>
　　　　者容臣等參奏處治庶軍令明而調遣無失<lb/>
　　　　策應不至後期此又在於七原之外不可以<lb/>
　　　　不講也所謂六失一曰不明節制之失二曰<lb/>
　　　　不練火器之失三曰不練土著之失四曰不<lb/>
　　　　練入衛客兵之失五曰不練班軍之失六曰<lb/>
　　　　不務練將之失其目雖有六一言以蔽之不<lb/>
<pb n="KR2f0029_WYG_009-17b"/>
　　　　務練將盡之矣今旣以戚繼光為之總鎮而<lb/>
　　　　臣等又議設副將又議選區將則明節制精<lb/>
　　　　技藝練土著練班軍皆舉之矣至於練士卒<lb/>
　　　　以備十夫長練十夫長以備百夫長練百夫<lb/>
　　　　長以備把總千總練把總千總以備提調守<lb/>
　　　　備練提調守備以備參遊副總練㕘遊副將<lb/>
　　　　以備大將皆不外此而得之惟在陛下信任<lb/>
　　　　專否之間耳所謂四弊一曰打箭彌縫之弊<lb/>
<pb n="KR2f0029_WYG_009-18a"/>
　　　　二曰較藝無實用之弊三曰偏重射打之弊<lb/>
　　　　四曰閲視多虛文之弊夫弊雖有四一言以<lb/>
　　　　蔽之將官不得其人也如將得其人則所存<lb/>
　　　　皆實心所幹皆實事兵之所習皆實藝臨閲<lb/>
　　　　得以盡言監臨自相信任可以無彌縫可以<lb/>
　　　　濟實用然則臣等所謂選將練將實今日第<lb/>
　　　　一義也又何有於七原六失四弊云乎哉伏<lb/>
　　　　乞聖裁<lb/>
<pb n="KR2f0029_WYG_009-18b"/>
　　　一兵部議云廵關監軍果否便益臣等議得都<lb/>
　　　　督戚繼光奏請科道一員監軍本部覆議就<lb/>
　　　　以廵關御史為之正恐設官太多事機紛擾<lb/>
　　　　故議行廵關衙門常川督理委於事體為便<lb/>
　　　　但戚繼光原請科道監督之意是欲調取南<lb/>
　　　　兵并募西北等軍另練五萬以備截殺誠恐<lb/>
　　　　更張之始流言易起首尾顧忌難以展布故<lb/>
　　　　請設監軍免生别議近奉成命南兵不必調<lb/>
<pb n="KR2f0029_WYG_009-19a"/>
　　　　取又以本官領鎮守之任有地方之責則其<lb/>
　　　　所轄邊關與應練兵馬原與廵關御史職守<lb/>
　　　　相關事得稽察似不必復以監軍為名伏乞<lb/>
　　　　聖裁<lb/>
　　　一兵部議云較閲射打應否停止臣等查得薊<lb/>
　　　　鎮軍官先年該兵部題奉欽依行廵按廵關<lb/>
　　　　御史㑹同閱視兵缺者補之兵不精者練之<lb/>
　　　　定擬分數以為舉刺其法甚善詎逃亡之額<lb/>
<pb n="KR2f0029_WYG_009-19b"/>
　　　　卒難以取盈訓練之法半奪於工役行之數<lb/>
　　　　年竟無成效且諸將畏罪曲事彌縫甚至因<lb/>
　　　　而虛冒糧餉科削軍人姦弊百出莫可究詰<lb/>
　　　　如部議所謂頓足發聲交通作偽者誠不誣<lb/>
　　　　也况校羣衆於一日之間程功能於一技之<lb/>
　　　　細委不足盡兵務而益勝算邇來廵按廵關<lb/>
　　　　御史亦洞悉此弊亟欲釐正先該御史孫代<lb/>
　　　　疏言之詳矣臣等屢奉廟謨諄諄以責實為<lb/>
<pb n="KR2f0029_WYG_009-20a"/>
　　　　言合無將補練一事就責成都督戚繼光嚴<lb/>
　　　　督各關營諸將領痛洗夙弊從實經理廵按<lb/>
　　　　廵關御史仍照出廵事理逐路閲視但廢弛<lb/>
　　　　已乆振刷甚難若復論其分數専事射打彌<lb/>
　　　　縫之弊又難盡洗以後合無於閲視之際稍<lb/>
　　　　寛時日既不併作一日亦不集在一處務將<lb/>
　　　　軍中一切金鼓旌旄之節行伍營壁之制車<lb/>
　　　　馬介胄之容五兵長短之用悉心校勘有無<lb/>
<pb n="KR2f0029_WYG_009-20b"/>
　　　　實用以定優劣以行賞罰不但専校射打一<lb/>
　　　　藝㕘遊而上有仍徒事虛文不幹實事者許<lb/>
　　　　各御史不時㕘奏中軍千把總而下應賞應<lb/>
　　　　罰聴各御史即於敎場舉行其分别補練分<lb/>
　　　　數懇乞聖明暫行停止如此則事有責成人<lb/>
　　　　鮮畏避去虛文而臻實效在此舉矣伏乞聖<lb/>
　　　　裁<lb/>
　　　一議樁朋臣等照得兵之馳逐惟馬是先馬之<lb/>
<pb n="KR2f0029_WYG_009-21a"/>
　　　　芻秣所費無算顧諸軍所領之料豆不以飼<lb/>
　　　　馬而剋以自食至於乾銀又孰肯以易束藁<lb/>
　　　　哉間者將官侵漁其間任馬之放牧於野漫<lb/>
　　　　不加察此馬之所以存者骨立而死者相壓<lb/>
　　　　也將官侵乾銀於上諸軍剋草料於下馬焉<lb/>
　　　　得而不耗哉乃議追死馬樁銀以領馬嵗月<lb/>
　　　　之乆近定追銀之多寡即所以懲不肯飼馬<lb/>
　　　　者之罪也旋以請馬請價牧寺難支議追朋<lb/>
<pb n="KR2f0029_WYG_009-21b"/>
　　　　銀自管軍官以及諸軍出銀有差以補馬價<lb/>
　　　　之不足俱嵗終總計其數題准支以買馬又<lb/>
　　　　因將官稽察無法營馬日耗乃題為㕘罰之<lb/>
　　　　例自將官以及千把總各計倒損者以為分<lb/>
　　　　數法至嚴矣然將官懼㕘罰之及已死者不<lb/>
　　　　以開報草料不行開除逼令本軍賠補而鬻<lb/>
　　　　妻子者有之索其賄賂乃為開追樁銀者有<lb/>
　　　　之軍不能賠且賄棄伍以逃者有之是樁銀<lb/>
<pb n="KR2f0029_WYG_009-22a"/>
　　　　未必盡追諸軍實因馬而逃且困矣又有巧<lb/>
　　　　避㕘罰之例立為均攤冷補之議即如昌平<lb/>
　　　　總兵劉漢比照保定事例已經題允此一例<lb/>
　　　　之開任其科𣲖馬之賠者無幾而諸軍之科<lb/>
　　　　索者無限朋銀之例徒為諸將開騙局耳况<lb/>
　　　　各軍領馬者一年之中止有半年草料領糧<lb/>
　　　　者一年之中又有半年本色乃每月扣朋銀<lb/>
　　　　五分令其鬻米以扣銀於官苦孰甚焉扣額<lb/>
<pb n="KR2f0029_WYG_009-22b"/>
　　　　月止五分而千把總之所扣者又不止此其<lb/>
　　　　納於官者又不盈此是官未得其實用而軍<lb/>
　　　　重受其困矣除議為條約嚴追樁朋不許將<lb/>
　　　　官以追賠冷補為名科害諸軍以去其所以<lb/>
　　　　病軍者附營處所添樹馬廐令其櫕槽喂養<lb/>
　　　　專以各中軍官董之日稽其草料月驗其脿<lb/>
　　　　息每季終委官查㸃以去其所以耗馬者但<lb/>
　　　　馬須急補支用樁朋總題不免遲悞時題似<lb/>
<pb n="KR2f0029_WYG_009-23a"/>
　　　　涉煩𤨏以後合無將收貯樁朋隨便支買嵗<lb/>
　　　　終𩔖奏以免題請支用之煩且以濟買補之<lb/>
　　　　急其冷補私攤盡行革免庶將官之騙局可<lb/>
　　　　破而諸軍之積蠧亦掃如有似前倒死數多<lb/>
　　　　者中軍千把總先行綑打仍與將官一體㕘<lb/>
　　　　罰乃責成既専牧事可舉矣此則部議所無<lb/>
　　　　而臣等併論之亦軍務當亟處者伏乞聖裁<lb/>
　　懇乞聖明早定廟謨以圖安攘疏<lb/>
<pb n="KR2f0029_WYG_009-23b"/>
臣前題山東京操官軍在彼防邊請乞添設都司統領<lb/>
兵部議得河南亦有班軍在彼守禦似應照例添設希<lb/>
從長酌處題請以慿議復等因咨行到臣臣查議得山<lb/>
東班軍春秋二班共計六千人毎三千名例應設一都<lb/>
司統馭尚無其人强弱所以相半除見在秋班一枝該<lb/>
臣權委原任福建都司都指揮僉事楊文統領在於古<lb/>
北口貼守除候防冬畢日容臣併將河南班軍一體博<lb/>
採相應統領官員另行題請其山東明年春班官軍戍<lb/>
<pb n="KR2f0029_WYG_009-24a"/>
期已近整搠宜早合無勅下該部查議將把總戚繼美<lb/>
量陞署都指揮職衘責令前去㑹同都司兵備等官將<lb/>
春班官軍挑選依期赴邊防禦等因題奉欽依欽遵移<lb/>
咨在巻今准前因該臣看得二省操軍既分為春秋二<lb/>
班則領班都司亦宜各設二員庶下班者得以預期整<lb/>
㮶不悞踐更之期見班者得以専精修守可責防禦之<lb/>
實又照兵不貴多而貴精將不在於徒勇而在知練兵<lb/>
之法蓋能練則兵可精兵精則雖寡亦衆故練得精兵<lb/>
<pb n="KR2f0029_WYG_009-24b"/>
一千則謂之千人敵練得精兵一萬則謂之萬人敵不<lb/>
然養兵雖多實為烏合之衆任將雖勇不過一人之敵<lb/>
此知兵之將所以當深致意也臣今蓋得二人焉如原<lb/>
任廣東總兵標下坐營官都指揮僉事陳其可原任福<lb/>
建都指揮僉事楊文皆所謂知兵之將各堪將萬人者<lb/>
一則因取用作缺一則以詿誤聴調臣嘗擬薦用之而<lb/>
未得其便所據前項領班員缺合無請乞勅下兵部再<lb/>
加查訪如果臣言不謬將陳其可楊文各擬署職推補<lb/>
<pb n="KR2f0029_WYG_009-25a"/>
河南山東各領秋班都司官責令前去用心整㮶依期<lb/>
赴戍以後遇有薊鎮𦂳要員缺再行推用如此則弱可<lb/>
使强寡可敵衆其有補於邊備不淺矣<lb/>
　　條議邊務以禆實效疏<hi>隆慶三年三月二十四日</hi>
准兵部咨該總督宣大山西等處地方軍務兼理糧餉<lb/>
都察院右都御史兼兵部右侍郎陳其學㑹同鎮廵題<lb/>
議要將大同遊兵四營比照宣府事例裁去一營歸併<lb/>
三營每營務足三千除一營防守本鎮其餘二營一營<lb/>
<pb n="KR2f0029_WYG_009-25b"/>
輪畨入衛一營在鎮操練惟復仍舊四營輪畨等因該<lb/>
本部看得總督宣大右都御史陳其學等㑹議過御史<lb/>
周詠所陳議遊兵以省冗濫一欵大率謂大同一鎮原<lb/>
有新舊遊兵二營嗣因嘉靖二十九年犯畿輔又設遊<lb/>
兵二營分為兩班輪畨入衛每年督發率於該鎮各營<lb/>
兵馬内選補年復一年以致逃亡故絶數多無人可補<lb/>
邇來薊鎮操練主兵營伍已屬强盛欲將該鎮遊兵四<lb/>
營比照宣府事例裁去一營歸併三營止許二營輪畨<lb/>
<pb n="KR2f0029_WYG_009-26a"/>
入衛不為無見但前項兵馬係干拱衛畿輔關係匪輕<lb/>
且事在閫外本部遽難輕議合候命下備行總督薊遼<lb/>
左侍郎譚綸查薊鎮主兵連年補練果否比前强盛其<lb/>
大同遊兵裁革一營歸併三營事體有無窒碍今欲减<lb/>
去入衛一枝有無相應逐一從長計議停妥明白具奏<lb/>
以慿覆請施行等因題奉欽依備咨到臣該臣查得薊<lb/>
鎮地方自嘉靖庚戌以前號為治平無事軍政多廢弛<lb/>
弗講比自庚戌而後邊患頻仍乃始以武備為務不惟<lb/>
<pb n="KR2f0029_WYG_009-26b"/>
廢墜之乆驟欲整頓為難而生長内地未嘗身經一戰<lb/>
之人較之各邊終日與敵為伍者强弱自是懸絶且咫<lb/>
尺神京事難盡法所以衆不足恃其勢不能不資於入<lb/>
衛之兵此其大凡也邇年以來不惟補練未效而逃故<lb/>
之數視之他鎮為尤甚即如永安昌平遊兵二營舊每<lb/>
營各三千也今每營實在各止一千五百員名耳振武<lb/>
石匣建昌永平遵化遊兵五營舊每營各三千也今每<lb/>
營各止二千三百員名耳此在營兵如此推之一十二<lb/>
<pb n="KR2f0029_WYG_009-27a"/>
路正兵與各枝班軍莫不皆然即自去嵗以來議添京<lb/>
操班軍四枝忠順軍二千名通州㕘將胡進操軍二千<lb/>
二百員名亦僅補足此逃亡之數此其勢何能一日無<lb/>
藉於入衛之兵况今日入衛之兵不惟强弱視昔為逺<lb/>
而其數亦日减月削非復舊時如延綏官軍四枝每枝<lb/>
减去三百名共减一千二百名大同官軍二枝每枝减<lb/>
去三百名共减六百名此皆近年事也通計入衛十枝<lb/>
之中又各有逃亡事故每枝亦不下二百人此臣所以<lb/>
<pb n="KR2f0029_WYG_009-27b"/>
終日皇皇莫知為計而譊譊然請以設險練兵為事盖<lb/>
誠有見於敵勢日張守備日薄求七年之病於三年之<lb/>
艾亦始自今蓄之耳乃即加之以强盛之名而欲减去<lb/>
入衛遊兵二枝之一是入衛之兵視昔十分已去其三<lb/>
二千四百餘里極重之邊萬一敵騎突至其誰與守以<lb/>
虛名而受實禍臣雖至愚極暗萬萬知其不可也伏望<lb/>
皇上軫念畿輔重地陵寢要區勅下該部議將大同入<lb/>
衛之兵仍舊以四枝更畨入衛此不惟得居重馭輕之<lb/>
<pb n="KR2f0029_WYG_009-28a"/>
勢而諸邊自是亦免紛紛援乞之擾矣<lb/>
　　請設専官馭新軍以防重地疏<hi>隆慶三年六月二十四日</hi>
據整飭昌平等處兵備山東按察司僉事宋守約呈稱<lb/>
保河忠順營軍士雖稱係安挿軍舍選集為兵訪得内<lb/>
多遊民頂充在邊防守則公然逃回撤兵之後又漫無<lb/>
統紀若不嚴為責成縱設有専官終無成效似應查照<lb/>
近日題准勾補薊昌二鎮標兵事例添設遊擊一員統<lb/>
領充為保定鎮守總兵下標兵名色一應訓練勾補事<lb/>
<pb n="KR2f0029_WYG_009-28b"/>
宜俱與該鎮部下兵馬一體督責查考春秋兩防逐名<lb/>
㸃發遊擊統領前來庶事權重而人心攝服號令嚴而<lb/>
行伍就緒等因備呈到臣案照先為懇乞聖明早定廟<lb/>
謨以圖安攘事該臣具題真保等處安挿軍舍空役頗<lb/>
多合於内摉選二千人與山東沂州通州㕘將各兵合<lb/>
之可得八千二百人分發各路擺守以補前取遊兵五<lb/>
枝之半尋該兵部題奉欽依行臣轉行保定等處鎮廵<lb/>
衙門於真保河間定州等衛挑選得忠順軍舍二千名<lb/>
<pb n="KR2f0029_WYG_009-29a"/>
據鎮守總兵官李勇呈委千總安廷燦統領前來發居<lb/>
庸關地方擺守時兵係新選安廷燦職卑不能鈐束又<lb/>
該兵備僉事宋守約呈委原任㕘將劉淮統領而劉淮<lb/>
亦乏統馭之才但各兵月糧至今年五月議之始定劉<lb/>
淮原係彼人所以春防仍聴統領聊以安輯衆心至於<lb/>
修守實効則三不當一也今據呈要添設遊擊一員為<lb/>
之専領而又屬之保定鎮守總兵標下充為標兵名色<lb/>
下班則就彼訓練遣戍則就彼督發庶兵有歸著事可<lb/>
<pb n="KR2f0029_WYG_009-29b"/>
責成委為有見相應議請及照有兵無將與無兵同若<lb/>
將不得人又與無將同今此新選忠順軍舍二千名視<lb/>
之他兵有如未受衘勒之馬駕馭尤難緩之則法度盡<lb/>
廢急之則羣情弗安必得老成練達之人方有操縱聨<lb/>
屬之道臣謹查得原任副總兵後充為事官管理軍門<lb/>
中軍事今聴用馮登乆歴邊塞曉暢軍情且籍係衛所<lb/>
素閑約束伏望勅下該部再加查議將馮登推補遊擊<lb/>
統領前項新選軍舍屬之保鎮總兵官標下作為標兵<lb/>
<pb n="KR2f0029_WYG_009-30a"/>
名色如法訓練每遇春秋兩防㑹同廵撫兵備等官查<lb/>
照各營事規處給糧餉整備器械責令馮登統領依期<lb/>
赴鎮分布防守中間若係雇倩頂替者徑行革退查取<lb/>
正身補役但有逃亡俱行總兵官李勇逐名拏解選補<lb/>
如此則將得其人事亦歸一而兵有實用矣<lb/>
　　敷陳末議以禆益倉漕疏<hi>隆慶三年六月十五日</hi>
准兵部咨該廵按直𨽻監察御史周禧條陳内慎防守<lb/>
一事該本部議得合候命下移咨總督譚綸從長計議<lb/>
<pb n="KR2f0029_WYG_009-30b"/>
即今添撥班軍二枝又准隨宜召募今秋防禦如果可<lb/>
省即將通州胡進各兵不必調用若班軍見聴教練土<lb/>
兵召募不多合將本㕘人馬量留精鋭一千在邊協守<lb/>
其餘發回該城防䕶漕糧統竢薊鎮各兵練有次第及<lb/>
召募充足通行免調若該鎮别有區畫亦聴從長另議<lb/>
題奉聖㫖通州兵著都留本處防守其餘依議行欽此<lb/>
欽遵備咨到臣案照先為懇乞聖明早定廟謨以圖安<lb/>
攘事該臣議於薊鎮原設遊兵十枝之中掣取五枝合<lb/>
<pb n="KR2f0029_WYG_009-31a"/>
總督鎮廵標兵練為三營以備截殺但各枝遊兵原係<lb/>
擺邊之數今視舊頓减一萬四千則十路㕘將提調之<lb/>
官又不免以單薄為辭臣復查得先年通州有新舊遊<lb/>
兵二枝每枝計三千人在邊防守後因設立遊兵改入<lb/>
京營操備今聞舊遊兵在京營者尚存一千三百五十<lb/>
九名新遊兵在京營者尚存一千六百七十四名合之<lb/>
可得三千三十三名更於京營請發京軍二千名又於<lb/>
真保等處選取安挿軍舍二千名又取山東沂州民兵<lb/>
<pb n="KR2f0029_WYG_009-31b"/>
一千二百名合之得兵八千二百名分發各路擺守以<lb/>
補前取遊兵五枝之半如真保達軍二千難以取盈或<lb/>
沂州兵不可必得合於通州㕘將胡進營内摘取一千<lb/>
補足其數當該兵部覆議題奉欽依將逹兵二千沂兵<lb/>
一千二百俱行調取其通州新舊遊兵三千在京營者<lb/>
與京營軍二千俱未議發惟以通州㕘將胡進全營官<lb/>
軍二千七百八十四員名盡數發邊防守而行京營大<lb/>
臣將戰兵營軍士摘發一枝選委良將統領前去通州<lb/>
<pb n="KR2f0029_WYG_009-32a"/>
防䕶漕糧等因備咨在巻後沂兵一千二百止防一秋<lb/>
尋即議罷則以山東班軍一枝補之今准前因該臣查<lb/>
得通州㕘將胡進兵一營當臣初議之時止摘取一千<lb/>
後廟議未以通州新舊遊兵歸在京營者與臣所請京<lb/>
軍二千人戍邊乃以㕘將胡進下全營官軍畀之去秋<lb/>
今春皆分布馬蘭谷防守蓋以補原取遵化遊兵一枝<lb/>
擺守信地之數近日請發河南山東班軍二枝一枝係<lb/>
屬鎮守總兵戚繼光軍營訓練一枝係補原取建昌營<lb/>
<pb n="KR2f0029_WYG_009-32b"/>
在於燕河擺守之數所據馬蘭一路見今又議分出主<lb/>
兵五百五十名作松棚谷遊擊張蕙下標兵又以原派<lb/>
保河遊擊王世卿所部民兵三千取回鎮守總兵戚繼<lb/>
光標下合營練訓則本路見缺擺邊官軍六千餘員名<lb/>
臣即通融設補不能以半其一半即臣敝精竭神亦難<lb/>
措處蓋在邊防守之兵止有此數足於此則缺於彼而<lb/>
各區守將動念舊䂓取彼與此誰肻心服照得臣前所<lb/>
議通州新舊遊兵併入京營者見今尚足三千人合無<lb/>
<pb n="KR2f0029_WYG_009-33a"/>
請乞勅下兵部再加查議將此遊兵三千分為二枝每<lb/>
枝務足一千五百人統以專將每嵗秋防則用二枝春<lb/>
防則輪流一枝依期督發到臣分布馬蘭一路防守各<lb/>
兵行糧在於薊鎮關支月糧毎當赴邊之日於本衛所<lb/>
預支三個月以便齎裹如此則塞上之兵仍歸塞上通<lb/>
州之軍歸之通州可謂兩利而俱全矣<lb/>
　　重地増兵防禦以保萬全疏<hi>隆慶三年六月二十五日題</hi>
據整飭昌平等處兵備山東按察司僉事宋守約呈據<lb/>
<pb n="KR2f0029_WYG_009-33b"/>
黄花鎮守備李世臣呈稱本職所轄邊隘東自南治口<lb/>
起西至西星口止延長三十餘里止有部下主兵老家<lb/>
軍士五百名京操該班軍士五百名共一千名常川駐<lb/>
守每遇春秋兩防調撥昌平營遊兵一枝名雖全營其<lb/>
實止有一千五百名主客通共二千五百名分布沿邊<lb/>
戍守大約七八十人守地一里萬一敵人擁衆突犯軍<lb/>
力單弱不足守禦合無俯賜轉達添兵協守庶保無虞<lb/>
等因呈該本職㑹同鎮守總兵官楊四畏看議得黄花<lb/>
<pb n="KR2f0029_WYG_009-34a"/>
鎮設在禁山之後南拱諸陵北鄰永寧東聨渤海一墻<lb/>
之外即為甌脱西接西星口起至居庸路邊界川草花<lb/>
頂止延長百里因係陵寢後山原無修設邊工實為極<lb/>
衝要害止有額設老家軍五百名常川駐守後䝉兵部<lb/>
議添京營班軍一千名劄委把總官二員統領分為春<lb/>
秋兩班春班以二月初一日上班八月初一日下班秋<lb/>
班接日更替上班者除月糧之外每名日給米一升下<lb/>
班者回家休息坐支月糧一石先年邊方無事軍士足<lb/>
<pb n="KR2f0029_WYG_009-34b"/>
守近因入犯之後増防築險邊務日殷所據守備李世<lb/>
臣呈乞増兵協守似應俯從但今防春主客兵馬分布<lb/>
已定原無可増之兵及查前項班軍名雖京營其實俱<lb/>
在長陵等八衛食糧在京名籍除革已乆與本鎮主兵<lb/>
無異而廼有半嵗之閒况春防二月秋防八月正值喫<lb/>
𦂳之際適當換班之期一應修設邊工事務率多挨日<lb/>
候換此調彼推下班者先期私逃上班者後期不至是<lb/>
以徒有班軍之名不獲𦂳急實用且九邊八衛之兵間<lb/>
<pb n="KR2f0029_WYG_009-35a"/>
關千里逺涉山川在邊終嵗尚無暇時矧兹額設班軍<lb/>
豈得獨逸即今時異勢殊難拘故態合無將前項軍士<lb/>
令其秋班者自八月初一日上邊至來年春防將撤五<lb/>
月初一日下班春班者自二月初一日上邊至秋防將<lb/>
撤十一月初一日下班各軍每嵗在邊九箇月下班休<lb/>
息三箇月其在邊日給行糧照舊關支庶兵無額外之<lb/>
添邊有協守之益等因具呈到臣竊惟黄花鎮係屬陵<lb/>
寢後門邊長地要守備宜密據呈止有老家軍伍百名<lb/>
<pb n="KR2f0029_WYG_009-35b"/>
昌平遊兵一千五百名京操班軍一千名京軍又分為<lb/>
春秋兩班委為單薄所據該道議稱前項班軍原在長<lb/>
陵等八衛食糧實與主兵無異要行改定班限秋班自<lb/>
八月初一日上邊協過春防至五月初一日方許下班<lb/>
春班自二月初一日上邊協過秋防至十一月初一日<lb/>
下班則是在邊每防増五百之衆而各軍每年亦尚有<lb/>
三月之安兵不假於外求食不煩於他計事莫便於此<lb/>
者如䝉伏乞勅下兵部再加酌議具請行臣轉行遵照<lb/>
<pb n="KR2f0029_WYG_009-36a"/>
施行則邊方幸甚<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0029_WYG_009-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　譚襄敏奏議巻九<lb/>
</p>
<p>
</p>
  </div>
</body>
</text>
</TEI>
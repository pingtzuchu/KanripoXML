<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>譚襄敏奏議巻十</head> <lb/>
    <p>
<pb n="KR2f0029_WYG_010-1a"/>
欽定四庫全書<lb/>
　譚襄敏奏議巻十<lb/>
　　　　　　　　　　　　　明　譚綸　撰<lb/>
　　沿邊缺乏火器速乞請發以充備禦疏<hi>隆慶四年四月二十</hi>
　　　<hi>五日題</hi>
准巡撫順天都御史劉應節咨據薊州永平昌平密雲<lb/>
各兵備道呈稱闕乏火藥器械相應題請一體給發等<lb/>
因備咨到臣臣惟禦敵之技必以火器為先火器之用<lb/>
<pb n="KR2f0029_WYG_010-1b"/>
又以多多為善葢多則㸃放無窮足當其蟻聚之攻少<lb/>
則擊發有限莫勝其蝟集之矢前此禦敵專待於應援<lb/>
之兵故所用火器亦惟應援之兵是賴故今惟標兵火<lb/>
器可言精且備耳至於各邊之器則皆束之高閣以待<lb/>
查盤並不敢分之塞垣以備戰鬭去年以來建造敵臺<lb/>
臣遍行各路摉刷火器以為守臺保邊之具始知其無<lb/>
備而紛然具以為請臣固不敢不竭犬馬之力而為多<lb/>
方營置之圖但自抵鎮以來講求車戰繕治器械晝夜<lb/>
<pb n="KR2f0029_WYG_010-2a"/>
無休比至去冬業始粗備而諸營呈討鳥嘴銃及各路<lb/>
呈討鐵佛郎機以備極衝之守又日不暇給今准咨稱<lb/>
缺少佛郎機至五千零二十位快槍至八千二百桿缺<lb/>
少鉛彈至六十七萬七千箇火藥至五萬六千二百斤<lb/>
若不亟為題請而惟責之本鎮自辦不惟料價無處抑<lb/>
且人力有限况見缺佛郎機快槍之數亦據三四年所<lb/>
建臺數之需言之耳若合一千五百臺計之所用之數<lb/>
尚多及稱火藥鉛彈聽本鎮自辦亦自薊昌具呈之數<lb/>
<pb n="KR2f0029_WYG_010-2b"/>
而言密永二道尚未慮及若以四道十四路每年合用<lb/>
火藥鉛彈皆辦自本鎮誠恐原留料價之銀不足以備<lb/>
十分之三伏望皇上軫念畿輔重鎮邊備廢弛勅下該<lb/>
部將所缺佛郎機快槍俱如數給發仍每道量給火藥<lb/>
五萬斤大小鉛彈五十萬箇聽臣等多方計處分投製<lb/>
用如此則重險不至視為虚器長技不徒託之空談而<lb/>
敵衆亦當有所懲創矣<lb/>
　　即事效忠再飭春防大計以慎固疆埸疏<hi>隆慶四年五月</hi>
<pb n="KR2f0029_WYG_010-3a"/>
　　　<hi>二十四日題</hi>
准兵部咨該本部題職方清吏司案呈奉本部送兵科<lb/>
抄出巡撫宣府等處地方贊理軍務都察院右副都御<lb/>
史王遴題内一欵免入衞遊兵以均戰守該本部看得<lb/>
巡撫都御史王遴等所陳免入衞遊兵以均戰守一節<lb/>
大率謂該鎮東路遊兵既議照舊專䕶南山遊兵一枝<lb/>
專防鎮城止遺正奇二營不敷戰守欲將更畨入衞薊<lb/>
鎮遊兵一營行令發囘留備本鎮候薊鎮的有警急與<lb/>
<pb n="KR2f0029_WYG_010-3b"/>
正奇等兵一併入關援剿查得本年入衞兵馬已經薊<lb/>
鎮軍門分布防守各有信地遽難議撤相應勘處合無<lb/>
備行薊鎮督撫官查照所議將宣府入衞遊兵應否發<lb/>
囘防禦聽其有警應援倘或南山一帶有警薊鎮作何<lb/>
䇿應勘議停妥咨報前來以憑議覆等因題奉欽依備<lb/>
咨到臣該臣㑹同整飭薊州等處邊備兼巡撫順天等<lb/>
府地方都察院右僉都御史劉應莭議照薊昌二鎮先<lb/>
年分為十區毎區俱派入衞客兵一枝以備截殺宣府<lb/>
<pb n="KR2f0029_WYG_010-4a"/>
入衞遊兵一枝向分付在馬蘭谷防守其來已乆非創<lb/>
始自今矣今宣鎮之所謂南山即指薊昌二鎮邊牆而<lb/>
言也宣鎮所謂重南山乃所以重京陵即薊昌所謂守<lb/>
邊城即所以守京陵也今若裁減宣鎮衞兵一枝則馬<lb/>
蘭一區缺軍截殺而馬蘭將不守矣馬蘭一處不守則<lb/>
全鎮為之騷然而陵京亦不免於震動宣鎮南山之重<lb/>
亦徒託之空言而無益矣此其不可一也况薊鎮入衞<lb/>
之兵其舊葢二十枝逓減至今乃十枝耳而數又不足<lb/>
<pb n="KR2f0029_WYG_010-4b"/>
三千於内如延綏三枝則每枝僅二千二百人寧夏固<lb/>
原大同四枝每枝各二千七百人耳遽年以來又各紛<lb/>
紛議罷而事難必從今更使近者罷去逺者安能但已<lb/>
而薊鎮二千四百餘里之邊將何以為守乎此其不可<lb/>
二也伏望皇上軫念薊鎮為全邊第一重地勅下該部<lb/>
將宣鎮遊兵一枝入衞如故仍執為一定之議以便遵<lb/>
守免致揺惑人心如此則畿輔幸甚臣等不勝幸甚<lb/>
　　感激非常恩遇披誠請兵以備戰守以圖補報疏<lb/>
<pb n="KR2f0029_WYG_010-5a"/>
　　　<hi>六月十六日題</hi>
本年四月初一日據山東領班署都指揮僉事楊文呈<lb/>
奉臣帖將遊擊將軍陳其可督同原任守備義勇右衞<lb/>
指揮僉事孟杰新募奇兵一枝通行管營訓練仍照原<lb/>
案多方召募遇有來投查審真正名籍陸續呈報驗發<lb/>
收伍等因到臣所據都司楊文等召募新兵三千名相<lb/>
應内以一千五百名抵補入衞陜兵原分布黄花鎮寧<lb/>
夏一技古北口曹家寨延綏一枝各原減五百之數餘<lb/>
<pb n="KR2f0029_WYG_010-5b"/>
一千五百名即抵今革退忠順軍二千之數俱屬臣標<lb/>
下另設專將統領訓練候臣通融分布各路防守合用<lb/>
月粮照舊於各營路缺額主兵數内攴給仍遵照題准<lb/>
事例全給行粮每年㑹計於客兵額内動攴庶人心樂<lb/>
從而無復有散逸之患及照畿輔之地人易資生塞上<lb/>
之役事宜効死人不樂於應募以故前此募兵非不嚴<lb/>
行督責卒未見有成效今於一年之間募足三千之數<lb/>
實由陳其可楊文孟杰多方招徠與用心撫輯所致不<lb/>
<pb n="KR2f0029_WYG_010-6a"/>
然未易辦此除陳其可見充河間遊擊外合無即以山<lb/>
東領班都司署都指揮僉事楊文量陞遊擊職銜統領<lb/>
訓練以需實效其楊文領班員缺即以原任守備義勇<lb/>
右衞指揮僉事孟杰代補庶㡬在新軍則兵將相識在<lb/>
班軍則統馭獲人軍既皆得實用而或修或守盡為有<lb/>
資矣再照本鎮召募之法本為節省財用計也今減去<lb/>
入衞與忠順官軍三千五百員名正䭾馬一千七百餘<lb/>
匹而補以募兵三千即給與全攴行粮其所省誠為不<lb/>
<pb n="KR2f0029_WYG_010-6b"/>
少但入衞官軍一千五百月粮皆屬彼省關攴盔甲器<lb/>
械乃其自備在薊鎮不過攴與行粮料草耳今募兵則<lb/>
月粮皆取諸本鎮盔甲器械皆從官給其所費亦甚不<lb/>
貲是用入衞之軍在各鎮則士馬多勞錢粮多費而薊<lb/>
鎮實安享其成從召募之法在各鎮雖甚䝉其利而薊<lb/>
鎮仍未見其省臣愚竊謂自是而後不如且罷召募之<lb/>
法仍從入衞為便如䝉伏乞勅下該部再加㸔詳定為<lb/>
畫一之規併行上請行臣等遵照而行臣愚幸甚邊疆<lb/>
<pb n="KR2f0029_WYG_010-7a"/>
幸甚<lb/>
　　營務初更條陳未盡事宜以飭戎政以裨安攘疏<lb/>
　　　<hi>七月三日題</hi>
准兵部咨該巡視京營魏給事等題查班軍以資䕶衞<lb/>
竊惟班軍之役專以强榦弱枝拱䕶京輔祖宗神謨為<lb/>
慮逺矣邇來事規漸紊法乆弊生官利其賄則有賣放<lb/>
頂替之私軍畏其苦尤多買脱竊迯之弊及至入京不<lb/>
論工之大小盡數撥在工所在營將官不相統屬兩相<lb/>
<pb n="KR2f0029_WYG_010-7b"/>
躱避既不在工又不歸伍不惟人無實用又且徒費月<lb/>
粮此班軍之所以極敝而不可不亟為之處也臣等議<lb/>
欲預行彼處撫按都司兵備等官將該班軍各照額數<lb/>
清催精壯統領赴班分投各營操練與京軍一體賞罰<lb/>
亦可資為戰守再照先年薊遼總督題議將河南山東<lb/>
上班壯軍撥一萬六千餘名赴鎮協同防守將老弱者<lb/>
留京以不教之軍守極衝之邊在邊方徒糜粮餉于京<lb/>
營實妨大計合無將薊鎮防守班軍酌量撤囘該本部<lb/>
<pb n="KR2f0029_WYG_010-8a"/>
覆議祖宗時定居重馭輕之制每年令外衞官軍更畨<lb/>
赴京操練自嘉靖間敵犯畿輔地方已將大寧等衞官<lb/>
軍留各關隘守把近又議將鳯陽守陵官軍留在彼處<lb/>
防守僅此山東河南中都等三都司官軍轉流京操却<lb/>
又每年借戍薊州一萬六千員名今查得春班該赴京<lb/>
者不及九千員名適又遇有殿閣工役尚且不敷撥用<lb/>
動攴太僕寺庫銀募夫以充班軍做工此其積衰廢法<lb/>
不但統領劄付官作弊及在營操練無法而已委當及<lb/>
<pb n="KR2f0029_WYG_010-8b"/>
時查處合無通行山東河南鳯陽等處各該撫按官轉<lb/>
行兵備該道嚴責各衞掌印等官自今秋班為始各該<lb/>
班軍赴京者要照額數遴選精壯責令勤能委官督發<lb/>
起程到部發營操練其借撥薊鎮防邊官軍一萬六千<lb/>
員名亦咨總督侍郎譚綸急速補練土兵刻期退囘京<lb/>
營無致乆假不歸等因題奉欽依咨行到臣臣看得在<lb/>
河南山東京操班軍各二枝每歲春秋兩防各一萬二<lb/>
千員名乃臣等與前總督侍郎曹<hi>缺</hi>先後題請節該兵<lb/>
<pb n="KR2f0029_WYG_010-9a"/>
部題奉欽依屬見薊鎮分班防春防夏防秋一以備撤<lb/>
兵空虚之時一以為更畨訓練之計在京營戰兵三千<lb/>
乃巡倉御史議將通州官軍撤囘防守兵部議以戰兵<lb/>
三千抵補薊鎮先年改入京營遊兵六千與見今撤囘<lb/>
通州官軍之數在原議並非暫借於薊鎮亦非乆假况<lb/>
薊鎮與敵僅隔一牆保固薊鎮即以拱䕶京師薊鎮誠<lb/>
急朝廷尚當别行遣將發兵以為聲援以張天討京師<lb/>
則堂奥也薊鎮則門戸也徵列省之兵以實京營誠得<lb/>
<pb n="KR2f0029_WYG_010-9b"/>
居重馭輕之法出京營之兵以守門戸亦為攘外安内<lb/>
之圖事均一體情非秦越謂之乆假不歸臣固有所不<lb/>
敢責之尅期退囘勢亦有所未能伏望皇上軫念薊鎮<lb/>
精兵歲減邊患可虞且人心易摇秋防已迫勅下兵部<lb/>
將先後請發班軍一萬二千員名存留薊鎮如故仍馬<lb/>
上差人齎文二省撫臣將秋防赴邊班軍嚴加挑選依<lb/>
期督發其京營戰兵二枝每枝各一千五百名仍定以<lb/>
慣戰邊將以七月十五日為期統領前來以便分布如<lb/>
<pb n="KR2f0029_WYG_010-10a"/>
此庶人心知有定向不致觀望悞事而邊疆實有賴矣<lb/>
　　哨報東西諸部合謀大舉請乞預調保邊入援兵<lb/>
　　　馬以助戰守疏<lb/>
本月二十二日酉時據分守石塘嶺叅將陳勛揭禀白<lb/>
海子迤北瞭見敵兵約長七八十里於八月十三日起<lb/>
身徃東北行走又據薊鎮總兵官戚繼光揭稱西路敵<lb/>
兵十分重多已到境外地名啇都等因各報到臣該臣<lb/>
督同鎮巡等官查照節年事規將主客官軍酌量地勢<lb/>
<pb n="KR2f0029_WYG_010-10b"/>
衝緩題請分布乘牆列守而又議以黄花居庸鎮邊三<lb/>
路有警該昌鎮總兵官楊四畏統領本標官兵首先應<lb/>
援迎敵古北牆子嶺曹家寨石塘嶺有警該西路副總<lb/>
兵官李超統領本營并臣標將李如檟等標兵首先應<lb/>
援迎敵馬蘭松棚太平三路有警該總理都督戚繼光<lb/>
首先應援迎敵燕河臺頭石門山海關四路有警該東<lb/>
路副總兵官胡守仁統領巡撫標下及本營標兵首先<lb/>
應援迎敵而臣與巡撫都御史各徃來督理遇警隨營<lb/>
<pb n="KR2f0029_WYG_010-11a"/>
調度各該總協等官本路無警他路有警即便相機䇿<lb/>
應夫分路列戍布置雖詳但邊長人稀全仗軍門鎮巡<lb/>
協守標兵近者則首先迎敵逺者則相繼應援設使直<lb/>
入一路或分入兩路又地方相去不逺即有二三十萬<lb/>
之衆臣等以四標全力合併拒阻即不資外助可保萬<lb/>
全但今據所報西路且有二十萬衆東路懲創徃年挫<lb/>
䘐之事糾合各部計亦不下十萬屢報西路謀入黄花<lb/>
鎮而東路又謀入古北口東西又謀入馬蘭谷是分為<lb/>
<pb n="KR2f0029_WYG_010-11b"/>
三路矣東路則謀入義院口為石門寨所屬又謀入界<lb/>
嶺口為臺頭營所屬又謀入冷口為燕河營所屬又謀<lb/>
入潘家口為松棚谷所屬即未能四路並入但今四路<lb/>
内屬諸蕃各自逃去亦必有分入二路之意且一路遇<lb/>
敵左右二路俱當戒嚴是薊昌一十四路東西相去二<lb/>
千餘里處處受敵臣等各標之兵可以應援截殺者纔<lb/>
有四營東二營合車騎歩兵計三萬有奇昌平一營不<lb/>
滿六千又抽諸長陵等八衞之人最為脆弱難恃所堪<lb/>
<pb n="KR2f0029_WYG_010-12a"/>
恃者僅東之三營耳以三營三萬之兵而當三十萬五<lb/>
路入人之衆已為力不能攴而况黄花鎮為陵寢重地<lb/>
臣必自將密雲一營合昌平標兵誓死以當黄花一路<lb/>
則所謂古北石塘曹家寨牆子嶺首先迎敵已無其兵<lb/>
而東路既欲分入二處則副總兵胡守仁即合巡撫標<lb/>
下之兵其力亦難兼顧總兵戚繼光協總胡守仁即如<lb/>
初議遇警首先迎敵亦再無别兵可以調發相繼應援<lb/>
臣等用是苦心籌畫無所措手為今之計合無請乞勅<lb/>
<pb n="KR2f0029_WYG_010-12b"/>
下該部預將保定鎮巡應援兵馬行令整搠三枝星馳<lb/>
前赴密雲聽臣分撥標兵三千相兼前去駐劄石匣營<lb/>
適中地方專備古北牆子曹家寨石塘嶺有警分投赴<lb/>
邊併力拒阻又行遼東鎮巡官預將入援人馬星馳進<lb/>
關至石門寨臺頭營屯劄專備東路土蠻如果分入二<lb/>
處總兵王治道與副總胡守仁督兵分投拒遏巡撫都<lb/>
御史劉應節徃來調度俾臣得以專當黄花鎮一面保<lb/>
䕶陵寢戚繼光專當馬松太平三路如或黄花一鎮無<lb/>
<pb n="KR2f0029_WYG_010-13a"/>
警臣仍率協總李超標將李如檟等專待牆古曹石首<lb/>
先迎敵而以保定援兵分發西自牆古曹石東至馬松<lb/>
太平遇急䇿應又或牆古曹石無警而敵悉衆分入馬<lb/>
蘭以東臣則親率標兵以東而以保定應援兵馬留在<lb/>
平谷以西一則防備西路突瞰我虛一以預備内地又<lb/>
或馬松無警而牆古以西或得潰入則戚繼光躬率全<lb/>
營標兵星馳而西與臣連營奮戰如此則勝算粗定不<lb/>
致顧此失彼若謂二鎮援兵必待敵巳潰牆而後入關<lb/>
<pb n="KR2f0029_WYG_010-13b"/>
策應則有焦頭爛額之功不如曲突徙薪之萬全也伏<lb/>
望聖明軫念敵衆兵寡俯賜俞允畿輔地方幸甚臣愚<lb/>
不勝幸甚<lb/>
　　查陳舊例漕運疏<lb/>
准巡撫順天都御史劉應節咨據昌平道兵備僉事宋<lb/>
守約呈遵䝉案驗事理行准總理昌平糧向戸部主事<lb/>
張克家手本囘稱緣由為照昌鎮地方設居陵寢切臨<lb/>
邊隅軍多民少地窄農稀年例主客糧草俱于四外收<lb/>
<pb n="KR2f0029_WYG_010-14a"/>
買轉運艱難商人疲累已屬難攴今若以漕糧折價萬<lb/>
一各商糴買不前到累逋迯邊軍仰給無資臨時悮事<lb/>
干係匪輕合無姑如管糧衙門所議仍發本色漕糧查<lb/>
照先年舊例責令原運官旗徑運大通橋下堆卸本鎮<lb/>
委官帶領車戸䭾運該運官旗各赴該倉晒揚交納庶<lb/>
車脚無挿和之弊而邊軍得實用之惠矣惟復仍運通<lb/>
倉收貯責令經紀轉運等因據呈備由咨覆到臣議照<lb/>
昌平地方委係邊隅土地磽确出産穀粟甚寡上年戸<lb/>
<pb n="KR2f0029_WYG_010-14b"/>
部將漕糧發銀召買所司深以為難臣等據文題請已<lb/>
該戸部撥酌准覆于脚價有省然召商收買實於事體<lb/>
難行所據兵備管粮衙門㑹議不惟當從通州仍令經<lb/>
紀轉穵且欲復照先年由大通橋官旗徑運為便臣等<lb/>
覆加叅酌委宜率由舊章難於因噎廢食動事更革伏<lb/>
乞勅下該部再為詳定覆請畫一遵守施行<lb/>
　　遼東急缺大將乞早推補先褒死節以作忠勇疏<lb/>
據險山叅將郭承恩報敵人聚兵要搶廣寧錦義地方<lb/>
<pb n="KR2f0029_WYG_010-15a"/>
總兵官王治道隨自關西囘還徑至義州適中地方防<lb/>
禦遇敵兵四萬餘騎王治道提兵追剿忽遇伏兵三萬<lb/>
餘騎突起王治道見其勢衆併力血戰殺敵不計其數<lb/>
王治道并郎得功均被射砍身死家丁選鋒官軍亦有<lb/>
損傷其大營兵馬並無損折敵人從原路出境去訖等<lb/>
因備報到臣臣督屬雖逺而大將陣亡亦難辭責謹席<lb/>
藁待罪外前項事情本宜從彼中撫按㑹同具奏但臣<lb/>
面詢走報夜不收任友才禀稱敵兵徃東北退遁本處<lb/>
<pb n="KR2f0029_WYG_010-15b"/>
既未得手尚恐要犯廣寧等因則巡撫官正屬調度截<lb/>
殺之時而巡按相去又逺且大將云亡人心解體必候<lb/>
合疏以聞誠恐别失事機所據總兵官員缺相應先行<lb/>
具題伏乞勅下該部作速㑹推謀勇兼資將官一員前<lb/>
去任事仍乞比照先年陣亡總兵官殷尚質楊照事理<lb/>
將王治道郎得功先行題請褒錄于以安地方於目前<lb/>
慰忠魂於地下<lb/>
　　薦舉兵備官員以備錄用疏<lb/>
<pb n="KR2f0029_WYG_010-16a"/>
臣奉命總督薊遼保定等處軍務已及三年茲當陞任<lb/>
所據督屬兵備官員例應薦舉臣謹查得分守遼海東<lb/>
寧道叅政張邦土精明宏博重厚老成以恬淡而飭躬<lb/>
不務先人以賢智崇樸忠以明職真能為世之表儀定<lb/>
驛傳之章程明屯種之規則具見其經畫之大嚴收堡<lb/>
之號令設路河之墩牆足知其防禦之周賞罰明而人<lb/>
心思奮更歴乆而勞勣獨多整飭大名兵備副使張佳<lb/>
𦙍學有淵源才堪經濟留心飭武列郡多可戰之兵正<lb/>
<pb n="KR2f0029_WYG_010-16b"/>
已率人一道無犯贓之吏詰戎則每嚴清勾逋迯者盡<lb/>
歸於伍救災則務先窮困昬墊者胥匡以生提一旅以<lb/>
備邊軍威甚盛操三尺以馭下憲體何嚴真可謂人倫<lb/>
之表而能備緩急之用整飭昌平兵備僉事宋守約揮<lb/>
霍宏才光明俊業掣肘而處盤錯之具區操割不難於<lb/>
迎刃抗志以圖安攘之實政經營獨見其苦工持憲具<lb/>
凛凛之風裁一路之豺狼屏跡馭衆有休休之器度全<lb/>
鎮之羆虎傾心建臺建城皆挺身任事故能先衆以成<lb/>
<pb n="KR2f0029_WYG_010-17a"/>
功議餉議兵則獨立敢言不為曲學以阿世克勤克慎<lb/>
真懷忠抱赤之臣有守有為允康濟保釐之器分守遼<lb/>
海東寧道兵備僉事劉田博雅不羣清真可則當軍民<lb/>
錯雜之地處置盡合于人情峻内外出入之坊備禦毎<lb/>
先於勝算督率則遍歴險阻何異於胼手胝足之勞秉<lb/>
憲則獨持風裁常聞其發奸摘伏之事敵毎畏威而遁<lb/>
吏不緣法為奸整飭遼東寧前兵備僉事任彬嚴毅不<lb/>
阿沈潛不露懲奸剔蠧一道之弊肅風清列戍修垣三<lb/>
<pb n="KR2f0029_WYG_010-17b"/>
載而民安盜息備冦則人人用命鼔舞自見其多方清<lb/>
屯則井井有條區畫足知其極密以上諸臣皆一時藩<lb/>
臬之選所當薦舉以備擢用内僉事宋守約資勞巳及<lb/>
四載春秋共歴七防望重而心愈謙宦成而志益勵所<lb/>
宜特薦以備破格超擢者也如䝉伏乞勅下該部再加<lb/>
查訪如果臣言弗謬將張邦土等循資擢用宋守約破<lb/>
格超待如此則人思感奮而邊備為有禆矣<lb/>
　　舉劾有司官員以昭勸懲疏<lb/>
<pb n="KR2f0029_WYG_010-18a"/>
臣據督屬有司官員例當舉劾謹查得順德府知府馮<lb/>
善温恭有度正直不阿易俗移風知化導之在巳能躬<lb/>
先於儉約救災恤患若痌瘝之切身遂力拯其啼號百<lb/>
廢俱興四知尤慎廣平府知府賀賁貞至絶俗人不忍<lb/>
欺明照覆盆寃獄為之盡洗法行近習積蠧因而一清<lb/>
不猛不寛能勤能慎保定府知府賈淇重厚有文精明<lb/>
不刻當三輔之首衝迎刃足占其利器拯百姓之胥溺<lb/>
設心獨苦於良工氷清玉潔之操吏畏民懷之政真定<lb/>
<pb n="KR2f0029_WYG_010-18b"/>
府知府楊道亨溫文謹飭正大光明寓撫字於催科黎<lb/>
庶每歌其善政以㢘平為治體僚屬盡慕其清操事必<lb/>
為之調停法能行於豪右大名府同知朱一松和而有<lb/>
執介不為名處事務盡周詳衆皆稱便鞠獄無為深刻<lb/>
民自不寃左右不敢為奸黎庶咸懷其惠管通州事河<lb/>
間府同知劉耀武沈潛能斷果毅有為當盤錯之具區<lb/>
操割不煩遊刃處驕滑之衞卒駕馭自是長才永平府<lb/>
同知賀溱忠信明決重厚老成案牘必親胥吏無舞文<lb/>
<pb n="KR2f0029_WYG_010-19a"/>
之弊亷隅自峻門庭絶請謁之私遵化營管粮河間府<lb/>
通判王建鏌鋣利器科第遺英守邊則議保障之長圖<lb/>
不獨恃其山川險阻署篆則修循良之實政尤加意於<lb/>
錢穀甲兵建白綽有千言足占經術施為得當一面定<lb/>
著壯猷居庸關管關保定府通判法暟雅有文辭習明<lb/>
吏事禔身清謹志不耻於抱關立志㢘平才尤優於守<lb/>
郡承委能事事不茍議法則井井有條保定府推官蔣<lb/>
希孔儀容修潔操履方嚴不察察以為明法令自行於<lb/>
<pb n="KR2f0029_WYG_010-19b"/>
頑滑每孳孳以為善好惡獨謹於貪殘審鞠務得其情<lb/>
平易可以觀政大名府推官蔡汝賢人如金玉操比氷<lb/>
霜條上便宜每事有關於政體聼斷訟獄論法必酌諸<lb/>
人情廣平府推官董邦禮德器溫純才識明敏剖斷如<lb/>
流法律真同老吏操持似洗清苦無異寒儒河間府推<lb/>
官馬應夢才本明達政尚清㢘掣鹽能盡得奸欺課入<lb/>
為盛議獄則多所平反寃抑獲伸潔巳譬之氷壺方人<lb/>
猶懸藻鑑真定府推官張堯年器識老成才猷精練議<lb/>
<pb n="KR2f0029_WYG_010-20a"/>
獄務為明允兩造無寃禔身克盡清廉一塵不染左右<lb/>
無舞文之吏菁莪多樂育之賢開州知州陳允升警敏<lb/>
多才沈毅有守事必求其節省經費自充獄不厭於精<lb/>
詳民命攸賴管房山縣事知州李琮平易可以近民明<lb/>
敏足以從政事至輒應弦而解真剸繁理劇之才質成<lb/>
能片言以折有治暴抑强之具五年清節無間始終百<lb/>
雉堅城足垂乆逺遷安縣知縣趙雲翔駕馭長才循良<lb/>
古吏潔已愛民治行已空於冀北即戎講武甲兵尤富<lb/>
<pb n="KR2f0029_WYG_010-20b"/>
於胷中真非百里之才可當一面之任寶坻縣知縣劉<lb/>
不息髙明器識潔白操持理枉伸寃囹圄無乆淹之獄<lb/>
省刑薄罰田野有更生之民固安縣知縣馮子履人如<lb/>
精金美玉操比烈日嚴霜催科能屏絶鞭笞逋負獨少<lb/>
拯溺則胼胝手足全活何多法不撓於權豪惠每先施<lb/>
㷀獨遵化縣知縣王宣化言行動法古人政事足稱良<lb/>
吏均徭平賦事必為之畫一而權貴靡所低昻議獄慮<lb/>
囚意每切於平反而囹圄並無寃抑有節用愛民之實<lb/>
<pb n="KR2f0029_WYG_010-21a"/>
真盤根錯節之才撫寧縣知縣李一本才優治劇明可<lb/>
燭奸撫字勞心流移盡復其業催徴有法逋負悉輸之<lb/>
官不染一塵能盡三事肥郷縣知縣李栻學有淵源才<lb/>
雄經濟寓郷約於保甲善政真足宜民存渾厚於精明<lb/>
儒術固能飭吏事事見其精采斷斷可為循良任丘縣<lb/>
知縣胡峻德才優幹濟守更端嚴以民心為已心體悉<lb/>
務周於寒谷理官事猶家事忠誠可格乎上蒼折獄真<lb/>
以片言修城不動聲色蠡縣知縣劉伯縉博雅宏才廉<lb/>
<pb n="KR2f0029_WYG_010-21b"/>
明善政法紀行之豪右宿蠧為清催徴不事鞭敲額賦<lb/>
盡起能潔已以愛民㒺違道而干譽魏縣知縣徐元太<lb/>
䆳學宏才英標雅操儉約出自性成民懷節省長厚由<lb/>
於天賦政尚㢘平效古人㒺為時套修實政不衒虚名<lb/>
邯鄲縣知縣高世雨揮霍長才循良德政邑當孔道精<lb/>
明無減於驅馳民罹大災憂勤至廢其寢食法行自近<lb/>
廉可生威井陘縣知縣鍾遐齡德性謙冲才猷縝密條<lb/>
列編審之便良法可窒其弊源節省供應之煩美意遂<lb/>
<pb n="KR2f0029_WYG_010-22a"/>
甦夫民瘼持巳擬之食檗發奸畏其有神濬縣知縣楊<lb/>
沂心存公恕政尚㢘平以片言而折獄動得隠情立三<lb/>
限以催科咸無逋賦儒術可以飭吏身教自能化民邢<lb/>
臺縣知縣耿鳴世性資明發操履端嚴豪右畏其威㢘<lb/>
侵地盡歸於版籍疲民賴其賑恤仁聲遍滿於閭閻馭<lb/>
下嚴而有恩教民動必以禮長垣縣知縣孫錝德性温<lb/>
恭才猷敏贍地本盜賊之淵緝捕嚴而民皆帖席時值<lb/>
昏墊之後拯援切而衆乃胥生操比氷霜邑多弦誦滑<lb/>
<pb n="KR2f0029_WYG_010-22b"/>
縣知縣劉翲才識老成政體練達剸繁理劇恢恢乎遊<lb/>
刃有餘節用愛民歉歉然毎懷靡及一塵不染六事允<lb/>
修昌黎縣知縣張存智練達多才沈潛有決慎刑獄而<lb/>
兩造無寃躬節儉而一介不茍以上諸臣雖職任各殊<lb/>
才器互異均之㢘平公謹所當薦揚以備錄用者也臣<lb/>
又訪得真定府管粮通判王某小才足以集事多智可<lb/>
以飾奸淫刑以逞賣法貪贓藁城縣知縣易某性資迂<lb/>
緩才智昏庸舉動全無威儀刑罰不知可否初則柔懦<lb/>
<pb n="KR2f0029_WYG_010-23a"/>
無為末乃貪贓敗度此二臣者清議不容人心共忿所<lb/>
宜亟行罷斥以警官邪者也臣又訪得興濟縣知縣公<lb/>
某年當衰暮識欠精詳聽左右一言則巨冦五人同時<lb/>
漏網甫到任數月逮無辜二命相繼含寃一味昏庸全<lb/>
無知識但蒞任尚淺為患未深此一臣者所宜降調閑<lb/>
散以責後效者也如䝉伏乞勅下該部再加查訪如果<lb/>
臣言不謬將馮善等循資擢用王某等亟行罷斥公某<lb/>
降調閑散如此則公論定而勸懲自昭生民為有賴矣<lb/>
<pb n="KR2f0029_WYG_010-23b"/>
　　舉劾大小將領以飭邊備疏<lb/>
臣據督屬大小將領例當舉劾查得總理都督戚繼光<lb/>
並具才識兼資文武能以其身係安危之重即艱難盤<lb/>
錯務成其信於先資之言每嚴其辨於義利之關雖禍<lb/>
福死生不變其塞於平生之守語統馭之規模則治衆<lb/>
如寡真多多而益辦論綜理之周密則視官猶家無事<lb/>
事之不親凡令必三五申具見忠肝義膽一檄即千百<lb/>
語皆為豹畧龍韜訓練足以動鬼神塞外之思一逞者<lb/>
<pb n="KR2f0029_WYG_010-24a"/>
巳竟憚其威畧忠信可以貫金石麾下之始而疑者今<lb/>
咸服其精明充其素志豈但勒石於燕然意厥成功直<lb/>
欲標柱於瀚海此一臣者真為國家之良翰而無忝公<lb/>
侯之腹心所宜隆其委任假之事權俾得展布以䇿奇<lb/>
勲者也鎮守昌平總兵官楊四畏滿腔忠赤刻意功名<lb/>
其治兵也則紀律甚嚴而恩又足以附衆無忝古名將<lb/>
之風其臨事也即勇徃直任而謙又能以下人足稱真<lb/>
君子之譽貌𩔖恂恂儒者勇畧實冠於三軍名則﨣﨣<lb/>
<pb n="KR2f0029_WYG_010-24b"/>
武夫㢘潔不茍於一介程功督備雖披星戴月而㤀其<lb/>
勞養士恤軍每推食解衣而莫之吝此一臣者真為遼<lb/>
左之偉人無忝一方之大將所宜乆其委寄進之崇階<lb/>
以重陵寢者也遼東總兵官李成梁忠義得之性成果<lb/>
敢由於天賦自結髮以從戎雅能奮鷹揚之勇惟矢心<lb/>
以報國㡬成入虎穴之功所至以清白著聲官給養㢘<lb/>
之田亦却之而不受至今尚澹泊自處家僅中人之産<lb/>
恒鬻之以為資威望乆播於東方才畧足當乎大任協<lb/>
<pb n="KR2f0029_WYG_010-25a"/>
守東路副總兵官胡守仁心誠許國志切寧邊嚴節制<lb/>
以練車師吏士之精采百倍懸恩信以購戰卒貔貅之<lb/>
歸附獨多申明剥削之科條軍無掊尅搜刷軍餘之影<lb/>
占身無怨懟督工則調停有方衆不勞而事集防冦則<lb/>
寢食俱廢人有感而作忠協守西路副總兵官李超英<lb/>
敏長才恢𢎞逺志虎鈐豹畧悉淹貫於胸中用兵而奇<lb/>
正逓出騎士車師皆精練於平日臨陣則意氣自閑當<lb/>
在南方割所愛以酬敢死之士人服其忠比來北塞轉<lb/>
<pb n="KR2f0029_WYG_010-25b"/>
其弱而為有制之兵衆稱曰善遇知已於平生不㤀國<lb/>
士之報即登壇於年少居然老將之風分守牆子嶺副<lb/>
總兵張臣起自戎行熟諳武畧遇敵則請為前鋒裹瘡<lb/>
而戰何止數十餘陣存傷痕於遍體防邊則務幹實事<lb/>
設險以守僅得五十八臺足保障於一方元年以標兵<lb/>
六百當土蠻三萬竟成棒箠崖之捷本路以主軍二千<lb/>
守要害六防能貽牆子嶺以安真禦侮之長才堪折衝<lb/>
之重任分守古北口副總兵董一元猛氣凌雲壯心噴<lb/>
<pb n="KR2f0029_WYG_010-26a"/>
火譬之鷹隼志每在於青霄如彼貔貅身不安於錦韀愛<lb/>
士能同甘苦寢食與俱臨敵不畏死生威名甚盛分<lb/>
守黄花鎮副總兵程乆思又歴邊陲熟知戎務才足以<lb/>
當一面緩急之際有資智可以將萬人戰守之能胥備<lb/>
修臺則調度有法衆不稱勞臨敵則鼔舞多方人思用<lb/>
命分守太平寨叅將羅端練達多謀沈毅能斷毎事務<lb/>
存大體臨陣乃見壯猷控衝關凡數百里防守惟嚴任<lb/>
邊事已五六年始終無懈太平寨之設備保障誠多李<lb/>
<pb n="KR2f0029_WYG_010-26b"/>
家庄之折衝功名最著振武營叅將蔡勛渾厚精明忠<lb/>
信廉潔熟韜鈐而圭角不露馭衆則法令獨明寡言笑<lb/>
而容止若愚臨事則果敢能任建層臺於古北堅利獨<lb/>
冠於一時未嘗謄之口説為標將於密雲清謹有加於<lb/>
流輩不欲播之聲名真長慮却顧之老成堪投大遺艱<lb/>
之重負分守居庸關叅將孫山才如老將操則清流綜<lb/>
理精詳數年之積蠧為洗猷為練達一路之百廢盡興<lb/>
革占役以事邊工必先近習搜空丁以實行伍罔畏豪<lb/>
<pb n="KR2f0029_WYG_010-27a"/>
强建臺則𩔖其家舎愛士殆有如嬰兒既暢兵機兼優<lb/>
吏治分守石塘嶺叅將陳勛秉忠憤之心負强直之氣<lb/>
任事毎期於任怨理官何異於理家撫賞務為節約且<lb/>
具感其恩威建臺獨事高堅足可垂之保障嚴撥馬之<lb/>
令私騎之弊頓除徹取魚之梁横歛之害遂息雖毁言<lb/>
日至葢由於用法之嚴而公論或淆必得之嫉能之口<lb/>
軍門標下左營叅將李如檟沈潛有智警敏多謀論事<lb/>
則井井有條每稱一得臨文則滔滔不竭立就千言磊<lb/>
<pb n="KR2f0029_WYG_010-27b"/>
落如珠之走盤真能臨機應變奮擊若鷹之搦兔可與<lb/>
逐北追奔三仕三巳凡以觸忌諱之故一弛一張人服<lb/>
其操縱之能山東領民兵叅將俞承光才氣英敏幹局<lb/>
精詳當警報旁午之秋而修守並事足占其為將之優<lb/>
處荒凉寒苦之地而澹泊自甘雅見其持身之潔善拊<lb/>
循而士心豫附未戰而勝算已成嚴節制而軍令齊整<lb/>
所過而市民不擾河間遊擊陳其可談笑有勇倜儻不<lb/>
羣寛能得衆而嚴又足以濟師允矣為大將之體射可<lb/>
<pb n="KR2f0029_WYG_010-28a"/>
穿楊而逺又足以貫革居然擅北産之能却河南河間<lb/>
班軍之常例二千解逃亡事故等項之官銀一千何其<lb/>
廉潔先建牆子嶺磨刀谷之敵臺八座又建曹家寨井<lb/>
連口之敵臺七座可謂勤勞忠勇欲為古人才識獨超<lb/>
行輩鞏華營遊擊李時有志事功當機明決擒首惡於<lb/>
巖穴乃夜半先登遂免生民之塗炭建危臺於邊塞不<lb/>
三月告竣屹為一面之金湯每事輒以身倡故廢墜盡<lb/>
起開口便為國計故節省誠多葢有統馭之才而又兼<lb/>
<pb n="KR2f0029_WYG_010-28b"/>
綜理之具者也三屯營標下右營遊擊王通論年則血<lb/>
氣正盛以藝則弓馬獨長遇敵輒奮臂先登一身皆膽<lb/>
中矢復裹瘡以戰遍體成班如彼驍雄葢無忝於鬭將<lb/>
即其忠勇真可任以前鋒分守燕河營叅將史綱忠存<lb/>
報國志切奉公振積弱之邊軍號令一新於耳目當極<lb/>
衝之要路威名逺播於邊隅修臺適妻死而不能傷潔<lb/>
已則賓至而莫為禮本忠實不欺之心為緩急有用之<lb/>
器曹家寨遊擊王旌縝密之才精明之政為臺能竭心<lb/>
<pb n="KR2f0029_WYG_010-29a"/>
力磐石永固於邊關治兵必事威嚴神䇿頓加於疇昔<lb/>
撫屬蕃示之以信每能得其懽心除戎器務尚其精深<lb/>
有裨於實用寛田谷多疆場之斬獲剩有威名馬水口<lb/>
却巨賈之饋遺足占清節業可望之逺到志不怠於宦<lb/>
成軍門標下右營遊擊王禄操有欲上人之心負奮不<lb/>
顧身之勇開數石之弓命中於百步之外巧力俱全提<lb/>
三千之軍議戰於一路之衝志氣彌勵真有桓桓之氣<lb/>
象無慙赳赳之家風三屯營標下左營遊擊史宸年青<lb/>
<pb n="KR2f0029_WYG_010-29b"/>
而才識已老藝精而膽氣甚雄提兵出塞奪回被撲尖<lb/>
夜於諸蕃之手勇有足多鋭志詰戎振舉極敝軍政於<lb/>
積弱之時功為可尚臨敵能以身先乃得人皆用命行<lb/>
罰必從大始故能令在必行軍門中軍官都指揮僉事<lb/>
暴以平憂勤惕勵之心剸繁理劇之器遇事則綜理周<lb/>
密即盤錯而能為治兵則節制嚴明雖嫌怨而不避辨<lb/>
材官之能否俾人得自盡緩急多可取之長立養馬之<lb/>
規程既廐有騰槽屠劊免妄派之苦禔身則不染一塵<lb/>
<pb n="KR2f0029_WYG_010-30a"/>
論才可獨當一面大水谷逰擊張涇器度莊凝才猷縝<lb/>
密領遊兵而法令齊一足占馭衆之能設邊備而樓櫓<lb/>
高堅具見奉公之恪清操素甘於澹泊士故歸心雅志<lb/>
不尚於虚誇人無異議巡撫中軍張功儀容修偉幹局<lb/>
精詳馭衆綽有恩威能孚衆志守已堅持清白不染半<lb/>
塵節制分眀動有符於古法言論篤實逈不𩔖於邊人<lb/>
原任遊擊取赴巡撫衙門聽用盧國讓懷忠自効見義<lb/>
必為負慷慨不羈之才諂媚耻同於流俗有談笑却敵<lb/>
<pb n="KR2f0029_WYG_010-30b"/>
之智知遇恒左於方圓練車兵則分合進止動成節制<lb/>
真堪為有足之城造石砲則山川草木皆為甲兵足稱<lb/>
為利用之器奇計每能疊出名將實所優為遼陽副總<lb/>
兵趙完胄出將門業傳儒術忠信廉潔允克紹其家聲<lb/>
持重老成真可屬以戎務習知地利敵盡在其目中曉<lb/>
暢兵機謀必出人意表錦義叅將畢朝周才堪治劇勇<lb/>
可折衝約已愛軍終始能堅於一節設險守要勤勞並<lb/>
著於兩城實心實政同列服其功能不疾不徐百廢為<lb/>
<pb n="KR2f0029_WYG_010-31a"/>
之振緝寧前遊擊楊爕秉性忠誠兼資謀勇起家世胄<lb/>
全無紈袴之風育秀儒門熟習韜鈐之説西平堡之斬<lb/>
獲武畧足稱寧前衞之勤勞保障攸賴遼東管屯都指<lb/>
揮僉事郭夢得丰標俊偉才識精明備禦蒲河之衝每<lb/>
預嚴桑土之徹應援懿路之戰輒先為士卒之倡署閫<lb/>
務而苞苴不行司局捕而奸盜屏息才克堪于大受志<lb/>
不安于小成分守馬水口副總兵宋蘭夙抱忠猷乆閑<lb/>
武畧才已練於歴試官不怠於宦成修邊則獨任其勞<lb/>
<pb n="KR2f0029_WYG_010-31b"/>
堪作百年之保障馭衆則能同其苦允為一面之干城<lb/>
分守倒馬關叅將時雨盛年博識壯志英標發跡武科<lb/>
素有平邊之䇿兼通文事雅崇儒將之風馭衆而賞罰<lb/>
甚明人思用命防秋則夙夜匪懈敵亦聞風分守龍固<lb/>
二關右叅將張斌忠能就事勇足冠軍生長邊方習見<lb/>
北軍之出没曉暢兵機㡬遏南牧之奔衝修臺曾歴三<lb/>
防每先期告竣即任勞任怨之不辭入援未及一月能<lb/>
因地設險而或戰或守之皆備真定標下民兵營遊擊<lb/>
<pb n="KR2f0029_WYG_010-32a"/>
滿朝相年力强盛性資剛果生在邊陲習見金革而恒<lb/>
無懼意每出塞上喜聞笳角而勃起鬭容揮戈耀武綽<lb/>
有報國之忠誠結髮從戎雅負勒銘之志槩甘苦能同<lb/>
下士澹泊無改初心分守㤗州叅將聶大經儀容雅飭<lb/>
法令修明統素不奉法之頑軍紀律漸行於士伍當甚<lb/>
難盡職之重地勤慎特冠於班行操持潔而僚屬歸心<lb/>
緝捕嚴而奸盜屏跡河南領班都指揮王邦憲青年美<lb/>
質壯志英才騎射甚優素有聲於行輩軍旅曾學亦鋭<lb/>
<pb n="KR2f0029_WYG_010-32b"/>
志於功名偶被屬官之欺畢為臺工所累翻然能改遂<lb/>
克葢其前愆行之有恒終當期於逺到以上諸臣職任<lb/>
雖有崇卑才畧均能禦侮所當薦揚以需大用内副總<lb/>
兵張臣董一元素稱驍勇其志不樂守株叅將羅端積<lb/>
有年勞於例得以增秩但因節省賞銀屬蕃生怨遊擊<lb/>
王禄先年守備喜峯口甚得屬蕃之心叅將李如檟才<lb/>
堪綜理毎多心計及照古北口係是極衝之關太平塞<lb/>
則為貢道牆子嶺革去撫賞諸蕃恒欲竊發臣愚謂宜<lb/>
<pb n="KR2f0029_WYG_010-33a"/>
以張臣董一元改入標下左右二營統領標兵以遂其<lb/>
鷹隼欲擊之志以羅端量進一階分守古北口李如檟<lb/>
分守牆子嶺王禄分守太平寨各盡其練達有為之才<lb/>
李如檟王禄雖各未及三年但在標下百倍勞苦且以<lb/>
標將無故出為分守人情似有弗安惟復各進一階以<lb/>
作其任事之氣副總兵官李超先年以福建漳州叅將<lb/>
改守台州本官原係台州松門衞千戸蒞任未及三月<lb/>
輒見疾於本路監司致被中傷該彼處總督軍門論劾<lb/>
<pb n="KR2f0029_WYG_010-33b"/>
提問雖今公論未明事尚未結臣愚謂宜憫其事出誣<lb/>
枉念其南北功勞准免提問領班都司王邦憲上年以<lb/>
違悞臺工降充為事官今春在馬蘭谷獨修敵臺九座<lb/>
功為第一足贖前愆謂宜復其原職中軍官暴以平不<lb/>
耐塞上風寒宜備南任此皆臣與新任總督侍郎劉應<lb/>
節面議相同故敢就事陳乞臣又查得石塘嶺提調張<lb/>
延廪長馭之才盡忠之志愛士真同赤子號令則雷厲<lb/>
風行持已有𩔖儒生操履實氷清玉潔力能披堅執鋭<lb/>
<pb n="KR2f0029_WYG_010-34a"/>
藝擅制挺彎强為臺既高於數仞又增環堵一周真可<lb/>
屈乎羣力設險每出於百里間為棧道㡬處乃制之以<lb/>
多方料敵出奇允矣三軍之司命堙山塹谷屹然一路<lb/>
之長城喜峯口提調楊秉中狀貌可觀幹局精當撫賞<lb/>
三衞之降人推赤心以置其腹咸愛戴之為父母習知<lb/>
全鎮之地利即沙漠如指諸掌盡收拾之圖畫敵情之<lb/>
背向動得其真機臺座之經營真不遺乎餘力上年以<lb/>
才見忌因而謫官衆論咸為稱屈今歲以勞足稱將議<lb/>
<pb n="KR2f0029_WYG_010-34b"/>
增秩庶謀靡不僉同自非才守俱有可觀安能内外為<lb/>
之翕服界嶺口守備王軫超出武流允為儒將優於綜<lb/>
理當衝關之盤錯毎迎刃而解足占利器善事拊循凡<lb/>
疲卒之逃亡輒聞風而復役具見仁聲以遊擊而謫居<lb/>
下僚黽勉其官畧無怨尤之意自榆林而量移界嶺勤<lb/>
勞所事並多戰守之功真折衝千里之才可獨當一面<lb/>
之任大安口提調陶世臣志安澹泊允矣同寒士之風<lb/>
士共苦甘居然得大將之體撫屬蕃能無箕歛軍心既<lb/>
<pb n="KR2f0029_WYG_010-35a"/>
悦而游牧亦安建敵臺毎竭心思人力弗疲而規模盡<lb/>
就一貧若洗妻子不免啼饑片言所加軍士皆如挾纊<lb/>
八達嶺守備王陽熟諳地形曉暢兵畧修邊能節省官<lb/>
銀工咸就緒建臺若經營家事制獨渾堅扼内外之要<lb/>
津譏察獨嚴於奸宄除戰守之戎器犀利遍滿於關城<lb/>
素有志於犁庭動可資以固圉鎮邊城守備胡忠年青<lb/>
有志守潔而勤馭疲滑之邊軍修守不遺其餘力處寒<lb/>
苦之荒塞操持無間於有初虚冒嚴稽升合皆還公帑<lb/>
<pb n="KR2f0029_WYG_010-35b"/>
逃亡多補尺籍漸免空名茨溝守備李琚廉介有守驍<lb/>
雄善戰韜鈐能習志每切於四方騎射夙閑力可挽乎<lb/>
十石才猷精練豈徒為一路之優號令嚴明真可作三<lb/>
軍之帥黄花鎮守備李世臣性資近實修守能勤築臺<lb/>
則堅麗俱備壯矣金湯種樹而處置得宜鬱然保障四<lb/>
季馬無倒損兩防心不怠荒永平守備李沛志欲有為<lb/>
才堪大受法令期於必行即權要而莫之阻撓操持素<lb/>
稱不染在交際而亦辨是非築臺頭之城髙厚可垂於<lb/>
<pb n="KR2f0029_WYG_010-36a"/>
保障種嶺口之樹採辦不擾於編氓灰嶺口守備谷九<lb/>
臯年齡英妙膽氣驍雄勤勞素稱於渤海才望益茂於<lb/>
天山勾各衞之逃軍督責嚴而補解甚衆修灰嶺之重<lb/>
險區畫當而防禦多資長峪城提調魯煌洞悉軍情素<lb/>
閑邊務當絶疲之地而整頓以漸蠱壞者遂皆足觀馭<lb/>
極滑之軍而招徠多方逃亡者復歸於伍設備則有倫<lb/>
有要事集而衆不為勞修臺則不疾不徐工成而制亦<lb/>
盡善牆子嶺提調王禄勇敢可以折衝質實而不避事<lb/>
<pb n="KR2f0029_WYG_010-36b"/>
守邊任櫛風冒雨之苦真可為士卒之倡修臺有胝足<lb/>
胼手之勞葢不負主帥之託官乆扼於下位自毎嘆其<lb/>
數竒志不懈於有初人亦稱其難得永安營坐營指揮<lb/>
畢英武科妙選寒士清操查樁朋則以時追徵弊革侵<lb/>
漁制器械則務為犀利料無冒破攝新舊之城操職業<lb/>
修而地方不擾練應援之標騎行伍實而士卒歸心以<lb/>
上諸臣可備都司遊擊之選内楊秉中以才見忌落職<lb/>
一階人所共惜臣固已言之謂宜復其原官俾之乆任<lb/>
<pb n="KR2f0029_WYG_010-37a"/>
累至髙官以重貢道魯煌則宜就近推補白羊口守備<lb/>
慎固邊關者也臣又查得永安營標下存操把總千戸<lb/>
周相才長撫馭事善調停管軍能勤於訓練分數獨明<lb/>
修城則務為髙堅保障攸恃在長峪被誣當時之公論<lb/>
共惜以去後見慕今日之遺愛猶存原任山西馬邑守<lb/>
備見充為事官薛柱才堪幹濟志復純誠承委則終日<lb/>
僕僕不得少休曾無悞事奉法則一念兢兢㒺敢或懈<lb/>
雅有畏心糲食垢衣僅足充其口體長鎗勁弩尚有志<lb/>
<pb n="KR2f0029_WYG_010-37b"/>
於邊陲管南兵千總吳惟忠賦性精明存心忠實由行<lb/>
伍而起家身經百戰與士卒而同苦義服三軍前後凡<lb/>
部斬親斬級過千餘先今管南兵北兵守如一日管車<lb/>
營千總楊瑄少年銳志赤膽英才馭部曲而一塵不染<lb/>
譽已振于粤南練車騎而四營皆精能尤徵於薊北韜<lb/>
鈐得之家學擊刺之藝兼工忠義本於性成節制之法<lb/>
尤善嘗經戰陣綽有機謀軍門標下左營中軍官李添<lb/>
爵資性純實才器老成騎射優長可備衝鋒之選號令<lb/>
<pb n="KR2f0029_WYG_010-38a"/>
嚴肅堪稱節制之師督造軍器指揮路宰青年有志偉<lb/>
貌多能義不辭難激烈每懷於世豢心能持正精勤益<lb/>
勵於危途造兵器而節省俱多巳見清修之節督邊工<lb/>
而調度有法足徴綜理之才軍門標下車營千總盧述<lb/>
起自布衣曾學軍旅嚴凝有義不忘一飯之恩清介無<lb/>
私能節千金之費臨陣多赳赳之狀論事有諤諤之風<lb/>
教練車營成率然之陣勢督造臺座壯美哉之山河燕<lb/>
河營中軍千戸葛紹忠年力精强資性警敏管中軍而<lb/>
<pb n="KR2f0029_WYG_010-38b"/>
毫無所染儘得士卒之懽心造軍器而事必求工有裨<lb/>
戰守之實用論軍情明若觀火幹邊事視之猶家練援<lb/>
兵千總葉鱨體貌修揚性資純雅早歲業儒頗知經術<lb/>
壯年就武亦習韜鈐節省佛朗機料價一千餘兩毫髮<lb/>
不茍督造虎蹲砲三百餘位委用稱能多藝多材任怨<lb/>
任事操練各提戰陣能轉弱以為强監督總鎮標遊皆<lb/>
知方而有勇管督三路敵臺千總陳子鑾率族從戎功<lb/>
名在於閩浙挺身赴薊勞效著於邊陲督防三路以一<lb/>
<pb n="KR2f0029_WYG_010-39a"/>
人之才而兼十提調之責總管百臺竭五尺之力而事<lb/>
三將官之間純誠足尚勤慎可嘉南京府軍左衞指揮<lb/>
史臣江東世胄武舉真才騎射熟閑可副馬革之念操<lb/>
持清潔雅稱羔羊之風監督敵臺監修關寨無委而不<lb/>
殫心思之勞督軍守禦督軍成造每事而必竭股肱之<lb/>
力軍門贊畫百戸祝琦早遊庠校晚習韜鈐投筆請纓<lb/>
雅負驍騰之志揮戈䇿馬曾收捍禦之功力能舉於十<lb/>
鈞才足當乎一面延綏入衞遊擊李昫營中軍指揮李<lb/>
<pb n="KR2f0029_WYG_010-39b"/>
鍾秀生在邊陲習知戎務㧞之行伍累立戰功臨敵每<lb/>
技癢而欲前建臺則料堅而可乆軍心咸服營政亦修<lb/>
永安營前哨哨總百戸張梭膽氣驍雄才思英敏穿楊<lb/>
有百步之巧射藝獨優持身擅一節之長士心咸服軍<lb/>
門督陣千戸王秩心如赤子居常則口訥無言貌比儒<lb/>
生臨陣則勇敢獨著昔在閩海以累功而起家今屬薊<lb/>
門亦督備而致力積日累月圖有補於涓埃蹈矩循規<lb/>
真不踰於尺寸以上諸臣在常薦多所弗及既沮夫人<lb/>
<pb n="KR2f0029_WYG_010-40a"/>
前進之心而遇守備提調之缺徃徃借才異地又失因<lb/>
才器使之義故併薦之以備守備提調之選者也臣又<lb/>
查得河南領春班指揮同知某統馭無方侵尅有跡洪<lb/>
山口提調某徒負血肉之軀全無幹理之具侵漁日肆<lb/>
貪鄙愈彰大毛山提調某年近衰遲志更庸劣懦不能<lb/>
振甘受侮於屬蕃慾則無剛任多怨於部士一籌不展<lb/>
無惑其防禦之疎百計自營共訝其誅求之巧真定守<lb/>
備某性資粗俗志行貪汚雖屢中武科畧知文事再試<lb/>
<pb n="KR2f0029_WYG_010-40b"/>
軍旅無補邊防承乏謬蒙錄用正奮身圖報之秋倚勢<lb/>
輒肆貪求皆剥軍害民之事此四臣者所宜革回原衞<lb/>
帶俸差操者也分守石門寨守備某景逼暮齡志惟私<lb/>
槖先年抗節辯主帥之寃誠有一善之可取今日䘮心<lb/>
恣溪壑之慾又何寸朽之足言此一臣者相應行令致<lb/>
仕以示曲全者也遼東長永備禦徐永昌才識明敏性<lb/>
亦慈祥管局捕未嘗淫刑以逞掌衞印且能與軍相安<lb/>
但以繩墨之才難任防托之事敵愾禦侮終非所長玩<lb/>
<pb n="KR2f0029_WYG_010-41a"/>
冦殃民勢當見斥白馬關守備戴詔行已素知向上臨<lb/>
事不克慮終防範空疎任屬蕃之出入而莫之禁法令<lb/>
寛縱受尖哨之玩弄而不敢言氣已索然即一籌而難<lb/>
展心亦灰矣惟得去以為安但操守原無可議而臺工<lb/>
亦有足取遽爾終棄似屬過苛此二臣者所宜量調腹<lb/>
裡地方以全器使者也白羊口守備王平修工能勤守<lb/>
邊亦慎年力意氣皆尚未衰操守幹才俱無可議但以<lb/>
夙患風疾今復舉發步履必藉人扶邊事豈復堪任此<lb/>
<pb n="KR2f0029_WYG_010-41b"/>
一臣者所宜革囘聽其病痊别用者也伏乞勅下該部<lb/>
再加查訪如果臣言不謬將戚繼光楊四畏重其委寄<lb/>
以策竒勲李成梁聽其乆任以需茂建胡守仁等循資<lb/>
擢用張臣董一元改入總督軍門標下統領標兵羅端<lb/>
照例進階推補古北口李如檟推補牆子嶺王禄推補<lb/>
太平寨分守地方王邦憲復其原職照舊領班暴以平<lb/>
遇有南方都司遊擊員缺酌量推補楊秉中量復原職<lb/>
照舊守備喜峯口魯煌推補白羊口周相推補長峪城<lb/>
<pb n="KR2f0029_WYG_010-42a"/>
薛柱等遇<hi>缺</hi>　　二鎮守備提調員缺亦各就近推補<lb/>
李超免其提問方某等革囘原衞帶俸差操李某行令<lb/>
致仕徐永昌戴詔量調腹裡簡僻地方王平革回待其<lb/>
病痊别用如此則任使皆宜而功罪各當邊備為有裨<lb/>
矣<lb/>
　　議撤防春兵馬疏<lb/>
據總理練兵事務兼鎮守薊州等處地方總兵官右都<lb/>
督戚繼光呈稱奉臣案驗行仰㑹同巡撫衙門督令各<lb/>
<pb n="KR2f0029_WYG_010-42b"/>
路將領等官多差人役出邊逺哨東西各路有無結聚<lb/>
情形及查各該官軍派築臺工有無通完酌議應於何<lb/>
時撤放具由呈報以憑題請等因遵依行據副叅等官<lb/>
董一元羅端等各呈報差人逺出邊外哨無大隊結聚<lb/>
緣由及查隆慶元年防春官兵於五月初<hi>缺</hi>日奉文撤<lb/>
放隆慶二年於五月二十四日撤放上年因閏六月乃<lb/>
以中分六月為期今照本年五月將終各兵自正二月<lb/>
上邊修守勞苦已乆即今暑氣鬱蒸理宜憫放休息除<lb/>
<pb n="KR2f0029_WYG_010-43a"/>
該見面交代與應留過夏及新到入衞兵馬外其餘合<lb/>
照上年題准事理將臺工巳完者先准撤放未完者必<lb/>
待工完始放等因又據鎮守昌平等處總兵官署都督<lb/>
僉事楊四畏呈稱遵依行據副總兵程九思叅將孫山<lb/>
等各呈稱差人出邊暗哨至裘厰三岔口湯河等處瞭<lb/>
無北兵踪跡取據獨石叅將麻貴囘稱獨石邊外地名<lb/>
金字河雙海子野狐子耳朶桃害等處各有北兵或五<lb/>
百或一千餘騎在彼牧馬等因各呈到臣并准整飭薊<lb/>
<pb n="KR2f0029_WYG_010-43b"/>
州等處邊備兼巡撫順天等府地方都察院右僉都御<lb/>
史劉應莭咨報相同臣惟邊防有嚴緩之時戍卒有畨<lb/>
休之例葢所以因時而節養其力以備戰守也查得每<lb/>
歲防春官軍俱於五月初中撤放乃今歲屢報各部合<lb/>
謀將欲分道入侵而辛愛領衆屯住滿桃兒近邊地方<lb/>
又獨石邊外哨多游騎其情叵測是以未敢議撤今雖<lb/>
哨報辛愛北去各邊外俱無南侵踪跡然獨石之外猶<lb/>
有屯牧之衆防範之機誠難定料但五月已盡炎暑鬱<lb/>
<pb n="KR2f0029_WYG_010-44a"/>
蒸各兵勞苦既乆期至情動似難乆留且其間多係仍<lb/>
該防秋之數亦應早得放囘收養整搠以便依期赴戍<lb/>
今既該鎮巡等官查議前來相應題請合無准照上年<lb/>
事規將各原分布防春官軍内係該見面交代與查其<lb/>
臺工未完者容臣徑自酌行其各該入衞官軍與臺完<lb/>
班軍俱行撤放囘營蓄養銳氣整治衣甲器械依期赴<lb/>
邊防秋仍行各將領將各主兵并該留及新到入衞延<lb/>
固寧夏兵馬四枝相兼酌量分布防守一面多方哨探<lb/>
<pb n="KR2f0029_WYG_010-44b"/>
萬一有警速即飛報臣等督撫鎮協衙門相機調發標<lb/>
下兵馬前去䇿應務保萬全如此庶軍士不致乆勞而<lb/>
邊防得以保固矣如䝉乞勅兵部再加查議上請行臣<lb/>
遵照施行惟復别䝉定奪<lb/>
　　議撤防秋兵馬疏<lb/>
據鎮守薊州等處總兵官右都督戚繼光呈該臣行仰<lb/>
哨探東西諸路有無屯結踪跡果否逺遁即便㑹同巡<lb/>
撫兵備衙門酌議防守兵馬應於何時撤放并查舊規<lb/>
<pb n="KR2f0029_WYG_010-45a"/>
該留客兵與各該官軍作何分布防冬一併呈報以憑<lb/>
具題等因依䝉行據古北石塘馬蘭太平等路副叅等官<lb/>
董一元陳勛等各囘稱差人逺出邊外哨探並無大<lb/>
隊結聚等情且防秋警報重大各該官軍晝夜擺守曾<lb/>
無時刻懈怠比之徃年勞苦倍甚即今已值冬深寒凍<lb/>
似應憐恤撤放仍督勵各路主兵嚴謹防守其固原遊<lb/>
擊劉葵延綏遊擊陳天福二枝兵馬應照舊規存留相<lb/>
兼備禦倘有警息聽臣調發與同各枝標兵䇿應截殺<lb/>
<pb n="KR2f0029_WYG_010-45b"/>
等因又據昌平總兵官楊四畏呈稱依蒙帖行事理督<lb/>
行黄花居庸横嶺等路副叅等官程九思孫山楊鏜等<lb/>
各分投哨報據各囘稱差人逺出賈兒嶺至裘厰三岔<lb/>
口湯河及於宣府獨石邊外各哨無北兵結聚消息舊<lb/>
規應留寧夏兵馬一枝駐劄黄花鎮與本路主兵相兼<lb/>
防守其各該官軍秋防乆勞似應早為撤放等因各呈<lb/>
到臣并准巡撫順天等府地方右副都御史劉應莭咨<lb/>
及據密雲等兵備道副使等官王惟寧等各呈報相同<lb/>
<pb n="KR2f0029_WYG_010-46a"/>
據此案照先為分布兵馬以慎秋防事該臣督同鎮巡<lb/>
等官戚繼光等將本年防秋兵馬酌量分布具題該兵<lb/>
部覆議題奉欽依備咨前來通行遵照嚴加偹禦外尋<lb/>
准兵部咨為東西大隊糾聚近邊聲犯宣大謀窺薊昌<lb/>
申飭内外戰守機宜以拱䕶京陵事該宣大總督右都<lb/>
御史王崇古具題前因該兵部覆議題奉聖㫖着譚綸<lb/>
嚴督鎮巡等官加謹防禦王崇古等整搠人馬相機䇿<lb/>
應各要竭心奮力殺敵奏功將卒有不用命者都許以<lb/>
<pb n="KR2f0029_WYG_010-46b"/>
軍法行事京城内外防守事宜你毎詳議來説欽此欽<lb/>
遵備咨到臣臣莊誦天語不勝感奮通行督勵文武臣<lb/>
僚大小將帥各將邊備嚴加整飭仍與撫鎮等官劉應<lb/>
節戚繼光楊四畏等歃血設誓各務奮不顧身期於盡<lb/>
立邊功以報陛下巳又伏䝉陛下特加大賚激勵三軍<lb/>
沿邊將士感恩思奮勇氣百倍而廟堂之上調給兵食<lb/>
區畫防禦視昔又萬倍加嚴西自宣大東至遼陽南則<lb/>
保定應援之兵勢如雲擁同時並集以故彼衆聞風落<lb/>
<pb n="KR2f0029_WYG_010-47a"/>
膽畏威宵遁我無亡矢遺鏃之勞而彼則有東西調集<lb/>
曬肉晾馬之費此皆仰仗皇上天威震疊廟算萬全得<lb/>
先發制人之䇿收不戰屈人之功臣等藉是得免僨事<lb/>
之罪誠為千載竒遘所據防秋兵馬既經鎮巡等官查<lb/>
議前來相應題請伏乞勅下兵部再加酌議具題轉行<lb/>
新任總督侍郎劉應節查照舊規將應留固原遊擊劉<lb/>
葵延綏遊擊陳天福寧夏副總兵蕭文奎兵馬三枝與<lb/>
應該見面交代等兵及存留鳥銃南兵相兼各路主兵<lb/>
<pb n="KR2f0029_WYG_010-47b"/>
分布備冬仍嚴督總協等官各整搠標兵防意外之<lb/>
警各知不待調遣星馳相機援截其餘各該客兵俱准<lb/>
撤放囘營休息一面通行各鎮督撫等官將防春該班<lb/>
兵馬查照題准事規上𦂳整搠依期督發赴戍惟復别<lb/>
賜定奪<lb/>
　　懇乞天恩俯容辭免重任以圖安分盡職疏<lb/>
本月十二日准吏部咨為懇乞聖斷早復京營舊制以<lb/>
一事權以圖萬世治安事該本部等衙門㑹推協理京<lb/>
<pb n="KR2f0029_WYG_010-48a"/>
營戎政題奉聖㫖是譚綸陞都察院右都御史兼兵部<lb/>
左侍郎協理京營戎政寫勅與他欽此欽遵備咨到臣<lb/>
臣聞命自天無任感激無任恐懼竊惟戎政為國之大<lb/>
事右都乃今之上卿况當營制載更之時皇上勵精之<lb/>
日必得忠誠茂著才識素優之臣乃可以厭服羣望振<lb/>
起六師若而臣者學不通方志多泥古徒有任事之愚<lb/>
殊寡御衆之具過不自量冒然承乏必至上負任使伏<lb/>
望皇上鑒臣愚忠俯容辭免新命俾仍舊官安分盡職<lb/>
<pb n="KR2f0029_WYG_010-48b"/>
臣下情無任<hi>缺</hi>　　　　切祈仰之至<lb/>
　<lb/>
　<lb/>
　<lb/>
　<lb/>
　<lb/>
　<lb/>
　譚襄敏奏議卷十<lb/>
</p>
<p>
</p>
  </div>
</body>
</text>
</TEI>
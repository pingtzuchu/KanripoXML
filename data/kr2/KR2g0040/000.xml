<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>百越先賢志</head>
    <p>
<pb n="KR2g0040_WYG_000-1a"/>
欽定四庫全書　　　　　史部七<lb/>
　百越先賢志　　　　　　傳記𩔖三<hi>總録之屬</hi>
　　提要<lb/>
　　　　<hi>臣</hi>等謹案百越先賢志四卷明歐大任撰大<lb/>
　　　　任字楨伯廣東順徳人嘉靖壬戌以嵗貢除<lb/>
　　　　江都訓導遷光州學正又遷國子博士官至<lb/>
　　　　南京户部郎中南方之國越為大自勾踐六<lb/>
　　　　世孫無疆為楚所敗諸子散處海上各為君<lb/>
<pb n="KR2g0040_WYG_000-1b"/>
　　　　長其著者嶺南為南越自東冶至漳泉為閩<lb/>
　　　　越永嘉為甌越自湘灕而南為西越牂牁西<lb/>
　　　　下邕雍綏建為駱越統而名之謂之百越大<lb/>
　　　　任越人因蒐輯百越先賢斷自東漢得一百<lb/>
　　　　二十人各為之傳所收兼及㑹稽以勾踐舊<lb/>
　　　　疆北盡㑹稽故也秦㑹稽郡跨有吳地然人<lb/>
　　　　物涉於吳者不載以秦之郡境非越之國境<lb/>
　　　　故也書中所載如趙曄以著書見收而作越<lb/>
<pb n="KR2g0040_WYG_000-2a"/>
　　　　紐錄之袁康吳平名見王充論衡而不載方<lb/>
　　　　技收徐登趙炳董奉介象而作參同契之魏<lb/>
　　　　伯陽亦上虞人名見葛洪神仙傳而亦不載<lb/>
　　　　盖大任是書多憑史傳不甚採錄襍書其偶<lb/>
　　　　有遺漏在此其體例謹嚴勝於地志之冗蔓<lb/>
　　　　亦即在此至於引用史文刋除不盡如梅福<lb/>
　　　　𫝊中載請封孔子後事稱語見成紀漢書有<lb/>
　　　　成帝本紀故可互見其文此書但立福𫝊則<lb/>
<pb n="KR2g0040_WYG_000-2b"/>
　　　　成紀之語虚懸無著亦未免失之因仍然每<lb/>
　　　　傳之末必注所據某書其兼採衆説者亦必<lb/>
　　　　注又據某書參修一句一字咸有所本尤勝<lb/>
　　　　於他家之杜撰均未可以一眚議之黄佐脩<lb/>
　　　　廣東新志漢以前人物小傳皆採是書盖亦<lb/>
　　　　深知纂述之不苟矣書成于嘉靖甲寅至萬<lb/>
　　　　厯壬辰其鄉人游朴始為鋟板嵗久散佚僅<lb/>
　　　　存抄本第二卷中養奮傳後蠧蝕一傳不辨<lb/>
<pb n="KR2g0040_WYG_000-3a"/>
　　　　　姓名鄧盛傳綦母俊傳李進傳皆殘缺不完<lb/>
　　　　　陳某一傳脱佚尤甚僅存姓而佚其名今亦<lb/>
　　　　　各仍原本從闕疑之義焉乾隆四十二年五<lb/>
　　　　　月恭校上<lb/>
　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蜀檮杌卷上</head>
    <p>
<pb n="KR2i0016_WYG_001-1a"/>
欽定四庫全書<lb/>
　蜀檮杌卷上　　　　　　宋　張唐英　撰<lb/>
王建字光圖其先潁川郾城人後徙居項城隆眉廣顙<lb/>
身長七尺與晉暉軰以剽盜為事被重罪繫許昌而<lb/>
獄吏縱之使去武當僧處洪謂曰子骨相異常貴不<lb/>
可言何自䧟為盜建感其言因𨽻軍於忠武而節度<lb/>
使杜審權拔為列校從討王仙芝有功所乘馬死剖之<lb/>
得一小蛇於心間私自異之秦宗權據淮西募建補<lb/>
<pb n="KR2i0016_WYG_001-1b"/>
軍虞候廣明中僖宗幸蜀建與晉暉韓建張造李師泰<lb/>
同謀率三千人奔行在僖宗大喜乃分其兵使建等五<lb/>
人主之號隨駕五都田令孜皆録為假子駕還分典<lb/>
神策軍光啟元年令孜與河中王重榮有隙移鎮易<lb/>
定重榮遂舉兵向闕二年正月僖宗再幸興元以建<lb/>
為清道使負玉璽以從至堂塗驛而邠寕昌符朱玫<lb/>
等遣人焚棧道建翼僖宗過於煙熖中夜宿坂下僖宗<lb/>
枕建膝而寢賜以金劵至褒中以建遥領璧州刺史令<lb/>
<pb n="KR2i0016_WYG_001-2a"/>
孜懼禍求為西川監軍以楊復恭代為觀軍容使復恭<lb/>
慮建不附已出為利州防禦使十月駕還楊守亮鎮興<lb/>
元屢召建建疑其圖已遂招豪猾八千攻陷閬州殺楊<lb/>
行遷入據其城自稱刺史十一月昭宗即位陳敬瑄叛<lb/>
於成都慮建與東川顧彦朗膠固為患頗憂之令孜曰<lb/>
建吾子也可折簡召之遂與建書曰中原多故惟三蜀<lb/>
可以偷安陳公恢廓無疑同建大事吾父子輔之無不<lb/>
可也建大喜領兵趨成都敬瑄參謀李乂謂曰建今之<lb/>
<pb n="KR2i0016_WYG_001-2b"/>
姦雄狼顧乆矣必不為人下若為將校亦非公之利建<lb/>
至東川敬瑄遣人止之建怒進攻破鹿頭入據漢州進<lb/>
攻成都顧彦朗亦懼建反戈相襲上表雪其罪建亦奏<lb/>
請擇大臣帥蜀乃召宰相韋昭度為成都尹割卬蜀黎<lb/>
雅置永平軍於卬州以建為節度使建發兵迎昭度於<lb/>
劍門敬瑄不受代昭度於城東置行府以建為衙内都<lb/>
指揮使大順元年十月建度敬瑄垂敗心冀全蜀乃入<lb/>
白昭度曰相公興數萬之衆未有討賊之效而饋運不<lb/>
<pb n="KR2i0016_WYG_001-3a"/>
繼大衆囂然今闗東藩鎮相噬圖傾國家社稷朝廷姑<lb/>
息不暇相公為國大臣其心安忍不如東還以清中原<lb/>
此根本之䇿也劍外之事願以相委必不負驅策昭度<lb/>
猶豫未決建陰令軍士擒昭度帳下吏駱保蒼頭保禄<lb/>
臠食之昭度大懼乃以符節付建即日東還詔復敬瑄<lb/>
官令建罷兵歸卬州建不從急攻成都令孜懼登城與<lb/>
建語曰老夫與八哥素厚何為相厄如此建曰建與軍<lb/>
容有父子之恩何心敢忘但太師負國而朝廷使建討<lb/>
<pb n="KR2i0016_WYG_001-3b"/>
之茍太師改心便可釋憾令孜與敬瑄議以勢不可敵<lb/>
其夕令孜持符印即建營授之翌日以成都讓建自稱<lb/>
留後表陳其事龍紀元年春制授成都尹西川節度副<lb/>
使仍知節度事管内觀察處置雲南八國招撫等使敬<lb/>
瑄廢處雅州以其子為刺史既行建遣殺於三江令孜<lb/>
仍監其軍四月以令孜陰附鳳翔擒下獄饑死光化三<lb/>
年詔建私門立㦸加中書令封琅琊王四年封建西平<lb/>
王<lb/>
<pb n="KR2i0016_WYG_001-4a"/>
三年昭宗還長安建奉表貢茶布等十萬八月封建司<lb/>
徒蜀王四年八月朱全忠弑昭宗建率將吏百姓舉哀<lb/>
制服七年全忠簒位改元開平巨人見青城山鳳皇見<lb/>
萬歲縣左右勸進三遜而後從九月僣即偽位號大蜀<lb/>
改元武成以王宗佶為中書令韋莊為散騎常侍判中<lb/>
書門下事唐道襲為樞密使任知元潘峭為宣徽南北<lb/>
院使王宗裕為太傅王宗侃為太保兼侍中以唐觀軍<lb/>
容嚴遵羙為内侍監授唐室舊臣王進等三十二人官<lb/>
<pb n="KR2i0016_WYG_001-4b"/>
爵有差十月下偽詔改堂宇廳館為宫殿其畧曰帝君<lb/>
之居上應辰象朝貢臻集華夷會同宫闕殿閣之深嚴<lb/>
臺省府寺之宏壯頒分名號以正觀瞻况我肇啟丕圖<lb/>
𩔖有嘉瑞允恊上元之貺式光萬世之基至於厨廐之<lb/>
標題倉庫之曹列並宜從革用永維新<lb/>
　大衙門為宣德門獅子門爲神獸門大㕔為會同殿<lb/>
　毬塲門為神武門毬塲殿為神武殿蜀王殿為承乾<lb/>
　殿清風樓為夀光閣西亭子㕔為咸宜殿九頂堂為<lb/>
<pb n="KR2i0016_WYG_001-5a"/>
　承乾殿會仙樓為龍飛閣西亭門為東上閣門亭子<lb/>
　西門為西上閣門節堂南門為日華門行庫角門為<lb/>
　月華門萬里橋門為光夏門笮橋門為坤德門大東<lb/>
　門為萬春門小東門為瑞鼎門大西門為乾正門小<lb/>
　西門為延秋門北門依舊大元門子城南門為崇禮<lb/>
　門中隔為神雀門東門為神政門西門為興義門鼓<lb/>
　角樓為大定門北門為大安門中隔為元武門昌橋<lb/>
　為應聖橋舊宅為昭聖宫堂為金華殿摩訶池為龍<lb/>
<pb n="KR2i0016_WYG_001-5b"/>
　躍池設㕔為韶光殿軍資庫為國計庫衙庫為内藏<lb/>
　庫衙内麴佑庫為齊天庫衙内雜庫為廣潤庫賞設<lb/>
　庫為常盈庫賞設行庫為殿前庫南倉為天富倉贍<lb/>
　軍東庫為左金藏庫北倉為大倉甲仗庫為天武庫<lb/>
　舊三使院為彰信門當尚書省於舊使院置御史臺<lb/>
　於府司置府城為皇城使防城使司依舊兩馬歩使<lb/>
　為左右街使廂虞侯為街廵使後槽為飛龍廐客司<lb/>
　為客省使樂營為教坊使厨為御食厨㦸門添置三<lb/>
<pb n="KR2i0016_WYG_001-6a"/>
　十六㦸神策營為糧料司六軍為支計院成都府移<lb/>
　在子城外遂穏便處制立府所司新西宅為天啟宫<lb/>
　堂為玉華殿<lb/>
武成二年正月祀南郊御樓肆赦以韋莊為吏部侍郎<lb/>
張格為中書侍郎並平章事因謂曰不恃權不行私惟<lb/>
至公是守此宰相之任也三月灌州奏武部郎中張道<lb/>
古卒道古臨淄人少有文詞慕朱雲梅福之節景福中<lb/>
舉進士釋褐為著作郎遷右拾遺時播遷之後方鎮阻<lb/>
<pb n="KR2i0016_WYG_001-6b"/>
兵道古上疏言五危二亂七事責授施州司户參軍未<lb/>
幾以左補闕徵由蜀赴闕陳田之亂乃變姓名賣卜於<lb/>
温江建聞其名奏為節度判官又上建詩叙二亂五危<lb/>
七事為同僚所嫉送茂州安置開國召為武部郎中至<lb/>
玉壘關謂所親曰吾唐室諫臣終不能拳跪與雞犬同<lb/>
食今雖召還必須再貶於此死之日葬我於關東不毛<lb/>
之地題曰唐左補闕張道古墓至蜀果不為時所容復<lb/>
貶茂州卒於路五月立周氏為皇后宗懿為太子十月<lb/>
<pb n="KR2i0016_WYG_001-7a"/>
講武星宿山歩騎三十萬遂宴於行宫謂左右曰得一<lb/>
二人如韓信而將之中原不足平也宗佶跪曰臣雖不<lb/>
才自顧可驅䇿兵部郎中張扶進曰陛下雄才大畧尚<lb/>
不能得岐隴尺寸之土宗佶小子狂妄願陛下無以中<lb/>
原為意宗佶憾之諭庖人置藥而毒殺之扶字子持廣<lb/>
都人博學善文凡書奏牋檄皆屬之贈諫議大夫制封<lb/>
諸子為王建十一子馬姬生宗仁白姬生宗懿宋姬生<lb/>
宗輅陳姬生宗智宗時喬姬生宗傑禇姬生宗鼎宗澤宗平<lb/>
<pb n="KR2i0016_WYG_001-7b"/>
徐姬生宗衍撲殺晉國公王宗佶宗佶本姓甘氏建未<lb/>
有子録為養子以戰功累遷中書令恃位隆功高所為<lb/>
不法連上表求為太子建勉諭令出而不肯去言詞甚<lb/>
悖因叱衞士撲殺之<lb/>
三年六月下詔勸農桑曰昔劉先主入蜀武侯勸其閉<lb/>
關息民十年而後舉兵震揺關内朕以猥眇托於人上<lb/>
爰念蒸民乆罹干戈之苦而不暇力於農桑之業今國<lb/>
家漸寧民用休息其郡守縣令務在惠綏無侵無擾使<lb/>
<pb n="KR2i0016_WYG_001-8a"/>
我赤子樂於南畆而有豳風七月之詠焉八月吏部侍<lb/>
郎平章事韋莊卒莊字端已杜陵人見素之後乾寧中<lb/>
舉進士建奏為掌書記昭宗遇弑梁祖即位遣使宣諭<lb/>
興元節度王宗綰馳驛白建建謀興復莊以兵者大事<lb/>
不可倉卒而行乃為建答宗綰教其畧曰吾家受主上<lb/>
恩有年矣衣衿之上宸翰如新墨詔之中淚痕猶在犬<lb/>
馬猶能報主而況人之臣子乎自去年二月車駕東還<lb/>
連貢二十表而絶無一使之報天地阻隔呌呼何及聞<lb/>
<pb n="KR2i0016_WYG_001-8b"/>
上至谷水臣僚及宫妃千餘人皆為汴州所害及至洛<lb/>
果遭弑逆自聞此詔五内糜潰今兩川鋭旅誓雪國耻<lb/>
不知來使何以宣諭示此告勒令自决進退梁使遂還<lb/>
梁祖遣使通好以建為兄莊得書笑曰此神堯驕李密<lb/>
之意也建之開國制度號令刑政禮樂皆所定拜平章<lb/>
事卒有浣花集二十卷十二月大赦改元永平<lb/>
永平元年十一月周德權卒德權汝南人建之妻弟從<lb/>
建入蜀以戰功累遷眉州刺史梁祖既簒德權上表曰<lb/>
<pb n="KR2i0016_WYG_001-9a"/>
按䜟文李祐西王逄吉昌土德兊興丹莫當李祐者唐<lb/>
亡也西王者王氏興於西方也逄吉昌者逄字如殿下<lb/>
之名也土德坤維也兊興亦西方也丹莫當者丹朱也<lb/>
言朱梁不敢與殿下抗也願稽合天命仰膺寳籙使天<lb/>
地有主人神有依建大恱曰成我者叔舅也建即位累<lb/>
遷太保中書令卒贈太師<lb/>
二年正月贈張魯扶義公諸葛亮安國王二月朔游龍<lb/>
華禪院召僧貫休坐賜茶藥綵叚仍令口誦近詩時諸<lb/>
<pb n="KR2i0016_WYG_001-9b"/>
王貴戚皆賜坐貫休欲諷之因誦公子行曰錦衣鮮華<lb/>
手擎鶻聞行氣貌多輕忽艱難稼穡總不知五帝三王<lb/>
是何物建稱善貴倖皆怨之貫休本蘭溪人善詩與齊<lb/>
已齊名有西岳集十卷三月詔平章事張格専編纂開<lb/>
國以來實録獲玉璞於田令孜之故第以為國寳其文<lb/>
曰有德承天其祚永昌八月什邡縣獲銅牌石記有膺<lb/>
昌之文改什邡為通計縣改太子名為元膺<lb/>
三年七月大昌軍使徐瑶等脅太子元膺舉宫中以叛<lb/>
<pb n="KR2i0016_WYG_001-10a"/>
諸軍討之斬元膺瑶伏誅以衍為太子瑶字伯玉長葛<lb/>
人從建入蜀勇猛善格鬭建初在韋昭度幕府其兵皆<lb/>
文身黧黒衣装詭異衆皆稱為鬼兵稱瑶為鬼魁建克<lb/>
成都瑶多汚辱衣冠士女富人李希妻俞氏有異色瑶<lb/>
虜而逼之俞氏曰吾夫夙嘗為鄉貢進士風流儒雅人<lb/>
此之相如我尚以非我匹爾健兒也焉得無禮於我瑶<lb/>
仗劍謂曰爾畏此乎俞氏曰吾寧死必不受辱瑶欲殺<lb/>
之左右謂曰城中婦人無限何必逞暴於此遂杖而釋<lb/>
<pb n="KR2i0016_WYG_001-10b"/>
之<lb/>
四年二月以太子衍判内外六軍事詔以東宫為崇賢<lb/>
府凡文學道德之士得以延納訪問重陽建出游寳厯<lb/>
寺妃后皆從其日宫女四人逃匿搜尋不獲明日得之<lb/>
乃寺僧誘之藏於民家與僧二十二人同斬於龜化橋<lb/>
十月内樞密使潘炕卒炕字疑夢其先河南人有噐量<lb/>
家人未嘗見其喜怒然嬖於羙妾解愁遂風恙成疾解<lb/>
愁姓趙氏其母夢吞海棠花蕋而生有國色喜為新聲<lb/>
<pb n="KR2i0016_WYG_001-11a"/>
及工小詞建嘗至炕第見之謂曰朕宫無如此人意欲<lb/>
取之炕曰此臣下賤人不敢以薦於君其實靳之弟峭<lb/>
謂曰綠珠之禍可不戒耶炕曰人生貴於適意豈能愛<lb/>
死而自不足於心耶人皆服其有守十二月御大安門<lb/>
受秦鳳階成之俘大赦改元通正時大霖雨禱于竒相<lb/>
之祠<lb/>
　唐英按古史震䝉氏之女竊黄帝元珠沈江而死化<lb/>
　為此神即今江瀆廟是也<lb/>
<pb n="KR2i0016_WYG_001-11b"/>
通正二年正月梁遣使來聘二月翰林學士庾博昌卒<lb/>
博昌後周義成侯信之後富文藻著金行啟運録二十<lb/>
卷青宫載筆記十五卷王堂集二十卷三月宏農郡王<lb/>
晉暉卒暉許州人少有膽勇初與建為盗夜泊武陽古<lb/>
墓中聞人呼墓中鬼曰潁州設無遮會可同行否墓中<lb/>
應曰蜀王在此不得相從二人相謂曰蜀王誰是也暉<lb/>
曰八哥狀貌有異于人必有非常之事建嘗與飲叙舊<lb/>
暉曰武陽墓中言果不誣耳建笑曰始望不及此卒建<lb/>
<pb n="KR2i0016_WYG_001-12a"/>
親徃臨弔十一月大赦改元天漢元年國號改稱天漢<lb/>
以廣成先生杜光庭為户部侍郎<lb/>
天漢元年正月封張飛為靈應王鄧艾為彰順王張儀<lb/>
為昌化王五月祀黄帝于南郊翌日祀地祗于方丘六<lb/>
月賜百官飛雪丸十一月祀昊天上帝于圜丘大風㧞<lb/>
木幕幄皆裂改元光天依舊稱大蜀國<lb/>
光天二年四月有狐嘷於寢室鵂鶹鳴於帳中鶢鶋集<lb/>
於摩訶池建因感疾甚篤召大臣賜坐示手書曰朕比<lb/>
<pb n="KR2i0016_WYG_001-12b"/>
遭亂離以干戈定秦蜀頼卿等忠勤夹輔遂正名號撫<lb/>
有神器兢兢業業懼不負荷幸托天地之靈廟社之貺<lb/>
方隅底定民黎樂康二氣恊暢五榖豐稔然以萬幾之<lb/>
大不免勤勞於夙夜感此疾恙藥石弗救太子雖㓜有<lb/>
賢德然次不當立卿等固請於外后妃亦甚篤愛朕不<lb/>
能違立為儲貳勉力輔戴無墜我邦家之休又謂曰太<lb/>
子若不克荷但置之别宫選立賢者慎勿害之徐氏兄<lb/>
弟但優與俸禄以豐其家勿令掌兵以速其禍詔太子<lb/>
<pb n="KR2i0016_WYG_001-13a"/>
入侍疾六月建薨年七十二偽諡神武聖文孝德明惠<lb/>
皇帝廟號高祖葬永陵<lb/>
　黄松子曰唐自廣明之亂天下凌遲姦猾亡命之徒<lb/>
　攘袂誓衆於萑蒲之下而所在横潰建於此時乃與<lb/>
　晉暉輩攘竊於許蔡之郊藏匿於墟墓之間其暴固<lb/>
　不足以警動郡縣及抵罪被繋死在旦夕而孟彦暉<lb/>
　縱之使去此豈獄吏知其必貴而佑之邪抑天為之<lb/>
　邪遂能奮跡士伍奔赴行在忠義感激誠貫白日執<lb/>
<pb n="KR2i0016_WYG_001-13b"/>
　戈披銳翼衞乗輿於烟熖之中其勤至矣巨閹猜忌<lb/>
　自璧遷利遂舉兵據閬止謀自全之計洎陳田召而<lb/>
　不納遂抗表請師猶有勤王之節而韋昭度章句書<lb/>
　生柔雅醖藉非有將帥之才駕馭之術建察其可取<lb/>
　而代中以機智奪其符印遂摧敵克城節制全蜀而<lb/>
　納貢述職道不絶使及梁祖受禪非有湯武高光之<lb/>
　德建誓師雪耻而為岐隴所阻自視才畧不在梁下<lb/>
　其肯甘心俛首而為之臣邪因僣竊位號亦時使之<lb/>
<pb n="KR2i0016_WYG_001-14a"/>
　然也觀其委任將佐擢用才智撫養士卒惠綏黎庶<lb/>
　勸課農桑輕省徭賦臨終顧托至誠無疑前視劉備<lb/>
　可以無愧予嘗始終考究建之誠心使全忠不簒昭<lb/>
　宗尚克享國必不忍為鼎足之勢此予所以不深罪<lb/>
　之也<lb/>
衍字化源建㓜子舊名宗衍八歲封鄭王為左奉駕軍<lb/>
使元膺死建以淮王宗輅𩔖已信王宗傑明敏有才欲<lb/>
選立之衍母徐氏有寵密以金百鎰遺宰相張格言上<lb/>
<pb n="KR2i0016_WYG_001-14b"/>
已許衍為太子願相公助之格遂抗表言衍才器英武<lb/>
實堪社稷之托遂得立開崇賢府置僚屬頗好經史詩<lb/>
賦即位年十八時梁貞明五年也立妃周氏為皇后十<lb/>
月詔選良家女二十人備後宫十二月拜永陵詔以來<lb/>
年正月有事於南郊改明年為乾德元年以龍躍池為<lb/>
宣華池即摩訶池也<lb/>
二年八月衍北廵以宰相王鍇判六軍諸衞事旌旗戈<lb/>
甲百里不絶衍戎装披金甲珠帽錦袖執弓挾矢百姓<lb/>
<pb n="KR2i0016_WYG_001-15a"/>
望之謂如灌口神后妃錢於昇仙橋以宫人二十人從<lb/>
至漢州駐西湖與宫人泛舟奏樂飲宴彌日九月駐軍<lb/>
西縣自西縣還至益昌泛舟廵閬中舟子皆衣錦繡衍<lb/>
自製水調銀漢曲命樂工歌之郡民何康女有羙色將<lb/>
嫁衍取之賜其夫家百縑其夫一慟而卒<lb/>
三年三月衍還成都五月宣華苑成延袤十里有重光<lb/>
太清延昌會真之殿清和迎仙之宫降真蓬萊丹霞之<lb/>
亭土木之功窮極奢巧衍數於其中為長夜之飲嬪御<lb/>
<pb n="KR2i0016_WYG_001-15b"/>
雜坐舄履交錯嘗召嘉王宗夀赴宴宗夀因持杯諫衍<lb/>
宜以社稷為念少節宴飲其言慷慨激切流涕衍有愧<lb/>
色佞臣潘左迎顧在珣韓昭等奏曰嘉王從來酒悲不足<lb/>
怪也乃相與諧謔戯笑衍命宫人李玉簫歌衍所撰宫<lb/>
詞送宗夀酒宗夀懼禍乃盡飲之在迎曰嘉王聞玉簫<lb/>
歌即飲請以玉簫賜之衍曰王必不納衍宫詞曰<hi>輝輝赤赤</hi>
<hi>浮五雲宣華池上月華新月華如水浸宣殿有酒不醉真癡人</hi>宗夀字永年王建之族<lb/>
子八月衍受道籙於苑中以杜光庭為傳真天師崇真<lb/>
<pb n="KR2i0016_WYG_001-16a"/>
館大學士光庭字賔聖京兆杜陵人寓居處州方干見<lb/>
之謂曰此宗廟中寳玉大圭也與鄭雲叟應百篇舉不<lb/>
中入天台為道士僖宗召見賜紫衣出入禁中上表乞<lb/>
游成都隠青城山白雲溪卒於蜀年八十五顔貌如生<lb/>
衆以為尸解有文千餘卷皆夲無為之㫖九月詔置賢<lb/>
良方正博通經史明達吏理識洞兵機沈滯<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>園五科<lb/>
令黄衣選人白衣舉人投策就試吏部考較十月以韓<lb/>
昭為吏部侍郎判三銓昭受賂狥私選人詣鼓院訴之<lb/>
<pb n="KR2i0016_WYG_001-16b"/>
又嘲曰嘉眉卭蜀侍郎骨肉導江青城侍郎親情果閬<lb/>
二州侍郎自留巴蓬集璧侍郎不惜衍召而問之昭曰<lb/>
此皆太后太妃國舅之親非臣之親衍黙然昭字德華<lb/>
長安人衍北廵以為文思殿學士京城留守判官李台<lb/>
叚云韓公凡事如僧剃髮無有寸長昭以便佞恩傾一<lb/>
時出入宫掖太妃愛其羙風姿而専有辟陽之寵唐兵<lb/>
入蜀王宗弼與之有隙先捕而殺梟其首金馬坊百姓<lb/>
皆溺之<lb/>
<pb n="KR2i0016_WYG_001-17a"/>
四年二月文明殿試制科白衣蒲禹卿對䇿其畧曰今<lb/>
朝廷所行者皆一朝一夕之事公卿所陳者非乃子乃<lb/>
孫之謀暫偷目前之安不為身後之慮衣朱紫者皆盗<lb/>
跖之軰在郡縣者皆狼虎之人奸諛滿朝貪滛如市以<lb/>
斯求治是謂倒行執政皆切齒欲誅之衍以其言有益<lb/>
擢為右補闕三月禁百姓不得帶小㡌衍好私行徃徃<lb/>
宿於倡家飲於酒樓索筆題曰王一來云恐人識之故<lb/>
令民間皆帶大㡌四月流軍使王承綱於茂州衍嘗私<lb/>
<pb n="KR2i0016_WYG_001-17b"/>
至承綱家悦其女有羙色欲私之承綱言已許嫁將適<lb/>
人衍不從遂取入宫潘昭與承綱有隙奏其出怨言故<lb/>
被貶女聞承綱得罪剪髮求贖其罪不從乃自縊死自<lb/>
五月不雨至九月林木皆枯赤地千里所在盗起肥遺<lb/>
見紅樓<lb/>
　後蜀辛寅遜修王氏開國紀以肥遺為旱魃唐英按<lb/>
　肥遺蛇名角上有火見則大旱非魃也出山海經外<lb/>
　傳華山亦有此蛇<lb/>
<pb n="KR2i0016_WYG_001-18a"/>
五年三月上已宴怡神亭婦女雜坐夜分而罷衍自執<lb/>
板唱霓裳羽衣及后庭花思越人曲四月游浣花溪龍<lb/>
舟綵舫十里綿亘自百花潭至萬里橋游人士女珠翠<lb/>
夾岸日正午暴風起須臾雷電㝠晦有白魚自江心躍<lb/>
起變為蛟形騰空而去是日溺者數千人衍懼即時還<lb/>
宫重陽宴羣臣於宣華苑夜分未罷衍自唱韓琮柳枝<lb/>
詞曰梁苑隋堤事已空萬條猶舞舊春風何須思想千<lb/>
年事誰見楊花入漢宫内侍宋光溥咏胡曽詩曰吳王<lb/>
<pb n="KR2i0016_WYG_001-18b"/>
恃霸棄雄才貪向姑蘇醉綠醅不覺錢塘江上月一宵<lb/>
西送越兵來衍聞之不樂於是罷宴七月天富倉奏米<lb/>
中生蟲如小蜂尾後如米粒曵之而行十月彗星見長<lb/>
丈餘在井鬼之次司天言恐國家有大災宜修徳以禳<lb/>
之詔於玉局建置道塲以答天變右補闕張雲上疏言<lb/>
此是百姓怨氣上徹於天成此彗星彗者除舊布新之<lb/>
義此乃亡國之兆豈祈禳之可彌衍怒流於黎州雲唐<lb/>
安人立朝謇諤自比朱雲權倖多嫉之宣徽使景潤澄<lb/>
<pb n="KR2i0016_WYG_001-19a"/>
嘗謂曰昔朱雲請斬馬劍以腰斬張禹今上方只有殺<lb/>
雞刀卿欲用乎雲曰雞刀雖小亦可斬羣狗潤澄憾之<lb/>
至是奏雲謗國遂有黎州之貶雲多病行至臨邛卒<lb/>
六年正月禁民戴危㡌其製狹中俛首即墜在位者惡<lb/>
之九月唐莊宗遣李稠來通好市珍玩錦綉衍不許以<lb/>
為落草莊宗怒曰衍豈免落草乎<lb/>
成康元年正月朔受朝賀大赦改元三月衍朝永陵自<lb/>
為尖巾民庶皆效之還宴怡神亭嬪妃妾妓皆衣道服<lb/>
<pb n="KR2i0016_WYG_001-19b"/>
蓮花冠髽髻為樂夾臉連額渥以朱粉曰醉粧國人皆<lb/>
效之四月朔衍會羣臣舉觴不飲容色不悦特進顧在<lb/>
珣曰臣聞主憂臣辱主辱臣死今陛下臨軒不樂臣願<lb/>
請罪衍曰北有後唐南有蠻詔朕既不能弔伐彼又不<lb/>
為臣子此所以憂耳在珣曰朝廷有十臣在陛下何憂<lb/>
退而令太子洗馬林宰著十在文以進曰有<hi>闕</hi>者興土<lb/>
木於禁中選驍雄於麾下爰特斧鉞出鎮藩籬餙宫殿<lb/>
於遐方命鑾輿而逺幸為釁之端為禍之原有王承休<lb/>
<pb n="KR2i0016_WYG_001-20a"/>
在摧挫英雄吹揚佞媚全無才智謬處腹心斷性命於<lb/>
戲玩之間戮仇讐於樞機之下有功勞而皆棄非賄賂<lb/>
而不行有朱光嗣在受先皇之付囑為大國之棟梁既<lb/>
不輸忠又不知退恣一門之奢侈任數力之驕矜徒為<lb/>
貪饕之人實非社稷之器有王宗弼在謬陟煙霄殊非<lb/>
謇諤興亂夲則逞章程之妙恣姦謀則事頰舌之能心<lb/>
口傾危尚居左右有韓昭在性懷慘毒心恣貪殘焚爇<lb/>
軍營要寛私第不顧喧騰於衆口惟思自任於忿懐有<lb/>
<pb n="KR2i0016_WYG_001-20b"/>
歐陽晃在酷毒害民市井聚貨叨為郡守實負天恩瘡<lb/>
痍已徧於陽安蒙蔽由憑於内密有田魯儔在為君王<lb/>
之元舅受保傅之尊官但務奢華不思輔弼第宅逈同<lb/>
於上苑金珠求滿於貪心有徐延瓊在出為留守入掌<lb/>
樞機無諤諤以佐君但唯唯而狥㫖有景潤澄在搜求<lb/>
女色取悦宸襟常叨不次之恩每冒無厭之寵敷對惟<lb/>
誇於便㨗佐時不識於經綸素非忠勤實為忝竊有嚴<lb/>
凝日在唱亡國之音衒趨時之侈每為巫覡以翫聖明<lb/>
<pb n="KR2i0016_WYG_001-21a"/>
致君為桀紂之昏使上乏唐虞之化有十臣在陛下任臣<lb/>
如此何憂社稷不安衍覧之大笑賜在珣綵五百叚加<lb/>
開封府在珣以綵之半遺罕罕字仲緘温江人博通經<lb/>
史獻車駕還都賦除温江主簿遷太子洗馬落托不覊<lb/>
文多譏刺執政惡之故不得大用而卒四月唐遣客省<lb/>
使李嚴來聘以覘虚實笏書記叙興亡其畧曰伏自朱<lb/>
温肆逆運屬昭宗三年痛别於西秦一旦遽遷於東洛<lb/>
誅夷宗室焚爇宫闈雖列藩悉是唐臣無一處不從偽<lb/>
<pb n="KR2i0016_WYG_001-21b"/>
命由是大唐中興皇帝念高祖太宗之業倐爾隳隤憤<lb/>
朱温崔𦙍之徒同謀簒弑遂乃神機迅發心鼎獨然竭<lb/>
滄溟而誓戮鯨鯢芟林莾而决除虎兕十年對壘萬陣<lb/>
交鋒慮乆困於生靈乃選練其死士纔過汶水縛王彦<lb/>
章於馬前旋及夷門斬朱友正於樓上劍霜未匣槍雪<lb/>
猶揮叚凝領八萬雄兵倒戈伏死趙嵒知一人應運引<lb/>
頸待誅遂使賊將寒心謀夫拱手取乾坤只勞八日救<lb/>
塗炭遂定四維備闡皇猷咸遵帝力今則三秦貢表兩<lb/>
<pb n="KR2i0016_WYG_001-22a"/>
浙稱臣淮南陳述職之儀回紇備朝天之禮才安宇宙<lb/>
便息干戈未順梟兇方議除剪豈謂蜀國皇帝柔逺懷<lb/>
邇居安慮危喜帝祚中興群妖悉滅特遣蘇張之士將<lb/>
追唐蜀之歡吾王逈感於蜀王國禮逺酬於厚禮宣徽<lb/>
使宋光葆召嚴宴飲與語終日伏其機辨料嚴東還必<lb/>
有鄧艾之謀乃謂衍曰我先皇承天正命惠養全蜀有<lb/>
鼎足勢今以姦雄相喻是鄙我也可斬其使以威天下<lb/>
衍不從既還言衍荒滛失政可一鼔而下光葆聞之又<lb/>
<pb n="KR2i0016_WYG_001-22b"/>
上疏時衍荒於游宴不能悉用其䇿光葆字季正内樞<lb/>
密使光嗣之從弟隨光嗣為閹給事黄門累遷東川節<lb/>
度使及衍敗托疾留閬中為刺史安重霸所殺七月丙<lb/>
午衍應聖節列山棚於得賢門是日有暴風摧之翌日<lb/>
雷震應聖堂摧兩柱太常少卿楊玢上言其略曰陛下<lb/>
誕聖之日而山摧者非不騫不崩之義也在於得賢門<lb/>
者示陛下所用不得賢也應聖堂柱震摧者示陛下柱<lb/>
石非材也衍不以為意九月衍與母同禱青城山宫人<lb/>
<pb n="KR2i0016_WYG_001-23a"/>
畢從皆衣雲霞之衣衍自製甘州詞令宫人歌之其詞<lb/>
哀怨聞者悽愴衍至青城住旬日設醮祈福太妃太后<lb/>
謁建鑄像及丈人觀元都觀金華宫丹景山至德寺各<lb/>
有唱和詩刻於石次至彭州幸陽平化漢州三學山夜<lb/>
看聖燈亦各賦詩回至天回驛各又賦詩太后詩曰周<lb/>
游靈觀散幽情千里江山喜得行所恨風光看未足却<lb/>
驅金翠入龜城太妃詩曰翠驛江亭近蜀京夢魂猶是<lb/>
在青城此來出看江山景却被江山㸔出行徐氏父名<lb/>
<pb n="KR2i0016_WYG_001-23b"/>
耕成都人生二女皆有國色耕教為詩有藻思耕家甚<lb/>
貧有相者謂之曰公不乆當大富貴耕因使相其二女<lb/>
相者曰青城山有王氣每夜徹天者一紀矣不十年後<lb/>
有真人乗運此二子當作妃后君之貴由二女致也及<lb/>
建入城聞有姿色納於後房姊生彭王妹生衍建即位<lb/>
姊為淑妃妹為貴妃耕為驃騎大將軍衍即位册貴妃<lb/>
為順聖太后淑妃為翊聖太妃兄延瓊弟延珪皆致位<lb/>
太師侍中衍既荒於酒色而徐氏姊妹亦各有倖臣不<lb/>
<pb n="KR2i0016_WYG_001-24a"/>
能相規正至於失國皆其致也十月衍還成都是月莊<lb/>
宗遣興慶宫使魏王繼岌樞密使郭崇韜來伐中外皇<lb/>
駭衍有所私秦州節度使王承休妻嚴氏至是自統精<lb/>
兵入秦州以廵邊為名左右切諌皆不聴補闕蒲禹卿<lb/>
上疏衍不納禹卿成都人從衍入洛及衍被誅乃慟哭<lb/>
曰蜀人自此重不幸也乃題詩於驛門而逃不知所終<lb/>
衍離成都日天地宴晦兵不成列有群鴉泊於旗竿上<lb/>
其鳴甚哀次梓潼大風暴起發屋㧞木知星者趙延乂<lb/>
<pb n="KR2i0016_WYG_001-24b"/>
言曰此貪狼風千里外必有破軍殺將之凶衍親禱張<lb/>
惡子廟抽籖得逆天者殃四字不悦次綿谷唐將李彦<lb/>
琛等圍鳳州刺史王承揵以城降衍乃以王宗勲宗昱<lb/>
宗儼為三招討以禦之唐師至三泉諸將皆棄城寨遁<lb/>
還衍令斷桔津柏梁自綿谷還留王宗弼以兵固守仍<lb/>
令斬宗勲等三將俄而宗弼亦棄綿谷奔白芬與三將<lb/>
同謀納欵於魏王十一月衍至成都宫人及百官迎謁<lb/>
於七里亭衍入妓妾中作回紇隊以趨城中知唐師已<lb/>
<pb n="KR2i0016_WYG_001-25a"/>
逼但掩袂泣下既而宗弼擁兵還成都遂刼衍及母妻<lb/>
諸子遷於天啟宫收其璽綬金寳後魏王至德陽衍報<lb/>
曰比與將校謀歸朝廷為樞密使朱光嗣景潤澄宣徽<lb/>
使周輅歐陽晃等異謀熒惑各已處斬謹函首以獻又<lb/>
邀李嚴相見以母妻為托因上表曰臣先人受鉞坤維<lb/>
作藩唐室一開土宇垂四十年屬梁室梴災皇綱解紐<lb/>
不能助逆遂至從權勉狥輿情止王三蜀逮臣纂紹罔<lb/>
敢怠遑自保土疆以安生聚皇帝陛下嗣唐虞之業興<lb/>
<pb n="KR2i0016_WYG_001-25b"/>
湯武之師廓定中區奄征下國梯航畢集文軌大同臣<lb/>
方議改圗便期納欵遽聞致討實抱驚危今則委千里<lb/>
封疆盡為王土冀萬家臣妾皆沐皇恩輿襯有歸負荆<lb/>
竢罪望回日月之照特寛斧鉞之誅顒佇德音以安反<lb/>
側謹奉表歸命翼日魏王至七里亭衍備亡國禮以降<lb/>
魏王入居東内崇韜止天府十二月魏王斬宗弼宗勲<lb/>
宗儼於東内夷其族宗弼姓魏名洪夫𨽻忠武軍隨建<lb/>
有功賜姓名莊宗下詔慰勞衍曰固當裂土而封必不<lb/>
<pb n="KR2i0016_WYG_001-26a"/>
薄人於險三辰在上一言不欺衍捧詔忻然曰不失為<lb/>
安樂公乃率其宗屬及偽宰相王鍇等及將佐家族上<lb/>
下數千人東赴洛陽四年三月至鳳翔是時關東危急<lb/>
蜀中未寧莊宗令宦者向延嗣徃中路誅之四月衍至<lb/>
長安延嗣至與留守張筠誅於秦州驛夷其族時年二<lb/>
十八母徐氏臨刑呼曰冤哉吾兒以一國迎降反以為<lb/>
戮信義俱棄吾知爾禍不旋踵矣建自唐光啟三年冬<lb/>
入蜀父子相承凡四十年而亡天成三年衍舊臣王宗<lb/>
<pb n="KR2i0016_WYG_001-26b"/>
夀上表乞改𦵏明宗下詔追封為順正公以諸侯禮葬<lb/>
於長安南三趙村<lb/>
　黄松子曰衍㓜無英特之質長於綺紈富貴之中及<lb/>
　元膺被誅次當以輅傑為嗣而衍母専寵大臣表裏<lb/>
　恊謀遂得嗣位襲位之後不能委任忠賢躬决刑政<lb/>
　惟宫苑是務惟宴游是好惟僉巧是近惟聲色是尚<lb/>
　閹官執政於外母后司晨於内張士喬軰以諫諍而<lb/>
　得罪王宗夀軰以鯁忠而見侮既不卑詞厚禮以睦<lb/>
<pb n="KR2i0016_WYG_001-27a"/>
　隣又不選將練武而守國唐師壓境尚謀宣滛於籓<lb/>
　臣之家而不采光葆之議其滅亡也宜哉然予觀莊<lb/>
　宗之才非司馬文王之比崇韜繼岌庸兒繆將非鍾<lb/>
　會鄧艾之比是時天下郡國十未得五六籓鎮䟦扈<lb/>
　經畧未暇雖意在伐蜀亦未有必然之計止於求金<lb/>
　帛錦繡以自足其所欲衍誠能㗖之以利結之以好<lb/>
　勤勞霸政勇於為治尚可延數十年俟真主應運納<lb/>
　土歸命不失為竇融而以鄙吝召禍不免靣縛及拜<lb/>
<pb n="KR2i0016_WYG_001-27b"/>
　裂土之詔忻然自得以不失為劉禪屬天未厭亂中<lb/>
　外有變非辜殞命可哀也哉<lb/>
　<lb/>
　<lb/>
　<lb/>
　<lb/>
　<lb/>
　蜀檮杌卷上<lb/>
</p>
<p>
</p>
  </div>
</body>
</text>
</TEI>
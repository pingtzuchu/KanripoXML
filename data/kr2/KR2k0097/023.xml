<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>汴京遺蹟志巻二十三</head>
    <p>
<pb n="KR2k0097_WYG_023-1a"/>
欽定四庫全書<lb/>
　汴京遺蹟志巻二十三　　　明　李濂　撰<lb/>
　　藝文十<lb/>
　　七言律詩<lb/>
　　　同陳留崔司户早春宴蓬池　　唐髙適<lb/>
同官載酒出郊圻晴日東馳鴈北飛隔岸春雲邀翰墨<lb/>
傍簷垂柳報芳菲池邊轉覺虛無盡臺上偏宜酩酊歸<lb/>
州縣徒勞那可度後時連騎莫相違<lb/>
<pb n="KR2k0097_WYG_023-1b"/>
　　　黄河　　　　　　　　　　　羅隠<lb/>
莫把阿膠向此傾此中天意固難明解通銀漢應須曲<lb/>
纔出崑崙便不清髙祖誓功衣帶小僊人占斗客槎輕<lb/>
三千年後知誰在何必勞君報太平<lb/>
　　　汴河　　　　　　　　　　　羅隠<lb/>
當時天子事閒遊今日行人特地愁柳色縱饒粧故國<lb/>
水聲何忍到揚州乾坤有意終難㑹黎庻無情豈自由<lb/>
應笑秦皇用心錯謾驅神鬼海東頭<lb/>
<pb n="KR2k0097_WYG_023-2a"/>
　　　秋日汴河客舍酬友人　　　　　羅隠<lb/>
梁宋追遊蚤嵗同偶然違别事皆空年如流水催何急<lb/>
道似危途動即窮醉舞且欣連夜月狂吟還聚上樓風<lb/>
煩君更枉騷人句白鳳靈蛇滿袖中<lb/>
　　　隋堤柳　　　　　　　　　李山甫<lb/>
曾傍龍舟拂翠華至今凝恨倚天涯但經春色還秋色<lb/>
不覺楊家是李家背日古隂從此朽逐波疎影向南斜<lb/>
年年只有晴風便遙為雷塘送雪花<lb/>
<pb n="KR2k0097_WYG_023-2b"/>
　　　又　　　　　　　　　　　秦韜玉<lb/>
種柳開河為勝遊堤前常使路人愁隂埋野色萬條思<lb/>
翠束寒聲千里秋西日至今悲兔苑東波終不返龍舟<lb/>
逺山應見繁華事不語青青對水流<lb/>
　　　下第後夷門乗舟至永城驛題　　薛能<lb/>
秋賦春還計盡違自知身是拙求知惟思曠海為休處<lb/>
忽喜孤舟似去時連浦一程兼汴宋夾堤千柳雜唐隋<lb/>
從來此恨皆前達敢負吾君作楚辭<lb/>
<pb n="KR2k0097_WYG_023-3a"/>
　　　寄汴州令狐相公　　　　　　　王建<lb/>
三軍江口擁雙旌虎帳長開自教兵機鎻惡徒狂寇盡<lb/>
思驅老將壯心生水門向晚茶商閙橋市通宵酒客行<lb/>
秋日梁王池閣好新歌散入管絃聲<lb/>
　　　約張處士遊梁　　　　　　譚用之<lb/>
莫學區區老一經夷門關吏舊書生晉朝滅後無中散<lb/>
韓國亡來絶上卿龍變洞中千谷冷劒横天外八風清<lb/>
好携長䇿干時去免逐漁樵度太平<lb/>
<pb n="KR2k0097_WYG_023-3b"/>
　　　送髙别駕歸汴州　　　　　　韓翃<lb/>
信陵門下識君顔驄馬輕裘正少年寒雨送歸千里外<lb/>
東風沉醉百花前身隨玉帳心應愜官佐銅符勢又全<lb/>
久客未知何計是參差去借汶陽田<lb/>
　　　汴河亭　　　　　　　　　　許渾<lb/>
廣陵花盛帝東遊先擘崑崙一𣲖流百二禁兵辭象闕<lb/>
三千宮女下龍舟凝雲鼓震星辰動拂浪旗開日月浮<lb/>
四海義師歸有道迷樓還似景陽樓<lb/>
<pb n="KR2k0097_WYG_023-4a"/>
　　　中秋夕寄大梁劉尚書　　　　　許渾<lb/>
汴人迎拜洛人留虎豹旌旗擁碧油刁斗嚴更軍耳目<lb/>
戈鋋長控國咽喉柳營出號風生纛蓮幕題詩月上樓<lb/>
應念散郎千里外去年今夜醉蘭舟<lb/>
　　　彭門用兵後經汴路三首　　　　吳融<lb/>
長亭一望一徘徊千里關河百戰來細柳舊營猶鎻月<lb/>
祁連新塜已封苔霜飛緑野愁無際燒接黄雲慘不開<lb/>
若比江南更牢落子山詞賦莫興哀<lb/>
<pb n="KR2k0097_WYG_023-4b"/>
　　　二<lb/>
隋堤風物已淒涼堤下仍多古戰塲金鏃有苔人拾得<lb/>
蘆衣無土鳥銜將秋聲暗促河聲急野色遙連日色黄<lb/>
獨上寒城更愁絶戍鼙驚起鴈行行<lb/>
　　　三<lb/>
鐵馬雲旗夢渺茫東來無處不堪傷風吹白草人行少<lb/>
月落空城鬼嘯長己見紛争驚宇宙可憐蕭索絶煙光<lb/>
曾為塞北閒遊客遼水天山未斷腸<lb/>
<pb n="KR2k0097_WYG_023-5a"/>
　　　駕幸西太乙宮遇雨　　　　宋韓琦<lb/>
曉蹕聲乾下九重西郊岑寂欵琳宮驕陽尚作三春旱<lb/>
多稼期霑一雨豐恤物致虔歸上徳應誠為答即神聰<lb/>
從來聖感無旋日不在商巖傅說功<lb/>
　　　從駕過金明池　　　　　　　韓琦<lb/>
帳殿深沉壓水開㡬時宸輦一逰來春留苑樹隂成幄<lb/>
雨漲池波色染苔空外長橋横螮蝀城邊真境闢蓬萊<lb/>
匪朝侍宴臨雕檻共看龍艘奪錦回<lb/>
<pb n="KR2k0097_WYG_023-5b"/>
　　　駕幸金明池　　　　　　　　韓琦<lb/>
西池風景出塵寰春豫方乗禁座閒庻俗一令趨夀域<lb/>
從官齊許宴蓬山樓臺金碧交輝外舟楫笙歌浩渺間<lb/>
與衆盡歡宮漏促萬花叢裏屬車還<lb/>
　　　丙午上已瓊林苑賜筵　　　　韓琦<lb/>
春光濃簇寶津樓樓下新波漲鴨頭嘉節難逢真上已<lb/>
賜筵榮入小瀛洲僊園雨過花遺靨御陌風長絮滚毬<lb/>
禊飲不須辭巨白清明來日尚歸休<lb/>
<pb n="KR2k0097_WYG_023-6a"/>
　　　西歸日瓊林苑賜宴即席賦此　文彥博<lb/>
竊禄叨榮四紀餘退思僥倖亦無如趨朝再覩新宮省<lb/>
解紱還歸舊草廬報國丹心明皎皎戀軒疲足去徐徐<lb/>
群公盡出都門祖盛事光於漢二疏<lb/>
　　　上元夜從駕至集禧觀　　　　文彦博<lb/>
順時同樂慰邦民協氣和風應早春斗運帝車遵大路<lb/>
雲從天步絶纖塵民瞻玉色欣逰豫岳峙琳宮望省巡<lb/>
回御端闈張鎬飲蘭燈桂魄耀星津<lb/>
<pb n="KR2k0097_WYG_023-6b"/>
　　　赴集禧宮祈雪追憶從先皇駕幸泫然有感<lb/>
　　　　　　　　　　　　　　　　歐陽脩<lb/>
琳闕岧岧倚瑞煙憶陪遊豫入新年雲深曉日開宮殿<lb/>
水濶春風颺管絃千騎清塵回輦路萬家明月放燈天<lb/>
一朝人事淒涼改惟有靈光獨巋然<lb/>
　　　崇政殿試賢良晚歸　　　　　歐陽脩<lb/>
槐柳依依禁籞長初寒人意自淒涼鳳城斜日留殘照<lb/>
玉闕浮雲結早霜老負漁竿貪國寵病須樽酒送年光<lb/>
<pb n="KR2k0097_WYG_023-7a"/>
歸來解帶西風冷衣袖猶霑玉案香<lb/>
　　　車駕朝謁景靈宮　　　　　歐陽脩<lb/>
琳館清晨藹瑞氛玉旒朝罷奏韶鈞緑槐夾道飛黄蓋<lb/>
翠輦鳴鞘向紫宸金闕日髙猶泫露綵旌風細不驚塵<lb/>
自慙白首追時彦行近儲胥忝侍臣<lb/>
　　　景靈宮致齋　　　　　　　歐陽脩<lb/>
攝事衰年力不强誰憐岑寂臥齋房青苔㸃㸃無人迹<lb/>
緑葉隂隂覆砌凉玉宇清風來處逺僊家白日靜中長<lb/>
<pb n="KR2k0097_WYG_023-7b"/>
却視九衢車馬客自然顔鬢易蒼蒼<lb/>
　　　景靈宮奉迎仁宗皇帝御容有感<lb/>
　　　　　　　　　　　　　　　　歐陽脩<lb/>
行殿峩峩出緑槐琳宮芝闕聳崔嵬管絃飄落人間去<lb/>
幢節疑從天上來基業百年傳聖子黔黎四紀樂春臺<lb/>
孤臣不得同鍼虎未死心先冷若灰<lb/>
　　　和王景彛學士紫宸早謁　　　梅堯臣<lb/>
朝開閶闔九重深望拜朱旒照玉簪霜氣稍迴龍陛峻<lb/>
<pb n="KR2k0097_WYG_023-8a"/>
日光微轉鳳樓隂庭中綵仗穿旗脚案外薰爐對殿心<lb/>
我預千官少裨補欲將歌頌播堯音<lb/>
　　　和宋次道學士紫宸早謁　　　梅堯臣<lb/>
陸生聲譽在雲間來預簪裾謁帝顔冠劒有容夔與卨<lb/>
文章全盛馬兼班耽耽玉宇龍纏棟藹藹金鋪獸齧環<lb/>
却出常衙殿前過㦸衣風動自相攀<lb/>
　　　和宋中道觀車駕朝謁景靈宮　梅堯臣<lb/>
都人夾望禁槐旁閶闔初來旭日光彫玉翠鞍牽騕褭<lb/>
<pb n="KR2k0097_WYG_023-8b"/>
盤龍朱輦爛文章焚香閟殿開嚴帳汲水寒溝灑廣莊<lb/>
一見天顔萬人喜却迴宮禁樂聲長<lb/>
　　　和王景彛正月十六夜省宿過景靈街<lb/>
　　　　　　　　　　　　　　　　梅堯臣<lb/>
官街不閉東城月圎影纔虧夜色春自躍金羈來宿省<lb/>
從他錦帳欲誇人燈光逺近疑爭晝歌韻髙低競起塵<lb/>
我老都無逰樂意似君清枕睡侵晨<lb/>
　　　愁臺　　　　　　　　　　　王安石<lb/>
<pb n="KR2k0097_WYG_023-9a"/>
頽垣斷塹有平沙老木荒榛八九家河勢東南吹地坼<lb/>
天形西北倚城斜傾壺語罷還登眺岸幘詩成却嘆嗟<lb/>
萬事因循今白髮一年容易卸黄花<lb/>
　　　金明池　　　　　　　　　王安石<lb/>
宜秋西冠碧參差憶著鄉人禊飲時斜倚水開花有思<lb/>
緩隨風轉柳如癡青天白日春長好緑鬢朱顔老自悲<lb/>
跂馬未堪塵滿目夕陽偷理釣魚絲<lb/>
　　　又　　　　　　　　　　　王安國<lb/>
<pb n="KR2k0097_WYG_023-9b"/>
霓旌逺逺拂樓船滿地春風錦繡筵三島路深浮閬苑<lb/>
九霞觴滿奏鈞天仗歸金闕浮雲外人望瑤臺落日邊<lb/>
最引平生江海趣波瀾一段草如煙<lb/>
　　　又　　　　　　　　　　　王立之<lb/>
遊絲隨絮惹行人酒肆歌樓駐畫輪鳳管遏回雲冉冉<lb/>
龍舟衝破浪𥻘𥻘日斜黄繖歸馳道風約青帘認别津<lb/>
朝野歡娛真有象壺中要看四時春<lb/>
　　　遊玉津園　　　　　　　　　蘇軾<lb/>
<pb n="KR2k0097_WYG_023-10a"/>
承平苑囿雜耕桑六聖臨民計慮長碧水東流還舊𣲖<lb/>
紫壇南峙表連岡不逢遲日鶯花亂空想疎林雪月光<lb/>
千畝何時窮帝耤斜陽寂歴鎖雲莊<lb/>
　　　和宋次道大慶殿上元迎駕　　司馬光<lb/>
鳳律年華到尚新九重氣象已成春曉雲低拂羽林仗<lb/>
宿雨先清紫陌塵玉殿鳴鞘傳警蹕彤庭委珮集簪紳<lb/>
闕前無復魚龍戲自有驩謠億萬人<lb/>
　　　汴岸置酒贈黄十七　　　　　黄庭堅<lb/>
<pb n="KR2k0097_WYG_023-10b"/>
吾宗端居叢百憂長歌勸之肯出游黄流不解涴明月<lb/>
碧樹為我生涼秋初平群羊置莫問叔度千頃醉即休<lb/>
誰倚柁樓吹玉笛斗杓寒挂屋山頭<lb/>
　　　幸太學倡和<hi>篇什繁多不能盡載畧録七八首耳</hi>　呂大防<lb/>
清曉金輿出建章祠宮轉仗指虞庠三千逢掖裾如雪<lb/>
十萬勾陳錦作行再拜新儀瞻魯聖一篇古訓贊周王<lb/>
崇儒盛世無云補扈蹕空慚集論堂<lb/>
　　　　　　　　　　　　　　　　　蘇頌<lb/>
<pb n="KR2k0097_WYG_023-11a"/>
聖主恢儒率舊章首冬鳴蹕下膠庠師生褒博趨鱣序<lb/>
文武端嚴列鴈行承詔敷陳商戊甲執經環立晉袁王<lb/>
三千學者多才秀定有同升孔子堂<lb/>
　　　　　　　　　　　　　　　韓忠彦<lb/>
恢崇儒教頓生光天子親來幸上庠星弁煌煌環帝座<lb/>
霜袍宻宻綴周行廟祠稽首尊先聖書義終篇勸嗣王<lb/>
學道深慙非入室此辰榮事預升堂<lb/>
　　　　　　　　　　　　　　　劉奉世<lb/>
<pb n="KR2k0097_WYG_023-11b"/>
聖典垂精及表章曠儀親舉自宗庠縱觀橋擁浮雲盖<lb/>
待問庭充振鷺行首舉儒風隆上國増光帝業掩前王<lb/>
太平榮遇慚多幸重見虞歌起廟堂<lb/>
　　　　　　　　　　　　　　　范純禮<lb/>
四十餘年舊典章聖君今復幸虞庠虎賁萬騎森羅列<lb/>
鴈序諸生儼綴行已見重華同舜帝不須無逸戒成王<lb/>
祖宗基構隆三代統業相承是肯堂<lb/>
　　　　　　　　　　　　　　　吳安持<lb/>
<pb n="KR2k0097_WYG_023-12a"/>
翰林墨客奏封章天子欣然幸國庠綵仗六龍初擁路<lb/>
青衿三舍已重行隆儒共慶賢堯舜訪道誰知應帝主<lb/>
附鳳騫淵皆法從獨慙由也亦升堂<lb/>
　　　　　　　　　　　　　　　　豐稷<lb/>
鳳幄雲開日月光九霄鳴蹕下虞庠朝元進士鴻成列<lb/>
拱極名臣玉照行問道賈生稱五學乞言戴聖美三王<lb/>
上心夙悟周公戒天下安危自一堂<lb/>
　　　　　　　　　　　　　　　李格非<lb/>
<pb n="KR2k0097_WYG_023-12b"/>
日月天回十二章詔移清蹕幸膠庠六龍穩轉橋門曲<lb/>
多士横穿錦仗行俎豆威儀瞻闕里東西風教自周王<lb/>
太平誰謂初無象四海形容在一堂<lb/>
　　　過龍徳故宮　　　　　　　　毛麾<lb/>
萬里鑾輿去不還故宮風物尚依然四圍錦繡山河地<lb/>
一片雲霞洞府天空有遺愁生落日可無佳氣起非煙<lb/>
古來國破皆如此誰念經營二百年<lb/>
　　　讀靖康僉言　　　　　　金元好問<lb/>
<pb n="KR2k0097_WYG_023-13a"/>
浚郊沙海浩茫茫河廣纔堪一葦航顛沛且當懲景徳<lb/>
規模何必罪朱梁滄溟不掩蛟龍窟天地同歸雀䑕鄉<lb/>
三百年間㡬降擄長星無用出光芒<lb/>
　　　汴堤懐古　　　　　　　　王良臣<lb/>
迷僊樓觀鬱連空一日都歸鬼唾中奢則兆亡天聽邇<lb/>
去而不返水流東鎻煙弱柳愁蛾緑閣雨幽花淚臉紅<lb/>
總為錦帆歸不得至今啼鳥怨西風<lb/>
　　　龍徳宮　　　　　　　　　　雷琯<lb/>
<pb n="KR2k0097_WYG_023-13b"/>
紫簫吹斷碧雲歸十二樓空盡玉梯綵仗竟無金母降<lb/>
僊裾猶憶化人携千年洛苑銅駝怨萬里坤維杜宇啼<lb/>
莫倚危欄供極目斜陽更在露盤西<lb/>
　　　汴梁雜詩三首　　　　　　　李汾<lb/>
琪樹明霞五鳳樓夷門自古帝王州衣冠繁㑹文昌府<lb/>
旌㦸森羅部曲侯美酒名謳陳廣座凝笳咽鼓送華輈<lb/>
秦州王粲何為者憔悴囂塵嘆白頭<lb/>
　　　二<lb/>
<pb n="KR2k0097_WYG_023-14a"/>
樓外風煙隔紫垣樓頭客子動歸魂飄蕭蓬鬢驚秋色<lb/>
狼籍麻衣涴酒痕天塹波光搖落日太行山色照中原<lb/>
誰知滄海横流意獨倚牛車哭孝孫<lb/>
　　　三<lb/>
寥落關山對月明客窓遙夜夢魂驚三年岐下音書絶<lb/>
八月河南風露清冉冉暮愁生草色迢迢秋思入蟲聲<lb/>
誰知廣武英雄嘆老却窮途阮步兵<lb/>
　　　資聖閣登眺　　　　　　　李獻甫<lb/>
<pb n="KR2k0097_WYG_023-14b"/>
髙閣凌雲眼界寬野煙碧樹有無間天邊孤鳥飛無盡<lb/>
陌上行人去不還魏國㡬回時事改汴堤千古夕陽閒<lb/>
愁來重倚欄干望崧少西頭是故山<lb/>
　　　汴梁懐古　　　　　　　　元傅與礪<lb/>
汴上荒城繞故宮山頭危石墮秋風夷門市起聞嘶馬<lb/>
梁苑樵歸見斷鴻鬭草尚餘殘後碧進花無復盛時紅<lb/>
欲登髙處腸先斷滿目閒愁賦未工<lb/>
　　　又　　　　　　　　　　　　雅勒呼<lb/>
<pb n="KR2k0097_WYG_023-15a"/>
花石岡前麋鹿過中原秋色動關河欲詢故國傷心事<lb/>
忍聽前朝皓齒歌蔓草有風嘶石馬荆榛無月泣銅駝<lb/>
人間富貴皆如夢不獨興亡感慨多<lb/>
　　　又　　　　　　　　　　　元明善<lb/>
天荒地老禁垣低草滿丹墀徑路迷金水河枯龍已去<lb/>
蓬萊島圮馬空嘶當時何處安青𤨏今日無門降紫泥<lb/>
舉目山河增感慨英雄何在日還西<lb/>
　　　朝元宮留宿　　　　　　　　李準<lb/>
<pb n="KR2k0097_WYG_023-15b"/>
宋家天子朝元閣南内宮中太乙壇五夜星辰金榜動<lb/>
九天風露玉階寒朱衣魚鬛迎笙鶴絳節龍光引佩鸞<lb/>
八駿不歸遼海月步虛空遶紫雲端<lb/>
　　　登汴梁城　　　　　　　　　李準<lb/>
天上曾聞玉輦過金城千里帶黄河鳳凰一去蓬萊苑<lb/>
鴈鶩群飛太液波燈火樓臺空市井風雲冠葢盡丘阿<lb/>
惟餘畫角聲中調猶是流沙磧裏歌<lb/>
　　　雲驥橋　　　　　　　　　　湯鼎<lb/>
<pb n="KR2k0097_WYG_023-16a"/>
橋頭車馬鬧喧闐橋下帆檣見畫船弦管隔花人似玉<lb/>
樓臺近水柳如煙地連秦晉通三市路入淮濠接九天<lb/>
獨倚䦨干望宮闕翠微髙映五雲邊<lb/>
　　　汴京懐古　　　　　　　　李兩山<lb/>
滄海成田艮岳荒誰能行役不徬徨青城北狩隔萬里<lb/>
花石南來知㡬綱土暗塵昏天水碧風輕雨過女真黄<lb/>
無人可語宣和事九些陳留酹一觴<lb/>
　　　登熙春閣　　　　　　　　　王惲<lb/>
<pb n="KR2k0097_WYG_023-16b"/>
封丘門外故宮旁天閣空餘内苑荒瀛海夢空三島沒<lb/>
帝城煙慘五雲蒼石鯨照水鱗猶動金鳳凌雲勢欲翔<lb/>
竒貨梁園當日盡為誰留在閱興亡<lb/>
　　　哀故宮　　　　　　　　　　王惲<lb/>
掖庭依約粉垣丹行入荒宮重黯然華表忽驚人世換<lb/>
昆明重見刼灰寒石龍委地埋秋草湖玉臨池倚暮煙<lb/>
滿目悲風吹酒醒東華門外淚䦨干<lb/>
　　　宿開封府後堂同陳侯話舊且及包范二公事<lb/>
<pb n="KR2k0097_WYG_023-17a"/>
　　　　業予耳疾止酒談噱間暮雨大作<lb/>
　　　　　　　　　　　　　　　　王惲<lb/>
使軺南下入京華滿眼交親笑語譁共訝老螭蟠北海<lb/>
自憐賤子宿南衙關河痛别襟期豁風雨翻空夜氣嘉<lb/>
負殺清尊三百爵胡牀相對看簷花<lb/>
　　　汴上龍徳故宮　　　　　　　陳孚<lb/>
書來海上勸休兵已見金輿逐火精醮絶絳樓無鶴唳<lb/>
朝空丹扆有狐鳴羽袍士尚傳三洞金幘人誰報六更<lb/>
<pb n="KR2k0097_WYG_023-17b"/>
一代興亡真大夢陳橋驛畔見青城<lb/>
　　　登相國寺資聖閣　　　　　　陳孚<lb/>
大相國寺天下雄天梯縹緲凌虛空三千歌吹燈火上<lb/>
五百纓縵煙雲中洛汭已掩西墜日漢津空送南飛鴻<lb/>
䦨干倚遍忽歸去颯颯兩鬢生秋風<lb/>
　　　又　　　　　　　　　　　許有壬<lb/>
傑閣當年瑞靄氤亂餘金碧半塵昏豈知象教移中土<lb/>
猶揭雄名護國門法界冷沉梁苑月寶香難返汝陽魂<lb/>
<pb n="KR2k0097_WYG_023-18a"/>
傷心五嶺騰煙語舉世從風莫與論<lb/>
　　　遇僊樓　　　　　　　　　　劉祁<lb/>
倚天突兀聳髙樓樓上人家白玉鈎落日笙歌迷汴水<lb/>
春風燈火似揚州僊人已去名空在豪客同登醉未休<lb/>
獨倚朱䦨望明月鸞旌依約認重游<lb/>
　　　夷門<lb/>
七國爭雄古戰塲千年遺蹟已銷亡信陵謾有空名在<lb/>
壯士猶聞俠骨香霜落大荒秋草白風生逺道暮塵黄<lb/>
<pb n="KR2k0097_WYG_023-18b"/>
停車且醉夷門酒莫動悲歌易慨慷<lb/>
　　　隋堤　　　　　　　　　眀釋宗泐<lb/>
搔首隋堤落日斜已無遺柳可栖鴉岸傍昔道牽龍艦<lb/>
河底今來走犢車曾笑陳家歌玉樹却從后土看瓊花<lb/>
四方正是無虞日誰信黎陽有鼓笳<lb/>
　　　讀靖康遺事　　　　　　　甘彦初<lb/>
杜鵑啼老洛城東烽火郊畿縱犬戎廟略合收淝水戰<lb/>
約盟誰定渭橋功銅駝故陌迷秋草黄屋驚塵捲朔風<lb/>
<pb n="KR2k0097_WYG_023-19a"/>
一自鼎湖龍去後小臣何地泣遺弓<lb/>
　　　汴京弔古　　　　　　　　　顧禄<lb/>
北狩龍沙帝業空詞人猶解弔遺蹤野煙蔓草咸寧殿<lb/>
秋雨荒臺艮岳峯一代已遷亡國鼎六更誰報早朝鐘<lb/>
我來正值開天運真主曾經駐六龍<lb/>
　　　陳橋驛觀黄河　　　　　　　顧祿<lb/>
浩浩黄流自古今晚停征騎發孤吟水痕新漲桃花滿<lb/>
河脉元通瓠子深三月魚龍爭變化四時鷗鳥任浮沉<lb/>
<pb n="KR2k0097_WYG_023-19b"/>
誰能一駕僊槎去萬里靈源亦可尋<lb/>
　　　登相國寺藏經閣　　　　　　顧禄<lb/>
金碧稜層炫曉霞梵王髙閣壯中華上摩絳闕三千界<lb/>
下瞰紅塵十萬家伏虎神僧翻貝葉乗鸞僊女散瑤花<lb/>
何因證得無生果來向雲中駕鹿車<lb/>
　　　遊上方寺　　　　　　　　　劉醇<lb/>
重尋兜率路非遙柳外鳴珂散早朝鳥送好音風乍息<lb/>
池添新水雪初消斷碑剥落生蒼蘚古塔峥嶸倚絳霄<lb/>
<pb n="KR2k0097_WYG_023-20a"/>
珍重老僧相送逺笑談不覺度危橋<lb/>
　　　梁園　　　　　　　　　　　　于謙<lb/>
自古梁園佳麗地于今寂寞減繁華日長野店聞啼鳥<lb/>
春暮山城見落花綠柳兩行侵洛逺黄河一帶入淮賒<lb/>
欲將尊酒舒髙興錦帳風流愧党家<lb/>
　　　駐蹕堂<hi>即布政司之圎堂</hi>　　　　　　　劉咸<lb/>
先帝當年幸汴都六龍曾此駐鑾輿詞臣經進雲門樂<lb/>
父老爭呈地理圖想像鎭旗成往事傷心遺詔載嘉謨<lb/>
<pb n="KR2k0097_WYG_023-20b"/>
恭尋聖跡降臨處哭斷天涯望鼎湖<lb/>
　　　鄭門古城　　　　　　　　　　劉咸<lb/>
乗騘偶出鄭門西一上髙城四望迷千里雲霞山逺近<lb/>
萬家煙火屋髙低青城日落鴉爭聚白塔風髙鳥亂啼<lb/>
回首可憐梁苑地繁臺荒草冷淒淒<lb/>
　　　吹臺春日懐古　　　　　　　李夢陽<lb/>
廢苑迢迢入草萊百年懐古一登臺天留李杜詩篇在<lb/>
地歴金元戰陣來流水浸城隋柳盡行宮為寺汴花開<lb/>
<pb n="KR2k0097_WYG_023-21a"/>
白頭吟望黄鸝暮瓠子歌殘無限哀<lb/>
　　　元日繁臺寺集　　　　　　李夢陽<lb/>
臘凍雲黄海岳愁春青日白快吾遊隂坡氣觸姢姢雪<lb/>
暖澤氷分細細流晨起探梅穿野寺晚來移席傍鐘樓<lb/>
無端四望風煙起燈火煌煌滿汴州<lb/>
　　　雪後上方寺集　　　　　　李夢陽<lb/>
雪罷園林出碧梧上方樓殿靜虛無日臨曠地冰先落<lb/>
雲破中天塔自孤爛熳此堂人醉散一雙何處鶴來呼<lb/>
<pb n="KR2k0097_WYG_023-21b"/>
邀留更待松門月今夜同君坐玉壺<lb/>
　　　河發秋望　　　　　　　　李夢陽<lb/>
七月七日河水發康王城邊秋可憐買魚沽酒此村口<lb/>
打鼓鳴鑼何處船白晝蛟龍時一鬭中流日月晚雙懸<lb/>
紛紛估客休回首漁子清歌㑹𣺌然<lb/>
　　　汴京懐古二首　　　　　　　李濂<lb/>
渠花堤柳舊京都九帝承平王氣徂巢鳳閣空誰駐馬<lb/>
臥牛城在自啼烏金繒不博燕雲地顦顇猶傳鄭俠圖<lb/>
<pb n="KR2k0097_WYG_023-22a"/>
最恨翠華南渡日春風歌舞醉西湖<lb/>
　　　二<lb/>
謾指黄河說宋朝繁華都向暮煙消遷都自祖曾謀洛<lb/>
問鼎何人只伐遼忍見故宮皆碧草愁聞新法是青苗<lb/>
當時誰倡和戎策鳳駕徒悲五國遙<lb/>
　　　艮岳懐古二首　　　　　　　李濂<lb/>
宋帝平川起碧山綺甍瑤殿綵雲間秖矜花石來江艦<lb/>
詎料金兵入漢關北狩竟隨雙鴈去中原無復二龍還<lb/>
<pb n="KR2k0097_WYG_023-22b"/>
傷心一掬青城淚灑向遺宮草樹斑<lb/>
　　　二<lb/>
誰言此地協堪輿詔築峯巒十里餘<hi>宣和初道士劉混康言汴城東北地</hi>
<hi>協堪輿宜增築髙阜當有多男之祥遂起艮嶽</hi>朱勔自能移閬苑道君何必夢<lb/>
華胥千夫石至籠黄帕萬嵗山成切紫虛謾向舊都尋<lb/>
舊蹟絳霄樓觀總丘墟<lb/>
　　　吹臺懐古　　　　　　　　　李濂<lb/>
梁王昔日築髙臺鼓吹華筵動地開五岳雲煙千里見<lb/>
<pb n="KR2k0097_WYG_023-23a"/>
三川風雨半空來綺羅春色今何在枚馬文章去不回<lb/>
空有斷碑并廢苑秋風秋草使人哀<lb/>
　　　禹廟　　　　　　　　　　　李濂<lb/>
神禹祠堂水國潯古臺落日樹鳴禽石門自有白雲宿<lb/>
輦道空餘秋草侵四載巡遊天下計九州粒食帝王心<lb/>
憑髙一望河流穩滿地桑麻聖澤深<lb/>
　　　春日遊大道宮二首　　　　　李濂<lb/>
僊闕岧嶤紫氣分洞天縹緲玉笙聞嵩山道士留丹竈<lb/>
<pb n="KR2k0097_WYG_023-23b"/>
南嶽夫人駐綵雲瑤草石壇春漠漠桃花谿路水沄沄<lb/>
徘徊不盡尋真意徙倚松門對鶴群<lb/>
　　　二<lb/>
海上神僊十二樓中原平地有丹丘春壇風度鈞天曲<lb/>
石壁雲開聚窟洲絶粒飡霞空復想吹笙騎鶴向來逰<lb/>
憑君再訂花宮約莫待西城碧樹秋<lb/>
　　　春日上方寺集二首　　　　　李濂<lb/>
城裏招提此最幽石壇晴日似丹丘因看碧竹逢僧話<lb/>
<pb n="KR2k0097_WYG_023-24a"/>
重惜青陽與客遊積雪洞門春寂寂閒雲塔院晚悠悠<lb/>
淹留撃鉢成詩去慙愧文通擬惠休<lb/>
　　　二<lb/>
古寺春寒花放遲春遊恐負看花期老無健足慵登塔<lb/>
座有髙賢喜賦詩蓮社舊容彭澤宰蒲團新識道林支<lb/>
年來頗覺浮生幻欲扣旃檀細問師<lb/>
　　　秋日遊吹臺　　　　　　　　李濂<lb/>
古臺落木晚蕭蕭與客登臨旅思遙白日浮雲還自散<lb/>
<pb n="KR2k0097_WYG_023-24b"/>
小山叢桂許誰招且將詞賦供秋興只恐疎慵負聖朝<lb/>
回首不堪人事異碧山何處有漁樵<lb/>
　　　夏逰上方寺作　　　　　　　李濂<lb/>
上方臺殿迥虛無避暑朝來坐日晡片片凉雲侵杖屨<lb/>
悠悠疎梵出松梧徘徊塔院生秋思放浪乾坤有故吾<lb/>
暫臥石牀聊一醉更於何地覓蓬壺<lb/>
　　　梁王臺　　　　　　　　　　李濂<lb/>
梁王臺下春草生梁王臺上春霞明兔園積雪有詞賦<lb/>
<pb n="KR2k0097_WYG_023-25a"/>
鳧渚廢榭無歌笙百花雙燕且對飲碧海黄塵空復情<lb/>
落日為誰吟思苦千秋城闕暮雲平<lb/>
　　　夷門即事答童太史　　　　　李濂<lb/>
十年澤國嘯墟煙黄帽青鞵野興偏踏雪過村縁貰酒<lb/>
隔溪遊寺為參禪信陵亭畔花爭發梁孝臺前月正圎<lb/>
誰念夷門樗散客白頭猶著紫霞編<lb/>
　　　延慶觀　　　　　　　　　　李濂<lb/>
曾聞汴水橋邊觀宋代朝元萬夀宮千樹碧桃今絶種<lb/>
<pb n="KR2k0097_WYG_023-25b"/>
九光丹閣舊浮空傷心莫問飡霞事謀國誰攄捧日忠<lb/>
惆悵二龍終不返三清臺殿夕陽中<lb/>
　　　秋日王别駕邀酌天王寺　　　李濂<lb/>
野寺邀賔發斾遲杖藜出郭赴幽期尊開竹院秋聲合<lb/>
袂把松門暝色悲别駕功名君勿薄醉鄉日月我偏宜<lb/>
相逢感慨無窮意盡付東林碧玉卮<lb/>
　　　過汴梁有感　　　　　　　王雲鳳<lb/>
霸主荒臺還突兀隋堤殘柳正蕭疎耕夫不識市朝處<lb/>
<pb n="KR2k0097_WYG_023-26a"/>
野寺猶存宮殿餘士慣悲歌豪俠地土含腥血戰争墟<lb/>
抱城濁浪勞宸慮漢策今慙總不如<lb/>
　　　行經隋堤有感　　　　　　　陸深<lb/>
端委猶堪致太平龍舟錦纜竟何成空餘細水縁堤曲<lb/>
别有垂楊帶晚晴社燕歸來如有恨閒花開遍不知名<lb/>
行人誰管興亡事但說揚州接汴京<lb/>
　<lb/>
　<lb/>
<pb n="KR2k0097_WYG_023-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　汴京遺蹟志巻二十三<lb/>
</p>
<p>
</p>
  </div>
</body>
</text>
</TEI>
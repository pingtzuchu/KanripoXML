<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>汴京遺蹟志巻二十二</head>
    <p>
<pb n="KR2k0097_WYG_022-1a"/>
欽定四庫全書<lb/>
　汴京遺蹟志巻二十二　　　明　李濂　撰<lb/>
　　藝文九<lb/>
　　七言古詩<lb/>
　　　夷門　　　　　　　　　　唐王維<lb/>
七國雄雌猶未分攻城殺將何紛紛秦兵益圍邯鄲急<lb/>
魏王不救平原君公子為嬴停駟馬執轡逾恭意逾下<lb/>
亥為屠肆鼓刀人嬴乃夷門抱關者非但慷慨獻竒謀<lb/>
<pb n="KR2k0097_WYG_022-1b"/>
意氣兼將身命酬向風刎頭送公子七十老翁何所求<lb/>
　　　古大梁行　　　　　　　　　髙適<lb/>
古城莽蒼饒荆棘駐馬荒城愁殺人魏王宮觀盡禾黍<lb/>
信陵賔客隨灰塵憶昨雄都舊朝市軒車照耀歌鐘起<lb/>
軍容帶甲三十萬國步連營五千里全盛須臾那可論<lb/>
髙臺曲池無復存遺墟但見狐狸跡古地空餘草朩根<lb/>
暮天搖落傷懐抱撫劒悲歌對秋草俠客猶傳朱亥名<lb/>
行人尚識夷門道白璧黄金萬户侯寶刀駿馬填山丘<lb/>
<pb n="KR2k0097_WYG_022-2a"/>
年代淒涼不可問往來惟見水東流<lb/>
　　　梁園吟　　　　　　　　　　李白<lb/>
我浮黄雲去京闕挂席欲進波連山天長水濶厭逺涉<lb/>
訪古始及平臺間平臺為客愁思多對酒遂作梁園歌<lb/>
却憶蓬池阮公詠因吟渌水揚洪波洪波浩蕩迷舊國<lb/>
路逺西歸安可得人生達命豈暇愁且飲美酒登髙樓<lb/>
平頭奴子搖大扇五月不熱疑清秋玉盤楊梅為君設<lb/>
吳鹽如花皎白雪持鹽把酒但飲之莫學夷齊事髙潔<lb/>
<pb n="KR2k0097_WYG_022-2b"/>
昔人豪貴信陵君今人耕種信陵墳荒城虛照碧山月<lb/>
古木盡入蒼梧雲梁王宮闕今安在枚馬先歸不相待<lb/>
舞影歌聲散緑池空餘汴水東流海沉吟此事淚滿衣<lb/>
黄金買醉未能歸連呼五白行六博分曹賭酒酣馳輝<lb/>
歌且謠意方逺東山髙臥時起來欲濟蒼生未應晚<lb/>
　　　梁園歌送河南王說判官　　　　岑參<lb/>
君不見梁孝王脩竹園頽墻隠轔勢仍存嬌娥曼臉成<lb/>
草蔓羅帷珠簾空竹根大梁一旦人代改秋月春風不<lb/>
<pb n="KR2k0097_WYG_022-3a"/>
相待池中㡬度鴈新來洲上千年鶴應在<hi>梁園中有鶴洲鴈池</hi>梁<lb/>
園三月梨花飛却似梁王雪下時當時置酒延枚叟肯<lb/>
料平臺狐兔走萬事翻覆如浮雲昔人空在今人口單<lb/>
父古來稱宓生秖今為政有吾兄<hi>家兄時宰單父</hi>輶軒若過梁<lb/>
園道應傍琴臺聞政聲<lb/>
　　　梁臺古愁　　　　　　　　　李賀<lb/>
梁王臺沼空中立天河之水夜飛入臺前鬭玉作蛟龍<lb/>
緑粉掃天愁露濕撞鐘飲酒行射天金虎蹙裘噴血鮮<lb/>
<pb n="KR2k0097_WYG_022-3b"/>
朝朝暮暮愁海翻長繩繫日樂當年芙蓉凝紅得秋色<lb/>
蘭臉别春啼脉脉蘆洲客鴈報春來寥落野篁秋漫白<lb/>
　　　汴州亂二首　　　　　　　　韓愈<lb/>
汴州城門朝不開天狗墜地聲如雷健兒爭誇殺留後<lb/>
連屋累棟燒成灰諸侯咫尺不能救孤士何者自興哀<lb/>
　　　二<lb/>
母從子走者為誰大夫夫人留後兒昨日乘車騎大馬<lb/>
坐者起趨乘者下廟堂不肯用干戈嗚呼奈汝母子何<lb/>
<pb n="KR2k0097_WYG_022-4a"/>
　　按唐史汴州自大歴後多兵劉元佐死子士寧代<lb/>
　　之無度其將李萬榮逐而代之萬榮死董晉寔代<lb/>
　　之晉卒軍司馬陸長源總留後八日而軍亂殺長<lb/>
　　源愈是時已從晉喪出汴四日實貞元十五年也<lb/>
　　觀愈二詩葢譏當時姑息之政云<lb/>
　　　㑹飲金明池書事　　　　宋司馬光<lb/>
日華駘蕩金明春波光浄緑生魚鱗煙深草青遊人少<lb/>
道路苦無車馬塵石渠諸君職事簡載酒擷花畏花晚<lb/>
<pb n="KR2k0097_WYG_022-4b"/>
浮舟逐勝任所之箕踞狂歌叩舷板眼花耳熱氣愈豪<lb/>
擲杯撃案聲嗷嗷驚沙颯颯繞洲渚魚龍遷去避我曹<lb/>
人生大料無百嵗貴賤賢愚同一致在家殽䔩餘㡬何<lb/>
一日風光不宜棄<lb/>
　　　汴河　　　　　　　　　　　黄庶<lb/>
汴都峩峩在平地宋恃其徳為金湯先帝始初有深意<lb/>
不使子孫生怠荒萬艘北來食京師汴水遂作東南吭<lb/>
甲兵百萬以為命千里天下之腑腸人心愛惜此流水<lb/>
<pb n="KR2k0097_WYG_022-5a"/>
不啻布帛與稻粱漢唐關中數百年木牛可以腐太倉<lb/>
舟楫利今百於古奈何益見府庫瘡天心正欲醫造化<lb/>
人間豈無鍼石良窟穴但去錢榖蠧此水何必求桑羊<lb/>
　　　弔故宮　　　　　　　　　　元杜瑛<lb/>
月上觚稜椒壁濕饑烏啄碎琅玕石刼灰飛盡海揚塵<lb/>
廢殿荒臺土花碧洛陽書生汴梁客一夜春風頭欲白<lb/>
尊中賴有酒如泉醉倚寒窓破愁寂<lb/>
　　　信陵公子行　　　　　　　　　王惲<lb/>
<pb n="KR2k0097_WYG_022-5b"/>
春風獵獵吹輕裘聮鑣來作夷門遊令人逺憶魏公子<lb/>
徑上吹臺臺上頭却秦存趙震九土誰憶抱關老吏能<lb/>
此帷幄之良籌饑腸自古出竒策功成何害屠沽流髙<lb/>
皇布衣重公賢大梁城邊㡬遲留一朝龍驤開漢業舉<lb/>
功不復詢來由豈非慕藺承餘休嘗讀太史公今日把<lb/>
酒酹墓周當時朱門滿歌舞此日野草荒山丘醉歌信<lb/>
陵行碧雲日暮寫我憂英雄割據雖已矣髙義凛凛横<lb/>
清秋追攀逸駕那復得落日倚劒看神州<lb/>
<pb n="KR2k0097_WYG_022-6a"/>
　　　大梁行　　　　　　　　　明髙啓<lb/>
大梁四面平如砥西去咸陽一千里魏王此地昔為都<lb/>
宮闕中天碧雲起車聲輷輷夜未休帶甲十萬名蒼頭<lb/>
撞鐘列鼎宴上客奉金走幣連諸侯信陵真是賢公子<lb/>
富貴不驕天下士已訪侯嬴到里門復迎朱亥經屠市<lb/>
傾身折節世莫同緩急竟賴斯人功邯鄲秦軍一椎破<lb/>
七國震動聞英風古城重過為搔首㡬度秋風落楊柳<lb/>
沼上應無鴻鴈來苑中只有狐狸走立馬塵沙日欲昏<lb/>
<pb n="KR2k0097_WYG_022-6b"/>
悲歌感慨向夷門豪華多少同銷歇獨有髙名今尚存<lb/>
　　　題汴城八景總圖　　　　　　于謙<lb/>
天風吹我來中州光隂荏苒春復秋民安物阜公事簡<lb/>
目前景物隨冥搜梁園花月四時好日落夷山映芳草<lb/>
大河滔滔湧地來騰波起浪如奔雷隋堤煙柳翠如織<lb/>
鐵塔摩空數千尺隂晴晦明各異態對此令人感今昔<lb/>
畫圖彷彿得真趣醉墨淋漓寫長句詩成掉筆向蒼空<lb/>
滿袖天風却歸去<lb/>
<pb n="KR2k0097_WYG_022-7a"/>
　　　梁園歌　　　　　　　　　李夢陽<lb/>
朝發金臺門夕度博浪關黄河如絲天上來千里不見<lb/>
淮南山淮南桂樹弄婆娑掛席欲進阻洪波我今亦作<lb/>
梁園歌梁園昔有信陵君名與岱華爭嵳峩三千珠履<lb/>
不動色屠門執轡來相過功成不顯涕滂沱青蠅白璧<lb/>
一何多我為梁園客不登梁王臺錦帆揚州門一去何<lb/>
時迴荒煙白草古城沒登臺望之令心哀令心哀歌且<lb/>
謠迷塗富貴苦不足寧思白骨生蓬蒿人生三十無少<lb/>
<pb n="KR2k0097_WYG_022-7b"/>
年積金累玉空煎熬獨立天地間長嘯視今古城隅落<lb/>
落一堆土千年誰繼白與甫攬淚浮雲灑煙莽灑煙莽<lb/>
風吹卷波濤沉吟投箸不暇食蹴天濁浪何滔滔君不<lb/>
見昔人然諾一相許黄金斗印如秋毫<lb/>
　　　觀燈行<hi>詳見夢華録</hi>　　　　　　李夢陽<lb/>
宋家累葉全盛帝寬大實皆稱令主百姓牛馬徧阡陌<lb/>
太倉米粟憂紅腐宣和以來遂多事嗚呼爛費如沙土<lb/>
海石江花湧國門離宮别殿誰能數群臣諛佞秖自計<lb/>
<pb n="KR2k0097_WYG_022-8a"/>
天下騷然始怨苦正月十四十五間有勑大駕觀鰲山<lb/>
萬金為一燈萬燈為一山用盡工匠力不破君王顔此<lb/>
時上御宣徳門樂動簾開見至尊奔星忽經於御榻明<lb/>
月初上堆金盆傾城呼譟聲動地可憐今夜鰲山戲窈<lb/>
冥幻巧百恠聚金蛾翠管堪垂淚借問幸臣誰云是李<lb/>
師師外有蔡京與蔡攸夾樓錦幄羅公侯丞相之幄當<lb/>
前頭奚兒腰帶控紫騮如花少女擎綵毬但聞樓上喚<lb/>
樓下黄帕籠盤賜玉羞月髙鳴鞭至尊起幄中環珮如<lb/>
<pb n="KR2k0097_WYG_022-8b"/>
流水爭道齊驅輦路窄寺橋窈窕塵埃白火樹龍燈又<lb/>
一時千光萬焰天為赤常言晏安成禍基從來樂極還<lb/>
生悲君看二帝蒙塵日數月東京荒蒺藜<lb/>
　　　大梁行　　　　　　　　　何景明<lb/>
朝登古城口夕藉古城草日落獨見長河流塵起遙觀<lb/>
大梁道大梁自古號名區富貴繁華代不殊髙樓歌舞<lb/>
三千户夾道煙花十二衢合沓輪騶交紫陌鳴鐘暮入<lb/>
王侯宅紅妝不讓掌中人珠履皆為門下客片言立賜<lb/>
<pb n="KR2k0097_WYG_022-9a"/>
萬黄金一笑還酬雙白璧帶甲連營殺氣寒君王推轂<lb/>
將登壇彎弧自信成功易拔劒那知報怨難已見分符<lb/>
連楚越更聞飛檄救邯鄲一朝運去同衰賤意氣雄豪<lb/>
似驚電楊花飛入侯嬴館草色淒迷魏王殿萬騎千乘<lb/>
空雲屯綺構朱甍不復存夜雨人歸朱亥里秋風客散<lb/>
信陵門川原百代重回首宋寢隋宮亦何有遊鹿時銜<lb/>
内苑花行人尚折繁臺柳繁臺下接古城西春深桃李<lb/>
自成蹊朝來忽見東風起薄暮飛花滿故堤<lb/>
<pb n="KR2k0097_WYG_022-9b"/>
　　　梁苑歌三首　　　　　　　　王廷相<lb/>
君不見梁王已破六國壘苑中便起文園臺黄金白玉<lb/>
架樓閣綺榻延賔四向開清泠池上三尺雪相如新賦<lb/>
傾鄒枚臨卭美人鬭花朶挑以琴心禮豈那漢庭賣賦<lb/>
得千金白首遊梁計亦左今人空怍古人風抱策為儒<lb/>
嘆不逢嗚呼古來文士不檢豈足病且覽詞彩如長虹<lb/>
　　　二<lb/>
梁苑東連孟諸野舊國山髙水彌下黄金觸斗不作樂<lb/>
<pb n="KR2k0097_WYG_022-10a"/>
徒使千年笑達者君不見漢天子愛弟侈賜空大盈梁<lb/>
王受之不一驚合沓金根車宛轉玻瓈軿突然馳道流<lb/>
日星千乘萬騎敵鹵簿貴熖豪華傾九瀛百年之後君<lb/>
為誰有酒莫惜千金揮不信試看梁王苑狐兔草馳鬼<lb/>
火吹<lb/>
　　　三<lb/>
黄河東來沙填海陳留十山㡬山在梁王古苑九地深<lb/>
嵗嵗龍蛇窟穴改我田在苑苑在東灌園鑿井當其中<lb/>
<pb n="KR2k0097_WYG_022-10b"/>
應門兩黄鶴抱琴雙玉童行歌曳杖如遊龍前身恐是<lb/>
河上公君不見七十二帝如旋蓬惟有堯舜流髙風人<lb/>
生百年電閃閃何必希時釣譽攀援日月獨為功子雲<lb/>
草𤣥恒不調虞卿著書仍固窮我懐欲附沙洲鴻<lb/>
　　　夷門歌　　　　　　　　　　李濂<lb/>
秦兵譟振長平瓦趙人肝腦塗原野邯鄲一夕陷圍中<lb/>
魏軍不敢屯城下當時獨有信陵君門前劒舄多如雲<lb/>
不有夷門抱關者誰知屠肆鼓刀人臥内虎符初入手<lb/>
<pb n="KR2k0097_WYG_022-11a"/>
壯士胷中血一斗北救邯鄲西卻秦五霸之功今復有<lb/>
平生志氣何雄豪功成刎頸如拔毛秋風弔古夷門道<lb/>
惆悵荒城空緑蒿<lb/>
　　五言律詩<lb/>
　　　晚入汴水　　　　　　　　唐崔顥<lb/>
昨晚南行楚今朝北泝河客愁能㡬日鄉路漸無多晴<lb/>
景搖津樹春風起棹歌長淮亦已盡寧復畏潮波<lb/>
　　　汴路即事　　　　　　　　　王建<lb/>
<pb n="KR2k0097_WYG_022-11b"/>
千里河煙直青槐夾岸長天涯同此路人語各殊方草<lb/>
市迎江貨津橋稅海商因看故宮柳憔悴不成行<lb/>
　　　汴路水驛　　　　　　　　　王建<lb/>
晚泊水邊驛柳塘初起風蛙鳴蒲葉下魚入稻花中去<lb/>
舍已云逺問程猶向東近來雖怨别不與少年同<lb/>
　　　汴上暮秋　　　　　　　　　許棠<lb/>
獨立長堤上西風滿客衣日臨秋草廣山接逺天微岸<lb/>
葉隨波盡沙雲與鳥飛秦城寧有素志意自知歸<lb/>
<pb n="KR2k0097_WYG_022-12a"/>
　　　汴河路有感　　　　　　　白居易<lb/>
三十年前路孤舟重往還繞身新眷屬舉目舊鄉關事<lb/>
去惟留水人非但見山啼襟與愁鬢此日兩成斑<lb/>
　　　送開封盧少府　　　　　　韋應物<lb/>
雄藩車馬地作尉有光輝滿席賔常侍闐街獨夜歸關<lb/>
河征斾逺煙樹夕陽微到處無留滯梁園花欲稀<lb/>
　　　春日遊金明池　　　　　　宋李昭玘<lb/>
日有江湖思坐無車馬塵横橋自照水啼鳥不驚人輦<lb/>
<pb n="KR2k0097_WYG_022-12b"/>
路晴飛絮宮墻暗鎻春多情老園吏灑地喜相親<lb/>
　　　宜春苑　　　　　　　　　王安石<lb/>
宜春舊臺沼日暮一登臨解帶行蒼蘚移鞍坐緑隂樹<lb/>
疎啼鳥逺水靜落花深無復增脩事君王惜費金<lb/>
　　　出善利門　　　　　　　　陳師道<lb/>
十載都城客孤身冒百艱一饑非死所萬里有生還去<lb/>
國吾何意歸田病不關共看雙白鬢似得半生閒<lb/>
　　　夏日汴中作　　　　　　　陳師道<lb/>
<pb n="KR2k0097_WYG_022-13a"/>
倚棹望平野低雲宻未收黄鸝度髙柳歸燕拂行舟濁<lb/>
水不堪照清江空憶遊晚晴蒸潤劇喘月見吳牛<lb/>
　　　中書省宿齋偶作二首　　　文彥博<lb/>
齋潔奉祠事深嚴宿禁扃露盤雲表見鈞奏夢中聽慎<lb/>
獨䖍君命清心重禮經顧慚溫室樹忽此集鷦螟<lb/>
　　　二<lb/>
鳳閣容棲集心無外慮侵夜凉秋氣早人靜禁門深大<lb/>
政慚無補微才恐不任欹眠聽宮漏蘭熖照青衾<lb/>
<pb n="KR2k0097_WYG_022-13b"/>
　　　景靈宮宿齋謝雨　　　　　　韓琦<lb/>
邃寂敞僊扃心齋物外清滂沱今應禱肹蠁此通誠月<lb/>
殿栖真境風梧醒睡聲如何謝靈貺至道本難名<lb/>
　　　正月三日與廣淵同出南薰門分趨齋宮塗中<lb/>
　　　　成　　　　　　　　　　司馬光<lb/>
並轡出都門葱蘢日欲昕野寒餘宿雪樹闇濕春雲稍<lb/>
望郊宮近先愁馬首分一朝猶戀戀可復久離群<lb/>
　　　同樂園　　　　　　　　元金師拓<lb/>
<pb n="KR2k0097_WYG_022-14a"/>
晴日明華構繁隂蕩緑波蓬丘滄海逺春色上林多流<lb/>
水時雖逝遷鶯暖自歌可憐歡樂極征鼓散雲和<lb/>
　　　登相國寺樓　　　　　　明釋宗泐<lb/>
冬日大梁城郊原四望平雲開太行碧霜落蔡河清欲<lb/>
問征西路兼懐弔古情夷門名尚在無處覓侯嬴<lb/>
　　　繁臺春望　　　　　　　　李夢陽<lb/>
野曠孤煙靜髙臺獨望時地殘隋氏苑天濶禹王祠晚<lb/>
日雲爭白隂崖花自遲目斷南來鴈蕭然故國思<lb/>
<pb n="KR2k0097_WYG_022-14b"/>
　　　上方寺鐘樓　　　　　　　李夢陽<lb/>
臺上一鐘鳴登臺萬里平蒹葭天正逺雲氣暮還生饑<lb/>
雀喧空澤黄蒿斷古城不堪臨眺屢况是感秋情<lb/>
　　　春日大梁東郭　　　　　　李夢陽<lb/>
桃柳清沙晚悵然悲逺春葉明深坐鳥花劇轉愁人少<lb/>
小追歡地乾坤放逐臣已看共如此何惜醉遊頻<lb/>
　　　繁臺歸興　　　　　　　　李夢陽<lb/>
萬里竟何事三年違此都短墻殘菊在别業古臺孤冬<lb/>
<pb n="KR2k0097_WYG_022-15a"/>
日低簷塔霜風靜野蕪但看頭盡白莫恡酒重沽<lb/>
　　　吹臺訪川父讀書處　　　　　李夢陽<lb/>
李生梁國彦少小事沉冥落日古臺上獨行楓樹青苔<lb/>
侵映雪壁鳥下草𤣥亭野濶看無際浮雲似洞庭<lb/>
　　　吹臺酬空同子見訪之作　　　　李濂<lb/>
古臺讀書處長者命車來偶踐看花約因扳聽雨盃川<lb/>
原餘戰伐文藻憶鄒枚並眺平蕪迥斜陽首重回<lb/>
　　　秋日吹臺讀書酬客過訪　　　　李濂<lb/>
<pb n="KR2k0097_WYG_022-15b"/>
斜日梁王苑西風古吹臺閉門秋思苦走馬故人來對<lb/>
酒談丹訣哦詩步緑苔知君有髙興凉夜不須迴<lb/>
　　　古臺秋望　　　　　　　　　李濂<lb/>
何處看秋色城南登古臺憑髙一以望幽思若為裁客<lb/>
昔乗雲去人今聽鴈來浮生易衰白把酒重徘徊<lb/>
　　　春逰繁塔寺二首　　　　　　李濂<lb/>
少小曾逰地重來感慨深稚僧今老大落日更春隂廢<lb/>
殿蒼苔合頽垣紫燕吟空餘舊時塔蔓草故蕭森<lb/>
<pb n="KR2k0097_WYG_022-16a"/>
　　　二<lb/>
古臺白雲寺雲裏塔珠光春日停車客登遊樂未央題<lb/>
詩留竹院醒酒坐松堂浪跡真堪笑招提亦醉鄉<lb/>
　　　登上方寺塔二首　　　　　　李濂<lb/>
寶塔憑虛起登遊但㡬重中天近牛斗平地涌芙蓉牖<lb/>
入黄河氣簷低少室峯妙髙無上境臥聽下方鐘<lb/>
　　　二<lb/>
塔影午氤氳名香八面聞盤梯失白晝絶頂俯層雲外<lb/>
<pb n="KR2k0097_WYG_022-16b"/>
見蓮花色中藏貝葉文髫逰今不倦為喜出塵氛<lb/>
　　　登汴故城有懐宋事　　　　　李濂<lb/>
無險難為國云何此帝州圖燕真失策徙洛是良謀花<lb/>
石傾邦日金繒啖敵秋二龍生不返故國黍離愁<lb/>
　　　夷門　　　　　　　　　　　李濂<lb/>
不聽侯生計胡收晉鄙軍卻秦功絶世存趙譽流芬故<lb/>
址留殘礎遺墳鎻暮雲千秋豪俠氣吾愛馬遷文<lb/>
　　　繁臺春望　　　　　　　　　李濂<lb/>
<pb n="KR2k0097_WYG_022-17a"/>
出城融雪盡觸目暖煙饒不到古臺上那知春色遙鄉<lb/>
園仍節序身世且漁樵腸斷南天鴈群飛過洛橋<lb/>
　　　泛黄河　　　　　　　　　　陸深<lb/>
淼淼望不極連天送濁流浮沈經塞外淘洗向中州鷗<lb/>
弄千帆雨沙明兩岸秋靈槎頻訊問乘興欲遨遊<lb/>
　<lb/>
　<lb/>
　<lb/>
<pb n="KR2k0097_WYG_022-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　汴京遺蹟志巻二十二<lb/>
</p>
<p>
</p>
  </div>
</body>
</text>
</TEI>
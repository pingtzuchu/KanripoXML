<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>汴京遺蹟志巻四</head>
    <p>
<pb n="KR2k0097_WYG_004-1a"/>
欽定四庫全書<lb/>
　汴京遺蹟志巻四　　　　　明　李濂　撰<lb/>
　　山岳<lb/>
　　　夷山<lb/>
夷山在裏城内安遠門之東以山之平夷而得名也亦<lb/>
名夷門山古有夷門乃侯嬴監守之處史記云夷門汴<lb/>
之城東門也而安遠門乃汴之北門今北門内地勢頗<lb/>
髙似是夷山而司馬遷乃云東門意者古今城垣改徙<lb/>
<pb n="KR2k0097_WYG_004-1b"/>
不一今莫可考矣<lb/>
　　　艮岳壽山<lb/>
艮岳壽山在汴故城東北隅初徽宗未有嗣道士劉混<lb/>
康以法籙符水出入禁中言京城西北隅地恊堪輿倘<lb/>
形勢加以少髙當有多男之祥始命為數仞岡阜巳而<lb/>
後宫生子漸多帝甚喜於是命戸部侍郎孟揆於上清<lb/>
寶籙宫之東築山象餘杭之鳳凰山號曰萬嵗山旣成<lb/>
更名曰艮岳周迴十餘里其最髙一峯九十步上有介<lb/>
<pb n="KR2k0097_WYG_004-2a"/>
亭分東西二嶺直接南山山之東有蕚緑華堂書館八<lb/>
僊館紫石岩棲真磴覽秀軒龍吟堂山之南則壽山兩<lb/>
峰並峙有鴈池噰噰亭山之西有藥寮西莊巢雲亭白<lb/>
龍沜濯龍峽蟠秀練光跨雲三亭羅漢岩又西有萬松<lb/>
嶺嶺畔有倚翠樓上下設兩闗闗下有平地鑿大方沼<lb/>
沼中作兩洲東為蘆渚浮陽亭西為梅渚雪浪亭西流<lb/>
為鳯池東出為鴈池中分二館東曰流碧西曰環山有<lb/>
巢鳳閤三秀堂東池後有揮雪亭後由磴道上至介亭<lb/>
<pb n="KR2k0097_WYG_004-2b"/>
亭左有極目亭蕭森亭右有麗雪亭半山北俯景龍江<lb/>
引江之上流注山澗西行為潄瓊軒又行石間為煉丹<lb/>
凝真觀圜山亭下視江際見髙陽酒肆及清斯閤北岸<lb/>
有勝筠庵躡雲臺消閒館飛岑亭支流别為山莊為回<lb/>
溪又於南山之外為小山横亘二里曰芙蓉城窮極巧<lb/>
妙而景龍江外則諸館舍尤精其北又因瑶華宫火取<lb/>
其地作大池名曲江池中有堂曰蓬壺東盡封丘門而<lb/>
止其西則自天波門橋引水直西殆半里江乃折南又<lb/>
<pb n="KR2k0097_WYG_004-3a"/>
折北折南者過閶闔門為複道通茂徳帝姬宅折北者<lb/>
四五里屬之龍徳宫旣成帝自為艮岳記以山在國之<lb/>
艮位故也岳之正門名曰陽華故亦號陽華宫初朱勔<lb/>
於太湖取石髙廣數丈載以大舟挽以千夫鑿城斷橋<lb/>
毁堰拆牐數月乃至會得燕地因賜號昭功敷慶神運<lb/>
石立於萬嵗山其旁植兩檜一夭矯者名曰朝日升龍<lb/>
之檜一偃蹇者名曰卧雲伏龍之檜皆以玉牌填金字<lb/>
書之巖曰玉京獨秀太平巖峰曰慶雲萬態竒峰又作<lb/>
<pb n="KR2k0097_WYG_004-3b"/>
絳霄樓勢極髙峻盡工藝之巧其後羣閹興築不已於<lb/>
是山林巖壑日益髙深亭榭樓觀不可勝紀四方花竹<lb/>
竒石咸萃於斯珍禽異獸無不畢有矣宣和六年有芝<lb/>
産於艮岳之萬壽峯改名壽岳一曰壽山時蔡京子蔡<lb/>
攸有寵於帝進見無時嘗言於帝曰人主當以四海為<lb/>
家太平為娯豈徒自勞苦哉而帝遂數㣲行因令苑囿<lb/>
多為村居野店每秋風靜夜禽獸之聲四徹宛若山林<lb/>
陂澤之間識者知其不祥之兆帝晚嵗患苑囿之衆國<lb/>
<pb n="KR2k0097_WYG_004-4a"/>
力不能支數有厭惡語由是得稍止及金人再至圍城<lb/>
日久欽宗命取山禽水鳥十餘萬盡投之汴河聽其所<lb/>
之拆屋為薪鑿石為砲伐竹為篦籬又取大鹿數千頭<lb/>
悉殺之以㗖衛士云<lb/>
　　徽宗御製艮嶽記畧　於是按圖度地庀徒僝工<lb/>
　　累土積石設洞庭湖口絲谿仇池之深淵與泗濵<lb/>
　　林慮靈壁芙蓉之諸山最瓌竒特異瑤琨之石即<lb/>
　　姑蘇武林明越之壤荆楚江湘南粤之野移枇杷<lb/>
<pb n="KR2k0097_WYG_004-4b"/>
　　橙柚橘柑榔栝荔枝之朩金蛾玉羞虎耳鳳尾素<lb/>
　　馨渠那茉莉含笑之草不以土地之殊風氣之異<lb/>
　　悉生成長養於雕闌曲檻而穿石出罅岡連阜屬<lb/>
　　東西相望前後相續左山而右水沿溪而傍隴連<lb/>
　　綿而彌滿吞山懐谷其東則髙峰峙立其下植梅<lb/>
　　以萬數緑蕚承趺芬芳馥郁結構山根號蕚緑華<lb/>
　　堂又旁有承嵐崑雲之亭有屋内方外圓如半月<lb/>
　　是名書館又有八僊館屋圓如規又有紫石之巖<lb/>
<pb n="KR2k0097_WYG_004-5a"/>
　　祈真之磴攬秀之軒龍吟之堂其南則壽山嵯峨<lb/>
　　兩峰並峙列嶂如屏瀑布下入鴈池池水清泚漣<lb/>
　　漪鳧鴈浮泳水面棲息石間不可勝計其上亭曰<lb/>
　　噰噰北直絳霄樓峯巒崛起千疊萬複不知其幾<lb/>
　　十里而方廣兼數十里其西則參术杞菊黄精芎<lb/>
　　藭被山彌塢中號藥寮又禾麻菽麥黍豆秔秫築<lb/>
　　室若農家故名西莊上有亭曰巢雲髙出峯岫下<lb/>
　　視羣嶺若在掌上自南徂北行岡脊兩石間綿亘<lb/>
<pb n="KR2k0097_WYG_004-5b"/>
　　數里與東山相望水出石口噴薄飛注如獸面名<lb/>
　　之曰由龍淵濯龍峽蟠秀練光跨雲亭羅漢巖又<lb/>
　　西半山間樓曰倚翠青松蔽宻布於前後號萬松<lb/>
　　嶺上下設兩闗出闗下平地有大方沼中有兩洲<lb/>
　　東為蘆渚亭曰浮陽西為梅渚亭曰雪浪沼水西<lb/>
　　流為鳳池東出為鴈池中分二館東曰流碧西曰<lb/>
　　環山館有閤曰巢鳳堂曰三秀以奉九華玉真安<lb/>
　　妃聖像東池後結棟山下曰揮雲亭復由磴道盤<lb/>
<pb n="KR2k0097_WYG_004-6a"/>
　　行縈曲捫石而上旣而山絶路隔繼之以朩棧倚<lb/>
　　石排空周環曲折有蜀道之難躋攀至介亭此最<lb/>
　　髙於諸山前列巨石凡三丈許號排衙巧恠巉巖<lb/>
　　藤蘿蔓衍若龍若鳳不可殫窮麓雲半山居右極<lb/>
　　目蕭森居左北俯景龍江長波遠岸彌十餘里其<lb/>
　　上流注山澗西行潺湲為潄玉軒又行石間為煉<lb/>
　　丹亭凝真觀圜山亭下視水際見髙陽酒肆清斯<lb/>
　　閤北岸萬竹蒼翠蓊鬱仰不見天有勝筠菴躡雲<lb/>
<pb n="KR2k0097_WYG_004-6b"/>
　　䑓消閒館飛岑亭無雜花異木四面皆竹也又支<lb/>
　　流為山莊為囘溪自山蹊石罅搴條下平陸中立<lb/>
　　而四顧則巖峽洞穴亭閤樓觀喬朩茂草或髙或<lb/>
　　下或逺或近一出一入一榮一彫四面周匝徘徊<lb/>
　　而仰顧若在重山大壑深谷幽巖之底不知京邑<lb/>
　　空曠坦蕩而平夷也又不知郛郭環會紛萃而填<lb/>
　　委也真天造地設神謀化力非人所能為者此舉<lb/>
　　其梗槩焉耳<lb/>
<pb n="KR2k0097_WYG_004-7a"/>
　　僧祖秀陽華宫記　政和初天子命作壽山艮嶽<lb/>
　　於禁城之東陬詔閹人董其役舟以載石輿以輦<lb/>
　　土驅散軍萬人築岡阜髙十餘仞増以太湖靈壁<lb/>
　　之石雄拔峭峙功奪天造石皆激怒觝觸若踶若<lb/>
　　齧牙角口鼻首尾爪距千態萬狀殫竒盡恠輔以<lb/>
　　磻朩癭藤雜以黄楊對青竹䕃其上又隨其斡旋<lb/>
　　之勢斬石開徑憑險則設磴道飛空則架棧閣仍<lb/>
　　於絶頂增髙樹以冠之搜遠方珍材盡天下蠧工<lb/>
<pb n="KR2k0097_WYG_004-7b"/>
　　絶伎而經始焉山之上下致四方珍禽竒獸動以<lb/>
　　億計猶以為未也鑿池為溪澗疊石為隄捍任其<lb/>
　　石之恠不加斧鑿因其餘土積而為山山骨暴露<lb/>
　　峯稜如削飄然有雲姿鶴態曰飛來峯髙於雉堞<lb/>
　　翻若長鯨腰徑百尺植梅萬本曰梅嶺接其餘岡<lb/>
　　種丹杏鴨脚曰杏岫又増土疊石間留隙穴以栽<lb/>
　　黄楊曰黄楊巘築修岡以植丁香積石其間從而<lb/>
　　設險曰丁香嶂又得頳石任其自然増而成山以<lb/>
<pb n="KR2k0097_WYG_004-8a"/>
　　椒蘭雜植於其下曰椒崖接水之末増土為大陂<lb/>
　　從東南側栢枝幹柔宻揉之不斷葉葉為幢盖鸞<lb/>
　　鶴蛟龍之狀動以萬數曰龍栢坡循壽山而西移<lb/>
　　竹成林復開小徑至百數步竹有同本而異榦者<lb/>
　　不可紀極皆四方珍貢又雜以對青竹十居八九<lb/>
　　曰斑竹麓又得紫石滑淨如削面徑數仞因而為<lb/>
　　山貼山卓立山隂置朩櫃絶頂開深池車駕臨幸<lb/>
　　則驅水工登其頂開閘注水而為瀑布曰紫石壁<lb/>
<pb n="KR2k0097_WYG_004-8b"/>
　　又名瀑布屏從艮嶽之麓琢石為梯石皆温潤净<lb/>
　　滑曰朝真磴又於洲上植芳朩以海棠冠之曰海<lb/>
　　棠川壽山之西别治園囿曰藥寮其宫室䑓榭卓<lb/>
　　然著聞者曰瓊津殿絳霄樓蕚緑華堂築䑓髙千<lb/>
　　仞周覽都城近若指顧造碧虚洞天萬山環之開<lb/>
　　三洞為品字門以通前後苑建八角亭於其中央<lb/>
　　榱椽忩楹皆以瑪瑙石間之其地琢為龍礎導景<lb/>
　　龍江東出安逺門以備龍舟行幸東西擷景二園<lb/>
<pb n="KR2k0097_WYG_004-9a"/>
　　西則溯舟造景龍門以幸曲江池亭復自瀟湘江<lb/>
　　亭開閘通金波門北幸擷芳苑堤外築疊衛之瀕<lb/>
　　水蒔絳桃海棠芙蓉垂楊略無隙地又於舊地作<lb/>
　　野店麓治農圃開東西二闗夾懸巖磴道隘迫石<lb/>
　　多峯稜過者膽戰股栗凡自苑中登羣峰所出入<lb/>
　　者此二闗而已又為勝遊六七曰躍龍澗漾春陂<lb/>
　　桃花閘鴈池迷真洞其餘勝跡不可殫紀工已落<lb/>
　　成上名之曰陽華宫然陽華大抵衆山環列於其<lb/>
<pb n="KR2k0097_WYG_004-9b"/>
　　中得平蕪數十頃以治園圃以闢宫門於西入徑<lb/>
　　廣於馳道左右大石皆林立僅百餘株以神運昭<lb/>
　　功敷慶萬壽峯而名之獨神運峯廣百圍髙六仞<lb/>
　　錫爵盤固侯居道之中束石為亭以庇之髙五十<lb/>
　　尺御製記文親書建三丈碑附於石之東南陬其<lb/>
　　餘石或若羣臣入侍帷幄正容凛若不可犯或戰<lb/>
　　栗若敬天威或奮然而趨又若傴僂趨進其恠狀<lb/>
　　餘態娯人者多矣上旣恱之悉與賜號守吏以奎<lb/>
<pb n="KR2k0097_WYG_004-10a"/>
　　章畫列於石之陽其他軒榭庭徑各有巨石棋列<lb/>
　　星布竝與賜名惟神運峯前巨石以金飾其字餘<lb/>
　　皆青黛而已此所以第其甲乙者乃命羣峯其略<lb/>
　　曰朝日昇龍望雲坐龍矯首玊龍萬壽老松棲霞<lb/>
　　捫參銜日吐月排雲衝斗雷門月窟蹲螭坐獅堆<lb/>
　　青凝碧金鼇玊龜疊翠獨秀棲煙軃雲風門雷穴<lb/>
　　玉秀玉竇銳雲巢鳳雕琢渾成登封日觀蓬瀛須<lb/>
　　彌老人壽星卿雲瑞靄溜玉噴玉藴玉琢玉積玉<lb/>
<pb n="KR2k0097_WYG_004-10b"/>
　　疊玉叢秀而在於渚者曰翔鱗立於涘者曰舞僊<lb/>
　　獨踞洲中者曰玉麒麟冠於壽山者曰南屏小峯<lb/>
　　而附於池上者曰伏犀怒猊儀鳳烏龍立於沃泉<lb/>
　　者曰留雲宿霧又為藏煙谷滴翠巖摶雲屏積雪<lb/>
　　嶺其間黄石仆於亭際者曰抱犢天門又有大石<lb/>
　　二枚配神運峯異其居以壓衆石作亭庇之寘於<lb/>
　　寰春堂者曰玉京獨秀太平巖寘於蕚緑華堂者<lb/>
　　曰慶雲萬態竒峰括天下之美藏古今之勝於斯<lb/>
<pb n="KR2k0097_WYG_004-11a"/>
　　盡矣靖康元年閏十一月大梁䧟都人相與排墻<lb/>
　　避敵於壽山艮嶽之巔時大雪新霽丘壑林塘宛<lb/>
　　若畫本凡天下之美古今之勝在焉祖秀周覽累<lb/>
　　日咨嗟驚愕信天下之傑觀而天造有所未盡也<lb/>
　　明年春復遊陽華宫而民廢之矣<lb/>
　　張漫艮岳記畧　徽宗登極之初皇嗣未廣有方<lb/>
　　士言京城東北隅地恊堪輿但形勢稍下儻少増<lb/>
　　髙之則皇嗣繁衍矣上遂命土培其岡阜使稍加<lb/>
<pb n="KR2k0097_WYG_004-11b"/>
　　於舊而果有多男之應自後海内乂安朝廷無事<lb/>
　　上頗留意苑囿政和間遂即其地大興工役築山<lb/>
　　號壽山艮岳命宦者梁師成專董其事時有朱勔<lb/>
　　者取淛中珍異花朩竹石以進號曰花石綱專置<lb/>
　　應奉局於平江所費動以億萬計調民搜巖剔藪<lb/>
　　幽隠不置一花一朩曽經黄封䕶視稍不謹則加<lb/>
　　之以罪斵山輦石雖江湖不測之淵力不可致者<lb/>
　　百計以出之至名曰神運舟楫相繼日夜不絶廣<lb/>
<pb n="KR2k0097_WYG_004-12a"/>
　　濟四指揮盡以充輓士猶不給時東南監司郡守<lb/>
　　二廣市舶率有應奉又有不待旨但進物至都計<lb/>
　　會宦者以獻者大率靈壁太湖諸石二浙竒竹異<lb/>
　　花登萊文石湖湘文竹四川佳果異朩之屬皆越<lb/>
　　海渡江鑿城郭而至後上亦知其擾稍加禁戢獨<lb/>
　　許朱勔及蔡攸入貢竭府庫之積聚萃天下之伎<lb/>
　　藝凡六載而始成亦呼為萬嵗山竒花美朩珍禽<lb/>
　　異獸莫不畢集飛樓傑觀雄偉瓌麗極於此矣越<lb/>
<pb n="KR2k0097_WYG_004-12b"/>
　　十年金人犯闕大雪盈尺詔令民任便斫伐為薪<lb/>
　　是日百姓奔往無慮十萬人䑓榭宫室悉皆拆毁<lb/>
　　官不能禁也予頃讀國史及諸傳記得其始末如<lb/>
　　此每恨其他不得而詳後得徽宗御製記文及蜀<lb/>
　　僧祖秀所作陽華宫記讀之所謂壽山艮岳者森<lb/>
　　然在目也因各摭其畧以備遺忘云<lb/>
　　宋史筆斷論花石綱之害　徽宗取敗之道固始<lb/>
　　於蔡京豐亨豫大之對然致天下之騷動敵兵之<lb/>
<pb n="KR2k0097_WYG_004-13a"/>
　　憑陵而身不能守其宗社者皆由朱勔花石綱之<lb/>
　　運有以促亡之耳初朱勔因蔡京以進上頗垂意<lb/>
　　花石勔初致黄楊三四本上已喜之後嵗嵗増加<lb/>
　　遂至舟船相繼號曰花石綱專置應奉局於平江<lb/>
　　每一發輙數百萬故花石至京師者一花費數千<lb/>
　　緍一石費數萬緍此花石綱之始也旣而作萬嵗<lb/>
　　山運四方花竹竒石積累二十餘年山林髙深千<lb/>
　　巖萬壑麋鹿成羣樓觀䑓殿不可勝紀此花石綱<lb/>
<pb n="KR2k0097_WYG_004-13b"/>
　　之中也又為苑囿白屋不施五采多為村居野店<lb/>
　　之景又聚野獸禽鳥於苑囿中每秋風夜靜禽獸<lb/>
　　之聲四徹宛若川澤陂野之間識者以為不祥之<lb/>
　　兆此花石綱之末也徽宗於是盡棄國政乃與蔡<lb/>
　　京等酣歌達旦以燕以遊將為終身之樂焉故太<lb/>
　　學生鄧肅上十詩諷諫即詔放歸田里至於舟兵<lb/>
　　苦之羣聚為盜方臘稱亂浙土騷然然後罷花石<lb/>
　　綱使般運糧道於時雖有罷之之名而實無絶之<lb/>
<pb n="KR2k0097_WYG_004-14a"/>
　　之意盖冀盜息而即復之耳故陳過庭乞罷冗官<lb/>
　　則貶於黄州張汝霖請罷進花果則貶於均州而<lb/>
　　蔡京等遊樂如故不數年間而尼堪斡里雅布乃引<lb/>
　　兵大入城邑多䧟上心始懼遂欲罷之及罷非泛<lb/>
　　上供并延福宫西城租課内外製造局嗟乎君子<lb/>
　　有終身之憂而無一朝之患今冦盜旣至禍亂已<lb/>
　　成乃始懼而修政不亦晚乎向使徽宗早信鄧肅<lb/>
　　之言誅蔡京戮朱勔竄童貫族王黼絶愉目之竒<lb/>
<pb n="KR2k0097_WYG_004-14b"/>
　　玩救勞苦之生民則尼堪斡里雅布雖猛如狼虎亦<lb/>
　　豈敢肆䟦扈而蹈我中國哉惜乎徽宗悔悟已晚<lb/>
　　噬臍無及故雖有改轍之心而莫能為謀矣悲哉<lb/>
　　洪邁容齋續筆　宣和間朱勔挾艮岳花石之名<lb/>
　　以固寵利東南部使者郡守多出其門如徐鑄應<lb/>
　　安道王仲閎輩共濟其惡豪奪漁取士民家一石<lb/>
　　一朩稍堪翫者即領健卒直入其家用黄封表識<lb/>
　　或未即取而䕶視㣲不謹則加以大不恭罪及發<lb/>
<pb n="KR2k0097_WYG_004-15a"/>
　　行必撤屋決牆而出人有一物小異共指為不祥<lb/>
　　惟恐芟夷之不速楊戩李彦創汝州西城所任輝<lb/>
　　彦李士涣王滸毛孝立之徒亦助之發物供奉大<lb/>
　　抵類勔而又有甚焉者徽宗患其擾屢禁止之然<lb/>
　　復出為惡不能絶也偶讀白樂天紫閣山北村詩<lb/>
　　乃知唐世固有是事謾錄於此晨遊紫閣峯暮宿<lb/>
　　山下村村老見予喜為我開一樽舉盃未及飲暴<lb/>
　　卒來入門紫衣挾刀斧草草十餘人奪我席上酒<lb/>
<pb n="KR2k0097_WYG_004-15b"/>
　　掣我盤中飱主人退後立斂手反如賔中庭有竒<lb/>
　　樹種來三十春主人惜不得持斧斷其根口稱采<lb/>
　　造家身屬神策軍主人切勿語中尉正承恩盖貞<lb/>
　　元元和間也<lb/>
　　周宻癸辛雜識　前代累石為山未見大顯至宣<lb/>
　　和間艮岳之役興連轤輦致不遺餘力其大峯特<lb/>
　　秀者不特侯封或賜金帶且各圖為譜然工人皆<lb/>
　　出於呉興謂之山匠盖呉興北連洞庭多産花石<lb/>
<pb n="KR2k0097_WYG_004-16a"/>
　　而卞山所出特秀竒故四方之為假山者率於此<lb/>
　　中取之嘗聞汴京父老云艮岳之取石也其大而<lb/>
　　穿透者致逺必有損折之慮乃先以膠泥實填衆<lb/>
　　竅其外復以麻筋雜泥固濟之日曬極堅實始用<lb/>
　　大朩為車致於舟中直俟抵京然後浸之水中旋<lb/>
　　去泥土則省人力而無他慮此法竒甚前所未聞<lb/>
　　也又云萬嵗山大洞數十其洞中皆築以雄黄及<lb/>
　　爐甘石雄黄則辟蛇蝎爐甘石則天隂能致雲霧<lb/>
<pb n="KR2k0097_WYG_004-16b"/>
　　滃鬱如深山窮谷後因經官拆賣有回回者知之<lb/>
　　因請買之凡得雄黄數千斤爐甘石數萬斤<lb/>
　　和維愚見紀忘　艮岳舊址無存久矣問之皆曰<lb/>
　　三山兒坡是也其誤甚矣考之宋史徽宗於宫城<lb/>
　　東北起景龍門複道禁中每嵗放燈自東華門以<lb/>
　　北並不禁夜又於次東建寳籙宫後累石為山以<lb/>
　　其在艮方也號艮岳又稱壽岳夢華錄云京城北<lb/>
　　壁其門有三從東曰舊封丘門中曰景龍門乃大<lb/>
<pb n="KR2k0097_WYG_004-17a"/>
　　内城東角寳籙宫前也次西曰金水門近見汴之<lb/>
　　城池沿革一帙云北面三門中曰景龍門太平興<lb/>
　　國改今名俗名酸棗門東曰安逺門俗名舊封丘<lb/>
　　門西曰天波門又號太安門至正年間汴人拒守<lb/>
　　不及遂築塞諸門止留五門然徽宗命侍郎孟揆<lb/>
　　於上清寳籙宫東築山以象餘杭之鳳凰山周圍<lb/>
　　十餘里其最髙一峯九十步上有介亭其艮岳的<lb/>
　　在宫城東北景龍門内以東之地明矣後金宣宗<lb/>
<pb n="KR2k0097_WYG_004-17b"/>
　　命尚書珠格髙琪展築汴城就取艮岳之土搬築<lb/>
　　以為北面城垣其景龍江改為城濠諸池沼悉皆<lb/>
　　填平止有龍徳宫前土嶺猶在俗名三山兒坡若<lb/>
　　以為艮岳遺址實為大謬龍徳宫徽宗潛邸也在<lb/>
　　景龍門西離寳籙宫逺矣<lb/>
　　岳珂桯史　艮岳初建諸巨璫爭出新意事土朩<lb/>
　　旣宏麗矣獨念四方所貢珍禽之在囿者不能盡<lb/>
　　馴有市人薛翁素以豢擾為優塲戲請於童貫願<lb/>
<pb n="KR2k0097_WYG_004-18a"/>
　　役其間許之乃日集輿衛鳴蹕張黄屋以游至則<lb/>
　　以巨柈貯肉灸粱米翁傚禽鳴以致其類旣而飽<lb/>
　　飫翔泳聽其去來月餘而在囿者四集不假鳴而<lb/>
　　致益狎玩立鞭扇間不復畏矣遂自命局曰來儀<lb/>
　　所招四方籠畜者置官司以總之一日徽宗臨幸<lb/>
　　遠聞清道聲望而羣翔者數萬翁輒先以牙牌奏<lb/>
　　道左曰萬嵗山瑞禽迎駕上大喜命以官賚予加<lb/>
　　厚靖康圍城之際有詔許捕馴籞者皆不去民徒<lb/>
<pb n="KR2k0097_WYG_004-18b"/>
　　手得之以充餐云<lb/>
　<lb/>
　<lb/>
　<lb/>
　<lb/>
　<lb/>
　<lb/>
　汴京遺蹟志巻四<lb/>
</p>
<p>
</p>
  </div>
</body>
</text>
</TEI>
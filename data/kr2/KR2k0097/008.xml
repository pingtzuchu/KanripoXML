<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>汴京遺蹟志巻八</head>
    <p>
<pb n="KR2k0097_WYG_008-1a"/>
欽定四庫全書<lb/>
　汴京遺蹟志巻八　　　　　明　李濂　撰<lb/>
　　宫室　<hi>凡巳見宋大内宫室及艮岳内諸亭舘不重録</hi>
余聞之故老曰宋九帝都汴其宫室之盛載諸史冊圖<lb/>
誌者河考而知也歴嵗滋乆兵燹燔爇河流衝淤悉蕩<lb/>
然無遺矣茲志遺蹟姑存其㮣于此無亦使其湮㓕無<lb/>
聞云爾<lb/>
　　　宫<lb/>
<pb n="KR2k0097_WYG_008-1b"/>
太一宫<hi>都城太一宫有三處一在城東南之蘓村為東太一宫一在城西南之八角鎭為西太一宫一</hi>
　<hi>即五岳觀之舊址為中太一宫今俱廢</hi>
　　宋敏求春明退朝録　太宗時建東太一宫於蘓<lb/>
　　村遂列十殿而五福君綦二太一處前殿冠通天<lb/>
　　冠服絳紗袍餘皆道服霓衣天聖中建西太一宫<lb/>
　　前殿處五福君綦大遊三太一亦用通天絳紗之<lb/>
　　制餘亦道冠霓衣熈寜五年建中太一宫内侍主<lb/>
　　塑像乃請下禮院議十太一冠服禮院乃具兩狀<lb/>
<pb n="KR2k0097_WYG_008-2a"/>
　　一如東西二宫之制一請盡服通天絳紗會有言<lb/>
　　亳州太清宫有唐太一塑像上遣中使視之乃盡<lb/>
　　服王者衣冠遂詔如亳州之制<lb/>
　　葉少藴石林燕語　太平興國中司天言太一式<lb/>
　　有五福大游小游四神天一地一直符君綦臣綦<lb/>
　　民綦凡十神皆天之貴神而五福所臨無兵疫凡<lb/>
　　行九宫四十五年一易今自甲申嵗入黄室巽宫<lb/>
　　當吳分請即蘓州建宫祀之已而復有言今京城<lb/>
<pb n="KR2k0097_WYG_008-2b"/>
　　東南有蘓村可應姑蘓之名乃改築于蘓村京師<lb/>
　　建太一宫自此始此東太一宫也<lb/>
　　龔明之中吳紀聞　太平興國六年方士言五福<lb/>
　　太一在呉越分太一天之貴神也行度所至之國<lb/>
　　民受其福故今蘓州建太一宫後以地逺不便於<lb/>
　　禱祀遂於京城蘓村建之今天慶觀乃其舊址鄉<lb/>
　　人尚有以宫巷宫前稱者<lb/>
　　宋朝會要　天聖六年三月司歴言五福太一自<lb/>
<pb n="KR2k0097_WYG_008-3a"/>
　　雍熈元年甲申及今四十五年太一行綦當入蜀<lb/>
　　郡之坤宫曰黄庭可於都城西南建祈宫於是詔<lb/>
　　擇八角鎭地建西太一宫<lb/>
　　又曰神宗熈寜初即五嶽觀舊址營中太一宫盖<lb/>
　　自仁宗天聖六年至熈寜五年壬子四十五年五<lb/>
　　福太一行綦自黄庭宫移入眞室之中下臨京都<lb/>
　　之中故也<lb/>
景靈宫<hi>有二在城内端禮街東西宋大中祥符五年十一月建奉藝祖以下御容在内</hi>
<pb n="KR2k0097_WYG_008-3b"/>
　　郭若虚圖畫見聞誌　治平甲辰嵗於景靈宫建<lb/>
　　孝嚴殿奉安仁宗神御乃鳩集畫手畫諸屏扆墻<lb/>
　　壁先是三聖神御殿兩廊圖畫創業戡定之功及<lb/>
　　朝廷所行大禮次畫講肄文武之事游豫燕享之<lb/>
　　儀至是又兼畫一應仁宗朝輔臣吕文靖已下至<lb/>
　　節鉞凡七十二人時張龍圖燾主其事乃奏請於<lb/>
　　逐人家取影貌冩之鴛行序列歴歴可識其面於<lb/>
　　是觀者莫不嘆其盛美<lb/>
<pb n="KR2k0097_WYG_008-4a"/>
　　李心傳朝野雜記　景靈有東西宫盖祖宗以來<lb/>
　　帝后神御皆寓道釋之舘神宗元豐中始倣漢原<lb/>
　　廟之制即景靈宫之東西為六殿每殿皆有舘御<lb/>
　　前殿奉宣祖以下御容而後殿以奉母后各掲以<lb/>
　　美名徽宗崇寜初以景靈無隙地乃於馳道之西<lb/>
　　立西宫以神宗為舘御首哲宗次之號舊宫為景<lb/>
　　靈東宫建炎改元之二日即命有司建景靈宫於<lb/>
　　江寜帝后異殿然不克成渡江後自聖祖以下神<lb/>
<pb n="KR2k0097_WYG_008-4b"/>
　　御皆寓温州天慶宫以祠部郎官兼知州若官使<lb/>
　　相則兼景靈宫使典奉神御趙忠簡為相議築宫<lb/>
　　臨安以奉祖宗神御而留聖祖於永嘉後不果紹<lb/>
　　興十三年二月始遷於臨安然但通為三殿以奉<lb/>
　　聖容無復東都之制矣或者謂忠簡之議乃王沂<lb/>
　　公蔵天書之意<lb/>
九成宫<hi>崇寜元年方士魏漢津請備百物之象鑄九鼎四年三月九鼎成詔於中太一宫之南為殿以</hi>
　<hi>奉安各周以垣上施睥睨墁以方色之土外築坦環之名曰九成宫中央曰帝鼎其色黄祭以土王日為</hi>
<pb n="KR2k0097_WYG_008-5a"/>
　<hi>大祠幣用黄樂用宫架北方曰寳鼎其色白祭以冬至幣用皁東北曰牡鼎其色白祭以立春幣用皁東</hi>
　<hi>方曰蒼鼎其色碧祭以春分幣用青東南曰岡鼎其色緑祭以立夏幣用緋南方曰彤鼎其色紫祭以夏</hi>
　<hi>至幣用緋西南曰阜鼎其色黑祭以立秋幣用白西方曰皛鼎其色赤祭以秋分幣用白西北曰魁鼎其</hi>
　<hi>色白祭以立冬幣用皁八鼎皆為中祠樂用登歌享用素饌復於帝鼎之宫立大角鼎星之祠</hi>
寳成宫<hi>大觀三年詔以鑄鼎之地作寳成宫緫屋七十區中置殿曰神靈以祀黄帝東廡殿曰成功以</hi>
　<hi>祀夏后氏西廡殿曰持盈以祀周成王及周公旦召公奭後置堂曰昭應以祀唐李良及隠士嘉成侯魏</hi>
　<hi>漢津詔毎嵗八月二十五日舉祀事祀黄帝為大祠幣用黄樂用宫架其成功持盈二殿為中祠幣用白</hi>
　<hi>昭應堂為小祠並用素饌</hi>
<pb n="KR2k0097_WYG_008-5b"/>
　　馬端臨文獻通考　按三代之九鼎未聞有神司<lb/>
　　之而列之祀典也崇寜時用方士魏漢津之說鑄<lb/>
　　九鼎而各以其方色祭之抑不知司鼎者何神歟<lb/>
　　至於因采首山銅之説而祀黄帝因貢金九牧之<lb/>
　　說而祀夏后氏因定鼎郟鄏之說而祀成王周召<lb/>
　　然此數聖賢之所以當祀者固不以鼎也若魏漢<lb/>
　　津則當時獻言鑄鼎之方士耳乃亦尸而祝之俾<lb/>
　　侑食於數聖賢其䙝慢不經亦甚矣<lb/>
<pb n="KR2k0097_WYG_008-6a"/>
朝元萬壽宫<hi>在城内汴河之側金兵燬之今延慶觀即朝元萬壽宫之齋堂也</hi>
　　周宻癸辛雜識　朝元宫殿前有大石香鼎二製<lb/>
　　作髙雅熈春閤前元有十餘座徽宗每宴熈春則<lb/>
　　用此燒香於閤下香煙蟠結凡數里有臨春結綺<lb/>
　　之意朝元宫虚皇䑓亦上清移來者下有青石礎<lb/>
　　二刻龍鳳團花極工巧舊時是朱温椒蘭殿舊物<lb/>
　　䑓上有拜石方廣二丈許光瑩如碧玉四畔刻龍<lb/>
　　鳳雲霞環繞内留品字三方素地云是宣政内醮<lb/>
<pb n="KR2k0097_WYG_008-6b"/>
　　時徽廟立於中林靈素王文則居兩旁也<lb/>
玉清昭應宫<hi>大中祥符元年初議營是宫安寘天書命有司料功須十五年乃就修宫使丁謂令</hi>
　<hi>以夜繼晝毎繪一壁給二燭至七年十一月宫成凡二千六百二十楹制度閎麗屋宇少不中程式雖金</hi>
　<hi>碧已具必令毁而更造有司莫敢較其費初宫之成也時王魏公為首相始命充使宫觀置使自此始天</hi>
　<hi>聖七年夏六月丁未夜大雷雨宫内火起至曉宫室㡬盡僅存長生崇夀二小殿范雍王曙等以為灾變</hi>
　<hi>之來若有警者願除其地罷諸禱祀以荅天怒乃下詔不復繕修以長生崇夀二小殿改為萬夀觀罷諸</hi>
　<hi>宫觀使</hi>
　　宋史　眞宗大中祥符元年作玉清昭應宫奉天<lb/>
<pb n="KR2k0097_WYG_008-7a"/>
　　書也知制誥王曾都虞候張旻皆上䟽諫不聽<lb/>
　　孫升談圃　玉清昭應宫丁晉公董其役土木之<lb/>
　　工極天下之巧繪畫無不用黄金四方古名畫皆<lb/>
　　取至置之壁龕廡下又以其餘材修建五岳觀世<lb/>
　　猶謂之朩天則玉清之宏壯可知玉淸宫道院則<lb/>
　　今萬壽觀是也後玉清五岳皆焚獨道院在耳<lb/>
　　葉少藴石林燕語　大中祥符五年玉清昭應宫<lb/>
　　成王魏公為首相始命充使宫觀置使自此始然<lb/>
<pb n="KR2k0097_WYG_008-7b"/>
　　每為見任宰相兼職天聖七年吕申公為相時朝<lb/>
　　廷崇奉之意稍緩因上表請罷使名自是宰相不<lb/>
　　復兼使康定元年李若谷罷參知政事留京師以<lb/>
　　資政殿大學士為提舉會靈觀事宫觀置提舉自<lb/>
　　此始自是學士待制知制誥皆得為提舉因以為<lb/>
　　優閒不任事之職熈寜初先帝患四方士大夫年<lb/>
　　髙者多疲老不可寄委罷之則傷恩留之則玩政<lb/>
　　遂仍舊宫觀名而增杭州洞霄及五嶽廟等並依<lb/>
<pb n="KR2k0097_WYG_008-8a"/>
　　西京崇福宫置管勾或提舉官以知州資序人充<lb/>
　　不復限以貟數故人皆得以自便<lb/>
上清儲祥宫<hi>太宗至道元年上清宫成慶歴三年火其後復修以宫之所在為國家子孫也因賜</hi>
　<hi>名上清儲祥宫命蘇軾撰碑文以紀其事</hi>
　　宋敏求東京記　端拱元年二月太宗詔取晉邸<lb/>
　　時太祖所賜金帛建上清儲祥宫至道元年八月<lb/>
　　宫成帝御書額金塡其字賜之仁宗慶歴三年十<lb/>
　　一月火熈寜元豐間靈惠法師王太初再營之元<lb/>
<pb n="KR2k0097_WYG_008-8b"/>
　　祐初年宣仁太皇太后為出粧粉錢重建<lb/>
　　孫升談圃　上清儲祥宫太宗建之為民祈福神<lb/>
　　宗以其地屬震欲新之至元祐初落成宦人陳衍<lb/>
　　領其事凡當用黄金處皆以丹朱代之宫成兩宫<lb/>
　　臨幸肆赦<lb/>
　　許有壬上清儲祥宫記畧　宫始太宗作於朝陽<lb/>
　　門外<hi>蘇碑作内</hi>不五十年而火以其地為禁軍營監察<lb/>
　　御史裏行包拯上䟽請勿修故也又三十七年復<lb/>
<pb n="KR2k0097_WYG_008-9a"/>
　　事脩建歴十三年而後成盖元祐六年也翰林學<lb/>
　　士承㫖蘇公作碑未㡬誣以失實毁之令蔡京别<lb/>
　　撰金源氏復葺翰林侍讀學士趙秉文有文嵗壬<lb/>
　　辰元兵下汴宫觀僅存師徒觧散時全眞之教方<lb/>
　　興長春公起海濱至西域見上論道以修身治國<lb/>
　　撫民止殺為對上大恱長春法系之弟為太古郝<lb/>
　　公太古傳栖雲王公長春以汴重陽觀故基實主<lb/>
　　教重陽眞君昇化之地命栖雲主之營建㡬三十<lb/>
<pb n="KR2k0097_WYG_008-9b"/>
　　年是為朝元宫丞相史公復請兼主太一上清諸<lb/>
　　宫觀事惟上清為潦水所圯規模宏濶力不能復<lb/>
　　命巨提㸃者購地於惠和坊為畆六十撤故宫材<lb/>
　　崇三淸之殿于前次列眞之宇於後神門壇壝左<lb/>
　　右雲堂四周接屋餘百楹雖非其地而名不冺也<lb/>
　　　以上十宫今皆不存矣惟城之西南隅有大道<lb/>
　　　宫焉正德初因佑聖觀舊基而修也乃若延福<lb/>
　　　宫玉清神霄宫<hi>舊名玉清和陽宫</hi>上清寳籙宫俱已載<lb/>
<pb n="KR2k0097_WYG_008-10a"/>
　　　之第一卷大内宫室條下茲不重録<lb/>
　　　樓<lb/>
望京樓<hi>即汴城西門樓也樓舊無名唐令狐綯登樓詩有望京字因名</hi>
遇僊樓<hi>在南薫門裏街西有異僧之事趙秉文作滿庭芳詞以紀之</hi>
明月樓<hi>在州橋南街東洪武十五年毁廢其址今為稅課司</hi>
黒樓子<hi>在宣平坊勾欄街之北即金相崔立㸔街樓</hi>
寳津樓<hi>在城西鄭門外瓊林苑内</hi>　　長慶樓<lb/>
紅翠樓<hi>俱在鼓樓北街西</hi>　　　玉樓<lb/>
<pb n="KR2k0097_WYG_008-10b"/>
狀元樓<hi>俱在新橋東北</hi>　　　　豐樂樓<hi>舊名樊樓</hi>
和樂樓<hi>舊名莊樓</hi>　　　　　得勝樓<lb/>
鐡屑樓　　　　　　　慶豐樓<lb/>
楊樓　　　　　　　　玉川樓<lb/>
欣樂樓　　　　　　　潘樓<hi>以上俱在土市子街</hi>
會僊樓<hi>在雷家橋北</hi>　　　　熈熈樓<hi>在第三巷東</hi>
胡樓<hi>在南薫門外西南</hi>　　　　清風樓<hi>在裏城外西南</hi>
宜城樓　　　　　　　班樓<hi>俱在大梁門外街北</hi>
<pb n="KR2k0097_WYG_008-11a"/>
㸔牛樓<hi>在仁和門外</hi>　　　　蜘蛛樓<hi>在宋門外</hi>
劉樓<hi>在金梁橋下</hi>　　　　　八僊樓<hi>在城北</hi>
集賢樓　　　　　　　蓮花樓<hi>俱在鄭門外宋時士大夫于此餞别</hi>
宴賔樓<hi>在金明池之西</hi>
　　　自遇僊樓而下諸樓俱燬于金兵<lb/>
譙樓<hi>一名鼓樓在城内安業坊䑓高三丈上建樓下置甕門通東西行路自築建之後敝壊不修俗譌言</hi>
　<hi>复修則有河水之患故廢而弗治號破鼓樓嘉靖初鎮守太監吕憲排衆議復修煥乎改觀卒無水患</hi>
鐘樓<hi>在城内新昌坊規制畧如譙樓而髙濶宏麗過之上懸巨鐘以警昏曉宣徳中左布政使李禎復葺</hi>
<pb n="KR2k0097_WYG_008-11b"/>
　<hi>之成化十六年鎭守太監藍忠廵撫都御史李衍重修</hi>
　　　以上二樓俱非宋建姑附于此<lb/>
　　　閤<lb/>
資聖閤<hi>即相國寺之後閤都人夏日于此納凉八景中資聖薫風是也</hi>
玉皇閤<hi>在延慶觀三清殿後近燬于火</hi>
藏經閤<hi>有二一在相國寺一在天王寺俱藏先朝所賜藏經今巻帙殘闕殆盡矣</hi>
尊經閤<hi>在府學明倫堂後以上三閤俱非宋建姑附于此</hi>
　　周宻癸辛雜識　汴城樓閤最髙而見存者惟相<lb/>
<pb n="KR2k0097_WYG_008-12a"/>
　　國寺資聖閤朝元宫閤登雲樓資聖閤雄麗五簷<lb/>
　　滴水廬山五百銅羅漢在焉國初曹翰所取者也<lb/>
　　朝元宫閤即舊日上清儲祥宫移至者岧嶤半空<lb/>
　　登雲樓俗呼為八大王樓又稱譚樓盖初爲燕王<lb/>
　　元儼所居後爲巨璫譚積有之其竒峻雄麗皆非<lb/>
　　東南所有也<lb/>
　　　亭<lb/>
新亭<hi>在城内唐汴州刺史令狐楚建劉禹錫記</hi>㸔街亭<hi>在南薫門内東南</hi>
<pb n="KR2k0097_WYG_008-12b"/>
信陵亭<hi>在相國寺前魏公子無忌勝遊之地</hi>公子亭<hi>在麗景門外公子謂無忌也</hi>
大梁亭<hi>在大梁門外之西</hi>　　　流盃亭<hi>在城西北隅</hi>
　　　以上諸亭俱燬于金兵今不存矣<lb/>
駐蹕亭<hi>在布政司圎堂後洪武元年五月車駕幸汴詔建行宫比去留大旗以鎭中原後因構亭表之</hi>
　<hi>今廢此亭非宋建附載于此</hi>
　　　門<lb/>
夷門<hi>在安逺門内夷山之上</hi>
　　趙與峕賔退録　侯嬴爲夷門監者按大梁城門<lb/>
<pb n="KR2k0097_WYG_008-13a"/>
　　東曰夷門則夷門者大梁之一門耳後人遂直指<lb/>
　　汴京爲夷門非也容齋續筆辯䑓城少城類此<lb/>
沙門<hi>在縣西東和保沙積深厚其形似門故名</hi>
小陡門<hi>在縣西永安保宋時疊石砌閘以積汴水</hi>
　　　堂<lb/>
資善堂<hi>仁宗肄學之所也在元符觀南大中祥符八年建天禧四年徙御厨北</hi>
　　宋朝會要　大中祥符九年二月詔元符皇子就<lb/>
　　學之所宜以資善堂為名<lb/>
<pb n="KR2k0097_WYG_008-13b"/>
繼聖堂<hi>在開封府治之東宋主習射之所也今廢</hi>
　　宋敏求東京記　太宗尹京日官署東建堂習射<lb/>
　　大中祥符二年閠二月眞宗臨幸宰臣請以繼聖<lb/>
　　爲名許之<lb/>
梅花堂<hi>在開封府正廳之後即所謂後堂也後改爲公生明堂</hi>
拱奎堂<hi>在本府治内宋錢藻尹開封建今廢</hi>
清虗堂<hi>在汴城内之東隅宋王鞏建蘇軾有記今廢</hi>
三聖堂<hi>三聖者祀觀音大士義勇武安王清源妙道眞君也在大梁門外半里許即宋都亭西驛以待</hi>
<pb n="KR2k0097_WYG_008-14a"/>
　<hi>夏國使臣之所按東京夢華録云都亭西驛在寳相寺東相對都城元末兵廢國朝洪武初周藩即其址</hi>
　<hi>創立廟宇乃移白瓦厰之神祀之于内其三聖之像仍舊不改景㤗乙亥居民甄義等率衆重修</hi>
三槐堂<hi>在仁和門外宋兵部侍郎王祐手植三槐于庭曰吾後世子孫必有為三公者祜子旦相眞宗</hi>
　<hi>遂號三槐王氏因扁其堂曰三槐堂蘇軾為銘金季兵燬</hi>
　　蘇軾三槐堂銘　天可必乎賢者不必貴仁者不<lb/>
　　必壽天不可必乎仁者必有後二者將安取衷哉<lb/>
　　吾聞之申包胥曰人衆者勝天天定亦能勝人世<lb/>
　　之論天者皆不待其定而求之故以天爲茫茫善<lb/>
<pb n="KR2k0097_WYG_008-14b"/>
　　者以怠惡者以肆盗跖之壽孔顔之厄此皆天之<lb/>
　　未定者也松栢生於山林其始也困於蓬蒿厄於<lb/>
　　牛羊而其終也貫四時閲千嵗而不改者其天定<lb/>
　　也善惡之報至於子孫而其定也乆矣吾以所見<lb/>
　　所聞所傳聞考之而其可必也審矣國之將興必<lb/>
　　有世德之臣厚施而不食其報然後其子孫能與<lb/>
　　守文太平之主共天下之福故兵部侍郎晉國王<lb/>
　　公顯於漢周之際歴事太祖太宗文武忠孝天下<lb/>
<pb n="KR2k0097_WYG_008-15a"/>
　　望以爲相而公卒以直道不容於時盖嘗手植三<lb/>
　　槐於庭曰吾子孫必有爲三公者巳而其子魏國<lb/>
　　文正公相眞宗皇帝於景德祥符之間朝廷清明<lb/>
　　天下無事之時享其福禄榮名者十有八年今夫<lb/>
　　寓物於人明日而取之有得有否而晉公修德於<lb/>
　　身責報於天取必於數十年之後如持左契交手<lb/>
　　相付吾是以知天之果可必也吾不及見魏公而<lb/>
　　見其子懿敏公以直諫事仁宗皇帝出入侍從將<lb/>
<pb n="KR2k0097_WYG_008-15b"/>
　　帥三十餘年位不滿其德天將復興王氏也歟何<lb/>
　　其子孫之多賢也世有以晉公比李栖筠者其䧺<lb/>
　　才直氣眞不相上下而栖筠之子吉甫其孫德裕<lb/>
　　功名富貴略與王氏等而忠信仁厚不及魏公父<lb/>
　　子由此觀之王氏之福盖未艾也懿敏公之子鞏<lb/>
　　與吾遊好德而文以世其家吾是以録之銘曰<lb/>
　　嗚呼休哉魏公之業與槐俱萌封植之勤必世乃<lb/>
　　成既相眞宗四方砥平歸視其家槐隂滿庭吾儕<lb/>
<pb n="KR2k0097_WYG_008-16a"/>
　　小人朝不及夕相時射利遑䘏厥德庶㡬僥倖不<lb/>
　　種而穫不有君子其何能國王城之東晉公所廬<lb/>
　　鬱鬱三槐惟德之符嗚呼休哉<lb/>
　　葉少藴石林燕語　太祖與符彦卿有舊常推其<lb/>
　　善用兵知大名十餘年有告謀叛者亟徙之鳯翔<lb/>
　　而以王晉公祜為代且委以宻訪其事戒曰得實<lb/>
　　吾當以趙普所居位命汝面授旨徑使上道祜到<lb/>
　　彼察知其妄數月無所聞驛召面問因力為辨曰<lb/>
<pb n="KR2k0097_WYG_008-16b"/>
　　臣請以百口保之太祖不樂徙祜知襄州彦卿竟<lb/>
　　亦無他祜後創居第於曹門外手植三槐於庭曰<lb/>
　　吾雖不為趙普後世子孫必有登三公者巳而魏<lb/>
　　公果為太保歐陽文忠作王魏公神道碑畧載此<lb/>
　　語而國史本傳不書余嘗親至其家聞其子弟言<lb/>
　　之<lb/>
　　　館<lb/>
柳林館<hi>在城東之南神岡保宋時都人逰宴之所後淪于水</hi>
<pb n="KR2k0097_WYG_008-17a"/>
同文館<hi>在大梁門外西北宋時待高麗使臣之所</hi>
班荆館<hi>在封丘門外之東宋待蕃使之所</hi>
禮賔館<hi>舊名畨譯院在金梁橋西南汴河南岸景德三年改為禮賔館</hi>
　　　以上諸館俱燬于金兵今不存矣<lb/>
　　臺池園苑洞峽渚沜<lb/>
　　　臺<lb/>
吹臺<hi>在城東南三里相傳漢之鼓吹䑓一名梁䑓一名雪䑓俗呼為二姑䑓今改為禹王䑓祀禹于其上</hi>
　<hi>兩廡祀古之善治水者為河患也詳見後禹廟下</hi>
<pb n="KR2k0097_WYG_008-17b"/>
宴臺<hi>在城東北十五里宋帝春耕籍田于東郊祀先農畢享胙宴百官于此</hi>
迎秋臺<hi>在固子門外後唐莊宗築宋人九日于此登高</hi>
靈臺<hi>在城南二十里梁惠王築一名惠王臺</hi>
百花臺<hi>在固子門外宋徽宗築</hi>
拜郊臺<hi>在城南十里其東又有東拜郊臺並宋時築</hi>
沙元臺<hi>在城東南鄭店保臺上有鄭安平廟元季兵燬惟臺存焉</hi>
奉天臺<hi>洪武元年車駕幸汴駐蹕於河南行省以為行宫於圎堂後西北築臺以為奉天之所故名後</hi>
　<hi>屢經黄河入城淤平</hi>
<pb n="KR2k0097_WYG_008-18a"/>
祭封臺<hi>在南薫門外洪武元年車駕幸汴時築以祀神者以上二臺非宋建附載于此</hi>
　　　池<lb/>
蓬池<hi>在城東春秋宋之蓬澤也瀰漫逺濶南入尉氏之境其下有温泉焉漢志引汲冡竹書云梁惠王發</hi>
　<hi>蓬忌之藪以賜民浚儀有蓬陂忌澤是也唐𤣥宗更名福源池天實初士大夫禊飲于此後累經黄河淤</hi>
　<hi>平今不見其跡</hi>
金明池<hi>在城西鄭門外西北周廻九里餘周世宗顯德四年欲伐南唐始鑿内習水戰宋太平興國七</hi>
　<hi>年太宗嘗幸其池閲習水戰徽宗政和中於池内建殿宇池門内南岸西去百餘歩有臨水殿北去百餘</hi>
　<hi>歩有僊橋朱漆欄楯下排㕍柱中央隆起如飛虹之狀橋盡處而殿正在池中四岸石甃南有高臺上有</hi>
<pb n="KR2k0097_WYG_008-18b"/>
　<hi>横觀廣百丈許曰寳津樓樓之南有宴殿殿西有射殿南有横街牙道柳徑乃都人擊毬之所車駕臨幸</hi>
　<hi>觀騎射百戯于此後燬于金兵</hi>
　　葉少藴石林燕語　金明池龍舟太宗時造每嵗<lb/>
　　春駕上池必登之紹聖初亦嘗命别造形制有加<lb/>
　　于前亦號工麗余時正登第在京師初成瓊林賜<lb/>
　　宴蔡魯公為承㫖中休往登以觀至半輙墜未幾<lb/>
　　不免相繼哲宗臨幸是日大風晝𠖇池水盡波儀<lb/>
　　衛不能立竟不能移跬歩自後遂廢不用二事適<lb/>
<pb n="KR2k0097_WYG_008-19a"/>
　　相似亦可怪也<lb/>
方池圓池<hi>在南薫門外玉津園之側宋帝臨幸遊賞之所</hi>
迎祥池<hi>在普濟水門之西宋眞宗時鑿</hi>
蓮花池<hi>有二一在城北時和保一在城西北永安保</hi>
凝碧池<hi>在陳州門裏繁臺之東南唐為牧澤宋眞宗時改為池</hi>
曲江池　　鳳池　　雁池　　平池<hi>俱在艮岳夀山之下今廢</hi>
　　　園<lb/>
梁園<hi>在城東南三里許相傳為漢梁孝王遊賞之所李白梁園吟云平臺為客幽思多對酒遂作梁園歌</hi>
<pb n="KR2k0097_WYG_008-19b"/>
　<hi>却憶蓬池阮公詠因吟渌水揚洪波一名梁苑孝王築吹臺于苑中</hi>
芳林園<hi>在固子門裏東北宋太宗在晉邸時太祖賜其地為園即位後號潛龍園内有池沼淳化三年</hi>
　<hi>帝幸其池謂近臣曰昔尹京日無事常飲池上今池邉之樹巳成喬朩矣因顧教坊使郭守忠等曰汝等</hi>
　<hi>前日以樂童從我今亦皓首矣何光隂易過如此因登水心亭習射中的者上親斟滿舉大白詔群臣盡</hi>
　<hi>醉後廣其地號奉眞園仁宗天聖七年改名芳林園金兵燬之今失其處</hi>
玉津園<hi>在南薫門外</hi>　　　　下松園<hi>在城西鄭門外</hi>
藥朶園　　　　　　　養種園<hi>俱在城西水門外</hi>
一丈佛園<hi>在城西南</hi>　　　　馬季良園<hi>在裏城外西南</hi>
<pb n="KR2k0097_WYG_008-20a"/>
景初園<hi>在城南鳳城岡</hi>　　　　奉靈園<hi>在陳州門内西北</hi>
靈禧園<hi>在陳州門之東北</hi>　　　同樂園<hi>在固子門内東北宋徽宗置</hi>
　　　以上諸園皆宋時都人遊賞之所今俱廢<lb/>
　　　苑<lb/>
瓊林苑<hi>在城西鄭門外俗呼為西青城宋時建苑為宴進士之所與金明池南北相對其中松栢森列</hi>
　<hi>百花芬郁苑東南隅政和間創築華觜岡高數丈上有横觀層樓金碧相射下有錦石纒道寳砌池塘柳</hi>
　<hi>鎻虹橋花縈鳳舸又有明池梅亭牡丹諸亭不可勝數</hi>
迎春苑<hi>在麗景門外東北舊名東御苑宋初宴進士之所毎嵗迎春于此後改為富國倉</hi>
<pb n="KR2k0097_WYG_008-20b"/>
宜春苑<hi>有二一在固子門外宋人號西御園一在麗景門外號東御園</hi>
牧苑<hi>在陳橋之東北宋牧養馬駝牛羊之所</hi>
　　　以上諸苑俱為金元兵燬今失其故處<lb/>
　　　洞<lb/>
老君洞<hi>在艮岳壽山之西北徽宗供奉道像之所</hi>迷眞洞<hi>亦在艮岳壽山之下</hi>
桃花洞<hi>在揚州門内西北即上清宫道士所居之處環植以桃故名桃花洞</hi>
　　　峽<lb/>
濯龍峽<hi>在艮岳壽山之間金人展城廢之</hi>
<pb n="KR2k0097_WYG_008-21a"/>
　　　渚<lb/>
蘆渚　　梅渚<hi>並在艮岳壽山之下徽宗於平池内作兩洲東為蘆渚西為梅渚金人展城廢</hi>
　<hi>之矣</hi>
　　　沜<lb/>
白龍沜<hi>在艮岳壽山之下為金人展城所廢</hi>
　　　自老君洞以下諸蹟湮廢巳乆莫詳其故處矣<lb/>
　　　昔召公告成王曰不作無益害有益功乃成至<lb/>
　　　哉斯言豈非萬世之永監哉<lb/>
<pb n="KR2k0097_WYG_008-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　汴京遺蹟志卷八<lb/>
</p>
<p>
</p>
  </div>
</body>
</text>
</TEI>
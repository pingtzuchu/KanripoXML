<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>汴京遺蹟志卷十四</head>
    <p>
<pb n="KR2k0097_WYG_014-1a"/>
欽定四庫全書<lb/>
　汴京遺蹟志卷十四　　　　明　李濓　撰<lb/>
　　藝文一<lb/>
　　奏議<lb/>
　　　上仁宗論修固京城　　　　宋范仲淹<lb/>
臣危言孤立久荷聖知當此旰昃之憂豈可循黙自守<lb/>
雖以言而取罪亦以盡臣子之心臣先於景祐三年五<lb/>
月初在開封府曾進劄子言西洛帝王之宅絶無儲備<lb/>
<pb n="KR2k0097_WYG_014-1b"/>
乞聖慈以將有朝陵為名使東道有餘則運而西上西<lb/>
道有餘則運而東下數年之間庶幾有備太平則居東<lb/>
京舟車輻輳之地以便天下急難則守西洛山河之宅<lb/>
以保中原當時臣言西洛可營者以備急難也今北事<lb/>
既動營洛已晚臣今别有愚見請一一陳之竊聞修建<lb/>
北京以禦大敵以臣料之可張虚聲未可為倚何哉河<lb/>
朔地平去邊千里敵馬豪健晝夜兼馳不十數日可及<lb/>
澶淵陛下乘輿一動千乘萬騎非數日可辦倉卒之間<lb/>
<pb n="KR2k0097_WYG_014-2a"/>
敵馬已近欲進北京其可及乎此未可一也又承平已<lb/>
乆人不知戰聞㓂大至羣情憂恐陛下引憂恐之師進<lb/>
渉危地或有驚潰在𤓰牙之臣誰能制之此未可二也<lb/>
又北京四面盡平絶無險阨儻乘輿安然到彼而敵馬<lb/>
旁過直趨河南於澶淵四面乘凍而渡京師無備將何<lb/>
以支宗廟社稷宫禁府庫皇宗戚里之屬千官百辟之<lb/>
家六軍萬民血屬盡在無金城湯池可恃無堅甲利兵<lb/>
可禦陛下行在河朔心存京師豈無回顧之大憂乎此<lb/>
<pb n="KR2k0097_WYG_014-2b"/>
未可三也假使大河未凍㓂不得渡而直圍守澶淵聲<lb/>
言向闕以割地㑹盟為請當此之時京師無備邊塵俯<lb/>
逼陛下能堅守不動而拒請乎唐明皇時禄山為亂舊<lb/>
將哥舒翰以四十萬兵屯守潼闗請不出戰且以困賊<lb/>
楊國忠促令進討一戰大敗遂䧟長安今京師無備㓂<lb/>
或南牧朝廷必促河朔諸將出兵截戰萬一不勝則有<lb/>
天寳之患朝廷將安徃乎昔煬帝盤遊淮甸違逺闗中<lb/>
唐祖據之隋室遂傾明皇出幸西蜀非肅宗立于朔方<lb/>
<pb n="KR2k0097_WYG_014-3a"/>
天下不復為唐矣德宗欲幸益郡李晟累奏乞且幸山<lb/>
南以繫人心乃知朝廷萬邦根本今陜西河北聚天下<lb/>
之重兵如京師搖動違逺衆兵則姦雄奮飛禍患四起<lb/>
臣聞天有九閽帝居九重是以王公法天設險以安萬<lb/>
國易曰天險不可升地險山川丘陵王公設險以守其<lb/>
國正在今日矣臣請陛下速修東京高城深池軍民百<lb/>
萬足以為九重之備乘輿不出則聖人坐鎮四海而無<lb/>
煩動之勞鑾輿或出則大臣居守九重而無回顧之憂<lb/>
<pb n="KR2k0097_WYG_014-3b"/>
矣彼或謀曰邊城堅牢不可卒攻京師坦平而可深犯<lb/>
我若修固京師使不可犯則伐彼之謀而沮南牧之志<lb/>
矣㓂入之淺則邊壘已堅㓂入之深則都城已固彼請<lb/>
割地我可弗許也彼請决戰我可弗出也進不能為患<lb/>
退不能忘歸然後因而撓之返則追之縱有鈔掠可邀<lb/>
可奪彼衰我振未必不大勝豈非陛下保社稷安四海<lb/>
之全䇿哉或曰京師王者之居高城深池恐失其體臣<lb/>
聞後唐末契丹以四十萬衆送石高祖入朝而京城無<lb/>
<pb n="KR2k0097_WYG_014-4a"/>
備閔宗遂亡石晉時叛臣張彦澤引契丹犯闕而京城<lb/>
無備少主乃䧟此皆無備而亡何言其失體哉臣但憂<lb/>
國家之患而不暇顧其失體也若以修築城隍為失體<lb/>
不猶愈於播遷之禍哉朝廷大臣百官必曉此事但懼<lb/>
議者謂其失體而不敢言臣任在西陲非當請間而言<lb/>
此事誠罪人也然臣子之心豈敢忘君親之憂况臣素<lb/>
愚拙惟知報國不知避謗昔奉春君負販之夫勸高祖<lb/>
都闗中而張良贊之翌日命駕臣叨預近列而輙建言<lb/>
<pb n="KR2k0097_WYG_014-4b"/>
比之奉春君之僣未甚為過至於西洛帝王之宅太祖<lb/>
營修有意在子孫表裏山河接應東京之事勢連屬闗<lb/>
陜之形勝又河陽據大川之險當河東之㑹要為西洛<lb/>
之北門又長安自古興王之都天下勝地皆願朝廷留<lb/>
意常委才謀重臣天下幸甚<hi>慶歴二年八月上時為陜西四路安撫沿邊招討使</hi>
　　　上仁宗乞罷修京城　　　　　余靖<lb/>
臣竊聞大臣建議内有修京城置府兵二事者伏以廟<lb/>
堂謀議天下具瞻帝王言動萬世為法安危所繫舉措<lb/>
<pb n="KR2k0097_WYG_014-5a"/>
非輕事之幾㣲不可不謹難與慮始人之常情臣願陛<lb/>
下深思逺圖以安民為本臣請縷陳二事伏望陛下擇<lb/>
其可否臣聞西賊僣號之初宋庠請修函谷此時闗中<lb/>
動搖謂朝廷棄闗西而自守今無故而修京城乃是捨<lb/>
天下之大而為嬰城自守之計四方聞之豈不動搖強<lb/>
弱之勢正在此矣無戎而城春秋所譏守在四夷義不<lb/>
如此又前嵗以邊鄙之警而河北諸路揀㸃鄉兵其利<lb/>
未集而先致其害况今北敵之賂既厚西戎之好既講<lb/>
<pb n="KR2k0097_WYG_014-5b"/>
雖知信誓不可卒保嗸嗸蒼生咸望帖㤗而都畿之下<lb/>
先自擾之根本不寧四方何望哉昔魏侯恃險呉起以<lb/>
為失詞宣王料民山甫談其害政惟是二者皆古今之<lb/>
所重而安危之所起乞陛下捨此二䇿别議逺圖之術<lb/>
<hi>慶歴四年五月上時知諌院</hi>
　　　上哲宗乞罷修京城　　　　　范祖禹<lb/>
臣伏聞開修汴京城濠日役三四千人雖和雇夫力調<lb/>
發不及民其錢不屬戸部然財出於民一也豈可不計<lb/>
<pb n="KR2k0097_WYG_014-6a"/>
校愛惜而枉費用之臣聞開濠深一丈五尺闊二百五<lb/>
十一歩廣於汴河三倍自古未聞有此城池也新城周<lb/>
世宗所築太祖因之建都于此百二十年無山川之險<lb/>
可恃所恃者在修徳在用人在得民心此三者累聖所<lb/>
以遺後嗣子孫也神宗時宋用臣提舉修京城大興土<lb/>
功版築過當小人之情惟欲廣用民力多費國財上則<lb/>
徼幸爵賞次則隱盗官物故役無有不大費無有不廣<lb/>
此姦臣之所利非先帝意也陛下始政散遣修城役夫<lb/>
<pb n="KR2k0097_WYG_014-6b"/>
百姓皆歡呼鼓舞今欲終成前功但全之而已可也何<lb/>
必廣作無益以害有益乎又京城外門正門即為方城<lb/>
偏門即為甕城其外門皆用純鐡褁之此祖宗時所無<lb/>
也甕城乃邊城之制非所以施於京師今東西南三面<lb/>
偏門亦欲為甕城臣不知大臣何見而為此謀必以為<lb/>
威北敵也使北敵果渝盟南向大臣將坐守此以受敵<lb/>
乎春秋時囊瓦為令尹城郢沈尹戍曰子常必亡郢茍<lb/>
不能衞城無益也古者天子守在四夷天子卑守在諸<lb/>
<pb n="KR2k0097_WYG_014-7a"/>
侯諸侯卑守在四鄰四鄰卑守在四境固其四境結其<lb/>
四援民狎其野三務成功民無内憂而入無外懼國焉<lb/>
用城今民是懼而城於郢守已小矣卑之不獲能無亡<lb/>
乎昔梁伯溝其公宫而民潰民棄其上不亡何待今大<lb/>
臣不修德政而急於城池此囊瓦城郢之計也唐神龍<lb/>
中張仁愿為朔方總管築三受降城不置甕門或曰邊<lb/>
城無守備可乎仁愿曰兵貴攻取賤退守㓂至當併力<lb/>
出拒敢囬望城者斬何事守備退忸其心哉後常元楷<lb/>
<pb n="KR2k0097_WYG_014-7b"/>
代為總管始築甕門議者益重仁愿而輕元楷今於京<lb/>
城為受矢石之備是不如張仁愿之守邊城也自修城<lb/>
浚池以來議者皆以為無戎而城無㓂而溝公宫此言<lb/>
不可不畏其北門甕城已就改之重勞臣欲乞降指揮<lb/>
東西南三面偏門止為方城其濠廣闊可减三分之二<lb/>
稍正王城之體以惜民力以省國用<hi>元祐四年五月上時為右諌議大夫</hi>
　　按范文正公之奏深切事情為當時社稷之慮甚<lb/>
　　周可謂有特見者余范二公之論亦是一説然以<lb/>
<pb n="KR2k0097_WYG_014-8a"/>
　　靖康之禍觀之則文正之言若筮龜矣<lb/>
　　　上眞宗乞罷營玉清昭應宫　　　王曾<lb/>
臣伏聞朝廷設諫諍之官防政治之闕非其官而言者<lb/>
盖表其忠况當不諱之朝復忝非常之遇茍進思之無<lb/>
補懼竊禄以貽譏臣伏覩國家誕受殊祥薦膺秘籙祚<lb/>
洪圖於萬葉超盛烈於百王陛下寅畏寳符陟封名岳<lb/>
功垂不朽澤浸無垠奉若之心斯為至矣而清衷濬發<lb/>
成命亟行就嚴城之北隅啓列眞之秘宇式昭丕應特<lb/>
<pb n="KR2k0097_WYG_014-8b"/>
建嘉名自經始以來庀徒斯廣輦他山之石相屬於道<lb/>
途伐豫章之材逺周於林麓累土陶甓揮鍤運斤功極<lb/>
彌年費將鉅萬掩祈年之舊制踰槩日之前聞輟貴近<lb/>
以董臨假使權而領䕶如此則國家尊奉靈文之意不<lb/>
為不厚矣崇飾臺觀之規不為不壯矣然而臣之愚懇<lb/>
或異於斯既有見聞安敢緘黙臣以為今之興作有不<lb/>
便之事五焉雖鳩僝巳行未可悉罷茍或萬一采芻蕘<lb/>
之説省其功用抑其制度亦及民之大惠而憂國之逺<lb/>
<pb n="KR2k0097_WYG_014-9a"/>
圖也所謂五者之目請為陛下陳之且今來所創立宫<lb/>
規制宏大凡用材朩莫非楩楠竊聞天下出産之處収<lb/>
市至多般運赴宫尤傷人力雖云只役軍匠寧免煩擾<lb/>
平民况復軍人亦是黎庶此未便之事一也邇者方畢<lb/>
封崇頗煩經費今兹興造尤耗資財雖府庫之中貨寳<lb/>
山積畚築之下工徒子來然内帑費積代之蓄藏百物<lb/>
盡生民之膏血散之孔易歛之惟難雖極豐盈尤宜重<lb/>
惜此未便之事二也夫聖人貴於謀始智者察於未形<lb/>
<pb n="KR2k0097_WYG_014-9b"/>
禍起隱㣲危生安逸今雙闕之下萬衆畢臻暑氣方隆<lb/>
作勞斯甚所役諸雜兵士多是不逞小人其或䑕竄郊<lb/>
鄽狗偷都市有一於此足貽聖憂此未便之事三也王<lb/>
者撫御寰區順承天地舉動必遵於時令裁成不失於<lb/>
物宜靡崇奢侈之風罔悖隂陽之序臣謹按月令孟夏<lb/>
無發大衆無起土功無伐大朩今肇基卜築衝冐鬱蒸<lb/>
俶擾厚坤乖違前訓矧復旱暵卒虐雷電迅風㧞木飄<lb/>
瓦温沴之氣比屋罹災得非以失承天地之明效歟此<lb/>
<pb n="KR2k0097_WYG_014-10a"/>
未便之事四也臣竊聆中間符命之文有清净育民之<lb/>
戒今所修宫閣盖本靈篇而乃過興剖掘之功廣務雕<lb/>
鎪之巧雖屢殫於物力恐未恊於天心此未便之事五<lb/>
也伏望遵祖宗之大猷察聖賢之深戒遷思回慮懲徃<lb/>
念來詔將作之官息勤苦之衆輯寧羣品對越高穹如<lb/>
此則遐邇宅心人祗快望必若光昭大瑞須建靈宫將<lb/>
相畢勞聿爰成績則臣敢效愚計亦可必行但能損彼<lb/>
規模减其用度止崇樸素無取瑰竒惟將之以誠明仍<lb/>
<pb n="KR2k0097_WYG_014-10b"/>
重之以嚴㓗名數之際加等是宜實費之資節儉為要<lb/>
俾四海之内知陛下愛重民力之意豈不美歟昔太宗<lb/>
皇帝建太一上清等宫亦不使窮極壯麗臣請陛下宜<lb/>
遵而行之取為法制示不敢踰即鳴謙大德光於千古<lb/>
矣奈何特欲過先帝之制作乎并覩西京造太祖影殿<lb/>
東岳置㑹眞之宫計其工庸亦皆不啻中人百家之産<lb/>
然於尊祖禮神則盛矣其於邦國大計猶未足為當時<lb/>
之急務也臣料陛下必為海内承平邊隅清晏人康俗<lb/>
<pb n="KR2k0097_WYG_014-11a"/>
阜時和年豐縱或築宫無損於事臣復謂其不然方今<lb/>
疆場甫定敵廷有姑息之虞民俗茍安倉箱無紅腐之<lb/>
積况闗輔之地流亡素多近甸之氓農桑失望雖令有<lb/>
司安慰亦恐未復田廬秋冬之間饑歉是懼亟經營於<lb/>
神舘慮稍鬱於輿情且徃古廢興之端前王得失之事<lb/>
布在方冊足為商鍳者陛下覽之詳矣試觀自昔人君<lb/>
崇尚土木孰若清静無為者之安全乎願陛下留神埀<lb/>
聽無忽臣言則天下幸甚今雖上下之人皆知事理如<lb/>
<pb n="KR2k0097_WYG_014-11b"/>
此而人人自愛莫敢輕黷冕旒至於左右大臣則慮計<lb/>
之不從致見踈之悔中外百執則慮言之難達招妄動<lb/>
之尤使忠讜之謀未盡良為此也惟臣出自幽隱遭遇<lb/>
文明特受聖知度越流軰官為侍從身服簮裳粗識安<lb/>
危之機未申補報之效捐軀思奮今也其時又安敢循<lb/>
黙茍容不為陛下别白而論之乎是以輙率庸妄輕冐<lb/>
宸嚴感發於中無所顧避陛下寛其鼎鑊之罪矜其螻<lb/>
蟻之誠深監古先試垂採擇無謂增建靈宫為一細事<lb/>
<pb n="KR2k0097_WYG_014-12a"/>
而弗恤臣以為興役動衆尤繫事機不可不察也當使<lb/>
鄉校之中豪奸之黨無所開竊議之口則微臣之望也<lb/>
天下之幸也<hi>大中祥符二年六月上時為知制誥</hi>
　　　上仁宗論玉清宫災　　　　蘇舜欽<lb/>
臣聞烈士不避鈇鉞而進諫明君不諱過失而納忠是<lb/>
以懐䇿者必吐上前蓄寃者無至腹誹則上下之情不<lb/>
鬱教令之出悦隨然言之之難不如容之之難容之之<lb/>
難不如行之之難有能言之則必容之容之則必行之<lb/>
<pb n="KR2k0097_WYG_014-12b"/>
如此則欲治之主三代之迹也願陛下留意焉臣伏覩<lb/>
今歲自春徂夏霖雨隂晦未嘗少止農田被菑者幾於<lb/>
十九民情嗸嗸如昏墊焉臣謂近位之失人政令之多<lb/>
僻賞罰弗公之所速也天之降災欲悟陛下陛下反謂<lb/>
刑獄濫寃之致故肆赦天下以救之殊不念如此則殺<lb/>
人者不死傷人者不抵罪其為濫寃則又加甚古者决<lb/>
留獄斷滯訟以平水旱不聞用赦也故赦下之後隂霾<lb/>
及今前志曰積寃生隂積隂生陽陽生則火災見焉乖<lb/>
<pb n="KR2k0097_WYG_014-13a"/>
戾之氣發洩於玉清宫震雨雜下烈熖四起樓觀萬疊<lb/>
數刻而盡誠非慢於禦備乃上天示戒也陛下當降服<lb/>
减膳避正寢責躬罪已下哀痛之詔罷非業之作拯失<lb/>
職之民在輔弼無禆國體者去之居左右竊弄威權者<lb/>
去之精心念政刑之失虚懐収芻蕘之言庶幾變災以<lb/>
答天意辰浹之間不聞有此告諭竊知陛下將計功役<lb/>
再謀興修都下之人聞者駭惑徃徃聚首横議咸謂非<lb/>
宜皆曰章聖皇帝勤儉十餘年天下富庻帑府流衍無<lb/>
<pb n="KR2k0097_WYG_014-13b"/>
所貯藏乃作斯宫及其畢功而海内為之虚竭陛下即<lb/>
位未及十年數嵗連遭水潦雖征賦咸入而百姓困乏<lb/>
若大興土木之功則費用不知紀極財賦耗于内征役<lb/>
勞于下内耗下勞何以濟矣况天災而已違之是欲競<lb/>
天無省已之意逆天不祥安已難任欲祈厚貺其可得<lb/>
乎豈天譴告而陛下弗悟邪豈知而故為之邪豈再造<lb/>
以祈天之祐邪臣不得不反覆而量也今為陛下計者<lb/>
莫若來吉士去佞人姑務修德以勤至治使百姓足給<lb/>
<pb n="KR2k0097_WYG_014-14a"/>
而寛其征税則可以謝天意而民情安矣賢君見變能<lb/>
修道以除凶亂君無象天不譴告今幸得天見之變是<lb/>
陛下修道之日豈宜忽哉昔漢宣帝三年茂陵白鶴舘<lb/>
災下詔曰乃者火災降於孝武園舘朕戰栗恐懼不燭<lb/>
變異罪在朕躬羣有司又不肯極言朕過以至於斯將<lb/>
何悟焉夫茂陵不及上都也鶴舘不及此宫也彼尚降<lb/>
詔四方以求巳過是知古帝王急治如此夫火不炎上<lb/>
之罰正為是耳臣謹按前漢五行志云賢佞分别官人<lb/>
<pb n="KR2k0097_WYG_014-14b"/>
有叙率由舊章禮重功勲如此則火得其性矣若信道<lb/>
不篤或耀虚偽讒夫昌邪勝正則火失其性矣自上而<lb/>
降濫熖妄起燔宗廟燒宫室雖興師而不能救故魯成<lb/>
公三年新宫災劉向謂成公信三家子孫之讒逐父臣<lb/>
之應也襄公九年春宋災劉向謂宋公聽讒逐其大夫<lb/>
華弱奔魯之應也今宫災豈得亦有是乎願陛下恭黙<lb/>
而内省之省而既知之願陛下悔過而追革之罷再造<lb/>
之勞役行古先之典法非惟大光基業亦天下之幸甚<lb/>
<pb n="KR2k0097_WYG_014-15a"/>
也臣愚妄之言不足益國體之萬一陛下茍容而行之<lb/>
三代兩漢之風指顧可致也<lb/>
　　宋龔明之中呉紀聞　蘇舜欽字子美易簡參政<lb/>
　　之孫慷慨有大志工為古文聲名與歐陽公相埒<lb/>
　　天聖七年玉清昭應宫灾子美以太廟齋郎詣登<lb/>
　　聞上䟽謂天以此垂戒願陛下恭黙自省語甚切<lb/>
　　直時年方二十登景祐元年進士第俄有詔戒越<lb/>
　　職言事者子美又上書極論其不可時論韙之<lb/>
<pb n="KR2k0097_WYG_014-15b"/>
　　　按宋史天聖七年六月丁未大雷雨玉清昭應<lb/>
　　　宫灾翌日太后對輔臣泣曰先帝力成此宫一<lb/>
　　　火延燔殆盡猶幸一二小殿存爾樞宻副使范<lb/>
　　　雍度太后有再葺意乃抗言曰不若燔之盡也<lb/>
　　　太后詰其故雍對曰先朝以此竭天下之力遽<lb/>
　　　為灰燼非出人意如因其所存又復修葺則民<lb/>
　　　不堪命非所以祇天戒也宰相王曾吕夷簡亦<lb/>
　　　助雍言推洪範灾異以諫太后黙然時舜欽年<lb/>
<pb n="KR2k0097_WYG_014-16a"/>
　　　甚少為太廟齋郎上此奏偉乎壯哉<lb/>
　　　上仁宗論京師土朩勞費　　歐陽脩<lb/>
臣近者為京師土朩興作處多乞行减罷尋准勑差臣<lb/>
與三司公同相度减定續具奏聞次今又聞聖㫖下三<lb/>
司重修慶基殿及奉先寺屋宇臣伏見近年政令乖錯<lb/>
綱紀隳頽上下因循未能整緝惟務崇修祠廟廣興土<lb/>
朩百役興作無一日暫息方今民力困貧國用窘急小<lb/>
人不識大計不思愛君但欲廣耗國財務為已利恣侵<lb/>
<pb n="KR2k0097_WYG_014-16b"/>
欺於官物圖酬奬之功勞託名祖宗張大事體况諸處<lb/>
神御殿當盖造之初務極崇奉棟宇堅固莫不精嚴雖<lb/>
數百年未必損動近年以來不住修換昨開先殿只因<lb/>
一柱損遂換一十三柱前後差官檢計朝廷並不取信<lb/>
只憑最後之言遂至廣張物料盖縁廣張物料即多酬<lb/>
奬恩澤竊以崇奉祖宗禮貴清净今乃頻有遷徙輕瀆<lb/>
威靈要其所歸止為小人圖利臣見自古人君好興土<lb/>
朩者自春秋史記厯代以來並皆書為過失以示萬世<lb/>
<pb n="KR2k0097_WYG_014-17a"/>
今小人圖一旦之利黷祖宗之威靈致人主於有過之<lb/>
地誰忍為之臣實痛惜臣因准勑减定於三司畧見大<lb/>
槩開先殿初因兩條柱損今所用材植物料共一萬七<lb/>
千五百有零睦親宅神御殿所用物料又八十四萬七<lb/>
千又有醴泉福勝等處物料不可悉數此外軍營庫務<lb/>
合行修造者又有百餘處使厚地不生他物惟産朩材<lb/>
亦不能供此廣費自古王者尊祖宗事神示各有典禮<lb/>
不必廣興土朩然後為能臣切見累年火災自玉清昭<lb/>
<pb n="KR2k0097_WYG_014-17b"/>
應洞眞上清鴻慶壽寧祥源㑹靈七宫開寳興國兩寺<lb/>
塔殿並皆焚燒蕩盡足見天意厭土朩之華侈為陛下<lb/>
惜國力民財譴戒丁寧前後非一陛下與其廣興土朩<lb/>
以事神不若畏懼天戒而脩省其已興作者既不可及<lb/>
則未脩者宜速寢停况睦親神御殿於禮不宜作其事<lb/>
甚明别無典禮講求乞更不下太常便行寢罷其慶基<lb/>
殿如的有損漏只令三司差官整補不得理為勞績其<lb/>
奉先寺乞令寺家自修今垂拱殿是陛下常坐之殿近<lb/>
<pb n="KR2k0097_WYG_014-18a"/>
聞為無梁朩且止未脩諸皇親自火燒居宅後至今寄<lb/>
寓他所盖將良材美木俯徇小人並於不急處枉費遂<lb/>
致合行脩造處却至乏材伏望陛下追思累次大火常<lb/>
發於土木最盛處凡國家極力興脩者火必盡焚且天<lb/>
厭土朩而焚之又欲興崇土朩以奉之以此福應未臻<lb/>
而灾譴屢降也伏乞上思天戒下察人言人言雖狂而<lb/>
實忠天戒甚明而不逺伏惟陛下聖徳恭儉不樂遊畋<lb/>
凡所興修皆非嗜好但以難違小人一時之請自取青<lb/>
<pb n="KR2k0097_WYG_014-18b"/>
史萬世之譏實為陛下惜之伏望聖慈廣賜裁擇<hi>至和二年</hi>
<hi>上時為翰林學士</hi>
　　　上仁宗請勿脩上清宫　　　　包拯<lb/>
臣伏見十一月初二日夜上清宫火謹按春秋傳例曰<lb/>
人火曰火天火曰災漢書五行志曰人火天火同為災<lb/>
異皆以朝廷政令參驗得失而勸戒焉説者曰賢佞分<lb/>
别官人有序則火得其性若信道不篤或耀虛偽則火<lb/>
失其性自上而降濫熖妄起是為火不炎上上清宫者<lb/>
<pb n="KR2k0097_WYG_014-19a"/>
乃祖宗脩建以崇無為之德今火燔之者豈焚修之人<lb/>
不務精㓗以副陛下嚴奉之㫖乎不然其天意埀戒於<lb/>
陛下乎固宜勵精治道謹脩人事以答天變可也風聞<lb/>
道路云陛下存留道衆似有繕修之意未辨虚實咸懐<lb/>
危懼况天下多事調發旁午帑藏未實邊鄙未寧豈可<lb/>
先不急之務舉無名之役哉且宫觀興於唐室非古制<lb/>
也若謂先聖眞容理當欽奉則景靈宫㑹靈觀殿宇宏<lb/>
壯可以奉安陛下推仁慈之德念疲敝之民且務安之<lb/>
<pb n="KR2k0097_WYG_014-19b"/>
安之之方豈忍重困之也然外議紛紜頗甚惑衆欲乞<lb/>
特降詔諭以安衆心<lb/>
　　　上仁宗乞罷寳相禪院剏建殿宇　韓琦<lb/>
臣竊聞右街寳相禪院見在移拆法堂剏盖大悲殿宇<lb/>
特命中官監領其事所役兵匠數千百人假以舟車資<lb/>
其輦運凡百用度悉從官給規模之盛功作甚崇臣計<lb/>
其興建之因恐非陛下之意也臣伏覩近者興國寺雙<lb/>
閣災延及大殿長廊俱為煨燼其寺舊安祖殿俯逼都<lb/>
<pb n="KR2k0097_WYG_014-20a"/>
市衆人之慮再有脩葺而陛下亟降㫖命悉令停寢任<lb/>
其縁化使自營造斯所以重天戒而愛民力也稽諸載<lb/>
籍事實難行戴履之倫孰不欣幸何乃遽傷治體有損<lb/>
邦用起無名之役為不急之務乎所謂恐非陛下之意<lb/>
斯可明矣又向者陛下崇務本之仁念維城之重即昭<lb/>
應之遺址建睦親之大第諸邸之聚三千餘間常度不<lb/>
充侵用南郊材植又且萬計復令出產州郡供補其闕<lb/>
物役之大從可知矣今者業已成功焯為熈事何則厚<lb/>
<pb n="KR2k0097_WYG_014-20b"/>
宗枝而隆孝治豈無益之所為乎當時言事者猶比上<lb/>
封章願寢斯議盖亦重改作而節浮費也臣謂此役既<lb/>
終即凡土朩不急之事一切宜停以緩財力夫崇采椽<lb/>
三等之制者唐堯之仁化也惜露臺百金之産者漢文<lb/>
之儉德也煥在方牘所宜規範伏望陛下俯從愚説逺<lb/>
紹前徽悟色相之非求本慈仁之足尚躋民壽域永底<lb/>
太平斯乃奉順祖宗愛養元元之本也其寳相院剏盖<lb/>
殿宇等臣欲乞詔下有司令悉停罷俾其營求施利得<lb/>
<pb n="KR2k0097_WYG_014-21a"/>
自修崇盖此殿若成則法堂未立加之廊宇制度悉求<lb/>
相稱必於間隙漸次申陳事既垂成理須從許如此則<lb/>
功費之廣倍於初矣利其成而規賞典者其徒亦繁矣<lb/>
且罷興國而營寳相則是休彼役而勞此功廢置雖殊<lb/>
耗蠧豈異臣又慮違陛下重天戒愛民力之本意故昧<lb/>
死陳述冀禆萬一<hi>景祐三年七月上時為左司諫</hi>
　　　上仁宗乞罷迎開寳寺塔舍利　　余靖<lb/>
臣伏見開寳寺塔為天火所燒五行之占本是災變朝<lb/>
<pb n="KR2k0097_WYG_014-21b"/>
廷所宜戒懼以答天意尋聞遣人於塔基掘到舊瘞舍<lb/>
利内庭㸔畢送還本寺許令士庻燒香瞻禮者道路傳<lb/>
言舍利在内庭之時頗有光恠臣恐巧佞之人因此推<lb/>
為靈異惑亂視聽先自内庭外及四方抄歛錢物再圖<lb/>
營造臣忝備諫職見此事體不可不言臣聞帝王行事<lb/>
但能勤儉脩徳感動人心則雖有急難後必安濟臣觀<lb/>
今天下自西陲用兵以來國帑虚竭民間十室九空陛<lb/>
下若勤勞罪巳憂人之憂則四方之民咸䝉其福矣如<lb/>
<pb n="KR2k0097_WYG_014-22a"/>
其不恤民病廣事浮費奉佛求福非所望於當今且佛<lb/>
者方外之教理天下者所不取也割黎民之不足奉庸<lb/>
僧之有餘且以侈麗崇飾甚非帝王之事或有戒臣者<lb/>
曰若有營造必不出於府庫但取内庭無用之物凖其<lb/>
直而與之亦不誅求於民任自僧徒化其願施之者積<lb/>
歲累月而成之庸何傷哉臣應之曰天下之民皆厭賦<lb/>
役之煩不聊其生至有父子夫婦携手赴井而死者其<lb/>
窮至矣陛下若恤民之病取後宫無用之物内帑有餘<lb/>
<pb n="KR2k0097_WYG_014-22b"/>
之幣出助邊費勿收中民一年田租明降指揮布告中<lb/>
外此則陛下結天下之心感召和氣雖造百塔無以及<lb/>
之若作無用浮侈之事民益怨矣又二年以來减省後<lb/>
宫請給皆言内中煎迫不似徃前今一旦捨施則財物<lb/>
無紀何以取信四方哉切縁市井之人有知者少既見<lb/>
内庭崇奉則遽相扇動傾箱竭槖為害滋深若以經火<lb/>
不壞便為神異則本在土底火所不及若言舍利能出<lb/>
光恠必有神靈所憑此妄言也且一塔不能自衞為火<lb/>
<pb n="KR2k0097_WYG_014-23a"/>
所壞又何福可庇於民哉今朽朩腐草皆有光水精及<lb/>
珠之圓者夜亦有光况舍利本西方恠異之物有光亦<lb/>
非今日之瑞昔梁武帝造長塔舍利亦常有光及臺城<lb/>
之敗何能致福視此可以監之矣其開寳寺舍利塔伏<lb/>
乞指揮更不營造上以見陛下不惑之明下以昭國家<lb/>
愛民之意仍乞更不迎入内中供養且僧人軍校皆呼<lb/>
舍利入宫不祥之語尤宜謹之其燃頂爛臂之人亦乞<lb/>
禁絶<hi>慶歴四年六月上時為右正言</hi>
<pb n="KR2k0097_WYG_014-23b"/>
　　　上仁宗乞罷脩開寳寺塔　　　蔡襄<lb/>
臣數日聞迎舍利歸開寳寺臣始疑之以為必無此事<lb/>
屢以愚言乞賜寢罷不䝉聽納今又聞民間傳言皆謂<lb/>
陛下欲重脩開寳寺塔伏念陛下必以邊事為憂蒼生<lb/>
為意豈有枉費施於無用然慮僧徒妄引靈恠以惑聖<lb/>
聰臣請悉推意而盡言之或以舍利有光引為靈驗臣<lb/>
謂浮屠舍利之所居不能䕶惜天火所焚一夕而盡豈<lb/>
可謂之神靈枯朽之物灰燼之餘或有光恠亦妖僧之<lb/>
<pb n="KR2k0097_WYG_014-24a"/>
所爲也或以此塔太宗皇帝所造理須修復臣謂昭應<lb/>
宫上清宫皆先朝所置天火一空已不復修孰有非議<lb/>
若以禁中共出資財不費於官不擾於民臣謂一塔之<lb/>
費百萬緍一錢之資皆生民膏血當此多事匱之之時<lb/>
豈可虚費若施於土朩果有福利以之助軍須而寛民<lb/>
力此豈獨無福利哉况天火所焚大為警戒陛下當修<lb/>
人事以報之今大興工役是以人力而拒天意也伏惟<lb/>
陛下聖哲聰明必無此意人言不已臣實憂疑所有開<lb/>
<pb n="KR2k0097_WYG_014-24b"/>
寳寺塔如有乞脩復者伏望陛下特加深罪以絶欺妄<lb/>
<hi>慶歴四年六月上時知諌院</hi>
　　　上仁宗乞罷修寳相寺　　　　　何郯<lb/>
臣伏聞朝廷近有指揮以寳相寺昨遭焚蕩許令寺僧<lb/>
縁化修葺盖朝廷重糜府庫之財又不欲遂廢其寺故<lb/>
有此處分以臣愚心思之其間尚有利害不可不論訪<lb/>
聞寺僧主事者素豪猾善結託今既開端許其縁化彼<lb/>
將假朝廷之命以脅誘民庻多求財貨則京師騷然侵<lb/>
<pb n="KR2k0097_WYG_014-25a"/>
蠧盖其意不惟以修寺為事將圖財用為奉身恣縱之<lb/>
資或民力不足則將因縁權倖復求朝廷出府庫之財<lb/>
以畢其事此必然之理也假使民力可辦於國家雖無<lb/>
所費亦不可許方今公私財力大屈凡起一事興一役<lb/>
未嘗不取於民外方之民已困數歛惟京師之民幸而<lb/>
未加横賦緩急有事亦將不免固不可使之輕費家貲<lb/>
以奉土朩不急之務朝廷頃年脩寺舍佛閣已費累巨<lb/>
萬一旦遂為煨燼况外議傳云寺僧常以婦人置於佛<lb/>
<pb n="KR2k0097_WYG_014-25b"/>
閣昨火發之際焚死者數人若傳者果信是朝廷廣費<lb/>
財以崇奉佛事適足為羣僧淫戯之所近日主首坐遺<lb/>
火罪止於奪師名紫衣寛假巳甚不可更啓其姦弊重<lb/>
耗民財也臣按春秋或書災或書火其名雖殊然於變<lb/>
異之兆其實同歸定哀之間兩觀桓僖宫災漢儒皆謂<lb/>
天燔其所不當立今寺舍之災豈非以彫靡之過不當<lb/>
立而立天命燔之亦如兩觀等災以示勸戒乎若有重<lb/>
議脩之非所以畏上天之譴告伏望陛下追觀前事之<lb/>
<pb n="KR2k0097_WYG_014-26a"/>
監深究異祥之來無興功以荅天戒其寺舍佛閣欲乞<lb/>
一切罷脩用示聖懷抑畏之美臣以朴愚誤䝉擢進茍<lb/>
有聞見不敢不陳惟聖明不以狂妄廢其言則死生幸<lb/>
甚<hi>皇祐元年上時為殿中侍御史</hi>
　　　乞罷修壽星觀　　　　　　司馬光<lb/>
臣等前者伏覩陛下幸壽星觀奉安眞宗御容當是時<lb/>
臣等不知事之本末未敢進言自後方知本觀舊日止<lb/>
有先帝時所畫壽星近因本觀管幹内臣呉知章妄有<lb/>
<pb n="KR2k0097_WYG_014-26b"/>
奏陳稱是先帝御容意欲張大事體廣有興脩自為勞<lb/>
效别圖恩賞陛下天性仁孝以為崇奉祖宗重違其請<lb/>
遂更畫先帝御容以易壽星之像改為崇先觀知章既<lb/>
得御容倚以為名姦詐之心不知紀極乃更求開展觀<lb/>
地别建更衣殿及諸屋宇將近百間制度宏侈計其所<lb/>
費踰數千萬向去增益未有窮期臣等竊以祖宗神靈<lb/>
之所憑依在於太廟朩主而已自古帝王之孝者莫若<lb/>
虞舜商之高宗周之文武未聞宗廟之外更廣為象設<lb/>
<pb n="KR2k0097_WYG_014-27a"/>
然後得盡至誠也惟高宗祭祀親廟㣲為豐數故傅説<lb/>
曰黷于祭祀時謂弗欽禮煩則亂事神則難祖已曰祀<lb/>
無豐于昵盖規之也後至漢氏始為原廟當時醇儒達<lb/>
禮者靡不譏之况畫御容於道宫佛寺而又為壽星之<lb/>
服其為黷也甚矣且又太祖太宗御容在京師者止於<lb/>
興國寺啓聖院而已眞宗御容已有數處今又益以崇<lb/>
先觀是亦豐于昵也無乃失尊尊之義乎原其所來止<lb/>
因知章妄希恩澤乃敢恣為誣罔興造事端致䧟朝廷<lb/>
<pb n="KR2k0097_WYG_014-27b"/>
於非禮今既奉安御容難以變更若只就本觀舊來已<lb/>
脩屋宇固足崇奉所有創添屋宇伏乞一切停寢止令<lb/>
有司以時侍奉所有知章誣罔聖聰依託御容妄有干<lb/>
請廣興力役乞下所司取勘窮治姦狀明正其罪取進<lb/>
止<hi>嘉祐七年十二月三日上</hi>
　　　乞罷脩感慈塔　　　　　　　司馬光<lb/>
臣伏聞感慈塔巳有聖㫖坼脩五層竊以開封府界京<lb/>
東京西河北河東陜西西川等路自去冬少雪今春少<lb/>
<pb n="KR2k0097_WYG_014-28a"/>
雨麥田已無所收昨得五月十三日雨方種秋田自後<lb/>
又經一月無雨萌芽始生隨復焦槁農民嗷嗷大率無<lb/>
食棄去鄉里流離道路雇妻賣子以接餱糧縣官倉廪<lb/>
素無蓄積贍給軍衆猶恐不足固無贏餘可以賑貸陛<lb/>
下當此之際所宜側身刻意降服損膳以救其患而更<lb/>
脩此佛塔以費國財臣竊以為失緩急先後之務矣且<lb/>
此塔傾欹為日已久借使更經數年不脩於僧徒有何<lb/>
大害若百姓饑窮朝不及夕而國家不能收恤則老弱<lb/>
<pb n="KR2k0097_WYG_014-28b"/>
轉死溝壑壯者散為盗賊當是之時雖有千塔將安用<lb/>
之夫府庫之財皆生民膏血茍非事不得已安可輕費<lb/>
今有司既謟䛕茍且曾不為陛下愛惜陛下又不以介<lb/>
意一皆聽之使四海蒼生將何所依仰臣愚欲望陛下<lb/>
親發德音宣諭有司以今嵗旱災且罷脩此塔及其餘<lb/>
不急之費有似此類者皆令有司條奏以聞一切寢罷<lb/>
候他年豐稔帑藏有餘然後徐議其事於聖政之初亦<lb/>
足以彰愛民之意為盛美之一事也取進止<hi>治平元年五月十五</hi>
<pb n="KR2k0097_WYG_014-29a"/>
<hi>日上</hi>
　　　乞停寢京城不急脩造　　　　司馬光<lb/>
臣伏見近日以來脩造稍多只大内中自及九百餘間<lb/>
以至皇城諸門并四邊行廊及南薫門之類皆非朝夕<lb/>
之所急無不重脩者役人極衆費財不少此盖陛下纉<lb/>
極之初禁庭之中誠有破漏不可居者陛下畧命整葺<lb/>
理亦宜然而左右之臣便謂陛下好興土朩之工遂廣<lb/>
有經度雖不至損壞之處亦毁拆重脩務以壯麗互相<lb/>
<pb n="KR2k0097_WYG_014-29b"/>
誇勝外以希㫖求知内以營私規利萬一陛下更因此<lb/>
賞之則營造之端猝無窮已國財必竭民力必殫臣竊<lb/>
惟陛下新臨天下惠澤未孚於民而以好治宫室流聞<lb/>
四方非所以光益聖徳也脩造勞費不可勝數臣請且<lb/>
言諸州買朩一事擾民甚多衙前皆厚有産業之人毎<lb/>
遇押竹木綱散失陪填無有不破家者先帝躬履節儉<lb/>
宫室苑囿無有增飾故諸塲朩材皆有羡餘屢因赦恩<lb/>
放免買朩以寛民力自頃脩造倍多諸塲材朩漸就耗<lb/>
<pb n="KR2k0097_WYG_014-30a"/>
减有司於外州科買百端營致尚恐不足而工匠用之<lb/>
賤如糞土昔漢文帝惜十家之産罷露臺而不作今諸<lb/>
塲前後所積竹朩何啻十家之産陛下至仁若察其所<lb/>
從來得不為之愛惜乎况即今在京倉庫踈漏甚多皆<lb/>
以上件數處興工占使匠人物料未暇脩葺致粟帛之<lb/>
類大有損敗古者將營宫室宗廟為先厩庫為次宫室<lb/>
為後今之所脩緩急先後無乃未得其宜乎又皇子生<lb/>
而富貴年未及冠所宜示以樸素端其所習今聞所脩<lb/>
<pb n="KR2k0097_WYG_014-30b"/>
三位規摹侈大又復過於祖宗之時皇子所居漢明帝<lb/>
曰我子何得比先帝子此恐非所以納之於義方也臣<lb/>
愚伏望陛下特降聖㫖一應大内裏外舍屋即目不至<lb/>
大段損壞之處及不至要切如南薫門之類並罷興脩<lb/>
其皇子位只因舊屋夾截脩整早令畢工不得過為宏<lb/>
壯且令那减匠人物料修倉庫之損壞者所司諸處監<lb/>
脩之官自是本職更不與减年磨勘及轉官酬賞以塞<lb/>
㤗侈之源使天下皆知陛下去奢從儉仁民愛物不亦<lb/>
<pb n="KR2k0097_WYG_014-31a"/>
美乎取進止<hi>治平二年五月十一日上</hi>
　　　乞罷脩太乙宫　　　　　　文彦愽<lb/>
臣伏見脩建太乙宫為民祈福臣聞太乙天神之貴者<lb/>
天道貴質凡所營繕理宜簡質不務雕鏤之巧不事金<lb/>
碧之華不重費不太勞不日成之神明安之䖍㓗之誠<lb/>
内充天人之心交感神應之福其理必然臣又見累年<lb/>
以來禁中營造不已般運木石鳩集丁匠殆無虚日既<lb/>
有專切提舉脩内司復置都大提舉内中脩造司誠恐<lb/>
<pb n="KR2k0097_WYG_014-31b"/>
所司各以宏麗取悦上心一作未畢一作復興新舊相<lb/>
形不極不已國財民力豈易支供臣伏見陛下督責水<lb/>
官以利農畆必思夏禹卑宫室盡力乎溝洫勵精庻政<lb/>
勤恤民隱必思漢文罷露臺思百家之産臣伏願陛下<lb/>
亟勑中外不急營造一切權罷即國用無窮民力稍寛<lb/>
臣又見繼聖堂祖宗燕射之地今為造弩樁所運斧斤<lb/>
置鑪鍜喧煩䙝瀆理恐非宜詩云維桑與梓必恭敬止<lb/>
况祖宗之舊蹟乎乞將製造弩樁移置他所或歸之有<lb/>
<pb n="KR2k0097_WYG_014-32a"/>
司則重明麗正之廷加之嚴㓗奉先孝思之心益以光<lb/>
顯臣職在樞筦主調兵匠義當獻納區區下誠伏望采<lb/>
察<hi>熈寧四年上</hi>
　　　上徽宗止建火星觀以<graphic n="KR1241" url="https://raw.githubusercontent.com/kanripo/KR-Gaiji/master/images/KR1241.png" mimeType="image/png"/>赤氣　任伯雨<lb/>
臣聞天人之交不啻影響災祥之來必有象類故格主<lb/>
先正厥事而聖人惟能畏天嘗聞脩德以弭災未有因<lb/>
祈禳而消變者也六經所載百世可知臣風聞近日内<lb/>
臣打量太乙宫側欲建火星觀以禳赤氣之異臣始聞<lb/>
<pb n="KR2k0097_WYG_014-32b"/>
之中心不信亦既累日傳者益衆臣為諫官當救其源<lb/>
聞雖未詳敢不先事犬馬之心誠不能已竊惟陛下即<lb/>
位以來災異屢降盖天之於人君猶父之於其子愛之<lb/>
深則教之至數有災異或者欲陛下戒懼以謹厥初歟<lb/>
陛下固宜小心脩德克已正事謹按洪範以五事配五<lb/>
福説者謂視之不明是謂不哲時則有赤祥陛下當益<lb/>
廣聰明判别賢佞攬權綱以信賞罰專威福以察功罪<lb/>
使皇明赫赫事至必斷則乖異之象轉為休祥昔太戊<lb/>
<pb n="KR2k0097_WYG_014-33a"/>
有桑楮之妖高宗有鼎雉之異皆能寅畏克正厥事成<lb/>
中興之功延過厯之年未聞勞人費財留心土朩也若<lb/>
使脩徳之效不及祈禳則聖人六經何獨不載又或祈<lb/>
禳有感脩德不應則無私之上天顧可以私禱乎陛下<lb/>
必若建此臣竊計其費不下萬金將取之有司邪則帑<lb/>
藏空虚取之内庭邪則括刷巳迫河北一路物貴人饑<lb/>
前年至今流移滿道與其捐所急以事無用孰若緩所<lb/>
用以恤所急如此則所費有名所惠成德人人鼓舞天<lb/>
<pb n="KR2k0097_WYG_014-33b"/>
下相慶皆謂陛下損已便民道光前古人心恱而天意<lb/>
得矣赤氣之異豈不轉而為祥哉臣伏願陛下逺稽格<lb/>
王仰測天意畏之以心謹之於事不泥世俗之論罷去<lb/>
祈禳之役則人情自孚上穹昭答矣<hi>建中靖國元年正月上</hi>
　<lb/>
　<lb/>
　<lb/>
　汴京遺蹟志巻十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>汴京遺蹟志巻二十</head>
    <p>
<pb n="KR2k0097_WYG_020-1a"/>
欽定四庫全書<lb/>
　汴京遺蹟志巻二十　　　　明　李濂　撰<lb/>
　　藝文七<lb/>
　　賦<lb/>
　　　皇畿賦　　　　　　　　　　宋楊侃<lb/>
有賦家者流欲馳名於當世思著詠於神州忽念前古<lb/>
深懐景慕誦二京於張衡覽兩都於班固於是輟巻意<lb/>
慙閣筆心伏讓而謂臣請書簡牘臣辭不獲已而謂之<lb/>
<pb n="KR2k0097_WYG_020-1b"/>
曰子讀二子之賦而知兩漢都邑之制宮殿之麗而未<lb/>
知大宋畿甸之美政化之始也予幸得職採風謠官參<lb/>
儒雅千里之郊圻是巡八使之軺車斯假若夫大邑名<lb/>
城神臯沃野畫地可記濡毫可寫至於宮禁之深嚴予<lb/>
未聞也都城之浩穰衆所覩也是故彼述其内子言其<lb/>
外葢萬分之舉一難盡述而備載昔者唐綱不振國鼎<lb/>
將遷俄梁室之革命啓浚都而應天既觀法於左崤右<lb/>
隴亦取則於西澗東瀍大矣雄圖昭然聖謨謂陳留天<lb/>
<pb n="KR2k0097_WYG_020-2a"/>
下之衝要謂大梁海内之膏腴漢祖得之則齊楚之敵<lb/>
敗亡相繼咸就擒而即誅梁王守之則七國之師不敢<lb/>
西向盡為馘而為俘實王氣之長在宜萬世而作都也<lb/>
莫不廣封溝設險固襄平割宋之美田戴邑裂曹之沃<lb/>
土滑分屬邑之二城陳減太康之萬户潁川之鄢陵扶<lb/>
溝滎陽之中牟陽武咸命落編民於州籍升地圖於天<lb/>
府故得雄臨九州陋視三輔經營歴於五代法則垂於<lb/>
萬古皇宋之受命也太祖以神武獨斷太宗以聖文誕<lb/>
<pb n="KR2k0097_WYG_020-2b"/>
敷平江表破蜀都下南越來東吳北定并汾南取荆湖<lb/>
是故七國之雄軍諸侯之陪臣隨其王公與其士民小<lb/>
者十郡之衆大者百州之人莫不去其鄉黨率彼宗親<lb/>
盡徙家於上國何懐土之不聞甲第星羅比屋鱗次坊<lb/>
無廣巷市不通騎於是有出居王畿掛户縣籍興産樹<lb/>
業出賦供役者矣豈比夫秦選户口於咸陽漢徙豪傑<lb/>
於陵邑魏將實於河南驅冀民而是入也今聖上之在<lb/>
東宮也尊以皇儲尹兹京邑視政之初民訟雲集莫不<lb/>
<pb n="KR2k0097_WYG_020-3a"/>
察之以情偽辨之以曲直發伏禁姦親剸繁劇既而桴<lb/>
鼓不鳴豪右斂迹吏不敢欺民用懐徳若乃龍樓曉出<lb/>
奉法謹身教民以事父也親拜師傅降禮國儲教民以<lb/>
事師也公退則侍講在前出入則四賔是翼尚老尊學<lb/>
與民為則是時王畿之内易俗移風以至正南靣居域<lb/>
中由内及外化行令從是君上徳惠素立而正教早崇<lb/>
也若乃銳旅百營髙城千雉孫武教陣吳起撫士其齊<lb/>
如林其猛如虎手撃利劍足張彊弩躍馬奪槊投石拔<lb/>
<pb n="KR2k0097_WYG_020-3b"/>
距入則訓練出無征戰身閒賞厚家有餘羡是故擁彊<lb/>
兵衞近甸如大郡雄藩為屏為翰者且有九縣<hi>尉氏咸平陳留</hi>
<hi>雍丘襄邑太康考城東明陽武也</hi>天設二渠曰蔡曰汴通江㑹海縈畿<lb/>
帶甸千倉是興萬庾是建杜預主計劉晏司漕何貢何<lb/>
輸吳粳楚稻月致百萬猶責其少漢之太倉積粟紅腐<lb/>
使彼粒而計之未及我斗量之數成王之庾萬箱以供<lb/>
未若我千艘往來運江淮而無窮是故備九年之儲充<lb/>
六軍之給當津處要山積雲入者復有五邑<hi>陳留雍丘襄邑尉氏</hi>
<pb n="KR2k0097_WYG_020-4a"/>
<hi>咸平也</hi>若乃總戎者貴領專城宰邑者上應列星簿既資<lb/>
髙尉亦秩清率兵守戍者五鎮<hi>建雄義聲園城馬欄萬勝鎮皆置甲士防守有</hi>
<hi>使臣掌領之</hi>統騎分廵者兩路<hi>府界東西兩路各置都同廵檢二人</hi>城隍之外<lb/>
遊徼四布<hi>京城四靣巡檢各一人</hi>桓桓八臣是警是護<hi>謂東西兩路洎京城</hi>
<hi>四靣巡檢使臣共八人也</hi>郊原膴膴春草萋萋邊烽不警牧馬争嘶<lb/>
厩空萬櫪野散千蹄陂閑牧南<hi>汴河已南縣邑長陂廣野多牧放之地</hi>沙<lb/>
平走西<hi>中牟已西地廣沙平尤宜牧馬</hi>一飲空川一齕空原去如霧散<lb/>
來若雲連地廣馬多古未有焉若乃任土出於民心獻<lb/>
<pb n="KR2k0097_WYG_020-4b"/>
芹比於古俗園茄早實時果先熟𤓰重南門笋宜脩竹<lb/>
鬻於市兮利既兼倍進於君兮恩必霑沐時或戴勝降<lb/>
桑螻蟈未鳴野人登麥以先至蠶婦貢絲而已成别有<lb/>
襄陵之桃楊夏之柿朱櫻宜於谷林丹杏出於尉氏其<lb/>
或陽鄉千樹之梨扶樂千樹之栗比封千户之侯亦何<lb/>
讓於昔日鹹壤宜北鄉之羊野蓑美東邑之豕魚鼈鳬<lb/>
鴈之盛西有陂兮萬頃菱芡蓮藕之美東沿堤兮百里<lb/>
其或仲冬之月禮尚進鮮介麋素出於逢澤狡兔復多<lb/>
<pb n="KR2k0097_WYG_020-5a"/>
於梁園乃命萊田於虞人選徒於司馬四校畢陳六飛<lb/>
夙駕何千乘萬騎之馳騁滿四通五達之郊野西或過<lb/>
於圃田之藪東或出於平臺之下乃有孟賁之徒烏獲<lb/>
之類袒裼而來叱咤而至搏虎兕撃熊豕𤣥豹逆曳白<lb/>
狐生致復有負羽從獵之人控弦伏獸之士落孤鴈於<lb/>
馬首貫雙鵰於雲裏然猶示之以三驅之仁寬之以一<lb/>
靣之網不使獸殫於下禽盡於上何長楊之獵自謂於<lb/>
禽多雲夢之畋敢誇其地廣哉圖書載詳境土斯見開<lb/>
<pb n="KR2k0097_WYG_020-5b"/>
封則漢志之名邑今二赤之首冠祥符則天書之降年<lb/>
易新名於舊縣□秸之入斯為近甸若乃百萬衆之分<lb/>
營十二市之環城囂然朝夕異彼郊坰其東則有汴水<lb/>
之陽宜春之苑向日而亭臺最麗迎郊而氣候先暖鸎<lb/>
囀何早花開不晚曕太一之清宮壯先朝之命工構宇<lb/>
煙霞之外出俗囂塵之中效僊人之樓居慕老氏之𤣥<lb/>
風青青道邊千畝何田端拱之初藉于此焉黛耜一執<lb/>
青史千年登蓼隄以東望見髙臺之百尺居道之南在<lb/>
<pb n="KR2k0097_WYG_020-6a"/>
岡之北下有廣場可馳可逐我皇帝初即寶位大閱軍<lb/>
旅親乗戎輅習戰于此士馬秋勁甲胄晨整止憑軾以<lb/>
將觀衆無譁而是聽列八陣之形申三令之語肅將帥<lb/>
嚴部伍頗牧授之以方略韓彭進之以旗鼓失軍容者<lb/>
戮以狥衆有勇敢者賞而裂土彼上林之馳射驪山之<lb/>
講武豈可同日而語哉其南則有崇崇清壇肅肅齋宮<lb/>
卜是吉土龜從筮從永奉禋祀郊見昊穹燔柴展禮萬<lb/>
世無窮别有景象僊島園名玉津珍果獻夏竒花進春<lb/>
<pb n="KR2k0097_WYG_020-6b"/>
百亭千榭林間水濵珍禽貢兮何方恠獸來兮何鄉郊<lb/>
藪既樂山林是忘則有麒麟含仁騶虞知義神羊一角<lb/>
之祥靈犀三蹄之瑞狻猊來於天竺馴象貢於交趾孔<lb/>
雀翡翠白鷴素雉懐籠暮歸呼侶曉去何毛羽之多竒<lb/>
罄竹素而莫紀也忽斷苑墻又連池籞介族千狀沙禽<lb/>
萬類盡游泳而往來或浮沈而出處柳籠隂於四岸蓮<lb/>
飄香於十里屈曲溝畎髙低稻畦越卒執手吳牛行泥<lb/>
霜早刈速春寒種遲舂紅粳而花綻簸素粒而雪飛何<lb/>
<pb n="KR2k0097_WYG_020-7a"/>
江南之野景來輦下以如移雪擁冬苗雨滋夏穗當新<lb/>
麥以時薦故清蹕而親至輦從千官郊陳萬騎既觀穫<lb/>
以云罷亦宴犒而後已其西則有池鑿金明波寒水殿<lb/>
鷁首萬艘而壓浪虹橋一道而通輦太液無濫湯之深<lb/>
靈沼有潢汙之淺時或薰風微扇晴瀾始暖命樓船之<lb/>
將軍習昆明之水戰天子乃駐翠華開廣宴凭欄檻於<lb/>
中流瞰渺茫於四靣俄而旗影霞亂陣形星羅萬棹如<lb/>
風而倏去千鼓似雷而忽過則有官名佽飛將號伏波<lb/>
<pb n="KR2k0097_WYG_020-7b"/>
驤江中之龍避船下之戈黄頭既衆文身之卒且多類<lb/>
虬龍而似蛟蜃駭鯨鯢而走黿鼉勢震動於山嶽聲沸<lb/>
騰於江河别有浮泛傀儡之戲雕刻魚龍之質應樂鼓<lb/>
舞隨波出沒鑾輿臨賞以盡日士庻縱觀而踰月波池<lb/>
之南有苑何大既瓊林而是名亦玉輦而是待其或桂<lb/>
折天庭花開鳳城則必有聞喜之新宴掩杏園之舊名<lb/>
於是連鑣上苑列席廣庭葢我朝之盛事為士流之殊<lb/>
榮一𣲖如飛通漕架虛越廣汴湍流之上轉皇城西北<lb/>
<pb n="KR2k0097_WYG_020-8a"/>
之隅貫都注御溝之口轉漕通廣濟之渠京索導源而<lb/>
于彼金水名河而在兹其北則瑞聖新名含芳舊苑四<lb/>
方異花於是乎見百囀好鳥於是乎聞十洲移景三島<lb/>
分春延厩之設是名天駟伐大宛以新求涉渥洼而逺<lb/>
致群驅八騎隊數十驥雖輓粟之千車乃嘗秣之一費<lb/>
彼沙臺之崔嵬聳佛刹之千尺岡阜連延於西南原田<lb/>
平坦於東北何沙海之飛揚忽到此而止息莫不地多<lb/>
賢士代出異人何干旄之孑孑向浚郊而雲臻雖梁多<lb/>
<pb n="KR2k0097_WYG_020-8b"/>
於長者非安國而不聞過信陵之祠宇想英風而若存<lb/>
何侯嬴之白首尚抱關於夷門遇公子之好賢忽枉駕<lb/>
而咨詢既同載而過市謁隠屠而駐輪果嘉謀之斯得<lb/>
救邯鄲而義伸奪晉鄙之十萬終自將而却秦設守冡<lb/>
而奉祀值漢皇之東巡若乃過陳留之故邑訪地名之<lb/>
所因葢二留之分别彼彭城而此陳昔赤帝之起義㑹<lb/>
子房而于此始錫賢於上天終受封於兹地既萬户以<lb/>
建侯亦千年而崇祀千屯北縣之郛郭三月南河之鄽<lb/>
<pb n="KR2k0097_WYG_020-9a"/>
市何飛梁之新遷患横舟之觸柱今之雍丘古曰杞國<lb/>
民厚風俗土繁貨殖縣之西郊山曰谷林其或花迎野<lb/>
望煙禁春深景當妍麗俗重登臨移市景日傾城賞心<lb/>
幄幕蔽野軒葢成隂暮而忘歸樂不絶音既同歡於萬<lb/>
室罔惜費於千金厥篚織文出於襄邑池濯錦以為名<lb/>
蜀有江而焉及復有咸平大縣我宋新建因紀年以命<lb/>
號詔將作而營繕公宇之制甲于畿甸中有大川通闤<lb/>
帶闠貫都邑而北來走江湖而南㑹何客棹之常喧聚<lb/>
<pb n="KR2k0097_WYG_020-9b"/>
茶商而斯在千舸朝空萬車夕載西出玉關北越紫塞<lb/>
徵尉氏之名本大夫之邑葢鄭國之上田俾獄官而世<lb/>
襲何彼樂郊今為畿地爰有仁朩應乎嘉瑞二棠合生<lb/>
雙榆連理槐獨秀而通枝木異類而同氣良宰畫圖而<lb/>
來聞大尹飛章而奏異莫不召虎殿之宿儒集麟閣之<lb/>
名士驗彼祥經考乎信史表六合之一家而帝徳之光<lb/>
被也加以地多藪澤利有蒲魚晴澗望皛陂之色山水<lb/>
觀惠民之渠乃有檝師炭商交易往復素衣化緇漆身<lb/>
<pb n="KR2k0097_WYG_020-10a"/>
同色行舟則憂瞻雲雨售貨則冬禱雪霜經宋樓而關<lb/>
征既薄歴朱曲而市稅有常潺潺洎溝渙渙洧水入鄢<lb/>
陵而碧截原田過扶亭而清映閭里珍貨奔馬欄之道<lb/>
豪俠聚建雄之市彼東昏之舊城易美號於新室似興<lb/>
廢之有時而圖讖之預出何以明而代昏符作畿於聖<lb/>
日考城之人舊俗剛毅鄉出勇夫里多壯士椎埋為姦<lb/>
任俠尚氣睚眦必報盃間刃起今為畿民禮束化被暴<lb/>
虎之徒聞義則畏南徂太康淮陽甚邇地宜琅玕家有<lb/>
<pb n="KR2k0097_WYG_020-10b"/>
蒼翠城過兩扶溝踰二備地既成於工田人不趨於末<lb/>
利桑成隂而春繁棗結實而秋美問中牟之耆民歎魯<lb/>
恭之仁宰何三異之善政有千年之遺愛遇我后之盛<lb/>
明西朝拜於園陵瞻路隅之靈廟想前史之嘉名祭以<lb/>
上公之禮爵以太師之榮若夫八澤<hi>圖經有八澤清口澤管澤鴈澤蓼澤淳澤</hi>
<hi>卑澤龍澤滑澤</hi>九溝<hi>九溝謂醋溝鸛鳥溝青陽溝泥蓼溝渡沒溝丈八溝浮家溝白馬溝也</hi>二池<lb/>
<hi>青陽蓮藕</hi>三固<hi>潘固朱固鄭固也按圖經取髙阜堅固也</hi>周流原野表界境上宿<lb/>
萬勝以遙觀見斗門之雙注吸驚浪以横來絶長隄而<lb/>
<pb n="KR2k0097_WYG_020-11a"/>
可懼其始也患彼決溢利其塡閼溉萬頃之陂澤變千<lb/>
古之舄鹵盡若膏腴咸通耒耜有若決漳灌鄴旁之田<lb/>
鑿涇沃關内之土然後疏導入白溝之流㑹同為漕渠<lb/>
之助彼梁固之在東亦𣲖分於波勢<hi>梁固斗門在萬勝鎮東三十里景徳</hi>
<hi>四年置</hi>沿流有一舍之遙則水無寸差之異何一啓而一<lb/>
閉常若合於符契始注陂而雷聲終入渠而駟逝散濁<lb/>
浪以澄沙廣良田而濟世指陽武以北邁涉博浪之長<lb/>
沙岡斷續以千疊塵飛揚而四遮人迷途而莫辨鳥投<lb/>
<pb n="KR2k0097_WYG_020-11b"/>
樹以何賒策不進兮我馬輪欲埋兮何車過户牖之名<lb/>
鄉乃曲逆之舊里何分社之稱平已宰國而有志經計<lb/>
相之里中思張蒼之善筭屈柱史以事秦榮列侯而佐<lb/>
漢宜二賢之靈祠歴千古而輝煥西望河流經帶二邑<lb/>
髙岸山立回灣箭急蟻壤夏漏衝决莫救基根相扶萬<lb/>
柳千榆輿稍畚土常設備禦建營置卒轉粟實庾堅彼<lb/>
金隄鑒乎前古秋防夏扞守以朝暮冬計春脩役均編<lb/>
户岸艤連航兵屯兩渡阻浩浩之波抳憧憧之路北棹<lb/>
<pb n="KR2k0097_WYG_020-12a"/>
謳晨南帆落暮惟姦是防非利是務右倚太行横絶雲<lb/>
霧夫雍阻二崤之險洛憑九河之固方之於是彼若平<lb/>
路過濮水之長渠經封國之舊域寥落兮桐牢之亭湮<lb/>
沒兮黄池之跡何昔也明誓重重諸侯於此以會同今<lb/>
也京邑翼翼四方於此以取則涉長垣之塗歴古衞之<lb/>
境城有婦姑之名人恭孝慈之行嘉孔子之入蒲先宰<lb/>
予以觀政美大家之東征復農田而發運若乃南瞻潘<lb/>
里北指蘭岡樹新文於二碑易美號於兩鄉因東封之<lb/>
<pb n="KR2k0097_WYG_020-12b"/>
行幸感瑞應之非常忽有鳴唳降于穹蒼丹頂未辨於<lb/>
煙際玉羽己穿於仗旁九其數象君道之體陽再而降<lb/>
符帝運之重光何徳動於上天而道盛於前王也如是<lb/>
哉客既聞臣之說而知漢以宮室壯麗威四夷宋以畿<lb/>
甸風化正萬國彼尚侈而務奢此歌道而詠徳乃曰使<lb/>
孟堅可作平子再生讀子之賦不敢復談于漢京也<lb/>
　　　汴都賦　　　　　　　　　　周邦彦<lb/>
臣邦彦頓首再拜曰自古受命之君多都於鎬京或在<lb/>
<pb n="KR2k0097_WYG_020-13a"/>
洛邑惟梁都於宣武號為東都所謂汴州也後周因之<lb/>
乃名為京周之叔世統微政缺天命蕩杌歸我有宋民<lb/>
之戴宋厥惟固哉奉迎鑾輿至汴而止是為東京六聖<lb/>
傳繼保世滋大無内無外涵養如一含牙帶角莫不得<lb/>
所而此汴都髙顯宏麗百美所具億萬千世承學之臣<lb/>
弗能究宣無以為稱伊彼三國割據方隅區區之霸言<lb/>
餘事乏而三都之賦磊落可駭人到于今稱之矧皇居<lb/>
天府而有遺美可不愧哉謹拜手稽首獻賦曰<lb/>
<pb n="KR2k0097_WYG_020-13b"/>
發微子客游四方無所適從既倦遊乃﨑嶇邅廻造於<lb/>
中都觀土木之妙冠葢之富煒<graphic n="KR0974" url="https://raw.githubusercontent.com/kanripo/KR-Gaiji/master/images/KR0974.png" mimeType="image/png"/>煥爛心駴神悸□䁨<lb/>
而不敢進於是夷猶於通衢彷徨不知所屆適遭衍流<lb/>
先生目而招之執其袪局局然嘆曰觀子之貌神采不<lb/>
定狀若失守豈非蔽席隱茅未游乎廣厦誅草鉏棘未<lb/>
擷乎蘭蔎披褐挾蘊未曳乎綺縠微邦陋邑未覩乎雄<lb/>
藩大都者乎發微子姡然有赧色曰臣翺翔乎天下東<lb/>
欲究扶桑西欲窮虞淵南欲盡反户北欲徹幽都所謂<lb/>
<pb n="KR2k0097_WYG_020-14a"/>
天子之都則未嘗歴焉今先生訊我誠有是也然觀先<lb/>
生類辯士其言似能碎崑崙而結溟渤鏤混沌而形罔<lb/>
象試移此辯原此汴都可乎臣固不敏謹願承教先生<lb/>
笑曰客知我哉於是申喙據牀虛徐而言曰噫子獨不<lb/>
聞之歟今天下混一四海為家令走絶徼地掩鬼區惟<lb/>
是日月所㑹隂陽之中據要總殊揭鍵制樞拱衞環周<lb/>
共安乗輿而此汴都禹畫為豫周封鄭地觜觽臨而上<lb/>
直實沈分以為次惟逢澤之固境昔合縻之所至芒碭<lb/>
<pb n="KR2k0097_WYG_020-14b"/>
渙渦截其靣金隄玉渠累其脊雷夏灉沮繞其脇罍丘<lb/>
訾婁夾其胰梁周帝據而麋沸唐漢尹統而寧一故此<lb/>
王國襲故不徙恢圻甸域尊崇天體司徒制其畿疆職<lb/>
方辨其土地前千官而㑹朝後百族而為市分疆十同<lb/>
提封萬井舟車之所輻輳方物之所灌輸宏基融而壯<lb/>
址植九鼎立而四嶽位仰營域而體極立土圭而測晷<lb/>
蜀險漢坌荆惑閩鄙推此中峙不首不尾限而不廹華<lb/>
而不侈環睎睋於郡縣如岣嶁之迤邐觀其髙城萬雉<lb/>
<pb n="KR2k0097_WYG_020-15a"/>
埤堄鱗接繚如長雲之方舒屹若崇山之䃳<graphic n="KR3847" url="https://raw.githubusercontent.com/kanripo/KR-Gaiji/master/images/KR3847.png" mimeType="image/png"/>坤靈因<lb/>
贔屓而跼蹐土恠畏榨壓而妥貼靡胥不可縋而登爵<lb/>
䑕不可噣而穴利過百二嶮踰四塞鄙秦人之踐華陋<lb/>
荆州之却月須捷步與超足矧蹣跚與蹩躠闞城為門<lb/>
二十有九瓊扉塗丹金鏞鏤獸列兵連卒呵夜警晝異<lb/>
物不入詭邪必究城中則有東西之阡南北之陌其衢<lb/>
四達其塗九軌車不理轚互人不争險易劇驂崇期蕩<lb/>
夷如砥雨畢而除糞夷茀穢行者不馳而安步遺者惡<lb/>
<pb n="KR2k0097_WYG_020-15b"/>
拾而恣棄跨虹梁以除病涉列佳木以安怵惕殊異羊<lb/>
腸之詰曲或踠蹏而折轊顧中國之闤闠叢貲□而為<lb/>
市議輕重以奠賈正行列而平肆竭五都之瓌富備九<lb/>
州之貨賄何朝滿而夕除蓋趨贏而去匱萃駔儈於五<lb/>
均擾販夫於百隧次先後而置叙遷有無而化滯抑彊<lb/>
賈之乘時摧素封之專利售無詭物陳無窳器欲商賈<lb/>
之阜通乃有廛而不稅銷卓鄭猗陶之殖貨禁乗堅策<lb/>
肥之擬貴道無游食以無為矧敢婆娑而為戲其中則<lb/>
<pb n="KR2k0097_WYG_020-16a"/>
有安邑之棗江陵之橘陳夏之漆齊魯之麻薑桂藳穀<lb/>
絲帛布縷鮐鮆鯫鮑釀鹽醯豉或居肆以鼓鑪槖或鼓<lb/>
刀以屠狗彘又有翳無閭之珣玕㑹稽之竹箭華山之<lb/>
金石梁山之犀象霍山之珠玉幽都之筋角赤山之文<lb/>
皮與夫沉沙棲陸異域所至殊形妙狀目不給視無所<lb/>
不有不可殫紀若夫帝居安麗人所未聞南有宣徳北<lb/>
有拱辰延亘五里百司雲屯兩觀門峙而竦立罘罳遐<lb/>
望而相吞天河群神之闕紫微太一之宮擬法象於穹<lb/>
<pb n="KR2k0097_WYG_020-16b"/>
昊敞閭閻而居至尊樸桷不斵素題不枅上圓下方制<lb/>
為明堂告朔朝歴頒宣憲章謂之太廟則其中可以敘<lb/>
昭穆謂之靈臺則其髙可以觀氛祥後宮則無非員無<lb/>
録之女佞倖滑稽之臣陋甘泉與楚宮繆延夀與阿房<lb/>
信無益於治道徒竭民而怠荒故今上林僊籞不聞乎<lb/>
鳴蹕瓴甋嵗久而苔蒼其西則有寶閣靈沼巍峩泛灧<lb/>
繚以重垣防以回隄雲屋連簃瓊欄壓墀池水則溶溶<lb/>
沄沄洋洋湜湜涵潣滉瀁瀟㵾浩溔微風過之則瀾泦<lb/>
<pb n="KR2k0097_WYG_020-17a"/>
瀺灂漫散洄淀㵫㵫漣漪大風過之則汨湧湁潗<graphic n="KR2166" url="https://raw.githubusercontent.com/kanripo/KR-Gaiji/master/images/KR2166.png" mimeType="image/png"/>渿<lb/>
湢㳁掀鼓渼溢不見津□儛櫩景以斷續漾金碧而陸<lb/>
離恍湡浯與方壺帝令鬼鑿而神移其中則有菰蒻萑<lb/>
蘆菡蓞蓮蕸薲蘋蘮蒘其魚則有鱣鯉鯊鮀鮤鮅鰋鮧<lb/>
魴鱒鰼鰝鱖鯞王鮪科斗魁陸鼃鼉鼈蜃含螿巨螯容<lb/>
與相羊䕃藻衣蒲其鳥則有鵯鵊鵜鶘鵝鷺鳬鷖<graphic n="KR2331" url="https://raw.githubusercontent.com/kanripo/KR-Gaiji/master/images/KR2331.png" mimeType="image/png"/>
                    <graphic n="KR2519" url="https://raw.githubusercontent.com/kanripo/KR-Gaiji/master/images/KR2519.png" mimeType="image/png"/>鵁<lb/>
鶄鶤鴸鷴鶴鶬鶊楚雀鸛□揮霍□□雥雥群<graphic n="KR1984" url="https://raw.githubusercontent.com/kanripo/KR-Gaiji/master/images/KR1984.png" mimeType="image/png"/>孴喙<lb/>
其木則有檆檟栟櫚楩楠栴樅欞橒㯽榔檿柘桑楊梓<lb/>
<pb n="KR2k0097_WYG_020-17b"/>
杞豫章句科扶疏蔽芾竦尋集弱椅施挐枝刺條條幹<lb/>
蟠根矯躩鱗□其下則有申葉蘭茝芸芝荃蓀髪布絲<lb/>
勻馥郁清芬其氣襲人上方欲與百姓同樂大開苑圃<lb/>
凡黄屋之所息鸞輅之所駐皆得窮觀而極賞命有司<lb/>
無得彈劾也於是則有絶世之巧凝神之技恍人耳目<lb/>
使人忘疲是故宮旋室浮<graphic n="KR2802" url="https://raw.githubusercontent.com/kanripo/KR-Gaiji/master/images/KR2802.png" mimeType="image/png"/>艦移也蛟螭蜿蜒千橈渡<lb/>
也虓虎䖜□角觝戲也曐流電掣弄丸而揮劍也鸞悲<lb/>
鳳鳴纖麗歌也鴻驚燕居綽約舞也霆震雷動鈞天作<lb/>
<pb n="KR2k0097_WYG_020-18a"/>
也犇驫䮋驋群馬闖也□輷<graphic n="KR2263" url="https://raw.githubusercontent.com/kanripo/KR-Gaiji/master/images/KR2263.png" mimeType="image/png"/>□萬車轍也灑天翳日<lb/>
揚𡋯<graphic n="KR1631" url="https://raw.githubusercontent.com/kanripo/KR-Gaiji/master/images/KR1631.png" mimeType="image/png"/>也杭山蕩海歡聲同而和氣浹也震委虵而唬<lb/>
罔象出鮫人而舞馮夷者濳靈幽恠助喜樂也若迺豐<lb/>
廩貫廥既多且富永豐萬盈廣儲折中順成富國星列<lb/>
而棊布其中則有元山之禾清流之稻中原之菽利髙<lb/>
之黍利下之稌有虋有芭有秠有秬千箱所運億廩所<lb/>
露入既夥而委積食不給而紅腐如砥如京如崗如阜<lb/>
野無菜色溝無損瘠攟拾狼戾足以厭鰥夫與寡婦備<lb/>
<pb n="KR2k0097_WYG_020-18b"/>
凶旱之乏絶則有九年之預又將敦本而勸稼開帝耤<lb/>
之千畝良農世業異物不覩播百榖而克敏應三時而<lb/>
就緒蹠鏄鎧鬨灌畷雨霔孰任其力侯彊侯以千耦其<lb/>
耘不怒自力疏遫其理狼莠不植奄觀堅早與與薿薿<lb/>
溝塍畹畦亘萬里而連繹醜惡不毛磽陿荒瘠化為好<lb/>
畤轉名不易惟彼汴水貫城為渠並洛而趨昔在隋葉<lb/>
禩丁大業欲為流連之樂行幸之游故鑿地導水南抵<lb/>
乎揚州生民力盡於畚鍤膏血與水而争流鳳榻徒見<lb/>
<pb n="KR2k0097_WYG_020-19a"/>
於載籍玉骨已朽於髙丘顧資治世以為利迄今抗筏<lb/>
而浮舟桃花候漲竹箭比駛洶湧淈㶠㵯渱沸□揈防<lb/>
嶏岸湱瀥迅邁匪江匪海而朝夕舞乎滂湃掀萬石之<lb/>
巨□比坳堂之一芥舵艣不時而相值篙師鼯拱而俟<lb/>
敗智者不敢睥睨而興作綿千禩而為害豈積患切病<lb/>
待聖人而後除邪厥有建議導河通洛引宜禾之清源<lb/>
塞擘華之渾濁蹙廣隄而節暴紆直行而殺虐其流舒舒<lb/>
經炎凉而靡涸於是自淮而南邦國之所仰百姓之所<lb/>
<pb n="KR2k0097_WYG_020-19b"/>
輸金榖財帛嵗時常調舳艫相銜千里不絶越舲吳艚<lb/>
官艘賈舶閩謳楚語風帆雨楫聯翩方載鉦鼓鏜鉿人<lb/>
安以舒國賦應節若夫連營百將帶甲萬伍控弦貫石<lb/>
動以千數其營則龍衞神勇飛山雄武奉節拱聖忠靖<lb/>
宣効吐渾金吾擲颺萬勝渤海廣備雲騎武肅材能蹶<lb/>
張力能挾輈投石超距索鐵伸鉤水執黿鼉陸拘羆貅<lb/>
異黨之寇大邦之讎電鷙雷擊莫不繋纍而為囚於是<lb/>
訓以鸛鵝魚麗之形格敵撃刺之法剖微中虱貫牢徹<lb/>
<pb n="KR2k0097_WYG_020-20a"/>
札揮鉈擲鏼舉無虛發人則便捷器則犀利金角丹漆<lb/>
脂膠竹木以時取之遴棄惡弱割蛟革以連函剫兕觡<lb/>
以為弭剸魚服以懐鍔百工備盡鋥磨鍥削其成鑒鋼<lb/>
而鋹鏸植之霜凝而電爍故有彊衝勁弩雲梯䡴車脩<lb/>
鍛延鏦銛戈兊殳繁弱之弓肅慎之矢谿子之弩夫差<lb/>
之甲龜蛇之旐鳥隼之旟軍事蚤正用戒不虞其次則<lb/>
有文昌之府分省為三列寺為九殊監為五左選為文<lb/>
右選為武曰三十房二百餘案二十四部黜隋之陋更<lb/>
<pb n="KR2k0097_WYG_020-20b"/>
唐之故補弊完罅剔朽焚蠧人夥地溥事若織組滋廣<lb/>
莫治亹亹成蠱纖弱不除將勝戕斧雖離婁之明目迷<lb/>
簿書而莫覩豪胥倚文以鬻獄庸吏瘝官而受侮各懐<lb/>
茍且以逃責孰肯長慮而却顧官有隠事國有遺利紛<lb/>
訟牘於庭戺縶纍囚於囹圄此浮彼沉甲可乙否操私<lb/>
議而軋沕各矛盾而齟齬於是合千司之離散儼星羅<lb/>
於一宇千梁負棟萬楹鎮礎誅喬松以為煤空奥山而<lb/>
斸楮官有常員取雄材偉器者以充其數上維下制前<lb/>
<pb n="KR2k0097_WYG_020-21a"/>
按後覆譬如長虵扶其脊膂而首尾皆赴闔户而議飛<lb/>
檄乎房闥應答乎秦楚披荒榛而成徑繹□䋦而得緒<lb/>
崇善廢醜平險除穢纖悉不遺乎一羽於是宣其成式<lb/>
變亂易守者刑之所取貽之後昆永世作矩至若儒宮<lb/>
千楹首善四方勾襟逢掖褒衣博帶盈仞乎其中士之<lb/>
匿華鏟采者莫不拂巾袵褐彈冠結綬空巖穴之幽邃<lb/>
出郡國之遐陋南金象齒文旄羽翮世所罕見者皆傾<lb/>
囊鼓篋羅列而願售咸能湛泳乎道實沛然攻堅而大<lb/>
<pb n="KR2k0097_WYG_020-21b"/>
叩先斯時也皇帝悼道術之沉鬱患詁訓之荒繆諸子<lb/>
騰躪而相角群言駘蕩而莫守黨同伐異此妍彼醜挈<lb/>
俗學之蕪穢詆淫辭而撃掊滅□突之熒燭仰天庭而<lb/>
覩晝同源共貫開天發蔀於是俊髦並作賢才自厲造<lb/>
門闈而臻壼奧騁辭源而馳辯囿術藝之塲仁義之藪<lb/>
温風扇和儒林發秀宸眷優渥皇辭結糾榮名之所作<lb/>
慶賞之所誘應感而格駒行雉呴磨鈍為利培薄為厚<lb/>
魁梧卓行□鋒露穎不驅而自就復有珮玉之音籩豆<lb/>
<pb n="KR2k0097_WYG_020-22a"/>
之容絃歌之聲盈耳而溢目錯陳而交奏煥爛乎唐虞<lb/>
之日雍容乎洙泗之風誇百聖而再講曠千載而復覯<lb/>
又有律學以議刑制算學以窮九九舞象以道幼穉樂<lb/>
徳樂語以教世胄成材茂徳隨所取而咸有若夫㑹聖<lb/>
之宮是為原廟其制則般輸之所作其材則匠石之所<lb/>
掄萬指舉築千夫運斤揮汗飛霧吁氣如雲鼛鼓弗勝<lb/>
靡有諗勤赫赫大宇有若山踊而嶙峋下盤黄壚上赴<lb/>
北辰蘂珠廣寒黄帝之宮榮光休氣朣朧往來葱葱鬱<lb/>
<pb n="KR2k0097_WYG_020-22b"/>
鬱而氤氲其内則檐橑榱題杗檻楹栭閍拱闈闥屏宇<lb/>
□閽聳張矯踞龍征虎蹲延樓跨空甬道接陳黝堊備<lb/>
昈燦爛詭文菱阿芙蕖之流漫驚波迴連之瀷淢飛僊<lb/>
降真之縹緲翔鵷□鶠之<graphic n="KR3420" url="https://raw.githubusercontent.com/kanripo/KR-Gaiji/master/images/KR3420.png" mimeType="image/png"/>
                    <graphic n="KR2487" url="https://raw.githubusercontent.com/kanripo/KR-Gaiji/master/images/KR2487.png" mimeType="image/png"/>地必出竒土無藏珍球<lb/>
琳琅玕璠璵瑤琨流黄丹砂玳瑁翡翠垂棘之璧照夜<lb/>
之蠙鵠象觷角剒犀剫玉鍥刻雕鏤其妙無倫焜煌煥<lb/>
赫璀錯輝映繁星有爛彤霞互照軒廡所繪功臣碩輔<lb/>
書太常而銘鼎彞者環列而趨造龍章鳳姿瑰形瑋貌<lb/>
<pb n="KR2k0097_WYG_020-23a"/>
文有伊周武有方召猶如蹇諤以立朝圖寧社稷指斥<lb/>
利害踟蹰四顧而不撓其殿則有天元太始皇武儷極<lb/>
大定輝徳熙文衍慶美成繼仁治隆之名重瞳隆準天<lb/>
日炳明皇帝步送百寮拜迎九卿三公挾輈扶衡儀仗<lb/>
衞士填郛溢城于時黔首飇集百作皆停地震嶽移波<lb/>
翻海傾足不得旋耳不得聽神既安止窮閭微巷惟聞<lb/>
咨嗟嘆異之聲於是山罍房爼犧樽竹篚踐列於兩楹<lb/>
瞽史陳辭宰祝行牲案芻豢之肥臞視物色之犁騂登<lb/>
<pb n="KR2k0097_WYG_020-23b"/>
降祼獻百禮具成至於天運載周甲子新歴受朝萬方<lb/>
大慶新闢于時再鼓聲絶按稍收鏑儼三衞與五仗森<lb/>
戈矛與殳㦸探平明而傳㸃趣校尉而唱籍千官騖列<lb/>
以就次然後奏中嚴外辨也撞黄鐘以啓樂合羽扇以<lb/>
如翼佽飛導駕以臨座千牛環帝而屏息爐煙既升寶<lb/>
符奠瑞聆乾安之妙音仰天顔而可覿羌夷束髮而蹈<lb/>
舞象胥通隔而傳譯宣表章以上聞奏靈物之充斥群<lb/>
臣乃進萬年之觴上南山之夀太尉升奠尚食酌酒樂<lb/>
<pb n="KR2k0097_WYG_020-24a"/>
有嘉禾靈芝和安慶雲舞有天下大定盛徳升聞飲食<lb/>
衎衎燔炙芬芬威儀孔攝而中度笑語不譁而有文故<lb/>
無族譚錯立之洞衆躐廣布武之紛紜葢天子以四海<lb/>
為宅有百姓而善群廷内不灑掃而行禮則天下雲擾<lb/>
而絲棼故受玉而惰知晉惠之將卒執幣以傲知若敖<lb/>
之不存聞樂而走者為金奏之下作雖美不食者為犧<lb/>
象之出門賦湛露彤弓而武子不敢答奏肆夏大明而<lb/>
穆子不敢聞葢禮樂之一缺則示亂而昭昏是以宣王<lb/>
<pb n="KR2k0097_WYG_020-24b"/>
享士貴以殽蒸而刑三晉之法髙祖因叔孫之制而知<lb/>
為帝之尊豈治朝之禮物尚或展翳而沉湮此所以舉<lb/>
墜典而定彛倫者也其樂則有咸池承雲九韶六英采<lb/>
齊肆夏簫韶九成神農之瑟伏羲之琴倕氏之鐘無句<lb/>
之磬鏗鏗鍠鍠和氣薰蒸于以致祖考之格于以廣先<lb/>
王之聲昔王道既弱淳風變澆樂器遭鄭衞而毀矇瞽<lb/>
適秦楚而逃朝廷慢金石之雅正諸侯受歌管之敖嘈<lb/>
文侯聽淫聲而忘倦桓子受齊樂而輟朝季子始無譏<lb/>
<pb n="KR2k0097_WYG_020-25a"/>
於鄶仲尼乃忘味於韶故使制度無考中聲浸消非細<lb/>
則摦非庳則髙惟今也求器得耕野之尺吹律有聽鳳<lb/>
之簫或灑或離或鼖或毊或鏞或棧或䇾或筊衆器俱<lb/>
舉八音孔調鸑鷟離丹穴而來集鳴嗈喈而舞脩□又<lb/>
有寶旅巴渝之舞僸□狄鞮之倡逺人面内而進技踰<lb/>
山海而梯航故納之廟者周公所以廣魯觀之庭者安<lb/>
帝所以喜其來王若其四方之珍以時脩職取竭天産<lb/>
發窮人迹砥其逺邇陳之藝極厥材竹木厥貨龜貝厥<lb/>
<pb n="KR2k0097_WYG_020-25b"/>
幣錦繡厥服絺綌斿貢羽毛祀貢祭物嬪貢絲枲物貢<lb/>
所出器貢金錫礪砥砮丹鈆松恠石惟金三品惟土五<lb/>
色泗濵浮磬羽畎夏翟龍馬千里神茅三脊方箱隋棐<lb/>
肆陳乎殿陛豐苞廣匱亟傳乎騎驛連檣結軌川咽塗<lb/>
塞邪歈終嵗而不息至於羌氐僰翟儋耳雕腳獸居鳥<lb/>
語之國皆望日而趨累載而至懐名琛拽馴獸以致於<lb/>
闕下者旁午乃有帛㲲罽氍蘭干細布水精琉璃軻蟲<lb/>
蚌珠寶鑑洞膽神犀照浦山經所不記齊國所不覩者<lb/>
<pb n="KR2k0097_WYG_020-26a"/>
如糞如壤軨積乎内府或致白雉於越裳或得巨獒於<lb/>
西旅非威靈之遐暢孰能出瑰竒於深阻葢徼外能率<lb/>
夷種來以修好則中土當有聖人出而寧宁然皇帝不<lb/>
寶逺物不尚殊觀抵金於嶃巖之山沉玉於五湖之川<lb/>
洞鄂之劒乃入騎士之鞘齧䣛之馬或服鼓車之轅至<lb/>
於乾象表貺坤維薦址靈物仍降嘉生屢起暈適背鐍<lb/>
<graphic n="KR1734" url="https://raw.githubusercontent.com/kanripo/KR-Gaiji/master/images/KR1734.png" mimeType="image/png"/>蜺抱珥鳴星隕石恠飇變氣垂白鮐背者不知有之<lb/>
况能言孺倪豈獨此而己也復有穹龜負圖龍馬載文<lb/>
<pb n="KR2k0097_WYG_020-26b"/>
汾陽之鼎函徳之芝肉角之獸簫聲之禽同穎之禾旅<lb/>
生之榖游郊栖庭充畦冒畤非煙非雲蕭索輪囷映帶<lb/>
乎闕角葱蔚乎城壘鷙鳥不攫猛獸不噬應圖合牒窮<lb/>
祥極瑞史不絶書嵗有可紀發微子於是言曰國家之<lb/>
有若是歟意者先生快意於吻舌而及此邪先生曰國<lb/>
家之盛烏可究悉雖有注河之辯折角之口終日危坐<lb/>
抵掌而譚猶不能既其萬一此特汴都之治迹耳子亦<lb/>
知夫所以守此汴都之術古昔之所以興亡者乎客曰<lb/>
<pb n="KR2k0097_WYG_020-27a"/>
願聞之先生曰繄此寰宇代狹代廣更張更弛黄帝都<lb/>
涿鹿是為幽州少昊都窮桑乃今魯地伏羲都陳帝<lb/>
嚳都亳堯都平陽乃若昊天而授人時舜都蒲阪乃覲<lb/>
群后而輯五瑞公劉處豳而兆王業之所始太王徙邠<lb/>
以避狄人之所利文王作酆方蒙難而稱仁武王治鎬<lb/>
復戎衣而致乂葢周有天下三百餘年而刑措不用及<lb/>
其衰也亦三百餘年而五伯更起星離豆割各據榖兵<lb/>
以專列彊侯脇帶於弱國不領人君之經費天下日蹙<lb/>
<pb n="KR2k0097_WYG_020-27b"/>
而日裂中國所有者無㡬當時權謀為上雌雄相噬孰<lb/>
有長距孰有利觜兵孰先選糧孰夙峙孰有翹關之卒<lb/>
孰有憑軾之士孰有素徳孰有彊倚孰欲報惠孰欲雪<lb/>
恥或奉下邑以賂讎或舉連城而易器骸骨布野介胄<lb/>
生蟣肘血丹輪馬鞍銷髀勢成莫格國墟人鬼噫彼土<lb/>
宇凡㡬吞而㡬奪㡬完而㡬弛秦中形勢之國加兵諸<lb/>
侯如髙屋之建瓴水神臯天邑以先得者為上計其他<lb/>
或左據函谷右界褒斜號為百二之都東有成臯西有<lb/>
<pb n="KR2k0097_WYG_020-28a"/>
崤澠定為王者之里以至置舂陵之俠客興泗上之健<lb/>
吏扼襟控咽屏藩表裏名城池為金湯役諸侯為奴隸<lb/>
拓境斥地輮轥荒裔東包蟠木西卷流沙北繞幽陵南<lb/>
裹交趾厥後席治滋永泰心益侈或慢守以啓戎或朋<lb/>
淫而招宄横調無藝而垂竭游役不時而就斃盧令日<lb/>
縱而不紲鷺翿厭觀而常值睚眦則覆尸而流血愉恱<lb/>
則結纓而珮璲粉墨雜糅賢才逆曵腫微□狧而竊肉<lb/>
食賊臣迴穴而圖大器郡國制節侯伯方軌或為大尾<lb/>
<pb n="KR2k0097_WYG_020-28b"/>
而不掉或為重膇而屢踕室有丹楹城有百雉朝廷無<lb/>
用於揚燎冠冕不杌於執贅天維披裂地軸杌<graphic n="KR1150" url="https://raw.githubusercontent.com/kanripo/KR-Gaiji/master/images/KR1150.png" mimeType="image/png"/>群生<lb/>
□㸐而殄瘁雖有城池周以鄧林縈以天漢曵輦可以<lb/>
陟崇巘設泭可以濟深水故武侯浮西河而下自哆其<lb/>
地而進戒於吳起葢秕政肆於廟堂之上則敵國起於<lb/>
蕭墻之裏奚問左孟門而右大行左洞庭而右彭蠡發<lb/>
微子曰天命有徳主此四方如輻之拱轂如桷之㑹極<lb/>
其硈鞏者天與之昌其□砢者天與之亡且非易之所<lb/>
<pb n="KR2k0097_WYG_020-29a"/>
能壊亦非險之所能藏非愚之所能弱亦非賢之所能<lb/>
彊故將吞楚也白虵首斷於大澤將繼劉也雄雉先雊<lb/>
於南陽龍漦出櫝而檿弧隠亡周之語蓐收襲門而天<lb/>
帝貽刑虢之殃人力地利信不能偃植而支仆而皆聽<lb/>
乎彼蒼故鯨鯢㔥解決一死於吻血兕虎□□踐巍嶽<lb/>
為平崗蹂生靈如蹋塊簸天下如揚糠其敗也抉目而<lb/>
扸骨其成也頂冕而垂裳由此觀之土地足以均沛澤<lb/>
而施靈光而己易險非所較賢否亦未可議也先生曰<lb/>
<pb n="KR2k0097_WYG_020-29b"/>
以易險非所較者固己乖矣以賢否非所議者烏乎可<lb/>
哉客不聞王公設險以守其國有徳則昌者乎地欲得<lb/>
險勢欲參徳迫隘卑陋則無以容萬乘之扈從供百司<lb/>
之廩餼據偏守隅則無以限四方之貢職平道理之逺<lb/>
邇膴原申區割宅制里走八極而奔走正南面而負扆<lb/>
舉天下於康逵力士䪆<hi>缺</hi>而不敢取貪夫汗縮而不敢<lb/>
睨者恃徳之險也襟馮終南太華之固背負清渭濁河<lb/>
之注搤人之吭而拊人之脊一日有變而萬卒立具然<lb/>
<pb n="KR2k0097_WYG_020-30a"/>
而布衣可以窺隙而試勇匹夫可以争衡而號呼彼天<lb/>
府之衍沃適為人而保聚此以地為險者也地嚴徳暢<lb/>
然後為神造之域天設之阻大哉炎宋帝眷所矚而此<lb/>
汴都百嘉所毓前無湍激旋淵呂梁之絶流後無太行<lb/>
石洞孤飛句望浚深之岩谷豐樂和易殊異四方之俗<lb/>
兵甲士徒之須好賜匪頒之用廟郊社稷百神之祀天<lb/>
子奉養群臣稍廩之費以至五榖六牲魚鼈鳥獸闔國<lb/>
門而取足甲不解纍刃不離韣秉鉞匈奴而單于奔幕<lb/>
<pb n="KR2k0097_WYG_020-30b"/>
抗旌西僰而冉駹螘伏南夷散徒黨而入質朝鮮畏菹<lb/>
醢而修睦解編髮而頂文弁削左袵而曵華服逆節躑<lb/>
躅而取禍者折簡呼之而就戮耽耽帝居如森鍉利鏃<lb/>
之外向死士逡巡而莫觸仁風冒於海隅頌聲溢乎家<lb/>
塾伊昔天下阽危王猷失度皇綱解紐嘷豺當路帝懐<lb/>
寶歴未知所付可受方國莫越藝祖圖緯協期謳謠扇<lb/>
孺赤子雲望而風靡英雄螽趯而蠅附玉帛駿奔者萬<lb/>
國冠冕充塞乎寰宇絶塞稅鎧而免䩜障壘熄<graphic n="KR2370" url="https://raw.githubusercontent.com/kanripo/KR-Gaiji/master/images/KR2370.png" mimeType="image/png"/>而摧<lb/>
<pb n="KR2k0097_WYG_020-31a"/>
櫓拜檻神威有此萬旅奕世載徳蔑聞過舉髮櫛禾耨<lb/>
子携稚哺撃菓懋穗拔惡鑒嫵鈋觚角之磣刻刜欃槍<lb/>
而牧圉爰暨皇帝粉飾朴質稱量纖矩鍠鍠奏廟之金<lb/>
玉璨璨夾楹之簠簋訓典嚴宻財本豐阜刑罰糾䖍布<lb/>
施優裕田有願耕之農市有願藏之賈草竊還業而斂<lb/>
迹大道四通而不<graphic n="KR2681" url="https://raw.githubusercontent.com/kanripo/KR-Gaiji/master/images/KR2681.png" mimeType="image/png"/>車續馬連千百為群肩輿捆載前<lb/>
卻而後阻搏壤歌咢者萬井未聞欭嚘而告瘉雖立壝<lb/>
為界其誰敢㩱膊以批捭况此汴都者乎抑又有天下<lb/>
<pb n="KR2k0097_WYG_020-31b"/>
之壯客未嘗覩其奧也且宋之初營是都也上睇天時<lb/>
下度地制中應人欲測以聖智建以皇極基以賢傑限<lb/>
以法士垣以大師屏以大邦扞以公侯城以宗子以義<lb/>
為路以禮為門鍵鑰以柄開闔以權掃除以政周裹以<lb/>
恩乃立室家以安吾君有庭其桓社稷臣也有梴其桷<lb/>
衆材㑹也有闈孔張通厥明也有牖孔陽達厥聰也其<lb/>
檻如衡前有憑也其壁如削後有據也其陛則崇止陵<lb/>
踐也其極則隆帝居中也邑都既周宮室既成於是上<lb/>
<pb n="KR2k0097_WYG_020-32a"/>
意自足乃駕六龍乗徳輿光警蹕由黄道馳騁乎書林<lb/>
下觀乎學海百姓欣躍莫不從屬車之塵而前邁妙技<lb/>
皆作見者膽碎乃使力士提挈乎隂陽摶捖乎剛柔應<lb/>
乎成器方圓微碩或粉或由隨意所裁上方咀嚼乎道<lb/>
味斟酌乎聖澤而意猶未快又欲浮槎而上窮日月之<lb/>
盈昃尋天潢之流𣲖操執北斗之柄按行二十八曐之<lb/>
次奪雷公之枹收風伯之鞴一瞬之間而甘澤霶霈囚<lb/>
孛彗於幽獄敷景雲而黯靄統攝隂機與帝唯諾而無<lb/>
<pb n="KR2k0097_WYG_020-32b"/>
閡如此淫樂者十有七年疲而不止諫而不改吾不知<lb/>
天王之用心但聞夫童子之歌曰孰為我已孰釐我載<lb/>
茫茫九有莫知其界客乃覤覤然驚拳拳然謝曰非先<lb/>
生無以刮吾之矇藥吾之聵臣不能究皇帝之盛徳謹<lb/>
再拜而退<lb/>
　　按黄文獻公曰周都官為汴都賦至使人不能讀<lb/>
　　雖以樓宣獻公之博洽而為之音釋其弗知而闕<lb/>
　　焉者蓋多矣余觀是篇鈎竒摭隠誠如黄公之言<lb/>
<pb n="KR2k0097_WYG_020-33a"/>
　　讀者細考韻書可也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0097_WYG_020-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　汴京遺蹟志巻二十<lb/>
</p>
<p>
</p>
  </div>
</body>
</text>
</TEI>
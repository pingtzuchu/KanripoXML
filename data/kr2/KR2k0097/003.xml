<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>汴京遺蹟志巻三</head>
    <p>
<pb n="KR2k0097_WYG_003-1a"/>
欽定四庫全書<lb/>
　汴京遺蹟志巻三　　　　　明　李濂　撰<lb/>
　　官署二<lb/>
　　學士院<hi>即翰林院</hi>
宋學士院在樞密宣徽院之北表其深嚴宥密又謂之<lb/>
北扉在浴堂之南便於應詔至和三年詔學士院從官<lb/>
兩員掌管勾編録國朝以來所撰制詔文字承㫖不常<lb/>
置以學士久次者為之<lb/>
<pb n="KR2k0097_WYG_003-1b"/>
　　馬端臨文獻通考　學士掌内庭書詔指揮邊事<lb/>
　　曉達機謀天子機事密命在焉不當預外司公事<lb/>
　　蓋防纖微間或漏省中語故學士院在金鑾殿側<lb/>
　　號為深嚴自藝祖以來藉其才用始令判三銓及<lb/>
　　知太常禮院事開寶二年以李昉盧多遜並直學<lb/>
　　士院直院之名始此六年以知制誥張澹權直翰<lb/>
　　林院宋翰林學士無定員凡他官入院未除學士<lb/>
　　謂之直院學士俱闕他官暫行文書謂之權直宋<lb/>
<pb n="KR2k0097_WYG_003-2a"/>
　　率以從官兼直院若左右史少監類止稱權天聖<lb/>
　　元年詔學士遇隻日至晚出宿蓋故事以雙日鎖<lb/>
　　院隻日降麻也<lb/>
　　沈括夢溪筆談　唐翰林院在禁中乃人主燕居<lb/>
　　之所玉堂承明金鑾殿皆在其間應供奉之人自<lb/>
　　學士以下工技群官司𨽻籍其間者皆稱翰林如<lb/>
　　今之翰林醫官翰林待詔之類是也惟翰林茶酒<lb/>
　　司止稱翰林司蓋相承闕文唐制自宰相而下初<lb/>
<pb n="KR2k0097_WYG_003-2b"/>
　　命皆無宣召之禮惟學士宣召蓋學士院在禁中<lb/>
　　非内臣宣召無因得入故院門别設複門亦以其<lb/>
　　通禁庭也又學士院北扉者謂其在浴堂之南便<lb/>
　　於應召令學士初拜自東華門入至左承天門下<lb/>
　　馬待詔院吏自左承天門雙引至閣門此亦用唐<lb/>
　　故事也唐宣召學士自東門入者彼時學士院在<lb/>
　　西掖故自翰林院東門赴召非若今之東華門也<lb/>
　　至如挽鈴故事亦縁其在禁中雖學士院吏亦止<lb/>
<pb n="KR2k0097_WYG_003-3a"/>
　　于玉堂門外則其嚴密可知如今學士院在外與<lb/>
　　諸司無異亦設鈴索悉皆文具故事而巳<lb/>
　　又曰學士院玉堂太宗曽親幸至今惟學士上日<lb/>
　　許正坐他日皆不敢獨坐故事堂中設視草臺每<lb/>
　　草制則具衣冠據臺而坐今不復如此但存空臺<lb/>
　　而巳玉堂東承㫖閤子窓格上有火燃處太宗嘗<lb/>
　　夜幸玉堂時蘇易簡為學士巳寢遽起無燭具衣<lb/>
　　冠宫嬪自窓格引燭入照之至今不欲更易以為<lb/>
<pb n="KR2k0097_WYG_003-3b"/>
　　玉堂一盛事<lb/>
　　又曰舊翰林學士地勢清切皆不兼它務文舘職<lb/>
　　任自校理以上皆有職錢惟内外制不給楊大年<lb/>
　　久為學士家貧請外表詞千餘言其間兩聨曰虚<lb/>
　　忝甘泉之從臣終作若敖之餓鬼從者之病莫興<lb/>
　　方朔之饑欲死京師百官上日惟翰林學士敇設<lb/>
　　用樂他雖宰相亦無此禮優伶並開封府㸃集陳<lb/>
　　和叔除學士時和叔知開封府遂不用女優學士<lb/>
<pb n="KR2k0097_WYG_003-4a"/>
　　院敇設不用女優自和叔始<lb/>
　　葉少藴石林燕語　唐翰林院在銀臺之北乾封<lb/>
　　以後劉禕之元萬頃之徒時宣召草制其間因名<lb/>
　　北門學士今學士院在樞密之後腹背相倚不可<lb/>
　　南向故以其西廊西向為院之正門而後門北向<lb/>
　　與集英相直因牓曰北門兩省樞密院皆無後門<lb/>
　　惟學士院有之學士朝退入院與禁中宣命往來<lb/>
　　皆行北門而正門行者無㡬不特取其便事亦以<lb/>
<pb n="KR2k0097_WYG_003-4b"/>
　　存故事也<lb/>
　　又曰學士院正㕔曰玉堂蓋道家之名初李肇翰<lb/>
　　林誌末言居翰苑者皆謂凌玉清遡紫霄豈止於<lb/>
　　登瀛洲哉亦曰登玉堂焉自是遂以玉堂為學士<lb/>
　　院之稱而不為榜太宗時蘇易簡為學士上嘗語<lb/>
　　曰玉堂之設但虚傳其說終未有正名乃以紅羅<lb/>
　　飛白書玉堂之署四字賜之易簡即扃鐍置堂上<lb/>
　　每學士上事始得一開視最為翰林盛事紹聖間<lb/>
<pb n="KR2k0097_WYG_003-5a"/>
　　蔡魯公為承㫖始奏乞摹就杭州刻榜揭之以避<lb/>
　　英廟諱去下二字止曰玉堂云又政和五年御書<lb/>
　　摛文堂榜賜學士院<lb/>
　　又曰祖宗用人多以兩省為要而翰林學士尤號<lb/>
　　清切由是登二府者十嘗六七杜正獻公以清節<lb/>
　　名天下然一生多厯外職五為使者徧典諸名藩<lb/>
　　在内惟為三司戸部副使御史中丞知開封府遂<lb/>
　　至為樞密副使范文正公自諫官被謫召還以天<lb/>
<pb n="KR2k0097_WYG_003-5b"/>
　　章閤待制判國子監遷知開封府復謫晚乃自慶<lb/>
　　州亦入為樞密副使二公皆未嘗厯兩省而文正<lb/>
　　之文學不更文字之職世尤以為歉也<lb/>
　　又曰俗稱翰林學士為坡蓋唐徳宗時嘗移學士<lb/>
　　院於金鑾坡上故亦稱鑾坡唐制學士院無常處<lb/>
　　駕在大内則置於明福門在興慶宫則置於金明<lb/>
　　門不專在翰林院也然明福金明不以為稱不常<lb/>
　　居之爾<lb/>
<pb n="KR2k0097_WYG_003-6a"/>
　　洪邁容齋隨筆　翰苑故事今廢棄無餘惟學士<lb/>
　　入朝猶有朱衣院吏雙引至朝堂而止及景靈宫<lb/>
　　行香則引至立班處公文至三省不用申狀但尺<lb/>
　　紙直書其事右語云諮報尚書省伏候裁㫖月日<lb/>
　　押謂之諮報此兩事僅存<lb/>
　　又曰治平以前謂翰林學士及知制誥為兩制自<lb/>
　　翰林罷補外者得端明殿學士謂之換職熈寧以<lb/>
　　後乃始為龍圖紹興以來愈不及矣修起居注者<lb/>
<pb n="KR2k0097_WYG_003-6b"/>
　　序遷知制誥其次及辭不為者乃為待制趙康靖<lb/>
　　馮文簡曽魯公司馬公吕正獻公是也學士闕則<lb/>
　　次補或為宰相所不樂者猶得侍讀學士劉原甫<lb/>
　　是也在職未久而外除者為樞密直學士韓魏公<lb/>
　　是也亦為龍圖直學士歐陽公是也後來褒擢者<lb/>
　　僅得待制王時亨是也餘以善去者集英修撰而<lb/>
　　止耳<lb/>
　　李心𫝊朝野雜記　國朝自建隆至熈寧在翰苑<lb/>
<pb n="KR2k0097_WYG_003-7a"/>
　　者一百八人而入端揆者二十一人太祖九人一<lb/>
　　相太宗二十三人四相真宗十五人四相仁宗五<lb/>
　　十二人九相神宗十人三相學士久次者眺文元<lb/>
　　迥十六年王文恭珪十三年王文忠堯臣十二年<lb/>
　　宋文安白章文獻得象趙清獻抃楊内翰偉皆十<lb/>
　　一年陶尚書穀丁文簡度皆十年扈尚書䝉蘇參<lb/>
　　政易簡賈參政黄中李昌武宗諤孫文懿抃胡文<lb/>
　　公宿皆九年徐常侍鉉楊文公億皆八年歐陽常<lb/>
<pb n="KR2k0097_WYG_003-7b"/>
　　侍迥宋宣獻綬歐陽公脩皆七年梁給事周翰李<lb/>
　　相州維晏元獻殊馮章靖元皆六年熈寧後學士<lb/>
　　率一二年即遷久次者三四年而巳<lb/>
　　崇文院<hi>即三舘</hi>
按李文簡公燾長編云梁遷都汴正明中始於今右長<lb/>
慶門東北設屋數十間謂之三舘蓋昭文集賢史舘也<lb/>
初極湫隘纔蔽風雨周廬徼道環於其側太宗即位因<lb/>
臨幸周覽顧左右曰若此之陋豈可蓄天下圖書延四<lb/>
<pb n="KR2k0097_WYG_003-8a"/>
方賢俊邪即詔有司於左升龍門裏舊車輅院地别建<lb/>
三舘輪奐壯麗甲于内庭二月甲辰朔詔賜名為崇文<lb/>
院西序啓便門以備臨幸盡遷舊舘之書以實之院之<lb/>
東廊為昭文書南廊為集賢書西廊有四庫分經史子<lb/>
集四部為史舘書六庫書籍正副本分八萬巻册府之<lb/>
文煥乎一變矣<lb/>
　　馬端臨文獻通考　祖宗藏書之所曰三舘秘閤<lb/>
　　在左升龍門北是為崇文院自建隆至大中祥符<lb/>
<pb n="KR2k0097_WYG_003-8b"/>
　　著録總三萬六千二百八十巻八年舘閤火移寓<lb/>
　　右掖門外謂之崇文外院借太清樓本補冩天聖<lb/>
　　三年成萬七千六百巻歸于太清九年冬新作崇<lb/>
　　文院舘閤復而外院廢時巳増募冩書史専事完<lb/>
　　緝景祐初命翰林學士張觀知制誥李淑宋郊編<lb/>
　　四庫書判舘閤官覆視録校二年上經史八千四<lb/>
　　百二十五巻明年上子集萬二千三百六十六巻<lb/>
　　差賜官吏器幣就宴輔臣兩制舘閤官進管勾内<lb/>
<pb n="KR2k0097_WYG_003-9a"/>
　　侍官一等詔購求逸書復以書有繆濫不完始命<lb/>
　　定其存廢因倣開元四部録為崇文總目慶厯初<lb/>
　　成書凡三萬六百六十九巻然或相重亦有可取<lb/>
　　而誤棄不録者嘉祐四年右正言充秘閤校理吳<lb/>
　　及言内臣監舘閤久不更書多亡失補冩不精請<lb/>
　　選舘職分吏編冩重借書法求訪所遺事並施用<lb/>
　　令陳襄蔡抗蘇頌陳繹編定四舘書不兼它局二<lb/>
　　年一代遂用黄紙冩印正本以防蠧敗又選京朝<lb/>
<pb n="KR2k0097_WYG_003-9b"/>
　　官州縣官四人編校二年遷舘職闕即隨補嵗餘<lb/>
　　詔曰國初承五代之後簡編散落三舘聚書僅纔<lb/>
　　寓巻其後平定列國先收圖籍亦嘗分遣使人屢<lb/>
　　下詔令訪募異本校定篇目聴政之暇無廢覽觀<lb/>
　　然比開元遺逸尚衆宜加購賞以廣獻書中外士<lb/>
　　庶並許上舘閤闕書巻支絹一疋五百巻與文資<lb/>
　　官明年冬奏黄本書六千四百九十六巻補白本<lb/>
　　二千九百五十四巻賜宴如景祐自是編冩不絶<lb/>
<pb n="KR2k0097_WYG_003-10a"/>
　　收獻書二百一十七部千三百六十八巻合崇文<lb/>
　　總目除前志所載刪去重複訛謬定注一千四百<lb/>
　　七十四部八千四百九十四巻熈寧四年集賢院<lb/>
　　學士史舘修撰宋敏求言前代崇建冊府廣收典<lb/>
　　籍所以備人君覽觀以化成天下今三舘秘閤各<lb/>
　　有四部書外經史子集其書類多訛舛累加校正<lb/>
　　尚無善本蓋逐舘㡬四萬巻校讎之時務存速畢<lb/>
　　每帙止用元冩本一冊校正而巳更無兼本照對<lb/>
<pb n="KR2k0097_WYG_003-10b"/>
　　巻數既多難得精密故藏書雖富未及前代欲乞<lb/>
　　先以前漢書藝文志所載者廣求真本令在舘供<lb/>
　　職官校正畢然後校後漢時諸書竊縁戰國以後<lb/>
　　及于兩漢皆是古書文義簡奥多有脱誤須得他<lb/>
　　本參定乞依昨來十七史例於京師及下諸路藏<lb/>
　　書之家借本謄冩送官俟其巳精方及魏晉次及<lb/>
　　宋齊至唐則分為數等取其堪𫝊者則校正之庶<lb/>
　　㡬秘府文籍得以全善事雖不行然補冩校定訪<lb/>
<pb n="KR2k0097_WYG_003-11a"/>
　　求闕遺未嘗廢也七年命三舘秘閤編校所看詳<lb/>
　　成都府進士郭友直及其子大亨所獻書三千七<lb/>
　　百七十九巻得秘閤所無者五百三巻詔官大亨<lb/>
　　為將作監主簿自是中外以書來上凡増四百四<lb/>
　　十部六千九百三十九巻元豐三年改官制廢舘<lb/>
　　職以崇文院為秘書省刋冩分貯集賢院史舘昭<lb/>
　　文舘秘閤經籍圖書以秘書郎主之編緝校定正<lb/>
　　其脱誤則校書郎正字主之嵗於仲夏曝書則給<lb/>
<pb n="KR2k0097_WYG_003-11b"/>
　　酒食諫官御史及待制以上官畢赴崇寧中詔兩<lb/>
　　浙成都府路有民間鏤板奇書令漕司取索上秘<lb/>
　　書省大觀二年詔大司成分委國子監太學辟雍<lb/>
　　等官校本監書籍候畢令禮部覆校四年秘書監<lb/>
　　何志同言漢書七略凡為書三萬三千九百巻隋<lb/>
　　所藏至三十七萬巻唐開元間八萬九千六百巻<lb/>
　　慶厯間嘗命儒臣集四庫為籍名曰崇文總目凡<lb/>
　　三萬六百六十九巻慶厯距今未逺也按籍而求<lb/>
<pb n="KR2k0097_WYG_003-12a"/>
　　之十纔六七號為全本者不過二萬餘巻而脱簡<lb/>
　　㫁編亡散缺逸者浸多宜及今有所搜採視舊録<lb/>
　　有未備者頒其名數於天下選文學博雅之士求<lb/>
　　訪總目之外别有異書並借傳冩或官給劄即其<lb/>
　　家𫝊之就加校正上之冊府政和七年校書郎孫<lb/>
　　覿言太宗建崇文院為藏書之所景祐中仁宗詔<lb/>
　　儒臣即秘書省所藏編次條目所得書以類分門<lb/>
　　賜名崇文總目神宗以崇文院為祕書省釐正官<lb/>
<pb n="KR2k0097_WYG_003-12b"/>
　　名獨四庫書尚循崇文舊目頃因臣僚建言訪求<lb/>
　　遺書今累年所得總目之外凡數百家㡬萬餘巻<lb/>
　　乞依景祐故事詔秘書省官以所訪遺書討論撰<lb/>
　　次増入總目合為一書乞别製美名以更崇文之<lb/>
　　號乃命覿及著作佐郎倪濤校書郎汪藻劉彦通<lb/>
　　撰次名曰秘書總目宣和初提舉秘書省官建言<lb/>
　　置補冩御前書籍所於秘書省稍訪天下之書以<lb/>
　　資校對以侍從官十人為參詳官餘官為校勘官<lb/>
<pb n="KR2k0097_WYG_003-13a"/>
　　進士以白衣充檢閱者數人及年皆命以官四年<lb/>
　　四月詔曰朕惟太宗皇帝底寧區宇作新斯文屢<lb/>
　　下詔書訪求亡逸冊府四部之藏庶㡬乎古厯嵗<lb/>
　　浸久有司玩習多致散缺私室所閟世或不𫝊可<lb/>
　　令郡縣諭㫖訪求許士民以家藏書在所自陳不<lb/>
　　以巻帙多寡先具篇目申提舉秘書省以聞聽㫖<lb/>
　　遞進可備收録當優與支賜或有所秘未見之書<lb/>
　　有足觀采即命以官議加崇奬其書録竟給還若<lb/>
<pb n="KR2k0097_WYG_003-13b"/>
　　率先奉行訪求最多州縣亦具名聞庶稱朕表章<lb/>
　　闡繹之意又詔曰三舘圖書之富厯嵗滋久簡編<lb/>
　　脱落字畫訛舛校其巻帙尚多逸遺甚非所以示<lb/>
　　崇儒右文之意乃命建局以補全校正文籍為名<lb/>
　　設官總理募工繕冩一置宣和殿一置太清樓一<lb/>
　　置秘閤俾提舉秘書省官兼領凡所資用悉出内<lb/>
　　帑毋費有司庶成一代之典三詔同日而下四方<lb/>
　　竒書自是間出五年二月提舉秘書省言有詔搜<lb/>
<pb n="KR2k0097_WYG_003-14a"/>
　　訪士民家藏書籍悉上送官參校有無募工繕冩<lb/>
　　藏之御府近與三舘參校榮州助教張頥所進二<lb/>
　　百二十二卷李東一百六十二巻皆係闕遺乞加<lb/>
　　褒賞詔頥賜進士出身東補迪功郎七年提舉祕<lb/>
　　書省又言取索到王闡張宿等家藏書以三舘祕<lb/>
　　閤書目比對所無者凡六百五十八部二千四百<lb/>
　　一十七巻及集省官校勘悉善本比前後所進書<lb/>
　　數稍多詔闡補承務郎宿補迪功郎然自熈寧以<lb/>
<pb n="KR2k0097_WYG_003-14b"/>
　　來搜訪補緝至宣和盛矣至靖康之變散失莫考<lb/>
　　今見於著録往往多非曩時所訪求者惜哉<lb/>
　　僧文瑩玉壺清話　興國中太宗建秘閤選三舘<lb/>
　　書以寘焉命參政李至専掌一日李昉宋琪徐鉉<lb/>
　　三學士扣閤求書一觀至性畏慎曰扃鑰誠某所<lb/>
　　掌籖函巾幕嚴秘難啓柰諸君非所職窺不便三<lb/>
　　人笑曰請無慮主上文明吾輩苟以觀書得罪不<lb/>
　　猶愈他咎乎因强拉秘鑰啓窺至密遣閤使聞奏<lb/>
<pb n="KR2k0097_WYG_003-15a"/>
　　上知之亟走就閤賜飲盡出圖籍古畫賜昉等縱<lb/>
　　觀昉上言請升秘閤于三舘之次從之仍以飛白<lb/>
　　閤額賜之<lb/>
　　沈括夢溪筆談　内諸司舍屋惟秘閤最宏壯閤<lb/>
　　下穹窿高敞相𫝊謂之朩天<lb/>
　　集賢院<lb/>
太平興國二年始建崇文院昭文舘集賢院皆總為崇<lb/>
文院紹聖二年勑改集賢院為直秘閤集賢院學士為<lb/>
<pb n="KR2k0097_WYG_003-15b"/>
集賢殿脩撰<lb/>
　　馬端臨文獻通考　宋集賢院大學士一人以宰<lb/>
　　相充學士以給諫卿監以上充直學士不常置修<lb/>
　　撰以朝官充直院校理以京官以上充皆無常員<lb/>
　　凡昭文史舘集賢亦謂之三舘皆以兩省五品以<lb/>
　　上官一人判之<lb/>
　　沈括夢溪筆談　集賢院記開元故事校書官許<lb/>
　　稱學士今三舘職事皆稱學士用開元故事也<lb/>
<pb n="KR2k0097_WYG_003-16a"/>
　　葉少藴石林燕語　集賢院學士故事初不分高<lb/>
　　下但以為名而品秩自從其官故吳正肅公以前<lb/>
　　執政資政殿大學士劉原甫以從官翰林侍讀學<lb/>
　　士皆以疾換授蓋不為要職也然在學士之列視<lb/>
　　待制則為優故元厚之以天章閤待制知南京仁<lb/>
　　宗即位亦特換授是嵗遷龍圖閤直學士知廣州<lb/>
　　蘇子容罷知制誥知亳州再遇赦遂復此職嘗請<lb/>
　　别其品秩不報故其謝表云惟麗正圖書之府盛<lb/>
<pb n="KR2k0097_WYG_003-16b"/>
　　開元禮樂之司在外舘之地則為閑正學士之名<lb/>
　　則巳重先朝著令或自二府公台而踐更近例遷<lb/>
　　官皆由兩省丞郎而兼領又云惟其恩數之優當<lb/>
　　有官儀之别亦嘗自言於公府豈敢取必於僉諧<lb/>
　　趙與旹賔退録　集賢殿脩撰舊多以舘閤久次<lb/>
　　者為之有自常僚超授要任未至從官者亦除脩<lb/>
　　撰時人遂有冷撰熱撰之目近世士夫以集英為<lb/>
　　熱撰右文秘閤為冷撰非也右文即集賢政和五<lb/>
<pb n="KR2k0097_WYG_003-17a"/>
　　年改<lb/>
　　國史院<lb/>
宋國史院在宣徽北院之東謂之編脩院按東京記云<lb/>
編脩院俗呼為史院天聖初修真宗史欲重其任降勑<lb/>
宰相為提舉參知政事樞密副使為脩史其同脩史則<lb/>
以殿閤學士以上為之編脩官以三舘秘閤校理以上<lb/>
及京官充史畢即停元豐改官制日厯𨽻國史院每脩<lb/>
前朝國史實録則别置國史實録院以首相提舉翰林<lb/>
<pb n="KR2k0097_WYG_003-17b"/>
學士以上為脩國史餘侍從官為同脩國史庶官為編<lb/>
脩官實録院提舉官如國史從官為脩撰餘官為檢討<lb/>
元祐復置國史院𨽻門下省明年又置國史院脩撰兼<lb/>
知院事紹聖復以國史院歸秘書省<lb/>
　　洪邁容齋三筆　本朝國史凡三書太祖太宗真<lb/>
　　宗曰三朝仁宗英宗曰兩朝神宗哲宗徽宗欽宗<lb/>
　　曰四朝雖各自紀事至於諸志若天文地理五行<lb/>
　　之類不免煩複元豐中三朝巳就兩朝且成神宗<lb/>
<pb n="KR2k0097_WYG_003-18a"/>
　　專以付曽鞏使合之鞏奏言五朝舊史皆累世公<lb/>
　　卿道徳文學朝廷宗工所上凖裁既以勒成大典<lb/>
　　豈宜輒議損益詔不許始謀纂定㑹以憂去不克<lb/>
　　成其後神哲各自為一史紹興初以其是非褒貶<lb/>
　　皆失實廢不用淳熈乙巳邁承乏脩史丙午之冬<lb/>
　　成書進御遂請合九朝為一夀皇即以見屬嘗奏<lb/>
　　云臣所為區區有請者蓋以二百年間典章文物<lb/>
　　之盛分見三書倉卒討究不相貫屬及累代臣僚<lb/>
<pb n="KR2k0097_WYG_003-18b"/>
　　名聲相繼當如前史以子係父之體類聚歸一若<lb/>
　　夫制作之事則巳經先正名臣之手是非褒貶皆<lb/>
　　有据依不容妄加筆削乞以此奏下之史院俾後<lb/>
　　來史官知所以編纂之意無或輒將成書擅行刪<lb/>
　　改上曰如有未穏處改削無害邁既奉詔開院亦<lb/>
　　脩成三十餘巻矣而有永思攅宫之役纔歸即去<lb/>
　　國尤袤以高宗實録為辭請權罷史院於是遂巳<lb/>
　　祥符中王旦亦曽脩撰兩朝史今不傳<lb/>
<pb n="KR2k0097_WYG_003-19a"/>
　　葉少藴石林燕語　國史院初開史官皆賜銀絹<lb/>
　　筆墨紙巳開而續除者不賜<lb/>
　　宣徽院<lb/>
宋宣徽院在嚴祗門外尚食局之東掌總領内諸司及<lb/>
郊祀朝㑹宴饗供張之儀一應内外進奉悉檢視其名<lb/>
物舊制左右宣徽使同掌院事共院異㕔止用南院印<lb/>
開寶九年以潘美依前山南東道節度使充宣徽北院<lb/>
使節度領宣徽自此始又以樞密副使楚昭輔權宣徽<lb/>
<pb n="KR2k0097_WYG_003-19b"/>
南院使以右衞大將軍判三司王仁瞻權宣徽北院使<lb/>
至和元年趙抃言近非次除宣徽使節度使頗為煩數<lb/>
今後文臣須曽厯兩府徳望為人推服武臣曽經邊鄙<lb/>
建立功業者方許除拜兼宣徽使從之<lb/>
　　馬端臨文獻通考　按樞密宣徽院皆始於唐然<lb/>
　　唐之職官志及㑹要畧不言建置本末蓋因肅代<lb/>
　　以後特設此官以處宦者初亦無甚司存職業故<lb/>
　　史所不載及其後宦者之勢日盛則此二官日尊<lb/>
<pb n="KR2k0097_WYG_003-20a"/>
　　自五代以迄于宋皆以大臣為之然樞密既専掌<lb/>
　　兵事繁任重故其官不可一日廢而副貳屬官亦<lb/>
　　不容不備宣徽位尊而事簡故常以樞密院官兼<lb/>
　　之或以待勲舊大臣之罷政者及官制行而事各<lb/>
　　有所𨽻則愈覺贅厖故遂廢罷云<lb/>
　　朝集院<lb/>
朝集院在朱雀門外咸平四年四月癸丑創建以待士<lb/>
大夫之聽除授者<lb/>
<pb n="KR2k0097_WYG_003-20b"/>
　　宋朝燕翼詒謀録　真宗以朝官注擬于堂貧者<lb/>
　　留滯逆旅無以為資乃置朝集院于朱雀門外院<lb/>
　　既成詔陞朝官以上到闕並舘于院中官給公券<lb/>
　　出入則乗馬開封府差兵士隨直惟可至廟堂省<lb/>
　　部銓曹官㕔而巳雖欲出入市㕓不可得也故陞<lb/>
　　朝官以上造朝則先匿於親戚故舊之家俟所幹<lb/>
　　置悉備方敢報閤門放見蓋閤門即日關報朝集<lb/>
　　院開封有人馬即至迎入院中雖不可出入而同<lb/>
<pb n="KR2k0097_WYG_003-21a"/>
　　院中士大夫日夕遊從情如兄弟或商確文字或<lb/>
　　彼此詢問風土或因而結交互相推薦其况味與<lb/>
　　栖栖逆旅者大不侔矣景祐二年十月辛亥詔復<lb/>
　　増置以士大夫之來者日多故也<lb/>
　　太常寺<lb/>
按宋敏求春明退朝録云太常寺舊在興國坊今三班<lb/>
院是也景祐初燕侍郎肅判寺㕔事畫寒林屏風時稱<lb/>
絶筆其後為判寺好事者竊取之嘉祐八年徙寺於福<lb/>
<pb n="KR2k0097_WYG_003-21b"/>
善坊其地本開封府納稅所英宗在藩邸判宗正寺建<lb/>
為廨舍既成而巳立為皇子遂為太常所請焉<lb/>
　　馬端臨文獻通考　太常寺國初以來皆禁林之<lb/>
　　長主判而禮院自有判院同判院大中祥符中符<lb/>
　　瑞繁縟别建禮儀院輔臣主判而兩制為知院天<lb/>
　　禧末罷知院天聖中省禮儀院而寺與禮院事舊<lb/>
　　不相兼康定元年置判寺同判寺並兼禮儀事近<lb/>
　　有至六七人者元豐正名始専其職焉元祐初除<lb/>
<pb n="KR2k0097_WYG_003-22a"/>
　　吕純禮為太常少卿御史論門䕃得官不可任奉<lb/>
　　常於是外補<lb/>
　　　按宋治平脩禮書成百巻名曰太常因革禮初<lb/>
　　　歐陽脩同判太常寺奏禮院文字散失請差官<lb/>
　　　編脩嘉祐張洞奏用姚闢蘇洵編纂至是始成<lb/>
　　　書云<lb/>
　　太學<hi>即國子監</hi>
建隆中藝祖於南宫城立太學後為國子監真宗以書<lb/>
<pb n="KR2k0097_WYG_003-22b"/>
庫迫隘易其隣錢俶居第中隙地十步以益之設齋凡<lb/>
二十每齋有爐亭仁宗慶厯六年詔以錫慶院益之大<lb/>
中祥符五年建閤藏太宗御書東有禮賢宅徽宗崇寧<lb/>
初又建辟雍于城南外圓内方為屋千八百七十二楹<lb/>
金貞祐時以其地當改築汴城徙之東南城下廢缺為<lb/>
多至元改為汴梁路太學之規制盡廢國朝洪武三年<lb/>
改為開封府儒學後圯于水永樂五年乃遷府學于麗<lb/>
景門内西北而宋太學諸碑刻皆移寘其中<lb/>
<pb n="KR2k0097_WYG_003-23a"/>
　　馬端臨文獻通考　周顯徳二年以天福普利禪<lb/>
　　院建國子監宋初増脩國子監學舍修飾先聖十<lb/>
　　哲像畫七十二賢及先儒二十一人像于東西廊<lb/>
　　之板壁<lb/>
　　又曰慶厯四年判國子監王拱辰等言首善自京<lb/>
　　師漢太學二百四十房千八百餘室生徒三萬人<lb/>
　　唐學舍亦千二百間今國子監纔二百楹不足以<lb/>
　　容學者請以錫慶院為太學從之明年三司言更<lb/>
<pb n="KR2k0097_WYG_003-23b"/>
　　造錫慶院乏財費多而北使錫宴之所不可闕乃<lb/>
　　復以太學為錫慶院<lb/>
　　宋朝燕翼詒謀録　國初凡事草創學校教養未<lb/>
　　甚加意皇祐三年七月壬子詔太學生舊制二百<lb/>
　　人如不足止百人為限其簡如此元豐二年十二<lb/>
　　月乙巳神宗始命畢仲衍蔡京范鏜張璪詳定於<lb/>
　　太學剏八十齋三十人為額通計二千四百人内<lb/>
　　上舍生百人内舍生三百人外舍生二千人崇寧<lb/>
<pb n="KR2k0097_WYG_003-24a"/>
　　元年徽宗剏立辟廱増生徒共三千八百人内上<lb/>
　　舍生二百人内舍生六百人教養于太學外舍生<lb/>
　　三千人教養于辟廱廢太學自訟齋太學之不率<lb/>
　　教者移之辟廱以祭酒總治兩學辟廱别置司業<lb/>
　　丞各一人博士十人正録各五人分為百齋講堂<lb/>
　　凡四所其後王黼反蔡京之政奏廢之而辟廱之<lb/>
　　士太學無所容矣<lb/>
　　周密癸辛雜識　汴學曰文學武廟即昔時太學<lb/>
<pb n="KR2k0097_WYG_003-24b"/>
　　武廟舊址文廟居汴水南面城背河柳堤蓮池尚<lb/>
　　有璧水遺意太學與首善門五大字石刻皆蔡京<lb/>
　　奉勑書先聖之右為孟左為顔作一字位置不可<lb/>
　　曉北方學校皆然先聖先師各有片石鐫宋初臣<lb/>
　　所為賛獨先聖賛太祖御製也講堂曰明善藏書<lb/>
　　閤曰稽古有古碑數種如宋初翰苑題名開封教<lb/>
　　授題名九經石版堆積如山一行篆字一行真字<lb/>
　　又有大金登科題名女真進士題名其字類漢人<lb/>
<pb n="KR2k0097_WYG_003-25a"/>
　　而不可識<lb/>
　　又曰汴京天津橋上有奇石一大片上有自然華<lb/>
　　夷圖山青水緑河黄路白粲然如畫真異物也近<lb/>
　　聞移置汴京文廟中作拜石矣<hi>今不知所在</hi>
　　開封府治<lb/>
開封府在宋為京兆舊治在京城内浚儀街西北即唐<lb/>
舊汴州也五代梁都汴號為東京置開封府後唐復為<lb/>
汴州晉漢周皆為東京開封府宋因之元改府為路曰<lb/>
<pb n="KR2k0097_WYG_003-25b"/>
汴梁路徙于行省之東以府治為河南道肅政廉訪司<lb/>
國朝洪武初罷司改路仍為開封府<lb/>
　　馬端臨文獻通考　五代都汴為開封尹宋朝牧<lb/>
　　尹不常置太宗真宗皆嘗尹京後親王無繼者權<lb/>
　　知府一人以待制以上充掌正畿甸之事中都之<lb/>
　　獄訟皆受而聽焉小事則裁決大事則稟奏若承<lb/>
　　㫖巳㫁者刑部御史臺無輒糾察典司轂下建隆<lb/>
　　以來為要劇之任崇寧三年蔡京乞罷權知府置<lb/>
<pb n="KR2k0097_WYG_003-26a"/>
　　牧尹各一員専總府事牧以皇子領尹以文臣充<lb/>
　　宋四朝志　尹以親王為之號判南衙凡命知府<lb/>
　　必帶權字以翰林為之翰林學士及雜學士若待<lb/>
　　制則權發遣而巳<lb/>
　　岳珂愧郯録　按李燾續通鑑長編載元祐七年<lb/>
　　正月辛夘禮部侍郎范祖禹言工部乞遷開封府<lb/>
　　於舊南省夫土朩之工使匠人度之無不言費省<lb/>
　　而易可了及其作之便見費大臣恐枉勞人力虚<lb/>
<pb n="KR2k0097_WYG_003-26b"/>
　　費國用珂謂此乃私家通患而官府制度則反是<lb/>
　　味此奏之言則知當時雇直優厚無刋除而後致<lb/>
　　匠者之樂役方且隠欺以求用之不暇其不假滕<lb/>
　　口以蔓引推託也決矣先朝官吏律巳之廉持論<lb/>
　　之厚又於此乎見之故不以其事之微而遂畧之<lb/>
　　也<lb/>
　　又曰珂按本朝親王為南衙故實有四建隆二年<lb/>
　　七月壬申太宗以晉王為開封尹同平章事開寶<lb/>
<pb n="KR2k0097_WYG_003-27a"/>
　　九年十月庚申魏悼王廷美以齊王為開封尹雍<lb/>
　　熈二年十月甲辰昭成太子元僖以陳王為開封<lb/>
　　尹兼侍中淳化五年九月壬申真宗以夀王為開<lb/>
　　封尹東宫為南衙故實有二至道元年八月壬辰<lb/>
　　真宗以皇太子判開封府宣和七年十一月戊午<lb/>
　　欽宗以皇太子為開封牧厯考二端親王為尹東<lb/>
　　宫為判為牧自有明據然則周必大所行制詞有<lb/>
　　所謂肆考南衙之故實一新大尹之多儀及名稱<lb/>
<pb n="KR2k0097_WYG_003-27b"/>
　　未正者皆誤也<lb/>
　　周密癸辛雜識　開封府有府尹題名起建隆元<lb/>
　　年居潤繼而晉王荆王而下皆在焉獨包孝肅公<lb/>
　　姓名為人所指指痕甚深後衙有蠟梅一株人以<lb/>
　　為奇遂創梅花堂北人言河北惟懷孟州號小江<lb/>
　　南太行障其後地稍暖故有梅且山水清邃似江<lb/>
　　南云<lb/>
　　　今開封府猶稱古南衙其後堂稱梅花堂皆襲<lb/>
<pb n="KR2k0097_WYG_003-28a"/>
　　　宋之舊也<lb/>
　　祥符縣治<lb/>
祥符縣在唐為浚儀縣舊在京城内宣化坊晉高祖天<lb/>
福元年徙于崇仁坊周世宗顯徳六年復徙城北封丘<lb/>
門外路東宋太祖乾徳六年又徙安逺門外旌孝坊街<lb/>
之西真宗景徳五年正月天書見于承天門上有大中<lb/>
祥符三篇遂改元曰大中祥符改浚儀縣為祥符縣燬<lb/>
于金季元至治間徙治雲老寺西至正間又為兵燬國<lb/>
<pb n="KR2k0097_WYG_003-28b"/>
朝洪武元年移置按察司東南以元稻田提舉司遺址<lb/>
改建三十二年淪于水遂徙今治于州橋北<lb/>
　　馬端臨文獻通考　建隆元年詔天下諸縣除赤<lb/>
　　畿外有望𦂳上中下五等四千戸為望三千戸以<lb/>
　　上為𦂳二千戸以上為上千戸以上為中不滿千<lb/>
　　戸為中下五百戸以下為下總治民政勸課農桑<lb/>
　　凡戸口賦役錢穀賑濟給納之事皆掌之有孝弟<lb/>
　　行義聞于鄉閭者申州激勸以勵風俗有戍兵則<lb/>
<pb n="KR2k0097_WYG_003-29a"/>
　　兼兵馬都監或監押三年始以朝臣為知縣其間<lb/>
　　復參用京官或幕職為之至元時以縣上中下三<lb/>
　　等每縣各有達嚕噶齊掌縣印以知縣為縣尹掌<lb/>
　　判署事又有赤縣達嚕噶齊赤縣尹<lb/>
　　宋朝燕翼詒謀録　今縣邑門樓皆曰勑書樓淳<lb/>
　　化二年詔曰近降制勑或有釐革刑名申明制度<lb/>
　　多所散失無以講求論報踰期有傷和氣自今州<lb/>
　　縣應所受詔勑並藏勑書樓咸著于籍今州縣不<lb/>
<pb n="KR2k0097_WYG_003-29b"/>
　　聞有勑書樓矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　汴京遺蹟志巻三<lb/>
</p>
<p>
</p>
  </div>
</body>
</text>
</TEI>
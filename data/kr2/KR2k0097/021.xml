<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>汴京遺蹟志巻二十一</head>
    <p>
<pb n="KR2k0097_WYG_021-1a"/>
欽定四庫全書<lb/>
　汴京遺蹟志巻二十一　　　明　李濂　撰<lb/>
　　藝文八<lb/>
　　五言古詩<lb/>
　　　詠懐詩　　　　　　　　　　魏阮籍<lb/>
徘徊蓬池上還顧望大梁緑水揚洪波曠野莽茫茫走<lb/>
獸交横馳飛鳥相隨翔是時鶉火中日月正相望朔風<lb/>
厲嚴寒隂氣下微霜羈旅無疇匹俛仰懐哀傷小人計<lb/>
<pb n="KR2k0097_WYG_021-1b"/>
其功君子道其常豈惜終憔悴詠言著斯章<lb/>
　　　效阮公體　　　　　　　　　梁江淹<lb/>
昔余登大梁西南望洪河時寒原野曠風急霜露多仲<lb/>
冬正慘切日月少光華落葉縱横起飛鳥時相過搔首<lb/>
廣川隂懐歸思如何常願反初服閒步潁水阿<lb/>
　　□遣懐　　　　　　　　　　　唐杜甫<lb/>
昔我遊宋中惟梁孝王都名今陳留亞劇則貝魏俱邑<lb/>
中九萬家髙棟照通衢舟車半天下主客多歡娛白刃<lb/>
<pb n="KR2k0097_WYG_021-2a"/>
讎不義黄金傾有無殺人紅塵裏報答在斯須憶與髙<lb/>
李軰論交入酒壚兩公壯藻思得我色敷腴氣酣登吹<lb/>
臺懐古視平蕪芒碭雲一去鴈鶩空相呼先帝正好武<lb/>
寰海未凋枯猛將收西域長㦸破林胡百萬攻一城獻<lb/>
捷不云輸組練棄如泥尺土負百夫拓境功未已元和<lb/>
辭大鑪亂離朋友盡合沓嵗月徂吾衰將焉託存殁再<lb/>
嗚呼蕭條益堪愧獨在天一隅乗黄已去矣凡馬徒區<lb/>
區不復有顔鮑繋舟臥荆巫臨餐吐更食常恐違撫孤<lb/>
<pb n="KR2k0097_WYG_021-2b"/>
　　按唐書本傳云甫嘗從李白及髙適過汴州酒酣<lb/>
　　登吹臺慷慨懐古人莫測也公作是詩時髙李已<lb/>
　　沒末句撫孤蓋謂髙李之後也<lb/>
　　　宋中四首　　　　　　　　　　髙適<lb/>
梁王昔全盛賔客復多才悠悠一千年陳跡惟髙臺寂<lb/>
寞向秋草悲風千里來<lb/>
　　　二<lb/>
朝臨孟諸上忽見芒碭間赤帝終已矣白雲長不還時<lb/>
<pb n="KR2k0097_WYG_021-3a"/>
清更何有禾黍徧空山<lb/>
　　　三<lb/>
梁苑白日暮梁山秋草時君王不可見脩竹令人悲九<lb/>
月桑葉盡寒風鳴樹枝<lb/>
　　　四<lb/>
登髙臨舊國懐古對窮秋落日鴻鴈度寒城砧杵愁昔<lb/>
賢不復有行矣莫淹留<lb/>
　　　大梁行　　　　　　　　　　唐堯客<lb/>
<pb n="KR2k0097_WYG_021-3b"/>
客有成都來為我彈鳴琴前彈别鶴操後奏大梁吟大<lb/>
梁傷客情荒臺對古城版築有陳跡歌吹無遺聲雄哉<lb/>
魏公子疇昔好羅英秀士三千人煌煌象列星金槌奪<lb/>
晉鄙白刃刎侯嬴邯鄲救趙北函谷走秦兵君王闇且<lb/>
昧忠信莫之明間諜忽來及雄圖靡克成千齡萬化盡<lb/>
但見秋水清舊國多狐兔夷門荆棘生蒼梧彩雲沒汳<lb/>
浦緑池平聞有東山去蕭蕭班馬鳴河洲搴宿莽日夕<lb/>
淚沾纓因之唁公子慷慨歌此行<lb/>
<pb n="KR2k0097_WYG_021-4a"/>
　　　汴州離亂後憶韓愈李翺　　　　孟郊<lb/>
㑹合一時笑别離三斷腸殘花不待風春晝各飛揚歡<lb/>
去收不得悲來難自防孤門清館夜獨臥明月牀忠直<lb/>
血白刃道路聲倉皇食恩三千士一日為豺狼海島士<lb/>
皆直夷門士非良人心既不𩔖天道亦反常自殺與彼<lb/>
殺未知何者臧<lb/>
　　　寄大梁諸友　　　　　　　　韋應物<lb/>
分竹守南譙弭節過梁池雄都衆君子出餞擁河湄燕<lb/>
<pb n="KR2k0097_WYG_021-4b"/>
謔始云洽方舟己解維一為風水便但見山川馳昨日<lb/>
次睢陽今夕宿符離雲樹愴重疊煙波念還期相敦在<lb/>
勤事海内方勞師<lb/>
　　　大梁亭㑹李四栖梧作　　　　韋應物<lb/>
梁王昔愛才千古化不泯至今蓬池上逺集八方賔車<lb/>
馬平明合城郭滿埃塵逢君一相許豈要平生親入仕<lb/>
三十載如何獨未伸英聲久籍籍臺閣多故人置酒發<lb/>
清彈相與樂佳辰孤亭得長望白日下廣津富貴良可<lb/>
<pb n="KR2k0097_WYG_021-5a"/>
求朅來西入秦秋風旦夕起安得客梁陳<lb/>
　　　汴州别韓愈　　　　　　　　孟郊<lb/>
不飲濁水瀾空滯此汴河坐見遶岸氷盡為還海波四<lb/>
時不在家敝服斷線多逺客獨顦顇春英落婆娑汴水<lb/>
饒曲流野桑無直柯但為君子心歎息終匪他<lb/>
　　　黄河　　　　　　　　　宋梅堯臣<lb/>
積石導淵源沄沄瀉崑閬龍門自吞險鯨海終涵量怒<lb/>
洑生萬渦驚流非一狀淺深殊可測激射無時壯常苦<lb/>
<pb n="KR2k0097_WYG_021-5b"/>
事隄防何曽息波浪川氣迷逺山沙痕落秋漲槎沫夜<lb/>
浮光舟人朝發唱洪梁畫鷁連古戍蒼崖向浴鳥不知<lb/>
清夕陽空在望誰當大雪天走馬堅冰上<lb/>
　　　汴渠　　　　　　　　　　梅堯臣<lb/>
我實山野人不識經濟宜聞歌汴渠勞謾綴汴渠詩汴<lb/>
水源本清隨分黄河支濁流方已盛清𣲖不可推天王<lb/>
居大梁龍舉雲必隨設無通舟航百貨當陸馳人肩牛<lb/>
騾驢定應無完皮茍欲東南蘇要省聚歛為兵衛詎能<lb/>
<pb n="KR2k0097_WYG_021-6a"/>
削乃須雄京師今來雖太平盡罷未是時願循祖宗規<lb/>
勿益群息之譬竭兩川賦豈由此水施縱有三峽下率<lb/>
皆麤冗資慎莫尤汴渠非渠取膏脂<lb/>
　　　劉原甫觀相國寺淨土楊惠之塑像吳道子畫<lb/>
　　　　又越僧鼓琴閩僧寫真予解其詫<lb/>
　　　　　　　　　　　　　　　梅堯臣<lb/>
吾儕來都下將踰三十春不聞此畫塑想子得亦新兹<lb/>
寺臨大道常多車馬塵設如前日手晦昧己惑人曷分<lb/>
<pb n="KR2k0097_WYG_021-6b"/>
今與古曷辨偽與真閩緇圖鳳姿越釋彈龍唇但知五<lb/>
彩爛徒謂五音淳孰識商聲髙孰驚眸子神不能評譜<lb/>
品索玉翻成珉二君才調髙言若羽翮振將令尋常工<lb/>
千嵗傳不泯<lb/>
　　　同次道游相國寺買得翠玉罌一枚<lb/>
　　　　　　　　　　　　　　　　梅堯臣<lb/>
古寺老栢下叟貨翠玉罌獸足面以立𤓰腹肩而平虛<lb/>
能一勺容色與藍水并我獨何為者忽見目以驚家無<lb/>
<pb n="KR2k0097_WYG_021-7a"/>
半鍾畜不吝百金輕都人莫識寶白日雙眼盲<lb/>
　　　汴堤鸎　　　　　　　　　　梅堯臣<lb/>
古堤多長榆落莢鵝眼小其下迅黄流其上鳴黄鳥安<lb/>
知舟中人黑鬢日已少千里歸大梁玉笙聞䆗窕終朝<lb/>
不成曲幽響在林表莫羨沙路行金鞭馳裊裊<lb/>
　　　過開封古城　　　　　　　　梅堯臣<lb/>
荒城臨殘日雞犬三四家豈復古阡陌但問新桑麻頽<lb/>
垣下多穴所窟狐與虵漢兵墮銅鏃青血為土花<lb/>
<pb n="KR2k0097_WYG_021-7b"/>
　　　同江鄰㡬龔輔之登吹臺有感　梅堯臣<lb/>
在昔梁惠王築臺聚歌吹笙簫無復聞黄土化珠翠當<lb/>
時秦兵强今亦歸厚地我與諸賢良舉酒莫言醉曾誰<lb/>
問孟軻空自有仁義<lb/>
　　　聞子美次道師厚登天清寺塔　梅堯臣<lb/>
二三君少壯走上浮圖巔何為苦思我平步猶不前茍<lb/>
得從而登兩股應已攣復想下時險喘汗頭目旋不如<lb/>
且安坐休用窺雲煙<lb/>
<pb n="KR2k0097_WYG_021-8a"/>
　　　送逐客王勝之不及遂至屠兒原<lb/>
　　　　　　　　　　　　　　　　梅堯臣<lb/>
犯霜出國門送客客已去猶意行未逺策馬過寒戍川<lb/>
長不見人沙沒前岡路始聞雲木深忽逢朱亥墓金鎚<lb/>
一報恩義烈垂竹素何須文學為寄語長沙傅<lb/>
　　　和公達過潘樓觀七夕市　　　司馬光<lb/>
織女雖七襄不能成報章無巧可乞汝世人空自狂帝<lb/>
城秋色新滿市翠帟張偽物踰百種爛熳侵數坊誰家<lb/>
<pb n="KR2k0097_WYG_021-8b"/>
油壁車金碧照面光土偶長尺餘買之珠一囊安知杼<lb/>
軸勞何物為蠶桑紛華不足恱浮侈真可傷<lb/>
　　　牟駞岡閱馬　　　　　　　　江休復<lb/>
牧馬散近坰閱視乗髙秋駞岡似沙苑堆阜帶川洲坡<lb/>
陁故梁城縈薄西南陬連棚映林樾星羅倚層丘回風<lb/>
吹陣雲奔騰歘來游野性脫羈<graphic n="KR0919" url="https://raw.githubusercontent.com/kanripo/KR-Gaiji/master/images/KR0919.png" mimeType="image/png"/>飲齕遂所求腹幹頗<lb/>
肥張鬱怒何彪休群敺驟麋鹿逸勢凌蛟虬軍戎選輕<lb/>
捷和鑾御調柔毛物有千名衆美歸驊騮梁王愁思臺<lb/>
<pb n="KR2k0097_WYG_021-9a"/>
佛刹居上頭朅來一憑聎遺墟莽悠悠信陵骨已朽巖<lb/>
穴誰見收當時英豪輩事逐東波流置酒臨風軒聊以<lb/>
紓煩憂<lb/>
　　　介亭　　　　　　　　　　　孫覺<lb/>
真人昔未起奔鹿駭四方連延天目山兩乳百里長有<lb/>
地跨江海無種生侯王中霄燎穹旻列石表壇塲朱旗<lb/>
大梁野英氣吞八荒寥寥百年後故物亦已亡所餘彼<lb/>
巉巖峯巔屹相望主人承明老星斗工文章築亭紫霄<lb/>
<pb n="KR2k0097_WYG_021-9b"/>
上坐客蒼株旁攀雲弄明月曉星生扶桑禹山隔波濤<lb/>
簡書永埋藏願逢希夷使水土還故常<lb/>
　□　朱亥墓　　　　　　　　　　　蘇軾<lb/>
昔日朱公子雄豪不可追今來遊故國大塚稱屠兒平<lb/>
日輕公相千金棄若遺梁人不好事名字寄當時魯史<lb/>
盜齊豹求名誰復知慎無怨世俗猶不遭仲尼<lb/>
　　　曉放汴舟　　　　　　　　　黄庭堅<lb/>
秋聲滿山河行李在梁宋川塗事雞鳴身亦逐群動霜<lb/>
<pb n="KR2k0097_WYG_021-10a"/>
清魚下流橘柚入包貢又持三十口去作江南夢<lb/>
　　　汴河雨後呈同行馬秘書　　　陳師道<lb/>
雨霽晚虹收河堤浄如掃清隂拂人樹翠色垂流草漢<lb/>
漕走王都華言雜夷䝤時方同馬生野泊聊論道<lb/>
　　　汴水斗減舟不能進因寄彦國舍人<lb/>
　　　　　　　　　　　　　　　陳師道<lb/>
朝落㡬寸水暮長㡬寸沙深灘鰲背出淺浪龍鱗斜秋<lb/>
風忽又惡越舫嗟初閣坐想掖垣人猶如在寥廓<lb/>
<pb n="KR2k0097_WYG_021-10b"/>
　　　八角井　　　　　　　　　　　劉敞<lb/>
誰鑿八角井不方亦不圓此地饒美水此井獨苦泉泉<lb/>
甘常不渴泉苦更永年浪得世上名對之還慨然<lb/>
　　　信陵館　　　　　　　　　　金雷琯<lb/>
閒過信陵館有懐信陵君君去日已逺誰憐抱關人徑<lb/>
携一壺酒往酹公子墳墳科久已平其木㡬為薪泉扉<lb/>
鎻長夜千載不復晨昔為賢俊游今為狐兔隣豪貴竟<lb/>
安在念之心如焚有生㑹歸盡但恐後無聞此意不可<lb/>
<pb n="KR2k0097_WYG_021-11a"/>
必且醉梁園春<lb/>
　　　大梁懐古　　　　　　　　明劉基<lb/>
昔有信陵君乃在大梁城親為貴介弟位冠諸侯卿傾<lb/>
家待國士倒屣延豪英詣門謁朱亥虗左上侯嬴袖鎚<lb/>
奪兵符救趙蜚英聲河外走蒙驁宗社賴扶傾于今不<lb/>
可見寂寞傷人情<lb/>
　　　二<lb/>
在昔信陵君勞謙實宏度好士天下稀賔客逺傾慕救<lb/>
<pb n="KR2k0097_WYG_021-11b"/>
趙奪兵符掃清邯鄲霧歸來全大梁秦甲讋東顧魏王<lb/>
木偶人朽心自成蠧讒言一以入危石不可據日落西<lb/>
河隂歌章怨零露<lb/>
　　　落日汴隄上　　　　　　　　汪廣洋<lb/>
落日汴隄上奄忽浮雲馳草樹遍原野茫茫天四垂上<lb/>
有鳥嚶嚶下有塚纍纍世故念衰絶焉知埋者誰孤隋<lb/>
昔撫運恃安忘險危乃以耳目私遂令骨肉疲骨肉日<lb/>
以疲耳目日以虧平陸變滄海中途歌黍離持此鬱冲<lb/>
<pb n="KR2k0097_WYG_021-12a"/>
襟涕下莫能揮<lb/>
　　　青城　　　　　　　　　　　李禎<lb/>
炎宋尚簡質郊丘布為墻九門謹闔闢萬卒嚴周防暫<lb/>
置弗勞杵權施豈須隍緜延逮宣政驕盈更典章版築<lb/>
易縷制墉壕固金湯衮龍狩沙磧泥馬奔錢塘奢侈諒<lb/>
宜戒播辱尤所傷陶匏薦明水維馨仰前王<lb/>
　　　登大梁故城　　　　　　　李夢陽<lb/>
登髙與處卑由來慮多端登髙尚寡悰處卑焉能懽以<lb/>
<pb n="KR2k0097_WYG_021-12b"/>
兹歴荆榛褰衣躡巑岏土壕帶隂風樓櫓危急湍崖岸<lb/>
苦崩奔葭葦何漫漫周望鮮故物俯察多憂嘆濳魚葺<lb/>
其鱗驚鳥無停翰雲浮誠不任淵沉諒何難終附岩穴<lb/>
棲斯地非我安<lb/>
　　　艮嶽十六韻　　　　　　　李夢陽<lb/>
城北三土丘揭<graphic n="KR2083" url="https://raw.githubusercontent.com/kanripo/KR-Gaiji/master/images/KR2083.png" mimeType="image/png"/>對堤口黄蘆莽瑟瑟疾風鳴衰柳云<lb/>
是宋家嶽豪盛今頽朽我聞帝王富東京實罕有鑿池<lb/>
通嵌竇移山媚户牖岌嶪樓觀合歘吸風雷走崖隂翡<lb/>
<pb n="KR2k0097_WYG_021-13a"/>
翠吟海窟蛟鼉吼燕趙矜麗人搜剔充妃后君臣互沉<lb/>
湎斯道詎能久嗚呼花石費銖錙盡官取北風卷黄屋<lb/>
此地竟誰守迢迢五國城二龍回其首向使任忠良邦<lb/>
國得滅否余來值寒暮悲歌坐林藪狐狸竄古壘破瓦<lb/>
沒藜莠孤城峙我前蒼蒼日將酉<lb/>
　　　正徳四年七夕上方寺作　　李夢陽<lb/>
逸人厭囂俗達士樂閒勝乃兹城中林而非車馬徑積<lb/>
雨豁新霽雲石掩秋映微陽下孤塔潦水夾明鏡巳疑<lb/>
<pb n="KR2k0097_WYG_021-13b"/>
塵寰隔况覩蓮方淨豈惟慕真覺亦以叩詮證𤣥蟬共<lb/>
西夕浮雲本無定<lb/>
　　　戊寅早春上方寺　　　　　　李夢陽<lb/>
逾年罔涉兹過之門巷疑匪畏霜露辰肯與春事期徑<lb/>
蘭芊故叢苑松發新蕤陟丘念廢居升危眺回漪抱以<lb/>
幽曠豁情縁悽愴移驚風遞虛塔振振空廊悲得遣復<lb/>
安較勞生良爾嗤<lb/>
　　　梁臺懷古五首　　　　　　　　李濂<lb/>
<pb n="KR2k0097_WYG_021-14a"/>
晨出南薫門駕言登吹臺鄒枚骨已朽梁王安在哉吁<lb/>
嗟歌舞地樵牧令人哀<lb/>
　　　二<lb/>
世運㡬興廢宮殿皆蕪沒汴水無停波嵗月去超忽不<lb/>
見古時人荒臺上新月<lb/>
　　　三<lb/>
梁苑久云廢梁臺亦已頽當日脩竹園寂寞狐兔馳秋<lb/>
風吹禾黍異代使人悲<lb/>
<pb n="KR2k0097_WYG_021-14b"/>
　　　四<lb/>
我登梁王臺臺平臨古陌夷門一夜雨秋草滿川碧不<lb/>
聞歌吹聲孤遊旅愁積<lb/>
　　　五<lb/>
柳色古臺煙遺宮今作田梁州三月暮楊花飛白綿載<lb/>
酒登遊日猶疑賦雪天<lb/>
　<lb/>
　汴京遺蹟志巻二十一<lb/>
</p>
<p>
</p>
  </div>
</body>
</text>
</TEI>
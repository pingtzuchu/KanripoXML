<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>汴京遺蹟志巻十六</head>
    <p>
<pb n="KR2k0097_WYG_016-1a"/>
欽定四庫全書<lb/>
　汴京遺蹟志巻十六　　　　明　李濓　撰<lb/>
　　藝文三<lb/>
　　碑<lb/>
　　　上清儲祥宫碑　　　　　　　宋蘇軾<lb/>
元祐六年六月丙午制詔臣軾上清儲祥宫成當書其<lb/>
事於石臣軾拜手稽首言曰臣以書命待罪北門記事<lb/>
之成職也然臣愚不知宫之所以廢與興凡材用之所<lb/>
<pb n="KR2k0097_WYG_016-1b"/>
從出敢昧死請乃命有司具其事以詔臣軾始太宗皇<lb/>
帝以聖文神武佐太祖定天下既即位盡以太祖所賜<lb/>
金帛作上清宫朝陽門之内旌興王之功且為五代兵<lb/>
革之餘遺民赤子請命上帝以至道元年正月宫成民<lb/>
不知勞天下頌之至慶厯三年十二月有司不戒于火<lb/>
一夕而燼自是為荆棘瓦礫之塲凡三十七年元豐二<lb/>
年二月神宗皇帝始命道士王太初居宫之故地以法<lb/>
籙符水為民禳禬民趨歸之稍以其力修復祠宇詔用<lb/>
<pb n="KR2k0097_WYG_016-2a"/>
日者言以宫之所在為國家子孫也乃賜名上清儲祥<lb/>
宫且賜度牒與佛廟神祠之遺利為錢一千七百四十<lb/>
七萬又以官田十四頃給之刻玉如漢張道陵所用印<lb/>
及所被冠佩劔履以賜太初所以寵之者甚備宫未成<lb/>
者十八而太初卒太皇太后聞之喟然嘆曰民不可勞<lb/>
也兵不可役也大司徒錢不可發也而先帝之意不可<lb/>
以不成乃敇禁中供奉之物務從約損斥賣珠玉以巨<lb/>
萬計凡所謂以天下養者悉歸之儲祥積㑹所賜為<lb/>
<pb n="KR2k0097_WYG_016-2b"/>
錢一萬七千六百二十八萬而宫乃成内出白金六千<lb/>
三百餘兩以為香火𤓰華之用召道士劉應真嗣行太<lb/>
初之法命入内供奉官陳衍典領其事起四年之春訖<lb/>
六年之秋為三門兩廡中大殿三旁小殿九鐘經樓二<lb/>
石壇一建齋殿于東以待臨幸築道館于西以居其徒<lb/>
凡七百餘間雄麗靚深為天下偉觀而民不知有司不<lb/>
與焉嗚呼其可謂至徳也己矣臣謹按道家者流本出<lb/>
於黄帝老子其道以清凈無為為宗以虚明應物為用<lb/>
<pb n="KR2k0097_WYG_016-3a"/>
以慈儉不爭為行合於周易何思何慮論語仁者靜夀<lb/>
之説如是而己自秦漢以來始用方士言乃有飛僊變<lb/>
化之術黄庭大洞之法太上天真木公金母之號延夀<lb/>
赤明龍漢開皇之紀天皇太乙紫微北極之祀下至於<lb/>
丹藥竒技符籙小數皆歸於道家學者不能必其有無<lb/>
然臣嘗竊論之黄帝老子之道本也方士之言末也修<lb/>
其本而末自應故仁義不施則韶濩之樂不能以降天<lb/>
神忠信不立則射鄉之禮不能以致刑措漢興葢公治<lb/>
<pb n="KR2k0097_WYG_016-3b"/>
黄老而曹參師其言以為治道貴清靜而民自定以此<lb/>
為政天下歌之曰蕭何為法講若畫一曹參代之守而<lb/>
勿失載其清靜民以寕壹其後文景之治大率依本黄<lb/>
老清心省事薄歛緩獄不言兵而天下富臣觀上與太<lb/>
皇太后所以治天下者可謂至矣檢身以律物故不怒<lb/>
而威捐利以予民故不藏而富屈已以消兵故不戰而<lb/>
勝虚心以觀世故不察而明雖黄帝老子其何以加此<lb/>
本既立矣則又惡衣菲食卑宫室陋器用斥其贏餘以<lb/>
<pb n="KR2k0097_WYG_016-4a"/>
成此宫上以終先帝未究之志下以為子孫無疆之福<lb/>
宫成之日民大和㑹鼓舞謳歌聲聞于天天地喜答神<lb/>
祇來格祝史無求福禄自至時萬時億永作神主故曰<lb/>
脩其本而末自應豈不然哉臣既書其事皇帝若曰大<lb/>
哉太祖之功太宗之徳神宗之志而聖母成之汝作銘<lb/>
詩而朕書其首曰上清儲祥宫碑臣軾拜手稽首獻銘<lb/>
曰<lb/>
天之蒼蒼正色非邪其視下也亦若斯也我作上清儲<lb/>
<pb n="KR2k0097_WYG_016-4b"/>
祥之宫無以來之其肯我從元祐之政媚于上下何修<lb/>
何營曰是四者民懷其仁吏服其亷鬼畏其正神予其<lb/>
謙帝既子民維子之視云何事帝而瘠其子允哲文母<lb/>
以公滅私作宫千柱人初不知於皇祖宗在帝左右風<lb/>
馬雲車從帝來狩閲視新宫察民之言佑我文母及其<lb/>
孝孫孝孫來饗左右耆耉無競維人以燕我後多士為<lb/>
祥文母所培我膺受之篤其成材千石之鐘萬石之簴<lb/>
相以銘詩震于四海<lb/>
<pb n="KR2k0097_WYG_016-5a"/>
　　　汴梁廟學碑　　　　　　　元姚燧<lb/>
自魯哀公十六年當周敬王四十一年壬戌孔子卒厯<lb/>
六國秦漢至孝武即位之年辛丑為三百四十年其聞<lb/>
知者纔司馬遷一人而止耳既編其年與夫言行出處<lb/>
之槩為世家又為弟子傳識其居里問對與夫經事何<lb/>
君又考知其少孔子幾何嵗皆孔門弟子與孟氏所未<lb/>
著其有功聖門真非淺淺哉然猶有一二可疑者其説<lb/>
世家弟子葢三千焉身通六藝者七十二人而弟子𫝊<lb/>
<pb n="KR2k0097_WYG_016-5b"/>
則曰孔子曰受業身通者七十有七人皆異能之士也<lb/>
夫既曰身通六藝矣雖未盡合聖人為教之本然而猶<lb/>
有所指名也其曰受業身通竟不發為所通何業又曰<lb/>
皆異能之士聖人為教于以脩叙彛倫而容異能者于<lb/>
其間乎孔子自言七十有七人則七十二人者誰後是<lb/>
五人邪其為傳先顔囘曽參而後無繇蒧固己戾於明<lb/>
人倫其甚誤至以闞止子我為宰予又曰孔子之所嚴<lb/>
事者於周則老子於衛蘧伯玉於楚老萊子於鄭子産<lb/>
<pb n="KR2k0097_WYG_016-6a"/>
於齊晏平仲於魯孟公綽孔子於公綽止稱其不欲與<lb/>
優為趙魏老子産有君子之道四其他不足者亦多也<lb/>
老萊子書今存其為道術尚黄帝老子為聖人所與者<lb/>
不經見子入太廟每事問况老子周守藏室之史問禮<lb/>
則有之使及見其書曰失道而後徳失徳而後仁失仁<lb/>
而後義失義而後禮夫仁義禮根於人心之固有而眎<lb/>
為世降之不同未必不見黜於孔子况為其道乎哉惟<lb/>
蘧伯玉寡過未能為不悖於聖學故與之特深至漢文<lb/>
<pb n="KR2k0097_WYG_016-6b"/>
翁圖石室列之七十二人中亦可灼其非師而實弟子<lb/>
云晏平仲者如遷之言足以暴其人賊聖賢之罪何也<lb/>
夫人既嚴事乎己茍於學術之僻歸宿之差何害於明<lb/>
告當欲封孔子尼谿之田乃説其君景公曰儒者滑稽<lb/>
不可軌法倨傲自順不可為下崇喪遂哀破産厚𦵏不<lb/>
可為俗游説乞貸不可為國盛容飾繁登降累世不能<lb/>
殫其學當年不能究其禮非所以移齊俗而先細民也<lb/>
報人嚴事之道者固如是乎哉先儒嘗疑晏子尚儉墨<lb/>
<pb n="KR2k0097_WYG_016-7a"/>
子欲貴其道取必於晏子之言不然何為亦見墨子之<lb/>
書而遷辨之不明也又自叙曰儒者不能通其學當年<lb/>
不能究其理愽而寡要勞而少功由是知二語者非必<lb/>
一出晏子乃遷薄儒素定於胷中者也杜預春秋傳叙<lb/>
曰子路欲使門人為臣孔子以為欺天而云仲尼素王<lb/>
丘明素臣又非通論也其享配諸位善乎柳完元序道<lb/>
州廟碑曰從於陳蔡亦各有號言出一時非盡其徒也<lb/>
于後失厥所謂妄意科等坐祀十人以為哲豈夫子志<lb/>
<pb n="KR2k0097_WYG_016-7b"/>
哉况祀無繇蒧鯉於庭其失至於崇子而抑父又非遷<lb/>
之為傳矣夫為是學宫将以明人倫於天下而倒施錯<lb/>
置於數筵之地如此奚以為訓又在在之廟皆泥像其<lb/>
中北史敢以造泥人銅人者門誅則泥人固非中立為<lb/>
主以祀聖人法也後世莫覺其非亦化其道而為之郡<lb/>
異縣殊不一其状長短豐瘠老少美惡惟其工之巧拙<lb/>
是隨就使盡善亦豈其生盛徳之容甚非神而明之無<lb/>
聲無臭之道也曰是溺習之己然若何而變曰人臣有<lb/>
<pb n="KR2k0097_WYG_016-8a"/>
見上布是區區則可若夫議禮也制度也考文也天子<lb/>
司之亦幸一旦遑於稽古之事學禮之臣必有能䇿其<lb/>
一二得所當議者矣至元庚寅汴梁新廟成學録劉元<lb/>
佐為状以其府諸公之意求記其由故燧首之以此<lb/>
　　　河南省城脩五門碑　　　　明李夢陽<lb/>
河南省城者宋之内京城也是城也起自五代至宋而<lb/>
益飭神宗時則更築新城於外今曰土城者是也宋亡<lb/>
入金厯元外城毁而内城存我髙皇帝定天下也蹕於<lb/>
<pb n="KR2k0097_WYG_016-8b"/>
汴駐焉但遣将北伐於是升汴為京設衞十有六填實<lb/>
之守焉是故是城也繕之視他城堅甃皆磚也然又重<lb/>
磚而城根磚若石入之地又數尺天順辛巳河灌城乃<lb/>
獨其北門䧟而是城也自降而為省也置王府三司又<lb/>
調十五衛去遂空其四隅斥鹵水國又今百五十年故<lb/>
其城若門雖大勢巍壮而中損蝕者不少矣嘉靖元年<lb/>
太監吕公來鎮茲土登城躡樓俛仰者久之乃嘅然而<lb/>
嘆曰諺有之曰些小不補直至尺五是城也及今脩之<lb/>
<pb n="KR2k0097_WYG_016-9a"/>
費猶省也夫門者城之喉樓者門之冕也城脩宜自門<lb/>
始於是集三司長暨庶尹羣吏議城事已又謀之撫按<lb/>
之臣乃僉罔恊於厥廸於是吕公則毅然任曰天子勑<lb/>
憲之來也若曰城池軍馬汝飭汝覈今之舉固費省而<lb/>
功倍者乃僉罔恊於厥廸僉曰動大衆者占之人舉大<lb/>
事者審乎時事莫大於城城非大動衆不集今兵饉疫<lb/>
癘我民未和記有之曰因天事天因地事地度時未若<lb/>
占人靡和其何城之為吕公曰嗟天下不有惠而不費<lb/>
<pb n="KR2k0097_WYG_016-9b"/>
勞而弗怨者乎是城也先其五門及西關土城若門計<lb/>
費萬金耳今無碍帑金若干斤更稍稍益之便足矣夫<lb/>
汴舊京也游食者夥饉則歸之盗兵城之役誠計日傭<lb/>
之菜色可活而亡命可收也如是則不動衆而大事集<lb/>
矣僉曰竊又聞之事無巨細人存則行是城也前脩之<lb/>
者屢矣然上侵而下漁費倍而效寡又土木之役破除<lb/>
易而稽察難吕公曰嗟利弊由人者耳茍子之不欲雖<lb/>
賞之不竊予嘗奉命脩京之東門矣人無玩心工無耗<lb/>
<pb n="KR2k0097_WYG_016-10a"/>
財是城也舉度不中厥惟予咎於是廵撫都御史何公<lb/>
廵按御史王公清軍御史喻公暨三司長稔知吕公賢<lb/>
又計帑金得十之六七㑹又有東冦閉城而門之樞朽<lb/>
鐡葉爛脱於是僉議始同而城之役興矣是役也始於<lb/>
東門程能計日經費節力奨勤黜惰勾稽有簿大持小<lb/>
維工傭稱事執信布義聴其自來凡城之材礪鍛磚堊<lb/>
木石槱炭膠角顔采皆公市平取官靡告困民罔知勞<lb/>
一門既一門繼五門既土城若門繼行之有序匪棘匪<lb/>
<pb n="KR2k0097_WYG_016-10b"/>
紓革之仍之各適厥中於是撤朽剜蝕植頽築虚凸凹<lb/>
完齾濬淺䟽塞逺而望之樓櫓翬赫粉堞煥如堅者屹<lb/>
屹深者鬱鬱直者嵂嵂横者翼翼廹而察之石楣鐡樞<lb/>
虹梁臥衝隍塹縈輸葢一夫當關萬夫莫前者也登而<lb/>
覽之嵩行失險大河奪色俯而視之司府填委倉庫充<lb/>
實旌棨甲胄周廬是嚴足以域民威暴壮氣助武然計<lb/>
之則費省要之則功倍斯何也所謂事無巨細人存則<lb/>
行者也廵撫王公廵按俞公清軍戴公之來頗亦異同<lb/>
<pb n="KR2k0097_WYG_016-11a"/>
於斯城及見吕公賢乃亦咸相于厥成乃吕公則愈心<lb/>
於城事時時出督勞之曰嗟爾官爾工爾傭毋欺毋玩<lb/>
毋自阱爾躬是故一門成則盡徙其餘于他門即拳石<lb/>
塊礫寸鐡尺朩敝杵壞畚無妄棄者汴之為水也出城<lb/>
則甘於是吕公周覽而嘆曰嗟設卒有冦至小門扄大<lb/>
門鑰乗障之士瞭陴之子守麾之吏渇也奚救之矣乃<lb/>
黙禱於卜門穿一井五井皆甘是時布政左使劉公右<lb/>
使宋公實經厥費按察使張公都指揮徐公贊畫為力<lb/>
<pb n="KR2k0097_WYG_016-11b"/>
乃僉議伐石為碑樹之南薰門月城亭焉以紀實詔來<lb/>
且張城大脩之本也城門故各有廟是役也亦各新之<lb/>
而嚴其祀或問李子曰先王之建邦也必城焉急然孟<lb/>
子則云固國不以山蹊之險何也李子曰斯惡夫專事<lb/>
地者也非天不生非地不形非人不成是故先王之為<lb/>
治也内外交飭本末具脩順時豫防設嶮為固人心雖<lb/>
和守戰是憂故曰重門擊柝以待暴客故城者民之扞<lb/>
也障内而嚴外者也雖然詩有之矣赳赳武夫公侯干<lb/>
<pb n="KR2k0097_WYG_016-12a"/>
城又曰宗子維城故不天則悖不地則害不人則空故<lb/>
人者本也孟子所謂地利不如人和者也善為治者本<lb/>
末外内交飭而具修可也<lb/>
　　　禹廟碑　　　　　　　　　　李夢陽<lb/>
李子游于禹廟之臺覽長河之防孤城古宫平沙四漫<lb/>
遐睇故流北盡碣石九𣲖湮淤雲草浩浩於是愴然而<lb/>
悲曰嗟乎予於是知王霸之功也霸之功驩久之疑王<lb/>
之功忘久之思昔者禹之治水也導川為陸易<graphic n="KR1142" url="https://raw.githubusercontent.com/kanripo/KR-Gaiji/master/images/KR1142.png" mimeType="image/png"/>為寕<lb/>
<pb n="KR2k0097_WYG_016-12b"/>
地以之平天以之成去巢就廬而粒而耕生生至今者<lb/>
固其功也所謂萬世永賴者也然問之耕者弗知粒者<lb/>
弗知廬者弗知寕者弗知陸者弗知故曰王之功忘譬<lb/>
之天生物而物忘之泳者忘其川栖者忘其枝民者忘<lb/>
其聖人非忘之也不知之也不知自忘及其菑也號呼<lb/>
而祈恤於是智者則指之所從來而廟者興矣河盟津<lb/>
東也蹙曠肆悍勢猶建瓴堤堰一决數郡魚鼈於是昏<lb/>
墊之民匍匐詣廟稽首號曰王在吾奚溺而防丁堰夫<lb/>
<pb n="KR2k0097_WYG_016-13a"/>
樁户草門輸築困苦則又各詣廟稽首號曰王在吾奚<lb/>
役斯所謂思也故不忘不大不思不深深莫如地大莫<lb/>
如天王之道也伯者非不功也然不能使之不忘而不<lb/>
能使之不疑何也不忘者小小則近近則淺淺則疑如<lb/>
秦穆賜食善馬肉酒是也夫天下未聞有廟桓文者也<lb/>
故曰予觀禹廟而知王霸之功也或問湯文不廟李子<lb/>
曰聖人各有其至堯仁舜孝禹功湯義文王之忠周公<lb/>
之才孔子之學是也夫功者切乎菑者也大梁以菑故<lb/>
<pb n="KR2k0097_WYG_016-13b"/>
是故獨廟禹是時監察御史澶州王子㑹按河南登臺<lb/>
四顧乃亦愴然而悲曰嗟乎予於是而知功之言徴也<lb/>
吾少也覽嘗躡州城眺滄渤南目大梁之墟乃今厯三<lb/>
河攬淮泗極洪流而盡滔滔使非有神者主之桑而海<lb/>
者乆矣尚能粒邪耕邪廬邪能<graphic n="KR1142" url="https://raw.githubusercontent.com/kanripo/KR-Gaiji/master/images/KR1142.png" mimeType="image/png"/>者寕邪川者陸邪嗟<lb/>
乎予於是而知功之言徴也所謂微禹吾其魚者邪所<lb/>
謂美哉勤而不徳者邪於是飭所司葺其廟而屬李子<lb/>
碑焉王子名溱以嘉靖元年春按河南明年秋代去乃<lb/>
<pb n="KR2k0097_WYG_016-14a"/>
李子則為迎送神辭三章俾祭者歌之侑神焉其辭曰<lb/>
天門兮顯闢赫赤赤兮雲吐窈黄屋兮陸離靈總總兮<lb/>
上下羗若來兮儵不見不見兮奈何望美人兮徒怨苦<lb/>
横四海兮怒波<hi>右迎神</hi>
絙絃兮鏜鼓神不來兮誰怒執河伯兮顯戮飭陽侯兮<lb/>
清路靈□靄兮來至風泠泠兮堂户舞我兮我醑尸既<lb/>
飽兮顔酡惠我人兮乃土乃粒日云暮兮尸奈何<hi>右降神</hi>
風九河兮濤暮雲曀曀兮昏雨王駕鳳兮驂文魚龍翼<lb/>
<pb n="KR2k0097_WYG_016-14b"/>
翼兮兩旟悵佳期兮難屢心有愛兮易離愛君兮思君<lb/>
肴芳兮酒芬君歸來兮庇我民兮<hi>右送神</hi>
　　　少保兵部尚書于公祠碑　　李夢陽<lb/>
開封城馬軍衙橋西故有于少保祠云初公以定傾保<lb/>
大之功居無何而死於是天下人聞公死咸驚而疑而<lb/>
涕泣語曰鷺鷥氷上走何處尋魚嗛而公前廵撫河南<lb/>
時實廨馬軍衙橋西而梁父老於是聞公死則咸涕泣<lb/>
日相率潜謁公故廨為位哭奠焉㑹純皇帝立詔曰少<lb/>
<pb n="KR2k0097_WYG_016-15a"/>
保謙寃宥其家而遣祭其墓乃梁父老則又咸涕泣相<lb/>
率私起祠故廨旁祠公伏臘忌梁父老則把香曵笻趿<lb/>
履若少壮咸翼如不期至稽首祠下哭填門塞户矣㑹<lb/>
又敬皇帝立詔曰少保謙贈特進光禄大夫柱國太傅<lb/>
謚肅愍立祠嵗春秋祠之而曰旌功祠於是梁父老則<lb/>
又咸涕泣相率數百千人詣闕門伏訴少保謙前兵部<lb/>
侍郎時廵撫功云願梁立祠如杭祠不報而梁父老歸<lb/>
伏臘忌嵗仍聚哭公于私祠今三十年餘矣正徳十年<lb/>
<pb n="KR2k0097_WYG_016-15b"/>
監察御史廵按張君清軍許君並謁公祠下見其門屋<lb/>
三門僅存堂欹漏欲頽矣鴿雀擾擾栱棟䑕走鴟嘯周<lb/>
垣盡圯羊猪外來於是悄然思俯而悲也已仰而欷曰<lb/>
嗟斯非梁地邪宋不此都哉靖康之事千載銜焉二帝<lb/>
不南矣夫定傾者世保大者食澤流者思故祠之言思<lb/>
也血食使之世者也於是下令曰少保祠撤故易腐扶<lb/>
欹植頽起圮新而繪堊而級而隅而榮而序備矣曰謁<lb/>
者奚止也則重而堂器奚貯也則翼而廊而道士𤣥林<lb/>
<pb n="KR2k0097_WYG_016-16a"/>
守焉西北隅其房也望之栗栗而巉巉枚枚焉嚴嚴是<lb/>
使之世者之道也李夢陽曰予觀今人論肅愍公事未<lb/>
嘗不酸鼻流涕焉葢傷為臣不易云夫事莫大於君出<lb/>
敵入排遷主戰四者旦夕之勢而存亡之判也乃今人<lb/>
議則異是或見鮑荘事輒曰夫葵猶能衛其足然獨不<lb/>
思勇士不忘喪其元乎孟子曰所欲有甚於生者故生<lb/>
而有所不用也然将軍蠡留侯良功成身抽天下兩髙<lb/>
焉此又何焉於乎難言乎難言乎豈所謂計免者非忠<lb/>
<pb n="KR2k0097_WYG_016-16b"/>
貪盛者違智歟而方額森擁太上皇大同城下勒降也大<lb/>
同人登城謝曰賴天地宗社之靈國有君矣至宣府城<lb/>
下宣府人登城謝曰賴天地宗社之靈國有君矣至京<lb/>
城下京城人又謝曰賴天地宗社之靈國有君矣於是<lb/>
公颺言曰豈不聞社稷為重君為輕斯言也事以之成<lb/>
疑以之生者歟且太子之易南宫之錮二者有能為公<lb/>
恕者否邪公有不如意輒拊膺忿曰此一腔血竟灑何<lb/>
地聞其言孰非酸鼻流涕者而獨咎予也於乎傷乎傷<lb/>
<pb n="KR2k0097_WYG_016-17a"/>
乎雖然宗澤岳飛非下於人者艱難百戰卒愠衂而死<lb/>
若公者死可矣死可矣公廵撫諸所業載傳状乃今不<lb/>
復述第述其終始若是亦大者云祠脩於是年春越夏<lb/>
告成張君名淮南皮人許君名完丹徒人事祠事者開<lb/>
封知府賀君鋭也系之詩曰<lb/>
於鑠旋運曷平不陂康屯傾否哲者斯利於維哲英鑒<lb/>
精含貞匪時曷徴匪猷曷興靡疑靡驚厥伐用成厥育<lb/>
是輕委躬於誠蛇何盤社龍何在野乾樞卼□日月易<lb/>
<pb n="KR2k0097_WYG_016-17b"/>
舎惷爾乃賊乃奰國邑之亂之訌陵廟岌岌公丁其時<lb/>
矢身以殉山仡排議不戁不震僉曰和宜公曰有戰四<lb/>
方之事譬絲游刃帝畀弗疑公泣視師義激六軍如虎<lb/>
如羆惟直斯壮人心干城肅肅我壘悠悠我旌羯奴喙<lb/>
突疆埸載清載清載寕皇歸於京古曰荷難今謂曰癡<lb/>
忠古爰嘉今胡嫉而何讒非名何毁非功孰讒靡和孰<lb/>
毁弗同彼巧彼荏厥膚斯厲古則曰直今曲自為於乎<lb/>
少保時晦時昭古誰無死死有榮褒峩峩廟祠棟隆崇<lb/>
<pb n="KR2k0097_WYG_016-18a"/>
基神之遊之斾斾其旗白馬朱衣有風凄其歘其有光<lb/>
若徃若來即而罔見跂望漣洏茲邦哿居氓實爾思<lb/>
　　　𤣥帝廟碑　　　　　　　　　李濓<lb/>
汴城南三十八里曰陶村其地葢曰陶令公墓云元至<lb/>
正間名大張村仁夀鄉今名木魚寺縁寺建而號厥地<lb/>
也寺之後故有𤣥帝廟土人稱其地曰廟兒岡岡存而<lb/>
廟廢矣正徳辛已六月鄉民張鵬募縁王守定倡率重<lb/>
脩之乃築崇基起立神殿三間繚以周垣樹以嘉木左<lb/>
<pb n="KR2k0097_WYG_016-18b"/>
碑右鐘兩亭翼然規制視昔加閎焉逾年告成乃屬濓<lb/>
紀其事刻之樂石以垂永久夫𤣥帝者北方之神也傳<lb/>
曰北宫黒帝其精𤣥武是故在天為虚危之宿在地託<lb/>
龜蛇之靈在五行為水在五色為𤣥而其數則一也神<lb/>
理不言應以象類故見其象類神可徴矣夫神之在天<lb/>
下如風之嘘谷所觸皆通如水之行地無徃弗逹榔梅<lb/>
之蹟五龍之異非其彰彰顯著者乎濓汴人也㓜聞長<lb/>
老言宋天禧初有龜蛇見於繁臺之東南因建真武堂<lb/>
<pb n="KR2k0097_WYG_016-19a"/>
於其地無何泉涌堂側汲之靡竭負疾疫者㪺飲輒愈<lb/>
詔建祥源觀凡六百一十餘區以祠神茲地茲廟其建<lb/>
於斯時邪祭法曰聖王之制祭祀也能禦大菑則祀之<lb/>
能捍大患則祀之自唐貞觀以來神之禦菑捍患圖冊<lb/>
不可勝紀若渥雨應姚簡之禱雪晴濟戴䕫之軍其在<lb/>
國朝尤著靈響然則廟而祀之者禮也祀之孔䖍者誠<lb/>
也禮以逹誠誠以歆㝠闔境之民将庇神之休雨暘時<lb/>
若百榖嵗登永躋仁夀之域則神有功於民而民非諂<lb/>
<pb n="KR2k0097_WYG_016-19b"/>
於神矣乃若出貲脩廟者之姓名悉載之碑隂<lb/>
　　　河南省城重脩鼓樓碑　　　　　李濓<lb/>
夫樓奚以鼓稱也貯壺漏戒昏曉嚴晷度敬人時王政<lb/>
之所必先者也古之聖人配天作則仰釐七曜俯順五<lb/>
辰乃建日官俾典壺漏籌無停刻枹無紊舉晝夜聿分<lb/>
節序靡忒是故堯欽厯象舜在璣衡周專挈壺其道一<lb/>
也曽謂更鼓非王政之先務乎河南省城宋之京都也<lb/>
舊有鼓樓傾圮弗治景泰庚午嘗修之適霪雨而罷天<lb/>
<pb n="KR2k0097_WYG_016-20a"/>
順辛已再脩之適河决而罷人皆曰無葺鼓樓葺必有<lb/>
水患故日就頽廢久無議脩之者嘉靖元年内官監太<lb/>
監陽信吕公憲來鎮是邦矚樓之敝憮然而嘆曰樓以<lb/>
藏鼓鼓以傳漏凡我出作入息之氓咸聴此以從事顧<lb/>
可使傾圮如此哉乃咨於撫按臺臣暨藩臬郡庶尹咸<lb/>
是之或有以雨潦河漲沮者公颺言於衆曰霪雨者隂<lb/>
陽之愆也河决者地道之變也夫何預於樓吾茍役民<lb/>
以時動民以道不侈財不妨稼則隂陽和而地道順矣<lb/>
<pb n="KR2k0097_WYG_016-20b"/>
夫何雨河之慮乎於是選吏董工鳩徒獻力程藝稽勞<lb/>
賞勤作怠公日臨臺趾以勸相之是故財無耗竊工無<lb/>
簡畧不踰年而告成亦竟無雨河之患是役也經始於<lb/>
丁亥之春基築於夏臺畢於秋樓完於冬更漏分明四<lb/>
境遐聞形勢岧嶤一方壮觀葢百餘年因循未舉者而<lb/>
一旦舉之非公識治體重民時得人心服衆口而能若<lb/>
是乎汴之卿大夫里居者謂公排浮議以脩廢墜吾民<lb/>
宜百世思之乃買石樹碑謁余文以紀其事余聿嘉厥<lb/>
<pb n="KR2k0097_WYG_016-21a"/>
功之有成也輒敢原王政以為説如此嗚呼登斯樓者<lb/>
其尚知所自哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0097_WYG_016-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　汴京遺蹟志巻十六<lb/>
</p>
<p>
</p>
  </div>
</body>
</text>
</TEI>
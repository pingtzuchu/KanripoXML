<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>汴京遺蹟志巻十七</head>
    <p>
<pb n="KR2k0097_WYG_017-1a"/>
欽定四庫全書<lb/>
　汴京遺蹟志巻十七　　　　明　李濓　撰<lb/>
　　藝文四<lb/>
　　墓碑<lb/>
　　　清邊郡王楊燕竒碑文　　　　唐韓愈<lb/>
公諱燕竒字燕竒𢎞農華隂人也大父知古祁州司倉<lb/>
烈考文誨天寶中實為平盧衙前兵馬使位至特進檢<lb/>
校太子賔客封𢎞農郡開國伯世掌諸蕃互市恩信著<lb/>
<pb n="KR2k0097_WYG_017-1b"/>
明夷人慕之禄山之亂公年幾二十進言於其父曰大<lb/>
人守官宜不得去王室在難某其行矣其父為之請於<lb/>
戎帥遂率諸将校之子弟各一人間道趨闕變服詭行<lb/>
日倍百里天子嘉之特拜左金吾衛大将軍員外置賜<lb/>
勲上柱國寶應二年春詔從僕射田公平劉展又從下<lb/>
河北大厯八年帥師納戎帥勉于滑州九年從朝于京<lb/>
師建中二年城汴州功勞居多三年從攻李希烈先登<lb/>
貞元二年從司徒劉公復汴州十二年與諸将執以城<lb/>
<pb n="KR2k0097_WYG_017-2a"/>
叛者歸之于京師事平授御史大夫食實封百户賜繒<lb/>
綵有加十四年年六十一五月某日終于家自始命左<lb/>
金吾大将軍凡十五遷為御史大夫職為節度押衙右<lb/>
廂兵馬使兼馬軍先鋒兵馬使階為特進勲為上柱國<lb/>
爵為清邊郡王食虚邑自三百户至三千户真食五百<lb/>
户終焉公結髪從軍四十餘年敵攻無堅城守必完臨<lb/>
危蹈難歔欷感發乗機應㑹捷出神怪不畏義死不榮<lb/>
幸生故其事君無疑行其事上無間言初僕射田公其<lb/>
<pb n="KR2k0097_WYG_017-2b"/>
母隔於冀州公獨請徃迎之經營賊城出入死地卒致<lb/>
其母田公徳之約為父子故公始姓田氏田公終而後<lb/>
復其族焉嗣子通王屬良禎以其年十月庚寅𦵏公于<lb/>
開封縣魯陵岡隴西郡夫人李氏祔焉夫人清夷郡太<lb/>
守祐之孫漁陽郡長史獻之女柔嘉淑明先公而殂有<lb/>
男四人女三人後夫人河南郡夫人雍氏某官之孫某<lb/>
官之女有男一人女二人咸有至性純行夫人同仁均<lb/>
養親族不知異焉君子於是知楊公之徳又行於家也<lb/>
<pb n="KR2k0097_WYG_017-3a"/>
銘曰<lb/>
烈烈大夫逢時之虞感泣辭親從難于秦維茲爰始遂<lb/>
勤其事四十餘年或禆或專攻牢保危爵位已隮既明<lb/>
且慎終老無隳魯陵之岡蔡河在側烝烝孝子思顯勲<lb/>
績斵石于此式垂後嗣<lb/>
　　墓誌<lb/>
　　　故貝州司法㕘軍李君墓誌　　　韓愈<lb/>
貞元十七年九月丁卯隴西李翺合𦵏其皇祖考貝州<lb/>
<pb n="KR2k0097_WYG_017-3b"/>
司法㕘軍楚金皇祖妣清河崔氏夫人于汴州開封縣<lb/>
某里昌黎韓愈紀其世著其徳行以識其𦵏其世曰由<lb/>
梁武昭王六世至司空司空之後二世為刺史清淵侯<lb/>
由侯至于貝州凡五世其徳行曰事其兄如事其父其<lb/>
行不敢有出焉其夫人事其姒如事其姑其於家不敢<lb/>
有專焉其在貝州其刺史不悦於民将去官民相率讙<lb/>
譁手瓦石胥其出擊之刺史匿不敢出州縣吏由别駕<lb/>
己下不敢禁司法君奮曰是何敢爾屬小吏百餘人持<lb/>
<pb n="KR2k0097_WYG_017-4a"/>
兵仗以出立朩而署之曰刺史出民有敢觀者殺之朩<lb/>
下民聞皆驚相告散去後刺史至加擢任貝州由是大<lb/>
理其𦵏曰翺既遷貝州君之喪于貝州殯于開封遂遷<lb/>
夫人之喪于楚州八月辛亥至于開封壙于丁已墳于<lb/>
九月辛酉窆于丁卯人謂李氏世家也侯之後五世仕<lb/>
不遂藴必發其起而大乎四十年而其兄之子衡始至<lb/>
户部侍郎君之子四人官又卑翺其孫也有道而甚文<lb/>
固於是乎在<lb/>
<pb n="KR2k0097_WYG_017-4b"/>
　　　徐文質墓誌銘　　　　　　宋穆脩<lb/>
進士徐孝山喪其父執喪之三日以其友張生道卿所<lb/>
録父事拜且泣復授之張生并繼以語俾來請曰孝山<lb/>
未即殞生尚惟喪事不可緩将卜𦵏以某日期日且廹<lb/>
敢迹其實託銘於先生用刻而納之以光永幽穸予既<lb/>
受而閲其始卒乃謂曰是𦵏也葢得其禮矣比是今貴<lb/>
家富族将𦵏其先必惑𦵏師説拘以嵗月畏忌大至違<lb/>
禮過時久而不克𦵏者多矣生能𦵏以其道正合士禮<lb/>
<pb n="KR2k0097_WYG_017-5a"/>
踰月之制此獨可尚又安得拒請而勿銘也按君諱文<lb/>
質字處中其先祖父嘗寓籍并土之文水逮君之考氏<lb/>
既而復㑹朝廷以兵取太原太原平大徙并民入處之<lb/>
京輔考於時與其族來至京師遂家焉自是得遊太學<lb/>
為生徒治春秋經傳前後四舉有司竟不及禄而終考<lb/>
始娶潁川陳氏女亡再娶清河張氏生男子二人女子<lb/>
二人次子文蔚少卒獨君為前室陳氏所生二女子今<lb/>
皆適京師良族由君而下始為京師里人凡并人其俗<lb/>
<pb n="KR2k0097_WYG_017-5b"/>
剛厚而勤嗇能節損以立衣食諸來徙之户初雖貧極<lb/>
者居久而皆為富室矧其宿有齎者葢可知故考亦用<lb/>
是而殖其家考之歿貽其規法於君君於此益為之善<lb/>
守者也君嘗念陳氏早世又傷父之不逮故事後親彌<lb/>
盡其力無何數年母張氏又終初君亦嘗授經於儒官<lb/>
馬龜符有慕仕進心至悼親之繼喪顧門中時無彊子<lb/>
弟可任懼覆先人遺業則為不肖子因刻力事生於家<lb/>
非時慶弔大事不出門如此者葢有年天聖八年適五<lb/>
<pb n="KR2k0097_WYG_017-6a"/>
十忽得疾醫累月弗愈以是年七月十七日卒於居君<lb/>
凡四娶室輒有喪有四男五女初室李氏無子長子孝<lb/>
山出次室李氏景山徳山皆未及娶五女子亦幼在室<lb/>
孝山有諸弟妹合族謀𦵏得其年八月之二十一日藏<lb/>
君於東京之祥符縣開封鄉西韓村先墓之次以次室<lb/>
李氏為合初李氏次苗氏李氏三室皆同穴而異棺斯<lb/>
實禮也銘曰<lb/>
惟古之𦵏等殺異宜日月有數舉無越斯末代不然惑<lb/>
<pb n="KR2k0097_WYG_017-6b"/>
於𦵏師隂陽拘忌率常過時其孰警此伊徐氏子以時<lb/>
而𦵏順禮之軌既合既祔有銘有紀如君之藏民亦鮮<lb/>
矣<lb/>
　　　張子野墓誌銘　　　　　　歐陽脩<lb/>
吾友張子野既亡之二年其弟充以書來請曰吾兄之<lb/>
喪将以今年三月某日𦵏于開封不可以不銘銘之莫<lb/>
如子宜嗚呼予雖不能銘然樂道天下之善以傳焉况<lb/>
若吾子野者非獨其善可銘又有平生之舊朋友之恩<lb/>
<pb n="KR2k0097_WYG_017-7a"/>
與其可哀者皆宜見於予文宜其來請於予也初天聖<lb/>
九年予為西京留守推官是時陳郡謝希深南陽張堯<lb/>
夫與吾子野尚皆無恙於時一府之士皆魁傑賢豪日<lb/>
相徃來飲酒歌呼上下角逐爭相先後以為笑樂而堯<lb/>
夫子野退然其間不動聲氣衆皆指為長者予時尚少<lb/>
心壮志得以為洛陽東西之衝賢豪所聚者多為適然<lb/>
耳其後去洛來京師南走夷陵並江漢其行萬三四千<lb/>
里山砠水厓窮居獨遊思從曩人邈不可得然雖洛人<lb/>
<pb n="KR2k0097_WYG_017-7b"/>
至今皆以謂無如嚮時之盛然後知世之賢豪不常聚<lb/>
而交游之難得為可惜也初在洛時已哭堯夫而銘之<lb/>
其後六年又哭希深而銘之今又哭吾子野而銘於是<lb/>
又知非徒相得之難而善人君子欲使幸而久在於世<lb/>
亦不可得嗚呼可哀也已子野之世曰贈太子太師諱<lb/>
某曽祖也宣徽北院使樞密副使累贈尚書令諱遜皇<lb/>
祖也尚書比部郎中諱敏中皇考也曽祖妣李氏隴西<lb/>
郡夫人祖妣宋氏昭應郡夫人孝章皇后之妹也妣李<lb/>
<pb n="KR2k0097_WYG_017-8a"/>
氏永安縣太君子野家聨后姻世久貴仕而被服操履<lb/>
甚於寒儒好學自力善筆札天聖二年舉進士厯漢陽<lb/>
軍司理參軍開封府咸平主簿河南法曹參軍王文康<lb/>
公錢思公謝希深與今參知政事宋公咸薦其能改著<lb/>
作佐郎監鄭州酒税知閬州閬中縣就拜秘書丞秩滿<lb/>
知亳州鹿邑縣寶元二年二月丁未以疾卒于官享年<lb/>
四十有八子伸郊社掌坐次從次㓜未名女五人一適<lb/>
人矣妻劉氏長安縣君子野為人外雖愉怡中自刻苦<lb/>
<pb n="KR2k0097_WYG_017-8b"/>
遇人渾渾不見圭角而志守端直臨事敢决平居酒半<lb/>
脱冠垂頭童然秃且白矣予固已悲其早衰而遂止於<lb/>
此豈其中亦有不自得者邪子野諱先其上世愽州髙<lb/>
堂人自曽祖已來家京師而𦵏開封今為開封人也銘<lb/>
曰<lb/>
嗟夫子野質厚材良孰屯其亨孰短其長豈其中有不<lb/>
自得而外物有以戕開封之原新里之鄉三世于此其<lb/>
歸其藏<lb/>
<pb n="KR2k0097_WYG_017-9a"/>
　　　集賢院學士劉公墓誌銘　　　歐陽脩<lb/>
公諱敞字仲原父姓劉氏世為吉州臨江人自其皇祖<lb/>
以尚書郎有聲太宗時遂為名家其後多聞人至公而<lb/>
益顯公舉慶厯六年進士中甲科以大理評事通判蔡<lb/>
州丁外艱服除召試學士院遷太子中允直集賢院判<lb/>
登聞鼓院吏部南曹尚書考功於是夏英公既薨天子<lb/>
賜謚曰文正公曰此吾職也即上疏言謚者有司之事<lb/>
也且竦行不應法今百司各得守其職而陛下侵臣官<lb/>
<pb n="KR2k0097_WYG_017-9b"/>
䟽凡三上天子嘉其守為更其謚曰文荘公曰姑可以<lb/>
止矣權判三司開圻司又權度支判官同脩起居注至<lb/>
和元年九月召試遷右正言知制誥宦者石全彬以勞<lb/>
遷宫苑使領觀察使意不滿退而愠有言居三日正除<lb/>
觀察使公封還詞頭不草制其命遂止二年八月奉使<lb/>
契丹公素知敵山川道里敵人道自古北口囘曲千餘<lb/>
里至柳河公問曰自松亭趨柳河甚直而近不數日可<lb/>
至中京何不道彼而道此葢敵人常故迂其路欲以國<lb/>
<pb n="KR2k0097_WYG_017-10a"/>
地險逺誇使者且謂莫習其山川不虞公之問也相與<lb/>
驚顧羞媿即吐其實曰誠如公言時順州山中有異獸<lb/>
如馬而食虎豹敵人不識以問公曰此所謂駮也為言<lb/>
其形狀聲音皆是敵人益歎服三年使還以親嫌求知<lb/>
揚州嵗餘遷起居舎人徙知鄆州兼京東西路安撫使<lb/>
居數月召還糺察在京刑獄脩玉牒知嘉祐四年貢舉<lb/>
稱為得人是嵗天子卜以孟冬祫既廷告丞相用故事<lb/>
率文武官加上天子尊號公上書言尊號非古也陛下<lb/>
<pb n="KR2k0097_WYG_017-10b"/>
自寶元之郊止羣臣毋得以請迨今二十年無所加天<lb/>
下皆知甚盛徳奈何一旦受虚名而損實美上曰我意<lb/>
亦謂當如此遂不允羣臣請而禮官前祫請祔郭皇后<lb/>
於廟自孝章以下四后在别廟者請毋合食事下議議<lb/>
者紛然公之議曰春秋之義不薨于寝不稱夫人而郭<lb/>
氏以廢薨按景祐之詔許復其號而不許其謚與祔謂<lb/>
宜如詔書又曰禮於祫未毁廟之主皆合食而無帝后<lb/>
之限且祖宗以來用之傳曰祭從先祖宜如故於是皆<lb/>
<pb n="KR2k0097_WYG_017-11a"/>
如公言公既驟屈廷臣之議議者已多仄目既而又論<lb/>
吕溱過輕而責重與臺諫異由是言事者亟攻之公知<lb/>
不容于時矣㑹永興闕守因自請行即拜翰林侍讀學<lb/>
士充永興軍路安撫使兼知永興軍府事長安多富人<lb/>
右族豪猾難治猶習故都時態公方發大姓范偉事獄<lb/>
未具而公召由是獄屢變連年吏不能决至其事聞制<lb/>
取以付御史臺乃决而卒如公所發也公為三州皆有<lb/>
善政在揚州奪發運使冒占雷塘田數百頃予民民至<lb/>
<pb n="KR2k0097_WYG_017-11b"/>
今以為徳其治鄆永興皆承旱歉所至必雨雪蝗輒飛<lb/>
去嵗用豐稔流亡來歸令行民信盗賊禁止至路不拾<lb/>
遺公於學愽自六經百氏古今𫝊記下至天文地理卜<lb/>
醫數術浮圖老荘之説無所不通其為文章尤敏贍嘗<lb/>
直紫微閣一日追封皇子公主九人公方将下直為之<lb/>
立馬却坐一揮九制數千言文辭典雅各得其體公知<lb/>
制誥七年當以次遷翰林學士者數矣久而不遷及居<lb/>
永興嵗餘遂以疾聞八年八月召還判三班院太常寺<lb/>
<pb n="KR2k0097_WYG_017-12a"/>
公在朝廷遇事多所建明如古渭州可棄孟陽河不可<lb/>
開樞密使狄青宜罷以保全之之類皆其語在士大夫<lb/>
間者若其規切人主直言逆耳至於從容進見開導聰<lb/>
明賢否人物其事不聞于外廷者其補益尤多故雖不<lb/>
合於世而特被人主之知方嘉祐中嫉者衆而攻之急<lb/>
其雖危而得無害者仁宗深察其忠也及侍英宗講讀<lb/>
不專章句解詁而指事據經因以諷諫每見聴納故尤<lb/>
竒其材己而復得驚眩疾告滿百日求便郡上曰如劉<lb/>
<pb n="KR2k0097_WYG_017-12b"/>
某者豈易得也復賜以告上每宴見諸學士時時問公<lb/>
少間否賜以新橙五十勞其良苦疾少間復求外補上<lb/>
悵然許之出知衛州未行徙汝州治平三年召還以疾<lb/>
不能朝改集賢院學士判南京留司御史臺熈寕元年<lb/>
四月八日卒于官舎享年五十嗚呼以先帝之知公使<lb/>
其不病其所以用之者豈一翰林學士而止哉方公以<lb/>
論事忤於時也又有構為謗語以怒時相者及歸自雍<lb/>
丞相韓公方欲還公學士未及而公病遂止於此豈非<lb/>
<pb n="KR2k0097_WYG_017-13a"/>
其命也夫公累官至給事中階朝散大夫勲上輕車都<lb/>
尉開國彭城爵公邑户二千一百實食者三百曽祖諱<lb/>
琠贈大理評事祖諱式尚書工部員外郎贈户部尚書<lb/>
考諱立之尚書主客郎中贈工部尚書公再娶論氏皆<lb/>
侍御史程之女前夫人先公早卒後夫人以公貴累封<lb/>
河南郡君子男四人長定國郊社掌座早卒次奉世大<lb/>
理寺丞次當時大理評事次安上太常寺太祝女三人<lb/>
長適大理評事韓宗直二尚幼公既卒天子推恩録其<lb/>
<pb n="KR2k0097_WYG_017-13b"/>
兩孫望旦一族子安世皆試将作監主簿公為人磊落<lb/>
明白推誠自信不為防慮至其屢見侵害皆置而不較<lb/>
亦不介于胷中居家不問有無喜賙宗族既卒皆無餘<lb/>
財與其弟攽友愛尤篤有文集六十巻其為春秋之説<lb/>
曰𫝊曰權衡曰説例曰意林合四十巻又有七經小𫝊<lb/>
五卷弟子記五卷而七經小𫝊今盛行於學者二年十<lb/>
月辛酉其弟攽與其子奉世等𦵏公於祥符縣魏陵鄉<lb/>
祔于先墓乃為之銘曰<lb/>
<pb n="KR2k0097_WYG_017-14a"/>
嗚呼惟仲原父學彊而愽識敏而明坦其無疑一以誠<lb/>
見利如畏義必爭觸機履險危不傾畜大不施奪其齡惟<lb/>
其文章粲日星雖欲有毁知莫能惟古聖賢皆後亨有<lb/>
如不信考斯銘<lb/>
　　神道碑銘<lb/>
　　　馬正惠公神道碑銘　　　　　　王安石<lb/>
推忠保順同徳翊戴功臣彰徳軍節度觀察留後特進<lb/>
檢校太尉使持節相州刺史兼御史大夫正柱國扶風<lb/>
<pb n="KR2k0097_WYG_017-14b"/>
郡開國公食邑六千六百户食實封二千二百户正惠<lb/>
馬公以天禧三年十月戊戌𦵏開封祥符縣某鄉某里<lb/>
至嘉祐七年公孫慶崇始來請銘以作公碑序曰馬氏<lb/>
故扶風人至公髙祖而徙處雲中贈太師諱某者於公<lb/>
為曽祖贈太師中書令諱某者於公為祖龍㨗左廂都<lb/>
指揮使江州防禦使贈太師中書令尚書令蔡公諱某<lb/>
者於公為父蔡公從太祖定天下力戰有功當是時雲<lb/>
中已為契丹所得故馬氏又徙處浚儀今開封府祥符<lb/>
<pb n="KR2k0097_WYG_017-15a"/>
縣也公諱知節字子元蔡公之終也年七歳太祖召見<lb/>
禁中有司言例當補殿直特授西頭供奉官而賜以名<lb/>
開寶五年年十八監彭州兵馬以嚴飭見憚如老将太<lb/>
平興國三年領兵戍秦州清水姦人李飛雄乗驛稱詔<lb/>
捕公及秦隴廵檢劉文裕等将繫之秦州因盗庫兵以<lb/>
反公辨其詐與文裕執飛雄治殺之五年監潭州兵馬<lb/>
改東頭供奉官雍熈二年又監愽州兵馬劉延讓敗於<lb/>
君子驛而契丹歸矣公方紏丁壮集芻糧繕城治械如<lb/>
<pb n="KR2k0097_WYG_017-15b"/>
冦至吏民初不悦其生事也已而契丹果至度不可攻<lb/>
乃去四年改西京作坊副使将屯于冀州端拱元年移<lb/>
知定逺軍時議發河南十三州之民轉饟河北公告轉<lb/>
運使樊知古此軍聚兵少而積粟多簸其腐尚可得十<lb/>
七知古用此得粟五十萬斛以罷河南之役事聞朝廷<lb/>
太宗嘉之二年深州新蹂於契丹城郭廬舎多壞而流<lb/>
民衆乃移公知深州公至數月則壞者完流者復舉州<lb/>
忘其冦戎之故而以公為能撫我㑹保州不治移徃代<lb/>
<pb n="KR2k0097_WYG_017-16a"/>
之淳化二年又移知慶州羗萬人以怨程徳元來冦公<lb/>
誘其渠帥諭以威信即皆引去四年遷西京作坊使知<lb/>
梓州五年李順為亂於蜀之西川以公徃討又以為先<lb/>
鋒平劒州召還至三泉而復以公與王繼恩討賊繼恩<lb/>
怒公抗直使守彭州盡收其軍而與之羸卒三百賊率<lb/>
其衆至號十萬公力戰一日亡其卒大半乃夜獨出招<lb/>
救兵復入賊終不能得城而以敗去除成都府兵馬鈐<lb/>
轄遷洛苑使五年除蜀漢九州都廵檢使已而又兼成<lb/>
<pb n="KR2k0097_WYG_017-16b"/>
都府兵馬軡轄真宗即位改内苑使蜀卒劉旰聚黨數<lb/>
千人為亂所攻數州至輒取之公以卒三百追至蜀州<lb/>
與戰旰走卭州而招安使上官正召公歸成都計事公<lb/>
為正畫曰賊破卭州必乗勝刼掠度江薄我既息而戰<lb/>
我軍雖倍未易敵也不如迎其弊急擊破之必矣遂行<lb/>
次方井與正合殺旰等無噍類真宗賜書奨諭賞以錦<lb/>
袍金帶咸平元年加登州刺史知秦州諸羗質子有三<lb/>
十年不釋者公悉歸之諸羗徳公訖公去無一人犯塞<lb/>
<pb n="KR2k0097_WYG_017-17a"/>
小泉銀坑久不發掌吏盡産以償嵗課而責之不已公<lb/>
奏得釋而歸其産四年就除西上閤門使知成都府兼<lb/>
本州兵馬軡轄有告龍騎士謀為變者所引以千數公<lb/>
捕殺其首七人而置其餘無所問自乾徳後歳漕蜀物<lb/>
以富人為送多坐漂失籍其家公奏釋三班使臣及三<lb/>
司軍大将代之而課其漕事為賞罰至今便之六年移<lb/>
鄜延路駐泊兵馬都總管兼知延州蜀人於公去皆環<lb/>
以泣公至延州羗方以兵覷邊㑹上元開門張燈示以<lb/>
<pb n="KR2k0097_WYG_017-17b"/>
無為而羗卒不能為冦又移知鎮州兼本州兵馬都總<lb/>
管景徳元年契丹入邊民入保城公與之約盗一錢者<lb/>
死有盗錢二百者公即殺之於是自澶以北城郭皆晝<lb/>
閉詔使過公輒留之而募人間行送詔皆得其報以聞<lb/>
又以便宜使所至受諸漕輓給邊之物故契丹欲敵掠<lb/>
無所得車駕次澶州大将王超提卒數十萬逗留不赴<lb/>
公屢趣之不為動移書譙讓乃始出師猶辭以中渡無<lb/>
橋至則公先已度材一夕而橋就上聞手詔褒之且知<lb/>
<pb n="KR2k0097_WYG_017-18a"/>
公果可以屬大事也二年移知定州又除東上閤門使<lb/>
樞密院都承㫖三年遂以檢校太保簽書樞密院事祥<lb/>
符元年東封泰山以為行宫都總管自此行幸必以公<lb/>
為都總管而皆許之專殺公部分明約束審出令肅然<lb/>
而未嘗輒戮一人於是邊将言契丹近塞大臣議皆請<lb/>
發兵以備公獨議使邊将移書問状從之契丹解去遷<lb/>
檢校太傅四年加宣徽北院使五年除樞密副使當是<lb/>
時契丹已盟中國無為大臣方言符瑞而公每不然之<lb/>
<pb n="KR2k0097_WYG_017-18b"/>
獨嘗從容極言天下雖安不可忘戰去兵之意及他爭<lb/>
議甚衆真宗多以公言為是七年除潁州防禦使知潞<lb/>
州州之税賦常移以輸邊公為論其害自是所輸不過<lb/>
鄰州而己天禧元年移知大名府兼駐泊兵馬都總管<lb/>
使中貴人勞問賜白金二千兩居頃之遂以為宣徽南<lb/>
院使知樞密院事檢校太尉有足疾時詔内朝别為一<lb/>
班免其蹈舞二年疾病賜告求去位真宗不許而數使<lb/>
中貴人勞問又幸其第賜白金三千兩已而度公實病<lb/>
<pb n="KR2k0097_WYG_017-19a"/>
不可强以事乃罷以為彰徳軍節度觀察留後而公固<lb/>
求外鎮終不許居久之稍間入謁真宗輒使閤門祗候<lb/>
二人伺公至即扶以入因掖其拜起數屏左右問事常<lb/>
聴用三年又求外鎮乃以公知貝州兼本州兵馬都總<lb/>
管将行矣召見又将付以政公固辭謝久之乃已而更<lb/>
以公為本鎮至六月公疾作詔使公子洵美将太醫徃<lb/>
視而魏潞二鎮之人亦皆奔走來問為公請禱已而公<lb/>
疾革真宗又使公弟之子成美馳𫝊召公歸京師而公<lb/>
<pb n="KR2k0097_WYG_017-19b"/>
以八月壬寅不起矣享年六十五真宗為之震悼罷朝<lb/>
詔贈侍中録其子孫賻賜皆加等公前夫人丁氏某郡<lb/>
君後夫人沈氏某郡夫人子男二人洵美終西京作坊<lb/>
使英州刺史之美終内殿承制閤門祗候孫十六人其<lb/>
十四人皆已卒而慶宗今為右班殿直慶崇今為文思<lb/>
使知恩州公少忼慨以武力智謀自喜又能好書賔友<lb/>
儒者所與善必一時豪傑有集二十巻其文長於議論<lb/>
自始仕以至登用遇事謇謇未嘗有所顧憚王冀公丁<lb/>
<pb n="KR2k0097_WYG_017-20a"/>
晉公用事每廷議得其不直輒面詆之真宗初或甚忤<lb/>
然終以此知公而天下至今稱其正直銘曰<lb/>
在浚西南誰封誰樹有宋正惠馬公之墓公當太宗真<lb/>
宗之時暨暨諤諤謀行計施以羸擊强以少捕衆以賤<lb/>
抗貴維公之勇雖貴雖衆雖强必克維公之敏亦維公<lb/>
直帝曰直哉汝予良弼見國而已不知家室内朝十年<lb/>
典掌機密暨予一心綱紀庶物元功宗謀莫汝敢匹公<lb/>
曰孤臣敢曠于榮讒説不用是維帝明士或困窮莫知<lb/>
<pb n="KR2k0097_WYG_017-20b"/>
其有既榮以位正或見醜公於可願兩得其尤不訖大<lb/>
耄天為不謀徳歉於年孰云耉老有賚後世公為夀考<lb/>
刻趺篆首作此銘詩陳之隧道永矣其貽<lb/>
　<lb/>
　<lb/>
　<lb/>
　<lb/>
　汴京遺蹟志巻十七<lb/>
</p>
<p>
</p>
  </div>
</body>
</text>
</TEI>
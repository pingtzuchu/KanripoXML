<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>汴京遺蹟志巻十八</head>
    <p>
<pb n="KR2k0097_WYG_018-1a"/>
欽定四庫全書<lb/>
　汴京遺蹟志巻十八　　　　明　李濓　撰<lb/>
　　藝文五<lb/>
　　雜文<lb/>
　　　河隄謁者箴　　　　　　　　漢崔瑗<lb/>
伊昔鴻泉浩浩滔天有夏作空<hi>書伯禹作司空</hi>爰奠山川導河<lb/>
積石鑿于龍門䟽為砥柱率彼河滸大陸既礙播于北<lb/>
野濟漯咸順沂泗從流江淮湯湯而冀宅乃州澹菑濺<lb/>
<pb n="KR2k0097_WYG_018-1b"/>
濺東歸于海九野孔安四隩不殆爰及周衰夏績陵遲<lb/>
導非其導堙非其堙八野填淤水髙民居湓溢滂汨屢<lb/>
决金堤瓠子潺湲宣房作歌使臣司水敢告執河<hi>謂掌河渠</hi>
<hi>之官</hi>
　　　汴河銘　　　　　　　　　唐皮日休<lb/>
夫垂後以徳者當時逸而後時美垂後以功者當時勞<lb/>
而後時利若然者守道之主惟恐徳不美後時逸於己<lb/>
民也夸力之主帷恐功不及當時勞於己民也故天下<lb/>
<pb n="KR2k0097_WYG_018-2a"/>
也不逸不足守不勞不可去故其利害生於賢愚之主<lb/>
自古然邪則隋之䟽淇汴鑿太行在隋之民不勝其害<lb/>
也在唐之民不勝其利也今日九河外復有淇汴北通<lb/>
涿郡之漁商南運江都之轉輸其為利也博哉不勞一<lb/>
夫之荷畚一卒之鑿險而先功巍巍得非天假暴隋成<lb/>
我大利哉尚恐國家有淇汴太行之役因獻纎誡是為<lb/>
汴河銘<lb/>
惟河瀰瀰循禹之軌厥有暴隋鑿通津泗書泣疲民夜<lb/>
<pb n="KR2k0097_WYG_018-2b"/>
哭溺鬼似赭流川如松貫地龍舟未故江都己弑陳迹<lb/>
空存逝波不止在隋則害在唐則利嗚呼聖王守此而<lb/>
已<lb/>
　　　鐡犀銘　　　　　　　　　　明于謙<lb/>
百鍊𤣥金鎔為真液變幻靈犀雄威赫奕鎮厥堤防波<lb/>
濤永息安若泰山固如磐石水怪潜形馮夷歛迹城府<lb/>
堅完民無墊溺雨順風調男耕女織四時循序百神效<lb/>
職億萬閭閻措之枕席惟天之休惟帝之力亦爾有庸<lb/>
<pb n="KR2k0097_WYG_018-3a"/>
𫝊之無極<lb/>
　　　侯嬴　　　　　　　　　　　宋鄒浩<lb/>
語有之曰夏則資皮冬則資絺夫皮豈當暑之急而絺<lb/>
豈禦寒之具哉葢無事而備之者所以待有事也是以<lb/>
昔之君子有竄身海濵日以漁釣為事淡若忘情於世<lb/>
者及投竿而起論天下之務如此則治不如此則亂如<lb/>
此則安不如此則危累數十萬言皆古今之秘策興王<lb/>
之所汲汲而未獲者也故其功名卒與日月俱而莫之<lb/>
<pb n="KR2k0097_WYG_018-3b"/>
朽彼侯嬴者豈亦有得於此歟何其謀奪魏兵談笑而<lb/>
辦如探懷中物邪夫虎符所在至深至密所謂如姬者<lb/>
亦未必知其處也况敵國國人諸大夫左右乎而嬴獨<lb/>
何以知之晉鄙嚄唶宿将提十萬兵之衆於閫外功罪<lb/>
未决而信陵遽以單車至其不肯授兵萬萬無疑矣顧<lb/>
朱亥之賢殆非荆卿所擬固足以辦大事方且陸沉於<lb/>
鼓刀之肆舉國莫知也而嬴獨何以知之嬴既無數家<lb/>
射覆占候之術以探賾而索隱徒以抱關之賤謀奪其<lb/>
<pb n="KR2k0097_WYG_018-4a"/>
兵以成信陵之髙義有始有卒不差毫釐非其講之有<lb/>
漸處之有素而能若是乎余故曰無事而備之者所以<lb/>
待有事也惟其信陵之初折節下之而不以貴自驕也<lb/>
久居於市不以市人竊罵為之動也引之上座不以将<lb/>
相賔客改其禮也是至誠而不倦者也是真喜士者也<lb/>
是可與有為者也其欲郤秦而救趙而不以平日之所<lb/>
養者斷然成之則非人也嬴不為也故余嘗以謂無信<lb/>
陵則亦無侯嬴雖然嬴於信陵固忠矣於魏得為忠乎<lb/>
<pb n="KR2k0097_WYG_018-4b"/>
秦㧞趙必移擊魏無乃賈禍於國乎是不然其為信陵<lb/>
謀者乃所以為魏謀也何則秦有并吞六國之心久矣<lb/>
六國不滅其心不己趙魏與國也唇亡則齒寒皮朽則<lb/>
毛落其勢然也其㧞趙而必擊救之者秦之虚聲也不<lb/>
敢救趙而坐視其㧞者魏之實禍也葢秦伐魏趙㧞亦<lb/>
伐不㧞亦伐㧞趙而伐其伐亟其禍大不㧞而伐其伐<lb/>
遲其禍小由是言之殺晉鄙以奪其兵特鄙一身之不<lb/>
幸而魏國之幸也然則使嬴不輕用其死王能任之或<lb/>
<pb n="KR2k0097_WYG_018-5a"/>
止助信陵以相魏魏其興乎賀長雄者将不在秦而在<lb/>
魏乎是又不然其輕用其死余是以知其無能為也何<lb/>
則方嬴之時士知死名以為義而不知死義以為義者<lb/>
紛紛自以為莫己若也非惑歟葢可以死而死義以成<lb/>
仁者也不死則無勇不可以死而不死仁以成義者也<lb/>
必死則傷勇嬴於是二者不為管仲之不死而必為田<lb/>
光之必死果何謂哉且士之所以不能有為於世者有<lb/>
物以累之也死生亦大矣而嬴不以動其心以之有為<lb/>
<pb n="KR2k0097_WYG_018-5b"/>
烏徃而不暇奈何功名分止此耳嗚呼其戰國之竒士<lb/>
而名教之罪人乎<lb/>
　　　擬梁惠王送衛鞅還秦文　　元楊維禎<lb/>
将軍吾故相公孫痤之中庶子也痤嘗薦将軍於寡人<lb/>
又勸寡人不用必殺之寡人不殺意有以用将軍也未<lb/>
幾将軍西入秦遂忘寡人寡人将徼福於将軍而将軍<lb/>
獻策伐魏豈宗國之望於将軍者乎公子卭與将軍素<lb/>
昆弟交将軍遺書於卭将與卭面盟以解兩國之兵卭<lb/>
<pb n="KR2k0097_WYG_018-6a"/>
信将軍将軍刼盟而執卭大破吾魏将軍亦豈竒男子<lb/>
哉楚子䖍重幣甘言以執蔡侯春秋疾其傾危也書誘<lb/>
執以垂百世之惡将軍立丈朩之信以治秦己而賣信<lb/>
執卭書之史策不示惡百世乎夫馭人以欺者人亦欺<lb/>
於我公子䖍杜門不出者八年固将有間於将軍吾已<lb/>
知将軍必反魏矣将軍反魏是将軍送府腦於寡人而<lb/>
寡人不忍也納之它國它國又将軍仇仍納諸秦将軍<lb/>
可以死生惟将軍自審處之魏人送鞅於秦秦人殺鞅<lb/>
<pb n="KR2k0097_WYG_018-6b"/>
車裂以殉盡滅其家云<lb/>
　　　梁惠王𦵏議　　　　　　　　楊維禎<lb/>
惠王𦵏有日天大雨雪至於牛目為棧道而𦵏羣臣多<lb/>
諫沮太子不聴犀首問諸惠施施引文王更𦵏事太子<lb/>
㢮期而𦵏余怪惠子通古學而不及訂諸禮春秋何也<lb/>
春秋於宣公八年書已丑𦵏敬嬴雨不克𦵏庚寅日中<lb/>
而克𦵏定公十五年書丁已𦵏我君定公雨不克𦵏戊<lb/>
午日下昃乃克𦵏榖梁以為雨不克𦵏喪不以制左氏<lb/>
<pb n="KR2k0097_WYG_018-7a"/>
以為雨不克𦵏禮也二説何從士喪禮有潦車蓑笠之<lb/>
具而王制謂庶人𦵏不為雨止則先王亦慮及於此而<lb/>
為之先備矣然或雨雪之甚泥潦之深治𦵏之臣子㑹<lb/>
𦵏之諸侯備有所不給則豈可以逺日為拘比於庶人<lb/>
而必狼籍以𦵏乎説禮者謂庶人不為雨止則諸侯大<lb/>
夫宜為雨止而春秋書克𦵏者實與其以雨止而成乎<lb/>
𦵏也梁襄之𦵏其父不幸天大雨雪必欲治棧道以𦵏<lb/>
羣臣之諫不能止而止於惠施之言施所引楚山之事<lb/>
<pb n="KR2k0097_WYG_018-7b"/>
以為文王之義此市井之論而施本之以為義此戰國<lb/>
之士不學之陋也然其説也亦能使其君㢮期而更𦵏<lb/>
則亦合禮於人情而以為義法文王則吾未知也<lb/>
　　　或問夷門監者　　　　　　　楊維禎<lb/>
或問夷門監者比四豪之客為何人其不臣乎天子不<lb/>
友乎諸侯如薛公之所敬上客者三人乎不然何公子<lb/>
虚左以迎監者上車不遜公子執轡而愈恭乎抱遺老<lb/>
人曰咈哉夷門監者乃刺刼之魁耳何上客之有哉矯<lb/>
<pb n="KR2k0097_WYG_018-8a"/>
令奪兵於趙則有功於魏則不忠公子師不忠之人何<lb/>
以為公子余獨取信陵之客一人焉公子有自功之色<lb/>
客説公子曰人有徳於公子公子不可忘公子有徳於<lb/>
人願公子忘之吾以上客歸其人而史氏不以姓名書<lb/>
惜哉<lb/>
　　　擬漢為公子無忌置守冡五家詔<lb/>
　　　　　　　　　　　　　　　明李濓<lb/>
昔者武王克商封比干之墓表商容之閭所以褒賢聖<lb/>
<pb n="KR2k0097_WYG_018-8b"/>
風四海也朕過大梁聞魏安釐王時有公子無忌者謙<lb/>
恭禮士不耻下交執轡監門枉駕屠市卒頼士力郤秦<lb/>
救趙威震于諸侯既成大伐益敦退讓而趙之君臣感<lb/>
徳服義口不忍言獻五城可謂一世之雄豪矣閲代寖<lb/>
逺風槩猶存今冡墓荒凉鞠為茂草朕甚愍之特命郡<lb/>
國為公子置守冡五家俾世世以嵗時奉祠公子仍復<lb/>
其家亡與它事庶得專守塋域防禁樵採以慰公子于<lb/>
九原所司其欽承之勿忽<lb/>
<pb n="KR2k0097_WYG_018-9a"/>
　　　安都　　　　　　　　　　　宋秦觀<lb/>
臣聞世之議者皆謂天下之形勢莫如雍其次莫如周<lb/>
至於梁則天下之衝而己非形勢之地也故漢唐定都<lb/>
皆在周雍至五季已來實始都梁本朝縱未能逺觀長<lb/>
安盍亦近卜於洛陽乎而安土重遷眷眷於開封之境<lb/>
非所以為萬世計也臣竊以為不然何則唐漢之都必<lb/>
於周雍本朝之都必於梁而後可也夫長安之地左殽<lb/>
函右隴蜀襟憑終南太華之山縈帶涇渭洪河之水地<lb/>
<pb n="KR2k0097_WYG_018-9b"/>
方數千里皆膏腴沃野卒有急百萬之衆可具形勢便<lb/>
利下兵於諸侯如建瓴水四塞之國也故其地利守自<lb/>
古號為天府開封地平四出諸道輻輳南與楚境西與<lb/>
韓境北與趙境東與齊境無名山大川之限而汴蔡諸<lb/>
水參貫巾車錯轂蹄踵交道軸轤銜尾千里不絶四通<lb/>
五達之郊也故其地利戰自古號為戰塲洛陽左瀍右<lb/>
澗表裏山河扼殽澠之隘阻成臯之險直伊闕之固廣<lb/>
袤六百里四面受敵以守則不如雍以戰則不如梁然<lb/>
<pb n="KR2k0097_WYG_018-10a"/>
雍得之可以為重自古號為天下之咽喉凡天下之形<lb/>
勢無過此三者也故彼蜀之成都呉之建業皆霸據一<lb/>
方之具而楚之彭城特盗賊之窟耳易曰天險不可升<lb/>
也地險山川丘陵也王公設險以守其國所謂險者豈<lb/>
必山川丘陵之謂哉在天而不可升在人而不可奪則<lb/>
皆為險矣夫雍為天府梁為戰塲周為天下之咽喉而<lb/>
臣以謂漢唐之都必於周雍本朝之都必於梁而後可<lb/>
者漢唐以地為險本朝以兵為險故也漢髙祖曰吾以<lb/>
<pb n="KR2k0097_WYG_018-10b"/>
羽檄召天下兵莫有至者武帝曰吾初即位不欲出虎<lb/>
符發兵郡國葢漢踵秦事郡國背道材官有變則以符<lb/>
檄發之京師惟有南北兩軍有期門羽林孤兒以備扈<lb/>
從唐分天下為十道置兵六百三十四府其在關中者<lb/>
惟二百六十有一府府兵廢始置神策為禁軍亦不過<lb/>
數萬人以此見唐漢之兵皆在外也故非都四塞之國<lb/>
則不足以制海内之命此所謂以地為險者也本朝懲<lb/>
五季之弊舉天下之兵宿於京師名挂於籍者號百餘<lb/>
<pb n="KR2k0097_WYG_018-11a"/>
萬而衣食之給一毫已上皆仰縣官又非若府兵之制<lb/>
一寓之於農也非都四通五達之郊則不足以養天下<lb/>
之兵此所謂以兵為險者也夫以兵為險者不可以都<lb/>
周雍猶以地為險者不可以都梁也而昧者乃以梁不<lb/>
如周周不如雍嗚呼亦不達於時變矣夫大農之家連<lb/>
田阡陌積粟萬斛兼陂池之利并林麓之饒則其居必<lb/>
卜於郊野大賈之室歛散金錢以逐什一之利出納百<lb/>
貨以收倍稱之息則其居必卜於市區何則所操之術<lb/>
<pb n="KR2k0097_WYG_018-11b"/>
殊則所託之地異也今梁據天下之衝嵗漕東南六百<lb/>
萬斛以給軍食猶恐不贍矧欲襲漢唐之迹而都周雍<lb/>
之墟何異操大賈之術而欲託大農之地也由是言之<lb/>
彼周雍之地者漢唐之險耳本朝何賴焉<lb/>
　　按少游此議葢附㑹本朝而為之説非中正之見<lb/>
　　也余嘗著論駁之漫録于左<lb/>
　　　宋都汴論　　　　　　　　明李濓<lb/>
余每見世之君子喜誦呉起在徳不在險之語以為千<lb/>
<pb n="KR2k0097_WYG_018-12a"/>
古名言竊謂起之言信美固不可以人廢但失内外交<lb/>
脩之意耳何則徳與險可相有而不可偏廢也是故為<lb/>
國者徳為本而險次之蔑徳而恃險弗可也有徳而無<lb/>
險亦弗可也不觀諸易與周禮乎易坎之象曰天險不<lb/>
可升也地險山川丘陵也王公設險以守其國險之時<lb/>
用大矣哉周禮司險掌九州之圖以周知山林川澤之<lb/>
阻故自古帝王必依險以立國固常嚴乎内治之脩而<lb/>
亦不少弛乎外患之慮若文王邑豐武王遷鎬成王宅<lb/>
<pb n="KR2k0097_WYG_018-12b"/>
洛漢唐都關中皆為長治乆安之畫者也宋因五代之<lb/>
舊而建都於汴可謂失計之甚矣夫汴平原曠野無險<lb/>
阻可守張儀謂其地四平無名山大川之限固戰塲也<lb/>
酈生説漢髙亦曰陳留天下要衝四通八達之郊厯稽<lb/>
往牒古無建都於此者魏本都安邑苦秦侵伐不得已<lb/>
東徙大梁厥後秦使王賁引河灌城王<graphic n="KR1421" url="https://raw.githubusercontent.com/kanripo/KR-Gaiji/master/images/KR1421.png" mimeType="image/png"/>就擄滿城魚<lb/>
鱉矣朱全忠之簒唐也居汴不過五六年耳唐荘宗舉<lb/>
兵伐之其禍烈於王<graphic n="KR1421" url="https://raw.githubusercontent.com/kanripo/KR-Gaiji/master/images/KR1421.png" mimeType="image/png"/>石敬瑭因之耶律長驅少帝被<lb/>
<pb n="KR2k0097_WYG_018-13a"/>
執視全忠之禍則尤烈焉藝祖英武振世創業之賢君<lb/>
也覆轍如此乃不之鑒而襲周都汴遂貽子孫北狩之<lb/>
耻使中原淪於金人卒不可復推厥禍原由其忽逺圖<lb/>
而昧大計也尚誰咎乎末年西幸洛陽有留都之意而<lb/>
羣臣弗從太宗時為晉王扈從力言其非便藝祖曰遷<lb/>
洛尚未也終當居長安耳晉王引呉起在徳不在險之<lb/>
語以諷藝祖不答由是知藝祖之智非不知汴之不可<lb/>
都也特沮於衆論少獨斷耳夫既安於都汴當思慎固<lb/>
<pb n="KR2k0097_WYG_018-13b"/>
根本之地以伐外冦之謀可也矧燕薊接壤相去不逺<lb/>
一旦敵馬南牧何以禦之曽不是慮而君臣上下以為<lb/>
宴然無事故景徳中契丹入冦朝議欲為太王避狄之<lb/>
謀冦萊公力主親征郤之然猶増嵗幣數十萬慶厯中<lb/>
又肆無厭之求富鄭公以彊詞折之然亦増嵗幣數十<lb/>
萬靖康復入冦廟堂援故事請和金人不許乃括京城<lb/>
内外金賂之不滿其欲青城之邀倉卒無策以應而國<lb/>
勢遂不可支矣嗚呼使當時蚤從藝祖之言西遷於洛<lb/>
<pb n="KR2k0097_WYG_018-14a"/>
豈有二帝䝉塵中原陸沉之禍哉憶在仁宗之朝范文<lb/>
正公時為陜西安撫使上疏曰天有九關君有九重請<lb/>
修京城以壮帝居營洛陽以備廵幸太平則居汴京水<lb/>
陸都㑹之地以便天下急難則守洛陽山河表裏之宅<lb/>
以保中原且關中自古興王之地百二天險亦宜留意<lb/>
仁宗将從之而沮于余靖之言其議遂寝范公之髙見<lb/>
逺識實與藝祖合誠非在廷諸臣可及朱子稱其為宋<lb/>
室第一流人物豈溢美哉或曰國之廢興天也非人之<lb/>
<pb n="KR2k0097_WYG_018-14b"/>
所能為也是故天運茍在丘墟金湯天運已去何險足<lb/>
恃陽九遘厄厥數否塞人欲以區區智力挽回於其間<lb/>
抑難矣曰天道逺人事邇何謂天道運數是也何謂人<lb/>
事脩徳恤民用賢去奸凡可以壮吾國勢銷患於未萌<lb/>
者皆是也茍不盡力於人事而一聽於天數則将坐俟<lb/>
危亡而莫之自强矣詩曰其何能淑載胥及溺有天下<lb/>
國家者其尚懋於圖治以祈天永命慎勿惑於茫不可<lb/>
稽之天數哉<lb/>
<pb n="KR2k0097_WYG_018-15a"/>
　　　讀宋史　　　　　　　　　　何喬新<lb/>
元祐初宣仁臨朝司馬光吕公著在政府蘇轍劉安世<lb/>
孔文仲在諫臺蘇軾程頥范祖禹之屬居侍從羣賢恊<lb/>
心取熈豐病民之法一切更之而主其法者悉從貶逐<lb/>
蔡確章惇吕惠卿之徒或竄炎荒或黜散秩天下拭目<lb/>
想見太平及宣仁崩章惇相熈豐羣邪唾掌而起布在<lb/>
朝著於是賢人君子一日充塞嶺南而凡以正直自名<lb/>
者無一得脱于禍延及宣和之末士氣消人心去外患<lb/>
<pb n="KR2k0097_WYG_018-15b"/>
啓而宋事不可為矣君子曰元祐諸賢之禍葢生於激<lb/>
也水之激也覆舟矢之激也傷指天下之事過於激者<lb/>
其禍必至於不可救古之君子處變故之際以忠恕之<lb/>
心行寛平之政故卒免於報復之禍惜夫諸賢不審于<lb/>
此也熈豐之法固多病民然其間亦有一二可行者不<lb/>
問是非一切紛更之則過矣熈豐用事之臣固多狡佞<lb/>
大者均逸外藩小者斥居州縣亦可以已矣而任言責<lb/>
者滌瑕索瘢攻擊不少恕典制命者擿微發隱惟恐其<lb/>
<pb n="KR2k0097_WYG_018-16a"/>
罪之不昭不亦甚乎孔子曰人而不仁疾之已甚亂也<lb/>
諸賢之於羣小疾之亦已甚矣彼熈豐小人惴惴無所<lb/>
容則其恊以謀我求逞其毒以快其忿者将無所不至<lb/>
矣一旦主心既移乗隙而動諸賢欲自全於世其可得<lb/>
邪夫主人攻盗也猶有怛心焉盗之攻主人也凡可以<lb/>
剚刃者極其力而後已故始也陳瓘劉安世紏劾羣奸<lb/>
終也楊畏來之邵掊擊善類始也蘇軾草制過於抑揚<lb/>
終也林希草制極其醜詆始也貶死瘴江者蔡確一人<lb/>
<pb n="KR2k0097_WYG_018-16b"/>
耳終也劉摯吕大防之屬死于嶺海不知其幾豈非禍<lb/>
生於激邪賢人君子之受禍固不暇計國勢陵夷至于<lb/>
不可復振不亦悲乎嗚呼世之君子當其時而遇其事<lb/>
尚以元祐諸賢為監哉<lb/>
　　　汴説　　　　　　　　　　宋王安石<lb/>
古者卜筮有常官所諏有常事若考步人生辰星宿所<lb/>
次訾相人儀状色理逆斥人禍福考信於聖人無有也<lb/>
不知從何許人傳宗其説者澶漫四出抵今為尤蕃舉<lb/>
<pb n="KR2k0097_WYG_018-17a"/>
天下而籍之以是自名者葢數萬不啻而汴不與焉舉<lb/>
汴而籍之葢亦以萬計予嘗眎汴之術士善挾竒而以<lb/>
動人者大抵宫廬服輿食飲之華封君不如也其出也<lb/>
或召焉問之某人也朝貴人也其歸也或賜焉問之某<lb/>
人也朝貴人也坐其廬旁厯其人之徃來肩相切踵相<lb/>
籍窮一朝暮則已錯不可計竊異之且竊歎曰吾儕治<lb/>
先聖人之言而脩其術張之能為天子營太平歛之猶<lb/>
足以禔身正家顧未嘗有公卿徹官若是其即之勤也<lb/>
<pb n="KR2k0097_WYG_018-17b"/>
或曰子知乎渇者期於漿疾者期於醫治然也子誠能<lb/>
為天子營太平禔身正家彼所存勢與位爾勢不盈位<lb/>
不充則熱中熱中則惑勢盈位充矣則病失之病失之<lb/>
則憂惑且憂則思决以彼為能决子亦能乎不能則無<lb/>
異其即彼䟽此也因寤不復異久之補吏淮南省親江<lb/>
南有金華山人者率然相過自言能逆斥禍福噫今之<lb/>
世子之術奚適而不遇哉因以汴説諗之<lb/>
　　　辭權知開封府劄子　　　　　歐陽脩<lb/>
<pb n="KR2k0097_WYG_018-18a"/>
臣伏聞内出誥勑各一道付閣門除臣兼龍圖閣學士<lb/>
權知開封府臣以庸拙久塵侍從初無勞效以伸補報<lb/>
日夕循省常愧心顔今者曲䝉聖慈誤加選用豈可茍<lb/>
避繁劇輒希辭免葢臣有不得已者須至縷陳臣自前<lb/>
嵗已來累有奏列乞一外任差遣葢以臣久患目疾年<lb/>
齒漸衰昏暗愈甚又自今年春末忽得風眩昨於韓絳<lb/>
入學士院勑設日衆坐之中遽然昏踣自後徃徃發動<lb/>
縁臣所脩唐書已見次第欲俟書成便乞補外豈期聖<lb/>
<pb n="KR2k0097_WYG_018-18b"/>
造委以治繁臣素以文辭專學治民臨政既非所長加<lb/>
以早衰多病精力不彊竊慮隳官敗事上誤聖知兼所<lb/>
脩唐書不過三五月可畢置局多年官吏拘留糜耗供<lb/>
給今已垂成若别差人轉成稽滯欲望聖慈矜臣衰病<lb/>
才非所長欲乞别選才能許臣且仍舊職候唐書成日<lb/>
乞一外任差遣以養衰殘取進止<hi>嘉祐三年六月上</hi>
　　　翰林侍讀學士右正言馮京改翰林學士知制<lb/>
　　　　誥權知開封府制　　　　　王安石<lb/>
<pb n="KR2k0097_WYG_018-19a"/>
勑學士職親地顯而開封典治京師非夫忠厚仁恕而<lb/>
有文學政事之能孰可以任此具官某造行直方受材<lb/>
愽敏踐更中外休顯有稱論思禁林尹正畿甸詢謀惟<lb/>
允其徃懋哉可<lb/>
　　　翰林學士知制誥權知開封府馮京轉官加勲<lb/>
　　　　邑制　　　　　　　　　　王安石<lb/>
先帝以盛徳成功克終天禄眇然在疚水念嗣訓非左<lb/>
右之良孰與濟此哉具官某秉哲蹈義士民所望尹正<lb/>
<pb n="KR2k0097_WYG_018-19b"/>
京邑善聲流聞邦有大賚當由貴始徃膺榮禄無替厥<lb/>
脩可<lb/>
　　　開封府羣見致辭　　　　　　　林希<lb/>
臣希等伏以聖人在上首善始於京師天下脩文貢士<lb/>
興於甽畆此乃伏遇皇帝陛下仰稽古道下育人材發<lb/>
明詔於多方命興賢於列郡臣等謬當詔㫖輒與能書<lb/>
雖為草野之臣得奉天庭之貢<lb/>
　　　代開封知府諸廟謝雨文　　　　韓琦<lb/>
<pb n="KR2k0097_WYG_018-20a"/>
粤自凉秋以來嘉㴻未洽雖宸衷之在念顧穡事以為<lb/>
虞式是靈祠奠茲神壤奉吉蠲而致禱冀聰直以垂休<lb/>
上符宵旰之懷下慰編齊之望㑹風期於少女驅雲族<lb/>
於太山曽未崇朝遽均和澤壤父輟耕而相賀祠官霑<lb/>
服以言旋濟旱嵗以作霖畢蘇民瘵兆豐年而為瑞協<lb/>
助聖猷爰被詔於禁中俾涓辰而報貺用陳馨薦祗答<lb/>
蕃釐諒精意之攸歆固嘉應之斯在尚饗<lb/>
　　　祭河神文二首　　　　　　　明于謙<lb/>
<pb n="KR2k0097_WYG_018-20b"/>
曩者河水為患薄近城邑脩築堤岸勞費財力建祠妥<lb/>
靈水患乃息大雨時行民事當憂希神黙相降祉垂休<lb/>
隄防鞏固河道安流今特遣官祭以牲醴誠意感孚災<lb/>
患消弭戴神之惠曷其有已<lb/>
　　　二<lb/>
惟神毓秀隂陽或流或峙成象在天成形在地相順則<lb/>
為生成相反則為克制惟城惟隍以屏以蔽祀典攸崇<lb/>
生民依庇茲者河水為患民勞財費垂成厥功乃值乖<lb/>
<pb n="KR2k0097_WYG_018-21a"/>
異水不由北而反南至意者或祀缺於事神或冒犯乎<lb/>
禁忌今特遣官牲醴以祭惟神垂休除害興利北河則<lb/>
順遵乎洪流南岸則増崇乎地勢民無久勞事乃克濟<lb/>
萬古千秋戴神之惠<lb/>
　　于肅愍之廵撫河南也其為吾民經畫建百世之<lb/>
　　利者甚多而捍禦黄河厥績尤著觀祭河神文二<lb/>
　　篇亦可見其用心之懇惻矣謹録之以為後之君<lb/>
　　子告<lb/>
<pb n="KR2k0097_WYG_018-21b"/>
　　　景靈宫脩葢英宗神御殿上梁文<lb/>
　　　　　　　　　　　　　　　宋王安石<lb/>
天都左界帝室中經誕惟僊聖之祠夙有神靈之宅嗣<lb/>
開宏構追奉睟容方将廣舜孝於無窮豈特尚漢儀之<lb/>
有舊先皇帝道該五泰徳貫二儀文摛雲漢之章武布<lb/>
風霆之號華夏歸仁而砥屬蠻夷馳義以駿奔清蹕甫<lb/>
𫝊靈輿忽徃超然姑射山無一物之疵邈矣夀丘臺有<lb/>
萬人之畏已𦵏鼎湖之弓劔将游髙廟之衣冠今皇帝<lb/>
<pb n="KR2k0097_WYG_018-22a"/>
孝奉神明恩涵動植纘禹之服期成萬世之功見堯於<lb/>
羮未改三年之政乃眷熏脩之吉壤載營館御之新宫<lb/>
考協前彛述追先志廟廊列峙寝門可象於平居門壁<lb/>
旁開輦路故存于陳迹官師肅給斤築隆施揆吉日以<lb/>
庀徒舉脩梁而考室敢申善頌以相歡謡<lb/>
抛梁東聖主迎陽坐禁中明似九天升曉日恩如萬國<lb/>
轉春風<lb/>
抛梁西瀚海兵銷太白低王母玉環方自獻大宛金馬<lb/>
<pb n="KR2k0097_WYG_018-22b"/>
不須齎<lb/>
抛梁南丙地星髙每嵗占千障滅烽開嶺徼萬艘輸賮<lb/>
引江潭<lb/>
抛梁北邊城自此無鳴鏑即㸔呼韓渭上朝休誇竇憲<lb/>
燕然勒<lb/>
抛梁上彷彿神遊今可想風馬雲車世世來金輿玉斚<lb/>
年年享<lb/>
抛梁下萬靈隤祉扶宗社天垂嘉種已豐年地産珍符<lb/>
<pb n="KR2k0097_WYG_018-23a"/>
方極化<lb/>
伏願上梁之後聖躬樂豫寶命靈長松茂獻兩宫之夀<lb/>
椒繁占六寝之祥宗室蕃維之彦朝廷表幹之良家𫝊<lb/>
慶譽代襲龍光肩一心而顯相保饋祀之無疆<lb/>
　　　開封府上梁文　　　　　　　　楊億<lb/>
受三靈之眷命開百世之丕基居中土以制四方坐明<lb/>
堂而朝萬國上觀𤣥象設路寝而闢應門下鑒黄圖定<lb/>
神州而分赤縣玉帛駿奔而薦至舟車輻湊以交馳居<lb/>
<pb n="KR2k0097_WYG_018-23b"/>
民最處於浩穰寰宇共瞻於表式伏遇皇帝陛下道光<lb/>
上聖仁洽普天性堯舜之聰明體禹湯之勤儉垂衣裳<lb/>
而布政懸法象以授時旰食視朝但精求於理本臨軒<lb/>
遣使常散採於民謡物情而煦育如春王道而坦平若<lb/>
砥故得五兵不試邊陲無金革之聲四序由康隴畆起<lb/>
倉箱之詠敦淳反朴黎民盡致於可封獻賮輸琛異域<lb/>
曽無於後至混車書而一統頒正朔於四夷卜年遠過<lb/>
於成周拓土更逾於彊漢乃眷京畿之千里旁連魏闕<lb/>
<pb n="KR2k0097_WYG_018-24a"/>
之九重包括諸華儀刑列郡疆理既推於廣斥閭閻最<lb/>
號於便蕃豈惟俠少之塲所謂帝王之宅爰求控壓實<lb/>
在元良皇太子道契黄離位隆蒼震問安視膳素彰周<lb/>
寝之勤主鬯承祧爰踐漢儲之貴自春宫而育徳鎮天<lb/>
邑以分憂誕揚慈惠之風廣布神明之政緑林屏息絶<lb/>
吠犬以堪驚玉燭均調無喘牛而可問於是决斷簿書<lb/>
之暇經營土木之功廣棟宇之新規集班輸之絶藝揮<lb/>
斤者成市荷鍤者如雲度楩柟杞梓之材召丹雘圬墁<lb/>
<pb n="KR2k0097_WYG_018-24b"/>
之匠百堵皆作不日而成梁横螮蝀以蜿蜒瓦疊鴛鴦<lb/>
而迤邐堂皇有煒㕔事斯嚴廊囘合以四周庭清虚而<lb/>
中敞制度迭彰於壮麗形容備極於巍峩足以明東朝<lb/>
副貳之尊表南府鎮臨之盛今茲吉日将畢竒功爰自<lb/>
抛梁式申犒勞散金錢而滿地堆餅餌以如山巵酒彘<lb/>
肩盈樽滿案極量而飲應不羡於單醪實腹而飡固如<lb/>
填於巨壑既醉以飽式舞且歌同承渙汗之恩共樂昇<lb/>
平之化<lb/>
<pb n="KR2k0097_WYG_018-25a"/>
抛梁東三韓百粤慕華風毛車遠涉浮天浪歡呼鼓舞<lb/>
未央宫<lb/>
抛梁西雪嶺金河路不迷萬里玉關皆我土葡萄苜蓿<lb/>
徧髙低<lb/>
抛梁南跕鳶浪泊聖恩覃大貝明珠盈帑藏崔嵬銅柱<lb/>
拂煙嵐<lb/>
抛梁北匈奴逃遁空沙磧茫茫絶漠净無塵待上隂山<lb/>
重刻石<lb/>
<pb n="KR2k0097_WYG_018-25b"/>
抛梁上非煙顥氣何蕭爽厯厯天邊種白榆亭亭雲際<lb/>
峩僊掌<lb/>
抛梁下萬井繁華堪大訖家家樓閤倚晴空處處絃歌<lb/>
樂皇化<lb/>
伏願抛梁之後風調雨順時和年豐聖夀靈長與大椿<lb/>
而難老邦家鞏固将磐石以無窮少海長浮於厚載前<lb/>
星永耀於𤣥穹濟濟宫庭之僚屬森森天府之賔從盡<lb/>
預商山之羽翼咸依儉幕之芙蓉将吏奔趨而有幸軍<lb/>
<pb n="KR2k0097_WYG_018-26a"/>
民撫育以皆同悉傾心而奉上並竭節以向公路絶冦<lb/>
攘夜户而從茲不閉人無爭訟圜扉而自此常空百姓<lb/>
咸躋於夀域八方悉被於仁風然後我皇帝之千秋萬<lb/>
嵗長端拱以居中<lb/>
　　　奏汴州得嘉禾嘉𤓰状　　　　唐韓愈<lb/>
右謹按符瑞圖王者徳至於地則嘉禾生伏惟皇帝陛<lb/>
下道合天地恩霑動植邇無不協逺無不賔神人以和<lb/>
風雨咸若前件嘉禾等或兩根並植一穗連房或延蔓<lb/>
<pb n="KR2k0097_WYG_018-26b"/>
敷榮異實共蔕既叶和同之慶又標豐稔之祥感自皇<lb/>
恩微莖何極於造化親逢嘉瑞小臣喜遇於休明<lb/>
　　　䟦學士院題名記後　　　　宋歐陽脩<lb/>
余鄉在翰林七年嘗以謂宰輔有任責之憂神僊無爵<lb/>
禄之寵既都榮顯又享清閒而兼有人天之樂者惟學<lb/>
士也自頃以來叨被恩私俾參政論力疲矣而勤勞不<lb/>
得少息心衰矣而憂患浩乎無涯却思玉堂如在天上<lb/>
偶因發篋閒覽題名不覺慨然遂書於此嘉祐八年中<lb/>
<pb n="KR2k0097_WYG_018-27a"/>
秋日也<lb/>
　　　䟦夷門市㕓圖後　　　　　　元王惲<lb/>
孫樵讀開元雜報至生恨不為太平人豈聲明文物矯<lb/>
首拭目聞可喜而觀可樂乎近閲夷門市㕓圖其風物<lb/>
氣習備見政和間流宕浮靡之俗然非盛極無以臻此<lb/>
予生長汴梁及見百年遺老徃徃尚能談當時風物令<lb/>
人不覺有孫氏之嘆但二帝播遷已兆朕於此所謂治<lb/>
亂之迹接踵相尋也畫品則穠纎巧麗出内供奉手無<lb/>
<pb n="KR2k0097_WYG_018-27b"/>
疑正可與夢華録互為之覽耳至元丙子二月觀於平<lb/>
陽寓舎夏六月重見於汴京試院中明年夏六月立秋<lb/>
後一日連雨中靜坐偶書於燕東開陽坊李黄門之故<lb/>
堂<lb/>
　　　䟦汴京留守兼開封尹宗澤誥後<lb/>
　　　　　　　　　　　　　　　　蘇伯衡<lb/>
謹按公元祐六年年三十六進士及第調館陶尉厯龍<lb/>
游膠水趙城令政和二年改官知掖縣差通判登州道<lb/>
<pb n="KR2k0097_WYG_018-28a"/>
士髙延昭恃勢犯法公窮治之不少假延昭至京師因<lb/>
林靈素訴公改建神霄宫不當公既乞祠而歸猶坐削<lb/>
奪羈置鎮江實宣和元年以四年郊恩叙復就差監鎮<lb/>
江酒官此則當時所被誥也六年除通判巴州事靖康<lb/>
二年御史中丞趙過庭等薦公可臺職召赴闕假宗正<lb/>
少卿充和議使公奏名不正改計議使議者以公剛方<lb/>
難合必不屈徒死無益乃不遣行㑹選易河朔帥守擢<lb/>
公直秘閣知磁州加河北義兵都總管就遷秘閣脩撰<lb/>
<pb n="KR2k0097_WYG_018-28b"/>
髙宗以親王奉使過磁公力止之朝廷即授以天下兵<lb/>
馬大元帥公為副元帥暨髙宗即位南京命公以龍圖<lb/>
閣直學士知襄陽府俄徙知青州又用尚書左僕射李<lb/>
綱薦知開封府遂以延康殿學士為京城留守兼開封<lb/>
尹陞資政殿學士建炎二年秋薨於汴有㫖除公門下<lb/>
侍郎御營副使依舊留守而遽以訃聞詔贈觀文殿學<lb/>
士謚忠簡先是公上休致之請特授朝散大夫後恤典<lb/>
行累進其階由通議大夫至開府儀同三司詩不云乎<lb/>
<pb n="KR2k0097_WYG_018-29a"/>
無競維人若公者非所謂命世之大材歟方公盛年置<lb/>
之散地且踰三紀一忤權幸坐廢四年及河北事勢危<lb/>
急始舉磁以授之公年已六十八矣其授任居守也二<lb/>
帝北狩髙宗南廵於斯之時岌岌乎如以一縷之線引<lb/>
千鈞之石而臨萬仭之淵尚賴公雖老奮然自以身任<lb/>
恢復之事夫何規模甫定功業垂成而時宰見忌遇事<lb/>
輒從中沮之公不勝憂憤疽發于背而死茲非有志之<lb/>
士所為太息流涕者邪公既薨而宋竟失中原矣豈人<lb/>
<pb n="KR2k0097_WYG_018-29b"/>
之無禄而天不憗遺也将未欲混一而遽奪之也於戲<lb/>
䘮亂之來必生弭亂之材以擬其後公材畧不世出天<lb/>
固生之徽宗固不用之髙宗雖用之又不免以小人間<lb/>
之是則公之吞志以沒宋之偏安於一隅者豈天運哉<lb/>
抑亦有人事焉覽是誥者未可直以為足見一代故事<lb/>
也此誥行於宣和四年壬寅後二百八十二年為今洪<lb/>
武六年癸丑公七世孫經重加装池且請其表兄蘇伯<lb/>
衡識公削奪之由并官伐之槩以便觀者而伯衡輒以<lb/>
<pb n="KR2k0097_WYG_018-30a"/>
所素慨者繫之實是嵗之十月二十日也<lb/>
　　按宗忠簡公出處實繫汴京存亡平仲之䟦是誥<lb/>
　　也頗悉公之平生故録之<lb/>
　　　䟦東京夢華録後　　　　　　明李濓<lb/>
幽蘭居士孟元老東京夢華録一冊十巻凡宋之京城<lb/>
河渠宫闕官府寺觀橋巷市井勾肆大而朝賀典禮小<lb/>
而口味戲劇無不詳備可謂勤矣元老不知何人觀是<lb/>
録纂述之筆亦非長於文學者大抵是録擬宋敏求東<lb/>
<pb n="KR2k0097_WYG_018-30b"/>
京記而作東京記上中下三巻上巻為宫城周五里唐<lb/>
宣武節度治所建隆三年廣城之北隅用洛陽宫殿之<lb/>
制修之中卷為舊城周二十一里唐汴州城也號闕城<lb/>
亦曰裏城下巻為新城周四十八里周世宗所築羅城<lb/>
也號國城亦曰外城敏求嘗撰長安河南二志其學閎<lb/>
博元老不逮也元老自序自徽宗崇寕二年癸未入京<lb/>
師至靖康元年丙午避兵南徙葢寓京師者二十有三<lb/>
年故紀載時事極為詳備但是時艮嶽已成梁臺上方<lb/>
<pb n="KR2k0097_WYG_018-31a"/>
寺㙮俱在而録内無一言及之不知何也由是觀之則<lb/>
元老之所遺漏者抑多矣嗟乎自靖康丙午迄今五百<lb/>
餘年兵燹之所燔爇黄河之所衝淤都城勝蹟湮没殆<lb/>
盡覽是録者能無黍離之悲乎<lb/>
　　　䟦空同子觀燈行後　　　　　　李濓<lb/>
宋都元夕燈火之盛至政和宣和之間極矣是時嵗榖<lb/>
屢登四方無事天子方樂于宴安勌于治理不復加意<lb/>
于紀綱法度之間而憸夫小人務悦其君者又倡為豐<lb/>
<pb n="KR2k0097_WYG_018-31b"/>
亨豫大之説以逢迎之於是縱意肆欲大起鰲山之戲<lb/>
煙花火樹照耀城闕而生民膏血為之枯竭今觀東京<lb/>
夢華録暨宣和遺事所載令人驚怛惻惋不能自已嗚<lb/>
呼不作無益害有益召公明訓也徽宗豈懵于此邪顧<lb/>
乃優游娯嬉以坐致靖康之亂實人事舛錯為之惡可<lb/>
獨歸之于天數哉空同李獻吉先生為余書其所撰觀<lb/>
燈行于巻盖自喜其得意之作也竊觀空同此篇實擬<lb/>
唐李嶠汾隂行而作雄渾古朴雖不逮嶠然其詞采煥<lb/>
<pb n="KR2k0097_WYG_018-32a"/>
發亦一代之傑作也暇日偶展閲一過漫書其後<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0097_WYG_018-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　汴京遺蹟志巻十八<lb/>
</p>
<p>
</p>
  </div>
</body>
</text>
</TEI>
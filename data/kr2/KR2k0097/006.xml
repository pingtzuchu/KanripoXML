<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>汴京遺蹟志巻六</head>
    <p>
<pb n="KR2k0097_WYG_006-1a"/>
欽定四庫全書<lb/>
　汴京遺蹟志巻六　　　　　明　李濂　撰<lb/>
　　河渠二<lb/>
　　　汴河<lb/>
汴河在今縣治南三十五步即浚儀渠也源出滎陽縣<lb/>
大周山合京索須鄭四水東經京城内合蔡河名茛蕩<lb/>
渠又名通濟渠自隋大業初疏通濟渠引黄河通淮至<lb/>
唐改名廣濟渠宋都大梁諸水莫此為重其淺深有度<lb/>
<pb n="KR2k0097_WYG_006-1b"/>
置官以司之都水監總察之每嵗自春及冬常於河口<lb/>
均調水勢止深六尺以通行重載為凖嵗漕江淮湖浙<lb/>
米数百萬及運東南之産百物衆寶不可勝計又下西<lb/>
山之薪炭内外仰給焉然大河向背不常故河口屢易<lb/>
易則度地形相水勢為口以逆之遇春首輙調數州之<lb/>
民勞費不貲役者多溺死吏又侵漁為奸而京師常有<lb/>
決溢之虞太祖建隆三年十月詔緣河州縣長吏常以<lb/>
春首課民夾岸植榆柳以固堤防太宗淳化二年六月<lb/>
<pb n="KR2k0097_WYG_006-2a"/>
汴水決浚儀縣帝乗步輦出乾元門宰相樞宻迎謁帝<lb/>
曰東京養甲兵數十萬居人百萬家天下轉漕仰給在<lb/>
此一渠水朕安得不顧車駕入泥淖中行百餘步從臣<lb/>
震恐殿前都指揮使戴興叩頭懇請回馭遂捧輦出泥<lb/>
淖中詔興督步卒數千塞之日未旰水勢稍定帝始就<lb/>
次太官進膳親王近臣皆泥濘沾衣知縣宋炎亡匿不<lb/>
敢出特赦其罪至道元年九月下詔問侍臣汴水疏鑿<lb/>
之由令參知政事張洎講求其事以聞其後元世祖至<lb/>
<pb n="KR2k0097_WYG_006-2b"/>
元二十七年河決祥符之義唐灣自汴城迤東至陳留<lb/>
杞縣汴河及堤皆為所淤而水則入於蔡河洪武二十<lb/>
四年黄河改徙而蔡河亦淤塞矣今省城延慶觀前有<lb/>
小磚橋汴渠故蹟㣲存俗名臭河兒<lb/>
　　張洎論汴水疏鑿之由　禹導河自積石至龍門<lb/>
　　南至華隂東至砥柱又東至于孟津東過洛汭至<lb/>
　　于大伾即今成臯是也或云黎陽山也禹以大河<lb/>
　　流泛中國為害最甚乃於貝丘疏二渠以分水勢<lb/>
<pb n="KR2k0097_WYG_006-3a"/>
　　一渠自舞陽縣東引入漯水其水東北流至千乗<lb/>
　　縣入海即今黄河是也一渠疏畎引傍西山以東<lb/>
　　北形髙敝壞堤水勢不便流溢夾右碣石入于渤<lb/>
　　海書所謂北過洚水至于大陸洚水即濁漳大陸<lb/>
　　則邢州鉅鹿澤播為九河同為逆河入于海河自<lb/>
　　魏郡貴鄉縣界分為九道下至滄州今為一河言<lb/>
　　逆河者謂與河水往復相承受也齊桓公塞以廣<lb/>
　　田居惟一河存焉今其東界至莽梧河是也禹又<lb/>
<pb n="KR2k0097_WYG_006-3b"/>
　　於滎澤下分大河為隂溝引注東南以通淮泗至<lb/>
　　大梁浚儀縣西北復分為二渠一渠元經陽武縣<lb/>
　　中牟䑓下為官渡水一渠始皇疏鑿以灌魏郡為<lb/>
　　之鴻溝茛蕩渠自滎陽出五池口來注之其鴻溝<lb/>
　　即出河之溝亦曰茛蕩渠漢明帝時樂浪人王景<lb/>
　　謁者王呉始作浚儀渠盖循河溝故瀆也渠成流<lb/>
　　注浚儀故以浚儀縣為名靈帝建寧四年於敖城<lb/>
　　西北壘石為門以遏渠口故世謂之石門渠外東<lb/>
<pb n="KR2k0097_WYG_006-4a"/>
　　合濟水濟與河渠渾濤東注至敖山北渠水至此<lb/>
　　又兼邲之水即春秋晉楚戰于邲邲又音汳即汴<lb/>
　　字古人避反字改從汴字渠水又東經滎陽北旃<lb/>
　　然水自縣東流入汴水鄭州滎陽縣西二十里三<lb/>
　　皇山上有二廣武城二城相去百餘步汴水自兩<lb/>
　　城間小澗中東流而出而濟流自兹乃絶惟汴渠<lb/>
　　首受旃然水謂之鴻渠東晉太和中桓温北伐前<lb/>
　　燕將通之不果義熈十三年劉裕西征姚秦復浚<lb/>
<pb n="KR2k0097_WYG_006-4b"/>
　　此渠始有湍流奔注而岸善潰塞裕更疏鑿而漕<lb/>
　　運焉隋煬帝大業三年詔尚書左丞皇甫誼發河<lb/>
　　南男女百萬開汴水起滎澤入淮千餘里乃為通<lb/>
　　濟渠又發淮南兵夫十餘萬開䢴溝自山陽縣至<lb/>
　　於揚子江三百餘里水面濶四十步而後行幸焉<lb/>
　　自後天下利於轉輸昔孝文時賈誼言漢以江淮<lb/>
　　為奉地謂魚鹽穀帛多出東南至五鳳中耿壽昌<lb/>
　　奏故事嵗増闗東穀四百萬斛以給京師亦多自<lb/>
<pb n="KR2k0097_WYG_006-5a"/>
　　此渠漕運唐初改通濟渠為廣濟渠開元中黄門<lb/>
　　侍郎平章事裴耀卿言江淮租船自長淮西北泝<lb/>
　　鴻溝轉相輸納於河隂含嘉太原等倉凡三年運<lb/>
　　米七百萬石實利涉於此開元末河南採訪使汴<lb/>
　　州刺史齊澣以江淮漕運經淮水波濤有沉損遂<lb/>
　　浚廣濟渠下流自泗州虹縣至楚州淮隂縣北八<lb/>
　　十里合於淮踰時畢功旣而水流迅急行旅艱險<lb/>
　　尋乃廢停却由舊河徳宗朝嵗漕運江淮米四十<lb/>
<pb n="KR2k0097_WYG_006-5b"/>
　　萬石以益闗中時叛將李正已田恱皆分軍守徐<lb/>
　　州臨渦口梁崇義阻兵襄鄧南北漕引皆絶於是<lb/>
　　水陸運使杜佑請改漕路自浚儀西十里疏其南<lb/>
　　厓引流入琵琶溝經蔡河至陳州合潁水是秦漢故<lb/>
　　道以官漕久不由此故填淤不通若畎流培岸則<lb/>
　　功用甚寡又廬壽之間有水道而平岡亘其中曰<lb/>
　　雞鳴山佑請疏其兩端皆可通舟其間登陸四十<lb/>
　　里而已則江湖黔嶺蜀漢之粟可方舟而下由是<lb/>
<pb n="KR2k0097_WYG_006-6a"/>
　　白沙趨東闗經廬壽浮潁涉蔡歴琵琶溝入汴河<lb/>
　　不復經泝淮之險經於舊路二千里功寡利博朝<lb/>
　　議將行而徐州順命淮路乃通至國家膺圖受命<lb/>
　　以大梁四方所湊天下之樞可以臨制四海故卜<lb/>
　　京邑而定都漢髙帝云吾以羽檄召天下兵未至<lb/>
　　孝文又云吾初即位不欲出虎符召郡國兵即知<lb/>
　　兵甲在外也惟有南北軍期門郎羽林孤兒以備<lb/>
　　天子扈從藩衛之用唐承隋制置十二衛府兵皆<lb/>
<pb n="KR2k0097_WYG_006-6b"/>
　　農夫也及罷府兵始置神武神策為禁軍不過三<lb/>
　　數萬人亦以備扈從藩衛而已故禄山犯闕驅市<lb/>
　　人而戰徳宗䝉塵扈駕四百餘騎甲兵皆在郡國<lb/>
　　額軍存而可舉者除河朔三鎮外太原青社各十<lb/>
　　萬人邠寧宣武各六萬人潞徐荆揚各五萬人襄<lb/>
　　宣壽鎮海各二萬人自餘觀察團練據要害之地<lb/>
　　者不下萬人今天下甲卒數十萬衆戰馬數十萬<lb/>
　　匹並萃京師悉集七亡國之士民於輦下比漢唐<lb/>
<pb n="KR2k0097_WYG_006-7a"/>
　　京邑民庶十倍甸服時有水旱不至艱歉者有惠<lb/>
　　民金水五丈汴水等四渠派引脈分咸㑹天邑舳<lb/>
　　艫相接贍給公私所以無匱乏惟汴水横亘國中<lb/>
　　首承大河漕引江湖利盡南海半天下之財賦并<lb/>
　　山澤之百貨悉由此路而進然則禹力疏鑿以分<lb/>
　　水勢煬帝開甽以奉巡遊雖數湮廢而通流不絶<lb/>
　　於百代之下終為國家之用者其上天之意乎<lb/>
　　　按洎言汴河疏鑿之由最為明悉故備錄之以<lb/>
<pb n="KR2k0097_WYG_006-7b"/>
　　　識舊蹟<lb/>
　　張方平論汴河　臣竊惟今之京師古謂陳留天<lb/>
　　下四衝八達之地者也非如函秦天府百二之固<lb/>
　　洛宅九州之中表裏山河形勝足恃自唐末朱温<lb/>
　　受封於梁因而建都至於石晉割幽薊之地以入<lb/>
　　契丹遂與强敵共平原之利故五代争奮敵承其<lb/>
　　弊其患由乎畿甸無藩籬之限本根無所庇也祖<lb/>
　　宗受命規模卑狹不還周漢之舊而梁氏是因豈<lb/>
<pb n="KR2k0097_WYG_006-8a"/>
　　樂是而處之勢有所不獲已者大體利漕運而贍<lb/>
　　師旅依重師而為國也則是今日之勢國依兵而<lb/>
　　立以食為命食以漕運為本漕運以河渠為主國<lb/>
　　初浚河渠三道通京城漕運自後立定上供年額<lb/>
　　汴河斛㪷六百萬石廣濟河六十二萬石惠民河<lb/>
　　六十萬石廣濟河所運多是雜色粟豆但充口食<lb/>
　　馬料惠民河所運止給太康咸平尉氏等縣軍糧<lb/>
　　而已惟汴河所運一色粳米相兼小麥此乃太倉<lb/>
<pb n="KR2k0097_WYG_006-8b"/>
　　蓄積之實今仰食於官廩者不惟三軍至於京師<lb/>
　　士庶以億萬計太半待飽於軍稍之餘故國家於<lb/>
　　漕事至急至重夫京大也師衆也大衆所聚故謂<lb/>
　　之京師有食則京師可立汴河廢則大衆不可聚<lb/>
　　汴河之於京城乃是建國之本非可與區區溝洫<lb/>
　　水利同言也近嵗已罷廣濟河而惠民河斛斗不<lb/>
　　入大倉大衆之命惟汴河是賴近嵗陳說利害以<lb/>
　　汴河為議者多矣臣恐議者不已屢作數更必致<lb/>
<pb n="KR2k0097_WYG_006-9a"/>
　　汴河日失其舊國家大計殊非小事惟陛下特回<lb/>
　　聖鑒深賜省察留神逺慮以固基本<hi>熈寜六年上時知應天府</hi>
　　　按方平之言為王安石發也間嘗考求汴河之<lb/>
　　　渠漫不可復今所謂孫家渡河者亦自滎澤而<lb/>
　　　下引河為渠由朱<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>鎮東南達於淮泗似亦汴<lb/>
　　　渠之遺意特以不近都㑹而轉漕非其所資故<lb/>
　　　任其淺涸而不為之䟽濬耳<lb/>
　　梁燾乞開舊日汴口　臣愚嘗求世務之急得諸<lb/>
<pb n="KR2k0097_WYG_006-9b"/>
　　道路通汴之實始聞其說則可喜及考其事則可<lb/>
　　懼竊以廣武山之北即大河故道河常往來其間<lb/>
　　夏秋漲溢每抵山下舊來洛水至此流入於河後<lb/>
　　欲導洛以趨汴渠乃乗河未漲就嫰灘之上峻起<lb/>
　　東西堤闢大河於堤北攘其地以引洛水中間缺<lb/>
　　為斗門以通舟楫其實導河水助洛之淺涸也洛<lb/>
　　水本清今汴常黄流是洛不足以行汴而所以能<lb/>
　　行者附大河之餘波也増廣武三埽之備竭京西<lb/>
<pb n="KR2k0097_WYG_006-10a"/>
　　所有不足以為支費轉運司每每請於朝廷勢不<lb/>
　　能不為之應副切計自緣清汴之費其夫無慮數<lb/>
　　百萬計從來上下習於欺罔之姦朝廷惑於安流<lb/>
　　之說稅屋之利恬不以為慮殊不知新沙疎弱力<lb/>
　　不能制悍河水勢一則爛熳潰散將使怒波循流<lb/>
　　而下直冒京師其患豈勝言邪此其大可懼者是<lb/>
　　甘以數百萬日増之費養異時京師萬一之患亦<lb/>
　　已誤矣夫嵗傾重費以坐待其患何若折其奔衝<lb/>
<pb n="KR2k0097_WYG_006-10b"/>
　　以終除其害哉為今日之計宜復為汴口依舊引<lb/>
　　大河一支啓閉以時還祖宗百年以來潤養生民<lb/>
　　之賜誠為得策汴口復成則免廣武潰注以長為<lb/>
　　京師之安省數百萬之費以紓京西生靈之困牽<lb/>
　　大河水勢以解河北決溢之災便東南漕運以蠲<lb/>
　　重載留滯之弊時節啟閉以除蹙凌打凌之苦通<lb/>
　　江淮八路商賈大舶以供京師之饒為甚大之利<lb/>
　　者六此不可忽也惟拆去兩岸舍屋盡廢僦錢為<lb/>
<pb n="KR2k0097_WYG_006-11a"/>
　　害者一而不甚大所謂損小費以成大利也臣之<lb/>
　　所言特其大略爾至於考究本末措置纎悉在朝<lb/>
　　廷擇通習水利之臣付之無牽浮議責其成功伏<lb/>
　　望聖慈面詔大臣商擇而施行之事繫國體願留<lb/>
　　宸心<hi>元祐四年上</hi>
　　　先是元豐元年西頭供奉官張從惠上言去年<lb/>
　　　七月黄河暴漲異於常年水落而河稍北去距<lb/>
　　　廣武山麓七里退灘髙闊可鑿為渠引洛入汴<lb/>
<pb n="KR2k0097_WYG_006-11b"/>
　　　萬世之利也范子淵時為都水監丞畫十利以<lb/>
　　　獻上遣燾行視利害還言不便又命内侍宋用<lb/>
　　　臣往度用臣還言可為於是詔用臣為都大提<lb/>
　　　舉導洛通汴勞民動衆費用不貲燾時為御史<lb/>
　　　中丞復上此議云<lb/>
　　沈括夢溪筆談　國朝汴渠發京畿輔郡三十餘<lb/>
　　縣夫嵗一浚祥符中閤門祗候使臣謝徳權領治<lb/>
　　京畿溝洫權借浚汴夫自是後三嵗一浚始令京<lb/>
<pb n="KR2k0097_WYG_006-12a"/>
　　畿民官皆兼溝洫河道以為常職久之治溝洫之<lb/>
　　工漸弛邑官徒帶空名而汴渠有二十年不浚嵗<lb/>
　　嵗堙澱異時京師溝渠之水皆入汴舊尚書省都<lb/>
　　堂壁記云疎治八渠南入汴水是也自汴流堙澱<lb/>
　　京城東水門下至雍丘襄邑河底皆髙出隄外平<lb/>
　　地一丈二尺餘自汴隄下瞰民居如在深谷熈寧<lb/>
　　中議改疏洛水入汴余嘗因出使按行汴渠自京<lb/>
　　師上善門量至泗州淮口凡八百四十里一百三<lb/>
<pb n="KR2k0097_WYG_006-12b"/>
　　十步京師地勢比泗州凡髙十九丈四尺八寸六<lb/>
　　分於京城東數里白渠中穿井至三丈方見舊底<lb/>
　　驗量地勢用水平望尺幹尺量之不能無小差汴<lb/>
　　渠隄外皆是出土故溝水令相通時為一堰節其<lb/>
　　水候水平其上漸淺涸則又為一堰相齒如階陛<lb/>
　　乃量堰之上下水面相髙下之數㑹之乃得地勢<lb/>
　　髙下之實<lb/>
　　王文正公筆錄　汴渠派分洪河自唐迄今皆以<lb/>
<pb n="KR2k0097_WYG_006-13a"/>
　　為莫大之利然迹其事實抑有深害何哉凡梁宋<lb/>
　　之地畎澮之利湊流此渠以成其大至隋煬將幸<lb/>
　　江都遂析黄河之流築左右隄三百餘里舊所湊<lb/>
　　水悉為横絶散□無所故宋亳之地遂成沮洳卑<lb/>
　　濕且昔之安流今乃湍悍覆舟之患十有二三昔<lb/>
　　之漕運冬夏無限今則春開秋閉嵗中漕運止得<lb/>
　　半載昔之泝沿兩無艱阻今則逆流而上乃重載<lb/>
　　而行其為難也甚矣沿流而下即虚舟而往其為<lb/>
<pb n="KR2k0097_WYG_006-13b"/>
　　利也背矣矧自天子建都而汴水貫都東下每嵗<lb/>
　　霖㴻決溢為慮由斯觀之其利安在然歴世浸逺<lb/>
　　詎可卒圖異日明哲之士開悟積惑言復曩迹始<lb/>
　　信兹言之不謬也<lb/>
　　僧文瑩玉壺清話　周世宗顯徳中遣周景大濬<lb/>
　　汴口景知汴口旣濬舟楫無壅將有淮浙巨商糧<lb/>
　　斛萬貨臨汴無委泊之地諷世宗乞令許京城民<lb/>
　　環汴栽榆柳起䑓榭以為都㑹之壯世宗許之景<lb/>
<pb n="KR2k0097_WYG_006-14a"/>
　　踞汴流中起巨樓十二間方運斤世宗輦輅過因<lb/>
　　問之知景所造頗喜賜酒犒其工不寤其規利也<lb/>
　　景後邀巨貨於樓山積波委嵗入數萬計云小人<lb/>
　　之黷貨罔上如此<lb/>
　　陳𫝊良論汴河最重　本朝定都於汴漕運之法<lb/>
　　分為四路江南淮南浙東西荆湖南北六路之粟<lb/>
　　自淮入汴至京師陜西之粟自三門白波轉黄河<lb/>
　　入汴至京師陳蔡之粟自閔河蔡河入汴至京師<lb/>
<pb n="KR2k0097_WYG_006-14b"/>
　　京東之粟自五文河歴陳濟及鄆至京師四河所<lb/>
　　運惟汴河為最重<lb/>
　　陳霆兩山墨談　宿州至靈壁縣循古岸而行問<lb/>
　　之乃汴堤下即汴河也煬帝鑿此以幸江都世代<lb/>
　　變遷故道湮塞宋濬之以通運餉而東南舟車之<lb/>
　　赴汴京者必由於此米芾所謂船頭出浪翠屏間<lb/>
　　盖指此河也今嵗久復湮且種藝成畝矣堤間多<lb/>
　　臥古峯石空嵌秀溜蒼翠可掬亦有甚大者相傳<lb/>
<pb n="KR2k0097_WYG_006-15a"/>
　　謂宋營艮嶽取石於靈壁綱運未訖而汴都被兵<lb/>
　　遂棄於此千載尤物撫之可浩歎云<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0097_WYG_006-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　汴京遺蹟志巻六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>汴京遺蹟志巻十三</head>
    <p>
<pb n="KR2k0097_WYG_013-1a"/>
欽定四庫全書<lb/>
　汴京遺蹟志巻十三　　　　明　李濓　撰<lb/>
　　雜志二<lb/>
　　　宋四京<lb/>
京大也天子所居謂之京師宋四京者謂東京開封府<lb/>
<hi>汴</hi>西京河南府<hi>洛/</hi>南京應天府<hi>歸/德</hi>北京大名府<hi>魏</hi>
　　宋史　眞宗大中祥符六年以應天府為南京國<lb/>
　　初因五代之舊以大梁為東京開封府洛陽為西<lb/>
<pb n="KR2k0097_WYG_013-1b"/>
　　京河南府後以太祖舊藩歸德軍在宋州改宋州<lb/>
　　為應天府至是建為南京作鴻慶宫以奉太祖太<lb/>
　　宗御容仁宗慶歴二年五月以大名府為北京契<lb/>
　　丹聚兵幽薊聲言南下朝議請城洛陽吕夷簡曰<lb/>
　　此子囊城郢計也使契丹得渡河雖高城深池何<lb/>
　　可恃邪我聞契丹畏壯侮怯景德之役非乘輿濟<lb/>
　　河未易服也宜建都大名示將親征以伐其謀帝<lb/>
　　從之建大名為北京即眞宗駐蹕之所城焉識者<lb/>
<pb n="KR2k0097_WYG_013-2a"/>
　　韙之<lb/>
　　葉少藴石林燕語　唐都雍洛陽在闗東故以為<lb/>
　　東都本朝都汴洛陽在西故以為西都皆謂之兩<lb/>
　　京祥符七年眞宗謁太清宫于毫州還始建應天<lb/>
　　府為南京慶歴二年契丹㑹兵幽州遣使蕭英劉<lb/>
　　六符來求闗南北地始建大名府為北京<lb/>
　　又曰北京舊不兼河北路安撫使仁宗特以命賈<lb/>
　　文元故文元薦程文簡為代已只領大名一路後<lb/>
<pb n="KR2k0097_WYG_013-2b"/>
　　文元再鎮固求兼領乃復命之且召昌朝罷則不<lb/>
　　置及熈寧初陳暘叔守北京遂以文元故事兼領<lb/>
　　　宋畿内十六縣<lb/>
開封<hi>赤</hi>　　祥符<hi>赤舊浚儀縣也/大中祥符初改</hi>　　尉氏<hi>畿</hi>
陳留<hi>畿</hi>　　雍丘<hi>畿/</hi>　　封丘<hi>畿/</hi>　　中牟<hi>畿</hi>
陽武<hi>畿</hi>　　延津<hi>畿舊酸棗縣也政和七年改</hi>
長垣<hi>隋匡城縣也建隆元年改為鶴丘後又改今名</hi>
東明<hi>畿本東昏縣也乾徳元年改</hi>　　扶溝<hi>畿/</hi>　　鄢陵<hi>畿</hi>
<pb n="KR2k0097_WYG_013-3a"/>
考城<hi>畿崇寧四年與太康縣同𨽻拱州大觀四年廢拱州而二縣復來𨽻云</hi>
太康<hi>畿宣和二年復𨽻拱州六年仍𨽻京畿</hi>咸平<hi>舊通許鎮𨽻陳留咸平五年置縣</hi>
　　　宋十衞<lb/>
左金吾衞上將軍　　　右金吾衞上將軍<lb/>
左金吾衞大將軍　　　右金吾衞大將軍<lb/>
左衞上將軍　　　　　右衞上將軍<lb/>
諸衞大將軍　　　　　諸衞將軍<lb/>
率府軍　　　　　　　率府副軍<lb/>
<pb n="KR2k0097_WYG_013-3b"/>
　　　宋二十三路<hi>太宗分天下為十五路仁宗又分為二十三路</hi>
京東東路　京東西路　京西南路　京西北路<lb/>
河北東路　河北西路　陜西路　　秦鳯路<lb/>
河東路　　淮南東路　淮南西路　兩浙路<lb/>
江南東路　江南西路　荆湖南路　荆湖北路<lb/>
成都路　　梓州路　　利州路　　䕫州路<lb/>
福建路　　廣南東路　廣南西路<lb/>
　　　宋史地理志　當是時東南際海西盡巴僰北<lb/>
<pb n="KR2k0097_WYG_013-4a"/>
　　極三闗東西六千四百八十五里南北萬一千六<lb/>
　　百二十里崇寧四年復置京畿路大觀元年别置<lb/>
　　黔南路三年并黔南入廣西以廣西黔南為名四<lb/>
　　年仍舊為廣南西路宣和四年置燕山府及雲中<lb/>
　　府路天下分路二十六京府四府三十州二百五<lb/>
　　十四監六十三縣一千二百三十四可謂極盛矣<lb/>
　　大抵宋有天下由建隆初迄治平末一百四年州<lb/>
　　郡沿革無大增損迨熈寧始務闢土而种諤王韶<lb/>
<pb n="KR2k0097_WYG_013-4b"/>
　　章惇輩各為拓斥計矣<lb/>
　　　宋四殿<hi>各置大學士以大臣為之</hi>
觀文殿　　資政殿　　端明殿　　保和殿<lb/>
　　　宋六閤<hi>皆累朝增建以藏宸翰之所</hi>
龍圖閤<hi>藏太宗御筆</hi>　天章閤<hi>藏眞宗/御筆</hi>　寳文閤<hi>藏仁宗御筆</hi>
顯謨閤<hi>藏神宗御筆</hi>　徽猷閤<hi>藏哲宗/御筆</hi>　敷文閤<hi>藏徽宗御筆</hi>
　　宋史　眞宗景德元年冬十月置龍圖閤奉太宗<lb/>
　　御製文集及典籍圖畫寳瑞之物與宗正所進屬<lb/>
<pb n="KR2k0097_WYG_013-5a"/>
　　籍并置待制學士官自是毎一帝崩則置一閤<lb/>
　　葉少藴石林燕語　祥符中始建龍圖閤以藏太<lb/>
　　宗御集天禧初因建天章壽昌兩閤於後而以天<lb/>
　　章閤藏御集虚壽昌閤未用慶厯初改壽昌為寳<lb/>
　　文仁宗亦以藏御集二閤皆二帝時所自命也神<lb/>
　　宗顯謨閤哲宗徽猷閤皆後追建之惟太祖英宗<lb/>
　　無集不為閤<lb/>
　　　宋四園<lb/>
<pb n="KR2k0097_WYG_013-5b"/>
瓊林苑　　金明池　　宜春苑　　玉津園<lb/>
　　葉少藴石林燕語　瓊林苑金明池宜春苑玉津<lb/>
　　園謂之四園瓊林苑乾德中置太平興國中復鑿<lb/>
　　金明池於苑北導金水河水注之以教神衞虎翼<lb/>
　　水軍習舟楫因為水嬉宜春苑本秦悼王園因以<lb/>
　　皇城宜春舊苑富國倉遂遷于此玉津園則五代<lb/>
　　之舊也今惟瓊林金明最盛嵗以二月開命士庶<lb/>
　　縱觀謂之開池至上已車駕臨幸畢即閉嵗賜二<lb/>
<pb n="KR2k0097_WYG_013-6a"/>
　　府從官燕及進士聞喜燕皆在其間金明水戰不<lb/>
　　復習而諸軍猶為鬼神戯謂之旱教玉津半以種<lb/>
　　麥每仲夏駕幸觀刈麥自仁宗後亦不復講矣惟<lb/>
　　契丹賜射為故事宜春俗但稱庻人園以秦王故<lb/>
　　也荒廢殆不復治祖宗不崇園池之觀前代未有<lb/>
　　也<lb/>
　　　宋五學<lb/>
國子學　　太學　　武學　　律學　　筭學<lb/>
<pb n="KR2k0097_WYG_013-6b"/>
　　　宋四舘驛<lb/>
都亭驛<hi>待遼使之所</hi>
都亭西驛<hi>待西蕃阿黎于闐新羅渤海使之所</hi>
懐逺驛<hi>待交阯使之所</hi>
同文舘<hi>待青唐高麗使之所</hi>
　　　宋六更<lb/>
初更　二更　三更　四更　五更　六更<hi>禁中更鼔毎夜六更</hi>
　　和維愚見紀忘　前代夜俱五更惟宋朝則用六<lb/>
<pb n="KR2k0097_WYG_013-7a"/>
　　更馮深居詩云春風吹送笑談香玉酒銀燈破夜<lb/>
　　凉歸去東華聽更漏杏花落盡六更長又云三十<lb/>
　　六聲更㸃長汪水雲序宋亡事如云亂㸃傳籌殺<lb/>
　　六更風吹庭燎㓕還明侍臣奏罷降元表臣妾簽<lb/>
　　名謝道清陳剛中詩云羽袍士尚傳三漏絳幘人<lb/>
　　誰報六更盖内帳樓五更絶柝鼓便作謂之蝦蟇<lb/>
　　更禁門方開百官隨入所謂六更者也嘗疑五更<lb/>
　　古今通用何宋時獨用六更邪近考宋史自太祖<lb/>
<pb n="KR2k0097_WYG_013-7b"/>
　　建隆庚申至理宗景定元年五庚申又十六年而<lb/>
　　宋亡盖符太祖卜世于陳摶睡到五更醒時再來<lb/>
　　問之説庚更同音以此禁中常打六更而外方只<lb/>
　　謂之攅㸃也<lb/>
　　　大梁十蹟<lb/>
夷門　　古城　　吹䑓　　隋堤　　上源驛<lb/>
愁臺　　陳橋　　艮岳　　青城　　官渡<lb/>
　　　汴城八景<lb/>
<pb n="KR2k0097_WYG_013-8a"/>
鐡塔行雲　金池過雨　州橋明月　大河濤聲<lb/>
繁臺春曉　汴水秋風　隋堤煙柳　相國霜鐘<lb/>
　　　又八景<lb/>
艮岳春雲　夷山夕照　金梁曉月　資聖薫風<lb/>
百岡冬雪　吹臺秋雨　宴臺瑞靄　牧苑新晴<lb/>
　　　靖康之變<lb/>
按宋史政和後禁苑多為村居野店又聚珍禽野獸麀<lb/>
鹿鴐鵝禽鳥數百實其中至宣和間每秋風夜静禽獸<lb/>
<pb n="KR2k0097_WYG_013-8b"/>
之音四徹宛若深山大澤陂野之間識者以為不祥之<lb/>
兆宣和末南郊禮畢御郊宫端拱殿天未明百辟方稱<lb/>
賀間忽有鴞鳴于殿屋若與賛拜聲相應和聞者駭之<lb/>
時已報女眞背盟未踰月内禪而明年有䧟城之難<lb/>
政和三年夏至宰臣何執中奉祀北郊有黒氣長數丈<lb/>
出自齋宫行一里許入壇壝繞祭所皆近人穿燈燭而<lb/>
過俄又及於壇禮將畢不見人皆異之<lb/>
政和七年詔脩神保觀俗所謂二郎神者汴人素畏之<lb/>
<pb n="KR2k0097_WYG_013-9a"/>
自春及夏傾城男女負土以獻掲榜通衢云某人獻土<lb/>
又有飾形作鬼使廵門催納土者或以為不祥禁之後<lb/>
金斡里雅布圍京師其國謂之二郎君云<lb/>
宣和初収復燕山以歸金民來居京師者其俗有臻蓬<lb/>
蓬歌每扣鼓和臻蓬蓬之音為節而舞人皆喜聞其音<lb/>
而效之其歌曰臻蓬蓬外頭花花裏頭空但㸔明年春<lb/>
二月滿城不見主人翁本金䜟故京師不禁然卒有靖<lb/>
康之變<lb/>
<pb n="KR2k0097_WYG_013-9b"/>
宣和元年夏雨晝夜凡數日及霽開封縣前茶肆中有<lb/>
異物如大犬蹲踞臥榻下細視之身僅六七尺色蒼異<lb/>
其首𩔖驢兩頰作魚頷而色正緑頂有角極長於其際<lb/>
始分兩岐聲如牛鳴與世所繪龍無異茶肆近軍噐作<lb/>
坊兵卒來觀共殺食之已而京城大水訛言龍復讐云<lb/>
宣和五六年間上方織綾謂之遍地桃又名急地綾漆<lb/>
冠子作二桃様謂之並桃天下效之香謂之佩香至金<lb/>
兵犯闕無貴賤皆逃避多為擄去亦此䜟也<lb/>
<pb n="KR2k0097_WYG_013-10a"/>
宣和六年都城有賣青果男子孕而生子蓐母不能收<lb/>
易七人始免而逃又有豐樂樓酒保朱氏子之妻可四<lb/>
十餘楚州人忽生髭長六七寸踈秀而美宛然一男子<lb/>
詔度為女道士<lb/>
宣和七年秋有狐由艮岳直入禁中據御榻而坐詔毁<lb/>
狐王廟<lb/>
　　宋史筆斷論靖康灾異　秦公子鍼曰國於天地<lb/>
　　有與立焉不數世滛弗能斃也此為諸侯而言也<lb/>
<pb n="KR2k0097_WYG_013-10b"/>
　　董仲舒曰天人相與之際甚可畏也自非大亡道<lb/>
　　之世天盡欲扶持安全之此為帝王而言也盖帝<lb/>
　　王為天之子為鬼神之主為萬民之父母非有桀<lb/>
　　紂之敗德煬帝之亂常於其政殆國危之際則天<lb/>
　　必降灾異以警之警之者非所以絶之乃所以愛<lb/>
　　之也宋之徽宗初無凉德但於即位之始不能率<lb/>
　　由舊章奉若天命乃信讒説殄行之人用復熈寧<lb/>
　　紹聖故事廢黜忠鯁登用姦回戎狄之患既萌黨<lb/>
<pb n="KR2k0097_WYG_013-11a"/>
　　人之獄復起故於建中靖國元年春正月朔有流<lb/>
　　星光燭地自西南入尾抵距星是夕有赤氣起東<lb/>
　　北方亘西南方中出白氣二將散復有黑氣在旁<lb/>
　　此則隂邪致亂之徴夷狄竊發之兆乃天所以先<lb/>
　　示厥警欲其脩德以弭之也惜乎徽宗荒怠弗敬<lb/>
　　謂天變不足畏謂國政不足脩謂任伯雨之言不<lb/>
　　足信乃以趙挺之為御史中丞以吕希純知瀛州<lb/>
　　解任伯雨陳祐言職范純禮出知潁昌府安燾陳<lb/>
<pb n="KR2k0097_WYG_013-11b"/>
　　瓘𫝊楫眺補之豐稷罷邢恕吕嘉問路昌衡安惇<lb/>
　　蹇序辰蔡卞並復宫觀與郡召張商英赴闕遼主<lb/>
　　洪基死孫延禧立女眞阿固達亦立崇寧元年以<lb/>
　　蔡確配饗哲宗廟庭命内侍童貫如杭州監造御<lb/>
　　前生活仍詔司馬光吕公著等四十四人各奪官<lb/>
　　有差竄鄒浩于永州超拜蔡京為右僕射嗟乎政<lb/>
　　之錯亂一至於此而可以弭天變乎然而天之眷<lb/>
　　祐人君惓惓不已故於大觀四年有星孛于中宫<lb/>
<pb n="KR2k0097_WYG_013-12a"/>
　　長數丈逆入紫宫退而復掃帝座者再此又天意<lb/>
　　明示金人之禍必欲徽宗保國而防患也奈何天<lb/>
　　譴雖切而忽之尤甚乃復大興土木窮索珎竒煥<lb/>
　　臺舘之瓊瑶列綱運之花石舊盟遼主棄之自毁<lb/>
　　藩籬新結女眞養之若招狼虎委童貫而為大將<lb/>
　　再敗王師封蔡京而為魯公重汙國典方且樂其<lb/>
　　臺池鳥獸豈思民欲與之俱亡天知其終不悔禍<lb/>
　　故不復告戒遂生亡國妖孽以詔之也自是火星<lb/>
<pb n="KR2k0097_WYG_013-12b"/>
　　如月徐徐南行天裂有聲格格且乆妖狐升於御<lb/>
　　榻黑𤯝遍於京畿敗亡之徴其可遏乎故雖有智<lb/>
　　將謀臣亦莫能善其後矣嗟乎徽宗之不畏天故<lb/>
　　至取敗向使其果能監此脩德以善隣尊賢以去<lb/>
　　佞咨諏治道一循常典則阿固達雖有假途之謀<lb/>
　　猖獗之勢亦安敢跨遼海而犯東萊越燕雲而侵<lb/>
　　中國乎由是觀之非天有負於徽宗而徽宗自負<lb/>
　　於天也書曰天難諶命靡常常厥德保厥位厥德<lb/>
<pb n="KR2k0097_WYG_013-13a"/>
　　靡常九有以亡詎不信夫<lb/>
　　宋史筆斷論汴京難守　汴京之地内無異産之<lb/>
　　材外無形勝之固其不可為國明矣然太祖都之<lb/>
　　而能以弱制強以小敵大遂若周公定鼎洛邑而<lb/>
　　成百六十餘年之基業者何哉盖太祖以仁義而<lb/>
　　為金湯以禮樂而為干盾柔逺能邇推亡固存故<lb/>
　　能君主華夷而昌大其邦家也徽宗悉反其道色<lb/>
　　荒于政酒湎于德棄遼主而隳屏障結女眞而致<lb/>
<pb n="KR2k0097_WYG_013-13b"/>
　　干戈金人退兵思避其難故白時中請上南幸或<lb/>
　　勸上西幸洛陽嗟乎以宗廟之重而言國君當死<lb/>
　　社稷不可輕委而去以太王避狄人而言則當徙<lb/>
　　而去邠暫逺其害此則去守之兩途也然以徃事<lb/>
　　而論之昔光武駐兵昆陽莾遣嚴尤等率大兵圍<lb/>
　　之光武夜與李軼等十三騎突圍而出收衆於外<lb/>
　　大破莾兵唐𤣥宗遇安禄山之亂力不能支决意<lb/>
　　幸蜀乃留太子募兵討賊嗟乎向使光武不出昆<lb/>
<pb n="KR2k0097_WYG_013-14a"/>
　　陽同受圍困𤣥宗不幸西蜀坐守孤城則皆為囿<lb/>
　　中之物而為賊所擒矣又豈能討平㓂盗而克復<lb/>
　　故物哉為欽宗者正宜監此分遣義士衞送上皇<lb/>
　　南幸已與李綱宗澤等大召援兵嬰城固守雖尼<lb/>
　　堪斡里雅布至未必有腹背受敵之患都城雖甚<lb/>
　　危弱亦未必旬月而䧟也柰何呉敏李綱執於死<lb/>
　　社稷之論堅意苦留遂使徽宗父子輿襯䝉塵貽<lb/>
　　辱千載悠悠蒼天謂之何哉或曰避難出奔策固<lb/>
<pb n="KR2k0097_WYG_013-14b"/>
　　善矣然不聞李綱有云萬一衞士中道散歸何以<lb/>
　　能達借使能達而尼堪諸人霆驅電邁雖隔天塹<lb/>
　　之險可投馬箠而渡事何能濟嗟乎此又無謀之<lb/>
　　言也盖金人所長者騎射而已焉知艨艟闘艦之<lb/>
　　利以曹操用兵如神猶尚困於赤壁况尼堪之小<lb/>
　　醜乎觀其於建炎之間尼堪不敢渡江乃遣烏珠<lb/>
　　南侵則其技術亦可知矣于時李綱適已竄去使<lb/>
　　其猶在城䧟之日不知綱為從行歟將死於敵歟<lb/>
<pb n="KR2k0097_WYG_013-15a"/>
　　愚故曰李綱雖知報國之忠而不知用兵之畧也<lb/>
　　邵氏聞見後録　宣和殿聚殷周鼎鐘尊爵等數<lb/>
　　千百種國破金人盡取之其下不禁勞苦半投之<lb/>
　　南壁池中後世三代彛噐當出于大梁之墟云<lb/>
　　和維愚見紀忘　徽欽北狩可謂世之大變而詩<lb/>
　　人感憤見于題詠者皆言其奢縱之過如云萬炬<lb/>
　　銀花錦繡圍景龍門外軟紅飛凄凉但有雲頭月<lb/>
　　曾照當時歩輦歸此言當時元宵逰賞之樂不䘏<lb/>
<pb n="KR2k0097_WYG_013-15b"/>
　　國政而後人徒見凄凉之月色也如云蒼龍觀闕<lb/>
　　東風外黄道星辰北斗邊月照九衢天似水何人<lb/>
　　吹笛内門前此言故宫雖在已為金人據守也如<lb/>
　　云濯龍江上緑成堆半是宣和舊日栽聞説白頭<lb/>
　　宫女伴倚欄猶待翠華來此詠栁枝以比中原遺<lb/>
　　民愛戴不忘望其克復而來也元好問云雙鳯簫<lb/>
　　聲隔綵霞宫鶯催賞玉谿花誰憐利澤門前柳瘦<lb/>
　　倚東風望翠華此言太平之時奏樂賞花于龍德<lb/>
<pb n="KR2k0097_WYG_013-16a"/>
　　宫之玉谿靖康之變君臣妃后囚繫漠北惟有都<lb/>
　　門之柳日望其歸而不可得利澤門汴之水西門<lb/>
　　也劉後村云初為御筆行中㫖漸取兵權付左璫<lb/>
　　玉帶解來頒貴倖珠袍脱下賜降羌又云兵來尚<lb/>
　　恐妨恭謝事去徒知悔夾攻丞相自言芝産第太<lb/>
　　師頻奏鶴翔空如何直到宣和季始憶元城與了<lb/>
　　翁盖言徽欽之失非止奢侈淫佚之極亦由罷黜<lb/>
　　賢臣任用閹宦崇尚祥瑞賞賚無功以致禍變也<lb/>
<pb n="KR2k0097_WYG_013-16b"/>
　　元城劉公了翁陳公皆以諫官得罪去<lb/>
　　何喬新論斡里雅布圍京師　斡里雅布之伐宋懸師<lb/>
　　深入兵家所忌然卒以取宋何也宋之主相非才<lb/>
　　而不能用善謀也夫完顔氏兵甲之盛雖未易當<lb/>
　　然張孝純堅守太原金以大衆攻之歴三時而後<lb/>
　　㧞况京師城郭之固師旅之彊糧餉之豐非太原<lb/>
　　比使宋有中材之主得救時之相聞金兵南下亟<lb/>
　　命良將勁卒固守黎陽彼必不敢渡河就令得渡<lb/>
<pb n="KR2k0097_WYG_013-17a"/>
　　然金兵僅六萬勤王之兵至城下者已二十萬宜<lb/>
　　命大軍扼牟駝岡以當其前竒兵屯邢相以截其<lb/>
　　後青齊之兵攻其左襄鄧之兵擊其右雖使韓彭<lb/>
　　為將賁育為卒良平為謀主懼將潰敗不可支况<lb/>
　　斡里雅布輩邪當是時非無善謀也种師道請俟<lb/>
　　彼惰歸扼而殱諸河李綱請俟其食盡力疲縱其<lb/>
　　北歸半渡而擊之皆䇿之善者也欽宗舉不之從<lb/>
　　惟李邦彦割地請和之謀是聽盖欽宗隂柔之君<lb/>
<pb n="KR2k0097_WYG_013-17b"/>
　　邦彦隂柔之輔金固有所侮而動也易曰公弋取<lb/>
　　彼在穴欽宗之於邦彦是巳嗟夫自古以來違善<lb/>
　　謀而用邪説以取亂亡者多矣豈獨欽宗也哉<lb/>
　　王亷論李綱請固守京師之非　宋徽欽時金人<lb/>
　　入㓂李綱力主固守京師以衞社稷夫死社稷諸<lb/>
　　侯守土之職非天子之事也李綱不此之悟而欲<lb/>
　　留二帝固守京師以待勤王之師與金背城一戰<lb/>
　　以决勝負若綱者賢則賢矣不幾於知常而不知<lb/>
<pb n="KR2k0097_WYG_013-18a"/>
　　變者乎昔者太王嘗避狄人之逼孟子又嘗以對<lb/>
　　滕君矣夫太王滕君皆侯國也及其行權聖賢猶<lb/>
　　許之况於萬乘之尊乎故唐𤣥宗幸蜀以避禄山<lb/>
　　之禍代宗幸陜以避吐蕃之難德宗幸奉天以避<lb/>
　　朱泚之亂卒頼勤王之師再造唐祚使當是時三<lb/>
　　宗皆如李綱之議則安禄山吐蕃朱泚之慘三宗<lb/>
　　能不震驚乎綱力主其議二帝從之幸而斡里雅布<lb/>
　　尋以師退京師頼以無虞及綱罷是後朝臣不建<lb/>
<pb n="KR2k0097_WYG_013-18b"/>
　　行幸之議至冬金復入㓂何㮚又執綱議欽宗以<lb/>
　　足頓地誓死社稷朝臣乃不復言遂至二帝北廵<lb/>
　　貽宗廟之羞遺人民之禍實皆綱㮚知常而不知<lb/>
　　變之罪也當時之計莫若從太王避狄之謀襲三<lb/>
　　宗出幸之事命康王為元帥李綱為相權之不撓<lb/>
　　用之不疑詔徴天下勤王之師以衞王室斯善之<lb/>
　　善者也即有不虞亦無北遷之禍顧乃為守土臣<lb/>
　　之計以致二帝身亡國削哀哉<lb/>
<pb n="KR2k0097_WYG_013-19a"/>
　　丘濬世史正綱論二帝北狩　嗚呼宋人以忠厚<lb/>
　　立國而其敗也受禍乃慘于晉人何哉是非獨天<lb/>
　　數盖亦人謀之不臧也所謂人謀之不臧柰何曰<lb/>
　　方金兵之未渡河也拒禦之計莫急於防扼河津<lb/>
　　可用汪立信沿江之策及金勢不可遏也自全之<lb/>
　　計莫切於權行避敵可用唐𤣥宗幸蜀之䇿若夫<lb/>
　　車駕既行京城防守之計又莫要於堅壁清野可<lb/>
　　用周亞夫斃呉之䇿何也自古立國必據險阻宋<lb/>
<pb n="KR2k0097_WYG_013-19b"/>
　　都汴梁平原之地而與彊鄰為敵所以限之者一<lb/>
　　河耳謀國者不知據險以守境危急之際乃以要<lb/>
　　害之地付之庸腐閹人金之渡河如履平地既渡<lb/>
　　笑曰南朝可謂無人若以二三千人守此吾豈得<lb/>
　　渡邪當時誠有能建䇿如汪立信沿江之守盡出<lb/>
　　内地之兵以實外禦四五十里而為一屯屯有守<lb/>
　　將十屯而為府府有總督其尤要害處則參倍其<lb/>
　　數而命一大將領勁兵數萬徃來廵督况河面比<lb/>
<pb n="KR2k0097_WYG_013-20a"/>
　　江面為不逺用兵不多雖金兵併聚而來然亦可<lb/>
　　以少延月日而吾之勤王兵日集矣若夫眞宗澶<lb/>
　　淵之役王欽若勸幸江南陳堯叟勸幸蜀當全盛<lb/>
　　之時為遷幸之説誠為失䇿靖康之際則非景德<lb/>
　　比矣盍效有唐乎唐𤣥宗避安禄山之㓂而幸蜀<lb/>
　　肅宗起於靈武遂復唐祚其德宗幸奉天僖宗幸<lb/>
　　興元皆用此䇿也况女眞又非唐三㓂比其意在<lb/>
　　於金幣而不在土地其技長於野戰而不能攻城<lb/>
<pb n="KR2k0097_WYG_013-20b"/>
　　觀其得汴京既以與張邦昌邦昌不能立又以與<lb/>
　　劉豫其意盖可見矣使當時謀國者當金兵尚逺<lb/>
　　之時先請上皇率六宫以幸江南逼近之際繼擁<lb/>
　　欽宗領禁兵以廵襄鄧二帝在外號召四方之兵<lb/>
　　以為救援京師之舉京城之守則付之大臣如李<lb/>
　　綱者使之内堅城壁外清草野屯重兵而不動閉<lb/>
　　重門以自居彼欲縱兵以逺追慮吾扼其歸路彼<lb/>
　　欲肆暴以刼掠則又野無所得其勢自然不能乆<lb/>
<pb n="KR2k0097_WYG_013-21a"/>
　　居而有畏散之心矣然後遣使與之通好或增嵗<lb/>
　　幣或邀重盟縱有屈抑不至受禍如此之慘矣説<lb/>
　　者徒以人君死社稷為言且謂天下城池豈復有<lb/>
　　如都城者嗚呼此老生之常談爾盍量其君曰彼<lb/>
　　能死社稷否乎都城雖堅孰能守之乎吾之言彼<lb/>
　　能始終聽之不移乎茍不能然孰若委任一人如<lb/>
　　漢人之用周亞夫者以守都城雖以九重宣命三<lb/>
　　軍夜驚略不少動如是則號令出于一人持守定<lb/>
<pb n="KR2k0097_WYG_013-21b"/>
　　而事功易集以俟機便使凡彼之所以令其下尅<lb/>
　　期以取效者皆過期而不應其徒衆自然解體後<lb/>
　　有所言皆不之信而主謀者亦且持議不固矣其<lb/>
　　心不能以不離其勢不能以不散計不出此乃苦<lb/>
　　留車駕又併其已出者而返之遂使九族六宫盡<lb/>
　　遭荼毒嗚呼誰之咎歟迨夫高宗之中興也父母<lb/>
　　兄弟盡在他人手中為所刼質一舉手動足輙有<lb/>
　　妨礙遂致不能復不共戴天之讎以貽千萬古之<lb/>
<pb n="KR2k0097_WYG_013-22a"/>
　　笑恨嗚呼天乎人乎<lb/>
　　劉定之史論　徽宗失道致㓂事已迫矣而付諸<lb/>
　　子當是之時非雄才不能有為也况欽宗之孱庸<lb/>
　　乎父子塊然剪為囚擄父之罹此也宜而子亦可<lb/>
　　謂不幸已前乎宋者父致㓂而付諸子有若唐之<lb/>
　　𤣥肅然父尚能西奔至蜀不為人所魚肉子尚能<lb/>
　　北奔至靈武内挾俶倓二雛為心膂外任郭李諸<lb/>
　　傑為爪牙以返斾于舊都而徽欽不能焉非獨才<lb/>
<pb n="KR2k0097_WYG_013-22b"/>
　　愧于𤣥肅而宋都汴亦不若唐都闗洛山河險固<lb/>
　　可憑仗以緩其傾危可前郤以圖其興復耳夫汴<lb/>
　　非可都之地宋因五代之舊而都之山河險固不<lb/>
　　足恃而恃兵以為命然邊敵之兵强中國之兵弱<lb/>
　　其俗不同也創業之兵彊守成之兵弱其時不同<lb/>
　　也今以邊敵為隣國以守成期子孫則兵不可恃<lb/>
　　而宜資于山川之險固明矣宋之都汴豈非失計<lb/>
　　邪<lb/>
<pb n="KR2k0097_WYG_013-23a"/>
　　王鏊震澤長語　宋世人才誠非我朝可及然其<lb/>
　　謀國之踈則不及我朝逺甚靖康之變尼瑪哈以<lb/>
　　孤軍深入為宋謀者當堅壁清野勿與戰絶其歸<lb/>
　　路斷其糧道内用李綱外用种師道俟天下勤王<lb/>
　　之師四集彼自救之不暇何乃遽自張皇不敢發<lb/>
　　一矢二帝自幸其營為人席巻而去誠可恨也誠<lb/>
　　可笑也<lb/>
　<lb/>
<pb n="KR2k0097_WYG_013-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　汴京遺蹟志巻十三<lb/>
</p>
<p>
</p>
  </div>
</body>
</text>
</TEI>
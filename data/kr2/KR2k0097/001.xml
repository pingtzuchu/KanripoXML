<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>汴京遺蹟志巻一</head>
    <p>
<pb n="KR2k0097_WYG_001-1a"/>
欽定四庫全書<lb/>
　汴京遺蹟志巻一　　　　　明　李濂　撰<lb/>
　　宋京城<lb/>
按宋史地理志舊城周迴二十里一百五十五步東二<lb/>
門北曰望春<hi>初名和政</hi>南曰麗景南面三門中曰朱雀東曰<lb/>
保康<hi>大中祥符五年創建</hi>西曰崇明西二門南曰宜秋北曰閶闔<lb/>
北三門中曰景龍東曰安逺西曰天波<hi>以上宋初仍梁晉舊名至太平</hi>
<hi>興國四年改今名</hi>新城周迴五十里百六十五步<hi>大中祥符九年増築元豐</hi>
<pb n="KR2k0097_WYG_001-1b"/>
<hi>元年重修政和六年詔有司度國之南展築京城移置官司軍營舊城四十八里二百二十三步周顯徳三年</hi>
<hi>以其土鹻取鄭州虎牢關土築之俗呼為卧牛城</hi>南三門中曰南薫東曰宣化<lb/>
西曰安上東二門南曰朝陽北曰含輝<hi>太平興國四年改寅賔後復</hi>
西二門南曰順天北曰金輝北四門中曰通天<hi>天聖初改顯徳</hi>
<hi>後復</hi>東曰長景次東曰永泰西曰安肅<hi>初號衞州門以上皆因周舊名至太</hi>
<hi>平興國四年改今名</hi>汴河上水門南曰大通<hi>太平興國四年賜名天聖初改順濟後復</hi>
<hi>今名</hi>北曰宣澤<hi>舊南北水門皆曰大通熈寧十年改</hi>汴河下南曰上善北曰<lb/>
通津<hi>天聖初改廣津熈寧十年復</hi>惠民河上曰普濟下曰廣利廣濟<lb/>
<pb n="KR2k0097_WYG_001-2a"/>
河上曰咸豐下曰善利<hi>舊名咸通</hi>上南門曰永順<hi>熈寧十年賜名</hi>其<lb/>
後又於金輝門南置開逺門<hi>舊名通逺以上皆太平興國四年賜名天聖初改今</hi>
<hi>名</hi>其濠曰護龍河闊十餘丈濠之内外皆植楊栁粉牆<lb/>
朱戸禁人往來城門皆甕城三層屈曲開門惟南薫新<lb/>
鄭新宋封丘正門皆直門兩重以通御路金元以後多<lb/>
湮塞舊有十三門南曰南薫陳州戴樓東曰新宋揚州<lb/>
新曹西曰新鄭萬勝固子北曰陳橋封丘新酸棗衞州<lb/>
今道路所通者惟曹鄭陳州揚州南薫固子封丘七門<lb/>
<pb n="KR2k0097_WYG_001-2b"/>
耳<hi>固或作堌非也</hi>
　　宋朝㑹要　自朱梁建都以汴州為東京皆因藩<lb/>
　　鎮舊制但改名額而周顯徳初始廣新城周迴四<lb/>
　　十八里二百二十三步<lb/>
　　趙徳麟侯鯖録　舊城周迴二十里一百五十五<lb/>
　　步即汴州城唐建中二年節度使李勉重築國初<lb/>
　　號曰闕城亦曰裏城新城乃周世宗顯徳二年四<lb/>
　　月詔别築新城周迴四十八里二百二十三步號<lb/>
<pb n="KR2k0097_WYG_001-3a"/>
　　曰外城又曰羅城亦曰新城元豐中裕陵命内侍<lb/>
　　宋用臣重築之<lb/>
　　宋敏求東京記　周世宗顯徳二年四月詔京城<lb/>
　　四面别築羅城三年正月發京畿滑鄭曹之民命<lb/>
　　薛可言等督之仍命韓通總其事王朴經度凡通<lb/>
　　衢委巷廣袤之間皆朴定其制踰年而成神宗熈<lb/>
　　寧中始四面為敵樓作甕城及濬治濠塹<lb/>
　　周密癸辛雜志　汴之外城周世宗時所築宋神<lb/>
<pb n="KR2k0097_WYG_001-3b"/>
　　宗又展拓之其高際天堅壯雄偉南關外有太祖<lb/>
　　講武池周美成汴都賦形容盡矣梁王鼓吹臺徽<lb/>
　　宗龍徳宫舊址尚在<lb/>
　　岳珂程史　開寶戊辰藝祖初修汴京大其城址<lb/>
　　曲而宛如蚓屈焉耆老相傳趙中令鳩工奏圖初<lb/>
　　取方直四面皆有門坊市經緯其間井井繩列上<lb/>
　　覽而怒自取筆塗之命以幅紙作大圈紆曲縱斜<lb/>
　　旁注云依此修築故城即當時遺蹟也時人咸罔<lb/>
<pb n="KR2k0097_WYG_001-4a"/>
　　測多病其不宜於觀美熈寧乙夘神宗在位遂欲<lb/>
　　改作覽苑中牧豚及内作坊之事卒不敢更第増<lb/>
　　陴而巳及政和間蔡京擅國亟奏廣其規以便宫<lb/>
　　室苑囿之奉命宦侍董其役凡周旋數十里一撤<lb/>
　　而方之如矩墉堞樓櫓雖甚藻飾而蕩然無曩時<lb/>
　　之堅樸矣一時迄功第賞侈其事至以表記兩命<lb/>
　　詞科之題槩可想見其張皇也靖康金人南牧尼<lb/>
　　堪斡里雅布揚鞭城下有得色曰是易攻下令植砲<lb/>
<pb n="KR2k0097_WYG_001-4b"/>
　　四隅隨方而擊之城既引直一砲所望一壁皆不<lb/>
　　可立竟以此失守藝祖沈㡬逺睹至是始驗宸筆<lb/>
　　所定圖宋承平時藏秘閤今不復存<lb/>
　　和維愚見紀忘　汴之外城門名各有意義如云<lb/>
　　鄭門以其通往鄭州也如云酸棗門以其通往延<lb/>
　　津即舊酸棗縣也其固子門未知其義近閱宣和<lb/>
　　遺事内載上清寶籙宫成浚濠水深三丈東則景<lb/>
　　龍門橋西則天波門橋二橋之下壘石為固引舟<lb/>
<pb n="KR2k0097_WYG_001-5a"/>
　　相通而橋上人物往來不覺又郡城沿革云西面<lb/>
　　門從南曰順天門俗名新門次曰利澤水門汴河<lb/>
　　自此入城次北曰開逺門又名萬勝門次北曰金<lb/>
　　輝門俗名固子門歐陽公歸田録亦云飲于固子<lb/>
　　橋然則以壘石為固而名其橋因以名其門也周<lb/>
　　禮掌固之職掌修城郭樹渠之固以為固所依阻<lb/>
　　故曰固或曰固作顧視也汴城臥牛之形北視黄<lb/>
　　河為子而子不敢來害其母此臆度之說無所據<lb/>
<pb n="KR2k0097_WYG_001-5b"/>
　　　今省城即宋之舊裏城周迴二十里一百九十<lb/>
　　　步高三丈五尺國朝洪武初重築外包以磚門<lb/>
　　　五東曰麗景南曰南薫西曰大梁北曰安逺東<lb/>
　　　北曰仁和外建月城上各建樓其西舊名望京<lb/>
　　　角樓四敵臺八十四窩鋪八十三東西南門甕<lb/>
　　　城内皆有漢夀亭侯廟而北門甕城内則𤣥帝<lb/>
　　　廟也皆近時建<lb/>
　　宋大内宫室<lb/>
<pb n="KR2k0097_WYG_001-6a"/>
按宋史地理志藝祖因周之舊為都建隆三年始廣皇<lb/>
城東北隅命有司畫洛陽宫殿之制按圖修之而皇居<lb/>
始壯麗矣宫城周迴五里南三門中曰乾元<hi>宋初依梁晉之舊名</hi>
<hi>曰明徳太平興國三年改丹鳯大中祥符八年改正陽明道二年改宣徳雍熈元年改今名</hi>東曰左<lb/>
掖西曰右掖東西面門曰東華西華<hi>舊名寛仁神獸開寶三年改今名熈</hi>
<hi>寧十年又改東華門北曰謻門</hi>北一門曰拱宸<hi>舊名𤣥武大中祥符五年改今名熈寧十年改</hi>
<hi>門内西横門曰臨華</hi>乾元門内正南門曰大慶東西横門曰左右<lb/>
升龍左右北門内各二門曰左右長慶<hi>熈寧間改左右長慶隔門曰左</hi>
<pb n="KR2k0097_WYG_001-6b"/>
<hi>右嘉肅</hi>左右銀臺東華門内一門曰左承天祥符<hi>乾徳六年賜名</hi>
<hi>大中祥符元年正月天書降其上詔加祥符二字而増葺之</hi>西華門内一門曰右承<lb/>
天左承天門内道北門曰宣祐<hi>舊名光天大中祥符八年改大寧明道元年改</hi>
<hi>今名</hi>正南門内正殿曰大慶東西門曰左右太和<hi>宋初曰日華月</hi>
<hi>華大中祥符八年改今名</hi>正衙殿曰文徳<hi>宋初曰文明雍熈元年改今名熈寧間改南門曰端</hi>
<hi>禮</hi>兩掖門曰東西上閤東西門曰左右嘉福<hi>宋初曰左右勤政明</hi>
<hi>道元年十月改今名</hi>大慶殿<hi>舊名崇元乾徳四年重修改曰乾元太平興國九年改朝元大中祥符八</hi>
<hi>年改天安明道三年改今名</hi>北有紫宸殿<hi>舊名崇徳明道元年改</hi>視朝之前殿<lb/>
<pb n="KR2k0097_WYG_001-7a"/>
也西有垂拱殿<hi>舊名長春明道元年改</hi>常日視朝之所也次西有<lb/>
皇儀殿<hi>開寶四年賜名滋福明道元年十月改</hi>又次西有集英殿<hi>舊名廣政開寳</hi>
<hi>三年曰大明淳化間曰含光大中祥符八年名㑹慶明道元年十月改今名</hi>宴殿也殿後有<lb/>
需雲殿<hi>舊名玉華後改瓊華熈寧初改今名</hi>東有昇平樓<hi>舊名紫雲明道元年改</hi>宫<lb/>
中觀宴之所也宫後有崇政殿<hi>舊名簡賢講武太平興國二年改今名熈寧間</hi>
<hi>改北横門曰通極</hi>閱事之所也殿後有景福殿西有殿北向曰<lb/>
延和便坐殿也<hi>大中祥符七年建後苑東門洎北向便殿成賜名宣和門承明殿明道元年改</hi>
<hi>端明二年改今名</hi>凡殿有門者皆隨殿名宫中又有延慶<hi>舊名萬嵗</hi>
<pb n="KR2k0097_WYG_001-7b"/>
<hi>大中祥符七年改</hi>安福觀文<hi>舊名集聖明道二年改肅儀慶厯八年改今名</hi>清景慶雲<lb/>
玉京等殿夀寧堂<hi>清景明道元年改</hi>延春閤<hi>舊名萬春寶元元年改</hi>福寧<lb/>
殿<hi>即延慶明道元年改</hi>東西有門曰左右昭慶觀文殿西門曰延<lb/>
真其東真君殿曰積慶前建感真閤又有龍圖閤下有<lb/>
資政崇和宣徳述古四殿天章閤下有群玉蘂珠二殿<lb/>
後有寶文閤<hi>即夀昌閤慶厯元年改</hi>閤東西有嘉徳延康二殿前<lb/>
有景輝門後苑東門曰寧陽<hi>即宣和門明道元年改</hi>苑内有崇聖<lb/>
殿太清樓其西又有宜聖化成<hi>即玉宸殿明道元年改</hi>金華西涼<lb/>
<pb n="KR2k0097_WYG_001-8a"/>
清心等殿翔鸞儀鳯二閤華景翠芳瑶津三亭延福宫<lb/>
有穆清殿延慶殿北有柔儀殿<hi>初有殿無名章獻太后名曰崇徽明道元年改</hi>
<hi>寶慈景祐二年改今名</hi>崇徽殿北有欽明殿<hi>舊名天和明道元年改觀文又改清居治</hi>
<hi>平三年改今名</hi>延福宫北有廣聖宫<hi>天聖二年建名長寧景祐二年改</hi>内有太<lb/>
清玉清沖和集福㑹祥五殿建流盃殿於後苑<hi>明道元年八月</hi>
<hi>修文徳殿成是夜禁中火延燔崇徳長春滋福㑹慶延慶崇徽天和承明八殿命宰相吕夷簡為修葺大内使</hi>
<hi>樞密副使楊崇勲副之發京東西河北淮南江東西路工匠給役内出乗輿物左藏庫易緍錢二十萬助其費</hi>
<hi>以故改諸殿名</hi>又有慈徳殿<hi>楊太后所居景/祐元年賜名</hi>觀稼殿<hi>在後苑觀種稻景祐</hi>
<pb n="KR2k0097_WYG_001-8b"/>
<hi>二年創建</hi>延羲閤<hi>在崇政/殿内</hi>邇英閤<hi>在崇政殿西南蓋侍臣講讀之所也與延羲同景祐</hi>
<hi>三年賜名</hi>隆儒殿<hi>邇英閤後小殿皇/祐三年始賜名</hi>慈夀殿<hi>皇太后所居治平元年賜名</hi>
慶夀宫保慈宫<hi>熈寧二年建</hi>玉華殿<hi>在後/苑</hi>基春殿<hi>熈寧七年建在玉華</hi>
<hi>殿後</hi>睿思殿<hi>八年/建</hi>承極殿<hi>元豐三/年建</hi>崇慶隆祐二宫<hi>元祐元年建</hi>
睿成宫<hi>神宗所居東宫紹聖二年賜名</hi>宣和殿<hi>在睿思殿後紹聖二年四月殿成其東側别有</hi>
<hi>小殿曰凝芳其西曰瓊芳前曰重熈後曰環碧元符三年廢崇寧初復作大觀三年徽宗製記刻石實蔡京為</hi>
<hi>之</hi>聖瑞宫<hi>皇太妃所居/因以名宫</hi>顯謨閤<hi>元符元年建藏神宗御集建中靖國元年改曰</hi>
<hi>熈明尋復舊</hi>玉虛殿<hi>元符/初建</hi>玉華閤<hi>大觀初建在/宣和殿後</hi>親蠶宫<hi>政和元年</hi>
<pb n="KR2k0097_WYG_001-9a"/>
<hi>建</hi>燕寧殿<hi>在延福北奉安仁宗/慈聖光獻皇后御容</hi>延福宫<hi>政和三年春新作於大内北拱</hi>
<hi>辰門外舊宫在後苑之西南今其地乃百司供應之所凡内酒坊裁造院油醋柴炭鞍轡等庫悉移他處又遷</hi>
<hi>兩僧寺兩軍營而作新宫焉始南向殿因宫名曰延福次曰蘂珠有亭曰碧琅玕其東門曰晨暉其西門曰麗</hi>
<hi>澤宫左復列二位其殿則有穆清成平㑹寧睿謨凝和崑玉群玉其東閤則有蕙馥報瓊蟠桃春錦疊瓊芬芳</hi>
<hi>麗玉寒香拂雲偃蓋翠葆鉛英雲錦蘭薫摘金其西閤有繁英雪香披芳鉛華瓊華文綺絳萼穠華緑綺瑶碧</hi>
<hi>清陰秋香叢玉扶玉絳雲㑹寧之北疊石為山山上有殿曰翠微旁為二亭曰雲巋曰層巘凝和之次閤曰明</hi>
<hi>春其高踰一百一十尺閤之側為殿二曰玉英曰玉澗其背附城築土植杏名曰杏岡覆茅為亭脩竹為竿引</hi>
<hi>流其下宫之右為佐二閤曰宴春廣十有二丈舞臺四列山亭三峙鑿圓池為海跨海為二亭架石梁以升山</hi>
<pb n="KR2k0097_WYG_001-9b"/>
<hi>亭曰飛華横度之四百尺有奇縱數之二百六十有七尺又疏泉為湖湖中作隄以接亭隄中作梁以通湖梁</hi>
<hi>之上又為茅亭鶴莊鹿砦孔翠諸柵蹄尾動數千嘉花名木類聚區别幽勝宛若生成西抵麗澤不類塵境初</hi>
<hi>蔡京命童貫楊戩賈詳藍從熈何訢等分任宫役五人者因各為制度不務沿襲故號延福五位東西配大内</hi>
<hi>南北稍劣其東直景龍門西抵天波門宫東西二横門皆視禁門法所謂晨暉麗澤者也而晨暉門出入最多</hi>
<hi>其後又跨舊城修築號延福第六位跨城之外浚壕深者水三尺東景龍門橋西天波門橋二橋之下疊石為</hi>
<hi>固引舟相通而橋上人物外自通行不覺也名曰景龍江其後又闢之東過景龍門至封丘門○景龍江北有</hi>
<hi>龍徳宫初元符三年以懿親宅潛邸為之及作景龍江江夾岸皆奇花珍木殿宇比比對峙中塗曰壺春堂絶</hi>
<hi>岸至龍徳宫其地嵗時次第展拓後盡都城一隅焉名曰擷芳園山水美秀林麓暢茂樓觀參差猶艮嶽延福</hi>
<pb n="KR2k0097_WYG_001-10a"/>
<hi>也</hi>保和殿<hi>政和三年四月作九月/殿成總為屋七十五間</hi>玉清神霄宫<hi>政和三年建舊</hi>
<hi>名玉清和陽在福寧殿東七年改今名</hi>上清寶籙宫<hi>政和五年徽宗因林靈素之言在景龍門</hi>
<hi>對景輝門作上清寶籙宫密連禁署内列亭臺舘舍不可勝計命道士施民符藥徽宗時登皇城下視之又開</hi>
<hi>景龍門城上作複道通寶籙宫以便齋醮之事徽宗數從複道上往來是年十二月始張燈於景龍門上下名</hi>
<hi>曰預賞元宵</hi>
　　宋朝㑹要　今大内即宣武軍節度使治所朱梁<lb/>
　　建都遂以衙署為建昌宫晉天福初又為大寧宫<lb/>
　　但改名號而巳周世宗雖加營繕猶未合古制建<lb/>
<pb n="KR2k0097_WYG_001-10b"/>
　　隆三年發開封浚儀民廣皇城四年五月太祖命<lb/>
　　有司畫洛陽宫殿按圖修之自是皇居始壯麗矣<lb/>
　　趙徳麟侯鯖録　唐東京宫城東西四里一百八<lb/>
　　十八步南北二里八十五步周迴十三里二百四<lb/>
　　十一步高四丈八尺宋東京宫城周迴五里<lb/>
　　邵氏聞見録　東京唐汴州梁太祖因宣武軍置<lb/>
　　建昌宫晉改曰大寧宫周世宗雖加營繕猶未如<lb/>
　　王者之制藝祖得天下之初即遣使圖西京大内<lb/>
<pb n="KR2k0097_WYG_001-11a"/>
　　按以改作既成帝坐萬嵗殿洞開諸門端直如繩<lb/>
　　嘆曰此如吾心小有私曲人皆見之矣帝一日登<lb/>
　　明徳門指其榜問趙普曰明徳之門安用之字普<lb/>
　　對曰助語帝曰之乎者也助得甚事普無言<lb/>
　　葉少藴石林燕語　京師大内梁氏建國止以為<lb/>
　　建昌宫本唐宣武節度治所未暇増大也後唐莊<lb/>
　　宗遷洛復廢以為宣武軍晉天福中因高祖臨幸<lb/>
　　更號大寧宫今新城是也其増展外羅城蓋周世<lb/>
<pb n="KR2k0097_WYG_001-11b"/>
　　宗始為之太祖建隆初以大内制度草創乃詔圖<lb/>
　　洛陽宫殿展皇城東北隅以鐵騎都尉李懐義與<lb/>
　　中貴人董役按圖營建初命懐義等凡諸門與殿<lb/>
　　須相望無得輒差故垂拱福寧柔儀清居四殿正<lb/>
　　重而左右掖與升龍銀臺等諸門皆然惟大慶殿<lb/>
　　與端門少差爾宫成太祖坐福寧寢殿令闢門前<lb/>
　　後召近臣入觀諭曰我心端直正如此有少偏曲<lb/>
　　處汝曹必見之矣群臣皆再拜後雖嘗經火屢修<lb/>
<pb n="KR2k0097_WYG_001-12a"/>
　　率不敢易其故處矣<hi>按石林燕語與邵氏所記畧同</hi>
　　又曰大慶殿初名乾元太平興國祥符中皆因火<lb/>
　　改為朝元天安景祐中方改今名有龍墀沙墀凡<lb/>
　　正至大朝㑹尊號則御焉郊祀大禮則駕宿於殿<lb/>
　　之後閤百官為次宿於前之兩廊皇祐初始行明<lb/>
　　堂之禮又以為明堂仁宗御篆明堂二字每行禮<lb/>
　　則旋揭之事巳復去文徳殿在大慶殿之西少次<lb/>
　　舊曰端明後改文明祥符中因火再建易今名紫<lb/>
<pb n="KR2k0097_WYG_001-12b"/>
　　宸殿在大慶殿之後少西其次又為垂拱殿自大<lb/>
　　慶殿後紫宸垂拱之兩間有柱廊相通每月視朝<lb/>
　　則御文徳所謂過殿也東西閤門皆在殿後之兩<lb/>
　　旁月朔不御過殿則御紫宸所謂入閤也月朔與<lb/>
　　誕節郊廟禮成受賀契丹辭見亦皆御紫宸文徳<lb/>
　　遇受冊發冊明堂宣赦亦御而不常用宣麻不御<lb/>
　　殿而百官即庭下聽之紫宸不受賀而拜表稱賀<lb/>
　　則於東上閤門國忌未赴景靈宫先進名奉慰則<lb/>
<pb n="KR2k0097_WYG_001-13a"/>
　　於西上閤門亦既庭下拜而授閤門使蓋以閤不<lb/>
　　以殿也惟垂拱為日御朝之所集英殿舊大明殿<lb/>
　　也明道中改今名每春秋大燕皆在此太祖嘗御<lb/>
　　䇿制科舉人故後為進士殿試之所其東廊後有<lb/>
　　樓曰昇平舊紫雲樓也每大燕則宫中登而觀焉<lb/>
　　皇儀殿舊名滋福咸平太宗明徳皇后居之以為<lb/>
　　萬安宫后崩復舊明道中改今名故常廢而不用<lb/>
　　以為治后喪之所<lb/>
<pb n="KR2k0097_WYG_001-13b"/>
　　又曰東華門直北有東向門西與内東門相直俗<lb/>
　　謂之謻門而無牓張衡東京賦所謂謻門曲榭者<lb/>
　　也薛綜注謻曲屈斜行依城池為道集韻謻字或<lb/>
　　作䔟以為宫室相連之稱今循東華門牆而轉東<lb/>
　　面為北門亦可謂斜行依牆矣凡宫禁之言相承<lb/>
　　必皆有自也<hi>按字訓謻别也東京賦但言别門耳</hi>
　　洪邁容齋三筆　自漢以來宫室土朩之盛如漢<lb/>
　　武之甘泉建章陳後主之臨春結綺隋煬帝之洛<lb/>
<pb n="KR2k0097_WYG_001-14a"/>
　　陽江都唐明皇之華清連昌巳載史冊國朝祥符<lb/>
　　中姦臣導諛為玉清昭應㑹靈祥源諸宫觀議者<lb/>
　　固以崇侈勞費為戒然未有若政和蔡京所為也<lb/>
　　京既柄政招權璫童貫楊戩賈詳藍從熈何訢五<lb/>
　　人分任其事於是始作延福宫而極其工麗矣<lb/>
　　周密癸辛雜識　汴梁宋時宫殿凡樓觀棟宇牕<lb/>
　　戸往往題燕用二字竊意必當時人匠姓名耳及<lb/>
　　金海陵修燕都擇汴京牕戸刻鏤工巧者以往始<lb/>
<pb n="KR2k0097_WYG_001-14b"/>
　　知興廢皆定數而燕用二字乃先兆也<lb/>
　　又曰京師有八卦殿八門各有樹朩山石無一相<lb/>
　　類皆嵌石座亦穿空與石竅相通上欲有所往與<lb/>
　　所幸美人自一門出宫人僊衣扶輪一聲霹靂則<lb/>
　　僊樂競奏雲霄間石竅中腦麝煙起如霧<lb/>
　　楊奐汴故宫記　巳亥春三月按部至于汴汴長<lb/>
　　吏宴于廢宫之長生殿懼後世無以考為纂其大<lb/>
　　槩云皇城南外門曰南薫南薫之北新城門曰豐<lb/>
<pb n="KR2k0097_WYG_001-15a"/>
　　宜橋曰龍津橋北曰丹鳯而其門三丹鳯北曰州<lb/>
　　橋橋少北曰文武樓遵御路而北横街也東曰太<lb/>
　　廟西曰郊社正北曰承天門而其門五雙闕前引<lb/>
　　東曰登聞檢院西曰登聞鼓院檢院之東曰左掖<lb/>
　　門門之南曰待漏院鼓院之西曰右掖門門之南<lb/>
　　曰都堂承天之北曰大慶門而日精門左昇平門<lb/>
　　居其東月華門右昇平門居其西正殿曰大慶殿<lb/>
　　東廡曰嘉福樓西廡曰嘉瑞樓大慶之後曰徳儀<lb/>
<pb n="KR2k0097_WYG_001-15b"/>
　　殿徳儀之東曰左升龍門西曰右升龍門正門曰<lb/>
　　隆徳曰蕭牆曰丹墀曰隆徳殿隆徳之左曰東上<lb/>
　　閤門右曰西上閤門皆南嚮東西二樓鐘鼓之所<lb/>
　　在鼓在東鐘在西隆徳之次曰仁安門仁安殿東<lb/>
　　則内侍局内侍之東曰近侍局近侍之東曰嚴祗<lb/>
　　門宫中則曰撒合門少南曰東樓即授除樓也西<lb/>
　　曰西樓仁安之次曰純和殿正寢也純和西曰雪<lb/>
　　香亭雪香之北后妃位也有樓樓西瓊香亭亭西<lb/>
<pb n="KR2k0097_WYG_001-16a"/>
　　曰涼位有樓樓北少西曰玉清殿純和之次曰寧<lb/>
　　福殿寧福之後曰苑門由苑門而北曰仁智殿有<lb/>
　　二大石左曰敷錫神運萬嵗峯右曰玉京獨秀太<lb/>
　　平巖殿曰山莊莊之西南曰翠微閤苑門東曰僊<lb/>
　　韶院院北曰湧翠峯峯之洞曰大滌湧翠東連長<lb/>
　　生殿殿東曰湧金殿湧金之東曰蓬萊殿長生西<lb/>
　　曰浮玉殿浮玉之西曰瀛洲殿長生之南曰閱武<lb/>
　　殿閱武南曰内藏庫由嚴祗門東曰尚食局尚食<lb/>
<pb n="KR2k0097_WYG_001-16b"/>
　　東曰宣徽院宣徽北曰御藥院御藥北曰右藏庫<lb/>
　　右藏之東曰左藏宣徽東曰㸃檢司㸃檢北曰祕<lb/>
　　書監祕書北曰學士院學士之北曰諫院諫院之<lb/>
　　北曰武器署㸃檢之南曰儀鸞局儀鸞之南曰尚<lb/>
　　輦局宣徽之南曰拱衞司拱衞之南曰尚衣局尚<lb/>
　　衣之南曰繁禧門繁禧南曰安泰門安泰西與左<lb/>
　　升龍門直東則夀聖宫兩宫太后位本明俊殿試<lb/>
　　進士之所宫北曰徽音殿徽音之北曰燕夀殿燕<lb/>
<pb n="KR2k0097_WYG_001-17a"/>
　　夀殿垣後少西曰震肅衞司東曰中衞尉司儀鸞<lb/>
　　之東曰小東華門更漏在焉中衞尉司東曰祗肅<lb/>
　　門祗肅門東少南曰將軍司徽音夀聖之東曰太<lb/>
　　居苑苑之殿曰慶春慶春與燕夀並小東華與正<lb/>
　　東華對東華門内正北尚廏局尚廏西北曰臨武<lb/>
　　殿左掖門正北尚食局局南曰宫苑司宫苑司西<lb/>
　　北曰尚醖局湯藥局侍儀司少西曰符寶局器物<lb/>
　　局西則撒合門嘉瑞樓西曰三廟正殿曰徳昌東<lb/>
<pb n="KR2k0097_WYG_001-17b"/>
　　曰文昭殿西曰光興殿並南嚮徳昌之後宣宗廟<lb/>
　　也宫西門曰西華與東華直其北門曰安貞二大<lb/>
　　石外凡花石臺榭池亭之細並不録觀其制度簡<lb/>
　　素比土堦茅茨則過矣視漢之所謂千門萬戸珠<lb/>
　　璧華麗之飾則無有也然後之人因其制度而損<lb/>
　　益之以求其稱斯可矣<lb/>
　　　國朝洪武十一年即宋故宫遺址建周王府乃<lb/>
　　　太祖第五皇子謚定始分封之國宗室繁衍甲<lb/>
<pb n="KR2k0097_WYG_001-18a"/>
　　　於它藩城中井水悉苦鹻難飲汴人率於城外<lb/>
　　　汲水飲之惟周府太廟前井水甘蓋宋大内舊<lb/>
　　　井也<lb/>
　　宋内諸司<lb/>
按東京夢華録内諸司皆在禁中如學士院皇城司四<lb/>
方館客省東西上閤門通進司内弓劒鎗甲軍器等庫<lb/>
翰林司<hi>茶酒局也</hi>内侍省入内内侍省内藏庫奉宸庫景福<lb/>
殿庫延福宫殿中省六尚局<hi>尚藥尚食尚輦尚醖尚舍尚衣</hi>諸閤分内<lb/>
<pb n="KR2k0097_WYG_001-18b"/>
香藥庫後苑作翰林書藝局醫官局天章等閤明堂頒<lb/>
朔布政府<lb/>
　　葉少藴石林燕語　太祖初平諸偽國得其帑藏<lb/>
　　金帛以别庫儲之曰封樁庫本以待經營契丹也<lb/>
　　其後三司嵗終所用常賦有餘亦併歸之嘗諭近<lb/>
　　臣欲候滿三五百萬即以與契丹以贖幽燕故土<lb/>
　　不從則為用兵之費蓋不欲常賦之外横歛于民<lb/>
　　故不𨽻于三司今内藏庫是也又曰内香藥庫在<lb/>
<pb n="KR2k0097_WYG_001-19a"/>
　　謻門外凡二十八庫真宗賜御製七言二韻詩一<lb/>
　　首為庫額曰每嵗沈檀來逺裔累朝珠玉寶皇居<lb/>
　　今辰内府初開處充牣尤宜史筆書<lb/>
　　洪邁容齋三筆　神宗嘗憤北狄崛彊慨然有恢<lb/>
　　復幽燕之志於内帑置庫自製四言詩曰五季失<lb/>
　　圖獫狁孔熾藝祖造邦思有懲艾爰設内府期以<lb/>
　　募士曽孫保之敢忘厥志凡三十二庫每庫以一<lb/>
　　字揭之儲積皆滿又别置庫賦詩二十字分揭于<lb/>
<pb n="KR2k0097_WYG_001-19b"/>
　　上曰每䖍夕惕心妄意遵遺業顧予不武資何日<lb/>
　　成戎捷其用志如此國家帑藏之富可知<lb/>
　　宋外諸司<lb/>
按東京夢華録外諸司左右金吾街仗司法酒庫内酒<lb/>
坊牛羊司乳酪院儀鸞司<hi>帳設局也</hi>車輅院供奉庫雜物庫<lb/>
雜賣務東西作坊萬全<hi>造軍器所</hi>修内司文思院上下界綾<lb/>
錦院文繡院軍器所上下竹朩務箔場車營致逺務騾<lb/>
務駞坊象院作坊物料庫東西窑務内外物庫油醋庫<lb/>
<pb n="KR2k0097_WYG_001-20a"/>
京城守具所鞍轡庫養馬曰左右騏驥院天駟十監河<lb/>
南北十炭場四熟藥局内外柴炭庫軍頭引見司架子<lb/>
營樓店務店宅務𣙜貨務都茶場大宗正司左藏大觀<lb/>
元豐宣和等庫編佑局打套所諸米麥等自州東虹橋<lb/>
元豐倉順成倉東水門裏廣濟裏河折中外河折中富<lb/>
國廣盈萬盈永豐濟逺等倉陳州門裏麥倉子州北夷<lb/>
門山五丈河諸倉約共五十餘所日有支納下卸即有<lb/>
下卸指揮兵士支遣即有袋家每人肩兩石布袋遇有<lb/>
<pb n="KR2k0097_WYG_001-20b"/>
支遣倉前成市近新城有草場二十餘所每遇冬月諸<lb/>
鄉納粟稈草牛車闐塞道路車尾相銜數千萬輛不絶<lb/>
　　沈括夢溪筆談　太祖朝常戒禁兵之衣長不得<lb/>
　　過膝買魚肉及酒入營門者皆有罪又制更戍之<lb/>
　　法欲其習山川勞苦逺妻孥懐土之戀兼外戍之<lb/>
　　日多在營之日少人人少子而衣食易足又京師<lb/>
　　衞兵請糧者營在城東者即令赴城西倉在城西<lb/>
　　者即令赴城東倉不許傭僦車脚皆須自負嘗親<lb/>
<pb n="KR2k0097_WYG_001-21a"/>
　　登右掖門觀之蓋使之勞力制其驕惰故士卒衣<lb/>
　　食無外慕安辛苦而易使<lb/>
　　宋明堂<lb/>
徽宗政和五年乙未秋八月始作明堂初元豐禮官以<lb/>
明堂寓大慶殿别請建立以盡嚴奉而未暇講求至是<lb/>
下詔内出圖式宣示于崇政殿且以明堂宜正臨丙方<lb/>
近東以據福徳之地乃徙祕書省于宣徳門東而以省<lb/>
地營之命蔡京為明堂使開局興工日役萬人<lb/>
<pb n="KR2k0097_WYG_001-21b"/>
　　　按宋史是年夏六月作三山河橋役夫數十萬<lb/>
　　　民不聊生秋八月又作明堂然六月八月正農<lb/>
　　　事方殷之時而役大衆如此奪民之時傷民之<lb/>
　　　力為人上者畧不少䘏可謂失計之甚矣未㡬<lb/>
　　　而禍變作亦未聞明堂出一善政也可勝慨哉<lb/>
　<lb/>
　<lb/>
　汴京遺蹟志巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>汴京遺蹟志巻五</head>
    <p>
<pb n="KR2k0097_WYG_005-1a"/>
欽定四庫全書<lb/>
　汴京遺蹟志巻五　　　　明　李濓　撰<lb/>
　　河渠一<lb/>
　　　黄河<lb/>
按宋史河渠志河入中國行太行西曲折山間不能為<lb/>
大患旣出大伾東走赴海更平地二千餘里禹迹旣湮<lb/>
河并為一特以隄防為之限夏秋霖潦百川奔㑹不免<lb/>
決溢之憂然有司所以備河者亦益工矣自周顯徳初<lb/>
<pb n="KR2k0097_WYG_005-1b"/>
河決東平之楊劉宰相李榖監治隄防水患少息然決<lb/>
河不復故道離而為赤河太祖乾徳二年遣使按行將<lb/>
治古堤議者以舊河不可卒復力役且大遂止但詔民<lb/>
治遥堤以禦衝注之患五年正月帝以河堤屢決遣使<lb/>
行視發畿甸丁夫繕治自是嵗以為常皆以正月首事<lb/>
季春而畢是月詔開封府大名府鄆澶滑孟濮齊淄滄<lb/>
棣濵徳博懐衛鄭等州長吏並兼本州河堤使盖以謹<lb/>
力役而重水患也開寳四年十一月河決澶淵泛數州<lb/>
<pb n="KR2k0097_WYG_005-2a"/>
官守不時上言通判司封郎中姚恕棄市知州杜審肇<lb/>
坐免五年正月詔曰應緣黄汴清御等河州縣除準舊<lb/>
制種蓺桑棗外委長吏課民别樹榆柳及土地所宜之<lb/>
朩仍案戸籍髙下定為五等第一等嵗樹五十本第二<lb/>
等以下遞減十本民欲廣樹蓺者聽其孤寡惸獨者免<lb/>
是月澶州修河卒賜以錢鞵役夫給以茶三月詔曰朕<lb/>
每念河渠潰決頗為民患故署使職以總領焉宜委官<lb/>
聨佐治其事自今開封等十七州府各置河堤判官一<lb/>
<pb n="KR2k0097_WYG_005-2b"/>
員以本州通判充如通判闕員即以本州官充五月河<lb/>
大決濮陽又決陽武詔發諸州兵及丁夫凡五萬人遣<lb/>
潁州團練使曹翰䕶其役翰辭太祖謂曰霖雨不止又<lb/>
聞河決朕信宿以來焚香上禱於天若天災流行願在<lb/>
朕躬勿延於民也翰頓首對曰昔宋景公諸侯耳一發<lb/>
善言灾星退舍今陛下憂及兆庶懇禱如是固當上感<lb/>
天心必不為灾六月下詔曰近者澶濮等數州霖雨薦<lb/>
降洪河為患朕以屢經決溢重困黎元每閱前書詳究<lb/>
<pb n="KR2k0097_WYG_005-3a"/>
經潰至若夏后所載但言導河至海隨山濬川未聞力<lb/>
制湍流廣營髙岸自戰國專利堙塞故道小以妨大私<lb/>
而害公九河之制遂隳歴代之患弗弭凡縉紳多士草<lb/>
澤之倫有素習河渠之書深知疏導之策若為經久可<lb/>
免重勞並許詣闕上書附驛條奏朕當親覽用其所長<lb/>
勉副詢求當示甄奬時東魯逸人田告者纂禹元經十<lb/>
二篇帝聞之召至闕下詢以治水之道善其言將授以<lb/>
官以親老固辭歸養從之翰至河上親督工徒未幾決<lb/>
<pb n="KR2k0097_WYG_005-3b"/>
河皆塞是後又決屢命樞密直學士張齊賢翰林學士<lb/>
宋白乘傳祭白馬津沈以太牢加璧而黄河之患終宋<lb/>
之世迄無寧嵗濵河州縣之民田廬荒圮役調孔亟可<lb/>
謂困苦之甚也已<lb/>
　　　按黄河舊在汴城北四十里自西北汜水縣入<lb/>
　　　境東至虞城縣下達山東濟寧州界洪武二十<lb/>
　　　四年河決原武縣黒洋山下而東南流經汴城<lb/>
　　　之東北五里遂成大河下達於淮洪武三十二<lb/>
<pb n="KR2k0097_WYG_005-4a"/>
　　　年復決衝塌土城水從封丘門流入裏城官廨<lb/>
　　　民廬渰没傾圮而城内之水久積不涸永樂九<lb/>
　　　年乃於城之西北三十里自大河北岸復開新<lb/>
　　　河導其水於中灤東入黄河故道正統十三年<lb/>
　　　河溢仍循陽武故道直抵張秋入海歴歳滋久<lb/>
　　　今皆淤為平地矣天順五年河復決衝入汴城<lb/>
　　　内宗藩皆避水隣邑而官民悉移居城上以俟<lb/>
　　　水消自是之後隄防有法黄河不入汴城殆百<lb/>
<pb n="KR2k0097_WYG_005-4b"/>
　　　年矣修堤捍禦之方誠不可不講司其事者所<lb/>
　　　宜留意也<lb/>
　　治河通考論黄河故道　古自陽武北新鄉西南<lb/>
　　入境東北經延津汲胙城至北直隸濬縣大伾山<lb/>
　　北入海即禹貢導河東過洛汭至於大伾處地志<lb/>
　　魏郡鄴縣有故大河在東北直達於海疑即禹之<lb/>
　　故河也周定王五年河徙則非禹之所穿漢文帝<lb/>
　　十二年河決酸棗東南流經封丘入北直隸長垣<lb/>
<pb n="KR2k0097_WYG_005-5a"/>
　　縣界至山東東昌府濮州張秋入海五代至宋兩<lb/>
　　決鄭州及原武東南陽武南流經封丘于家店祥<lb/>
　　符金龍口陳橋北經蘭陽儀封入山東曹縣境分<lb/>
　　為二𣲖其一東南流至徐州入泗其一東北流合<lb/>
　　會通河自國朝洪武七年至十八年二十四年陽<lb/>
　　武原武祥符凡四度渰没䕶城堤又決陽武西南<lb/>
　　東南流經封丘陡門祥符東南草店村經府城北<lb/>
　　五里東過焦橋南過蘇村至通許西南分九道名<lb/>
<pb n="KR2k0097_WYG_005-5b"/>
　　九龍口又南至扶溝太康陳項城諸州縣境入南<lb/>
　　直隸太和縣合淮正統十三年河溢仍循陽武故<lb/>
　　道直抵張秋入海今皆淤為平地其自滎陽縣築<lb/>
　　堤至千乗海口千餘里名金堤自河内北至黎陽<lb/>
　　為石堤激使東抵東郡為平岡西北抵黎陽觀下<lb/>
　　東北抵東郡津北西北至魏郡昭陽又自汲縣築<lb/>
　　堤東接胙城抵直𨽻滑縣界西接新鄉獲嘉縣界<lb/>
　　東南接延津縣界名䕶河堤在滎陽縣東南二十<lb/>
<pb n="KR2k0097_WYG_005-6a"/>
　　里中牟縣東北境名官渡即曹操與袁紹分兵相<lb/>
　　拒處築城築䑓皆名官渡在汲縣東南境名延津<lb/>
　　置闗亦名延津又置闗名金堤在新鄉南境有八<lb/>
　　栁渡皆因河徙而廢至國朝於祥符置河清巡檢<lb/>
　　司清河大梁陳橋三驛陳橋逓運所封丘縣置中<lb/>
　　灤巡檢司中灤新莊二驛儀封縣置大岡驛大岡<lb/>
　　逓運所通許縣置雙溝驛太康縣置義安驛長嶺<lb/>
　　逓運所扶溝縣置崔橋驛陳州置宛丘驛淮陽逓<lb/>
<pb n="KR2k0097_WYG_005-6b"/>
　　運所項城縣置武丘驛皆因河徙而革<lb/>
　　王回水議　古者之治五行也必有五行之官其<lb/>
　　去民用尤近而逆其理則有敗害之端莫甚於水<lb/>
　　故官得其任則不憂乎水之敗害誠其勢也是以<lb/>
　　舜命益作虞以掌山澤周有川澤之禁而後世修<lb/>
　　之未嘗廢也由秦漢以來使任其事而為之水官<lb/>
　　則莫若都水之職其主灌漑陂池保守河渠自太<lb/>
　　常及三輔皆有其官至武帝之時尤増重之於是<lb/>
<pb n="KR2k0097_WYG_005-7a"/>
　　又有左右使者使統其任而居其事者莫不明於<lb/>
　　禹貢之學而習於知水之性故劉向以治書為三<lb/>
　　輔都水都尉平當以明禹貢領䕶河堤盖其任職<lb/>
　　之人未嘗不修其事而又有水工之徒以佐知其<lb/>
　　利害是以秦漢之際言水事於書尤著而魏晉以<lb/>
　　來至於隋唐其官亦未嘗廢於魏則有都尉水衡<lb/>
　　之號晉宋齊皆曰都水䑓或為水衡令及梁天監<lb/>
　　中始改曰太舟卿而主治舟航河堤隋唐之時又<lb/>
<pb n="KR2k0097_WYG_005-7b"/>
　　皆為都水使者或改曰監而舟檝河渠二署隸之<lb/>
　　然於水事或領或否矣故天下不喻於水而失其<lb/>
　　水之性使以憂中國者起矣國家比嵗之間水之<lb/>
　　為害亦甚矣自京城之中民被其苦亦有暴而衍<lb/>
　　溢者歴月不知所以洩之今國家懲前日之患而<lb/>
　　求於秦漢之故為之都水之任專其有司欲以知<lb/>
　　水之性此慮患之本也夫以患而設備求其功效<lb/>
　　而使之不為虚位則天下宜有明於水性若秦漢<lb/>
<pb n="KR2k0097_WYG_005-8a"/>
　　之間所謂水工者出矣茍得其水工而又以知水<lb/>
　　者居其任使之專其職而行於天下就視其水之<lb/>
　　利害得以循其故而治之不使數遷其任責之課<lb/>
　　最而信其黜陟則官得其人而分定則事益修矣<lb/>
　　故為今之慮水莫若如此<lb/>
　　朱光庭論治河當專責水官　臣竊以君論一相<lb/>
　　相擇百官各任其軄而天下治古今不易之道也<lb/>
　　今日朝廷内外無事惟治河為大役竊緣河之所<lb/>
<pb n="KR2k0097_WYG_005-8b"/>
　　以可治朝廷難以遙度責在水官任職而已其所<lb/>
　　用物料所役兵夫水官旣任責則朝廷自合應副<lb/>
　　將來成功則當不惜重賞設或敗事亦當必行重<lb/>
　　責如此則上有所取信而不致過舉下不敢欺罔<lb/>
　　而以實從事臣今日所聞則異於此朝廷只知河<lb/>
　　之當竭財力以應副而水官不任其責僥倖成功<lb/>
　　則自稱已力以冀重賞以至敗事則推過朝廷茍<lb/>
　　免重責此不可之甚者也伏見此役非小役也其<lb/>
<pb n="KR2k0097_WYG_005-9a"/>
　　所責物料所役兵夫萬數不少若水官自不任責<lb/>
　　則朝廷何所取信而興此大役伏乞朝廷指揮下<lb/>
　　修河司取責水官委實可以回復大河結罪狀庶<lb/>
　　使身任其責以實從事不至朝廷有所過舉所繫<lb/>
　　事體甚大伏望聖慈早賜指揮<lb/>
　　王巖叟乞詔大臣早決河議　臣伏以朝廷知大<lb/>
　　河横流為北道之患日益以深故遣專使命水官<lb/>
　　相議便利欲順而導之以拯一路生靈於墊溺甚<lb/>
<pb n="KR2k0097_WYG_005-9b"/>
　　大惠也臣竊意朝廷黙有定論必欲紓患矣然昔<lb/>
　　者專使未還不知何疑而先罷議洎致專使反命<lb/>
　　不知何所取信而議復興旣勅都水使者總䕶役<lb/>
　　事調兵起工有定日矣已而復罷數十日間而變<lb/>
　　議者再三何以示四方他日雖有命令真不可易<lb/>
　　誰將信之夫利害之際自古以來不能無二三之<lb/>
　　說必朝廷之上力主一議斷而必行乃克有濟不<lb/>
　　容一人言之輙興一人言之輙廢大事大議而易<lb/>
<pb n="KR2k0097_WYG_005-10a"/>
　　興易奪臣恐天下有以窺朝廷也今有大害者七<lb/>
　　焉不可不早為計爾北塞之所恃以為險者在塘<lb/>
　　泊若河堙没勢雖退流猝不可濬浸失北塞險固<lb/>
　　之利一也使百萬生靈居無廬耕無田流散而不<lb/>
　　復二也乾寧孤壘危絶不足道而大名深冀腹心<lb/>
　　郡縣皆有終不自保之勢三也滄州扼北敵海道<lb/>
　　自河不東流滄州在河之南直抵京師無有限隔<lb/>
　　四也并吞御河邊城失轉輸之便五也河北轉運<lb/>
<pb n="KR2k0097_WYG_005-10b"/>
　　司嵗耗財用陷租賦以百萬計六也六七月之間<lb/>
　　河流交漲占没西路阻絶北使進退不能兩朝以<lb/>
　　為憂七也非此七者之害則委之可也緩而未治<lb/>
　　之可也且去嵗之患已甚於前嵗今嵗之患又甚<lb/>
　　焉則將奈何伏惟陛下深拱九重此事之可否必<lb/>
　　以仰大臣大臣固當為陛下審慮謹發而謹持之<lb/>
　　以救大患不可坐視而無所處也伏望聖慈亟詔<lb/>
　　執政大臣早決河議而責成之實廟社生靈之幸<lb/>
<pb n="KR2k0097_WYG_005-11a"/>
　　臣不勝愚忠<lb/>
　　范純仁論黄河回復故道之難　臣昨日伏覩内<lb/>
　　降指揮黄河未復故道終為河北之患王孝先所<lb/>
　　議已嘗興役不可中罷宜接續工料向去決要回<lb/>
　　復故道者臣聞聖人有三寶曰慈曰儉曰不敢為<lb/>
　　天下先言此三道人君當保而持之不失者也又<lb/>
　　曰惟天為大惟堯則之盖天不言而四時成所以<lb/>
　　堯舜垂衣拱手而天下大治者用此道也且君心<lb/>
<pb n="KR2k0097_WYG_005-11b"/>
　　如槃水常使平正無所趨向則免偏側傾覆之患<lb/>
　　盖天下大勢惟人君所向羣下競趨如川之流如<lb/>
　　山之摧不以其道則非一力之可回故居上者不<lb/>
　　可不審也臣今切詳所降指揮謂決要回復故道<lb/>
　　似聖意已有所向而為天下先矣臣聞先朝因人<lb/>
　　建議謂夏國㣲弱若不早取必為北敵所兼偶先<lb/>
　　帝不出建議者之名但以御批令邊臣相度而希<lb/>
　　旨生事之徒以為萬全必勝尅日可得遂興靈武<lb/>
<pb n="KR2k0097_WYG_005-12a"/>
　　之師後貽永樂之患致先帝獨當其憂羣臣無一<lb/>
　　人受其責者至今疲耗未復此陛下所親見不可<lb/>
　　不為深監也乞面諭執政前日降出文字卿等已<lb/>
　　見但一面商量却使進入若别有所見亦須各自<lb/>
　　開陳如此則免希合之臣妄測聖意輕舉大役上<lb/>
　　誤朝廷所有黄河利病乞付之羣臣有司子細商<lb/>
　　議以求必當如此則聖心不勞而堯舜之治可致<lb/>
　　矣<lb/>
<pb n="KR2k0097_WYG_005-12b"/>
　　蘇轍論開河分水之非　臣為戸部右曹兼領金<lb/>
　　倉二部任居天下財賦之半適當中外匱竭不繼<lb/>
　　之時日夜憂惶常慮敗事竊見左藏見緡一月出<lb/>
　　納之數大抵皆五十餘萬略無贏餘其他金帛諸<lb/>
　　物雖小有羨數亦不足賴臣之愚怯常恐天災流<lb/>
　　行水旱作沴西羌旅距邊鄙繹騷河議失當賦役<lb/>
　　横起三者有一大計不支雖使桑羊劉晏復生計<lb/>
　　無從出矣而況於臣之駑下乎今者幸賴二聖慈<lb/>
<pb n="KR2k0097_WYG_005-13a"/>
　　仁恭儉天地垂貺諸道秋稼稍復成熟雖京西陜<lb/>
　　西災旱相接而一方之患未為深憂羌人困窮旋<lb/>
　　聞欵塞惟有黄河西流議復故道争之經嵗役兵<lb/>
　　二萬人蓄聚稍樁等物三十餘萬方河朔災傷困<lb/>
　　敝之餘而興必不可成之功吏民竊歎勞苦巳甚<lb/>
　　而莫大之役尚在來嵗天啓聖意灼知民心特召<lb/>
　　河北轉運司官吏訪以得失近聞囘河大議已寢<lb/>
　　不行臣平日過憂頓然釋去然尚聞議者固執開<lb/>
<pb n="KR2k0097_WYG_005-13b"/>
　　河分水之策雖權罷大役而兵工小役竟未肯休<lb/>
　　如此則河北來年之憂亦與今年何異今日小呉<lb/>
　　決口入地已深而孫村所開丈尺有限不獨不能<lb/>
　　回河亦必不能分水況黄河之性急則通流緩則<lb/>
　　淤澱旣無東西皆急之勢安有兩河並行之理哉<lb/>
　　縱使兩河並行不免各立隄防其為費耗又倍今<lb/>
　　日矣臣聞自古聖人不能無過過而能改善莫大<lb/>
　　焉故君子之過如日月之食更也人皆仰之朝廷<lb/>
<pb n="KR2k0097_WYG_005-14a"/>
　　舉動義當如此今議河失當知其害人中道而復<lb/>
　　本何所愧雖使天下知之亦足以明二聖憂民之<lb/>
　　深為之改過不吝今乃顧惜前議未肯曠然更張<lb/>
　　果於遂非難於遷善臣實為朝廷惜之然臣聞議<lb/>
　　者初建開河分水之策其說有三其一曰御河湮<lb/>
　　滅失饋運之利其二曰恩冀以北漲水為害公私<lb/>
　　損耗其三曰河徙無常萬一自敵界入海邊防失<lb/>
　　備凡其所以熒惑聖聰沮難公議皆以三說藉口<lb/>
<pb n="KR2k0097_WYG_005-14b"/>
　　夫河決西流勢如建瓴引之復東勢如登屋雖使<lb/>
　　三說可信亦莫如之何矣況此三說皆未必然臣<lb/>
　　請得具言之昔大河在東御河自環衞經北京漸<lb/>
　　歴邊郡饋運旣便商賈通行今河旣西流御河堙<lb/>
　　滅失此大利誰則不知天實使然人力何及若議<lb/>
　　者能復澶淵故道則御河有可復之理今河自小<lb/>
　　呉北行占壓御河故地雖使如議者之意自北京<lb/>
　　以南析而東行則御河堙滅已一二百里亦無由<lb/>
<pb n="KR2k0097_WYG_005-15a"/>
　　復見矣此御河之說不足聽一也河之所行利害<lb/>
　　相半夏潦漲溢浸敗秋田濵河數十里為之破稅<lb/>
　　此其害也漲水旣去淤厚累尺粟麥之利比之他<lb/>
　　田其收十倍寄居丘塜以避淫潦民習其事不甚<lb/>
　　告勞此其利也今河水在西勢亦如此逺為隄防<lb/>
　　不與之爭正得漢賈譲治河之意比之故道嵗省<lb/>
　　兵夫稍芟其數而故道已退之地桑麻千里賦役<lb/>
　　全復為利不貲安用逆天地之性移西流之憂為<lb/>
<pb n="KR2k0097_WYG_005-15b"/>
　　東流之患哉此恩冀以北漲水為害之說不足聽<lb/>
　　二也河昔在東自河以西郡縣與敵接境無山河<lb/>
　　之限邊臣建為塘水以捍胡馬之衝今河旣西行<lb/>
　　則西山一帶胡馬可行之地無幾矣其為邊防之<lb/>
　　利不言可知然議者尚恐河復北徙則海口出敵<lb/>
　　界中造舟為梁便於南牧臣聞敵中諸河自北南<lb/>
　　注以入於海盖地形北髙河無北徙之道而海口<lb/>
　　深浚勢無徙移臣雖非目見而習北方之事者為<lb/>
<pb n="KR2k0097_WYG_005-16a"/>
　　臣言之大略如此可以遣使按視圖畫而知此河<lb/>
　　入敵界邊防失備之說不足聽三也臣願以此三<lb/>
　　說質之議者則開河分水之說誠不足復為矣又<lb/>
　　臣訪聞今嵗四五月間河上役兵勞苦無告嘗有<lb/>
　　數百人持版築器械訪求都水使者意極不善賴<lb/>
　　防邏之卒擁拒而散盛夏苦役病死相繼使者恐<lb/>
　　朝廷知之皆於垂死放歸本郡斃於道路者不知<lb/>
　　其數若今冬寒凍來嵗春暖復調就便興役則意<lb/>
<pb n="KR2k0097_WYG_005-16b"/>
　　外之患復當如前臣不知朝廷何苦而不罷此役<lb/>
　　哉今建議之臣恥於不效而堅持之於上小臣急<lb/>
　　於利禄不顧可否隨而和之於下上下膠固以罔<lb/>
　　朝廷其間正言不避權要纔一二人耳然事非本<lb/>
　　職亦不敢盡言臣以户部休戚計在此河若復緘<lb/>
　　黙誰敢言者惟斷自聖心盡罷其議則天下不勝<lb/>
　　幸甚<hi>元祐三年十一月上轍時為户部右侍郎</hi>
　　范祖禹論回河成功之難　臣聞周靈王之時穀<lb/>
<pb n="KR2k0097_WYG_005-17a"/>
　　洛水鬬將毁王宫王欲壅之太子晉諌以為不可<lb/>
　　夫穀洛二水小川也王宫天子所居也小川水鬬<lb/>
　　以妨王宫太子晉猶深陳禍福之戒言川不可壅<lb/>
　　壅必有禍以其違天地之性也今大河豈穀洛之<lb/>
　　比又無王宫之害以何理而欲塞之也六國之時<lb/>
　　鄰敵相傾則勸人以動衆役民韓聞秦之好興事<lb/>
　　欲疲之無令東伐乃使水工鄭國為之間以說秦<lb/>
　　令鑿涇水為渠漑田夫以一渠猶能疲秦使無東<lb/>
<pb n="KR2k0097_WYG_005-17b"/>
　　伐今回河之役不知幾渠而自困民力自竭國用<lb/>
　　又多殺人命不可勝言之害此乃西北二敵所幸<lb/>
　　也是以臣與𫝊堯俞極言論列實以河北數路生<lb/>
　　民休戚國家安危輕重所係天地血脈已北向九<lb/>
　　年必非人力所能遏絶今之河流方稍復大禹舊<lb/>
　　迹入界河趨海初無壅底萬壑所聚其來逺大必<lb/>
　　無可回之理自古亦無容易塞河之事欲望陛下<lb/>
　　與執政大臣考臣等言之是非若以臣等所言為<lb/>
<pb n="KR2k0097_WYG_005-18a"/>
　　是即乞以數路生民為念以國家安危朝廷輕重<lb/>
　　為急速賜指揮停罷修河今將大冬盛寒宜早降<lb/>
　　徳澤免生民饑凍死亡正李偉等欺罔之罪如以<lb/>
　　臣等所言為不然方冊中語皆不可信而河有必<lb/>
　　回之理不於他處決溢為州郡大患不至苦虐數<lb/>
　　路兵民力役以致逃亡起為羣盜及不至火急收<lb/>
　　買數千萬物料致非時斬伐林朩殘害天地之所<lb/>
　　生科擾州縣鄉村坊邑人民鞭笞枷錮星火督責<lb/>
<pb n="KR2k0097_WYG_005-18b"/>
　　致百姓驚騷流離之苦又免枉費國家不貲之計<lb/>
　　以致公私匱乏倉庫空竭内則姦狡窺伺别致生<lb/>
　　事外則四夷傳聞萌心作過但令大臣保得必無<lb/>
　　上件數事回河必有成功則臣等所言顯為謬妄<lb/>
　　豈可但隠忍而巳須當正臣等所言不當之罪黜<lb/>
　　責以勵後來乃可以示朝廷典法今不試驗臣等<lb/>
　　所言是否以救朝廷過舉而章奏纔下未及累日<lb/>
　　即䝉優加美遷臣不知大臣此謀為國邪為身邪<lb/>
<pb n="KR2k0097_WYG_005-19a"/>
　　若為國則當公天下之言盡河之利害不當以官<lb/>
　　職姑息使人不言若為身則是惟欲人之同已而<lb/>
　　不欲人之異已豈惟國事不當如此為大臣身謀<lb/>
　　亦未為得也人臣官愈進則當憂國愈深寵益加<lb/>
　　則當愛君愈切臣聞命遂緘黙不言不惟臣心實<lb/>
　　有所愧有識之士必指臣為貪利無恥忘國不忠<lb/>
　　之人伏望聖慈宣問大臣臣等所言回河是否如<lb/>
　　上所陳數件事理别白是非明辨可否則生靈幸<lb/>
<pb n="KR2k0097_WYG_005-19b"/>
　　甚宗社幸甚<lb/>
　　　元祐四年廟堂用李偉之議再興回河之役復<lb/>
　　　置修河司祖禹時為諫議大夫同傅堯俞各上<lb/>
　　　疏論列未幾除堯俞為吏部尚書祖禹為給事<lb/>
　　　中祖禹遂連上二疏此第二疏也時論以為真<lb/>
　　　諫議云<lb/>
　<lb/>
　汴京遺蹟志卷五<lb/>
</p>
<p>
</p>
  </div>
</body>
</text>
</TEI>
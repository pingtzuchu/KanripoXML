<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>汴京遺蹟志巻二</head>
    <p>
<pb n="KR2k0097_WYG_002-1a"/>
欽定四庫全書<lb/>
　汴京遺蹟志巻二　　　　　明　李濂　撰<lb/>
　　官署一<lb/>
宋襲五代之舊建都于汴中外官署雖多改革而因循<lb/>
仍舊者寔多遺址湮没莫可攷見間嘗詢諸耆宿父老<lb/>
皆謝以不知嗟乎宋去今不逺而濂又汴人巳無所稽<lb/>
如此使及今弗録其所可知者後愈亡所考矣暇日聊<lb/>
據見聞以志宋之官署然亦畧舉一二而巳惜不能盡<lb/>
<pb n="KR2k0097_WYG_002-1b"/>
知也<lb/>
　　中書省<lb/>
宋中書省在左掖門之東宰相之所莅稱東府焉掌進<lb/>
擬庶務宣奉命令行臺諫章疏群臣奏請興創改革及<lb/>
中外無法式事應取㫖事凡除省臺寺監長貳以下及<lb/>
侍從職事官外任監司節鎮知州軍通判武臣遥郡横<lb/>
行以上除授皆掌之<lb/>
　　李心𫝊朝野雜記　丞相秦官也自漢末改為大<lb/>
<pb n="KR2k0097_WYG_002-2a"/>
　　司徒厯代不能正國初循唐制以三公至列曹侍<lb/>
　　郎同平章事為宰相首相帶昭文舘大學士亞相<lb/>
　　帶監修國史末相帶集賢殿大學士神宗新官制<lb/>
　　於三省置侍中中書尚書二令虛而不除以尚書<lb/>
　　左右僕射兼門下中書侍郎為兩相然中書揆而<lb/>
　　議之門下審而復之尚書承而行之則是首相不<lb/>
　　復與朝廷議論矣元祐初司馬公相乃請令三省<lb/>
　　合班奏事分省事事自紹聖以後皆因之時議者<lb/>
<pb n="KR2k0097_WYG_002-2b"/>
　　謂門下相凡事既同進呈則不應自駮巳行之命<lb/>
　　是省審之職可廢也政和中蔡京以太師總領三<lb/>
　　省號公相乃廢尚書令改侍中中書令為左輔右<lb/>
　　弼亦虛而不除改左右僕射為太宰少宰仍兼兩<lb/>
　　省侍郎靖康中何文縝將拜相夜夢人持弓矢射<lb/>
　　中其僕乃先乞復太少宰為僕射吳正仲當制請<lb/>
　　更為丞相不從建炎三年吕元直初相議者請併<lb/>
　　三省為一於是元直解中書侍郎改同中書門下<lb/>
<pb n="KR2k0097_WYG_002-3a"/>
　　平章事乾道八年孝宗稽古改左右僕射為左右<lb/>
　　丞相去侍中兩令之名遂為定制云<lb/>
　　又曰國朝宰相自建隆至嘉泰凡一百有二人蓋<lb/>
　　自建隆元年至元祐五年一百三十年凡五十人<lb/>
　　自元祐五年至紹興六年四十六年凡二十八人<lb/>
　　兩倍於前矣自紹興七年至今嘉泰二年六十六<lb/>
　　年其間宰相或席不暇煖而纔二十有四人蓋秦<lb/>
　　檜獨相十八年故也<lb/>
<pb n="KR2k0097_WYG_002-3b"/>
　　陳后山談叢　國朝宰相趙普吕䝉正張士遜吕<lb/>
　　夷簡皆三入王旦為相十一年王珪十年趙普沈<lb/>
　　倫韓琦曽公亮九年薛居正向敏中八年王曽章<lb/>
　　得象七年盧多遜李沆富弼六年李昉五年<lb/>
　　宋敏求春明退朝録　國朝宰相趙令盧相文潞<lb/>
　　公四十三登庸寇萊公四十四王沂公四十五賈<lb/>
　　魏公四十八參知政事蘇侍郎易簡三十六王沂<lb/>
　　公三十九<lb/>
<pb n="KR2k0097_WYG_002-4a"/>
　　又曰國初范魯公王祁公魏僕射三相罷趙令獨<lb/>
　　相始置參知政事自是一相或二相至咸平中始<lb/>
　　有吕文穆李文靖向文簡三相又至至和中文潞<lb/>
　　公劉丞相富鄭公三相<lb/>
　　洪邁容齋三筆　太祖登基仍用周朝范質王溥<lb/>
　　魏仁浦三相四年皆罷趙普獨相越三月始創參<lb/>
　　知政事之名而以命薛居正吕餘慶後益以劉熈<lb/>
　　古是為一相三參及普罷去以居正及沈義倫為<lb/>
<pb n="KR2k0097_WYG_002-4b"/>
　　相盧多遜參政太宗即位多遜亦拜相凡六年三<lb/>
　　相而無三參自後頗以二相二參為率至和二年<lb/>
　　文彦博為昭文相劉沆為史舘相富弼為集賢相<lb/>
　　但用程戡一參惟至道二年吕端以右僕射獨相<lb/>
　　而吏部侍郎温仲舒兵部侍郎王化基工部尚書<lb/>
　　李至戸部侍郎李沆四參政前後未之有也<lb/>
　　楊萬里揮麈録　本朝宰相兼公師者范晉公王<lb/>
　　文獻趙韓王薛文惠王文貞丁晉公馮文懿王文<lb/>
<pb n="KR2k0097_WYG_002-5a"/>
　　公吕文靖韓忠獻曽宣靖富韓公文潞公吕正獻<lb/>
　　蔡師垣秦師垣陳魯公而巳餘皆罷政後拜近日<lb/>
　　惟張魏公自外以少傅再拜右揆本朝三入相者<lb/>
　　趙韓王吕文穆文靖張鄧公文潞公蔡元長雖四<lb/>
　　入而不克有終國朝自外拜相者文潞公韓康公<lb/>
　　章子厚近年陳魯公亦曠典也<lb/>
　　樞密院<lb/>
宋樞密院在闕門之西南與中書省對持文武二柄號<lb/>
<pb n="KR2k0097_WYG_002-5b"/>
為二府東府掌文事參政佐之西府掌武事副使佐之<lb/>
宋初魏仁浦以宰相兼樞密使建隆三年以樞密副使<lb/>
兵部侍郎趙普為檢校太保充樞密使不帶正官自普<lb/>
始太平興國四年以石熈載為樞密直學士以簽書院<lb/>
事簽書之名始此淳化三年以張遜知院事温仲舒寇<lb/>
凖同知院事同知院之名始此治平中以郭逵同簽書<lb/>
院事同簽書之名始此時陳升之三至樞府神宗欲稍<lb/>
異其禮乃以為知院元豐改官制議者欲廢密院歸兵<lb/>
<pb n="KR2k0097_WYG_002-6a"/>
部神宗曰祖宗不以兵柄付有司故専命官統之互相<lb/>
維制不從然以密院聨職輔弼非出使之名乃定置知<lb/>
院同知院二人專以兵機軍政為職<lb/>
　　洪邁容齋三筆　樞密使之名起於唐本以宦者<lb/>
　　為之蓋内諸司之貴者耳五代始以士大夫居其<lb/>
　　職遂與宰相等自此接於本朝又有副使知院事<lb/>
　　同知院事簽書同簽書之别雖品秩有高下然均<lb/>
　　稱為樞密明道中王沂公自故相召為檢校太師<lb/>
<pb n="KR2k0097_WYG_002-6b"/>
　　樞密使李文定公為集賢相以書迎之於國門稱<lb/>
　　曰樞密太師相公予家藏此帖紹興五年高宗車<lb/>
　　駕幸平江過秀州執政從行者四人在前者傳呼<lb/>
　　宰相趙忠簡也次呼樞密張魏公也時為知院事<lb/>
　　次呼參政沈必先也最後又呼樞密則簽書權朝<lb/>
　　美云予為檢校時葉審言黄繼道為長貳亦同一<lb/>
　　稱而二三十年以來遂有知院同知之目初出於<lb/>
　　典謁街卒之口久而朝士亦然名不古雅莫此為<lb/>
<pb n="KR2k0097_WYG_002-7a"/>
　　甚<lb/>
　　葉少藴石林燕語　樞密使唐書五代史皆不載<lb/>
　　其創始之因蓋在唐本宦者之職唐中世後宦人<lb/>
　　使名如是者多殆不可勝記本不繫職官重輕而<lb/>
　　五代時因唐舊名益増大之故史官皆不暇詳考<lb/>
　　據續事始云代宗永泰中以中人董秀管樞密因<lb/>
　　置内樞密使續事始偽蜀馮鑑所作也<lb/>
　　又曰樞密院既専總兵柄宰相非兼領殆不復預<lb/>
<pb n="KR2k0097_WYG_002-7b"/>
　　聞慶厯初元昊用兵富公為諫官乃請宰相如故<lb/>
　　事兼院事時吕文靖為相不欲兼富公爭之力遂<lb/>
　　兼樞密使自是相繼為相者初授除皆帶兼使八<lb/>
　　年文潞公自參知政事相始不帶兼使於是皇祐<lb/>
　　初宋莒公龎潁公相皆不兼蓋元昊巳納欵故也<lb/>
　　又曰本朝樞密院官既備學士之職浸廢然猶㑹<lb/>
　　食樞密使㕔每文徳殿視朝則升殿侍立亦不多<lb/>
　　除人官制行乃與學士皆為職名為直學士之冠<lb/>
<pb n="KR2k0097_WYG_002-8a"/>
　　不𨽻樞密院升殿侍立為樞密都承㫖之任每吏<lb/>
　　部尚書補外除龍圖閤學士戸部以下五曹則除<lb/>
　　樞密直學士相呼謂之密學<lb/>
　　林駉論兩府　國朝兩府之職其周之冢宰司馬<lb/>
　　歟漢之丞相太尉歟然周以冢宰統司馬故兵民<lb/>
　　有相通之意漢太尉重於丞相而武職往往偏失<lb/>
　　焉觀此則國朝之或分或合其得失有不難知者<lb/>
　　且冢宰司馬周之六卿其職適相等耳然調發之<lb/>
<pb n="KR2k0097_WYG_002-8b"/>
　　權不歸之司馬而歸之天官豈固畀以職而復奪<lb/>
　　其權邪蓋兵為重事身為大臣邈不相通則國事<lb/>
　　暌矣故吕伋掌兵若無與於太保而太保實俾之<lb/>
　　程伯出師若無與於尹氏而尹氏實命之夫以掌<lb/>
　　兵出師之事一屬大臣則脉絡貫通又安有疑貳<lb/>
　　之意哉丞相太尉漢之三公其職亦相維耳然漢<lb/>
　　承秦舊官制益紊文不足以勝武兵有以異乎政<lb/>
　　事權偏重無以為統御防閑之道其事不可勝弔<lb/>
<pb n="KR2k0097_WYG_002-9a"/>
　　矣故諸吕兆禍勢亦亟矣丞相平至以五百金交<lb/>
　　歡太尉勃而左袒之功僅濟擁昭立宣事亦重矣<lb/>
　　丞相敞至不敢發一語而大將軍以國家之權自<lb/>
　　任夫以丞相之重而下聽命於掌兵之將况望其<lb/>
　　能振職哉愚嘗推兩府之分合矣且中書主民密<lb/>
　　院主兵其事相埓也中書降麻密院降宣其權相<lb/>
　　等也將分任其事之為當邪則軍國大務不當専<lb/>
　　委未免如富鄭公之議抑併其職為中書邪則兵<lb/>
<pb n="KR2k0097_WYG_002-9b"/>
　　柄相維有關大體又非所以知祖宗建樞之意嗚<lb/>
　　呼分其事固非也併其職尤非也必於分之中而<lb/>
　　有合之理存於判然不相為謀之際而實有相貫<lb/>
　　通者寓然後可與論設官之深㫖蓋自范質王溥<lb/>
　　免相之後而二府之事權裂矣獲繼遷母之議非<lb/>
　　細事也密院知之而中書初未知之興兵薊門之<lb/>
　　役非末故也密院謀之而中書不預聞之此田公<lb/>
　　錫抗言密院公事宰相不得預聞中書政事樞密<lb/>
<pb n="KR2k0097_WYG_002-10a"/>
　　不得預議不能無憾於咸平之時也迨夫景徳間<lb/>
　　真宗每得邊奏必送中書於是有共參利害之意<lb/>
　　澶淵百萬之師寇公親扶日轂尺箠笞之而北兵<lb/>
　　㡬無隻輪匹馬之返此非景徳相通之驗歟自寇<lb/>
　　公免相之後而二府之事權又裂矣戎酋之降非<lb/>
　　末節也而中書初不預知元昊之叛非小警也而<lb/>
　　邊奏皆不關中書此丁度力言二府分政若措置<lb/>
　　乖異則天下無適從不能無激於康定之初也迨<lb/>
<pb n="KR2k0097_WYG_002-10b"/>
　　夫慶厯間仁宗因張方平之議於是宰相有兼樞<lb/>
　　之職西邊陸梁之賊吕章二公分命名帥戮力平<lb/>
　　之而卒致骨寒膽破之謠此非慶厯兼領之效歟<lb/>
　　自賈昌朝陳執中免相之後而二府之事權又益<lb/>
　　裂矣趙明與西人戰密院賞功而中書降約束郭<lb/>
　　逵脩堡柵密院方詰責而中書巳降褒詔此滕達<lb/>
　　道深嘆熈寧戰守異議之非也迨夫元豐詔大事<lb/>
　　三省與密院同議矣元祐詔除授諫官三省密院<lb/>
<pb n="KR2k0097_WYG_002-11a"/>
　　同進呈矣然是時邊事利害尤未甚相通者至建<lb/>
　　炎間高宗乃以宰臣張浚兼樞密而趙鼎亦以左<lb/>
　　僕射兼之是時也國步尚艱敵勢方張剗亂而治<lb/>
　　支危而安再植巍巍中天之業者皆左扶右持之<lb/>
　　力此非建炎兼領之功歟噫自國初以至中興其<lb/>
　　分其合不知其㡬大抵合之則文武相通分之則<lb/>
　　兵政異情咸平景徳康定慶厯熈寧建炎之得失<lb/>
　　可知也可不審哉雖然主民而知兵此固關天下<lb/>
<pb n="KR2k0097_WYG_002-11b"/>
　　之大計密院而不預中書亦非大臣相維之意是<lb/>
　　故樞使而同平章事君子以為慶厯之善謀密司<lb/>
　　不與三省之差除議者為元符惜之<lb/>
　　沈括夢溪筆談　舊制中書省樞密院三司使印<lb/>
　　並金近制三省樞密院印用銀為之塗金餘皆鑄<lb/>
　　銅而巳<lb/>
　　御史臺<lb/>
宋御史臺在京城内東澄清街北國初改為察院三區<lb/>
<pb n="KR2k0097_WYG_002-12a"/>
一居東巡按御史居以莅政正統間改為巡撫都御史<lb/>
治所今遷巡撫都御史居新置院遂為公使寓所一居<lb/>
西清軍刷巻御史互居以莅政正統間改為巡按御史<lb/>
治所一居中成化元年建為清軍刷巻御史治所亦以<lb/>
寓公使云<lb/>
　　葉少藴石林燕語　京師省寺皆南向惟御史臺<lb/>
　　北向蓋自唐以來如此說者以為隋建御史臺取<lb/>
　　其與尚書省便道相近故唐因之或云御史彈治<lb/>
<pb n="KR2k0097_WYG_002-12b"/>
　　不法北向取肅殺之義未知孰是然今臺門上獨<lb/>
　　設鴟吻亦非他官局所有也<lb/>
　　宋朝燕翼詒謀録　仁宗重臺諫之選景祐元年<lb/>
　　四月癸丑詔御史臺置殿中侍御史監察御史裏<lb/>
　　行又詔舉三丞以上嘗厯知縣人除御史裏行二<lb/>
　　年除御史又二年除三司開封判官自清要而厯<lb/>
　　繁劇選任既重一時號稱得人<lb/>
　　曽肇重修御史臺記　元祐三年新作御史臺成<lb/>
<pb n="KR2k0097_WYG_002-13a"/>
　　詔臣肇為之記臣肇伏惟自念幸得備位從官以<lb/>
　　文字為職此大手筆雖非所克堪然義不得辭謹<lb/>
　　拜手稽首而記之曰惟御史見於周掌賛書受法<lb/>
　　令而巳戰國以致執法亦記事之職也至秦漢始<lb/>
　　置大夫位亞丞相副曰中丞督部刺史受公卿奏<lb/>
　　事舉劾按章其屬有侍御史出討奸猾治大獄於<lb/>
　　是専繩糾之任厥後政事歸尚書而御史與尚書<lb/>
　　謁者並為三臺大夫更為三公而中丞為臺率與<lb/>
<pb n="KR2k0097_WYG_002-13b"/>
　　尚書令司𨽻校尉朝㑹皆専席為三獨坐隋唐復<lb/>
　　置大夫天下有寃而無告者得與中書門下省詰<lb/>
　　之謂之三司自是御史益為雄峻其屬則有殿中<lb/>
　　監察并侍御史為三院侍御史一人知雜事横榻<lb/>
　　而坐謂之南牀皆専彈劾不言事本朝因之至真<lb/>
　　宗皇帝増置言事御史其後皆得言事大則御史<lb/>
　　相率廷辨小則人得自達故其任視前世為尤重<lb/>
　　非但謹朝㑹聽獄訟而巳列聖相繼皆假以寛仁<lb/>
<pb n="KR2k0097_WYG_002-14a"/>
　　使得自竭是以風采所加百寮震肅朝廷倚而益<lb/>
　　尊奸邪望而知畏初本朝雖因唐制然以大夫為<lb/>
　　兼官不治臺事以郎中員外郎兼侍御史知雜事<lb/>
　　以貳中丞以太常博士以上為三院未至者則為<lb/>
　　御史裏行監察故事内察尚書六曹外巡按郡縣<lb/>
　　久之亦廢至神宗皇帝大正官名始歸大夫職以<lb/>
　　侍御史治雜事罷御史裏行而復六察官分守既<lb/>
　　定乃相官府蓋御史臺建於宣化坊自開寶五年<lb/>
<pb n="KR2k0097_WYG_002-14b"/>
　　纔有東西獄七年雷徳驤分判三院事請於上而<lb/>
　　大之屋不及百楹天禧二年復詔増廣遂至三百<lb/>
　　六十楹訖于元豐垂七十年寖以圮壊神宗皇帝<lb/>
　　伻圖程工以授有司舊闕大夫㕔事踵鄴都制度<lb/>
　　闢門北鄉取隂殺之義又形勢痺下無以重威至<lb/>
　　是命置大夫㕔事闢門東鄉増痺為崇培下為高<lb/>
　　其視規撫宏遠矣今上即政之初務先慈儉土朩<lb/>
　　之勤咸詔勿事惟臺之建實遵先訓猶以大夫虚<lb/>
<pb n="KR2k0097_WYG_002-15a"/>
　　員姑省營築闢門北鄉仍故不改經度損益㫁自<lb/>
　　聖心以元祐二年六月巳亥始事三年八月庚辰<lb/>
　　卒功用人力十萬五千為屋三百五十一楹門闥<lb/>
　　耽耽堂室渠渠長貳佐屬視事燕休翼翼申申各<lb/>
　　適所宜吏舍囚圄深靚嚴固案牘簿書棲列有序<lb/>
　　所以觀示都邑表正憲度揆諸典章於是為稱昔<lb/>
　　周人考室見於風雅魯國作門記諸春秋後世傳<lb/>
　　誦為載籍首恭惟神宗皇帝受命承序十有九年<lb/>
<pb n="KR2k0097_WYG_002-15b"/>
　　建立經常皆應古義好惡無私賞罰不僣而綱紀<lb/>
　　是張宫室弗營池籞苟完而府寺是崇故能垂情<lb/>
　　風憲之司以啓後嗣之意二聖恭巳開闢言路聰<lb/>
　　無不聞明無不燭士有以言獲福不聞忠以取禍<lb/>
　　耳目之地寵遇莫抗故能新是棟宇以成前人之<lb/>
　　志是宜著在文字刻之金石以度越周魯垂休無<lb/>
　　窮顧臣之愚何足以發揚聖徳稱明昭之萬一哉<lb/>
　　雖然臣嘗聞之責人非難責巳惟難御史責人者<lb/>
<pb n="KR2k0097_WYG_002-16a"/>
　　也將相大臣非其人百官有司失其職天下之有<lb/>
　　敗法亂紀服讒蒐慝者御史皆得以責之然則御<lb/>
　　史獨無責乎哉居其位有所不知知之有所不言<lb/>
　　言之有所不行行之而君子病焉小人幸焉此御<lb/>
　　史之責也御史雖不自責天下得以責之惟其不<lb/>
　　難於責巳則施於責人能稱其任矣能稱其任然<lb/>
　　後危冠盛服崇墉峻宇游焉息焉可以無媿茍異<lb/>
　　於是得無餒於中哉臣故不自揆輒因承詔誦其<lb/>
<pb n="KR2k0097_WYG_002-16b"/>
　　所聞以告在位者使有以仰稱列聖褒大崇顯之<lb/>
　　意焉<lb/>
　　諫院<lb/>
明道元年七月辛夘陳執中為諌官以諫官無治所屢<lb/>
請置院乃以門下省為諫院而别創門下省於右掖門<lb/>
之西宋置諌院自此始<lb/>
　　宋名臣言行録　慶厯増諫員取敢言士歐陽文<lb/>
　　忠公首被選以太常丞知諫院賜五品服<lb/>
<pb n="KR2k0097_WYG_002-17a"/>
　　又曰包孝肅公拯知諫院數論斥大臣權倖請罷<lb/>
　　去内降曲恩又列上唐魏鄭公三疏請置石以為<lb/>
　　龜鑑<lb/>
　　司馬光諫院題名記　古者諌無官自公卿大夫<lb/>
　　至于工商無不得諫者漢興以來始置官夫以天<lb/>
　　下之政四海之衆得失利病萃於一官使言之其<lb/>
　　為任亦重矣居是官者當志其大捨其細先其急<lb/>
　　後其緩専利國家而不為身謀彼汲汲於名者猶<lb/>
<pb n="KR2k0097_WYG_002-17b"/>
　　汲汲於利也其間相去何逺哉天禧初真宗詔置<lb/>
　　諫官六員責其職事慶厯中錢君始書其名於版<lb/>
　　光恐久而漫滅嘉祐八年刻著于石後之人將厯<lb/>
　　指其名而議之曰某也忠某也詐某也直某也回<lb/>
　　嗚呼可不懼哉<lb/>
　　胡寅寄政府書　古者人臣皆得進諌於其君後<lb/>
　　世專設一職既巳乖繆居是職者又多以立異為<lb/>
　　心撓亂政事人君難於盡從故員多不備難於盡<lb/>
<pb n="KR2k0097_WYG_002-18a"/>
　　廢故姑設一二人比諸餼羊方祖宗時充臺諫之<lb/>
　　選者皆天下名士或中外踐更巳久無所不知故<lb/>
　　能有補後世乃以新進利口之人為之宜其觀望<lb/>
　　喋喋而莫可遏也然事有隨時官與世建方漢光<lb/>
　　武唐太宗馬上經營之日與齊小白秦苻堅專任<lb/>
　　一相以成霸業之時未聞有臺諫官喋喋於其旁<lb/>
　　者誠以三軍五兵之運伐人制勝之謀不可以告<lb/>
　　人亦非人所能與也及平定之後法制既立則必<lb/>
<pb n="KR2k0097_WYG_002-18b"/>
　　設置臺諌使糾違犯指闕失時勢當然耳今宜以<lb/>
　　給事中兼諫大夫中書舎人兼司諫左右史兼正<lb/>
　　言政事下省便可救正而御史臺只宜彈擊官邪<lb/>
　　貞肅憲度若夫四方訴訟自有州縣監司臺省節<lb/>
　　次又不得直則有登聞檢鼓兩院存焉如此則治<lb/>
　　有體統朝廷増重國勢不摇可以言治<lb/>
　<lb/>
　汴京遺蹟志巻二<lb/>
</p>
<p>
</p>
  </div>
</body>
</text>
</TEI>
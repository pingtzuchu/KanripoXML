<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷一百四十三</head> <lb/>
    <p>
<pb n="KR2k0045_WYG_143-1a"/>
欽定四庫全書<lb/>
　江西通志卷一百四十三<lb/>
　　藝文<hi>題跋</hi>　<hi>志/</hi>　<hi>書事/</hi>　<hi>記畧</hi>
　宋<lb/>
　　跋顔魯公靖居寺題名後　　　　歐陽修<lb/>
右靖居寺題名唐顔眞卿題按唐書紀傳眞卿當代宗<lb/>
時為檢校刑部尚書為宰相元載所惡坐論祭器不修<lb/>
為誹謗貶硤州員外别駕撫州湖州刺史載誅復為刑<lb/>
<pb n="KR2k0045_WYG_143-1b"/>
部尚書而此題名云永泰二年眞卿以罪佐吉州與史<lb/>
不同據眞卿湖州放生池碑隂所序云貶硤州旬餘再<lb/>
貶吉州蓋眞卿未嘗至硤遂貶吉而史書但記初貶書<lb/>
於紀傳耳眞卿大厯三年始移撫州當遊靖居時猶在<lb/>
吉也<lb/>
　　跋唐顔眞卿小字麻姑壇記<lb/>
右小字麻姑壇記顔眞卿撰并書或疑非魯公書魯公<lb/>
喜書大字予家所藏顔氏碑最多未嘗有小字者惟干<lb/>
<pb n="KR2k0045_WYG_143-2a"/>
禄字書注最為小字而其體法與此記不同蓋干禄之<lb/>
注持重舒和而不局蹙此記遒峻緊結尢為精悍此所<lb/>
以或者疑之也予初亦頗以為惑及把翫久之筆畫巨<lb/>
細皆有法愈㸔愈佳然後知非魯公不能書也故聊誌<lb/>
之以釋疑者<lb/>
　　跋饒州甘棠館題名<lb/>
右甘棠館題名自唐德宗貞元以來止於㑹昌文字多<lb/>
已磨滅惟高元裕韋夏卿所書尚可讀甚矣人之好名<lb/>
<pb n="KR2k0045_WYG_143-2b"/>
也其功德之盛固已書竹帛刻金石以垂不休矣至於<lb/>
登高望逺行旅往來慨然寓興于一時亦必勒其姓名<lb/>
留於山石非徒徘徊俯仰以自悲其身世亦欲來者想<lb/>
見其風流夏卿所記留連感愴意不淺也如高韋二子<lb/>
皆當時知名士史傳載之詳矣昔杜預沈碑漢水謂萬<lb/>
世之後谷或為陵庶幾復出以見於世其為慮深矣然<lb/>
預之功業不待碑而自傳其區區於此者好名之弊也<lb/>
故士或勤一生以自苦或餓死空山之中甚者蹈水火<lb/>
<pb n="KR2k0045_WYG_143-3a"/>
赴刀鋸以就後世之名為莊生所笑者有矣故予於集<lb/>
古每得前世題名未嘗不録者閔夫人之甚好名也<lb/>
　　跋太虚辯才廬山題名　　　　　蘇　軾<lb/>
某與大覺禪師别十九年矣禪師脫屣當世雲棲海上<lb/>
謂不復見記乃爾拳拳邪撫卷太息欲一見之恐不可<lb/>
復得㑹與參寥師自廬山之陽並出而東所至皆禪師<lb/>
舊迹山中人多能言之者乃復書太虚與辯才題名之<lb/>
後以遺參寥太虚今年三十六參寥四十二某四十九<lb/>
<pb n="KR2k0045_WYG_143-3b"/>
辯才七十四禪師七十六矣此吾五人者當復相從乎<lb/>
生者可以一笑死者可以一歎也元豐七年五月十九<lb/>
日慧日院大雨中書<lb/>
　　題張唐公香城記後　　　　　　潘興嗣<lb/>
唐公國士也立朝敢言名動縉紳視萬鍾之禄不易其<lb/>
操一邱一壑自謂過之方此時僕齒髮方少已無仕宦<lb/>
意苐以琴書為樂相視莫逆至于忘年可謂以無累之<lb/>
神合有道之器不愧于古人矣每一至此視公筆蹟于<lb/>
<pb n="KR2k0045_WYG_143-4a"/>
壞壁間字浸漫滅惘然于懷眞覺上人好事次録其言<lb/>
勒于石<lb/>
　　跋歐陽文忠公廬山高詩　　　　黄庭堅<lb/>
劉公中剛而外和忍窮如鐵石其所不顧萬夫不能回<lb/>
其首也家居四十年不談時事賓客造門必置酒終日<lb/>
其言亹亹似教似諫依于莊周淨名之間年八十而耳<lb/>
目聰明行不扶持蓋不得於彼而得於此也若廬山之<lb/>
美旣備於歐陽文忠公之詩中朝士大夫讀之慨然欲<lb/>
<pb n="KR2k0045_WYG_143-4b"/>
稅塵駕少揖其清曠而無由而公獨安樂四十年起居<lb/>
飲食於廬山之下沒而名配此山以不磨滅碌碌而得<lb/>
志願者視公何如哉<lb/>
　　書徐德占題壁後<lb/>
豫章有二豪傑雷霆一世世父長善外兄徐德占相望<lb/>
五十餘年舅甥畧相似長善以文章德占以才畧出深<lb/>
山窮谷而揭日月於蒼天之上長善年三十二德占年<lb/>
四十大命霣傾使人短氣予過宿章明揚追逺堂下觀<lb/>
<pb n="KR2k0045_WYG_143-5a"/>
德占字雖一時戲笑語猶髣髴見其忠厚之氣<lb/>
　　書萍鄉縣㕔壁<lb/>
庭堅航荆江畧洞庭涉修水徑七十二渡出萬載宜春<lb/>
來省伯氏元明于萍鄉初元明自陳留出尉氏許昌渡<lb/>
漢江陵上䕫峽過一百八盤涉四十八渡送予安置于<lb/>
摩圍山之下淹留數月不忍别士大夫共慰勉之乃肯<lb/>
行掩淚握手為萬里無相見期之别蠻中九年白髮來<lb/>
歸而相見於此訪舊撫新悲喜兼懷其情有不勝言者<lb/>
<pb n="KR2k0045_WYG_143-5b"/>
矣余之入宜春之境聞士大夫之論以謂元明盡心盡<lb/>
力視民有父母之心然其民嚚訟異於他邦病在慈仁<lb/>
太過不用威猛耳至則以問元明元明歎曰天子使宰<lb/>
百里固欲安樂之豈使操三尺法而與子弟仇敵哉昔<lb/>
漢宣帝患北海多盜賊起龔遂為太守及入見見其老<lb/>
而悔之遂進而問曰北海之盜陛下將勝之邪將安之<lb/>
邪然後宣帝喜見於色曰張官置吏固欲安之也予嘗<lb/>
許遂以為天下長者也夫猛則土石俱焚寛則公私皆<lb/>
<pb n="KR2k0045_WYG_143-6a"/>
廢吾不猛不寛唯其是而已矣故榜吾所居軒曰唯是<lb/>
而自警庭堅曰夫猛而不害善良寛而不長姦宄雖兩<lb/>
漢循良不過如此萍鄉邑里之間鴟梟且為鳯凰稂莠<lb/>
皆化為嘉穀矣因書之屏間以免别後懷思庭堅之來<lb/>
以崇寧元年四月乙酉而去以是月之己亥<lb/>
　　跋南城吳氏社倉書樓詩文後　　陸　游<lb/>
南城吳君子直兄弟作社倉畧倣古者斂散之法築書<lb/>
樓用為子孫講習之地其設意深逺流俗殊未易測也<lb/>
<pb n="KR2k0045_WYG_143-6b"/>
或者乃謂吳氏捐貲以為社倉凶嵗免民于死徙其有<lb/>
德于人甚大後世當有興者子孫不學則不足以承之<lb/>
此其築書樓之意使吳氏之意信出此乃市道也市道<lb/>
不可以交鄉黨自好之士其可以與天交乎吳君之意<lb/>
蓋曰吾為是非一世也吾兄弟他日要當付之後人人<lb/>
不可知吝則嗇出貪則漁利怠荒則廢事雖面命之或<lb/>
不聽於遺言何有惟學則免是三者之患而社倉雖百<lb/>
世可也此吾兄弟之本㫖若夫富貴貧賤我且不能自<lb/>
<pb n="KR2k0045_WYG_143-7a"/>
知乃為後人謀而責報於荒忽不可致詰之地亦愚矣<lb/>
吳君遣書行千餘里示予以社倉本末因及諸公書樓<lb/>
記述予慨然歎以為知吳君兄弟心者莫予若也故書<lb/>
之<lb/>
　　跋荆公詩<lb/>
右荆公手書詩一卷前六首贈黄慶基後七首贈鄧鑄<lb/>
石刻皆在臨川淳熙七年七月十七日陸某謹題<lb/>
　　題折桂院行記　　　　　　　　朱　子<lb/>
<pb n="KR2k0045_WYG_143-7b"/>
始予至折桂院之西軒愛其江山之勝道人雲公為予<lb/>
言此未足觀稍上當益奇因道予行深竹中竹盡得大<lb/>
阜背負五老面直江湖東西數百里雲山煙水渺莽縈<lb/>
帶勝絶不可名狀乃規作亭其處取李翰林廬山謡中<lb/>
語命以為黄雲觀㑹雲公去不果為今年春乃克為之<lb/>
未訖工而余代去閏月晦日與清江劉子澄長樂林擇<lb/>
之開封趙子明温陵許景陽建安王春卿長樂余占之<lb/>
陳彦忠臨淮張致逺長樂黄直卿俱來因記其事雲公<lb/>
<pb n="KR2k0045_WYG_143-8a"/>
諸王孫棄官學浮屠法今客大洪山云<lb/>
　　書濓溪光風霽月亭<lb/>
淳熙八年嵗在辛丑夏四月六日後學朱熹張揚卿王<lb/>
沅周頤林用中陳祖永許子春王<hi>闕</hi>余隅陳士直張彦<lb/>
先黄幹敬再拜于濓溪先生書堂下惟先生承天畀系<lb/>
道統所以建端垂緒啓佑於我後之人者厥初罔不在<lb/>
斯堂用咸歎慕低徊弗忍去熹乃復出所誦說先生太<lb/>
極圖贊其義以曉衆咸曰休哉退先生之曾孫正卿彦<lb/>
<pb n="KR2k0045_WYG_143-8b"/>
卿元孫濤設饌光風霽月亭祁眞卿吳兼善僧志南與<lb/>
熹敬書以誌<lb/>
　　跋蘇文定公直節堂記<lb/>
右南康軍治直節堂記欒城蘇文定公為郡守徐君師<lb/>
回望聖作又手書而刻石焉自元豐乙丑距今淳熙己<lb/>
亥凡九十有五年而新安朱熹來領郡事問堂所在則<lb/>
旣無有而杉亦不存求其記文則又非復故刻而委之<lb/>
他所矣於是厯訪郡之老人竟無有能言其處者蓋自<lb/>
<pb n="KR2k0045_WYG_143-9a"/>
元豐至今其間世故亦多變矣然建炎羣盜於今纔五<lb/>
十年舊迹蕪滅未應至此意者斯堂之毁其在紹聖黨<lb/>
論之時乎撫事興懷慨然永歎顧郡方貧而民已病正<lb/>
使堂之故基尚在勢亦不能有以復於其舊獨聽事有<lb/>
堂無額而庭中有老栢焉焚斮之餘生意殆盡而屹立<lb/>
不僵如志士仁人更厯變故而剛毅獨凜凜然不衰者<lb/>
因取直節之號寓之此堂而輦記石陷壁間且欲盡去<lb/>
庭之凡木雜植杉栢以髣髴前賢之遺意則旣非時而<lb/>
<pb n="KR2k0045_WYG_143-9b"/>
熹亦以病告歸矣嗚呼後之君子其尚有以成予之志<lb/>
也夫<lb/>
　　跋白鹿洞所藏漢書<lb/>
熹旣為劉子和作傳其子仁季致書以其先人所藏漢<lb/>
書四十四通為謝時白鹿洞書院新成因送使藏之以<lb/>
備學者看讀子和五世祖磨勘府君式南唐時讀書此<lb/>
洞後仕本朝有名太祖時其孫敞攽皆為聞人今子和<lb/>
弟子徵之家尚藏其手鈔孟子管子書云是洞中日課<lb/>
<pb n="KR2k0045_WYG_143-10a"/>
也<lb/>
　　跋金谿陸主簿白鹿洞書堂講義後<lb/>
淳熙辛丑春二月陸兄子靜來自金陵其徒朱克家陸<lb/>
麟之周清叟熊鑑路謙亨胥訓實從十日丁亥熹率僚<lb/>
友諸生與俱至於白鹿書堂請得一言以警學者子靜<lb/>
旣不鄙而惠許之至其所以發明敷暢則又懇到明白<lb/>
而皆有以切中學者隠微深錮之病蓋聽者莫不竦然<lb/>
動心焉熹猶懼其久而或忘之也復請子靜筆之於簡<lb/>
<pb n="KR2k0045_WYG_143-10b"/>
而受藏之凡我同志於此反身而深察之則庶乎其可<lb/>
以不迷於入德之方矣<lb/>
　　跋顔魯公栗里詩<lb/>
右唐魯郡顔文忠公栗里詩見陳令舉廬山記而不得<lb/>
其全篇雖然讀之者亦足以識二公之心而著於君臣<lb/>
之義矣栗里在今南康軍治西北五十里谷中有巨石<lb/>
相傳是陶公醉眠處予嘗往遊而悲之為作歸去來館<lb/>
于其側嵗時勸相間一至焉俯仰林泉舉酒屬客蓋未<lb/>
<pb n="KR2k0045_WYG_143-11a"/>
嘗不賦是詩也地之主人零陵從事陳君正臣聞之若<lb/>
有慨然於中者請大書刻石上予旣去郡請益堅乃書<lb/>
遺之<lb/>
　　跋資國寺雄石鎭帖　　　　　　陸九淵<lb/>
象山西址瀕溪溪有渡曰石龜夾溪之山曰西山西山<lb/>
之北有山峭峙與西山同出曰徵君山故老相傳古有<lb/>
隠者在其上累徵不就人號徵君因以名山山麓有寺<lb/>
曰資國猶藏其立寺時帖乃雄石鎭帖也字體結密行<lb/>
<pb n="KR2k0045_WYG_143-11b"/>
筆有法非今時史書所及年曰龍紀元年仍書嵗次己<lb/>
酉亦不類今時文移官曰鎭遏使侍御史簽書者曰押<lb/>
衙兼副將印曰信州雄石鎭本末記文乃正篆不繆疊<lb/>
今其地屬貴溪史傳所記故老所傳皆未嘗知有雄石<lb/>
鎭鄉人嘗言永泰二年置貴溪考之唐史貴溪之建在<lb/>
永泰元年而次年為大厯元年然大厯改號在長至日<lb/>
是永泰嘗有二年矣建議至已立涉兩年亦事勢之常<lb/>
置縣之年尚傳至今龍紀後永泰百餘年而人不復知<lb/>
<pb n="KR2k0045_WYG_143-12a"/>
有雄石鎭何也唐六典鎭有鎭將鎭副掌鎭捍防守兵<lb/>
部條中又曰凡鎭皆有使一人副使一人今曰鎭遏使<lb/>
曰副將蓋互見矣又曰凡諸軍鎭五百人置押官一人<lb/>
今曰押衙者豈幾是歟施其地者曰周丞鄴丞鄴之官<lb/>
曰押衙兼都監似亦鎭官然則此鎭有兩押衙又有都<lb/>
監唐百官志本六典六典乃明皇所撰史臣固曰永泰<lb/>
後諸鎭官頗増減開元之舊制固宜不可盡考丞鄴稱<lb/>
鎭長曰中丞而其官實侍御史唐供奉官御史中丞與<lb/>
<pb n="KR2k0045_WYG_143-12b"/>
侍御史聯斑此尤足以知非後人所能偽也其地則曰<lb/>
丞鄴宅西面東坑徵山脚初無君字然山上有井其深<lb/>
無底旱時祈雨率多靈應謂之望井水流出為石坑謂<lb/>
之君坑實折徵君二字云耳寺僧海瓊乃周氏子丞鄴<lb/>
之後也好文學詩懼此帖之磨滅將刋諸石求予為跋<lb/>
予觀唐于今為近其季尤近龍紀之元距今纔三百有<lb/>
三年史傳所述故老所傳已不復知雄石鎭之髣髴則<lb/>
是帖之傳亦足為考古者之監故備論而書之<lb/>
<pb n="KR2k0045_WYG_143-13a"/>
　　跋歐陽君遺事　　　　　　　　周必大<lb/>
高宗皇帝即位南京宰輔不思將順求言之美意專為<lb/>
身謀殺上書人鎭江陳東少陽撫州歐陽徹德明六飛<lb/>
南渡亟黜時相再贈二人朝奉郎祕閣修撰玉音惻怛<lb/>
過禹湯之罪已録孤賜田光于史冊草制者中書舍人<lb/>
王居正也右丞許崧老旣為哀詞必大又鈔少陽行狀<lb/>
授梁君世昌刻之世昌曰德明吾鄉人也其孫瑀嘗裒<lb/>
次事始末里中文士鄧名世亦誌其藏將并刻之按唐<lb/>
<pb n="KR2k0045_WYG_143-13b"/>
韓文公銘死事之臣張徹云嗚呼徹也世慕顧以行子<lb/>
揭揭也噎喑以為生子獨割也為彼不清作玉雪也德<lb/>
明生而命名與之同為國捐軀又同是眞能晞顔慕藺<lb/>
者先是鄧庠繪晏元獻公曾子固汪信民謝無逸祠於<lb/>
講堂德明預焉其視沒世名不稱或遺臭萬代者孰得<lb/>
孰失邪德明弟衡子飛黄壻黄怙皆䝉恩補官飛黄終<lb/>
建安尉瑀蓋其子也<lb/>
　　跋鄭威愍公事　　　　　　　　楊萬里<lb/>
<pb n="KR2k0045_WYG_143-14a"/>
近世培漑人才忠孝成俗至本朝盛矣唐季五代全軀<lb/>
賣國之風於是一變慶厯元祐之間忠臣義士充盈朝<lb/>
野非諸老之賢祖宗之勤也其積豈一朝一夕哉自紹<lb/>
聖崇觀之大臣指諸老為邪奸挫揠銷泯不盡不置也<lb/>
而靖康之禍猶有死國如威愍鄭公者此固前日奸邪<lb/>
之遺種而紹聖崇觀之大臣所銷泯不盡者邪噫慶厯<lb/>
元祐之奸邪可少哉至於銷泯不盡可以觀祖宗之澤<lb/>
矣公玉山人擢進士第靖康間守同州城破死難公名<lb/>
<pb n="KR2k0045_WYG_143-14b"/>
驤字潛公廬陵楊萬里書<lb/>
　　跋山谷踐阼篇法帖<lb/>
予頃丞零陵嘗於同官張仲良許觀山谷先生小楷兩<lb/>
都賦歎其多而不疲且愈精也仲良笑曰此未足歎也<lb/>
子知其下筆時乎學者每求作字山谷必問欲六經何<lb/>
篇左氏傳太史公班孟堅書何篇他詩文亦然即隨所<lb/>
欲一筆立就命取架上書閱而校之不錯一字蓋張中<lb/>
丞口誦山谷筆記也西昌彭孝求好古博雅示予踐阼<lb/>
<pb n="KR2k0045_WYG_143-15a"/>
篇因附所聞於後予嘗見章懷太子注范蔚宗後漢書<lb/>
載武王衣銘云蠶事苦女工難得新棄故後必寒而此<lb/>
篇無之豈逸文乎抑見他書也則并志之<lb/>
　　跋范文正公集後　　　　　　　宋綦煥<lb/>
番陽郡齋州學有文正范公文集奏議嵗久板多漫滅<lb/>
殆不可讀判府太中先生嘗謂此郡太守名德如日月<lb/>
之照終古不泯者在唐則顔魯公本朝則范文正公文<lb/>
正之集士大夫過郡者莫不欲見其可不整治乎於是<lb/>
<pb n="KR2k0045_WYG_143-15b"/>
委屬僚以舊京本丹陽集參校且捐公帑刋補之又得<lb/>
詩文三十七篇為遺集附於後<lb/>
　　跋李景春紹興萬言書藁　　　　文天祥<lb/>
吾鄉布衣李君景春上書于紹興累累萬言盡疏閭閻<lb/>
隠微之故可謂知無不言矣厥亦惟我高宗皇帝仁厚<lb/>
惻怛勤求民瘼是以旁通下情庶幾古者詢于芻蕘之<lb/>
遺意凡我有官君子暨于國人式克于勸讀君之言當<lb/>
時州縣間可嗟歎者如此今去之百有餘年孰知又有<lb/>
<pb n="KR2k0045_WYG_143-16a"/>
過于君所觀者識者于此又重為世道感<lb/>
　　鷺洲書院記跋　　　　　　　　謝枋得<lb/>
廬陵郡屬邑泰和有龍洲前邑宰愛其勝壘石為基創<lb/>
為書院大丞相文忠周公記之或謂文忠曰邑有學矣<lb/>
非贅乎文忠曰三代盛時自王畿建于六鄉六遂為學<lb/>
者二為序者十一為庠者三百諸侯三鄉三遂庠序嘗<lb/>
半之家塾猶未論泰和子男邦也畧考圖籍浮圖之居<lb/>
百區老子之宫亦十五區而額存屋廢者不與焉歐陽<lb/>
<pb n="KR2k0045_WYG_143-16b"/>
公著本論謂三代之民不從事田畝則從事禮樂不在<lb/>
其家則在庠序是以王者之政明聖人之教行雖有佛<lb/>
老無自而入今也昔之庠序皆轉而為寺觀何不疑於<lb/>
彼而疑於此也是邦先賢所以主張學校如此白鷺之<lb/>
於龍洲同一章貢水也周文忠公即世四十有八年而<lb/>
有書院於此書院之與郡庠相望一水設謂教化有不<lb/>
切能不以贅目之雖然由文忠之說則吾邦雖復數書<lb/>
院猶以為不足也<lb/>
<pb n="KR2k0045_WYG_143-17a"/>
　元<lb/>
　　題金谿吳節婦黄氏訓子詩後　　吳　澄<lb/>
金谿新田前貢進士吳君叔可甫第三子泰發之婦黄<lb/>
氏年二十七而其夫逺賈溺死黄氏守共姜之誓長其<lb/>
二子一女俾有室有家年且五十矣作教子詩三十韻<lb/>
以朂其子暨從子辭義蔚然不忝曹大家節操文學兼<lb/>
有難已其從孫綬録以示予予嘉歎焉予仲子某之婦<lb/>
亦生于至元壬午及至大己酉予子喪時有孫男一孫<lb/>
<pb n="KR2k0045_WYG_143-17b"/>
女二少者才二嵗今各嫁娶畢此婦與黄氏德頗同但<lb/>
不能文耳<lb/>
　　跋胡剛簡公奏藁<lb/>
宋三百年權姦之誤國亡國者五初亡以蔡後亡以賈<lb/>
開禧之敗去亡無幾紹興寶慶雖未有亡國之禍然挾<lb/>
敵勢貪天功誣上行私使不得盡為臣為子為弟之道<lb/>
則二凶之惡殆浮于三凶當是時以小臣而敢于言國<lb/>
家之大事以扶天地之常經者廬陵二胡公也忠簡公<lb/>
<pb n="KR2k0045_WYG_143-18a"/>
憤激烈驚悚一世剛簡援引故實敷陳倫理明白懇切<lb/>
不為危辭又不牴牾時宰而貽書以感動之忠簡之言<lb/>
似賈誼剛簡之言似陸贄二公知愛君而不敢愛其身<lb/>
一也夫人臣之告君冀其悟爾豈欲觸其怒哉夫子之<lb/>
請討陳恒也所以告其君大夫嚴正而不迫如此後之<lb/>
忠君徇國者其尚有味于吾言<lb/>
　　跋趙子昻書麻姑壇碑<lb/>
顔魯公麻姑壇碑在吾鄉舊碑為雷所破重刻至再字<lb/>
<pb n="KR2k0045_WYG_143-18b"/>
體浸失其眞今觀趙子昻所書妙筆也顔字趙字並出<lb/>
于王或勁正如端笏重臣或俊媚如時花美女二者各<lb/>
臻其極然顔學王書而字與王異趙書顔記而字與顔<lb/>
異非深造閫域不能知也後之君子必有工于評者劉<lb/>
時中王豈巖俱學書而善書此帖趙以畀劉劉以畀王<lb/>
蓋其所好所識相伯仲也是以轉相授受云<lb/>
　　題進賢縣學増租碑隂<lb/>
士大夫治官如治家則何事不可辦官府學校之間大<lb/>
<pb n="KR2k0045_WYG_143-19a"/>
率視如傳舍茍且以俟代去孰有視如家事者哉進賢<lb/>
學産隠沒虧折前後學官安視而不經意教諭萬君始<lb/>
搜括究意悉革其弊學計頓増然萬君能復其舊而已<lb/>
非有所増也什一中正之賦通古今可行至今官之取<lb/>
於民者不過此惟豪民私占田取其什之五以上甚矣<lb/>
其不仁也而近世公田因之亦十五以上耕者不堪逃<lb/>
亡荒廢者過半於是官抑配於富戸以取贏焉産與公<lb/>
田一也其賦雖不能如什一之輕幸未至如豪民之取<lb/>
<pb n="KR2k0045_WYG_143-19b"/>
而姦民或増租入以餌職掌之人而求奪佃子提舉儒<lb/>
學時凡若是者必沮遏夫萬君有功於進賢之學而予<lb/>
慮規利者不知大體縁是以増租為能則是厲民以自<lb/>
養也其可乎故題其碑之隂一以示勸一以示戒云萬<lb/>
君有理財之長視官如家為洪郡學録値洪學弊極予<lb/>
欲移其施於一邑者試之於一郡而同列不恱之遂不<lb/>
果<lb/>
　　題安湖書院始末後<lb/>
<pb n="KR2k0045_WYG_143-20a"/>
漢循吏化潢池弄兵之赤子賣刀劍買牛犢史傳以為<lb/>
美談吾樂安何侯初登進士科尉廬陵已著吏能署臨<lb/>
江録曹仕彌進彌優及宰興國建安湖書院于邑之衣<lb/>
錦鄉敦以詩禮能化一鄉素不可化之俗訖今不復弄<lb/>
兵雖漢之循吏何以尚兹於呼士君子有志斯世大而<lb/>
宰天下小而宰一邑皆可以行志顧其人何如耳斯高<lb/>
用而盜賊遍山東林甫國忠用而盜賊遍河北卒以亡<lb/>
秦而亂唐一郡縣之小用得其人則如此以天下之大<lb/>
<pb n="KR2k0045_WYG_143-20b"/>
用不得其人則如彼人才之有闗於斯世豈小哉天下<lb/>
不難治也安得如侯者千百布滿郡縣哉侯諱時字了<lb/>
翁人稱見山先生采李侯之同年進士安撫江南西辟<lb/>
侯主管機宜文字朝命提舉江南西常平茶鹽事不及<lb/>
上未幾銜石塡海之志不遂匿姓名曰堅白道人市藥<lb/>
民間數年後還家以壽終<lb/>
　　題遺廖生<lb/>
寧都廖國器妻陳氏生宋嘉定甲申年二十八喪夫守<lb/>
<pb n="KR2k0045_WYG_143-21a"/>
節甘貧以俟其子之長至元丙子更革之㑹子死于兵<lb/>
婦亦被掠僅存孤孫人俊生甫七嵗劬勞以鞠其孫孫<lb/>
旣弱冠哀其父死不葬母去不還痛苦求之詢之遺老<lb/>
得父骨于叢冢間聊慰其心焉零丁徒步往北方尋訪<lb/>
其母至揚知在滄州至滄則知母在彼有子旣死而葬<lb/>
矣欲歸母骨異父之弟不可銜哀而復幾欲無生而祖<lb/>
母年八十一再受賜帛恩及九十有七公朝旌表其門<lb/>
閭鄉里咸稱節孝之家陳氏康寧無疾壽未可量昔陳<lb/>
<pb n="KR2k0045_WYG_143-21b"/>
氏之姑郭得年八十七祖姑鄧得年九十九郭沒而鄧<lb/>
猶存陳氏以孫婦養祖姑盡孝今人俊甚孝於祖母而<lb/>
陳氏年壽又將過其祖姑天之所以報昭昭也一門之<lb/>
内有節婦有孝子為節婦者天旣厚報之人俊家禍雖<lb/>
慘而能為孝子天其不終報之乎或惜人俊未學子謂<lb/>
不然夫所貴乎學豈曰窺鑚故紙諷誦陳言而已乎孝<lb/>
弟民彛學莫大乎是也世之識字觀書號為知學而倫<lb/>
紀墮斁曾飛走之類不若者奚足道哉人俊之孝行本<lb/>
<pb n="KR2k0045_WYG_143-22a"/>
乎天性若其刻木象母以附父穴施經佞佛以祈𠖇福<lb/>
則禮之所否理之所無不為可也有人偽作予語以貽<lb/>
人俊其間不無違經悖教之辭匪但誑之且或誤之甚<lb/>
哉其不仁也太府提㸃孫君好德尚義以諗於予為書<lb/>
此以黜其偽云<lb/>
　　跋麓泉記後　　　　　　　　　程文海<lb/>
盱余明可工小兒醫求子書麓泉二字扁其所居之室<lb/>
吾友吳幼清為記復求子言今之術者曰醫也星命也<lb/>
<pb n="KR2k0045_WYG_143-22b"/>
地理也談相也星命地理與夫談相者口舌為大耳精<lb/>
不精未害也惟醫不可以不精而其計效目前亦豈如<lb/>
星命地理與談相之迂且誕乎哉古者醫師之職嵗㑹<lb/>
其成十全為上失三失四者下矣漢詔聞倉公方技所<lb/>
長及所能治病者有其書無有皆安所受學受學幾何<lb/>
幾嘗有所驗何縣里人也何病醫藥已其病之狀皆何<lb/>
如誠以醫者人命生死之所係要非可虚譽求也吾家<lb/>
孫子三嵗而病謁諸醫或曰驚或曰風明可一見曰此<lb/>
<pb n="KR2k0045_WYG_143-23a"/>
傷暑也飲以一劑而愈吾弟女子方一嵗而病瘍旣苦<lb/>
河魚三日諸醫却立明可飲以三劑精神如常時他小<lb/>
兒賴明可而活者復多計明可出入城市其所療所全<lb/>
當不可縷數惜未有記之者自今以往某病某證以某<lb/>
藥已録而記之他日詔聞執此以往而不在區區者之<lb/>
一言也<lb/>
　　跋魚山李氏社倉事後<lb/>
官有常平私有社倉皆所以利民也常平廢不復舉社<lb/>
<pb n="KR2k0045_WYG_143-23b"/>
倉之存者亦無幾矣今年春予歸母喪于南城之南主<lb/>
于魚山李氏識魚山翁之子仁壽獨能嗣其翁所立社<lb/>
倉規制至今不廢可謂難矣仁壽老猶嗜學其才足以<lb/>
用世而隠居求志能不失其世守豈偶然哉<lb/>
　　書蕭煥有臨江為政碑後　　　　劉　詵<lb/>
予舊閱古人平反輒為反覆數過喜快若親見又恨今<lb/>
世無復見此人及見其斥鬼神破妖異則又疑史氏或<lb/>
採摭之過今觀蕭君煥有臨江所為政則知古今人眞<lb/>
<pb n="KR2k0045_WYG_143-24a"/>
無不相及而史皆信史也夫知屈抑而不敢言見像偶<lb/>
而輒下拜皆怵于禍福也天下惟不怵於禍福者可以<lb/>
行其志天下惟學而有守者不怵於禍福蕭君之政通<lb/>
幽明而無間其要不越于學耳今方閉門益究經史則<lb/>
其政未可量也仕而優則學學而優則仕蕭君有焉<lb/>
　　跋曾氏世譜後　　　　　　　　虞　集<lb/>
南豐曾氏之族其在金谿者故宋南安守仕於國朝僉<lb/>
福建閩海提刑按察司事以奉議大夫致仕諱沖子之<lb/>
<pb n="KR2k0045_WYG_143-24b"/>
孫元黙命其子衍以南豐金谿曾氏世譜示集受而讀<lb/>
之作而歎曰善夫文昭公元豐七年所為族譜叙也文<lb/>
昭之言曰家傳舊世系以為温彦博高士亷所撰而有<lb/>
不敢信者經唐末五代之亂又有不可考者自其身追<lb/>
尋先集之遺至其鄉石記鐘銘之屬得其六世之名諱<lb/>
猶有不能盡知者蓋愼之至也曾氏之門若文定文肅<lb/>
文昭一時文獻之懿度越古今文肅貴為丞相自可以<lb/>
見其源本之深固而足以知其流裔長久盛大矣世之<lb/>
<pb n="KR2k0045_WYG_143-25a"/>
人曾不知古人之意妄引名族賢者而自附焉覬以自<lb/>
表而不知誣祖之罪其為不孝甚大而其官爵年代參<lb/>
錯舛誤徒貽識者之笑歎是故若文昭之志其族譜所<lb/>
以為君子之道而後世之所當師法者也且夫子孫旣<lb/>
多支分派别而服盡而親盡而譜有不能及者遂至如<lb/>
塗之人士大夫家著譜者嘗病之而文肅公之言又曰<lb/>
後之續此書者世緒旣逺並載則不勝書彼此各書則<lb/>
可以互見此良法也此小宗附于大宗之微意士大夫<lb/>
<pb n="KR2k0045_WYG_143-25b"/>
家作譜者之所當知也曾氏自南豐而金谿三百年間<lb/>
人門並著譜無遺闕而按察公兄弟三人在故宋時並<lb/>
踐華要推恩先世至于師保南豐三君子以來金谿又<lb/>
其一興也集嘗觀于臨川之乗自宋初有黄門樂侍郎<lb/>
晏元獻公王荆公之家樂之子孫尚多晏亦有之而王<lb/>
氏之後分居金陵其後人特少南城旣自為郡南豐又<lb/>
别為州其居金谿者復為臨川之大族何其盛哉集嘗<lb/>
待罪國史厯觀國家貴戚勲臣世系承詔撰經世大典<lb/>
<pb n="KR2k0045_WYG_143-26a"/>
必移文其家按其文字石刻與簡冊不謬又詢其子孫<lb/>
至于故老而後謹書之正恐他日有温高之致疑於後<lb/>
世乃若前朝之故家遺族僅存于今時者集亦嘗得見<lb/>
其人見其譜而讀之其不勝感慨者多矣若曾氏者其<lb/>
可感也夫亦可敬也夫<lb/>
　　跋劉墨莊世譜<lb/>
故宋臨川世家莫如樂侍郎晏王二丞相家最貴重南<lb/>
渡後如橘園李侍郎青田陸先生及崇仁羅春伯樞密<lb/>
<pb n="KR2k0045_WYG_143-26b"/>
月湖何同叔尚書梅亭李公父中書皆著姓而有道德<lb/>
行藝文學政事卓卓可述者及他郎官卿監以下尚多<lb/>
有之内附國朝將七十年矣喬木故家或著或微其譜<lb/>
或存或否要必有賢者出而後有以亢其宗而興之也<lb/>
其自外來寓者則有桐木韓氏子孫近得見譜于郡城<lb/>
俯仰今昔伊可懷也墨莊劉氏自清江來金谿遂為邑<lb/>
之望諸孫叔熙能以垂三百年之家世及其文學交游<lb/>
之懿輯為三巨編何其備哉噫詩書清門有能世其學<lb/>
<pb n="KR2k0045_WYG_143-27a"/>
者則可以有譽于天下而貽永于後來矣<lb/>
　　書曾氏家譜後　　　　　　　　黄　溍<lb/>
韓魏公有言謹家牒而不忘乎先塋者孝之大也家牒<lb/>
之不謹祖先文字之不傳欲究其宅兆而嚴事之其可<lb/>
得乎贑人曾魯卿於少師文清公為六世孫宦遊南海<lb/>
上最久一旦歸而理其先墓之尚存者復其墓田之奪<lb/>
于豪右者奉其墓祭之廢不舉者凡以家牒之未墜猶<lb/>
有可考見也魏公之言豈非信然哉夫以魏公精搜博<lb/>
<pb n="KR2k0045_WYG_143-27b"/>
訪僅能推及先塋之八世而止今魯卿所譜至于十有<lb/>
八世墓在州里者亦十有三所雖魏公弗如也魯卿之<lb/>
友著作郎麥君出示此譜因識卷末惟爾後人克謹其<lb/>
傳焉<lb/>
　　跋新建龍澤書院本末　　　　　柳　貫<lb/>
當胡文定公與其子致堂先生留館龍澤山中正紹興<lb/>
初議棄地講和時也其假辭春秋著王霸内外之畧君<lb/>
臣父子之倫以竊附於復讎之誼今其書列在學宫則<lb/>
<pb n="KR2k0045_WYG_143-28a"/>
是龍澤山中一草一木猶能知公措辭之嚴而執義之<lb/>
正也而況故老襲傳漢南州高士徐孺子亦嘗讀書其<lb/>
地先賢軌躅宛其未泯而可忽哉里佳士熊若明能興<lb/>
其景行之思割己田以薦祀事賢矣曼碩内翰又能倡<lb/>
諸樂善之友身任買地建祠之責豈不尤賢乎藐兹晚<lb/>
出濫竽勸學敢三誦緇衣之章以庶幾乎聞風於千載<lb/>
之下而有以窺伊雒淵源之所自在此而不在彼也<lb/>
　明<lb/>
<pb n="KR2k0045_WYG_143-28b"/>
　　劉參軍黄牒跋尾　　　　　　　宋　濓<lb/>
西昌劉氏素號簪纓家由宋治平元年至咸淳十年擢<lb/>
第奉常者八人與鄉闈之貢者又二十九人其諱在中<lb/>
字伯正者凡四被薦送方登建炎二年進士第授文林<lb/>
郎永州録事參軍此蓋其九月所受黄勅也宋舊制告<lb/>
與勅多兼給思陵以建炎元年五月一日即位於應天<lb/>
府戎馬紛紜庶事草創其月十七日始詔文武官自大<lb/>
中大夫正任觀察使以上並命辭給告餘則令吏部具<lb/>
<pb n="KR2k0045_WYG_143-29a"/>
鈔降勅則當時給勅者頗衆不特初入官令録而已後<lb/>
因臣僚奏請洊詔已給勅官俟法物成時逐等依舊給<lb/>
告則三年三月九日也牒後所書中大夫守右丞朱中<lb/>
大夫守左丞顔而不著其名朱名勝非諡忠靖顔則名<lb/>
岐蓋元年十一月思陵駐蹕維揚越十日擢岐與許景<lb/>
衡為尚書左右丞二年五月十三日景衡罷而勝非代<lb/>
其位以月日較之必知其為二人矣又書正議大夫守<lb/>
右僕射而不著其名氏當是黄潛善無疑或謂為李綱<lb/>
<pb n="KR2k0045_WYG_143-29b"/>
殆非也綱自元年七月五日自右僕射升左僕射潛善<lb/>
從門下侍郎為右僕射是月綱即出提舉洞霄宫二年<lb/>
十二月十九日潛善始拜左相此牒給於是嵗之九月<lb/>
其以右僕射繫銜非潛善而何職事銜之上三人者並<lb/>
加守字凡階高而官卑者稱行階卑而官高者稱守官<lb/>
階同則無之此猶循唐制也嗚呼潛善主和誤國眞姦<lb/>
臣之雄不足汚君子齒頰岐亦小人力黨張邦昌詆綱<lb/>
為金人所惡不可使秉鈞軸章至五上而不愧惟勝非<lb/>
<pb n="KR2k0045_WYG_143-30a"/>
差强人意律以春秋責備之義亦有不得免焉區區富<lb/>
貴能幾何乃無所忌憚至於如此墓骨已朽覽其官氏<lb/>
人猶指議之有憤惋不平之氣果何為者哉參軍八世<lb/>
從孫職方郎中崧出此於破壞之餘演飾以成卷軸然<lb/>
自宋迄今已厯二百四十有五年矣宋之取士用辰戍<lb/>
丑未年建炎二年屬戊申其秋親試進士賜李易以下<lb/>
四百五十人及第出身有差蓋元年丁未翠華出幸江<lb/>
南故無暇及之爾因并書之以解讀者之疑云<lb/>
<pb n="KR2k0045_WYG_143-30b"/>
　　題吳節婦詩後<lb/>
余自壯年則聞臨川吳節婦黄氏貞而甚文及頃嵗承<lb/>
之史館總裁有元一代之史四方以節婦狀來上者甚<lb/>
衆余心存黄氏事欲為立傳而有司獨逸之殊竊恨焉<lb/>
今年黄氏之從孫吳君伯宗以其所為教子詩示余稱<lb/>
黄氏年二十七而夫泰發賈死江湖間二子一女幼黄<lb/>
氏苦心瘁形慈鞠嚴教詩其教之一端也余誦其辭愈<lb/>
歎異焉婦人之不二其志者古多有之矣而未必能文<lb/>
<pb n="KR2k0045_WYG_143-31a"/>
也問有能文者矣其行未必皆善也在孔子删詩之時<lb/>
三千餘篇之中求其備是二者惟共姜之柏舟為然其<lb/>
時去文武周公之化未逺猶且若是況今又二千載之<lb/>
後而黄氏獨有之豈不尤為難能矣乎其難能如此而<lb/>
史遺之誠可恨也然共姜之事初未嘗有傳特以其詩<lb/>
見取於聖人而傳黄氏之詩自誓之堅與之死靡他之<lb/>
語無異至於教子則深計逺慮以聖賢之道望之有非<lb/>
柏舟之所能過誠使後世有鉅人君子者出采而録之<lb/>
<pb n="KR2k0045_WYG_143-31b"/>
其傳世無疑矣惜乎余不足以張之也雖然安知來者<lb/>
無其人乎伯宗愼守以俟之可也<lb/>
　　匡廬結社圖跋<lb/>
右匡廬十八賢圖一卷上有博古堂印識不知何人所<lb/>
作描法學馬和之人物布置則彷彿東林石刻而韻度<lb/>
過焉其二人相向立一人戴黄冠手持衣袂而揚眉欲<lb/>
吐言者道士陸修靜也一人斂容而聽之者法師慧逺<lb/>
也其一人冠漉酒巾披羊裘策杖徐行而蕭散之氣猶<lb/>
<pb n="KR2k0045_WYG_143-32a"/>
可掬者陶元亮也其一人躡履摳衣笑指元亮者畢穎<lb/>
之也其一人執羽扇宴坐芭蕉林下者慧逺之弟慧持<lb/>
也其一人與持對坐合爪䜿二指者僧跋陀也其一人<lb/>
俯仰其手操麈尾斜拂坐陀下者宗少文也其一人居<lb/>
持右抵肩作禮而為貌甚恭者僧曇順也其三人皆披<lb/>
甲一人持鐵如意一人展卷讀一人美髯而反顧者則<lb/>
劉程之雷仲倫周道祖也餘則余忘之矣又頗記程之<lb/>
蓮社文云嵗在攝提格七月戊辰朔二十八日乙未慧<lb/>
<pb n="KR2k0045_WYG_143-32b"/>
逺命正信之士豫章雷次宗等百有二十三人集於廬<lb/>
山般若臺精舍修西方淨土之學今所畫止十八人取<lb/>
著名於時者也人數増減相傳有不同者所記異辭也<lb/>
或疑修靜與逺公不共時蓋晉有兩修靜此正世稱簡<lb/>
寂先生者也當是時晉室日微上下相疑殺戮大臣如<lb/>
刈草菅士大夫往往不仕托為方外游如元亮道祖少<lb/>
文輩皆一時豪傑其沈溺山林而弗返者豈得已哉傳<lb/>
有之羣賢在朝則天下治君子入山則四海亂三復斯<lb/>
<pb n="KR2k0045_WYG_143-33a"/>
言撫圖流涕<lb/>
　　題葉贊玉墓銘後<lb/>
余在浦陽與貴溪葉先生贊玉交先生之子名愛同性<lb/>
穎悟特甚嘗引之升樓出經題試之至正己丑先生父<lb/>
子皆别去聲跡不相聞者二十三年矣洪武辛亥之二<lb/>
月予考試春闈及榜出有葉孝友名乃貴溪人恐為先<lb/>
生之子復以名不同為疑時車駕將幸臨濠是月壬申<lb/>
㑹闈試事方畢癸酉即親䇿於廷甲戍臚傳進士名午<lb/>
<pb n="KR2k0045_WYG_143-33b"/>
門外即日謝恩趨青宫聽注授寫職名為丸耦進而分<lb/>
拈之孝友得為平鄉丞戊寅錫宴中書堂予被酒上馬<lb/>
出有從傍呼曰君非宋學士耶曰然曰子為誰曰我葉<lb/>
愛同也於是下馬執手相慰勞問何以更名乃知有司<lb/>
誤以其字聞復問先生安否則作土中人已六年矣為<lb/>
之悲喜交集喜則以先生有子悲則以先生之學僅止<lb/>
於斯也嗚呼二十三年之間人事變遷何所不有身老<lb/>
幸未死得與孝友一接豈非天哉然昔見孝友時兩髦<lb/>
<pb n="KR2k0045_WYG_143-34a"/>
初勝簪耳今則以文辭第奉常年且三十有八矣余之<lb/>
顚毛欲不種種尚可得乎俯仰古今而不知中心之慘<lb/>
慘也孝友以蔡君淵仲所撰墓銘相示因題其後而歸<lb/>
之<lb/>
　　書孫氏復姓文後　　　　　　　劉　崧<lb/>
九江孫明德手復姓文一編以示其詞曰某之曾祖某<lb/>
姓孫氏宋季為光州團練使驍勇有氣節屢戰却元兵<lb/>
及援絶城陷死之有子方襁褓其母娣之夫曰張某者<lb/>
<pb n="KR2k0045_WYG_143-34b"/>
憐之竊負以渡江因鞠為已子由某至某冒張姓者三<lb/>
世矣人無有知之者初某生子即名之曰啓孫以局於<lb/>
義而不忍白他日啓孫生子二人因欲以長子後張氏<lb/>
而令仲子復本姓焉繼而啓孫即世長子亦卒遂不果<lb/>
後若干年皇明受命禮樂制度煥然盡滌累代之陋弊<lb/>
而一新之乃頒令禁無子立異姓者而凡冒姓者許復<lb/>
其本宗於是啓孫之仲子明德慨然追念先祖之遺命<lb/>
而又深幸其身親於斯世也亟更而復之然其心怏怏<lb/>
<pb n="KR2k0045_WYG_143-35a"/>
恒若有不懌然者大夫士咸為文以贊美之又從而釋<lb/>
之大槩以為孫氏非張則無以至今日孫之姓可得而<lb/>
復張之嗣不可得而繼也奈何是孫氏之幸寧非張氏<lb/>
之不幸歟有為之推受姓命氏之始謂孫與張實同所<lb/>
自出至欲擇孫氏之賢者為之立後以報之其所以為<lb/>
明德計者可謂婉而盡矣余竊以為不然當光州危難<lb/>
傾覆之際張君所以奮然不顧利害保抱遺孽而撫存<lb/>
之者固為孫氏計非為張氏計也則今之復本姓也雖<lb/>
<pb n="KR2k0045_WYG_143-35b"/>
孫氏遺澤未斬固亦張氏之初心也不幸張氏死無後<lb/>
孫卒不能不為歸宗之圖其精神所通倫誼所屬天固<lb/>
不得而違之也人亦豈得而間之哉使張君初以已無<lb/>
後為顧慮即深閉而固拒之是乗人之危以利已豈盛<lb/>
德事哉然而張卒不能以昌其世者非人所能為也天<lb/>
也天其如之何哉夫古人所以重氏族而嚴其統系者<lb/>
以一源一本之初莫不各有所自而不可紊焉耳今明<lb/>
德幸復於三世之後矣使後乎此者又欲於孫氏之賢<lb/>
<pb n="KR2k0045_WYG_143-36a"/>
者擇而繼之是不啻源委之方别又決而自淆之母乃<lb/>
不可乎在理之可為義之當盡亦惟曰廣推擇於張氏<lb/>
之族屬為之立後而繼之可也張氏而無人焉則奉其<lb/>
主以祔於孫氏之祠而合享之或為别室以專祀之又<lb/>
時省其松楸世守其墳墓焉可也使萬世子孫知有孫<lb/>
氏實自張氏始顧不韙歟茍孫氏之緒永傳而益振則<lb/>
張氏之義愈逺而愈白矣又奚而不可哉余不敏請書<lb/>
是說以釋吾明德之不懌然者又將以告孫氏之後人<lb/>
<pb n="KR2k0045_WYG_143-36b"/>
焉<lb/>
　　跋吳傅朋與瑞昌令李西美四帖後<lb/>
兒時聞鄉先生言南宋初有吳傅朋以法書名一時嘗<lb/>
於臨安書九里松三大字他日高宗屢書欲易之卒自<lb/>
以為不及而止余時雖未有知竊心識之比長游豫章<lb/>
見滕王閣三大字雄麗平穩可敬問諸郡士則傅朋筆<lb/>
也始大奇之於是雖未見九里松猶見矣一日過東湖<lb/>
雷公堂見堂左塵壁石碑數段拂而視之有吳說書小<lb/>
<pb n="KR2k0045_WYG_143-37a"/>
行楷數行驚喜得之以為所未嘗見後舉以問人乃知<lb/>
即傅朋也因自悼寡陋至此恨當時不及模榻以歸去<lb/>
之二十年雷公堂與碑存毁未可知而滕王閣則旣淪<lb/>
夷為荒渚矣可勝歎哉嘗往來於懷思一見眞蹟之妙<lb/>
不可得丙午春余客廬陵王氏㑹湯君子敏論書法乃<lb/>
出其家藏書簡墨蹟數幅皆傅朋與瑞昌令李西美者<lb/>
西美為伯時令孫嘗通判吉州因家焉其後以女妻湯<lb/>
氏者此帖蓋李氏女攜以歸湯氏者也紙背有李氏私<lb/>
<pb n="KR2k0045_WYG_143-37b"/>
印甚小可驗是書初若不經意而風采藴藉自二王帖<lb/>
中來無一毫窘拂之態蓋其濯磨陶煉清潤遒美卓成<lb/>
一家毋論當時黄米諸家即唐人若此者蓋寡矣因慨<lb/>
當時書九里松滕王閣皆京都藩鎭名姓鉅麗可與天<lb/>
地同久而今皆不存獨朋情旅寓草草數字乃能寶傳<lb/>
至今則世之所謂富貴詎足附恃哉子敏所藏若此帖<lb/>
者頗富以余知好之也分一帖遺余而以四帖歸之王<lb/>
氏今為溪南堂珍玩云<lb/>
<pb n="KR2k0045_WYG_143-38a"/>
　　跋文丞相書集杜感興絶句<lb/>
按丞相當宋亡之三年始被執留燕獄五年而就義又<lb/>
後九十三年為大明洪武七年余司臬北平思訪文丞<lb/>
相當日事罕有能言者蓋遺老盡矣每追想高風偉烈<lb/>
而不可見旣則㑹大興縣立祠學宫以昭明時崇建之<lb/>
令典且以示風厲焉一日北山上人示以丞相所書嵯<lb/>
峨閶門北集杜感興絶句一首凡二十有八字復摹公<lb/>
像於左方裝潢成軸請有以識之憶余三十年前嘗過<lb/>
<pb n="KR2k0045_WYG_143-38b"/>
郡城於鄧侍郎孫謙所見丞相所書集杜全卷一百首<lb/>
迨癸巳嵗又獲觀行書小軸於里中康宗武氏乃丞相<lb/>
書以寄其舅氏曾君天錫者近丙午嵗又獲見草書大<lb/>
冊五十首於廬陵曠氏其卷帙大小長短率不等意當<lb/>
時丞相所書若是者𩔖非一本然皆自北而南故大江<lb/>
以西士大夫之寶藏居多由兵興以來其存亡有無不<lb/>
可知今北山所藏直百一之僅存者也其指意雖不可<lb/>
考知而筆勢頓挫勁拔如龍跳虎躍不可玩狎視余前<lb/>
<pb n="KR2k0045_WYG_143-39a"/>
所見數本又加大而特異是豈可以其不完而病之哉<lb/>
譬之神珠元璧遺落人間不必連琲盈握而光價充溢<lb/>
自不可少而或者以為所寫遺像傳逺失眞乃欲毫髮<lb/>
而較之則難矣今夫鳯凰麒麟世之人未必皆識也而<lb/>
見其圖像者莫不快覩以為希世之奇瑞而不敢以異<lb/>
之傳有之誦其詩讀其書不知其人可乎嗚呼欲知丞<lb/>
相者愼毋但求之聲音笑貌間而已哉北山廬陵人年<lb/>
幾七十矣其敦行尚義蓋有自云<lb/>
<pb n="KR2k0045_WYG_143-39b"/>
　　書胡忠簡公家書後　　　　　　胡　儼<lb/>
右宋廬陵胡忠簡公澹庵先生手書一通在新州時寄<lb/>
其兄之書也公十一世孫今翰林侍讀光大出以示儼<lb/>
且屬題其後古人尺牘若魏晉諸賢寓情翰墨流芳金<lb/>
石者世多有之君子知愛之矣至于此書非徒愛之則<lb/>
必為之起敬者重公生平忠義也當宋南渡國勢微弱<lb/>
秦檜柄用以王倫使金主和議誤國有識者皆知其非<lb/>
然鮮有出口排之懼攖禍也間或論其非計明復讎之<lb/>
<pb n="KR2k0045_WYG_143-40a"/>
義者則亦未嘗指出檜等以鋤其根株公獨奮然抗疏<lb/>
不與檜等共戴天包羞含恥以求活危言讜論毅然于<lb/>
朝廷之上義聲直氣凜乎千百載之下至今讀之令人<lb/>
竦然蓋公於時知愛君父豈畏檜等知有國家豈計死<lb/>
生禍福也哉先正有云故廬陵若歐陽文忠公楊忠襄<lb/>
公胡忠簡公文丞相皆有宋國之元氣也自公之貶金<lb/>
人以千金購其疏得之大驚遂退師由此而言公之於<lb/>
宋豈非元氣乎身雖連貶而國體存君父尊則公亦何<lb/>
<pb n="KR2k0045_WYG_143-40b"/>
惜於貶哉今去公之世三百餘年矣而此書尚存友愛<lb/>
之義骨月之情藹然乎言意之表未嘗有一毫悲苦流<lb/>
落之態非樂天知命者不能也他人觀之且知所重況<lb/>
公之子孫乎宜乎光大之於此書拳拳不忘也光大以<lb/>
清才雅量居禁林觀其志行豈尋常涯分之可拘哉嘗<lb/>
與儼誦公新州及望海臺詩慷慨擊節飄然有凌雲之<lb/>
氣稱公之賢子孫也故併書之<lb/>
　　題歐陽文忠公墨跡後　　　　　楊士奇<lb/>
<pb n="KR2k0045_WYG_143-41a"/>
右歐陽文忠公手書三道皆喪母時所作前後二書無<lb/>
所與者姓字當是徐無黨其第二書蓋與十四弟名渙<lb/>
者公之母夫人皇祐四年三月卒明年八月自潁歸葬<lb/>
吉水葬畢復至潁前後二書皆未發潁所作其云七月<lb/>
行者蓋前期之云也第三書則皇祐六年在潁所作公<lb/>
喪母踰年而始克葬觀所以盡衆人之意致其詳愼而<lb/>
後卒以禮自斷之前輩君子於大事不敢忽易如此哉<lb/>
　　跋胡忠簡公封事槀<lb/>
<pb n="KR2k0045_WYG_143-41b"/>
右吾郡宋胡忠簡公封事槀有周文忠公楊文節公題<lb/>
跋在後忠簡孫搢刻于融州眞仙巖劉長吾得之以惠<lb/>
予者忠簡筆法出顔魯公蓋忠義之性有相契矣揭文<lb/>
安公謂此書本左司郎中豐城范濬舜文所為將奏之<lb/>
以示忠簡忠簡曰書奏即不免南遷子有老母不可以<lb/>
累母吾以奏之遂有新州之命予近于内府檢志書見<lb/>
豐水志載范濬事云為戸部檢詳時欲與胡銓相繼論<lb/>
奏和議胡首抗章范實從惥之胡之逐又贐其行未嘗<lb/>
<pb n="KR2k0045_WYG_143-42a"/>
云此書范所為也豐水志作於宋南渡後當得實不知<lb/>
文安何自而云然也然文安云廬陵胡氏楊氏皆國家<lb/>
之元氣故以所作楊氏忠節祠記附此帖之後<lb/>
　　書元豐𩔖槀後　　　　　　　　何喬新<lb/>
南豐曾先生之文有元豐𩔖槀五十卷續元豐𩔖槀四<lb/>
十卷外集二十卷南渡後續槀外集散軼無傳開禧間<lb/>
建昌郡守趙汝礪始得其書於先生之族孫濰缺誤頗<lb/>
多乃與郡丞陳東合續槀外集校定而刪其偽者因舊<lb/>
<pb n="KR2k0045_WYG_143-42b"/>
題定注為四十卷繕寫以傳元季又亡於兵火國初惟<lb/>
𩔖槀藏于祕閣士大夫鮮得見之永樂初李文毅公為<lb/>
庶吉士讀書祕閣日記數篇休沐日輒録之今書坊所<lb/>
刻南豐文粹十卷是也正統中趙司業琬始得𩔖槀全<lb/>
書以畀宜興令鄒旦刻之然字多訛舛讀者病焉成化<lb/>
中南豐令楊參又取宜興本重刻於其縣踵訛承謬無<lb/>
能是正太學生趙璽訪得舊本悉力校讎而未能盡善<lb/>
予取文粹文鑑諸書參校乃稍可讀文鑑載雜識二首<lb/>
<pb n="KR2k0045_WYG_143-43a"/>
幷書魏鄭公傳後𩔖槀無之意必續槀所載也故附録<lb/>
於𩔖槀之末嗚呼先生之生當洛學未興之前而獨知<lb/>
致知誠意正心之說館閣諸序藹然道德之言其學粹<lb/>
矣至其發之賦詠平實雅健昌黎之亞也世或謂其不<lb/>
能詩者非妄邪校讎旣完謹識于卷末<lb/>
　　題跋宸翰録後　　　　　　　　費　宏<lb/>
安成王君磷築祠于家祀其始祖宋直閣瀘溪先生録<lb/>
乾道中所得孝宗制命一通藏諸祠舍復集其從祖參<lb/>
<pb n="KR2k0045_WYG_143-43b"/>
政諱芳蓀從父監察御史諱讓兵部主事諱高乃父寧<lb/>
陵令諱孟常宣德正統間所受誥勅通為一帙題之曰<lb/>
宸翰録蓋瀘溪之王自先生始著而參政以下實其嫡<lb/>
派此録所由作也磷之子和游太學間示予求題予竊<lb/>
高先生之節槩而喜其嗣世之盛不能無慨焉者按傳<lb/>
記先生登第在政和八年初授迪功郎調茶陵丞以上<lb/>
官不合去𨼆瀘溪作詩送胡忠簡公在紹興十二年秦<lb/>
檜憾忠簡不已附嗾諌官羅汝楫劾其飾非横議自威<lb/>
<pb n="KR2k0045_WYG_143-44a"/>
武軍簽判再竄新州故詩有癡兒不了公家事男子要<lb/>
為天下奇之句流辰州在紹興十八年六月以邑人歐<lb/>
陽某告詩謗訕忤檜時年已七十矣又厯七年為紹興<lb/>
二十五年檜死始得自便除國子監簿在孝宗即位初<lb/>
尋以老求去主管台州崇道觀再召在乾道六年踰年<lb/>
至特受左宣教郎直敷文閣仍予祠禄時年九十有二<lb/>
明年春遂卒觀制辭所謂少而力學長而有聞及考忠<lb/>
簡所賡二詩有萬卷不移顔氏樂一生無愧伯夷班萬<lb/>
<pb n="KR2k0045_WYG_143-44b"/>
牛囘首須公起大厦將顛要力持之句則先生恬退之<lb/>
行剛直之操為世推重久矣乃以微言得罪擯棄逺州<lb/>
雖晚年見録亦在散地不能究其所用固可為世道深<lb/>
慨也夫逆檜致位宰輔賢士正人竄逐殆盡瀕死猶進<lb/>
爵為王自一時視之人定似能勝天不知天之所以報<lb/>
善與惡久而後定身殁之日無以異于若敖氏之鬼矣<lb/>
如忠簡及先生之子孫愈久益昌入國朝胡文穆公為<lb/>
内相掌機務而王氏則大參以下御史至憲副主事至<lb/>
<pb n="KR2k0045_WYG_143-45a"/>
方伯寧陵之外為副郎者一為州守者一為縣令者五<lb/>
為學職者二褒勅之寵上暉映于日月冠冕之華下賁<lb/>
飾于桑梓何其盛哉今磷能剙祠割産嵗時盡追逺之<lb/>
誠而和承嚴訓駸駸光榮又將上繼前人緒是皆先生<lb/>
積善之餘慶也因拜手恭題宸翰之後後之觀者知慶<lb/>
澤所自其必以節槪自勵而無怠云<lb/>
　　讀書臺題識　　　　　　　　　王守仁<lb/>
正德己夘六月乙亥寧藩宸濠以南昌叛稱兵向闕破<lb/>
<pb n="KR2k0045_WYG_143-45b"/>
南康九江攻安慶逺近震動七月辛亥臣守仁以列郡<lb/>
之兵復南昌宸濠擒餘黨悉定當是時天子聞變赫然<lb/>
親統六師臨討遂俘宸濠以歸於赫皇威神武不殺如<lb/>
霆之震靡擊而折神器有歸孰敢窺竊天鑒于宸濠式<lb/>
昭皇靈嘉靖我邦國<lb/>
　　題復東林寺碑後　　　　　　　王世貞<lb/>
復東林寺碑栁河東書是年為大中丁丑河東自太子<lb/>
賓客復拜常侍又二載以太子少師元㑹占奏耄謬奪<lb/>
<pb n="KR2k0045_WYG_143-46a"/>
俸書碑時蓋已幾八十矣中多作率更體而小變遒勁<lb/>
為文弱亦可愛矣<lb/>
　　録危集曾子白文書後　　　　　傅占衡<lb/>
偶遊僧庵遇曾藴魯談危太樸事因告予陶源曾氏家<lb/>
譜中有太樸所為曾堅子白墓志予以太樸文集湮沒<lb/>
散見者亦罕欣然請觀藴魯抱之來果見危志二篇其<lb/>
文雅健有法為元儒筆不謬而堅子仰即景濓集所亟<lb/>
稱其人者于是始知曾氏之在臨川者傳家如此又得<lb/>
<pb n="KR2k0045_WYG_143-46b"/>
子白上吳文正公等書則其力學能文用意高逺蓋以<lb/>
文定文昭為師而撫志雖辟舉表有其名不為立傳可<lb/>
惜也又有葛元喆與堅書及黄公溍宋學士諸文予特<lb/>
取其無集可見者録之而稍按其譜譜稱陶源自南豐<lb/>
而上泝周漢之間以為始祖鄫太子巫生夭天生阜阜<lb/>
生蒧蒧生參參生元元生西西生欽欽生㫭㫭生樂樂生<lb/>
羨羨生遐遐生旃旃生嘉嘉生寶寶生琰琰生據凡十<lb/>
九世據則所稱不仕王莽避地豫章居廬陵吉陽鄉者<lb/>
<pb n="KR2k0045_WYG_143-47a"/>
也文定時嘗求族譜叙於歐陽公公復書謂世次久逺<lb/>
難詳而都鄉侯年表以封趙頃王子景未嘗有樂據姓<lb/>
名是矣然歐公謂自元至樂似非曾孫自樂至據亦非<lb/>
四世今按陶源譜則自元至樂乃元孫之孫自樂至據<lb/>
乃七世者蓋文定得歐公書後而其家始改正之者也<lb/>
文定答歐書末云所示世次敢不承教而加詳焉疑當<lb/>
他有所參證必無妄造名字以傅合年數之理而稱都<lb/>
鄉侯者猶不敢刋去蓋先祖傳聞已久不得而輕廢之<lb/>
<pb n="KR2k0045_WYG_143-47b"/>
歟歐公又言鄫子之後不皆姓曾今絶無作鄫者予亦<lb/>
竊疑譜中稱天為巫之子阜為天之子者皆無明文如<lb/>
昭元年傳叔孫歸自晉曾夭御季孫以勞之旦及日中<lb/>
不出其下載曾夭曾阜相答雖各為其主都不似父子<lb/>
間語也若阜為太子巫之親孫莒人滅鄫正曾氏仇國<lb/>
魯雖以伐莒見討于晉而阜遽曰賈而欲贏而惡囂乎<lb/>
對父詬誶不啻匹仇豈人情邪然則天阜之為父子與<lb/>
其出於巫而生蒧皆未可信也作曾氏譜者宜依博士<lb/>
<pb n="KR2k0045_WYG_143-48a"/>
志銘直祖蒧參而闕其所自出之祖可耳<lb/>
國朝<lb/>
　　書陳陶詩集後　　　　　　　　陳𢎞緒<lb/>
吾邑香城寺西有陳嵩伯陶書院一稱讀書堂陶詩所<lb/>
謂祗園樹老梵聲小雪嶺花香燈影長者至今僧衆傳<lb/>
誦予讀英華𩔖選諸編得陶詩頗多手録一帙欲共施<lb/>
希聖雜韻合梓之題曰西山二𨼆詩尚苦搜羅未廣藏<lb/>
之篋笥甲申秋杪偶過故書店張氏有費君闇如唐雅<lb/>
<pb n="KR2k0045_WYG_143-48b"/>
刻陶詩四十餘葉持歸合之前所手録幾已無遺獨希<lb/>
聖存槀寥寥遂以此集先授剞劂當李璟南遷吾郡陶<lb/>
獨高臥厭原求一聞其謦欬不可得況于齊邱之瑣瑣<lb/>
而欲網羅中原麟鳯豈可得哉世謂陶頗諳星厯蓋有<lb/>
所窺于元象逆知南唐將亡事或有之然而羣小進用<lb/>
政事不修朋黨比周為禍陶固不必決之甘石之書矣<lb/>
晚唐詩佳處在于纎巧俊逸而或失之堆積濃艶輙令<lb/>
人迷悶不可耐温庭筠有其妙亦有其累其累之尤甚<lb/>
<pb n="KR2k0045_WYG_143-49a"/>
者莫如陶然遇其瑰響驟發傑思突來如雞鳴曲隴西<lb/>
行諸篇亦千古之絶調也吾邑多奇士如陶又其最奇<lb/>
者空山流水日把其詩吟咏如見其人于古松頽石之<lb/>
間何知紅塵十丈<lb/>
　　書城守胡君全城碑後　　　　　劉青麓<lb/>
此碑所紀邑庚午三月九日之㓂城守胡君道宗全城<lb/>
之事止載君守陴巡城及大室出走遺物無絲毫失諸<lb/>
事竊以為未得君用心所在當日賊勢一日數警至為<lb/>
<pb n="KR2k0045_WYG_143-49b"/>
危急然尚在城外腹心重患莫如城内借賊居奇之偽<lb/>
帥蓋我之虛實洞于彼我之耳目炫于彼我之城池共<lb/>
於彼戎服靺額長刀自擁聲言助守實則在城皆賊耳<lb/>
縣令老瞶聞警但倉皇走君乞馬房居住當此之時變<lb/>
在肘腋偽帥故為好語挑君許假千人助守以勝則可<lb/>
以徼功官出其下不勝則恣掠而可卸其罪于賊君乘<lb/>
機即乞兵偽帥曰事急矣郡兵尚須三日望親往速發<lb/>
偽帥不能却旣出盡驅出城内居人止麾下兵二百激<lb/>
<pb n="KR2k0045_WYG_143-50a"/>
以大義曰朝廷養若輩正為今日若輩從我乎衆良久<lb/>
不答君拔刀大哭曰砍我頭去耳衆皆跪曰願受命乃<lb/>
㰱血飲衆而盟嚴號令傳籌巡邏以待救援已而郡兵<lb/>
至賊旋解如醫者先去腹心大病後乃隨手奏功此君<lb/>
不動聲色措危城于磐石也有侯君見朝者為建昌營<lb/>
千總備廣昌順治戊戌九月羊石山冦破逺近諸村長<lb/>
驅攻縣圍城東北自金鐘岡至梅林園亘數里侯帥二<lb/>
十八騎潛出南門間道趨梅林遶賊後張旗幟鼓行賊<lb/>
<pb n="KR2k0045_WYG_143-50b"/>
以郡兵救援至大驚㑹北城民兵開關出鏖殺追奔數<lb/>
十里斬賊數百級暨又隨郡守忠烈高公破砦先登制<lb/>
府疏列侯功首其功在城邑與胡君後先爭烈竞未有<lb/>
紀載視胡君尤有憾因附書于此使後之論者尚有考<lb/>
焉<lb/>
　　題歸去來館　　　　　　　　　樓　儼<lb/>
朱子評靖節先生謂是明不要所以高於晉宋人物象<lb/>
山陸氏則以為有志於吾道合之昭明頑亷懦立之論<lb/>
<pb n="KR2k0045_WYG_143-51a"/>
可見南山采菊自是春風沂水襟懷要不徒以歸去來<lb/>
兮自潔其身而已也朱子有題醉石歸去來館詩或云<lb/>
館即朱子所築當是時有為君築茅屋句耳而今已化<lb/>
為禪房花木矣靖節裔孫企大太史訪之庵僧購為别<lb/>
業夫太史為文學侍從之臣豈斤斤以歸去來為志哉<lb/>
要亦祖德可述而朱子過化存神之地不可沒也記不<lb/>
云乎君子不願乎其外君子無入而不自得故歸去來<lb/>
兮因物付物正是聖門學術太史將以此為講學乎其<lb/>
<pb n="KR2k0045_WYG_143-51b"/>
亦象山之流風而白沙定山之同心也夫<lb/>
　元<lb/>
　　永新州學進士題名志　　　　　龍仁夫<lb/>
進士設科以來宋為盛宋二百年江表文獻廬陵為盛<lb/>
廬陵屬若縣八衣冠科目鼎鼎吾永新為盛然則題名<lb/>
有碑宜也至元初科廢山川英華小蟄然鄉校巋立劫<lb/>
灰間龜趺龍文煜<graphic n="KR1433" url="https://raw.githubusercontent.com/kanripo/KR-Gaiji/master/images/KR1433.png" mimeType="image/png"/>故無恙天之未喪斯文可知己皇<lb/>
慶詔下于今二十年自行省入貢若干人擢上第為天<lb/>
<pb n="KR2k0045_WYG_143-52a"/>
朝命官則自馮君始馮君自鶚省以書諗曰將更為新<lb/>
碑以昭盛事願志之予兒時從長老游鄉校觀碑廡間<lb/>
指曰某對殿陛為前三人某為宰相若名卿大夫某汝<lb/>
家父若兄孺子朂之予不肖頽落且衰負慙斯言予慙<lb/>
何足云鄉國有人其使予喜也曩廬陵貢額七十有二<lb/>
漕若監數路不在焉賜第且五百則昔之登是碑也易<lb/>
今通天下貢額為七十五者才四賜第較異時不能五<lb/>
之一則今之登是碑也難鄉國有人其使予喜也雖然<lb/>
<pb n="KR2k0045_WYG_143-52b"/>
此特諸君青雲初武耳由是躐穹階樹大名邇之樹旂<lb/>
常鐘鼎逺之流芳太史氏與是州山川相無涯其自此<lb/>
碑始矣於戲尚相與懋敬之哉<lb/>
　明<lb/>
　　書萬安丞　　　　　　　　　　宋　濓<lb/>
吉安萬安縣有豪民劉仲賢以攘牛殺鄒君瑞父子五<lb/>
人厯時已久鄒嫗始覺執牒訴諸縣懼不得屍弗録嫗<lb/>
辭嫗哭於庭三日縣丞高昌萬鵬舉録之俄有大蜂五<lb/>
<pb n="KR2k0045_WYG_143-53a"/>
聚丞之案麾去復至如是者四三丞乃祝曰爾信為鄒<lb/>
之鬼耶明日再聚吾案如期蜂復集丞猶未之信連與<lb/>
蜂期咸如初丞乃上馬抵劉舍反覆蹤跡之絶無所有<lb/>
忽見五蜂飛集竹坡亟令左右具畚鍤劚之四屍藏竹<lb/>
下如生唯孩童屍未獲蜂復導丞至榆下環繞而悲鳴<lb/>
發之孩體已腐唯其首獨存獄具斬劉氏市中嗚呼人<lb/>
不得其死附物以報寃者至如是夫昔余友楊觀尹漢<lb/>
川有蛙鳴躍履畔楊曰汝若有所訴當前我蛙即躍去<lb/>
<pb n="KR2k0045_WYG_143-53b"/>
楊躡其後行二里所見一尸横焉楊捕逆旅民一鞠即<lb/>
伏方疑無主名檢屍衣得知為湖廣賈人遂伏辜漢川<lb/>
人與予言之予竊以載籍所見固有若斯者是殆未可<lb/>
信也今觀萬安丞事與之正𩔖徴諸人人言不殊其將<lb/>
弗信矣乎因謹書之為世戒<lb/>
　　書佛郎機遺事　　　　　　　　王守仁<lb/>
見素林公聞宸濠之變即夜使人範錫為佛郎機銃并<lb/>
鈔火藥方手書勉予竭忠討賊時六月毒暑人多道喝<lb/>
<pb n="KR2k0045_WYG_143-54a"/>
死公遣兩僕裹糧從間道冒暑晝夜行三千餘里以遺<lb/>
予至則濠已就擒七日予發書為之感激涕下蓋濠之<lb/>
擒以七月二十六距其始事六月十四僅月有十九日<lb/>
耳世之君子當其任能不畏難避巧者鮮矣已致其事<lb/>
而能急國患踰其家如公者乎蓋公之忠誠根於天性<lb/>
故老而彌篤身退而憂愈深節愈勵嗚呼是豈可以聲<lb/>
音笑貌為哉嘗欲列其事于朝顧非公之心也為作佛<lb/>
郎機私詠君子之同聲者將不能已於言耳矣<lb/>
<pb n="KR2k0045_WYG_143-54b"/>
　正德戊寅之冬福建按察僉事周期雍以公事抵贑<lb/>
　時逆濠奸謀稔逺近洶洶予思預為之備而濠黨伺<lb/>
　覘左右摇手動足朝聞暮達以期雍官異省當非濠<lb/>
　所計及因屏左右語之故遂與定議期雍歸即隂募<lb/>
　驍勇具械束裝部勒以俟予檄晨到而期雍夕發故<lb/>
　當濠之變外援之兵惟期雍先至適當見素公書至<lb/>
　之日距濠始事亦僅月有十九日耳初予嘗使門人<lb/>
　冀元亨者因講學說濠以君臣大義或格其奸濠不<lb/>
<pb n="KR2k0045_WYG_143-55a"/>
　　懌已而滋怒遣人隂購害之冀辭予曰濠必反先生<lb/>
　　宜早計遂遁歸至是聞變知予必起兵即日潛行赴<lb/>
　　難亦適以是日至見素公在莆陽周官上杭冀在常<lb/>
　　德去南昌各三千餘里乃皆同日而至事若有不偶<lb/>
　　然者輒附録于此聊以識予之耿耿云<lb/>
　國朝<lb/>
恩蠲吉水縣荒賦紀事　　　　　　　　李振裕<lb/>
　康熙十年春<lb/>
<pb n="KR2k0045_WYG_143-55b"/>
皇上益銳意天下事宵旰勤民日孳孳以圖治凡四方有<lb/>
　以水旱奏請蠲恤者章朝上夕報可然猶慮天下膜視<lb/>
　斯民之疾苦而罔念也乃用張御史沖翼疏特飭各直<lb/>
　省督撫徧詢地方敝壞與守令從無陞任之由許馳驛<lb/>
　以聞而我大江之右則巡撫副都御史董公衞國布政<lb/>
　劉公楗督糧參政韓公廷芑皆勞心民事惟恐後於是<lb/>
　照文事理以檄下十三郡取地方疾苦狀使絡繹於道<lb/>
　吉郡則太守郭公景昌治郡久知吉邑賦獨重而荒實<lb/>
<pb n="KR2k0045_WYG_143-56a"/>
　倍於他邑維時邑令王公雅則毅然曰吉水之民困極<lb/>
　矣流亡轉徙益以災侵洊臻其不能有其朝夕者已非<lb/>
　一日今幸矣遂痛切直陳而邑之父老子弟聞之相率<lb/>
　匍匐集中丞轅門下數千人號泣聲動地巡撫董公惻<lb/>
　然俯諭曰爾吉民之積苦余悉之素矣微爾言余亦將<lb/>
　繕疏為爾百姓請命且前之令爾邑者多以事去非爾<lb/>
　邑之累官也於是與方伯劉公審度至再乃以人民罹<lb/>
　災已極特疏請蠲其時並列者則寧州上高廬陵而呼<lb/>
<pb n="KR2k0045_WYG_143-56b"/>
　籲迫切足動聽聞者則自吉水始疏下部議重其事復<lb/>
　飭巡撫都御史自行勘實時康熙十一年七月也赤地<lb/>
　流金火雲四塞巡撫董公乃却騶從罷郊迎裹一月糧<lb/>
　舉凡供應張頓纎悉不取於有司露蓋單騎數百里披<lb/>
　荆杞宿蒿萊與鵠面黔首相勞苦如家人不自覺其汗<lb/>
　濡涕洟之承睫也疏上朝廷從其請蠲吉水荒賦銀九<lb/>
　千九百九十餘兩米七千餘石不徵於戲誠曠世之殊<lb/>
恩哉於是邑之父老子弟皆泣誦<lb/>
<pb n="KR2k0045_WYG_143-57a"/>
聖天子恤下之仁感巡撫都御史而下為民甦息之德而<lb/>
　邑令王公雅為之宣<lb/>
上德意發為詩歌以與民共樂邑之紳士以及窮陬僻谷<lb/>
　無逺邇之人羣而和之數十百輩於戲今天下之平久<lb/>
　矣賴<lb/>
天子仁聖聰明與在廷諸臣講求治道崇儒納諫中外晏<lb/>
　然凡四海九州風雨霜露之所霑被無有一夫不革心<lb/>
　向化者誠朝廷極治之時哉乃一旦<lb/>
<pb n="KR2k0045_WYG_143-57b"/>
頒明詔普湛恩流德澤於無窮於時在位者邑宰王公賢<lb/>
　也邑於吉州為屬太守郭公又賢也郡於江省為屬布<lb/>
　政劉公糧儲韓公與在位諸大夫皆賢也又得巡撫都<lb/>
　御史董公抱饑溺由已之懷體加惠民生至意如是而<lb/>
　澤不究惠不永者未之有也於戲吉之民何幸哉況余<lb/>
　草土餘生身際其㑹獲隨諸父老子弟後沐浩蕩之恩<lb/>
　以詩頌<lb/>
聖主宵旰勤民之政而周覽山川原隰詠都御史及諸大<lb/>
<pb n="KR2k0045_WYG_143-58a"/>
　夫之愷澤不旣休與傳曰道洽政治澤潤生民韓愈曰<lb/>
　有以事乎上有以臨乎下同則成異則敗余三復斯言<lb/>
　凡以為天下告也<lb/>
　　　紀　　　　　　　　　　　　　李　蘭<lb/>
恩書事<lb/>
　尊老重農王政首務三代漢唐之盛經史所書槪有明<lb/>
　效我朝鴻庥景運八十餘年深仁厚澤海内乂安實度<lb/>
　越前代民生其間每多上壽如雍正八年九年合江省<lb/>
<pb n="KR2k0045_WYG_143-58b"/>
　旌表百嵗之老人新建縣民朱元域臨川縣民馮元一<lb/>
　馮騰萬邱坤伯金谿縣民陳惟敬新城縣民張達宇涂<lb/>
　愛吾涂愛已涂時信南豐縣民蕭繼峯廣昌縣民饒思<lb/>
　誠浮梁縣民鮑時卿十二人或萃之一邑或萃之一家<lb/>
　視康熙五十九年所報且倍焉足稱人瑞益徵<lb/>
　國家德澤濡涵太和翔洽盛而愈盛<lb/>
皇上更推恩百嵗以下年臻耆耋者悉予冠帶又雍正二<lb/>
　年奉文各州縣嵗舉老農一人<lb/>
<pb n="KR2k0045_WYG_143-59a"/>
賜以八品冠帶七年定例每三年一舉務求敦本質實積<lb/>
　年力田之良民膺兹榮秩服田力穡之效敬老尚齒之<lb/>
　風民生于今已遊時雍風動之世矣<lb/>
　　　書李太守遺愛　　　　　　　　梅之珩<lb/>
　李朝柱山西臨汾人雍正二年知建昌府明敏公亷不<lb/>
　任胥吏首葺學宫復新考棚興義學修城樓及關帝廟<lb/>
　時萬年橋圮太守念一郡形勝四方行旅所經亟加修<lb/>
　葺次太平次大德三橋工費頗浩不二載落成太守以<lb/>
<pb n="KR2k0045_WYG_143-59b"/>
　實心行實政更知人善任故用力雖多成工甚易公私<lb/>
　不擾官吏無科歛中飽之譏首事無侵漁染指之弊父<lb/>
　年七十迎養鷄鳴問安饍寢必侍每涖事聽斷有所平<lb/>
　反令民無寃縷述父前俾老人欣慰以為笑樂後奉檄<lb/>
　運米閩省積勞成疾卒于署士民奔走哭臨見其臥帳<lb/>
　用皂布又破裂數處歸櫬無資涕泣爭助羣列其德政<lb/>
　請祀名宦時以太守甫卒須事久論定格不行遂立祠<lb/>
　塑像春秋祀之言及多垂淚者<lb/>
<pb n="KR2k0045_WYG_143-60a"/>
　　　江右定變記畧　　　　　　　　周龍藻<lb/>
　商邱宋公初奉巡撫江西之命期至江寧疏請陛見迨<lb/>
　舟泊龍江口語藉藉傳武昌兵叛幕客咸相謂曰陛見<lb/>
　疏上得㫖須一月可以從容俟楚事之定不必急行與<lb/>
　其難公獨毅然曰江西與湖廣壤相錯無巡撫鎭壓地<lb/>
　万變將生況大江咽喉在潯陽必速發兵扼守庶足資<lb/>
　楚師之應援我豈以畏避貽<lb/>
天子憂立命放舟行抵天門山守弁出迎以皖撫所下檄<lb/>
<pb n="KR2k0045_WYG_143-60b"/>
　視公知叛首為裁兵夏逢龍且言蘄黄諸城俱陷賊矣<lb/>
　當是時上流避兵小船數千蔽江而下無一人敢西行<lb/>
　者獨公乘兩官舫遄發苦鬬風力牽挽日不能數十里<lb/>
　六月初十日抵安慶適遇天反風兩晝夜達湖口縣關<lb/>
　使某出迎極言九江多警勢恐不可支公笑曰吾在君<lb/>
　無過憂故事巡撫履任關防王命旗牌俱集湖口以待<lb/>
　乃公至而吏卒闃然人疑省㑹且變公曰此必慮鄱陽<lb/>
　湖險濶或有奸細窺伺其間故愼重不逺來耳保無他<lb/>
<pb n="KR2k0045_WYG_143-61a"/>
俄而一吏至如公言分巡饒九南道僉事朱尚隆來迎<lb/>
公詰以九江事云省中遣遊擊陳化龍協同副將王昶<lb/>
出師而藉口無餉逗留不發不能無憂公曰師行餉從<lb/>
此定理也彼以無餉不發茍與以餉當無辭立檄取湖<lb/>
口庫銀一千兩俾尚隆速往諭之事乃濟時舟阻石鐘<lb/>
山距省尚逺中隔大湖非便風不得行公禱于神風立<lb/>
轉瞬息抵吳城接受闗防旗牌以是月十九日入撫署<lb/>
公首以兵為重與藩臬道府議招舊卒擇其尤壯健者<lb/>
<pb n="KR2k0045_WYG_143-61b"/>
得五百人出已俸養之顧人尚恟恟多懼有以追還諸<lb/>
紳士及禁婦女出城告者曰此不足以靖變而益之變<lb/>
也公以鎭靜安衆心而紀律嚴明每日暮命標弁赴軍<lb/>
門請號徹夜徼巡不絶奸徒無所容有以李美玉袁大<lb/>
相不軌事來首者二兇俱閩人充督標卒被裁聞逢龍<lb/>
叛謀起兵江西應之糾合黨與散酉字帖衣白衣為號<lb/>
將於七月朔舉事先一日店戸吕瑞伯因旗牌官羅魁<lb/>
以首公計非密擒之不可游擊趙永吉甫以丁憂去任<lb/>
<pb n="KR2k0045_WYG_143-62a"/>
　然其人謀勇足仗召之來告以故且詢其用卒幾何永<lb/>
　吉曰勢迫不可用多人人多必泄願以家丁五人從足<lb/>
　矣因命挾瑞伯乗夜往叩二兇寓以有急求見二兇不<lb/>
　料事發露啟門永吉即突入揮袖中鐵椎斷其臂五人<lb/>
　至遂擁以行其黨無知者公親鞫之二兇直承不諱乃<lb/>
　召總兵陳平布政使王業興等集撫署共議時平抱病<lb/>
　噤不出一語業興以下俱股栗無人色爭以二兇雖擒<lb/>
　而黨與甚多恐一旦怨而思逞勸公緩其誅公曰<lb/>
<pb n="KR2k0045_WYG_143-62b"/>
聖天子威德布天下此小醜何足慮且彼黨雖多皆仰二<lb/>
　兇為盟主二兇鉏將竄匿之不遑而敢更求逞哉遂升<lb/>
　堂中軍遊擊詹英繫二兇待命公再鞫之二兇俯首甘<lb/>
　受死但指陳總兵親隨某亦我黨時某手刀欲發公睨<lb/>
　之佯笑曰此逆渠求緩須臾死姑妄扳以待鞫彼乃總<lb/>
　兵親隨人豈有是哉立請王命斬二兇轅門外懸其頭<lb/>
　章江廣潤二門并張信示曰倡亂者已誅餘並不問是<lb/>
　日其黨方羣伺二兇指揮忽聞軍門礟鳴二兇頭已懸<lb/>
<pb n="KR2k0045_WYG_143-63a"/>
城上不知發露所自各驚駭而散江西自此帖然而楚<lb/>
城亦以無援敗矣公誅二兇後問語陳平杖死其卒并<lb/>
告以手刀故云<lb/>
　　修復㑹城忠烈祠墓書事　　　　彭家屏<lb/>
嘗讀吕氏春秋曰聖人所貴惟忠臣栁子厚曰厥功章<lb/>
明宜受大禮俾有憑托而宣其烈則忠者是固為國所<lb/>
必先事君所必思而烈又足以成忠之窮夫節義為扶<lb/>
輿正氣其鍾于人不擇男女人能卓然自立盡性致命<lb/>
<pb n="KR2k0045_WYG_143-63b"/>
又不在爵位之崇卑姓名之顯晦古人生能勤事定國<lb/>
禦灾捍患廟食當百世不朽奈何宫室數椽不為風雨<lb/>
鳥䑕頽壞即見奪于淫祀也蓋可怪矣祭法之謂何守<lb/>
土者其能漠然耶江西㑹城舊有大忠祠所祀宋岳忠<lb/>
武王文信國公謝文節公或靖此邦之亂或生斯地而<lb/>
以一死殉國難皆具文經武緯之才而又身際科目功<lb/>
名之盛故能履危如安從容就義若元之同公僅官亷<lb/>
訪使經厯當疆圉已破獨能操戈殺賊巷戰而死嗚呼<lb/>
<pb n="KR2k0045_WYG_143-64a"/>
烈矣宜其立廟交衢與忠武三公爭光日月焉乃今于<lb/>
四道後街求所謂大忠祠者不可復識於合同巷口求<lb/>
所謂同公祠者其祀則男女範像各一其額則豫章福<lb/>
地也數公靈爽於昭厥祀皆湮滅不傳良可深慨予備<lb/>
位藩牧十年於兹按志考稽蹵然難已於是因五桂坊<lb/>
公所為之剪除修治牓其門曰大忠祠而岳公文公謝<lb/>
公型範維新芳躅可步矣改豫章福地額仍為同公祠<lb/>
而經厯之英靈用妥矣更為作記刻碑植于祠中以垂<lb/>
<pb n="KR2k0045_WYG_143-64b"/>
久逺不特此也前明中葉寧庶人宸濠萌逆時其妃婁<lb/>
氏作詩諷之又力諫不聽卒沉其身以殉邦人欽其賢<lb/>
且烈私為具厚殮葬于徳勝門外江干二百年來無有<lb/>
志者予亷得其地遣吏往視其塜在今新建上饒兩縣<lb/>
漕倉中間盈字廒後封鬛久廢僅存碑砆埋泥沙中其<lb/>
墓變滅之故妃家後裔改姓鍾氏居沙井者尚能言之<lb/>
予特刻碑表其處并詳識之李翺謂婦人能辨進止即<lb/>
為公卿大夫之所難疾風勁草如妃可無媿焉予故以<lb/>
<pb n="KR2k0045_WYG_143-65a"/>
為人能盡性致命者固無論鬚眉巾幗顯晦尊卑也昔<lb/>
文山入五忠祠歎曰歿不爼豆其間非夫也後卒如其<lb/>
志語曰忠烈名存山高日升此都佳士對越几筵慎勿<lb/>
謂古人其眞不可及也已乾隆十六年辛未二月<lb/>
　<lb/>
　<lb/>
　<lb/>
　<lb/>
<pb n="KR2k0045_WYG_143-65b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江西通志卷一百四十三<lb/>
</p>
<p>
</p>
  </div>
</body>
</text>
</TEI>
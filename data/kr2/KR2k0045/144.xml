<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷一百四十四</head> <lb/>
    <p>
<pb n="KR2k0045_WYG_144-1a"/>
欽定四庫全書<lb/>
　江西通志卷一百四十四<lb/>
　　藝文<hi>文</hi>
　唐<lb/>
　　洪州城隍神祈晴文　　　　　　張九齡<lb/>
維開元十五年嵗次丁夘六月壬寅朔十日辛亥中散<lb/>
大夫使持節都督洪州諸軍事洪州刺史上柱國曲江<lb/>
縣開國男張九齡謹以清酌脯醢之奠敬祭於城隍神<lb/>
<pb n="KR2k0045_WYG_144-1b"/>
之靈恭惟明神懿此潛德城池是保甿庶是依精靈以<lb/>
康正直攸好九齡忝牧兹郡敢忘在公道雖隔於幽明<lb/>
事或同於表裏今水潦所降亦惟其時而淫雨不止恐<lb/>
害嘉穀穀者人之所以為命人者神之所以有祀祀不<lb/>
可以為利義不可以為福闔境山川能致雲雨豈無節<lb/>
制願達精誠以時弭災無或失稔則理人有助是有望<lb/>
於神明尚饗<lb/>
　　袁州祭神文<hi>三首</hi>　　　　　　　韓　愈<lb/>
<pb n="KR2k0045_WYG_144-2a"/>
維年月日袁州刺史韓愈謹告於城隍神之靈刺史無<lb/>
治行無以媚於神祗天降之罰以久不雨苗且盡死刺<lb/>
史雖得罪百姓何辜宜降疾咎於某躬身無令鰥寡䝉<lb/>
兹濫罰謹告<lb/>
維年月日袁州刺史韓愈謹以少牢之奠祭於仰山之<lb/>
神曰神之所依者惟人人之所事者惟神今旣大旱嘉<lb/>
穀將盡人將無以為命神亦將無所降依不敢不以告<lb/>
若守土有罪宜被疾殃於其身百姓可哀宜䝉恩閔以<lb/>
<pb n="KR2k0045_WYG_144-2b"/>
時賜雨使獲承祭不怠神亦永有飲食謹告<lb/>
維年月日袁州刺史韓愈謹以少牢之奠祭於仰山之<lb/>
神曰田穀將死而神膏澤之百姓無所告而神恤之刺<lb/>
史有罪而神釋之敢不有薦也尚饗<lb/>
　　弔九江驛碑材文　　　　　　　歐陽詹<lb/>
弔傷而有辭者也噫九江之驛碑其何興辭而弔歟斯<lb/>
碑之材昔太師魯國顔忠肅公所建祖亭之碑也公素<lb/>
負辭華代之銘誌多公之辭又好採異留名之致頃為<lb/>
<pb n="KR2k0045_WYG_144-3a"/>
湖州牧州産碑材石每使工琢之與辭兼行磨礱而成<lb/>
常心使用者不可勝數斯碑也終山之窮僻得之於自<lb/>
然趺本有龜護頂有螭雖不甚成而拏躩僨興如神如<lb/>
靈公神而珍之精選所處湖州無稱立罷守歸朝載而<lb/>
途卜出蘇臺入毘陵亦無稱立轉丹陽游建業亦無稱<lb/>
立次江州州南有湖湖東有山蛟奔螭引直到湖心頓<lb/>
址之處則茂林峭石勢瓌氣勝非往時所睇而神祠曰<lb/>
祖將軍廟在焉公覿其詭秀與碑材叶即日以酒脯奠<lb/>
<pb n="KR2k0045_WYG_144-3b"/>
祖神出錢五萬造亭曰祖亭南香罏峯北潯陽城九江<lb/>
為亭千艘厯階亭旣就公製亭之文手勒斯碑而立之<lb/>
公文為天下最書為天下最斯亭之地亦天下最庶資<lb/>
三善加以斯碑之奇相持萬古而採異留名之致一得<lb/>
也後典州吏於州之九江驛有修坏之勞狀其末績乃<lb/>
取斯碑而剗公之述寘已之述今為九江驛碑焉余旅<lb/>
遊江州稅於兹驛祠部員外郎鄭恕同之鄭與州將嚴<lb/>
士良共為余說而俱以相示嗚呼先賤後貴世之常也<lb/>
<pb n="KR2k0045_WYG_144-4a"/>
先貴後賤人之傷也以祖亭方九江驛則蘭室鮑肆矣<lb/>
以魯公之文方今之文則牢醴糟糠矣以魯公之札翰<lb/>
方今之札翰則錦繡枲麻矣痛哉斯碑出祖亭入九江<lb/>
驛失魯公之文得人之文削魯公之札翰題人之札翰<lb/>
亡魯公之用就人之用是去蘭室而居鮑肆捨牢醴而<lb/>
食糟糠脫錦繡而服枲麻可悲之甚者況我質天成必<lb/>
將可名魯公所以卜擇敬慎如彼而常人無良黷辱如<lb/>
此與夫有道而黥無罪而刖投四裔禦魑魅何以别也<lb/>
<pb n="KR2k0045_WYG_144-4b"/>
石不能言豈其無寃故弔之情違乃傷理怫乃寃人實<lb/>
有之物亦應然嗚呼子碑寃可余知隂隲子材豈曰無<lb/>
意必有以殊方頒以異與顔表勝以殊則明從吏居卑<lb/>
以異奚旌子産旣授子不終致悠悠彼蒼何嗟及矣美<lb/>
玉抵禽高冠藉足有𩔖子碑先榮後辱繼世生哲詎無<lb/>
賢兮將覿於斯將悼於斯庶滌所黷而復攸宜屹屹子<lb/>
碑如神如祗人得以專天造何為其不然矣其不然矣<lb/>
　宋<lb/>
<pb n="KR2k0045_WYG_144-5a"/>
　　祈雨祝文　　　　　　　　　　祖無擇<lb/>
無擇謹以清酌之奠敢昭告於仰山之神惟袁之民庇<lb/>
於神舊矣今天子以無擇有罪俾守兹土曾未期月民<lb/>
以旱告無擇殊不知所以獲戾於神豈神以朝廷謫無<lb/>
擇之身尚存餘責而神責之乎不然何當雨而不雨使<lb/>
千里之内戴目而望膚寸之雲以雨其田疇心憂且悲<lb/>
將繼之血無擇儻無罪而神責之不明有罪而移其責<lb/>
於民不仁不明不仁虧神之德其作霖雨以活百姓之<lb/>
<pb n="KR2k0045_WYG_144-5b"/>
命厥或後時雖雨無益也尚饗<lb/>
　　韓文公新祠祝文<lb/>
嗟乎公之文章日光玉潔可學而式公之聞望泰山北<lb/>
斗可仰而尊公之篤道自比孟軻可從而信公之經學<lb/>
為諸儒倡可從而效至於排闢浮屠力抵萬乗先謫於<lb/>
潮旋移於袁遺愛勿泯邦人是思去古雖邈其風猶在<lb/>
無擇偶以罪譴出守於斯遐想英風築宫以祠乃繪盧<lb/>
鄭暨公門人賢若湜翺並列從祀比至落成為文以告<lb/>
<pb n="KR2k0045_WYG_144-6a"/>
諒云英爽其鑒于兹尚饗<lb/>
　　告鄭都官墓祝文<lb/>
無擇兹以備員出守此土固當首尊文行以勵邦俗則<lb/>
捜訪前賢遺跡距可後與於是閱唐人登科記知公之<lb/>
名有素觀郡庠雲臺編知公之詩有體得佳城之故阡<lb/>
知公之跡可仰故卜以吉日構以墳宇繪以亭像敬率<lb/>
郡僚以文告焉嗚呼公之生也其亦人中之龍也而亡<lb/>
也其亦星辰山嶽之歸也則夫所以修完墓宇者繄欲<lb/>
<pb n="KR2k0045_WYG_144-6b"/>
勵此邦之俗而俾後進之有所繼也區區之文靈其鑒<lb/>
焉尚饗<lb/>
　　筠州祈雨文　　　　　　　　　蘇　轍<lb/>
臣來是邦嵗比不登去夏大水汎溢城邑繼以秋旱民<lb/>
食不足庶幾今嵗五種豐茂以釋餘病而亢陽為災不<lb/>
雨彌月水泉耗竭多稼殄瘁雲物告異災火時發上下<lb/>
恐懼不知所措惟吏之不德無以仰當天心惟民之無<lb/>
良有以召致神怒雖自洗濯並走祠望而誠意淺陋靈<lb/>
<pb n="KR2k0045_WYG_144-7a"/>
貺不答將嘿不以告而民不可棄神亦不終棄人謹歸<lb/>
誠天地請命百神尚克收如焚之威以布甘雨使民得<lb/>
稼穡各安其居使我守土之臣亦䝉大賜<lb/>
　　洪州諸寺觀祈晴文　　　　　　曾　鞏<lb/>
佛有大慈速於善應人無常産理則難安惟穡事之將<lb/>
成而雨淫之不止㥏然省懼豈敢皇寧蓋兹疲癃之民<lb/>
已出旱菑之後室家彫敝閭里愁嗟如復薦饑將焉託<lb/>
命今早稼甫畢晚苗方興窪下之田已傷稼穡亢爽之<lb/>
<pb n="KR2k0045_WYG_144-7b"/>
地實懼浸淫是敢䖍對睟容仰陳淨懇伏望廓山川之<lb/>
曀滯回日月之光華諧此順成湛然澄霽實祈慧䕃感<lb/>
慰輿情<lb/>
　　雙南廟移銅山神文　　　　　　孫直言<lb/>
生民大命曰桑與田其次濟世厥惟貨泉貿易有無國<lb/>
用之先聖人創法建府惟圜厯代制度不能相沿肉好<lb/>
輕重改革變遷流布賙贍其功一焉地或愛寶民財乃<lb/>
愆古今所倚即山同軌在昔吳王富埒天子蜀冶之饒<lb/>
<pb n="KR2k0045_WYG_144-8a"/>
世傳鄧氏皇宋統御海宇萬里上供郊廟下豐邊鄙制<lb/>
用之宰惡約務侈主計之臣或相倍蓰斂取百塗罔知<lb/>
窮已惟兹鉛山信之屬邑岡阜綿綴勝勢環岌地鍾靈<lb/>
祥銅苗萃集居民採鑄寖焉積習備諸鑪範何嘗缺給<lb/>
垂七十年嵗供月入攻峰鑿巒千櫳萬級越自近嵗干<lb/>
戈弗戢調實費繁須求益急爰有儒士善寶所請闢利<lb/>
開源首䝉詔許余本地官獨當其舉今我來斯洊更年<lb/>
序晨夜疚心莫遑安處珍藏雖啓績最未彰惟水之道<lb/>
<pb n="KR2k0045_WYG_144-8b"/>
編木為梁厥泉之䝉其流湯湯力役所至日日深長自<lb/>
春徂夏或昧或光文符督促疾若星翔弗遺逺郊謂玩<lb/>
官方灼有利害誰云究詳損極受益剝盡升陽事窮而<lb/>
復物理之常跨山之垠廟像鼎新揭額大署曰銅之神<lb/>
一嵗二饗費及國緡行者過者肅瞻侣賓是蓋有望祈<lb/>
祐於人何為欹寶重困邑民方謝炎毒適肇霜秋風氣<lb/>
所宜可即深幽明靈儻助必知其求依人降福無起神<lb/>
羞<lb/>
<pb n="KR2k0045_WYG_144-9a"/>
　　學宫立歐陽祕閣修撰祠祝文　　李　庚<lb/>
惟公身處草茅心馳魏闕靖康建炎間以書生應詔伏<lb/>
闕條陳弊政復上書詆時宰才達末議竟以賈憎齎志<lb/>
以殞人咸痛之太上皇惜其不幸於是有通階美職以<lb/>
誥命之而錫之土田官其子孫公雖云亡何其榮也某<lb/>
假守臨汝乃繪公於學宫以奉精忠以贊英風以風後<lb/>
世以勸來者拜瞻遺像凜焉如生矧有遺文號曰飄然<lb/>
拱手讀之想其表裏肅將菲儀展我心敬<lb/>
<pb n="KR2k0045_WYG_144-9b"/>
　　饒州謁顔范祠文　　　　　　　王十朋<lb/>
二公名節百世所師俱臨是邦遺愛猶在死者可作非<lb/>
公孰歸某濫竊郡符獲瞻祠像太山北斗心實慕之視<lb/>
事之初敢不躬告<lb/>
　　顔范新祠成奉安祝文<lb/>
番陽九賢咸有善政忠肅之忠文正之正九賢之中於<lb/>
斯為盛祠宇一新丹青輝映凜然如生尚餘剛勁以激<lb/>
忠義以警邪佞福我邦人不禱而應不水不旱無兵無<lb/>
<pb n="KR2k0045_WYG_144-10a"/>
病血食萬年孰敢不敬祀事之初神乎其聽<lb/>
　　白鹿洞成告先聖文　　　　　　朱　子<lb/>
維淳熙七年嵗次庚子三月癸丑朔十八日庚午敢昭<lb/>
告於先聖至聖文宣王熹昨按國朝故事及郡圖經得<lb/>
白鹿洞之遺址於城東北十五里蓋唐李渤之𨼆居江<lb/>
南李氏因以為國學及我太宗皇帝又嘗賜之書史以<lb/>
幸教其學者而淪壞日久莽為邱墟因竊惟念幸以諸<lb/>
生得奉詔條顓以布宣教化為職顧弗此圖懼速譴戾<lb/>
<pb n="KR2k0045_WYG_144-10b"/>
乃議復立今幸訖功將率同志講學其間意庶幾乎先<lb/>
聖先師之傳用以答揚太宗皇帝之光訓鼓篋之始敢<lb/>
率賓佐合師生恭修釋菜之禮以見於先聖以先師兖<lb/>
國公先師鄒國公配尚饗<lb/>
　　告熊孝子墓文<lb/>
維淳熙六年嵗次己亥五月戊午朔具位熹謹遣某致<lb/>
祭於唐故孝子宜春縣丞府君之墓熹叨被誤恩假守<lb/>
兹土視事之始考諸圖經以求此邦前賢潛德𨼆行之<lb/>
<pb n="KR2k0045_WYG_144-11a"/>
實於建昌得陳太中大夫從事中郎二司馬君以及府<lb/>
君之事蓋皆以孝德聞而府君精誠之感獨致涌水成<lb/>
川之應私心竊敬仰焉然按圖以求其故迹則二司馬<lb/>
君之墓不可知而府君之墓宅學基猶有遺處謹命有<lb/>
司依準敕令禁禦樵牧其唐朝旌表舊門亦已復請於<lb/>
朝俟報修立先遣僚吏敬以酒肴之奠昭告此誠尚其<lb/>
英靈來鑒來饗<lb/>
　　告屯田劉居士墓文<lb/>
<pb n="KR2k0045_WYG_144-11b"/>
熹舊讀歐陽子廬山高之詩而仰公之名恨生遐僻不<lb/>
得一來仰其山之高而拜公之墓也兹誤上恩畀以郡<lb/>
紱至止之日望於四郊則山屹立千仞者故在而公之<lb/>
華屋山邱零落殆盡幾無迹之可尋矣乃訪邦之耆老<lb/>
俊彦得公之墓於城西荒郊廢圃之間其不為耕耨之<lb/>
所及者蓋已無幾因復作為門垣而亭以表焉又得嘉<lb/>
名於寓士之賢者書而掲之以見公志庶幾嗣而官於<lb/>
是者有以謹其樵牧之禁東西行而過於是者有以興<lb/>
<pb n="KR2k0045_WYG_144-12a"/>
起其剛毅亷退之心蓋不惟有以少慰夙昔嚮往之私<lb/>
亦可以仰稱聖天子所以使之承流宣化之意也工告<lb/>
訖役一奠致誠公而有靈庶其鑒饗謹告<lb/>
　　奉安五賢祠文<lb/>
熹誤膺朝命來守是邦至止之初得拜劉李二公之像<lb/>
於學欽聳高風考觀正論旣有以慰夙心者繼又咨訪<lb/>
得陶公栗里故居於郡境且知祕丞劉公蓋嘗禄於筦<lb/>
庫而忠肅陳公又嘗辱為遷民也永惟數公大節清名<lb/>
<pb n="KR2k0045_WYG_144-12b"/>
危言直道遺烈所在千載如生爰始爰謀合享斯室季<lb/>
月之吉神位告成敢合僚吏率諸生以禮告於祠下蘋<lb/>
藻在列誠意感通羣公有靈尚克歆顧<lb/>
　　臥龍潭送水文<lb/>
往分靈液來即祠壇誠未袼於幽潛澤尚愆於田畝惟<lb/>
時淹久懼弗吉蠲敢奉冰壺言歸貝闕别禱餘潤用弭<lb/>
炎氛尚神聽之淵沖鑒微衷而響答<lb/>
　　廣佑廟祈雨文<lb/>
<pb n="KR2k0045_WYG_144-13a"/>
大王有功德於此土之人茍有雨暘之憂無不禱於大<lb/>
王其禱之也則無不昭答如影響之隨至斯民之心歸<lb/>
之如父母信之如蓍蔡者有年於此矣間者上天降災<lb/>
陽愆隂伏嘉生百物不䝉滋潤熹等乃大速亂於禱祠<lb/>
之事罔克專於大王懈惰弗䖍咎由熹等而使千里之<lb/>
民田疇涸枯禾稼槁悴今其甚者有若燔灼矣雖並走<lb/>
羣望懇祈備至而雲氣將交旋即解駁焦然不能有膚<lb/>
寸之合秋陽益驕燥烈殊甚物之䝉害日以益深若自<lb/>
<pb n="KR2k0045_WYG_144-13b"/>
今以往三日不雨則千里之民所恃以為生者蕩析無<lb/>
餘而無以為食其老弱將轉乎溝壑而死少壯者將散<lb/>
而為賊盜以爭其旦夕之命其禍亂之至豈有所極哉<lb/>
失今不救三日之後大王雖顧而哀之不可拯已故熹<lb/>
等私竊計議以為莫若奔走歸誠請於大王之祠下大<lb/>
王若哀其迫切赦其前愆有以惠綏之則今日之内熹<lb/>
等齋宿以俟休命三日而不應則是大王終棄絶之熹<lb/>
等退而恐懼以待誅殛不敢復進而禱矣恭惟大王闔<lb/>
<pb n="KR2k0045_WYG_144-14a"/>
闢造化一雨之恩蓋其餘事誠有意哀此千里之民則<lb/>
願無愛而亟為之熹等之願也拜伏於庭不勝哀叩懇<lb/>
切之至謹告<lb/>
　　廣佑廟謝雨文<lb/>
天久不雨苗之秀而將實者秋陽暴之日以憔悴田將<lb/>
無以為收人將無以為食大命近止罔或不憂我父子<lb/>
兄弟是用夙夜不遑啓居更相告語奔走羅拜於祠之<lb/>
庭而請命焉君王顧哀昭答如響禱之明日甘澤沛然<lb/>
<pb n="KR2k0045_WYG_144-14b"/>
晝雨宵零越五六日而未艾岡陵漸潤草木蕃滋孰是<lb/>
嘉生而不豐好德宏施普恩大澤深夫豈可以言報顧<lb/>
無以自致其拳拳率修故常祗薦蘋藻惟君王降佑歆<lb/>
享則斯人之願也<lb/>
　　石灣禱雨文　　　　　　　　　陸九淵<lb/>
維皇宋紹熙元年嵗次庚戌六月甲申朔十有三日丙<lb/>
申奉議郎新權發遣荆門軍事兼管内勸農營田事陸<lb/>
某謹以元酒茗飲蓬萊之香青陂之蓮就所居青田石<lb/>
<pb n="KR2k0045_WYG_144-15a"/>
灣山頂除地為壇昭告於是鄉五方山川神祗蓋聞天<lb/>
子祭天地諸侯祭其境内名山大川雩禜祭水旱山林<lb/>
川谷邱陵能出雲為風雨則祭之國有常典掌在有司<lb/>
非其職守誰敢奸焉然輔相不任燮調以吏事為責守<lb/>
令無暇撫字以催科為政論道經邦承流宣化徒為空<lb/>
言簿書期㑹獄訟財計斯為實事為日久矣況今日輿<lb/>
圖未歸東南財力有限而朝廷百官有司城郭宫室郊<lb/>
社宗廟諸費事大體重未易損削東西被邊殆幾萬里<lb/>
<pb n="KR2k0045_WYG_144-15b"/>
養兵之費乃十八九公卿大臣寛厚有體日以靖恭謹<lb/>
重相告誡方重改作惡紛更服膺仍舊貫之㫖則民力<lb/>
日屈郡縣日困守令救過不給其勢然也旱雩水禜雖<lb/>
欲竭精盡誠而本職常務所分過半矣故祈禱散在庶<lb/>
民徧滿天下久以為常法有其文官無其禁亦其勢然<lb/>
也今不雨彌月龜坼已深水泉頓縮陂池鄉涸車聲塞<lb/>
耳而浸不終畝憂色在面而嘆不成聲民心自危日加<lb/>
一日客有病某者曰居是鄉者莫不憂一鄉之事今人<lb/>
<pb n="KR2k0045_WYG_144-16a"/>
所常行而法所不禁乃獨守區區古說坐視旱暵之災<lb/>
不一出心力以祈神明以輔郡縣以慰鄉里以分父兄<lb/>
之憂無乃𩔖刻舟求劔嫂溺不援者乎某因念今天下<lb/>
一家郡守再期縣令三期而易之矣今日事體又有如<lb/>
前所陳者某嘗備員朝著之末列今又分符荆壘待次<lb/>
於家郡縣不鄙其愚禮以上客父兄子弟往往過而問<lb/>
以所長誠無以分父兄之憂慰子弟之望則客之所病<lb/>
不為過矣是用齋戒以祈於爾有神是鄉之東有象山<lb/>
<pb n="KR2k0045_WYG_144-16b"/>
雲台仙巖龍虎湖嶺豪嶺侯棟仙鶴中山南有崖山雲<lb/>
林白馬頭陀麻姑軍峰余源清江南山登高西有大嶺<lb/>
崇嶺靈谷何嶺明珠觀原翁塘火源官山箭溪四集北<lb/>
有柘岡金峰禪嶺積煙吉嶺萬石塘斗門石瀨沙岡三<lb/>
牛桂枝駢羅環繞韜奇藴秀炳靈兆異嵗享鄉民禱祈<lb/>
祭祀者多矣旱魃如此不為一出雲為風雨以殺其虐<lb/>
而惠斯民則父兄子弟之責望恐不獨在某也惟爾有<lb/>
神裁之尚饗<lb/>
<pb n="KR2k0045_WYG_144-17a"/>
　　江西祈雨青詞　　　　　　　　陸　游<lb/>
天惟至仁久寛水旱之譴吏實有罪仰累隂陽之和旣<lb/>
閔雨之厯時敢叩閽而請命伏念臣濫膺上指出使近<lb/>
畿深惟冥頑固陋之資莫副惻怛丁寧之訓徒積勤於<lb/>
夙夜冀無負於幽明然而風采不足以讋服豪强惠愛<lb/>
不足以撫綏鰥寡政媮愒日田疇曠陂澤之修訟積淹<lb/>
時囹圄困桁楊之繫務均力役而或蔽于所見思廣賑<lb/>
恤而或縁以為奸旣莫致於善祥懼卒罹於饑饉是用<lb/>
<pb n="KR2k0045_WYG_144-17b"/>
諏辰之吉稽首以陳伏望推善貸之慈霈曲成之惠雖<lb/>
有司曠職宜伏雷霆之誅然比屋何辜流為溝壑之瘠<lb/>
若復未回於洪造遂將絶望於有秋敢殫皇皇哀迫之<lb/>
誠冒貢懇懇吁嗟之禱庶格九宵之澤少紓一道之憂<lb/>
稼穡順成儻僅䝉於中熟里閭疾苦誓靡壅於上聞<lb/>
　　濓溪書堂諡告石文　　　　　　趙善璙<lb/>
嘉定庚辰有詔賜濓溪先生周公諡曰元從蜀使者魏<lb/>
侯了翁之請也越明年秋以命書及貳傅元奏請㫖授<lb/>
<pb n="KR2k0045_WYG_144-18a"/>
先生之後又十二年善璙來守九江尋訪其家始克燎<lb/>
黄於祠下夫蜀在千萬里外先生僉書合陽時其行事<lb/>
不甚較著而嘉祐百五六十年之後一旦表出褒異上<lb/>
繼古聖下開來哲昭然如日月之明亦足以見百世之<lb/>
師聞者莫不興起而上之闡揚風厲者何其盛也矧廬<lb/>
山之隂濓溪書堂在焉蓋先生自舂陵來授業於斯已<lb/>
而長吏增闢其宇置堂長弟子員宜其浸灌培植聲生<lb/>
氣長視他邦尤盛而寖寖廢墜過者太息獨非吾徒之<lb/>
<pb n="KR2k0045_WYG_144-18b"/>
恥哉善璙不敏幸以諸生濫長斯土於是更治其書堂<lb/>
繕修其祠墓肄習有廬祭薦有田乃十一月癸亥爰舉<lb/>
燎黄之典用牲於隧率州賓屬拜焉旣㑹事又謀所以<lb/>
經紀其子孫以承祭祀端平甲午日南至守臣趙善璙<lb/>
立石希賢堂<lb/>
　　仰山祝文　　　　　　　　　　劉克莊<lb/>
某少讀韓集知神功惠自唐至今又數百嵗神於袁人<lb/>
眷顧罔替袁人於神飲食必祭某剖符入境靈承首詣<lb/>
<pb n="KR2k0045_WYG_144-19a"/>
時方艱虞兵寡民敝眇然長慮何以為計惟神洋洋左<lb/>
右上帝永相此方捍菑祓盭民各樂生吏亦免戾神不<lb/>
我吐歆此醴幣<lb/>
　　韓文公廟祝文<lb/>
嗚呼先生立身之名節垂世之文章史臣比之山斗不<lb/>
可學也至於出牧潮袁二州之人皆奉嘗之至今則某<lb/>
願師法其萬一焉眡事之初敢告<lb/>
　　迎溈仰四聖祝文<lb/>
<pb n="KR2k0045_WYG_144-19b"/>
某治無馨香民有愁嘆千和致旱職此之由然千里之<lb/>
人奉香火如此之敬恭也望雲霓如此之迫切也其平<lb/>
日之敬恭豈不為今日之迫切地哉傾郛而迎避堂而<lb/>
事情益迫切禮益敬恭矣神之威靈佛之慈悲必有以<lb/>
解焚惔而澤焦枯者某屏息以俟<lb/>
　　袁州祈雨文<lb/>
窮則呼天旣祈祠之徧舉嗟而求雨庶號籲之上聞謹<lb/>
羾緑章冒陳丹悃伏念臣承流亡狀致旱有端戰戰兢<lb/>
<pb n="KR2k0045_WYG_144-20a"/>
兢甘一身之即譴炎炎赫赫顧千里之何辜或盈澮而<lb/>
復乾或閣雲而不下此念未通於幽顯胡顔可見於吏<lb/>
民輒為四邑之生靈上訴九閽之主宰㐲願曲垂帝監<lb/>
深憫輿情川澤氣升速覩翻瓠之快田疇水足少沐抱<lb/>
瓮之勞<lb/>
　　仰山正祠禱雨文　　　　　　　滕强恕<lb/>
某䝉恩守袁已踰兩載無嵗不熟亶惟神庥今兹被命<lb/>
將漕本路所統十有一州五十六縣之人厥任尤重方<lb/>
<pb n="KR2k0045_WYG_144-20b"/>
將邀福於神以其所庥庇袁人者推之一道百城之廣<lb/>
入秋以來雨澤久闕袁之民方蹙額請命之不暇十州<lb/>
之人將何望焉神豈不愛斯人將無乃為政者勤始怠<lb/>
終刑政有不得其公賦役有不得其平寃抑有不得其<lb/>
伸者歟彼民何罪宜降以澤使得粒食矧入秋序五旬<lb/>
於兹早稼登場所收旣薄晚禾棲畝行盡槁死神宜赦<lb/>
吏之愆恤民之苦呼吸雷電降霈甘雨豐凶之期決在<lb/>
信宿倘或後時嗟何及矣是用躬詣祠下請命於神仍<lb/>
<pb n="KR2k0045_WYG_144-21a"/>
俯伏以待神之賜神其亟賜昭答俾民得樂生吏可逃<lb/>
責豈惟袁人世世永有依怙將一道百城之人罔不咸賴<lb/>
　元<lb/>
　　告周元公墓文　　　　　　　　吳　澄<lb/>
嗚呼悟道有初適道有途先生之圖先生之書昭示厥<lb/>
初維精匪粗坦闢厥途維酌匪紆人生而靜所性天性<lb/>
物感而動所用天用未量布帛分寸在度未程重輕銖<lb/>
兩在衡風雖過河河弗興波形雖對鏡鏡弗藏影動而<lb/>
<pb n="KR2k0045_WYG_144-21b"/>
凝然靜而粲然唯一故直唯一故專道響絶絃千數百<lb/>
年學要一言洙泗眞傳有性無欲有一無二猗嗟效朂<lb/>
久莫克至先生之道萬世杲杲展拜墓前如親見焉廬<lb/>
山峙南大江流北仰之彌高逝者不息<lb/>
　明<lb/>
　　祀天眼尊者周顛仙徐道人赤脚僧文<lb/>
　　　　　　　　　　　　　　　　明太祖<lb/>
昔者具色相空萬物而空法外色相而離之以存一靈<lb/>
<pb n="KR2k0045_WYG_144-22a"/>
期若是厯苦刼於無量今者神之妙用幽𨼆於廬嶽獨<lb/>
為朕知而濟朕難然朕終不佞於利濟之心當以禮謝<lb/>
雖然神以靈妙不測矣尋常無礙於上下逍遥乎兩間<lb/>
周游乎八極翫閱人情猝然禮至杳然弗應豈不為世<lb/>
所嗤故先期京師已告諸祠又遣使至廬嶽之下禱於<lb/>
廬之神方以禮進禮不過謝而已矣今世之人知幽明<lb/>
之理者鮮矣敢請倐然而顯倐然而𨼆使善者慕而不<lb/>
得惡者見而難親豈不有補於世道者與<lb/>
<pb n="KR2k0045_WYG_144-22b"/>
　　弔忠文　　　　　　　　　　　宋　濓<lb/>
弔忠文者為豫章新吳黄君翊作也夫人臣盡忠事君<lb/>
之常經也忠其可弔乎使忠可弔則世之不忠者可有<lb/>
憾焉矣黄君字孟翔翊其名也通春秋工於屬文每以<lb/>
奕葉為儒錚錚思自見㑹進士科罷去作江西部使者<lb/>
屬亡何又棄去司計廬陵學宫滿一考冀可循例補校<lb/>
官廷議改法以錢粟吏不可為人師更辟大府掾君不<lb/>
得已受事廬陵郡君性剛勁不可回撓事礙於法輒抱<lb/>
<pb n="KR2k0045_WYG_144-23a"/>
案厯階而升摘其語與上官議反覆相鈎連上官怒斥<lb/>
之屹立不少動已而卒如君言安成土豪暴甚州縣畏<lb/>
之如鬼一旦殺人上下相目莫敢逮同列嫌君木强嗾<lb/>
君行豪樹柵自固君命拔去抵其門惡少年數十執刃<lb/>
譁而出君叱曰爾欲反耶少年曰反則不反汝足稍前<lb/>
即刳汝腸矣君曰汝主殺人何與爾事顧乃同族滅耶<lb/>
少年色動君挺身呼而入曰爾即殺我爾即殺我少年<lb/>
皆投刃走君趨坐堂上索豪豪知事急出見君求解且<lb/>
<pb n="KR2k0045_WYG_144-23b"/>
誘以重賂君陽諾之與俱來寘諸法人見君咸㦸手指<lb/>
曰此健吏不可犯也至正壬辰大盜起靳黄將及郡郡<lb/>
二千石與官屬皆雲鳥逝君獨止孔子廟堂盜獲之知<lb/>
其為府掾强之仕使行官書君罵曰死狗奴我死即死<lb/>
其能官於賊邪盜怒反接於樹厯一日意其自悔抽刀<lb/>
礪頸曰從則禄汝不從則血涴吾刀矣君大罵愈於初<lb/>
賊斫首而去嗚呼事君竭忠固當以死繼之然亦視其<lb/>
位何如耳當是時統制閫外者宜死之專城而居者宜<lb/>
<pb n="KR2k0045_WYG_144-24a"/>
死之荷戈禦侮者宜死之然皆未嘗死君以一府掾之<lb/>
微可以不死也即不死物議當不及乃能瞋目詈賊視<lb/>
死如歸使其當前三者之任其激揚奮厲足以有為可<lb/>
知矣此不為而彼為之悲夫君之子載以文學擢第奉<lb/>
常間拜余泣道君事請為文然君之死孰不以為忠至<lb/>
其從容就義則鮮有察其詳者余因造文一首託之楚<lb/>
聲纒綿悲愴以白君之情君雖在九泉必當以余為知<lb/>
已使世之不忠者讀焉其亦有所愧夫君之友廬陵蕭<lb/>
<pb n="KR2k0045_WYG_144-24b"/>
彛翁鄉貢進士也參謀軍事於省府偽漢陷廬陵赴井<lb/>
死婦弟同縣鄧椿為臨江府吏臨江陷椿集廬陵義軍<lb/>
千百濟以舟偕萬夫長楊瓛等與賊大戰城下二日兵<lb/>
潰投江死其志與君同俱人傑也法宜牽聯得書文曰<lb/>
素委質以事君兮秉忠貞而不隳斯天經與地義兮位<lb/>
無間於尊卑當海嶽之塵霾兮鼓殺氣於干戈譬巨瀦<lb/>
之失防兮泛摇摇之大波悲何山之不懷兮復何陵之<lb/>
不襄舞魚龍而跳罔象兮孰舉手以閼其狂倚長劔於<lb/>
<pb n="KR2k0045_WYG_144-25a"/>
天外兮豈余力有不任瞻九關之莫通兮誰屬子以三<lb/>
軍矧祕計之屢出兮復掩耳而不予聽婦人難與圖謀<lb/>
兮徒有淚以沾膺慟哭而叩蒼昊兮予倀倀而安之或<lb/>
危蹙而無所騁兮徒誓死以為期何妖氛之日熾兮絳<lb/>
帕首而狂呼冠切雲而佩蔥珩兮棄堅城而長逋予雖<lb/>
賤為府史兮頗嘗與於禄食縱斗粟其亦君恩兮敢曰<lb/>
職卑而莫恤毁車殺馬而遐逝兮人孰得而非予君有<lb/>
急而臣背去兮其自揆為焉如彼王蠋本齊民兮雖君<lb/>
<pb n="KR2k0045_WYG_144-25b"/>
禄有不享尚一死以報君兮植後世之大防況予結髮<lb/>
而好修兮聞聖謨於父師臨難而求茍免兮寧禽獸而<lb/>
鬚睂予豈異夫人人兮甘惡生而樂死唯殺身以成仁<lb/>
兮免君子之所鄙望巍煌之宫牆兮實宣尼之祕祠亟<lb/>
攝衣以從之兮依嘉樹之參差中心皎如白日兮即萬<lb/>
死其奚惜與淵騫游於地下兮亦予情之深懌瞋目而<lb/>
詈賊兮經百折而弗變卒從容以就義兮誠遺言之堪<lb/>
踐爾死固若傷夭兮凜萬世而猶生較喪節而久存兮<lb/>
<pb n="KR2k0045_WYG_144-26a"/>
厯百齡其何榮吾知爾精魄之攸化兮下醴泉而上卿<lb/>
雲之二物固為休<graphic n="KR1027" url="https://raw.githubusercontent.com/kanripo/KR-Gaiji/master/images/KR1027.png" mimeType="image/png"/>兮豈爾心之所訢必震盪為風霆<lb/>
兮叱列缺以施鞭殛不忠而為虀粉兮使天威之昭宣<lb/>
嗟鄧蕭之二生兮眼見義而不見水宜與爾為三忠兮<lb/>
享百世之明祀悼余生之蹇連兮力不足以振之悲風<lb/>
瀟瀟而四來兮謾含哀而敶辭<lb/>
　　謁文丞相祠文　　　　　　　　胡　儼<lb/>
大厦兮旣巔豈一木兮能全惟夫子兮遑遑冀不負兮<lb/>
<pb n="KR2k0045_WYG_144-26b"/>
所天天茫茫兮曷訊彼覆餗兮何心志侘傺兮不白泪<lb/>
浪浪兮盈襟脫虎口兮危疑嗟中道兮失路何風塵兮<lb/>
澒洞心抑鬱兮誰訴乘桴兮浮海波漫漫兮汪洋渺靈<lb/>
修於何許雲㝠㝠兮山蒼蒼搴旗兮空坑期王室兮再<lb/>
匡忽虎豹兮充斥嗟赤子兮流亡朱崖兮景從義旅兮<lb/>
奮張何時運兮迫阨肆披猖兮見縶矢死兮勿渝哀夷<lb/>
齊兮不食拘囚兮纍纍慷慨兮陳詞從容兮就義日慘<lb/>
慘兮風悲遺祠兮黌宫儼肅肅兮令容神逍遥兮八極<lb/>
<pb n="KR2k0045_WYG_144-27a"/>
驂白螭兮駕青龍流耿光兮天地與造化兮焉窮<lb/>
　　興國勸農文　　　　　　　　　陳　謨<lb/>
國家疆理南服一新版圖乃頒印章明法律以與民更<lb/>
始爾贑一府十城獨平川最先被化城以安堵縣令於<lb/>
撫綏德恐未至然心乎保障亦孔之厚矣爾父老耳目<lb/>
固習知之今東作方興土膏脈起劭我農而朂之耕實<lb/>
政務所尤急者我農慎無以大兵之後自怠譬猶水旱<lb/>
不測乃天之所時有也瀦防蓄洩在人而已一稔補三<lb/>
<pb n="KR2k0045_WYG_144-27b"/>
凶昔固有之安知大兵之後天不惠我以豐年哉今嵗<lb/>
元日庚申晴越五日甲子晴春日晴元夕又晴越二十<lb/>
日田家最占晴則又晴凡此皆豐兆決可驗尹與父老<lb/>
同致喜也爾農侯主侯伯侯亞侯旅侯疆侯以夫耕婦<lb/>
餉皆悉力可也或游惰逐末尚氣忿角鬬爭以妨務不<lb/>
可也或不孝不友為姦為惡凶而家賊而鄉動干新憲<lb/>
尤不可也昔時山有寨寨有主驅農入兵誅求供給困<lb/>
苦不可言新朝首罷寨兵使爾得盡力於畎畝以奉公<lb/>
<pb n="KR2k0045_WYG_144-28a"/>
上事父母育妻子德至渥也於是而懋不懋尚誰諉哉<lb/>
嗚呼其明聽之其允迪之<lb/>
　　驅虎文　　　　　　　　　　　陳　璨<lb/>
蓋聞潮陽鱷為患昌黎來而南徙九江虎為災宋均至<lb/>
而東渡陽雖刺史之德而隂實城隍之功璨奉朝廷牧<lb/>
民之寄神膺國家顯祐之封猛虎在縣東十里許傷人<lb/>
非惟璨之德不足以格猛獸抑且神之靈不足以庇生<lb/>
民隂陽之職皆不稱矣今者謁神特與神議或用神兵<lb/>
<pb n="KR2k0045_WYG_144-28b"/>
而驅之或用獵戸而捕之神其有靈願賜昭報謹告<lb/>
　　弔余青陽李江州文　　　　　　周　叙<lb/>
有元之季青陽余公闕守安慶孤城與賊力戰百餘屹<lb/>
然江淮保障者幾七年糧盡援絶死之妻子偏禆皆不<lb/>
屈相從以死當時江州李公黼守上流預料時危修城<lb/>
訓兵為備禦計賊不能逾匡廬彭蠡以窺江郡者黼之<lb/>
功也卒之力盡不支先余公城破死之嗚呼悲夫余嘗<lb/>
謂唐之亂也賊起於朔方顔杲卿奮義河北張巡許逺<lb/>
<pb n="KR2k0045_WYG_144-29a"/>
力守睢陽皆先後相繼死賊而唐遂以中興元之亂也<lb/>
賊起於南方李之守江州余之守安慶與顔張甚相似<lb/>
其死也不能救元之亡何哉於此足以見其君臣政治<lb/>
得失紀綱振靡不但其國家之德澤淺深足徵而已蓋<lb/>
唐雖明皇晚年耄荒而代以肅宗有郭子儀李光弼諸<lb/>
臣為之輔紀綱賞罰尤秩然可仰元順帝即位荒淫日<lb/>
久百度廢弛當時羣臣靡然相師號令不明賞罰不嚴<lb/>
淪溺敗壞不可救藥故雖有二君子之烈如唐顔張輩<lb/>
<pb n="KR2k0045_WYG_144-29b"/>
不能補其亡也此其所由異歟向使元綱紀稍振則二<lb/>
臣之死豈徒然哉嗚呼悲夫余屢嘗道安慶知青陽事<lb/>
甚悉獨江州每嘆未嘗一至兹奉命往使衡湘獲經江<lb/>
郡徘徊於大江層城之間英風壯節凜然可想乃為詞<lb/>
二章以弔之詞曰元鼎兮沸颺典常紊兮不綱撫長劔<lb/>
兮横視屹江淮兮保障金戈兮鐵馬時不利兮摧傷寧<lb/>
甘心兮一死濺頸血兮清塘孤忠兮大節挺勁草兮秋<lb/>
霜正學兮雄詞掞雲漢兮天章赫青編兮偉烈配巡逺<lb/>
<pb n="KR2k0045_WYG_144-30a"/>
兮睢陽煥昭昭兮日月永千古兮爭光<hi>右余青陽</hi>凝遥睇兮<lb/>
江州屹孤城兮上流弔英魂兮何在慨元政兮不修政<lb/>
不修兮佚游偉郡侯兮良籌訓兵兮繕甲擁猛士兮貔<lb/>
貅羣兇張兮援絶天不祚兮奚尤臨大節兮不奪凜勁<lb/>
氣兮横秋峙匡廬兮峨峨渺大江兮悠悠君令名兮同<lb/>
永增余心兮煩憂<hi>右李江州</hi>
　　禱浰頭山神文　　　　　　　　王守仁<lb/>
維正德十三年戊寅二月十五日甲申提督軍務都御<lb/>
<pb n="KR2k0045_WYG_144-30b"/>
史王某謹以剛鬛柔毛昭告於浰頭山川之神惟廣谷<lb/>
大川阜財興物以域民畜衆故古者諸侯祭封内山川<lb/>
亦惟其有功於民然地靈則人傑人之無良亦足以為<lb/>
山川之羞兹土為盜賊所盤據且數十年逺近之稱浰<lb/>
頭者皆曰賊巢恥莫大焉是豈山川之罪哉雖然清洌<lb/>
之井糞穢而不除久則同於厠溷矣丹鳯之穴鴟狐聚<lb/>
而不去久則化為妖窟矣糞穢之所過者揜鼻妖孽之<lb/>
窟人將持刃燔燎環而攻之何者其積聚招致使然也<lb/>
<pb n="KR2k0045_WYG_144-31a"/>
誠使除其糞穢刮剜滌蕩將不終朝而復其清洌鴟狐<lb/>
逐而鸞鳯歸妖孽之窟還為孕祥育瑞之所矣今兹土<lb/>
之山川亦何以異於是守仁奉天子明命來鎮四陲憤<lb/>
浰賊之兇悖民苦荼毒無所控籲故邇者計擒渠魁提<lb/>
兵擣其巢穴所向克捷動獲如志斯固人怨神怒天人<lb/>
順應之理將或兹土山川之神厭惡兇殘思欲洗其積<lb/>
辱隂有以相協假手於予今駐兵於此彌月餘旬雖巢<lb/>
穴悉以掃蕩擒斬十且八九然漏殄之徒尚有潛逃小<lb/>
<pb n="KR2k0045_WYG_144-31b"/>
民不能無怨於山川之神為之逋逃主萃淵藪也令子<lb/>
提兵深入豈獨除民之害亦為山川之神雪其恥夫安<lb/>
舊染棄新圖非中人之情而況於鬼神乎今此殘徒勢<lb/>
窮力屈亦方遣人投招將順而撫之則慮其無革心之<lb/>
誠復遺患於日後逆而弗受又恐其或出於誠心殺之<lb/>
有不忍也神其隂有以相協使此殘冦而果誠心耶即<lb/>
隂佑其衷俾盡攜其黨𩔖自縛來投若水之赴壑予將<lb/>
隄沿渟蓄之如其設詐懷奸即隂奪其魄張我軍威風<lb/>
<pb n="KR2k0045_WYG_144-32a"/>
驅電埽一鼓而殱之兹惟下民之福亦惟神明之休壇<lb/>
而祀之神亦永永無怍惟神實鑒圖之尚饗<lb/>
　　欽祀江西靈山鷹武李將軍之神祝文<lb/>
　　　　　　　　　　　　　　　　夏　言<lb/>
維神威靈舊號鷹武廟貌巋然靈山之下民有疾苦與<lb/>
凡禱祈惠徼於神應無愆期感神之靈福庇一方有事<lb/>
内苑聞於聖皇惟皇愛民録神之功列祀元殿禁垣之<lb/>
中謹製神位大書賜號爰託郡守奉安於廟名題御筆<lb/>
<pb n="KR2k0045_WYG_144-32b"/>
俎豆有光祚國佑民萬䙫無疆謹告<lb/>
　　聞講書院文公祠安神告文<lb/>
言少讀先生之書即知宗信先生之學及觀先生語録<lb/>
曰天下有二件極大事其一天地不當合祀南郊其一<lb/>
不為太祖特立廟自東漢以來千五六百年無人整理<lb/>
嗚呼非先生學達天人見理眞切不能的然為此言也<lb/>
我太祖高皇帝開國之初即圜丘祭天方澤祭地立四<lb/>
親廟以享祖考一時創制已為得禮未幾奪於他議即<lb/>
<pb n="KR2k0045_WYG_144-33a"/>
復改更當時儒臣亦莫有以先生之言進者迨我成祖<lb/>
文皇帝定鼎北都乃尊太祖更制即南郊建大祀殿合<lb/>
祭天地建太廟仍同堂異室之制國家百六十年列聖<lb/>
相承遂為定典是古禮卒不可復而先生之言亦𨼆矣<lb/>
肆我皇上聖學高明大孝純至踐阼以來慨然以制禮<lb/>
作樂為已任而復古之志宵旰惓惓言時為諫官上疏<lb/>
請舉親廟從之嗣是乃建郊議上益嘉允及下廷臣集<lb/>
議宰臣忌沮羣臣附㑹至於聚訟三月而後定非仰賴<lb/>
<pb n="KR2k0045_WYG_144-33b"/>
我皇上聰明睿智不惑之至孰能斷然行之今則圜丘<lb/>
祀天南郊方澤祭地北郊兩郊配位專奉太祖典禮之<lb/>
正逺過百王矣禮成皇上復詔曰郊廟禮之大者頃遵<lb/>
國初祀典旣建四郊矣顧今太廟之制尚爾同堂異室<lb/>
仰惟祖功宗德弗專一廟之享朕心歉然又面諭臣言<lb/>
曰同堂異室原非古禮此當更正言時為禮部尚書感<lb/>
激皇上大孝純至即日考禮奉議遂定九廟之制奉太<lb/>
祖居中時我成祖適七世當祧爰以功德之隆作百世<lb/>
<pb n="KR2k0045_WYG_144-34a"/>
不遷之廟居太廟前左方以次左右列仁宣英憲孝武<lb/>
六廟為三昭三穆焉而太祖始得專隆不混同子孫矣<lb/>
又舉大禘之禮祭以虚位尤為度越千古郊廟之禮一<lb/>
時咸正而先生所謂二大事者我皇上悉舉而行之予<lb/>
於是慶先生之言始行於今日末學小子得以所學見<lb/>
用於當時豈非斯文之大幸歟嗚呼九原可作先生之<lb/>
自慶當何如也予頃䝉聖恩賜歸休閒無事乃恭取聖<lb/>
製聞講篇名作書院於信城西北隅朝夕嘉與多士講<lb/>
<pb n="KR2k0045_WYG_144-34b"/>
明先生之學院有堂恭題聞講兩廡有齋曰聖學王道<lb/>
堂之後中為亭以尊藏聖製文碑左為祠以祀先生右<lb/>
則奉我先公象峰先生焉嗚呼夫學未至於知天不足<lb/>
以議事天之禮孝未通於神明不足與議事先之禮斯<lb/>
禮也非先生命世之大儒不能知非我皇上不世之大<lb/>
聖不能行顧予小子獲聞先生之教用以上贊天子而<lb/>
郊廟大禮式克釐正千古之謬定萬世不易之典以成<lb/>
一代中興之盛業獨又非大幸歟祠以祀先生報德也<lb/>
<pb n="KR2k0045_WYG_144-35a"/>
詩曰無言不讐無德不報惟先生其鑒之哉<lb/>
　　啓葬父太僕劉公祭文　　　　　女　淑<lb/>
嗚呼忠臣無肢體之慮女子鮮緩急之宜兒每誦斯語<lb/>
恧焉感涕以為大有似於吾父似于兒之事吾父也父<lb/>
以剛烈受璫禍於時兒從母京師雖僅七齡父之慘兒<lb/>
實親覯也嗚呼痛哉兒雖女子亦嘗側聞古今事陳蕃<lb/>
竇武亦罹閹獄范滂李膺駢死黄門即昭代諸賢或碎<lb/>
首瑾廷或濺血魏手者有矣然未有鍜錬甚厲拷訊越<lb/>
<pb n="KR2k0045_WYG_144-35b"/>
法生備囊頭糊口之酷死為冷壑荒溝之骴如吾父之<lb/>
慘也憶斯之際母女咫尺懸若萬里狴戸凄凄冥城非<lb/>
憯獄吏狺狺獰魍猶慈天路高邈誰為昭雪生平知交<lb/>
摇手閉戸而已兒之母<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>血請代而奸臣欺罔天聽不<lb/>
能仰達遂致吾父烈烈孤忠竟從龍逢比干於地下矣<lb/>
嗚呼痛哉嗚呼痛哉先帝霆除元慝首憐父忠詔諭祭<lb/>
葬吾母艱苦萬里奉櫬南還乃得停柩臥側昕夕哭臨<lb/>
不謂逗延嵗月屢失窆期遂至二十餘年之久耳嗚呼<lb/>
<pb n="KR2k0045_WYG_144-36a"/>
父有子兒之兄也嘗欲哭寃輦下請君恩以慰父於一<lb/>
坏不幸兄早世而事寢父有壻兒之夫也亦嘗欲繼兄<lb/>
之志慰我父於一坏不幸壻亦早世而事又寢十載之<lb/>
間兒以寂寂嫠閨奉老母撫幼孤棲遲壻宅百難叢攻<lb/>
每當火改清明錢飛秋霜之際獨念吾父遺骸泠落庮<lb/>
舍悽蔽荒藤松楸奚望木主未安此心此臆寸寸欲斷<lb/>
兒於斯時蓋欲葬父而不能也屬者宗社弗戒九服染<lb/>
塵窮谷深嵤之内兵燹日尋或言急葬父柩以避不虞<lb/>
<pb n="KR2k0045_WYG_144-36b"/>
然大江以南幾無一片淨地兒於斯時又欲葬父而不<lb/>
忍也兒嘗傷心喪亂寒幃獨泣思吾父生平耿耿為國<lb/>
其吞敵翦賊之志必不灰於九京是乃揮珥鬻鈿佐義<lb/>
旅一朝之餉亦用告於天下忠臣義士曰吾父之志云<lb/>
爾豈料奸臣不察蝎威忽逞兒自誓一死但以吾父未<lb/>
窆之骨拳拳囑老母耳旣又藉父之靈得全身逺害流<lb/>
離瑣尾以至今日幸際新天子重光兒之葬父此其時<lb/>
矣諏吉筮兆執紼引棺以袝父於先人之壠父其許我<lb/>
<pb n="KR2k0045_WYG_144-37a"/>
乎嗚呼無肉魚葬有骨犬銜父寧有身後慮者獨兒不<lb/>
孝上不能效緹縈一疏次不得表虀臼片石下又不能<lb/>
哀毁成禮以終父大事緩急無宜然矣然矣尚何言哉<lb/>
兒半生哀憤無所自容今幸得妥父靈更無復人世想<lb/>
惟忠魂赫赫啓迪後人使兄之子與兒之子皆得早自<lb/>
成立則兄壻未鬯之志或終有可待也嗚呼血泪可枯<lb/>
沈痛靡竭二十餘載有如一日幽顯異路於兹重訣嗚<lb/>
呼哀哉尚饗<lb/>
<pb n="KR2k0045_WYG_144-37b"/>
國朝<lb/>
　　祭陳明府文　　　　　　　　　錢陳羣<lb/>
惟子諒之入人深兮閱日月其焉替當夫子之涖吾邑<lb/>
兮値前政之瘵敝初下車而諏度夫疾苦兮酌民便以<lb/>
立制曰予實父母爾兮非濕束以倚勢條不煩而易守<lb/>
兮仍理竿而掲示外嚴猛而内仁兮禮高年而嘉我子<lb/>
弟彼捍網與躍冶兮久乃歸德而消戾爭旣化而無寃<lb/>
兮受之者曾不知其所自隣境之聞風興起兮賢取則<lb/>
<pb n="KR2k0045_WYG_144-38a"/>
而才亦不忮𦍑忽忽其逾四紀兮奄雙鳧之辭世邑人<lb/>
比之朱邑兮望梧桐而隕涕至今父老之追慕兮薦春<lb/>
菘與秋桂陳羣之幼而尫弱兮角方總而應試邀夫子<lb/>
之藻鑑兮冠千人而拔幟亷予代有清節兮分禄米以<lb/>
相繼命公子以文㑹兮收切劘而砥礪旣就學於京師<lb/>
兮詣取别而三執予袂曰爾驊騮之終得路兮吾老矣<lb/>
其將至申明訓以贈行兮奉一言以為佩抱荆璞而不<lb/>
售兮又十年而顚躓涉章貢以遨遊兮訪邱壠而下拜<lb/>
<pb n="KR2k0045_WYG_144-38b"/>
欵閧市之數椽兮子朝負薪而暮實此寄胡夫子之積<lb/>
善兮而天不厚其裔尋余服官明廷兮辱非據于卿貳<lb/>
提玉尺而衡士兮收此邦之令器告成事以言旋兮敢<lb/>
逶迤以紆轡慚衰白之無善狀兮凜箴規於寤寐望故<lb/>
里而神馳兮余肆惟其好懿古星軺之採風兮必先逮<lb/>
夫清惠矧余邑人之母兮余又身浴乎遺愛潔牲牷以<lb/>
陳詞兮託微忱於丹荔<lb/>
　明府姓陳氏名大宏字質夫建昌府南城縣人以藩<lb/>
<pb n="KR2k0045_WYG_144-39a"/>
　掾入貲除浙之嘉興令時吏尚侵牟獄訟繁興明府<lb/>
　慨然以誠實化導為事聽斷公平不寃不滯邑人比<lb/>
　之況蘇州嘉興與秀水嘉善嵌田一案百餘年來三<lb/>
　邑紳士聚訟不休明府誓於神清理數月衆論帖然<lb/>
　至今思其德立祠祀之乾隆十二年九月<lb/>
經筵講官刑部左侍郎江西正考官嘉興錢陳羣并識<lb/>
　<lb/>
　<lb/>
<pb n="KR2k0045_WYG_144-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江西通志卷一百四十四<lb/>
</p>
<p>
</p>
  </div>
</body>
</text>
</TEI>
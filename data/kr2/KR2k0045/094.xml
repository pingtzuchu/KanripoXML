<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷九十四</head> <lb/>
    <p>
<pb n="KR2k0045_WYG_094-1a"/>
欽定四庫全書<lb/>
　江西通志卷九十四<lb/>
　　人物<hi>二十九</hi>
　　　贑州府<lb/>
　晉<lb/>
朱鎮字世安贑人太康中郡辟主簿不就安貧終身<hi>林志</hi>
陳方期字長年雩都人執親喪以孝稱太康中辟功曹<lb/>
　假寐中若有云無益存亡願擇出處方期瞿然終身<lb/>
<pb n="KR2k0045_WYG_094-1b"/>
　不仕<hi>白志</hi>
　南北朝<lb/>
鄧徳明郡人元嘉末就豫章雷次宗學與韋遙等以博<lb/>
　洽聞嘗作南康記一郡山川竒蹟表識為多足稱文<lb/>
　獻<hi>人物志</hi>
　唐<lb/>
鍾紹京䖍州贑人嗜書畫家藏羲獻真蹟至數百卷以<lb/>
　善書直鳳閣署諸宫殿明堂皆其筆也景龍中為宫<lb/>
<pb n="KR2k0045_WYG_094-2a"/>
　苑總監以平韋氏難拜中書侍郎進中書令越國公<lb/>
　睿宗時改户部尚書出為彭州刺史元宗初復拜户<lb/>
　部尚書改太子詹事再貶懐恩尉累遷少詹事年踰<lb/>
　八十卒<hi>新唐書</hi>
謝俊字朝英贑人力耕養親親殁負土築墳廬其側猛<lb/>
　獸馴伏永泰元年詔旌其門又雩都羅遜父喪廬墓<lb/>
　余孝生割股愈父疾俱稱孝子<hi>安志</hi>
綦母潛字孝通南康人開元進士累官著作郎河嶽英<lb/>
<pb n="KR2k0045_WYG_094-2b"/>
　靈集謂潜詩屹崒峭蒨舉體清秀蕭蕭跨俗云<hi>府志</hi>
賴棐字忱父雩都人乾元進士甲科授崇文館校書郎<lb/>
　不就退居田里大厯初李景暘作邑謂耆舊曰龎統<lb/>
　里號冠蓋鄭元閭稱道徳棐方古人夫復何愧即其<lb/>
　所居號袐書坊又為袐書樓表之<hi>豫章書</hi>
廖融字元素自䖍化卜隠南嶽與逸人任鵠凌蟾王正<lb/>
　已王元共結詩社自號衡山居士湘守楊徽之司諫<lb/>
　張觀嘗訪融山齋贈詩諷其出竟不仕以卒刺史何<lb/>
<pb n="KR2k0045_WYG_094-3a"/>
　承矩葬之其子姓多仕於湖南馬氏故廖於楚最著<lb/>
　云<hi>寧都先賢傳</hi>
馮祥興雩都人與二弟皆武勇尚義唐廣明間黄巢陷<lb/>
　長安傾貲募兵勤王二弟沒於陣祥興累功為將軍<lb/>
　詔遣歸圖盧光稠及境光稠隂遣人刺殺之投屍羅<lb/>
　溪數月不流因旱遺骸露猶有生氣土人神之葬溪<lb/>
　南復為立祠<hi>人物志</hi>
　後五代<lb/>
<pb n="KR2k0045_WYG_094-3b"/>
廖光圖字賛禹文學博贍為時輩所服湖南馬氏辟幕<lb/>
　下奏天䇿府學士與劉禹李宏皋徐仲雅蔡昆韋鼎<lb/>
　釋虚中齊已俱以文藻知名有詩集二卷正圖匡圖<lb/>
　兄弟行也並有名<hi>寧都先賢傳</hi>
　　按豫章書作廖圖者訛考五代史楚世家改廖匡<lb/>
　　圖為光圖以避宋藝祖諱十國春秋有匡圖匡齊<lb/>
　　而無光圖葢匡圗即光圖也正圗别是一人胡震<lb/>
　　亨唐音統籖云匡圗一作正圗者亦訛再考宋史<lb/>
<pb n="KR2k0045_WYG_094-4a"/>
　　藝文志有廖正圖詩一卷廖匡圗家集一卷廖融<lb/>
　　詩集四卷廖邈詩集二卷廖凝詩集七卷寧都魏<lb/>
　　和公謂廖氏家藏集與李氏花萼集韋氏兄弟集<lb/>
　　竇氏聯珠集皆父子伯仲一門之作後世不易得<lb/>
　　云<hi>原跋</hi>
衷愉字叔和本姓哀仕南唐惡其姓也賜之衷姓厯官<lb/>
　監察御史禮部尚書李氏降宋愉恥事二姓棄官歸<lb/>
　隠於東陽巖黄冠野服終身不出<hi>豫章書</hi>
<pb n="KR2k0045_WYG_094-4b"/>
廖偃䖍化人祖爽父匡圖仕皆至刺史偃少倜儻喜竒<lb/>
　節通左氏春秋班固漢書馬殷有國自袐書郎為禆<lb/>
　將戍衡山縣殷子希萼與弟希崇爭國希崇命彭師<lb/>
　暠幽希萼於衡山使甘心焉師暠至衡山偃在焉相<lb/>
　與䕶視希萼甚謹遂築行府奉希萼為衡山王請命<lb/>
　於金陵元宗為出師定楚亂希萼遂入朝偃為部署<lb/>
　輜重尤勤瘁希萼流涕曰非偃盡忠豈能免禍至金<lb/>
　陵授偃左殿直軍使萊州刺史使守道州以備南漢<lb/>
<pb n="KR2k0045_WYG_094-5a"/>
　㑹明州叛潭州亦潰偃所部多潭人中夜作亂偃率<lb/>
　親卒力戰不能支極罵而死元宗下制哀悼贈右領<lb/>
　衛大將軍寧州刺史諡曰節<hi>陸㳺南唐書</hi>
　宋<lb/>
黎仲吉字漢儒寧都人結廬金精山南讀書譚道稱弟<lb/>
　子者百十人淳化中陳殿院薦於朝條陳時務舉賢<lb/>
　良方正進士丙科天禧中叩閽言事忤丁謂授洪州<lb/>
　文學謂罷相召對改袁州户曹解職歸隠稱方外高<lb/>
<pb n="KR2k0045_WYG_094-5b"/>
　人<hi>寧都先賢傳</hi>
王竒字漢謀贑縣人少為縣掾史縣令偶題屏障畫鴈<lb/>
　云隻隻銜蘆背曉霜盡隨鴛鷺立寒塘竒宻續云曉<lb/>
　來漁棹驚飛去書破遥天字一行令竒之因勸之學<lb/>
　後游京師有聲場屋間居李文靖客舍文靖薨於位<lb/>
　真宗臨奠見屏間秋興詩鴈聲不到歌樓上秋色偏<lb/>
　欺客路中宿寺夢回荷葉雨渡江衣冷荻花風問為<lb/>
　誰作左右以竒對召對稱㫖特許殿試既登科有謝<lb/>
<pb n="KR2k0045_WYG_094-6a"/>
　詩曰不拜春官為座主親逢天子作門生官至殿中<lb/>
　侍御史<hi>人物志</hi>
孫長孺字思齊寧都人嗜學好藏書凡經史百家無所<lb/>
　不備大中祥符八年賜五經出身知潯州政尚仁恕<lb/>
　累官太子中允<hi>林志</hi>
陳炳字晦之贑縣人有志聖賢不求聞達結廬崆峒山<lb/>
　中躬耕樂道勤於著述包孝肅拯知端州時過䖍師<lb/>
　事之<hi>人物志</hi>
<pb n="KR2k0045_WYG_094-6b"/>
　　按陳炳所著有文權十卷白雲編二十卷<lb/>
盧世豪光稠五世孫天聖中母沒廬墓簁土為墳廬中<lb/>
　泉湧一虎為守視有巨蛇入墳俄震死縣令陳廷掲<lb/>
　其事於石<hi>明一統志</hi>
劉鈞字子平贑縣人天聖進士調洪州司理讞獄詳平<lb/>
　刑無寃滯性恬素不急榮進郡守余靖每為下榻敬<lb/>
　禮之<hi>人物志</hi>
温革石城人寶元中詣闕上書願捐家貲盡市監書以<lb/>
<pb n="KR2k0045_WYG_094-7a"/>
　惠後學既得請攜書歸建樓貯之闢義館以來逺近<lb/>
　之願學者仍儲廩三級為一郡所稱<hi>林志</hi>
劉炳字韜仲贑縣人慶厯進士弟景維皇祐進士俱為<lb/>
　郎唐介以彈外戚及宰執貶英州朝士以餞贈為諱<lb/>
　炳兄弟與梅堯臣李師中賦詩以贈因得罪免官人<lb/>
　髙其義景維子敏材為廣東提㸃刑獄亦以廉稱<hi>同上</hi>
王鴻字翼道雩都人工隸篆善八分書皇祐中以鄉舉<lb/>
　遊太學再薦省試第一因失韻被黜鴻歸擇邑治之<lb/>
<pb n="KR2k0045_WYG_094-7b"/>
　南四十里泉石清勝築室隠焉目其山曰峿山巖曰<lb/>
　需巖從學者百餘人周茂叔倅郡時以書幣聘掌郡<lb/>
　校不就肥遯四十餘年嘗注太元經今不存<hi>人物志</hi>
孫立節字介夫寧都人師李泰伯友曽子固嘗作春秋<lb/>
　論孫復見之撫卷嘆賞擢皇祐進士王安石行新法<lb/>
　立條例司蘇轍為司屬官以議不合引去安石語立<lb/>
　節曰條例司須得明敏如子者為之立節笑曰當求<lb/>
　勝我者若我輩人亦不肯為是官矣安石嘿然徑起<lb/>
<pb n="KR2k0045_WYG_094-8a"/>
　後為鎮江軍書記監司敬憚之曰是抗丞相不肯為<lb/>
　條例司者移桂州節度判官宜州守王竒與蠻戰死<lb/>
　被㫖鞫行間吏士有罪者經制使謝麟收十二人付<lb/>
　立節按以重辟立節持不可曰獄當論情吏當守法<lb/>
　逗撓不進諸將罪也既伏其辜矣餘人可盡戮乎必<lb/>
　欲以非法斬人則經制自為之麟奏立節拒抗立節<lb/>
　亦奏麟侵獄事刑部竟如立節議十二人得不死蘇<lb/>
　文忠公軾作剛說遺其子勰勴朱文公為之跋寧都<lb/>
<pb n="KR2k0045_WYG_094-8b"/>
　主簿鄭載得刻於學宫<hi>寧都先賢傳</hi>
朱申字維宣雩都人皇祐間有聲太學尤好談兵以憂<lb/>
　歸創青雲閣讀書其中所交皆當世知名士已而居<lb/>
　京師十餘年偃蹇不遇桂帥憐其才用邊勞奏補攝<lb/>
　尉龍平期年而罷居家極貧著邊防兵論百餘篇時<lb/>
　不能用<hi>人物志</hi>
黃炎字晦之雩都人弱冠登甲科試鴈門令新法坐罪<lb/>
　罷平生清介與孔毅甫孫介夫曽子固厚善嘗著安<lb/>
<pb n="KR2k0045_WYG_094-9a"/>
　邦論未竟有㫖差充四川廉訪使復任朝散郎通判<lb/>
　湖州<hi>林志</hi>
鍾棐字子翼贑縣人博學篤行為歐陽永叔尹師魯余<lb/>
　安道曽子固所知然卒不遇隱於田間蘇洵南遊至<lb/>
　䖍棐與弟槩從之游洵不飲酒每為設醴儂智髙叛<lb/>
　嶺南聲搖江右郡守曹觀欲籍民財為戰守備謀於<lb/>
　棐棐曰智髙必不能過嶺無事而籍民民懼且走矣<lb/>
　觀曰如緩急何棐曰同舟遇風胡越可使為左右手<lb/>
<pb n="KR2k0045_WYG_094-9b"/>
　况吾民乎不幸而有急則官與民為一家孰非吾財<lb/>
　者何以籍為觀悟而止蘇軾自海南還訪棐已沒見<lb/>
　其三子相持而泣作哀詞誄之<hi>府志</hi>
曽準字子中贑縣人刻勵經史百家悉手鈔口誦登嘉<lb/>
　祐進士調武功簿攝理獄事抗論不撓知公安縣火<lb/>
　燔民居叩天反風通判臨江慎刑獄芝草生圜扉或<lb/>
　勸以獻曰此偶然耳子弼楙開幾皆為名臣<hi>同上</hi>
李潜字君行興國人治平進士調洪州司理遷太常博<lb/>
<pb n="KR2k0045_WYG_094-10a"/>
　士定皇太妃儀制執父喪足不入私室起復知蘄州<lb/>
　初如京留泗上其子弟請先徃欲貫開封户籍應舉<lb/>
　潜曰求事君而先欺君乎寧遲數年可也嘗知新淦<lb/>
　時鹽法方行望風㫖者多峻急民間破産十居六七<lb/>
　潛獨下令從民便厯官開封尹中書令卒贈開府儀<lb/>
　同三司諡文簡三子朴格楫繼登進士弟渾暨渾子<lb/>
　存皆有時望<hi>同上</hi>
郭峻字次山雩都人熙寧進士調南豐尉時夏侯偁為<lb/>
<pb n="KR2k0045_WYG_094-10b"/>
　令訟盈庭未決㑹提刑毛抗至偁急付峻代為訊㫁<lb/>
　峻呼囚數十至庭下片言折之皆伏薦於朝授袐書<lb/>
　省校書郎令崇仁轉著作郎知南城及洪州時江西<lb/>
　最苦鹽法苛急峻從容不忍病民元豐中僉樞宻院<lb/>
　事卒官孫志康誌其墓<hi>同上</hi>
鍾伷字少游龍南人紹京之後八嵗能屬文元豐進士<lb/>
　釋褐補韶州司理叅軍任滿轉瀛州防禦推官復知<lb/>
　潯州建學造士學者多自逺方至經略使熊伯通以<lb/>
<pb n="KR2k0045_WYG_094-11a"/>
　國士遇之移蘇州改授廣州軍節度推官尋知陽山<lb/>
　考課為天下第一士大夫號為霹靂手自廣移節成<lb/>
　都時安化蠻叛以伷諳練邊事除廣西轉運使乗傳<lb/>
　之官與軍帥籌畫奏罷滇州及延徳軍未幾進師蠻<lb/>
　解圍來降邊圉以寧進龍圖閣學士兼本路安撫管<lb/>
　勾經略使以疾致仕有文集十五卷奏議三卷<hi>人物志</hi>
劉鵬字時舉瑞金人元豐進士為諫議大夫值蔡京用<lb/>
　事連疏論之子舉䕫靖康初知北靖州陷於金死之<lb/>
<pb n="KR2k0045_WYG_094-11b"/>
　<hi>豫章書</hi>
　　按文獻通考載鵬所著有縣務綱目二十卷<lb/>
陽孝本字行先䖍州贑人學博行髙隠於城西通天巖<lb/>
　蘇頌蒲宗孟皆以山林特起薦之蘇軾自海外歸過<lb/>
　而愛焉號之曰玉巖居士嘗直造其室知其不娶戲<lb/>
　以為元徳秀之流孝本自言為陽城之裔故軾詩有<lb/>
　云衆謂元徳秀自稱陽道州隱遯二十年一時名士<lb/>
　多從之遊崇寧中舉八行解褐為國子錄轉博士以<lb/>
<pb n="KR2k0045_WYG_094-12a"/>
　直祕閣歸卒年八十四<hi>宋史</hi>
　　按楊龜山有代䖍守薦陽孝本狀稱許備至林志<lb/>
　　失實白志據史訂正所著有玉巖集<lb/>
孫勰字志康立節子元祐進士授奉寧軍節度推官時<lb/>
　張幾仲為帥精選幕府請行者不一幾仲曰䖍州孫<lb/>
　志康不面諛得斯人庶知吾過遂辟之幾仲移冀州<lb/>
　又與之俱厯鄆州學教授知舒州太和縣累遷至朝<lb/>
　散郎知岳州時湖北新開邊調發他郡文檄旁午勰<lb/>
<pb n="KR2k0045_WYG_094-12b"/>
　呼里中豪右出檄於懐授之曰吾不以付吏特寛為<lb/>
　期期而不至者罰當倍衆許諾軍需告辦岳陽先經<lb/>
　火灾譙門兩觀鞠為灰燼勰登城嘆曰岳陽樓以偉<lb/>
　麗聞天下今委於墟莽守臣罪也出所錫度牒若干<lb/>
　與虞人所獻山林巨材鼎新之不踰期壯峙如昔後<lb/>
　請祠提㸃崇福宫歸有田在陳遂移家以終讀書無<lb/>
　不貫穿文詞典雅有兩漢風善作古篆秦漢而下不<lb/>
　取也有文集若干卷<hi>府志</hi>
<pb n="KR2k0045_WYG_094-13a"/>
　　按孫勰事林志不詳據贑州新志謂采蘇過撰孫<lb/>
　　志康墓志補入叔黨斜川集今失傳不知此篇從<lb/>
　　何而得所當亟錄者也<hi>原跋</hi>
孫勴字志舉勰弟博學工詩蘇子瞻自海外歸過䖍贈<lb/>
　孫志舉詩有云小孫又過我歡若平生親清詩五百<lb/>
　言句句皆絶倫其推奬如此<hi>采東坡集撰</hi>
　　按孫勴兄弟人物志不載東坡知貢舉在元祐三<lb/>
　　年勰其所得士東坡贈志舉詩中所謂孫郎表獨<lb/>
<pb n="KR2k0045_WYG_094-13b"/>
　　立霞㦸交重闉連枝皆秀傑英氣推伯仁蓋指其<lb/>
　　兄勰所云小孫則指勴也<hi>原跋</hi>
胡埜字徳林寧都人師事孫立節居喪廬墓哀毁不勝<lb/>
　與立節子勰同業太學念兄老歸侍開義館長春谷<lb/>
　藏書萬卷延名士使族子弟受學焉大觀中舉八行<lb/>
　政和八年登進士厯婺州教授寇陷城舉家被害著<lb/>
　有諸經講義<hi>安志</hi>
　　按安志尚載有瑞金龔彭壽亦以孝聞<lb/>
<pb n="KR2k0045_WYG_094-14a"/>
李朴字先之䖍之興國人紹聖進士調臨江司法叅軍<lb/>
　移西京國子監教授程頤獨許之移䖍州教授以嘗<lb/>
　言隆祐太后不當廢處瑶華宫有詔推鞫忌者欲擠<lb/>
　之死使人危言動之朴泰然無懼色旋追官勒停㑹<lb/>
　赦注汀州司户徽宗即位右司諫陳瓘薦朴有㫖召<lb/>
　對首言熙寧元豐以來政體屢變一二大臣互相排<lb/>
　擊失今不治至不可勝救又言今士大夫之學不求<lb/>
　諸已而惟王氏是聴敗壊心術莫大於此蔡京惡之<lb/>
<pb n="KR2k0045_WYG_094-14b"/>
　復出為䖍州教授又嗾言者論朴學術不正不當預<lb/>
　師儒罷為四㑹令改知清江欽宗即位半嵗凡五遷<lb/>
　至國子祭酒髙宗初除祕書監趣召未至卒贈寶文<lb/>
　閣待制自志其墓曰以天為心以道為體以時為用<lb/>
　其可已矣所著有章貢集二十卷<hi>宋史</hi>
曽楙字叔夏贑縣人準次子元符進士紹興中知福州<lb/>
　拒偽楚命表髙宗勸進扈從隆祐太后至䖍軍民囂<lb/>
　亂賴以撫定累官吏部尚書著有内外制東宫日記<lb/>
<pb n="KR2k0045_WYG_094-15a"/>
　<hi>林志</hi>
尹天民字先覺㑹昌人由太學博士出知果州相如縣<lb/>
　時王黼得政黼舊在太學乃天民所隸齋生也有勸<lb/>
　天民徃謁者天民笑曰見王丞相豈不得好官但恐<lb/>
　為地下顔閔所笑後除侍講不就<hi>豫章書</hi>
曽開字天游崇寧進士累遷國子司業起居舍人權中<lb/>
　書舍人草制多所論駁忤時相意左遷監大寧鹽井<lb/>
　建炎初復知潭州再知平江府廣東安撫使復以中<lb/>
<pb n="KR2k0045_WYG_094-15b"/>
　書舍人召進寶文閣待制知鎮江府兼沿江安撫使<lb/>
　召為刑部侍郎遷禮部時秦檜主和議開當草國書<lb/>
　檜慰以温言曰主上虚執政以待開曰儒者所爭在<lb/>
　義茍為非義髙爵厚祿弗願也願聞所以事敵之禮<lb/>
　檜曰若髙麗之於本朝耳開曰主上以聖徳登大位<lb/>
　民臣之所推戴柰何自卑辱至此非開所敢聞也又<lb/>
　引古誼折之檜怒曰侍郎知故事檜獨不知耶他日<lb/>
　又至政事堂問計安出檜曰聖意已定尚何言公自<lb/>
<pb n="KR2k0045_WYG_094-16a"/>
　取大名而去檜苐欲濟國事耳時詔侍從臺諫集議<lb/>
　開上疏謂當脩徳立政嚴於為備檜曰此事大係安<lb/>
　危開曰今日不當說安危只當論存亡㑹胡銓上封<lb/>
　事詆檜亟稱開由是罷以寶文閣待制出知婺州尋<lb/>
　提舉太平觀知徽州以病免閒居十餘年卒七十一<lb/>
　檜死始復待制致仕開嘗從游酢學與劉安世交故<lb/>
　臨大節而不可奪如此<hi>宋史</hi>
曽幾字吉甫其先贑州人徙河南府兄弼提舉京西南<lb/>
<pb n="KR2k0045_WYG_094-16b"/>
　路學事按部溺死無後特命幾將仕郎試吏部賜上<lb/>
　舍出身擢國子正除校書郎林靈素得幸作符書號<lb/>
　神霄錄朝士爭趨之幾與李綱傅崧卿皆不徃視久<lb/>
　之為應天少尹靖康初提舉淮東茶鹽髙宗即位提<lb/>
　舉湖北江西提刑又改浙西㑹兄開為禮部侍郎與<lb/>
　秦檜力爭和議檜怒開去幾亦罷逾月除廣西轉運<lb/>
　副使徙京南路請間得崇道觀僑居上饒七年檜死<lb/>
　起知台州召對以疾辭除直祕閣歸故治未幾復召<lb/>
<pb n="KR2k0045_WYG_094-17a"/>
　對時帝懲檜擅權之弊方開言路應詔者衆幾懼有<lb/>
　獲罪者先事陳之帝大恱授祕書少監幾承平時已<lb/>
　為館職去三十八年而復至須鬢皓白衣冠偉然每<lb/>
　㑹同舍多談前輩言行臺閣典章薦紳推重焉詔修<lb/>
　神宗寶訓書成權禮部侍郎兄楙開皆嘗貳春官幾<lb/>
　復為之人以為榮引年請謝上曰卿氣貌不𩔖老人<lb/>
　姑為朕留謝曰臣無補萬一惟進退有禮尚不負陛<lb/>
　下㧞擢上閔勞以事除集英殿修撰又三年陞敷文<lb/>
<pb n="KR2k0045_WYG_094-17b"/>
　閣待制金入塞中外大震帝定議親征有欲遣使詣<lb/>
　敵求緩師者幾疏言増幣請和無小益有大害為朝<lb/>
　廷計正當嘗膽枕戈專務節儉經武外一切置之如<lb/>
　是雖北取中原可也且前日詔諸將傳檄數金君臣<lb/>
　如叱奴隸何辭可與之和耶帝壯之孝宗受禪幾又<lb/>
　上疏數千言將召屢請老乃遷通奉大夫致仕擢其<lb/>
　子逮為浙西提刑以便養卒年八十二諡文清初佐<lb/>
　應天時諫官劉安世亡恙學禁方厲無敢窺其門者<lb/>
<pb n="KR2k0045_WYG_094-18a"/>
　幾獨從之談經論事又從胡安國游其學益粹為文<lb/>
　純正雅健詩尤工有經說二十卷文集三十卷二子<lb/>
　逢仕至司農卿逮終敷文閣待制而逢最以學稱<hi>同上</hi>
　　按曽幾其先贑人據史傳其徙河南當非一世幾<lb/>
　　曽僑居上饒茶山寺七年未聞一至贑上也向來<lb/>
　　志書皆援其父子兄弟入贑州人物姑仍之<hi>原跋</hi>
鍾岳字堯俞雩都人政和進士為桂陽令任滿不赴調<lb/>
　編修唐稷嘗曰只今文行似此翁者絶少丞相周必<lb/>
<pb n="KR2k0045_WYG_094-18b"/>
　大兄弟俱從游焉岳素不殖生産清貧苦節至無室<lb/>
　廬可居<hi>林志</hi>
唐稷字堯弼㑹昌人政和進士授樞宻院編修官自號<lb/>
　硏岡居士著有硏岡集胡銓志其墓<hi>豫章書</hi>
王質字景文興國人善屬文遊太學與九江王阮齊名<lb/>
　著論五十篇言厯代君臣治亂謂之朴論中紹興進<lb/>
　士召試館職不就張浚都督江淮辟為屬入為太學<lb/>
　正忌者共讒質年少好異論遂罷去㑹虞允文宣撫<lb/>
<pb n="KR2k0045_WYG_094-19a"/>
　川陜辟質偕行一日令草檄契丹文援毫立就允文<lb/>
　起執其手曰景文天下才也入為勅令所刪定官遷<lb/>
　樞宻院編修允文當國孝宗命擬進諫官以質鯁亮<lb/>
　不回且文學推重於時可右正言時中貴用事多畏<lb/>
　憚質隂阻之出通判荆南改吉州皆不行奉祠居山<lb/>
　絶意祿仕<hi>同上</hi>
　　按王質奏疏剴切明快通達國體郭青螺稱其文<lb/>
　　不下賈誼陸䞇為豫章第一今其集世不傳所上<lb/>
<pb n="KR2k0045_WYG_094-19b"/>
　　孝宗封事一篇反覆二千餘言載豫章書中文多<lb/>
　　不具錄<hi>原跋</hi>
郭杞字堯章雩都人峻曽孫隆興進士為翁源令縣闕<lb/>
　尉寇犯境杞代尉督兵迎敵賊遂成擒提刑楊萬里<lb/>
　奏薦改承事郎賜章服知南康縣後僉判陜州為人<lb/>
　剛峭家無餘資與當時名士樓鑰黄仁傑相友善尤<lb/>
　為萬里所知<hi>人物志</hi>
曽興宗字光祖寧都人乾道七年舉解試特奏名授肇<lb/>
<pb n="KR2k0045_WYG_094-20a"/>
　慶推官慶元初禁偽學興宗以嘗師事朱熹罷歸築<lb/>
　室篔簹谷號唯菴自信益堅未嘗少挫敦行古禮四<lb/>
　方從學者日衆朱子沒心喪三年所為詩文多温厚<lb/>
　典則<hi>寧都先賢傳</hi>
李謙字和卿朴從孫少承家學淳熙進士為安福縣尉<lb/>
　累官太常寺丞提舉浙東值嵗饑賑濟有方遷左司<lb/>
　郎中再遷左司諫光寧間上封事義氣激烈趙汝愚<lb/>
　讀之曰臺諫手也吕祖謙以直節被竄謙贈以詩因<lb/>
<pb n="KR2k0045_WYG_094-20b"/>
　忤韓侂胄罷歸築圃雲峰以居有文集四十卷<hi>林志</hi>
繆瑜字珍叟龍南人淳熙進士為進賢令有守有為民<lb/>
　甚徳之工於詩為人所膾炙劉後村詩話云余筮仕<lb/>
　江西繆瑜以詩來謁其調官一聫云有客去遊丞相<lb/>
　宅無人來問孝廉船襟度俊逸乃爾著有崆峒集<hi>人物</hi>
　<hi>志</hi>
陳敏字元功石城人父皓以破贑賊李仁功補官至承<lb/>
　信郎敏身長六尺餘精騎射以薦擢閤門祇候時閩<lb/>
<pb n="KR2k0045_WYG_094-21a"/>
　地多寇殿司兵徃戍率不習水土至是始募三千兵<lb/>
　置左翼軍以敏為統制漳州駐劄敏按諸郡要害凡<lb/>
　十有三處悉分兵扼之盜發輙獲贑州齊述據城叛<lb/>
　敏聞之不俟命領所部馳七日徑抵贑圍其城踰月<lb/>
　朝廷命李耕以諸路兵至破之累功封武功縣男領<lb/>
　興州刺史除破敵軍統制尋丁母憂起復以所部駐<lb/>
　太平州金主亮來攻成閔為京湖路招討使以敏軍<lb/>
　隸之軍於荆漢間敏說閔曰金人精騎悉在淮汴都<lb/>
<pb n="KR2k0045_WYG_094-21b"/>
　必無守備若由陳蔡徑擣大梁潰其腹心此救江淮<lb/>
　之術也不聴從閔還駐廣陵時金兵尚未渡淮敏又<lb/>
　說閔邀其歸師復不聴敏遂移疾歸姑熟孝宗即位<lb/>
　張浚宣撫江淮奏敏為神勁軍統制朝廷遣李顯忠<lb/>
　北伐浚欲以敏偕行敏曰盛夏興師非時且金人重<lb/>
　兵皆在大梁我客彼主勝負之勢先形矣願少緩浚<lb/>
　不聴令敏屯旴眙顯忠至符離果失律敏遂入泗州<lb/>
　守之金人議和詔敏退守滁陽敏謂滁非受敵之所<lb/>
<pb n="KR2k0045_WYG_094-22a"/>
　改戍髙郵兼知軍事與金人戰射陽湖敗之遷宣州<lb/>
　觀察使召除主管侍衛步軍司公事居嵗餘敏抗章<lb/>
　乞以故部之兵再戍髙郵乃升為都統制兼知髙郵<lb/>
　軍事仍賜築城屯田之費敏至郡板築髙厚皆増舊<lb/>
　制自寶應至髙郵按其舊作石䃮十二所自是運河<lb/>
　通泄無衝突患四年北界人侍旺叛於漣水軍宻<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>
　本朝稱結約山東十二州豪傑起義以復中原上以<lb/>
　問敏敏曰旺欲假吾國威以行刼爾必不能成事願<lb/>
<pb n="KR2k0045_WYG_094-22b"/>
　勿聴適屯田統領官與旺交通旺敗金有間言上知<lb/>
　非敏罪乃召敏為左驍衛上將軍言事者議欲戍守<lb/>
　清河口敏言金兵每出清河必遣人馬先自上流潜<lb/>
　渡今欲必守其地宜先修楚州城池蓋楚州為南北<lb/>
　襟喉彼此必争之地長淮二千餘里河道通北方者<lb/>
　五清汴渦潁蔡是也通南方以入江者惟楚州運河<lb/>
　耳北人艦自五河而下將謀渡江非得楚州運河無<lb/>
　縁自達願朝廷留意及是再出守髙郵乃詔與守臣<lb/>
<pb n="KR2k0045_WYG_094-23a"/>
　左祐同城楚州祐卒遂移守楚州北使過者觀其雉<lb/>
　堞堅新號銀鑄城以歸正人二百家逃歸降授忠州<lb/>
　團練使罷為福建路總管改江西路總管贑州駐劄<lb/>
　月餘朝廷命徃福州揀軍又命還豫章再除武鋒軍<lb/>
　都統制兼知楚州復光州觀察使以疾卒<hi>宋史</hi>
劉十六郎瑞金人兄弟三人素負勇敢建炎中金人侵<lb/>
　江西峒寇李鐵面乗亂擾䖍岳飛奉詔討賊十六郎<lb/>
　昆弟願自効屢立戰功竟沒於陣<hi>林志</hi>
<pb n="KR2k0045_WYG_094-23b"/>
曽集字致虚楙孫紹熙間知南康軍事勤理庶政篤信<lb/>
　仁賢慕髙安劉渙之為人修其基割公田以奉祀朱<lb/>
　元晦稱其為政知所先後云<hi>人物志</hi>
曽松字堅伯幾從孫仕至江西帥叅嘉定中寓居建陽<lb/>
　縣東北有山曰竹原為劉勉之舊隱處朱子問道之<lb/>
　所也松慨想陳迹有志尚友作樂斯菴於其旁居之<lb/>
　友人黄榦為之記<hi>同上</hi>
嚴宗字伯宗贑縣人寶慶進士為上髙主簿士人多從<lb/>
<pb n="KR2k0045_WYG_094-24a"/>
　之游秩滿受代漕臺以試官闕留之校文寓蕭寺有<lb/>
　富家子以五十萬鬻舉者因寺僧以請宗召其人面<lb/>
　叱之曰三嵗大比公卿大夫繇此途出汝輩不潜心<lb/>
　力學乃欲以賄得之乎縛汝詣吏恐人謂我沽名姑<lb/>
　已之其人漸沮退即日白漕司乞迴避人咸服其公<lb/>
　廉<hi>同上</hi>
謝陟明字彦升贑縣人學有志操家貧遭母喪停柩未<lb/>
　葬隣偶失火勢且延燒陟明抱柩痛哭不忍離誓與<lb/>
<pb n="KR2k0045_WYG_094-24b"/>
　俱焚隣人競來赴救乃得俱全州郡辟舉皆不就<hi>同上</hi>
曽原一字子實興宗孫舉於鄉嘗與從弟原郕同師廬<lb/>
　陵楊伯子紹定庚寅避亂鍾陵與戴石屏諸賢結江<lb/>
　湖吟社及歸偕其叔父益之傾資産築城以禦寇隠<lb/>
　蒼山構萬松亭有詩號蒼山集人多宗之寧都古稱<lb/>
　詩國今東城搆詩巷相傳為二曽廬處<hi>寧都先賢傳</hi>
蕭立等字斯立寧都人淳祐進士知南城縣厯南昌推<lb/>
　官辰州判有惠政遭世亂歸隠蕭田自放於詩著有<lb/>
<pb n="KR2k0045_WYG_094-25a"/>
　氷厓集羅倫序之謂南渡以後髙品也<hi>同上</hi>
陳繼周字碩卿寧都人淳祐三年貢於鄉授廉州司法<lb/>
　南豐縣知錄藤州觀察推官知永豐衡陽二縣辟江<lb/>
　東提㸃刑獄幹辦公事未上㑹詔徵勤王文天祥方<lb/>
　守贑州造繼周問計繼周慨然為言閭里豪傑子弟<lb/>
　與凡起兵之處方略甚詳於是留繼周幕中晝夜調<lb/>
　度繼周雖弱不勝衣而年徳有以服人人士視為父<lb/>
　兄進止疾徐惟指呼無敢先後詔改繼周合入官帶<lb/>
<pb n="KR2k0045_WYG_094-25b"/>
　行監文思院差充江淛置司主管機宜所部夜襲元<lb/>
　兵於南柵門殺傷相當質明猶戰渇赴水死<hi>宋史</hi>
　　按寧都先賢傳碩卿作顧卿又云天祥之臨安繼<lb/>
　　周率義士歐陽冠侯等二十三家及長子逢父次<lb/>
　　子榘以從逢父以所部襲元兵於南柵門及天祥<lb/>
　　使北營有㫖罷兵繼周父子領衆歸則贑已失守<lb/>
　　矣景炎初以繼周知南安軍元總管楊仔襲繼周<lb/>
　　殺之并殺逢父事聞諡繼周忠節榘從天祥於江<lb/>
<pb n="KR2k0045_WYG_094-26a"/>
　　嶺之間竟死潮陽云<hi>原跋</hi>
胡希章興國人嘉泰進士授起居舍人上疏言天變請<lb/>
　黜賈似道謫荆州令後以葉夢鼎薦守建康沿江制<lb/>
　置副使賑饑修學選將練兵以恢復中原為巳任咸<lb/>
　淳庚午疏請兵援襄陽不許尋以疾致仕<hi>府志</hi>
曽逢龍寧都人慶元進士咸淳末為新㑹令政務化民<lb/>
　有古循良風每以節概自許景炎元年六月元吕師<lb/>
　䕫寇廣州制置使舉逢龍判韶州將兵禦之南雄力<lb/>
<pb n="KR2k0045_WYG_094-26b"/>
　戰師潰乃正衣冠自縊死事聞詔贈龍圖閣學士<hi>廣東</hi>
　<hi>名宦志</hi>
尹玉寧都人以捕盜功為贑州三砦巡檢秩滿家居從<lb/>
　文天祥勤王天祥至平江調玉同淮將張全拒元兵<lb/>
　戰於伍牧全軍敗先遁諸軍皆散惟玉殘軍五百殊<lb/>
　死戰玉手殺數十人箭集於身如蝟毛援絶力屈遂<lb/>
　被執橫四鎗於其項以挺擊之死餘兵皆夜戰死無<lb/>
　一降者生還止四人贈玉濠州團練使官其二子賜<lb/>
<pb n="KR2k0045_WYG_094-27a"/>
　田二頃恤其家<hi>宋史</hi>
陳子敬贑州人以貲雄鄉里嘗從文天祥遊天祥閫汀<lb/>
　州子敬募集民兵屯皁口據下流及天祥攻贑子敬<lb/>
　與合謀忠效甚著空坑兵敗復聚兵屯黄塘連結山<lb/>
　砦不降元軍以重兵襲其砦砦潰子敬不知所終<hi>同上</hi>
鍾克俊龍南人伷孫國學上舍生聞三宫北遷糾集義<lb/>
　旅知勢不可為登馬祖巖遥望中原悲歌賦詩有自<lb/>
　許有身埋漢土終憐無淚哭秦廷之句遂赴龍頭江<lb/>
<pb n="KR2k0045_WYG_094-27b"/>
　而死<hi>人物志</hi>
陳琚字奉先敏曽孫倜儻有英概官襄陽帥府屬吕文<lb/>
　煥以城降元琚爭之弗得率妻子偕死弟瓊字昭先<lb/>
　官懐仁令元兵壓安慶路守者風靡懐仁城陷瓊偕<lb/>
　妻子死之<hi>府志</hi>
　元<lb/>
孫登龍字壽甫寧都人宋咸淳丁夘舉省試入元被薦<lb/>
　為南安學正慶逺南丹安撫司教大徳中遷歸仁州<lb/>
<pb n="KR2k0045_WYG_094-28a"/>
　同知以仲子輔臣貴贈安樂郡侯呉草廬稱其行懿<lb/>
　文淳蕭士贇亦稱其富於學而不矜<hi>府志</hi>
劉明徳字作林贑縣人至正庚寅赴省試慷慨言時務<lb/>
　落第感憤歸益閉户讀書不衰廣東宣慰使興都刺<lb/>
　薦為雷州路儒學教授規條戒訓率先諸生善於其<lb/>
　職授慶元路總管府經厯未幾東境盜起勢摇郡邑<lb/>
　遂解印歸灌園為終老計卒年僅三十九士林惜之<lb/>
　<hi>人物志</hi>
<pb n="KR2k0045_WYG_094-28b"/>
蕭士贇字粹可立等仲子篤學工詩與呉文正公友善<lb/>
　著詩評二十餘篇及氷崖集李白詩補註行於世<hi>白志</hi>
王竹逸蕭極初皆贑縣人力學攻詩賦自幼為同社友<lb/>
　喜購先賢墨跡當元季之亂二人間闗險阻未嘗少<lb/>
　離凡憂愉感遇悉見於詩名聫輝集<hi>人物志</hi>
鍾柔字元剛宋忠臣克俊之子父殁時甫一嵗祖母呉<lb/>
　氏母劉氏挾之走南雄及長歸從鄉先達劉震游融<lb/>
　貫經史下筆頃刻千言閫帥廉訪交薦之署廣東雷<lb/>
<pb n="KR2k0045_WYG_094-29a"/>
　州學正辭歸講授從者數百人咸推尊曰一峰先生<lb/>
　所著有諸經纂說易詩書衍義及敝帚集<hi>宋學士集</hi>
劉君賢雩都人以教授為業府判王榮髙其義上書薦<lb/>
　之君賢堅不仕所著有昌雩集<hi>林志</hi>
孫伯顔字元晉立節九世孫家世寧都少開敏年十五<lb/>
　遊上京讀䝉古書而好之遂工譯語至元中考授京<lb/>
　畿運判移提舉廣東市舶琛貝山積不以自汚部使<lb/>
　者薦其才擢肇慶路總管兼勸農事多倣古法以為<lb/>
<pb n="KR2k0045_WYG_094-29b"/>
　治以疾謝事卒<hi>府志</hi>
孫良臣弟正臣贑人以文學世家良臣仕至淄萊萬户<lb/>
　府經厯正臣仕至吉水州知州蔡五九攻城良臣昆<lb/>
　弟竭貲財募丁壯禦之甚力卒保障鄉閭泰定初召<lb/>
　正臣賜衣冠歸以壽終旌其門曰義門<hi>豫章書</hi>
温春甫寧都人延祐乙夘蔡五九攻城春甫應詔率義<lb/>
　兵討賊臨陣突出中矢歿事平贈千戶<hi>死義傳</hi>
孫輔臣登龍子以文學舉初為大都䕶府知印五遷至<lb/>
<pb n="KR2k0045_WYG_094-30a"/>
　湖南宣慰司元帥陞資善大夫廣西廉訪使每有政<lb/>
　聲江西行省叅政全普菴撒里榜其居曰忠義之門<lb/>
　<hi>豫章書</hi>
鍾恕字以行龍南人柔子至正鄉貢進士署濂溪書院<lb/>
　山長不赴篤學勵行不墜家聲<hi>人物志</hi>
謝煥字君章寧都人好學工詩倜儻尚氣節遊京師達<lb/>
　官貴人咸折節爭為推轂與人交不為茍合議論不<lb/>
　肯詘人下嘗於諸王前引巵酒為壽王坐飲不為禮<lb/>
<pb n="KR2k0045_WYG_094-30b"/>
　煥曰布衣以分則賤以道則尊王宗室重臣能致禮<lb/>
　於僕則尊賢下士之名王有之王為避席以飲嘗同<lb/>
　授經郎危素謁時貴素謙退不敢上坐煥笑曰吾布<lb/>
　衣也貴賤之際無所嫌遂坐上坐其豪俠自負𩔖如<lb/>
　此卒時年四十有一<hi>王忠文集</hi>
劉元杰石城人倜儻有器識少遇異人授以風角鳥占<lb/>
　之術因解兵法至正十二年四万兵戈雲擾元杰憤<lb/>
　然起義兵團結於通大寨據險以守賊攻四旬不破<lb/>
<pb n="KR2k0045_WYG_094-31a"/>
　邑人賴之<hi>白志</hi>
廖人俊元末父死於寇母被掠人俊七嵗獨與祖母陳<lb/>
　氏居既長焚香日夕籲天願知父骨所在久之若有<lb/>
　指導之者竟得於叢冢間收而瘞之又聞母在滄州<lb/>
　徒步徃求至則已物故欲負骨歸葬異父弟不許乃<lb/>
　刻母像歸祔父冢祖母陳孀居七十一年壽九十有<lb/>
　九人俊事之以孝聞詔旌其門曰孝節賜衣帽絛環<lb/>
　寶鈔翰林呉澄掲傒斯為詩文紀之<hi>寧都先賢傳</hi>
<pb n="KR2k0045_WYG_094-31b"/>
　明<lb/>
吕復字仲善興國人洪武初以文學徵為國學典膳時<lb/>
　修元史闕順帝三十六年事無考遣使十一人分行<lb/>
　天下以北平乃元氏故都山東亦號重鎮命復乘驛<lb/>
　徃凡詔令章疏拜罷奏請布在方冊者悉輯之或涉<lb/>
　番書則譯而成文若乘輿巡幸宫中隠諱時政善否<lb/>
　民俗歌謡以至忠孝亂賊灾祥之屬㒺不備載赴山<lb/>
　東亦如之已而續成史四十八卷以功陞太常典簿<lb/>
<pb n="KR2k0045_WYG_094-32a"/>
　尋遣祭皇陵進卿坐事謫佃鳳陽未幾復原官卒子<lb/>
　叔素<hi>人物志</hi>
　　按豫章書吕復所著有采史目錄北遊集與泰和<lb/>
　　周是修劉子髙蕭子明俱有唱和詩<lb/>
劉承直字宗弼贑縣人元至正進士厯潮州同知入明<lb/>
　被薦召對太祖竒其才識詔即元集慶路學為國子<lb/>
　學拜金華許存仁為祭酒承直為司業承直為人剛<lb/>
　正面折人過立䂓條以束諸生誘掖奬勵一時學者<lb/>
<pb n="KR2k0045_WYG_094-32b"/>
　敬業樂羣多躋顯仕每朝上呼諸生試所業有通悟<lb/>
　者輒召承直褒賞出為浙江僉事時承元亂用法嚴<lb/>
　重按浙三年以疾乞歸家在崆峒山陽自稱崆峒雪<lb/>
　樵學士宋濂為賦<hi>人物志</hi>
　　按王忠文禕崆峒山房記稱宗弼之曽大父蒼崖<lb/>
　　先生建精舍曰登雲集師友與子弟講學世以文<lb/>
　　學名至宗弼益自奮元時贑人第進士者自宗弼<lb/>
　　始云蒼崖先生名不著記中亦不署宗弼名府志<lb/>
<pb n="KR2k0045_WYG_094-33a"/>
　　作劉丞直未詳孰是<lb/>
鍾磐字希仁興國人潜心經史博洽古今元泰定間教<lb/>
　授成都人才多所成就又教民耕種之利民感其惠<lb/>
　立生祠祝之明初當道交薦特遣行人趙彦可捧勅<lb/>
　書賜磐禮幣徵赴闕道卒<hi>府志</hi>
曽魯山贑縣人元時舉孝廉嘗官於潮後絶意仕進明<lb/>
　太祖遣將略定南服過贑強起之魯山以野服見不<lb/>
　克辭即日就道南中聞其至率先歸<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>以功擢潮州<lb/>
<pb n="KR2k0045_WYG_094-33b"/>
　太守<hi>林志</hi>
吕叔素名鎖住事父母甚孝父沒與弟叔熙叔寅廬墓<lb/>
　母沒亦如之洪武乙夘奏旌<hi>豫章書</hi>
凌吉龍南人洪武七年以文學科徵為刑部司門郎中<lb/>
　持法明允獄無遁情已具成案即有力者弗能奪人<lb/>
　服其公<hi>同上</hi>
唐均弼字明輔安逺人國初以文行受知於學士宋濂<lb/>
　薦補本學教諭力行教化増闢學舍以居生徒士習<lb/>
<pb n="KR2k0045_WYG_094-34a"/>
　為之一變以老謝事歸捐俸餘置義田以惠宗族<hi>同上</hi>
彭舜榮與弟勝達以忠信服人偽漢熊天瑞攻城守將<lb/>
　遁走舜榮兄弟結蔡必達等畫計堅守城賴以全比<lb/>
　大明兵至同温徳中盧舜元等舉州歸欵<hi>寧都先賢傳</hi>
温徳中寧都人至正壬辰盜起偕弟致中允中起義兵<lb/>
　保障一境致中陷陳被執不屈遇害徳中暨諸弟竟<lb/>
　擒渠賊以復仇甲辰明兵至贑兄弟倡率歸附<hi>林志</hi>
管貞字源清寧都人洪武進士授陽穀縣丞寇至竭力<lb/>
<pb n="KR2k0045_WYG_094-34b"/>
　以禦不克被執罵賊而死<hi>寧都先賢傳</hi>
陳復原<hi>一作寮</hi>本姓李雩都人洪武中由監生任廣西平<lb/>
　南縣主簿陞本縣丞值猺寇掠鄉廂復原帥兵迎敵<lb/>
　戰於蛇黄岡躍馬直前斬首十餘級中毒矢斃城中<lb/>
　人力戰賊乃奔走事平立廟祀之<hi>人物志</hi>
陳勉字希進寧都人永樂進士授御史清賦浙江尋命<lb/>
　巡按有平倭功寧波衛軍盜糧連坐者五百餘人疏<lb/>
　請多所寛釋陞廣東副使召入為左副都御史扈從<lb/>
<pb n="KR2k0045_WYG_094-35a"/>
　天壽山上欲出畋宻雲勉疏謂民以食為天春深獵<lb/>
　必傷稼上止毋行及親征漢庶人留守京城勉與尚<lb/>
　書蹇義等建議増定賞格并給帳房布疋軍士大恱<lb/>
　上以勉知兵改勅從駕凱旋賜賚甚厚宣徳癸丑命<lb/>
　征㑹昌長河洞至則論以恩威賊首朱南鄭就撫議<lb/>
　置守禦及巡司景泰元年陞南京右都御史掌院事<lb/>
　乞休<hi>寧都先賢傳</hi>
李旭字彦昇贑縣人永樂二年貢入太學時上欲清查<lb/>
<pb n="KR2k0045_WYG_094-35b"/>
　賦役黄冊考選國子生三百人首推旭有幹才令總<lb/>
　其事以慎勤稱㫖除權監察御史出按福建踰年扈<lb/>
　從巡狩北京貴州新設省一切創始事宜遣旭勘覈<lb/>
　已又遣督造臨清倉厫具有成績陞湖廣按察使尋<lb/>
　調山東陞湖廣左布政使正統初請老以壽終<hi>人物志</hi>
郭端字季正雩都人以貢入太學授行人選御史巡按<lb/>
　廣東劾奏鎮守内監雷春及靖江輔國將軍所為不<lb/>
　法皆伏辜繼巡雲南有稱假御史者迭擾閩廣湖湘<lb/>
<pb n="KR2k0045_WYG_094-36a"/>
　間端捕得其人於延平永樂中命按兩廣併監軍考<lb/>
　績陞山東僉事尋改交阯以黎利陷昌江總兵成山<lb/>
　侯王通等暨端皆繫詔獄九年宥復原官卒<hi>府志</hi>
黄閏字期餘信豐人永樂進士改翰林庶吉士聲動館<lb/>
　閣同進者忌之在院九載左遷儀隴令吏民不敢欺<lb/>
　號為鐵知縣卒於官年僅三十一所著有竹居吟槀<lb/>
　<hi>同上</hi>
余寛字仲仁贑縣人永樂庚子鄉薦初授金華知縣復<lb/>
<pb n="KR2k0045_WYG_094-36b"/>
　除沙縣時因鄧茂七之亂邑遭屠燼百里盡為榛莽<lb/>
　寛至重建公署招集流亡鎮守刑部侍郎薛希璉一<lb/>
　切倚賴之寛亦殫思竭力為之經理閭井粗復舊觀<lb/>
　父子妻孥始得保聚竟以勞瘁卒官<hi>同上</hi>
湯衡瑞金人永樂中由貢知休寧擢中府都事復出知<lb/>
　昌化慈惠愛民勁直不撓時撫黎土官桀鷔與縣官<lb/>
　抗深為民害衡奏革土官黎人仍統於州縣自後地<lb/>
　方乃安<hi>人物志</hi>
<pb n="KR2k0045_WYG_094-37a"/>
孫紹字復先寧都人宣徳中以經明行修為縣令袁才<lb/>
　輔所薦授本縣訓導未任丁憂遂絶意仕進從陶瑾<lb/>
　學瑾卒於官遺二穉孫無所歸紹為之構室割田以<lb/>
　資日給人咸義之<hi>同上</hi>
宋策贑縣人質直敦行誼教授鄉閭自號梅溪隱者宣<lb/>
　徳癸丑膺懐才抱徳薦不就嘗作雪窗四友吟以自<lb/>
　適子必明亦有父風<hi>同上</hi>
黄徳温字伯理信豐人正統進士英廟北狩時有内侍<lb/>
<pb n="KR2k0045_WYG_094-37b"/>
　為王振黨者旁叱言官於監國前徳温與朝士同憤<lb/>
　廷批殺之血涴朝衣初選考功主事起復補兵部武<lb/>
　選抗疏劾武臣怙勢求遷者戎政一清以事出判鎮<lb/>
　江府掌馬政鎮有牧地數百畆為豪右所齧徳温按<lb/>
　之豪饋金百鎰拒弗受竟復其地<hi>分省人物考</hi>
　　按徳温分省人物考作徳潤者訛今據正統戊辰<lb/>
　　登科錄改定<lb/>
胡莊石城人正統間以貢授潯州府推官威信素著大<lb/>
<pb n="KR2k0045_WYG_094-38a"/>
　藤夷奪去巡檢司印莊徃撫諭印即送還范叅將被<lb/>
　誣力為辨范懐金致謝却之早乞歸致仕人感其徳<lb/>
　<hi>府志</hi>
袁端字自中雩都人景泰庚午鄉薦厯程鄉永興教諭<lb/>
　陞順慶府教授所至嚴督課程士類興起以母老乞<lb/>
　休既歸孝養備至居喪毁瘠踰禮所著有適軒集<hi>同上</hi>
劉廣字若深興國人景泰間貢授内邱知縣丁憂復除<lb/>
　陽山邑初無城峒寇時擾廣拓地量工版築具舉雉<lb/>
<pb n="KR2k0045_WYG_094-38b"/>
　堞嵬然地方賴保障巡撫都御史葉盛上其最未及<lb/>
　錄用而卒<hi>同上</hi>
盧鴻字大賔為人外和内剛坐必正襟衣嘗曳地閒居<lb/>
　終日略無惰容性孝友自奉甚約其教人不專進取<lb/>
　董文僖越師事之邑有士行者多出其門景泰間入<lb/>
　太學授臨武訓導邑稱僻陋鴻訓迪諸生寒暑不輟<lb/>
　居九載告歸<hi>寧都先賢傳</hi>
李迪字循道興國人以鄉貢知開州修葺城池作興學<lb/>
<pb n="KR2k0045_WYG_094-39a"/>
　校増廣學基地二百畝有竒州人御史甘澤為之碑<lb/>
　在任多年拯救饑荒招撫流徙蓋種種有惠政云<hi>人物</hi>
　<hi>志</hi>
董越字尚矩少孤貧竭力以奉母嘗教授村中夜歸熒<lb/>
　熒有光前導比及門咆哮而去則虎也越以此自負<lb/>
　人亦以此竒之成化乙丑及第第三人授翰林院編<lb/>
　修上西北備邊封事乙未戊戌分考禮闈取中大學<lb/>
　士王鏊梁儲等稱得人進侍讀充東宫講讀經筵講<lb/>
<pb n="KR2k0045_WYG_094-39b"/>
　官屢有開陳孝宗登極進春坊右庶子賜麒麟服頒<lb/>
　朔朝鮮餽贈一無所受朝鮮嵗使至必問越起居焉<lb/>
　憲宗實錄成擢太常少卿兼侍講學士擢南京禮部<lb/>
　右侍郎尋拜南工部尚書贈太子少保諡文僖著圭<lb/>
　峰文集使東日錄<hi>寧都先賢傳</hi>
王京字宗周信豐人成化進士授刑部主事陞員外郎<lb/>
　河南有妖言獄久未決司寇奏委能者京徃不兩月<lb/>
　盡得其情請從寛治陞郎中出守瓊州時瓊人以訟<lb/>
<pb n="KR2k0045_WYG_094-40a"/>
　逮繫者數百京日召四五至庭諭以理而示以法言<lb/>
　下即服囹圄遂空丁父憂去任上念瓊在海外海雜<lb/>
　二黎特詔吏部起補舊郡瓊人聞京來老穉皆色喜<lb/>
　既至而生黎願為編户如熟黎者十餘峒亡何得疾<lb/>
　卒<hi>人物志</hi>
丁積字彦誠寧都人成化進士授新㑹知縣至即師事<lb/>
　邑人陳獻章為政以風化為本中貴梁芳邑人也其<lb/>
　弟長橫於鄉責民逋過倍訴於積追劵焚之且收捕<lb/>
<pb n="KR2k0045_WYG_094-40b"/>
　繫獄由是權豪屏跡申洪武禮制叅以朱子家禮擇<lb/>
　耆老誨導百姓良家子墮業聚廡下使日誦小學書<lb/>
　親為解說風俗大變民出錢輸官供役名均平錢其<lb/>
　後吏貪復令甲首出錢供用曰當月錢貧者至鬻子<lb/>
　女積一切杜絶俗信巫鬼為痛毁淫祠旣而嵗大旱<lb/>
　築壇圭峰頂昕夕伏壇下者八日雨大澍積遂以疾<lb/>
　卒士民聚哭於途有一嫗夜哭極哀或問之曰來嵗<lb/>
　當甲首丁公死無以聊生矣<hi>白志</hi>
<pb n="KR2k0045_WYG_094-41a"/>
　　按白沙集樂嵗詩曰長官願似丁明府甲首終年<lb/>
　　不到衙其輓詩曰有廟旌遺愛無錢返故鄉即此<lb/>
　　四語可知循吏大概矣<lb/>
袁慶祥字徳徵雩都人自幼卓越不羣成化鄉舉入太<lb/>
　學厯事内承運庫陳五事一曰省國費以節民用二<lb/>
　曰嚴選舉以重守令三曰修武備以防邊患四曰存<lb/>
　公道以守國法五曰起民望以惜才能疏入逮杖幾<lb/>
　死放回成化戊戌登進士授灊山令有政聲陞刑部<lb/>
<pb n="KR2k0045_WYG_094-41b"/>
　主事進員外郎㑹廣寇竊發廷臣以名薦陞潮南韶<lb/>
　兵備僉事既至相度機宜部署將校次第蕩平諸賊<lb/>
　所招降者結以恩信從征多得其力建議分増城地<lb/>
　置龍門縣分新㑹地置新寧縣為經久保障計又遷<lb/>
　英徳程鄉縣學以興起士類無何致仕歸養以壽終<lb/>
　所著有松崖集<hi>人物志</hi>
陳良㑹昌人成化中授長泰令躬巡阡陌勸課農桑惰<lb/>
　者諭以衣食利害之原無農具種子者籍姓名補助<lb/>
<pb n="KR2k0045_WYG_094-42a"/>
　之民愛之如父母焉<hi>福建通志</hi>
曽栢字崇介寧都學生以孝聞邑人士稱曰白茅先生<lb/>
　鄉里至今稱曽孝子父病躬視湯藥衣不解帶殁水<lb/>
　漿不入口既葬廬墓朝夕奠哭母喪亦如之敬愛二<lb/>
　兄白首如一<hi>寧都先賢傳</hi>
　　按原傳云邑生無憑藉而祀鄉賢祠者惟栢一人<lb/>
胡克和字節之寧都人成化甲午鄉薦知松溪政不苛<lb/>
　細綽有風裁奸宄斂迹民甚賴之嘗遊羅一峯之門<lb/>
<pb n="KR2k0045_WYG_094-42b"/>
　稱其孝行純至云<hi>人物志</hi>
胡易字光貞年二十八始讀易即超然有悟登𢎞治進<lb/>
　士吏部王恕深器之初授給事中監御庫論内監賀<lb/>
　彬黷貨無厭彬飾辯有㫖俱下獄後按覆多實易竟<lb/>
　得直星變上修徳弭災疏語極切至易多所封駮糾<lb/>
　正風采凛然奔母喪哀毁卒於途朝士惜之出其門<lb/>
　下者李相國時何侍郎孟春汪少卿舉藍御史田劉<lb/>
　郎中志道李員外郎繼先皆名臣所著有易學淵源<lb/>
<pb n="KR2k0045_WYG_094-43a"/>
　山斗文範<hi>寧都先賢傳</hi>
董天錫字壽甫越次子𢎞治進士授刑部主事厯員外<lb/>
　郎中閱十三年始守青州值青大蝗寛賦發賑悉從<lb/>
　便宜遷浙江都轉運使沮巨璫私販權貴不能撼厯<lb/>
　官貴州左轄以疾引歸時年五十有四所著有璜溪<lb/>
　集<hi>府志</hi>
嚴銶字文器雩都人由鄉薦授杭州府推官三載考績<lb/>
　囊篋蕭然時中貴專政納賄或勸稱貸以行銶曰有<lb/>
<pb n="KR2k0045_WYG_094-43b"/>
　貸必償常俸幾何非取諸民不能辦與其損民而利<lb/>
　吾官盍去官以無損吾民乎當道賢而交薦之轉太<lb/>
　僕寺丞奏減山東馬匹十之二三芻牧之民稍蘇其<lb/>
　困陞平樂知府乞歸卒<hi>人物志</hi>
何春字元之雩都人𢎞治甲子鄉薦聞陽明之教若有<lb/>
　所得嘗闢觀善巖與同志之士諭學其中初授詔安<lb/>
　令崇學校立社學均賦役再補霍山治如詔安卒於<lb/>
　官<hi>同上</hi>
<pb n="KR2k0045_WYG_094-44a"/>
　　按何春所著有忖言集<lb/>
劉潛字孔昭贑縣人少嗜學性端方讀經史必正衣冠<lb/>
　肅容正徳癸酉舉於鄉令銅陵聞王文成講學於䖍<lb/>
　乞歸受業家居十餘年郡學者多宗之<hi>府志</hi>
俞溥字徳洪信豐人為陳白沙弟子清修飾行𢎞治間<lb/>
　貢授涇府審理正憂歸不起闢館談道以倡來學疾<lb/>
　革猶正衣正巾與學者講尊徳性章端坐而殁<hi>人物志</hi>
袁慶麟字徳彰雩都人初為諸生矻矻攻舉子業已而<lb/>
<pb n="KR2k0045_WYG_094-44b"/>
　幡然有覺盡棄舊習師王文成銳志聖賢之學<hi>同上</hi>
謝魁字文杓興國人為諸生受學於王文成居常以道<lb/>
　義自飭選貢入太學大司成歐陽南野命二子師焉<lb/>
　授虞城令捍堤禦水為民利賴以不合於時改樂昌<lb/>
　期年辭歸<hi>同上</hi>
管登字𢎞升雩都人少與何廷仁黄𢎞綱友善為王陽<lb/>
　明門人勵志篤學由鄉貢授肇慶府判改廣州陞岳<lb/>
　州同知氷檗自持常祿外一芥若凂<hi>同上</hi>
<pb n="KR2k0045_WYG_094-45a"/>
何緒字克承家㑹昌之白埠倚蕭帝巖為居父卒兄纓<lb/>
　與其子亦早卒遺孤孫庶弟約方十嵗皆撫育以至<lb/>
　成人緒既善治生産於其父業贏數十倍弟約與其<lb/>
　兄孫請分緒㑹其貲為三兄弟平受之年既老鄉里<lb/>
　髙其行縣為請鄉飲酒固謝終不肯與㑹昌人皆稱<lb/>
　為何長者云<hi>霞川集</hi>
何廷仁字性之初名秦雩都人舉嘉靖鄉試謁選知新<lb/>
　㑹縣喜曰吾雖不及白沙之門幸在其鄉敢以俗吏<lb/>
<pb n="KR2k0045_WYG_094-45b"/>
　臨其子弟耶釋菜於祠而後視事遷南京工部主事<lb/>
　滿考致仕三十年卒年六十六初聞陽明講學慨然<lb/>
　曰吾恨不得為白沙弟子今又可失之耶相見於南<lb/>
　康是時師旅旁午陽明希臨講席廷仁即與中離藥<lb/>
　湖諸子接引來學由是學者益親已從陽明至越陽<lb/>
　明殁後與同志㑹於南都諸生徃來者恒數百人一<lb/>
　時為之語曰浙有錢王江有何黄指緒山龍溪洛村<lb/>
　與善山也著有善山集及語錄<hi>明儒學案</hi>
<pb n="KR2k0045_WYG_094-46a"/>
　　按何廷仁學者稱善山先生論學務在平實有所<lb/>
　　持循其言曰吾人須從起端發念處察識於此有<lb/>
　　得思過半矣嘗作格物說以示來學<hi>原跋</hi>
黄𢎞綱字正之雩都人舉正徳鄉試從陽明於䖍臺陽<lb/>
　明教法士子初至者先令髙第弟子教之而後與之<lb/>
　語𢎞綱列於髙第陽明歸越𢎞綱不離者四五年陽<lb/>
　明卒居守其冢又三年嘉靖二十三年始任為汀州<lb/>
　府推官陞刑部主事時塞上多故將校下獄者吏率<lb/>
<pb n="KR2k0045_WYG_094-46b"/>
　刻深以逢上意𢎞綱按法不輕上下以故不為人所<lb/>
　喜遂請致仕歸與東廓雙江念菴講學每過流連旬<lb/>
　月卒年七十𢎞綱之學再變始者持守甚堅其後以<lb/>
　不致纎毫之力一順自然為主其生平厚於自信而<lb/>
　薄迎合長於持重而短機械蓋望而知其為有道者<lb/>
　也學者稱洛村先生著有洛村集及語錄行世<hi>同上</hi>
謝士章字含之寧都人進士知増城縣豁達明敏革耗<lb/>
　羨簡訟獄禁輕生百姓賴焉以計擒盜駱臣八等重<lb/>
<pb n="KR2k0045_WYG_094-47a"/>
　新學宫修倉庾置㑹講田城隍廟田皆有闗治道厯<lb/>
　官廣東副使遷雲南叅政<hi>廣東名宦志</hi>
丘紳安逺人正徳間貢授睢寧簿值流賊劉六劉七攻<lb/>
　城督兵捍敵身被七鎗死之事聞贈知縣䕃一子國<lb/>
　子生長子鳳來領鄉薦<hi>人物志</hi>
雷濟蕭庾皆贑縣人都御史王守仁來鎮䖍也知二人<lb/>
　素有識畧置之幕下叅謀平橫水桶岡三浰諸賊二<lb/>
　人計畫居多宸濠反守仁過豐城聞變時濟庾在側<lb/>
<pb n="KR2k0045_WYG_094-47b"/>
　即圖趨還贑州起兵南風正急舟不能動守仁亟呼<lb/>
　一小漁船自縛印勅令濟庾持米二斗同載至新淦<lb/>
　城下戒嚴不得泊濟庾張黄葢以示乃開門羅拜駐<lb/>
　吉安詐為兩廣總督火牌兵部咨及各府報帖互相<lb/>
　傳遞以橈其進止多寫告示并招降旗號木牌等項<lb/>
　動以千萬計以散其黨與是時濟庾等乘黒夜衝風<lb/>
　冒雨涉險破浪出入賊壘萬死一生中所差行間人<lb/>
　役被宸濠殺死者皆其親信家人事平之後在冊功<lb/>
<pb n="KR2k0045_WYG_094-48a"/>
　次俱被削去未幾瘐死守仁親為文祭之後濟謁選<lb/>
　得四川龍州宣撫司經厯<hi>同上</hi>
袁淳字育真慶雲之孫嘉靖進士授承天司理擢御史<lb/>
　巡按浙直所著有羅巖集嘗取古人之書自周迄明<lb/>
　分類編次為二百餘卷名曰稽古大成藏於家<hi>袁氏家乗</hi>
朱源字本深贑縣人宋孝子壽昌之裔飭躬篤行教授<lb/>
　閭里王陽明作興社學以耆儒理之命源率所教童<lb/>
　子入射圃歌詩演禮郡邑亦重其人嵗與賔席年九<lb/>
<pb n="KR2k0045_WYG_094-48b"/>
　十有七卒<hi>人物志</hi>
劉載永長寧人正徳末年廣寇葉廷芳等作亂盤據黄<lb/>
　鄉勞田丹竹樓三保之地劉氏一姓被其慘禍永時<lb/>
　年十三奉母避難志懐報讐至萬厯初白於府主運<lb/>
　籌設策誘散其黨一鼓平之遂建縣治一布衣智略<lb/>
　如此其附祀報功祠也固宜<hi>同上</hi>
李淶字源甫雩都人生而穎異居貧刻苦有志王文成<lb/>
　之學隆慶進士授寳應令寳應故水鄉㑹大水田廬<lb/>
<pb n="KR2k0045_WYG_094-49a"/>
　蕩析淶自攜蔬糲循行阡陌勸其墾闢疏瀹孑遺賴<lb/>
　以生活召拜户科給事中江陵相不喪父而充大婚<lb/>
　冊使因抗疏言此大典奈何以屬新喪令輟哭將事<lb/>
　乎疏入江陵恚甚然不能難也尋復上言四方水旱<lb/>
　不宜令尚方鉤盾諸臣作淫巧以損儉徳出為山東<lb/>
　僉事再遷廣西叅議進副使整飭蘇松四郡兵事著<lb/>
　經賦一書欺隱飛灑之弊盡為捜剔超拜中丞撫江<lb/>
　南先後在呉五年所御一冠一袷一布被不更置有<lb/>
<pb n="KR2k0045_WYG_094-49b"/>
　城工羨五千緡為吏乾沒而守不察因上其事語侵<lb/>
　守守強項藉口他事以自解守量移而淶亦予告還<lb/>
　既歸月㑹邑中同志講明良知之㫖後起撫保定不<lb/>
　就所著有養愚先生集<hi>同上</hi>
温卓字時仰石城人以選貢授四川馬湖府推官厯署<lb/>
　州縣及奉委勘<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>採木并查盤各府不受一錢至鑿<lb/>
　險路以便往來築石渠以滋灌溉人尤徳之<hi>府志</hi>
余光字緝之贑縣人嘉靖鄉薦授涪州知州居官以明<lb/>
<pb n="KR2k0045_WYG_094-50a"/>
　廉著聲採木之役事集而民無重累以憂歸起復補<lb/>
　廣安州過涪涪人率婦子逆於河滸爭饋食頓顙稱<lb/>
　祝迺去未幾陞南寧府同知益自刻勵土官承襲分<lb/>
　例盡却之㑹討安南毛大司馬伯温為帥嘗召入幕<lb/>
　府計事多采用已而安南降奪國號貶為都統司功<lb/>
　狀上以與有勞擢南京刑部員外郎歸田二十餘年<lb/>
　卒<hi>人物志</hi>
胡<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>簡字近道㑹昌人師事吉水羅洪先過雩又摳衣<lb/>
<pb n="KR2k0045_WYG_094-50b"/>
　何廷仁黄𢎞綱之門嘗曰克念作聖惟此志耳羅以<lb/>
　小友呼之以貢授嘉善主簿清修自勵勤於職業遷<lb/>
　令長樂均賦興學士民愛戴之陞賔州知州不赴<hi>同上</hi>
鍾譔字近修瑞金人隆慶間由選貢司訓南康飭躬潔<lb/>
　履為郡太守所重署主白鹿洞教事轉永安學諭入<lb/>
　為國子學錄滿考陞武昌通判職主餉矢操氷檗却<lb/>
　例金嵗以千百計後告歸蔬食菜羮蕭然自得以夀<lb/>
　終<hi>府志</hi>
<pb n="KR2k0045_WYG_094-51a"/>
劉夀仁長寧人隆慶間由貢授黄梅縣司訓倦游還家<lb/>
　值縣治初建百凡區畫縣大夫常就問焉而縣志又<lb/>
　皆出其手為人剛介不茍狥俗鄉閭推重之<hi>同上</hi>
謝長艮字子起瑞金人父為永定知縣小妻郭生長艮<lb/>
　於官署六嵗父滿秩遷官盡取羣書封識之他器物<lb/>
　無所取九嵗從父官鄂州踰年父卒哀毁骨立如成<lb/>
　人母與嫡幾訟長艮旦夕泣母前異居避之徑解訟<lb/>
　相歡十一嵗暴卒三日復甦人皆以是異之十三侍<lb/>
<pb n="KR2k0045_WYG_094-51b"/>
　生母疾涕被面如不欲生已復侍嫡母疾與婢子同<lb/>
　卧起旦暮拜而號如所以事生母嫡為感動十八補<lb/>
　縣學諸生嫡始均産授之年二十與同縣楊以任等<lb/>
　結赤水社是時舉業文字相習為勦剽割綴長艮作<lb/>
　四書辨魔論著綱目諸史為君子錄再困場屋以丁<lb/>
　夘九月四日死於清江之横梁時以任自南昌赴禮<lb/>
　部試聞長艮死歸視殯之長艮有兩女無子以任為<lb/>
　之立後<lb/>
<pb n="KR2k0045_WYG_094-52a"/>
劉思誨字忠甫贑縣人萬厯進士授臨淮知縣招撫流<lb/>
　移墾荒田若干頃栁溝田水衝沙壓額徵如故思誨<lb/>
　請於上官折半徵收因以所墾荒田補正額濠梁紅<lb/>
　心二驛先時取十七州縣富民僉充馬遞驛卒其後<lb/>
　專責臨淮逃亡幾半思誨乃覈徵商稅羨以足馬值<lb/>
　發倉儲息粒以糈驛卒因條為例築驛前髙岡栁堤<lb/>
　彌望數里陞御史與楊漣鄒元標葉向髙議相合時<lb/>
　魏忠賢竊政思誨謂中㫖頻宣非所以安元輔請以<lb/>
<pb n="KR2k0045_WYG_094-52b"/>
　票擬屬閣臣元標以廷杖幾死筋骨拘攣不宜責以<lb/>
　拜起疏出人人危之巡按順永保河陞大理丞忠賢<lb/>
　以前疏故降三級調外崇禎元年召復原官知文無<lb/>
　援者竟以寺丞終<hi>同上</hi>
謝萬榴贑縣人捆屨為業足不入城親在勉力以供菽<lb/>
　水親亡廬墓無舍可居以蓬為蔽邑大夫胡如孟訪<lb/>
　問不知所對苐涕泣頓顙謝大夫感其真誠慰勞而<lb/>
　去舉孝行叩頭請曰草野所為敢瀆聞官府乎不受<lb/>
<pb n="KR2k0045_WYG_094-53a"/>
　尺布斗粟之賜<hi>安志</hi>
　　按安志孝義傳尚有贑縣劉子鈿瑞金朱鑑劉賛<lb/>
　　岳謝仕蘭雩都劉瑁興國凌汝祥信豐馬驎李元<lb/>
　　祺龍南徐仲真㑹昌歐子復安逺杜豪等俱以篤<lb/>
　　行稱附錄於此<lb/>
温國竒字仲庸寧都人萬厯進士為御史疏劾魏忠賢<lb/>
　落職崇禎初巡按江南累官四川驛道予告歸時閩<lb/>
　賊披猖避亂者爭入城國竒捐千金建新城居民賴<lb/>
<pb n="KR2k0045_WYG_094-53b"/>
　之<hi>府志</hi>
丘一鵬字萬程寧都人萬厯丙子鄉薦念父老不忍㑹<lb/>
　試父嚴督之乃揚言入京而私屏處父果病念子不<lb/>
　得見一鵬即出見與訣知樂昌縣有鹽例入知縣金<lb/>
　數百盡革之立碑永禁陞惠州防海同知每親至碣<lb/>
　石衛按格閱舟卒皆有法戊戌寇發一鵬即調度所<lb/>
　素閱卒殱賊數千有閩賈五十人誤為邏卒所獲叅<lb/>
　將欲作生功報上一鵬以去就爭之不得為移檄閩<lb/>
<pb n="KR2k0045_WYG_094-54a"/>
　中報至果海賈也而一鵬巳病篤賈人至官衙仰天<lb/>
　祝涕泣願以身代死既卒而殱賊功方上陞湖廣按<lb/>
　察司僉事<hi>寧都先賢傳</hi>
蘇大成字汝願寧都人弱冠舉於鄉屢上不第謁選得<lb/>
　逺安時遇㓙年兼有采木之役設處賑濟區畫採辦<lb/>
　殊勞瘁而才足以濟之隣邑松滋缺令承委代攝百<lb/>
　姓安其政教兩邑俱有頌聲最聞陞刑部主事進員<lb/>
　外郎出為韶州知府卒<hi>府志</hi>
<pb n="KR2k0045_WYG_094-54b"/>
甘士价字維藩信豐人萬厯進士初令黟縣以廉能調<lb/>
　丹陽入為御史和衷一疏大為中外所推比閱三闗<lb/>
　勵將飭戎鑿鑿皆碩畫巡按三呉進大理卿巡撫兩<lb/>
　浙以釐奸興利為已任濬南湖以疏水利警游徼以<lb/>
　靖探丸裁監充以省浮費清餉羨以飽營兵戊申稽<lb/>
　天之浸二百年所未有者疏留百萬漕糧貯發常平<lb/>
　所存活不啻億萬召入為大理卿方候代而奄逝<hi>人物</hi>
　<hi>志</hi>
<pb n="KR2k0045_WYG_094-55a"/>
盧逵字漸甫寧都人萬厯進士授中書舍人改吏科給<lb/>
　事中為人廉退靜儉不以一介求取於人兄通㑹試<lb/>
　禮部中乙榜卒於京師時逵年甫四十父母皆在遂<lb/>
　力請終養以吏部尚書鄭三俊薦奉㫖敦促時年七<lb/>
　十有四以老疾固辭大學士葉向髙詹事劉一燝皆<lb/>
　寓書勸駕以公輔相期堅卧不起於是吏部尚書趙<lb/>
　南星覆題曰盧逵當引年之候堅易退之操請遂髙<lb/>
　致加陞太常寺少卿致仕享年九十有三官於朝者<lb/>
<pb n="KR2k0045_WYG_094-55b"/>
　六年家食五十三年以清徳聞天下<lb/>
李一松字茂甫雩都人積學善屬文萬厯壬辰選貢以<lb/>
　親老絶意仕進依依膝下如嬰兒弟一柏出入必偕<lb/>
　甘苦共之孝友之風閭里歎慕李養愚講學羅巖一<lb/>
　松師事之卒配祀養愚祠<hi>府志</hi>
熊懋官字思守石城人六嵗而孤苦志力學以選貢入<lb/>
　南廱明年登京闈賢書謁選尹銅陵復除浙之慶元<lb/>
　皆巖邑也有治狀轉漳州别駕歸而閉户讀書一意<lb/>
<pb n="KR2k0045_WYG_094-56a"/>
　修詞力追大雅所著有青箱遺藁<hi>人物志</hi>
曽應遴字無擇寧都人崇禎進士初授刑部主事轉兵<lb/>
　部職方員外改兵科給事中轉工科出督江西廣東<lb/>
　兵餉入掌兵科值李自成張獻忠二賊蹂躪荆襄湖<lb/>
　陜間凡所論奏皆洞中機宜甲申春被議去去二十<lb/>
　餘日而京師陷唐王時起太常卿與楊廷麟等共事<lb/>
　撫吉贑南安尋戰敗衆散以病卒<hi>同上</hi>
劉曰佺字勿仙贑縣人御史思誨之子崇禎壬午舉於<lb/>
<pb n="KR2k0045_WYG_094-56b"/>
　鄉甲申之變與仲弟价慷慨自誓以死報國及吉安<lb/>
　失守時江西郡縣僅存一贑州曰佺與楊萬諸公共<lb/>
　圖固守城破被執死之子良竑亦被殺母黄氏妻謝<lb/>
　氏婦周氏俱赴池水死弟婦曽氏姪良翊俱投井死<lb/>
　弟婦宋氏自縊於樓惟弟价竄伏得免尋以哭母兄<lb/>
　而亡<hi>人物志</hi>
楊以任字維節瑞金人崇禎進士淡於進取辭縣職改<lb/>
　應天教授金陵士爭趨之矜為楊門弟子陞國子博<lb/>
<pb n="KR2k0045_WYG_094-57a"/>
　士卒於官年止三十五其制義海内傳誦與陳艾章<lb/>
　羅齊名<hi>府志</hi>
丘如泰字東邱寧都人僉事一鵬季子幼孤父以廉官<lb/>
　聞天下家無百金之産如泰篤事母兄母病醫言糞<lb/>
　苦可治如泰嘗糞不苦撫膺大痛母竟愈年至七十<lb/>
　卒及居喪哀毁踰禮仲兄尤貧減家食以給之曰饑<lb/>
　飽同爾長詩古文著有玉屑篇若干卷子六人維屏<lb/>
　最著<hi>同上</hi>
<pb n="KR2k0045_WYG_094-57b"/>
李大宏字屏岳寧都人兄某為澂江别駕好結客任俠<lb/>
　多漫費大宏嘗捐千金以助之亦往往周人之急有<lb/>
　假貸不責劵遊南廱一時名彦陳際泰楊廷樞輩争<lb/>
　交之辛未詔舉文行士邑令葉向榮以其名應徵為<lb/>
　國學典籍甲申之變語及輙嗚咽或云君非貴臣何<lb/>
　必爾答曰草莽獨非臣乎後竟悒鬱而死<hi>同上</hi>
魏兆鳳字聖期寧都人以孝行聞居父母喪哀毁如古<lb/>
　禮家故饒於財性好施為鄉人葬死救患營橋梁道<lb/>
<pb n="KR2k0045_WYG_094-58a"/>
　路以布衣聲動邑中崇禎初薦舉徵聘皆不就宗子<lb/>
　五世單傳貧不能娶兆鳳為之授室閩人張耉以妻<lb/>
　為妹鬻數十金見其戚容詰得之立歸其妻鄒文清<lb/>
　以訟論徒將嫁妻為贖出金與償更資給歸之三子<lb/>
　祥禧禮皆以文行著名學者呼兆鳳曰徵君<hi>魏氏家傳</hi>
曽忠字清輔寧都諸生母病發忠奉事湯藥䕶起居厯<lb/>
　久不衰甲申冬夜火起中㕔忠驚起入烈熖中救母<lb/>
　妻楊氏抱子相隨救夫皆焚死明日衆臨觀轝除瓦<lb/>
<pb n="KR2k0045_WYG_094-58b"/>
　石得其屍忠負母於背妻妾旁跪䕶之莫不悼歎知<lb/>
　縣葉向榮親驗視報上官奏聞㑹世亂事寢<hi>寧都先賢傳</hi>
曽嗣宗字元聲楊廷麟募兵嗣宗以諸生効三千金饗<lb/>
　軍題授兵部主事從師吉安敗退保贑州將入城為<lb/>
　守死計廷麟謂嗣宗曰事急矣母從我嗣宗曰與公<lb/>
　共事久奈何乗危而去卒入城俱死焉<hi>同上</hi>
楊燧字心緯寧都人天啓選貢崇禎壬午除授雲南臨<lb/>
　安通判以病辭清江楊廷麟督師入贑過寧都欲燧<lb/>
<pb n="KR2k0045_WYG_094-59a"/>
　偕行答曰燧年已六十餘衰疾侵尋不能効馳驅冀<lb/>
　邀國之靈得與公重握手道故幸也不然則一死以<lb/>
　謝知已貪生以辱身吾不為也廷麟壯之執其手曰<lb/>
　君即不能豈無才子姪可共事者乎燧乃薦其從子<lb/>
　文琦偕往及城陷竟與楊同死時燧避亂山中聞文<lb/>
　琦與楊殉義痛哭無時披髪佯狂或再日不食己丑<lb/>
　冬挈家歸城庚寅邑城破遂冠帶自縊死<lb/>
彭錕字劎伯寧都人楊廷麟之次贑州也以錕署兵備<lb/>
<pb n="KR2k0045_WYG_094-59b"/>
　僉事楊獨一子纔九嵗屬之於汀州故人明年軍潰<lb/>
　其僕自汀負之以歸於彭及贑州破楊死之有司跡<lb/>
　捕家屬知楊氏孤匿其所遂欲併殺錕錕客有羅牧<lb/>
　者并日走南昌求救於楊之門人呉某薙髪往見到<lb/>
　門不納牧大怒徑還以報錕知其無可倚乃以楊氏<lb/>
　孤兒避之隣邑廣昌深山中久之事漸得解復迎孤<lb/>
　歸寧都既贑郡諸邑破庚寅二月寧都圍急錕使其<lb/>
　弟奉母及楊氏孤先出曰以母及此子累汝汝莫死<lb/>
<pb n="KR2k0045_WYG_094-60a"/>
　死則負我遂訣而使家具二棺與婦李氏對宴宴畢<lb/>
　夫婦皆縊即夕成殮明日城破楊氏孤兒旋為兵所<lb/>
　掠流寓彭士望者聞而出貲為贖歸居數年孤乃返<lb/>
　清江生子楊之後得不絶<hi>寧都先賢傳</hi>
郭咸和字尚大贑人與兄咸雍咸熙咸治稱四咸萬厯<lb/>
　戊子舉人令海豐海豐巖徼多盜咸和強力嚴明捕<lb/>
　得盜魁二人伏於庭問以欲死欲生皆號哭乞命咸<lb/>
　和曰若能使徒黨歸投當貫汝盜許諾即縱之去翼<lb/>
<pb n="KR2k0045_WYG_094-60b"/>
　日復來述其黨内嚮無異志咸和單騎入賊巢諭撫<lb/>
　之邑士大夫聞之皆為令危而羣賊則已襁負扶攜<lb/>
　望馬首羅拜稱死罪乃令各陳所業立編冊以區置<lb/>
　之有自陳欲為儒者設義學課之書陞廣州通守罷<lb/>
　歸而殁<hi>府志</hi>
黄大節字斯立信豐人萬厯進士授太常博士儲位久<lb/>
　虚大節上疏言頃者奉聖㫖俱不必封少俟二三年<lb/>
　中宫無出再行冊立夫寢並封則三皇子之名號不<lb/>
<pb n="KR2k0045_WYG_094-61a"/>
　至混而無别俟至二三年則冊立之典又非杳然無<lb/>
　期然而在廷之臣紛紛籍籍焦心蒿目者謂皇長子<lb/>
　有生之日業已祭告郊廟覃恩兆庶儼然以主鬯居<lb/>
　之不當一旦抑在王位茍儲宫定矣則皇第三子五<lb/>
　子即從册立之吉同日而封可也别日卜吉而封可<lb/>
　也以首重在建儲而分封可次第舉也今但寢並封<lb/>
　而皇儲未定是始假封王以陰奪元子之尊而終藉<lb/>
　寢封以陽塞言者之路恐諸臣所以議不宜封之意<lb/>
<pb n="KR2k0045_WYG_094-61b"/>
　不如是也又謂我朝家法原無待嫡之規蓋所重在<lb/>
　早定國本以計安宗社不容一日少緩何嘗姑待之<lb/>
　而限以年也今日之首務惟割帷房之牽制屏羣小<lb/>
　之讒邪勿以私眤戕天性勿以小隙開大釁防㣲杜<lb/>
　漸思逺慮深在皇上之早自悟耳臣備員太常與聞<lb/>
　典禮故不敢避忌諱妄效狂愚疏上舉朝震懾未幾<lb/>
　以禮部出為浙江副使憂歸起湖廣不赴年七十一<lb/>
　終<hi>同上</hi>
<pb n="KR2k0045_WYG_094-62a"/>
楊以傑瑞金人萬厯舉人知安化縣陞貴州都匀知府<lb/>
　苗仲作亂以傑佐督撫討平之斬九千餘級招撫竄<lb/>
　亡復業二萬餘口民立廟祀之乞休論功以副使起<lb/>
　用不赴<hi>同上</hi>
尹詔字蘭渚石城人崇禎貢由衡州推官厯擢兵部主<lb/>
　事秦寇猖獗詔陳言忤時相譴歸甲申之變不食卒<lb/>
　<hi>同上</hi>
李田字見龍興國人崇禎嵗貢泰和教諭遷長樂知縣<lb/>
<pb n="KR2k0045_WYG_094-62b"/>
　有土賊久為民害宻請官兵勦撲奸民漏師期賊先<lb/>
　發攻城田被執曰寧殺我無濫及赤子刺指血題詩<lb/>
　曰有生皆有死死亦何足惜只㑹一卷書何堪萬人<lb/>
　敵體虧親受辱身殞節自植寄語千秋史為予顯心<lb/>
　迹田在官刻意撫循百姓愛戴倉卒時民爭䕶其家<lb/>
　屬以免復襄助資給得歸<hi>府志</hi>
國朝<lb/>
易學實字去浮雩都人明崇禎己夘舉人生八齡父孔<lb/>
<pb n="KR2k0045_WYG_094-63a"/>
　贊授以經史皆了了若素習尤攻苦力學與瑞金楊<lb/>
　以任贑縣劉曰佺曰价友善甲乙之際奉母入山居<lb/>
　後銓授分宜教諭不赴杜門三十年手鈔困知錄曰<lb/>
　宋儒千言萬語綜於整菴三冊年八十三卒著有犀<lb/>
　厓文集雲湖詩集<hi>府志</hi>
李騰蛟字力負寧都人明末諸生與臨川陳際泰羅萬<lb/>
　藻寧化李世熊同邑邱維屏為文㑹後入翠㣲與魏<lb/>
　禧兄弟為易堂交騰蛟最長諸子皆兄事之嚴敬母<lb/>
<pb n="KR2k0045_WYG_094-63b"/>
　敢斁後别居三巘峯以經學教授作周易剰言年六<lb/>
　十卒<hi>同上</hi>
丘維屏字邦士寧都人維屏少孤弱冠為諸生值國變<lb/>
　避亂翠㣲峰同志數人講習於易堂故居邑之河東<lb/>
　多古松望之蒼靄無際維屏著書其下號曰松下先<lb/>
　生其學原本六經左國史漢大家旁及諸子仙佛顧<lb/>
　獨有得於泰西之書心悟神解青州翟世祺守饒州<lb/>
　傲僻藐天下獨傾倒維屏七聘乃徃世祺執北面禮<lb/>
<pb n="KR2k0045_WYG_094-64a"/>
　甚恭維屏主其家為演易數亦自著有周易勦說年<lb/>
　六十六卒弟維寧字而康亦棄諸生授徒山中年八<lb/>
　十餘終<hi>同上</hi>
曽燦字青藜應遴仲子原名傳燦與兄傳燈並工詞章<lb/>
　喜然諾方明季多故燦兄弟思以功業自見折節下<lb/>
　士一洗貴介才華之習士論翕然歸附嵗乙酉楊廷<lb/>
　麟竭力保吉贑應遴計閩地山澤間有衆十萬俾徃<lb/>
　撫之燦既行而應遴病卒贑亦破乃解散去燦後薙<lb/>
<pb n="KR2k0045_WYG_094-64b"/>
　髪為僧遨遊閩浙廣之東西龔太常鼎孳應遴舊同<lb/>
　榜愛其兄弟特甚勸燦就功名弗應大母陳母温念<lb/>
　燦成疾乃始歸家謁省以大母命受室築六松草堂<lb/>
　躬耕不出者數年燦自幼有詩名選海内名家詩二<lb/>
　十卷號過日集僑居呉下二十餘年著西崦草堂詩<lb/>
　復客遊燕市以卒<hi>同上</hi>
曽畹字庭聞寧都人原名傳燈弱冠過呉門師事徐詹<lb/>
　事<graphic n="KR0648" url="https://raw.githubusercontent.com/kanripo/KR-Gaiji/master/images/KR0648.png" mimeType="image/png"/>張庶常溥深器許之父都諫應遴同楊劉守吉<lb/>
<pb n="KR2k0045_WYG_094-65a"/>
　贑隨侍軍中既而兵潰奔命汀閩久之走并凉出長<lb/>
　城絶塞著籍寧夏更名畹中順治甲午陜西鄉試計<lb/>
　偕來京師名公卿聞曽至皆喜曰王仲宣乃能入鄴<lb/>
　乎競延致之乙夘丙辰間江右被寇與弟燦省母歸<lb/>
　未幾病卒著金石堂集若干卷<hi>同上</hi>
彭任字中叔寧都諸生少與同邑温應搏友應搏為亂<lb/>
　民所害時兵燹倉皇人不敢晝行任獨徃購其尸哭<lb/>
　而殮之連遭内外喪疑大小戴喪制諸篇多雜亂無<lb/>
<pb n="KR2k0045_WYG_094-65b"/>
　序分類次緝有禮記類編結廬巘山名所居曰一草<lb/>
　亭足不履城市嘗一訪其友謝文洊甘京於南豐之<lb/>
　程山未甞再適他域所作詩文亦絶少為人落穆悠<lb/>
　游壽八十四終<hi>同上</hi>
魏祥字善伯寧都人為諸生改名際瑞資敏㨗善強記<lb/>
　於兵刑農穀禮制律法皆能窮析原委遇難事剖決<lb/>
　如流客潮鎮劉伯祿幕禁旅圍潮久不下主兵怒約<lb/>
　城下之日盡屠之祥力言於劉劉叩頭請之乃免范<lb/>
<pb n="KR2k0045_WYG_094-66a"/>
　中丞承謨撫浙祥以舊交招入幕所施發善政蠲荒<lb/>
　賑饑諸疏多祥所屬草康熙丁巳滇逆將韓大任踞<lb/>
　廬陵贑當事議撫之大任揚言非魏善伯至吾不信<lb/>
　時祥館於總兵哲爾肯所遂遣之祥至家其姊邱邦<lb/>
　士婦泣勸母徃朋友諸弟皆難之祥太息曰此鄉邦<lb/>
　宗族所闗也吾不行恐禍及行而無成吾身當之遂<lb/>
　徃甫入營官兵遽從東路急攻大任疑其賣已謂曰<lb/>
　先生來將為賈林乎抑效酈食其也祥無以應猶以<lb/>
<pb n="KR2k0045_WYG_094-66b"/>
　其雅度盛名拘留之十月大任變計走降閩拔營之<lb/>
　日祥遂遇害<hi>同上</hi>
魏禧字氷叔寧都人甲申後棄去諸生從父兆鳳結廬<lb/>
　翠㣲峰與同志九人為易堂學九人者南昌彭士望<lb/>
　林時益寧都則李騰蛟邱維屏彭任曽燦及禧禧之<lb/>
　兄祥弟禮時燦兄畹盛才名號二曽以籍寧夏不得<lb/>
　預祥亦時出佐大帥戎幕跡介出處之間堂中人以<lb/>
　竹林山王待之八人皆巖處躬耕以自食束修砥行<lb/>
<pb n="KR2k0045_WYG_094-67a"/>
　讀書論古名公卿聞其名願見之弗徃獨與沈淪窮<lb/>
　約者遊其為文日益有名於天下江右自歐陽鄒魏<lb/>
　祖陽明講性學陳艾依復社工帖括聲力氣燄學者<lb/>
　景從易堂起而以古文實學為歸風氣為之一振由<lb/>
　禧為之領袖也議者謂禧淹通史學經學其所未遑<lb/>
　禧亦自言不敢依附程朱謬為精㣲之論康熙十七<lb/>
　年<lb/>
詔舉博學宏詞禧在舉中以疾辭郡縣督趣就道舁疾<lb/>
<pb n="KR2k0045_WYG_094-67b"/>
　至南昌醫藥累月稱病篤罷歸卒年五十七人稱寧<lb/>
　都三魏云<hi>同上</hi>
魏禮字和公與兄祥禧齊名故更為伯子叔子季子以<lb/>
　自號海内亦遂稱禮為魏季子少於禧五齡父命禧<lb/>
　授之書笞罵亦樂受曰叔兄愛吾也比弱冠更刻苦<lb/>
　自勵學日進兩兄儼然以畏友待之既棄諸生乃益<lb/>
　事逺遊厯閩廣渡海達瓊厓北抵燕京返轍夷門過<lb/>
　雒陽南浮漢沔入秦闗涉伊水經鳳滁道中足跡幾<lb/>
<pb n="KR2k0045_WYG_094-68a"/>
　遍天下所至必交其賢豪尋訪窮巖遺佚之士嘗省<lb/>
　故人於韓城徃觀砥柱三門聞道人彭荆山居華山<lb/>
　絶嶮直上四十里手鐵索蹋飛磴訪之髙於昌黎痛<lb/>
　哭處十里性慷慨所得金施與輒散盡喬居翠㣲峰<lb/>
　之頂榜曰吾廬更以自號年六十六卒子世傚世儼<lb/>
　<hi>同上</hi>
楊長世字延㑹瑞金人順治己亥嵗貢除興安學訓不<lb/>
　就楊為瑞著姓長世於族行最尊自副使以傑學博<lb/>
<pb n="KR2k0045_WYG_094-68b"/>
　以任皆在諸子列以是州閭鄉族咸推為祭酒日閉<lb/>
　户校讐目覽手披無寧晷閩汀黎士𢎞同郡易學實<lb/>
　魏禮皆與為同學子以兼庚子孝廉亦以醇行著名<lb/>
　<hi>同上</hi>
鄧斗光石城人選貢學務躬行寢食程朱有劉靜修之<lb/>
　風順治丙戌父為寇所執冒刃乞請身代寇憫其孝<lb/>
　舍之康熙初徵遺逸邑令推之不赴<hi>府志</hi>
楊兆鳳字爾翔瑞金人以明經授上饒訓導兵燹後學<lb/>
<pb n="KR2k0045_WYG_094-69a"/>
　校荒蕪人才零落莅任初即捐俸修葺學宫以古學<lb/>
　砥礪諸生士風丕變著有寓鴻亭詩文二集<hi>縣志</hi>
黃日曦石城人順治選貢讀書尚氣節常為一邑倚賴<lb/>
　與同郡魏際瑞兄弟易學實為文字交戊子冬張自<lb/>
　盛引寇屠城曦徒跣七日夜沿山徑走贑撫乞師中<lb/>
　途為賊所獲以計脫身親鄉導官兵至賊遁城乃全<lb/>
　修學宫首捐金二百兩樂善好義拯人於厄然不自<lb/>
　見其徳<hi>府志</hi>
<pb n="KR2k0045_WYG_094-69b"/>
魏世傑字興士寧都諸生父際瑞為韓大任所害世傑<lb/>
　徒步迎喪至家拔佩刀自刎左右強持之遂日夜椎<lb/>
　胷血下腹痛僂不能立呼號二十日而死時年三十<lb/>
　三人比之何炯謝藺云著有梓室詩文集行世<hi>府志</hi>
孫麟貴字廣成贑州人父經世同弟緯世紘世死於丙<lb/>
　戌之難闔室俱殉麟貴甫數齡為副總兵楊繼所得<lb/>
　愛其聰慧子之遂博通文籍以才名為當途賔禮御<lb/>
　史笪重光至以小友呼之年將艾始舉康熙戊午鄉<lb/>
<pb n="KR2k0045_WYG_094-70a"/>
　　薦為清江學諭陞崇信知縣<lb/>
御駕征噶爾丹以解馬功鍚蟒袍一襲在官清勤著聲引<lb/>
　　年乞歸修續贑郡志卒年八十<hi>白志</hi>
　劉天真字汝迪興國人貢生授安仁訓導逾年以老謝<lb/>
　　歸卒年八十五所著有河洛先天圖說多先儒所未<lb/>
　　發<hi>同上</hi>
　王思軾字小坡興國人康熙壬戌進士授翰林檢討丁<lb/>
　　夘主順天鄉試所拔多知名士壬午復主試山左皆<lb/>
<pb n="KR2k0045_WYG_094-70b"/>
　　稱得士累官禮部侍郎為人謙沖和厚渾然不見圭<lb/>
　　角立朝數十年清慎自持每班行議事未嘗以辯論<lb/>
　　為能遇有不可亦不為隱忍附㑹當時鉅公皆服其<lb/>
　　度所著有大雅堂集父鼎相字梅巖孝行著稱崇祀<lb/>
　　鄉賢以思軾貴累封如其官<hi>王氏家傳</hi>
　　　右十三郡人物總為卷二十有九捜輯既竣凡一<lb/>
　　　節一行有徵必録如安志所載孝子義士前志去<lb/>
　　　存不一今或摭拾其事或附名某某傳後無令湮<lb/>
<pb n="KR2k0045_WYG_094-71a"/>
　　沒外尚有<lb/>
國朝旌表孝子南昌熊耀璣廬陵李學經王九芸吉水<lb/>
　　陳忱上官俊泰和尹汝榥王培具臨川王奕源南<lb/>
　　豐王文佐崇義康世輪十人並識姓氏於此<lb/>
　<lb/>
　<lb/>
　<lb/>
　<lb/>
<pb n="KR2k0045_WYG_094-71b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江西通志卷九十四<lb/>
</p>
<p>
</p>
  </div>
</body>
</text>
</TEI>
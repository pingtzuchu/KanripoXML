<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷六十三</head> <lb/>
    <p>
<pb n="KR2k0045_WYG_063-1a"/>
欽定四庫全書<lb/>
　江西通志卷六十三<lb/>
　　名宦<hi>七</hi>
　　　廣信府<lb/>
　唐<lb/>
楊光翼先任婺州長史肅宗置信州制以光翼為守治<lb/>
　有恵愛歿而民懐之州人立祠祀焉<hi>林志</hi>
裴倩字容卿絳州聞喜人歴信州刺史勸民墾田二萬<lb/>
<pb n="KR2k0045_WYG_063-1b"/>
　畝以治行賜金紫服代第五琦為度支郎中卒諡曰<lb/>
　節<hi>唐書</hi>
孫成字思退博州武水人為信州刺史嵗大旱發倉以<lb/>
　賤直售民故饑而不害再期増户五千優詔褒美徙<lb/>
　蘇州<hi>同上</hi>
常曽為信州録事參軍韋應物作古鼎歌贈之云三年<lb/>
　糾一郡獨飲寒泉井江南鑄器多鑄銀罷官無物惟<lb/>
　古鼎<hi>韋蘇州集</hi>
<pb n="KR2k0045_WYG_063-2a"/>
　宋<lb/>
滕宗諒字子京河南人由祠部員外郎知信州政尚平<lb/>
　簡重風化留意學校<hi>林志</hi>
　　按宋史本傳宗諒為范仲淹同年進士仲淹稱其<lb/>
　　才以秦州軍事推官召試學士院改大理丞終左<lb/>
　　正言無知信州事<hi>原跋</hi>
章得象字希言浦城人知玉山縣歴官鎮安軍節度使<lb/>
　同平章事得象渾厚有容殊喜薦拔人物樂善不倦<lb/>
<pb n="KR2k0045_WYG_063-2b"/>
　<hi>宋史</hi>
　　按明一統志得象令玊山有恵政民立祠祀之<lb/>
晁宗恪字世恭祥符人前知䖍州州近粤多盗與訟宗<lb/>
　恪至修弛廢抑姦强威信盛行盗不敢發而獄無繋<lb/>
　囚熈寕元年知信州一如䖍州所至人皆安公之政<lb/>
　而去常思之卒於官<hi>曾文定撰墓誌銘</hi>
王愈宣和間守信州方臘之亂鄰郡皆殘破愈遣宣教<lb/>
　郎髙至臨與通判王舜舉募兵士増陴浚隍修戰具<lb/>
<pb n="KR2k0045_WYG_063-3a"/>
　賊至擊敗之追奔俘馘不可勝計東南既平詔加翰<lb/>
　林學士<hi>明一統志</hi>
李及之字公逹濮人李廸弟之子由䕃登第知信州靈<lb/>
　鷲山浮屠犯法者衆及之治其姦流數十人乃自劾<lb/>
　朝廷嘉之<hi>豫章書</hi>
蕭振字徳起平陽人政和進士調信州儀曹時州郡奉<lb/>
　神霄宫務侈靡振不費財勞民與守議不合㑹方臘<lb/>
　冦東南距信尤近守欲危振檄攝貴溪弋陽二邑既<lb/>
<pb n="KR2k0045_WYG_063-3b"/>
　而王師至衢又檄振督軍餉振治辦無闕大將劉光<lb/>
　世見而喜之欲以軍中俘馘授振為賞振辭曰豈可<lb/>
　不冐矢石而貪人功乎諸邑盗未息守復檄振如初<lb/>
　振悉意區處許其自新賊多降者守以贓去振獨為<lb/>
　辦行守愧謝之調婺州兵曹歴敷文閣學士<hi>宋史</hi>
葉顒字子昻興化軍仙遊人紹興進士知信州貴溪縣<lb/>
　時詔行經界郡議以上中下三等定田税顒請分為<lb/>
　九等守從之令信州六邑以貴溪為式累官尚書左<lb/>
<pb n="KR2k0045_WYG_063-4a"/>
　僕射<hi>同上</hi>
陳扃建寧人紹興中以左朝散大夫判信州軍士謀欲<lb/>
　為亂扃制禦有方尋除知信州事<hi>明一統志</hi>
黄延年字曼卿知永豐縣紹興四年秋盗起延年授尉<lb/>
　方畧討平之民乃安居監司論薦焉<hi>林志</hi>
沈介湖州人乾道四年守信州與趙師嚴為代師嚴在<lb/>
　任時州兵嘗欲援徃例有所求不獲遂謀亂雖散府<lb/>
　庫以撫之猶反側未安介至誅首領二人餘皆安堵<lb/>
<pb n="KR2k0045_WYG_063-4b"/>
　嵗饑賑貸有方民得不死移知溧州老稚扶擕随行<lb/>
　數十里涕泣不忍舍<hi>同上</hi>
徐礐字大崇乾道間永豐令邑有烏石灘勢險惡為民<lb/>
　患礐鳩衆鑿之始平值大饑平榖價勸民出粟賑濟<lb/>
　饑民有為盗者戮其首惡衆頼以安<hi>明一統志</hi>
張子顔乾道中知信州知閭里隠伏臨事能斷盗賊屏<lb/>
　息路不拾遺<hi>同上</hi>
蔣億字仲永義興人淳熈間知鉛山以斯文為己任建<lb/>
<pb n="KR2k0045_WYG_063-5a"/>
　學置田立僦舍給弟子員二十餘人令學焉億才髙<lb/>
　志逺蓋嘗有意合兵萬里為國家立非常之功矣其<lb/>
　辦一邑固當有餘力見朱子學記<hi>府志</hi>
方蘋字仲禮嘉祐間以大理丞知鉛山鉛俗尚鬼病者<lb/>
　求巫禱祭不事醫藥蘋力禁之嵗值旱䖍禱鵞湖神<lb/>
　雨立至狀元劉煇記其事<hi>同上</hi>
袁甫字廣微嘉定進士提㸃饒信刑獄移司鄱陽春夏<lb/>
　雨久湖溢諸郡被水連請於朝給度牒二百道賑恤<lb/>
<pb n="KR2k0045_WYG_063-5b"/>
　之盗起常山調他州兵千人屯廣信以為備行部問<lb/>
　民疾苦薦循良劾姦貪决滯獄所至詣學宫講説剏<lb/>
　書院貴溪之南祠先儒陸九淵嵗大旱請於朝得度<lb/>
　牒緡錢綾紙以助賑恤疫癘大作剏藥院療之所活<lb/>
　不可數計官至兵部尚書卒諡正肅<hi>宋史</hi>
黄衮字季章永嘉人知玉山有恵政嘗以檄出人皆驚<lb/>
　憂以為遂去及還老幼歡呼已而任滿請留不獲乃<lb/>
　就邑之智門寺立祠繪像祀之<hi>明一統志</hi>
<pb n="KR2k0045_WYG_063-6a"/>
石純臣紹興人不畏髙明不侮細微人不敢干以私每<lb/>
　閲訟牘輒以筆抹其誣罔處發姦摘伏如神明然<hi>同</hi>
　<hi>上</hi>
李由字民載台州人知玊山以直道自任不受請託民<lb/>
　有所訟决斷明果終日坐㕔事重門洞開上下之情<lb/>
　無不通者<hi>同上</hi>
趙彦彬四明人嘉定間為貴溪令㢘以律己嚴以御吏<lb/>
　寛以恤民其座右書曰俸薄儉常足官卑清自尊及<lb/>
<pb n="KR2k0045_WYG_063-6b"/>
　代去百姓遮道攀轅請留涕泣送之<hi>同上</hi>
　　按廣信府志稱前此宰貴溪者無㢘吏諺語云飲<lb/>
　　却三山堂下水縱非汚者也成汚彦彬曰自愛檻<lb/>
　　前山有意誰云堂下水汚人其自表如此<hi>原跋</hi>
趙與懃端平間以朝散大夫守信州斂强梗蠲虐征治<lb/>
　河梁新驛舍剗除夙弊作興學校於是科舉得人甚<lb/>
　盛<hi>同上</hi>
呉博古字敏叔知貴溪縣修學校延師儒作敬齋陸文<lb/>
<pb n="KR2k0045_WYG_063-7a"/>
　安記之曰吏肅而事未始不治民蘇而公未始不足<lb/>
　姦治直伸民莫不悦<hi>象山集</hi>
趙逢龍字應甫鄞人嘉定進士知信州至官有司例設<lb/>
　供張悉命撤去日具蔬飯坐公署事至即面問决遣<lb/>
　為政務寛恕撫諭惻怛一以天理民彞為言民是以<lb/>
　不忍欺自常奉外一介不取民賦有逋負悉為代輸<lb/>
　<hi>宋史</hi>
章鑄錢唐人淳祐間以朝議大夫知信州興學校建平<lb/>
<pb n="KR2k0045_WYG_063-7b"/>
　政橋諸廢無不補葺作上饒志而為之記<hi>明一統志</hi>
葉匪躬字正之令永豐多善政縣之東懽陂久廢匪躬<lb/>
　悉心興築灌溉之利至今頼之<hi>同上</hi>
曽從龍字君錫左僕射公亮孫初名一龍慶元進士第<lb/>
　一賜今名知信州戌卒行掠境内從龍寘於法索得<lb/>
　婦人衣命梟於市召權禮部侍郎<hi>宋史</hi>
柴景望理宗朝知弋陽縣强毅自立卓犖不羣編立義<lb/>
　役優恤户長裁决獄訟一出至公人情翕然稱賢令<lb/>
<pb n="KR2k0045_WYG_063-8a"/>
　焉<hi>府志</hi>
　　按真西山奏議薦河東路知縣事有成績者十人<lb/>
　　景望與玊山令程榆與焉<hi>原跋</hi>
程榆理宗朝知玉山縣天資靖重心術端良慈祥豈弟<lb/>
　有循吏風值洪水驟至榆方在告力疾而出廵行撫<lb/>
　勞不俟申請捐公錢賑濟民頼全活<hi>同上</hi>
丁黼理宗朝知信州真西山奏議薦黼性本誠實學有<lb/>
　師傳素為物論推許今為郡守曽未數月循良豈弟<lb/>
<pb n="KR2k0045_WYG_063-8b"/>
　之政已流聞於四方<hi>同上</hi>
潘友文字文叔婺州人開禧間令永豐政尚寛恵推誠<lb/>
　撫民時役法弊所在破家友文曲為均調使不困去<lb/>
　官民為立祠陳同甫辛幼安皆稱其政學本之朱吕<lb/>
　二先生云<hi>豫章書</hi>
章謙亨吳興人紹定間知鉛山為政寛平人號生佛家<lb/>
　置像而祠焉其興學養士禦盗安民禮賢表俗蠲賦<lb/>
　救荒等績邑人勒之章岩以志不忘<hi>府志</hi>
<pb n="KR2k0045_WYG_063-9a"/>
張忠孝淮安人生有膽畧通兵法宋將亡文天祥徴義<lb/>
　兵不至忠孝發憤集義兵數百人聞謝枋得知信州<lb/>
　遂徃從之枋得授以帳前提㸃元兵冦饒由貴溪入<lb/>
　信忠孝督兵安仁沿水立栅為固守計冦至逆戰死<lb/>
　之貴溪令錢邦偉申請疊山祠配祀<hi>同上</hi>
　元<lb/>
盧天祥至元中守信州興學校崇詩書暇日延儒生論<lb/>
　治理復刻六經圖於石立兩廡下<hi>明一統志</hi>
<pb n="KR2k0045_WYG_063-9b"/>
　　按林志作虞天祥許昌人<lb/>
林興祖字宗起羅源人至治進士知鉛山素多造偽鈔<lb/>
　者豪民吳友文為之魁逺至江淮燕薊莫不行使友<lb/>
　文因偽造致富乃分遣惡少四五十人為吏於有司<lb/>
　民罹其害莫敢訴興祖至即張榜禁偽造者且立賞<lb/>
　募民首告俄有告者至徉以不實斥去又有告獲偽<lb/>
　造二人并贓者乃鞫之款成友文自至官為之營救<lb/>
　興祖命併執之須㬰來訴友文者百餘人獄立具逮<lb/>
<pb n="KR2k0045_WYG_063-10a"/>
　捕其黨二百餘人悉寘之法民害既去政聲籍甚江<lb/>
　浙行省薦諸朝陞南陽知府遷道州路總管致仕<hi>元</hi>
　<hi>史</hi>
辜中字徳中至正進士知永豐不事刑罰惟尚徳化民<lb/>
　除輸租税給徭役外足跡不至縣庭郡省薦章交上<lb/>
　論其治行第一百里晏然民愛之為立祠<hi>明一統志</hi>
夀安至正中監玊山縣創立書院以絃誦為教在任未<lb/>
　久百廢俱興後以斂兵討賊死於難<hi>同上</hi>
<pb n="KR2k0045_WYG_063-10b"/>
劉伯淵字巨川大都人大徳中永豐尹抑豪强恤孤獨<lb/>
　值連嵗旱饑伯淵禱雨獨應兼勸賑有條一邑頼以<lb/>
　全活其自奉省約罕御粱肉人號曰劉淡菜卒於官<lb/>
　<hi>府志</hi>
王禎字伯善東平人博通經史清介自持大徳四年尹<lb/>
　永豐以課農興學為務常買桑苖及木棉子導民分<lb/>
　藝遇旱或淫雨必齋戒䖍禱著有農器圖譜農桑通<lb/>
　訣刻於廬陵詩集一卷名農務集<hi>元詩小傳</hi>
<pb n="KR2k0045_WYG_063-11a"/>
宋祥字約夫至正間知永豐莅政數月興學校務農桑<lb/>
　築陂塘以備旱潦陵陽冦至率兵禦之民頼以安<hi>豫</hi>
　<hi>章書</hi>
張良材福建人為貴溪尉有武勇至正壬辰之亂集義<lb/>
　兵保障一邑時浙江左丞軍至信州良材以義兵接<lb/>
　應一夕敵兵大至圍營數重良材以雙刀匹馬突圍<lb/>
　出既復遇敵入深阻伏發馬躓遇害<hi>林志</hi>
于大本字徳中密州人由儒學教諭歴信州路總管賊<lb/>
<pb n="KR2k0045_WYG_063-11b"/>
　犯信州大本以土兵禦之被執至蘄水不屈死<hi>元史</hi>
　<hi>魏中立傳</hi>
王伯顔字伯敬濵州人由湖廣省宣使歴烏程尹遷信<lb/>
　州推官至正九年遷知福寧州賊逼福寧為賊所執<lb/>
　不屈死贈嘉議大夫濟南路總管<hi>元史本傳</hi>
　　按廣信府志稱伯顔在州數辨寃獄全活甚衆見<lb/>
　　福寕節孝寺碑<lb/>
　明<lb/>
<pb n="KR2k0045_WYG_063-12a"/>
徐中洪武間廣信知府持已㢘潔措置有方嚴課生徒<lb/>
　務臻成效民常病渉修橋便之至今郡人論前守之<lb/>
　賢者必首稱中云<hi>明一統志</hi>
　　按林志徐中浙江金華人<lb/>
徐良弼字子中懐逺人洪武初知貴溪縣承平未久百<lb/>
　姓離散良弼撫綏休息民漸復業時賦外多雜科乃<lb/>
　具申民瘼不從輒至府涕泣言之遂得告免民頼以<lb/>
　安<hi>豫章書</hi>
<pb n="KR2k0045_WYG_063-12b"/>
朱陵洪武初知玊山縣時兵革後四顧蕭然陵夙夜勞<lb/>
　心於養民之政逃散歸業百廢具興號稱治邑<hi>明一</hi>
　<hi>統志</hi>
趙景純閩縣人由儒士洪武間任上饒縣性㢘介不避<lb/>
　權要修學校治橋梁理民事如家事卒於官邑人哀<lb/>
　之<hi>林志</hi>
張廸洪武間由御史左遷弋陽知縣㢘明仁愛吏畏民<lb/>
　懐後因前任事被逮縣民千餘人赴闕奏宥還<hi>豫章</hi>
<pb n="KR2k0045_WYG_063-13a"/>
　<hi>書</hi>
劉琢洪武初知弋陽創公署定賦役法務得均平民咸<lb/>
　便之<hi>府志</hi>
王褒字中美閩縣人博學强識以文名洪武中國子生<lb/>
　領應天鄉薦知永豐縣蝗灾禱於神數日蝗皆死政<lb/>
　暇輒之學宫課諸生親為講解多所造就永樂中朝<lb/>
　京師與修太祖實録擢翰林院修撰改漢府紀善卒<lb/>
　<hi>福建通志</hi>
<pb n="KR2k0045_WYG_063-13b"/>
朱原貞字季常婺源人永樂間任廣信同知政事文學<lb/>
　衆所推許修學宫勸士崇儒民懐其徳後卒官郡人<lb/>
　無少長皆為流涕<hi>明一統志</hi>
錢性字士復台州人永樂間知廣信府法制詳明禮教<lb/>
　興舉丙申值郡大水發公帑以賑全活甚衆<hi>林志</hi>
鄭庸福建人永樂初知鉛山縣㢘介不阿措置有法奸<lb/>
　豪畏服民皆信之有事以手札召無後期者<hi>明一統</hi>
　<hi>志</hi>
<pb n="KR2k0045_WYG_063-14a"/>
徐仕宗山隂人永樂中知貴溪縣縣圯於水仕宗夙夜<lb/>
　經畫修治一新累年逋負奏折絹布田地坍決奏免<lb/>
　税糧嵗饑捐俸倡賑民戴其徳任滿老穉争赴上司<lb/>
　乞留事聞加秩通判留治縣事<hi>豫章書</hi>
孫珏侯官人宣徳間知鉛山縣清勤慈恵民懐服之滿<lb/>
　秩民赴京乞留遂得再任前後幾二十年珏常手植<lb/>
　松於庭皆林立見者以比甘棠云<hi>府志</hi>
鄧顒字伯昻樂昌人正統進士知永豐縣鼎新文廟作<lb/>
<pb n="KR2k0045_WYG_063-14b"/>
　興士類勸農桑興水利以捕殺强寇遇害民咸哀之<lb/>
　廵撫楊寧韓雍具其事以聞勅贈光禄卿諡恭毅<hi>林</hi>
　<hi>志</hi>
姚堂字彦容慈溪人正統進士景泰間知廣信府尚簡<lb/>
　易嘗録一郡先賢為立祠肖像置祭田訪其後人以<lb/>
　奉祀人多賢之<hi>同上</hi>
陶鎔字汝器武功衛人天順進士知永豐縣政尚平易<lb/>
　而務抑强梗民畏而懐之卒於官幾不能舉䘮民争<lb/>
<pb n="KR2k0045_WYG_063-15a"/>
　泣賻焉<hi>同上</hi>
王翰字廷舉蘄州人成化間知廣信府剛正恥阿附舉<lb/>
　事惟義以故多觸忌僉事陳騏按部稽察苛細翰不<lb/>
　為動㑹大理卿夏時正廵視以陳言罷之百姓愛戴<lb/>
　乞留至十三疏銓部以例不可為之歎惜而已<hi>豫章</hi>
　<hi>書</hi>
陳恵龍溪人成化間以御史出知廣信府外和内剛志<lb/>
　切愛民嘗舉右族公正耆士十六人優禮之與謀郡<lb/>
<pb n="KR2k0045_WYG_063-15b"/>
　政未踰三年政平訟理不擕家止二僕自随既疾卒<lb/>
　民哀之如父母十六人為治其䘮以歸<hi>同上</hi>
張昺字仲明慈谿人成化進士授鉛山縣性剛明不惑<lb/>
　神怪有嫁女者及婿門而失女兩家互訟官不能決<lb/>
　昺行邑界見大樹妨稼欲伐之從者言樹有神不可<lb/>
　伐昺不聽有衣冠三人拜道左昺叱之忽不見比運<lb/>
　斤血注昺怒手斧之卒仆其樹巢中堕二婦人言狂<lb/>
　風吹至樓上與三少年俱其一即前所嫁女也有巫<lb/>
<pb n="KR2k0045_WYG_063-16a"/>
　能隠形滛人婦女昺執而印其背鞭之立死乃盡毁<lb/>
　滛祠寡婦惟一子為虎所噬少年欲難昺代婦書牒<lb/>
　請拘虎抵罪昺與婦期五日乃齋戒祀城隍神約繫<lb/>
　虎至及期二虎果伏庭下叱曰食吾民法當死無罪<lb/>
　者免一虎起斂尾去一虎伏不動昺射殺之以畀寡<lb/>
　婦一縣稱神君鉛山俗婦人夫死輙嫁有病未死先<lb/>
　受聘供湯藥者昺欲變其俗令寡婦皆具牒受判署<lb/>
　二木曰羞願嫁者跪之曰節願守者跪之民傅四妻<lb/>
<pb n="KR2k0045_WYG_063-16b"/>
　祝不欲嫁舅姑紿令跪羞木下昺判從之祝投池中<lb/>
　死邑大旱昺意有寃獄齋宿神祠夢婦人泣拜覺而<lb/>
　識其里居姓氏得詰其狀及啟土面如生昺哭之曰<lb/>
　殺婦者吾也為文以祭天遂大雨乃罪其舅姑改𦵏<lb/>
　焉諸異政多類此擢南京御史累官至四川副使引<lb/>
　疾歸<hi>寕波府志</hi>
陳裕字孟寛莆田人成化進士知永豐縣勤於撫字寵<lb/>
　辱無所介意都御史髙明有詩云江西六十九花封<lb/>
<pb n="KR2k0045_WYG_063-17a"/>
　㢘吏惟聞陳永豐秩滿卒於家其子不能舉䘮<hi>豫章書</hi>
汪瀅字源潔績溪人成化進士知玉山縣寛簡宜民清<lb/>
　苦著節每食虀粥而已嘗公出刻期未回丞間饋以<lb/>
　米力却之尋擢南臺御史<hi>同上</hi>
陳勉黄巖人由舉人任府學訓導學養深邃諸生質疑<lb/>
　難如臨龜筮性純孝生徒贄儀一毫弗取擢桐城令<lb/>
　去諸生致贐者盡却之<hi>府志</hi>
丁璣字至夫丹徒人成化進士授中書舍人以直諌謫<lb/>
<pb n="KR2k0045_WYG_063-17b"/>
　普安州判𢎞治間遷廣信通判其學嚴義利之辨而<lb/>
　緒餘見於詞章其政以敦化善俗為務而簿書在所<lb/>
　不屑自奉甘淡泊終始不渝以憂去<hi>豫章書</hi>
孫景靈字時望上虞人𢎞治進士知玊山縣以㢘能稱<lb/>
　未幾卒於官妻鍾氏哀毁自縊有司奏旌其節人謂<lb/>
　景刑于之化云<hi>同上</hi>
盧格字正夫東陽人𢎞治進士知貴溪縣風力敏辦拓學<lb/>
　基建社倉積榖數萬嵗侵不為害擢監察御史<hi>府志</hi>
<pb n="KR2k0045_WYG_063-18a"/>
朱嘉㑹字亨之寳應人正徳壬申知廣信府值姚源盗<lb/>
　熾朝命大將統邉兵及諸道土兵剿之駐郡城百姓<lb/>
　騷然嘉㑹撫綏經畧省科徵簡徭役懲惰吏事理民<lb/>
　安先是附郭上饒嵗役夫至六萬民不堪命嘉㑹循<lb/>
　知縣張嵿舊規嵗省役夫五萬有竒考績上京父老<lb/>
　號泣送之<hi>豫章書</hi>
曹琥字端卿巢縣人正徳間以户部主事直諌左遷嵩<lb/>
　明州佐轉廣信府同知堅忍清苦宸濠取茶牙中官<lb/>
<pb n="KR2k0045_WYG_063-18b"/>
　索方物皆力抗之民頼以甦陞鞏昌知府卒貧不能<lb/>
　殮<hi>同上</hi>
譚縉字廷儀長沙人正徳間知永豐縣為政嚴明邑有黠<lb/>
　民常倚死人誣脅人為利有司不能鞫罹害者家輒破<lb/>
　縉至按得其狀民皆神之修築平陽諸屯堡汰官軍糜<lb/>
　費條上監司請奏革税課又善治盗閭閻肅然<hi>府志</hi>
杜民表字望之正徳進士知鉛山心慈而守介宸濠之<lb/>
　變决策守禦民頼以安嵗饑設法賑撫有方又請給<lb/>
<pb n="KR2k0045_WYG_063-19a"/>
　郡儲而濟青山窯饑民境内以安擢御史大禮議起<lb/>
　忤㫖廷杖鉛邑人祠祀之<hi>鉛山志</hi>
卞諶字信卿嘉善人進士授廣信府推官為人機警決<lb/>
　獄精允經鉛山嶺道有卧屍忽夜夢一人謂傭者為<lb/>
　主所殺宻訪其人得之竟抵罪郡有巨室殺人匿屍<lb/>
　窟室中獄久不決諶㢘知其處發屍驗之遂伏辜郡<lb/>
　中稱為神明嘗謂姑息適以養盗乃嚴鈎捕盡得宿<lb/>
　盜寘之重法闔郡盗弭正徳戊辰考績入京還卒於<lb/>
<pb n="KR2k0045_WYG_063-19b"/>
　塗貧鬻裝以歛聞者惜之<hi>浙江通志</hi>
范永鑾字汝和桂陽人正徳進士任貴溪縣時劉瑾用<lb/>
　事嵗派雜征宸濠暴横嵗取茶牙民苦之永鑾裁抑<lb/>
　不畏强禦濬北鄉河以興水利築南鄉陂以禦水灾<lb/>
　以賢能擢監察御史<hi>貴溪志</hi>
施仕湖州人任廣信千户所吏目正徳己夘宸濠之變<lb/>
　賊黨數百人過信擄掠永豐欲從間道趨閩仕時為<lb/>
　廵捕追至永豐雙山遇賊力戰被執不屈死之<hi>府志</hi>
<pb n="KR2k0045_WYG_063-20a"/>
　　按王文成叙平寧濠功廣信知府周朝佐與焉各<lb/>
　　志俱不載無從采其事蹟附見於此<lb/>
季本㑹稽人嘉靖進士以御史建言謫揭陽主簿陞弋<lb/>
　陽令視政明決修學宫置祭器政暇時進諸生講習<lb/>
　士民至今思之<hi>弋陽志</hi>
陳仕黄岡人嘉靖間由舉人知弋陽縣時閩浙倭警客<lb/>
　兵騷動迫近鄰壤仕撫循既定請建縣城頼以保障<lb/>
　<hi>同上</hi>
<pb n="KR2k0045_WYG_063-20b"/>
管景字子山上元人嘉靖中貢授廣信府檢校以才著<lb/>
　署永豐又署上饒適横峯窑民作亂奉檄徃宣布徳<lb/>
　威羣盜悔過殺其魁以獻民乃安争塑像祀於家<hi>江</hi>
　<hi>南通志</hi>
陸康稷字宇粒吳縣人萬歴進士授貴溪令性剛介有<lb/>
　㢘聲政務大體不事煩苛增城垣濬城河勤課士剖<lb/>
　斷疑獄邑人稱神舉卓異第一晉兵部主事<hi>同上</hi>
周日甲晉江人萬歴間由舉人令玊山明敏練逹築萬<lb/>
<pb n="KR2k0045_WYG_063-21a"/>
　栁洲改南城門修武安塔建儒學坊石龍橋恵政甚<lb/>
　多<hi>玊山志</hi>
伍袁萃字道聚吳縣人萬歴進士授貴溪縣増置學田<lb/>
　四百二十餘畝創文廟樂器祭器九百二十五件復<lb/>
　象山疊山諸祠祀<hi>貴溪志</hi>
盧謙字吉甫萬歴進士授永豐令時大仙馬騣等陂傾<lb/>
　廢謙按故跡壘石為隄引溪水以備旱涸民食其利<lb/>
　<hi>永豐志</hi>
<pb n="KR2k0045_WYG_063-21b"/>
錢邦偉鎮江人萬歴舉人知貴溪縣清介自持民苦南<lb/>
　北兊糧申請委官收解免民患而賦不擾至今頼之<lb/>
　<hi>貴溪志</hi>
李光春字元甫樂清人徙居永嘉萬歴丙辰進士任廣<lb/>
　信府推官沐黔國遣官展祭逺祖因奪國産併晦翁<lb/>
　懐玉書院光春牒上撫按悉返所侵産譽震於朝舉<lb/>
　卓異第一擢御史抗疏極論魏忠賢罪惡忤㫖奪俸<lb/>
　尋左遷九江兵備崇禎朝歴左僉都御史署都察院<lb/>
<pb n="KR2k0045_WYG_063-22a"/>
　篆以抗直罷歸里生平訥訥如不出口而遇事敢言<lb/>
　時論優之<hi>浙江通志</hi>
江夢鶴字菊裳懐寧人萬歴鄉薦崇禎中任廣信同知<lb/>
　平生留心道學尤以經濟自命時流寇交訌鶴按戚<lb/>
　南塘遺法勒部選才以儲可用署上饒玊山鉛山諸<lb/>
　邑發奸摘伏政紀肅然<hi>江南通志</hi>
劉一貫字省吾分水人由選貢授興安令葺學宫建社<lb/>
　學及城隍祠邑初設尚無志一貫纂成之尋内召去<lb/>
<pb n="KR2k0045_WYG_063-22b"/>
　繼之者郎文煥亦分水人請増入學額數興人徳之<lb/>
　<hi>興安志</hi>
何京内江人由舉人天啟間授玊山令性㢘峭剔蠧務<lb/>
　盡時詔建魏璫生祠府檄派玊山百五十金京曰安<lb/>
　有刻百姓脂以奉中貴者郤不應幾得禍太守蔣如<lb/>
　竒力庇之以卓異徵<hi>玊山志</hi>
徐之垣字心韋寧波人由進士授永豐令丁夘夏大旱<lb/>
　秋檄入闈辭之甚苦有鹿鳴可聽鴻哀不可聞之語<lb/>
<pb n="KR2k0045_WYG_063-23a"/>
　因秋糧少額上官有言民聞之争先輸納一日遂過<lb/>
　其額明年入覲調繁吉水民不忍其去<hi>永豐志</hi>
胡甲桂字秋卿崑山人崇禎十二年以副榜授南昌通<lb/>
　判遷廣信同知至則南昌袁州吉安俱失廣信止疲<lb/>
　卒千人士民多竄徙㑹黄道周以募兵至相與議城<lb/>
　守已而道周敗歿勢益孤或勸之去甲桂以死自誓<lb/>
　勉支半載城破被執自經死<hi>白志</hi>
廖汝健贛州人由嵗貢授廣信府學訓導黄道周督師<lb/>
<pb n="KR2k0045_WYG_063-23b"/>
　委汝健署貴溪縣單騎就任時事已不可為汝健勉<lb/>
　力自効城䧟被執死之<hi>府志</hi>
國朝<lb/>
張鳳儀字瑞梧錦州人順治初守信兵燹之後實心撫<lb/>
　循貝勒開閩假道廣信鳳儀籌畫供應民力不煩羣<lb/>
　頌其賢<hi>安志</hi>
郭永静奉天人順治初由教習知上饒縣時賊兵四起<lb/>
　值金王之叛永静綢繆措置民始得安亂定後捜獲<lb/>
<pb n="KR2k0045_WYG_063-24a"/>
　偽兵株連頗衆永静詳察情偽全活甚多陞紹興府<lb/>
　同知<hi>同上</hi>
扈標號岱瞻臨淄人順治丙戍進士知永豐縣值金王<lb/>
　之叛標孤城堅守武弁李萬年與賊通標偵知之宻<lb/>
　揭撫提寘重典兵燹後户口離散按籍覈詳逹部除<lb/>
　荒民始獲復業<hi>府志</hi>
王應泰字旋鶴孝感人順治間以明經令鉛山勤敏和<lb/>
　恵力除弊政鉛自設屯政有田入屯而糧仍民户者<lb/>
<pb n="KR2k0045_WYG_063-24b"/>
　應泰力辨之民得不擾重修北岸大義橋民䝉其利<lb/>
　<hi>安志</hi>
杜良祚沙河人順治丁亥進士知弋陽縣為政敏決土<lb/>
　寇陳元貫嘯聚攻掠良祚親帥民兵宻授方畧一戰<lb/>
　殲之脅從者散去民頼以寧<hi>弋陽志</hi>
曹淑貞字震一真定人順治間任永豐縣建縣治修學<lb/>
　宫羡餘贖鍰悉為民解抵積逋嘗徵收練餉銀七百<lb/>
　兩奉<lb/>
<pb n="KR2k0045_WYG_063-25a"/>
詔捐免立召里民具領悉原封還之後以疾告歸民立<lb/>
　石紀其徳<hi>永豐志</hi>
黎士𢎞字媿曽長汀人順治甲午舉人康熈元年任廣<lb/>
　信推官莅事精敏刑獄多所平反署玊山招徠撫綏<lb/>
　逃亡復業兵民頼之又請清丈田畝除荒免税建縣<lb/>
　署修文廟所著有託素齋詩選文集仁恕堂筆記理<lb/>
　信存藁<hi>府志</hi>
髙夢説號易菴費縣人由副榜康熈七年知廣信府儉<lb/>
<pb n="KR2k0045_WYG_063-25b"/>
　約恬静蠲虐政治河梁修學宫葺府志五年之内郡<lb/>
　號大治<hi>同上</hi>
譚瑄字左羽嘉興人康熈己酉舉人知弋陽縣時邑經<lb/>
　閩變瑄多方撫集開墾荒田數百頃増市㕓二百户<lb/>
　重新學宫課士愛民治行稱最擢工科給事中<hi>弋陽</hi>
　<hi>志</hi>
潘士瑞字子璧錦州人康熈十八年知鉛山縣時山賊<lb/>
　盤踞勢熾甚士瑞具糗糧繕衣甲募死士授方畧馘<lb/>
<pb n="KR2k0045_WYG_063-26a"/>
　斬二百七十餘人生獲九人獲印劄旗纛無算連拔<lb/>
　其寨鉛地悉平<hi>鉛山志</hi>
齊賛辰字振乾髙陽人康熈十八年任永豐縣以滅賊<lb/>
　為首務練鄉勇備禦斬劇賊江拐子等餘孽潰散地<lb/>
　方以寧招集流遺開墾荒蕪民至今思之<hi>永豐志</hi>
余毓浩諸暨人康熈二十年任玉山縣重建學宫修復<lb/>
　懐玊書院捐建東津橋除免獵户柴菜陋規又捐設<lb/>
　水次漕倉百廢具舉<hi>玊山志</hi>
<pb n="KR2k0045_WYG_063-26b"/>
　　　饒州府<lb/>
　漢<lb/>
唐䝉建元間番陽令開夜郎通西南夷<hi>史記西南夷傳</hi>
　　按林志誤稱唐䝉建康間番陽令考紀元大全建<lb/>
　　康乃東漢順帝改元也白志改正<lb/>
　吳<lb/>
步隲字子山臨淮淮隂人孫權為討虜將軍召隲為主<lb/>
　記與瑯琊諸葛瑾彭城嚴畯俱遊吳中並著聲名權<lb/>
<pb n="KR2k0045_WYG_063-27a"/>
　為徐州牧以隲為治中從事建安十五年出領番陽<lb/>
　太守<hi>吳書</hi>
韓當字義公遼西令支人孫策東渡從討三郡遷先登<lb/>
　校尉授兵二千從征劉勳破黄祖還討番陽領樂安<lb/>
　長山越畏服<hi>同上</hi>
　　按雷次宗豫章記漢永元中置樂安縣即樂平縣<lb/>
　　也<lb/>
虞翔章安人鄱陽太守工文章之事立言粲盛煥若春<lb/>
<pb n="KR2k0045_WYG_063-27b"/>
　榮<hi>三國志注</hi>
　　按明一統志林志俱誤作虞翻<lb/>
魏滕字周林祖父河内太守朗字少英列在八俊滕性<lb/>
　剛直行不茍合初迕策幾殆頼太妃救得免至是有<lb/>
　罪權怒責甚嚴敢有諌者死範突入叩頭流血言與<lb/>
　涕並良久權意釋乃免滕歴官鄱陽太守<hi>三國志吳</hi>
　<hi>範傳</hi>
周魴字子魚吳郡陽羡人少好學舉孝㢘為寧國長黄<lb/>
<pb n="KR2k0045_WYG_063-28a"/>
　武中鄱陽大帥彭綺作亂攻沒屬城乃以魴為鄱陽<lb/>
　太守與胡綜勠力致討遂生禽綺送詣武昌加昭義<lb/>
　校尉後賜爵闗内侯賊帥董嗣負阻劫鈔豫章臨川<lb/>
　並受其害魴遣間諜授以方畧誘狙殺嗣嗣弟怖懼<lb/>
　詣武昌降於陸遜由是數郡無復憂惕在郡十三年<lb/>
　卒賞善罰惡恩威並行<hi>吳書</hi>
　晉<lb/>
虞溥字允源髙平昌邑人也舉孝㢘除郎中稍遷公車<lb/>
<pb n="KR2k0045_WYG_063-28b"/>
　司馬令除鄱陽内史大修庠序廣招學徒移告屬縣<lb/>
　乃具為條制於是至者七百餘人溥乃作誥以奬訓<lb/>
　之時祭酒求更起屋行禮溥曰君子行禮無常處也<lb/>
　故孔子射於矍相之圃而行禮於大樹之下况今學<lb/>
　庭庠序髙堂顯敞乎溥為政嚴而不猛風化大行有<lb/>
　白烏集於郡庭注春秋傳撰江表傳及文章詩賦數<lb/>
　十篇卒於洛時年六十二<hi>晉書</hi>
王廙字世將丞相導從弟辟太傅掾轉參軍元帝作鎮<lb/>
<pb n="KR2k0045_WYG_063-29a"/>
　江左廙棄郡過江帝見之大悦以為司馬頻守廬江<lb/>
　鄱陽二郡及帝即位廙奏中興賦上疏曰臣以壬申<lb/>
　嵗見用為鄱陽内史七月四星聚於牽牛又臣郡有<lb/>
　枯樟更生明天之厯數在陛下矣以功累増封邑<hi>同</hi>
　<hi>上</hi>
紀瞻字思逺丹陵稜陵人少以方直知名除鄱陽内史<lb/>
　㑹蘇峻亂瞻與温嶠等帥舟師赴難官至驃騎將軍<lb/>
　<hi>明一統志</hi>
<pb n="KR2k0045_WYG_063-29b"/>
　　按晉書本傳瞻以鎮東長史討周馥華軼功加揚<lb/>
　　威將軍除㑹稽内史無鄱陽内史語今各志所載<lb/>
　　皆從一統志因附紀之<hi>原跋</hi>
顧衆字長始吳郡吳人徵拜駙馬都尉奉朝請轉尚書<lb/>
　郎大將軍王敦請為從事中郎補南康太守㑹詔除<lb/>
　鄱陽太守衆徑之鄱陽不過敦敦甚怪焉及敦搆逆<lb/>
　令衆出軍衆遲回不發敦大怒召衆詰之聲色甚厲<lb/>
　衆不為動容敦意亦漸釋時敦又怒宣城内史陸喈<lb/>
<pb n="KR2k0045_WYG_063-30a"/>
　衆又辨明之敦長史陸玩在坐代衆危懼出謂衆曰<lb/>
　君真所謂剛亦不吐柔亦不茹雖仲山甫何以加之<lb/>
　後以討蘇峻功封鄱陽縣伯<hi>同上</hi>
紀睦咸和間鄱陽太守有討賊功<hi>同上</hi>
王大如字鉅夫陳陶人夷甫孫為餘干令政得緩急之<lb/>
　宜陶潜善之後為劉裕所殺民懐其徳立祠祀焉<hi>明</hi>
　<hi>一統志</hi>
　宋<lb/>
<pb n="KR2k0045_WYG_063-30b"/>
虞丘進字豫之少以討苻堅功封闗内侯從武帝征戰<lb/>
　封五等侯盧循逼都孟㫤等議奉車駕過江進面折<lb/>
　以為不可武帝嘉之除鄱陽太守<hi>南史</hi>
王質字子貞性慷慨涉獵書史梁世以武帝甥封侯與<lb/>
　侯景戰敗潜匿人間後奔荆州元帝承制歴位侍中<lb/>
　吳州刺史領鄱陽内史<hi>同上</hi>
　梁<lb/>
陸襄字師卿吳郡人大通七年出為鄱陽内史先是郡<lb/>
<pb n="KR2k0045_WYG_063-31a"/>
　民鮮于琛為亂有衆萬餘人襄帥民吏修城隍為備<lb/>
　禦及賊至連戰破之時豫章安成等守案治黨與因<lb/>
　求賄貨不得其實惟襄郡部枉直無濫民作歌曰鮮<lb/>
　于抄後善惡分民無枉死頼陸君又有彭李二家忿<lb/>
　争誣告襄和言解諭且為設酒食令其盡歡酒罷同<lb/>
　載而還民又歌曰陸君政無怨家鬬既罷讐共車在<lb/>
　政六年郡大治民四百二十人詣闕拜表陳襄徳化<lb/>
　求於郡立碑降勅許之又表乞留之襄固求還徵為<lb/>
<pb n="KR2k0045_WYG_063-31b"/>
　吏部郎遷秘書監<hi>梁書</hi>
　　按林志陸襄傳太畧安志誤入宋<lb/>
栁惲字文暢河東解人累遷太子洗馬父憂去官服闋<lb/>
　試守鄱陽聴吏屬盡三年䘮禮署之文教百姓稱焉<lb/>
　仕終吳興太守卒贈侍中子偃字彦游年十二引見<lb/>
　詔問讀何書對曰尚書又曰有何美句曰徳惟善政<lb/>
　政在養民衆咸異之拜駙馬都尉都亭侯鄱陽内史<lb/>
　<hi>同上</hi>
<pb n="KR2k0045_WYG_063-32a"/>
鄭弁字伯禮金華人大同間令鄱陽以愷悌為政民安<lb/>
　之<hi>林志</hi>
　隋<lb/>
栁莊字思敬河東解人少有逺志雅逹政事岳陽王蕭<lb/>
　詧辟為參軍轉法曹遷鴻臚卿髙祖踐阼莊入朝髙<lb/>
　祖深慰勉之蕭琮嗣位遷太府卿及梁國廢授開府<lb/>
　儀同三司并賜田宅徐璒等反於江南以行軍總管<lb/>
　随討璒平授饒州刺史甚有治名數載卒官<hi>隋書本</hi>
<pb n="KR2k0045_WYG_063-32b"/>
　<hi>傳</hi>
梁文謙安定烏氏人相州刺史彦光子𢎞雅有父風開<lb/>
　皇十五年拜上州刺史煬帝即位轉饒州刺史嵗餘<lb/>
　為鄱陽太守稱為天下之最徵拜户部侍郎<hi>隋書梁</hi>
　<hi>彦光傳</hi>
　　按林志載文謙為鄱陽太守時嵗饑民起為盜招<lb/>
　　徠賑恤又培土為市以居民使貿遷有無以遂其<lb/>
　　生<lb/>
<pb n="KR2k0045_WYG_063-33a"/>
　唐<lb/>
薛振龍朔初饒州刺史在郡六年以神明馭下素山産<lb/>
　芝民以為瑞立亭以表之因改其山曰芝山<hi>豫章書</hi>
竇儼總章間饒州刺史用鄧逺公銀山之議可以贍國<lb/>
　用遂上其事置塲以鄧公名之<hi>明一統志</hi>
郭元振名震以字行魏州貴鄉人十八舉進士為通泉<lb/>
　尉累官同中書門下三品封代國公㑹𤣥宗講武驪<lb/>
　山既三令帝親鼓之元振遽奏禮止帝怒流新州開<lb/>
<pb n="KR2k0045_WYG_063-33b"/>
　元元年起為饒州司馬元振雖少雄邁及貴居處儉<lb/>
　約手不置書人莫見其喜愠<hi>唐書</hi>
顧錫貞觀間知餘干多恵政獲瑞鶴赤羽一白羽一<hi>安</hi>
　<hi>志</hi>
裴士淹大厯間饒州刺史程烈女擊奸盜報父讐士淹<lb/>
　刻石州門以表其節<hi>林志</hi>
　　按豫章書程烈女父兄為盜所殺掠女去女尋以<lb/>
　　計脱歸告於刺史顔眞卿捕獲戮於市女刳其心<lb/>
<pb n="KR2k0045_WYG_063-34a"/>
　　以祭父兄而不及士淹表門事唐書列女傳亦失<lb/>
　　載<hi>原跋</hi>
李復字初陽建中初為饒州刺史郡人陳饒奴年十二<lb/>
　親亡嵗饑或教其分弟妹可全性命饒奴流涕身丐<lb/>
　全養復異之給資儲署其門曰孝友童子<hi>唐書陳饒</hi>
　<hi>奴傳</hi>
　　按明一統志云復築堤捍江民徳之號李公堤<lb/>
李吉甫字𢎞憲趙人栖筠子貞元初為太常博士年尚<lb/>
<pb n="KR2k0045_WYG_063-34b"/>
　少明練典故出為忠州刺史改郴州復改饒州㑹前<lb/>
　刺史繼死咸言牙城有物怪不敢居吉甫命菑除其<lb/>
　署以視事吏由是安誅擊奸盜治聲流聞憲宗立以<lb/>
　考功郎中召為翰林學士累官中書侍郎同平章事<lb/>
　卒贈司空諡忠懿<hi>唐書</hi>
李徳裕字文饒吉甫子也興元間館陶丞遷餘干令治<lb/>
　政為江東最<hi>明一統志</hi>
　　按唐書李徳裕傳以䕃補校書郎召拜監察御史<lb/>
<pb n="KR2k0045_WYG_063-35a"/>
　　穆宗即位擢翰林學士歴官始末不載館陶丞遷<lb/>
　　餘干令<lb/>
馬植字存之由夀州團練副使三遷饒州刺史精吏事<lb/>
　以文雅絢飾其政清淨不煩後進中書侍郎<hi>唐書</hi>
韋嗣立字延構陽武人以成均祭酒貶饒州長史時表<lb/>
　其㢘卒贈兵部尚書<hi>同上</hi>
穆贊字相明河内人以御史中丞貶饒州别駕久之拜<lb/>
　刺史贊質性强直進觀察使卒於官贈工部尚書<hi>同</hi>
<pb n="KR2k0045_WYG_063-35b"/>
　<hi>上</hi>
歸宗敬字正禮吳人以國子司業貶饒州嘗陳民生疲<lb/>
　敝當以徳化天下卒贈兵部尚書<hi>林志</hi>
鄭珣瑜字元伯滎澤人貞元間饒州刺史性嚴重少言<lb/>
　未嘗以私託人而人亦不敢謁以私清静恵下賤斂<lb/>
　貴發以便民累官吏部尚書卒諡文獻<hi>唐書</hi>
杜佑字君卿萬年人以父希望䕃補郯縣丞入為工部<lb/>
　郎中累官户部侍郎為盧杞所惡出為蘇州刺史改<lb/>
<pb n="KR2k0045_WYG_063-36a"/>
　饒州後至平章事贈太傅諡安簡佑天性精於吏職<lb/>
　為治不皦察數幹計賦相民利病而上下之議者稱<lb/>
　其治行無缺<hi>同上</hi>
李瓉字宗器濮陽人以通政參議出判饒州發奸如神<lb/>
　權豪讋服制賦税法斂者不敢肆<hi>安志</hi>
吳彦字俊之睦州人咸通間為餘干縣丞剗弊除奸有<lb/>
　嘉禾白雀之祥<hi>林志</hi>
顔標乾符間饒州刺史黄巢攻城標力戰不支城䧟死<lb/>
<pb n="KR2k0045_WYG_063-36b"/>
　之<hi>同上</hi>
栁尹中和間尹樂平黄巢之亂死焉民為立廟<hi>安志</hi>
金安字曰安京兆人乾符間為浮梁令黄巢搆亂安籍<lb/>
　民兵以障之民以獲全<hi>林志</hi>
　　按金安林志誤入楊吳白志入唐<lb/>
　楊吳<lb/>
鍾泰章<hi>吳録作鍾章</hi>合肥人為夀州團練使順義中人有告<lb/>
　其侵市官馬者徐知誥以王命遣王稔代之改泰章<lb/>
<pb n="KR2k0045_WYG_063-37a"/>
　饒州刺史或謂泰章何不自辨泰章曰吾在揚州十<lb/>
　萬軍中號稱壯士夀州去淮數里步騎不下五千茍<lb/>
　有他志豈王稔單騎所能代乎我義不負國雖黜為<lb/>
　縣令亦行况刺史乎何為自辨以彰朝廷之失<hi>十國</hi>
　<hi>春秋</hi>
　南唐<lb/>
髙拯字叔濟歙縣人保泰間知餘干䘮亂後居民彫敝<lb/>
　科役煩重拯為貸私錢若干萬緡每鄉責二人行商<lb/>
<pb n="KR2k0045_WYG_063-37b"/>
　取息以資公用民頼以蘇去後民為立碑<hi>安志</hi>
　宋<lb/>
馬亮字叔明合淝人舉進士為大理評事出知饒州州<lb/>
　豪白氏多執吏短長嘗殺人以赦免愈驁横為閭里<lb/>
　患亮發其奸誅之部中畏懾州有鑄錢監匠多而銅<lb/>
　錫不給亮請分其工之半别置監於池州嵗増鑄緡<lb/>
　錢十萬遷殿中侍御史累官至太子少保致仕卒諡<lb/>
　忠肅<hi>宋史</hi>
<pb n="KR2k0045_WYG_063-38a"/>
吳在木青州人咸平時為餘干令嘗曰欲治其外先治<lb/>
　其内如曹司貪墨者榜出之又曰牧民猶牧羊也當<lb/>
　除其敗羣者一縣稱治有白雀青鹿之瑞民歌曰吳<lb/>
　在木政嚴肅惡者憂羇囚善者樂化育寇準薦其賢<lb/>
　官至尚書<hi>林志</hi>
張譚慶厯間知饒州兼提金銀銅坑冶公事時饒學燬<lb/>
　譚新之聘郡人胡寧為師<hi>林志</hi>
朱琬慶厯間由秘書省校書郎出知鄱陽時知州張譚<lb/>
<pb n="KR2k0045_WYG_063-38b"/>
　建學琬助成之力居多<hi>同上</hi>
范仲淹字希文蘇州人以吏部貟外郎權知開封府時<lb/>
　吕夷簡執政進用者多出其門仲淹上百官圖指其<lb/>
　次第曰進退近臣凡超格者不宜全委宰相夷簡不<lb/>
　悦因罷知饒州遷潤越二州其政尚忠厚所至有恩<lb/>
　仕至參知政事卒贈兵部尚書諡文正<hi>宋史</hi>
毛抗嘉祐間樂平令有善政民立石記遺愛<hi>同上</hi>
張讜西蜀人治平間徳興令人頌之曰張侯張侯敷政<lb/>
<pb n="KR2k0045_WYG_063-39a"/>
　優游民樂其業禾麥有秋<hi>明一統志</hi>
劉季孫以左班殿直監饒州酒税時王介甫為江東提<lb/>
　刑見其詩風吹燕語落檐間底事來驚夢裏閒説與<lb/>
　旁人渾不解杖藜擕酒看芝山大加稱賞差攝州學<lb/>
　諸生始驚而終服之遂知名於時<hi>西江詩話</hi>
蘇邁西蜀人文忠公軾子元豐間為徳興丞文學優贍<lb/>
　政事精敏後人仰之立景蘇堂<hi>豫章書</hi>
葉義問字審言嚴州人調饒州教授攝郡事嵗旱發倉<lb/>
<pb n="KR2k0045_WYG_063-39b"/>
　賑民民徳之<hi>林志</hi>
吳與字可權漳州人元符間知餘干劉正夫論其愛民<lb/>
　如子弟䕶士如元氣決訟如神明大觀初除御史<hi>餘</hi>
　<hi>干志</hi>
劉安節政和間知饒州民愛戴之後移宣州民遮留曰<lb/>
　吾州自范文正公後惟劉公一人而已<hi>明一統志</hi>
蔣静字叔明宜興人知安仁縣俗尚巫疫癘流行病者<lb/>
　不服藥静悉論巫罪聚其所事淫像得三百軀悉投<lb/>
<pb n="KR2k0045_WYG_063-40a"/>
　諸江徽宗九年召為大司成出知洪州<hi>豫章書</hi>
范鍔熈寧三年知樂平邑未有學鍔既視事喟然曰邑<lb/>
　之缺典孰大於此遂度地為之鍔治邑有異政秩滿<lb/>
　士民獻其績於當路上之朝復留三年<hi>樂平志</hi>
洪興祖字慶善丹陽人登政和上舍第為湖州士曹改<lb/>
　宣教郎提㸃江東刑獄知真州徙知饒州先是夢持<lb/>
　六刀覺曰三刀為益今倍之其饒乎已而果然秦檜<lb/>
　當國諌官多檜門下争彈劾以媚檜興祖坐嘗作故<lb/>
<pb n="KR2k0045_WYG_063-40b"/>
　學士程瑀論語解序編管昭州<hi>宋史</hi>
郭僎字同升祥符人以父任通判全州權饒州浮梁宰<lb/>
　未行時有賊張頂花者已偪縣境衆止之僎曰安逸<lb/>
　則就艱危則辭非我所學徑就道至縣約束吏士誓<lb/>
　以死戰賊聞之偽降入邑為變邑官竄伏僎曰吾為<lb/>
　宰義不可去端坐公署遂遇害詔贈承義郎録其後<lb/>
　二人<hi>同上</hi>
蔣興祖常州宜興人以䕃累調饒州司録睦州盗起旁<lb/>
<pb n="KR2k0045_WYG_063-41a"/>
　郡皆震興祖白州將糾吏卒緝戰具盜不敢謀以功<lb/>
　遷知開封府武陽縣靖康初金兵過縣力不敵死焉<lb/>
　<hi>明一統志</hi>
趙彦端紹興間知餘干縣剛介不屈為政務豈弟民稱<lb/>
　為趙母尋為江東運副制賑饑之法嚴不舉子之令<lb/>
　<hi>同上</hi>
　　按林志彦端字徳莊宋宗室登紹興進士又按餘<lb/>
　　干縣志彦端自號介菴居士有文集若干卷謝諤<lb/>
<pb n="KR2k0045_WYG_063-41b"/>
　　為之序<lb/>
杜師旦紹興間知餘干初至奉行經界事召父老有才<lb/>
　徳者議田分六等租以五升為率且囑父老曰勿回<lb/>
　勢勿狥私一主乎公既成民咸稱善以内艱歸<hi>餘干</hi>
　<hi>志</hi>
沈度紹興間餘干令政有三善田無廢土市無閒居獄<lb/>
　無宿繫民謳歌之<hi>林志</hi>
　　按縣志度字公雅<lb/>
<pb n="KR2k0045_WYG_063-42a"/>
甯尹字正孚青陽人紹興二十八年知浮梁告長老曰<lb/>
　令起農家耳備嘗疾苦奈何以鞭扑苦百姓其定約<lb/>
　束與若守毋自刑也民相帥趨令<hi>安志</hi>
王十朋字龜齡樂清人隆興初除吏部侍郎力辭出知<lb/>
　饒州饒並湖盜出沒其間聞十朋至一夕遁去丞相<lb/>
　洪适請故學基益其圃十朋曰先聖所居十朋何敢<lb/>
　予人移知夔州饒民走諸司乞留不得至斷其橋乃<lb/>
　以車從間道去衆葺斷橋以王公名之累官以龍圖<lb/>
<pb n="KR2k0045_WYG_063-42b"/>
　閣學士致仕卒諡忠文<hi>宋史</hi>
唐文若字立夫眉山人登進士第遷起居郎出知邵州<lb/>
　改近郡知饒州新學宫減田租竒耗二萬石又請嵗<lb/>
　糴常平義倉之儲什三與民平市農末俱利而粟不<lb/>
　腐遵以著令餘干有劇盜廵尉不能制文若遣牙兵<lb/>
　捕而戮之加直敷文閣後知江州卒贈左通奉大夫<lb/>
　<hi>同上</hi>
詹體仁字元善浦城人隆興進士調浮梁尉郡上體仁<lb/>
<pb n="KR2k0045_WYG_063-43a"/>
　獲盜功狀當賞體仁曰以是受賞非其願也謝不就<lb/>
　體仁頴邁特立博極羣書嘗從朱子學以存誠慎獨<lb/>
　為主真徳秀嘗問居官莅民之法體仁曰盡心平心<lb/>
　而已盡心則無愧平心則無偏世服其確論云<hi>宋史</hi>
李舜臣字子思井研人紹興末著江東勝鑑十篇以上<lb/>
　登乾道進士擢成都教授遷宣教郎知徳興治尚風<lb/>
　化民有母子兄弟相訟連年不決舜臣為陳孝友之<lb/>
　道遂相愛如初閒詣學講説邑士稱蜀先生罷百姓<lb/>
<pb n="KR2k0045_WYG_063-43b"/>
　預貸償前官積逋民病差役舜臣勸諸鄉以税數低<lb/>
　昂定期久近創為義役期年而成民便之<hi>同上</hi>
劉爚字晦伯建陽人受學於朱熹吕祖謙乾道進士調<lb/>
　饒州録事通判黄奕將以事汙爚而已自以贓抵罪<lb/>
　去調連城令偽學禁興爚從熹武夷山講道讀書築<lb/>
　雲莊山房為終老之計調贑州坑冶司主管文字仕<lb/>
　至權工部尚書卒諡文簡<hi>同上</hi>
吳正國洛陽人淳熈四年知鄱陽縣為政有恵愛卒於<lb/>
<pb n="KR2k0045_WYG_063-44a"/>
　官民立祠祀之<hi>豫章書</hi>
應孟明淳熈八年為樂平丞時新守趙廣徵索坊塲積<lb/>
　負孟明投書切諌指霪潦歸咎郡政守為之慙沮<hi>安</hi>
　<hi>志</hi>
徐木淳熈間樂平令漕使真徳秀薦之云豈弟之聲為<lb/>
　本路縣宰之冠<hi>樂平志</hi>
婁機字彦發嘉興人乾道進士通判饒州平反寃獄蜀<lb/>
　帥袁説友辟參議幕中不就改幹辦諸司審計司轉<lb/>
<pb n="KR2k0045_WYG_063-44b"/>
　對請裁損經費又論刑名疑慮之弊累官資政殿學<lb/>
　士提舉洞霄宫歸<hi>宋史</hi>
楊簡字敬仲慈谿人乾道五年進士知樂平縣興學訓<lb/>
　士諸生聞其言有泣下者少年為民害簡寘獄中諭<lb/>
　以禍福咸感悟願自贖由是邑人以訟為恥夜無盗<lb/>
　警路不拾遺民呼曰楊父累官以寳謨閣學士大中<lb/>
　大夫致仕卒所著有甲藁乙藁冠記䘮記婚記䘮禮<lb/>
　家記家祭記釋菜禮記石魚家記等書後人為作慈<lb/>
<pb n="KR2k0045_WYG_063-45a"/>
　湖書院<hi>同上</hi>
趙與清臨安人開禧間浮梁令謂為政以人材為先乃<lb/>
　増學田易祭器創鄉賢祠講學行禮士風翕然丕變<lb/>
　<hi>浮梁志</hi>
史定之四明人嘉定間知饒州廣濬城隍著饒州志二<lb/>
　卷<hi>林志</hi>
紀極嘉定六年知樂平時鄉飲久不舉極始行之江東<lb/>
　諸郡大水邑當樂安江之衝極命囊薪䕶堤民以得<lb/>
<pb n="KR2k0045_WYG_063-45b"/>
　免又置漏澤園以𦵏死而無歸者<hi>安志</hi>
洪咨䕫字聖俞於潛人試饒州教授有文名仕終翰林<lb/>
　學士制稱其鯁亮忠慤<hi>林志</hi>
程元鳳字申甫徽州人紹定進士輪對極論世運剥復<lb/>
　之機及人主所當法者理宗覽之曰有古遺直風六<lb/>
　年進秘書丞匄外知饒州郡初罹水灾元鳳訪民疾<lb/>
　苦夙夜究心修城堞置義阡寛誅求察誣証進江淮<lb/>
　等處提㸃坑冶仍兼知饒州冶司嵗有冬夏帳銀悉<lb/>
<pb n="KR2k0045_WYG_063-46a"/>
　舉以補郡積年諸税斂之不足者芝生治所衆以治<lb/>
　行所致元鳯曰五穀熟則民䝉恵此不足異也召奏<lb/>
　事辭不就後累官右丞相封吉國公所著調齋文集<lb/>
　若干卷<hi>宋史</hi>
吳泳字永叔蜀人寳祐間浮梁令愛民禮士加意常平<lb/>
　以備歉<hi>林志</hi>
　　按宋史本傳泳字叔永潼川人嘉定二年進士歴<lb/>
　　官為軍器少監升秘書丞兼樞宻院編修遷秘書<lb/>
<pb n="KR2k0045_WYG_063-46b"/>
　　少監權吏部侍郎後知温州改知泉州其知浮梁<lb/>
　　事失載<hi>原跋</hi>
唐震字景賢會稽人通判臨安府江東大旱擢知信州<lb/>
　震奏減運米蠲其租賦令坊置一吏籍其户勸富人<lb/>
　分粟使防吏給之吏有勞者輒為具奏復其身吏感<lb/>
　其誠全活無算州有民傭童牧牛牛逸而牧舍火其<lb/>
　父訟傭者殺其子投火中民不勝掠自誣服震視牘<lb/>
　疑之宻物色之得童傍郡以詰其父對如初震出其<lb/>
<pb n="KR2k0045_WYG_063-47a"/>
　子示之獄遂直咸淳十年知饒州時興國南康江州<lb/>
　諸郡皆已歸附大兵畧饒饒兵止千八百人震發州<lb/>
　民城守昧爽出治兵至夜中始寐上書求援不報明<lb/>
　年二月兵大至震盡出府中金錢募有能出戰者賞<lb/>
　之衆懼不能戰北兵登陴衆遂潰震入府中玊芝堂<lb/>
　其僕前請曰事亟矣鄱江門兵未合亟出猶可免震<lb/>
　曰民命皆係於我城中民死我何面目生邪有頃兵<lb/>
　入執牘鋪案上使震署降震擲筆於地不屈遂死之<lb/>
<pb n="KR2k0045_WYG_063-47b"/>
　兄椿與家人俱死贈華文閣待制諡忠介<hi>宋史</hi>
王貴行蜀人咸淳間徳興丞元兵至被執曰幼學壯行<lb/>
　惟忠與孝竟赴水死<hi>豫章書</hi>
周偉徳祐間為浮梁丞元兵起偉曰以守無城以戰無<lb/>
　兵奈何受人之命不為其事非仁也食人之禄不死<lb/>
　其難非勇也卒死之<hi>同上</hi>
　元<lb/>
齊秉節字子度蒲臺人至元十一年從丞相巴延攻武<lb/>
<pb n="KR2k0045_WYG_063-48a"/>
　磯堡擒宋將閻都統十七年授明威將軍二十三年<lb/>
　移鎮饒州安仁劇賊蔡福一叛秉節與有司㑹兵討<lb/>
　之擒福一餘黨悉平<hi>元史</hi>
王都中字元俞福寧人初為郴州路總管以神明稱遷<lb/>
　饒州路總管年饑米價翔踊都中以官倉之米定其<lb/>
　價為三等言於行省以為須糶下等價民乃可得食<lb/>
　未報又於下等價減十之二使民就糴時宰怒其耑<lb/>
　擅都中曰饒去杭幾二千里比議定徃還非半月不<lb/>
<pb n="KR2k0045_WYG_063-48b"/>
　可人七日不食則死安能忍死以待乎民相與言曰<lb/>
　公為我輩減米價公果得罪我輩當鬻妻子以償時<lb/>
　宰聞之乃罷郡嵗貢金而金户貧富不常都中考得<lb/>
　其實乃更定之父老或以両岐之麥六穂之禾為獻<lb/>
　都中曰此聖主之嘉瑞非臣下所敢當遂以聞於朝<lb/>
　以内憂去郡民為立祠<hi>同上</hi>
卜天璋字君章洛陽人皇慶間以浙西㢘訪副使改授<lb/>
　饒州路總管既至事無苛擾民大悦版籍為清時省<lb/>
<pb n="KR2k0045_WYG_063-49a"/>
　臣妄作威福郡縣争賂覬免饒獨無有省臣銜之將<lb/>
　中以危法求其罪無所得縣以饑告天璋即發廪賑<lb/>
　之僚佐持不可天璋曰民饑如是必俟得請而後賑<lb/>
　民且死矣失申之責吾獨任之民頼全活其臨事無<lb/>
　所顧慮若此火延饒東門天璋具衣冠向火拜勢遂<lb/>
　息鳴山有虎為暴天璋移文山神立捕獲之以治行<lb/>
　第一聞陞廣東㢘訪使<hi>同上</hi>
郭郁字文卿大梁人皇慶間浮梁令善為鈎距以㢘民<lb/>
<pb n="KR2k0045_WYG_063-49b"/>
　隱自比趙廣漢聘吳仲遷為弟子師士風丕變政為<lb/>
　江南諸邑最民謡云桃李隂隂六萬家下居民不識<lb/>
　官衙甘棠喜有千年政美玉終無一㸃瑕<hi>林志</hi>
伊喇廸字蹈中白霫人樞宻忠靖公子元統間為饒州<lb/>
　路總管講學行禮均役省刑嵗旱三禱三應代去民<lb/>
　感之為立去思碑<hi>同上</hi>
韓鏞字伯髙濟南人延祐進士朝廷慎選守令魏中立<lb/>
　言於帝當今必欲得賢守令無加鏞者帝乃特置鏞<lb/>
<pb n="KR2k0045_WYG_063-50a"/>
　姓名授饒州路總管饒之為俗尚鬼有覺山廟者自<lb/>
　昔為妖以禍福人為盗賊者事之尤至將為盗必卜<lb/>
　之鏞至即撤其祠沉土偶於江凡境内淫祠不合祀<lb/>
　典者皆毁之俾俊秀入學宫求宿儒為五經師月必<lb/>
　考訂課試以示勸勵由是饒之以科第進者視他郡<lb/>
　為多鏞自奉淡泊僚屬亦皆化之朝有使於饒者鏞<lb/>
　延見郡舍供以糲飯亦無後言十年拜中書參知政<lb/>
　事<hi>元史</hi>
<pb n="KR2k0045_WYG_063-50b"/>
潘敏中濟南人至正間饒州路推官平寃獄有神蛇之<lb/>
　異天台陶凱詩畧曰潘侯理獄市雪寃類神明又曰<lb/>
　蛇寃涉幽怪事近猶足徵<hi>林志</hi>
烏樞字季言河陽人至正間知餘干嚴明㢘幹興廢舉<lb/>
　墜訟簡賦均士民樂之六年淮兵破餘干挾印詣浙<lb/>
　江行省請兵復州治授饒州路總管<hi>明一統志</hi>
魏中立字伯時濟南人歴官至陜西行臺御史中丞遷<lb/>
　守饒州賊既䧟湖廣分攻州郡守軍多疲懦不能拒<lb/>
<pb n="KR2k0045_WYG_063-51a"/>
　無頼子弟乗間竊發不旬日衆數萬中立聞警即帥<lb/>
　丁壯分塞險要戒守備俄而賊至中立以義兵擊却<lb/>
　之已而賊復合遂為所執以紅衣披其身中立叱之<lb/>
　須髯盡張大罵不已遂被害<hi>元史</hi>
萬聚泗州人至元間知浮梁縣恤民興學百姓安之嘗<lb/>
　謂家曰民頗徳我死必𦵏我於斯子孫如其言𦵏於<lb/>
　治東<hi>安志</hi>
笪勝丹陽人為徳興丞性㢘介嵗旱設法賑饑詣東嶽<lb/>
<pb n="KR2k0045_WYG_063-51b"/>
　祠責躬禱雨輒應民為刻石立祠祀之<hi>同上</hi>
　明<lb/>
宋炳字景光合肥人明初饒州總制閩蕭名來寇與知<lb/>
　府陶安嬰城拒守明日賊架船百艘犯南門炳帥衆<lb/>
　射之矢如雨注俄報賊攻北門門外有浮屠賊躋瞰<lb/>
　虛實炳設疑兵眩之注以火箭賊技無所施㑹江西<lb/>
　援至賊奔潰捷聞賞勞有差城東西北三面卑隘炳<lb/>
　増髙之又建旗纛廟守禦㕔譙樓民不知擾<hi>府志</hi>
<pb n="KR2k0045_WYG_063-52a"/>
鄭選靈璧人明初授武畧將軍守禦饒州相原隰度營<lb/>
　基躬立規法曲盡其材士卒莫不感奮逋寇唐丑人<lb/>
　等作亂選與同知唐魯之謀擊平之民頼以安饒人<lb/>
　為之立祠<hi>明一統志</hi>
李寧明初知餘干材敏有斷盗起攻城寧率鄉兵擒其<lb/>
　渠殺之復捜山澤散匿者三百人正其罪嵗大饑移<lb/>
　粟賑濟民懐其恵<hi>餘干志</hi>
　　按元元貞元年升饒州路餘干樂平浮梁三縣為<lb/>
<pb n="KR2k0045_WYG_063-52b"/>
　　州至明洪武二年仍改為縣凡屬二年以前者俱<lb/>
　　稱州<hi>原跋</hi>
胡惟孝定逺人明初樂平知州剛果沉毅威徳並行乙<lb/>
　巳方國華入寇被擒不屈死之<hi>樂平志</hi>
李庸淮人洪武初知浮梁招撫流亡田野遂闢時于光<lb/>
　部曲横恣庸每裁抑之<hi>林志</hi>
辜臯江夏人洪武初知徳興縣宣布號令招撫流亡㑹<lb/>
　寇發乃聚民兵保障時開山煉銅為民患奏請罷之<lb/>
<pb n="KR2k0045_WYG_063-53a"/>
　修學校建橋梁開拓榛蕪由是百里之内鷄犬相聞<lb/>
　<hi>明一統志</hi>
殷敏<hi>豫章書作郎敏</hi>洛陽人洪武九年饒州知府為治㢘明樂<lb/>
　平民有詣闕訴大姓五十餘家謀逆者詔徃捕之兵<lb/>
　至饒州敏驚曰樂平民素淳朴未必有此吾為郡守<lb/>
　不可使吾民死無辜請先徃察之至則皆耕牧如常<lb/>
　時於是五十餘家得盡釋而誅妄告者<hi>府志</hi>
馮允洪武中知餘干縣訪民隠戢吏奸政治嚴明舊有<lb/>
<pb n="KR2k0045_WYG_063-53b"/>
　囚逸獄不能獲允以計㢘得之經歴魏宗文貪墨條<lb/>
　具以聞寘之法民有被盗殺者子以疑似告逮捕者<lb/>
　多允齋沐禱神果得殺者性甘淡泊去任惟琴書而<lb/>
　已<hi>明一統志</hi>
李益洪武中為饒州通判後遷知府在饒十有八年習<lb/>
　知民情寛大不苛細以故民尤愛之永樂初饒境大<lb/>
　蝻益徧告神祗大雨如注蝻盡死<hi>府志</hi>
任勉洪武間知鄱陽縣首以禮義㢘恥教民公暇即詣<lb/>
<pb n="KR2k0045_WYG_063-54a"/>
　學講授經史立易見冊分上中下户凡户調則檢實<lb/>
　以行升知瀘州鄱民如失父母詣闕丐留遂調饒州<lb/>
　府同知<hi>明一統志</hi>
　　按江南通志作勉之字近思松江人洪武甲戍進<lb/>
　　士<lb/>
王文徳盱眙人洪武間為浮梁令正版籍以均力役覈<lb/>
　田畝以正税賦興學校以敦孝弟民到於今稱之<hi>林</hi>
　<hi>志</hi>
<pb n="KR2k0045_WYG_063-54b"/>
汪進開元人洪武間為浮梁丞定徭役正版籍時巨盗<lb/>
　潘臘生余回祖等聚劫進捕殺之<hi>浮梁志</hi>
曠彦温黔陽人洪武十八年知樂平以㢘自持於民無<lb/>
　毫髪茍取惓惓訓民効勤夜潛行里紡績力作之家<lb/>
　輒見褒奬而惰者競勸嘗夜過適民間飲者談劇舉<lb/>
　所飲酒曰此曠知縣也蓋以酒清如彦温之㢘潔焉<lb/>
　旦諗之皆愕然在邑五年著恵政<hi>安志</hi>
夏斌字彦文興國州人洪武間任棠隂廵檢倜儻明敏<lb/>
<pb n="KR2k0045_WYG_063-55a"/>
　每以捕獲功書最時撫州盗聚劫鄱湖斌設方畧雜<lb/>
　商船中誘禽之凡四十人餘黨遁去嘗檄攝縣事風<lb/>
　裁凛然人莫敢犯叙勞當擢邑父老懇辭丐留事聞<lb/>
　於朝特予傳置還任<hi>同上</hi>
葉砥永樂中知饒州府虛心延訪民間利病務與興除<lb/>
　加意息詞訟郡有瓷窯每勞夫役奏減四之一民皆<lb/>
　稱便<hi>明一統志</hi>
趙濬㳟定海人永樂中知徳興縣㑹大疫田疇多蕪濬<lb/>
<pb n="KR2k0045_WYG_063-55b"/>
　恭計口授田籍民力强弱為三等以定差役嵗歉濬<lb/>
　恭自貸於富室約秋成還之民免於饑卒於官民頌<lb/>
　之曰前有辜父後有趙母<hi>林志</hi>
曽鼎一名真保字文鼎宣徳元年知浮梁縣儉約平易<lb/>
　政務便民鄉有水莽毒草民多自服誣訟鼎反坐之<lb/>
　其風遂息秩滿以乞留復任二年民思其徳立祠祀<lb/>
　之<hi>浮梁志</hi>
張泳字思濟武進人宣徳間以儒士授鄱陽縣丞時旱<lb/>
<pb n="KR2k0045_WYG_063-56a"/>
　饑泳發預備倉以賑復捐俸煮粥徧詣鄉落召集居<lb/>
　民視菜色甚者勸有力家分養之助以官榖不足請<lb/>
　發大有倉廵撫趙新從之得米八十餘石頼以全活<lb/>
　者甚衆又力請蠲租獲免二萬石民甚徳之<hi>白志</hi>
李伯璵字君美上海人宣徳丙子鄉薦由饒州學教授<lb/>
　歴官長史嘗謂訓士正俗輔翼參賛必自家若身始<lb/>
　以嘉言相朂不如以實行相導也緝古今文一百六<lb/>
　十三卷名文翰類選大成<hi>安志</hi>
<pb n="KR2k0045_WYG_063-56b"/>
趙應晉江人正統間知浮梁素明醫理愛民好士有疾<lb/>
　病者躬徃診問與之藥多愈凡里胥生男必命報加<lb/>
　賞賚民餽湯餅亦受之滿九年士民合詞奏留加六<lb/>
　品俸復任九年則所生男能應役矣輒喜曰此嘗餽<lb/>
　我湯餅者暨去民泣留不舍<hi>同上</hi>
林渶字景源莆田人景泰舉人任饒州通判勢家有占<lb/>
　湖田者上司委勘渶按實奪還之民勢家銜之屬考<lb/>
　察落其官憲使侯公抗言曰林渶去江西官無可留<lb/>
<pb n="KR2k0045_WYG_063-57a"/>
　者竟去之饒民號泣追送之境<hi>福建通志</hi>
王佐蘄州人景泰間知饒州諒直平易㢘介縝宻先任<lb/>
　徽州同知去則民上章挽車以留之及去饒如去徽<lb/>
　明年饒民聞佐再來歡呼趨迎如市謡曰王佐再來<lb/>
　天有眼其得民心如此<hi>林志</hi>
邵崑桐廬人天順間知餘干縣振學校去奸胥時邑患<lb/>
　虎崑自責禱神虎相繼去己夘夏旱崑䖍禱三日雨<lb/>
　如注秩滿陞撫州同知<hi>同上</hi>
<pb n="KR2k0045_WYG_063-57b"/>
吳繹思莆田人成化間知徳興縣政務愛民懲吏均徭<lb/>
　役勸農桑葺文廟樹成徳逹材二坊去後十年民思<lb/>
　之立碑以紀其績<hi>徳興志</hi>
劉渙江陵人成化間為鄱陽令清慎㢘明愛民禮士治<lb/>
　為江西最築圩堤以捍水患長數千丈得田數千畝<lb/>
　鄱民頼之以督役得暑疾卒民哀痛如失父母<hi>林志</hi>
陳崇字徳崇淮安人成化間知樂平縣建譙樓剏便民<lb/>
　倉及吳口橋公私便之於學校尤惓惓朔望集諸生<lb/>
<pb n="KR2k0045_WYG_063-58a"/>
　講討無倦色<hi>府志</hi>
林祥字世祥莆田人𢎞治間任饒州教授以正律己遇<lb/>
　諸生不啻父兄之於子弟貧不能婚䘮者倡義周之<lb/>
　困而殆者匡之性敏而才者誘掖之諸生懐其徳為<lb/>
　建思服亭陞國子助教<hi>林志</hi>
陳策字嘉言無錫人正徳間知饒州勦撫姚源賊建萬<lb/>
　年縣修葺郡志人至今稱之<hi>府志</hi>
胡軒字士榮餘姚人正徳間由兩淮運同擢守饒州適<lb/>
<pb n="KR2k0045_WYG_063-58b"/>
　萬年初建洞民桀黠者乗釁竊發軒㢘其状悉平之<lb/>
　邑頼以安擢兩淮運使<hi>同上</hi>
張萱字徳輝上海人正徳間知鄱陽性方嚴民訟立決<lb/>
　贖鍰不入私帑吏不敢欺呼為張鐵面<hi>安志</hi>
趙徳剛閩縣人正徳間知徳興縣甫下車值姚源寇至<lb/>
　邑無城伐木為柵與賊角時憲使統兵者欲以金錢<lb/>
　啗賊趙謂民困安可重斂遂身入賊巢諭以義被執<lb/>
　計脱誘致賊黨數十人戮之賊引去嵗大饑遣邑耆<lb/>
<pb n="KR2k0045_WYG_063-59a"/>
　民蔣喜疏請於朝力陳疾苦得蠲三年賦又得賑金<lb/>
　七千八百餘兩民始獲甦為立碑頌其徳<hi>同上</hi>
馬津字宗孔滁州人正徳間餘干知縣宸濠反津偕進<lb/>
　賢知縣劉源清起兵討賊以功擢監察御史<hi>白志</hi>
孫天祐正徳間任龍津驛丞㑹宸濠反天祐起兵拒賊<lb/>
　賊七殿下者奪運舟於龍津天祐與戰殺數人賊黨<lb/>
　募兵過龍津天祐追殺之焚其舟賊黨婁氏家衆西<lb/>
　下亦為天祐所遏擒七十餘人賊兵不敢經湖東者<lb/>
<pb n="KR2k0045_WYG_063-59b"/>
　天祐力也<hi>同上</hi>
李貞鄖陽人正徳間徳興主簿性㢘静當單騎抗寧賊<lb/>
　餘孽身被重傷殺獲頗多去任時舒方伯清贈以詩<lb/>
　云破琴舊劍來時槖明月清風去日船<hi>安志</hi>
　　按曝書亭詩話叙佐王文成擒濠之功饒州則有<lb/>
　　晉江林城前志俱不載無由徵其事蹟附見於此<lb/>
徐俊民嘉興人進士嘉靖中知鄱陽有幹才盡心民事<lb/>
　繕城築堤纂志修學興利舉廢嘉靖間鄱邑良令稱<lb/>
<pb n="KR2k0045_WYG_063-60a"/>
　首<hi>同上</hi>
周振字仲玉武進人嘉靖中知餘干縣水旱頻仍悉心<lb/>
　賑給開新河以濟民㕔事前槐木已枯復茂人以為<lb/>
　徳感<hi>白志</hi>
毛孔墀福清人進士嘉靖中知鄱陽舉孝行禁暴露著<lb/>
　齊禮編喻俗朔望進諸生明倫堂講藝鄉村立社學<lb/>
　選䝉師親句讀小學授之誠心古道専務以徳化民<lb/>
　<hi>安志</hi>
<pb n="KR2k0045_WYG_063-60b"/>
龎尚鵬南海人嘉靖間知樂平振作人材轉移風俗建<lb/>
　社學置學田葺譙樓嚴保甲擢御史至廵撫<hi>安志</hi>
蕭時中號斗陽永安人嘉靖間知安仁平易近民勤於<lb/>
　課士鑿渠灌田十一都民永頼之<hi>同上</hi>
傅公朝逺安人行謙學富由貢授萬年丞居官清潔署<lb/>
　篆㢘平惟一僕自随卒官無以供䘮具百姓哀之<hi>湖</hi>
　<hi>廣通志</hi>
蕭竒勳字懋建莆田人進士嘉靖中知浮梁縣㢘明無<lb/>
<pb n="KR2k0045_WYG_063-61a"/>
　私吏不敢欺修學作士緝盗安民治以嚴勝令行禁<lb/>
　止邑故無城郭建築甚勞而一時不擾後世永賴他<lb/>
　若均力役却例錢善政可紀者多民懐而祀之<hi>安志</hi>
鄭繼之襄陽人進士嘉靖時知餘干端静寡言服食淡<lb/>
　泊如寒素詞訟不下房科納銀令自封兌批委供擬<lb/>
　不假胥役人稱鄭鐵耳時條法新行立則編派輕重<lb/>
　適均陞主事行李蕭然萬民遮留<hi>同上</hi>
阮垕字徳載應天人嘉靖進士知浮梁縣清釐里甲民<lb/>
<pb n="KR2k0045_WYG_063-61b"/>
　困立紓又築北湖開南路興學校去之日囊無餘貲<lb/>
　<hi>同上</hi>
許公髙南部人嘉靖間知徳興縣建文廟置學田性儉<lb/>
　約如寒素於上官禮節餽遺節省無溢有部使者過<lb/>
　公髙不禮之寄宿民舍使者知其素行亦不為恨擢<lb/>
　大理評事<hi>同上</hi>
汪宗伊字子衡崇陽人嘉靖進士知浮梁縣條禁常例<lb/>
　五事著為令民無横征之苦擢兵部郎中楊繼盛劾<lb/>
<pb n="KR2k0045_WYG_063-62a"/>
　嚴嵩及其孫鵠冐功事宗伊議不撓忤嵩免歸仕至<lb/>
　户部尚書卒諡恭恵<hi>湖廣通志</hi>
　　按饒州府志稱宗伊在浮梁飭學宫毁淫祠禮士<lb/>
　　子戢豪民循績甚著<lb/>
黎楚字子立順徳人嘉靖間由舉人知樂平縣㢘明果<lb/>
　斷時有惡少釀禍楚㢘其首亂者十數人置之法境<lb/>
　内肅然邑故無城楚奉檄建築規畫一定不踰年而<lb/>
　告成<hi>安志</hi>
<pb n="KR2k0045_WYG_063-62b"/>
姜廷頤字以正巴陵人嘉靖進士知餘干縣減徴收税<lb/>
　糧令民自封自兑嵗省羡千金擢御史歴官兵部尚<lb/>
　書<hi>同上</hi>
陸鳳儀蘭谿人嘉靖進士知餘干縣遷學宫於東湖革<lb/>
　火耗均徭役他邑訟不決者監司多屬鳳儀決之擢<lb/>
　給事中<hi>府志</hi>
謝汝韶長樂人隆慶間知安仁縣改建學宫行條鞭法<lb/>
　刻錦江政畧民為立碑祀之<hi>同上</hi>
<pb n="KR2k0045_WYG_063-63a"/>
尤拔俊崇徳人由舉人萬歴間知安仁勤於撫字尤留<lb/>
　心好士拓城於泮宫前開雲錦門以納秀氣入覲舟<lb/>
　過湖口見𣙜税厲民入京即抗章罷止之<hi>安仁志</hi>
陳吾徳字懋修歸善人嘉靖進士張居正柄國出為饒<lb/>
　州知府有盗建昌王印章者遁之南京見獲居正客<lb/>
　操江都御史王篆坐吾徳部下失盗謫馬邑典史又<lb/>
　劾其莅饒時違制講學用庫金市學田遂除為民<hi>白</hi>
　<hi>志</hi>
<pb n="KR2k0045_WYG_063-63b"/>
李際春武進人萬歴進士知浮梁縣㢘介不畏强禦自<lb/>
　署榜聨云視聽自民視聴饑寒猶已饑寒臨行家僮<lb/>
　偶帶署中一竹簾越境知之擲還人服其清徳<hi>府志</hi>
蘇萬姓湖廣人萬歴間由舉人知餘干縣時水旱洊至<lb/>
　捐帑勸糶屢請改折民頼以甦蠲火耗培士氣旌善<lb/>
　人禁溺女為政皆可紀者<hi>同上</hi>
黄應坤字惟簡歙縣人進士知浮梁清㢘慈恵人不見<lb/>
　其疾言遽色民無不逹之情而吏畏其操介凛如神<lb/>
<pb n="KR2k0045_WYG_063-64a"/>
　明宿弊為之盡清庭有餘閒獄無滯訟其請改置郵<lb/>
　馳路尤為永逺便民任九月以憂去民攀留不得立<lb/>
　祠祀之<hi>安志</hi>
姜應麟鄞縣人萬歴進士以庻吉士給事中左遷餘干<lb/>
　均賦税伸寃抑鋤豪猾修馬政築堤圩禮耆碩禁溺<lb/>
　女以疾辭任士民競留之制府問曰此姜令何如姜<lb/>
　廷頤諸生對曰前姜通神明後姜去穢惡<hi>同上</hi>
吳僑富順人舉人萬歴間知萬年縣因前令勿宜民政<lb/>
<pb n="KR2k0045_WYG_063-64b"/>
　多紕僑代苛以仁更絃易轍民甚安之尤優禮儒士<lb/>
　又捐俸搆石橋於城西大河名曰治平後改五星所<lb/>
　費不貲毫無取於民迄今人利之陞延平同知<hi>同上</hi>
程朝京字元直休寧人萬歴進士令鄱陽邑多積逋立<lb/>
　週知實徵二冊課遂如額陶丁倡亂有寨三百餘所<lb/>
　京令居民照保甲歸守集壯丁五千列陣鵲湖賊遂<lb/>
　平又因灣水運天津糧至闞家口省輓輸數倍晉漳<lb/>
　南憲副<hi>江南通志</hi>
<pb n="KR2k0045_WYG_063-65a"/>
金忠士號麗陽休寧人萬歴壬辰進士知樂平英敏有<lb/>
　徳威治務整大綱不尚繁瑣士庻興行人人咸知自<lb/>
　愛建麗陽書院以造就人材一時儒雅蔚興至修舉<lb/>
　廢墜建置橋梁七載勤据操行如一日行取歴陞廵<lb/>
　撫都御史後死於王事樂邑士民不忘申請祀之學<lb/>
　宫云<hi>安志</hi>
蔡屏周號二白江寧人萬歴舉人授浮梁令縣多盗周<lb/>
　至恩威並用四境帖然時魏璫建祠撫軍率屬從之<lb/>
<pb n="KR2k0045_WYG_063-65b"/>
　使至梁周登堂裂其移文禍幾不測璫敗得免<hi>江南</hi>
　<hi>通志</hi>
何鏷泰興人萬歴間知徳興縣㢘介恬静錢糧稍羡餘<lb/>
　召納户還之邑界三省多盗鏷窮治之盗為衰息建<lb/>
　興賢書院以課士捐俸市田以給廪餼以艱去士民<lb/>
　思之<hi>同上</hi>
王如春黄巖人天啟進士知餘干值洪水泛溢出俸賑<lb/>
　濟上請減徵改折復捐贖自龍津至壩口靛窟築堤<lb/>
<pb n="KR2k0045_WYG_063-66a"/>
　數十里民稱為王公堤<hi>餘干志</hi>
成勇字仁有安樂人天啟進士授饒州推官謁鄒元標<lb/>
　於吉水師事之中使至知府以下皆郊迎勇獨不徃<lb/>
　且捕笞其從人中使將愬之忠賢㑹敗獲免丁内外<lb/>
　艱歴開封歸徳二府推官<hi>白志</hi>
　　按饒州府志稱勇在饒時有武宦家園亭當時競<lb/>
　　游賞之獨不能邀其一盻其風裁矯俗如此<lb/>
王應斗字天侯崇陽人天啟壬戌進士知鄱陽縣和易<lb/>
<pb n="KR2k0045_WYG_063-66b"/>
　豈弟在任五載未嘗枉扑一人時艱加賦競急催科<lb/>
　獨能輕刑省耗以恤民毎於灾啚尤加撫字獄有屈<lb/>
　抑必多方昭雪之至待士特加禮遇任滿以殊異擢<lb/>
　御史去士民至今思之<hi>湖廣通志</hi>
戴震雷字穉黙仙遊人天啟丁夘解元授歸化教諭以<lb/>
　文章性命經濟三事課諸生陞崇仁知縣嵗饑立三<lb/>
　十六所粥塲活人萬計鄰邑激亂㑹勦震雷曰此饑<lb/>
　民求食耳單騎諭招之丁父艱歸遂不仕年五十四<lb/>
<pb n="KR2k0045_WYG_063-67a"/>
　卒兄震亨崇禎庚午鄉薦知鉛山縣亦有治聲<hi>福建</hi>
　<hi>通志</hi>
朱天麟字震青江南人崇禎進士任饒州推官明慎用<lb/>
　刑法無枉濫湛深經術著有易鼎三燃等集擢翰林<lb/>
　編修<hi>安志</hi>
國朝<lb/>
王永吉字鐵山髙郵人天啟進士前為饒州司理風采<lb/>
　凛然爰書填委剖決如流讞大獄理沉寃多所平反<lb/>
<pb n="KR2k0045_WYG_063-67b"/>
　時徵輸積弊已久加以練餉均輸吏胥因縁為奸因<lb/>
　取各邑額冊研算為清賦大綱皆有成法宿弊一清<lb/>
　歴官尚書<hi>同上</hi>
翟鳳翥字象陸聞喜人順治丙戌進士守饒州兵燹之<lb/>
　後勤心撫恤招徠流移詳請蠲荒蕪糧税八萬有竒<lb/>
　郡學圮移建故藩舊址宫牆巋然又建芝山錦雲東<lb/>
　山諸書院講學課士士風丕變五載奏最晉本省興<lb/>
　屯道招撫屯民五萬餘名増榖二十二萬石公私贍<lb/>
<pb n="KR2k0045_WYG_063-68a"/>
　足擢陜西按察使士民為之立祠<hi>同上</hi>
索景藻字二因蒲城人順治進士知樂平縣時多盗景<lb/>
　藻曉諭以義期年大靖逋賦累萬曲為勸諭不三月<lb/>
　輸納一清以勤瘁卒士民哭奠日數千人祀名宦<hi>同</hi>
　<hi>上</hi>
張其郁垣曲人貢順治初知餘干縣時土寇四起奸民<lb/>
　訐告株連槩置不問援兵桀驁痛懲以法被擄子女<lb/>
　立查還之前令俱遭寇害其郁凡二至宼營諭以順<lb/>
<pb n="KR2k0045_WYG_063-68b"/>
　逆遂感泣投戈又值竒荒捐米施賑未幾罷去民多<lb/>
　痛哭<hi>山西通志</hi>
尹衡字平之歸安人順治進士授樂平令時江右伏莽<lb/>
　未靖乘夜窺城衡死之<hi>浙江通志</hi>
黄家遴字尚賔奉天人舉人知饒州潔已愛民清賦禁<lb/>
　耗梳蠧滌寃庭無淹繫治城隍葺文廟修廨署建滙<lb/>
　源書院教育士子多成就嚴戢驕兵静弭荒亂民甚<lb/>
　徳之<hi>崇祀録</hi>
<pb n="KR2k0045_WYG_063-69a"/>
王起彪字虎子錢塘人順治丁亥進士戊子值金聲桓<lb/>
　之亂随征營中己丑春始莅徳興時巨寇雖平餘孽<lb/>
　乘間竊發鄰邑曹董二賊擁衆猝至彪帥衆禦之力<lb/>
　不支賊劫之去不屈遂被害<hi>安志</hi>
婁維嵩字中立直𨽻人順治七年知浮梁縣兵火之餘<lb/>
　設法招徠捐資建倉勘田除實荒田二千餘頃民至<lb/>
　今頌其徳<hi>浮梁志</hi>
程瀚字瞻菴上元人順治乙未進士知安仁縣邑接撫<lb/>
<pb n="KR2k0045_WYG_063-69b"/>
　界有東鄉寄莊為官民病者數百年瀚至申詳立寄<lb/>
　莊單頭分户同本邑徵比自是邑民無賠額之苦寄<lb/>
　户亦免頑抗之累以疾卒官百姓哀之<hi>安志</hi>
鄭邦相字又僑咸寧人順治戊戍進士知鄱陽縣天資<lb/>
　明敏勇於奉公無滯獄無逋賦緝盗安民一時稱之<lb/>
　<hi>府志</hi>
江南齡浙江人順治戊戌進士康熈二年知餘干縣兵<lb/>
　燹後首建文廟置祭器復剏東山書院每月兩課諸<lb/>
<pb n="KR2k0045_WYG_063-70a"/>
　生親加評閲修葺縣志捜訪無遺陞山西太原同知<lb/>
　<hi>餘干志</hi>
郭萬國許州人知饒州府康熈十四年五月耿逆䧟城<lb/>
　殉難事聞贈光禄寺卿<hi>安志</hi>
范文英遼東人任饒州同知偕萬國死耿逆之難事聞<lb/>
　贈參政<hi>同上</hi>
王臨元平山衛人順治辛丑進士康熈九年知浮梁縣<lb/>
　十三年七月廿三日山賊破城殉難自縊贈江西按<lb/>
<pb n="KR2k0045_WYG_063-70b"/>
　察使僉事<hi>同上</hi>
王萬鑑臨海人知萬年縣康熈十四年五月耿逆䧟城<lb/>
　殉難事聞贈參政<hi>同上</hi>
陸之蕃㑹稽人任鄱陽縣丞康熈十四年五月耿逆䧟<lb/>
　城殉難事聞贈僉事<hi>同上</hi>
翁鳯翥鄞縣人任石門廵檢康熈十五年閏五月内耿<lb/>
　逆䧟城殉難事聞贈經歴<hi>同上</hi>
李崇道清苑人任饒州税課司大使康熈十四年五月<lb/>
<pb n="KR2k0045_WYG_063-71a"/>
　耿逆䧟城殉難事聞贈經歴<hi>同上</hi>
管掄號青村武進人少有詩名康熈間知餘干縣革除<lb/>
　奸弊鋤强扶弱賑饑修學善政甚多刻胡敬齋張古<lb/>
　城集䘏其裔孫趙汝愚墓為土豪所侵清理立禁補<lb/>
　任新昌治行如前陞刑部郎卒<hi>張尚瑗誌銘</hi>
　<lb/>
　<lb/>
　<lb/>
<pb n="KR2k0045_WYG_063-71b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江西通志卷六十三<lb/>
</p>
<p>
</p>
  </div>
</body>
</text>
</TEI>
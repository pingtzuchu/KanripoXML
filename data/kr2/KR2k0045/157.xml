<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷一百五十七</head> <lb/>
    <p>
<pb n="KR2k0045_WYG_157-1a"/>
欽定四庫全書<lb/>
　江西通志卷一百五十七<lb/>
　　藝文<hi>詩十一</hi>
　　七言絶句<lb/>
　唐<lb/>
　　與黄檗禪師觀瀑布聮句　　　　唐宣宗<lb/>
千巖萬壑不辭勞逺看方知出處髙<hi>黄檗</hi>溪澗豈能留得<lb/>
住終歸大海作波濤<hi>宣宗</hi>
<pb n="KR2k0045_WYG_157-1b"/>
　　望廬山瀑布水　　　　　　　　李　白<lb/>
日照香爐生紫煙遥看瀑布挂前川飛流直下三千尺<lb/>
疑是銀河落九天<lb/>
　　登廬山五老峰<lb/>
廬山東南五老峰青天削出金芙蓉九江秀色可攬結<lb/>
吾將此地巢雲松<lb/>
　　寄廬山㯶衣居士　　　　　　　韋應物<lb/>
兀兀山行無處歸山中猛虎識㯶衣俗客欲尋應不遇<lb/>
<pb n="KR2k0045_WYG_157-2a"/>
雲溪道士見猶稀<lb/>
　　尋簡寂觀瀑布<lb/>
躡石欹危過急澗攀崖迢遞弄懸泉猶將虎竹為身累<lb/>
欲付歸人絶世縁<lb/>
　　送前上饒嚴明府攝玉山　　　　戴叔倫<lb/>
家在故林吳楚間冰為溪水玉為山更將舊政化鄰邑<lb/>
遥見逋人相逐還<lb/>
　　臘日龍沙㑹絶句　　　　　　　權徳輿<lb/>
<pb n="KR2k0045_WYG_157-2b"/>
簾外寒江千里色林中罇酒七人期寧知臘日龍沙㑹<lb/>
却勝重陽落帽時<lb/>
　　餘干贈别張二十三侍御<lb/>
蕪城陌上春風别干越亭邊歳暮逢驅車又愴南北路<lb/>
返照寒江千萬峰<lb/>
　　徐孺亭馬上口號<hi>并序</hi>
　鍾陵東湖之南有亭亭中有二碑一則故曲江張公<lb/>
　所製徐徵君碣一則北海李公所製放生池碑嗟夫<lb/>
<pb n="KR2k0045_WYG_157-3a"/>
　二君子久隨化往而二文之盛傳於天下貞元初余<lb/>
　為是邦從事每將迎郊勞多經是間且以其尚賢好<lb/>
　生皆醇仁之首也因歎不得與二賢同時論文變損<lb/>
　益亭址圮壞苔篆磷趺古風如在感舊依然而通馗<lb/>
　在側平湖在下波流轂擊日月無窮因於馬上口號<lb/>
　絶句一首以寄愀愴<lb/>
湖上荒亭臨水開龜文篆字積莓苔曲江北海今何處<lb/>
盡逐東流去不迴<lb/>
<pb n="KR2k0045_WYG_157-3b"/>
　　黃檗館<lb/>
驅車振楫越山川候曉通宵冒煙雨青楓浦上魂已銷<lb/>
黄檗館前心自苦<lb/>
　　望簡寂觀　　　　　　　　　　顧　況<lb/>
青嶂青溪直復斜白雞白犬到人家仙人住在最髙處<lb/>
向晚春泉流白花<lb/>
　　安仁港口望仙人城<lb/>
樓臺采翠逺分明聞説仙家在此城欲上仙城無路上<lb/>
<pb n="KR2k0045_WYG_157-4a"/>
水邊花裏有人聲<lb/>
　　小孤山<lb/>
古廟楓林江水邊寒鴉接飯雁横天大孤山逺小孤出<lb/>
月照洞庭歸客船<lb/>
　　思歸寄東林澈上人<hi>并序</hi>　　　　韋　丹<lb/>
　澈公近以匡廬七詠見寄及吟諷之皆麗絶於文圃<lb/>
　也此七詠者俾予益發歸與之興且芳時勝侣卜遊<lb/>
　於三二道人必當攀躋千仞之峰觀九江之派是時<lb/>
<pb n="KR2k0045_WYG_157-4b"/>
　也飄然而去不希京口之顧黙然而遊不假東門之<lb/>
　送天地為一朝萬物任陶鑄夫二林翼翼松逕幽邃<lb/>
　則何必措足於丹霄馳心於太古矣偶為思歸絶句<lb/>
　詩一首以寄上人法友幸先達其深趣矣<lb/>
王事紛紛無暇日浮生冉冉只如雲已為平子歸休計<lb/>
五老巖前必共聞<lb/>
　　題五老峰下費君書院　　　　　楊巨源<lb/>
解向花間栽碧松門前不負老人峰已將心事隨身隠<lb/>
<pb n="KR2k0045_WYG_157-5a"/>
認得溪雲第㡬重<lb/>
　　遊西林寺題蕭二兄郎中舊堂　　韓　愈<lb/>
中郎有女能傳業伯道無兒可保家偶到匡山曾住處<lb/>
㡬行衰淚落煙霞<lb/>
　　楚昭王廟詩<lb/>
丘墳滿目衣冠盡城闕連雲草樹黃猶有國人懷舊徳<lb/>
一間茅屋祀昭王<lb/>
　　酬樂天舟泊夜讀微之詩　　　　元　<graphic n="KR1027" url="https://raw.githubusercontent.com/kanripo/KR-Gaiji/master/images/KR1027.png" mimeType="image/png"/>
<pb n="KR2k0045_WYG_157-5b"/>
知君暗泊西江岸讀我聞詩欲到明今夜通州還不睡<lb/>
滿山風雨杜鵑聲<lb/>
　　琵琶亭<lb/>
夜泊尋陽宿酒樓琵琶亭畔荻花秋雲沈鳥沒事已往<lb/>
月白風清江自流<lb/>
　　題李八百洞　　　　　　　　　苻　載<lb/>
太極之言混沌坼此山亦是神仙宅後世何人來飛昇<lb/>
紫陽真人李八百<lb/>
<pb n="KR2k0045_WYG_157-6a"/>
　　大林寺桃花　　　　　　　　　白居易<lb/>
人間四月芳菲盡山寺桃花始盛開長恨春歸無覔處<lb/>
不知轉入此中來<lb/>
　　建昌江<lb/>
建昌江水縣門前立馬教人喚渡船忽似往年歸蔡渡<lb/>
草風沙雨渭河邊<lb/>
　　宿西林寺<lb/>
木落天晴山翠開愛山騎馬入山來心知不及柴桑令<lb/>
<pb n="KR2k0045_WYG_157-6b"/>
一宿西林便欲回<lb/>
　　題廬山山下湯泉<lb/>
一眼湯泉流向東浸泥澆草煖無功驪山温水因何事<lb/>
流入金鋪玉甃中<lb/>
　　望江州<lb/>
江廻望見雙華表知是潯陽西郭門猶去孤舟三四里<lb/>
水煙沙雨欲黃昏<lb/>
　　題崔使君新樓<lb/>
<pb n="KR2k0045_WYG_157-7a"/>
憂人何處可銷憂碧甃紅欄湓水頭從此潯陽風月夜<lb/>
崔公樓替庾公樓<lb/>
　　鍾陵餞送<lb/>
翠幙紅筵髙在雲歌中一曲萬家聞路人指㸃滕王閣<lb/>
看送忠州白使君<lb/>
　　遊西山蘭若　　　　　　　　　羊士諤<lb/>
路傍垂栁古今情春草春泉咽又生借問山僧好光景<lb/>
看花攜酒㡬人行<lb/>
<pb n="KR2k0045_WYG_157-7b"/>
　　重登滕王閣　　　　　　　　　李　渉<lb/>
滕王閣上唱伊州二十年前向此遊半是半非君莫問<lb/>
好山長在水長流<lb/>
　　遊西林寺<lb/>
十地初心在此身水能生月即離塵如今再結林中社<lb/>
可羡當年㑹裏人<lb/>
　　廬山瀑布　　　　　　　　　　徐　凝<lb/>
虚空落泉千仞直雷奔入江不暫息今古長如白練飛<lb/>
<pb n="KR2k0045_WYG_157-8a"/>
一條界破青山色<lb/>
　　再歸松溪舊居宿西林<lb/>
五粒松深溪水清衆山摇落月偏明西林靜夜重來宿<lb/>
暗記人家犬吠聲<lb/>
　　過馬當<lb/>
風波隠隠石蒼蒼送客靈鴉拂去檣三月盡頭雲葉秀<lb/>
小姑新著好衣裳<lb/>
　　宿青牛谷梁鍊師仙居　　　　　楊　衡<lb/>
<pb n="KR2k0045_WYG_157-8b"/>
隨雲歩入青牛谷青牛道士留我宿可憐夜入明月中<lb/>
惟有壇邊一枝竹<lb/>
　　送舍弟孺復往廬山　　　　　　熊孺登<lb/>
能騎竹馬辨西東未省煙花暫不同第一早歸春欲盡<lb/>
廬山好看過湖風<lb/>
　　望麻姑山　　　　　　　　　　鮑　溶<lb/>
幽人往往懐麻姑浮世悠悠仙景殊自從青鳥不堪使<lb/>
更得蓬萊消息無<lb/>
<pb n="KR2k0045_WYG_157-9a"/>
　　贈鄭徵君家匡山首春與丞相贊皇公遊止<lb/>
　　　　　　　　　　　　　　　　温庭筠<lb/>
一抛蘭櫂逐燕鴻曾向江湖識謝公每到朱門還悵望<lb/>
故山多在畫屏中<lb/>
　　鵞湖山　　　　　　　　　　　張　蠙<lb/>
鵞湖山下稻梁肥豚柵雞栖對掩扉桑柘影斜春社散<lb/>
家家扶得醉人歸<lb/>
　　題弋陽館　　　　　　　　　　張　祐<lb/>
<pb n="KR2k0045_WYG_157-9b"/>
一葉飄然下弋陽殘霞昏日樹蒼蒼吳溪謾淬干將劍<lb/>
却是猨聲斷客腸<lb/>
　　西江晚泊　　　　　　　　　　趙　嘏<lb/>
芒芒靄靄失西東柳浦桑村處處同戍鼓一聲帆影盡<lb/>
水禽飛起夕陽中<lb/>
　　紫極宫齋夜　　　　　　　　　李羣玉<lb/>
紫府笙歌碧落寒晚星寥亮月光殘一羣白鶴髙飛散<lb/>
惟有松風掃石壇<lb/>
<pb n="KR2k0045_WYG_157-10a"/>
　　題玉笥山强處士　　　　　　　方　干<lb/>
酒裏藏身嵒裏居刪繁自是一家書世人呼爾為漁叟<lb/>
爾學釣璜非釣魚<lb/>
　　題廬山雙劍峰　　　　　　　　來　鵠<lb/>
倚天雙劍古今閒三尺髙於四面山若使火雲燒得動<lb/>
始應農器滿人間<lb/>
　　訪潯陽友人不遇　　　　　　　韋　莊<lb/>
不見安期海上樓寂寥人對鷺鷥愁蘆花雨急江煙暝<lb/>
<pb n="KR2k0045_WYG_157-10b"/>
何處潺潺獨棹舟<lb/>
　　撫州江口雨中作<lb/>
江上聞衝細雨行滿衣風洒緑荷聲金騮掉尾横鞭望<lb/>
猶指廬陵半日程<lb/>
　　西山靜中吟　　　　　　　　　施肩吾<lb/>
重重道氣結成神玉闕金堂逐日新若數西山得道者<lb/>
連余便是十三人<lb/>
　　宿干越亭<lb/>
<pb n="KR2k0045_WYG_157-11a"/>
琵琶洲上人行絶干越亭中客思多月滿秋江山冷落<lb/>
不知誰問夜如何<lb/>
　　依韻贈南安方處士<hi>二首</hi>　　　　徐　寅<lb/>
兩鬢當春却似秋僻居誇近野僧樓落花明月皆臨水<lb/>
明月不流花自流<lb/>
晉楚忙忙起戰塵龔黄門外有髙人一畦雲薤三株竹<lb/>
席上先生未是貧<lb/>
　　南昌道中　　　　　　　　　　陳　陶<lb/>
<pb n="KR2k0045_WYG_157-11b"/>
古道夤緣蔓黃葛桓伊冡西春水濶村翁莫倚横浦罾<lb/>
一半魚鰕屬鵜獺<lb/>
　　鍾陵秋夜<lb/>
洪崖嶺上秋月明野客枕㡳章江清蓬壺宫闕不可夢<lb/>
一一入樓歸鴈聲<lb/>
　　題徐穉湖亭<lb/>
伏龍山横洲渚地人如白蘋自生死洪崖成道二千年<lb/>
唯有徐君播青史<lb/>
<pb n="KR2k0045_WYG_157-12a"/>
　　上蘇使君　　　　　　　　　　伍唐珪<lb/>
江西昔日推韓注袁水今朝數趙祥縱使文翁能待客<lb/>
終栽桃李不成行<lb/>
　　題袁州龍興寺　　　　　　　　易　思<lb/>
百尺古松松下寺寳幡朱蓋畫珊珊閒庭甘露㡬回落<lb/>
青石緑苔猶未乾<lb/>
　　大庾驛有懷　　　　　　　　　蔣　吉<lb/>
一囊書重百餘金郵吏寧知生計貧莫訝偏吟望鄉句<lb/>
<pb n="KR2k0045_WYG_157-12b"/>
明朝便見嶺南人<lb/>
　　憶潯陽舊居兼感長孫郎中　　　周　賀<lb/>
潯陽却到是何日此地今無舊使君長憶窮冬宿廬嶽<lb/>
瀑泉冰圻共僧聞<lb/>
　南唐<lb/>
　　湖口縣　　　　　　　　　　　王　周<lb/>
柴桑分邑載圖經屈曲山光展畫屛最是蘆洲東北望<lb/>
人家殘照隔煙汀<lb/>
<pb n="KR2k0045_WYG_157-13a"/>
　　題梅仙館　　　　　　　　　　孟賔于<lb/>
仙界路遥雲縹緲古壇風冷葉蕭騷後來豈合言淹滯<lb/>
一尉昇騰道最髙<lb/>
　　彭澤解印　　　　　　　　　　廖　凝<lb/>
五斗徒勞謾折腰三年兩鬢為誰焦今朝官滿重歸去<lb/>
還挈來時舊酒瓢<lb/>
　　訪廬山歸章禪伯　　　　　　　李　中<lb/>
沈沈石室疎鐘後寂寂沙池片月明多少學徒求妙法<lb/>
<pb n="KR2k0045_WYG_157-13b"/>
要於言下悟無生<lb/>
　　廬山棲隠洞譚先生院留題<lb/>
壇畔歸雲冷濕襟拂苔移石坐花隂偶然醒得莊周夢<lb/>
始覺元門興味深<lb/>
　　閤皁山　　　　　　　　　　　徐　鉉<lb/>
殿影髙低雲掩映松隂繚繞歩徘徊從今莫厭簪裾累<lb/>
不是乗軺不得來<lb/>
　　簡寂觀　　　　　　　　　　　<hi>釋</hi>靈徹<lb/>
<pb n="KR2k0045_WYG_157-14a"/>
古松古栢巖壁間猨攀鶴巢古枝折五月有霜六月寒<lb/>
時見山翁來取雪<lb/>
　　東林寺酬韋丹刺史<hi>韋卄帥洪州時靈徹居廬山丹與為忘形之契篇什倡和</hi>
　　<hi>月居四五丹寄一詩寓思歸之意徹答此詩</hi>
年老心閒無外事麻衣草坐亦容身相逢盡道休官好<lb/>
林下何曽見一人<lb/>
　　東林寺寄包侍御<lb/>
古殿清隂山木春池邊跂石一觀身誰能來此焚香坐<lb/>
<pb n="KR2k0045_WYG_157-14b"/>
共作爐峰二十人<lb/>
　　再遊東林寺作五首　　　　　　<hi>釋</hi>貫休<lb/>
臺殿參差聳瑞煙桂花飄雪水潺潺莫疑逺去無消息<lb/>
七萬餘年始半年<hi>傳記盡云安逺持奘三車盡生兜率天人間四千年彼天一畫夜亦三十</hi>
　<hi>日為一月十二月為一年</hi>
桓元舊輦殘雲濕耶舍孤墳落照遲<hi>昔桓元入山禮逺公遂捨輦至今在</hi>
<hi>逺公堂下</hi>有箇山僧倚松睡恐人來取白猿兒<lb/>
玉像珠龕香陣横錦霞多傍石墻生辟蛇行者今何在<lb/>
<pb n="KR2k0045_WYG_157-15a"/>
花裏唯聞鴆鳥聲<lb/>
愛陶長官醉兀兀送陸道士行遲遲買酒過溪皆破戒<lb/>
斯何人斯師如斯<lb/>
白薝蔔花露滴滴紅苾芻草香濛濛田地更無塵一㸃<lb/>
是何人合住其中<lb/>
　　龍虎山　　　　　　　　　<hi>道士</hi>吳　筠<lb/>
道士身披魚鬛衣白日忽上青天飛龍虎山頭好明月<lb/>
玉殿珠樓空翠微<lb/>
<pb n="KR2k0045_WYG_157-15b"/>
　宋<lb/>
　　答贑縣錢顗著作移花　　　　　趙　抃<lb/>
令尹憐花意思勤海棠多種郡園新自從西蜀年年見<lb/>
今日欄邊似故人<lb/>
　　㢘泉<lb/>
歳旱江潢萬井汚此泉深靜肯清渝伯夷死後泉流在<lb/>
能使貪人一飲無<lb/>
　　劉仙石<hi>在江州太平興國觀</hi>　　　　　　　祖無擇<lb/>
<pb n="KR2k0045_WYG_157-16a"/>
支機莫問君平肆取履誰修黃石祠深洞自開人不見<lb/>
何須惆悵憶當時<lb/>
　　將至南康道中<lb/>
湓江輟棹整驂騑松路揚鞭入翠微好是近郊人候望<lb/>
紛紛羽服與田衣<lb/>
　　遊栖賢<lb/>
偷得沈迷簿領身暫來林下訪幽人雲泉滿眼慵歸去<lb/>
便擬抛官學隠淪<lb/>
<pb n="KR2k0045_WYG_157-16b"/>
　　琵琶亭上作　　　　　　　　　歐陽修<lb/>
九江煙水一登臨風月清含古恨深濕盡青衫司馬淚<lb/>
琵琶還似雍門琴<lb/>
　　送春寄呈祖袁州　　　　　　　李　覯<lb/>
去年春盡在宜春醉送東風淚滿巾今日春歸倍惆悵<lb/>
相逢不是去年人<lb/>
　　因遊華子岡題麻源壁<lb/>
平生猶未識紅泉人日纔遊石磴邊宿雨半晴秋草濕<lb/>
<pb n="KR2k0045_WYG_157-17a"/>
困來無處可閒眠<lb/>
　　琵琶亭　　　　　　　　　　　劉　敞<lb/>
江頭明月琵琶亭一曲悲歌萬古情欲識當時腸斷處<lb/>
只應江水是遺聲<lb/>
　　南浦　　　　　　　　　　　　王安石<lb/>
南浦東岡二月時物華撩我有新詩含風鴨緑粼粼起<lb/>
弄日鵞黄裊裊垂<lb/>
　　烏塘<lb/>
<pb n="KR2k0045_WYG_157-17b"/>
烏塘渺渺緑平隄隄上行人各有攜試問春風何處好<lb/>
辛夷如雪柘岡西<lb/>
　　晏望驛釋舟走信州<lb/>
病起行山山更險下窮溪谷上通天乗髙欲作東南望<lb/>
青壁松杉滿我前<lb/>
　　遊麻姑山六首　　　　　　　　曾　鞏<lb/>
行盡壇前石崖路忽見一曲清泠泉酒行到我不辭醉<lb/>
安用了了分愚賢<hi>流杯池</hi>
<pb n="KR2k0045_WYG_157-18a"/>
古杉蒼蒼橫斗文其幹十圍隂蔽野應到夜深山月來<lb/>
林色天光迷上下<hi>七星杉</hi>
飛泉一支天上來寒影沈沈瀉龍穴山靈欲以恠動人<lb/>
山路先冬積霜雪<hi>瀑布泉</hi>
樹杪蒼崖路屈盤半臺亭榭午猶寒平時舉眼看山處<lb/>
到此慿欄直下看<hi>半山亭</hi>
碑文老勢信可愛碑意小缺誰能鐫已推心膽破姦宄<lb/>
安用筆墨傳神仙<hi>顔碑</hi>
<pb n="KR2k0045_WYG_157-18b"/>
神仙恍惚不可明空有池蓮變紅碧清香冷落秋風前<lb/>
似被麻姑妬顔色<hi>碧蓮池</hi>
　　題靈山寺　　　　　　　　　　劉　恕<lb/>
早晚報衙蜂擾擾友朋相和鳥闗闗餘香滿袖花驚眼<lb/>
空翠沾巾雨暝山<lb/>
　　醉石　　　　　　　　　　　　程師孟<lb/>
萬仞峰前一水傍晨光霽色助清涼誰知片石多情甚<lb/>
曾送淵明入醉鄉<lb/>
<pb n="KR2k0045_WYG_157-19a"/>
　　䖍州八境圖八首<hi>并序</hi>　　　　　蘇　軾<lb/>
　南康八境圖者太守孔君之所作也君旣作石城即<lb/>
　其城上樓觀臺榭之所見而作是圖也東望七閩南<lb/>
　望五嶺覽郡山之參差俯章貢之奔流雲煙出沒草<lb/>
　木蕃麗邑屋相望雞犬之聲相聞觀此圖也可以茫<lb/>
　然而思粲然而笑慨然而歎矣蘇子曰此南康之一<lb/>
　境也何從而八乎所自觀之者異也且子不見夫日<lb/>
　乎其旦如槃其中如珠其夕如破璧此豈三日也哉<lb/>
<pb n="KR2k0045_WYG_157-19b"/>
　茍知夫境之為八也則凡寒暑朝夕雨暘晦明之異<lb/>
　坐作行立哀樂喜怒之接於吾目而感於吾心者有<lb/>
　不可勝數者矣豈特八乎如知夫八之出乎一也則<lb/>
　夫四海之外詼詭譎怪禹貢之所書鄒衍之所談相<lb/>
　如之所賦雖至千萬未有不一者也後之君子必將<lb/>
　有感於斯焉乃作詩八章題其上<lb/>
坐看奔湍遶石樓使君髙㑹百無憂三犀竊鄙秦太守<lb/>
八詠聊同沈隠侯<lb/>
<pb n="KR2k0045_WYG_157-20a"/>
濤頭寂寞打城還章貢臺前暮靄寒勌客登臨無限思<lb/>
孤雲落日是長安<lb/>
白鵲樓前翠作堆縈雲嶺路若為開故人應在千山外<lb/>
不寄梅花逺信來<lb/>
朱樓深處日微明皁蓋歸時酒半醒薄暮漁樵人去盡<lb/>
碧溪青嶂遶螺亭<lb/>
使君那暇日叅禪一望叢林一悵然成佛莫教靈運後<lb/>
著鞭常恐祖生先<lb/>
<pb n="KR2k0045_WYG_157-20b"/>
却從塵外望塵中無限樓臺煙雨濛山水照人迷向背<lb/>
只尋孤塔認西東<lb/>
雲煙縹緲鬱孤臺積翠浮空雨半開想見之罘觀海市<lb/>
綘宫明滅是蓬萊<lb/>
回峰亂嶂鬱參差雲外髙人世得知誰向空山弄明月<lb/>
山中木客解吟詩<lb/>
　　贈東林總長老<lb/>
溪聲便是廣長舌山色豈非清淨身夜來八萬四千偈<lb/>
<pb n="KR2k0045_WYG_157-21a"/>
他日如何舉似人<lb/>
　　題西林壁<lb/>
横看成嶺側成峰逺近髙低各不同不識廬山真面目<lb/>
只縁身在此山中<lb/>
　　余過温泉壁上有詩云直待衆生總無垢我方清<lb/>
　　冷混常流問人云長老可遵作遵已退居圓通亦<lb/>
　　作一絶<lb/>
石龍有口口無根自在流泉誰吐吞若信衆生本無垢<lb/>
<pb n="KR2k0045_WYG_157-21b"/>
此泉何處覔寒温<lb/>
　　世傳徐凝瀑布詩云一條界破青山色至為塵陋<lb/>
　　又偽作樂天詩稱羡此句有賽不得之語樂天雖<lb/>
　　渉淺易然豈至是哉乃戲作一絶<lb/>
帝遣銀河一派垂古來惟有謫仙詞飛流濺沫知多少<lb/>
不與徐凝洗惡詩<lb/>
　　書李公擇白石山房<lb/>
偶尋流水上崔嵬五老蒼顔一笑開若見謫仙煩寄語<lb/>
<pb n="KR2k0045_WYG_157-22a"/>
匡山頭白蚤歸來<lb/>
　　望湖亭<lb/>
黑雲堆墨未遮山白雨跳珠亂入船驀地風來忽吹散<lb/>
望湖亭下水連天<lb/>
　　和毛君州宅八詠<hi>存二</hi>　　　　　蘇　轍<lb/>
池上茅簷覆水低早來秋雨尚紅霓敗荷折葦飛鴻下<lb/>
正憶漁舟泊故溪<hi>方沼亭</hi>
一夜飛霜㸃緑苔曉庭黃葉埽成堆簷間翠樾彫疎盡<lb/>
<pb n="KR2k0045_WYG_157-22b"/>
却放牆東好月來<hi>翠樾亭</hi>
　　上髙息軒起亭二絶<lb/>
山下清谿谿上市谿光山色映人煙幽亭正在人聲裏<lb/>
長與谿山共寂然<lb/>
漁父起收罾下鯉山翁起賣焙中茶長官亦與人俱起<lb/>
笑擁黃紬放早衙<lb/>
　　錦繡谷　　　　　　　　　　　孔武仲<lb/>
江城已月芳菲盡殘紫深緋到谷中最是廬山佳麗處<lb/>
<pb n="KR2k0045_WYG_157-23a"/>
我來蕭颯已秋風<lb/>
　　自歸宗入臨溪觀<lb/>
紫霄峰下有禪林瓦結青瑶地布金聞道靈溪纔咫尺<lb/>
攜笻不覺後山深<lb/>
　　秦人洞　　　　　　　　　　　潘興嗣<lb/>
秦人當日避風煙自種桑麻老洞天緑竹横谿雞犬靜<lb/>
不知門外漢山川<lb/>
　　雩都遊羅田巖　　　　　　　　周惇頤<lb/>
<pb n="KR2k0045_WYG_157-23b"/>
聞有山巖即去尋亦躋雲外入松隂雖然未是洞中境<lb/>
且異人間名利心<lb/>
　　萍實里　　　　　　　　　　　黃庭堅<lb/>
楚地童謡已兆祥果然所得屬昭王若非精鑿逢尼父<lb/>
安得佳名冠此鄉<lb/>
　　東林寺<lb/>
白蓮種出淨無塵千古風流社裏人禪律定知誰束縛<lb/>
過溪沽酒見天真<lb/>
<pb n="KR2k0045_WYG_157-24a"/>
　　送永倅周茂叔還居濂溪　　　　任大中<lb/>
君去何人最淚流老翁身獨寄南州隨君不及秋來雁<lb/>
直到瀟湘水盡頭<lb/>
　　屏間偶題<hi>監饒州酒務時作</hi>　　　　　　劉季孫<lb/>
呢喃燕子語梁間底事來驚夢裏閒説與傍人渾不解<lb/>
杖藜攜酒看芝山<lb/>
　　寄題洪州華林胡氏書齋　　　　魏　野<lb/>
江僧昨日到茅齋曾向華林駐錫來因説故家宗族盛<lb/>
<pb n="KR2k0045_WYG_157-24b"/>
御書樓對義門臺<lb/>
　　望廬山　　　　　　　　　　　晁補之<lb/>
南康南麓江州北五百僧房綴蜜脾盡是廬山佳絶處<lb/>
不知何處合題詩<lb/>
　　棲賢寺　　　　　　　　　　　陳舜俞<lb/>
辟蛇行者應開寺赤眼髙僧尚有墳龍去雨歸三峽水<lb/>
鳥銜花出五峰雲<lb/>
　　石耳峰　　　　　　　　　　　洪　芻<lb/>
<pb n="KR2k0045_WYG_157-25a"/>
朝踏紅塵暮宿雲往來車馬漫紛紛侯溪橋下潺湲水<lb/>
惟有峰頭石耳聞<lb/>
　　曾仲共和予春日登滕王閣詩復次韻<lb/>
　　　　　　　　　　　　　　　　洪　炎<lb/>
西江東畔見江樓江月江風萬斛愁試問海潮應念我<lb/>
為將雙淚到南州<lb/>
　　鉛山縣石井院<lb/>
兩年再踏鉛山路今日初嘗石井泉碧玉巖邊瀹湯餅<lb/>
<pb n="KR2k0045_WYG_157-25b"/>
全勝五鼎擊肥鮮<lb/>
　　宿圓通寄佛印　　　　　　　　彭汝礪<lb/>
丈室燈寒夜未眠竹間流水聽涓涓試看石耳峰頭月<lb/>
何似雲居天上圓<lb/>
　　西山道中<lb/>
行盡鍾陵西北山籃輿恣意取峰巒明朝未必無風雨<lb/>
更撥浮雲子細看<lb/>
　　臨江驛中庭有大柏因寄潁叔<lb/>
<pb n="KR2k0045_WYG_157-26a"/>
林麓山頭屋數椽中庭翠柏上參天廟廊豈不須梁棟<lb/>
位置荒幽亦偶然<lb/>
　　送曾道者歸玉笥舊隠　　　　　劉　弇<lb/>
踏盡匡廬十載雲却抽秋鶴九臯身明明似為溪毛熟<lb/>
笑整西風不岸巾<lb/>
　　題吉水南華寺<lb/>
紫翠浮浮奪曉昏生涯谷汲與松焚客塵一㸃自應少<lb/>
終日到門惟白雲<lb/>
<pb n="KR2k0045_WYG_157-26b"/>
　　送僧住梅山　　　　　　　　　韓　駒<lb/>
寺門岑寂知何許想對千巖萬壑開待得梅山梅子熟<lb/>
不辭先寄一枝來<lb/>
　　北津渡　　　　　　　　　　　謝　逸<lb/>
竹籬茅舍掩柴扉衰草寒煙野徑迷只有白鷗無俗韻<lb/>
年年相伴老清溪<lb/>
　　鸞溪　　　　　　　　　　　　李　綱<lb/>
溪流宛轉若翔鸞翠色涵虚特地寒底事舞餘窺碧沼<lb/>
<pb n="KR2k0045_WYG_157-27a"/>
祗應誤作鏡中看<lb/>
　　雩都華嚴院　　　　　　　　　岳　飛<lb/>
手持竹杖訪黃龍舊穴空餘虎子踪深鎻白雲無覔處<lb/>
半山松竹撼西風<lb/>
　　南豐覺源寺　　　　　　　　　胡　寅<lb/>
靜聞山犬吠雲根自掩柴門澗水濵四海未清眠不得<lb/>
此身猶欲畫麒麟<lb/>
　　過豐城　　　　　　　　　　　楊　時<lb/>
<pb n="KR2k0045_WYG_157-27b"/>
清江渺渺緑浮天博物無人繼昔賢應有斗間靈氣在<lb/>
誰能更與劚龍泉<lb/>
　　宜春溪上<lb/>
斜斜疎栁照清漪藉藉殘紅自滿蹊刺眼藤梢牽不斷<lb/>
欲尋流水路還迷<lb/>
　　過東林<hi>二首</hi>
寂寞蓮塘七百秋溪雲庭月兩悠悠我來欲問林間趣<lb/>
萬叠松聲自唱酬<lb/>
<pb n="KR2k0045_WYG_157-28a"/>
百年陳迹水溶溶尚憶髙人寄此中晉代衣冠誰復在<lb/>
虎溪長有白蓮風<lb/>
　　月巖去上饒十里山有側穴腹背皆洞如月<lb/>
　　　　　　　　　　　　　　　　朱　松<lb/>
鑿透巉巖不記春山腰千古挂冰輪誰知擘破三峰手<lb/>
聊出嬋娟戲路人<lb/>
　　題薦福寺莫莫堂　　　　　　　王十朋<lb/>
休休有室歸宜早莫莫名堂去恨遲禪老相逢應笑我<lb/>
<pb n="KR2k0045_WYG_157-28b"/>
休休莫莫定何時<lb/>
　　名郡之東門曰永平書一絶<lb/>
鄱水新門號永平永平何止一鄱城願言廣此平天下<lb/>
黎庶長無愁嘆聲<lb/>
　　予自饒易䕫以七月九日行饒人遮道挽留易轎<lb/>
　　由間道而去提㸃何德獻相追不及以詩見寄云<lb/>
　　斷橋截磴亦堪憐始信林間别有天微見兵機第<lb/>
　　一義朱幡暫席廣文氊因次其韻<lb/>
<pb n="KR2k0045_WYG_157-29a"/>
誤辱鄱陽士庶憐閉門不許出朝天<hi>門名</hi>間行雖乏相如<lb/>
璧得句全勝子敬氊<lb/>
　　過五柳灣<lb/>
出守江湖日念還又扶衰病入巴山不能早作歸田計<lb/>
愧過淵明五栁灣<lb/>
　　望大孤山<lb/>
　湖口羅家渡中流見大孤山世俗以孤為姑以澎浪<lb/>
　為彭郎遂有小姑嫁彭郎之語蘇坡戲見於詩鄱陽<lb/>
<pb n="KR2k0045_WYG_157-29b"/>
　有童子渡渡頭有小山如冡世傳為九女冡見於圖<lb/>
　經其事甚怪蓋亦世俗流傳之訛遂以二渡所見戲<lb/>
　成一詩<lb/>
鄱陽古渡留遺冡湖口煙鬟露淡籹九女何由從童子<lb/>
兩姑那肯嫁彭郎<lb/>
　　游楞伽<hi>三首</hi>
渉水穿雲一徑迂朱砂峰下訪僧居鳥鳴蟬噪更幽處<lb/>
中有人藏萬卷書<hi>李公擇藏書之所</hi>
<pb n="KR2k0045_WYG_157-30a"/>
老僧元不服朱砂境靜心灰夀自遐廬阜招提三百所<lb/>
只餘折桂與楞伽<hi>有僧年八十一言廬山諸刹惟楞伽折桂不遭焚燬</hi>
藏書閣在已無書山色依然滿舊居留得婦人三墨竹<lb/>
金鐘聲裏尚扶疎<hi>鐘樓有李夫人墨竹公擇女兄山谷母也</hi>
　　游南山入康谷以不觀谷簾泉為恨南康李守致<lb/>
　　上尊乃此泉名也戲成一絶<lb/>
不飲谷簾山下水徒觀瀑布下長川使君破我游山恨<lb/>
酒寄人間第一泉<lb/>
<pb n="KR2k0045_WYG_157-30b"/>
　　石鏡溪<lb/>
山中有鏡石為臺雲霧深藏未肯開别有一溪清似鏡<lb/>
不須人為拂塵埃<lb/>
　　三峽橋<lb/>
三峽橋邊杖履游此身疑已到䕫州題詩欲比真三峽<lb/>
深媿詞源不倒流<lb/>
　　寄題番昜一江亭<lb/>
一江明月夜歸遲瀟洒齋中小范詩亭自我名猶未賞<lb/>
<pb n="KR2k0045_WYG_157-31a"/>
夢游江靜月明時<lb/>
　　歸宗樅老言廬山有對云簡寂觀中甜苦笋歸宗<lb/>
　　寺裏淡鹹虀予因以湯泉石鏡戲成一絶<lb/>
參禪得味鹹虀淡學道忘憂苦笋甜石鏡與時為顯晦<lb/>
湯泉渉世有涼炎<lb/>
　　楞伽院　　　　　　　　　　　張孝祥<lb/>
天圍欲盡三千界地險何殊百二闗獨到中峰最髙處<lb/>
諸君元不識廬山<lb/>
<pb n="KR2k0045_WYG_157-31b"/>
　　寶氣亭　　　　　　　　　　　胡　銓<lb/>
塵容不逐江流淨酒力都從雪壓消斗下只今無劍氣<lb/>
年來牛犢在人腰<lb/>
　　薦福寺<hi>并序</hi>　　　　　　　　　王　阮<lb/>
　乾道初予領鄱陽貢事實棘薦福寺以試堂下巖桂<lb/>
　盛開為䕶持之淳熙八年再至為賦一首<lb/>
十七年間一夢迷重來渾不辨東西院中誰識前時客<lb/>
莫莫堂前老木樨<lb/>
<pb n="KR2k0045_WYG_157-32a"/>
　　黃公灘一首<hi>并序</hi>
　贑石三百里中有大小黃公灘與萬安縣對無甚險<lb/>
　惡坡公誤聽以為惶恐遂對喜歡慶元二年十一月<lb/>
　十四夜余宿灘下夢人綘衣素冠辨論呶呶略記其<lb/>
　㫖似謂不願人畏余應曰灘指石爾水何與焉其人<lb/>
　有喜色意者黄公耶<lb/>
水泝安流舟不難人心自畏石頭頑黃公誤聽作惶恐<lb/>
玉局先生蓋謂灘<lb/>
<pb n="KR2k0045_WYG_157-32b"/>
　　尋真觀<hi>并序</hi>
　唐蔡真人乗鸞處葢五老峰側九叠屏下也記云詠<lb/>
　真洞天在龍潭底<lb/>
鸞昇天上五峰青龍住山中九叠屏知有洞門藏水底<lb/>
倚欄我欲眺清泠<lb/>
　　延真觀<hi>并序</hi>
　唐女道士李騰空𦵏科簡乗鸞處也騰空李林甫女<lb/>
　故太白詩羨君相門女學道愛神仙<lb/>
<pb n="KR2k0045_WYG_157-33a"/>
偃月堂成竟斵棺延真人只𦵏衣冠浮雲眼見成騎虎<lb/>
不似抽身穏跨鸞<lb/>
　　同張安國遊萬杉寺<lb/>
昭陵龍去奎文在萬歲靈杉守百神四十二年真雨露<lb/>
山川草木至今春<lb/>
　　湘東驛至萍鄉　　　　　　　　阮　閱<lb/>
萍鄉路與醴陵通溪上長亭草木中行盡江南有山處<lb/>
門前隔水是湘東<lb/>
<pb n="KR2k0045_WYG_157-33b"/>
　　萬載縣<lb/>
門横路斷竹為籬雪色漫漫瓦屋稀黃嶺青腰虚市罷<lb/>
盡沽紅酒夕陽歸<lb/>
　　至上髙<lb/>
上蔡人歸古縣封蜀江依舊水流東末山雲散庵猶在<lb/>
敖嶺丹成井已空<lb/>
　　次韻擇之鉛山道中　　　　　　朱　子<lb/>
行盡江湘萬叠山家山猶在有無間明朝漸喜登閩嶺<lb/>
<pb n="KR2k0045_WYG_157-34a"/>
澗水分流響珮環<lb/>
　　次韻擇之金歩喜見大江有作<lb/>
江頭四望逺峰稠江水中間自在流並岸東行三百里<lb/>
水源窮處即吾州<lb/>
　　晚飲列岫<lb/>
危亭披豁對蒼霞䇿杖重來日未斜滿目江山一尊酒<lb/>
哦詩莫遣大雄誇<lb/>
　　次伯崇登滕王閣感舊蓋聞往時延閣公拜疏於<lb/>
<pb n="KR2k0045_WYG_157-34b"/>
　　此云<lb/>
金闕銀臺夢想中樓前拜舞皁囊空十年殄瘁無窮恨<lb/>
歎息今人少古風<lb/>
　　石井<lb/>
一竇隂風萬斛泉新秋曾此弄清漣人言湛碧深無底<lb/>
只恐潛通小有天<lb/>
　　次沈侍郎游楞伽李氏山房韻<hi>二首</hi>
喜陪後騎陟崔嵬竹裏泉鳴古寺開吟罷蘇仙頭白句<lb/>
<pb n="KR2k0045_WYG_157-35a"/>
天風更送好詩來<lb/>
天聰已許一言悟年少懸知萬卷開珍重當時讀書處<lb/>
低徊空有後人來<lb/>
　　赤岡頭望逺山作<lb/>
曉起清江弄小舟晚風吹過赤岡頭逺峰自作修眉斂<lb/>
萬里那知客子愁<lb/>
　　次韻擇之發臨江<lb/>
千里煙波一葉舟三年已是兩經由今宵又過豐城縣<lb/>
<pb n="KR2k0045_WYG_157-35b"/>
依舊長江直北流<lb/>
　　竹節灘<lb/>
船下清江竹節灘長煙漠漠水漫漫人家斷岸斜陽好<lb/>
客子中流薄暮寒<lb/>
　　登閣皁山<hi>二首</hi>
叠叠層巒鎻閟宫我來舊地訪靈踪葛仙去後無丹竈<lb/>
弟子今成白髪翁<lb/>
一派泠泠臺下水半空漠漠嶺頭雲祖師成道冲天去<lb/>
<pb n="KR2k0045_WYG_157-36a"/>
只有無窮受籙人<lb/>
　　讀李賓老玉澗詩偶成<lb/>
獨抱瑶琴過玉溪琅然清夜月明時祗今已是無心久<lb/>
却怕山前荷蕢知<lb/>
　　題萬安野館<lb/>
身似孤雲去復還投裝猶記此窗間只因煙火蒼茫外<lb/>
即是當時萬叠山<lb/>
　　二十七日過毛山舖壁間題詩者皆言有毛女洞<lb/>
<pb n="KR2k0045_WYG_157-36b"/>
　　在山絶頂問之驛吏云狐魅所為耳因作此詩<lb/>
人言毛女住青𠖇散髪吹簫夜夜聲却是郵童解端的<lb/>
向儂説是野狐精<lb/>
　　之徳化宿劇頭舖夜聞杜宇<lb/>
王事賢勞祗自嗤一官今是五年期如何獨宿荒山夜<lb/>
更擁寒衾聽子規<lb/>
　　吉州凌波亭月夜　　　　　　　王庭珪<lb/>
螺浦東邊雪浪生峰頭月出半輪明扁舟欲載銀蟾去<lb/>
<pb n="KR2k0045_WYG_157-37a"/>
一聽蒼龍水底鳴<lb/>
　　定叟弟頻寄黃檗仰山新茅口占小詩<lb/>
　　　　　　　　　　　　　　　　張　栻<lb/>
集雲峰頂風霜飽黄檗洲前水石清不入貢苞供玉食<lb/>
祗應山澤擅髙名<lb/>
　　仙居洞　　　　　　　　　　　錢聞詩<lb/>
仙客神人㡬度行環山岌嶪似重城有門不掩寒溪月<lb/>
終日水流無盡聲<lb/>
<pb n="KR2k0045_WYG_157-37b"/>
　　跋臨川梁譯居士孝徳記　　　　楊萬里<lb/>
雪裏星奔避亂兵母先子後赴寒冰祗知判得身俱死<lb/>
不料生還母再生<lb/>
　　自金陵西歸至豫章發南浦亭宿黄家渡<lb/>
過了重湖雪浪堆章江欲盡淦江來到家無此江山景<lb/>
畫舫行遲不用催<lb/>
　　過玉山東三塘<hi>二首</hi>
筍輿拾得小涼天旋與開窻急捲簾十里輕雲掩秋日<lb/>
<pb n="KR2k0045_WYG_157-38a"/>
日光移在逺峰尖<lb/>
繰車香裏過征衫白繭黄絲兩兩三不是秋風上饒路<lb/>
一生不信有冰蠶<lb/>
　　將赴髙安出吉水報謁縣官歸塗宿五峯寺<lb/>
野寺重來寄昨遊一彈指頃㡬經秋五峰絶頂雙松樹<lb/>
相識兒時到白頭<lb/>
　　初入筠州界髙岡舖<lb/>
千尺霜松夾道周國初涼繖至今留筠州舊是朝天路<lb/>
<pb n="KR2k0045_WYG_157-38b"/>
六十年來行信州<lb/>
　　宿皁口驛<lb/>
倦投破驛歇征驂喜見山光正蔚藍不奈東風無檢束<lb/>
亂吹花片㸃春衫<lb/>
　　二月一日曉渡太和江<lb/>
緑楊接葉杏交花嫩水新生尚露沙過了春江偶回首<lb/>
隔江一岸好人家<lb/>
　　餘干泝流至安仁<lb/>
<pb n="KR2k0045_WYG_157-39a"/>
半篙新漲滿帆風兩岸千山一抺中慙媿櫂郎能袖手<lb/>
若非袖手更無功<lb/>
　　宿小沙溪<hi>二首</hi>
樹補山煙煙補雲風摇花雨作香塵緑楊儘道無情思<lb/>
何苦垂條拂路人<lb/>
諸峯知我厭泥行捲盡癡雲放嫩晴不分竹梢含宿雨<lb/>
時將殘㸃滴寒聲<lb/>
　　將至建昌<lb/>
<pb n="KR2k0045_WYG_157-39b"/>
梅雨芹泥路不佳悶來小歇野人家緑萍池沼垂楊裏<lb/>
初見芙蕖第一花<lb/>
　　過虎溪對東林蒼巖翠樾下侵大澗宛似靈隠冷<lb/>
　　泉囑長老法才作亭名曰過溪且為率山丁薙草<lb/>
　　定基一朝而畢　　　　　　　　范成大<lb/>
過溪無限翠屛間大笑從教虎子猜不獨山中添故事<lb/>
仍教題作小飛來<lb/>
　　清音堂與趙徳莊太常小飲在餘千琵琶洲旁洲<lb/>
<pb n="KR2k0045_WYG_157-40a"/>
　　以形似得名<lb/>
曲浦灣環繞縣清一杯閒客雨飄零琵琶不語蒼煙暮<lb/>
山水清音著意聽<lb/>
　　玉虚觀去宜春二十五里許君上升時飛白茅數<lb/>
　　葉以賜王長史王以宅為觀觀旁至今有仙茅極<lb/>
　　異常草備五味尤辛辣云久食可仙道士煮湯以<lb/>
　　款客<lb/>
白雲堆裏白茅飛香味芳辛勝五芝揉葉煮泉摩腹去<lb/>
<pb n="KR2k0045_WYG_157-40b"/>
全勝石髓畏風吹<lb/>
　　乾道初予自臨川歸鍾陵李徳逺范周士送别于<lb/>
　　西津是日宿戰平風雨終夕今自臨川之髙安復<lb/>
　　以雨中宿戰平悵然感懐二首　　陸　游<lb/>
故人已作山頭土倦客猶鄣陌上塵十五年間真一夢<lb/>
又騎羸馬渉西津<lb/>
十五年前宿戰平長亭風雨夜連明無端老作天涯客<lb/>
還聽當時夜雨聲<lb/>
<pb n="KR2k0045_WYG_157-41a"/>
　　玉壺亭<lb/>
玉壺亭上小徘徊閒對殘荷把一杯冠蓋交馳期㑹急<lb/>
長官未必辦頻來<lb/>
　　紫谿驛<lb/>
雲外丹青萬仞梯木隂合處子規啼嘉陵棧道吾能説<lb/>
略似黄亭到紫溪<lb/>
　　經龍泉武陵瀧　　　　　　　　周必大<lb/>
芙蓉池水接清溪晴日初乾雪後泥行過小橋驚野鴨<lb/>
<pb n="KR2k0045_WYG_157-41b"/>
翩翩飛上緑楊西<lb/>
　　秋日登擬峴臺　　　　　　　　謝　薖<lb/>
歩上溪邊百尺臺斬新秋色正傷懐千屛翳繞碧雲合<lb/>
一字傾欹鴻雁來<lb/>
　　欲遊閣皁山　　　　　　　　　劉　過<lb/>
仙梯難上塵縁重俗駕勒回山有靈煙靄糢糊雨昏黑<lb/>
數峯疑在夢中青<lb/>
　　弋陽渡頭<lb/>
<pb n="KR2k0045_WYG_157-42a"/>
車聲盡日滑黄泥怕聽空桑呌竹雞風雨不知春早晚<lb/>
栁條摇緑半江垂<lb/>
　　拾橡亭為黄炳賦　　　　　　　嚴　粲<lb/>
世上危機富貴身由來著意鬼神嗔到頭鐘鼎誰消得<lb/>
正要山中拾橡人<lb/>
　　被檄樂平至鳴溪渡有山與南豐軍山同名者余<lb/>
　　昔從嶺庵謝先生夢得遊先生于湖畏友也豪於<lb/>
　　詩恱軍山之峭拔暢其吟懷自昭武徙家於市山<lb/>
<pb n="KR2k0045_WYG_157-42b"/>
　　築室曰西窗以朝夕對焉嘗命余記之余時從西<lb/>
　　窗尊酒論文為樂如是者十載今先生已矣感而<lb/>
　　賦詩<lb/>
江西絶頂插晴空此地山名偶自同喚起西窗十年夢<lb/>
一樽何處酧詩翁<lb/>
　　豫章溝　　　　　　　　　　　劉克莊<lb/>
溝水泠泠草樹香獨穿支徑入垂楊薺花滿地無人見<lb/>
惟有山蜂度短牆<lb/>
<pb n="KR2k0045_WYG_157-43a"/>
　　西山<lb/>
絶頂遥知有隠君飡芝種术鹿為羣多應午竈茶煙起<lb/>
山下㸔來是白雲<lb/>
　　江西道中<lb/>
丁男放犢草間嬉少婦看蠶不畫眉歳暮家家禾絹熟<lb/>
萍鄉風物似豳詩<lb/>
　　敷淺原見桃花<lb/>
桃花雨過碎紅飛半逐溪流半染泥何處新來雙燕子<lb/>
<pb n="KR2k0045_WYG_157-43b"/>
一時銜在杏園西<lb/>
　　僕所居蓋濂溪先生之故基也有井清甘而寒先<lb/>
　　生嘗以比谷簾今為路人所汲余作亭號濂溪泉<lb/>
　　而為之銘　　　　　　　　　　周紫芝<lb/>
山下清泉古甃寒百年誰為發幽潛可憐昔日供茶鼎<lb/>
曾與先生當谷簾<lb/>
　　琵琶亭<lb/>
舊事無人作短行湓江空自繞湓城黃蘆苦竹依然在<lb/>
<pb n="KR2k0045_WYG_157-44a"/>
猶替琵琶作怨聲<lb/>
　　鄱陽郡圃偶題　　　　　　　　林希逸<lb/>
曲階倚杖行疎影栁花度竹黏衣領臺根三兩落殘梅<lb/>
時見幽禽窺野井<lb/>
　　撫州偶題　　　　　　　　　　樂雷發<lb/>
金柅亭邊柳拂城春風繋馬酒家吟塵埃滿面無人識<lb/>
却得黄鸝作賞音<lb/>
　　新淦偶成<lb/>
<pb n="KR2k0045_WYG_157-44b"/>
飛飛緑鳯挂梅梢猶記來時雪擁袍今日歸舟新淦路<lb/>
擔頭稚子賣櫻桃<lb/>
　　松風閣　　　　　　　　　　　裘萬頃<lb/>
白雲殊不作俗態流水更似知人心溪邊濯足溪上坐<lb/>
樵唱一聲秋滿林<lb/>
　　予既得烏石岡西望葛壇在雲霄中相去雖逺山<lb/>
　　勢不斷林木厯厯可數異時乞靈仙翁不難矣喜<lb/>
　　而成詩寄葛壇主人<lb/>
<pb n="KR2k0045_WYG_157-45a"/>
東西知隔㡬牛鳴山勢綿綿若引繩待向岡邊結茅屋<lb/>
幅巾遥禮夜壇燈<lb/>
　　之官過贑灘<hi>二首</hi>　　　　　　　徐鹿卿<lb/>
玉局詩中惶恐灘聞之已為骨毛寒那知舞索并天柱<lb/>
更向前頭作怒瀾<lb/>
灘聲嘈雜怒轟雷頑石參差撥不開行客盡言灘路嶮<lb/>
誰教君向嶮中來<lb/>
　　曾氏清江亭<lb/>
<pb n="KR2k0045_WYG_157-45b"/>
想得當年月浸扃諸公翰墨此縱橫亭荒久矣詩亡恙<lb/>
一道長江萬古清<lb/>
　　七月二十一日重過贑灘<hi>五首</hi>
矯矯雄張虎欲奔低低蹲伏鴈成羣丁寧莫礙行舟過<lb/>
喚作長生萬石君<lb/>
北來快順一篙駛南去間闗百丈牽世事從來且如許<lb/>
下灘船看上灘船<lb/>
嶺海脂膏自古傳至今來往共長川川靈有眼還知道<lb/>
<pb n="KR2k0045_WYG_157-46a"/>
㡬個歸人月滿船<lb/>
聞道春江瀲灔時灘平如掌棹如飛何時滿却葵丘戍<lb/>
流水桃花送客歸<lb/>
十八灘頭一葉身山川曾識舊詞臣詩魂百載猶蘇醒<lb/>
應笑風波解戲人<lb/>
　　龍虎山　　　　　　　　　　　江萬里<lb/>
鑿開風月長生地占却煙霞不老身虚靜當年仙去後<lb/>
不知丹訣付何人<lb/>
<pb n="KR2k0045_WYG_157-46b"/>
　　贑州上清道院呈姚雪蓬　　　　鄧　林<lb/>
短牆不碍逺山青無事燒香讀道經時把一杯非好飲<lb/>
客懐宜醉不宜醒<lb/>
　　緑隂亭自唐時有之到今五百年盧肇二三公題<lb/>
　　詩之後吟聲寂寂久矣亭前古木不存緑隂之名<lb/>
　　殆成虚設今詩人李賈友山作尉於此實居此亭<lb/>
　　公事之暇與江山風景相應接境因人勝見於吟<lb/>
　　筆多矣友人石屏戴復古訪之相與周旋於亭上<lb/>
<pb n="KR2k0045_WYG_157-47a"/>
　　題二絶句以記曾來<lb/>
慘慘秋風吹客襟唐人遺跡宋人吟浮雲世事多遭變<lb/>
不獨此亭無緑隂<lb/>
千山横碧一溪清白鳥飛邊落照明吏散庭階一無事<lb/>
緑隂亭上又詩成<lb/>
　　馬祖巖　　　　　　　　　　　文天祥<lb/>
㑹將飛錫破苔痕一片雲根鎻洞門山外人家山下路<lb/>
石頭心事付無言<lb/>
<pb n="KR2k0045_WYG_157-47b"/>
　　禪闗<lb/>
秋風吹日上禪闗路入松花第一灣只願四時煙霧少<lb/>
滿城樓閣見青山<lb/>
　　塵外亭<lb/>
半山風雨截江城未脫人間總是塵中夜起看衣上月<lb/>
青天如水露華新<lb/>
　　西昌倪氏有山谷書杜陵山水圖障歌作江山堂<lb/>
　　堂廢其後人以黄書求題跋感慨一絶<lb/>
<pb n="KR2k0045_WYG_157-48a"/>
杜二已亡黄九去長歌大字落江山百年風物今何似<lb/>
春水晚煙飛白鷴<lb/>
　　九宫山　　　　　　　　　　　謝枋得<lb/>
真人何代結幽栖累世奎光煥紫泥日月髙奔黄道近<lb/>
衡廬傍出玉繩低<lb/>
　　壯節亭二松　　　　　　　　　趙崇鉘<lb/>
壯節亭前野碧滋髯龍飛去忽經時祗應黄犢蒼藤路<lb/>
尚有清泉白石知<lb/>
<pb n="KR2k0045_WYG_157-48b"/>
　　丫頭巖<lb/>
煙雨斑斕石蘚春墜雲誰夢寳花顰行人總被虚名誤<lb/>
到得傾城又誤人<lb/>
　　張天師飛昇圖　　　　　　　　鄭思肖<lb/>
玉局曾經拜老君子孫今尚寳元文要知龍虎山前意<lb/>
但看空中數片雲<lb/>
　　陶淵明三徑圖<lb/>
老氣蒼寒松樹活閒情幽淡菊花開一條古路無人走<lb/>
<pb n="KR2k0045_WYG_157-49a"/>
還且與誰相往來<lb/>
　　豫章臺　　　　　　　　　　　況志寧<lb/>
城隂冷落豫章臺平地晴沙捲雪來欲訪隣翁問陳跡<lb/>
小園荒徑長莓苔<lb/>
　　谷簾泉<hi>二首</hi>　　　　　　　　　葛長庚<lb/>
紫巖素瀑展長霓草木幽深霧雨凄竹裏一蟬聞竹外<lb/>
溪東雙鷺過溪西<lb/>
歩入青紅紫翠間仙翁朝斗有遺壇竹梢露重晝猶濕<lb/>
<pb n="KR2k0045_WYG_157-49b"/>
松裏雲深夏亦寒<lb/>
　　滕王閣　　　　　　　　　　　<hi>釋</hi>晦機<lb/>
檻外長江去不迴檻前楊柳後人栽當時惟有西山在<lb/>
曽見滕王歌舞來<lb/>
　　羅霄洞　　　　　　　　　　　<hi>釋</hi>德最<lb/>
江南二月春無邊谿竹十里花爭妍兒童且莫吹羌管<lb/>
我欲臨流枕石眠<lb/>
　元<lb/>
<pb n="KR2k0045_WYG_157-50a"/>
　　過湖口望廬山　　　　　　　　方　回<lb/>
江行初見雪中梅梅雨霏微棹始迴莫道無人肯相送<lb/>
廬山猶自過湖來<lb/>
　　新淦藍歩溪　　　　　　　　　何　中<lb/>
隂靄通煙翠作霏春風入雨暖成泥女郎挑菜不知濕<lb/>
調笑相攜過水西<lb/>
　　豫章登舟作<lb/>
城南無樹識神仙閒往閒來四十年西岸青山東岸塔<lb/>
<pb n="KR2k0045_WYG_157-50b"/>
為誰相對老秋煙<lb/>
　　象牙潭<lb/>
水禽兩兩樹三三近浦遥峰隔嫩嵐新換一天秋色别<lb/>
短篷又過象牙潭<lb/>
　　歸鶴亭　　　　　　　　　　　趙孟頫<lb/>
仙去人間有古亭四山林木鬱青青歩虚聲轉松風響<lb/>
思掬巖泉洗耳聽<lb/>
　　女兒浦歌<hi>二首</hi>　　　　　　　　揭傒斯<lb/>
<pb n="KR2k0045_WYG_157-51a"/>
女兒浦前湖水流女兒浦口過湖洲湖中日日多風浪<lb/>
湖邊人人還白頭<lb/>
大孤山前女兒灣大孤山下浪如山山前日日風和雨<lb/>
山下輕舟自往還<lb/>
　　洪州歌<hi>十二首存六</hi>　　　　　　柳　貫<lb/>
豫章城西江上舟船翁夾舵起紅樓官鹽法茗有饒乏<lb/>
市利商功無算籌<lb/>
厭原山上雲封頂谷鹿洲前水作文老向江城收物色<lb/>
<pb n="KR2k0045_WYG_157-51b"/>
洪崖仙子舊知聞<lb/>
東湖水滿葑雲開掠取煙光雨色來未放官繇興畚插<lb/>
且從魚樂占池臺<lb/>
秋屏閣上看西山每到須拚薄暮還豈有珠璣資簸弄<lb/>
祗教塵土羨蕭閒<lb/>
諸使官名小字題石幢今在驛垣西當時得托大手筆<lb/>
岐陽十鼓與之齊<lb/>
舊聞雙井團茶美近愛麻姑乳酒香不到洪都領佳絶<lb/>
<pb n="KR2k0045_WYG_157-52a"/>
吟詩真負九迴腸<lb/>
　　桑落洲　　　　　　　　　　　范　梈<lb/>
桑落洲前秋興孤白雲逺見近還無傳聞酒吏經年罷<lb/>
美釀家家得縱沽<lb/>
　　東巖寺　　　　　　　　　　　虞　集<lb/>
雲林流水到巖前山色溪聲意宛然昨夜一竿修竹外<lb/>
東西無影月孤圓<lb/>
　　小孤山<hi>二首</hi>　　　　　　　　　傅若金<lb/>
<pb n="KR2k0045_WYG_157-52b"/>
船度江天暮色青半江峰影動寒星海風忽起𤣥珠樹<lb/>
山月遥生緑玉屏<lb/>
海上夜失蓬萊山九江飛翠落雲間仙人暮暮來絶頂<lb/>
徑踏星辰朝九闗<lb/>
　　過豐城<hi>二首</hi>
石泉灩灩照晴暉山崦茸茸帶夕霏憶得年時松下路<lb/>
兒童相逐采樵歸<lb/>
隔溪篁竹似吾廬竹裏人家夜讀書一去故園如昨日<lb/>
<pb n="KR2k0045_WYG_157-53a"/>
春來頻夢帶經鋤<lb/>
　　過東林寺　　　　　　　　　　李　泂<lb/>
風破西村雨氣昏泠泠澗水竹間聞山頭知有靈仙過<lb/>
千丈通明五色雲<lb/>
　　江西滕王閣圖　　　　　　　　吳師道<lb/>
西山湧翠大江流厯厯開圖記昔遊寂寞滕王舊時閣<lb/>
秋風斜日下城頭<lb/>
　　過信州　　　　　　　　　　　髙克恭<lb/>
<pb n="KR2k0045_WYG_157-53b"/>
二千里地佳山水無數海棠官道旁風送落紅攙馬過<lb/>
春風更比路人忙<lb/>
　　過弋陽<lb/>
雷聲驅雨過山西山腹雲根似削齊日暮牧童歸不得<lb/>
料應白水漲前溪<lb/>
　　白石庵　　　　　　　　　　　周　權<lb/>
地幽山氣靄空嵐落葉蕭蕭白石庵歸鶴一聲無覔處<lb/>
松梢擎月影毶毶<lb/>
<pb n="KR2k0045_WYG_157-54a"/>
　　草坪驛和薩天錫　　　　　　　盧　琦<lb/>
林外輕風帽影斜客衣近染紫山霞等閒檢㸃春多少<lb/>
牆角薔薇㡬樹花<lb/>
　　為彭道士賦鶴峰<hi>在信州城南</hi>　　　　陳　旅<lb/>
跨鶴臺髙倚翠微昔人城郭是耶非蘂珠宫觀秋如水<lb/>
有客吹笙月下歸<lb/>
　　鍾令公讀書巖　　　　　　　　滕　賔<lb/>
巉巖石室㶑江東昔隠唐官越國公勝迹不磨遺像在<lb/>
<pb n="KR2k0045_WYG_157-54b"/>
書聲時落半天風<lb/>
　　銅鐶鯉<lb/>
洞宫曽此扣銅鐶遺却金鱗碧水間一夜風雷天外動<lb/>
化龍飛去不知還<lb/>
　　月巖　　　　　　　　　　　　劉清叟<lb/>
世事從來滿則虧十分何似八分時青山作計常千古<lb/>
只露巖前月半規<lb/>
　　過清逺驛　　　　　　　　　　危　素<lb/>
<pb n="KR2k0045_WYG_157-55a"/>
雲滿故鄉芳草迷江東江西人别離征船今日洪都去<lb/>
清逺驛前聽子規<lb/>
　　思賢亭<lb/>
學士前身衡嶽君景星華月鳳皇羣門生只有山人在<lb/>
獨搆亭髙想暮雲<lb/>
　<lb/>
　<lb/>
　<lb/>
<pb n="KR2k0045_WYG_157-55b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江西通志卷一百五十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷五十七</head> <lb/>
    <p>
<pb n="KR2k0045_WYG_057-1a"/>
欽定四庫全書<lb/>
　江西通志卷五十七<lb/>
　　名宦<lb/>
　牧民攸寄惟倚循良徳教在人歴久不忘秩分崇卑<lb/>
　各盡職常時閱逺近俱仰澤光或懐芃黍或詠甘棠<lb/>
　載登典祀俎豆馨香<lb/>
聖心慎重案據周詳以覈名實以勵官方有績斯紀有<lb/>
　美斯揚稽古考今永永流芳作名宦志<lb/>
<pb n="KR2k0045_WYG_057-1b"/>
　　統轄<hi>一</hi>
　漢<lb/>
灌嬰睢陽販繒者也髙帝為沛公嬰以中㳙従擊項籍<lb/>
　垓下至東城破之盡得其軍渡江破吳郡長吳下得<lb/>
　吳守遂定吳豫章㑹稽郡封潁隂侯<hi>漢書</hi>
　　按古今記云豫章城漢潁隂侯灌嬰所築南昌演<lb/>
　　法院是其故宅志曰灌嬰定豫章今祀為城隍<hi>白志</hi>
　　<hi>原跋</hi>
<pb n="KR2k0045_WYG_057-2a"/>
何武字君公蜀郡郫縣人舉賢良方正徵對策拜諌議<lb/>
　大夫遷揚州刺史所舉奏二千石長吏必先露章服<lb/>
　罪者為除免之而已不服極法奏之抵罪或至死九<lb/>
　江太守戴聖禮經號小戴者也治多不法前刺史以<lb/>
　其大儒優容之武使從事廉得其罪聖懼自免以是<lb/>
　郡國各重其守行部必先即學宫見諸生試其誦論<lb/>
　問以得失然後入傳舍率以為常五嵗入為丞相其<lb/>
　所居亦無赫赫名去後常見思<hi>同上</hi>
<pb n="KR2k0045_WYG_057-2b"/>
　晉<lb/>
華軼字彦夏平原人永嘉中歴振威将軍江州刺史雖<lb/>
　逢散亂每崇典禮置儒林祭酒以𢎞道訓威惠並行<lb/>
　得江表歡心士赴之如歸時四方瓦解軼有匡天下<lb/>
　之志每貢獻入洛不失臣節謂使者曰若洛都道斷<lb/>
　可輸之瑯琊王以明吾之為司馬氏也<hi>晉書</hi>
　　按晉書地理志惠帝元康元年有司奏請荆揚二<lb/>
　　州疆土廣逺統理尤難於是割揚州之豫章鄱陽<lb/>
<pb n="KR2k0045_WYG_057-3a"/>
　　廬陵臨川南康建安晉安荆州之武昌桂陽安成<lb/>
　　合十郡因江水之名置江州是晉之江州刺史固<lb/>
　　統轄十郡假節擁兵鎮守九江非専理一郡者今<lb/>
　　各志位置俱錯亂就晉代而論如林志以華軼周<lb/>
　　訪郗鑒温嶠陶侃庾亮庾翼桓沖王允之禇裒桓<lb/>
　　伊何無忌十二人屬統轄而以應詹王羲之二人<lb/>
　　屬九江是同一刺史而分屬異矣又以所收統轄<lb/>
　　之陶侃温嶠庾亮庾翼禇裒何無忌六人重入九<lb/>
<pb n="KR2k0045_WYG_057-3b"/>
　　江而華軼周訪郗鑒桓沖桓伊王允之不與焉是<lb/>
　　同一統轄而彼此異矣若安志於統轄只載温嶠<lb/>
　　陶侃桓伊王允之何無忌五人而於九江則載華<lb/>
　　軼應詹庾亮庾翼禇裒王羲之謝尚桓沖庾恱九<lb/>
　　人又複載温嶠王允之桓伊何無忌四人總之以<lb/>
　　統轄論宜並入統轄以江州論宜並入江州今斷<lb/>
　　以地理志如晉宋間以刺史屬統轄凡刺史以下<lb/>
　　則屬之郡至唐書地理志江南西道管州八江州<lb/>
<pb n="KR2k0045_WYG_057-4a"/>
　　管鄱陽彭澤都昌三縣此與今理無異凡洪䖍饒<lb/>
　　吉等州皆有刺史俱屬於郡不入統轄至周訪陶<lb/>
　　侃本西江人士事蹟已詳人物兹不複載<hi>原跋</hi>
應詹字思逺汝南南頓人璩之孫也明帝時遷使持節<lb/>
　都督江州諸軍事平南將軍江州刺史時王敦新平<lb/>
　人情未安詹撫而懐之莫不得其歡心百姓賴之<hi>同上</hi>
温嶠字太真太原祁人咸和初為江州刺史持節都督<lb/>
　豫章等十郡軍事甚有恵政蘇峻反嶠率師赴難灑<lb/>
<pb n="KR2k0045_WYG_057-4b"/>
　泣登舟與陶侃合兵擊峻斬之拜驃騎将軍開府儀<lb/>
　同三司朝議将留輔政嶠固辭還藩至牛渚磯以拔<lb/>
　齒中風而卒年四十二江州士庶聞之莫不相顧而<lb/>
　泣諡忠武𦵏豫章城南<hi>同上</hi>
郄鑒字道徽髙平金鄉人太寧元年都督江西諸州軍<lb/>
　事明帝初立畏王敦偪已拜鑒安西將軍假節鎮合<lb/>
　肥敦忌之表為尚書令徵還鑒遂與帝定謀誅敦後<lb/>
　以討峻功拜司空封南昌縣公<hi>同上</hi>
<pb n="KR2k0045_WYG_057-5a"/>
庾亮字元規由給事中徙中書令蘇峻反亮奔温嶠於<lb/>
　江州嶠素重亮欲推為都統亮固辭既而峻平求外<lb/>
　鎮自效遷都督六州軍事領江荆豫三州刺史<hi>同上</hi>
庾氷字季堅兄亮以名徳流訓氷以雅素垂風諸弟相<lb/>
　率莫不好禮亮常稱為庾氏之寳康帝即位進車騎<lb/>
　将軍求外出㑹弟翼當伐石季龍於是以本號除都<lb/>
　督四郡軍事領江州刺史假節鎮武昌尋卒贈侍中<lb/>
　司空諡曰忠成<hi>同上</hi>
<pb n="KR2k0045_WYG_057-5b"/>
庾翼字穉恭司空亮弟除振威將軍鄱陽太守撫和百<lb/>
　姓甚得歡心及亮卒授都督江荆等六州軍事時人<lb/>
　易其年少翼每竭智能勞謙匪懈戎政嚴明數年之<lb/>
　間公私充實人情翕然稱其才幹<hi>同上</hi>
王彬字世儒先是彬従兄豫章太守稜為王敦所害敦<lb/>
　以彬親故容忍之俄而以彬為豫章太守彬為人樸<lb/>
　素方直之風味之好雖居顯位常布衣疏食遷前将<lb/>
　軍江州刺史<hi>同上</hi>
<pb n="KR2k0045_WYG_057-6a"/>
王允之字深猷琅琊人咸康中以西中郎將遷江州刺<lb/>
　史莅政甚有恩惠<hi>同上</hi>
王羲之字逸少司徒曠仲子也起家祕書郎征西将軍<lb/>
　庾亮請為叅軍臨薨上疏稱羲之清貴有鑒裁遷寧<lb/>
　逺將軍江州刺史<hi>同上</hi>
桓沖字幼子温諸弟中最淹識有武幹温甚器之従温<lb/>
　征伐有功遷鎮威将軍江州刺史在江州凡十三年<lb/>
　而温薨詔沖為中軍将軍都督揚江豫三州軍事初<lb/>
<pb n="KR2k0045_WYG_057-6b"/>
　温在鎮大辟之罪皆自已决沖既莅事上疏以為生<lb/>
　殺之重古今所慎凡諸死罪先須上報沖既代温盡<lb/>
　忠王室或勸沖誅除時望専執權衡沖不従卒年五<lb/>
　十七諡曰宣穆沖性儉素而謙虛喪下江陵士女老<lb/>
　幼皆臨江瞻送號哭盡哀<hi>同上</hi>
桓伊字叔夏譙國銍人以破苻堅功封永修縣侯桓沖<lb/>
　卒遷都督江荆豫等十四郡軍事江州刺史假節到<lb/>
　鎮以邊境無虞宜以寬恤為務乃上疏以江州虚耗<lb/>
<pb n="KR2k0045_WYG_057-7a"/>
　加連嵗不登今餘户有五萬六千宜并合小縣除諸<lb/>
　郡逋米移州遷鎮豫章詔令仍治潯陽其餘皆聴之<lb/>
　伊隨宜撫綏百姓賴焉卒諡曰烈<hi>同上</hi>
禇裒字季野康帝為瑯琊王時納裒女為妃即位徵拜<lb/>
　侍中遷尚書省求出外除建威將軍江州刺史在官<lb/>
　清約雖居方伯恒使私童采樵<hi>同上</hi>
何無忌東海郯人也忠亮任氣仕晉為都督江荆八郡<lb/>
　軍事加散騎侍郎進鎮南将軍時盧循遣其黨徐道<lb/>
<pb n="KR2k0045_WYG_057-7b"/>
　覆順流而下舟艦皆重樓無忌将率衆拒之長史鄧<lb/>
　潛之力諌言其舟艦太盛勢居上流宜決破南塘固<lb/>
　守二城俟其疲老然後擊之無忌不従賊令強弩數<lb/>
　百登西岸小山以邀射之而薄於山側俄而西風暴<lb/>
　急無忌所乗小艦被飄東岸賊乗風以大艦逼之衆<lb/>
　奔敗無忌尚大聲曰取我蘇武節来節至躬執督戰<lb/>
　賊衆雲集辭色不撓遂握節死之諡曰忠肅<hi>同上</hi>
劉敬宣牢之長子也拜輔國将軍晉陵太守與諸葛長<lb/>
<pb n="KR2k0045_WYG_057-8a"/>
　民破桓歆於芍陂遷建威將軍江州刺史鎮潯陽<hi>同上</hi>
　宋<lb/>
王𢎞字休元瑯琊臨沂人晉丞相導曽孫宋國初建為<lb/>
　尚書僕射掌選領彭城太守後遷江州刺史省賦簡<lb/>
　役百姓安之<hi>南史</hi>
檀道濟髙平金鄉人文帝即位遷征南大将軍開府儀<lb/>
　同三司江州刺史十三年上疾篤㑹魏軍南伐召道<lb/>
　濟入朝未發有似鷦鳥集船悲鳴既而義康矯詔收<lb/>
<pb n="KR2k0045_WYG_057-8b"/>
　付廷尉及其子並誅時人歌曰可憐白浮鳩枉殺檀<lb/>
　江州<hi>同上</hi>
王元謨字彦徳大原祁人南郡王義宣與江州刺史臧<lb/>
　質反朝廷假謨輔國將軍為前鋒南討大破之明帝<lb/>
　即位除車騎大将軍江州刺史<hi>同上</hi>
　　按王𢎞檀道濟王元謨安志入九江白志改定<lb/>
　齊<lb/>
陳顯達南彭城人也永明八年出為征南大将軍江州<lb/>
<pb n="KR2k0045_WYG_057-9a"/>
　刺史謙厚有智計自以人微位重每遷官常有愧懼<lb/>
　之色戒其子勿以富貴凌人<hi>南齊書</hi>
　梁<lb/>
王茂字休逺太原祁人梁髙祖東下茂為軍鋒時江州<lb/>
　刺史陳伯之舉兵叛以茂都督江州諸軍事江州刺<lb/>
　史南討伯之伯之敗走奔魏時新離兵冦民思反業<lb/>
　茂務農省役百姓安之茂性寬厚居處方正在一室<lb/>
　衣冦儼然雖僕妾莫見其惰容視事三載薨於州<hi>梁書</hi>
<pb n="KR2k0045_WYG_057-9b"/>
鄭紹叔字仲明滎陽開封人髙祖為雍州刺史紹叔間<lb/>
　道西歸補寧蠻長史義師起為冠軍將軍改驍騎将<lb/>
　軍侍従東下江州留監州事都督江湘二州糧運事<lb/>
　無缺乏髙祖甚親信之<hi>同上</hi>
　　按王茂鄭紹叔安志皆譌入齊<lb/>
蕭秀字彦達太祖第七子也天監六年出為都督江州<lb/>
　諸軍事平南將軍江州刺史将發主者求堅船以為<lb/>
　齋舫秀曰吾豈愛財而不愛士乃以牢者給參佐下<lb/>
<pb n="KR2k0045_WYG_057-10a"/>
　者載齋物及至州聞前刺史取徵士陶潛曽孫為里<lb/>
　司秀歎曰陶潛之徳豈可不及後世即日辟為西曹<lb/>
　時盛夏水泛津梁斷絶外司請依舊僦渡收其價直<lb/>
　秀曰刺史不徳水潦為患可利之乎給船而已<hi>同上</hi>
　　按王茂鄭紹叔蕭秀安志俱入九江白志改定<lb/>
王僧辯字君才太原祁人右衛将軍神念之子天監中<lb/>
　隨父来奔侯景西寇僧辯頻戰挫賊世祖以為征東<lb/>
　將軍開府儀同三司江州刺史於是命僧辯沿流討<lb/>
<pb n="KR2k0045_WYG_057-10b"/>
　景至湓口與陳霸先㑹於白茒洲升壇歃血同心共<lb/>
　事戰於石頭城北大敗之既平景封永寧郡公加太<lb/>
　尉揚州刺史<hi>同上</hi>
　唐<lb/>
李大亮京兆涇陽人有文武才略武徳中使徇廣州至<lb/>
　九江聞輔公祏反以計禽其将張善安大亮性忠謹<lb/>
　外若不能言而内剛烈不可干以非位通顯居陋狭<lb/>
　甚初破公祏以功賜奴婢百口謂曰而曹皆衣冠子<lb/>
<pb n="KR2k0045_WYG_057-11a"/>
　女不幸破亡吾何忍録而為𨽻乎縦遣之髙祖聞而<lb/>
　咨美更賜俚婢二十人<hi>唐書</hi>
黄長公武徳八年為江南安撫使時西道屬冦憑陵人<lb/>
　户流竄土地荒毀長公奔車入境招懐流散襁負而<lb/>
　歸未及朞年民庶安集<hi>林志</hi>
李行休髙宗時鎮洪州下車踰月逃亡歸附引接賢士<lb/>
　虚心不倦值嵗旱精誠祈禱膏雨下降<hi>同上</hi>
狄仁傑字懐英并州太原人髙宗時拜冬官侍郎持節<lb/>
<pb n="KR2k0045_WYG_057-11b"/>
　江南安撫使吳楚多淫祠仁傑一切禁止惟留夏禹<lb/>
　吳泰伯季札伍員四祠而已天授二年以地官侍郎<lb/>
　同鳳閣鸞臺平章事為来俊臣所誣貶彭澤令邑人<lb/>
　為置生祠<hi>同上</hi>
　　按九江府志仁傑乞免民租疏略曰彭澤水鄉百<lb/>
　　姓齊營水田臣方到縣百姓告歉皆云春夏以来<lb/>
　　並無霖雨營佃失時竊見彭澤地狭山峻常年縦<lb/>
　　得全熟納官之外半載無糧今總不收将何活路<lb/>
<pb n="KR2k0045_WYG_057-12a"/>
　　官吏不敢自裁謹以奏聞武后嘉仁傑憂民特降<lb/>
　　制江州蠲免本縣租稅又縦囚令如期而還百姓<lb/>
　　徳之本傳失載<hi>原跋</hi>
馬懐素字惟白潤州丹徒人武后時以十道使黜陟江<lb/>
　西處决平恕<hi>林志</hi>
張九齡字子夀曲江人開元十五年出為冀州刺史以<lb/>
　母不肯去鄉里表換洪州都督歴仕以尚書右丞相<lb/>
　罷政事卒諡文獻<hi>唐書</hi>
<pb n="KR2k0045_WYG_057-12b"/>
張休上元間以衛尉卿為都督有遺愛於民及移廣州<lb/>
　民猶思之<hi>林志</hi>
　　按明一統志張休洪州都督州人愛之如父母崔<lb/>
　　祐甫為作遺愛頌<lb/>
班景倩開元間初置江南西道采訪使治洪州景倩首<lb/>
　拜是命兼治黔中綽有風力期年間罷免贓吏百餘<lb/>
　人<hi>同上</hi>
張鎬字従周博州人代宗初為撫州刺史遷洪州觀察<lb/>
<pb n="KR2k0045_WYG_057-13a"/>
　使臨海賊袁晁寇東境江界震騷鎬遣兵屯上饒斬<lb/>
　首三千級又襲舒城賊帥楊昭梟之新安大豪連結<lb/>
　剽掠州縣不能禽鎬命别将盡殄其衆改江南西道<lb/>
　觀察使<hi>唐書</hi>
　　按文苑英華獨孤及洪州刺史張公遺愛頌云寳<lb/>
　　應元年冬十月公受命至自臨川彰善用明癉惡<lb/>
　　用威一法度用信布愷弟用徳是嵗也三吳饑人<lb/>
　　相食厲鬼出行而我倉如陵我民孔阜犬牙之境<lb/>
<pb n="KR2k0045_WYG_057-13b"/>
　　疵癘不作慎選乃僚必國之良有若博陵崔賁昌<lb/>
　　黎韓洄趙郡李惟岳北海王士華河間邢宙河東<lb/>
　　裴孝智隴西李道以嘉言碩畫叅公軍事澄清之<lb/>
　　内無濁流審克之下無寃民在郡十有一載享夀<lb/>
　　六十有一嵗薨於位本傳未詳<hi>原跋</hi>
李勉字元卿鄭王曽孫歴官太常少卿以不屈於李輔<lb/>
　國出為汾州刺史徙江西觀察使厲兵睦鄰平賊屯<lb/>
　部民有父病為蠱道求厭者以木偶署勉名埋之掘<lb/>
<pb n="KR2k0045_WYG_057-14a"/>
　治騐服勉曰以是為父則孝也縦不誅入為京兆尹<lb/>
　歴廣州刺史拜平章事<hi>同上</hi>
魏少游邢州鉅鹿人大歴二年為江西觀察使進刑部<lb/>
　尚書少游雖無赫赫名然善任人縁飾規檢有足稱<lb/>
　者<hi>同上</hi>
　　按林志少游决獄如神明示升黜蠲除疾苦定賦<lb/>
　　稅之差勤簿書之役事有條理人皆便安<lb/>
路嗣恭字懿範三原人永泰三年出為江西觀察使以<lb/>
<pb n="KR2k0045_WYG_057-14b"/>
　善治財賦稱有賈明觀者素事魚朝恩朝恩誅當坐<lb/>
　死丞相元載納其賄遣効力江西魏少游為觀察以<lb/>
　載故常曲容之及嗣恭代即日杖死尋兼嶺南節度<lb/>
　使<hi>同上</hi>
韓洄字幼深洪州刺史張鎬以故相鎮江西奏授洄本<lb/>
　州長史以績最官至江西都團練判官軍州庶政多<lb/>
　所諮决後鎬終於位洄領留務每長史交代人心輙<lb/>
　摇洄能輯寧所部以待守臣<hi>林志</hi>
<pb n="KR2k0045_WYG_057-15a"/>
盧羣字載初范陽人以監察御史為江西行營糧料使<lb/>
　嗣曹王皋節度江西奏為判官以勁正聞入為侍御<lb/>
　史<hi>唐書</hi>
李泌字長源京兆人代宗立為翰林學士元載惡其不<lb/>
　附已因江西觀察使魏少游請僚佐載稱泌才以試<lb/>
　祕書少監充江西觀察判官載誅召還<hi>同上</hi>
鮑防字子慎襄州襄陽人為御史大夫歴福建江西觀<lb/>
　察使召拜左散騎常侍終工部尚書<hi>同上</hi>
<pb n="KR2k0045_WYG_057-15b"/>
　　按林志防在江西崇儒勤學士業有成賓貢者給<lb/>
　　資以遣之民恱其化<lb/>
王緯字文卿太原人大歴中與李泌俱為路嗣恭江西<lb/>
　觀察判官泌見惡於元載嗣恭希意欲殺之緯護解<lb/>
　僅免泌執政奏進緯給事中累遷諸道鹽鐵使所至<lb/>
　以清白名<hi>同上</hi>
韋元甫為洪州都督防禦觀察使兼御史中丞時淮泗<lb/>
　靡寧夷夏震動元甫克振逺略靖難勤王楚氛掃除<lb/>
<pb n="KR2k0045_WYG_057-16a"/>
　江界底定<hi>林志</hi>
張鎰字季權吳人江西觀察使到郡之日賑孤獨均賦<lb/>
　稅存問羸老厚其粟帛然後興學政激厲浮俗人謂<lb/>
　其識治體<hi>同上</hi>
李皋字子蘭天寳十一載嗣曹王李希烈反遷江西節<lb/>
　度使受命日不宿家至豫章大令将吏曰有功未申<lb/>
　與懐器謀不法者皆得自言禆将伊慎李伯潛劉旻<lb/>
　悉補大将治戰艦裒兵二萬委慎等教之初慎甞従<lb/>
<pb n="KR2k0045_WYG_057-16b"/>
　希烈至是希烈懼為皋用反間徳宗信之將誅慎皋<lb/>
　請赦之使自效㑹與賊夹江陣皋勉慎立功以所乗<lb/>
　馬及鎧賜之使将先鋒斬賊數百級乃免以功進工<lb/>
　部尚書臯性勤儉能知人疾苦叅聴微隠盡得吏下<lb/>
　短長賞罰必信教為戰艦挟二輪蹈之鼓水疾進駛<lb/>
　於陣馬<hi>唐書本傳</hi>
李兼貞元元年自鄂岳移鎮江西屬淮西亂後編户蕩<lb/>
　析兼至撫之三年歸者増籍五千人洪州山水暴漲<lb/>
<pb n="KR2k0045_WYG_057-17a"/>
　浸城郭壊廬舍兼率将吏負土囊以遏之卒免水厄<lb/>
　<hi>林志</hi>
李巽字令叔趙州賛皇人貞元五年徙江西觀察使銳<lb/>
　於為治持下以法察無遺私吏不敢少紿順宗立擢<lb/>
　兵部侍郎<hi>唐書本傳</hi>
裴胄字𦙍叔聞喜人徳宗朝由國子司業遷江西觀察<lb/>
　使初李兼甞罷南昌卒千餘人收資廪為月進胄至<lb/>
　白罷之樊澤徙襄州宰相議所代徳宗雅記胄遂拜<lb/>
<pb n="KR2k0045_WYG_057-17b"/>
　荆南節度使<hi>唐書</hi>
韋丹字文明京兆萬年人少孤従外祖顔真卿學擢明<lb/>
　經復舉五經髙第元和二年徙江南西道觀察使治<lb/>
　洪州始民不知為瓦屋草茨竹椽久燥則戛而焚丹<lb/>
　召工教為陶聚材於場度其費為估不取贏利人能<lb/>
　為屋者受材瓦於官免半賦徐取其償逃未復者官<lb/>
　與為之貧不能者畀以財身往勸督置南北市為營<lb/>
　以舍車嵗中旱募人就工厚與直給其食為衢南北<lb/>
<pb n="KR2k0045_WYG_057-18a"/>
　夹兩營東西七里以廢倉為新廐馬息不死築隄扞<lb/>
　江長十二里凡為陂塘五百九十八所灌田一萬二<lb/>
　千頃有吏主倉十年亡糧三千斛丹籍其家盡得文<lb/>
　記乃權吏所奪召諸吏曰若恃權取於倉罪也與若<lb/>
　期一月還之皆頓首謝及期無敢違者有卒違令當<lb/>
　死釋不誅去上書告丹不法詔丹解官㑹丹卒年五<lb/>
　十八騐卒所吿皆不實丹治状愈明太和中裴誼觀<lb/>
　察江西上言為丹立祠堂宣宗讀元和實録見丹政<lb/>
<pb n="KR2k0045_WYG_057-18b"/>
　事卓然他日與宰相語元和時治民孰第一周墀對<lb/>
　臣嘗守江西韋丹有大功徳被八州歿四十年老幼<lb/>
　思之不忘乃詔録丹功狀刻於碑<hi>同上</hi>
王仲舒字𢎞中并州祁人貞元中以賢良方正髙第拜<lb/>
　左拾遺除婺州刺史徙蘓州穆宗立召為中書舍人<lb/>
　視同列率新進少年自言久棄外周知俗利病得治<lb/>
　之不自愧宰相聞之除江西觀察使初江西𣙜酒太<lb/>
　重私釀抵死者不絶榖數斛易斗酒仲舒罷酤錢九<lb/>
<pb n="KR2k0045_WYG_057-19a"/>
　十萬水旱民賦不入為出錢二千萬代之有為佛老<lb/>
　法興浮屠祠屋者皆驅出境卒於官年六十二贈左<lb/>
　散騎常侍諡曰成<hi>同上</hi>
　　按韓愈王仲舒神道碑銘云仲舒觀察三年法大<lb/>
　　成錢餘於庫粟餘於廪人享於田廬謳謠於道途<lb/>
　　天子復思且徵以代虚吏部左丞位以待之長慶<lb/>
　　三年十一月十七日薨於洪州<lb/>
殷侑陳州人幼有志於學不治貲産長通經術貞元末<lb/>
<pb n="KR2k0045_WYG_057-19b"/>
　擢太常博士元和間進諌議大夫寳厯元年為江西<lb/>
　觀察使以潔㢘稱<hi>同上</hi>
周墀字徳升汝南人以工部侍郎出為華州刺史徙江<lb/>
　西觀察使發䖍州守陳弇贓剪捕劇賊劉大朴出兵<lb/>
　戍彭蠡湖禁止剽劫進拜義成節度使<hi>同上</hi>
韋宙丹之子以䕃為河南府司録㕘軍宣宗問周墀曰<lb/>
　丹有子否墀以宙對拜侍御史出為永州刺史還為<lb/>
　大理少卿久之拜江西觀察使為政簡易南方以為<lb/>
<pb n="KR2k0045_WYG_057-20a"/>
　世官<hi>同上</hi>
沈傅師字子言呉人以尚書左丞出為江西觀察使慎<lb/>
　重刑法明於吏治吏不敢罔嘗擇邸吏尹倫遲魯不<lb/>
　及事官屬屢白易之傅師曰始吾出長安誡倫曰可<lb/>
　闕事不可多事倫如是足矣故莅政以廉靖聞<hi>林志</hi>
　南唐<lb/>
林仁肇建陽人剛毅有膂力姿質偉岸文身為虎因謂<lb/>
　之林虎兒初為閩將閩亡歸南唐乾徳三年以仁肇<lb/>
<pb n="KR2k0045_WYG_057-20b"/>
　為洪州節度使仁肇為出於偏伍雖在将帥之位常<lb/>
　與士卒均食同服故得士心與皇甫繼勲朱全贇不<lb/>
　協因搆仁肇求援皇朝欲自王江西後主遣人酖之<lb/>
　<hi>馬令南唐書</hi>
　宋<lb/>
張鑑字徳明以父䕃補供奉官太平興國三年擢進士<lb/>
　第為太子右賛善知婺州還拜監察御史王明李惟<lb/>
　清薦其能用為江南西道轉運使本部有大姓為民<lb/>
<pb n="KR2k0045_WYG_057-21a"/>
　患者鑑以名聞太宗盡令部逆魁首及妻子赴闕以<lb/>
　三班職名羈縻之江左震肅又建議割瑞州清江吉<lb/>
　州新淦袁州新喻三縣置臨江軍時以為便召還特<lb/>
　被慰奨景徳初卒<hi>宋史</hi>
張齊賢字師亮曹州人太平興國六年為江南西路轉<lb/>
　運副使尋加正使齊賢至官詢知饒信䖍州土産銅<lb/>
　鐵鉛錫之所推求前代鑄法取饒州永平監所鑄以<lb/>
　為定式嵗鑄五十萬貫敷奏詳確議者不能奪先是<lb/>
<pb n="KR2k0045_WYG_057-21b"/>
　諸州罪人多錮送闕下路死者十常五六因力言於<lb/>
　朝囚應送京者請委官㢘問不實則罪之自是江南<lb/>
　送罪人者減過半江南小民居官地者有地房錢吉<lb/>
　州緣江地雖淪沒猶納勾欄地錢編木而浮居者納<lb/>
　水場錢皆前代弊政齊賢悉論免之初李氏據有江<lb/>
　南民户稅錢三千已上者户出義軍一人自備器甲<lb/>
　輸官庫既内附詔放歸農言者欲復選充軍伍齊賢<lb/>
　上言江南義軍例皆良民横遭黥配克復之後便放<lb/>
<pb n="KR2k0045_WYG_057-22a"/>
　歸農並皆樂業若逐户搜索不無驚擾従之召還進<lb/>
　諫議大夫歴官至左僕射卒年七十二贈司徒諡文<lb/>
　定<hi>同上</hi>
任中正字慶之曹州濟隂人進士及第為池州推官大<lb/>
　名轉運使陳緯徙陕西舉中正自代太宗曰朕自知<lb/>
　之召為袐書丞江南西道轉運副使至部嵗大稔民<lb/>
　出租賦平糴皆盈羨發運使王子輿欲悉調餉京師<lb/>
　中正曰東南嵗輸五百萬兩而江南所出過半今嵗<lb/>
<pb n="KR2k0045_WYG_057-22b"/>
　有餘或嵗少歉則數不登患及吾民矣乃止擢監察<lb/>
　御史<hi>同上</hi>
許驤字允升蘇州人雍熙二年以比部員外郎改江南<lb/>
　轉運副使洪吉上供運船水損物主吏懼罪故覆舟<lb/>
　鞫獄者按以欺盗當流死者數百人驤馳往訊得其<lb/>
　情實以聞多得輕典優詔褒之又上言劫盗配流遇<lb/>
　赦得原還本鄉讐告捕者多所殺害自今請以𨽻軍<lb/>
　詔可遷正使<hi>同上</hi>
<pb n="KR2k0045_WYG_057-23a"/>
范正辭字直道齊州人太平興國中為殿中丞出知饒<lb/>
　州時州多滯訟正辭至宿繫皆决遣之胥吏坐淹獄<lb/>
　停職者六十三人遷膳部員外郎充江南西道轉運<lb/>
　副使饒州民甘紹者為羣盗所掠州捕繫十四人獄<lb/>
　具當死正辭潛召監軍王愿掩捕之愿未至盗遁去<lb/>
　正辭單騎出郭二十里追及之賊控弦持弰来逼正<lb/>
　辭大呼以鞭擊之中賊雙目執之賊自刃尚有餘息<lb/>
　正辭即載歸令醫傅藥創既愈按其姦狀伏法而十<lb/>
<pb n="KR2k0045_WYG_057-23b"/>
　四人皆得釋端拱二年代歸<hi>同上</hi>
張傅字巖卿亳州譙人進士及第真宗時提㸃江西刑<lb/>
　獄所至事事致察審覈簿書勾摘姦隠州縣憚之傅<lb/>
　曰吾正所以愛州縣也吏不敢慢則州縣不復犯法<lb/>
　矣人以為然<hi>同上</hi>
凌策字子竒宣州涇人雍熙二年舉進士洪州水知州<lb/>
　李元以疾求代上與宰相歴選朝士以策代之王旦<lb/>
　言䇿莅事和平可寄方面即授江西轉運使饒州産<lb/>
<pb n="KR2k0045_WYG_057-24a"/>
　金常禁商市鬻或有論吿逮繫滿獄䇿請縦民販市<lb/>
　官責其等人甚便之五年召還<hi>同上</hi>
張士遜字順之隂城人淳化進士為監察御史中書擬<lb/>
　人充江西轉運使再擬輒見却帝獨用士遜再遷侍<lb/>
　御史<hi>同上</hi>
　　按史本傳士遜在江西時並無政事可見而史論<lb/>
　　稱其練習民事風蹟可紀故録之<lb/>
周湛字文淵鄧州穰人進士甲科知䖍州提㸃廣南東<lb/>
<pb n="KR2k0045_WYG_057-24b"/>
　路刑獄尋為江南西路轉運使州縣簿領案牘淆混<lb/>
　無紀且多亡失湛為立號以日月比次之詔下其法<lb/>
　諸路又以徭賦不均百姓巧於避匿因條其詭名挟<lb/>
　佃之類十二事且許民自言凡括隠户三十萬湛天<lb/>
　資強記吏胥滿前一見輙識其姓名還為户部判官<lb/>
　<hi>同上</hi>
王濟字巨川深州人大中祥符三年任江南西路安撫<lb/>
　使時嵗旱民饑躬督官吏為糜粥日親嘗而給之録<lb/>
<pb n="KR2k0045_WYG_057-25a"/>
　饑民為州兵全活甚衆<hi>同上</hi>
孫杭字和叔仁宗時提㸃江南西路刑獄整大體略細<lb/>
　故聴用佐屬各盡其力事以不廢<hi>林志</hi>
薛向字師正神宗朝為江浙荆淮發運使綱舟歴嵗久<lb/>
　篙工利於盗貨嘗假風水沉溺以滅跡向募客舟分<lb/>
　載以相督察官舟有定數多為主者冒占悉奪之舊<lb/>
　弊盡除<hi>宋史</hi>
張洞字仲通開封祥符人登進士為江西轉運使時江<lb/>
<pb n="KR2k0045_WYG_057-25b"/>
　西荐饑洞奏免民積嵗賦又民輸紬絹不中度者舊<lb/>
　責以滿匹洞命計尺寸輸錢民便之<hi>林志</hi>
劉䕫字道元建州崇安人登進士第補廣徳軍判官累<lb/>
　遷江西兩浙淮南轉運使所至有廉名嘗過江東見<lb/>
　二囚繫累年矣問之曰前此殺吉州徐掾咸疑二人<lb/>
　夔為言於朝釋之後果得真盗<hi>宋史</hi>
李之純字端伯滄州無棣人登進士第任江西轉運副<lb/>
　使騐廣西提刑許彦先受吏金之劾起於出婢之口<lb/>
<pb n="KR2k0045_WYG_057-26a"/>
　置不治人以為明<hi>林志</hi>
程師孟字公闢吳人進士甲科累知南康軍楚州提㸃<lb/>
　夔路刑獄為度支判官知洪州積石為江隄浚章溝<lb/>
　揭北閘以節水升降後無水患累官江西轉運使盗<lb/>
　發袁州州吏為耳目久不獲師孟械吏數輩送獄盗<lb/>
　即成擒為政簡而嚴罪非死者不以屬吏發隠摘伏<lb/>
　如神得豪惡不逞者必痛懲艾之至勦絶乃已所部<lb/>
　肅然民為肖像祀之<hi>宋史</hi>
<pb n="KR2k0045_WYG_057-26b"/>
盛度字公量應天人舉進士第累遷屯田貟外郎以論<lb/>
　邊事謫監洪州稅起知建昌軍三司鹽鐵判官真宗<lb/>
　朝遷右諌議大夫知揚州加集賢院學士初度謫洪<lb/>
　州建請復賢良方正科又請建四科以取士曰博通<lb/>
　墳典曰才識兼茂曰軍謀宏逺曰明曉法律既而用<lb/>
　夏竦議置六科其議亦自度始<hi>同上</hi>
蔡挺字子政宋城人第進士調䖍州推官仁宗召對便<lb/>
　殿累官知南安軍提㸃江西刑獄提舉䖍州鹽法自<lb/>
<pb n="KR2k0045_WYG_057-27a"/>
　大庾嶺下南至廣州驛路荒逺室廬稀疎挺兄抗時<lb/>
　為廣東轉運使乃相與謀課民植松夹道以休行者<lb/>
　江閩鹽賊率千百為州縣害挺諭所部與期納器甲<lb/>
　原其罪得兵械萬計於是賊黨破散嵗増賣鹽四十<lb/>
　萬<hi>同上</hi>
張守字子固常州晉陵人登崇寧元年第累官江南西<lb/>
　路安撫使入對時江西盗賊未息上問以弭盗之策<lb/>
　守曰莫先徳政伺其不悛然後加之以兵至部揭榜<lb/>
<pb n="KR2k0045_WYG_057-27b"/>
　郡邑開諭禍福約以期限許之自新不數月盗平守<lb/>
　以江右郡縣供億科擾上疏請蠲和買罷和糴上欲<lb/>
　行之時秦檜方損度支為月進且四方財用不至見<lb/>
　守疏怒曰張帥何損國如是守聞之歎曰彼謂損國<lb/>
　乃益國也卒諡文靖<hi>同上</hi>
胡世将字承公常州晉陵人崇寧進士以刑部郎中任<lb/>
　江西安撫制置使屬建昌兵變殺守倅嬰城以叛世<lb/>
　將以便宜發兵討平之除兵部侍郎<hi>林志</hi>
<pb n="KR2k0045_WYG_057-28a"/>
趙鼎字元鎮觧州聞喜人崇寧進士紹興間為江西安<lb/>
　撫時李横欲用兵復東京鼎言横烏合之衆不能當<lb/>
　敵恐遂失襄陽已而横戰不利走襄陽以食盡欲棄<lb/>
　城遁鼎自江西運米舟至横衆遂安<hi>同上</hi>
李綱字伯紀邵武人政和進士紹興中除江西安撫制<lb/>
　置大使兼知洪州有㫖召對内殿綱陛辭言今日用<lb/>
　兵之失者四措置未善者五宜預備者三當善後者<lb/>
　二皆切中時弊<hi>同上</hi>
<pb n="KR2k0045_WYG_057-28b"/>
張浚字徳逺綿竹人政和進士紹興二十五年以大學<lb/>
　士判洪州孝宗即位召見賜坐降問浚従容言人主<lb/>
　之學以心為本一心合天何事不濟必兢業自持賞<lb/>
　罸舉措無有不當人心自歸敵讐自服孝宗悚然除<lb/>
　少傅江淮東西路宣撫使進封魏國公<hi>同上</hi>
　　按本傳魏公一生事業與江右無與林志稱其視<lb/>
　　師江上講論軍務不遑寢食雖櫽括而實滲漏因<lb/>
　　録其召對一條<hi>原跋</hi>
<pb n="KR2k0045_WYG_057-29a"/>
岳飛字鵬舉相州湯隂人少負氣節好孫吳兵法生有<lb/>
　神力未冠挽弓三百斤弩八石能左右射紹興元年<lb/>
　張俊請飛同討李成成將馬進犯洪州連營西山飛<lb/>
　曰賊貪而不慮後若以騎兵自上流截生米渡出其<lb/>
　不意破之必矣請自為先鋒重鎧躍馬潛出賊右突<lb/>
　其陣所部従之進敗走筠州飛抵城東賊出城飛設<lb/>
　伏以紅羅為幟上刺岳字選騎二百隨幟而前賊易<lb/>
　其少薄之伏發賊敗走降者八萬餘人進以餘卒奔<lb/>
<pb n="KR2k0045_WYG_057-29b"/>
　南康飛夜引兵至朱家山又斬其将趙萬李成聞進<lb/>
　敗自引兵十萬来飛遇於樓子莊大破之遂平江淮<lb/>
　俊奏飛功第一加神武右軍副統制留洪州彈壓盗<lb/>
　賊授親衛大夫建州觀察使建寇范汝為陷邵武江<lb/>
　西安撫李回檄飛分兵保建昌軍及撫州飛遣人以<lb/>
　岳字幟植城門賊望見相戒勿犯升都統制二年賊<lb/>
　曹成擁衆十餘萬由江西歴湖湘據道賀二州命飛<lb/>
　平之三年春召赴行在䖍吉盗連兵寇掠帝専命飛<lb/>
<pb n="KR2k0045_WYG_057-30a"/>
　平之初帝以隆祐震驚之故宻旨令飛屠䖍城飛請<lb/>
　誅首惡而赦脅従不許請至再四帝乃曲赦人感其<lb/>
　徳繪像祠之餘寇犯袁州飛遣王貴平之秋入見帝<lb/>
　手書精忠岳飛字製旗以賜授鎮南軍江南西路沿<lb/>
　江制置使飛行師有紀律道出廬陵士卒托宿市㕓<lb/>
　黎明為主人汛掃門宇洗滌釜盎而去其嚴肅如此<lb/>
　<hi>同上</hi>
張俊字伯英鳳翔人紹興元年李成據江淮以俊為江<lb/>
<pb n="KR2k0045_WYG_057-30b"/>
　淮招討使俊聞命就道急趨豫章曰我已得洪州破<lb/>
　賊决矣乃斂兵若無人者金鼓不動賊以大書牒来<lb/>
　索戰俊以細書狀報之賊以俊為怯俊諜知賊怠乃<lb/>
　以岳飛為先鋒楊沂中由上流徑絶生米渡出賊不<lb/>
　意追奔七十里至筠州賊背筠河而陣俊用沂中計<lb/>
　親以步兵當其前以精騎授沂中及陳思恭従山後<lb/>
　夹擊賊大敗復筠州臨江軍乗勝又復江州已而興<lb/>
　國軍等處羣盗聞俊兵至皆遁去<hi>同上</hi>
<pb n="KR2k0045_WYG_057-31a"/>
楊沂中崞縣人髙宗賜名存中紹興元年従張俊討李<lb/>
　成諸將議欲分道進存中曰賊勢如此兵分則力弱<lb/>
　又諸将位均勢敵非招討督之必不相為用俊然之<lb/>
　整軍至豫章存中率兵數十首破賊於玉隆觀追至<lb/>
　筠州賊將夹河而營存中謂俊曰彼衆我寡擊之當<lb/>
　用竒願以騎見屬公以步兵居前俊従之存中夜銜<lb/>
　枚渡筠河出西山馳下擊賊俊以步兵夹攻大破之<lb/>
　乗勝追至九江成遁去遷宣州觀察使<hi>同上</hi>
<pb n="KR2k0045_WYG_057-31b"/>
韓世忠字良臣延安人建安范汝為反以世忠為福建<lb/>
　江西荆湖宣撫使世忠領步卒三萬水陸並進日夜<lb/>
　併攻汝為竄身自焚世忠因奏江西湖南寇賊尚多<lb/>
　乞乗勝討平廣西賊曹成擁餘衆在郴邵世忠既平<lb/>
　閩寇潛師永嘉若將就休息者忽由處信徑至豫章<lb/>
　連營江濵數十里賊不虞其至大驚世忠招降之得<lb/>
　戰士八萬遣詣行在<hi>同上</hi>
陳槖字徳應餘姚人紹興二年除江西運判瑞昌令倚<lb/>
<pb n="KR2k0045_WYG_057-32a"/>
　勢受賂槖首劾罷之期年所按以十數至有望風解<lb/>
　印綬者以母年髙乞歸尋陞轉運使<hi>同上</hi>
劉珙字共父登進士乙科孝宗時以端明殿學士奉外<lb/>
　祠陳俊卿言珙正直有才肯任怨臣所不及願留之<lb/>
　詔改知隆興府江西安撫使入辭猶以六事為獻上<lb/>
　曰卿去國不忘忠言行召卿矣至鎮首蠲稅務新額<lb/>
　及罷苖倉大斛屬邑有復出租稅窮民不能輸相率<lb/>
　逃去反失正稅并奏除之除資政殿學士年五十七<lb/>
<pb n="KR2k0045_WYG_057-32b"/>
　卒贈光禄大夫諡忠肅珙精明果斷喜受盡言事有<lb/>
　小失下吏言之立改民愛之如父母聞訃有罷市巷<lb/>
　哭相與祠之者<hi>同上</hi>
趙子淔字正之燕王之裔紹興初為江西都轉運使時<lb/>
　建都府軍需浩繁子淔運餉不絶以功進寳文閣直<lb/>
　學士<hi>同上</hi>
芮輝字國器與趙子淔相繼為轉運使却四方聘幣斥<lb/>
　其資置南昌養濟院以䘏貧者時以㢘節稱<hi>林志</hi>
<pb n="KR2k0045_WYG_057-33a"/>
程大昌字泰之徽州休寧人紹興進士除浙東提㸃刑<lb/>
　獄徙江西轉運副使大昌曰可以興利去害行吾志<lb/>
　矣㑹嵗歉出錢十餘萬緡代輸吉贑臨江南安夏税<lb/>
　折帛清江縣舊有破坑柵堰以捍江䕶田及民居地<lb/>
　㡬二千頃堰壊嵗罹水患且四十年大昌力復其舊<lb/>
　進祕閣修撰<hi>宋史</hi>
龔茂良字實之興化軍人紹興進士孝宗時為江西運<lb/>
　判兼知隆興府上以江西連嵗大旱知茂良精忠以<lb/>
<pb n="KR2k0045_WYG_057-33b"/>
　一路荒政付之茂良戒郡縣免積稅上户止索逋發<lb/>
　廪賑贍以右文殿修撰再任疫癘大作命醫治療全<lb/>
　活甚衆進待制敷文閣賞其救荒之功召對奏潢池<lb/>
　弄兵之盗即南畝負耒之民今諸郡荒田極多願詔<lb/>
　監司守臣募人従便請耕民有餘粟雖驅之為寇亦<lb/>
　不従矣除禮部侍郎<hi>同上</hi>
沈璘字元質奉化人乾道進士為江西轉運使幹辦公<lb/>
　事或忌璘所學望風心議及與璘處了無疑間<hi>林志</hi>
<pb n="KR2k0045_WYG_057-34a"/>
張杓字定叟以父浚恩授承奉郎通判嚴州孝宗時知<lb/>
　隆興府兼江西安撫使奉新縣舊有營田募民耕之<lb/>
　畝賦米斗五升錢六十其後議臣請鬻之始行兩稅<lb/>
　又和買且加折變民重為困杓悉奏蠲之<hi>宋史</hi>
王希呂字仲行宿州人乾道進士為江西轉運副使嘗<lb/>
　作卷石記以示僚屬一幕官舉筆塗數字舉坐駭愕<lb/>
　希呂覽之喜其不阿薦於朝居官㢘潔至無屋可廬<lb/>
　<hi>同上</hi>
<pb n="KR2k0045_WYG_057-34b"/>
陸游字務觀山隂人補登仕郎鎖㕔薦送第一秦檜孫<lb/>
　塤適居其次檜怒至罪主司明年試禮部復置前列<lb/>
　檜顯黜之由是為所嫉檜死始赴福州寧徳簿後累<lb/>
　遷江西常平提舉江西水災奏撥義倉賑濟檄諸郡<lb/>
　發粟以予民召還歴升寳章閣待制致仕<hi>同上</hi>
<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>棄疾字幼安歴城人乾道間遷倉部郎官提㸃江西<lb/>
　刑獄平劇盜賴文政有功加祕閣修撰知隆興府兼<lb/>
　江西安撫時江右大饑詔任責荒政始至榜通衢曰<lb/>
<pb n="KR2k0045_WYG_057-35a"/>
　閉糴者配強糴者斬次令盡出公家官錢銀器召官<lb/>
　吏儒生商賈市民各舉有幹實者量借錢物逮其責<lb/>
　領運糴不取子錢期終月至城下發糶於是連檣而<lb/>
　至其直自減民賴以濟<hi>同上</hi>
趙善俊字俊臣孝宗時為江西轉運副使風儀秀發喜<lb/>
　功名好論事時朝廷議減月俸善俊請通裁其額時<lb/>
　和買又加折變之費善俊請蠲減其數時黥卒遇赦<lb/>
　還善俊請刺充舖兵可除民害所言多見采納<hi>同上</hi>
<pb n="KR2k0045_WYG_057-35b"/>
李燾字仁甫丹稜人紹興八年進士淳熙中為江西轉<lb/>
　運副使置一路財賦都簿未幾召還乞令本路無廢<lb/>
　此書上曰卿不為髙論務在便民甚善<hi>同上</hi>
趙汝談字履常淳熙進士添差江西安撫使幹辦公事<lb/>
　常従朱子訂疑義十數條佐丞相趙汝愚定大䇿遷<lb/>
　江西提舉常平寧宗崩以哀痛得疾賀理宗表力寓<lb/>
　勸戒陳碩曰此諫書也數丐祠授江西轉運判官辭<lb/>
　不獲命之官一月罷<hi>同上</hi>
<pb n="KR2k0045_WYG_057-36a"/>
趙汝讜字蹈中與兄汝談齊名稱二趙嘉定進士為大<lb/>
　理司農丞與史彌逺不合乞外提㸃江西刑獄瑞州<lb/>
　大姓幸氏貪徐氏而不可得強取其禾終不與誣以<lb/>
　殺婢寘徐獄徐訴其冤汝讜以反坐法黥竄幸氏籍<lb/>
　其家幸氏走告急於中宫徙汝讜湖南<hi>同上</hi>
　　按林志名宦傳載汝談而不載汝讜安志載汝讜<lb/>
　　而不載汝談白志據史補入<lb/>
趙希懌字伯和淳熙進士遷江西茶鹽提舉嵗饑惡少<lb/>
<pb n="KR2k0045_WYG_057-36b"/>
　聚劫希懌将自臨按幕屬立止之不聴曰希懌不出<lb/>
　饑民終不得食且召亂矣遂行發粟賑給擒首謀誅<lb/>
　之其黨遂散陞本路帥兼漕事黒風峒羅世傳李元<lb/>
　礪寇郴陽陳廷佐寇南安有何光世者能知賊動息<lb/>
　希懌授光世䇿俾誘賊相斬以自贖其後世傳果縛<lb/>
　元礪以獻廷佐勢孤亦降已而乞祠遷端明殿學士<lb/>
　<hi>同上</hi>
姚希得字逢原潼川人嘉定進士理宗朝為著作郎遷<lb/>
<pb n="KR2k0045_WYG_057-37a"/>
　江西提舉常平役法久壊臨川富室有賂吏求免者<lb/>
　希得竟按罪之改提㸃刑獄加直祕閣轉度支員外<lb/>
　郎移治贑州盜有偽號崔太尉者聚衆焚掠一方驛<lb/>
　騷希得指授方略不五旬平之<hi>同上</hi>
史彌鞏字南叔好學彊記嘉定進士提㸃江東刑獄嵗<lb/>
　大旱饒信南康三郡大侵謂賑荒在得人俾釐户為<lb/>
　五甲乙以等第賑糶丙為自給丁糴而戊濟全活一<lb/>
　百一十四萬有竒饒州兵籍溢數供億不繼請汰冗<lb/>
<pb n="KR2k0045_WYG_057-37b"/>
　兵令下營門大譟乃呼諸校謂曰汰不當許自陳敢<lb/>
　譁者斬咸叩頭請罪諸營帖然<hi>同上</hi>
沈作賓字賓玉吳興人慶元初中刑法科歴江西提刑<lb/>
　司檢法官除寳謨閣學士江西安撫兼知隆興府奏<lb/>
　部内南安南康龍泉三縣迫近溪峒三縣令尉及近<lb/>
　峒之砦曰秀州曰北鄉曰蓮塘并永新縣之勝鄉砦<lb/>
　宜就委帥憲兩司擇才辟置量加賞格又乞詔諸道<lb/>
　監司分詣州郡選禁軍精練閱改刺其懦弱者為廂<lb/>
<pb n="KR2k0045_WYG_057-38a"/>
　軍在郡撙錢二十餘萬緡僚屬請獻諸朝作賓謂平<lb/>
　生未嘗獻羨半歸帥司犒師半𨽻本府進顯謨閣學<lb/>
　士致仕<hi>同上</hi>
李誠之字茂欽東陽人慶元中為江西轉運司幹辦使<lb/>
　稱提㑹子第其物力髙下輸錢以斂之誠之以為憂<lb/>
　使者不恱曰商君之令猶能必行今乃齟齬如此誠<lb/>
　之愀然曰使君儒者而欲效商君之所為乎遂辭去<lb/>
　使者遜謝罷令而後止<hi>同上</hi>
<pb n="KR2k0045_WYG_057-38b"/>
陳韡字子華福州候官人開禧進士紹定六年知隆興<lb/>
　府贑寇陳三槍據松梓山砦出沒江西廣東所至屠<lb/>
　殘韡遣官吏諭降賊輒殺之乃謂盜賊起於貪吏劾<lb/>
　其尤者二人十一月詔節制江西廣東福建三路捕<lb/>
　寇軍馬十二月兼知贑州端平元年正月進華文閣<lb/>
　待制江西安撫使二月至贑斬将士張皇賊勢及掠<lb/>
　子女貨財者所至克捷分兵守大石堡截賊糧道遂<lb/>
　破松梓山三槍與餘黨縋厓而遯韡督諸将乗春瘴<lb/>
<pb n="KR2k0045_WYG_057-39a"/>
　未生薄松梓山縦火焚之賊巢蕩為煙埃賊首張魔<lb/>
　王自焚斬千五百級禽賊将十二得所掠婦女牛馬<lb/>
　及僭偽服物各數百計三槍遁至興寧就擒檻車載<lb/>
　至隆興斬於市初賊跨三路數州六十砦至是悉平<lb/>
　進工部侍郎<hi>同上</hi>
　　按林志傳内有二月至贑斬将士張臯語本傳内<lb/>
　　従征諸將齊敏李大聲而外並無張皋豈因本傳<lb/>
　　有斬将士張皇賊勢語因以皇誤臯耶亟正之<hi>原跋</hi>
<pb n="KR2k0045_WYG_057-39b"/>
陳塏知隆興府兼江西安撫使樂於薦士有善政軍民<lb/>
　愛戴之<hi>明一統志</hi>
　　按府志塏字子爽崇徳人端平二年以直寳文閣<lb/>
　　任<lb/>
吳淵字道父嘉定進士累官知隆興府江西安撫使兼<lb/>
　轉運副使㑹嵗大祲講行荒政全活者七十八萬九<lb/>
　千餘人徙知潭州湖南安撫使不赴加敷文閣學士<lb/>
　仍知隆興府安撫轉運副使丁母憂服除進龍圗閣<lb/>
<pb n="KR2k0045_WYG_057-40a"/>
　學士江西安撫使兼知江州尋為沿江制置副使提<lb/>
　舉南康軍兵甲公事湖南峒寇蔓入江右境袁洪大<lb/>
　震淵命將調兵禽其渠魁亂遂平遷兵部尚書拜觀<lb/>
　文殿學士職任如舊寳祐五年卒贈少師<hi>宋史</hi>
董槐字庭植定逺人嘉定進士淳祐間為直龍圗閣沿<lb/>
　江制置副使兼知江州主管江西安撫司公事視其<lb/>
　賦則吏侵甚下教曰吾莅州而吏猶為盜不自悔吾<lb/>
　且誅之吏乃震恐請自新槐因除民疾苦凡利有便<lb/>
<pb n="KR2k0045_WYG_057-40b"/>
　民者盡弛其禁大計軍實常若敵且至禆将盧淵兇<lb/>
　猾不受命斬以徇軍中肅然<hi>同上</hi>
王埜字子文嘉定進士為江西轉運副使知隆興府繼<lb/>
　有他命時以米綱不便就湖口轉造搬倉請事畢受<lb/>
　代<hi>林志</hi>
馬光祖字華父金華人寳慶進士累官江西轉運副使<lb/>
　兼知隆興府後復以沿江大使兼江西安撫使其為<lb/>
　政寬猛適宜兼知大體公田法行光祖移書賈似道<lb/>
<pb n="KR2k0045_WYG_057-41a"/>
　言法非便必欲行之罷光祖乃可咸淳三年拜叅知<lb/>
　政事卒諡莊敏<hi>宋史</hi>
趙葵字南仲京湖制置使方之子従南康李燔為有用<lb/>
　之學開慶元年授江東西宣撫使節制調遣饒信袁<lb/>
　臨江撫吉隆興官軍民兵訪問百姓疾苦罷行黜陟<lb/>
　許便宜従事景定元年進封魯國公<hi>同上</hi>
黄申字酉卿開慶進士提㸃江西刑獄司簽㕔獄事多<lb/>
　所辨明丞相江萬里提刑黄震交薦之申為政廉謹<lb/>
<pb n="KR2k0045_WYG_057-41b"/>
　有治聲<hi>同上</hi>
米立淮人江西制置使黄萬石以立為帳前都統制元<lb/>
　兵掠江西立迎戰被執繫獄行省遣萬石諭之曰吾<lb/>
　官階一牙牌書不盡今亦降矣立曰侍郎國家大臣<lb/>
　立一小卒爾何足道但三世為将食趙氏禄趙亡何<lb/>
　以生為再三說之不屈遂遇害<hi>同上</hi>
密佑廬州人咸淳十年以閣門宣贊舍人為江西都統<lb/>
　元丞相巴延下鄂州留右丞阿爾阿雅守之而将大<lb/>
<pb n="KR2k0045_WYG_057-42a"/>
　兵東下明年二月髙世傑取鄂阿爾阿雅以兵逆擊<lb/>
　執世傑兵潰半入江西江西制置黄萬石招集之且<lb/>
　募寧都廣昌南劒義兵千餘人盡以屬佑十一月大<lb/>
　兵至隆興劉槃兵敗萬石調佑兵援槃未至而槃已<lb/>
　降兵逼撫州佑率衆逆之進賢坪自辰戰至日昃佑<lb/>
　面中矢拔之復戰身被四矢猶揮雙刀斫圍南走渡<lb/>
　橋馬踏板斷被執死今立廟在進賢縣西四十里<hi>豫章</hi>
　<hi>書</hi>
<pb n="KR2k0045_WYG_057-42b"/>
　元<lb/>
達春幼善騎射至元元年入侍世祖以功授淮東副都<lb/>
　元帥十三年遷江西都元帥十四年為江西宣慰使<lb/>
　尋授資政大夫中書左丞行中書省事初江西甫定<lb/>
　帝命隳其城達春即表言豫章諸郡皆瀕江為城霖<lb/>
　潦泛溢無城必至墊溺隳之不便帝従之降附之初<lb/>
　有謀叛者既敗獲矣達春謂同僚曰撫治乖方之所<lb/>
　致也中間豈無詿誤止誅其渠魁盡釋餘黨瑞州張<lb/>
<pb n="KR2k0045_WYG_057-43a"/>
　公明愬左丞呂師夔謀為不軌達春廉知其誣曰狂<lb/>
　夫欲脅求貨耳師夔既居相職豈肯為狂妄之事若<lb/>
　遲疑不决恐彼驚疑反坐異謀乃斬公明而後聞帝<lb/>
　是之十七年入覲以疾卒於京師<hi>元史</hi>
李恒字徳卿西夏人至元十二年以左副都元帥従征<lb/>
　江西下撫瑞建昌臨江軍中有得宋相文天祥與建<lb/>
　昌故吏民書恒焚之人心乃安天祥兵出興國縣連<lb/>
　破諸邑圍贛州尤急或言天祥墳墓在吉州者若遣<lb/>
<pb n="KR2k0045_WYG_057-43b"/>
　兵發之則必下矣恒曰王師討不服豈有發人墳墓<lb/>
　之理乃分兵援贛自率精兵潛至興國天祥走降其<lb/>
　衆二十萬十四年拜叅知政事行省江西<hi>同上</hi>
賈居貞字仲明獲鹿人甫冠為行臺従事時法制未立<lb/>
　人有餽黄金五十兩者居貞郤之太宗聞而嘉歎敕<lb/>
　有司月給白金百兩以旌其㢘至元十五年為江西<lb/>
　行省叅知政事未至民争千里迎訴時逮捕民間受<lb/>
　宋二王文帖者甚急坐繫巨室三百餘居貞至悉出<lb/>
<pb n="KR2k0045_WYG_057-44a"/>
　之投其文帖於水火士卒有挟兵入民家誣為蔵匿<lb/>
　以取財者取人子女為奴妾者皆痛繩以法大水壊<lb/>
　民廬居貞發廪賑之南安李梓發拒守居貞慮將帥<lb/>
　出兵擾民親往諭之其衆聞居貞至皆散匿不復為<lb/>
　用梓發閉妻子一室自焚死比還不戮一人杜萬一<lb/>
　亂都昌居貞調兵擒之有列巨室姓名云與賊連居<lb/>
　貞曰元惡誅矣蔓延何為命火其牒朝廷再征日本<lb/>
　造戰艦於江南居貞極言民困如此必致亂將入朝<lb/>
<pb n="KR2k0045_WYG_057-44b"/>
　奏罷其事未行以疾卒於位追封定國公<hi>同上</hi>
察罕西域巴勒赫城人也至元二十八年授樞宻院經<lb/>
　歴未㡬従敖拉齊移治江西寧都民某言某鄉石上<lb/>
　雲氣五色有物焉視之玉璽也不以兵取恐為居人<lb/>
　所有衆惑之察罕曰妄也是必搆害仇家者覈問之<lb/>
　果然前後従敖拉齊出入湖廣江西兩省凡二十一<lb/>
　年多著勲績<hi>同上</hi>
劉思敬濟南歴城人至元十七年授江西行省叅知政<lb/>
<pb n="KR2k0045_WYG_057-45a"/>
　事治吉贛盗民賴以安卒諡忠肅<hi>同上</hi>
葉仙鼎輝和爾人幼事世祖於潛藩従征吐蕃雲南至元<lb/>
　二十四年遷雲南行省平章政事尋改江西行省平<lb/>
　章政事巨盜鍾明亮積年為害仙鼎討擒之成宗即<lb/>
　位召還賜玉帶改陕西卒諡敏忠<hi>同上</hi>
　　按安志作葉仙鼐訛<lb/>
䝉古台䝉古達勒達氏至元二十七年以江西平章敖<lb/>
　拉齊不稱職特命為丞相兼樞宻院事出鎮江西謹<lb/>
<pb n="KR2k0045_WYG_057-45b"/>
　約束鋤強暴尊卑殊服軍民安業威徳並著在官四<lb/>
　十日卒<hi>同上</hi>
貝降北庭人至元二十七年遷江西行省都鎮撫適猺<lb/>
　獠擾邊貝降従丞相䝉古台討定之母徐氏卒帝特<lb/>
　命以酒十罌官給傳致墓所以備奠禮初徐氏盛年<lb/>
　守節教子甚嚴貝降貴事上於朝旌其門及老見拜<lb/>
　降歴官有聲喜曰有子如是吾死瞑目矣貝降居喪<lb/>
　盡禮卒贈資政大夫謚貞惠<hi>同上</hi>
<pb n="KR2k0045_WYG_057-46a"/>
張𢎞略字仲傑定興人至元十六年遷江西宣慰使㑹<lb/>
　饒州盜起犯都昌𢎞略以為饒雖屬江東與南康止<lb/>
　隔一湖此冦不滅則吾境必有相煽而起者乃使人<lb/>
　直擣其巢穴生縛賊酋磔於市餘黨潰散下令曰不<lb/>
　操兵者皆為平民餘無所問頃之以疾歸亳卒諡忠<lb/>
　毅<hi>同上</hi>
史弼字君佐一名塔爾琿蠡州博野人膂力絶人能挽<lb/>
　強弓従丞相巴延南征論弼功第一鄂州平至大孤<lb/>
<pb n="KR2k0045_WYG_057-46b"/>
　山風大作巴延命弼禱於大孤山神風立止至元十<lb/>
　七年南康都昌盜起弼往討誅其親黨數十人脅従<lb/>
　者宥之江州宣課司稅及民米米商避去民皆閉門<lb/>
　罷市弼立罷之元貞元年拜榮禄大夫江西等處行<lb/>
　中書省右丞三年陞平章事封鄂國公<hi>同上</hi>
李世安字彦豪西夏人至元間僉江西行尚書省事時<lb/>
　信豐寇起冒大雨夜行五十里黎明抵賊所出其不<lb/>
　意捕斬之以功陞行省叅知政事悉平寇黨一十七<lb/>
<pb n="KR2k0045_WYG_057-47a"/>
　寨南豐廣昌賊繼起世安首散民丁歸農遣官軍出<lb/>
　屯令居民入城寧家厚撫其復業者移檄諭賊以禍<lb/>
　福越三日賊悉輸納其旂鼓兵仗世安乃集其衆誅<lb/>
　首惡者六人餘悉資遣之後進行省平章政事<hi>林志</hi>
管如徳黄州黄陂縣人為江州都統制入覲世祖授以<lb/>
　强弓二如徳以左手兼握右手悉引滿之嘗従獵遇<lb/>
　大溝馬不可越如徳即解衣浮渡帝壯之至元二十<lb/>
　四年遷江西行省叅知政事破豪猾去姦吏居民大<lb/>
<pb n="KR2k0045_WYG_057-47b"/>
　恱是時贑汀二州盜起如徳指揮諸将討平之其脅<lb/>
　從者多所全宥二十六年遷江西行尚書省左丞時<lb/>
　鍾明亮以循州叛命如徳統四省兵討之如徳遣使<lb/>
　諭以禍福賊感其誠信即詣贑州石城縣降平章敖<lb/>
　拉齊欲殺之如徳聞之曰皇元仁厚未甞殺降明亮<lb/>
　叛人何足惜所重者信不可失耳卒於軍贈江西行<lb/>
　省左丞諡武襄<hi>元史</hi>
許楫字公度太原忻州人年十五以儒生中詞賦選又<lb/>
<pb n="KR2k0045_WYG_057-48a"/>
　舉孝廉至京師丞相安圖左丞許衡深器重之累官<lb/>
　江西道提刑按察副使行省命招討郭昂討叛賊兵<lb/>
　士俘掠甚衆楫詢究得良民六百口遣還鄉里尋授<lb/>
　中議大夫徽州總管<hi>同上</hi>
郭貫字安道保定人以才行見推為南康路經歴擢廣<lb/>
　西道提刑按察司判官至元三十五年為江西道肅<lb/>
　政㢘訪司賑恤饑民有恵政入為御史臺都事<hi>同上</hi>
董士選字舜卿成宗時拜江西行省左丞贑州盜劉六<lb/>
<pb n="KR2k0045_WYG_057-48b"/>
　十偽立名號聚衆至萬餘朝廷遣兵討之主將觀望<lb/>
　退縮士選請自往衆欣然托之即日就道不求益兵<lb/>
　但率掾史李霆鎮元明善二人持文書以去衆莫測<lb/>
　其所為至贑境捕官吏害民者治之進至興國縣去<lb/>
　賊巢不百里命擇将校分兵守地待命察知激亂之<lb/>
　人悉寘於法復誅姦民之為囊槖者於是民争出請<lb/>
　自効不數日遂擒賊魁餘衆歸農軍中獲賊所為文<lb/>
　書旁近郡縣富人姓名具在霆鎮明善請焚之民心<lb/>
<pb n="KR2k0045_WYG_057-49a"/>
　益安遣使以事平報但請黜贓吏數人而已不言破<lb/>
　賊事廷議深歎其知體而不伐拜江南行御史臺中<lb/>
　丞士選在江西以屬掾元明善為賓友又得吳澄而<lb/>
　師之延虞汲於家塾遷南行臺又招汲子集范梈等<lb/>
　與俱皆以文學大顯於時故世稱求賢薦士必以董<lb/>
　氏為首每一之官必賣田廬為行貲故老而益貧子<lb/>
　孫不異布衣之士仕者往往稱㢘吏云<hi>同上</hi>
　　按吳草廬董忠宣神道碑云公去贑民數萬遮道<lb/>
<pb n="KR2k0045_WYG_057-49b"/>
　　拜送曰父母生我於有生之初令公生我於既死<lb/>
　　之後我無報徳惟天能報公也遂立生祠祀公焉<lb/>
敬儼字威卿易水人累官户部尚書皇慶二年拜江西<lb/>
　等處行中書省叅知政事舊俗民有争往往越訴於<lb/>
　省吏得並緣為奸利訟以故繁儼下令非有司不得<lb/>
　侵民訟事遂簡詔設科舉儼薦臨川吳澄金陵楊剛<lb/>
　中為考試官得人為多累官中書平章政事卒封魯<lb/>
　國公諡文忠<hi>同上</hi>
<pb n="KR2k0045_WYG_057-50a"/>
岳柱字止所泰定四年授江西等處行中書省叅知政<lb/>
　事至順二年除江西省平章政事時有誣告富民負<lb/>
　永寧王官帑銀八百餘錠者中書遣使諸路徵之使<lb/>
　至江西岳柱曰事渉誣罔不可奉命僚佐重違宰臣<lb/>
　意岳柱曰民惟邦本傷本以斂怨亦非宰相福也令<lb/>
　使者以此意復命時丞相聞其言命刑部詰治得誣<lb/>
　妄狀罪誣告者若干人帝嘉之賜幣帛及上尊酒<hi>同上</hi>
納琳以名臣子用薦入備宿衛天歴二年為江西廉訪<lb/>
<pb n="KR2k0045_WYG_057-50b"/>
　使南昌嵗饑江西行省難於發粟納琳曰朝廷如不<lb/>
　允當以家貲償之乃出粟以賑民全活甚衆平章政<lb/>
　事把失忽都貪縦不法納琳劾罷之<hi>同上</hi>
　　按林志安志作髙納琳白志據史改正<lb/>
李彦古雲中人至元三年為江西僉憲分司巡訪吉贑<lb/>
　南安攬轡未至先聲肅然如范孟博既歴三郡冰檗<lb/>
　自持如楊伯起歌頌載道時上猶邑民皆病瘧民夢<lb/>
　有癘鬼相戒曰李公来吾屬當去矣病遂安未幾除<lb/>
<pb n="KR2k0045_WYG_057-51a"/>
　江南行御史臺<hi>劉桂隠集</hi>
王艮字止善諸暨人為江西行省左右司員外郎安福<lb/>
　小吏誣民詭寄欺隠田租九十餘石初止數家前後<lb/>
　株連至千家行省遣官按之吏伏虛誑而有司復勒<lb/>
　其民報合徵糧六百餘石憲司授詔條革去終莫能<lb/>
　止艮到官首言是州之糧比元經理已增一千一百<lb/>
　餘石豈復有欺隠詭寄者乎準憲司所擬可也行省<lb/>
　用艮言悉蠲之<hi>元史</hi>
<pb n="KR2k0045_WYG_057-51b"/>
許有壬字可用湯隂人累官至廉訪使至治二年轉江<lb/>
　南行臺監察御史行部江西㑹㢘訪使苗好謙監焚<lb/>
　香鈔檢視鈔者日至百餘人好謙恐其有弊痛鞭之<lb/>
　人畏罪率剔真為偽管庫吏榜掠無全膚迄莫能償<lb/>
　有壬覆視之率真物也遂釋之凡勢宦豪民人畏之<lb/>
　如虎狼者有壬悉擒治以法部内肅然召拜監察御<lb/>
　史官至集賢大學士卒諡文忠<hi>同上</hi>
實哩雅克圖薩江西行省理問江西於諸省號多獄訟朝<lb/>
<pb n="KR2k0045_WYG_057-52a"/>
　廷遣省臺行郡邑疏决囚禁圖薩在行龍興民與族<lb/>
　兄弟及養子飲博有不勝者首之有司坐以羣博之<lb/>
　法圖薩以家人自首當免釋之髙安民有盗叔器物<lb/>
　者父首實有司論以盗圖薩以親屬相為盗得免瑞<lb/>
　州民兄弟治圃兄腹痛遽歿母見爪甲青黒疑其婦<lb/>
　與里人私毒之聞縣執訊誣服六年每録問輙反異<lb/>
　其詞上髙尹詳讞得自食菰子中毒死狀圖薩論而<lb/>
　平之人稱神明<hi>林志</hi>
<pb n="KR2k0045_WYG_057-52b"/>
元明善字復初大名清河人董士選為江西左丞辟為<lb/>
　省掾従士選討贑州賊擒賊三百人明善議緩詿誤<lb/>
　得全活者百三十人一日將佐白宜多戮俘以張軍<lb/>
　聲明善固争既又得賊所書贑吉民丁十萬於籍者<lb/>
　有司喜欲滋蔓為利明善請火其籍以滅迹二郡遂<lb/>
　安累官禮部尚書卒於位諡文敏<hi>元史</hi>
田贇濟寧人為肅政廉訪司屬官之長叅貳得清江范<lb/>
　梈志合徳同以苦澹自持清白自勵於是江西之憲<lb/>
<pb n="KR2k0045_WYG_057-53a"/>
　職大振至治三年過洪以所見徵所聞尤信<hi>吳草廬集</hi>
䝉古岱之在江省每視學命士人坐講而立聴又出鈔<lb/>
　帛酒米命士人羣試劉㑹孟命題出周南賦韻脚云<lb/>
　言化之自北而南也聞韶賦韻脚云不圖為樂之至<lb/>
　於斯也後卒官㑹孟作祭文十六字云公来何暮公<lb/>
　逝何速嗚呼哀哉江西無福<hi>癸辛雜識</hi>
桑節字吉甫河西人至正間汝潁妖賊起桑節入見具<lb/>
　陳賊本末帝大喜時宰不恱奏為江西行省平章政<lb/>
<pb n="KR2k0045_WYG_057-53b"/>
　事詔令守江州時江州已陷賊據池陽太平官軍止<lb/>
　有三百人賊號百萬衆皆欲走桑節曰畏賊而逃非<lb/>
　勇也坐而待攻非智也汝等皆有妻子財物縦逃其<lb/>
　可免乎乃貸富人錢募兵一日得三千具舟楫直趨<lb/>
　銅陵克之又破賊白馬灣擒其渠魁奪船六百艘軍<lb/>
　聲大振又大破賊於清水灣進復湖口縣克江州留<lb/>
　兵守之命王惟恭柵小孤山而桑節自據鄱陽口據<lb/>
　江湖要衝以圖恢復時湖廣已陷江西被圍日久無<lb/>
<pb n="KR2k0045_WYG_057-54a"/>
　援士卒咸困或請他圖桑節曰吾奉命守江西必死<lb/>
　於此衆莫敢復言有頃賊乗大船四集来攻我軍桑<lb/>
　節従子拜布哈與親兵數十人死之桑節堅坐不動<lb/>
　賊發矢射桑節乃昬仆賊素聞桑節名不忍害舁置<lb/>
　宻室中至旦乃蘇賊羅拜争饋以食桑節斥之遂不<lb/>
　復食凡七日而絶年五十七<hi>元史</hi>
道通髙昌人以世胄入官至正十一年詔以平章政事<lb/>
　行省江西是年賊起蘄黄左右司郎中布延布哈曰<lb/>
<pb n="KR2k0045_WYG_057-54b"/>
　今賊勢衝突城中無備萬一失守奈何有章巴延左<lb/>
　丞者致仕居撫州其人熟知軍務宜禮請之道通従<lb/>
　其言使署本省左丞事専任調遣軍旅設禦敵計甚<lb/>
　悉明年二月湖廣陷布延布哈将兵至石頭渡遇賊<lb/>
　戰敗遂議分門各守以禦敵三月賊衆来圍城道通<lb/>
　素恤民能任人人多為之用城圍凡兩月而民無離<lb/>
　志道通宻召死士數千人面塗以青額抹黄布衣黄<lb/>
　衣為前鋒又别選精銳數千為中軍而募助陣者殿<lb/>
<pb n="KR2k0045_WYG_057-55a"/>
　後夜半開門兵伏柵下黎明鉦鼓大震奮擊盡平之<lb/>
　以功加大司徒開府仍賜龍衣御酒嵗大旱公私匱<lb/>
　乏道通移咨江浙行省借米數十萬石鹽數十萬引<lb/>
　凡軍民約三日人糴官米一斗入緍鈔二貫又三日<lb/>
　買官鹽十斤入昬鈔二貫民皆便之安堵如故十八<lb/>
　年陳友諒復攻江西道通退保撫州路欲集諸縣義<lb/>
　兵以圖克復而勢已不可為因歎曰吾為元朝大臣<lb/>
　城陷不守復何面目見人乎遂死之事聞賜諡忠烈<lb/>
<pb n="KR2k0045_WYG_057-55b"/>
　<hi>同上</hi>
伊勒哲伯西夏人性剛正動有禮法累官知樞密院事<lb/>
　至正十二年移江西行省左丞於時妖寇由蘄黄陷<lb/>
　饒州饒之屬邑安仁與龍興相接境其民皆相挺為<lb/>
　亂伊勒哲伯道出安仁因駐兵招之来者厚加賞賚<lb/>
　餘干久為盜區亦聞風順服先是道通以寬容為政<lb/>
　伊勒哲伯既至風采一新威聲大振所在羣盜咸謀<lb/>
　歸欵十四年八月以疾卒於官所部為之喪氣追封<lb/>
<pb n="KR2k0045_WYG_057-56a"/>
　齊王諡忠獻<hi>同上</hi>
廉惠山哈雅字公亮至治進士至正間累官江西行省<lb/>
　右丞時所𨽻郡縣多陷於賊乃與平章道通協謀守<lb/>
　禦除本道㢘訪使<hi>同上</hi>
沁布阿咱爾字子仁髙昌人至正十六年拜江西行省<lb/>
　叅政分省於贑十八年江西下流諸郡皆為陳友諒<lb/>
　所據乃與總管噶海齊戮力同守友諒遣其将幸文<lb/>
　才率兵圍贑使人脅之降沁布阿咱爾斬其使日擐甲<lb/>
<pb n="KR2k0045_WYG_057-56b"/>
　登城拒之力戰凡四月兵少食盡義兵萬户馬哈沙<lb/>
　欲舉城降賊沁布阿咱爾不従遂自剄事聞朝廷贈諡<lb/>
　曰敬哀<hi>同上</hi>
王英字邦傑益都人性剛果有大節膂力絶人善用雙<lb/>
　刀人號之曰刀王元統元年授懐逺大将軍順帝至<lb/>
　元間寇起潮漳等州詔令江西右丞雅克特穆爾討之<lb/>
　方賊起時英已致仕平章巴咱爾謂僚佐曰是非刀<lb/>
　王不可迎致之英曰國家有事吾雖老其可坐視乎<lb/>
<pb n="KR2k0045_WYG_057-57a"/>
　據鞍横槊精神飛動馳赴焉及賊平英功居多<hi>同上</hi>
巴延布哈徳沁字蒼厓至正十七年擢江東道㢘訪副<lb/>
　使十八年二月陳友諒遣黨王奉國冦信州布哈徳<lb/>
　沁自衢引兵援焉大破之友諒弟友徳營於城東繞<lb/>
　城植木柵攻我益急布哈徳沁日夜與賊鏖戰糧盡<lb/>
　矢竭而氣不少衰時軍民惟食草苗茶紙既盡括鞾<lb/>
　底煮食之已而萬户烏瑪喇以城叛城遂陷布哈徳<lb/>
　沁力戰不勝遂自刎初巴延布哈徳沁之援信州也<lb/>
<pb n="KR2k0045_WYG_057-57b"/>
　嘗南望泣下曰我為天子司憲視彼城之危急忍坐<lb/>
　視乎所念者太夫人耳即日拜其母鮮于氏曰兒今<lb/>
　不得事母矣母曰兒為忠臣吾復何憾鮮于氏太常<lb/>
　典簿樞之女也<hi>同上</hi>
多羅布哈字端甫䝉古人陳友諒陷江西詔拜江西行<lb/>
　省平章政事與阿里華沙等分道進討遂泛海南下<lb/>
　趨廣東駐師揭陽降土寇金元祐由梅嶺以圖江西<lb/>
　而元祐有異志俄率外賊突入奪符信殺官吏變起<lb/>
<pb n="KR2k0045_WYG_057-58a"/>
　倉卒多羅布哈與叅政楊泰元拒戰為鎗所中創甚<lb/>
　其子達蘭布哈率麾下力與抗死之多羅布哈遂被<lb/>
　執妻卜顔氏妾髙麗氏皆遇害其部將哈濟吳布延<lb/>
　阿爾布哈岱布哈等俱戰死<hi>同上</hi>
布延布哈字希古䝉古人至正五年登右榜進士第一<lb/>
　十一年為江西行省左右司郎中蘄黄徐夀輝来冦<lb/>
　布延布哈戰守之功為多十六年除江西㢘訪副使<lb/>
　頃之召還後全家死難<hi>同上</hi>
<pb n="KR2k0045_WYG_057-58b"/>
通通䝉古人江西廉訪司經歴在官有能名陳友諒攻<lb/>
　陷郡城與賊遇於合同巷罵賊而死<hi>豫章書</hi>
張仲儀字伯威絳陽人至順間為江西行中書左右司<lb/>
　都事豫章嵗凶民掘野鼠食餓莩横道因聨裳為旂<lb/>
　執棘矛集城下將為變衆憚不敢往仲義單騎出呼<lb/>
　曰爾等寧饑死乎兵死乎我張都事也敢害者前敢<lb/>
　害者前民皆泣拜散去即還言於省臣大發倉廪賑<lb/>
　之賴以活者萬數蕭鄧二大姓以武斷自豪州縣踵<lb/>
<pb n="KR2k0045_WYG_057-59a"/>
　門受事顔色小異輒縮縮不敢進小民重足立戒毋<lb/>
　敢髙聲語仲儀皆置於獄聞者刺羊豕相慶曰吾屬<lb/>
　始安枕矣擢撫州路總管到官一日乞休歸<hi>宋文憲集</hi>
　<lb/>
　<lb/>
　<lb/>
　<lb/>
　<lb/>
<pb n="KR2k0045_WYG_057-59b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江西通志卷五十七<lb/>
</p>
<p>
</p>
  </div>
</body>
</text>
</TEI>
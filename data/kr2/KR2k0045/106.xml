<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷一百六</head> <lb/>
    <p>
<pb n="KR2k0045_WYG_106-1a"/>
欽定四庫全書<lb/>
　江西通志卷一百六<lb/>
　　方技<lb/>
　儒先之道旁兼游藝教統乎同學通乎類類不一方<lb/>
　皆理所寄每有神授匪云私智星躔推命堪輿測地<lb/>
　惟卜與醫吉凶攸繫術解多端勿輕末技正史稗官<lb/>
　歴詳載記茍肄斯業必詣其至小道可觀多能不鄙<lb/>
　作方技志<lb/>
<pb n="KR2k0045_WYG_106-1b"/>
　　　南昌府<lb/>
　漢<lb/>
嚴豐字孟侯豫章人王莽時官郡主簿莽既簒位太守<lb/>
　河東賈萌與安成侯張普約舉兵師興之日有蜂叢<lb/>
　集萌車豐曉占候以為不祥萌進兵不聽會張普負<lb/>
　約無援遂戰死<hi>謝承漢書</hi>
　唐<lb/>
崔季真洪州人家於郡西善鼓琴工繪事大歴中一夜<lb/>
<pb n="KR2k0045_WYG_106-2a"/>
　大雪見有老人避雪門下者神骨非常延入具麥麵<lb/>
　以進老人曰麥禀四時之氣榖之善者沃以豉汁則<lb/>
　彌佳又具松花酒以進老人曰花澀無味乃探懐中<lb/>
　藥投之酒味頓美隨遺藥數丸圗一幅而去後季真<lb/>
　出示茅山李合光合光曰此葛洪季子也季真好養<lb/>
　生之術以故有仙縁云<hi>安志</hi>
胡超僧洪州人聖歴中出家學道隱白鶴山㣲有法術<lb/>
　自云數百嵗則天使合長生藥所費巨萬三年乃成<lb/>
<pb n="KR2k0045_WYG_106-2b"/>
　自進藥於三陽宫則天服之以為神妙望與彭祖同<lb/>
　夀改元久視放超還山賞賜甚厚服藥之後三年則<lb/>
　天崩<hi>朝野僉載</hi>
朱邯豫章人精於周易得京管之遺法建中初遊楚賣<lb/>
　卜青山人董元範母患竒病至夜即發邯為筮之得<lb/>
　解之上六曰君今日昃且衫服於道側伺有執弓挾<lb/>
　矢而過者君向求之時邑人李楚賓喜獵其時果至<lb/>
　元範邀之至家設酒饌留宿是夜月明如晝楚賓出<lb/>
<pb n="KR2k0045_WYG_106-3a"/>
　户徘徊見一大鳥飛集舎上引喙啄屋即聞堂内呌<lb/>
　痛苦聲楚賓引弓射之兩發皆中其鳥飛去痛聲亦<lb/>
　止明日與元範四索於敗屋中得碓揑古址兩箭著<lb/>
　其上皆有血光取焚之母患遂平<hi>太平廣記</hi>
李生中和末以明經應舉如長安途中遇一道士同行<lb/>
　言意相得因言黄白術道士曰㸃化神仙小術也但<lb/>
　世人多貪將以濟其侈故仙道祕之吾觀子性靜寡<lb/>
　慾似可教者今以方授子可以濟乏絶而已如遂能<lb/>
<pb n="KR2k0045_WYG_106-3b"/>
　不仕亦當不匱衣食得禄則弗復為如為之則貪也<lb/>
　仙道所不許也因手疏方授之别書藥草數種李每<lb/>
　遇乏絶依方為之無不成者及為南昌令復為之絶<lb/>
　不成矣從子智脩為沙門李以數丸與之智脩後遊<lb/>
　鍾陵止賣藥家燒銀得二十兩以易衣時劉仁規為<lb/>
　刺史方好其事為人所告幸而得免<hi>捜神記</hi>
司馬頭陀名曦唐時人習堪輿家言歴覽洪都諸山鈐<lb/>
　地一百七十餘處訖今猶驗一日至奉新參百丈曰<lb/>
<pb n="KR2k0045_WYG_106-4a"/>
　近於湖南得一山乃一千五百善知識所居百丈曰<lb/>
　老僧可住否曰不可和尚骨相彼骨山也時華林覺<lb/>
　為首座詢之不許一見典座靈佑曰此為山主人也<lb/>
　後往住山連帥李景讓率衆建梵宇請於朝賜號同<lb/>
　慶寺天下禪學輻輳竟如其言<hi>安志</hi>
夏主信新呉浮雲宫道士能運掌心雷治石精至今丫<lb/>
　口石尚存凡祈晴禱雨輙應<hi>同上</hi>
厲歸真唐末道士遊洪都信果觀見三官殿内功德塑<lb/>
<pb n="KR2k0045_WYG_106-4b"/>
　像是元宗時夾紵制作甚妙多被雀鴿糞穢其上歸<lb/>
　真遂於殿壁畫一鷂筆跡竒絶自是雀鴿無復棲止<lb/>
　尤能畫折竹野鵲後傳歸真於羅浮山上昇亦異矣<lb/>
　<hi>玉堂閑話</hi>
　五代<lb/>
豫章術者臨安縣録事鍾起有子數人與錢鏐飲博起<lb/>
　嘗禁諸子諸子多竊從之遊豫章人有善術者望牛<lb/>
　斗間有王氣牛斗錢塘分也因遊錢塘占之在臨安<lb/>
<pb n="KR2k0045_WYG_106-5a"/>
　乃之臨安以相法隱市中隂求其人起與術者善術<lb/>
　者私謂起曰占君縣有貴人求之市中不可得視君<lb/>
　之相貴矣然不足當之起乃為置酒悉召縣中賢豪<lb/>
　為會隂令術者徧視之皆不足當一日術者過起家<lb/>
　鏐適在外來見起反走術者望見之大驚曰此真貴<lb/>
　人也起笑曰此吾旁舎錢生耳術者召鏐至熟視之<lb/>
　顧起曰君之貴因此人也乃慰鏐曰子骨相非常願<lb/>
　自愛因與起訣曰吾求其人者非有所欲也直欲質<lb/>
<pb n="KR2k0045_WYG_106-5b"/>
　吾術耳明目去<hi>五代史</hi>
　宋<lb/>
王仔昔洪州人始學儒自言遇許遜得大洞隱書豁落<lb/>
　七元之祕出遊嵩山能道人未來事政和中召見賜<lb/>
　號冲隱處士帝以旱祈雨每遣小黄門持紙求仔昔<lb/>
　畫日又至忽篆符其上仍細書焚符湯沃而洗之黄<lb/>
　門懼不肯受强之乃持去帝盖黙祝為宫妃療赤眼<lb/>
　者用其説一沃立愈進封通妙先生居上清寳籙宫<lb/>
<pb n="KR2k0045_WYG_106-6a"/>
　獻議九鼎神器不可藏於外乃於禁中建圓象徽調<lb/>
　閣以貯之仔昔倨傲又少戅帝嘗待以客禮故其遇<lb/>
　巨閹殆若童奴及林靈素有寵忌之䧟以事囚之東<lb/>
　太乙宫旋坐言語不遜下獄死仔昔之得罪宦者馮<lb/>
　浩力最多未死時書示其徒曰上蔡遇寃人其後浩<lb/>
　南竄至上蔡被誅<hi>宋史</hi>
僧巨然鍾陵人工山水深得佳趣知名于時每下筆如<lb/>
　文人學士得題賦咏詞源滚滚出於毫端比物連類<lb/>
<pb n="KR2k0045_WYG_106-6b"/>
　激昻頓挫無所不有於峯嶺崖竇之外下至林麓猶<lb/>
　作卵石松柏疎筠蔓草之類相與映發而幽谿細路<lb/>
　曲屈縈帶竹籬茅舍斷橋危棧真若山間景趣也今<lb/>
　御府所藏一百二十有六<hi>宣和畫譜</hi>
楊補之字無咎南昌人自號逃禪老人又號清彛長者<lb/>
　水墨人物學李伯時梅竹松石水仙筆法清淡閒野<lb/>
　為世六絶髙宗朝屢徵不起姪季衡畫墨梅甚得家<lb/>
　法又能作水墨翎毛同邑劉夢良亦善冩墨梅補之<lb/>
<pb n="KR2k0045_WYG_106-7a"/>
　甥湯正仲字叔雅後居黄巖自號閒庵善畫梅竹松<lb/>
　石清雅如傅粉之色水仙蘭亦佳大抵宗補之而别<lb/>
　出新意<hi>安志</hi>
李頗<hi>一作坡</hi>南昌人善畫竹氣韻飄舉落筆有生意顧所<lb/>
　傳於世者不多也<hi>同上</hi>
鐸長老俗姓辜南昌人精形家術嘗為南昌劉長老相<lb/>
　地𦵏其夫婦觀者殊易之久之長者孕日繁昌又為<lb/>
　豐城李姓卜兆初啟土時鐸輒辭去且戒之曰返寺<lb/>
<pb n="KR2k0045_WYG_106-7b"/>
　鳴鐘始可窆棺未至偶他寺鳴鐘遂窆棺則鐸震死<lb/>
　於途矣李之族自後始大明初則南昌劉子南新建<lb/>
　趙子方豐城何野雲亦其亞也<hi>同上</hi>
　元<lb/>
傅椿年字莊叟進賢人有法術能驅雷盪妖元至元丙<lb/>
　子以安集功授奉新尉不起<hi>縣志</hi>
　明<lb/>
徐復髙奉新縣崇元觀道士通法術永樂十五年省城<lb/>
<pb n="KR2k0045_WYG_106-8a"/>
　旱復髙坐七層臺上案振金牌則雷鳴手摇小旗則<lb/>
　電掣大雨傾盆魚蝦盈街章江水淺三尺<hi>安志</hi>
張粲字宗禮新建人少業儒多病因精於醫療人有竒<lb/>
　效未嘗責報遇貧困輒施金遺粟頼以活者甚衆寜<lb/>
　獻王賢之舉為良醫年七十三卒胡頤庵為之銘子<lb/>
　升繼其職行誼尤著官教授孫元椿進士任知府元<lb/>
　龍亦舉於鄉<hi>林志</hi>
沈應善字嘉言梁休文後裔其六世祖仕豫章因家焉<lb/>
<pb n="KR2k0045_WYG_106-8b"/>
　事親至孝親歿廬墓三年閭里稱之屢試不售一夕<lb/>
　夢神人示曰上帝命汝活千萬人寜可守一編以自<lb/>
　負乎既寤遂决志學醫遇蜀之韓隱庵師事焉初授<lb/>
　素問内經諸書研究不輟徐進以導引之學及祕藏<lb/>
　諸方三年韓别去曰九九之際遲我於峩<graphic n="KR1453" url="https://raw.githubusercontent.com/kanripo/KR-Gaiji/master/images/KR1453.png" mimeType="image/png"/>之麓自<lb/>
　是名益振凡士大夫無不與之遊投以劑罔弗驗者<lb/>
　嵗癘則捐貲貯藥以濟人之求靡有倦色居旁構一<lb/>
　舍曰来安堂諸藥餌飲食無不具備覊旅貧苦者聞<lb/>
<pb n="KR2k0045_WYG_106-9a"/>
　聲麕集年八十一忽語家人曰韓先生招以緘我將<lb/>
　逝矣尋沭浴而卒著素問箋釋二卷醫貫集補二卷<lb/>
　子長庚以經業補弟子員能世其學<hi>安志</hi>
　　按沈應善前志誤編入唐今改正<lb/>
楊節譽進賢人受學於傳椿年天順中召至京師試以<lb/>
　法能指揮風雨宫殿妖氣遂以蕩滅授帶俸錦衣衛<lb/>
　指揮使不受後不知所在相傳謂之楊法師<hi>同上</hi>
　國朝<lb/>
<pb n="KR2k0045_WYG_106-9b"/>
王大國字邑郊南昌人屢舉不第患痰疾遇異人授以<lb/>
　素問内經及祕藏諸方遂精醫學切中肯綮同里杜<lb/>
　氏子年幼久患瘰癧大國投以二丸即日平復南昌<lb/>
　司理胡慎三左足患癰直穿脚底醫數易而癰日甚<lb/>
　大國去敷藥止服湯劑不一月而愈巡撫蔡士英監<lb/>
　臨鄉闈背疽大作大國為調理速愈而不作楚同時<lb/>
　有何述樵者精於痘科人以二仙稱之並著靈跡于<lb/>
　世<lb/>
<pb n="KR2k0045_WYG_106-10a"/>
　　　瑞州府<lb/>
　宋<lb/>
無名相士精風鑑筠州太守聞之為徧召賓僚試其術<lb/>
　時曹利用為巡檢同王務本在座相者言利用後當<lb/>
　極貴坐客皆笑復問務本何時登第曰須巡檢入兩<lb/>
　府時耳客皆曰烏有是後利用以使契丹有功為閣<lb/>
　門使十年間列位樞府而務本適登第後為海州推<lb/>
　官<hi>府志</hi>
<pb n="KR2k0045_WYG_106-10b"/>
彭攀龍字淵材新昌人工於樂律獻樂書於朝為協律<lb/>
　郎飦粥不給乃歸<hi>安志</hi>
鄒王臣字元佐渉獵書傳精通五行以人之年月時日<lb/>
　推其夀夭禍福貴賤貧冨萬不差一自言凡看命須<lb/>
　隨所見即談無不竒中若稍渉思慮則相去遂逺矣<lb/>
　著有洪範福極彛倫奥㫖五卷貴命四十九格行於<lb/>
　世<hi>同上</hi>
陳善字德成新昌人以策授承信郎歴臨安幕監岳州<lb/>
<pb n="KR2k0045_WYG_106-11a"/>
　軍改江西憲幕得父建龍虎山之術鞭霆致雨每嵗<lb/>
　旱頼其祈禱號月湖先生<hi>同上</hi>
方子明道人也寓髙安聖夀寺蘇子由贈以詩有水汞<lb/>
　成銀利十倍丹砂為金世無對之句<hi>欒城集</hi>
　元<lb/>
周德清髙安人工樂府精通音律著中原音韻虞伯生<lb/>
　序之<hi>安志</hi>
潘濤上髙人累世以業醫顯名至濤益著著醫學繩墨<lb/>
<pb n="KR2k0045_WYG_106-11b"/>
　一書其目有十一切脉二問症三斷病四辨逆順五<lb/>
　明標本六立治七審輕重八處方九用藥十調理行<lb/>
　於世<hi>同上</hi>
曾義山一名法興上髙人善占術青田劉基丞髙安法<lb/>
　興過之語曰相公聰明絶世而器宏逺當為一代偉<lb/>
　人吾書盡以相贈基借觀乾象諸書法興以原本畀<lb/>
　之曰吾不欲留此以為家禍也後明太祖嘗問基知<lb/>
　所授受乃令有司為法興營居室表其墳墓<hi>同上</hi>
<pb n="KR2k0045_WYG_106-12a"/>
　明<lb/>
劉偘字豫甫上髙人元季瑞州路學正與髙安丞劉基<lb/>
　奉新胡泰為友精於易卜世亂棄官家居懸棹為識<lb/>
　號銀河棹與人言吉凶無不立驗凡上髙業隂陽術<lb/>
　者悉祖之洪武初以薦舉復任本學訓導著有銀河<lb/>
　棹外編<hi>上髙縣志</hi>
鄧詳甫髙安隱士也嘗遇異人授象緯韜鈐之祕避世<lb/>
　不仕劉基來丞髙安詳甫見而竒之基與遊盡得其<lb/>
<pb n="KR2k0045_WYG_106-12b"/>
　藴論者比之圮上老人云<hi>安志</hi>
李綢善地理為世宗營夀陵特授欽天監博士<hi>新昌縣</hi>
　<hi>志</hi>
胡任髙安人醫術最精利濟甚廣著有醫方諸集<hi>安志</hi>
姜扆進賢人以醫乆寓髙安頗有儒行萬歴戊子己丑<lb/>
　間連荒所在病疫扆施藥濟困所活良多貧者尤德<lb/>
　之<hi>同上</hi>
　　　袁州府<lb/>
<pb n="KR2k0045_WYG_106-13a"/>
　南唐<lb/>
何溥字會通袁州冝春人天資頴異善地理家言元宗<lb/>
　聞其賢累詔起之擢國子祭酒保大中鄒廷翊相皇<lb/>
　陵於牛頭山溥言不利極表諫諍忤㫖謫休寜令溥<lb/>
　至邑即改縣基呉王墓後倚松蘿山前名真武下壇<lb/>
　形未㡬卜地縣東南隅居焉舎前削石按太極八卦<lb/>
　諸圗茂林脩竹時時披襟嘯傲其間後主時復徵不<lb/>
　起隱芙蓉山<graphic n="KR1524" url="https://raw.githubusercontent.com/kanripo/KR-Gaiji/master/images/KR1524.png" mimeType="image/png"/>髪為頭陀雖假迹禪門絶不譚釋語<lb/>
<pb n="KR2k0045_WYG_106-13b"/>
　每誦道德經必歎曰真聖人也孔子豈欺我哉由是<lb/>
　專脩長生煉化之術所著論氣正訣一卷傳世<hi>十國</hi>
　<hi>春秋</hi>
　　　臨江府<lb/>
　宋<lb/>
鄒公新淦人寜宗時有雷擊物為産婦所觸不能上升<lb/>
　時鄒巫能誦解咒忽有神請曰為誦解穢咒千遍當<lb/>
　有以報鄒誦訖神授鞭印各一曰祈晴順印祈雨倒<lb/>
<pb n="KR2k0045_WYG_106-14a"/>
　印用鞭畫空雨止畫處神忽不見雷升天矣鄒平生<lb/>
　喜食鴨嘗過其女留殺鴨為黍時曬麥於庭天有雨<lb/>
　勢女欲收而後饌曰雨當無損於麥須臾大雨鄒望<lb/>
　空四向而畫獨庭無雨由是逺近人招之祈禱如法<lb/>
　用印無不立應年九十餘卒鞭印亦亡鄉人祀之玉<lb/>
　笥山承天宫前廟中號曰鄒公<hi>異聞録</hi>
　　　吉安府<lb/>
　唐<lb/>
<pb n="KR2k0045_WYG_106-14b"/>
劉守真善調風角楊州刺史楊行密遣將周本圖吉州<lb/>
　與刺史彭玗戰於象牙潭玗敗走立寨新淦楓岡聞<lb/>
　守真名召至軍中每逆戰守真以術厭之敵不能破<lb/>
　一夕劉死玗戰不利棄寨去<hi>江南野史</hi>
　宋<lb/>
劉元賓連舉於鄉任潭州司李通隂陽醫藥術數真宗<lb/>
　試之驗賜名通真子所著有集正歴横天卦圖神巧<lb/>
　萬金方註解叔和脉訣傷寒論洞天鍼炙經<hi>安福縣</hi>
<pb n="KR2k0045_WYG_106-15a"/>
　<hi>志</hi>
藍玉仲永新人精方脉預言人禍福夀夭竒中體豐龎<lb/>
　善飯士大夫家爭輿致之其起人痼瘵或以一劑或<lb/>
　因前醫所立方增減一二或亦無所增減第稍差等<lb/>
　分無不立效或曰其術多得之藍元初玉仲族叔父<lb/>
　也<hi>安志</hi>
劉嬾窩安福人少卓犖里晏氏子病危忽一道人款門<lb/>
　曰與錢千貫吾當治之晏委錢恣所取道人日攜百<lb/>
<pb n="KR2k0045_WYG_106-15b"/>
　錢飲酒家暮醉則歸忽早作呼晏辦一犬置病子前<lb/>
　令健夫夾持之道人坐其後黙攻之病子苦甚欲起<lb/>
　戒夾者堅勿動夕乃罷明日又如之病脱然矣其犬<lb/>
　一夕垂絶嬾窩視而歎曰術則竒矣如犬何道人喜<lb/>
　曰仁言也復命取一新磚置犬前如前攻之犬則摇<lb/>
　尾去磚則墳矣更不受謝取書數卷授嬾窩去遂以<lb/>
　醫名世<hi>同上</hi>
潘碧山安成人善風鑑傅與礪贈以詩有直言往往驚<lb/>
<pb n="KR2k0045_WYG_106-16a"/>
　四座乃使世人畏其口之句<hi>傅與礪集</hi>
謝茂德精岐黄之術時以仙翁目之傅若金贈以詩云<lb/>
　<hi>同上</hi>
　明<lb/>
彭用光廬陵人善太素脉言多竒驗所著有體仁彚編<lb/>
　<hi>安志</hi>
王昻廬陵人通古今諸醫書人有危疾集郡中諸醫無<lb/>
　能療者昻投劑立應其不可者任羣醫出計施巧不<lb/>
<pb n="KR2k0045_WYG_106-16b"/>
　活也嘗語人曰余每遇疾艱危未嘗不退而深思求<lb/>
　為必活之計又曰醫以輔養元氣非與疾求勝也夫<lb/>
　與疾求勝者非味雜辛烈性極毒猛則得效不速務<lb/>
　速效者隱禍亦深吾寜持久緩待其自復也人有疾<lb/>
　輒往視之不責其報詳見羅念菴墓誌<hi>同上</hi>
周騎龍廬陵人成化間以善談禄命著名豫章尤精範<lb/>
　圍數御史趙敔按江右威望甚著及瓜當還朝騎龍<lb/>
　曰不然行有西北之調敔頗疑之未㡬調晉臬敔問<lb/>
<pb n="KR2k0045_WYG_106-17a"/>
　之騎龍曰公元數一六六四會數一七四數有從臣<lb/>
　清要捧天書烏臺青𤨏遷藩臬之句何可逃也敔始<lb/>
　服其術因求範圍歌訣為之序而梓之以廣其傳云<lb/>
　<hi>豫章書</hi>
郭脩翰永豐人父益懋為諸生僑寓恵州興寜生脩翰<lb/>
　讀易讀史手不釋卷母盲廢自謂採給行傭吾不如<lb/>
　江次翁遂窮天文七政諸書賣卜於市得錢供母星<lb/>
　學名一時有人問夀曰子不及糉迨五月三日其人<lb/>
<pb n="KR2k0045_WYG_106-17b"/>
　怒反詰之曰吾糉及釜矣越明日疾作張督府岳以<lb/>
　司馬内召過程鄉召問之對曰猶寄長城三嵗張愕<lb/>
　然尋有麻陽之命言王方伯當大用一嵗兩遷但不<lb/>
　得專敇王曰方伯例必列銜中丞撫一重鎮何為無<lb/>
　敕果尹京兆再遷卿陸方伯杰深信之薦於邱大參<lb/>
　民範言其旬日必及禍邱怒欲罪之以出陸門下姑<lb/>
　遣人守之使不得逸去至期果蓋棺貳守莫同自惜<lb/>
　不及第恒俯首於人脩翰言一嵗入召再嵗按察提<lb/>
<pb n="KR2k0045_WYG_106-18a"/>
　刑若持左劵然庚戌六月病羅俶問之脩翰曰而命<lb/>
　當先我死猶來問訊耶初三羅無病驟卒脩翰自知<lb/>
　死期云我六旬有六六月六日無生理果然<hi>廣東通</hi>
　<hi>志</hi>
趙銓字仲衡廬陵髙唐里人精岐黄術制業仍不廢以<lb/>
　諸生貢於朝仕靈夀霍山兩邑夏貴溪大拜入京夜<lb/>
　泊呉城靜中忽傳呼聲雜以絲竹金革市驛交喧月<lb/>
　下隱隱有宣言藥王到者貴溪詢藥王何人曰姓趙<lb/>
<pb n="KR2k0045_WYG_106-18b"/>
　已而寂然乃銓舟至貴溪索見與語大加賞異即同<lb/>
　入京會世廟不豫太醫束手貴溪及大臣公卿咸舉<lb/>
　銓入診視不終劑而聖躬大安後解組歸惟著書脩<lb/>
　真而已有乞醫者即赴之不責人金帛而施藥不怠<lb/>
　又善太素脉清江蕭須山病篤銓往適病者假寐先<lb/>
　診其長子取酒相賀曰子脉無憂何妨乎父夀投一<lb/>
　劑而愈出都門時見一死者已含斂方下棺銓下馬<lb/>
　啟其衣衾令取沸水下刀圭灌之而甦其神類如此<lb/>
<pb n="KR2k0045_WYG_106-19a"/>
　銓臨終無病腹中閣閣作聲笑曰龍吟虎嘯風雲慶<lb/>
　會吾當赴之有頃異香滿室見頂上一道光彩冉冉<lb/>
　而上而銓坐逝矣經日如生所著有春風堂集石亭<lb/>
　醫案岐黄奥㫖諸家醫斷大素脉訣<hi>廬陵縣志</hi>
陳宗文泰和人幼遇異人授以醫術凡診人脉或無病<lb/>
　而言死或易簀而言生或在童時而言終身貴賤夀<lb/>
　夭無不竒中嗜酒豪邁視利如土苴<hi>安志</hi>
蕭公伯泰和人善畫照其染色處可占人榮枯不但肖<lb/>
<pb n="KR2k0045_WYG_106-19b"/>
　之而已時有畫師寓邑之普覺寺公伯慕其名往事<lb/>
　之盡得其法一日汲水故遲至師責之公伯曰適見<lb/>
　二鬼鬬因忘歸遂以水畫地作狀師大驚服遂有名<lb/>
　<hi>同上</hi>
郭詡號青狂泰和人善雜畫信手作人物輒有竒趣而<lb/>
　詩尤過之其姪巖學之益精妙並入圗繪寳鑑<hi>同上</hi>
　　　撫州府<lb/>
　宋<lb/>
<pb n="KR2k0045_WYG_106-20a"/>
陳撝臨川人周益公必大贈以正易心法易索兩書謂<lb/>
　心法出麻衣道者其傳則希夷先生可以求天理易<lb/>
　索太和張汝明所作可以知人事撝得之遂以精易<lb/>
　卜名<hi>府志</hi>
徐熙字淡山金谿人善冩淡墨山水受知徽宗欲授以<lb/>
　官熙對曰臣願為布衣人也上即賜名布衣髙士云<lb/>
　<hi>縣志</hi>
陳自明字良甫臨川人精於醫以李師聖郭稽中所著<lb/>
<pb n="KR2k0045_WYG_106-20b"/>
　産論室慶諸集綱領漫而無統節目畧而未備醫者<lb/>
　不能深求徧覽乃採摭諸家附以家傳驗方編輯成<lb/>
　書凡八門數十餘體總二百六十餘論論後列方<lb/>
　為大全良方金壇王肯堂為證治準繩女科一部全<lb/>
　用之<hi>安志</hi>
　元<lb/>
普穪撫州僧也至元間人初唐一行禪師作星歴書十<lb/>
　有三家誓曰國興則見未興則隱後青城山僧號枯<lb/>
<pb n="KR2k0045_WYG_106-21a"/>
　木傳此書於史彌逺家至普穪又得其傳而後四明<lb/>
　慧月號琴堂者挾斯文至大都明南昌僧號普庵復<lb/>
　獲此書於天界寺授括蒼季宗舒遂揚其波至今稱<lb/>
　琴堂五星云<hi>星學大成</hi>
　明<lb/>
曾易明金谿人景泰中遇異僧授以堪輿家術為人卜<lb/>
　地衰旺興廢輒先定其年月日時皆竒中臨川饒氏<lb/>
　館易明於家者三年事之特謹然終不敢以地請最<lb/>
<pb n="KR2k0045_WYG_106-21b"/>
　後易明乃指示曰某可墳某可宅卒賴其力或以冨<lb/>
　貴傲即有重賄輒拂衣去不娶妻無子漸能辟榖不<lb/>
　知所終<hi>安志</hi>
李興生樂安人患風痱欲飲食則仆卧於地始能下咽<lb/>
　欲言則畫地作字始達其意頗能詩董侍御未第時<lb/>
　獻詩曰清時早展為霖手莫遣蒼生望八荒後董欲<lb/>
　養於官辭以母老為作傳比之支離子輿之流亞云<lb/>
　<hi>同上</hi>
<pb n="KR2k0045_WYG_106-22a"/>
張神峯臨川人精星學以五行禄命諸書沿習訛舛著<lb/>
　闢謬一書海内星平皆宗之<hi>同上</hi>
　　　建昌府<lb/>
　國朝<lb/>
李如璋字子孚南豐人幼通敏五官並用尤精九章數<lb/>
　學順治壬辰度田令下疆域新定田賦紛錯民縁為<lb/>
　姦邑中集老算手數十人月餘不能楚如璋年十五<lb/>
　哂其煩苦掣珠盤左右手撥動如飛聲若流水銖黍<lb/>
<pb n="KR2k0045_WYG_106-22b"/>
　無差數日一邑糧清江右通省錢榖勾稽校覈綱舉<lb/>
　目張皆其手定至今便之謁選得嘉定江灣司巡檢<lb/>
　能其職以不肯俯仰上官投劾歸<hi>懐葛堂集</hi>
　　　廣信府<lb/>
　宋<lb/>
俞直玉山人通素問玉册之書内外常變之辨至河洛<lb/>
　易象太元之數三統九經五行納音之㫖無不求其<lb/>
　義而為説秦檜為相時欲館置直謝不肯就紹興辛<lb/>
<pb n="KR2k0045_WYG_106-23a"/>
　巳金人犯淮用事者遣使問以兵退之期言皆切中<lb/>
　惜後世無有傳其書者<hi>玉山縣志</hi>
鄭同字亦虛玉山人以行義見推於鄉尤精書法舉八<lb/>
　行科而不果上米元章與同帖云晝寢夢龍蛇遶榻<lb/>
　及覺乃小兒披來翰也其稱之如此<hi>安志</hi>
葉子仁上饒人推算筮占往往如破的嵗乙酉真文忠<lb/>
　方在班子仁以書勸補外甚力未㡬果去國子仁每<lb/>
　推論五行輒以善道勉人如孝弟忠信清心寡欲等<lb/>
<pb n="KR2k0045_WYG_106-23b"/>
　語未嘗不懇切言之真文忠贈以絕句云易象推占<lb/>
　妙入神勸人忠孝更諄諄只今誰似君平術惟有南<lb/>
　陽賣卜人<hi>信乗續葑</hi>
　元<lb/>
方壺子姓方氏名無隅龍虎山人學仙於金蓬頭結社<lb/>
　於張孟循盧伯良其畫冠絕一時尤精於竹張宇初<lb/>
　稱為壺仙嘗於髙石徐氏畫青山白雲圗學士虞集<lb/>
　題句<hi>畫史會</hi>
<pb n="KR2k0045_WYG_106-24a"/>
張與材字甲梁號薇山别號廣㣲子善畫竹與龍張嗣<lb/>
　成號太元能畫龍亦畫有廬山圗張嗣德號太乙善<lb/>
　冩墨竹禽鳥呉霞居龍虎山善畫龍<hi>同上</hi>
　明<lb/>
林森上饒人家世業醫資性靈朗博究羣書郡舉任醫<lb/>
　學正科活人之功不可勝紀<hi>安志</hi>
周詔字天章上饒人為人俊雅出塵輕財好義嘗於江<lb/>
　湖中遇異人授以地理指掌圗盡得山川源委脉絡<lb/>
<pb n="KR2k0045_WYG_106-24b"/>
　之詳以是邃於地理蔡虚齋稱其談論符經義脫世<lb/>
　味有近道之資欲論薦之未果因為序以見意<hi>同上</hi>
張祉字天與鉛山人幼習舉子業因繼母疾不愈遂棄<lb/>
　所業徧訪名醫傳鍼炙之法為人尚義人病多賴以<lb/>
　生更不責報善書能詩所著有筠石集<hi>府志</hi>
程福生字梅巖玉山人精書法燕京承天門關王廟石<lb/>
　碑其真跡也八分書尤工畫梅清瘦絶倫有金石遺<lb/>
　文四本<hi>安志</hi>
<pb n="KR2k0045_WYG_106-25a"/>
洪濤弋陽人少業儒後専醫每施藥濟人如神授太醫<lb/>
　院副從征交趾軍中大疫濤以蒼术黄柏百鍋煑之<lb/>
　徧飲皆愈改榮藩良醫正王缺唇濤搗藥補之如天<lb/>
　成賜建國醫坊號為補唇先生年九十致仕<hi>同上</hi>
王適字太古玉山人初充府掾棄去究詩書尤工畫十<lb/>
　許年聲名藉藉人以畫强索不肯䙝應遇知己酒酣<lb/>
　興到下筆淋漓殊足珍玩所著太古集二卷傳世云<lb/>
　<hi>同上</hi>
<pb n="KR2k0045_WYG_106-25b"/>
邱可封字汝禮貴溪人由嵗貢歴官國子典簿博覽羣<lb/>
　書通天文尤精素問與人切太素脉談休咎終身不<lb/>
　爽所著有醫書及經驗竒方多出自創<hi>府志</hi>
　　　饒州府<lb/>
　唐<lb/>
栁翁天祐中人常乗小舟釣鄱陽江中凡水族之類與<lb/>
　山川深逺者無不周知鄱陽漁者咸咨訪而行吕師<lb/>
　造為刺史脩城掘濠至城北則雨止役則晴或問栁<lb/>
<pb n="KR2k0045_WYG_106-26a"/>
　翁翁曰此下龍穴也震動其上則龍不安而出穴龍<lb/>
　出則雨掘之不已則霖雨方將為患既深數丈果得<lb/>
　方木長數尺交搆叠之累積數十重其下霧氣衝人<lb/>
　不可入而止木皆腥涎縈之刻削平正非人力所為<lb/>
　自是果霖雨為患吕氏諸子將網魚鄱江召問翁翁<lb/>
　曰南岸一處今日有魚然有一小龍在焉諸子不信<lb/>
　網之果大獲舟中以巨盆貯之有一鯉長一二尺雙<lb/>
　目精明有二長鬚遶盆行羣魚皆從將之北岸遂失<lb/>
<pb n="KR2k0045_WYG_106-26b"/>
　所在栁竟不知所終<hi>稽神録</hi>
郭常饒州人業醫饒江其南道自閩頗通商海外波斯<lb/>
　安息之貨國人有轉估於饒者病且亟他醫莫能治<lb/>
　請常為診曰病可去也估曰誠能生我當酬錢五十<lb/>
　萬常因舎之先以鍼火雜治𨗳其血關然後輔以竒<lb/>
　藥月餘而愈欲歸常所許財不受估曰先生以為寡<lb/>
　歟常曰吾直吾之藥計吾之功不能損千文而所受<lb/>
　非任反禍耳人以常為詐而責常常曰夫販賣之人<lb/>
<pb n="KR2k0045_WYG_106-27a"/>
　計量於毫銖之間今奪其五十萬則必追恡鬱惋寜<lb/>
　能離其心且藥加於人病新去而六腑方憊復有悒<lb/>
　然之氣自内而伐即不可救奈何彼方有疾時知我<lb/>
　能治而告我我幸免之因利其財又使其死是獨不<lb/>
　畏為不仁而神可欺者吾何敢欺<hi>沈亞之集</hi>
　宋<lb/>
呉景鸞字仲翔德興人漢長沙王芮裔孫祖法旺喜天<lb/>
　文地理之學聞華山陳摶洞徹祕奥遣子克誠往師<lb/>
<pb n="KR2k0045_WYG_106-27b"/>
　之得其肯綮一日摶命之歸曰汝子仙才能紹業盡<lb/>
　以青囊書授克誠誠子即景鸞也聰慧過人得其書<lb/>
　精究有驗慶歴辛巳詔選精隂陽者郡縣舉景鸞至<lb/>
　京入對稱㫖授司天監正未㡬因論牛頭山山陵章<lb/>
　奏過直有坤風側射厄當國母離宫坎水直流禍應<lb/>
　至尊下殿之語上不悦下獄尋以帝晏駕遇赦又進<lb/>
　中餘圗不報知事不可遂佯狂髠髪脩真於天門西<lb/>
　岸白雲山洞往來饒信二州數處同日皆有景鸞跡<lb/>
<pb n="KR2k0045_WYG_106-28a"/>
　治平初一日忽以遺書付其女沐浴更衣端坐而逝<lb/>
　所著有理氣心印呉公解義<hi>安志</hi>
傅伯通德興人與鄒仲容同師廖金精金精得之呉景<lb/>
　鸞宋南遷伯通拜詔往相臨安表畧曰顧此三呉之<lb/>
　㑹實為百粤之衝錢氏以之開數世之基郭璞占之<lb/>
　有興王之運天目雙峯屹立乎斗牛之上海門一㸃<lb/>
　横當乎翼軫之間雖云自昔稱雄實乃形局兩弱只<lb/>
　宜為一方之巨鎮不可作百禩之京畿駐蹕僅足偏<lb/>
<pb n="KR2k0045_WYG_106-28b"/>
　安建都難奄九有表上竟陞杭州為臨安府而稱行<lb/>
　在<hi>同上</hi>
鄒寛字仲容師廖金精得其術為汪伯彦卜地塟親乃<lb/>
　借堪輿家論貽書以動之末云方今幽燕未歸版籍<lb/>
　朝廷有意恢復倘值此時揚師整旅當勿計名位髙<lb/>
　卑昌言於朝奮力請進必立希世功名若叅之他見<lb/>
　㣲有更改妄觸一機百關俱廢汪是其言而不能用<lb/>
　丁未拜相鄒術果竒而書中之議竟托空言<hi>同上</hi>
<pb n="KR2k0045_WYG_106-29a"/>
王克明字彦昭饒州樂平人徙烏程初生時母乏乳餌<lb/>
　以粥遂得脾胃疾長益甚醫以為不可治克明自讀<lb/>
　難經素問以求其法乃愈始以術行江淮入蘇湖鍼<lb/>
　灸尤精診脉有難療者必沈思得其要然後與之藥<lb/>
　病雖數症或用一藥以除其本本除而餘病自去亦<lb/>
　有不予藥期以某日自安有以為非藥之過過在某<lb/>
　事當隨其事治之言無不驗魏安行妻風痿十年不<lb/>
　起克明施鍼而歩履如初胡秉彛妻病氣袐腹脹呼<lb/>
<pb n="KR2k0045_WYG_106-29b"/>
　號踰旬克明以半硫圓碾生薑調乳香下之俄起對<lb/>
　食如常廬州守王安道風噤不語旬日克明令熾炭<lb/>
　燒地灑藥置安道於上須臾而蘇金使黒鹿谷過姑<lb/>
　蘇病傷寒垂死克明治之明日愈及從徐度聘金谷<lb/>
　適為先排使待克明厚甚訝之谷乃道其故後再從<lb/>
　吕正已使金金接伴使忽被危疾克明並起之却其<lb/>
　謝張子蓋救海州戰士大疫克明在軍中全活者㡬<lb/>
　萬人張欲上其功力辭之克明頗知書好俠尚義嘗<lb/>
<pb n="KR2k0045_WYG_106-30a"/>
　數千里赴人之急初試禮部中選累任醫官王炎宣<lb/>
　撫四川辟克明不就炎怒劾克明避事坐貶後遷至<lb/>
　内翰林醫痊局賜金紫紹興五年卒年六十七<hi>宋史</hi>
楊賁亨鄱陽人博羣書精脉理每心計造方有患飢者<lb/>
　諸醫以火症治賁亨乆思之未得頃見堂上木橙自<lb/>
　仆乃為濕氣所蒸致朽忽悟水能消物不獨屬火此<lb/>
　濕消爾投熱劑而愈又有顯者瘴目性躁日憂切益<lb/>
　不瘳賁亨紿曰目可計日即痊苐懼毒發於股又日<lb/>
<pb n="KR2k0045_WYG_106-30b"/>
　撫其股憂之後目忽瘳而股亦無恙盖誘其心火下<lb/>
　降爾術遂大名於時<hi>同上</hi>
冨春子善推占嘉熙丙申客饒語人曰此州將出宰相<lb/>
　然未見其人也他日自饒還池州又曰何為宰相聲<lb/>
　復在此方驚咤不自决值國忌提舉叚霞午而下羣<lb/>
　集報恩寺富春子往候焉一見池教馬廷鸞驚曰此<lb/>
　其人矣後果驗<hi>同上</hi>
　元<lb/>
<pb n="KR2k0045_WYG_106-31a"/>
蔡槐號月湖德興人僑居建康少讀書卓犖不覊好相<lb/>
　人不妄許可至元二十三年與學士傅立等偕召詔<lb/>
　問朕夀㡬何對曰仁者夀陛下夀及八旬時春宫未<lb/>
　建嘗賜見便殿俾定儲君於諸王孫中對曰某太孫<lb/>
　龍鳳之姿天日之表他日必為太平天子後七年登<lb/>
　極即成宗也乆之大臣有為姦利者請問休咎槐拒<lb/>
　不往他日見於朝辭色甚怒槐曰相公能憂國愛民<lb/>
　自可享期頤之福何問為然亦懼其讒授集賢學士<lb/>
<pb n="KR2k0045_WYG_106-31b"/>
　辭不拜乞歸田里從之已時相果敗元貞改元復召<lb/>
　不赴<hi>豫章書</hi>
梁饒德興人元季時精堪輿術一日過樂平大汾潭遇<lb/>
　雪時嵗暮渡者李翁止宿飲至酣大呼曰世上何人<lb/>
　能識我今日時師後代仙李懇求吉地梁即指示穴<lb/>
　處囑曰貴從武功來禍後福始應塟數年李以罪戍<lb/>
　定逺産黔寜王英明祖育之軍中賜國姓復賜姓沐<lb/>
　追封三代皆為王<hi>安志</hi>
<pb n="KR2k0045_WYG_106-32a"/>
操貴持字子敬浮梁人也官教授卜筮多竒中<hi>同上</hi>
李時茂字誠仙居至道宫有閉縱隂陽之術善役使鬼<lb/>
　神風雪雷雨祈禱立至鄉人稱為李神仙<hi>府志</hi>
張愷鄱陽人良醫季民孫善療竒疾有女子阿欠兩臂<lb/>
　直上不能下諸藥莫治愷令其母解女子裙襦坐寢<lb/>
　室乃揚言醫入女忽擲手下掩體舉動遂如故又一<lb/>
　小兒坐髙處懸跌於地瞳人倒視見房屋皆翻覆愷<lb/>
　令有力者將小兒顛倒數次其視即順凡藥石難療<lb/>
<pb n="KR2k0045_WYG_106-32b"/>
　之疾愷不執方脉以意治之無不立愈<hi>同上</hi>
　明<lb/>
楊文德樂平萬全鄉人攻醫精内經太素脉明初徴入<lb/>
　太醫院洪武戊寅乞歸田里上書種德二字賜之舟<lb/>
　抵饒城醫者劉宗玉延之文德為講岐黄心法以太<lb/>
　素授之紫極宫朱道士疾文德診之不數劑而愈朱<lb/>
　以銀飲器謝之却再三方受中途長嘯時宗玉子烈<lb/>
　問其嘯之故文德曰徒受其恵明年春肝木旺脾土<lb/>
<pb n="KR2k0045_WYG_106-33a"/>
　受尅至期果死黄復昌疾文徳診之曰一劑即瘥官<lb/>
　貴脉旺秋當入仕尋以當路薦授丹陽令所著有太<lb/>
　素脉訣一卷<hi>安志</hi>
董德彰名潛事孀母至孝一日救白神龜夢示仙書於<lb/>
　石巖中得之遂精堪輿不計利不能塟者助之或一<lb/>
　塟未善復為之遷時稱董半仙著有四神祕訣水法<lb/>
　等書同邑程天昭十九都人著有道法雙談撼龍疑<lb/>
　龍二經註解傳於世<hi>徳興縣志</hi>
<pb n="KR2k0045_WYG_106-33b"/>
張宗烜字明逺一都人精岐黄術著方書數千卷<hi>同上</hi>
髙道者得長桑君禁方當明初挾技遊銀陽一日值柩<lb/>
　於途諮之乃孕婦䘮也道者驗其遺衣血曰此猶未<lb/>
　死啟其棺一鍼而甦今傳其小兒方術無不驗者云<lb/>
　<hi>安志</hi>
江濟字汝楫本姓鄭天順己夘舉雲南鄉試歴官同知<lb/>
　善山水載畫譜<hi>浮梁縣志</hi>
程世光鄱陽人擅小兒科憲王誕長子初出胎不知吮<lb/>
<pb n="KR2k0045_WYG_106-34a"/>
　乳曰難産傷氣持人參煎湯灌半匙即吮又舟工生<lb/>
　子胞而無皮取土數升糝其體即成肌有胎婦兒腹<lb/>
　啼皆不治乃傾豆於地令婦低首拾之兒啼止其醫<lb/>
　多以意出弗拘方書神効如此<hi>府志</hi>
孫卓三浮梁人精岐黄之學正德間邑令以宸濠之變<lb/>
　先輿送其夫人避山中病前祕五日腹脹如鼓仰而<lb/>
　張目息已㣲急召卓三曰此盛暑急驅飲水過度羞<lb/>
　溺而胞轉也法以猪尿胞吹氣貫滿令婢女投入衝<lb/>
<pb n="KR2k0045_WYG_106-34b"/>
　之而溺淋淋下遂起新安冨室有男子淋溺不止者<lb/>
　漸痿黄諸醫束手卓三醫之亦弗効偶隱几坐以手<lb/>
　戲弄水灌後孔塞則前竅止開則通為腦後一穴炙<lb/>
　火三壯立愈<hi>安志</hi>
項世賢樂平人名嗣宗以字行幼警悟師事德興彭宗<lb/>
　伯洞明岐黄内經之説遇異人授以子午八法用鍼<lb/>
　之㫖不資丸散沈疴宿疾應鍼而起人以為神邑有<lb/>
　舁舊牀過其門者世賢止之於朶枕中鍼出一療蟲<lb/>
<pb n="KR2k0045_WYG_106-35a"/>
　殺之又至廣信有患蘧蒢不伸者賢鍼之獲平施恵<lb/>
　於人至老不衰<hi>府志</hi>
蔡天竒浮梁諸生從素問本草精以深思亦不屑屑赴<lb/>
　人之召人有危疾問天竒天竒輒問他醫診狀或取<lb/>
　其方增減一二而竒中嘗示諸醫曰人有重病則我<lb/>
　亦病病窮日夜之思僅可得起一人汝輩慎之<hi>安志</hi>
呉從善鄱陽人本道士善相法郡縣寗某與弟貌相肖<lb/>
　初令假衣冠坐廨中試之從善揖而不拜曰此非四<lb/>
<pb n="KR2k0045_WYG_106-35b"/>
　品骨衆皆失笑見税課吕銘曰官當至二千石後果<lb/>
　擢刑部郎出知西安府見鄱主簿孫誕曰公本鸞鳳<lb/>
　豈終枳棘之棲後官遷至山西按察僉事言無不驗<lb/>
　人呼為聾道士<hi>府志</hi>
西渚子鄱陽人或謂其本學孝亷以卜隱遇物起數甚<lb/>
　驗有姓某儀賓持象牙笏問之曰簪笏之貴却縁骨<lb/>
　月後優人亦以簪笏往曰雖近簪笏奈體輕㣲居鄱<lb/>
　乆著名尋遊四方各變名號以顯其術<hi>安志</hi>
<pb n="KR2k0045_WYG_106-36a"/>
洪魁八樂平人世業岐黄幼得異授精於太素脉八法<lb/>
　神鍼邑人黎澄葉瑞當未遇時以疾延其診視輒預<lb/>
　定其科第與歴任地方卒之時日斷休咎死生百不<lb/>
　失一年八十餘無疾而坐化<hi>同上</hi>
徐善繼德興人補邑庠生以親喪未厝與弟善述究心<lb/>
　堪輿之學因得呉景鸞遺書於天門白雲洞遂深明<lb/>
　其奥㫖遷縣治易學基士大夫莫不欽其慧識所著<lb/>
　有人子須知徐文貞階序其書<hi>同上</hi>
<pb n="KR2k0045_WYG_106-36b"/>
　　　南康府<lb/>
　晉<lb/>
幸靈建昌人性少言與小人羣居見侵辱而無愠色邑<lb/>
　里號之癡雖其父母兄弟亦以為癡也嘗使守稻羣<lb/>
　牛食之靈見而不驅待牛去乃往理其殘亂者父母<lb/>
　見而怒之靈曰萬物生天地之間各欲得食牛方食<lb/>
　奈何驅之其父愈怒曰即如汝言復用理壊者何為<lb/>
　靈曰此稻又欲得終性牛自犯之靈可以不收乎時<lb/>
<pb n="KR2k0045_WYG_106-37a"/>
　樊長賓作官船於建城山令人各作箸一雙靈作而<lb/>
　未輸或竊之而心痛靈曰得無竊我箸乎竊者不應<lb/>
　頃愈急靈曰不以情告我真死矣竊者乃出之靈飲<lb/>
　之以水病即愈船當下吏以二百人引一艘不能動<lb/>
　靈請自牽之惟用百人而船去如流龔仲孺女病積<lb/>
　年靈以水含之而愈吕猗母皇氏得痿痺病十餘年<lb/>
　靈療之去皇氏數尺而坐冥目寂然有頃顧猗曰扶<lb/>
　夫人起猗曰老人得病多年何可倉卒起耶靈曰但<lb/>
<pb n="KR2k0045_WYG_106-37b"/>
　試扶起俄又令去扶即能自行遂愈髙悝家有鬼怪<lb/>
　言語訶叱投擲内室不見人形或器物自行再三發<lb/>
　火乃邀靈靈惟據軒小坐而去其夕鬼怪即絶靈所<lb/>
　救愈多類此然不取報謝行不騎乘長不娶妻性至<lb/>
　㳟見人即先拜言輒自名<hi>晉書藝術傳</hi>
　元<lb/>
劉開字立之習釋老學嘗遊廬山遇異人授以太素脉<lb/>
　行世元帝召赴闕賜號復真先生卒塟於西古山<hi>安</hi>
<pb n="KR2k0045_WYG_106-38a"/>
　<hi>志</hi>
　明<lb/>
鄧霆祐號元元真人釣臺鄉人同袁霆奎祕授符咒異<lb/>
　術於李元洲凡禱雨祝晴降魔逐疫無不應也俗傳<lb/>
　其白晝驅雷神現形拔庭西大樹植之東邊子又元<lb/>
　孫重元世傳其術云<hi>建昌縣志</hi>
　　　九江府<lb/>
　唐<lb/>
<pb n="KR2k0045_WYG_106-38b"/>
白岑曾遇異人傳發背方其驗十全後為淮南小將節<lb/>
　度髙適脅取其方然不甚驗岑至九江為虎所食驛<lb/>
　吏於囊中乃得真本太原王昇之冩以傳布<hi>國史補</hi>
　宋<lb/>
法堅廬山僧以醫名宋太祖召見賜紫方袍號廣濟大<lb/>
　師景德二年雍王元份乆被疾召赴闕至則元份已<lb/>
　薨還山卒時沙門法藴亦以善醫工診切每先嵗時<lb/>
　言人生死多中賜紫方袍號廣利大師一時稱藥王<lb/>
<pb n="KR2k0045_WYG_106-39a"/>
　藥上再現云<hi>安志</hi>
李仲寜九江碑工黄山谷題其居曰琢玉坊崇寜中刋<lb/>
　元祐黨籍姓名太守使劖之李曰小人家故貧窶因<lb/>
　刻蘇内翰黄學士詞翰至飽暖名為奸人誠不忍下<lb/>
　手守義之曰賢哉士大夫所不及也餽以酒從其請<lb/>
　<hi>王氏揮麈録</hi>
　明<lb/>
王九達字曰逵德安人性疎放坐事被逮逃之呉越間<lb/>
<pb n="KR2k0045_WYG_106-39b"/>
　遂家焉刻苦攻醫自悟心法凡遇竒病治輒應手斷<lb/>
　除某病某經某勝某尅某逆某邪某標某本某生某<lb/>
　死某病某日已若候潮夕一一不爽崇禎間典職太<lb/>
　醫錢相國龍錫述其事甚詳所著有素問靈樞合類<lb/>
　九卷又心傳九種皆刻成書何郎中萬化呉尚寳爾<lb/>
　成韓侍讀敬序之晩念故里歸卒於家<hi>安志</hi>
宋光紳號横秋業儒不遇先世曰杏莊者善小兒痘症<lb/>
　遊四方遇異人授以祕書醫由是顯其書具在光紳<lb/>
<pb n="KR2k0045_WYG_106-40a"/>
　習焉復擅長一時人延之風雨弗避未嘗計利也一<lb/>
　日暮歸道拾遺金啟視之則某甲輸糧者晨起詣故<lb/>
　處望其人踉蹌來告曰我拾得以俟君其人願分半<lb/>
　為夀光紳笑而遣之<hi>彭澤縣志</hi>
花自達號喬石德化文學也父質宇患痔手調飲食侍<lb/>
　寢處六年即留心於醫所著有尊經上下二傳時王<lb/>
　九達有素問靈樞合類之編慮其割裂顛倒尊經之<lb/>
　㫖亦孟氏不得已之心嘗著論外感如隂陽升降之<lb/>
<pb n="KR2k0045_WYG_106-40b"/>
　候轉變順逆之機經絡上下之屬論内傷標本從違<lb/>
　之數虛實補㵼之功寒熱温涼之理無不井分條貫<lb/>
　閭里爭誦之當道召之不赴貧苦無告者不召輒往<lb/>
　治之藥餌之外且以廪肉餽順治初蕭國柱舉以自<lb/>
　代周太守璜敦請之不就將卒附身之具一未備勉<lb/>
　留數日問曰事畢否知草率畧具起索筆硯咸謂當<lb/>
　有遺言乃伸紙疾書曰生平無所得惟此兩玉壺一<lb/>
　朝帶不去撤手隨太虛擲筆而逝<hi>府志</hi>
<pb n="KR2k0045_WYG_106-41a"/>
　　　南安府<lb/>
　唐<lb/>
楊元亮襄州人乆視中年二十餘於䖍州汶山觀傭力<lb/>
　晝夢見天尊云我堂舎破壊汝為我脩造遣汝能醫<lb/>
　一切病寤而説之試療無不愈者贑縣里正背有腫<lb/>
　大如拳亮以刀割之數日平復療病日獲十千造天<lb/>
　尊堂成遂無効<hi>朝野僉載</hi>
　宋<lb/>
<pb n="KR2k0045_WYG_106-41b"/>
謝昔臣䖍州術士蘇軾過䖍贈詩云屬國新從海外歸<lb/>
　君平且莫下簾帷前生恐是盧行者後學還呼韓退<lb/>
　之死後人傳戒定慧生時宿直斗牛箕憑君為算行<lb/>
　年看便數生時到死時<hi>東坡集</hi>
　　　贑州府<lb/>
　唐<lb/>
楊筠松竇州人僖宗朝掌靈臺地理事官至金紫光禄<lb/>
　大夫黄巢破京城乃斷髪入崑崙山歩龍後至䖍州<lb/>
<pb n="KR2k0045_WYG_106-42a"/>
　以地理術授曾文辿劉江東世稱救貧仙人是也卒<lb/>
　於䖍塟雩都藥口壩<hi>府志</hi>
僕都監逸其名善青鳥術與楊筠松俱官司天監都監<lb/>
　因黄巢之變避地寜都縣懐德鄉以其術傳中壩廖<lb/>
　三傳<hi>豫章書</hi>
　　宋濓曰塟書始於郭景純唐末楊筠松與僕都監<lb/>
　　竊祕書中禁術自長安至寜都遂定居焉後以其<lb/>
　　術傳廖三傳廖傳其子瑀瑀傳其壻謝世南世南<lb/>
<pb n="KR2k0045_WYG_106-42b"/>
　　傳其子永錫遂祕而不授世之言地形者其盛無<lb/>
　　踰此數人今其書世多行之皆與郭氏合世不信<lb/>
　　地理之術則已信之舎此將何從求之歟元新喻<lb/>
　　劉則章有塟書註釋金華鄭彦逺復校而刻之<lb/>
曾文辿雩都崇賢里人師事楊筠松凡天文䜟緯黄庭<lb/>
　内景之書靡不根究尤精地理梁貞明間至袁州萬<lb/>
　載愛西山之勝謂其徒曰死塟我於此卒如其言後<lb/>
　其徒忽見於豫章歸啟其官無有也所著有八分歌<lb/>
<pb n="KR2k0045_WYG_106-43a"/>
　二卷<hi>豫章書</hi>
　宋<lb/>
劉江東雩人楊筠松在䖍州江東因同曾文辿傳其術<lb/>
　初楊與曾並不著文字江東稍有口訣其裔孫謙為<lb/>
　宋吏部郎中知袁州事乃著囊經七篇詞㫖明暢人<lb/>
　傳誦之<lb/>
　　字伯玉寜都人年十五通五經人稱廖五經建炎<lb/>
　　以茂異薦不第後精父三傳堪輿之術卜居金精<lb/>
<pb n="KR2k0045_WYG_106-43b"/>
　山自稱金精山人所著有懐玉經<hi>同上</hi>
卜則巍字應天贑縣人精形家言著作甚富所傳雪心<lb/>
　一賦㫖約而該業地理者咸宗之<hi>同上</hi>
　元<lb/>
彭雷巖贑縣玉虚觀道士以祈禳方技顯於元盛時頃<lb/>
　刻間能致風雨人有疾病立能愈之其魑魅為怪者<lb/>
　禁使絶跡觧學士縉謂其得劉繼先遺術云<hi>同上</hi>
　明<lb/>
<pb n="KR2k0045_WYG_106-44a"/>
蕭九賢字慕白㑹昌人精内外諸科洪武中充里長解<lb/>
　實竹入都時馬后病乳癰甚危太醫罔效乃揭榜召<lb/>
　醫九賢應召診視投劑三日而愈授太醫院吏目馳<lb/>
　驛歸里著有外科啟鑰回生要義諸篇<hi>會昌蕭氏族</hi>
　<hi>譜</hi>
廖均卿瑀之裔成祖卜夀陵乆不得吉壤永樂七年仁<lb/>
　孝皇后未塟禮部尚書趙羾引均卿至昌平得縣東<lb/>
　黄土山最吉車駕即日臨視定議封為天夀山命武<lb/>
<pb n="KR2k0045_WYG_106-44b"/>
　義伯王通等董役授均卿官<hi>安志</hi>
邱𢎞道雩都人博學能文得郭璞塟經究心三十年遂<lb/>
　精其術淺深去就皆有法與人言必以忠孝為本云<lb/>
　<hi>劉槎翁集</hi>
劉漳贑縣人吏滿考授樂昌髙勝巡檢宣廟時以冩真<lb/>
　得幸改鴻臚寺序班入内供奉尋陞錦衣衛鎮撫副<lb/>
　千户<hi>安志</hi>
王純贑縣人工水墨畫所作人物樹石意趣天然而筆<lb/>
<pb n="KR2k0045_WYG_106-45a"/>
　法亦蒼古人稱為石林畫史<hi>同上</hi>
袁旹字仰夏雩都人棄儒明醫瀕死者輒能起之鄉人<lb/>
　召請即地險僻天大寒暑應之無倦色又能呼風霆<lb/>
　役鬼物嵗旱為民禱雨輒應邑東五里靈泉巖古渡<lb/>
　下有巨潭怪物作祟嵗溺者無算旹書符焚潭中旬<lb/>
　日雷雨晦冥山頂石隕於潭其患遂息子淳以進士<lb/>
　官御史<hi>同上</hi>
　國朝<lb/>
<pb n="KR2k0045_WYG_106-45b"/>
羅牧字飯牛寜都人工書畫得魏石牀之法而益精寓<lb/>
　居南昌巡撫宋犖作二牧説贈之得冠石林崅齋岕<lb/>
　茶法亦善製茶巡撫郎廷極為詩紀其事牧亦能詩<lb/>
　年八十餘海内爭購其筆墨真蹟或不可得<hi>府志</hi>
　<lb/>
　<lb/>
　<lb/>
　江西通志卷一百六<lb/>
</p>
<p>
</p>
  </div>
</body>
</text>
</TEI>
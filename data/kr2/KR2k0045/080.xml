<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷八十</head> <lb/>
    <p>
<pb n="KR2k0045_WYG_080-1a"/>
欽定四庫全書<lb/>
　江西通志卷八十<lb/>
　　人物<hi>十五</hi>
　　　撫州府<hi>一</hi>
　南北朝<lb/>
周敷字仲逺臨川人為郡豪族敷形貌眇小如不勝衣<lb/>
　而膽力勁果超出時輩鄉黨少年任氣者咸歸之侯<lb/>
　景之亂鄉人周續合衆以討賊為事梁内史始興藩<lb/>
<pb n="KR2k0045_WYG_080-1b"/>
　王蕭毅以郡讓續續所部有欲侵掠毅者敷擁䕶之<lb/>
　親率其黨扞送至豫章時觀寧侯蕭永長樂侯蕭基<lb/>
　豐城侯蕭泰避難流寓聞敷信義皆往依之敷愍其<lb/>
　危懼屈體崇敬厚加給䘏送之西上俄而續部下將<lb/>
　帥爭權殺續以降周迪迪素無簿閥恐失衆心倚敷<lb/>
　族望深求交結敷未能自固事迪甚恭迪大憑仗之<lb/>
　迪據臨川之工塘敷鎮臨川故郡侯景平梁元帝授<lb/>
　敷寧州刺史封西豐縣侯陳武帝受禪王琳據有上<lb/>
<pb n="KR2k0045_WYG_080-2a"/>
　流余孝頃與琳黨李孝欽等共圍周迪敷助於迪迪<lb/>
　擒孝頃等敷功最多熊曇朗之殺周文育據豫章將<lb/>
　兵襲敷敷大破之曇朗走巴山郡敷因與周迪黄法<lb/>
　氍等進兵屠之王琳平授散騎常侍豫章太守時南<lb/>
　江酋帥並顧戀巢窟唯敷獨先入朝天嘉二年進號<lb/>
　安西將軍令還鎮豫章周迪以敷素出已下超致顯貴<lb/>
　深不平乃舉兵反遣弟方興襲敷敷大破之仍從<lb/>
　都督吳明徹攻破迪擒方興再遷都督南豫州刺史<lb/>
<pb n="KR2k0045_WYG_080-2b"/>
　迪又收餘衆襲東興文帝遣都督章昭達征迪敷又<lb/>
　從軍至定川縣與迪相對迪紿敷求還朝欲立盟敷<lb/>
　許之方登壇為迪所害諡曰脱子智安嗣位至太僕<lb/>
　卿<hi>南史</hi>
　　按南史周敷陳之臨川人林志譌為梁人既載撫<lb/>
　　州人物又載入建昌白志據史削彼存此<lb/>
黄法氍字仲昭巴山新建人少勁捷有膽力步行日三<lb/>
　百里距躍三丈梁侯景之亂於鄉里合徒衆太守賀<lb/>
<pb n="KR2k0045_WYG_080-3a"/>
　詡下江州法氍監知郡事陳武帝將踰嶺入援建業<lb/>
　命周文育屯西昌法氍遣兵助文育出頓新淦侯景<lb/>
　黨于慶來襲新淦敗之敬帝即位封新建縣侯割江<lb/>
　西四郡置髙州以法氍為刺史鎮巴山蕭勃歐陽頠<lb/>
　來攻法氍破之以功授平南將軍又與周迪共平熊<lb/>
　曇朗天嘉三年周迪反法氍與吳明徹討平迪廢帝<lb/>
　大舉北伐以法氍為都督出歴陽進兵合肥降之加<lb/>
　侍中改封義陽郡公豫州刺史鎮夀陽卒贈司空諡<lb/>
<pb n="KR2k0045_WYG_080-3b"/>
　曰威<hi>同上</hi>
　　按巴山新建六代地名詳見元和郡縣志陳割新<lb/>
　　淦屬巴山郡隋開皇中郡廢入臨川即今之臨江<lb/>
　　府也吳少帝二年分臨汝為新建縣梁改曰巴山<lb/>
　　即今撫州之崇仁縣也與南昌府之新建相距數<lb/>
　　百里今之新建宋太平興國中始從南昌縣析置<lb/>
　　黄司空乃梁陳時巴山郡之新建人史傳自明何<lb/>
　　得刪去巴山二字移作南昌人物舊志及豫章書<lb/>
<pb n="KR2k0045_WYG_080-4a"/>
　　如此遷就牽合者不一今考正<hi>原跋</hi>
　唐<lb/>
張頂臨川人隠居不仕大中間蔡京守郡遊放生池有<lb/>
　乘小舟釣者使詰之釣者口授一詩云抛却長竿捲<lb/>
　却絲手攜蓑笠詠新詩臨川太守清如鏡不是漁人<lb/>
　下釣時蔡曰此必張頂也亟物色之遂遁又顔魯公<lb/>
　傳有臨川進士楊志堅能詩魯公敬禮之然郡志唐<lb/>
　以前無考矣<hi>人物志</hi>
<pb n="KR2k0045_WYG_080-4b"/>
　南唐<lb/>
陳叡字彦明臨川人獻皇王興化十論後主欲官之辭<lb/>
　不受歸隠本鄉賜號華蓋白衣處士<hi>同上</hi>
　　按林志撫州人物起宋樂史白志據史増二人據<lb/>
　　人物志増二人<lb/>
　宋<lb/>
樂史字子正撫州宜黄人母夢異人令吞五色珠而生<lb/>
　史有文辭初仕江南為祕書郎歸朝舉進士佐武成<lb/>
<pb n="KR2k0045_WYG_080-5a"/>
　軍上書言事擢著作佐郎知陵州獻金明池賦召為<lb/>
　三館編修遷著作郎直史館轉太常博士知許黄二<lb/>
　州又知商州積官至職方貟外郎卒年七十八史嘗<lb/>
　編寰宇記二百卷其他雜編又四百九十餘卷自為<lb/>
　文百卷子黄目<hi>東都事畧</hi>
　　按林志以樂史為崇仁人白志據史改正人物志<lb/>
　　載其生平所著書並藏祕閣寰宇記而外有廣孝<lb/>
　　傳五十卷廣孝新書五十卷總仙記一百四十卷<lb/>
<pb n="KR2k0045_WYG_080-5b"/>
　　上清文苑四十卷仙洞集一百卷唐文選五十卷<lb/>
　　坐知天下記四十卷華夷圖一卷神仙宫殿窟穴<lb/>
　　記十卷杏園集十卷商顔雜錄二十卷今皆不傳<lb/>
樂黄目字公禮舉進士知夀安縣上書言邊事真宗召<lb/>
　對除直史舘知浚儀縣歴度支鹽鐵判官遷太常博<lb/>
　士京西轉運使父卒起復使契丹還為廣西轉運使<lb/>
　改陜西陳堯咨知永興好以氣陵人黄目求解職不<lb/>
　許堯咨多縱恣不法詔黄目察之堯咨求罷職徙知<lb/>
<pb n="KR2k0045_WYG_080-6a"/>
　鄧州入判三司踰月拜兵部貟外郎知制誥遷右諫<lb/>
　議大夫知開封府仁宗為皇太子拜給事中兼左庶<lb/>
　子坐事左遷左諫議大夫知荆南府復為給事中徙<lb/>
　潭州代還求外任得知亳州卒年六十五黄目性深<lb/>
　沈為吏以靜勝飾以文雅有文集五十卷雜編六十<lb/>
　卷<hi>同上</hi>
　　按人物志黄目所著尚有學海搜竒四十卷聖朝<lb/>
　　郡國志二十卷<lb/>
<pb n="KR2k0045_WYG_080-6b"/>
吳敏金谿人淳化進士孝友忠信鄉里稱為長者子蕃<lb/>
　字彦弼讀書好古荆公亟稱之芮天聖二年進士孫<lb/>
　頤亦登進士與荆公唱酬甚富頤孫㮚建炎二年進<lb/>
　士累官中書舍人吏部尚書<hi>人物志</hi>
王貫之臨川人咸平進士官至主客郎中嘗為淮南提<lb/>
　刑課田桑修陂渠灌田至五萬九千頃璽書奬諭<hi>林</hi>
　<hi>志</hi>
吳有隣崇仁人十嵗能詩與兄宗簡齊名咸平進士歴<lb/>
<pb n="KR2k0045_WYG_080-7a"/>
　知鬱林南雄新道四州所至有聲累官尚書都官貟<lb/>
　外郎分司南京<hi>人物志</hi>
晏殊字同叔撫州臨川人七嵗善屬文號神童景徳初<lb/>
　張知白安撫江西薦之召試賦論殊自言嘗私習此<lb/>
　賦不敢隠真宗異之因試以他題留之祕閣使讀書<lb/>
　為集賢校理皇太子舍人擢知制誥真宗每所咨訪<lb/>
　多以方寸小紙細書問之凡所對必以其藁進示不<lb/>
　洩章獻皇后權國事宰相欲獨見奏事殊建言羣臣<lb/>
<pb n="KR2k0045_WYG_080-7b"/>
　奏事者太后垂簾聽之皆無得見議遂定天聖三年<lb/>
　以禮部侍郎為樞密副使罷留守南京興學校延范<lb/>
　仲淹教授諸生天下興學自殊始未幾參知政事章<lb/>
　獻謁太廟有請服衮冕者后以問殊殊以周官后服<lb/>
　對仁宗親政以殊知江寧府召拜樞密加同中書門<lb/>
　下平章事遂以刑部尚書居相位元昊反師出陜西<lb/>
　殊數建利害請罷監軍又請出宫中無用之物以佐<lb/>
　邊費而財賦之職悉歸有司時范仲淹韓琦富弼皆<lb/>
<pb n="KR2k0045_WYG_080-8a"/>
　進用臺閣多一時之賢殊以事罷仲淹等亦相次去<lb/>
　歴知永興軍徙河南府提舉萬夀觀卒年六十三贈<lb/>
　司空兼侍中諡元獻殊性剛峻遇人以誠當世賢士<lb/>
　大夫如范仲淹孔道輔歐陽修等皆出其門擇壻又<lb/>
　得富弼楊察為文贍麗尤工風雅有文集二百四十<lb/>
　卷又集古今文章為集選二百卷<hi>東都事畧</hi>
　　按晏元獻所著尚有紫薇集一卷珠玉詞一卷翰<lb/>
　　苑制詞二十卷類要八十卷方岳志五十卷<lb/>
<pb n="KR2k0045_WYG_080-8b"/>
王益字舜良臨川人祥符進士歴官臨江判官領新淦<lb/>
　縣改大理丞知廬陵移知新繁到官除宿姦數人流<lb/>
　惡處餘以恩信治常歴嵗不笞一人改太常博士出<lb/>
　知韶州嶺南習於蠻俗男女無别益首嚴治之未幾<lb/>
　男女之行者别途胡安定採其事入政範官止都官<lb/>
　貟外郎贈楚國公<hi>人物志</hi>
李陽孫字祖德崇仁人慶厯二年三禮出身主封州簿<lb/>
　官滿挈妻子徒步歸晏元獻深器重之贈詩有三年<lb/>
<pb n="KR2k0045_WYG_080-9a"/>
　官滿後依舊一家貧之句官至殿中丞有古律詩號<lb/>
　掛冠集<hi>林志</hi>
裴煜字如晦臨川人慶厯進士嘉祐中為禮官詳定祠<lb/>
　禮又奏國忌與大祀同日樂備而不作固忌日必哀<lb/>
　之義然樂以降格神祇非以適一已之私也按開元<lb/>
　中裴寛上議廟尊忌卑則作樂廟卑忌尊則設而不<lb/>
　作中書張說以寛議為是請大祠如天地日月社稷<lb/>
　與忌同者皆用樂庶幾輕重不失其稱下集議皆如<lb/>
<pb n="KR2k0045_WYG_080-9b"/>
　煜言煜文雅博洽與歐陽永叔梅聖俞劉原父酬倡<lb/>
　甚密終翰林學士<hi>人物志</hi>
杜子野宜黄人荆公幼師之及為相子野來見荆公問<lb/>
　所欲但指壁間顔真卿所書東方朔像贊荆公曰墨<lb/>
　本何足貴石在河北徳州可輦致也併以金帛致之<lb/>
　不受孫育德紹興五年進士<hi>林志</hi>
王安石字介甫臨川人蚤有盛名舉進士髙第僉書淮<lb/>
　南節度判官召試館職固辭知鄞縣三日一治縣事<lb/>
<pb n="KR2k0045_WYG_080-10a"/>
　起堤堰決陂塘為水陸之利貸榖於民立息以償俾<lb/>
　新陳相易邑人便之通判舒州以文彦博薦再召試<lb/>
　為羣牧判官出知常州提㸃江東刑獄入為三司度<lb/>
　支判官獻書萬餘言極陳當世之務除直集賢院累<lb/>
　辭不獲命始就職除同修起居注固辭遂除知制誥<lb/>
　神宗即位除知江寧府召為翰林學士未幾叅知政<lb/>
　事安石既執政設制置三司條例司與知樞密院陳<lb/>
　升之同領之而青苖免役市易保甲等法相繼興矣<lb/>
<pb n="KR2k0045_WYG_080-10b"/>
　自變法以來御史中丞吕誨等力請罷條例司并青<lb/>
　苖等法諫官孫覺李常胡宗愈御史張戩王子韶陳<lb/>
　襄程顥皆論安石變法非是以次罷去前宰相韓琦<lb/>
　亦上疏論青苖之害安石稱疾求分司不許三年拜<lb/>
　禮部侍郎同中書門下平章事監修國史知制誥吕<lb/>
　惠卿修撰經義以安石提舉王韶取熙河洮岷叠宕<lb/>
　等州安石率羣臣入賀神宗解玉帶賜之以旌其功<lb/>
　慈聖光獻皇后宣仁聖烈皇后間見神宗流涕言新<lb/>
<pb n="KR2k0045_WYG_080-11a"/>
　法之不便者且言王安石亂天下神宗亦流涕退命<lb/>
　安石裁損之安石重為解乃已七年神宗以久旱益<lb/>
　疑新法之不便遂以吏部尚書觀文殿大學士知江<lb/>
　寧府明年復拜同中書門下平章事初吕惠卿為安<lb/>
　石所知驟引至執政洎安石再相茍可以中安石無<lb/>
　不為也㑹安石子雱卒安石丐奉祠以使相為集禧<lb/>
　觀使封舒國公又辭使相乃以左僕射為觀文殿大<lb/>
　學士元豐三年改封荆國公退居金陵始悔恨為吕<lb/>
<pb n="KR2k0045_WYG_080-11b"/>
　惠卿所誤哲宗即位拜司空明年薨贈太傅紹聖初<lb/>
　諡曰文配享神宗廟庭崇寧二年配享文宣王廟靖<lb/>
　康元年停文宣王配享列於從祀後又罷配享神宗<lb/>
　廟而奪其王爵初安石提舉修撰經義訓釋詩書周<lb/>
　官既成頒之學官天下號曰新義晚嵗為字說二十<lb/>
　四卷學者爭傳習之日以經試於有司必宗其說少<lb/>
　異輒不中程安石性强忮遇事無可否自信所見執<lb/>
　意不回至議變法而在廷交執不可安石傅經義出<lb/>
<pb n="KR2k0045_WYG_080-12a"/>
　己意辨論輒數百言衆皆不能詘甚者謂天變不足<lb/>
　畏祖宗不足法人言不足䘏罷詘中外老成人幾盡<lb/>
　多用門下儇慧少年久之以旱引去洎復相嵗餘罷<lb/>
　終神宗世八年不復召而恩顧不久衰云<hi>東都事畧</hi>
　　按荆公著有安石集一百卷後集八十卷易義二<lb/>
　　十卷洪範傳一卷詩經新義三十卷左事解一卷<lb/>
　　禮記要義二卷孝經義一卷論語解十卷孟子解<lb/>
　　十四卷老子注二卷<lb/>
<pb n="KR2k0045_WYG_080-12b"/>
王安禮字和甫中進士第召對神宗欲峻用之以兄安<lb/>
　石當國辭乃為崇文院校書久之直集賢院出知潤<lb/>
　州移湖州為開封府判官同修起居注知制誥彗星<lb/>
　見安禮上疏曰和氣致祥乖氣致沴意者執政大臣<lb/>
　是非好惡不遵諸道乘權射利者不察上惠養元元<lb/>
　之意用力殫於溝瘠取利究於園夫殆有以召星變<lb/>
　臣願陛下省不急之改作紓不勝之工力至於祈禳<lb/>
　小數貶損舊章恐非應天以實者進翰林學士知開<lb/>
<pb n="KR2k0045_WYG_080-13a"/>
　封府事元豐四年拜尚書右丞遷左丞尋以端明殿<lb/>
　學士知江寧府遷資政殿學士知青州徙揚蔡二州<lb/>
　落職知舒州復資政殿學士再知揚州改永興軍太<lb/>
　原府卒年六十二贈右銀青光禄大夫安禮姿貌魁<lb/>
　偉有口辨嘗以經綸自任而闊畧細謹云<hi>同上</hi>
　　按和甫所著有文集二十卷天下文書十六卷二<lb/>
　　儀賦一卷<lb/>
王安國字平甫自丱角未嘗從人受學操筆為文語皆<lb/>
<pb n="KR2k0045_WYG_080-13b"/>
　驚人神宗即位近臣薦其才行為武昌軍節度推官<lb/>
　教授西京國子監召對神宗問安石秉政物議如何<lb/>
　對曰但恨聚斂太急知人不明耳神宗黙然久之除<lb/>
　崇文院校書改著作佐郎祕閣校理初吕惠卿謟事<lb/>
　安石安國惡之一日安石與惠卿論新法於其第安<lb/>
　國好吹笛安石諭之曰宜放鄭聲安國曰亦願兄逺<lb/>
　佞人惠卿深銜之乃因鄭俠獄陷安國坐非毁其兄<lb/>
　放歸田里嵗餘而卒年四十七有文集六十卷元祐<lb/>
<pb n="KR2k0045_WYG_080-14a"/>
　中復祕閣校理子斿<hi>同上</hi>
侯叔獻字景仁宜黄人慶厯進士累官兩浙常平使建<lb/>
　議畿内之地可因樊山水灌溉成田遂命叔獻提舉<lb/>
　淤田司兼都水監不數年成良田四十萬頃遷河北<lb/>
　水陸轉運判都水監卒<hi>林志</hi>
蔡元導字濬仲臨川人博聞强記與弟元翰共學有市<lb/>
　書者過之留數部經宿還之曰吾所熟習也其人請<lb/>
　誦之皆然客怒焚其書導笑與之直里人目其所曰<lb/>
<pb n="KR2k0045_WYG_080-14b"/>
　焚書邱兄弟試茂才異等科報罷張方平來别曰劉<lb/>
　蕡下第我輩何顔元導應聲曰雍齒且侯吾屬無患<lb/>
　後與子承禧同登嘉祐二年進士官終南劍州推官<lb/>
　<hi>同上</hi>
　　按施武子東坡詩注稱濬仲少以文章見知於蘇<lb/>
　　儀甫留處門館使與其子丞相頌同習六科景祐<lb/>
　　五年以茂才異等召試祕閣時如格者衆遂不得<lb/>
　　預廷策云<hi>原跋</hi>
<pb n="KR2k0045_WYG_080-15a"/>
洪渥臨川人家貧以進士從鄉舉有能賦名初進於有<lb/>
　司連黜久之乃得官又久不進監黄州麻城之茶場<lb/>
　以死死不能歸葬亦不能返其孥里中人無賢愚皆<lb/>
　恨失之有兄年七十餘渥得官而兄已老不可與俱<lb/>
　行渥至官量口用俸掇其餘以歸買田百畞居其兄<lb/>
　渥既死兄無子數使人至麻城撫其孥渥兄弟如此<lb/>
　無愧矣<hi>南豐集</hi>
蔡承禧字景繁元導子嘉祐進士授太平司理擢監察<lb/>
<pb n="KR2k0045_WYG_080-15b"/>
　御史面奏吕惠卿怙權任私諸罪特賜五品服上遣<lb/>
　李憲往熙河計置邊事諸將聽節制承禧奏曰自古<lb/>
　未有以兵寄閹人而不亂者鬼章患小用憲患大不<lb/>
　成禍小事成禍大言甚切直上優容之後出為淮南<lb/>
　轉運使所著有論語指歸十卷奏議詩文三十卷子<lb/>
　居厚<hi>人物志</hi>
晏幾道字叔原殊第七子能為文章尤工樂府其小山<lb/>
　詞清壯頓挫見者擊節以為有臨淄公風黄山谷序<lb/>
<pb n="KR2k0045_WYG_080-16a"/>
　之曰叔原固人英也仕宦連蹇而不一傍貴人之門<lb/>
　家人饑寒而面有孺子之色人百負之終不疑其欺<lb/>
　已至其文上掩騷屈下者亦豈減團扇桃葉哉其所<lb/>
　推如此<hi>同上</hi>
鄧孝<hi>一作考</hi>甫字成之臨川人第進士官至奉議郎提㸃<lb/>
　開封府界河渠坐事去元符末詔求直言孝甫時年<lb/>
　八十一上言熙豐而下奸臣迭起亂天下蔡京惡之<lb/>
　遂以謗訕得罪重加貶黜追官羈管筠州崇寧釋逐<lb/>
<pb n="KR2k0045_WYG_080-16b"/>
　臣得歸所論述有文昌集卜世大寶龜伊周素藴義<lb/>
　命雜著太平策要二百五十餘篇<hi>宋史</hi>
晏防字宗武殊姪幼學於王荆公主崇仁簿轉萬載丞<lb/>
　行李蕭然遣家奴致米乃得歸赴調卒於京防寛厚<lb/>
　好學安於義命不可榮辱所著有侯門集十卷俱胝<lb/>
　集一卷姪中從姪孫升卿朋曽孫敦復敦臨肅大止<lb/>
　曽姪孫紹休皆進士<hi>同上</hi>
周袞字彦弼金谿人嘉祐進士以貟外郎出知滕州有<lb/>
<pb n="KR2k0045_WYG_080-17a"/>
　惠政孫珩靖康初上書論事不報曹績辟置偕行使<lb/>
　北還當次加賞辭不受歸隠麻姑山號足翁五世孫<lb/>
　國華字直夫治春秋入上舍嘗叩閽言事登嘉定進<lb/>
　士<hi>同上</hi>
劉䝉字資深宜黄人治平進士司馬温公薦為御史臺<lb/>
　主簿歴官朝議大夫䝉為人清潔不可干以私居家<lb/>
　友愛所得䕃補先二弟而後二子鄉里稱之<hi>林志</hi>
劉芑字資仲䝉弟舉進士辟廣西經幹屢挫蠻冦遷知<lb/>
<pb n="KR2k0045_WYG_080-17b"/>
　惠州賜詔奬諭官至朝散大夫清節如其兄<hi>人物志</hi>
陳遷字徳升宜黄人年十六遊金陵以强記聞荆公命<lb/>
　與陸農師徧閲蔣山碑無慮數十及歸錄之不遺一<lb/>
　字因病留蔣山究心禪學作續傳燈録<hi>同上</hi>
鄒極字適中宜黄人治平進士擢度支貟外郎朝廷更<lb/>
　鹽法多求羨餘以希進者極條其不合請補外除江<lb/>
　西提刑親喪服除曰讀書丏禄以娛親耳今既孤可<lb/>
　復仕乎丏祠得洪州玉隆觀自號一翁<hi>林志</hi>
<pb n="KR2k0045_WYG_080-18a"/>
　　按鄒極所著有宜川集三十卷<lb/>
陳軾字君式臨川人元豐中知黄州馭吏急而治民寛<lb/>
　郡境稱治時蘇東坡謫居於黄人多避禍不敢相親<lb/>
　軾獨與之交以朝奉大夫致仕東坡名其園曰中隠<lb/>
　軒曰恭軒荆公南豐皆以詩贈<hi>人物志</hi>
　　按東坡謫黄州時為守者徐君猷也有詩篇可考<lb/>
　　陳軾姓名不見於集中人物志云云不知何據<lb/>
鄒餘字損道宜黄人元豐進士為通城令興起學校創<lb/>
<pb n="KR2k0045_WYG_080-18b"/>
　講堂曰資深黄山谷記之改洛容縣定桂林宜陽疑<lb/>
　獄以邢恕薦除監察御史出為淮西提舉再入除侍<lb/>
　御史疏辨析元祐諸人大臣不樂遂請祠歸<hi>同上</hi>
季幾復字晞顔臨川人與弟中復俱有文聲號二季元<lb/>
　豐進士知建昌縣嵗旱以什伍法計口給粟全活者<lb/>
　多計使録其式頒行他邑改知崇陽民祠之以配前<lb/>
　令張忠定云<hi>同上</hi>
蔡居厚字寛夫承禧子第進士累官史部貟外郎諫議<lb/>
<pb n="KR2k0045_WYG_080-19a"/>
　大夫論東南兵政七弊河北河東盜起太原真定守<lb/>
　皆以不能擒捕罪去居厚言將帥之才不儲養於平<lb/>
　時故緩急無可用宜令觀察使以上各舉所知改户<lb/>
　部侍郎以徽猷閣待制去有文集十二卷<hi>同上</hi>
黄符字信叔金谿人父慶基嘉祐進士官至監察御史<lb/>
　符讀書過目成誦登紹聖元年進士時初立宏辭科<lb/>
　又冠其選仕至祕書郎<hi>同上</hi>
涂大經宜黄人紹聖進士應詔言事請復元祐之政坐<lb/>
<pb n="KR2k0045_WYG_080-19b"/>
　是忤時議不得仕於朝宣和末知南昌治水有方遷<lb/>
　秩一等<hi>林志</hi>
謝逸字無逸臨川人自號溪堂少孤博學工文辭操履<lb/>
　峻潔再舉進士不第黄魯直嘗曰使斯人在館閣當<lb/>
　不減晁張李商老謂其文步趨劉向韓愈所著書有<lb/>
　春秋廣微樵談其他詩啟碑志雜論數百篇淳熙中<lb/>
　繪像祠於郡學<hi>林志</hi>
謝薖字幼槃逸弟自號竹友嘗為漕司首薦省闈報罷<lb/>
<pb n="KR2k0045_WYG_080-20a"/>
　以琴奕詩酒自娱詩文不亞其兄時稱二謝吕本中<lb/>
　云無逸似康樂幼槃似元暉又云二謝修身勵行在<lb/>
　崇觀間無所汙染不獨以文見稱<hi>同上</hi>
　　按無逸所著名溪堂集今不傳幼槃竹友集世亦<lb/>
　　無雕本豫章書載西江傳衣詩派圖二十五人中<lb/>
　　有謝逸無謝薖<hi>原跋</hi>
過源字道源臨川人少穎異篤志聖賢之學嘗曰論語<lb/>
　諸賢宜别類為一書以無混聖言又謂黄鐘極清一<lb/>
<pb n="KR2k0045_WYG_080-20b"/>
　陽之始當以長孫無忌二寸九分為據語皆獨悟學<lb/>
　者稱為浩齋先生<hi>人物志</hi>
汪革字信民臨川人紹聖進士分教長沙帥張芸叟從<lb/>
　而受學吕希哲見之以比黄憲茅容蔡氏當國欲得<lb/>
　知名士附已以周王宫教召不就曰吾異時不欲附<lb/>
　名奸臣傳復為楚州教官卒年四十所著有青溪類<lb/>
　藁論語直解若干卷淳熙中祠於學<hi>同上</hi>
李公彦字成科累官宗正卿素為朱勝非吕頤浩所知<lb/>
<pb n="KR2k0045_WYG_080-21a"/>
　及當國公彦引退除兩浙發運使入為吏部侍郎平<lb/>
　居與謝溪堂曽艇齋相倡和有宫詞百餘篇及潛堂<lb/>
　詩話文集<hi>同上</hi>
聶昌臨川人舊名山字賁逺入館為校書郎擢右司貟<lb/>
　外郎由直龍圖閣為湖南轉運副使蔡京為相召還<lb/>
　拜户部侍郎為開封尹以徽猷閣待制出知德安府<lb/>
　未幾落職衡州安置復召還㑹欽宗即位除户部尚<lb/>
　書李綱之罷太學生陳東及士庶十餘萬人撾鼓伏<lb/>
<pb n="KR2k0045_WYG_080-21b"/>
　闕下經日不退府尹王時雍麾之不去山出諭㫖相<lb/>
　率聽命而退時雍乞置東等於獄山力言其不可遂<lb/>
　止復尹開封時京師復戒嚴欽宗謂山有周昌抗節<lb/>
　之義改賜名昌遂拜同知樞密院事入謝力陳防秋<lb/>
　守禦之策乞以便宜遣屬官分道提勤王之師入衞<lb/>
　欽宗許之昌即日就道行次永安軍與金兵遇粘罕<lb/>
　盛陳兵衞以待其舍人止昌徹傘用牓子贊名引見<lb/>
　國相昌不可爭移時乃以客禮見粘罕既南行命楊<lb/>
<pb n="KR2k0045_WYG_080-22a"/>
　天吉以千兵館昌往河東耿南仲往河北明日昌與<lb/>
　其屬劉岑滕牧分道而行凡八日至絳州絳人不奉<lb/>
　詔遂見殺年四十九昌為人疎俊遇事敢為喜周人<lb/>
　之急然恩怨太明睚眦必報以喜怒用刑云贈觀文<lb/>
　殿大學士諡曰榮敏<hi>東都事略</hi>
陸賀字道卿金谿人其先世吳郡祖德遷五代末避亂<lb/>
　來金谿累世同居傳四世至賀尤篤於義方采司馬<lb/>
　氏冠㛰喪祭之禮著為家法持躬踐行為鄉國所宗<lb/>
<pb n="KR2k0045_WYG_080-22b"/>
　子六人九思九叙九臯九韶九齡九淵以子貴贈宣<lb/>
　教郎傳至孫冲凡十世將二百年合㸑如故咸熙間<lb/>
　詔旌其門<hi>府志</hi>
歐陽澈字德明崇仁人尚氣慷慨善談世事憂國閔時<lb/>
　出於天性靖康初應制條弊政陳安邊禦敵十策州<lb/>
　未許發退而復采朝廷之闕十事為書上聞已復論<lb/>
　列十事為三巨軸□置卒辭不能舉州將為選力士<lb/>
　荷之以上㑹金人大入要盟城下而去澈聞徒步走<lb/>
<pb n="KR2k0045_WYG_080-23a"/>
　行在髙宗即位伏闕上封事極詆大臣遂見殺見陳<lb/>
　東傳死時年三十七許翰在政府聞斬陳東歐陽澈<lb/>
　遂力求罷為東澈著哀辭澈所著飄然集六卷㑹稽<lb/>
　胡衍既刻之豐城范應鈴為立祠學中<hi>宋史</hi>
　　按髙宗建炎八年贈澈祕閣修撰官其弟衡子飛<lb/>
　　黄壻黄怙封其母羅氏夫人賜田十頃以贍祭養<lb/>
　　其制詞曰使汝澈不得為良臣猶得為忠臣如天<lb/>
　　下後世將謂朕何朕八年於茲一食三嘆而不能<lb/>
<pb n="KR2k0045_WYG_080-23b"/>
　　已也通階美職豈足為恩聊藉以塞予哀以彰予<lb/>
　　過云爾此段舊志不載<lb/>
郭若虛字仁實崇仁人讀書通大義重然諾建炎初金<lb/>
　入江西遣將肆掠若虛率鄉社格之七里岡梟其首<lb/>
　將衆怒復來攻若虛率鄉社逆鬭于㑹原嶺兩晝夜<lb/>
　若虛及鄉社死者七人金兵喪亡無數懼而遁邑免<lb/>
　於冦<hi>林志</hi>
葛賡字德載金谿人建炎間王世雄叛卒至郡衆皆洶<lb/>
<pb n="KR2k0045_WYG_080-24a"/>
　懼賊有髯而騎者賡投戈擲之墮馬賊驚潰獲其正<lb/>
　使告身鄉人欲上其事賡曰吾志於除賊無意論功<lb/>
　有司亦莫省子逢時字才美乾道進士<hi>同上</hi>
晏敦復字景初丞相殊之曽孫第進士為御史臺檢法<lb/>
　官紹興初出知貴溪縣改通判臨江軍召為吏部郎<lb/>
　官左司諫權吏部侍郎詳定一司敕令渡江後庶事<lb/>
　草創凡四選格法多所裁定敦復素剛嚴居吏部請<lb/>
　謁不行銓綜平允除給事中居右省兩月論駁凡二<lb/>
<pb n="KR2k0045_WYG_080-24b"/>
　十四事議者憚之復為吏部侍郎金遣使來要以難<lb/>
　行之禮詔侍從臺諫條奏所宜時秦檜方力贊屈已<lb/>
　之說外議羣起計雖定而未敢行勾龍如淵說檜宜<lb/>
　擇人為臺官使擊去異論於是如淵施廷臣莫將皆<lb/>
　據要地人皆駭愕敦復同尚書張燾上疏言前日如<lb/>
　淵以附㑹和議得中丞今施廷臣又以此躋横榻衆<lb/>
　論沸騰方且切齒莫將又以此擢右史乞加斥逐杜<lb/>
　羣枉門力為自治自彊之策既又與燾等同班入對<lb/>
<pb n="KR2k0045_WYG_080-25a"/>
　爭之檜使所親諭敦復曰公能曲從兩府地旦夕可<lb/>
　至敦復曰吾終不為身計誤國家況吾薑桂之性到<lb/>
　老愈辣請勿言卒不能屈始檜拜相制下朝士相賀<lb/>
　敦復獨有憂色曰姦人相矣未幾權吏部尚書兼江<lb/>
　淮等路經制使尋以寶文閣直學士提舉亳州明道<lb/>
　宫閒居數年卒年七十一<hi>宋史</hi>
黄彦逺字思邈金谿人政和進士常為平江府教睦冦<lb/>
　逼境官吏宵遁母饒遣人勉之曰忠孝不兩立汝當<lb/>
<pb n="KR2k0045_WYG_080-25b"/>
　死職勿吾憂彦逺率士民城守賊不敢犯丁艱哀毁<lb/>
　成疾隠居東菴多著述有五經指南運氣要覽東庵<lb/>
　文集等書<hi>林志</hi>
程時翼字勤道崇仁人家貧授徒或累月食無鹽不妄<lb/>
　交與以晚科為始興尉交廣多盜單騎往諭禍福皆<lb/>
　復為平民在官六年下不敢欺鄧輸為作卓行傳<hi>人</hi>
　<hi>物志</hi>
饒子儀字元禮臨川人從胡瑗孫復授經親沒不事科<lb/>
<pb n="KR2k0045_WYG_080-26a"/>
　舉楊傑授以星厯諸書莫不洞究結庵凌雲山名曰<lb/>
　葆光杜門著書臨江守王說欲迎致軍學郡守劉公<lb/>
　臣曰吾州有士如此令他之可乎乃迎還躬率諸生<lb/>
　聽講說崇寧初詔舉懐才抱藝養素丘園之士郡以<lb/>
　子儀應詔所著編年史要陳瓘為之序謂其事核㫖<lb/>
　密有補於聖經又有周易論語解及詩文集<hi>同上</hi>
雷度字世則臨川人器識髙逺靖康初為舉首然無意<lb/>
　利禄築庵題曰卷石晚研精於易有書易口義文集<lb/>
<pb n="KR2k0045_WYG_080-26b"/>
　八卷<hi>林志</hi>
鄧輈字國驂崇仁人靖康間以布衣言事不合歸隠先<lb/>
　是邑西北境山險多盜輈謂即其地立縣乃可止言<lb/>
　於邑丞張詠白計使聞於朝創樂安縣盜遂息自號<lb/>
　陋室有文集二十卷<hi>人物志</hi>
崔縱字元矩臨川人政和進士歴確山主簿仙居丞累<lb/>
　遷承議郎幹辦審計司二帝北行髙宗將遣使通問<lb/>
　廷臣以前使者相繼受繫莫肯往縱毅然請行乃授<lb/>
<pb n="KR2k0045_WYG_080-27a"/>
　朝請大夫右文殿修撰試工部尚書以行比至首以<lb/>
　大義責金人請還二帝又三遺書責之金人怒徙之<lb/>
　窮荒縱不少屈久之金人許南使自陳而聽其還縱<lb/>
　以王事未畢不忍言又以官爵誘之縱以恚恨成疾<lb/>
　竟握節以死洪皓張邵還遂歸縱之骨詔以兄子延<lb/>
　年為後<hi>宋史</hi>
王棣字儀仲荆公族孫學士雱無子荆公立為後崇觀<lb/>
　間為顯謨閣待制知開德府金人冦澶淵城陷遇害<lb/>
<pb n="KR2k0045_WYG_080-27b"/>
　贈資政殿大學士賜葬貴溪之舒山<hi>林志</hi>
吳沆字德逺崇仁人幼孤事母孝博通經史政和間與<lb/>
　弟澥各獻書於朝不用歸隠環溪號無莫居士紹興<lb/>
　中舉不求聞達者郡以沆應詔所著有易論語發微<lb/>
　老子解環溪集環溪詩話<hi>林志</hi>
汪莘字叔野革弟篤學有志喜為歌詩東萊諸吕豫章<lb/>
　諸洪競稱之登建炎二年丙科歴洪州司理舉清白<lb/>
　第一所著曰歸愚集姪大經字淳夫博學多聞嘗裒<lb/>
<pb n="KR2k0045_WYG_080-28a"/>
　溪堂師友尺牘及著臨川者舊傳<hi>人物志</hi>
李浩字德逺其先居建昌遷臨川浩早有文稱紹興十<lb/>
　二年擢進士第調饒州司户叅軍襄陽觀察推官繼<lb/>
　改太常寺主簿兼光禄寺丞自秦檜用事塞言路至<lb/>
　是命百官轉對浩與王十朋馮方查籥胡憲始相繼<lb/>
　言事聞者興起孝宗即位以太常丞召兼權吏部郎<lb/>
　官踰年浙河水災詔郎官館職以上條時政闕失浩<lb/>
　指論近臣反覆數千言除司農少卿㑹大理奏結他<lb/>
<pb n="KR2k0045_WYG_080-28b"/>
　獄上顧侍臣曰棘寺官安得剛正如李浩者遂除大<lb/>
　理卿廣西安撫缺尚書郎入奏論及擇帥事上曰廣<lb/>
　西朕已得李浩矣治廣二年召還除權吏部侍郎時<lb/>
　政府有怙寵竊柄者黨與非一自浩之入已相側目<lb/>
　浩中立不倚於是謀嗾去之提舉太平興國觀出帥<lb/>
　夔部踰年卒年七十一<hi>宋史</hi>
陸筠字元禮金谿人紹興進士倅江陵張南軒薦之轉<lb/>
　江西帥司叅議奉祠官至朝奉大夫賜金紫著翼孟<lb/>
<pb n="KR2k0045_WYG_080-29a"/>
　音解九十一條發揮春秋左氏傳莊列楚辭西漢書<lb/>
　說文之存古者深思考互以成此編周益公序之<hi>人</hi>
　<hi>物志</hi>
管鑑字明仲臨川人以父澤補官佐湖南帥劉珙平劇<lb/>
　盜以功累遷至廣東提刑經略安撫使在湖南勸民<lb/>
　濬陂池溉田萬六千頃蠲郴州和糴新石鼓書院在<lb/>
　廣東減潮惠七郡丁租置廣安宅買田以給士大夫<lb/>
　南遷不能還者<hi>同上</hi>
<pb n="KR2k0045_WYG_080-29b"/>
吳漸字茂榮臨川人性孝弟與人多謙恭不詭隨識陸<lb/>
　象山於童幼妻以女<hi>林志</hi>
過朂字紹古源從孫博覽能文性至孝没葬於崇仁髙<lb/>
　富嶂人呼過至孝墓有通神集三十卷收八祕閣<hi>人</hi>
　<hi>物志</hi>
陳孺字漢卿臨川人紹興進士除祕書省正字忤秦檜<lb/>
　劾去後知處州有異政將滿值嵗旱民遮道乞留孺<lb/>
　捐俸置贍民倉是嵗飢而不害除福建運判閩盜起<lb/>
<pb n="KR2k0045_WYG_080-30a"/>
　孺董師討之馘其渠魁餘黨皆潰移帥江陵中道而<lb/>
　卒平生慷慨有大節著詩為多<hi>同上</hi>
黄兊字恱道臨川人紹興進士嘗獻美芹十策進取四<lb/>
　論歴官守南雄陛辭三劄論政事得失言甚切直持<lb/>
　身清㢘年未七十致仕官至朝議大夫臨川縣開國<lb/>
　男<hi>林志</hi>
孟渙字濟父臨川人以恩補官再中淳熙進士歴知荆<lb/>
　門軍奏削馬梁歴口新店二稅存其一蠲無名茶租<lb/>
<pb n="KR2k0045_WYG_080-30b"/>
　遷運判奉祠<hi>同上</hi>
胥作霖字澤民宜黄人儀狀魁偉南渡初盜瞰臨川作<lb/>
　霖喻里中少年以禍福莫不俯首聽命未幾叛卒王<lb/>
　世雄之黨焚崇仁掠宜黄作霖選壯士百餘伐木柵<lb/>
　隘口伺其至持梃鼓譟縱擊賊宵遁事聞辟為縣尉<lb/>
　不就<hi>同上</hi>
何異字同叔崇仁人紹興進士調石城主簿歴知萍鄉<lb/>
　縣遷國子監主簿轉對擢監察御史時光宗愆於定<lb/>
<pb n="KR2k0045_WYG_080-31a"/>
　省異入疏諫不報約臺官聯名言姦人離間父子當<lb/>
　明正典刑又不報匄外授湖南轉運判官攝帥事尋<lb/>
　為浙西提㸃刑獄以太常少卿召改祕書監兼實録<lb/>
　院檢討官權禮部侍郎太廟芝草生韓侂胄率百官<lb/>
　觀焉異謂其色白慮生兵妖侂胄不恱出知夔州兼<lb/>
　本路安撫移知潭州乞閒予祠者再嘉定元年召為<lb/>
　刑部侍郎五月不雨異上封事明年權工部尚書告<lb/>
　老卒年八十有一異髙自標致有詩名所著月湖詩<lb/>
<pb n="KR2k0045_WYG_080-31b"/>
　集行世<hi>宋史</hi>
吳曽字虎臣崇仁人由上舍獻書授官累遷至吏部郎<lb/>
　中太史局欲徙紹興殯宫内士民墳墓曽謂坤道尚<lb/>
　靜恐傷旺氣事得止又言辛巳壬午嵗俱日食三朝<lb/>
　當主兵請豫為備除知金州改嚴州致仕所著有君<lb/>
　臣論負暄策毛詩辨疑左傳發揮新唐書糾繆得閒<lb/>
　文集待試詞學千一策南征北伐編年南北事類能<lb/>
　改齋漫録近二百卷悉收入祕府<hi>人物志</hi>
<pb n="KR2k0045_WYG_080-32a"/>
謝源字資源幼槃孫以進士得官初為建昌軍學教授<lb/>
　復改江州州學改南昌縣丞修江西圖經再調鄒武<lb/>
　丞常平使者知其賢交章薦之命下而卒其詩秀潤<lb/>
　和雅有二祖風致存者百餘篇名空齋詩藁<hi>朱子集</hi>
吳鎰字仲權曽從弟隆興進士知義章縣興建學校風<lb/>
　俗為之一變召試除正字輪對愷切上為改容知武<lb/>
　岡軍創社倉八十餘所復以司封郎中召入對極言<lb/>
　御批除目之弊出為湖南轉運司以敬名齋張南軒<lb/>
<pb n="KR2k0045_WYG_080-32b"/>
　為記有雲巖集<hi>林志</hi>
曾季貍字裘父文定公弟宰之曽孫師事吕居仁又與<lb/>
　朱晦翁張南軒遊南軒被召季貍戒其不當談兵且<lb/>
　勸以范文正忠宣父子為法郡守張孝祥樞密劉珙<lb/>
　薦於朝皆謝不起自號艇齋陸務觀序其集<hi>人物志</hi>
　　按曽季貍林志譌以為南豐弟白志改正<lb/>
管湛字定夫鑑子累官至金部郎中除廣西提刑兼經<lb/>
　畧安撫區處横山羅甸蠻人帖服代百姓輸上供麥<lb/>
<pb n="KR2k0045_WYG_080-33a"/>
　秋苖為緡鉅萬三遷至大理少卿有定齋類藁甲乙<lb/>
　集姪瀛以䕃補官平端瀛戍卒之亂以功加廣西提<lb/>
　刑予祠<hi>同上</hi>
吳澥沆之弟隆興進士以薦召對除太學録改西外宗<lb/>
　教授所著有宇内辨疆域志等書<hi>林志</hi>
陸九思字子疆金谿人父賀生六子長九思舉進士象<lb/>
　山之始生也鄉人有求抱養為子者九思適生子語<lb/>
　妻曰我子付田婦乳爾當乳小叔妻忻然從之象山<lb/>
<pb n="KR2k0045_WYG_080-33b"/>
　既長事兄嫂如父母朱晦庵嘗跋其訓飭子弟語以<lb/>
　為式<hi>人物志</hi>
蔡孝恭字莊叔元導孫幼從舅父吳虎臣遊博聞强記<lb/>
　葉適洪邁以賢良薦上批鱗十三策甫至京師或謂<lb/>
　曰賢良髙選合謁當路孝恭曰以狐媚取科第吾不<lb/>
　能遂歸部使郡守造其廬皆不往為建招賢坊<hi>林志</hi>
陸九臯字子昭九思弟舉進士率諸弟講學從遊者多<lb/>
　有聞象山為靖安時子昭勉以書曰吾曹不可兒戲<lb/>
<pb n="KR2k0045_WYG_080-34a"/>
　度日視聽言動之際三千三百之微不可不察若只<lb/>
　主張見在正恐道無時而備德無時而盛仁無時而<lb/>
　熟自號庸齋晚以恩授修職郎<hi>人物志</hi>
王謙字弱翁臨川人隆興進士通判灃州入為將作監<lb/>
　簿每對必指切貴近江浙饑推行荒政多所全活除<lb/>
　湖北提刑丐祠歸謙性剛方所至忤大吏立朝忤時<lb/>
　宰羅文恭㸃為兵部尚書薦謙自代不報<hi>同上</hi>
嚴思義字仲和臨川人乾道進士攝湘鄉以薦知隨縣<lb/>
<pb n="KR2k0045_WYG_080-34b"/>
　升寧國府倅淮民流徙者賴全活孫象祖字子文紹<lb/>
　定進士授吉州判官有拙逸雜著友竹詩平心集<hi>同</hi>
　<hi>上</hi>
陸九韶字子美其學淵粹隠居山中晝之言行夜必書<lb/>
　之其家累世義居一人最長者為家長一家之事聽<lb/>
　命焉嵗遷子弟分任家事凡田疇租稅出内庖爨賔<lb/>
　客之事各有主者九韶以訓戒之辭為韻語晨興家<lb/>
　長率衆子弟謁先祠畢擊鼓誦其辭使列聽之子弟<lb/>
<pb n="KR2k0045_WYG_080-35a"/>
　有過家長㑹衆子弟責而訓之不改則撻之終不改<lb/>
　度不可容則言之官府屛之逺方焉所著有梭山文<lb/>
　集家制州郡圖<hi>宋史</hi>
陸九齡字子夀父賀以學行為里人所宗九齡其第五<lb/>
　子也稍長補郡學弟子貟時秦檜當國無道程氏學<lb/>
　者九齡獨尊其說歸家從父兄講學繙閲百家晝夜<lb/>
　不倦悉通隂陽星厯五行卜筮之說入太學司業汪<lb/>
　應辰舉為學録登乾道進士調桂陽軍教授以親老<lb/>
<pb n="KR2k0045_WYG_080-35b"/>
　改興國軍未上㑹湖南茶冦剽廬陵聲摇旁郡人心<lb/>
　震懾舊有義社以備冦郡從衆請以九齡主之冦雖<lb/>
　不至郡縣倚以為重及至興國地濵大江俗儉嗇而<lb/>
　鮮知學九齡不以職閒自佚勸綏引翼士類興起不<lb/>
　滿嵗以繼母憂去服除調全州教授未上得疾卒贈<lb/>
　朝奉郎直祕閣諡文達著有復齋集<hi>同上</hi>
吳榮字茂卿宜黄人乾道進士通判南安軍郡有疑獄<lb/>
　久不決卒平反之人稱神明前後凡三作邑所至皆<lb/>
<pb n="KR2k0045_WYG_080-36a"/>
　繁劇每語人曰為政之道平易近民而已歴仕四十<lb/>
　年以循良稱自號深簡老人<hi>林志</hi>
曽丰字幼度樂安人乾道進士仕至郡守以文章名有<lb/>
　縁督集行世晚年無意仕進築室以詩酒自娛<hi>同上</hi>
李郛字子經宜黄人觀書一覽輒記為文援引浩博不<lb/>
　能就有司程度嘗著比事罪言三十篇遍遊江淮人<lb/>
　號為書厨有堂名洛誦著文集數十萬言有緯文瑣<lb/>
　語<hi>同上</hi>
<pb n="KR2k0045_WYG_080-36b"/>
黄希字夢得宜黄人登進士官永新令嘗作春風堂於<lb/>
　縣治楊誠齋為之記有補注杜詩捜剔隠微皆前人<lb/>
　所未發子鶴續成之鶴字叔似著北窗寓言集<hi>人物</hi>
　<hi>志</hi>
陸九淵字子靜生三四嵗問其父天地何所窮際父笑<lb/>
　而不答他日讀古書至宇宙二字忽大省曰宇宙内<lb/>
　事乃已分内事登乾道進士初調靖安縣主簿丁母<lb/>
　憂服闋改建寧崇安縣以薦除國子正教諸生無異<lb/>
<pb n="KR2k0045_WYG_080-37a"/>
　在家時除勅令所制定官未幾主管台州崇道觀還<lb/>
　鄉學者輻凑稱象山先生光宗即位差知荆門軍民<lb/>
　有訴者無早暮皆得造於庭為酌情決之多所勸釋<lb/>
　其有涉人倫者使自毁其狀以厚風俗惟不可訓者<lb/>
　始寘之法荆門為次邊而無城九淵以為郡居江漢<lb/>
　之間為四集之路南捍江陵北援襄陽束䕶隨郢之<lb/>
　脅西當光化夷陵之衝荆門固則四鄰有所恃否則<lb/>
　有背脅腹心之虞乃請於朝而城之罷關市史譏察<lb/>
<pb n="KR2k0045_WYG_080-37b"/>
　而減民稅商賈畢集稅入日増每旱禱即雨郡人異<lb/>
　之丞相周必大嘗稱荆門之政以為躬行之效一日<lb/>
　告僚屬曰某將告終㑹禱雪迺沐浴更衣端坐後二<lb/>
　日日中而卒㑹葬者以千數諡文安初九淵嘗與朱<lb/>
　熹㑹鵞湖論辨所學多不合及熹守南康九淵訪之<lb/>
　熹與至白鹿洞九淵為講君子小人喻義利一章聽<lb/>
　者至有泣下熹以為切中學者隠微深痼之病至於<lb/>
　無極而太極之辨則貽書往來論難不置焉門人楊<lb/>
<pb n="KR2k0045_WYG_080-38a"/>
　簡袁燮舒璘沈于能傳其學著有象山集<hi>宋史</hi>
俞廷椿字夀翁臨川人乾道進士使金還差江西安撫<lb/>
　司幹官㑹大治縣奸民盜鑄因縁生變奏為節制軍<lb/>
　馬廷椿廣布耳目以所獲盜為鄉導凡十八日平之<lb/>
　倜儻有大志而㢘介自將自北還因紀次其道路所<lb/>
　經山川人物與夫言論事物之可備採用者為北轅<lb/>
　録又考周禮以司空散在五官先儒汩陳之著復古<lb/>
　編行於世<hi>人物志</hi>
<pb n="KR2k0045_WYG_080-38b"/>
張英甫名孝直臨川人從象山遊有易詩書語孟中庸<lb/>
　口義五十餘篇名曰尊經又有要言渾象原意雜詩<lb/>
　<hi>林志</hi>
劉堯夫字淳叟金谿人乾道己丑太學釋褐時號走馬<lb/>
　上舍除國子正遷太博陛對極言時相之失且言天<lb/>
　子有私人則外庭有具位公朝有他徑語甚切直著<lb/>
　有井齋集<hi>人物志</hi>
林夢英字叔虎臨川人淳熙進士知武陵縣太守延致<lb/>
<pb n="KR2k0045_WYG_080-39a"/>
　郡庠誨諸生聞者感發通判靖州討平峒蠻知武岡<lb/>
　軍未上除祕書丞權司封奉祠歸居城西金石山建<lb/>
　樓讀書年踰八十寒暑不輟人稱山房先生<hi>同上</hi>
晁伯談字元默詠之曽孫家臨川淳熙進士主管官告<lb/>
　院時權臣開邊輪對言内修不可忽大舉不可輕當<lb/>
　進剛正士以强本朝知南康軍陛辭又以修戎器飭<lb/>
　邊備為言再知道州入仕四十年家無餘財有帶川<lb/>
　集二十卷<hi>同上</hi>
<pb n="KR2k0045_WYG_080-39b"/>
孫洵字子直臨川人後以字為名改字直翁淳熙進士<lb/>
　屢辟制幕除官告院丏外得衢州捜括隠賦不畏强<lb/>
　禦南安擇守上曰向有斬盜兩睛者為誰宰執以對<lb/>
　遂命之期年卒於官郡士民肖像立祠乞賜額所著<lb/>
　有兩漢晉唐文選略乂仿晏元獻類要作谷董一編<lb/>
　初洵父名彦為郡吏治獄設三缾減一囚罪則投一<lb/>
　錢於缾中以錢大小别其事三子後皆成名長次康<lb/>
　邵州司理有頤齋文集仲洧乾道二年進士再調長<lb/>
<pb n="KR2k0045_WYG_080-40a"/>
　沙丞受知辛稼軒張杓尤器之及尹京特薦以自代<lb/>
　<hi>同土</hi>
劉迂字漫翁宜黄人號巢松隠居不仕文章敏贍自成<lb/>
　一家百氏釋老之書無不精究朱陸諸儒㑹鵞湖嘗<lb/>
　以詩請益年八十餘卒有漫塘文集<hi>林志</hi>
傅子雲字季魯金谿人登象山門象山守荆門使居槐<lb/>
　堂精舍謂諸生曰吾逺守小郡不得與諸君埽清氛<lb/>
　翳幸有季魯在時奉大對嘗曰場屋之得失窮達不<lb/>
<pb n="KR2k0045_WYG_080-40b"/>
　與焉終身之窮達賢不肖不與焉人以為名言嘗主<lb/>
　甌寧簿決訟必傅經義有易傳論語集傳中庸大學<lb/>
　解孟子指義離騷經解行於世七世孫子端讀書象<lb/>
　山書院寶謨閣學士楊之裔妻以女遂占籍貴溪焉<lb/>
　<hi>人物志</hi>
章節夫字仲制臨川人少穎悟從象山學博通諸經嘗<lb/>
　取象山晦菴辭異㫖同處集而疏之名曰修和管見<lb/>
　晚年所守益固自號從軒著書數萬言子子先嘉定<lb/>
<pb n="KR2k0045_WYG_080-41a"/>
　進士<hi>同上</hi>
游元字淳夫直祕閣經之曽孫從象山學深於易理舉<lb/>
　進士攝安化以禮義訓導邑士議減泉司鐵課以利<lb/>
　民邑隣溪洞凡訟關風化必懇惻開諭再調贑縣㑹<lb/>
　長子鑾主南嶽祠因就養焉<hi>同上</hi>
　　按游元所著有安化講義詩文號新堂集<lb/>
孟植字元立臨川人以浙東倉兼憲事補發累政積逋<lb/>
　作年糶倉鑑湖為豪强障塞捐緡錢買安邊所蕩地<lb/>
<pb n="KR2k0045_WYG_080-41b"/>
　千六百畞復為湖以利民奉祠歸號畏齋贈少保子<lb/>
　㸃字叔異以詞科仕至提領江淮茶監召除將作監<lb/>
　兼敕令所刪修官直祕閣<hi>同上</hi>
鄧名世字元亞孝甫孫為文長於敘事先是議臣廢春<lb/>
　秋學名世獨嗜之御史劉大中宣諭江南得所著春<lb/>
　秋四譜等書薦召命州郡録進其書遂以布衣上殿<lb/>
　進治人實務等說上嘉納尋賜出身除勅令所刪修<lb/>
　官兼史館校勘先是修哲宗實録亡元祐八年若干<lb/>
<pb n="KR2k0045_WYG_080-42a"/>
　卷名世叅攷御集及日厯時政記玉牒等書補成之<lb/>
　又編建炎以來日厯訖紹興九年為書三百七十卷<lb/>
　著有春秋類史列國諸臣圖國宰相年表古今姓氏<lb/>
　辨証皇極大衍數大樂書合三百卷<hi>人物志</hi>
嚴滋字泰伯臨川人從象山學象山曰始吾聞泰伯賢<lb/>
　今觀氣象聽談論可與適道舉進士著十論叩閽晚<lb/>
　主郴陽簿而卒有寄松窗藁守軒草録東征雜著<hi>林</hi>
　<hi>志</hi>
<pb n="KR2k0045_WYG_080-42b"/>
陳南仲字郴卿臨川人以六經授徒於鄉嘗與象山言<lb/>
　臯陶秩禮敘典命德討罪一歸之天九德又分之為<lb/>
　六為三皆天地隂陽之道此為明道之要象山亦云<lb/>
　臯陶謨洪範吕刑在書為傳道之書其議論相契如<lb/>
　此<hi>同上</hi>
黎道華字師侯臨川人受春秋於鄧名世學詩於謝逸<lb/>
　與曾季貍俱以詩名號臨川三隠性至孝母家汝水<lb/>
　東日一省視寒暑不輟一日春水暴漲駕小舟衝浪<lb/>
<pb n="KR2k0045_WYG_080-43a"/>
　而往舟已没矣篙工手援出之人以為純孝所致有<lb/>
　頤庵詩集<hi>人物志</hi>
應垕宜黄人通經史尤精天文著天象書有圖有說有<lb/>
　賦名曰義府於象數之外獨得精義又有渾天左右<lb/>
　全體星圖黄勉齋為之立石<hi>同上</hi>
曽極字景建臨川人父滂字孟博四方宗陸氏者自滂<lb/>
　與李德章始極志氣豪放朱文公得其書及詩大異<lb/>
　之謂其文似老蘇大蘇嘗遊金陵題行宫龍屛忤時<lb/>
<pb n="KR2k0045_WYG_080-43b"/>
　相史彌逺謫道州卒李心傳為上言曽極久斥可念<lb/>
　上曰非為江湖集者耶有㫖歸葬所為詩文有舂陵<lb/>
　小雅金陵百詠<hi>同上</hi>
葉季興字英叔臨川人幼聰敏日誦千言嘗取諸史百<lb/>
　家之書著瞽譚商𣙜今古銓品人物於是非褒貶尤<lb/>
　嚴周必大稱其識度髙明藴蓄閎富<hi>同上</hi>
王克勤字叔弼臨川人淳熙二年中童子科郡即其所<lb/>
　居立瑞童坊入祕省讀書又登淳熙十四年第歴太<lb/>
<pb n="KR2k0045_WYG_080-44a"/>
　常簿祕書省正字<hi>林志</hi>
鄒安道臨川人淳熙進士官止金壇丞深於易作易解<lb/>
　發越積藴學易者皆宗其說<hi>同上</hi>
鄧虎字子虎輈子為文辨博作聖宋雅頌獻於朝又纂<lb/>
　治圖要語上之金兵侵淮又畫策以獻皆不報築室<lb/>
　曰清軒所著詩文甚富又有名貂如犀如者亦以文<lb/>
　稱嘉定十六年詔取其文并晏元獻王荆公吳曽何<lb/>
　異文集及羅鑑所撰羅山志入祕書省<hi>人物志</hi>
<pb n="KR2k0045_WYG_080-44b"/>
黄仁傑號海嶽嘗著屯田議為周益公朱文公所知子<lb/>
　義勇字去私從文公武夷精舍為白鹿洞堂長勉齋<lb/>
　黄幹嘗曰向來問學之士彫落殆盡江西則甘吉甫<lb/>
　黄去私兄弟張元德不過數人爾弟義剛字毅然事<lb/>
　文公最久議論尤有根據嘗次序所聞曰先師德言<lb/>
　次義明字景亮師勉齋孝友慈祥待人如一自號儆<lb/>
　齋有詩文講義<hi>同上</hi>
李肅字仲欽浩子淳熙進士再調江西運司秩滿例有<lb/>
<pb n="KR2k0045_WYG_080-45a"/>
　送還錢却不受當路因舉㢘吏肅笑曰此足為㢘耶<lb/>
　監文思院改衡州教授士多嚮慕齋舍無所容則闢<lb/>
　武侯祠以居之孫復嘉定進士<hi>同上</hi>
羅㸃字春伯崇仁人淳熙進士累遷校書郎兼國史院<lb/>
　編修光宗即位㸃以太常少卿使金㑹彼國有喪迫<lb/>
　㸃易袍帶㸃執不從金人不能奪使還諭曰卿舊僚<lb/>
　非他人比有所言毋憚啓告車駕將朝重華宫既而<lb/>
　中輟㸃奏陛下涓日過宫夀皇引領以俟常人於朋<lb/>
<pb n="KR2k0045_WYG_080-45b"/>
　友且不可失信況人主之事親乎不聽乃求去不許<lb/>
　夀皇崩復請上執喪禮前後與侍從同列奏請過宫<lb/>
　者三十五自上者十六而面奏不預焉寧宗嗣位拜<lb/>
　端明殿學士簽書樞密院事卒年四十五贈太保諡<lb/>
　文恭㸃天性孝友無矯激崖異之行義利之辨皎如<lb/>
　日星趙汝愚嘗泣謂寧宗曰㸃與黄裳相繼淪謝非<lb/>
　二臣不幸天下之不幸也<hi>宋史</hi>
趙端頤字養正家臨川與陸伯微講貫象山之學叅以<lb/>
<pb n="KR2k0045_WYG_080-46a"/>
　伊洛諸書深有所得舉進士除淮安簿嘗入江西帥<lb/>
　幕議不合浩然肥遯<hi>林志</hi>
饒延年字伯永號止翁臨川人遊復齋象山之門自經<lb/>
　學旁究天文地理醫卜方書真西山何月湖皆推服<lb/>
　之篤性自守隠居不仕郡守欲薦於朝固辭魏了翁<lb/>
　題其石曰有宋長者止翁之墓<hi>豫章書</hi>
董居誼字仁夫臨川人淳熙進士屢遷左司諫起居舍<lb/>
　人充金國生辰使至金㑹有内變悉得其國中事宜<lb/>
<pb n="KR2k0045_WYG_080-46b"/>
　以歸除工部侍郎寶章閣待制為四川制置使在蜀<lb/>
　鎮靜不擾<hi>林志</hi>
　　按董居誼所著有家集十餘卷<lb/>
鄒非熊字宗望宜黄人淳熙進士令曲江平反死囚十<lb/>
　有二人邑人為刻石通判邵州陛辭陳三事敷奏詳<lb/>
　明除廣東提刑朱上而卒有竹巖集<hi>人物志</hi>
危稹字逢吉臨川人舊名科淳熙進士孝宗更名稹調<lb/>
　南康軍教授服父喪免調臨安府教授倪思薦之且<lb/>
<pb n="KR2k0045_WYG_080-47a"/>
　語人曰吾得此一士可以報國矣丁母憂免幹辦京<lb/>
　西安撫司公事入為太學録遷諸王宫教授稹謂以<lb/>
　教名官而實未嘗教請改創宗子學立課試法如兩<lb/>
　學從之嘉定九年新學成改充博士升著作郎兼屯<lb/>
　田郎官春夏不雨稹應詔言安邊所征斂之害與無<lb/>
　罪而籍没之害楮幣之改以一奪二鹽鈔之更以新<lb/>
　廢舊至於沮格軍賞放散死士皆足以召怨而致旱<lb/>
　出知潮州尋以論罷久之知漳州漳俗視不葬親為<lb/>
<pb n="KR2k0045_WYG_080-47b"/>
　常往往棲寄僧刹稹命營髙燥地為義塜二約期責<lb/>
　之葬其無主名若有主名而力弗給者官為葬之凡<lb/>
　二千三百有竒刻石以識乞歸提舉崇熙觀與鄉里<lb/>
　耆艾七人為真率㑹卒年七十四稹性至孝父疾願<lb/>
　捐已算益親年疾尋愈眞德秀登從班舉稹自代没<lb/>
　又為銘其墓所著有巽齋集諸經有講義集解魏晉<lb/>
　唐詩文皆有編輯先賢奏議曰玉府曰藥山弟和字<lb/>
　祥仲開禧進士為上元主簿大闢祠宇祀程顥眞德<lb/>
<pb n="KR2k0045_WYG_080-48a"/>
　秀為記之知德興賑荒有惠政有蟾塘文集<hi>宋史</hi>
　　按危稹林志作積者譌<lb/>
黄霦字彪甫臨川人歴知袁吉二州慎於用刑每決罰<lb/>
　稍過則蹙額曰吾德不足以化人故至是守兩州斷<lb/>
　辟囚纔二人自號靜樂居士子榮官至大府卿孫堮<lb/>
　知肇慶府<hi>人物志</hi>
劉名世宜黄人紹熙二年知浮梁為政簡易與民安之<lb/>
　自題云槐影已髙公事少蒲鞭不試訟閒多<hi>安志</hi>
<pb n="KR2k0045_WYG_080-48b"/>
饒祖堯字述古臨川人博學有氣節以恩授靜江司理<lb/>
　嘗曰仕宦未顯惟獄訟可以盡心漕司有廏卒刃其<lb/>
　徒於野連逮甚衆祖堯㢘得之遂伏辜盜起龍泉土<lb/>
　豪多執平民為盜祖堯悉釋之有嶠南螺川泉江橘<lb/>
　溪等集<hi>林志</hi>
李劉字公甫崇仁人嘉定初進士歴禮部郎官兼崇政<lb/>
　殿說書起居舍人遷吏部侍郎穆陵書梅亭以賜之<lb/>
　其在蜀歴守榮睂進總漕事帥成都守本路憲四川<lb/>
<pb n="KR2k0045_WYG_080-49a"/>
　都大茶馬等凡八印軍府僚佐各稟教令條治無不<lb/>
　得宜所得圖書皆以八印識之劉熟於典墳以駢儷<lb/>
　著稱制詞為南渡之冠所著有梅亭類藁三十卷續<lb/>
　類藁三十卷<hi>同上</hi>
　　按世所傳者名橘山四六<lb/>
黄榮字子仁霦姪祖澤補官知湘隂縣前宰相余端禮<lb/>
　為帥謂曰君凝重如此邑雖敝不足治也歴知筠州<lb/>
　居家處官皆有法度二子垺墉嘉定元年同登第垺<lb/>
<pb n="KR2k0045_WYG_080-49b"/>
　直祕閣知建寧府<hi>人物志</hi>
曹錫字晉伯宜黄人嘉定進士知江山縣至官清簡吏<lb/>
　民畏愛履畞截㑹令下錫知不可行籍其數封寘庫<lb/>
　未幾議果寢除屯田貟外郎乞歸奉祠真西山嘗曰<lb/>
　晉伯文采宜為詞誥剛介宜作言官敏決可任監司<lb/>
　為作敬思齋記<hi>林志</hi>
李昂字季顒臨川人嘉定進士仕至彭澤令操履端方<lb/>
　人以為無愧於陶彭澤<hi>同上</hi>
<pb n="KR2k0045_WYG_080-50a"/>
鄒斌字雋父臨川人嘉定丙科授德安府幕經理三關<lb/>
　形勝措置有方端平更化趙汝談露薦不赴所居扁<lb/>
　曰南堂叢書萬卷好學至老不衰有南堂藁<hi>同上</hi>
陸持之字伯微九淵子七嵗能為文九淵授徒象山之<lb/>
　上學者數百人有未達持之為敷繹之韓侂胄將用<lb/>
　兵持之憂時不懌乃歴聘時賢將有以告見徐誼於<lb/>
　九江時議防江持之請擇僚吏察地形孰險而守孰<lb/>
　易而戰孰隘而伏毋專為江守又之鄂謁薛叔似項<lb/>
<pb n="KR2k0045_WYG_080-50b"/>
　安世之荆謁吳獵爭欲留之尋皆謝歸著書十篇名<lb/>
　戅說嘉定三年袁燮薦於朝謂持之議論不為空言<lb/>
　緩急有可倚仗豫章建東湖書院連帥以書幣彊起<lb/>
　持之為長理宗即位差幹辦浙西安撫司以疾請致<lb/>
　仕所著有易提綱諸經雜說<hi>宋史</hi>
　　按陸持之人物志於廣信府再見林志遂以為貴<lb/>
　　溪人白志改正<lb/>
陸濬字深甫九思孫象山以伊洛諸賢勉之開禧末朝<lb/>
<pb n="KR2k0045_WYG_080-51a"/>
　廷罪啓兵端者欲函首以謝濬謂失國體上書爭之<lb/>
　吉冦狓猖憲使李珏檄入幕中冦平欲上功濬固辭<lb/>
　尋登進士授饒州教官而卒<hi>人物志</hi>
王珏字德全臨川人安石裔孫紹興二年起家鹽官丞<lb/>
　秀州嵗以錢給亭民煑鹽至十五年積十九萬七千<lb/>
　餘緡不給民訴於朝除珏為浙西茶鹽提舉逾年盡<lb/>
　給亭民且贏鉅萬開華亭海河二百餘里鹽滋得流<lb/>
　通且資以溉田經界法行除其害者三百六十餘事<lb/>
<pb n="KR2k0045_WYG_080-51b"/>
　其七千二百餘户為尤病珏奏除之兼提㸃刑獄移<lb/>
　湖南提舉官至直敷文閣太府少卿<hi>同上</hi>
趙涯字伯泳臨川人嘉定進士提轄文思院上封事言<lb/>
　敵勢方銳我以弱遇强為嘗試之謀恐不特係安危<lb/>
　且係存亡矣除監察御史首論邊防破王檝講和之<lb/>
　謀歴工部侍郎集賢殿修撰所著有春秋集說<hi>林志</hi>
謝公旦字清父崇仁人嘉定進士辟沿江制司機幕除<lb/>
　監察御史兼崇政殿說書嘗論浮鹽正鹽之弊上然<lb/>
<pb n="KR2k0045_WYG_080-52a"/>
　之除太常少卿尋除直寶章閣終福建運使有類藁<lb/>
　奏藁六卷弟洪寶慶進士知萬安縣林字貢父嘉定<lb/>
　進士官至右司郎<hi>同上</hi>
　　按公旦兄弟時稱崇仁三謝吳草廬有三謝逸事<lb/>
　　編序稱清父罷福建漕時有故人為屬縣令獻桕<lb/>
　　燭百炬後取燭照夜燭皆黄金即以運司官印緘<lb/>
　　封命弓兵送至彼縣取交管原物狀回竟不顯其<lb/>
　　事<hi>原跋</hi>
<pb n="KR2k0045_WYG_080-52b"/>
袁度號希山樂安人開禧初貢於鄉後以孔字蝌蚪文<lb/>
　字貢行在蒼山曽子實稱其詩舂容如褒衣博帶淵<lb/>
　然好古之君子如其為人<hi>人物志</hi>
陳一薦字叔復臨川人嘉定進士辟荆湖制幕王師復<lb/>
　蔡獻俘入朝有㫖權均州未赴仍督府叅除江西運<lb/>
　判召為樞密院編修遷太府少卿終權禮部侍郎一<lb/>
　薦久處戎幕習兵事軍府文檄皆出其手人以陳琳<lb/>
　方之<hi>同上</hi>
<pb n="KR2k0045_WYG_080-53a"/>
鄧泳字德載約禮子嘉定進士為沿江制司叅議措置<lb/>
　江防孟珙奏功以鄧制叅為第一除太常丞知鄂州<lb/>
　兼沿江制置副使請祠自號巽坡<hi>林志</hi>
畢允升字元吉臨川人有文名精於周禮嘉定進士為<lb/>
　藉田令遷國子博士兼史職上封事言正君心除私<lb/>
　意輪對又書請納諫責實皆中時弊歴知郴韶二州<lb/>
　以㢘稱<hi>同上</hi>
林彦掞字子清崇仁人嘉定進士調福建常平幹官盜<lb/>
<pb n="KR2k0045_WYG_080-53b"/>
　起汀之潭飛磜苖薅髮櫛彦掞有力焉辟為江東帥<lb/>
　幹嘗著時議史評及漢官考節等書尤長於聲律士<lb/>
　多從之<hi>同上</hi>
徐子石字勁仲臨川人慶元進士歴官鄂州録叅著外<lb/>
　治論十三篇滿秩上之復知賀州極言制治保邦及<lb/>
　邊防之要改灃州卒所著有西銘章句雜著藏於家<lb/>
　<hi>同上</hi>
程琳字竒卿臨川人寶慶進士調南雄州法曹紹定中<lb/>
<pb n="KR2k0045_WYG_080-54a"/>
　郡命琳與權鋒李繼周討山盜甫七日而擒二酋郡<lb/>
　上功辟保章令而琳卒士民嗟悼列琳像於忠孝祠<lb/>
　<hi>同上</hi>
饒應子字定夫延年孫紹定進士權監察御史兼崇政<lb/>
　殿說書時江西湖南北皆受兵詔淮西赴援應子行<lb/>
　次江上手疏留兵牽制上從之或請移蹕朝堂聚議<lb/>
　奮筆曰誰為此謀宜斬之遷大理少卿所著有南麓<lb/>
　集三十卷<hi>人物志</hi>
<pb n="KR2k0045_WYG_080-54b"/>
吳湜字持正崇仁人端平進士累遷太常丞持節湖南<lb/>
　北以清白為吏師受知理宗擢廣東㢘使召為都官<lb/>
　郎中為文清淡典雅學者稱自有先生<hi>林志</hi>
張桂字德芳臨川人端平進士歴太府丞除監察御史<lb/>
　劾大閹李忠輔併其黨皆竄逺郡公論快之官至中<lb/>
　大夫封開國男<hi>同上</hi>
饒應龍字翔夫延年孫端平進士除監察御史在臺風<lb/>
　力甚勁或勸其婉言應龍曰言官其可婉耶遷直顯<lb/>
<pb n="KR2k0045_WYG_080-55a"/>
　謨閣浙東安撫剏萬年倉以惠饑民所著有詩文類<lb/>
　編六十卷史討三十卷盡心録三十卷奏藁三卷行<lb/>
　於世<hi>人物志</hi>
詹元吉字子正樂安人淳祐進士嗜伊洛之學約而歸<lb/>
　於易既又歎曰易道詎止此耶聞有講說雖逺千里<lb/>
　訪求不懈嘗語學者曰伊川言理漢上言數數外無<lb/>
　理理外無數著書藏於家<hi>林志</hi>
羅愚字季能㸃子以遺澤補官除藉田令遷湖南憲創<lb/>
<pb n="KR2k0045_WYG_080-55b"/>
　雄楚軍以弭冦改廣西運判除鹽法害民者愚行誼<lb/>
　純固政術循良生平召除之命十有五而辭者十有<lb/>
　一<hi>人物志</hi>
陳元桂撫州人淳祐進士累官至臨江軍時聞警報築<lb/>
　城備禦以焦勞致疾開慶元年春北兵至臨江時制<lb/>
　置使徐敏子在龍興頓兵不進元桂力疾登城坐北<lb/>
　門亭上督戰矢石如雨力不能敵吏卒勸之避去不<lb/>
　從有以門廊鼓翼蔽之者麾之使去左右走遁師至<lb/>
<pb n="KR2k0045_WYG_080-56a"/>
　元桂瞠目叱罵遂死之縣其首於敵樓越四日方斂<lb/>
　體色如生初親戚有勸其移治者元桂曰子亦為浮<lb/>
　議所摇耶時事如此與其死於饑饉死於疾病死於<lb/>
　盜賊孰若死於守土之為光明俊偉哉事聞贈寶章<lb/>
　閣待制賜緡錢十萬立廟北門諡曰正節<hi>宋史</hi>
楊掞字純父臨川人少能詞賦用故人薦出淮閫杜杲<lb/>
　幕治法征謀多咨於掞逾年安豐被兵掞慨然曰事<lb/>
　亟矣掞請行乃以竒策解圍奏補七官制置使孟珙<lb/>
<pb n="KR2k0045_WYG_080-56b"/>
　辟於幕嘗用其策呼為小子房珙嘗燕客有將校語<lb/>
　不遜命斬之掞從容曰斬之誠是苐方㑹客廣謀議<lb/>
　非其時非其地也珙大服未幾有大將立功珙坐受<lb/>
　其拜掞為動色因歎曰大將立功庭叅納拜信兜鍪<lb/>
　不如毛錐子也於是謝絶賓客治進士業遂登第為<lb/>
　潭州節度推官趙葵為京湖制置使掞與偕行王登<lb/>
　迓於沙市劇談至夜分掞退曰王景宋滿身是膽惜<lb/>
　欠沈細恐終以勇敗後登死人以為知言向士璧守<lb/>
<pb n="KR2k0045_WYG_080-57a"/>
　峽州招之病不果行而卒贈架閣<hi>同上</hi>
曽淵子字留逺與兄鴻子同登淳祐十年第歴右正言<lb/>
　監察御史昭文館大學士權户部尚書浙西制置使<lb/>
　拜同知樞密院事端宗舟遷碙州拜叅知政事廣西<lb/>
　宣諭使鴻子字儀吉官至吏部左曹郎<hi>人物志</hi>
何時字了翁樂安人天祥同年進士也入江西轉運司<lb/>
　幕遷臨江軍司理叅軍改知興國縣天祥起兵辟署<lb/>
　帥府機宜帶行監文思院天祥入衞時任留司吉州<lb/>
<pb n="KR2k0045_WYG_080-57b"/>
　下時脫身歸鄉里益王立天祥開府南劒時起兵趨<lb/>
　興國接引聚兵復崇仁縣未幾元軍奄至兵敗削髮<lb/>
　為僧竄迹嶺南賣卜自給自號堅白道人<hi>宋史</hi>
何霖字商佐樂安人景定進士理分宜訟浹旬數百牒<lb/>
　皆盡轉衡州録參弟希之字周佐登進士甲科所著<lb/>
　有雞肋集次垚字唐佐咸淳進士著有草亭漫藁深<lb/>
　衣圖說小學提綱鰲溪羣賢詩選夢午字魯佐亦登<lb/>
　進士第<hi>人物志</hi>
<pb n="KR2k0045_WYG_080-58a"/>
　　按何霖兄弟事林志敘述不備又舛譌白志據人<lb/>
　　物志改定<lb/>
吳名揚字叔瞻金谿人咸淳進士文信公勤王拔置賓<lb/>
　幕奏除禮兵二部架閣踴躍赴義意氣傾動一時<hi>林</hi>
　<hi>志</hi>
黄丙炎字純宗崇仁人咸淳進士歴官宗正簿北兵至<lb/>
　黄萬石棄撫州走丙炎不能挽遂歸隱劉伯宣姚燉<lb/>
　髙凝為憲使具禮幣迎丙炎於洪學聽其講說遣子<lb/>
<pb n="KR2k0045_WYG_080-58b"/>
　受學欲薦於朝固拒之子興孫字祖烈十嵗能詩文<lb/>
　丙炎没憲使辟興孫繼其事皆再世稱弟子翰林集<lb/>
　賢交薦不赴<hi>人物志</hi>
　　按黄丙炎林志作炳炎劉須溪銘其墓曰不幸而<lb/>
　　以身從人又不幸而以文致身雖有孔明公瑾之<lb/>
　　才而用之如陳琳阮瑀又如温石二子而不得為<lb/>
　　許逺張巡豈非命乎<hi>原跋</hi>
龔孟夔字龍文臨川人咸淳進士除隆興察推兩浙運<lb/>
<pb n="KR2k0045_WYG_080-59a"/>
　幹洪杭事殷議幙轇轕孟夔於文法如素習決之沛<lb/>
　然賈似道欲見之孟夔不往左授閩幕歸有文集五<lb/>
　十卷外集若干卷時稱楚清先生<hi>同上</hi>
李進字野翁崇仁人淳祐進士福建轉運司提領户部<lb/>
　贍軍所主管值革命隠居澗谷種瓜植菊以終身虞<lb/>
　邵庵稱其詩兼簡齋放翁茶山東林之長著磵谷居<lb/>
　愧藁<hi>同上</hi>
鄔克誠字信叔樂安人慶元中以布衣詣闕上易說六<lb/>
<pb n="KR2k0045_WYG_080-59b"/>
　卷歸闢小圃於所居之南日以文字陶練其間一時<lb/>
　金石之作多出其手<hi>同上</hi>
艾叔可字無可撫州人咸淳戊辰奏策入三等以詩文<lb/>
　名所著有文江集弟憲可字元德累舉不第以詩文<lb/>
　自娛著有蕙愁吟三卷姪性字天謂闔門教授執經<lb/>
　者盈門尤工於詩著有弧山詩集世稱三艾先生<hi>同</hi>
　<hi>上</hi>
趙嗣詔字信道崇仁人咸淳進士任紹興府司法叅軍<lb/>
<pb n="KR2k0045_WYG_080-60a"/>
　兄嗣謹亦舉進士時同邑何晉字德翁與兄桂發俱<lb/>
　咸淳元年進士嗣詔與何同構别墅躬耕以食日雜<lb/>
　樵夫牧䜿中短褐行歌夜則一燈相對講究不輟時<lb/>
　人髙之<hi>同上</hi>
危復之字見心臨川人博覽羣書工詩尤邃於易宋末<lb/>
　貢補太學至元初元帥郭昂薦為本路儒學官不就<lb/>
　朝廷累遣奉御察罕翰林應奉詹玉以幣徵之皆不<lb/>
　起隠於紫霞山從學者衆及卒門人私諡曰貞白先<lb/>
<pb n="KR2k0045_WYG_080-60b"/>
　生<hi>同上</hi>
　　按危復之林志載入元初<lb/>
曽子良金谿人三嵗不言伯父容安教之誦詩則㸃首<lb/>
　應語一夕見月忽能成誦及長篤志性理之學登咸<lb/>
　淳第奉母歸養入元程鉅夫以遺逸薦不赴扁節居<lb/>
　二字於堂以示志學者稱平山先生所著有易雜說<lb/>
　中庸大學語孟解聖宋頌百行冠冕詩續言行録詩<lb/>
　廣崇類藁咸淳類藁<hi>同上</hi>
<pb n="KR2k0045_WYG_080-61a"/>
于應雷字震卿金谿人咸淳間領鄉薦國亡隠居龍田<lb/>
　里之五雲山剛直寡合非大禮未嘗一入隣家事親<lb/>
　孝謹為文嚴整有法吳文正以全節銘其墓<hi>林志</hi>
　　按吳草廬集無于應雷墓誌<lb/>
黄崇義號澗西樂安人師事黄勉齋深造自得聘主汝<lb/>
　水書院兵亂隠居著周易集說理學要語及澗西文<lb/>
　集<hi>人物志</hi>
甘泳字泳之崇仁人讀書不拘繩尺尤工於詩黄大山<lb/>
<pb n="KR2k0045_WYG_080-61b"/>
　為之序云泳之之詩一坐而役萬景片詞而括萬情<lb/>
　用事出古書而如出異書用字出古韻而如出别韻<lb/>
　出嶺雜言一首凡三千四百字隨事起義古今大篇<lb/>
　未或過之云云泳性剛正不與時俗俯仰平生不娶<lb/>
　如林和靖所作甚富鰲溪刋本止七百三十餘篇號<lb/>
　東溪集<hi>同上</hi>
胡以遜字幼謙崇仁人咸淳登第授永福簿丁艱服闋<lb/>
　不復仕家居以詩文自娛讀莊子怪其駁雜乃采諸<lb/>
<pb n="KR2k0045_WYG_080-62a"/>
　家之說而斷以己意著莊子補劓十卷所著又有詩<lb/>
　文五十卷千金裘齊瑟各二卷待問二卷<hi>同上</hi>
鄭松字特立亦名復樂安人三預進士貢不第以邵子<lb/>
　經世書止於周顯德乃自庚申宋興至甲午金亡續<lb/>
　其二百七十五年於邵子所紀頗有更定書法視昔<lb/>
　尤謹其論國統絶續離合謂興國無所承亡國無所<lb/>
　授者各為系漢魏晉宋齊梁陳為一系魏周隋唐晉<lb/>
　漢周宋為一系遼金元為一系吳文正公以為此論<lb/>
<pb n="KR2k0045_WYG_080-62b"/>
　世儒未之及<hi>林志</hi>
李明字夀甫崇仁人質魁聲宏面如斲玉年逾强仕值<lb/>
　江西有變遂取古之不仕二姓者書於屋壁自號林<lb/>
　泉隠求子人稱林泉先生卒時厓山失守曽子良銘<lb/>
　其墓曰宋義士云<hi>同上</hi>
許之選字叔仁臨川人開禧進士授南雄教官時峒冦<lb/>
　逼城守令欲棄去之選毅然率同僚修守備冦遂引<lb/>
　去部使論薦分教連州蜀帥辟幹官薦授泰和宰秩<lb/>
<pb n="KR2k0045_WYG_080-63a"/>
　滿士民為立德政生祠碑<hi>同上</hi>
李天勇臨川人從謝枋得學為人尚節義德祐初元將<lb/>
　攻饒州枋得舉兵援之天勇統强壯應援大戰樂湖<lb/>
　坪兵敗與張忠孝俱死<hi>同上</hi>
曽斗南字明卿樂安人少孤刻苦讀書名動公卿兩貢<lb/>
　於鄉不偶遂無仕進意與葉苔磯曽子實趙白雲交<lb/>
　後學執經問字者無虛日號翠屛先生<hi>同上</hi>
鄒次陳字周弼一字恱道宜黄人宋末中博學宏辭科<lb/>
<pb n="KR2k0045_WYG_080-63b"/>
　逺近學者多從遊及卒何太虛哀以詩云門生定展<lb/>
　王通學舊友誰成郭泰碑所著有遺安集十八卷史<lb/>
　鈔十卷<hi>同上</hi>
王科字子純樂安人宋末貢補國學草廬嘗曰耆儒宿<lb/>
　學如吾子純者寥寥若晨星子梁師事草廬嘗築汪<lb/>
　陂溉田千頃邑長燮理溥化郡守楊友直皆加禮敬<lb/>
　有西齋藁藏於家<hi>人物志</hi>
陳祥甫樂安人國學生咸淳甲戌與同舍汪斗建楊期<lb/>
<pb n="KR2k0045_WYG_080-64a"/>
　泰上書論賈似道誤國不報德祐乙亥奉督府檄與<lb/>
　弟祥霖築堡糾義偕鞏信張日中屢角元兵於楮山<lb/>
　後隠居崇仁自號南隠<hi>同上</hi>
婁南良字德剛臨川人咸淳進士授吉州法曹調宜黄<lb/>
　簿時稱練達政治與弟文輔起莘子志淳皆以德行<lb/>
　聞吳文正公稱臨川家世儒雅忠厚惟婁氏饒氏焉<lb/>
　<hi>林志</hi>
吳泳字子克崇仁人初本州解額易止取一卷泳連三<lb/>
<pb n="KR2k0045_WYG_080-64b"/>
　舉人服其精德祐乙亥元兵至泳不少屈遂遇害<hi>同</hi>
　<hi>上</hi>
王積翁臨川人汝水東決金堤潰積翁以家財千金募<lb/>
　築堤復固後太守趙師鄀葉夢得修之皆因其舊自<lb/>
　唐初鄒稜迄明王溥李鄂屢有修堤功而積翁以獨<lb/>
　力成之為尤難云<hi>府志</hi>
　<lb/>
　江西通志卷八十<lb/>
</p>
<p>
</p>
  </div>
</body>
</text>
</TEI>
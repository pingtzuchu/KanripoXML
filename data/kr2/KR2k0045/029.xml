<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷二十九</head> <lb/>
    <p>
<pb n="KR2k0045_WYG_029-1a"/>
欽定四庫全書<lb/>
　江西通志卷二十九<lb/>
　　武事<lb/>
　八政範列五材天生有備無患誰能去兵江西要地<lb/>
　山縱水横厯徵往紀亦有戰爭<lb/>
聖朝受命草澤廓清陸剸虎兕水翦蛟鯨奕奕厥武赫<lb/>
　赫厥聲仁義介冑忠信千城士樂其業農安其耕兵<lb/>
　氣永銷歌詠太平作武事志<lb/>
<pb n="KR2k0045_WYG_029-1b"/>
周<lb/>
景王九年<hi>乙丑魯昭公六年</hi>楚令尹子蕩帥師伐吳師於豫章<lb/>
　次於乾谿吳人敗其師於房鍾<hi>春秋左氏傳</hi>
十六年<hi>壬申魯昭公十三年</hi>楚師還自徐吳人敗諸豫章獲其五<lb/>
　帥<hi>同上</hi>
　　按豫章之名始見左傳杜預注云當在江北淮水<lb/>
　　南蓋後徙在江南豫章孔頴逹疏云五帥謂蕩侯<lb/>
　　潘子司馬督囂尹午陵尹喜五人酈道元水經注<lb/>
<pb n="KR2k0045_WYG_029-2a"/>
　　云贑水又北逕南昌縣城西於春秋屬楚即令尹<lb/>
　　子蕩師於豫章者也吳曽能改齋漫録詳辯其誤<lb/>
　　見沿革志<lb/>
敬王二年<hi>癸未魯昭公二十四年</hi>楚子為舟師以略吳疆越大夫<lb/>
　胥犴勞王於豫章之汭王及圉陽而還吳人踵楚邊<lb/>
　人不備遂滅巢及鍾離而還<hi>同上</hi>
十二年<hi>癸巳魯定公二年</hi>秋楚人伐吳<hi>春秋</hi>
　左氏傳云楚囊瓦伐吳師於豫章吳人見舟於豫章<lb/>
<pb n="KR2k0045_WYG_029-2b"/>
　而潛師於巢冬十月吳軍楚師於豫章敗之遂圍巢<lb/>
　克之獲楚公子繁<lb/>
十四年<hi>乙未魯定公四年</hi>冬蔡侯吳子唐侯伐楚舍舟於淮汭<lb/>
　自豫章與楚夾漢左司馬戍謂子常曰子沿漢而與<lb/>
　之上下我悉方城外以毁其舟還塞大隧直轅冥阨<lb/>
　子濟漢伐之我自後擊之必大敗之既謀而行史皇<lb/>
　謂子常楚人惡子而好司馬若司馬毁吳舟於淮塞<lb/>
　城口而入是獨克吳也子必速戰乃濟漢而陳自小<lb/>
<pb n="KR2k0045_WYG_029-3a"/>
　别至於大别吳師大敗之五戰及郢<hi>左傳</hi>
十五年<hi>丙申楚昭王十二年</hi>吳復伐楚取番楚恐去郢北徙都鄀<lb/>
　<hi>史記楚世家</hi>
　括地志云饒州鄱陽縣春秋時為楚東境秦為番縣<lb/>
　屬九江郡<lb/>
元王三年<hi>丙寅魯哀公二十二年</hi>冬十一月越滅吳<hi>左傳</hi>
顯王三十五年<hi>丁亥</hi>楚滅越<hi>資治通鑑</hi>
　史記越世家云當楚威王時越北伐齊齊威王使人<lb/>
<pb n="KR2k0045_WYG_029-3b"/>
　説越王遂釋齊而伐楚楚威王興兵伐之大敗越殺<lb/>
　王無疆盡取故吳地<lb/>
秦<lb/>
始皇二十五年<hi>己卯</hi>王翦定荆江南地降越君<hi>史記</hi>
　江西大志云始皇二十四年王翦滅楚鹵負芻明年<lb/>
　置九江郡南昌隸焉<lb/>
　　按秦本紀鹵荆王事在二十三年分天下為三十<lb/>
　　六郡事在二十六年<lb/>
<pb n="KR2k0045_WYG_029-4a"/>
二世帝二年<hi>癸巳</hi>鄱陽令吳芮使英布將其兵擊秦<hi>通鑑綱目</hi>
　漢書列傳云吳芮秦時鄱陽令也甚得江湖間民心<lb/>
　號曰鄱君黥布六人也姓英氏布以論輸驪山驪山<lb/>
　之徒數十萬人布皆與其長豪傑交通乃率其曹耦<lb/>
　亡之江中為羣盗陳勝之起也布見鄱君其衆數千<lb/>
　人鄱君以女妻之章邯滅陳勝破呂臣軍布引軍北<lb/>
　擊秦左右校破之青波引兵而東<lb/>
三年<hi>甲午</hi>沛公還攻胡陽遇鄱君别將梅鋗與皆降析酈<lb/>
<pb n="KR2k0045_WYG_029-4b"/>
　<hi>史記髙祖本紀</hi>
漢<lb/>
髙帝五年<hi>己亥</hi>布與劉賈入九江誘大司馬周殷殷反楚<lb/>
　遂舉九江兵與漢擊楚破垓下項籍死布遂剖符為<lb/>
　淮南王都六九江廬江衡山豫章郡皆屬焉<hi>漢書英布傳</hi>
　　按史遷髙祖本紀破項籍在五年布傳乃入六年<lb/>
　　西江大志承其訛今正之<lb/>
　灌嬰傳云嬰渡江破吳郡長遂定吳豫章會稽郡<lb/>
<pb n="KR2k0045_WYG_029-5a"/>
　　按郭子章豫章書云三年潁隂侯灌嬰渡江定豫<lb/>
　　章據嬰本傳三年所定者乃廣陵非豫章也爾時<lb/>
　　猶未封頴隂侯謝詔贑志云漢髙帝六年頴隂侯<lb/>
　　灌嬰略定江南置豫章郡南粤尉陀數擾邊嬰將<lb/>
　　兵擊之據史記漢書列傳嬰定豫章在髙祖未即<lb/>
　　帝位之先其為五年明矣且嬰定豫章後即還定<lb/>
　　淮北云擊尉陀事亦未合<lb/>
十一年<hi>乙巳</hi>七月淮南王黥布反<hi>髙祖本紀</hi>
<pb n="KR2k0045_WYG_029-5b"/>
十二年<hi>丙午</hi>十月髙祖已擊布軍會甀布走令别將追之<lb/>
　拜沛侯劉濞為吳王漢别將擊布軍洮水南北皆大<lb/>
　破之追得斬布鄱陽<hi>同上</hi>
　史記黥布傳云布之初反謂其將曰上厭兵必不能<lb/>
　來使諸將獨畏淮隂彭越今皆已死餘不足畏也故<lb/>
　遂反東擊荆荆王劉賈走死富陵盡劫其兵渡淮擊<lb/>
　楚楚為三軍欲以相救為竒布破其一軍其二軍散<lb/>
　走遂西與上兵遇蘄西會甀布軍敗走布故與番君<lb/>
<pb n="KR2k0045_WYG_029-6a"/>
　婚長沙哀王<hi>吳芮之子哀當作成</hi>使人紿布偽與亡誘走越故<lb/>
　信而隨之鄱陽鄱陽人殺布兹鄉民田舍<lb/>
　史記濞傳云立濞為吳王王三郡五十三城已拜受<lb/>
　印髙祖召濞相之謂曰若狀有反相因拊其背曰漢<lb/>
　後五十年東南有亂者豈若耶然天下同姓為一家<lb/>
　也慎無反濞頓首曰不敢<lb/>
景帝三年<hi>丁亥</hi>春正月吳王濞反以周亞夫為太尉將兵<lb/>
　討之二月亞夫大破吳楚軍濞亡走越越人誅濞<hi>通鑑</hi>
<pb n="KR2k0045_WYG_029-6b"/>
　<hi>綱目</hi>
　濞傳云晁錯說上曰吳王即山鑄錢煮海水為鹽誘<lb/>
　天下亡人謀作亂今削之亦反不削之亦反削之其<lb/>
　反亟禍小不削反遲禍大因削吳之豫章郡會稽郡<lb/>
　吳王先起兵膠西誅漢吏二千石以下膠東菑川濟<lb/>
　南楚趙亦然遂發兵西<lb/>
武帝建元六年<hi>丙午</hi>閩粤擊南粤南粤守天子約不敢擅<lb/>
　發兵以聞上遣大行王恢出豫章大司農韓安國出<lb/>
<pb n="KR2k0045_WYG_029-7a"/>
　會稽兵未踰嶺閩粤王郢發兵距險其弟餘善與宗<lb/>
　族謀鏦殺王奉其頭致大行馳報天子詔罷兩將軍<lb/>
　兵<hi>漢書閩粤王傳</hi>
　　按綱目事在六年秋八月豫章書作二年壬寅者<lb/>
　　悞使鄱陽令唐䝉風曉南越本同時事郭亦悞載<lb/>
元鼎五年<hi>己巳</hi>秋主爵都尉楊僕為樓船將軍出豫章下<lb/>
　横浦<hi>漢書南粤王傳</hi>
六年<hi>庚午</hi>冬漢破番禺樓船將軍僕上書願請引兵擊東<lb/>
<pb n="KR2k0045_WYG_029-7b"/>
　粤上以士卒勞倦不許罷兵令諸校留屯豫章梅嶺<lb/>
　待命<hi>括地去云梅嶺在䖍化縣東北一百二十八里</hi>明年秋餘善發兵距漢<lb/>
　道號將軍騶力等為吞漢將軍入白沙武林梅嶺<hi>索隱</hi>
　<hi>曰今豫章北二百里接鄱陽界地名白沙有小水入湖沙東南八十里有武陽亭亭東南三十里地名武</hi>
　<hi>林此白沙武林當閩越之京道</hi>殺漢三校尉上遣梅將軍韓說出句<lb/>
　章浮海從東方往樓船將軍僕出武林中尉王溫舒<lb/>
　出梅嶺粤侯為戈船下瀨將軍出如邪白沙<hi>漢書閩粤傳</hi>
新莽始建國元年<hi>己巳</hi>豫章太守賈萌起兵討莽不克死<lb/>
<pb n="KR2k0045_WYG_029-8a"/>
　之<hi>豫章書</hi>
　　按謝承後漢書云賈萌為豫章太守王莽簒漢舉<lb/>
　　兵誅莽不克而死是郭說所本也雷次宗豫章記<lb/>
　　云賈萌河東人漢更始二年為郡太守謀王莽師<lb/>
　　敗死即亡日顯靈於津立祠說小異矣水經注則<lb/>
　　云賈萌與安成侯張普爭地為普所害安成記及<lb/>
　　太平御覽皆從其說而班固漢書王莽傳云傳莽<lb/>
　　首詣更始懸宛市曹部監杜普陳定大尹沈意九<lb/>
<pb n="KR2k0045_WYG_029-8b"/>
　　江連率賈萌皆守郡不降為漢兵所誅則萌死於<lb/>
　　更始建元以後萌實助莽謂討莽而死者事尤失<lb/>
　　實豫章始為立廟後廢而不血食固其宜也<lb/>
天鳯四年<hi>丁丑</hi>羣盗起餘干人陳靖糾兵討之<hi>饒州事考</hi>
後漢<lb/>
光武帝建武元年<hi>乙酉</hi>汝隂王劉信<hi>劉顯子</hi>據豫章桂陽太<lb/>
　守張隆擊降之<hi>豫章書</hi>
　豫章書宗室傳云初信為更始討平汝南因封汝隂<lb/>
<pb n="KR2k0045_WYG_029-9a"/>
　王信遂將兵平定江南據豫章光武即位桂陽太守<lb/>
　張隆擊破之信乃詣洛陽降以為汝隂侯<lb/>
順帝陽嘉元年<hi>壬申</hi>春三月揚州六郡妖賊章何等寇四<lb/>
　十九縣殺傷長吏<hi>後漢書順帝紀</hi>
　晉書地理志云揚州統會稽丹陽吳豫章九江廬江<lb/>
　六郡<lb/>
建康元年<hi>甲申</hi>秋八月揚徐盗賊范容周生等宼掠城邑<lb/>
　遣御史中丞馮緄督州郡兵討之<hi>同上</hi>
<pb n="KR2k0045_WYG_029-9b"/>
沖帝秋九月揚州刺史尹耀九江太守鄧顯討賊范容<lb/>
　等軍敗為賊所殁冬十一月九江盗賊徐鳯馬勉等<lb/>
　稱無上將軍攻燒城邑十二月九江賊黄虎等攻合<lb/>
　肥<hi>沖帝紀按冲帝於乙酉改元永嘉在位不滿五月</hi>
質帝永嘉元年<hi>乙酉仍冲帝號</hi>春三月九江賊馬勉稱皇帝九<lb/>
　江都尉滕撫討馬勉范容周生大破斬之秋七月廬<lb/>
　江盗賊攻尋陽滕撫遣司馬王章擊破之冬十一月<lb/>
　厯陽賊華孟自稱黑帝攻殺九江太守楊岑滕撫率<lb/>
<pb n="KR2k0045_WYG_029-10a"/>
　諸將擊孟等大破斬之<hi>質帝紀</hi>
　　按順帝建康以下數條皆豫章書所載故録之但<lb/>
　　漢之九江郡所統十四城毫無渉於今之江右惟<lb/>
　　廬江盗賊攻尋陽一條據郡國志云尋陽南有九<lb/>
　　江東合為大江稍可傅會然漢之尋陽本在江北<lb/>
　　近蘄州界晉惠帝永興元年始分廬江之尋陽武<lb/>
　　昌之柴桑二縣置尋陽郡屬江州懐帝永嘉元年<lb/>
　　又以豫章之彭澤縣屬尋陽郡則郭書亦强載也<lb/>
<pb n="KR2k0045_WYG_029-10b"/>
　　若江西大志以徐鳯馬勉亂事入建武年間舛錯<lb/>
　　尤甚<lb/>
桓帝延熹五年<hi>壬寅</hi>秋八月艾縣賊焚燒長沙郡縣冦益<lb/>
　陽殺令<hi>桓帝紀</hi>
　　按綱目書於五年之夏據帝紀在八月艾縣今之<lb/>
　　寧州武寧地春秋傳魯哀公二年吳公子慶忌出<lb/>
　　居於艾即此漢屬豫章郡<lb/>
七年<hi>甲辰</hi>夏五月<hi>據帝紀當在秋七月</hi>荆州刺史度尚擊艾縣賊平<lb/>
<pb n="KR2k0045_WYG_029-11a"/>
　之<hi>通鑑綱目</hi>
　度尚傳云延熹五年長沙零陵賊合七八千人自稱<lb/>
　將軍遣御史中丞盛修募兵討之不能尅豫章艾縣<lb/>
　六百餘人應募而不得賞直怨恚遂反焚燒長沙郡<lb/>
　縣宼益陽殺縣令衆漸盛又遣謁者馬睦督荆州刺<lb/>
　史劉度擊之軍敗睦度奔走尚書朱穆舉尚擢為荆<lb/>
　州刺史尚躬率部曲與同勞逸廣募雜種諸蠻夷明<lb/>
　設購賞進擊大破之降者數萬人尚出兵三年羣寇<lb/>
<pb n="KR2k0045_WYG_029-11b"/>
　悉定七年封右鄉矦<lb/>
獻帝初平四年<hi>癸酉</hi>春三月袁術殺揚州刺史陳溫<hi>獻帝紀</hi>
興平元年<hi>甲戌</hi>秋九月以劉繇為揚州刺史<hi>通鑑綱目</hi>
二年<hi>乙亥</hi>冬十二月孫策擊劉繇於曲阿破走之繇攻豫<lb/>
　章笮融走死以華歆為豫章大守<hi>同上</hi>
　袁宏漢紀云劉繇將奔會稽許子將曰會稽富貴策<lb/>
　之所貪且窮在海隅不可生也不如豫章北連豫壤<lb/>
　西接荆州若收合吏民遣使貢獻與曹兖州相聞雖<lb/>
<pb n="KR2k0045_WYG_029-12a"/>
　有袁公路隔在其間其人豺狼不能久也足下受王<lb/>
　命孟德景升必相救濟繇從之<lb/>
　吳書劉繇傳云繇奔丹徒遂泝江南保豫章駐彭澤<lb/>
　笮融先至殺太守朱皓入居郡中繇討融為所破復<lb/>
　招合屬縣攻破融融敗走入山為民所殺繇尋病卒<lb/>
建安三年<hi>戊寅</hi>秋九月以孫策為討逆將軍封吳侯<hi>通鑑</hi>
　江表傳云太史慈從豫章還見策曰華子魚良德也<lb/>
　然非籌略才丹陽僮芝自擅廬陵詐言被詔書為太<lb/>
<pb n="KR2k0045_WYG_029-12b"/>
　守鄱陽民帥别立宗部阻兵守界近自海昏有上繚<lb/>
　壁五六千家相結聚作宗伍惟輸租布於郡耳發召<lb/>
　一人遂不可得子魚亦覩視之而已策拊掌大笑乃<lb/>
　有兼并之志<lb/>
四年<hi>己夘</hi>冬十一月孫策徇豫章太守華歆降<hi>同上</hi>
　江表傳云廬江太守劉勲糧食少遣從弟偕告糴於<lb/>
　豫章太守華歆歆郡素少糓遣使將偕就海昏上繚<lb/>
　使諸宗帥共出三萬斛米與偕偕乃報勲使來襲取<lb/>
<pb n="KR2k0045_WYG_029-13a"/>
　之勲得偕書潛軍到海昏宗帥空壁逃匿了無所得<lb/>
　時策西討黄祖行及石城聞勲輕身詣海昏分遣從<lb/>
　兄賁輔率八千人於彭澤待勲自與周瑜率二萬人<lb/>
　歩襲皖城即克之輔又於彭澤破勲勲與偕北歸曹<lb/>
　公策討黄祖旋軍欲過取豫章使虞翻徑到郡謂歆<lb/>
　曰討逆將軍智略超世用兵如神今欲守孤城自料<lb/>
　資糧已知不足不早為計悔無及也今大軍已至椒<lb/>
　邱明日日中迎檄不到者與君辭矣翻既去歆明旦<lb/>
<pb n="KR2k0045_WYG_029-13b"/>
　出城遣吏迎策策既定豫章引軍還吳<lb/>
　吳書孫討逆傳云以孫賁為豫章太守分豫章為廬<lb/>
　陵郡以賁弟輔為廬陵太守<lb/>
　通鑑紀事云會僮芝病輔遂進取廬陵留周瑜鎮巴<lb/>
　邱<lb/>
　　按豫章書載是年周瑜鎮巴邱引裴松之云孫策<lb/>
　　於時始得豫章廬陵尚未能定江夏瑜之所鎮應<lb/>
　　在今巴邱縣也與後所屯巴邱不同又引晉地理<lb/>
<pb n="KR2k0045_WYG_029-14a"/>
　　志謂廬陵郡有巴邱縣今撫州崇仁縣即其地梁<lb/>
　　改巴邱曰巴山然考瑜本傳先已為江夏太守矣<lb/>
　　巴邱之不屬廬陵明甚蓋吳之巴邱即今岳州巴<lb/>
　　陵地在漢為長沙郡下雋縣也<lb/>
五年<hi>庚辰</hi>夏四月孫策卒弟權代領其衆<hi>通鑑綱目</hi>
八年權西伐黄祖破其舟軍惟城未克山冦復動還過<lb/>
　豫章使呂範平鄱陽程普討樂安太史慈領海昏<hi>吳書</hi>
　<hi>吳主傳</hi>
<pb n="KR2k0045_WYG_029-14b"/>
　呂範傳云征江夏還定鄱陽策薨奔喪於吳後權復<lb/>
　征江夏範與張昭留守曹公至赤壁與周瑜等俱拒<lb/>
　破之拜禆將軍領彭澤太守以彭澤柴桑厯陽為奉<lb/>
　邑<hi>據傳則範平鄱陽在孫策時八年鄱陽復叛討平者亦非範也</hi>
　程普傳云從征江夏還過豫章别討樂安樂安平定<lb/>
　代太史慈備海昏<hi>代慈事在十一年後</hi>
　太史慈傳云劉表從子磐驍勇數為冦於艾西安諸<lb/>
　縣策於是分海昏建昌左右六縣以慈為建昌都尉<lb/>
<pb n="KR2k0045_WYG_029-15a"/>
　治海昏並督諸將拒磐磐絶迹不復為冦孫權統事<lb/>
　以慈能制磐遂委南方之事建安十一年卒<lb/>
十年<hi>乙酉</hi>權使賀齊討上饒分為建平縣<hi>吳主傳</hi>
　賀齊傳云八年齊軍討漢興經餘汗以為賊衆兵少<lb/>
　深入無繼恐為所斷令楊松長丁蕃留備餘汗蕃本<lb/>
　與齊鄰城恥見部伍辭不肻留齊乃斬蕃於是軍中<lb/>
　震慄無不用命十年轉討上饒分以為建平縣<lb/>
十三年<hi>戊子</hi>周瑜破曹操於赤壁使程普駐兵瑞昌忽有<lb/>
<pb n="KR2k0045_WYG_029-15b"/>
　羣烏飛集軍中以為佳祥已而得㨗遂名赤烏鎮<hi>九江</hi>
　<hi>兵防志</hi>
十五年<hi>庚寅</hi>分豫章為鄱陽郡<hi>吳主傳</hi>
　歩騭傳云建安十五年出領鄱陽太守<lb/>
十八年<hi>癸巳</hi>豫章東部民彭材李玉王海等起為賊衆萬<lb/>
　餘人賀齊討平之誅其首惡餘皆降揀其精健為兵<lb/>
　次為縣户遷奮武將軍<hi>吳書賀齊傳</hi>
十九年<hi>甲午</hi>閏五月權拜呂䝉為廬江太守還屯尋陽<hi>通鑑</hi>
<pb n="KR2k0045_WYG_029-16a"/>
　<hi>綱目</hi>
　呂䝉傳云䝉還尋陽未期廬陵賊起諸將討擊不能<lb/>
　禽權曰鷙鳥累百不如一鶚復令䝉討之䝉至討其<lb/>
　首惡餘皆釋放復為平民<lb/>
二十一年<hi>丙申</hi>鄱陽民尤突受曹公印綬化民為賊賀齊<lb/>
　與陸遜討破突斬首數十餘黨震服<hi>吳書賀齊傳</hi>
二十四年<hi>己亥</hi>冬十二月以孫權為票騎將軍領荆州牧<lb/>
　封南昌侯<hi>通鑑</hi>
<pb n="KR2k0045_WYG_029-16b"/>
三國<lb/>
蜀漢昭烈帝章武元年<hi>辛丑</hi>八月孫權遣使降魏<hi>建安二十五年</hi>
　<hi>冬十月魏王曹丕稱皇帝改元黄初二年廢獻帝為山陽公</hi>魏封權為吳王<hi>通鑑綱目</hi>
二年<hi>壬寅</hi>冬十月吳王權改元黄武十一月魏主丕自將<lb/>
　擊之<hi>同上</hi>
漢後主建興四年<hi>丙午吳黄武五年</hi>十二月吳鄱陽賊彭綺反<lb/>
　<hi>同上</hi>
五年<hi>丁未吳黄武六年</hi>春正月吳討彭綺禽之<hi>同上</hi>
<pb n="KR2k0045_WYG_029-17a"/>
　周魴傳云黄武中鄱陽大帥彭綺作亂攻没屬城乃<lb/>
　以魴為鄱陽太守與胡綜戮力致討遂生擒綺送詣<lb/>
　武昌又云賊帥董嗣負阻刧鈔豫章臨川並受其害<lb/>
　<hi>裴松之云孫亮太平二年始立臨川郡是時未有臨川</hi>吾粲唐資嘗以三千兵<lb/>
　攻守連月不能拔魴表乞罷兵得以便宜從事遣間<lb/>
　諜授以方略誘狙殺嗣嗣弟怖懼詣武昌降於陸遜<lb/>
　乞出平地自改為善由是數郡無復憂愓<lb/>
七年<hi>己酉吳黄龍元年</hi>夏四月吳王孫權稱皇帝<hi>同上</hi>
<pb n="KR2k0045_WYG_029-17b"/>
十二年<hi>甲寅吳嘉禾三年</hi>冬十一月廬陵賊李桓等為亂<hi>吳主傳</hi>
十三年<hi>乙夘吳嘉禾四年</hi>夏遣呂岱討李桓等<hi>同上</hi>
　呂岱傳云廬陵賊李桓路合會稽東冶賊隨春南海<lb/>
　賊羅厲等一時並起權詔岱督劉纂唐資等分部討<lb/>
　擊春即時首降岱拜春偏將軍使領其衆桓厲等皆<lb/>
　見斬獲<hi>按吳主傳中郎將吾粲獲李桓事在嘉禾五年</hi>傳首詣都<lb/>
十四年<hi>丙辰吳嘉禾五年</hi>冬十月鄱陽賊彭旦等為亂<hi>同上</hi>
十五年<hi>丁巳吳嘉禾六年</hi>春二月陸遜討彭旦等其年皆破之<lb/>
<pb n="KR2k0045_WYG_029-18a"/>
　<hi>同上</hi>
　陸遜傳云嘉禾六年中郎將周祗乞於鄱陽召募事<lb/>
　下問遜以為此郡民易動難安不可興召恐致賊冦<lb/>
　祇固陳取之郡民吳遽等果作賊殺祇攻没諸縣豫<lb/>
　章廬陵宿惡民並應遽為寇遜自聞輒討即破遽等<lb/>
　相率降料得精兵八千餘人<lb/>
　　按大志載周祇事始末不詳并缺年分饒州事考<lb/>
　　悞入建安十五年皆由未觀陸遜傳也<lb/>
<pb n="KR2k0045_WYG_029-18b"/>
延熙元年<hi>戊午吳赤烏元年</hi>夏呂岱討廬陵賊畢還陸口<hi>同上</hi>
二年<hi>己未吳赤烏二年</hi>冬十月吳將周𦙍有罪<hi>瑜子封都鄉侯時將兵千人屯</hi>
　<hi>公安</hi>廢徙廬陵<hi>通鑑綱目</hi>
六年<hi>癸亥吳赤烏六年</hi>冬十二月司馬懿率軍入舒諸葛恪自<lb/>
　皖遷於柴桑<hi>吳主傳</hi>
十五年<hi>壬申吳主亮建興元年</hi>夏四月吳徙其齊王奮於豫章<hi>通鑑</hi>
　<hi>綱目</hi>
二十年<hi>丁丑吳太平二年</hi>春二月以豫章東部為臨川郡秋八<lb/>
<pb n="KR2k0045_WYG_029-19a"/>
　月鄱陽民為亂廷尉丁宻歩兵校尉鄭胄將軍鍾離<lb/>
　牧率軍討之<hi>孫亮傳</hi>
　鍾離牧傳云建安鄱陽新都三郡山民作亂出牧為<lb/>
　監軍使者討平之賊帥黄亂常俱等出其部伍以充<lb/>
　兵役牧封秦亭侯拜越騎校尉<lb/>
吳永安七年<hi>甲申蜀漢已亡魏咸熙元年八月孫皓立改元元興</hi>秋七月廬陵豫<lb/>
　章民張節等為亂衆萬餘人<hi>孫休傳</hi>
晉<lb/>
<pb n="KR2k0045_WYG_029-19b"/>
武帝㤗始三年<hi>丁亥吳寳鼎二年</hi>冬十二月皓分豫章廬陵長<lb/>
　沙為安成郡<hi>孫皓傳</hi>
九年<hi>癸巳吳鳯凰二年</hi>豫章太守張俊修豫章城<hi>豫章書</hi>
咸寧五年<hi>己亥吳天紀三年</hi>冬十一月晉大舉兵分道伐吳<hi>通鑑</hi>
　<hi>綱目</hi>
　晉書武帝紀云遣安東將軍王渾出江西<lb/>
　　按方輿紀要王渾出横江在今和州東南二十五<lb/>
　　里即大江也與今之江西無渉<lb/>
<pb n="KR2k0045_WYG_029-20a"/>
太康元年<hi>庚子</hi>春三月吳主皓降晉吳亡冬十月改廬陵<lb/>
　南部為南康郡<hi>豫章書</hi>
　武帝紀云孫皓面縛輿櫬降於軍門王濬送京師收<lb/>
　其圖籍克州四郡四十三縣三百一十三<lb/>
八年<hi>丁未</hi>冬十月南康平固縣吏李豐反聚衆攻郡縣自<lb/>
　號將軍捕討伏誅<hi>武帝紀</hi>
惠帝元康元年<hi>辛亥</hi>秋七月分揚州荆州十郡為江州<hi>惠帝</hi>
　<hi>紀</hi>
<pb n="KR2k0045_WYG_029-20b"/>
太安二年<hi>癸亥</hi>秋七月劉𢎞遣陶侃討張昌昌走衆降<hi>通鑑</hi>
　<hi>綱目</hi>
　惠帝紀云夏五月義陽蠻張昌舉兵反以山都人邱<lb/>
　沉為主改姓劉氏偽號漢建元神鳯六月遣荆州刺<lb/>
　史劉𢎞等討張昌於方城敗績秋七月昌陷江南諸<lb/>
　郡豫章太守閻濟等遇害昌别帥石冰寇揚州刺史<lb/>
　陳徽與戰大敗諸郡盡没八月劉𢎞及張昌戰於清<lb/>
　水斬之冬十一月征東將軍劉凖遣廣陵度支陳敏<lb/>
<pb n="KR2k0045_WYG_029-21a"/>
　擊氷<lb/>
永興二年<hi>乙丑</hi>冬十二月陳敏據江東劉𢎞遣江夏太守<lb/>
　陶侃將兵討破之<hi>同上</hi>
　惠帝紀云右將軍陳敏反自號楚公逐揚州刺史劉<lb/>
　機遣弟恢南略江州<lb/>
　陳敏傳云敏弟昶知顧榮等有貳心勸敏殺之不從<lb/>
　昶將精兵據烏江弟恢率錢端等南寇江州弟斌東<lb/>
　略諸郡遂據有吳越之地<lb/>
<pb n="KR2k0045_WYG_029-21b"/>
懷帝永嘉元年<hi>丁卯</hi>春三月陳敏將顧榮周玘殺敏以降<lb/>
　<hi>同上</hi>
　懷帝紀云七月以平東將軍琅琊王睿為安東將軍<lb/>
　都督揚州江南諸軍事<lb/>
五年<hi>辛未</hi>夏五月杜弢陷長沙六月琅琊王睿遣兵擊江<lb/>
　州刺史華軼斬之<hi>同上</hi>
　杜<graphic n="KR0758" url="https://raw.githubusercontent.com/kanripo/KR-Gaiji/master/images/KR0758.png" mimeType="image/png"/>傳云<graphic n="KR0758" url="https://raw.githubusercontent.com/kanripo/KR-Gaiji/master/images/KR0758.png" mimeType="image/png"/>自稱平難將軍湘州刺史攻破郡縣刺<lb/>
　史茍眺委城走眺之走也州人推安成太守郭察領<lb/>
<pb n="KR2k0045_WYG_029-22a"/>
　州事因率衆討弢反為所敗察死之<lb/>
　華軼傳云洛郡不守司空荀藩移檄以帝為盟主承<lb/>
　制改易長吏軼不從命於是遣左將軍王敦都督甘<lb/>
　卓周訪宋典趙誘等討之軼遣别駕陳雄屯彭澤以<lb/>
　拒敦自率舟師為援武昌太守馮逸次於湓口訪擊<lb/>
　逸破之前江州刺史衛展不為軼所禮與豫章太守<lb/>
　周廣為内應潛軍襲軼軼衆潰奔於安成追斬之及<lb/>
　其五子傳首建鄴<lb/>
<pb n="KR2k0045_WYG_029-22b"/>
愍帝建興元年<hi>癸酉</hi>夏五月陶侃破走杜弢<hi>同上</hi>
　陶侃傳云時周顗為荆州刺史先鎮潯水城<hi>一統志云潯水</hi>
　<hi>城在九江府城西十五里本漢尋陽縣</hi>賊掠其良口侃使部將朱伺救<lb/>
　之賊退保冷口侃謂諸將曰此賊必更歩向武昌吾<lb/>
　宜還城賊果増兵來攻侃使朱伺等逆擊大破之<lb/>
三年<hi>乙亥</hi>春二月杜弢别將杜𢎞張彦與臨川内史謝摛<lb/>
　戰于海昏摛敗績死之三月豫章内史周訪擊杜𢎞<lb/>
　走之斬張彦於陣秋八月荆州刺史陶侃攻杜弢弢<lb/>
<pb n="KR2k0045_WYG_029-23a"/>
　敗走道死<hi>愍帝紀</hi>
　周訪傳云命訪與諸軍共征杜弢弢作桔橰打官軍<lb/>
　船艦訪作長岐棖以距之桔橰不得為害而賊從青<lb/>
　草湖宻抄官軍又遣其將張彦陷豫章王敦時鎮湓<lb/>
　口遣督䕶繆㽔李恒受訪節度共擊彦㽔於豫章石<lb/>
　頭與彦戰彦軍退走訪率帳下將李午等追彦破之臨<lb/>
　陣斬彦時訪為流矢所中折前兩齒形色不變及暮訪<lb/>
　與賊隔水賊衆數倍自知力不能敵夜令軍中多布<lb/>
<pb n="KR2k0045_WYG_029-23b"/>
　火而食賊謂官軍益至未曉而退訪促渡水北斷橋<lb/>
　訖賊復至隔水不得進遂歸湘州訪復以舟師造湘<lb/>
　城軍逹富口而弢遣杜𢎞出海昏時湓口騷動訪歩<lb/>
　上柴桑偷渡與賊戰斬首數百賊退保廬陵訪追擊<lb/>
　敗之賊嬰城自守訪復圍廬陵𢎞大擲寳物於城外<lb/>
　軍人競拾之𢎞因陣亂突圍而出率軍追之獲鞍馬<lb/>
　鎧仗不可勝數𢎞入南康太守將兵逆擊又破之奔<lb/>
　於臨賀進訪為龍驤將軍王敦表為豫章太守加征<lb/>
<pb n="KR2k0045_WYG_029-24a"/>
　討都督賜爵尋陽侯<lb/>
　王敦傳云侃之滅弢也敦以元帥進鎮東大將軍開<lb/>
　府儀同三司加都督江揚荆湘交廣六州諸軍事江<lb/>
　州刺史封漢安侯敦始自選置兼統州郡焉頃之杜<lb/>
　弢將杜𢎞南走廣州求討桂林賊自效敦許之陶侃<lb/>
　距𢎞不得進乃詣零陵太守尹奉降奉送𢎞與敦用<lb/>
　為將遂見寵待南康人何欽所居嶮固聚黨數千人<lb/>
　敦就加四品將軍於是專擅之迹漸彰矣<lb/>
<pb n="KR2k0045_WYG_029-24b"/>
元帝建武元年<hi>丁丑</hi>秋七月杜曽攻陷楊口豫章太守周<lb/>
　訪討破之<hi>通鑑綱目</hi>
　周訪傳云杜曽逐王廙徑造沔口元帝命訪撃之訪<lb/>
　有衆八千進至沌陽使將軍李恒督左甄許朝督右<lb/>
　甄自領中軍令曰一甄敗鳴三鼓兩甄敗鳴六鼓自<lb/>
　旦至申兩甄皆敗訪選精鋭八百人自行酒飲之勅<lb/>
　不得妄動聞鼔音乃進賊未至三十歩訪親鳴鼓將<lb/>
　士皆騰躍奔赴曽遂大潰殺千餘人訪夜追之諸將<lb/>
<pb n="KR2k0045_WYG_029-25a"/>
　請待明日訪曰曽驍勇能戰向之敗也彼勞我逸是<lb/>
　以尅之宜及其衰乘之可滅曽遁走訪部將蘇溫收<lb/>
　曽詣軍<hi>按帝紀訪斬曽在大興二年</hi>
大興元年<hi>戊寅</hi>春三月即皇帝位夏四月加大將軍王敦<lb/>
　江州牧<hi>元帝紀</hi>
永昌元年<hi>壬午</hi>春正月大將軍王敦舉兵武昌以誅劉隗<lb/>
　為名三月遣平南將軍陶侃領江州安南將軍甘卓<lb/>
　領荆州各帥所統以躡敦後<hi>同上</hi>
<pb n="KR2k0045_WYG_029-25b"/>
明帝太寧元年<hi>癸未</hi>冬十一月王敦以其兄征南大將軍<lb/>
　含為征東大將軍都督揚州江西諸軍事以軍國饑<lb/>
　乏調刺史以下米各有差<hi>明帝紀</hi>
二年<hi>甲申</hi>夏六月尋陽太守周光舉兵應王敦秋七月敦<lb/>
　死光斬錢鳯詣闕自贖<hi>豫章書</hi>
　周光傳云敦以光為寧逺將軍尋陽太守及敦舉兵<lb/>
　光率千餘人赴之既至敦已死光未之知求見敦王<lb/>
　應祕不言以疾告光退曰我逺來而不見公其死乎<lb/>
<pb n="KR2k0045_WYG_029-26a"/>
　遽見其兄撫曰王公已死何為與錢鳯作賊衆並愕<lb/>
　然其夕衆散錢鳯走出至闔廬洲光捕鳯詣闕贖罪<lb/>
　故得不廢<lb/>
成帝咸和元年<hi>丙戌</hi>秋八月以温嶠為平南將軍假節都<lb/>
　督江州刺史<hi>成帝紀</hi>
　溫嶠傳云咸和初代應詹為江州刺史持節都督平<lb/>
　南將軍陳豫章十郡之要宜以刺史居之尋陽濱江<lb/>
　都督應鎮其地<hi>時嶠鎮武昌</hi>今以州帖府進退不便且古<lb/>
<pb n="KR2k0045_WYG_029-26b"/>
　鎮將多不領州皆以文武形勢不同故也宜選單車<lb/>
　刺史别撫豫章專理黎庶詔不許<lb/>
三年<hi>戊子</hi>春正月溫嶠以兵赴難至尋陽二月庾亮奔尋<lb/>
　陽蘇峻兵犯闕夏五月嶠以陶侃入討峻<hi>通鑑綱目</hi>
　嶠傳云蘇峻反嶠屯尋陽遣督䕶王愆期西陽太守<lb/>
　鄧嶽鄱陽内史紀瞻等率舟師赴難及京師傾覆嶠<lb/>
　聞之號慟俄而庾亮來奔宣太后詔進嶠驃騎將軍<lb/>
　開府儀同三司嶠曰今日之急殄冦為先未效勲庸<lb/>
<pb n="KR2k0045_WYG_029-27a"/>
　而遂受榮寵非所聞也固辭不受亮雖奔敗嶠毎推<lb/>
　崇之分兵給亮遣王愆期等要侃同赴國難侃恨不<lb/>
　受顧命不許嶠用其部將毛寳說復固請侃許之遣<lb/>
　督䕶龔登率兵詣嶠嶠於是列上尚書陳峻罪狀有<lb/>
　衆七千灑泣登舟移告四方征鎮時侃雖許自下而<lb/>
　未發復追其督䕶龔登嶠重與書由是侃激厲遂率<lb/>
　所統與嶠亮同赴京師戎率六萬旌旗七百餘里<lb/>
　毛寳傳云祖約遣祖煥桓撫等欲襲湓口陶侃將自<lb/>
<pb n="KR2k0045_WYG_029-27b"/>
　擊之寳曰義軍恃公公不可動寳請討之乃使寳行<lb/>
　先是桓宣背約南屯馬頭山為煥撫所攻求救於寳<lb/>
　寳兵少器仗濫惡為煥撫所敗中箭貫髀徹鞍使人<lb/>
　蹋鞍拔箭血流滿鞾夜還救宣至宣營而煥撫退<lb/>
四年<hi>己丑</hi>冬十二月右將軍郭黙害平南將軍江州刺史<lb/>
　劉𦙍太尉陶侃帥衆討黙<hi>成帝紀</hi>
　劉𦙍傳云蘇峻作亂溫嶠率衆而下留𦙍等守湓口<lb/>
　事平代嶠為平南將軍都督江州諸軍事領江州刺<lb/>
<pb n="KR2k0045_WYG_029-28a"/>
　史假節𦙍位任轉髙矜豪日甚縱酒耽樂不恤政事<lb/>
　大殖財貨是時朝廷空罄百官無禄惟資江州運漕<lb/>
　而𦙍商旅繼路以私廢公有司奏免𦙍官書始下為<lb/>
　郭黙所害<lb/>
五年<hi>庚寅</hi>夏五月<hi>綱目作正月疑誤</hi>太尉陶侃擒郭黙於尋陽斬<lb/>
　之<hi>同上</hi>
　侃傳云發使上表討默與王導書曰郭黙殺方州即<lb/>
　用為方州害宰相便為宰相乎導答曰默居上流之<lb/>
<pb n="KR2k0045_WYG_029-28b"/>
　勢如有船艦成資故苞含隠忍使其有地一月潛嚴<lb/>
　足下軍到是以得風發相赴豈非遵養時晦以定大<lb/>
　事者耶侃省書笑曰是乃遵養時賊也侃既至默將<lb/>
　宗侯縳默父子五人及張丑詣降侃斬默等詔侃都<lb/>
　督江州領刺史<lb/>
咸康六年<hi>庚子</hi>春正月以庾翼都督江荆等軍州事<hi>通鑑綱目</hi>
　庾翼傳云翼以帝舅年少超居大任遐邇屬目慮其<lb/>
　不稱翼戎政嚴明經略深逺數年之中公私充實人<lb/>
<pb n="KR2k0045_WYG_029-29a"/>
　情翕然稱其才幹<lb/>
康帝建元元年<hi>癸卯</hi>冬十月以車騎將軍庾氷都督荆江<lb/>
　司雍益梁六州諸軍事江州刺史<hi>康帝紀</hi>
　庾氷傳云弟翼當伐石季龍於是以本號除都督諸<lb/>
　州軍事領江州刺史<lb/>
二年<hi>甲辰</hi>冬十一月<hi>據帝紀</hi>庾氷卒詔翼復督江州翼繕修<lb/>
　軍器大佃積糓以圖後舉<hi>通鑑綱目</hi>
穆帝永和元年<hi>乙巳</hi>秋七月持節都督江州刺史庾翼卒<lb/>
<pb n="KR2k0045_WYG_029-29b"/>
　<hi>穆帝紀</hi>
　翼傳云子方之爰之為桓溫所廢並遷徙於豫章<lb/>
四年<hi>戊申</hi>冬十二月豫章人黄韜聚衆數千寇臨川太守<lb/>
　庾條討平之<hi>同上</hi>
　庾條傳云為冠軍將軍臨川太守豫章黄韜自稱孝<lb/>
　神皇帝臨川人李髙為相聚黨數百人乘犢車衣皁<lb/>
　袍攻郡縣條討平之<lb/>
哀帝興寧元年<hi>癸亥</hi>冬十一月張駿殺江州督䕶趙毘以<lb/>
<pb n="KR2k0045_WYG_029-30a"/>
　叛江州刺史桓冲討斬之<hi>哀帝紀</hi>
　桓冲傳云溫破姚襄獲襄將張駿楊凝等徙於尋陽<lb/>
　沖在江陵未及之任而駿率其徒五百人殺江州督<lb/>
　䕶趙毘掠武昌府庫將妻子北叛沖遣將討獲之<lb/>
孝武帝寧康元年<hi>癸酉</hi>秋七月以桓沖都督揚豫江州軍<lb/>
　事<hi>通鑑綱目</hi>
　沖傳云沖既代溫居任盡忠王室或勸誅除時望沖<lb/>
　不從<lb/>
<pb n="KR2k0045_WYG_029-30b"/>
太元十年<hi>乙酉</hi>秋七月秦太子宏來奔處之江州<hi>同上</hi>
安帝隆安二年<hi>戊戍</hi>春二月以王愉都督江豫州軍事秋<lb/>
　七月王恭殷仲堪及南郡公桓元舉兵反八月楊佺<lb/>
　期及元奄至湓口王愉奔臨川元追獲之九月恭司<lb/>
　馬劉牢之執恭以降斬之以桓元為江州刺史<hi>同上</hi>
　殷仲堪傳云使楊佺期以舟師五千為前鋒桓元次<lb/>
　之仲堪率兵二萬相繼而下佺期元至湓口王愉奔<lb/>
　臨川元遣偏軍追獲之聞劉牢之反恭乃廻師屯蔡<lb/>
<pb n="KR2k0045_WYG_029-31a"/>
　洲元從兄脩告會稽王道子曰若許佺期以重利無<lb/>
　不倒戈於仲堪者道子納之乃以元為江州佺期為<lb/>
　雍州黜仲堪為廣州仲堪恚被貶退使徇於軍曰若<lb/>
　不各散而歸大軍至江陵當悉戮餘口仲堪將劉系<lb/>
　先領二千人隸佺期率衆而歸元等大懼追仲堪至<lb/>
　尋陽及之遂於尋陽結盟元為盟主臨壇歃血並不<lb/>
　受詔申理王恭求誅劉牢之譙王尚之等朝廷深憚<lb/>
　之詔仲堪還復本位<lb/>
<pb n="KR2k0045_WYG_029-31b"/>
四年<hi>庚子</hi>春三月詔桓元都督荆江八州軍事荆江州刺<lb/>
　史<hi>同上</hi>
　桓元傳云表求領江荆二州詔以元都督荆襄雍秦<lb/>
　梁益寧七州後將軍荆州刺史假節以桓脩為江州<lb/>
　刺史元上疏固爭江州於是進督八州復領江州刺<lb/>
　史樹用腹心兵馬日盛屢上疏求討孫恩外託勤王<lb/>
　實欲觀釁而進以桓偉為江州鎮夏口遣桓振皇甫<lb/>
　敷馮該等戍湓口<hi>桓偉為江州綱目事在五年</hi>
<pb n="KR2k0045_WYG_029-32a"/>
元興元年<hi>壬寅</hi>春正月以後將軍元顯為驃騎大將軍征<lb/>
　討大都督鎮北將軍劉牢之為前鋒前將軍譙王尚<lb/>
　之為後部以討桓元二月遣兼侍中齊王柔之以騶<lb/>
　虞幡宣告荆江二州三月劉牢之叛降王師敗績元<lb/>
　顯遇害<hi>安帝紀</hi>
二年<hi>癸夘</hi>冬十二月桓元簒位以帝為平固王<hi>縣名屬南康郡今隸</hi>
　<hi>贑州</hi>䝉塵於尋陽<hi>同上</hi>
三年<hi>甲辰</hi>春三月桓元至尋陽逼帝西上劉毅等率兵追<lb/>
<pb n="KR2k0045_WYG_029-32b"/>
　之夏四月何無忌等及元兵戰於桑落洲<hi>江州圖經九江始於</hi>
　<hi>鄂陵終於桑落</hi>大破之五月桓誅帝復位<hi>通鑑綱目</hi>
　劉毅傳云桓元既西走劉裕以毅為冠軍將軍與何<lb/>
　無忌劉道規躡元元衆大潰燒輜重夜走元將郭銓<lb/>
　劉雅等襲陷尋陽毅遣武威將軍劉懷肅討平之後<lb/>
　桓振桓謙復聚衆毅為振所敗退次尋陽坐免官尋<lb/>
　原之毅復與道規發尋陽桓亮自號江州刺史遣劉<lb/>
　敬宣擊走之<lb/>
<pb n="KR2k0045_WYG_029-33a"/>
　何無忌傳云武陵王遵承制以無忌為輔國將軍以<lb/>
　會稽王道子所部精兵悉配之南追桓元與振武將<lb/>
　軍劉道規俱受冠軍將軍劉毅節度元留其龍驤將<lb/>
　軍何澹之前將軍郭銓江州刺史郭昶之守湓口無<lb/>
　忌等次桑落洲澹之等率軍來戰澹之常所乘舫旌<lb/>
　旗甚盛無忌謂道規曰今衆寡不敵戰無全勝澹之<lb/>
　雖不居此舫取則易獲因縱兵騰之可一鼓而敗也<lb/>
　道規從之遂獲賊舫因傳呼曰已得何澹之矣賊中<lb/>
<pb n="KR2k0045_WYG_029-33b"/>
　驚擾道規乘勝徑進無忌又鼓譟赴之澹之潰進據<lb/>
　尋陽<lb/>
義熙元年<hi>乙巳</hi>春正月劉毅等擊破馮該於豫章口夏五<lb/>
　月劉毅何無忌討滅桓元餘黨荆湘江豫皆平<hi>同上</hi>
　　按劉毅傳云毅率無忌道規等諸軍破馮該於豫<lb/>
　　章口推鋒而進遂入江陵附録此條見春秋傳所<lb/>
　　云豫章去江陵甚近也<lb/>
六年<hi>庚戌</hi>春二月盧循寇南康廬陵豫章陷之三月江荆<lb/>
<pb n="KR2k0045_WYG_029-34a"/>
　都督何無忌討徐道覆戰敗死之夏五月豫州都督<lb/>
　劉毅及盧循戰於桑落洲敗績秋七月盧循退還尋<lb/>
　陽劉裕遣兵追之冬十二月劉裕及盧循戰於左里<lb/>
　大破之循及道覆南走裕遣將軍劉藩等追之<hi>同上</hi>
　通鑑紀事云初徐道覆使人伐船材於南康山至始<lb/>
　興賤賣之船材大積而人不疑至是悉取以裝艦旬<lb/>
　日而辦盧循自始興寇長沙道覆冦南康廬陵豫章<lb/>
　諸守相皆委任奔走道覆順流而下安成公何無忌<lb/>
<pb n="KR2k0045_WYG_029-34b"/>
　自尋陽引兵拒盧循長史鄧潛之諫曰循兵艦大盛<lb/>
　勢居上流宜決南塘守城以待之彼必不敢捨我逺<lb/>
　下俟其疲老然後擊之參軍殷闡曰循所將皆三吳<lb/>
　舊賊百戰餘勇始興溪子拳㨗善鬬宜留屯豫章徵<lb/>
　兵屬城兵至合戰未晚也無忌不聼與徐道覆遇於<lb/>
　豫章賊令彊弩數百登西岸小山邀射之西風暴急<lb/>
　飄無忌所乘小艦向東岸賊以大艦逼之衆遂奔潰<lb/>
　無忌厲聲曰取我蘇武節來賊衆雲集握節而死劉<lb/>
<pb n="KR2k0045_WYG_029-35a"/>
　毅聞循入寇將拒之而疾作既瘳將行劉裕遺書曰<lb/>
　賊新獲利其鋒不可輕今脩船垂畢當與弟同舉又<lb/>
　遣劉藩諭止之毅怒投書於地帥舟師二萬發姑熟<lb/>
　與循戰於桑落洲大敗棄船以數百人歩走初循至<lb/>
　尋陽聞裕已還猶不信既破毅乃得審問與其黨相<lb/>
　視失色循欲退還尋陽攻取江陵據二州以抗朝廷<lb/>
　道覆謂宜乘勝徑進固爭之循猶豫累日乃從之秋<lb/>
　七月循自蔡洲南還尋陽裕使輔國將軍王仲德等<lb/>
<pb n="KR2k0045_WYG_029-35b"/>
　帥衆追循江州刺史庾恱以鄱陽太守虞邱進為前<lb/>
　驅屢破循兵進據豫章絶循糧道道覆帥衆三萬趣<lb/>
　江陵劉道規使劉遵别為遊軍自拒道覆於豫章口<lb/>
　前驅失利遵自外横擊大破之斬首萬餘級赴水死<lb/>
　者殆盡道覆單舸走還湓口裕軍雷池循道覆帥衆<lb/>
　數萬塞江而下裕以勁弩射循軍循艦泊西岸岸上<lb/>
　軍投火焚之循兵大敗走還尋陽將趣豫章乃悉力<lb/>
　柵斷左里裕軍至不得進將戰所執麾竿折幡沉於<lb/>
<pb n="KR2k0045_WYG_029-36a"/>
　水衆並恠懼裕咲曰往年覆舟之戰幡竿亦折今者<lb/>
　復然賊必破矣即攻柵而進循兵雖殊死戰弗能禁<lb/>
　循單舸走所殺及投水死者萬餘人納其降附宥其<lb/>
　逼略遣劉藩孟懷玉輕軍追之<lb/>
七年<hi>辛亥</hi>夏四月詔劉毅兼督江州軍事<hi>同上</hi>
　毅傳云轉衛將軍開府儀同三司江州都督毅上表<lb/>
　謂宜解軍府移鎮豫章處十郡之中厲簡惠之政以<lb/>
　及數年可有生氣尋陽接蠻可即州府千兵以助郡<lb/>
<pb n="KR2k0045_WYG_029-36b"/>
　戍於是解江州刺史庾恱毅移鎮豫章遣其親將趙<lb/>
　恢領千兵守尋陽<lb/>
十二年<hi>丙辰</hi>春正月太尉劉裕自加都督二十二州軍事<lb/>
　<hi>通鑑綱目</hi>
　　按張九韶云東晉以來南北分爭州郡不常迨宋<lb/>
　　受晉禪有州二十二其八曰江州治尋陽<lb/>
宋<lb/>
文帝元嘉三年<hi>丙寅</hi>夏五月以檀道濟為征南大將軍開<lb/>
<pb n="KR2k0045_WYG_029-37a"/>
　府儀同三司江州刺史<hi>南史文帝紀</hi>
十年<hi>癸酉</hi>冬十一月宋謝靈運有罪誅<hi>通鑑綱目</hi>
　謝靈運傳云文帝以為臨川内史在郡遊放不異永<lb/>
　嘉為有司所糾遣使隨州從事鄭望生收靈運靈運<lb/>
　興兵叛逸為詩曰韓亡子房奮秦帝魯連恥本自江<lb/>
　海人忠義感君子追討擒之送廷尉論正斬刑上愛<lb/>
　其才降死徙廣州後棄市<lb/>
十三年<hi>丙子</hi>春三月殺江州刺史永修公<hi>永修縣漢中平立</hi>檀道<lb/>
<pb n="KR2k0045_WYG_029-37b"/>
　濟<hi>豫章書</hi>
十七年<hi>庚辰</hi>冬十月以彭城王義康為江州刺史蕭斌為<lb/>
　諮議叅軍領豫章太守使將軍蕭承之將兵防守<hi>通鑑</hi>
　<hi>綱目</hi>
二十二年<hi>乙酉</hi>冬十二月廢義康為庶人徙安成郡以沈<lb/>
　邵為安成相領兵防守<hi>同上</hi>
二十四年<hi>丁亥</hi>冬十月胡誕世據豫章反<hi>同上</hi>
　胡藩傳云藩第十六子誕世欲奉庶人義康交州刺<lb/>
<pb n="KR2k0045_WYG_029-38a"/>
　史檀和之至豫章討平之<lb/>
三十年<hi>癸巳</hi>夏四月江州刺史武陵王駿舉兵討逆劭宋<lb/>
　人立駿<hi>同上</hi>
　沈慶之傳云元凶弑逆孝武遣慶之引諸軍慶之曰<lb/>
　蕭斌婦人不足數其餘將帥並易與耳今輔順討逆<lb/>
　不憂不濟也孝武至尋陽慶之及柳元景等並勸即<lb/>
　大位<lb/>
孝武帝孝建元年<hi>甲午</hi>春二月江州刺史臧質以南郡王<lb/>
<pb n="KR2k0045_WYG_029-38b"/>
　義宣舉兵反夏宋主遣兵討質誅之<hi>同上</hi>
　臧質傳云質自謂人才足為一世英傑始聞國禍便<lb/>
　有異圖以義宣凡闇易制欲外相推奉以成其志孝<lb/>
　武遣撫軍將軍柳元景統王元謨等屯梁山洲築壘<lb/>
　待之義宣遣腹心劉諶之就質陳軍城南元謨悉精<lb/>
　兵出戰薛安都騎軍前出垣䕶之督諸將繼之乃大<lb/>
　潰質走至尋陽焚府舍載妓妾入南湖摘蓮噉之追<lb/>
　兵至以荷覆頭沈於水岀鼻軍士鄭俱兒望見射之<lb/>
<pb n="KR2k0045_WYG_029-39a"/>
　中心兵刃亂至腹冒纒縈水草隊主裘應斬質傳首<lb/>
　建業<lb/>
明帝泰始元年<hi>乙巳</hi>冬十一月江州刺史晉安王子勛舉<lb/>
　兵尋陽<hi>同上</hi>
　子勛傳云大明七年為江州刺史加都督八年改授<lb/>
　雍州未拜而孝武崩還為江州廢帝誅何邁使八座<lb/>
　奏子勛與邁通謀遣朱景送藥賜死景至湓口長史<lb/>
　鄧琬等奉子勛起兵以廢立為名明帝定亂進子勛<lb/>
<pb n="KR2k0045_WYG_029-39b"/>
　車騎將軍開府儀同三司琬等不受命<lb/>
　宋書鄧琬傳云安成太守劉襲舉郡奉順琬遣龍驤<lb/>
　將軍廖琰率數千人并發廬陵白丁攻襲襲與郡丞<lb/>
　檀玢拒戰玢臨陣見殺襲棄郡走琰鹵掠而退襲復<lb/>
　出據郡時齊王率衆東北征討世子賾為南康贑令<lb/>
　琬遣使收世子蕭欣祖桓康等奉世子長子奔竄草<lb/>
　澤募得數百人攻郡出世子世子自號寧朔將軍與<lb/>
　南康相沈用之等據郡起義琬徵始興相殷孚為御<lb/>
<pb n="KR2k0045_WYG_029-40a"/>
　史中丞并令率郡人俱下孚衆盛世子避之揭陽山<lb/>
　琬遣戴凱之為南康相世子率衆攻之凱之敗走世<lb/>
　子遣幢主檀文起千人戍西昌與襲相應琬人遣廖<lb/>
　琰與其中兵參軍胡昭等築壘西昌堅壁相守琬召<lb/>
　豫章太守劉衍以為右將軍中䕶軍殷孚代為豫章<lb/>
　太守督上流五郡以防襲等孚既去始興以郡五官<lb/>
　掾譚伯初留知郡事士人劉嗣祖等斬伯初據郡琬<lb/>
　遣始興太守韋希真鷹揚將軍楊𢎞之領衆一千討<lb/>
<pb n="KR2k0045_WYG_029-40b"/>
　嗣祖嗣祖亦遣衆出南康與齊王世子合希真等以<lb/>
　義徒彊盛住廬陵不敢進<lb/>
二年<hi>丙午</hi>春正月遣建安王休仁討江州晉安王子勛遂<lb/>
　稱帝三月沈攸之代將撃尋陽軍大破之八月宋臺<lb/>
　軍克江州殺子勛<hi>同上</hi>
　子勛傳云即偽位於尋陽年號義嘉備置百官四方<lb/>
　響應是歲四方貢計並詣尋陽及軍敗子勛見殺時<lb/>
　年十一<lb/>
<pb n="KR2k0045_WYG_029-41a"/>
　沈攸之傳云殷孝祖為前鋒都督失人情攸之内撫<lb/>
　將士外諧羣帥衆並安之時孝祖中流矢死建安王<lb/>
　休仁屯虎檻總統衆軍聞孝祖死遣寧朔將軍江方<lb/>
　興龍驤將軍劉靈各率三千人赴赭圻攸之乃率諸<lb/>
　軍主詣方興推重并慰勉之明旦進戰自寅訖午大<lb/>
　敗賊尋進號輔國將軍代孝祖督前鋒諸軍事攸之<lb/>
　進平尋陽遷中領軍<lb/>
　鄧琬傳云琬惶擾無計時張恱稱疾呼琬計事令左<lb/>
<pb n="KR2k0045_WYG_029-41b"/>
　右伏甲琬至謀斬晉安王封府庫以謝罪恱曰寧可<lb/>
　賣殿下求活邪因呼酒第二子詢提刀出餘人續至<lb/>
　即斬琬齎首詣建安王休仁降<lb/>
宋主昱元徽二年<hi>甲寅</hi>夏五月江州刺史桂陽王休範舉<lb/>
　兵反攻建康右衛將軍蕭道成擊斬之六月荆州刺<lb/>
　史沈攸之等攻江州克之<hi>同上</hi>
　休範傳云發自尋陽晝夜取道大雷戍主杜道欣馳<lb/>
　下告變朝廷震動齊髙帝出次新亭壘屯騎校尉黄<lb/>
<pb n="KR2k0045_WYG_029-42a"/>
　回偽降休範置之左右回與越騎校尉張敬兒直前<lb/>
　斬休範首持還左右並散晉熙王爕自夏口遣軍平<lb/>
　尋陽<lb/>
　攸之傳云休範舉兵襲都攸之謂僚佐曰桂陽今逼<lb/>
　朝廷必聲言吾與之同若不顛沛勤王必増朝廷之<lb/>
　惑於是遣使受郢州刺史晉熙王爕節度會休範平<lb/>
　使乃還<lb/>
順帝昇明元年<hi>丁巳即元徽五年於七月始改</hi>秋七月宋中領軍蕭道<lb/>
<pb n="KR2k0045_WYG_029-42b"/>
　成弑其主昱而立安成王凖冬十一月沈攸之舉兵<lb/>
　討蕭道成<hi>同上</hi>
　豫章書云初道成以世子賾為晉熙王燮長史行郢<lb/>
　州事修治器械以備攸之及徵賾為左衛將軍乃薦<lb/>
　司馬柳世隆自代攸之起兵賾行至尋陽衆欲倍道<lb/>
　趨建康賾曰尋陽地居中流宻邇畿甸若留屯湓口<lb/>
　内藩朝廷外援夏口保據形勝控制西南今日會此<lb/>
　天所置也或以為湓口城小難固左中郎將周山圖<lb/>
<pb n="KR2k0045_WYG_029-43a"/>
　曰今據中流為西方勢援不可以小事難之茍衆心<lb/>
　齊一江山皆城隍也賾乃奉燮鎮湓口山圖斷取行<lb/>
　旅船板以造樓櫓立水柵旬日皆辦道成聞之喜曰<lb/>
　賾真我子也以賾為西討都督賾啟山圖為軍副時<lb/>
　江州刺史邵陵王友鎮尋陽賾以為尋陽城不足固<lb/>
　表移友同鎮湓口留江州别駕豫章胡諧之守尋陽<lb/>
　　按沈約宋書以攸之為反叛綱目獨書討者蓋其<lb/>
　　心雖未必純忠於宋而師出不為無名也明年攸<lb/>
<pb n="KR2k0045_WYG_029-43b"/>
　　之軍潰走死蕭齊代宋之勢遂成矣<lb/>
齊<lb/>
武帝永明三年<hi>乙丑</hi>春正月以大司農劉楷為交州刺史<lb/>
　發南康廬陵兵討李叔獻<hi>叔獻本交州刺史既受命而斷割外國貢獻故討之</hi>
　叔獻懼為楷襲間道自湘州還朝<hi>通鑑</hi>
十一年<hi>癸酉</hi>春正月以陳顯逹為江州刺史<hi>通鑑綱目</hi>
海陵王延興元年<hi>甲戌即鬱林王隆吕元年及明帝建武元年也</hi>秋九月宣城<lb/>
　公鸞殺鄱陽王鏘等七人<hi>同上</hi>
<pb n="KR2k0045_WYG_029-44a"/>
　晉安王子懋傳云子懋鎮尋陽延興元年聞鄱陽隨<lb/>
　郡<hi>子隆</hi>二王見殺欲起兵與叅軍周英防閤陸超之議<lb/>
　事成則宗廟獲安不成猶為義鬼董僧慧曰此州雖<lb/>
　小孝武亦嘗用之今以勤王之師横長江指北闕以<lb/>
　請鬱林之罪誰能對之毋阮在都遣書欲宻迎上阮<lb/>
　報同産弟于瑤之為計瑤之馳告明帝遣中䕶軍王<lb/>
　元邈平西將軍王廣之南北討使軍主裴叔業與瑶<lb/>
　之先襲尋陽子懋先已具船於稽亭渚聞叔業得湓<lb/>
<pb n="KR2k0045_WYG_029-44b"/>
　城乃據州自衛子懋部曲多雍土人皆踴躍願奮叔<lb/>
　業畏之遣于瑶之說子懋曰今還都必無過憂政當<lb/>
　作散官不失富貴也子懋既不出兵衆情稍阻中兵<lb/>
　叅軍于琳之瑶之兄也說子懋賂叔業使琳之往因<lb/>
　說叔業取子懋叔業遣軍主徐元慶將四百人隨琳<lb/>
　之入城子懋笑謂之曰不意渭陽翻成梟獍琳之以<lb/>
　䄂障靣使人害之<lb/>
東昏侯永元元年<hi>己夘</hi>冬十一月太尉江州刺史陳顯逹<lb/>
<pb n="KR2k0045_WYG_029-45a"/>
　舉兵反於尋陽加䕶軍將軍崔慧景平南將軍督衆<lb/>
　軍南討十二月甲申顯逹至都宫城嚴警己酉斬顯<lb/>
　逹傳其首餘黨盡平<hi>南史</hi>
　陳顯逹傳云聞都下大相殺戮徐孝嗣等皆死遣兵<lb/>
　襲江州顯逹懼禍十一月舉兵欲直襲建康以掩不<lb/>
　備又遥指郢州刺史建安王寳寅為主朝廷遣後軍<lb/>
　將軍胡松等據梁山顯逹率衆數千人發尋陽與松<lb/>
　戰於采石大破之都下震恐十二月潛軍度取石頭<lb/>
<pb n="KR2k0045_WYG_029-45b"/>
　顯逹馬矟從歩兵數百人於西州前與臺軍戰再合<lb/>
　大勝矟折手猶殺十餘人官軍繼至顯逹不能抗騎<lb/>
　官趙潭注矟刺落馬斬之<lb/>
二年<hi>庚辰</hi>冬十一月南康王寳融為荆州刺史戊午蕭衍<lb/>
　表勸南康王稱尊號不許<hi>豫章書</hi>
和帝中興元年<hi>辛巳三月遥廢實卷為涪陵王</hi>秋八月蕭衍克尋陽九<lb/>
　月蕭衍引兵東下留鄭紹叔守尋陽<hi>通鑑綱目</hi>
　豫章書云初東昏侯遣陳伯之鎮江州為吳子陽等<lb/>
<pb n="KR2k0045_WYG_029-46a"/>
　聲援子陽等既敗蕭衍謂諸將曰兵未必須實所聼<lb/>
　威聲耳今陳虎牙狼狽奔歸尋陽人情恟懼可傳檄<lb/>
　定也乃搜俘囚得伯之幢主蘇隆之厚加賜與使說<lb/>
　伯之許即用為安東將軍江州刺史伯之遣隆之返<lb/>
　命雖許歸附而云大軍未須遽下衍曰伯之意懷首<lb/>
　鼠及其猶豫急往逼之計無所出勢不得不降乃命<lb/>
　鄧元起引兵先下楊公則徑掩柴桑衍與諸將以次<lb/>
　進路元起將至尋陽伯之退保湖口留陳虎牙守湓<lb/>
<pb n="KR2k0045_WYG_029-46b"/>
　城衍至尋陽伯之束甲請罪初新蔡太守席謙父恭<lb/>
　祖為魚復侯子響所殺謙從伯之鎮尋陽聞衍東下<lb/>
　曰我家世忠貞有隕不貳伯之殺之衍以伯之刺江<lb/>
　州九月衍留驍騎將軍鄭紹叔守尋陽與伯之引兵<lb/>
　東下謂紹叔曰卿吾之蕭何冦恂也前塗不㨗我當<lb/>
　其咎糧運不繼卿任其責比克建康紹叔督江湘糧<lb/>
　運未嘗乏絶<lb/>
　南齊蕭頴胄傳云頴胄弟穎孚在京師廬陵人修靈<lb/>
<pb n="KR2k0045_WYG_029-47a"/>
　祐<hi>南史作修景智</hi>竊將南上於西昌縣山中聚兵二千人襲<lb/>
　郡内史謝篹奔豫章頴孚靈祐據郡求援頴胄遣寧<lb/>
　朔將軍范僧簡入湘州南道援之僧簡進尅安成仍<lb/>
　以為輔國將軍安成内史拜頴孚為冠軍將軍廬陵<lb/>
　内史合二郡兵出彭蠡口東昏侯遣軍主彭盆劉希<lb/>
　祖三千人受江州刺史陳伯之節度南討二郡義兵<lb/>
　仍進取湘州南康太守王丹保郡應盆等頴孚聞兵<lb/>
　至望風奔走前内史謝篹復還郡劉希祖至安成攻<lb/>
<pb n="KR2k0045_WYG_029-47b"/>
　戰七日城陷僧簡見殺希祖仍為安成内史頴孚收<lb/>
　散率據西昌謝篹又遣軍攻之頴孚敗奔尋卒後修<lb/>
　靈祐合餘衆攻篹篹復敗走豫章希祖亦以郡降<lb/>
梁<lb/>
武帝天監元年<hi>壬午和帝於四月被廢</hi>夏五月江州刺史陳伯之<lb/>
　舉兵反以王茂為征南將軍江州刺史率衆討之六<lb/>
　月陳伯之奔魏江州平<hi>武帝紀</hi>
　伯之傳云伯之在州用鄧繕為别駕戴承忠為記室<lb/>
<pb n="KR2k0045_WYG_029-48a"/>
　參軍河南禇緭都下之薄行者投伯之大見親狎及<lb/>
　伯之鄉人朱龍符為長流參軍並乘伯之愚闇恣行<lb/>
　姦險伯之子虎牙時為直閤將軍武帝手疏龍符罪<lb/>
　親付虎牙封示伯之又遣代江州别駕鄧繕伯之並<lb/>
　不受命繕於是日夜說伯之云臺家府庫空竭無復<lb/>
　器仗三倉無米此萬世一時機不可失緭承忠等每<lb/>
　贊成之伯之使緭詐為蕭寳寅書以示僚佐於聼事<lb/>
　前為壇殺牲以盟豫章太守鄭伯倫起郡兵拒守程<lb/>
<pb n="KR2k0045_WYG_029-48b"/>
　元冲既失職於家合率數百人使伯之典籤呂孝通<lb/>
　戴元則為内應伯之毎旦常作伎日晡輒卧左右仗<lb/>
　身皆休息元冲因其懈弛從北門入徑至聼事前伯<lb/>
　之聞呌自率出盪元冲力不能敵走逃廬山伯之遣<lb/>
　使還報虎牙兄弟虎牙等走盱台盱台人徐文安莊<lb/>
　興紹張顯明邀擊之不能禁反見殺武帝遣王茂討<lb/>
　之伯之敗走間道亡命出江北與虎牙及禇緭俱入<lb/>
　魏<hi>伯之於五年復叛魏歸梁</hi>
<pb n="KR2k0045_WYG_029-49a"/>
普通三年<hi>壬寅</hi>冬十一月梁西豐侯<hi>西豐今臨川縣地</hi>正徳奔魏<lb/>
　既而逃歸<hi>通鑑綱目</hi>
大同元年<hi>乙夘</hi>冬十二月鄱陽鮮于琮反内史陸襄討平<lb/>
　之<hi>豫章書</hi>
　陸襄傳云大通七年為鄱陽内史先是郡人鮮于琮<lb/>
　服食修道法常入山採藥拾得五色幡眊又於地中<lb/>
　得石璽竊怪之琮先與妻别室望琮所處常有異氣<lb/>
　益以為神大同元年遂結門徒殺廣晉令王筠號上<lb/>
<pb n="KR2k0045_WYG_029-49b"/>
　願元年署置官屬其黨轉相誑惑有衆萬餘人將出<lb/>
　攻郡襄先已率人吏修城隍為備及賊至破之生獲<lb/>
　琮<lb/>
八年<hi>壬戌</hi>春正月安成妖人作亂三月江州司馬王僧辯<lb/>
　討平之<hi>通鑑綱目</hi>
　梁書張綰傳云安成人劉敬宫<hi>綱目作躬</hi>挾妖道聚黨攻<lb/>
　郡内史蕭侻棄城走賊轉寇南康廬陵屠破縣邑有<lb/>
　衆數萬人進寇豫章新淦縣南中久不習兵革吏民<lb/>
<pb n="KR2k0045_WYG_029-50a"/>
　恇擾奔散或勸綰宜避其鋒<hi>時為豫章内史</hi>綰修城隍設戰<lb/>
　備募召勇敢得萬餘人刺史湘東王遣司馬王僧辯<lb/>
　帥兵討賊受綰節度旬月間賊黨悉平<lb/>
太清二年<hi>戊辰</hi>秋八月鄱陽王範密啓侯景謀反不報冬<lb/>
　十月侯景襲譙州執刺史豐城侯泰<hi>範之子</hi>十一月江<lb/>
　州刺史當陽公大心入援西豐公大春新淦公大成<lb/>
　入援敗績侯景擒大春十二月衡州刺史韋粲至廬<lb/>
　陵舉兵入援<hi>豫章書</hi>
<pb n="KR2k0045_WYG_029-50b"/>
　韋粲傳云帝召還為散騎常侍至廬陵聞侯景作逆<lb/>
　便簡閱部下倍道赴援至豫章就内史劉孝儀謀之<lb/>
　孝儀曰必如此當有勑安可輕信單使妄相驚動時<lb/>
　孝儀置酒粲怒以杯抵地曰賊已渡江便逼宫闕水<lb/>
　陸阻斷何暇有報假令無勑豈得自安韋粲今日何<lb/>
　情飲酒即馳馬出㑹江州刺史當陽公大心遣使要<lb/>
　粲粲乃分麾下配第八弟助第九弟警為前軍粲馳<lb/>
　見大心曰上游藩鎮江州去都最近殿下情計實宜<lb/>
<pb n="KR2k0045_WYG_029-51a"/>
　在先但中流任重當須應接不可闕鎮今宜張軍聲<lb/>
　勢移鎮湓城遣偏將賜隨於事便足大心然之遣中<lb/>
　兵桺昕帥兵二千隨粲粲留家累於江州以輕舸就<lb/>
　路粲外弟司州刺史桺仲禮亦帥歩騎萬餘人至横<lb/>
　江粲即送糧仗給之幷散私金帛以賞其戰士先是<lb/>
　鄱陽王範亦自合肥遣西豫州刺史裴之髙與其世<lb/>
　子嗣帥江西之衆赴都屯於張公洲待上流諸軍至<lb/>
　是之髙遣船渡仲禮與粲合軍<hi>明年粲及侯景戰敗死之</hi>
<pb n="KR2k0045_WYG_029-51b"/>
三年<hi>己巳五月梁主衍殂</hi>冬十月梁豫章内史莊鐵叛襲江州敗<lb/>
　走<hi>通鑑綱目</hi>
　豫章書云初歴陽太守莊鐵帥衆歸尋陽王大心大<lb/>
　心以為豫章内史鐵至郡即叛推觀寜侯為主永範<lb/>
　之弟也鐵引兵襲尋陽大心遣其將徐嗣徽逆擊破<lb/>
　之鐵走建昌光逺將軍韋約邀擊之鐵失其母弟妻<lb/>
　子單騎還南昌<lb/>
簡文帝大寳元年<hi>庚午</hi>春正月梁始興太守陳霸先進軍<lb/>
<pb n="KR2k0045_WYG_029-52a"/>
　南康邵陵王綸自鄱陽進至九江引兵西上假黄鉞<lb/>
　都督承制夏四月湘東王繹移檄討侯景五月侯瑱<lb/>
　殺莊鐵據豫章六月髙州刺史李遷仕反馮寳妻洗<lb/>
　氏討敗之遷仕走保寜都秋七月侯景陷江州及豫<lb/>
　章冬十月侯景殺南康王㑹理<hi>同上</hi>
　豫章書云陳霸先發始興至大庾嶺蔡路養<hi>南康土豪</hi>將<lb/>
　二萬人軍南埜以拒之路養妻姪蕭摩訶年十三單<lb/>
　騎出戰無敢當者杜僧明馬被傷霸先救之授以所<lb/>
<pb n="KR2k0045_WYG_029-52b"/>
　乘馬僧明上馬復戰衆軍因而乘之路養大敗脫身<lb/>
　走霸先進軍南康湘東王繹承制授霸先明威將軍<lb/>
　交州刺史六月刺史李遷仕據大臯口遣使召髙<lb/>
　凉太守馮寳妻洗氏曰刺史被召援臺乃稱有疾<lb/>
　鑄兵聚衆而後召君此必欲質君以發君之兵也<lb/>
　願且無往以觀其變數日遷仕果反遣主帥杜平<lb/>
　鹵將兵入灨石城魚梁以逼南康霸先使周文育<lb/>
　擊之洗氏謂寳曰平鹵與官軍相拒勢未得還遷<lb/>
<pb n="KR2k0045_WYG_029-53a"/>
　仕在州無能為也君若自往必有戰鬭宜遣使卑辭<lb/>
　厚禮告之曰身未敢出欲遣婦參彼必喜而無備我<lb/>
　將千餘人歩擔雜物唱言輸賧得至柵下破之必矣<lb/>
　寳從之遷仕果不設備洗氏襲擊大破之遷仕走保<lb/>
　寧都文育亦擊走平鹵據其城洗氏與霸先會於灨<lb/>
　石還謂寳曰陳都督非常人也甚得衆心必能平賊<lb/>
　君宜厚資之<lb/>
　南史侯瑱傳云瑱隨範徙鎮湓城俄而範及嗣皆卒<lb/>
<pb n="KR2k0045_WYG_029-53b"/>
　瑱領其衆依豫章太守莊鐵鐵疑之瑱懼不自安詐<lb/>
　引鐵謀事因刃之據豫章後降於侯景將于慶<lb/>
　尋陽王大心傳云侯景將任約略地至湓城大心遣<lb/>
　司馬韋質拒戰敗績時帳下猶有勇士千餘人咸說<lb/>
　曰既無糧儲難以守固若輕騎往建州以圖後舉䇿<lb/>
　之上也其母陳淑容不從大心乃止遂與約和二年<lb/>
　見害<lb/>
　黄法氍傳云陳武帝將踰嶺入援建鄴李遷仕作梗<lb/>
<pb n="KR2k0045_WYG_029-54a"/>
　中途武帝命周文育屯西昌法氍遣兵助文育時法<lb/>
　氍出頓新淦縣景遣行臺于慶來襲法氍敗之<lb/>
二年<hi>辛未</hi>春二月陳霸先討李遷仕殺之秋七月于慶自<lb/>
　鄱陽遷豫章侯瑱拒之走江州王僧辯克湓城江州<lb/>
　刺史陳霸先引兵會之八月侯景廢梁主綱立豫章<lb/>
　王栜<hi>同上</hi>
　杜僧明傳云李遷仕與寧都人劉孝尚并力將襲南<lb/>
　康陳武帝令僧明與周文育等拒之相持連戰百餘<lb/>
<pb n="KR2k0045_WYG_029-54b"/>
　日卒擒遷仕送武帝及帝下南康留僧明頓西昌督<lb/>
　安成廬陵二郡軍事<lb/>
　豫章書云二年正月新吳余孝頃舉兵拒侯景<hi>新吳縣屬</hi>
　<hi>豫章隋省入南昌縣</hi>景遣于慶攻之不克六月孝頃遣兄子僧<lb/>
　重將兵救鄱陽于慶走還豫章復走江州據郭默城<lb/>
　王僧辯乘勝下湓城陳霸先帥所部三萬人將會之<lb/>
　屯於巴邱<hi>屬廬陵郡</hi>西軍乏食霸先有糧五十萬石分三<lb/>
　十萬石以資之八月僧辯前軍襲于慶慶棄郭默城<lb/>
<pb n="KR2k0045_WYG_029-55a"/>
　走范希榮亦棄尋陽走湘東王繹命僧辯頓尋陽以<lb/>
　待諸軍之集<lb/>
元帝承聖元年<hi>壬申是年十一月方即位改元</hi>春正月湘東王繹遣王<lb/>
　僧辯等東擊侯景<hi>同上</hi>
　豫章書二月僧辯諸軍發尋陽舳艫數百里陳霸先<lb/>
　帥甲士三萬舟艦二千自江南出湓口會僧辯於白<lb/>
　茅灣築壇歃血共讀盟文流涕慷慨三月僧辯等平<lb/>
　侯景<hi>景於四月伏誅</hi>
<pb n="KR2k0045_WYG_029-55b"/>
三年<hi>甲戍十月元帝降魏被害</hi>冬十一月王僧辯陳霸先等共奉江<lb/>
　州刺史晉安王方智為太宰承制<hi>豫章書</hi>
敬帝紹泰元年<hi>乙亥是年十月方改元</hi>春二月晉安王自尋陽入<lb/>
　建康即梁王位<hi>同上</hi>
永平元年<hi>丙子</hi>春正月梁遣兵擊侯瑱於湓城秋七月瑱<lb/>
　詣闕歸罪冬十二月以周迪為臨川内史<hi>通鑑綱目</hi>
　侯瑱傳云陳武帝誅王僧辯僧愔隂欲圖瑱而奪其<lb/>
　軍瑱知之盡收僧愔徒黨僧愔奔齊是時瑱據中流<lb/>
<pb n="KR2k0045_WYG_029-56a"/>
　甚强又以本事僧辯雖外示臣節未肯入朝初余孝<lb/>
　頃為豫章太守及瑱鎮豫章乃於新吳縣别立城柵<lb/>
　與瑱相拒瑱留軍人妻子於豫章令從弟奫知後事<lb/>
　悉衆以攻孝頃自夏迄冬弗能尅奫與其部下侯方<lb/>
　兒不協方兒下攻奫掠瑱軍府妓妾金玉歸於武帝<lb/>
　瑱既失根本歸豫章豫章人拒之乃趨湓城就其將<lb/>
　焦僧度僧度勸瑱投齊瑱以武帝有大量必能容已乃詣<lb/>
　闕請罪武帝復其爵位<lb/>
<pb n="KR2k0045_WYG_029-56b"/>
　熊曇朗傳云侯方兒之反瑱巴山太守熊曇朗為謀<lb/>
　主瑱敗曇朗獲瑱馬仗子女甚多<lb/>
　周迪傳云侯景之亂迪宗人周續起兵臨川梁始興<lb/>
　王蕭毅以郡讓續迪召募鄉人從之毎戰勇冠諸軍<lb/>
　渠帥等殺續推為主紹泰二年<hi>即太平元年</hi>領臨川内史<lb/>
　黄法氍傳云太平元年割江西四郡<hi>臨川安成豫章巴山</hi>置髙<lb/>
　州以法氍為刺史鎮巴山後蕭勃歐陽頠來攻法氍<lb/>
　破之<lb/>
<pb n="KR2k0045_WYG_029-57a"/>
二年<hi>丁丑</hi>春二月梁蕭勃起兵廣州次於南康丞相陳霸<lb/>
　先使周文育擊勃獲其將歐陽頠傅泰勃為其下所<lb/>
　殺<hi>同上</hi>
　周文育傳云蕭勃將舉兵踰嶺詔文育督衆軍討之<lb/>
　時新吳洞主余孝頃舉兵應勃遣其弟孝勱守郡城<lb/>
　自出豫章據石頭勃使其子孜將兵與孝頃相會又<lb/>
　遣别將歐陽頠頓軍苦竹灘傅泰據蹠口城<hi>在南康郡之北</hi>
　以拒官軍官軍船少孝頃有舴艋三百艘艦百餘乘<lb/>
<pb n="KR2k0045_WYG_029-57b"/>
　在上牢文育遣軍主焦僧度襲之悉取而歸仍於豫<lb/>
　章立柵官軍食盡欲還文育不許使人遺周迪書約<lb/>
　為兄弟迪甚喜許饋以糧文育分遣老小乘故船舫<lb/>
　沿流俱下燒豫章所立柵偽遁孝頃望之大喜因不<lb/>
　設備文育由間道信宿逹芊韶築城饗士賊徒大駭<lb/>
　歐陽頠乃退入泥溪作城自守文育遣嚴威將軍周<lb/>
　鐵虎與長史陸山才襲頠擒之盛陳兵甲與頠乘舟<lb/>
　而宴以巡傅泰城下因攻泰尅之蕭勃在南康聞之<lb/>
<pb n="KR2k0045_WYG_029-58a"/>
　衆皆股慄其將譚世逺斬勃欲降為人所害世逺軍<lb/>
　主夏侯明徹持勃首以降蕭孜余孝頃猶據石頭武<lb/>
　帝遣侯安都助文育攻之孜降孝頃退走新吳<lb/>
陳<lb/>
武帝永定元年<hi>即太平二年十月始受禪改元</hi>冬十月梁王琳及陳人<lb/>
　戰敗之獲其將周文育侯安都遂克江州<hi>同上</hi>
　王琳傳云琳將張平宅乘一艦毎將戰勝艦則有聲<lb/>
　如野猪故琳戰艦千數以野猪為名武帝遣將侯安<lb/>
<pb n="KR2k0045_WYG_029-58b"/>
　都周文育等討琳仍受梁禪安都歎曰我其敗乎師<lb/>
　無名矣逆戰禽安都文育其餘無所漏惟以周鐵虎<lb/>
　一人背恩斬之<lb/>
二年<hi>戊寅</hi>春正月梁王琳伐陳次於白水夏五月琳伐臨<lb/>
　川不克秋八月侯安都周文育自湓城逃歸<hi>同上</hi>
　琳傳云帶甲十萬練兵於白水浦<hi>屬湓城</hi>琳廵軍而言<lb/>
　曰可以為勤王之師矣溫太真何人哉南江渠帥熊<lb/>
　曇朗周迪懷貳琳遣李孝欣樊猛與余孝頃同討之<lb/>
<pb n="KR2k0045_WYG_029-59a"/>
　三將軍敗並為迪所囚安都文育等逃還建鄴<lb/>
　豫章書云新吳洞主余孝頃遣沙門道林說琳曰周<lb/>
　迪黄法氍皆依附金陵大軍若下必為後患不如先<lb/>
　定南川孝頃請席卷所部以從下吏琳乃遣輕車將<lb/>
　軍樊猛平南將軍李孝欽平東將軍劉廣德將兵八<lb/>
　千赴之使孝頃緫督三將屯於臨川故郡徵兵糧於<lb/>
　迪以觀其所為五月孝頃等屯二萬軍於工塘連八<lb/>
　城以逼迪迪懼請和并送兵糧猛等欲受盟而還孝<lb/>
<pb n="KR2k0045_WYG_029-59b"/>
　頃貪其利不許樹柵圍之由是不協髙州刺史黄法<lb/>
　氍寧州刺史周敷合兵救迪敷自臨川故郡斷江口<lb/>
　分兵攻孝頃别城猛等不救而没劉廣德乘流先下<lb/>
　故獲全孝頃等皆棄舟引兵歩走迪追擊盡擒之送<lb/>
　孝頃及孝欽於建康歸樊猛於王琳孝頃之弟孝勱<lb/>
　及子公颺猶據舊柵不下詔周文育都督衆軍出豫<lb/>
　章討之<lb/>
三年<hi>己夘</hi>夏五月北江州刺史熊曇朗殺都督周文育舉<lb/>
<pb n="KR2k0045_WYG_029-60a"/>
　兵反王琳遣其將常衆愛曹慶率兵援余孝勱六月<lb/>
　儀同侯安都敗衆愛等於左里獲琳從弟襲主帥羊<lb/>
　<graphic n="KR0788" url="https://raw.githubusercontent.com/kanripo/KR-Gaiji/master/images/KR0788.png" mimeType="image/png"/>等衆愛遁走廬山人斬之傳首建鄴<hi>武帝紀</hi>
　綱目云王琳遣將曹慶攻周迪敗之文育退據金口<lb/>
　曇朗因其失利殺文育而併其衆周敷擊破之曇朗<lb/>
　單騎奔巴山十一月琳聞陳髙祖殂奉梁主莊出屯<lb/>
　濡須口攻大雷陳遣侯瑱侯安都及徐度將兵禦之<lb/>
　吳明徹夜襲湓城琳遣任忠擊明徹大破之引兵東<lb/>
<pb n="KR2k0045_WYG_029-60b"/>
　下<hi>明年琳敗績與梁主莊皆奔齊</hi>
文帝天嘉元年<hi>庚辰</hi>春二月遣太尉侯瑱鎮湓城三月江<lb/>
　州刺史周迪平南中斬賊帥熊曇朗傳首建鄴秋九<lb/>
　月周將獨孤盛領水軍趣巴湘與賀若敦水陸俱進<lb/>
　太尉侯瑱自尋陽禦之<hi>文帝紀</hi>
三年<hi>壬午</hi>春二月江州刺史周迪舉兵應留異三月以安<lb/>
　右將軍吳明徹為安南將軍江州刺史督衆軍南討<lb/>
　秋九月周迪請降<hi>同上</hi>
<pb n="KR2k0045_WYG_029-61a"/>
　綱目云初陳主徵迪出鎮湓城不至豫州太守周敷<lb/>
　獨先入朝進號安西將軍給鼔吹女妓金帛還豫章<lb/>
　迪不平隂與留異相結遣兵襲敷敷與戰破之閩州<lb/>
　刺史陳寳應亦隂與異合乃以吳明徹為江州刺史<lb/>
　督黄法氍周敷共討周迪<lb/>
四年<hi>癸未</hi>春正月周迪走投陳寳應納之秋九月迪復冦<lb/>
　臨川詔䕶軍將軍章昭逹討平之<hi>同上</hi>
　綱目云周迪衆潰奔晉安復越東興嶺<hi>在臨川郡南城縣界</hi>為<lb/>
<pb n="KR2k0045_WYG_029-61b"/>
　寇䕶軍章昭逹將兵討破之迪潛竄山谷民相與匿<lb/>
　之雖加誅戮無肯言者<lb/>
五年<hi>甲申</hi>冬十月周迪誘陳南豫州刺史周敷殺之<hi>通鑑綱目</hi>
　豫章書云周迪復出東興錢肅降吳州刺史陳詳兵<lb/>
　大敗迪衆復振南豫州刺史周敷帥所部擊之至定<lb/>
　州與迪對壘迪紿敷曰吾昔與弟戮力同心豈規相<lb/>
　害今願伏罪還朝因弟披露心腑先乞挺身共盟敷<lb/>
　許之方登壇為迪所殺<lb/>
<pb n="KR2k0045_WYG_029-62a"/>
六年<hi>乙酉</hi>秋七月臨川太守駱牙斬周迪傳首建鄴<hi>文帝紀</hi>
　豫章書云遣都督程靈洗自鄱陽别道擊周迪破之<lb/>
　迪與麾下十餘人竄山谷中後遣人潛出臨川市魚<lb/>
　鮭臨川太守駱牙執之令取迪自効因使腹心勇士<lb/>
　隨之入山其人誘迪出獵勇士伏道傍斬之<lb/>
　　按陳書駱牙本傳牙以晉陵太守遷冠軍將軍臨<lb/>
　　川内史非太守也<lb/>
宣帝太建正年<hi>癸巳</hi>冬十二月詔熊曇朗周迪等及王琳<lb/>
<pb n="KR2k0045_WYG_029-62b"/>
　首並還親屬以𢎞廣宥<hi>宣帝紀</hi>
後主至德二年<hi>甲辰</hi>冬十一月使南平王嶷鎮江州<hi>南史</hi>
禎明三年<hi>己酉</hi>隋師濟江宜黄侯慧紀率將士三萬人船<lb/>
　艦千餘沿江而下欲趣臺城遣南康太守呂肅將兵<lb/>
　援巫峽以五條鐵鎖横江肅竭其私財以充軍用<hi>陳書</hi>
　<hi>列傳</hi>
隋<lb/>
文帝開皇九年<hi>己酉</hi>春正月滅陳獲其主叔寳<hi>通鑑綱目</hi>
<pb n="KR2k0045_WYG_029-63a"/>
　隋書王世積傳云平陳之役以舟師自蘄水趣九江<lb/>
　晉王已平丹楊世積移書告諭陳江州司馬黄偲棄<lb/>
　城遁世積至豫章太守徐璒廬陵太守蕭亷尋陽太<lb/>
　守陸仲容巴山太守王誦安成太守王瓘鄱陽臨川<lb/>
　守將並詣世積降<lb/>
　韋洸傳云陳平拜江州緫管率歩騎二萬略定九江<lb/>
　陳豫章太守徐璒據郡持兩端洸遣開府吕昻長史<lb/>
　馮世基以兵相繼而進既至城下璒偽降夜率所部<lb/>
<pb n="KR2k0045_WYG_029-63b"/>
　二千人襲擊昻昻與世基合擊大破之擒璒於陣<lb/>
十年<hi>庚戌</hi>冬十一月樂安蔡道人饒州吳世華皆自稱大<lb/>
　都督詔上柱國内史令越國公楊素討平之<hi>文帝紀</hi>
　楊素傳云賊帥汪文進自稱天子據東陽署其徒蔡<lb/>
　道人為司空守樂安進討平之<lb/>
　裴矩傳云奉詔巡撫嶺南汪文進等相聚作亂吳越<lb/>
　道閉矩請速進至南康得兵數千人時俚帥王仲宣<lb/>
　逼廣州遣其部將立九柵屯大庾嶺共為聲援矩進<lb/>
<pb n="KR2k0045_WYG_029-64a"/>
　擊破之<lb/>
煬帝大業十二年<hi>丙子</hi>冬十二月鄱陽林士𢎞稱楚帝據<lb/>
　江南<hi>通鑑綱目</hi>
　江西大志云冬十月鄱陽賊帥操師乞自稱元興王<lb/>
　建元始興攻陷豫章郡以其鄉人林士𢎞為大將軍<lb/>
　詔治書侍御史劉子翊將兵討之師乞中流矢死士<lb/>
　𢎞代統其衆與子翊戰於彭蠡湖子翊敗死士𢎞兵<lb/>
　大振至十餘萬人十二月士𢎞自稱皇帝國號楚建<lb/>
<pb n="KR2k0045_WYG_029-64b"/>
　元太平遂取九江臨川南康宜春等郡<hi>宜春置郡在大業初</hi>豪<lb/>
　傑爭殺隋守令以郡縣應之其地北自九江南及番<lb/>
　禺皆為所有<lb/>
　　按煬帝本紀云鄱陽賊操天成舉兵反自號元興<lb/>
　　王建元始興攻陷豫章郡唐書林士𢎞傳則云隋<lb/>
　　季與鄉人操師乞起為盗師乞自號元興王建元<lb/>
　　天成據豫章蓋隋紀悞以年號為名而大志亦未<lb/>
　　覈僭元之實也<lb/>
<pb n="KR2k0045_WYG_029-65a"/>
十三年<hi>丁丑即代王侑義寧元年</hi>冬十二月蕭銑取豫章林士𢎞退<lb/>
　保餘干<hi>通鑑綱目</hi>
　豫章書云方與賊帥張善安襲陷廬江郡因渡江歸<lb/>
　林士𢎞於豫章士𢎞疑之營於南塘上善安恨之襲<lb/>
　破士𢎞焚其郛郭而去士𢎞徙居南康蕭銑遣其將<lb/>
　蘇胡兒襲豫章克之士𢎞退保餘干<lb/>
　<lb/>
　<lb/>
<pb n="KR2k0045_WYG_029-65b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江西通志卷二十九<lb/>
</p>
<p>
</p>
  </div>
</body>
</text>
</TEI>
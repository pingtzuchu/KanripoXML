<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷一百三</head> <lb/>
    <p>
<pb n="KR2k0045_WYG_103-1a"/>
欽定四庫全書<lb/>
　江西通志卷一百三<lb/>
　　仙釋<hi>一</hi>
　佛道二教舊列簡編佛子為釋道成曰仙各有宗派<lb/>
　歴代相沿符籙重法教律尊禪法惟派授禪以燈傳<lb/>
　江西馬駒宗門最先山名龍虎封號世延維地之靈<lb/>
　於斯盛焉自漢迄今閱千餘年聿稽其始仙在釋前<lb/>
　作仙釋志<lb/>
<pb n="KR2k0045_WYG_103-1b"/>
　　　南昌府<lb/>
　唐虞<lb/>
洪崖先生得道居西山洪崖或曰即黄帝之臣伶倫也<lb/>
　堯時已三千歲漢武帝時有衞度世者<hi>度世中山人後亦得仙見</hi>
　<hi>太平御覽</hi>入華山尋父叔卿見父絶壑中與數人博戲問<lb/>
　為誰曰洪崖先生與許由巢父也隋開皇中以洪崖<lb/>
　所在改郡為洪州今西山中伏虎山北巖右有洪井<lb/>
　井上有石壇壇北里許有五舂臼壇南二里有鸞岡<lb/>
<pb n="KR2k0045_WYG_103-2a"/>
　<hi>岡側有鸞山觀</hi>相傳為先生煉丹搗藥及乗鸞憩息故址<hi>豫</hi>
　<hi>章書</hi>
　周<lb/>
蕭史配秦穆公女弄玉夫婦跨鶴於蕭壇峰上昇<hi>安志</hi>史<lb/>
　吹簫能致孔雀白鶴教弄玉作鳳鳴鳳止其臺一旦<lb/>
　乗鳳同去<hi>列仙傳</hi>
　漢<lb/>
梅福豐城縣盛山有甘露臺梅仙館朝斗壇丹井為福<lb/>
<pb n="KR2k0045_WYG_103-2b"/>
　修煉飛昇之地宋元豐五年封夀春眞人紹興六年<lb/>
　加吏隱二冊俱存楊無為有漢代變名遊越國道家<lb/>
　遺像竝蕭公之句<hi>名勝志</hi>新建西山梅嶺有梅仙壇壇<lb/>
　側有梅仙觀<hi>余靖西山程記</hi>
葛生隱新吳山孫策據江東太史慈問以休咎握手不<lb/>
　語而去迹其處虎豹環側不可近及大帝權建吳國<lb/>
　方知握拳之兆云<hi>安志</hi>
　六朝<lb/>
<pb n="KR2k0045_WYG_103-3a"/>
許遜字敬之世居許昌祖琰父肅避地南昌因家焉吳<lb/>
　赤烏二年己未遜生少從吳猛傳三清法要晉太康<lb/>
　初為旌陽令大施利濟尋棄官謁諶母於丹陽授以<lb/>
　道術煉丹於艾之黄龍山得寳劒梅山之下登水東<lb/>
　小峰築壇醮星焉永嘉末海昏有巨蛇噓氣噏人吞<lb/>
　噬甚衆乃仗劒行斬之後於豫章遇一美少年與語<lb/>
　遽告去謂弟子曰此老蛟精也試跡其所之化黄牛<lb/>
　臥沙磧命弟子施岑揮劒中其左股奔入城西井從<lb/>
<pb n="KR2k0045_WYG_103-3b"/>
　長沙井出尋滅之慮豫章為浮州蛟龍所穴因於牙<lb/>
　城南井鑄為鐵柱下施八索鉤鎖地脈又周行江湖<lb/>
　諸郡殄滅毒害乃歸舊隱於寧康二年八月一日拔<lb/>
　宅上昇<hi>按十二眞人傳則於八月望日四十二人拔宅昇天</hi>宅為遊帷觀<hi>宋賜額也</hi>
　<hi>即今玉隆宫</hi>宋封神功妙濟眞君著有靈劒子等書勸誡<lb/>
　詩十首<hi>豫章書</hi>
吳猛字世雲新吳人幼以孝聞夏月不驅蚊蚋恐其去<lb/>
　已而噬親也仕吳為西安令因家焉年四十遇異人<lb/>
<pb n="KR2k0045_WYG_103-4a"/>
　丁義復師南海太守鮑靚得秘法雲符晉武帝時同<lb/>
　旌陽謁諶母受孝道明王之法諶告猛云吾見玉皇<lb/>
　元譜許為高明大使領仙籍君元都御史也還豫章<lb/>
　江以白羽扇畫水而渡一日暴風起乃書符擲於屋<lb/>
　上有青鳥銜去須臾風止人問之答曰南湖舟中有<lb/>
　二道士呼救故以此拯之爾尋訪果然西安令干慶<lb/>
　死已三日猛曰未合死當為上天訟之遂臥尸旁數<lb/>
　日與慶同起慶弟寳感其事為撰搜神記旌陽上昇<lb/>
<pb n="KR2k0045_WYG_103-4b"/>
　之歲猛亦於西平乗白鹿車與弟子四人沖虚而去<lb/>
　干慶好獵猛極諫不聽一日大獵引火烘天而猛坐<lb/>
　草中鳥獸依附火不能及所居有仙壇今為吳仙觀<lb/>
　宋封神烈眞人<hi>安志</hi>
彭伉字武陽蘭陵人仕晉為尚書左丞密修仙術永康<lb/>
　中棄官事遜遜以長女妻之永和二年八月十五日<lb/>
　全家二十六人白日上昇<hi>仙苑編珠</hi>宅為彭眞觀謝靈運<lb/>
　題額<hi>雲笈七籖</hi>
<pb n="KR2k0045_WYG_103-5a"/>
施岑字大玉<hi>仙苑編珠作施峯小字道乙</hi>沛郡人徙居九江雄偉多<lb/>
　力弓劒絶倫遜每出使與甘戰執劒從侍寧康初御<lb/>
　蒼龍乗雲而去今西山至徳觀即岑眺蛟臺<hi>安志</hi>
甘戰字伯武豐城人有孝行從遜遜異其材器凡奥文<lb/>
　祕訣悉命掌之斬蛟斬蛇無不與焉及遜上昇戰歸<lb/>
　豐城布徳行惠鄉人感之陳大建元年正月七日乗<lb/>
　彩麟之車上昇宋封精行眞人靖安縣西北丹仙觀<lb/>
　為戰故宅豐城縣南白鶴觀是戰得道處飛昇日有<lb/>
<pb n="KR2k0045_WYG_103-5b"/>
　風篁一枝墜地復生每因風而嘯韻若管絃後人於<lb/>
　其地建飛篁觀<hi>名勝志</hi>
旴烈字道微豫章人少事母孝慕遜道結草宅旁遂得<lb/>
　聞道要母常採花以奉遜遜飛昇日母子俱相隨騰<lb/>
　雲而上今壇井尚存<hi>號旴母井</hi>宋封烈為和靖眞人又云<lb/>
　旴母乃遜之長姊遜嘗築室於宅旁俾烈母子居之<lb/>
　故得聞道妙<hi>豫章書</hi>
鍾離嘉字公陽<hi>仙苑編珠作鍾嘉字本超</hi>南昌人母為許遜妹少孤<lb/>
<pb n="KR2k0045_WYG_103-6a"/>
　性簡澹遜喜其有受道資乃教以神方後隨遜沖舉<lb/>
　今新建丹陵觀<hi>徐鉉題額載雲笈七籖</hi>是其故址<hi>安志</hi>
時荷字道陽四明山道士遜昇天日持龍節前驅雲路<lb/>
　<hi>仙苑編珠</hi>
周廣字惠常事遜執僮僕之禮元康中執麾幢前引遜<lb/>
　歸舊宅<hi>同上</hi>
陳勛字孝舉慕遜之道托為旌陽縣吏因得師於遜為<lb/>
　入室弟子遜拔宅日執羽旌導於前<hi>同上</hi>
<pb n="KR2k0045_WYG_103-6b"/>
曾亨字國興孫登常指云此人骨秀可學昇天遂事遜<lb/>
　遜昇天日從車駕同昇宅為眞陽觀<hi>同上</hi>
許大遜僕也本干姓與妻市米於西嶺聞遜將飛昇奔<lb/>
　馳而歸倉黄覆其車遺米於地米皆復生人名其鎭<lb/>
　為生米鎭遜以許未應得仙乃授以地仙之術夫妻<lb/>
　俱隱西山<hi>安志</hi>
文斤南昌人號超然子晉咸安中為高平令遇異人授<lb/>
　以丹訣棄官歸寧康二年仙去<hi>同上</hi>
<pb n="KR2k0045_WYG_103-7a"/>
劉道成新吳人仕晉為陳州刺史乞歸居縣西文明坊<lb/>
　修黄老之術皈依大羅眞符永嘉二年合宅沖舉梁<lb/>
　武帝即其故址創昭徳觀<hi>名勝志</hi>
劉懿眞晉女冠也至東晉已五六百歲嘗東遊諶母嶺<lb/>
　建壇葛陽山之麓後白日沖舉今靖安縣有劉仙觀<lb/>
　<hi>安志</hi>
萬振字長生南昌人齊梁間嘗以符咒治祟疾隋文帝<lb/>
　賜號天師詔洪崖山為觀以居之唐時漁者得青石<lb/>
<pb n="KR2k0045_WYG_103-7b"/>
　長七尺扣之有聲郡以獻於朝碎之得二劒鐔上刻<lb/>
　振姓名高祖歎異召見曜日殿龍朔初尸解啓棺惟<lb/>
　一劒一杖詔以銅函葬劒杖於西山天寳洞之側<hi>同</hi>
　<hi>上</hi>
瞿夫人洪州黄元仙妻也隋末元仙棄官遂同隱羅山<lb/>
　貧甚為人傭織以養其姑如此者十年一日忽謂元<lb/>
　仙曰昨聞帝命當與汝别俄頃化為青氣數丈騰空<lb/>
　而去<hi>同上</hi>
<pb n="KR2k0045_WYG_103-8a"/>
陶安公新吳人混跡為陶師嘗冶鐵爐煙成紫蓋有朱<lb/>
　雀集而鳴曰安公安公道與天通七月七日迎汝以<lb/>
　赤龍及期龍至安公跨而去二女修其術亦得仙天<lb/>
　寳中名其居為陶仙觀<lb/>
　唐<lb/>
吳彩鸞猛女也唐太和末書生文簫寓紫極宫一日遊<lb/>
　西山與彩鸞相遇因約俱歸簫貧不自給鸞寫孫愐<lb/>
　唐韻日得一部鬻可五緡金盡復寫如是者十載稍<lb/>
<pb n="KR2k0045_WYG_103-8b"/>
　為人知乃潛往新吳越王山各跨一虎陟峰巒而去<lb/>
　<hi>豫章書</hi>文簫與彩鸞相遇於遊帷觀鸞歌曰若能求伴<lb/>
　上仙壇應得文簫駕彩鸞自有繡襦并甲帳瓊臺不<lb/>
　怕五更寒簫乃隨至頂忽有仙童持天判至曰彩鸞<lb/>
　以私欲洩天機謫為民妻一紀乃同歸鍾陵<hi>雲仙雜</hi>
　<hi>記</hi>
張氲晉州人號洪崖子隱姑射洞中元宗召見於湛露<lb/>
　殿問曰先生善嘯可得聞乎即應聲而發聲若鸞鳳<lb/>
<pb n="KR2k0045_WYG_103-9a"/>
　拜官不受還山絶粒服氣洪州大疫有狂道士賣藥<lb/>
　得者即愈元宗曰必氲也三召不赴天寳末忽大霧<lb/>
　尸解張說有洪崖子張氲傳一卷<hi>名勝志</hi>
李元基武徳初隱建昌葛山<hi>今屬靖安縣</hi>以符藥救人探虎<lb/>
　骨針鵲影活魚鱉甚衆夜露宿野草中代宗末插松<lb/>
　柏滿身飛去後有人採藥葛山見元基跨青鹿行若<lb/>
　飛莫知所之<hi>安志</hi>
胡慧超遇日月二君授以淨明忠孝之道唐初隱西山<lb/>
<pb n="KR2k0045_WYG_103-9b"/>
　洪井偶過城隅見有舉家悲泣者問之曰廟神歲擇<lb/>
　女為配吾女明日當行是以悲爾慧超即驅風雷焚<lb/>
　擊妖廟并燎秦時巨樟即其地創信果觀元宗聞而<lb/>
　召見作詩送之還山後化去諡曰洞眞祀之元妙觀<lb/>
　<hi>同上</hi>
劉玉字頤眞隨父徙居洪州遇胡洞眞張洪崖授以祕<lb/>
　術許旌陽親降其家授以中黄大道八極眞詮五十<lb/>
　二歲化去三年啓窆視之為空函人稱為劉玉眞<hi>同</hi>
<pb n="KR2k0045_WYG_103-10a"/>
　<hi>上</hi>
黄元吉字希文豐城人年十二師玉隆宫王月航授以<lb/>
　旌陽清淨之道後遇劉玉眞盡得其教人稱中黄先<lb/>
　生一日語陳天和曰今夜子時吾還玉眞之虚矣明<lb/>
　日用火淨吾骨有風自南來者吾報汝也已而果然<lb/>
　<hi>同上</hi>
施肩吾字希聖分水人讀書五行俱下太和中舉進士<lb/>
　後隱於洪州西山嘗作淨居寺碑及三柱銘又集西<lb/>
<pb n="KR2k0045_WYG_103-10b"/>
　山會眞記五卷取五行正體之數毎卷五篇應一氣<lb/>
　純陽之義自為序嘗有詩云若數西山得道者連余<lb/>
　便是十三人<hi>高安縣志</hi>
徐慧字子奇豐城人家於廬陵幼師中黄次參藍眞人<lb/>
　究元旨賜號淨明配道格神昭效法師嘗自贊曰生<lb/>
　前我即汝死後汝即我於是二中間誰會識眞我五<lb/>
　月望日將化云臭皮袋撇了無罣礙烈燄火爐中明<lb/>
　月清風外擲筆端坐而逝鼻流玉筯尺餘<hi>安志</hi>
<pb n="KR2k0045_WYG_103-11a"/>
錢朗字内光南昌人讀書西山以五經登科文宗時為<lb/>
　南安副都䕶遷光禄卿尋隱廬山得補腦還元之法<lb/>
　後吳越王錢鏐迎至臨安師事之久之還簡寂觀雲<lb/>
　孫數人各以明經為縣宰首已皓白一日語家人曰<lb/>
　上清召我俄而氣絶舉棺尸解去蓋百七十歲云<hi>同</hi>
　<hi>上</hi>
伊用昌唐末被羽褐往來江右縱酒狂逸皆稱為伊風<lb/>
　子妻年少而有殊色善音律女紅用昌作望江南詞<lb/>
<pb n="KR2k0045_WYG_103-11b"/>
　夫婦倡和而歌夜宿古寺廢廟天祐間至南城夫婦<lb/>
　食牛肉俱死鎭將丁某為藳葬路旁一年後丁某將<lb/>
　抵鍾陵於北市棚下見之登旗亭共飲丁大醉睡去<lb/>
　風子題壁云此生生在此生前何事從元不復元已<lb/>
　在淮南雞犬後而今便到玉皇前題畢夫婦連臂高<lb/>
　唱出城渡江至遊帷觀又題眞君殿後七言律詩一<lb/>
　首其尾自銜云定億兆萬恒沙軍國主南方赤龍神<lb/>
　王自後不復見<hi>豫章書</hi>
<pb n="KR2k0045_WYG_103-12a"/>
陳師不知何許人衣服藍縷至豫章寓梅氏待之甚厚<lb/>
　一日忽曰吾明日當設齋求新盌二十事及匕筯君<lb/>
　亦宜來會可於天寳洞前訪陳師也梅與之持盌渡<lb/>
　江而去梅如約至洞前忽得一小徑甚明淨尋之見<lb/>
　一院有青童應門入見衣冠華楚延之坐食至乃熟<lb/>
　蒸一嬰兒梅懼不食良久又進一蒸犬子亦不食道<lb/>
　士歎息命取昨所得盌還之視之乃金盌也謂梅曰<lb/>
　子善人然不得仙千歲人參枸杞皆不肯食分也謝<lb/>
<pb n="KR2k0045_WYG_103-12b"/>
　而遣歸<hi>安志</hi>
　宋<lb/>
周貫號木雁子裋褐不完乞錢即沈醉嘗著華陽三編<lb/>
　祕袖之人欲訪其道輒侵以惡語宋熙寧初在洪州<lb/>
　石頭有張生見之邀酒食醉臥中夜聞車馬聲起視<lb/>
　之貫死矣四體柔紫如生平及張歸其弟迎語之曰<lb/>
　周生過我云今往雙嶺矣<hi>同上</hi>
王迪熙寧中人為洪州司理民有爭訟枉直立辨臺司<lb/>
<pb n="KR2k0045_WYG_103-13a"/>
　表其政方召用即挂冠隱西山緱嶺跨鶴歴諸峰巒<lb/>
　而去劉純父送以詩云髪如抹漆右將軍脫却青衫<lb/>
　作隱淪世上更無羈紲事壺中却有自由身鼎烹玉<lb/>
　兔山前藥花看金鼇背上春莫怪少年能決裂藍田<lb/>
　夫婦總全眞世以姓同子喬而跨鶴又同因以洛中<lb/>
　緱山名西山鶴嶺<hi>寒夜録</hi>
傅得一鐵柱宫道士兒時入山遇奕者啖以果後往來<lb/>
　新淦蹤跡狂詭嘗深夜臥深雪中鼻息如雷皆稱為<lb/>
<pb n="KR2k0045_WYG_103-13b"/>
　傅顚朱晦翁贈以詩曰到處逢人說傅顚相看如是<lb/>
　幾生前直移北斗傾天漢去作龍宫第二仙又大書<lb/>
　其居曰雲菴淳熙初召對徳夀内殿賜號靈寳大師<lb/>
　<hi>安志</hi>
包眞人遇異人授以至道且囑曰麻峰洞天汝得道飛<lb/>
　昇之地也至進賢麻姑觀遂居之自稱包道者與白<lb/>
　玉蟾㑹龍井上論金丹火符眞人貽以詩有待吾了<lb/>
　却人間事然後相從面紫羅之句嘗照水以泥塑像<lb/>
<pb n="KR2k0045_WYG_103-14a"/>
　謂觀主曰類我否曰然歲旱命羣兒迎取龍泉水浥<lb/>
　之雨沛至一夕觀中異香襲人天樂作觀主驚異起<lb/>
　視眞人已騰雲而去後遇旱迎眞人像以龍井水浥<lb/>
　之即雨<hi>府志</hi>
章自然武寧人景定三年居太平山用丹藥濟人尸解<lb/>
　後繞身異香三日不息封廣惠眞人祀其肉身於太<lb/>
　平宫<hi>同上</hi>
楊介如字固卿豐城人開禧間道士住清江相堂觀有<lb/>
<pb n="KR2k0045_WYG_103-14b"/>
　諸文士集觀中唱酬介如蓬垢側坐句至朗吟曰酒<lb/>
　量春吞海詩肩夜聳山坐皆驚服後入閤皁山卒著<lb/>
　隱居詩集<hi>同上</hi>
郎中臧論道知洪州日有老兵為園子能致非時果菜<lb/>
　異而問之言得於市使他人求之終不得察之惟孑<lb/>
　身臥草舍往往夜定有語笑聲及迫近則又寂然論<lb/>
　道毎從容撫接久之老兵告曰今夜三鼔漏㸃中半<lb/>
　公能獨步至圃中當有一言相授苟少差違則成虚<lb/>
<pb n="KR2k0045_WYG_103-15a"/>
　矣論道是夕不寐夜分具袍笏將出其妻不測而彊<lb/>
　制之漏向盡亟趨草舍老兵已死使人瘞之屍如輕<lb/>
　泡論道歎恨彌日<hi>能改齋漫録</hi>
　元<lb/>
桂心淵撫州人為紫極宫道士醉便臥地號桂風子虞<lb/>
　集察其有異禮遇之初宫寮有宴臘會心淵一遇飲<lb/>
　啖無算或乗酒罵詈人不能堪遂各自為會心淵幻<lb/>
　在各席溷撓衆始異之俄而舉手謝衆跨一虎而去<lb/>
<pb n="KR2k0045_WYG_103-15b"/>
　後隱廬山虞集贈以詩云深入廬山裏年年不見春<lb/>
　風高曾跨虎月落更聽猿酒熟邀皆去丹成笑不言<lb/>
　屏風第九疊相與浴朝暾<hi>安志</hi>
道士鄔通微行止無定嘗醉吟於道多遊豫章或數見<lb/>
　其容益壯於前人莫之測一日登市樓飲飛昇去<hi>白</hi>
　<hi>志</hi>
　明<lb/>
黄尊師雙井人涪翁八世孫弱冠為固始尉患風痺棄<lb/>
<pb n="KR2k0045_WYG_103-16a"/>
　官有神師號金花君曰吾能療汝疾愈當出家諾之<lb/>
　乃以帛黏其膚焫灼之七日起入興國九宫山為道<lb/>
　士主欽天瑞慶宫其徒千人明太祖西平江漢迎於<lb/>
　鄂渚應對稱旨後召至南京設燕饗之及還曽魯<lb/>
　宋濂俱送以詩<hi>靜志居詩話</hi>
曹徳休從東海青嶼山來遊江西以符藥救人疾有狀<lb/>
　訴其女為邪物所魅休曰汝居近潭穴汝女為蛟所<lb/>
　窺已拘攝精魂在其穴俾投符潭中霹靂忽作少頃<lb/>
<pb n="KR2k0045_WYG_103-16b"/>
　浮一物長二丈餘以劈裂死凡求藥者以江魚為鱠<lb/>
　并美酒饗之病自痊一日語人曰我欲入西山但今<lb/>
　年牛疫當甚留我姓名遇疫時書字貼牛角自當無<lb/>
　患後果驗<hi>府志</hi>
萬尊師名國樞字環中南昌人遊娥眉得盧紫雲五雷<lb/>
　祕法崇禎壬申三吳大旱樞在嘉善祈雨雨降道流<lb/>
　私語何有雨而無雷樞方持符未及焚雷神就其手<lb/>
　掣去震雷繞壇雨大沛又治狐魅握掌黙運雷訣須<lb/>
<pb n="KR2k0045_WYG_103-17a"/>
　臾羣狐震死錢謙益贈詩云赤日吹唇俄致雨青天<lb/>
　撚手旋轟雷<lb/>
國朝<lb/>
張逍遥居西山老虎洞時與虎狎初夜臥傾崖下霜雪<lb/>
　覆面盎若春醪之溢久乃結小石屋於古松澗幅巾<lb/>
　羽扇靜坐其中言人休咎皆驗問以金丹不答談明<lb/>
　季事歴歴可聽似曾立朝者卒不自言順治辛丑一<lb/>
　夕尸解去<hi>府志</hi>
<pb n="KR2k0045_WYG_103-17b"/>
　唐<lb/>
法達豐城人專虔誦法華嘗禮六祖頭不至地祖訶之<lb/>
　問藴習何事曰念法華經祖曰怪汝心中負此一物<lb/>
　達因請說經義祖令朗誦至方便品祖曰止此經元<lb/>
　來以因緣出世為宗汝當信佛知見只汝自心達曰<lb/>
　但得解不勞誦耶祖曰口誦心行即是轉經口誦心<lb/>
　不行即是被經轉因說偈云心迷法華轉心悟轉法<lb/>
　華誦經久不明與義作讎家無念念即正有念念成<lb/>
<pb n="KR2k0045_WYG_103-18a"/>
　邪有無俱不計長御白牛車達遂契旨<hi>景徳傳燈録</hi>
道一漢州什邡人姓馬氏故稱馬祖得法於南嶽懐讓<lb/>
　<hi>讓得法於曹溪六祖</hi>自建陽佛跡嶺遷臨川次至南康龔公山<lb/>
　大歴四年開道塲於鍾陵開元寺洪州廉使問曰喫<lb/>
　酒肉是不喫酒肉是答曰若喫是中丞禄不喫是中<lb/>
　丞福龎居士藴嘗參道一曰不與萬法為侣者是甚<lb/>
　麽人道一曰待汝一口吸盡西江水即向汝道居士<lb/>
　大悟遂厠門徒焉貞元四年二月一日沐浴跏趺而<lb/>
<pb n="KR2k0045_WYG_103-18b"/>
　逝元和二年賜諡大寂禪師塔曰大莊嚴之塔<hi>景徳傳燈</hi>
　<hi>録</hi>懐讓參六祖祖曰西天二十七祖波若多羅䜟汝<lb/>
　足下出一馬駒踏殺天下人蓋指馬祖也<hi>釋氏稽古録</hi>示<lb/>
　寂得舍利藏於靖安縣石門山寳峰院<hi>名勝志</hi>
懐海福建長樂王氏子丱歲離塵三學該練依馬祖與<lb/>
　西堂智藏南泉普願同號入室時三大士化門相角<lb/>
　立焉剏立叢林儀軌名曰清規元和九年示寂諡大<lb/>
　智禪師塔曰大寳勝輪<hi>傳燈録</hi>海闡法於百丈山中稱<lb/>
<pb n="KR2k0045_WYG_103-19a"/>
　百丈祖師有柳公權書百丈清規四大字<hi>名勝志</hi>
亮座主蜀人好講經論一日至開元寺參馬祖祖與之<lb/>
　詰辨遂大悟禮謝曰某所講經論將謂無人及得今<lb/>
　被大師一問生平功課消釋盡矣遂住西山終身不<lb/>
　出<hi>安志</hi>
天然初業儒將應舉長安遇禪者於逆旅禪者問曰仁<lb/>
　者何往曰選官去禪者曰選官何如選佛曰選佛當<lb/>
　往何所禪者曰今江西馬大師出世是選佛塲也乃<lb/>
<pb n="KR2k0045_WYG_103-19b"/>
　直造江西見馬祖祖曰南嶽石頭是汝師也遂抵石<lb/>
　頭執爨役三年忽一日石頭告衆曰明日剗佛前庭<lb/>
　草及期大衆各備鍬钁剗草天然獨以盆水洗頭跪<lb/>
　石頭前乃為剃落為說戒遂掩耳趨出再謁馬祖入<lb/>
　僧堂坐聖僧頸祖曰吾子天然即拜馬祖謝師賜與<lb/>
　法號因名天然也今之僧堂名選佛塲本此夀八十<lb/>
　三示寂於鄧州丹霞諡智通禪師<hi>稽古録</hi>
常興住泐潭南泉至見師面壁泉乃拊師背師問汝是<lb/>
<pb n="KR2k0045_WYG_103-20a"/>
　阿誰曰普願師曰如何曰也尋常師曰汝何多事師<lb/>
　為六祖下第三世<hi>指月録</hi>
法會六祖下第三世嗣馬祖住靖安石門山泐潭寺<hi>同</hi>
　<hi>上</hi>
水潦和尚洪州人問馬祖如何是西來意祖曰禮拜著<lb/>
　纔禮拜祖忽當胸蹋倒遂大悟拊掌曰也大竒百千<lb/>
　三昧無量妙義祇向一毛頭上識得根源去住每告<lb/>
　衆曰自從一喫馬師蹋直到如今笑不休<hi>同上</hi>
<pb n="KR2k0045_WYG_103-20b"/>
希運閩人幼出家於黄蘗山額間隆起如珠後遊天台<lb/>
　逢一僧言笑如舊相識乃偕行屬澗水暴漲捐笠植<lb/>
　杖而止其僧率師同渡師曰兄要渡自渡彼即褰裳<lb/>
　若履平地回顧曰渡來渡來師曰咄這自了漢早知<lb/>
　當斫汝脛僧笑曰眞大乗法器言訖不見至洛京行<lb/>
　乞忽一嫗出棘扉間曰太無厭生師曰汝未施責無<lb/>
　厭何耶嫗笑而掩扉師異之進與語嫗曰可往南昌<lb/>
　見馬大師至南昌馬已示寂乃往石門謁塔參百丈<lb/>
<pb n="KR2k0045_WYG_103-21a"/>
　師後觀察裴休迎住龍興寺<hi>又名龍興院即今普賢寺</hi>日夕問道<lb/>
　贈師詩曰自從大士傳心印額有圓光七尺身挂錫<lb/>
　十年棲蜀水浮盃今日渡漳濱一千龍象隨高步萬<lb/>
　里香花結勝因擬欲事師為弟子不知將法付何人<lb/>
　大中間示寂諡斷際禪師塔曰廣業<hi>豫章書</hi>
賓侍者住新吳金相寺嘗誦心經度一亡婦婦一夕見<lb/>
　夢其子曰吾藉賓侍者力已得度矣賓後將脫化及<lb/>
　期刺史臨之見頂間火炎炎發更攬筆製一偈曰天<lb/>
<pb n="KR2k0045_WYG_103-21b"/>
　地沈吟乾坤拍塞笑殺阿難驚動彌勒擲筆火爇頭<lb/>
　顱化後遺有舍利子數十顆<hi>安志</hi>
令超初住高安上藍山後至洪州開元寺諡元貞大師<lb/>
　<hi>安志</hi>曾於洪州更剏禪院居之仍以上藍為名昭宗大<lb/>
　順庚戌正月初召大衆告曰吾本約住十年今化事<lb/>
　既畢當欲行矣齋畢端坐長往塔曰本空<hi>豫章書</hi>
嚴陽尊者名善信初結菴於嚴陽山至天祐間居明心<lb/>
　寺<hi>一名新興寺在武寧縣西今廢</hi>據坐蟠石嘗有二虎一蛇馴繞左<lb/>
<pb n="KR2k0045_WYG_103-22a"/>
　右及入滅建塔寺中宋淳熙時啓塔髪垂至踵指甲<lb/>
　過臂<hi>名勝志</hi>尊者初參趙州問一物不將來時如何趙<lb/>
　州曰放下著尊者曰既是一物不將來放下箇甚麽<lb/>
　趙州曰放不下擔取去遂大悟為六祖下第五世<hi>指</hi>
　<hi>月録</hi>
　宋<lb/>
超慧字誨機住寧州黄龍寺聚徒行化凡所酬答迥出<lb/>
　尋常初遊嶽麓曾會神僧謂曰去東北行遇洪即止<lb/>
<pb n="KR2k0045_WYG_103-22b"/>
　逢龍可住及至黄龍山山上有雙峰菴主曰馬和尚<lb/>
　一見歡若夙契遂付法後以菴付師而去久之禪侣<lb/>
　雲集黄龍一派被滿天下<hi>名勝志</hi>
慧南住黄龍寺初依泐潭澄禪師分座接物名振諸方<lb/>
　偶同雲峰恱遊西山夜話雲門法道峰曰澄公雖是<lb/>
　雲門之後法道異矣南詰其所以異峰曰雲門如九<lb/>
　轉丹砂㸃鐵成金澄公藥汞銀入煅則流出南怒以<lb/>
　枕投之明日峰謝過又曰雲門氣宇如玉甘死語下<lb/>
<pb n="KR2k0045_WYG_103-23a"/>
　乎澄公有法授人死語也死語其能活人乎即背去<lb/>
　南挽之曰若如此誰可汝意峰曰子宜一詣石霜南<lb/>
　造石霜慈明後於言下大悟與泐潭相絶嘗發三問<lb/>
　學者莫契其旨叢林目之為黄龍三關<hi>安志</hi>師信州章<lb/>
　氏子後開法同安遷黄檗嗣慈明圓至熙寧二年饌<lb/>
　客罷至寢室前跏趺端坐而逝闍維火化舍利五色<lb/>
　塔於山前諡普覺禪師傳嗣弟子眞淨克文東林常<lb/>
　總晦堂祖心<hi>普燈録</hi>
<pb n="KR2k0045_WYG_103-23b"/>
祖心傳誨機之教於慧南住黄龍寺名其方丈曰晦堂<lb/>
　人呼為晦堂叟一日黄山谷來謁祖心舉論語吾無<lb/>
　隱乎爾請公詮釋而至於再晦堂不然其說公怒形<lb/>
　於色時當暑退涼生秋香滿院晦堂曰聞木樨香乎<lb/>
　公曰聞晦堂曰吾無隱乎爾公欣然領解禮謝王韶<lb/>
　在熙河多殺人晚知洪州學佛見晦堂問曰昔未聞<lb/>
　道罪障固多今聞道矣罪障滅乎曰今有人貧時負<lb/>
　債富時還否韶曰必還曰然則雖聞道矣奈債主不<lb/>
<pb n="KR2k0045_WYG_103-24a"/>
　肯相饒何韶愴然後於元符庚辰示寂諡寳閣禪師<lb/>
　<hi>傳燈録</hi>
悟新韶州王氏子至黄龍寺謁晦堂談辨無所抵悟晦<lb/>
　堂患之曰住住說食豈能飽人悟新窘曰望指箇安<lb/>
　樂處晦堂曰一塵飛而翳天一芥墜而覆地安樂處<lb/>
　正忌上座許多骨董直須死却無量刼來偷心乃可<lb/>
　爾一日聞知事捶行者雷忽震即大悟因自號死心<lb/>
　叟師生有紫肉幕左肩右袒如僧伽黎狀依佛陀院<lb/>
<pb n="KR2k0045_WYG_103-24b"/>
　祝髪進具後嗣晦堂政和乙未示寂茶毗舍利五色<lb/>
　後有過其區者獲之尤多塔於方丈之北<hi>稽古録</hi>紹聖<lb/>
　間主寧州雲巖寺作轉輪蓮花藏黄山谷為記<hi>名勝</hi>
　<hi>志</hi>
惟清武寧陳氏子入黄龍寺師晦堂遂嗣法席毎謂人<lb/>
　曰諸方所說非不美麗要之如趙昌畫花花雖逼眞<lb/>
　非眞花爾自號靈源叟黄山谷寄詩云騎驢覔驢眞<lb/>
　可笑以馬喻馬亦成癡一天月色為誰好二老風流<lb/>
<pb n="KR2k0045_WYG_103-25a"/>
　只自知<hi>安志</hi>元祐七年無盡居士張天覺漕江西欽慕<lb/>
　之檄寧邑官同諸山勸請出世於隆興觀音寺命甚<lb/>
　嚴時清寓興化不得已親出投偈辭曰無地無錐徹<lb/>
　骨貧利生深愧乏餘珍鄽中大施門難啓乞與青山<lb/>
　養病身<hi>林間録</hi>
法忠四明姚氏子嘗參佛眼逺禪師一日縱步水磨覩<lb/>
　其牓下曰法輪常轉豁然大悟宣和間湘潭大旱忠<lb/>
　入水呼龍曰業畜當雨一尺雨隨至居南嶽每跨虎<lb/>
<pb n="KR2k0045_WYG_103-25b"/>
　出遊儒釋望塵而拜住勝業南木雲葢公安大為五<lb/>
　刹復赴豫章黄龍紹興己巳太尉邢孝揚為忠營夀<lb/>
　塔於寺東之薌源工纔畢忠書偈瞑目而寂嗣佛眼<lb/>
　逺逺嗣五祖演演嗣白雲端端嗣楊岐㑹㑹嗣慈明<lb/>
　圓臨濟派也嗣忠之法者普菴肅禪師等<hi>普燈録</hi>
倚遇漳州林氏子謁浮山逺逺指謂人曰此後學行脚<lb/>
　樣子也既謁衡嶽谷泉三至三逐謁北禪師事最久<lb/>
　後在雙嶺開法龍圖徐禧與師為布衣交師化前一<lb/>
<pb n="KR2k0045_WYG_103-26a"/>
　日以偈遺之曰今年七十七出行須擇日昨夜問龜<lb/>
　哥報道明朝吉徐見偈因要靈源叟馳往師舉杖曰<lb/>
　且道這箇付阿誰徐與靈源皆屏息擲拄杖投床枕<lb/>
　臂而化<hi>指月録</hi>
可眞住西山翠巖寺號為眞㸃胸嘗參慈明言下大悟<lb/>
　自後爽氣逸出機辨迅捷叢林憚之將入滅示疾甚<lb/>
　勞苦席藳於地轉側不少休喆侍者垂泣曰平生訶<lb/>
　佛罵祖今何為乃爾熟視訶曰汝亦作此見解耶即<lb/>
<pb n="KR2k0045_WYG_103-26b"/>
　起呼侍者焚香俄頃煙起示寂<hi>同上</hi>
<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>寧璣道者元祐間住翠巖寺張商英漕江西絶江訪<lb/>
　之璣逆於塗張問曰如何是翠巖境對曰門近洪崖<lb/>
　千尺井石橋分水繞松杉乃笑而長哦曰野僧迎客<lb/>
　下煙嵐試問如何是翠巖門近洪崖千尺井石橋分<lb/>
　水繞松杉遂題於妙高臺有石刻存焉<hi>安志</hi>
文悅南昌徐氏子七歲剃髪於龍興寺年十九參大愚<lb/>
　芝禪師初令為衆乞飯繼令為衆營炭及募炭歸時<lb/>
<pb n="KR2k0045_WYG_103-27a"/>
　維那闕職芝曰佛法不怕爛却堂司一職今以煩汝<lb/>
　師有難色但自念勤勞日久何得中止適架上桶篐<lb/>
　爆斷墜地乃大悟急著伽黎至寢室芝曰維那且喜<lb/>
　大事了畢師再拜服勤八年而芝歿後南昌請住翠<lb/>
　峰又遷雲峰嘉祐七年陞坐說偈而逝闍維五色舍<lb/>
　利塔於禹溪北師嗣大愚守芝芝嗣汾陽善昭昭嗣<lb/>
　首山念禪師<hi>僧寳録</hi>
清涼新建鄧氏子依洪崖法智年二十一祝髪受具時<lb/>
<pb n="KR2k0045_WYG_103-27b"/>
　武泉常寳峰月雲居舜道壓叢林涼往來三老間皆<lb/>
　䝉器許而疑終未破乃謁黄龍南公容為入室言論<lb/>
　久即令坐於旁為侍者七年南公沒住西山惠嚴院<lb/>
　與翠巖侍者慕喆竝為海内宗仰<hi>安志</hi>
　元<lb/>
大訢南昌人誨機問曰黄龍向泐潭得旨領徒遊方及<lb/>
　見慈明氣索汗下過在甚麽處訢云千年桃核裏覔<lb/>
　甚舊時仁出世吳興烏回遷鳳山天竺博通經典旁<lb/>
<pb n="KR2k0045_WYG_103-28a"/>
　及儒家道流之說元文宗以潛龍之舊建龍翔大集<lb/>
　慶寺召訢住持授以大中大夫主寺事奉敕校正徳<lb/>
　輝重編之百丈清規著有四會語録蒲室集自號笑<lb/>
　隱至正四年示寂諡廣智全悟大禪師葬城南撥雲<lb/>
　山康僧會塔之旁得法弟子宗泐字季潭洪武中住<lb/>
　持天界聲光顯赫云<hi>稽古録</hi>
　明<lb/>
來復字見心豐城人幼祝髪於普菴堂後遊會稽諸山<lb/>
<pb n="KR2k0045_WYG_103-28b"/>
　復主靈隱寺精通内典善詩文有蒲菴集鍾山稿洪<lb/>
　武初召至京師與宗泐齊名十八年以賦詩忤上意<lb/>
　被刑<hi>稽古録</hi>
天竒進賢人父江臺母徐氏年二十禮無說能和尚剃<lb/>
　落教看一歸何處話後得昱首座晝夜桚逼忽不見<lb/>
　山河大地及自身尋患痢甚篤山東靜暉示以大慧<lb/>
　杲病背疽因緣遂爾豁然又見寳峰得印證有語録<lb/>
　行世<hi>安志</hi>
<pb n="KR2k0045_WYG_103-29a"/>
明雪桐城楊氏子九華聚龍菴薙髪往雲棲受具參雲<lb/>
　門澄禪師聞鐘聲大徹後隱贑州之崆峒建安王請<lb/>
　住百丈入院整清規時復荷鍤與作務人俱謂大智<lb/>
　再來也崇禎辛巳三月十九遲明起浴手書偈曰來<lb/>
　亦無一物去亦無一物若知端的意百丈花梢月擲<lb/>
　筆而逝<hi>同上</hi>
國朝<lb/>
大雷名本慶順治間住菩提寺著有五會録泐潭紀略<lb/>
<pb n="KR2k0045_WYG_103-29b"/>
　淨土吟旅夢草各一卷<hi>同上</hi>
等可名行溥俗居新建西山吳原里生時父南澗翁夢<lb/>
　一老僧手拈黄菊笑至其廬翁曰公何來僧曰吾雲<lb/>
　堂貫休也翁覺而志之及重九日而等公生生不飲<lb/>
　母乳二三歲不茹葷六七歲便能詩有蜀僧過曰子<lb/>
　豈西方來者耶等公即奪其扇題中有老師問我西<lb/>
　來意般若波羅上大人之句後遊方二十餘年依湛<lb/>
　然和尚者三年乙丑見文師師正食棗授以一個凡<lb/>
<pb n="KR2k0045_WYG_103-30a"/>
　種植澆灌之事皆使之往癸酉春還南昌卓錫古泰<lb/>
　定寺著有棗堂詩集<hi>棗堂集序</hi>
澹雪臨濟派也康熙丁巳自浙西來見北蘭讓禪師道<lb/>
　塲鞠為茂草乃結茅於此經營數載殿宇齋堂方丈<lb/>
　禪室及秋屏閣列岫亭皆次第重建遂為江西名勝<lb/>
　之冠<hi>白志</hi>
　　　瑞州府<lb/>
　六朝<lb/>
<pb n="KR2k0045_WYG_103-30b"/>
黄仁覽字紫庭輔之子許遜之壻有道術嘗為青州從<lb/>
　事<hi>舊通志作貴州</hi>家在高安毎夕取竹杖噀水化龍騎之歸<lb/>
　省且復騎去後舉家上仙里人於其騎杖處立䈥竹<lb/>
　廟祀之今縣東北二十里祥符觀是其故宅也宋封<lb/>
　沖道眞君<hi>名勝志</hi>
謝仲初萬載人住高安西北山中即名謝山方輿紀謂<lb/>
　山峰多竒丹竈履跡猶存<hi>安志</hi>
李八百名常眞蜀人自稱年八百歲故人以為號又傳<lb/>
<pb n="KR2k0045_WYG_103-31a"/>
　白鹿先生謂陳摶曰神仙李八百動則八百里二說<lb/>
　未詳孰是有葫蘆井煉丹臺在府西三里妙眞宫今<lb/>
　郡治其故宅也楊誠齋詩李眞宅子故依然<hi>續仙傳</hi>
李明香八百妹也初修道於華林山之元秀峰後於峰<lb/>
　南六十里五龍岡設壇醮祭道成沖舉唐天寳中即<lb/>
　其地為元陽觀觀在治西逍遥山今為妙眞觀<hi>名勝</hi>
　<hi>志</hi>
敖眞人失其名上高人縣北三里敖嶺為晉敖眞人得<lb/>
<pb n="KR2k0045_WYG_103-31b"/>
　道之所石壇丹竈劒石存焉<hi>同上</hi>
王子喬高安荷山上有蓮池相傳子喬駕白象至此象<lb/>
　化為石今山頂有丁王二仙壇前一峰如横琴上有<lb/>
　仙跡<hi>豫章記</hi>
丁義高安人精醫道以神方授吳猛<hi>安志</hi>
丁秀英丁義女也縣之調露鄉有白鶴山山下有崇元<lb/>
　觀梁太清二年置晉丁義眞君女秀英煉丹之所吳<lb/>
　彩鸞嘗就學焉今石圃中有丹井及仙去葬衣冠於<lb/>
<pb n="KR2k0045_WYG_103-32a"/>
　觀北俗云丁仙姑塔是也<hi>玉泉志</hi>
　唐<lb/>
張惠感字智元高安崇元觀道士武后召為國師齋於<lb/>
　明堂有慶雲神龍黄鶴之應又奉詔往亳州太清宫<lb/>
　祀九井時冰雪凝沍忽有聲如雷水湧溢二龍出戲<lb/>
　后異之賜帛歸浮雲山煉丹天寳中丹成沖舉<hi>安志</hi>
孫智諒高安人幼師惠感煉丹於元秀峰常有浮雲罩<lb/>
　其上因呼浮雲觀開元間迎至京師年百二十餘矣<lb/>
<pb n="KR2k0045_WYG_103-32b"/>
　帝問何術而夀對曰居山食果飲水而已上歎息送<lb/>
　肅明觀遣内侍送棗二盤再召見内閣時憂旱請夜<lb/>
　醮致雨帝大悅因問治國之要對曰聖人之道在一<lb/>
　心不他求也賜衣帛遣歸至德觀後復徵不起卒年<lb/>
　百有四十<hi>同上</hi>
沈麟字紫庭高安人彬之子學道玉笥山嘗衣單褐即<lb/>
　大風雪不易嗜酒賦詩自號沈道者一日造縣宰戲<lb/>
　之曰沈道者何日道成乎作詩云何須問我道成時<lb/>
<pb n="KR2k0045_WYG_103-33a"/>
　紫府清都自有期手握藥苗人不識體含仙骨俗爭<lb/>
　知卒後有人見其乘舟江上歸視其墓已土裂尺餘<lb/>
　矣<hi>同上</hi>
幸潭字子淵高安人少有竒氣寡笑言後遇異人授祕<lb/>
　術卒後鄉人遇之於汴寄書語之曰城北潭傍古木<lb/>
　吾家也叩之必應人如其言有二童子出一丈夫繼<lb/>
　之宛如汴中所見郡人異而祠之禱祈輒應或謂其<lb/>
　委蛻仙也白玉蟾遊幸龍王廟作歌五首<hi>名勝志</hi>
<pb n="KR2k0045_WYG_103-33b"/>
　宋<lb/>
朱元整高安人咸通五年入華林山李八百洞中見玉<lb/>
　案石函内有道經二卷<hi>安志</hi>
趙生名吉高安丐者敝衣蓬髪未嘗沐洗好飲酒醉輒<lb/>
　毆詈人故皆謂之狂人不敢近也然與人雖未嘗識<lb/>
　皆能道其宿疾及平生喜怒以此或曰此非有道者<lb/>
　耶元豐三年歲暮見子由問曰亦嘗夢先公乎方其<lb/>
　夢也亦知有存沒憂樂乎曰是不可常也吉笑曰公<lb/>
<pb n="KR2k0045_WYG_103-34a"/>
　問我養性今有夢覺之異則性不全矣子由異之又<lb/>
　曰吾知君好道而不得要陽不降隂不升故肉多而<lb/>
　浮面赤而瘡吾將教君挽水以溉百骸經旬諸疾可<lb/>
　去子瞻居黄州求書而往一見喜子瞻樂易留半歳<lb/>
　北歸從之興國知軍楊繪見而留之生喜禽鳥六畜<lb/>
　嘗以一物自隨寢食與之同居興國為騾所傷而死<lb/>
　繪具棺葬之後蜀僧法震者至雲安逆旅見一丐者<lb/>
　曰吾姓趙頃於黄州識蘇公為我謝之子由驚問其<lb/>
<pb n="KR2k0045_WYG_103-34b"/>
　狀時知興國朱彦博之子在坐歸告其父發其葬惟<lb/>
　一杖及兩脛在道書尸解之下者留脚一骨生豈假<lb/>
　者耶<hi>欒城集</hi>
王䝉嘗遊上高麻塘市李林家林喜牡丹一日花盛開<lb/>
　曰今歲花好否䝉笑曰看到子孫能幾家後宿永豐<lb/>
　觀道士知為異人因鑰其户次早開戸視之不見但<lb/>
　見椽間題一絶云水須大海龍方隱木是梧桐鳳始<lb/>
　棲莫道男兒無去路碧霄雲外有丹梯自後不復見<lb/>
<pb n="KR2k0045_WYG_103-35a"/>
　<hi>安志</hi>
王敖道號浪仙入上高白土洞修道嘗題云靈刹倚山<lb/>
　光無塵染洞房雲籠金地暖龍噴玉泉香松竹分幽<lb/>
　徑樓臺聳上方蓬壺人到此僧伴遶迴廊後不知所<lb/>
　往<hi>同上</hi>
　唐<lb/>
俱胝自婺州金華來結菴府西龍化山開善院傳燈録<lb/>
　以俱胝參天龍天龍出一指示得悟<hi>名勝志</hi>
<pb n="KR2k0045_WYG_103-35b"/>
逍遥山祖李禧肅宗少子也從南陽忠國師出家後居<lb/>
　逍遥山賜田甚廣為建資夀禪寺有眞身塔存焉蘇<lb/>
　子由云逍遥峻深帝子道塲<hi>欒城集聰禪師塔碑</hi>
澄靜亦稱三藏法師俗姓胡高安人得法於大寂宴坐<lb/>
　獨龍窟棲息猛虎巖著大乘明教論一卷見性篇一<lb/>
　首<hi>安志</hi>
通慧駐錫上高馮村永樂院<hi>舊名康樂</hi>卒咸通二年眞身泝<lb/>
　流至高安石頭上屹立不動居人異之為石墖以葬<lb/>
<pb n="KR2k0045_WYG_103-36a"/>
　祥符中僧發視之乃拱立鉅甕中髪垂覆肩迄今祈<lb/>
　禱多應<hi>同上</hi>
良价會稽俞氏子幼從師念般若心經至無眼耳鼻舌<lb/>
　身意忽以手捫面問師曰何故經言無師異之曰吾<lb/>
　非汝師即指往五洩山禮黙禪師披剃年二十二詣<lb/>
　嵩山具戒遊方首謁南泉次參溈山為曰此去澧陵<lb/>
　攸縣石室相連有雲巖道人若能撥草瞻風必為子<lb/>
　之所重師遂辭溈山徑造雲巖問無情說法後因過<lb/>
<pb n="KR2k0045_WYG_103-36b"/>
　水覩影大悟前旨大中末於新豐山接引後學諸方<lb/>
　宗匠咸共推尊之曰曹洞宗匠將圓寂乃命剃髪澡<lb/>
　身披衣聲鐘大衆號痛乃延七日端坐長往當咸通<lb/>
　十年夀六十三諡悟本禪師六祖下第五世嗣雲巖<lb/>
　晟曹洞宗<hi>指月録</hi>
慧禪師洛陽人住黄檗山初業經論因增受菩提戒欲<lb/>
　捐身水中以飼鱗甲值禪者策發乃造疎山參仁和<lb/>
　尚言下頓悟師示滅墖於本山肉身至今如生六祖<lb/>
<pb n="KR2k0045_WYG_103-37a"/>
　下第七世匡仁法嗣<hi>同上</hi>
道虔福州候官人也姓劉氏受石霜印記化徒於九峰<lb/>
　後住泐潭而終諡大覺禪師塔曰圓寂<hi>景徳傳燈録</hi>
常觀住五峰道望與九峰虔禪師並稱百丈海法嗣<hi>同</hi>
　<hi>上</hi>
道延洞山第四世時號鹿頭和尚嗣曹山寂<hi>同上</hi>
了然瑞州末山尼也因灌溪閑和尚到曰若相當即住<lb/>
　不然即推倒禪床便入堂内師遣侍者問上座遊山<lb/>
<pb n="KR2k0045_WYG_103-37b"/>
　來為佛法來溪曰為佛法來師乃升坐溪上參師問<lb/>
　上座今日離何處曰路口師曰何不葢却溪無對始<lb/>
　禮拜問如何是末山師曰不露頂曰如何是末山主<lb/>
　師曰非男女相溪乃喝曰何不變却師曰不是神不<lb/>
　是鬼變箇什麽溪於是伏膺作園頭三年師高安大<lb/>
　愚嗣也<hi>指月録</hi>
法濟筠州黄檗山禪師也行思七世下雲門偃法嗣<hi>景</hi>
　<hi>徳傳燈録</hi>
<pb n="KR2k0045_WYG_103-38a"/>
　五代<lb/>
清稟泉州仙遊人姓李氏幼禮中峰院鴻謐為師年十<lb/>
　六福州太平寺受戒初詣南嶽參惟勁及抵韶陽禮<lb/>
　祖墖回造雲門師自此入室印悟乃之金陵國主李<lb/>
　氏請居光睦未幾復命澄心堂集諸方語要經十稔<lb/>
　迎住洞山開堂青原七世下雲門偃法嗣<hi>傳燈録</hi>
　宋<lb/>
守芝六祖第十一世瑞州大愚山禪師雲峰文恱見芝<lb/>
<pb n="KR2k0045_WYG_103-38b"/>
　公屋老僧殘荒涼如傳舍芝自提笠日走市井暮歸<lb/>
　閉關高枕欲去之芝適上堂曰大家相聚喫莖虀喚<lb/>
　作一莖虀入地獄如箭射下座師駭焉夜入丈室求<lb/>
　佛心法後芝遷翠巖文恱得承心印<hi>僧寳録</hi>
本仁高安白水人師將辭世焚香白衆曰香煙絶處是<lb/>
　吾涅槃時也言訖跏趺而坐息隨煙滅<hi>安志</hi>
通元住九峰郢州程氏子初參徳山後於洞山言下有<lb/>
　省住後僧問自心他心得相見否師曰自己尚不見<lb/>
<pb n="KR2k0045_WYG_103-39a"/>
　他人何可觀問罪福之性如何了達得無同異師曰<lb/>
　絺綌不禦寒<hi>同上</hi>
克文治儒業弱冠出家得法於黄龍南說法於高安諸<lb/>
　山晚居洞山繼悟本价大師辨博無礙徒衆自逺而<lb/>
　至有語録蘇子由為之序<hi>安志</hi>熙寧九年十月安石罷<lb/>
　政歸建康十年奏施建康舊第為禪寺請克文住持<lb/>
　帝賜額曰報寧賜文號眞淨禪師師陜府鄭氏子嗣<lb/>
　南禪師崇寧元年趺坐而逝煙焰五色所至皆舍利<lb/>
<pb n="KR2k0045_WYG_103-39b"/>
　分葬泐潭新豐焉<hi>碑記本傳</hi>
道全洛陽王氏子生不茹葷事洞山文師五年而悟告<lb/>
　文曰吾一搥打透無底藏一切珍寳皆吾有也文印<lb/>
　可之高安太守請住石臺清涼徙居黄檗蘇子由來<lb/>
　筠與遊甚契謂子由曰君靜而慧可以學道久之化<lb/>
　去體暖而香輭茶毘得舍利光潔無算子由為撰塔<lb/>
　銘<hi>安志</hi>
省聰蜀綿州王氏子遊吳越事浙西靜慈大本禪師夢<lb/>
<pb n="KR2k0045_WYG_103-40a"/>
　聰吞一世界一剃刀及聰得悟後本乃明言其夢至<lb/>
　高安住眞如開善聖夀三道塲蘇子由在筠周旋尤<lb/>
　密及子由再來而聰退老黄檗特出山相見曰宿緣<lb/>
　也衆又請居逍遥子由函華嚴諸大部以授踰年而<lb/>
　寂<hi>安志</hi>子由謫高安時雲菴居洞山有聰禪師居聖夀<lb/>
　一夕雲菴夢同子由出迓五祖戒禪師聰亦夢俄而<lb/>
　東坡書至曰已至奉新旦夕可相見子由攜二衲候<lb/>
　之建山已東坡至坐定二衲共理夢事坡曰軾八九<lb/>
<pb n="KR2k0045_WYG_103-40b"/>
　歲時嘗夢是僧往來陜右又先妣方娠夢一僧來托<lb/>
　宿瘠而眇雲菴驚曰戒故陜右人失一目暮年來高<lb/>
　安終於大愚逆數五十年東坡時年四十九歲與雲<lb/>
　菴共啓其墖曰戒和尚不識人嫌強顔復出亦可笑<lb/>
　<hi>冷齋夜話</hi>
石臺問禪師成都呉氏子手書法華經甚精將誦萬遍<lb/>
　老而不衰子由贈詩有云法老曾經見老廬半生勤<lb/>
　苦一朝虚心通口誦方無礙笑把吳鸞細字書<hi>方外</hi>
<pb n="KR2k0045_WYG_103-41a"/>
　<hi>志</hi>
徳洪一名慧洪字覺範號冷齋新昌彭氏子禪學超詣<lb/>
　釋註金剛楞嚴圓覺法華四經博通儒書尤工於詩<lb/>
　名動京輦黄山谷贈以詩稱其韶勝不減秦少覿氣<lb/>
　爽絶類徐師川韓子蒼宰分寧館之雲巖寺僧三百<lb/>
　各持一幅紙求詩握筆立就子蒼見之不懌曰詩當<lb/>
　少加思洪笑曰取快吾意而已卒於南安軍所著有<lb/>
　合論易傳僧寳智證傳林間録天廚禁臠冷齋夜話<lb/>
<pb n="KR2k0045_WYG_103-41b"/>
　甘露集石門文字禪註十明論證道歌<hi>安志</hi>
靘禪師新昌人住三峰嘗渡溪陷於水作詩曰春天一<lb/>
　夜雨滂沱添得溪流怒氣多剛把山僧推倒脚不知<lb/>
　到海更如何題燕曰去年巢穴畫梁邊春暖雙雙繞<lb/>
　檻前莫訝主人簾不捲恐銜泥土汙花磚<hi>同上</hi>
圓至姓姚氏新昌人為文贍而奥清而竒所著牧潛集<lb/>
　方蛟峰序之比之斬鐵切玉云又註唐詩三體號大<lb/>
　隱禪詩<hi>同上</hi>
<pb n="KR2k0045_WYG_103-42a"/>
　　　袁州府<lb/>
　晉<lb/>
易退字楠隱與宜春楊法道慧陳歸眞耽相與結廬萍<lb/>
　鄉之九嶷山煉氣朝眞朝夕不倦越二十餘年丹成<lb/>
　永嘉九年正月既望皆凌雲去後人於九嶷祀之宋<lb/>
　政和中有司以聞封眞人<hi>安志</hi>九嶷觀唐名崇元觀明<lb/>
　改為崇眞觀尚有丹竈遺跡蔣之竒詩三眞不可尋<lb/>
　即此<hi>名勝志</hi>
<pb n="KR2k0045_WYG_103-42b"/>
鄧表嘗修煉於小仰山又號鄧表峰上有星壇石臼藥<lb/>
　竈<hi>同上</hi>
湯周二仙失其名俱廣南人晉安帝時湯為靖州夀光<lb/>
　令周為洪州南昌令湯以國度不綱慨然挂冠訪周<lb/>
　卜地避世於萬載縣西四十里修丹成道因名湯周<lb/>
　山山上有碁盤石試劒石二仙遺跡也有鐫刻相傳<lb/>
　為紫薇觀碑<hi>輿地紀勝</hi>
　唐<lb/>
<pb n="KR2k0045_WYG_103-43a"/>
黄皮二仙女世傳於萬載邑北黄皮山修眞道成白日<lb/>
　沖舉鄉人每禱輒應<hi>安志</hi>黄波嶺去縣八十里上有石<lb/>
　屋一間是二人修眞處<hi>名勝志</hi>
徐仙翁嘗於萍鄉縣西煉藥時有黄犬旋繞丹鼎傍徐<lb/>
　異之翌日以紅練繫其頸隨犬所之至桐坡岸側枸<lb/>
　杞叢中隱而不見但餘練在外掘之得枸杞根形若<lb/>
　犬持歸蒸之芬芳滿室食之仙去山有徐仙觀<hi>輿地紀勝</hi>
　興教寺後有徐仙亭相傳徐君居此每日見黄犬往<lb/>
<pb n="KR2k0045_WYG_103-43b"/>
　來訪其主無能知者遂誘而烹食之葢黄精也因仙<lb/>
　去後人於故居築亭題詩詞百千篇惟卓世清和東<lb/>
　坡卜算子一闋可稱云流水一灣西晚坐孤亭靜不<lb/>
　見高人跨鶴歸風竹摇清影往古與來今休用重重<lb/>
　省十里梅花雪正晴月挂遥山冷<hi>夷堅志</hi>
　宋<lb/>
羅昇宜春人少貧業屠狗晚遇異人授以方術年幾百<lb/>
　忽一日辭親故奄然逝後有見昇賣藥瀏湯市中寄<lb/>
<pb n="KR2k0045_WYG_103-44a"/>
　書鄉人歸乃其沒之明日時政和八年<hi>明一統志</hi>
段□字徳禎萬載人少遊鄉校性醇厚與物無忤建炎<lb/>
　間寇盜充斥段氏族屬皆為寇掠□齎金帛往贖賊<lb/>
　重其義俾與偕歸紹興二十九年歲旱斗米千錢□<lb/>
　發禀濟之止取常值又為粥以食饑者全活甚衆後<lb/>
　結菴謝山壁間多寫坦蕩字忽聚親舊别曰天帝即<lb/>
　召我矣一日鐘鳴歘然凌空去鄉人走視惟敝衣履<lb/>
　存焉<hi>安志</hi>
<pb n="KR2k0045_WYG_103-44b"/>
　元<lb/>
黄朴菴至正初遊萬載水坑□愛其山林清勝遂結菴<lb/>
　號長興後趺坐而逝<hi>同上</hi>
黄竹關黄伯祥也修眞於萬載建城坊之道觀有八人<lb/>
　者假盌以餐既莫知所之他日與邑商邂逅襄陽歸<lb/>
　盌而言曰我八仙也黄亦仙也未幾黄飛昇遂名其<lb/>
　觀為九仙<hi>同上</hi>
　唐<lb/>
<pb n="KR2k0045_WYG_103-45a"/>
甄叔懐讓第二世也住楊岐山演法四十餘年元和十<lb/>
　六年歸寂荼毘獲舍利七百粒於東峰建墖<hi>景徳傳燈録</hi>
　師墖銘太和六年王觀所作<hi>名勝志</hi>
慧寂韶州懐化人姓葉氏九歲於廣州和安寺投通禪<lb/>
　師出家十四披剃未登具即遊方初謁耽源應眞眞<lb/>
　曰國師當日傳得圓相九十七箇乃六代祖師所留<lb/>
　也授老僧曰吾滅後三十年南方有沙彌來到大興<lb/>
　此教次第傳授無令斷絶今適子來當以付之師既<lb/>
<pb n="KR2k0045_WYG_103-45b"/>
　領元旨後參溈山遂陞堂奥一日忽有梵僧從空而<lb/>
　至曰特來東土禮文殊却遇小釋迦遂出梵書貝多<lb/>
　葉數十與師作禮乗空而去因號小釋迦梁貞明二<lb/>
　年遷東平說偈抱膝而終明年法嗣光涌遷靈骨歸<lb/>
　仰山墖於集雲峰下敕諡智通禪師妙光之墖嗣溈<lb/>
　山祐禪師法道盛化人皆宗之曰溈仰宗<hi>稽古録</hi>寂初<lb/>
　住王莽山僖宗乾符六年山神請曰東南有大仰山<lb/>
　福地也師乃遷焉<hi>林間録</hi>
<pb n="KR2k0045_WYG_103-46a"/>
虚中分宜人與齊已為詩友住湘西粟城寺嘗寄司空<lb/>
　圖詩云門逕放莎垂往來投刺稀有時開御札特地<lb/>
　挂朝衣嶽信僧傳去天香鶴帶歸他年周召化無復<lb/>
　更衰微圖答詩云十年華嶽峰前住祗得虚中一首<lb/>
　詩<hi>指月録</hi>
善道可文法嗣也住木平山師肉髻羅紋金陵李氏嚮<lb/>
　其道迎請供養待以師禮異跡頗多沒後諡眞寂禪<lb/>
　師墖曰普慧<hi>景徳傳燈録</hi>
<pb n="KR2k0045_WYG_103-46b"/>
　宋<lb/>
方會宜春冷氏子少警敏不事筆研及出家閲經典輒<lb/>
　自神會折節老宿後受慈印記住楊岐山皇祐改元<lb/>
　示寂墖於雲葢<hi>指月録</hi>
行偉仰山禪師也受賢首宗於大三藏成名謁南禪師<lb/>
　有省師律已甚嚴燕坐忘夜旦占一室謝絶交遊元<lb/>
　豐三年示寂闍維得五色舍利骨石拴索勾連墖於<lb/>
　寺之東<hi>同上</hi>
<pb n="KR2k0045_WYG_103-47a"/>
法普仁夀人幼不茹葷苦行卓然居仰山四方緇流多<lb/>
　從之宰相張商英聞於朝賜以紫方服後杖錫雲遊<lb/>
　久之復歸思居静惠室有僧寓其中夜夢神告曰此<lb/>
　非汝所覺即遷别舍明日法普至而居之宣和初召<lb/>
　住嶽麓辭不往作頌而終<hi>明一統志</hi>
印肅姓余宜春人宋政和中生太平里生之夕有祥光<lb/>
　之異甫六歲夢一僧㸃其胸曰汝他日自當省師寤<lb/>
　以白母母視其㸃紅瑩大似纓珠遂許祝髪年二十<lb/>
<pb n="KR2k0045_WYG_103-47b"/>
　七禮夀隆院賢和尚為師次參牧菴忠公有省歸夀<lb/>
　隆脅不沾席者十二年一日閱華嚴經至李長者達<lb/>
　本忘情知心體合論豁然大悟有慈化院建炎初經<lb/>
　火迎師興之其以災患疾苦請或書頌或㪺水與之<lb/>
　無不立驗有赴總管府首師妖者巡司奉檄勾師師<lb/>
　至見一龍乘雲下須臾風濤白晝晦暝巡司叩頭謝<lb/>
　譴具以狀奏府府李姓者善雷術益信以為妖遂抵<lb/>
　院曰借汝壇場施我法事行之三日雷無應抱慚辭<lb/>
<pb n="KR2k0045_WYG_103-48a"/>
　歸師云將天鼓相送忽有雷從北方起電雹交作守<lb/>
　投誠懴悔乃止師見人事旁午乃離院潛入南山石<lb/>
　巖下靜坐歴三載無有知者明永樂間詔封師普菴<lb/>
　至善𢎞仁圓通智慧寂感妙應慈濟眞覺昭貺惠慶<lb/>
　䕶國宣教大徳菩薩<hi>安志</hi>
　元<lb/>
徹公寳雲院僧與棲眞寺僧月樓皆能詩圭齋雅重之<lb/>
　<hi>林志</hi>
<pb n="KR2k0045_WYG_103-48b"/>
　初分宜福勝寺僧能詩虞集過寺初賦詩云翰苑虞<lb/>
　夫子名聞四海傳偶攜天上月來繫寺前船一見如<lb/>
　曾識三生定有緣不嫌雲臥冷與我共留連集服膺<lb/>
　之<hi>府志</hi>
會禪師姓劉宜春人住楊岐山一大蛇嘗受戒或遣去<lb/>
　則不敢少留有縣尉欲以非意加師蛇張口向前尉<lb/>
　怖謝<hi>安志</hi>
　　　臨江府<lb/>
<pb n="KR2k0045_WYG_103-49a"/>
　秦<lb/>
孔邱明秦時與駱法通等十人避亂玉笥山中修煉有<lb/>
　素服老人持銅缽貯小魚十尾授之曰此魚宜善視<lb/>
　遂於洞天後鑿池畜之後人呼為畜龍池九眞得道<lb/>
　九龍控馭上昇惟何紫霄漫遊不與帝命青衣童子<lb/>
　齎紫衣玉冊召之紫霄受衣與冊隱居山洞為地仙<lb/>
　何君洞由此名或曰紫霄姓鄧故山谷詩云惟有鄧<lb/>
　公留不去<hi>安志</hi>新淦縣南八十里有孔母墓相傳邱明<lb/>
<pb n="KR2k0045_WYG_103-49b"/>
　隱玉笥奉母於此卒因葬焉<hi>豫章書</hi>
　漢<lb/>
朱孺子漢末入玉笥山食菊花白日乘雲而去<hi>安志</hi>
　六朝<lb/>
丁令威豫章人嘗於閤皁山修眞得道今山北高峰為<lb/>
　丁眞人壇又名丁仙峰<hi>安志</hi>丁七歲入山求道千年化<lb/>
　鶴歸鄉下華表歌曰我是昔日丁令威學道千年今<lb/>
　始歸<hi>飛天仙人經</hi>
<pb n="KR2k0045_WYG_103-50a"/>
王朔方平裔孫居棲梧山許遜嘗過其家授以修煉之<lb/>
　術遜飛昇時遺以香茅一根謂植之久服甘能養肉<lb/>
　辛能養節苦能養氣鹹能養骨滑能養膚酸能養筋<lb/>
　和以苦酒可以長生今玉虚觀尚有遺種土人又云<lb/>
　掘土可得丹椀大小不一狀又長史嘗遇仙女張麗<lb/>
　英居棲梧沒葬於黄岡<hi>左編</hi>
杜曇永號元老有道術梁天監中攜門人司門員外郎<lb/>
　錢文詠乘舟載家南上玉笥山初駐清虚館後復構<lb/>
<pb n="KR2k0045_WYG_103-50b"/>
　清眞宫蕭子雲助錢百萬成之自為記書之於碑梁<lb/>
　武賜號金闕先生後於太白峰頂飛昇<hi>安志</hi>
蕭子雲仕梁為黄門侍郎棄官修道於郁木庭道成天<lb/>
　詔為元州長史遂仙去玉笥實録亦云子雲上玉笥<lb/>
　師事杜元君成仙<hi>同上</hi>
陳大素字靜甫與蜀人羅太沖同見華隂道士王能傳<lb/>
　鍊白石法去渡湘水又遇何仙娥授以浮田之地為<lb/>
　治所乃歸浮田取白石煑之化為霜服之飄然若生<lb/>
<pb n="KR2k0045_WYG_103-51a"/>
　羽翰時唐武徳二年八月事也今其地為洞眞觀<hi>名</hi>
　<hi>勝志</hi>
　唐<lb/>
吳雲儲貞觀七年罷廬陵郡歸隱玉笥山全家得道故<lb/>
　有廟祀宋政和中賜額<hi>名勝志</hi>玉笥太陽峰颷御廟神<lb/>
　乃吉州刺史吳雲儲天寳六載中使崔明至玉笥夢<lb/>
　神告之曰吾吳雲儲也䝉上帝新封華陽府主請為<lb/>
　立廟使還奏立之於此<hi>碑目</hi>
<pb n="KR2k0045_WYG_103-51b"/>
李仙女新淦人乾符中黄巢逼境邑人有李姓者舉義<lb/>
　兵拒之賊中占候者言新淦有神人生紫氣不可犯<lb/>
　也遂去後李氏女果以修行得仙鄉人為立廟於仙<lb/>
　女峰頂<hi>府志</hi>
　宋<lb/>
何得一新淦祥符觀道士宣和間徽宗夢二道士至殿<lb/>
　前問其姓名對曰鄭化基何得一既寤訪之不得令<lb/>
　以諸郡免丁籍稽之得於臨江州軍籍中得一應召<lb/>
<pb n="KR2k0045_WYG_103-52a"/>
　至闕賜住太乙宫號沖妙大師補丹林郎遷右街鑒<lb/>
　義時道士任州縣者率擾民得一上言道家以清淨<lb/>
　無事為貴不應與州縣事請一切罷之貴近用事者<lb/>
　怵言者攻之遂奪職歸今丹林郎誥尚書劄子郢州<lb/>
　禮狀皆藏觀中<hi>名勝志</hi>
黄眞人失其名長樂鄉茂山人幼時天旱父督之灌水<lb/>
　溉田徐曰無所事此也可將吾家田插標為記詰朝<lb/>
　水滿禾甦他田皆否鄉人異之合詞請禱遂皆得雨<lb/>
<pb n="KR2k0045_WYG_103-52b"/>
　後數日語其父曰死矣可置我於鼓中仍封以革隨<lb/>
　鼓所至即我邱壟封定鼓竟奔至仰天岡山上送行<lb/>
　者約七八里遂不動父即瘞之至今鄉人猶呼為轉<lb/>
　鼓堎<hi>安志</hi>
　明<lb/>
黄明學新喻龍岡人少遊庠序不合入延眞觀禮道士<lb/>
　黄建極為師年四十遇異人授以先天雷法祈禱無<lb/>
　不應洪武丙寅春夏不雨道會江壺天薦於縣令遣<lb/>
<pb n="KR2k0045_WYG_103-53a"/>
　書召焉明學設醮雷雨三日明年丁卯又明年己巳<lb/>
　歴庚午至辛未皆旱俱以明學功民免荒歉後八年<lb/>
　己卯旱甚邑丞王慶具書招之辭不獲已乃更祈請<lb/>
　雨應如前因以七雨道人名焉<hi>同上</hi>
鍾山懸號戴陽子早歲出家住北帝觀得内修永樂乙<lb/>
　酉遊蜀遇大旱疫蜀王徧訪高士得山懸以六月六<lb/>
　日建醮頃刻大雪蔽空城外甘雨霑足旱疫為之頓<lb/>
　蘇請於朝封雪谷户侯後不知所終<hi>同上</hi>
<pb n="KR2k0045_WYG_103-53b"/>
傅同元名履道馬步橋簡氏子生而神異長好長生訣<lb/>
　受讀朱子參同契黄庭經客湖湘漢沔間遇神人授<lb/>
　以法并贈以詩結廬千秋嶺時或以道法治人病或<lb/>
　以符咒驅虎蝗或為鄉人請雨尋居武當山成化十<lb/>
　五年京師旱以薦至京求雨雨足上大喜欲官之辭<lb/>
　不受傅文穆時在尚書亦勸之同元謂曰好道者復<lb/>
　好名乎時六月為上求雪雪深三尺寒若嚴冬官吏<lb/>
　請收之須臾日出上賜以金劒曰剸妖銀圖書曰秉<lb/>
<pb n="KR2k0045_WYG_103-54a"/>
　心端肅送還山賜號眞人<hi>同上</hi>
　宋<lb/>
道振東山永夀空寂禪師也病足忽一日有二士人來<lb/>
　謁貌不凡因授一方名白龍丸使修合之曰不惟愈<lb/>
　疾且可濟世明年郡城多風疾競求市之得錢數萬<lb/>
　因為神立廟於東山聞於京師太宗親製同禪歌三<lb/>
　章賜之更賜號空寂大師年九十九<hi>孚惠廟記</hi>
善周熙寧間臨江建慧力寺周禪師居之<hi>五燈㑹元</hi>元祐元<lb/>
<pb n="KR2k0045_WYG_103-54b"/>
　年沐浴說偈而逝五日後鬚髪再生因肉身立墖<hi>安</hi>
　<hi>志</hi>
海印慧力寺僧相傳水濵石龍蜿蜒鱗甲悉具與慧力<lb/>
　寺古刻木龍俱為怪師以銅釘釘木龍誦祕典運雷<lb/>
　石龍一夕盡碎<hi>同上</hi>
徳光號拙菴居南山光華寺深明宗旨住景徳靈隱淳<lb/>
　熙間四被召對賜號佛照禪師時孝宗目眇外國進<lb/>
　千手眼觀音像欲受則納侮正遲疑間廷臣言可迎<lb/>
<pb n="KR2k0045_WYG_103-55a"/>
　至寺中師因舉頌云一手動時千手動一眼觀時千<lb/>
　眼觀自是太平無一事何須弄出許多般舉朝大驚<lb/>
　上嘉之賞齎甚厚歸老明州阿育山有奏對一編<hi>府</hi>
　<hi>志</hi>
　元<lb/>
徳瑩上高蕭氏子出家禮瑞相寺印宗為師得法嘗祈<lb/>
　雨於雲岑嶺登高臺有應衆請留靈踪乃以所焚香<lb/>
　布地遂生木枝葉皆香今臺畔有兜木香焉至元庚<lb/>
<pb n="KR2k0045_WYG_103-55b"/>
　辰官造海舟河水淺不得出官民祈於師一夕水漲<lb/>
　舟出辛巳九月示寂延祐乙未敕諡行廣通慧妙覺<lb/>
　禪師<hi>安志</hi>
　明<lb/>
黄半閒慧力寺僧洪武初被召應制賦金陵春曉詩賜<lb/>
　紫金襴袈裟歸其詩云五雲深䕶鳳皇城海宇清寧<lb/>
　旦夕平錦繡山河霞彩動金銀宫闕日華明御溝垂<lb/>
　柳雙鶯囀官道飛花萬馬鳴試向西虹橋上望分明<lb/>
<pb n="KR2k0045_WYG_103-56a"/>
　遐思接蓬瀛<hi>安志</hi>
劉空碧澄眞寺僧洪武初召至京師試鍾山曉望詩上<lb/>
　大喜賜玉帶袈裟歸邑人張美和贊余鐸碑記具存<lb/>
　<hi>府志</hi>
雲印天寧寺僧博通經史嘗與梁石門劉山隂彭匏菴<lb/>
　金雪崖為詩社<hi>同上</hi>
　<lb/>
　<lb/>
<pb n="KR2k0045_WYG_103-56b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江西通志卷一百三<lb/>
</p>
<p>
</p>
  </div>
</body>
</text>
</TEI>
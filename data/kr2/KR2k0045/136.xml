<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷一百三十六</head> <lb/>
    <p>
<pb n="KR2k0045_WYG_136-1a"/>
欽定四庫全書<lb/>
　江西通志卷一百三十六<lb/>
　　藝文<hi>序一</hi>
　南北朝<lb/>
　　廬山碑序　　　　　　　　　梁簡文帝<lb/>
夫日月麗天皇穹所以貞觀川嶽帶地后土所以維寜<lb/>
廬山者亦南國之德鎮雖林石異勢而雲霞共色長風<lb/>
夜作則萬流俱響晨鼯曉吟財百嶺齊應東瞻洪井識<lb/>
<pb n="KR2k0045_WYG_136-1b"/>
曵帛之在兹西望石梁見指寳之可拾誠復慕類易悲<lb/>
山中難久攀蘿結桂多見淹留<lb/>
　唐<lb/>
　　送吉州杜司戸審言序　　　　　陳子昻<lb/>
嗟夫徳則有隣才不必貴昔有耕於巖石而名動京師<lb/>
詞感帝王乃位昇武騎夫豈不遭昌運哉葢時命不齊<lb/>
竒偶有數也况大聖提象羣臣守規杜司户炳靈翰林<lb/>
研幾䇿府有重名於天下而獨秀於朝端徐陳應劉不<lb/>
<pb n="KR2k0045_WYG_136-2a"/>
得劘其壘何王沈謝適足靡其旗而載筆下寮三十餘<lb/>
載秉不羈之操物莫同塵合絶唱之音人皆寡和羣公<lb/>
愛禰衡之俊留在京師天子以桓譚之非謫居外郡蒼<lb/>
龍閹茂扁舟入呉告别千秋之亭迴櫂五湖之曲朝廷<lb/>
相送駐旌葢於城隅之子孤游淼風帆於天際白雲自<lb/>
出蒼梧漸逺帝臺半隱坐隔丹霄巴山一望魂斷渌水<lb/>
於是邀白日藉青蘋追瀟湘之遊寄洞庭之樂呉歈楚<lb/>
舞右琴左壺將以緩燕客之心慰越人之思杜君乃挾<lb/>
<pb n="KR2k0045_WYG_136-2b"/>
琴起舞抗首高歌嗟皓首而未遇恐青春之蹉跎且欲<lb/>
攜幽蘭結芳桂飲石泉以節味咏商山以卒嵗返耕餌<lb/>
术吾將老焉羣公嘉之賦詩以贈凡四十五人具題爵<lb/>
里<lb/>
　　秋於敬亭送從姪耑遊廬山序　　李　白<lb/>
余小時大人令誦子虛賦私心慕之及長南遊雲夢覽<lb/>
七澤之壯觀酒隱安陸蹉跎十年初嘉興季父謫長沙<lb/>
西還時余拜見預飲林下耑乃稚子嬉遊在旁今來有<lb/>
<pb n="KR2k0045_WYG_136-3a"/>
成鬱負壯氣吾衰久矣見爾慰心申悲道舊破涕為笑<lb/>
方告我逺涉西登香爐長山横䠞九江却轉瀑布天落<lb/>
半與銀河爭流騰虹奔雷激射萬壑此宇宙之奇詭也<lb/>
其上有方湖石井不可得而窺焉羨君此行撫鶴長嘯<lb/>
恨丹液未就白龍來遲使人著鞭先往桃花之水孤負<lb/>
宿願慙未歸於名山終期後來攜手五嶽情以送逺詩<lb/>
寧闕乎<lb/>
　　送洪州李别駕還任序　　　　　獨孤及<lb/>
<pb n="KR2k0045_WYG_136-3b"/>
别駕者嘗宰三縣佐四郡未始不以亷直為已任亦未<lb/>
始以亷直衒已名仕有餘力則寄傲於琴趣逺是以曲<lb/>
高意精是以聲全得於心而形於手故非外奬所及當<lb/>
其操絃如操政焉時人知其琴不知其政善而無代光<lb/>
而不耀故也今也來思上台解榻卿大夫士從之如不<lb/>
及時因觀操縵之妙可以見從政之道是行也吾子其<lb/>
懋修乃徳恪警爾位夫亦將抑與不暇求於何有繼揚<lb/>
郢音明旦將逺廬峰湓水大江間之風景可同而聽不<lb/>
<pb n="KR2k0045_WYG_136-4a"/>
可共由是衆君子賦詩以壯别且曰備折楊黄華之韻<lb/>
用抒他年之相思<lb/>
　　送宇文協律赴江西序<lb/>
復周正之年天子以潤州刺史張公林為豫章牧豫章<lb/>
之人既庶且富部從事縣大夫缺而不補先以檄徵協<lb/>
律於㑹稽時人皆賀豫章之得賢協律之遭遇君子則<lb/>
曰夫子刃有餘地不啻切玊割小鮮而用其鋩無乃不<lb/>
可乎夫子曰不然葢其不患秩卑而患已素餐不患國<lb/>
<pb n="KR2k0045_WYG_136-4b"/>
士之不我遇患遇之而不答茍有用我者吾其為執射<lb/>
乎於是舉帆西陵是日于邁然後知大夫之感義而不<lb/>
私其身也干越長路江臯暮春沈吟秦山悽愴鏡水豈<lb/>
不知今日斗酒明旦不共顧懐安敗名無勇也怨别傷<lb/>
逺非丈夫也茍將申其道而成其務則萬里咫尺少别<lb/>
何有二三子其詠歌之以代雜珮<lb/>
　　送薛處士業游廬山序<lb/>
薛侯敦於詩固於學敏於行時然後言言而寡尤口不<lb/>
<pb n="KR2k0045_WYG_136-5a"/>
言禄禄亦不及識其真者也為永歎而薛侯居之澹如<lb/>
君子哉若人也方以城市鄙於邱壑倦遊不如嘉遯是<lb/>
月也拂纓上之塵西遊廬山山上有峰頂大林下有東<lb/>
林西林化成遺愛六寺慧逺道生二公昔嘗眷戀於斯<lb/>
焉履痕屐齒遍滿崖谷神期肸蠁恒若對面之子之往<lb/>
獲心契矣茍藏器於身時行則行待之將來隱顯一致<lb/>
彼安貞者其或有利渉之樞機乎趙補闕驊王侍御定<lb/>
張評事有略各以文為貺記行邁之所以然余亦持片<lb/>
<pb n="KR2k0045_WYG_136-5b"/>
言用代疎麻瑶華之贈<lb/>
　　送李校書歸江西序　　　　　　于　邵<lb/>
與子中外表也親之至也異姓莫先暌隔不面老而方<lb/>
合可為長歎息矣曷期逺㑹於零桂之間哉大火之交<lb/>
南秋可畏其歘如蒸其華轉鮮昏霾而禽鳥欲絶曦赫<lb/>
而薄鑠無措易練不足以禦流汗並燎不足以敵炎氛<lb/>
予遷客也是甘其艱子薄遊也何在斯弊况依藉門戸<lb/>
本儒家之文行總貫隂陽乃王官之武備聰明精密道<lb/>
<pb n="KR2k0045_WYG_136-6a"/>
不茍合真吾人之益者也以世多故始家廬陵悲鄉國<lb/>
之眇邈想邱園以蕪沒羈旅南土復何言哉季子無金<lb/>
未下妻嫂淮隂寓漂終取王侯無以風雨為晦無以名<lb/>
位自薄乘時體命其乃光乎予屬湘東之命子有滏西<lb/>
之役非適之適我勞如何雲天茫茫行矣自愛<lb/>
　　送王司議季友赴洪州序<lb/>
洪州之為連帥也舊矣自幽薊外姦加之以師旅十年<lb/>
之間為巨防焉當閩越奥區扼江闗重阻既完且富行<lb/>
<pb n="KR2k0045_WYG_136-6b"/>
者如歸遉往之今民大和㑹故朝廷重於鎮定咨爾宗<lb/>
枝勉移獨坐之權實專方面之寄七州奔走而承命一<lb/>
都風化以在我是以王司議得為副車况加彼數賢為<lb/>
之助理何憂乎杼軸為弊何畏乎冦賊不奔歟然則政<lb/>
由宇下風馳境上上下之交理道彰矣良辰嵗首薛公<lb/>
叙離蒼然霜林墜葉為聚别怨既如此嵗窮又如此豈<lb/>
長年之所獨悲抑同人之所增歎邵史官也嵗職在書<lb/>
法以中丞宣力王室以司議碩畫幕中予將書之行矣<lb/>
<pb n="KR2k0045_WYG_136-7a"/>
自念<lb/>
　　送許校書赴江西使府序　　　　權德輿<lb/>
紳冕之士角逐於名聲者必以射策東堂校文石渠為<lb/>
稱首於公範言之皆其細者予與公範尋世好以約交<lb/>
道獲申十年之敬出處多故及兹再㑹久飽諸公之議<lb/>
今日得之心包大猷口析精理可以稽合同異懸照是<lb/>
非夫然者焯當世之譽交大府之辟疾若機響不亦宜<lb/>
乎國家尚用兵車之㑹且思磐石之固俾賢王秉旄節<lb/>
<pb n="KR2k0045_WYG_136-7b"/>
主江西諸侯辟書四下大搜雋望公範拭拂逢掖從容<lb/>
長裾赴知己之命伸丈夫之志固當酌六經精義以贊<lb/>
軍政俾介胄之下禮讓興行且以中庸明誠之根本覃<lb/>
思於文藻致用於政事發硎投刃固在於逺者大者庸<lb/>
詎知今兹一舉非圖南之羊角邪臨岐話别迭以勉固<lb/>
志業而已若愀然涕下以聚散為念此可略也衆君子<lb/>
置之<lb/>
　　送從兄穎遊江西序<lb/>
<pb n="KR2k0045_WYG_136-8a"/>
昔安邱敬公以王佐之才而運丁苻氏故經綸大略堙<lb/>
阨不振如其乘時行道可以財成家邦豈止於相區區<lb/>
前秦與王景略齊名而巳時軋道塞從古以然徳輿與<lb/>
兄實承安邱之遺烈其後枝流以食舊徳故兄能踐中<lb/>
行蹈貞厲守師氏之訓修君子之詞慤靜而用晦誠謙<lb/>
以居約者向二十年衮衣大帶名未登于王府方以一<lb/>
葦為航遊江湖間今將省家於上饒順流於潯陽羈旅<lb/>
之中未始以進趨為念鄙則不敏麤為哲九言之自十<lb/>
<pb n="KR2k0045_WYG_136-8b"/>
數年間戎車居天下之半故純白清静之士多鬱而不<lb/>
發其或倚佳名席世卿以取貴富者皆朝為屠沽夕拖<lb/>
章組風波變化以萬萬計其次或雜與諸生之徒冠柱<lb/>
後惠文持從事使者之檄溢於府寺諠於傳置風流不<lb/>
還聲實相逺然則得喪本不足以滑曠士之慮又况今<lb/>
之得喪耶先師曰知足者不以羨自累行修於内者無<lb/>
位而不怍此二者可以書紳而三復也鄙夫所獻如斯<lb/>
已矣如其地理所厯與烟霧之候皆備於詩人之思此<lb/>
<pb n="KR2k0045_WYG_136-9a"/>
略而不書<lb/>
　　奉送從叔赴任鄱陽序<lb/>
叔父端懿誠厚退然自牧博洽前載不以沽名待價為<lb/>
心德輿羈丱時伏見從叔父義興君户部君送别二序<lb/>
自前秦安邱敬公至周千金恭公而下徳善功烈辨其<lb/>
昭穆叔父承千金廣川清水三葉紹封之慶其素履淑<lb/>
行二叔父實詳言之爾來三十餘嵗矣服義日茂用晦<lb/>
如初以仁愛任卹復趨選部銅章列城得之不勤昔季<lb/>
<pb n="KR2k0045_WYG_136-9b"/>
路宓不齊理蒲與單父為孔門上弟𢎞之在人仁逺乎<lb/>
哉况番君故地理通下邑其壤沃其境清惠和簡廉可<lb/>
以游刃異日九江之西上百里課第於有司者其在叔<lb/>
父乎佐酒霑醉歌詩為禮有命曰爾宜序謹序<lb/>
　　蕭侍御喜陸太祝自信州移居洪州玊芝觀詩序<lb/>
太祝陸君鴻漸以詞藝卓異為當時文人凡所至之邦<lb/>
必千騎郊勞五漿先饋嘗考一畝之宫於上饒時江西<lb/>
上介殿中蕭侍御公瑜權領是邦相得歡甚㑹連帥大<lb/>
<pb n="KR2k0045_WYG_136-10a"/>
司憲李公入覲於王蕭君領廉察留府太祝亦不逺而<lb/>
至聲同而應隨故也先是嘗舎於道觀因復居之竹齋<lb/>
虚白湖水在下春物萌動時鳥變聲支頤散髪心目相<lb/>
適蕭君悦其所以然也旣展賓主之貺又歌詩以將之<lb/>
其詞清越鏗若金璧得詩人之辯麗見君子之交好詩<lb/>
旣成而太祝有酬和之作復往之盛粲然可觀客有前<lb/>
法曹掾崔君茂實文場之舊以六義為己任攘臂拔筆<lb/>
而為和者惟三賢師友風騷迭為强敵志之所之發為<lb/>
<pb n="KR2k0045_WYG_136-10b"/>
英聲其於奇正相生質文相發若笙磬合奏組繪交映<lb/>
君子曰侍御唱之太祝酬之法曹和之是三篇也不可<lb/>
以不紀况合散出處之未始有極耶以鄙人嘗學於是<lb/>
俾冠以序其或繼而和者用先成為次序云<lb/>
　　暮春陪諸公遊龍沙熊氏清風亭詩序<lb/>
暮春三月時物具舉先師達賢或風於舞雩或詠於蘭<lb/>
亭所以暢情靈滌勞苦使神王道勝冥大天倪吾徒束<lb/>
支體於府署以簿書為拲梏有日矣故因休沐之暇考<lb/>
<pb n="KR2k0045_WYG_136-11a"/>
近郊之勝郭北五里有古龍沙龍沙北下有州人秀才<lb/>
熊氏清風亭葢故容州牧戴幼公前倉部郎蕭元植賢<lb/>
熊氏之業之文尚兹境之幽曠合資以構之創名以識<lb/>
之五年矣初入環堵中有琴書披篁躋石忽至兹亭鄱<lb/>
章二江分派于趾下匡廬羣峰極目於枕上或澄波淨<lb/>
緑相與無際或孤煙歸雲明滅變化耳目所及異乎人<lb/>
寰志士得之為道機詩人得之為佳句而主人生於是<lb/>
習於是其修身學文固加於人一等矣况其志勵於螢<lb/>
<pb n="KR2k0045_WYG_136-11b"/>
雪之下業成於薪水之餘則甲科令名如在指顧是㑹<lb/>
也有御史府楊君薛君環列崔君校理魏君皆以文發<lb/>
身或再戰再克予與皇甫君不繇是進亦陪其歡虚中<lb/>
曠然取樂名教而主人趨隅拜下敬恭得禮請酌古道<lb/>
徧徵歌詩因曰自十數年閒佐是府者騰陵杳冥離㑹<lb/>
靡常衆君子用牽乎時未始有極然異日之適非今日<lb/>
之適也至若心同於内跡脗於外交臂瞪視吾喪我於<lb/>
此亭者一生幾何是不可以不紀乃次詩于屋壁各疏<lb/>
<pb n="KR2k0045_WYG_136-12a"/>
爵里以為清風亭故事云<lb/>
　　臘日與諸公龍沙宴集序<lb/>
清祀嘉平著于三代葢祭百種以報嗇表一嵗之順成<lb/>
故吾徒亦休澣考勝用文㑹友龍沙古地大江在下可<lb/>
以縱逺目可以滌煩襟况簪裾成列觴豆備薦酒酣神<lb/>
王舉手拊節盡一日之澤遣百慮如遺二三子唯今日<lb/>
可以酒狂而不書是無勇也<lb/>
　　遊大林寺序　　　　　　　　　白居易<lb/>
<pb n="KR2k0045_WYG_136-12b"/>
余與河南元集虛范陽張允中南陽張深之廣平宋郁<lb/>
安定梁必復范陽張特東林寺沙門法演智滿士堅利<lb/>
辯道深道建神照雲皋息慈寂然凡十有七人自遺愛<lb/>
草堂厯東西二林抵化城憩峰頂登香爐峰宿大林寺<lb/>
大林窮逺人跡罕到環寺多清流蒼石短松瘦竹寺中<lb/>
唯板屋木器其僧皆海東人山髙地深時節絶晚于時<lb/>
孟夏如正二月天山桃始華澗草猶短人物風候與平<lb/>
地聚落不同初到怳然若别造一世界者因成口號絶<lb/>
<pb n="KR2k0045_WYG_136-13a"/>
句云人間四月芳菲盡山寺桃花始盛開長恨春歸無<lb/>
處覓不知轉入此中來旣而周覽屋壁見蕭郎中存魏<lb/>
郎中𢎞簡李補闕渤三人姓名文句因與集虛輩歎且<lb/>
曰此地實匡廬間第一境由驛路至山門曾無半日程<lb/>
自蕭魏李遊迨今垂二十年寂寥無繼來者嗟乎名利<lb/>
之誘人也如此時元和十一年四月九日<lb/>
　　信州刺史府君集序　　　　　　顧　況<lb/>
上天文明以配我朝光照四海麗于百穀主文之臣如<lb/>
<pb n="KR2k0045_WYG_136-13b"/>
太皞之於勾芒先甲之士也公姓劉氏名太真天寳中<lb/>
與兄太沖登秀才之科蘭陵蕭茂挺目以孔門游夏官<lb/>
踐御史左史尚書紫微郎祕書監工刑部三侍郎時謂<lb/>
得人翕然趨義恐在其後君既聳善心親人色與人行<lb/>
加人言勝人在位者見君之如此物惡其上自然不容<lb/>
君既施政春煦物雨濡物風動物惠歸物在位者又聞<lb/>
君之如此主恩人望斯未之替竟免其官亮彼褊人不<lb/>
徵細故必獲他咎竊名之黨自此而堅然則於是清響<lb/>
<pb n="KR2k0045_WYG_136-14a"/>
不奮哮嘵有聲或以其言黷朝典賤子西嚮泣拜曰不<lb/>
然日月有蝕五星有孛故能成天之紀唐堯之時亦有<lb/>
讒豎故能成堯之大夫國有蠹如樹之有蝎不敢蔑焉<lb/>
役文之士懼禍之不暇朝夕䖍惕茍無深疵不敢言瑕<lb/>
春秋暮矣溫溫生疾竟終餘水之上君門深而不得覲<lb/>
舊廬邇而不得歸朋方覺而君已殁有文集三十卷遊<lb/>
名山而窺洞壑者略舉奇峰紀勝境至於鬼怪不可紀<lb/>
焉臨終賦詩意不忘本凡古人所詠山水遊仙田家之<lb/>
<pb n="KR2k0045_WYG_136-14b"/>
什脫蔚羅走思以自適其可得乎奄忽之辰以况從表<lb/>
兄弟平生相愛手運遺札心存顧託家子諷誦厥徳不<lb/>
忘前好得而敘之<lb/>
　　送廬嶽處士符載歸蜀覲省序　　崔　羣<lb/>
旄頭光明垂三十載不習俎豆化爲侯王者十有八九<lb/>
焉由是隱逸憔悴羔雁不行蒼山沈沈側陋不顯建中<lb/>
初有峨嵋客符君發六籍棹三湘深入匡廬絶迹半紀<lb/>
學窺顔子之門閾文紹陳君之骨鯁逸慕嚴光之垂釣<lb/>
<pb n="KR2k0045_WYG_136-15a"/>
志效管寧之不欺結廬熙熙人不知其然也頃予奉命<lb/>
江西三年往復彭蠡未嘗不詠湖月漱天倪造符君雲<lb/>
扃宿五老峰下動更晦朔不理還櫂偶丹霄至人白鶴<lb/>
羽客搴靈芝跪天壇相顧永息乎蓬瀛豈復又縈於塵<lb/>
網覩君超澹愴興舊遊雖笑語飲食如常終忽忽若居<lb/>
大夢君家在岷蜀展愛髙堂將聖賢典籍充人子幣帛<lb/>
所以激衰俗扇清風方伯地君不以厚禮遲吾子予未<lb/>
之信秋九月楚人歌采蘭以送之<lb/>
<pb n="KR2k0045_WYG_136-15b"/>
　　送崔副使歸洪州幕府序　　　　符　載<lb/>
今四方諸侯裂王土荷天爵開蓮花之府者凡五十餘<lb/>
鎮焉以禮義相推以賔佐相高長城巨防懸在一士茍<lb/>
人非髦彥延納失所雖地方千里財富百倍有識君子<lb/>
咸舉手而指之我主君常侍李君以南昌軍倅辟於崔<lb/>
君真得賢也崔君名税字公約天質方厚氣色淳重有<lb/>
端正之行業有操斷之利用柔則水順剛乃山峙工文<lb/>
章善笑謔言語飲酒可百觴交朋好與遊者如攀瓊枝<lb/>
<pb n="KR2k0045_WYG_136-16a"/>
坐瑶圃油然竟日而不知厭也始以貞幹調補義興尉<lb/>
參河南府軍事割而不細曠而能斷蹤跡清直風聲鬱<lb/>
然是知動公卿之顧走羣府之檄士林藉藉有自來矣<lb/>
十六年冬自洛陽抵襄州厯江夏將祇承本府之命大<lb/>
夫何公上才碩望作鎮兹地十四年矣急才愛士與饑<lb/>
渴等每賓客至登膺門下陳榻者輒損折威重降就禮<lb/>
數歡愉周旋襟期洞開況與常侍交分重邱山疆埸連<lb/>
風煙見我從事暫如㑹面不得不留連繾綣以道平生<lb/>
<pb n="KR2k0045_WYG_136-16b"/>
之意乎繇是窮勝賞酬宴醵景無徒盡花不浪發江夏<lb/>
郡東有黄鶴山山中頭陀大雲精舎顥師竹院惟一師<lb/>
茶圃又有東城石壁壁前有桃李樹千株澤國多雨芳<lb/>
華久困適值寒食前後天野晴明衆花齊發火然雪白<lb/>
是日也或嗤丸劒之躍跳鄙絲桐之嘈唶大夫乃減徒<lb/>
御挈琴酒相與屢遊乎其間遭石而坐觸隂而息雅杯<lb/>
徐行微微春風好鳥一聲為我笙鏞往復如此彌旬累<lb/>
晝皆所以竭主人之志盡公約之歡也明發理櫂黯然<lb/>
<pb n="KR2k0045_WYG_136-17a"/>
愁慕南浦悠悠别如之何於戲古人云良辰美景賞心<lb/>
樂事四者難并今實并之矣嘗恐後㑹追之不及恨恨<lb/>
正在於此耳公約得不思之乎得不念之乎展布才力<lb/>
好輔君子以成賔主之美乃所望也副相視事久困倦<lb/>
劇未能操觚抒思故小生敢於叙述冠於首章不知慙<lb/>
怍之無從也請咸賦春中一物為道路之志<lb/>
　　送賀著作憑出宰永新序　　　　李　逺<lb/>
㑹稽賀憑以著作郎出宰永新其行也其色似若有不<lb/>
<pb n="KR2k0045_WYG_136-17b"/>
懌者一時學省憲府之友咸共語之舉杜甫詩云樽前<lb/>
失詩流塞上得國寳乃相與賦詩送别秦東亭隴西李<lb/>
逺獨後至舉杯而前曰子毋以邑小去國萬里而難治<lb/>
古者公侯之地方百里自秦以來大縣且倍而過之小<lb/>
縣亦不下十十而有餘漢晉以士為之宰俾教其鑿井<lb/>
耕田養生送死而無憾嵗賦其租以供軍國且以償士<lb/>
之直非以榮禄之也特養其亷以教民爾士既得民社<lb/>
之寄則早作夜止盡心以理之使訟平賦均老弱無懷<lb/>
<pb n="KR2k0045_WYG_136-18a"/>
詐暴憎斯無愧於取直而不負其所寄矣今永新之為<lb/>
邑也僻在江南西道吾聞牛僧孺之言與荆楚為隣其<lb/>
地有崇山疊嶂平田沃野又有寒泉清流以灌溉之其<lb/>
君子好義而尚文其小人力耕而喜鬭而其俗信巫鬼<lb/>
悲歌激烈嗚嗚鳴鼔角雞卜以祈年有屈宋之遺風焉<lb/>
今子往而宰之勿以險逺難治而自貽伊戚也以樂易<lb/>
近之均其賦息其爭因其利而役之則無怨明文王之<lb/>
政以教之使知禮讓則尊君親上養老慈幼悉知而勸<lb/>
<pb n="KR2k0045_WYG_136-18b"/>
於為善自無懐詐暴憎之習矣然後手揮五絃于堂上<lb/>
樂其志高山流水間一動一靜居仁由義皞皞熙熙同<lb/>
登夀域矣吾屬在憲府與考績黜陟之事待子三載而<lb/>
來歸報政也勉之行無忌<lb/>
　宋<lb/>
　　題宜春臺序　　　　　　　　　劉嗣隆<lb/>
江南古郡袁為佳麗之地若宜春臺者又郡之所謂勝<lb/>
遊也闤闠之旁崛起數百尺隂森竹樹掩映棟宇逺而<lb/>
<pb n="KR2k0045_WYG_136-19a"/>
望之峻不可陟按轡徐行坦如平地周覽川原下望人<lb/>
煙四時佳景羅列目前為一州之壯觀萬象之遊息矣<lb/>
夫名山異景在處有之而皆出於郊野之外巖谷之邃<lb/>
若根盤里巷之間影落軒窗之裏則未之見也某甲子<lb/>
歲自臨川奉詔移領是郡下車事簡首登斯臺愛其臺<lb/>
之高而名之美也徘徊終日欣然忘歸廡廊之間惟相<lb/>
國王欽若寄題詩一首在焉重念由韓吏部而下為郡<lb/>
者鴻儒巨賢清塵相望又郡之人盧肇袁皓輩皆魁傑<lb/>
<pb n="KR2k0045_WYG_136-19b"/>
士也無隻文片字書其上豈好奇逐勝之心有所未至<lb/>
耶抑不為好事者所保有所遺墜耶不知其果如何徒<lb/>
使曉煙暮雲咸有鬱鬱之狀嘉木修篁如聞太息之聲<lb/>
且世之言南昌滕王閣者衆矣觀其雉堞之上閴其無<lb/>
霛異之迹豈足與夫斯臺爭勝哉而王勃為之序播在<lb/>
人口又丹青者畫其圖傳之天下何幸與不幸有如此<lb/>
者某因成七言四韻詩一首題其上雖不足以繼風雅<lb/>
之末亦自類乎發潛者其屬而和之者凡八人雪勝槩<lb/>
<pb n="KR2k0045_WYG_136-20a"/>
之遺憤補前賢之闕筆亦詩人之職也<lb/>
　　送曾鞏秀才序　　　　　　　　歐陽修<lb/>
廣文曾生來自南豐入太學與其諸生羣進于有司有<lb/>
司斂羣材操尺度槩以一法考其不中者而棄之雖有<lb/>
魁壘拔出之材其一絫黍不中尺度則棄不敢取幸而<lb/>
得良有司不過反同衆人歎嗟愛惜若取舎非己事者<lb/>
諉曰有司有法奈不中何有司固不自任其責而天下<lb/>
之人亦不以責有司皆曰其不中法也不幸有司尺度<lb/>
<pb n="KR2k0045_WYG_136-20b"/>
一失手則往往失多而得少嗚呼有司所操果良法耶<lb/>
何其久而不思革也况苦曾生之業其大者固已魁壘<lb/>
其於小者亦可以中尺度而有司棄之可怪也然曾生<lb/>
不非同進不罪有司告予以歸思廣其學而堅其守予<lb/>
初駭其文又壯其志夫農不咎歲而菑播是勤其水旱<lb/>
則已使一有穫則豈不多耶曾生槖其文數十萬言來<lb/>
京師京師之人無求曾生者然曾生亦不以干也予豈<lb/>
敢求生而生辱以顧予是京師之人旣不求之而有司<lb/>
<pb n="KR2k0045_WYG_136-21a"/>
又失之而獨余得也於其行也遂見於文使知生者可<lb/>
以弔有司而賀余之獨得也<lb/>
　　同學一首别子固　　　　　　　王安石<lb/>
江之南有賢人焉字子固非今所謂賢人者予慕而友<lb/>
之淮之南有賢人焉字正之非今所謂賢人者予慕而<lb/>
友之二賢人者足未嘗相過也口未嘗相語也辭幣未<lb/>
嘗相接也其師若友豈盡同哉予考其言行其不相似<lb/>
者何其少也曰學聖人而已矣學聖人則其師若友必<lb/>
<pb n="KR2k0045_WYG_136-21b"/>
學聖人者聖人之言行豈有二哉其相似也適然予在<lb/>
淮南為正之道子固正之不予疑也還江南為子固道<lb/>
正之子固亦以為然予又知所謂賢人者既相似又相<lb/>
信不疑也子固作懷友一首遺予其大略欲相扳以至<lb/>
乎中庸而後已正之葢亦嘗云爾夫安驅徐行□中庸<lb/>
之庭而造於其堂舎二賢人者而誰哉予非敢自必其<lb/>
有至也亦願從事於左右焉爾輔而進之其可也噫官<lb/>
有守私有繫㑹合不可以常也作同學一首别子固以<lb/>
<pb n="KR2k0045_WYG_136-22a"/>
相警且相慰云<lb/>
　　八境圖後序　　　　　　　　　蘇　軾<lb/>
南康江水嵗嵗壞城孔君宗翰為守始作石城至今賴<lb/>
之某為膠西守孔君實見代臨行出八境圖求文與詩<lb/>
以遺南康人使刻諸石其後十七年某南遷過郡得遍<lb/>
覽所謂八境者則前詩未能道其萬一也南康士大夫<lb/>
相與請於某曰詩文昔嘗刻石或持以去今亡矣願復<lb/>
書而刻之時孔君旣沒不忍違其請紹聖元年八月十<lb/>
<pb n="KR2k0045_WYG_136-22b"/>
九日<lb/>
　　范文正公鄱陽遺事録序　　　　陳貽範<lb/>
漢孝宣帝嘗曰與我共治者其惟良二千石乎天下之<lb/>
廣郡有太守能用良稱者幾人哉且鄱陽禹貢揚州之<lb/>
域春秋時為楚東境後屬呉史記言昭王十二年呉伐<lb/>
楚取番葢其事也秦并天下曰番陽縣屬九江漢更為<lb/>
鄱陽縣係豫章後漢建安十五年呉大帝時張昭等議<lb/>
以豫章土廣人夥請分置廬陵鄱陽二郡初治部故城<lb/>
<pb n="KR2k0045_WYG_136-23a"/>
後徙呉芮城即今之所治也梁天監中置呉州陳廢為<lb/>
郡隋平陳罷郡為饒州大業仍為郡唐武徳四年平江<lb/>
左乃復置州則饒之為州殆四五百年矣推諸牧守無<lb/>
慮近千人然摭于㕔壁記自開寳八年偽唐歸朝有鐵<lb/>
林軍主張仁忠權知焉迄元祐壬申朝奉大夫鄒軻凡<lb/>
六十有八人而比閲州圖經序賢牧内史者止呉周魴<lb/>
晉虞溥隋梁文謙栁莊梁陸襄唐馬植李復七人焉求<lb/>
之州圃間有周虞梁栁陸馬李七公與顔魯公并文正<lb/>
<pb n="KR2k0045_WYG_136-23b"/>
公畫像以千百嵗而守者近千人而其著于圖記繪像<lb/>
者陸虞二内史梁周二太守栁儀同馬常侍李刺史顔<lb/>
范二公九人云二千石之良不幾於難有耶余倅于饒<lb/>
見魯公雪程小娘被寇事特道其始末而圖其像以附<lb/>
文正公之祠堂是賢太守不可得而多也噫鄱陽之守<lb/>
近千人著于圗記繪像九人而公之徳尤不泯饒人為<lb/>
之立祠班春堂天慶觀州學之講堂凡三所由景祐距<lb/>
此僅六十載香火不絶牲牢日盛較以千人間流澤之<lb/>
<pb n="KR2k0045_WYG_136-24a"/>
逺惠愛之被獨公一人而已矣然公之遺風餘美實浹<lb/>
于物每見於民之去思又豈止夫祠堂而已乎公視政<lb/>
日所以制作修創之跡㳺賞吟<graphic n="KR3727" url="https://raw.githubusercontent.com/kanripo/KR-Gaiji/master/images/KR3727.png" mimeType="image/png"/>之舊莫不敬而念之<lb/>
余因采其所敬念者命曰范公鄱陽遺事録非敢儌名<lb/>
於世庶其垂話於後而不事於召棠之歌咏也且公始<lb/>
通判河中府徙宛邱歴延慶杭越蘇潤青潁邠耀鄧永<lb/>
興一十二郡純猷茂績燦在國史家集奏議間何假於<lb/>
是歟如公所至有恩鄧慶二州民與屬羌畫像而生祠<lb/>
<pb n="KR2k0045_WYG_136-24b"/>
之御篆以褒賢碑額青史傳載四方千載固已聞之矣<lb/>
竊疑饒之遺事或有所未開者安得而棄乎紹聖乙亥<lb/>
六月丁卯序<lb/>
　　送陳淵幾叟遊廬山序　　　　　李　綱<lb/>
江南諸山廬阜為最北枕九江南據星子奇峰秀嶺緜<lb/>
亘連絡不可名狀號為山林瓌瑋絶特之觀士大夫有<lb/>
髙世之趣者多願遊焉政和癸巳之夏予自豫章之京<lb/>
口道廬山下便風順流日數百里願遊而不果往晝卧<lb/>
<pb n="KR2k0045_WYG_136-25a"/>
舟中仰望五老香爐諸峰巉然倚天雲煙出沒頃刻萬<lb/>
態欣然樂之自謂他日裹糧以償夙願不難耳迨今八<lb/>
年薄宦羈束願莫之遂臨風撫心每有遺恨今幾叟束<lb/>
裝不逺千里而往觸隆暑渉長道不以為勞其志豈特<lb/>
欲盡山林瓌偉特絶之觀而已哉兹山之南有人焉修<lb/>
行如幻三摩鉢提歴諸世故備嘗艱難如夢如響如光<lb/>
影如空華其心安然不為毁譽之所動摇其容渥然不<lb/>
為窮困之所枯槁其視暸然乆而益明其氣温然老而<lb/>
<pb n="KR2k0045_WYG_136-25b"/>
益壯幾叟將往見之為我致問無量居士少病少惱否<lb/>
起居輕利否世事可忍否云何修菩薩道云何修菩薩<lb/>
行願得居士謦欬筆墨之餘以作佛事使初發心者多<lb/>
所饒益幾叟歸其有以語我若夫山林瓌特之觀幅巾<lb/>
杖履逍遥徜徉騁懷寓目必有佳句從而寫之當裒集<lb/>
次第并以示我使玩味諷繹如親遊其間以慰願到未<lb/>
遂之心焉因用之序以識别<lb/>
　　泰和曽氏農器譜序　　　　　　周必大<lb/>
<pb n="KR2k0045_WYG_136-26a"/>
紹聖初元蘇文忠公軾南遷過泰和邑人宣徳郎致仕<lb/>
曽公安止獻所著禾譜文忠美其溫雅詳實為作秧馬<lb/>
歌又惜不譜農器時曽公已喪明不暇為也後百餘年<lb/>
其姪孫來陽令之謹始續成之凡耒耕耨鎛車戽蓑笠<lb/>
銍刈蓧蕢杵臼斗斛釜甑倉庾厥類惟十附以雜記勒<lb/>
成三卷皆考之經傳參合古制無不備是可補伯祖之<lb/>
書成蘇公之志矣其叙牛犂蓋一編之錧鎋予嘗學稼<lb/>
因演其説山海經曰后稷之孫叔均始作牛耕世以為<lb/>
<pb n="KR2k0045_WYG_136-26b"/>
三代予謂不然牛若常在畎畝武王平定天下何不歸<lb/>
之三農而放之桃林之野乎攷周禮祭牛之外以享賔<lb/>
駕車犒師而已未及耕也不然牽以蹊田正使藉稻何<lb/>
足為異乃設奪而罪之之喻耶在詩有云載芟載柞其<lb/>
耕澤澤千耦其耘徂隰徂畛又曰有畧其耜俶載南畝<lb/>
以明竭作於春皆人力也至於穫之積之如墉如櫛然<lb/>
後殺時犉牡有捄其角以為社稷之報若果使之耕曽<lb/>
不如迎貓迎虎列於蜡祭乎厥後王弼傅易以為稼穡<lb/>
<pb n="KR2k0045_WYG_136-27a"/>
之資宋景文公祁闢之曰古者牛惟服車書肇牽車牛<lb/>
易服牛乘馬漢趙過始敎牛耕葢本賈勰齊民要術予<lb/>
謂輔嗣固失矣賈氏及景文亦未為得也按論語子謂<lb/>
仲弓曰犂牛之子騂且角雖欲勿用山川其舎諸此聖<lb/>
人格言也葢犂田之牛純雜牝牡皆可祭牛則非純非<lb/>
牡不可故曰騂且角也注疏乃以犂為雜色騂為赤純<lb/>
色角為周正近世諸儒並從此義今觀周禮牧人時祀<lb/>
牲必用牷牷純色也外祭毁事用尨尨雜色也是則純<lb/>
<pb n="KR2k0045_WYG_136-27b"/>
雜之辨也封人設其楅衡魯頌夏而楅衡白牡騂剛是<lb/>
則言角之意也竊疑耕牛起於春秋之間故孔子有犂<lb/>
之言而弟子冉耕亦字伯牛彼禮記吕氏月令季冬出<lb/>
土牛示農耕早晚賈誼新書劉向新序俱載鄒穆公曰<lb/>
百姓飽牛而耕暴背而耘大率在秦漢之際何待趙過<lb/>
過特教人耦犂其一牛費省而功倍爾易傳出於魏晉<lb/>
苐見牛耕不復考其初而賈公彥考工正義遂謂起於<lb/>
後漢其失尤甚然則山海經果荒誕歟曰班固藝文志<lb/>
<pb n="KR2k0045_WYG_136-28a"/>
山海一篇而劉歆所較凡三十二篇定為一十八篇固<lb/>
已不同歆又云出於唐虞之際今考史記以不窋為稷<lb/>
子譙周已謂世代不合況叔均乎故無錫尤袤定為先<lb/>
秦之書非夏禹及伯翳所作甚明其在春秋之後無可<lb/>
疑者世人習熟見聞多惑是説予之譫諄亦可哂哉若<lb/>
杷之屬揚雄方言往往三名來陽既書之矣遂使它日<lb/>
枚舉名物採方言而附之非所謂後世復有子雲者也<lb/>
　　續修宜春志序　　　　　　　　張嗣古<lb/>
<pb n="KR2k0045_WYG_136-28b"/>
九邱之書不可得而見矣然禹貢一編其於山川土地<lb/>
之别貢賦物產之宜靡不登載則去古雖逺學者尚於<lb/>
此乎有考後世郡邑圖志之作其幾是歟宜春為江右<lb/>
名郡韓文公典州日愛其賦税及時人安吏循閭里無<lb/>
事異時因餞客嘗寄意於江山多勝游之句然風土之<lb/>
可紀者葢非止江山一事而已郡舊有志往往考訂不<lb/>
精詳而或失之煩簡而或失之畧牴牾重複覽者病焉<lb/>
而况距今六十年間事多興廢沿革則大書特書以詒<lb/>
<pb n="KR2k0045_WYG_136-29a"/>
悠逺誠當不一書而遂止也宗卿滕侯撫藩踰年一新<lb/>
簡陋典章文物尤所經意乃命郡博士林君䕶新醴陵<lb/>
大夫張君耕博訪舊聞蒐輯放失隨事編摩臚分彚列<lb/>
釐為若干卷於是一郡四邑之事迹粲然如指諸掌將<lb/>
鋟木以永其傳乃屬予為之序予晚學不足與斯文惟<lb/>
侯之為此州也約已厚下民懷吏孚講明利病以序罷<lb/>
行皆所以為一方長乆慮也而束於簡書局於嵗月有<lb/>
不得以盡行其志焉則是書之作豈為無意哉揭敖之<lb/>
<pb n="KR2k0045_WYG_136-29b"/>
米雖蠲而取於民者未盡平也折絹之令雖格而和買<lb/>
平糴之害未能除也珥筆之謗雖弭而風俗之醇猶未<lb/>
徧也防患之意雖至而李渠之利尚未復也以至山川<lb/>
之氣未發田里之力未寛鬼習盛而未革官府備而未<lb/>
完變通而推廣之是豈無望於後之人乎予故考述侯<lb/>
之志著之篇首庶幾因其書以求其意有以充其惠於<lb/>
無窮云侯名强恕金華人嘉定十三年十一月<lb/>
　　江西詩派總序　　　　　　　　劉克莊<lb/>
<pb n="KR2k0045_WYG_136-30a"/>
吕紫微作江西宗派自山谷而下凡二十六人内何人<lb/>
表顒潘仲達大觀有姓名而無詩詩存者凡二十四人<lb/>
王直方詩絶少無可采餘二十三家部帙稍多今取其<lb/>
全篇佳者或一聯一句可諷詠者或對偶工者各著於<lb/>
編以便觀覽派中如陳后山彭城人韓子蒼陵陽人潘<lb/>
邠老黄州人夏均父二林蘄人晁叔用江子之開封人<lb/>
李商老南康人祖可京口人高子勉京西人非皆江西<lb/>
人也同時如曽文清乃贑人又與紫微公以詩往還而<lb/>
<pb n="KR2k0045_WYG_136-30b"/>
不入派不知紫微去取之意云何惜當日無人以此叩<lb/>
之後來誠齋出真得所謂活法所謂流轉圓美如彈丸<lb/>
者恨紫微公不及見耳派詩舊本以東萊居后山上非<lb/>
也今以繼宗派庶幾不失紫微公初意<lb/>
　　吉水縣文昌鄉義役序　　　　　文天祥<lb/>
吉水縣文昌鄉某都建義役復淳熙成規也予同升陳<lb/>
君某既為序則貽書於予曰願贊一言使鄉黨隣里有<lb/>
所憑依且庶幾儌福於君之筆俾勿壞予懼不敢當以<lb/>
<pb n="KR2k0045_WYG_136-31a"/>
其為義役不得辭嗚呼義役之不行而差役之紛紛何<lb/>
甚也民無以相友助相扶持乙曰甲當役甲推乙乙復<lb/>
曰甲輾轉而聽命於長民者之一語時則其權在於官<lb/>
官無以自為也吏雁鶩行鉗紙尾而進曰某宜差某有<lb/>
以私其人則改曰宜某時則其權在於吏一方之版籍<lb/>
吏胥主之髙下其手紊於多寡之實時則其權在於鄉<lb/>
胥閭閻之間紛爭之微桀黠者乘間而起告訐因之而<lb/>
差役以亂時則其權在於姦民受役者有二三年迄無<lb/>
<pb n="KR2k0045_WYG_136-31b"/>
一事有不幸而殺傷盜賊麗於其境不旋踵家破時則<lb/>
其權在於天今陳君與其鄉約曰爾役日月若干爾末<lb/>
減若干爾費若干至若干以上助若干一惟公是據處<lb/>
之者無愧辭承之者無拒色是役之權不在官與吏與<lb/>
鄉胥與姦民與適至之天而在吾鄉里和氣間義之用<lb/>
大矣且利久逺而無訟仁也使人知有遜讓禮也不以<lb/>
資姦智也盟而無敢先後信也一舉而五常備焉豈惟<lb/>
義哉鄉之長上其申告子弟曰如是而福如是而禍守<lb/>
<pb n="KR2k0045_WYG_136-32a"/>
約者久處敗羣者交罰使一守是法永永無斁則其於<lb/>
是邦之風俗不為無小助噫亦安能下其法於天下哉<lb/>
　　指南録自序<lb/>
余自呉門被命入衞守獨松闗乃王正二月除浙西大<lb/>
制撫領神皋余辭尹引帳兵二千人詣行在日夕贊陳<lb/>
樞使宜中謀遷三宫分二王於閩廣元夕後余所部兵<lb/>
皆聚於富陽朝廷擬除予江東西廣東西制置大使兼<lb/>
廣東經畧知廣州湖南策應大使未及出命陳樞使已<lb/>
<pb n="KR2k0045_WYG_136-32b"/>
去國十九日太皇除余右丞相兼樞密使都督諸路軍<lb/>
馬時北兵駐高亭山距修門三十里是日北帥即引董<lb/>
參政以兵屯榷水教場城中兵將官紛紛自往納降予<lb/>
欲召富陽兵入城已不及事三宫九廟百萬生靈立有<lb/>
魚肉之憂㑹使轍交馳北約當國相見諸執政侍從聚<lb/>
於呉左丞相府不知計所從出交贊予一行國事至此<lb/>
予不得愛身且意北尚可以口舌動也廿一日至高亭<lb/>
山詰北帥前後失信帥辭屈且謂決不動三宫九廟決<lb/>
<pb n="KR2k0045_WYG_136-33a"/>
不擾京城百姓留予營中既而吕師孟來予數罵其叔<lb/>
姪愈不放還賈餘慶者逢迎賣國乘風㫖使代予位於<lb/>
是北兵入城所以誤吾國陷吾民者講行無虚日北知<lb/>
賣國非予所容也相戒勿令文丞相知未幾賈餘慶呉<lb/>
堅謝堂家鉉翁劉岊皆以府第為祈請使詣北方葢空<lb/>
我朝廷北將甘心焉二月八日諸使登舟忽北人遣館<lb/>
伴逼予同往予被逼脅欲即引決又念未死以前無非<lb/>
報國之日姑隱忍就船方在京時富陽兵已退趨婺處<lb/>
<pb n="KR2k0045_WYG_136-33b"/>
等州予俟間還軍苦不自脱至是欲從道途謀遁亦不<lb/>
可得至京口留旬日始得鹽商小舟於二月晦夜走真<lb/>
州朔日守苗再成相見論時事慷慨流涕予致書兩淮<lb/>
間合兵興復苗贊之甚力初三日早制司人來乃出文<lb/>
書謂丞相為賺城欲不利於我苗不以為然送予出門<lb/>
勸奔淮西予謂此北反間也否則託辭以逐客也李公<lb/>
仁人使見予必感動遂之維揚苗遣五十兵四騎從行<lb/>
夜抵西門欲待旦求見呵衛嚴密鼔角悲慘杜架閣謂<lb/>
<pb n="KR2k0045_WYG_136-34a"/>
李公必不可見徒為矢石所陷不如渡海歸從王室予<lb/>
然之自是日夜奔南出入北衝犯萬死道途苦難不可<lb/>
勝述嗚呼予之得至淮也使予與兩淮合北人懸軍深<lb/>
入犯兵家大忌可以計擒江南一舉而遂定也天時不<lb/>
齊人事好乖一夫頓困不足道而國事不競哀哉予至<lb/>
通聞二王建元帥府於永嘉陳樞使與張少保世傑方<lb/>
以李郭之事為已任狼狽憔悴之餘喜不自制跋涉鯨<lb/>
波將躡屩以從意者天之所以窮餓困乏而拂亂之者<lb/>
<pb n="KR2k0045_WYG_136-34b"/>
其將有所俟乎時德祐二年閏月日<lb/>
　　趙維城洗冤録序<lb/>
漢法殺人者死我國家式敬由獄尤於人命重致意焉<lb/>
情法輕重相去一毛轉移蔽欺其謬千里吾儒坐論書<lb/>
史志其大者固自以司空城旦之書柱後惠文之學為<lb/>
不必講不必講可也而一日臨事懵然受成其為誤不<lb/>
少愛人利物之心謂之何哉近世宋氏洗冤録於檢覆<lb/>
為甚備宋氏多所敡厯葢履之而後知吾邦趙君與揲<lb/>
<pb n="KR2k0045_WYG_136-35a"/>
甫階一命而能有志乎民反覆駁難推究其極於宋氏<lb/>
有羽翼之功矣使君自此有中外之績日増月益豈曰<lb/>
小補之哉書曰獄貨非寳惟府辜功又曰無或私家於<lb/>
獄之兩辭祥刑之本也讀趙君此編而於書再三焉雖<lb/>
不中不逺矣<lb/>
　　帥正録序<lb/>
訟九五曰尚中正下四爻竟至於不訟子曰子帥以正<lb/>
孰敢不正惟上九一爻犯終凶至錫帶三褫豈帥之者<lb/>
<pb n="KR2k0045_WYG_136-35b"/>
之罪哉居卦之終為險健之極冀其矯揉非百倍其力<lb/>
有所不能兹易所以為憂患之書也龔君子輝宰吾廬<lb/>
陵其聽訟必據經守法不肯少委折以貳民聽凡斷筆<lb/>
備書之册踰年幾三帙名曰帥正録大哉君之用心乎<lb/>
廬陵訟最繁自君視事日以銷殺從所帥也然猶不免<lb/>
於有録而録不免於再且三風俗所積其嚚也久矣夫<lb/>
豈一朝一夕之故縣古諸侯也使君私其土子其人教<lb/>
化之入人也深則是録可以無作今之縣三年一替君<lb/>
<pb n="KR2k0045_WYG_136-36a"/>
之所試曽幾何時讀是録也庶幾期月而可者矣子路<lb/>
問政子曰先之勞之請益曰無倦君而以無倦行之是<lb/>
録也固筌蹄之粗也歟君名日升豫章人<lb/>
　元<lb/>
　　贈教諭榮應瑞序　　　　　　　呉　澄<lb/>
豫章之武寧分寧山峭而水清人生其間者大率任俠<lb/>
尚氣雖士亦然葢其土風然也榮應瑞亦分寧士官崇<lb/>
仁邑校三年與少者相安與老者相得内無町畦外無<lb/>
<pb n="KR2k0045_WYG_136-36b"/>
圭角自始至逮官滿如一日藹然如周旋揖讓於洙泗<lb/>
之間視其鄉之士風無毫髪肖似予其敢以分寧之士<lb/>
伍之哉夫生於其鄉而異於其俗此世所謂非常人也<lb/>
况其發言馴雅而不媚其處事雍容而不懦是又得其<lb/>
士風之善者夫如是使之有言責必不依阿而詭隨使<lb/>
之有官守必不罷輭而不勝任惜乎沉晦於下僚局促<lb/>
於冷職而未得以展所藴故予於其去也勉之益加培<lb/>
養以俟時及予之未死也猶將見其有立於世也<lb/>
<pb n="KR2k0045_WYG_136-37a"/>
　　送南城教諭黄世弼序<lb/>
臨江黄良孫世弼為建昌南城教官將行言於予曰旴<lb/>
江之為郡有李泰伯曽子固學行文章百世師表某將<lb/>
惟二子者是慕是傚以率其鄉人士以庶幾於寡過然<lb/>
疇昔嘗聞先生緒言教者之所以教當進於古之聖人<lb/>
則似非可以如二子自畫其詳可得而聞乎予曰今之<lb/>
職教者茍度嵗月以俟敘遷能思其職慕傚先賢以圖<lb/>
寡過者葢鮮况又不肯安於小成而欲進於古之聖人<lb/>
<pb n="KR2k0045_WYG_136-37b"/>
子之志如是可尚矣抑古聖人之教人初非過為高逺<lb/>
而以人所不可知不可能者强人也因其所固然革其<lb/>
所不然者而已矣生而愛其親長而敬其兄出而行之<lb/>
朋友娶而行之夫婦仕而行之君臣此良知良能之得<lb/>
於天而人所同也以其所稟之氣質不能皆清且淳故<lb/>
於倫理之間有厚者有薄者有全者有偏者有循者有<lb/>
悖者於是而有萬有不同者焉聖人之教使人順其倫<lb/>
理克其氣質因其同革其異所以同其同也契之教也<lb/>
<pb n="KR2k0045_WYG_136-38a"/>
順其倫理之同也夔之教也克其氣質之異也世弼之<lb/>
處父子兄弟夫婦朋友也有可稱無可議而討論講貫<lb/>
脩身踐行又有日長月益之功所以順其同克其異者<lb/>
固己知所以用其力精之熟之持之勉之以此治已期<lb/>
於必成以此率人人其有不從者哉<lb/>
　　送李教諭赴石城任序<lb/>
昔宜黄李君夔友以太學名士釋褐為贑州敎不及禄<lb/>
而其子仲謀中教官選再任得石城教石城贑州屬邑<lb/>
<pb n="KR2k0045_WYG_136-38b"/>
也予少時客宜黄親見贑州之所以教其子者又見仲<lb/>
謀之所以學於家者往往異於常人葢自宋末舉世浸<lb/>
淫於利誘士學大壞童年至皓首一惟罷軟爛熟之程<lb/>
文是誦是習無復知為學之當本於經亦無復知為士<lb/>
之當謹於行贑州之教子則不然仲謀九嵗以前論語<lb/>
諸經皆能成誦年雖幼德器如老成人不待父師繩束<lb/>
循循於禮法之内逮其父時已如此父既沒而孝養其<lb/>
母謹飭其身益勵於學以能有所立今之往石城也諗<lb/>
<pb n="KR2k0045_WYG_136-39a"/>
於予曰新制取士以經明行修為首好尚近古謂宜一<lb/>
變可以至道而學校承襲舊弊不知所以自新之方凜<lb/>
凜焉以經未明行未脩為憂嗚呼今之任教事者靡不<lb/>
哆然若有餘而仲謀獨慊若不足此其賢于人也逺矣<lb/>
哉予之少也嘗有志於古人荒落久矣何能有所裨益<lb/>
於今之時俊乎雖然不敢不誦所聞古聖遺經先儒俱<lb/>
有成説立異不可徇同亦不可虛心以玩其辭反身以<lb/>
騐其實博覽而歸諸約旁通而貫於一　一旦豁然有悟<lb/>
<pb n="KR2k0045_WYG_136-39b"/>
則所得者非止古人之糟粕也人之一身内有父母兄<lb/>
弟夫婦外有宗族姻親朋友近而鄉黨逺而四方推吾<lb/>
愛親敬長之良能以達乎彼何莫非吾之所當厚善者<lb/>
寧厚毋薄寧過毋不及夫如是經豈有不明行豈有不<lb/>
修者哉而非有甚高難行之事也人病不為耳今之往<lb/>
石城也試以斯言與一邑之士詳究而實踐之殆必有<lb/>
契於疇昔家庭之所聞也其毋厭予言之卑延祐丙辰<lb/>
九月之望<lb/>
<pb n="KR2k0045_WYG_136-40a"/>
　　送黄文中赴西澗書院山長序<lb/>
昔夫子删詩定書敘禮正樂贊周易五經備矣猶曰託<lb/>
之空言不如載諸行事也於是乎作春秋漢儒專門明<lb/>
經學者往往引春秋斷國論其最純者江都董相也其<lb/>
言以為為人君為人臣為人父為人子皆不可以不知<lb/>
春秋然則春秋之為用大矣哉友人黄孚文中家世春<lb/>
秋學而文中玩索遺經貫穿三傳二百四十二年之陳<lb/>
迹厯厯如燭照數計發言處事每據經援傳以為證使<lb/>
<pb n="KR2k0045_WYG_136-40b"/>
漢世專門之士復出未知其孰後孰先又推類以讀通<lb/>
鑑綱目之書一千二百餘年之得失治亂縱横商略有<lb/>
若身與其間此讀經讀傳之餘效也今長瑞州西澗書<lb/>
院或謂西澗之難處非他書院所可同予謂不然明春<lb/>
秋者臨大事決大議破竹解牛罕所凝滯況於居小官<lb/>
應細故而有難者乎為是説者葢不知春秋之為用者<lb/>
也葢不知文中之為人者也於其行也酌之以酒而書<lb/>
之為贈<lb/>
<pb n="KR2k0045_WYG_136-41a"/>
　　送婁志淳太初赴石城縣主簿序<lb/>
石城主簿婁志淳將赴官予昔與簿之叔父道輿甫同<lb/>
年貢士交契猶兄弟視簿猶從子也於其别也惡得無<lb/>
言哉簿之大父艮堂翁宋嘉熙庚子以詩經貢越二十<lb/>
九年戊辰特恩對策授迪功郎尉饒之徳興翁之伯子<lb/>
徳剛甫簿之父也咸淳丁卯以詩賦貢次年登進士科<lb/>
授迪功郎尉袁之萬載並轉從政郎一授福州監鎮一<lb/>
授吉州法曹值革命隱不復仕既而翁暨伯先逝簿之<lb/>
<pb n="KR2k0045_WYG_136-41b"/>
諸父仲叔季在鬚眉皓白儀觀甚偉儼如商山老人畫<lb/>
像至朔望深衣巍冠領羣子弟序列家庭接見賓友一<lb/>
如司馬文正公家範士大夫之家能存承平時禮法之<lb/>
餘風婁氏稱鄉邦第一當路為皇朝收拾遺逸道輿甫<lb/>
充濂泉石林兩書院長志淳亦以湖北亷訪使程公薦<lb/>
長南嶽書院簿注寧州教再注南康路教以至於今遂<lb/>
分縣寄夫石城贑之鄙邑地偏俗樸近年隸寧都州民<lb/>
苦於兩屬儻親臨之官又不憫恤之民無所倚矣簿世<lb/>
<pb n="KR2k0045_WYG_136-42a"/>
儒世宦恂恂慈祥薫沐聖賢之書講聞仁義之實葢非<lb/>
一日潔身如秋霜之肅愛人如春陽之煦民其少瘳乎<lb/>
予不以居小官為簿之慊而以遇好官為民之幸有胡<lb/>
廉者石城士也簿其詢焉<lb/>
　　送左縣尹序<lb/>
宋初割撫州之南城縣置建昌近郭多石山巖險麤礪<lb/>
故其民俗剛毅士生其間其行往往峭峻介特蓋其形<lb/>
勢然也南城之東南鄙士民接壤析為新城縣其山獨<lb/>
<pb n="KR2k0045_WYG_136-42b"/>
奇秀明麗而民俗士習亦肖之宋三百年儒科相尚撫<lb/>
之縣五建昌之縣四九縣之中其八縣之登進士科者<lb/>
豈無長才異能而僅占第二人以下推新城縣有進士<lb/>
第一人謂人物之無闗於山川形勢不可也宋亡儒科<lb/>
廢後四十年始復而士以善書服勤於翰林國史院者<lb/>
歴月九十則出仕與進士之髙等同恩數渥矣然南士<lb/>
之得與斯選者厥惟艱哉貢舉初行時予于校文得一<lb/>
士曰饒樸新城人文工行淳良士也其明年試禮部報<lb/>
<pb n="KR2k0045_WYG_136-43a"/>
罷以特恩厠儒學教授選中予薦之於集賢充國子助<lb/>
教而未用也今承乏詞館又於史屬得一士曰左祥亦<lb/>
新城人才優守固良吏也新受承直郎廣州路香山縣<lb/>
尹而去予於是益信新城之山川多產英彦也夫其才<lb/>
之優也必能有裨益於民其守之固也必能無玷缺於<lb/>
身祥也往哉聞廣東之郡縣有以良吏稱者必子也夫<lb/>
　　送李文卿序<lb/>
古之仕者三後世行可之仕幾於無而際可亦或鮮矣<lb/>
<pb n="KR2k0045_WYG_136-43b"/>
大率皆公養之仕也夫既曰公養則有親者凡以為其<lb/>
親而已於養不便不仕可也葢人之大倫五父子其首<lb/>
也孝於父斯可移於君自非貴戚大臣身繫社稷安危<lb/>
膺託孤寄命之重不免以公義奪私情茍守一官一職<lb/>
去就繇已而諉曰委身為國不顧其私雖曰不貪榮吾<lb/>
不信也猶記數十年前仕而少虧於子道清議不容不<lb/>
以人類比數坐是終身淪廢者有焉竊怪海宇混同以<lb/>
來東西南北之相去地里遼絶有違其鄉而仕逺方者<lb/>
<pb n="KR2k0045_WYG_136-44a"/>
於其親也或五六年或七八年或十餘年而不一省不<lb/>
惟安否之問甘旨之供闕至於畜妻抱子新美田宅於<lb/>
它所而其親自營衣食自給繇役於家窘窮勞苦而莫<lb/>
之卹老矣而無歡或不幸永訣而不相聞甚者聞而不<lb/>
奔又甚者匿而不發飲食衣服言語政事揚揚如平時<lb/>
噫是豈獨無人心哉其淪染陷溺之深而然與其未嘗<lb/>
講聞禮經之訓而然與可哀也已邇來國典許人子以<lb/>
終養終喪此孝治天下之第一事也頽風流俗之中能<lb/>
<pb n="KR2k0045_WYG_136-44b"/>
自拔者誰乎饒陽李文卿溫溫有君子之徳其家七世<lb/>
不分異其太母逮見元孫年九十九而終其父年八十<lb/>
文卿佐漣海兩州戎幕力請解官歸養期年而後遂買<lb/>
舟北渡於是兩州人士及見者聞者為詩文以襃美之<lb/>
夫文卿是舉人子之所當然然行之於人所鮮行之時<lb/>
亦其天資之粹卓然有以自拔於世矣歸侍其親諸弟<lb/>
諸子諸孫林立乎其前緣是盡人子事親之道則立身<lb/>
揚名將俾天下後世聞風而想慕不但二三子區區之<lb/>
<pb n="KR2k0045_WYG_136-45a"/>
襃美云爾<lb/>
　　臨川晏氏家譜序　　　　　　　虞　集<lb/>
臨川逍遥峰福勝院主僧師吉以所修晏元獻公家譜<lb/>
相示深歎其委身於釋氏而不忍忘先世之疏闊因其<lb/>
族兄某得其譜系而敘録焉按其譜自師吉上距於元<lb/>
獻八世距尚書公六世葢元獻公九子尚書則第八子<lb/>
之子尚書六十三而沒尚書之子生三嵗而孤是以師<lb/>
吉之系厯三百年而才八世云爾宋之南渡秦檜專政<lb/>
<pb n="KR2k0045_WYG_136-45b"/>
誤國胡公邦衡慷慨一疏當時偉之至今讀者猶憤發<lb/>
有生氣豈知尚書之疏尤深切著明憂思治法無不畢<lb/>
備世臣之言固當然乎而學者鮮得見之然國史有尚<lb/>
書之傳今又幸於私記叙譜而見之也君子之言其不<lb/>
可泯也如此乎予昔待罪國史嘗以職事求於先宋之<lb/>
故家遺記得燕山竇公儼賈公昌朝之後人皆為貴官<lb/>
於國朝傳系可徵而譜牒遺逸矣最後得閬中陳丞相<lb/>
堯咨兄弟諸孫之留居鄭州者子孫之分居東平曰某<lb/>
<pb n="KR2k0045_WYG_136-46a"/>
為御史來求先塋碑而得其譜之略故宋盛時若吕申<lb/>
公韓魏公富鄭公曽魯公司馬溫公桐木韓家子孫南<lb/>
渡後仕宦功業猶可考見内附以來邈乎無所聞於四<lb/>
方聞曽氏有子孫在泉南數十年前北方曽氏有仕於<lb/>
南臺者至泉南以世嗣求拜其家廟慶歴從官莆田陳<lb/>
氏之裔孫旅為余云而今亦不可考矣及余歸僑臨川<lb/>
郡之大族樂侍郎史後人尚多而未嘗見其譜王荆公<lb/>
子孫四十年前在金陵嘗見一二人今祠下亦有一二<lb/>
<pb n="KR2k0045_WYG_136-46b"/>
人耳而晏氏之子孫莫盛於尚書八世之後乃有去為<lb/>
釋氏若師吉者凜然思其宗支緝累其家世行事嵗月<lb/>
如此賢者之傳固當有見於後世矣又聞王岐公子孫<lb/>
有官撫州而留居者其孫卒於外孫李氏家又得桐木<lb/>
韓氏之譜於其諸孫之留居臨川者南澗公為之序者<lb/>
也故家之子孫數世之後雖隆替不可知予於晏氏之<lb/>
譜有不勝感歎者矣思古人於既往望喬木而遐思故<lb/>
書此而歸之<lb/>
<pb n="KR2k0045_WYG_136-47a"/>
　按譜序多係一家世系之私言今概不録獨存此篇<lb/>
　與義門陳氏族譜序以故家遺俗於此可徵云<lb/>
　　送孔元用序<lb/>
嵗庚午殿試後集與閣學士阿榮存初侯見直廬存初<lb/>
慨歎相語曰更一科後科當輟輟兩科而復復則人才<lb/>
彬彬大出矣又歎曰榮不復得見公猶見之應之曰得<lb/>
士之多誠願如存初言方今文治興隆未必有輟貢理<lb/>
存初國家世臣妙於文學在上左右華年方殷斯文屬<lb/>
<pb n="KR2k0045_WYG_136-47b"/>
望集老且衰見亦何補耶又歎曰數當然爾問何以知<lb/>
之弗答也後三年集歸田而存初有玉樓之召乙亥果<lb/>
停貢今嵗聖天子科詔興賢一一如存初言猶願此舉<lb/>
得人亦如其言則區區畎畝之愚誠也臨川素號多士<lb/>
前七舉進士者予弟仲常與黄養源同年張國賔予校<lb/>
藝南省所得羅友道予忝讀卷時所奏也今年臨川之<lb/>
士預薦者六人前此未有如此之盛者元用闕里之系<lb/>
清江三仲家之傳曽子白南豐之後劉良甫墨莊公是<lb/>
<pb n="KR2k0045_WYG_136-48a"/>
公非家子孫當汴宋極盛時皆文學知名大家去之三<lb/>
百年而有子孫並薦於今日徐國基之高大父嘗為試<lb/>
官得周益公程文題之曰此有公輔之器時以為知人<lb/>
涂自昭張直方皆再舉直方尤老於文學者六君子之<lb/>
世業積學豈茍然僥倖於一日者哉子以州里耳目之<lb/>
近以推其逺而未知者則彬彬多材之出其徵詎不可<lb/>
信哉元用質粹而文高與子白皆予素所期望者行省<lb/>
將歌鹿鳴而勸之駕元用亟來山中為别其意尤古乃<lb/>
<pb n="KR2k0045_WYG_136-48b"/>
賦詩以餞之并寄諸君子云<lb/>
　　送黄敬則之官序<lb/>
至元甲申之嵗集從先人始來僑臨川之崇仁時内附<lb/>
未久淄萊李忠愍公方領其軍定江右鎮豫章鹿泉賈<lb/>
公以文臣為使奉詔分閫綏撫其士民思有以畏服衆<lb/>
志而安定之起文雅通練之士知名一時者以慰民望<lb/>
故宋進士之在崇仁者猶十數人衣冠甚偉獨宗正寺<lb/>
簿思梅黄公為諸公一起為之賔客氣象議論多所感<lb/>
<pb n="KR2k0045_WYG_136-49a"/>
發既而河東劉公於洪學親聽其講說焉劉公為許文<lb/>
正公高第弟子經學節行方正嚴重其為此舉也風厲<lb/>
激昂四方聳然嵗丙戌寺簿公沒忠愍元子龍川公以<lb/>
世家仍鎮其部厯階省府賈公劉公子弟之往來於洪<lb/>
者皆以其先志求寺簿之子浮山君開館塾而禮貌之<lb/>
中山趙公樸隱持節再至與君處無一日之舎而李氏<lb/>
之子孫至再世皆稱門生弟子君之生平客授之日多<lb/>
於居家矣龍川以平章留樞筦嘗與翰林集賢薦君僅<lb/>
<pb n="KR2k0045_WYG_136-49b"/>
一拜文學之命而君不屑也使其子仕為學官則敬則<lb/>
也敬則自浮梁改遷太平需次者五六年恬然以居略<lb/>
無躁急之意是以學者稱焉仍改至元之五年孟夏之<lb/>
吉敬則來告曰有人自太平來趣治其學事求一言之<lb/>
贈焉集為席與坐而告之曰世祖皇帝以天兵臨鄂渚<lb/>
之嵗嵗在已未我先尚書解組永州道過崇仁為姻戚<lb/>
少留始識寺簿公寺簿公登進士第時實寓我尚書臨<lb/>
安之别第而我參政少寺簿公十嵗甲申之來得相從<lb/>
<pb n="KR2k0045_WYG_136-50a"/>
者三稔焉我先人浮湛田野簞瓢屢空不計聞達浮山<lb/>
君友道崇篤每為諸侯大夫稱誦之趙國董忠宣公之<lb/>
延敬先人則君與清河元文敏公實啓之也及忠宣還<lb/>
朝先人即歸田舎浮山君亦漸倦游相處東西家講學<lb/>
修行無食頃不相求始終無間言人以為有古君子之<lb/>
風延祐己未先人即世浮山君年已六十視集少有十<lb/>
三年待之若稚弟焉及集再召還朝而君歿矣既老而<lb/>
歸君已不可復見賴敬則之家居也時有過從之樂今<lb/>
<pb n="KR2k0045_WYG_136-50b"/>
出而服官政集得無言乎集嘗聞諸鄉之遺老云敬則<lb/>
曽大父梅牕先生方盛年富文史教授近郊之巨室中<lb/>
夜有求見魯男子者先生絶袖抉闗而走失道墮巨浸<lb/>
中衣絓水栁而止聞有人聲相呼者云此人有子登科<lb/>
謹䕶之旦乃得解而歸家人怪問之不答也而館人或<lb/>
歎其事而泄之後三年丙申而寺簿公生造物之報卓<lb/>
行君子昭昭如此可不懼乎可不敬乎今内附且七十<lb/>
年寺簿公之名徳雅望浮山君之清才懿學再世積累<lb/>
<pb n="KR2k0045_WYG_136-51a"/>
漑被其子孫充碩盛大方殷而未央也可不知所自乎<lb/>
夫善必積而後成非必一事而可責報於天也然而一<lb/>
念之烈其發之不可遏若是此孟氏之論學所貴乎擴<lb/>
而充之者也吾敬則橫經於其堂以其祖父之所教而<lb/>
教人者豈足以盡知之至於善端之發確持而不變勇<lb/>
行而不絀者尚有以廣君子之澤哉子行矣予待子於<lb/>
蓬蓽之下三年而歸有以為告焉采石之上有我先忠<lb/>
肅公遺廟在故人覃懷薛公超吾守郡時為起斷碑於<lb/>
<pb n="KR2k0045_WYG_136-51b"/>
草莽而植之誼不可忘也集過祠下又已六七年子弟<lb/>
之至者亦一二年矣敬則經行幸為集省其庭柏階草<lb/>
焉<lb/>
　　送墨莊劉叔熙逺遊序<lb/>
元統甲戌予自史館歸僑臨川從清江墨莊劉氏賢子<lb/>
孫之分居金谿者得見其先世遺墨遺事與羣賢交游<lb/>
之翰墨葢三歎其文獻之懿久逺而能使人不忘也其<lb/>
後叔熙氏嵗登華葢山必及於門予嘗與叔熙論其家<lb/>
<pb n="KR2k0045_WYG_136-52a"/>
書因及靜春戒子通録實有助於名教恨其書不大傳<lb/>
叔熙曰諾有家藏舊本當刻而傳之一年而書成宗族<lb/>
鄉黨受而讀之逺近學者願得之臺省有知其書不逺<lb/>
千里使人求之信乎錫類之不匱也叔熙又謂予言族<lb/>
人諸父昆弟願合其財力先取公是公非兩先生之文<lb/>
而刻之而公非集頗有遺脫將訪而足成之故緩他日<lb/>
叔熙又以自清江至金谿族譜及侍讀以來所與歐陽<lb/>
公王荆公眉山蘇公昆弟南豐曽子固諸家之書與劉<lb/>
<pb n="KR2k0045_WYG_136-52b"/>
氏相闗者及靜春與諸子所往復備録為三巨編受言<lb/>
誦之慨思古人之不可復見也予早辭親游京師館授<lb/>
以為業每懼夫於道未有聞也至於古今記載名物制<lb/>
度之類又皆空疎不足以酬應觀於昔者斯文之盛肓<lb/>
歐王蘇曽度越前代而侍讀公兄弟父子博學洽聞森<lb/>
然參著於其間聲望略等何其盛哉故予每執筆茫然<lb/>
博雅之士未嘗不歎息劉氏於二百年之上也往者承<lb/>
乏事文宗皇帝於延閣清燕之暇曲賜延對訪問故實<lb/>
<pb n="KR2k0045_WYG_136-53a"/>
著述文字幾無虛日於是時也則前日所愧於是益深<lb/>
承詔讀進士對策於殿廬得劉性粹衷劉聞聞庭諸君<lb/>
之文而奏之後知其賜官廬陵臨江因告以其説而囑<lb/>
之曰劉氏之書惟春秋意林及三傳權衡刻本在學宫<lb/>
而所著傳尚闕其他成書者猶十七八種惟西漢書注<lb/>
或附見於本書七經小傳學者或傳冩讀之其餘葢罕<lb/>
傳焉而靜春氏等諸著述未暇數也宜訪而廣之二年<lb/>
前聞庭刻小傳於臨江粹忠刻弟子記於旌徳皆摹寄<lb/>
<pb n="KR2k0045_WYG_136-53b"/>
以屬饜予之嗜焉因以其貳與叔熙叔熙歸讀而告曰<lb/>
與家藏本無異也故家子孫若叔熙之拳拳於先世草<lb/>
茅俗陋其可以小愧乎哉世祖皇帝時江南大臣有奏<lb/>
言國可滅史不可滅上甚善之命史官修遼宋金史時<lb/>
未遑也至仁宗時屢嘗以為言是時予方在奉常因㑹<lb/>
議廷中而言諸朝曰三史文書闕略遼金為甚故老且<lb/>
盡後之賢者見聞亦且不及不於今時為之恐無以稱<lb/>
上意典領大官是其言而亦有所未遑也天厯至順之<lb/>
<pb n="KR2k0045_WYG_136-54a"/>
間屢詔史館趣為之而予别領書局未奏故未及承命<lb/>
間與同列議三史之不得成葢互以分合論正統莫克<lb/>
有定今當三家各為書各盡其言而覈實之使其事不<lb/>
廢可也乃若議論則以俟來者諸公頗以為然然每思<lb/>
史事之重非有歐公之才識而又得劉公之博洽以資<lb/>
之葢未易能有成也予聞前輩言渡江後眉山李公仁<lb/>
父就蜀置局著宋通鑑長編而北兵猝至盡亡其書走<lb/>
至東南多追憶以成書凡數百卷是可以追及劉氏者<lb/>
<pb n="KR2k0045_WYG_136-54b"/>
歟宋晚禮部尚書王公伯厚最彊記而我從大父秘監<lb/>
公與之齊名予不及見王公祕監公䝉世祖特起之任<lb/>
以輿地之事今其書在祕省予幼時得豫章布衣孫<hi>闕</hi>
吾每得書覽記之不忘又能參錯攷定非是每有問必<lb/>
舉之終其篇蜀人范大冶亦善記嘗言幼在蜀從予先<lb/>
世得盡見六經緯時為予讀一篇予時尚小不能通其<lb/>
説時范已七十餘矣其後同朝友侍講四明袁公伯長<lb/>
葢學於王氏得其記言之要而泰定執政東平王公繼<lb/>
<pb n="KR2k0045_WYG_136-55a"/>
學見書輒記無復再覽領政事省朝省吏牘過目無所<lb/>
遺皆異材也然今惟王公在耳此予所親見者也朝廷<lb/>
必欲成一代之言不有如此數君子其克有濟乎戊寅<lb/>
春叔熙來别將游觀乎燕趙齊魯晉宋之郊予曰善哉<lb/>
子之遊乎慎母茍然也觀夫山川之形勝封域之離合<lb/>
考古人之遺迹風氣之變通習俗之升降文史之遺闕<lb/>
皆子家學能事也以子清通明敏因以肆其學問資其<lb/>
見聞今聖明在上必有述作之事濟濟之多詎可遺吾<lb/>
<pb n="KR2k0045_WYG_136-55b"/>
叔熙者乎<lb/>
　　鈐岡續志序　　　　　　　　　歐陽元<lb/>
郡縣之圖志何為而作也國有賢守令猶家有賢子孫<lb/>
守令保圖志以治分地子孫保闗券以治分業能治其<lb/>
所有即為賢矣因田野之有定界也而考其有汚萊者<lb/>
乎因户口之有定數也而考其有流亡者乎因賦役之<lb/>
有定制也考其在公者有湮沒在私者有暴横乎因士<lb/>
習之有舊俗也考其有可匡直而振徳濯磨而作新者<lb/>
<pb n="KR2k0045_WYG_136-56a"/>
乎治之無倦則田野可闢户口可増賦役可均風化可<lb/>
以日美人材可以日盛矣然則圖志可一日而闕乎分<lb/>
宜有縣起宋雍熙至南渡嘉定間謝令謀作縣志不果<lb/>
淳祐黄尉始克成之混一以來更六十有七載浚儀趙<lb/>
侯尚之為尹乃作鈐岡新志以續前編書成適予至侯<lb/>
以予於是邦實多桑梓之誼以序見屬辭不獲則願以<lb/>
昔人治官如家之責告夫求芻於吾邑者庶知前人作<lb/>
圖志之意非徒以廣紀載備考訂而已將以為勤政之<lb/>
<pb n="KR2k0045_WYG_136-56b"/>
一大助也推本作者之意黽勉述者之事吾邑吾民其<lb/>
多幸矣乎<lb/>
　　送鎦文廷之清江録事序<lb/>
安成士登第自鎦文廷始調清江録事得視牧守縣大<lb/>
夫為親民長官自重宜矣其行歐陽元重告之曰周官<lb/>
司市掌市之治教政刑量度禁令今之録事治城市闗<lb/>
廂大略相同而古今之制則不侔矣古者都邑如井田<lb/>
畫為九區前二區為君之宫之廟社之㕔治後一區為<lb/>
<pb n="KR2k0045_WYG_136-57a"/>
市左右三區為民居市别為四門日出而啟惟民得入<lb/>
焉葢二畝半在邑之農也其餘大夫士凡有爵禄者入<lb/>
市有罰所謂出一幕一帟一□一帷之類是也内而天<lb/>
子之都外而諸侯之國同一法其君過市則有刑者赦<lb/>
所以别尊卑也古法簡古俗淳惡囂而抑末尚爾今夫<lb/>
録事所治則市人居民出入同其門綜理同其官而況<lb/>
百族之寓公四方之游士官府之府史胥徒兵戎之游<lb/>
徼以逮卜祝老釋之流又下而百技工巧駔儈負販奴<lb/>
<pb n="KR2k0045_WYG_136-57b"/>
客倡優淆處而雜由之如是而望其布治教平政刑一<lb/>
其量度禁令如古司市法不既難矣乎雖然儒者將為<lb/>
政必使沈猶氏不敢朝飲其羊公慎氏出其妻慎潰氏<lb/>
踰境而徙此亦其有道者乎或聞元之言而笑之曰迂<lb/>
儒者欲驅市人而讀周公之法欲進録事而行孔子之<lb/>
政其可駴也特甚嗟夫文廷儒者也進士也元語儒者<lb/>
語市人哉<lb/>
　　豐水續志序　　　　　　　　　揭徯斯<lb/>
<pb n="KR2k0045_WYG_136-58a"/>
王順伯修豐水志之六十有三年已陞為富州又二十<lb/>
五年李君肖翁典鄉校居五年乃輯淳祐以來城池人<lb/>
物時政之蹟及前志所未備者為續志六卷條敷類析<lb/>
窮蒐極簡將以垂信方來惟東南物產豫章為下故班<lb/>
孟堅曰物之所有取之不足以更費蓋自古然矣是書<lb/>
於貢賦之變未嘗不再三致意使為政者戚焉有動乎<lb/>
中思復其舊政教所施必録其善而遺其不善此居其<lb/>
鄉不非其大夫之意亦作志者之法也君以碩學粹徳<lb/>
<pb n="KR2k0045_WYG_136-58b"/>
起文獻之家居儒師之位祠先賢育人材無所不用其<lb/>
道猶惓惓是書而豈徒哉君子尚求李君之志<lb/>
　　送習文質赴辟富州吏序　　　　傅若金<lb/>
國家萃人材廣文治然科舉所取士有恒數承平既久<lb/>
士益自奮為學舉者日多江西歳就試且數千人而預<lb/>
貢禮部南人纔二十有二於是不能無遺才焉朝廷亦<lb/>
恒視其能之小大所勝而録之使各稱其用國初定令<lb/>
儒生願試吏郡縣者優庸之而不屑為者有矣及比年<lb/>
<pb n="KR2k0045_WYG_136-59a"/>
倖進既多正途日塞持法者病其壅於治也則閉之門<lb/>
而固拒之冀杜其濫而儒者亦縁是而胥厄焉凡子弟<lb/>
之有志禄仕者茍非藉世胄之資其不由刀筆發身則<lb/>
不能以達吁亦其時使之然與識者知吏治之不可不<lb/>
資於儒也顧名實何如耳新淦習文質將以儒術飾吏<lb/>
於富州而問言於予以别文質尚究夫國家用儒之實<lb/>
哉富為上州雖大府不數舎而逺大臣之所監臨風紀<lb/>
史司之所糾察行一政善其上必先知之行一政不善<lb/>
<pb n="KR2k0045_WYG_136-59b"/>
其上亦必先知之而黜陟係之矣吏於斯者可不慎乎<lb/>
然文質以儒名者也昔者孔子謂子夏曰女爲君子儒<lb/>
文質之於儒庶將為君子歟毋使由他而吏者得以藉<lb/>
口則豈惟一州哉雖大府行之矣豈惟一府哉達上下<lb/>
行之矣<lb/>
　　瑞陽志序　　　　　　　　　　楊升雲<lb/>
郡邑之有圖志其來尚矣葢自職方氏掌天下之圖而<lb/>
圖之經始見班孟堅載地理之志而志之書始行禹貢<lb/>
<pb n="KR2k0045_WYG_136-60a"/>
一書載天下山川土色田賦包貢草木甚詳而聖人定<lb/>
之以為經漢高帝初入闗蕭何先收秦圖籍以此盡知<lb/>
天下阨塞則夫郡邑之圖志豈細務哉瑞為郡昉於唐<lb/>
復於宋國朝因之歸附且百年百廢具舉獨圖志闕焉<lb/>
至治初元普寧崔公棟實長郡幕獨慨焉墜典之未修<lb/>
言諸總府僉以為然廼屬筆於予予惟方今四海㑹同<lb/>
窮天所覆極地所載悉屬來臣若瑞郡者何可勝紀不<lb/>
有圖志則非惟地理貢賦無所考且將無以垂後於是<lb/>
<pb n="KR2k0045_WYG_136-60b"/>
始收録官府案牘類而編之且參考舊志摭以新聞使<lb/>
因革互見燦然在目為圖於首則職方氏之遺意也列<lb/>
志於後則班孟堅之家法也門分類析綱舉目張覽者<lb/>
如視諸掌後之來者按圖考貢且以徵輸庶幾無壅蔽<lb/>
之患而亦知前之為政者能識大體云<lb/>
　　贈宋國賔還贑序　　　　　　　王　沂<lb/>
至正辛卯冬予客遊寧都識筠陽宋才卿氏才卿於是<lb/>
為賢判官見其二子國賔其次也眉目姢秀又為宋氏<lb/>
<pb n="KR2k0045_WYG_136-61a"/>
才子弟方讀書有大志因内交焉癸巳秋變起倉卒才<lb/>
卿死王事尚書全侯子仁令國賔攝先職謁大府儼然<lb/>
在憂服之中予固知其志不在是也次年國賔之鄉先<lb/>
生艾君祥氏讞獄凡癸巳之首禍殱之國賔始洩其憤<lb/>
又次年天子陞尚書㕘江西大政僚屬以次遷轉國賔<lb/>
亦授鎮撫之職君祥因妻之以子師次青原予客艾氏<lb/>
與國賔凡三遇而其識見才智各因時而長每辱以師<lb/>
禮視予交好甚密屬戊戍江淮兵變衆寡不敵麾下適<lb/>
<pb n="KR2k0045_WYG_136-61b"/>
有他志者㕘政遂退保上流以節終於贑予與國賔處<lb/>
憂患日久而操守不渝國賔事君祥如父奔走上下觸<lb/>
風雨冒寒暑於生計無少怠視世之懷名烖已辱先喪<lb/>
家者為有間矣乃壬寅仲夏由章貢訪予隱居相與道<lb/>
故舊間及父讐國事未嘗少釋於懐貧窶極矣未嘗一<lb/>
動於心嗟乎國賔由富貴而貧賤而患難自少至長嘗<lb/>
卓卓有過人者予久欲書之秋七月既望告予南歸予<lb/>
於國賔舊且好故述交際之初終與其所守之大概使<lb/>
<pb n="KR2k0045_WYG_136-62a"/>
四方知㕘政公雖以節而逝而其門人從事能承公志<lb/>
者未嘗無其人則予之所以贈國賔者孰有過於此顧<lb/>
離别依依之態復何足為國賔道哉<lb/>
　　廣信文獻録序　　　　　　　　危　素<lb/>
信東南大郡也其山奇拔其水清冩其鍾而為人有文<lb/>
章尚節概自唐呉武陵父子及校書王貞白啟其端緒<lb/>
至於宋室南遷中原故家多僑寓於此而士習益盛由<lb/>
簽書樞密院事張公叔夜直祕閣知同州鄭公驤以來<lb/>
<pb n="KR2k0045_WYG_136-62b"/>
皆能伏節死義尤足為是邦之重矣余家隣貴溪之境<lb/>
少讀栁儀曹作呉君文集序奬譽備至親往求之卒不<lb/>
可得而武陵之文亦復不傳及被命脩宋史信獨無一<lb/>
字送官攟拾他書僅成數傳其間闕遺固亦多矣葢州<lb/>
縣無良吏家無賢子孫使忠賢泯沒史家有遺佚非可<lb/>
惜哉永豐士舒彬文質時客京師睹其事而慨焉乃發<lb/>
憤還其鄉網羅散逸得昔人所為文辭久而㑹萃成編<lb/>
題曰廣信文獻録文質居貧方汲汲於養而寢食之間<lb/>
<pb n="KR2k0045_WYG_136-63a"/>
不忘乎此訪求故家世族至於浮屠老子之宫殘碑斷<lb/>
碣無不蒐輯衆頗非笑之而文質不畣其老師宿學及<lb/>
聞前代故實者則曰盛哉文質之舉也已而日積月累<lb/>
可以更互考見數縣之事及再遊京師假公私書補其<lb/>
未備而所得益富文質將還江南徧求以紀載之向使<lb/>
廣信之人皆有志若此則呉氏父子之文安得并與飄<lb/>
風遊塵壹歸於湮沒耶<lb/>
　　太平十策序<lb/>
<pb n="KR2k0045_WYG_136-63b"/>
太平十策者臨川艾君本固之所著也其綱曰開經筵<lb/>
以廣聖學謹儲蓄以備水旱行銅錢以助鈔法嚴考績<lb/>
以擇守令崇節儉以厚風俗汰冗員以厚正官奬亷讓<lb/>
以化官吏舉孝弟以正民彝通資格以任賢才修武備<lb/>
以振國威艾君上書時今太師忠王方入相得君書大<lb/>
喜中書參議何庭蘭世稱能吏亦曰君言可用下之部<lb/>
而吏議沮之不報余嘗論之四民之中惟士有天地民<lb/>
物之責雖窮居草茅其慮必周於天下後世此昔之君<lb/>
<pb n="KR2k0045_WYG_136-64a"/>
子先天下之憂而憂也君處田里之間民生之休戚見<lb/>
之詳矣國政之得失思之熟矣而又能窮經考史以損<lb/>
益古今之宜此十策者葢其燦然可舉而行者為國而<lb/>
不先乎此則以為治者皆自詭而已顧豈可以老生常<lb/>
談視之哉今夫居髙位食重禄者非無其人而乃使布<lb/>
衣之士焦心勞思徒步五千里奮然言事言之而又困<lb/>
於吏議吾不知其何説也因閲其草稾書以歸之<lb/>
　　山菴圖序<lb/>
<pb n="KR2k0045_WYG_136-64b"/>
聖井山在信之上清宫東南上為神龍所居嵗旱禱輒<lb/>
雨葢人跡罕至之處延祐中永嘉金蓬頭先生修其學<lb/>
於先天觀風月良夜乃遊聖井山捫蘿而上樂其深邃<lb/>
高逺也裴徊久之其門徒頗為構室廬以待先生之來<lb/>
余家雖隣境距其地不數十里朝發而夕可至且余性<lb/>
嗜佳山水而先生又心所敬慕者然僅能相從於先天<lb/>
所謂聖井山者未能一遊徒見其積翠千仞高入雲漢<lb/>
則其幽夐可知矣方外之友曰方壺子者早棄塵事深<lb/>
<pb n="KR2k0045_WYG_136-65a"/>
求性命之學從先生最久先生既去人世方壺子稍出<lb/>
而遊觀天下之名山至於京師曽未旬日即思南還與<lb/>
之交遊之素者爭挽留之張君彥輔知其志之所在乃<lb/>
取高句驪生紙作聖井山圖以慰之彥輔君里人隱老<lb/>
子法中而善冩山水嚮者侍臣有進其畫於延閣上覽<lb/>
而説之余數從講官入直嘗與古畫並觀幾莫可辨矣<lb/>
然其書人所罕得雖遊從之久者亦不能强求也初魯<lb/>
國大長公主好名畫以自娯玩欲得其畫而張公終不<lb/>
<pb n="KR2k0045_WYG_136-65b"/>
肯與他人可知己今獨嘉方壺子之高趣而為是圖方<lb/>
壺子謂余本山人戀禄於朝去其田里甚久故特以相<lb/>
示使不忘乎樵牧之事亦反招隱之道也方壺子將結<lb/>
菴於金先生故隱之東偏約余為投老之計其亦古之<lb/>
交宜然耶歐陽子思潁之詩曰及身强健可為樂莫待<lb/>
衰老須扶攜則余之非才乞身而返其初服有日矣方<lb/>
壺子其候我於仙巖之上遊哉書其後以要之云耳<lb/>
　　送劉子鉉序<lb/>
<pb n="KR2k0045_WYG_136-66a"/>
至正二年皇上有詔作遼金宋史執政與總裁官等集<lb/>
議設修冩四十人用翰林國史院書寫十有六人國子<lb/>
伴讀籍記部令史各十有二人遼金史卷帙不甚多既<lb/>
已進上獨宋故史記載詳備今史氏勢不得盡削而野<lb/>
史雜記當參證者不可勝筭於是政府選能書者廿有<lb/>
一人以布衣辟寘館中廬陵劉鼎子鉉與焉今御史大<lb/>
夫高公以中書平章政事莅史事嘗掩人不備猝然至<lb/>
局唯子鉉與廿人者朝夕不怠而字畫又皆楷正高公<lb/>
<pb n="KR2k0045_WYG_136-66b"/>
甚喜揚言於朝宜官之總裁官用史官言按本朝故事<lb/>
大一統志成書者廿有五人經世大典成書者二十人<lb/>
皆用為儒學教授今所修史尤為繁多而廿一人宜遵<lb/>
先朝故事官之然廷議卒用為郡學錄縣教諭且檄外<lb/>
中書授之子鉉名在江西檄中行省參政亷公曰吾史<lb/>
官也知廿有一人者有功於史亟白僚長擇便地近闕<lb/>
處之子鉉授吉安之龍泉學教諭子鉉且南去京師故<lb/>
舊分題賦詩贈之顧子鉉方盛年其學水涌而山進用<lb/>
<pb n="KR2k0045_WYG_136-67a"/>
以施教於一縣既不足以酬其勞又不足以展其才或<lb/>
疑子鉉不能無介然於其中者余讀周官書古者閭有<lb/>
塾以鄉大夫士里居者為左右帥或曰父師少師或曰<lb/>
鄉先生凡朝夕有教焉嵗時屬民飲酒則為之僎介自<lb/>
門左席於尊東所以考徳問業刑善而勸賢也今一縣<lb/>
之大其廿五家之閭葢不知其幾龍泉又子鉉之鄰邑<lb/>
乃往為之師則朝廷之待吾子鉉者可謂厚之至也子<lb/>
鉉尚益思所以報稱哉<lb/>
<pb n="KR2k0045_WYG_136-67b"/>
　　仙巖圖序<lb/>
信之貴溪南行八十里至龍虎山余嘗從漁者買小舟<lb/>
泛溪流行數里得仙巖自舟中仰望峭壁萬仞衆巖棋<lb/>
布如轆轤酒瓮仙倉仙棺不可枚數有三人者同坐巖<lb/>
中俯觀流水然或隱或顯意非飛仙不能到也樵者雖<lb/>
極力攀緣至絶頂僅可俯窺而石磴嵌空終莫能即至<lb/>
順中居民係長綆大樹上縣竹籠坐一人其中稍至仙<lb/>
棺巖前以長鉤鉤二棺墜溪水中棺皆楠木所製一棺<lb/>
<pb n="KR2k0045_WYG_136-68a"/>
中有玉連環而已或云堯時民避水其上故其遺蹤存<lb/>
焉余嘗辨之堯時河水為患矣其横流泛濫惡得至此<lb/>
境耶緣藤蘿而上有大巖可容數百人益折而上至其<lb/>
顛甚平曠浮圖師架巖為宫室復登舟行數里至桃源<lb/>
太史范先生嘗為之記及舎舟入山造演法觀漢張天<lb/>
師鍊丹處猶髣髴可見又有水簾洞者瀑流瀉厓上若<lb/>
縞練飛而雷霆吼入洞中可坐雖疾趨衣巾必沾溼至<lb/>
鄒尊巖亂石為門扉中多黄精薯蕷蹲䲭之類鄒尊者<lb/>
<pb n="KR2k0045_WYG_136-68b"/>
古仙人也大扺千巖萬壑草木秀潤非遯世好奇之士<lb/>
無因而至方壺生學道於龍虎心迹超邁不汚塵垢時<lb/>
時寫山水有奇趣若武夷匡廬恒岱華不注諸山數為<lb/>
余圖之而仙巖者又嘗所坐卧其間者也然其人遊方<lb/>
之外莫可測度興之所至不問姓名亦漫與之否則雖<lb/>
一筆不輕與紫陽王君達善得其所冩仙巖圖寄至京<lb/>
師求余識之因序所嘗遊者而自惜其汩沒世事而不<lb/>
知返也<lb/>
<pb n="KR2k0045_WYG_136-69a"/>
　　經邦軌轍序<lb/>
經邦軌轍十卷臨江郭君慶傳之所著也其目則十有<lb/>
二曰格君進賢恤民正已守法勉學去邪絶私識量職<lb/>
任兼聽寡欲各引經史於其端而證以國朝名臣之事<lb/>
其後則君自為論斷以發明之監察御史以君所著有<lb/>
補於當世薦於朝集賢翰林兩院校其書亦以為善乃<lb/>
按令式命為學官君持其書使余敘之嗟乎經邦之道<lb/>
夫豈易言哉今夫梓匠輪輿猶有俟乎規矩準繩而後<lb/>
<pb n="KR2k0045_WYG_136-69b"/>
可以作室制器況於身居輔弼疑丞之地廢興治亂之<lb/>
所係豈可以不學無術者茍充其位使隂陽不和水旱<lb/>
洊至社稷其有不至於危亡者乎傅説之告其君有事<lb/>
不師古之戒周公有兼三王施四事之思古之聖賢莫<lb/>
不皆然後之經邦者不求昔人之軌轍而遵行之其可<lb/>
乎哉今皇上嗣大厯服勲賢並用君所著書適際其㑹<lb/>
然而藏諸有司而已君雖受官以去猶宜繕寫進於延<lb/>
閣頒示羣臣俾公卿百官咸知經綸邦家具有成法一<lb/>
<pb n="KR2k0045_WYG_136-70a"/>
旦舉而措之宜不至於曠官而敗事則君著書之功何<lb/>
可計也<lb/>
　　送郭真人還玉笥山序<lb/>
世祖皇帝受命自天非獨一時豪傑文武異才並為之<lb/>
用而山川百靈㒺不率職方是時常山劉文正王以沈<lb/>
機大畧最為親幸且通祕術行師用兵之際役使鬼神<lb/>
多著奇效乃作祠宇於宛平之西山開平之南屏山以<lb/>
祀太乙六丁之神俱號曰靈應萬夀宫常山王既薨嗣<lb/>
<pb n="KR2k0045_WYG_136-70b"/>
居之者非操履貞白明於道術者不得與兹選至元五<lb/>
年四月己丑朔今皇帝勅玉笥山道士郭君宗純為第<lb/>
八代祭遁真人降璽書寵嘉之其所館兩都靖治所在<lb/>
戒嚴真人龎眉皓首深居林壑時人望之已若古仙異<lb/>
人未易狎習既十年乃言於朝將歸隱於故山則其高<lb/>
風益邈不可攀矣名卿大夫士聞真人之知止自足有<lb/>
契於老子之旨為詩歌以送之而屬余為之敘葢至順<lb/>
初第六代真人毛君退林於龍虎山杜門簡絶人事翛<lb/>
<pb n="KR2k0045_WYG_136-71a"/>
然自得余固己歎其浮遊塵埃之表非世俗所能汩沒<lb/>
者及今觀郭君之歸後世將益羨遁祠之多賢也惟其<lb/>
輕世故薄功名然後心無所累而可交於神明吾於二<lb/>
君子見之矣抑常山王初嘗寄迹方外及其遭逢聖明<lb/>
超拜上公之爵然處之泊如也二君子無乃聞其風而<lb/>
興起者歟不然何其去就之從容如此哉<lb/>
　<lb/>
　<lb/>
<pb n="KR2k0045_WYG_136-71b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江西通志卷一百三十六<lb/>
</p>
<p>
</p>
  </div>
</body>
</text>
</TEI>
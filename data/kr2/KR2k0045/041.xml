<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷四十一</head> <lb/>
    <p>
<pb n="KR2k0045_WYG_041-1a"/>
欽定四庫全書<lb/>
　江西通志卷四十一<lb/>
　　古蹟<lb/>
　　　饒州府<lb/>
故鄱陽縣太平寰宇記即漢番君吳苪所居之城也在<lb/>
　彭蠡湖東鄱水之北明一統志在府城東六十里<lb/>
觀獵城明一統志在府城西十八里漢吳苪觀獵處<lb/>
吳闡城明一統志在徳興縣南七里世傳吳苪嘗馳馬<lb/>
<pb n="KR2k0045_WYG_041-1b"/>
　於此又有吳王鑄印堆鳯凰臺走馬堤淬劍池大小<lb/>
　花山宋張燾居此亦名吳園<lb/>
英布城明一統志在府城西北一百五十里漢初吳苪<lb/>
　築以居布<lb/>
廢鄡陽縣太平寰宇記在鄱陽縣西北一百二十里按<lb/>
　鄱陽記云漢髙六年置劉宋永初二年廢<lb/>
樂安廢城豫章書在徳興縣東一百五十里漢靈帝時<lb/>
　築晉屬鄱陽郡後廢<lb/>
<pb n="KR2k0045_WYG_041-2a"/>
東安廢縣雷次宗豫章記漢永安中置縣在銀城太平<lb/>
　寰宇記在樂平縣東水路三百二十里按顧野王輿<lb/>
　地志陳天嘉元年廢<lb/>
彭綺城明一統志在樂平縣治東吳黄武中鄱人彭綺<lb/>
　所築<lb/>
安仁故城太平寰宇記在餘干縣東南一百五十里按<lb/>
　鄱陽記云晉永嘉七年分餘干置興安縣尋廢陳天<lb/>
　嘉中復於興安故地置安仁縣至隋開皇九年廢入<lb/>
<pb n="KR2k0045_WYG_041-2b"/>
　餘干今故城猶存<lb/>
廣晉故城名勝志在鄱陽縣西北一百八十里今名廣<lb/>
　晉鄉有城基晉書有廣晉縣云<lb/>
銀城廢縣隋書地理志陳置縣平陳廢入鄱陽明一統<lb/>
　志在徳興東一百二十里<lb/>
白雲城明一統志在餘干縣治西相傳隋末林士𢎞所<lb/>
　築唐劉長卿詩孤城上與白雲齊萬古蕭條楚水西<lb/>
　官舍已空秋草沒女牆猶在夜烏啼<lb/>
<pb n="KR2k0045_WYG_041-3a"/>
玉亭廢縣明一統志在餘干縣境唐初置玉亭長城二<lb/>
　縣尋省玉亭入長城<lb/>
長城廢縣唐書武徳四年置八年省入餘干名勝志今<lb/>
　安仁縣長城鄉是其廢址<lb/>
浩州城豫章書在府城西北一百三十里唐武徳五年<lb/>
　置尋廢<lb/>
廢新平縣太平寰宇記在州東三百三十里常季武併<lb/>
　廣晉入鄱陽至開元四年刺史韋玢於其地置新平<lb/>
<pb n="KR2k0045_WYG_041-3b"/>
　縣今廢<lb/>
新昌廢縣豫章書在浮梁縣新昌江口唐開元中置縣<lb/>
　於此後徙於溪北此城遂廢<lb/>
長樂舊城名勝志在樂平縣之桐山鄉唐開元間建樂<lb/>
　平縣處今名長樂水口<lb/>
南城林志在浮梁縣昌江南唐王巢亂縣令金日安徙<lb/>
　民居以避之<lb/>
石港城林志在徳興縣榮禄鄉元末王溥築以自固<lb/>
<pb n="KR2k0045_WYG_041-4a"/>
仙人城太平御覽餘干縣東南二百里有城皆峭壁危<lb/>
　石亭亭千仞自古呼為仙人城每天空無雲秋日清<lb/>
　皦即其上宮殿倉廩厯厯可見<lb/>
堯故亭王韶之記堯山下有平陵陵上有古大堂基十<lb/>
　餘處雖已夷漫而猶可識謂曰堯故亭父老相傳堯<lb/>
　南廵登此山故亭即其行宮<lb/>
　　按傅稱帝堯茅茨土階為古來第一恭儉之主豈<lb/>
　　其行宮廼有大堂十餘處耶王記頗涉不經姑録<lb/>
<pb n="KR2k0045_WYG_041-4b"/>
　　之以俟考古者訂正<lb/>
吳苪舊居鄱陽記鄱陽源水吳苪所居處鄉人立為祠<lb/>
　堂東有石澗深三尺鄉人將牲牢告啟撃鼓三通其<lb/>
　水衝出大流隨用並足太平寰宇記在浮梁縣東北<lb/>
　六十里輿地紀勝苪宅有馬跡石有龍泉泉出石壁<lb/>
　四時不絶漢梅鋗宅亦在其處<lb/>
觀魚臺太平寰宇記在州西門外鄱陽記云番君嘗至<lb/>
　此觀魚下有池濶九十步池内有走馬埒又名落照<lb/>
<pb n="KR2k0045_WYG_041-5a"/>
　池<lb/>
督軍臺明一統志郡城之東湖一名督軍湖番令吳芮<lb/>
　嘗習水戰於此有督軍臺尚存<lb/>
黄金采漢書地理志鄱陽武陽鄉有黄金采顔師古注<lb/>
　云采者謂采取金之處<lb/>
武陽亭史記索𨼆豫章接鄱陽界地名白沙有小水入<lb/>
　湖名白沙湖湖東南有武陽亭<lb/>
釣臺圖經樂平縣樂安鄉有釣臺巨石上有雙膝跡宋<lb/>
<pb n="KR2k0045_WYG_041-5b"/>
　許惟中詩何代何人把釣緡至今猶有釣臺存身名<lb/>
　俱𨼆成真𨼆呂渭嚴灘未足論<lb/>
遐觀臺輿圖備攷在府城上<lb/>
文翁宅太平寰宇記在鄱陽縣東一百五十里基址具<lb/>
　存東帶鄱陽南連溪水西接望夫岡有井澄清隴前<lb/>
　栽桐樹<lb/>
雷義宅鄱陽記大雷岡後漢雷義字仲公所居太平寰<lb/>
　宇記在鄱陽縣東北七十里名勝志宅基有井井中<lb/>
<pb n="KR2k0045_WYG_041-6a"/>
　有鐵釜<lb/>
雷煥宅鄱陽記小雷岡晉雷煥所居之處名勝志在鄱<lb/>
　陽縣東北九十里<lb/>
延賓坊林志在府城内蕭家港相傳為晉陶侃故居侃<lb/>
　友范逵嘗過侃倉卒無以待侃母截髪以易酒肴故<lb/>
　名<lb/>
蕭恢遺宅輿地紀勝永寧寺九眼井是蕭王宮故跡永<lb/>
　福寺東臙脂橋昔時蕭氏妝樓宮人棄脂水流出橋<lb/>
<pb n="KR2k0045_WYG_041-6b"/>
　下故名名勝志洪武己酉卜安國寺以建郡治宣徳<lb/>
　庚戍改建於蕭恢遺宅<lb/>
蕭家莊名勝志梁元帝封子恢為鄱陽王此莊乃給王<lb/>
　宮脂澤者王去郡捨為因果寺即今安𨼆寺也在㑹<lb/>
　昌鎮<lb/>
栁公樓太平寰宇記在府城西北角梁栁惲為鄱陽守<lb/>
　所剏唐大厯中第五琦以為望歸樓貞元十九年李<lb/>
　吉甫復其名曰栁公樓循舊跡也<lb/>
<pb n="KR2k0045_WYG_041-7a"/>
堯山𨼆處唐劉長卿題王少府堯山𨼆處簡陸鄱陽詩<lb/>
　故人滄洲吏深與世情簿解印二十年委身在邱壑<lb/>
　買田楚山下妻子自耕鑿羣動心有營孤雲本無著<lb/>
　因収溪上綸遂接林中酌對酒春日長山林杏花落<lb/>
　陸生鄱陽令獨步建溪作早晚休此官隨君永栖託<lb/>
鹿坡明一統志在徳興縣銀山下唐永徽初張䝉逐白<lb/>
　鹿之所<lb/>
玉石臺林志在安仁縣北三十里唐碑稱玉石雲岫巖<lb/>
<pb n="KR2k0045_WYG_041-7b"/>
　巒甚竒<lb/>
永平監元和郡縣志置在郭下每嵗鑄錢七千貫名勝<lb/>
　志有問鑄堂宋洪皓詩澤國春寒未見花一江流水<lb/>
　夕陽斜我來試上津頭望問鑄堂前有幾家<lb/>
　　按太平寰宇記以監為偽唐所立譌<lb/>
干越亭太平寰宇記越絶書云餘大越故界即謂干越<lb/>
　也屹然孤嶼在餘干縣東南三十步容齋三筆吾州<lb/>
　餘干縣東干越亭有琵琶洲在下唐劉長卿張祐輩<lb/>
<pb n="KR2k0045_WYG_041-8a"/>
　皆留題紹興中汪洋元渤一絶句云塞外風烟能記<lb/>
　否天涯淪落自心知眼中風物參差是只欠江州司<lb/>
　馬詩<lb/>
　　按干越亭林志以為唐張彦俊建名勝志以為興<lb/>
　　元中李徳裕為令時建觀文房留題詩當由衛公<lb/>
　　重葺也<lb/>
白雲亭鄱陽記在餘干縣西南旁對干越亭而峙焉跨<lb/>
　古城之危瞰長江之深隨州刺史劉長卿題詩曰孤<lb/>
<pb n="KR2k0045_WYG_041-8b"/>
　城上與白雲齊因以白雲為名名勝志唐李徳裕建<lb/>
拍笑亭明一統志餘干縣西北六十里洪厓山瀕鄱陽<lb/>
　湖唐張氲煉丹其上有丹井仙壇觀拍笑亭遺跡<lb/>
　　按張氲唐天寳間人見張燕公洪厓先生傳一統<lb/>
　　志作晉人訛<lb/>
紫極觀鐘容齋三筆饒州紫極觀有唐鐘一口形製清<lb/>
　堅非近世工鑄可比刻銘其上曰天寳九載嵗次庚<lb/>
　寅二月庚申朔十五日癸酉造通直郎前監察御史<lb/>
<pb n="KR2k0045_WYG_041-9a"/>
　李逢年銘前鄉貢進士薛彦偉述序給事郎行參軍<lb/>
　趙徔一書中大夫使持節鄱陽諸軍事撿校鄱陽郡<lb/>
　太守天水郡開國公上官經野妻扶風郡君韋氏奉<lb/>
　為開元天地大寳聖文神武應道皇帝敬造洪鐘一<lb/>
　口<lb/>
魯公亭明一統志在薦福山寺寺有歐陽詢所書薦福<lb/>
　寺碑顔真卿嘗覆以亭後人因名<lb/>
鄱陽樓明一統志在府南城上唐錢起有詩郡志云諸<lb/>
<pb n="KR2k0045_WYG_041-9b"/>
　樓觀皆屢更名惟此不改<lb/>
饒娥雙闕名勝志在樂平縣東三里長城鄉唐建中二<lb/>
　年黜陟使鄭叔則列其孝於朝得㫖旌表即其所居<lb/>
　建雙闕髙二丈一尺夾街十五步對植槐栁盖唐制<lb/>
　也李昉栁宗元有饒娥碑記魏仲兕魏愔有饒娥碣<lb/>
陸羽竈明一統志在冠山唐陸羽鑿石為竈取越溪水<lb/>
　煎茶於此今竈尚存名勝志上有煮泉亭<lb/>
玉真臺名勝志在安仁縣後玉真山唐進士栁敬徳寓<lb/>
<pb n="KR2k0045_WYG_041-10a"/>
　此讀書刻玉真臺三字於石壁<lb/>
芝亭名勝志郡北門外一里為芝山楊盈川集云唐龍<lb/>
　朔元年薛振為刺史山岡巔産芝草三莖郡人為立<lb/>
　芝亭危坡屹起可眺匡廬<lb/>
戴叔倫宅名勝志唐徳宗時潤州戴叔倫來訪刺史馬<lb/>
　戴戴為築宅湖上居之或曰薦福寺其址也<lb/>
望戴軒名勝志宋周伯恭作望戴軒於開元觀東取望<lb/>
　戴叔倫故宅之義張景修詩開元觀前莫騎馬叔倫<lb/>
<pb n="KR2k0045_WYG_041-10b"/>
　宅在湖水湄髙閒𨼆士不趨府瀟灑使君為作堤胡<lb/>
　不乘興泛短艇湖中自有尋幽徑白雲隨過水晶天<lb/>
　清風載入琉璃境我來此軒逢羽人何必見戴寂寞<lb/>
　濱君不見子猷當時風雪夜至今扁舟在圖畫吳全<lb/>
　節詩茂林修竹岸西東白鳥行邊釣艇風市井恰當<lb/>
　荷葢外樓臺渾在栁絲中烟濃湧出金仙塔雲薄飛<lb/>
　來玉帝宮更問戴家何處是放生池沼畫橋通<lb/>
周冕𨼆居名勝志在徳興縣西二里嵗寒山上鑿嵗寒<lb/>
<pb n="KR2k0045_WYG_041-11a"/>
　二字於石壁其下即嵗寒溪汪藻故居在焉<lb/>
秋水觀名勝志在子城上宋建<lb/>
玉雪坡名勝志在州宅西宋建<lb/>
江湖偉觀樓名勝志在行春橋側宋建<lb/>
慶朔堂鄱陽遺事録文正公所創在州圃之北偏左瞰<lb/>
　蜀錦右連流杯前占春香虚静傍對湖光四望儀乎<lb/>
　古諸侯蔵朔焉所以題之曰慶朔而且親植花卉欄<lb/>
　為二壇公既移潤作詩云慶朔堂前花自栽便移官<lb/>
<pb n="KR2k0045_WYG_041-11b"/>
　去未曽開<hi>公景祐三年八月三日到任五年正月十三日移潤州</hi>年年憶著<lb/>
　離恨秪託春風勾管來<lb/>
五老亭鄱陽遺事録五老峯廬山之勝也饒去江殆數<lb/>
　百里而州北芝山院危坡屹起晴霽間可以瞰焉公<lb/>
　下車題芝山寺詩有云偶臨西閣望<hi>五老在寺之西</hi>五老夕<lb/>
　陽開之句寺僧遂作五老亭於危坡之頂饒之人寒<lb/>
　食以芝山為踏青所至者必曰范公五老亭也<lb/>
春香亭虚静亭鄱陽遺事録春香虚静分峙慶朔之前<lb/>
<pb n="KR2k0045_WYG_041-12a"/>
　與二花檻並列乃公之所建也慶朔舊常為宴賓之<lb/>
　憩樂既作於庭而卉木環抱得二亭掩映真娛樂之<lb/>
　趣也<lb/>
碧雲軒鄱陽遺事録芝山寺海㑹堂後之小軒也外瞰<lb/>
　危石中鏁幽檻軒簷之庭栽列花木蘭蘆諸藥似有<lb/>
　髙人逹士趣嚮公守饒時有昇上人占居此軒公每<lb/>
　到寺必適其處愛其閑寂瀟灑常為之留題曰愛此<lb/>
　詩家好幽軒絶世紛澄宵半牀月淡曉數峰雲逺意<lb/>
<pb n="KR2k0045_WYG_041-12b"/>
　經年就㣲吟並舍聞只應虚静處所得自蘭芬<lb/>
秋香亭廣輿記在府治内宋景祐間提㸃鑄錢使魏兼<lb/>
　作亭培菊范文正有賦載藝文<lb/>
蜀錦亭廣輿記在府治内慶朔堂右宋范文正植海棠<lb/>
　二株其後鄒柯仰慕文正立亭題曰蜀錦王十朋詩<lb/>
　亭廢名獨在春來花自芳猶餘蜀中錦愛惜此甘棠<lb/>
四望亭方輿勝覽在府城上四望豁然宋范文正仲淹<lb/>
　建王秬記汪彦章王十朋俱有詩<lb/>
<pb n="KR2k0045_WYG_041-13a"/>
九賢堂鄱陽遺事録州之後圃有堂焉四壁間圖陸襄<lb/>
　虞溥二内史梁文謙周魴二太守并栁莊儀同馬植<lb/>
　常侍李復刺史與顔魯公暨公凡九人<lb/>
思賢閣王十朋記平政堂之北有閣北瞰郡圃九賢堂<lb/>
　四賢堂在焉登其閣思其人遂名之曰思賢<lb/>
瀟灑齋王十朋記思賢閣之下有齋方丈餘采范文正<lb/>
　公郡齋即事詩名之曰瀟灑<lb/>
清風臺林志在舊州治内宋時築乂有髙明臺在通判<lb/>
<pb n="KR2k0045_WYG_041-13b"/>
　㕔南<lb/>
鑑止軒餘干縣志在主簿㕔後宋黄庭堅建有詩刻於<lb/>
　軒中<lb/>
御書樓府志徳興縣有二一在八都宋董乂官敷文閣<lb/>
　待制哲宗累賜御扎建樓貯之一在二十七都丁山<lb/>
　蔵宋髙宗賜進士姜䕫宸翰<lb/>
聚逺樓林志在徳興縣東南宋熈寧間余十隆創據邑<lb/>
　最髙處縣令單錫扁曰聚逺樓侍郎劉定記王拱辰<lb/>
<pb n="KR2k0045_WYG_041-14a"/>
　蘇洵蘇軾蘇轍黄庭堅馬廷鸞趙子昂俱有詩<lb/>
乘風亭名勝志在餘干山龍池畔晴天開朗可望匡廬<lb/>
　宋熈寧中張樞密浚寓餘干時嘗攜二子栻杓登之<lb/>
　趙丞相汝愚别業在焉自題吳楚冠冕四字<lb/>
賜書閣在浮梁縣倪真孺記元豐七年神童朱天申年<lb/>
　十有二嵗能背誦十經秋九月其父琇挈赴闕下上<lb/>
　書自薦既聞命試於禮部天子嘉之即命賜五經出<lb/>
　身遂釋褐賜錢五萬貫乃建閣於私第鬻書蔵於其<lb/>
<pb n="KR2k0045_WYG_041-14b"/>
　上徔弟天錫年十嵗亦能誦七經相繼干澤所䝉恩<lb/>
　賜與天申等<lb/>
三賢堂林志在府治内祀唐顔真卿宋范仲淹洪皓<lb/>
肯堂名勝志在徳興縣南二里宋宣和間余斂持節江<lb/>
　南詔許歸省乃構堂山下丞相張商英扁曰繡綵乾<lb/>
　道間其子瀚復新之朱子更題曰肯堂<lb/>
綵衣堂楊傑記龍塘周氏五世同時子養其父而逮養<lb/>
　其祖之祖父鞠其子而及鞠其孫之孫州閭鄉黨稱<lb/>
<pb n="KR2k0045_WYG_041-15a"/>
　為令族縉紳士大夫樂為歌詠榜其堂曰綵衣<lb/>
聼松亭林志一作軒在浮梁縣宋王大丞創有水禽三<lb/>
　巢怡然自得王安石詩野意肯為今客至舊巢猶有<lb/>
　主人知<lb/>
景蘇堂林志在徳興縣治西宋蘇軾子邁嘗為縣尉後<lb/>
　人思之故名<lb/>
吳園彭汝礪詩序大理丞徳興張公徙居吳園少有臺<lb/>
　榭池沼之好閣曰貽謀堂曰聚經曰至樂曰集虚軒<lb/>
<pb n="KR2k0045_WYG_041-15b"/>
　曰覺亭曰山曰觀徳曰思賢曰紫筠曰澡雪臺曰四<lb/>
　并池曰四曲貽謀聚經子固更命予名曰燕閣曰書<lb/>
　堂盖名簡而理無不在云<lb/>
愛山樓彭汝礪記屏山在饒之浮梁東南秀麗出數重<lb/>
　溪横其前外舅甯公宅於是始誅茅而為庵凌空而<lb/>
　為橋日與嘉客㳺以為未足乃面一山之勝而作樓<lb/>
　百尺既成落之名曰愛山甯公名錫字祐甫<lb/>
識山堂方輿勝覽州宅有識山堂望廬山於三百里外<lb/>
<pb n="KR2k0045_WYG_041-16a"/>
　最為楚東之勝<lb/>
仁夀樓府志在樂平縣静里鄉宋提刑徐衡致仕髙宗<lb/>
　書仁者夀三大字賜之因建是樓址尚存<lb/>
雷溪堂程舟自記僕奉家君猥居瀕溪溪深而淵淵腹<lb/>
　有蔵鉅石上覆下楹若室世傳雷翁石也因以雷名<lb/>
　此溪既而誅茅立堂於所居之側又以溪名此堂故<lb/>
　曰雷溪之堂<lb/>
洪樞密别墅名勝志郡北朝天門外有洪遵别墅名曰<lb/>
<pb n="KR2k0045_WYG_041-16b"/>
　小𨼆又名盤洲庵乂有雲竹莊瓊花圃皆諸洪别墅<lb/>
綺霞亭府志宋知饒州王十朋建在舊州治内<lb/>
絶境亭林志在安仁縣宋王十朋守饒嘗有絶境逍遥<lb/>
　雲錦洞句自注云安仁有絶境亭<lb/>
瑞粟堂安志在徳興縣治内宋時有瑞粟堂縣令石繼<lb/>
　曽立<lb/>
浮碧亭名勝志在浮梁縣昌江之南山水竒勝宋縣令<lb/>
　張景修詩一潭秋水不到㡳十里曉山無盡頭<lb/>
<pb n="KR2k0045_WYG_041-17a"/>
漫吾亭名勝志在浮梁縣東龍潭上宋程瑀自記暇日<lb/>
　與二三友縱步潭東南隅披榛斬荆臨渠而植樹水<lb/>
　聲噌吰如鼓鏞外瞰長溪鄱水之源發焉逺則竒峰<lb/>
　層巘卓然拱立輸青而聳翠爰即渠上為亭名之曰<lb/>
　漫吾<lb/>
雲錦樓名勝志在安仁縣治前宋令崔同亨建下瞰錦<lb/>
　水舊設雲錦驛於此水發源於福建之光澤縣峭壁<lb/>
　千仞絇錯成章故有雲錦之稱<lb/>
<pb n="KR2k0045_WYG_041-17b"/>
雲風堂名勝志在羊角峯之東山書院宋趙汝靚建汝<lb/>
　愚之徔弟也朱晦庵嘗寓其中注離騷經<lb/>
遺書閣林志在樂平縣儒學講堂後宋楊簡嘗為邑令<lb/>
　既去門人袁甫提刑江東命肖像蔵其遺書於此袁<lb/>
　甫有記<lb/>
飽山閣廣輿記在浮梁縣前宋尚書程瑀建四面多山<lb/>
　為一邑登覽之勝<lb/>
鄭公亭林志在府城北五里宋鄱陽令鄭日新治政有<lb/>
<pb n="KR2k0045_WYG_041-18a"/>
　聲民建亭於通衢以懐之<lb/>
三善堂林志在餘干縣治西偏宋令沈度政有三善一<lb/>
　曰田無廢土二曰市無閒居三曰獄無宿繋民謳歌<lb/>
　之堂成父老請以為名<lb/>
經徳堂安仁縣志在玉真書院内宋紹古建陸象山有<lb/>
　記辛棄疾詩平生經徳幾人知莫忘當年扁字時<lb/>
溪山風雨亭名勝志餘干縣西一里懸厓處多古梅曰<lb/>
　梅巖有宋理宗御書梅巖二字刻於石有溪山風雨<lb/>
<pb n="KR2k0045_WYG_041-18b"/>
　亭是趙忠定讀書處<lb/>
史公栁名勝志鄱江之濱多栁宋知州宋定之植以休<lb/>
　息行人今呼為史公栁栁林港之名本此<lb/>
朱貔孫宅名勝志在浮梁縣東五里山先是有道人至<lb/>
　此云文山秀拔當出王者師貔孫果拜太子諭徳為<lb/>
　度宗傅<lb/>
止水亭名勝志郡人江萬里退居饒城明襄樊失守乃<lb/>
　鑿池於芝山後圃扁其亭曰止水人莫喻其意饒城<lb/>
<pb n="KR2k0045_WYG_041-19a"/>
　破萬里乃赴池水死<lb/>
儒富莊名勝志在樂平縣界馬廷鸞記叔翔既築儒富<lb/>
　莊余徃過焉縹囊緗帙魚魚雅雅其崇如墉<lb/>
　　按叔翔姓名無攷廷鸞字翔仲樂平人淳祐進士<lb/>
　　即馬端臨之父也<lb/>
老學樓府志在樂平縣宋馬廷鸞自題詩元龍髙卧仲<lb/>
　宣憂我獨叢書寘此樓把卷欣將聖賢對憑欄遮斷<lb/>
　古今愁山前翠樹森雲表林罅青秧匝隴頭収拾吟<lb/>
<pb n="KR2k0045_WYG_041-19b"/>
　篇供老眼陳登王粲總悠悠<lb/>
湖山樓林志在樂平縣東五十里瞰湖負山宋魏彦成<lb/>
　建孫覿記<lb/>
登瀛閣馬存記程通叔於其居跨池為閣髙壯偉麗聚<lb/>
　書其中以教子孫名曰登瀛林志在樂平縣東南永<lb/>
　善鄉<lb/>
思正堂明一統志餘干縣後堂宋李虚舟建周嘗改曰<lb/>
　思政吳與復曰思正或問之與曰思正者思政之正<lb/>
<pb n="KR2k0045_WYG_041-20a"/>
　也虚舟之思正也思政之正而民感之嘗之思政也<lb/>
　以私為思不以正為政而民怨之吾舍嘗而取虚舟<lb/>
　焉<lb/>
汲古齋林志在樂平縣宋程剛愍振之齋其子邁復掲<lb/>
　扁曰汲古以承先志曽慥銘惟士尚志追探古心必<lb/>
　有修綆其汲乃深<lb/>
一經堂府志在徳興縣三十五都宋節婦程氏建延師<lb/>
　馬廷鸞教二子余軫余輔俱登進士廷鸞顔其堂曰<lb/>
<pb n="KR2k0045_WYG_041-20b"/>
　一經有詩云不是夫人勤教子一經誰創讀書堂<lb/>
嵗寒堂府志在徳興縣治西宋邑人余瀚建朱子扁曰<lb/>
　嵗寒堂<lb/>
玉芝堂林志在舊州治内知州事唐震死節處宋通判<lb/>
　張閣建<lb/>
春雨亭元馬端臨記樂平董君自明既葬其親塚柏大<lb/>
　矣結茅其問扁以春雨<lb/>
世美堂虞伯生記趙忠定之孫吏部尚書必愿事穆陵<lb/>
<pb n="KR2k0045_WYG_041-21a"/>
　嘗書其堂曰世美以賜之國亡堂毁書扁不知所在<lb/>
　至燕邸必愿之孫由忠始得舊扁於他姓築堂於其<lb/>
　白雲城之居而奉其親焉仍掲舊扁<lb/>
悠然樓鄱陽嚴氏書樓掲文安有寄題詩<lb/>
源清樓在樂平縣朱公遷記曩昔承平之日余徔子曰<lb/>
　仁可賓可信可者嘗作源清樓翰林危公素記之<lb/>
東山閣林志在餘干縣章黻建虞集詩大明生我茅屋<lb/>
　東閣窓正對雲霞紅羣隂昭蘇光彩及萬物動蕩神<lb/>
<pb n="KR2k0045_WYG_041-21b"/>
　明通<lb/>
香逺亭吳澄記安仁陳廣居家有園池之勝池中種蓮<lb/>
　池上構亭扁曰香逺<lb/>
看雲樓林志在安仁縣治西元吳全節投老之所順帝<lb/>
　書扁賜之<lb/>
芝山詩塚潛溪文集鄱有竒男子曰魯修結詩社朋十<lb/>
　人皆縁情喜賦于時鄱數罹兵修懼其詩失傳埏埴<lb/>
　為甓刻瘞之芝山屬某為銘<lb/>
<pb n="KR2k0045_WYG_041-22a"/>
水木居王禕記安仁縣西十里髙嶺之陽朱溪之上喬<lb/>
　木隂翳蒼然相蔽虧子䕫鄭先生之居在焉豫章胡<lb/>
　伯友名其居曰水木居而虞文靖掲文安皆為之賦<lb/>
　詠上清方方壺外史又徔而圖之<lb/>
後樂亭鄒守益記後樂亭者浮梁尹汪少泉為文正范<lb/>
　公作也<lb/>
淮藩故府明一統志在府城内北隅宣徳十年以府治<lb/>
　改建<lb/>
<pb n="KR2k0045_WYG_041-22b"/>
　　　南康府<lb/>
彭澤故城元和郡縣志在都昌縣北四十五里晉陶潛<lb/>
　為令理此城太平寰宇記其城漢髙帝置屬豫章<lb/>
　隋平陳廢今舊跡猶存<lb/>
昌邑城豫章記漢廢昌邑王賀為海昏侯就國築城仍<lb/>
　曰昌邑城東十三里江邊名慨口昌邑王每乘流東<lb/>
　望輒憤慨而還故名明一統志今建昌縣北六十里<lb/>
　昌邑鄉是也<lb/>
<pb n="KR2k0045_WYG_041-23a"/>
孫慮城太平寰宇記在建昌縣南一百里慮吳孫權第<lb/>
　三子黄武七年封建昌侯居此城南有青石井用綆<lb/>
　十四丈四時可汲<lb/>
左里故城元和郡縣志在都昌縣西南九十五里盧循<lb/>
　為宋髙祖所敗自蔡州南走還止潯陽聞大軍將至<lb/>
　欲走豫章乃悉力柵斷左里及大軍至將戰髙祖所<lb/>
　執麾竿折幡沈水衆懼髙祖笑曰徃年覆舟之戰幡<lb/>
　竿亦折今者復然破賊必矣即進攻柵城投水死者<lb/>
<pb n="KR2k0045_WYG_041-23b"/>
　萬餘人遂大破賊太平寰宇記晉盧循所築在湖左<lb/>
　因為名城基猶在<lb/>
建昌故城舊府志去縣西百步其址今為古城巷<lb/>
檀道濟城舊府志在都昌縣西北七十里即今城山<lb/>
彭蠡戍太平寰宇記在都昌縣西北七十里彭蠡湖北<lb/>
　連釣磯山舊是鎮唐武徳五年以江湖濶逺遂重置<lb/>
　鎮景龍元年復為戍以為衝要<lb/>
檀山廢戍太平寰宇記在都昌縣北九十里與馬頰相<lb/>
<pb n="KR2k0045_WYG_041-24a"/>
　對武徳五年以水陸要衝置戍貞觀元年廢<lb/>
龍安故城舊府志在安義縣東北二十里唐初置縣屬<lb/>
　南昌州尋廢為驛<lb/>
舊魚門縣舊府志在星子縣西五十里走馬湖中今石<lb/>
　街尚存驛路南通建昌西通徳安縣<lb/>
都昌舊城舊府志在王家市至今名衙前去縣北九十<lb/>
　里<lb/>
上繚營舊府志在建昌縣南一十七里豐安鄉昌邑王<lb/>
<pb n="KR2k0045_WYG_041-24b"/>
　賀所築今為民地沙埠<lb/>
鎮遏營舊府志去建昌縣東四里在永豐鄉漢建安八<lb/>
　年孫策以劉磐數㓂艾命太史慈為建昌都尉築營<lb/>
　拒之後鎮將楊諲移於法浄寺側址為民地<lb/>
楊成公營舊府志在都昌縣西北八十里隋開皇中因<lb/>
　兵亂成公建<lb/>
保定水軍上萬户府舊府志宋増置其屬有中山大都<lb/>
　等十八翼今其址為星子縣學乂治東有忠節營治<lb/>
<pb n="KR2k0045_WYG_041-25a"/>
　西有威果營又有牢城營皆宋建<lb/>
羽章舘舊府志在相思澗漢建今廢名勝志在府城北<lb/>
　二十五里尋真觀是其故址<lb/>
冷水臺林志在建昌縣治西晉吳猛逰息之所其地有<lb/>
　泉極清冷故名<lb/>
釣魚臺舊府志在都昌大磯山下晉陶侃嘗垂釣於此<lb/>
　劉柏詩八翼排天門一梭躍秋水竿頭數尺絲釣老<lb/>
　西山雨<lb/>
<pb n="KR2k0045_WYG_041-25b"/>
董奉館太平御覽董奉侯官人少有道術居此山多救<lb/>
　人疾苦種杏於北山十數年萬株結實奉乃多置倉<lb/>
　禀宣言人買杏多少不湏來報但一器榖一器杏多<lb/>
　者則為猛獸所害人無敢欺者得榖悉賑貧乏舊府<lb/>
　志在醉石東去郡西二十五里<lb/>
湖莊舊府志晉石崇立即今星子縣基<lb/>
醉卧石尋陽記陶潛栗里今有平石如砥縱横丈餘相<lb/>
　傳靖節先生醉卧其上在廬山南<lb/>
<pb n="KR2k0045_WYG_041-26a"/>
五栁舘太平寰宇記在棲隠寺側五栁先生之舊宅也<lb/>
　今廢<lb/>
歸去來舘朱子詩注在歸宗寺西五里尋為僧居<lb/>
國朝雍正八年南城陶檢討成購而新之觀察樓儼有<lb/>
　題詞<lb/>
淵明舊居名勝志城西七里為玉京山亦名上京有淵<lb/>
　明舊居其詩云疇昔家上京即此當湖之濱一峰最<lb/>
　秀東西雲山烟水數百里浩淼縈帶皆列几席前<lb/>
<pb n="KR2k0045_WYG_041-26b"/>
陸修静故居舊志在郡西十三里簡寂觀前有朝真白<lb/>
　雲二舘今廢名勝志修静劉宋時吳興人有道術文<lb/>
　帝慕之製停霞寳輦使僕射徐湛賜焉明帝為設崇<lb/>
　虚觀通仙臺以待之至即求歸不許遂卒於京賜諡<lb/>
　簡寂先生赴召時挾布囊出逝之日布囊還懸廬山<lb/>
　舊居樹上<lb/>
石壁精舍太平寰宇記在都昌縣西南一十一里傍臨<lb/>
　清江有石如壁山西有層臺本謝康樂舊宅所言精<lb/>
<pb n="KR2k0045_WYG_041-27a"/>
　舍者謝詩云昏旦變氣候山水含清暉清暉能娱人<lb/>
　㳺子憺忘歸<lb/>
翻經臺舊志在都昌縣南山野老巖下晉謝靈運翻經<lb/>
　之所<lb/>
齊庾臺太平寰宇記在建昌縣東三里當白湖中梁尚<lb/>
　書庾肩吾齊永明三年之所置也<lb/>
百花臺舊府志在白鹿書院<lb/>
白石臺舊志在證道院前<lb/>
<pb n="KR2k0045_WYG_041-27b"/>
觀魚臺舊志在府西五里落星灣<lb/>
金獅臺舊志在乾夀院前<lb/>
八仙臺舊志在南山絶頂濶方丈<lb/>
觀瀑臺府志在東古山之東去府城西南十里<lb/>
虚白舘舊府志在郡北二十五里五老峰九疊屏下唐<lb/>
　道士譚紫霄建<lb/>
白鹿洞新志在城北二十里廬山五老峰下唐李渤讀<lb/>
　書處以洞初蓄有白鹿故名餘詳書院<lb/>
<pb n="KR2k0045_WYG_041-28a"/>
蕭公草堂栁識記海昏縣東北一二里有澄陂永泰初<lb/>
　檢校左司郎中蘭陵蕭公置草堂於陂上偶然疏鑿<lb/>
　徔其易也虚楹東向清曠十里紫篠為門蔬圃取給<lb/>
　止足於斯士君子皆仰其清逹也<lb/>
太白書堂廬山志在五老峰下林志李白嘗至此愛其<lb/>
　險峭嘆曰天下之壯觀也因卜築讀書於此<lb/>
鄡陽亭林志在都昌縣東十里唐咸通間縣令陳杲建<lb/>
羡魚亭名勝志在都昌縣西三十步唐元和十二年邑<lb/>
<pb n="KR2k0045_WYG_041-28b"/>
　令李偁建於白蓮池側<lb/>
養生亭林志在都昌縣治東南唐邑令李偁建於池上<lb/>
　春則買魚養於池中以供公需<lb/>
劉軻草堂舊志在凌雲峰下軻徐人天寳之亂隠居廬<lb/>
　山草杉之東建草堂讀書後登第厯官史舘修撰有<lb/>
　文名東西二林碑記多其手筆後其址廢為凌雲庵<lb/>
迎仙亭舊志唐逸士張公勤建<lb/>
茂隂亭舊志在星子縣西北二十里栖賢寺外唐元和<lb/>
<pb n="KR2k0045_WYG_041-29a"/>
　間建今廢<lb/>
喚渡亭名勝志在建昌縣修水南唐白居易謫江州司<lb/>
　馬嘗過此作詩云建昌江水縣門前立馬教人喚渡<lb/>
　船好似當年歸蔡渡草風花雨渭河邊宋黄庭堅書<lb/>
　詩刻石亭中<lb/>
元集虚𨼆居舊志虚河南人貞元間避地來居廬山之<lb/>
　相思澗白樂天在江州時嘗與往來贈詩曰聲來枕<lb/>
　上千年鶴影落杯中五老峰更愧殷勤留客宿魚鮮<lb/>
<pb n="KR2k0045_WYG_041-29b"/>
　飯細酒香濃<lb/>
元十八溪亭白居易詩自注在廬山東南五老峰下<lb/>
折桂亭林志在府治西二十里凌雲峰下唐李逢吉讀<lb/>
　書於此後登進士故名朱子詩竹帛有遺臭桂樹徒<lb/>
　芬芳惡逢吉也<lb/>
楊衡𨼆居廬山志在五老峰下唐詩紀事楊衡者元和<lb/>
　中詩人常居廬山桑䟽隠居今不知處<lb/>
符載隠居桑疏符載者蜀人也與楊衡並善為詩偕隠<lb/>
<pb n="KR2k0045_WYG_041-30a"/>
　五老峰下隠居今不知處<lb/>
陳貺隠居桑疏貺閩人南唐時與叔陳沆隠紫霄峰下<lb/>
　力田自食踰三十載學者師之後徴至金陵且官之<lb/>
　固辭遂賜粟帛遣歸<lb/>
駐節亭桑疏在棲賢寺側南唐元宗遷豫章時常幸棲<lb/>
　賢因建焉<lb/>
披雲亭舊志在開先寺唐保大中建今廢<lb/>
中主讀書臺廬山志南唐中主李璟讀書處在開先寺<lb/>
<pb n="KR2k0045_WYG_041-30b"/>
　名勝志在郡城西十五里臺側有聰明泉<lb/>
白雲庵名勝志谷簾泉相對有白雲庵山巔有白雲洞<lb/>
　洞口有大石如牀輿地紀勝白雲庵前寳陀巖上有<lb/>
　御駕親至數字隠隠可辨人以為南唐元宗也<lb/>
鄭元素隠居廬山志在五老峰下青牛谷桑疏元素者<lb/>
　温韜之甥也朱梁時韜盜發昭陵石函鐵匣所得前<lb/>
　代圖書及二王真蹟甚富後韜殛死元素盡得其圖<lb/>
　書真蹟避禍南徙隠居廬山青牛谷四十餘年所積<lb/>
<pb n="KR2k0045_WYG_041-31a"/>
　書千餘卷<lb/>
栁宏書堂廬山志在紫霄峰下宋栁宏建昌人咸平間<lb/>
　舉進士為江州徳化令過廬山愛之後官九卿歸築<lb/>
　書室於此今栁公庵其址也<lb/>
致爽亭舊志在郡圃宋祖無擇建<lb/>
心逺亭廬山志在栗里橋側有碑鐫心逺地自偏詩亭<lb/>
　廢碑尚存<lb/>
重湖閣明一統志在府城潯陽門外林志宋知軍祖無<lb/>
<pb n="KR2k0045_WYG_041-31b"/>
　擇建前瞰揚瀾左蠡極目湖波與天相接蔣之竒詩<lb/>
　宮亭彭蠡接揚瀾浩蕩浮空六月寒試問風波何似<lb/>
　險亭僧只管倚闌干<lb/>
御書閣林志在府學内宋慶暦間知軍程師孟建<lb/>
觀景臺林志在郡城外延夀寺左面瞰彭蠡沙鳥風帆<lb/>
　舉集目前宋咸平中建<lb/>
愛堂林志在廬山棲賢寺側宋知軍祖無擇能愛民嘗<lb/>
　逰棲賢既去民為建堂<lb/>
<pb n="KR2k0045_WYG_041-32a"/>
五老亭林志在府治圃宋知軍孫喬年建蘇東坡書額<lb/>
觀瀾閣林志在府學前宋崇寧間知軍孫喬年建<lb/>
望雲亭林志在府西二十五里歸宗寺前沃壤平曠禾<lb/>
　稷暢茂望之若雲宋王介甫詩我知新亭望雲好欲<lb/>
　斸比隣成二老<lb/>
陳圓隠居名勝志在郡西後山黄山谷贈以詩云城中<lb/>
　咫尺雲横棧獨立前山望後山又題其堂曰獨善淳<lb/>
　熈間朱子名其坊曰兼善<lb/>
<pb n="KR2k0045_WYG_041-32b"/>
陳慕寓居廬山志在郡西後山慕字必正宋人少徔陳<lb/>
　瑩中劉壯輿蘇養直逰舉進士厯任州縣有聲或勸<lb/>
　使求郡不徔厯倅洪潭明三郡歸以祖業遜兄寄寓<lb/>
　後山號星灣<lb/>
馮去疾别墅舊志在郡前山因以自號今廢<lb/>
劉凝之隠居舊志在氷玉澗側朱子記南康使君曽致<lb/>
　虚既葺劉公屯田之墓明年乃訪得其故居遺址於<lb/>
　郡之東披荆往觀其北隠然以髙者則劉公所賦之<lb/>
<pb n="KR2k0045_WYG_041-33a"/>
　東臺也其南窊然以下者則詩序所指之蓮池也<lb/>
氷玉堂舊志在郡圃劉凝之故居蘇轍嘗曰凝之父子<lb/>
　亷潔不撓氷清而玉剛鄉人因以名堂有張耒記兵<lb/>
　亂以來僅存其地淳熈中曽致虚為郡贖之民間垣<lb/>
　而構之以合於郡圃復作氷玉之堂繪劉公父子像<lb/>
　於其上而併繪陳忠肅公像以侑焉朱子并請刻陳<lb/>
　令舉騎牛詩畫於堂上以補一時故事之缺有朱子<lb/>
　記<lb/>
<pb n="KR2k0045_WYG_041-33b"/>
是是堂張耒詩題漫浪翁劉壯輿年過壯久不仕嗜學<lb/>
　著書自名漫浪所居之園林堂室皆以是名之宋史<lb/>
　劉羲仲字壯輿政和中召為編修官至京師不謁權<lb/>
　要未幾致仕歸廬山一時公卿賦詩三世繼美尤不<lb/>
　易云晁以道嵩山集云劉壯輿家於廬山之陽自其<lb/>
　祖父凝之以來貽子孫者惟圖書而已<lb/>
　　按陳后山記是是堂本羲仲官鉅野時所作然攷<lb/>
　　張耒詩題云所居之園林堂室皆以是名之則壯<lb/>
<pb n="KR2k0045_WYG_041-34a"/>
　　輿歸廬山後乂必仍建是堂於所居矣故朱子氷<lb/>
　　玉堂記亦云曽侯致虚既修葺屯田之基明年復<lb/>
　　訪得其故居遺址贖之民間遂作氷玉之堂既而<lb/>
　　所謂是是堂漫浪閣者亦以次舉而皆復其舊<lb/>
漫浪閣林志在星子縣神林浦東岸宋劉壯輿建自號<lb/>
　漫浪翁<lb/>
清浄退庵朱子詩自注在棲賢西三里劉凝之舊作亭<lb/>
　取黄太史詩語名之桑疏劉渙隠居落星灣常乗黄<lb/>
<pb n="KR2k0045_WYG_041-34b"/>
　犢往來廬山中尤愛寳峰西澗之勝數就憩焉寳峰<lb/>
　之僧因結茅以居之自稱西澗居士後朱子知軍州<lb/>
　事時即寳峰舊址立清浄退庵及静隠亭以表之<lb/>
百花園舊府志在萬夀寺北<lb/>
蒔園舊府志在神林浦東岸<lb/>
盛多園舊府志在蕢湖里村中宋彭梅坡與子端明逰<lb/>
　覽處<lb/>
謝景仙隠居廬山志在紫霄峰虚谷間宋錢昌武山居<lb/>
<pb n="KR2k0045_WYG_041-35a"/>
　記謝景仙嘉祐中始逰匡廬得虚谷卜焉桑疏景仙<lb/>
　宋人謂紫霄乃董奉所居故結廬焉<lb/>
劉弇書堂桑疏在凌雲峰下通考弇廬陵安福人登元<lb/>
　豐二年進士仕為著作佐郎侍御史<lb/>
李氏山房蘇長公集李公擇少時讀書於五老峰下白<lb/>
　石庵之精舍公擇既去山中之人思之指其所居為<lb/>
　李氏山房淮海集公擇皇祐中進士累官御史中丞<lb/>
　少時讀書於白石庵後雖出仕而書蔵山中每得異<lb/>
<pb n="KR2k0045_WYG_041-35b"/>
　書輒益之至九千卷朱子詩自注在折桂西十里李<lb/>
　公擇讀書處有東坡記文詩刻枯樹墨跋<lb/>
逺明閣輿地紀勝建昌尉㕔前有逺明閣前揖西山俯<lb/>
　瞰修水宋元祐中建<lb/>
使星亭林志在府治建昌門側宋知軍朱端章建<lb/>
望雲亭王臨川集有南康晏使君望雲亭詩<lb/>
直節堂欒城集南康太守㕔事之東有堂曰直節朝請<lb/>
　大夫徐君望聖之所作也庭有八杉長短鉅細若一<lb/>
<pb n="KR2k0045_WYG_041-36a"/>
　直如引繩髙三尋而後枝葉附之凜然如公卿大夫<lb/>
　有不可犯之色公見而憐之作堂而以直節命焉明<lb/>
　一統志朱子至求其遺節不存獨㕔事南有堂無額<lb/>
　而庭中有老柏焉生意殆盡屹立不僵如志士仁人<lb/>
　更厯百變而凛然不衰因取直節寓之此堂以仿彿<lb/>
　前賢之意<lb/>
静復堂林志在建昌縣治南宋元豐間邑令皮惟甫建<lb/>
信堂林志在建昌縣治後又有製錦堂在縣治西俱宋<lb/>
<pb n="KR2k0045_WYG_041-36b"/>
　紹興間邑令臧善建<lb/>
望仙亭林志在建昌縣西南宋元豐中縣尉李獻夫建<lb/>
雲鄉閣舊志在開先寺内宋建趙良熺詩又攜藜杖過<lb/>
　山河重看雲鄉景若何瀑布東西垂玉帶山屏前後<lb/>
　叠青螺風因竹少凉無價月為樓髙明更多獨倚䦨<lb/>
　干無箇事新詩改就自長哦<lb/>
潄玉亭朱子詩注在萬杉西二里亭舊在橋上今廢明<lb/>
　一統志在開先寺後宋僧若愚建<lb/>
<pb n="KR2k0045_WYG_041-37a"/>
崔誠老隠居廬山志在玉京山東南之玉澗桑疏宋崔<lb/>
　誠老名閑博學髙逸不事進取廬於玉澗之上以琴<lb/>
　自娱名其廬曰睡足庵而自號曰玉澗道人<lb/>
薛處士山堂桑疏在凌雲峰下舊志溉宋人右補闕登<lb/>
　之後號書倉為南海書記秩滿入廬山築室居之扁<lb/>
　曰薛處士山堂後起為諫議大夫未㡬復歸山題舊<lb/>
　壁曰重來閒院静喜對故山青<lb/>
李庭筠書堂廬山志在金印峰下舊志在五老峰下<lb/>
<pb n="KR2k0045_WYG_041-37b"/>
愛蓮堂輿圖備攷在府治後林志宋周元公知軍州時<lb/>
　鑿池種蓮後人因作堂朱子書愛蓮二字顔之<lb/>
壯節亭朱子記淳熈己亥假守南康始至訪求先賢遺<lb/>
　跡得故尚書屯田員外郎劉公凝之之墓於城西門<lb/>
　外草棘中乃為作小亭於其前郡之詩人史驌請用<lb/>
　歐陽公語名為壯節因屬友人黄銖大書以掲焉<lb/>
石室書堂舊府志宋陳準建在師林嶺朱子扁曰石室<lb/>
　書堂今廢名勝志去府城西南十里準字正臣星子<lb/>
<pb n="KR2k0045_WYG_041-38a"/>
　人祖圓父慕三世皆盛年納禄鄉里髙之<lb/>
識真亭林志在府治西北二十五里三級泉下朱子復<lb/>
　書院時建往來登覽躋攀至此欣然忘疲得其真趣<lb/>
　不能舍去故名<lb/>
西原庵名勝志在幽邃山前去府治北十七里朱子記<lb/>
　成紀崔嘉彦壯嵗避地巴東三峽之間修神農老子<lb/>
　術東下吳越以耕戰之䇿干故相趙忠簡公㑹公去<lb/>
　相不果行自是絶跡此山按陳令舉所述圖記得西<lb/>
<pb n="KR2k0045_WYG_041-38b"/>
　原庵故址於卧龍瀑布之東築室居焉耕田種藥僅<lb/>
　足以自給而四方往來之士皆取給焉其疾病老孤<lb/>
　無所與歸之人至者皆収養之<lb/>
卧龍庵朱子自記卧龍庵在廬山之陽五乳峰下劉君<lb/>
　隠居也庵之西蒼崖四立怒瀑中㵼大壑淵深有黄<lb/>
　石數丈在激浪中蜿蜒飛舞若龍故名卧龍余已上<lb/>
　章乞解郡紱乃屬西原隠者崔君嘉彦因其舊址縛<lb/>
　屋數椽以俟命下而徙居焉既又緣名潭之義畫諸<lb/>
<pb n="KR2k0045_WYG_041-39a"/>
　葛武侯像置之堂中而故友張敬夫嘗為賦詩以紀<lb/>
　其事府志去郡北二十里<lb/>
張錦亭林志在府治南朱子建<lb/>
勘書臺廬山志在白鹿書院東宋李萬卷校書之所朱<lb/>
　子訪求遺跡建亭其上<lb/>
白鹿憩舘舊志有二一在郡學束一在郡北顔家山宋<lb/>
　淳熈間朱子建以為諸生入城舘榖之所<lb/>
光風霽月亭桑疏舊在卓爾山巔後移於風雩石北岸<lb/>
<pb n="KR2k0045_WYG_041-39b"/>
　今廢<lb/>
風雩亭白鹿洞志在風雩石上䕃喬木下俯湍流朱子<lb/>
　每與諸生列坐其下<lb/>
風泉雲壑亭廬山志在白鹿書院勘書臺西林志有泉<lb/>
　自洞左流至石崖為懸瀑者十餘丈朱子愛之號為<lb/>
　小瀑布後李山長為亭以石上舊有風泉雲壑四字<lb/>
　故名<lb/>
起亭林志在府治西北二十里下臨卧龍潭朱子知軍<lb/>
<pb n="KR2k0045_WYG_041-40a"/>
　州時建以為逰覽之所值嵗方旱因名曰起以為龍<lb/>
　之淵卧者可以起而天行矣<lb/>
修白亭林志在卧龍庵前朱子愛其景致清爽剏小亭<lb/>
　於側名曰修白<lb/>
静亷堂林志在府治後圃宋朱子建<lb/>
雲錦閣林志在府後圃宋乾道間知軍孫嗣祖建<lb/>
雲章閣廬山志在白鹿書院講堂之東宋開禧中李山<lb/>
　長建<lb/>
<pb n="KR2k0045_WYG_041-40b"/>
瀟灑亭林志在郡圃宋知軍孫嗣祖建<lb/>
芳麗亭林志在府治圃中宋知軍陸徳輿建<lb/>
囘春亭林志在郡圃<lb/>
真意亭林志在府治後宋淳祐間知軍陸徳輿建<lb/>
為霖亭林志在府西二十五里歸宗寺側一滴泉後淳<lb/>
　熈間朱子禱雨有感遂建亭<lb/>
萬竹亭林志即緑筠亭在廬山開先寺内宋知軍樓杓<lb/>
　喜其萬竹森然瀟灑清虚故剏亭名之<lb/>
<pb n="KR2k0045_WYG_041-41a"/>
四㑹亭桑疏開先寺前招隠泉左二百步外叢篠之後<lb/>
　路口有披雲亭稍前即楊梅亭基又稍前當四逹之<lb/>
　衢即古四㑹亭林志宋淳熈中建<lb/>
朝陽閣舊府志在都昌縣宋江文忠公建理宗書朝陽<lb/>
　閣三大字<lb/>
千嵗靈根亭名勝志縣北五里冷水觀側有千嵗靈根<lb/>
　亭晉植松樹盤屈竒怪名曰夀松相傳許遜嘗挂劍<lb/>
　其上亦名挂劍松宋寳慶初知縣曹豳剏亭刻石<lb/>
<pb n="KR2k0045_WYG_041-41b"/>
寒泉亭林志在府西北二十里玉淵潭側泉極清冷雖<lb/>
　盛夏炎蒸至其傍而毛髪自爽<lb/>
滴翠亭舊志在府西十里萬杉寺側後有三分池水自<lb/>
　山椒垂注石上跳躍如珠更名散珠亭<lb/>
星子樓林志在府治西南半里宋邑令李遹建<lb/>
和風樓林志在府治東南一里星江舘前宋知軍史文<lb/>
　卿建<lb/>
文獻堂林志在都昌縣排門舊址宋劉彦成十二世孫<lb/>
<pb n="KR2k0045_WYG_041-42a"/>
　野塘建江文忠彭文定見其圖籍之富禮文之盛故<lb/>
　名<lb/>
就日堂林志在五老門外宋知軍方岳建<lb/>
廣生堂林志在郡南福星門外宋知軍史文卿建<lb/>
愛江樓林志在府治西南一里清暉樓西石堤上宋紹<lb/>
　定間知軍史文卿建<lb/>
面面亭林志在郡圃宋知軍史文卿建又名龜巢亭與<lb/>
　六老堂對<lb/>
<pb n="KR2k0045_WYG_041-42b"/>
詠歸亭林志在郡圃宋知軍趙彦騠建<lb/>
清暉樓廣輿記在府治西南林志宋知軍趙彦騠建後<lb/>
　為臨津樓<lb/>
枕流亭見題志嘉定戊辰番陽李駿經小三峽愛清泉<lb/>
　之奔流懸崖之對峙出槖貲與白鹿洞諸生剏亭峽<lb/>
　上後十年戊寅莆田陳宓復鼎新崇大之扁以枕流<lb/>
夀樟亭明一統志在建昌縣南一百步宋嘉泰中縣令<lb/>
　趙時通建初邑人李公懋仕髙宗朝上嘗顧問樟公<lb/>
<pb n="KR2k0045_WYG_041-43a"/>
　安否對曰枝葉扶疎嵗寒獨秀何萬幾之暇惓惓遐<lb/>
　方一樟哉紹定間縣令陳文孫繪圖刻石<lb/>
六老堂趙師夏自記假守郡符承命而來官事之餘得<lb/>
　與五老人者揖讓於几席之上作屋數楹寓之郡圃<lb/>
　與峰相直名曰六老堂<lb/>
　　按明王禕亦有六老堂記謂後人以朱子配五老<lb/>
　　而為六與此堂無涉<lb/>
同元亭劉辰翁記周嗣翁為亭池上池蓮花葉萬柄嗣<lb/>
<pb n="KR2k0045_WYG_041-43b"/>
　翁倚風亭欄零露忘歸慨然曰吾家濂溪公見性體<lb/>
　於此矣求予書愛蓮二字亭上予為改曰同元之亭<lb/>
一川風月亭掲文安集有題胡信夫一川風月亭詩<lb/>
交讓木潯陽記都昌縣東北一百里黄金山上有南樹<lb/>
　一年東榮西枯一年西榮東枯張華所謂交讓木也<lb/>
六朝松廬山續志簡寂觀前古松數十株相傳六朝時<lb/>
　物或云種自修静<lb/>
復生松廬山志逹觀僧來匡廬至歸宗殿堂幾敗寺前<lb/>
<pb n="KR2k0045_WYG_041-44a"/>
　有大松亦枯乃撫松祝曰如寺當興汝復生也後果<lb/>
　驗因名松曰復生<lb/>
丞相柏名勝志在都昌縣孝行鄉宋丞相江古心手植<lb/>
　枝榦凌空清隂覆地人以為義氣所鍾<lb/>
釣魚臺名勝志在府西東古山麓明侍講余南坡釣魚<lb/>
　之所<lb/>
釣臺亭廬山志在鹿洞書院之西桑疏提學李夢陽建<lb/>
　有記<lb/>
<pb n="KR2k0045_WYG_041-44b"/>
大意亭林志大意亭與釣臺亭對正徳庚辰唐龍建<lb/>
六合亭廬山志在白鹿洞迴流山巔洞志明正徳辛未<lb/>
　郡守劉章建李夢陽為記<lb/>
獨對亭邵寳記南康白鹿書院勝在五老負而弗鄉若<lb/>
　闕典者周覽之餘欲為亭以對之徔者曰此文公先<lb/>
　生舊㳺也亭成名曰獨對重公蹟也<lb/>
髙美亭桑疏在卓爾山巔嘉靖中御史徐岱建<lb/>
朋來亭白鹿洞志在思賢臺北山絶頂提學王宗沐建<lb/>
<pb n="KR2k0045_WYG_041-45a"/>
寳墨亭廬山續志在開先寺明觀察王世懋建以覆黄<lb/>
　庭堅手書七佛偈及王守仁平宸濠記功碑者王世<lb/>
　貞作記<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0045_WYG_041-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江西通志卷四十一<lb/>
</p>
<p>
</p>
  </div>
</body>
</text>
</TEI>
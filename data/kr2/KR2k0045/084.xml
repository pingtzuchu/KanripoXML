<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷八十四</head> <lb/>
    <p>
<pb n="KR2k0045_WYG_084-1a"/>
欽定四庫全書<lb/>
　江西通志卷八十四<lb/>
　　人物<hi>十九</hi>
　　　建昌府<hi>二</hi>
　明<lb/>
吳毅字尚志南城人性敏學贍學者稱學海先生洪武<lb/>
　初徴拜博士與修大明律令致仕歸教授鄉里為文<lb/>
　古雅不事雕琢有學海集<hi>林志</hi>
<pb n="KR2k0045_WYG_084-1b"/>
朱大中新城人博學能文杜門不出専務聖賢之學洪<lb/>
　武初為國子助教侍講多所禆益後致仕歸仍給俸<lb/>
　尋復徴聘而大中已殁賜祭𦵏官其子<hi>安志</hi>
程新字文炳新城人洪武中鄉舉知雙流縣清慎練達<lb/>
　興禮讓革奸弊勸農桑毁淫祠政化大行累官兵部<lb/>
　侍郎<hi>同上</hi>
魏卓廣昌人洪武進士官監察御史巡按河南畿輔内<lb/>
　戚某横甚立置之法質明詣闕陳狀上賜之酒曰御<lb/>
<pb n="KR2k0045_WYG_084-2a"/>
　酒同卿飲鋒刀不肯饒意卓乞哀也卓應聲云寧為<lb/>
　忠諫死不怕帝心焦忤㫖命金吾引出戮之已而上<lb/>
　深悔賜𦵏復官<hi>縣志</hi>
江仲海字㑹龍新城人洪武初以宋濂詹同等薦聘至<lb/>
　京試天馬賦授禮部主事歴官侍郎為文雅有古致<lb/>
　所著有光岳鍾靈集夢筆山房文類<hi>安志</hi>
翁顯徳新城人徐夀輝陷江右乃召募鄉兵屢與賊戰<lb/>
　敗走之洪武二年任廣東右衞山寇房文廣為亂顯<lb/>
<pb n="KR2k0045_WYG_084-2b"/>
　以前鋒力戰死詔贈官䕃子儀<hi>同上</hi>
黄肅字子邕新城人元季官禮部主事洪武中入朝陞<lb/>
　侍郎晉工部尚書有醉夢集王子充云子邕詩簡髙<lb/>
　平質一本漢魏絶去近代聲律之習<hi>明詩綜小序</hi>
徐諒字子直南城人洪武初本學訓導貧而好學為詩<lb/>
　宗杜少陵諸生翕從以其為徐孺子後稱曰南州先<lb/>
　生<hi>林志</hi>
張士達南城人博學善記長於文章洪武初赴闕上萬<lb/>
<pb n="KR2k0045_WYG_084-3a"/>
　言書出使西域其為文氣骨雄偉見者竒之<hi>人物志</hi>
何澄字源清新城人洪武中鄉舉領教職佐縣政咸有<lb/>
　成績擢禮科給事中直𢎞文館引年致仕<hi>林志</hi>
王增字仲益洪武末官御史剛毅亮直嘗居母憂鄰火<lb/>
　將及增具斬服望拜欲赴火死須臾反風母柩獲全<hi>同上</hi>
劉紹字子憲以字行新城人洪武中官翰林應奉文字<lb/>
　與旴江胡布張達同時有詩名郡人張烈光啓編其<lb/>
　詩入元音遺響<hi>明詩綜小序</hi>
<pb n="KR2k0045_WYG_084-3b"/>
盧秉安字文定南豐人洪武間知東莞嵗侵緩催科曰<lb/>
　上官罪後期吾自當之不忍迫吾民也有訟於庭者<lb/>
　諭以理咸自悔囹圄常空居十九年調東阿士民流<lb/>
　涕<hi>廣東名宦志</hi>
李誠字子髙南城人洪武初搜求賢俊有司以誠貢於<lb/>
　京銓衡試以經義詩論咸置第一授中江縣丞招集<lb/>
　流散降服野人後官河南益以㢘勤為政増户一千<lb/>
　六百有竒開荒田三百餘頃建三賢祠修復鳴臯洛<lb/>
<pb n="KR2k0045_WYG_084-4a"/>
　西書院<hi>林志</hi>
李紘字梯雲南豐人建文中進士官翰林院編修居家<lb/>
　孝友為人端謹所著有仕優藁<hi>同上</hi>
何文淵字巨川廣昌人永樂進士授御史歴按山東四<lb/>
　川烏䝉奸民什伽私其土知府祿昭妻懼誅告昭謀<lb/>
　逆詔發軍討文淵檄止所調軍而白其誣宣徳五年<lb/>
　用顧佐薦知溫州居六年以胡濙薦擢刑部右侍郎<lb/>
　朝議征麓川文淵疏諫帝下其議僉謂宜討于是西<lb/>
<pb n="KR2k0045_WYG_084-4b"/>
　南騷動僅乃克之而失亡多其冬乞歸景帝即位起<lb/>
　吏部侍郎尋進尚書以銓選為御史所劾致仕所著<lb/>
　有東園集<hi>列卿錄</hi>
江文海字㑹龍南城人廣學多覽著博約考一書自歴<lb/>
　代制度古今治政人物賢否靡不具載官至禮部侍<lb/>
　郎<hi>白志</hi>
掲稽廣昌人永樂進士居臺官正色立朝介然有守出<lb/>
　外治㢘恕忠勤赫然有聲海南天妃廟靈應使者過<lb/>
<pb n="KR2k0045_WYG_084-5a"/>
　必察焉稽當考察時渡此惟投一詩有若載苞苴并<lb/>
　土物任敎沉在此滄溟之句仕至兵部侍郎<hi>分省人</hi>
　<hi>物考</hi>
李永年南城人永樂進士為庶吉士遷吏部員外才能<lb/>
　茂著歴山東叅政在官四十餘年偉績在人耳目<hi>林志</hi>
鄭誠字文實南城人永樂中以國子生擢吏部司務歴<lb/>
　文選郎中宣徳初超拜本部侍郎卒楊東里作墓志<lb/>
　<hi>同上</hi>
<pb n="KR2k0045_WYG_084-5b"/>
程輅字伯衡新城人精於書禮尤長篆𨽻溫柔篤厚言<lb/>
　動不茍以古道自居自號東臯處士<hi>人物志</hi>
饒晞南城人由監生營建北京練歴幹濟事多克集命<lb/>
　署大司馬事得大臣體遷廣西叅議自始至終以廉<lb/>
　慎持已卒之夕衣衾僅足為斂<hi>同上</hi>
丁琳字文善南城人由監生官至福建僉事黜奸貪疏<lb/>
　寃抑恩威並著羣吏鼠伏平生耿介卒之日囊無十<lb/>
　金之積<hi>同上</hi>
<pb n="KR2k0045_WYG_084-6a"/>
趙禮南豐人永樂進士嘗校兩浙士極稱姚夔既而夔<lb/>
　魁南省旋魁天下其明于知人若此歴官提學副使<lb/>
　<hi>明一統志</hi>
程南雲南城人永樂中以能書徴與修大典授中書舍<lb/>
　人尤精篆𨽻累官太常卿<hi>林志</hi>
甘霖字時雨南豐人永樂進士為御史執法不阿與李<lb/>
　立齊名<hi>同上</hi>
李立南豐人永樂進士為御史發奸擿伏風紀肅然上<lb/>
<pb n="KR2k0045_WYG_084-6b"/>
　目為小李而不名仕終副使<hi>同上</hi>
賴㢲字遜志廣昌人永樂進士為監察御史廉正有威<lb/>
　官吏敬憚嘗出使廣東占城使臣私相語曰此御史<lb/>
　嚴肅威斷而不可犯累官按察使<hi>明一統志</hi>
賴瑛字世傑廣昌人永樂進士為監察御史剛明直亮<lb/>
　遇事敢言激揚善惡允愜輿情憲度肅清獄無寃滯<lb/>
　累官至叅政<hi>同上</hi>
張文質字中甫南城人寒素時嘗於郭東旅肆獲一囊<lb/>
<pb n="KR2k0045_WYG_084-7a"/>
　頗重意人遺金守候抵暮竟無人至歸而啟視果白<lb/>
　金五百兩翼日仍至故處候之有老叟逐一少年散<lb/>
　髪血額倉皇入肆詰之則遺金者之父疑子妄費欲<lb/>
　箠死質騐金數相符悉還之其父子欲中分質曰吾<lb/>
　利茍得則不於此候爾矣子昇成化己丑狀元<hi>人物</hi>
　<hi>志</hi>
饒禮字景節南城人永樂中以國子生授御史累陞河<lb/>
　南布政使為政寛恕所至咸愛戴之<hi>林志</hi>
<pb n="KR2k0045_WYG_084-7b"/>
鄧棨字孟擴南城人永樂進士擢御史巡按蘇松遷陜<lb/>
　西按察使進副都御史正統中扈從北征土木之變<lb/>
　遇害贈都御史<hi>同上</hi>
俞泰南城人正統中由監生為御史激濁揚清有聲於<lb/>
　時風紀肅然豪猾不敢肆處已待人斷獄應事皆敬<lb/>
　愼詳宻官至廣西僉事<hi>明一統志</hi>
饒秉鑑字憲章廣昌舉人祖文逺徴才猷不就父希明<lb/>
　充糧長至京太祖召對稱㫖賜銀五十兩居父喪事<lb/>
<pb n="KR2k0045_WYG_084-8a"/>
　悉遵家禮秉鑑初貳肇慶聽訟理財皆公正廉明擢<lb/>
　守廉州時盜賊為梗秉鑑前後擒獲三千有竒廉民<lb/>
　安堵都御史葉盛旌為十郡之最事聞憲廟賜綵縀<lb/>
　銀幣甚厚益感激疏諸大將玩盜剥民罪中忌罷歸<lb/>
　著有春秋提要<hi>採林志粤志</hi>
何喬新字廷秀廣昌人景泰進士由南京禮部主事歴<lb/>
　陞福建副使清流歸化里恃險不供賦白於都御史<lb/>
　置歸化縣民始奉要束遷河南按察使進湖廣右布<lb/>
<pb n="KR2k0045_WYG_084-8b"/>
　政使擢右副都御史巡撫山西召拜刑部右侍郎孝<lb/>
　宗嗣位萬安劉吉等忌喬新剛正出為南京刑部尚<lb/>
　書用王恕薦始召還御史鄒魯誣喬新受賄乃拜疏<lb/>
　乞歸博綜羣籍聞異書輒借鈔積三萬餘帙皆手校<lb/>
　讎尤篤好濂洛之學與人寡合氣節友彭韶學問友<lb/>
　邱濬而已中外多論薦竟不復起家居十五年卒賜<lb/>
　諡文肅所著有宋元史臆見周禮集注䇿府羣玉續<lb/>
　編勲賢琬琰集及椒邱集五世孫濤與弟沆同舉嘉<lb/>
<pb n="KR2k0045_WYG_084-9a"/>
　靖已酉鄉試濤第一授安慶府推官到官三日吏白<lb/>
　當伏謁監司濤顰蹙曰非我所能即棄官去源另有<lb/>
　傳<hi>列卿錄</hi>
左贊字時相南城人天順進士歴任吏部郎中豪邁不<lb/>
　羈至其為文謹繩尺崇理致讀之溫然可愛尤精於<lb/>
　𨽻書為憲宗所稱初學於姚文敏又受知於李文達<lb/>
　二公秉鈞人謂且大用然贊内和外剛議論是非不<lb/>
　肯少假借以是為當道所忌官布政使而卒<hi>林志</hi>
<pb n="KR2k0045_WYG_084-9b"/>
張昇字啟昭南城人成化己丑進士第一歴諭徳遷庶<lb/>
　子大學士劉吉當國昇因天變疏言陛下即位言者<lb/>
　率以萬安劉吉尹直為言安直被斥吉獨存乃傾身<lb/>
　阿佞取悅言官昏暮欵門祈免糾劾許以超遷由是<lb/>
　諫官緘口奸計始遂貴戚萬喜依憑宫壼凶燄熾張<lb/>
　吉與締姻及喜下獄猶為營捄父存則異居各㸑父<lb/>
　没則奪情起官且歴數其納賄縱子等十罪吉憤甚<lb/>
　風科道劾昇誣詆調南京工部員外郎吉罷復故官<lb/>
<pb n="KR2k0045_WYG_084-10a"/>
　歴禮部左右侍郎代傅瀚為尚書孝宗崩西番灌頂<lb/>
　大國師以祓除率其徒入乾清宫昇請寘之法詔奪<lb/>
　國師名號斥逐之昇在部五年遇災異輒進直言亦<lb/>
　數為言者所攻正徳初忤劉瑾謝病詔加太子太保<lb/>
　乗傳歸<hi>列卿錄</hi>
　　按張昇所著有柏崖文集十四卷詩集二十二卷<lb/>
　　和唐詩十卷卒贈太子太傅諡文僖<lb/>
夏雲字時望南城人官敎諭操履準古嘗膺聘為考校<lb/>
<pb n="KR2k0045_WYG_084-10b"/>
　官有士懐千金鬻舉者暮夜抵舍閉門拒之又有以<lb/>
　當道故人書至者竟不啟視然終身不發人姓名亦<lb/>
　未嘗對人言也<hi>人物志</hi>
黎崇字好禮南城人居父喪哀毁踰禮及𦵏結廬墓側<lb/>
　三年不櫛沭免喪猶縞衣糲食與同邑潘烈新城余<lb/>
　永夀皆以孝行重於鄉國<hi>林志</hi>
江澂字景吳南城人成化進士歴知黟建平寧海三縣<lb/>
　所至廉靜有聲能以三代井田經界為重奏行親為<lb/>
<pb n="KR2k0045_WYG_084-11a"/>
　履畝定賦湮圯者悉罷其征且致麥秀兩岐之瑞陞<lb/>
　松江同知改淮安擢四川僉事清理屯田鹽法公私<lb/>
　皆便三年乞致仕<hi>明一統志</hi>
夏泉字時清南城人成化鄉舉任蘇州通判平海寇有<lb/>
　功著有平海錄嘗奔宜陽扶兄柩歸次泗山舟漏漂<lb/>
　没且盡泉慟哭柩回流不去呼他舟舉之<hi>林志</hi>
何垕字朝舉新城人由進士為行人司使遼府恵王再<lb/>
　朞欲舉祭於墓垕毅然正之以禮改主事督甓真州<lb/>
<pb n="KR2k0045_WYG_084-11b"/>
　率民掩所暴骸疏商舟之滯垕有古琴逆瑾欲得之<lb/>
　不與出知程番平生義利甚嚴兄仲同居疏食敝廬<lb/>
　晏如也官三十年而家貧所著有易經諸解<hi>人物志</hi>
吳駒字彦驤南豐人天性孝友讀書通大義工詩文侍<lb/>
　親左右飲膳必躬親之昏定然後復寢父潮宗以茂<lb/>
　才授政和令改海陽歸里人孫住給力其家里胥彭<lb/>
　文杰誘而縛之潮宗覺率諸子拒之門毆文杰致死<lb/>
　法坐潮宗駒曰吾父老矣吾弟幼且無後自詣理曰<lb/>
<pb n="KR2k0045_WYG_084-12a"/>
　死文杰者彦驤也令難之駒曰以子代父何不可乎<lb/>
　况殺人者實彦驤也非吾父與弟也令憫而代之孝<lb/>
　子日侍父獄中朝夕起居猶荷校而立父既出獄居<lb/>
　二載㑹有詔讞疑獄駒在行中至淮安病卒年且六<lb/>
　十一嵗矣<hi>羅一峰集</hi>
羅玘字景鳴南城人博學好古文務為竒奥年四十困<lb/>
　諸生輸粟入國學邱濬為祭酒試以文大驚成化末<lb/>
　領京闈鄉試第一明年舉進士選庶吉士授編修益<lb/>
<pb n="KR2k0045_WYG_084-12b"/>
　肆力古文尤尚節義臺諫救劉遜盡下獄玘言當優<lb/>
　容以全國體中官李廣死遺一籍具識大臣賄交者<lb/>
　帝怒命言官指名劾奏玘上言曰大臣表正百僚今<lb/>
　若此固宜寘重典然言官未見籍記慿臆而論安辨<lb/>
　玉石一經攻摘且玷終身臣請降勅密諭使引疾退<lb/>
　或斥以他事庶不為朝廷羞而仕路亦清其後以天<lb/>
　變黜大臣竟如玘言秩滿進侍讀正徳初遷南京太<lb/>
　常少卿劉瑾亂政李東陽依違其間玘東陽所舉士<lb/>
<pb n="KR2k0045_WYG_084-13a"/>
　也貽書責以大義且請削門生之籍尋進本寺卿擢<lb/>
　南京吏部右侍郎遇事嚴謹僚屬畏憚考績赴都遂<lb/>
　引疾致仕歸寧王宸濠慕其名遣使餽玘避之深山<lb/>
　及叛玘已病馳書守臣約討賊事未舉而卒嘉靖初<lb/>
　贈禮部尚書諡文肅學者稱圭峰先生<hi>列卿錄</hi>
　　按羅玘所著有類說及圭峰奏議圭峰文集<lb/>
廖永綏廣昌人性友愛五世同堂婦人入門無敢言分<lb/>
　㸑者衣製無専有隨便長短服之羅一峰髙其誼言<lb/>
<pb n="KR2k0045_WYG_084-13b"/>
　於有司旌其門曰雍睦<hi>林志</hi>
夏良勝字於中南城人正徳二年舉鄉試第一明年成<lb/>
　進士授刑部主事調吏部進考功員外郎有詔南巡<lb/>
　即具疏與禮部萬潮太常博士陳九川連署以進極<lb/>
　言禍患且至時舒芬黄鞏疏已前入明日吏部郎中<lb/>
　張衍瑞等十四人刑部郎中陸俸等五十三人繼之<lb/>
　又明日禮部郎中姜龍等十六人兵部郎中孫鳯等<lb/>
　十六人又繼之而醫士徐鏊亦以其術諫諸疏既入<lb/>
<pb n="KR2k0045_WYG_084-14a"/>
　帝及諸倖臣皆大怒遂下良勝潮九川鞏震鏊詔獄<lb/>
　芬及衍瑞等百有七人跪午門外五日加梏拲焉當<lb/>
　是時諸臣晨入暮出纍纍若罪囚道旁觀者無不歎<lb/>
　息泣下而廷臣自内閣及尚書石玠外莫有言者芬<lb/>
　等百有七人跪既畢杖各三十謫居首者於外餘奪<lb/>
　俸半嵗再踰旬杖良勝等六人及余廷瓉周叙林大<lb/>
　輅各五十餘震鞏良勝潮九川除名他貶黜有差鏊<lb/>
　戍邊而車駕亦不復出矣良勝既歸講授生徒世宗<lb/>
<pb n="KR2k0045_WYG_084-14b"/>
　立召復故官大禮議起數偕竂長力爭及席書張璁<lb/>
　桂萼方獻夫用中㫖超擢又連章執不可由是為議<lb/>
　禮者所切齒以久次遷南京太常少卿未赴外轉謫<lb/>
　茶陵知州明倫大典成詔責前郎中良勝脅持庶官<lb/>
　釀禍特深黜為民謫戍遼東三萬衛踰五年卒於戍<lb/>
　所穆宗立贈太常卿<hi>白志</hi>
鄧汝相字仲弼南豐人嘉靖舉人授祁陽知縣多善政<lb/>
　報最陞雲南賔川知州未幾謝病歸居家二十餘年<lb/>
<pb n="KR2k0045_WYG_084-15a"/>
　年八十著有南溪集<hi>府志</hi>
程㸅字文純南城人由舉人尹鹽城上元嘗三入覲乗<lb/>
　一馬以一馬負冊書以一隸馭而已擢守鎮逺結四<lb/>
　十年未決之案以還侵地請三十年未支之糧以蘇<lb/>
　貧軍所去必有遺頌歴任四十年貧約僅同寒士官<lb/>
　至陜西苑馬少卿<hi>人物志</hi>
李柱南豐人自邑城徙居紫雲橋積書數千卷以教子<lb/>
　弟鄉人稱質村先生以子萬實貴贈按察司僉事<hi>楊</hi>
<pb n="KR2k0045_WYG_084-15b"/>
　<hi>載鳴集</hi>
李萬實字少虚南豐人嘉靖進士授行人司擢刑科給<lb/>
　事中疏論權璫改南垣為廣束僉事移浙江憲使乞<lb/>
　歸家居二十餘年講明良知之學所著有崇質堂集<lb/>
　二十卷王敬所序其奏疏名恬仕錄徐龍川序<hi>人物志</hi>
李泰號塞齋新城人由進士仕至員外郎精於易學雖<lb/>
　燕居動止不茍何蘭臯陳蘭坡皆所陶鎔者也主事<lb/>
　時督通倉官車負逋連繫死者什五泰㑹同所司疏<lb/>
<pb n="KR2k0045_WYG_084-16a"/>
　其繫居呂梁砌堤岸千百丈時宦倖李廣督宫役同<lb/>
　官屈膝泰獨長揖里居周䘏貧乏有范文正之風<hi>白志</hi>
　　按李泰前志誤入宋今改正<lb/>
羅鈇字明衛號愚邱南城人南京工部營繕所所正父<lb/>
　增被族人經獄連逮繫獄成鈇七上書以非例格不<lb/>
　行再詣闕泣不絶聲御史大夫汪鋐憫之為代奏廼<lb/>
　出增計事始終凡三十六年備嘗艱苦同邑楊諫亦<lb/>
　以孝著<hi>安志</hi>
<pb n="KR2k0045_WYG_084-16b"/>
黄璉廣昌人為賀縣令舊例慶賀皆千户行禮璉改縣<lb/>
　行之造儀仗開三乗寺為習儀所建縣坊及江東津<lb/>
　亭成梁除道九年多恵政後坐事謫民咸惜之<hi>廣西</hi>
　<hi>名宦志</hi>
王祿新城舉人知平和時縣新設祿建學校置學田設<lb/>
　壇壝義塚修舖舍養濟院庶事畢舉以議大禮及請<lb/>
　立皇儲忤時議歸子材進士歴官南司業<hi>福建名宦</hi>
　<hi>志</hi>
<pb n="KR2k0045_WYG_084-17a"/>
何源廣昌人嘉靖進士令嘉興愛民如子時有郭杰之<lb/>
　獄誣服者十年源覆按㢘知殺人者郭明也釋杰而<lb/>
　罪明一邑稱神君值水災申請緩徴銀六千兩米三<lb/>
　千餘石查五年銀米之餘者補之官至刑部侍郎以<lb/>
　清節著<hi>浙江名宦志</hi>
陶秀南城人嘉靖舉人為太平令先是里役不均田多<lb/>
　脫漏秀編造黄籍為十甲均田之法賦役悉清瀕海<lb/>
　故多軍衛庄田弗屬編管秀立為軍圖令復役一視<lb/>
<pb n="KR2k0045_WYG_084-17b"/>
　齊民又墊甃道路起皇華息肩二亭治義塚民甚徳<lb/>
　之<hi>同上</hi>
蕭原吉字文振南城人由鄉舉初授教職以薦召入即<lb/>
　上章論劾權貴當路忌而軋之遂歸後尚書李時復<lb/>
　薦之辭不就<hi>人物志</hi>
王華字廷光南城人進士歴浙西寧紹諸郡鋤梗扶弱<lb/>
　興學育材井井有序相傳華没之所㕔事前有樟樹<lb/>
　大可數十圍一夕夢有童生來謁指與同往華叱之<lb/>
<pb n="KR2k0045_WYG_084-18a"/>
　而覺明日樹忽蹶聲震城市力疾出視遂卒<hi>府志</hi>
陳本字子深南城人由舉人官至御史以忤魏璫歸直<lb/>
　聲聞於天下起雲南按察使僉事聞母訃歸以不勝<lb/>
　喪卒子允衡别有傳<hi>人物志</hi>
劉文卿字傒如廣昌人解元進士初為金華司理居常<lb/>
　澣衣糲食簡嚬笑居郡齋朗誦一編不休擢吏部主<lb/>
　事所推薦多剛直恬澹之士時新建相有所托持不<lb/>
　聽尋改刑部自丐調南兵部以歸未㡬卒年三十三<lb/>
<pb n="KR2k0045_WYG_084-18b"/>
　<hi>采劉日寧所撰直洲墓志</hi>
　　按劉文卿所著直洲集十卷而墓志云有白石遺<lb/>
　　編行世今不傳<lb/>
張恩字元錫尚書昇長子由進士以兵部郎課最擢廣<lb/>
　東叅政分守嶺東時恵有巨惡民苦之號十虎三彪<lb/>
　恩悉處以法官至浙江左布政使<hi>人物志</hi>
鄧澄字來沙新城人篤行孝友淹博古今由進士改庶<lb/>
　吉士出補監察御史風采凛然歸家數十餘年惟閉<lb/>
<pb n="KR2k0045_WYG_084-19a"/>
　户讀書著有大隱堂集徳隅集年九十餘終<hi>同上</hi>
鄭嶸字天廷南城人由鄉舉任髙州節推檄清虚糧賦<lb/>
　役悉平拓城建學作新士類尋遷眉州知州即告休<lb/>
　<hi>崇質堂集</hi>
吳衍字子繁南城人由進士通判常州時海倭猖沸判<lb/>
　主兵餉餽給不乏累遷刑部郎值讞嚴世蕃藍左道<lb/>
　行獄疑言塞耳人以後患為慮衍獨以身任其責獄<lb/>
　上得俞讞囚山右有邉帥以失機論死援大璫為言<lb/>
<pb n="KR2k0045_WYG_084-19b"/>
　衍曰國法也敢假以媚人哉乞歸歴十餘年卒<hi>人物志</hi>
王材字子難新城人嘉靖進士由檢討陞南司業作太<lb/>
　學志又取同邑儒先詩文類編黎川文緒人係小傳<lb/>
　附論斷於後<hi>府志</hi>
羅汝芳字維徳南城人嘉靖進士除太湖知縣召諸生<lb/>
　論學公事多決於講座遷刑部主事歴寧國知府民<lb/>
　兄弟爭産訟汝芳對之泣民亦泣訟乃已剏開元㑹<lb/>
　罪囚亦令聽講父艱服闋起補東昌移雲南副使進<lb/>
<pb n="KR2k0045_WYG_084-20a"/>
　叅政坐事為言官論罷初汝芳從永新顔鈞講學後<lb/>
　鈞繫南京獄當死汝芳供養獄中鬻産救之得減戍<lb/>
　汝芳既罷官鈞亦赦歸汝芳事之食飲必躬進人以<lb/>
　為難鈞詭怪猖狂其學歸釋氏故汝芳之學亦近釋<lb/>
　居官率以學為政而禪客羽流雜進親故求請輒應<lb/>
　被汙名不辭年七十四端坐而逝<hi>白志</hi>
　　按羅汝芳號近溪其學本於顔山農鈞與王龍溪<lb/>
　　並主講席龍溪筆勝舌近溪舌勝筆一時稱二溪<lb/>
<pb n="KR2k0045_WYG_084-20b"/>
鄧元錫字汝極南城人遊邑人羅汝芳門嘉靖三十四<lb/>
　年舉於鄉復從鄒守益劉邦采劉陽諸宿儒論學不<lb/>
　復㑹試杜門著述踰三十年五經皆有成書學者稱<lb/>
　潛谷先生范淶為南昌知府入覲薦元錫及劉元卿<lb/>
　章潢於朝南京祭酒趙用賢請徴聘如吳與弼陳獻<lb/>
　章故事得㫖有司起送部試元錫固辭御史王道顯<lb/>
　巡按秦大夔復以元錫元卿並薦且請無拘部試詔<lb/>
　以翰林待詔徴之有司敦遣上道甫離家而卒鄉人<lb/>
<pb n="KR2k0045_WYG_084-21a"/>
　私諡文統元錫之學淵源王守仁不盡宗其說生平<lb/>
　博極羣書而要歸於六經所著有五經繹三禮繹函<lb/>
　史上下編皇明書潛谷雜著及潛學稿<hi>同上</hi>
李經綸字大經號寅清子南豐人夙負醇徳持躬齗齗<lb/>
　以世敎為已任為諸生隱而著書崇禎中學使侯峒<lb/>
　曾序其書謂列之諸子無其奥而頗有其辯視唐宋<lb/>
　立言家無其備而悉補其遺卓然近代一儒兼何椒<lb/>
　邱羅明徳鄧潛谷之長遂檄祀鄉賢所著有大學稽<lb/>
<pb n="KR2k0045_WYG_084-21b"/>
　中傳禮經類編詩經敎考聖功纂要範數觀通太極<lb/>
　拾遺形釋新言十餘種<hi>侯峒曾李大經集序</hi>
張夀朋字沖龢南城人萬歴進士除刑部主事謫泰安<lb/>
　州同知終廬州府判所著有深息窩集<hi>人物志</hi>
張以化字龍旴南城人萬厯甲午解元其領解試牘張<lb/>
　侗初奉為揣摩及癸丑成進士乃出侗初之門互讓<lb/>
　師弟子時為嘉話<hi>府志</hi>
左宗郢號心源南城人萬厯進士由御史陞太常少卿<lb/>
<pb n="KR2k0045_WYG_084-22a"/>
　以所藏書三百七十種送入府學尊經閣自為記<hi>人</hi>
　<hi>物志</hi>
涂國鼎字徯如新城人萬厯進士由行人擢吏部以清<lb/>
　通著歴陞刑部侍郎大獄多平反僉都御史易應昌<lb/>
　以直諫忤㫖力為申救得減等陞南吏部尚書主計<lb/>
　典凡所激揚衆皆服之居官日少養親日多乞歸者<lb/>
　凡三卒於家<hi>同上</hi>
張紹謙字道益南城人拔貢任寧海知縣興利除害見<lb/>
<pb n="KR2k0045_WYG_084-22b"/>
　義必為清糧畝定馬政甦驛遞著為良規又捐貲刻<lb/>
　方正學集以勸忠義崇祀名宦陞武昌同知卒著有<lb/>
　六如堂集<hi>府志</hi>
鄧渼字逺遊新城人萬厯進士由内黄知縣擢河南道<lb/>
　御史累陞巡撫順天薊昌肩背神京於邉最稱劇魏<lb/>
　忠賢以其私人及司道某等囑渼訊論參降不少貸<lb/>
　連疏星變地震水災皆峻切指斥會御史林汝翥巡<lb/>
　城被閹家人拳擊渼代疏有寧死金堦不死奴婢等<lb/>
<pb n="KR2k0045_WYG_084-23a"/>
　語忠賢益怒織入楊左十五人中逮訊逺戌戊辰召<lb/>
　還卒所著有芙蓉樓大旭山房集薊門奏牘㵲水集<lb/>
　廣農書行於世<hi>人物志</hi>
　　按孫承宗所稱三十五忠鄧其一也生平著作甚<lb/>
　　多尚有留夷館及南中紅泉諸集<lb/>
趙師聖字我白南豐人由進士選庶吉士丙戌分較會<lb/>
　闈所取多名士位至九列者著有潄芳樓集<hi>同上</hi>
鄭之文字應尼南城人萬厯進士授南工部主事歴郎<lb/>
<pb n="KR2k0045_WYG_084-23b"/>
　中出知眞定府有逺山堂錦研齋集<hi>明詩小序</hi>
王一言字民法南城人由進士令太湖調吳江邑賦甲<lb/>
　天下當役者多破家奸民每詭匿紳户一言大扁曰<lb/>
　下民火耗易尅吾心天理難欺遷刑部郎疏爭三王<lb/>
　並封國本由此定遷杭嚴副使有猾吏醉商探其重<lb/>
　貲去而脫禍於騃稚子自誣服一言察其寃立釋之<lb/>
　官至應天府丞<hi>人物志</hi>
黄文煒字徳華南城人發解聫第年甚少授上海令除<lb/>
<pb n="KR2k0045_WYG_084-24a"/>
　弊折姦宿猾咋舌當水旱倭寇之後建倉儲榖捐俸<lb/>
　市米又請折草以恤荒區置義田以蘇糧役讞詞多<lb/>
　為人所傳<hi>同上</hi>
周朝瑞字思永南城人萬厯進士為科臣泰昌初以愼<lb/>
　初三要諫忤㫖降級時補官甫四日天啓初復故官<lb/>
　首疏參沈㴶為邪黨後同楊左諸公以忤魏璫備受慘<lb/>
　酷斃獄中崇禎中追贈太僕寺卿福王時進謚忠毅<lb/>
　著有兩朝奏議<hi>同上</hi>
<pb n="KR2k0045_WYG_084-24b"/>
　　按周朝瑞以臨清籍發解本貫則江西南城也白<lb/>
　　志據府志及人物志采入<lb/>
鄧鍊字文純南城人萬厯進士初入臺冢宰方因權璫<lb/>
　進將司大計劾罷之出按三吳閩越白故督王忬寃<lb/>
　還朝諫停磁造皆報可由司理御史至廷尉司風紀<lb/>
　幾二十年執法如山權力不能奪官至太僕卿<hi>同上</hi>
劉伸字𢎞宇廣昌人萬厯進士知歙縣地不産絲絹例<lb/>
　徴船料抵輸商民大困仲嵗却稅契羡錢數千緡代<lb/>
<pb n="KR2k0045_WYG_084-25a"/>
　輸奸民豪貴為地方患按治之無少狥風采大振擢<lb/>
　工部典試中州稱得士㝷為其地叅政累官湖廣左<lb/>
　布政使伸起家竒貧後官方面清操如一子大年别<lb/>
　有傳<hi>安志</hi>
陳所志號遹菴廣昌人萬厯進士擢刑科給事劾沈一<lb/>
　貫之貪險孫如游入相非由枚卜熊廷弼功在封疆<lb/>
　三疏舉朝憚服以終養乞歸卒<hi>同上</hi>
黄孫茂字雲來廣昌人天啓進士初令江山調邵陽以<lb/>
<pb n="KR2k0045_WYG_084-25b"/>
　忤宗藩左遷旋陞工部主事晉郎中出備兵登萊改<lb/>
　監軍道㝷使朝鮮却餽遺數萬金島帥某謀變孫茂<lb/>
　適駐皮島密疏於朝被執遇害事聞贈太常寺卿子<lb/>
　作牧孝友鄉邑無間言以嵗貢授分宜訓導<hi>府志</hi>
蕭漢字雲濤南豐進士知鍾祥縣闖賊犯郢漢以忠義<lb/>
　誓衆鎮兵守外城者皆秦人與賊通城遂陷見執賊<lb/>
　知其廉欲降之乃置吉祥寺僧舍奪僧剃刀自刎賊<lb/>
　遣祭之歛以錦繡賊去門人歎曰吾師義不受汙肯<lb/>
<pb n="KR2k0045_WYG_084-26a"/>
　以賊衣斂乎悉易以常服事聞贈大理寺丞<hi>人物志</hi>
　　按郢人魏繼宗有過吉祥寺弔蕭雲濤七言古體<lb/>
　　一章凡七百餘言篇長不具錄<lb/>
張紹登字振夫南城人萬厯舉人知應城縣賊來犯偕<lb/>
　訓導張國勛力禦却之邑侍郎王瑊之子權結怨於<lb/>
　族黨怨家潛導賊復來攻國勛佐紹登力守會賊射<lb/>
　書索權權懼斬北闗以出賊乗間登南城紹登還署<lb/>
　端坐堂上被殺賊渠歎其忠以冠帶覆屍埋堂側<hi>白志</hi>
<pb n="KR2k0045_WYG_084-26b"/>
鄧思銘字建矦南城諸生聞闖賊陷京師憤甚集其儕<lb/>
　數十人習射學技擊思自効鬱不得志及建昌城破<lb/>
　死之<hi>同上</hi>
饒陞字雲將南豐人工古文辭熟十三經註疏與同邑<lb/>
　趙師賔友善皆以博學稱先正李經綸為理學名儒<lb/>
　所著撰久秘弗彰陞請於督學侯廣成序而梓之<hi>縣志</hi>
劉大年廣昌人崇禎進士耿介不茍以古道自任授兵<lb/>
　部主事道過濟南值城失守死之贈光祿寺少卿賜<lb/>
<pb n="KR2k0045_WYG_084-27a"/>
　祭𦵏<hi>安志</hi>
黄端伯字元公新城人崇禎進士歴寧波杭州推官福<lb/>
　王立授禮部主事乙酉五月南京破被執死之初端<lb/>
　伯舉甲子鄉試出同考官吳麟徴之門後端伯分校<lb/>
　南闈得楊廷樞為解首師弟三人後先皆死節云所<lb/>
　著有瑶光閣集<hi>孔毓瓊曉窗集</hi>
魯論字孔壁新城人天啓選貢授穎川同知時方寇警<lb/>
　論繕城池治器械練鄉勇民賴以安署天長霍邱二<lb/>
<pb n="KR2k0045_WYG_084-27b"/>
　縣陞福建藩幕未幾以世變隱居卒年八十有五所<lb/>
　著有四書通義周易卦義聞見錄詩古文十餘卷弟<lb/>
　訓字述之聚順一堂母馮氏早寡兄弟二人委曲養<lb/>
　志諸子皆以文行世其家學云<hi>白志</hi>
黄中澹字元常廣昌人選貢授潮州通判擢荆州同知<lb/>
　改潮州以㢘能薦内召值海寇熾粤紳合疏乞復中<lb/>
　澹知潮許之至則諜其魁單騎往諭寇數萬解散去<lb/>
　中澹三仕潮陽廉靜愛民民戴之如一日<hi>安志</hi>
<pb n="KR2k0045_WYG_084-28a"/>
凃世名字仲嘉新城人偉幹修髯好慷慨言古今事天<lb/>
　啓丁夘舉人知龍谿縣漳州破死之長子常吉僕黄<lb/>
　薛黄揚王亨蔣山四人皆同日從死知府祝登元哀<lb/>
　之捐金歸其柩<lb/>
鄒日章字美中南豐人崇禎中貢授當塗丞時烽煙四<lb/>
　起人多畏避日章運餉數千里外以賢勞為直指所<lb/>
　褒旋致仕家居孝友有隂徳子臯庚午鄉薦<hi>白志</hi>
湯紹中字恪素南豐人崇禎進士授行人司未任平生<lb/>
<pb n="KR2k0045_WYG_084-28b"/>
　篤孝友優游林壑自號長潛山人長子來賀每之官<lb/>
　誡曰爾惟冰檗自持以養吾志而已享年八十有六<lb/>
　卒<hi>安志</hi>
李紹先字玉立廣昌人崇禎時貢授鹽亭令獻賊寇劍<lb/>
　南親知戒勿往紹先單車就道既至修戰具備守禦<lb/>
　戒兵盡髠其髮密約壯士入賊營曰我兵以秃來殺<lb/>
　諸髪者賊果却已而悉衆來攻城陷被執罵不絶口<lb/>
　遇害<hi>同上</hi>
<pb n="KR2k0045_WYG_084-29a"/>
國朝<lb/>
湯來賀字佐平南豐人明崇禎進士授揚州推官太監<lb/>
　王坤督鹽餉道府行屬禮來賀不為屈杜門求罷淮<lb/>
　撫史可法器重之考選刑科改禮部主事㝷陞廣東<lb/>
　海道清理各屬獄囚減役㣲服徑抵州縣圜扉審係<lb/>
　無辜者給照即釋香山有老囚羅姓來賀閱案知為<lb/>
　海賊羅亞福父歎曰罪人不孥况父乎縣令力爭謂<lb/>
　釋則累官來賀曰而忍戀一官而戕一命乎竟釋之<lb/>
<pb n="KR2k0045_WYG_084-29b"/>
　未幾亞福感釋父恩願領衆投誠來賀用為巡海向<lb/>
　導卒收其力在粤晉總制加兵部尚書不就歸為遺<lb/>
　民四十餘年當事聘入廬山主鹿洞敎年八十二卒<lb/>
　學者稱惕菴先生弟來賁讀書砥行以孝友稱來賀<lb/>
　有蚤我十年生願待為師傅之語晚膺貢選敎職不<lb/>
　就號拙逸老人來賀著有内省齋文集鹿洞邇言居<lb/>
　恒語錄及廣陵東粤政事諸書<lb/>
徐芳字仲光南城人明崇禎進士授澤州知州以治行<lb/>
<pb n="KR2k0045_WYG_084-30a"/>
　第一徴後與友人鄧廷彬入山偕隱或出遊以資食<lb/>
　則操技術以往不輕謁公卿平生著述甚多縣令苖<lb/>
　蕃選刻其十之一名曰懸榻編<hi>府志</hi>
何三省字觀我廣昌人明崇禎進士督廣東學政號<lb/>
　得人歸卧溪山值山寇蹂躪以明哲逺害著述多不<lb/>
　傳<hi>白志</hi>
劉大千字廣生廣昌人明崇禎丙子亞魁性至孝中年猶<lb/>
　作嬰兒狀以娱二親事兩兄如事父順治壬辰㑹試<lb/>
<pb n="KR2k0045_WYG_084-30b"/>
　擬元以䇿中數字被斥士論惜之著有意園集古今<lb/>
　大譜藏於家<hi>同上</hi>
章慥南城人明諸生隱居華子岡灌園養母與程山謝<lb/>
　秋水論學有針芥之投程山每心折焉好讀史論衡<lb/>
　精確發古人所未及言著有二十一史童觀集閱史<lb/>
　偶談小論若干卷寧都魏叔子稱其發微闡幽大有<lb/>
　功於後學<hi>黄采傳</hi>
鄧觀字我生南豐人明末諸生後隱以著書為業利物<lb/>
<pb n="KR2k0045_WYG_084-31a"/>
　為心同邑謝秋水李仲闇甘健齋講學程山以觀能<lb/>
　持公論恤患難甚推重之平生著述凡十種名寒號<lb/>
　集尤留心醫學有濟生易簡六十四卷<hi>白志</hi>
孔鼎字正叔新城諸生本至聖裔築室須眉峰研探易<lb/>
　傳及天官地理之學著楷園集八十餘卷<hi>同上</hi>
魯啓聖字公望新城人恬淡謹飭及門之士皆有成材<lb/>
　或勸就試荅曰自度才智迂疎不足為時緩急兒輩<lb/>
　能讀父書不墜家聲足矣居鄉善俗抑然自下晚年<lb/>
<pb n="KR2k0045_WYG_084-31b"/>
　邑令延充鄉飲大賓力辭不赴以子瑗官司業贈如<lb/>
　子官<hi>同上</hi>
謝文洊字秋水南豐人明諸生國變後建堂于邑治西程<lb/>
　山與同里李萼林邵睿明講學其中逺近人多師之<lb/>
　其學切近其行忠恕其言辭質厚中肯綮著書甚富<lb/>
　行世者講義數十篇日錄大學中庸切已錄程山十<lb/>
　則程山問荅<hi>同上</hi>
黄采字亮工南城人孩提時祖訓以小學格言及聖賢<lb/>
<pb n="KR2k0045_WYG_084-32a"/>
　姓名忻然聽受稍長言動不茍師事程山篤志力行<lb/>
　事父母醇孝祖父年八十餘承歡不懈繼母周有狂<lb/>
　疾尤委曲以事常於賔客前唾罵輒長跪負罪三十<lb/>
　餘年如一日及卒采年邁仍哀痛盡禮年八十四卒<lb/>
　著有性圖願學錄聖學彚編會語詩古文居家以小<lb/>
　學家禮倡引後進風俗為之一變與弟暾以學道相<lb/>
　勸勉子湘丙子舉人信豐教諭既殁豐人祠祀之<hi>同上</hi>
魏菁字明之廣昌人明季貢授中書勅往饒州清稽藩<lb/>
<pb n="KR2k0045_WYG_084-32b"/>
　下子孫尋挂冠歸移家水斗砦順治丁亥宵人通賊<lb/>
　將為變守將被檄且屠砦菁素善守將踉蹌往謁破<lb/>
　私産得千金為夀曰此父老所獻必破砦願不滛不<lb/>
　殺守將許諾所保全者千餘家菁家業自此凌替食<lb/>
　貧終身不悔也卒年七十四以子方泰貴贈通議大<lb/>
　夫<hi>魏和公墓志</hi>
甘京南豐人初為諸生後棄舉業與同邑曾曰都封濬<lb/>
　師事謝秋水值邑荒亂京請免荒稅均賦役賑飢平<lb/>
<pb n="KR2k0045_WYG_084-33a"/>
　寇人稱其經濟勝文章曰都濬俱以行誼篤學為鄉<lb/>
　里矜式<hi>白志</hi>
陳允蘅字伯璣南城人為詩風流蘊藉名傾一時尤工<lb/>
　評選其論詩以淡約眞至為歸所選國雅暨愛琴館<lb/>
　詩慰皆冲和恬澹之音為海内所重有詩集若干卷<lb/>
　<hi>府志</hi>
黄熙字維緝南豐人順治進士臨川教諭以親老乞終<lb/>
　養告歸父年八十卒哀感路人三年蔬食乙夘奉母<lb/>
<pb n="KR2k0045_WYG_084-33b"/>
　居山砦母喪山居延燎熙撫棺大慟願以身同燼倐<lb/>
　忽風返同邑謝秋水於人少所許可獨引熙為入室<lb/>
　弟子云<hi>崇祀錄</hi>
梅遇字品章南城人順治舉人初諭奉新有土寇突發<lb/>
　攻城令皇遽失措遇代督民兵登陴固守飛礮及左<lb/>
　右傷數人不為懼寇又挾邪術翼兩笠飛登女墻遇<lb/>
　麾卒斬之寇退城全擢陜西郿縣令縣經兵燹後田<lb/>
　半荒蕪<lb/>
<pb n="KR2k0045_WYG_084-34a"/>
國初設官興屯招墾胥吏乗間誣報逋賦日多遇力請<lb/>
　上官奏減之郿東南境為古横渠渠流不溉西境遇<lb/>
　相勢開鑿凡四十里引渠環繞入渭由是附境荒土<lb/>
　皆成沃壤更設義倉捐建啓聖祠文昌閣歴官叙永<lb/>
　同知致政卒於家<hi>陜西新志</hi>
何上如廣昌人好讀書絶意進取究心理學著書甚富<lb/>
　子楚玉克傳家學孫人龍康熙癸已進士翰林院檢<lb/>
　討<hi>白志</hi>
<pb n="KR2k0045_WYG_084-34b"/>
趙希階字方石南豐人康熙丙午舉人任公安縣地苦<lb/>
　盜希階廉得其淵藪掩捕皆服辜斗湖決户口流亡<lb/>
　相地築月堤畫四里民恃以安堵乞歸著有未逺堂<lb/>
　集<hi>同上</hi>
魯瑗字建玉新城人康熙乙丑進士選庶吉士授檢討<lb/>
　癸酉典試山西所取五魁先後皆第南宫時稱得士<lb/>
　兩任國子司業每集諸生講學論文亹亹不倦胷中<lb/>
　不設城府生平無疾言遽色人自不敢干以私旋晉<lb/>
<pb n="KR2k0045_WYG_084-35a"/>
　侍講掌春坊轉太常少卿陞右通政引年致仕家居<lb/>
　杜門教子次第皆成名主教豫章書院學者稱西村<lb/>
　先生卒年七十八所著有侍直草粤遊草遂初吟硯<lb/>
　貽堂詩鈔共若干卷<hi>同上</hi>
李長祚字天僕南豐人康熙甲戌進士知衡山縣詳革<lb/>
　賦役加派雜費勒碑以示久逺上司下其法各屬遵<lb/>
　為定式改調溆浦告歸卒于道<hi>同上</hi>
胡銓字鑑亭新城人康熙丁丑進士知范縣下車首葺<lb/>
<pb n="KR2k0045_WYG_084-35b"/>
　學宫繼立義學值嵗飢多方賑恤招復流亡又設立<lb/>
　藥局以療病疫死者買棺掩薶范民感之卒祀名宦<lb/>
　<hi>同上</hi>
梅錫字允公南城諸生性孝友幼侍父病衣不解帶父<lb/>
　殁哀毁骨立奉母盡孝養數十年如一日諸兄早世<lb/>
　撫諸孤如已子康熙戊子嵗饑捐貲設粥全活甚衆<lb/>
　以子之珩貴贈中大夫詹事府少詹<hi>崇祀錄</hi>
梁份字質人南豐人師事易堂彭躬菴魏叔子講經世<lb/>
<pb n="KR2k0045_WYG_084-36a"/>
　之學嘗隻身遊數萬里西盡武威張掖南極滇黔遍<lb/>
　歴燕趙秦晉齊魏之墟覽山川形勝訪歴代得失成<lb/>
　敗荒遐軼事著有成書為人樸摯強毅退守窮約至<lb/>
　老不挫年八十九卒所著有懐葛堂文集<hi>姜宸英序</hi>
湯蘧字聖游少為諸生孺慕奉親絶意進取肆力墳典<lb/>
　旁渉諸藝天文地理隂陽術數悉究其蘊耿逆叛時<lb/>
　奉二親避山中得全亂定後髙尚終其身以子倓貴<lb/>
　贈翰林編修<hi>彭任傳</hi>
<pb n="KR2k0045_WYG_084-36b"/>
魏方泰號魯峰廣昌人康熙甲子解元庚辰進士由翰<lb/>
　林檢討歴官禮部侍郎為人端方清愼乙酉甲午主<lb/>
　山東福建試皆稱得人丙戌督學雲南公明之頌溢<lb/>
　於六詔蒐羅無遺文風丕振五督運西餉渉瀚海果<lb/>
　璧台河以至實喇都蘭海萬里之地櫛風沐雨凡七<lb/>
　年軍糈重務經理皆有方略年七十<lb/>
予致仕有老成謹慎勞能素著之褒所著有行年錄<hi>家</hi>
　<hi>傳</hi>
<pb n="KR2k0045_WYG_084-37a"/>
彭期字彦逺南豐人康熙丁未進士内國史院撰文中<lb/>
　書以繼母告病歸色養備至家居數十年當事多世<lb/>
　誼交好絶無私謁閉户嗜學校刋小學四書集註又<lb/>
　刻曾文定歐陽文忠集彚名人評㸃行世修學建橋<lb/>
　助賑凡有益於人之事無不力倡治家嚴肅鄉評尊<lb/>
　重稱為毅齋先生年八十九卒<hi>家傳</hi>
　<lb/>
　<lb/>
<pb n="KR2k0045_WYG_084-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江西通志卷八十四<lb/>
</p>
<p>
</p>
  </div>
</body>
</text>
</TEI>
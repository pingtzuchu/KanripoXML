<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷一百二十九</head> <lb/>
    <p>
<pb n="KR2k0045_WYG_129-1a"/>
欽定四庫全書<lb/>
　江西通志卷一百二十九<lb/>
　　藝文<hi>記八</hi>
　明<lb/>
　　清風亭記　　　　　　　　　　宋　濂<lb/>
清風亭者撫州金谿鄧彦誠之所築也彦誠世居雲林<lb/>
三十六峯之陽其先世多以志節著當宋之季嘗集義<lb/>
兵以䕶鄉社助國家宋亡為元七十有七年是為至正<lb/>
<pb n="KR2k0045_WYG_129-1b"/>
壬辰撫州不守彦誠歎曰㓂將至吾可不衛宗人使及<lb/>
於難乎即召鄉里少年分隊伍樹砦柵於雲林山金鼓<lb/>
之聲晝夜不絶宼來輙敗衂而去薦紳之流依之以免<lb/>
者百數十家事平會府上其功将爵祿之彦誠謝曰吾<lb/>
之挺身禦宼不忘先世之明訓爾敢藉是以媒利耶掉<lb/>
頭去不顧乃於堂之西偏藝竹數萬竿引泉為池而築<lb/>
是亭其中彦誠戴華陽巾被鶴氅衣日逍遥亭上游情<lb/>
物表澹然與塵慮相忘人見之者疑為古仙人御風而<lb/>
<pb n="KR2k0045_WYG_129-2a"/>
行可望而不可即僉曰是功成而不居者其視富貴利<lb/>
逹何有哉宜名亭曰清風以勵衰俗彦誠笑而不答嗚<lb/>
呼志節之士世不多見矣昔聞有田疇者遭幽州始擾<lb/>
蕩析離居疇率宗人避難於無終山百姓歸之者五千<lb/>
餘家且數立竒勲以自見魏太祖論功封為亭侯邑五<lb/>
百戸疇謝曰疇自以始為居難率衆遁逃志義不立反<lb/>
以為利耶固辭不受至今言疇者慕其清風若神龍游<lb/>
於元間欲一見之而不可得其視未建尺寸之功輙欲<lb/>
<pb n="KR2k0045_WYG_129-2b"/>
重徼名爵者其為混濁盖亦甚矣今彦誠之行事皦皦<lb/>
不誣有足多者予雖未敢遽謂如疇察其志之所存寧<lb/>
不髣髴似之耶然君子之論觀其志而不較其功功固<lb/>
有小大志豈有崇卑耶志茍同功亦同也彦誠不必不<lb/>
如疇者昭昭矣後之人聞彦誠之風者豈不蹶然興起<lb/>
耶抑予聞撫為文獻之邦士出其間多以道徳忠義著<lb/>
聞載諸方策者班班可考彦誠以劬然一布衣又能竭<lb/>
力捍宼如此豈雲林三十六峯委靈隤祉以致然耶不<lb/>
<pb n="KR2k0045_WYG_129-3a"/>
然何其生賢之多也予因為著清風亭記刻寘亭上使<lb/>
人知所自立頗謂有禆於政化文之不工固不暇計也<lb/>
彦誠名諒江西提㸃刑獄諱元觀之諸孫來請記者其<lb/>
族人知南陽縣行父也氣莭亦森然可尚云<lb/>
　　窪泉記　　　　　　　　　　　劉　崧<lb/>
樟洲之東有流泉焉其源發乎桃花洞之奥出洞口與<lb/>
鄧家原水合而西行紆徐曲折循古株山之麓以達於<lb/>
樟洲上下六七里許率負山而挟田田盤逥两山間至樟<lb/>
<pb n="KR2k0045_WYG_129-3b"/>
洲始衍夷而平曠疇壟彌望水下激成崖深行地中故<lb/>
田若益髙水若益下耕者俯臨之不能致昔有備旱潦<lb/>
者築巨堰堨其衝以消息之堰髙與田等隠若束峽春<lb/>
雨時止水灧灧交田面截奔蓄深溢流下飛久之浮壌<lb/>
漂滌地骨山露陂陀盤辟輪囷突兀中路两崖直堰之<lb/>
下其廣可數畝而土礫殽雜若棄地然每秋高氣澄漲<lb/>
落潦縮泉一線穿襲土絡間日刮月劘遞成盤窟深者<lb/>
若井淺者若臼圓者若盤杅虛者如鼎鑊旋轉如碾渦<lb/>
<pb n="KR2k0045_WYG_129-4a"/>
敧瀉若瓴甋鏘然有聲悠然下赴乃交注土磧之两腋<lb/>
磧墮而旁垂穹窿搜抉捲若象鼻獨盤屹而中峙其左<lb/>
則抵突而漫頂珠跳雪濺喣沬騰沸其右則投間懸絶<lb/>
若銀綆瓊刀飄風射虛以合注於磧下之大窪而聚焉<lb/>
廣可三尺餘從五尺深如從之數而加二腹洞吻呿若<lb/>
攲甕然四圍周環髙擬壁壘其土堅密近於石者表黎<lb/>
黑而中黄黄蠟黎鐡塗以青蒼雜以騂赤赤者朱殷白<lb/>
者凝脂湍漱波撞下空旁隙為燕窠為蜂戸為蟻垤為<lb/>
<pb n="KR2k0045_WYG_129-4b"/>
羊胃為縠紋為錦綺為金鎖甲為鍾乳滑潤磊砢嵌巖<lb/>
燦爛不可名狀其底瑩徹絶泥滓白沙錦石填壅其中<lb/>
水旋於窪若走敵赴捄然乃折而蛇行渟洑為坎者再<lb/>
又西北行循州之陰以出黄塘之右蓋由是趨白家橋<lb/>
歴石岡之陽遂北入章江矣泉初未有竒之者嵗在丁<lb/>
未六月夏余弟埜始與其客邱子𢎞道歩於其東原寓<lb/>
舎之西嶺尋幽而得之欣然以為竒謂當與吾二兄者<lb/>
游而紀之明日余兄子中與余俱來因往觀之方循崖<lb/>
<pb n="KR2k0045_WYG_129-5a"/>
歩嬉已翛然有濠濮間意及注視水鏡溶溶若空乃解<lb/>
冠振衣浴於大窪時暑溽方藴水落崖半時時小魚跳<lb/>
擲空明仰捫絶壁不見日影笑語響答如在盎中四人<lb/>
者蓋樂而忘歸焉余弟埜為余言始來游時蓋探足而<lb/>
復却者數四毛髮森竪有戒心焉𢎞道又言其下有小<lb/>
窪深可沒脰而弗之及意或有神物居之盖不可知也<lb/>
余以為是泉之出也久矣有灌注流演之利無機械激<lb/>
決之勞徒為巖谷之所掩伏草莽之所䝉翳蛇蟲魚鳥<lb/>
<pb n="KR2k0045_WYG_129-5b"/>
牛馬之所憑聚而飲踐宜過者掉臂不顧也然堰之防<lb/>
之遏抑沮尼使不得遂其安流邁往之志乃委伏頓折<lb/>
匿迹於幽遐寂寞之濵至哀鳴怒號漂觸沙石而不能<lb/>
自已其亦可悲矣夫抑古者窪尊而抔飲兹泉合尊罍<lb/>
之體有窪之義焉請名之曰窪泉且將作亭其上余兄<lb/>
弟日與賔客游咏於斯以滌其壅滯廓其清明而陶淑<lb/>
其性情還其故我庶幾相忘於太古淳龎之理不亦可<lb/>
乎余友有郭約者方學稼於是洲之隂而未嘗一目斯<lb/>
<pb n="KR2k0045_WYG_129-6a"/>
泉之迹豈固忽於近者因為記以吿之使知斯泉之勝<lb/>
由余兄弟而得而余四人之遊亦斯泉之幸會也歟<lb/>
　　北巖禱雨記<lb/>
北巖在武山禮斗石下最隂寒中空洞如屋有泉注焉<lb/>
其東西南三靣皆峭壁惟北向可眺望相傳古陶皮二<lb/>
仙人脩煉之所唐曉了禪師亦嘗憩焉或名曰觀音巖<lb/>
有石像石爐攲傾其中不知創自何時近嵗遭兵亂草<lb/>
木䝉翳豺虎入宅人迹罕至國朝洪武二年夏不雨踰<lb/>
<pb n="KR2k0045_WYG_129-6b"/>
月民走壇廟至迎龍湫潭越數十百里外咸不應南溪<lb/>
士族有蕭君鵬舉獨惄而憫焉乃詢父老往時禱雨故<lb/>
事或有以北巖吿者君曰然即齋戒出宿三日以俟命<lb/>
以六月戊辰具薌幣潔粢醴望巖而行且行且拜進至<lb/>
巖下鄉民聞而來㑹者復數十百人将事既畢始下巖<lb/>
隧望見雲氣自西南稍稍來合雨數㸃灑浙過将扺廟<lb/>
山復有黑雲如車蓋起巖上會疾風引而西雨驟下如<lb/>
注禱者咸俯伏山下眉髮沾浹衣巾淋漉泥潦中不敢<lb/>
<pb n="KR2k0045_WYG_129-7a"/>
去自午達申不止明日山下田隴間水潦交流塍路漫<lb/>
不可辨禾鮮翠挺挺起立丁丑復雨嵗以大稔蕭君則<lb/>
曰繄仙靈之賜不可不報乃八月辛未相率翦綵為金<lb/>
幣為幡幢復結草為車輿亭臺作鼔吹以報侑之又明<lb/>
日合錢為牲酒賽田神因以勞賞從事者無不歡欣醉<lb/>
飽感謝明賜而蕭君獨歉然若不能以自致者余時留<lb/>
舘中見其報之之勤而益信其祈之之懇也又聞自蕭<lb/>
氏之禱既應凡四境皆望走即無不獲雨者夫位無崇<lb/>
<pb n="KR2k0045_WYG_129-7b"/>
卑事無大小惟至誠可以貫金石通天地由是觀之則<lb/>
凡有民社之寄而誘曰非其責可乎或者不知盡已顧<lb/>
乃屑屑焉以求媚於虚無靈怪之末則亦過矣作北巖<lb/>
禱雨記<lb/>
　　武山義塾記<lb/>
塾者何所以教於家者也塾而謂之義者何推其教於<lb/>
家者以教其鄉人之子弟也義塾而名以武山者何所<lb/>
以著其鄉之望也自學校廢而師道無所統於上乃有<lb/>
<pb n="KR2k0045_WYG_129-8a"/>
往教以凟其分者矣贄信廢而弟子之職無所脩於下<lb/>
乃有棄禮而隳其業者矣夫一畝之宫十脡之脩若甚<lb/>
微且薄也而其廢舉存亡之機有闗於人心世教甚重<lb/>
且大也如此可不謹哉國家稽古崇文内建監學以教<lb/>
京師外設學校於郡縣以教天下其鄉社之逺而不能<lb/>
自達於郡縣之學者又為之度地量數俾各社各師生<lb/>
以廣其教焉法可謂至備矣然而逺近異勢公私異宜<lb/>
三尺童子卒然起草野間耳目眩愕曾東西之莫辨而<lb/>
<pb n="KR2k0045_WYG_129-8b"/>
有司急於奉承不擇可否一槩驅而納之防範彀率之<lb/>
中又從而束縛之馳驟之民乃有抑子弟焚筆硯易業<lb/>
為工技為商賈遑遑然望學舎畏而去之者矣朝廷知<lb/>
其然乃即凡社師之逺而在鄉者悉罷之而聽民之自<lb/>
便夫謂之自便則其學與否一聽其自為而不復官府<lb/>
律之徳至渥也或者不察其意遂使深山長谷雖人烟<lb/>
輻輳而雞犬聲聞者亦罷止之迄十百里目不覩青衿<lb/>
之飾耳不聞絃歌之聲豈理也哉前國子學録蕭君子<lb/>
<pb n="KR2k0045_WYG_129-9a"/>
所才敏而志逸自少時已遊學四方嘗讀書武山入天<lb/>
朝以洪武四年用詩經登上第官太學俾分教公侯卿<lb/>
大夫士子弟之俊而秀者既三年而其親且老矣君慨<lb/>
然力丐歸侍諸公貴人憐之凡三四上乃得請及歸也<lb/>
其鄉人子弟嘗習君之學之素而尤慕君昔之教太學<lb/>
有成也乃相率具贄脩弟子禮日于于然以闖其門君<lb/>
拒之不可則相與謀結茅以從而風雨寒暑卒未有為<lb/>
之<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>者明日里之士蕭君鵬舉聞之欣然曰是義舉也<lb/>
<pb n="KR2k0045_WYG_129-9b"/>
我不可無以倡之乃即君之居傍相地之可宅與田之<lb/>
可耕適得若干畝於汶溪亟書諸券而歸之俾有以為<lb/>
教養之地又明日廬陵王伯衢兄弟聞而韙之又為之<lb/>
助山木榖粟若干俾相其役越明年庀工吿成其徒某<lb/>
等相與落成之君即以前在監學時得今翰林承㫖宋<lb/>
公所為書扁刻而掲之而具状介其友鍾舉善來請余<lb/>
為記書塾在武山之西十里即所謂汶溪者山明水秀<lb/>
負艮而靣坤為屋凡若干楹髙深廣各若干尺中為正<lb/>
<pb n="KR2k0045_WYG_129-10a"/>
堂朔望率弟子員行鄉飲禮讀法講肄之所其旁以栖<lb/>
來學人前為正門門之外為横道道東西牓以攀桂凡<lb/>
槐栢桂竹榆柳之屬皆羅植而周列之其始終相成之<lb/>
者則蕭學文也<lb/>
　　文丞相畫像記　　　　　　　　王　禕<lb/>
右宋丞相文信國公畫像公諱天祥字履善吉州廬陵<lb/>
人年二十以寳祐丙辰擢進士第一咸淳壬申三十有<lb/>
六即致其事不仕徳祐元年起知贑州時國事已蹙其<lb/>
<pb n="KR2k0045_WYG_129-10b"/>
嵗乙亥帥義師勤王至臨安明年丙子拜右丞相於是<lb/>
宋氏已不國矣又二年戊寅公在潮州被擒以北留燕<lb/>
四年卒以不屈死至元十九年壬午嵗也嗚呼自古人<lb/>
臣秉忠執莭以身死國者有之矣然未有盛於公者也<lb/>
觀其從容蹈道忼慷就義天地可易而志不改金石可<lb/>
變而操愈堅其視死如歸誠有非茍然者人孰無死惟<lb/>
死得其所故雖死而不泯公之死有繫於三綱五常為<lb/>
甚重是可謂能處死矣豈非死得其所者歟嗚呼宋氏<lb/>
<pb n="KR2k0045_WYG_129-11a"/>
有國一用科目以取士當其盛時以道徳文章功烈顯<lb/>
榮於世者多矣及其亡也使非得一人焉如公者以忠<lb/>
義大莭為之殿三百餘年作人之效不遂終於寥寥乎<lb/>
是則公之所為死其繫於天下國家固為尤重而不輕<lb/>
所謂死有重於泰山者是也自予少時讀公吟嘯集及<lb/>
北行日歴具悉其不屈状後又得其本傳伏讀之知公<lb/>
為益詳未嘗不感憤興起掩卷歎息以為忠義大莭近<lb/>
世以來無有如公之盛者及來吳中復得識公之遺像<lb/>
<pb n="KR2k0045_WYG_129-11b"/>
覩其面目嚴冷生氣肅然向之感憤興起掩卷歎息者<lb/>
於是尤拳拳焉昔歐陽子記王彦章畫像備致希慕之<lb/>
意且謂其所以不泯者不繫乎畫之存與不存嗟乎彦<lb/>
章固為死莭矣揆之於公猶有可議者使歐陽子得公<lb/>
死事論次之則其希慕又當何如也嗚呼畫像之存公<lb/>
之不泯雖不繫於此抑百世之下拜公之像有不感憤<lb/>
歎息而希慕焉者尚得為有人心也哉畫像為鄧某所<lb/>
造今蔵袁泰氏家云<lb/>
<pb n="KR2k0045_WYG_129-12a"/>
　　靈谷書院記<lb/>
靈谷書院在麈湖山中麈湖者貴溪之名山崇峻而幽<lb/>
邃最為竒勝與龍虎山相距十五里相傳昔有學仙此<lb/>
山者甞見羣鹿飲湖水麈鹿之大者故山以得名由饒<lb/>
嶺之阿從山阯東陟有大石中判離立澗隈作門焉曰<lb/>
龍磜闗由龍磜行數十歩北過澗两崖壁立從崖隙仰<lb/>
見青天如横石梁白水两道迸落崖底蜿蜒數仞若龍<lb/>
状曰青天白龍由澗北往東行俯瞰靈湫湫前百十歩<lb/>
<pb n="KR2k0045_WYG_129-12b"/>
两石偶立如削者䨇劍石也逕折經石下邐迤過濯纓<lb/>
澗澗流至是泓渟而深洌可濯可㳂過此而行稍就夷<lb/>
曠有雋峯出澗南峯下石室可坐數十人别取道涉澗<lb/>
乃至其處曰得道巖有仙者祝氏甞居之又東過雲門<lb/>
隔澗列嶂如幨幃其下有石㧞起數十丈綽約秀整状<lb/>
若飛仙澗左羣石盤據為臺遥睇飛仙石如将迎之曰<lb/>
迎仙臺至是徑阻絶勞攀躋折而少南徑出臺上俄而<lb/>
回眄向所見飛仙石乃在下矣復東去逕益峻風泉益<lb/>
<pb n="KR2k0045_WYG_129-13a"/>
駛有大石約十許圍髙可四五丈崷崪峙澗北其阯無<lb/>
所附著曰飛來石自是長林喬木䝉密蔽翳行二三里<lb/>
復有两崖削立瀑流噴薄下注者峽口飛泉也稍進有<lb/>
門曰雲雪之闗入闗度橋曰問津而橋北則為麈湖矣<lb/>
湖東北築堤灣環如月曰駐鶴壇壇北有屋曰天遊庵<lb/>
由庵東南入桃坪遡澗流西轉澗側皆樹桃墜紅泛碧<lb/>
演漾可愛曰桃花嶼復益西入庵中壌土甚膏潤異草<lb/>
莽䔿曰玉苖塢塢西行百歩攀援而上有亭翼然攢崿<lb/>
<pb n="KR2k0045_WYG_129-13b"/>
疊巘皆在履屐下而仙都闤闠平疇逺水参錯乎烟霏<lb/>
渺莽間舉在目睫曰一覽亭又北經庵後上凌絶巔望<lb/>
彭蠡㶑灧如杯雲林三十六峯若薺在地自山阯至是<lb/>
約行十餘里而山之峻極矣乃循來徑還庵前沿澗東<lb/>
行北過漱芳橋入東谷两山相並如負扆其内則廓然<lb/>
以虚所謂靈谷也入靈谷而望苐見峯巒旁拱清泉怪<lb/>
石與古樹長蘿相映帶邈然若與世隔而書院在焉書<lb/>
院者里人桂先生之所建也初桂氏在其鄉最為著姓<lb/>
<pb n="KR2k0045_WYG_129-14a"/>
自司空公顯於五季之世其後往往擢儒科躋仕籍詩<lb/>
書文澤繼繼繩繩凡十世而先生出焉先生諱本字林<lb/>
伯承家學之淵源覃思經術推其所得托諸述作以衛<lb/>
翼聖賢之道其所著有四書通義五經統會三極一貫<lb/>
圖金精鰲極類纂道統銘等書皆能致力於前儒之所<lb/>
未及而自立於不朽者也故其講學兹山知道之在己<lb/>
者為既重而不以世好動其慮一時學者翕然從之遊<lb/>
書院所為作也書院成於延祐中為屋三楹東為端彞<lb/>
<pb n="KR2k0045_WYG_129-14b"/>
齋西為鈍齋而講說棲息暨庖湢之所咸<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>焉自昔君<lb/>
子之為學必居乎深山幽遐寥闃之境紛華盛麗無所<lb/>
接於耳目故能精神澹而志慮專而於道為有得也宋<lb/>
如臯胡公翼之及平陽孫公明復奉符石公守道實相<lb/>
與讀書泰山者十年學既成矣故出而用世皆卓哉聖<lb/>
賢之為道者也今先生之居兹山可謂古人之為學雖<lb/>
終隠不出為世用而其立言亦足以紹前哲而垂後昆<lb/>
其於聖賢之道復何愧焉且麈湖之東有象山者陸文<lb/>
<pb n="KR2k0045_WYG_129-15a"/>
安公之所講學也陸氏之學簡易正大然與新安朱氏<lb/>
並立而異趨先生固繼陸氏而興起者而所學則本之<lb/>
朱氏為多蓋庶幾會朱陸之異而同之學術之懿不其<lb/>
有可徵者歟嗚呼九京不可作矣而先生之子孟元方<lb/>
尤力學善文章號能稱其家自先生沒元方與其徒仍<lb/>
講習於兹麗澤之益久而不替何其盛哉元方屬余書<lb/>
其顛末故為之記而並道夫山水之勝俾來學者知其<lb/>
所自云爾<lb/>
<pb n="KR2k0045_WYG_129-15b"/>
　　開先寺觀瀑布記<lb/>
廬山南北瀑布以十數獨開先寺所見者最勝開先瀑<lb/>
布有二其一曰馬尾泉其一在馬尾泉東出自雙劍香<lb/>
爐两峯間為尤勝或曰瀑布之源昔人未有窮之者或<lb/>
曰水出山絶頂衝激入深澗西入康王谷為水簾東出<lb/>
香爐峰則為瀑布也十一月十八日南至余約郡守呂<lb/>
侯肩輿十數里至開先主僧志一作丈室未成邀坐茅<lb/>
屋中乃訪潄玉亭却至龍潭石峽口由寺至亭可二百<lb/>
<pb n="KR2k0045_WYG_129-16a"/>
步由亭至峽口僅數十步盖自遠觀之瀑布出自兩峯<lb/>
間如瀉天半由近而觀則二瀑下注匯為重潭潭水出<lb/>
石峽乃為溪循山足東流以入於彭蠡當峡口仰望但<lb/>
見水從潭中出巖谷回互二瀑所從來不可復見矣峡<lb/>
石上刻青玉峡及第一山字大二尺米芾書也石間多<lb/>
題名石枯字畫淺初不可悉辨命左右掬水沃之字乃<lb/>
見大率宋南渡後人其人無聞者居多可識者纔十二<lb/>
三因慨君子惟植莭砥行乃可不朽茍不出此雖托名<lb/>
<pb n="KR2k0045_WYG_129-16b"/>
巖石永久而人不識也又從石壁間讀淳熙中郡守禱<lb/>
雨神龍示現事一公為余言嵗春夏交大雨後瀑水盛<lb/>
潭遽溢積葉墜梗皆蕩滌去不留謂之龍洗潭或嵗旱<lb/>
人來取水潭中禱龍神輒有應至今常然回坐亭阯上<lb/>
亭廢已久亭下池亦為石所堙初寺僧作石霤接潭上<lb/>
引水至寺中給庖湢又鑿石作此池即蘇長公賦詩處<lb/>
也徑八九尺霤水從潭上來流入池乃從池中復入霤<lb/>
以去而石霤廢亦十五六予命一公葺之一辭力弗贍<lb/>
<pb n="KR2k0045_WYG_129-17a"/>
也明年三月二十六日雨初霽部中又無事復約吕侯<lb/>
及通判羅從道幕賓徐君弼姬執中星子令葛俊徳遊<lb/>
焉比抵寺諸公皆先詣一公余獨徑往潭下坐石上瀑<lb/>
水方怒瀉奔騰盪激聲震如萬雷令人心怖神悸股戰<lb/>
栗不休頃焉諸公至見余獨坐又顔色變皆拍手呼大<lb/>
笑然水聲澒洞呼笑聲亦不聞也寺僧云龍適洗潭矣<lb/>
於是一公丈室已完又作竹筧接石霤引水過階除下<lb/>
清駛極可愛余命取水煮新茗一公謂近從後巖下得<lb/>
<pb n="KR2k0045_WYG_129-17b"/>
泉一窪以煮茗味比瀑布乃倍佳試之果然暮乃回六<lb/>
月十日余被召将赴京念人世行止不可必萬一有他<lb/>
累則清逰不復得因與郡人段謙曹元同泛過落星湖<lb/>
約得路之半舎舟以行一公與光應知余來逺出迎乃<lb/>
與二僧攜手行至招隠橋坐橋上橋在寺前五十步潭<lb/>
水為溪所經也其西東松杉楓杞蒼翠色掩映從樹底<lb/>
望鶴鳴諸峯髙出樹杪僅尺許隠然如畫圖中見又從<lb/>
樹隙見巖腰採薪人衣白大如粟初疑此白石耳有頃<lb/>
<pb n="KR2k0045_WYG_129-18a"/>
漸移動乃知是人也橋下流水觸石㶁㶁鳴塵慮俗想<lb/>
蕩滌殆盡久之不能去乃造一公所眎余以所賦詩又<lb/>
出楞伽經使予讀讀盡卷頗悟微㫖一二應公者戒行<lb/>
清峻畧涉書史年且老不欲他走一公邀留與同處郡<lb/>
中亂後無讀書人可以語余因數與往來一公請予詣<lb/>
潭下是時久不雨瀑布流且絶余指筧中水謂曰此水<lb/>
一耳何必復往也是夕宿寺中夜半雨大作比曉余未<lb/>
起應叩門吿曰瀑布流如故矣盍亟起觀之余欣然攬<lb/>
<pb n="KR2k0045_WYG_129-18b"/>
衣起倚闌睇視良久日初出紅光徑照香爐諸峰上諸<lb/>
峯紫靄猶未斂光景恍惚可玩不可言也應因誦李太<lb/>
白觀瀑詩又誦笑隠題太白觀瀑圖詩余笑曰安知今<lb/>
日無太白耶胡可謂古今人不相及也比午乃還一公<lb/>
間為余言開先者舊傳梁昭明太子之所棲隠南唐元<lb/>
宗在潛邸亦甞讀書於此招隠橋其所造也後歸踐尊<lb/>
位乃即此造寺以開先名有了巖和尚者實開山宋以<lb/>
來住山者皆名徳寺前有松每株大數十圍佛印元禪<lb/>
<pb n="KR2k0045_WYG_129-19a"/>
師所手植近時南楚越公乃盡伐以建寺見者惜之而<lb/>
寺今亦為劫灰矣豈非數乎一之居此所願圖復其舊<lb/>
而適此大法凌遲有志未遂幸丈室茍完聊安餘息而<lb/>
己公尚丐我一言以記之吾之願耳余諾之未果為也<lb/>
　　逰白鹿洞記<lb/>
余到郡已數月欲至白鹿洞甚渇左右為余言往時荆<lb/>
棘塞路不可往頃因伐大木往者衆路乃始通然路上<lb/>
虎縦横茍欲往非多擁騶從不可用是欲行輒復止會<lb/>
<pb n="KR2k0045_WYG_129-19b"/>
行省符檄郡府取大木余因挟星子令及都昌主簿彭<lb/>
能領丁夫與同往去郡北行十五里至羅漢寺路分兩<lb/>
岐由東入棲賢谷西則至白鹿洞也比至兩山勢迴合<lb/>
當其合處澗水出焉過澗逾小嶺嶺有缺若闗門然入<lb/>
闗路循澗北並山轉澗南皆良田也約二三里乃至書<lb/>
院遺址正當五老峯下書院燬已十五年樹生瓦礫間<lb/>
大且數圍前有石橋曰濯纓其左又有石橋曰枕流過<lb/>
枕流則從列女廟登北岡岡上有大杉木六七百年物<lb/>
<pb n="KR2k0045_WYG_129-20a"/>
也有司今盡伐為御殿物矣扵是書院所存者獨此二<lb/>
橋從卒指殿堂齋廬及風泉雲壑樓故處以吿甚歴歴<lb/>
慨想昔日規制不可見惟聞山鳥相呼鳴山谷虚寂餘<lb/>
韵悠揚恍類絃歌聲或云從此右折東南逾重岡行二<lb/>
三里乃至所謂白鹿洞却從洞後復右折陟嶺乃可到<lb/>
尋眞觀望水簾也不果往徘徊久之而還按白鹿洞唐<lb/>
李渤讀書處也南唐昇元中始即其地為學給田以食<lb/>
其徒所謂廬山國學也宋初天下未有學惟有四書院<lb/>
<pb n="KR2k0045_WYG_129-20b"/>
睢陽石鼓岳麓及白鹿洞也太平興國二年勅賜白鹿<lb/>
洞九經當時學者數百人至崇寧末乃盡廢及淳熙七<lb/>
年考亭朱文公為郡始斥其舊而大之又定為學規示<lb/>
學者來學者益衆而白鹿洞之盛出他書院右自後守<lb/>
其成規二百年如一日也而隳廢今乃如此余亦無如<lb/>
之何也余甞怪世之為佛老氏之學者其宫室一廢壊<lb/>
輒脩舉之不旋踵豈佛老氏之學能盛於儒者哉盖為<lb/>
其徒者有勤行之意堅持之操能必其成故也至於世<lb/>
<pb n="KR2k0045_WYG_129-21a"/>
儒習聖人之道常骫骳不自振不能以有為而聖人之<lb/>
道顧因委棄鬱塞而不得行嗚呼此其弊也非一日之<lb/>
積矣余於是盖重歎之也<lb/>
　　自建昌州還經行廬山下記<lb/>
八月余自京還九月以事行郡境二日泛左蠡揚瀾至<lb/>
都昌縣四日由都昌出彭蠡過飄摇沙宿蘆潭五日至<lb/>
建昌州七日回至蘆潭北風作舟逆風不可行八日復<lb/>
至建昌九日舎舟取陸而還是日宿徳安縣十日發徳<lb/>
<pb n="KR2k0045_WYG_129-21b"/>
安西北行三十里至廬山下訪湯泉湯泉在路南距山<lb/>
阯不半里甃石為池者五南一池極熱手不可探北四<lb/>
池水稍溫人往往入其中浴然皆作硫黄臭余舊聞凡<lb/>
湯泉下必有硫黄惟驪山下者乃是礜也礜毒石本草<lb/>
云性熱入水水不氷蠶食而肥鼠食而死也又數里過<lb/>
醉石觀陶靖莭故居其地栗里也地屬星子縣而星子<lb/>
在晉為彭澤縣觀已廢惟有大石亘澗中石上隠然有<lb/>
人臥形相傳靖莭醉即臥此石上也按史靖莭為彭澤<lb/>
<pb n="KR2k0045_WYG_129-22a"/>
令督郵行縣吏白當束帶見之靖莭不肯折腰小兒遂<lb/>
解官賦歸去來辭而歸義熙三年也是嵗劉裕實殺劉<lb/>
仲文将移晉祚陶氏世為晉臣義不事二姓故托為之<lb/>
辭以去若将以微罪行耳梁昭明謂恥復屈身異代要<lb/>
為得其心夫豈以一督郵為此悻悻乎靖莭既歸益放<lb/>
情扵酒人知其樂於酒而固莫窺其所以然也或云觀<lb/>
南諸山即其詩所謂悠然見南山者也其旁居民多陶<lb/>
姓云是靖莭後又數里為簡寂觀觀亦不存簡寂者陸<lb/>
<pb n="KR2k0045_WYG_129-22b"/>
脩静諡慧遠法師之結白蓮社也同社者十八人陶靖<lb/>
莭陸脩静皆與焉遠公居東林在廬山北靖莭修静嘗<lb/>
訪之東林之近有虎溪逺誓不過溪或過溪虎輒鳴及<lb/>
送二人不覺過虎溪皆大笑世故相傳為三笑圖或曰<lb/>
慧逺卒於晉義熙十二年丙辰年八十三修静殁於宋<lb/>
元徽五年丙辰年七十二丙辰相去六十載推而上之<lb/>
修静生義熙四年丁未慧遠亡時脩静纔十嵗爾至宋<lb/>
元嘉末修静始來廬山時逺公亡且三十餘年靖莭死<lb/>
<pb n="KR2k0045_WYG_129-23a"/>
亦二十餘年矣安得所謂三笑乎或曰晉盖有兩修静<lb/>
也自蘇長公作三笑圖贊而黄太史以此三人實之蒲<lb/>
傳正劉巨濟晁無咎之流皆有所述陳舜俞廬山記其<lb/>
說亦與太史同此其是非固未決者也又循山下西北<lb/>
行未至郡治二十里為歸宗寺在金輪峯下山勢方凝<lb/>
然忽石峯從山腰㧞起如卓筆髙與山齊峰頂有舎利<lb/>
塔俗呼為耶舎塔釋氏書云佛滅度後所遺舎利八萬<lb/>
四千散在人世龍宫皆貯以金瓶寶箧建塔蔵焉東晉<lb/>
<pb n="KR2k0045_WYG_129-23b"/>
時耶舎尊者自西域奉舎利來八萬四千之一也於此<lb/>
建塔塔髙若干尺笵鐡為之外包以石峯峭峻鐵石重<lb/>
人力不可施皆運神通力致之俗故呼為耶舍塔耶舎<lb/>
亦與逺公社甞舉如意無言以示遠遠不悟即拂衣去<lb/>
是時禪學未入中國而兆則已此見矣耶舎之去逕上<lb/>
紫霄峯紫霄又在金輪東也寺相傳為右軍故宅有池<lb/>
水色黑曰墨池羲之之所洗墨也羲之甞慕張芝臨池<lb/>
學書池水盡黑此為其故蹟豈信然耶今臨川郡城東<lb/>
<pb n="KR2k0045_WYG_129-24a"/>
有墨池南豐曽氏為記盖深疑之以謂方羲之之不可<lb/>
强以仕而嘗極東方出滄海以娛意扵山水間豈其徜<lb/>
徉肆恣而又嘗自休於此耶余謂以彼之可疑則此之<lb/>
不足信非耶宋元豐間真浄文禪師住歸宗時濂溪周<lb/>
先生自南康歸老九江黄太史以書勸先生與之游甚<lb/>
力以故先生數數至歸宗因結青松社若以踵白蓮社<lb/>
者又名寺左之溪曰鸞溪以儗虎溪其事為釋氏所傳<lb/>
世皆謂先生實傳聖賢千載不傳之統豈其有取扵佛<lb/>
<pb n="KR2k0045_WYG_129-24b"/>
氏之徒而願從之逰甚者又謂濂溪之學受於夀巖佛<lb/>
者此又厚誣吾先哲者也余以為不然大賢君子扵其<lb/>
道既有得矣其扵形迹未嘗以為累也况先生之髙致<lb/>
如光風霽月初無凝滯固執奚必深辯之耶及淳熙中<lb/>
應庵華禪師繼主歸宗朱夫子時為郡亦嘗與之逰華<lb/>
公盖臨濟正傳扵大慧為適孫歸宗雖非巨刹以屢為<lb/>
名僧所居號天下歸宗今寺亦廢故基為樹所䝉蔽不<lb/>
可入余徘徊鸞溪上甚久日已暮遂復行數里宿開先<lb/>
<pb n="KR2k0045_WYG_129-25a"/>
寺眀日乃還<lb/>
　　南康六老堂記<lb/>
彭蠡之上有山巍然而起凝然而止者曰廬山禹貢所<lb/>
謂敷淺原也後世匡俗結廬居之故名廬阜或云古有<lb/>
匡先生隠其上故復名匡廬而世又稱之為廬山也盖<lb/>
自崑崙分支南為衡嶽以作鎮荆楚既又分支者二東<lb/>
南為五嶺而東北為廬山山之延袤非甚廣也凝峙非<lb/>
極髙也而扶輿旁薄之氣來之悠逺聚之頓特鍾英精<lb/>
<pb n="KR2k0045_WYG_129-25b"/>
粹結體巉峭故望重扵世昔人以衡廬並稱之然其隂<lb/>
土燥石枯岡阜並出以扼大江東來之勢是為九江其<lb/>
陽則千巖萬壑土水秀潤是為南康當山之西來也其<lb/>
勢方崇而遽止為峯者五嶄然雄絶為五老峰五老之<lb/>
麓散為羣岡皆蜿蜒南行二十里前臨彭蠡乃止其中<lb/>
一岡所止獨稍後南康郡治在焉即郡治而望之其左<lb/>
旁諸岡遡流前揖而右抱状若城郭五老列其後如屏<lb/>
嶂然相傳郡故濱湖為治其徙置今所實始扵考亭先<lb/>
<pb n="KR2k0045_WYG_129-26a"/>
生朱文公先生以淳熙六年來為守八年乃去官二年<lb/>
之間政效大著其遺愛之在人餘蹟之在物距今二百<lb/>
年故未泯也先生之去後人尊賢尚徳之意無所表見<lb/>
乃作堂扵㕔事之東偏名之曰六老盖以先生配五老<lb/>
而為六也嗚呼自天地開闢即有兹峯而南康由軍為<lb/>
路由路為府前後為守者不知㡬何人而後人獨以先<lb/>
生與諸峯並稱是區區者誰實使之故嘗聞之堯舜禹<lb/>
湯文武周公相傳之道至扵孔子乃集其大成孔子一<lb/>
<pb n="KR2k0045_WYG_129-26b"/>
再傳為曽子子思孟子而遂絶周子二程子復續其傳<lb/>
而道以南至扵朱子又集其大成朱子之道所謂窮天<lb/>
地亘古今而永長存者以之配茲峯而為稱固出扵人<lb/>
心之實見非偶然也夫何十年以來兵火洊臻郡治廢<lb/>
毁久不加理禕來同知府事乃請於行中書省得屬州<lb/>
民屋之没官者五楹間建扵㕔事之後因仍以六老之<lb/>
名名之詩曰髙山仰止景行行止固亦承學區區之志<lb/>
也是役也前知府吕侯明今知府孟侯欽及通判羅君<lb/>
<pb n="KR2k0045_WYG_129-27a"/>
順理經歴徐君泰知事姬君權皆協力贊成之元年嵗<lb/>
丁未夏四月十三日則成之年月日也是為記<lb/>
　　贑郡靈山廟祀記　　　　　　　陳繼先<lb/>
贑郡城東北有靈山廟凡大札大烖禬禳祠禱焉以神<lb/>
司善惡之應也廟創扵後唐應順間迄今四百餘年民<lb/>
事神如祀其先地本贑陸氏所居故址有陸平逺者雅<lb/>
誦道家書雖寢食弗輟有異人造焉善相其地之宜謂<lb/>
其居弗利因為厭之廼摶土肖像以遺俾祀焉授以神<lb/>
<pb n="KR2k0045_WYG_129-27b"/>
水愈厲疾因忽不見由是靈異日著周顯徳中祠増創<lb/>
崇麗若帝者居陸氏子孫甚夥世掌祠祀弗替嵗時則<lb/>
合其族以展時祀以盡敦睦之道祠宇或遭兵燹頺圮<lb/>
陸氏暨贑人先營之不敢後祀事載麗牲石歴歴可考<lb/>
洪武乙丑平遠之裔孫陸仲車氏以進士拜監察御史<lb/>
與予同寮道其事頗悉謂贑人事神且久至我朝始登<lb/>
祀典嵗則官致牲幣行禮祠下益敬以䖍民心翕然嚮<lb/>
仰祠宇之撓蠧低壓族之良者復鳩衆力完舊而圖新<lb/>
<pb n="KR2k0045_WYG_129-28a"/>
之殿堂門廡黝堊丹漆光溢人目而未有記宜書扵石<lb/>
俾來者罔敢墜厥緒既而其兄仲行又以状來請予辭<lb/>
不可祭法曰聖王之制祭祀也能禦大菑則祀之能捍<lb/>
大患則祀之神非能禦菑捍患乎不然民之敬神何若<lb/>
是其至也况善惡之報神實司之豈徒疾病行禱而已<lb/>
所以隂翊王度潛淑人心扵不言之表尤非細故則神<lb/>
之載祀典固非茍然矣嗚呼天典民彝既壊人心之存<lb/>
或因扵神譬有人焉行如盗跖衣裳冠冕所不能化刀<lb/>
<pb n="KR2k0045_WYG_129-28b"/>
鋸鈇鉞所不能怵父兄師友所不能導一旦過祠則俛<lb/>
首喪氣薾然如不勝衣若神之臨乎其上改行不敢為<lb/>
非義者有之故曰眀則有禮樂幽則有鬼神理豈二乎<lb/>
哉誠使贑人因事神以啓敬畏鄉有父老率先子弟修<lb/>
其操履行誼質諸鬼神而無愧神之聽之将福之佑之<lb/>
不暇况有大札大烖之禱乎此朝廷事神治民之典所<lb/>
以錫福扵贑人者在是陸氏世世子孫沐神之貺亦寧<lb/>
有已哉迺作迎享送神之曲俾歌以祀焉辭曰陳瑤席<lb/>
<pb n="KR2k0045_WYG_129-29a"/>
兮湛清酤繽紛紛兮靈起塗風為馬兮雲為車胡之弓<lb/>
兮秦之盧繡衣濯濯兮龍文裾流蘇髙張兮紅氍毹戈<lb/>
甲生火兮神兵趨傀形殊貌兮聲䰰䰰倐而來兮忽而<lb/>
徂佑我民兮矢不渝梗神化兮神所屠羌好脩兮神所<lb/>
譽我民報祀兮無怠厥初<lb/>
　　重脩陶母墓記　　　　　　　　張九韶<lb/>
陶母墓者自昔相傳為晉太尉長沙桓公陶侃母湛氏<lb/>
之葬也按淦縣志湛氏本縣人墓在縣之東北寰宇記<lb/>
<pb n="KR2k0045_WYG_129-29b"/>
亦載湛氏墓在新淦縣東北百步則今縣治東北慈訓<lb/>
坊有墓是也縣志又云南唐徐鍇嘗為作記今其文不<lb/>
存宋慶歴中吳中復為宰扵此亦嘗序其事以為墓舊<lb/>
有亭後廢唐大歴中有碑亦廢則是昔人固以墓為真<lb/>
跡矣然臨江未治郡之先新淦屬廬陵治在今清江鎭<lb/>
之東南二十里有山曰紫淦淦水出其下縣之得名以<lb/>
此隋開皇間李子樂為新淦令以縣去郡遠請扵朝始<lb/>
遷今之治所以墓之葬縣未遷或者又謂墓在新淦之<lb/>
<pb n="KR2k0045_WYG_129-30a"/>
舊縣則今之清江鎮新興觀前江岸水齧故址不存盖<lb/>
不可得而考矣姑即今墓所在而言之是墓也當闤闠<lb/>
之間直衢道之左其地縦廣可二尋有半舊有亭而無<lb/>
扃鐍且湫隘弗稱甚非所以安體魄也洪武乙巳春嘉<lb/>
禾楊子山來宰是邑曽未期年庶事以理一日過墓所<lb/>
仰而眎之則棟宇傾頽而瓦礫穿漏也俯而眎之則甓<lb/>
砌缺裂而蕪穢坌集也歸語同僚曰為政之道當以樹<lb/>
教為先務且以陶母之賢而葬扵此宜後人有所企慕<lb/>
<pb n="KR2k0045_WYG_129-30b"/>
而興起焉者矣今其亭宇凛然而将壓可不及吾世而<lb/>
一新之乎扵是捐己資購工聚材撤其舊而新之為屋<lb/>
十楹䕶以欄檻級以石階又累甃増培其墓而牆其四<lb/>
周且加堊焉經始扵嵗之庚午八月壬申訖工扵其年<lb/>
冬之甲子費不及民而民大和恱相與礱石以記其事<lb/>
而請文扵余余謂陶母之賢其行實載於傳記者人皆<lb/>
得而知之也為政者誠能以風化為教人之急務使世<lb/>
之為母者如湛氏之能教其子則國何患乎無人材之<lb/>
<pb n="KR2k0045_WYG_129-31a"/>
用而天下之事惡有不理者哉然則是舉也其有闗扵<lb/>
世教不亦大乎請以是為記<lb/>
　　袁州重建衛治記　　　　　　　譚九齡<lb/>
皇明誕膺天命撫有海宇神武之功超邁千古四方既<lb/>
平爰定兵制以馭内外京師天下之首也既設重兵以<lb/>
固基本郡縣手足也凡形勝衝要之地亦置兵控制使<lb/>
大小相維中外相應臨事調用則綱張目舉有條不紊<lb/>
所以措天下於泰山之安而定千萬世之鴻業也袁居<lb/>
<pb n="KR2k0045_WYG_129-31b"/>
江西上㳺連接湖廣自昔為藩郡嵗丙午始命歐文顯<lb/>
為僉事開衛置司俾十有二千戸所𨽻焉眀年千戸韋<lb/>
富以功陞僉事繼陞副使時征討方殷公署未立洪武<lb/>
改元韋侯始建公宇治事而一時權宜未盡如制三年<lb/>
朝廷以天下大定論賞功臣韋擢陞同知而淮西王侯<lb/>
仍濟寧馬侯英來領衛事二侯久歴兵務至則議新政<lb/>
令而舊所𨽻兵悉分代閩建惟千户王用所轄千人存<lb/>
焉會朝廷籍兵士之餘丁義屬者為兵二侯閱其壮勇<lb/>
<pb n="KR2k0045_WYG_129-32a"/>
者二千人以聞眀年命下増設千戸百戸等以率之併<lb/>
舊兵分為左右中三千戸所自是兵勢益勝迺新政令<lb/>
増城浚濠築飛樓營串房立屯田造輕舸凡戰守之具<lb/>
靡不畢舉暇則引士卒躬訓練旌旗衣甲煥然改觀方<lb/>
議公署而湖南栁桂峒民弗靖有㫖命王侯領南昌撫<lb/>
州永衛及袁之兵討平之師方旋而南康復有以妖言<lb/>
搆亂者馬侯承命往征之侯善用人獲其渠魁餘黨就<lb/>
解五年宜春侯黄公奉命征辰沅五溪蠻王侯復行侯<lb/>
<pb n="KR2k0045_WYG_129-32b"/>
前詢知溪峒之俗設䇿掩擊之以故東西千里烟塵廓<lb/>
清年榖屢稔士飽而馬騰二侯乃謀曰國家以閫任分<lb/>
委将帥以宣威徳而鎮方靣也今公宇湫隘弗稱觀瞻<lb/>
宜改作焉迺命鳩工選材分職任事因以舊規而増廣<lb/>
之中為治事之堂堂之旁為贊政之幕後為重堂以<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>
籌䇿最後為旗纛廟以奉軍牙之神廟之側神厨神庫<lb/>
宰牲池在焉治事之前翼兩廡以分六曹前設儀門外<lb/>
為曹門門内左為鎮撫㕔右為屋四楹以備僚屬之居<lb/>
<pb n="KR2k0045_WYG_129-33a"/>
自堂及門合用之室無不備梁棟戸牖丹雘輝煌光彩<lb/>
耀目來者肅容經始扵七年四月落成扵十有一月工<lb/>
用之費皆二侯捐俸以給之分職田所入以膳之作而<lb/>
不書何以示将來遂伐石以記<lb/>
　　醴溪記　　　　　　　　　　　梁　寅<lb/>
醴溪在䝉山之陽十五里其南北皆連山水貫流其中<lb/>
北山之西曰堵山其次曰菰峯又次曰紫雲峰其下為<lb/>
靈峯寺正北有二峯森立尤竒秀其東曰神峰吳将軍<lb/>
<pb n="KR2k0045_WYG_129-33b"/>
之祠在焉又東有岡迴抱曰鍊岡其南山之西曰石門<lb/>
兩峯對峙巨石如虎蹲其次曰大金峯大金峯而下綿<lb/>
亘若屏然至其盡處與鍊岡對中有圓阜突出水上兩<lb/>
山銜之若龍之争珠者居人名之曰珠堆當石門之下<lb/>
為松池泉出其間竇如井者三四其味最甘釀之以為<lb/>
酒醇釅異扵常以為糜雖白粲而上凝赤色食之若飴<lb/>
盖泉之尤羙者也其下流為溪演迤東注溉田可五六<lb/>
十頃居溪之陽凡百餘家而吳姓者十之八九世耕且<lb/>
<pb n="KR2k0045_WYG_129-34a"/>
學多淳質故不徙其業不輕去其鄉予家在菰峯之陽<lb/>
松溪之上曽大父繇分宜之湖澤臺而徙扵是里之名<lb/>
舊曰裏收長老相傳云里之田極膏腴嵗常豐收故古<lb/>
以是為名而其為士者或名之曰裏溪予以溪之泉甘<lb/>
如醴故又更名醴溪云嘗觀夫民戴仁而履義負隂而<lb/>
抱陽其生一也而其水土之異則質性亦殊是以君子<lb/>
慎其習焉吾里之俗淳厚且多秀異之士固地氣然也<lb/>
使居是里者父飭其子長率其幼去華侈之尚守勤儉<lb/>
<pb n="KR2k0045_WYG_129-34b"/>
之規革狠悖之性崇禮遜之美以是溪為仁里而人皆<lb/>
有士行顧不係扵習哉吾将見後來之才俊益多而地<lb/>
靈之所鍾未艾也故記其山水之槩以示里之子弟使<lb/>
知有所本且有所勵是亦善風俗之意哉<lb/>
　　梁氏書荘記<lb/>
余山巖之士少好文籍迨乎中年稽古益久窺道頗的<lb/>
則又因多暇而好論著夫躬行之士不務扵立言然耻<lb/>
没世而無聞亦往往藉是今朝之初共承眀詔陪諸縉<lb/>
<pb n="KR2k0045_WYG_129-35a"/>
紳議禮制獲觀太常所蔵書迨歸田野十五六年之間<lb/>
索居無所為因思託之言以傳來世前讀程朱易以其<lb/>
釋經意殊乃融㑹二家合以為一謂之易參義扵讀春<lb/>
秋也病傳之言異褒貶或過乃因朱子之言唯論事之<lb/>
得失謂之春秋考義及歸老之後扵書也以蔡氏傳之<lb/>
詳眀而姑釋其畧謂之書纂義於禮記也以其多駁雜<lb/>
唯取格言以類而分謂之類禮扵周官也芟剔其註使<lb/>
其眀暢謂之周禮考註扵詩也因朱子之傳演其義而<lb/>
<pb n="KR2k0045_WYG_129-35b"/>
申之謂之詩演義又稽之經史以待策問謂之策要凡<lb/>
羣書之言則取其精粹申以己意謂之論林憫時俗之<lb/>
失則縦論古道畧示勸戒謂之耄言憚諸史之繁則撮<lb/>
其大要易扵覽閱謂之史畧復嘗類集古之格言芟取<lb/>
其要謂之類訓是諸書或刻之以傳或繕寫以蔵暨凡<lb/>
所得書皆聚之一室故號書荘焉盖曰家之恒産寡薄<lb/>
使子孫能守是荘亦足以贍生非徒夸其多而已也凡<lb/>
人之生世必有禆於國必有益扵民故為公卿為百僚<lb/>
<pb n="KR2k0045_WYG_129-36a"/>
為将帥為守宰又其下為胥吏皁𨽻為農工商賈皆不<lb/>
徒衣食必資其心與力以為衣食焉吾為士者乃衣食<lb/>
扵人心不勤力不瘁非敝民者耶所謂荘者田舎之稱<lb/>
也秔稻菽粟之所藏也吾無田以穫秔稻菽粟而所藏<lb/>
唯書子孫守焉無租稅無科需而學之成也又足以應<lb/>
上之求贊時之治是吾之不念子孫而不立産業所藏<lb/>
唯書乃所以深念夫子孫者嗟夫山之為石者有銀之<lb/>
礦而緑生焉有鉄之礦而朱生焉然則家之有書而後<lb/>
<pb n="KR2k0045_WYG_129-36b"/>
嗣之能學亦理之然也若夫有書而怠於學者人也學<lb/>
之成而祿不及者天也為子孫者又當盡乎人而聽之<lb/>
天可也梁寅記<lb/>
　　蕭彞翁祠記　　　　　　　　　夏　霖<lb/>
天地間絪緼磅礴之氣升降上下凝合而為人體全理<lb/>
具知愚同之豈有彼此之間哉及乎疆域既分星土攸<lb/>
設表之以崇山界之以大川封境殊而地氣異於是而<lb/>
美惡分矣故魯之多儒齊之多詐燕趙多悲歌慷慨之<lb/>
<pb n="KR2k0045_WYG_129-37a"/>
士習以地移俗與時變耳濡而目染上行而下效民風<lb/>
土習惡得而齊一哉惟我廬陵山川之秀甲於江右大<lb/>
忠大莭實生其間至丞相信國公而愈盛當丞相未第<lb/>
時指忠莭祠而言曰没不俎豆其間者非夫也卒以死<lb/>
莭為宋三百年有天下之光宋之待士豈獨厚於廬陵<lb/>
哉而光眀俊偉照耀簡冊惟廬陵為然良有其故也於<lb/>
戲孰知丞相而後又有貞莭其人乎貞莭先生蕭彞翁<lb/>
幼而孤事母以孝聞長而力學書無不讀以聰敏聞嘗<lb/>
<pb n="KR2k0045_WYG_129-37b"/>
以御史薦為建昌州學正又以詩經中江西鄉試乙榜<lb/>
復為贑州濓溪書院山長世亂兵興贑長奉㫖為江西<lb/>
參政領兵平袁州辟彞翁參謀共軍事贑兵至吉未幾<lb/>
而沔兵亦至參政遁去彞翁歎曰有城而不守非忠也<lb/>
遇敵而弗戰非勇也我則參謀也何面目見天下士乎<lb/>
即日投學宫井中不死或出之三日不食為書附其壻<lb/>
羅岳曰男子之貞猶女之潔一有玷缺萬善難雪我則<lb/>
死矣竟赴井死郡人義而哀之葬之讀書臺側時至正<lb/>
<pb n="KR2k0045_WYG_129-38a"/>
戊戌五月望日也嗚呼先生何其勇於死歟壬辰之亂<lb/>
綱常淪斁事有不忍言者而從容就義視死如歸惟先<lb/>
生一人雖其在軍事功無可紀錄而勇往不顧至於再<lb/>
入井而不悔此與欲蹈東海者何異而或者猶論其可<lb/>
以死可以無死是盖不死之人耻其無死乃反議死者<lb/>
以掩其惡祇見其不知耻之甚也事久論定而先生之<lb/>
高風勁莭不可及已學之士友相與言曰先生抱道守<lb/>
正足謂之貞以死徇義足謂之莭遂諡之曰貞莭生而<lb/>
<pb n="KR2k0045_WYG_129-38b"/>
在忠節之鄉死而祀忠莭之堂一杯之土托乎宫牆是<lb/>
足以不朽矣雖一死其何傷先生名生以字行吉水螺<lb/>
溪人宋殿中侍御史定基諸孫父淼龍宋國學上舎配<lb/>
李氏無子嵗時奉祀者門生子壻云<lb/>
　　孝節堂記　　　　　　　　　　張宇初<lb/>
番陽周氏世為宦族而在元尤多顯仕攻篆籀書名四<lb/>
方者伯温父也公歴仕扵朝暨出莅江東海右其冢嗣<lb/>
克復公未嘗去侍側元季兵興克復之官山東道過廣<lb/>
<pb n="KR2k0045_WYG_129-39a"/>
徳值盗起妻子奔竄有女甫八嵗背母失所向天下既<lb/>
定亦聲跡不聞洪武間番商人往來於濡者吿曰公女<lb/>
曩以兵革流濡幸故契張元弼氏擇嫁許眀道生子三<lb/>
人元弼且訓以孝傳女則克家有成立甫長知求父矣<lb/>
公驚駭悲惻久之己卯秋二甥彦升某竟走番迎養焉<lb/>
公且愕且喜詢其母年已四十有七眀道早卒以節自<lb/>
勵眀日鄉里婣故交賀公益少自慰己而與偕往焉父<lb/>
子相去數十年有死生之隔感慨留連道說故舊聞者<lb/>
<pb n="KR2k0045_WYG_129-39b"/>
莫不異而悲越踰年還番今年秋來逰吾山具吿其顛<lb/>
末而復感愴焉曰子知我厚幸記之予不獲辭夫孝節<lb/>
所以勵風俗厚彞倫也予嘗觀劉向傳列女自三代而<lb/>
下兩漢多善俗美教而貞順孝淑者代有之然能若曹<lb/>
娥朱女其孝行卓卓可稱道者亦鮮矣今克復之家世<lb/>
承簪組詞章之後其流風餘澤之薰陶宜有自矣使居<lb/>
庸下之質猶将有所覺焉矧其聞習之有素者哉其所<lb/>
難能者值時多難奔竄流離之餘猶能習詩書亟求父<lb/>
<pb n="KR2k0045_WYG_129-40a"/>
所在而苦節自持可不謂之賢矣乎且兵興以來若此<lb/>
者豈勝道哉而公幸以耆年獲存生死一見則尤世所<lb/>
希有而元弼亦可謂篤于友義矣可無一言記之乎因<lb/>
書為孝節堂記<lb/>
　　孝子亭記　　　　　　　　　　周　叙<lb/>
人子之於親當無往而不盡乎誠也生則養以適其歡<lb/>
没則葬祭以致其寧此其常也脫有不幸捐軀隕命所<lb/>
不暇顧是皆出乎天理民彞之真夫豈可以偽為哉吉<lb/>
<pb n="KR2k0045_WYG_129-40b"/>
水李孝子隋大業中人幼喪母哀毁過甚事父益至每<lb/>
出踰里輒返曰吾可暫時忘膝下乎父病十旬衣不解<lb/>
带既没未葬比舎失火火驟至遂慟哭伏棺而死事載<lb/>
縣志其墓在學宫之旁墓之前有亭廢興不一國朝洪<lb/>
武初知州李侯恒甫新之前進士陳公宗舜為之記宣<lb/>
徳間知州柯侯暹復新之嵗久碑殘缺今武昌劉侯釗<lb/>
來知縣事既除治其墓脩其亭慨石刻不存乃屬記於<lb/>
余惟吾邑以忠孝聞天下有宋時楊忠襄公邦乂以通<lb/>
<pb n="KR2k0045_WYG_129-41a"/>
判建康被執死楊文節公萬里以權臣専國不食死與<lb/>
歐陽文忠公俱列祠扵學宫夫孝百行之本而忠由之<lb/>
以推也方忠襄城陷罵賊不屈卒斃白刃其愛國之誠<lb/>
與孝子伏棺罹烈焰愛親之誠何如哉盖當是時知有<lb/>
君親而不知有其身知綱常大義之不可泯而不知白刃<lb/>
烈焰之為可畏非天性純懿而所學所養有素者能之<lb/>
耶吾知二君易地則皆然矣孝子名不顯於史傳獨以<lb/>
墓故猶使人觀感興慕若此豈非人心之天亘宇宙而<lb/>
<pb n="KR2k0045_WYG_129-41b"/>
長存者歟由是言之孝子以孝倡於八百餘年之前文<lb/>
忠忠襄文節以忠繼於四百餘年之後俾吾邑縉紳士<lb/>
至今家服詩書而人尚節義者豈無由然哉因記斯亭<lb/>
遂并及之以為臣子勸夫激勵風化以淑人心縣令之<lb/>
職也劉侯視政之初而致意於斯其亦知所本矣是皆<lb/>
不可以不書<lb/>
　　南康縣復秀公臺記　　　　　　陳　謨<lb/>
秀公臺者南康貳令吳公徳基父所復也曷為而復之<lb/>
<pb n="KR2k0045_WYG_129-42a"/>
從民志也古者大都小邑胥由卜定然山川形勢風氣<lb/>
之聚若舟瑤以陟巘降原升墟而望楚與京類可徵已<lb/>
南康其壮哉縣乎覽厥治所中髙四隤若元武状堂後<lb/>
西偏隆然特起成墩又若其曵尾然因墩以為臺而臺<lb/>
自宋丞相秀公陳旭升之景祐間以校書郎出宰民徳<lb/>
之不忘遂取其諡名焉臺非徒勝槩是都抑形勢攸繫<lb/>
哉洪武二年著令中外諸府寺並環築公舎長貳吏胥<lb/>
族處繚以髙墉固以總門縦廣崇庳罔或超度縣尅日<lb/>
<pb n="KR2k0045_WYG_129-42b"/>
攻位適臺直少府㕔事遂夷之臺前豫章十数圍寺門<lb/>
古栢一株無烈風迅雷同日應聲自㧞衆駭愕然業已<lb/>
建不可渝已三年秋縣老若士并力一辭懇吿貳令自<lb/>
臺之夷狺獷胥慶縣既卑矣罔可畏忌訐誣蝟興赤子<lb/>
焉所芘寧縣官獨憂耶且縣有故易此必戾木有知而<lb/>
既吿之矣眀公幸復之哉君曰豈其然乎乃遷少府㕔<lb/>
浚池之塞隆臺之平民歡趨功不日而復崇加其舊又<lb/>
出俸錢置亭卓而覆之用慰恱民情抑以時觀逰莭勞<lb/>
<pb n="KR2k0045_WYG_129-43a"/>
佚禮賓客焉僕適道廣省校文還君引坐臺上觴酌無<lb/>
次指南山曰滃然翠浮爽然氣蒸非南中所可儗又指<lb/>
北山曰此九日嶺亦因丞相名而命之前直元武首起<lb/>
新亭扁曰夀龜池左右嘉木扶疎清風徐飄翛翛冷毛<lb/>
髮四序迭乎前萬景赴其下臺奄而有之不尚可記乎<lb/>
僕曰然此一役也有規有頌古不容輕廢規也復古之<lb/>
舊嘉與民同休頌也匪鑱金石莫恵久逺吾見公盛徳<lb/>
美政與秀公遺愛欽扵世世矣<lb/>
<pb n="KR2k0045_WYG_129-43b"/>
　　楊氏重脩祠堂記　　　　　　　解　縉<lb/>
宋楊忠襄公以大義死建康聞於天下其族屬先後皆<lb/>
有莭行盖楊氏建家於吉自門下侍郎知吉州輅始侍<lb/>
郎善待士唐末五季之亂士大夫多依之以居迨宋之<lb/>
初吉之名族視古為盛真宗大中祥符八年侍郎諸孫<lb/>
伾擢進士甲科仕至屯田貟外郎知康州以清謹與鄉<lb/>
人蕭侍郎彭大博齊名真宗御宸翰書於殿柱曰江西<lb/>
三瑞仁宗皇祐初著作郎純師以文章顯蔡京之柄用<lb/>
<pb n="KR2k0045_WYG_129-44a"/>
也洪州通判存抗以直言格其請託卒為所擯卓然之<lb/>
行倡於忠襄之前至文節公萬里以寶謨閣學士致政<lb/>
家居聞韓侂胄専權誤國草諫䟽畢憤惋不食死子長<lb/>
孺仕至安撫使直義之化沾濡蠻越擊豪强不避近戚<lb/>
捐俸入七十餘萬代輸民租不持一錢去凛然之節繼<lb/>
於忠襄之後又若安撫使炎正與吏部侍郎孜皆見稱<lb/>
於世不辱其家稽之史編古未有也於法皆當祀以表<lb/>
節行勵風俗故元盛時楊氏之賢同知崑山州事學文<lb/>
<pb n="KR2k0045_WYG_129-44b"/>
始即文節公故居為祠規制廣扵前而田益加多嵗久<lb/>
弗治田蕪宇傾予先世與文節公有連少知讀其文見<lb/>
與益國周文忠公及晦庵朱文公鄉之諸君子過從觴<lb/>
詠想見一時之盛徒步謁祠下江東諸山如畫屏列於<lb/>
前地據髙爽宋崇陵御書誠齋字掲文安公所撰詞記<lb/>
刻石具在喬木蒼然挺秀為之佇立顧望興懐低徊而<lb/>
不能去者久之永樂二年甲申八月初吉楊氏之賢季<lb/>
琛以舊臣膺京兆之舉作令南海次脩祠之顚末授予<lb/>
<pb n="KR2k0045_WYG_129-45a"/>
而請記焉盖經營於元年八月以今年五月訖工季琛<lb/>
實倡率其族人因其故六楹及餘材可用者益以新木<lb/>
凡三百四十有竒磚甓五百有七増設始祖吉州公及<lb/>
屯田公二龕諸小宗顯宦序昭穆從祀廢像設用木主<lb/>
刻世宗祀田祭器牲幣酒數儀莭科條扵碑隂祭用冬<lb/>
至立春子孫縁嵗轉直祠祀祠宇壊漏輒飭毋怠罰如<lb/>
科條所以尊祖而垂後可謂逺也已可謂詳也已於乎<lb/>
豈為楊氏而已哉<lb/>
<pb n="KR2k0045_WYG_129-45b"/>
　　南麓齋記<lb/>
季琛楊先生令子民服述其先南麓齋居之所以作而<lb/>
請記於予曰先待制忠襄公所居里曰楊家荘由莊之<lb/>
西行四五里南山秀出曰鹿峯俗傳有老父乗白鹿於<lb/>
此飄然獨去近之不見故以名云或曰以其形似也故<lb/>
又曰鹿角峯其前衍為平疇兩山對峙圓如覆釜曰金<lb/>
魚峯皆可愛賞山下有澗深倍尋丈北溪之水自旛竿<lb/>
嶺東南注之叠石為崖其流直下望之如瀑布噴珠擁<lb/>
<pb n="KR2k0045_WYG_129-46a"/>
雪聽之若鳴雷若震鼔若驟雨至聲逺益清若鳴珮環<lb/>
若琴筑然先高祖學睡翁少傳劉静春之學通詩書易<lb/>
春秋天文歴數靡不研精著五經辨疑歴法五行論等<lb/>
書行世在宋太學與諸生上書斥賈似道之姦已而嘆<lb/>
曰水火怒文眀将食此天道人事将代易時也盍歸乎<lb/>
哉中齋鄧光薦信國文公皆為詩贈之故曰學睡者寓<lb/>
迹陳圖南之意時皆稱學睡先生始築室兹山之麓而<lb/>
題其扁曰南麓齋四方學者争造其門以經學授清江<lb/>
<pb n="KR2k0045_WYG_129-46b"/>
范徳機以歴法授習吉翁以天文數學授臨川鍾朗而<lb/>
南麓之學遂行天下至先曾祖文川翁又結交虞文靖<lb/>
公掲文安公歐陽文公申齋桂隠二劉公卒業於范公<lb/>
之門范公嘗贈之詩有曰始我南山居與子共朝夕服<lb/>
事子尊君恩義藹夙昔文安公又稱之曰范公之詩清<lb/>
江傅若金得其神廬陵楊伯允得其骨天下以為確論<lb/>
而文川不自以為至也退居南麓弟子彌進若渝川黎<lb/>
應物廬陵劉粹中里族楊撝謙皆知名當時元末之亂<lb/>
<pb n="KR2k0045_WYG_129-47a"/>
齋燬於兵亂後先從祖濟川復闢館於兹以授學者洪<lb/>
武中家君始為堂宇繚以周垣髙眀壯宏有加於前聚<lb/>
書數千卷俾黻與弟翼講習其中而求得前中書舎人<lb/>
詹公孟舉大書南麓齋三字掲之朝夕思惟繼紹前烈<lb/>
未幾而家君出仕為令海隅調官山東貽書丁寧付黻<lb/>
兄弟凛然孤陋無與講眀者昔先生嘗辱顧之願一言<lb/>
以自勵焉余三復其詞而嘆曰予惟始逰南麓時民服<lb/>
尚少然已竒之不謂其能文辭如是也且自學睡翁至<lb/>
<pb n="KR2k0045_WYG_129-47b"/>
今百有餘年國家代遷陵谷俱變南麓一齋絃誦之聲<lb/>
相續豈可以尋常盛衰視之哉百餘年間經濟道統之<lb/>
學所以維持人心世道者皆出於是也今之世濟其美<lb/>
者豈非天之意歟民服兄弟勉焉毋以俗學文辭自滿<lb/>
無患講眀者之不至也尊君清脩偉莭所至著聲循良<lb/>
他日入為鄉相歸休田里著書立言與功業益𢎞乃祖<lb/>
之風烈可期也余亦世家南山下忝為鄰曲異時亦得<lb/>
乞身於朝與民服賢父子往來講習於兹亦可期也書<lb/>
<pb n="KR2k0045_WYG_129-48a"/>
於齋居以俟<lb/>
　　世節堂記　　　　　　　　　　梁　潛<lb/>
吉水曾希升之來京師也從其舅氏翰林編脩周君孟<lb/>
簡過予因慨然流涕而言曰遭家之不幸凡三世皆以<lb/>
夭殁曰眀輝予曾大父居中予大父而仲持予先君也<lb/>
三世娶皆周氏周氏里盛族曾祖母西園先生方大之<lb/>
子寡居時年二十八祖母元東宫說書志逺先生之子<lb/>
也寡居時年二十七予之母則子敬之子又志逺從子<lb/>
<pb n="KR2k0045_WYG_129-48b"/>
也寡居時年纔二十二三母皆以節自守獨予曾祖母<lb/>
之殁久矣幸二母康强無恙方将以其事聞於有司以<lb/>
干旌别之典而非二母志則有所不敢又恐其終遂泯<lb/>
然無以表見於世則不孝之罪大矣因以名其堂而求<lb/>
記於先生此二母志也謹介於舅氏以請予聞其言而<lb/>
悲之夫三代盛時内教之脩自閨門鄉黨達之邦國以<lb/>
風化天下故不獨公卿大夫之家雖庶人女婦亦皆能<lb/>
躬蹈禮節以之自防此其教使然非其質之能然也三<lb/>
<pb n="KR2k0045_WYG_129-49a"/>
代而下内教不行閭巷之女婦無所取式茍有足稱者<lb/>
非其教使然其質之能然也由於教雖中人可使為賢<lb/>
由其質雖賢不能保其無過然則後世女婦之行有足<lb/>
稱者豈不尤難也哉曾氏之母同出於一門無間於三<lb/>
世盖又曠世所未嘗見者至欲泯晦不願以聞於時此<lb/>
雖士之眀禮義審於輕重内外之分者尤難之也方女<lb/>
教無聞之後而有如三母之行是宜為之書不獨以著<lb/>
三母将以警勸扵世也希升為人循實其逺祖三聘三<lb/>
<pb n="KR2k0045_WYG_129-49b"/>
鳯當宋季世皆有卓行三鳳當時目為偽學在吕祖謙<lb/>
三十一人中者也志逺為東宫說書時其母命之還即<lb/>
日辭去不顧當時之賢者皆髙之兩家先世風莭凛然<lb/>
如此三母之行固有所薰漸而然哉<lb/>
　　坦端堂記<lb/>
故吏部尚書劉公崧以老乞致仕髙皇帝許焉既賜之<lb/>
還又寵之以詔公歸築堂於私第之左名曰坦端之堂<lb/>
盖取詔書坦懷端志之語云於乎髙帝於公眷顧之厚<lb/>
<pb n="KR2k0045_WYG_129-50a"/>
終始不替至於名成身退而寵眷益隆宸翰寶章之輝<lb/>
煌爛然照於蓬蓽君臣相與之際亦何其盛哉始公由<lb/>
儒生見授兵部職方郎中拜北平按察副使改禮部侍<lb/>
郎權知吏部尚書事文章功業並著於時位望隆矣而<lb/>
謙卑如未嘗仕然不矯激以絶物而行益峻不詭隨以<lb/>
同衆而衆莫為之異一於誠而安於命公之所以簡在<lb/>
上心者其以此也自古人臣不受知於上不足以行其<lb/>
志於下髙帝於公知之深故一語而盡其平生雖堯舜<lb/>
<pb n="KR2k0045_WYG_129-50b"/>
之知人無以異也此公之所以拳拳不忘既去其位而<lb/>
猶有以名乎其堂焉公歸之眀年復以司業徴及公之<lb/>
卒恩章尤篤生榮死哀古今有如公者亦少矣公所居<lb/>
曰珠林距泰和城五里公殁未幾其居敝不治者久之<lb/>
一子又早喪其孫曰并長知學能世其家因改築其堂<lb/>
而新之盖距公之殁已三十年矣於是瓊州守王君伯<lb/>
貞為大書其額請記於潛潛自童子時嘗拜公於床下<lb/>
公不以其童孺加撫愛焉盖嘗慨念公之不可復作也<lb/>
<pb n="KR2k0045_WYG_129-51a"/>
因為之書以記其堂云<lb/>
　　貞節堂記<lb/>
貞節堂者泰和劉彦桓與其弟彦湘所以奉其母孺人<lb/>
之堂也劉氏為里鉅族彦湘之父曰仲堅好學負材其<lb/>
兄號吟所者尤豪於詩孺人歸劉氏十年年二十八而<lb/>
喪其所天子二人長者纔三嵗遭家多故播遷傾覆一<lb/>
門壯者無幾存或勸孺人改適以存二子孺人輒大慟<lb/>
欲絶持之益堅卒撫其孤至於長大教之以至於成凡<lb/>
<pb n="KR2k0045_WYG_129-51b"/>
四十有二年而劉氏之嗣賴以不墜者孺人力也夫節<lb/>
義人所難也士大夫非素眀義理一旦臨利害之際鮮<lb/>
不失其所守女婦生長閨門乃能蹈之終身不失豈不<lb/>
尤難也哉孺人姓蕭氏元御史方厓君曾孫也君以方<lb/>
壯之年當元盛時自江西儒學提舉僉憲廣東西拜監<lb/>
察御史彈劾奸宄所至為之凛然一時勁氣論者至與<lb/>
丞相文信公並稱百餘年來未有其言為過者然年三<lb/>
十八卒矣於乎此吾廬陵之所以盛盖自諸賢忠節之<lb/>
<pb n="KR2k0045_WYG_129-52a"/>
著而又有如君者惜史傳失傳不得暴諸後世鄉人父<lb/>
老雖能言之亦十失其八九其子孫亦遷徙淪落少有<lb/>
知之者聞孺人之貞節使人慨然念之世家餘韻流波<lb/>
其未泯者尚在於此哉故香山縣丞彭君叔介嘗為劉<lb/>
氏塾賓為扁其堂曰貞節而瓊州太守王君伯貞為大<lb/>
書二字以掲之彦湘又以求予記閭閻之士欲知方厓<lb/>
君之烈者讀予記則不獨有得於孺人貞節之一事也<lb/>
　　南昌府儒學重新聖賢廟像記　　胡　儼<lb/>
<pb n="KR2k0045_WYG_129-52b"/>
南昌江西之都會也故學廟壯觀於諸郡洪武甲戌秋<lb/>
學廟災像隨燬未幾廟重作像未設春秋有事祀以木<lb/>
主迄今三十有四年是為宣徳二年監察御史毗陵許<lb/>
公勝金華包公徳懷姑孰夏公能按臨是邦以正月上<lb/>
日暨藩臬諸公祇謁廟庭顧瞻徘徊慨然有作新廟像<lb/>
之志於是諸公協贊以成其美鳩工集材訪古遺像興<lb/>
作於是月丙午吿成於三月某日仰觀聖容冕服耀煌<lb/>
巍巍乎王者之尊矣四配十哲各稱其年徳與其爵之<lb/>
<pb n="KR2k0045_WYG_129-53a"/>
所為服者龕帷殿廡煥然一新凡詣學廟得瞻聖賢道<lb/>
徳之光華莫不肅然起敬豈獨繫學者之依歸也哉典<lb/>
教事者乃列状求為之記考之禮書先聖廟像之設不<lb/>
載其始而通典釋奠儀則曰祀享之日設先聖神座於<lb/>
堂上西楹間東向設先師神席於先聖神座東南北向<lb/>
盖古未有像故将祭而設位也唐開元八年三月國子<lb/>
司業李元瓘奏顔子配像當坐今乃立侍閔子騫等雖<lb/>
列像廟堂不參享祀七十子者則文翁之壁像猶存制<lb/>
<pb n="KR2k0045_WYG_129-53b"/>
從其請顔子等十哲為坐像悉令從祀曾參大孝亦塑<lb/>
像坐於十哲之次七十弟子及何休等二十二賢則圖<lb/>
像於壁盖當時已有像矣若韓柳廟碑亦可徵也朱文<lb/>
公禮殿塑像說曰古人之坐者兩膝着地因及其蹠而<lb/>
坐於其上也眀年屬錢子言作白鹿禮殿欲臨祭設位<lb/>
子言不以為然而必以塑像為問余既略為考禮所云<lb/>
其後乃聞成都府有漢時禮殿諸像皆席地而跪坐文<lb/>
翁猶是當時琢石所為尤足據信乃楊方子直入蜀帥<lb/>
<pb n="KR2k0045_WYG_129-54a"/>
幕府因使訪焉則果如所聞者且為仿文翁石像為木<lb/>
偶以來塑手不精或者猶意其或為跏趺也去年又屬<lb/>
蜀漕楊玉休子美今乃併得先聖先師三像木刻精巧<lb/>
視其坐後兩蹠隠然見於帷裳之下惜乎白鹿塑像之<lb/>
時不得此證以曉子言使東南學者未復見古人之像<lb/>
以革千載之謬為之喟然嘆息文公之說如此近時老<lb/>
師宿儒以像設為象教且以為異端誤矣盖文翁刻像<lb/>
之時象教未入中國也其可謂之異端耶嗟乎聖人之<lb/>
<pb n="KR2k0045_WYG_129-54b"/>
神明洋洋乎如日麗天如水行地無所往而不著學者<lb/>
即此而求之彷彿其形容于千載之下而思慕其道徳<lb/>
於千載之上誦其詩讀其書端其趨嚮豈非吾黨進徳<lb/>
之地乎然則斯舉也其所繫豈小補哉倡其事者三御<lb/>
史協贊之者憲使童公寅參政程公禧憲副成公均劉<lb/>
公洵參議陳公傑劉公中孚僉憲黄公翰髙公暐王公<lb/>
繼行顧公謙樂其事而來勸相者都指揮僉事羅公夀<lb/>
督其事者南昌知府任肅同知季振推官萬鵬新建知<lb/>
<pb n="KR2k0045_WYG_129-55a"/>
縣茅自得南昌主簿蕭紹經理其始終者教授陳銓訓<lb/>
導陳觀生員黎彦常李衢吳誠范瓛周友諒鄧志學塑<lb/>
土設色雷日新熊爾思其人也而儼為之記庶幾來者<lb/>
徵焉<lb/>
　　重脩徐髙士祠堂記<lb/>
水經酈元云贑水北徑南昌縣西歴白社其西有徐孺<lb/>
子墓又北歴南塘其東為孺子宅際湖南小洲上豫章<lb/>
續志云孺子亭即孺子宅也舊宅在州東北三里許涂<lb/>
<pb n="KR2k0045_WYG_129-55b"/>
廙古今志及寰宇記皆云在梅福宅東陳蕃為遷於塘<lb/>
東百步湖南際小洲上即酈元所云者自唐以來扵其<lb/>
所作亭宋初王眀為守更新之易為廣厦未知何時復<lb/>
毁南豐曾公繼為守始即其處結茅為堂圖孺子像而<lb/>
祠之亦曰湖南小洲上有孺子宅號孺子臺盖曰宅曰<lb/>
亭曰臺皆即其處而世易其名耳元初江西行省參政<lb/>
東平徐琰重作之至正末燬於兵故處沒為民居髙橋<lb/>
之南有孺子亭盖自唐有也考之郡志唐宣宗時塘東<lb/>
<pb n="KR2k0045_WYG_129-56a"/>
有三亭曰涵虚曰孺子曰碧波乾符中俱廢洪容齋曰<lb/>
碧波後為孺子祠髙橋之孺子亭余幼時嘗㳺其下土<lb/>
阜屹立有亭巋然祠孺子範土為像乃漢衣冠也洪武<lb/>
甲寅都指揮宋晟以其當行道平之太守許方遂遷祠<lb/>
扵環波亭之故址而碧波之孺子祠亦没於湖矣環波<lb/>
亭者宋熙寧中張帥子顔即涵虚廢亭所建後亦廢故<lb/>
髙橋之祠遷立焉祠枕湖風雨所會嵗既久而祠益壊<lb/>
永樂癸夘秋監察御史張公庸謁祠慨然有志新之郡<lb/>
<pb n="KR2k0045_WYG_129-56b"/>
庠生黎彦常陳昶因勸率好事者鳩工聚材以成其志<lb/>
扵是參政樊公敬憲副成公均各以其祿助之作祠堂<lb/>
三間廣二十四尺深加廣之數二尺甃其壁而繚以垣<lb/>
中新肖像外樹門屋規制一新丹碧煥然扵湖光煙水<lb/>
之間五閱月而吿成既成又五年而求余為之記嗚呼<lb/>
孺子平生志行見諸史其髙風清節重於當時稱於後<lb/>
世千百載無異詞誠獨行之君子哉抑嘗論之伯夷之<lb/>
清栁下恵之介孺子有焉若孺子者夷恵之間也君子<lb/>
<pb n="KR2k0045_WYG_129-57a"/>
論世尚友况居其鄉者乎故不以鄙陋記其本末使來<lb/>
者有徵焉<lb/>
　　重脩新建儒學記<lb/>
新建縣儒學乃元之宗濂書院也按郡志宋淳祐間江<lb/>
丞相萬里典藩於洪以濂溪周子嘗尹南昌乃建祠祀<lb/>
之表其額曰宗濂精舎其地在望雲門外龍沙岡之上<lb/>
後燬於兵元立學官天下郡縣皆有學元統初邑令薛<lb/>
方即龍岡故址以為邑庠時省臣賈鹿泉監司劉宣因<lb/>
<pb n="KR2k0045_WYG_129-57b"/>
郡士萬一鶚熊朋來之請謂精舎既為邑庠而周子之<lb/>
祠不可湮没故相與出貲得民間廢宅於東湖北涯復<lb/>
創宗濂書院元季龍岡之學復廢而東湖之書院存國<lb/>
朝洪武五年遂以書院為新建縣儒學於今六十餘年<lb/>
矣其居講席者非一人而興造脩復者亦屢矣然更嵗<lb/>
月風雨震陵而殿堂門廡齋舎祠宇不能不腐撓敗剥<lb/>
有志於斯者存乎其人焉宣徳七年春三衢江玠來為<lb/>
教諭慨然有志新之玠丞相公之族孫也即以其事請<lb/>
<pb n="KR2k0045_WYG_129-58a"/>
於當道時吏部侍郎富春趙公巡撫西江監察御史安<lb/>
岳王公亦按治於兹合藩臬諸公及郡邑長吏詢謀僉<lb/>
同即其故而更以新於是自禮殿達於門廡自講堂及<lb/>
於齋舎若蔵脩之室若江公之祠鳩工飭材加甓墁堊<lb/>
丹碧照耀輪奐増美巍然傑出於湖光天影之間猗歟<lb/>
偉哉工始於八年春二月再閱月而吿成可謂役不煩<lb/>
而民不勞也董其事者主簿桂陽袁景春既落成謁余<lb/>
記之竊惟是邦濂溪先生過化之所丞相江公所以祀<lb/>
<pb n="KR2k0045_WYG_129-58b"/>
先生者豈徒然哉誠欲學者知所依歸而光風霽月髙<lb/>
山景行千載猶一日也故學舎雖有遷易而道則無古<lb/>
今求其道者圖書具在圖衍太極書體大成而天地萬<lb/>
物之理無所不該推之扵用則脩齊治平自身而家而<lb/>
國而天下亦舉而措之耳學者果能於先生遺書講求<lb/>
而盡心焉則日進於髙眀不流扵汙下日歸於中正不<lb/>
惑於邪說而凡馳騖於文藻役志於功利者皆非先生<lb/>
之學也吾黨之士幸相與朂之是為記<lb/>
<pb n="KR2k0045_WYG_129-59a"/>
　　蘇雲卿祠記<lb/>
士君子幼而學壯而行致君澤民行義以達其道者乃<lb/>
其本心也然時命不偶道不可行材不能展勢不可為<lb/>
功不能立於是遯跡山林棲泉石而友麋鹿隠約以終<lb/>
其身者豈其本心哉余觀歴代史策有獨行有隠逸等<lb/>
傳當時史官亦何取焉豈不以其負才能脩莭義道雖<lb/>
未𢎞志不可奪縦無濟時之功終有堅貞之操足以立<lb/>
懦夫之志息貪競之風其視茍得之徒俛首低徊孰若<lb/>
<pb n="KR2k0045_WYG_129-59b"/>
無愧扵心放身而自得此儒先君子有取扵廣漢蘇公<lb/>
者良有以夫公字雲卿與張丞相德逺為友宋南渡徳<lb/>
逺貴顯雲卿乃遯跡豫章結庵於東湖之小洲種蔬織<lb/>
屨為業垂二十年其離羣獨居泯其形跡盖有慕徐孺<lb/>
子之風於千載之上者乎中興國史以雲卿為隠逸第<lb/>
一人豈徒然也人謂徐孺子為東湖之孔眀余亦謂蘇<lb/>
雲卿為東湖之孺子易稱遯世無悶詩詠考槃之歌雲<lb/>
卿之謂乎彼抗奮不顧果於忘世者不可同日而語矣<lb/>
<pb n="KR2k0045_WYG_129-60a"/>
監察御史昆眀張公仲益巡按江西嘗閱郡志見雲卿<lb/>
之事喜曰是可以表世礪俗乃吿藩憲帥閫諸公謀立<lb/>
祠宇湖洲之故址於是邑中尚禮之士伍百遜秦本武<lb/>
李復初秦文伯萬邦竒徐尚文魏友良葉原中葉景良<lb/>
九人者聞義而興各以其貲市材募工始事扵正統壬<lb/>
戌夏五月吿成於是嵗秋七月八窻虚眀而中為肖像<lb/>
煥然翼然於湖雲烟水之間逺近瞻望莫不起敬仲益<lb/>
之景行先賢可謂發潛徳之幽光而雲卿之清風髙致<lb/>
<pb n="KR2k0045_WYG_129-60b"/>
則亦與孺子之祠垂諸後世同一不朽云<lb/>
　　饒州府重脩府治記<lb/>
饒自吳芮為番陽令號番君則饒故番陽縣也兩漢皆<lb/>
屬豫章郡建安十五年吳析置鄱陽郡梁置吳州至隋<lb/>
始改饒州歴唐五代宋元以至扵今所𨽻雖不一而饒<lb/>
之為郡則如故也吳置郡時仍治番君故城郡志則曰<lb/>
舊府治在城西南桃源山麓世傳晉郭景純所遷元季<lb/>
之亂吳宏據之為行省今為千戸所矣今之府治故安<lb/>
<pb n="KR2k0045_WYG_129-61a"/>
國寺也國朝洪武二年郡守胡乾祐即其故而營建焉<lb/>
距今六十餘年堂宇廨舎寖入敝壊為政者習於因循<lb/>
莫克脩治宣徳庚戌春知府黄公通理偕同知馮郁來<lb/>
蒞是邦慨然有志於新之閱嵗政脩事舉民安其治而<lb/>
通判李儀諸忠林袒推官唐廷相繼而至於是合謀而<lb/>
作之積材庀事輦石陶甓工獻其能民効其力經營締<lb/>
搆易故就新光華增於昔而人不知其勞正堂五間髙<lb/>
二丈六尺有竒深倍之廣加於深者六之一後堂三間<lb/>
<pb n="KR2k0045_WYG_129-61b"/>
髙一丈八尺深殺於正堂者五之一廣視正堂不及者<lb/>
七之三堂之南靣儀門五間堂之前東西曹舎十間堂<lb/>
之左右經歴司照磨所各為㕔三間戒石有亭豐衍有<lb/>
庫麗譙有樓巍然煥然傑立於郡邑之中撫綏乎斯民<lb/>
臨馭乎屬邑瞻仰者莫不扵此起敬焉是役也始於辛<lb/>
亥八月落成於眀年四月相其事者經歴欒中信知事<lb/>
饒豸照磨郅禮司其會計董其役者府史王恱也功既<lb/>
吿成郡之僚寀又相與謀曰茍得文字以紀成績則黄<lb/>
<pb n="KR2k0045_WYG_129-62a"/>
公先事之勤得以表章且俾後之來者相承而勿墜也<lb/>
謂郁於余夙昔相契遂遣邑庠生吳偉奉書來告予雖<lb/>
衰老嘗<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>史官姑記之<lb/>
　　臨江府重脩儒學記　　　　　　熊　槩<lb/>
臨江為江右大郡郡有文宣王廟舊矣宋景祐三年始<lb/>
徙於郡治之東負城而近俯大江倚平阜珠宫禪刹映<lb/>
帶左右山水之竒勝誠他郡所未有也慶歴紹興間郡<lb/>
守張著始建學舎以為師生講肄之所景定庚申燬於<lb/>
<pb n="KR2k0045_WYG_129-62b"/>
兵郡守史有之江萬頃相繼脩葺設儀門㦸門廊廡又<lb/>
飾先聖賢像於其中規模閎偉當時江萬里歐陽守道<lb/>
皆嘗為之記咸淳己巳史有之又建眀徳堂於大成殿<lb/>
之左信國文公為書三大字至今猶存歴嵗滋久風雨<lb/>
傾圯元至治三年嘗脩之洪武初又脩之宣徳改元又<lb/>
嘗修之嵗庚戌余友中書舎人胡㵾海澄自禁近出教<lb/>
是郡首謁先聖顧瞻上下徘徊太息以為是學一郡之<lb/>
觀瞻今隘而且敝若此何以昭崇仰而作新士類乎遂<lb/>
<pb n="KR2k0045_WYG_129-63a"/>
與訓導黎徳脩魯元吿之太守朱得同知易武鐸通判<lb/>
楊迪僉曰是役長民者之責也遂各捐己俸命郡人徐<lb/>
克等庀工鳩材首新眀徳堂次及廊廡學舎悉皆撤其<lb/>
舊而更新之前後東西學舎凡八間用人之工萬有餘<lb/>
木植之費二萬有竒凡丹堊金碧之屬亦萬有竒經始<lb/>
於是年二月吿成於次年八月深廣堅壮輝煌錦耀視<lb/>
舊益增而新焉嗟夫學校之設盖以眀人倫厚風化而<lb/>
為國育才也然人倫所以眀風化所以厚其本則仁義<lb/>
<pb n="KR2k0045_WYG_129-63b"/>
禮智其用則君臣父子夫婦長幼朋友其文則易詩書<lb/>
禮樂春秋而教之之術在先收其放心養其徳性漸仁<lb/>
摩義使之淪於肌膚浹於骨髓體立而用行成已以成<lb/>
物是學斆為風化之原也豈近小哉海澄之為教於緩<lb/>
急先後之序輕重大小之倫施之皆當其宜其用心可<lb/>
謂勤且慤矣臨江素稱詩禮之鄉衣冠文物甲於他郡<lb/>
若昔之劉貢父孔文仲兄弟清脩雅莭文章事業輝暎<lb/>
後先至今天下後世以為重也士之生於是逰扵是者<lb/>
<pb n="KR2k0045_WYG_129-64a"/>
可不思所以自勵歟他日立朝則思為名臣出而臨民<lb/>
則思為良吏俾休聲美譽與鄉之先達蔚乎相望庶幾<lb/>
臨江之流風雅習代有足徵而海澄之所以拳拳於是<lb/>
舉者為不虚也學之興廢豈小補哉<lb/>
　　臨江府學重建大成殿記　　　　周　帎<lb/>
國朝太祖髙皇帝受天眀命統一華夏臨御之初首詔<lb/>
天下正百神祀典凡嶽鎮海瀆悉去前代濫封之號忠<lb/>
臣烈士以當時爵位為稱獨先師孔子依歴代尊崇之<lb/>
<pb n="KR2k0045_WYG_129-64b"/>
典王爵如故盖以其參天地贊化育眀王道正彞倫祖<lb/>
述百王垂憲萬世其功用之大上下與天地同流亘古<lb/>
今而不可易故也由是以來自京師達扵天下郡邑莫<lb/>
不有學而學必有廟以崇祀事列聖相承丕績成憲勵<lb/>
精圖治恢廣文學作新士類治化之盛超軼往古臨江<lb/>
府先聖廟學在郡城西南大江之滸始作於宋景定庚<lb/>
申丞相江公萬里為之記重脩於元至正乙酉邵庵虞公<lb/>
為之記至國朝宣徳之初則距創造之始幾二百年棟<lb/>
<pb n="KR2k0045_WYG_129-65a"/>
撓級夷而丹堊漫漶矣今參政朱公得時為郡守以興<lb/>
脩為己任廟堂門廡齋庖次舍既皆易其朽腐植其偃<lb/>
仆煥然更新而退庵金文靖公復為文以記之朱公九<lb/>
載政成考績扵天官屬邑之民無少長咸不忍其去上<lb/>
章乞留者數千人朝廷知其賢特陞公為江西右參政<lb/>
仍掌府事公既復來自慶以為得終其恵於臨江之民<lb/>
盖以學校之教為先勸督之暇顧瞻大成殿歴嵗既久<lb/>
且昔之材具非良不足以稱大郡之觀欲撤而新之時<lb/>
<pb n="KR2k0045_WYG_129-65b"/>
則同知蘇君適通判鄧君誠知事趙君淳照磨王君儉<lb/>
等力贊其果相與捐俸廪會經費市材木於湖湘間工<lb/>
出於僦力出扵傭既成而民不知勞經始扵正統八年<lb/>
三月越眀年二月訖工髙廣悉増於舊像設具備輪奐<lb/>
加美赫然改觀公躬率逢掖舍奠吿䖍乃命教授王貟<lb/>
以書抵京師屬予記其成<lb/>
　　慈訓堂記<lb/>
紫陽朱子作小學書著立教之篇始以太任胎教為言<lb/>
<pb n="KR2k0045_WYG_129-66a"/>
次舉孟母三徙擇鄰之事然後及過庭之訓其意盖謂<lb/>
人之徳性必資於幼成故以母教為先也顏氏家訓曰<lb/>
禁童子之暴謔則師友之戒不如傅婢之指揮傅婢且<lb/>
猶若此况於母氏而賢者乎眀争顯諭於長大之日不<lb/>
若潛移黙養於幼穉之時然則人子之成才有係於慈<lb/>
母之教者尚矣為人子者豈可忘慈母之訓乎彼有嚴<lb/>
父以教於長成之日者且猶服膺慈訓而不敢忘况乎<lb/>
早失所怙自幼至長咸有賴於慈母之教是安可得而<lb/>
<pb n="KR2k0045_WYG_129-66b"/>
忘之哉此金川毛大儀慈訓堂之所以作也毛氏本吉<lb/>
水望族宋孝子詢神童君卿皆其先之聞人大儀之曾<lb/>
祖自任始徙新淦之疇陂簮纓詩禮不墜世緒大儀喪<lb/>
其父時與其弟顯泰俱尚幼沖其母袁孺人守共姜之<lb/>
莭辛勤教育今皆底於成立故掲斯堂以示不忘間來<lb/>
北京介其表叔工部右侍郎羅公汝敬求予為之記夫<lb/>
大儀之母太孺人守莭於盛年克篤義方以教其子可<lb/>
謂賢母矣而大儀兄弟善承其母之教克自樹立以無<lb/>
<pb n="KR2k0045_WYG_129-67a"/>
愧乎先徳亦豈不謂之賢子哉雖然大儀昆仲尚當勉<lb/>
其所未至焉經曰立身行道以顯父母孝之終也大儀<lb/>
勉之此予與汝敬之所望也<lb/>
　　拜虎岡記　　　　　　　　　　陳　善<lb/>
包實夫瀘溪人也世業儒魯伯先生其父焉眀經力學<lb/>
事親惟謹嘗以文行著於鄉故為受業者所賓禮洪武<lb/>
元年舘於邑之太常里是冬歸省而復之焉由故塗至<lb/>
厚嶰忽值一虎突其前實夫進退莫能避虎如伏状類<lb/>
<pb n="KR2k0045_WYG_129-67b"/>
拜者徐起銜其衣之左腋曵之行實夫隨其往至林莽<lb/>
中虎釋而蹲實夫亦對而踞乃語之曰汝虎也爾得無<lb/>
㗖吾肉殪於汝吾復何憾然吾二親俱七十餘汝能容<lb/>
吾畢其養乎吾肉茍虎食終還於汝也虎乃起曵其衣<lb/>
裾復至故處舎而去嗟乎虎惡獸也何人心之有惟其<lb/>
父子之仁耳故人之遇虎鮮有得生者然獸之仁由人<lb/>
以感之况孝弟之至通於神眀實夫遇虎而不傷正色<lb/>
以待之豈非視生之如寄死之如歸歟抑孝弟之至而<lb/>
<pb n="KR2k0045_WYG_129-68a"/>
有神明祐之歟則物吾與也孰無人心之謂哉予故傳<lb/>
其事以為事親者勸<lb/>
　　景仰亭記<lb/>
景仰亭者饒州太守王侯作也祠祀前守而復建此亭<lb/>
憩息之所宜有也亭而名曰景仰者何也取諸髙山仰<lb/>
止景行行止之意也前守謂誰顔公真卿范公仲淹王<lb/>
公十朋也侯所以敬事之者何也盖三公之徳行著天<lb/>
下恵澤在生民譽望聞海内皆嘗出知饒州人之所不<lb/>
<pb n="KR2k0045_WYG_129-68b"/>
能忘也唐天寶之亂盗賊蠭起顔公獨秉大莭遏宼鋒<lb/>
然以正直不容於奸邪連被貶斥及正廟祀舉朝儀言<lb/>
事益切召謗益深卒陷於希烈以死宋天聖中章獻臨<lb/>
朝范公居諫職首言天子無北靣太后古無代立者及<lb/>
論時政闕失謂安危治亂在用人公私之間宰相惡之<lb/>
落職知饒州移延慶飭守備事上遇人一以誠信先憂<lb/>
後樂者公之素志也王公為著作時言人主之職有三<lb/>
任賢納諫賞罰而已又言大臣懷奸誤國八罪正左右<lb/>
<pb n="KR2k0045_WYG_129-69a"/>
史之職以論諫剴切出知饒州萑苻多盗一夕遁去歴<lb/>
典四郡雨暘時若人之眷懷有如父母其徳善可知也<lb/>
古之君子有志於斯世者必以聖賢為師非道不言非<lb/>
法不行不以死生禍福介意唐宋以來治亂多矣君子<lb/>
小人更迭用事得失之辯是非之公盖有不可泯者魯<lb/>
叔孫穆子謂立徳立功立言可以不朽三賢之所立如<lb/>
此王侯合而祠之宜也侯名忠錢塘人由進士入翰林<lb/>
改兵部主事用簡㧞陞今官廉公眀慎吏畏民懷尤加<lb/>
<pb n="KR2k0045_WYG_129-69b"/>
意養士至親為授經天久不雨躬禱而雨其精誠有足<lb/>
尚者侯既為此亭兵部尚書孫公原貞題其榜侯乃以<lb/>
書吿予曰忠昔在翰林從逰今幸典名郡繼三賢之後<lb/>
其遺休餘澤風聲氣習表然在人者忠得倣而行之以<lb/>
恵此一邦亭之有名示志也願先生為之記予既為書<lb/>
三賢之美而期侯之徳業充而極於逺大也詩不云乎<lb/>
庶幾夙夜以永終譽侯果有取焉則掲於亭之壁以為<lb/>
記<lb/>
<pb n="KR2k0045_WYG_129-70a"/>
　　貞節堂記<lb/>
吉水李直孚作堂以事其母孺人而名之曰貞節之堂<lb/>
孺人邑中沙上酆㢲亨之女年十九歸金灘李允臧直<lb/>
孚之父也歸之又眀年丁未國朝将經畧中原先取糧<lb/>
江西允臧主饋運舟次安慶溺焉時直孚生始數月孺<lb/>
人年二十一即以守節自誓而允臧家素貧孺人勤於<lb/>
女事以自給上奉舅姑下育幼稚敗幃瓦燈一室蕭然<lb/>
人不堪其憂而孺人安之又五年舅殁葬祭一如禮兄<lb/>
<pb n="KR2k0045_WYG_129-70b"/>
憐其少欲嫁之孺人哭曰吾聞之婦人以夫為天天一<lb/>
而已豈有二乎故夫死不嫁天地之大義也惟禽獸則<lb/>
異乎此且夫去時以老親幼兒屬我今舅殁而姑尚存<lb/>
幼者日以長矣而廼以禽獸視我我有死而已兄知其<lb/>
志不可奪不復言又三年姑殁治喪一如其舅直孚長<lb/>
勉使勤學曰爾父惟爾一息不勤學無以立身直孚感<lb/>
其言不敢怠學以有成孺人乃喜曰吾殫心劬力以仰<lb/>
事俯育今幸無負於吾夫可以見於地下矣直孚事孺<lb/>
<pb n="KR2k0045_WYG_129-71a"/>
人甚謹而名堂若此盖著其徳也夫貞者知正而固守<lb/>
之之謂節者事有其制而不過之謂也在易恒六五之<lb/>
象曰從一而終此婦人之貞守之堅確而不越乎理之<lb/>
常此節之六四所謂安節者也聖人垂世立教皆本於<lb/>
天理民彞之正人孰無是心顧有不能然者欲累之也<lb/>
欲動情勝則陷於邪僻放蕩而不知檢其於禽獸奚逺<lb/>
哉孺人之徳無愧於聖人之訓非賢能如是乎孺人年<lb/>
八十一乃卒守節者六十年而堂未有記卒之後十年<lb/>
<pb n="KR2k0045_WYG_129-71b"/>
直孚子同仁成進士在北京始以父命請於予思著其<lb/>
徳於久逺故予為之記孺人之善所以儀於家施於鄉<lb/>
里者盖多此不著著其所以名堂者云耳<lb/>
　　萬安縣學重脩大成殿記<lb/>
萬安文獻之邑也儒學在縣治東北而當山川之勝若<lb/>
金鵞芙蓉諸山章貢諸水重岡疉嶂恬波駭浪不間逺<lb/>
近巨細皆廻合拱挹效竒獻秀於此故昔作者有取焉<lb/>
其所建立廟在前學次之人既鍾其清淑之氣而益以<lb/>
<pb n="KR2k0045_WYG_129-72a"/>
學問往往登高科躋膴仕有盛名當世而萬安之學著<lb/>
稱於天下至於今久矣繕治不繼日入於敝朝廷每下<lb/>
興學之詔有司以多務鮮克用其力景泰壬申都察院<lb/>
右僉都御史姑蘇韓公允熙奉命廵撫江西得便宜從<lb/>
事政令脩舉威行恵施而尤以興學為急至萬安謁先<lb/>
聖周覽殿庭而嘆其敝陋召邑中耆儒秀士富家巨室<lb/>
欲集衆力而新之邑之義民曾時望言於衆曰公之興<lb/>
學以聖人之道教敝邑子弟甚盛心也為父兄者奚可<lb/>
<pb n="KR2k0045_WYG_129-72b"/>
不自勉而以煩公慮乎學之資用殿為大時望請獨任<lb/>
之一不以及人公大喜加奬勵焉時望務逺圖不惜費<lb/>
市杉木湖湘必取合抱大材其他磚瓦鐵石黝堊丹漆<lb/>
等物及諸工匠皆求其良者而以財致之是年九月興<lb/>
工而以眀年四月成為大成殿五間髙四丈五尺有竒<lb/>
而深濶稱之脩梁鉅棟重檐刻桷土木采章極其輪奐<lb/>
聖賢像貌之居殿中者皆塑繪如制視昔之美有加焉<lb/>
既而韓公復以事臨萬安徘徊瞻視見其巍然煥然可<lb/>
<pb n="KR2k0045_WYG_129-73a"/>
以冠諸邑益大喜曰時望嘗出榖賑饑璽書褒賞為義<lb/>
民今又獨捐巨費以成朝廷興學之美豈非誠好義之<lb/>
士哉左副都御史劉公廣衡萬安之傑也與曾氏聯姻<lb/>
好謂其世澤在人故家有餘積而韓公秉徳蹈義足以<lb/>
使人興起故時望為此不難也不可以不書乃屬予為<lb/>
記以示後人使知今日興作之所自而萬安令某則請<lb/>
具石以刻焉<lb/>
　　周文襄公祠記<lb/>
<pb n="KR2k0045_WYG_129-73b"/>
公周氏諱忱字恂如其先㑹稽人唐末黄巢亂有諱勍<lb/>
者為御史中丞率兵鎭九江子孫因家焉後又徙南昌<lb/>
之武寧由唐迄宋世有宦績為名家有元盛時天驥為<lb/>
吉州路總管贈江西行省左丞追封豫章郡公遂家廬<lb/>
陵郡城之北隅三傳至南康路知事鑑公曾祖也祖遺<lb/>
安先生仲徳始徙今吉水之月岡父秉昻皆不仕而皆<lb/>
以徳誼重一鄉公生而頴敏好學諸書經目輒不忘遺<lb/>
安先生喜曰是必能大吾門遣從名師受業永樂甲申<lb/>
<pb n="KR2k0045_WYG_129-74a"/>
取進士太宗皇帝命㧞其尤者入翰林俾進學公願與<lb/>
其間公日夜奮勵不少懈當天下太平四夷賓貢祥瑞<lb/>
迭至文學之士歌頌聖徳者日新月盛公之文章最為<lb/>
人所稱道時方脩永樂大典一時名儒皆集館閣亦多<lb/>
讓公為能書成授刑部主事寛厚眀慎獄無遁情閩有<lb/>
林姓者年二十餘被誣為逆黨行財獄久不決公一見<lb/>
問其言曰黨事發時方二嵗豈能行財力釋之及脩五<lb/>
經四書性理大全成上知可用嚮意用之陞刑部貟外<lb/>
<pb n="KR2k0045_WYG_129-74b"/>
郎太倉成命公主饋運直𨽻糧賦不嚴而事集仁宗皇<lb/>
帝即位有薦公為郡守者不聽及封建親王擇輔導以<lb/>
公為越府右長史宣宗皇帝念畿内之地國家肇域於<lb/>
此蘇常諸郡賦稅當天下之半宜有以優養其民而用<lb/>
匱民困吏不稱任故也乃擢公為行在工部右侍郎往<lb/>
撫之凡飢寒勞役利害有當興革者大小之事皆以付<lb/>
公公奉敕惟謹而以養民為先務蘇之賦重郡豪嘗巧<lb/>
取以自肥而官賦常不足田里細民困於暴斂至棄産<lb/>
<pb n="KR2k0045_WYG_129-75a"/>
以逃鬻子女以緩刑罰嵗逋嘗積至百萬以待恩霈公<lb/>
知其然乃立法置塲擇人總收而發運焉不入里胥之<lb/>
手計常年過取之贏而積以濟農又發庫財平糴以待<lb/>
凶嵗武臣之禄當輸南京給之則請令受於蘇而收其<lb/>
運費亦以恵農民其達北京而舟楫失利或官有科需<lb/>
及民間飢窘無措者皆以所積之贏通給之不責償於<lb/>
是細民惟知力田輸稅仰事俯育而已他一不之及官<lb/>
無負租私無横取鼓舞歡樂者二十年而上之委任亦<lb/>
<pb n="KR2k0045_WYG_129-75b"/>
篤雖遇父母喪皆奪情俾任事而寵終之禮加焉事或<lb/>
嚴重雖非公所履亦以命之若審録南京繫囚考察郡<lb/>
縣吏督京衛屯田理松江煮海之利如此者非一也其<lb/>
寛緩嚴急必以公不以情人皆以為宜而無間然者松<lb/>
江嘉興地瀕海公受命防寇相土宜築城堡造戰船訓<lb/>
練士卒嘗若有警然者凡上所命無不稱㫖列聖在位<lb/>
多降璽書奬勵而加錫賚焉今上皇帝臨御嘉其勞勩<lb/>
陞戸部尚書以舊制辭改工部未㡬仍命往撫南服以<lb/>
<pb n="KR2k0045_WYG_129-76a"/>
其民之安之也公益勤篤始終如一所以興利除害如<lb/>
曩時時邊鄙戒嚴需兵器以命公民聞公令如子趨父<lb/>
事百萬鎧仗皆應期而辦景泰二年以風疾辭不許章<lb/>
再上乃命戸部侍郎李敏代公還且戒敏凡其所行良<lb/>
法美意無輕改盖仍有意用公也及見上命光禄宴勞<lb/>
之公退而疾作仆廷中㡬不能起上察公實病命致仕<lb/>
歸景泰二年八月也公祗事五朝夙夜匪懈懿徳善行<lb/>
輿人誦之至論巡撫之績亦首及於公盖公於民事知<lb/>
<pb n="KR2k0045_WYG_129-76b"/>
無不為為之必盡其方郡邑水旱當賑給者多不待命<lb/>
下安其危殆而完其骨肉者不可勝計又推餘力以及<lb/>
其所當為而皆有成功脩應天府學之尊經閣蘇之吳<lb/>
縣常之江隂鎮江之丹徒丹陽安慶金山太倉諸學作<lb/>
闕里之金絲堂若武進之孟瀆何閘江隂黄田閘蔡涇<lb/>
閘蘇之寶帶橋鎮江之鎮西橋所以通往來資蓄泄者<lb/>
皆公所重建而人不知勞先賢故跡如李太白范文正<lb/>
梅聖俞魏鶴山祠宇皆脩葺之一不以煩民初公年六<lb/>
<pb n="KR2k0045_WYG_129-77a"/>
十即傍所居之雙崖營草屋若干楹各以其勝名之至<lb/>
是而歸老焉娛意於山水之間足跡未嘗至城府賓客<lb/>
過從輒傾倒相歡所為詩文若干卷出入唐宋諸大家<lb/>
盖渢渢乎其言也四年十月三日卒年七十三上聞之<lb/>
悼歎命禮部致祭工部為治墳塋賜之諡曰文襄諸子<lb/>
仁俊仁迪仁儉仁廣孫琬瓚環璇琦璲奉葬於其里黄<lb/>
岡之原既備之儀物如制又即墓之右作享堂五間以<lb/>
嵗時行禮中祀公像左右二廂以貯祭器凡諸宜有者<lb/>
<pb n="KR2k0045_WYG_129-77b"/>
無不其繚以周垣扃以大門嚴嚴翼翼内外完好又買<lb/>
田五十畝以供嵗費而來求予記其事以示久遠予與<lb/>
公同取進士同朝者五十年知公為最深且周氏之先<lb/>
徳厚矣而公又加厚焉子孫相繼足以垂不朽而何待<lb/>
於予言然不可辭也故為書其行之大者以為祠堂記<lb/>
其細可畧也<lb/>
　　重建貫道橋記　　　　　　　　陳敏政<lb/>
白鹿洞書院前有門曰貫道門南數武有石橋跨澗亦<lb/>
<pb n="KR2k0045_WYG_129-78a"/>
以門名考郡志書院有石橋三曰流芳曰枕流曰貫道<lb/>
而國初金華王公禕逰書院記云書院毁已十五年樹<lb/>
生瓦礫間大且數圍前有石橋曰濯纓曰枕流書院所<lb/>
存者獨此二橋而不及貫道盖其廢久矣天順戊寅春<lb/>
余脩書院往視適鄉貢進士李昊與其徒數人讀書院<lb/>
中請於余曰是橋值貫道門實書院正路也脩書院不<lb/>
可不復此橋乃命橋近居民覓圯石於澗得三之二喜<lb/>
曰是易爾又得石工廬陵張文禎欣然以為己任經始<lb/>
<pb n="KR2k0045_WYG_129-78b"/>
於二月庚子再越月而成視舊加髙三尺有竒下有巨<lb/>
石恐其阻漲水而有損於橋也徙而去之並塑先聖四<lb/>
配像於禮殿李周朱三公像於前祠而書院之觀悉復<lb/>
其舊矣<lb/>
　　紫陽堤記<lb/>
彭蠡湖滙江西十三郡六十餘縣之水由湖口以出於<lb/>
江每春夏雨集峽水盛長江流湍急而湖水勢緩為江<lb/>
流所遏弗得出則水益漲而益濶瀰漫數百里長洲巨<lb/>
<pb n="KR2k0045_WYG_129-79a"/>
灘不得踪跡與洞庭震澤俱為天下之巨浸焉凡舟楫<lb/>
之經於是者幸天晴風便波浪不興則揚帆徑渡亦易<lb/>
易爾不幸半濟之頃值風雨驟作巨浪如山前奔後擁<lb/>
潛蛟怒鯨從而出没以作其勢舟行少失便利輒蕩覆<lb/>
破碎雖有仁人義士望而憐之莫克救援也南康當揚<lb/>
瀾左蠡之衝波浪之險尤甚故凡舟之至是者必擇深<lb/>
灣曲港泊之以風平浪静而後行其近地可以泊舟渚<lb/>
者上三十里曰瀦溪下五里許曰神林浦客舟往往集<lb/>
<pb n="KR2k0045_WYG_129-79b"/>
焉惟郡傍皆髙崖峻岸洪濤巨浪日夕衝撞其間非特<lb/>
往來者無所于休而居民之舫驛逓之舟亦無所于藏<lb/>
由是商旅不停貿易靡獲而居民益貧惟所謂西灣者<lb/>
水漲可容數百舟而其灣淺狹内無委曲之港外無捍<lb/>
浪之堤南風捲浪往往毁民垣壁宋元祐間郡守吳審<lb/>
理始於灣口搆木為障崇慶四年郡守孫喬年請於朝<lb/>
以石為堤延袤千有百尺廣二十尺横截洪流之衝中<lb/>
闢為門以通舟出入内濬二澳可容千艘人以為便嵗<lb/>
<pb n="KR2k0045_WYG_129-80a"/>
久漸圯淳熙間朱夫子來為守申准監司撥官錢一千<lb/>
貫米五百石募民脩築迨今三百年日漸頽圯豈無一<lb/>
二賢守令嘗加脩葺而遷代不常工費不足卒無成功<lb/>
隄石為水洗去者十二三二澳亦壅塞乾淺弗足禦浪<lb/>
而庇舟景泰甲戌夏敏政以太平郡判遷守南康詢興<lb/>
敝舉廢事於父老咸曰是隄為官民商旅之利也若及<lb/>
今不脩隳前功而貽後患興廢舉墜莫有急於此者余<lb/>
聞之惻然暇日率僚屬父老詣舊址而周視之則為功<lb/>
<pb n="KR2k0045_WYG_129-80b"/>
甚大所費亦廣郡邑之儲枵然莫措也既踰年政行民<lb/>
便郡頗無事集僚佐以議之時同知潮陽蔡君用生通<lb/>
判濟南孫君智節推西蜀張君應選僉曰南郡雖陋而<lb/>
三邑鉅室之好義士亦多公果能斷然以興廢為己任<lb/>
吾輩以公意徧諭之必有傾囊捐禀以助者為之殆不<lb/>
難也郡司獄桂林盧思聰勇敢士也毅然請以身任督<lb/>
役之勞選能敏耆老二人曰官琇梁冲協力謀之於是<lb/>
建昌縣鉅室楊素觀以舟載石工詣府廷謁畢即與思<lb/>
<pb n="KR2k0045_WYG_129-81a"/>
聰等沿江上下視剷石之所而用工焉且獻榖百石為<lb/>
廪工費其他鉅室相繼而至或助之榖或濟之財踰年<lb/>
石工來吿得石濶二尺厚三寸者七千八十尺有竒農<lb/>
工既畢湖水亦涸邑人咸曰可以即事矣逺近聞之父<lb/>
戒其子兄諭其弟荷蕢攜鍤雲集隄下情願効力因命<lb/>
琇冲籍其少壯什五之而分二畨用旬有五日則一更<lb/>
之以息其力由是人心益喜乃悉取舊石之傾圮者而<lb/>
重甃之煉石為灰煮糯為粥兩石之罅以粥和灰而膠<lb/>
<pb n="KR2k0045_WYG_129-81b"/>
之俾堅若一且濬澳之壅以益隄之髙計用榖七百石<lb/>
銀二百兩有竒經始於乙亥之十月畢工於丙子之九<lb/>
月長廣如舊加髙三尺逺而望之宛若一城屹立於巨<lb/>
湖之濱以扼洪濤而障巨浪居舟行楫咸得棲泊而無<lb/>
風濤之險初工人發土得古碑於隄側乃咸平二年鄉<lb/>
貢進士張某所作徳星亭記亭則知軍林揆剏為館賓<lb/>
之所者也而郡志失之人莫知有是亭也越數百年而<lb/>
是碑復顯於今星子義士左璇請以私財搆亭於隄東<lb/>
<pb n="KR2k0045_WYG_129-82a"/>
而匾以舊名南瞰湖水北靣通衢往來之士至是者毎<lb/>
舉手加額曰朱文公百載将廢之功不意復覩其成於<lb/>
今日也豈徒一郡一邑之民所賴東西南北之士罔不<lb/>
皆賴焉博哉是隄之為利也仁哉太守之為心也工既<lb/>
畢思聰礱石請記余以郡事旁午弗遑措筆今年幾七<lb/>
十獲請於朝而致其仕代者既至心慮稍清乃書記鐫<lb/>
諸石以紀用功之次第其助財榖之士則書之碑隂云<lb/>
　　重建南康府譙樓記<lb/>
<pb n="KR2k0045_WYG_129-82b"/>
南康郡建於宋太平興國三年而譙樓之建不知所始<lb/>
然有郡必有門有門必有樓以限内外聳觀瞻郡邑之<lb/>
通制也元至正間郡守孫侯天民重建譙樓而虞伯生<lb/>
記之謂郡治本宋乾道所作後至元乙亥燬焉則是樓<lb/>
之與郡治同建同燬而至是重建也眀矣又謂是樓兩<lb/>
端為臺崇十有八尺樓於上屋三間有左右翼臺之基<lb/>
至屋之極通五十八尺今舊樓之髙盖如孫侯之舊而<lb/>
間則增其二上下俱以木為之盖孫侯之所建又燬於<lb/>
<pb n="KR2k0045_WYG_129-83a"/>
元季之兵燹而是樓則我國初之所建也既乏刻石之<lb/>
記文又無題梁之嵗月其創始之先後作者之姓名皆<lb/>
不可考矣樓上有扁題南康府三大字洪武十三年知<lb/>
府安智立則是樓也豈安侯之所造歟父老云是郡無<lb/>
城郭而當要衝自元季盗起人民逃散以府治僑寓於<lb/>
他所其地遂為虎狼之窟穴人跡罕到自郡治北接廬<lb/>
山二十里間皆巨木森然成林時為郡者以土工難成<lb/>
而大木易得因去舊臺而悉以木構焉然皆松材也外<lb/>
<pb n="KR2k0045_WYG_129-83b"/>
為風雨之所飄零内為蟲蟻之所蠧食不數十年朽壞<lb/>
傾欹歴數官不能更作則取他木旁掖之姑幸其未仆<lb/>
以障内外爾無復壯麗之觀也余到官之初屬吏白云<lb/>
樓之某楹将折某梁将壓若不支且仆矣余往視之信<lb/>
然數其縦横撐拄之木則已過舊楹之數不可復加矣<lb/>
則喻之曰姑俟余徐圖之吏皆嗤其難越數年予脩石<lb/>
堤畢工頗有餘財始議重建而節推張君選力贊成之<lb/>
於是三邑鉅室聞之亦有願助資以相成其事者召匠<lb/>
<pb n="KR2k0045_WYG_129-84a"/>
計之咸以為松木易蠧宜易以他木而其長且大如舊<lb/>
樓之棟者不可得也若築臺為址上構以木則規模壯<lb/>
麗可致永久僉以為然乃啓窰陶甓鳩工運土而市材<lb/>
於旁郡不踰時畚鍤斤斧並手齊作經始於天順三年<lb/>
之秋九月張君自督役而司獄盧思聰隂陽正術梁轟<lb/>
實左右之迨四年之三月而土木之工吿畢惟陶瓦取<lb/>
之南昌違期弗至未克覆焉適春夏霖雨連旬臺靣之<lb/>
水横潰四出於是臺旁新甃之甓漸圯時余已得請致<lb/>
<pb n="KR2k0045_WYG_129-84b"/>
仕而張君亦以九載秩滿去官方以弗成厥工為懼既<lb/>
而大理評事西蜀雍侯浩來代與同知楊君振通判孫<lb/>
君智議伐茅以覆樓而取各窰之餘甓輦廢寺之舊石<lb/>
與圯甓相兼命工重甃之視舊加堅宻焉且委余曰是<lb/>
公之緒也不可不文以記之臺之崇如舊而深廣加三<lb/>
之一中為環門以通往來左為陞級以達上下樓凡五<lb/>
間旁有夹室共為楹七間樓之左右為羣吏廨舎三十<lb/>
六間每間髙一丈三尺深若干濶若干東西兩向而列<lb/>
<pb n="KR2k0045_WYG_129-85a"/>
凡從事於郡者人授一間咸以為便落成之日郡吏蔡<lb/>
誠等請書其事於石而未暇今因記譙樓并書於末俾<lb/>
來者有考焉<lb/>
　　新喻縣治記　　　　　　　　　張　徹<lb/>
新喻自昔屬揚州域漢屬宜春吳始置縣莫詳治所隋<lb/>
開皇十八年屬袁州時縣治在龍池墅大業八年遷距<lb/>
村唐麟徳元年復遷龍池墅大歴八年水泛城郭郡守<lb/>
李嘉祐奏移虎瞰山即今之治所宋淳化三年始隸臨<lb/>
<pb n="KR2k0045_WYG_129-85b"/>
江軍元元貞二年陞縣為州國朝洪武二年復州為縣<lb/>
屬臨江府領九鄉縣舊有土城周圍約五里今廢唯四<lb/>
門舊跡僅存葛峰環其東䝉嶺踞其北鍾鼎山之秀位<lb/>
乎西南之交虎瞰山獨隠然居中世傳五星奠位大河<lb/>
之水自袁而來紆餘淪漣至是而渟滀迴互與地勢相<lb/>
曲折合虎跑泉而東文人顯官以道徳政事炳炳琅琅<lb/>
稱天下者多出乎其間實江右名縣也縣治嵗久傾圮<lb/>
殆盡前官弗職一木莫能支知州張𢎞暨知縣李公讓<lb/>
<pb n="KR2k0045_WYG_129-86a"/>
僅有志於為終莫能復繼之者視為傳舎孰究孰思宣<lb/>
徳五年武林洪鈞來尹是縣廉以律己勤以撫民眀以<lb/>
燭微公以取信凡有害於政有利於民者輒罷行不留<lb/>
宿未期月政化大洽民用休阜絃歌比屋上下無事乃<lb/>
選材木具瓴甓畚穢壤基新土授工人以成算先作縣<lb/>
治若干楹髙眀宏深氣象軒豁視之往昔奚啻倍蓰作<lb/>
堂於治後以嘉善名存舊額也作舎於兩旁以文吏棲<lb/>
典案牘也作儀門以肅其出入鼔樓以嚴其更漏示民<lb/>
<pb n="KR2k0045_WYG_129-86b"/>
知敬而有警也至於廉憲分司易柱石以廣之皇華使<lb/>
館崇棟宇而飾之庫庾壇壝坊巷衢道咸撤而新之然<lb/>
後治其居第及同官廨舎凡所宜有者靡不極其整且<lb/>
備工始於其年之十二月訖於宣徳七年之五月費皆<lb/>
官給而有節民皆子來而協心若神助天成一何速也<lb/>
工訖耆老萬子逺等請礱石以俟尹辭未獲屬徹記以<lb/>
文徹惟百餘年之久廢而作新於一人之手使凡為縣<lb/>
者舉如尹之賢則可以少寛吾君吾相之憂也傳曰為<lb/>
<pb n="KR2k0045_WYG_129-87a"/>
政在人信哉繼今居喻之水土服尹之徳化者各親親<lb/>
長長謹士習勤耕織小大相戒毋犯常憲則逺近舉安<lb/>
於夀域淳古之復不難焉徹無文不解斧藻喜尹之賢<lb/>
於人也逺功之著於喻者大用述其槩俾刻於石庶來<lb/>
者視其美知所勸云尹字惟衡通經學能文章志行卓<lb/>
然足以負大任云<lb/>
　　新城先賢祠堂記　　　　　　　何文淵<lb/>
浙江台州臨海陳君從熙由進士來為新城令朞月境<lb/>
<pb n="KR2k0045_WYG_129-87b"/>
内大治以正身心持廉介為教本以振舉風俗作新人<lb/>
材為先務是以令出風行無有違悖邑有先賢祠堂在<lb/>
文昌閣之東偏以祀其鄉之先達唐丞相鄭公畋宋崇<lb/>
政殿說書李公泰伯尚書左丞鄧公温伯名儒吕公南<lb/>
公工部侍郎何公昇之衢州通判蕭公雷龍狀元張公<lb/>
淵微元僉事胡公夢魁國朝工部尚書黄公子雝禮部<lb/>
侍郎江公仲海乳源縣丞涂公敏凡十有一人嵗久祠<lb/>
宇圯壊為政者恬不加意從熙作而新之妥神有所瞻<lb/>
<pb n="KR2k0045_WYG_129-88a"/>
拜有庭蔚然可觀人心忻恱每春秋祭祀先師孔子從<lb/>
熙自出俸錢市豬羊酒果以祀先賢祭畢與教官諸生<lb/>
等飲於祠下坐談之間無雜言但曰爾鄉之先達若某<lb/>
之顯宦某之文學某之忠莭他邑罕有也爾諸士生於<lb/>
斯長扵斯耳之聞之者熟矣得不思所以踵其後而為<lb/>
國家之用以揚名扵後哉於是諸俊秀皆聳然而起有<lb/>
動於中而思企及焉祠宇之脩真足以激勸人心者也<lb/>
從熙有剸繁之材藩臬具聞於上調吉安永新尋内擢<lb/>
<pb n="KR2k0045_WYG_129-88b"/>
山西道監察御史而祠堂未有記吾宗禮科給事中舸<lb/>
齋先生屬予言以紀之且手書從熙為政去淫祠散廢<lb/>
寺之田與恤貧民抑豪强撫窮困杜絶請託日招造士<lb/>
涂恢鄧時康王湛劉本中等講說經義凡十餘事予惟<lb/>
摭其有闗於政務之急者并記之於此云<lb/>
　　江知縣平寇記<lb/>
正統戊辰夏六月賊人鄧茂七作亂於延平府之沙縣<lb/>
分遣其徒攻劫鄰縣七月陷將樂八月陷清流九月陷<lb/>
<pb n="KR2k0045_WYG_129-89a"/>
寧化十月陷建寧十二月陷石城而予廣昌為縣東西<lb/>
南之三邊皆陷於賊賊人朝發則夕至官軍無能禦之<lb/>
者都指揮方政於縣之新坊里後屯嶺遇賊為賊所攻<lb/>
官軍數千死者相枕人心危慄攜抱避賊繦屬於道時<lb/>
新安江君敬夫宰吾邑乗賊未至與民約曰老稚婦女<lb/>
移出避寇壮者守家營田禦賊於是招集義士唐志謙<lb/>
等萬有餘人教習攻擊搏刺之法而製造長弓藥弩鉤<lb/>
刀利㦸以保障縣治人心奮勇悉聽號令傾心委命無<lb/>
<pb n="KR2k0045_WYG_129-89b"/>
有敢後不啻子弟之於父兄也賊人諜知狼顧梟視於<lb/>
境上莫敢深入復遣危留記率衆馳入賊巢攻敗其黨<lb/>
邑賴以保全民無失業秋亦大熟眀年己巳夏巡撫江<lb/>
西楊公彦謐上其事皇帝命江君為建昌府通判兼掌<lb/>
廣昌縣知縣事賞其功也夫兵家之事先聲後實當賊<lb/>
鋒方熾之時人之報賊者或曰廣昌聚兵七八萬人或<lb/>
曰藥弩中人立死不可治義士教練之精無不一當百<lb/>
賊人聞之皆膽寒盖不待交鋒而己奪其氣矣夫武夫<lb/>
<pb n="KR2k0045_WYG_129-90a"/>
悍将統軍討賊反為賊敗視吾江君寧不慚愧失色哉<lb/>
且廣昌居江西上流廣昌失守則南豐南城撫州次第<lb/>
失陷為禍滋大鮮有能禦之者以此言之則江君之功<lb/>
宜為江西平寇之冠予旴人目覩美事故記之<lb/>
　　重創建昌郡治記<lb/>
宣徳己酉春冬官尚書請以建昌府治暨守禦千戸所<lb/>
改為荆藩殿宇制如其奏於時宣廟臨御以天下劇郡<lb/>
難其守迺命大臣薦舉京官中政聲茂著者為之監察<lb/>
<pb n="KR2k0045_WYG_129-90b"/>
御史肇慶陳公鼎在薦舉之列奉璽書乗傳來守建昌<lb/>
至則聽政無所乃謀創建府治度地於城之西北隅厥<lb/>
地髙爽背山靣陽旴姥之水自南而趨東麻姑之山自<lb/>
北而環西府堂據於形勝之中堂之前築甬道道之南<lb/>
為門屋二重屋皆三間堂之後為思政堂又後太守公<lb/>
宇處其中二守公宇居於東通守公宇居於西推守公<lb/>
宇居東之南偏經歴司照磨所設置於府堂之東西吏<lb/>
户禮三房立於府堂前之左兵刑工三房立於府堂前<lb/>
<pb n="KR2k0045_WYG_129-91a"/>
之右以至庫藏司獄司吏胥之廨舎凡所當設者次第<lb/>
而列南北直深八十丈東西横寛六十五丈繞以垣墉<lb/>
濬之水庸其創建規模大槩若此工未畢值今上皇帝<lb/>
嗣登寶位召陳公為都察院副都御史降敕書命前監<lb/>
察御史濟寧楊公誼守建昌楊公至視陳公之所為凡<lb/>
堂宇之未成者成之丹雘之未施者施之垣墉之未髙<lb/>
深者築之濬之可謂完且美矣致仕山東左參政南城<lb/>
李公永言謂予曰汝為御史時與陳楊二公為同僚二<lb/>
<pb n="KR2k0045_WYG_129-91b"/>
公來為建昌汝又知之最深者二公為府治其用心勤<lb/>
且勞矣盍為之記夫為政者固不可以無堂而政之得<lb/>
失則不係於堂而係之於人也陳公之至而吾民之□<lb/>
驁者多公乃治最强横者十餘而民始知法度之可畏<lb/>
駸駸然日趨於善復布其教條施其徳恵而境内稱治<lb/>
楊公繼之絶請託禁奸弊平徭役雪寃滯興學校厚風<lb/>
化振綱紀脩廢墜威罰之嚴若秋霜恵愛之施若春陽<lb/>
而民樂於康乂矣其視陳公之政同條而共貫也識者<lb/>
<pb n="KR2k0045_WYG_129-92a"/>
謂吾民若久病陳公如醫之診脉用藥既已去其疾之<lb/>
半矣楊公如醫之調䕶保養而體之羸弱者康强而病<lb/>
盡去二公皆醫治之手也然陳公既䝉超擢而吾楊公<lb/>
政聲之美彰彰在人耳目其得久留於此乎吾之所言<lb/>
不隠二公之善者盖欲後來之為郡者居斯堂治斯民<lb/>
不悖前人之所為也故為之記<lb/>
　<lb/>
　<lb/>
<pb n="KR2k0045_WYG_129-92b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江西通志卷一百二十九<lb/>
</p>
<p>
</p>
  </div>
</body>
</text>
</TEI>
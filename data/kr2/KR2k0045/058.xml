<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷五十八</head> <lb/>
    <p>
<pb n="KR2k0045_WYG_058-1a"/>
欽定四庫全書<lb/>
　江西通志卷五十八<lb/>
　　名宦<hi>二</hi>
　　統轄<hi>二</hi>
　明<lb/>
鄧愈虹人初名友徳年十六岀戰必先登陷陣軍中服<lb/>
　其勇取江西以愈為行省叅政守之陳友諒寇南昌<lb/>
　愈固守凡三月太祖親征解圍愈與常遇春悉平沙<lb/>
<pb n="KR2k0045_WYG_058-1b"/>
　坑麻嶺諸寨進兵取吉州下贑州進江西右丞時年<lb/>
　二十八愈簡重慎宻不憚危苦持軍嚴卒有鹵掠者<lb/>
　斬之以徇軍中所得子女盡遣還其家民大恱封衛<lb/>
　國公<hi>白志</hi>
薛顯蕭人従征守南昌陳友諒来寇顯守新城章江二<lb/>
　門友諒攻甚急顯隨方禦之間出銳卒斬其平章劉<lb/>
　進昭以功擢江西行省叅政<hi>同上</hi>
黄彬江夏人従歐普祥攻陷袁吉勸普祥遣使納款太<lb/>
<pb n="KR2k0045_WYG_058-2a"/>
　祖至隆興令普祥守袁州而以彬為江西行省普祥<lb/>
　故殘暴彬盡反其所為民甚安之<hi>同上</hi>
趙徳勝濠人為元義兵長馬上運槊如飛與朱文正鄧<lb/>
　愈共守南昌平羅友賢破漢將復臨江吉安撫州未<lb/>
　㡬友諒大舉兵圍南昌晝夜攻城徳勝率諸将死戰<lb/>
　且戰且築為流矢所中鏃入六寸即拔出之遂卒年<lb/>
　三十九追封梁國公諡武桓祀功臣廟<hi>同上</hi>
陶安字主敬當塗人太祖取太平安出迎初命知黄州<lb/>
<pb n="KR2k0045_WYG_058-2b"/>
　尋知饒州陳友定兵攻城督吏拒守援兵至敗去諸<lb/>
　將欲屠従寇者安曰民為所脅奈何殺之不許太祖<lb/>
　賜詩褒美民為建生祠尋又命安為江西行省叅政<lb/>
　諭曰江西上游地撫綏莫如卿安辭不許至江西政<lb/>
　績益著其年卒於官<hi>同上</hi>
丁豫字叔寬海鹽人洪武初以儒術聞聘入京太祖召<lb/>
　見問天下治否對曰盜賊已息但恐復生今日之治<lb/>
　願以安民為本稱㫖授江西按察使詳刑慎法澤被<lb/>
<pb n="KR2k0045_WYG_058-3a"/>
　於民民頌之不衰<hi>南昌府志</hi>
李思聰湖廣桂陽人洪武中為江西布政司叅議㢘介<lb/>
　自守學行俱優興學校創貢院士林韙之<hi>明一統志</hi>
韓宜可字伯時浙江山隂人元至正中行御史臺辟為<lb/>
　掾宜可拒不行洪武初薦授山隂教諭擢御史丞相<lb/>
　胡惟庸御史大夫陳寧中丞涂節侍帝坐方従容燕<lb/>
　語宜可直前出懐中彈文劾三人險惡似忠奸佞似<lb/>
　直恃功怙寵内懐反側乞斬其頭以謝天下帝怒曰<lb/>
<pb n="KR2k0045_WYG_058-3b"/>
　快口御史敢排陷大臣耶命錦衣衛監問尋釋之出<lb/>
　為江西按察司僉事時官吏有罪者笞以上悉謫屯<lb/>
　鳳陽毋慮萬數宜可疏争之帝是其言後坐事將刑<lb/>
　御謹身殿親鞫之天晴無雲忽雷火繞殿中帝驚曰<lb/>
　得無枉是人耶宜可遂獲免復疏陳二十餘事皆報<lb/>
　可官至左副都御史<hi>白志</hi>
解敏洪武中按察使性剛毅務學明敏以古人自期超<lb/>
　拜右都御史<hi>明一統志</hi>
<pb n="KR2k0045_WYG_058-4a"/>
　　按林志敏陽武人洪武進士任江西按察政聲著<lb/>
　　聞<lb/>
房安洪武中為按察使有守有為崇儒重道旌善懲惡<lb/>
　吏民咸服聲譽赫然<hi>同上</hi>
　　按林志安字子靜汝陽人洪武中由國學生授北<lb/>
　　平按察僉事陞江西按察使官至工部右侍郎<lb/>
周觀政山隂人洪武中薦授九江教授擢御史嘗監奉<lb/>
　天門有中使將女樂入觀政止之中使愠而入出報<lb/>
<pb n="KR2k0045_WYG_058-4b"/>
　曰御史且休女樂已罷不用觀政曰必面奉詔帝親<lb/>
　出宫謂之曰宫中音樂廢缺欲使家内肄習朕已悔<lb/>
　之御史言是也左右無不驚異者永樂初出為江西<lb/>
　按察司僉事遷本司按察使<hi>白志</hi>
　　按明一統志周觀政作周觀洪武末為按察使禀<lb/>
　　性剛直彈劾不避權貴在任振肅風紀百度維新<lb/>
　　吏民畏之<lb/>
劉辰字伯静金華人太祖下婺州首謁署典籖永樂初<lb/>
<pb n="KR2k0045_WYG_058-5a"/>
　預修太祖實録遷江西布政司左叅政奏蠲九郡荒<lb/>
　田糧嵗饑勸富民貸饑者蠲其徭役以為之息官為<lb/>
　立劵期年而償居官㢘勤尚氣與同官不相得數争<lb/>
　坐免歸起刑部右侍郎<hi>同上</hi>
張本字致中東阿人洪武中以國子生授江都令永樂<lb/>
　中由揚州知府擢江西布政司右叅政永樂四年召<lb/>
　為工部左侍郎本性㢘介成祖宴近臣銀器各一案<lb/>
　因以賜之獨本案設陶器諭曰卿號窮張銀器無所<lb/>
<pb n="KR2k0045_WYG_058-5b"/>
　用本頓首謝其為上知如此<hi>同上</hi>
何穎武陵人由進士為江西按察僉事永樂七年九月<lb/>
　江西妖賊李法良行彌勒教流入湘潭聚衆為亂事<lb/>
　聞遣豐城侯李彬發兵𠞰之法良遁至吉水縣縣民<lb/>
　執以獻械送京師誅之時有司捕法良黨多所連引<lb/>
　穎悉與辨理無濫及者人咸徳之<hi>豫章書</hi>
顧佐字禮卿太康人建文二年進士永樂中由御史遷<lb/>
　江西按察副使剛直不撓吏民畏服及召為應天尹<lb/>
<pb n="KR2k0045_WYG_058-6a"/>
　人比之包孝肅云佐守正嫉邪人敬憚之每旦趨朝<lb/>
　直廬獨處非議政不與諸司羣坐人稱為顧獨坐<hi>白志</hi>
邵圯字以先永樂四年進士授御史巡按江西所過人<lb/>
　不敢犯圯持身㢘内行修潔母喪哀毀芝再産於庭<lb/>
　官至南京左副都御史<hi>同上</hi>
柴車字叔輿錢唐人永樂二年以舉人授武選司員外<lb/>
　郎従帝北征遷江西右叅議時以采木入閩經廣信<lb/>
　廣信守故人也餽蜜一罌發視之乃白金笑曰公不<lb/>
<pb n="KR2k0045_WYG_058-6b"/>
　知故人矣却不受其介類如此<hi>同上</hi>
顧巽字與權慈谿人永樂壬辰進士文皇帝親選方面<lb/>
　授巽江西按察僉事公㢘仁恕民隠無不上聞大理<lb/>
　卿夏時正稱之曰俸無十金之積可方古之廉吏<hi>南昌</hi>
　<hi>府志</hi>
賈諒字子信永樂中由鄉舉入太學選侍皇太孫擢給<lb/>
　事中宣徳中拜右副都御史巡視江西按治豪强不<lb/>
　少假諒内行修當官有風采士類稱之<hi>白志</hi>
<pb n="KR2k0045_WYG_058-7a"/>
蔣忠鳳陽懐逺人父原永平衛百户忠襲職陞永清衛<lb/>
　千户以北平軍功陞江西都司都指揮同知先是守<lb/>
　將多貪墨縦士卒為盗民久苦之忠至申明軍律取<lb/>
　其無賴者繩之以法由是民賴以安永樂十一年卒<lb/>
　於官<hi>豫章書</hi>
陳憲字廷章定海人永樂進士授御史巡按江西南昌<lb/>
　府屬舊苦三司供億憲悉革去民便之吉安所千户<lb/>
　臧清横甚都司庇之他官莫敢詰憲㢘得清殺一家<lb/>
<pb n="KR2k0045_WYG_058-7b"/>
　無罪三人執訊辭伏械至京正法時稱為名御史<hi>南昌</hi>
　<hi>府志</hi>
史克新永樂中任江西按察副使剛方正直發奸摘伏<lb/>
　如神巡歴所部淹滯無遺卒於官聞者流涕<hi>明一統志</hi>
焦宏字克明葉縣人永樂進士除御史陞江西按察副<lb/>
　使持法平允訟獄一清陞右布政益務寬大九江例<lb/>
　輸蘆柴而非其土産民甚困宏奏免之新南昌府學<lb/>
　復濓溪書院振拔寒士薦擢下吏政聲甚著召為户<lb/>
<pb n="KR2k0045_WYG_058-8a"/>
　部右侍郎<hi>南昌府志</hi>
陳智字孟機咸寧人永樂進士授御史歴江西左布政<lb/>
　使㢘能剛果適永豐曽子良亂智捕戮其渠餘皆散<lb/>
　去<hi>林志</hi>
林瑜字子潤龍岩人永樂中任江西按察僉事行部贑<lb/>
　州豪民索逋殺人賄誣姪殺伯母獄已具瑜㢘得其<lb/>
　實寘豪民於法安福有劇盜未獲奸民誣為富家所<lb/>
　匿瑜㢘得真盗富家得釋陞本司副使袁接長沙境<lb/>
<pb n="KR2k0045_WYG_058-8b"/>
　流民為寇奉檄往治之殱其渠魁餘黨悉撫定甞督<lb/>
　造戰衣一百萬責以三月如期而集居江西二十餘<lb/>
　年滿去百姓争遮留之<hi>同上</hi>
陳燧字廷嘉臨海人永樂進士以翰林檢討養疾家居<lb/>
　起廣西提學僉事復除江西教諸生以講學為務以<lb/>
　實踐為先士皆振奮以乞休歸<hi>南昌府志</hi>
趙新字日新富陽人永樂初由國子生授工部主事擢<lb/>
　吏部郎中晉吏部右侍郎巡撫江西綜核吏治使百<lb/>
<pb n="KR2k0045_WYG_058-9a"/>
　司無廢務至以漕淮之舟運西江之粟兵農兩利民<lb/>
　甚便之官至吏部尚書<hi>安志</hi>
石璞字仲玉臨漳人永樂九年舉於鄉入國學選授御<lb/>
　史英宗即位遷江西按察使璞善斷疑獄民娶婦三<lb/>
　日歸寧失之婦翁訟壻殺女誣服論死璞禱於神夢<lb/>
　神示以麥璞曰麥者兩人夹一人也比明械囚趣行<lb/>
　刑囚未出一童子窺門屏間捕入則道士徒也叱曰<lb/>
　爾師令爾偵事乎童子首實果二道士匿婦槁麥中<lb/>
<pb n="KR2k0045_WYG_058-9b"/>
　立捕論如法在江西數年風紀整肅雖婦豎無不知<lb/>
　石憲使者歴山西布政累官南京左都御史<hi>白志</hi>
張翼秦安人永樂中鄉舉以監察御史巡按江西㑹嵗<lb/>
　大侵莩殣相屬於道翼繪圖懇切上疏請賑之為發<lb/>
　帑金數十萬所甦活者甚多又沿江岸地多斥鹵可<lb/>
　田有司憚於開墾翼為處給牛種鑿渠開道灌田萬<lb/>
　餘頃民以殷富<hi>陕西通志</hi>
夏時字以正錢塘人永樂進士授給事宣徳初一日三<lb/>
<pb n="KR2k0045_WYG_058-10a"/>
　上封事稱㫖命署尚寳司尋擢江西僉事正統三年<lb/>
　奏守令多刻刑無辜傷和干紀乞令御史按察司官<lb/>
　徧閱罪囚釋寃滯逮按枉法官吏従之遷叅議奏恤<lb/>
　民六事多議行擢廣西左布政使<hi>白志</hi>
王翺字九皋鹽山人永樂十三年登第改庶吉士英宗<lb/>
　嗣位廷議文武大臣出鎮守翺以右僉都御史偕都<lb/>
　督武興鎮江西懲貪抑奸吏民畏懐正統二年召還<lb/>
　累官至吏部尚書<hi>同上</hi>
<pb n="KR2k0045_WYG_058-10b"/>
　　按明一統志宣徳中翺以都御史鎮守江西剛果<lb/>
　　孤介斂華就實處事平易而吏民自懼臨下雖寬<lb/>
　　裕有容而觸奸犯法不少貸刑清政舉一方晏然<lb/>
　　<hi>原跋</hi>
于謙字廷益錢塘人永樂十九年進士宣徳初授御史<lb/>
　出守江西雪冤囚數百人帝知謙才可大任手書謙<lb/>
　名授吏部超遷兵部右侍郎後土木之變有再安社<lb/>
　稷功歴官兵部尚書加少保尋為石亨等所害死之<lb/>
<pb n="KR2k0045_WYG_058-11a"/>
　日隂霾四合朝野冤之𢎞治初特進太傅諡肅愍賜<lb/>
　祠萬歴中改諡忠肅<hi>同上</hi>
王鈺字孟堅諸暨人永樂進士官編修宣徳中修兩朝<lb/>
　實録書成引疾歸正統初起江西提學僉事鈺正身<lb/>
　率物大小各有造就長河洞氓聞其賢亦遣子入學<lb/>
　考績至京與當道不合致仕去<hi>南昌府志</hi>
楊寧字彦謐歙人宣徳進士授刑部主事機警多才能<lb/>
　蔚有時譽正統間以刑部侍郎鎮守江西時閩浙盜<lb/>
<pb n="KR2k0045_WYG_058-11b"/>
　起賊至輒擊敗之暇則詢民瘼士民嚮服景泰初召<lb/>
　拜禮部尚書<hi>白志</hi>
　　按林志安志楊寧俱作錢塘人<lb/>
李齡字景齡潮陽人宣徳鄉舉歴御史陞江西提學僉<lb/>
　事崇雅黜浮痛抑奔競復白鹿書院聘胡居仁主教<lb/>
　為學者師謹於自持言動不茍人或欺之亦篤信不<lb/>
　渝被讒而去時論惜焉<hi>林志</hi>
張文昌江安人正統間任江西按察使天性慈厚未甞<lb/>
<pb n="KR2k0045_WYG_058-12a"/>
　妄撻一人輕入一罪吏民服而愛之<hi>南昌府志</hi>
張居傑字翰英上虞人正統鄉舉由吏科給事累官江<lb/>
　西左叅政軍屯田賦措理得宜人沐其惠以最遷山<lb/>
　西布政使<hi>同上</hi>
韓雍字永熙長洲人正統七年進士授御史負氣果敢<lb/>
　以才略稱巡按江西黜貪吏五十七人廬陵泰和盗<lb/>
　起捕誅之景泰初以右僉都御史巡撫江西首行均<lb/>
　徭法編冊輪役一勞九逸又行嵗辦法里甲公貯銀<lb/>
<pb n="KR2k0045_WYG_058-12b"/>
　兩有役則估費召户領解民皆便之敏達善斷凡規<lb/>
　畫措置咸可為後世法嵗饑奏免秋糧請文天祥謝<lb/>
　枋得諡歴官兵部侍郎卒年五十七謚襄毅兩廣江<lb/>
　右民立祠祀之<hi>白志</hi>
周鑑字孔明麻城人正統乙丑進士授監察御史出按<lb/>
　江西有大學士陳循子所為不法鑑置大辟陳切齒<lb/>
　伺以中之無所得已諷部遷雲南副使<hi>湖廣通志</hi>
原傑字子英陽城人正統十年進士授御史廵按江西<lb/>
<pb n="KR2k0045_WYG_058-13a"/>
　捕誅劇盜奸宄斂跡尋擢江西按察使發寧王奠培<lb/>
　淫亂事革其䕶衛治行聞賜誥旌異遷山東左布政<lb/>
　成化間江西盜起以傑嘗再莅其地得民心詔往治<lb/>
　之捕戮六百餘人餘悉解散拜左副都御史巡撫鄖<lb/>
　陽<hi>白志</hi>
夏壎字宗成天台人景泰二年進士授御史清軍江西<lb/>
　發鎮守中官葉達恣横状達為斂威累遷江西左布<lb/>
　政使巡撫四川年未五十即求退杜門不接賓客<hi>同上</hi>
<pb n="KR2k0045_WYG_058-13b"/>
陳選字士賢臨海人天順四年㑹試第一授御史巡按<lb/>
　江西盡黜貪殘吏時人語曰前有韓雍後有陳選廣<lb/>
　冦流入贑州奏聞不待報遣兵平之憲宗即位嘗劾<lb/>
　尚書馬昂等一時憚其風采歴廣東左布政市舶中<lb/>
　官韋春誣奏被逮士民數萬號泣遮留使者辟除乃<lb/>
　得出抵南昌疾作卒於石亭寺編修張元禎為治喪<lb/>
　殮之𢎞治初主事林沂疏選冤詔復官諡忠愍<hi>同上</hi>
夏寅字正夫華亭人正統進士授南京吏部主事進郎<lb/>
<pb n="KR2k0045_WYG_058-14a"/>
　中成化間遷江西副使提督學校其教務先徳行士<lb/>
　經激勸者多為聞人嘗語人曰君子有三惜此生不<lb/>
　學一可惜此日閒過二可惜此身一敗三可惜世傳<lb/>
　為名言後以浙江右叅政致仕<hi>同上</hi>
翁世資莆田人正統進士除户部主事歴郎中成化初<lb/>
　擢江西左布政使大軍征兩廣轉江西餉需十萬人<lb/>
　世資議齎直就易嶺南米民得不擾<hi>同上</hi>
余複字存美遂安人正統進士授御史陞江西按察僉<lb/>
<pb n="KR2k0045_WYG_058-14b"/>
　事時巡撫韓雍患賦役厲民委複均之剗革夙弊民<lb/>
　歡若更生督理各郡京漕措置有方晉副使長河峒<lb/>
　賊朱紹綱謀叛郡縣驛騷複往贑督兵討之生擒紹<lb/>
　綱等七十餘人賊遂平事聞賜綵幣寳鈔陞福建右<lb/>
　叅政復陞江西按察使轉布政使卒於官<hi>南昌府志</hi>
孫遇字際時福山人正統進士授户部主事累官江西<lb/>
　右布政使宅心仁厚愛民如子不為皎皎之名而操<lb/>
　持凛然不可奪嘗罷西山紙厰以甦民累人尤徳之<lb/>
<pb n="KR2k0045_WYG_058-15a"/>
　<hi>同上</hi>
何宜字行義福清人正統進士由職方司郎中歴江西<lb/>
　左布政使性澹約若貧士入覲載小舟隨従數人而<lb/>
　已尤謹宻簿書一字不輕置時王克復為叅政書判<lb/>
　如流恒以細屑戒宜宜安之然俱以政事顯名<hi>同上</hi>
張綱字大振長清人景泰進士授監察御史天順間曹<lb/>
　吉祥用事欲庇一指揮以孽奪嫡綱疏奏阻之人重<lb/>
　其風節出按江西勘寧王奠培不法削其護衛屢擢<lb/>
<pb n="KR2k0045_WYG_058-15b"/>
　右僉都御史<hi>豫章書</hi>
林鶚字一鶚太平人景泰進士授御史成化初遷江西<lb/>
　按察使有犯大辟賄達官求生者鶚執愈堅廣冦剽<lb/>
　贑州急調兵禦之遁去廣信妖賊妄稱天神惑衆捕<lb/>
　戮其魁立解散歴左右布政使嵗饑奏減民租十五<lb/>
　萬石成化六年擢南京刑部右侍郎卒贈尚書諡恭<lb/>
　肅<hi>白志</hi>
夏時正字季爵仁和人正統進士除刑部主事成化五<lb/>
<pb n="KR2k0045_WYG_058-16a"/>
　年以大理寺卿巡視江西災傷除無名稅十萬餘石<lb/>
　汰諸司宂役數萬奏罷不職吏二百餘人增築南昌<lb/>
　濱江堤及豐城諸縣陂岸民賴其利嘗上書不具齎<lb/>
　奏人姓名吏科論其簡恣遂乞休歸僦居民舍布政<lb/>
　使張瓉為築西湖書院以居之年近九十而卒<hi>同上</hi>
閔珪字朝瑛烏程人天順進士授御史出按河南以風<lb/>
　力聞成化六年擢江西副使久之以右僉都御史廵<lb/>
　撫江西南贑諸府多盗率强宗家僕為之奥主珪請<lb/>
<pb n="KR2k0045_WYG_058-16b"/>
　獲盜連坐由是貴宦不恱尹直輩謀之李孜省責珪<lb/>
　不能弭盜左遷廣西按察使累官兩廣總督刑部尚<lb/>
　書諡莊懿<hi>同上</hi>
徐懐字明徳建徳人天順進士授刑部主事歴江西按<lb/>
　察僉事明敏有治才安福豪陳萬年恃險為雄號曰<lb/>
　洞主官司莫敢詰懐宻擒伏法累擢江西右布政使<lb/>
　轉左仕至南京刑部右侍郎<hi>南昌府志</hi>
王恕字宗貫三原人正統進士為揚州知府天順四年<lb/>
<pb n="KR2k0045_WYG_058-17a"/>
　以治行最超遷江西右布政使平嶺冦贑州操履端<lb/>
　正𢎞治間巡撫雲南累官吏部尚書卒諡端毅<hi>白志</hi>
陳煒字文曜閩縣人天順進士授御史廷劾指揮門達<lb/>
　寘之法中外快之遷江西按察副使斥貪殘振頽靡<lb/>
　威望大振陞右布政使時宗藩府第墳塋之費朘取<lb/>
　不經煒條奏殺三之一轉浙江左轄未赴卒於任<hi>林志</hi>
崔恭字克讓廣宗人天順進士歴官江西左布政使發<lb/>
　奸民冒闗廣濟庫銀五十萬作均徭法任一嵗之勞<lb/>
<pb n="KR2k0045_WYG_058-17b"/>
　者有九年之逸民甚便之寧王奠培與弋陽王奠爁<lb/>
　交搆恭㑹三司覈實以狀上王銜之又欲增造宫殿<lb/>
　及派嵗祿於近府縣恭不従䕶衛軍校有犯輒治之<lb/>
　陞右副都御史巡撫蘇松<hi>安志</hi>
吳一貫字道夫成化進士由上髙知縣擢御史以彊幹<lb/>
　聞擢大理右寺丞左遷江西副使討華林賊有功進<lb/>
　按察使行軍至奉新卒士民立祠祀焉<hi>白志</hi>
　　按明一統志稱一貫督兵𠞰捕嚴申令信賞罸士<lb/>
<pb n="KR2k0045_WYG_058-18a"/>
　　卒奮勇俘斬甚多建議築城賊至則督戰賊退則<lb/>
　　築城至忘寢食以勞瘁卒<lb/>
楊守隨字維貞鄞人成化進士授御史巡按江西所至<lb/>
　以風采見憚累官工部尚書掌大理寺上章極論劉<lb/>
　瑾奸狀瑾深銜之致仕歸尋除名瑾誅復官贈少保<lb/>
　諡康簡従弟守隅由進士歴官江西叅政有政績寧<lb/>
　府禄米石徵銀一兩後漸增十之五隅入請於王裁<lb/>
　減如舊以瑾惡守隨并罷守隅官瑾死後起官終廣<lb/>
<pb n="KR2k0045_WYG_058-18b"/>
　西布政使<hi>同上</hi>
段正字以中澤州人成化進士由元城知縣擢御史巡<lb/>
　按江西賑饑備盜頗有方略遷江西左叅政精於吏<lb/>
　治撫州糧長為民害立除之追贓數萬廣信苦夫役<lb/>
　繁以寺觀租稅贏餘者使出傭直民困少甦平生㢘<lb/>
　介卒之日無以為殮士大夫皆哀之<hi>安志</hi>
蘇葵字伯誠順徳人成化進士以翰林編修出為江西<lb/>
　提學僉事性剛介不茍合為鎮守太監董讓誣奏被<lb/>
<pb n="KR2k0045_WYG_058-19a"/>
　繫遣法司盛洪等訊之將加刑南昌諸生數百人排<lb/>
　闥而入擁葵去事竟得雪修白鹿書院増置田廬招<lb/>
　徕諸郡學者與前督學李齡嫓美焉遷福建右布政<lb/>
　使<hi>南昌府志</hi>
陳金字汝礪應城人成化進士正徳間江西盜起詔金<lb/>
　總制軍務便宜従事當是時撫州則東鄉賊王鈺五<lb/>
　等南昌則姚源賊汪澄二等瑞州則華林賊羅光權<lb/>
　陳福一等而贑州則大帽山賊何積欽等官軍累年<lb/>
<pb n="KR2k0045_WYG_058-19b"/>
　不能克金調廣西兵以次削平半嵗間俘斬千七百<lb/>
　餘人即東鄉立縣并立萬年縣招降人居之每奏捷<lb/>
　璽書嘉勞加官少保進太保廕一子錦衣百户<hi>白志</hi>
蔡清字介夫晉江人成化進士乞假歸講學僧寺謁選<lb/>
　得禮部主事調吏部尋以憂歸即家起江西提學副<lb/>
　使寧王驕恣凡朔望諸司先朝王後謁文廟清不可<lb/>
　先廟而後王王生辰令諸司以朝服賀清曰非禮也<lb/>
　去蔽膝而入其取士先徳行而後文藝旋引疾去清<lb/>
<pb n="KR2k0045_WYG_058-20a"/>
　平生飭躬砥行不愧衾影以虛名齋所著易經四書<lb/>
　䝉引行於世卒諡文莊<hi>同上</hi>
林俊字待用莆田人成化進士𢎞治間為南京右僉都<lb/>
　御史督操江適江西新昌民王武為盜巡撫韓邦問<lb/>
　不能靖命俊巡視身入武巢武請自効悉擒賊黨詔<lb/>
　即以俊代邦問巡撫乃更定要約庶務一新去淫祠<lb/>
　建義倉修學校鋤强扶弱風紀凛然王府嵗徵禄率<lb/>
　倍取於民以俊言大減省寧王宸濠貪暴俊屢裁抑<lb/>
<pb n="KR2k0045_WYG_058-20b"/>
　之王請易琉璃瓦費二萬俊言宜如舊毋涉叔段京<lb/>
　鄙之求吳王几杖之賜王怒伺其過無所得㑹俊以<lb/>
　聖節按部遂劾奏之停俸三月尋以母憂歸正徳初<lb/>
　江西人在朝者合疏乞還俊乃命再撫江西累官刑<lb/>
　部尚書卒諡貞肅<hi>同上</hi>
史琳字天瑞餘姚人成化進士授給事中叅議江西吉<lb/>
　安民殺其鄰子夤夜移屍道傍死者家莫知所由訴<lb/>
　於琳跡之弗得乃禱於神果得凶首遂輸服贑盗起<lb/>
<pb n="KR2k0045_WYG_058-21a"/>
　勢張甚琳督捕斬七百餘人釋諸脅従境内以寧陞<lb/>
　布政使仕至右副都御史<hi>安志</hi>
趙敔字叔成常州人景泰進士以御史出按江西成化<lb/>
　四年上言江西俗健訟有司官稍不順情者動輒捏<lb/>
　詞吿害風憲官用意深刻者惟欲張威干譽不復顧<lb/>
　惜人才一槩逮繫甚至刁民自知誣告潛避終不結<lb/>
　案請嚴禁報可通行各省遵行尋陞敔為江西按察<lb/>
　使因敔按江西將代值嵗荒户部請敕賑濟候事竣<lb/>
<pb n="KR2k0045_WYG_058-21b"/>
　代江西士民上奏懇留遂有是命<hi>豫章書</hi>
邵寳字國賢無錫人成化進士𢎞治七年以户部郎中<lb/>
　遷江西提學釋菜周元公祠修白鹿書院其教以致<lb/>
　知力行為本江西俗好隂陽家言有數十年不葬父<lb/>
　母者寳下令士不葬親者不得與試於是相率舉𦵏<lb/>
　以千計寧王宸濠索詩文峻却之後宸濠敗有司校<lb/>
　勘獨無寳跡遷浙江按察使仕至南京禮部尚書卒<lb/>
　諡文莊<hi>白志</hi>
<pb n="KR2k0045_WYG_058-22a"/>
吳廷舉字獻臣梧州人成化進士用馬文升劉大夏薦<lb/>
　擢廣東僉事正徳初發鎮守太監潘忠二十罪謫戍<lb/>
　雁門劉瑾誅楊一清薦其才起江西右叅政敗華林<lb/>
　賊於連河討桃源賊設竒制勝執其酋破之陞廣東<lb/>
　右布政使擢右副都御史寧王宸濠搆逆有端疏陳<lb/>
　江西軍政六事為預防計世宗立召為工部右侍郎<lb/>
　至南京工部尚書卒諡清惠<hi>白志</hi>
金澤字徳潤江寧籍鄞人成化進士累官都察院副都<lb/>
<pb n="KR2k0045_WYG_058-22b"/>
　御史時因廣閩寇入贑州廷議以風力大臣為總制<lb/>
　澤奉敕撫定便宜従事嚴督緝捕斬賊首滿天明等<lb/>
　八百餘人於是奏添設府縣捕盜官尋陞兵部侍郎<lb/>
　<hi>林志</hi>
周南字文化縉雲人成化進士𢎞治初歴江西右布政<lb/>
　使擢巡撫大同引病歸明年起督南贑軍務南贑巡<lb/>
　撫之設自南始大帽山賊攻剽城邑延及江西數年<lb/>
　不靖推官莫仲昭知縣蔣璣指揮楊澤被執賊勢愈<lb/>
<pb n="KR2k0045_WYG_058-23a"/>
　熾南集諸道兵擊之擒賊首張時旺㨗聞賜敕奨勞<lb/>
　南復移師㑹總督陳金共平姚源諸賊境内遂寧進<lb/>
　右都御史總督兩廣踰年歸卒贈少保<hi>白志</hi>
張嵿字時峻蕭山人成化進士授上饒縣遷南京兵部<lb/>
　主事正徳初忤劉瑾勒為民瑾敗起知南雄擢江西<lb/>
　叅政進右布政使舉治行卓異遷左寧王宸濠欲拓<lb/>
　地廣其居嵿執不可大恚使人餽之發視則棗棃薑<lb/>
　芥也嵿悟其指曰是欲我早離江界也未幾召為光<lb/>
<pb n="KR2k0045_WYG_058-23b"/>
　禄卿以右副都御史巡撫保定<hi>同上</hi>
錢山字静夫滁州人成化丙戌進士擢御史陞江西僉<lb/>
　事行部豐城㑹大水民饑山不俟請即發倉粟賑之<lb/>
　所活甚衆仕至副使<hi>江南通志</hi>
沈銳字文進號省齋仁和人成化己丑成進士江西按<lb/>
　察僉事撃服豪右貪墨吏悉解綬去尤孳孳以興學<lb/>
　化民為務重修白鹿洞書院講道不輟轉廣東僉事<lb/>
　<hi>浙江通志</hi>
<pb n="KR2k0045_WYG_058-24a"/>
王有恬字徳安長樂人幼頴慧好學成化乙未進士歴<lb/>
　南户部郎中陞江西督糧叅議先時民逋稅皆由豪<lb/>
　宗攬任代輸有恬至下令釐革淮王就封道經九江<lb/>
　水陸費鉅萬有恬酌省其半後歸杜門三十餘年窮<lb/>
　約澹然<hi>福建通志</hi>
張璁字廷璧平彛人成化進士𢎞治初南贑閩廣盗起<lb/>
　擢璁江西兵備副使建七縣城堡積糧糗練士卒修<lb/>
　器械設險隘人賴以安與上官論不合拂衣去盜復<lb/>
<pb n="KR2k0045_WYG_058-24b"/>
　起巡撫鄧廷瓚奏南贑不可無璁詔留之遂築南康<lb/>
　城盜立解散尋以疾辭歸璁剛正不阿盤錯立斷墨<lb/>
　吏斂手及歸槖中蕭然<hi>雲南通志</hi>
王奎字文明武進人𢎞治壬戌進士選南御史陞江西<lb/>
　按察司僉事有徳興尹恃奥援素貪墨卒按其奸既<lb/>
　勦桃源洞叛冦俘馘甚衆三載例應考績巡撫以私<lb/>
　怨沮其行時奎在軍中久竟抑鬱以卒<hi>江南通志</hi>
黄昭道字又顯吳江人𢎞治己未進士正徳初為御史<lb/>
<pb n="KR2k0045_WYG_058-25a"/>
　論劉瑾等杖三十除名遂成跛瑾誅擢江西按察時<lb/>
　宸濠蓄逆謀招亡命刦彭蠡諸處為患昭道捕獲數<lb/>
　百人訊治如法進山東巡海副使𠞰捕海冦平反寃<lb/>
　獄擢雲南布政<hi>同上</hi>
李蕙字徳馨當塗人成化進士授給事中陞江西叅政<lb/>
　嵗饑上饒民亂郡以行刼報蕙議止戮其渠南贑盗<lb/>
　起發兵𠞰之吉安城樓戍舖皆其改置官至總督漕<lb/>
　運都御史<hi>林志</hi>
<pb n="KR2k0045_WYG_058-25b"/>
李情字宗善靈寳人𢎞治進士歴御史江西按察副使<lb/>
　時萬年縣甫設桃源洞降賊王重七等復叛情方備<lb/>
　兵饒州駐萬年覘者告宜急避情誓以死守變作遂<lb/>
　遇害贈按察使廕一子入監<hi>安志</hi>
　　按明一統志云同死事者通判秦碧陳逺照磨馬<lb/>
　　驄指揮邢世臣千户許政等<hi>原跋</hi>
徐讃字朝儀永康人𢎞治進士擢御史巡按江西𠞰湖<lb/>
　寇徐九齡等數百人時宸濠久蓄異謀潛結羣冦以<lb/>
<pb n="KR2k0045_WYG_058-26a"/>
　自樹讚翦其羽翼之勁者累官至工部右侍郎<hi>南昌府志</hi>
董傑寧國人𢎞治丁未進士以副都御史巡撫江西時<lb/>
　宸濠反形已具屢餽遺傑拒不受時以忠義諷諭濠<lb/>
　知不可奪每朝見輒留飲忽一日飲歸謂家人曰吾<lb/>
　今日飲寧王酒頭暈腹脹豈有異物耶次日歿徧體皆<lb/>
　赤家人皆知為中毒不敢言繼之者即孫忠烈也所<lb/>
　著有儒行辨五城集<hi>豫章書</hi>
趙鉞任南昌衛指揮使以捕盜功陞都指揮僉事守備<lb/>
<pb n="KR2k0045_WYG_058-26b"/>
　南贑正徳六年充叅將督兵𠞰馬腦華林山賊俘獲<lb/>
　甚衆時逆濠暴虐軍民憾鉞執法不従已十年三月<lb/>
　召入府飲之䇿馬歸毒發死濠復繫其妻孥掠其資<lb/>
　財鉞死四日不得殮䝉禍甚慘方濠虐燄熏天百司<lb/>
　附之鉞以武弁獨與之抗亦賢矣哉<hi>同上</hi>
　　按豫章書又載指揮僉事戴宣以廣東守備過家<lb/>
　　未及謁濠捕箠死寧府長史王用才以同議撫按<lb/>
　　官見王府不具朝服事亦死於械繫<hi>原跋</hi>
<pb n="KR2k0045_WYG_058-27a"/>
李夢陽字獻吉慶陽人𢎞治進士官江西提學副使振<lb/>
　作士氣風教大行淮王府校與諸生争夢陽笞校王<lb/>
　怒奏之未下巡按御史江萬實亦督責諸生夢陽手<lb/>
　鋃鐺率諸生往鎖之萬實走免而淮王奏適下遂以<lb/>
　冠帶閒住江右士子至今猶思之<hi>白志</hi>
周憲字時敏安陸人𢎞治進士官江西副使華林馬腦<lb/>
　賊方熾奉總督陳金檄勦禽數百人移軍奉新計擒<lb/>
　賊首平馬腦寨進逼華林賊窘遣諜者詭言饑困狀<lb/>
<pb n="KR2k0045_WYG_058-27b"/>
　憲信之移檄㑹師来擊他將多觀望憲攻北門賊少<lb/>
　却與子幹先登逼之賊下木石如雨軍潰憲中槍幹<lb/>
　前救力戰墮厓死憲被執為賊支解事聞贈按察使<lb/>
　予祭𦵏諡節愍廕子錦衣百户旌幹門曰孝烈<hi>同上</hi>
王哲字思徳吳江人由進士任御史巡按江西風采峻<lb/>
　整燭奸如神宸濠方横亦凛肅不敢或忤民謡曰江<lb/>
　西有一哲六月飛霜雪天下有十哲太平無休歇後<lb/>
　陞僉都御史巡撫江西逆濠憚之嘗投以鴆不死遂<lb/>
<pb n="KR2k0045_WYG_058-28a"/>
　以疾乞歸卒於家<hi>林志</hi>
穆相字伯寅三原人正徳進士巡按江西劾鎮守中官<lb/>
　黎鑑風采屹然問俗察奸不辭勞瘁歿於寧州<hi>明一統志</hi>
楊茂元字志仁鄞縣人文懿公守陳子成化進士歴山<lb/>
　東副使陞江西叅政適宸濠横斂之初每嵗誅求禄<lb/>
　米民弗堪命茂元率衆往納之濠憚其盛名正數外<lb/>
　秋毫不敢過取糧長請以羨餘貯庫茂元曰此小民<lb/>
　物也給還之仕終刑部侍郎<hi>豫章書</hi>
<pb n="KR2k0045_WYG_058-28b"/>
魏英字士華慈谿人成化進士歴官江西布政使宸濠<lb/>
　方恣横欲盡私南昌所屬河泊課鈔英力拒之陞貴<lb/>
　州巡撫<hi>南昌府志</hi>
陳恪字克謹歸安人成化進士歴官河南左布政以才<lb/>
　望調江西時宸濠肆虐鉗制方面恪每議夫價賀禮<lb/>
　多忤其意濠怒面叱之恪處之裕如濠將中以竒禍<lb/>
　㑹陞都御史巡撫南贑以去<hi>林志</hi>
胡世寧字永清仁和人𢎞治進士性剛直不畏强禦且<lb/>
<pb n="KR2k0045_WYG_058-29a"/>
　知兵累官江西副使與都御史俞諌畫策擒盜討平<lb/>
　王浩八城廣昌南豐新城時寧王宸濠驕横有異志<lb/>
　世寧特疏請勅王毋撓有司以靖亂源銷意外變宸<lb/>
　濠聞大怒列世寧罪徧賂權倖必殺世寧命錦衣官<lb/>
　逮捕時世寧已遷福建按察使取道還里聞命自投<lb/>
　錦衣獄獄中三上書言宸濠逆状繫嵗餘謫戍瀋陽<lb/>
　居四年宸濠果反世寧起戍中為湖廣按察使擢巡<lb/>
　撫四川歴官太子太保兵部尚書卒諡端敏<hi>白志</hi>
<pb n="KR2k0045_WYG_058-29b"/>
范輅字以載桂陽人正徳進士清軍江西宸濠寵伶人<lb/>
　秦榮僭擬如王居輅劾治之又極論鎮守太監畢真<lb/>
　罪宸濠令諸司以朝服見輅不可抗章下廷議如輅<lb/>
　言濠乃怨輅摭他事誣之遂逮下詔獄未幾宸濠反<lb/>
　世宗初復故官遷福建僉事仍轉江西副使致仕歸<lb/>
　<hi>同上</hi>
孫燧字徳成餘姚人𢎞治進士正徳十年十月以副都<lb/>
　御史巡撫江西時寧王宸濠有逆謀燧聞命歎曰是<lb/>
<pb n="KR2k0045_WYG_058-30a"/>
　投我艱也乃遣妻子還鄉止攜二童入南昌南昌人<lb/>
　洶洶謂宸濠旦暮且得天子諸黨附及羣盜相倚聲<lb/>
　勢燧左右亦多為耳目刺燧言動輒馳告燧防察甚<lb/>
　密知副使許逵忠勇可屬大事多與謀又懲胡世寧<lb/>
　事未敢訟言於朝托禦他寇曲為備先城進賢次城<lb/>
　南康瑞州患建昌縣多盜割其地别置安義縣以漸<lb/>
　弭之而請復饒撫二州兵備九江當湖衝最要害請<lb/>
　重兵備道權以便控制廣信横峰青山諸窯地險人<lb/>
<pb n="KR2k0045_WYG_058-30b"/>
　悍則請設通判駐弋陽又恐宸濠劫兵器假討賊盡<lb/>
　出之他所十三年江西大水宸濠素所蓄賊凌十一<lb/>
　等出沒鄱陽湖燧與逵捕之賊去匿宸濠林墓間於<lb/>
　是宻疏白宸濠必反章七上輒為宸濠遮獲不得達<lb/>
　燧日益憂懼髭髮盡白明年㑹御史蕭淮盡發宸濠<lb/>
　不軌狀詔重臣宣諭濠聞决計反六月乙亥宸濠生<lb/>
　日宴鎮巡三司明日燧及諸大吏入謝宸濠伏兵左<lb/>
　右大言曰太后有詔令我起兵衆相顧愕眙燧直前<lb/>
<pb n="KR2k0045_WYG_058-31a"/>
　曰安得此言果有詔請出示之宸濠曰無多言我往<lb/>
　南京汝當扈駕燧曰汝速死耶天無二日吾豈従汝<lb/>
　為逆哉宸濠怒叱燧麾兵縛之諸司股栗獨逵曰汝<lb/>
　曹安得辱天子大臣因以身翼蔽燧遂并縛逵二人<lb/>
　且縛且罵不絶口擊燧折左臂與逵同曳出遇害惠<lb/>
　民門外燧生有異質遇事挺然不撓兩目爍爍夜有<lb/>
　光死之日天忽隂慘烈風驟起凡數日民大恐走収<lb/>
　兩人屍蠅蚋無近者贈禮部尚書諡忠烈與逵並祀<lb/>
<pb n="KR2k0045_WYG_058-31b"/>
　南昌賜額旌忠錄一子世襲錦衣千户<hi>同上</hi>
許逵字汝登固始人正徳進士長身巨口猿臂燕頷沉<lb/>
　静有謀略以靖寇功超擢山東兵備僉事遷江西副<lb/>
　使時宸濠暴横甚逵每繫其黨繩以法嘗言於孫燧<lb/>
　曰寧王敢為暴者恃權臣也權臣左右之者貪重賄<lb/>
　也重賄由於盜藪今惟翦盜則賄息賄息則交解交<lb/>
　解則黨孤燧然其言每事與宻議及宸濠反縛燧逵<lb/>
　争之宸濠素忌逵問許副使何言逵曰副使惟赤心<lb/>
<pb n="KR2k0045_WYG_058-32a"/>
　耳肯従汝反乎濠怒曰我不能殺汝耶逵罵曰汝能<lb/>
　殺我天子能殺汝遂并縛逵曳出斫其頸屹不動賊<lb/>
　衆共推抑令跪卒不可得遂死年三十六世宗即位<lb/>
　贈左副都御史諡忠節䕃一子錦衣千户<hi>同上</hi>
黄宏字徳裕鄞人𢎞治進士知萬安縣民好訟訟輒禱<lb/>
　於神宏毀其祠曰令在何禱也訟者至輒片言折之<lb/>
　調泰和遷户部主事歴江西左㕘議按湖西嶺北二<lb/>
　道王守仁討横水桶岡賊宏主餉以功加俸一等賊<lb/>
<pb n="KR2k0045_WYG_058-32b"/>
　閔念四既降復恃宸濠勢剽九江宏發兵捕之走匿<lb/>
　宸濠祖墓中盡得其輜重以歸宸濠逆跡益露士大<lb/>
　夫以為憂宏正色曰國家不幸有此吾輩守土惟死<lb/>
　而已民有持大義不従宸濠黨者宏每隂左右之及<lb/>
　反被執宏憤怒以手梏向柱蹙項是夕卒賊義而殮<lb/>
　之子紹文奔赴求得其棺以偽命治殮非父志亟易<lb/>
　之扶歸世宗立贈宏太常少卿祀旌忠祠又馬思聰<lb/>
　字懋聞莆田人𢎞治進士以南京户部主事督糧江<lb/>
<pb n="KR2k0045_WYG_058-33a"/>
　西駐安仁值宸濠生日或勸勿往思聰曰吾欲覘之<lb/>
　疾報天子耳被執繫獄不屈絶食六日死世宗立贈<lb/>
　光禄少卿祀旌忠祠<hi>同上</hi>
　　按豫章書云旌忠祠祀孫許二公南禮科給事中<lb/>
　　王子謨復以馬主事黄叅議死節事聞有旨贈官<lb/>
　　配享御史鄧顯麒題黄馬不當與孫許同祠有㫖<lb/>
　　以副使周憲配享撤黄馬祀嗟乎謂黄馬二公之<lb/>
　　死不如孫許之烈則可然比之王綸潘鵬則薰蕕<lb/>
<pb n="KR2k0045_WYG_058-33b"/>
　　矣傳曰以死勤事則祀之死猶不祀亦何責之苛<lb/>
　　耶<hi>原跋</hi>
王守仁字伯安餘姚人弱冠舉鄉試好言兵登𢎞治進<lb/>
　士正徳元年劉瑾逮言官戴銑等守仁抗章救瑾怒<lb/>
　矯㫖廷杖謫龍場驛丞瑾誅累官鴻臚卿十一年兵<lb/>
　部尚書王瓊竒其才遂擢右僉都御史巡撫南贑時<lb/>
　南中盗賊蜂起謝志珊據横水左溪桶岡池仲容據<lb/>
　浰頭皆稱王攻剽府縣而福建大帽山賊又起前巡<lb/>
<pb n="KR2k0045_WYG_058-34a"/>
　撫文森託疾去贑縣主簿呉玭戰死守仁至知左右<lb/>
　皆賊耳目乃呼老黠吏詰之貰其罪令詗賊賊動静<lb/>
　無弗知於是檄閩廣㑹兵先討大帽賊親率銳卒屯<lb/>
　上杭徉退師出不意搗之連破四十餘寨俘斬七千<lb/>
　有竒九月進兵大庾討横水左溪守仁自駐南康去<lb/>
　横水三十里先遣四百人伏賊巢左右進軍逼之賊<lb/>
　方迎戰兩山舉幟賊皆驚潰走桶岡督諸将破之乃<lb/>
　設崇義縣於横水還至贑州議討浰頭賊以計悉擒<lb/>
<pb n="KR2k0045_WYG_058-34b"/>
　戮之乃於下浰立平和縣置戍而歸十四年六月奉<lb/>
　命勘福建叛軍行至豐城而宸濠反急趨吉安與伍<lb/>
　文定徵調兵食傳檄勤王因集衆議攻水陸並進七<lb/>
　月壬辰朔宸濠襲下九江南康出大江薄安慶或請<lb/>
　救安慶守仁曰不然我越南昌與相持江上是腹背<lb/>
　受敵也不如直搗南昌賊聞南昌破必解圍自救逆<lb/>
　擊之湖中蔑不勝矣以伍文定為前鋒抵廣潤門守<lb/>
　兵駭散入城安士民慰諭宗室居二日宸濠果自安<lb/>
<pb n="KR2k0045_WYG_058-35a"/>
　慶還兵知府伍文定當其前鋒知府邢珣繞出賊背<lb/>
　賊大潰退保八字腦明日復戰以小舟載薪乗風縦<lb/>
　火焚其副舟婁妃以下皆赴水死宸濠易舟逃萬安<lb/>
　令王冕率所部兵追執之従逆諸臣皆獲遣兵下九<lb/>
　江南康凡三十五日而賊平京師聞變諸大臣震懼<lb/>
　王瓊大言曰王伯安居南昌上游必擒賊至是果奏<lb/>
　捷時帝已親征自稱威武大將軍命安邊伯許泰太<lb/>
　監張忠抵南昌而守仁先俘宸濠發南昌至錢塘遇<lb/>
<pb n="KR2k0045_WYG_058-35b"/>
　太監張永以俘屬之而身至京口欲朝行在聞巡撫<lb/>
　江西命乃還南昌忠泰已先至恨失宸濠縦卒嫚罵<lb/>
　守仁厚撫慰之卒皆恱遂班師去世宗即位特進光<lb/>
　禄大夫封新建伯總督兩廣疏乞骸骨行至南安卒<lb/>
　年五十七喪過江西軍民無不縞素哭送者隆慶初<lb/>
　廷臣多頌其功詔贈新建侯諡文成<hi>同上</hi>
伍文定字時泰松滋人𢎞治進士有膂力善弓馬授常<lb/>
　州推官以勘魏國公訟田事忤劉瑾斥為民瑾敗起<lb/>
<pb n="KR2k0045_WYG_058-36a"/>
　嘉興同知擢吉安知府討平永豐及大茅山賊佐王<lb/>
　守仁平桶岡横水宸濠反王守仁至豐城聞變文定<lb/>
　急以卒三百迓於峡江協謀討賊賊平功最擢江西<lb/>
　按察使張忠許泰至南昌欲冒其功而守仁已俘宸<lb/>
　濠赴浙江忠等失望大恨文定出謁遂縛之文定罵<lb/>
　曰吾不惜九族為國家平大賊何罪汝屈辱忠義為<lb/>
　逆賊報讐法當斬忠益怒推文定仆地文定求解任<lb/>
　不報遷廣東右布政使世宗嗣位文定列上忠等罪<lb/>
<pb n="KR2k0045_WYG_058-36b"/>
　狀又請發宸濠資財還之江西以資經費矜釋忠泰<lb/>
　所陷無辜及寧府宗人不預謀者以清冤獄帝嘉納<lb/>
　之進右副都御史提督操江仕至兵部尚書卒於家<lb/>
　天啟初追諡忠襄<hi>同上</hi>
周廣字克之崑山人𢎞治進士歴知莆田吉水二縣正<lb/>
　徳中以治最徵授御史即疏陳四事糾錢寧不法狀<lb/>
　寧怒謫懐逺驛丞稍遷建昌知縣有恵政部擬除憲<lb/>
　職寧矯㫖再謫驛丞世宗即位復故官歴江西副使<lb/>
<pb n="KR2k0045_WYG_058-37a"/>
　提督學校舉治行卓異擢福建按察使六年以右僉<lb/>
　都御史巡撫江西廣為人嚴冷無笑容弗受請託士<lb/>
　類莫不憚之<hi>同上</hi>
鄭岳字汝華莆田人𢎞治進士累官江西按察使尋陞<lb/>
　左布政宸濠奪民田億萬計民立砦自保濠欲兵之<lb/>
　岳持不可濠怒遂以事奪職發戍及濠叛起江西巡<lb/>
　撫時多坐助逆者岳曰濠横恣甚我藩司且被挫折<lb/>
　况民乎分豁千餘家尋遷兵部右侍郎乞休去<hi>白志</hi>
<pb n="KR2k0045_WYG_058-37b"/>
劉璽字廷守龍驤衛人正徳間任江西都司巡撫盛應<lb/>
　期知其㢘明每屬以疑獄多所平反巡按穆相薦總<lb/>
　漕運璽奏三十餘疏垂為漕政良規尋以直忤當道<lb/>
　罷歸<hi>江南通志</hi>
唐龍字虞佐蘭溪人正徳進士除郯城縣徵授御史疏<lb/>
　斥錢寧再按江西時宸濠已擒疏趣張忠許泰班師<lb/>
　三司官従宸濠叛者猶居位龍召數之曰脅従罔治<lb/>
　謂凡民耳若輩讀書食禄何靦顔乃爾立收其印歴<lb/>
<pb n="KR2k0045_WYG_058-38a"/>
　官總督三邊軍務太子太保吏部尚書卒諡文襄<hi>白志</hi>
　　按明一統志龍按江西疏請班師如解倒懸列従<lb/>
　　逆之罪表劉源清馬津之功劾鎮監崔和之黷貨<lb/>
　　辨雪脅従先後所上九十餘疏無非為民請蠲賑<lb/>
　　患時賴以寧去後肖像同仁祠<hi>原跋</hi>
潘希曽字仲魯金華人𢎞治進士嘉靖四年以右僉都<lb/>
　御史巡撫南贑討平恵州賊賴貴斬浰頭賊曾蛇仔<lb/>
　遷工部右侍郎<hi>同上</hi>
<pb n="KR2k0045_WYG_058-38b"/>
顔珀字載祥晉江人𢎞治進士累官江西左政使雅志<lb/>
　恬澹㑹詔有太乙觀之役不忍加派於民因覈司藏<lb/>
　見二巨桶封識凝塵啟視之約數千金亡其籍矣遂<lb/>
　報撫按抵公費民頌其徳<hi>安志</hi>
　　按珀止一事而安志所載太乙觀之役年月亦失<lb/>
　　考<lb/>
顧應祥字惟賢長興人𢎞治進士授饒州推官桃源寇<lb/>
　亂掠樂平令以去應祥單身入賊壘出令賊亦解去<lb/>
<pb n="KR2k0045_WYG_058-39a"/>
　入為錦衣衛經歴累官江西副使分巡南昌值宸濠<lb/>
　亂定撫循瘡痍招集流亡皆善後事宜仕至刑部尚<lb/>
　書致仕<hi>明儒學案</hi>
陶諧字世和㑹稽人𢎞治進士嘉靖元年除江西僉事<lb/>
　久之提督南贑汀漳軍務疏奏天下差徭煩重乞罷<lb/>
　免里甲供億諸費帝采納之尋遷兵部右侍郎<hi>白志</hi>
盛應期字思徵呉江人𢎞治進士嘉靖二年巡撫江西<lb/>
　宸濠亂後瘡痍未復奏免雜調緡錢數十萬請留轉<lb/>
<pb n="KR2k0045_WYG_058-39b"/>
　輸南京米四十七萬銀二十萬以業饑民又令諸府<lb/>
　積榖備荒尋進兵部左侍郎總督兩廣<hi>同上</hi>
林庭㭿字利瞻閩縣人𢎞治進士授兵部主事歴仕江<lb/>
　西叅政舉治行卓異歴湖廣左右布政擢右副都御<lb/>
　史巡撫保定仕終工部尚書卒諡康懿<hi>同上</hi>
　　按陳洪謨江西通志序云江西舊無通志嘉靖癸<lb/>
　　未秋御史中丞東吳盛公屬大㕘林君庭㭿憲副<lb/>
　　周君廣為之書凡二十冊又稱其博古能文發凡<lb/>
<pb n="KR2k0045_WYG_058-40a"/>
　　立例得諸専經世學為多則江西之有通志自庭<lb/>
　　㭿始功不可沒而安志并去庭㭿名特表出之<hi>原跋</hi>
查約字源博海寧人𢎞治進士嘉靖二年任江西副使<lb/>
　多惠政冰蘖自勵治行為一時最官至山東巡撫<hi>白志</hi>
邵銳字思抑仁和人正徳戊辰㑹元歴官江西提學僉<lb/>
　事抑浮崇實恥於近名不立門户改福建提學仕終<lb/>
　右副都御史諡康僖<hi>南昌府志</hi>
徐一鳴字伯和醴陵人正徳進士由吏部驗封郎中陞<lb/>
<pb n="KR2k0045_WYG_058-40b"/>
　江西提學副使崇正學正文體創東湖書院毀淫祠<lb/>
　為鎮守中官所憾劾以抄毀寺觀竟落職去士論惜<lb/>
　之<hi>同上</hi>
余珊字徳輝桐城人正徳進士世宗立擢江西僉事討<lb/>
　平梅花洞賊仕至四川按察使珊律已清嚴居官有<lb/>
　威惠<hi>白志</hi>
張岳字惟喬惠安人正徳進士官行人諌南巡杖謫南<lb/>
　京學正嘉靖初復官尋以右副都御史巡撫江西貴<lb/>
<pb n="KR2k0045_WYG_058-41a"/>
　溪相治生塜廣信七縣議各措千金岳曰豈範金為<lb/>
　槨乎縣百金足矣分宜相奉賜建延恩閣岳批牘與<lb/>
　千金所司請益不許乙巳大饑設法措賑奏留京折<lb/>
　銀五萬兩又請折正兊米數十萬石以故饑而不害<lb/>
　卒贈少保諡襄恵<hi>福建通志</hi>
周用字行之吳江人𢎞治進士正徳中擢給事中以請<lb/>
　治鎮守江西中官黎安罪時多其直出為廣東叅議<lb/>
　嘉靖八年擢右副都御史巡撫南贑以㢘潔著仕至<lb/>
<pb n="KR2k0045_WYG_058-41b"/>
　吏部尚書卒贈太保諡恭肅<hi>白志</hi>
　　按徐文貞階撰墓誌銘稱用督南贑軍務時有巨<lb/>
　　盜横行捕久不獲用廉其黨有悔悟者召至諭以<lb/>
　　利害因以賞誘之遂奉成筭俘斬以獻并移檄各<lb/>
　　屬薄賦平徭緩徵軍餉以塞盜源行之期年盜不<lb/>
　　復作初橋厰𣙜商稅太重商皆避而他趨餉不給<lb/>
　　用調其輕重著為例商復趨之贑豪室多隠其田<lb/>
　　額以虚稅竄貧户用命履畞丈額盡革其私賦役<lb/>
<pb n="KR2k0045_WYG_058-42a"/>
　　以均又按豫章書嘉靖己丑都御史周用以吉安<lb/>
　　撫州二府屬縣萬安龍泉泰和永豐永寧樂安接<lb/>
　　壌詞訟繁連異府人民難以勾攝建議増轄以便<lb/>
　　統屬<hi>原跋</hi>
唐胄字平侯瓊山人𢎞治進士嘉靖癸巳以右副都御<lb/>
　史提督南贑贑墉堞庳小胄增築樓櫓又疏請置湖<lb/>
　西道檄守巡分駐臨江吉安令緩急可恃半年改撫<lb/>
　山東歴仕户部左侍郎<hi>分省人物考</hi>
<pb n="KR2k0045_WYG_058-42b"/>
徐階字子升華亭人嘉靖二年第三人及第官江西按<lb/>
　察副使視學政正文體端士習創王文成祠及同仁<lb/>
　祠累官吏部尚書大學士卒諡文貞<hi>白志</hi>
胡松字汝茂滁州人嘉靖進士官江西左布政使晉右<lb/>
　副都御史巡撫江西所部多盜奏設南昌南豐萬安<lb/>
　三營遣將討捕以次削平進兵部右侍郎巡撫如故<lb/>
　以㑹討廣東巨寇張璉賜銀幣松潔已好修富經術<lb/>
　鬱然有聲望累官吏部尚書卒贈少保諡恭肅<hi>同上</hi>
<pb n="KR2k0045_WYG_058-43a"/>
　　按豫章書廣閩賊犯撫州及鉛山松提兵直抵信<lb/>
　　州去賊百里議者謂賊勢銳宜觀變松曰不然古<lb/>
　　人以雪夜俘賊撃不意也予新任賊不虞猝至即<lb/>
　　往臨之立驚潰矣一晝夜竟達撫州諸路並進撃<lb/>
　　賊大敗江西以寧此嘉靖辛酉年事也明年壬戌<lb/>
　　張璉作亂松陳四事上之曰増置府縣精選守令<lb/>
　　互相策應亟議招徕報可<hi>原跋</hi>
魏一恭字道莊莆田人嘉靖進士授温州推官歴官江<lb/>
<pb n="KR2k0045_WYG_058-43b"/>
　西左叅政分守南昌道孤介剛方人莫敢犯平生絶<lb/>
　不茍取雖交際㣲物亦峻却嘗自言不要官不要錢<lb/>
　不要命則何事不可為人目之為三不要遷廣西左<lb/>
　布政使<hi>安志</hi>
馬森字孔養懐安人嘉靖進士授户部主事𣙜九江闗<lb/>
　以㢘能著歴太平知府再遷江西按察使有進士嬖<lb/>
　外婦而殺妻撫按欲緩其獄森卒抵之法歴左布政<lb/>
　就擢巡撫江西森久歴江西多恵政入為刑部右侍<lb/>
<pb n="KR2k0045_WYG_058-44a"/>
　郎<hi>白志</hi>
譚太初字宗元始興人嘉靖進士授工部主事歴官江<lb/>
　西副使清軍多所釋御史以失額為疑太初曰失額<lb/>
　罪小殃民罪大嚴嵩親黨奪民田按治之不少貸遷<lb/>
　廣西右叅政歴官南京户部尚書卒諡莊懿<hi>同上</hi>
丁應璧字為章壽光人嘉靖進士由南京兵部郎中陞<lb/>
　南昌知府歴江西按察副使天性㢘介政簡易有體<lb/>
　不屑屑與僚屬競敝衣疏食以風吏民王孫有以金<lb/>
<pb n="KR2k0045_WYG_058-44b"/>
　魚貯盆餉之者烹啖以愧之其素尚如此隆慶間舉<lb/>
　卓異晉山西叅政<hi>豫章書</hi>
周如斗字允文餘姚人嘉靖進士授貴溪縣擢御史歴<lb/>
　官巡撫江西如斗稔知民困差徭剏議行條鞭法以<lb/>
　勞瘁卒疾革時對諸司語不及他惟刺刺談條鞭本<lb/>
　末士民巷哭肖像祀之<hi>安志</hi>
萬士和字思節宜興人嘉靖進士改庶吉士授禮部主<lb/>
　事累遷江西僉事嵗裁上供磁器以千計民便之歴<lb/>
<pb n="KR2k0045_WYG_058-45a"/>
　官至南京禮部尚書卒諡文恭<hi>白志</hi>
王宗沐字新甫臨海人嘉靖進士授刑部主事歴江西<lb/>
　提學副使修白鹿洞書院引諸生講習其中陞按察<lb/>
　使歴右布政使作江西大志曰賦書均書藩書溉書<lb/>
　實書險書陶書至今奉以為規歴官至刑部左侍郎<lb/>
　<hi>同上</hi>
虞守愚字惟明義烏人嘉靖進士以僉都御史提督南<lb/>
　贑築黄鄉城遷羊角水堡復長沙營𠞰程鄉大埔等<lb/>
<pb n="KR2k0045_WYG_058-45b"/>
　處流賊及修復書院増立社學免役賑荒仕終南京<lb/>
　刑部侍郎<hi>贑州府志</hi>
朱紈字子純長洲人正徳進士嘉靖二十五年以都御<lb/>
　史撫贑上言去外盜易去中國盜難去中國羣盜易<lb/>
　去中國衣冠盜難㢘得濱海奸人及貴臣為之中庇<lb/>
　者具以狀聞督閩將盧鏜出海斬獲甚夥兵勢大振<lb/>
　屢著竒績而為憾家所劾罷歸士論惜之<hi>分省人物考</hi>
吳百朋字惟錫義烏人嘉靖進士巡撫南贑討平河源<lb/>
<pb n="KR2k0045_WYG_058-46a"/>
　賊李亞元程鄉賊葉丹樓兵威大振先是下歴髙砂<lb/>
　岑岡號三巢荼毒信豐龍南安逺地方而下歴酋賴<lb/>
　清規尤桀黠百朋籌畫兵食選練將卒誓必滅賊果<lb/>
　擒清規於苦竹嶂羣賊震懾改設定南縣境内以寧<lb/>
　歴官至刑部尚書卒<hi>列卿録</hi>
鄭世威字仲孚長樂人嘉靖進士官江西僉事大學士<lb/>
　夏言里居巡撫為設醮壇祈嗣世威獨不往嘗謁言<lb/>
　閽人令従角門入世威曰趣還我刺言為啟中門乃<lb/>
<pb n="KR2k0045_WYG_058-46b"/>
　入尋轉江西副使㑹嚴嵩柄國其族黨有犯者世威<lb/>
　抵以重法遷四川㕘政念嵩終害已致仕歸嵩敗中<lb/>
　外交薦官至吏部右侍郎卒諡恭介<hi>同上</hi>
栗永禄字仕學長治人嘉靖進士任江西按察使風采<lb/>
　峻厲時籍分宜之家當事者承望風㫖株及平民以<lb/>
　盈其數永禄憐之審釋者千計屬邑積蠧悉捕治之<lb/>
　累官兵部右侍郎<hi>安志</hi>
秦鈁字鳴和慈谿人嘉靖進士任江西左布政政治嚴<lb/>
<pb n="KR2k0045_WYG_058-47a"/>
　明金錢出入委之屬官羨餘悉貯為公帑官舍中僅<lb/>
　家僮一二偶感時事輒引去行李蕭然<hi>同上</hi>
談愷字守教無錫人嘉靖進士先以户部員外郎監兊<lb/>
　江西大展清譽後以右副都御史巡撫南贑諭降贑<lb/>
　賊李文彪旋以其衆征海宼盡殱之賜白金文綺進<lb/>
　兵右侍郎<hi>分省人物考</hi>
汪一中字正叔歙人嘉靖進士由開封推官屢遷江西<lb/>
　副使鄰境賊入宼薄泰和當路以討賊屬之先是泰<lb/>
<pb n="KR2k0045_WYG_058-47b"/>
　和巡檢劉芳力戰死一中至率諸将吏祭之曰爾職<lb/>
　抱闗猶死疆事吾待罪方面不滅賊何以生為遂誓<lb/>
　師列陣賊至左右軍皆潰一中躍馬當賊鋒與指揮<lb/>
　王應鵬千户唐鼎皆死之事聞贈光禄卿諡忠愍妻<lb/>
　程氏不食五日死<hi>白志</hi>
汪尚寧字廷徳歙縣人嘉靖進士以副都御史巡撫南<lb/>
　贑為祠祀濂溪陽明聚士講學其中既平贑賊頗有<lb/>
　功以執政嗛之罷歸<hi>贑州府志</hi>
<pb n="KR2k0045_WYG_058-48a"/>
王鈁字子宣㑹稽人嘉靖進士以右副都御史提督南<lb/>
　贑軍務所轄多峒賊鈁至則解諸繁令惟使郡縣恤<lb/>
　孤寡撫流移不煩兵而底定轉兵部右侍郎<hi>同上</hi>
陸穏字汝成歸安人嘉靖進士歴官江西左布政使嘉<lb/>
　靖辛酉閩廣冦起流劫江西其渠張璉甚而僭號改<lb/>
　元陞穏副都御史巡撫南贑詔四省㑹征兵分七哨<lb/>
　穏授計叅帥俞大猷生得璉於漳州穏號令嚴整懸<lb/>
　賞購賊千金無所惜故贑兵所向輒克<hi>同上</hi>
<pb n="KR2k0045_WYG_058-48b"/>
魏謙吉嘉靖間巡按江西才猷軒敏綽有風裁墨吏豪<lb/>
　猾莫不悚息時嵗大饑出贓鍰為糴民賴全活復奏<lb/>
　蠲全税威恵懋著<hi>明一統志</hi>
黄卿歴江西叅政左右布政使清介峻特大旱步禱經<lb/>
　旬不少懈遇解兊原封出入堂無筦庫捐修學舍及<lb/>
　城隍廟入覲唯圖書數卷有清風兩袖獨朝天之謡<lb/>
　<hi>同上</hi>
俞大猷字志輔晉江人舉嘉靖武㑹試除千户累以平<lb/>
<pb n="KR2k0045_WYG_058-49a"/>
　賊功代劉逺為浙江總兵官廣東饒平賊張璉攻陷<lb/>
　城邑數年不能平詔移大猷南贑合閩廣兵討之時<lb/>
　胡宗憲兼制江西檄大猷急擊大猷謂宜以潛師搗<lb/>
　其巢攻其必救奈何以數萬衆従一夫浪走哉乃疾<lb/>
　引萬五千人登柏山髙嶺俯瞰賊巢璉果還救大猷<lb/>
　連破之斬首千二百級執璉并賊首蕭雪峰散餘黨<lb/>
　二萬不戮一人擢副總兵協守南贑汀漳恵潮諸郡<lb/>
　遂乗勝征程鄉盜平之擢福建總兵官徙鎮南贑大<lb/>
<pb n="KR2k0045_WYG_058-49b"/>
　猷為将㢘馭下有恩數建大功威名鎮南服用兵先<lb/>
　計後戰所在有大勲卒贈左都督諡武襄<hi>白志</hi>
　　按贑郡志云陸穩授計俞大猷與此不合<lb/>
張翀字子儀栁州人嘉靖進士授刑部主事抗疏劾嚴<lb/>
　嵩父子亂政詔獄謫戍穆宗嗣位召為吏部主事二<lb/>
　年以右僉都御史巡撫南贑劇盜黄朝祖流劫諸縣<lb/>
　翀討禽之移撫湖廣<hi>同上</hi>
劉光濟字憲謙江隂人嘉靖進士隆慶初以右副都御<lb/>
<pb n="KR2k0045_WYG_058-50a"/>
　史巡撫江西先是巡撫周如斗議立條鞭法未就光<lb/>
　濟至銳意奏行定為四差民輸金於官官為僱役輕<lb/>
　重適均徭役之困永絶又創坊甲條鞭如里甲法人<lb/>
　享其利厯官至南京吏部尚書<hi>安志</hi>
陳有年字登之餘姚人嘉靖進士萬歴間以右僉都御<lb/>
　史巡撫江西屢疏乞免燒造鮮紅甆器并檠臺龍缸<lb/>
　諸異巧竟得俞㫖戊子水災特疏請蠲賑豁南昌魚<lb/>
　課人徳之南昌衛軍餘丁差每苦虐奏請行條鞭法<lb/>
<pb n="KR2k0045_WYG_058-50b"/>
　徵銀僱募如州縣積困始甦旋以浮言罷歸後官至<lb/>
　吏部尚書卒諡恭介<hi>豫章書</hi>
陸萬垓字無畦平湖人隆慶進士累官以右僉都御史<lb/>
　巡撫江西行社倉法貯榖千萬石嵗侵發賑全活甚<lb/>
　多濱江圩壊輒令有司築之居官寛易不苛而汲汲<lb/>
　民事至忘寢食竟以勞瘁卒官民為立祠江上<hi>安志</hi>
沈越字中甫江寧人嘉靖進士巡按江西執法峻整嚴<lb/>
　嵩當國意有所不恱以指授越越不従嵩銜之坐甲<lb/>
<pb n="KR2k0045_WYG_058-51a"/>
　辰監試被議左遷開州判<hi>江南通志</hi>
鄭逑字世美閩縣人嘉靖庚戌進士仕至江西參議祖<lb/>
　琳居官剛介人目為鄭硬頭逑有祖風亦不能俯仰<lb/>
　於人時相嚴嵩奪民溉田湖塘来訴者幾千人逑命<lb/>
　各荷鍤以従頃刻開掘以還於民嵩怒甚人皆危之<lb/>
　未㡬嵩敗逑得無恙<hi>福建通志</hi>
李天植字性甫廣徳人嘉靖進士任饒南道參議時毀<lb/>
　天下書院當事者希執政意欲併廢白鹿洞膳田植<lb/>
<pb n="KR2k0045_WYG_058-51b"/>
　持不可且捐俸増益諸生廪餼俾時講習其中後厯<lb/>
　曹濮兵備以終<hi>江南通志</hi>
髙鏞字京甫内江人初以平陽令徵拜御史巡按江右<lb/>
　時分宜柄政鏞行部不修私覿既至即逮其家不法<lb/>
　者無少徇竟以此落職外補稍復起擢南京部郎鏞<lb/>
　竟歸箧無長物庭鮮干謁獨事闗鄉閭利害者則侃<lb/>
　侃言之里人皆受其福<hi>四川通志</hi>
林潤字若雨莆田人嘉靖丙辰進士先知臨川以治行<lb/>
<pb n="KR2k0045_WYG_058-52a"/>
　最擢御史巡按江西嚴世蕃置酒為别諸御史座上<lb/>
　不敢吐一語潤獨髙談不顧既罷世蕃遣人候之曰<lb/>
　嚴侍郎致謝願無刺當世事潤至即首論嚴嵩最幸<lb/>
　門士副都御史鄢懋卿罪復疏世蕃羅文龍大逆狀<lb/>
　御史鄒應龍亦以為言二人並謫戍及世蕃敗潤起<lb/>
　按視上江又具疏發其奸状乃誅世蕃籍其家擢潤<lb/>
　都御史巡撫蘇松卒於官<hi>福建通志</hi>
潘季馴字時良烏程人嘉靖進士授九江推官擢御史<lb/>
<pb n="KR2k0045_WYG_058-52b"/>
　萬歴四年巡撫江西念徳化桑落洲堤崩田荒發廪<lb/>
　捐資築之凡七十餘里視封郭三倍有竒五閱月告<lb/>
　成今為沃壤江人至今徳之<hi>九江府志</hi>
李一瀚字源甫仙居人嘉靖進士歴御史陞江西按察<lb/>
　僉事平衡鹽政復武陽郡公廟祀疏超溪水利歴左<lb/>
　副都御史<hi>南昌府志</hi>
馮岳字望之慈谿人嘉靖進士任江西左布政使錢糧<lb/>
　不任庫官郡邑来謁者輒屬之筦視出入吏胥弊絶<lb/>
<pb n="KR2k0045_WYG_058-53a"/>
　藩政肅清累官南京刑部尚書<hi>同上</hi>
劉思問字汝知孟縣人嘉靖進士萬厯初以僉都御史<lb/>
　撫南贑承湖粤冦平之後刻意振刷選士子集陽明<lb/>
　書院廪餼而考校之文風大振厯官至南京户部尚<lb/>
　書<hi>贑州府志</hi>
陶承學號方塘㑹稽人嘉靖進士視兵九江適贑賊流<lb/>
　劫臨吉戕副使汪一中破玉山縣江右俶擾承學大<lb/>
　治兵湖口防其突逸適議事安慶還至黄石磯與賊<lb/>
<pb n="KR2k0045_WYG_058-53b"/>
　帥袁三遇遂麾舟師鼓而薄之舟繚斷帆解勢將逼<lb/>
　陶師射賊亦斷繚遂盡殲之<hi>安志</hi>
　　按九江府志載承學陞湖廣㕘政以去守巡道於<lb/>
　　常俸外制有廪給承學苐取蔬肉九江臨發時積<lb/>
　　贏至數百金承學拒不肯受請者曰此法當受也<lb/>
　　承學曰郡城惡矣曷繕諸及工竣郡人為碑紀其<lb/>
　　事歴官刑部尚書子望齡即石簣宗伯實生於九<lb/>
　　江署中<lb/>
<pb n="KR2k0045_WYG_058-54a"/>
夏良心字宗堯廣徳人隆慶進士授刑部主事累陞江<lb/>
　西左布政使精覈吏事下牒若流水州縣轉賦一至<lb/>
　即輸尋擢巡撫江西積榖貯義倉荒政賴之稅使至<lb/>
　良心力與争減𣙜額又奏停采廣信封禁山及景徳<lb/>
　鎮窯器但用土青俱得請卒於官贈兵部尚書賜特<lb/>
　祠曰褒徳<hi>南昌府志</hi>
朱鴻謨字文甫益都人隆慶進士授吉安推官識鄒元<lb/>
　標於諸生厚禮之擢南京御史以疏救言官語侵居<lb/>
<pb n="KR2k0045_WYG_058-54b"/>
　正居正怒斥為民居正卒起官出按江西奏蠲水災<lb/>
　賦請減饒州磁器不報又疏薦建言削籍者忤㫖奪<lb/>
　俸歴官刑部右侍郎贈刑部尚書諡恭介<hi>白志</hi>
　　按豫章書鴻謨署篆泰和去住市米自給嚴屏里<lb/>
　　甲常供片脯升醪捲握之饋不得至前禔身清潔<lb/>
　　一有俸羨傾賑貧儒所入援手而盡嘗曰吾身旁<lb/>
　　貯銀倘至五銖輒病其大㢘不嗛殆天授然也<lb/>
謝杰字漢甫長樂人除行人册封琉球累遷順天府尹<lb/>
<pb n="KR2k0045_WYG_058-55a"/>
　以右副都御史巡撫南贑屬吏被薦者多賄杰曰賄<lb/>
　而後薦干戈之盜薦而後賄衣冠之盜人以為名言<lb/>
　進南京刑部侍郎尋擢户部尚書<hi>同上</hi>
　　按贑州府志杰雅負經濟於戎務民事虛懐博訪<lb/>
　　立營柵稽𣙜稅革計吏減和糴平反冤獄禽制積<lb/>
　　冦地方翕然稱快又建玉虹塔於下河雙江皆美<lb/>
　　政也<lb/>
李佑字吉甫貴州清平衛人嘉靖進士厯官江西副使<lb/>
<pb n="KR2k0045_WYG_058-55b"/>
　程鄉賊敗奔瑞金佑邀撃之三戰皆捷又敗廣東賊<lb/>
　吳志髙下厯賊賴清規賜銀幣進江西右叅政偕總<lb/>
　兵官俞大猷大破劇賊李亞元擢僉都御史巡撫廣<lb/>
　東<hi>同上</hi>
王佐字泰蒙鄞縣人萬歴進士任南昌府陞按察使晉<lb/>
　布政使巡撫江西凡在豫章二十餘年深仁厚澤士<lb/>
　民為之立祠<hi>安志</hi>
張岳字汝宗浙江餘姚人嘉靖進士授行人擢禮科厯<lb/>
<pb n="KR2k0045_WYG_058-56a"/>
　操江疏論張居正奪情事居正怒落職閒住居正死<lb/>
　起岳右僉都御史巡撫南贑岳鑒前政苛擾務為簡<lb/>
　静汰冗食省浮費百姓愛之入為刑部右侍郎<hi>白志</hi>
江以東字貞白全椒人隆慶進士由南京考功郎中陞<lb/>
　江西提學副使操持方正人不敢干以私校士至南<lb/>
　贑當路者撓之竟拂衣歸<hi>南昌府志</hi>
陸長庚字元白號津陽平湖人萬厯進士累官湖南道<lb/>
　三十年進江西右布政使轉左時宗禄不給宗屬千<lb/>
<pb n="KR2k0045_WYG_058-56b"/>
　餘人譟於衢兩臺束手長庚出存積銀十三萬補之<lb/>
　三十六年大水請弛長河魚禁以䘏饑民建唐韋丹<lb/>
　耑祠為文記之重建攬秀樓湯顯祖為之賦在任七<lb/>
　年羨餘悉封簿貯庫擢順天府尹士民為立祠章江<lb/>
　門内西大街終南京兵部右侍郎<hi>檢討李澄中撰傳</hi>
江一麟字仲文婺源人嘉靖進士萬厯間以副都御史<lb/>
　巡撫南贑豁達大度喜怒不形與贑守葉夢熊守道<lb/>
　張士佩巡道朱茹宻筭進兵平安逺黄鄉賊搗其巢<lb/>
<pb n="KR2k0045_WYG_058-57a"/>
　穴渠魁授首陞總督漕運都御史至今贑民立祠祀<lb/>
　之<hi>贑州府志</hi>
賈待問字叔學東莱人隆慶進士萬厯甲申以右僉都<lb/>
　御史巡撫南贑鎮遏有方盜不入境疏通鹽法俾吉<lb/>
　民受筭於廣公私交便晉階太子太保<hi>同上</hi>
容若玉號崑石懐寧人萬厯甲戌進士歴陞嶺北道履<lb/>
　任即值岑賊嘯聚廣中平和諸境玉兼攝布政司事<lb/>
　假節鉞鎮之兼程進發乗其不意出兵於大龍保要<lb/>
<pb n="KR2k0045_WYG_058-57b"/>
　害因檄嶺北兵截其歸路遣諜者火其巢賊失據一<lb/>
　戰縛之人皆服其雄略<hi>江南通志</hi>
張恒字明初嘉定人萬厯進士由刑部郎遷江西副使<lb/>
　凡訟獄片言立决時相國以湖利與小民競恒奪以<lb/>
　與民舉江右循吏第一<hi>同上</hi>
陳一元字泰始侯官人萬厯辛丑進士令四㑹南海嘉<lb/>
　定俱著政聲擢御史巡按江右值嵗祲民饑奏留本<lb/>
　年稅銀發賑檄所司告糴吳楚轉輸于民全活無算<lb/>
<pb n="KR2k0045_WYG_058-58a"/>
　因為時宰所嫉螫以他事時神宗疏多留中一元不<lb/>
　俟命即拂衣歸<hi>福建通志</hi>
方大美字黄中桐城人萬厯丙戌進士御史巡按江西<lb/>
　抗稅璫飭吏治尤好士故事校士皆屬學使者大美<lb/>
　獨以拔孤寒羅英俊為己任所培植甚盛<hi>江南通志</hi>
龔道立字應身武進人萬歴進士由兵部郎知建寧府<lb/>
　歴江西嶺北道㕘政粤東嵗祲有數千人度嶺来邏<lb/>
　者以冦報撫軍倉皇議兵道立曰此必饑民就食耳<lb/>
<pb n="KR2k0045_WYG_058-58b"/>
　請身往諭設法賑濟士民徳之道立每以經術飾吏<lb/>
　治在吉安葺白鷺洲書院與王塘南鄒南臯講學其<lb/>
　中尋陞湖廣按察使致仕年七十三卒建寧思舊徳<lb/>
　立祠水西街祀之本籍亦崇祀鄉賢著有仕學堂四<lb/>
　書說約白鷺洲書院問荅陶白齋詩文稿考槃録等<lb/>
　書<hi>常州府志</hi>
王敬民字用司西華人隆慶進士萬厯間以僉都御史<lb/>
　莅䖍飭兵防興文教鋤積猾因郡城多災備救火具<lb/>
<pb n="KR2k0045_WYG_058-59a"/>
　開七星井於南街栽萬松於水東庚寅大疫選醫開<lb/>
　局全活甚多贑民思之<hi>贑州府志</hi>
李汝華字茂夫睢州人萬歴進士以僉都御史撫贑持<lb/>
　守方嚴威令信肅稅監入䖍欲坐兩𣙜闗筦其鑰汝<lb/>
　華力與争止許割額稅之半稅使恚甚相持數日竟<lb/>
　如初議建贑寧二學修王文成祠詳纂輿圖要覽在<lb/>
　鎮凡十四年所操如一日以太子太保致仕<hi>同上</hi>
吳達可字安節宜興人萬厯進士歴知㑹稽上髙豐城<lb/>
<pb n="KR2k0045_WYG_058-59b"/>
　並有聲選授御史嵗侵繪上饑民十四圖力請賑貸<lb/>
　出按江西稅使潘相毆折輔國將軍謀圯肢并繋宗<lb/>
　人宗達誣以劫庫劾上饒知縣李鴻主使帝切責謀<lb/>
　圯等奪鴻官達可言宗人無故受刑又重以詰責將<lb/>
　使天潢人人自危鴻無辜不當黜願亟正相罪復鴻<lb/>
　官相又請開廣信銅塘山采大木鑿泰和武姥山石<lb/>
　膏達可復極諫不可閣臣力争之乃寢累官南京通<lb/>
　政使<hi>白志</hi>
<pb n="KR2k0045_WYG_058-60a"/>
查允元字虞臯海寧人萬厯進士歴禮部郎中出為江<lb/>
　西提學僉事再任江西㕘政持守㢘介莅事六載終<lb/>
　始不移衡文不爽毫髮所拔士皆登上第歴通顯遜<lb/>
　國忠臣練子寧八世孫練綺自福建長樂回原籍公<lb/>
　訪得之留綺家峡且給衣巾復給學租百石令奉祀<lb/>
　金川書院性恬退年未五十以疾乞休<hi>練公遺事</hi>
黄承元字履常秀水人萬厯進士官湖西叅政間嵗遷<lb/>
　粤西觀察湖西父老籲留之乃復以觀察治湖西以<lb/>
<pb n="KR2k0045_WYG_058-60b"/>
　卹民隱寬民力為首務其時潘璫以督窯至與陳璫<lb/>
　比承元移書禁止土青累千百言璫斂容遜謝事竟<lb/>
　寢永新萬安諸材官夤緣作奸縻屯糈為漕累或貸<lb/>
　富人錢虚募營卒以應承元悉加釐革裒屯益漕自<lb/>
　出官鏹為營規三載晉中州右轄累官福建巡撫贈<lb/>
　工部右侍郎<hi>吉安府志</hi>
李長庚字孟白湖廣人萬厯進士任江西布政除解費<lb/>
　察吏弊清介絶俗惟重士尊儒屬郡操觚者皆願列<lb/>
<pb n="KR2k0045_WYG_058-61a"/>
　其門士民愛之立祠滕王閣之右<hi>安志</hi>
錢檟字岳陽㑹稽人由進士以文章名萬厯間知袁州<lb/>
　府豈弟㢘易尋以憂去後提督江西學政以公明稱<lb/>
　行部袁州建袁髙士祠自為記以風厲諸生至今誦<lb/>
　學政者必首稱之<hi>同上</hi>
葛寅亮錢塘人萬厯進士壬子兵備九江銳意興除先<lb/>
　是湖口稅璫李道勢燄猖獗當道莫敢問寅亮至即<lb/>
　榜張其弊蠧仍條闗款檄道舉行移檄湖口守備約<lb/>
<pb n="KR2k0045_WYG_058-61b"/>
　於五月某日巡歴湖江令守備練兵以候道莫知所<lb/>
　為門常晝扃寅亮因執其舖户某等立斃以法漸及<lb/>
　叅隨胥吏道望門請託寅亮曰該監人役俱我百姓<lb/>
　敢於骫法病商皆得執而問之於是除冗役首惡論<lb/>
　罪分謹守者百餘人為二番給牌腰佩之月赴道驗<lb/>
　更聽約束民始免水火矣癸丑饑出三府公費數百<lb/>
　金并貸闗使者千金遣官告糴湖襄以平價糶民賴<lb/>
　以活創建陽明書院置膳田選諸生肄業其中置社<lb/>
<pb n="KR2k0045_WYG_058-62a"/>
　學十二所以教貧民子弟之不能延師者開南熏東<lb/>
　作二門置月城湖中築堤建橋設西城閘蓄水以制<lb/>
　火患濬老鸛塘建置如不及既而移疾去行李一肩<lb/>
　而已<hi>同上</hi>
舒其志廣濟人萬厯進士累官江西按察使攝饒州兼<lb/>
　署九江淮王有世子十三齡王惑于寵娼欲以其子<lb/>
　易之左右班校皆巨盜出沒彭蠡間白晝攫人金其<lb/>
　志廉其情佯託卧閣絶請謁止留干掫四人司扃鑰<lb/>
<pb n="KR2k0045_WYG_058-62b"/>
　羣不逞皆舉酒相賀忽夜半出袖中紙署賊名令前<lb/>
　四人者分捕其黨而置之法遂謁王王色沮出世子<lb/>
　於宫中而殺其偽子及娼湖口璫李道司稅除厰校<lb/>
　緝事外自置京隨百餘人皆悍賊死黨上下羅織即<lb/>
　蓮舟漁艇無得脫者其志製飛鷁數隻由鄱湖度湖<lb/>
　口宻令守戎丙夜聚蘆葦列炬火喊聲山震令人従<lb/>
　烈燄中縛其渠魁用前艇飛送九江獄校衆奔跳水<lb/>
　中璫聞之竟泥首乞命其志故為之計曰若住此吾<lb/>
<pb n="KR2k0045_WYG_058-63a"/>
　知不免惟束装宵遁耳璫果遁去於是凡助璫為虐<lb/>
　者盡置之法人咸快之<hi>同上</hi>
李開芳永春人萬厯進士任江西按察使時中使入豫<lb/>
　章咆哮礦稅首及廣信其爪牙横甚大吏莫敢誰何<lb/>
　上饒知縣李鴻獨捕數人杖斃之中使怒露章疾馳<lb/>
　撫臣某慮波及將繼劾開芳曰果爾海内視公為何<lb/>
　如人請劾某而置上饒撫臣慚而退開芳禮賢恤士<lb/>
　工文藻精八分書西江諸名勝往往有其題額<hi>南昌</hi>
<pb n="KR2k0045_WYG_058-63b"/>
　<hi>府志</hi>
丁繼嗣字國雲鄞縣人萬厯進士厯官江西副使分巡<lb/>
　湖西陞㕘政分守南贑精於吏事敏决無所留滯城<lb/>
　垣廨宇庳陋傾圯者亟為修飾贑縣學更重新之累<lb/>
　官副都御史<hi>贑州府志</hi>
陸夢龍字君啟㑹稽人萬厯進士授刑部主事時張差<lb/>
　獄起承問官鮮不為鄭氏地者夢龍獨力持之歴江<lb/>
　西㕘議上官建魏忠賢祠列夢龍名亟遣使剷去之<lb/>
<pb n="KR2k0045_WYG_058-64a"/>
　後以右㕘政分守固原流賊至力戰死之贈太僕卿<lb/>
　<hi>白志</hi>
　　按九江府志夢龍夙有時名善談文章進諸生講<lb/>
　　藝陽明書院士風翕然天啟癸亥甲子之際承平<lb/>
　　日久人不知兵夢龍召募健兒五百教之技撃號<lb/>
　　稱標兵九江之有標兵自夢龍始也<lb/>
洪瞻祖字貽孫錢唐人萬厯進士巡撫南贑閩廣流寇<lb/>
　騷擾瞻祖檄諸郡合𠞰親歴蠻瘴犯矢石不數月平<lb/>
<pb n="KR2k0045_WYG_058-64b"/>
　賊渠了婆總等奪還男婦器械牛馬無筭増築亭堡<lb/>
　以疾乞歸囊橐蕭然有撫䖍奏疏一卷<hi>贑州府志</hi>
黄汝亨字貞父仁和人萬歴進士授進賢縣清賦簡訟<lb/>
　教士䘏郵修堤橋建社學民甚徳之由郎中出為江<lb/>
　西提學衡文一以先民為法如臨川陳際泰東鄉艾<lb/>
　南英皆其首録士不受請託陞分巡湖西㕘議卒以<lb/>
　強項罷歸所著有寓林集<hi>安志</hi>
蔡懋徳字惟立崑山人萬厯進士官江西提學副使頒<lb/>
<pb n="KR2k0045_WYG_058-65a"/>
　王守仁拔本塞源論於諸生自著管見臆說數千言<lb/>
　發明良知之學士多興起累官至山西巡撫闖賊攻<lb/>
　城力戰死之諡忠襄<hi>白志</hi>
李成名字寰知太原衛人萬厯進士以右僉都御史巡<lb/>
　撫南贑魏忠賢以成名為趙南星所用因所屬給由<lb/>
　犯御諱除其名為巡撫止八月士民祠祀之<hi>同上</hi>
吳麟瑞號秋浦海鹽人萬厯進士為湖東巡道初下車<lb/>
　謁羅明徳遂於明徳祠講學諸生講論有佳者必拜<lb/>
<pb n="KR2k0045_WYG_058-65b"/>
　手受之崇禎癸酉龜峰渡風濤驟至溺死者三十餘<lb/>
　人麟瑞惻然捐建橋梁顔曰萬年與太平橋相望焉<lb/>
　<hi>安志</hi>
　　按明詩綜麟瑞由吏部郎歴江西副使按察使右<lb/>
　　布政使有哀鴻蟋蟀諸集<lb/>
解學龍字石帆興化人萬厯進士崇禎五年以右僉都<lb/>
　御史巡撫江西疏言臣所部州縣七十人而坐逋賦<lb/>
　降罰者至九十人由數嵗之逋責於一嵗數人之逋<lb/>
<pb n="KR2k0045_WYG_058-66a"/>
　責於一人故終無及額之日請别新舊酌多寡立帶<lb/>
　徵之法可之四方盜賊蠭起江西獨無重兵學龍以<lb/>
　為言詔増置千人都昌萍鄉盜發討平之封山妖賊<lb/>
　張普薇等擁衆横行合閩兵剿滅十二年冬擢南京<lb/>
　兵部右侍郎<hi>白志</hi>
林日瑞字洛元詔安人萬厯進士歴官江西右㕘政憂<lb/>
　歸服闋起故官分守湖東屬縣鉛山界閩妖人聚山<lb/>
　中謀不軌圍鉛山日瑞擊敗之搗其巢累官右僉都<lb/>
<pb n="KR2k0045_WYG_058-66b"/>
　御史巡撫甘肅流賊薄甘州死之<hi>同上</hi>
胡士相字端甫平湖人萬歴進士授弋陽縣弋故多盜<lb/>
　士相嚴保甲法盜風頓息陞刑部主事厯官江西㕘<lb/>
　政分守湖西道奸民請開礦部檄至覆寢其事衆議<lb/>
　建魏忠賢祠士相持不可請蠲袁州積逋建義倉積<lb/>
　粟備水旱修城堞興學校奉優㫖賜金増秩<hi>臨江崇</hi>
　<hi>祀録</hi>
陳士竒字平人漳州人天啟進士崇禎庚辰分巡嶺北<lb/>
<pb n="KR2k0045_WYG_058-67a"/>
　清介絶俗衣無紈綺食不粱肉嘗藝蔬官齋以自給<lb/>
　屏絶餽遺微服覘守令庭鞫得失一郡畏其神明值<lb/>
　嵗除出死囚十七人於庭縦之歸期以開印自詣十<lb/>
　六人者皆如期至一囚弗赴嚴捕之盜走贑令所自<lb/>
　陳曰我無顔再見陳兵憲遂觸石死轉四川學使遇<lb/>
　張獻忠之禍全家殉難<hi>贑州府志</hi>
侯峒曽字豫瞻嘉定人天啟進士歴官江西提學㕘議<lb/>
　給事中耿始然督賦至監司以屬禮見峒曽獨與抗<lb/>
<pb n="KR2k0045_WYG_058-67b"/>
　禮益王勢方熾嵗試黜兩宗生王怒使人誚讓峒曽<lb/>
　不為動江右人頌其公明謂數十年所未有<hi>白志</hi>
王養正字聖功泗州人崇禎進士授海鹽知縣累官南<lb/>
　康知府計殱巨冦鄧毛溪熊髙一方賴之福王時進<lb/>
　副使分巡建昌時事已不可為養正加意拊循士民<lb/>
　賴以安堵南京覆兵至江西巡撫曠昭棄南昌走列<lb/>
　城望風潰養正乃與布政夏萬亨知府王域推官劉<lb/>
　允浩南昌推官史夏隆合兵力守閱三日有客兵内<lb/>
<pb n="KR2k0045_WYG_058-68a"/>
　應城即破養正等被執械至武昌死之其妻張氏絶<lb/>
　粒九日亦死<hi>同上</hi>
夏萬亨字元禮崑山人起家舉人累官江西布政使是<lb/>
　時江西郡縣多陷萬亨保建昌與王養正同被執死<lb/>
　之妻顧子婦陸及一孫一孫女俱赴井死僕婢隨死<lb/>
　者十餘人<hi>同上</hi>
彭期生字觀民海鹽人萬厯進士歴官湖西兵備道駐<lb/>
　吉安既兵至吉安期生力守不支城破走贑州與楊<lb/>
<pb n="KR2k0045_WYG_058-68b"/>
　廷麟萬元吉同守贑州城破冠帶自縊死有弱水山<lb/>
　人詩集<hi>同上</hi>
　　按朱彞尊詩話云期生與楊萬諸公力保孤城死<lb/>
　　之日守備楊大器潛收其尸瘞於萬安縣之百家<lb/>
　　村仲子孫貽訪其遺骸不得久之鄉人胡樞知萬<lb/>
　　安縣事一夕夢先生語曰遺骸在縣境君能歸之<lb/>
　　故鄉幸甚㑹大器之友曽堯㫤亦以狀白樞樞資<lb/>
　　遣之歸塟海鹽說者比之思歸之温序焉<hi>原跋</hi>
<pb n="KR2k0045_WYG_058-69a"/>
王之良字虞卿陕西華隂人由進士累官䖍撫西北冦<lb/>
　盜蜂起之良簡練營伍修飭戰具得火器新法製造<lb/>
　精良築城開隍為守禦計尤加意振興文學相度賀<lb/>
　蘭山形勢徙建贑學贑令陳履忠請建㢘泉書院従<lb/>
　之捐置學田數百畞以贍師生陞兵部侍郎<hi>贑州府</hi>
　<hi>志</hi>
周燦字光甫吳江人南贑巡撫用五世孫崇禎進士巡<lb/>
　按江西時張獻忠已破長沙羽書旁午巡撫郭都賢<lb/>
<pb n="KR2k0045_WYG_058-69b"/>
　杜門束手燦躬率士卒巡視險隘特疏陳兵餉事宜<lb/>
　又以楚疆決裂請勅行間諸臣併力夹擊以保江南<lb/>
　又請南漕二糧各折半以甦民困請止九江分闗以<lb/>
　䘏商旅恵王準住廣信燦上言廣信瘠壤岩疆如江<lb/>
　右諸藩星列棊布何處再堪位置情詞懇切見西巡<lb/>
　政略所著有澤畔吟<hi>吳江顧樵撰傳</hi>
周應期號際五永嘉人由進士崇禎初年備兵九江馭<lb/>
　吏率屬動有法度公庭湛然如水人不敢干以私在<lb/>
<pb n="KR2k0045_WYG_058-70a"/>
　治五年軍安於伍兵安於營農安於野商安於市當<lb/>
　時號稱善治<hi>九江志</hi>
葉士彦巢人崇禎進士癸未来巡九江下車嵗除矣日<lb/>
　夜偵視城内外所轄通吳楚凡隧道險要莫不嚴備<lb/>
　是時總兵左良玉鼾卧九江關箱鄉路不通薪炭俱<lb/>
　絶士彦宻與宴㑹慷慨陳大義情辭懇切忠憤激揚<lb/>
　良玉感愧立起營還武昌士民釃酒相慶時有奉調<lb/>
　駐劄遊擊胡以寧恃東厰太監王徳化為奥援肆横<lb/>
<pb n="KR2k0045_WYG_058-70b"/>
　於九江假防禦流賊名招募無賴悍丁為兵隂縦之<lb/>
　刦掠江上往来之人多患之居民亦時被侵擾恟恟<lb/>
　不安士彦條列其狀請於督師袁繼咸逐之去在任<lb/>
　撫綏瘡痍軫念疾苦備極周恤及士彦歸民皆巷哭<lb/>
　<hi>同上</hi>
王相説泰州人進士初任袁州推官明於審斷案牘無<lb/>
　留恵政甚多内擢為監察御史推補江西督糧㕘政<lb/>
　崇禎末流冦益熾相說轉餉給軍水陸無匱左良玉<lb/>
<pb n="KR2k0045_WYG_058-71a"/>
　　兵南下恣肆淫掠相說委曲開諭怵以禍福左兵稍<lb/>
　　戢漕運獲安<hi>袁州府志</hi>
　國朝<lb/>
　劉武元字柱國遼東人幼習韜略挟策歸<lb/>
太宗於瀋陽遂従入闗順治四年為南贑巡撫時下贑驍<lb/>
　　將多恣横諸監司不能制武元申明令甲嚴輯部伍<lb/>
　　殘黎獲安戊子江西提督金聲桓副将王得仁反率<lb/>
　　衆圍贑武元與總兵胡有陞協力堅守民無叛志數<lb/>
<pb n="KR2k0045_WYG_058-71b"/>
　　閱月聲桓撤兵還出竒師襲敗之於大蕪港李成棟<lb/>
　　自廣擁衆數萬將薄城下武元密遣將夜出攻其不<lb/>
　　意斬級萬計成棟走衆潰遂滅随分遣諸將擊諸郡<lb/>
　　邑蜂冦皆平之後以病乞休<hi>白志</hi>
　遲變龍滿洲人為江西左布政時封疆初定變龍招集<lb/>
　　流離加意撫綏歸業者無虛日順治戊子金聲桓王<lb/>
　　得仁據城叛變龍以大義叱之遂遇害闔門殉者數<lb/>
　　十人<hi>崇祀録</hi>
<pb n="KR2k0045_WYG_058-72a"/>
金震出字鳴逺湖廣江陵人順治三年叅藩嶺北時贑<lb/>
　民僅存孑遺而兵卒猶拷詰財物震出至力請諸將<lb/>
禁止又勸各營釋歸難婦城内外白骨成邱横屍塞<lb/>
　路捐資瘞埋不可數計䖍人至今頌之<hi>贑州府志</hi>
胡有陞滿洲人順治初為南贑總兵金聲桓叛率兵攻<lb/>
　贑城㡬拔有陞與䖍撫劉武元悉力拒守閱五月城<lb/>
　中糧盡而撫勵士卒雖饑疲無叛志久之聲桓撤圍<lb/>
　去追擊大蕪港殱其大半<hi>同上</hi>
<pb n="KR2k0045_WYG_058-72b"/>
陳安國沔縣諸生順治間為九江分守道屬邑多荒賦<lb/>
　民不能供安國力請減免以數萬計百姓徳之<hi>湖廣</hi>
　<hi>通志</hi>
夏一鶚滿洲籍寧逺衛人貢士順治八年巡撫江西時<lb/>
　封疆未靖九仙山陳九思宜黄曽明等負固出沒諸<lb/>
　縣告急一鶚分地設防示以方略𠞰撫並施諸賊俱<lb/>
　殄兵後田多荒蕪吏有秕政一鶚劾去墨吏二十餘<lb/>
　人計墾地多寡以清糧稅招集流亡給還産業民得<lb/>
<pb n="KR2k0045_WYG_058-73a"/>
　所歸<hi>崇祀録</hi>
莊應㑹號素鶴武進人進士順治初歴官江西右布政<lb/>
　入覲陳奏瑞袁二府地隘土瘠自明洪武以来賦斂<lb/>
　較他郡倍重又洊經兵燹户口少而糧額多積逋日<lb/>
　甚請加軫恤得<lb/>
㫖蠲免二府浮糧一十三萬六千有竒民困以甦江西<lb/>
　之人至今徳之内陞刑部侍郎<hi>同上</hi>
蔡士英號魁吾錦州人以従龍功擢右副都御史順治<lb/>
<pb n="KR2k0045_WYG_058-73b"/>
　九年出撫江右勘實荒田請免逋賦五十八萬餘缺<lb/>
　丁五十九萬餘又據郡志請減瑞州浮糧一十萬四<lb/>
　百餘石袁州每畞浮一斗六升有竒請減照新喻九<lb/>
　斗三合科糧以蘇積困疏上報可陞總督漕運晉秩<lb/>
　大司馬以勞致疾請告歸卒諡襄敏所著有撫江集<lb/>
　督漕奏議<hi>安志</hi>
郎廷佐字一柱遼東人由翰林學士巡撫江西一切秕<lb/>
　政釐剔務盡未期年而境内大治旋擢兩江總督已<lb/>
<pb n="KR2k0045_WYG_058-74a"/>
　亥海冦猖獗江南震恐廷佐出方略定密計禦之親<lb/>
　冒矢石將軍以下咸奮勇先登事平諸所株連従賊<lb/>
　渉矜疑者盡釋之兩江士民焚祝不忘旋以請告歸<lb/>
　乙夘起補福建總督卒於官<hi>同上</hi>
佟國器字滙白遼東人順治乙未巡撫南贑海氛方熾<lb/>
　劇賊曽拱辰據興國之梅窖坑受孫可望偽檄剽掠<lb/>
　吉贑二郡國器遣左雲龍洪起元等重兵圍剿經年<lb/>
　乃滅長寧黄鄉賊楊興自前院劉武元時受撫復叛<lb/>
<pb n="KR2k0045_WYG_058-74b"/>
　潮惠贑數邑之交中有大帽山綿亘數百里良民雜<lb/>
　處蒐薙為難乃殲其渠魁招輯餘衆又平寧化白扇<lb/>
　坑三村黄素禾諸盜由是江廣閩楚間賊略盡先是<lb/>
　贑漕米裝解南昌而贑鎮兵食又自省㑹撥饋灘石<lb/>
　槎牙上下俱病轉輸國器疏請留贑漕以給鎮兵即<lb/>
　將省㑹應撥饋贑之米抵漕兵民兩便運調不煩時<lb/>
　重兵宿贑日久議興屯佐軍食國器曰政貴困地行<lb/>
　屯於贑無益遂罷之所著撫䖍奏疏洞達時變陞副<lb/>
<pb n="KR2k0045_WYG_058-75a"/>
　都調浙撫䖍人生祀之<hi>熊文舉碑記</hi>
蘇𢎞祖字光啟遼東遼陽中衛官籍由舉人為啓心郎<lb/>
　順治間歴官左僉都御史撫䖍南時廣冦李玉廷劫<lb/>
　擾雩都降而復叛者再至是凡三亂𢎞祖遣将指畫<lb/>
　方略擒戮之時嶺北掃定已十餘年而文教未洽學<lb/>
　宫鞠為茂草𢎞祖捐俸倡建文廟規製鉅麗又建啟<lb/>
　聖祠王文成祠嘗手輯經世名言為目十二條又著<lb/>
　有撫䖍草<hi>贑州府志</hi>
<pb n="KR2k0045_WYG_058-75b"/>
張鳳儀字瑞梧遼東生員順治丁亥分巡嶺北以輯悍<lb/>
　卒恤殘黎為事招徕流亡俾之復業戊子金王叛舉<lb/>
　兵圍贑鳳儀與䖍撫劉武元總鎮胡有陞竭力守城<lb/>
　圍數月不解城中糧匱米一石四十金諸將或言老<lb/>
　弱無力登陴分糜軍食不若盡戮居民誓死固守鳳<lb/>
　儀曰諸君欲反耶民所往謂之王無民是無天子也<lb/>
　王者之師攻城猶不可屠敵民况守城而屠我民乎<lb/>
　䖍撫是其說未㡬援至一郡獲全<hi>同上</hi>
<pb n="KR2k0045_WYG_058-76a"/>
許世昌字中軒遼東人巡按江西宅心平恕率屬清㢘<lb/>
　日汲汲以興利除弊為己任釐剔軍屯兵民兩安平<lb/>
　反寃獄聴斷如神至於學校祠宇罔不修葺吏畏民<lb/>
　懐頌聲洋溢西江百姓至今祠祀之<hi>南昌府志</hi>
王庭字言逺浙江嘉興人順治己丑進士授廣州知府<lb/>
　従征平定東粤擢廣西副使督學四川晉按察使已<lb/>
　亥任江西右布政庚子充武闈大總裁所拔皆才技<lb/>
　兼優者南昌瑞袁三郡久困浮糧瑞袁已經巡撫疏<lb/>
<pb n="KR2k0045_WYG_058-76b"/>
　請蠲除獨南昌以省㑹屢受兵燹圖籍毀廢不得邀<lb/>
　例豁免壬寅入覲庭剴切面陳已得部覆而中沮士<lb/>
　民戴徳為立生祠補任山西以裁缺乞歸卒年八十<lb/>
　有七<hi>采王沆行狀</hi>
湯斌字孔伯河南睢州人順治壬辰進士選庶吉士授<lb/>
　檢討出為潼闗道副使十六年陞嶺北㕘政居官以<lb/>
　古人風節自勵值海冦鄭成功犯江寧遣諜至贑閭<lb/>
　里不逞思與為應斌捕得立斬之有李玉廷者踞山<lb/>
<pb n="KR2k0045_WYG_058-77a"/>
　為盜其衆逾萬斌諭降之甫為約而海警至斌言於<lb/>
　䖍撫蘇𢎞祖曰玉廷詐降非心服也今必變變則先<lb/>
　加于南安空城無兵請疾往為守禦計設備畢而冦<lb/>
　果至城不可犯則散兵焚掠鄉里為官軍所擒嶺嶠<lb/>
　以靖平南軍過南安殺人以逞有司以鬭殺論斌曰<lb/>
　力侔者謂之鬭軍無寸傷而民以兵死與律不應軍<lb/>
　卒抵法逾年念父老遂乞假歸<hi>黄宗羲神道碑</hi>
施閏章字尚白江南宣城人順治己丑進士由比部郎<lb/>
<pb n="KR2k0045_WYG_058-77b"/>
　視學山左嵗辛丑陞江西㕘議分守湖西愛民禮士<lb/>
　尤崇奬風教於袁重建昌黎書院于吉葺白鷺書院<lb/>
　課諸士延泰和郭林為主席甲辰㑹講青原山中摹<lb/>
　顔書祖闗二字建右坊更書聖域二字建左坊於五<lb/>
　賢祠前建傳心堂翼以二樓左曰仁樹右曰見山藏<lb/>
　書以待四方来學者裁缺歸里己未由博學鴻詞科<lb/>
　改官翰林院侍講著有愚山集行世<hi>墓誌</hi>
劉楗字公愚北直大城人順治丙戌進士考選給事中<lb/>
<pb n="KR2k0045_WYG_058-78a"/>
　出為平陽道副使康熙九年任江西布政使壬子嵗<lb/>
　災南九二郡特甚楗親往賑濟收兌錢糧主藏吏以<lb/>
　羨餘進曰此成規也楗曰官則自私耳何成規之有<lb/>
　屛不納癸丑入覲疏請蠲南昌府浮額糧下部未覆<lb/>
　明年春陞太常卿在道聞江西冦亂疾驅而至時人<lb/>
　心洶懼見楗至咸迎馬首呼曰劉公至吾屬無憂矣<lb/>
　故事藩伯既擢交代不必待新任而糧道姚啟盛先<lb/>
　署藩篆力任事趣楗行楗持不可即日授印視事庀<lb/>
<pb n="KR2k0045_WYG_058-78b"/>
　餉籌兵多方固圉江城賴以定累官至刑部尚書<hi>安</hi>
　<hi>志</hi>
哲爾肯滿洲人康熙乙夘總兵南贑耿逆叛其黨盤踞<lb/>
　昌雩間與汀州偽將劉應麟興國屯弁朱明相犄角<lb/>
　勢甚張爾肯與戰以所獲賊幟令我兵執以進賊不<lb/>
　辨掩擊大破之又明年韓大任據吉安自雩都分坑<lb/>
　渡河攻鸕鷀老新二寨斬數百級時閩楚粤諸冦蜂<lb/>
　起餉道梗爾肯力復萬安泰和二縣江西糧運遂通<lb/>
<pb n="KR2k0045_WYG_058-79a"/>
　後陞廣西提督<hi>贑州府志</hi>
郭景昌字瑞旭遼東瀋陽人康熙十四年任湖西道時<lb/>
王師駐勦韓大任景昌理軍需不擾民而調給無悞及<lb/>
　賊棄城遁主帥憤其連嵗不下將屠之景昌力請得<lb/>
　免復捐金贖男女被掠者吉舊食南鹽民苦派餉詳<lb/>
　改淮引餉歸於商漕運為分别軍民以除扳累吉人<lb/>
　至今徳之<hi>吉安府志</hi>
邵吳逺字戒三浙江仁和人由進士康熙十四年視學<lb/>
<pb n="KR2k0045_WYG_058-79b"/>
　江右時軍興士民離竄吳逺協賛軍府宻謀多方招<lb/>
　徕捐設試塲士子至者隨其後先輒試之甲乙既定<lb/>
　進諸生與論文擁座肩相摩愉愉如家人父子雖盛<lb/>
　寒暍竟日無倦容按郡所至聞巖穴之英常造廬就<lb/>
　見焉兵戈久列郡學多廢按試皆居城外及再任十<lb/>
　三郡學宫悉為重修建昌士人妻被擄掠者訴之即<lb/>
　傾囊以贖云<hi>崇祀録</hi>
李士禎山東昌邑人貢士康熙二十年巡撫江西有介<lb/>
<pb n="KR2k0045_WYG_058-80a"/>
　操多所興除尤慎刑獄民以不寃前為分守湖東道<lb/>
　時藩商虐踞建昌強貸民錢嵗息不入則擒而折辱<lb/>
　之民傾産鬻妻子不給往往自盡行部至南城諸生<lb/>
　趙由忭率兩學叩馬訴之士禎覽牒歎息泣下力請<lb/>
　於大吏驅商出境郡人至今頌之<hi>同上</hi>
姚啟盛字際斯遼東杏山人以刑科給事分巡贑南先<lb/>
　是贑城數被火災啓盛敎民造綆缶畚挶之具以救<lb/>
　之城東小山曰火燄浚大井於逵路覆之以閣命名<lb/>
<pb n="KR2k0045_WYG_058-80b"/>
　天一義取相制啟盛復増修之火患衰息又於十八<lb/>
　灘設艇拯溺革雩都大當之派積困以甦陞江西督<lb/>
　糧道歴布政使卒於官<hi>贑州府續志</hi>
李光座號東園河南祥符人順治己丑進士厯任江西<lb/>
　按察使值滇湖叛變郡邑煽動上變者多株引無辜<lb/>
　為奸利光座㢘得其狀擿主名者寘於理所全活不<lb/>
　可勝計故事對簿訖獄詞皆具於掾吏官受成而已<lb/>
　光座綜次爰書一皆手勘必求無憾乃已秉憲七年<lb/>
<pb n="KR2k0045_WYG_058-81a"/>
　以勞嬰疾卒<hi>同上</hi>
白色純字素公遼東人由理事官歴陞江西巡撫時閩<lb/>
　粤煽亂南贑騷動賊得民率割其辮將吏遇短髪者<lb/>
　輒僇之民陷賊皆不敢自拔又賊多營城外百姓不<lb/>
　得逸出兵至賊走見民皆以為賊也多俘其妻女民<lb/>
　益駭色純時駐贑州愀然曰若不禁止民且胥化為<lb/>
　賊將拜疏以請或謂若是將何以别奸細又得無真<lb/>
　賊而并邀寬政者色純曰彼賊欲隂行探豈不能使<lb/>
<pb n="KR2k0045_WYG_058-81b"/>
　有辮之人而顧以此自露形跡耶竟疏上得報可民<lb/>
　脫身歸者相屬賊勢遂孤卒致底定甫一嵗卒官<hi>同</hi>
　<hi>上</hi>
李月桂字含馨闗東人以貢生授忻州厯任江西督糧<lb/>
　道值滇閩煽亂大兵雲集㑹省百姓流離者不可勝<lb/>
　數月桂首倡捐資又時出倉米賑活饑民招集逃亡<lb/>
　之衆江漕扼敝自國初至今十七道仕者視為畏途<lb/>
　月桂獨久任嘔心釐剔卒于官<hi>同上</hi>
<pb n="KR2k0045_WYG_058-82a"/>
于成龍字北溟山西永寧人初任廣西羅城令猺民嚮<lb/>
　化由卓異累陞湖廣武昌知府平定黄金龍何士榮<lb/>
　諸冦亂遷福建按察使郡人延岸遮送至九江者數<lb/>
　萬嵗庚申巡撫直𨽻明年總督江南江西翦除豪吏<lb/>
　大猾隠蠧舊弊神明洞察郡邑條具便宜皆為興舉<lb/>
　嘗中夜苦饑索少米作糜不得遂笑而起視事達旦<lb/>
　上下餽遺都絶吏民安恬商旅輻輳闗市流通每一<lb/>
　令出父老扶觀有讀之垂涕者越三年以勞瘁卒官<lb/>
<pb n="KR2k0045_WYG_058-82b"/>
　牀頭敝笥中惟綈袍一襲鞾帶二事堂後瓦瓮米數<lb/>
　斛鹽豉數器而已江寧人為立祠於清涼山䘏贈太<lb/>
　子太保諡清端䕃子入監讀書<hi>陳說巖午亭文編</hi>
宋犖字牧仲商邱人𣙜闗贑州除門征蠲舟筭平權度<lb/>
　商旅樂之後歴巡撫再莅江西時楚中兵亂江西民<lb/>
　有與賊應者人情洶洶犖聞命星馳赴任宻訪通賊<lb/>
　者置之法全省乃安為政先表章風節剏立理學名<lb/>
　賢忠節名賢二祠葺徐孺子祠各為文以記之又續<lb/>
<pb n="KR2k0045_WYG_058-83a"/>
　白鹿洞書院學規頒發多士奉為楷模在任五載調<lb/>
　撫江蘇<hi>宋少師神道碑</hi>
查培繼字勉齋海寧人順治壬辰進士由科員出為饒<lb/>
　九南道時冦亂初靖培繼力事拊循尤以興學校敦<lb/>
　教化為首務建義塾禁淫祀慎蘆課捍水患拯饑民<lb/>
　捐俸修白鹿洞書院時時與諸生講學興賢育才造<lb/>
　就實多既報最有期三郡士民為建講堂培繼力辭<lb/>
　弗獲乃改講堂為希賢書院取自漢以来官於三州<lb/>
<pb n="KR2k0045_WYG_058-83b"/>
　者得十四人而祀之自為記復捐俸置田令諸生肄<lb/>
　業其中詳具書院志<hi>西江宦蹟</hi>
丁煒字澹汝福建晉江人分巡南贑贑固以産榖名民<lb/>
　間米艘下流郡有陋例適藩檄行郡徵其稅以代定<lb/>
　南協餉牙役藉以需求煒隨摘地方十弊請上官禁<lb/>
　革雅善詩著有問山涉江諸集於使院構甓園致嘉<lb/>
　樹石與一時名流唱和<hi>贑州府志</hi>
陳平字等竒海澄人始從遵義侯討海冦定金厦二門<lb/>
<pb n="KR2k0045_WYG_058-84a"/>
　歴功陞左都督屯萬安田㑹三藩叛四方騷動萬安<lb/>
　萑苻亦聚黨數千殺官吏據城郭以應平率官兵攻<lb/>
　萬安城克之斬渠首以獻録功加二等是時撫建廣<lb/>
　逼近閩浙吉安為長沙肩背官軍之在信州者遂致<lb/>
　饋糧不繼制府以信餉屬平平悉力輓輸往返無踈<lb/>
　虞軍帥知其才調隨征湖南至袁州而吉安城陷乃<lb/>
　以平為分宜留守彈壓吉賊又隨征龍泉賊斬首無<lb/>
　算晉榮禄大夫調駐劄江城總鎮南瑞六州軍事卒<lb/>
<pb n="KR2k0045_WYG_058-84b"/>
　年六十<lb/>
賜祭葬廕襲世職<hi>熊一瀟撰傳</hi>
馬如龍字見五綏徳人康熙舉人由浙江按察使擢江<lb/>
　西巡撫每冬日設粥厰數處以賑貧民無食者建豫<lb/>
　章書院倣白鹿洞遺法造士不倦卒於官<lb/>
賜葬祭祀名宦<hi>陜西通志</hi>
王曰曾溧陽人進士督糧江西深悉漕政之弊釐其科<lb/>
　條多所豁免漕項公銀無纎悉歸槖者嘗疏河道以<lb/>
<pb n="KR2k0045_WYG_058-85a"/>
　利漕船歴年辛苦守益堅卒官㡬不能斂同官為舉<lb/>
　其喪焉<hi>崇祀録</hi>
鄭昱湖廣黄岡人進士督糧江右凡四年故事造丁大<lb/>
　造小修行月等銀皆按時給假手従事昱特許先期<lb/>
　又召至親授吏無染指而艘皆堅完康熙三十八年<lb/>
　截留江西漕糧十萬石於江蘇部追弁丁行月銀再<lb/>
　四泣請卒免追賠攝學使篆優書院讀書者廪給釋<lb/>
　諸生寃獄甚衆<hi>同上</hi>
<pb n="KR2k0045_WYG_058-85b"/>
劉䕃樞字相斗韓城人康熙進士由給事分巡南贑道<lb/>
　居官仁心為質冰蘖自矢出於天性毀淫祠興學校<lb/>
　鉏豪横抑奢華贑俗為之大變贑舊有牙帖銀協濟<lb/>
　定南大為民病䕃樞計嵗入置田以租充額牙稅永<lb/>
　除又有私收門稅䕃樞悉除之修鬱孤臺建講堂尊<lb/>
　經閣於山下以課士清忠祠以祀趙清獻文信國二<lb/>
　公累官貴州巡撫<hi>陜西通志</hi>
喬士容字徳元猗氏縣人康熙丁未進士由禮部郎中<lb/>
<pb n="KR2k0045_WYG_058-86a"/>
　為江西督學道萃諸生白鹿洞中擇學行兼至者主<lb/>
　教事買田以供廪餼士咸懐之<hi>山西通志</hi>
劉琰字介菴山東陽榖人康熙戊辰進士視學江右杜<lb/>
　絶苞苴各郡文廟禮器樂舞缺略者修舉之従闕里<lb/>
　采聖門禮樂統一書刋布各學舉業外另試詩古文<lb/>
　辭尤究心理學日以立品敦行勗勉多士秩滿去幾<lb/>
　不能治裝巡撫郎廷極率屬捐俸以資其行<hi>白志</hi>
李基和號梅崖遼陽人康熙癸丑進士選庶常散館授<lb/>
<pb n="KR2k0045_WYG_058-86b"/>
　部職出為雁平㕘藩轉湖北布政使陞江西巡撫時<lb/>
　方大侵基和在武昌聞命先偵知之貸銀若干過湖<lb/>
　口賈艘方載粟下江即官買之或更邀之轉左蠡入<lb/>
　南昌米價頓平而自買之穀則徧發諸郡為粥以賑<lb/>
　饑全省慶更生於是革陋規禁火耗平鹽價數月之<lb/>
　中善政畢舉<hi>同上</hi>
張晸湖廣應城人癸丑進士康熙四十三年司江西鹽<lb/>
　驛動持大體重建楊子洲塔滕王閣災獨力重新之<lb/>
<pb n="KR2k0045_WYG_058-87a"/>
　比舊加壯麗觀風十三郡加意人才<hi>崇祀録</hi>
王承烈字遜功號復庵涇陽人康熙進士翰林檢討雍<lb/>
　正四年由湖北糧道擢江西布政使為政寛簡凡所<lb/>
　施設一本至誠而爬搔奸竇胥吏屏息舊有通吏二<lb/>
　人擅竊威柄承烈斥弗用諸弊澄清推賢好士若恐<lb/>
　不及嵗餘陞左副都御史累官刑部右侍郎承烈天<lb/>
　資剛毅其學粹然閩洛所著有日省録毛詩解尚書<lb/>
　今文解<hi>陕西通志</hi>
<pb n="KR2k0045_WYG_058-87b"/>
髙璜字渭師遼陽人鑲黄旗籍康熙庚戌進士改庶吉<lb/>
　士歴江西學道時文風卑靡璜力振之即以江西先<lb/>
　正陳羅章艾之文式訓一時人士咸嚮古學有起衰<lb/>
　八代之頌兩試悉拔單寒老宿榜出歡填衢巷尤恤<lb/>
　貧生量給學租羨餘又捐俸修建南昌府學及各郡<lb/>
　邑學之廢壊者白鹿書院徐孺子亭俱加修葺善政<lb/>
　甚多碑記具存内陞翰林院侍讀<hi>崇祀録</hi>
　江西通志卷五十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷一百五十</head> <lb/>
    <p>
<pb n="KR2k0045_WYG_150-1a"/>
欽定四庫全書<lb/>
　江西通志卷一百五十<lb/>
　　藝文<hi>詩四</hi>
　　七言古<lb/>
　唐<lb/>
　　滕王閣詩<hi>并序</hi>　　　　　　　　王　勃<lb/>
　南昌故郡洪都新府星分翼軫地接衡廬襟三江而<lb/>
　帶五湖控蠻荆而引甌越物華天寶龍光射牛斗之<lb/>
<pb n="KR2k0045_WYG_150-1b"/>
　墟人傑地靈徐孺下陳蕃之榻雄州霧列俊彩星馳<lb/>
　臺隍枕夷夏之交賓主盡東南之美都督閻公之雅<lb/>
　望棨㦸遙臨宇文新州之懿範幨帷暫駐十旬休假<lb/>
　勝友如雲千里逢迎髙朋滿座騰蛟起鳳孟學士之<lb/>
　詞宗紫電清霜王將軍之武庫家君作宰路出名區<lb/>
　童子何知躬逢勝餞時維九月序屬三秋潦水盡而<lb/>
　寒潭清煙光凝而暮山紫儼驂騑於上路訪風景於<lb/>
　崇阿臨帝子之長洲得仙人之舊館層巒聳翠上出<lb/>
<pb n="KR2k0045_WYG_150-2a"/>
　重霄飛閣流丹下臨無地鶴汀鳬渚窮島嶼之縈迴<lb/>
　桂殿蘭宫列岡巒之體勢披繡闥俯雕甍山原曠其<lb/>
　盈視川澤紆其駭曯閭閻撲地鐘鳴鼎食之家舸艦<lb/>
　彌津青雀黄龍之軸虹消雨霽彩徹雲衢落霞與孤<lb/>
　鶩齊飛秋水共長天一色漁舟唱晚響窮彭蠡之濱<lb/>
　鴈陣驚寒聲㫁衡陽之浦遙吟甫暢逸興遄飛爽籟<lb/>
　發而清風生纎歌凝而白雲遏雎園緑竹氣凌彭澤<lb/>
　之樽鄴水朱華光照臨川之筆四美具二難幷窮睇<lb/>
<pb n="KR2k0045_WYG_150-2b"/>
　眄於中天極娯遊於暇日天髙地迥覺宇宙之無窮<lb/>
　興盡悲來識盈虛之有數望長安於日下指呉㑹於<lb/>
　雲間地勢極而南溟深天柱髙而北辰逺闗山難越<lb/>
　誰悲失路之人萍水相逢盡是他鄉之客懐帝閽而<lb/>
　不見奉宣室以何年嗟乎時運不齊命途多舛馮唐<lb/>
　易老李廣難封屈賈誼于長沙非無聖主竄梁鴻於<lb/>
　海曲豈乏明時所賴君子見幾達人知命老當益壯<lb/>
　寜移白首之心窮且益堅不墮青雲之志酌貪泉而<lb/>
<pb n="KR2k0045_WYG_150-3a"/>
　覺爽處涸轍以猶懽北海雖賖扶搖可接東隅己逝<lb/>
　桑榆非晚孟嘗髙潔空餘報國之情阮籍猖狂豈效<lb/>
　窮途之哭勃三尺微命一介書生無路請纓等終軍<lb/>
　之弱冠有懐投筆慕宗慤之長風捨簪笏於百齡奉<lb/>
　晨昏於萬里非謝家之寶樹接孟氏之芳鄰他日趨<lb/>
　庭叨陪鯉對今兹捧袂喜托龍門楊意不逢撫凌雲<lb/>
　而自惜鍾期既遇奏流水以何慚嗚呼勝地不常盛<lb/>
　筵難再蘭亭已矣梓澤丘墟臨别贈言幸承恩於偉<lb/>
<pb n="KR2k0045_WYG_150-3b"/>
　餞登髙作賦是所望於羣公敢竭鄙懐恭疏短引一<lb/>
　言均賦四韻俱成請灑潘江各傾陸海<lb/>
滕王髙閣臨江渚珮玉鳴鸞罷歌舞畫棟朝飛南浦雲<lb/>
珠簾暮捲西山雨閒雲潭影日悠悠物換星移幾度秋<lb/>
閣中帝子今何在檻外長江空自流<lb/>
　　寒食江州蒲塘驛　　　　　　　宋之問<lb/>
去年上已洛橋邊今年寒食廬山曲遙憐鞏樹花應滿<lb/>
復見呉洲草新緑呉洲春草蘭杜芳感物思歸懐故鄉<lb/>
<pb n="KR2k0045_WYG_150-4a"/>
驛騎明朝宿何處猿聲今夜㫁君腸<lb/>
　　送從弟遊江淮兼謁鄱陽劉太守　李　頎<lb/>
都門栁色朝朝新念爾今為江上人穆陵闗帶清風逺<lb/>
彭蠡湖連芳草春泊舟借問西林寺曉聴猿聲在山翠<lb/>
潯陽北望鴻雁囘湓水東流客心醉須知聖代舉賢良<lb/>
不使遺才滯一方應見鄱陽虎符守思歸共指白雲鄉<lb/>
　　廬山謡寄廬侍御虚舟　　　　　李　白<lb/>
我本楚狂人鳯歌笑孔邱手持緑玉杖朝别黄鶴樓五<lb/>
<pb n="KR2k0045_WYG_150-4b"/>
嶽尋仙不辭逺一生好入名山遊廬山秀出南斗傍屏<lb/>
風九疊雲錦張影落明湖青黛光金闕前開二峯長銀<lb/>
河倒挂三石梁香爐瀑布遙相望迴崖沓嶂凌蒼蒼翠<lb/>
影紅霞映朝日鳥飛不到呉天長登髙壯觀天地間大<lb/>
江茫茫去不還黄雲萬里動風色白波九道流雪山好<lb/>
為廬山謠興因廬山發閒窺石鏡清我心謝公行處蒼<lb/>
苔沒早服還丹無世情琴心三疊道初成遙見仙人彩<lb/>
雲裏手把芙蓉朝玉京先期汗漫九垓上願接盧敖遊<lb/>
<pb n="KR2k0045_WYG_150-5a"/>
太清<lb/>
　　廬山歌送至𢎞法師兼呈薛江州　皇甫冉<lb/>
釋子去兮訪名山禪舟容與兮住仍前猿啾啾兮愁月<lb/>
江渺渺兮多烟東林西林兮入何處上方下方兮通石<lb/>
路連湘接楚饒桂花事久年深無杏樹使君愛人兼愛<lb/>
山時引雙旌萬木間政成人野皆不擾遂令法侣性安<lb/>
閒<lb/>
　　送王侍御赴江西兼寄李袁州　　韓　翃<lb/>
<pb n="KR2k0045_WYG_150-5b"/>
中朝理章服南國隨旌斾臘酒湘城隅春衣楚江外垂<lb/>
簾白角簟下筯鱸魚膾雄筆佐名公虛舟應時輩按俗<lb/>
承流幾路清平明山靄春江雲湓城詩贈魚司馬汝水<lb/>
人逢王右軍緑蘋白芷遙相引孤興幽尋知不近井上<lb/>
銅人行見無湖中石燕飛應盡禮門前直事仙郎腰垂<lb/>
青綬領宜陽花間五馬迎君日雨霽煙開玉女岡<lb/>
　　廬山瀑布歌送李頎　　　　　　顧　况<lb/>
飄白霓挂丹梯應從織女機邊落不遣潯陽潮向西火<lb/>
<pb n="KR2k0045_WYG_150-6a"/>
雷劈山珠噴日五老峯前九江溢九江悠悠萬古情古<lb/>
人行盡今人行老人也欲上山去上箇深山無姓名<lb/>
　　同裴觀察東湖望山歌<lb/>
浴鮮積翠栖靈異石洞花宫横半空夜光潭上明星啓<lb/>
風雨壇邊樹如洗水淹徐孺宅恒乾繩墜洪崖井無底<lb/>
主人載酒東湖隂遙望西山三四岑<lb/>
　　琵琶行<hi>并序</hi>　　　　　　　　　白居易<lb/>
　元和十年余左遷九江郡司馬明年秋送客湓浦口<lb/>
<pb n="KR2k0045_WYG_150-6b"/>
　聞舟中夜彈琵琶者聽其音錚錚然有京都聲問其<lb/>
　人本長安倡女嘗學琵琶於穆曹二善才年長色衰<lb/>
　委身為賈人婦遂命酒使快彈數曲曲罷憫然自敘<lb/>
　少小時歡樂事今漂淪憔悴轉徙於江湖間余出官<lb/>
　二年恬然自安感斯人言是夕始覺有遷謫意因為<lb/>
　長句歌以贈之凡六百一十六言命曰琵琶行<lb/>
潯陽江頭夜送客楓葉荻花秋瑟瑟主人下馬客在船<lb/>
舉酒欲飲無管絃醉不成歡慘將别别時茫茫江浸月<lb/>
<pb n="KR2k0045_WYG_150-7a"/>
忽聞水上琵琶聲主人忘歸客不發尋聲闇問彈者誰<lb/>
琵琶聲停欲語遲移船相近邀相見添酒囘燈重開宴<lb/>
千呼萬喚始出來猶抱琵琶半遮面轉軸撥絃三兩聲<lb/>
未成曲調先有情絃絃掩抑聲聲思似訴平生不得志<lb/>
低眉信手續續彈説盡心中無限事輕攏慢撚抹復挑<lb/>
初為霓裳後六么大絃嘈嘈如急雨小絃切切如私語<lb/>
嘈嘈切切錯雜彈大珠小珠落玊盤間闗鶯語花底滑<lb/>
幽咽泉流水下灘水泉冷澀絃凝絶凝絶不通聲暫歇<lb/>
<pb n="KR2k0045_WYG_150-7b"/>
别有幽愁暗恨生此時無聲勝有聲銀缾乍破水漿迸<lb/>
鐵騎突出刀鎗鳴曲終收撥當心畫四絃一聲如裂帛<lb/>
東船西舫悄無言唯見江心秋月白沈吟放撥挿絃中<lb/>
整頓衣裳起斂容自言本是京城女家在蝦蟇陵下住<lb/>
十三學得琵琶成名屬教坊第一部曲罷長教善才服<lb/>
妝成每被秋孃妒五陵少年争纒頭一曲紅綃不知數<lb/>
鈿頭銀篦擊節碎血色羅裙翻酒汙今年歡笑復明年<lb/>
秋月春風等閒度弟走從軍阿姨死暮去朝來顔色故<lb/>
<pb n="KR2k0045_WYG_150-8a"/>
門前冷落鞍馬稀老大嫁作商人婦商人重利輕别離<lb/>
前月浮梁買茶去去來江口守空船遶船明月江水寒<lb/>
夜深忽夢少年事夢啼妝淚紅闌干我聞琵琶已歎息<lb/>
又聞此語重唧唧同是天涯淪落人相逢何必曾相識<lb/>
我從去年辭帝京謫居臥病潯陽城潯陽地僻無音樂<lb/>
終歳不聞絲竹聲住近湓江地低濕黄蘆苦竹遶宅生<lb/>
其間旦暮聞何物杜鵑啼血猿哀鳴春江花朝秋月夜<lb/>
往往取酒還獨傾豈無山歌與村笛嘔啞嘲哳難為聽<lb/>
<pb n="KR2k0045_WYG_150-8b"/>
今夜聞君琵琶語如聽仙樂耳暫明莫辭更坐彈一曲<lb/>
為君翻作琵琶行感我此言良久立却坐促絃絃轉急<lb/>
凄凄不似向前聲滿坐重聞皆掩泣座中泣下誰最多<lb/>
江州司馬青衫濕<lb/>
　　臨川逢陳百年　　　　　　　　李咸用<lb/>
麻姑山下逢真士元膚碧眼方瞳子自言混沌鑿不死<lb/>
大笑老彭非久視强争龍虎是狂人不保元和虛扣齒<lb/>
桃花雨過春光膩勸我一杯靈液味教我無為禮樂拘<lb/>
<pb n="KR2k0045_WYG_150-9a"/>
利路名場多忌諱不如含徳反嬰兒金玉滿堂真可貴<lb/>
　　逺公亭牡丹<lb/>
雁門禪客吟春亭牡丹獨逞花中英雙成膩臉偎雲屏<lb/>
百般姿態因風生延年不敢歌傾城朝雲暮雨愁娉婷<lb/>
蕊繁蟻脚黏不行甜迷蜂醉飛無聲廬山根脚含精靈<lb/>
發妍吐秀叢君庭湓江太守多閒情闌朱繞絳留輕盈<lb/>
潺潺緑醴當風傾平頭奴子啾銀笙紅葩豔豔交童星<lb/>
左文右武憐君榮白銅鞮上慙清明<lb/>
<pb n="KR2k0045_WYG_150-9b"/>
　　靈棲巖　　　　　　　　　　　張　諤<lb/>
嶻嶻嶪嶪山如簇磊磊落落石如屋上有緑樹之隂隂<lb/>
下有寒溜之涔涔通天有竇十餘丈遊子捫蘿來復往<lb/>
是中端合巢神仙桃花流水何杳然我來正值春風暮<lb/>
似笑賢勞又還去準擬釃酒聊從容對此坐想飛來峯<lb/>
　宋<lb/>
　　入贑聞曉角有作　　　　　　　趙　抃<lb/>
江南歴盡佳山水獨贑潺潺三百里移舟夜泊惶恐灘<lb/>
<pb n="KR2k0045_WYG_150-10a"/>
畫角烏烏曉風起棲鷗宿鶩四散飛夢魂驚入漁樵耳<lb/>
三通迤邐東方明又是篙工遄行矣横波利石千萬層<lb/>
板繩縳頸如山登<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>途終致險且升自顧忠信平生憑<lb/>
　　廬山髙贈同年劉中允歸南康　　歐陽修<lb/>
廬山髙哉幾千仞兮根盤幾百里嶻然屹立乎長江長<lb/>
江西來走其下是為揚瀾左蠡兮洪濤巨浪日夕相舂<lb/>
撞雲消風止水鏡浄泊舟登岸而逺望兮上摩青蒼以<lb/>
晻靄下壓后土之鴻龎試往造乎其間兮攀縁石磴窺<lb/>
<pb n="KR2k0045_WYG_150-10b"/>
空谾千巖萬壑響松檜懸崖巨石飛流淙水聲聒聒亂<lb/>
人耳六月飛雪灑石矼仙翁釋子亦往往而逢兮吾嘗<lb/>
惡其學幻而言哤但見丹霞翠壁逺近映樓閣晨鐘暮<lb/>
鼓香靄羅幡幢幽花野草不知其名兮風吹露濕香澗<lb/>
谷時有白鶴飛來雙幽尋逺去不可極便欲絶世遺紛<lb/>
厖羨君買田築室老其下插秧盈疇兮釀酒盈缸欲令<lb/>
浮嵐暖翠千萬狀坐臥常對乎軒窗君懐磊砢有至寶<lb/>
世俗不辨珉與玒䇿名為吏二十載青衫白首困一邦<lb/>
<pb n="KR2k0045_WYG_150-11a"/>
寵榮聲利不可以茍屈兮自非青雲白石有深趣其氣<lb/>
兀硉何由降丈夫壯節似君少嗟我欲説安得巨筆如<lb/>
長杠<lb/>
　　雙井茶<lb/>
西江水清江石老石上生茶如鳳爪窮臘不寒春氣早<lb/>
雙井芽生先百草白毛囊以紅碧紗十斤茶養一兩芽<lb/>
長安富貴五侯家一啜猶須三日誇寶雲日注非不精<lb/>
争新棄舊世人情豈知君子有常徳至寶不隨時變易<lb/>
<pb n="KR2k0045_WYG_150-11b"/>
君不見建溪龍鳳團不改舊時香味色<lb/>
　　題袁州東湖盧肇石　　　　　　祖無擇<lb/>
袁山之陽秀水側草覆遺基誰氏宅皆云子發其姓盧<lb/>
往以文章名藉藉宅中舊物何所存惟有嶙峋一巨石<lb/>
闊纔三尺髙倍尋久臥塵沙羣瓦礫余心好異因獨往<lb/>
下馬環觀聊拂拭地表可見十二三已足怪駭動魂魄<lb/>
呼工運插塹其傍挽以長絙百夫力讙然鼓譟登大車<lb/>
恍爾如蒙巨靈劈選置東湖最佳處四面澄波映天碧<lb/>
<pb n="KR2k0045_WYG_150-12a"/>
倚空突兀無與鄰頓覺亭臺增氣色彎環幽竇莫敢探<lb/>
恐有乖龍飛霹靂余嘗南遊到陽朔衆峯矗矗春筍植<lb/>
捫蘿踏蘚窮之遍若此竒峯曽未識郡人奔走來如雲<lb/>
故老驚視復唧唧乃言此石遇真賞屈指於今年二百<lb/>
沈埋曠代誰爾珍一日光價逾荆璧嗟余束髪大夫後<lb/>
區區志尚惟孤直十年再謫非不窮猶慕堅純無改易<lb/>
如何故老不我愚感物再三形嘆息石不能言人有言<lb/>
勿使他時重堙阨<lb/>
<pb n="KR2k0045_WYG_150-12b"/>
　　寄題沈比部江州齊雲樓　　　　梅堯臣<lb/>
逺目不髙不可極朱樓要與浮雲齊江流萬古平泱莽<lb/>
山雨一過寒凄迷賈客檣下望吹笛漁郎浦前看㫁霓<lb/>
佽飛射蛟水花伏髙士種桞煙條低羣雁有時至自北<lb/>
洪潮到此不更西君家隱侯有八詠風雅未盡留人題<lb/>
　　送施屯田提㸃銅場兼相度嶺外鹽入䖍吉<lb/>
江西采銅山未竭南越熬波海將結土人貪利不畏刑<lb/>
白日持兵逾盗竊銅私鑄器鹽奪商死共吏争蛇鬭穴<lb/>
<pb n="KR2k0045_WYG_150-13a"/>
姦豪乘勢倚蠻陬劫掠聚徒成蟻蛭今雖驅翦嶺下平<lb/>
尚恐根存更生孽因擇健才通便民付職與權將有設<lb/>
秋香亭上共為賓却作主人殊少悦徂東走北十五年<lb/>
只有山川看不别<lb/>
　　甘露亭詩　　　　　　　　　　李　覯<lb/>
乾坤父母莫匪慈胚胎億兆成角羈其間哺乳不及處<lb/>
有時泣殺呱呱兒南州上游號沃野景祐丙子嘗凶饑<lb/>
新田始苗舊穀罄十室八九無晨炊伏隂何者不仁甚<lb/>
<pb n="KR2k0045_WYG_150-13b"/>
釀作水災來助之煙煤刷天雨汁黑嘔山泄谷争奔馳<lb/>
横流一夜打城郭萬弩竊發穿毛皮東隅有洲尸揖揖<lb/>
如蟻欲走遭水圍屋根無力樹腰折蛟唇食人猶擇肥<lb/>
濤波一望萬山阻六親不得相扶持國子劉公好仁者<lb/>
惟時假守兹軍麾民生在我不在命造舟往救無敢違<lb/>
童兒赤立婦女困載之刳木何纍纍泥沙外冷内飢渇<lb/>
口噤不語如狂癡牽攣坐臥滿府舍試以酒飲加饘糜<lb/>
隨流往往亦不死逺在百里無人知捐金購得問氏姓<lb/>
<pb n="KR2k0045_WYG_150-14a"/>
召使親族攜之歸司農倉廩盡發出不待奏報先施為<lb/>
有餘況可補不足大賈蓄家如響隨來贍去察夜繼晝<lb/>
赤熱不忍䕃華榱由斯一郡十萬户餓膚日月生膏脂<lb/>
存者相保沒者葬唐虞仁夀重敺躋聖主養賢賢養物<lb/>
氣和郁郁通高卑城西老宫古松徑一朝墜露甘如飴<lb/>
千柯萬葉結不解玉階瓊樹光離離甿俗奔走競觀覩<lb/>
手攀口吮同齎咨學老之人周氏子好善不類黄冠師<lb/>
欲令事迹絢久逺築亭其地高巍巍公之歸朝不可借<lb/>
<pb n="KR2k0045_WYG_150-14b"/>
松樹至今猶未衰我作此詩揭亭上他年墮淚如羊碑<lb/>
　　大孤山詩　　　　　　　　　　黄　庶<lb/>
彭蠡百里南國襟萬頃蒼煙插孤岑不知天星何時落<lb/>
春秋不書不可尋石怪木老鬼所附兹乃與水同浮沈<lb/>
鳴鴟大藤樹下廟祭血不乾年世深舳艫千里不敢越<lb/>
割牲釃酒來獻斟我行不忍隨人後許國肝膽神所歆<lb/>
落帆夜宿白鳥岸睥睨百遶寒藤隂銀山大浪獨夫險<lb/>
比干一片崔嵬心宦游逺去父母國心病若有山水淫<lb/>
<pb n="KR2k0045_WYG_150-15a"/>
江南畫工今誰在拂拭東絹傾千金<lb/>
　　彭蠡　　　　　　　　　　　　王安石<lb/>
茫茫彭蠡春無地白浪春風溼天際東西捩柂萬舟囘<lb/>
千歳老蛟時出戲少年輕事鎮南來水怒如山帆正開<lb/>
中流蜿蜒見脊尾觀者膽墮予方咍衣冠今日龍山路<lb/>
廟下活酒山前住老矣安能學佽飛買田欲棄江湖去<lb/>
　　遊麻姑山　　　　　　　　　　曽　鞏<lb/>
軍南古原行數里忽見峻嶺横千尋誰開一徑破蒼翠<lb/>
<pb n="KR2k0045_WYG_150-15b"/>
對植松栢何森森危根自迸古崖出老色不畏莓苔侵<lb/>
修竹整整儼朝士下䕃石齒明如金遂登半嶺望城郭<lb/>
但見積靄縈江潯岡陵稍轉露樓閣沙莽忽盡横園林<lb/>
秋光已過花草歇寒氣況乗嵓谷深我馳輕輿豈知倦<lb/>
倐忽遂覺窮嶔崟龍門誰來此中鑿玉簡不記何年沈<lb/>
泉聲可聴真衆籟泉意欲寫無瑶琴斗迴地勢平如削<lb/>
䆉稏百頃黄差參洞開三門兩出路却立兩殿當崖隂<lb/>
深廊千步抵嵓腹桀木萬本摩天心碑文磊嵬氣不俗<lb/>
<pb n="KR2k0045_WYG_150-16a"/>
筆畫縹緲工非今世傳仙人家此地天風泠泠吹我襟<lb/>
今人豈解不老術可怪緑髪常盈簪根源分明我能説<lb/>
一室傾倒輸琅琳相高既不擁耒耜方壯又不持戈鐔<lb/>
我丁轗軻豈暇議直喜虛曠開煩襟清謠出口若先搆<lb/>
白酒到手無停斟山人執袂與我語留我饋我山中禽<lb/>
玲瓏當窗急雨灑窈窕隔溪孤笛吟未昏已移就明燭<lb/>
病骨夜宿添重衾神醒氣王目無睡到曉獨愛流泉音<lb/>
起來身去接塵事片心未省忘登臨<lb/>
<pb n="KR2k0045_WYG_150-16b"/>
　　丹霞洞<lb/>
麻姑石壇起雲霧常意已極高峯巔豈知造化有神處<lb/>
别聳翠嶺參青天長松桀栢枝嵬岢中畫一道如流泉<lb/>
林風颼飀滿丘壑山鳥嘲哳凌飛煙山腰古亭豁可望<lb/>
下見秋色清無邊忽驚隂崖勢迴合中抱幽谷何平圜<lb/>
初誰鑿險構棲觀更使遶舎開芝田令人到此毛骨醒<lb/>
欲拚老筆丹青傳羌夷干戈今未解天地瘡痏誰能痊<lb/>
大厦棟梁置沙莽肯復顧昐桷與椽吾徒於時直何用<lb/>
<pb n="KR2k0045_WYG_150-17a"/>
欲往未得心茫然<lb/>
　　發松門寄介甫<lb/>
南風夜發吹孤舟起視北極星辰稠曉開征帆破長浪<lb/>
挾以兩艣當中流松門東面見廬阜其上少日煙氣浮<lb/>
舟人指我極四望黒處無底蛟龍湫櫧溪左蠡信浩蕩<lb/>
兩涘若粒分岡丘落星囷囷孰可狀清漢夜獨垂牽牛<lb/>
故人㑹期此同載捨櫂直抵雲山遊念今五載負期語<lb/>
心獨動蕩風中斿況聞肥遯須在山早時事力胡能謀<lb/>
<pb n="KR2k0045_WYG_150-17b"/>
所嗟親老食未足安得一畝操鋤耰此言此笑吾自取<lb/>
非子世孰吾相投今諧與子脱然去亦有文字歌唐周<lb/>
　　麻姑山送南城尉羅君<lb/>
麻姑之路摩青天蒼苔白石松風寒峭壁直上無攀援<lb/>
懸磴十步九屈盤上有錦繡百頃之平田山中道人耕<lb/>
紫煙又有白玉萬仞之飛泉噴崖直瀉蛟龍淵豐堂廣<lb/>
殿何言言階脚插入斗牛間樛枝古木不記年空槎枵<lb/>
然臥道邊幽花自嬋娟林深為誰妍但見塵消境静翔<lb/>
<pb n="KR2k0045_WYG_150-18a"/>
白鶴吟清猿雛禽乳鹿往往嘷荒巔却視來徑如縁絙<lb/>
千重萬疊窮巖巒下有荆呉粟粒之羣山又有甌閩一<lb/>
髪之平川弈棋縱衡逺近布城郭魚鱗參差髙下分岡<lb/>
原千竒萬異可意得墨筆盡秃誰能傳丈夫舒卷要宏<lb/>
達世路俯仰多拘牽偶來到此醒心目便欲洗耳辭囂<lb/>
喧羅夫子一日逺補東南官愛此層崖峻壑之秀發開<lb/>
軒把酒可縱觀喜此披霄插漢之敻起出門舉足得往<lb/>
還羅夫子一尉龍蛇方屈蟠此邦人人衣食足闔境年<lb/>
<pb n="KR2k0045_WYG_150-18b"/>
年枹鼓閒几案剸裁得休暇山水登躡遺紛煩我行送<lb/>
之思故園引領有望心長縣心<lb/>
　　江西一首　　　　　　　　　　蘇　軾<lb/>
江西山水真吾邦白沙翠竹石底江舟行十里磨九瀧<lb/>
篙聲犖确相舂撞醉臥欲醒聞淙淙真欲一口吸老龎<lb/>
何人得儁窺魚矼舉叉絶呌尺鯉雙<lb/>
　　自興國往筠宿石田驛南廿五里野人舍<lb/>
谿上青山三百疊快馬輕衫來一抹倚山修竹有人家<lb/>
<pb n="KR2k0045_WYG_150-19a"/>
横道清泉知我渴芒鞵竹杖自輕軟蒲薦松牀亦香滑<lb/>
夜深風露滿中庭惟有孤螢自開闔<lb/>
　　次韻王適大水　　　　　　　　蘇　轍<lb/>
髙安昔到歳方閏大水初去城如墟危譙墮地瓦破裂<lb/>
長橋斷纜船逃逋漂浮隙穴亂羣蟻奔走沙礫摧嘉蔬<lb/>
里閭破散兵火後飲食弊陋魚鰕餘投荒豈復有便地<lb/>
遇災祗復傷羸軀人言西有蛟蜃穴閏年毎與風雷俱<lb/>
漫溝溢壑恣游蕩傾崖拔木曾須臾雞豚浪走不復保<lb/>
<pb n="KR2k0045_WYG_150-19b"/>
老稚裸泣空長吁滯畱再與兹水㑹淪胥未哂斯民愚<lb/>
人生所遇偶然耳得失何用分錙銖<lb/>
　　江州周寺丞詠夷亭<lb/>
行過廬山不得上湓江城邊一惆悵羨君山下有夷亭<lb/>
千巖萬壑長相向山中李生好讀書出山作郡山前居<lb/>
手開平湖浸山脚未肯即與廬山疎道州一去應嫌逺<lb/>
千里思山夢中見青山長見恐君嫌要須罷郡歸來看<lb/>
　　徐孺亭<lb/>
<pb n="KR2k0045_WYG_150-20a"/>
徐君鬱鬱澗底松陳君落落堂上棟澗深松茂不遭伐<lb/>
堂毁棟折傷其躬二人出處勢不合譬如日月行西東<lb/>
朝為賓主兩相好一榻挂壁吹清風人生偶合何必同<lb/>
一朝利盡更相攻先號後笑不須怪外物未可凝心胷<lb/>
比干諫死微子去自古不辨汙與隆我來故國空歎息<lb/>
城東舊宅生茅蓬平湖十頃照清廟獨畫徐子遺陳公<lb/>
二人皆合配社稷胡不相對祠堂中<lb/>
　　濂溪詩<hi>并序</hi>　　　　　　　　　黄庭堅<lb/>
<pb n="KR2k0045_WYG_150-20b"/>
　舂陵周茂叔人品甚高胷中灑落如光風霽月好讀<lb/>
　書雅意林壑初不為人窘束世故權輿仕籍不卑小<lb/>
　官職思其憂論法常欲與民決訟得情而不喜其為<lb/>
　小吏在江湖郡縣葢十五年所至輒可傳任司理參<lb/>
　軍運使以榷利變具獄茂叔争之不能得投告身欲<lb/>
　去使者斂手聽之趙公悦道號稱好賢人有惡茂叔者<lb/>
　趙公以使者臨之甚威茂叔處之超然其後乃悟曰<lb/>
　周茂叔天下士也薦之於朝論之于士大夫終其身<lb/>
<pb n="KR2k0045_WYG_150-21a"/>
　其為使者進退官吏得罪者自以不寃中歳乞身老<lb/>
　于湓城有水發源于蓮花峯下潔清紺寒下合於湓<lb/>
　江茂叔濯纓而樂之築屋于其上用其平生所安樂<lb/>
　嫓水而成名曰濂溪與之游者曰溪名未足以對茂<lb/>
　叔之美雖然茂叔廉于取名而鋭于求志薄于徼福<lb/>
　而厚於得民菲於奉身而燕及㷀嫠陋于希世而尚<lb/>
　友千古聞茂叔之餘風猶足以律貪則此溪之水配<lb/>
　茂叔以永久所得多矣茂叔諱惇實避厚陵舊諱奉<lb/>
<pb n="KR2k0045_WYG_150-21b"/>
　朝請改名惇頤二子夀燾皆好學承家求余作濂溪<lb/>
　詩思詠潛徳茂叔雖仕宦三十年而平生之志終在<lb/>
　丘壑故余詩詞不及世故猶髣髴其音塵<lb/>
溪毛秀兮水清可飯羮兮濯纓不漁民利兮又何有于<lb/>
名絃琴兮觴酒寫溪聲兮延五老以為夀蟬蛻塵埃兮<lb/>
玉雪自清聽潺潺兮鑒澄明激貪兮敦薄非青蘋白鷗<lb/>
兮誰與同樂<lb/>
津有舟兮蕩有蓮勝日兮與客就閒人聞挐音兮不知<lb/>
<pb n="KR2k0045_WYG_150-22a"/>
何處散髪醉高荷為葢兮倚芙蓉以當伎霜清水寒兮<lb/>
舟著平沙八方同宇兮雲月為家懷連城兮珮明月魚<lb/>
鳥親人兮野老同社而争席白雲䝉頭兮與南山為伍<lb/>
非夫人攘臂兮誰余敢侮<lb/>
　　慈雲寺<lb/>
城南寶坊金碧重道人修恵翦蒿蓬一缾一鉢二十載<lb/>
瓊榱碧瓦上秋空稻田摩袖擁黄髮更築高閣諸天中<lb/>
三后在天遺聖墨百神受職扶琳宫文思帝澤餘滋潤<lb/>
<pb n="KR2k0045_WYG_150-22b"/>
雨露下國常年豐貢川章川結襟帶梅嶺桂嶺來朝宗<lb/>
參旗斗柄掠欄楯清坐耳聞河漢風道人飽參口挂壁<lb/>
頗喜賦詩如已公家風秀句刻琬琰邀我落茟何能工<lb/>
安得雄文壓勝境九原喚起杜陵翁<lb/>
　　尋貞觀　　　　　　　　　　　孔武仲<lb/>
武皇車馬東南出訪道求仙希萬一屛風九疊雲物清<lb/>
意恐神仙藏此室羽章之館締構新壇場夜夜祈星辰<lb/>
蓬萊縹緲不可到橋山一閙逾千春詠真之天在旁側<lb/>
<pb n="KR2k0045_WYG_150-23a"/>
白晝潭心飛霹靂田收歳美龍亦閒惟有濟瀹照空碧<lb/>
誰道尋真是女郎朝飡松桂夜焚香明眸緑鬢今何在<lb/>
意已霞衣侍玉皇<lb/>
　　龜石<lb/>
平川洶洶經南國匹練横拖半天碧洪瀾巨浪之中央<lb/>
忽見頽嵬太古石此石由來幾許時混元一氣初開闢<lb/>
神功割破混沌胎劃落半空隨霹靂非黿非鼇不可辨<lb/>
有若神龜見蹤跡精光不待媧皇鍊渾朴寜從巨靈擘<lb/>
<pb n="KR2k0045_WYG_150-23b"/>
我知神物本天性推移轉運非人力當時大禹走天下<lb/>
驅至九江為納鍚萬牛攢車載不動鐵軸峥嶸自堆積<lb/>
秦皇鞭山移四海怒視不能移咫尺至今獨立猶驚人<lb/>
地志山經不能測千靈萬狀誰復知一片堅頑粗可滌<lb/>
昂頭突出翠濤中跽足横蟠九泉脈勁㱿縱横竇穴穿<lb/>
當心一搭莓苔黒淵潛不見曳尾狀日爍猶驚負圖色<lb/>
青髯剝落向何處秋草綏綏晨露滴勁健曽支玉女牀<lb/>
瓓斑似㸃乖龍額漁翁未網先自駭靈蓍欲伏安可得<lb/>
<pb n="KR2k0045_WYG_150-24a"/>
黿鼉縮首不敢迎蝦蟇巡行夜戰惕歳冬大寒百蟲伏<lb/>
圜勁之勢無欹側風磨霜鍊無日休髪鬢皴痕成兆坼<lb/>
負才不免刳腸累至珍惟藉天公惜灼以炎皇之火精<lb/>
釁以少昊之金液神鑽鬼卜不見形隂陽造化無遺䇿<lb/>
大哉龜者物之精歳久已化為真形有時月黑無人夜<lb/>
繞岸光芒倐自生下駭深潭蛟蜃窟上應中天元武星<lb/>
萬象森森下相向來決吉凶真偽情姦狐妖鼠已破膽<lb/>
山魑野魅見亦驚波神吞氣不敢喘四面長漪鋪席平<lb/>
<pb n="KR2k0045_WYG_150-24b"/>
吾聞溪老記往歳半夜風雨來㝠㝠剨然曳轉大潭左<lb/>
百里震驚如雷霆背憎摧折雖萬狀崔嵬孤高終自靈<lb/>
吁哉天地至竒物何為流落於江城銅馬猶聞標漢殿<lb/>
神羊昔亦馴堯庭便當推置玉堂上古貌岌岌無攲傾<lb/>
姦臣猾豎作狐媚見之頳面先吞聲凶荒水旱必可卜<lb/>
倉卒變怪皆先明匈奴喪魄萬里外慉縮不敢窺天兵<lb/>
龜乎龜乎用不用壯士與爾同死生<lb/>
　　馬當夾阻風　　　　　　　　　孔平仲<lb/>
<pb n="KR2k0045_WYG_150-25a"/>
蒿田荻野無人煙我來日暮雙繫船半夜星斗垂闌干<lb/>
銀河倒景搖青川人言神物當㑹合鐵纜纒繞安如山<lb/>
五更洶洶有聲至車騎蹴踏乾坤翻怒雷殷殷雨隨下<lb/>
黒風三日不見天此中道路多險惡正在馬當小孤之<lb/>
兩間三江五湖所鍾聚直下無底旁無邊掀騰擺觸作<lb/>
意氣更無拘束隨所便巨磯突若虎頭出黄沙莽作車<lb/>
輪旋端居不動尚股栗誰敢身試蛟龍淵自吾汎洛涉<lb/>
淮泗間闗淫滯今半年廬山蒼翠已在目毋用急進干<lb/>
<pb n="KR2k0045_WYG_150-25b"/>
憂患不如宿留㑹澄霽淹遲有數非偶然篘中酒熟聊<lb/>
一醉春夢酣酣牽晝眠<lb/>
　　題贑州嘉濟廟祈雨感應<lb/>
江東禱雨真靈跡香火未收檐溜滴城中到此夜五更<lb/>
渡口歸時水三尺高田流滿入低田萬耦齊耕破曉煙<lb/>
但願吾民得飽飯年年歲歳是豐年<lb/>
　　琵琶亭　　　　　　　　　　　陳　造<lb/>
抱愁莫遣朱絃鳴此聲更與愁人聽江邊一聞琵琶語<lb/>
<pb n="KR2k0045_WYG_150-26a"/>
月慘風悽如動情何況思婦傷幽獨少年多藝顔如玉<lb/>
江州司馬廊廟人暮上諫書朝放逐輕攏細撚忍淚彈<lb/>
開尊側耳思惘然一詩説盡兩心事遺音翻入歌舞筵<lb/>
此翁詩名自千古誦詩亦嘆琵琶女誰惜亭前泊舟客<lb/>
頗為飄零動悽楚鄰家故妓春風手此曲每侑澆愁酒<lb/>
今宵月影祗三人倚闌長嘯空搔首<lb/>
　　南城鄧氏亭　　　　　　　　　洪　炎<lb/>
小麥青青山一曲江南千里傷春目旴母江頭喚渡人<lb/>
<pb n="KR2k0045_WYG_150-26b"/>
遙指麻源第三谷裹鹽包飯各匆匆囘首煙霞樓觀中<lb/>
詩成更覔羊何和猶是前身内史公<lb/>
　　金精山留題　　　　　　　　　張商英<lb/>
秦亡項滅漢罷兵分王宗室皆連城西方女子不用事<lb/>
張氏有婦懐金精呉山之下呉水曲石鼓峯巒翠相矗<lb/>
山幽水䆳閨閣嚴二八芳年貌如玉呉王聞知心欲狂<lb/>
珠琲繒纊羅千箱苦憑青翼致消息陳説富貴誇膏粱<lb/>
玉人冷笑吾當許苐能為吾開洞府洞成賦詩悲下土悲哉下土<lb/>
<pb n="KR2k0045_WYG_150-27a"/>
人皆苦飄飄仙袂凌上蒼天街昴畢騰輝光使回千里<lb/>
澀進步目極五雲空㫁腸呉王悒悒忽不樂入顧後宫<lb/>
情索寞仙凡㑹合竟何年多謝君王鑿洞天<lb/>
　　望仙曲<lb/>
麻姑王蔡迹已往望仙亭在孤峯上朝見五雲飛暮見<lb/>
五雲歸雲飛雲歸自今古仙來仙去誰可知勿望仙望<lb/>
仙目眩徒茫然白石可煮誰能言不愛插翼沖青天玉<lb/>
池且酌太和酒一醉夀同天地久陶陶與物任浮沈肯<lb/>
<pb n="KR2k0045_WYG_150-27b"/>
顧霞衣雲組綬<lb/>
　　石廊洞　　　　　　　　　　　劉　弇<lb/>
君不見仙家三十六洞天西南大半盤蒼巔此外元陽<lb/>
擅嶄絶况有石廊人喜傳碧蓮參差隅地湧徙倚危梯<lb/>
飛螮蝀隂隂洞户半空開一縷聨凹愁寄種萬鈞崔嵬<lb/>
挂礧石吁可怪兮若飛動天然湫面尋丈間寒掬初慳<lb/>
媪神捧紫崖蒙茸瑤草秀懸泉涓涓挹天酒淑靈豈即<lb/>
乾坤私窟宅宛是神仙舊飛鳥㸃影陽光囘遊子履深<lb/>
<pb n="KR2k0045_WYG_150-28a"/>
驚殷雷九夏三冬自回斡雨暘寒燠争喧豗神物奄有<lb/>
似無迹突兀古廟當巖隈鼪鼯笑舞助怪變落日愁絶<lb/>
松風哀瞰臨一方殆天意累露之疑此其是仙乎仙乎<lb/>
胡不歸忍使秋燐泣隂鬼<lb/>
　　丫頭巖<lb/>
弋陽之東當古道有石突兀號丫頭苔侵蘚剝風雨蝕<lb/>
骨幹聳削如鑱鎪不知何寃上訴帝呌閽之勢難稽畱<lb/>
草木焦秃僅比髪獨瞰平臯疑秀發淺深丹頰輝晴霞<lb/>
<pb n="KR2k0045_WYG_150-28b"/>
髣髴瓊梳掠初月行人躊躇眸子眩癡女乖羊亦何别<lb/>
惜哉偽態苦冒真土俗傳誇疑有神隂崖黝黒崩脅腹<lb/>
石眼六七流嵌根君不見望夫嶄嶄亦頑石似不徒然<lb/>
肖真魄顢頇廟食爾何補登進雞豚始乗隙安得擲置<lb/>
八荒外化作膏腴豐稼穡<lb/>
　　車盤嶺<lb/>
去年踏雪車盤去今年執熱車盤來去來險澀自其分<lb/>
車盤於我何有哉道旁飛礫如積糝幽蔓縁崖不盈攬<lb/>
<pb n="KR2k0045_WYG_150-29a"/>
懸知到此客脛酸愁絶雲舒與煙慘半山棲隠擎華藏<lb/>
旋覺隂機萬鈞壯鐘梵時聞一兩聲妙界還疑落天上<lb/>
短褐頭陀揖我言此途詰曲知何年名情利態過萬計<lb/>
未聞厭者仍紛然造物驅人不留瞬車盤有盡人無盡<lb/>
勸君莫歌行路難令人未老華雙鬢<lb/>
　　舟次生米值風作<lb/>
東北有雲如潑墨舟子熟視無人色忽然白氣變飛翻<lb/>
拗怒波神起乗隙初從下遊架玉壘須臾一望熬酥白<lb/>
<pb n="KR2k0045_WYG_150-29b"/>
琳宫蒼茫失向背野鳥高飛避羽翼紛紛翿舞殊未酣<lb/>
萬馬躍入朝周客陽侯雎盱推選鋒勢欲盡取奔鯨磔<lb/>
崩騰豈啻陵谷改刷滌似病津涯窄大舟踉蹌愁失踞<lb/>
小舟呼天手加額間於盤渦拆腥沬疑課鮫魚助奔擲<lb/>
<graphic n="KR2560" url="https://raw.githubusercontent.com/kanripo/KR-Gaiji/master/images/KR2560.png" mimeType="image/png"/>川病客簸欲僵賴是絙縻逃不測等閒覼縷戒衣襦<lb/>
倉卒何功補淪溺晚來風息囘安瀾猶自漫空認飛礫<lb/>
咄嗟鴻毛寄微命一朝濱死真兒劇明知屛翳不吾欺<lb/>
何堪失便垂涎得<lb/>
<pb n="KR2k0045_WYG_150-30a"/>
　　武寜大竹取為酒罇短頸寛大腹可容二升而漆<lb/>
　　其外戲為短歌　　　　　　　　韓　駒<lb/>
此君少日青而癯邇來黑肥如瓠壺縮肩短帽壓兩耳<lb/>
無乃戲學騶侏儒人言腹大中何有不獨容君更容酒<lb/>
未須常要託後車滑稽且作先生友少陵匏樽安在哉<lb/>
次山石臼空飛埃茅檐對客夜驚笑麴生扣門何自來<lb/>
老向人開不稱意但覺淵明酒多味乞取田家老瓦盆<lb/>
伴我年年竹根醉<lb/>
<pb n="KR2k0045_WYG_150-30b"/>
　　羊腸灘<lb/>
小灘嘈嘈大灘惡朝行羊腸暮鹿角盡日拖舟不得前<lb/>
忽然笪斷千尋落上梁左側石子多兩舷與石鳴相摩<lb/>
臥聽舟師倚篙哭將如二十四灘何<lb/>
　　彭蠡　　　　　　　　　　　　李　綱<lb/>
神禹治水江為最邐迤委蛇鍾作滙泓澄不獨陽鳥居<lb/>
浩蕩端使羣川㑹羣川已㑹江不湍朝宗到海東南安<lb/>
煙收雲斂望不盡眼界始知天宇寛世傳揚瀾并左蠡<lb/>
<pb n="KR2k0045_WYG_150-31a"/>
無風白浪如山起我今謫宦此中行何事恬然風浪止<lb/>
陽侯也是可憐人不學世人皆世情好風已借一帆便<lb/>
霽色更增雙眼明晚來畫舸鳴六艣超忽千山如脱兔<lb/>
波心突兀見星宫雲際峥嶸望廬阜世間此景良不多<lb/>
洞庭三峽真么麽共浮大白期一醉對此不飲當如何<lb/>
　　東塔山<hi>在金谿</hi>　　　　　　　　　孫　覿<lb/>
山氣鴻濛衣自濕獨行曳杖穿雲入老翠隂森萬竹蟠<lb/>
浮蒼瀲灩千峯立邂逅幽尋到蕭寺拊掌一笑掀百蟄<lb/>
<pb n="KR2k0045_WYG_150-31b"/>
酒醒佛火照黄昏坐聽北窗風雨集<lb/>
　　曹山<hi>在宜黄</hi>
石棧梯空一線横路窮臺殿兩峥嶸日光淡淡烏飛沒<lb/>
雲氣漠漠龍隨行道人西歸餘隻履結茅宴坐千巖底<lb/>
草根瀝瀝暗泉鳴樹外騰騰青嶂起翠竺冉冉蒼雲屯<lb/>
老藤蔽日白晝昏天低尺五雷雨上身强丈二佛祖尊<lb/>
垂老棲棲厭行旅逢人欲問生前語不見高僧杖錫飛<lb/>
山下空流千斛乳<lb/>
<pb n="KR2k0045_WYG_150-32a"/>
　　分宜道中<lb/>
老牯挽犂泥沒膝剡剡青秧鍼水出大麥登場小麥黄<lb/>
桑柘葉大蠶滿筐猿鳥相呼聚儔侣繅絲百箔聞好語<lb/>
此時物色不可孤勸君沽酒提壺盧<lb/>
　　栗里淵明祠　　　　　　　　　謝　薖<lb/>
淵明歸去潯陽曲黎杖蒲鞵巾一幅隂隂老樹囀黄鸝<lb/>
豔豔東籬燦霜菊世紛無盡過眼空生事不豐無意足<lb/>
廟堂之姿老蓬蓽環堵蕭條僅容膝大兒頑鈍懶詩書<lb/>
<pb n="KR2k0045_WYG_150-32b"/>
小兒嬌癡愛棃栗老妻日暮荷鋤歸欣然一笑共蝸室<lb/>
我詩未遣愁肝腎醉裏呼童供紙筆時時得句輒寫之<lb/>
五言平淡用一律田家酒熟夜打門頭上自有漉酒巾<lb/>
老農時問桑麻長提壺挈榼來相親一尊徑醉北窗臥<lb/>
蕭然自謂羲皇人此公聞道窮亦樂容貌不枯似丹渥<lb/>
儒林紛紛隨溷濁山林高義久寂寞假令九原今可作<lb/>
舉公籃輿也不惡<lb/>
　　鳴玉泉<hi>在金谿</hi>
<pb n="KR2k0045_WYG_150-33a"/>
山露秋陽何赫赫山亭凄冷多秋色豈惟醉耳玉琮琤<lb/>
照眼寒光如練白舊聞瀑布垂雲間恍疑銀河墮天關<lb/>
西望香爐不得住箇中原有小廬山<lb/>
　　重遊寥陽洞有感　　　　　　　歐陽澈<lb/>
尋真曽到寥陽殿小立廊腰花影轉飛瓊仙子下瑤臺<lb/>
綽約雲鬟眼波翦水沈煙斷一簾秋醉睡海棠紅玉軟<lb/>
武陵歸去探年華揚州一夢煙波逺重來風物恰依然<lb/>
愛日融融煙素卷洞門寂歴鎖長春異木槎枒插天半<lb/>
<pb n="KR2k0045_WYG_150-33b"/>
霞衣冉冉媚東風緑鎖窗前重識面酒酣春笋理琵琶<lb/>
曲終依約含幽怨人間名利幾時休馬蹄不駐空留戀<lb/>
桃花流水古猶今囘首碧雲人不見<lb/>
　　遊岐原有感<lb/>
秋光淡薄磨青銅舞風霜葉魚腮紅雞窗岑寂興不淺<lb/>
結客榰笻叩梵宫聨翩步躡孤煙際隴上凄涼一笛風<lb/>
穿雲裂石聲滿谷驚飛雁陣横晴空高僧擁衲臥雲久<lb/>
諸方勘破心玲瓏我來奓户據禪榻堂堂標格對總公<lb/>
<pb n="KR2k0045_WYG_150-34a"/>
旋烹冰液破我悶澆腸七椀追盧仝水沈煙斷香透頂<lb/>
津津喜氣生眉峯傳嵒真隠已先去誰與壯浪吟争雄<lb/>
朱絃縱事奏流水俚耳知音亦罕逢不禁風物撩詩眼<lb/>
强作險語慙非工安得湯休占此景碧雲之句當竒峯<lb/>
㑹沽村酒行蓮社忘歸一任夕陽舂<lb/>
　　南康值雨　　　　　　　　　　楊　時<lb/>
　廬山臥龍庵有劉道人自云百餘歳碧眼不粒食惟<lb/>
　食柏飲水每客至必先知之欲往見之不果故并記<lb/>
<pb n="KR2k0045_WYG_150-34b"/>
　之<lb/>
平沙漲雪清江濆水花照日紅生鱗軒然五老出城表<lb/>
雕玉萬仭窺長身雲巾星弁覆華頂飛泉漱瀑垂天紳<lb/>
平生未識廬山面碧巘横雲望中見江頭一夜雨銜天<lb/>
奔浪號風作悲健朝來淤泥沒牛馬咫尺坐論千里逺<lb/>
芒鞵拄杖挂塵屋神馬扉輪歘飛轉臥龍庵前碧眼翁<lb/>
日飲山淥餐溪松神融氣合八荒外此心炯炯宜先通<lb/>
未須勒移却俗駕㑹應一洗塵寰空寄言歸侍壺邱子<lb/>
<pb n="KR2k0045_WYG_150-35a"/>
他日來游當御風<lb/>
　　七月三日至鄱陽　　　　　　　王十朋<lb/>
我來鄱君山水州山水入眼常遲留絶境遙通雲錦洞<lb/>
清音下瞰琵琶洲干越亭前晚風起湖入鄱陽三百里<lb/>
曉來一雨洗新秋身在江東畫圖裏<lb/>
　　贈申孝子世寜　　　　　　　　辛棄疾<lb/>
六月烈日日正中時有叛將號羣兇平人血染大溪浪<lb/>
比屋燄照鵞湖峯白刃紛紛蔽行路六合茫茫何處去<lb/>
<pb n="KR2k0045_WYG_150-35b"/>
妻見夫亡不敢啼母棄兒奔那忍顧藥市申翁鬢有霜<lb/>
臥病經時不下牀平生未省見兵革出門正爾逢豺狼<lb/>
豺狼滿市如流水追索金繒心未已可憐累世積隂功<lb/>
今日將為兵死鬼世寜孝行何高高慨慷性命輕鴻毛<lb/>
爾時自欲赴黄壤欣然延頸迎霜刀至孝感兮天地動<lb/>
白日無光百川湧三刀不死古今稀一命自有神靈擁<lb/>
羣賢激賞争作歌要使汝名長不磨何時上書達天聽<lb/>
詔加旌賞高嵯峨<lb/>
<pb n="KR2k0045_WYG_150-36a"/>
　　和彭蠡月夜泛舟落星湖　　　　朱　子<lb/>
長占煙波弄明月此心久矣從誰説只今一舸漾中流<lb/>
上下天光兩竒絶囘頭忽見西郭門尚喜蘇仙有遺烈<lb/>
問予何事却囘船塵土涴君頭上雪<lb/>
　　寅陂行<hi>并序</hi>　　　　　　　　　王庭珪<lb/>
　安城西有寅陂溉田萬二千畆廢久官失其籍大姓<lb/>
　専之陂旁之田歳比不登邑丞趙君捜訪耆耋盡得<lb/>
　古跡浚溪港起堤閼躬視阡陌灌注先後各有繩約<lb/>
<pb n="KR2k0045_WYG_150-36b"/>
　不可亂是歳紹興十三年適大旱而寅陂溉萬二千<lb/>
　畝苗獨不槁民頌歌之國家方下勸農之詔法有農<lb/>
　田水利實丞職也然緣是而偽自増飾以蒙褒顯者<lb/>
　世不為怪由是水利為虚名今寅陂功績崇竑丞不<lb/>
　肯自言部使者終不及省察某出城别君東門外逢<lb/>
　寅陂之民塞路涕泣言此為敘其事作寅陂行不復<lb/>
　縁飾皆老農語也冀有採之者紹興癸亥十月望日<lb/>
　書<lb/>
<pb n="KR2k0045_WYG_150-37a"/>
安成城頭烏夜宿啼烏未起雞登木傾村入城來送君<lb/>
馬首摩肩袂相屬但有龎首不識名何物老翁出山谷<lb/>
老翁持酒前致詞家住西村大江曲大江兩岸皆腴田<lb/>
古有寅陂置官屬自從陂廢田亦荒官中無人開舊瀆<lb/>
公㳂故道堰横流陂旁秔稻年年熟今年雖旱翁不憂<lb/>
田頭已打新舂穀誰云此陂㑹當復老父増聞兩黄鵠<lb/>
嗟哉如君不負丞躬行阡陌勸農桑監司項背只相望<lb/>
風謠滿路胡不聴胡不聴寅陂行為叩天閽呌一聲<lb/>
<pb n="KR2k0045_WYG_150-37b"/>
　　雅歌樓詩送永豐宰鄧晉卿<lb/>
潢池赤子弄庫兵犬牙蟠接䖍漳汀十年烽火照縣郭<lb/>
白晝不敢問衙庭忽見青樓臨大路樓上高歌揮白羽<lb/>
樓前解甲看投壺終歳不聞撾戰鼓主人坐笑已風流<lb/>
小婦鳴筝樓上頭曲罷仍能雅歌舞送君此舞傳中州<lb/>
　　過蕭瀧廟<lb/>
瀧江欲度虹為橋瀧濤舂擊蛟魚跳瀧頭有廟非一朝<lb/>
瀧民猶傳神姓蕭殿脚插入白鷺腰青原舞翠挹岧嶤<lb/>
<pb n="KR2k0045_WYG_150-38a"/>
朱甍日出煙霧消碧瓦不動磨青瑤忽然飛電掣紫霄<lb/>
天為借怒生竒飇游龍揮雨洗泬寥桂花隨落香雲飄<lb/>
百年古木空中號鼉能擊鼓鸞吹簫官艘賈舶膽欲焦<lb/>
廟前泊櫓不敢搖楚詞跪奠設漿椒瀧之靈兮或可招<lb/>
　　送呉叔舉主簿往清江受納秋苖<lb/>
田頭作穀催入場一半白者輸官倉廬江主簿喜懐檄<lb/>
放船椎鼓開帆檣蕭灘老農公事畢夾道歡呼羅酒漿<lb/>
笑言歸去喚妻子今年租米兩平量<lb/>
<pb n="KR2k0045_WYG_150-38b"/>
　　過西山　　　　　　　　　　　楊萬里<lb/>
一年兩踏西山路西山笑人應解語胷中百斛水墨塵<lb/>
雨捲珠簾無半句殷勤買酒謝西山慙愧山光開我顔<lb/>
鬢絲渾為催科白塵埃滿胷獨遑惜<lb/>
　　寄題廬山楞伽寺三賢堂呈南康太守曽致客<lb/>
山房牙籖三萬軸六丁下取歸羣玉空餘坡老枯木枝<lb/>
雪骨霜筋插雲屋楞伽老僧懐兩賢作堂要與祠千年<lb/>
只供清風薦明月不用秋菊兼寒泉江西社裏曾常伯<lb/>
<pb n="KR2k0045_WYG_150-39a"/>
李家玉潤蘇家客併遣巫陽招取來分坐廬山泉上石<lb/>
　　遊仰山謁小釋迦塔訪孚恵二王遺蹟贈長老混<lb/>
　　融　　　　　　　　　　　　　范成大<lb/>
渚田谿淵清洄洄梅州問路家雲堆連空磴道虬尾滑<lb/>
竹輿直上無梯階官路來迎夾道立相逢無言心眼開<lb/>
翠微中斷雪磵吼兩耳不辨供喧豗林間静極成斷相<lb/>
政要萬壑號風雷山如蓮盆繞金地龍宫避席餘蒼崖<lb/>
祖師抱膝坐古塔大禪海浪翻天來騰空狡獪我未暇<lb/>
<pb n="KR2k0045_WYG_150-39b"/>
拄杖踏濕衝莓苔問龍亦借一席地解包聽雨眠西齋<lb/>
當年公案忌錯舉神通佛法同坑埋混融菴中的的意<lb/>
笑我舌本空崔嵬兹事且置飽喫飯稊田米賤如黄埃<lb/>
　　寄題贑江亭<lb/>
一水之㑹新作亭主人文章子墨卿我記新亭且不朽<lb/>
千載當與文俱鳴題榜誰歟漢使者風流好事飾儒雅<lb/>
平生兩君吾故人安得擊馬亭階下鼓旗西征上奔瀧<lb/>
所思不見心難降瞿塘縱有文鱗雙愛莫致之章貢江<lb/>
<pb n="KR2k0045_WYG_150-40a"/>
　　清江道中橘園甚夥<lb/>
芳林不斷清江曲倒影入江江水緑未論萬户比封君<lb/>
瓦屋人家衣食足暑風汎花蘭芷香秋日籬落明青黄<lb/>
我舟來遲佳景盡但見碧樹愁春霜<lb/>
　　發豐城縣　　　　　　　　　　陸　游<lb/>
豐城古縣已再遷出郭十步江渺然冷雲四合欲下雪<lb/>
柔櫓數聲初放船孤村燈火照破驛客子何以娯今夕<lb/>
不辭金盌醉十分要開玉花深一尺<lb/>
<pb n="KR2k0045_WYG_150-40b"/>
　　上已臨川道中<lb/>
二月六夜春水生陸子初有臨川行溪深橋斷不得渡<lb/>
城近臥聞吹角聲三月三日天氣新臨川道中愁殺人<lb/>
纎纎女手桑葉緑漠漠客舍桐花春平生怕路如怕虎<lb/>
幽居不省遊城府寉軀苦痩坐長飢龜息無聲惟黙數<lb/>
如今自憐還自笑斂版低心事年少儒冠未恨終自誤<lb/>
刀筆最驚非素料五更敧枕一凄然夢裏扁舟水接天<lb/>
紅蕖緑芰梅山下白塔朱樓禹廟邊<lb/>
<pb n="KR2k0045_WYG_150-41a"/>
　　擬峴臺觀雪<lb/>
垂虹亭上三更月擬峴臺前清曉雪我行萬里跨秦呉<lb/>
此地固應名二絶山川滅没雲作海亂墜天花自成態<lb/>
狂歌痛飲豪不除更憶銜枚馳紫塞蘆摧葦折號飢鴻<lb/>
欲傅粉墨無良工摩挲東絹三嘆息收拾放翁詩卷中<lb/>
明朝青天行日轂萬瓦生煙失瓊玉世間成壊本相尋<lb/>
却看晴山暈眉綠<lb/>
　　弋陽縣江上書觸目<lb/>
<pb n="KR2k0045_WYG_150-41b"/>
縣前竒哉一江水日暮風吹碧鱗起客恨征帆忽如洗<lb/>
不用金箆刮眸子丹楓岸邊雪色蘆下有老翁方捕魚<lb/>
欲求妙手貌畫圖王維鄭䖍今世無<lb/>
　　蜂兒榧歌　　　　　　　　　　葉　適<lb/>
平林常榧啖俚蠻玉山之産升金盤其中一樹斷崖立<lb/>
石乳䕃根多歳寒形嫌蜂兒尚粗率味嫌蜂兒少標律<lb/>
昔日取急欲髙比今我細論翻下匹此間異物難並兼<lb/>
百年不許嬴栽添餘甘何為滿地澀茘子正復漫天甜<lb/>
<pb n="KR2k0045_WYG_150-42a"/>
浮雲變化嗟俯仰靈芝醴泉成獨往後來空向玉山求<lb/>
坐對蜂兒還想像<lb/>
　　孔鍊士話龍虎山之勝於其行因以送之<lb/>
羣嶂倚天傍四環中峰受拱低伏蹲雲錦交陳紫團外<lb/>
却注彭蠡如傾奔道陵已去丹竈冷今代符行妖鬼静<lb/>
孔師何事亦逃儒為愛冰林雪蒙頂我居無山冬不雪<lb/>
只受虛空滿輪月子能作意肯重來更待牆東笋堪掘<lb/>
　　觀三疊泉　　　　　　　　　　劉　過<lb/>
<pb n="KR2k0045_WYG_150-42b"/>
五老峯北嵯峨巔龍泉三疊來自天只應開闢便有此<lb/>
山雲蔽護經歳年一朝何事失扃鑰樵者得之人共傳<lb/>
欲往從之人憚逺嶮溪絶壑窮攀緣初疑霜崩湧天谷<lb/>
翻若雲奔下巖宿散為飛風颺輕煙垂似銀絲貫珠玉<lb/>
隨風變態難盡名觀者洞駭心與目清寒侵袂心益爽<lb/>
清甘熨齒手屢掬我欲攬之作玉虹似開九丈錦屏風<lb/>
有若插碧金芙蓉笑騎揮斥凌太空窮源直到天河東<lb/>
　　厭原山中曉行　　　　　　　　裘萬頃<lb/>
<pb n="KR2k0045_WYG_150-43a"/>
碧雞夜半聲啁唽喚起幽人步林樾秋高風露著羣木<lb/>
無數寒花泣明月松篁一徑宛知畫石溜涓涓更清絶<lb/>
山巔便好結茅廬莫待他年鬢成雪<lb/>
　　仰山行　　　　　　　　　　　趙汝鐩<lb/>
平生幾雨謝公屐愛山愛水真成癖集雲峯在指顧間<lb/>
年來抗塵乃絶迹西風慫惥作意登佛境未入心境清<lb/>
九秋顥氣接嵐氣五里松聲答泉聲招提金碧壓深窈<lb/>
鐘鼓四時遞昏曉梵音獨許山鳥聽禪夢不驚蝴蜨遶<lb/>
<pb n="KR2k0045_WYG_150-43b"/>
土腴露飽蔬筍鮮一粥一飯天上仙伊蒲供罷日卓午<lb/>
浮空半是烹茶煙四藤欲知閣中味萬字欲參堂上意<lb/>
請將此事且放置坐看山雨濯曉翠<lb/>
　　東湖歌<hi>袁州</hi>
湖光蕩綠春拍塞百雉之東纔咫尺五步一亭十步榭<lb/>
軒窗處處臨水闢露濃晝淑花溜紅煙嫩堤平草連碧<lb/>
俯窺萍罅魚上下仰聽木杪禽格磔拂拭塵埃讀祖碑<lb/>
摩挲峯竅憐盧石中年懐抱多感慨東西跳丸駒過隙<lb/>
<pb n="KR2k0045_WYG_150-44a"/>
山林鐘鼎同一盡可笑世網甘形役甕邊吏部真得計<lb/>
右酒左蟹船中拍明朝風雨那可料且對湖山醉今夕<lb/>
沙鷗許我再尋盟從此時攜杖頭百<lb/>
　　題曽氏連理木　　　　　　　　文天祥<lb/>
后皇嘉樹生橘佹四衢五衢合一軌徳澤純洽八方一<lb/>
乗木而王固如此大明香琴橘貞觀玉華李一時圖畫<lb/>
傳竒觀榮華過眼轉丸易惟有武城宅前樹不知何年<lb/>
已連理從來縣官不以聞武城子孫世専美人言協氣<lb/>
<pb n="KR2k0045_WYG_150-44b"/>
薫嘉生此家孝友陶協氣朱門多少鎖喬木百年瞬息<lb/>
滋一喟焉得鼎鼎為輪囷受命不遷相曽氏傳聞此木<lb/>
更八世方遇麻陽大夫記麻陽誠齋又幾年却入青螺<lb/>
地輿志比來徹當路表名連瑞里有日捧圖上嘉禾靈<lb/>
草共青史物生隠顯殆有時展如之人亦應爾楩楠杞<lb/>
梓離竒生繼此廬陵城北不止稱三瑞<lb/>
　　題元潭觀雪浪閣用誠齋韻<lb/>
棄官學道句山許學到至人本無怒赤子<graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>
                    <graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>如魚頭<lb/>
<pb n="KR2k0045_WYG_150-45a"/>
不堪妖孽腥上流鉗鍵長潭鐵樹立摩挲穹石寶劒濕<lb/>
當時豈忍如是觀毒流不可開眼看英風凛凛萬古寒<lb/>
　　發吉州<lb/>
己夘六月初一日蒼然亭下楚囚立山湖顛倒紛雨泣<lb/>
乙亥七夕此何夕煌煌斗牛劍光濕弋鋋慧雪雷電擊<lb/>
二百餘年火為徳須臾風雨天地黒皇綱解紐地維坼<lb/>
妾婦偷生自為賊英雄扼腕怒鬚赤貫日血忠死窮北<lb/>
首陽風流落南國正氣未亡人未息青原萬丈光赫赫<lb/>
<pb n="KR2k0045_WYG_150-45b"/>
大江東去日夜白<lb/>
　　書林十景之三　　　　　　　　謝枋得<lb/>
雄峯馳驟萬馬奔浮空積翠如崑崙中有一蛙清且癯<lb/>
天成不假鑽鋤痕神物深潛清徹底霹靂電光生石齒<lb/>
桃花飛雨三月紅洶湧湖光漲春水<hi>龍湖春水</hi>
路盤屈曲虵行驚嶺危崒嵂龜紋真俯窺毛悚超宇宙<lb/>
仰捫手得探星辰斜陽墮塊硃砂魄暮霞幾縷胭脂色<lb/>
來朝海氣汎扶桑擁出金輪光赫赫<hi>龜嶺暮霞</hi>
<pb n="KR2k0045_WYG_150-46a"/>
朔風吹折寒梅枝嚴凝凍合彤雲癡華峯屹立亘今古<lb/>
堆累積聚皆昏迷楊花飛舞盈三尺蜨翅交加呈六出<lb/>
朝陽發燄照乾坤萬壑千崖消粉飾<hi>華峯霽雪</hi>
　　題龜峯<lb/>
三十二峯峯最高脚踏高處真人豪近觀靈山一培塿<lb/>
俛視彭蠡無波濤眼明始見滄海闊心閒却憐塵世勞<lb/>
後百千年誰獨立萬古一覽皆秋毫<lb/>
　　清江曲　　　　　　　　　　　姚　勉<lb/>
<pb n="KR2k0045_WYG_150-46b"/>
夾岸桃花燕子飛一江春雨鱖魚肥絲綸百尺煙波闊<lb/>
深夜鳴榔載月歸扁舟一葉横沙嘴得魚爛醉春風裏<lb/>
綠楊深處酒醒時江湖半落天如水萬頃滄江五月涼<lb/>
一川錦繡藕花香綠蓑青笠鳴疎雨老樹殘煙帶夕陽<lb/>
野船煙火夜明滅一笛風清楚江闊無魚無酒且歸來<lb/>
篷裏蕭疎臥明月江南江北老天涯蕭蕭兩岸梧桐葉<lb/>
漠漠平川蘆荻花萬里西風雙髪華柔櫓聲中山水綠<lb/>
一萍買斷黄金屋沙邊鷗鳥莫相猜是非不到清江曲<lb/>
<pb n="KR2k0045_WYG_150-47a"/>
荷葦折枯人未歸寒波霜落雁初飛人間節物時時換<lb/>
又折梅花下釣磯青山四面清歌發幾㸃沙鷗起天末<lb/>
一任長年醉則休醒時獨釣寒江雪<lb/>
　　遊曲江分韻得月字<lb/>
曲江磯頭山崒嵂此景江南誇第一漁舟晚弄煙波間<lb/>
市樓春映晴嵐出擁輿寒吟入畫圖席地草飲成真率<lb/>
且叩山房僧榻眠再上山林待明月<lb/>
　　伏龍山民宋正甫湖山清隠迺唐詩人陳陶故圃<lb/>
<pb n="KR2k0045_WYG_150-47b"/>
　　曽景建作記俾僕賦詩　　　　　戴復古<lb/>
故人昔住金華峯面帶雙溪秋水容故人今住伏龍山<lb/>
陳陶故圃茅三間千載清風徐孺子門前共此一湖水<lb/>
百花洲上萬垂楊白鷗羣裏歌滄浪故人心事孺子高<lb/>
故人詩句今陳陶短衣飯牛不逢堯何如繡鞍上著錦<lb/>
宫袍瓦盆對客酌松醪何如紫霞觴泛碧葡萄豆萁然<lb/>
火度寒消何如玉堂夜照金蓮膏吟成秃筆寫芭蕉何<lb/>
如沈香亭北醉揮毫再三問君君不對目送飛鴻楚天<lb/>
<pb n="KR2k0045_WYG_150-48a"/>
外細讀山中招隠篇超然意與煙霞㑹照影湖邊雙鬢<lb/>
皓此計知之悔不早三椽可辦願卜鄰荷鍤相隨種瑤<lb/>
草<lb/>
　　和何應辰過山谷墓　　　　　　王　炎<lb/>
何年馬鬛埋玉樹上有喬木清風寒琳琅金薤落四海<lb/>
萬家頓挫隨毫端追攀前輩豈無意偶來弛擔鳴珂里<lb/>
生恨與公相後先臨風三嘆不能已論詩誰解鍼膏肓<lb/>
人間今日無黄香經過一酹尊中碧明月灣頭山閴寂<lb/>
<pb n="KR2k0045_WYG_150-48b"/>
　　題清江常宰道院詩<lb/>
古人牧民如赤子今人臨民用笞箠孰知官府本無事<lb/>
獨恨庸人擾之爾臨卭有客腰銅章三年為吏先慈祥<lb/>
老農共説長官好桑柘隂成民小康公庭閒暇雁鶩散<lb/>
燕坐胡牀清書長撥煩何自文書省治道由來貴清浄<lb/>
底須柱下五千言洙泗六經無猛政<lb/>
　　石潭急峽　　　　　　　　　　饒　魯<lb/>
兩山夾石湍風急勢吼春雷鬼神泣行人登舟不敢渡<lb/>
<pb n="KR2k0045_WYG_150-49a"/>
疑有毒龍深處蟄嶮巘彷彿若霅川又如三峽傾潺湲<lb/>
水竅恐是神禹鑿石骨未遇秦皇鞭飛流濺沫弄寒玉<lb/>
赴壑奔灘勢何速直須流入鏡湖心如遇平夷舟免覆<lb/>
垂楊覆隂沙岸高將軍喚渡多英豪中流擊楫思祖逖<lb/>
當清宇宙無辭勞<lb/>
　　重湖夜月<lb/>
昔聞放翁歌鏡湖船尾有酒船頭書又聞鑑湖賜賀老<lb/>
剡川一曲春風好番陽之東有重湖風光與此真不殊<lb/>
<pb n="KR2k0045_WYG_150-49b"/>
澄波湛湛秋瑩潔碧月一片沈冰壺彩舟蕩樣搖畫漿<lb/>
上下天光映虛愰踏歌搥鼓樂者誰武陵樵客來湖上<lb/>
賦詩横槊何英雄氣槩或跨前兩翁我思此景勞夢寐<lb/>
東望咄咄徒書空<lb/>
　　稠山茅屋<lb/>
亂山堆翠如削玉中有幽人結茅屋柴扉寂寂掩蒼苔<lb/>
書院蕭蕭倚修竹閒雲滿塹白日長吚唔朝暮聲琅琅<lb/>
芸窗紙破漏月影石硯水滿涵天光風塵頻動遍丘壑<lb/>
<pb n="KR2k0045_WYG_150-50a"/>
此處怡然有真樂門静應無俗客過茅深不怕秋風惡<lb/>
高人有才濟當時㑹見徴賢日三顧愧我飄蓬石洞人<lb/>
茅屋青山在何處<lb/>
　　題東林香山像　　　　　　　　周紫芝<lb/>
大唐受歴三百年文士輩出俱可傳情雖嫵媚中骨鯁<lb/>
當時只有香山賢香山年少謫湓浦臥聽琵琶心獨苦<lb/>
想得囘舟半夜時半濕青衫淚如雨别來江月幾番圓<lb/>
黄蘆苦竹空凄然風流埽地那復有但見東風吹白髯<lb/>
<pb n="KR2k0045_WYG_150-50b"/>
可憐畫手無前輩欲倩虎頭呼不起瓊枝玉樹了無蹤<lb/>
鐵撥鵾絃何用爾明朝一舸下潯陽月明依舊空江水<lb/>
　　筠陽竹根枕<lb/>
高安老竹三尺圍斷為釡甑中可炊蘄州開笛不足數<lb/>
嶰谷截筒空自竒何如貓頭未成竹化為霜根白如玉<lb/>
峥嶸勁節不得施歴録黒斑空滿目白頭老吏飽官倉<lb/>
雲夢南州睡初足筠陽别乗一幅書寄我中刳兩枵腹<lb/>
飄飄逸韻青衣郎夢中相見筠山陽一笑摩挲撫君背<lb/>
<pb n="KR2k0045_WYG_150-51a"/>
定交從此毋相忘我欲問舍無何鄉為我往使華胥王<lb/>
人生草草兩鬢霜安知日月壺中長<lb/>
　　靈谷山　　　　　　　　　　　呉南壽<lb/>
嘗聞天台八萬四千丈髣髴根蟠東海上赤城丹霞二<lb/>
石梁幾欲從之路難往吾州喜有靈谷山懸崖秀出羣<lb/>
峯間興來騰身覽絶頂十歩九折勞躋攀追尋凌雲撫<lb/>
遺跡門對長江秋水碧洪波浩蕩繞山流鷺睨鷗窺雲<lb/>
樹黒焚香再拜禮浮丘烈烈北風吹殿頭夜深何處候<lb/>
<pb n="KR2k0045_WYG_150-51b"/>
笙鶴披衣託宿南巖幽<lb/>
　　大孤山　　　　　　　　　　　趙崇鉘<lb/>
大孤溶溶決眼青小孤江色春㝠㝠隔江淮壖幾千里<lb/>
枯荻蕭槮朔風起佳人何在遙相望我無羽翼從君翔<lb/>
為君暗整珍珠裳綠蘅翠芷參差香<lb/>
　　洪陽洞　　　　　　　　　　　宋之瑞<lb/>
天台自是神仙窟常恨平生游未足朅來訪古得洪陽<lb/>
不憚攀躋冒炎酷當年事往雖渺茫至今峭壁摩空蒼<lb/>
<pb n="KR2k0045_WYG_150-52a"/>
豁從洞口見穿穴始信靈蹟由天藏細泉滴乳散瓔珞<lb/>
亂石排衙互拏攫上施牀几看燒丹旁布塍畦閒種藥<lb/>
虛舟聊具仍馭風靈源暗與江流通欲攜束縕恣幽討<lb/>
却疑深處藏蛟龍惜哉此境真竒絶地偏往往成湮沒<lb/>
僅存野廟傍山阿儻非好事誰留轍吾衰重到定無期<lb/>
肯辭蠒足陵丹梯共言荆榛無路入徒羨翠羽穿林飛<lb/>
安知咫尺蓬萊隔邂逅仙人還不識謾書所歴記吾曹<lb/>
歸向天台詫泉石<lb/>
<pb n="KR2k0045_WYG_150-52b"/>
　　金精歌　　　　　　　　　　　趙東林<lb/>
東風飛靈雨一洗桃李塵快馬紫遊韁來賞金精春連<lb/>
林翠氣吹不動時作佛髻螺頭青劖劖天壁面削起中<lb/>
可建旗坐萬人豁然呀呀怫然憑憑蹲蹲者為虎豹几<lb/>
几者為墉城千年老狖學春吟白日龍雷藏樹隂蓮花<lb/>
峯下久無路時有樵子攀藤尋丹光出屋水涔涔白鶴<lb/>
飛去棲桃林桃今幾熟枝尚青石田玉子無龍耕雲蒸<lb/>
甑腹爛青飯雪凍地骨迷黄精靈君夕矣鞭玉麟今作<lb/>
<pb n="KR2k0045_WYG_150-53a"/>
天上何公卿崖前老竹屢生米夜有石犬當堦鳴我亦<lb/>
三生家石鼓花落花開不知數人間魚沬吹秦橋漫有<lb/>
姓名刻洞府試為靈君覓杯水水中白晝青虬起便令<lb/>
紫霧生風霆一舉直上九萬里<lb/>
　元<lb/>
　　題劎池驛樓詩<hi>舊日寶氣亭今撤而為樓</hi>　　　呉　澄<lb/>
雙龍飛去已千年斗間紫氣夜黯然却令往往來來客<lb/>
坐閲朝朝暮暮船天地與亭俱傳舎舊毁新成更代謝<lb/>
<pb n="KR2k0045_WYG_150-53b"/>
舊亭不見見新樓新樓誰作今州侯州侯温温廊廟姿<lb/>
三年莅政民不威政成遺惠及賓旅又與江山發新趣<lb/>
昔舊今新新復舊劉郎去後何人胄樓新樓舊謾勞心<lb/>
江光山色只如今著我憑闌觀水際游目兩間尋寶氣<lb/>
猗嗟世上無張雷有鋏莫彈歸去來<lb/>
　　湖口阻風登江磯山觀濤<lb/>
狂風吹人渾欲倒瑟瑟寒聲動秋草捫蘿徑上磯頭山<lb/>
萬頃江湖波浩渺怒鱗雲鬛奔騰來眩目快心千樣好<lb/>
<pb n="KR2k0045_WYG_150-54a"/>
向曽觀海難為觀囘首匡廬青未了元雲作帽深蒙頭<lb/>
五老昻藏元不老何時月夜水鏡浄漭蕩澄虛納蒼昊<lb/>
著我峯尖伴老人坐看海東紅日杲<lb/>
　　擬峴臺　　　　　　　　　　　何　中<lb/>
擬峴臺山如盃樹如苔臺前東風花亂開流雲藏雨花<lb/>
間來花根得雨新緑催花枝隨雨成香泥神工鞭策不<lb/>
停手七尺容形争好醜桐林嶺頭木香酒百錢一盞當<lb/>
酤否<lb/>
<pb n="KR2k0045_WYG_150-54b"/>
　　寄題疎山寺半間禪房<lb/>
往時㳂泝旴母川李花隂隂曽繫船丰茸沙草取幽徑<lb/>
扣闗一禮白雲禪千柱空廊絶人跡蒼苔亂㸃蜚紅妍<lb/>
松香四襲翠滴雨紅影半侵明映烟鸛鶴流聲出巖谷<lb/>
輕霏忽散風鏘然長哦欲寫不能就每寄清夢時周旋<lb/>
秋風吹空客如仙名山有記特相傳迺知曇花解重現<lb/>
彈指一瞬五百年經閣名臺雪幾尺戲成小果留人天<lb/>
先師吾鄉白雲寺卓錫尚令題榜鮮半間之半可著我<lb/>
<pb n="KR2k0045_WYG_150-55a"/>
呼童急辦青行纒身前舊境餘一念定許鄰舎香茅編<lb/>
　　由寶塘舟行至臨汝<lb/>
盧鴻十志看不足愛雪貪行雪相逐清風吹散北山寒<lb/>
三十六陂水初緑黄洲挐得罩篷船松筠繚繞烟成淵<lb/>
陂聲叠下灘聲惡鮑照却歌行路難<lb/>
　　九日登鹿角山詩<hi>有序</hi>　　　　　劉　詵<lb/>
　余舊家吉水南嶺有山峥嶸如鹿兩角俗呼為鹿角<lb/>
　當在宋時山下有喬木數千章連抱參空隂雲蔽虧<lb/>
<pb n="KR2k0045_WYG_150-55b"/>
　鷺鸛號集宛然深山太古意也國朝始通是鄉為官<lb/>
　逵創馬驛所謂喬木斬伐殆盡莽為壙土近年來或<lb/>
　繚以長垣限以棘溝而所謂壙土又將為果園蔬圃<lb/>
　矣嗟夫是鄉特寛閑寂寞之濱而為谷為陵者如是<lb/>
　不一則通都大邑之改化又何怪也余每歸故鄉至<lb/>
　輒喜畱滯不能去昔人所謂樂其所自生非歟至正<lb/>
　癸未遂因度九節於此於時天氣連隂初可衣單祫<lb/>
　八日意行飲楊君文川别墅又飲其兄吾可桂花樹<lb/>
<pb n="KR2k0045_WYG_150-56a"/>
　下羅君宗伯宗仲邀過其家劇飲痛醉至暮乃歸衣<lb/>
　冠駢集居人屬目余因朗誦曰九節追歡亦偶然羣<lb/>
　賢攜酒路聨蹁茅簷老嫗扶孫語重見衣冠八十年<lb/>
　文川和倡云有約登臨興浩然風吹襟袂舉蹁蹁先<lb/>
　生領袖衣冠盛更醉黄花四十年遂約一日登鹿角<lb/>
　峯至期余乃攝衣徑造其頂同遊者二十六人列茵<lb/>
　相向坐如環絲竹稍間因用東坡太華峯頭作重九<lb/>
　天風吹艷黄花酒浩歌馳下腰帶鞓醉舞崩崖一揮<lb/>
<pb n="KR2k0045_WYG_150-56b"/>
　手分韻余得作字約明日詩集獨缺鞓崩二字亦以<lb/>
　避所難所諱也明日詩集同遊徴余序遂書<lb/>
文江西渡埜寥廓有山削成蒼鹿角驛亭古道數百家<lb/>
人煙四起象虚郭我亦鹿角山中人久客歸來似遼鶴<lb/>
輩行已稀少壯多白頭愈覺鄉土樂秋天九日雲漠漠<lb/>
振袂凌危散腰脚大江東來忽空闊青山環走擁簾幕<lb/>
豁然百里指顧中南眺層城北仙閣白觴瀲灧照醪酒<lb/>
碧盤崔嵬出殽<graphic n="KR0796" url="https://raw.githubusercontent.com/kanripo/KR-Gaiji/master/images/KR0796.png" mimeType="image/png"/>羌笛高吹破落日村鼓狂鳴動虚壑<lb/>
<pb n="KR2k0045_WYG_150-57a"/>
谷精遁走山鬼奔樂極但愁風雨作風雨作可止之請<lb/>
君勿輕動浩歌且更酌向來豪雄今安在馬臺龍山俱<lb/>
寂寞不如藍田把萸翁流芳終以文字托鹿角山山頭<lb/>
石路何硌确應知後人慕羊公佳時踏破青芒屩<lb/>
　　飲南山故居<lb/>
旛竿東峙彭家寨鹿角南繞劉家村彭家旗槊落草莽<lb/>
劉家衣冠遺子孫百年風土又一變叢林光壑池成塹<lb/>
山亭楊栁驛馬坊官道豫章北商店喆人令族困屠沽<lb/>
<pb n="KR2k0045_WYG_150-57b"/>
疃夫互郎高門閭故家兄弟日益少惟有老夫長眉鬚<lb/>
少壯幾何忽衰懶歡樂無多飽憂患天寒木落砧乍急<lb/>
日暮門空客初散餘年定有幾還鄉倚杖秋風看飛雁<lb/>
　　飲谷平李氏<lb/>
栗黄黍短沙連浦白髪涉江尋故路伍家渡頭篁荻秋<lb/>
栁侯廟前烟火暮昔時冠葢風雨凋舊家喬木涼蕭蕭<lb/>
微吟西州淚自墮欲訪黄壚誰可招社虛左轉増閭室<lb/>
兩街坐賈如郛邑殺牛壓釀百貨交道逢少年不相揖<lb/>
<pb n="KR2k0045_WYG_150-58a"/>
尚餘八十病姻兄羅羞饌客空罍瓶夜深山月窺前庭<lb/>
童穉熟睡二老醒談舊未了荒雞鳴<lb/>
　　飲印山田舎<lb/>
少年曾客金竹峯壯歳移住城之中城中金竹幾來往<lb/>
贏得白髪成衰翁居人興亡秋葉換巧黠四方拙閭閈<lb/>
天公顛倒作竒觀舉世區區事籌算我友秀川羅文學<lb/>
白頭胸著天祿閣我友龍湖李隠君秋風落筆吹行雲<lb/>
干將白虹發原草蚩尤夜墮元武老談王著經卿與軻<lb/>
<pb n="KR2k0045_WYG_150-58b"/>
感時屈宋能高歌古今坎壈稱數子數子之外應更多<lb/>
山中秋髙月如斗醉呼老農同舉酒同舉酒滿瓦船便<lb/>
令餘生滿百年飲酒之日萬五千<lb/>
　　西峯臥松<lb/>
定光道場鳯墅東古樹蟠地疑髯龍參天元與風雨㑹<lb/>
老大偃蹇山之中千年琥珀結精氣半夜笙鶴朝仙宫<lb/>
太平明堂方論建扶豎大用須良工<lb/>
　　古城秋醲<lb/>
<pb n="KR2k0045_WYG_150-59a"/>
大江蓼花紅滿堤堤上人家多竹籬雨厨争炊白雪甑<lb/>
霜甕滿瀉黄酥巵城中少年好遊冶渡江買醉攜蛾眉<lb/>
江東估客貪祭賽第一先酹蕭郎祠<lb/>
　　平園衰栁<hi>周益公舊居</hi>
城中書樓天下竒碧玉流水長虹堤堤邊柔條一千尺<lb/>
鵞黄裊裊春風垂居民異代起華屋此物已槁不忍移<lb/>
豈無他樹好顔色不忘丞相手種時<lb/>
　　鳯墅斜陽<hi>曽通判廢圃</hi>
<pb n="KR2k0045_WYG_150-59b"/>
城西仙園不可當花闌栁榭春風香酒樓髣髴竹西市<lb/>
娼女結束杭州籹百年風流去如雨一笛落日寒荒荒<lb/>
乗除自當返太樸君看燈火明書堂<lb/>
　　萬户酒歌<hi>泰定乙丑真定呉侯來守廬陵議行萬户酒巾請垂定郡民預喜賦詩相賀</hi>
城中禁釀五十年目斷吹秫江東烟官封始運桑落甕<lb/>
官𨽻方載稽山船務中税増沽愈貴舉盞可盡官緡千<lb/>
先生嗜飲終無錢指㸃青旗但流涎今年忽縱萬户釀<lb/>
處處争説邦侯賢富家遶郭買秫田小家盆盎争濯泉<lb/>
<pb n="KR2k0045_WYG_150-60a"/>
開城曉避麴車道築室夜甃糟丘塼便將相如舊渴吻<lb/>
一吸擬盡長鯨川老翁童穉喜欲顛秋醉月下春花前<lb/>
豐年五穀賤如土市上遊人歌復舞歌復舞邦侯堂有<lb/>
八<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>母共飲蟠桃幾千度春風吹醉九九州公但飲醇<lb/>
丞相府<lb/>
　　織錦歌<lb/>
南州織錦天下竒家家女兒上錦機蓬萊額黄染萬斛<lb/>
渭川茜紅種千畦鳯刀冷淬幷江水龍梭細琢炎洲犀<lb/>
<pb n="KR2k0045_WYG_150-60b"/>
春波雨深浄如練挼紅濯黛隨時變高鬟半<graphic n="KR2052" url="https://raw.githubusercontent.com/kanripo/KR-Gaiji/master/images/KR2052.png" mimeType="image/png"/>玉腕明<lb/>
心逐綸絲千萬轉晴漪翠浪舞白鯨細栁高花穿紫燕<lb/>
青樓臨道起鞦韆蝴蝶鴛鴦逐少年月中三郎坐聽曲<lb/>
海上漢武來求仙窮年玩歳容髪改研精極巧造化憐<lb/>
陌頭楊花春鳥語東家西家教歌舞燕姬金捍雍四絃<lb/>
百萬纒頭棄如土人生有意各有命豈無紅顔甘自苦<lb/>
君不見郭門十里桑柘村蠶婦朝朝踏風雨<lb/>
　　吉安老人詩<hi>并序</hi>　　　　　　　揭傒斯<lb/>
<pb n="KR2k0045_WYG_150-61a"/>
　吉安老人者劉士表叔正也百有一歳而聰明康强<lb/>
　好善不倦其小同歳翰林曽㢲初請賦述其辭作是<lb/>
　詩<lb/>
吉安老人一百一顔如春花眼如漆肥肉大酒飲且食<lb/>
兒兒啼孫繞滕行不扶杖夜讀細字風雨疾鄰里好事<lb/>
時相覓朝出門歸必及月出歸路行且歌歌復笑咥咥<lb/>
借問老人平生何所為夀且富身康强子孫賢無匹云<lb/>
是家世為儒又不能服食求長生世世惟好徳天既假<lb/>
<pb n="KR2k0045_WYG_150-61b"/>
我以年未省欣欣與戚戚居無行輩可同語後甲同生<lb/>
子孫已盈室且有高官職幸遇天子聖且仁天下無似<lb/>
我老得自佚一聞老人言豈但金與石千金之藥可廢<lb/>
老人之言不可失老人行年一百一一復一生生之數<lb/>
何由畢天長地久何由畢<lb/>
　　蘘荷山<lb/>
蘘荷山碧孱顔拔地維矗天闗上有靈泉真人煉紫丹<lb/>
下有揭氏子孫藏其間神飇六月飛霜寒古人不可見<lb/>
<pb n="KR2k0045_WYG_150-62a"/>
真人飛入越王山越王山倚天立桃源蕩蕩車馬入海<lb/>
上青禽不必來人間絶境紛成邑我家蘘荷隂移家恨<lb/>
不蘘荷深青松之葉䕃我屋白石之薦絃吾琴蘘荷再<lb/>
生吾丹再成冥冥我祖去而上升靈泉援手引我太清<lb/>
足跨五色鸞手掉金芙蓉浩然拔宅凌天風九州四海<lb/>
如脱屣空留遺響此山中<lb/>
　　玉笥山歌<lb/>
大江之西洞庭東三山鼎峙争長雄玉笥嵯峨與天通<lb/>
<pb n="KR2k0045_WYG_150-62b"/>
千迴萬轉重復重十人避秦入山中池養十魚為九龍<lb/>
九人乗龍上虚空赤帝飛入為九嵕四海照曜何烘隆<lb/>
三疏不救莽賊凶曹瞞欺天塞帝聰玉梁白晝隨靊霳<lb/>
夀春真人抗靈蹤三壇佳氣長鬱葱璇題翠羽開神宫<lb/>
九霞照地光熊熊急澗鳴玉相撞舂羣峯四合如朝宗<lb/>
承天萬年亮天工大秀幽詭郁木同重巖洞壑守鬼工<lb/>
白猿夜啼寶氣衝我欲求之白雲封金闕先生碧兩瞳<lb/>
弟子文詠敬以恭巢雲駕霧留飛蹤元洲長史白玉容<lb/>
<pb n="KR2k0045_WYG_150-63a"/>
八十二口來相從一入不復世莫逢忽而見之若發蒙<lb/>
朱宫玉堂繡簾櫳青童素女清而丰桃花杏花相映紅<lb/>
忽而不見空溟濛或聞玲玲磬與鐘或如金雞啼曉風<lb/>
何劉沈謝數十公遺聲逸響猶渢渢霓旌羽節何當降<lb/>
霞衣飄飄珮琅璁下與世人哀瘝恫身為風牧常先鴻<lb/>
上佐皇羲播時雍還淳反樸服孝忠物不疵癘年穀豐<lb/>
氣酣飛上三㑹峯周覽四極摩蒼穹前有天柱如華嵩<lb/>
落日返照金芙蓉三峯東出號赤松雲臺太白相横縱<lb/>
<pb n="KR2k0045_WYG_150-63b"/>
羣玉金扇逺更濃兩峯相倚如駏蛩紫微高歌紫霞沖<lb/>
石橋金柱争巃嵸長江外抱如白虹束以驚峽轟奔洪<lb/>
千今萬古聲淙淙百神歆集元氣融超凌蓬萊軼崆峒<lb/>
仙來不來吾心忡山中有草名碧茸食之千歳顔如童<lb/>
我欲求之不可窮願佩含景從仙翁紫袍白馬來兩騣<lb/>
奪取神君一尺銅坐閲絶景忘春冬<lb/>
　　寄題九江義門陳氏夀安堂<lb/>
匡廬之隂彭蠡涯七百餘載真良家<hi>宋御書表其門曰眞良家</hi>沖和<lb/>
<pb n="KR2k0045_WYG_150-64a"/>
鬱勃吹不散飛落南山萱草花往時冠葢如流水撞鐘<lb/>
鼎食三萬指詔書十載復租庸每歳朝廷仍貸米父慈<lb/>
子孝則四方紀浄綱明照閭里蓬萊水淺昆明空天開<lb/>
地闢元氣通張公百忍澤未竭王母千年桃始紅南山<lb/>
築臺三百步翠竹屯雲森玉樹忠厚必有神明扶淳樸<lb/>
自是期頤具方瞳緑鬂紅氍毹春酒搖蕩香扶疎公侯<lb/>
子孫始必復日為太夫人起居<lb/>
　　題臨江同知問流民事蹟<lb/>
<pb n="KR2k0045_WYG_150-64b"/>
江北流民七十口三十餘年在江表朋兇結惡四百餘<lb/>
白刃差差歴村保崩騰所向如投空白晝攫金都市中<lb/>
頃由南昌入豐邑反賂守者為先容長官坐堂冦入室<lb/>
妻子莫逃況金帛豈無鄉民敢相敵長官一揮翻辟易<lb/>
臨江貳守廉且武手縳其渠散其伍豈惟鄉民得安堵<lb/>
鄉境聞之皆歌舞其渠在獄伍四歸大府上功民俗熙<lb/>
乃知一念敬厥職萬事至難皆可為人民社稷我所有<lb/>
安得坐視如雞狗人有雞狗猶愛之民社豈在雞狗後<lb/>
<pb n="KR2k0045_WYG_150-65a"/>
請君看取臨江守<lb/>
　　廬山連尊師求真陽詩久諾之而未作一夕夢中<lb/>
　　得之因書以贈<lb/>
稽天之浸不可滅焦石之烈不可絶香爐峯頭按羽節<lb/>
滿山桃花滿湖月<lb/>
　　廬陵元潭觀舊藏許旌陽斬蛟劒興國有一道士<lb/>
　　七過廬陵竊之至於京師以獻呉真人邀予賦詩<lb/>
　　遣還本觀<lb/>
<pb n="KR2k0045_WYG_150-65b"/>
章江渡頭白羽扇千載傳聞誰得見惟有元潭老劒精<lb/>
萬里相尋若驚電冥冥旌陽九電駕神物無歸思變化<lb/>
當時同學十二人猶有呉公在天下呉公曉出勢割山<lb/>
石愁氣挾草木寒安得天風吹繫彼日月還麻姑緑雲<lb/>
髪黝黝長不殘<lb/>
　　孝子堂<hi>在青綏為孝子黄覺經建</hi>　　　　　　趙孟頫<lb/>
南城青綏孝子家至今門户生光華百年往事已陳迹<lb/>
路傍過者恒咨嗟國初歸馬山陽日骨月人間有相失<lb/>
<pb n="KR2k0045_WYG_150-66a"/>
黄氏之子真可憐不見慈親眼流血誓將筋力窮寰區<lb/>
東從扶桑西月窟寸心莫移利斷金滄溟不深此恨深<lb/>
皇天鑒汝精誠苦汝水之旁見其母髫年失母今白頭<lb/>
歴涉艱難幾寒暑陶然竊負歸故鄉山川草木增輝光<lb/>
金榜旌標自天降翰林紀傳垂不忘羣公作歌粲奎璧<lb/>
牛腰卷軸今猶藏安得南陔周雅章為君長歌歌慨慷<lb/>
　　廬陵劉老人百一歌　　　　　　袁　桷<lb/>
昔聞寜皇嘉定時平淮如掌糧如坻襄陽高屯十萬卒<lb/>
<pb n="KR2k0045_WYG_150-66b"/>
武昌金埓饒軍資西蜀環山堆錦繡滔滔南紀喉襟首<lb/>
峨眉積雪不動塵玉壘浮雲古今守當年行都號全盛<lb/>
翠箔珠簾争鬬勝西湖不識烽臺愁北闗已絶强鄰聘<lb/>
寶慶天子來自外邸朝諸侯土疆日窄邊庭憂大帥偃<lb/>
蹇藩鎮侔小壘推剝租瘢稠春城絃管暗烟雨四十一<lb/>
年變滅同浮漚咸淳太阿已倒持銅山之賊専宫帷樓<lb/>
危金谷山鬼泣舸走白浪江神悲老人年周一甲子至<lb/>
元大帝車書合文軌每話承平如夢中萬事東風過馬<lb/>
<pb n="KR2k0045_WYG_150-67a"/>
耳只今行歳一百一坐閲天地同昨日秭歸聲苦紅葉<lb/>
翻邯鄲睡熟黄梁失門前手種青桐百尺長笑指截取<lb/>
諧宫商少君荒唐方朔誕不如老人親見深谷為高岸<lb/>
我孫之孫為元孫翔鸞峙鵠高下飛集駢清門憑公欲<lb/>
補先朝事濡毫更作長生記<lb/>
　　題髙彦敬桑落洲望廬山圖<lb/>
長江亭亭桑落洲一塔獨傲蘋花秋邊聲已逐鼙鼔盡<lb/>
水氣欲挾漁榔浮謫仙騎鯨五栁老真景變滅隨沙鷗<lb/>
<pb n="KR2k0045_WYG_150-67b"/>
空餘秦筝與羌管斷續不洗琵琶愁玉堂小窗解蒼佩<lb/>
宴坐得意毫端收空青㸃雲碧痕溼方諸取月寒光流<lb/>
匡廬老人在何許似覺頷首相遲留佳峯稜稜鐵鉤鎖<lb/>
寸樹㸃㸃銅浮漚要知翰墨灑清氣俗子政爾勞雕鎪<lb/>
秋泉山人息機事青眼不與王公酬高張素壁凜太古<lb/>
擬跨獨鶴還磯頭人生江湖在適意底用絶俗埋林丘<lb/>
披圖覽古重歎息天際杳靄疑歸舟<lb/>
　　番昜周節士歌　　　　　　　　黄　溍<lb/>
<pb n="KR2k0045_WYG_150-68a"/>
周君生長番君里長身俁俁鬚仍美師張先生業孔氏<lb/>
夏螢冬雪頻繼晷先生愛居不骩骳君謂先生我知已<lb/>
遭時戰伐多瘡痏賊衆乗之作姦軌郡檄先生俾一洗<lb/>
先生慷慨為之起曰彼蚩蚩聚蜂蟻兇渠本我家奴爾<lb/>
我將笞之用折箠披其角毛脫距觜奴挾兵來速如鬼<lb/>
反噬其主先生死先生諸子俱幼稚周君聞之失箸匕<lb/>
曰古復讐葢有禮師長之讐視兄弟我今必也書於士<lb/>
走告郡府伏以俟府公義之弗敢止授以殳斨與弧矢<lb/>
<pb n="KR2k0045_WYG_150-68b"/>
或云彼衆我無幾盍募援兵為表裏君奮不顧行益駛<lb/>
賈勇直前無與比賊窮擲金計何詭得金失賊墮其餌<lb/>
亟取貪夫尸諸市士氣復振賊乃靡追奔逐北劘賊壘<lb/>
迅雷不及掩其耳一柵既覆衆柵毁生致賊奴洎妻子<lb/>
刌其心肺獻俎几告於先生辭亹亹凱旋公庭旗旐旖<lb/>
散遣部伍歸耘耔天戈耀日方南指郡將效死弗拜跪<lb/>
周君堂堂衆所恃人咸謂君今可仕細書降表僅尺紙<lb/>
大哉公侯小刺史君言我本不獲已出為吾師刷讐恥<lb/>
<pb n="KR2k0045_WYG_150-69a"/>
罪人已得賊已弭東村西落無荆杞不義富貴寜飲水<lb/>
公毋多談且休矣閉門髙臥肉生髀白駒空谷餘四紀<lb/>
殁葬金潭有廟祀鄉人歳時擊羊豕子暾來與胄子齒<lb/>
踵門泣涕言如此嗟君壯節甚竒偉播兹歌詩侑哀誄<lb/>
　　金谿縣葛烈女廟　　　　　　　貢師泰<lb/>
金谿廟前草離離金谿廟中兩女兒青山猶似舊時色<lb/>
流水不盡行人悲翠翹珠珥垂孔雀廟門深鎖藤花落<lb/>
靈風蕭颯半空來髣髴音容啓珠箔憶昔里中初賦銀<lb/>
<pb n="KR2k0045_WYG_150-69b"/>
銀賦日急家日貧父身搒掠痛欲絶女心憤結何由伸<lb/>
鬼狐夜號天漆黒大冶騰騰火光烈可憐踴躍雙蛾眉<lb/>
變作兼金白如雪君不見緹縈上書更肉刑木蘭逺赴<lb/>
可汗兵固知才畧過男子不如孝女英烈能捐生又不<lb/>
見湘妃江邊淚斑竹韓憑冡上連理木固知精誠可相<lb/>
召不如孝女感化獨神速赤龍並駕參嬋娟萬古日月<lb/>
懸中天人生雖死名不死吁嗟丈夫應愧爾<lb/>
　　金谿縣孝女廟樂歌三首<hi>并序</hi>　　楊　翮<lb/>
<pb n="KR2k0045_WYG_150-70a"/>
　有元至正元年撫州路金谿縣新作二孝女廟成按<lb/>
　二孝女姓葛氏在唐寶厯間以官責其父祐虧鍊白<lb/>
　金事不勝暴酷皆發恚投冶中焚死父因獲免并其<lb/>
　邑除坑冶之害以迄于今是宜血食其土矣國子博<lb/>
　士吳君師道既文之石而祀神之詩闕焉上元楊翮<lb/>
　撰為樂歌三章俾金谿之民歳時歌之以祠孝女其<lb/>
　辭曰<lb/>
靈之來兮兩旗張導旌幢兮鏘琳琅繽晻曖兮相頡頏<lb/>
<pb n="KR2k0045_WYG_150-70b"/>
並輜軿兮歸故鄉歸故鄉兮民所望昭肸蠁兮曶洋洋<lb/>
庭燎輝兮夜未央椒蘭發兮鬱芬芳民報祀兮弗敢忘<lb/>
心屏營兮咸肅將靈格思兮民樂康<lb/>
靈之畱兮澹容與雲凝凝兮翳堂宇瓊筵陳兮合簫鼔<lb/>
列尊罍兮酌清酤牲肥腯兮承雕俎女巫進兮傞屢舞<lb/>
誦神徳兮歌頌舉孰捐軀兮悟時主齊英英兮惟孝女<lb/>
繼兹今兮饗終古靈醉飽兮民樂胥<lb/>
靈之去兮將安之儼欲旋兮猋上馳互招搖兮爛祈祈<lb/>
<pb n="KR2k0045_WYG_150-71a"/>
遵雲路兮眷威遲金有賦兮地不遺竭貲産兮民力罷<lb/>
我邑井兮咸熙熙賴神恵兮獨弗罹千萬<graphic n="KR1124" url="https://raw.githubusercontent.com/kanripo/KR-Gaiji/master/images/KR1124.png" mimeType="image/png"/>兮神是稽<lb/>
薦蘋藻兮答神釐靈遄逝兮民聿思<lb/>
　　李潯陽死節歌<hi>并序</hi>　　　　　　周霆振<lb/>
　李侯治潯陽之二載紅巾賊發蘄黄倚蔡醜為聲援<lb/>
　勢浸逼郡數告急於省省議調兵武昌興國相繼沒<lb/>
　南北道梗潯陽厄侯力疾奬率民義誓不與賊俱生<lb/>
　郡將悉所部先遁侯轉戰力盡猶持短兵奮擊慷慨<lb/>
<pb n="KR2k0045_WYG_150-71b"/>
　指天父子同遇害嗚呼李侯可謂仁義之勇矣彼滔<lb/>
　滔者獨何心哉侯家頴川名黼字子威曽祖而下仕<lb/>
　皆通顯發身監學泰定丙寅鄉試魁上都丁夘進士<lb/>
　第一死節壬辰春年五十有六<lb/>
蜀川㑹漢投匡廬潯陽之厄江西樞李侯仗節忠貫日<lb/>
存沒誓與城池俱庸庸郡將弛練卒世禄忍負私其軀<lb/>
寇來談笑啓闗遁坐使邑井成丘墟侯時力疾短兵奮<lb/>
臣首當血心當刳魂歸謁帝慟伏闕塗地肝腦民何辜<lb/>
<pb n="KR2k0045_WYG_150-72a"/>
臣衷願瀝付渠答臣首欲飛宜僕姑誓堅紅壁殱衆醜<lb/>
却埽淮蔡匡全吳黄塵四低黒風淡赤豹騰駕蒼蚪呼<lb/>
山川幾刼鑄英氣上遡古昔誰其徒平原汗馬河北重<lb/>
江淮安堵睢陽孤顔張凜凜心未死迴立千載誠相孚<lb/>
況聞有子殊激烈義在從父輕頭顱石頭之袁姑孰卞<lb/>
兩間忠孝何嘗無紛紛賣降與棄甲仰視汗喘呀長吁<lb/>
惟公葢自元氣立顧盼所取皆詩書當年射策首多士<lb/>
已分一念金無渝朂哉謀國慎所托古今大勇惟真儒<lb/>
<pb n="KR2k0045_WYG_150-72b"/>
　　布延郎中<hi>并序</hi>
　壬辰寇陷武昌順流而下省郎中布延布哈諗於衆<lb/>
　曰若其直擣真陽事未可知儻轉而南無能為矣吾<lb/>
　受國厚恩發身監學忝進士先誓死必報遣人間道<lb/>
　馳書奉百金歸别父母建議盡撤城外民居寇始渡<lb/>
　江官軍小衂母弟佛努死之公單騎殿小橋寇不敢<lb/>
　逼衆遂翕從奉平章公道通左丞章巴延竭志守城<lb/>
　逆黨雲集攻圍五十有四日大敗而還散亡畧盡江<lb/>
<pb n="KR2k0045_WYG_150-73a"/>
　南遂為天下雄非公長才贊畫平章左丞聽用其言<lb/>
　詎至是邪朝廷論功除本道廉訪副使於是公之志<lb/>
　愈無窮矣逺近士大夫為公歌詩頌其美俟太史氏<lb/>
　擇焉公世家山東希古其字也邑士劉子真近歸自<lb/>
　洪具道本末如此<lb/>
近時有客湖上歸能話郎中身許國朝廷取士數十年<lb/>
誰謂書生無寸䇿江州李侯死可書郎中百戰全洪都<lb/>
昔年廷對俱第一鸞鳯固與羣飛殊當其練兵首陳義<lb/>
<pb n="KR2k0045_WYG_150-73b"/>
謂賊南征非所忌環城撒屋民始疑事急方知為上計<lb/>
家書間道馳山東百金歸報夀乃翁小臣於此誓生死<lb/>
仰視白日昭其忠翔風雲低吹戰血母弟魂歸寶刀折<lb/>
倉皇勁氣吐寸心立馬危橋萬夫決相臣攬轡從天囘<lb/>
將軍鞞鼓轟春雷為公破敵捐萬死顧盼妖賊如山摧<lb/>
君王太息加褒異深副當年設科意碧霄雨露湛恩深<lb/>
官轉霜臺𢎞國器漢廷寥寥渤海龔廣陵張綱尤罕逢<lb/>
使君宴坐試深省談笑憲府看平戎<lb/>
<pb n="KR2k0045_WYG_150-74a"/>
　　過玉成砦<lb/>
玉成三面堅如鐵穿井無泉援兵絶去年此際萬人登<lb/>
已是如今髑髏骨刀飛丁壯屠嬰孩婦女分配囊貲財<lb/>
浪傳古昔險堪恃曠刧竟墮昆明灰我來似涉羊腸坂<lb/>
道遇遺黎拭愁眼故人何處覔遊魂雲樹鴉啼寒日晚<lb/>
　　埋寃樹<hi>并序</hi>
　郡城西郊官道側有樹名埋寃往來必於此少息因<lb/>
　賦託興庶幾有位者聞而動心焉<lb/>
<pb n="KR2k0045_WYG_150-74b"/>
出城十里西南去行役經過倦休處崔嵬古幹絡蒼藤<lb/>
相傳此是埋寃樹樹名那得呼埋寃閲人累歳官道邊<lb/>
朝吁械繫逮詞訟夕斃鞭扑逋税錢富家招權逞濫入<lb/>
孱弱破家哀孑立幾人飲恨淚徹泉樹不能言天為泣<lb/>
埋寃得名良可悲郡中守令知不知<lb/>
　　為蕭元泰題龍虎山巖圖　　　　陳　旅<lb/>
龍虎之山仙所寰我昔夢寐遊其間乾坤風氣結沖秀<lb/>
中有正一元都壇羽人授我九節杖林磴窈窕窮幽攀<lb/>
<pb n="KR2k0045_WYG_150-75a"/>
金宫藥殿起寥廓翠崖丹巘深迴環峯頭時飄白䓿萏<lb/>
石上盡種青琅玕諸巖一覽二十四總似瀛渚蓬萊山<lb/>
清溪浮空引雪練逺岫隔水來烟鬟就中仙巖更竒絶<lb/>
上有玉樹皆檀欒虹光半夜出林杪云是石室韜神丹<lb/>
欲求刀圭已衰疾羽人去我如飛翰褰裳磵曲采芳草<lb/>
斷猿疎雨春山寒覺來俗事日滿眼歳月冉冉隨驚湍<lb/>
㑹稽蕭氏忽相訪笑以此圖令我看夢中羽人貌真似<lb/>
而我别後鬢毛斑題詩聊復紀疇昔願拂塵服齊驂鸞<lb/>
<pb n="KR2k0045_WYG_150-75b"/>
　　送周尊師歸廬山太平宫　　　　成廷珪<lb/>
匡廬之山仙所居銀河倒蘸青芙渠三千里路昔一往<lb/>
十八社友今何如向來匡君結廬處至今海月懸高樹<lb/>
水流花落春復春洞府蒼茫隔烟霧西風蕭蕭吹短衣<lb/>
賣藥修琴不歸去潯陽潮落海欲枯幾時再得麻姑書<lb/>
桂風不跨林下虎囘仙肯顧盤中魚幸畱神物守丹鼎<lb/>
近喜弟子迎飇車世間信有揚州鶴看汝乗之上寥廓<lb/>
晴窗須理白雲篇爽氣仍開紫霞閣袖中寶劎且藏鋒<lb/>
<pb n="KR2k0045_WYG_150-76a"/>
彭蠡小龍方睡著<lb/>
　　半山歌為餘干周隠君作隠君早歳江湖中有半<lb/>
　　山行槀三十年晚歸冠山終老焉<lb/>
番陽臺上生春草湖外之山為誰好滄波日日送征帆<lb/>
多少行人此中老翁昔少年初逺遊吳楚東南事幽討<lb/>
江海詩名三十年盡攬風烟入行槀歸臥冠山一半雲<lb/>
知足由來合天道黄金似水供歳時白髪如霜照晴昊<lb/>
却畱一半與諸君若箇似翁歸亦早傍人錯比争墩翁<lb/>
<pb n="KR2k0045_WYG_150-76b"/>
翁若聞之應絶倒<lb/>
　　題鄧家婦王氏詩卷　　　　　　郭　鈺<lb/>
青原之北書臺東高官厚禄多才雄一死獨稱鄧家婦<lb/>
立身豈在文章工黒風吹沙舞魑魅劍花凝碧血流地<lb/>
紅顔薄命誰不憐高風能使男兒愧鄧侯莫傷鸞鏡空<lb/>
入夜招魂歸故宫結髪深恩不相負今日始見修齊功<lb/>
茫茫世事東流水鄧侯容髪今何似黌宫有井井有人<lb/>
重到讀書須向此<lb/>
<pb n="KR2k0045_WYG_150-77a"/>
　　崇山游　　　　　　　　　　　危　素<lb/>
祈仙古觀摩空青手持鐵杖山中行浮丘真人不可見<lb/>
窈窕萬谷酣秋聲捫藤直登六七里下頫世間真井底<lb/>
雷霆震動獵雲硠燁燁靈光夜深起尊師有道虎狼馴<lb/>
瑤草滿地山如春仙公不歸鶴自語老木夾路龍生鱗<lb/>
鄧卿顧我三嘆息滄海蟠桃幾時得千年虎魄儻可餐<lb/>
㑹見紅顔生羽翼<lb/>
　　游鐵柱觀<lb/>
<pb n="KR2k0045_WYG_150-77b"/>
已從龍興游即往鐵柱觀龍精不出奥區囚鴻水奔流<lb/>
合江漢沈沈古井清如空東方大海長相通千年神劍<lb/>
不可忽老屋夜夜生雷風<lb/>
　　送桂少孺之㑹昌學正<lb/>
桂公年老才華盛逺作㑹昌州學正㑹昌僻在江西隅<lb/>
古來地熱不可居居民年來家有井洩盡瘴烟無疾病<lb/>
長江水碧風不波雙櫓夜發聲如鵞横經伐鼔高堂上<lb/>
老幼相攜來聽講春秋祀祭黍稷香鐘鏞琴瑟鳴鏘鏘<lb/>
<pb n="KR2k0045_WYG_150-78a"/>
先王典禮公所秉努力念之垂永臧<lb/>
　　小孤山歌<lb/>
大孤之石衡且橢青青長在湖中臥小孤之石銳以髙<lb/>
峭立傲岸當洪濤滔滔逝水東流去兩石嶕嶢屹天柱<lb/>
蜀巴之源浩沄沄壯哉此地江海門鴻龎稍見土宇曠<lb/>
疏鑿方知夏后勤名山大澤神所主過者震驚誰敢侮<lb/>
云何作廟向江壖摶土娉婷若龍女篙師賈客爾何知<lb/>
坎坎伐鼔持豚蹄倚篷清坐漁歌起日莫沙禽來去飛<lb/>
<pb n="KR2k0045_WYG_150-78b"/>
　　弔義士胡振祖　　　　　　　　劉彦昺<lb/>
崑崙畫裂黄河決京畿地毛白於雪鬼母啼秋天雨魚<lb/>
武庫兵鳴劍飛血黄屋播越烟塵張四海感激思勤王<lb/>
鄱陽胡公軀七尺義旗塞路寒無光鳶肩火色萬里壯<lb/>
虎氣電目千夫强城頭陳雲壓鼙鼔釃酒椎牛題露布<lb/>
破釜沈船晚更征囊沙壅水宵還渡萬乗干旟驃騎營<lb/>
轉戰直薄浮梁城孤軍糧盡朝餐草間道人稀夜煮氷<lb/>
鐵甲照霜弓影曲寶刀磨月血痕腥旄頭芒射前星落<lb/>
<pb n="KR2k0045_WYG_150-79a"/>
恃勇驍騰身不却淒涼馬革裹尸歸誰復聲名寫麟閣<lb/>
郡侯紀績筆如椽父老相傳泪泫然三尺荒墳何處是<lb/>
忠臣後代子孫賢<lb/>
　　鸕鷀埠　　　　　　　　　　　曾　修<lb/>
鸕鷀埠頭江月吐野老獨行向人語避亂無山多在船<lb/>
鄰里相求近洲渚前日紅巾船上來男兒就殺女就擄<lb/>
積屍滿灘灘水乾烏鳶食肉呼其侣王師北望杳不至<lb/>
白髪零丁適何所兩岸空村無哭聲時有行人淚如雨<lb/>
<pb n="KR2k0045_WYG_150-79b"/>
　　孝子行<hi>并序</hi>　　　　　　　<hi>道士</hi>查居廣<lb/>
　豐城廖孝子至元十九年鄉寇大作子負母冒刃逃<lb/>
　及亂靖孝養終身與江革不殊惜無史書之揭翰林<lb/>
　近題其墓曰有元純孝廖某之墓又為作文刻石虞<lb/>
　學士書之<lb/>
豐城昔在至元歳冦賊紛紛亂如鬼是時廖生抱母行<lb/>
不死白刃天有情固知至願天必感母子全活見太平<lb/>
廖生雖死猶未死往往遺民言此事有如江革遭亂離<lb/>
<pb n="KR2k0045_WYG_150-80a"/>
負母潛逃經險阻情詞惻惻賊舎之孝徳還堪耀今古<lb/>
嗚呼薄俗□獍同墓上請看純孝子<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0045_WYG_150-80b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江西通志卷一百五十<lb/>
</p>
<p>
</p>
  </div>
</body>
</text>
</TEI>
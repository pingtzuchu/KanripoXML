<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷八十三</head> <lb/>
    <p>
<pb n="KR2k0045_WYG_083-1a"/>
欽定四庫全書<lb/>
　江西通志卷八十三<lb/>
　　人物<hi>十八</hi>
　　　建昌府<lb/>
　南北朝<lb/>
周迪臨川南城人少有勇略梁元帝時授髙州刺史封<lb/>
　臨汝縣侯領臨川内史侯景之亂百姓多棄為盜迪<lb/>
　保境恤民所部獨不侵擾臨川郡尸而祝之<hi>安志</hi>
<pb n="KR2k0045_WYG_083-1b"/>
　唐<lb/>
危全諷南城人乾符末所在寇亂全諷聚衆保鄉里中<lb/>
　和間詔為撫州刺史招懷亡叛百廢具興為人倜儻<lb/>
　有大節博涉羣書愛敬賓客善撫士卒賞罰必當其<lb/>
　功罪士卒樂為之用追封南庭王<hi>人物志</hi>
危仔昌全諷弟歴官新撫饒信四州刺史黄巢黨黄可<lb/>
　思竊發擾害鄉閭初戰弗克後復陳師鞠旅一戰却<lb/>
　之<hi>林志</hi>
<pb n="KR2k0045_WYG_083-2a"/>
　後五代<lb/>
元德昭字明逺仔昌子以危字刀下有厄改姓元居家<lb/>
　孝友事吳越掌文翰用兵於閩機務悉以委之厚重<lb/>
　多謀有輔弼才師旅戒嚴議者盈庭德昭至則他論<lb/>
　自息累官至丞相贈太保<hi>林志</hi>
　宋<lb/>
曽致堯字正臣南豐人李氏有江南撫州上致堯進士<lb/>
　第一不就太平興國八年乃舉進士召見拜著作佐<lb/>
<pb n="KR2k0045_WYG_083-2b"/>
　郎知淮陽軍留直史館除祕書丞兩浙轉運使魏庠<lb/>
　知蘇州介舊恩以進致堯劾之上曰曽某乃敢治魏<lb/>
　庠可畏也言苛稅一百三十餘條罷之移知夀州轉<lb/>
　主客貟外判三司鹽鐵勾院遷户部貟外京西轉運<lb/>
　使歴知東泉蘇揚鄂五州終户部郎中所著仙鳬羽<lb/>
　翼三十卷廣中台志八十卷清邊前要五十卷西郵<lb/>
　紀要為臣紀要三卷直言集五卷文集十卷傳於世<lb/>
　尤長於歌詩云<hi>王荆公臨川集</hi>
<pb n="KR2k0045_WYG_083-3a"/>
　　按曽致堯子固之祖也人物志林志以為五代時<lb/>
　　人載入撫州又入建昌兩處重見今據王介甫所<lb/>
　　撰墓志節録改正南豐縣今屬建昌府宋史稱撫<lb/>
　　州南豐者宋之建昌軍自撫州分置也<hi>原跋</hi>
曽易占字不疑致堯子以䕃補太廟齋郎為宜黄臨川<lb/>
　二縣尉舉三法司中進士第改武勝軍節度掌書記<lb/>
　不往用舉者遷太子中允太常博士知如臯玉山二<lb/>
　縣被誣歸卒子六人曄鞏牟宰布肇始易占以文章<lb/>
<pb n="KR2k0045_WYG_083-3b"/>
　有名既仕不合即自放為文章而時議十卷尤行於<lb/>
　世<hi>同上</hi>
　　按曽易占以子貴贈魯國公林志失載白志采荆<lb/>
　　公所撰曽太常墓志増入<lb/>
陳彭年字永年撫州南城人幼好學母惟一子愛之禁<lb/>
　其夜讀彭年篝燈密室不令母知太平興國中舉進<lb/>
　士調江陵司理叅軍眞宗即位上表言事召試遷祕<lb/>
　書丞景德初直史館兼崇文院檢討獻大寶箴預修<lb/>
<pb n="KR2k0045_WYG_083-4a"/>
　冊府元龜遷右正言數有建白進工部郎中加集賢<lb/>
　修撰遷諫議大夫兼祕書監同修國史眞宗奉祠太<lb/>
　清宫丁謂為經度使以彭年副之國史成遷工部侍<lb/>
　郎叅知政事求罷不許卒年五十七贈右僕射諡文<lb/>
　僖彭年性敏給博聞强記貴至通顯所得俸賜惟市<lb/>
　書籍大中祥符間附王欽若朝廷典禮無不叅預所<lb/>
　著文集百卷唐紀四十卷<hi>宋史</hi>
危拱辰字輝卿南城人淳化進士性純孝年十五代父<lb/>
<pb n="KR2k0045_WYG_083-4b"/>
　為吏題新月詩云未審初三月嫦娥怨阿誰嬾開十<lb/>
　分鏡祇畫一邊眉邑令見而異之命拱辰專儒業後<lb/>
　官至光禄卿<hi>林志</hi>
鄧希顔字子臯南豐人咸平進士累官大理司直兼侍<lb/>
　御史以讜論為眞宗所信重<hi>同上</hi>
江白建昌人景德進士父禹錫有節義髙年不仕躬自<lb/>
　教授祥符初獻東封詩十五篇有詔嘉美賜以粟帛<lb/>
　嵗時遣使存問五年卒白自鄞尉罷還負土營葬廬<lb/>
<pb n="KR2k0045_WYG_083-5a"/>
　於墓側藜羮芒屩晝夜號泣將終制猶然轉運使以<lb/>
　其狀聞詔賜帛十二疋粟麥二十石醪酒十缸<hi>宋史</hi>
　　按江白前志重見南康府人物蓋疑以為建昌縣<lb/>
　　也今據府志存此削彼<lb/>
吳奎字成象南城人六嵗能歴覽子史五行俱下目不<lb/>
　再覩大中祥符二年與臨川晏殊應賢良詔時年十<lb/>
　一眞宗甚優異之三賜璽書<hi>林志</hi>
危祐字夢弼南城人天禧進士知邵州使者按部有所<lb/>
<pb n="KR2k0045_WYG_083-5b"/>
　求祐置笏曰某不敢擾民以固位請遂歸尋遷太學<lb/>
　博士以言抵宰相謫守㢘州吏進聚珠扇歎曰身為<lb/>
　㢘州守而執此扇以對吏民獨不愧州名乎却之<hi>人</hi>
　<hi>物志</hi>
黄曉南城人大中祥符進士流落銓調二十年嘗謂大<lb/>
　丈夫立世當自奮拔豈可碌碌出人門下通判廬州<lb/>
　轉運使陳杲以威懾下吏有訟杲者朝廷遣曉鞫之<lb/>
　人皆危曉謂屬部勢不可問曉治之以理略不為意<lb/>
<pb n="KR2k0045_WYG_083-6a"/>
　識者嘆服累官至職方員外郎<hi>明一統志</hi>
蔡充字公度南城人天聖進士家貧刻苦養母及仕未<lb/>
　嘗廣田宅喪歸僦屋以居仕至羣牧判官司封貟外<lb/>
　郎<hi>林志</hi>
過昱字彦明南城人寶元進士性至孝母沒刻木為像<lb/>
　事之父一日大慟昱驚問故徐曰無他念吾事爾祖<lb/>
　自謂已盡禮今見兒事吾始覺猶未盡故感悔而悲<lb/>
　耳及父沒水漿不入口者七日孺慕終身<hi>同上</hi>
<pb n="KR2k0045_WYG_083-6b"/>
危固字堅道祐之子少好學以孝㢘聞推先澤甘為庶<lb/>
　人作隠居詩以見志有數間玉川屋七里子陵灘之<lb/>
　句薦除將作監主簿召試館職皆不就<hi>同上</hi>
蔡冠卿字元輔充之子慶厯進士為原武簿遷下邳宰<lb/>
　鄢陵所至有惠愛遷大理少卿出知饒州前此范文<lb/>
　正公謫饒其去也人畫像祠之冠卿罷民亦畫像配<lb/>
　范祠焉<hi>人物志</hi>
李覯字泰伯建昌軍南城人穎悟過人五嵗能調聲律<lb/>
<pb n="KR2k0045_WYG_083-7a"/>
　習字書十嵗通舉子業家貧竭力養親不慕榮利倡<lb/>
　立旴江書院所學以推明聖經為本不泥於漢唐諸<lb/>
　儒之說獨不喜孟子嘗曰孔子尊王孟子乃勸諸侯<lb/>
　叛王故作常語其間多毁孟子郡舉茂才異等有㫖<lb/>
　召試及試六論不得其一覯語人曰吾於書無不讀<lb/>
　此必孟子註疏也擲筆而出罷歸益務博學稽古范<lb/>
　仲淹守饒州得其文薦於朝以母老不願仕乞就除<lb/>
　一官以便養并上其所業二十四篇不報皇祐二年<lb/>
<pb n="KR2k0045_WYG_083-7b"/>
　仲淹又與余靖交章薦之乃授太學助教召為說書<lb/>
　明年又以海門縣主簿禄之胡瑗以疾罷以覯權同<lb/>
　勾管太學以祖母未祔先塋請假歸遷葬尋卒所著<lb/>
　有平土書禮論七篇易論十三篇周禮致太平論五<lb/>
　十篇明堂定制圖一卷富國强兵安民策各十篇潛<lb/>
　書十五篇廣潛書十五篇慶厯民言三十篇常語三<lb/>
　卷門人自閩浙至著録者十有餘人鄧温伯最顯温<lb/>
　伯為御史中丞上覯所著書且請官其子參魯朱晦<lb/>
<pb n="KR2k0045_WYG_083-8a"/>
　庵嘗謂覯之學得於經為多又言其禮論與已意合<lb/>
　獨毁孟子世或譏其偏云<hi>椒丘集</hi>
　　按李覯所著尚有退居類藁皇祐續藁後集<lb/>
鄧立字公儀南城人與李覯同學志合道一長於文辭<lb/>
　事父母孝謹撫弟友愛服義疾惡意所不可雖親戚<lb/>
　多引繩墨彈直斥絶浮屠說不使汙其門覯以畏友<lb/>
　稱之<hi>李泰伯集</hi>
謝思聖字心道南豐人孤貧力學事後母孝為里醇儒<lb/>
<pb n="KR2k0045_WYG_083-8b"/>
　慶厯登第調寧都主簿適隣寇猖獗思聖食息城上<lb/>
　為守備計寇去轉掠石城思聖復攝令民賴以安<hi>林</hi>
　<hi>志</hi>
曽叔卿建昌南豐人鞏族兄也嘗買西江陶器欲貿易<lb/>
　於北方既而不果行有從之轉售者既受直矣問將<lb/>
　何之其人曰欲效君前䇿耳叔卿曰不可吾聞北方<lb/>
　新有災饉此物必不時貰故不以行余豈宜不告以<lb/>
　誤子其人即取錢去居鄉介潔非所宜受一介不取<lb/>
<pb n="KR2k0045_WYG_083-9a"/>
　妻子困於饑寒而拊庇孤惸惟恐失其意起家進士<lb/>
　至著作佐郎熙寧中卒<hi>宋史</hi>
曽鞏字子固游太學歐陽修見其文而竒之自是名聞<lb/>
　天下舉進士調太平州司法叅軍召入編修史館書<lb/>
　籍遷館閣校勘英宗實録檢討通判越州歴知齊襄<lb/>
　洪福明亳滄州進職直龍圖閣鞏為治尚威嚴其徙<lb/>
　滄州也過闕神宗召見勞問遂留判三班院鞏上疏<lb/>
　議經費神宗頗嘉納之手詔中書曰五朝史事宜付<lb/>
<pb n="KR2k0045_WYG_083-9b"/>
　曽鞏遂以為史館修撰試中書舍人遭母憂卒年六<lb/>
　十五平生嗜書家藏至二萬餘卷手自讐對雖白首<lb/>
　不倦又集古今篆刻為金石録五百餘卷有文集曰<lb/>
　元豐類藁五十卷外集十卷初與王安石友善安石<lb/>
　稱其文辭以譬水之江漢星之斗神宗嘗問鞏卿與<lb/>
　王安石最密安石何如人鞏曰安石文學行誼不減<lb/>
　揚雄以吝故不及神宗遽曰安石輕富貴不吝也鞏<lb/>
　曰臣謂吝者安石勇於有為而吝於改過耳神宗頷<lb/>
<pb n="KR2k0045_WYG_083-10a"/>
　之吕公著嘗告神宗以鞏為人行義不如政事政事<lb/>
　不如文章鞏以此不大用云<hi>東都事畧</hi>
　　按曽子固事績具見韓維所撰神道碑中史傳特<lb/>
　　録其議經費一疏得毋以此為未竟其用乎據碑<lb/>
　　文所著尚有續元豐類藁四十卷史傳亦失載○<lb/>
　　又按子固諡文定宋史及行狀墓志俱不載續文<lb/>
　　獻諡法考亦無之惟見於陳宗禮所撰曽文昭家<lb/>
　　傳及虞伯生曽氏祠堂記中但賜諡嵗月無考<hi>原</hi>
<pb n="KR2k0045_WYG_083-10b"/>
　　<hi>跋</hi>
鄧潤甫字温伯建昌人皇祐進士為上饒尉武昌令熙<lb/>
　寧中以王安石薦直舍人院知制誥擢御史中丞遷<lb/>
　翰林學士因論奏相州獄為蔡確所陷落職知撫州<lb/>
　以龍圖閣直學士知成都召復學士一時制作獨倚<lb/>
　潤甫焉哲宗立惟潤甫在院一夕草制二十有二修<lb/>
　神宗實録以母喪去終制以承㫖召除禮部尚書紹<lb/>
　聖初首開紹述遂拜尚書左丞章惇議重謫吕大防<lb/>
<pb n="KR2k0045_WYG_083-11a"/>
　劉摯潤甫不以為然曰俟見上當力爭無何暴卒諡<lb/>
　安惠<hi>宋史</hi>
　　按鄧潤甫人物志不載林志諱其開紹述事今據<lb/>
　　宋史<lb/>
曽誼字子常南城人皇祐進士博聞强記明於大體善<lb/>
　屬文一時名出衆右為吏平恕質慤務在愛人不為<lb/>
　刻察提舉江南東路常平同職欲増賦役民誼爭之<lb/>
　不得自請罷去遂知楚州家故貧節㢘自重罷吏歸<lb/>
<pb n="KR2k0045_WYG_083-11b"/>
　常闔門居不與人事<hi>林志</hi>
許抗字損之南城人皇祐進士任沙縣時彭孫嘯聚亡<lb/>
　命阻山為固抗挺身入壘說降之移知郴州鑿湖千<lb/>
　餘頃民賴其利官至福建轉運使<hi>同上</hi>
李山甫字明叟南城人皇祐進士通判河州羌人犯城<lb/>
　山甫與知州鮮于師中固守凡二十七日而圍解元<lb/>
　豐初王韶薦其才可用授作坊使權發遣澧州召對<lb/>
　論邊務神宗勉慰久之既至蠻峒懾服山甫長於聽<lb/>
<pb n="KR2k0045_WYG_083-12a"/>
　決而原於人情臨事敏捷所至有聲累官樞密副使<lb/>
　<hi>同上</hi>
曽肇字子開舉進士調黄巖簿稍遷國史院編修官進<lb/>
　吏部郎中元祐初拜中書舍人實録院修撰除給事<lb/>
　中固辭請外以寶文閣待制知潁州徙應天府入為<lb/>
　吏部侍郎論南郊既去皇地祗位而議者欲夏至遣<lb/>
　冢宰攝事則不復有親祭地祗之時於事天則躬行<lb/>
　事地則遣官非王者父天母地之義又議明堂配帝<lb/>
<pb n="KR2k0045_WYG_083-12b"/>
　請復設五帝與昊天上帝並祀徙刑部侍郎出知徐<lb/>
　州紹聖初元祐士大夫皆流竄嶺表最後謫前史官<lb/>
　范祖禹等以實録譏訕為罪肇以嘗與修降集賢院<lb/>
　修撰知滁州徽宗即位復為中書舍人㑹日食故事<lb/>
　當降詔求直言徽宗命肇草詔詔下投匭者日千百<lb/>
　人元祐士大夫再以赦恩甄敘或復舊職典方面肇<lb/>
　奏生者䝉恩矣死者未被聖澤也請如寇準曹利用<lb/>
　故事檢㑹臣僚貶死未經敘復者還其所奪官職遷<lb/>
<pb n="KR2k0045_WYG_083-13a"/>
　翰林學士兄布拜相以親嫌除龍圖閣學士提舉中<lb/>
　太一宫元祐士大夫再被降黜肇請與俱貶言者繼<lb/>
　之遂落職謫知和州貶濮州團練副使汀州安置移<lb/>
　台州卒年六十二<hi>東都事略</hi>
　　按南宋陳宗禮所撰曽文昭家傳歴事英神哲徽<lb/>
　　四朝踐更十二州歴吏户禮刑四部侍郎兩為中<lb/>
　　書舍人封曲阜開國侯贈少師諡文昭所著有曲<lb/>
　　阜集四十卷西掖集十二卷内則五十卷外則三<lb/>
<pb n="KR2k0045_WYG_083-13b"/>
　　十卷史傳皆失載按王偁曰鞏與肇以文章被近<lb/>
　　用為時儒宗學者仰之布雖相蓋可貶云<lb/>
吕南公字次儒建昌南城人於文不肯綴緝陳言熙寧<lb/>
　中士方推崇馬融王肅之業剽掠補拆臨摹之藝大<lb/>
　行南公一試禮闈不偶退築室灌園不復以進取為<lb/>
　意益著書且借史筆以褒善貶惡遂以衮斧名所居<lb/>
　齋嘗謂士必不得已於言則文不可以不工蓋意有<lb/>
　餘而文不足則如吃人之辨訟心未始不虛理未始<lb/>
<pb n="KR2k0045_WYG_083-14a"/>
　不直然而或屈者無助於辭而已故毅然盡心思欲<lb/>
　與古人並元祐初立十科薦士中書舍人曽肇上疏<lb/>
　稱其讀書為文不事俗學安貧守道志希古人堪充<lb/>
　師表科一時廷臣亦多稱之欲命以官未及而卒遺<lb/>
　文曰灌園先生集傳於世<hi>同上</hi>
王无咎字補之建昌南城人第進士為天台令棄而從<lb/>
　王安石學久之無以衣食其妻子復調南康主簿已<lb/>
　又棄去好書力學寒暑行役不暫釋所在學者歸之<lb/>
<pb n="KR2k0045_WYG_083-14b"/>
　王安石為政无咎至京師士大夫多從之遊然與人<lb/>
　寡合常閉門治書安石薦其文行該備守道安貧詔<lb/>
　以為國子直講命未下而卒<hi>同上</hi>
朱軾字器之南豐人嘗從曽鞏學性寛和輕財急義悉<lb/>
　以祖業讓弟軫獨取故居曰此先人廬不可失也鄉<lb/>
　民熊禧饒華負官逋欲自盡軾傾囊濟之得不死<hi>人</hi>
　<hi>物志</hi>
傅野字亨南南城人任定海尉後徙居新城幼有志操<lb/>
<pb n="KR2k0045_WYG_083-15a"/>
　屹然慕古豪傑風王韶為建昌司理薦於郡守為軍<lb/>
　學教授韶受命取熙河奏為熙學教授韶還朝論事<lb/>
　即言野有文章學術而老願補東南一官上可之調<lb/>
　明州定海縣尉所為文章號通藁二十四卷鄧潤甫<lb/>
　為之序<hi>林志</hi>
陳次公字仲父南城人安貧樂道隠居著書李覯嘗以<lb/>
　詩美之有之子出蒿萊行潔業且精之句覯臨終執<lb/>
　次公手以明堂圖制為託云<hi>同上</hi>
<pb n="KR2k0045_WYG_083-15b"/>
朱京字世昌南豐人博學淹貫登進士甲科為太學録<lb/>
　神宗召見論事擢御史風神峻整見者憚之目為眞<lb/>
　御史初臺臣奏事必先移閣門得班乃入京嘗以名<lb/>
　聞翼旦㑹有先之者不及對而退帝問京安在詔召<lb/>
　之入為留班以須未幾以論大臣謫監興國鹽稅歴<lb/>
　江東轉運判官提㸃淮西刑獄元符初遷國子司業<lb/>
　<hi>宋史</hi>
朱彦軾子熙寧進士歴官刑部侍郎有小民曉出負販<lb/>
<pb n="KR2k0045_WYG_083-16a"/>
　晝歸賊刃其母而逃遺刃在旁隣伍執其子於官鍛<lb/>
　鍊誣服獄已具彦疑其寃推辨得眞賊而出其子除<lb/>
　中書舍人<hi>林志</hi>
朱襄彦之弟為陳留尉縣直國門四方逃亡之藪襄有<lb/>
　方畧盜發必得一境肅清一日有中貴人館縣驛已<lb/>
　而徵簿書若有所考按者襄曰畿邑刺舉監司職也<lb/>
　朝廷未聞遣使此必詐也為圖奸利耳送獄鞫之果<lb/>
　然仕至知韶州<hi>同上</hi>
<pb n="KR2k0045_WYG_083-16b"/>
符行中南豐人父授元豐進士累官中奉大夫贈南豐<lb/>
　開國男行中政和進士為温州通判知成都府所至<lb/>
　有政績任江西轉運使奏減月俸虛額五分識虞允<lb/>
　文於常僚中後以言奪職安置南雍州所著猥藁四<lb/>
　十卷<hi>同上</hi>
童䝉字敏求南城人未第時居城北鄉外曰塔步家貧<lb/>
　聚小兒學以自給壯年偉貌鄰室處女素慕之一夕<lb/>
　排闥來奔童力拒之女不肯去曰茍不見容當死於<lb/>
<pb n="KR2k0045_WYG_083-17a"/>
　此童百方譬解終不及亂女嘆惋涕泣而退童不復<lb/>
　居其地託故徙焉後登政和進士第官至承議郎知<lb/>
　蘄州<hi>人物志</hi>
范柔中字元翼南城人舉進士官至宣德郎太學博士<lb/>
　其學長於春秋著春秋見微十卷行於世折衷三傳<lb/>
　去取諸家深得聖人之意元祐間上書言事後被禁<lb/>
　錮遷謫死紹興初朝廷崇尚節義追贈直祕書閣得<lb/>
　官一子<hi>同上</hi>
<pb n="KR2k0045_WYG_083-17b"/>
曽紆字公卷布子善詞翰有志節以䕃補官歴州縣坐<lb/>
　忤時貶零陵與黄魯直厚善紹興二年除直顯謨閣<lb/>
　守本郡别號空青有文集十卷山隂陸游為常平使<lb/>
　者至臨川得其遺文嘆舉世士大夫知空青不盡云<lb/>
　<hi>林志</hi>
　　按曽紆林志訛入撫州人物志所載事績與林志<lb/>
　　全不合白志入建昌<lb/>
曽怘<hi>一作怙</hi>字仲常鞏之孫補太學内舍生以父任郊社<lb/>
<pb n="KR2k0045_WYG_083-18a"/>
　齋郎累官司農丞通判温州須次於越金人陷越以<lb/>
　巴拜為帥約詰旦城中文武官並詣府有不至及藏<lb/>
　匿不覺察者皆死怘獨不往為鄰人糾察逮捕辭氣<lb/>
　不屈時金人帳中執兵者皆愕眙相視巴拜曰且令<lb/>
　出左右盡驅其家屬四十口同日殺之越南門外越<lb/>
　人作窖瘞其屍金人去怘弟朝散郎<graphic n="KR1556" url="https://raw.githubusercontent.com/kanripo/KR-Gaiji/master/images/KR1556.png" mimeType="image/png"/>時知杭州餘<lb/>
　杭縣事製大棺斂其骨葬之天柱山<hi>東都事畧</hi>
曽悟字䝉伯文昭孫宣和進士靖康間為亳州士曹金<lb/>
<pb n="KR2k0045_WYG_083-18b"/>
　人破亳悟被執嫚罵衆環刃剚之妻孥亦同日被害<lb/>
　<hi>林志</hi>
　　按曽悟林志亦載撫州人白志改正<lb/>
李涓字浩然南豐人仕為鄂州崇陽令靖康之難募兵<lb/>
　勤王至蔡州與金人戰死之<hi>同上</hi>
丘稅字為髙南豐人補入太學時方宗王氏新經稅惟<lb/>
　尚理義故不偶建炎間上書請都金陵以圖恢復嗜<lb/>
　古好文憂時之心散見篇翰著有議古集寓文類詩<lb/>
<pb n="KR2k0045_WYG_083-19a"/>
　解義<hi>同上</hi>
蔡延世字永叔南城人建炎中以文武全才舉為建昌<lb/>
　兵馬監押金人猝至守倅皆遁延世攖城固守遂領<lb/>
　軍事嘗倅當塗及濠梁所至有聲<hi>同上</hi>
吳伸南城人與弟倫俱太學生立社倉以周貧乏朱子<lb/>
　記畧云紹興甲寅之嵗發私榖四千斛以應詔㫖民<lb/>
　有所仰食無復死徙之虞咸德於吳而伸與倫不敢<lb/>
　當曰是倉之立君師之教祖考之澤而鄉鄰之功也<lb/>
<pb n="KR2k0045_WYG_083-19b"/>
　<hi>人物志</hi>
曽造南豐人性和易而操持確不可移淳熙中知乳源<lb/>
　謂養士先於教於是籍官田及民廢業數百畞為學<lb/>
　産創黌宫立職長嚴課試士風翕然丕變尋調知樂<lb/>
　昌遷學於城東訓士亦如在乳源時於是樂昌文教<lb/>
　方軌中州矣<hi>廣東名宦志</hi>
張大經字彦文南城人紹興進士宰龍泉儀眞俱有善<lb/>
　政孝宗召拜御史嘗論中人不宜薦士以傷士風秋<lb/>
<pb n="KR2k0045_WYG_083-20a"/>
　旱詔求言大經極言民力竭而愁嘆多軍士貧而怨<lb/>
　嗟衆願疎出憸腐抑絶倖門除禮部尚書出知建寧<lb/>
　府移鎭紹興辭不拜主眷未衰抗疏引去人方之孔<lb/>
　戣夀踰八十諡簡肅<hi>白志</hi>
劉虢瑞南城人紹興進士學問優贍政事老成為時所<lb/>
　重官至刑部侍郎龍圖閣學士<hi>林志</hi>
曽炎字南仲肇之曽孫隆興進士嘗親捕劇盜數十人<lb/>
　貽書理官謂兵革甫定宜有縱舍犯者多得末減累<lb/>
<pb n="KR2k0045_WYG_083-20b"/>
　官通奉大夫封曲阜開國子<hi>同上</hi>
游少游字希卿南豐人隆興進士攝永興令郡吏督賦<lb/>
　語侵少游叱曰剥民之政吾不忍為命杖之又取宗<lb/>
　室武斷者繩以法豪猾斂迹遷廬陵縣判南安軍官<lb/>
　至朝列大夫<hi>同上</hi>
何坦字少平廣昌人淳熙進士歴靖州江陵府教授知<lb/>
　將樂縣擢知連州所至以善治聞累遷寶謨閣學士<lb/>
　廣東提刑㢘平為嶺南之冠卒諡文定所著西疇常<lb/>
<pb n="KR2k0045_WYG_083-21a"/>
　言見百川學海<hi>人物志</hi>
陳宗禮字立之南豐人少貧力學淳熙中舉進士累官<lb/>
　參知政事以直言清節著卒贈旴江郡公諡文定<hi>林</hi>
　<hi>志</hi>
鄧約禮字文範南城人從象山學嘗為江州德化丞兩<lb/>
　攝邑葺理凋弊得民心季浩以子妻之遂家臨川由<lb/>
　進士官至常德府推官以子貴累贈中大夫<hi>人物志</hi>
聶子述字善之南城人紹熙進士官至吏部侍郎以置<lb/>
<pb n="KR2k0045_WYG_083-21b"/>
　制使出帥西蜀已而致政歸適有盜殺郡守朝廷遣<lb/>
　將欲屠城子述單騎至麾下力陳民寃乃止殺其渠<lb/>
　魁卒諡文定追封衞國公<hi>同上</hi>
曽漸字鴻甫南城人紹熙進士累官至工部侍郎立朝<lb/>
　有風節卒贈少師諡文莊<hi>林志</hi>
何行字自强廣昌人父聖能官至紹興知府多善政行<lb/>
　其長子博通經史善屬文以明經舉知武平縣地接<lb/>
　贑廣多劇盜行因舊城築之民賴以安丁父憂服除<lb/>
<pb n="KR2k0045_WYG_083-22a"/>
　見宋境日蹙無復仕進意以文籍自娛有文集藏於<lb/>
　家<hi>人物志</hi>
饒廷直字朝弼南城人由進士官鄧州通判攝州事值<lb/>
　宋金講和割唐鄧二州屬金金迫而取之以未得命<lb/>
　堅守以待勢日危急廷直以手染血印表上遂自刎<lb/>
　嘗作鑑論百篇包恢序而刻之<hi>同上</hi>
包恢字宏父建昌人自世父約叔父遜從朱熹陸九淵<lb/>
　學恢少為諸父門人講大學其言髙明諸父驚焉嘉<lb/>
<pb n="KR2k0045_WYG_083-22b"/>
　定進士邵武守王遂辟為光澤主簿平寇亂建寧守<lb/>
　袁甫薦為府學教授監虎翼軍募土豪討唐石之寇<lb/>
　改沿海制置司幹官㑹嵗饑盜起金壇溧陽之間恢<lb/>
　部諸將誅夷之改知永豐縣添差通判台州徐鹿卿<lb/>
　討温寇辟兼提㸃刑獄司主管文字改通判臨安府<lb/>
　遷知台州有妖僧居山中號活佛男女爭事之因為<lb/>
　姦利豪貴風靡恢誅其僧移知建寧尋知隆興府兼<lb/>
　江西轉運沈妖妓於水化為狐人皆神之有母愬子<lb/>
<pb n="KR2k0045_WYG_083-23a"/>
　者年月後狀作疏字恢疑之呼其子至泣不言及得<lb/>
　其情母孀居與僧通惡其子諫以不孝坐之狀則僧<lb/>
　為之也因責子侍養跬步不離僧無由至母乃託夫<lb/>
　諱日入寺作佛事以籠盛衣帛因納僧於内以歸恢<lb/>
　知之使人要之置籠公庫逾旬吏報籠中臭達於外<lb/>
　恢命沈於江景定初權禮部侍郎尋為中書舍人林<lb/>
　希逸奏恢守法奉公其心如水知平江府召為刑部<lb/>
　尚書僉書樞密院事封南城縣侯郊祀禮成以資政<lb/>
<pb n="KR2k0045_WYG_083-23b"/>
　殿學士致仕年八十有七臨終舉盧懷愼臥簀窮約<lb/>
　事戒諸子斂以深衣作書别親戚而後卒有光隕其<lb/>
　地贈少保諡文肅<hi>宋史</hi>
李彖字材叔南城人躬行孝弟居山中于諸經無所不<lb/>
　說而尤用意於詩易著詩孟子講義易統論<hi>林志</hi>
曽穎茂字仲實漸之子官至吏部侍郎理家莅政愼密<lb/>
　嚴重凡臺閣典故官曹科條邦計本末洞究綱紀繩<lb/>
　引珠貫密施顯設刃游縷解有所操執不回不撓封<lb/>
<pb n="KR2k0045_WYG_083-24a"/>
　武城侯<hi>同上</hi>
黄晟字子成南豐人明經考古得諸儒言以沈涵細訂<lb/>
　陸象山稱之曰粹然其容懇然其中其施不潰其守<lb/>
　不渝推父䕃以與兩弟惟季弟無可及則推已田與<lb/>
　之結廬仙巖之旁扁曰壺隠<hi>府志</hi>
童宗說字夢弼南城人為袁州教授有栁文音註行於<lb/>
　世極其審博稱善本<hi>林志</hi>
陳堯舉字綱伯南豐人舉進士嘗承江西運司檄考試<lb/>
<pb n="KR2k0045_WYG_083-24b"/>
　廬陵士子拔文天祥人謂其知人居官甘淡泊無一<lb/>
　毫妄取學者尊為鳳岡先生官至通判臨江軍<hi>同上</hi>
諶祐字自求南豐人古貌古心耿介寡諧蕭然萬山中<lb/>
　窮經博古文宗左氏班馬詩宗杜黄每一篇出江湖<lb/>
　傳誦而律體更精<hi>同上</hi>
劉掞字信翁南豐人侍郎張淵微薦為國史院校勘時<lb/>
　七十餘矣既入館分校列傳未上而卒<hi>同上</hi>
黄載字伯厚南豐人世習儒明左氏春秋貫穿百家晚<lb/>
<pb n="KR2k0045_WYG_083-25a"/>
　年用平寇功補官鄭丞相清之力引之知封州以㢘<lb/>
　謹稱<hi>同上</hi>
黄樞字機先南豐人慶元進士為南雄司法峒寇猖獗<lb/>
　郡檄樞督餉且調度破之賊率衆數萬空巢而出官<lb/>
　軍不滿千遂死之初樞問途著隻韤語其下曰以此<lb/>
　為識已而賊退求尸得韤以證事聞贈通直郎<hi>同上</hi>
李萬字必大南豐人嘉定進士嘗典某郡獄兵變將盡<lb/>
　縱囚萬冠裳坐㕔事置公牘於前曰吾受命主獄囚<lb/>
<pb n="KR2k0045_WYG_083-25b"/>
　者得罪於國法奴輩安得縱舍既而郡倅與萬同出<lb/>
　撫定亂得息秩滿調贑縣丞有兵事萬堅執不阿事<lb/>
　平上官壯之<hi>同上</hi>
趙崇侯字信之南豐人嘉定進士為福建運司主管文<lb/>
　字臺有疑獄崇侯得其情未幾權南劒州事以清介<lb/>
　名<hi>同上</hi>
鄧均一名坰建昌人嘉定進士政事寛平所至以鄧佛<lb/>
　稱之歴官吏部侍郎卒諡清惠<hi>同上</hi>
<pb n="KR2k0045_WYG_083-26a"/>
趙崇嶓字漢宗南豐人嘉定進士為石城令時寇賊横<lb/>
　虐崇嶓以恩信結將士討除元惡改知淳安縣上疏<lb/>
　極論儲嗣未定及中人專横官至朝散大夫有白雲<lb/>
　藁<hi>同上</hi>
謝升孫南城人舉進士官翰林編修以文章名世人稱<lb/>
　南窗先生有詩義法行世<hi>同上</hi>
孫瑞字履祥南豐人端平進士有學行事母以孝稱受<lb/>
　學於眞西山深明義理歴任肇慶司理翁源令為政<lb/>
<pb n="KR2k0045_WYG_083-26b"/>
　清簡民便安之<hi>同上</hi>
張淵微新城人登淳祐進士第一人累官侍郎以直節<lb/>
　著<hi>人物志</hi>
曽淵字廣微南豐人淳祐進士國事急賈似道得罪陳<lb/>
　宜中當國淵遁歸里被劾竄雷州景炎起參知政事<lb/>
　走南安而卒<hi>林志</hi>
趙與植字德茂南豐人淳祐進士幼敏悟工文章嘗知<lb/>
　醴陵縣嚴州兵變往為知州單車入境平亂擢知臨<lb/>
<pb n="KR2k0045_WYG_083-27a"/>
　安府<hi>同上</hi>
蕭雷龍字顯辰建昌新城人景定進士調臨安府學教<lb/>
　授通判衢州權知府事北兵薄城下不降脫還建昌<lb/>
　與同里人黄巡檢起兵時元兵四合雷龍度不可支<lb/>
　與黄巡檢及麾下數人奔入閩未出境為同安武人<lb/>
　徐浚沖獲送縣權縣尹劉聖仲素與雷龍有怨殺之<lb/>
　後聖仲北來泊舟小孤山有巨艦衝前建大旗書曰<lb/>
　蕭知府兵繼見雷龍坐船上聖仲大呼有頃不見以<lb/>
<pb n="KR2k0045_WYG_083-27b"/>
　驚死<hi>宋史</hi>
吳楚材名炎以字行南城人德祐元年建昌降明年春<lb/>
　楚材還鄉糾集民兵既失利且乏援元兵誘降其衆<lb/>
　多解去楚材走光澤為人所執及其子應登以獻郡<lb/>
　遣録事婁南良訊之曰汝何錯舉楚材抗聲曰不錯<lb/>
　不錯如府録所為乃大錯耳吾一鄙儒特為忠義所<lb/>
　激為國出力事雖不成正不錯也南良愧而語塞吳<lb/>
　浚為江西制置招討使斬楚材父子傳首諸邑益王<lb/>
<pb n="KR2k0045_WYG_083-28a"/>
　立於福州聞而哀之贈官朝奉郎即邵武境上立廟<lb/>
　賜名忠勇<hi>林志</hi>
何洲聖能次子志行醇篤文章髙古以捧西疇遺表恩<lb/>
　授副尉政寛守潔恬於進取樞密陳文定少與洲善<lb/>
　且連婣好及文定貴顯浮沈小邑未一往干宋末退<lb/>
　休御史程鉅夫求賢江南勸洲再仕以疾力辭<hi>人物</hi>
　<hi>志</hi>
傅夢泉字子淵南城人乾道進士嘗遊陸象山朱晦菴<lb/>
<pb n="KR2k0045_WYG_083-28b"/>
　張南軒之門朱子稱其氣質剛毅極不易得象山讀<lb/>
　與周益公論道書曰子淵擒龍打鳳手又曰義利之<lb/>
　辨子淵之對可謂切要二賢所許如此嘗講學於鄉<lb/>
　席嘗滿朱子謂子淵得朋進業之盛深慰鄙懐為澧<lb/>
　州衡州博士立石鼓書院宰寧都歴清江通守皆以<lb/>
　善政聞著有石鼓文集<hi>縣志</hi>
瞿元肅南豐人四世同居百五十餘口父母均慈子孫<lb/>
　盡孝兄弟友愛婦女勤事父歿兄弟六人廬墓盡哀<lb/>
<pb n="KR2k0045_WYG_083-29a"/>
　有司聞於朝旌表召元肅入見賜御書復其家<hi>林志</hi>
謝元禮南城人通五經尤長於易以德行文學稱元程<lb/>
　鉅夫志其墓<hi>同上</hi>
黄叔美字河清南城人𨼆居旴南山中為詩慷慨磊落<lb/>
　不凝滯於物有集揭傒斯序之兄叔敬亦以文學知<lb/>
　名<hi>同上</hi>
黄繼善字成性南城人著史學提要以四言韻語編貫<lb/>
　諸史始上古終宋條理井井寧都魏禧自廣陵攜入<lb/>
<pb n="KR2k0045_WYG_083-29b"/>
　江西見者驚嘆以為秘本舊有程元海序今不傳<hi>魏</hi>
　<hi>叔子集</hi>
　　按繼善舊志府縣志皆不載其家世行事無可考<lb/>
　　魏禧曰旴人之書亡於江西傳於廣陵數百年後<lb/>
　　卒以江西人得之信乎書之傳有數也<lb/>
廖應淮字學海南城人自號溟涬生抱負竒氣年三十<lb/>
　遊杭上疏言丁大全亂政狀中以法配漢陽軍應淮<lb/>
　荷校行歌出都見者壯之遇蜀人杜可久為禱營將<lb/>
<pb n="KR2k0045_WYG_083-30a"/>
　脫其戍籍授以邵子先天易數其算由先天起數應<lb/>
　淮神警一問輒了嘗坐臨安樓市大衍卜卜已輒閉<lb/>
　樓危坐取一環按劍自鍜之當火少休則危坐以為<lb/>
　常曽過曽淵子家索酒飲酣抵掌放歌見賈似道直<lb/>
　言宋鼎將移語畢亦徑出國子監簿吳浚以先天易<lb/>
　箋隂符經六花陳法欲上之應淮擲其藁於地曰誤<lb/>
　天下國家者此書也浚欲從之受易罵曰若黄口兒<lb/>
　語此人皆邵子矣後以其數學授進士彭復之以傳<lb/>
<pb n="KR2k0045_WYG_083-30b"/>
　鄱陽傅立著有元元集厯髓星野指南象滋說㑹補<lb/>
　畫前妙㫖約十萬言<hi>宋史</hi>
　　按應淮雖號精數學而氣節竒偉前志人物傳不<lb/>
　　詳而重入方伎今采宋史補此而削彼<lb/>
張日中南城人景炎六年文天祥帥師次汀州日中以<lb/>
　兵來㑹天祥師潰於空坑日中奮力拒戰身被數十<lb/>
　槍而死<hi>林志</hi>
傅汝舟字曉窗南城人博學工詩欲紹先世令名乃立<lb/>
<pb n="KR2k0045_WYG_083-31a"/>
　義試詩㑹聘鄧秀實師之日與四方名士更相倡和<lb/>
　一時作者雲集<hi>同上</hi>
聶銖字積道<hi>闕</hi>　人隠居不求聞達或勸其出答曰吾<lb/>
　讀祖父之書樂堯舜之道平生志願足矣鉅公聞人<lb/>
　多就見焉<hi>同上</hi>
李淛字宗海覯之後南城人登進士不仕元初臺臣舉<lb/>
　故官淛與謝枋得固辭不就時稱其忠隠於龍馬峰<lb/>
　捐金購書研精考訂以纘先代之緒<hi>人物志</hi>
<pb n="KR2k0045_WYG_083-31b"/>
　　按李淛林志入元<lb/>
　元<lb/>
程文海字鉅夫避武宗御名以字行建昌路南城縣人<lb/>
　德祐元年從叔父西渠官於洪講學東湖之上元至<lb/>
　元十三年充質子挈家入覲賜見面試文字署翰林<lb/>
　院除應奉文字改修撰陞集賢院直學士領㑹同館<lb/>
　事擢侍御史行御史臺事南人入臺自鉅夫始時上<lb/>
　思治求賢如渴命鉅夫前往江南諸道訪求賢俊於<lb/>
<pb n="KR2k0045_WYG_083-32a"/>
　是萬一鶚余恁趙孟頫等用焉時僧格専權鉅夫發<lb/>
　其奸除江南湖北道肅政㢘訪使滿秩還家上思用<lb/>
　舊臣召除翰林學士知制誥同修國史商議中書省<lb/>
　事與修成宗實録有㫖命往湖廣定選訖事以病假<lb/>
　歸武宗賓天上居諒闇首召老臣十六人造朝鉅夫<lb/>
　與焉特加榮禄大夫仍故職賜世德之碑延祐三年<lb/>
　得告南還命廷臣祖餞以榮之薨年七十所著文集<lb/>
　五十卷<hi>何太虛集</hi>
<pb n="KR2k0045_WYG_083-32b"/>
　　按程鉅夫傳元史太長林志人物志太畧白志從<lb/>
　　太虛所撰行狀節録鉅夫封楚國公諡文憲行狀<lb/>
　　失載<lb/>
鄧茂生字秀實南城人明經博史以至諸子百家之書<lb/>
　隂陽術數之學無不研精至理學者宗之一時記述<lb/>
　金石之文多出於其手人稱秀實先生<hi>林志</hi>
劉壎字起潛南豐人薦本州儒學教授性聰敏好讀書<lb/>
　博覽古今宋末與同里諶祐自求以詩文鳴年三十<lb/>
<pb n="KR2k0045_WYG_083-33a"/>
　七而宋亡又十八年當路薦署郡學正年七十受朝<lb/>
　命教授延平卒年七十八所著有經說講義水雲村<lb/>
　藁英華録隠居通議凡百二十五卷<hi>人物志</hi>
　　按林志壎字子長所著尚有水村補史詩<lb/>
劉麟瑞號如村壎子至治中追維宋末仗義死事之士<lb/>
　討據遺逸賦五十律題曰昭忠詠邑人趙景良合水<lb/>
　村十忠詩為一卷附以汪水雲方虛谷等傷時之什<lb/>
　總名之曰忠義集<hi>元詩小序</hi>
<pb n="KR2k0045_WYG_083-33b"/>
胡夢魁字景明建昌新城人未冠以明經貢於鄉登進<lb/>
　士第累遷浙江制置司參議官元初奉母歸里江西<lb/>
　宣慰使檄攝本郡判官者二年以薦擢僉廣西憲事<lb/>
　嶺海吏治不律所至蕩滌之居四年民為建祠以病<lb/>
　歸所為詩文曰偶然集<hi>程雪樓集</hi>
揭祐民廣昌人泰定中官邵武經歴三至京師公卿多<lb/>
　樂與游程鉅夫尤敬禮焉寓居旴水上自號旴里子<lb/>
　族子傒斯為作傳稱其騰擲字宙凌轢古今有旴里<lb/>
<pb n="KR2k0045_WYG_083-34a"/>
　子集<hi>揭文安集</hi>
　　按林志所載與此全不同<lb/>
江學庭南城人才優學博後進仰之若山岳仕至國子<lb/>
　祭酒贈莒國公諡文正<hi>林志</hi>
吳德新字止善建昌人工醫留京師久之嘗往寧夏㑹<lb/>
　盜至德新見執脅使降誓不從賊乃縛其兩手加白<lb/>
　刃頸上迫其畏屈德新罵不已乃曳之井上陽欲擠<lb/>
　之德新偶得寛即自投井中仰罵賊賊射矢貫其頂<lb/>
<pb n="KR2k0045_WYG_083-34b"/>
　罵益力賊怒以長槍刺之然亦壯其志曰此眞丈夫<lb/>
　也以土埋井而去<hi>元史</hi>
余冕字服周南城人由吏貟官至栁州衞經歴懐逺久<lb/>
　為徭賊所殘冕與知縣馬希武撫安徭民督工築城<lb/>
　奸民以為不利勾徭復叛有先來言者冕曰為國捐<lb/>
　軀奚恤一死徭數千攻圍刃職官六人冕同希武奮<lb/>
　不顧命與賊對敵遍身中矢猶罵賊不屈竟被碎屍<lb/>
　<hi>人物志</hi>
<pb n="KR2k0045_WYG_083-35a"/>
夏顯卿臨川人避地南城以材力為王溥所知時各路<lb/>
　軍州洶洶不知所屬顯卿勸溥當受福建平章揚珠<lb/>
　布哈調度為溥糾練義旅示以順逆賊至輒擒滅境<lb/>
　内以安溥承制署顯卿總管府參謀至正戊戌陳友<lb/>
　諒兵圍建昌顯卿率衆入城與陳兵三接戰殺傷相<lb/>
　當後城守日急謀走閩求援溥未決陳將誘溥持友<lb/>
　諒偽平章敕命授之仍授參謀顯卿乃對衆聲義諫<lb/>
　阻溥怒遂殺之<hi>同上</hi>
<pb n="KR2k0045_WYG_083-35b"/>
戴良南城人順帝時臨川賊鄧忠陷建昌路良起義兵<lb/>
　復之<hi>林志</hi>
劉時習字說道南城人負德器為文章如菽粟布帛皆<lb/>
　有資於民用知施容州時郡國多故時習宣之以能<lb/>
　推之以忠所施各適其宜致仕歸鄉卒<hi>同上</hi>
朱倬字孟章新城人登至正壬午第知遂安縣尹壬辰<lb/>
　秋寇由開化趨遂安吏卒逃散倬坐公所以待盡寇<lb/>
　焚廨舍乃赴水死<hi>新安文獻志</hi>
<pb n="KR2k0045_WYG_083-36a"/>
　　按朱倬志書俱不載今采明初歙人汪仲魯叡所<lb/>
　　撰朱孟章哀辭補入又考焦氏經籍志倬所著有<lb/>
　　詩疑問六卷刻緑水亭經解中末附南昌趙悳詩<lb/>
　　辨說一卷<hi>原跋</hi>
萬清字仕㢘南城人由進士官至樞密院使至正辛丑<lb/>
　四海不寧棄任還家仍命鎭守建昌路總管府洪武<lb/>
　初竄入閩地屢徵不就使人求得之貶和州知州不<lb/>
　就卒<hi>人物志</hi>
<pb n="KR2k0045_WYG_083-36b"/>
黄覺經建昌南城人五嵗因亂失母稍長誓天事佛發<lb/>
　願求母所在乃渡江涉淮行乞而往衝風冒雨三十<lb/>
　八年備歴艱苦至汝州梁縣得其母以歸有司請旌<lb/>
　其門閭<hi>元史</hi>
翁漢傑新城人年三十方讀書四十成大儒明詩經閉<lb/>
　户却客吟詠自適後徵為富州學正<hi>林志</hi>
涂建可新城人與席梅可潘東臯李南浦為黎川四友<lb/>
　至正末杜門避世開畦種菊自號菊隠<hi>同上</hi>
<pb n="KR2k0045_WYG_083-37a"/>
揭繼可字汝善廣昌人學問以體用為大本以踐履為<lb/>
　實功子弟有過每涕泣而道之<hi>同上</hi>
彭仕淵新城人仗義有為至正間紅巾陷邑仕淵與姪<lb/>
　仲斌集義兵為保障民賴以安<hi>同上</hi>
李宗可廣昌人有勇略善槊余闕為淮南行省左丞延<lb/>
　至幕以兄女妻之擢池州判官權義兵萬户統新軍<lb/>
　守水砦屢有戰功賊既破城宗可横槊入賊中殺死<lb/>
　甚衆聞闕死馳還家聚妻孥謂曰元帥死國吾義不<lb/>
<pb n="KR2k0045_WYG_083-37b"/>
　屈汝等毋不死為人所辱拔劍無小大盡殺之出據<lb/>
　胡床坐飲數巨觥自刎葬余闕墓側<hi>宋學士余左丞</hi>
　<hi>傳後</hi>
　　按潛溪載宗可為蘄人實籍廣昌其子孫見為廣<lb/>
　　昌人特改正<lb/>
　<lb/>
　<lb/>
　江西通志卷八十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷一百二十八</head> <lb/>
    <p>
<pb n="KR2k0045_WYG_128-1a"/>
欽定四庫全書<lb/>
　江西通志卷一百二十八<lb/>
　　藝文<hi>記七</hi>
　元<lb/>
　　相山重修保安觀記　　　　　　虞　集<lb/>
撫州崇仁之南六十里有高厚博大之山焉曰巴山唐<lb/>
名臨川山今曰相山者也循其麓三百里有餘不能周<lb/>
升其巔廾餘里而後至岐而上銳自郡城南出己望見<lb/>
<pb n="KR2k0045_WYG_128-1b"/>
之邑之官舍民居當陽者莫不對面雲如縷出山中盤<lb/>
礴覆冒膏潤充溢衣被草木阬谷之容溝澮之通堰埭<lb/>
之瀦節宣蓄泄以為稼穡之備其利無窮矣是故吏民<lb/>
朝夕瞻仰一食必祝設不幸有旱溢祅沴之變土木螟<lb/>
蝗之孽無小大逺邇奔告稽首得所願欲乃已巍乎高<lb/>
哉穹窿嶔岑之在望也其神明焉可誣哉而邑之父老<lb/>
言先漢時地本南昌西南之境梅君福尉南昌有所捕<lb/>
治至焉欒君巴為豫章太守亦有所劾治于此二君有<lb/>
<pb n="KR2k0045_WYG_128-2a"/>
仙道方術以輔其政化辟除邪暴禁止淫黷使民不逢<lb/>
不若離其災害是以德之而不忘皆有遺跡祠宇在山<lb/>
之支隴唐鄧君紫陽本郡人葉君法善縉雲人亦曰南<lb/>
城人皆甞徃來修真山中故宋時即山巔並祠此四君<lb/>
者而使道士守之梅欒山下之祀祭不廢乞靈之人以<lb/>
四君為歸矣紹興中郡守歴陽張公孝祥嘗刻石著其<lb/>
靈應而石亡久矣其文亦僅傳開慶己未用漕臣守臣<lb/>
言祈禱之應封四君為真人端平甲午加封真君皆有<lb/>
<pb n="KR2k0045_WYG_128-2b"/>
褒稱咸淳辛未守臣四明黄公震端嚴有識士也至郡<lb/>
連旱大究荒政斥罷淫祀獨禱于社稷山川就郡城望<lb/>
拜兹山遣吏迎四君之象果得雨歳乃熟去為祥刑使<lb/>
者猶屬文道其事刻石山中俾後來者知敬恭眀神而<lb/>
不陷昵于邪淫云内附國朝仍用道士主祠天子有詔<lb/>
書祀名山大川則守令奉詔敬祠嵗祲守令還禱如故<lb/>
事民間之禱祀無所禁也然山髙以險祈報嘗在夏秋<lb/>
時冬未寒山氣已凝為冰雪守者不能恒居四方冠褐<lb/>
<pb n="KR2k0045_WYG_128-3a"/>
者夤縁汙合茍𤓰華之微利人跡罕至則鳥鼠散祠宇<lb/>
頽圯像設暴露農民顧瞻傷怛不知所出今監邑承直<lb/>
郎唐古保童大用奉詔書致祭見而感焉未暇及也在<lb/>
官之明年為後至元庚辰四月旱種不入土禱于山麓<lb/>
欒君之祠其應滂沛甚異七月又旱合羣祠而禱之亟<lb/>
迎四君之像皆至縣治又得雨郡吏以旱之迎禱四君<lb/>
者雨亦應而送神還山目其荒凉重以懼愧䆒其故則<lb/>
主祠者無固志之弊也邑中景雲觀道士黄處和請以<lb/>
<pb n="KR2k0045_WYG_128-3b"/>
弟子嗣守而葺之至正辛巳嵗九月克修四仙之祠道<lb/>
衆之舍門廡庖庫以次而舉山之人不敢昧其更始乃<lb/>
相與伐石而篆其事云<lb/>
　　王文公祠堂記<lb/>
至順二年冬中順大夫撫州路總管府達嚕噶齊塔布<lb/>
台始至郡時守以下官多闕侯乃以民事為已任先事<lb/>
而憂惻怛周至平易之政人甚宜之雨暘稍愆若致自<lb/>
己且備且祈得不為菑嵗豐時和郡邑安静則求其所<lb/>
<pb n="KR2k0045_WYG_128-4a"/>
當爲者而盡心焉明年故翰林學士吳公澄就養郡中<lb/>
過故宋丞相荆國王文公之舊祠見其頽圯而嘆焉侯<lb/>
聞之曰是吾責也乃出俸錢命郡吏董某譚某儒學直<lb/>
學饒約掲車使經營焉樂安縣達嚕噶齊前進士實哩<lb/>
布哈興國路經歴前臨川縣尉張雩與郡士之有餘力<lb/>
者各以私錢來助經始于某年月日以某年月日告成<lb/>
侯介予從子宣傳其事于石按郡志宋崇寧四年郡守<lb/>
田登爲堂于守居之側肖公像而祠之淳熙十五年郡<lb/>
<pb n="KR2k0045_WYG_128-4b"/>
守錢某更築祠而象山陸公九淵為之記公故宅在城<lb/>
東偏鹽歩嶺有祠在焉作而新之則侯用呉公之言也<lb/>
郡人危素将重刻公文集吳公爲之序既而吳公殁侯<lb/>
是以徴文于予也嗚呼昔人之言曰周公歿天下無善<lb/>
治奮乎百世之下必欲建立法度以堯舜其君民而又<lb/>
得君以行其志則未有如公者也陸吳二子之言既足<lb/>
以極公志之所存今昔不足于公者又有以盡破其偏<lb/>
私之蔽而世俗口耳相承之議遂無復容喙于其間雖<lb/>
<pb n="KR2k0045_WYG_128-5a"/>
公復生亦将憮然于斯可謂千載之定論矣然則今侯<lb/>
新公祠豈直爲觀美也哉世之從政果如陸子所謂出<lb/>
乎老氏之緒餘者久已鮮矣而波頽風靡之中求如公<lb/>
之所謂因循所謂流俗而不足與有爲者亦且無之安<lb/>
得有如公立志操行者哉廉恥道喪士習愈下表而章<lb/>
之使人士拜公之祠瞻公之相誦公之文考公之行以<lb/>
求公之志而有所感發焉則貪者可以廉懦者可以立<lb/>
矣其于人心風俗豈小補哉若夫其所以爲學者陸吳<lb/>
<pb n="KR2k0045_WYG_128-5b"/>
之言備矣學者尚有考焉<lb/>
　　南豐曾氏新建文定公祠堂記<lb/>
君子之欲行其道者時王之制有所不得爲則推其法<lb/>
意之所得爲而爲之此聖賢所以無不可行之時也昔<lb/>
者諸侯之國其昆弟子孫得以公族為大夫為士有田<lb/>
有禄以養之國有宗廟世守其祭祀百世之子孫祭于<lb/>
大宗五世之子孫祭于小宗而祖考之神靈盖有所歸<lb/>
矣後世貴爲公卿而無國邑惠澤無以徧及其族人<lb/>
<pb n="KR2k0045_WYG_128-6a"/>
君子原本而充類䀌然傷其心是以有置義田以待後<lb/>
人之冠婚喪祭者矣宗廟不立祭享無所君子思賢賢<lb/>
尊尊親親之道而不得有所爲焉于其賢者則緣夫尸<lb/>
而祝之于社之義而致其意則亦庻㡬而已南豐曾氏<lb/>
自魯國公有六子其顯者三人文定公子固最賢子開<lb/>
之文如其兄而子宣最貴子固之學在孟氏既沒千五<lb/>
百年之後求聖賢之遺言帝王之成法于六經之中沛<lb/>
然而有餘淵然而莫測赫然爲時儒宗其文章深追古<lb/>
<pb n="KR2k0045_WYG_128-6b"/>
作而君子猶以特公之一事云耳魯公沒時公弱冠未<lb/>
仕也家甚貧嫁孤妹九人必得其所奉母夫人至孝老<lb/>
死不衰盖其根于天性者純眀得于經學者深至所以<lb/>
行其道者衆人固不識也是以官爵不過于郡守俸入<lb/>
無踰于常僚然猶悉其貲力置義田于臨川郡城之後<lb/>
湖與屬邑金谿之南原立爲規約以惠利其族垂三百<lb/>
年矣此所謂能行其法意于可爲者乎不然何其能久<lb/>
也今其族孫元翊以其父正子之遺命作公祠堂于後<lb/>
<pb n="KR2k0045_WYG_128-7a"/>
湖之上使其族之人食焉而思其本居焉而敬其身則<lb/>
公之遺意雖去之百世而烏有終窮者哉鳴呼公之至<lb/>
元翊八世矣于廟則已逺于社則已疏即其所遺田而<lb/>
祠之使羣情之渙者有所萃也不亦可乎元統癸酉祠<lb/>
堂成適予自京師歸臨川來求文以為記故爲書此俾<lb/>
附諸義田規約之後而刻諸祠下云<lb/>
　　新喻州重修宣聖廟儒學記<lb/>
臨川路新喻州以渝水得名轉渝爲喻不知所自起漢<lb/>
<pb n="KR2k0045_WYG_128-7b"/>
以來已爲縣及宋置臨江軍新喻自宜春來𨽻之其治<lb/>
在四大山之中秀水淵注是以草木深潤人物俊異多<lb/>
出焉故宋在汴時劉侍讀敞生是鄉稽古淵茂有禮春<lb/>
秋之說史記典故之舊尤習焉與其弟若子博學洽聞<lb/>
名于一時與縉紳大儒先生蔚乎相望自是而後流風<lb/>
雅習代有足徴者矣其學校可知者始宋崇寧二年南<lb/>
渡後燬紹興三年令趙子琇始作之給事中李公大有<lb/>
為之記紹熈二年令曾光祖修之工部尚書謝公諤爲<lb/>
<pb n="KR2k0045_WYG_128-8a"/>
之記嘉定八年令董壎又修之寳謨閣學士章公頴爲<lb/>
之記及内附國朝至元二十二年乙酉邑人以部使者<lb/>
真定趙公秉政之命修學政新大成殿故宋太學博士<lb/>
廬陵劉公辰翁爲之記三十一年甲午縣陞爲州而學<lb/>
無所改作至元四年戊寅朝列大夫知州事彭城李侯<lb/>
漢傑始下車謁夫子廟慨夫五十四年之久而日敝弗<lb/>
葺也乃出俸金修職事以更飭廟學爲已任既成釋菜<lb/>
以告其地在城東虎瞰山之上俯臨澄潭氣象雄固得<lb/>
<pb n="KR2k0045_WYG_128-8b"/>
石泉于荆榛之中甘潔可酌作神㕑近之取其溉灌覈<lb/>
租入之蔽虧以續廪食蓄書籍以足誦讀範銅爲祭器<lb/>
與雅樂之器皆各有藏使前鄉貢進士丁鍔來求記之<lb/>
于是盡得諸先達前記而讀之未嘗不深嘆其人物之<lb/>
多文章之盛也如此嗟夫謝章二公以名法從爲鄉先<lb/>
生所以致意于後來學者皆拳拳于心術之正其言不<lb/>
可不深思之也謝公之言曰古之教也尚德今之學者<lb/>
尚文是欲其人之尚德也章公之言曰士而不知教此<lb/>
<pb n="KR2k0045_WYG_128-9a"/>
漢唐之不可望乎三代者也望其人之修學也至矣方<lb/>
謝公為此學記時新安朱子自漳守退歸建陽從學者<lb/>
甚衆作考亭精舍以處之蓋是時朱子所定四經四書<lb/>
皆有成說周程張邵之遺言具有端緒于是學者趨乎<lb/>
聖賢之域正大而無所惑矣大人先生相望于數百里<lb/>
之間各有以治其邑者如此東南學問之不絶其可誣<lb/>
乎自偽學之禍興久之而後定及其說稍行學者不假<lb/>
之以便進取則墮于訓詁之相因雖其書之具存而得<lb/>
<pb n="KR2k0045_WYG_128-9b"/>
之者亦或微矣渝學之士思其先正如侍讀劉公之博<lb/>
洽蕭正肅公之端雅遍觀于諸先達學記之言而深思<lb/>
夫謝章二公尚德修學之意凡予之所陳者皆所以自<lb/>
靖于尚德修學之事豈徒言哉<lb/>
　　撫州路重修宣聖廟學記<lb/>
河間袁公說之來治斯郡也期年政成官府輯睦平易<lb/>
不撓民安于無事尤以學校爲職分而䆒心焉謹學計<lb/>
之出入以備祭祀繕修師弟子之養比嵗而益充教授<lb/>
<pb n="KR2k0045_WYG_128-10a"/>
胡式甫至而遽以憂去不及有所爲學正李輯錄周復<lb/>
亨攝其事以學廟室宇敝壊告經歴前進士河南汪英<lb/>
曰今内朝清眀外無繁令英得于此時畫諾簡書之暇<lb/>
學校之修非吾事而誰事也使工視夫棟梁榱桷之腐<lb/>
朽瓦甓之毁缺象設采色之黯翳者而謀新焉梓人度<lb/>
材陶人埏埴凡攻金攻石設色之工各執藝以待事自<lb/>
大成殿講堂書齋門廡易以楩楠豫章之美完以圬墁<lb/>
塗塈之堅鑿石作䦨增禮殿之防和漆于丹侈桓楹之<lb/>
<pb n="KR2k0045_WYG_128-10b"/>
飾南面之像侑食之容衣裳冠履儼然繡繪之有别凡<lb/>
爲米若干爲鈔若干則皆汪君晨至夕歸審度傭賈而<lb/>
無所隐欺是以敏于就事以稱其觀美者也至元六年<lb/>
六月朔日復亨與學訓導葉友聞以成事來告而請記焉<lb/>
集聞之春秋之法常事不書而斯役有不得不書者說<lb/>
易者有之君子之善治蠱者前事過中而将壊則可自<lb/>
新以爲後事之端而不使至于大壊後事方始而尚新<lb/>
便當致其丁寧之意而不使至于速壊是亦府君幕府<lb/>
<pb n="KR2k0045_WYG_128-11a"/>
之意而學校諸君子所欲記之者夫治教之休眀豈專<lb/>
在于屋室之觀哉然而簡陋不治則無以行其典禮今<lb/>
既完矣美矣游息于斯者揖讓升䧏於夫子之新庭旌<lb/>
德之民其庻㡬乎誠不可以無記<lb/>
　　袁州路分宜縣學眀倫堂記<lb/>
國朝仍改至元之二年嵗在丙子六月前進士豫章徐<lb/>
邦憲爲分宜丞律已以奉職厲志以成事其久也有言<lb/>
而上之人聽之有行而下之人從之丞亦自信其可用<lb/>
<pb n="KR2k0045_WYG_128-11b"/>
乃取其邑之繫于觀瞻者謀于僚友而作新之其令姓<lb/>
某以他役自任而夫子廟學之事悉以屬諸丞按縣學<lb/>
本清源書院與安仁驛之故地宋咸淳庚午令章采遷<lb/>
驛他處併書院之地爲縣學學有廟廟後爲㑹食堂而<lb/>
所稱講堂者在東廡之東用隂陽家言面乙之位内附<lb/>
國朝令膠東劉德以爲郡縣講堂必在廟後徹㑹食堂<lb/>
以作明倫堂而東面之堂不廢然取具一時地卑材劣<lb/>
不足以久學瀕水水漲而堂壊久而不可支遂除去之<lb/>
<pb n="KR2k0045_WYG_128-12a"/>
以其地爲菜圃丞之始來周視慨嘆而言曰此吾之責<lb/>
也将誰議乎乃告邑人士以修學之意良民大家莫不<lb/>
驩附而旌儒鄉之士陳辰翁獨曰丞至年餘一無取于<lb/>
民而爲是義舉何俟于衆力請專爲之丞善而從其請<lb/>
陳氏出其私財使其孫德星親任其役而縣教諭吉水<lb/>
李辰良董之丞以公事之暇朝夕程督母茍母緩壘石<lb/>
于岸以障水取剛土雜石子築堂基髙三尺拓舊基凡<lb/>
十尺其邑産紫杉良材也修直中度者用之撓弱斥不<lb/>
<pb n="KR2k0045_WYG_128-12b"/>
不取于是爲堂廣七丈有六尺深半之棟之高二十有<lb/>
七尺工績堅緻𢎞敞偉然其爲堂凡三十有六柱起工<lb/>
于三年之十月堂成于眀年之正月計其財用工食之<lb/>
費爲鈔萬有千餘緡丞乃使其弟邦傑與邑諸生趙艮<lb/>
來求文以爲記分宜本分宜春以爲縣袁之壮邑也昔<lb/>
者袁守祖侯無擇之始建學盱江李㤗伯記之勵其民<lb/>
以忠孝足以感發于人心儒者多誦之後百二十五年<lb/>
張侯杓作新學其兄宣公爲之記詔學者以唐虞三代<lb/>
<pb n="KR2k0045_WYG_128-13a"/>
建學造士之本意而朱子記其事周程之祠則又以原<lb/>
乎道統之傳而示之以修已治人之大法兩先生之言<lb/>
非止爲袁學而言也天下後世之學者莫不誦之而知<lb/>
所以爲學者矣況乎分宜之邑去郡無百里章甫逢掖<lb/>
之士來遊來觀而得其說焉何啻耳提面命之近歸而<lb/>
修之于身講之于友施之于子弟推之于閭里豈不富<lb/>
哉其爲言矣乎若集之不敏何敢贊一辭于其間學者<lb/>
即朱子之說而學焉則宣公所謂孝弟之行始于閨門<lb/>
<pb n="KR2k0045_WYG_128-13b"/>
而刑于鄉黨忠愛之實見于事君而推以澤民者吾将<lb/>
于分宜之邑而見其人焉則無負于邑大夫修學之意<lb/>
矣故書以告來者<lb/>
　　𣙜荼運司記<lb/>
昔在世祖皇帝既一江南至元十二年江州之人即獻<lb/>
荼利明年收其征入中統鈔千餘錠自是天下乂安列<lb/>
聖相繼德澤涵煦民無重擾生息日繁食用滋廣茗飲<lb/>
之利衣被逺邇至于今六十年而課賦之増乃至二十<lb/>
<pb n="KR2k0045_WYG_128-14a"/>
八萬其設官則十七年始立江西等處𣙜茶都轉運使<lb/>
司二十五年去𣙜茶字兼領宣課二十八年復𣙜茶名<lb/>
官所統出茶之地則江西湖廣河南江浙四省之所部<lb/>
而其治在江州分布提舉官其逺者分司以莅之臨按<lb/>
之司有助無撓郡縣奉行信約惟謹其委任可謂專且<lb/>
重矣天歴詔書省運司而以其事分屬列郡嵗祲民困<lb/>
採造懋遷觀望疑沮徴斂失節公私交病守令不勝其<lb/>
責具言復立運司爲便朝廷遣使周詢不遺山谷數月<lb/>
<pb n="KR2k0045_WYG_128-14b"/>
復命以爲宜從所言元統二年復設運司于江州總治<lb/>
之規率如故事而用人益慎重矣于是以托克托穆爾與<lb/>
薛公某爲之使萬嘉納爲同知魏君某爲之副某人爲<lb/>
判官或以風憲清强之舊或輟朝省侍從之貴或以操<lb/>
守之素或以才智之優是以皆能清心而省事奉法而<lb/>
循理外絶苛横之使庭無誣訐之訟期年之間利入時<lb/>
足民庻之家至于官府頫首供億心絶他虞若不知有<lb/>
重立大府者然政治之美卓冠徃時而公署久敝弗治<lb/>
<pb n="KR2k0045_WYG_128-15a"/>
出令受事弗稱崇顯文書貨幣蓋藏疏闊乃請于朝而<lb/>
更作焉以是年某月經始㕔事府庫㑹秦公某自中書<lb/>
出守郡多所勸相而賜幣凡二千緡又至得以增置吏<lb/>
舍門垣以某月某日告成别賜鈔五萬緡使貸收子錢<lb/>
以具公膳朝廷所以示廉靖勤敏之報也乃爲書幣命<lb/>
其史謝秀實至臨川山中屬予記之乃爲之言曰夫有<lb/>
土有民出財用以供公上固其分也而東南民力竭矣<lb/>
今法制之講已詳盡而無失賦入之數已成定而無餘<lb/>
<pb n="KR2k0045_WYG_128-15b"/>
若數君子之安行無事如期而集所以保息吾民以厚<lb/>
國家生財之根本豈不深逺矣乎彼以聚斂掊克爲能<lb/>
者作威煽毒黷貨殖私上爲國家斂怨菑逮其身而不<lb/>
悔亦獨何心也哉敢重言之以告來者使視夫楷則有<lb/>
所警發云<lb/>
　　龍興路重建滕王閣記<lb/>
國朝分建行中書省其鎮乎西江者即龍興而治焉郡<lb/>
城之上有曰滕王閣者俯臨章江面直西山之勝自唐<lb/>
<pb n="KR2k0045_WYG_128-16a"/>
永徽至元和十五年百七十餘年之間其重修而可知<lb/>
者昌黎韓文公記之後五百四十九年當我朝之至元<lb/>
三十有一年省臣以兹郡貢賦之出𨽻屬東朝乃得請<lb/>
隆福皇太后賜錢而修之記其事者柳城姚文公也又<lb/>
四十年今天子即位改元元統其眀年甲戍江南行臺<lb/>
御史大夫達實特穆爾時以丞相來鎮兹省嘗登斯閣<lb/>
而問焉追惟裕皇先后之遺德期有以廣聖上之孝心<lb/>
平章瑪哈穆特贊之曰重熈累洽之餘民力亦既紓息名<lb/>
<pb n="KR2k0045_WYG_128-16b"/>
蹟弗治将無以致執事之恪恭也集衆思于僚佐請于<lb/>
朝而作新之既而丞相移鎮江浙丞轄以次或陞或遷<lb/>
平章實克始終其事焉厥既落成省府使人適臨川之<lb/>
野而命集記之集曰噫昔韓文公之記是閣也猶以名<lb/>
列三王之次爲幸今韓姚兩文公之文卓然相望于千<lb/>
載之上而辱俾集繼之能無弗稱之懼乎且一閣之遺<lb/>
見崇於今昔者如此彼滕王何其幸歟将命者曰吾相<lb/>
君之屬筆于子也其咨度于上下也審矣且子嘗從事<lb/>
<pb n="KR2k0045_WYG_128-17a"/>
于國史今老而寓諸其境于書事爲宜宜勿辭也乃為<lb/>
稽諸郡牘以是年十二月丙子授工庀役越眀年乙亥<lb/>
仍改元至元之嵗五月之吉柱立梁舉又眀年丙子七<lb/>
月竣事閣之崇爲尺四十有四深如崇之度而廣倍之<lb/>
材石堅緻位置周宻簷宇虚敞丹刻華麗有加于昔焉<lb/>
㑹其費爲中統鈔十六萬五千餘緡因前至元故事給<lb/>
自内帑用之有制民不知勞赫然足以成大藩之盛觀<lb/>
焉嗚呼洪惟聖天子躬修孝理成化于天下登庸宅揆<lb/>
<pb n="KR2k0045_WYG_128-17b"/>
之臣承之以慶賞刑威之制風紀之司振肅中外自方<lb/>
伯連率至于郡縣奉行教令罔敢踰越其規模宏逺漸<lb/>
被所及無有不至者矣顧兹江湖嶺嶠之交至於海島<lb/>
邈在南服勢若遼逺然而涵煦之久保障之固生齒數<lb/>
千萬日滋以庻無外事以奪農時舟車必通無所底滯<lb/>
俛然咸知畏法而安分以服力于公上況乎禮義文物<lb/>
尚有可觀于其間者乎于斯時也來莅是藩者及嵗時<lb/>
之閑暇而與徃來之公卿大夫觀風之使四方之賓客<lb/>
<pb n="KR2k0045_WYG_128-18a"/>
若屬吏之來受事者相與登臨覽觀于斯閣優游雍容<lb/>
以歌頌國家之盛而發揮其尊主庇民之心不亦偉乎<lb/>
　　羊角洞天記<lb/>
洞天之說盖出于神仙家所傳記多名山異嶺夐絶人<lb/>
世髙眀空洞故以天名之而撫州譙樓前左有一卷石<lb/>
長三四尺許人謂之羊角洞天不見其空洞可名天者<lb/>
世俗相傳有人自青城來扣石暫開得入見洞府云所<lb/>
謂羊角者盖郡城形勢南來東行而轉乎西昂然若首<lb/>
<pb n="KR2k0045_WYG_128-18b"/>
有石上出進而不遂所以有角之名乎故宋紹興中守<lb/>
王侯秬覆以小亭後久之守林侯某掘地而觀之未數<lb/>
尺大風起穴中懼而止景定癸亥守家侯坤翁更新其<lb/>
亭而爲之記後八十五年皇元仍改至元之三年也監<lb/>
郡中順大夫塔布台侯謀于同官僚佐作新亭于其上<lb/>
既成使來求記夫府治之所在非若荒閑寂寞之濱而<lb/>
有林壑之美神眀之交也自守将以下有民社之寄貢<lb/>
賦之事治教之托獄訟征繇營繕力役之繁承藩府司<lb/>
<pb n="KR2k0045_WYG_128-19a"/>
臬之莅治接賓客軍旅之徃來一州千里之事日不暇<lb/>
給又安有仙人道士逍遙徜徉于無爲者乎侯之爲此<lb/>
豈非因其超世之嘉名将以滌煩渇于休暇之餘得幽<lb/>
探于跬歩之近與其僚友出門而觀之行庭而撫之以<lb/>
自託于髙眀之臨清静之極者乎盖兹邑之地壤土平<lb/>
衍無甚瘠甚沃之弊故其民安于勞而敏事水之東出<lb/>
者易盈易涸阻爲陂塘以備旱舟載之濟徃多而來寡<lb/>
無十百之利大賈不至備物致用茍不苦窳故無過於<lb/>
<pb n="KR2k0045_WYG_128-19b"/>
侈靡之傷焉方其盛時絃誦之聲無間于井社衣冠文<lb/>
物之家聫絡相望退讓謙抑習而成風出而仕者多繇<lb/>
文史國家以經術設科取士屢有其人況有大儒縉紳<lb/>
先生以古道正學作興斯文朝廷尚之四方從之其所<lb/>
溉被朔南逺邇莫之或先是以其民知愛人而易使矣<lb/>
間或質之不美弗率教令至于輕失其天常亦豈自容<lb/>
于羣良衆善之間哉然而數十年之間爲吏者有不暇<lb/>
于爲治豈斯民之罪哉仁甫親見其先人治郡之善歴<lb/>
<pb n="KR2k0045_WYG_128-20a"/>
官至此故能深知民隱操守如冰雪識事如蓍燭憂民<lb/>
事如家事待同僚如手足理煩劇如處平易也熙洽之<lb/>
世年屢告豐吏民相安于無事豈徒仕于此者得以優<lb/>
游閒暇超然埃壒之表而吾百萬之民樂至治而安其<lb/>
天年不異于無懐葛天之鄉者是即洞天而已矣盖不<lb/>
必指羊角之一石而言之也噫結繩之俗微三王之迹<lb/>
熄有志于治者庻㡬黄老之緒餘以息民于水火不勝<lb/>
幸矣豈若方今天下沐浴聖化若是其盛吾安得不慨<lb/>
<pb n="KR2k0045_WYG_128-20b"/>
然于洞天之說乎<lb/>
　　青雲亭記<lb/>
古之大夫君子所以有登臨覽觀之樂者盖以其升髙<lb/>
能賦山川能說非徒爲燕游以暇逸也鄭禆諶之善謀<lb/>
也於野則獲于邑則否是猶有所滯焉若夫能賦能說<lb/>
之事近不遵乎喧雜逺有得于虚曠發謀出慮孰有彼<lb/>
此之間哉臨川之城有五峰焉山形自南而來其第一<lb/>
峰最髙有亭曰青雲自昔守臣與其僚佐賓客休暇之<lb/>
<pb n="KR2k0045_WYG_128-21a"/>
㳄則必游目騁懐于其上或記或咏者多矣而辭多不<lb/>
傳國朝仍改至元之三年監郡中順大夫塔布台侯出<lb/>
俸金帥僚屬與凡好事有力者更新之以予昔嘗得一<lb/>
至于斯亭也故求文以爲記按郡城之中地高而可覽<lb/>
觀可名者三若五峰之堂則在郡治吏舍環屬屏樹翳<lb/>
塞不足以周眺望擬峴之臺可以逺眺望矣而負託城<lb/>
壁出于人爲于竒勝未足焉隱然高據總㑹逺邇若挈<lb/>
裘而得其領焉者莫斯亭若也吾之有人民社稷之寄<lb/>
<pb n="KR2k0045_WYG_128-21b"/>
者從容治下而來至于斯也凡其目力之所及皆其心<lb/>
思之所至也倬彼雲漢昭回于天北瞻闕廷如日斯近<lb/>
凡所以竭力以事其上者罔敢不盡其心焉俯而視之<lb/>
岡阜之起伏闤闠之生聚休養保息寧有所未盡者乎<lb/>
愁嘆憂苦寧有所未拯者乎出令行事寧有所未盡善<lb/>
者乎環而觀之名山靈阜鬱乎蒼蒼能出神眀以去菑<lb/>
害者吾理之得其道乎流水之行可以治溝洫而備水<lb/>
旱通舟楫以足貨殖田疇之廣袤阡陌之羅絡因荒易<lb/>
<pb n="KR2k0045_WYG_128-22a"/>
以察其勤怠時生成以騐其豐凶者吾之賦稅力役之<lb/>
征有以公其勸懲者乎見之則必有所思思之則必有<lb/>
所處之道矣然則仕於斯邦而來斯亭者休休焉俯仰<lb/>
無愧於吾民然後得遂一日之樂者不亦難乎安得不<lb/>
爲之書以待來者<lb/>
　　袁州路儒學新建尊經閣記<lb/>
宜春之爲郡在江右上游山川完固神氣休眀民生其<lb/>
間務本而力穡志定而用約商賈利欲之誘少都㑹繁<lb/>
<pb n="KR2k0045_WYG_128-22b"/>
夥之習微尊吏畏法奉命受役斂焉自保政用不煩昔<lb/>
韓文公以文學爲治其民不忘至今尸而祝之迨夫故<lb/>
宋盱江李氏之作學記有以極世變之故而風厲之及<lb/>
張宣公記新學朱文公記三賢祠大有以教其人其君子有<lb/>
以成其德其庻民有以從其化休休乎其無斁也然而<lb/>
世之相去漸已逺矣我國朝以來慎擇牧守豈弟之譽<lb/>
相聞前太守真定張侯宗顔在郡時嚴君仲毅來長其<lb/>
幕作而言曰國家㤙澤至厚也府公甚賢也吾民甚易<lb/>
<pb n="KR2k0045_WYG_128-23a"/>
治也然而鬼神禍福之說勝而閭里之趨向易譌豈非<lb/>
學校之不修而教之無其素也乎仲毅職在文史何足<lb/>
以知斯文之事哉然志之所能力之所及作新吾民之<lb/>
觀瞻以定其心志則不敢不勉焉乃躬督學賦之入無<lb/>
敢逋遺時其師弟子執事者廪稍之給而節其浮冗期<lb/>
年而得錢若干将大作學宫之事今太守廣信張侯熙<lb/>
祖以成廟宿衛之舊連守名郡以寛厚治辦聞其來兹<lb/>
也守居簡靖民以寧壹監郡通守别駕幕府各思其職<lb/>
<pb n="KR2k0045_WYG_128-23b"/>
咸無間言事有宜爲順而不撓學校侯職也而所以屬<lb/>
諸仲毅者益得盡其心焉乃購巨材于故家取良甓于<lb/>
遺庾作尊經之閣于講堂之北若干歩崇基八尺深四<lb/>
十尺廣五十尺楹之崇如深之數形勢規模之大丹雘<lb/>
塗塈稱焉東南學校建立之盛莫或加矣爲兩廡以屬<lb/>
諸講堂之左右作櫺星門于廟門之南餘屋之適用者<lb/>
以次而就自一木一石一工一役傭估之直親給以時<lb/>
不及吏手如治家事畫諾之暇日必至焉略無風雨之<lb/>
<pb n="KR2k0045_WYG_128-24a"/>
間以其莅任之嚴眀施諸斯文之崇重是以用約而利<lb/>
周敏成而固久足以流美于方來也舊有夫子燕居像<lb/>
奉而置諸閣移李氏學記石刻置堂中經始于仍改至<lb/>
元之五年嵗在已卯四月至八月落成予以過客得從<lb/>
而觀覽焉郡長史以下授簡俾爲之記集乃爲之言曰<lb/>
美哉尊經之名閣也人之于天天下之于君一家之于<lb/>
親盖有恒尊矣上古民淳于其所尊無所違風氣既開<lb/>
帝王迭作已不能無不親不遜之憂孔子出羣聖之後<lb/>
<pb n="KR2k0045_WYG_128-24b"/>
當時變之極生乎其世者不知君臣父子之分之不可<lb/>
紊也是以有憂焉而述作興矣因其行事之失而正之<lb/>
以復禮之常使萬世之下因其典籍之所存以行乎治<lb/>
化然則天下萬世之于聖人也書之于經也所由以知<lb/>
尊其所恒尊者也奈何後世之學者誦習文義以爲工<lb/>
不真知其可尊之故異端髙逺以爲勝而謬于其所尊<lb/>
之實其憂可勝道哉是學也有諸君子之記言在來游<lb/>
來觀于斯閣者必有能尊其所當尊者矣豈徒爲瑰竒<lb/>
<pb n="KR2k0045_WYG_128-25a"/>
詭異之觀而已乎<lb/>
　　新昌州重修儒學宣聖廟記<lb/>
新昌州之士有居京師者曰前縣尹張公質夫以其州<lb/>
人諸生之書來告曰吾州瑞之屬邑也建學自宋慶歴<lb/>
始縣令以時葺之其名因事而見者寗麟陳才曾淵子<lb/>
也有石刻記焉故諌官謝公諤之文也江南内附之初<lb/>
鄰境寇起遂以湮廢至元三十年瑞州守臣始命縣尉<lb/>
蘇澤作新學建大成殿殿有廡中象夫子而奉之配享<lb/>
<pb n="KR2k0045_WYG_128-25b"/>
從祀者位設如常制殿之門爲重屋講誦之堂曰仰髙<lb/>
堂祠鄉先賢于别室自漢梅福以下凡二十餘人元貞<lb/>
元年縣陞爲州廟學如故㤗定乙丑前守夏侯質孫以<lb/>
詔書増設從祀九儒象甃廟前池架梁以達于外門至<lb/>
順辛未今守趙侯居仁始來謁廟顧瞻屋宇庳陋湫隘<lb/>
嘆曰吾州亦子男之邦矣嵗時有事于夫子尊爼籩豆<lb/>
有序鐘磬琴瑟在列而周旋升降揖拜跪起殆不容接<lb/>
武于户庭之間則何以奉揚文治以淑吾邦人乎眡諸<lb/>
<pb n="KR2k0045_WYG_128-26a"/>
學廪歳爲粟千石曰是固可以有爲也乃節冗費䆒宿<lb/>
弊以圖新之易旁近民間地以廣其宫而後衡縮端直<lb/>
凡八十丈屋之髙廣視舊各加五尺増兩廡各十一間<lb/>
又崇大其列㦸之門堦墄唐甓廉鎮高固一與殿稱而<lb/>
規制與瑞州之學侔矣取材賦役皆有其方凡民與儒<lb/>
家者無所勞費以三年五月告成謂邦侯之功不可忘<lb/>
而嵗月不可無紀也子之先君參政雍公嘗分教于瑞<lb/>
州新昌之士固嘗承乎下風矣願子有述焉質夫又曰<lb/>
<pb n="KR2k0045_WYG_128-26b"/>
昔吾州之士彬彬然以文學進用至于卿大夫者代有<lb/>
人焉聖元以進士取人材于天下凡六科矣而吾州之<lb/>
廟學始大以新繼自今吾郷之父兄昆弟來至于斯也<lb/>
瞻夫子之德容而有所觀感依夫子之廣居以安其息<lb/>
游德義之士其自此興乎某乃爲之言曰古之學者于<lb/>
其先師則有釋奠釋菜之禮焉非廟之謂也前代之制<lb/>
夫子南面以其門人配而廟食于學宫我國家因而推<lb/>
用之日以盛大賢守令有意于民事者必先用力于廟<lb/>
<pb n="KR2k0045_WYG_128-27a"/>
學謂之知本夫廟無異于學也然而道統之傳在是矣<lb/>
學于此者誦其詩讀其書習禮眀樂于其間誠其道也<lb/>
不敢不俛焉以盡其力非其道也不敢雜然以妄用其<lb/>
心聖賢去之千載求之彷彿之形容以端其所嚮導焉<lb/>
所繫不已重乎且異時先儒之爲學校言者每病進取<lb/>
之文害道必欲撤而改之使得以反求爲已之實憂世<lb/>
之意深矣聖元混一區宇且五十餘年而進士之議始<lb/>
行當是時固以先儒之憂爲憂而爲之制曰詢孝弟于<lb/>
<pb n="KR2k0045_WYG_128-27b"/>
所居之郷以觀其行之力考學問于所治之經以見其<lb/>
道之正求才華于適用之文察舉措于論事之要求之<lb/>
之術亦既精且詳矣果得如斯人而用之則天下寧有<lb/>
乏材之嘆乎然而或盡其事而不偶于有司或裒然充<lb/>
貢而不盡如其說得失之故非直其人之所遭然也文<lb/>
運世道盖於此可騐焉故某懼夫學者無以自致于道<lb/>
質夫之所望于其鄉人士者盖有在此而不在彼者乎<lb/>
趙侯字仲義亳社人起身江西幕府連治縣有聲今以<lb/>
<pb n="KR2k0045_WYG_128-28a"/>
奉訓大夫知新州事多善政督工者學正蕭熒訓導劉<lb/>
天桂直學張志道胡謙<lb/>
　　藍山書院記<lb/>
藍山書院者弋陽張君卿弼之所作也卿弼字希契故<lb/>
宋時繇太學登咸淳戊辰進士第除福州司户辟充教<lb/>
授仕至興化倅而宋亡歸弋陽隱居不出門生弟子從<lb/>
受業者甚衆郡邑方内附學校多廢僉提刑按察司事<lb/>
王公强起之至縣學以爲師縣人士翕然來從之乃新<lb/>
<pb n="KR2k0045_WYG_128-28b"/>
作縣學江東宣慰使王公又迎至郡學以爲師以教一<lb/>
郡六邑之人又作郡學于是有列薦之于朝者非其志<lb/>
也即攝衣而歸至元十七年其門人楊應桂申益章以<lb/>
來學者之衆無所息游也規爲學舍以處之得地于縣<lb/>
之水南廣長㡬八里中爲宫焉有廟堂以祀夫子兩廡<lb/>
翼焉有眀倫堂以講學有祠以奉其鄉先生其左右齋<lb/>
曰稽古學易約史興詩立禮成樂祭器有藏庖湢有所<lb/>
前爲大門畧如郡縣學之制明年九月告成名之曰藍<lb/>
<pb n="KR2k0045_WYG_128-29a"/>
山書院其後鄰縣陞爲州直𨽻行省割水南地以益之<lb/>
獨書院之境仍𨽻弋陽張君始爲山長應桂繼之即列<lb/>
爲學官行省署官來任之矣至順三年春繁昌縣尹張<lb/>
純仁來言曰昔先大父之始爲此也買田以繼師弟子<lb/>
之食與鄉人之以田來助者通計若干畆純仁與弟顯<lb/>
忠又以私田若干畝以増其不足皆買諸民田官仍徴<lb/>
其常稅弗除也書院之設五十餘年純仁等以時補葺<lb/>
不敢廢先人之志來官于是者率三年代去經始之故<lb/>
<pb n="KR2k0045_WYG_128-29b"/>
将遂湮沒純仁深惟大父之爲此學也庻㡬邑人士之<lb/>
有成立焉今純仁始登至治辛酉進士第大父之門人<lb/>
方回孫登㤗定丁夘進士第而純仁之子熙載亦解于<lb/>
鄉則皆遺教餘澤之所出也又何敢忘乎敢請一言歸<lb/>
而刻諸石以圗不朽焉是爲記<lb/>
　　貢院題名記<lb/>
至正四年嵗在甲申江西行中書省欽奉明詔興賢能<lb/>
于郡縣聚之㑹府拔其尤以充貢先期驛至中外文學<lb/>
<pb n="KR2k0045_WYG_128-30a"/>
大夫以較藝乃八月之吉受聘而至者先後入院遵累<lb/>
舉之制而試之九月十五日得右榜九人左榜二十二<lb/>
人又以新制取次榜右生六人左生十有二人留省以<lb/>
備學官之任其與計偕者省憲官親與為燕工歌鹿鳴<lb/>
而勸之焉其禮盛矣然省憲有主試監試之官貢院有<lb/>
主文考試之目又有分任試事于簾外者皆一時知名<lb/>
之士上下内外勤勞㡬月餘竣事各散還其官所未有<lb/>
題名以記之者也盖延祐甲寅初科不及行而因循至<lb/>
<pb n="KR2k0045_WYG_128-30b"/>
于今爲缺典請立石于貢院而悉題其名焉夫江省所<lb/>
統郡二十多以文物稱布衣韋帶之士修行于鄉里誦<lb/>
書史求聖賢之道稽當世之務人人欲自獻于眀時其<lb/>
積累非一朝一夕之故而來應試者不下數千人逺者<lb/>
千餘里有司者不眀經學之傳不足以得明經之士不<lb/>
知治道之要不足以得致治之才學術之邪正文氣之<lb/>
升䧏道德之所以興風俗之所以化其機盖在是焉非<lb/>
直爲數十人之進取而已而所得之士他日有見于世<lb/>
<pb n="KR2k0045_WYG_128-31a"/>
者可指名而論之其于國家治教之運豈不重哉古者<lb/>
諸侯薦士于天子天子試之射而使與祭焉數與祭者<lb/>
薦之國有慶賞先王之遺法也備書以徴文獻于将來<lb/>
宜在于此詩曰鳳凰鳴矣于彼高岡梧桐生矣于彼朝<lb/>
陽必有詠歌以報聖天子者<lb/>
　　南康路都昌縣重修儒學記<lb/>
皇朝自國都郡縣皆建學學必有廟以祀先聖先師而<lb/>
學所以學其學也有司奉明詔嚴祀典而屬教于校官<lb/>
<pb n="KR2k0045_WYG_128-31b"/>
薄海内外莫不虔敬茍有事焉則必記其事記事者因<lb/>
其地而各有所述以示諷勸此南康都昌之修學所以<lb/>
不可無記也昔者孟子沒而道學失其傳周子起于千<lb/>
載之下而傳之程子而斯道大明以行聖經賢傳之㫖<lb/>
論說傳受之備至朱子而蔑有加矣而南康之爲郡也<lb/>
蕞爾湖山之間甫及百年周子朱子爲之守其化民之<lb/>
速入人之深豈他郡之所可及哉且都昌之爲邑俗尤<lb/>
淳厚黄灝彭鳳馮椅曹興宗四君子者實從朱子遊講<lb/>
<pb n="KR2k0045_WYG_128-32a"/>
學之懿修行之篤傳諸其家以及其鄉之人者盡宋之<lb/>
季年衣冠相望猶有可考者沐我皇元之治者又七十<lb/>
餘年矣今縣令豫章于友信以爲其曽大父嘗及朱子<lb/>
之門而邑教諭清江宋釗以爲一官五年懼無以自見<lb/>
于學校相與悉力于廟學功成之日使來求文以記之<lb/>
按郡志學始建于唐咸通中宋因之建炎之後更作者<lb/>
皆有記可考内附以來無大改作禮殿講堂取具而已<lb/>
其門廡諸舍責成衆力是以不能堅乆其可書者惟㤗<lb/>
<pb n="KR2k0045_WYG_128-32b"/>
定丙寅縣令中山段完澤教諭宋守正爲垣以環宫鑄<lb/>
銅爲祭器燕器與増置水田二十七畝耳及釗與于令<lb/>
先後至以仍改至元丁丑之嵗始謀修學謹簿書之出<lb/>
納粟必至庾錢必至庫民無敢隱吏無敢私根括地利<lb/>
之沒于民間者而彭氏之子孫喜學校之有興也共割<lb/>
其私田二頃以益學賦将有興作以嵗歉未克二年之<lb/>
間祭祀之用師弟子之廪稍既具㑹其羨得三百五十<lb/>
餘石爲中統鈔六千餘貫買株杉之木于旁邑以己夘<lb/>
<pb n="KR2k0045_WYG_128-33a"/>
之嵗七月經始自禮殿殿門及明倫之堂先賢之祠諸<lb/>
生講肄之舍下至庖庾凡梁棟杗桷一物之既朽一木<lb/>
之不堪者悉撤而更以良美之材覆宇堅宻締構髙壮<lb/>
冀可以經久焉外三門撓朽甚不稱觀美易以完植垣<lb/>
墉髙厚周宻儼然有不可踰之勢焉成以其年十一月<lb/>
爲記其事如此<lb/>
　　瑞昌蔡氏義學記<lb/>
九江瑞昌有作義學者其一人蔡季霖也季霖没其子<lb/>
<pb n="KR2k0045_WYG_128-33b"/>
士仁等修其屋室贍其供給延名師進宗族鄉黨而教<lb/>
之如其父時不敢廢來求書其事以示後來者自朱文<lb/>
公講學白鹿洞環匡廬之麓士君子聞風而起者多矣<lb/>
其在德安則有蔡元思其在瑞昌則有周舜弼與其從<lb/>
弟亨仲從子仿在都昌則有彭儀之皆卓然爲髙第弟<lb/>
子而元思事文公最久辨疑問答必悟徹實踐而後已<lb/>
文公沒心喪三年又以事文公者事黄直卿而卒業焉<lb/>
其晚也與其同門之友數人每季月一集以相切磋又<lb/>
<pb n="KR2k0045_WYG_128-34a"/>
如此者三十年而郷都州閭之間父兄子弟相與服行<lb/>
其化庻㡬鄒魯之盛矣宋之季年郡縣學教其士子以<lb/>
科舉之業相尚識者憂之或即先儒之遺跡或因山水<lb/>
之名勝則爲精舍以處學古之士焉澹泊堅篤無利欲<lb/>
之感是朱子之學行于當世而九江南康之間如蔡周<lb/>
諸君子得以化成于其鄉也我國家始置進士舉必欲<lb/>
學者深通朱氏論語大學中庸孟子之說而五經之傳<lb/>
一有定論盖将使其人專心竭力於此焉茍有以深嚌<lb/>
<pb n="KR2k0045_WYG_128-34b"/>
其味而極造其㫖必幡然而悟惕然而恐思有以静存<lb/>
動察如所問所知而用功焉則其人有不爲聖賢之歸<lb/>
而足爲世用者乎惜乎或假其言以僥倖一第而遂視<lb/>
之不啻如筌蹄此不惟上負國家又負聖賢而其日暴<lb/>
月棄亦已甚矣今也縁黨庠術序之義建學延師于其<lb/>
家父子兄弟相承而無廢吾故知文公之爲教元思舜<lb/>
弼之流風遺俗猶有存者豈不盛哉<lb/>
　　撫州臨汝書院復南湖記<lb/>
<pb n="KR2k0045_WYG_128-35a"/>
臨川臨汝書院在郡城西二里許有滙澤曰南湖延廣<lb/>
數百畝受西北諸源之水霖雨不溢旱乾可瀦其流南<lb/>
出多所灌溉而後郡城衆流㑹焉盖屬縣樂安崇仁宜<lb/>
黄之水皆至于郡城之南與所謂臨水汝水俱合于盱<lb/>
江之水而東北行去郡城殊逺雖抑之趍近卒不可得<lb/>
也城郭之間峰嶺膠葛地勢迴薄自官府民居祠廟閭<lb/>
巷因其髙下無有虚曠風氣隘互疏通委折則渠溝之<lb/>
流注而已矣是以無以宣其堙鬰去其壅底以來爽塏<lb/>
<pb n="KR2k0045_WYG_128-35b"/>
而至清通焉則南湖之納於郡人之休養生息盖有所<lb/>
繫焉書院雖以臨汝名實主於兹湖也考諸舊誌容其<lb/>
浚而莫之敢堙者舊已故宋天聖中修唐故事郡置放<lb/>
生池時守臣太常博士朱公正辭用詔書即此湖爲放<lb/>
生之地其說曰使魚鳥草木各遂其性以祝人君千萬<lb/>
壽云是以有司謹治之曾子固諸人皆嘗賦焉非直道<lb/>
其遊觀之美而已也及乎宋晚儒士之在庠序尚進士<lb/>
業而務爲禄仕學道之君子有憂之是以常平使者都<lb/>
<pb n="KR2k0045_WYG_128-36a"/>
昌馮公去疾即湖爲堂率學者以從事乎爲已之學書<lb/>
堂祠朱文公而尊信服行其說焉而兹湖也遂爲風雩<lb/>
詠歸之地郡人士耆艾童冠之至于斯也相觀而善是<lb/>
以徽庵程君以考亭之學來爲之師游其門而知名者<lb/>
故司徒楚國程文憲公鉅夫故翰林學士吳公澄其人<lb/>
也盖書院始于淳祐戊申未三年而内附國朝崇尚學<lb/>
校建官立師士之斆學於斯者無敢慢焉又數十年而<lb/>
執事者弗虔浸爲旁近堙塹殖利鳶飛魚躍之髙深溷<lb/>
<pb n="KR2k0045_WYG_128-36b"/>
以汙萊限以畦町吏民失及時之樂士子興茅塞之嘆<lb/>
彼獨何心哉吾聞古之爲田者方里而井井九百畝上<lb/>
有阡陌下有溝洫夫豈不知干其制而不敢盡者所以<lb/>
爲天道地利之當然而不可易不然何待於後之盡利<lb/>
者之輕廢乎此又君子之所當究心者矣是以仕于斯<lb/>
者豈無慨然欲復其舊乎盖曰力有所不及而已至正<lb/>
辛巳蜀人王君堅孫來爲照磨覽其舊跡而嘆焉語諸<lb/>
其竂以告監郡倅貳請按圗籍之舊而復之莫不稱善<lb/>
<pb n="KR2k0045_WYG_128-37a"/>
是時山長張震盡力職事租入無弊廪膳有常自禮殿<lb/>
講堂門廡齋舍久壊而弗修者悉致其力而新完之土<lb/>
田之久侵于人者理而復之方委曲咨勸以承王君之<lb/>
志而幕老亳人趙君雷澤實來克合其志按得其實即<lb/>
備徒役具畚鍤除損壊完隄防沛然而清流集淵然而<lb/>
止水停生植爲之光輝飛動爲之欣悦而郡将處州萬<lb/>
户邢侯惟明始作漱石之亭以爲之勸而放生風雩枕<lb/>
流皆如其舊自始役至于成功朝夕程督者録事司達<lb/>
<pb n="KR2k0045_WYG_128-37b"/>
魯花赤和尚與震也既而太守洛陽楊公益始下車登<lb/>
斯堂也觀斯湖也顧而喜曰天将使吾民沐浴聖化而<lb/>
蘇息其凋瘵乎春水方新秋潦既盡予得以與文武吏<lb/>
士酌芳泉以胥慶詠太平于無涯有不在于斯者乎郡<lb/>
幕三君皆歴任憲府而至是以得時措之宜者以予既<lb/>
老而僑于斯土也命震率其訓導虞登而以其府公之<lb/>
命來求爲記云<lb/>
　　寫韻軒記<lb/>
<pb n="KR2k0045_WYG_128-38a"/>
龍興紫極宫寫韻軒髙據城表面西山之勝俯瞰長江<lb/>
間乎民居官舍之中特爲夐絶眺望于此者亦或有之<lb/>
至于秋髙氣清望見上游諸郡之山若臨江之玉笥撫<lb/>
之華盖寸碧天際森列户牖此則他處之所莫及也西<lb/>
山神仙窟宅得道者徃來城府致其憫世拯俗之意而<lb/>
游覽燕息于此盖必有之郡人相傳唐文簫吳綵鸞二<lb/>
仙豈其人歟世傳吳仙嘗寫韻于此軒以之得名予昔<lb/>
在圖書之府及好事之家往往有其所寫唐韻凡見三<lb/>
<pb n="KR2k0045_WYG_128-38b"/>
四本皆硬黄書之紙素芳潔界畫精整結字遒麗神氣<lb/>
清眀豈凡俗之所可能者哉要皆人間之竒玩也登斯<lb/>
軒而思其風采亦足以寄遐思也乎而世人塵俗之想<lb/>
沈溺於胸中意謂髙仙幽棲者不異于已而書其遇合<lb/>
之事殊不經也盖唐之才人於經藝道學有見者少徒<lb/>
知爲文辭閒暇無所用心輒想像幽怪遇合才情恍惚<lb/>
之事作爲詩章答問之意附㑹以爲說盍簮之次各出<lb/>
行卷以相娛玩非必真有是事謂之傳竒元稹白居易<lb/>
<pb n="KR2k0045_WYG_128-39a"/>
猶或爲之而況他乎遂相傳信雖爲其道者若文吳之<lb/>
事亦久而莫之察良可悲夫盖所謂仙者形質化泯神<lb/>
明照融豈復有分毫世俗之念而有可以受謫者乎昔<lb/>
陶隱居著真誥載李夫人少女䧏楊生之事猶言元契<lb/>
遇合真道不邪示有偶對之名初無弊穢之迹從容接<lb/>
對禮意森嚴此一證也借曰以凡念之起見謫于天自<lb/>
當恐懼修省一息不敢緩而可以因循袵席之燕暇以<lb/>
至十年之久乎誣吳君也亦已甚矣而使庸人孺子無<lb/>
<pb n="KR2k0045_WYG_128-39b"/>
所知識更得以藉口吾黨之士其可吮墨弄翰揚瀾而<lb/>
助之波乎因書此以遺其觀之主者<lb/>
　　靈惠沖虚通妙真君王侍宸記<lb/>
至順三年夏樂安縣尹蒲君汝霖以書來告曰在延祐<lb/>
庚申汝霖同知南豐州事六月州境大旱禱諸山川弗<lb/>
應州人言有侍宸王君祠在神龜岡所謂妙靈觀去州<lb/>
數里侍宸宋徽宗時歸而沒于其鄉其神至今有靈異<lb/>
盍禱諸汝霖親徃禱焉既得卜乞靈水于缶登舟以還<lb/>
<pb n="KR2k0045_WYG_128-40a"/>
有蜿蜒浮水而來者紅光赫然雲氣隨之州吏以器迎<lb/>
之即就器蟠不動及州門雨垂降至公署而大作是歳<lb/>
稔明年又旱吏民以汝霖前禱之應也諉汝霖仍徃其<lb/>
應如去嵗嵗又稔于是州之父老來告曰侍宸之恩不<lb/>
可不報生有道術著于時殁又惠澤及其民宜白朝廷<lb/>
有以表異之南豐下州也而不統于郡得專達行省乃<lb/>
以侍宸事爲文書上之既聞於朝事下太常博士議曰<lb/>
君故宋時已封沖虚通妙真人宜加賜靈惠易真人曰<lb/>
<pb n="KR2k0045_WYG_128-40b"/>
真君是時有臨川道士唐樂真以法術承應内廷是年<lb/>
以侍宸教法禱雨京師有應集賢院亦上其事故朝廷<lb/>
知之而得封甚速也命既下而汝霖學製錦於樂安去<lb/>
南豐三百里而近増封之命至斯所以侈上賜而係民<lb/>
心猶汝霖之責也公在太史幸爲書其事于石汝霖以<lb/>
鄉人私請焉按臨川盱江志宣和間有南豐人王文卿<lb/>
字予道號沖和子生有異質嘗爲詩告其父有方外之<lb/>
志父殁辭母逺遊渡揚子江既濟行野澤中雨暝迷路<lb/>
<pb n="KR2k0045_WYG_128-41a"/>
見若有燈火者就之有嫗爲逆旅者得文書數卷篝火<lb/>
讀之雨霽火絶天且眀乃在大樹下無逆旅也其書盖<lb/>
致雷電役鬼神之說云以是濟人甚衆名聞江湖間當<lb/>
是時徽宗崇尚道教嘗夢得神人以形求之得侍宸焉<lb/>
賜見大稱㫖拜太素大夫凝神殿校籍其官道君别置<lb/>
道教官也大夫校籍位已尊矣賜其父承事郎封其母<lb/>
曰宜人京城有狐爲妖人爲立狐王廟瑶津池又有妖<lb/>
盖黒鯉也奉詔劾之狐鯉皆雷擊死将有事於明堂而<lb/>
<pb n="KR2k0045_WYG_128-41b"/>
雨不止君禱之立霽有詔奨諭拜金門羽客自校籍升<lb/>
侍宸賜號沖虚通妙先生淮南北以無雪告上憂麥以<lb/>
告侍宸遂大雪麥熟賜金帛不受盜起山東徒黨號巨<lb/>
萬郡縣不能制聲勢張甚召見便殿上以爲言對曰當<lb/>
以神力助討他日獻㨗者言天大雷雹賊乃潰而道君<lb/>
遂歸功于侍宸矣而侍宸實預知天數數數以修政錬<lb/>
兵爲請不暇聽其說乞身歸田里去求不得一日拂䄂<lb/>
徑還南豐未㡬宋南渡紹興二十三年八月二十三日<lb/>
<pb n="KR2k0045_WYG_128-42a"/>
爲酒食召鄉里飲别書頌翛然而逝既殮舉棺而𦵏之<lb/>
甚輕盖尸解云神龜岡其墓也其靈異之事相傳不絶<lb/>
侍宸殁而能福其鄉之民蒲君去他官不忘其舊民嘗<lb/>
受侍宸之賜其仁惠皆可録故書之使邦人有所考焉<lb/>
　　白鹿洞書院新田記<lb/>
南康白鹿洞書院山長柴實翁誦其郡守崔侯之言曰<lb/>
昔者斯洞在南唐時學者之盛猶至數百人宋初固不<lb/>
待言矣及朱文公作而興之以講道其間其規約之要<lb/>
<pb n="KR2k0045_WYG_128-42b"/>
被乎天下學者嚮徃以爲宗焉此其所建立又非昔人<lb/>
所能者翼之不敏假守兹郡誠不敢以學校爲緩于聖<lb/>
人之道誠亦知所尊信而未之能學也思致其所以爲<lb/>
教者而未之能爲也然而贍其既稟使其師弟子得安<lb/>
于治其業顧力雖不足猶庻㡬可能乎乃視學田之入<lb/>
而節縮其冗泛計其貲之積可易民田百畝實翁<lb/>
之未至也教授王君肖翁實通攝書院之事乃能親行<lb/>
田視其肥磽去取之故所得皆上壤夫侯之意王君之<lb/>
<pb n="KR2k0045_WYG_128-43a"/>
勞田之始入皆不可無記願刻其事于石嗚呼朱子之<lb/>
書學者盖家藏而人誦之矣其於聖賢之傳爲學之要<lb/>
本末始終毫分縷析無復餘藴使窮鄉下邑獨學特行<lb/>
之士茍能玩而習之思而得之體而踐之及其久也猶<lb/>
可以入聖賢之域況乎有眀師良友相先後之討論問<lb/>
辨以求其正觀感契㑹以推致其極者乎此其人固何<lb/>
待于人之食之而後用也雖然侯郡守也書院郡之學<lb/>
也自侯爲之者當如是耳來者其勿負侯之心也侯名<lb/>
<pb n="KR2k0045_WYG_128-43b"/>
翼之字鵬舉燕山人歴官多美政守是郡也三年矣通<lb/>
練樂易敏勤堅信民無隱情庭無留事其用民力也若<lb/>
增石閘繕郡治非必當爲者不爲也是以事集而人不<lb/>
知擾王君金華人其大父師勉齋黄氏柴君鄱陽人其<lb/>
父師雙峰饒氏皆不忘其世學故併書之<lb/>
　　瑞州新修仁濟橋記　　　　　　柳　貫<lb/>
瑞州治高安其南西壑谷諸流滙爲錦江横貫州東下<lb/>
注章水州之郭郛如環玦中分而廛閭衢巷夾其兩涯<lb/>
<pb n="KR2k0045_WYG_128-44a"/>
民旅族居而錯行者恃橋爲命橋一日不葺則徒輿斂<lb/>
迹公私亦瘉雖官調水夫刺小舟待濟隕一羽於深淵<lb/>
若将委之因渉者之思利而知夫郡政之大莫先於橋<lb/>
功矣昔橋未建聨艫繫笮直州治爲浮梁隨波升䧏然<lb/>
僅僅以歳月計成毁宋淳祐壬子樞宻院編修官鄭公<lb/>
守郡始相方宜橋鑿巖架虚既成九年而一毁毁十有<lb/>
一年守董公嗣成之成三年再毁逮至大己酉總管蒲<lb/>
公作鎮時閱嵗三十六而橋役大興役大故功鉅衆方<lb/>
<pb n="KR2k0045_WYG_128-44b"/>
期之以久㑹㤗定三年五月癸丑雨水暴至勢怒衝衡<lb/>
决明日壊北隄橋岌岌不能支又明日雨止頽缺參伍<lb/>
之一而絶岸奔流浩渺數十尺行者躑躅居者顧慮徒<lb/>
自畫焉莫司莫續其年十月中大夫太原傅公適以麾<lb/>
節涖郡進父老庭中曰吏役于民我謂郡政爾謂民庸<lb/>
有先于橋功者乎衆謝曰吾所欲也而未敢以累公于是<lb/>
長貳謀協寮寀式從封内之人輸財薦力如趨父任公<lb/>
復求得嘗承蒲公橋事而幹敏有操畧者李榮等七人<lb/>
<pb n="KR2k0045_WYG_128-45a"/>
使主其出納命郡録事陳徳敬總其凡以屬役賦功自<lb/>
經始至成公日來勸相工忘其勞不勵咸飭諗曰吾窮<lb/>
釁隙窟窒而根治之不遺後憂利勝計哉盖北隄當水<lb/>
衝舊中實土囊外傅以石水朝夕灌漱客土銷址則無<lb/>
恃今索石増厚至十數重執度揆之其袤七十五尺其<lb/>
廣一百二十四尺上覆屋爲楹間七以補廢還故又謂<lb/>
南墩東西削方水與石鬭石不勝則反手磔裂宜易博<lb/>
爲鋭逆水入之以殺其悍諸梁木之弱且撓者甃石之<lb/>
<pb n="KR2k0045_WYG_128-45b"/>
破且泐者咸除撤繕理擇于堅宻不茍不媮厥既僝功<lb/>
列樹兩柵分爲三逵節東西行者不得方軌並駕以撼<lb/>
震致害所爲長慮逺引無賸算矣書來請記其迹予嘗<lb/>
忝公同朝不得辭則復于公曰目睫之患易見水潦之<lb/>
害易知而隱于不矚沒于未形限于不自達爲難悉也<lb/>
今公發政之初不迂橋事以興是役所以自任乎父母<lb/>
師帥之重而求盡其心者可槩見于兹四封匪異千里<lb/>
惟同顧吾之職得以施置開塞有大于一橋者乎公患<lb/>
<pb n="KR2k0045_WYG_128-46a"/>
不聞聞斯行之矣然則諉橋功于細德豈誠知公哉橋<lb/>
舊即江以名而今榜仁濟云<lb/>
　　玉隆萬壽宫興修記<lb/>
郭景純與許旌陽同時嘗爲旌陽相宅得豫章西山之<lb/>
陽曰逍遙山者居焉後于其地拔宅升真即建游帷觀<lb/>
改玉隆萬壽宫游帷者昔旌陽上升時嘗飄墮錦帷其<lb/>
處名之即以其實也玉隆者度人經三十二天號有太<lb/>
釋玉隆騰勝天謂是宫爲羣帝所館安知玉隆騰勝不<lb/>
<pb n="KR2k0045_WYG_128-46b"/>
在兹乎實之欲以其名也觀肇興于晉而盛于唐尤莫<lb/>
盛于宋宋祀将四百而是宫之營繕見於紀載者二大<lb/>
中祥符之締構其力出於郡人光禄寺丞胡公仲容而<lb/>
王冀公寔記之政和丙申之恢拓其費出于係省之官<lb/>
錢其圗準西京崇福之舊制于是内出玉冊遣帥臣加<lb/>
上尊號又詔侍從升朝官爲提舉宫事其祠秩之次浸<lb/>
比隆于岳鎮矣然則祀隆而官盛非以昭應之受書玉<lb/>
清之定鼎實㑹乎其時哉至元丙子宋社既屋有司上<lb/>
<pb n="KR2k0045_WYG_128-47a"/>
江南名山仙迹之宜祠者于禮部玉隆與居其一故凡<lb/>
主是宫率被受璽書如令至治元年臨川朱君思本實<lb/>
嗣居其席始至見十一大曜十一真君殿祖師堂摧剝<lb/>
弗治位置非據謀将改爲則以状請于教主嗣漢天師<lb/>
㑹元教大宗師吳公亦以香幣來祠因各捐貲倡首而<lb/>
施者稍集掄材庀工有其具矣盖宫制二殿中峙廂序<lb/>
叅列于前而分畫其中以左右拱翼迺相藏室之北撤<lb/>
故搆新作别殿六楹東以奉十一曜真形之像西以奉<lb/>
<pb n="KR2k0045_WYG_128-47b"/>
吳黄十一真君之像夾輔面背各有攸尊亦既無紊于<lb/>
禮又即十一真殿舊址築重屋一區上爲青元閣下爲<lb/>
祠凡自唐以來嘗有所施與嘗主興造之官寮以及歴<lb/>
代住持同袍士庻之有功有績者皆列主而祠每三七<lb/>
日集衆焚誦嵗時潔羞薦饗視子孫妥侑之意無弗逮<lb/>
焉經始于㤗定二年之八月閱三年而考其成朱君過<lb/>
余請記自始有宫迨今何啻千年營繕之功不一而獨<lb/>
祥符政和得傳以其有記故也然則朱君之爲是役績<lb/>
<pb n="KR2k0045_WYG_128-48a"/>
用章灼如是欲不記得乎朱君字本初受道于龍虎山<lb/>
中而從張仁靖真人扈直兩京最久學有源委嘗著輿<lb/>
地圖二卷刋石于上清之三華院云<lb/>
　　吉安興學記　　　　　　　　　劉　詵<lb/>
今天子在阼務欲以教化作新斯民詔書每下必首及<lb/>
擇守令勉學校甚盛意也至正三年秋燕山高侯志自<lb/>
懐慶移守廬陵既下車祇承德命以學校爲先務凡所<lb/>
以育材成化者朝夕䆒心焉先是廬陵後學多事章句<lb/>
<pb n="KR2k0045_WYG_128-48b"/>
記誦之習或經㫖未明躬行未粹者有之公進而誨之<lb/>
曰爲學之道讀書明義理修身積實踐以爲正人君子<lb/>
之歸若但飾文華徼利達非聖賢意也乃與職訓者講<lb/>
論爲學之次第使八嵗入小學十五入大學者皆卓然<lb/>
爲古人之規程繇是士洗濯琢磨始彬彬然知慕三代<lb/>
之風他日又進其老宿而謂之曰朝廷養貧寒老病之<lb/>
士亦謂其有道有學耳若但以其年無擇于市井執技<lb/>
有過不爲士所齒者豈上意哉繇是士稍稍自引退而<lb/>
<pb n="KR2k0045_WYG_128-49a"/>
老宿無不知廉恥者先是廟學禮儀茍簡典禮者不取<lb/>
于生員别設禮生禮生專引贊進退而不知學生貟專<lb/>
講貫誦習而不知禮公曰本末一貫奈何舉體遺用哉<lb/>
革禮生而生員無不閑于禮者先是府史小吏多不務<lb/>
學公進而謂之曰汝曹能知學始可大用今惟事刀筆<lb/>
茍薄利特民之蠧也使之朔望聽講與諸生相問難選<lb/>
其才者以次升縣州府吏繇是六曹兩廡絃誦相聞吏<lb/>
始知進爲士不以吏自限先是廟學錢糧雖多府曹專<lb/>
<pb n="KR2k0045_WYG_128-49b"/>
役任錢糧之科州縣則吏胥移易侵貸上下表裏爲弊<lb/>
嵗不給用公革府曹專任者責舊逋嚴新徴而倉廪以<lb/>
實講堂舊扁振文公復取三代立學大義増掲眀倫二<lb/>
字其前作宫牆修杏壇新儀門立課習飲膳定規著于<lb/>
石使後之典教化者恪有所守繇是深山窮谷之士多<lb/>
峩纓鼓箧而來若徐滕淮揚江浙廣海暨色目公卿之<lb/>
子弟爲貟積百二十有竒至正四年應鄉試者五十有<lb/>
竒君子謂廬陵學者道德眀秀之盛自宋慶歴歐陽公<lb/>
<pb n="KR2k0045_WYG_128-50a"/>
作記以來殆未始過此若漢唐則必無也夫所謂興學<lb/>
棟宇之高眀户庭之夷厰其小者也人人以儒自飾以<lb/>
士君子自勉其大者也博聞强記絺章繪句下筆如春<lb/>
濤瑞錦學之末也少者日勉于孝弟禮節長者日修乎<lb/>
仁義忠信以進乎修已治人之方則學之本也公之興<lb/>
學不徒事其小末而務其大本非知道者未易與言也<lb/>
公之爲政能使詞訟之繁劇者簡賦役之偏負者平盜<lb/>
賊之充斥者息逋民四歸桑麻被野拯饑則講常平請<lb/>
<pb n="KR2k0045_WYG_128-50b"/>
賑糴盡其職救火請雨竭已力不憚勞捐已俸不吝費<lb/>
施于民勤矣然皆推其平日所講者行之學校善政之<lb/>
本也傳曰君子學道則愛人非歟公事母至孝視古人<lb/>
可不媿非公所講於學之本與于是教授李柱與多士<lb/>
謀書公之美俾詵述其辭焉<lb/>
　　螺川重修馬驛記<lb/>
成周之制凡國埜之道有廬室候館以爲朝聘徃來之<lb/>
宿食其後爲置郵爲亭傳爲驛遞所繇來尚矣至國朝<lb/>
<pb n="KR2k0045_WYG_128-51a"/>
尤以是爲重盖使九州四海之廣大窮邉輔邑之逺近<lb/>
文書期㑹絡繹周流如人之血脉貫通于一身誠有國<lb/>
者之要務也吉安螺川驛實當江廣之正途驛騎之要<lb/>
㑹而館宇嵗久摧撓圮漏其黝堊者漫漶而不鮮其甃<lb/>
甓者沮洳而不治監郡愔都刺嘉議視篆之數月始命<lb/>
葺而新之内則㕔事完美堂房䆳嚴櫺牖虚眀軒溝靚<lb/>
瑩使處者可游可息無周單子客不受舘之歎焉外則<lb/>
廊廡洞夷重門翬翼庭道隆高馬廐通敞而又前植花<lb/>
<pb n="KR2k0045_WYG_128-51b"/>
竹環以欄楯使來者下馬周旋無鄭子産門不容車之<lb/>
誚焉盖能上體朝廷優崇使臣之意故非惟俾庭館之<lb/>
高明雖圬墁綵繪煥然可觀則夫使者之過此者豈不<lb/>
仰而思之吾之道路之所歴一寓一息之次無不享有<lb/>
國家之美意亦将圖所以報稱乎詩曰我馬維駒六轡<lb/>
如濡載馳載驅周爰咨諏此古者使臣之用心也若夫<lb/>
邦侯之勤于其職則後之來者尚善繼之<lb/>
　　二程先生祠堂記<lb/>
<pb n="KR2k0045_WYG_128-52a"/>
聖人開天地不言之秘賢人開聖人未發之蘊是皆神<lb/>
化之所蓄至理之所待天之所以扶持乎三極綱維乎<lb/>
百代也故其人或曠世而一見或接迹而相承或出於<lb/>
一家比境之間或合於殊鄉異域之外非天下人心之<lb/>
所能預擬者也自伏羲畫八卦曠千有餘年而文王周<lb/>
公闡之自大禹發九疇亦曠千有餘年而箕子武王明<lb/>
之自夫子集六經羣言之成又百有餘年孟子繼之又<lb/>
曠千有餘年而周子二程起於一時凡孔孟之遺言遂<lb/>
<pb n="KR2k0045_WYG_128-52b"/>
大眀而無藴嗚呼是數聖賢之作時之或久或速地之<lb/>
或逺或近皆天地之數與聖賢之心黙相扶于㝠漠之<lb/>
表天地能啟聖賢之生聖賢能續斯道之命然天地能<lb/>
知數之所以啓聖賢不能知數之所以生是聖賢不能<lb/>
知人豈能預擬哉且文章之與理學本同一源自孟子<lb/>
未有分也漢唐以來文章盛而理學泯至宋初文章復<lb/>
大盛微周程理學亦泯矣謂周程不關天地之數不可<lb/>
也然二程之學始于周子使二程子師周子由太中公<lb/>
<pb n="KR2k0045_WYG_128-53a"/>
使太中公得以使二子從周子自尉廬陵遷虔攝倅南<lb/>
安始謂天地若無意焉亦不可也于是宋嘉熈間廬陵<lb/>
江萬里來守吉遂推明二程從周子由吉先之乃創鷺<lb/>
洲書院祀二程及太中周子焉後十七年衡陽陳斗南<lb/>
來尉廬陵又推明吉之祠太中二程是矣未若廬陵尉<lb/>
㕔祠之尤爲親切乃復建祠宇尉㕔然祠隘而旋敝皇<lb/>
元丙子縣尉李灝復作祠祠益隘又即毁像寄他祠垢<lb/>
穢滋甚至正元年古魏沈褒來爲尉慨然嘆之遂白監<lb/>
<pb n="KR2k0045_WYG_128-53b"/>
郡愔都刺闢地于尉㕔之右構堂三間前環夷庭旁列<lb/>
齋舍髙明疏敞祭有餘地誦有餘屋可謂盛矣按二程<lb/>
子實生黄之黄陂尉廨而黄州不知祀二程太守李説<lb/>
始爲祠紫陽先生以爲黄州誚則黄陂尉廨不祀太中<lb/>
可知聞其所謂思賢堂者皆委廢不治而吾廬陵祠若<lb/>
此豈非官政之善而風俗之美歟沈尉固可書也助其<lb/>
成者蕭文孫憲孫亦可書矣<lb/>
　　惠政橋記　　　　　　　　　　姚　雲<lb/>
<pb n="KR2k0045_WYG_128-54a"/>
惠政門當新昌西郭山溪介之故爲舟梁以門名暴澍<lb/>
潦起溪别市斷渉有溺者寳慶乙酉邑令趙公綸初作<lb/>
石址後三年李公從丘里之號更曰太和橋盖三十有<lb/>
一年㑹蛟孽壊又六年鄉老姚君汝輔請于官醵成之<lb/>
越十有五載燬于刧火遺址巍然行者未嘗不出涕也<lb/>
議復者衆矣何以不克成至是邑主掾羅思敬以義導<lb/>
施厥民用勸一志興事橋卒以成縱三百七十尺有竒<lb/>
什九分之其一爲衡上覆以屋爲楹百有十六跂翼聨<lb/>
<pb n="KR2k0045_WYG_128-54b"/>
絡藻繪煥爛凡致材萬三千靡粟三千斛幣金以萬計<lb/>
者二百六十而贏勺受銖算官不知役始辛巳迄己卯<lb/>
亘五年而後備迺扁掲復名惠政輿馬利徃廛市譟讙<lb/>
相率謁記于高安姚雲我聞太皥窽木絶港堯樹橋木<lb/>
西伯造梁箋者謂自天子至士有常等民不得爲之帝<lb/>
王共德也鄭大夫濟人于溱洧君子曰惠不知政盖謂<lb/>
乗輿之濟不如濟以政之博或深求于輿梁徒杠之外<lb/>
則濟人者非政與他日嬴負鉅力役石傳海其民毒焉<lb/>
<pb n="KR2k0045_WYG_128-55a"/>
夫豈知佚道之使民速于郵乎哉<lb/>
　　㤗和州鄉貢進士題名記　　　　劉　崧<lb/>
國家増損前代之制以科舉取士至嚴肅也天下歳貢<lb/>
于内省者凡三百人各省有定額而州郡無定名示至<lb/>
公也江西歳貢止二十二人郡之𨽻于江西者十有一<lb/>
而吉安爲上郡州之𨽻于郡者十有四㤗和其一也㤗<lb/>
和舊爲縣衣冠絃歌之俗十室而九在宋初咸平迄宋<lb/>
季咸淳具有記進士題名者逮我元乃未有錄焉非缺<lb/>
<pb n="KR2k0045_WYG_128-55b"/>
歟粤自延祐甲寅科興至至正丙申通十有四科垂五<lb/>
十年由楊景行至某得十人焉或第或否或甲或乙或<lb/>
續或絶其姓氏年月咸可考也其始下第于春官者止<lb/>
許再試其或授正長以歸者恩例也其後下第者通得<lb/>
爲正長而鄉試復取額外優等爲諭錄者則又至正癸<lb/>
未之新格也科凡八舉而中廢又歴五年而更興興而<lb/>
益振而㤗和具有人焉豈非盛哉某以晚學實忝斯舉<lb/>
顧題名之有序豈陋劣之敢辭謹考摭次第而諗于衆<lb/>
<pb n="KR2k0045_WYG_128-56a"/>
曰惟士之所以學于家舉于鄉而貢于天子之廷者若<lb/>
是其艱且重也将不曰經明行修已乎徃者蔚乎其有<lb/>
立矣來者庻源源而有繼乎故題名所以識其人也識<lb/>
其人所以重觀考也識而刻諸石示久逺也記進士而<lb/>
獨詳于吾州者爲㤗和作也<lb/>
　　遊廬山記　　　　　　　　　　李　泂<lb/>
延祐已卯二月九日予還自江右遇門人萬子方于潯<lb/>
陽别數年一旦出不意相得懽甚遂同遊匡廬北出郭<lb/>
<pb n="KR2k0045_WYG_128-56b"/>
日已銜山明霞森射勃菀天際行未十里道旁水聲悲<lb/>
鳴惝恍人意騎稍相後先輒失言緒崇岡列岫漸旋辟<lb/>
馳向以就來者抵暮經一小山迴谿生雲疊巘䝉翳路<lb/>
轉欲㝠半巖有大樹高十丈餘白花紛敷照映溪谷谷<lb/>
口叢薄間茅屋一區寂無人聲約更初至聖治太平宫<lb/>
宿聽雨軒隣房亦有客方寝乃前巴陵守易平樊炳子<lb/>
明固将窮深極討咸又喜以爲得侣明日過匡山精舍<lb/>
臨磬湖披奥草求玉蟾丹井入飛雲洞訪隱者桂心淵<lb/>
<pb n="KR2k0045_WYG_128-57a"/>
不遇遂肩輿過東林寺方行林隙中白雲徐舒青峰遞<lb/>
明心忽不定久之因憩三笑亭由三笑虎溪蓮社蘇白<lb/>
堂遂升上方望靈運講經臺慨然前人高風上方出東<lb/>
林後單山崛起與匡阜對阜若大屏居前其上繙經臺<lb/>
明日出西林登天池山望絶頂路險甚捫歴窮澗矯首<lb/>
千巖瞰逼微嵐下視林壑横潰凝立待定四顧生怯青<lb/>
蘿葳㽔咫尺無路幽鳥飛鳴山應逾逺有石突出霄漢<lb/>
間其畧若巨艦乗瞿塘縣流急開峽口問之鐵船峰云<lb/>
<pb n="KR2k0045_WYG_128-57b"/>
如是縁石磴以上餘二十里至天池坐文殊閣下視萬<lb/>
彚杪甚毫髮江流滙潨杯帶泓明羣山起伏掩仰微浪<lb/>
挹漢王峰徙倚白雲亭觀宋将岳飛詩謂其當朝廷多<lb/>
事猶能抵隙而爲是遊得支逕上大林僧慧逺始居樂<lb/>
天濂溪所嘗遊出縁絶壁下入佛手巖廣不能數楹下<lb/>
蹙無地曠覽悠邈視天池雄麗過之側出微徑愈進而<lb/>
愈邃崖間鐫大𨽻書曰竹林寺苔蘚綴絡隐顯翠壁前<lb/>
控飛崖如几筵延袤丈餘三靣皆斗絶從旁一松偃盖<lb/>
<pb n="KR2k0045_WYG_128-58a"/>
下覆方卧厓上月在松杪其下即錦繡谷謂春時谷中<lb/>
花開猶錦繡也故云又謂每風雨間鐘磬梵唄寺盖隱<lb/>
其中云是晚下宿福海寺眀日到圎通飲三蘇堂又明<lb/>
日導者失路遂踰匡王觀谷簾泉淵明栗里抵靈湯由<lb/>
是盖轉而之山南矣乃從報先寺杏壇間遙望白雲紫<lb/>
霄諸峰森猶紫笋矗其巔耶舍墖冠簮玉如憩歸宗寺<lb/>
觀晉王右軍羲之墨池鵞池酌鸞溪一滴泉夜宿陸修<lb/>
静簡寂觀所當軒白雲川中登石壇瞻魁斗徜徉雙瀑<lb/>
<pb n="KR2k0045_WYG_128-58b"/>
間早書所當軒白雲川而去至開先寺其東馬尾泉其<lb/>
西飛玉泉萬竹亭漱玉亭青玉峽峻宇天闢兩岸嵐翠<lb/>
欲滴其地如大甕泓渟爲潭潭中有巨石水從中來觸<lb/>
石分二道以出状若白龍飛墜潭中盤旋數四循石阪<lb/>
下其巔委勢逺益緩始逡巡斂怒趨去登雲錦閣西軒<lb/>
望瀑布其旁香爐雙劍二峰尤秀麗特甚云上有三石<lb/>
梁横絶青㝠窅不見底苔滑不可度度輒得遇異人瀑<lb/>
行青壁間如長虹委蛇下沈䆳淵須臾大風暴起泉不<lb/>
<pb n="KR2k0045_WYG_128-59a"/>
得行從旁掣曵欲斷還續忽飛旋重輪直入空際迴風<lb/>
一散萬象㝠䝉或文綃霞縠陟䧏天際偶隨颷車奄爾<lb/>
而逝瞬息萬状殆不可窮急雨繼之四山霧晦銀竹森<lb/>
豎形神開悟自以兹遊冠絶平生即相與命酒頽然就<lb/>
醉以卧明日越羅漢閣東行五老峰下五老頷頤隆肩<lb/>
欲欬以嗽者蒼然負幃薄以立覬其或與我語笑顧久<lb/>
之度松關入棲賢以三峽陸羽泉玉淵潭之竒因遂留<lb/>
宿焉次早見硃砂峰于雲屏閣僧謂棲賢李渤楞伽李<lb/>
<pb n="KR2k0045_WYG_128-59b"/>
公擇讀書處其南有洗馬磵由白鶴觀以徃亦李渤讀<lb/>
書處今爲紫陽朱先生晦菴白鹿洞書院其梁于澗曰<lb/>
貫道之橋其澗之隈曰勘書之臺又有曰風泉雲壑曰<lb/>
聖澤之泉致祀殿庭下拜先生遺像于祠顧瞻磅礴思<lb/>
古之人得以遂其所致于兹山泉消其塵昏息其道氣<lb/>
終以大有爲天下者未必不少有助云隨至尋真觀女<lb/>
道士蒋尋真于此仙去祠故在焉乃攜衾裯躋山巔觀<lb/>
所謂三疊泉方二三里抵缺冰壑已無路稍進皆鳥道<lb/>
<pb n="KR2k0045_WYG_128-60a"/>
嶄削屹不得前上摩蒼㝠下俯幽壑仰見一峰戴巨磐<lb/>
石直立雲表攀縁側足如是歴九竒峰謂之九疊雲屏<lb/>
而泉出其後山窮絶處也樵竪見止謂遊者徃徃觸風<lb/>
雨雲霧類不得見而返及至天宇澄霽向之磐石如出<lb/>
井底四圍巒障欲合泉若瓊簾從空懸布爲三疊而下<lb/>
透映蒼寒飛淙濺霧灑面䝉宻蘧然以醒謂天地窮而<lb/>
萬物亦窮也或又云方冬泉脈尚微其行觸坎疊必轂<lb/>
轉久之始下状又若素絲千仞洞貫三大雪毬于空中<lb/>
<pb n="KR2k0045_WYG_128-60b"/>
微陽抱景煥爛輝發盖谷簾泉瀑布三峽橋青玉峽爲<lb/>
山南北之冠而雲屏三疊泉又清玉峽瀑布谷簾之冠<lb/>
也山至䆳境至清勢不得留月中捫蘿下宿于尋真眀<lb/>
日經李騰空昭德觀吳障山寳巖寺祀周元公墓而歸<lb/>
是夕大風雨李泂溉之記<lb/>
　　龍溪橋記　　　　　　　　　　劉岳申<lb/>
古之爲梁者二輿梁曰梁造舟爲梁亦曰梁皆橋也古<lb/>
者出于有司本先王爲政之一事後世出于民亦有司<lb/>
<pb n="KR2k0045_WYG_128-61a"/>
所屬也近年稍出于學佛之徒而有司不與其事然其<lb/>
取于民一也特愚者不悟耳良由王者之政熄儒者之<lb/>
道廢有司者其權逸于吏縱吏爲奸市以漁其民徃徃<lb/>
事未集而怨已興佛之徒始乗其弊鼓其師之說以誘<lb/>
吾民而富人大商下至小夫窶人無不甘心聽命焉有<lb/>
司者懼政之不修爲已累也不自責已愈益疾視其民<lb/>
且以詬儒曰儒者安所辦此吁其不知爲政甚矣永新<lb/>
去州五十里有水曰龍溪東㑹永新達于吉安西距茶<lb/>
<pb n="KR2k0045_WYG_128-61b"/>
陵五十里實江西湖南之要㑹自宋端平甲午議衆建<lb/>
石橋而落落不合于今垂百年矣民之病渉未有甚于<lb/>
此者也當宋季以官若民之力何不可爲而獨難于此<lb/>
宋亡五十年以官用民之力愈易于前而猶以其難遺<lb/>
今日何也盖嘗疑之其時其人必有所待式克至于今<lb/>
而後遇龍溪賀君豈偶然哉賀君不煩有司之令不假<lb/>
衆人之力以其私財奉其母楊夫人之命其子景賢景<lb/>
文成其志起㤗定丙寅三月迄明年十月長三百六十<lb/>
<pb n="KR2k0045_WYG_128-62a"/>
尺高十八尺廣不及高二尺凡爲墩者六貼石爲兩岸<lb/>
高與墩齊合爲墩者八架以大木百圍覆以華屋百楹<lb/>
倚之以曲檻履之以堅石鈔以緡計者一十五萬有竒<lb/>
米以石計者一千五百有竒百里之内百里之外民不<lb/>
知有役而坐見此橋江西湖南官民商旅之徃來不聞<lb/>
有是役而坐乗此橋一橋之費不足爲賀君道一橋之<lb/>
功不足爲賀君贊獨使先王之政儒者之道復見于今<lb/>
而異教不得争長稱雄其間豈非百年間一偉事歟君<lb/>
<pb n="KR2k0045_WYG_128-62b"/>
子曰賀君有濟川之才而無用世之志者也使有一日<lb/>
民社之責其惠利及于人人者豈止此哉充是心所謂<lb/>
思天下之民有溺者由已溺之可也雖欲使人不樂道<lb/>
其善得乎夫非余言也衆人之言也衆求余記故不辭<lb/>
君名士貴字性翁最樂爲善尤輕財嘗嵗饑捐私租數<lb/>
萬石與耕者其鄉人云<lb/>
　　上猶縣治記　　　　　　　　　黄文傑<lb/>
延祐甲寅之秋縣尹汴梁巴延徹爾涖猶川首諏風土<lb/>
<pb n="KR2k0045_WYG_128-63a"/>
與沿革之由僉曰猶之疆域東界南康大回嶺南界南<lb/>
康盧狗嶺西界湖南青嶺北界龍泉白雲嶺谿峒廣袤<lb/>
邑落其中民以山深而俗淳亦以山深而穴冦唐天祐<lb/>
乙丑猶人盧光稠知虔州黄廷玉以擢科補使院議創<lb/>
猶塲辛未黎求代光稠俾判官李照割南康西南地置<lb/>
上猶塲推呉知道黄廷玉勾當塲事創塲治于今靈巖<lb/>
寺北時奸盜蜂午廷玉保障大振軍功歴任二十四年<lb/>
前後褒詔三十二道昇元庚子累官銀青大夫國子祭<lb/>
<pb n="KR2k0045_WYG_128-63b"/>
酒猶民德其政刻于石南安志書亦復記其誥秩者誠<lb/>
欲激昻後人之善保障也至南唐保㤗壬子始升塲爲<lb/>
縣居猶水之上故曰上猶自創塲迄今三百四十五年<lb/>
羣兇冦三鄉者五十有三而犯邑者十五紹興壬申鄰<lb/>
冦復亂邑令王同老謂居民何累家而聽害許自便奔<lb/>
虔于是冦平民歸雖火其廬人物如昨令喜倡民起梁<lb/>
棟于煨燼輪奐翬飛壯昔十倍其德民也逺矣己巳疋<lb/>
袍峒陳葵反本路孫通判咎猶字有反文壬申改爲南<lb/>
<pb n="KR2k0045_WYG_128-64a"/>
安縣紹定壬辰邑令胡泓徙邑築城其後邑令葉茂由<lb/>
監軍歸政稱郡守以李申㢲知縣事丙子臘月元帥塔<lb/>
出攻猶圍城七十二日弗克退師己夘三月賈叅政復<lb/>
至諭以城䧏邑令李申㢲誓居民李梓發之儔曰猶未<lb/>
城時遇有變民散而之吉贑今城矣正爲吾民義守具<lb/>
也前人建城後人降城義乎弗許至十五日城陷屠焉<lb/>
邑廨舍倉庫及一千四百一十六家之生靈玉石俱焚<lb/>
縱有茍免于城者又不免于四境萬有餘人同日而死<lb/>
<pb n="KR2k0045_WYG_128-64b"/>
聞者痛心㕘政召申㢲適之遂殺申㢲暨路帥張伯子<lb/>
臨刑有雷一聲晴空而震或者疑其爲星隕也邑由是<lb/>
改名永清屬行省擢邑士黄桂開簿邑事桂開草創邑<lb/>
治于劫灰之末撫集遺亡僅存七十有二至元庚辰縣<lb/>
再𨽻南安復名上猶自是鄉民呉富五鍾召二李達淑<lb/>
等相繼不檢加以外冦黄青四六杜震隆董賢舉等牧<lb/>
民之官惟務用軍給餉二十餘年更無寧日奚暇顧邑<lb/>
治之綿蕞哉大德壬寅邑令魏義爬梳剔抉重建公署<lb/>
<pb n="KR2k0045_WYG_128-65a"/>
以新莅政之所簿尉劉彛訓軰撫安赤水新民復起太<lb/>
傅書院爲化頑之計今亦瓦老木蠧惟公圖之公曰善<lb/>
十月既望遂捐俸倡僚佐官吏重修邑治典史黎懋佐<lb/>
之繼以本路照磨張景儀分符抵邑新簿蘇吉共完厥<lb/>
功越二月竣事悉増其舊制邑民請書其事余故樂書<lb/>
　　吉安路惠民藥局記　　　　　　馮翼翁<lb/>
聖人之于天下有博施濟衆之仁則有博施濟衆之政<lb/>
四時五節六氣之過不能使人人無病五藥五味五榖<lb/>
<pb n="KR2k0045_WYG_128-65b"/>
之養不能使人人調眡之設博士以講其學置毉師以<lb/>
掌其政又憫夫貧而無告者以時給其藥餌雖一事之<lb/>
仁使凡有司推而行之匹夫匹婦有不獲其所者歟大<lb/>
德三年各郡置惠民藥局擇良毉主之使貧乏疾病之<lb/>
人不致失所吉安郡始創局于譙門之左外有樓中有<lb/>
㕔旁有舍修製有具曝藏給濟有所官給楮幣萬二千<lb/>
緡歳收其贏以市藥製劑頒于所屬州縣至正庚寅冬<lb/>
府推官董時儼既勤于職疏滯理寃驗醫之良者使治<lb/>
<pb n="KR2k0045_WYG_128-66a"/>
囚病以時藥而粥之獄以無瘐乃新藥局蠲俸以倡醫<lb/>
户出其餘則合千五百緍以市木石瓦竹與凡粉繪之<lb/>
費逾月而訖工請書其事于石廬陵劇郡非患民病患<lb/>
所以病民者獄訟之繁也六氣之過成于天聖人不忍<lb/>
其有病而爲之毉藥五刑之用成于人有司獨忍其無<lb/>
病而爲之瘡痏歟使郡之有位者皆如董君能欽舊制<lb/>
恤民隱推而行之豈特惠民一事而已哉<lb/>
　　端明書院記　　　　　　　　　蘇天爵<lb/>
<pb n="KR2k0045_WYG_128-66b"/>
故宋端明殿學士汪文定公諱應辰信州玉山人也年<lb/>
未冠擢紹興五年進士第一人方其少也遇事則正色<lb/>
危言數忤權姦而毋悔忌其中年多識前言徃行藴之<lb/>
爲德而見之行事歴官外郡專務安靖息民而不擾入<lb/>
侍朝著惟欲引君當道而不阿是以民懐其惠士宗其<lb/>
學中外頼其用卒也朱文公誄之以文曰公學貫九流<lb/>
而不自以爲足才高一世而不自以爲名道高德備而<lb/>
不自以爲得位高勢重而不自以爲榮盖玩心乎文武<lb/>
<pb n="KR2k0045_WYG_128-67a"/>
之未墜而抗志乎先民之所程嗚呼朱子推許若此真<lb/>
可謂一代之碩儒天下後世皆當景仰也公歿百餘年<lb/>
丘墓隔於異縣里社無所尸祝逢掖之徒過其邑者孰<lb/>
不爲感慨思慕乎考之禮經鄉有道德先生沒則祭之<lb/>
于社無則猶得合而祭之若文定公德業老成材器簡<lb/>
重可以丕變風化作興賢才玉山之人祠而祀之孰曰<lb/>
不宜我國家至正庚寅監縣壽安以名家之子來領是<lb/>
邑爲政之暇銳意斯文考之文定公邑之賢人也乃訪<lb/>
<pb n="KR2k0045_WYG_128-67b"/>
求公之世孫衍社得遺文一襲于是移文申達復邑之<lb/>
舊學基創爲書院既成率同官僚吏諸生祀之邑之義<lb/>
士共施田若干畝儒學又獻㑹文荘田以供粢盛有司<lb/>
優其子孫丁役以奉祠事時江東憲使答不台嘉其義<lb/>
舉實爲得體覆表之曰汪文定公書院請于江淛行省<lb/>
以司其教遣使奉書求于天爵記之盖聞時有古今道<lb/>
無古今之異地有逺近人才無逺近之别此古者以友<lb/>
天下爲未足又尚論古之人誦其詩讀其書論其世也<lb/>
<pb n="KR2k0045_WYG_128-68a"/>
昔宋南渡之初文治亦盛縉紳儒者磊落相望一州一<lb/>
邑尊崇景仰寧無可以尸祝者乎不有尊賢好古之君<lb/>
子則亦孰知表章風勵以爲鄉人之儀表此文定之祠<lb/>
監縣壽安之所由作也方今朝廷崇尚文化開設貢舉<lb/>
網羅賢俊玉山之人豈無懐才抱藝出應有司之選忠<lb/>
君愛民若汪公之有用于世者乎相與欽慕興起于無<lb/>
窮是則克副監縣建書院教邑士之盛心非徒致修故<lb/>
事而已也<lb/>
<pb n="KR2k0045_WYG_128-68b"/>
　　分府王公祠記　　　　　　　　陳至言<lb/>
雩都古漢縣也江之西列郡十一而贑居上游贑屬邑<lb/>
州二縣八而雩都居要地曽文定所謂今贑州據呉之<lb/>
背扼粤之項領而雩都則又贑之咽喉也自漢唐及宋<lb/>
率爲重鎮按其山川訪其營壘千數百年荒基廢址盖<lb/>
猶有可考者元混一區夏承平且及百年文教迭興武<lb/>
備寖弛淮寇伺隙造妖流毒江右郡縣鼎沸瓦解莽爲<lb/>
丘墟爲民牧者何所逃其責哉當是時守一郡爲江西<lb/>
<pb n="KR2k0045_WYG_128-69a"/>
之後障者惟贑而已據一方爲贑之右臂者則以有今<lb/>
貳守王公之分府雩都也公饒智畧有膽氣議論舉措<lb/>
出人意表寇襲破寧都府請公討之斬其首酋復其城<lb/>
攻興國復請公戍之不數日督兵四出大戰數十合俘<lb/>
斬數百級賊勢大衂繼陷㑹昌旁邑爲之騷動于是府<lb/>
議雩都爲屬邑要衝總府去他邑遼<graphic n="KR1509" url="https://raw.githubusercontent.com/kanripo/KR-Gaiji/master/images/KR1509.png" mimeType="image/png"/>寇至調兵嘗後<lb/>
以分府雩都治之則易非公不可凡寧都石城㑹昌瑞<lb/>
金安逺興國有警悉詣公請討羽書旁午辰至已發如<lb/>
<pb n="KR2k0045_WYG_128-69b"/>
捧漏沃焦不可瞬息茍逭乃斬鋤芟刈以殱大憝封養<lb/>
培植以樹餘良興仆捄敝以就緒功窒釁杜蘖以絶後<lb/>
艱迄今六載猶如一日使屬邑得以去危即安而贑府<lb/>
無紛拏之擾贑府得以總制受成而右省無後顧之憂<lb/>
者公之力也公所至多選任文學理法之士以完城爲<lb/>
先務始至雩都即議築城視寧都興國有加民或以爲<lb/>
勞公弗恤比城完而循梅汀獠大發掩至城下圍三晝<lb/>
夜百計攻取公率民且戰且守曰無雩則無贑矣頼城<lb/>
<pb n="KR2k0045_WYG_128-70a"/>
完固卒不可破寇退向以爲勞者皆羅拜詣謝荷公更<lb/>
生公不以爲德公愛民如子憂國如家出于天性信賞<lb/>
必罰不爽毫髮故咸用命以餘力修孔子廟福田寺通<lb/>
明閣及建鐘樓縣治之左在他人應接未遑而公優爲<lb/>
之非才力有過人者與邑士庻相與言于學以公之功<lb/>
在法宜書宜有褒勸之典而德在人心在子孫者無以<lb/>
報也宜有祠以奉烝嘗不可無記請述之夫有馮異而赤<lb/>
眉之叛以除有皇甫嵩而黄巾之暴以殄今天下盗所<lb/>
<pb n="KR2k0045_WYG_128-70b"/>
在烏合治之不難而曠持數嵗兵連禍結民未知休息<lb/>
之日何哉使公得大其施設民受賜殆不止此余備員<lb/>
鄉校喜分府公新祠在灌嬰城之西偏得望需亭之故<lb/>
址居闤闠之勝都材物之良足以繫人無窮之思也公<lb/>
名榮忠字君直别字竹坡官奉議大夫贑州路總管府<lb/>
判以功陞同知總管府事湖廣之岳州人是爲記<lb/>
　　樂平州慈湖書院贍學田記　　　危　素<lb/>
昔楊文元公之宰樂平也首倡士民興修學舍闡明心<lb/>
<pb n="KR2k0045_WYG_128-71a"/>
學以崇教化未㡬民翕然應之囂健馴服至今號爲詩<lb/>
書之邦向之䝉公惠澤者由今觀之皆其高曾祖父矣<lb/>
餘澤在人尚能感念之不泯孔子曰君子學道則愛人<lb/>
有以哉袁正肅公提㸃江東刑獄乃剏書樓于廟學之<lb/>
後入本朝至元十九年縣尹翟公衡謀于故宋丞相馬<lb/>
公專祠楊氏乃以貢士莊田若干以贍師生以供祠事<lb/>
馬公以爲宜乃得魏氏之隙地于縣治之東高明塏爽<lb/>
爰築宫其上率諸生舍奠焉事既上聞賜額曰慈湖書<lb/>
<pb n="KR2k0045_WYG_128-71b"/>
院設官如令式至元二十七年抄籍延祐二年經理田<lb/>
畝俱作贍學田土其後不知緣由者每以貢士莊田爲<lb/>
辭而吏得以舞文其間至正辛巳公之五世從曾孫同<lb/>
翁來爲山長列其事于郡饒州路總管府知事于君凱<lb/>
言於郡守曰朝廷以貢士莊養士行之已久無害于法<lb/>
若何而靳于是上之于江浙行省行省是其言自是書<lb/>
院始有田素使過是州既拜謁祠下同翁具述其顛末<lb/>
求爲之記予惟楊氏學出于陸文安公其爲樂平也實<lb/>
<pb n="KR2k0045_WYG_128-72a"/>
朱文公爲浙東常平使者之所薦也不知者紛紛然以<lb/>
爲朱陸異學可勝嘆哉今學院有田以自養學于其中<lb/>
者他日出而仕于時當以是爲師範矣<lb/>
　　富州蠲金紀事<lb/>
至元十四年分寧縣人商瓊者謀獻利覔官迺誘湖南<lb/>
淘金工易彬等三十餘人至豐城縣之長寧鄉留䑓居<lb/>
焉又募其鄉人傅壽等穴山谿畚沙石習淘金爲業歳<lb/>
責輸浮辦金四兩重請行省署淘金塲縣中領之而瓊<lb/>
<pb n="KR2k0045_WYG_128-72b"/>
洎阮祥者實司其職然豐城之金僅僅取之不足以更<lb/>
費于時雖竭力淘采地道空虚不克供一嵗之入瓊稍<lb/>
患苦之適使人走他州購金以實其數久之懼其妄覺<lb/>
又誣富民地有金掘其廬舍冢墓刦取貨賄蘄增廣嵗<lb/>
賦入以錮其事於是盡力掊克請増輸金至二十五兩<lb/>
九錢重以爲己功鄉民甚惡之而亡頼者景從日衆至<lb/>
三百三人焉瓊又爲之請於有司歳復其役豐城既無<lb/>
金羣轉走饒信徽衢婺江南康蘄黄嵗掠以進瓊瓊輸<lb/>
<pb n="KR2k0045_WYG_128-73a"/>
官而攘其贏由是致富㑹張國紀守撫好言利二十四<lb/>
年行省用其言置金銀塲于樂安縣之小曹溪課富民<lb/>
淘金輸官程所入多寡而免其賦于是盡檄取豐城淘<lb/>
金工徃教習焉瓊益以聚斂爲功復請増金三兩一錢<lb/>
九分六釐重總之爲二十九兩九分六釐重矣瓊因求<lb/>
遷小曹塲官兼賦豐城金而豐城淘金塲遂革是時豐<lb/>
城陞爲富州官復煩淘金家以它役始不勝其苦而汪<lb/>
壽李仲何文明等百餘人走光州不返餘徙業者相繼<lb/>
<pb n="KR2k0045_WYG_128-73b"/>
瓊亦去爲鹽塲官而富州金遂無所從出矣小曹官屬<lb/>
懼其久而累己也募其邑人黄德韶言于行省謂龍興<lb/>
路貢賦嵗屬興聖宫則富州金不宜附𨽻撫州盍從富<lb/>
州輸之龍興路爲便行省用其言下其數于富州征之<lb/>
延祐四年九月也瓊始征金時至是四十餘年矣即復<lb/>
求三十餘人者多閭閻細民死徙亡後者焉有後而乞<lb/>
丏者又有焉根連其宗族蔓延其婣黨亦有窘乏至殺<lb/>
子女以拒胥徒之隳突者乃抑令五鄉二十七都之役<lb/>
<pb n="KR2k0045_WYG_128-74a"/>
于官者代輸之凡金一兩重費至元鈔多至百廿貫總<lb/>
之爲鈔三千六百貫矣因之破家者又比比有焉于是<lb/>
民之荼毒有不可勝言者矣州人思脱其禍若王季常<lb/>
王元實等<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>
                    <graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>間陳于有司有司稍集父老議雖悉其<lb/>
弊然莫肯固請于上盖自富州再征金至是又十有七<lb/>
年乃始得揭車之言行焉始車嘗言于奉使宣撫又言<lb/>
于監察御史號<graphic n="KR1127" url="https://raw.githubusercontent.com/kanripo/KR-Gaiji/master/images/KR1127.png" mimeType="image/png"/>頓首乞去民害觸御史怒㡬得罪頼<lb/>
龍興推官李崇德莫維崇力争御史前得免至是乃言<lb/>
<pb n="KR2k0045_WYG_128-74b"/>
于張公榮及章全公岳柱而二公深哀其言于是其事<lb/>
乃得竟聞而州人數十年剥膚椎髓之害始一旦脫然<lb/>
矣噫商瓊不足議矣彼天子之命吏牧此民者視其困<lb/>
苦漠然不以爲意獨何與誠使士之居于鄉立于朝皆<lb/>
若掲車及授經公傒斯其人豈有知而不言者哉風紀之司藩<lb/>
輔之宰皆張公全公其人豈有聞而不行者哉今富之人<lb/>
感三公之德而壯車言之力相與刻石以垂永久素于是重<lb/>
有感焉述文以慰州人之心而學士大夫播之咏歌以通諷<lb/>
<pb n="KR2k0045_WYG_128-75a"/>
諭以示勸懲未必無小補也全公回紇人後終河南行省平<lb/>
章張公河間人後終司丞揭公今為翰林侍制車其從孫云<lb/>
　　金谿縣梁安峽義渡記<lb/>
撫之屬邑曰金谿其南五十里有梁安峽石壁峭險兩<lb/>
厓雙峙南城諸水皆㑹于此上游有渡曰馬頭渡峽束<lb/>
而水深不可徒渉臨川營前里有張昭孫伯恭慨然曰<lb/>
吾先君𦵏梁安之山中距渡才二里于是作堂以祠其<lb/>
父外爲屋以待渡者息肩于此以浮圖普願守之割腴<lb/>
<pb n="KR2k0045_WYG_128-75b"/>
田若干畝以贍舟人而并食焉既而里之有餘財者曾<lb/>
某呉某皆施田以助之始終贊其成者項山寺主僧師<lb/>
啓且以其寺近因屬永久任其事庻㡬無隳吳君之子<lb/>
擴以書來京師與其友危素曰願有述余讀周官書夏<lb/>
官之職有司險焉掌九州之圗以周知其山林川澤之<lb/>
阻而達道路山林之阻則開鑿之川澤之阻則橋梁之<lb/>
謂之司險者有敵國之侵陵故也今國家盡得四方之<lb/>
境土固無俟乎設險以守其國故司險之官不設然道<lb/>
<pb n="KR2k0045_WYG_128-76a"/>
路橋梁亦有專領之者顧有司率意于錢穀簿書之事<lb/>
以此爲迂緩不切無復加之意矣由是津渡之舟悍夫<lb/>
凶人把握其間争纎微之利棄性命如鴻毛者盖多有<lb/>
之雖留難之禁著于令甲而亦莫之能革嗚呼可勝嘆<lb/>
哉今張君與州里之賢豪致力于此非有所驅廹而出<lb/>
私財披腴田無少靳吝斯亦可以言義非歟乃爲書之<lb/>
以示來者<lb/>
　　江州路能仁禪寺三門記<lb/>
<pb n="KR2k0045_WYG_128-76b"/>
江州城南隅有浮圖東魏天平二年沙門祖道瘞佛舍<lb/>
利其中貯以水晶瓶金銀鐵石函䕶惟謹南唐李昪時<lb/>
軍帥威烈公何洙迺作佛寺號曰福聖宋遣曹翰取江<lb/>
州屠其城寺以舍利所在獨免于兵燼天聖間賜額承<lb/>
天沙門智聰大加修葺尚書禮部郎中祖士衡實記之<lb/>
已而名師有若白雲端佛印元鐵面感宏智覺皆相繼<lb/>
主斯寺號爲藂林之盛政和七年改曰能仁紹興十一<lb/>
年龍圖閣學士蔣璨題其榜淳熈十四年有僧來自天<lb/>
<pb n="KR2k0045_WYG_128-77a"/>
台笑嘻怒罵類狂易者人目爲風和尚一旦與僧智聰<lb/>
富民巨賈爲之興修事具洪文敏公所爲記宋亡何公<lb/>
所施田在鄂之嘉魚者田人因而有之寺僧祖印本中<lb/>
宗溥應辨訟于官府弗直辨有弟子曰致堯始息田訟<lb/>
而顓力造作人争致財縣鐘之樓藏經之殿煥然興復<lb/>
郡人李貴和施田百有餘畝山若干畝今名曰福田荘<lb/>
致堯主寺事二十有七年而退休焉至正二年行宣政<lb/>
院以南康沙門師嚴學行淳備選爲住持四方學者相<lb/>
<pb n="KR2k0045_WYG_128-77b"/>
慕而至乃修僧堂衆竂百爾器備而居者始安郡人黄<lb/>
仁嵗以榖三百五十石貸諸田人取息以助寺僧惟惠<lb/>
經紀寺故所有田在虵口湖尾者六百有餘畝收粟以<lb/>
繼于是食粗給矣仁復以茶地若干及南郭思賢橋爲<lb/>
施而然鐙之費無復屑屑求諸市人六年夏大風雷雨<lb/>
壊三門乃遡江至荆門玉泉景徳寺福祐倡施者出錢<lb/>
五千餘緡既還寺僧德永亦以五千緡與師嚴之徒𢎞<lb/>
教購蜀之良材於荆得檜柏四百餘株以七年九月庚<lb/>
<pb n="KR2k0045_WYG_128-78a"/>
申經始中爲屋五間東西各四間規制雄壯倍加于舊<lb/>
官府民庻知師嚴之公而能勤皆出錢助之九年夏丹<lb/>
雘甃磩訖工使𢎞教至京師求予記之師嚴之言曰吾<lb/>
佛氏之門曰三空無相無願無解脫也謂頓空我法不<lb/>
滯法相不存所願耳然斯亦曲垂方便欲其舍彼所滯<lb/>
深入一乗之門而已若夫深造上乗十方世界一道塲<lb/>
也十方世界一門也十方世界一佛真法身也又有所<lb/>
謂三門耶余昔與師嚴同客金陵知其清苦好修不自<lb/>
<pb n="KR2k0045_WYG_128-78b"/>
表襮故因書其作門之役而并及之<lb/>
　　梅江書院極髙明樓記<lb/>
極高明樓者梅江書院之樓也書院在寧都州之北郭<lb/>
所以祠宋肇慶府節度推官曾公樓之扁榜則丞相信<lb/>
國文公所書盖若干年矣久之樓壊會濟南趙侯天澤<lb/>
來牧是州儒學正臨川李君實請于侯曰樓将壓矣公<lb/>
其圖之侯曰吾之責也迺率州之好義者相與出力積<lb/>
木石傭工役而繼營之君上春官而以語同郡危素曰<lb/>
<pb n="KR2k0045_WYG_128-79a"/>
吾于寧都幸遭賢侯恪承上命以興學明教爲先務故<lb/>
是樓完繕于敝圯之餘諸生既具石請爲之記盖極高<lb/>
明之語載諸中庸其義宏矣昔者曾公遊于新安朱氏<lb/>
之門㡬廿年朱氏以純茂篤實切已致思用工正當稱<lb/>
之方慶元間羣兇枋國詆排正學斥逐善類一時學者<lb/>
諱名其師曾公執禮益虔未始少挫師既殁星馳弔哭<lb/>
服心喪三年則于死生患難處之有素非所造極于高<lb/>
明其能然耶以是名其樓託意深逺矣來遊于斯者馮<lb/>
<pb n="KR2k0045_WYG_128-79b"/>
高而四顧山高川廻萬象軒豁超然吟風弄月之趣細<lb/>
故芥蔕無復滯留其胸次将與舞雩詠歸者同其樂焉<lb/>
雖然易傳有之智崇禮卑崇效天卑法地極高明者智<lb/>
之崇也子思子所謂道中庸者其亦禮卑法地之意歟<lb/>
因記其樓而并以所聞者質之是邦之學者云爾<lb/>
　　信州龜峰瑞相寺記<lb/>
信之弋陽南去二十有五里有山如龜南北望之則羣<lb/>
峰叢映斂焉如一東西觀之則兩山對峙南聳銳而獨<lb/>
<pb n="KR2k0045_WYG_128-80a"/>
立北馮陵而臂引睨其背則横亘峭㟙如堅壁固壘冠<lb/>
首有堞面其前則攅巒複㟧蟬聨星錯矗矗嶷嶷更相<lb/>
朝捧其将至也四視環合若無從而造焉既而縈厓繚<lb/>
岫斗折以入環以羣山而峰之得名者有二一峰曰石<lb/>
蜃能吐納雲氣以占雨暘其中峰曰石龜唐乾寧中僧<lb/>
茂蟾作寺其下名曰靈勝至宋真宗改曰瑞相太子少<lb/>
保趙公抃龍圖閣學士韓公元吉皆嘗賦詩丞相陳公<lb/>
康伯請于朝更曰顯親崇福寺今復名瑞相其寺僧有<lb/>
<pb n="KR2k0045_WYG_128-80b"/>
得于其學者子瓊光應重仁事載傳燈錄其有道而居<lb/>
是山者曰晦庵光雲庵慶曹原生山堂淳柏庭永孤雲<lb/>
權其由此出主名刹者徑山䝉庵聰雪峰螺庵肇觀其<lb/>
人則知其足以爲兹山重也國朝延祐五年禪師從正<lb/>
主是山明年有鬱攸之變逾十年規制悉復舊觀又三<lb/>
年以老求退薦禪師德學自代八年之間法席大盛至<lb/>
元五年燬于火曰此殆天數豈不聞成住壊空復率諸<lb/>
好施者鳩工掄材雄麗倍于他日于是使其徒行觀來<lb/>
<pb n="KR2k0045_WYG_128-81a"/>
京師屬余爲之記今國家崇尚釋氏崇墉峻宇徧于京<lb/>
邑大者縣官作之嗟乎勞民力而求福田豈佛之心哉<lb/>
觀夫瑞相之興獨因其州里之有餘貲者相與成之則<lb/>
正學二師之行孚于其人可知已抑其山川之勝足以<lb/>
致其徒坦坦施施而來趨焉則繼傳燈而見于紀錄者<lb/>
将相望而出余故考昔人記其地形而述其顛末使并<lb/>
刻之<lb/>
　　雲林圖記<lb/>
<pb n="KR2k0045_WYG_128-81b"/>
雲林山在金谿縣東山繇大庾嶺歴贑建昌之南境入<lb/>
邵武之光澤有山高千二百丈漢初徐仲<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>遇仙之所<lb/>
至烏佩山仙人烏君上升時委玉佩處過大和山小和<lb/>
山委虵而走南城達于金谿之境其高上摩霄漢者三<lb/>
十六峰其中峰最高者曰石碓其左曰白馬又名玉馬<lb/>
以其形似也上有浮丘先生祠浮丘先生者或云姓李<lb/>
黄帝時人或云周靈王子晉其弟子王郭二君俱陳留<lb/>
人訪其師至此然臨川境内多有其祠焉其右曰厓山<lb/>
<pb n="KR2k0045_WYG_128-82a"/>
山勢起伏九十有九其深谷産靈藥異草本草云臨川<lb/>
士人家婢食黄精能飛者意其處也山頂多石磴飛瀑<lb/>
其名曰磜有深潭廣一畝古木蒼藤陰翳慘澹神龍居<lb/>
之宋有沙門師劉中宫自蜀來此結茅居民苦旱問之<lb/>
乞雨師云今歳數當不雨吾憫爾貧雖雨才沾足蔬畦<lb/>
而已他日師入潭中遺履石上涂<graphic n="KR1621" url="https://raw.githubusercontent.com/kanripo/KR-Gaiji/master/images/KR1621.png" mimeType="image/png"/>者守其履俟之七<lb/>
日師自外至謂<graphic n="KR1621" url="https://raw.githubusercontent.com/kanripo/KR-Gaiji/master/images/KR1621.png" mimeType="image/png"/>曰汝可謂誠篤問其所欲曰吾惟嗜<lb/>
鴨肉今禱雨者必先以鴨祭<graphic n="KR1621" url="https://raw.githubusercontent.com/kanripo/KR-Gaiji/master/images/KR1621.png" mimeType="image/png"/>然後得雨師嘗謁撫州<lb/>
<pb n="KR2k0045_WYG_128-82b"/>
守書刺曰豢龍僧某守惡其幻詰之曰龍安在師曰眀<lb/>
公勿驚以金槃盛水探懐中若朽草置水中風雨大至<lb/>
龍飛躍而去鄧氏自五代居山下宋建炎中苗傅劉正<lb/>
彦作亂鄧雱集民兵追破其黨號忠義社于後累立戰<lb/>
功捍禦一方入國朝設巡檢至元末天下已定乃罷今<lb/>
山谷猶有壁壘在焉近厓山有神童峰方仲永者蚤慧<lb/>
生其下荆國王文公所作傷仲永是也入南城貴溪有<lb/>
曰豪豬閧甚險絶余嘗與今德慶路總管知事楊君季<lb/>
<pb n="KR2k0045_WYG_128-83a"/>
子訪故潯州路總管府經歴祝蕃逺先生于太原僧舍<lb/>
猶應劭所謂前人見後人頂後人見前人履底毒虵奔<lb/>
狐時出草間蓋畏涂也又嘗與祝先生夜宿田家白雲<lb/>
滿谷獨聞水聲而已余所居高橋有小溪發源山麓至<lb/>
元廿一年先大父白鹿府君繇邑之梯雲坊徙居于此<lb/>
讀書之室曰處一堂開窻正面諸峰韓子云横雲平凝<lb/>
時露數岫修眉新畫浮于天宇與此甚類余少肄業其<lb/>
間有書若干卷皆先世所藏嵗縮衣食之費増若干卷<lb/>
<pb n="KR2k0045_WYG_128-83b"/>
三代以來碑刻若干卷有琴一不上絃獨以先父太常<lb/>
府君遺戒不設奕具耳蜀郡簡君天碧與余客呉文正<lb/>
公所爲作雲林圖道士方壺子亦愛余山居幽僻數爲<lb/>
圖張彦輔真人奉勑冩欽天殿壁余時在經筵用米氏<lb/>
法爲余圗之翰林侍講學士虞公嘗爲賦詩海内之名<lb/>
勝相繼有作于是有聲之畫無聲之詩悉萃于几席南<lb/>
金大貝不足爲貴矣然故舊從而以雲林爲余别號則<lb/>
非余志也上古簡質稱名而已周之彌文乃有字焉有<lb/>
<pb n="KR2k0045_WYG_128-84a"/>
字而不以稱又爲之號末世之蔽也況昭武黄長睿近<lb/>
集賢宣城貢文靖公勾呉倪元鎮皆號雲林子余于三<lb/>
君子無能爲役敢襲其號乎間以圗求詩于秘書答禄<lb/>
君道夫道夫曰吾既未能即其地子盍爲記以副此圖<lb/>
至正十年十有二月辛夘寄居城南頭陀寺雪下盈尺<lb/>
道無行人夜展圗玩之忽憶去家十有四年左親戚棄<lb/>
墳墓竟何爲哉在今式中嵗之後亦許致仕眀年四十<lb/>
有九距納禄之年固非逺矣幸而清朝從其蚤退歸與<lb/>
<pb n="KR2k0045_WYG_128-84b"/>
樵夫野<graphic n="KR1621" url="https://raw.githubusercontent.com/kanripo/KR-Gaiji/master/images/KR1621.png" mimeType="image/png"/>嬉遊山間上下雲月歌諸公之詩亦足以自<lb/>
樂也<lb/>
　　石鹿書院記<lb/>
至正六年番昜陳君楨作書院于饒州安仁縣之琯溪<lb/>
又四年十月庚子甘露䧏于松樹日光映之瑩若膏沐<lb/>
而光采爛然飲之其味如飴衆奔走相告以爲陳氏之<lb/>
瑞始君得勝地于所居之近翦薙榛棘值微徑草樹䝉<lb/>
密地勢斗絶乃盡力攀縁睨之不百舉武而豁然平衍<lb/>
<pb n="KR2k0045_WYG_128-85a"/>
環以羣山中爲方池鑑虚涵碧陟其顛喬木成林石磴<lb/>
蔽虧兩石傍倚砑然如蚌蛤有石昻首若靈禽之翔因<lb/>
名之曰鳳鳴臺三石之最竒者在其東中峰削立平若<lb/>
敷席曰磐石折而西爲亭曰含光亭又西大石圜頂方<lb/>
趺若樹碑碣稍前爲上谷厓之囬者曰生雲突然垤者<lb/>
曰雪丘窪然坎者曰鹿泉君于是即磐石之下爲書院<lb/>
授徒其間中祠孔子别爲山房以庋藏先世書籍及甘<lb/>
露之䧏復爲亭以志瑞暇日馮虚四顧千里之逺近在<lb/>
<pb n="KR2k0045_WYG_128-85b"/>
目睫烟雲風雨變態萬状超然塵垢之外萬鍾之禄千<lb/>
駟之馬不願易也因其婣友臨川孔君瑛來京師俾素<lb/>
爲之記素聞君之先出自九江之義門家法之懿踰數<lb/>
百年雖散處它郡而流風餘思未盡泯沒君篤于孝友<lb/>
鄉里信之宗族稱之顧其志願無所慕乎其外而婆娑<lb/>
游衍于水石之間與其門人子弟講說先王之遺經世<lb/>
孰有踰其樂者乎誠使一家之善推而化行于一鄉逺<lb/>
而達于一國人人有士君子之行則其爲瑞莫大焉甘<lb/>
<pb n="KR2k0045_WYG_128-86a"/>
露之瑞斯爲之兆歟君字士周<lb/>
　　南豐縣治記　　　　　　　　　王　澄<lb/>
南豐自陞州㡬百年州之賦爲石不過萬四千户不滿<lb/>
三萬雖曰州其實邑也然民頗知服農畝僅以衣食自<lb/>
給歴年既久生齒日滋村落綿亘邑屋櫛比民不知兵<lb/>
嵗在壬辰兵革忽起閭井焚蕩越六年壽光裴侯彦直<lb/>
來守視事二年而譙樓始克復舊已亥秋八月閩人受<lb/>
攻急乃以偏衆來侵州爲緩師之計樓復燬官舍内外<lb/>
<pb n="KR2k0045_WYG_128-86b"/>
蕩然惟儀門獨存吏即之以爲治事之所明年正月漢<lb/>
陽程侯瑞來莅事徬徨顧視因諭于衆曰凡官守所以<lb/>
出政令督賦斂以理乎民也不謀更始曷稱具瞻乃捐<lb/>
已資市材于素産之地揆日鳩徒首創公署其左幕長<lb/>
之司其右更衣之次列兩廡爲吏舍不三月落成繼治<lb/>
其後爲歩廊如前之制又明年作後堂横敞洞達比舊<lb/>
制又亢爽是嵗冬即樓之故基増築更甃高廣堅緻乃<lb/>
爲樓重簷復棟壯麗有加于前于是聽政有所晏休有<lb/>
<pb n="KR2k0045_WYG_128-87a"/>
齋譙樓下漏以警昏昕邦人稚耋易其觀聽莫不曰吾<lb/>
儕小人徒聞斧斤之聲而不知財之所自出力役之交<lb/>
作而民不知告勞是孰使之然哉先是凡州有造作有<lb/>
司稽其版籍之竒贏吏胥並緣爲奸以甲移乙民罹其<lb/>
害不可勝言今侯不資于民孳孳焉不遑朝夕視之若<lb/>
樹已業欲以傳之子孫然其用心爲何如哉侯爲政廉<lb/>
謹不以一毫之私自黷淩晨治事日晏方罷隨事剖析<lb/>
庭無留訟他如飾館舍創郵亭造浮梁以便渉新坊巷<lb/>
<pb n="KR2k0045_WYG_128-87b"/>
之顔文廟醫學漫漶者增以鮮朽腐者易以堅不急之<lb/>
役未嘗妄興威行愛立政清事舉可爲循吏也已是宜<lb/>
書<lb/>
　　釐正鄉賢祠記　　　　　　　　徐　觀<lb/>
鄉賢有祠其權輿于古先生歿而祭于社與今天下學<lb/>
廟先聖祠先賢有自來矣信永豐縣學由唐相柳渾祠<lb/>
祀唐校書郎王貞白以下諸賢歴年滋久學官視爲故<lb/>
常聽訛承舛徃徃以已見傅㑹其間殊失尊賢之初意<lb/>
<pb n="KR2k0045_WYG_128-88a"/>
至正乙酉里士舒彬遊京師謁太史危素獲覩宋史全<lb/>
文及宋禮部侍郎鄧光薦所撰填海録諸書知諸賢德<lb/>
業著在史册班班可考因録成編以歸并得危太史所<lb/>
書鄉賢祠三字援教諭鄱陽操琬得釐正神位合祀于<lb/>
祠嵗壬辰東平宋侯來宰是邑始新其扁命教諭天台<lb/>
陶凱各立小傳附于縣志事未遂陶以公委去侯于是<lb/>
命儒士周師會攝學以相厥成周君承侯命恐弗勝任<lb/>
乃與學賓序上饒鄭貴孫集思并智乃叅稽郡縣志書<lb/>
<pb n="KR2k0045_WYG_128-88b"/>
碑銘墓碣有足徴者自唐宋迄今得二十四人他有官<lb/>
爵無德業者不與焉秩其名字里居仕隱始末表以出<lb/>
之以忠義則張叔夜黄從龍二公爲稱首以孝行則柴<lb/>
淵周克恭爲純至若王貞白仕止適中周日章窮不易<lb/>
操施舜顯施師㸃之直躬行道舒杲趙崇椷之救弊拯<lb/>
艱徐宗仁趙崇榞韓光國之捐軀報國蒋夔蒋傅之决<lb/>
策倡義俞琰之興學俞克堪之蒞政徐尋得安定胡先<lb/>
生之正學徐維上書斥秦檜之奸邪周天驥受李心傳<lb/>
<pb n="KR2k0045_WYG_128-89a"/>
魏文靖真文忠之知詹應陳之赴義徐炎午之恬退俞<lb/>
申之博學俞澂之卓行俱有關于風化其大節細行見<lb/>
諸各傳自今伊始奉祠益䖍潛德幽光洋洋如在學者<lb/>
遊是學拜是祠庶㡬想像諸賢之爲人以無負國家之<lb/>
倚頼若徒以友一鄉之善士爲未足嘐嘐然曰古之人<lb/>
古之人而無尚友之實則豈侯所望于今日者哉雖然<lb/>
是碑所記特文獻之足徴者耳祠祀有未盡採摭有未<lb/>
詳引而申之則不無望于後之君子至正十六年嵗次<lb/>
<pb n="KR2k0045_WYG_128-89b"/>
丙申三月望日記<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江西通志卷一百二十八<lb/>
</p>
<p>
</p>
  </div>
</body>
</text>
</TEI>
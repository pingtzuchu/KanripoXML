<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷八十六</head> <lb/>
    <p>
<pb n="KR2k0045_WYG_086-1a"/>
欽定四庫全書<lb/>
　江西通志卷八十六<lb/>
　　人物<hi>二十一</hi>
　　　廣信府<hi>二</hi>
　明<lb/>
陳修字伯昻上饒人從平浙東授理官援引律令悉本<lb/>
　寛厚盡改元季苛政擢兵部郎中遷濟南知府濟南<lb/>
　屢經兵燹比户彫殘且多衛將練兵屯田其間修至<lb/>
<pb n="KR2k0045_WYG_086-1b"/>
　調劑有方兵民相安洪武四年拜吏部尚書六部之<lb/>
　設自洪武元年鎮江滕毅首長吏部一切選除考課<lb/>
　法制猶未畫一修偕侍郎李仁詳考舊典參以時宜<lb/>
　按地劇僻為設官煩簡凡庶司黜陟及課功覈實之<lb/>
　法皆精心籌畫銓法秩然未幾卒官<hi>列卿錄</hi>
　　按林志人物志皆以修為弋陽人<lb/>
余徳讓永豐人元季之亂徳讓率義旅保障鄉邑明初<lb/>
　舉賢良歴官知池州時浙西初平命簡郎官有才猷<lb/>
<pb n="KR2k0045_WYG_086-2a"/>
　者往叅閫務徳讓拜行省郎中區處安輯悉有條理<lb/>
　以信州隸浙漕運不便詣闕陳其所宜遂改隸江西<lb/>
　民深徳之子英以人材舉同知力行恵政有父風<hi>人</hi>
　<hi>物志</hi>
白天民鉛山人洪武初以明經任本邑訓導教人有方<lb/>
　御史葉孟芳薦之曰學精徳邁智慮過人才堪大用<lb/>
　召至京師授廣東肇慶知府政績著聞<hi>明一統志</hi>
張率字孟循貴溪人洪武初知嘉定州上海民錢鶴臯<lb/>
<pb n="KR2k0045_WYG_086-2b"/>
　作亂入城據之率被執不屈囚繋松江獄先是朝廷<lb/>
　命俞平章守太倉聞嘉定失守遣兵來援㑹大軍平<lb/>
　松江率得還俞素聞率賢曰幸公毋恙願聽約束不<lb/>
　敢擾州民也民賴以安及罷任去老少皆為之涕泣<lb/>
　<hi>人物志</hi>
　　按張率所著有張嘉定集<lb/>
何敏中貴溪人洪武中以才行卓異任祁門知縣上書<lb/>
　言時政得失朝廷嘉之遣行人賜以樽酒擢徽州府<lb/>
<pb n="KR2k0045_WYG_086-3a"/>
　知府後轉嘉興府所至有政聲<hi>明一統志</hi>
游志遜上饒人洪武間以䕃授廣西興安丞入朝應制<lb/>
　賦詩擢御史舉劾不避權貴太祖稱為忠直御史尋<lb/>
　陞四川僉事<hi>林志</hi>
葉瓚字瓚玉貴溪人任金華月泉書院山長陞婺學正<lb/>
　至正丁亥明太祖取婺州置行省中書召儒士許元<lb/>
　等十一人入直省中講論經史敷陳治道而瓚首被<lb/>
　選將大用之以病歸卒所著有石坡集孝經衍義廣<lb/>
<pb n="KR2k0045_WYG_086-3b"/>
　信先賢傳子孝友以文學世其家<hi>人物志</hi>
徐觀道上饒人洪武初以文學赴召試天地廟社山川<lb/>
　鬼神諸論稱㫖授翰林院檢討署吏部考功郎中乞<lb/>
　骸陛辭上稱之曰善人有遺文若干卷藏家<hi>同上</hi>
李耕字原埜貴溪人以三禮舉進士授仁和令官八月<lb/>
　而卒性穎敏六嵗能詩十嵗通羣經金華宋景濂鄱<lb/>
　陽蔡淵仲皆稱之為一代竒才弟造字原深以春秋<lb/>
　舉進士丞古田有宦績<hi>同上</hi>
<pb n="KR2k0045_WYG_086-4a"/>
吳從敬貴溪人洪武初以薦授晉府長史所著有康衢<lb/>
　集小學訓義詩集大成古文孝經集義傳於家<hi>同上</hi>
周彌瞻字景顔永豐人洪武初由明經授本縣教官尋<lb/>
　擢祠部郎嘗奉勅撰郊廟碑文未幾請老上以清秩<lb/>
　處之調國子學錄入為王府教授終於官所著有虚<lb/>
　齋集<hi>同上</hi>
龔斆鉛山人洪武初以明經任府學教授御史葉孟芳<lb/>
　髙其行薦至京師遷國子司業尋陞祭酒卒於官<hi>林志</hi>
<pb n="KR2k0045_WYG_086-4b"/>
　　按龔斆所著有鵞湖集<lb/>
王自牧上饒人洪武間以人材用歴官至兵部職方司<lb/>
　郎中永樂三年從英國公出征交趾卒於軍<hi>人物志</hi>
楊廣仁上饒人永樂間任虞城縣令百廢具興雨暘應<lb/>
　禱嘗以累繋獄百姓相率詣闕白其寃得釋及卒老<lb/>
　稚遮迎其喪泣送者千百人<hi>林志</hi>
俞孟芳字世賢永豐人幼為葉氏後冒其姓明初以貢<lb/>
　入太學授東阿諭陞御史出按山東法紀嚴明墨吏<lb/>
<pb n="KR2k0045_WYG_086-5a"/>
　望風改轍既按陜以言事謫鄭州倅尋復職嘗薦白<lb/>
　天民龔斆學行于朝帝嘉其所舉歴僉都御史卒<hi>府志</hi>
王增祐字永吉貴溪人由進士授御史歴陞副使嘗兩<lb/>
　錄重囚辨死罪以下三百餘人進廣西按察使論奏<lb/>
　總兵田真贓罪寘於法土官黄<graphic n="KR0939" url="https://raw.githubusercontent.com/kanripo/KR-Gaiji/master/images/KR0939.png" mimeType="image/png"/>奪嫡殺本支七人<lb/>
　增祐以聞收<graphic n="KR0939" url="https://raw.githubusercontent.com/kanripo/KR-Gaiji/master/images/KR0939.png" mimeType="image/png"/>繫之獄<graphic n="KR0939" url="https://raw.githubusercontent.com/kanripo/KR-Gaiji/master/images/KR0939.png" mimeType="image/png"/>度不可免潛結近侍以請<lb/>
　易樹子合上意即命馳傳赴闕擢居督府增祐撫膺<lb/>
　長歎曰所不能誅此逆賊復可與同立於朝乎遂解<lb/>
<pb n="KR2k0045_WYG_086-5b"/>
　組歸<hi>人物志</hi>
裴徳澤貴溪人進士由庶吉士改授侍御史宦寓不攜<lb/>
　家服食簡約如寒素出巡福建風裁大著後以言事<lb/>
　謫交趾居三年遂棄官歸<hi>同上</hi>
吳添麒字廷瑞弋陽人永樂進士仕禮部嘗奉使東魯<lb/>
　閩楚諸大藩清聲昭著中外<hi>明一統志</hi>
李奎字文耀弋陽人正統間擢御史按浙江蘇松諸郡<lb/>
　以楊文貞薦督京畿學政舉儒士黄輔等五十餘人<lb/>
<pb n="KR2k0045_WYG_086-6a"/>
　分主師席士習丕變陞大理寺丞遷右少卿未幾致<lb/>
　仕歸所著有詩經辨疑九州集歸田錄子玘任御史<lb/>
　陜西副使<hi>林志</hi>
王受字謙益玉山人由舉人監察御史陞廣西僉事景<lb/>
　泰初土賊韋萬秀攻掠慶逺亟受以兵破之尋致政<lb/>
　歸<hi>林志</hi>
邱旭鑑貴溪人由吏材任通政司知事擢黄巖令累官<lb/>
　至御史陞浙江叅政卒於官柩還縞素泣送者不下<lb/>
<pb n="KR2k0045_WYG_086-6b"/>
　數百人復像祀之從子祺由鄉舉歴官處州守<hi>同上</hi>
江永洪貴溪人由茂才舉授監利丞天性㢘介不以私<lb/>
　干人人亦不敢干以私嘗以次往述職民恐遂代也<lb/>
　爭遮留之居六年坐詿誤引去人咸惋惜子憲孫左<lb/>
　曾𤣥孫潮汝璧汝珪相繼起科第<hi>人物志</hi>
吳徳祥弋陽人六嵗喪父家貧比𦵏以衣裹小石周埋<lb/>
　墳麓令異日可尋年十三值兵變隨母胡氏轉徙母<lb/>
　卒哀毁幾絶繼父以徭被逮罪莫測徳祥請代行人<lb/>
<pb n="KR2k0045_WYG_086-7a"/>
　或阻之徳祥曰獲全此生以保吳氏祀繼父恩也報<lb/>
　生以死安所避之繫獄嵗餘遇赦得歸<hi>林志</hi>
胡濬鉛山人正統進士任刑部主事歴杭州知府公㢘<lb/>
　有威不畏強禦屬邑富陽新城屢旱相視開渠築堤<lb/>
　引流灌溉滯獄悉為剖決治行第一受璽書文綺之<lb/>
　賚<hi>人物志</hi>
黄溥字澄濟弋陽人正統進士擢御史歴任廣東四川<lb/>
　按察使所著有石崖集漫興集所編輯者則有䇿學<lb/>
<pb n="KR2k0045_WYG_086-7b"/>
　輯畧治世正音詩學權輿等書<hi>林志</hi>
吕晟字景熙永豐人景泰進士由庶吉士歴官夔州知<lb/>
　府柔順和樂以孝行稱於鄉里有司上其事詔旌門<lb/>
　<hi>安志</hi>
　　按安志載有上饒章敬思王庭槐永豐吕賢俱以<lb/>
　　孝義稱為附其名于此<lb/>
髙明字上達貴溪人景泰進士授御史聞内苑造龍舟<lb/>
　上疏切諫徐州民訴有司於朝時例越訴者戍邊明<lb/>
<pb n="KR2k0045_WYG_086-8a"/>
　言戍邊防誣訴也今訴不誣法止當杖民為訞言者<lb/>
　吏貪功誣以謀反明按無反狀止坐訞言律皆報可<lb/>
　巡按河南黜屬吏六十人入總諸道章奏御史趙銘<lb/>
　等劾天下朝覲官觸上怒詰草疏主名明獨自承都<lb/>
　御史寇深言頻年章疏盡出明手幸勿以細故加罪<lb/>
　上意解石亨既誅童僕皆坐收明言不宜坐免者百人<lb/>
　憲宗立拜南京僉都御史揚州鹽盜起守兵失利詔<lb/>
　明討之造巨艦名曰籌亭往來江上督戰並江置邏<lb/>
<pb n="KR2k0045_WYG_086-8b"/>
　堡候望賊蹤跡無所匿遂平之仍還原任以親老乞<lb/>
　終養歸上杭盜發詔起巡撫福建督兵往討擒誅首<lb/>
　惡餘悉減死遣戍以上杭地接江西廣東盜易嘯聚<lb/>
　請析置永定縣移疾竟歸久之卒<hi>列卿録</hi>
　　按髙明歴官政蹟詳載何喬新所撰神道碑文生<lb/>
　　平著述甚多有愚軒糊壁南臺籌亭四集碑文所<lb/>
　　載者止終養征閩安宅三録耳<lb/>
鄭雅字仲平上饒人以監生調和鄉簿之官以一僕自<lb/>
<pb n="KR2k0045_WYG_086-9a"/>
　隨每與令長部使者爭不便面頸時時發赤繼判安<lb/>
　節奏蠲逋稅病革戒僕飭後具無受賻歸裝一弊篋<lb/>
　朝祭服外家訓十四條而已孫毅舉進士累官都御<lb/>
　史以治行聞<hi>林志</hi>
費璠鉛山人天性孝友事親養志親殁謹廟祭雖遇逺<lb/>
　忌哀慕如初喪兄弟義居每食合諸房尊幼男女以<lb/>
　類聚一人弗至不食也子宏宷既貴愈儉約自持常<lb/>
　語子姪曰吾先世慈祥謙約以有今日汝能守此則<lb/>
<pb n="KR2k0045_WYG_086-9b"/>
　慶祉永延孝莫大焉鄉人有以闗節請者懸束草於<lb/>
　門謝之曰某若開口行囑即嚙此草終其身無私干<lb/>
　章楓山為之傳曰公之所立不出彛倫日用之常而<lb/>
　各盡其所當為真足以為訓也<hi>安志</hi>
劉伯川字東之永豐進士逆璫曹吉祥怙奪門功横甚<lb/>
　每朝會故為戲侮以市權糾儀者目攝之不敢言伯<lb/>
　川舉笏披吉祥頰至流血朝儀肅然選額當授臺省<lb/>
　郎當事者嫌其剛直抑除禹州守有恵政卒於官州<lb/>
<pb n="KR2k0045_WYG_086-10a"/>
　人祀之<hi>府志</hi>
江璞字伯溫貴溪人成化進士知南雄府器識英邁廢<lb/>
　墜畢舉嘗創大中書院修太平橋上疏創通濟鎮居<lb/>
　停客貨取資以代虚賦民䝉其恵祀於景徳祠<hi>廣東</hi>
　<hi>名宦志</hi>
徐盈字子謙貴溪人進士守嘉興時常熟濬白茆江檄<lb/>
　發郡丁數萬盈持曰白茆水患於吾郡差緩驅吾民<lb/>
　逺役何忍耶移文助費不就徴發巡鹽御史行郡鞭<lb/>
<pb n="KR2k0045_WYG_086-10b"/>
　撻亭竈勒報鹽丁里胥乗機虐民盈爭之御史曰此<lb/>
　有往例盈曰例自公作亦自公止豈國憲耶獲止<hi>浙</hi>
　<hi>江名宦志</hi>
楊縉貴溪人由舉人令歸化時山寇竊發邑無城民輒<lb/>
　逃竄縉請於上官為築城鑿池民賴以安<hi>福建名宦志</hi>
陳善弋陽人進士知安仁縣性清介嚴於治盜境内寧<lb/>
　息燬淫祠嘗以編户逃亡重役累民奏減十五里為<lb/>
　七里民永懐之<hi>湖廣名宦志</hi>
<pb n="KR2k0045_WYG_086-11a"/>
侯康逺字直夫弋陽人由薦舉授浙江建徳令擢嘉興<lb/>
　府同知清儉以帥奢俗有菜同知之謡尋請老歸卒<lb/>
　<hi>人物志</hi>
傅霖貴溪人由吏材任嘉善縣丞擢知東平州調濟寧<lb/>
　陞保定知府為政不畏權要惟以愛民為心累著異<lb/>
　績被旌典受知楊文貞公亟薦用之霖乃引疾歸<hi>同上</hi>
費瑄鉛山人由進士歴官貴州叅議初以主事治水吕<lb/>
　梁見上流有渠舊合芻土沿渠築隄隄恒潰民苦征<lb/>
<pb n="KR2k0045_WYG_086-11b"/>
　役乃募工改築石隄西則立壩以殺湍悍之勢東則<lb/>
　甃長衢以通牽挽之壅居民立廟祀之<hi>林志</hi>
姚明字仲逺貴溪人由鄉薦選授御史按東吳改巡兩<lb/>
　浙平反寃獄無慮數十人擢陜西僉事督寧肅軍餉<lb/>
　舊法米銀限以一定明乃酌價之宜而上下之士卒<lb/>
　踴躍未幾以疾卒<hi>人物志</hi>
　　按姚明林志以為成化間進士而登科考不載查<lb/>
　　縣志明中景泰庚午舉人其子文灝乃成化甲辰<lb/>
<pb n="KR2k0045_WYG_086-12a"/>
　進士也<lb/>
吳立字大本貴溪人由進士授刑部主事擢浙江僉事<lb/>
　所至鋤豪強植善良斥貪墨風采大著轉貴州副使<lb/>
　飭兵備屯田諸要害地越六載致仕<hi>府志</hi>
畢瑜字珍廷貴溪人由進士選庶吉士歴官工刑二曹<lb/>
　以廷臣薦擢山東提學僉事文學操履推重於時子<lb/>
　濟川以春秋魁鄉㑹兩試仕終編修著有春秋會同<lb/>
　正䝉解諸集<hi>林志</hi>
<pb n="KR2k0045_WYG_086-12b"/>
鄭祺字彦禧貴溪人以才徳薦授夀光丞陞潁上令擢<lb/>
　福建判民苦積逋他官嚴刑不能辨祺以誠感率爭<lb/>
　先輸納尋謝事歸<hi>人物志</hi>
江常字正倫貴溪人由太學生拜永興令永興有豪人<lb/>
　侵奪民田常㢘得實為追復之豪人因行賄當路厚<lb/>
　誣常常歎曰本欲抑強扶弱以行直道今若此直道<lb/>
　不可行矣棄官歸嘉靖初節推鄧尚義表常遺愛祀<lb/>
　之鄉賢節推永興人去常去任盖六十餘年矣<hi>同上</hi>
<pb n="KR2k0045_WYG_086-13a"/>
婁諒字克貞上饒人少有志絶學聞吳與弼在臨川乃<lb/>
　往從之一日與弼治地召諒往視云學者須親細務<lb/>
　諒素豪邁由此折節雖掃除之事必身親之景泰四<lb/>
　年舉於鄉天順末選為成都訓導尋告歸閉門著書<lb/>
　成日錄四十卷三禮訂訛四十卷謂周禮皆天子之<lb/>
　禮為國禮儀禮皆公卿大夫士庶人之禮為家禮以<lb/>
　禮記為二經之傳分附各篇如冠禮附冠義之類不<lb/>
　可附各篇者各附一經之後不可附一經者總附二<lb/>
<pb n="KR2k0045_WYG_086-13b"/>
　經之後其為諸儒附㑹者以程子論黜之著春秋本<lb/>
　意十二篇不採三傳事實言是非必待三傳而後明<lb/>
　是春秋為棄書矣其學以收放心為居敬之門以何<lb/>
　思何慮勿忘勿助為居敬要㫖後羅欽順謂其似禪<lb/>
　學云<hi>白志</hi>
　　按吳康齋之門最著者陳石齋胡敬齋與婁一齋<lb/>
　　三人而已同時所見已不能無異同不待整菴方<lb/>
　　有貶辭也<lb/>
<pb n="KR2k0045_WYG_086-14a"/>
王讓字謙光上饒人由進士授給事中屢觸忌諱不以<lb/>
　禍福休一時權貴深憚之里人懐忌相軋者因希風<lb/>
　㫖嗾鵰兒誣奏出補濟南通判再擢楚雄知府太傅<lb/>
　黔國公以下重其素望咸咨以邊務焉平生章疏最<lb/>
　多燬不存方擬大用以入覲過家而卒<hi>同上</hi>
鄭節字從倫祺之子舉進士授南臺御史出按畿甸以<lb/>
　風裁稱憲廟初進所為明良錄語頗觸諱賴優容得<lb/>
　賜還構草峯書院講學於其中著禮傳八十卷續真<lb/>
<pb n="KR2k0045_WYG_086-14b"/>
　西山政經二卷發明朱子家禮作家禮畧二卷<hi>同上</hi>
費宏字子充鉛山人甫冠舉成化進士第一授修撰𢎞<lb/>
　治中遷左贊善進左諭徳武宗立擢大常少卿預修<lb/>
　孝宗實錄拜禮部侍郎進尚書帝躭於逸樂早朝日<lb/>
　講俱廢宏請勤政務學納諫報聞劉忠致仕命宏參<lb/>
　預機務尋加太子太保武英殿大學士宸濠謀復䕶<lb/>
　衞屯田輦白金巨萬徧賂朝貴錢寧及陸完主之中<lb/>
　官特奏至閣宏極言不當予詔卒予之於是宸濠與<lb/>
<pb n="KR2k0045_WYG_086-15a"/>
　寧合而恚宏寧數偵宏事無所得以御史余珊嘗劾<lb/>
　寀不當留翰林即指為宏罪中㫖責陳狀宏乞休命<lb/>
　并寀致仕甫發寧遣騎尾宏抵臨清焚其舟資裝盡<lb/>
　燬宏歸杜門謝客宸濠復求與通宏謝絶之益怒㑹<lb/>
　宏族人與邑奸人李鎮等訟宸濠隂令鎮賊宏鎮等<lb/>
　遂率衆攻費氏索宏不得執所與訟者支解之發宏<lb/>
　先人冢毁其家宸濠敗言者爭請召宏世宗即位即<lb/>
　家起宏加少保入輔政宏持重識大體明習國家故<lb/>
<pb n="KR2k0045_WYG_086-15b"/>
　事與楊廷和蔣冕毛紀同心協贊及廷和等去位宏<lb/>
　為首輔委任甚至其於大禮不能強諫亦未嘗附離<lb/>
　而是時席書張璁桂萼用事由郎署入翰林驟至詹<lb/>
　事宏每示裁抑使不得擬他翰林璁萼大怨遂毁宏<lb/>
　於帝言宏納郎中陳九川所盜貢玉受尚書鄧璋賕<lb/>
　謀起用并及其居鄉事又因宏子懋良坐罪下吏攻<lb/>
　之益力復錄前後劾疏上之不得請則力求罷詆宏<lb/>
　尤切章數上宏亦連疏乞休致仕去璁遂以尚書大<lb/>
<pb n="KR2k0045_WYG_086-16a"/>
　學士入直内閣間一嵗萼亦入矣萼既前死璁亦去<lb/>
　位帝始追念宏再遣行人即家起官自是眷遇益厚<lb/>
　宏亦竭誠無隱承璁萼操切之後易以寛和朝士皆<lb/>
　慕樂之未幾卒贈太保諡文憲宏三入内閣佐兩朝<lb/>
　殆十年中遭讒搆訖以功名終<hi>列卿錄</hi>
婁謙字克讓上饒人成化進士任御史嘗督南畿陜西<lb/>
　學政以躬行實踐為教士類風動時汪直新貴能禍<lb/>
　福人謙絶不與之接直銜之始邏校伺察竟莫間陞<lb/>
<pb n="KR2k0045_WYG_086-16b"/>
　四川布政使卒<hi>林志</hi>
楊福字伯昌上饒人由監生拜藍山丞隣邑安仁衡山<lb/>
　民獠錯居告訐視藍滋甚歴幾官不能平部使因奪<lb/>
　其篆而以福署之既至不數月績用茂著將遷秩移<lb/>
　疾歸子麒舉進士累官南工部尚書譽望推重於世<lb/>
　<hi>人物志</hi>
費寀字子和宏之弟正徳進士選庶吉士授編修時逆<lb/>
　濠隂蓄異志謀復䕶衞宏在内閣持不可宷娶同郡<lb/>
<pb n="KR2k0045_WYG_086-17a"/>
　婁姓之女濠妃之妹也故有連濠屢以意屬宷宷外<lb/>
　遜詞色而實隂折之濠因是切齒賂中貴出内批勒<lb/>
　其兄弟皆致仕乃益毒敷於家門户幾不保及濠叛<lb/>
　宷間道走贑州上書王公守仁謂先定洪州以覆其<lb/>
　巢穴扼上流以遏其歸路則成擒矣後卒如其䇿濠<lb/>
　敗後薦者誦言宏兄弟守正被禍詔還原職入侍講<lb/>
　筵預修武宗實錄成陞春坊賛善累官禮部尚書仍<lb/>
　兼學士掌詹事府事太廟成加太子少保數奉召入<lb/>
<pb n="KR2k0045_WYG_086-17b"/>
　西内賜直廬加少保卒贈光祿大夫諡文通<hi>鈐山堂集</hi>
紀鏞字大器永豐吏授福建漳浦縣丞正徳丁丑南靖<lb/>
　寇發命選有才幹者𠞰之鏞以膽力見用與賊交戰<lb/>
　斬首數千級賊潰乗勝抵巢穴因遇害贈承徳郎漳<lb/>
　浦知縣錄其子理<hi>林志</hi>
周福字慶鍾永豐人正統間布衣也自幼警敏渉獵書<lb/>
　史為文操筆立就信守金銑㑹采英廟實錄辟福領<lb/>
　其事兼預輯郡乗一時名重文苑<hi>人物志</hi>
<pb n="KR2k0045_WYG_086-18a"/>
李直字行裴貴溪人舉進士歴官以㢘能稱讞鞫明允<lb/>
　時權貴門達假匿名書陷以法賴公論直之調興化<lb/>
　判尋知保寧府列所宜行著為令後移疾歸卒於道<lb/>
　子祚舉進士嘗建白時政皆切中事宜歴陞僉事卒<lb/>
　<hi>同上</hi>
汪鳯字天瑞弋陽人舉進士歴任刑部郎中出知漳州<lb/>
　府㑹屬邑盜熾上官欲以叛聞鳯持不便卒以算擒<lb/>
　之患撲而民不擾擢貴州叅政卒子僎虞部郎俊宗<lb/>
<pb n="KR2k0045_WYG_086-18b"/>
　伯偉吏部侍郎佃侍讀人以為積善之報云<hi>同上</hi>
吕翀字天翰永豐人由進士授行人司陞刑科給事抗<lb/>
　疏忤㫖杖於朝瀕死黜歸劉瑾誅起雲南僉事終四<lb/>
　川副使<hi>林志</hi>
姜綰字玉卿弋陽人成化進士由知縣擢南京御史𢎞<lb/>
　治初劾守備中官蔣琮與小民爭利假公事以飭私<lb/>
　情厥罪有十事下南京三法司既復特遣官覆治以<lb/>
　奏謫判桂陽州判量移寧國同知遷慶逺知府討斬<lb/>
<pb n="KR2k0045_WYG_086-19a"/>
　劇賊韋七旋韋萬妙其黨糾衆數萬攻城綰堅守檄<lb/>
　民兵夾擊破走之東蘭諸州蠻悉歸侵地總督劉大<lb/>
　夏薦為右江兵備副使思恩知府岑濬逐田州知府<lb/>
　岑猛綰與都指揮金堂合諸路兵大破賊思恩平綰<lb/>
　條二府形勢請改設流官比中土廷議從之遷河南<lb/>
　按察使尋以疾歸卒於家<hi>白志</hi>
姚文灝字秀夫成化進士授都水主事擢湖廣提學僉<lb/>
　事嘗自謂吾無他過人惟毁譽不入請託不行賄賂<lb/>
<pb n="KR2k0045_WYG_086-19b"/>
　不通而已官三載卒所著有學齋藁經說雜說中庸<lb/>
　本義<hi>同上</hi>
邱鼐字宗周旭鑑子中進士累官右副都御史督漕運<lb/>
　巡撫鳯陽風望肅然左遷副使兵備漢中尋起僉都<lb/>
　御史莅巡撫事時漢中大旱便宜服濟民賴以寧性<lb/>
　剛介知止謝病章再上得允忻然曰吾嘗以不能勇<lb/>
　退為憾今日乃釋重負矣<hi>人物志</hi>
鄭齡字夢齡弋陽人登進士拜官工曹累陞四川左布<lb/>
<pb n="KR2k0045_WYG_086-20a"/>
　政使時劇寇野王剛作亂齡乃峙糗糧繕兵甲卒生<lb/>
　擒之擢都御史巡撫河南振憲度察風俗禮賢愛民<lb/>
　卓然中州之望卒於官<hi>林志</hi>
李鏡字文明弋陽人舉進士授刑部主事黎文僖知其<lb/>
　賢薦知岳州府築辰陵磯洩水墾田民深徳之名曰<lb/>
　李公堤陞河南按察使轉浙江左布政使卒<hi>懐麓堂集</hi>
葉元字本貞貴溪人由鄉貢累官知雲南府時廣西師<lb/>
　宗州煽亂督帥簡任以往元申軍法倡勇敢直擣賊<lb/>
<pb n="KR2k0045_WYG_086-20b"/>
　巢斬首數千級衆咸服曰老將不如也平生清苦勤<lb/>
　事卒官<hi>人物志</hi>
周鵬字雲翔玉山人由進士官刑曹陞山東僉事尋改<lb/>
　汀漳兵備所在㢘慎執法嘗平劇盜野王剛劉廷用<lb/>
　等後以不屈權貴謝事歸<hi>同上</hi>
蔣濙字子川上饒人由進士歴官兵曹出知福州府境<lb/>
　内大治郡有靈濟宫例遣中官嵗易時衣靡費供億<lb/>
　以萬計濙奏請以有司行禮罷遣中官<hi>府志</hi>
<pb n="KR2k0045_WYG_086-21a"/>
王僎字東之鳯之長子也由進士授青州府推官始莅<lb/>
　郡或以年少易之視事數日連決疑獄衆皆駭服三<lb/>
　年召入工曹陞郎中嘗監稅於杭督運於蜀視河決<lb/>
　於張秋所在著聲以病告卒於途<hi>同上</hi>
詹璽字廷信貴溪人由進士官部署轉遷藩臬三十年<lb/>
　敭歴五省所至以㢘謹稱<hi>人物志</hi>
方仁字行恕弋陽人由進士官刑曹陞湖廣僉事澧州<lb/>
　王府卒校持鈔貫強索市物襲弊已久有司莫敢問<lb/>
<pb n="KR2k0045_WYG_086-21b"/>
　仁捕得數十人悉發戍邊其害遂息<hi>同上</hi>
呂琛字景運永豐人成化間授嘉魚令改調新寧邑雜<lb/>
　彞苗負固不率逋官稅鉅萬琛至撫以恩信諸苗相<lb/>
　率服來輸後謝事歸<hi>府志</hi>
周序字仲禮永豐人由進士歴禮兵二科給事中嘗疏<lb/>
　正君徳圖治化八事多見采納陞太常寺丞卒於官<lb/>
　<hi>同上</hi>
李柰字景春上饒人舉進士歴官吏禮二曹淳博知大<lb/>
<pb n="KR2k0045_WYG_086-22a"/>
　體擢廣西叅政協贊兩廣軍務韓雍平猺之役柰與<lb/>
　有功焉<hi>人物志</hi>
俞見字佑英永豐人銳意性命之學學者稱裕齋先生<lb/>
　由嵗貢授福安丞嘗上疏辨晰儒禪之異著尚書擬<lb/>
　講太極圖解皇明治化錄等書與吳康齋胡敬齋婁<lb/>
　一齋相友善時有湖東四齋之稱<hi>同上</hi>
　　按俞昆府志作余未詳孰是<lb/>
潘潤字徳夫永豐人師事婁一齋謹佩其教終身出入<lb/>
<pb n="KR2k0045_WYG_086-22b"/>
　準繩規矩李空同督學江右以人才為問諸生僉舉<lb/>
　潤空同致禮欲見之時方居憂以衰服拜於門下終<lb/>
　不肯見空同歎其知禮焚香靜坐時以所得者發為<lb/>
　吟詠終成都教諭<hi>明儒學案</hi>
徐𢎞號希齋貴溪人家貧嗜學從胡敬齋遊敬齋取晦<lb/>
　菴行狀授之示以用功自小學近思錄始𢎞佩服訓<lb/>
　言日錄其言行以自考其事母若兄備極孝敬而於<lb/>
　克己為義尤汲汲焉<hi>人物志</hi>
<pb n="KR2k0045_WYG_086-23a"/>
萬㢘字廷介鉛山人由進士授太理寺評擢廣西僉事<lb/>
　清慎弗渝歴官十餘年無一錢尺帛為子孫遺<hi>同上</hi>
夏鼎字汝梅貴溪人舉進士授嚴州府推官擢知臨清<lb/>
　州中貴人有脇取民貨者約令市肆日籍之以聞用<lb/>
　是勢少戢居踰年政譽日起俄遘疾卒<hi>府志</hi>
李雲字自石貴溪人𢎞治進士擢侍御史出巡蘇松常<lb/>
　鎮所部肅然不敢犯尋謫節推泉州卒<hi>同上</hi>
方崙號石山上饒人𢎞治進士授桐城知縣擢刑部主<lb/>
<pb n="KR2k0045_WYG_086-23b"/>
　事以釋寃獄忤璫瑾意解官歸里<hi>同上</hi>
汪俊字抑之弋陽人舉𢎞治六年㑹試第一授庶吉士<lb/>
　進編修與修孝宗實錄以不附劉瑾焦芳調南京工<lb/>
　部員外郎瑾芳敗召復原官累遷侍讀學士擢禮部<lb/>
　右侍郎轉吏部左侍郎時議興獻王尊號與尚書喬<lb/>
　宇毛澄輩力爭澄引疾去代者羅欽順不至乃以俊<lb/>
　為禮部尚書於時獻王已加帝號矣主事桂萼復請<lb/>
　稱皇考章下廷議俊集廷臣七十有三人上議曰儀<lb/>
<pb n="KR2k0045_WYG_086-24a"/>
　禮傳為人後者孰後後大宗也漢宣起民間猶嗣孝<lb/>
　昭光武中興猶考孝元孰謂入繼之主與為人後者<lb/>
　異也武宗全神器授陛下何忍不繼其統今欲推尊<lb/>
　本生立廟大内不知出何典籍臣謹集諸章奏惟進<lb/>
　士張璁主事霍韜給事中熊浹與萼議同其他八十<lb/>
　餘疏二百五十餘人皆如臣等議議上留中而特㫖<lb/>
　召桂萼張璁席書於南京復命集議俊不得已乃請<lb/>
　加皇字以全徽稱議上復留中十餘日至三月朔乃<lb/>
<pb n="KR2k0045_WYG_086-24b"/>
　詔禮官加稱興獻帝為本生皇考恭穆獻皇帝擇日<lb/>
　祭告郊廟頒詔天下而别諭建室奉先殿側恭祀獻<lb/>
　皇俊等復力爭嚴㫖切責而趣立廟益急俊等乃上<lb/>
　議請於安陸特建獻帝百世不遷之廟俟他日襲封<lb/>
　興王子孫世世獻饗陛下嵗時遣官持節奉祀亦足<lb/>
　伸無窮至情矣帝終以與漢哀諸君不同命遵前㫖<lb/>
　再議俊遂抗疏乞休明倫大典成落職卒於家隆慶<lb/>
　初贈少保諡文莊俊行誼修潔立朝光明端介學宗<lb/>
<pb n="KR2k0045_WYG_086-25a"/>
　洛閩學者稱石潭先生<hi>列卿錄</hi>
汪偉字器之俊之弟由庶吉士授檢討與俊皆忤劉瑾<lb/>
　調南京禮部主事瑾誅復故官屢遷南京國子祭酒<lb/>
　武宗以巡幸至率諸生請幸學不從俊罷官之嵗偉<lb/>
　亦至吏部右侍郎偕廷臣數爭大禮又伏闕力爭及<lb/>
　席書張璁等大議猶持前說不變轉官左侍郎為陳<lb/>
　洸劾罷卒於家<hi>同上</hi>
徐泓字本深貴溪人舉進士初授翰林檢討侍親王講<lb/>
<pb n="KR2k0045_WYG_086-25b"/>
　讀因論選事被劾除名後以薦擢四川叅政植松潘<lb/>
　寇擾轉督糗糧不乏尋以疾終<hi>人物志</hi>
鄭毅字立之上饒人𢎞治進士累官至四川巡撫擢兩<lb/>
　淮總漕所在政聲赫奕為當時名宦著作甚富燬於<lb/>
　火僅存巖山詩集<hi>同上</hi>
江潮字天信貴溪人以鄉試第一登進士知夀州累官<lb/>
　副都御史巡撫山西提督三闗軍務會妖人李福達<lb/>
　惑衆聚黨震動三河潮捕急詭名入京匿武定侯郭<lb/>
<pb n="KR2k0045_WYG_086-26a"/>
　勛家因得流言宫闈上疑之時張永嘉新相欲結勛<lb/>
　自固乃阿㫖下獄後釋歸<hi>同上</hi>
祝濬字仲源玉山人由進士累官刑部郎中武宗南巡<lb/>
　上疏諫止杖幾死著有苦行集致仕居家卒之日無<lb/>
　以為殮<hi>同上</hi>
李艾字子芳上饒人𢎞治進士選庶吉士授浙江道御<lb/>
　史㑹土官岑某以罪逮獄厚賂諸權貴貰免艾㢘得<lb/>
　其情竟寘於法逆瑾怙勢率同列伏闕叩諌獲罪未<lb/>
<pb n="KR2k0045_WYG_086-26b"/>
　幾丁内艱歸<hi>同上</hi>
夏瑛字潤甫玉山人𢎞治鄉舉仕醴陵令時賊劉齊寇<lb/>
　湖湘瑛設方畧禦之闔境無虞用薦陞廬州馬政通<lb/>
　判與印馬御史不合遂引疾歸<hi>府志</hi>
丁洪字秀學鉛山人正徳進士性行端介屢抗權貴歴<lb/>
　官汀杭二州守母老乞歸養卒年八十一著有閬山<lb/>
　詩集<hi>人物志</hi>
汪佃字有之俊弟正徳進士歴官翰林院充經筵講官<lb/>
<pb n="KR2k0045_WYG_086-27a"/>
　與兄同以議禮不合左遷松江同知尋告歸嘉靖乙<lb/>
　未大臣交章薦起官禮部郎中晉太常卿轉詹事府<lb/>
　以疾乞歸不允卒於邸所著有東麓遺藁七十卷<hi>同上</hi>
詹瀚字汝約玉山人由進士累官刑部郎中武宗南巡<lb/>
　瀚同姪行人軾諫阻被杖軾死杖下而瀚得不死嘉<lb/>
　靖甲申抗疏大禮再被杖直聲益振聞父疾求歸疏<lb/>
　凡四上命未下輒行擢湖廣藩臬霍渭崖首薦之<lb/>
　轉浙江左布政使拜都察院副都御史撫治鄖陽告<lb/>
<pb n="KR2k0045_WYG_086-27b"/>
　病歸家會漕河役興特召總理適妖賊猝起瀚訓練<lb/>
　河夫俄頃擒之其應變之才如此瀚侍從兩朝敡歴<lb/>
　中外幾四十年肅皇賜清修直節執法之臣二扁以<lb/>
　褒美之所著有比部集振美堂藁治河奏議<hi>同上</hi>
詹軾字敬之玉山人由進士授行人正徳丁丑上將南<lb/>
　巡軾抗疏極諫下獄廷杖死嘉靖初贈御史遣官諭<lb/>
　祭<hi>林志</hi>
楊麒字仁甫上饒人正徳進士歴官工部尚書積學能<lb/>
<pb n="KR2k0045_WYG_086-28a"/>
　文隨事輒辦嘗建盧溝橋今往來者徳之<hi>府志</hi>
邱九仞字時進祺之孫正徳進士授石首令召拜南給<lb/>
　事中屢因災異條陳皆闗國體切民生凡議鹽法議<lb/>
　糧解議機兵議立循環簿等事皆於數十年後悉見<lb/>
　施行人以賈治安方之<hi>同上</hi>
吳道南字宗甫貴溪人由正徳舉人歴官兵部郎中㑹<lb/>
　世宗幸承天道南為導嚴戢騎從所過吏民安堵擢<lb/>
　山東副使緝海盜築海堤勤恤民隱以勞瘁卒<hi>人物志</hi>
<pb n="KR2k0045_WYG_086-28b"/>
夏言字公謹貴溪人正徳進士擢兵科給事中世宗嗣<lb/>
　位疏請視朝後御文華殿閱章疏召閣臣面決帝嘉<lb/>
　納之請改後宫負郭莊田為親蠶厰公桑園遷兵科<lb/>
　都給事中調吏科當是時帝銳意禮文事以天地合<lb/>
　祀非禮欲分建二郊并日月而四言請分祀天地自<lb/>
　是大䝉帝眷張孚敬頤指百寮無敢與抗者言獨不<lb/>
　為下益以強直厚自結於帝遂擢少詹事兼翰林學<lb/>
　士掌院事四郊工成進禮部左侍郎踰月代李時為<lb/>
<pb n="KR2k0045_WYG_086-29a"/>
　本部尚書去諫官未浹嵗拜六卿前此未有也帝所<lb/>
　制作禮樂多言定之閣臣李時翟鑾取充位帝每作<lb/>
　詩輒賜言悉酬和勒石以進帝益喜數召見諮政事<lb/>
　賜銀章一俾密封言事文曰學博才優初加太子太<lb/>
　保進少傅遂兼武英殿大學士入參機務李時卒言<lb/>
　為首輔加少師特進光祿大夫上柱國明世人臣無<lb/>
　有加上柱國者言所自擬也昭聖太后崩詔問太子<lb/>
　服制言報疏有譌字帝切責言言謝罪且乞還家治<lb/>
<pb n="KR2k0045_WYG_086-29b"/>
　疾特賜酒饌俾還私第治疾俟後命言雖在告閣事<lb/>
　多取裁決及建大享殿命中官髙忠監視言不進勅<lb/>
　藁入直西苑諸臣帝皆令乗馬又賜香葉束髪巾用<lb/>
　皮帛為履言謂非人臣法服不受又獨乗腰輿帝積<lb/>
　數憾欲去言而嚴嵩因得乗機誣陷遂代其位未幾<lb/>
　河套議起言故慷慨以經濟自許因陜西總督曾銑<lb/>
　請復河套贊決之嵩揣知帝意力言河套不可復語<lb/>
　侵言言大懼謝罪以尚書致仕會有蜚語聞禁中謂<lb/>
<pb n="KR2k0045_WYG_086-30a"/>
　言去時怨謗嵩復代仇鸞草奏訐言納銑金交闗為<lb/>
　奸利遂下銑詔獄嵩與崔元陸炳謀坐銑交結近侍<lb/>
　律斬遣官校逮言言抵通州聞銑所坐大驚墮車曰<lb/>
　噫吾死矣再疏訟寃帝不省獄成竟棄市時年六十<lb/>
　有七言豪邁有俊才與諸議禮貴人抗帝以為不黨<lb/>
　馴至大用及再入政府度前此與已角者皆不勝已<lb/>
　忽嵩不為防卒被陷以死言死嵩卒禍天下久乃多<lb/>
　惜言者隆慶初賜祭𦵏諡文愍言始無子妾有身妻<lb/>
<pb n="KR2k0045_WYG_086-30b"/>
　忌而嫁之生一子言死妻逆之歸貎甚類言且得官<lb/>
　矣忽病死言竟無後<hi>列卿録</hi>
　　按陳伯容甘露園集論文愍傳云文愍得罪世以<lb/>
　　為簡傲不恭及其死也以為主復套分宜萋菲之<lb/>
　　非也坐獻帝事耳初文愍以議南北郊議九廟稱<lb/>
　　㫖自青瑣拔擢驟登政府及獻帝配天稱宗祔廟<lb/>
　　之議起天子以其章示文愍兾文愍和之也文愍<lb/>
　　噤不敢出一語至使分宜掠其美而定其議天子<lb/>
<pb n="KR2k0045_WYG_086-31a"/>
　　心銜之矣故不旋踵而有稽緩勅稾之詰有不遵<lb/>
　　用印記之詰有入閣晏晚禁内扛輿之詰小有過<lb/>
　　差旋䝉譙責至於奪勛階追諭帖追印記削職勒<lb/>
　　令還家而皆非其所以得罪之由最後主曾銑復<lb/>
　　套分宜含沙立斬曾銑文愍相尾斬西市而亦非<lb/>
　　其所以致死之由藏恨於彼飾怒於此耳何以知<lb/>
　　之天子待他閣臣處他邊事不如是峻而峻繩文<lb/>
　　愍適在配天諸議之後以此知之不爾雖文愍之<lb/>
<pb n="KR2k0045_WYG_086-31b"/>
　　簡倨分宜之中傷不入也此段論文愍苦心處極<lb/>
　　得因附錄於此<lb/>
夏尚樸字敦夫永豐人正徳進士授南京禮部主事嵗<lb/>
　饑條上救荒數事再遷恵州知府投劾歸嘉靖初起<lb/>
　山東提學副使擢南京太僕少卿與魏校湛若水輩<lb/>
　日相講習言官劾大學士桂萼語連尚樸吏部尚書<lb/>
　方獻夫白其無私尋引疾歸早年師婁諒傳主敬之<lb/>
　學常言纔提起便是天理纔放下便是人欲魏校亟<lb/>
<pb n="KR2k0045_WYG_086-32a"/>
　稱之所著有中庸說語錄東巖文集<hi>人物志</hi>
　　按夏尚樸學案作尚樸號東巖從婁一齋受康齋<lb/>
　　之學王文成贈以詩有舍瑟春風之句東巖荅曰<lb/>
　　孔門沂水春風景不出虞廷敬畏情盖其學傳主<lb/>
　　敬故云爾至謂心所以窮理未足以盡理與陽明<lb/>
　　心即理也之㫖顯然相背矣<hi>原跋</hi>
李玘字孟玉玉山人正徳進士授金華令有恵政章楓<lb/>
　山常稱之陞工部主事轉刑部員外郎致仕歸家徒<lb/>
<pb n="KR2k0045_WYG_086-32b"/>
　壁立有司欲一見而不可得<hi>同上</hi>
黄初字慎卿貴溪人舉進士一甲第二人終翰林院編<lb/>
　修少穎敏博聞強記長乃志於理學其端緒得之吳<lb/>
　康齋而卒深造之焉<hi>同上</hi>
桂榮字君用上饒人以舉人歴官至監察御史按部四<lb/>
　川摘發如神自旦至暮斷獄百宗立釋疑獄數十人<lb/>
　一省以為神善詩歌古文辭有詩刻行世<hi>府志</hi>
汪俅字克敬貴溪人嘉靖進士授刑部主事遷汀州守<lb/>
<pb n="KR2k0045_WYG_086-33a"/>
　擢閩憲副拜副都御史巡撫勛陽除興山保康之賊<lb/>
　立塾堡於沙子嶺收武弁私卒申禁例以抑中官之<lb/>
　横凡先後建白於汀有六議閩有六議楚有八議廣<lb/>
　西有平徭疏鄖有蠲租緩解疏皆於國計時艱稱碩<lb/>
　畫云<hi>人物志</hi>
畢竟立字惟中貴溪人嘉靖鄉榜知化州時逆賊張璉<lb/>
　輩僣號改元割據五省竟立從征計擒諸偽將蕭雪<lb/>
　峰林胡曦徐東州等事聞受上賞由建寧同知轉陞<lb/>
<pb n="KR2k0045_WYG_086-33b"/>
　雷㢘僉憲尋以採珠忤當道歸<hi>同上</hi>
江以逹字于順貴溪人嘉靖進士初授刑部主事典閩<lb/>
　試遷閩督學僉事楚督學副使會章聖梓宫南祔<lb/>
　顯陵三司出迎逹居守以闗防門禁為楚藩所構逮<lb/>
　繫詔獄廷杖削籍節義文章並推重於時著有午坡<lb/>
　文集行世<hi>同上</hi>
徐九思字子慎貴溪人嘉靖中孝㢘授句容知縣為治<lb/>
　於單赤務加恩而御豪猾特嚴訟者抶不過十諸所<lb/>
<pb n="KR2k0045_WYG_086-34a"/>
　催科預為之期逾期令里老逮之而已隸莫敢至鄉<lb/>
　落縣東西通衢七十里九思節公費甃以石行旅便<lb/>
　之朝廷數遣中貴醮神三茅山縣民苦供億九思搜<lb/>
　故牒有鹽引金久貯於府者請以給賞民無所擾嵗<lb/>
　侵榖踴貴巡撫發倉榖使平價糶而償直於官九思<lb/>
　曰彼糴者皆豪也貧民雖平價不能糴乃以時價糴<lb/>
　其半還直於官而以餘榖煮粥食餓者榖多則使稱<lb/>
　力分負以去其山谷逺者則就旁富人榖而官為償<lb/>
<pb n="KR2k0045_WYG_086-34b"/>
　之全活甚衆久之與應天府尹不合為巡撫所劾吏<lb/>
　部尚書熊浹知其賢特留之積九載遷工部主事歴<lb/>
　郎中治張秋河道漕河與鹽河近而不相接漕水溢<lb/>
　則泛濫為田患九思議築減水橋於沙灣俾二水相<lb/>
　通漕河溢則有所洩以入海而不侵田少則有所限<lb/>
　而不至於涸工成遂為永利時工部尚書趙文華視<lb/>
　師東南道河上九思不出迎遣一吏齎牒往謁㑹遷<lb/>
　髙州知府文華歸修舊怨與吏部尚書吳鵬合謀構<lb/>
<pb n="KR2k0045_WYG_086-35a"/>
　之遂坐九思老致仕句容民為建祠茅山九思家居<lb/>
　二十二年年八十五卒<hi>白志</hi>
吕懐字汝徳永豐人嘉靖進士選庶吉士邃於易逺近<lb/>
　學者多宗之後改擢諫垣歴官國子司業太僕少卿<lb/>
　致仕著有心統圖說傳於世學者稱為巾石先生<hi>明儒</hi>
　<hi>學案</hi>
徐樾字子直貴溪人嘉靖進士聞良知之學豁然解悟<lb/>
　初仕禮曹累官雲南布政朝廷議討土蠻那鑑經年<lb/>
<pb n="KR2k0045_WYG_086-35b"/>
　不決樾忠義憤激遂自請兵以往遭奸臣李惟通賊<lb/>
　洩謀被困死之詔贈光祿卿諭𦵏祭<hi>同上</hi>
　　按徐樾受業於泰州王心齋學者稱波石先生<lb/>
周法字直卿貴溪人幼岐嶷甫免於孩即能口誦書史<lb/>
　比長受尚書於里人黄簡繼受大戴禮於畢進士裕<lb/>
　補博士弟子員下帷益力四方士擔簦來學者日益<lb/>
　親每一問難獵纓正襟危坐刺六經中語教愚導惑<lb/>
　一一中肯窽非其人絶口不與語信州士瞿然稱學<lb/>
<pb n="KR2k0045_WYG_086-36a"/>
　府七赴省試不偶又不事生人産事父畢竭心力父<lb/>
　歾哀毁柴立母方孺人在嫠以哭幼兒故失明法昕<lb/>
　夕承歡嵗時蔬菓跽羞母母未嘗不敢入口母卒法<lb/>
　以未視含一語及淚淫淫承睫悲懣成疾竟不起以<lb/>
　子子明貴贈奉政大夫<hi>郭青螺集</hi>
夏浚字惟明玉山人嘉靖進士授海鹽令歴官福建提<lb/>
　學副使尋轉溫處兵備時浙東海寇猖獗浚授方畧<lb/>
　鴞渚平陽慶元金磐相繼奏㨗廣右狼兵驕悍浚殱<lb/>
<pb n="KR2k0045_WYG_086-36b"/>
　其渠魁軍紀震肅擢廣西叅政致仕歸家<hi>人物志</hi>
徐九經貴溪人嘉靖四十一年授政和縣丞壬戍倭冦<lb/>
　圍城與知縣周尚友堅守援絶城陷同死<hi>福建名宦志</hi>
俞文明永豐人嘉靖舉人令清流嘉靖間流賊窺城潛<lb/>
　從東門龍津入縣將過半橋人民驚走文明挺身前<lb/>
　矛禦之賊不敢進邑賴以全<hi>同上</hi>
周諒永豐人嘉靖舉人知寧逺縣凡五載前官逋負完<lb/>
　結者百三十有九事嵗丙申大旱徒歩拜禱雨隨澍<lb/>
<pb n="KR2k0045_WYG_086-37a"/>
　躬率鄉兵捣髙山之巢穴立五營以益其險民賴之<lb/>
　江華苗發奉委勦捕巡撫陸奬異之後召補南京御<lb/>
　史<hi>湖廣名宦志</hi>
費元祿字無學鉛山人南太僕卿堯年之子費為故相<lb/>
　家又貴公子折節讀書為歌詩落筆數千言蘊義生<lb/>
　風傾慕賢士大夫如恐不及刻甲秀園集侑以好賄<lb/>
　問遺海内名士輪蹄舟楫交錯吳會閩楚間史稱鄭<lb/>
　莊置驛殆無以過屠長卿報詩云相思累寄蘼蕪草<lb/>
<pb n="KR2k0045_WYG_086-37b"/>
　見面難於優鉢花其推重如此<hi>列朝詩集小傳</hi>
何天啓字羲占貴溪人嘉靖舉人由諫垣謫丞遷令嘉<lb/>
　善前此訟多停滯啓下車三日剖決無留勾攝不遣<lb/>
　吏卒民無騷擾直嵗潦力請蠲稅<hi>浙江名宦志</hi>
徐上達字孔學號斗南永豐人由進士除嘉定令邑有<lb/>
　豪右為民害上達下車即剪抑之因為所詆謀量移<lb/>
　雞澤民苦馬政上達條其弊力請上官剔除未幾憂<lb/>
　歸起知藁城復以狷直忤時左調叔白喟然曰是官<lb/>
<pb n="KR2k0045_WYG_086-38a"/>
　不薄鮑明逺嘗為之然吾木彊之性終不能易尋拂<lb/>
　衣歸所著有史記永吹萬鳴編藏於家<hi>府志</hi>
葉鏜字汝聲上饒人由進士授庶吉士改刑科給事中<lb/>
　世宗朝言事稱㫖命總理部事一時貴戚斂手尋擢<lb/>
　南少司寇晉秩尚書致仕歸<hi>同上</hi>
楊時喬字宜遷上饒人嘉靖進士除工部主事𣙜稅杭<lb/>
　州令商人自署所入輸之擢禮部員外郎遷南尚寶<lb/>
　丞萬厯初以養親去起南太僕丞移疾歸時喬雅無<lb/>
<pb n="KR2k0045_WYG_086-38b"/>
　意榮進再起再告閲十七年始薦起尚寶卿四遷南<lb/>
　京太常卿疏請議建文帝諡祠祀死節諸臣就遷通<lb/>
　政使秩滿連章乞休不允召拜吏部左侍郎苞苴不<lb/>
　及門及大計京朝官首輔沈一貫欲庇其所私憚時<lb/>
　喬方正將令兵部尚書蕭大亨主之次輔沈鯉不可<lb/>
　而止時喬乃與都御史溫純力鋤政府私人若給事<lb/>
　中錢夢臯御史張似渠于永清輩咸在察中又以年<lb/>
　例出給事中鍾兆斗於外一貫大慍密言於帝特留<lb/>
<pb n="KR2k0045_WYG_086-39a"/>
　夢臯已而盡留科道之被察者嚴㫖責時喬等報復<lb/>
　夢臯既留遂合兆斗累疏攻純并侵時喬及純去時<lb/>
　喬歎曰主察者逐爭察者亦竄矣尚可靦顔與此乎<lb/>
　九疏引疾不得請時中外缺官多不補而羣臣省親<lb/>
　養病給假及建言詿誤被譴者充滿林下率不獲召<lb/>
　時喬乃備列三百餘人三疏請錄用復列上遷謫鄒<lb/>
　元標等九十六人削籍范儁等一百十人帝卒不省<lb/>
　明年大計外吏時喬堅辭不肯任有㫖詰責乃再受<lb/>
<pb n="KR2k0045_WYG_086-39b"/>
　事一貫已罷言路爭擊其黨而李廷機者一貫教習<lb/>
　門生也閣臣闕衆多推之惟給事中曹于汴宋一韓<lb/>
　御史陳宗契持不可時喬卒從衆議時帝委時喬銓<lb/>
　柄又不置右侍郎一人獨理部事銓叙平允然中朝<lb/>
　議論方囂動見掣肘時喬官位未崇又自溫純去久<lb/>
　不置都御史無以鎮壓百僚由是上下相凌紀綱日<lb/>
　紊言路得收其柄時喬亦多委蛇主調停之畫議者<lb/>
　諒其苦心不甚咎也秉銓凡五年最後起故尚書孫<lb/>
<pb n="KR2k0045_WYG_086-40a"/>
　丕揚未至而時喬卒篋餘一敝裘同列賻襚以殮詔<lb/>
　贈吏部尚書諡端潔<hi>列卿錄</hi>
　　按楊時喬所著書其名不一孫承澤四朝人物考<lb/>
　　所載則有南闗𣙜事周易諸經全文古今字韻全<lb/>
　　書人物志所載又有大學古本書經四書古今訓<lb/>
　　解禹碑釋<lb/>
徐易號豐溪永豐人嘉靖進士授鄞縣令開萬金湖築<lb/>
　堰東西鄉凡三十二所瀦洩唯時間募兵敎水戰大<lb/>
<pb n="KR2k0045_WYG_086-40b"/>
　儲餉以養士卒亡何而海寇作人服其前識久之徴<lb/>
　為户科給事中甫三月而卒<hi>人物志</hi>
費懋文字民煥鉛山人嘉靖舉人授臨武令捕巨盜息<lb/>
　爭訟人士翕然歸化未幾致仕弟懋謙字民益襲廕<lb/>
　官南京都察院經歴負詩名兼工山水梅竹青溪社<lb/>
　集實為首倡<hi>府志</hi>
周守愚字汝哲永豐人嘉靖進士令當塗徴拜南京刑<lb/>
　科給事中巡視京營劾論守備内監張宏洎兵部尚<lb/>
<pb n="KR2k0045_WYG_086-41a"/>
　書王文擅停團營操不法事宏實與江陵相表裏而<lb/>
　文其姻婭也張銜之出守愚僉事福建尋擢浙東副<lb/>
　使以疾告歸杜門十年卒<hi>人物志</hi>
王建中字懋徳上饒人生八月而父逝母毛氏和丸課<lb/>
　讀嘉靖甲辰領鄉薦知大理府抵郡即察滇俗之陋<lb/>
　有以同姓為婚者首厲禁之尋入覲解組歸卒年八<lb/>
　十五舉祀鄉賢有集行世<hi>同上</hi>
裴化字子韞貴溪人嘉靖間任華亭縣漆木鎮巡檢倭<lb/>
<pb n="KR2k0045_WYG_086-41b"/>
　入寇化率兵禦死之華亭人像祀焉時政和縣丞徐<lb/>
　九經亦以城陷罵賊死<hi>府志</hi>
鄭邦福字洪疇上饒人隆慶進士任刑曹郎奉使䘏楚<lb/>
　囚補福建僉事遷粤東兵備時海氛方訌邦福至嚴<lb/>
　斥堠謹偵邏備禦有方人倚為重晉南同卿卒於道<lb/>
　所著有采真遊藁<hi>人物志</hi>
徐貞明字孺東貴溪人父九思貞明舉隆慶進士知浙<lb/>
　江山隂縣徴為工科給事中累遷尚寶司丞初貞明<lb/>
<pb n="KR2k0045_WYG_086-42a"/>
　上水利軍班二議謂陜西河南故渠廢堰在在有之<lb/>
　山東諸泉引之率可成田而畿輔諸郡或支河所經<lb/>
　或澗泉自出皆足以資灌溉北人未習水利惟苦水<lb/>
　害不知水害未除正由水利未興也今誠於上流疏<lb/>
　渠濬溝引之灌田以殺水勢下流多開支河以泄横<lb/>
　流其淀之最下者留以瀦水稍髙者皆如南人築圩<lb/>
　之制則水利興水患亦除矣其議軍班則言東南民<lb/>
　素柔脆莫任逺戍今數千里勾軍離其骨肉而軍壯<lb/>
<pb n="KR2k0045_WYG_086-42b"/>
　出於户丁幇解出於里甲每軍不下百金而軍非土<lb/>
　著志不久安輒賂衛官求歸衛官利其賂且可以冒<lb/>
　餉也因而縱之是困東南之民而實無補於軍政也<lb/>
　宜倣匠班例軍户應出軍者嵗徴其錢而召募土著<lb/>
　以足之便事皆下所司又著潞水客談凡十有四利<lb/>
　譚綸見而美之謂其說必可行已而順天巡撫張國<lb/>
　彦副使顧養謙行之薊州永平豐潤玉田皆有效乃<lb/>
　進貞明少卿賜之勅令往㑹撫按諸臣勘議時御史<lb/>
<pb n="KR2k0045_WYG_086-43a"/>
　蘇瓚方奉命巡闗復獻議曰治水與墾田相濟未有<lb/>
　水不治而田可墾者畿輔為患之水莫如盧溝滹沱<lb/>
　二河源逺流長又合深易濡泡沙滋諸水散入各淀<lb/>
　而泉渠溪港悉注其中以故髙橋白洋諸淀大者廣<lb/>
　圍一二百里小亦四五十里每當夏秋淫潦膏腴變<lb/>
　為瀉鹵菽麥化為萑葦甚可惜也今治水之䇿有三<lb/>
　濬河以決水之壅疏渠以殺淀之勢撤曲防以均民<lb/>
　之利而已帝並下貞明乃躬歴京東州縣相原隰度<lb/>
<pb n="KR2k0045_WYG_086-43b"/>
　土宜周覽水泉條列事宜以上户部尚書畢鏘等力<lb/>
　贊之遂命貞明兼監察御史領墾田使有司撓者劾<lb/>
　治貞明乃先詣永平募南人為倡至明年二月已墾<lb/>
　至三萬九千餘畝又遍歴諸河窮源竟委將大行疏<lb/>
　濬而奄人勛戚之占閒田為業者恐水田興而已失<lb/>
　其利也爭言不便為蜚語聞於帝御史王之棟畿輔<lb/>
　人也遂言水田必不可行乃諭令停役而欲追罪建<lb/>
　議者用閣臣言而止貞明乃還故官尋乞假歸十八<lb/>
<pb n="KR2k0045_WYG_086-44a"/>
　年卒貞明識敏才練慨然有經世志京東水田實百<lb/>
　世利事初興而即為浮議所撓論者惜之<hi>白志</hi>
汪蘭字子芳玉山人宋汪應辰後由嵗貢授開化訓導<lb/>
　致仕居家以節義自勵嘉靖辛酉廣兵袁三從浙駐<lb/>
　玉蘭窺其將作亂往賊營諭以禍福賊已嘯聚迫之<lb/>
　行蘭正色曰死即死耳吾豈從若反乎罵不絶口被<lb/>
　殺<hi>人物志</hi>
徐伯鳯字國祥貴溪人生平學尊朱子而以小學近思<lb/>
<pb n="KR2k0045_WYG_086-44b"/>
　錄為工夫讀書白鹿洞歸益精進每敎人靜坐澄心<lb/>
　以觀清明之氣少時執母喪廬墓三年及司訓紹興<lb/>
　聞父訃跣行抵舍有雙鵲巢廬之祥人以為孝感所<lb/>
　致<hi>同上</hi>
吳學字原思玉山人有志濂洛闗閩之學補邑庠生受<lb/>
　知於督學李崆峒嘗曰吳生程朱之流不可量也不<lb/>
　幸早卒所著有正義解井田圖擬古樂府諸藁<hi>同上</hi>
鄭以偉字子器上饒人萬厯進士授翰林院檢討典壬<lb/>
<pb n="KR2k0045_WYG_086-45a"/>
　子浙江鄉試戊午再典江南試未幾典武塲㑹試奉<lb/>
　命冊封慧妃陪琉球國使蔡堅俱如禮歴吏部左侍<lb/>
　郎轉禮部尚書以講筵而叱逆璫上疏乞歸崇禎朝<lb/>
　入閣辦事時上每召對平臺劬瘁卒於位賜𦵏祭諡<lb/>
　文恪所著有靈山藏集行於世<hi>四朝人物志</hi>
　　按鄭以偉所著又有沍泥集<lb/>
王夢暘號鰲磯上饒人由進士授安慶府推官時郡有<lb/>
　虎食人夢暘為文禱於神三日虎自斃<hi>府志</hi>
<pb n="KR2k0045_WYG_086-45b"/>
詹士龍字見五永豐人由進士歴任漳泉海道不畏強<lb/>
　禦斷還時相侵田相銜之命招撫海寇鄭芝龍聞者<lb/>
　皆有難色卒奏績陞山陜左右藩時逆璫魏忠賢祠<lb/>
　祀遍天下士龍獨不為建幾不免㑹閹敗晉南光祿<lb/>
　卿授應天府尹尋謝政歸<hi>人物志</hi>
夏子陽字鶴田玉山人由進士擢兵科給事奉命冊封<lb/>
　琉球陞太常寺卿著有琉球錄所載山川風俗物産<lb/>
　人民及所經屬國錯雜成文海國竒觀也<hi>同上</hi>
<pb n="KR2k0045_WYG_086-46a"/>
黄清上饒人起吏員清勤積官嘉興府同知加四品服<lb/>
　俸築海塘有功後以運同治髙寶河堤積勞死于寶<lb/>
　應之寧國寺盖上官忌而擠之水以没也至不能斂<lb/>
　以病卒聞贈䘏有加<hi>湧幢小品</hi>
葉際英字仲華貴溪人萬厯舉人仕邵武令復補四川<lb/>
　因土寇煽亂與楊總兵共討平之陞廣東雷州推官<lb/>
　俗尚奢侈率之以儉年老致仕士民遮道不忍舍<hi>人</hi>
　<hi>物志</hi>
<pb n="KR2k0045_WYG_086-46b"/>
余桂萼號毓蟾萬厯舉人初為彭澤教諭遷孝感知縣<lb/>
　㢘恵有聲遷巴州知州邑有寒士夏時亨者每夜讀<lb/>
　篝燈達旦桂萼出巡夜訪知其貧分俸助讀時亨果<lb/>
　成進士稱為知人在任四年移疾歸<hi>府志</hi>
徐乆徳號裕元上饒人萬厯舉人歴官至四川叙馬瀘<lb/>
　兵備副使值奢崇明倡亂變起倉卒焚掠甚慘久徳<lb/>
　百計綢繆練兵措餉設間招降凡五閲月州縣俱平<lb/>
　致政歸年八十餘卒<hi>人物志</hi>
<pb n="KR2k0045_WYG_086-47a"/>
方應瀚字養沖上饒人萬厯舉人遷隰州守轉山東濮<lb/>
　州先是妖賊王好賢徐鴻儒倡敎白蓮餘孽禍山東<lb/>
　濮州為甚至則擇羈捕密授以計混賊中盡得其情<lb/>
　乃潛兵撲之前後俘八百餘人黨遂平未幾謝政歸<lb/>
　<hi>同上</hi>
董繼周號八際玉山人萬厯進士授海豐令尋擢刑部<lb/>
　郎居南部十載遷鄖陽守秩滿解組還家有八際山<lb/>
　房詩文集金魚社藁行世<hi>府志</hi>
<pb n="KR2k0045_WYG_086-47b"/>
詹兆恒字月如永豐人崇禎進士授甌寧知縣民居失<lb/>
　火延學宫兆恒奔煙焰中抱木主以出尋倡率重建<lb/>
　徴授南京御史時賊陷含山犯無為兆恒疏劾總督<lb/>
　髙斗光明年秋又以賊陷廬州陳内外合防䇿再劾<lb/>
　斗光請以史可法代斗光遂獲譴時江北民避亂盡<lb/>
　走南京兆恒慮賊諜闌入處之城外為嚴保伍察非<lb/>
　常奸宄無所匿福王立擢兆恒大理寺丞馬士英薦<lb/>
　阮大鋮令冠帶陛見兆恒言先皇手定逆案十七年<lb/>
<pb n="KR2k0045_WYG_086-48a"/>
　間此輩日夕聚謀欲翻者數矣賴先皇神明獨斷堅<lb/>
　持不移今大仇未報忽召見大鋮還之冠帶豈不上<lb/>
　傷先皇之靈下短忠臣義士之氣哉疏奏命取逆案<lb/>
　進覽兆恒即上進而士英亦以是日進三朝要典大<lb/>
　鋮竟起用其秋兆恒進本寺少卿即請告歸唐王拜<lb/>
　兵部左侍郎佐黄道周協守廣信兵敗奔衢州之開<lb/>
　化縣殁於陣<hi>白志</hi>
胡夢泰字友蠡鉛山人崇禎進士除奉化知縣邑人戴<lb/>
<pb n="KR2k0045_WYG_086-48b"/>
　澳官順天府丞怙勢不輸賦夢泰捕治其子其子急<lb/>
　走京師愬澳令劾去夢泰澳念州民不當劾長吏而<lb/>
　劫於其子姑出一疏言天下不治由守令貪汚以隂<lb/>
　詆夢泰及得㫖令指實其子即欲訐夢泰而澳念夢<lb/>
　泰無可劾乃以嘉興推官文徳翼平遥知縣王凝命<lb/>
　實之給事中沈迅為兩人訴枉發澳隱情澳下詔獄<lb/>
　除名夢泰聲益起吏部㑹廷臣舉天下賢能有司十<lb/>
　人夢泰與焉行取入都畿輔州縣殘破上欲得㢘能<lb/>
<pb n="KR2k0045_WYG_086-49a"/>
　治之諸行取者悉出補夢泰得唐縣京師陷南歸唐<lb/>
　王時授兵科給事中奉使旋里順治三年城破夫婦<lb/>
　俱縊死<hi>同上</hi>
鄭爾說字鼎殷上饒人崇禎進士知建寧縣考最擬補<lb/>
　臺班以屏跡權門得工部主政首輔某黨同伐異爾<lb/>
　說特上章極論忤㫖削職騎驢出都門後輔政以罪<lb/>
　歸用原官起補癸未請告還里澹於進取假舘於徳<lb/>
　興縣之南溪鄉為童子師者積二十年一日返衡門<lb/>
<pb n="KR2k0045_WYG_086-49b"/>
　途逢禦人刦衣笈將去審知爾說即慙謝請死其信<lb/>
　孚強暴若此<hi>人物志</hi>
國朝<lb/>
馮鏞字笙如永豐人順治乙未進士授黎城令擢户部<lb/>
　主政性介直不受請託出𣙜蕪闗通商裕課敡蠧除<lb/>
　奸尋陞員外郎再𣙜滸墅轉刑部郎中殫心勞瘁告<lb/>
　假回籍卒<hi>人物志</hi>
潘大臺號望斗永豐人以明經任臨湘令時值湖南兵<lb/>
<pb n="KR2k0045_WYG_086-50a"/>
　燹之後繼以凶荒里巷蕭條民居瓦磔大臺至葺城<lb/>
　隍修學宫均田賦清驛遞適城中火災大臺泣禱願<lb/>
　以身代須臾返風滅火回署漏盡遽得疾卒其為湘<lb/>
　民死也如此<hi>安志</hi>
查懋䕫字敬泉鉛山人大海裔孫居家孝友閉户讀書<lb/>
　不求聞逹鵝湖書院久圮捐貲修葺邑人張時泰序<lb/>
　其事年八十有七舉鄉飲大賓子民敏克承家敎隱<lb/>
　居蕉溪先人遺産悉推以讓兄弟縣令荆初揚作詩<lb/>
<pb n="KR2k0045_WYG_086-50b"/>
　美之孫繼尹明經候補學博<hi>白志</hi>
周元字孟祥上饒人任雲南騰越副將吳逆叛署元偽<lb/>
　總兵不就退居永昌<lb/>
王師至蜀元與永昌偽將軍田進學偽總兵李鍾秀同<lb/>
　謀反正鍾秀舉兵北勝元與進學舉兵永昌恢復順<lb/>
　寧府雲龍州賊兵壓境衆寡不敵元被執不屈遇害<lb/>
　<hi>安志</hi>
徐光藩弋陽庠生避亂卜居晚溪鄉里以孝友稱兄弟<lb/>
<pb n="KR2k0045_WYG_086-51a"/>
　子姪約百口同居無異言<hi>府志</hi>
祝雷聲字震黙上饒人順治丁酉舉人生平端方古朴<lb/>
　不妄交與澹於營利専以著述自娱十三年閩變賊<lb/>
　逼以偽職遁跡獲免年九十三無疾而終<hi>同上</hi>
花和仔弋陽人母姚氏為賊所執奮擲求死賊抽刀欲<lb/>
　殺之和仔前抱賊按其刄羣賊競砍之母子皆遇害<lb/>
　<hi>安志</hi>
　<lb/>
<pb n="KR2k0045_WYG_086-51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江西通志卷八十六<lb/>
</p>
<p>
</p>
  </div>
</body>
</text>
</TEI>
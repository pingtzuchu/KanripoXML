<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷七十八</head> <lb/>
    <p>
<pb n="KR2k0045_WYG_078-1a"/>
欽定四庫全書<lb/>
　江西通志卷七十八<lb/>
　　人物<hi>十三</hi>
　　　吉安府<hi>四</hi>
　明<lb/>
蕭鎡字孟勤泰和人宣德進士需次於家八年帝命楊<lb/>
　溥合選三科士拔二十八人為庶吉士鎡為首授編<lb/>
　修正統三年進侍讀久之代李時勉為國子監祭酒<lb/>
<pb n="KR2k0045_WYG_078-1b"/>
　景泰初以老疾辭監丞鮑相率監生三千人叩闕請<lb/>
　留明年以本官兼翰林學士入直文淵閣進戸部右<lb/>
　侍郎易儲議起鎡曰無易樹子霸者所禁矧天朝乎<lb/>
　不聽加太子少師寰宇通志成進户部尚書帝不豫<lb/>
　諸臣議復憲宗東宫李賢私問鎡鎡曰旣退不可再<lb/>
　也英宗復位遂削籍天順八年卒成化中復官賜祭<lb/>
　<hi>列卿録</hi>
　　按蕭鎡鵬舉子豫章書載其所著有成均詞垣尚<lb/>
<pb n="KR2k0045_WYG_078-2a"/>
　　約三集<lb/>
蕭啓字斯暘龍泉人宣德進士累官僉都御史巡撫山<lb/>
　西減冗軍以甦民困募富民以實邊儲凡政有利不<lb/>
　利者罷行惟宜<hi>人物志</hi>
劉儁永新人宣德進士授御史陞按察僉事所至風采<lb/>
　凛然嘗稱學莫先於義利之辨著有木菴集行世<hi>同</hi>
　<hi>上</hi>
吳節字與儉安福人宣德進士由庶吉士官至侍讀學<lb/>
<pb n="KR2k0045_WYG_078-2b"/>
　士己巳之變條陳十餘事皆國家大政多見采納為<lb/>
　南祭酒督修國學廟廨成降詔褒之歷任太常卿致<lb/>
　仕年八十五卒<hi>同上</hi>
劉實字嘉秀安福人嗜古博學宣德進士選庶吉士正<lb/>
　統初授金華府通判仍歲荒旱請蠲租且贖還飢民<lb/>
　子女義門鄭氏族大不能自給又買馬出丁供山西<lb/>
　郵傳困甚亦以實言獲免母喪歸廬墓三載起順天<lb/>
　府治中景泰時召修宋元通鑑綱目天順四年出知<lb/>
<pb n="KR2k0045_WYG_078-3a"/>
　南雄府中官至南雄入譖言誣奏實毁敕大不敬逮<lb/>
　下詔獄實從獄中上書言臣官三十年未嘗以妻子<lb/>
　自隨食粗衣敝為國家愛養小民不忍困之以是忤<lb/>
　朝使帝覽書意稍解且釋之而實竟瘐死南雄人哀<lb/>
　而祠之<hi>白志</hi>
廖莊字安止吉水人宣德進士授庶吉士改刑科給事<lb/>
　中有敢言聲久之遷南京大理左少卿景泰五年七<lb/>
　月上疏曰臣曩在朝睹上皇遣使冊封陛下每遇慶<lb/>
<pb n="KR2k0045_WYG_078-3b"/>
　節必令羣臣朝謁東廡恩禮隆洽羣臣皆感歎謂上<lb/>
　皇兄弟友愛如此今陛下奉事上皇願時時朝見或<lb/>
　講明家法或商略治道歲時令節俾羣臣朝見以慰<lb/>
　上皇之心如此則孝弟刑于國家恩義通於神明矣<lb/>
　又太子者天下之本上皇之子陛下之猶子也宜令<lb/>
　親儒臣習書策以待皇嗣之生使天下臣民曉然知<lb/>
　陛下有公天下之心豈不美與疏入不報廷杖八十<lb/>
　謫定羌驛丞天順初召還擢禮部右侍郎尋調刑部<lb/>
<pb n="KR2k0045_WYG_078-4a"/>
　成化初為刑部左侍郎逾年卒贈尚書諡恭敏<hi>同上</hi>
萬霽安福人宣德進士授陽朔知縣至則令民墾土田<lb/>
　春耕時具酒脯躬自勸勞建新學選秀民親加訓誨<lb/>
　嫁娶葬祭教之皆有品節民俗為之一變<hi>人物志</hi>
蕭維禎廬陵人宣德進士累官刑部尚書性瓌偉而才<lb/>
　充敏為法官數十年練達事體老於斷案諸法吏皆<lb/>
　屈服之<hi>林志</hi>
尹昌字輯禎吉水人宣德進士官行人己巳之變扈駕<lb/>
<pb n="KR2k0045_WYG_078-4b"/>
　北征知勢不可為自刎死<hi>同上</hi>
李紹字先述安福人宣德進士入翰林為庶吉士賜詩<lb/>
　勉勵累官學士擢禮部右侍郎纂修大制作多出其<lb/>
　手致政家居廷議起為祭酒未赴而卒初英廟復辟<lb/>
　有邀迎駕功者强與俱紹辭曰諸公自足辦之何有<lb/>
　於紹及拜侍郎冢宰翺舉酒酬曰李公天選侍郎也<lb/>
　蓋譏一時附勢倖進者<hi>同上</hi>
曾翬字時升泰和人宣德進士授刑部主事進員外郎<lb/>
<pb n="KR2k0045_WYG_078-5a"/>
　中擢廣西右叅政尋以憂去服闋起官河南御史清<lb/>
　軍者利得軍多枉及民翬辨釋甚衆南陽諸府多流<lb/>
　户衆議驅逐人情惶急翬撫安之遷山東右布政使<lb/>
　民墾田無賦者奸民指為閒田獻諸戚畹部使者來<lb/>
　勘翬曰祖制民墾荒田永不科稅奈何奪之使者奏<lb/>
　如言乃免召拜刑部左侍郎尋巡撫浙江考察官吏<lb/>
　奏罷不職者百餘人他弊政多所釐革還朝久之謝<lb/>
　病去<hi>列卿録</hi>
<pb n="KR2k0045_WYG_078-5b"/>
　　按林志所載曾翬宦蹟與列卿録全不同又吉州<lb/>
　　人文紀略稱其致仕二十餘年清風雅操足繼楊<lb/>
　　文貞而優游林泉則兼文貞所無之樂晚年自號<lb/>
　　龍坡居士所著有龍坡集今不傳<lb/>
蕭聰字孟奎泰和人宣德進士初為刑部郎中受命總<lb/>
　督修城調度經畫有方歷官禮部侍郎改南吏部左<lb/>
　遷湖廣布政司叅議<hi>林志</hi>
劉益吉水人宣德進士授兵科給事中封駁彈劾務存<lb/>
<pb n="KR2k0045_WYG_078-6a"/>
　大體己巳之變上命往山東招募民兵以備邊防官<lb/>
　至祭酒卒<hi>人物志</hi>
鍾同字世京永豐人父復宣德進士歷翰林院修撰與<lb/>
　劉球善球上封事復預其謀妻勸止球詣復邸邀偕<lb/>
　行復已他往妻從屏間詈曰汝自上疏何累他人為<lb/>
　球出歎曰彼乃謀及婦人遂獨上疏竟死居無何復<lb/>
　亦病卒妻深悔之每號輒曰早知爾曷若與劉公偕<lb/>
　死同幼聞母言即感奮思成父志嘗入吉安忠節祠<lb/>
<pb n="KR2k0045_WYG_078-6b"/>
　見所祀歐陽修楊邦乂諸人歎曰死不入此非夫也<lb/>
　景泰二年舉進士明年授御史遇事敢言懷獻太子<lb/>
　旣卒與郎中章綸早朝語及沂王皆泣下因與約疏<lb/>
　請復儲大略謂太子薨逝足知天命有在今皇儲未<lb/>
　建國本猶虚上皇之子即陛下之子沂王天資厚重<lb/>
　足令宗社有託伏望擴天地之量敦友于之仁蠲吉<lb/>
　具儀建復儲位疏入帝不懌後數日章綸復儲疏繼<lb/>
　上下詔獄考訊遂并繫治同封巨梃就獄中杖之同<lb/>
<pb n="KR2k0045_WYG_078-7a"/>
　竟死時年三十二同之上疏也策馬出馬伏地不肯<lb/>
　起同叱曰吾不畏死爾奚為者馬猶盤辟再四乃行<lb/>
　同死馬長號數聲亦死英宗復位贈大理左寺丞諡<lb/>
　恭愍從祀忠節祠與球聯位竟如同初志<hi>白志</hi>
陳文字安簡廬陵人鄉試第一正統元年進士及第授<lb/>
　編修尋命進學東閣秩滿遷侍講景泰二年閣臣髙<lb/>
　穀薦文才遂擢雲南右布政使雲南産銀民間用銀<lb/>
　貿易視内地三倍𨽻在官者免役納銀亦三之文曰<lb/>
<pb n="KR2k0045_WYG_078-7b"/>
　雖如是得無傷廉乎損之復令減𨽻額視舊三之一<lb/>
　遷廣東左布政使英宗復位召為詹事入侍東宮講<lb/>
　讀初學士吕原卒李賢舉柯潛以代旋以王翺言復<lb/>
　舉文代之進禮部右侍郎兼學士入内閣時與賢爭<lb/>
　事多不合憲宗即位進禮部尚書英廟實録成加太<lb/>
　子少保兼文淵閣大學士成化四年卒贈少傅諡莊<lb/>
　靖文自官翰林雖專文學然時政弛張輒能言其當<lb/>
　否素以才自許在外頗著績効士大夫多冀其進用<lb/>
<pb n="KR2k0045_WYG_078-8a"/>
　旣參大政鮮所建明其詩文敏妙雄健似其為人所<lb/>
　著有聚齋需軒二稿藏於家<hi>列卿録</hi>
劉定之字主静永新人幼有異禀父髦日授書數千言<lb/>
　舉正統元年㑹試第一殿試及第授編修京城大水<lb/>
　應詔陳十事弟寅之與鄉人相訐辭連定之下獄得<lb/>
　白秩滿進侍講景帝即位復上言十事帝優詔答之<lb/>
　三年遷洗馬天順改元調通政司左叅議仍兼侍講<lb/>
　尋進學士成化二年以本官入直文淵閣進工部右<lb/>
<pb n="KR2k0045_WYG_078-8b"/>
　侍郎五年卒官贈禮部尚書諡文安定之謙恭質直<lb/>
　以文學名一時嘗有中旨命製元宵詩内使却立以<lb/>
　俟據案伸紙立成七言絶句百首又嘗一日草九制<lb/>
　筆不停書人服其敏博著有呆齋集<hi>同上</hi>
李左修吉水人福建僉事正統六年謫戍威逺衞以經<lb/>
　學淑人都御史孫祥布政司郭紀皆受業於其門<hi>山</hi>
　<hi>西流寓志</hi>
梁楘字叔車泰和人正統進士累官浙江布政使入覲<lb/>
<pb n="KR2k0045_WYG_078-9a"/>
　恩賚甚隆淸操粹行為時稱最滿九載卒官著有松<lb/>
　軒集<hi>白志</hi>
蕭翼字體全永新人正統進士知潛山教民種芋民因<lb/>
　謂之蕭公芋改知長垣黄河漂民舍十常八九翼浚<lb/>
　河築堤身先衆役發粟賑貸踰二稔而水定任滿特<lb/>
　恩褒嘉陞順德知府<hi>同上</hi>
陳宜字公宜泰和人正統進士任工科給事嘗建言省<lb/>
　迎春冗費以千計遂著為令累官副都御史巡撫貴<lb/>
<pb n="KR2k0045_WYG_078-9b"/>
　州轉兵部左侍郎卒為人謹厚有德望而經術尢正<lb/>
　<hi>林志</hi>
劉鍇字用甫泰和人正統進士任刑部主事條陳十四<lb/>
　事皆見采納歴陜西山東僉事調雲南旣歸清約如<lb/>
　貧士<hi>明一統志</hi>
周鐸字秉訓萬安人正統進士累官廣東布政使以淸<lb/>
　愼勤著聲所至有遺愛焉<hi>同上</hi>
左鼎字周器永新人正統進士授御史巡按山西乘輿<lb/>
<pb n="KR2k0045_WYG_078-10a"/>
　北狩悉心畫戰守時兵荒洊臻請蠲太原諸府稅糧<lb/>
　停大同轉餉夫以蘇其困也先請和抗言不可引宋<lb/>
　景德靖康事為鑒尋以山東河南饑遣鼎巡視民賴<lb/>
　以安景泰四年以災異偕同官陳救弊恤民七事末<lb/>
　言大臣不乏奸囘宜黜罷其尤用淸政本帝善其言<lb/>
　下詔甄别吏部尚書何文淵通政使李錫竟由是去<lb/>
　鼎居官淸勤卓有聲譽御史練綱以敢言名而鼎猶<lb/>
　善為章奏京師語曰左鼎手練綱口英宗復位為左<lb/>
<pb n="KR2k0045_WYG_078-10b"/>
　僉都御史踰年卒<hi>列卿録</hi>
　　按左鼎所著有立齋集<lb/>
羅如墉字本崇廬陵人正統進士授行人己巳與司正<lb/>
　尹昌扈駕北征及土木敗績遂死之景泰間詔旌其<lb/>
　忠録一子入太學<hi>人物志</hi>
劉觀字崇觀吉水人正統進士年方少忽引疾告歸尋<lb/>
　丁内艱服除終不出杜門讀書求聖賢之學四方來<lb/>
　問道坐席嘗不給縣令劉成為築書院於虎邱山名<lb/>
<pb n="KR2k0045_WYG_078-11a"/>
　曰養中四壁皆書先儒語録又大書誠明敬義四箴<lb/>
　以示學者每日端坐一室無懈容或勸之仕不應又<lb/>
　作勤儉恭恕四箴以教其家取呂氏鄉約表著之以<lb/>
　教其鄉族有孤嫠不能自存者周之使全其節殁於<lb/>
　所居之臥廬學者稱臥廬先生或請著述曰朱子及<lb/>
　吳文正公之言尊信之足矣復何言吳與弼其鄰郡<lb/>
　人也極推重之觀之前有孫鼎廬陵人永樂中為松<lb/>
　江府教授以孝弟立教後督學南畿人稱為貞孝先<lb/>
<pb n="KR2k0045_WYG_078-11b"/>
　生又有李中吉水人官至副都御史號谷平先生在<lb/>
　觀後是為吉中三先生中自有傳<hi>白志</hi>
劉玭字求素安福人忠愍球之弟從忠愍受春秋登正<lb/>
　統己未進士第授莆田令在邑九載績滿當去民詣<lb/>
　三司乞留者以萬計不果入為刑部主事陞員外有<lb/>
　胡指揮者因妻姦謀殺人玭論其罪死其人素附貴<lb/>
　幸改讞於錦衣衞坐玭以故入罪謫戍遼陽在遼五<lb/>
　年日以文章自抒寫題其集曰養晦卒於戍所<hi>彭文</hi>
<pb n="KR2k0045_WYG_078-12a"/>
　<hi>思公集</hi>
　　按劉玭事林志不載詳見彭華所撰劉雙峰傳中<lb/>
張洪安福人正統進士以御史扈從土木死詔追䘏之<lb/>
　<hi>人物志</hi>
曾䝉簡名廉鶴齡子正統進士歴官浙江按察使剖決<lb/>
　如流政聲大著所著有介菴集<hi>林志</hi>
王槩字同節廬陵人正統進士授刑部主事歴郎中出<lb/>
　為湖廣叅政調河南所至郡縣無留牘獄無冤詞遷<lb/>
<pb n="KR2k0045_WYG_078-12b"/>
　按察使天順初被誣繫獄襄憲王入朝言其冤上立<lb/>
　命法司雪槩還任尋陞右副都御史巡撫陜西改大<lb/>
　理卿出入七年凡兩法司及畿藩讞奏叅錯情法多<lb/>
　所平反成化八年遷刑部尚書卒官諡恭毅子臣成<lb/>
　化進士翰林侍講<hi>吉州人文紀畧</hi>
劉孜字顯孜萬安人正統進士授御史出按遼東景帝<lb/>
　即位有建南遷議者孜馳奏乞斬言者以定人心期<lb/>
　滿當代朝議邊務方殷孜能懾服將吏復留一歲再<lb/>
<pb n="KR2k0045_WYG_078-13a"/>
　按畿輔時方築滄州城以孜言罷擢山東按察使俄<lb/>
　遷左布政使明年春以右副都御史巡撫江南十府<lb/>
　蘇松財賦自周忱立法後代者多紛更孜首訪忱遺<lb/>
　規斟酌行之民稱便拜南京刑部尚書致仕道卒<hi>列</hi>
　<hi>卿録</hi>
楊渙字德濟泰和人正統進士知四㑹縣有惠政猺獞<lb/>
　率聽約束地産斷腸草頑民逞忿者取食之以死誣<lb/>
　人渙下令訟者入其草連根者若干乃與理久之其<lb/>
<pb n="KR2k0045_WYG_078-13b"/>
　種遂絶後卒於廣東僉事<hi>林志</hi>
彭時字純道安福人正統十三年進士第一授修撰明<lb/>
　年郕王監國令同商輅入閣預機務時聞繼母憂力<lb/>
　辭不允乃拜命釋褐踰年即秉政前此未有也尋進<lb/>
　侍讀擢左春坊大學士天順元年仍命入閣兼翰林<lb/>
　院學士閣臣自三楊後進退禮甚輕為帝所親擢者<lb/>
　唯時與岳正二人而帝方嚮用李賢數召賢獨對然<lb/>
　賢雅重時退必咨之時引義爭可否或至失色賢初<lb/>
<pb n="KR2k0045_WYG_078-14a"/>
　小忤久之心折曰彭公眞君子也憲宗即位議上兩<lb/>
　宫尊號欲獨尊所生母周貴妃中官傳旨曰子為皇<lb/>
　帝母當為太后豈有無子而稱太后者宣德間有故<lb/>
　事時曰今日事與宣德間不同胡后表讓位退居别<lb/>
　宫故正統初不加尊今名分固在安得為比中官厲<lb/>
　聲怵以危語時拱手向天曰太祖太宗神靈在上孰<lb/>
　敢有二心錢皇后無子何所規利而為之爭不忍默<lb/>
　者欲全主上聖德耳若推大孝之心則兩宫並尊為<lb/>
<pb n="KR2k0045_WYG_078-14b"/>
　宜賢亦極言之議定及將上寶冊時云兩宫同稱則<lb/>
　無别錢太后宜加兩字中官曰旣並尊何復别為時<lb/>
　曰加之以便稱謂非有低昂也乃尊皇后謂慈懿皇<lb/>
　太后貴妃謂皇太后數日中官覃包至閣曰上意固<lb/>
　如是但迫於太后不敢自主非二公力爭幾悟大事<lb/>
　禮成進吏部右侍郎兼學士成化改元進兵部尚書<lb/>
　英宗實録成加太子少保兼文淵閣大學士四年慈<lb/>
　懿太后崩詔議山陵時及商輅劉定之言太后作配<lb/>
<pb n="KR2k0045_WYG_078-15a"/>
　梓宫當合葬裕陵主當祔廟此不易之禮無可議者<lb/>
　帝復猶豫時偕朝臣伏文華門泣請帝與太后皆感<lb/>
　動始從時議改吏部尚書五年以後凡七在告十一<lb/>
　年以言不見用力懇放還不許進少保踰月卒年六<lb/>
　十贈太師諡文憲<hi>列卿録</hi>
　　鄭淡泉曰成化間文憲公時文毅公輅事關綱常<lb/>
　　叩閽力諫時值佞幸請劒行誅皆能賁飾絲綸興<lb/>
　　制禮樂豈非牖巷之遇賢於夢卜都俞之風幾於<lb/>
<pb n="KR2k0045_WYG_078-15b"/>
　　獻替乎<lb/>
羅俊字承彦泰和人正統進士任御史歴官潯州知府<lb/>
　蠻獠向化郡大稱治改南雄公廉寛厚有古循吏風<lb/>
　<hi>明一統志</hi>
劉昇永新人領正統鄉薦寧藩器之請為已用遣官諭<lb/>
　意昇不可明年中進士授翰林院編修居翰苑年餘<lb/>
　剛果無附刻意問學年三十而卒人咸惜之<hi>人物志</hi>
劉敷字叔榮永新人景泰進士授御史巡江時同差錦<lb/>
<pb n="KR2k0045_WYG_078-16a"/>
　衣官虐民敷奏革之出為湖廣僉事歴布政使陞巡<lb/>
　撫討平苗寇召還為都御史<hi>同上</hi>
歐陽顯嘉吉水人景泰進士除工部郎擢知銅仁府狷<lb/>
　介有執持扶奬善類不事摶擊時郡署燬於苗嘉捐<lb/>
　俸營建一切工用不以累民<hi>貴州名宦志</hi>
劉儼字宣化吉水人正統七年進士第一授修撰歴右<lb/>
　春坊進太常少卿兼侍讀主順天鄉試黜閣臣陳循<lb/>
　王文子幾得危禍天順初改掌翰林院事卒官贈禮<lb/>
<pb n="KR2k0045_WYG_078-16b"/>
　部左侍郎諡文介儼立朝正直居鄉亦有惠澤在翰<lb/>
　林時奉旨修五倫書歴代君鑑宋元通鑑綱目自著<lb/>
　有文介集<hi>列卿録</hi>
張達字時達泰和人正統進士授工部主事諫興佛塔<lb/>
　出視漕運適歲饑發粟以賑活民數千進光禄卿陞<lb/>
　工部侍郎卒於官羅整菴為作神道碑<hi>安志</hi>
阮玘字廷用安福人天順進士授行人所至不辱君命<lb/>
　拜監察御史貪暴不敢肆侵漁董築堤運河決堤令<lb/>
<pb n="KR2k0045_WYG_078-17a"/>
　有司與民為期約民恱事集尋以巡視鹽塲冒暑得<lb/>
　疾至京卒殮殯不能自舉鄉舊共賻僅得歸櫬玘平<lb/>
　生篤行動以古人自期孝友尤為人所重云<hi>明一統</hi>
　<hi>志</hi>
羅璟字明仲泰和人天順甲申進士及第授翰林編修<lb/>
　充經筵講官命纂續通鑑綱目成進司經局洗馬時<lb/>
　李孜省惡不附已隂中傷之調南京部屬轉福建提<lb/>
　學副使冢宰王恕薦為南京國子祭酒後以疾乞歸<lb/>
<pb n="KR2k0045_WYG_078-17b"/>
　著有冰玉集<hi>人物志</hi>
蕭禎字彦祥泰和人天順進士累官副都御史巡撫陜<lb/>
　西陞南京工部侍郎轉刑工二部尚書以疾致仕操<lb/>
　持廉潔尤精吏事故所至赫赫有聲<hi>林志</hi>
彭教字敷五吉水人天順甲申進士第一授翰林修撰<lb/>
　預修英廟實録書成進侍講拜白金文綺之賜主試<lb/>
　南宫時稱得人侍講經筵銳意輔導其文章秀發多<lb/>
　奇氣而典則森嚴所著有瀧江集<hi>吉州人文紀畧</hi>
<pb n="KR2k0045_WYG_078-18a"/>
張敷華字公實安福人父洪御史死土木難敷華少負<lb/>
　氣節景泰初録死事後入國學舉天順進士選庶吉<lb/>
　士成化初館試授職與劉大夏願就部曹乃除兵部<lb/>
　主事歴郎中遷浙江叅議歴右叅政右布政使𢎞治<lb/>
　初遷湖廣歲饑令府縣大修學宫以傭直資餓者擢<lb/>
　右副都御史巡撫山西改撫陜西定㛰娶喪葬之式<lb/>
　納民於禮妖僧據終南山廷議用兵尚書馬文升曰<lb/>
　張都御史能辦此敷華果以計縛僧改右都御史總<lb/>
<pb n="KR2k0045_WYG_078-18b"/>
　督漕運兼巡撫淮揚諸府髙郵湖堤圯浚深溝以殺<lb/>
　水勢又築寶應堤民利賴焉改掌南京都察院與吏<lb/>
　部尚書林瀚僉都御史林俊祭酒章懋稱南都四君<lb/>
　子就遷刑部尚書召為左都御史其冬大臣與言官<lb/>
　請去劉瑾等内閣力主之帝猶豫敷華乃上言陛下<lb/>
　宴樂逸遊日狎憸壬政令與詔旨相背行事與成憲<lb/>
　交乖致天變上干人心下拂國家大事百人爭之不<lb/>
　足數人壞之有餘願陛下審察疏入不報旣而宦官<lb/>
<pb n="KR2k0045_WYG_078-19a"/>
　勢益張除夕朝罷忽傳旨與楊守隨俱致仕敷華即<lb/>
　日就道劉瑾恨未巳坐敷華與守隨等五十二人為<lb/>
　奸黨榜之廟堂家居一年卒瑾誅贈太子少保諡簡<lb/>
　肅孫鼇山官御史<hi>列卿録</hi>
張金陵字承翰吉水人正統進士授監察御史風裁嚴<lb/>
　峻以劾都御史周銓不法謫栁州雷塘驛丞安逺侯<lb/>
　柳總戎廣西以象州屢為猺獞侵擾民無寧居起金<lb/>
　陵署州事旣至為立信設法掲榜撫諭猺獞解散民<lb/>
<pb n="KR2k0045_WYG_078-19b"/>
　安生業交章薦知太平府事以母喪去官<hi>廣西名宦</hi>
　<hi>志</hi>
蕭晅字仰善泰和人由進士官湖廣左布政使天順四<lb/>
　年舉治行卓異召拜禮部尚書初兩京尚書缺多用<lb/>
　布政使為之自晅後遂無拜尚書者晅重厚廉靜有<lb/>
　方面聲及居禮部疏於政體又不善奏對帝不懌調<lb/>
　南京<hi>列卿録</hi>
伍希淵字孟賢安福人天順進士仕刑部貟外郎録南<lb/>
<pb n="KR2k0045_WYG_078-20a"/>
　直浙江繫囚多所平反出為廣州同知承檄勦後山<lb/>
　劇寇有功勾稽軍籍陳便宜二十事御史為下列郡<lb/>
　行之<hi>人物志</hi>
路璧安福人正統進士由給事中歴福建左布政先是<lb/>
　閩人貢獻供億均取八郡不計大小璧視民數為等<lb/>
　差而均其役又歲徵稅價輸京師吏胥因縁為奸悉<lb/>
　釐革之以病去<hi>福建名宦志</hi>
彭華字彦實安福人景泰甲戌㑹試第一歴官禮部侍<lb/>
<pb n="KR2k0045_WYG_078-20b"/>
　郎兼學士入内閣叅機務由吏部尚書加宫保致仕<lb/>
　時道流方進用李孜省尤得幸或云華與萬安劉吉<lb/>
　皆因以致大位云卒贈太子少傅諡文思有集<hi>人物</hi>
　<hi>志</hi>
張業安福人景泰進士由庶吉士授檢討預修英廟實<lb/>
　録一統志歲旱奉命祀中嶽海瀆應期雨降陞司業<lb/>
　凡八年坐詿誤落職士論惜之業所著有書經節傳<lb/>
　禮記節疏<hi>白志</hi>
<pb n="KR2k0045_WYG_078-21a"/>
王臣字克賔吉水人景泰鄉舉南京監察御史奉命巡<lb/>
　解池鹽屏奸盜時出納近池地侵於土人者悉淸理<lb/>
　還之官周池築垣塹一百二十里塹外為堰堰下置<lb/>
　邏卒舖二十四所曲盡良法奸盜無所逞商賈便焉<lb/>
　國課日充事聞璽書褒嘉未幾卒於官今解州有忠<lb/>
　愛祠正德間賜額<hi>同上</hi>
劉宣字紹和安福人父戌盧龍蚤世宣代往因為衞學<lb/>
　生在行伍中不廢學舉景泰庚午鄉試第一明年成<lb/>
<pb n="KR2k0045_WYG_078-21b"/>
　進士選庶吉士授編修為經筵講官英廟實録成陞<lb/>
　右庶子進南太常少卿掌國子監祭酒由吏部侍郎<lb/>
　陟南工部尚書歲餘以疾卒性耿介疾惡不少狥多<lb/>
　知國家典故為文以理勝不喜新奇所著名沖澹集<lb/>
　正德中諡文懿<hi>同上</hi>
　　按舊志有尹直傳末路附李孜省以進公論難掩<lb/>
　　又列卿録謂直所著瑣綴録力詆吳與弼之為人<lb/>
　　及諸勝已者悉加媒孽不應列人物今削<lb/>
<pb n="KR2k0045_WYG_078-22a"/>
劉釪字伏和球子景泰進士擢御史出按閩中時巡方<lb/>
　多務擊搏釪獨愼憲度理寃獄察吏治寛和有制鎭<lb/>
　守中官誣奏都指揮僉事錢輅反以兵圍其第釪奏<lb/>
　解得釋汀州豪欲奪人墳不與則愬於朝以地當産<lb/>
　天子英宗遣中貴㑹釪騐之釪辨其誣寘豪于理累<lb/>
　官雲南按察使有中官遣郭景取㨗徑往安南假朝<lb/>
　命求賂安南知其詐縱之還遣兵尾其後將近邊郭<lb/>
　紿其部長請入白守關者脫歸釪捕之郭懼赴井死<lb/>
<pb n="KR2k0045_WYG_078-22b"/>
　逮治其黨遣人諭安南以禍福遂退邊境以安<hi>福建</hi>
　<hi>雲南名宦志</hi>
伍驥字德良安福人景泰進士授御史天順七年巡按<lb/>
　福建先是上杭賊起都指揮僉事丁泉善捍禦賊屢<lb/>
　攻城皆為所却已而賊轉熾驥入境聞之立馳入汀<lb/>
　州單騎詣賊壘從容立馬諭以禍福賊見其至誠感<lb/>
　悟泣下歸附者千七百餘戸給以牛種俾復故業惟<lb/>
　賊首李宗政負固不服遂與泉深入破之泉力戰為<lb/>
<pb n="KR2k0045_WYG_078-23a"/>
　賊所害驥弔死恤傷激以忠義復與賊戰連破十八<lb/>
　砦俘斬八百餘人冒瘴癘成疾班師至上杭卒軍民<lb/>
　哀之為立祠成化中以知縣蕭宏請詔與泉並祀賜<lb/>
　祠名褒忠子希閔成化進士歷官福建僉事再平上<lb/>
　杭巨寇民德之並祠焉姪希淵天順進士官至廣西<lb/>
　布政希齊𢎞治進士終黄州推官一門俱有治績<hi>白</hi>
　<hi>志</hi>
陳儼字時莊廬陵人景泰進士累官貴州巡撫興利剔<lb/>
<pb n="KR2k0045_WYG_078-23b"/>
　弊惟恐不及西堡寨苗弗馴往諭之歸化者半有終<lb/>
　弗率者請於上躬擐甲胄搗其巢號令嚴明信賞必<lb/>
　罰於是憑崖伏洞者望風請降或持牛酒詣軍門羅<lb/>
　拜㨗聞賜勅褒嘉仲子㫤從軍有功弗報將佐請遣<lb/>
　之奏㨗亦不聼官至南刑部侍郎<hi>貴州名宦志</hi>
劉珂字本佩安福人景泰進士歷官廣東布政初宰麻<lb/>
　城嘗因五蛇入庭而伸五人横死之冤在山西發倉<lb/>
　賑饑活人無數<hi>林志</hi>
<pb n="KR2k0045_WYG_078-24a"/>
劉璧廬陵人景泰進士以御史出知漳浦興學校立社<lb/>
　倉淸丈履畝定則田賦悉清民尸祝之<hi>福建名宦志</hi>
傅韶字德音永豐人景泰進士歴刑部郎中剛明有執<lb/>
　時太廟被盜竊金盆西臺繫至數百人韶承命往勘<lb/>
　廉得眞盜誣逮者悉免知黄州益勵淸操力折豪強<lb/>
　庶務為之修舉<hi>人物志</hi>
王用泰和人景泰進士官至河南布政嘗巡按蘇松斷<lb/>
　決如流獄無阻滯貪墨望風知懼<hi>明一統志</hi>
<pb n="KR2k0045_WYG_078-24b"/>
康驥字德良泰和人景泰進士監察御史天順初閹宦<lb/>
　竊弄威福驥抗章論其奸狀羣小泣訴於上乃下驥<lb/>
　獄拷掠備至而詞氣侃侃不撓後復巡按山東北直<lb/>
　𨽻所至風紀肅然吏民畏懾<hi>林志</hi>
楊琚字朝用泰和人景泰進士兵部主事轉郎中紀功<lb/>
　陜西奏改延綏城堡悉陳軍民利病多見采納尋陞<lb/>
　叅議奉命撫治荆襄築老龍堤疏竹筒河開剏鄖陽<lb/>
　厥功尤多<hi>同上</hi>
<pb n="KR2k0045_WYG_078-25a"/>
羅倫字彞正吉安永豐人成化二年廷試答䇿萬餘言<lb/>
　直斥時弊擢進士第一授翰林修撰踰二月大學士<lb/>
　李賢奔喪畢奉詔還朝倫詣賢沮之不聽復上疏劾<lb/>
　奏謫福建市舶司副提舉亡何賢卒以學士商輅言<lb/>
　召復原職改南京居二年引疾歸遂不復出以金牛<lb/>
　山人跡不至築室著書其中四方從學者甚衆卒年<lb/>
　四十八嘉靖初從御史唐龍請追贈左春坊諭德諡<lb/>
　文毅學者稱一峰先生<hi>白志</hi>
<pb n="KR2k0045_WYG_078-25b"/>
　　按陳白沙所撰羅彞正傳與此略同所著有一峰<lb/>
　　集<lb/>
龍文字彦祥泰和人歴官文選司郎中以淸愼著天順<lb/>
　初陞南京工部侍郎卒<hi>明一統志</hi>
劉遜安福人成化進士為御史首劾巨璫蔣琮不法十<lb/>
　事下詔獄謫外任復以裁抑岷府禄米被誣逮繫謫<lb/>
　四川斷事歷陞湖廣副使逆瑾索賂不得又以他事<lb/>
　逮獄奪職瑾誅召還遜三繫獄而直節始終不囘天<lb/>
<pb n="KR2k0045_WYG_078-26a"/>
　下想望風采焉<hi>人物志</hi>
李貢字惟正吉水人成化進士歴官都御史㑹流賊猖<lb/>
　獗出入畿甸貢嚴甲令謹斥堠有王指揮者内結錢<lb/>
　寧外與賊通貢廉得其狀召至詰責使擒賊以自效<lb/>
　賊平乃寘之法擢兵部右侍郎以忤權貴意累疏乞<lb/>
　歸卒<hi>人物志</hi>
劉喬字述憲廣衡子成化進士擢監察御史按畿内八<lb/>
　郡獨持風裁歷湖廣右布政廉明益著因奉命祀南<lb/>
<pb n="KR2k0045_WYG_078-26b"/>
　嶽卒<hi>林志</hi>
　　按劉喬訛僑白志據登科録改正即端毅公玉之<lb/>
　　父也<lb/>
周淵字本深廬陵人成化進士授鄭州知州率民墾荒<lb/>
　地數百頃導河流漑之授以手激法民利頓興巡撫<lb/>
　李琰以暴刻陵長吏淵獨不為屈所著有一溪集<hi>人</hi>
　<hi>物志</hi>
周孟中字時可廬陵人成化進士歴官副都御史性剛<lb/>
<pb n="KR2k0045_WYG_078-27a"/>
　毅重名節嘗講學白鹿洞來學之士每至數十人聽<lb/>
　受問難娓娓不窮所著有畏齋集<hi>同上</hi>
劉震字道亨安福人成化壬辰進士及第歴官南京祭<lb/>
　酒性剛毅恥於詭隨為文敏贍雄健所著有雙溪集<lb/>
　<hi>林志</hi>
王禎字維禎吉水人祖省死靖難兵成化初禎由國子<lb/>
　生授夔州通判荆襄石和尚流劫至巫山督盗同知<lb/>
　王某者怯不救禎即代勒所部民兵晝夜行至則城<lb/>
<pb n="KR2k0045_WYG_078-27b"/>
　已陷賊方聚山中禎擊殺其魁餘盡遁乃行縣撫傷<lb/>
　殘招潰散久乃得還甫三日賊復劫大昌指揮曹能<lb/>
　柴成激禎曰公為國出力肯復行乎禎即請往兩人<lb/>
　偽賀許相左右禎上馬挾兩人與俱夾水陣旣渡兩<lb/>
　人見賊即走禎被圍誤入淖中賊執欲降之大罵賊<lb/>
　怒斷其喉及右臂而死從行者奉節典史及部卒六<lb/>
　百餘人皆死自死所至府三百餘里所乘馬奔歸血<lb/>
　淋漓毛盡赤衆始知禎敗往覓屍面如生子廣鬻馬<lb/>
<pb n="KR2k0045_WYG_078-28a"/>
　為歸貲王同知得馬不償直櫬旣行馬夜半哀鳴王<lb/>
　起視之馬驟前齧項擣其胸翼日嘔血死人稱為義<lb/>
　馬事聞贈禎僉事録一子<hi>白志</hi>
　　按人物志云禎成化中鄉舉林志云禎殁贈夔州<lb/>
　　同知與所傳各異俟考<lb/>
馬鉉字孔任永新人成化進士授工部主事遷員外改<lb/>
　儀制司郎中上章糾内臣權傾中外天下喪氣異流<lb/>
　左道欺罔聖德虧損蓋指斥汪直李孜省之輩疏入<lb/>
<pb n="KR2k0045_WYG_078-28b"/>
　上震怒逮獄大學士劉珝申救還職未幾擢南太僕<lb/>
　寺少卿調廣西叅議適古田賊勢告急鉉矢志勘亂<lb/>
　不避險阻初與賊遇斬獲過半窮追遇伏死之提學<lb/>
　副使周孟中親為求屍七日乃得身無完膚事聞敕<lb/>
　賜祭葬録一子入國學特詔桂林府建忠臣廟歲時<lb/>
　致祭焉<hi>吉州人文紀畧</hi>
張黻字兼素吉水人成化進士歴後軍都督府經歷時<lb/>
　刑曹林俊以忠諫下錦衣獄黻獨上章救之亦下獄<lb/>
<pb n="KR2k0045_WYG_078-29a"/>
　尚書王恕上疏力救各杖謫黻降石州知州<hi>人物志</hi>
鍾鯨廬陵人成化鄉舉知新興縣故事縣官率詣大府<lb/>
　歲倍馬夫直以進鯨曰剥下以奉上吾不為也卒以<lb/>
　正額上之守怒誣下獄當道亷得其實欲更其縣鯨<lb/>
　曰以為有罪誠願斥罷若無罪何必更竟卒於官<hi>同</hi>
　<hi>上</hi>
彭禮字彦恭安福人内閣文思弟也成化進士授兵部<lb/>
　主事歴官太僕少卿上言自古牧馬多在監苑未聞<lb/>
<pb n="KR2k0045_WYG_078-29b"/>
　寄養民間今寄馬駒歲課無窮而民間户丁生長有<lb/>
　限以有限之丁責無窮之駒困何由蘇請定種馬之<lb/>
　額為十萬歲取駒二萬五千髙壯者備歲用不堪者<lb/>
　變價貯太僕寺如有倒斃即令買補可為久逺之計<lb/>
　兵部奏行之於是兩京種馬始有定額𢎞治五年陞<lb/>
　太僕卿擢工部侍郎以副都御史總撫蘇松應天等<lb/>
　處致仕卒<hi>分省人物考</hi>
劉戩字景元安福人成化進士授編修進侍講孝宗朝<lb/>
<pb n="KR2k0045_WYG_078-30a"/>
　使交阯餽遺一無所受交人為建郤金亭於思明道<lb/>
　中後以春坊右諭德終所著有晉軒集<hi>林志</hi>
曾彦字士美泰和人成化戊戌進士第一時年幾六十<lb/>
　祭酒邱濬書歸第綵旗對云江右賢科十囘虎榜魁<lb/>
　天下西昌文運三應龍洲過縣前都人榮之官至南<lb/>
　京翰林學士預修憲廟實録其為文不事刻削而思<lb/>
　致綿邈自不可及<hi>明一統志</hi>
劉彬字素彬永豐人成化進士授程鄉縣令考績赴部<lb/>
<pb n="KR2k0045_WYG_078-30b"/>
　老稚追攀道左彬曰若等毋慮吾行不出半年耳去<lb/>
　未三月鄰邑饒平賊發城陷奔屯程鄉彬過家臥病<lb/>
　聞之即力疾陸趨四日及境為白行軍布政陶魯軍<lb/>
　衆邑小乞散之鄰邑以紓民困陶擒賊五百餘多濫<lb/>
　入者彬力言於巡按御史雪脅從者過半九載考績<lb/>
　布政劉大夏署云無能事之虚名有牧民之實惠後<lb/>
　進朝請大夫<hi>人物志</hi>
劉鴻字雲表泰和人成化丁酉舉於鄉兩擬春官第一<lb/>
<pb n="KR2k0045_WYG_078-31a"/>
　才名達禁中憲宗賜以巾曰遮暘免其家徭役邱文<lb/>
　莊濬倪文毅岳戴恭簡珊皆與為忘分交所居七星<lb/>
　坳自號七星居士詩文集十二卷<hi>㶑水志林</hi>
歐陽旦字子相安福人成化進士授休寧令復二程之<lb/>
　祠表忠孝之墓累官南京副都御史歴任三十餘年<lb/>
　清節始終一致弟晳字子履甲辰進士廣東提學僉<lb/>
　事才行實相伯仲云<hi>林志</hi>
劉丙字文煥安福人成化進士為監察御史按歴所至<lb/>
<pb n="KR2k0045_WYG_078-31b"/>
　風采壁立累官湖廣巡撫時方大營建遷工部侍郎<lb/>
　督諸藩采運材木竭立區畫令行弊革卒贈南京工<lb/>
　部尚書諡恭襄<hi>人物志</hi>
王懋中原名中立字與時安福人成化進士宰南樂累<lb/>
　官南京右都御史當鎭撫滇南時不避權貴奏免塲<lb/>
　課數事忌之者衆遂上疏乞歸宸濠叛懋中倡集義<lb/>
　兵告變於巡撫王守仁知府伍文定協力討平之乃<lb/>
　詔起於家所著有心逺集<hi>同上</hi>
<pb n="KR2k0045_WYG_078-32a"/>
曾望宏泰和人成化進士歴刑部郎中凡諸司掣肘者<lb/>
　大司寇悉付之曰非曾郎中不可有駙馬奏爭民田<lb/>
　望宏廉得其實悉歸之民又出誣執左道百餘勘中<lb/>
　貴官與皇親互訐事各斂服尋擢知常州至則表節<lb/>
　義抑強豪勸農造士政治卓然有聲<hi>同上</hi>
龍伯泰和人成化進士知慈谿縣恤民勵俗葺先賢祠<lb/>
　宇雪理沉冤禱雨龍見<hi>林志</hi>
劉孟字子賢安福人成化進士歴諫垣十五年剛直敢<lb/>
<pb n="KR2k0045_WYG_078-32b"/>
　言嘗劾文武官不職者五十六人皆罷之壽寧侯壻<lb/>
　錢銘怙寵滋惡孟具疏直糾寘於法復請罷鎭守太<lb/>
　監免為地方之害疏勘三大營互爭接壤民田九百<lb/>
　頃為草塲歸之民陞福建左參政平白水峒劇寇陞<lb/>
　僉都御史撫延綏逆瑾責賂逮獄濵死廷臣相率申<lb/>
　救罷歸<hi>人物志</hi>
徐穆字舜和吉水人𢎞治進士授翰林編修分校㑹試<lb/>
　名士多出其門充正使頒詔朝鮮穆至正迎見之儀<lb/>
<pb n="KR2k0045_WYG_078-33a"/>
　拒饋獻逺人畏服逆瑾惡不已附調南京兵部員外<lb/>
　瑾誅還職進侍讀學士而卒<hi>林志</hi>
周魯字純夫吉水人𢎞治進士授監察御史糾彈不避<lb/>
　時有以司馬遷冢宰者十三道以為不可欲言之而<lb/>
　無肯當先者魯曰言官畏言耶即首署其名冢宰憾<lb/>
　之後與都御史論差法不合遂乞休去<hi>同上</hi>
趙璜字廷實安福人少從父之官墜江中不死𢎞治進<lb/>
　士授工部主事改兵部歴員外郎出為濟南知府豪<lb/>
<pb n="KR2k0045_WYG_078-33b"/>
　猾吏舞文璜擇愿民教之律令得二十餘人逐吏而<lb/>
　代之漢庶人牧塲故是海豐民田德王府復爭之璜<lb/>
　勘還之民閲七年政績大著正德初擢順天府丞未<lb/>
　上劉瑾惡璜坐巡撫朱欽事逮下詔獄除名瑾誅復<lb/>
　職遷右僉都御史巡撫宣府尋調山東曲阜為賊破<lb/>
　林廟在曠野璜請移縣就闕里從之擢工部右侍郎<lb/>
　總理河道改理畿輔世宗即位進左侍郎陞尚書劉<lb/>
　瑾創元明宮糜財數十萬瑾死奸人獻為皇莊帝即<lb/>
<pb n="KR2k0045_WYG_078-34a"/>
　位斥以予民旣而中旨令仍舊璜言詔下數月而忽<lb/>
　更示天下不信帝即報許三年與廷臣伏闕爭大禮<lb/>
　顯陵司香内官言陵制狹小請改營視天壽山諸陵<lb/>
　璜言陵制與山水相稱難槩同帝納其言已帝欲遷<lb/>
　顯陵璜不可乃寢為尚書六年初值更化帝銳意釐<lb/>
　剔中官不敢撓故得舉其職後論執不已諸權倖嫉<lb/>
　者衆帝意亦寖疏璜素與秦金齊名考察自陳與金<lb/>
　俱致仕馳驛給夫廪如故事璜有幹局多智慮事棼<lb/>
<pb n="KR2k0045_WYG_078-34b"/>
　錯他人相顧愕眙璜立辦旣去人爭薦之召復故官<lb/>
　未上卒贈太子太保諡莊靖<hi>列卿録</hi>
曾顯泰和人成化鄉舉知靖州廉明勤慎節用愛人興<lb/>
　利除弊靖人懷之立去思碑於州治萬厯三年提學<lb/>
　副使陳允升題允崇祀<hi>湖廣名宦志</hi>
袁道字德純吉水人性剛介淸苦力學成化進士知宜<lb/>
　興太平二縣擢御史巡按廣東至則斥賍吏搜奸弊<lb/>
　諸大吏皆凛凛相戒政暇請謁陳獻章於嘉㑹樓經<lb/>
<pb n="KR2k0045_WYG_078-35a"/>
　旬不倦尋以疾卒於龍川獻章作詩哭之稱眞御史<lb/>
　<hi>安志</hi>
胡準安福人成化舉人知嘉州州舊無城值盜起甚震<lb/>
　驚準調集鄉兵築城編巨木為柵附以石盜不得入<lb/>
　并免水患焉卒于官民祠祀之<hi>四川名宦志</hi>
伍符安福人希淵子成化進士知寧波府才猷敏練不<lb/>
　畏權勢有貴家壻暴横殺人符盡發其奸置之法擢<lb/>
　四川右布政歷直𨽻巡撫㑹武宗南巡武臣劉暉宦<lb/>
<pb n="KR2k0045_WYG_078-35b"/>
　官張忠並以寵倖前驅竊弄威福符正色與抗左右<lb/>
　共嫉之駕旋有銀章之賜<hi>直𨽻浙江名宦志</hi>
劉桐永新人𢎞治鄉舉知泰順持法嚴平聽斷明允悉<lb/>
　民隱省繁費尤加意士類嚴斥羣小勾攝無一卒下<lb/>
　鄉民頼以安<hi>浙江名宦志</hi>
劉玉字咸栗萬安人𢎞治進士授輝縣知縣發粟賑饑<lb/>
　奏蠲虚稅復業者千家擢御史初孫伯堅金琦王寧<lb/>
　皆以傳奉得官已又以指揮胡震為都指揮玉抗疏<lb/>
<pb n="KR2k0045_WYG_078-36a"/>
　言傳奉不已繼之内批大累聖德乞皆罷之不納武<lb/>
　宗即位甫四月災異迭見玉陳修省六事劉健謝遷<lb/>
　罷玉馳疏言劉瑾等佞倖小臣巧戲弄投陛下一笑<lb/>
　顧讒邪而棄輔臣此亂危所自起乞置瑾等於理仍<lb/>
　留健遷輔政不報遂引疾歸後瑾榜玉奸黨復誣搆<lb/>
　之罸輸粟塞下者三最後逮繫詔獄削籍放歸瑾誅<lb/>
　起河南僉事遷福建副使召為大理少卿擢南京右<lb/>
　僉都御史提督江防宸濠反攻安慶玉以舟師赴援<lb/>
<pb n="KR2k0045_WYG_078-36b"/>
　事定改撫鄖陽世宗即位進右副都御史歴刑部左<lb/>
　右侍郎初偕九卿爭興獻帝不宜稱皇又偕廷臣伏<lb/>
　闕哭爭以大臣不罪六年秋坐李福達獄削籍卒於<lb/>
　家玉所居僅庇風雨天文地理兵制刑律皆有論著<lb/>
　隆慶初贈刑部尚書諡端毅子慤南京工部右侍郎<lb/>
　歷官亦有聲<hi>列卿録</hi>
鄒賢字恢才安福人𢎞治進士授南京大理評事數有<lb/>
　條奏時頗稱之歷官福建僉事擒殺武平賊渠黄友<lb/>
<pb n="KR2k0045_WYG_078-37a"/>
　勝以疾歸家居孝友喪祭一循禮制<hi>白志</hi>
　　按鄒賢即文莊公守益之父<lb/>
羅僑字維升吉水人受業張元禎講學里中𢎞治進士<lb/>
　除新㑹知縣有惠愛正德初入為大理評事京師旱<lb/>
　霾上疏曰臣聞人道理則隂陽和政事失則災沴作<lb/>
　願陛下愼逸遊屏玩好放棄小人召還舊德與在廷<lb/>
　臣工宵旰圖治并勅法官愼守成律即有律輕情重<lb/>
　者亦必奏請裁決毋擅有輕重庶可上弭天變下收<lb/>
<pb n="KR2k0045_WYG_078-37b"/>
　人心時朝士久以言為諱僑疏上自揣必死輿櫬待<lb/>
　命劉瑾果大怒欲抵極刑降中旨詰責數百言令廷<lb/>
　臣議罪大學士李東陽力救得改原籍教官其秋瑾<lb/>
　敗尋召復官引病去宸濠反王守仁起兵吉安僑首<lb/>
　赴義世宗即位即家授台州知府建忠節祠祀方孝<lb/>
　孺詢民間疾苦歲時循行阡陌課農桑講明冠婚喪<lb/>
　祭禮境内大治擢廣東左叅政上疏引年竟歸撫按<lb/>
　並請留吏部又牒趣不得已之官踰年遂謝病去<hi>同</hi>
<pb n="KR2k0045_WYG_078-38a"/>
　<hi>上</hi>
羅欽順字允升泰和人𢎞治進士及第授編修遷南京<lb/>
　國子監司業與祭酒章懋以實行教士未幾奉親歸<lb/>
　因乞終養劉瑾怒奪職為民瑾誅復官上獻納愚忠<lb/>
　疏不報遷南京太常少卿再遷南京吏部右侍郎入<lb/>
　為吏部左侍郎世宗即位命攝尚書事上疏言久任<lb/>
　超遷法當疏通不報大禮議起欽順請愼大禮以全<lb/>
　聖孝亦不報遷南京吏部尚書省親乞歸起禮部尚<lb/>
<pb n="KR2k0045_WYG_078-38b"/>
　書辭又改吏部尚書下詔敦促再辭許致仕有司給<lb/>
　禄米時張璁桂萼以議禮驟貴秉政樹黨屏逐正人<lb/>
　欽順恥與同列故屢詔不起里居二十餘年日居學<lb/>
　古樓潛心格物致知之學專力於窮理存心知性初<lb/>
　由釋氏入旣悟其非乃力排之為著困知記自號整<lb/>
　菴年八十三卒贈太子太保諡文莊<hi>列卿録</hi>
　　按是時文成之教盛行江右士大夫之髙明者羣<lb/>
　　起而尊師説獨羅文莊書尺往復辨晰幾數千言<lb/>
<pb n="KR2k0045_WYG_078-39a"/>
　　蓋文莊矯釋氏之空寂文成破俗儒之支離各有<lb/>
　　指歸亦如朱陸同時所見不必盡同也後學不察<lb/>
　　乃至自立門户紛紛聚訟夫豈兩先生立教之初<lb/>
　　心乎又按先生所著有整菴存藁續藁<hi>原跋</hi>
　　黄棃洲曰先生之學始從庭前栢樹子話頭得悟<lb/>
　　一夕披衣通身汗下自怪其所得之易反而求之<lb/>
　　儒不合也始知佛氏以覺為性以心為本非吾儒<lb/>
　　窮理盡性至命之旨乃本程朱格致之説而求之<lb/>
<pb n="KR2k0045_WYG_078-39b"/>
　　積二十年始有見於所謂性與天道之端一口打<lb/>
　　并則曰性命之妙理一分殊而已矣又申言之曰<lb/>
　　此理在心目間由本而知末萬象紛紜而不亂自<lb/>
　　末而歸本一眞湛寂而無餘因以自附於卓爾之<lb/>
　　見如此亦可謂苦且難矣<lb/>
陳鳳梧字文鳴泰和人𢎞治進士授刑部主事清寧宫<lb/>
　災應詔言時政奉命江南審録重囚多所平反出為<lb/>
　湖廣提學僉事推衍聖制為十八條刋示郡縣歷陞<lb/>
<pb n="KR2k0045_WYG_078-40a"/>
　山東左布政使卒贈工部尚書著有奏議修辭録毛<lb/>
　詩集解困知記<hi>人物志</hi>
彭龍龍泉人𢎞治鄉舉授東昌判時馬政久敝馬戸率<lb/>
　多流散龍至條奏馬政五事極言俵馬責駒均役安<lb/>
　民之方下其議行之<hi>同上</hi>
蕭乾元字必克萬安人𢎞治進士為御史上疏數宦官<lb/>
　劉瑾等奸狀忤旨廷杖幾死瑾誅起福建兵偹僉事<lb/>
　寢建寧軍士之變正建安匿喪之罪陞雲南副使尋<lb/>
<pb n="KR2k0045_WYG_078-40b"/>
　引疾去<hi>同上</hi>
劉潮字主信安福人𢎞治進士授大理評事歴廣西按<lb/>
　察副使平賔州八寨劇盜有功先是宸濠殺長史莊<lb/>
　典妻子無所歸潮買地居之時宸濠威制豫章道路<lb/>
　以目或危之潮不為動<hi>府志</hi>
劉子厲安福人𢎞治進士授嘉善令入為監察御史逆<lb/>
　瑾執柄斥不附已誣逮下獄落職瑾敗起按福建尋<lb/>
　卒<hi>人物志</hi>
<pb n="KR2k0045_WYG_078-41a"/>
羅欽德字允迪泰和人與弟欽忠同登𢎞治己未進士<lb/>
　其時兄欽順官翰林三羅之名隱隱在公卿間咸欲<lb/>
　識其為人欽德深避不欲接款遂除外任有淸名中<lb/>
　㳙豪猾聞風斂跡性孝友得請歸侍父几杖依依若<lb/>
　孺子狀其母所製布履易簀時命納諸棺以殉<hi>豫章</hi>
　<hi>書</hi>
　　按欽忠歷官副都御史詳見羅整菴存藁墓志<lb/>
彭杰字景俊吉水人𢎞治進士歴四川叅政督餉討僰<lb/>
<pb n="KR2k0045_WYG_078-41b"/>
　寇師㨗宣慰使冉儀所部縱掠且叛杰諭定之陞雲<lb/>
　南湖廣布政使二省鹽法宗禄多羨餘人咸藉以自<lb/>
　利杰一無所取黔國沐紹勛禮絶方岳杰與之分庭<lb/>
　相抗武定侯郭勛鎭楚藩臬不敢馳中道杰奪門而<lb/>
　入其剛勁多類此<hi>吉州人文紀畧</hi>
劉昭字仲賢廬陵人𢎞治進士正德末宸濠叛王守仁<lb/>
　起兵進討過吉州與郡守伍文定延昭入幕與叅謀<lb/>
　議宸濠伏誅録昭功力辭不受守仁貽書曰東征之<lb/>
<pb n="KR2k0045_WYG_078-42a"/>
　役執事贊襄之力居多而絶口不肯言功豈常人所<lb/>
　能著有東崖傳東征忠義録<hi>豫章書</hi>
羅善字復之安福人𢎞治進士為諸生時有從游者必<lb/>
　告以孝弟廉恥為基址基址不堅雖富貴終且傾仆<lb/>
　歷官陜西僉事㑹逆瑾葬其父馬嵬坡下過者率致<lb/>
　祭祭必以文達瑾善獨不顧而去旣歸月朔望必正<lb/>
　衣冠率子姓㑹中堂講小學數條且考論月中臧否<lb/>
　叱罰其不率敎者<hi>豫章書</hi>
<pb n="KR2k0045_WYG_078-42b"/>
李勲字功大吉水人以歲貢上禮部授新野訓導時河<lb/>
　南大饑流移載道令不能救勲捐粥賑之多所全活<lb/>
　陞淮王右長史王禮意稍衰遂棄官歸<hi>人物志</hi>
劉敎字道夫安福人𢎞治鄉舉歴刑部主事知梧州丁<lb/>
　繼母憂服闋遂不仕在刑曹時貴溪夏言分宜嚴嵩<lb/>
　柄政旣同鄉又於分宜為年友引嫌不往見值巨璫<lb/>
　子弟殺人同官疑憚不為訊教論如法告致歸田與<lb/>
　周羅山禄陳䝉山家謨訂西原惜隂之㑹著有蒼梧<lb/>
<pb n="KR2k0045_WYG_078-43a"/>
　芝亭藁<hi>同上</hi>
曽直字叔温吉水人𢎞治進士歴知鄞新城二縣擢工<lb/>
　部主事調刑部陞郎中忤大閹張銳引疾去嘉靖初<lb/>
　用薦起知肇慶府累官大理少卿都御史彭澤將復<lb/>
　哈密為中人所搆下獄直判以誣忠勤大臣法在必<lb/>
　誅土魯番復賄内外以計逐直遂再乞歸性喜讀書<lb/>
　自經史至於星歴地理譜牒咸有著論所著凡十餘<lb/>
　種卒年八十餘<hi>石蓮集</hi>
<pb n="KR2k0045_WYG_078-43b"/>
羅循字遵道吉水人𢎞治進士歴武選郎中㑹考選武<lb/>
　職有指揮二十餘人素出劉瑾門循罷其管事瑾怒<lb/>
　罵尚書王敞敞謝曰郎中軰為之又罵曰不能制郎<lb/>
　中安用尚書敞益懼歸部趣易奏循退遲之數日而<lb/>
　瑾敗敞乃謝循歴知鎭江淮安二府陞徐州兵備副<lb/>
　使咸有聲<hi>白志</hi>
徐威字廣威泰和人𢎞治壬子鄉薦授鄖西教諭成化<lb/>
　中桑民懌分教泰和廣威受業門下取其古賦字棘<lb/>
<pb n="KR2k0045_WYG_078-44a"/>
　喙不能句者為之疏通箋註觀其持論宏肆俶詭與<lb/>
　民懌略相似亦一時之振奇人也<hi>列朝詩傳</hi>
羅璞字宗温吉水人𢎞治鄉舉授紹興府同知出已意<lb/>
　創造歸衛歸姓二冊當道善之下其法於列郡知思<lb/>
　南府平苗賊米魯等有功擢貴州叅政致仕歸<hi>人物</hi>
　<hi>志</hi>
賀寛永新人𢎞治進士知東陽廉明慈愛教養兼舉歲<lb/>
　旱減膳徒跣拜禱又借運司鹽帑及郡倉粟以賑全<lb/>
<pb n="KR2k0045_WYG_078-44b"/>
　活甚衆及報政囊槖蕭然士民交相餽贐寛惟取一<lb/>
　菜時人謂曰昔聞劉寵一錢今見賀寛一菜<hi>浙江名</hi>
　<hi>宦志</hi>
王思字宜學泰和人太保直曽孫也正德進士改庶吉<lb/>
　士授編修九年乾淸宫災應詔上疏謂勿以遇災而<lb/>
　懼災過而弛庶可享天心保天命其年九月帝狎虎<lb/>
　而傷閱月不視朝思又上封事謫潮州三河驛丞王<lb/>
　守仁講學贑州思從之遊及守仁討宸濠檄思贊軍<lb/>
<pb n="KR2k0045_WYG_078-45a"/>
　議世宗嗣位復故官充經筵講官時張璁桂萼方獻<lb/>
　夫為學士思羞與同列疏乞罷歸不許其年七月偕<lb/>
　廷臣伏左順門哭諫帝大怒繫之詔獄杖三十踰旬<lb/>
　再杖之與同官王相給事中張原等十七人皆病創<lb/>
　先後卒隆慶初贈右諭德<hi>白志</hi>
劉哲字公望安福人滁州學正嘗奏請專敕憲臣以提<lb/>
　督學政從之陞鄭府長史王欲廢嫡立庶哲極諫王<lb/>
　始迫以刑中誘以利終怵以亡身破家之禍哲曰身<lb/>
<pb n="KR2k0045_WYG_078-45b"/>
　可殞家可破此倫不可紊密疏以聞遣官勘如奏遂<lb/>
　冊立其嫡長之賢者改哲遼府長史<hi>林志</hi>
伍箕安福人正德進士知華州爲政平恕民有犯先以<lb/>
　理諭動其良心使自媿悔不悛者然後加以刑強宗<lb/>
　豪滑莫不感服及審戸役均徭賦民食其德至今誦<lb/>
　之<hi>陜西名宦志</hi>
甘公亮字欽采永新人正德進士授兵部主事上疏乞<lb/>
　改南便養在刑曹讞獄明允爰書成憫悼每形諸色<lb/>
<pb n="KR2k0045_WYG_078-46a"/>
　時乾淸宫災率同列陳八事雖未行士論壯之出守<lb/>
　惠州罷橋鐵稅攻破賊巣奏設和平縣州賴以寧公<lb/>
　亮生平為學沉潛義理而以孝友力踐為宗有懷金<lb/>
　求銘者亮察知其人曰吾雖貧不能為人諛墓也<hi>豫</hi>
　<hi>章書</hi>
蕭晚字啓旦吉水人正德進士授南刑部主事以持法<lb/>
　律忤近貴而大閹髙隆不勝忿誣奏晚待理久之尚<lb/>
　書李承勲為白其冤得免累官至布政使<hi>人物志</hi>
<pb n="KR2k0045_WYG_078-46b"/>
劉廷簠字器重安福人正德進士知杞縣入為御史歴<lb/>
　按兩浙閩貴行部郡邑單車徑往州長吏而下咸敬<lb/>
　憚之<hi>同上</hi>
李宗栻字敬甫安福人七歲時與羣兒戲父怒取紙幅<lb/>
　畫為百空格跪之祠下責之曰汝不願則遣汝農願<lb/>
　則書願字百栻乃蒲伏握筆作九十九字而書其尾<lb/>
　曰學未就不敢盡書遂自勵於學扁其室曰寤室容<lb/>
　止食息必以古聖賢為則性尤孝動循古禮服勤浣<lb/>
<pb n="KR2k0045_WYG_078-47a"/>
　濯必勞力不敢委人日有録自考其心之隱微<hi>分省</hi>
　<hi>人物考</hi>
李中字子庸吉水人正德進士楊一淸為吏部數召中<lb/>
　應言官試不赴及授工部主事武宗自稱大慶法王<lb/>
　建寺西華門内用番僧住持廷臣莫敢言中拜官三<lb/>
　月即抗疏請毁佛寺出番僧妙選儒臣朝夕勸講攬<lb/>
　大權以絶天下之奸建儲位以立天下之本革義子<lb/>
　以正天下之名則所謂振紀綱勵風俗進君子退小<lb/>
<pb n="KR2k0045_WYG_078-47b"/>
　人諸事可次第舉矣帝怒罪且不測以大臣救得免<lb/>
　踰日中旨謫廣東通衢驛丞王守仁撫贑州檄中叅<lb/>
　其軍事預平宸濠世宗踐祚復故官未任擢廣東僉<lb/>
　事再遷廣西提學副使三遷廣東右布政使十八年<lb/>
　以右僉都御史巡撫山東歲歉令民捕蝗者倍予穀<lb/>
　蝗絶而飢者濟進副都御史總督南京糧儲卒光宗<lb/>
　時追諡莊介少聞道於同里楊珠旣而擴充之沉潛<lb/>
　䆳密學者稱谷平先生門人羅洪先王龜年周子恭<lb/>
<pb n="KR2k0045_WYG_078-48a"/>
　皆傳其學<hi>白志</hi>
李楷字邦正中族人傳羅洪先之學由舉人授湯溪知<lb/>
　縣母艱服闋補青田時倭躪東南楷積穀資守禦青<lb/>
　田故無城倭至楷禦於沙埠倭不得渡乃以間築城<lb/>
　倭又至登陴守日殺賊數人倭遁去改知昌樂亦以<lb/>
　治行聞<hi>同上</hi>
鄒守益字謙之安福人正德六年㑹試第一出王守仁<lb/>
　門廷對第三授翰林院編修踰年告歸謁守仁講學<lb/>
<pb n="KR2k0045_WYG_078-48b"/>
　於贑州宸濠反與守仁軍事世宗即位始赴官嘉靖<lb/>
　三年二月帝欲去興獻帝本生之稱守益疏諫忤旨<lb/>
　被責踰月復上疏帝大怒下詔獄考掠謫廣德州判<lb/>
　官建福初書院與學者講授其間稍遷南京禮部郎<lb/>
　中考滿入都即引疾歸久之以薦起南京吏部郎中<lb/>
　召為司經局洗馬遷太常少卿兼侍讀學士出掌南<lb/>
　京翰林院尋改祭酒九廟災守益陳上下交修之道<lb/>
　言殷中宗髙宗反殀為祥享國長久帝大怒落職歸<lb/>
<pb n="KR2k0045_WYG_078-49a"/>
　日事講學學者稱東廓先生家居二十餘年卒隆慶<lb/>
　初贈南京禮部右侍郎諡文莊子善嘉靖進士以刑<lb/>
　部員外郎恤刑湖廣矜釋甚衆擢山東提學僉事時<lb/>
　與諸生講學萬厯初累官廣東右布政使謝病歸久<lb/>
　之以薦即家授太常卿致仕子德涵德溥<hi>同上</hi>
　　黄棃洲曰鄧文潔公稱陽明必為聖學無疑及門<lb/>
　　之士槩多矛盾其說而獨有取於念菴然何獨近<lb/>
　　遺東廓耶東廓以獨知為良知以戒懼謹獨為致<lb/>
<pb n="KR2k0045_WYG_078-49b"/>
　　良知之功此是師門本旨而學焉者失之浸流入<lb/>
　　猖狂一路惟東廓斤斤以自體之卓然守矩無少<lb/>
　　畔援諸所論著皆不落他人訓詁良知窠臼陽明<lb/>
　　之教卒頼以不敝可謂有功師門矣<lb/>
歐陽重字子重廬陵人正德三年殿試對策歴詆闕政<lb/>
　讀卷者置之二甲授刑部主事劉瑾兄死百官往弔<lb/>
　重不往張銳錢寧掌厰衞連搆縉紳獄重出死力與<lb/>
　爭銳等假他事繫之獄贖杖還職再遷郎中歷四川<lb/>
<pb n="KR2k0045_WYG_078-50a"/>
　雲南提學副使遷浙江按察使未上拜右僉都御史<lb/>
　巡撫應天㑹尋甸土酋安銓鳳朝文反廷議以重諳<lb/>
　滇事乃改雲南賊平重推功於前撫臣傅習重及黔<lb/>
　國公沐紹勛鎭守太監杜唐等緬甸木邦隴川孟密<lb/>
　孟養諸酋相讐殺各訐奏於朝下重等勘覆遣叅政<lb/>
　王汝舟知府嚴時泰等徧歴諸蠻譬以禍福皆還侵<lb/>
　地其貢如故重列善後數事悉報可賜璽書褒諭雲<lb/>
　南歲貢金千兩費不貲大理太和蒼山產奇石鎭守<lb/>
<pb n="KR2k0045_WYG_078-50b"/>
　中貴遣軍匠攻鑿山崩壓死無筭重皆疏論浮費大<lb/>
　省山得永閉當是時唐與紹勛相比為奸利長吏不<lb/>
　敢問羣盜由此起重極言鎭守中官宜革帝頗納其<lb/>
　言下詔勅紹勛命唐還京待勘二人懼且怒遣人賄<lb/>
　張璁謀去重竟罷歸黜為民家居二十餘年言者屢<lb/>
　薦竟不復召<hi>同上</hi>
　　按歐陽重事詳載羅念菴所撰墓志中<lb/>
劉泉字應占安福人正德進士選庶吉士陞編修宸濠<lb/>
<pb n="KR2k0045_WYG_078-51a"/>
　方畜逆謀泉獨先發其奸激御史蕭淮等劾之世廟<lb/>
　繼統疏陳四事遷湖廣叅議即上疏致仕<hi>人物志</hi>
李儼字民望永新人正德進士授行人疏諫南巡忤旨<lb/>
　杖瀕死調國子學正嘉靖初擢監察御史出按應天<lb/>
　人以眞御史稱之乞終養遂不復起居鄉倣行藍田<lb/>
　鄉約率里人講學務實行不為虛論卒而祀於社<hi>同</hi>
　<hi>上</hi>
王學夔字一卿安福人正德進士為吏部考工郎建言<lb/>
<pb n="KR2k0045_WYG_078-51b"/>
　罰跪午門廷杖之嘉靖初上謹始疏又疏抑戚畹宥<lb/>
　言官直聲大震歴陞湖廣江南巡撫所至俱有平宼<lb/>
　功以兵部尚書致仕家居存問者再卒贈太子少保<lb/>
　諡莊簡<hi>府志</hi>
王時柯字敷英萬安人正德進士授行人嘉靖三年擢<lb/>
　御史疏言桂萼輩以議禮迎合博陞美官薛蕙陳相<lb/>
　段續胡侍等連章論劾實出至公今佞人超遷而羣<lb/>
　賢獲罪恐海内聞之謂陛下好䛕惡直願采忠讜之<lb/>
<pb n="KR2k0045_WYG_078-52a"/>
　言消朋比之禍特寛蕙等而聽席書方獻夫辭職除<lb/>
　張璁桂萼别任則是非不謬人情恱服忤旨切責未<lb/>
　幾有伏闕之事再予杖除名穆宗即位贈光禄少卿<lb/>
　<hi>白志</hi>
劉魁字煥吾泰和人正德中登鄉薦受業王守仁之門<lb/>
　嘉靖初謁選得寶慶府通判歷潮州府同知入為工<lb/>
　部員外郎疏陳安攘十事帝嘉納二十一年秋帝用<lb/>
　方士陶仲文言建祐國康民雷殿於太液池西所司<lb/>
<pb n="KR2k0045_WYG_078-52b"/>
　希帝意務宏侈程工峻急魁欲諫度必得重禍先命<lb/>
　家人鬻棺以待遂上章曰頃泰享殿大髙元殿諸工<lb/>
　尚未告竣内帑所積幾何歲入幾何一役之費動至<lb/>
　億萬土木衣文繡匠作班朱紫道流所居擬於宫禁<lb/>
　國用己耗民力己竭而復為此不經無益之事非所<lb/>
　以示天下後世帝震怒杖於廷錮之詔獄時御史楊<lb/>
　爵先已逮繫旣而給事中周怡繼至三人屢瀕死講<lb/>
　誦不輟繫四年得釋未幾復追逮之魁未抵家緹騎<lb/>
<pb n="KR2k0045_WYG_078-53a"/>
　已先至繫其弟以行魁在道聞之趣就獄復與爵怡<lb/>
　同繫又三年與爵怡同釋尋卒隆慶初贈䘏如制<hi>同</hi>
　<hi>上</hi>
　　按人物志訛以魁為萬厯鄉舉今改正所著有晴<lb/>
　　川集仁恩録今不傳學案載其在獄與楊斛山周<lb/>
　　納溪講學凡四年世宗齋醮有神降箕為三人頌<lb/>
　　寃改釋而復逮又二年髙元殿災上復聞火中呼<lb/>
　　三人名氏乃放還家事雖近誕然忠義之士固宜<lb/>
<pb n="KR2k0045_WYG_078-53b"/>
　　為鬼神隂佑也<hi>原跋</hi>
歐陽鐸字崇道泰和人正德進士授行人上書極論時<lb/>
　政不報歴工部郎中改南兵部出為延平知府毁淫<lb/>
　祠數十百所以其材葺學宫司理太監蕭敬家奴殺<lb/>
　人立置之辟擢廣東提學副使累遷南京光禄卿歷<lb/>
　右副都御史巡撫應天十府蘇松田不甚相懸下者<lb/>
　畞五升上者至二十倍鐸令賦最重者減耗米派輕<lb/>
　齎最輕者徵本色増耗米隂輕重之賦乃均諸州縣<lb/>
<pb n="KR2k0045_WYG_078-54a"/>
　荒田四千四百餘頃歲勒民償賦鐸以所清漏賦及<lb/>
　他奇羨補之議徭役及裁郵置費凡數十百條民皆<lb/>
　稱便遷南京兵部侍郎進吏部右侍郎九廟災自陳<lb/>
　去鐸有文學内行修潔仕雖通顯家具蕭然卒贈工<lb/>
　部尚書諡㳟簡<hi>同上</hi>
歐陽嵩字汝中泰和人正德進士知福寧州首開東南<lb/>
　河一千八百餘丈灌田數千頃皆為沃壤復買田建<lb/>
　河資倉儲租為後疏浚費民永享其利<hi>福建通志</hi>
<pb n="KR2k0045_WYG_078-54b"/>
劉翀字士鳳永豐人正德進士官郎中廉靜謙約告病<lb/>
　歸寓居金牛寺甘貧嗜學始終不改其操著有中瀧<lb/>
　集<hi>人物志</hi>
周尚化泰和人正德進士知邳州時流賊猖獗尚化預<lb/>
　築土城捍禦之賊旣逼州議者欲闔門固守尚化曰<lb/>
　城外非吾民耶乃合城内外居民諭之以義誓共死<lb/>
　守賊乃解去陞南刑部貟外以憂去<hi>同上</hi>
樂鑣字景隆自號雲樵山人正德中諸生與同郡鄒東<lb/>
<pb n="KR2k0045_WYG_078-55a"/>
　廓聶雙江講求良知之學時年五十餘矣雅好古文<lb/>
　尤長於詩<hi>大拙堂集</hi>
周煦字啓和安福人少孤母許氏年十九厲節孀居煦<lb/>
　弱冠領鄉試而母卒及登進士第即自疏母節於朝<lb/>
　詔旌其門授行人陞御史巡按雲貴適土宼犯順雲<lb/>
　南巡撫闕煦檄總鎭三司指畫方略討平之事聞璽<lb/>
　書奬勵歷都察院右副都御史卒於官<hi>分省人物考</hi>
賀鈞字信夫廬陵人正德鄉舉居親喪家人失火鈞亟<lb/>
<pb n="KR2k0045_WYG_078-55b"/>
　取累世神主奔出他貲一無所問除應天教授日與<lb/>
　諸生講學必依於孝弟忠信所著有龍岡摘藁子涇<lb/>
　成進士官至廣西按察副使解組歸執贄布衣劉文<lb/>
　敏之門<hi>人物志</hi>
黄國用廬陵人正德進士官御史嘉靖三年以議禮謫<lb/>
　蓮塘驛丞與諸生執經講學官至貴州僉事<hi>廣東名</hi>
　<hi>宦志</hi>
尹衮字舜章永新人正德鄉舉授壽寧令召父者牖以<lb/>
<pb n="KR2k0045_WYG_078-56a"/>
　至誠作詩歌户給之遷守綿州公署垣壤得窖金數<lb/>
　萬兩禁家衆勿取登記其數以當歲賦餘以葺城堞<lb/>
　人稱其亷<hi>府志</hi>
彭簪字世望安福人正德鄉舉為衡山令多惠政移倅<lb/>
　常州專務大體攝篆宜興却例供百金或以為病後<lb/>
　來者簪曰後令賢必不予非不然吾亦安能以其身<lb/>
　預為不賢者地改知靖州一月拂袖歸自稱石屋山<lb/>
　人與同郡羅洪先鄒守益日以正學相切劘郡邑長<lb/>
<pb n="KR2k0045_WYG_078-56b"/>
　吏莫不式廬請事居十二年自為傳志祭文邀同志<lb/>
　作别沐浴端坐逝<hi>人物志</hi>
聶豹字文蔚永豐人正德進士除華亭知縣召拜御史<lb/>
　出為蘇州知府憂歸補平陽知府山西頻中寇民無<lb/>
　寧居豹令富民出錢罪疑者贖得萬餘金修郭家溝<lb/>
　冷泉靈石諸關隘練鄉勇六千守之寇來犯被却由<lb/>
　是廷議以豹為知兵擢陜西副使備兵潼關大計拾<lb/>
　遺言官論豹在平陽乾没逮下詔獄落職歸嘉靖二<lb/>
<pb n="KR2k0045_WYG_078-57a"/>
　十九年秋都城被寇禮部尚書徐階豹知華亭時所<lb/>
　取士也言其才可大用立召拜右僉都御史巡撫順<lb/>
　天未赴擢兵部侍郎尋陞尚書京師外城成進太子<lb/>
　少傅是時西北邊歲遭寇東南倭又起羽書日數至<lb/>
　豹以條奏忤旨降俸二級頃之罷歸數年卒隆慶初<lb/>
　贈少保諡貞襄豹初好王守仁良知之說與辨難益<lb/>
　心服後聞守仁殁為位而哭以弟子自處及繫獄著<lb/>
　困辨録於守仁說頗有異同云<hi>吉州人文紀略</hi>
<pb n="KR2k0045_WYG_078-57b"/>
　　按聶雙江立朝本末據識小録識餘録人物考學<lb/>
　　案所載不無異同今以吉州人文紀為斷所著尚<lb/>
　　有雙江集致知議略良知辨諸書<lb/>
張鐸字振大泰和人以貢授鬱林州同知鬱林自昔僻<lb/>
　陋民皆力田鐸為興學校申敎條躬集諸生講諭豐<lb/>
　其廪給蠲其徭役由是人知勉學民有兄弟爭訟者<lb/>
　鐸諭以大義輒解釋州南有廢地鐸敎民耕墾不取<lb/>
　其稅荒蕪盡闢田州人爭地相仇殺藩省大臣委鐸<lb/>
<pb n="KR2k0045_WYG_078-58a"/>
　同往平之宣朝廷㤙德與不忍加兵之意按圗籍攷<lb/>
　故實使各循其舊衆皆恱服罷兵七年述職京師歸<lb/>
　至郡以疾卒<hi>廣西名宦志</hi>
劉文敏字宜充安福人自幼朴實不知世有機械事已<lb/>
　讀傳習録而好之乃入越學於文成操存克治一息<lb/>
　不少懈不應科舉華亭為學使以貢士徵之不起凡<lb/>
　所言論與聶雙江相視莫逆人謂雙江得先生而不<lb/>
　傷孤另年八十三卒著有論學要語王時槐陳嘉謨<lb/>
<pb n="KR2k0045_WYG_078-58b"/>
　賀涇皆門弟子也<hi>學案</hi>
劉秉鑑字遵教宣子正德進士累官刑部貟外郎歴大<lb/>
　名兵備副使以忤巨奄逮繫謫判韶州量移潮州同<lb/>
　知知臨安府初學於甘泉尤篤志於陽明之學没時<lb/>
　年未五十<hi>同上</hi>
張鼇山安福人正德進士擢御史請建儲諫迎佛論巡<lb/>
　山海關章數十皆經國逺猷督學南畿作人稱盛内<lb/>
　艱歸適寧濠變從王守仁勤王凡檄奏文移多所草<lb/>
<pb n="KR2k0045_WYG_078-59a"/>
　創<hi>人物志</hi>
毛伯温字汝厲吉水人正德進士授紹興府推官擢御<lb/>
　史嘉靖初遷大理寺丞擢右僉都御史巡撫寧夏改<lb/>
　理院事為趙府宗人祐椋所訐解官候勘已復褫職<lb/>
　十五年冬起右都御史㑹安南世孫黎寧遣陪臣鄭<lb/>
　惟僚等愬莫登庸弑逆請興師復讐帝疑其不實命<lb/>
　暫緩師而遷伯温工部尚書帝幸承天詔總督宣大<lb/>
　山西軍務大同等五堡相距二百餘里自巡撫張文<lb/>
<pb n="KR2k0045_WYG_078-59b"/>
　錦以築堡致亂後無敢議修者伯温曰變所由生以<lb/>
　任用匪人非建議謬也卒營之邊防頼焉時莫登庸<lb/>
　數上表乞降下廷議撫剿之宜咸言當討帝從之命<lb/>
　伯温與咸寧侯仇鸞南征伯温等至廣西部署已定<lb/>
　㑹鸞有罪召還伯温進駐南寧懸重賞購登庸父子<lb/>
　登庸懼遣使乞降伯温承制許之登庸率從子文明<lb/>
　及部酋四十餘人皆素衣繫組於頸至關南俟命伯<lb/>
　温傳令啓關登庸等跣足膝行北面稽首上降表伯<lb/>
<pb n="KR2k0045_WYG_078-60a"/>
　温宣天子恩威納其圗籍并所還欽州四峒地權令<lb/>
　還國聽命馳疏以聞帝大恱詔改安南國為安南都<lb/>
　統使司伯温受命歲餘不發一矢而安南定由帝本<lb/>
　不欲用兵故也論功加太子太保還朝復理院事張<lb/>
　瓉卒伯温代為兵部議上防邊二十四事軍令一新<lb/>
　又上冗濫當革者二十餘條凡錦衣騰驤諸衞御馬<lb/>
　尚膳諸監素為中貴盤踞者盡在革中帝稱善立命<lb/>
　淸汰左右近習多不恱二十三年秋順天巡撫朱方<lb/>
<pb n="KR2k0045_WYG_078-60b"/>
　以防秋畢請撤客兵未幾寇大入逼畿輔帝震怒并<lb/>
　削伯温籍伯温歸疽發背卒穆宗立復官賜䘏天啓<lb/>
　初追諡襄懋<hi>白志</hi>
　　按伯温所著名東塘集今傳者止平南録一卷詩<lb/>
　　選一卷奏議二卷而已<lb/>
龍光字沖虚吉水人由掾為縣丞致仕正德丁丑王伯<lb/>
　安開府䖍南日與士人談學光子履祥將往光不許<lb/>
　履祥泣請不得已許之數月歸循循如處子光喜曰<lb/>
<pb n="KR2k0045_WYG_078-61a"/>
　吾乃今知王先生因履祥以見執弟子禮先生恱之<lb/>
　留為叅謀㑹宸濠反光集田僮百十人以從出入帷<lb/>
　幄宻受方略濠旣擒嘉靖初論功賞授直𨽻滁州判<lb/>
　官老於家年八十五卒<hi>豫章書</hi>
　　按龍光事人物志吉安府志俱不載當文成平濠<lb/>
　　時光實效叅謀之力觀文成與公卿書云致仕縣<lb/>
　　丞龍光等或詐為兵檄以撓其進止或偽書反間<lb/>
　　以離其腹心隂謀秘計有諸將士所不與知云云<lb/>
<pb n="KR2k0045_WYG_078-61b"/>
　　推奬若此修志者詎可因其官小而没之耶<hi>原跋</hi>
尹襄字舜弼永新人舉鄉試第一正德進士歷陞侍講<lb/>
　進司經局洗馬每值經筵意存諷諫一日進講尚書<lb/>
　說命至官不及私昵有旨問講章誰為者人交屬之<lb/>
　襄不為動性醇茂事兄衮尤謹家問起居未敢草一<lb/>
　字卒年四十三所著有㢲風藁<hi>人物志</hi>
楊必進字抑之吉水人正德進士闊略善知兵由行人<lb/>
　歴官廣西按察司副使奉勅整飭府江兵備嶺南猺<lb/>
<pb n="KR2k0045_WYG_078-62a"/>
　獞峒居險阻多賄吏士為耳目益蔓延不可制合兩<lb/>
　廣聚兵攻古田鳳皇寨三月不下必進猝至其地閱<lb/>
　獄出囚之壯者二百人許其自効隂部勒之夜分篝<lb/>
　燈火自間道入諸囚斧木仰登出寨後焚其巣都御<lb/>
　史蕭翀因以府江兵備薦自古田告㨗諸猺畏之如<lb/>
　神必進謂府江篝密道逺不可驟以兵入宜先以恩<lb/>
　信結其心由是諸猺感激得其死力以為鄉導岑猛<lb/>
　之變畏必進納金三千有奇求解必進密囊金公帑<lb/>
<pb n="KR2k0045_WYG_078-62b"/>
　而佯諾其使意欲以此鈎猛而忌者疑有所泄遂被<lb/>
　論去<hi>廣西名宦志</hi>
戴冠字仲鶡吉水人正德進士授户部主事憂國用不<lb/>
　足由於冗食遂慨然論列疏略云人主貴藏富於天<lb/>
　下比年逆瑾所籍財産不歸之有司而貯之豹房遂<lb/>
　創新庫夫供御之物内有監局外有部司不知此庫<lb/>
　何所用之疏入上大怒貶烏石驛丞嘉靖改元起於<lb/>
　家仕至提學副使<hi>吉州人文紀略</hi>
<pb n="KR2k0045_WYG_078-63a"/>
伍全安福人正德進士河東鹽運使饒有幹濟每為地<lb/>
　方興除大利害見鹽塲掣支強梁挽起懦者被凌躒<lb/>
　乃分定車户派以三塲序以六班魚貫出入衆論翕<lb/>
　然至今稱便<hi>山西名宦志</hi>
趙澍安福人官生任姚安知府練達典故州所丁糧徭<lb/>
　役悉就釐正至祭器射圃經理井然嘗銳意開小井<lb/>
　通鹽利為偏聽者沮抑去之日姚人遮道泣<hi>雲南名</hi>
　<hi>宦志</hi>
<pb n="KR2k0045_WYG_078-63b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江西通志卷七十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷八十八</head> <lb/>
    <p>
<pb n="KR2k0045_WYG_088-1a"/>
欽定四庫全書<lb/>
　江西通志卷八十八<lb/>
　　人物<hi>二十三</hi>
　　饒州府<hi>二</hi>
　宋<lb/>
程舟字濟川德興人紹興進士仕桂陽丞所著有雷溪<lb/>
　文集與兄倜皆以文學知名教授弟子<hi>朱子全集</hi>
董琦字順之德興人年二十五始從韓溪程公受春秋<lb/>
<pb n="KR2k0045_WYG_088-1b"/>
　學義役法行首出田粟里人賴之為人精悍議論貴<lb/>
　決白渉世不偶更折節為儒生自力於善老年漸屏<lb/>
　家務即所居旁藝花果以自娯以子銖故授迪功郎<lb/>
　<hi>同上</hi>
李儼甫鄱陽人母疾籲天刲股疾亟鑿肝以進母疾頓<lb/>
　蘇異香滿室紹興間表之曰孝子李儼甫之門<hi>林志</hi>
王剛中字時亨樂平人紹興十五年進士第二人任某<lb/>
　州推官改左宣義郎故事當召試秦檜怒其不詣已<lb/>
<pb n="KR2k0045_WYG_088-2a"/>
　授洪州教授檜死召見擢祕書省校書郎遷著作佐<lb/>
　郎中書舍人言今日禦敵先務敵強則犯邊弱則請<lb/>
　盟今弗計敵人之強弱必先自治擇將帥蒐戰士實<lb/>
　邊儲備器械國勢富強將良士勇請盟則為漢文帝<lb/>
　犯邊則為唐太宗上韙其言㑹西蜀謀帥上曰無以<lb/>
　逾王剛中矣以龍圖閣待制知成都府置制四川時<lb/>
　呉璘累官至大帥其下姚仲王彦等亦建節雄一方<lb/>
　惟剛中撿身以法示人以禮不立崖塹馭吏恩威並<lb/>
<pb n="KR2k0045_WYG_088-2b"/>
　行羽檄紛㳫從容裁決皆中機㑹敵騎度大散關人<lb/>
　情洶洶剛中跨一馬夜馳二百里起呉璘於帳中責<lb/>
　之曰大將與國義關休戚臨敵安得高枕而卧璘大<lb/>
　驚又以一蠟丸書抵張正彦西師大集金兵敗走方<lb/>
　議奏㨗剛中倍道馳還謂其屬李燾曰將帥之功吾<lb/>
　何有焉燾嘆曰身督戰而功成不居過人逺矣已乃<lb/>
　差擇將士衆所推者上之朝備統帥選孝宗受禪以<lb/>
　宫僚進左朝奉大夫召赴闕以足疾請祠提舉太平<lb/>
<pb n="KR2k0045_WYG_088-3a"/>
　興國宫歸次番陽營圃植竹號竹塢金犯淮有㫖趣<lb/>
　剛中入見陳戰守之策除禮部尚書簽書樞密院進<lb/>
　同知院事剛中曰戰守者實事和議者虚名不可恃<lb/>
　虚名害實事又奏四事開屯田省浮費選將帥汰冗<lb/>
　兵居政府屬疾卒年六十三贈光禄大夫諡恭簡繇<lb/>
　布衣至公卿無他嗜好公退惟讀書著文為樂有易<lb/>
　說春秋通議仙源聖紀經史辨漢唐史要覽天人修<lb/>
　應録東溪集應齋筆録凡百餘卷<hi>宋史</hi>
<pb n="KR2k0045_WYG_088-3b"/>
羅鞏字伯固樂平人與王剛中少以文相雄同登進士<lb/>
　宰安福庭無淹訟強宗鉅室帖就繩墨用薦除宗正<lb/>
　丞尋遷監察御史奏對剴切上謂左右曰朕得羅鞏<lb/>
　居六察真御史也遷大理少卿明決果斷案下無寃<lb/>
　民以疾畀祠<hi>人物志</hi>
計衡字致平浮梁人紹興進士官徽州教授撿法監察<lb/>
　御史轉朝奉大夫得祠衡博洽強毅遊太學時上書<lb/>
　言天下大計者四留介使以款敵國之謀下詔書以<lb/>
<pb n="KR2k0045_WYG_088-4a"/>
　感河北之士先舉士以決進取之策用人望以激忠<lb/>
　義之氣及入官每著善政死之日家無餘貲呉草廬<lb/>
　澄嘗稱為清白吏<hi>林志</hi>
洪綸字德言樂平人擢第初尉咸寧尋令萬載察横民<lb/>
　為民害者薙獮之境内以肅乾道間歲大歉綸不復<lb/>
　白長直發廪賑貸之部使者不以為罪更薦之朝命<lb/>
　未下以憂去<hi>人物志</hi>
夏頴逹德興人甫冠舉於鄉補太學生靖康初金兵至<lb/>
<pb n="KR2k0045_WYG_088-4b"/>
　上命李綱與之決戰執政惑和議諷臺諫劾罷之頴<lb/>
　逹率同舍生陳東劉銓等六十餘人伏闕上書復用<lb/>
　綱時張浚開閫江淮留幕下浚命其子栻受經術後<lb/>
　奏補惠州文學遷鄂州蒲圻縣丞改知吉州龍泉縣<lb/>
　歲大饑郡守希轉運使意不聽民訴災民遮頴逹馬<lb/>
　號泣以請詣府陳之不許因趨出悉取民所訴狀屬<lb/>
　吏按行阡陌先蠲其租自詣轉運使得蠲恤屬邑效<lb/>
　之移知清流縣數月以憂免<hi>同上</hi>
<pb n="KR2k0045_WYG_088-5a"/>
趙善應字彦逺餘干人丞相汝愚之父官終修武郎江<lb/>
　西兵馬都監性純孝嘗刺血和藥以進母畏雷每聞<lb/>
　雷則披衣走其所母喪哭泣毁瘠終日俯首柩旁聞<lb/>
　雷猶起側立垂涕父終肺疾每膳不忍以肺為羞母<lb/>
　生歲值夘謂邜兎神也終其身不食兎聞四方水旱<lb/>
　輙憂形於色江淮警報至同僚㑹宴善應悵然曰此<lb/>
　寧樂飲時耶衆為失色而罷夏不火草冬不破壤懼<lb/>
　百蟲之遊蟄者失其所也晉陵尤袤稱之曰古君子<lb/>
<pb n="KR2k0045_WYG_088-5b"/>
　旣卒丞相陳俊卿題其墓碣曰宋篤行君子趙公彦<lb/>
　逺之墓<hi>朱子集墓志</hi>
程宏圖字士尚浮梁人工詞翰負氣節紹興講和以來<lb/>
　金使道經凡官私門額悉覆之以楮隆興間金使往<lb/>
　天竺過太學門臨安尹命吏如例幕太學二字時宏<lb/>
　圖直學襴幞立其下正色曰賢士之關國家儲才地<lb/>
　何歉於逺人拒之不聽幕使白尹上聞孝宗在東宫<lb/>
　嘉歎之後即位宏圖登第喜曰朕聞其名久矣他日<lb/>
<pb n="KR2k0045_WYG_088-6a"/>
　有用之佐也擢大理司直遷丞卒<hi>人物志</hi>
余童字端䝉樂平人紹興進士為吉水令擢知信陽軍<lb/>
　因圖信陽山川以獻且奏三關為荆楚之蔽信陽又<lb/>
　三關之蔽失信陽則三關不足恃當使三關信陽相<lb/>
　為犄角上覽圖甚善擢知蘄州行歉歲荒政等户為<lb/>
　三甚貧者與賑濟無蓋藏者與賑糶有田可服饑不<lb/>
　能耕者與賑貸民不知為凶年除江西提舉卒平生<lb/>
　嗜書乃擬𤣥準虚為極書<hi>同上</hi>
<pb n="KR2k0045_WYG_088-6b"/>
余時言字知黙上饒人徙居浮梁紹興進士授安豐軍<lb/>
　教授歴仕内外臺府有能聲贊上親征隆興初知漢<lb/>
　州值蜀大歉所部獨登出粟活流民二十餘萬終敷<lb/>
　文閣待制<hi>林志</hi>
鍾炤之字彦昭樂平人紹興進士尉善化令宿松教宜<lb/>
　陽士民愛敬仕潭日受教南軒張栻為書淇澳一章<lb/>
　期以學問工到則人理明而本心立炤之服膺終身<lb/>
　<hi>人物志</hi>
<pb n="KR2k0045_WYG_088-7a"/>
朱伯雄字少陽浮梁人紹興進士歴桂陽教授吉水知<lb/>
　縣潛心六經集漢唐以下諸儒羽翼六經之說各以<lb/>
　𩔖從附以已見學者翕然宗之以董仲舒春秋繁露<lb/>
　義有未當别著繁露十卷<hi>同上</hi>
趙汝愚字子直漢王元佐七世孫居饒之餘干擢進士<lb/>
　第一僉書寧國軍節度判官召試館職遷校書郎祕<lb/>
　書少監兼權給事中言内侍陳元不宜使居緫戎之<lb/>
　任駁張說托言邊機不宜泄改密院文書經門下省<lb/>
<pb n="KR2k0045_WYG_088-7b"/>
　舊制以集英殿修撰帥福建進制置四川兼知成都<lb/>
　府諸羌蠻相挺為邊患汝愚至悉以計分其勢孝宗<lb/>
　謂其有文武威風紹興二年召為吏部尚書上常以<lb/>
　五日一朝孝宗于重華宫至是往往以傳㫖免汝愚<lb/>
　往復規諫上意乃悟又屬嗣秀王伯圭調䕶于是兩<lb/>
　宫之情始通除知樞密院事五年夏孝宗崩上日昃<lb/>
　不出宰相率百官詣重華宫發喪留正汝愚議介少<lb/>
　傅呉琚請憲聖太后垂簾暫主喪事憲聖不許汝愚<lb/>
<pb n="KR2k0045_WYG_088-8a"/>
　以國本係乎嘉王乃入奏云皇子嘉王仁孝夙成宜<lb/>
　早正儲位以安人心不報越六日再請御批付丞相<lb/>
　云歴事歲久念欲退閒留正見之懼因朝臨佯仆於<lb/>
　庭宻為去計汝愚自度不能辭其責與徐誼葉適謀<lb/>
　可以白意于慈福宫者乃遣韓侂胄以内禪之意請<lb/>
　於憲聖遇重華宫提舉關禮告之故因轉陳憲聖侂<lb/>
　胄復命汝愚始以其事語陳暌余端翌日禫祭羣臣<lb/>
　入憲聖垂簾汝愚率同列再拜奏皇帝疾未能執喪<lb/>
<pb n="KR2k0045_WYG_088-8b"/>
　臣等乞立皇子嘉王為太子以繫人心皇帝批出取<lb/>
　太皇太后處分憲聖乃命皇子即位寧宗詣几筵殿<lb/>
　哭盡哀衰服出就重華殿東廡素幄立内侍扶掖乃<lb/>
　坐百官起居訖行禫祭汝愚特進右丞相力辭至再<lb/>
　三不許而侂胄自以有定策功且依託肺腑出入宫<lb/>
　掖居中用事朱熹進對以為言内批除熹宫觀吏部<lb/>
　侍郎彭龜年力陳侂胄竊威福又奏近日逐朱熹太<lb/>
　暴故欲陛下亦亟去此小人旣而内批龜年與郡侂<lb/>
<pb n="KR2k0045_WYG_088-9a"/>
　胄勢益張日夜謀擯汝愚視正士如仇讎正言李沐<lb/>
　奏汝愚同姓將不利社稷乞罷其政遂罷相知福州<lb/>
　國子祭酒李祥博士楊簡太府丞吕祖謙皆上書訴<lb/>
　汝愚之忠太學生楊宏中等伏闕上疏悉得罪安置<lb/>
　羈管去侂胄忌汝愚益深謂不重貶人言不已責寧<lb/>
　逺軍節度副使永州安置為守臣錢鍪所窘暴薨天<lb/>
　下聞而冤之侂胄誅盡復原官賜諡忠定所著詩文<lb/>
　十五卷太祖實録舉要宋朝諸臣奏議三百卷<hi>宋史</hi>
<pb n="KR2k0045_WYG_088-9b"/>
姜夔字堯章德興人學詩於蕭千巖琢句精工有詩云<lb/>
　夜暗歸雲繞柁牙江涵星影鴈團沙行人悵望蘇臺<lb/>
　栁曾與呉王掃落花楊誠齋喜誦之謂其嗣伯子曰<lb/>
　吾與汝弗如堯章也堯章號白石道人嘗請於朝欲<lb/>
　正頌臺樂律以議不合而罷紹興間秦檜當國遂隱<lb/>
　居箬坑之丁山㕘政張燾累薦不起高宗賜宸翰建<lb/>
　御書閣貯之以隱逸終<hi>人物志</hi>
洪友成字士源樂平人宰興國邑旱以蠲賦八分請守<lb/>
<pb n="KR2k0045_WYG_088-10a"/>
　拒不聽友成納印徑去守慙貽書勉留入為審計司<lb/>
　遷大理寺丞因奏對援師說俾縣令與丞尉同訊獄<lb/>
　梁成大詆為迂闊友成不為屈尋以親老丐郡得衡<lb/>
　改瑞簡易為政州人便之<hi>同上</hi>
馬元益字孝昭樂平人少負韜略紹興末柄臣諱言兵<lb/>
　張浚言和不足恃竄永州元益方督造戎器上書乞<lb/>
　乘敵未動先發制之大忤時相送桂陽編管已而敵<lb/>
　謀果洩上追省前言大修戰備竟成辛巳之㨗任至<lb/>
<pb n="KR2k0045_WYG_088-10b"/>
　閣門宣贊<hi>同上</hi>
　　按以上二人林志不載<lb/>
趙汝靚汝愚從弟餘干人潛心理學苦節不渝嘗作山<lb/>
　東書院留朱熹講學後人祀熹於書院靚亦從祀<hi>同</hi>
　<hi>上</hi>
趙崇憲字履常汝愚長子淳熙八年對策第一越三年<lb/>
　復以進士擢甲科汝愚旣貶死崇憲闔門自處居數<lb/>
　年復汝愚故官職多勸以仕改奉議郎知南昌縣事<lb/>
<pb n="KR2k0045_WYG_088-11a"/>
　升籍田令崇憲拜命感泣陳疏力辭以為先臣之寃<lb/>
　未悉昭白而其孤先被寵光非公朝所以勸忠孝厲<lb/>
　廉恥之意俄改監行在都進奏院復引陳瓘論司馬<lb/>
　光吕公著復官事申言之乞以所陳下三省集議使<lb/>
　先臣之讒謗旣辨忠節自明而憲聖慈烈皇后擁䕶<lb/>
　之功德益顯然後申飭史官改正誣史又請正趙師<lb/>
　召妄貢封章之罪䆒蔡璉與大臣為讎之姦燬龔頤<lb/>
　正續稽古録之妄詔兩省史官考訂以聞從之未幾<lb/>
<pb n="KR2k0045_WYG_088-11b"/>
　贈汝愚太師封沂國公擢崇憲軍器監丞改太府監<lb/>
　丞遷祕書著作權考功郎請外知江州郡民歲苦和<lb/>
　糴崇憲疏於朝永蠲之瑞昌民負茶引錢新舊累積<lb/>
　困不能償死則以責其子孫猶弗貸㑹新券行視舊<lb/>
　價幾倍蓰崇憲亟請以新劵一償舊券二受賜者千<lb/>
　餘家遷轉運判官以兵部郎中召尋改司封皆固辭<lb/>
　出知靜江府<hi>宋史</hi>
　　按朱子集中答趙履常尺牘與論讀易之法其有<lb/>
<pb n="KR2k0045_WYG_088-12a"/>
　　志于學可知蓋宗室中之贒者史傳特詳於家國<lb/>
　　之際意其必有著述惜無可考<lb/>
許錫字晉之樂平人淳熙進士令建昌守興國用真德<lb/>
　秀薦除夔路運判部内諸郡不産鐵而官責鼓鑄奪<lb/>
　民鍤鋤以充錫奏罷之尤留意鹽筴一洗宿弊經用<lb/>
　外所餘常例皆貯公帑視前頓倍分十萬為下户輸<lb/>
　賦而盡籍其數以聞久之除刑部郎中投劄廟堂以<lb/>
　語取忤乞祠除知漳州不赴請老歸<hi>人物志</hi>
<pb n="KR2k0045_WYG_088-12b"/>
董煟字季興德興人受學沙隨程氏紹熙進士知瑞安<lb/>
　改辰溪值歲饑行救荒策民賴以蘇寧宗褒之召見<lb/>
　進所譔救荒活民書敕曰爾忠為報國誠在愛民自<lb/>
　號南隱集<hi>林志</hi>
柴中行字與之餘干人紹熙進士授撫州軍事推官韓<lb/>
　侂胄禁道學校文轉運司移檄令自言非偽學中行<lb/>
　奮筆曰自㓜讀程頤書以收科第如以為偽不願考<lb/>
　校調江州學教授母喪免廣西轉運司辟為幹官嘉<lb/>
<pb n="KR2k0045_WYG_088-13a"/>
　定初差主管尚書吏部架閣文字遷太學正升博士<lb/>
　轉對首論主威奪而國勢輕次論士大夫寡廉隅乏<lb/>
　骨鯁宜養天下剛毅果敢之氣末論權臣用事包苴<lb/>
　成風今舊習猶在宜舉行先朝痛繩贓吏之法遷太<lb/>
　常主簿出知光州嚴保伍精閱習增闢屯田城濠營<lb/>
　砦器械糗糧治行為淮右最遷西京轉運使兼提㸃<lb/>
　刑獄改知襄陽兼京西帥仍領漕事江陵戎司移屯<lb/>
　襄州兵政久弛中行白於朝考覈軍實舊額二萬二<lb/>
<pb n="KR2k0045_WYG_088-13b"/>
　千人存者纔半亟招補虚籍自是朝廷以節制之權<lb/>
　歸帥司由是入為吏部郎官擢宗正少卿進祕閣修<lb/>
　撰知贑州治盜有方境内清肅匄祠得請以言罷理<lb/>
　宗即位以右文殿修撰主管南京鴻慶宫卒所著有<lb/>
　易繫集傳書集傳詩講義論語童䝉說<hi>宋史</hi>
　　按人物志中行諡獻肅史傳失載<lb/>
程端䝉字正思德興人朱子門人自名其齋曰求放心<lb/>
　朱子為之銘淳熙七年領鄉貢補太學生時禁洛學<lb/>
<pb n="KR2k0045_WYG_088-14a"/>
　持書上諫議大夫王自然責其疏斥正學及對蘇程<lb/>
　王氏策問主司意在隂詆朱子正思奮筆曰王氏以<lb/>
　佛老之學蠧壊人心蘇氏有立朝大節不以變故死<lb/>
　生動心此其天資超卓有非常人所可及者恨其學<lb/>
　術未醇未免有戰國策士餘習繼孔孟之傳排異端<lb/>
　闢邪說道綂所傳不歸之二程又其誰哉自知所對<lb/>
　不合時好投筆徑去自是遂不復應舉所著有性理<lb/>
　字訓毓䝉明訓學則等書旣卒朱子為墓表又稱其<lb/>
<pb n="KR2k0045_WYG_088-14b"/>
　弟端臨端本子實之亦知為學云<hi>人物志</hi>
　　按朱子程正思墓表以為鄱陽人與此異又按朱<lb/>
　　子程正思像贊云其容退然若不勝衣而自勝有<lb/>
　　以舉烏獲之任其言若不出諸口而衛道足以摧<lb/>
　　髠衍之鋒稱許如此其學行可知矣<hi>原跋</hi>
曹建字立之餘干人㓜頴悟厲學一日得河南程氏書<lb/>
　讀之慨然盡棄其所為者而覃思於諸經聞張敬夫<lb/>
　講道湖湘欲見之不能至有告以沙隨程氏學古行<lb/>
<pb n="KR2k0045_WYG_088-15a"/>
　高者即往從之旣又聞陸氏兄弟獨以心之所得者<lb/>
　為學則又往受其學晚年登朱子之門論易之大畜<lb/>
　何天之衢建曰何其天之通逹也熹大器之故易傳<lb/>
　本其義建家居事母孝待弟姪友愛死之日正冠危<lb/>
　坐語其弟廷曰吾雖病甚而學益進此心瑩潔無復<lb/>
　纎翳語訖而歿<hi>同上</hi>
　　按朱子集中曹立之墓表稱其學博而不雜約而<lb/>
　　不陋斯道之傳其庶幾乎史傳中顧不在朱子門<lb/>
<pb n="KR2k0045_WYG_088-15b"/>
　　人之列特表出之<hi>原跋</hi>
劉泌字伯正餘干人嘉泰進士歴官郡縣臺省院部以<lb/>
　母老乞養嘗為母祈壽甘露三降庭梅<hi>林志</hi>
劉伯正字直卿餘干人開禧進士積官監察御史有事<lb/>
　於明堂雷電忽至執事者鮮不離次伯正立殿下紳<lb/>
　笏儼然帝遂以大任期之拜叅知政事卒贈少保時<lb/>
　論謂其立朝以靜重鎮浮不求名譽云<hi>同上</hi>
鄒孟卿字醇甫餘干人開禧進士知豐城㑹興元軍士<lb/>
<pb n="KR2k0045_WYG_088-16a"/>
　張福莫簡亂殺制置聶子述緫領楊尤鼎陷閬州果<lb/>
　州廷議孟卿有文武材授行軍叅議與賊戰敗之簡<lb/>
　自殺福請降陞四川制置兼茶馬使敵不敢犯邊後<lb/>
　被譖賜死事白詔復其官諡忠襄<hi>同上</hi>
洪邦直字應賢樂平人登第授婺源縣尉秩滿陞知縣<lb/>
　事時饑大舉荒政民賴以活當路交薦特㫖賜對除<lb/>
　御史在婺源嘗以猛得怨旣入察舊𨽻有誣之朝者<lb/>
　上雅知邦直流誣者嶺表邦直懐不自安因丐去上<lb/>
<pb n="KR2k0045_WYG_088-16b"/>
　察其廉貧進官兩秩賜白金縣令增秩贈金自邦直<lb/>
　始<hi>人物志</hi>
趙必愿字立夫崇憲子以大父汝愚䕃調常熟丞嘉定<lb/>
　七年舉進士歴知處泉台婺四州遷太府寺丞度支<lb/>
　郎中改宗正少卿進太府卿權吏部右侍郎時邊事<lb/>
　亟必愿請勅彭大雅以復夔責歸峽二守以自効伐<lb/>
　順流之謀折擣虚之鋒備江陵之境守沅江益陽江<lb/>
　以防衝突盡收江上民船無資敵用區畫皆中事機<lb/>
<pb n="KR2k0045_WYG_088-17a"/>
　改户部尚書因迕丞相史嵩之屢乞祠不許卒<hi>同上</hi>
甯時鳯字祥夫浮梁人登第官蘄州嘉定辛巳金兵圍<lb/>
　蘄守李誠之云誰能共守諸僚佐不應獨時鳯曰見<lb/>
　危授命臣子大節臨難而免吾不忍為卒死之<hi>林志</hi>
張文之字子經樂平人通判濠州金兵至守孔福謀夜<lb/>
　逸文之曰果爾輕動奈一城何自提兵出登横澗山<lb/>
　與敵相持十餘日經二十餘戰無外援力不能支被<lb/>
　執送燕山欲授以官義不屈囚之土窟曰吾世受宋<lb/>
<pb n="KR2k0045_WYG_088-17b"/>
　恩其忍負國金人重之後王抃來議和見文之苦狀<lb/>
　為請於金帥得一家書附抃還奏<hi>同上</hi>
金從龍字誠之浮梁人嘉定進士知涪州樂温時金兵<lb/>
　侵蜀潰將王全者擁兵入境從龍任供餉留戍守邑<lb/>
　賴以全魏了翁西歸見樂温巋然獨存大加稱賞改<lb/>
　知瀘州納溪兼通判未幾寇大至力不能支竟死事<lb/>
　聞賜贈䕃<hi>同上</hi>
王□字國瑞樂平人嘉定進士授光州固始簿有經略<lb/>
<pb n="KR2k0045_WYG_088-18a"/>
　善撫綏明年金人圍光州□解之改固始令厲兵完<lb/>
　城紹定四年金兵渡淮守令望風遁□舉輕騎襲金<lb/>
　營出其不意得輜重以還金怒奮兵圍固始城濠深<lb/>
　浚敵不能入相守三月無援□度勢不可支乃屬固<lb/>
　始民曰我不忍若等流離顧事勢不可為遂懐印赴<lb/>
　漆井死諡勇節<hi>人物志</hi>
史寅仲餘干人嘉定間以詩經登第仕至朝散郎知化<lb/>
　州洞蠻負固督軍出捕没于陣贈朝散大夫䕃其子<lb/>
<pb n="KR2k0045_WYG_088-18b"/>
　<hi>林志</hi>
鍾宏字子虚樂平人從邑宰楊簡游見器重嘉定進士<lb/>
　主建德簿再任貴溪丞著惠政同門袁甫表諸朝稱<lb/>
　其學有淵源實得故閣學楊簡之傳由兩浙漕屬入<lb/>
　為太學録供職甫一月謁告省親累擢皆不起<hi>人物</hi>
　<hi>志</hi>
　　按宏所著有論語說約了齋綴集<lb/>
李遇龍字叔興浮梁人紹定進士歴官樞密都丞㫖刑<lb/>
<pb n="KR2k0045_WYG_088-19a"/>
　部侍郎集英殿修撰諡忠定改忠靖遇龍重厚深沉<lb/>
　恒以國事為憂立朝規箴言必剴切在外輕徭薄征<lb/>
　以紓民力繕城謹燧以固邊防募民粟廣屯種以足<lb/>
　軍餉興學校精簡㧞以起士𩔖且矢死報國克復全<lb/>
　蜀㨗上聞有一念精誠堅忠定力之褒<hi>林志</hi>
彭大雅字子文鄱陽人進士官朝請郎出為四川制置<lb/>
　副使甚有威名嘉熙四年使北淳祐三年守重慶時<lb/>
　蜀地殘破大雅披荆棘冒矢石築重慶城以禦利閬<lb/>
<pb n="KR2k0045_WYG_088-19b"/>
　蔽夔峽為蜀根柢人德之為立廟卒諡忠烈孫克紹<lb/>
　博學能詩有學餘藳<hi>豫章書</hi>
　　按彭大雅集中有致仕得請七律二章非卒官重<lb/>
　　慶者又按大雅于嘉熙淳祐中已入官矣鄱陽縣<lb/>
　　志以為寳祐進士者訛<hi>原跋</hi>
史本鄱陽人性至孝父沒廬墓悲號有芝草之瑞舉進<lb/>
　士試易經寧宗閱卷以為江南真秀才歴任至奉直<lb/>
　大夫居官廉潔時稱孝廉<hi>林志</hi>
<pb n="KR2k0045_WYG_088-20a"/>
李伯玉字純甫餘干人端平二年進士第二授觀察推<lb/>
　官召試館職歴詆貴戚大臣直聲暴起改校書郎奏<lb/>
　言臺評迎合上意論罷尤焴楊棟盧鉞三人忠衺不<lb/>
　辨乞同罷帝不允差知南康軍遷著作佐郎兼考功<lb/>
　右司員外郎引故事彈臺臣蕭泰來遷著作郎帝怒<lb/>
　降兩官罷叙復知邵武軍改湖北提㸃刑獄移福建<lb/>
　度宗即位兼侍講權禮部侍郎兼同修國史實録院<lb/>
　同修撰賈似道嘗集百官議事忽厲聲曰諸君非似<lb/>
<pb n="KR2k0045_WYG_088-20b"/>
　道抜擢安得至此衆黙然莫敢應者伯玉答曰伯玉<lb/>
　殿試第二名平章不拔擢伯玉地歩亦可以至此似<lb/>
　道雖改容而有怒色旣退即治歸以顯文閣待制知<lb/>
　龍興府右正言萬石論罷召入覲擢權禮部尚書兼<lb/>
　侍讀似道益專國柄帝以伯玉舊學進之卧内相對<lb/>
　泣下欲用以㕘大政似道益忌之尋病卒伯玉嘗請<lb/>
　罷童子科以為非所以成人材厚風俗趙汝騰嘗薦<lb/>
　八士各有品目於伯玉曰銅山鐵壁立朝風節大較<lb/>
<pb n="KR2k0045_WYG_088-21a"/>
　似之所著有斛峰集<hi>宋史</hi>
馬廷鸞字翔仲樂平人淳祐進士調池州教授召試舘<lb/>
　職時外戚謝堂厲文翁内侍盧允升董宋臣用事廷<lb/>
　鸞試策言彊君德重相權收直臣防近習大與時迕<lb/>
　遷祕書省正字四年尤焴提舉史事辟為史館校勘<lb/>
　遷校書郎兼權樞密院編修官時賈似道自江上還<lb/>
　位望赫弈廷鸞未嘗親之遷樞密院編修官擢起居<lb/>
　舍人進中書舍人遷禮部侍郎理宗遺詔度宗登極<lb/>
<pb n="KR2k0045_WYG_088-21b"/>
　詔皆廷鸞所草兼侍讀辭不許疏列孝宗之政以告<lb/>
　升直學士院咸淳元年進端明殿學士簽書樞密院<lb/>
　事兼權㕘知政事同知樞密院事進右丞相及辭位<lb/>
　帝惻怛乆之曰丞相勉為朕留廷鸞言臣死亡無日<lb/>
　恐不得再見君父然國事方殷疆圉孔棘天下安危<lb/>
　人主不知國家利害羣臣不知軍前勝負列閫不知<lb/>
　陛下與元老大臣惟懐永圖臣死且瞑目頓首涕泣<lb/>
　而退自罷相歸又十七年而薨<hi>同上</hi>
<pb n="KR2k0045_WYG_088-22a"/>
　　按豫章書載廷鸞所著有六經集傳語孟㑹編楚<lb/>
　　詞補記洙泗裔編讀莊筆記皇極觀物外篇諸書<lb/>
朱貔孫字興甫浮梁人淳祐進士丁大全在臺勢焰熏<lb/>
　灼天久隂雨貔孫貽書政府言囘積隂之道去姦邪<lb/>
　罷手實蠲米稅姦邪指大全也丞相董槐得書嘉歎<lb/>
　主管尚書工部架閣文字宦者董宋臣寵幸用事貔<lb/>
　孫發策試胄子極論宦寺專權之患宋臣諷言者論<lb/>
　之謁告歸省遷太學博士屬帝親擢監察御史兼崇<lb/>
<pb n="KR2k0045_WYG_088-22b"/>
　殿說書在講筵言及宋臣撓政事忤㫖遷大理少卿<lb/>
　又遷司農少卿兼太子右諭德詔許乘馬赴講貔孫<lb/>
　諭導得體太子每為之改容兼國史院編修官實録<lb/>
　院檢討官兼權直舍人院時大禮成封命叢委吏持<lb/>
　詞頭下每夕無慮數十貔孫運筆如飛夜未中已就<lb/>
　皆温潤典雅遷宗正少卿丁母憂服除授祕書監兼<lb/>
　太子左諭德擢殿中侍御史所論皆當世急務宋臣<lb/>
　覆出朝論紛然貔孫因對力斥其姦長星出東方貔<lb/>
<pb n="KR2k0045_WYG_088-23a"/>
　孫力議外戚内臣及進奉羡餘失人心者且曰囘天<lb/>
　心自囘人心始辭㫖懇切帝為之感動度宗即位擢<lb/>
　右諫議大夫以疾乞辭言職遷吏部尚書不拜帝以<lb/>
　舊學故雅欲留貔孫使者旁午於道而貔孫辭益力<lb/>
　以華文閣學士知寧國府似道諷言者論罷久之提<lb/>
　舉太平興國宫復華文閣學士知袁州移福建安撫<lb/>
　使未行卒於袁之郡治有文集奏議行世<hi>同上</hi>
董銖字叔仲德興人登進士授金華尉游朱子之門來<lb/>
<pb n="KR2k0045_WYG_088-23b"/>
　學者晦翁必命銖與辨難然後折衷所著有性理注<lb/>
　解易註卒黄勉齋志其墓<hi>林志</hi>
鍾季玉樂平人淳祐進士調為都大坑冶屬改知萬載<lb/>
　縣淮東制置使李庭芝薦之遷審計院改宗正寺簿<lb/>
　又遷樞密院編修出知建昌軍㑹有㫖江西和糴季<lb/>
　玉至郡才半年屬歲旱請於朝和糴得減三之一遷<lb/>
　提舉常平未幾改江西轉運判官郡大胥以賄敗前<lb/>
　使百計䕶之季玉卒窮治投嶺表俄以祕書丞召還<lb/>
<pb n="KR2k0045_WYG_088-24a"/>
　遭前使搆讒而封駁之改都大提㸃坑冶北兵渡江<lb/>
　季玉徙寓建陽兵至不屈死之<hi>宋史</hi>
陳學心安仁人淳祐進士官至高州知府謝祊得起兵<lb/>
　復安仁命學心守之元兵至戰死<hi>人物志</hi>
朱宏字元禮浮梁人幼厭程式之習精研義理身體力<lb/>
　行朱熹嘗稱之曰高識篤行鮮與倫比為銘其堂曰<lb/>
　克己作囘瀾集以斥佛氏述古冠婚喪祭之儀名曰<lb/>
　禮編<hi>同上</hi>
<pb n="KR2k0045_WYG_088-24b"/>
金去偽字敬直浮梁人一舉於鄉即棄而從朱熹遊潛<lb/>
　心體騐學者稱曰草窓先生或勸之著書曰經經也<lb/>
　史緯也諸儒之訓釋晦菴折衷之集其大成矣卒不<lb/>
　著書授鍾離主簿不就<hi>同上</hi>
董為良字景房德興人少學徐誠叟之門以文行聞於<lb/>
　州再試禮部不第退而講學不復以榮逹為事嘗作<lb/>
　活國書一編識者韙之<hi>朱子集</hi>
張顯字立道德興人與董盤澗程端䝉為友遡程朱之<lb/>
<pb n="KR2k0045_WYG_088-25a"/>
　學登進士授武義尉酒醋監理宗詔舉孝廉建康留<lb/>
　守馬光祖以顯應持遷史館進三朝實録穆陵玉牒<lb/>
　經武要略等書<hi>林志</hi>
　　按顯所著尚有雙澗文集<lb/>
程珙字仲壁德興人師事晦翁親授玉山講義所著有<lb/>
　易說及九疇策疏<hi>人物志</hi>
　　按朱子集中有答程生珙尺牘<lb/>
舒大邦字伯興德興人寳祐進士時賈似道專政凡除<lb/>
<pb n="KR2k0045_WYG_088-25b"/>
　授必以賂大邦恥之不願仕又禁於制不得歸後遇<lb/>
　東宫赦始獲歸省遂集族黨子弟訓之館於鄭師樓<lb/>
　適同年劉子秀過訪語以敵兵下諸郡邑江南危在<lb/>
　旦夕大邦遂奮激舉義不逾月而逺近響應得數千<lb/>
　人即部勒詣御前都統程大元部下期年滅南宼屢<lb/>
　遷朝官光禄唱名賜宴上聞唱名舒大邦即召御座<lb/>
　前謂曰朕萬幾賴卿等茍安大邦何以輸為即御筆<lb/>
　於鴻臚劄上更名文英<hi>同上</hi>
<pb n="KR2k0045_WYG_088-26a"/>
江介字邦直德興人少頴悟習制科業一日因讀程子<lb/>
　書至水清性善之說恍若有悟乃喟然太息曰吾平<lb/>
　生所學不過為利禄計耳是奚足為遂棄舊學走衢<lb/>
　州謁徐誠叟講業其門居數年方歸登進士授興國<lb/>
　司户㕘軍郡以廉吏薦調隆興府進賢令將行㑹天<lb/>
　旱饑極陳救弊之策民賴全活旣而旁邑官吏多以<lb/>
　救饑受賞或喻介盍自言介曰子饑而母乳之為賞<lb/>
　乎㑹詔蠲民田租之半介白部使者自全户三升以<lb/>
<pb n="KR2k0045_WYG_088-26b"/>
　下悉蠲之貧民被實惠又籍逃田收其租為繫囚飲<lb/>
　食醫藥之費轉四川緫領司主管時東川大饑介請<lb/>
　得庫之羡錢往賑之民爭繪像立祠秩滿調恭州通<lb/>
　判介自奉省約而周贍族姻甚厚文不務雕刻詞氣<lb/>
　卓犖曲盡事理<hi>朱子集</hi>
鄒近仁字季友樂平人為龍陽丞嘗叩道於楊簡一再<lb/>
　語而頓覺性至孝或干以利介焉弗受人告之過歛<lb/>
　袵以服所當為雖强禦不畏著有歸軒集<hi>林志</hi>
<pb n="KR2k0045_WYG_088-27a"/>
鄒夢遇字元祥樂平人以詞賦薦於鄉為人孝弟喜愠<lb/>
　不形處事一於義從邑宰楊簡遊簡謂自孔子没學<lb/>
　者陷溺於文辭議論喪本靈而事意見寥寥千載自<lb/>
　知自信者少若夢遇者庶幾同邑有舒益字裕父洪<lb/>
　簡字子裴以䕃補官知茶陵縣曹正字性之官永明<lb/>
　尉學有自得寂靜弗㤀酬應非擾方溥字成太誠確<lb/>
　正直呉塤字仲和馬樸字季文以經學薦授廣昌主<lb/>
　簿子燮字敬叔猶子應之字定翁王琦字表文以文<lb/>
<pb n="KR2k0045_WYG_088-27b"/>
　薦補學官余元發字永之以詞賦薦王晉老字子康<lb/>
　以䕃入仕篤志於道皆簡門人<hi>同上</hi>
洪芹僕射适之曾孫以大父澤入官甫更調登進士第<lb/>
　為欽州教授部使者先後薦之入遷太學博士擢國<lb/>
　博出通判南劍累遷將作少監權直祕書升直學士<lb/>
　院中書舍人屬兵興帝悟柄任非人自貽國禍詔書<lb/>
　所至聞者奮激蓋芹所草也丁大全罷相出典鄉郡<lb/>
　芹繳奏大全鬼蜮之資穿窬之行乞從諫臣所請追<lb/>
<pb n="KR2k0045_WYG_088-28a"/>
　官逺竄以伸國法慷慨敢言天下義之帝方銳意向<lb/>
　用而以論去退寓永嘉怡然自適卒有文集<hi>宋史</hi>
李致逺字彦煥樂平人用薦補授瀏陽司征七更部授<lb/>
　三典臬事推見情實吏不得欺時同邑有向友况宰<lb/>
　歙邑邑有夜斃人於道而兇弗獲里胥懼失捕遽指<lb/>
　某氏曰是嘗停死者顧置不問乎有司聽其言將以<lb/>
　子證父定其罪友况唶曰父殺之子證之人情大不<lb/>
　美且子方在㓜安能勝箠楚哉歙守亦疑其枉委友<lb/>
<pb n="KR2k0045_WYG_088-28b"/>
　况覆出之踰年一惡少以敓攘敗及就鞫乃前日脫<lb/>
　網之兇也一郡駭服<hi>人物志</hi>
湯漢字伯紀安仁人真德秀在潭致漢為賓客江東提<lb/>
　刑趙汝談薦漢於朝詔免解差充象山書院山長淳<lb/>
　祐十二年充史館校書改國史寳録院校勘㑹大水<lb/>
　上封事曰君心敬肆之分實上天喜怒之由一念之<lb/>
　敬上帝臨汝祥風慶雲所從出也一念之肆上帝震<lb/>
　怒妖祲隂沴所從生也火災應詔復上封事言陛下<lb/>
<pb n="KR2k0045_WYG_088-29a"/>
　之所以未能任大守重而至於召怨宿禍者始於立<lb/>
　心之未公成於持心之不敬私心為主而肆以行之<lb/>
　此所以感動天地而水火之災㨗出於數月之内也<lb/>
　陛下得不亟為治亂持危之計而可復以常日玩易<lb/>
　之心處之乎授太學博士召試館職遷祕書省校書<lb/>
　郎升祕書郎提舉福建常平召為禮部郎官歴知隆<lb/>
　興府入為玉牒所檢討官遷太府少卿改祕書少監<lb/>
　度宗即位授太常少卿遷起居郎兼權中書舍人權<lb/>
<pb n="KR2k0045_WYG_088-29b"/>
　兵部侍郎久之以端明殿學士致仕卒年七十一特<lb/>
　贈正奉大夫諡文清有文集六十卷<hi>宋史</hi>
　　按湯漢所著名東澗集又有陶詩注若干卷<lb/>
饒魯字伯輿餘干人從黄幹學幹問論語首篇時習是<lb/>
　如何用功魯曰當兼二義繹之思慮熟之踐履幹大<lb/>
　器之嘗以易赴棘試不遇遂歸專意聖賢之學以致<lb/>
　知力行為本中書舍人趙汝騰御史董槐左司諫湯<lb/>
　中提刑蔡抗等皆相為引薦召不起時理學大明師<lb/>
<pb n="KR2k0045_WYG_088-30a"/>
　儒攸屬四方聘講無虚日作朋來館以居學者又作<lb/>
　石洞書院前有雨峰因號雙峰門人私諡曰文元<hi>人</hi>
　<hi>物志</hi>
齊興隆字昕翁德興人景定進士官蒲圻令值元兵下<lb/>
　江南興隆義不食粟佩印綬以歸曰全吾印以還吾<lb/>
　君全吾身以還吾親遂溺死<hi>同上</hi>
胡允字玉叟樂平人景定五年鄉薦已而棄進士業專<lb/>
　務義理之學所著有潛齋文集十卷<hi>同上</hi>
<pb n="KR2k0045_WYG_088-30b"/>
詹載采字可厚樂平人咸淳進士授無為軍僉判北騎<lb/>
　出没蹂淮兵連禍結取需日酷民不聊生載采告守<lb/>
　發義庾賑之尋命兼屯田司事役軍民疏湮墾塞築<lb/>
　堤扞江疏斗門以走潦水又募民鑿陂塘以備旱淮<lb/>
　人耕且安堵始教民士以學從令者免其賦役之半<lb/>
　迯而復者賦役俱免政譽大著載采素友厚丞相葉<lb/>
　夢鼎時與賈似道不合去國慮黨禍連及遂引年歸<lb/>
　<hi>同上</hi>
<pb n="KR2k0045_WYG_088-31a"/>
陳羍字肇方安仁人父詩川以武功補沐陽令咸淳元<lb/>
　年父子同舉進士調滁州司户㕘軍父喪免改荆閫<lb/>
　糧料院又以母憂去調朐山主簿德祐元年繇海道<lb/>
　歸杭授南安軍教授不就羍少與謝枋得遊㑹枋得<lb/>
　起兵安仁首抜入幕執安仁令李景景羍里人也景<lb/>
　請得以家貲二萬贖罪羍曰普天之下莫非王土家<lb/>
　財獨非朝廷錢耶聲其罪斬之景子率鄉民五千報<lb/>
　怨羍度勢不敵引兵趨信州就攝郡事益王即位羍<lb/>
<pb n="KR2k0045_WYG_088-31b"/>
　入覲遷宗正寺簿太府寺丞領江東安撫使出上饒<lb/>
　接應郡縣所部才千餘人屯火燒山越數月戰潰被<lb/>
　執至豫章元帥憐其才羈縻館留之遁去後三年復<lb/>
　起兵尋敗入積煙山中自刎死所著有鶴心集弟年<lb/>
　同時被執死焉<hi>宋史</hi>
趙良淳字景程丞相汝愚曾孫累世以學行名號賢宗<lb/>
　子良淳少學於其鄉先生饒魯知立身大節及仕所<lb/>
　至以幹治稱而未嘗干人薦舉為冗官二十餘年考<lb/>
<pb n="KR2k0045_WYG_088-32a"/>
　舉及格改知分寧縣秩滿特差權江西安撫司機宜<lb/>
　文字詔除諸司審計院督餉江西咸淳末廷臣議衆<lb/>
　建宗室於内郡以為屏翰遂以良淳知安吉州尋以<lb/>
　徐道隆為浙西提刑以輔良淳已而范文虎遣使持<lb/>
　書招降良淳焚書斬其使元兵迫獨松關有㫖趣道<lb/>
　隆入衛道隆旣去元兵至軍其東西門良淳率衆城<lb/>
　守夜就苃舍陴上不歸先是朝廷遣將呉國定援宜<lb/>
　興宜興已危不敢往乃如安吉見良淳良淳見國定<lb/>
<pb n="KR2k0045_WYG_088-32b"/>
　慷慨大言意其可用也請於朝留戍安吉已而國定<lb/>
　開南門納外兵兵入城呼曰衆散元帥不殺汝於是<lb/>
　衆號泣散去良淳歸府命家人出避乃閉閤自經有<lb/>
　兵士解救之復蘇衆羅拜泣曰侍郎何自苦逃之猶<lb/>
　可求生良淳叱曰我豈逃生者耶衆猶環守不去良<lb/>
　淳大呼曰爾輩欲為亂耶衆涕泣出復投繯而死<hi>同</hi>
　<hi>上</hi>
周垕字良載鄱陽人咸淳進士署江東提刑幹辨時江<lb/>
<pb n="KR2k0045_WYG_088-33a"/>
　淮屢警垕繕城堡豐儲峙為捍禦計德祐乙亥元兵<lb/>
　圍饒垕奉母入保郡城母卒旣殯而城危丞相江萬<lb/>
　里守臣唐震死之元將諭衆能以城降者除郡守衆<lb/>
　推垕署降表垕泣辭夜遁南土平當路交薦起南劍<lb/>
　治中同知廣州緫管皆不拜結廬母墓下杜門隱居<lb/>
　削迹城市後以孫伯琦貴累封番陽郡侯垕明經博<lb/>
　學倜儻尚氣節世以魯仲連擬之稱曰梅山先生二<lb/>
　子應奎應極<hi>豫章書</hi>
<pb n="KR2k0045_WYG_088-33b"/>
程時登字登庸樂平人自少慕義理之學聞董銖得朱<lb/>
　子之傳而鄉鄰程古山學於盤澗者因往師之搜探<lb/>
　幽微㑹博於約咸淳甲戍宼擾中原朝廷不廢科舉<lb/>
　舊制合江東九路士試之時登裒然首舉明年登太<lb/>
　學又明年而宋鼎移矣歸杜門謝游客四方請益之<lb/>
　士嘗輻輳盈席一時名流多出其門元訪遺才每物<lb/>
　色之輒謝去<hi>人物志</hi>
呉中字中行樂平人早慕伊洛之學聞雙峰饒魯得考<lb/>
<pb n="KR2k0045_WYG_088-34a"/>
　亭朱子正緒從之遊體認精詳隱而不仕名籍籍當<lb/>
　世部使者稅駕其門因質曰論語言心凡幾等中應<lb/>
　聲曰簡在帝心天地之心也從心所欲不踰矩聖人<lb/>
　之心也其心三月不違仁亞聖大賢之心也飽食終<lb/>
　日無所用心衆人之心也使者愕然歎服<hi>同上</hi>
余季芳字子初德興人少孤與兄木力學事毋淳祐丁<lb/>
　未及第言於銓曹曰受訓慈幃願明家學徼榮干禄<lb/>
　實匪初心旣竊收名志求歸養銓曹以聞敕報曰謝<lb/>
<pb n="KR2k0045_WYG_088-34b"/>
　名乞養臣子良心欲勵孝廉宜從所願特賜同進士<lb/>
　出身授九江府司法有桃谷書義桃谷詩稿<hi>府志</hi>
余大昕字仲昭德興人性至孝以詩名程迥稱其恬淡<lb/>
　古雅不下邵康節晚年以孝廉舉任潭州知録著有<lb/>
　宜安集<hi>林志</hi>
夏椅字景實德興人補太學生㑹朝廷起復史嵩之率<lb/>
　同舍生上書爭之不報登進士授安慶教授遷知鉛<lb/>
　山書視民如傷四字於座右歲饑救荒有竒政旣解<lb/>
<pb n="KR2k0045_WYG_088-35a"/>
　去謝疊山作清廉引以紀其蹟遷安慶通判元兵至<lb/>
　郡守范文虎降椅思勢不能支遂飲藥死<hi>同上</hi>
章如旦字希周餘干人咸淳進士起家東陽主簿至撫<lb/>
　州僉判元兵圍襄陽得江萬里書言吕文煥降泣不<lb/>
　食三日與安仁陳陽見提刑謝枋得㑹枋得與張練<lb/>
　帥議勤王帥大喜因與至弋陽入朱神廟卜如旦曰<lb/>
　今國家大勢如此又何疑哉為臣子盡忠孝而已枋<lb/>
　得顧陽曰壯哉章希周也德祐中元兵圍饒州枋得<lb/>
<pb n="KR2k0045_WYG_088-35b"/>
　集兵安仁如旦起兵迎之旣而饒州降餘干亦降元<lb/>
　兵攻安仁至團湖張孝忠戰死如旦敗走尋死之<hi>同</hi>
　<hi>上</hi>
周樸字吉甫鄱陽人初從學於張采竒其才處之家塾<lb/>
　樸以其知己事之不去時盜起江湖間州將以采知<lb/>
　兵使督州兵討之盜有張家僮率衆掠邑里采將攻<lb/>
　之而賊先發遂遇害樸走告州將誓欲為張復讎州<lb/>
　將義之授以兵兵寡議者勸更募之樸曰我募而衆<lb/>
<pb n="KR2k0045_WYG_088-36a"/>
　彼亦衆矣不若出不意急擊之即擣賊所屯賊窮以<lb/>
　金擲地兵爭取金賊脫去立斬數人以狥慷慨流涕<lb/>
　誓不與賊俱生衆感動願効死力攻一寨破之餘寨<lb/>
　皆走乘勝追擊斬首數千生擒僮斬之爼其心肺為<lb/>
　文祭其師境内賊寨數十悉平之元兵至州將唐震<lb/>
　死之衆勸吉甫降太守可得吉甫曰吾為師復讎而<lb/>
　已他豈所望哉即日散遣所部隱居不復言功名<hi>同</hi>
　<hi>上</hi>
<pb n="KR2k0045_WYG_088-36b"/>
熊彦詩字叔雅安仁人潛心力學文鳴一時學者稱曲<lb/>
　肱先生登進士累官至銀青光禄大夫後邑人翰林<lb/>
　待制倪鏜奏立錦江書院以彦詩配享朱熹於東序<lb/>
　<hi>林志</hi>
高祥字夢麟餘干人讀書悉諸經籍義理制度多發先<lb/>
　儒所未發登咸淳進士除忠定書院山長從遊者衆<lb/>
　築齋舍上方坪所著詩文三十卷<hi>人物志</hi>
吕雲伸原名天孫鄱陽人咸淳間入太學為文不逐時<lb/>
<pb n="KR2k0045_WYG_088-37a"/>
　好以行誼著聞後拜國子學諭嘗語人曰文由道而<lb/>
　著如榖粟布帛人間不可無者又曰文要易而難不<lb/>
　可難而易也識者稱之<hi>同上</hi>
董鼎字季亨德興人受業於黄幹得其端緒著書傳纂<lb/>
　疏同邑余芑舒亦潛心程朱之學著有書傳解<hi>明一</hi>
　<hi>綂志</hi>
張宏字子廣鄱陽人性鯁直恬淡從柴益之學明經飭<lb/>
　行及禁伊洛之學歎曰吾道窮矣乃歸隱少與柴與<lb/>
<pb n="KR2k0045_WYG_088-37b"/>
　之友與之以提刑出守訪宏拒其騶從不納與之退<lb/>
　㩦一童徃謁淹住劇談君子謂宏之高古與之之悔<lb/>
　過均足尚云<hi>林志</hi>
　元<lb/>
祝泌字子涇德興人以進士授饒州路三司提幹傳邵<lb/>
　氏皇極之學於廖應淮年老乞休御書觀物樓扁額<lb/>
　賜之元世祖詔徵不赴著有觀物解六壬大占祝氏<lb/>
　秘鈐<hi>縣志</hi>
<pb n="KR2k0045_WYG_088-38a"/>
趙介如字元道浮梁人從江萬里遊其學靜深有本登<lb/>
　寳祐進士通判饒州元起為雙溪書院山長從者甚<lb/>
　衆<hi>人物志</hi>
馬端臨字貴與樂平人廷鸞子咸淳中漕試第一廷鸞<lb/>
　與賈似道不合去國遂侍疾不與計偕入元父友留<lb/>
　夢炎為吏部尚書欲引之以親疾力辭廷鸞薨起為<lb/>
　柯山書院山長教授台州路學引年歸著有文獻通<lb/>
　考大學集傳多識録<hi>同上</hi>
<pb n="KR2k0045_WYG_088-38b"/>
黄常字仲綱樂平人登進士歴官梧州通判假禮部侍<lb/>
　郎使安南至承天門迎官請下馬常曰奉詔逺來當<lb/>
　以禮進馳馬入承天門王長揖受詔常曰天朝以世<lb/>
　子十年不入貢未欲加兵者以世子為禮義之國乃<lb/>
　下此詔受詔不拜得無愧乎王亟拜稱謝使還遷江<lb/>
　西行省叅知政事<hi>同上</hi>
葉衡字仲興德興人任興化縣尹秩滿而去民立碑頌<lb/>
　之有民苦賦斂侯為優助民苦盜賊侯為戢捕治其<lb/>
<pb n="KR2k0045_WYG_088-39a"/>
　吞併仁讓以興治其虚誕訟獄以清等語蓋非虚譽<lb/>
　云<hi>同上</hi>
傅立字權甫德興人刻意學問有文名得里人祝泌皇<lb/>
　極數學歴官奉政大夫致仕卒諡文懿立出入禁闥<lb/>
　二十餘年眷遇加隆嘗建初菴書院以惠後學<hi>林志</hi>
李思衍字克昌餘干人丞相巴延渡江遣武良弼下饒<lb/>
　以思衍權樂平尋授袁州治中入為國子司業世祖<lb/>
　以安南未附屢遣將攻之不克召拜禮部侍郎副叅<lb/>
<pb n="KR2k0045_WYG_088-39b"/>
　議圖嚕奉使招諭及至思衍曰大國之臣不拜小國<lb/>
　之君禮也王笑曰敬其主以及其使亦禮也遂抗禮<lb/>
　思衍宣諭威德辭語簡切王大敬之明日奉表款附<lb/>
　贐使甚厚時圖嚕受思衍不受旣還上勞慰問所贐<lb/>
　怒圖嚕受思衍曰圖嚕受安小國之心臣不受全大<lb/>
　國之體上賢之<hi>同上</hi>
　　按思衍所著有兩山詩集<lb/>
徐明善鄱陽人至元間任江西儒學提舉嘗奉使安南<lb/>
<pb n="KR2k0045_WYG_088-40a"/>
　歴聘江浙湖廣三省考試拔黄縉卿於落卷中别號<lb/>
　方谷<hi>人物志</hi>
周應極字南翁鄱陽人弱冠䆳經史授婺源學正棄官<lb/>
　歸養及喪免以姚穟王約劉敏中程鉅夫薦召見獻<lb/>
　皇元頌擢翰林待制調集賢司直出同知池州事無<lb/>
　留滯覈賦金之羡者還民著為例英宗踐祚以舊臣<lb/>
　召見勞問呼學士不名未幾卒兄應奎字明翁任饒<lb/>
　州路治中饒榖宜秈而輸以秔須轉糴他境應奎謂<lb/>
<pb n="KR2k0045_WYG_088-40b"/>
　任土作貢屢請於行省得以秈輸民便之<hi>林志</hi>
李楫字濟川鄱陽人大德間自袁州路經歴遷臨江新<lb/>
　淦州判官時朝命使者廵行郡國至臨江官吏皆受<lb/>
　譴責獨稱楫善遂遣楫往安福永新紏出吏贓萬計<lb/>
　任淦六年長於聽斷每得隱情委讞鄰州縣款獄多<lb/>
　所平反人稱明允終江西行省照磨<hi>人物志</hi>
屈殷字子申鄱陽人以集賢待制李粲薦策試優等特<lb/>
　除祕書丞乞便養改信州知事才明決信守王直號<lb/>
<pb n="KR2k0045_WYG_088-41a"/>
　良吏事每咨於殷御史薩里布哈張士𢎞考信羣吏<lb/>
　嘉殷清苦交薦其賢<hi>同上</hi>
計初字遂初浮梁人授寧都州同知覈板冊以定賦出<lb/>
　冤獄以正刑上下推服謁假歸省饑民起為亂當道<lb/>
　檄初往諭盜遂息擒首惡三人抵以法州久無雪民<lb/>
　苦瘴癘復任時大雪明年旱一禱輙雨民歌曰去年<lb/>
　雪今年雨微計侯那得此<hi>同上</hi>
朱公遷字克升樂平人至正初徵至京師授翰林直學<lb/>
<pb n="KR2k0045_WYG_088-41b"/>
　士院勸帝親賢逺佞修德卹民諸事當國者惡其切<lb/>
　直章七上出為金華學正於經傳百家之書禮樂律<lb/>
　厯制度文物之數無不通貫悉究用力於聖賢之道<lb/>
　從學者常數百人學士黄溍一見特加敬愛稱其道<lb/>
　德文章卓然名世所著見言行志大全性理諸書并<lb/>
　著有詩經疏義<hi>林志</hi>
韓光甫字炎鳯餘干人大德間薦為怯薛未幾授承務<lb/>
　郎杭州路緫管判官剖決疑獄築西湖堤以捍水田<lb/>
<pb n="KR2k0045_WYG_088-42a"/>
　遷汀州路同知循州知府<hi>人物志</hi>
齊大同字周卿樂平人皇慶初議頒朔安南特遣往國<lb/>
　王設宴明霞閣酒酣索詩授筆立成安南主臣敬嘆<lb/>
　使還授龜盈州同知稱疾南還<hi>同上</hi>
呉存字仲退鄱陽人自少力學有卓識部使者勸以仕<lb/>
　不答延祐元年設科取士牒上無存名緫管史烜曰<lb/>
　不可無呉先生強起之果中選授本路學正任不及<lb/>
　代歸調寧國路學教授未久引年去任七年聘主本<lb/>
<pb n="KR2k0045_WYG_088-42b"/>
　省鄉試至元五年卒於家所著有程朱易傳本義折<lb/>
　衷月灣詩集<hi>林志</hi>
胡至仁餘干人延祐進士學有淵源與饒雙峰游博洽<lb/>
　淹貫踐履純篤判樂平州致仕教授生徒臨川李實<lb/>
　上饒王觀進賢胡棣皆其門人世稱為弋溪先生<hi>人</hi>
　<hi>物志</hi>
李存字明逺安仁人延祐初一試不第遂杜門著書祕<lb/>
　書李孝光舉以自代不果用葺書室曰俟齋人稱鄱<lb/>
<pb n="KR2k0045_WYG_088-43a"/>
　陽先生有修齋集三十卷危太樸為撰墓志<hi>同上</hi>
　　按世所傳危太樸文集無李明逺墓志知非足本<lb/>
　　也<lb/>
程淳字以正號竹洞德興人尊已先生實之之子與父<lb/>
　同經互占魁亞登淳祐進士求近地以便養主徽州<lb/>
　婺源簿去家纔三十里攝縣事廉勤和易仕終泉司<lb/>
　檢察歸老於鄉所著有澹津記問龜峰稿竹洞稿<hi>府</hi>
　<hi>志</hi>
<pb n="KR2k0045_WYG_088-43b"/>
高驤字馴良餘干人天性敏異學問該博延祐西省堂<lb/>
　試授瑞昌儒學教諭旣而以易舉進士不仕日與弟<lb/>
　寄興詩酒有詩文若干卷臨川虞集金華黄縉為之<lb/>
　序<hi>人物志</hi>
呉正道餘干人明六經許慎說文有不足者補之臨川<lb/>
　呉澄嘗問曰楷模二字假借乎曰取義也淮南子草<lb/>
　木譜云模木生周公塜其色正楷木生孔子塜其葉<lb/>
　直若正與直可為法則況在聖人之塜乎澄大敬之<lb/>
<pb n="KR2k0045_WYG_088-44a"/>
　有六書原六書通正六書淵源圖澄為之序<hi>同上</hi>
呉廷字仲迂浮梁人天資絶人力探理窟一舉於鄉不<lb/>
　合不復屑意於詞章訓詁饒魯稱其立志堅確踐履<lb/>
　篤實學者宗之號曰可堂先生後避兵隱横塘山猶<lb/>
　講道不廢使者表所居巷曰逸民所著有四書語録<lb/>
　五經發明先儒法言粹言重定綱目諸書<hi>同上</hi>
湯自愿字伯恭餘干人至正間蘄黄項普壽陷饒州所<lb/>
　至殺掠慘酷自愿起兵未幾州陷挾諸弟姪走港西<lb/>
<pb n="KR2k0045_WYG_088-44b"/>
　習泰鄉率章黼黄士龍等結連臨川諸義士相為保<lb/>
　陣其弟姪皆有膂力每戰必㨗聲大振時號湯軍九<lb/>
　月集兵復州治三日戰敗自愿遭擒送饒州普壽欲<lb/>
　其降不屈死<hi>同上</hi>
李棠卿樂平人任無錫倉使張士誠入無錫棠卿遣人<lb/>
　懐印間道納之行省尋被執棠卿顏色自若士誠曰<lb/>
　殺之成其名乃囚繫倉所發憤卒<hi>林志</hi>
朱公選字克用樂平人事元順帝累官憲副明兵至元<lb/>
<pb n="KR2k0045_WYG_088-45a"/>
　主集三宫議避兵北行趙巴延布哈慟哭諫曰天下<lb/>
　者世祖之天下陛下當以死守奈何棄之不聽夜半<lb/>
　開門北奔公選亦以疏留弗獲遂自刃<hi>人物志</hi>
汪伯正字以德樂平人少通春秋大義尚節氣至正戊<lb/>
　子冬方谷珍聚衆海上伯正謁轅門備陳禦賊方略<lb/>
　充㕘謀軍事督攝海上左翼部伍與賊對壘大小七<lb/>
　戰谷珍敗北録功授婺源州判官壬辰徐壽輝遣偽<lb/>
　將項普壽略陷饒信新安詔伯正拒之五月紅巾周<lb/>
<pb n="KR2k0045_WYG_088-45b"/>
　伯顔來陷饒徽伯正引兵自五嶺與平章薩木丹巴勒<lb/>
　合平南兵勦之平南兵多北人不便險阻為紅巾所邀<lb/>
　薩木丹巴勒僅以身免賊乘勝長驅入州伯正力戰死<hi>同</hi>
　<hi>上</hi>
李士㑹字有元樂平人少慧敏力學汎極古今子史百<lb/>
　家而歸宿於六經文軌先秦兩漢以樂平起漢建安<lb/>
　迄宋德祐上下千載無紀事者由是專意邑乘聞前<lb/>
　輩有能道邑中前事不憚百里往咨之楊簡曹彦約<lb/>
<pb n="KR2k0045_WYG_088-46a"/>
　俱嘗尹是邑遺愛在民心則走江浙訪及子孫盡得<lb/>
　其當時施設政教之實風鈔雪纂成樂平廣記三十<lb/>
　卷邑人物始有據待制李粲稱其紀述備考覈精筆<lb/>
　削嚴可方古史云<hi>同上</hi>
劉明字衮明鄱陽人蘄兵宼饒明紏集鄉民以義勇相<lb/>
　保守官軍東來明為鄉導克復郡邑運粮開道遇賊<lb/>
　力戰録功授浮梁州判從征信陽病亟諭左右曰所<lb/>
　恨者殘宼未滅不能盡忠於國耳言訖而逝<hi>同上</hi>
<pb n="KR2k0045_WYG_088-46b"/>
夏璿字希政德興人至正間官湖廣行省都事兵至被<lb/>
　擒不屈死之明興以孫原吉貴贈少師户部尚書<hi>林</hi>
　<hi>志</hi>
倪鏜字仲瑤安仁人博學宏才應文學選任南康路教<lb/>
　授遷翰林侍制再遷晉寧知州有惠政奏立錦江書<lb/>
　院以淑鄉之後學<hi>同上</hi>
徐杰字杰之浮梁人幼以頴悟稱長益肆學問薦授象<lb/>
　山書院山長學士盧摯稱之曰南州高士舉充江西<lb/>
<pb n="KR2k0045_WYG_088-47a"/>
　儒學提舉中書左丞善狥薦其才授詹事院賓客說<lb/>
　書<hi>同上</hi>
徐嘉言字尚友德興人㓜明敏嗜學尤長於春秋與兄<lb/>
　芳谷齊名時稱二徐仕婺州學改饒州路教授未幾<lb/>
　解冠去所著有春秋原㫖三傳辨疑史隱集<hi>人物志</hi>
程琰字伯圭德興人父龍斗宋咸淳進士官上饒主簿<lb/>
　因先塋在邑之蛟塘自署曰蛟塘子讀書務臻實踐<lb/>
　與胡雲峰鄒季友徐廷玉往還講習著有易經注義<lb/>
<pb n="KR2k0045_WYG_088-47b"/>
　書經注義<hi>豫章書</hi>
屈任字濟民鄱陽人元末紅巾倡亂任與弟直中曁同<lb/>
　里操宗義輩紏集鄉民保障㓂至挺身抗鋒鏑力屈<lb/>
　被擒賊帥迫之從任曰棄母之養從汝強賊天地神<lb/>
　祗所不容賊帥曰義士也釋之<hi>人物志</hi>
葉蘭字楚庭鄱陽人任太常寺禮儀院奉禮明太祖初<lb/>
　立周伯琦應召以其名薦蘭曰吾世為元臣義不可<lb/>
　仕弗就赴河石橋水以死<hi>同上</hi>
<pb n="KR2k0045_WYG_088-48a"/>
胡振祖字振卿鄱陽人至正壬辰兵起倡義禦之迎平<lb/>
　章薩木丹巴勒元帥韓彦邦軍為嚮導遂復饒以功轉倅<lb/>
　本路踰年蘄兵復至力戰被擒誘以降振祖曰吾為<lb/>
　國以義保民身可死膝不可屈因紿㓂置酒連酌至<lb/>
　㣲酣奪㦸刺殺數人而死<hi>豫章書</hi>
邱省字公省餘干人至正間淮兵入境父被擒省以木<lb/>
　椎追之擊死數人父得脫省死於賊<hi>至正南昌死義</hi>
　<hi>傳</hi>
<pb n="KR2k0045_WYG_088-48b"/>
許則祖字天則樂平人性剛居常習武事嘗歎曰大丈<lb/>
　夫當死國難至正間兵起剽掠則祖倡義兵誓曰從<lb/>
　令者賞犯令者誅克復德興踰年兵復來號數十萬<lb/>
　則祖戰連㨗乘勝追之馬陷濘泥中遂遇害事聞賜<lb/>
　諡忠顯<hi>同上</hi>
王銓字伯衡安仁人登進士歴官温州守時郡受兵銓<lb/>
　被執不屈死其女聞之亦抱子赴水自溺<hi>同上</hi>
黄復圭字均瑞安仁人博學以詩鳴至正兵起復圭陷<lb/>
<pb n="KR2k0045_WYG_088-49a"/>
　賊庭為詩罵之賊怒將剖其腹罵曰腹可剖赤心不<lb/>
　可剖遂死之<hi>同上</hi>
呉氏三孝子文顯文昭文通德興人父逢濬隱居獨善<lb/>
　寡與人合元季紅巾盜起逢濬避難為㓂所掠三子<lb/>
　冐矢石迎鋒鏑逢濬遇害三子皆死之後逢濬弟逢<lb/>
　濟哀之闢地立廟祀焉<hi>府志</hi>
周伯琦字伯温饒州人父應極至大間為翰林侍制伯<lb/>
　琦自㓜從宦游京師入國學為上舍生積分及高等<lb/>
<pb n="KR2k0045_WYG_088-49b"/>
　去以䕃授將仕郎南海縣主簿三轉為翰林修撰改<lb/>
　宣文閣授經郎教戚里大臣子弟每進講輙稱㫖帝<lb/>
　以伯琦工書法命篆宣文閣寳仍題扁宣文閣及摹<lb/>
　王羲之所書蘭亭序智永所書千文刻石閣中嘗呼<lb/>
　其字伯温而不名㑹御史奏風憲宜用近臣特命僉<lb/>
　廣東廉訪司事八年召入為翰林待制預修后妃功<lb/>
　臣列傳累陞直學士除兵部侍郎與貢師泰同擢監<lb/>
　察御史兩人皆南士之望一時榮之遷崇文太監兼<lb/>
<pb n="KR2k0045_WYG_088-50a"/>
　經筵官出為江東肅政廉訪使長槍鎖南班陷寧國<lb/>
　伯琦與僚佐倉皇出走至杭州除兵部尚書改浙西<lb/>
　肅政廉訪使丞相逹實特穆爾承制假伯琦㕘知政<lb/>
　事招諭平江張士誠留平江者十餘年士誠旣滅伯<lb/>
　琦乃得歸鄱陽尋卒伯琦儀觀温雅粹然如玉雖遭<lb/>
　時多艱而善於自保博學工文章而尤以篆𨽻真草<lb/>
　檀名當時嘗著六書正譌說文字原二書又有詩文<lb/>
　藳若干卷<hi>元史</hi>
<pb n="KR2k0045_WYG_088-50b"/>
　　按伯琦所著名近光扈從集<lb/>
蔡深字淵仲樂平人以春秋中浙江鄉試授柯山書院<lb/>
　山長轉徽州學教授值時多難歸不復起明初訪求<lb/>
　宿學饒守陶安首薦詣公車以疾懇辭己酉江西設<lb/>
　科舉藩省禮致司文衡得臨川呉伯宗發解廷對狀<lb/>
　元及第人咸服其識鑑<hi>人物志</hi>
徐素字淡如先籍餘干元末兵起挈家饒城遂為鄱人<lb/>
　性頴博學䆳於易禮楷書得歐陽率更顔魯公法郡<lb/>
<pb n="KR2k0045_WYG_088-51a"/>
　守陶安一見重之每公暇則延素咨諏民俗素傾心<lb/>
　無隱為文善叙事著澹湖集十卷<hi>同上</hi>
呉汝字國棟饒州人至正間戍邾城大水堤盡決悉力<lb/>
　載石巨舫塞之徐壽輝倡亂破邾下武漢諸城汝起<lb/>
　兵復武昌偽漢遁後飲黄鶴樓為漢兵襲破率其麾<lb/>
　下渡江以圖興復不克死之部將黄榮劉户沈權等<lb/>
　綂衆還饒州明太祖與陳友諒戰鄱陽黄榮以兵從<lb/>
　榮稱戰時見汝白馬紅袍憑空助敵上勅封䕶國忠<lb/>
<pb n="KR2k0045_WYG_088-51b"/>
　臣顯靈王邾民立祠以祀之<hi>湖廣通志</hi>
葉志道字士心德興人受學於劉靜修事母至孝母歿<lb/>
　廬墓側有馴虎巢烏之瑞事聞旌其門更徵之不起<lb/>
　歐陽元盧摯有詩美之<hi>安志</hi>
　　按安志孝義傳尚有餘干艾易萬傳二人<lb/>
呉樞鄱陽人有孝行嘗天旱井竭親思水莫能得樞對<lb/>
　井號泣須臾泉出清冽馨香人以為孝感<hi>同上</hi>
　江西通志卷八十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷第七十五</head> <lb/>
    <p>
<pb n="KR2k0045_WYG_075-1a"/>
欽定四庫全書<lb/>
　江西通志卷第七十五<lb/>
　　人物<hi>十</hi>
　　　吉安府<hi>一</hi>
　漢<lb/>
歐寳永豐人性至孝父喪廬於墓里人格虎虎投廬中<lb/>
　寳以衣覆之里人問寳寳曰虎可舍蔵乎虎得免每<lb/>
　月致鹿以助祭<hi>林志</hi>
<pb n="KR2k0045_WYG_075-1b"/>
　　按歐寳林志以為漢人白志仍之安志以為南北<lb/>
　　朝人考宋史至和元年始析吉水置永豐縣前此<lb/>
　　未有永豐名舊志俱誤眀一統志載安成人安成<lb/>
　　漢縣似可從今姑仍舊志又吉州人文紀作歐陽<lb/>
　　寳不知何據<lb/>
　晉<lb/>
修肅廬陵人為典書令懐帝始立為皇太弟懼不自安<lb/>
　肅曰二相經營王室志寧社稷儲貳之重宜歸時望<lb/>
<pb n="KR2k0045_WYG_075-2a"/>
　親賢之舉非大王而誰清河㓜弱未允衆心今乘輿<lb/>
　播越二宫久曠宜及時登儲副帝曰卿吾宋昌也從<lb/>
　之<hi>晉書懐帝本紀後</hi>
苻表太元中随父徙成安年十六母姜氏有疾晝夜省<lb/>
　視母一食表亦一食母不食將絶表感咽而殞俄母<lb/>
　亦沒葬於四望岡太守為表其墓<hi>豫章書</hi>
　　按林志安志晉苻表不載何時人眀一統志有大<lb/>
　　中間三字東晉無大中年號郭青螺謂當從舊府<lb/>
<pb n="KR2k0045_WYG_075-2b"/>
　　志作太元考舊府志無太元字又林志以表為朗<lb/>
　　兄苻字從竹一統志郭書俱以為朗兄子皆不知<lb/>
　　何據考晉書苻朗附見堅傳後初不及表事白志<lb/>
　　據郭書采入姑仍之又寰宇記謂表其墓者王府<lb/>
　　君樹雙玉闕云<lb/>
　宋<lb/>
王孚安成人文帝時為文學主簿未幾卒沈邵誄之以<lb/>
　文稱其行潔業淳去華息競志學修道老而彌篤云<lb/>
<pb n="KR2k0045_WYG_075-3a"/>
　<hi>林志</hi>
　南齊<lb/>
王虛之字文靜廬江石陽人十三喪母三十三喪父二<lb/>
　十五年鹽酢不入口庭中楊梅樹隆冬三實每夜所<lb/>
　居有光如燭墓上橘樹一冬再實時咸以為孝感所<lb/>
　致<hi>南史</hi>
　　按隋書地理志廬江無石陽而晉志石陽屬廬陵<lb/>
　　則江字當是陵字之訛再攷宗躬孝子傳及豫章<lb/>
<pb n="KR2k0045_WYG_075-3b"/>
　　書又以虛之為廬陵西昌人與史傳異白志從史<lb/>
　　訂正<lb/>
匡昕字令先廬陵人有至性隠居金華山服食不與俗<lb/>
　人交母病亡已經日昕奔還號叫母即蘇皆以為孝<lb/>
　感所致<hi>南史解叔謙傳後</hi>
　隋<lb/>
李孝子失其名吉水人幼喪母哀毁踰禮事父孝養惟<lb/>
　謹父沒未及葬比舍失火火驟至痛哭伏棺死其墓<lb/>
<pb n="KR2k0045_WYG_075-4a"/>
　在學宫側有司世世表封之<hi>林志</hi>
　　按周敘孝子亭記言其事父每出逾里輒返曰吾<lb/>
　　可暫忘膝下乎父病十旬衣不解帶云<lb/>
王鶩石陽人父喪權殯宅後宅火力不能救遂投火死<lb/>
　鄉人哀其孝共立墓葬之因祠祀焉<hi>白志</hi>
　　按石陽屬廬陵豫章書謂泰和孝子自鶩始不審<lb/>
　　所據眀一統志不載安志入南朝邑志入南齊今<lb/>
　　從白志<lb/>
<pb n="KR2k0045_WYG_075-4b"/>
　唐<lb/>
羅淼龍泉人為駕部郎中從李徳裕平澤潞上疏論河<lb/>
　朔諸藩倔强閹寺弄權數事命與令狐綯同議累官<lb/>
　至尚書吏部侍郎叅知政事階銀青光禄大夫<hi>林志</hi>
　　按唐書志吉州廬陵郡無龍泉縣名考寰宇記南<lb/>
　　唐保大元年析太和龍泉鄉什善鎮地置龍泉塲<lb/>
　　宋顯徳七年升為縣林志以淼為龍泉人者誤淼<lb/>
　　當書太和人<lb/>
<pb n="KR2k0045_WYG_075-5a"/>
陳岳廬陵人為南昌觀察判官著唐書自高祖至穆宗<lb/>
　為統紀凡一百卷行于世子睿仕吳為翰林學士撰<lb/>
　吴録二十卷<hi>安志</hi>
　　按白志謂陳岳父子豫章書凡兩載一以為龍泉<lb/>
　　人一以為峽江人今刪彼存此然白志所引豫章<lb/>
　　書岳傳又作廬陵玉笥人考唐時無龍泉峽江縣<lb/>
　　名郭書疑誤今改從安志<lb/>
江檀永新人天祐間刺史靖難于南昌縣象牙潭江上<lb/>
<pb n="KR2k0045_WYG_075-5b"/>
　後人為建廟祀之<hi>白志</hi>
賀泰前縣令慿子黄巢之亂泰將兵扞金陵賊自關陜<lb/>
　乘勝南下浙江將入廣泰反趨洪州邀擊之大戰象<lb/>
　牙潭挺身對陣賊不敢逼後以饒信諸州縣並陷遂<lb/>
　力竭斃於軍洪人憫之封墓江口廟祀焉詔贈武翼<lb/>
　大夫<hi>永新縣志</hi>
　　按江賀死地相同安志府志唐末人物俱有江無<lb/>
　　賀白志于江檀存疑仍不録賀泰今並采俟考<lb/>
<pb n="KR2k0045_WYG_075-6a"/>
彭玗本瀛州人四世祖雲搆天寳中遷居廬陵唐末玗<lb/>
　雄據一方士馬精銳數與淮南爭衡湖南馬楚為之<lb/>
　請於後唐封安定王享年九十八好學不衰子弟從<lb/>
　授二戴禮及春秋者俱千餘人<hi>歐陽圭齋集</hi>
　　按彭玗林志人物志俱不載白志據圭齋集中彭<lb/>
　　氏譜序采補<lb/>
　南唐<lb/>
周彬和川人杜門讀書不治産業聞烈祖鎮金陵招辟<lb/>
<pb n="KR2k0045_WYG_075-6b"/>
　儒生彬因獻所習烈祖善之禪代之後有事南郊彬<lb/>
　著郊望論數千言陳前古得失上之署諸衛巡官授<lb/>
　大理司直出宰和川為政亷平鄉里率化秩滿邑人<lb/>
　詣郡乞留連任七考<hi>馬令南唐書</hi>
　　按白志引寰宇記謂唐顯慶四年永新民以泰和<lb/>
　　道逺請别置縣于和山和川之名當在此時南唐<lb/>
　　仍而不改故彬為和川人即今泰和縣也考唐書<lb/>
　　地理志武徳五年置南平州并永新廣興東昌三<lb/>
<pb n="KR2k0045_WYG_075-7a"/>
　　縣八年州廢省永新等縣入太和顯慶二年復析<lb/>
　　太和置永新永新别為縣不應仍屬太和至四年<lb/>
　　又以道逺請别置縣也且唐志并無和川縣名俟<lb/>
　　再考又安志云彬宰本邑時有爭訟者以理和解<lb/>
　　嗣主錫以銀章茜綬寵異之官至尚書郎<lb/>
蕭儼廬陵人幼舉童子科稍長為祕書省正字烈祖初<lb/>
　厯大理司刑部郎中元宗保大二年欲傳位於景遂<lb/>
　儼上書力爭其後元宗於宫中作大樓臺近臣入觀<lb/>
<pb n="KR2k0045_WYG_075-7b"/>
　皆歎其宏麗儼獨曰比景陽但少一井耳貶舒州副<lb/>
　使俄召還後主嗣位與嬖佞奕棋儼入見作色投局<lb/>
　於地後主詰之曰汝欲效魏徴耶儼曰臣非魏徴則<lb/>
　陛下亦非太宗矣後主為罷奕南唐亡以老病歸鄉<lb/>
　卒年七十餘<hi>同上</hi>
羅韜字洞晦廬陵人唐末隱居不仕南唐徴授長沙通<lb/>
　判除端眀殿學士不拜獻丹扆四箴禮賜金幣以歸<lb/>
　愛匡山山水徙居之建書院于山麓事聞勅賜額匡<lb/>
<pb n="KR2k0045_WYG_075-8a"/>
　山書院命翰林學士趙鳳為扁題及卒門人私諡靜<lb/>
　逸先生<hi>玉山遺響</hi>
　　按羅韜各志俱不載白志采張簣山庸書所載羅<lb/>
　　洞晦先生傳補入是時學校之政未有修眀共溺<lb/>
　　于詞章取具應制韜崛起以聖學為已任有宋道<lb/>
　　學之盛葢有開先之力焉<lb/>
顔詡魯郡公真卿之後唐末徙居和川少孤事繼母以<lb/>
　孝聞一門百口家法嚴肅子姪二十餘人皆被服儒<lb/>
<pb n="KR2k0045_WYG_075-8b"/>
　業聞子弟中有與客戲者手冩韋昭博奕論署于屋<lb/>
　壁使之自媿家人未見其喜愠卒年七十餘<hi>馬令南</hi>
　<hi>唐書</hi>
　　按宋史𢎞簡録易延慶傳後有顔詡吉州永新人<lb/>
　　其祖真卿謫廬陵因家焉詡應歸吉安人物前志<lb/>
　　入寓賢今更定又宋史謂乾徳元年詡卒詔旌其<lb/>
　　門改鄉名義感里名和順以詡為宋人攷乾徳時<lb/>
　　南唐國號尚存而詡已卒應從馬書入南唐<lb/>
<pb n="KR2k0045_WYG_075-9a"/>
蕭結廬陵人為祁陽令潔已愛民志移澆俗時方暮春<lb/>
　州符下取船競渡結批曰秧開五葉蠶長三眠人皆<lb/>
　忙迫划甚閒船州守為罷競渡<hi>眀一統志</hi>
　　按蕭結舊志不載今采一統志湖廣名宦補入又<lb/>
　　湖廣志列入五代歐陽史職方考云自江以下二<lb/>
　　十一州屬南唐結應為南唐人<lb/>
劉生廬陵人南唐時居闤闠中業釘鉸事母極孝母病<lb/>
　目二十餘年生苦心求療一日為人磨銅餅得異方<lb/>
<pb n="KR2k0045_WYG_075-9b"/>
　歸以藥母母目復眀<hi>安志</hi>
魯崇範廬陵人烈祖初建學典籍多闕崇範雖窶九經<lb/>
　子史世蔵於家刺史賈皓就取進之以已緡償其直<lb/>
　崇範笑曰墳典天下公器世亂蔵於家世治蔵於國<lb/>
　其實一也吾非書肆何估直以償耶皓謝曰俗吏凂<lb/>
　濁以貽先生羞不然何以見高義㑹皓赴闕與俱至<lb/>
　金陵表薦之授太子洗馬<hi>馬令南唐書</hi>
　　按眀一統志及豫章書魯作曽白志從史改定<lb/>
<pb n="KR2k0045_WYG_075-10a"/>
蕭瓉字君玉泰和人性至孝仕南唐厯官國子祭酒過<lb/>
　家上冢適䖍寇犯州境瓉率畦丁掩捕畧盡沒之日<lb/>
　鄉人立祠祀焉<hi>林志</hi>
陳喬字子喬廬陵玉笥人起家太常奉禮郎厯中書舍<lb/>
　人淮南兵興元宗憂蹙不知所為陳覺李徵古請以<lb/>
　宋齊丘攝政召喬草詔喬排宫門入頓首曰陛下既<lb/>
　署此則百官朝請皆歸齊丘他日求為田舍翁不可<lb/>
　得矣元宗笑而止引喬入見后及諸子曰此忠臣也<lb/>
<pb n="KR2k0045_WYG_075-10b"/>
　後主嗣位厯吏部門下侍郎兼光政院輔政宋太祖<lb/>
　遣使召後主入朝喬曰往必見留如社稷何及曹彬<lb/>
　下金陵城將䧟後主自為降款命喬詣彬喬持欵歸<lb/>
　府投承霤中復入見云自古無不亡之國降亦無由<lb/>
　得全徒取辱耳請背城一戰後主不能從喬曰如此<lb/>
　則不如誅臣歸臣以拒命之罪又不從乃掣手而去<lb/>
　至政事堂召二親吏解所服金帶與之曰善蔵吾骨<lb/>
　遂自縊二吏撤榻瘞之金陵平家人謀改葬求尸不<lb/>
<pb n="KR2k0045_WYG_075-11a"/>
　獲或見一丈夫衣黄半臂舉手障靣及發瘞如所見<lb/>
　焉<hi>陸游南唐書</hi>
　　按喬為廬陵人陸馬二書同宋史張洎傳附載陳<lb/>
　　喬事不言何許人人物志則南昌吉安臨江三府<lb/>
　　互載喬父名睿又訛作濬失於考證遂多複舛白<lb/>
　　志據史改定<lb/>
郭昭慶廬陵人博學能自力嘗著唐春秋三十卷保大<lb/>
　中獻所作治書補揚子尉後主時復獻經國治民論<lb/>
<pb n="KR2k0045_WYG_075-11b"/>
　擢著作郎時方奉中朝凡嵗慶賀貢方物牋表及廷<lb/>
　勞宴餞之辭率命昭慶為之<hi>同上</hi>
　　按馬令書以昭慶為禾川人豫章書以為永新人<lb/>
　　今從陸書<lb/>
劉洞廬陵人隠居廬山二十年能詩長於五字律自言<lb/>
　得賈島法後主屬意詩文洞獻詩百篇不見省金陵<lb/>
　受圍洞猶在圍中國亡過故宫闕徘徊賦詩感慨悲<lb/>
　傷不以不遇而有怨懟語有夜坐詩見稱一時號劉<lb/>
<pb n="KR2k0045_WYG_075-12a"/>
　夜坐云<hi>同上</hi>
郭鵬永新人南唐開科取士鵬中第為廬陵令尋轉大<lb/>
　理屬官與大理卿蕭儼同決疑獄按南平王鍾傳夫<lb/>
　人奸事人服其果斷<hi>永新人物志</hi>
　　按劉文安公永新人物志所載多本邑人間有林<lb/>
　　志豫章書所不載者如郭胡二人是也<lb/>
胡元龜永新人少有俊才嘗候邑宰宰欲窮其所學指<lb/>
　屏間戲珠龍求詩元龜援筆立就有云翻身騰白浪<lb/>
<pb n="KR2k0045_WYG_075-12b"/>
　伸爪攫眀珠意以諷其貪也宰媿服後射䇿入官授<lb/>
　文房别史<hi>同上</hi>
歐陽彬永豐人仕南唐為武昌令檢校右散騎常侍兼<lb/>
　御史大夫性孝友鄉里稱之累贈中書令<hi>林志</hi>
歐陽偃彬子少以文學稱南唐時獻所為文召試為南<lb/>
　京街院判官累贈中書兼尚書令<hi>吴沖卿撰行狀</hi>
歐陽儀彬子中南唐進士第父母皆在鄉里榮之命其<lb/>
　鄉曰儒林里曰歐林坊曰具慶<hi>同上</hi>
<pb n="KR2k0045_WYG_075-13a"/>
　　按彬即文忠公之曽祖生八男詳見吳沖卿充所<lb/>
　　撰行狀中林志以彬為廬陵人據行狀則永豐人<lb/>
　　也偃儀二人林志豫章書人物志俱不載白志采<lb/>
　　補<lb/>
劉景洪永新人唐南陽太守遐之後家富好施楊行密<lb/>
　攻江西吉州刺史彭玗屬景洪以兵脅永新附湖南<lb/>
　景洪偽許之玗奔湖南景洪終以州歸行密及徐温<lb/>
　建國以禮聘景洪辭不赴嘗曰吾免二國交兵活人<lb/>
<pb n="KR2k0045_WYG_075-13b"/>
　多矣當有興隆者故名其北山曰後隆年九十卒子<lb/>
　煦仕南唐歸宋官至宣徽院承㫖煦子素素子沆景<lb/>
　洪與素皆以沆貴贈宰相國公<hi>永新人物志</hi>
歐陽廣吉水人武安節度使邉鎬昬懦無斷在湖南政<lb/>
　出多門不合衆心廣上書言鎬非將帥才必喪湖南<lb/>
　宜别擇良帥益兵以救其敗不報已而劉言襲鎬據<lb/>
　之唐主思廣之言拜本縣令<hi>林志</hi>
李續<hi>一作績</hi>字繼宗永新人少不事生産専志儒業嘗讀<lb/>
<pb n="KR2k0045_WYG_075-14a"/>
　書廬山學成游建業㑹宋師南攻丹陽潤州節度使<lb/>
　盧絳辟掌記授宣教郎江南既入宋隠居不出教授<lb/>
　鄉黨郡倅温仲舒向敏中慕其賢皆勸之仕終不起<lb/>
　年九十餘卒<hi>同上</hi>
　宋<lb/>
王克貞字守節廬陵人南唐進士歸宋授太子中允知<lb/>
　漢州以文學受知太宗與張洎同為誥命典正預修<lb/>
　太平廣記總類厯滑襄梓三州皆有善政史臣謂優<lb/>
<pb n="KR2k0045_WYG_075-14b"/>
　於張洎云<hi>林志</hi>
劉徳言安福人南唐時寇亂徳言率良家子弟捍閭里<lb/>
　全活甚衆宋平江南以所統兵歸授文階仕至水部<lb/>
　員外郎江南轉運使<hi>同上</hi>
劉茂中安福人仕南唐以功授吉州兵馬監押累遷袁<lb/>
　州刺史宋平江南茂中至京師太祖問曰卿在江南<lb/>
　屢擾邉邑何也茂中對曰臣結髮事主惟忠勇是奮<lb/>
　雖陛下親征臣亦殞身不顧太祖壯之授登州刺史<lb/>
<pb n="KR2k0045_WYG_075-15a"/>
　<hi>林志</hi>
　　按眀一統志茂中作忠列入五代無授登州刺史<lb/>
　　事<lb/>
尹承諤永新人南唐時授本邑制置兵馬監押輯睦將<lb/>
　校兵士樂為之用入宋授左侍禁太宗嗣位轉供奉<lb/>
　官㑹計邉運事皆幹濟勅巡撫環慶還奏鄭州商稅<lb/>
　欺弊因命按治著為令<hi>同上</hi>
劉鶚字仲翔廬陵人開寳進士嘗撰法語八十一篇大<lb/>
<pb n="KR2k0045_WYG_075-15b"/>
　略以帝王為治之法當法聖眀卿士立身之法當法<lb/>
　聖賢多引經為証所居號杉溪其讀書臺遺址尚存<lb/>
　<hi>同上</hi>
何晝永新人少讀書廬山白鹿洞宋平江南謁宋祖陳<lb/>
　所著書二十卷開寳五年登進士第官鳳翔觀察推<lb/>
　官以文章政事名<hi>人物志</hi>
段鵠字正已永新人端拱進士與瑯邪王儼建陽李寅<lb/>
　及孟歸等入廬山國學讀書十餘年並有時名<hi>白志</hi>
<pb n="KR2k0045_WYG_075-16a"/>
　　按段鵠前志以為廬陵人今據科目考改正<lb/>
尹絳泰和人少好學為文師韓栁景徳進士授天長簿<lb/>
改懷寕為政明敏廉潔吏不能欺請託不入終衡州通<lb/>
　判<hi>林志</hi>
彭齊字舒孟吉水人大中祥符進士為楊文公億所賞<lb/>
　拔官至太常博士真宗嘗大書殿柱云彭齊之文章<lb/>
　楊伾之廉謹蕭定基之政事可為江西三瑞<hi>同上</hi>
　　王庭珪曰太博以文章擅名海内一時名公卿仰<lb/>
<pb n="KR2k0045_WYG_075-16b"/>
　　慕之其醉墨戲語時見野史風味可槩見也<lb/>
毛應佺字子真吉水人大中祥符進士知竇州地産多<lb/>
　異物宦其土者往往舳艫銜尾應佺比歸盡室一舟<lb/>
　無錙銖餘物厯䖍韶太平通判<hi>同上</hi>
楊伾字大中吉水人大中祥符進士授國子博士進尚<lb/>
　書屯田員外郎以廉謹名天下<hi>同上</hi>
蕭定基字守一廬陵人天禧進士累官監察御史裏行<lb/>
　蘄州守王䝉正恃勢責賂誣屬縣長死罪詔定基往<lb/>
<pb n="KR2k0045_WYG_075-17a"/>
　治遂正其獄除開封府判官遷侍御史宜州蠻為寇<lb/>
　以定基為廣西安撫蠻不敢動官至淮湘荆湖制置<lb/>
　發運副使卒贈兵部侍郎<hi>同上</hi>
　　按宋史蕭服為廬陵人定基為服之祖林志乃别<lb/>
　　𨽻吉水今改正<lb/>
歐陽觀字仲賓永豐人與弟□同登咸平進士厯泗綿<lb/>
　二州推官性仁孝嵗時祭祀考妣涕泣如初喪治獄<lb/>
　眀慎矜惻每思求其生後任泰州判官卒以子修貴<lb/>
<pb n="KR2k0045_WYG_075-17b"/>
　封崇國公<hi>吉州人文紀畧</hi>
　　按林志仲賓作仲實訛白志改正崇國事實具詳<lb/>
　　文忠公瀧岡阡表中見藝文志<lb/>
歐陽曄字日華為随州推官治獄之難決者三十六人<lb/>
　奇峰寺僧以奸利致富轉運使命曄籍之僧致白金<lb/>
　千兩為饋曄笑而却之曰嵗大凶汝有積榖六七萬<lb/>
　能盡以輸官賑民則吾不汝籍僧喜諾盡輸之飢民<lb/>
　賴以全活知桂陽有爭舟相毆至死者獄久不決曄<lb/>
<pb n="KR2k0045_WYG_075-18a"/>
　出囚飲食之獨留一人曰汝持匕以左手今死者傷<lb/>
　在右肋此汝殺之眀矣囚即服罪厯知黄永二州以<lb/>
　都官員外郎致仕<hi>同上</hi>
王贄字至之泰和人天禧進士通判信州嘗閱帳籍得<lb/>
　隠沒官物數百萬因條上鈎考之法著為令召進殿<lb/>
　中侍御史天章閣待制兼知諫院間因奏事退上顧<lb/>
　左右曰五方異禀若南士而有燕趙之氣王贄是也<lb/>
　未幾置天章閣直學士首以命贄英宗朝以禮部侍<lb/>
<pb n="KR2k0045_WYG_075-18b"/>
　郎致仕神宗即位改戸部侍郎厯事三朝尤被仁宗<lb/>
　眷遇二子曰儀曰億<hi>豫章書</hi>
歐陽載字則之永豐人文忠公仲父也淳化進士乙科<lb/>
　真宗嘗自擇御史載以祕書丞召見見者數人皆自<lb/>
　薦載獨立墀下無所說眀日拜監察御史中丞王嗣<lb/>
　宗指曰是獨立墀下者真御史也遷殿中侍御史出<lb/>
　知泗州先是京師嵗旱有浮圖人斷臂禱雨官為起<lb/>
　寺於龜山其勢傾動四方又誘民男女投淮水死曰<lb/>
<pb n="KR2k0045_WYG_075-19a"/>
　佛之法用此得大利而愚民嵗死淮水者幾百人臨<lb/>
　溺時用其徒倡呼前後擁之以入至有自悔欲走者<lb/>
　呼號不得免載聞之驚曰害有大於此邪盡捕其徒<lb/>
　詰其姦民誅數人遣還鄉里者數百人遂毁其寺轉<lb/>
　尚書司封員外郎三司戸部判官六年為廣南東轉<lb/>
　運使秩滿以一敝舟還無一海上物以足疾求知江<lb/>
　州卒<hi>吉州人文紀畧</hi>
王億字昌齡以廕當得官辭以待族人之貧者贄賢而<lb/>
<pb n="KR2k0045_WYG_075-19b"/>
　許之皇祐中以别頭進士中甲科仁宗見其狀貌偉<lb/>
　異顧宋丞相庠曰甚似王贄知酸棗縣除簽書吉州<lb/>
　判官事贄既歸老億得請知袁州以最績聞官至職<lb/>
　方員外郎<hi>豫章書</hi>
蕭汝諧字君俞定基子以父任補祕書省校書郎登慶<lb/>
　厯第監廣州市舶嵗入増百萬彭思永薦其可任臺<lb/>
　諫熙寧初輪對十事皆得大體子服别有傳<hi>同上</hi>
蕭汝士字君平定基子以父任補官知長汀縣時方行<lb/>
<pb n="KR2k0045_WYG_075-20a"/>
　青苖助役法置提舉按行郡縣盡責民所有輸錢於<lb/>
　官又嵗以數萬緡籍縣之富豪者貧民則不與汝士<lb/>
　曰助役之設以民力不均故因貧富以賦財縣有五<lb/>
　等版籍在可按而行之青苗之法以新陳不繼下戸<lb/>
　不能自食則利權盡歸富人故令得貸於公儲粟以<lb/>
　俟其求可也奈何反病之乎提舉變色曰子欲阻新<lb/>
　法乎汝士曰今議法非阻法也力求罷去<hi>同上</hi>
歐陽修字永叔吉州永豐人四嵗而孤母鄭氏親教修<lb/>
<pb n="KR2k0045_WYG_075-20b"/>
　讀書家貧至以荻畫地學書比舉進士試國子監禮<lb/>
　部皆第一遂中甲科以文章名天下景祐初為館閣<lb/>
　校勘范仲淹為宰相吕夷簡所惡由開封斥知饒州<lb/>
　諫官高若訥詆誚仲淹以為當黜修以書責若訥謂<lb/>
　其不復知人間有廉恥事若訥以聞謫夷陵令仲淹<lb/>
　帥陜西辟修掌書記修曰吾論范公豈以為利哉同<lb/>
　其退不同其進可也辭不就慶厯初召還知諫院改<lb/>
　右正言知制誥故事知制誥必試仁宗知修之文有<lb/>
<pb n="KR2k0045_WYG_075-21a"/>
　㫖不試是時二府相繼罷去當局持論者惡修異已<lb/>
　又以其善言情狀益忌之尋出知滁州徙揚潁二州<lb/>
　留守南京以母憂去既免喪入見鬚髮盡白留刋修<lb/>
　唐書書成拜禮部侍郎兼翰林學士在翰林凡八年<lb/>
　知無不言嘉祐五年為樞密副使眀年叅知政事在<lb/>
　兵府與曽公亮考天下兵數凡邉防久缺屯戍者必<lb/>
　加蒐補在政府與韓琦同心輔政時東宫猶未定與<lb/>
　琦等協定大議神宗即位遷尚書左丞力求退除觀<lb/>
<pb n="KR2k0045_WYG_075-21b"/>
　文學士知亳州青州時諸路散青苗錢修乞令民止<lb/>
　納本錢以示不為利罷提舉官聽民以願請不報丏<lb/>
　知蔡州力求致仕修嘗守潁樂其風土因卜居焉自<lb/>
　號六一居士居潁一年而卒贈太子太師諡文忠所<lb/>
　著唐書本紀表志又自撰五代史易童子問三卷詩<lb/>
　本義十四卷居士集五十卷内外制奏議四六集又<lb/>
　四十餘卷四子發奕棐辨<hi>四朝國史傳</hi>
　　按前志據東都事略以文忠為廬陵人考公自序<lb/>
<pb n="KR2k0045_WYG_075-22a"/>
　　譜云祖居沙溪後分吉水置永豐縣沙溪分屬永<lb/>
　　豐今譜雖著廬陵實為吉州永豐人今采據四朝<lb/>
　　國史傳所著尚有歸榮集一卷集古録跋尾十卷<lb/>
　　雜著十九卷<lb/>
彭思永字季長廬陵人天聖進士初知分寧境安事治<lb/>
　璽書褒嘉入為侍御史極論内降官賞之弊㑹眀堂<lb/>
　肆赦復抗疏論張堯佐王守忠倖進之非因罷知宣<lb/>
　州尋以北路轉運使平南寇有功進工刑二部郎中<lb/>
<pb n="KR2k0045_WYG_075-22b"/>
　改益州轉運使進戸部侍郎致仕<hi>林志</hi>
　　按豫章書神宗即位御史蔣之奇糾歐陽修隂事<lb/>
　　挽思永自助思永以為帷薄之私非外人所知詔<lb/>
　　問語所從來思永不肯對乃出知黄州此段林志<lb/>
　　不載<hi>原跋</hi>
曽朝陽永豐人慶厯間登第為石首令改忠州弟篚同<lb/>
　登第除南安簿陞龍南令俗尚巫鬼篚嚴令禁止調<lb/>
　信州判官移知玉山宋庠唐介司馬光富弼趙抃皆<lb/>
<pb n="KR2k0045_WYG_075-23a"/>
　薦篚才可館閣未及用而卒朝陽孫元忠大觀間登<lb/>
　第所著有春秋厯法論語解周易解等書門人私諡<lb/>
　文節先生<hi>豫章書</hi>
蕭汝為字叔展吉水人四與鄉薦三作榜首時人號青<lb/>
　錢解元丁父憂廬墓手植松柏數百株郡以孝廉聞<lb/>
　子公敞紹聖進士奉母至孝鄉黨稱蕭孝廉有子云<lb/>
　<hi>林志</hi>
劉沆字沖之吉州永新人祖煦父素以財雄鄉里所居<lb/>
<pb n="KR2k0045_WYG_075-23b"/>
　後隆山有唐牛僧孺讀書堂故址沆母夢牛相公來<lb/>
　而生沆以進士起家為大理評事稍遷太常丞直集<lb/>
　賢院擢右正言知制誥陜西用兵沆見執政白事極<lb/>
　言得失執政不悅曰須舍人作相自行之沆曰宰相<lb/>
　豈有常哉時來則為之耳改知江寧厯開封府皇祐<lb/>
　三年擢參知政事拜同中書門下平章事眀年以觀<lb/>
　文大學士出知應天府徙陳州卒元豐三年贈太師<lb/>
　兖國公<hi>東都事略</hi>
<pb n="KR2k0045_WYG_075-24a"/>
歐陽頴字孝叔永豐人登進士及第官至尚書職方郎<lb/>
　中厯知岳閬饒等州政務嚴眀有威恵年七十三卒<lb/>
　<hi>府志</hi>
毛洵字子仁吉州吉水人天聖進士又中拔萃科性至<lb/>
　孝凡守四官再以親疾解任執藥調膳嘗而後進三<lb/>
　月不之寢室父應佺通判太平州卒官母高繼卒于<lb/>
　池陽舟次持鍤荷土以為墳手胝靣黔親友不能識<lb/>
　廬於墓凡二十一月朝夕哭踊食裁脫粟諸生請問<lb/>
<pb n="KR2k0045_WYG_075-24b"/>
　經義對之流涕未嘗言文抱疾歸數日而卒郡以孝<lb/>
　聞賜其家帛五十疋米五十斛兄溥字文祖亦以哀<lb/>
　毁卒于舟中<hi>宋史</hi>
李籌字彦良吉水人與弟衡字平國生同乳二嵗喪母<lb/>
　十嵗喪父兄弟每以不逮事親為恨政和中改葬其<lb/>
　母於廬山負土成墳廬于墓左未幾廬所産木一本<lb/>
　兩榦高丈許復合于一至其末乃分兩榦五枝鄉人<lb/>
　以為瑞<hi>同上</hi>
<pb n="KR2k0045_WYG_075-25a"/>
楊芾字文卿吉水人性至孝歸必市酒肉以奉二親未<lb/>
　嘗及妻子紹興五年大饑為親負米百里外遇盜奪<lb/>
　之不與盜欲兵之芾慟哭曰吾為親負米不食三日<lb/>
　矣幸哀我盜義而釋之<hi>同上</hi>
　　按林志載李籌不及楊芾安志載毛溥字之坦以<lb/>
　　為南唐人不及洵白志依宋史李籌兄弟及楊芾<lb/>
　　皆附毛洵傳後今從志體另傳<lb/>
蔣賁字國華龍泉人天聖進士通判廣信軍有心計嘗<lb/>
<pb n="KR2k0045_WYG_075-25b"/>
　募江南船匠造鎖栿船人工物料比舊減省而可以<lb/>
　興漕運之利杜侵欺之奸歐陽修奏取其法行之賁<lb/>
　通知利病之源與度支判田況議處出入之數況乃<lb/>
　為皇祐㑹計録上之後召為三司鹽鐵判官<hi>林志</hi>
梁材字勁節龍泉人弱冠有文名嘗應詔上書規切時<lb/>
　政當事者惡其語直罷歸尤工樂府胡銓王庭珪俱<lb/>
　極推之以為李賀復生族孫文惟正用偉皆以雄才<lb/>
　博學卓冠一時人稱吉州三鳳<hi>府志</hi>
<pb n="KR2k0045_WYG_075-26a"/>
劉瑾字元忠吉州人沆之子第進士為館閣校勘沆亡<lb/>
　得褒贈知制誥張環草詞語涉譏貶瑾泣涕衰絰詣<lb/>
　宰相自言朝廷為改書命黜環為州瑾亦坐絰服入<lb/>
　公門罷職沒喪不就官丏守墳墓王素為請以申孝<lb/>
　子之志詔復職遷集賢校理通判睢州為淮南轉運<lb/>
　副使召修起居注加史館修撰河北轉運使拜天章<lb/>
　閣待制知瀛州改鎮廣州與樞密院論戍兵不合改<lb/>
　䖍州知江州厯秦州成徳軍卒瑾素有操尚所莅以<lb/>
<pb n="KR2k0045_WYG_075-26b"/>
　能稱<hi>宋史</hi>
郭佺舊名瑾泰和人與子之美同登景祐進士名冠于<lb/>
　朝所居名冠朝里時永豐董洙父子亦同科進士里<lb/>
　諺云董洙三父子郭瑾兩爺兒佺終河南運判贈太<lb/>
　常博士<hi>豫章書</hi>
郭之美佺子官至屯田員外郎通判定國軍編修國史<lb/>
　遷集賢學士故有讀書臺在層溪上今尚存<hi>同上</hi>
　　郭青螺曰吾吉科第雖盛而父子同科進士自吾<lb/>
<pb n="KR2k0045_WYG_075-27a"/>
　　家太常集賢始也<lb/>
嚴震一名宣泰和人慶厯進士任常州推官嘗充考試<lb/>
　官識名士錢公輔于糊名易書中人服其藻鑒嘗與<lb/>
　王岐公珪同塲屋珪高其議論密為延譽為人持身<lb/>
　端潔在官以薄自奉推所餘以給俗之貧者<hi>林志</hi>
毛君卿字公弼吉水人慶厯童子科執政薦其才上殿<lb/>
　敷奏六事皆合上意除知建昌軍官至中議大夫<hi>人</hi>
　<hi>物志</hi>
<pb n="KR2k0045_WYG_075-27b"/>
胡衍字昭叔泰和人慶厯進士宰真陽嶺南無田之民<lb/>
　例輸身丁米衍為言于外臺部使以聞適陳執中秉<lb/>
　政陳知梧州時亦嘗奏及此梧人得免至是朝廷以<lb/>
　前例可其奏衍性坦率内外洞徹所至以循良稱<hi>同</hi>
　<hi>上</hi>
歐陽發字伯和修之子少師胡安定瑗盡傳其古樂鐘<lb/>
　律之說不治科舉業蘇軾謂其得文忠之學葢漢伯<lb/>
　喈晉茂先之徒以父䕃官至大理寺丞所著有古今<lb/>
<pb n="KR2k0045_WYG_075-28a"/>
　系譜圖宋朝二府年表録<hi>林志</hi>
歐陽棐字叔弼以父修䕃守祕書省正字及長舉進士<lb/>
　章惇入相以祕閣校理知襄州元符三年還朝為吏<lb/>
　部郎中請外以直祕閣知蔡州係元祐籍鐫秩罷初<lb/>
　修以道徳文章為三朝所知學士大夫人皆師尊之<lb/>
　棐亦能以文學世其家有文集二十卷其他著述又<lb/>
　五十餘卷<hi>東都事略</hi>
譚觀光字元賓永新人性至孝居喪廬墓有白兔白鹿<lb/>
<pb n="KR2k0045_WYG_075-28b"/>
　之異政和進士其弟觀復子孚先觀成子紹先皆以<lb/>
　孝聞後子孫繁盛宋末文信國勤王郡人從之者三<lb/>
　族即張鋼顔詡與觀光之裔也<hi>永新人物志</hi>
蔣槩字康叔賁之子皇祐進士宰巴東日與周濂溪遊<lb/>
　治平間京師大水上疏推本洪範極言朝政闕失<hi>林</hi>
　<hi>志</hi>
嚴顥字威卿吉水人皇祐進士為河源令持身以廉邑<lb/>
　人惜其去餞以海錯舟行十里餘家人發缶得黄金<lb/>
<pb n="KR2k0045_WYG_075-29a"/>
　以告顥亟命停舟召餽者還之<hi>同上</hi>
吳瓘字伯玉永新人皇祐進士家居縣南連岡闔門數<lb/>
　百口以孝弟稱蘇軾薦為檢討除徐州通判<hi>同上</hi>
蕭世京字昌孺龍泉人嘉祐進士為廣東路提舉常平<lb/>
　公事蔡京為戸部尚書平章事矜已自任世京多與<lb/>
　之忤因舉奏蔡京十事京由是銜之罷歸會徽宗於<lb/>
　禁中得世京所上書即擢為吏部員外郎賜金紫<hi>人</hi>
　<hi>物志</hi>
<pb n="KR2k0045_WYG_075-29b"/>
蕭佐字公弼龍泉人嘉祐進士厯宰四邑遷知汀州在<lb/>
　信豐為郡守劉彞所知彞執其手曰君志欲靖民真<lb/>
　儒者事業也論薦之汀儒士鮮少庠序僅有存者佐<lb/>
　闢而新之又斥公田以供廩餼文風丕振<hi>林志</hi>
蕭世範字治藩龍泉人嘉祐進士為南雄推官憫運夫<lb/>
　之苦始制小車以代之一車可勝數人之載公私稱<lb/>
　便改廣西轉運判官以恩信示蠻獠蠻亦悅信之<hi>同</hi>
　<hi>上</hi>
<pb n="KR2k0045_WYG_075-30a"/>
郭知章字眀叔龍泉人治平進士敭厯邑州俱有政績<lb/>
　入為殿中侍御史遷右司諫契丹遣使為夏人勸和<lb/>
　河西事以知章報聘詞婉而氣直官至翰林學士後<lb/>
　以元祐名人落職奉祠<hi>人物志</hi>
蕭渤吉州人皇祐中以殿中丞知南雄州精于吏事處<lb/>
　煩劇有餘暇儂知高冦報至急築斗城以備之民得<lb/>
　無恐在事三年庶政畢舉及代攀留不可相與建祠<lb/>
　祀焉<hi>廣東名宦志</hi>
<pb n="KR2k0045_WYG_075-30b"/>
蕭服字昭甫廬陵人舉進士調望江令治以教化為本<lb/>
　移知高安縣尉獲兇盜獄具矣服審其辭疑之且視<lb/>
　其刀室不與刃合頃之而殺人者得囚葢平民也徙<lb/>
　知康州改親賢宅教授入對論人主聽言之要纚纚<lb/>
　數百言徽宗謂有爭臣風奉詔作崇寧備官記帝稱<lb/>
　善語輔臣曰服文辭勁麗宜居翰苑朕愛其鯁諤顧<lb/>
　諫官何可缺此人張商英當國引為吏部員外郎以<lb/>
　父老請蘄州<hi>宋史</hi>
<pb n="KR2k0045_WYG_075-31a"/>
　　按蕭服汝諧之子定基之孫林志以為吉水人者<lb/>
　　訛豫章書載其所著有接伴遼使語録并文集十<lb/>
　　卷<lb/>
羅審理字安行龍泉人進士宰太康疏濬康溝溉田萬<lb/>
　餘畆嵗饑發倉賑貸春大雪募民貿易柴炭増其市<lb/>
　估所全活以萬計詔使行視最書方上而卒邑民悲<lb/>
　之賻錢五十萬其子辭不受<hi>林志</hi>
　　按前志有董敦逸傳據東都事略敦逸在言路指<lb/>
<pb n="KR2k0045_WYG_075-31b"/>
　　斥蘇氏兄弟涉于傾危不應列入人物今削<lb/>
劉顯字微之吉水人元豐進士為光禄主簿曽布當國<lb/>
　顯為甥壻恬退自持後布貶顯得免倅䖍州時甘露<lb/>
　降于治廨之松者三憲使張景修為立仁澤堂作詩<lb/>
　記之<hi>林志</hi>
彭淳字道源廬陵人厯守康賀二州所至有恵政嘗上<lb/>
　書譏切王氏之學<hi>同上</hi>
段子沖字叔謙廬陵人自少力學不倦築小齋蔵書數<lb/>
<pb n="KR2k0045_WYG_075-32a"/>
　萬卷無復嚮用意郡以遺逸八行舉固辭不就自號<lb/>
　潜叟<hi>同上</hi>
劉弇字偉眀吉州安福人兒時警穎日誦萬餘言元豐<lb/>
　進士繼中博學宏詞科知嘉州峨眉縣改太常博士<lb/>
　元祐中有事于南郊進南郊大禮賦哲宗覽之以為<lb/>
　相如子雲復出除祕書省正字徽宗即位改著作佐<lb/>
　郎實録檢討官以疾卒官弇性不事拘檢為文剷剔<lb/>
　瑖纇卓詭不凡有龍雲集三十卷周必大序其文謂<lb/>
<pb n="KR2k0045_WYG_075-32b"/>
　廬陵自歐陽文忠以文章續韓文公正傳為一代儒<lb/>
　宗繼之者弇也其相推重如此<hi>宋史</hi>
彭瑜字君玉吉之安福人熙寧間失其母瑜朝夕焚香<lb/>
　祈天願知母所在如是十餘年俄有人言母為泰和<lb/>
　倪氏婦瑜竟迎以歸<hi>同上</hi>
張翔字陞卿更名庠字元道永新人嘗著斥蠧正言二<lb/>
　書以排佛老作元經圖以眀五行六度之祕鄭獬吴<lb/>
　處厚錢眀逸咸質<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>焉號白雲先生<hi>永新人物志</hi>
<pb n="KR2k0045_WYG_075-33a"/>
曽肅字温夫泰和人性純孝居父喪廬墓側有慈烏來<lb/>
　巢之祥黄庭堅知泰和時嘉其行稱為清高處士云<lb/>
　<hi>林志</hi>
左書言永新人元豐進士授鄧州教授嘗括廢田三千<lb/>
　頃以膳生徒學宇一新經術大眀<hi>永新人物志</hi>
高文中字景通吉水人元豐進士任南安叅軍郡大水<lb/>
　公私廬舍多仆文中急開獄縱囚諭之曰汝之罪有<lb/>
　死有不死不幸獄壓則均死矣水退當復至翌日水<lb/>
<pb n="KR2k0045_WYG_075-33b"/>
　退無一人亡者後知邵州尤多遺愛<hi>豫章書</hi>
郭知微字介卿龍泉人元豐進士授桂陽令三年無警<lb/>
　去官民常思之後峒民嘯聚當路撫之曰使郭知微<lb/>
　再來吾即歸附時知微已卒遣其子登仕郎獬至峒<lb/>
　民乃散<hi>林志</hi>
楊存字正叟吉水人元豐進士知仁和縣有尼挾時宰<lb/>
　勢欲强取寺外民地府守謂存曰此宰相意也從之<lb/>
　必見徳存曰三尺之法人主所與天下共也由宰相<lb/>
<pb n="KR2k0045_WYG_075-34a"/>
　亂之不可卒不與官終中奉大夫<hi>同上</hi>
王端禮字𢡟甫吉水人元祐進士任富川令政皆行其<lb/>
　所學平居慕濂洛慨然以道自任所著有强仕藳論<lb/>
　語解易解疑獄集子鴻舉字南賓亦以文名<hi>豫章書</hi>
　　按楊誠齋題南賓行狀詩云吾鄉前軰王南賓讀<lb/>
　　書萬卷筆有神屢登天府獻和璞玉工過眼珉奪<lb/>
　　真其重惜如此<lb/>
葛敏修字聖功廬陵人元祐三年試禮部蘇潁濱知貢<lb/>
<pb n="KR2k0045_WYG_075-34b"/>
　舉奇其文擢高等仕為確山令未幾罷敏修為人孝<lb/>
　友兄敏求敏眀連喪慟悼不勝發疾而卒有道岷集<lb/>
　三十卷胡忠簡為之序初宰確山以元符上書被禁<lb/>
　錮時論多之<hi>吉州人文紀畧</hi>
　　按周益公葛聖功文集序云元祐三年東坡知貢<lb/>
　　舉奉議郎葛公奏名第七又云崇寧元年九月詔<lb/>
　　書定元符有名人五百四十一人敏修姓名在焉<lb/>
　　由此罷確山宰廢于家越三年始免禁錮謂公困<lb/>
<pb n="KR2k0045_WYG_075-35a"/>
　　久當少折其詩乃云從今黽勉為忠義一噎如何<lb/>
　　便廢餐味公此言豈以利禄得喪貳其心者使天<lb/>
　　不奪之年得進為于世不負東坡審矣據此則敏<lb/>
　　修乃東坡門下士非潁濱也<hi>原跋</hi>
王庭老廬陵人紹聖鄉舉官嶺南徽宗開辟雍制先聖<lb/>
　冕服博議無準廷臣具薦庭老於是自賓州驛召至<lb/>
　為禮制局檢討<hi>人物志</hi>
張汝眀字祖舜泰和人元祐進士初任司諫有直聲時<lb/>
<pb n="KR2k0045_WYG_075-35b"/>
　蔡京蔡卞當國汝眀上疏劾奏之謂文武兩權盡出<lb/>
　兄弟之手臣竊危之徽宗召拜御史後知岳州性至<lb/>
　孝父病瘍刺血和藥既葬廬墓側母裘病羸行踣夢<lb/>
　父授以服南星法用之乃愈<hi>人物志</hi>
　　按林志汝眀所著有易索張子前言張子巵言大<lb/>
　　究經諸書<lb/>
段蕡字仲實廬陵人元祐進士任南安主簿時蘇轍監<lb/>
　高安税一見異之日與論文手為校正國語等書文<lb/>
<pb n="KR2k0045_WYG_075-36a"/>
　名益著<hi>林志</hi>
劉鼎臣字和之泰和人紹聖進士以大庾主簿攝吉水<lb/>
　尉上書言十事用事者惡其切直以元祐指名禁錮<lb/>
　累年遇八寳赦授雩都令終南安知録<hi>同上</hi>
艾君瑜永豐人性至孝母疾革刲股和藥以進病果愈<lb/>
　母喪廬墓崇寧中郡守以聞詔復其家<hi>同上</hi>
劉章字微之廬陵人領鄉貢不第上書言時事不忌權<lb/>
　貴蔡京用事籍章名為邪黨三年始以免解登進士<lb/>
<pb n="KR2k0045_WYG_075-36b"/>
　<hi>人物志</hi>
蕭楚字子荆泰和人元符鄉舉其學以窮經為本尤深<lb/>
　於春秋著經辯四十九篇會蔡京方貴盛楚遺書馮<lb/>
　獬謂蔡必召亂誓不復仕隱居三顧山下築讀書䑓<lb/>
　胡銓楚之門人登進士歸拜牀下楚曰身可殺學不<lb/>
　可辱無禍吾春秋銓議論懇切卓然為天下名臣楚<lb/>
　與有力焉門人私諡曰清節先生<hi>林志</hi>
曽安强字南夫泰和人登乙科調舒州法曹後提舉成<lb/>
<pb n="KR2k0045_WYG_075-37a"/>
　都路常平至則民訴旱決灌口水以灌田嵗因大穰<lb/>
　士民刻石江上號均水記先是廬肆多火無以瀦水<lb/>
　安强按地為溝三百所或病之俄得斷碑乃張詠疏<lb/>
　渠積水記中一一如所經畫時朝廷遣中人督上供<lb/>
　帛有鄧述者挾持尤甚市物不中意輒焚燬安强疏<lb/>
　其事徽宗斥述不用會戸部議糴東南粟百萬顧左<lb/>
　右未知所對上曰曽安强可遂除河南常平居七月<lb/>
　即罷卒於家初安强與兄安止安中皆擢第郭知章<lb/>
<pb n="KR2k0045_WYG_075-37b"/>
　挽其母劉詩曰一門十捧鄉老書四子五折東堂桂<lb/>
　西昌科目之盛曽為稱首云<hi>吉州人文紀畧</hi>
李穀字頤正龍泉人紹聖進士厯高安令有重囚三十<lb/>
　二人其二已死於獄葢尉欲希賞以盜誣之也穀將<lb/>
　直之尉嗾被盜者告于州旬日獲真盜于宜黄録囚<lb/>
　辭以報三十人皆免<hi>林志</hi>
朱䝉聖字聖功吉水人崇寧進士當路交薦以親老辭<lb/>
　授豫章糾曹以歸中途聞母訃冐暑奔赴毁瘠而卒<lb/>
<pb n="KR2k0045_WYG_075-38a"/>
　<hi>豫章書</hi>
歐陽珣字全美吉州廬陵人崇寧進士調忠州學教授<lb/>
　南安軍司録知鹽官縣以薦上京師遇國難及出使<lb/>
　加將作監丞金人侵京師朝議割河北絳磁深三鎮<lb/>
　地講和珣率其友九人上書極言祖宗之地尺寸不<lb/>
　可以與人及事急會羣臣議珣復抗論當與力戰戰<lb/>
　敗而失其地它日取之直不戰而割其地它日取之<lb/>
　曲時宰怒欲殺珣迺遣珣奉使割深州珣至深州城<lb/>
<pb n="KR2k0045_WYG_075-38b"/>
　下慟哭謂城上人曰朝廷為姦臣所誤至此吾已辦<lb/>
　一死來矣汝等宜勉為忠義報國金人怒執送燕焚<lb/>
　死之<hi>宋史</hi>
　　按監丞既被難朝録其忠無子官其壻曽敏恭此<lb/>
　　段史傳失載<hi>原跋</hi>
孫叔通字深道龍泉人初以薦至京因星變陳言請開<lb/>
　黨禁召用舊人忤蔡京以歸政和二年中進士第厯<lb/>
　官清海節度推官時方禁史學士至有不知魏晉者<lb/>
<pb n="KR2k0045_WYG_075-39a"/>
　叔通儲書萬卷厯代興廢治亂得失叩之響應時號<lb/>
　孫書庫<hi>林志</hi>
郭允升字彦信泰和人政和進士宰零陵時蠻獠擾民<lb/>
　彦信下車未久咸服其化而馭吏尤嚴改知安化縣<lb/>
　多虎害有父子繼死于虎者彦信<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>政虎皆遁去<hi>同</hi>
　<hi>上</hi>
劉琮字粹老吉水人大觀進士厯仕諸王宫翊善金人<lb/>
　議立張邦昌使范瓊以兵脅在城百官勸進琮自服<lb/>
<pb n="KR2k0045_WYG_075-39b"/>
　利藥疾勢委頓使至門見琮不能支乃不果逼邦昌<lb/>
　大為之愧有文學平生著述最多<hi>同上</hi>
郭孝友字次仲龍泉人政和進士任國子司業時蔡京<lb/>
　再相天下益多事孝友因奏對燕雲事當國有不悦<lb/>
　者計謫瑞金後提㸃兩廣東西路刑獄捐騶從躬親<lb/>
　按厯貪酷守令劾奏不宥累官工部侍郎秦檜與金<lb/>
　人約和廷議多不合檜以孝友同舍生冀其附已孝<lb/>
　友曰議和本非至計因遂銷兵如後患何士大夫豈<lb/>
<pb n="KR2k0045_WYG_075-40a"/>
　好生事者願審思之檜不懌曰次仲亦爾耶以敷文<lb/>
　閣待制致仕<hi>同上</hi>
楊邦乂字晞稷吉州吉水人以舍選登進士第遭時多<lb/>
　艱每以節義自許厯知溧陽縣會叛卒周徳據府城<lb/>
　殺官吏邦乂立縣獄囚趙眀於庭欲誅之因諭之曰<lb/>
　爾悉里中豪傑誠能集爾徒為邑人誅賊不惟宥罪<lb/>
　當上功畀爵眀即請行邦乂飲之巵酒使討平之建<lb/>
　炎三年金人至江上高宗如浙西留右僕射杜充為<lb/>
<pb n="KR2k0045_WYG_075-40b"/>
　御營使金人逼城時李梲以戸部尚書董軍餉陳邦<lb/>
　光以顯謨閣直學士守建康皆具降狀逆之十里亭<lb/>
　金帥完顔宗弼既入城梲邦光率官屬迎拜惟邦乂<lb/>
　不屈膝以血大書衣裾曰寧作趙氏鬼不為他邦臣<lb/>
　翼日宗弼等與梲邦光宴堂上立邦乂于庭邦乂叱<lb/>
　梲邦光曰天子以若扞城敵至不能抗更與共宴樂<lb/>
　尚有面目見我乎有劉團練者以幅紙書死活二字<lb/>
　示之邦乂奮筆書死字金人相顧動色然未敢害也<lb/>
<pb n="KR2k0045_WYG_075-41a"/>
　已而宗弼再引邦乂邦乂遥望大罵宗弼大怒殺之<lb/>
　剖取其心年四十四事聞贈直祕閣賜廟褒忠諡忠<lb/>
　襄官其四子邦乂之被囚也有陳泰伯在旁不去邦<lb/>
　乂罵宗弼泰伯亦舉甓擊之遂同死又有賈山郎者<lb/>
　亦同時被執山郎隂命其子結里人為鬻茅者置兵<lb/>
　于茅以入事覺父子並磔于市又有楊再興痛主之<lb/>
　死誓必報仇投岳飛帳下旗校敵至力戰陷陣死獲<lb/>
　其尸焚焉得箭鏃二升朝廷聞之皆官其一子邦人<lb/>
<pb n="KR2k0045_WYG_075-41b"/>
　肖其像從祀云<hi>宋史</hi>
　　按陳泰伯以下三人里居未詳忠節之事史家牽<lb/>
　　連書之今亦不復刪去<hi>原跋</hi>
楊祀字元卿吉水人政和進士始與兄邦乂同讀書每<lb/>
　相勵曰爵禄不必力取當力取名節耳邦乂死節祀<lb/>
　宰貴池經理其家而收恤其孤以歸人皆歎曰兄忠<lb/>
　于君弟忠于兄<hi>人物志</hi>
　　按楊祀林志作把未詳孰是<lb/>
<pb n="KR2k0045_WYG_075-42a"/>
劉才邵字美中吉州廬陵人宣和二年中宏詞科遷司<lb/>
　農寺丞校書郎以親老歸侍居間十年御史中丞廖<lb/>
　剛薦之召見遷祕書丞厯吏部員外郎典右選事先<lb/>
　是宗室注宫觀岳廟例須赴部逺者或難于行才邵<lb/>
　言許經所屬以聞于部依條注擬行之而便未幾為<lb/>
　中書舍人兼權直學士院帝稱其能文時宰忌之出<lb/>
　知漳州即城東開渠十有四為牐與斗門以瀦匯決<lb/>
　溉田數千畆民甚徳之召拜工部侍郎兼直學士院<lb/>
<pb n="KR2k0045_WYG_075-42b"/>
　尋權吏部尚書以疾請祠才邵氣和貌恭方權臣用<lb/>
　事之時雍容遜避以保名節所著檆溪居士集行世<lb/>
　<hi>宋史</hi>
嚴執中字子權泰和人元符鄉舉任新建主簿丞相趙<lb/>
　鼎叅政李光繼見其論議文采力薦之執中請老益<lb/>
　堅既得謝放意文字箋經勘史不釋手里中士遊其<lb/>
　門者多為聞人<hi>林志</hi>
劉在中字伯正泰和人政和進士報㨗日在中方鋤圃<lb/>
<pb n="KR2k0045_WYG_075-43a"/>
　聞之弛笠謝恩雖衣冠儼飾而笠繫之痕猶宛然可<lb/>
　見其淳篤如此官永州録事叅軍<hi>人物志</hi>
嚴彦博字文益泰和人居鄉以徳義稱博極羣書尤邃<lb/>
　于理學雅好修煉著内外丹圖訣政和間詔求遺書<lb/>
　使者聞其名即所居訪焉見其童顔翠葆知其必有<lb/>
　所養與語奇之遂狀其道術并所著圖訣上之自號<lb/>
　葆真居士<hi>林志</hi>
王庭珪字民瞻安福人以貢入太學時方禁士人說詩<lb/>
<pb n="KR2k0045_WYG_075-43b"/>
　庭珪獨吟詠自若中政和進士任茶陵丞忤部使者<lb/>
　拂衣歸胡銓上封事忤檜謫嶺表親舊無敢通問庭<lb/>
　珪獨送以詩坐謗訕流辰陽孝宗初召對賜坐勞問<lb/>
　除直祕閣一子扶掖上殿亦予官卒年九十餘所著<lb/>
　有瀘溪集楊誠齋為之序<hi>吉州正氣録</hi>
　　按吉州人文紀以庭珪為重和進士者訛今據科<lb/>
　　目考改正又按胡忠簡謫官時有寺丞陳剛中以<lb/>
　　啟賀之云身為南海之行名若泰山之重知無不<lb/>
<pb n="KR2k0045_WYG_075-44a"/>
　　言願請尚方之劒不遇故去聊乘下澤之車亦坐<lb/>
　　貶安逺庭珪晩年再召而剛中竟死于貶所無子<lb/>
　　其妻削髮為尼同時同事幸不幸如此<hi>原跋</hi>
曽民瞻字南仲永豐人宣和進士少通天文為南昌尉<lb/>
　置晷漏圖範金為壺刻木為箭壺後置四盆一斛壺<lb/>
　之水資于盆盆之水資于斛其一注水則為銅虯張<lb/>
　口吐之箭之旁為二木偶左者晝司刻夜司㸃其前<lb/>
　設鐵板每一刻一㸃則擊板以吿右者晝司辰夜司<lb/>
<pb n="KR2k0045_WYG_075-44b"/>
　更其前設銅鉦每一辰一更則鳴鉦以告又為二木<lb/>
　圖其一用木薦之以測晷景其一用水平之以法天<lb/>
　運自謂得古人所未至<hi>林志</hi>
尹躬字商老永新人宣和進士為江西僉書決獄吉水<lb/>
　有繫逋賊者十餘人男女貫于一索聞躬來密置他<lb/>
　所躬廉知盡釋之其他異政尤多所著有易解冬官<lb/>
　解<hi>人物志</hi>
高應科安福人登童子科高宗引至便殿問曰汝童子<lb/>
<pb n="KR2k0045_WYG_075-45a"/>
　也何為在朕前應科對曰務引其君以當道上悦命<lb/>
　傳送六宫賜錢綵而歸<hi>同上</hi>
葛潨字徳源廬陵人端醇詳雅貫通子史胡澹菴周平<lb/>
　園互聘為弟子師幼失怗恃依仲父緯學緯老而貧<lb/>
　飬生送死皆潨主之安于恬退故終老于鄉<hi>林志</hi>
羅上行字元亨廬陵人建炎進士少負奇氣以功名自<lb/>
　許時岳飛奉命討洞庭巨寇楊么檄上行督餉諸郡<lb/>
　至全州通判范寅倨傲不與上行抗責之乃發廩帑<lb/>
<pb n="KR2k0045_WYG_075-45b"/>
　以應知上猶境内大治部使者上其狀請頒其條教<lb/>
　為諸州縣式<hi>同上</hi>
趙伯深字逢源安福人父子徊官棣州宣和間被檄往<lb/>
　塞上未幾金人渡河伯深母子相失建炎二年子徊<lb/>
　南歸而不知母所在伯深尋母二十餘年偶聞流落<lb/>
　瀘南奔走入蜀至紹興二十一年秋乃得見焉相持<lb/>
　號泣扶持歸家以夀終<hi>豫章書</hi>
　　按趙伯深人物志不載達源吉州正氣録作逢源<lb/>
<pb n="KR2k0045_WYG_075-46a"/>
　　周益公有跋趙逢源得母詩卷後曰余少時親見<lb/>
　　其迎侍歸來名士如曽端伯晁子西程詠之皆贈<lb/>
　　以詩云云其為逢源無疑當據此改正<hi>原跋</hi>
歐陽鈇字伯威廬陵人少負氣節有文章其詩騷最工<lb/>
　能發前人闗鍵楊誠齋愛其詞至手抄警句誦之王<lb/>
　庭珪劉永弼楊愿每以孟襄陽賈長江相比葢一時<lb/>
　人豪也<hi>林志</hi>
曽光庭字南卿吉水人仕為東安簿靖康之難勒兵勤<lb/>
<pb n="KR2k0045_WYG_075-46b"/>
　王會徽欽北狩光庭以兵趨南京列表勸進高宗既<lb/>
　踐祚光庭辭不受賞孫三復乾道進士厯太常少卿<lb/>
　上疏正太祖祫祭東向位改權刑部侍郎致仕<hi>豫章</hi>
　<hi>書</hi>
蕭環字國器泰和人以詩名一時靖康建炎間嘗糾合<lb/>
　義丁捍衛鄉里時叛將杜彦攻陷永豐縣尹趙訓之<lb/>
　死之環往援以禮葬焉<hi>林志</hi>
梁棟字充道龍泉人以直言為用事者所忌遂不復進<lb/>
<pb n="KR2k0045_WYG_075-47a"/>
　取晚以肖顔名堂周必大常從之游因作記稱為隠<lb/>
　君子云<hi>同上</hi>
劉彦登字允升永新人由舍選登進士後提兵討䖍寇<lb/>
　郡境以安厯官三十年終朝請大夫知漢陽軍所著<lb/>
　有竹溪文集<hi>豫章書</hi>
陳千齡泰和人建炎進士官韶州曲江簿有潮陽令以<lb/>
　軍事犯贓權貴多為之地檄千齡推鞫援者踵至夜<lb/>
　饋以金不受至推問得實陞䖍州司法叅軍<hi>人物志</hi>
<pb n="KR2k0045_WYG_075-47b"/>
李靚字彦和吉州龍泉人幼孤母督之學不肯卒業母<lb/>
　詰之辭曰國家遭女真之變㝢縣雲擾士當捐軀為<lb/>
　國戡大憝安能呫囁章句間效淺丈夫哉岳飛督師<lb/>
　平䖍寇挺身從之未行奔母喪服除走淮南以䇿干<lb/>
　都督張浚浚奇之使隸淮西總管孫暉鎮下以功授<lb/>
　承信郎紹興十年金將翟將軍犯境靚與部曲當其<lb/>
　鋒轉戰至西京天津橋南俘翟將軍乘勝逐北會金<lb/>
　師大至遂死之年三十一<hi>宋史</hi>
<pb n="KR2k0045_WYG_075-48a"/>
胡銓字邦衡廬陵人建炎二年高宗䇿士淮海銓答䇿<lb/>
　萬餘言將冠多士有忌其直者移寘第五授撫州軍<lb/>
　事判官丁父憂從鄉先生蕭楚學春秋紹興五年以<lb/>
　賢良方正薦賜對除樞密院編修官八年宰臣秦檜<lb/>
　決䇿主和金使以詔諭江南為名中外洶洶銓抗疏<lb/>
　乞斬王倫秦檜孫近書上除名編管昭州朝臣多救<lb/>
　之者檜迫於公論乃以銓監廣州鹽倉改簽書威武<lb/>
　軍判官編管新州移吉陽軍檜死量移衡州銓所上<lb/>
<pb n="KR2k0045_WYG_075-48b"/>
　書進士吴師古鋟木傳之金人募其書千金孝宗即<lb/>
　位復奉議郎擢起居郎兼侍講史院編修官時旱蝗<lb/>
　星變詔問政事闕失銓應詔上書數千言始終以春<lb/>
　秋書災異之法言政令之闕有十而上下之情不合<lb/>
　亦有十又言和議成有可弔者十和議不成有可賀<lb/>
　者亦十尋乞致仕除敷文閣直學士與外祠陛辭猶<lb/>
　以歸陵寢復故疆為言所著易春秋周禮禮記解詔<lb/>
　蔵祕書省薨諡忠簡有澹菴集一百卷<hi>同上</hi>
<pb n="KR2k0045_WYG_075-49a"/>
　　周子充曰人臣犯顔逆耳上攖人主之怒下為權<lb/>
　　奸切齒或誅或斥何可勝數未有九重特伸詔諭<lb/>
　　禁近引誼申救曽不四旬謫命三改者當是時胡<lb/>
　　編修名震天下朝士陳剛中以言餞行貶令安逺<lb/>
　　之死靡憾鄉人王庭珪賦詩贈别竄徙夜郎反以<lb/>
　　為榮遐方裔土莫不傳誦其書雖敵亦因是知中<lb/>
　　國之不可輕葢天理所存自公達之人心所憤自<lb/>
　　公發之<lb/>
<pb n="KR2k0045_WYG_075-49b"/>
彭元亨字文昌安福人父病篤禱于神乞損已夀以益<lb/>
　親年父尋愈嘗服膺吕東萊辨志早夜力行不怠君<lb/>
　子謂其見善如力耕云<hi>林志</hi>
劉獬字去邪泰和人宣和鄉舉為衡州司法官嵗饑民<lb/>
　有窘于衣食犯法死者數十人獬請從末減太守怒<lb/>
　碎節目擲諸地獬拾補以進守意乃釋數十人皆頼<lb/>
　全活後為東流令寇騎南牧東流止隔一水獬調民<lb/>
　防江以片紙榜縣逺近胥集<hi>同上</hi>
<pb n="KR2k0045_WYG_075-50a"/>
劉大有字處謙安福人于書無不讀嘗曰人庋以篋我<lb/>
　庋以腹所著文五百篇曰遯齋野録<hi>同上</hi>
羅棐恭字欽若吉水人建炎進士授䖍州司理叅軍宣<lb/>
　諭使命鞫賊賊富且黠故有以持有司至是復餽錢<lb/>
　二十萬求脫棐恭竟論殺三十人移潭州平反死獄<lb/>
　十一人遷茘浦令茘浦民輓粟五千石餉宜州棐恭<lb/>
　言于轉運司曰縣抵宜州絶逺不通舟楫輓餉不便<lb/>
　改知石城搆捕宿盜七十人減民稅紹興二十二年<lb/>
<pb n="KR2k0045_WYG_075-50b"/>
　簽書道州軍事朝㫖命鞫邵州民張臣駟獄初臣駟<lb/>
　為讎誣與賊通獄吏得賂力主讎家遂起大獄連坐<lb/>
　者三百餘人痩死者七十人黔而流者二十八人沒<lb/>
　入貲産者十八家棐恭廉得其實正獄吏罪而前獄<lb/>
　盡得釋通判贑州俗憎女生則溺之乃作溺女戒文<lb/>
　下十邑悉禁民之溺女者隆興初胡忠簡銓力薦於<lb/>
　朝授左朝奉大夫知武岡軍以疾卒其學䆳於名數<lb/>
　字書有詩文三十卷行世<hi>吉州人文紀畧</hi>
<pb n="KR2k0045_WYG_075-51a"/>
解元字善長吉水人疎眉俊目垂手過膝能百步穿楊<lb/>
　葉號小由基初起兵保安軍徳清積功授清澗都虞<lb/>
　候建炎三年詔隸韓世忠擢偏將軍世忠出下邳聞<lb/>
　金人大至元領二十騎俘其生口俄而復出敵騎數<lb/>
　千四面集擲身陷陳左右鶻擊大呼聲振刀甲衆辟<lb/>
　易遁去以功授閤門宣賛舍人苗劉之變從世忠討<lb/>
　平之金人攻浙西世忠邀之京口横海舟以截江敵<lb/>
　出小舟數千以長鈎扳艦元躍入其舟大呼擊殺數<lb/>
<pb n="KR2k0045_WYG_075-51b"/>
　十百人以功授中州團練使統制前軍討閩寇范汝<lb/>
　為及湖外諸寇功皆第一紹興四年金人及偽齊入<lb/>
　冦世忠自鎮江趨揚州元趨辰州金兵大至元度眀<lb/>
　日必至城下先遣百人伏于要路百人伏于岳廣自<lb/>
　以四百人伏于路隅金人果走岳廣追獲不可勝計<lb/>
　金萬戸黒頭虎最號驍勇直造城下會語元即跳下<lb/>
　城擒之追奔十餘里金人自驚擾溺死十餘萬人改<lb/>
　同州觀察使保順軍承宣使加授神龍衛四廂都指<lb/>
<pb n="KR2k0045_WYG_075-52a"/>
　揮使世忠罷兵柄為樞密使以元統世忠之衆進侍<lb/>
　衛親軍馬步都虞候封太原郡公保信軍節度使見<lb/>
　朝廷専主和議屢表諫上不聽知大功不建感激發<lb/>
　病薨時年五十四贈檢校少保孝宗追封太原王諡<lb/>
　忠武<hi>春雨堂集</hi>
　　按宋史解元傳云保安軍徳清砦人未詳移家吉<lb/>
　　水本末林志不載白志采補<lb/>
張翬永新人字文奐紹興初以積功授官乾道八年江<lb/>
<pb n="KR2k0045_WYG_075-52b"/>
　西大旱翬捐粟助賑帥臣以聞升閣門祇候官至武<lb/>
　義郎居鄉樂善好施以億萬<hi>豫章書</hi>
王珠字仲淵吉州龍泉人以孝謹聞建炎間居父憂芝<lb/>
　數本生墓側倒植竹以為杙復生柯葉紹興間再罹<lb/>
　母憂有雙竹靈芝之祥<hi>宋史</hi>
劉禹錫永豐人筠州司理叅軍左相虞允文表署江州<lb/>
　觀察推官為政以寛為本民愛慕之不忍欺後至湖<lb/>
　北路提刑一日歸忽有持金帛來者曰公生我者也<lb/>
<pb n="KR2k0045_WYG_075-53a"/>
　願獻此以謝禹錫固辭從者私受之事覺索而投之<lb/>
　江中從者載一缸于舟尾禹錫命碎之曰無汙我<hi>林</hi>
　<hi>志</hi>
羅濬字眀甫龍泉人與弟克開自為師友從學常百餘<lb/>
　人每語其徒曰古之學者下學上達今文雖小技自<lb/>
　有上達之理但為科目所累故判為兩途耳胡銓見<lb/>
　而奇之曰君造詣自高願常相與講眀此理<hi>同上</hi>
蕭頴字彦實安福人紹興進士知耒陽縣後起為廣東<lb/>
<pb n="KR2k0045_WYG_075-53b"/>
　漕屬居官清直能理獄訟父老為之語曰訟無苦逢<lb/>
　父母<hi>人物志</hi>
胡鎬字從周廬陵人任新淦尉兄銓謫海外鎬甘退二<lb/>
　十年終不求謁張浚始薦進之除諸王宫教授樞密<lb/>
　劉珙嘉其靜退謂朝廷當以中祕處之不果請外補<lb/>
　授湖南叅議<hi>林志</hi>
左慶延永新人紹興進士秦檜欲妻以孫女力辭不就<lb/>
　或曰不利慶延曰士一失身則無以復立茍不利退<lb/>
<pb n="KR2k0045_WYG_075-54a"/>
　而山林亦自多矣遂西歸檜憾之十年不調後以太<lb/>
　學博士終<hi>人物志</hi>
　　按左所著有澹園文集胡應春序之曰觀其與晦<lb/>
　　菴書問答反覆必極其底止使得行其志斥奸排<lb/>
　　佞豈止辭㛰權貴而已哉<lb/>
劉建直字諤卿安福人紹興進士得伊洛之學于胡文<lb/>
　定以浩名齋官終宣教郎知新喻縣以奉議郎致仕<lb/>
　<hi>楊誠齋集</hi>
<pb n="KR2k0045_WYG_075-54b"/>
毛恵直字嵩老吉水人紹興進士授邵武主簿時光澤<lb/>
　令以非罪繫獄恵直閱獄詞多文致即平反之進漢<lb/>
　川令拒縣尉掊克之䇿杜太守黷貨之非恵直歎曰<lb/>
　朘民以自安去國以安民兩言決爾遂引疾上印綬<lb/>
　去<hi>林志</hi>
劉安世字世臣安福人紹興進士知雩都有郡官諷以<lb/>
　羡餘獻者安世曰縣土田瘠而賦重安得有餘必若<lb/>
　是吾有去耳遂以疾辭安世之學以眀道通經為主<lb/>
<pb n="KR2k0045_WYG_075-55a"/>
　逺近從學者踵至卒之日門人私諡清純先生楊萬<lb/>
　里為之制服<hi>同上</hi>
周必大字子充廬陵人紹興間進士中博學宏詞科教<lb/>
　授建康府召試館職高宗讀其䇿曰掌制手也守祕<lb/>
　書省正字館職復召試自此始孝宗踐祚除起居郎<lb/>
　上初御經筵必大奏經筵非為分章析句欲從容訪<lb/>
　問裨聖徳䆒治體兼編類聖政所詳定官權中書舍<lb/>
　人嘗論邉事上以蜀為憂對曰蜀民久困願詔撫諭<lb/>
<pb n="KR2k0045_WYG_075-55b"/>
　事定宜寛其賦權給事中繳駮不辟權倖金索講和<lb/>
　時舊禮必大條奏請正敵國之名趙雄使金賫國書<lb/>
　議受書禮必大立具草畧謂尊卑分定或較等威叔<lb/>
　姪親情豈嫌坐起上褒之曰未嘗諭國書之意而卿<lb/>
　能道朕心中事此大才也兼權兵部侍郎尋權禮部<lb/>
　侍郎改翰林學士在翰苑幾六年制命温雅周盡事<lb/>
　情為一時詞臣之冠除叅知政事拜樞密使上諸軍<lb/>
　升差籍時㸃召一二察能否主帥悚激無敢容私又<lb/>
<pb n="KR2k0045_WYG_075-56a"/>
　剏諸軍㸃試法淳熙十四年拜右丞相眀堂加恩封<lb/>
　濟國公進左丞相許國公叅政留正拜右丞相上以<lb/>
　内禪意諭二府二月辛酉朔降傳位詔翼日吉服御<lb/>
　紫宸殿必大奏陛下巽位與子盛典再見度越千古<lb/>
　顧自今不得日侍天顔因哽噎不能言上亦泫然曰<lb/>
　正賴卿等協賛新君光宗問當世急務奏用人求言<lb/>
　二事三月進少保益國公改判隆興辭除醴泉觀使<lb/>
　寧宗即位求直言奏四事曰聖孝敬天崇儉久任慶<lb/>
<pb n="KR2k0045_WYG_075-56b"/>
　元元年三上表引年遂以少傅致仕自慶元以後韓<lb/>
　侂胄之黨立偽學之名以禁錮君子而必大與趙汝<lb/>
　愚留正實指為罪首薨年七十有九贈太師諡文忠<lb/>
　寧宗題其墓碑曰忠文耆徳之碑自號平園老叟著<lb/>
　書八十一種有平園集二百卷子綸<hi>宋史</hi>
胡彦英字公武忠簡銓從子博學强記傳論語釋史漢<lb/>
　尤長于詩多警句<hi>人物志</hi>
梁俊字克端龍泉人進士南安推官廉眀多所興除民<lb/>
<pb n="KR2k0045_WYG_075-57a"/>
　有繼母欲殺害前母子走免訴於官有司莫能窮俊<lb/>
　鞠之緩其獄誘以善言使自悔母果服慈愛如己出<lb/>
　子亦盡孝飬事聞上曰非卿燭理眀無以活百姓也<lb/>
　擢侍御史兄偉元豐八年進士信豐主簿孫岳建炎<lb/>
　二年進士䖍州司理俱峻風采所至稱治焉<hi>三華集</hi>
胡昌齡銓從子同事蕭楚學春秋乾道間以特奏名對<lb/>
　䇿萬餘言官靜江司戸廉潔平恕滿一嵗去帥守張<lb/>
　敬夫留之不可乃賦詩餞之<hi>人物志</hi>
<pb n="KR2k0045_WYG_075-57b"/>
徐志道吉水人金兵遊騎奄至邑志道與弟志逺舁母<lb/>
　逃為流矢所中挾矢行數舍而卒志逺負母撫兄痛<lb/>
　哭幾絶金兵追至備告以故兵懈解戈而謝曰此一<lb/>
　門孝友也遂釋之<hi>安志</hi>
　　按安志孝義傳宋時尚有泰和羅伯夀吉水周伯<lb/>
　　淳弟伯用為附録於此<lb/>
　<lb/>
　江西通志卷七十五<lb/>
</p>
<p>
</p>
  </div>
</body>
</text>
</TEI>
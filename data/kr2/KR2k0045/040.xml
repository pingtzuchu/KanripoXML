<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷四十</head> <lb/>
    <p>
<pb n="KR2k0045_WYG_040-1a"/>
欽定四庫全書<lb/>
　江西通志卷四十<lb/>
　　古蹟<lb/>
　　　撫州府<lb/>
西豐故城明一統志在府城西南五十里本吳西平縣<lb/>
　晉改曰西豐隋省入臨川縣<lb/>
廢新建縣太平寰宇記在崇仁縣西南九十五里吳太<lb/>
　平二年置隋開皇九年廢入崇仁<lb/>
<pb n="KR2k0045_WYG_040-1b"/>
廢安浦縣太平寰宇記在崇仁縣西南二百六十里吳<lb/>
　太平二年置以安浦村為名隋開皇九年廢入崇仁<lb/>
廢西寧縣太平寰宇記在崇仁縣南六十三里吳太平<lb/>
　二年置以寧水為名隋開皇九年廢入崇仁<lb/>
廢巴山縣太平寰宇記在崇仁縣西南三十一里梁大<lb/>
　同二年置以巴山為名隋開皇九年廢入崇仁名勝<lb/>
　志巴山故城在樂安縣西南三十里<lb/>
定川廢縣名勝志梁分臨汝西北境置定川縣定川即<lb/>
<pb n="KR2k0045_WYG_040-2a"/>
　臨水也其治在今之雷坊去縣北五十里<lb/>
　　按明一統志母城即其地也<lb/>
工塘城明一統志在府城東南四十里梁周廸築<lb/>
洛城明一統志在金谿縣西四十里梁周廸築<lb/>
古州城名勝志汝水西臨水東有平陸曰赤岡古州治<lb/>
　也上有古城唐寳應中太守王圓自赤岡移治於連<lb/>
　礬小溪之西陲赤岡治即此<lb/>
神運城明一統志在樂安縣南八十里相傳唐羅僕射<lb/>
<pb n="KR2k0045_WYG_040-2b"/>
　領兵逐冦夜有神助築城遺跡尚存<lb/>
珊城林志在金谿縣西南四十里南唐李煜置<lb/>
述陂城明一統志在府城西一十五里今為耕種場<lb/>
三耆城豫章書在崇仁縣南北羅念庵記崇仁治臨巴<lb/>
　水連市錯居南北相匝不辨郊野地號三耆北耆列<lb/>
　官寺廟學南有東西二耆民居輻輳嘉靖辛酉都御<lb/>
　史胡松建二城<lb/>
石人荀伯子臨川記莫巨山巖内有石人坐磐石上體<lb/>
<pb n="KR2k0045_WYG_040-3a"/>
　有塵穢則興風雨洗訖晴日遍體潔朗如玉瑩淨<lb/>
王右軍故宅晉書王羲之嘗為臨川内史置宅於郡城<lb/>
　東偏旁臨迴溪特據層阜荀伯子臨川記右軍故宅<lb/>
　其地爽塏山川若畫每至重陽日二千石以下多逰<lb/>
　萃於斯有茱萸亭今舊井及墨池並在<lb/>
墨池南豐集臨川城東有地𨼆然而髙以臨於溪曰新<lb/>
　城新城之上有池窪然而方以長曰王羲之墨池羲<lb/>
　之嘗慕張芝臨池學書池水盡黒此為其故跡墨池<lb/>
<pb n="KR2k0045_WYG_040-3b"/>
　之上今為州學舍教授王君盛恐其不彰也書晉王<lb/>
　右軍墨池六字於楹間以揭之<lb/>
翻經臺顔真卿記撫州城東南四里為翻經臺宋康樂<lb/>
　侯謝公於此翻譯涅槃經因以為號公諱靈運元嘉<lb/>
　初除臨川内史以曇無䜟所翻大涅槃經語小質朴<lb/>
　不甚流麗乃與沙門范惠嚴匡慧觀依舊泥洹經共<lb/>
　為潤色勒成三十六卷義理昭暢質文相宣厯代寳<lb/>
　之<lb/>
<pb n="KR2k0045_WYG_040-4a"/>
石門闗明一統志府城西三十里有石雙立號石門闗<lb/>
　夾道多古松開池種蓮夏月頗堪逰賞故土人有十<lb/>
　里松風九曲蓮花之目<lb/>
棲霞樓王韶之記城西百餘步有棲霞樓臨川王營置<lb/>
　清暑逰焉羅君章居之因名為羅公洲樓下洲上果<lb/>
　竹交䕃長楊旁映髙梧前踈雖即城隍趣同邱壑<lb/>
玉田廣輿記在崇仁縣南三十里玉田觀即蕭子雲種<lb/>
　玉處<lb/>
<pb n="KR2k0045_WYG_040-4b"/>
金柅園家坤翁記郡圃夙號金柅自唐末以來多見於<lb/>
　詩人之題詠莫識其為何義金柅見姤初六姤之卦<lb/>
　㢲來而乾止之㢲為木乾為金故有金柅之象是邦<lb/>
　夙以汝水東南㢲來為勝西北㑹臨水則乾也郡治<lb/>
　亦位於州西北來於㢲之於乾可以㑹風氣而發竒<lb/>
　秀也晏殊詩臨川樓上柅園中十五年前此㑹同一<lb/>
　曲清歌滿樽酒人生何處不相逢王安石集句臨川<lb/>
　樓上柅園中羅幃繡幕圍春風觥船一棹百分空看<lb/>
<pb n="KR2k0045_WYG_040-5a"/>
　朱成碧顔始紅<lb/>
東方朔像贊碑名勝志在宜黄縣合陂市輿地碑目云<lb/>
　徳州有晉夏侯湛作東方朔畫像贊顔真卿書大字<lb/>
　勒之碑今在宜黄富民家凡為石六丈髙一丈五尺<lb/>
　按王安石為相其師鹿岡杜子野省之京師瀕行問<lb/>
　所欲指壁間顔真卿書東方朔贊曰欲得此安石曰<lb/>
　墨本不足貴碑在河北當為致送于是示意州官輦<lb/>
　致其家世久為凃院判所得後歸柿林譚氏元季為<lb/>
<pb n="KR2k0045_WYG_040-5b"/>
　合陂黄司令攜去剏琴樂堂以居焉至正壬辰燬<lb/>
元子晢碑晏公類要崇仁縣南五步有唐大厯五年縣<lb/>
　令元子晢遺愛碑準尚書考功符建立顔真卿為文<lb/>
　并書<lb/>
銀監太平寰宇記在宜黄縣東南一百二十里本臨川<lb/>
　之上莫鎮其山岡出銀礦唐朝嘗為銀監基址猶存<lb/>
　至周顯徳五年析臨川近鎮一鄉并取饒之餘干白<lb/>
　馬一鄉立金谿場俱置鑪以烹銀礦<lb/>
<pb n="KR2k0045_WYG_040-6a"/>
何仙舟書堂豫章書在金谿縣踈山唐何仙舟棄官𨼆<lb/>
　居讀書於此因號書山其書堂遺址尚存南唐始改<lb/>
　為踈山建寺其上有白雲閣一覽亭<lb/>
迴龍亭豫章書宜黄縣北三十里荷玉山前有迥龍亭<lb/>
觀風亭林志在懐謝亭東宋政和中郡守劉祐立<lb/>
懐謝亭林志在郡治東園昔人建以懐靈運也<lb/>
賞心樓明一統志在崇仁縣東南宋建臨溪之景堪畫<lb/>
　故名賞心<lb/>
<pb n="KR2k0045_WYG_040-6b"/>
清風閣明一統志在臨川縣曽鞏詩百尺危梯屈曲成<lb/>
　闌干朱碧半空横天垂逺水秋光淨雪壓羣山霽色<lb/>
　明海燕力窮飛不到郊園隂合坐尤清風前有客湏<lb/>
　留醉莫放歸時月滿城<lb/>
釣鰲亭名勝志樂安縣西三十里鰲溪上有亭曰釣鰲<lb/>
　亭<lb/>
忠孝堂明一統志在府治宋守張滉繪晉太傅王祥唐<lb/>
　刺史顔真卿像於内<lb/>
<pb n="KR2k0045_WYG_040-7a"/>
見山閣臨川集通判撫州太常博士施侯邈為閣於其<lb/>
　舍之西偏曰見山<lb/>
擬峴臺曽鞏記尚書司門員外郎晉國裴君治撫之二<lb/>
　年因城之東隅作臺以逰而命之曰擬峴臺謂其山<lb/>
　溪之形擬乎峴山也其成之年月日嘉祐二年之九<lb/>
　月九日謝逸記政和元年中奉大夫狄公來守葺而<lb/>
　新之則三月十五日<lb/>
鄒度支𨼆居名勝志在宜黄縣西十里花嶺上宋鄒極<lb/>
<pb n="KR2k0045_WYG_040-7b"/>
　熈寧中擢度支員外郎與執政議不合乞祠歸𨼆於<lb/>
　此自號一翁<lb/>
飲歸亭曽南豐記金谿尉汪君名遘為尉之三月斥其<lb/>
　西垣為射亭既成教士於其間而名之曰飲歸之亭<lb/>
瀛洲亭明一統志在金柅園西亭中景物為一州冠<lb/>
玉茗亭名勝志在府治内亭下種玉茗花大如山茶而<lb/>
　色白黄心緑蕊人以比之瓊花亭前有石聳立如笋<lb/>
　呼笋石亭北為横秋閣閣下為春草亭皆宋嘉定中<lb/>
<pb n="KR2k0045_WYG_040-8a"/>
　建<lb/>
思軒曽南豐記尚書屯田員外郎林君慥通判撫州䟽<lb/>
　其寢北之池立屋其上入而燕焉名曰思軒<lb/>
積翠樓名勝志臨川金雞城上有永興觀觀有積翠樓<lb/>
　白玉蟾常棲真其中<lb/>
棲鸞堂崇仁縣志在尉㕔之北丞㕔之西宋淳熈間令<lb/>
　張潚建又有梅𨼆亭在丞㕔東亦尉所居也祕書郎<lb/>
　夏旻有斷碑可考紹興丙子林黄中栗更亭為堂邑<lb/>
<pb n="KR2k0045_WYG_040-8b"/>
　人何異有記<lb/>
平心堂林志在府㕔後宋嘉定十一年郡守趙師夏重<lb/>
　建<lb/>
仁夀堂林志在府治後嘉定十六年郡守王槐建以掲<lb/>
　御賜仁夀堂三大字<lb/>
金玉臺家坤翁記臨汝東西涯兩阜相望各以臺名一<lb/>
　曰金石一曰玉石謂兩臺為地靈辟金玉為物之精<lb/>
　粹舊有䜟語云金石臺分宰相出傳者以為晏王兩<lb/>
<pb n="KR2k0045_WYG_040-9a"/>
　相國之祥郡圃西偏有亭髙聳虚曠兩臺仿彿在其<lb/>
　前蕪穢弗治葺之既成合兩臺之象而一之扁曰金<lb/>
　玉<lb/>
明潤閣林志在府治内宋景定四年郡守家坤翁建<lb/>
十以齋王容記少傅益國周公之世子綸以朝請郎通<lb/>
　判撫州事公作十以箴送之朝請至州則以刻石而<lb/>
　寘之㕔事又以名其齋<lb/>
望楚臺林志在府治後宋張孝祥為州守時創<lb/>
<pb n="KR2k0045_WYG_040-9b"/>
夀樟亭林志在府城東北清逺鎮禪居東山有樟木一<lb/>
　幹圍三㝷故名<lb/>
近民堂林志在府治見山閣下宋淳祐間通判趙宜建<lb/>
　王容有記<lb/>
相山堂明一統志在崇仁縣圃宋令孫實建後改為放<lb/>
　生亭<lb/>
鳴琴閣林志在崇仁縣治前臺門西宋紹興間令鄭賓<lb/>
　年建邑人鄧輈記<lb/>
<pb n="KR2k0045_WYG_040-10a"/>
鄒極别墅名勝志在宜黄縣南塗黄嶺下宋提刑鄒極<lb/>
　别墅在玉井傍時有道人自稱姓呂來輒索酒飲醉<lb/>
　假枕眠公以珊瑚枕與之戲擲地而碎袖往井中浣<lb/>
　濯復完隨於井上書玉斧泉三字人於井上頓足則<lb/>
　起二泡合成呂字嘗於壁間畫一圓圖徑不滿八寸<lb/>
　樓閣女樂皆具呂遽躍入圖亦漸褪夫人急以衣裾<lb/>
　印之遂成一圖子孫世蔵於家<lb/>
緑畫軒王十朋記樂安孫君之居得霓山之勝於是枕<lb/>
<pb n="KR2k0045_WYG_040-10b"/>
　山而立棟宇結軒向明収拾景象取韓退之南山詩<lb/>
　濃綠畫新就之語名之<lb/>
羊角洞天道園録撫州譙樓前左有一卷石長三四尺<lb/>
　髙二尺許人謂之羊角洞天相傳有人自青城來扣<lb/>
　石暫開得見洞府云宋紹興中守王秬覆以小亭久<lb/>
　之守林某掘地觀之未數尺大風起穴中懼而止景<lb/>
　定癸亥守家坤翁更新其亭而為之記<lb/>
三山小𨼆名勝志在崇仁縣南十五里何同叔搜抉而<lb/>
<pb n="KR2k0045_WYG_040-11a"/>
　出者三山曰浮石曰玲瓏曰巖石其實一山也竒崛<lb/>
　鼎峙中貫一溪可容小舠洪邁為作浮石山莊記<lb/>
拙齋朱子記臨川太守趙侯景明相便坐之北叢竹間<lb/>
　得前人所為秋聲齋者樂之因稍易其腐敗撓折之<lb/>
　尤者而日居焉更題其榜曰拙齋<lb/>
林祕丞書屋名勝志府城西十五里五虎臺北厓有宋<lb/>
　林祕丞書屋按林夢英字叔虎登淳熈二年第知武<lb/>
　岡軍退居城西於金石臺上建樓蔵書徜徉山水復<lb/>
<pb n="KR2k0045_WYG_040-11b"/>
　除祕書丞年踰八十卒人號山房先生<lb/>
梭山老圃名勝志金谿縣北三十里地名青田為陸氏<lb/>
　世居九韶築室前山讀書講學以山形如梭號梭山<lb/>
　老圃<lb/>
碧澗書堂見宋林夢英詩在麻源村臨川晁侯作<lb/>
春風樓名勝志在府城南隅桐林嶺下宋州人董居誼<lb/>
　建誼字仁夫卒官四川制置使鎮静不擾居鄉温和<lb/>
　坦易樓雖圮時人猶以春風目之<lb/>
<pb n="KR2k0045_WYG_040-12a"/>
青雲亭名勝志青雲峯在臨川治南二里嘉熈庚子令<lb/>
　李義山作亭山巔名曰青雲亭董居誼詩溪傍好山<lb/>
　添翠濕亭依喬木得隂濃有人欲踏青雲路認取城<lb/>
　南第一峯<lb/>
極髙明樓道園録崇仁華盖山之陽有水曰珠溪余氏<lb/>
　之族世居之余氏之彦曰敬作樓於其居以瞻華盖<lb/>
　於咫尺而以極髙明題之徔故學士吳公命也<lb/>
御書閣名勝志崇仁縣東耆有御書閣中蔵宋理宗翰<lb/>
<pb n="KR2k0045_WYG_040-12b"/>
　墨曰蔵修經訓竹閣梅亭共八字皆用御璽其餘制<lb/>
　詔尚多梅亭者邑人李劉之别號也嘉定進士卒官<lb/>
　吏部侍郎<lb/>
逸老堂吳草廬集吾家士英年未六十舉家事畀其子<lb/>
　築新堂為燕休之所學士程公書逸老二字扁其額<lb/>
　士英吳氏升名居在樂安縣南之六十里<lb/>
小瀟湘吳草廬集宜黄凃允端築亭江臯俯臨遐眺扁<lb/>
　曰小瀟湘又别營庵於先墓側題曰於斯後改曰塗<lb/>
<pb n="KR2k0045_WYG_040-13a"/>
　山庵<lb/>
萬里窓程鉅夫記臨川鄒衆仁舉名其居室曰萬里窓<lb/>
　既請涿郡廬處道書其顔乂請予為記<lb/>
栖霞𨼆居傅若金記斜川宋氏有𨼆君子焉曰道霞父<lb/>
　得吳興趙公所篆栖霞二字因名其𨼆所曰栖霞而<lb/>
　自號栖霞山人<lb/>
碧澗亭林志在金谿縣后車里元里人何茂甫建吳文<lb/>
　正澄有詩<lb/>
<pb n="KR2k0045_WYG_040-13b"/>
南阜亭林志在崇仁縣南二里元虞集嘗作樂府一曲<lb/>
　約熊少府逰此<lb/>
杏庭金華集臨川饒君孟持故詩書家其先祖手植文<lb/>
　杏一章於其所居之西兵燹之餘風枝露幹屹然蒼<lb/>
　烟因樹亭其側名曰杏庭<lb/>
　　　建昌府<lb/>
南城舊縣建昌府舊志一在可封鄉一在塔埠今圮於<lb/>
　水失其處矣<lb/>
<pb n="KR2k0045_WYG_040-14a"/>
廢東興縣明一統志在新城北三十里東興鄉石門里<lb/>
　地名城口<lb/>
廢永城縣明一統志在新城北三里地名城頭二縣俱<lb/>
　吳置隋省唐復置㝷省<lb/>
南豐舊縣明一統志在廣昌縣東一十五里土屯耆<lb/>
危全諷土城林志在南城縣南三十五里唐乾符末全<lb/>
　諷初起築城環數里後據撫州為楊隆演將周本所<lb/>
　敗地入偽吳城廢今猶名城上<lb/>
<pb n="KR2k0045_WYG_040-14b"/>
鳳山堡城林志在府城北鳳凰山麓宋開慶元年知軍<lb/>
　事雷宜中築又置鳯山寨景定四年知軍錢應孫添<lb/>
　造寨門并樓元初廢<lb/>
建昌軍舊城名勝志沿旴江而東至中坊寺西連七星<lb/>
　閣北止天寧寺盖軍城之舊也<lb/>
劉季尖名勝志在廣昌縣南五里尖者嶺也世傳漢祖<lb/>
　曽登此其上有壇下有漢王巖瑩然如掃樵夫野叟<lb/>
　咸神之而不敢輒入<lb/>
<pb n="KR2k0045_WYG_040-15a"/>
師姑壇明一統志在府城東五十里相傳昔有師姑卓<lb/>
　錫於此壇每出逰山下必騎虎人呼為騎虎大師今<lb/>
　壇上有像<lb/>
小有洞天豫章書在府城西南十里麻姑山山麓有桃<lb/>
　花源尋真亭山半有亭前有瀑布旁有雙練枕流湧<lb/>
　雪雲闗垂玉諸亭山門榜曰丹霞小有洞天門内有<lb/>
　忘歸亭旁有水簾巖碧蓮池㑹仙亭諸勝世傳麻姑<lb/>
　得道於此<lb/>
<pb n="KR2k0045_WYG_040-15b"/>
麻姑仙壇顔魯公記按圖經南城縣有麻姑山頂有古<lb/>
　壇相傳麻姑於此得道壇東南有池中有紅蓮近忽<lb/>
　變碧今又白矣<lb/>
鄧紫陽石槨府志紫陽𨼆麻姑山赴唐元宗召奄忽而<lb/>
　化遣中使還葬麻姑山及改葬石槨惟存爐簡而已<lb/>
七仙閣明一統志在府治西舊傳仙人黎母旴母蔡經<lb/>
　王方平葛仙翁謝靈運鄧紫陽俱曾㳺陟故名<lb/>
　　按七仙列入謝靈運殊為不倫盖靈運希佛見於<lb/>
<pb n="KR2k0045_WYG_040-16a"/>
　　南史未聞其學仙也若麻姑自是方平蔡經一流<lb/>
　　曷不以麻姑易靈運耶<lb/>
紅泉明一統志在南城縣麻源第三谷自砂中流出色<lb/>
　紅謝靈運賦訊丹砂於紅泉宋李柸詩一派寒泉下<lb/>
　翠巒彩虹飛出亂雲端紅流傳是靈砂液深處應蔵<lb/>
　九轉丹<lb/>
麻姑仙壇碑集古録顔魯公手書小楷仙壇碑碑隂附<lb/>
　刻衞夫人褚河南虞永興歐陽率更薛稷栁河東李<lb/>
<pb n="KR2k0045_WYG_040-16b"/>
　北海諸小楷俱稱神品志云碑刻不知何代逸去於<lb/>
　時郡中所存止翻刻新本及正徳間一樵豎偶於山<lb/>
　澗鋤得之幸止斷去一角今篋置郡庫中<lb/>
超遥臺名勝志在揖仙門北隅即琴臺也唐獨孤及為<lb/>
　宰有月夜携琴登臺詩<lb/>
新亭名勝志在旴江驛唐南城令王昕立獨孤及記<lb/>
旴江亭林志在府城東旴水上唐制置使陳暉建南唐<lb/>
　南城令陽翟徐寛重修韓熈載記<lb/>
<pb n="KR2k0045_WYG_040-17a"/>
一字石名勝志在龍門橋左壁唐時有僧逰仙壇歸題<lb/>
　詩於石有自徔宴罷歸來後寳殿瑶臺空月明之句<lb/>
　一樵者弛擔頃戲於自字上畫一字他日僧見之以<lb/>
　為自不如一之工忿恚而死至今一畫未泐名一字<lb/>
　石<lb/>
花圃舊志在南豐縣治後今名花園背前代春月官司<lb/>
　開園縱民逰觀迴闌曲檻花卉叢茂有瓊坊錦圍之<lb/>
　號<lb/>
<pb n="KR2k0045_WYG_040-17b"/>
七星杉豫章書在麻姑山嶺上圍二三丈髙切雲漢横<lb/>
　列七株故名<lb/>
文殊臺明一統志在新城縣西南四十里舊福山院昔<lb/>
　文殊見此因名<lb/>
江樓名勝志宋劉元載為南唐節度劉仁贍之曽孫多<lb/>
　才嗜學手抄古文千百卷與曽密公為文章友於安<lb/>
　禪寺南築長堤架層構榜曰江樓自號江樓居士曽<lb/>
　致堯詩劉八江樓雅詩家不易言春風花對岸夜月<lb/>
<pb n="KR2k0045_WYG_040-18a"/>
　水當軒即此處也縣志後百年屬曽氏為冦燬紹興<lb/>
　間曽式占重建嘉定十五年水衝樓仆縣令謝逵復<lb/>
　為公舘扁曰與造物逰紹定冦燬咸淳中令楊休擴<lb/>
　基構亭榜曰花岸水軒盖取曽致堯句也元初又燬<lb/>
　嵗被水齧基址畧存<lb/>
秋雨堂名勝志江樓之下為秋雨堂太宗時江南嵗旱<lb/>
　所部以狀聞帝因語曽密公以外帑之蔵貫朽莫校<lb/>
　公對曰未若江南一夜秋雨之富也後以名堂<lb/>
<pb n="KR2k0045_WYG_040-18b"/>
鳳翔臺明一統志在府治後宋黄曦詩春風桃李鳳翔<lb/>
　臺<lb/>
覽輝榭明一統志在府治後宋郡守張頌建<lb/>
亷堂明一統志在府治東㕔宋郡守李長民建其在郡<lb/>
　治者又有冉香堂思政堂<lb/>
甘露亭明一統志在府城内元妙觀宋景祐間甘露降<lb/>
　松上因建亭<lb/>
清風亭明一統志在府治南宋建眺望城外羣峰環列<lb/>
<pb n="KR2k0045_WYG_040-19a"/>
　宛若郛郭<lb/>
醒心亭明一統志在府城東七十里杉嶺上亭下有泉<lb/>
　宋時鄉民王伯珍建<lb/>
鳯山閣明一統志在府治東㕔後與鳯山相對因名宋<lb/>
　知軍徐瑑建<lb/>
熈春園明一統志在府治北宋時郡守逰宴之所廣輿<lb/>
　記開慶元年郡守曽埜改為紅碧東園元初廢<lb/>
神液亭名勝志在南城縣東十里東界山宋元祐癸酉<lb/>
<pb n="KR2k0045_WYG_040-19b"/>
　冬甘露降於山頂松柏受之沾凝數十逾月而釋太<lb/>
　守王敷剏神液亭其上<lb/>
西池六亭明一統志在府城西舊有清暉水心冉香碧<lb/>
　圓垂絲漣漪六亭環列其上<lb/>
鳯山五亭明一統志城北二里鳯凰山郡之主山也宋<lb/>
　太守黄師道建翔鳳㬢光望仙凌雲朝真五亭於上<lb/>
李泰伯書堂明一統志在鳯凰山側<lb/>
梳妝樓名勝志去瀘溪縣十里有梳妝樓石刻宋哲宗<lb/>
<pb n="KR2k0045_WYG_040-20a"/>
　妃石氏膏沐之所<lb/>
集賓亭李覯記康定二年夏六月太守慎公作新亭於<lb/>
　軍門之南<lb/>
龍馬山房府志在龍馬巖宋李覯聚徒講易處今𨽻瀘<lb/>
　溪<lb/>
御書閣李旴江記皇祐三年以御書明堂及明堂之門<lb/>
　篆飛白二體蔵諸名山麻姑仙都與焉<lb/>
雲莊曽致堯記雲莊吾家之别墅在麻姑山南旴江之<lb/>
<pb n="KR2k0045_WYG_040-20b"/>
　北<lb/>
中和樓南豐縣志在縣南濱江宋曽致堯建元大徳間<lb/>
　圮<lb/>
康樂軒名勝志麻源第三谷雲門寺後寢堂取謝公經<lb/>
　行之處立康樂軒宋元豐中僧思顒善書太守陳繹<lb/>
　命書卷石巖三字於寺側巨石上<lb/>
三清樓輿地紀勝在新城縣東宋何淵何潛何濱兄弟<lb/>
　同登慶暦進士淵諡清節潛諡清敏濱諡清忠後人<lb/>
<pb n="KR2k0045_WYG_040-21a"/>
　瞰江作三清樓以紀其盛也<lb/>
南軒曽鞏自記得隣之茀地燔之樹木灌蔬於其間結<lb/>
　茅以自休囂然而樂廊廟之貴萬乘之富吾不願易<lb/>
　也<lb/>
芝軒南豐縣志在治西南宋元符三年夏六月芝生於<lb/>
　射圃西縣令楊傑建軒<lb/>
聶侍郎舊居名勝志府城内髙空山俯揖雉堞逺覽江<lb/>
　山之勝宋侍郎聶子述舊屋於此子述以制置使帥<lb/>
<pb n="KR2k0045_WYG_040-21b"/>
　西蜀有名及致政歸適盜殺郡守朝廷遣將欲屠城<lb/>
　子述力陳民寃止殱厥渠魁郡人賴之<lb/>
御書樓明一統志在府學南宋郡守錢應孫建<lb/>
勅書樓明一統志在新城縣治前宋邑令徐觀建<lb/>
平逺臺輿地紀勝在府治東宋郡守張允建地勢髙爽<lb/>
　眺望江山宛若圖畫臺之西為極目亭<lb/>
崇山閣名勝志在府治東崇峰瑰壯平逺之亞也<lb/>
丹霞洞明一統志在麻姑山西七里宋紹興中有人避<lb/>
<pb n="KR2k0045_WYG_040-22a"/>
　宼登其上行半日見坡下草庵甚小一道人兀坐觀<lb/>
　書字畫竒怪不類世間書庵前一穴恒有風氣自穴<lb/>
　中出<lb/>
擁青閣明一統志在南城縣治宋建<lb/>
十賢堂明一統志在府治西宋紹興間蔡延世建祀郡<lb/>
　先逹陳彭年李覯曽鞏曽布曽肇王无咎呂南公鄧<lb/>
　潤甫朱京朱彦<lb/>
仁夀堂明一統志在府治内宋郡守孟黙建<lb/>
<pb n="KR2k0045_WYG_040-22b"/>
亦愛堂宋劉岑記童氏旴江之著姓也有袁州之學教<lb/>
　授曰宗説即鄭圃而堂之余適讀陶靖節吾廬之句<lb/>
　因名之曰亦愛<lb/>
童氏園建昌舊志在城北門外宋熈寧中朝奉大夫童<lb/>
　邦直所居之園内有春信亭毁於元今所謂童家湖<lb/>
　是也<lb/>
旴江舘名勝志在府治東太守陳岐建<lb/>
歸𨼆園建昌舊志在郡城南宋淳熈中尚書張大經晚<lb/>
<pb n="KR2k0045_WYG_040-23a"/>
　年奉祠歸里所建中有樓亭曰勝覽曰喜清曰野塘<lb/>
　曰識舟元燬今髙空山下是也<lb/>
山髙水長樓林志在新城縣北宋縣令趙與澄建元末<lb/>
　燬<lb/>
樞密府府志在徔姑山麓宋樞密使包恢歸休於包坊<lb/>
　而别開府第於此<lb/>
吳氏書樓陸游記南城吳伸與其弟倫初建社倉詳見<lb/>
　朱元晦所為記其後又剏為大樓儲書數千卷㑹友<lb/>
<pb n="KR2k0045_WYG_040-23b"/>
　朋教子弟朱公又為大書書樓二字以掲之樓之下<lb/>
　曰讀書堂堂之前又為小閣閣之下曰和豐堂堂旁<lb/>
　復有二小閣左則象山陸子静書其顔曰南窓右則<lb/>
　艮齋謝昌國書其顔曰北窓堂之後榮木軒則又朱<lb/>
　公實書之嗚呼亦可謂盛矣<lb/>
樓臺烟雨亭明一統志在廣昌縣北龍岡西原宋縣令<lb/>
　朱汝賢建<lb/>
總清園林志在府城東三里龜湖上宋寳慶中侍郎曽<lb/>
<pb n="KR2k0045_WYG_040-24a"/>
　頴茂所建園有亭曰清心曰清白曰清曠曰清修曰<lb/>
　清閱曰清好曰清豔曰清峭曰清妍曰清暢曰清賦<lb/>
　曰清真曰清婉曰清淑曰清華曰清眺曰清蓮故名<lb/>
　之曰總清園後水衝決圮於江或曰今龜峰寺乃其<lb/>
　餘址又有南塘園在城南門外侍郎曽頴茂㳺息之<lb/>
　所<lb/>
老彭村林志在南城縣曽潭彭氏居之有老翁百餘嵗<lb/>
　淳祐間知軍事鍾季玉書老彭村三字表其門隨奉<lb/>
<pb n="KR2k0045_WYG_040-24b"/>
　朝請復其家今諭㫖遺落而額字猶存<lb/>
盍簪亭明一統志在新城縣北二里宋淳祐間縣令趙<lb/>
　汝厦建久為水所决<lb/>
妙墨亭明一統志在舊府治西與紅屏石對峙宋李少<lb/>
　監佩易名印山堂<lb/>
斧袞齋符正民灌園集序南城呂南公熈寧初嘗預薦<lb/>
　試春闈不利築室灌園不復以進取為意益務著書<lb/>
　且借史筆褒善貶惡垂世立訓遂以斧袞名所居齋<lb/>
<pb n="KR2k0045_WYG_040-25a"/>
照碧亭明一統志在新城縣北二里左面石峽下臨深<lb/>
　潭宋治平中楊傑經逰題詩有山水相照碧之句故<lb/>
　名<lb/>
平西臺周益公集先是邑令王珪建平西臺於治西北<lb/>
　故廣昌邑號平西<lb/>
龍溪故居名勝志廣昌縣東北八十里有龍溪宋樞密<lb/>
　李山甫愛其山川之勝自南城來居號曰龍溪釣翁<lb/>
蔵書山房楊誠齋集在麻姑山仙都宮之西淳熈己酉<lb/>
<pb n="KR2k0045_WYG_040-25b"/>
　知建昌軍三衢江自任為國子主簿何同叔作月扉<lb/>
　風櫺縹緲飛動若出天半櫝經史百氏於其中談者<lb/>
　以為山中盛事<lb/>
景賢堂林志在府城北鳳凰山麓祀宋儒李泰伯寳祐<lb/>
　中知軍事楊瑱立興文堂嵗三月率僚屬致祭以曽<lb/>
　子固鄧聖求侑食毁於元明成化三年吏部主事左<lb/>
　贊䟽請表墓立祠知府謝士元構堂易名景賢學士<lb/>
　陳鑑記<lb/>
<pb n="KR2k0045_WYG_040-26a"/>
孝子堂林志在南城青綏為孝子黄覺經建元趙孟頫<lb/>
　詩南城青綏孝子家至今門户生光華百年往事已<lb/>
　陳迹路傍過者恒咨嗟<lb/>
望烟樓南豐縣志在集賢坊西南元譚萬一萬二兄弟<lb/>
　創此樓登之以望里中無烟者助以薪米其址尚存<lb/>
蔵書閣明一統志在南城縣麻源三谷元程鉅夫建自<lb/>
　為銘<lb/>
義門南城縣志在十四都吳楚七世同居天啟間旌其<lb/>
<pb n="KR2k0045_WYG_040-26b"/>
　門<lb/>
黛碧亭廣昌縣志在縣東隅宋掲叔中叔元兄弟讀書<lb/>
　之所明景泰五年叔元之孫稽重建<lb/>
荆藩故府南城縣志在府城西南明宣徳四年封憲王<lb/>
　瞻堈於此正徳四年改封湖廣蘄州<lb/>
益藩故府南城縣志明成化二十二年封憲宗第四子<lb/>
　益王祐檳於南城𢎞治六年因荆府故址而廣之<lb/>
曽巖祠亭李西崖集景泰間訓導汪倫即河東山麓公<lb/>
<pb n="KR2k0045_WYG_040-27a"/>
　舊讀書巖為亭名之曰曽巖祠亭<lb/>
江山一覽亭何喬新記白水黄氏世家邑之大岡旴水<lb/>
　曲折流其前崇巒峻嶺環峙其左右愈宣作亭以覽<lb/>
　山川之勝而扁之曰江山一覽先冢宰嘗賦詩以紀<lb/>
　之<lb/>
雯峯别墅羅倫記遡臨汝而上旴者千里山水名天下<lb/>
　在廣昌者雯峯最善太守饒公秉鑑始主而居之名<lb/>
　之曰雯峯别墅<lb/>
<pb n="KR2k0045_WYG_040-27b"/>
觀瀑亭明泰䕫記麻姑絶頂有泉自丹霞觀西北來伏<lb/>
　流數十里經仙壇下與神功泉㑹其流㶁㶁響振林<lb/>
　谷誠山中之一偉觀也成化辛丑適祀麻姑獲觀是<lb/>
　泉而愛焉因命道士洞淵作亭其旁扁曰觀瀑<lb/>
江山勝覽亭南豐縣志左曰觀瀾亭右曰仰髙亭三亭<lb/>
　俱在南臺山明嘉靖三十四年知縣張鵬翼建<lb/>
瓣香亭南豐縣志在讀書巖側曽文定祠後明嘉靖十<lb/>
　五年僉事趙葉建<lb/>
<pb n="KR2k0045_WYG_040-28a"/>
來鶴亭府志去瀘溪縣北一里有平步山上有來鶴亭<lb/>
　相傳未析縣時有雙鶴飛鳴於此故至今縣名鶴城<lb/>
岐山師古亭府志在瀘溪縣七都與六都之漢嶺師古<lb/>
　潭遥相對先時邱逸鄒志本並解綬歸𨼆合志同居<lb/>
　企慕古學其題曰漢嶺景東漢節義題曰岐山景姬<lb/>
　文作人之化今亭遺跡尚存<lb/>
　　　廣信府<lb/>
永豐故城太平寰宇記本饒州弋陽縣進賢永豐里也<lb/>
<pb n="KR2k0045_WYG_040-28b"/>
　乾元元年正月與州同置路通閩川越客擔荷麏至<lb/>
　元和六年廢入上饒<lb/>
廢寳豐縣明一統志在弋陽縣境宋淳化間以寳豐場<lb/>
　置㝷廢為鎮<lb/>
石堂名勝志在縣南一百六十里中可坐數百人臨貴<lb/>
　溪水源古老云是鬼谷先生之居下為石堂溪<lb/>
蘇秦臺明一統志貴溪縣西南七十里鬼谷山有蘇秦<lb/>
　臺張儀井<lb/>
<pb n="KR2k0045_WYG_040-29a"/>
飛昇臺龍虎山記貴溪縣西南八十里兩峯相峙狀若<lb/>
　龍虎漢天師張道陵煉丹於此下有演法觀古松夾<lb/>
　道丹竈丹井及飛昇臺遺址尚存<lb/>
張天師草堂名勝志在龍虎山即上清宮之三清殿有<lb/>
　唐常建詩載藝文<lb/>
王表巖太平寰宇記在貴溪縣南二里昔有王表率村<lb/>
　閭數十家於此巖避亂竟免洞穴竒絶可容百餘人<lb/>
周瑜故宅名勝志在府治後今半為天寧寺基半為上<lb/>
<pb n="KR2k0045_WYG_040-29b"/>
　饒學基<lb/>
𨼆士石室太平寰宇記在弋陽縣南六十里按鄱陽記<lb/>
　云有𨼆士張氏琢石為室形如囷時郡守鄢陵庾翼<lb/>
　欲表薦之𨼆而不見故號𨼆士石室<lb/>
待賓院名勝志弋陽縣東二十里有待賓山梁大同七<lb/>
　年嘗置待賓院隋始廢<lb/>
桃花臺名勝志弋陽明溪濱有桃花臺髙而平坦昔人<lb/>
　種桃煉丹於此有桃源院<lb/>
<pb n="KR2k0045_WYG_040-30a"/>
杏花村名勝志玉山縣治西隅臨溪有杏花村相近有<lb/>
　蔡家園今皆廢為桑地爽塏水不能侵諺云水侵蔡<lb/>
　家園玉山出狀元<lb/>
七星井名勝志玉山縣市中有七星井昔人開闢坊巷<lb/>
　穿七井以象天之北斗以鎮地脈近為水衝凡井之<lb/>
　在東南方者悉沒於溪<lb/>
閻立本宅峴泉集信之玉山東為功曹山山之下為龍<lb/>
　洞唐相閻立本宅其東禪師貫休寺其西<lb/>
<pb n="KR2k0045_WYG_040-30b"/>
陸鴻漸宅明一統志在府城西北唐陸羽嘗居此號東<lb/>
　岡子刺史姚驥嘗詣其所居鑿沼為溟渤之狀積石<lb/>
　為嵩華之形後𨼆士沈洪喬葺而居之圖經羽性嗜<lb/>
　茶環居有茶園數畆陸羽泉一勺今為茶山寺<lb/>
弋陽館名勝志唐時有弋陽館張祐詩一葉飄然下弋<lb/>
　陽殘雲昏日樹蒼蒼葛溪漫淬干將劍却是猿聲斷<lb/>
　客腸<lb/>
上饒亭唐張祐有題上饒亭詩<lb/>
<pb n="KR2k0045_WYG_040-31a"/>
北樓唐李郢有夏日登信州北樓詩<lb/>
芒洲花園名勝志在貴溪治東里許洲産鬱金香花園<lb/>
　為唐詩人吳武陵所剏<lb/>
潛谷洞貴溪縣志在縣西南五面山下深廣可居唐吳<lb/>
　勔建齋於此名曰潛谷名勝志勔自濮陽徙貴溪讀<lb/>
　書五面峯之一線天元和間以白衣召拜水曹郎中<lb/>
　四十即懸車學者稱為潛谷先生<lb/>
鄰幾堂名勝志在城中信美坊宋天聖中江休復為州<lb/>
<pb n="KR2k0045_WYG_040-31b"/>
　司法時尹師魯蘇子美每燕集其㕔事俗呼為鄰幾<lb/>
　堂<lb/>
魚計亭名勝志宋趙叡元祐中官職也先居鄭州作魚<lb/>
　計亭宇文黄中為亭賦其子賜以提㸃坑冶來居玉<lb/>
　山亦作亭於章泉上刻舊賦於石<lb/>
君子亭名勝志在玉山縣南二里宋直龍圖趙文若賜<lb/>
　嘗居此呂頤浩以書寄信州守連南夫曰趙文若父<lb/>
　子皆士林宿望治封有賢人君子可厚加禮後人因<lb/>
<pb n="KR2k0045_WYG_040-32a"/>
　取其語名之<lb/>
靈山亭名勝志在祥符寺晁謙之詩寳刹千尋出天外<lb/>
　靈山三面落樽前徐師川詩逰客乍驚人外境居僧<lb/>
　初識面前山<lb/>
玉光亭名勝志信州圖經云玉光亭在縣㕔之東不知<lb/>
　所自有章子厚王荆公詩碑在焉郇公詩千層懐玉<lb/>
　對軒窓池上新亭號玉光祗此便堪為𨼆吏神仙官<lb/>
　職水雲鄉荆公詩傳聞尺玉此埋湮千古誰分偽與<lb/>
<pb n="KR2k0045_WYG_040-32b"/>
　真每向小亭風月夜却疑山水有精神<lb/>
面山堂名勝志在上饒治内宋時建晁謙之詩誰榜鈴<lb/>
　齋作面山晦明終日捲簾看賦成夜燭纔銷寸衙退<lb/>
　朝曦未半竿<lb/>
製錦堂名勝志在玉山舊治内宋令浦城章得象有治<lb/>
　績後人思之乃取楊大年贈詩名其堂<lb/>
水雲堂名勝志在東尉㕔縣尉喻樗建取章郇公詩中<lb/>
　語以為名今税課局是<lb/>
<pb n="KR2k0045_WYG_040-33a"/>
百花莊名勝志宋太守張良朋所剏在上饒縣城外南<lb/>
　山之嶺面直靈山有溪山堂曽南豐所嘗㳺厯地也<lb/>
蒼筤亭名勝志龍圖學士韓元吉字无咎自頴川徙居<lb/>
　上饒所居之前有澗水故號南澗澗南有園築亭號<lb/>
　蒼筤<lb/>
霞落園名勝志在鉛山縣北闗外三里宋紹興間閩㓂<lb/>
　范汝為之亂丞相李綱將兵萬五千人駐於霞落即<lb/>
　此地有相公府元時鉛州故址尚存<lb/>
<pb n="KR2k0045_WYG_040-33b"/>
中和堂府志在府堂西宋紹興六年知州事趙彦勵建<lb/>
　後有香逺亭<lb/>
康樂園府志在弋陽縣宋陳文正宅西為文正休老之<lb/>
　所有樂生庵隔塵橋及醉白忘機狎鷗觀魚四亭又<lb/>
　有竹塢松徑<lb/>
御翰樓弋陽縣志有二一在陳文正宅東以貯頒賜圖<lb/>
　書誥敕鑾帖一在九川少卿李奎蔵御賜五倫書之<lb/>
　所<lb/>
<pb n="KR2k0045_WYG_040-34a"/>
鶴嶺精舍府志在貴溪縣十四都宋翰林檢閲邵士英<lb/>
　建有記<lb/>
列岫亭府志在玉山縣溪南宋龍圖閣學士韓元吉建<lb/>
沙鷗亭府志在永豐縣杉溪有深淵雲濤石壁竒潭諸<lb/>
　勝宋提刑俞琰建今改名曰砥柱亭<lb/>
清樾軒府志在上饒縣北廣教寺宋曽文清幾所居曾<lb/>
　逮詩開軒在獨園繞屋得清樾<lb/>
能賦堂韓元吉貴溪尉舍記舊有黄梅出於垣間元符<lb/>
<pb n="KR2k0045_WYG_040-34b"/>
　己卯嵗廖明畧舉宋廣平之事題曰能賦堂以况尉<lb/>
　君曽敬之也後八十有二年福唐鄭肇之來尉於此<lb/>
　乃葺堂而更新之訪梅之枿而増培之榜曰絶塵盖<lb/>
　取晁无咎詩中語<lb/>
狀元亭林志在鉛山縣西北五里為宋劉煇建<lb/>
養志堂蘇堅記余到鉛山官越明年治之東堂壊既更<lb/>
　新矣乃以養志名之<lb/>
好仁齋府志在鉛山縣㕔後宋縣尉馬子嚴闢齋以望<lb/>
<pb n="KR2k0045_WYG_040-35a"/>
　鵞湖之髙峰朱子過之名以好仁韓元吉作銘<lb/>
跨鶴臺名勝志孔雀寺南一臺其地髙爽登之望見一<lb/>
　城名曰跨鶴<lb/>
一杯亭名勝志在南屏山南臺左宋趙汝愚為郡未踰<lb/>
　年政成惠洽郡人建祠設像為之祝夀汝愚因觴客<lb/>
　於中命撤其像戲名曰一杯亭取且盡生前一杯酒<lb/>
　之義也<lb/>
極目樓府志在鉛山縣治東宋淳熈六年縣令陽羡蔣<lb/>
<pb n="KR2k0045_WYG_040-35b"/>
　仲永建榜曰極目野處<lb/>
禪月臺在玉山縣洪邁詩玉峰㸃寥廓霄漢疑可梯玉<lb/>
　水環城隂灩灩方拍堤層臺擅二美吾䇿時一攜<lb/>
友直軒名勝志太霞宮多竹諫議尹穡構軒以居之曽<lb/>
　文清為名友直贈詩云直哉少稷甫一室清於氷危<lb/>
　坐對書帙曲几非所凭日暮無人來踈籬上空藤惟<lb/>
　有手種竹挺然得其朋<lb/>
吟陽精舍府志在永豐岑陽宋翰林呂志遜嘗吟詠其<lb/>
<pb n="KR2k0045_WYG_040-36a"/>
　中土人遂呼為吟陽<lb/>
敬齋陸象山記吳公博古為齋於治之東偏名之以敬<lb/>
　請記於余<lb/>
至樂齋府志在上饒縣宋周舜元寓居之號呂居仁詩<lb/>
　人生各有樂所樂故不同<lb/>
方齋明一統志在玉山縣錦衣鄉宋諫議大夫尹穡寓<lb/>
　居懐玉山時所名自為記呂東萊詩世皆尚圓君獨<lb/>
　方富貴可取君不忙閉門讀書聲琅琅舊書重叠堆<lb/>
<pb n="KR2k0045_WYG_040-36b"/>
　<lb/>
南池名勝志廣里許相傳舊為州學泮池中多菱芡起<lb/>
　居舍人汪應辰通判趙不慳嘗築室其旁有古亭新<lb/>
　亭水村半僧寮南峰諸勝<lb/>
尤美軒名勝志在茅尖山側去玉山縣治三十里縣尉<lb/>
　俞子才題呂居仁詩兹軒在何許逺在洞巖側每懐<lb/>
　山水勝自與塵凡隔<lb/>
新亭名勝志懐玉山龍溪上有新亭曽南豐子固嘗逰<lb/>
<pb n="KR2k0045_WYG_040-37a"/>
　焉<lb/>
二老堂明一統志在澄心院中堂壁有畫維摩詰上龍<lb/>
　南禪師及李彌大尚書三像按彌大姑蘇人仕宋顯<lb/>
　謨閣學士世亂居於玉山衣錦鄉依山為堂額以老<lb/>
　山赤松之名<lb/>
碧落洞天林志在弋陽縣治東北里許山甚巖險石壁<lb/>
　有碧落洞天四大字書法精妙相傳為仙筆<lb/>
白雲洞名勝志溪南有白雲洞志云鄭望之弟吏部侍<lb/>
<pb n="KR2k0045_WYG_040-37b"/>
　郎資之故居也<lb/>
中和堂明一統志在上饒縣治<lb/>
駐雲堂明一統志在鉛山縣東二里白玉蟾記<lb/>
香逺臺林志在上饒縣治<lb/>
歸雲堂明一統志在衣錦鄉石僧院汪應辰詩浮雲本<lb/>
　無心人心逐雲去更作歸雲堂雲歸竟何處<lb/>
六經圖碑明一統志在上饒縣學宋信州守盧天祥刻<lb/>
　朱子書計六石隂陽俱刻計搨十二幅<lb/>
<pb n="KR2k0045_WYG_040-38a"/>
思黙堂明一統志宋徐元杰夢神人繋黒犬過堂下初<lb/>
　未知何義是嵗登第文有黙通主司以為神語乃悟<lb/>
　黙於字為黒犬也元時裔孫子竒建堂以志之韓性<lb/>
　為記<lb/>
三峯堂名勝志在貴溪縣三峰之下宋員外郎徐紹景<lb/>
　昭讀書處後更為象山書院<lb/>
梅巖精舍府志在懐玉山下宋王斗山𨼆居磨石鐫青<lb/>
　天白日古今一人至元逸民十二字<lb/>
<pb n="KR2k0045_WYG_040-38b"/>
象山精舍名勝志宋儒陸九淵講學處九淵與朱子書<lb/>
　精舍前兩山迴合如肘臂兩腋開有二池東曰濯纓<lb/>
　西曰浸月一家結廬於東塢之上比精舍之地為少<lb/>
　髙雲所自出故名以儲雲一家結廬於前山之右比<lb/>
　精舍之地為少卑有石澗飛瀑縈紆而帶其側因名<lb/>
　以佩玉<lb/>
趙氏書樓名勝志宋直敷文閣宗人趙不迂所建邑人<lb/>
　舊無蔵書者士病於所求今所儲凡數萬卷經史子<lb/>
<pb n="KR2k0045_WYG_040-39a"/>
　集分四部立一人為司鑰掌之有來者導之登樓樓<lb/>
　設几席使得縱觀<lb/>
清風峽名勝志在鉛山縣西北五里長五丈濶五尺宋<lb/>
　狀元劉煇嘗讀書於此兩崖嶃嵒行裂石間清風透<lb/>
　體六月如秋外有石洞可安几榻<lb/>
經綸堂名勝志宋祥符間武城人龎籍侍其父為鉛山<lb/>
　税官嘗肄業於觀音山之崇夀院院有經綸堂至今<lb/>
　畫像存焉<lb/>
<pb n="KR2k0045_WYG_040-39b"/>
　　按林志堂縣尉方元寀建像縣令羅彦成畫<lb/>
東園府志東山在鉛山縣東三里有儁逰亭宋舂陵守<lb/>
　趙克夫治其地為東園今廢<lb/>
谷𨼆堂名勝志呂丕問家東萊時所居名谷𨼆及來玉<lb/>
　山又作此堂其猶子居仁賦詩云客中不顧生事窘<lb/>
　所至有堂名谷𨼆<lb/>
黄公亭徐觀記黄公名袞令我玉既去邑人築亭繪像<lb/>
　而奉之故榜遺愛嵗久復新更名黄公屬吾宗文卿<lb/>
<pb n="KR2k0045_WYG_040-40a"/>
　記其事考亭先生大書而揭之不知幾年復湮沒至<lb/>
　正己丑酹温台氏夀安來監兹邑訪亭故地捐已俸<lb/>
　構亭以奉祀事<lb/>
氷玉亭名勝志在玉山縣治東宋淳熈間江東提舉周<lb/>
　文正建取唐戴叔倫詩氷為溪水玉為山句為名<lb/>
西清桂明一統志上饒尉曽逮手植桂於㕔後人懐其<lb/>
　徳名之曰西清桂有松風亭横碧軒縉紳多為題詠<lb/>
翕和堂廣輿記在玉山縣北鄉宋理宗御書其額賜韓<lb/>
<pb n="KR2k0045_WYG_040-40b"/>
　祥兄弟<lb/>
天開圖畫亭明一統志在玉山縣南鄉宋侍郎韓祥築<lb/>
　程子真詩南山秋色壯吟懐眼底天然畫幅開<lb/>
翠㣲樓輿圖備攷在府治宋慶元間知州趙伯璝建<lb/>
賈元放故宅名勝志在鉛山縣北舊圖經云邯鄉賈逸<lb/>
　元放作半𨼆齋陸㳺為之記<lb/>
本心樓吳草廬集上清道士劉立中致和得地於龍虎<lb/>
　山之仙城築宮以祠老子而象山直其東乃相西偏<lb/>
<pb n="KR2k0045_WYG_040-41a"/>
　作樓三間以面之蔵書數百卷扁之曰本心焚香讀<lb/>
　書其間儼然如瞻文安在前也<lb/>
梅亭林志在弋陽縣南山之陽元𨼆士陳徳文教授鄉<lb/>
　里所築扁曰梅亭袁桷有記<lb/>
瓊林臺林志在貴溪縣龍虎山元陳璇有記<lb/>
菊莊上饒鄭氏所居掲傒斯寄題菊莊詩上饒所𨼆者<lb/>
　鄭氏善為方移居倪陽里種菊今成莊<lb/>
溪山一覽亭張翥記玉山之半為溪山一覽亭<lb/>
<pb n="KR2k0045_WYG_040-41b"/>
凝翠臺林志在龍虎山去上清宮西十里元饒宗魯有<lb/>
　記<lb/>
素華臺林志在龍虎山下元陳璇詩白玉尚懸文玉樹<lb/>
　碧宮還結水晶牆<lb/>
芳潤堂明一統志在懐玉山之陽元鄭伯飛建取陸機<lb/>
　文賦語名堂堂前有亭曰若冉堂左有樓曰覽輝王<lb/>
　沂記觀其堂知其學於文觀其亭知其志於用觀其<lb/>
　樓知其審於出處<lb/>
<pb n="KR2k0045_WYG_040-42a"/>
溪山勝覽樓李奎記弋陽縣治之東不一里葛溪驛樓<lb/>
　髙可二丈有竒廣可布席坐數十人周䕶闌楯景泰<lb/>
　癸酉冬憲副四明韓公暘按臨過驛命郡守四明姚<lb/>
　公堂重加修創以溪山勝覽四字大書掲其扁<lb/>
聨奎堂黎近詩序信之香溪王氏之居也洪武中御史<lb/>
　君以乙科顯於前永樂中提刑公以甲科顯於後一<lb/>
　門父子文章事業煇燿當世故有司徴天文援故事<lb/>
　建表以旌其美而縉紳儒宿又即所居之堂而稱述<lb/>
<pb n="KR2k0045_WYG_040-42b"/>
　之<lb/>
象麓草堂府志在貴溪縣象山書院下明桂州夏言建<lb/>
　費文憲宏詩有客暫辭青瑣閣草堂新築白雲山<lb/>
孝友堂府志在鉛山縣明費文憲宏建以表其先人祖<lb/>
　父兄弟之孝友<lb/>
四皓同心堂府志在貴溪縣城儒林坊邑人汪姓兄弟<lb/>
　四人白首同居人稱其友御史徐盈書扁贈之<lb/>
食力草堂府志在貴溪縣明徐貞明為給事時䟽救給<lb/>
<pb n="KR2k0045_WYG_040-43a"/>
　諫傅某被譴歸構堂於南鄉吳國倫有記<lb/>
鵞峰草堂府志在永豐縣東三十里鵞山足貴溪夏言<lb/>
　有為永豐呂孝子賦鵞峰草堂詩<lb/>
表忠閣府志在府城外溪南謝叠山祠明萬暦間知府<lb/>
　孫徔龍建<lb/>
大忠臺府志在府城外溪南謝文節祠後臺據山巔登<lb/>
　眺則邑境可徧明萬暦丙戍知府孫徔龍建<lb/>
巋然樓貴溪縣志在十四都明里人邵秀奉父柩於樓<lb/>
<pb n="KR2k0045_WYG_040-43b"/>
　下忽火起秀撫柩籲天而泣廬舍悉燬惟樓獨存人<lb/>
　以為孝感所致參政江璞書扁曰巋然<lb/>
望火樓府志在貴溪縣仙源鄉明邑人夏原友創洪武<lb/>
　間嵗侵疫作民飢死者相枕籍原友盡發囷粟以周<lb/>
　濟之鄉人待之舉火者逺近無慮數百室原友復旦<lb/>
　夕䇿杖往來芋荷之源登山四望見屋無炊烟者則<lb/>
　使人囊粟往賑之明年嵗乃豐鄉人競償以粟原友<lb/>
　不受因即其所登望處建樓名曰望火<lb/>
<pb n="KR2k0045_WYG_040-44a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0045_WYG_040-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　江西通志卷四十<lb/>
</p>
<p>
</p>
  </div>
</body>
</text>
</TEI>
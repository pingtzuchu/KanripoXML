<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷一百二十一</head> <lb/>
    <p>
<pb n="KR2k0045_WYG_121-1a"/>
欽定四庫全書<lb/>
　江西通志卷一百二十一<lb/>
　　藝文<lb/>
　明<lb/>
　　金谿孔子廟學碑　　　　　　　宋　濓<lb/>
金谿縣令李子敬修建孔子廟學成廟之殿及㦸門皆<lb/>
仍其舊罅漏者補苴之黯昧者丹堊之學之論堂廟之<lb/>
西東廡與夫肄業之舍皆新作之論堂為間者三崇二<lb/>
<pb n="KR2k0045_WYG_121-1b"/>
十又二尺縱視崇而弱其二尺横視縱而強其十尺肄<lb/>
業之舍為間者左右各三兩廡視舍其數各再倍之經<lb/>
始於洪武七年八月至十月訖功嗚呼元季兵亂邑廬<lb/>
盡毁而廟學巋然獨存是固有相之道而賢大夫復能<lb/>
汲汲為此可謂知化原者矣助其成者縣丞楊乾主簿<lb/>
劉祺典史喬思道子敬既相率釋奠已使教諭曾易徵<lb/>
文於濓濓序其故而系之以詩廟學縁起若三遷之詳<lb/>
則舊記存焉詩曰金谿之山翔躍猶龍下有學宫靈氣<lb/>
<pb n="KR2k0045_WYG_121-2a"/>
所宗篤生大賢惟我陸子䆒明本心遠探聖髓其道朗<lb/>
融白日青天纎塵不驚萬象著懸矧兹鄉學可不亟圖<lb/>
孰其興之實邑大夫機動籟鳴泉赴川増其從之者緝<lb/>
緝繩繩三月之間用幣告成龍礎鳳甍文梲丹楹氣象<lb/>
改觀煥乎文明人亦有言有詩有書有齋有廬式寕其<lb/>
軀匪居之為娯前軌是趨念此小邦文物則衍其氣夜<lb/>
發星流虹轉學子翩翩期文之顯匪文之為勔惟形是<lb/>
踐我作我詩為勸甚力聖謨孔彰萬古一日有赫其臨<lb/>
<pb n="KR2k0045_WYG_121-2b"/>
敬之無斁<lb/>
　　贑州聖濟廟靈跡碑<lb/>
聖濟廟者初興於贑漸流布於四方所在郡縣多有之<lb/>
神蓋姓石氏名固贑人也生於秦代既没能發祥為神<lb/>
漢高六年遣潁隂灌懿侯嬰畧定江南至贑贑時屬豫<lb/>
章郡與南粤接壤尉陀寇邊嬰將兵擊之神降於絶頂<lb/>
峯告以克㨗之期已而有功館神於崇福里人稱為石<lb/>
固王廟唐大中元年里民周諒被酒為魅所惑墜於崖<lb/>
<pb n="KR2k0045_WYG_121-3a"/>
下符爽行賈長汀舟幾覆咸有所禳諒即返其廬爽見<lb/>
神來䕶之於是卜貢江東之雷岡相率造新廟塐石為<lb/>
像奉焉相傳廟初建時天地為之晦冥録事呉君暨司<lb/>
戸蕭君令康黄二衙官先後徃視皆立化二君亦繼亡<lb/>
逮今祀為配神云自時厥後神屢顯嘉應州之東北有<lb/>
二洲曰藍澱曰乾渡每當長夏水易涸隱起若岡阜舟<lb/>
楫不通宋嘉祐八年趙抃報政而歸適遘焉亟儌靈於<lb/>
廟水清漲者八尺清漲俗謂無雨而水自盈也元祐元<lb/>
<pb n="KR2k0045_WYG_121-3b"/>
年夏五月不雨徧禜山川弗應郡守孔平仲迎神至鬱<lb/>
孤臺燭未見跋甘霖傾㵼四年東城災風烈火熾將延<lb/>
於庫庾林顔正佩郡章急呼神曰盍憫我蒸民俄反<lb/>
風滅火六年復災耄倪遙望雷岡而拜月明如晝忽陰<lb/>
雲四合大雨驟至虐燄頓息建炎三年隆祐太后孟氏<lb/>
駐蹕於贑金人深入至造水髣髴覩神擁隂兵甚衆乃<lb/>
旋紹興十九年鄱陽許中為郡欲新神之宫召大姓二<lb/>
十人立庭下諭之衆推張鋭郭文振心計開敏宜為紏<lb/>
<pb n="KR2k0045_WYG_121-4a"/>
率二人謝不能許乃分一番紙如其人之數書二為正<lb/>
副字雜封之令自得墨者職如書各取其一開之則得<lb/>
書者二人也衆以神與心通不日而宫成二十七年禁<lb/>
兵合山寇據城逆命子女玉帛驅輦殆盡高宗命都統<lb/>
制李耕殱之隂霾挟逆風為患士卒弗能前耕私祈焉<lb/>
頃之風順天朗一鼓而城平自是王師南征無不祠以<lb/>
牲牢乞隂兵為助者淳熙十六年嵗當大比州人士劉<lb/>
文粲以夢徵於神夢三十人執高竹而立因更名筌遂<lb/>
<pb n="KR2k0045_WYG_121-4b"/>
入鄉選嘉定十年夏大霖雨江水暴溢城不浸者三版<lb/>
民懼為魚泣禱甚哀水尋退亡害紹定三年黥卒朱先<lb/>
率其徒陳達周進蔡發以叛有㫖除荆襄監軍陳塏提<lb/>
刑江西仍䕶諸將致討夜駐廬陵夢神告曰先將竄番<lb/>
禺爾宜速圖塏密命胡巖起李強疾趨至贑合三寨兵<lb/>
戮之淳祐七年湖南夷獠曽甲嘯聚倡亂聲搖江右部<lb/>
使者鄭逢辰檄王舜進攻如有神立青霄上兇徒沮駭<lb/>
卒就殄滅九年安遠崔文廣為變倚石壁作窟穴潼川<lb/>
<pb n="KR2k0045_WYG_121-5a"/>
姚希得來持憲節駐兵守之久且弗拔寇見雲中若旗<lb/>
幟飛翻其膽遂落渠魁乃擒景定三年郡有黎氏獄胥<lb/>
吏受賕搒掠良民使之承左司呉革疑焉神告以兆卒<lb/>
白其寃元至元十七年閩卒張彦真入廟舌吐數寸足<lb/>
懸半空自述其隂私頗悉類有人鞫讞之蓋神之顯靈<lb/>
其事不翅數百而於雨暘疫癘之禱騐者尤夥備見於<lb/>
唐宋碑碣及嘉濟實録濓唯各舉其著者書之所不書<lb/>
者可以例知也宋寳慶間莆田傅曄為贑縣東尉豔神<lb/>
<pb n="KR2k0045_WYG_121-5b"/>
之為撰為繇辭百章俾人占之其響答吉凶往往如神<lb/>
面語之者此亦隂翊治化之一端也呉楊溥時以神能<lb/>
禦菑捍患有合祭法署為昭靈王宋五封至崇惠顯慶<lb/>
昭烈忠佑王賜廟額曰嘉濟元三易封為䕶國普仁崇<lb/>
惠靈應聖烈忠佑王復更之以今額其褒揚可謂備矣<lb/>
至若高宗所賜赭黃袍纒絲碼碯帯及南唐李煜五龍<lb/>
硯至今猶藏廟中云濓稽諸經國有凶荒則索鬼神而<lb/>
祭之士有疾病則行禱於五祀先王必以神為可依故<lb/>
<pb n="KR2k0045_WYG_121-6a"/>
建是祠祀之制也世之號為儒者多指鬼神於茫昧稍<lb/>
與語及之弗以為誣則斥以為惑不幾於悖經矣乎有<lb/>
若神者功在國家徳被生民自漢及今孰不依之雖近<lb/>
代名臣若劉安世若蘇軾兄弟若洪邁若辛棄疾若文<lb/>
天祥亦勤勤致敬而弗少怠是數君子者將非儒也耶<lb/>
何其與世人異也濓初被召而起神示以文物之祥後<lb/>
果入翰林為學士心久竒之今故特徇祝史韋法凱之<lb/>
請為撰靈跡碑一通使刻焉或謂髙帝未嘗伐粤苐遣<lb/>
<pb n="KR2k0045_WYG_121-6b"/>
陸賈賫璽綬立佗為南粤王濓按傳記所載嬰之略定<lb/>
豫章在六年庚子佗之稱臣在十一年乙巳其未臣之<lb/>
前惡知不來侵境而嬰擊退之耶恐史家以其事㣲故<lb/>
畧之爾敢并及之系之以詩曰神雷之岡翠㠁嵯五螭<lb/>
夭矯含精徽崇祠四阿儼翬飛像變翕赩五采施陰爽<lb/>
襲人動曽颸發祥傳自炎劉初粤氛侵徼告㨗期豈或<lb/>
天星隕魄為降靈於人贊化機以石為氏理則宜大中<lb/>
卜遷墨食龜有聲渢渢達四垂風霆號令疑所司斥逐<lb/>
<pb n="KR2k0045_WYG_121-7a"/>
厲鬼暘雨時禾稷穟穟嵗不饑編氓鼓腹酣以嬉建炎<lb/>
火德值中衰宫車駐驆贑水麋完顔黥卒大歩追神兵<lb/>
暗樹雲中旗卷甲疾走如竄貍莫徭嘯呼引獠夷禁軍<lb/>
荷祋據城陴屠劉壯健到嬰兒威神有赫助王師一殱<lb/>
兇豎無孑遺貢江水落洲如坻巨舟皆膠牢弗移鞠躬<lb/>
再拜叩靈墀赤日火烈雲不衣洪濤清漲没石磯陰翊<lb/>
王度功何疑紫泥鸞誥自天題爵為眞王手執圭風馬<lb/>
雲輿時往來赭袍籠黄帯纒絲五龍寳硯角鬛竒襲藏<lb/>
<pb n="KR2k0045_WYG_121-7b"/>
山中夜吐輝陽陰斡運無端倪焄蒿悽愴如見之休咎<lb/>
有徵神所持委以恍惚邈難知奚不來索庭中碑<lb/>
　　重建繩金寳塔院碑<lb/>
南昌城南有佛刹曰千福相傳唐天祐中異僧惟一之<lb/>
所建也經營之初發地得鐡函四周金繩界道中有古<lb/>
劔一舍利三百餘顆青紅間錯其光熒然於是建寳塔<lb/>
取舍利藏焉改千福為繩金塔院落成之日爇栴檀香<lb/>
香氣鬱結空濛中僧伽大士顯形其上正與塔輪相直<lb/>
<pb n="KR2k0045_WYG_121-8a"/>
萬目咸覩疑異僧蓋大士之幻化云初郡多火災堪輿<lb/>
家謂塔足以厭勝之已而果騐宋治平乙巳知軍州事<lb/>
程公某以其有關於民鳩錢二十五萬修之紹興庚午<lb/>
尚書張公某來佩郡符復倡葺之一日塔形倒現於冶<lb/>
工游氏家上廣下銳層級明朗寶輪重蓋一一具足元<lb/>
至正壬寅戎馬紛紜院宇鞠為椔翳兹塔瓴甓亦且摧<lb/>
剥殆盡乙巳夏院僧自貴與弟子匡𢎞同袍善慧各抽<lb/>
衣盂之資剏庫堂於東偏國朝洪武戊申夏四月清泉<lb/>
<pb n="KR2k0045_WYG_121-8b"/>
蘭若僧道溟與前三比丘披伽黎衣手執薫爐向塔前<lb/>
發大𢎞願誓盡今生為之持厯走民間施者多應衆工<lb/>
皆興趨附如蟻忽有鉅甓自顚墜稠人中咸無所損傷<lb/>
又五色光起塔間圍繞良久而没冬十一月塔完塔凡<lb/>
七成成各六稜環以峻宇前敞小殿以奉僧伽太士欄<lb/>
檻堅緻洞户玲瓏簷牙翬飛寶鐸如語己酉春道溟示<lb/>
寂匡𢎞等益聚施者之財造釋伽寶殿摶土以肖三世<lb/>
諸佛殿後復構屋三楹中塐曼殊師利普賢觀自在三<lb/>
<pb n="KR2k0045_WYG_121-9a"/>
尊像莊嚴巖岫從壁湧出挾以兩廡前至于三門門内<lb/>
甃以方池紺緑可鑑一如大伽藍之制訖功之日則甲<lb/>
寅冬十一月也惟我如來𢎞開度門樹塔立廟所以使<lb/>
其見像起信信為一切功德母萬善皆自此生非徒聳<lb/>
觀瞻而已也矧能助地形之勝消弭災害隂隲生民廢<lb/>
而不興是豈人情也哉道溟之與三比丘精進弗懈終<lb/>
能遂所志而後止非其才有過人者不致是也匡𢎞等<lb/>
不逺千餘里來請予記因為歴序其事而係之以贊曰<lb/>
<pb n="KR2k0045_WYG_121-9b"/>
稽首大慈父利益於羣生寶塔之所建種種諸方便聳<lb/>
起霄漢間有如蒼龍角人有遥觀者至誠皈命禮不待<lb/>
登伽藍已足攝驕慢所以四大海無處不建立異僧何<lb/>
國人杖錫來洪都指地發鐡函中有舍利羅光耀奪人<lb/>
目其數過三百封緘重瘞之樹塔鎭其上四衆方合禮<lb/>
香霧空濛中乃見僧伽像作彼慈憫相身被鬱多羅手<lb/>
執青楊枝欲開甘露門以解熱惱故成壞雖相尋神幻<lb/>
終不滅影倒冶工家下銳而上𢎞化導於衆生示以順<lb/>
<pb n="KR2k0045_WYG_121-10a"/>
逆故忽遭戎馬興鞠為椔翳場巋然撼風雨中有不壞<lb/>
者溟等發𢎞願誓加莊嚴力熒熒五色光出現于塔表<lb/>
萬目皆瞻仰以為未曽有施者如川至不日告成功欄<lb/>
楯互周匝洞户各軒敞帝網日交㕘寶珠仍絢爛繪畫<lb/>
諸菩薩以及天龍象擁䕶於後先生獰若飛動自兹弹<lb/>
指間湧殿及崇閣一一皆現前鎭兹清净域福徧一切<lb/>
處畢方不敢見永無鬱攸孽人見有為迹不知皆無為<lb/>
㑹事歸一心無非無上道我今作贊辭筆下起樓閣内<lb/>
<pb n="KR2k0045_WYG_121-10b"/>
有無縫塔光覆大千界一渉思惟間即墮外邪見<lb/>
　　豫章許韋二君功德碑　　　　　胡　儼<lb/>
豫章許韋二君者晉旌陽令許君江西觀察使韋君也<lb/>
按道書許君名遜字敏之其先汝南人漢末其父避地<lb/>
豫章之南昌因家焉敏之自少博學于天文地理隂陽<lb/>
律歴經緯之書靡不貫通尤嗜神仙修煉之術初得西<lb/>
安呉猛所傳精修不懈道德日尊乃以晉太康元年起<lb/>
為蜀之旌陽令表忠孝除煩苛開諭善道吏民化服㸃<lb/>
<pb n="KR2k0045_WYG_121-11a"/>
石變金代民輸賦標竹施水病者以甦慈惠之政流聞<lb/>
遠邇感慕之至形諸歌謠既而棄官東歸遊嵩陽聞丹<lb/>
陽有女師諶母者多道術往師之得寶書符劵斬邪飛<lb/>
步之法于是誅海昏巨蟒以除民殃斬江湖老蛟以息<lb/>
水患川澤無罔象之虞山林絶魑魅之怪復冶金作柱<lb/>
以鎭昏墊環千里之間民物奠安其功大矣韋君名丹<lb/>
字文明京兆萬年人周大司空孝寛六世孫唐秦州都<lb/>
督琨之元孫太師顔魯公之甥孫也文明以世胄之華<lb/>
<pb n="KR2k0045_WYG_121-11b"/>
又從學魯公故其識見才器超于等倫其歴官遷次所<lb/>
至政績具見唐史及韓文公墓銘今獨以其觀察江西<lb/>
者書之文明之治江西也罷八州冗食以紓民財教民<lb/>
陶瓦以免火憂築堤捍江疏斗門以走潦水民不陷溺<lb/>
開濬陂塘以灌田疇而民足衣食又為南北市營以舍<lb/>
諸軍嵗旱則募人就工而人不病饑復為長衢夾兩營<lb/>
東西七里而人去渫汚凡為民去害興利殫厥心無遺<lb/>
便所以垂裕于後者其功亦懋矣二君於民功徳若此<lb/>
<pb n="KR2k0045_WYG_121-12a"/>
而報祀不舉豈非曠典歟祭法曰徳施于民則祀之能<lb/>
禦大菑則祀之能捍大患則祀之由此而言二君之祀<lb/>
於禮為宜然舉而行之則存乎其人焉按察使臨漳石<lb/>
公璞有猷有為刑清政簡乃舉二君之事封章上聞遂<lb/>
命禮官具祝冊每嵗春秋方面重臣揆時備物祀祠下<lb/>
諸公奉命惟謹許君仍舊觀以祀即鐡柱延眞宫也乃<lb/>
作新祠于觀中西北以祀韋君噫國之大事在祀與戎<lb/>
表昔賢沒世之功德舉千載因循之曠典達思慕無窮<lb/>
<pb n="KR2k0045_WYG_121-12b"/>
之人心石公之言朝廷之命一舉而並得之矣儼郡人<lb/>
也報本之心同于齊民既書二君之功德又復系之以<lb/>
詞曰粤若旌陽天賜非常積仁潔行規圓矩方製錦於<lb/>
蜀豈弟慈祥化金代輸民歸流亡標竹置水沈疴獲康<lb/>
作民父母頌聲洋洋解組而歸送者褁粮神母授受金<lb/>
籙玉章呼召風霆隂陽翕張毒蟒據穴百里罹殃耄倪<lb/>
蹙頞君心憫傷老蛟變幻江湖茫茫人將魚鼈紿我愼<lb/>
即化犍卧沙匿濳湖湘誅蟒斬蛟神化無方耕桑奠居<lb/>
<pb n="KR2k0045_WYG_121-13a"/>
厥功莫量表表武陽勛公之孫教育外祖魯公之門高<lb/>
朗振邁出類超羣敭歴中外益茂厥聞爰來豫章觀察<lb/>
八州罷除冗食財用以周易茅陶瓦民無火憂築堤捍<lb/>
江疏竇走潦水患永息民獲相保原野甌窶時罔有秋<lb/>
滌陂濬塘禾稼滿篝生遂樂利斯民之休千里湖山惠<lb/>
施仁流元和政績卓然罕儔簡在帝心琢碑以留歴世<lb/>
滋久浮屠遺丘侃侃石公論世尚友昭兹祀典實貽諸<lb/>
後神功休德同垂不朽<lb/>
<pb n="KR2k0045_WYG_121-13b"/>
　　晉侍中大將軍温忠武公廟碑<lb/>
豫章城南有晉侍中大將軍温忠武公廟者以公之墓<lb/>
在也公咸和初為江州刺史持節都督征南將軍鎭武<lb/>
昌豫章乃江州刺史治所也公至豫章親祭徐高士之<lb/>
墓仰其風節愛其山川言于朝曰豫章十郡之要宜以<lb/>
單車刺史居之事雖不行而心實重焉故臨終之日與<lb/>
陶侃書蓋公之葬豫章侃從公之意也後朝廷追公勲<lb/>
德將為造大墓于明元二帝陵之北侃上表并公書得<lb/>
<pb n="KR2k0045_WYG_121-14a"/>
停移葬今廟之後有坎隱然實公之墓故老相傳舊碑<lb/>
載墓去廟三十步初廟近排岸司瀕于江嵗久為水齧<lb/>
今廟徙墓夷矣而舊碑亦湮沒世俗無知者因訛為宋<lb/>
司馬温公豈以公嘗為劉琨右司馬故耶鄉人嵗時祀<lb/>
事惟謹有以祀禱者輒不得卜復禱曰廟無碑豈非欲<lb/>
得祭酒之文乎遂得吉卜嗚呼公之事載諸史册章章<lb/>
然輝映今古公之精神上下與天地同流亘千載猶一<lb/>
日公豈以余言為足傳耶特以余能證其訛耳謹取公<lb/>
<pb n="KR2k0045_WYG_121-14b"/>
之履歴始終大概著于後使讀者知公不復訛為涑水<lb/>
先生也按傳公諱嶠字太真河東太守恪之子也初為<lb/>
都官從事東閣祭酒補上黨潞令北平大將軍劉琨夫<lb/>
人公之從母也琨請公為叅軍復為從事中郎上黨太<lb/>
守加建威將軍督䕶前鋒軍事將兵討石勒屢有戰功<lb/>
琨遷司空以公為右司馬屬二都傾覆元帝初鎭江左<lb/>
琨以公為左長史檄告華<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>奉表勸進帝嘉之尋拜散<lb/>
騎常侍歴驃騎王導長史遷太子中庶子明帝即位拜<lb/>
<pb n="KR2k0045_WYG_121-15a"/>
侍中轉中書令王敦逆謀表補丹陽尹公還都奏之加<lb/>
中壘將軍持節都督東安北部諸軍事及敦兄王含同<lb/>
錢鳳奄至都公燒朱雀桁以挫其鋒擊含敗之封建寧<lb/>
縣開國公進號前將軍時歴陽太守蘓峻藏匿亡命朝<lb/>
廷疑之公遂有江州之命未幾果反公屯潯陽遣督䕶<lb/>
王愆期西陽太守鄧嶽鄱陽内史紀瞻等率舟師赴難<lb/>
及京師傾覆公乃遣王愆期奉征西將軍陶侃為盟主<lb/>
于是侃率所統與公同赴京師戎卒六萬旌旗七百餘<lb/>
<pb n="KR2k0045_WYG_121-15b"/>
里直指石頭公又于四望磯築壘以逼賊侃督水軍向<lb/>
石頭公與庾亮率精勇從白石以挑戰時峻勞其將士<lb/>
因醉突戰馬躓為侃將所斬峻弟逸及其子碩嬰城自<lb/>
固賊將匡術以臺城來降為逸所擊求救于公公從别<lb/>
駕羅洞言進攻榻桁遂破賊石頭軍奮威長史滕含抱<lb/>
天子登公舟時陶侃雖盟主而處分規畧一出于公及<lb/>
賊滅拜驃騎將軍開府儀同三司加散騎常侍封始安<lb/>
郡公邑三千戸議將留公輔政公以王導先帝所優固<lb/>
<pb n="KR2k0045_WYG_121-16a"/>
辭還武昌公先有齒疾至是拔之因中風至鎭未旬而<lb/>
卒年四十二江州士庶聞之莫不相顧而泣帝下冊書<lb/>
追贈公侍中大將軍持節都督刺史公如故諡曰忠武<lb/>
祠以太牢公之本末如此嗚呼公當晉室之微能以勞<lb/>
定國豐功偉績不獨著于王室而豫章之人不受王敦<lb/>
蘇峻之禍公之利澤深矣公不棄豫章而妥靈于此豫<lb/>
章之人豈能忘公此所以世世祀公而不絶也公之祀<lb/>
因祭法余故表而出之求余文者鄒鵬南復作詩以遺<lb/>
<pb n="KR2k0045_WYG_121-16b"/>
之俾與其鄉人歌以祀公其詞曰五馬浮江典午微中<lb/>
原塞擾竟莫支惟公天授豪傑資𢎞毅有猷復有為仗<lb/>
劔南來歴嶇﨑翼戴王室昌厥詞羣賢滿朝挹光儀王<lb/>
事靡盬勞驅馳逆敦憑陵肆侮欺神器振搖綱紀隳㫁<lb/>
桁扼險計出竒指顧之間含鳳披凶峻結約逼郊畿乗<lb/>
輿播越徒嗟咨公復奮身舉義旗感激將士張國威羽<lb/>
書四發如星飛征西遂下荆南師指揮嶽瞻與愆期白<lb/>
石之役天相之殱厥醜類無孑遺䇿勲錫爵同三司廷<lb/>
<pb n="KR2k0045_WYG_121-17a"/>
議所留公固辭旋艫南經牛渚磯犀光下燭號蛟螭翩<lb/>
然歸鎭曽幾時奄忽神遊哲人萎遠邇聞赴涙漣洏丘<lb/>
墓千載江之湄祠宇雖存人莫知神明昭格於赫曦井<lb/>
邑庇庥民實思有牲載俎酒載巵願公朝夕無我違<lb/>
　　清潭集虚觀碑　　　　　　　　解　縉<lb/>
新淦玉笥山自秦時有九人者避徒役來隱于此後稍<lb/>
稍㪚去數百里之間名山勝迹皆其所占若吉水清潭<lb/>
集虛觀其一也觀額自唐乾封元年道士高士寧所奏<lb/>
<pb n="KR2k0045_WYG_121-17b"/>
請前白覆之峯常有白雲覆之瀑布垂虹亦傳有白雲<lb/>
仙者於此得道自觀中出而望之如玉笥然觀後東山<lb/>
綿延如列屏障世傳山頂晉時有楊仙于此冲舉石上<lb/>
履迹宛然余嘗遊而見之觀之左有北華山之秀其右<lb/>
則清潭白沙澄江如練有漁人數家瀨濺濺如鳴琴長<lb/>
松覆之鷗鷺並集於其間雖畫圖之工有不能及也但<lb/>
觀相傳為危仙煉藥之所而觀前有亭曰南陽以為鄧<lb/>
仙而設余嘗觀玉笥何君六石有太史黄庭堅詩云九<lb/>
<pb n="KR2k0045_WYG_121-18a"/>
仙同日上龍湖盡是驪山所送徒惟有鄧君留不去松<lb/>
根搘鼎煮菖蒲亦但云鄧君凡丹竈之墟亦皆其所遺<lb/>
也而石又獨云何君與詩不相應又疑鄧乃何字之誤<lb/>
抑二君固在九人之列與夫所謂仙人固能往來人間<lb/>
又以清潭集虚山水之清華若此安知九仙者不嘗往<lb/>
來而至于斯歟觀之興造在宋猶盛殿堂樓閣巖巖翼<lb/>
翼長廊曲徑與複壁重門相為掩映誠齋楊文節公題<lb/>
字具存余嘗過之未嘗不周回觀覽而慨然弔古於斯<lb/>
<pb n="KR2k0045_WYG_121-18b"/>
也其諸老宿若歐陽紹先黄通言李道一劉如雲皆能<lb/>
修葺觀宇以為其徒庇依入國朝住持道士周若川班<lb/>
首若愚知觀李希白郭尚陽皆能自樹立觀為藂林東<lb/>
西道寮之盛又有過于前者而未有記也永樂五年某<lb/>
徵為神樂觀舞生以記為請余未暇也又明年而成之<lb/>
奉詔來京師循禋事畢將歸具觀之始末復以請乃為<lb/>
之記而系以詩曰洞天郁郁仙所都避秦亦有驪山徒<lb/>
九仙同日上龍湖世傳此事應糢糊漢皇求仙温詔敷<lb/>
<pb n="KR2k0045_WYG_121-19a"/>
築壇除道通蜀車玉笥天降仙冠裾環山百里草木荂<lb/>
清潭上有丹鼎爐危仙陟降來此圖有唐中葉誰所廬<lb/>
大寧高君起集虚白沙翠竹相縈紆瓊林瑤樹枝扶疎<lb/>
文節大書照金鋪鸞停鵠峙霞采俱塑像儼若天神趨<lb/>
觀者起敬生怡愉祈靈集禧災害除上應列宿斗牛墟<lb/>
萬嵗永奠東南隅<lb/>
　　重修福田明覺寺生佛道塲碑<lb/>
雩都漢縣也灌嬰城在焉山明川秀地旺物繁德人善<lb/>
<pb n="KR2k0045_WYG_121-19b"/>
教藏席其間如是我聞福田明覺寺去城百餘歩環山<lb/>
涖疇勝甲於邑蓋福田寺之總名統其間者十而明覺<lb/>
為稱首近額也在寺之東偏本始自梁天監至唐末五<lb/>
季有僧姓呉諱文祐家於信豐聞贑之麂山秀異杖錫<lb/>
扳躋蛇馴虎伏樹刹而居久而去之遂止於雩是時明<lb/>
覺曰僧伽院文祐主焉人稱為呉僧伽云佯狂市肆葷<lb/>
酒無嫌由是為人驅逐一日竄其園竹間大呼竹將為<lb/>
帚未幾林竹枯死人始驚異邑人曽德泰垂老無嗣萌<lb/>
<pb n="KR2k0045_WYG_121-20a"/>
意飯之款其門言當有子已而果然有孫德峻者之汀<lb/>
州武平謁定應禪師師曰雩陽有佛僧伽吾法弟也寄<lb/>
之一扇舟還艤岸僧伽迎問而徑取之由是昔之笑侮<lb/>
者皈依詈逐者媿悔而皆號為生佛矣至祥符己酉六<lb/>
月遍辭交友無疾而化邑人不忍火之塑而祠焉至于<lb/>
今不壞化之日邑人丘繼兹遇于蜀之河梁問言疾應<lb/>
傴僂風趨追之不及繼而數有見焉化身髪鬢嘗生邑<lb/>
之人士水旱疾疫凡盗兵不測之災祈感響畣嘗有狂<lb/>
<pb n="KR2k0045_WYG_121-20b"/>
賊縱火方然聖寺而滅又時毁寺恍惚遇佛投刃而拜<lb/>
凡此功德利潤雩人不可殫紀傳之父老刻之金石其<lb/>
可信也已可謂靈也開禧勅封靈濟大師嘉熙加封慈<lb/>
祐咸淳加封慧應至于六字可謂顯也嗟夫僧伽遠矣<lb/>
有作于前有承于後不其大可喜歟自元盛時寺祖師<lb/>
榮昌三傳為都綱廣御徹今了明師法號秋月姓陳邑<lb/>
之著姓洪武壬戍天子命為僧㑹以金剛智慧積山海<lb/>
功因有維新撒舊之功於時火自御書閣延燒而生佛<lb/>
<pb n="KR2k0045_WYG_121-21a"/>
巋然獨存蓋圯壞宜易惟天惟佛所以啓明師成此勝<lb/>
事也故曰不有廢者其何以興非歟善哉於是捐貲不<lb/>
恡叩善咸施殿堂門寢樓觀禀湢一新其故初寺有林<lb/>
竹巨竿後已枯死生佛化去有竹生其牀下衍而益茂<lb/>
中絶者久之今鬱然滿山皆非偶然是可書也舊寺三<lb/>
門有唐咸通三年記李少鴻書宋嘉祐元豐有王鴻記<lb/>
各一通開禧勅封一道石刻具存余初來贑見有坊曰<lb/>
生佛怪而問之少長爭言昔吳生佛化來此出門不見<lb/>
<pb n="KR2k0045_WYG_121-21b"/>
因已嘆異及來雩陽予友彭君子信偕邑人士孫君思<lb/>
逺倪君直籍籍言其故且曰了明之善承也予質之老<lb/>
成郭公銘善廣文黄輔君佑示其所記是用立碑以昭<lb/>
無極詞曰西方有佛言湮迹逺中州生佛諸佛之選麂<lb/>
山竒嶥棄而弗閱雩多善人可以誘說猗嗟福田寺将<lb/>
千年有縁明覺佛來處焉放浪佯狂變化無方或亡或<lb/>
存或穢或薌久而益著信及懵庶滅而長存以福其㝢<lb/>
當其在世慈愍利物捍患禦災有永無歇毎嵗六月不<lb/>
<pb n="KR2k0045_WYG_121-22a"/>
以蒸熱塡門軋衜白首髦結來拜祁祁佛毋我違有憑<lb/>
有處了明之為祇園布金栴檀作林雩多君子幸聼予<lb/>
箴禍福無門吉凶相尋常如敬佛即佛是心<lb/>
　　移建饒州府學碑　　　　　　　楊　榮<lb/>
聖人之道窮天地亘古今而益顯故聖人之祀亦窮天<lb/>
地亘古今而無間蓋其為道大而君臣父子之倫微而<lb/>
日用常行之理不可一日而無者也茍一日無之則人<lb/>
之道幾乎熄矣若是則享祀萬世與天地相為悠久也<lb/>
<pb n="KR2k0045_WYG_121-22b"/>
不亦宜哉洪惟聖朝疆土之廣亘古所無郡邑皆有孔<lb/>
子廟而尊崇之典享祀之儀自漢唐以來未有若是其<lb/>
盛者列聖相承法孔子之道以𢎞堯舜之治者先後一<lb/>
揆屢詔天下修理廟學所以隆報本之義也饒江右名<lb/>
邦宋范文正公守郡時建廟學于城東東湖之北迄元<lb/>
之季燬于兵燹其舊址鞠為丘墟旁近之民冒為己業<lb/>
洪武初郡守陶安弗欲窮其民乃即桃源山麓而改建<lb/>
焉中大成殿以祀先聖高明宏敞足稱觀瞻厯嵗既久<lb/>
<pb n="KR2k0045_WYG_121-23a"/>
風雨震凌日就傾圮宣德改元建安程賜領敎授以修<lb/>
復為己任當事諸君咸贊成之僝木石陶瓦甓百需咸<lb/>
具乃諏日興作民之富者捐貲貧者出力趨事赴功廟<lb/>
貌灑然一新視昔加嚴賜嘗以較文闈來京師請予記<lb/>
其事將鑱諸石旣記之而復系以詩曰大哉聖道垂千<lb/>
萬年祀事之隆隆古則然矧惟聖代興學育賢春秋二<lb/>
時薦祼益䖍饒實名郡大江之右有廟翼翼歴嵗滋久<lb/>
猛雨斜風榱摧桷朽弗稱具瞻有愧官守丕隆報稱厥<lb/>
<pb n="KR2k0045_WYG_121-23b"/>
有明命赫赫若臨敢不祗敬僚宷協勞民工趨令易朽<lb/>
為堅支傾以正棟宇山立輪奐翬飛峩峩其嚴肅肅其<lb/>
儀拜謁有位釋奠以時聖神洋洋儼若在兹師表萬世<lb/>
先聖之道惟其大者曰忠曰孝咨爾饒士是則是效俯<lb/>
探聖謨仰瞻廟貌粤有貞石勒詩以告饒人勗哉恪遵<lb/>
聖教<lb/>
　　興國重修孔子廟碑　　　　　　陳　謨<lb/>
洛陽賈侯思復繇明恕廉勤擢知興國縣視篆既月為<lb/>
<pb n="KR2k0045_WYG_121-24a"/>
呉元年永惟將隆化本必厚教基惟是獲上信下恱近<lb/>
來遠形之而動神之而宜惟聖訓焉是依乃相廟學有<lb/>
其廢莫或舉者有其敝莫或改者有其違莫或正者大<lb/>
懼無以尊明祀示永久舊制櫺星門孔道抵城濠端直<lb/>
平豁宋元間民侵沒且百年望宫牆者窘仄由徑不良<lb/>
于履視前尹屢規復屢沮侯力復之㑹部使者至民復<lb/>
有沮者侯指陳益力使者周觀大是之肆得以闢乃加<lb/>
甃焉夾樹仞牆雜植佳木參差蔽虧外伉總門丹碧翬<lb/>
<pb n="KR2k0045_WYG_121-24b"/>
騫内浚泮池芙蕖槐柳停䕃清漪壓以飛梁俯以亭檻<lb/>
觀者改觀兩廡從祀棟宇震凌者易粉墨蕭瑟者煥禮<lb/>
殿冕服采色彰施削去不度章數等威折從禮典舊有<lb/>
三程祠伯子叔子立侍倣先師位改侍坐焉舊闕文昌<lb/>
祠規講堂左築宫闕像設焉勒孔子像于貞石籩篚俎<lb/>
豆尊罍坫爵百爾器備肄習有齋燕坐有席庖饌有舍<lb/>
祭器有所垣庳者崇薨壓者植甃闕者補渠壅者通自<lb/>
一瓦一桷罔或疏圮此一役也侯倡之次年主簿王君<lb/>
<pb n="KR2k0045_WYG_121-25a"/>
繼先實來聰敏練達併力一心贊幕胡君德中相協厥<lb/>
成致完致美邑人聳嘖歎所未覩每朔望從僚佐引儒<lb/>
彦談經訂史坐堂上既乃人賦詩一躬校工拙厲其不<lb/>
逮以為常聘禮碩師増弟子貟復其身朂其業時與揖<lb/>
讓降升飲食談詠人艷其榮焉及是校官趙炫耆儒李<lb/>
士俊等合辭來謁文刻石惟夫子身雖素王而賢於堯<lb/>
舜位雖大夫而師表百王雖不有天下而以萬世為土<lb/>
秦滅棄以覆漢表章以興聖何心焉其敎曰君子學道<lb/>
<pb n="KR2k0045_WYG_121-25b"/>
則愛人小人學道則易使也有民人社稷者斷斷乎斯<lb/>
其的也已惟賈侯不鄙夷其民陶以豈弟動以禮樂均<lb/>
賦役也制役必縁稅制稅必縁畝䕶善良也坐彊梁讎<lb/>
殺者盡殺不恕躬化理也訟庭自清竭誠感也甘澤屢<lb/>
降斯可云形愛人之實矣是邑故産英碩最其尤者唐<lb/>
鍾紹京宋李先之輩蔚為名臣騰耀史冊罔辱聖門今<lb/>
兹濟濟祁祁不尚有繼先哲者乎邑長貳大興廟學茂<lb/>
育菁莪如是厥效必將表著方來是皆在所宜頌頌曰<lb/>
<pb n="KR2k0045_WYG_121-26a"/>
有文斯廟表兹平川鄒魯是承洙泗是源有倬其道坦<lb/>
坦平平率履以達階之聖垣淪囂沒溷孰清以汰復古<lb/>
之規侯功是賴抑抑賈侯民懐其愛母爾師爾靡厭靡<lb/>
怠聖門之役羣歡輩趨材良工哲巧殫力輸巍巍煌煌<lb/>
素王之居泮水樂只奚斯頌諸衮裳劒履瑶琚玉藻不<lb/>
愆以式其風肆好八埏流虹垂光講堂孝友張仲來降<lb/>
文昌文翁漢代栖筠唐室邁勛旂常興學殊蹟有美平<lb/>
川章甫深衣時節春秋蚤夜兢持聖訓丕融侯德不替<lb/>
<pb n="KR2k0045_WYG_121-26b"/>
刻石廟庭欽于世世<lb/>
　　東平王廟碑　　　　　　　　　何喬新<lb/>
廣昌之東園有祠曰東平王廟者宋咸淳中縣令朱汝<lb/>
賢所立以祀唐忠臣張睢陽也按史王諱廵舉進士累<lb/>
官眞源令禄山之亂起兵討賊與賊將令狐潮尹子竒<lb/>
等大小四百餘戰屢挫賊鋒後以孤城援絶力不敵以<lb/>
身死之當是時逆氛起河朔蹂躪河華兵旤蔓延幾徧<lb/>
天下而王以區區睢陽扼其衝賊死咋終不敢越西南<lb/>
<pb n="KR2k0045_WYG_121-27a"/>
江淮之間晏然不識兵革者王之功也王之將死也西<lb/>
向再拜曰臣生無以報陛下死當為厲鬼以殺賊道家<lb/>
者流遂謂王受命上帝為瘟部帥察民善惡而賞罰焉<lb/>
其說窈㝠蓋不可究然江淮之民慕王之忠烈且信道<lb/>
流之說故所在立廟水旱癘疫必禱焉其應如響東園<lb/>
之祠其一也永樂甲申廟圮于水正統庚申邑民始修<lb/>
復之時先公為刑部侍郎記之甚詳嵗久滋敝天順八<lb/>
年冬十一月予從兄本堅弟喬福暨耆民呉大成居士<lb/>
<pb n="KR2k0045_WYG_121-27b"/>
掲仲雍大覺寺僧道霖等始合衆力而新之中為正殿<lb/>
後為寢室前為飲福之亭越明年夏六月廟成簷楹翬<lb/>
騫金碧絢麗梐枑嚴整劒佩葳㽔耆稚聳觀以為有廟<lb/>
以來未覩兹盛道霖因予弟喬年求紀其成績夫王之<lb/>
忠烈無以贊為矣論者或謂王生鄧州死節睢陽其平<lb/>
生足跡未嘗履江南廟而祀之恐非先王制祀之意是<lb/>
不然宇宙間屈伸變化不可測度者神也神之所以然<lb/>
者氣也得其氣之剛大靈著者則為偉人發為忠義之<lb/>
<pb n="KR2k0045_WYG_121-28a"/>
業炳然巍然不幸而死其精爽耿耿者不為異物澌盡<lb/>
復為明神無所不之焄蒿悽愴隨所在而著見焉若王<lb/>
是已廟食于兹夫何疑哉初王著神南土號封累加其<lb/>
曰東平威烈昭濟顯慶靈佑王者宋景定元年十一月<lb/>
所封也乃作歌遺之使邦人歌以祀王庶幾飈游來格<lb/>
降福于民焉其歌曰桂醑湛兮瑶觴簫鼓鍧兮中堂靈<lb/>
連蜷兮未來渺予思兮睢之陽靈之來兮旗纛繽紛駕<lb/>
赤虬兮驂蒼麟霽雲先驅兮殿以萬春歆我烝嘗兮穆<lb/>
<pb n="KR2k0045_WYG_121-28b"/>
且欣嗟天寶兮多屯胡騎閧兮關河昏長蛇在闕兮龍<lb/>
在野悵孰埽兮妖氛靈哀憤兮援戈起彎烏號兮射妖<lb/>
豕北風競兮西日蒼凉力旣竭兮繼之以死身雖死兮<lb/>
精爽不亡陟降帝庭兮椉隂陽察民善惡兮降殃祥龍<lb/>
岡之下兮旴之滸松筠蕭槮兮緑陰承宇朝出游兮暮<lb/>
來歸越千嵗兮毋遠兹土屏蟊賊兮驅癘鬼錫我百福<lb/>
兮壽且祉靈之降福兮不那我民報祀兮終古無已<lb/>
　　重修廣昌廟學碑<lb/>
<pb n="KR2k0045_WYG_121-29a"/>
皇帝嗣統改元之三年夏四月同知建昌府事麻城蕭<lb/>
侯允恭行部至廣昌爰詣學宫祗謁先聖先師顧杗桷<lb/>
摧朽圖繪黯昧慨然太息謂廣昌名邑耆俊多此出焉<lb/>
而廟學不修殆非我國家崇聖道育俊材之意吾為郡<lb/>
佐與有責焉敢不以修飭為己任乃告太守三山謝公<lb/>
仲仁用圖改作議旣克合侯首捐俸金四百八十銖為<lb/>
倡於是縣令莆陽葉君茂高丞晉陽李君拳暨學之師<lb/>
生縣之義民祇若侯意或輸之財或助之役奔走承序<lb/>
<pb n="KR2k0045_WYG_121-29b"/>
以後為羞乃僦良匠市羙材斲石為礎埏埴為瓴煉蜃<lb/>
為灰筮日奏功始事于大成殿黼坐朱几廟貌孔嚴旁<lb/>
及兩廡拓而大之自羣弟子以及從事諸儒圖像惟肖<lb/>
前為正門列以畫㦸外為三門上應櫺星又作先賢祠<lb/>
以祀鄉之先正至于齋舍庖庾之屬欹側者正之陊剥<lb/>
者修之丹雘漫漶者飾之侯<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>來莅縣躬自督勸衆驩<lb/>
趨之不煩執扑經始於是嵗夏六月越明年戊子春三<lb/>
月始考成焉殿廡靚深門闥宏麗多士聚觀以為它邑<lb/>
<pb n="KR2k0045_WYG_121-30a"/>
所未有也侯帥令佐師儒舍菜于新宫告成事焉教諭<lb/>
桐廬邵君忠訓導英山段君俌湖南王君渙曁學之諸<lb/>
生謂侯嘉惠此邦聿新廟學不可無辭以敭休聞相與<lb/>
伐石置廡下而屬喬新書之喬新竊惟魯僖公作頖宫<lb/>
史克頌焉呉仲庶新潭學王臨川歌之今蕭侯修學飬<lb/>
士之勤殆無異於魯公潭守所建立而聲歌不作非缺<lb/>
典歟迺具書其成績于碑而系之以詩以昭示于來世<lb/>
其詩曰盱水之曲奕奕新宫孰經孰營蕭侯之功於維<lb/>
<pb n="KR2k0045_WYG_121-30b"/>
蕭侯民之父母蘇枯齦強惠澤孔厚華轓彭彭戾于我<lb/>
邦念兹庳陋顧瞻徬徨迺䆒迺圖迺戒工徒迺卜迺諏<lb/>
爰兹墍塗有伉維門有翬維殿丹楹藻梲罔諐彛憲我<lb/>
材孔良我役惟時閱嵗乃成匪亟匪遲新宫告成祀事<lb/>
孔明毛牷斯疈黍稷惟馨侯升講堂衿佩濟濟或誦或<lb/>
絃亦文亦史侯曰朂哉敬明迺德厥德靡修我心有慼<lb/>
諸生拜手侯訓惟休勉哉祇服敢遺侯羞麗牲有碑方<lb/>
趺圎首侯之嘉聞百世不朽<lb/>
<pb n="KR2k0045_WYG_121-31a"/>
　　新城縣令陳君政績碑　　　　　劉定之<lb/>
江西建昌新城縣令陳君貟韜以正統辛酉嵗去任至<lb/>
今成化丙戍二十有六年矣新城仕于朝者潘順傅顒<lb/>
來告曰新城人相與伐木運甓構亭立石以待當代君<lb/>
子書君政績垂久遠敢具録以請予固嘗知君者但未<lb/>
悉其在新城之詳今旣得之其宜書焉先時新城多黠<lb/>
吏為民害君至任黜退之代以謹愿者邑庠東舊祀李<lb/>
泰伯吕南公諸賢久而祠圮君發公帑益以已俸復建<lb/>
<pb n="KR2k0045_WYG_121-31b"/>
之春秋丁祭後率博士弟子奠獻廢僧寺田七十餘畝<lb/>
棄不耕君請以給貧民無田者邑民為王府校尉物故<lb/>
輒徵其家丁代役君請勿代止終其身英宗皆從之版<lb/>
籍舊多詭匿貧富無所考役以不均君綜核清詳自是<lb/>
兼并無幸免寡弱以息肩逺年流徙復業者五十餘家<lb/>
負郭良田濵大溪嵗被水患課民築堤種榆柳以固之<lb/>
夏䕃彌望秋熟頻仍迄今賴之治訟明決民莫敢欺鄰<lb/>
境民亦間以其屈抑求直君早年學詩於翰林檢討陳<lb/>
<pb n="KR2k0045_WYG_121-32a"/>
先生璲登宣德庚戌第及在新城以詩誨庠諸生朔望<lb/>
升堂講說聽者傾服政學之餘時延耆儒秀彦訪問所<lb/>
缺遺否則静坐焚香鳴琴賦詩以自適蓋在新城僅逾<lb/>
三載去新城來永新予永新人也是時已官于京鄉人<lb/>
來言君政嚴奸民猾胥重足屏息曩時蠶食閭井間者<lb/>
今挾貲浮舸南遊湖湘北泛江淮平人稱快予心善君<lb/>
所為未數月君以知者薦來同考壬戍㑹試既出院遂<lb/>
簡為御史由此新城永新兩邑皆以君不得久於其位<lb/>
<pb n="KR2k0045_WYG_121-32b"/>
為歉君為予言員韜在永新儻久亦當和平如新城爾<lb/>
以初至不容不厲繩矩以除舊弊惜去之速不克寛以<lb/>
濟猛也君在一時民牧中眞為可稱者歟君淛之臨海<lb/>
人卒官福建布政使其子選傳君經業禮部㑹試第一<lb/>
人繼君為御史按治江西至永新少時從君宦游處也<lb/>
其縣丞胡舊亦嘗為御史贓汙狼籍冀選涵貸之選卒<lb/>
罷其官無所貸而禮貌之如前輩論者多君澤民宜其<lb/>
後效法焉可也故予為新城之人懷君惠者并記之豈<lb/>
<pb n="KR2k0045_WYG_121-33a"/>
獨以慰其人之思也哉新城之學而仕者其亦有可矜<lb/>
式於君者矣抑世之有民社責任而於其在位時已見<lb/>
惡于其民甚者羣咻而去之觀新城民人之於君又可<lb/>
以自愧而知夫民之本厚必有所不得已而後薄也孟<lb/>
子曰夫民今而後得反之也又何尤焉<lb/>
　　思賢阡碑<lb/>
吾邑劉楚公沆薨時宋仁宗御篆其墓碑曰思賢之碑<lb/>
故墓前阡曰思賢阡墓下之鄉公子孫世居之曰思賢<lb/>
<pb n="KR2k0045_WYG_121-33b"/>
鄉鄉統於區曰思賢區里統于鄉曰遺直里取仁宗輓<lb/>
詩此日悲遺直之語皆著君恩也若賈昌朝墓碑御篆<lb/>
曰大儒元老因之改其鄉名曰大儒里名曰元老當時<lb/>
崇待輔相大率類此今公思賢碑刻已缺仆而區鄉之<lb/>
名思賢里之名遺直皆為旁近區鄉里奪去以為名至<lb/>
于公墓所在子孫所居之區鄉里乃復别冒他名惟思<lb/>
賢阡三字筆勢竒偉大書深刻于石碑不知何時徙龍<lb/>
腹渡溪濵山麓鑿崖石為趺而植之増刻五小字曰孝<lb/>
<pb n="KR2k0045_WYG_121-34a"/>
子段永立蓋徙置之者段永也去公墓所踰半舍矣予<lb/>
屢過而問之旁無段墓亦無段𦙍其零落已久欲復公<lb/>
墓道蓋無難邑之有勢位者與吾同志能為助贊一一<lb/>
復之豈非忠厚之風乎<lb/>
　　瀧岡書院祠碑　　　　　　　　鄒守益<lb/>
瀧岡書院祠為大理丞鄒公瑾而作也公當靖難之師<lb/>
及同邑監察御史魏公冕死于位一時若天台方公孝<lb/>
孺臨江練公子寕廬陵曽公鳳韶分宜黄公子澄皆凛<lb/>
<pb n="KR2k0045_WYG_121-34b"/>
凛然有叩馬采薇之風仁宗昭皇帝曰方孝孺等皆是<lb/>
忠臣大哉王言與師尚父義士之稱炳炳千古羣臣祇<lb/>
若德意罔敢差池諸公咸俎豆鄉賢或書院以專祠之<lb/>
正德壬申某歸侍易齋大夫疾三年而疾小間大夫命<lb/>
之曰永豐吾宗國也寺丞御史之烈其可以後羣公迺<lb/>
奉命以請于邑之士皆訢訢相告庠生裴康陳本劉斌<lb/>
陳竒李觀可劉希昭蕭旦合辭以呈郡守伍君文定督<lb/>
學政田君汝耔協議韙之亟下縣立二公木主於鄉賢<lb/>
<pb n="KR2k0045_WYG_121-35a"/>
大夫復命曰寺丞公吾同譜也其率族屬祠而祀之使<lb/>
從兄守泰入牒于郡郡丞朱君衮分守陳君洪謨廵按<lb/>
李君潤符縣以入官故址曰東義倉空地為之祠曰公之<lb/>
精爽其尚樂故土乎族之長光緝率子姓元化垂璁等<lb/>
建堂於中前為鄒氏大節祠外為瀧岡書院繚之以周<lb/>
垣嵗以祭鄉賢之明日潔牲俎而行事立碑廡下使國<lb/>
寧來徵文以告來者嗚呼人莫貴於自立自立莫大於<lb/>
忠孝忠孝不失以善其身則雖流離顚沛刀鋸鼎鑊而<lb/>
<pb n="KR2k0045_WYG_121-35b"/>
天下後世猶哀慕而章顯之矧於同姓乎若蔑德棄義<lb/>
負國而辱親則雖尊榮炫赫秉鈞胙土而子孫且羞以<lb/>
為祖矧於天下後世乎爰繫之詞以誡吾宗詞曰昊天<lb/>
生民燦有正命維忠維孝以若恒性禍福無端貞脆有<lb/>
定章其淑慝是為殃慶百爾君子盍以為鏡孰無此身<lb/>
奈何弗敬<lb/>
　　平茶寮碑　　　　　　　　　　王守仁<lb/>
正德丁丑猺寇大起江廣湖閩之間騷且四五年于是<lb/>
<pb n="KR2k0045_WYG_121-36a"/>
上命三省㑹征乃十月辛亥予督江西兵自南康入甲<lb/>
寅破横水左溪諸巢賊敗走庚申復連戰賊奔桶岡十<lb/>
一月癸酉攻桶岡大戰西山界甲戍又戰賊大潰丁亥<lb/>
與湖兵合斬首千餘俘三千六百有竒釋其脅從千有<lb/>
餘衆歸流亡使復其業度地居民鑿山開道以平險阻<lb/>
辛丑師旋於乎兵唯凶器不得已而後用刻茶寮之石<lb/>
非以美成重舉事也<lb/>
　　平浰碑<lb/>
<pb n="KR2k0045_WYG_121-36b"/>
四省之寇惟浰尤黠擬官僭號潛圖孔亟正德丁丑冬<lb/>
輋猺旣殄益機險阱毒以虞王師我乃休士歸農以緩<lb/>
之戊寅正月癸卯計擒其魁遂進兵擊其懈丁未破三<lb/>
浰乘勝追北大小三十餘戰滅巢三十有八俘斬三千<lb/>
餘三月丁未回軍壺漿迎道耕夫遍野父老咸歡農器<lb/>
不陳于今五年復我常業還我家室伊誰之力赫赫皇<lb/>
威匪威曷憑爰伐山石用紀厥成<lb/>
　　黄鄉保築城碑　　　　　　　歐陽鐸<lb/>
<pb n="KR2k0045_WYG_121-37a"/>
贑江省邊郡也其屬皆巗邑牙錯閩廣之間而安遠尤<lb/>
僻遠編户十里為保者二十七而黄鄉尤深阻大㡌山<lb/>
跨連三省去縣治逺旁邑又懸不相及賊穴其中斷西<lb/>
南二路藺石布渠答即無道可間異時掉臂往來莫有<lb/>
問者正德初四出掠縣臨吉為弗寧朝廷用陽明王公<lb/>
督軍務始議征之調集兵夫用葉芳為鄉導二年克平<lb/>
芳死有衆七千其兄春領之久益縱居民不能完其妻<lb/>
孥壬寅之變戕官殺軍而遁東崕虞公守愚適奉簡命<lb/>
<pb n="KR2k0045_WYG_121-37b"/>
至有以攻瑕之䇿獻者公笑而不言密與兵備副使薛<lb/>
君甲籌機略竟不煩重兵縛春父子磔于市以葉金撫<lb/>
定其衆首賊曽祖華者與金爭長金黨殺華因而解㪚<lb/>
者三百人父老咸喜更生而不能無懼公大臣當歸天<lb/>
子左右薛大夫行敘遷去如後何其智者則曰鑒事當<lb/>
於其近救患必於其所致往者多故非由官兵不相及<lb/>
然邪今請于黄鄉巾處設立廵司督兵以譏増隄備官<lb/>
提卒相與掎角如是則節短而應疾然野宿亦不可常<lb/>
<pb n="KR2k0045_WYG_121-38a"/>
必築城堡濠塹其外内為公舘營房以待官兵居守又<lb/>
請自縣達各保皆立小學聘師為子弟式庶幾意與法<lb/>
存以儌惠於無窮相率愬於督府下兵備兵備下縣勘<lb/>
議物土田舍皆為稱費欲乞諸鹽稅之餘工役則百姓<lb/>
願盡力瑞金知縣趙勲覆之加詳焉薛大夫受而欣然<lb/>
曰難得者時易失者機賊平而民情若此機矣督府公<lb/>
明仁愛豈於爾民惜費邪兹有大利者三強梗彈壓則<lb/>
有所不敢為惠潮之寇顧後則不敢深入土兵有室家<lb/>
<pb n="KR2k0045_WYG_121-38b"/>
則心繫緩急惟吾所用之或曰小學之立文乎哉曰化<lb/>
俗所以弭盗其勢緩其功逺矣東崕公受而斟酌焉具<lb/>
本末驛聞得添設廵司乃檄有司出稅餘斬艾蓬藋建<lb/>
立城堡凡若干丈中為公館右為廵司小學附館之左<lb/>
營房附司之右雉堞雄固層巒失險旗幟明鮮鷹隼來<lb/>
翔蕞爾黄鄉遂與大縣等嗟乎地利之不可已也孫子<lb/>
五事三曰地其言形變詳矣然必知變而後得形得形<lb/>
而後利可居也黄鄉於法為隘為圮為爭為交中更豪<lb/>
<pb n="KR2k0045_WYG_121-39a"/>
傑多矣而莫有議及者事固有待邪聞之治兵如治疾<lb/>
嘗之以平劑雖不奏功亦不致斥後而病日深不可治<lb/>
此則養之之過也金石草木鳥獸毒烈之味峻投之病<lb/>
亦峻已然而死亡繼之此則决之之過也不求近效不<lb/>
幸後功除疾務盡衞生務周表裏司命不必其身之常<lb/>
畱非妙達胍理而誠有愛人之心者不能於乎黄鄉之<lb/>
城文武之事具焉方諸除疾衞生尤大且悉室家笑語<lb/>
與伊吾聲蟬連相聞豈惟今日將百世實賴豈惟南贑<lb/>
<pb n="KR2k0045_WYG_121-39b"/>
諸邑唯是臨吉惠潮汀漳延袤千里可無突門毁垣之<lb/>
虞矣於乎豈非仁人之功哉<lb/>
　　宋寶慶通判贈敷文閣待制曾忠愍公祠堂碑<lb/>
　　　　　　　　　　　　　　　　尹　臺<lb/>
宋至咸淳德祐之後天下事殆若破隄壞鄣不知墊溺<lb/>
所從出矣大臣竄身圗免則忘顧主之忠小臣獻城乞<lb/>
降則甘事讐之辱反面易心鮮復自立於人道者舉四<lb/>
海皆是也獨吾廬陵之士倔然以忠義抗振其最顯若<lb/>
<pb n="KR2k0045_WYG_121-40a"/>
丞相文信國公固天下後世所共歆慕嗟思其事與天<lb/>
壤俱久長不敝矣乃時先丞相死者又有寶慶通判贈<lb/>
待制泰和曽公世多以丞相就義從容為難能視待制<lb/>
殺身慷慨若少易者不知二公蓋易地皆然不當以難<lb/>
易先後論也夫國君死社稷大夫死衆士死制相之與<lb/>
君其受事社稷同耳故社稷一日未亡則相不可一日<lb/>
遺其君獨死兹信國間關四走流離千里奔赴主后於<lb/>
南北播遷崕海飄泛之外至六年幽縶燕獄人心天命<lb/>
<pb n="KR2k0045_WYG_121-40b"/>
無復或然幾㣲之望然後不得已以其身殉焉斯所謂<lb/>
仁至義盡雖聖人不能易其行者也乃若待制在寶慶<lb/>
則所治有大夫之衆而所守有士之制其身與封疆人<lb/>
民相存亡無他畀任可託委者不以慷慨自訖絶欲從<lb/>
容奚就哉故公之判寶慶與並時安撫李公芾之守長<lb/>
沙其事同則死不容或異豈信國所可例概也乎故余<lb/>
以公之死推比信國誠論其心與事之符合不在難易<lb/>
先後之迹也公名如驥字德稱舉淳祐庚戍進士歴官<lb/>
<pb n="KR2k0045_WYG_121-41a"/>
所至具有功績用薦判寶慶郡攝守事是時元兵既䧟<lb/>
臨安而湖南城守望風糜潰莫救獨長沙寶慶堅掎角<lb/>
相持故公與李公迄著節死一時明年為宋建炎改元<lb/>
太學生上書言公事詔超公五官贈敷文閣待制諡曰<lb/>
忠愍宋旣亡元不為立祠明興百有餘年褒表忠節𢎞<lb/>
治丁巳廵按湖廣御史曽公昻檄郡守馬自然疏言之<lb/>
事下廵撫御史沈公暉議可遂合祀公於寶慶城東參<lb/>
政賀公祠中春秋有司蒞事著為令嘉靖壬寅廵撫江<lb/>
<pb n="KR2k0045_WYG_121-41b"/>
西都御史汪公𤣥錫復檄泰和令王春澤祀公其鄉則<lb/>
始建祠邑東城祠地據澄江快閣之勝蓋即公死難時<lb/>
書考功印紙所及者也後十有六嵗丁巳廵撫都御史<lb/>
馬公森仍檄郡縣春秋嚴祀公若寶慶勿懈公八世孫<lb/>
忭歴兵科都給事議論風采冠一世數以直諫絓罪竟<lb/>
擯斥不大用而給事之考太守望宏官刑曹時又嘗執<lb/>
奏囚讞被詔獄幾殆幸言臣疏捄以免太守從孫御史<lb/>
翀與給事同朝仍疏劾權姦死杖下蓋公之世九傳而<lb/>
<pb n="KR2k0045_WYG_121-42a"/>
三著烈聲章章天下人耳目豈非其風之動奮乎遠哉<lb/>
及讀公家傳又知公九世祖安強始以進士提舉湖南<lb/>
中因伉直黜廢信曽氏忠節所開先其從來久遠矣後<lb/>
之登斯祠者覩曾氏歴世風槩將不有勸感興思發揮<lb/>
其行事庶幾公一二流澤不冺乎公事載前志傳及羅<lb/>
太史洪先所撰寶慶祠記甚備余故不述著乃嘉今祠<lb/>
之成作迎享送神詩使邦人歌以祀公而并刻之石其<lb/>
辭曰諏吉日兮薦嘉㫖睇邵原兮矑資水渺蒸湘兮混<lb/>
<pb n="KR2k0045_WYG_121-42b"/>
洞庭跂公之來兮波帆颯其冥冥謇將濟兮風曳之悵<lb/>
孰留公兮莫知余悲公駕玉[車*犬]兮挾兩虬下上天門兮<lb/>
歴澄江之曲洲明月爛爛兮清風瀏瀏公神與游兮不<lb/>
知春秋北方之強兮厥種殪滅公驅厲鬼兮為宋馘賊<lb/>
後三百禩兮公神兹顯鬯我華風兮俾戎讋逺公追聞<lb/>
逺祖兮從烈孫導忠引節兮乂我邦氓弗弛以興兮厥亢<lb/>
世世報德始今兮宜永勿怠公祀<lb/>
　　南豐縣銘功之碑<lb/>
<pb n="KR2k0045_WYG_121-43a"/>
南豐縣𨽻建昌郡東南境稱江右壯邑負閩廣衆山之<lb/>
險㑹堪巗穹谷上造雲天幽箐深林旁入無際以是三<lb/>
省姦游往往聚羣黨嘯伏其中或時寇擾四出則必指<lb/>
南豐為嚮往故在成化正德間其邑遭毒刳屢焉頃嵗<lb/>
二省旣更被島夷患黠徒因乗隙矯䖍為難是時南豐<lb/>
之境方晏如民未有以為戒者丁巳冬寇諜忽至逺近<lb/>
蕩駭城中外人爭逃匿長吏憒莫知為計進士臨川令<lb/>
林侯若雨適奉牒有事其邑旣竣將還轅邑縉紳先生<lb/>
<pb n="KR2k0045_WYG_121-43b"/>
曁士若民睹變私籌議侯信卓犖才遇事能㨗出竒智<lb/>
兹不可攀擁為一邑障邪然懼侯事任無相及脫辭其<lb/>
曷遂遮留計侯聞之蹷然起曰果哉事且迫矣吾即不<lb/>
能為若邑障其忍視吾君之城社烝庶播越哉雖然事<lb/>
集於上下之信而信成於令行之無抑撓吾以身狥若<lb/>
邑諸君必或信之矣抑能許吾令之不終撓行乎皆應<lb/>
曰諾不敢負公以自阽隕滅於是侯下令民有臨城不<lb/>
死守謀潛逸者殺無貸令布而逸不復其舍者沒若産<lb/>
<pb n="KR2k0045_WYG_121-44a"/>
為士餉於是民皆爭乗城誓死守諸先逸者日相次復<lb/>
舍侯乃料城中丁壯曁招募之衆計陴廣狭歩可立守<lb/>
士一人士五為伍伍有長伍倍為甲甲有總凡長與總<lb/>
各從其隊將樹幟為表俾相使若臂指簡其驍健熟技<lb/>
擊者游兵廵徼無敢亂犯者以軍律徇晝整旗鼓夜多<lb/>
燎炬備鈎衝以禦非常節煙礟以齊衆力部署旣定上<lb/>
下咸一志惟侯之令行乃十二月辛巳賊舉衆三千人<lb/>
薄城侯升高臨望見士之外視者無一不懐死鬬心曰<lb/>
<pb n="KR2k0045_WYG_121-44b"/>
士壯若此賊安足拒乎俄有報賊徒三瞰高搴旗先登<lb/>
者城外卒立殱之持其馘以獻守士因覘賊易與氣益<lb/>
倍頃之賊蠭合攻城鑿門旁闑甓石潰守者穴其上煆<lb/>
鐡汁投焠之稍遯侯乃縋死士下蕭葦縱焚逼賊因大<lb/>
却明日賊大治攻具燔城外廬火延麗譙人且亂侯隨<lb/>
方救禦竟無患又明日賊分徒五道並進攻勢甚蹙侯<lb/>
麾士奮格召獵夫貫毒弩殪其渠比夜使衆襲斫其營<lb/>
奪大旗攻械以歸甲申賊急造雲車飛梯引以臨城呼<lb/>
<pb n="KR2k0045_WYG_121-45a"/>
號出角觝䝉鬼物怪獸狀惕衆侯顧笑曰賊技不太窮<lb/>
邪矧車高臨塹其引動易傾仄苐嚴備待之耳乃相陴<lb/>
要害各設布棚木柵伏兵械其中計賊梯附城即併力<lb/>
鈎掣横斮之示士以必勝算少間賊車果自敗守者鼓<lb/>
噪相詈詬賊環怒氣沮計莫知所出乙酉乃詭愬祈免<lb/>
實畏乘惰擊之尾其後也侯私度不教之民不可令追戰<lb/>
許赦以弗死縱之歸於是賊黨密相戒自後無敢窺南<lb/>
豐矣邑父老咸焚香泣拜曰侯誠生我願借履鎭邑中<lb/>
<pb n="KR2k0045_WYG_121-45b"/>
立祠報侯德侯固避不之許久之有監司至乃令民列<lb/>
侯位名宦祠中用慰衆誦思距今旣八年矣其邑太學<lb/>
生李良翰曽鉅輩始來都述豐人意以狀謁余文載之<lb/>
碑曰侯功德在邑宜百世俎豆之兹無小大方朝夕致<lb/>
祀禱不有名文鑱堅珉其曷用垂永久余曰然吾聞古<lb/>
畏壘之民事庚桑則嘗尸祝之於其存也在法不有能<lb/>
禦大菑捍大患應祀典者乎林侯之於南豐旣合矣余<lb/>
辱隷太史銘功示後固<graphic n="KR1348" url="https://raw.githubusercontent.com/kanripo/KR-Gaiji/master/images/KR1348.png" mimeType="image/png"/>耳遂不辭二生請特敘侯事<lb/>
<pb n="KR2k0045_WYG_121-46a"/>
撮其槪并系之銘焉侯名潤字若雨閩之莆田人余丙<lb/>
辰南宫所校士今任南監察御史風裁嶽嶽振一時人<lb/>
方大倚其施用銘曰建昌東維南豐肇邑山水紆盤人<lb/>
文秀蔚在宋多賢樹休揚勩肆我明興厥問罔墜士修<lb/>
行業民勸乃穡奠邦歴紀孰蹈反側在嵗丁巳流寇奄<lb/>
熾夷我農畔驚我市肆突衆三千薄墉以騫集若虓虎<lb/>
踞怒奔前俁俁林侯萬夫之望輶車在邑旣戒攸行訊<lb/>
寇棘訌惄焉心忡弭節還斾竟奏膚功儒衣秉麾召衆<lb/>
<pb n="KR2k0045_WYG_121-46b"/>
登陴委蛇言笑坐奮厥師從我國良齒其凶倡化孱使<lb/>
摶敺懦俾襄豐人曰嗟賊來遌嘬微我林侯室家其擭<lb/>
豐人曰嗟有城敢睨微我林侯紛竄若遺繹繹旣共我<lb/>
令訖同允鑠衆志亶堅孰攻礪厥厹矛劔楯森周賊來<lb/>
沸螗覷我悔謀顯允林侯繄世鮮儷天活我民俾侯卒<lb/>
事民誦其德士述其功匪侯在邑孰完厥封頟頟之城<lb/>
旣鐍旣扃孰遺乃壯侯猷是經侯去其邑豐人式思尸<lb/>
祝載祀報衎無期太史譔銘俾琢貞石篆告休聞永勒<lb/>
<pb n="KR2k0045_WYG_121-47a"/>
亡極<lb/>
　　安逺縣報功祠碑<lb/>
儒者之效仁義以禔躬禮樂以牖世其推施固有常矣<lb/>
乃若戰陳軍旅戡禍亂而除凶殘抑豈非儒之功用而<lb/>
世或岐而二之何邪夫文事武備仲尼所兼舉而不敢<lb/>
懈至行三軍必思與好謀而能懼者兹儒者經世成務<lb/>
不以偏長著成能也我戰則克庸非慎此以出之也哉<lb/>
明有天下二百年名世翊贊後先績業旣炳炳在功牒<lb/>
<pb n="KR2k0045_WYG_121-47b"/>
矣列聖深涵浸之澤民物極盛而豐孽蠧因之萌作寇<lb/>
攘姦宄之患蓋歴世所不能免者矧我江右襟負江嶺<lb/>
之㑹乃䖍一郡特據諸境上游介閩粤荆黔之徼隩長<lb/>
山穹谷深林茂箐亘彌入於無際剽猾藪匿其中蹤跡<lb/>
詭伏難捕詰嘯羣散劫則環四壤皆糜潰而安逺一邑<lb/>
獨當蹂躙之衝正德中陽明王公膺䖍督撫之任爰披<lb/>
榛棘䝉矢石親履行間數年始悉諸醜類苖薅而種㫁<lb/>
之䖍人咸誦戴其功然在安逺為尤至故建祠尸祝無<lb/>
<pb n="KR2k0045_WYG_121-48a"/>
敢怠忘公去䖍餘四十年宿黨寖逋以聚曁嘉靖末<lb/>
厥衆遂盤為三巢其稱下歴者萬數千徒出入三省界<lb/>
中所攻掠殆無寧日大吏憚莫敢攖則託撫為蹔安計<lb/>
其屢叛固無馴致之者中丞堯山呉公旣奉命秉鉞視<lb/>
師乃進諸將吏問故歎曰是安得復蹈往失遺後艱乃<lb/>
絶其招請特疏暴賊罪惡於朝詔合三省之師徂征兵<lb/>
旣大集乃授謀各帥分道而入安逺一路則前令長今<lb/>
郡丞李君多祚主之李素得邑衆心旣受約即潛徒出<lb/>
<pb n="KR2k0045_WYG_121-48b"/>
賊所未料夷其壘合諸師電掃霆擊賊蕩滅無遺類斬<lb/>
馘係俘至多不可勝校下歴平二巢益震讋靡措公下<lb/>
令殱其凶渠數百輩餘竟從招順弗問於是䖍諸邑始<lb/>
奠厥攸居而安逺人固自謂㧞塗炭以臥茵席仰公幸<lb/>
更治若陽明公之重鎭臨其土也邑縉紳衿佩集父老<lb/>
子弟謀曰今之有公不猶昔之有陽明邪今昔功同而<lb/>
報異人其謂我民何乃鳩衆協工即陽明舊祠撤新之<lb/>
奉公配其右方又諗李君積有德政於邑矧亟從公破<lb/>
<pb n="KR2k0045_WYG_121-49a"/>
賊其勞絶他吏若俾俎豆一堂無以等秩沮報思於義<lb/>
殆可皆曰然遂計所以樹示不冺曰必丏文鑱之堅珉<lb/>
庶幸久無壞乃因余邑應丞本泉以徵辭於余旣遜弗<lb/>
獲乃復曰呉公功德信不怍陽明公矣夫二公功德所<lb/>
自出其本不在武事之建立也陽明公以大儒振一代<lb/>
公固聞其風而興起者著流顯績彬彬皆儒者施用要<lb/>
於仁義禮樂固同條而共貫也諸士思其人不論其世<lb/>
可乎抑禮生而祠之非古也自畏壘之議庚桑氏始也<lb/>
<pb n="KR2k0045_WYG_121-49b"/>
漢有石慶韓稜之祠僅出一時之慕德者曁唐狄梁公<lb/>
宋張文定公繼迹乃益章傳焉其人固當百世祠之也<lb/>
若今安逺之祠二公豈非後狄張而同揆與在記以勞<lb/>
定國與能捍大患者皆應祀法則兹祠其旣合矣余故<lb/>
樂為之撰列成碑石又著之詩俾邑人士詠歌益永報<lb/>
思於無窮其詞曰帝赫有命德罔時競自我天覆疇敢<lb/>
弗順有倔甸荒嶺嶠之間脇閩吭粤厥郡古䖍崇山堪<lb/>
巗㠗險互參林箐闃悶豺虺攸攢崔崔安逺逆踵亟殘<lb/>
<pb n="KR2k0045_WYG_121-50a"/>
蹂我良甿鞠就屠癉昔有陽明仗鉞紆衡靖此螗沸奮<lb/>
儒以兵夷厥螟蠡誕布嘉榖爾耄爾稚含生并育四紀<lb/>
閑閑盜敢余讙誰其嗣者俾長悖頑萬徒旅拒掊邑鏖<lb/>
都矧墟若市交刳孰旴顯允呉公荷天之寵旣虞逺庸<lb/>
抑愴近訌往誓戎行曰揃岑岡猝披下歴萬酋倐僵偃<lb/>
旗仆皷歸休將士兆黔匌顙紛訖穫事桓桓李令安逺<lb/>
曁命小摩大拊扞邑以靖邑有賢祠言報往功功邪德<lb/>
邪孰軼我公嫓迹陽明活我蒸人我食我飲敢忘夕昕<lb/>
<pb n="KR2k0045_WYG_121-50b"/>
爰<graphic n="KR1258" url="https://raw.githubusercontent.com/kanripo/KR-Gaiji/master/images/KR1258.png" mimeType="image/png"/>長老曁大夫士配德作朋永欽世祀於稽往哲宋<lb/>
張唐狄祠像著德百代靡斁安逺之祠庶其似而刻石<lb/>
以永太史之詩<lb/>
　　旌表竇氏貞烈之碑　　　　　　嚴　嵩<lb/>
瑞州府通判姜榮仁甫之妾竇氏死節事聞詔賜碑旌<lb/>
門表之曰貞烈正德七年夏禮部符下省府太守鄺侯<lb/>
璠合部吏士耆民言曰自古貞媛烈姬必經變故而後<lb/>
著於史冊今觀尚書章奏所稱不為盜汚死節者山西<lb/>
<pb n="KR2k0045_WYG_121-51a"/>
之郡多至三十二人瑞賊煽亂彌年攻剽淫暴甚獨竇<lb/>
勵不可辱之節凜然儔伍間豈怵威顧身比比然抑造<lb/>
次引決畢命草莽不幸不為人知者或多也頼天子神<lb/>
武殄殱羣凶平亂旣成彰善斯舉而妥侑弗飭其奚以<lb/>
激勸于後其度地樹落伐石屬辭史氏以稱明詔褒寵<lb/>
節義之意於是高安令翁素使來謁辭謹按竇名善惠<lb/>
京師崇文坊人也嫁為仁甫妾仁甫以冬官主事出判<lb/>
興化尋改瑞州華林賊乘間來攻瑞城仁甫方署事亟<lb/>
<pb n="KR2k0045_WYG_121-51b"/>
挈郡符付諸竇出集兵捍賊賊斧垣入竇度不可復脫<lb/>
匿亟潜寘符賊執之又執其子婦懇釋之獨執竇行高<lb/>
安民盛豹一父子亦在執竇語賊曰此人可遣還報諸<lb/>
官官必以多金來贖賊如其言竇耳語曰我不死者以<lb/>
郡符未白也汝還言於官在某處無念我我即死矣至<lb/>
花塢鄉見道旁井紿賊渇求飲遂投井死賊相顧駭歎<lb/>
去六年五月十三日也明日仁甫求以歸面如生殯城<lb/>
南僧院今祠在瑞城東迎恩門内志而係之詩詩曰皇<lb/>
<pb n="KR2k0045_WYG_121-52a"/>
降下民厥賦惟均嗟兹竇姬禀德淑靈蒸蒸在門好靜<lb/>
寡言爰侍君子守官來筠筠襲寇盜豨突豕奔谿窟林<lb/>
麓嘯呼成羣乗間竊發遽侮于垣氛熖翕張載驅啓行<lb/>
仰天大呼有涙盈眶詎敢愛死以汚犬羊繄郡有符君<lb/>
子畀我符存罔負我死其可盤盤者村曰于花塢有冽<lb/>
彼泉實我死所奮身一躍目不見水躬豈匪䘏義之是<lb/>
取如金出冶如玉全璞如彼松柏挺然聚落古有二竇<lb/>
投崕而隕爰有彩鸞赴流以盡烈烈竇姬匹之曷疚駢<lb/>
<pb n="KR2k0045_WYG_121-52b"/>
美載籍以昭于後惟柱史郡伯抗疏首稽天子亦惻制<lb/>
書煒煌表厥里宅迺相城東作室嚴嚴元楹髹門有奕<lb/>
像瞻邦人至止烹牲是祀旨酒旣清籩豆維楚鼓鐘送<lb/>
尸款款歌舞天子萬年金湯四維邦之清寕人以完嬉<lb/>
爾有室女姢姢秀眉閨闥不出豈識悲思刻辭堅珉以<lb/>
載帝德以揚令芬以示民則<lb/>
　　復密都統廟碑　　　　　　　　周　相<lb/>
密都統廟者宋咸淳末建原額忠勇元至正年改今額<lb/>
<pb n="KR2k0045_WYG_121-53a"/>
都統宋官密佑領之故稱密都統廟云都統廬州人起<lb/>
閣門宣贊舍人統兵鎭撫州咸淳十年元張榮實吕師<lb/>
夔寇撫州都統率衆禦之及賊至進賢縣西賊盛氣呼<lb/>
曰降者乎鬬者乎都統怒厲聲罵曰鬬者也狗鼠焉敢<lb/>
與我鬬遽麾兵進兵雖寡氣吞賊賊辟易十數里至龍<lb/>
馬坪連戰數十合殺傷相當賊大益兵縱圍之數重矢<lb/>
石如雨都統令其部曰今日是我輩死日戰或得生部<lb/>
各勉之部悲憤皆殊死戰自晨至昃都統面中數矢㧞<lb/>
<pb n="KR2k0045_WYG_121-53b"/>
之又戰血流被面呼聲震天身又被四矢三槍衆多鬬<lb/>
死無一人降僅餘數十人都統竪雙刀令衆曰視吾雙<lb/>
刀突圍衆曰諾都統輪雙刀如驚電賊兵將目不得瞬<lb/>
觸刀鋒碎額斷項鬬肩裂膂飛血赤通道都統先其數<lb/>
十人突既得出徐殿之南走渡橋板䧟被執賊雄其勇舁<lb/>
之歸見其帥宋都䚟䚟咄曰壯士拊慰欲降之不屈繫<lb/>
之月餘終不屈嘗罵萬碩為賣國賊使我志不得信萬<lb/>
碩黄姓江西制置使隂通吕師夔自洪退屯撫致洪撫<lb/>
<pb n="KR2k0045_WYG_121-54a"/>
俱沒一日都䚟命師夔劉槃坐城樓引佑樓下以金符<lb/>
遺之誘以官都統不為動語益不遜槃令佑子說之曰<lb/>
父死子安之佑叱曰汝行乞於市苐云密都統子誰不<lb/>
憐汝也怡然解衣請刑遂死觀者盡泣下嗟乎烈哉龍<lb/>
馬坪鄉人壯其節相與歸葬其尸封樹其墓立廟祀之<lb/>
相沿三百餘年鄉人於水旱疾疫必禱禱必應嵗時伏<lb/>
臘必祭祭皆欣欣如子孫之於祖父然觀風者不能為<lb/>
請於朝載入祀典春秋遣官已為大失何近年以燬淫<lb/>
<pb n="KR2k0045_WYG_121-54b"/>
祠去之嗟乎伊誰為之無人心一至此哉余觀風亦二<lb/>
年髦昬不知侍郎曽前溪舊居龍馬坪為余言之且言<lb/>
廟毁墓將犁為田余謝前溪檄有司廟之墓封樹之碑<lb/>
之誌之銘之使千秋萬嵗祀之<lb/>
　　蘇公眉源新成文昌橋碑　　　　湯顯祖<lb/>
郡東出數十武絶汝水而梁中于信旴連于淦章冠蓋<lb/>
郵驛之使無虚日率以東行為良橋宜廣以紆而居人<lb/>
旅子肩摩踵錯其亟於斯也固晝夜然矣橋之以石也<lb/>
<pb n="KR2k0045_WYG_121-55a"/>
宋嘉泰始也橋之名文昌也宋寶慶始也而唐季柏倅<lb/>
䖍冉記乃云汝江趨文昌橋非橋也堰也入元兵燹相<lb/>
仍橋政無所考至嘉靖間守陸公堂與令林公恕卷石<lb/>
易木則其先樔也六十年而金隄復水以全力注橋橋<lb/>
敗將盡趙州學所記橋隄足兩存者非耶後視敗卷乃<lb/>
有土其中水入而隳宜矣守張公試輙募民毁故墪而<lb/>
加大者四數年而丞晉江朱公于讚署即檄驛丞孫耀<lb/>
祖募修其餘仍樔為梁成且三年矣而倐以燼公私咸<lb/>
<pb n="KR2k0045_WYG_121-55b"/>
病焉春夏間水暴下橋敗石犬牙立破船而漂流卒不<lb/>
可救者嵗常百十人號哭聲被岸而莫敢以告以告而<lb/>
莫為緩急者費也天以蘇公惠民至而顧視其址曰此<lb/>
豈不可更為耶視帑帑虚募民民劬吾有以處此矣夫<lb/>
民上所使也聞之用地者以利用天者以時而用人者<lb/>
以和不和而強使之千萬人不能用也和而使一人焉<lb/>
可也和莫如以道公清微虚逺以道正其體顯允疎越<lb/>
以道𢎞其用與物無營而與民有經所治官屬大夫士<lb/>
<pb n="KR2k0045_WYG_121-56a"/>
下至閭井匹夫匹婦與同憂樂急人之善而寛其過得<lb/>
可而止其容蒼然其中穆然未期而士民安之豁如也<lb/>
滌疵導休善氣條遂公所起意莫肯用戻於是耆稚士<lb/>
女皆知公有意乎成梁而未知所承也有馬之嫠婦人<lb/>
持其半嵗孤兒來訴曰是兒家累千金欲得者衆懼無<lb/>
以寘此子公喜而頷曰役其濟矣令婦人出而意示其<lb/>
宗老曰財散則孤兒安以為梁誰爭彼者乎宗老以語<lb/>
嫠婦人嫠婦人曰謹如命公起曰信哉必若所為府不<lb/>
<pb n="KR2k0045_WYG_121-56b"/>
汝與也立為徵匠于開化新安所嘗治金隄者以來而<lb/>
擇三月良日首事以聞監司莫不允恱公乃進耆老百<lb/>
工而教之曰若知為橋所以固乎宋守王君讜始為石<lb/>
梁而屋之平以板火漏其隙江風扇之不可向撲昨之<lb/>
火猶是也愼無樔與板而以石上下之縮水門之一而<lb/>
増高焉甕之無以土成無以邸閣雖厲焚無益也中為<lb/>
亭以休而繚其闌以馮若是則水火之猝至而風雨之<lb/>
無時其將免乎皆曰謹如命于是伐石冶鐡排槎鍜灰<lb/>
<pb n="KR2k0045_WYG_121-57a"/>
傭善估謹往來蓋十月而水門具逾年而石道平何其<lb/>
快也官無董稽民無勸迫何其佚也橋成而居者連連<lb/>
行者翩翩又何適也髙雄敞鮮旁無蔽虧南望石門金<lb/>
隄北望鍾陵劍墟溶溶蔥蔥開煙翕霞臺城參差豐茸<lb/>
萬家亦何壯也長雲亘施潛飇折螭永無害菑又何固<lb/>
也一時驩舞道幸以為天地人合發於兹不知我公所<lb/>
以執天機立地符起人心者蓋有道焉道至而功成而<lb/>
公不言功郡士民與家封君謀所以言者以命予小子<lb/>
<pb n="KR2k0045_WYG_121-57b"/>
謹為記而勒諸碑<lb/>
　　黄司空廟碑　　　　　　　　　黄在裘<lb/>
豫章城南三里許為南雩雩三面環三祠雩東行數百<lb/>
武迤澗而北極於平田徐孺子墓在焉墓稍南為漢陳<lb/>
司徒蕃祠又西止於江為晉司馬温公嶠墓墓右為祠<lb/>
近為大族所廢東北里許為司空黄公祠仲舉太眞事<lb/>
皆表著豫章人人能言之唯黄公起梁陳間南史稍軼<lb/>
祠亦雜穢與諸神廟等雖春秋血祀不異而問司空遺<lb/>
<pb n="KR2k0045_WYG_121-58a"/>
事則豫章莫知為何也新安范公博物朗識治先教化<lb/>
舉廢興墜甫下車即修葺澹臺孺子諸祠墓所在弔軼<lb/>
景哲啓遐詔來人士翕然向風次復温司馬墓歸侵祠<lb/>
址修陳司徒祠黄司空祠闡名撝實鳩工庀材不朞月<lb/>
而封樹増崇廟貌改煥志功德示不忘也三祠鼎然于<lb/>
南雩之間高風在望余忝幸而在事諸祠墓范公業已<lb/>
有記㑹司空祠成謬以記屬余安能為役哉按司空諱<lb/>
法氍字仲昭新建巴嶺人史稱其忠義有膽力能距躍<lb/>
<pb n="KR2k0045_WYG_121-58b"/>
二丈日行二百里此之為異已自天授又嫺書疏明簿<lb/>
領為士民所推即所著持居然經世之規侯景之亂公<lb/>
即合徒里閭内為桑梓保障外為建業應援何其烈也<lb/>
時太守賀詡下江州公已監知郡事起名無何陳武帝<lb/>
將入援金陵李遷仕中梗帝命周文育領西昌為備公<lb/>
以兵資文育破遷仕而自屯新淦據豫章上游已而侯<lb/>
景遣于慶攻豫章將揜公不意公卒破于慶殺之自是<lb/>
景終不得窺大江以西大江以西人且較然知有逆順<lb/>
<pb n="KR2k0045_WYG_121-59a"/>
羣兇不敢相附諸鎭之援俾得自堅公之力也改領高<lb/>
州刺史封新建侯永定二年新呉人余孝頃據豫章與<lb/>
周迪擒孝頃以功授平南將軍開府儀同三司已而迪<lb/>
反公又平之内史熊曇朗反金口公又平之累功進爵<lb/>
為大將軍領江州刺史光大二年大舉北伐公為都督<lb/>
出歴陽大收礟車歩檻之功進兵合肥禁侵掠躬勞撫<lb/>
則又駸駸乎仁義之師矣比加侍中封義陽郡公鎭壽<lb/>
陽薨贈司空諡威豫章人血食之自梁陳以來至今未<lb/>
<pb n="KR2k0045_WYG_121-59b"/>
改也嗚呼江州髙州公蒞政郡也與豫章不相及豫章<lb/>
人何以祀公蓋豫章者交廣之襟喉呉楚之要㑹金陵<lb/>
之門户也豫章不守則金陵受其衝交廣之貢賦不入<lb/>
楚蜀之委輸必斷故公一守豫章而于慶之襲敗孝頃<lb/>
之據敗曇朗之叛敗公雖無煦煦傴拊之政而大有造<lb/>
於豫章者三焉況身犯鋒鏑履危險出民水火而厝之<lb/>
袵席之安此其為烈又豈一粟一帛之力哉天以豫章<lb/>
賜公千世食邑此所謂禦大災捍大患則祀之宜也靈<lb/>
<pb n="KR2k0045_WYG_121-60a"/>
光巋然高山仰止謹稽首為之銘曰天柱正傾地維紐<lb/>
絶濟時艱難非才則烈羿澆爭驅梁陳之季蠢彼逆兇<lb/>
窺我神器日月蔽虧宇宙昏䝉物情大駭蕩然無庸挺<lb/>
生英哲實起桑梓誓衆勤王指顧摧靡迺援建康迺振<lb/>
西昌新淦旣都羣醜殱亡北伐之師凛凛而制威敵以<lb/>
謀禁掠以義迺奠豫章維公故里沒世不忘廟食於此<lb/>
范公為政仁風在兹景仰髙躅復新厥祠蘭鐙桂醑琴<lb/>
瑟旣具萬舞斯聞神其至止願言祝之福我元元十風<lb/>
<pb n="KR2k0045_WYG_121-60b"/>
九雨隂陽斡旋神亦告余鑒於明德惠我氓兮乃土乃<lb/>
粒<lb/>
　　龍興橋碑　　　　　　　　　　鄒元標<lb/>
昔者先王愛民甚篤慮民甚周也備其不虞有司關者<lb/>
慮其道路有司阻者載在周禮纎悉備具如造舟為梁<lb/>
溴溠徛彴之類見于經書者可考後復易為石杠取其<lb/>
堅固可垂永久民不病渉而又有形家因之以綰轂下<lb/>
流為人文地者此龍興橋議所由起也顧費鉅時詘遂<lb/>
<pb n="KR2k0045_WYG_121-61a"/>
成道旁之舍㑹閩<graphic n="KR1778" url="https://raw.githubusercontent.com/kanripo/KR-Gaiji/master/images/KR1778.png" mimeType="image/png"/>梅呉侯來邑薦紳耆老文學卒史<lb/>
復上其議侯聞欣然曰夫兹地藴靈閟竒久亦下流空<lb/>
洩之故且褰裳滅頂者嵗有吾何敢後遂聞兩臺使及<lb/>
觀察守相咸報曰可侯首蠲俸倡諸士民爭出貲應計<lb/>
費數千緡經始于萬厯癸丑冬月至乙夘夏月告成事<lb/>
脩數百武廣四軌崇數仞稱竒觀矣諸生耆民某某過<lb/>
而偕予姻友王學博鉉徵記予竊窺世為吏者神情必<lb/>
有所注注於下則慮周民隱注於上則窺瞷為工以窺<lb/>
<pb n="KR2k0045_WYG_121-61b"/>
瞷獲上者十之九即邑事廢弛不暇左右顧矣侯汲汲<lb/>
民隱是周又以澤民者造士所謂愷悌君子民之父母<lb/>
者耶先是欲有事兹橋未果有童謡曰欲此橋興待福<lb/>
安人民不知所謂今橋成始知侯為福建南安人神告<lb/>
之矣凡欲成不世之役者在先得民心得民心而後能<lb/>
得其力今智者輸財能者竭力匪侯深仁湛恩淪浹膚<lb/>
膈欲民樂子來成功之速如是得乎侯初令順德創閣<lb/>
蔽霄竟有魁天下者是橋舉多士從此起矣昔崔雍州<lb/>
<pb n="KR2k0045_WYG_121-62a"/>
得羙材數百章橋之人以名崔公橋侯雖欲不尸其名<lb/>
不可得矣學博嘗述邑江山之秀草木和柔月朗星麗<lb/>
偕諸生泳游其間不减沂雩風致予雖老尚有志四方<lb/>
行當撰杖尋學博盟登兹橋一聞樵者漁者歌侯之德<lb/>
澤乎侯名宗周字熙偉號<graphic n="KR1778" url="https://raw.githubusercontent.com/kanripo/KR-Gaiji/master/images/KR1778.png" mimeType="image/png"/>梅世以名進士起家敬系<lb/>
之銘以永侯思銘曰漢庭治世數呉公後先政績古今<lb/>
同驅石何年至海東跨江矯矯若游龍瑞氣鬱蔥如貫<lb/>
虹碧水丹山映逺峯苞靈孕秀起豪雄千秋碣石紀侯<lb/>
<pb n="KR2k0045_WYG_121-62b"/>
功<lb/>
　　復豫章城三湖九津水道碑　　　萬　恭<lb/>
豫章氣脈南自梅嶺萬馬騰空而北下聳華山衡朱嶺<lb/>
插招雲峯而東渡河擁白湖嶺而北走聳岡前嶺又西<lb/>
渡天王河播為大陸北而浮者鰲而突者垂天之虹者<lb/>
渉江之龍者歴上雒旗岡上諶麥山折而東踰佛頭塔<lb/>
折而西抵南關稍折而東掠武塲入焉為澹臺祠又折<lb/>
而北為永和門西歴府基至德勝門又折而南其中脈<lb/>
<pb n="KR2k0045_WYG_121-63a"/>
歴新建縣擁四道兩院而盡于鐡柱宫左三支為閫司<lb/>
臬司為府庠盡于兩學者為龍蟠右三支為藩司為南<lb/>
昌縣為鳳凰坡盡于廣潤門者為虎踞南二支一入進<lb/>
賢門東為正學書院而盡于軍器局一入進賢門西擁<lb/>
京山廣積倉而盡于惠民門城中蕩水者為三湖曰東<lb/>
湖曰西湖曰北湖而城中洩水者為九津曰五行津曰<lb/>
五事津曰八政津曰五紀津曰㑹極津曰三德津曰稽<lb/>
疑津曰庶徵津曰福極津有沙以抱之有水以匯之是<lb/>
<pb n="KR2k0045_WYG_121-63b"/>
江南一大都㑹也又章貢之水西招吉袁臨瑞之流大<lb/>
瀦者為贑河一千里繞而左又軍峰之水東招杉關建<lb/>
撫之流大瀦者為撫河四百里繞而右繞而左者穿樵<lb/>
舍呉城入於湖為西鄱湖繞而右者穿楊家灘趙家圩<lb/>
入於湖為東鄱湖兩湖又北駛百里始混一於彭蠡顧<lb/>
三湖九津之水與西河厪厪隔綫脈不肯歸附西河入<lb/>
西鄱湖而獨蜿蜿蜒蜒出内水關穿廣潤章江德勝永<lb/>
和四門之城壕而過之東歸蜆子湖艾溪湖出牛尾閘<lb/>
<pb n="KR2k0045_WYG_121-64a"/>
趨楊家灘入東鄱湖夫三湖九津之水顧舍其近而逺<lb/>
是圖去其所甚便而附其所甚不便是豈湖津之性哉<lb/>
蓋城中之脈從西而東又折而北而西而南故城中之<lb/>
水為氣所扼遂從北而南又折而西而北而東山逆水<lb/>
水逆山交互紐結而不可解以散乃信饒二河之水自<lb/>
震來而㑹南九二郡之水自兊來而㑹都昌大岫導呉<lb/>
越諸阜控彭蠡之東為大龍蟠匡廬大岫導荆楚諸阜<lb/>
控彭蠡之西為大虎踞鞋山旣障湖口載翕而三湖九<lb/>
<pb n="KR2k0045_WYG_121-64b"/>
津之水道悠悠洋洋六百里而始浮於江蓋至是而北<lb/>
門之鎖鑰備矣是又江南一大佳風水也事在張學士<lb/>
碑中𢎞正而前風氣凝聚人文宣朗禄食足名臣巍科<lb/>
足名賢而今安在哉後來者鄙乃徒苦三湖九津水患<lb/>
為不克恢復故道又從而為之外水關洩諸西河棄故<lb/>
濠堙為市肆堤為魚沼以恣彼貪暴豪強之谿壑而城<lb/>
中之水患日博風氣日散者將百年矣豫章刺史范公<lb/>
以聖賢之學仰觀天文俯察地理中講人事間以咨司<lb/>
<pb n="KR2k0045_WYG_121-65a"/>
馬氏指掌而畫之斷焉清九津之舊源紀三湖之故額<lb/>
培綫堤之原脈禁華蓋之培削毁魚沼塞外關深斯湖<lb/>
也鑿斯池也若廣若袤悉丈尺而從事焉藏在府庫圗<lb/>
在象魏且命司馬氏文而勒之貞䂥掲諸應門之右告<lb/>
我父老子弟萬萬世愛而護焉以永嘉惠我豫章之元<lb/>
元司馬氏懼其久而玩也係之以銘曰桓桓刺史南國<lb/>
之綱不解于位外大邑是疆理我三臟而湖之水茫茫<lb/>
理我九竅而津之水湯湯我血氣我沼我華蓋我岡反<lb/>
<pb n="KR2k0045_WYG_121-65b"/>
我璞質完我金相彼何人斯胡不實崑崙之頂而自裂<lb/>
紀堂胡不虚震澤之腹而自堙肺腸不念刺史苦自取<lb/>
滅亡河洛思只終焉允臧桓桓刺史匪居匪康我有顓<lb/>
䝉刺史匡之我有餓人刺史粻之田則有崖澤則有梁<lb/>
父母孔邇遄撫我南邦<lb/>
　　築五圩碑<lb/>
豫章北陬遡黄溪渡而下巨浸衍為平沙非三壤故疆<lb/>
生齒日繁則與水競利奪而成壤為圩者五曰余家塘<lb/>
<pb n="KR2k0045_WYG_121-66a"/>
黄泥坽雙坑圩萬家塘王甫港皆若崇墉然括内成田<lb/>
以數十萬跨南新二邑屬之糧以萬計下聮四十八圩<lb/>
則五圩成四十八圩皆壤也五圩敗四十八圩皆魚也<lb/>
嘉靖初載洪水決余家塘再決雙坑圩其時縣官困于<lb/>
財水民詘于力三載乃㡳績圩民若竭澤矣踰六十載<lb/>
乃復故壤萬厯十四年春徂夏霪大水四月決余家塘<lb/>
破之決黄泥圩又破之決雙坑圩又破之洪洞無涯田<lb/>
殫為湖廬殫為瀦室而憑者槨而浮者桴而沒者蔽巨<lb/>
<pb n="KR2k0045_WYG_121-66b"/>
浸而下而圩民將靡孑遺矣南昌何侯選乃匍匐水行<lb/>
乗舟隄行乗屐救死掩槨問疾賑饑已乃約圩民諗之<lb/>
曰吾聞嘉靖初二決猶然疲三載塞之也奈何今三決<lb/>
而不圗一勞永逸之也無已則錮石堤乎圩民曰是沙<lb/>
壤者亡㡳也安所置石為侯曰吾知所以處此矣歸白<lb/>
上大夫括官藏三百卄金募水民田夫以萬司馬治方<lb/>
溪湖堤法從事焉蓋黄河捲埽法也法以草小綆密布<lb/>
于下方置板焉覆以草茵内實以土先以巨綆貫小綆<lb/>
<pb n="KR2k0045_WYG_121-67a"/>
之外堤人拽巨綆則平舒席捲而墜諸決中視畚杵勞<lb/>
一而功十者也乃三月而三決盡塞上排五圩之横批<lb/>
下拒四十八圩之直擣逾年田盡成壤水盡歸墟圩民<lb/>
大說奔司馬公而問焉往三年塞二決而民益病今三<lb/>
月塞三決而民益安何以故司馬公曰是以修圩寓賑<lb/>
饑又處之之術善之善者也昔東周君欲為稻西周君<lb/>
不下水東周患之蘇代為東周君以術干西周君遽下<lb/>
之水稻乃大登夫為稻術亦何常之有哉今何侯為稻<lb/>
<pb n="KR2k0045_WYG_121-67b"/>
術莫如成壤成壤術莫如塞決塞決術莫如捲掃嗟圩<lb/>
父老宜令世世遵何約法也毋患世世不東周君稻者<lb/>
　　牛尾閘碑<lb/>
豫章東郛有奥區焉南㨗于蕭橋而北距諸河水溢則<lb/>
大瀦水涸則鉅野不可田𢎞治中祝刺史瀚大發粟七<lb/>
百石聮長堤西始石亭莊東抵牛尾坽延袤四十里北<lb/>
障大浸入鄱湖而南墾平田數萬畝命之曰大有圩圩<lb/>
東錮之石閘江溢則閉以拒浸湖濫則洩以平田是霄<lb/>
<pb n="KR2k0045_WYG_121-68a"/>
壤之業也隆慶初圮龔屯田使大器捐二百金成之俄<lb/>
水決西閘丁刺史應璧發粟百石以葺俄又將圯萬厯<lb/>
中周刺史良臣䕶之石凡八十金十四年春大雨至于<lb/>
夏四月湖江海接也圩浮若綫閘沉若竇勢且決東閘<lb/>
南昌何侯屬意災民乃廵陌賑饑藥病扶傷活饑民以<lb/>
萬數歸報陳中丞朱直指徐屯使范刺史請金粟數千<lb/>
計號于堤父老曰以金粟賑是乗桴救溺也徒盡桴耳<lb/>
何益吾其以修堤賑田尚永利焉乃循大有堤東視牛<lb/>
<pb n="KR2k0045_WYG_121-68b"/>
尾閘俯而嘆曰閘龍口者其堤之吭乎閘雁翅者其堤<lb/>
之臂乎吾今扼吭健其臂而已矣乃大伐石錮東之所<lb/>
未理者及西之理而未堅者及版之腐而易潰者費厪<lb/>
四十金耳官不勞而自集民不振而自甦田不闢而自<lb/>
稔完計也父老為司馬公乞言乃號父老于惠民亭言<lb/>
曰余觀大有圩閘而知數年之中長吏所經畧良苦心<lb/>
哉彼漢循吏傳所稱說勺陂白堰安足道哉古有北山<lb/>
公者平太形土壤而堙諸渤海之尾河曲公笑而止之<lb/>
<pb n="KR2k0045_WYG_121-69a"/>
北山公長息曰吾子堙之孫堙之子而又子孫而又孫<lb/>
又堙之無窮匱也而海不加深何若而不堙操蛇之神<lb/>
聞之懼其不已也告于帝帝命夸娥氏子負太形而厝<lb/>
諸朔東若何侯良苦心哉今而後我父老屬其世世子<lb/>
孫永無忘夸娥子之力可也<lb/>
　　鄧襄敏公大忠祠碑　　　　　　鄧　澄<lb/>
正統己巳襄敏公以副都御史殉義明年朝命贈公資<lb/>
善大夫右都御史賜今諡遣官諭祭官其子瑺南京大<lb/>
<pb n="KR2k0045_WYG_121-69b"/>
理評事國録方志私史蒐揚大書累書煌煌乎著公忠<lb/>
於朝矣而公吾郡人也鄉邦間宜有一席地以奉烝嘗<lb/>
而久曠不舉郡中一二縉紳偕諸青衿若里三老始各<lb/>
呈列守令監司具申覆陳侍御王中丞各亟下其事乃<lb/>
相郡之東偏得廢署為地若干畝官給費為金若干自<lb/>
中丞而下各佽費俾其四世孫繼祖繼忠得以儒衣巾<lb/>
奉祀其祀費春秋入嵗編以為常繼祖繼忠念麗牲有<lb/>
石而載筆尚虚謂小子某盍有一言以示永永竊惟英<lb/>
<pb n="KR2k0045_WYG_121-70a"/>
廟土木之變學士大夫尚不難於死顧所以死難何也<lb/>
成師而出君行臣從雖奄人執事識者共憂軍前勝負<lb/>
固未決也及寇圍四合萬衆土崩刄夾如林鏃飛如雨<lb/>
縱鳥伏獸竄又焉逃之蓋赴義亦死逃死亦死其從也<lb/>
法也其死也勢也故曰非死難也今從事後觀之三犂<lb/>
之赫濯方張百戰之軍容餘勁行邊家法近在先皇逺<lb/>
則澶淵之役萊公實尸至今為宋盛事彼狡然閹也豈<lb/>
無枝柱士大夫之口乃師未出伏闕諫次大同諫疾馳<lb/>
<pb n="KR2k0045_WYG_121-70b"/>
入紫荆關扼險又力繼郭定襄諫其諫也有獨有旅是<lb/>
猶曰衆訟知其不可也師崩衆殪如張英國輩皆久歴<lb/>
行間直相蹂踐魚肉爛亡血塗原野耳公獨從刀林箭<lb/>
雨中挺身䇿馬翼上冀突出重圍及從入敵營面叱背<lb/>
盟辜恩其骨幹神膽實有以壯行在之威靈踰年駕卒<lb/>
南歸雖天佑我明默啓其衷而公靈爽英威亦似陰有<lb/>
所相助公乎公乎誠自有所以死者也方寇之戕公也<lb/>
肢裂體解先軫無可歸之元萇𢎞有化碧之血而自公<lb/>
<pb n="KR2k0045_WYG_121-71a"/>
為諸生時爪髮脫落皆手自函藏子孫竟用之并其生<lb/>
平衣冠手稾遺文以窆豈公預自知其死而然抑受之<lb/>
親者毋敢毁傷與嗟嗟畏首畏尾老死牖下者何限黄<lb/>
腸永隧彼所載朽骨腐肉耳毋以其身為者乃以成其<lb/>
身固公之所以為公者哉夫豈直信其一旦之決者比<lb/>
也余獨疑以公殉忠烈烈廷議易名顧遺其忠豈以公<lb/>
所為忠者易見而平生敭歴於諡法因事有功之襄應<lb/>
事有功之敏當互見與今廟額曰大忠所以著公忠者<lb/>
<pb n="KR2k0045_WYG_121-71b"/>
益煌煌備矣余旣摭其實勒之碑爰銘以詩曰在帝五<lb/>
葉閹竊國柄嶽嶽憲臣執法以諍師出否臧帝狩于荒<lb/>
僵屍蔽野流血成江萬死不死意氣彌厲躍馬衝堅力<lb/>
詘靡繼雖裂公軀曷損公神衣冠之藏一髮千鈞二百<lb/>
餘年新宫奕奕菀菀桑梓丸丸松柏黛天霜雨根石柯<lb/>
銅雲散月髙儼車畫熊公所游從穆如清風公所咏歌<lb/>
勒石山中肅肅春秋秩秩籩豆章甫逢衣大忠之後大<lb/>
忠之後克順克孝凡此邦人有位則傚以為不信眎此<lb/>
<pb n="KR2k0045_WYG_121-72a"/>
廟貌<lb/>
　　新築樂安城碑　　　　　　　　徐良傅<lb/>
樂安者撫屬邑也撫屬邑六臨川在郭内東鄉先年因<lb/>
盜開設縣設而城築金谿近有城獨崇仁宜黄樂安三<lb/>
縣未城嘉靖辛酉盜起閩廣連入三縣無論屠汙燔灼<lb/>
即長吏寓妻子他所負印竄草間與百姓同冠服如此<lb/>
彌月亦不復可以為邑矣是嵗寇至金谿掠其西南二<lb/>
鄙傅郭三十里而止近郭之民猶得入城相與保聚假<lb/>
<pb n="KR2k0045_WYG_121-72b"/>
令金谿尚未有城其不為三縣乎使三縣有城亦當如<lb/>
金谿得相保聚不至屠汙燔灼長吏負印竄草間如前<lb/>
所云亡疑也以此知邑之繫於城綦重就三縣論崇仁<lb/>
西去郡治九十里宜黄南去郡治百一十里樂安西南<lb/>
去郡治二百四十里寇從永豐寧都來先入樂安從廣<lb/>
昌南豐來先入宜黄越二縣而後至崇仁二縣有城寇<lb/>
狼顧恐二縣議其後必不敢輕犯崇仁故樂安宜黄之<lb/>
城急於崇仁而宜黄視樂安差近即有聲息一夕可達<lb/>
<pb n="KR2k0045_WYG_121-73a"/>
郡治樂安則逺又多深林長谷迴谿曲洞鳥道﨑嶇而<lb/>
屈折聲息非三日不達郡得報點兵集餉又復三日乃<lb/>
至而寇已□載去矣由此言之合三縣之城孰有急於<lb/>
樂安者哉樂安之城如此其重且急而前此莫有築者<lb/>
非不知也無堅志厚力以主持於上即良有司惴莫敢<lb/>
為其齪齪者直幸其身之無事以為可寄之後人而無<lb/>
與其憂爾矣中丞柏泉胡公松督撫江右逐寇畢約躬<lb/>
省從徧歴三縣嘆曰古守在四夷猶重門設險莒恃陋<lb/>
<pb n="KR2k0045_WYG_121-73b"/>
不備春秋譏焉若之何無城以憂吾民協謀於廵按御<lb/>
史叚公顧言始事於辛酉某月某日訖事於癸亥某月<lb/>
某日瞭望之樓守宿之舍咸具樂安之民見城之成不<lb/>
見費之及也蹈厲鼓舞戴公之賜而又齎咨涕洟感前<lb/>
之未有此而受禍之烈也願譔次上德被之金石昭示<lb/>
罔極辭曰於皇有明九葉彌昌六合同氣八蠻來王崇<lb/>
極而孽於粤之野入我内地毒我矜寡皇帝曰嘻是烏<lb/>
可宥簡命撫臣殱此羣醜於鑠撫臣來自環滁甲兵十<lb/>
<pb n="KR2k0045_WYG_121-74a"/>
萬藏于文儒埽氛清祲達觀徧歴曰無城池其何能邑<lb/>
鑿之薨薨築之登登雉堞雲横樓櫓載興鰲溪之民舉<lb/>
手加額挈妻抱兒且喜且惻始者謂何捐汝中衢今者<lb/>
謂何安此室居唯天子威中丞是揚唯天子仁中丞是<lb/>
宣穹碑永存於千萬年<lb/>
　　重修梅家畬至黄家園碑　　　　楊廷麟<lb/>
崇禎十有二年己卯夏大水江溢于修德鄉五都之間<lb/>
始若髮漂終乃大圯保人之壞游如也鄉邑大夫遂人<lb/>
<pb n="KR2k0045_WYG_121-74b"/>
以咸懼邑侯無錫秦公憫之甚曰是不可以日月契也<lb/>
我乃先之則蹙言于衆曰凡壞之入以力報也邑人之<lb/>
嘗宅其良者以患準也嗇老之雄于旅以或腐于力者<lb/>
以才差也名相逺實相近也功相若者事相半也我則<lb/>
有大福于汝後人是年十月度里裁匡步軌割<graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>耦量<lb/>
時景役以日至弗或敢匱遂有長長有十里鄙有督督<lb/>
有五人涂有植植有八表官徒有專專歴三職程事而<lb/>
終不愆于素自梅家畬以屬黄家園丹桂坊縱眎之三<lb/>
<pb n="KR2k0045_WYG_121-75a"/>
百七十丈五尺有尋而止側輪不及十之一兼則砥之<lb/>
弱則侔之廓以怒則參以敵之廣與崇方水乃淫之而<lb/>
望之閷如也已下則埤其表翼翼也凡百有十日以訖<lb/>
工不加昔矣又倍敦焉嗟乎國家嘗有建義之役矣淮<lb/>
之為淮則有泇口之師矣其始以人之功為己弗功也<lb/>
辭之辭之矣若之何以人之勞為己勞也身之且身之<lb/>
而弗身其勞也則曰吾不敢為利焉左移而右息焉民<lb/>
之不為鮪鳬者猶幸幸爾古之儒者嘗以是為己病也<lb/>
<pb n="KR2k0045_WYG_121-75b"/>
或不待請而為之甚乃不惜以其躬衛之曰吾學吾道<lb/>
如是也秦公以儒者之治治之又安能已乎明年庚辰<lb/>
大水軌以立植無逆于泐清江舊史楊廷麟樂而記之<lb/>
辭曰自古在昔乃牽乃贑乃渉其西華陽以别南曰蛇<lb/>
溪維小臯攸同蕭水潄之遂曰滲國前之為此或廿年<lb/>
或七八年乃至嵗易秦公成枳以仁以勇衆力以傅土<lb/>
樂工良使我人曰枳我公之為德制身者道制物者才<lb/>
公則有之曰王國曷徵我宅田曰王國曷正我徒我車<lb/>
<pb n="KR2k0045_WYG_121-76a"/>
　曰王國曷成曷洽我士我工嘻乎嘻乎江之永矣嗣者<lb/>
　其前良乎念兹戎勞敢告月日<lb/>
　國朝<lb/>
御書閣碑　　　　　　　　　　　　　安世鼎<lb/>
　康熙丙寅<lb/>
皇上御極之二十有五載也治隆三代道邁百王武功振<lb/>
　而四海澄清文德敷而萬方於變士多操縵安絃之樂<lb/>
　野有家給人足之風議禮考文垂千秋之令憲巡方省<lb/>
<pb n="KR2k0045_WYG_121-76b"/>
　嶽洽億姓之歡心受正朔者已極雕題鑿齒之衆頌盛<lb/>
　德者不假瑶環銀甕之詞郅隆之盛亘古以來所未及<lb/>
　也<hi>臣</hi>世鼎猥以樗質持節西江察吏安民而外仰見<lb/>
皇上崇儒重道之盛心凡有興文造士可以敷揚聖化者<lb/>
　勉力圗維冀効萬一之私伏查南康府屬廬山之麓有<lb/>
　白鹿書院原係唐太子賔客李渤讀書之地宋初置書<lb/>
　院頒賜九經及朱子知南康軍疏請勅額經書塑奉先<lb/>
　聖先賢列像聚徒講學而規制益𢎞自是以後代有興<lb/>
<pb n="KR2k0045_WYG_121-77a"/>
　替我<lb/>
　國初前撫<hi>臣</hi>蔡士英亦加修葺近復漸至廢頽遂檄令<lb/>
　前任提督學政按察司僉事<hi>臣</hi>髙璜㑹同布政使<hi>臣</hi>張<lb/>
　所志按察使<hi>臣</hi>孫蘭分巡饒九南道副使<hi>臣</hi>查培繼公<lb/>
　同計議專委南康府知府<hi>臣</hi>周燦鳩工庀材重為修理<lb/>
　於是廢者葺之傾者補之應創置者增飾之若殿宇以<lb/>
　妥先師堂廡以居師長號舍以處生徒倉庖以備日用<lb/>
　以及亭臺為觀瞻之羙橋梁為往來之需不踰時而煥<lb/>
<pb n="KR2k0045_WYG_121-77b"/>
　然一新乃延南豐鄉紳<hi>臣</hi>湯來賀以主洞事開筵授講<lb/>
　四方之士負笈而至者以千百計彬彬乎極一時之盛<lb/>
　矣復䝉<lb/>
皇上允<hi>臣</hi>所請勅賜<lb/>
御書匾額經書隨復檄令南康府知府<hi>臣</hi>周燦於書院内<lb/>
　東南爽塏之地建閣一座供奉所頒書籍以昭敬愼之<lb/>
　忱乃榱桷瓴甋之工亦僅兩月告竣時同襄其成者見<lb/>
　任提督學政按察司僉事<hi>臣</hi>何棅督理驛道僉事<hi>臣</hi>王<lb/>
<pb n="KR2k0045_WYG_121-78a"/>
　克善分巡贑南道僉事<hi>臣</hi>丁煒南康府同知<hi>臣</hi>陳琅通<lb/>
　判<hi>臣</hi>寗立隆星子縣知縣<hi>臣</hi>趙世福分董其役者南康<lb/>
　府經歴<hi>臣</hi>劉從恩照磨<hi>臣/</hi>胡發也<hi>臣</hi>竊惟自古帝王凡<lb/>
　發一令行一事非但立法制於一時亦以垂顯庸於後<lb/>
　世我<lb/>
皇上以濬哲之德建中和之極君道與師道而並著治統<lb/>
　偕道統以同昭今書院之興雖在一方傳之史冊千百<lb/>
　世而後頌<lb/>
<pb n="KR2k0045_WYG_121-78b"/>
皇上之聖神文武者兹亦其一端也不有紀載之文何以<lb/>
　風示奕禩<hi>臣</hi>不揣固陋謹拜手稽首序次其事而系之<lb/>
　以頌頌曰兩儀嬗化五精遞運海潤日輝見離出震歴<lb/>
　世相承功髙德峻重熙累洽皇圗丕振爰及我<lb/>
后惟睿作聖旣奏武功亦敷文命一人作則萬邦以正堂<lb/>
　哉皇哉於斯為盛微<hi>臣</hi>持節濫厠江潯仰承聖化逖稽<lb/>
　儒林白鹿<graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>
                    <graphic n="KR0687" url="https://raw.githubusercontent.com/kanripo/KR-Gaiji/master/images/KR0687.png" mimeType="image/png"/>洞闢山岑功成入告悚懼彌深<lb/>
帝曰俞哉惟汝所請乃命禮臣併咨祕省寶篆焜煌琅函<lb/>
<pb n="KR2k0045_WYG_121-79a"/>
　彪炳遥望五雲光涵萬景相地諏時飛閣傑構五老倚<lb/>
　檐兩湖環甃朝日出林晚烟迷岫名山勝迹大江之右<lb/>
　臨川彩筆豐城寶劍天章所被景物爭煥賔客書屋知<lb/>
　軍講院九疊屏風另開生面羣工鏘鏘兆姓翼翼欣逢<lb/>
　盛典曠代無二春干秋羽禮明樂備多士思皇名敎樂<lb/>
　地堯曰文思舜曰文明帝德光華異代齊聲矗矗贔屭<lb/>
　萬古鴻名匡山並峙蠡水同清<lb/>
　　　新開通濟河碑　　　　　　　　齊之千<lb/>
<pb n="KR2k0045_WYG_121-79b"/>
皇帝御天下四十又一載九州内外悉主悉臣海無怪風<lb/>
　貢使相望於道決河且告成功天休人事罔不聚順維<lb/>
　時則有知進賢縣事三韓尚公本朝勲舊之戚平南大<lb/>
　國之裔載綰下邑之符來親勤民之事蓋五年於兹矣<lb/>
　始至按圗視地喟然曰進之人文不競居民沴災者由<lb/>
　形勢之變遷也元鳥之詩曰景貟維河周公之城洛曰<lb/>
　我乃卜澗水東瀍水西古聖人猶致擇焉屬在有司而<lb/>
　可忽乎哉且志所謂山如負扆水若朝宗者進之形勢<lb/>
<pb n="KR2k0045_WYG_121-80a"/>
也壇山幸無恙河水躍而東而官廨旁有池曰旱塘汙<lb/>
穢壅閼不可以不治也遂躬率民夫操鏝畚土剷其垢<lb/>
濬其源指畫水道所出入曰如是如是居民繆謂不然<lb/>
已而掘數丈得故道石甃宛然並於河舊傳趙宋時有<lb/>
辜託者神僧營度斯治孰謂公之不假圗經而合也異<lb/>
哉方是時進言者曰溲溺解而昏淫除沆瀣入而靈秀<lb/>
發水之清濁氣之羙惡也前令築兩堤堵河水内流請<lb/>
加功焉公曰已之民力憊矣不可以復也居三年乃更<lb/>
<pb n="KR2k0045_WYG_121-80b"/>
合僚屬而諗之曰吾之有志焉而姑已之者非謂其踵<lb/>
前令而為旦夕茍且之計也賈待詔之議曰繕完故隄<lb/>
増卑倍薄勞費無已此治河下䇿也吾聞之也因人故<lb/>
無功無功故惜費惜費無功不可以謀久逺蓋嘗覽是<lb/>
邑之圗而嘆息矣往時院澤常湖之水匯於城南不支<lb/>
不滲截然安流由新橋入城折而西由西折而東北出<lb/>
城又折而北此地勢也溢而東水盛而倒行之使然今<lb/>
乃自南馳而東吾不知變遷之何日也僚友士大夫有<lb/>
<pb n="KR2k0045_WYG_121-81a"/>
相余者乎願捐貲復河之故道雖勞費不敢辭即日詣<lb/>
河壖詳度地勢議河先扼其百㑹之咽㗋不虞沬湍之<lb/>
蕩析也議堤使峭如邊墻之鎖鑰不用咫尺之彌縫也<lb/>
得𫝊氏田若干畞而鬻之諏吉興事肇基於河凡開河<lb/>
百丈有竒旣廣旣深洋洋乎巨浸哉河之外築堤堤長<lb/>
百丈有竒孔固孔厚蜿蜒乎若虹之飲水焉河入城為<lb/>
新橋橋久陷構石鼎新凡幾甃橋之下淤沙如大阜爬<lb/>
梳鎛薅突者窪然成壑矣通用匠若干夫若干錢若干<lb/>
<pb n="KR2k0045_WYG_121-81b"/>
夫以錢募錢以日給虚往實歸懽忻子來公尤不避寒<lb/>
暑或昧明或日昳必親往其處斟酌盡善焉旣勞心又<lb/>
勞力以一身而建合邑之利一日而起百代之衰此數<lb/>
十年父母斯邑者之所不及也公治河旣成渠兩傍鑿<lb/>
及泉中間參差治百千坎春漲捽撞沙土旣脆薄易動<lb/>
又當流順下如山排人力曷加焉公之善出竒不煩而<lb/>
致功者其方略類此史傳稱治水者必曰禹功而李冰<lb/>
史起鄭白之徒猶得以次其名於河渠之書旦暮<lb/>
<pb n="KR2k0045_WYG_121-82a"/>
聖天子詔召公即以河事用公其功名豈在徐武功陳平<lb/>
　江下哉公為邑城鮮狐鼠之奸民絶逋糧之累所以隂<lb/>
　賜後人者盖有無疆之福焉願繼公者無忘斯役也公<lb/>
　諱某一時同城在事者貳令孫公某儒學某某總司某<lb/>
　襄事最勞者龍山司韓某捕㕔俞某主簿呉某宜書乃<lb/>
　作頌曰伊昔建國礪山帶河岐豐鎬洛王居有那自天<lb/>
　命之地氣亦多青烏小道經傳不訛瞻仰進賢有爛東<lb/>
　阿徳曜所居形勢逶迤熊嵐霧挿仙嶺雲摩雙流九曲<lb/>
<pb n="KR2k0045_WYG_121-82b"/>
　雪浪銀波如兩龍蟠縈繞婆娑烝為偉人躔㑹星羅經<lb/>
　時伊吕抱道邱軻孰塞其兑而别有沱孰齧其罅而不<lb/>
　盈科髙岸為谷自古如何理極數壞靡由物過惟變乃<lb/>
　通惠我神君神君維何平王之孫内水既奠外瀾斯奔<lb/>
　乃築長垣乃梁水門乃阬平疇乃夷髙丘新河渾渾注<lb/>
　於公門哂彼故侯丸泥啾啾夫豈異時噤不克施禹厮<lb/>
　二渠公功允如寰宇需公公任鉅隆頌詞河洲揚公烈<lb/>
　休天呉斂翼陽侯屏息敬共䕶持年千萬億<lb/>
<pb n="KR2k0045_WYG_121-83a"/>
　　廬陵縣廟學碑　　　　　　　　　　闕　名<lb/>
盖聞素王受命立制度之三徽元聖椉時啟文明於萬禩貴<lb/>
而無位功侔太極之初髙而無名徳冠皇王之首是以環林<lb/>
璧沼一㝢縣以同風釋菜合聲懸貞明而不歇青芹翠薻<lb/>
自昔為然負笈横經於今為烈惟此吉州繡壌廬邑名區上<lb/>
當星紀之交躔于牛女下接衡灊之㑹界在荆揚山則南嶽<lb/>
分支底青原而歸極水則聶都始濬匯白鷺而成川地勢方<lb/>
中土風滋厚珠圎玊潤碕岸不枯隂蓲陽荂林泉自美百<lb/>
<pb n="KR2k0045_WYG_121-83b"/>
蕪蕃殖庶彚咸亨是以英彦挺生名臣輩出里稱文學冠盖<lb/>
如雲鄉號儒林簮纓接踵粤自有宋以迄前朝論人物者<lb/>
廬為稱首然數十年来老成凋謝光燄索然繼起寂寥典<lb/>
型墜矣川原斂色雲物韜華試問所由抑知其故碧鷄<lb/>
金馬本来井絡之分㫁髪文身自昔荆蠻之境然自文翁<lb/>
西去始聞江漢炳靈若非范甯南来安得秦航知化則學<lb/>
校之綦重也皭乎明已惟廬學之始建實宋慶厯之年迨遷<lb/>
徙之議興在明成化之嵗越孝至肅又三徙焉以致堂構<lb/>
<pb n="KR2k0045_WYG_121-84a"/>
愈卑規橅益隘榛蕪蓊翳平墄苔封絡網罥絲軒楞塵<lb/>
漬蠡㳄䑕迹幾同灌莽之中牧豕喌鷄遂混市廛之内<lb/>
當事者憂之欲移建者數矣或扞於所議竟成築舍之<lb/>
謀或絀於所資空作望梅之想乾隆七年明府鹽官錢<lb/>
使君界以為夏絃春誦化俗之樞機西序東庠政刑之<lb/>
根本佛時仔肩力圖興舉時則有若鄉望太學生羅玉<lb/>
束首捐三千餘金倡率先導縁是諸紳士扶義雲趨輸<lb/>
忱颷舉不帀月而為數萬緡有竒乃於舊司李故址卜<lb/>
<pb n="KR2k0045_WYG_121-84b"/>
食墨焉其地則庨豁爌朗髙明有融博畼坦夷鱗眴無<lb/>
際前則雙流瀰㴐春水文波後則雄嶂岧嶤曉嵐重帟<lb/>
於左則螺峯玉嶺竦喬木以葐蒀於右則白燕西原干<lb/>
青霄而嵁崿僉曰壯哉此基扄也於是徵材荆右柟梓<lb/>
如林剖石崑岡䃉砆若阜箾篸不棄磧礫兼収遂乃廣<lb/>
徵匠氏大召工師般爾挈侣而來倕繭攜徒而至因曲<lb/>
就勢小大不遺畫棟於墻奐輪如見鈎繩初下剞削頻<lb/>
加人影偨池斧斤雷動喧聲哤䀨畚挶雲屯抗大成之<lb/>
<pb n="KR2k0045_WYG_121-85a"/>
峻殿闢崇聖之靈宫巨棟碆硪鴻梁戛孽飛甍搴翥反<lb/>
宇眈沉逺圗思樂之形近取乃流之狀層臺緁獵與澀<lb/>
浪而俱浮繢楶□斒共罘罳而相映綺□櫛比雜以琳<lb/>
瑯文梠鱗鋪飾之羽翠擬容象本鵷鵠將飛刻䫉成真<lb/>
蚪螭欲舞縱黄㪺之稱㨗難以陵顛即離朱之至精亦<lb/>
將眩眡越有兩廡長廊周建五龍驤首駢室參差九鳳<lb/>
舒翎曲䦨迢□象勾陳之廻衛列宿經馳似閣道之周<lb/>
阹環嵞羅拱廼樹鐘皷之樓聳陽馬以承天立飛鴟以<lb/>
<pb n="KR2k0045_WYG_121-85b"/>
偃月晨鏗銅史虎嘯龍唫暮撃靈鼉山鳴谷應顓䝉知<lb/>
警聾瞶咸聞更有禮器之庫敦彜盈几法制班然琴瑟<lb/>
在囊元聲希爾恍聼舜韶之奏如觀魯廟之儀共識蜼<lb/>
鼎犧尊無勞博古豈若爨桐亭竹冀遇知音爰樹㦸門<lb/>
以達櫺星其間頖池在焉架以虹梁甃以磁石和風蕩<lb/>
漾碧檻游空皓月澄鮮玉樓倒影其旁傅以名宦鄉賢<lb/>
之祠重門洞啟華橽髙張仰止芳聲具瞻清躅又於崇<lb/>
聖之後矗以尊經之閣百丈竛□三重岌嶪丹黄浩汗<lb/>
<pb n="KR2k0045_WYG_121-86a"/>
杜庫無逾簡牘縱横曹倉莫比閣前又列二祠東祀歐<lb/>
陽西祀信國兩行間氣川嶽秀鍾百代髙風人倫物望<lb/>
亦有兩齋秩然跂立締構聿新外自堂皇内及厨湢無<lb/>
不畢具乃繚以朱垣覆以翠瓦瓴甋犀齊垠坻磐互非<lb/>
止金隄之百堵有同飛磴之九筵包絡既完總表華闕<lb/>
號曰大成之坊而新宫之規制大備權輿於壬戌之冬<lb/>
凡再閱寒暑落成窮竒極妙上憲觜陬山鎮星連下扶<lb/>
鼇極髹彤相間木盡緹文金碧交暉土皆絺繡此非常<lb/>
<pb n="KR2k0045_WYG_121-86b"/>
之巨構希世之豐功也昔鄱陽内史修庠序而多士景<lb/>
從征西將軍開横塾而學人移向莫不垂諸竹素備在<lb/>
芸篇則刋勒之典頋可後歟况家屛居雖梁苑籍本廬<lb/>
陵鷄大閑閑邑居無恙松楸欝欝丘隴猶存幸逢晝錦<lb/>
之秋叨任承宣之軄此日講堂禮殿瞻兹桑梓之宫墻<lb/>
他年樸棫菁莪慶我枌榆之子弟則此操管之業敢以<lb/>
非文而辭哉其有諸紳士姓氏詳列於隂銘曰西江之<lb/>
郡於吉為脊吉之附縣於廬為赤結有炳光融有神液<lb/>
<pb n="KR2k0045_WYG_121-87a"/>
疆井隠賑號為奥邑欝乎人才含章挺生思絢道德藻<lb/>
掞天庭世載其英廬惟首稱嶽魄川精展矣地靈雖曰<lb/>
地靈亦由學校文翁守蜀石室興教范甯治杭黌宫有<lb/>
造濟濟多士繋此廟貌廬學始建惟慶厯年地既爽塏<lb/>
棟亦綿延属在成化廼徙廼遷擇處湫隘混并市鄽賢<lb/>
哉大令作人是任文治光華在此數仭亦有鄉望捐金<lb/>
勿吝慕義馳風輸忱接靷乃撰其辰乃卜其地大木是<lb/>
求文石斯致王爾爰臻公輸自至日省月試粤有執事<lb/>
<pb n="KR2k0045_WYG_121-87b"/>
峻殿崔巍靈宫嶻嶪層覆眈眈髙基䡾䡾鵷鵠棲梁螭<lb/>
龍蟠楶太虚有象崇岡匪岊櫺星將將泮水湯湯鐘鏞<lb/>
以喤鼖鼓其鏜甲乙丹黄籩豆大房惟鄉先生祀於其<lb/>
祊瞻彼朱垣朱垣濔迆仰其華闕華闕燡煒有佴杏壇<lb/>
再啟槐市隅維間表修衢俛眎猗歟隆構希世莫睹壯<lb/>
爻以來未之能武作鎮南服同符東魯垂此貞石永永<lb/>
終古<lb/>
　宋<lb/>
<pb n="KR2k0045_WYG_121-88a"/>
　　瀧岡阡表　　　　　　　　　　歐陽修<lb/>
嗚呼惟我皇考崇公卜吉于瀧岡之六十年其子修始<lb/>
克表於其阡非敢緩也蓋有待也修不幸生四嵗而孤<lb/>
太夫人守節自誓居貧自力於衣食以長以教俾至於<lb/>
成人太夫人告之曰汝父為吏亷而好施與喜賔客其<lb/>
俸禄雖薄常不使有餘曰毋以是為我累故其亡也無<lb/>
一瓦之覆一壠之植以庇而為生吾何恃而能自守耶<lb/>
吾於汝父知其一二以有待於汝也自吾為汝家婦不<lb/>
<pb n="KR2k0045_WYG_121-88b"/>
及事吾姑然知汝父之能養也汝孤而㓜吾不能知汝<lb/>
之必有立然知汝父之必將有後也吾之始歸也汝父<lb/>
免於母䘮方逾年嵗時祭祀則必涕泣曰祭而豐不如<lb/>
養之薄也間御酒食則又涕泣曰昔常不足而今有餘<lb/>
其何及也吾始一二見之以為新免於䘮適然耳旣而<lb/>
其後常然至于終身未嘗不然吾雖不及事姑而以此<lb/>
知汝父之能養也汝父為吏嘗夜燭治官書屢廢而嘆<lb/>
吾問之則曰此死獄也我求其生不得爾吾曰生可求<lb/>
<pb n="KR2k0045_WYG_121-89a"/>
乎曰求其生而不得則死者與我皆無恨也矧求而有<lb/>
得邪以其有得則知不求而死者有恨也夫當求其生<lb/>
猶失之死而世常求其死也回顧乳者抱汝而立于旁<lb/>
因指而歎曰術者謂我嵗行在戍將死使其言然吾不<lb/>
及見兒之立也後當以我語告之其平居教他子弟常<lb/>
用此語吾耳熟焉故能詳也其施於外事吾不能知其<lb/>
居於家無所矜飾而所為如此是真發於中者邪嗚呼<lb/>
其心厚於仁者邪此吾知汝父之必將有後也汝其勉<lb/>
<pb n="KR2k0045_WYG_121-89b"/>
之夫養不必豐要於孝利雖不得博於物要其心之厚<lb/>
於仁吾不能教汝此汝父之志也修泣而志之不敢忘<lb/>
先公少孤力學咸平三年進士及第為道州判官泗綿<lb/>
二州推官又為㤗州判官享年五十有九葬沙溪之瀧<lb/>
岡太夫人姓鄭氏考諱德儀世為江南名族太夫人恭<lb/>
儉仁愛而有禮初封福昌縣太君進封樂安安康彭城<lb/>
三郡太君自其家少㣲時治其家以儉約其後常不使<lb/>
過之曰吾兒不能茍合於世儉薄所以居患難也其後<lb/>
<pb n="KR2k0045_WYG_121-90a"/>
修貶夷陵太夫人言笑自若曰汝家故貧賤也吾處之<lb/>
有素矣汝能安之吾亦安矣自先公之亡二十年修始<lb/>
得禄而養又十有二年列官于朝始得贈封其親又十<lb/>
年修為龍圖閣直學士尚書吏部郎中留守南京太夫<lb/>
人以疾終于官舍享年七十有二又八年修以非才入<lb/>
副樞密遂叅政事又七年而罷自登二府天子推恩褒<lb/>
其三世蓋自嘉祐以來逢國大慶必加寵錫皇曽祖府<lb/>
君累贈金紫光禄大夫太師中書令曽祖妣累封楚國<lb/>
<pb n="KR2k0045_WYG_121-90b"/>
太夫人皇祖府君累贈金紫光禄大夫太師中書令兼<lb/>
尚書令祖妣累封呉國太夫人皇考崇公累贈金紫光<lb/>
禄大夫太師中書令兼尚書令皇妣累封越國太夫人<lb/>
今上初郊皇考賜爵為崇國公太夫人進號魏國於是<lb/>
小子修泣而言曰嗚呼為善無不報而遲速有時此理<lb/>
之常也惟我祖考積善成德宜享其隆雖不克有於其<lb/>
躬而賜爵受封顯榮褒大實有三朝之錫命是足以表<lb/>
見於後世而庇賴其子孫矣乃列其世譜具刻于碑旣<lb/>
<pb n="KR2k0045_WYG_121-91a"/>
又載我皇考崇公之遺訓太夫人之所以教而有待於<lb/>
修者並掲于阡俾知夫小子修之德薄能鮮遭時竊位<lb/>
而幸全大節不辱其先者其來有自熈寕三年嵗次庚<lb/>
戍四月辛酉朔十有五日乙亥男推誠保德崇仁翊戴<lb/>
功臣觀文殿學士特進行兵部尚書知青州軍州事兼<lb/>
管内勸農使充京東東路安撫使上柱國樂安郡開國<lb/>
公食邑四千三百户食實封一千二百户修表<lb/>
　明<lb/>
<pb n="KR2k0045_WYG_121-91b"/>
　　栗岡阡表　　　　　　　　　　曽　臯<lb/>
嗚呼是為吾都麻洲冷水塘彭氏徙河南夏邑派髙祖<lb/>
仲寛居士之墓墓在栗山岡蓋祔考君琢公左云其元<lb/>
孫端吾侍御視鹺兩淮為之大封而碑識焉予為表之<lb/>
曰天道於仁人之家深矣始必有轉徙拂逆之施以寓<lb/>
夫遺碩存仁之意然後付以毓賢啟祚之祥以収其蕃<lb/>
衍食實之報一世百世罔弗獲者若居士可觀矣按居<lb/>
士姓彭氏諱仲寛先世居吉水木口與東瀧侍講水厓<lb/>
<pb n="KR2k0045_WYG_121-92a"/>
方伯今雲南左方伯宜所户科右給諫元性申陽守念<lb/>
素諸公同族里至逹泉公始徙冷水塘公子琢琢生居<lb/>
士則侍御髙祖也予生雖晚猶聞父老傳述居士貌美<lb/>
如冠玉隣翁張存忠竒之有女四人許字第二引與同<lb/>
居於是居士為張贅壻居士倜儻不羣根器自厚視人<lb/>
急心欲濟而力不逮念翁素封數稱引君子富好行其<lb/>
德以相風翁為憬然適嵗饑父子應詔上賑粟二千石<lb/>
里中陂池諸水利更修築靡遺皆本居士力贊至今誦<lb/>
<pb n="KR2k0045_WYG_121-92b"/>
居士之義不衰張剏春暉堂好事者争相賦咏居士有<lb/>
人生皆寸草誰解答春暉之句翁嗟賞久之至欲中分<lb/>
與産産且不貲居士私念四甥愛宜均我奈何以同居<lb/>
偏被固辭謝翁愈益憐愛顧竊疑少年太英發以為憂<lb/>
亡幾何果一疾不起時為永樂己丑距生洪武甲戍得<lb/>
年二十六張孺人少居士二嵗稱未亡子男二伯悠逺<lb/>
甫四齡仲悠久即侍御曽祖猶在抱孺人屏華茹淡躬<lb/>
勤紡績以節自苦手撫二孤俾至成人則呼伯汝其明<lb/>
<pb n="KR2k0045_WYG_121-93a"/>
農作食子他非汝所事呼仲汝好修又好㳺㳺則南北<lb/>
惟所之將大吾彭此地不足以覉子也蓋當孺人之将免<lb/>
身家有冠鷄日午登於屋向北中立而啼已復下而仲<lb/>
生居士喜曰吾聞男子生而志四方鷄兆不誣兒顯當<lb/>
在天下之中孺人謹心識故詔之如此已孺人疾終正<lb/>
統戊午五月年才四十四葬本里浮水蛇形令甲節婦<lb/>
五十得旌孺人不少待世咸扼腕伯氏生東震東震生<lb/>
集賢無子子張氏子曰蓮蓮生華志志生第三子清乾<lb/>
<pb n="KR2k0045_WYG_121-93b"/>
繼彭祀仲終孺人䘮客游楚沔至夏邑而定居事詳鄒<lb/>
南臯給諫所撰孝亷公誌中娶吾廬陵劉夫人實生伯<lb/>
子孝亷諱中美登嘉靖乙酉科連不得志春官棄去理<lb/>
學名世子好古登嘉靖丁酉科仕為新城同官兩縣令<lb/>
祀名宦仲子中孚萬厯癸酉貢士授茌平訓導子學古<lb/>
萬歴癸未貢士授聞喜訓導孫健吾萬歴癸未進士端<lb/>
吾萬歴辛丑進士即侍御君七賢亞魁萬歴乙酉與侍<lb/>
御同登侍御而下為國子郡邑諸生者彬彬於爍哉盛<lb/>
<pb n="KR2k0045_WYG_121-94a"/>
矣翰音登屋其偶然耶要本之居士質仁引義克當天<lb/>
心故樹德自南發祥自北於此遺果於彼食實藉游徙<lb/>
之㣲權昌仁人之嗣祚深哉天之於居士也予又竊於<lb/>
侍御有慨焉昔我歐文忠公宦㳺中外而老於潁其表<lb/>
厥考崇公之阡之在瀧岡者叙述仁孝至感泣鬼神千<lb/>
古以為美談崇公後為居士因人行德猶求生之念文<lb/>
忠後為侍御明本封阡非有待之私士紳聞且見者又<lb/>
以為美談可不謂廬陵兩勝乎然瀧岡松楸非聶貞襄<lb/>
<pb n="KR2k0045_WYG_121-94b"/>
公從潁上尋支屬俾歸而主之則歐祀為若敖久矣居<lb/>
士去今且二百年自蓮承繼麥飯無缺侍御以五世之<lb/>
親阻河山之逺所以為世祀世守計者靡弗肅焉靡弗<lb/>
周焉即予不必自附於貞襄而鬰鬰栗阡千古自在視<lb/>
歐幾絶而後續不有間哉予故有慨於侍御重為居士<lb/>
幸世有生斯去斯漠然蟋蟀之感者於是可以興矣作<lb/>
栗岡阡表萬歴辛亥<lb/>
　江西通志卷一百二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷八十二</head> <lb/>
    <p>
<pb n="KR2k0045_WYG_082-1a"/>
欽定四庫全書<lb/>
　江西通志卷八十二<lb/>
　　人物<hi>十七</hi>
　　　撫州府<hi>三</hi>
　明<lb/>
王蓂字東石通政萱弟也正德進士授禮部主事上三<lb/>
　疏一言宋儒羅從彦李侗當從祀孔廟一言公伯竂<lb/>
　馬融賈逵王弼何休戴聖王肅杜預當罷從祀一言<lb/>
<pb n="KR2k0045_WYG_082-1b"/>
　忠烈如龍逢蘇武等二十人名臣如汲黯宋璟等二<lb/>
　十人名儒如王通胡瑗等十四人祀典皆宜補入歴<lb/>
　官浙江提學副使致政歸與同邑洪北山黄卓峯吳<lb/>
　疎山共為翠雲講㑹學者宗之<hi>人物志</hi>
饒瑄字文璧以字行臨川人正德癸酉鄉試少不羈好<lb/>
　馳馬舞劒弱冠委已於學即不為舉業剽掇之習星<lb/>
　厯算數山經地志九流百家之書無不通徹已乃覺<lb/>
　其泛初善横渠以禮為先之教中慕邵子靜生百原<lb/>
<pb n="KR2k0045_WYG_082-2a"/>
　之學最後獨深信象山而遵體之蓋文璧之學凡屢<lb/>
　變而卒歸於簡易云自號行齋學者稱為行齋先生<lb/>
　<hi>同上</hi>
陳九川字惟濬號明水臨川人母夢吞星而娠年十九<lb/>
　為李崆同所知正德進士請告三年授太常博士武<lb/>
　宗欲南巡九川與舒芬夏良勝萬潮連疏諫止千門<lb/>
　荷校五日杖五十除名世宗即位起原官進禮部貟<lb/>
　外郎中以主客裁革妄費羣小恨之張桂與鉛山有<lb/>
<pb n="KR2k0045_WYG_082-2b"/>
　隙誣九川以貢玉餽宏使通事胡士紳訟之下詔獄<lb/>
　搒掠謫鎭海衞已遇恩詔復官致仕周流講學名山<lb/>
　如台宕羅浮九華匡廬無不至也一時講學諸公謂<lb/>
　明水辨駁甚嚴令人無躱避處卒年六十九祀學宫<lb/>
　<hi>明儒學案</hi>
　　按府志九川受業陽明問學至忘寢食陽明歿㑹<lb/>
　　九川歸亟往經理其家著有明水先生集王遵巖<lb/>
　　為之序<lb/>
<pb n="KR2k0045_WYG_082-3a"/>
劉穎字時秀臨川人正德進士由開化令徵拜御史以<lb/>
　議大禮忤㫖廷杖出按廣西時田州岑氏搆亂請兵<lb/>
　督𠞰斬岑邦彦於工堯隘穎功居多復按貴州以疾<lb/>
　辭歸尋卒所著有小遲集<hi>人物志</hi>
葉竦字喬新臨川人正德進士授龍泉令縣多逋賦竦<lb/>
　以誠心開諭積欠盡完調慈谿禱雨立應嘗大火拜<lb/>
　之而滅傳以為神艱歸補常山未朞月縣復大治竦<lb/>
　更三縣率前人以為難而竦輒著績陞刑部主事得<lb/>
<pb n="KR2k0045_WYG_082-3b"/>
　疾歸卒<hi>府志</hi>
劉最字振廷崇仁人正德進士以治最徵拜禮科給事<lb/>
　中時執政欲以定策功要封拜最抗論其叨天之功<lb/>
　事得寢㑹中貴有以齋醮怙寵者勢張甚最劾其罔<lb/>
　上靡財言甚激直逮繫詔獄謫戍<hi>分省人物考</hi>
劉寯字振道最弟正德進士歴刑部郎中嘗疏爭世廟<lb/>
　議禮事不報尋為遼陽分守參議謝歸尚雍睦敦實<lb/>
　行古道自持有一斑集剰語等書人稱華嚴先生<hi>人</hi>
<pb n="KR2k0045_WYG_082-4a"/>
　<hi>物志</hi>
黄直字以方金谿人嘗遊太學諫武廟南巡癸未進士<lb/>
　復疏陳勤治保躬四事授漳州府推官以長揖忤直<lb/>
　指遂誣直受金活人赴訊日雷雨暴作事大白復疏<lb/>
　請豫建太子繫錦衣獄後上感悟釋之謫判沔州丁<lb/>
　艱服闋時編修楊公名以劾冢宰被逮朝臣無敢救<lb/>
　者直抗疏救之併劾邵元節等左道惑民上怒廷杖<lb/>
　戍雷州穆宗登極贈光禄少卿學者稱卓峯先生<hi>同</hi>
<pb n="KR2k0045_WYG_082-4b"/>
　<hi>上</hi>
章衮字汝明臨川人嘉靖進士選授御史督學南畿狷<lb/>
　介端嚴請屬不行士習一時蹶興務講求經濟實學<lb/>
　痛黜詞章之習以劾左道亂政譏刺時宰左遷相從<lb/>
　講學者益衆稍遷陜西副使督學政乞休不俟報而<lb/>
　行所著章子瑣言學庸口義及詩文若干巻<hi>府志</hi>
黄紀字子陳臨川人嘉靖進士擢御史視居庸關首疏<lb/>
　内臣紀揚奸狀上雖置揚於法而紀亦罷稍遷河南<lb/>
<pb n="KR2k0045_WYG_082-5a"/>
　僉事紀儀觀甚偉遇事果決無所避以此見忌<hi>同上</hi>
王紹元字希哲金谿人鄉舉授碭山令河決築堤三十<lb/>
　里捍之招逋民給種復業又立均地等法擢御史疏<lb/>
　請罷馬市巡按貴陽宣慰安萬全擅兵爭繼首疏按<lb/>
　之轉湖廣副使流寇猖獗撫臣薦紹元監軍結間諜<lb/>
　得其降黨黄洪逵為鄉導焚賊營斬獲無算功上賜<lb/>
　白金綵幣陞河南參政致政歸<hi>同上</hi>
吳悌字思誠金谿人嘉靖進士除樂安知縣調繁宣城<lb/>
<pb n="KR2k0045_WYG_082-5b"/>
　徵授御史十六年應天府進試録考官評語失書名<lb/>
　諸生答策多譏時政帝怒逮考官下法司停舉子㑹<lb/>
　試悌為舉子求寛坐下詔獄尋得釋出視兩淮鹽政<lb/>
　海溢没通泰民廬悌先漕賑之而後奏聞尋引疾歸<lb/>
　還朝按河南伊王典楧驕横憚悌遺書稱為友悌報<lb/>
　曰殿下天子親藩非悌所敢友悌天子憲臣非殿下<lb/>
　所得友王愈憚之夏言嚴嵩當國與悌鄉里嘗謁言<lb/>
　衆見言新服宫袍競前譽之悌却立不進言問故徐<lb/>
<pb n="KR2k0045_WYG_082-6a"/>
　曰俟談少間當以政請言為改容及嵩擅政悌惡之<lb/>
　引疾家居垂二十年嵩敗起故官一嵗中累遷至南<lb/>
　京大理卿時吳嶽胡松毛愷並以耆俊為卿貳與悌<lb/>
　稱南都四君子隆慶元年就遷刑部侍郎明年卒悌<lb/>
　為王守仁學然清修果介反躬自得為多萬厯中贈<lb/>
　禮部尚書諡文莊鄉人建祠與陸九淵吳澄吳與弼<lb/>
　陳九川並祀曰五賢祠學者稱疎山先生<hi>白志</hi>
　　按孫承澤四朝人物考悌諡文端俟考<lb/>
<pb n="KR2k0045_WYG_082-6b"/>
易文臨川人試棘闈擬定第一有嫌其卷太竒者遂不<lb/>
　果以選貢業辟雍為髙淳縣丞署縣篆公廨學宫先<lb/>
　後經營茍利於民髮膚無愛建堤捍民比於蘇堤在<lb/>
　髙淳三年竟拂衣歸里生徒雲集所著書詩春秋大<lb/>
　義又秋潭集若干卷<hi>分省人物考</hi>
董燧號蓉山嘉靖辛夘鄉舉任枝江縣時施州諸司爭<lb/>
　立連兵十數年諸帥莫能平燧奉檄入壘諭以朝廷<lb/>
　恩禮遂服撫按稱其以一騎當數萬雄師兩遷至刑<lb/>
<pb n="KR2k0045_WYG_082-7a"/>
　部郎中大新所泉書院聞王心齋倡道海濵亟往師<lb/>
　之歸與羅文恭作崇正㑹所著有周易問答圓通問<lb/>
　答<hi>人物志</hi>
謝相字大卿金谿人由鄉舉授東安知縣初嵗飢吏偽<lb/>
　増丁口冒賑繼者遂按籍征賦民困甚相為請得減<lb/>
　千三百户奸人殺四人棄其屍獄三年不決相禱於<lb/>
　神夜夢四人泣語屍所獄遂成子廷諒廷讚俱進士<lb/>
　<hi>白志</hi>
<pb n="KR2k0045_WYG_082-7b"/>
陳宗慶字崇吉金谿人嘉靖舉人知嵊縣治尚禮教弟<lb/>
　鏜同科舉人任鄭州鏜弟鉦以丙午舉人授榮昌令<lb/>
　皆以方正見稱鏜子一䕫戊辰進士歴温州知府有<lb/>
　惠政從姪所敏同登戊辰進士工部郎中節冗費多<lb/>
　善績先後著聲金谿言家法者必推陳氏<hi>府志</hi>
徐良傅字子弼東鄉人嘉靖進士館閣諸公屈指人才<lb/>
　必以良傅為首以武進令卓異召拜吏科給事中㑹<lb/>
　迎仙宫成朝議稱賀良傅謂異端充塞不能匡救忍<lb/>
<pb n="KR2k0045_WYG_082-8a"/>
　從諛乎上疏語侵權貴幾罹不測罷歸築廬峴臺下<lb/>
　以古文法教授里中所著有愛吾廬搶榆等集<hi>人物</hi>
　<hi>志</hi>
陳炌字文晦臨川人嘉靖進士由行人擢御史風節甚<lb/>
　著督醝河東首建書院屏居十八年召還歴卿寺建<lb/>
　牙西蜀平都蠻草坡諸寇已起吏部侍郎晉左都御<lb/>
　史巨璫敗詔籍其家得朝士姓名於記牘中惟炌與<lb/>
　太宰嚴清不與立朝風采凝峻室無姬媵門無遊客<lb/>
<pb n="KR2k0045_WYG_082-8b"/>
　上數顧而嘆曰眞重臣也子以德進士仕終副使<hi>府</hi>
　<hi>志</hi>
曽佩字德甫臨川人嘉靖進士擢御史巡視居庸關疏<lb/>
　九邊糧餉論馬市邊政諸疏皆中肯綮以建儲事抗<lb/>
　疏杖戍當州與湛甘泉何古林講明理學不以斥逐<lb/>
　介意穆宗登極赦還臺省薦章十數上竟不起有元<lb/>
　山文集子如海姪如春姪孫國禎應瑞應星俱進士<lb/>
　<hi>同上</hi>
<pb n="KR2k0045_WYG_082-9a"/>
黄鉦字克靜宜黄人嘉靖進士汝寧推官擢比部主事<lb/>
　忤權貴左遷歴山東濱州知州地瀉鹵民多流移鉦<lb/>
　平賦緩征給種發粟逋民復業者數千家著有應山<lb/>
　集法律管見元風問難<hi>人物志</hi>
黄希憲金谿人嘉靖進士歴官知嘉興府以清白自矢<lb/>
　置天鑒簿登記贖鍰毫不自私又勤於課士躬親校<lb/>
　藝為諭俗文以諷戒小民水旱步禱屢有靈應<hi>分省</hi>
　<hi>人物考</hi>
<pb n="KR2k0045_WYG_082-9b"/>
　　按黄希憲所著有蘭臺奏章自警編效顰初藁入<lb/>
　　楚入蜀藁若干卷<lb/>
譚綸字子理宜黄人嘉靖進士除禮部主事遷職方郎<lb/>
　中台州知府綸沈毅知兵時東南倭患已四年叅將<lb/>
　戚繼光募鄉兵禦賊數有功綸亦練千人自衞倭犯<lb/>
　柵浦繼光以道阻失援綸自將擊之三戰三捷又連<lb/>
　破之章安葛埠南灣加右參政㑹憂去以薦起復將<lb/>
　浙兵尋改官福建擢右僉都御史代游震得巡撫任<lb/>
<pb n="KR2k0045_WYG_082-10a"/>
　倭屯﨑頭城都指揮歐陽深搏戰中伏死倭遂據平<lb/>
　海衞陷政和夀寧各扼海道為歸計綸環柵斷路賊<lb/>
　不得出移營渚林繼光至綸自將中軍總兵官劉顯<lb/>
　俞大猷將左右軍令繼光以中軍薄賊壘左右軍繼<lb/>
　之大破賊復一府二縣詔加右副都御史考舊制建<lb/>
　水砦五扼海口薦繼光為總兵官以鎮守之境内悉<lb/>
　定四十四年冬大足民作亂陷七城詔改綸四川至<lb/>
　已破滅雲南土酋鳳繼祖遁入㑹理綸㑹師討平之<lb/>
<pb n="KR2k0045_WYG_082-10b"/>
　進兵部右侍郎總督兩廣軍務兼巡撫廣西招降岑<lb/>
　崗賊江月照等綸練兵事朝廷倚以辦賊遇警輒調<lb/>
　居官無淹嵗迨南寇略平而邊患方未巳隆慶元年<lb/>
　給事中吳時來請召綸繼光練兵詔徵綸還部進左<lb/>
　侍郎總督薊遼保定軍務自兵事起邊臣牽制議論<lb/>
　不能有為綸疏切言之而巡撫劉應節果異議巡按<lb/>
　御史劉翾巡關御史孫代又劾綸自專帝悉以兵事<lb/>
　委綸而諭應節等無撓綸初至按行塞上遂與繼光<lb/>
<pb n="KR2k0045_WYG_082-11a"/>
　圖上方略築敵臺三千起居庸至山海控守要害以<lb/>
　功進兵部尚書其冬予告歸神宗即位起兵部尚書<lb/>
　五年卒官贈太子太保諡襄敏<hi>白志</hi>
周宗武字文啓臨川人為宜都令㑹峒賊寇施州誘其<lb/>
　渠殱之治行為十五郡最賜璽書褒美擢㢘州知府<lb/>
　清操愈厲人謂之真㢘州云<hi>府志</hi>
徐善慶字元禎金谿人嘉靖進士知汝州教民植稻至<lb/>
　今稱其田為徐公田擢職方郎與分宜不合棄官歸<lb/>
<pb n="KR2k0045_WYG_082-11b"/>
　養所著有武選集來清軒詩<hi>同上</hi>
髙應芳字惟實金谿人嘉靖進士巡按山東恩威並著<lb/>
　時青州有聚衆稱勤王兵者應芳探其奸密擒首惡<lb/>
　伏法餘黨解散晉太僕卿疏馬政八事詔著為令所<lb/>
　著有羊洞遺藁谷南集<hi>同上</hi>
舒化字汝德臨川人嘉靖進士授衡州推官隆慶初遷<lb/>
　刑科都給事中帝任宦官㫖多從中下化言法者天<lb/>
　下之公大小罪犯宜悉付法司不當則臣等論劾若<lb/>
<pb n="KR2k0045_WYG_082-12a"/>
　竟自敕行則喜怒未必當而法司與臣等俱虛設詔<lb/>
　是其言有校尉負屍出北安門兵馬指揮孫承芳見<lb/>
　之疑有奸繫獄鞫訊詞連内官李陽春陽春懼訴於<lb/>
　帝言尉所負非死者出外乃死承芳妄生事刑校尉<lb/>
　帝信之杖承芳六十斥為民化請以陽春所奏下法<lb/>
　司勘問不納時髙拱當國路楷陽順以搆殺沈鍊論<lb/>
　死拱欲為楷地謂順首禍順死楷可弗坐化取獄牘<lb/>
　示拱曰獄故無鍊名有之自楷始楷誠罪首出為陜<lb/>
<pb n="KR2k0045_WYG_082-12b"/>
　西參政再疏致仕歸萬厯中召拜刑部侍郎刑部缺<lb/>
　尚書手詔用化㑹續修㑹典因輯嘉靖三十四年以<lb/>
　後事例與刑名相關者三百八十二條奏之詔頒示<lb/>
　中外尋稱病乞歸卒贈太子少保諡莊僖<hi>列卿録</hi>
陳文燧字汝相臨川人嘉靖進士授御史首疏正諸臣<lb/>
　從祀條陳時宜十二疏皆中肯綮巡宣大糾代藩横<lb/>
　肆疏互市誤國計大觸時忌移巡雲南督撫藉征儂<lb/>
　妄殺報功者甚衆復株連無辜文燧悉平反之設義<lb/>
<pb n="KR2k0045_WYG_082-13a"/>
　塚收葬幾四十萬滇獄囚四百人奉㫖決處止決四<lb/>
　人不稱㫖外謫歴參政拂衣歸臺省交薦不赴<hi>人物</hi>
　<hi>志</hi>
鄒子先宜黄人令常山捕獲巨盜金珠萬計知為大賈<lb/>
　所失悉以歸之士民為建却金亭歴陞髙州知府不<lb/>
　赴<hi>府志</hi>
李伯㢘金谿人嘉靖舉人知郴州嵗歉且大旱枕藉死<lb/>
　者無算伯㢘齋居步禱忽大雨浹日五鶴從空飛繞<lb/>
<pb n="KR2k0045_WYG_082-13b"/>
　士民歡呼播酋蠢動擢馬湖僉事以勞卒於官<hi>同上</hi>
劉世享字覺悟臨川人嘉靖進士為涇縣令序立條教<lb/>
　山澤之利聽民自取置社倉教積貯輸征有等胥徒<lb/>
　凜若負霜邑故多虎害為文以禱虎負子去擢吏部<lb/>
　士民泣祖於采石即其地亭焉邑四鄉各有祠<hi>分省</hi>
　<hi>人物考</hi>
桂天祥字子興臨川人嘉靖進士授祁門知縣時江浙<lb/>
　界中山盜竊發漸逼徽祁故無城天祥刻日鼎築民<lb/>
<pb n="KR2k0045_WYG_082-14a"/>
　不勞而工究至今賴之擢御史出按山西世宗有廢<lb/>
　后之議舉朝無敢言者天祥具疏痛切不報出為順<lb/>
　德知府攷績天下第一卒於任時年四十五<hi>同上</hi>
陳文煥號靜菴文燧弟嘉靖進士由紹興府推官拜侍<lb/>
　御首疏請雪兩京寃獄遂著為例出按陜西直聲大<lb/>
　振復出為嚴州知府乞歸杜門十餘年終浙江布政<lb/>
　司參議<hi>同上</hi>
聶廷璧字子雍金谿人嘉靖進士由郎署出為潁州僉<lb/>
<pb n="KR2k0045_WYG_082-14b"/>
　事有鳳陽陵監夙養亡賴前後使者皆不敢問廷璧<lb/>
　密獲殱之璫忿甚日伺短長竟無可乘陞福建兵備<lb/>
　副使有平倭功請終養歸<hi>府志</hi>
曽如春字景黙嘉靖進士巡撫河南時鑛使四出獨中<lb/>
　州倚如春調劑得免騷動又潞藩數潛遊所在震驚<lb/>
　抗疏以聞詔責䕶衞諸臣民始晏然以工部侍郎總<lb/>
　督河道疏築有法至今賴之<hi>同上</hi>
李東明號勿齋臨川人受學於羅近溪年未四十棄舉<lb/>
<pb n="KR2k0045_WYG_082-15a"/>
　子業為丹徒教諭遷栁州不赴教人務以躬行為主<lb/>
　規言矩行年八十餘監司郡縣造廬請益言不及私<lb/>
　婦人孺子皆稱為勿齋先生鄒元標諸公嘗引吳聘<lb/>
　君陳檢討例薦於朝移書止之講學崇儒書院門人<lb/>
　有欲傳其語録者東明曰語録原非先儒之意且其<lb/>
　字義半用佛經皆門人之誤也其持論矜愼如此所<lb/>
　著有孝悌格言勿齋集<hi>人物志</hi>
徐汝陽臨川人隆慶進士為武進令巡撫海瑞薦為武<lb/>
<pb n="KR2k0045_WYG_082-15b"/>
　選主事條上兵事十二策得㫖以僉事討賊廣東單<lb/>
　車抵瀧水圖上方畧請罷客兵惟專用廣兵乘賊出<lb/>
　掠提精銳五千人趨峒火焚藤橋賊聞官軍既入驚<lb/>
　潰渠魁就俘因以瀧水為羅定州置東安西寧兩邑<lb/>
　適外艱歸民遮道哭留歴官光禄寺卿<hi>同上</hi>
帥機字惟審臨川人隆慶進士由禮部郎出守思南謫<lb/>
　鄴丞時寧夏班師上平西夏頌詔録史館皇太子出<lb/>
　閣又獻出閣講學頌皆䝉嘉納機慧敏純固肆力討<lb/>
<pb n="KR2k0045_WYG_082-16a"/>
　誦嘗日夕忘寢食然吏事非其所長著南北二京賦<lb/>
　表上於朝有陽秋館集四十卷行世<hi>府志</hi>
朱東光臨川人隆慶進士初授平陽知縣有土豪殺人<lb/>
　匿屍數十年不能斷東光甫下車即㢘得真屍於郊<lb/>
　外民以為神擢户科給事中廣東參政致仕歸修宗<lb/>
　譜建祠宇置義田有范文正遺風<hi>同上</hi>
張應雷金谿人隆慶進士授湖州府推官㑹大旱祈求<lb/>
　僚屬視為故事應雷獨齋居露處為民步禱大雨隨<lb/>
<pb n="KR2k0045_WYG_082-16b"/>
　之以剛方坐謫再補楚令拂衣歸多著作工韻語并<lb/>
　善書畫作金谿文獻考行世<hi>人物志</hi>
王懋德字敬甫金谿人隆慶進士授翰林編修侍經筵<lb/>
　尋引假歸郡邑長欲望見顔色不可得以南少司成<lb/>
　召起舟次臨清疾卒貧無以殮賻賵交至其子奉遺<lb/>
　命謝卻之<hi>同上</hi>
周邦傑字英甫臨川人隆慶進士為給事中劾罷翁司<lb/>
　馬請汰承運等庫内官梁忠等七百人直聲大振時<lb/>
<pb n="KR2k0045_WYG_082-17a"/>
　黄道瞻曽乾亨鄒元標魏允貞等相繼以言事觸譴<lb/>
　皆上疏力救䕶貸又力雪建言部臣趙世卿之寃歴<lb/>
　陞通政疏乞終養巖居二十餘年母喪哀毁幾殆所<lb/>
　著有潛籟二泉遊燕缶塞音吳諧明發樓藁<hi>府志</hi>
王民順字道服金谿人隆慶進士宰廣寧猺獷寇張奉<lb/>
　委募兵於浙約束嚴明馳數千里無敢譁者授御史<lb/>
　按蘇松請罷織造蠲逋賦終左布政使<hi>同上</hi>
辜俊字子偉臨川人值東鄉盜起一夕猝至俊母老扶<lb/>
<pb n="KR2k0045_WYG_082-17b"/>
　掖登山力乏不前母子俱為所執賊欲殺母俊曰寧<lb/>
　殺我賊遂殺俊後有賊魁至罵曰辜秀才善人也何<lb/>
　為殺之乃殺殺俊者而全其母<hi>安志</hi>
余隆九樂安人司訓勝次子性篤孝時閩廣流寇破縣<lb/>
　執勝去隆九急奔賊營乞命賊欲倂殺之忽狂風揚<lb/>
　塵蔽日未幾雷雨大作賊曰此人能感天心未可加<lb/>
　害父子俱得釋<hi>同上</hi>
祝永夀號望坪臨川人隆慶舉人知福寧州事精明寛<lb/>
<pb n="KR2k0045_WYG_082-18a"/>
　厚愛民禮士州城向皆甃石傾欹可踰永夀為請當<lb/>
　道易以甎遂成堅堞嵗當大造賦籍悉出手裁洞燭<lb/>
　奸弊州民咸謂前有陸公今有祝公<hi>福建通志</hi>
鄒紞臨川人知蓬州時巴中擾亂紞外給軍餉内節民<lb/>
　財勞苦萬狀逮賊平調去郡人追思之<hi>四川名宦志</hi>
陳洪濛字元卿臨川人進士由主事陞彰德知府時鄭<lb/>
　王好文學譔四箴規時事屬庶人佑善誣王上怒甚<lb/>
　遣大臣就訊洪濛白其狀衆咸為危之乃曰吾守三<lb/>
<pb n="KR2k0045_WYG_082-18b"/>
　尺耳奈何令上有蔽讒間戕骨肉名獄上止錮王終<lb/>
　身累陞叅政分守冀南道擒偵奸細又捕白蓮教諸<lb/>
　賊特賜帑金㑹伊王恣横不道都御史疏其罪遣使<lb/>
　騐問不服乃廣賂求援上更遣少司寇趙覆按趙疏<lb/>
　洪濛名與俱上允之曰是嘗按鄭藩者耶聞命即往<lb/>
　盡得王諸不法事辭具服國除洪濛兩平亭宗正事<lb/>
　皆當㫖以晉藩按洛尤異數云仕至副都御史巡撫<lb/>
　貴州兼督湖北川東軍務致仕<hi>山西通志</hi>
<pb n="KR2k0045_WYG_082-19a"/>
董裕號擴庵樂安人隆慶進士擢御史出按滇南奏免<lb/>
　固原等路虚耗及礦課各數萬莽囚竊發撫臣出禦<lb/>
　忽報賊奄至裕不動聲色料民分守募壮丁扼險設<lb/>
　伏賊遁去忤中貴左遷起為大理少卿以僉都御史<lb/>
　提督鄖陽陞南工部侍郎抗列勲裔怙寵不法狀晉<lb/>
　刑部尚書予告卒贈太子太保有仁孝㑹㫖及奏草<lb/>
　行世<hi>人物志</hi>
聶良杞字子實金谿人隆慶進士授衞輝令徵拜禮垣<lb/>
<pb n="KR2k0045_WYG_082-19b"/>
　有清祀典斥異端諸疏出典滇學置五華書院萃博<lb/>
　士弟子讀習其中士風丕變晉閩叅辭弗赴歸田二<lb/>
　十餘年手纂諸儒語録弟良璧嘉靖進士子文麟萬<lb/>
　厯進士仕終叅政<hi>府志</hi>
胡桂芳號瑞芝金谿人萬厯進士司李杭州藩司以舊<lb/>
　逋數萬委桂芳追理密條上請詔蠲之歴湖廣大叅<lb/>
　㑹有事于播奉檄偕督師李化龍治兵轉餉將軍劉<lb/>
　挺李寅爭首功不相下桂芳為條析功狀兩軍懽然<lb/>
<pb n="KR2k0045_WYG_082-20a"/>
　遂以成功黔撫缺神廟特㫖老成持重莫如胡某遂<lb/>
　以副都御史撫黔旋以工部侍郎督河道卒諡忠端<lb/>
　<hi>人物志</hi>
詹事講字明甫樂安人萬厯進士為御史上封事數十<lb/>
　定新建伯王公檢討陳公布衣胡公從祀議按浙醝<lb/>
　已督學南北畿得人稱盛㑹星變力陳主德時政之<lb/>
　失又疏列李見羅破緬功李得輕宥公論壯之<hi>同上</hi>
鄒光弼臨川人知鍾祥縣中官監稅開礦其鋒甚烈光<lb/>
<pb n="KR2k0045_WYG_082-20b"/>
　弼獨抗之或諷使少婉光弼慨然曰龍飛王氣宜完<lb/>
　興都黎民當恤安敢以小吏顧望致吾民破死相屬<lb/>
　乎稅璫陳奉杜茂銜之疏叅逮治久之復起為都水<lb/>
　主事卒祀鄉賢著大學古本東蠡放言<hi>同上</hi>
周孔教號懐魯臨川人萬厯進士為御史差長蘆巡鹽<lb/>
　按河南督直𨽻學政皆以風采著倭蹂朝鮮封貢議<lb/>
　起孔教上言古之良臣折衝樽俎之間見事萬里之<lb/>
　外今正使已竊逃矣隨行已被殺矣沈維敬已被縛<lb/>
<pb n="KR2k0045_WYG_082-21a"/>
　矣乃尚書石星執迷不悟奉楊方亨片紙為著龜而<lb/>
　按倭之不變封事之茍成何其愚乎今日倭情不封<lb/>
　固變封亦變惟有守朝鮮為上策朝鮮失則遼陽危<lb/>
　遼危則京師震矣後皆如其言晉同卿巡撫應天總<lb/>
　理河道回籍卒<hi>分省人物考</hi>
湯顯祖字若士臨川人少善屬文有時名張居正欲其<lb/>
　子及第羅海内名士以張之聞顯祖及沈懋學名命<lb/>
　諸子延致顯祖謝弗往懋學遂與居正子嗣修偕及<lb/>
<pb n="KR2k0045_WYG_082-21b"/>
　第顯祖至十一年始成進士授南京太常博士就遷<lb/>
　禮部主事十八年帝以星變嚴責言官欺蔽並停俸<lb/>
　一年顯祖上疏謂言官豈盡不肖蓋陛下威福之柄<lb/>
　潛為輔臣所竊故言官向背之情亦為黙移但知自<lb/>
　結於執政所得爵禄直以為執政與之縱他日不保<lb/>
　身名而今日固已富貴矣陛下方責言官欺蔽而輔<lb/>
　臣欺蔽自如失今不治臣謂陛下可惜者四朝廷以<lb/>
　爵禄植善類今直為私門蔓桃李是爵禄可惜也羣<lb/>
<pb n="KR2k0045_WYG_082-22a"/>
　臣風靡㒺識㢘恥是人才可惜也輔臣不越例予人<lb/>
　富貴不見為恩是成憲可惜也陛下御天下二十年<lb/>
　前十年之政張居正剛而多欲以羣私人囂然壞之<lb/>
　後十年之政申時行柔而多欲以羣私人靡然壞之<lb/>
　此聖政可惜也乞戒諭輔臣省愆悔過帝怒謫徐聞<lb/>
　典史稍遷遂昌知縣上計京師奪官家居二十年卒<lb/>
　<hi>白志</hi>
　　按湯顯祖所著有玉茗堂集<lb/>
<pb n="KR2k0045_WYG_082-22b"/>
曽維倫字惇吾樂安人萬厯進士授黄州府推官時江<lb/>
　陵入朝楚中大吏皆奔走迎謁維倫稱疾不往日從<lb/>
　貫城訪劍江諸學與耿楚侗焦弱侯羅近溪鄒南臯<lb/>
　郵筒絡繹往來參訂直方之操益堅量遷嘉興府同<lb/>
　知未强仕休歸杜門講學至老不懈<hi>人物志</hi>
周獻臣字窾六臨川人萬厯進士授太康令為郡署免<lb/>
　歸年未四十也學博而思鷙務鉤竒出險以逺俗士<lb/>
　耳目家置大甕數百鈔撰羣籍網羅古今異言竒事<lb/>
<pb n="KR2k0045_WYG_082-23a"/>
　書成名曰鴻乙通葉文忠向髙在政府上其書入祕<lb/>
　閣以修史薦有㫖報聞所撰有<graphic n="KR1884" url="https://raw.githubusercontent.com/kanripo/KR-Gaiji/master/images/KR1884.png" mimeType="image/png"/>嵻山人語林鷽林<lb/>
　外編英巨剰言人外脞史蔥函摭言數百卷<hi>同上</hi>
吳道南字㑹甫崇仁人萬厯己丑廷對第二人授編修<lb/>
　知經筵日講一日方進講光廟忽他屬目道南輟講<lb/>
　俟改容乃終篇晉禮部侍郎請皇太子出講凡十上<lb/>
　拒朝鮮大藥之請却吐魯番貢玉其務持大體如此<lb/>
　艱歸禫除即家起為東閣大學士三疏辭不允抵京<lb/>
<pb n="KR2k0045_WYG_082-23b"/>
　召對慈寧首請撤稅璫下章奏補藩臬釋繫囚上皆<lb/>
　嘉納之請告疏凡二十上㑹母喪乃得請作大政議<lb/>
　二十條則道南絶筆也贈少保諡文恪著有日講録<lb/>
　巴山草曙谷集及奏議語録諸書<hi>安志</hi>
吳仁度字繼疎萬厯進士授中書舍人三王並封議起<lb/>
　抗疏爭之久之擢吏部主事歴考功稽勲郎中趙邦<lb/>
　清被劾疑同官鄧光祚等嗾言路憤激力辨章下考<lb/>
　功仁度欲稍寛邦清罰給事中梁有年遂劾仁度黨<lb/>
<pb n="KR2k0045_WYG_082-24a"/>
　比時光祚引疾去而仁度代為文選御史康丕揚復<lb/>
　劾仁度傾光祚而代之自邦清被論後言路訐不已<lb/>
　都御史温純恚甚請定國是以剖衆疑而深為仁度<lb/>
　惜尋補南京刑部郎擢太僕少卿以僉都御史巡撫<lb/>
　山西砥㢘隅與魏允貞齊名居四年以疾歸熹宗初<lb/>
　起大理卿進兵部右侍郎復稱疾去再起工部左侍<lb/>
　郎天啓五年魏忠賢以仁度與趙南星楊漣等善勒<lb/>
　令致仕尋卒<hi>白志</hi>
<pb n="KR2k0045_WYG_082-24b"/>
　　按吳仁度疎山先生之子故字繼疎人物志所載<lb/>
　　不詳白志考定<lb/>
周曰庠字時化臨川人萬厯進士在諫垣首疏釋繫起<lb/>
　廢先後擊諸巨璫正人代藩冒嫡之議督視城工節<lb/>
　金錢無算奉差便道歸省旋丁繼母艱哀如生母服<lb/>
　除陞大理少卿卒有三垣奏議行世文集雜藁藏於<lb/>
　家<hi>人物志</hi>
謝廷讚字曰可金谿人萬厯進士未授官即極論礦稅<lb/>
<pb n="KR2k0045_WYG_082-25a"/>
　之害旋授刑部主事有詔於二十八年春舉行冊立<lb/>
　冠婚之禮將屆期廷讚上疏據易理以陳時事曰觀<lb/>
　乾坤以明閣貟之當補臺省之當選即損益以明礦<lb/>
　稅之當撤即家人以明冠婚冊立之當速即中孚以<lb/>
　明詔令之當信末言皇上誠採納臣言即罪臣出位<lb/>
　斥逐臣禁錮臣臣擊壤丘壑有餘榮矣持疏跪伏文<lb/>
　華門候命帝震怒褫職為民是嵗冊立之禮不行廷<lb/>
　讚歸僑寓維揚授徒自給久之卒天啓中贈尚寶卿<lb/>
<pb n="KR2k0045_WYG_082-25b"/>
　<hi>白志</hi>
　　按謝廷讚所著有玉馬軒步丘草緑屋游霞繼亭<lb/>
　　等集<lb/>
謝廷諒字友可萬厯進士南京刑部主事帝命李廷機<lb/>
　入閣又召王錫爵廷諒言廷機才弱而闇錫爵氣髙<lb/>
　而揚均不宜用又曰儲君之立為王也自錫爵始舉<lb/>
　人之有考察也自廷機始巡按之久任也自趙世卿<lb/>
　始章疏之留中也自申時行始年例之不舉考察之<lb/>
<pb n="KR2k0045_WYG_082-26a"/>
　不下也自沈一貫始此皆亂人國者也疏入留中終<lb/>
　順慶知府<hi>同上</hi>
　　按謝廷諒廷讚之兄所著有清輝館帶櫑編起東<lb/>
　　草逢掖集<lb/>
章正岳字益孟臨川人萬厯進士為杞縣令治河救荒<lb/>
　聲望大起以卓異徵為吏部郎弟光岳字見前由進<lb/>
　士中書改吏部出為山東參政歴太常通政至刑部<lb/>
　左侍郎<hi>府志</hi>
<pb n="KR2k0045_WYG_082-26b"/>
何宗彦字君美其父由金谿客隨州遂家焉萬厯進士<lb/>
　累官禮部侍郎署部事六年遇事侃侃敷奏時望甚<lb/>
　隆旋乞假去光宗即位即家拜禮部尚書兼東閣大<lb/>
　學士天啓元年加太子太師建極殿大學士四年卒<lb/>
　於官諡文毅<hi>白志</hi>
詹爾達號起鵬樂安人萬厯進士歴兵曹備兵湖南勦<lb/>
　武陵藍山之寇平四川藺囚值鄒滕白蓮妖賊起改<lb/>
　大名道擢光禄寺卿以糾劾魏璫閒住崇禎初以兵<lb/>
<pb n="KR2k0045_WYG_082-27a"/>
　部侍郎起用辭終養不赴<hi>人物志</hi>
易應昌字瑞芝臨川人萬厯進士授甌寧令擢御史巡<lb/>
　漕督江北學政晉大理少卿忤璫削奪璫敗以副院<lb/>
　起佐臺時京師有囚獄之變帝震怒司寇中丞皆以<lb/>
　忤㫖下法司少司寇及廷尉皆不敢出一語獨應昌<lb/>
　奮筆請從寛擬上不可應昌曰法如是止矣臣不敢<lb/>
　以一官易一命也三復執奏如初上愈怒遂并寘應<lb/>
　昌於辟閣部皆力救不聽㑹天日晝晦雷震殿庭上<lb/>
<pb n="KR2k0045_WYG_082-27b"/>
　悔悟趣詔停刑辛未春旱保章氏奏言大臣有寃上<lb/>
　始出應昌等論戍後數載敘復<hi>同上</hi>
李學旻字本仁臨川人從諸父致吾勿齋窮濂洛之學<lb/>
　萬厯己酉鄉舉為國子監學正祭酒唐大章朔望必<lb/>
　請陞講座率諸生聽講南雍稱為盛事擢守泰州革<lb/>
　鹽稅築堤壩以杜水患親擒巨窩州民德之左遷漢<lb/>
　川令時寇蹂荆襄距縣僅再宿無城可守為立礮墩<lb/>
　設柵架守禦有方賊不敢犯乃建議築城遂為巖邑<lb/>
<pb n="KR2k0045_WYG_082-28a"/>
　病亟告歸吳楚皆祀名宦<hi>府志</hi>
朱欽相字如容臨川人萬厯進士由平湖令徵拜吏科<lb/>
　給事熹廟初封保媪客氏為奉聖夫人欽相首疏極<lb/>
　諫媪佯求出以激上怒謫歸以薦起原官時八閩苦<lb/>
　海寇晉福建巡撫馳檄海上召渠帥面諭利害帥感<lb/>
　泣歸命忌者誣搆逮問上察其㢘介有素釋之<hi>人物</hi>
　<hi>志</hi>
吳之甲字元秉臨川人萬厯進士督浙江學政淹雅好<lb/>
<pb n="KR2k0045_WYG_082-28b"/>
　竒以唐宋制科法拔俊英士雜詩賦詔誥試之文風<lb/>
　自是一變卒於官丰裁峻厲以經世大業自命不竟<lb/>
　其用人惜之有靜排集三十卷弟之仁癸丑進士為<lb/>
　御史有聲終湖廣布政<hi>同上</hi>
丘兆麟字毛伯臨川人萬厯進士由行人擢御史崇禎<lb/>
　初即家起為河南巡撫始兆麟巡方時建天中書院<lb/>
　以崇德勸學去中州大猾數十人諸政畢飭尤盡心<lb/>
　獄事所閲審録冊二千一百八十有竒所列矜疑開<lb/>
<pb n="KR2k0045_WYG_082-29a"/>
　釋者至二百二十有竒至是兩河習其前政上下宜<lb/>
　之加兵部侍郎卒於任其所著述有水暄亭玉書<lb/>
　庭集六十餘卷又按豫仁言四卷皆行於世<hi>同上</hi>
魏光國字合虛東鄉人父廷用知龍門縣創橋為渡至<lb/>
　今稱魏公橋光國萬厯進士授行人風節自許應詔<lb/>
　言事語侵當軸廷推擬晉銓司忌者格之不報乞養<lb/>
　歸著有文竿兼古堂集<hi>同上</hi>
張瑀號愼軒臨川人萬厯舉人吉水教諭與鄒南臯以<lb/>
<pb n="KR2k0045_WYG_082-29b"/>
　德業相砥礪南臯推為畏友得士如周端豹劉同升<lb/>
　郭之祥王宏劉渤皆先後成大名歴官刑部郎中出<lb/>
　守肇慶猺獞叛奉檄督勦三閱月悉平瑀功為第一<lb/>
　陞甘肅兵備副使致仕卒<hi>府志</hi>
陳鍾盛字稚德文燧孫萬厯進士番禺知縣聞祖訃非<lb/>
　嫡孫不應承重堅請守制歸服闋改教授陞助教疏<lb/>
　劾魏璫建生祠太學前且侵御道非法璫敗擢禮部<lb/>
　主事教習駙馬公主已降府駙馬尚於門外日行叩<lb/>
<pb n="KR2k0045_WYG_082-30a"/>
　頭禮三年始就婚鍾盛抗疏言非㑹典儀注化源所<lb/>
　係亟宜釐正有㫖如盛奏復言掌府内臣諸要挾狀<lb/>
　拂璫意降調旋補南兵部主事擢禮部郎中歴知登<lb/>
　州皮島兵變謀從登入海鍾盛預為守禦備登保無<lb/>
　恙陞曹濮道卒<hi>同上</hi>
曽棟字隆吉臨川人萬厯進士由祠部郎陞四川驛傳<lb/>
　道時上官董卜與髙箕稱兵相攻撫臣請於朝以兵<lb/>
　事屬棟董卜嘗入貢朝議疑其□驁將羈留之棟持<lb/>
<pb n="KR2k0045_WYG_082-30b"/>
　議不可引卜詣闕上疏得釋歸至是卜諭其衆曰是<lb/>
　向嘗生我者拒之不祥遂與髙箕盟而還亂遂定以<lb/>
　功屢晉布政使子亨應崇禎進士自有傳<hi>人物志</hi>
李大覺字覺之金谿人萬厯鄉舉授榖城知縣榖為楚<lb/>
　蜀咽喉之㑹數被寇井里蕭然大覺招集流移守具<lb/>
　稍定以事謁撫軍聞賊逼城亟馳歸率民兵死守援<lb/>
　絶城陷繫印於肘縊死堂上楚撫王楊基檄行襄郡<lb/>
　建忠烈祠<hi>同上</hi>
<pb n="KR2k0045_WYG_082-31a"/>
湯開逺字伯用顯祖次子崇禎五年由舉人為河南推<lb/>
　官帝惡廷臣玩愒持法過嚴開逺疏諫其略曰陛下<lb/>
　臨御以來明罰敕法小臣大臣禁獄者相繼見廷臣<lb/>
　薦舉不當疑為黨徇惡廷臣執奏不移疑為藐抗以<lb/>
　策勵望諸臣戴罪者多而不開以立功之路以詳愼<lb/>
　責諸臣引罪者衆而不諒其致誤之由望推諸臣以<lb/>
　心待諸臣以禮諭中外法司以平允至錦衣禁獄非<lb/>
　賊寇奸宄不宜輕入帝怒摘其疏中語責令指實乃<lb/>
<pb n="KR2k0045_WYG_082-31b"/>
　上奏曰時事孔棘諸臣補救良難有過可議亦有勞<lb/>
　可凖有罪可程亦有情可原今綜核太過懲創太深<lb/>
　往往朝所為縲辱擯棄不少愛之人而野以為推重<lb/>
　愾嘆不可少之人上與下異心朝與野異議欲天下<lb/>
　治平不可得也蘇州僉事左應選任黎昌縣令率土<lb/>
　著保孤城乃用小過卒以贓議事急則鉅萬可捐事<lb/>
　平則錙銖必較向使昌黎不守同於遵永不知費朝<lb/>
　廷幾許金錢安所得涓滴而問之給事中馬思理御<lb/>
<pb n="KR2k0045_WYG_082-32a"/>
　史髙倬值草場火發狂奔盡氣無救燎原此不過為<lb/>
　法受過耳更欲以他罪論則甚矣宣大巡按胡良機<lb/>
　陛下知其諳練兩任巖疆尋因過誤褫革輿論惜之<lb/>
　監兊主事吳澧宵旦河干經營漕事運弁稽違量行<lb/>
　責戒乃褫革之夫兵譁則為兵易將將譁則為武抑<lb/>
　文勇於譁而怯於鬬安用此驕兵驕將為末復為都<lb/>
　御史陳于廷易應昌申辨帝怒切責之河南流賊大<lb/>
　熾開逺監左良玉軍躬擐甲胄屢致克捷帝以天下<lb/>
<pb n="KR2k0045_WYG_082-32b"/>
　用兵意頗重武督撫失事多逮繫而大將率姑息開<lb/>
　逺以為偏復上疏言文臣未必無才能乃有寧甘罷<lb/>
　黜必不肯任不敢任者以任亦罪不任亦罪不任之<lb/>
　罪猶輕而任之罪更重也行間失事無日不議處議<lb/>
　罪而於蕩寇安民毫無少補則今日所少者豈非大<lb/>
　公之賞罰哉帝得奏大怒命削籍解京訊治左良玉<lb/>
　偕將士七十餘人合奏乞留巡按金光辰亦備列其<lb/>
　功狀以告帝命釋還戴罪辦賊十年正月討平舞揚<lb/>
<pb n="KR2k0045_WYG_082-33a"/>
　大盜楊四論功擢按察僉事監安廬三郡軍是時賊<lb/>
　大擾江北開逺數有功巡撫史可法薦其治行卓異<lb/>
　進秩副使監軍如故十三年與總兵官黄得功等大<lb/>
　破革裏眼諸賊賊遂乞降朝議將用為河南巡撫竟<lb/>
　以勞瘁卒官軍兵咸為泣下贈太僕少卿<hi>白志</hi>
黄櫸金谿人進士通判寧波渡海親覈昌國軍儲盡除<lb/>
　宿弊復籍海舟什伍相保各有標驗奸萌肅清<hi>浙江</hi>
　<hi>通志</hi>
<pb n="KR2k0045_WYG_082-33b"/>
鄒毓祚臨川人天啓進士令武陵逆璫搆邑紳唐紹堯<lb/>
　坐贓六千金毓祚為捐俸勸施不足後考滿藩司以<lb/>
　此靳之毓祚抗聲曰朝廷額供不及果當褫此乃勢<lb/>
　璫私憾耳徵入西臺疏起竄逐諸臣又疏列閹黨孫<lb/>
　雲鶴等罪狀語太迫切落職稍起至職方司郎中<hi>府</hi>
　<hi>志</hi>
祝徽字文柔臨川人天啓壬戌㑹魁巡按山西單騎行<lb/>
　邊周覽扼塞邏者執樵採人冒賞按實釋之邊人德<lb/>
<pb n="KR2k0045_WYG_082-34a"/>
　焉平臺召對條奏起廢進賢緩刑勤政等疏内艱歸<lb/>
　時徽年已髙猶哀毁不自勝尋搆疾卒所著有言餘<lb/>
　集及邊防京儲鹽策等書<hi>人物志</hi>
艾南英字千子東鄉人萬厯末場屋文腐爛南英深疾<lb/>
　之與同郡章世純羅萬藻陳際泰以興起斯文為任<lb/>
　乃刻四人所作行之世世人翕然歸之稱為章羅陳<lb/>
　艾天啓四年南英始舉於鄉座主檢討丁乾學給事<lb/>
　中郝土膏發策詆魏忠賢南英對策亦有譏刺語忠<lb/>
<pb n="KR2k0045_WYG_082-34b"/>
　賢怒削主考籍南英亦停三科崇禎初年始詔許㑹<lb/>
　試久之卒不第而文日有名負氣凌物素所交亦多<lb/>
　憚其口始王李之學大行天下談古文者悉宗之後<lb/>
　鍾譚出而一變至是<hi>闕</hi>　　負重名於詞林痛相糾<lb/>
　駁南英和之於下排詆王李不遺餘力南京繼覆江<lb/>
　西郡縣盡失南英乃入閩留居一載以疾卒於延平<lb/>
　<hi>白志</hi>
　　按南英究心史學為古今全史千餘卷編集甫竣<lb/>
<pb n="KR2k0045_WYG_082-35a"/>
　　遽罹兵火與他著述俱散佚無存今惟時藝行於<lb/>
　　世<lb/>
章世純字大力臨川人天啓辛酉舉人著有己未留書<lb/>
　及章子留書凡天文律厯以至五行禽遁隂陽星卜<lb/>
　之言一見即能剖其元微摘其疵謬授翰林孔目有<lb/>
　㫖召對以語音期吃辭條上兵事極言禁旅邊鎭及<lb/>
　召募客兵之弊出為栁州知府時年已七十矣聞京<lb/>
　師變悲憤發疾卒于栁州<hi>人物志</hi>
<pb n="KR2k0045_WYG_082-35b"/>
傅朝佑字右君臨川人舉鄉試第一師事鄒元標天啓<lb/>
　二年進士授中書舍人考選補兵科明年八月疏劾<lb/>
　首輔周延儒隂擅威福明毒忠良忤㫖切責遷工科<lb/>
　左給事中疏陳當務十二事一納諫二恤民三擇相<lb/>
　四勿以内批用輔臣五勿使中官司彈劾六勿令法<lb/>
　外加濫刑七止緹騎八停内操九抑武臣驕玩十廣<lb/>
　起廢十一敕有司修城積粟十二講聖諭六條旋出<lb/>
　封益藩進刑科都給事中還朝愆期為給事中陳啓<lb/>
<pb n="KR2k0045_WYG_082-36a"/>
　新所劾貶秩調外未行疏論温體仁六大罪帝怒除<lb/>
　其名下吏按治踰月體仁亦罷中官杜勲重朝佑令<lb/>
　其上疏請罪而已從中主之可復故職朝佑不應十<lb/>
　一年冬國事益棘獲罪者滿囹圄朝佑乃從獄中上<lb/>
　疏為請寛恤語過激廷杖六十創重卒福王時復故<lb/>
　官<hi>白志</hi>
　　按傅朝佑所著有英巨集<lb/>
謝德溥號培元東鄉人天啓進士選庶吉士授檢討以<lb/>
<pb n="KR2k0045_WYG_082-36b"/>
　省親歸杜門不出崇禎初召入晉侍讀纂修兩朝實<lb/>
　録知制誥平臺記註編纂六曹章奏上御經筵德溥<lb/>
　矩度端嚴進止不失尺寸上目注之將特用矣時黨<lb/>
　論繁興德溥力求南為國子祭酒假歸三晉宫階四<lb/>
　預枚卜明㫖敦趣以母老具疏力辭通籍三十餘年<lb/>
　前後立朝不過五載恬於仕進知幾之哲有過人者<lb/>
　母卒結廬深山改號雲菴有雲菴等集<hi>人物志</hi>
車夢瑤字玉符金谿人天啓進士歴任陜西副使駐凉<lb/>
<pb n="KR2k0045_WYG_082-37a"/>
　州凉為河西極邊以軍功陞湖廣按察使治兵辰州<lb/>
　㑹推河南巡撫命未下卒崇禎十三年察檄甘肅功<lb/>
　特贈三級賜銀綺䘏其家<hi>府志</hi>
劉先春字伯陽天啓進士由庶吉士改刑科給事中時<lb/>
　魏璫擅權在廷水火先春上疏謂諸臣不當以口舌<lb/>
　事君而人君不當更以耳目任人廷劾逆璫謂祖宗<lb/>
　無法天子無威幾蹈不測璫敗晉太常卿<hi>同上</hi>
陳際泰字大士臨川人家貧不能從師又無書時取旁<lb/>
<pb n="KR2k0045_WYG_082-37b"/>
　舍兒書屏人竊誦從外兄所獲書四角已漫滅且無<lb/>
　句讀自以意識别之遂通其義十嵗於外家藥籠中<lb/>
　見詩經取而疾走父見之怒督往田則攜至田所踞<lb/>
　髙阜而哦遂畢身不忘與艾南英輩以文名天下其<lb/>
　為文敏甚一日可二三十首先後所作至萬首經生<lb/>
　舉業之富無若際泰者崇禎三年舉於鄉又四年成<lb/>
　進士年六十有八矣除行人居四年䕶故相蔡國用<lb/>
　喪南行卒於道<hi>白志</hi>
<pb n="KR2k0045_WYG_082-38a"/>
　　按陳際泰學業詳見羅文止所撰大士傳中所著<lb/>
　　四書五經制藝不下四五千篇此外有四書讀五<lb/>
　　經讀等書行于時子孝威孝逸並知名器其家聲<lb/>
　　焉<lb/>
龔廷獻號鑑惺金谿人天啓進士授行人選御史璫敗<lb/>
　廷臣多毛舉細過互相彈擊廷獻疏言借題報復徒<lb/>
　損國體亦壞心術宜一切禁止出按時理枉辯寃尤<lb/>
　以矜恤為事人稱長者自免歸<hi>府志</hi>
<pb n="KR2k0045_WYG_082-38b"/>
孔大德字登小天啓丁卯鄉試第一南宫罷歸杜門著<lb/>
　述缾無儲粟意興豁如著史評十五卷易解八卷秀<lb/>
　野堂集聚園詩草十餘卷<hi>人物志</hi>
羅萬藻字文止臨川人天啓丁卯舉人與大士千子大<lb/>
　力主文章之柄者四十餘年海内稱為四先生嘗憤<lb/>
　邊事潰散著本守議數千言大畧言今天下文武乖<lb/>
　方内事殊適磨牙厲吻惟苞苴門户之死守不移一<lb/>
　體之中痛癢既不自知搔抑亦無其具惟有坐以共<lb/>
<pb n="KR2k0045_WYG_082-39a"/>
　斃而已崇禎己夘倪元璐以賢良方正薦有㫖特用<lb/>
　不赴授上杭令唐王時擢禮部主事艾南英卒哭而<lb/>
　殯之數月亦卒所著有小千園集<hi>同上</hi>
王廷垣字潛服東鄉人天啓進士由庶吉士授編修直<lb/>
　起居注編纂章奏常奉使頒詔冊封所至必問軍民<lb/>
　疾苦山川扼塞還列疏入告上嘉納之歴陞庶子掌<lb/>
　春坊事㑹上欲布素郊祀疏言事天以實不以文且<lb/>
　乖禮制語殊切直改祭酒晉禮部侍郎所著内外制<lb/>
<pb n="KR2k0045_WYG_082-39b"/>
　及奏議有留園集<hi>同上</hi>
鄧士楷字行之臨川人天啓進士由中書改兵科給事<lb/>
　疏言行間將帥數行更調兵將不習以後不必㑹推<lb/>
　許經畧於本鎭愼擇酌量才品咨部題補庶相信既<lb/>
　深所舉不負上嘉納之時國計日絀有言暫免各省<lb/>
　直官入覲止令捐輸助餉者士楷抗議爭之謂見小<lb/>
　利而忘大體何以風厲天下議遂寢自疏乞外補浙<lb/>
　江按察副使<hi>同上</hi>
<pb n="KR2k0045_WYG_082-40a"/>
王肇對字銘新東鄉人天啓進士崇禎初拜御史所奏<lb/>
　議皆關國家大計嘗曰居官必先分别公私人才消<lb/>
　長之關亦在吾輩力持之耳巡按江南遘疾卒<hi>府志</hi>
陳其赤字石父崇仁人崇禎進士司理衢州歴西安守<lb/>
　撫綏有方時秦中寇氛方熾獨西安得免以副使備<lb/>
　兵川中獻賊圍攻嬰城固守成都陷不屈死之同殉<lb/>
　者四十餘口惟長子存於家<hi>人物志</hi>
詹爾選字思吉樂安人崇禎進士擢御史閣臣錢士升<lb/>
<pb n="KR2k0045_WYG_082-40b"/>
　以票擬忤㫖引咎回籍爾選具疏申救且言悖祖訓<lb/>
　十二事上大怒召府部科道同入武英殿面詰上聲<lb/>
　色甚厲爾選從容對曰臣所言祖訓尚不止此因述<lb/>
　列朝聖政四十餘條上屢改容起立左右閣臣皆戰<lb/>
　慄爾選侃侃不少遜撓上怒甚指疏中權宜茍且四<lb/>
　字罪以指斥無奏對體命官校拿下爾選大聲曰臣<lb/>
　死不足惜皇上幸聽臣言事尚可為即不聽臣亦可<lb/>
　留為他日之思閣臣以下極力申救得免死罷歸甲<lb/>
<pb n="KR2k0045_WYG_082-41a"/>
　申以原官起用不赴<hi>同上</hi>
傅雲龍字蒸甫金谿人崇禎進士授中書京師戒嚴士<lb/>
　卒僵臥雨雪中雲龍上疏請更番城守又上𠞰敵圖<lb/>
　幾疏皆得㫖累遷副使備兵台紹計擒海寇竺武貝<lb/>
　學杜等東陽許都隂受逆闖偽劄首倡亂於金華雲<lb/>
　龍簡勁卒倍道進以除夕抵城下襲敗之轉漳南道<lb/>
　叅政<hi>府志</hi>
張斌字憲卿本姓姚臨川人金谿籍戊午鄉試第一乙<lb/>
<pb n="KR2k0045_WYG_082-41b"/>
　丑進士授大理評事擢禮部勲戚有閘河取利者立<lb/>
　清之皆斂戢不敢爭遷廣西蒼梧道卒官歸櫬日士<lb/>
　民扶服數百里不絶弟斕以庚辰特用賜同進士出<lb/>
　身<hi>同上</hi>
黄配元字位兩樂安人崇禎進士令懐寧流寇焚掠江<lb/>
　北城守戒嚴皖城舊有余忠宣濠塹嵗久湮沒配元<lb/>
　銳意修復又於濠外築牛馬牆繞以木柵以禦賊騎<lb/>
　之衝突具藺石以挫敵鋒六年之間逆賊震鄰卒不<lb/>
<pb n="KR2k0045_WYG_082-42a"/>
　敢逼行取授南兵科給事中特㫖以都御史巡撫安<lb/>
　慶厲兵馬飭守禦上游屹然方聨絡楚豫以圖大舉<lb/>
　丁内艱去而江上不支矣前有文肅後有中丞皖人<lb/>
　至今稱兩黄公祀名宦<hi>人物志</hi>
傅占衡字平叔臨川人少有異禀涉獵諸家經目不忘<lb/>
　性淡泊恥事徵逐奉父山中謝絶一切所著漢書摭<lb/>
　言編年國策頗得史家之要嘗依郡志作臨川記三<lb/>
　十卷有湘帆堂集三十六卷<hi>白志</hi>
<pb n="KR2k0045_WYG_082-42b"/>
陳畫字惟易金谿人讀書躬行其學尤邃於易謂程子<lb/>
　言易象變占備乎辭由辭以得意為知易之大義而<lb/>
　邵朱或有異同也蔡虛齋至謂文王周公狹於邵子<lb/>
　朱子密於孔子語尤不倫作周易意十二卷循孔子<lb/>
　之傳以測文周之辭從文周之辭以測伏羲之卦庶<lb/>
　幾得之又著雜言百五十章别有易備易謀筮考諸<lb/>
　書數十卷<hi>同上</hi>
徐奮鵬字自溟臨川人講學授徒四方裹糧問業屨填<lb/>
<pb n="KR2k0045_WYG_082-43a"/>
　户外嘗刪補毛詩朱傳著有古今治統二十卷辨俗<lb/>
　十卷怡思集十卷學者稱為筆峒先生姪春溶有文<lb/>
　名進士<hi>同上</hi>
李茹春字載陽臨川人崇禎進士知華亭縣賦重民疲<lb/>
　布折白糧僉解者輒破家茹春派運有法盡革陋規<lb/>
　嵗大歉飢民聚衆刦巨室太守率兵往捕譁益甚茹<lb/>
　春單騎諭解民賴以安立祠水次祀之<lb/>
王士和字萬玉金谿人崇禎庚午鄉舉南京既覆避地<lb/>
<pb n="KR2k0045_WYG_082-43b"/>
　入閩授吏部司務擢兵部主事閱一月甫擢至延平<lb/>
　府唐王走汀州留士和居守警報叠至召父老謂曰<lb/>
　吾雖一月郡守當與城存亡若等可速出毋使數萬<lb/>
　生靈盡膏斧鑕衆泣士和亦泣退入内署謂其子宗<lb/>
　翰曰吾一介書生數月而忝二千石安敢偷生從容<lb/>
　正衣冠投繯死時軍帥憐宗翰欲授以官宗翰不受<lb/>
　扶父櫬歸<hi>人物志</hi>
揭重熙字祝萬臨川人崇禎丙子丁丑鄉㑹試皆以五<lb/>
<pb n="KR2k0045_WYG_082-44a"/>
　經中式初授福寧知州福王時擢吏部主事外艱歸<lb/>
　用曽櫻薦以考功貟外兼兵科給事中從傅冠辦湖<lb/>
　東兵事瀘溪告警冠不能救重熙劾解冠任兵事遂<lb/>
　皆委重熙復擢江西巡撫右僉都御史攻撫州不克<lb/>
　而退永明王授重熙兵部尚書兼右副都御史總督<lb/>
　江西兵召募萬餘人薄邵武敗還率數十人赴百丈<lb/>
　磜就空營炊食被執至建寧死<hi>白志</hi>
黎民安金谿人崇禎十四年獻賊破襄陽時民安為遊<lb/>
<pb n="KR2k0045_WYG_082-44b"/>
　擊率所部力戰矢盡被執罵賊不絶口而死<hi>同上</hi>
傅鼎銓字惟源臨川人年甫冠舉於鄉為文深靜如其<lb/>
　人崇禎庚辰進士癸未特授翰林檢討闖賊犯闕銓<lb/>
　投所居井中家人挽出之後間道入閩被獲不屈死<lb/>
　之<hi>撫州新志</hi>
鄭夢眉金谿人崇禎十三年以舉人授四川南郡令殫<lb/>
　心撫字民彞帖服張獻忠方肆屠掠又聞京師陷懐<lb/>
　宗殉社稷北向長跪再拜畢正衣冠投繯而絶合室<lb/>
<pb n="KR2k0045_WYG_082-45a"/>
　死難十餘人部民聚哭為立祠祀焉<hi>同上</hi>
李國正字仲將臨川人由舉人知耒陽縣革解費陋規<lb/>
　銀二千餘兩峒賊為寇捐金募民兵三千人堅壁待<lb/>
　之賊從間道遁去乃縱兵斬數百人生擒其渠自是<lb/>
　賊不敢窺境丁艱歸復補順昌卒於官<hi>同上</hi>
曽益字洪西臨川人以貢廷試特授兵部擢貴州安平<lb/>
　道時獻賊入黔諸司皆遁獨益集兵拒守城破死之<lb/>
　弟栻以薦舉為蒲圻令亦死獻賊之難<hi>白志</hi>
<pb n="KR2k0045_WYG_082-45b"/>
曽亨應字子嘉臨川人崇禎進士歴官吏部文選主事<lb/>
　十五年秋詔起廢亨應以毛士龍李右讜喬可聘等<lb/>
　十人上御史張懋爵劾其私遂謫去南京覆江西俱<lb/>
　陷永寧王慈炎招連子峒土兵數萬復建昌入撫州<lb/>
　寓書亨應亨應募兵數百未及㑹而撫州失亨應并<lb/>
　長子筠被執俱死宗族死者二十人部卒死者三百<lb/>
　餘人弟和應奉父棟避肇慶聞兄死曰烈哉兄為忠<lb/>
　臣兄子為孝子復何憾肇慶又失乃拜辭其父投井<lb/>
<pb n="KR2k0045_WYG_082-46a"/>
　死先是棟弟栻為蒲圻知縣栻兄益為貴州僉事俱<lb/>
　死難人稱曽氏五節云始亨應為懋爵所訐人頗疑<lb/>
　之後亨應死難而懋爵竟降闖賊為直指使<hi>同上</hi>
王政岐字體仁臨川人幼孤母楊苦節勤課領鄉薦授<lb/>
　鄱陽諭陞陽朔知縣俗好屠牛嵗輸官八百金曰牛<lb/>
　胖稅岐禁私宰弗取其稅調臨桂縣里長例為鹽商<lb/>
　挽舟灘峻水駛舟損責賠累死力請於上獲免通邑<lb/>
　繪像祀之<hi>廣西通志</hi>
<pb n="KR2k0045_WYG_082-46b"/>
桂春陽臨川人善化尉時下鄉催徴自備饔飱貧民任<lb/>
　將雞豚什物代估以完秋毫無犯民甚德之<hi>湖廣名</hi>
　<hi>宦志</hi>
曽栻字季子臨川人崇禎間由辟舉授蒲圻令時寇氛<lb/>
　交訌軍需旁午以息事寧人為務刻意城埤訓練鄉<lb/>
　勇得勁卒三千人獻賊自陷省城後所至破竹咸寧<lb/>
　嘉魚已設偽職栻獨傳檄討賊揚兵砂磧摧其前鋒<lb/>
　月餘不敢逼城後單騎擊賊墜馬暴卒王墩廟鄉民<lb/>
<pb n="KR2k0045_WYG_082-47a"/>
　吳珊瘞之廟側為草蕝以冺其迹其子來蒲發塜襚<lb/>
　斂面色如生<hi>同上</hi>
周官字百度臨川諸生崇禎間在粤西以兵部郎檄諸<lb/>
　路召募城陷死之<hi>廣西通志</hi>
陳焌字景川樂安人三嵗失母繼母虐之飢寒楚撻無<lb/>
　所不極人以語其父父欲逐母峻時年十五號慟乞<lb/>
　留父歿偕其妻承歡繼母無異所生母為之感泣<hi>安</hi>
　<hi>志</hi>
<pb n="KR2k0045_WYG_082-47b"/>
徐模字子範臨川人少以孝著事繼母極承順撫兄子<lb/>
　無異視子天衢由大行晉銓司丙寅忤逆璫閒住模<lb/>
　大笑曰使汝失身則辱莫大焉<hi>同上</hi>
董𢎞學樂安人年十二母卒哭踴瀕死大父懼以慟夭<lb/>
　縻之塾執書垂淚不瞬謂其師曰師無以兒書為也<lb/>
　吾僅欲得長侍吾母師亦感泣母柩故停館側一夕<lb/>
　三鼓大雷雨忽聞嗚咽風雨聲相錯師心動曰得無<lb/>
　某孺子猶號母所亟視之從電光中見其兩手翼柩<lb/>
<pb n="KR2k0045_WYG_082-48a"/>
　如晤語然柩中似有應者亟䕶歸繼母凡六𢎞學事<lb/>
　之皆如生母最後母楊嘗病疫人無敢近獨𢎞學日<lb/>
　夕與俱壬申流寇肆掠𢎞學倉卒負母去賊見其四<lb/>
　壁所列皆聖賢格言家獨免於燬<hi>同上</hi>
　　按安志孝義傳同邑尚有陳發張正綱詹德器張<lb/>
　　興純曽希和曽筠金谿黎人瑞江華全大成臨川<lb/>
　　張大冠李伯美黄作龔以誠吳二崇仁聶瓘黄二<lb/>
　　嚴東鄉吳安邦吳大行姓名附録於此<lb/>
<pb n="KR2k0045_WYG_082-48b"/>
周文煒字赤之本金谿人生於大梁生平孤行已意屹<lb/>
　立不移曰吾固坦然者也因自號坦然入南雍就選<lb/>
　得暨陽簿謝官歸築室秦淮曰壯為五洩遊人老作<lb/>
　秦淮釣叟於願足矣子亮工號櫟園庚辰進士敡歴<lb/>
　中外二十年能文章尤愛士故人士咸嚮往之<hi>江南</hi>
　<hi>流寓志</hi>
鄒孕孝字恭甫臨川人天啓丁卯鄉薦性豪邁家徒壁<lb/>
　立飲酒賦詩自若也困公車授蘄水教諭左良玉叛<lb/>
<pb n="KR2k0045_WYG_082-49a"/>
　孝亟請民兵登陴縣令孔某望風迎降孝正衣冠坐<lb/>
　明倫堂賊至挾之出罵曰生平所守惟文章節義豈<lb/>
　從反賊耶遂遇害<hi>府志</hi>
國朝<lb/>
晁道焜字懐劬祖公詩建九經堂於金谿即今學宫也<lb/>
　道焜少孤事母盡孝分産自取磽瘠曰吾年長尚習<lb/>
　經營惟諸弟可憫耳順治丁亥大飢百計賑施周人<lb/>
　緩急雖老不懈年八十餘卒子星辛夘舉人有素心<lb/>
<pb n="KR2k0045_WYG_082-49b"/>
　堂北山悟言集<hi>安志</hi>
　　按安志同邑傅振鉉樂安丁自昌俱有孝義傳<lb/>
江琳字嘉玉金谿庠生順治五年金聲桓叛瀘寇乘機<lb/>
　搆亂假冒援師所至焚掠琳母朱被執琳傾貲求活<lb/>
　母繼以簪珥力竭未厭遂殺琳琳女七嵗見父死以<lb/>
　石擊賊中額賊怒復殺女朱强起奪刃不勝併殺之<lb/>
　<hi>同上</hi>
楊孕第字及君樂安人順治辛夘拔貢歴官鳳翔知府<lb/>
<pb n="KR2k0045_WYG_082-50a"/>
　甲寅吳逆叛鳳翔為川咽喉進𠞰兵糧餉轉輸賴以<lb/>
　不匱陞神木道副使以母老告終養歸卒于家<hi>同上</hi>
張朝國金谿人順治四年知松溪縣時兵燹後民多散<lb/>
　處井邑一空朝國招集流亡結以恩信咸歸復業嘗<lb/>
　自署其㕔事云以名教為樂地登赤子於春臺後鄖<lb/>
　西兵起遇害邑人皆為垂涕<hi>福建名宦志</hi>
李來泰字石臺臨川人順治壬辰進士授工部虞衡司<lb/>
　主事出督江南學政已而巡視漕河復整飭蘇常水<lb/>
<pb n="KR2k0045_WYG_082-50b"/>
　利農務裁缺歸里康熙戊午以博學宏詞徵明年授<lb/>
　翰林院侍講卒於京邸所著有連龕集四十餘卷并<lb/>
　史館諸傳藁<hi>安志</hi>
游東昇字曰生臨川人順治戊戌進士聞母變兼程歸<lb/>
　以未視含殮為恨哀毁委頓遂不起人咸惜之東昇<lb/>
　性介特復好赴人緩急里人陷寃獄將鬻妻以賂吏<lb/>
　立為白其事所著有縁映樓集姪恢博通經史著深<lb/>
　栁堂詩三十卷<hi>府志</hi>
<pb n="KR2k0045_WYG_082-51a"/>
張應勝字鴻溟臨川人順治辛丑進士康熙九年任廣<lb/>
　西梧州府北流縣知縣十三年十月孫延齡據廣西<lb/>
　省叛勝調集鄉勇為守禦備偽將唐朝鳳以兵來攻<lb/>
　勝率衆登埤分兵拒守三日夜勢危不支守備常某<lb/>
　開西門出降勝出南門督戰力孤不敵為賊所害家<lb/>
　丁五人吏何涵俱死之雍正三年遣官<lb/>
諭祭<hi>府志</hi>
劉嘉猷金谿人由舉人授新建學教諭陞候官知縣甲<lb/>
<pb n="KR2k0045_WYG_082-51b"/>
　寅耿精忠叛力拒偽命遂被害事聞贈僉事<lb/>
予祭葬<hi>安志</hi>
原良字鳴善樂安人篤志聖賢之學年八十餘猶孜孜<lb/>
　講習或諷以過勞良曰人如魚書如水水所以養魚<lb/>
　魚不勞于水書所以養心心不勞于書也所著有三<lb/>
　山存業十編步蒍草二十四卷桑綢彚紀三卷詩集<lb/>
　六卷<hi>安志</hi>
江球字宜笏金谿人康熙辛未進士授庶常改御史歴<lb/>
<pb n="KR2k0045_WYG_082-52a"/>
　官左副都御史天性孝友撫異母弱弟愛踰已子人<lb/>
　無間言言動以禮自持與人温温可親然清介特甚<lb/>
　不可干以私辛卯典北闈試癸巳典武闈㑹試凡因<lb/>
　縁請託悉禁不得發在官三十年淡若寒素以老成<lb/>
　謹愼著年六十有八卒<hi>撫州新志</hi>
　<lb/>
　<lb/>
　<lb/>
<pb n="KR2k0045_WYG_082-52b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江西通志卷八十二<lb/>
</p>
<p>
</p>
  </div>
</body>
</text>
</TEI>
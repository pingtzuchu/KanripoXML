<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷九十五</head> <lb/>
    <p>
<pb n="KR2k0045_WYG_095-1a"/>
欽定四庫全書<lb/>
　江西通志卷九十五<lb/>
　　寓賢<lb/>
　君子之道或岀或處友教天下或散或聚維彼賢聖<lb/>
　皇皇羇旅至於是邦觀其所主一時過化跡留夐古<lb/>
　亦有名流適彼樂土憑弔山川裵徊仰俯履綦陳跡<lb/>
　後先踵武地縁人重光輝流貯景行前賢用誌遺矩<lb/>
　作寓賢志<lb/>
<pb n="KR2k0045_WYG_095-1b"/>
　　　南昌府<lb/>
　周<lb/>
澹臺滅眀武城人字子羽狀貌甚惡欲事孔子孔子以<lb/>
　為材薄既已受業退而修行行不由徑非公事不見<lb/>
　卿大夫南游至江從弟子三百人設取子去就名施<lb/>
　乎諸侯史記<lb/>
　　按子羽墓有三一在泰山南武城縣一在陳留裘<lb/>
　　氏鄉一在豫章東湖上其中必有一誤宋程大昌<lb/>
<pb n="KR2k0045_WYG_095-2a"/>
　　友教堂記云後世去古聖賢絶逺既無所事畏亦<lb/>
　　無所有䛕而爭獵以自夸耀於是有一事而彼此<lb/>
　　互相同者使人慕尚如此無乃聖賢之澤乆而不<lb/>
　　冺也歟其亦民之秉彛無古今而好是懿徳也歟<lb/>
　　則其偽也乃其所以為可尚也況今之疑未必非<lb/>
　　昔之信者歟今豫章不獨有祠墓兼有澹臺門用<lb/>
　　仍舊志以弁寓言之首<lb/>
慶忌吴公子也驟諫吴子曰不改必亡弗聼出居於艾<lb/>
<pb n="KR2k0045_WYG_095-2b"/>
　<hi>杜註艾吴邑豫章有艾縣</hi>遂適楚聞越将伐吴冬請歸平越遂歸<lb/>
　欲除不忠者以說於越吴人殺之<hi>左傳</hi>
　漢<lb/>
許劭字子将汝南平輿人少峻名節好人倫多所賞識<lb/>
　司空楊彪辟舉方正敦樸皆不就或勸劭仕對曰方<lb/>
　今小人道長王室将亂吾欲避地淮海以全老幼乃<lb/>
　南到廣陵徐州刺史陶謙禮之甚厚劭不自安告其<lb/>
　徒曰陶恭祖外慕聲名内非真正待我雖厚其勢必<lb/>
<pb n="KR2k0045_WYG_095-3a"/>
　薄不如去之遂復投揚州刺史劉繇于曲阿其後陶<lb/>
　謙果捕諸寓士及孫策平吴邵與繇南奔豫章而卒<lb/>
　<hi>東漢書</hi>
　晉<lb/>
鄭袤字林叔滎陽開封人髙祖衆漢大司農父泰揚州<lb/>
　刺史有髙名袤少孤早有識鍳荀攸見之曰鄭公業<lb/>
　為不亡矣隨叔父渾避難江東時華歆為豫章太守<lb/>
　渾徃依之歆素與泰善撫養袤如已子年十七乃還<lb/>
<pb n="KR2k0045_WYG_095-3b"/>
　鄉里景元初拜光禄大夫封宻陵侯<hi>晉書</hi>
衛玠字叔寳河東安邑人年五嵗風神秀異及長有盛<lb/>
　名辟命屢至皆不就久之為太傅西閣祭酒拜太子<lb/>
　洗馬兄璪為散騎侍郎内侍懷帝玠以天下大亂欲<lb/>
　移家南行母曰我不能舍仲寳去也玠啟諭深至為<lb/>
　門户大計母涕泣従之臨别玠謂兄曰在三之義人<lb/>
　之所重今可謂致身之日兄其勉之乃扶輿母轉至<lb/>
　江夏玠妻先亡征南将軍山簡以女妻焉遂進豫章<lb/>
<pb n="KR2k0045_WYG_095-4a"/>
　是時王敦鎮豫章長史謝鯤先雅重玠相見欣然言<lb/>
　論彌日敦謂鯤曰昔王輔嗣吐金聲於中朝此子復<lb/>
　玊振於江表㣲言之緒絶而復續不意永嘉之末復<lb/>
　聞正始之音何平叔若在當復絶倒玠嘗以人有不<lb/>
　及可以情恕非意相干可以理遣故終身不見喜愠<lb/>
　之色以王敦髙爽不群而好居物上恐非忠臣求向<lb/>
　建鄴京師人士聞其姿容觀者如堵玠勞疾遂甚永<lb/>
　嘉六年卒時年二十七時人謂玠被看殺𦵏于南昌<lb/>
<pb n="KR2k0045_WYG_095-4b"/>
　謝鯤哭之慟人問曰子有何恤而致斯哀答曰棟梁<lb/>
　折矣不覺哀耳咸和中改塋於江寧<hi>同上</hi>
　　按郭子章云叔寳東晉名流一統志南昌流寓不<lb/>
　　載特為補之又云玠以永嘉六年五月六日至豫<lb/>
　　章其年六月二十日卒此則玠之南渡豫章四十<lb/>
　　五日豈暇至都下而亡乎且諸書皆云玠亡在豫<lb/>
　　章不云在都下也玠葬南昌城許徴君墓東<lb/>
范宣字宣子陳留人年十嵗能誦詩書嘗以刀傷手捧<lb/>
<pb n="KR2k0045_WYG_095-5a"/>
　手改容人問痛耶荅曰不足為痛但受全之體而致<lb/>
　毁傷不可處耳少尚隠遁加以好學手不釋卷以夜<lb/>
　繼日遂博綜衆書尤善三禮家至貧儉躬耕供養親<lb/>
　殁負土成墳廬於墓側太尉郄鑒命為主簿詔徴太<lb/>
　學博士散騎侍郎並不就家於豫章太守殷羡見宣<lb/>
　茅茨不完欲為改宅宣固辭之庾爰之以宣素貧厚<lb/>
　餉給之宣又不受宣雖閑居屢空常以誦讀為業譙<lb/>
　國戴逵等皆聞風宗仰自逺而至諷誦之聲有若齊<lb/>
<pb n="KR2k0045_WYG_095-5b"/>
　魯著禮易論難皆行於世<hi>同上</hi>
　唐<lb/>
權臯字士繇秦州略陽人禄山反天下聞其名争取以<lb/>
　為屬永王舉兵脇士大夫臯詭姓名以免元宗在蜀<lb/>
　聞之拜監察御史㑹母喪得風痺疾客洪州浙西莭<lb/>
　度使顔真卿表為行軍司馬召拜起居舍人固辭嘗<lb/>
　曰吾潔身亂世以全吾志欲持是受名耶李季卿為<lb/>
　江淮黜陟使列其髙行以著作郎召不就自中原亂<lb/>
<pb n="KR2k0045_WYG_095-6a"/>
　士人率渡江李華栁識韓洄王定皆仰臯節與友善<lb/>
　卒年四十六洄等制服行哭詔贈祕書少監元和中<lb/>
　謚貞孝<hi>豫章書</hi>
張寧字康叔洛陽人登進士授相王府司馬擢御史大<lb/>
　夫與陸贄韓愈友善徳宗建中間陞國子監祭酒立<lb/>
　朝謇諤忤盧把因棄官慕栁渾髙風聞其隠於武寧<lb/>
　山遂訪渾遺蹤入紫鹿岡青牛洞慨然止曰紫鹿青<lb/>
　牛非方外人不可狎遂隠居於此<hi>武寧縣志</hi>
<pb n="KR2k0045_WYG_095-6b"/>
曹松字夢徴舒州人學賈島為詩依建州李頻頻卒值<lb/>
　㓂亂避地洪州西山唐昭宗光化四年禮部侍郎杜<lb/>
　徳祥榜及第時年七十偕第者歙人王希羽亦年七<lb/>
　十餘及京兆劉象閩人柯崇鄭希顔皆年六十餘號<lb/>
　五老榜值上新平内難開放新進士喜甚詔選中有<lb/>
　孤寒者以名聞特敇授官故徳祥以松等塞詔授校<lb/>
　書郎<hi>姓源珠璣</hi>
　南唐<lb/>
<pb n="KR2k0045_WYG_095-7a"/>
陳陶字嵩伯世居嶺表以儒業名家陶挟策長安聲詩<lb/>
　厯象無不精究昇元中至南昌将詣建康聞宋齊邱<lb/>
　秉政自料與齊邱不合乃築室西山日以詩酒為事<lb/>
　㑹齊邱出鎮南昌陶志不屈而齊邱亦不為之薦<hi>南</hi>
　<hi>唐書</hi>
潘承祐字乾休晋安人仕吴為光州司法叅軍郡有大<lb/>
　獄群吏不直承祐固爭之不得因棄官歸閩嶺及王<lb/>
　氏據閩仕至大理少卿王延政鎮建州辟為度支判<lb/>
<pb n="KR2k0045_WYG_095-7b"/>
　官延政與福州搆隙承祐極諫不納及延政僣號以<lb/>
　為吏部尚書而用其幸臣楊思恭為僕射承祐復爭<lb/>
　遂逐歸私第查文徽下建州以禮致之元宗以為衛<lb/>
　尉少卿遷鴻臚卿委以南方之事升降人物制置郡<lb/>
　縣多用其言薦陳誨林仁肇皆著功效老病乞骸骨<lb/>
　以禮部尚書致仕卒於洪州西山<hi>同上</hi>
鍾蒨字徳林隨兄懐建家豫章屬辭敦行綽有時譽起<lb/>
　家藩府從事累登臺郎遷集賢殿學士後主時官勤<lb/>
<pb n="KR2k0045_WYG_095-8a"/>
　政殿學士宋師入金陵蒨朝服坐於家兵及門舉族<lb/>
　死之<hi>十國春秋</hi>
　宋<lb/>
徐鉉字鼎臣揚州廣陵人十嵗能屬文仕吴為校書郎<lb/>
　又仕南唐李昇父子試知制誥與宰相宋齊邱不協<lb/>
　貶泰州司户掾俄復舊官璟死事其子煜為禮部侍<lb/>
　郎厯尚書右丞宋師圍金陵遣鉉求緩兵時煜将朱<lb/>
　令贇将兵来援煜以鉉既行欲止令贇勿令東下鉉<lb/>
<pb n="KR2k0045_WYG_095-8b"/>
　曰此行未保必能濟難江南所恃者援兵爾要以社<lb/>
　稷為重豈顧一介之使置之度外可也煜泣而遣之<lb/>
　及至雖不能緩兵而入見辭歸禮遇皆與常時同及<lb/>
　隨煜入覲太祖責之聲甚厲鉉對曰臣為江南大臣<lb/>
　國亡罪當死不當問其他太祖歎曰忠臣也命為太<lb/>
　子率更令淳化二年廬州女僧道安誣鉉姦私下吏<lb/>
　道安坐不實抵罪鉉亦貶行軍司馬卒年七十六鉉<lb/>
　無子門人鄭文寳䕶其䘮至汴胡仲容歸其葬於南<lb/>
<pb n="KR2k0045_WYG_095-9a"/>
　昌之西山有文集三十卷<hi>宋史</hi>
李夤建安人有清節仕江南李氏至諸司使宋初授官<lb/>
　不拜舉進士為衢州司理參軍以母在江南棄官歸<lb/>
　後其子虚已亦舉進士通判洪州迎夤至豫章樂其<lb/>
　山水曰此可以終吾身也遂於東湖築第以居并建<lb/>
　涵虚閣平生喜為詩與子壻晏殊唱酬有雅正集二<lb/>
　十卷行世<hi>林志</hi>
李積中四㑹人元豐進士為御史敢直言元祐中司馬<lb/>
<pb n="KR2k0045_WYG_095-9b"/>
　光秉政罷新法積中力賛其議厯翰林直學士後蔡<lb/>
　京為相黜元祐諸賢凡二百九十人積中與焉因徙<lb/>
　家於洪州後裔安國大性大異大東俱知名<hi>府志</hi>
邵成章欽宗朝内侍也建炎初上書論黄潜善汪伯彦<lb/>
　誤國之罪帝怒除名南雄州編管侍御史馬伸言成<lb/>
　章縁上書得罪今是何時以言為諱久之帝思成章<lb/>
　忠直召赴行在其徒忌之謂於帝曰邵九伯来陛下<lb/>
　無歡樂矣遂止之於洪州金人入洪聞其名訪求得<lb/>
<pb n="KR2k0045_WYG_095-10a"/>
　之謂之曰知公忠正能事吾主可坐享富貴成章不<lb/>
　應脅以威亦不從遂釋之曰忠臣也吾不忍殺遺之<lb/>
　金帛而去<hi>宋史</hi>
蘇雲卿廣漢人紹興間来豫章東湖結廬獨居待鄰曲<lb/>
　有恩禮無良賤老稚皆愛敬之稱曰蘇翁身長七尺<lb/>
　羙鬚髯寡言笑布褐草履終嵗不易披荆畚礫為圃<lb/>
　藝植耘芟灌溉皆有法度蔬視他圃尤勝夜織屨堅<lb/>
　韌過革舄人争貿之少與張浚為布衣交浚為相馳<lb/>
<pb n="KR2k0045_WYG_095-10b"/>
　書函金幣屬豫章帥及漕曰余鄉人蘇雲卿管樂流<lb/>
　亞遁跡湖海有年矣近聞灌園東湖其髙風偉節非<lb/>
　折簡能屈幸親造其廬必為我致之帥漕宻物色曰<lb/>
　此獨有灌園蘇翁無雲卿也乃屏騎從更服為游士<lb/>
　入其圃翁運鋤不顧進而揖之翁曰二客何從来耶<lb/>
　延入室土銼竹几地無纎塵案上有西漢書一冊二<lb/>
　客恍若自失黙計以為蘇雲卿也遂叩其鄉里徐曰<lb/>
　廣漢客曰張徳逺廣漢人翁當識之曰然客又問徳<lb/>
<pb n="KR2k0045_WYG_095-11a"/>
　逺何如人曰賢人也苐長於知君子短於知小人徳<lb/>
　有餘而才不足因問徳逺今何官二客曰今朝廷起<lb/>
　張公欲了此事翁曰此恐怕他未便了得在二客起<lb/>
　而言曰張公令某等致公共濟大業因出書函金幣<lb/>
　寘几上雲卿鼻間隠隠作聲若自咎歎者二客力請<lb/>
　共載辭不可期以詰朝上謁旦遣使迎伺則扄户閴<lb/>
　然排闥入則書幣不啟家具如故而翁已遁竟不知<lb/>
　所徃矣帥漕以其狀復浚浚拊几歎息作箴以自責<lb/>
<pb n="KR2k0045_WYG_095-11b"/>
　曰雲卿風節髙于傅霖予與之期共濟當今山潛水<lb/>
　杳邈焉莫尋弗力弗早予罪曷鍼<hi>同上</hi>
　　按劉子翬集有蘇雲卿傳宋史全載其文<lb/>
宋自遜字謙父别號壺山居士金華人徙居南昌父子<lb/>
　兄弟皆能詩而謙父尤著當代名流皆敬愛之方虚<lb/>
　谷亟稱其殘年日易晚夹雪雨難消之句所著有詩<lb/>
　餘名山樵笛譜<hi>安志</hi>
　元<lb/>
<pb n="KR2k0045_WYG_095-12a"/>
伍良臣元濟陽王甥嘗為撫州路經厯至正間避地於<lb/>
　進賢縣崇信鄉雖屬懿親恬然如布衣致力經籍從<lb/>
　事翰簡有詩若干卷題曰中流一壺又編通鑑纂要<lb/>
　補論見聞録<hi>府志</hi>
　眀<lb/>
孔叔賢先聖五十七世孫父希魯官廬陵值元季道不<lb/>
　通歿於官叔賢留寓南昌之新吴家焉子二長斯誠<lb/>
　次斯聞皆立有成人行<hi>梁混坦菴文集</hi>
<pb n="KR2k0045_WYG_095-12b"/>
謝復字一陽祁門人聞吴與弼倡道棄科舉業從之游<lb/>
　身體力行務求自得居家孝友喪祭冠婚悉遵古禮<lb/>
　或問學曰知行並進否則落記誦訓詁矣晚卜室西<lb/>
　山之麓學者稱西山先生<hi>白志</hi>
伍伯遜汀州寧化人徙居南昌與弟伯暘伯達並力學<lb/>
　敦信義同居數百口雍睦無間胡祭酒儼深嘉重之<lb/>
　子恒受業吴聘君之門景㤗間應賢良詔以親老辭<lb/>
　不赴終老于家<hi>林志</hi>
<pb n="KR2k0045_WYG_095-13a"/>
蒋杰字羙居其先普安人數傳至杰登萬歴己丑進士<lb/>
　授户部主事厯郎中抗䟽請視朝極言晏安中隔之<lb/>
　弊留中不報凡兩司錢穀御馬草塲却中官五百金<lb/>
　之賄力裁浮費嵗省數千金尋司清原榷政潔已恤<lb/>
　商逺近交徳之比去建祠以祀擢知南雄府聼斷務<lb/>
　先徳教至有感泣罷訟者新郡學及宏道書院張曲<lb/>
　江祠皆巍然輪奐月課士其中人文丕振陞粤西憲<lb/>
　副以内艱歸服闋遂不復出遊覧名勝詩歌琴酒自<lb/>
<pb n="KR2k0045_WYG_095-13b"/>
　娱崇禎間子克顯任上髙令解組為奉親避地之計<lb/>
　遂徙居豊城著九經選鈔十七史摘要邊畧議治河<lb/>
　議畧式穀堂集息園小草静寄軒稿南遊日録東遊<lb/>
　漫草紀遊小草武陵晤語普安續志年八十四卒所<lb/>
　著述俱經兵火散軼不存杰復工書兼採諸家法運<lb/>
　以已意人爭購而珍之<hi>府志</hi>
國朝<lb/>
陳上善字元水蘇州人博學好古以詩名海内兼工篆<lb/>
<pb n="KR2k0045_WYG_095-14a"/>
　𨽻僑居東湖去榆墩不數十武與萬時華陳宏緒徐<lb/>
　世溥相友善遭亂家破孑身窮老徑竒卓犖之致一<lb/>
　發于詩所著有山居詩及適餘堂集<hi>施䦌章集</hi>
　　　瑞州府<lb/>
　宋<lb/>
滕元發字達道東陽人以翰林侍讀學士言新法之害<lb/>
　貶居筠州或以為復有後命元發談笑自若曰天知<lb/>
　吾直上知吾忠吾何憂哉因上章自訟曰樂羊無功<lb/>
<pb n="KR2k0045_WYG_095-14b"/>
　謗書滿箧即墨何罪毁言日聞神宗覧之惻然即以<lb/>
　為湖州<hi>宋史</hi>
蘇軾字子瞻眉山人嘉祐進士元豐二年謫授黄州團<lb/>
　練副使七年移汝州安置省弟轍由九江至筠州先<lb/>
　一夕洞山僧雲菴夀聖僧聡慧皆夢同轍迎五祖戒<lb/>
　禪師其後軾至寓居廣福寺因額其堂曰同夢坡山<lb/>
　及来蘇渡皆以軾得名其他題咏甚夥後仕至禮部<lb/>
　尚書端明殿學士卒年六十六諡文忠<hi>髙安縣志</hi>
<pb n="KR2k0045_WYG_095-15a"/>
李顯忠字君錫初名世輔綏德軍青澗人孝宗隆興間<lb/>
　銳意恢復張浚遣顯忠出濠州趨靈壁復宿州紇石<lb/>
　烈志寧自睢陽引兵来攻顯忠竭力捍禦以邵宏淵<lb/>
　妬功阻撓師無鬬志潰於符離安置顯忠于筠州而<lb/>
　宏淵仍前建康都統制後朝廷知其故復顯忠太尉<lb/>
　奉祠<hi>綱目續編</hi>
吕祖儉字子約祖謙之弟受業祖謙如諸生監明州倉<lb/>
　将上㑹祖謙卒欲終朞䘮朝廷從之潘時經略廣東<lb/>
<pb n="KR2k0045_WYG_095-15b"/>
　欲辟為屬祖儉辭尋以鄭僑張杓羅㸃諸葛庭瑞薦<lb/>
　召除籍田令寧宗即位除太府丞時韓侂胄用事正<lb/>
　言李沐論罷右相趙汝愚祭酒李祥博士楊簡皆上<lb/>
　書訟汝愚沐皆劾罷之祖儉乃上封事曰李祥老成<lb/>
　篤實非有偏比蓋衆聼所共孚者今又斥逐臣恐自<lb/>
　是天下有當言之事必将相視以為戒鉗口結舌之<lb/>
　風一成而未易反是豈國家之利邪疏上束擔待罪<lb/>
　有㫖吕祖儉朋比罔上安置韶州至廬陵将趨嶺得<lb/>
<pb n="KR2k0045_WYG_095-16a"/>
　㫖改吉州遇赦量移髙安從弟祖泰徒步徃省留月<lb/>
　餘語其友王深厚曰自吾兄之貶諸人箝口我雖無<lb/>
　位義必以言報國當少湏之今未敢以累吾兄也祖<lb/>
　儉没貶所詔令歸𦵏所為文有大愚集<hi>宋史</hi>
陳良祐字天與金華人登紹興進士厯起居中書舍人<lb/>
　左司諫言㑹子之弊願捐内帑以紓細民之急上慨<lb/>
　然從其言累遷吏部尚書朝議范成大使金請陵寝<lb/>
　地良祐論不當遣恐生邊釁忤㫖貶瑞州居住尋移<lb/>
<pb n="KR2k0045_WYG_095-16b"/>
　信州<hi>宋史宏簡録</hi>
葉三省髙宗時直龍圖閣憤秦檜誤國貽書趙鼎力排<lb/>
　和議之非檜恨之安置筠州<hi>府志</hi>
余古不知何許人自稱布衣因光宗以災異詔群臣言<lb/>
　時政闕失古亦發憤上書極諫安置髙安詣學教讀<lb/>
　<hi>同上</hi>
　　　袁州府<lb/>
　晉<lb/>
<pb n="KR2k0045_WYG_095-17a"/>
習鑿齒字彦威襄陽人為桓温别駕晉末秦苻堅冦㐮<lb/>
　陽鑿齒避地於萬載山谷誦讀不輟後人名其山為<lb/>
　書堂山今分宜有習墓<hi>安志</hi>
　唐<lb/>
陶沔竹溪六逸之一游萬載之東北村愛其山水遂居<lb/>
　焉卒後鄉人立廟祀之今子孫所居之地號陶家坊<lb/>
　<hi>萬載縣志</hi>
柳希玭蘇州刺史父渾刺袁州有治聲朱泚反聞渾名<lb/>
<pb n="KR2k0045_WYG_095-17b"/>
　欲致之因榜掠其子希玭避居萬載之西江遂家焉<lb/>
　<hi>同上</hi>
湛賁宋長史茂之十二世孫家本毘陵後為宜春人初<lb/>
　為州吏其妻與彭伉之妻兄弟也伉貞元間擢進士<lb/>
　第親族徃賀座皆名士獨飯賁於後園妻數之曰男<lb/>
　子不能自振勵顧困辱如此賁由是發憤力學一舉<lb/>
　進士上第伉聞賁舉方跨驢赤板橋驚墮地時人語<lb/>
　曰湛賁登第彭伉落驢<hi>唐摭言</hi>
<pb n="KR2k0045_WYG_095-18a"/>
　宋<lb/>
陳瓘字瑩中沙縣人徽宗朝為左司諫遷右司貟外權<lb/>
　給事中與曽布議論不合遺書論其過失布怒出知<lb/>
　泰州崇寧中除名竄袁州宣和間卒靖康初贈諫議<lb/>
　大夫賜謚忠肅<hi>宋史宏簡録</hi>
曹輔字載徳南劍州人登進士第政和六年以通仕郎<lb/>
　厯祕書省正字上疏諫微行竄郴州六年移袁州居<lb/>
　一年召為校書郎厯官尚書左丞同知樞宻院事謚<lb/>
<pb n="KR2k0045_WYG_095-18b"/>
　忠達<hi>宜春縣志</hi>
吴師古宜興人舉進士紹興初胡銓上書阻和議乞斬<lb/>
　檜師古鋟木傳其書忤秦檜流袁州卒<hi>宋史宏簡録</hi>
知浹汾州人通春秋左傳好直言岳飛以賔禮待之飛<lb/>
　下大理獄浹上書聲其寃流袁州<hi>明一統志</hi>
　元<lb/>
李稷字孟賔滕州人㓜頴敏八嵗能記誦經史従其父<lb/>
　官袁州師夏鎮又從官鉛山師方回孫鎮與回孫皆<lb/>
<pb n="KR2k0045_WYG_095-19a"/>
　名進士長於春秋稷兼得其傳泰定四年進士厯御<lb/>
　史丞加榮禄大夫<hi>豫章書</hi>
鮑遇字千泗徽州人為西䑓御史與歐陽原功友善元<lb/>
　主以特們徳爾輔導東宫上書劾其不可不納遂乞<lb/>
　休徙居萬載山中<hi>萬載縣志</hi>
　　　臨江府<lb/>
　晉<lb/>
羅含字君章耒陽人含父綏嘗宰新淦新淦人楊羡後<lb/>
<pb n="KR2k0045_WYG_095-19b"/>
　為含州将引含為主簿含傲然不顧羡招致不已辭<lb/>
　不獲而就焉及羡去職含送之到縣新淦人以舊宰<lb/>
　之子咸致賂遺含難辭而受之及歸悉封置而去由<lb/>
　是逺近推服<hi>晉書</hi>
　宋<lb/>
徐世亨字嘉㑹開封人景祐間守臨有善政時詔州郡<lb/>
　立學世亨悉力營建以疾革遂家焉後累贈通議大<lb/>
　夫<hi>林志</hi>
<pb n="KR2k0045_WYG_095-20a"/>
劉次莊長沙人殿中侍御史博洽淹貫詞翰絶倫元祐<lb/>
　中謫居新淦築室東山寺前俯瞰清流自謂有濠梁<lb/>
　間趣因號戯魚翁時稱為髙師今縣東有髙師湖以<lb/>
　次莊得名<hi>同上</hi>
王覿字眀叟泰州如臯人第進士為右正言右司諫極<lb/>
　論罷章惇蔡確韓縝張璪又劾竄吕惠卿紹聖初以<lb/>
　寳文閣直學士知成都徙河陽貶少府少監又貶鼎<lb/>
　州團練副使徽宗即位還故職知水興軍過闕留為<lb/>
<pb n="KR2k0045_WYG_095-20b"/>
　工部侍郎遷御史中丞改翰林學士日食四月朔帝<lb/>
　下詔責躬覿當制有惟徳弗類未足以當天心之語<lb/>
　宰相去之乃力請外以龍圖閣學士知潤州徙海州<lb/>
　罷主管太平觀安置臨江軍卒紹興初追復龍圖閣<lb/>
　學士<hi>宋史</hi>
方信孺字孚若興化軍人以父崧卿䕃補番禺尉韓侂<lb/>
　胄舉恢復之謀諸将僨軍朝廷尋悔金人亦厭兵遣<lb/>
　使講和召信孺赴都假朝奉郎充樞宻院叅<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>通問<lb/>
<pb n="KR2k0045_WYG_095-21a"/>
　於金至要以五事信孺曰反俘歸幣可也縳送首謀<lb/>
　於古無之稱藩割地則非臣子所忍言至汴見左丞<lb/>
　相宗浩辨對不少詘授以報書還詔議所以復命衆<lb/>
　議還俘獲罪首謀増嵗幣五馬遣信孺再徃金人猶<lb/>
　執初議信孺固執不許宗浩計窮宻與定約復命再<lb/>
　差抵汴宗浩變前說有誅戮禁錮語信孺不為動㑹<lb/>
　蜀兵取散闗金人益疑信孺還言敵所欲五事其五<lb/>
　不敢言侂胄厲聲詰之信孺徐曰欲得太師頭耳侂<lb/>
<pb n="KR2k0045_WYG_095-21b"/>
　胄大怒奪三秩臨江軍居住<hi>同上</hi>
許竒字彥國開封人以䕃補太醫院判建炎中孟太后<lb/>
　如䖍竒扈駕至新喻遂家焉所著有黄農櫽緒<hi>縣志</hi>
伍弼字國正寧化人紹興間知洪州時秦檜用事弼憤<lb/>
　不能去力請致仕因占籍新喻之鳳池蕭詵為作歸<lb/>
　休記<hi>縣志</hi>
胡思誠字達孝澶州人寓居清江知安豐軍時群盗剽<lb/>
　掠無禁思誠悉擒之淮西諸司上其事除知濠州自<lb/>
<pb n="KR2k0045_WYG_095-22a"/>
　號溶溪居士著有溶溪集若干卷<hi>林志</hi>
余彦忠號清心忠襄安道六世孫由邵武訪親至新喻<lb/>
　遂家吟峰下恬淡樂善不慕榮名刻勸善録行世謝<lb/>
　尚書諤序之嘗自閩擕匠開書市以利後學起鐡冶<lb/>
　以利公家喻之紙户盖創於彥忠云<hi>縣志</hi>
趙孟濟字君用其先汴人寓居清江徳祐中待次于家<lb/>
　郡檄攝衛城邑未幾元兵攻城孟濟與總統丁應眀<lb/>
　閉譙門登樓椎鼓以張虚聲元兵越境去既而湖北<lb/>
<pb n="KR2k0045_WYG_095-22b"/>
　潰兵與西勤王兵城南相持孟濟慨然入陣撫諭兩<lb/>
　軍感泣解散以功授清江令眀年元兵大至城䧟死<lb/>
　之初丁應眀與孟濟同里沒于陣孟濟白諸郡以聞<lb/>
　官其二子<hi>林志</hi>
任詔字子嚴蜀人自為令厯部使所至有政績後退居<lb/>
　清江築圃山岡扁曰盤園建堂曰髙風有盤園集髙<lb/>
　風録<hi>同上</hi>
　元<lb/>
<pb n="KR2k0045_WYG_095-23a"/>
富珠哩翀字子翬鄧之順陽人父居謙辟掾江西以家<lb/>
　自隨生翀贑江舟中金鳴者三人以為異翀稍長即<lb/>
　勤學父歿家漸落翀不恤而為學益力乃自順陽復<lb/>
　徃江西從新喻蕭克翁學克翁夜夢大鳥止其所居<lb/>
　翼覆軒外舉家驚異出視之冲天而去眀日翀至翀<lb/>
　始名思温字伯和克翁為易今名字以夢故後復從<lb/>
　京兆蕭㪺游其學益宏㪺以女妻之大徳十一年用<lb/>
　薦者授㐮陽縣儒學教諭厯監察御史卒追封南陽<lb/>
<pb n="KR2k0045_WYG_095-23b"/>
　公謚文靖<hi>豫章書</hi>
　　　吉安府<lb/>
　吴<lb/>
劉惇字子仁平原人遭亂避地客遊廬陵事孫輔以眀<lb/>
　天官達占數顯於南土每有水旱冦賊皆先時處期<lb/>
　無不中者輔異焉以為軍師軍中咸敬事之號曰神<lb/>
　明建安中孫權在豫章時有星變以問惇惇曰災在<lb/>
　丹陽權曰何如曰客勝主人到某日當得問是時邊<lb/>
<pb n="KR2k0045_WYG_095-24a"/>
　鴻作亂卒如惇言惇於諸術皆善尤眀太乙皆能推<lb/>
　演其事窮盡要妙著書百餘篇名儒刁元稱以為竒<lb/>
　惇亦寳愛其術不以告人故世莫得而明也<hi>三國吴志</hi>
　唐<lb/>
姚崇字元之陜西硤石人世傳崇父嘗宦蜀中崇從母<lb/>
　留不去寄居永新縣北十里有䑓曰聪明崇嘗舍其<lb/>
　上其母墓今在縣治東舊學宫左崇歴官中書令謚<lb/>
　文獻<hi>豫章書</hi>
<pb n="KR2k0045_WYG_095-24b"/>
牛僧孺字思黯涇州人祖仕唐為幕職自交廣至郴衡<lb/>
　間為山㓂所掠惟僧孺母子獲存遂棲姚崇故址母<lb/>
　訓之學母終塟邑之西南禾川元和初第進士後官<lb/>
　至中書侍郎敬宗立封竒章郡公卒謚文簡<hi>同上</hi>
　　按郭子章云姚牛二公本傳並未序至吉州然一<lb/>
　　統志郡志俱詳載二母墓地不知何據考崇父懿<lb/>
　　為嶲州都督永新非入蜀之路何以云崇母留不<lb/>
　　去僧孺貶循州長史徙衡汝此是僧孺事而志云<lb/>
<pb n="KR2k0045_WYG_095-25a"/>
　　其祖仕唐自交廣至郴衡當必有誤今姑存之傳<lb/>
　　疑可也<hi>原跋</hi>
張徳廣名欽青州人天復間授節度推官累功封開國<lb/>
　男監永新官滿因家之卒𦵏勝業鄉之金鼇山<hi>縣志</hi>
尹濯汴州人仕唐廣平間為平南将軍累功封鄱陽侯<lb/>
　黄巢入廣詔改廣州刺史以靖其亂巢平留鎮洪州<lb/>
　居洗馬池朱温代唐既據汴濯耻事二姓遂避地永<lb/>
　新家焉<hi>府志</hi>
<pb n="KR2k0045_WYG_095-25b"/>
　南唐<lb/>
劉儞字漢臣為安福簿眷戀湖山之勝不忍去留家宻<lb/>
　湖卒塟白馬峰<hi>府志</hi>
孟賓于字國儀連州輔國鄉人天福中自湖湘越京洛<lb/>
　應舉逺人無援遂卜命于華山神珓有如一年乞一<lb/>
　珓凡六擲得吉天福九年登第果六舉後徃江南官<lb/>
　至水部郎中致仕居吉州玊笥山自號羣玊峰叟郡<lb/>
　<hi>閤雅談</hi>
<pb n="KR2k0045_WYG_095-26a"/>
張翊其先世為京兆人唐末翊父授任番禺屬劉隠将<lb/>
　據廣南棄官北還至潭衡間馬氏已有潭澧挈家奔<lb/>
　江南過廬陵禾川僦屋居焉翊與弟惟彬善讀書克<lb/>
　承先業髙祖時徐知誥輔國政翊入廣陵以射策中<lb/>
　第授武騎尉南唐禪代擢䖍州觀察判官西昌令假<lb/>
　道還廣陵里人榮之翊文辭婉麗禾山大舜二妃廟<lb/>
　碑廬陵紫陽觀碑新興佛閣碑文皆翊所撰<hi>十國春秋</hi>
　宋<lb/>
<pb n="KR2k0045_WYG_095-26b"/>
劉功甫㑹稽人寳祐中為萬安令有惠政後即居于邑<lb/>
　之横街<hi>府志</hi>
胡洪範環州人寄居吉水西城咸寧間星變以國學生<lb/>
　應詔上書詆賈似道專權誤國似道怒欲置之死丞<lb/>
　相江萬里疏稱其無罪得釋歸卒<hi>吉水縣志</hi>
路植河南人紹興間為安福令後遂家於邑之湖溪<hi>府志</hi>
　元<lb/>
姜天祐字孝祥四川重慶人以父䕃補吉安路都稅使<lb/>
<pb n="KR2k0045_WYG_095-27a"/>
　弟慶祥贅於仁夀鄉盧兠王氏遂家焉至正壬辰群<lb/>
　盗蜂起與校書郎解子元大安羅啓南率衆拒冦遇<lb/>
　敵敢勇與子元力戰而死太守立忠義祠以祀之<hi>府志</hi>
李祁字一初茶陵人元末舉進士第二為遼陽儒學提<lb/>
　舉元亡不復出寓居永新卒焉自號危行老人文章<lb/>
　端雅有希蘧集若干卷<hi>明一統志</hi>
　明<lb/>
單執禮順天宛平人洪武間以御史謫吉水丞卒寓縣<lb/>
<pb n="KR2k0045_WYG_095-27b"/>
　之南坊<hi>吉水縣志</hi>
王應電字昭明崑山人受業於魏校篤好周禮謂周禮<lb/>
　自宋以後各以已意更定然此皆諸儒之周禮也覃<lb/>
　研十數載先求聖人之心溯斯禮之源次考天象之<lb/>
　文原設官之意推五官離合之故見綱維統體之極<lb/>
　成周禮傳詁數十卷嘉靖中家燬於兵流寓泰和以<lb/>
　其書就正羅洪先洪先大服翰林陳積昌以師禮事<lb/>
　之卒於泰和積昌為經紀其䘮歸之崑山所著有經<lb/>
<pb n="KR2k0045_WYG_095-28a"/>
　傳正譌同文備考書法指要六義音切貫珠圖六義<lb/>
　相闗圖等書行世<hi>白志</hi>
王畿字汝中號龍溪浙江山隂人弱冠舉於鄉嘉靖癸<lb/>
　未下第歸受業王文成守仁丙戍試期不欲徃守仁<lb/>
　曰吾非以一第為子榮也顧吾之學疑信者半子之<lb/>
　京師可以發明耳畿乃行中㑹試時當國者不說學<lb/>
　故不廷試而歸戊子守仁卒於南安畿奔䘮至廣信<lb/>
　斬衰以畢𦵏事而後心䘮壬辰授南京職方主事尋<lb/>
<pb n="KR2k0045_WYG_095-28b"/>
　以病歸後遷至武選郎中在林下四十年無日不講<lb/>
　學嘗與鄒文莊守益羅文恭洪先㑹講青原考徳問<lb/>
　業一時稱盛焉<hi>明儒學案</hi>
錢徳洪字洪甫號緒山浙江餘姚人王守仁平濠歸越<lb/>
　徳洪與同邑范引年管州等數十人㑹於天中閤同<lb/>
　禀學焉嘉靖五年成進士守仁征思田徳洪與王畿<lb/>
　承守越中書院七年奔守仁䘮至貴溪羣弟子議䘮<lb/>
　服徳洪曰吾夫子殁於道路無主䘮者弟子不可以<lb/>
<pb n="KR2k0045_WYG_095-29a"/>
　無服然徳洪有父母在麻衣布絰弗敢有加焉築室<lb/>
　於塲以終心䘮十一年始廷試出為蘇學教授厯遷<lb/>
　刑部貟外郎穆宗朝進階朝列大夫致仕戊申與王<lb/>
　畿赴青原復古㑹後九年再至窮鄉邃谷田夫野老<lb/>
　皆知有㑹莫不敬業而安之<hi>同上</hi>
　　　撫州府<lb/>
　吴<lb/>
丁奉字承淵廬江安豐人仕吴為冠軍将軍封都亭侯<lb/>
<pb n="KR2k0045_WYG_095-29b"/>
　計略過人能斷大事孫休時遷大将軍休薨奉與丞<lb/>
　相濮陽興等迎立孫皓遷右大司馬左軍司有毁之<lb/>
　者皓徙奉家於臨川<hi>明一統志</hi>
　晉<lb/>
郭翻字長翔武昌人伯父訥廣州刺史父察安城太守<lb/>
　翻少有志操辭州郡辟及賢良之舉家于臨川不交<lb/>
　世事惟以漁釣射獵為娱與翟湯俱為庾亮所薦公<lb/>
　車博士徴不就咸康末乗小船暫歸武昌省墳墓安<lb/>
<pb n="KR2k0045_WYG_095-30a"/>
　西将軍庾翼躬徃造翻欲强起之翻曰人性各有所<lb/>
　短焉可强逼翼又以其船小狭欲引就大船翻曰使<lb/>
　君不以鄙賤而辱臨之此固野人之舟也翼俯屈入<lb/>
　其舟中終日而去<hi>晉書</hi>
　南唐<lb/>
賈崇少勇果俗謂之賈尉遲事烈祖積官至侍衛都虞<lb/>
　候元宗嗣立擢神武統軍東都屯營使周師未及境<lb/>
　盡焚其井邑棄壘而歸元宗責其奔潰之由且曰朝<lb/>
<pb n="KR2k0045_WYG_095-30b"/>
　野謂卿為賈尉遲朕甚賴卿一旦敵兵未至棄甲宵<lb/>
　遁何面目至此耶崇叩首言朱元既叛大軍失律城<lb/>
　孤氣奪無數旅以禦要害雖真尉遲亦無所施其勇<lb/>
　惟陛下裁之以忤㫖釋罪長流撫州<hi>十國春秋</hi>
　宋<lb/>
韓駒字子蒼蜀陵陽人獻文論補将仕郎累官直學士<lb/>
　院詔撰樂章坐蘇氏黨奉祠尋復應召厯知江州致<lb/>
　仕寓居臨川卒<hi>林志</hi>
<pb n="KR2k0045_WYG_095-31a"/>
許忻字子禮拱州襄邑人寓臨川初擢第蔡京當國欲<lb/>
　妻以女忻曰非偶也紹興間赴調趙鼎詢以世務條<lb/>
　十弊以獻丐祠去尚書程瑀薦之召還時方議和忻<lb/>
　極言不可後知郃州尊賢育才郡士嚮義及歸蕭然<lb/>
　如昔閉户讀書卒年五十六<hi>府志</hi>
薛公采字元亮汝州葉縣人幼頴敏嘗問其外伯祖草<lb/>
　堂先生曰已聞讀書之方未識行已之要草堂為作<lb/>
　十戒十勉以示之嘗曰與其禄而蹈不測之機孰若<lb/>
<pb n="KR2k0045_WYG_095-31b"/>
　舍危就安而寧吾親乎遂不仕潜心聖道作詩訓諸<lb/>
　孫朱文公陸文安公皆為之䟦吕成公賛其像曰今<lb/>
　衣冠古風節室如氷衾似鐡佩所聞稚暨耋見汲公<lb/>
　無愧色卒塟招仙山<hi>林志</hi>
張澂字達明舒州人官至尚書右丞建炎南渡嘗宰臨<lb/>
　川遂寓居焉著有淡巖文集<hi>臨川縣志</hi>
李璧字季章眉山人厯仕至叅知政事有詩文士論以<lb/>
　其文章伯仲葉水心詩詞輩行陸放翁晚遷於撫創<lb/>
<pb n="KR2k0045_WYG_095-32a"/>
　峩峰書院聚書藏於閣有臨汝閒書五十卷<hi>府志</hi>
尹墺字致道和靖先生之後以恩補江西茶鹽幹官寓<lb/>
　臨川遂入籍焉仕至金州倅卒<hi>同上</hi>
林文仲字次章祖公選本閩清人為瓊管安撫待次撫<lb/>
　城因家焉登淳熙二年進士授常徳府司法累仕至<lb/>
　成都漕政卒子正嘉定進士<hi>同上</hi>
孫覿晉陵人宣和六年以尚書貟外郎叅詳貢舉被謫<lb/>
　道臨川寓居宜黄作興造遷學諸記<hi>同上</hi>
<pb n="KR2k0045_WYG_095-32b"/>
　元<lb/>
虞汲本蜀仁夀人允文之後父珪知連州以文學知名<lb/>
　汲仕宋為黄岡尉宋亡僑居臨川崇仁與吴澄為友<lb/>
　澄稱其文清而醇家貧教授後以翰林院編修致仕<lb/>
　<hi>明一統志</hi>
章巴延以左丞致仕居臨川平章政事道通討賊江西<lb/>
　請署行省左丞至則專任調遣設禦敵之計乗間出<lb/>
　擊賊擣其營走之巴延之功為多未幾以疾卒<hi>臨川</hi>
<pb n="KR2k0045_WYG_095-33a"/>
　<hi>縣志</hi>
　明<lb/>
李貞字世貝山東蒲臺人初以才學舉任大名主簿改<lb/>
　樂安操執清慎上官重之委任磚窰于金雞城董役<lb/>
　過勤卒于工次貧不能還遂占籍于明賢鄉<hi>林志</hi>
陳廸宣城人祖宥賢以從征有功調撫州百户因家焉<lb/>
　迪以薦為郡學教授入翰林累官至禮部尚書太子<lb/>
　太師北平兵起督兵江上還宣城文皇既入召問廸<lb/>
<pb n="KR2k0045_WYG_095-33b"/>
　抗節不屈與子鳯山等同日死<hi>臨川縣志</hi>
　　　建昌府<lb/>
　宋<lb/>
張安石字伯起父佾金陵人康定中宰南豐卒於官貧<lb/>
　不克歸因家焉安石不治産業不畜妻子居無童僕<lb/>
　寄㸑隣家與人接貌不茍親言不茍從舉太學進士<lb/>
　不第卒於京師曽文昭肇時在館閣致其骨歸里銘<lb/>
　其墓曰孔子不得中道而與之欲得不屑不潔之士<lb/>
<pb n="KR2k0045_WYG_095-34a"/>
　若伯起者其近是歟<hi>豫章書</hi>
王羲叔字夏卿鄭州人官至侍郎家南城紹興中行卒<lb/>
　為亂有撫定之功旴民徳之建祠以祀其後裔華鏃<lb/>
　皆成進士<hi>府志</hi>
吴潜字毅夫寧國人泰定十年進士第一紹定四年都<lb/>
　城火疏論六事所言率騐知建康府兼行宫留守疏<lb/>
　論保蜀之方䕶襄之䇿防江之算備海之宜甚難者<lb/>
　三事端平初應詔復陳九事忤時相復起厯户工吏<lb/>
<pb n="KR2k0045_WYG_095-34b"/>
　三部尚書兼知臨安言皆嘉納淳祐十一年拜右丞<lb/>
　相兼樞宻使開慶初乞骸未幾拜特進左丞相先是<lb/>
　元兵渡江賈似道在漢陽御史饒應子請移之黄州<lb/>
　黄雖下流實兵衝也似道以為潜欲殺已銜之令御<lb/>
　史沈炎劾潜措置無方致全衡永桂皆破落職謫建<lb/>
　昌軍<hi>宋史宏簡録</hi>
陳䝉<hi>闕</hi>　人咸淳間為太府寺主簿嘗入對極言似道<lb/>
　為相國政闕失後為淮東總領似道誣以貪汚安置<lb/>
<pb n="KR2k0045_WYG_095-35a"/>
　于建昌軍籍録其家<hi>綱目續編</hi>
謝堯仁字夢得建寧人徙居南豐卓絶竒詭有志當世<lb/>
　而骯髒不自逹寓情詩酒著有鹿峰嶺菴集子驛字<lb/>
　處厚亦能詩與舍人張孝祥友善<hi>府志</hi>
　元<lb/>
王伯昭其先恒山人寓居南城學贍才雄聲稱藉甚大<lb/>
　江之右未能或之先也<hi>宋潜溪恒山精舍記</hi>
　<lb/>
<pb n="KR2k0045_WYG_095-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江西通志卷九十五<lb/>
</p>
<p>
</p>
  </div>
</body>
</text>
</TEI>
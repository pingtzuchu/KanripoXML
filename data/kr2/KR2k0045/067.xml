<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷六十七</head> <lb/>
    <p>
<pb n="KR2k0045_WYG_067-1a"/>
欽定四庫全書<lb/>
　江西通志卷六十七<lb/>
　　人物<hi>二</hi>
　　　南昌府<hi>二</hi>
　宋<lb/>
羅從彦字仲素本南昌人寓閩之劍浦聞楊時得程氏<lb/>
　學慨然慕之時爲蕭山令從彦徒步徃從之游甫三<lb/>
　日即驚汗浹背曰不至是幾虛過一生講易至乾九<lb/>
<pb n="KR2k0045_WYG_067-1b"/>
　四爻時云伊川説甚善即走洛見程正叔問之既歸<lb/>
　卒業築室山中終日端坐弟子至者益多每教李侗<lb/>
　令静中㸔喜怒哀樂未發時作何氣象朱子謂龜山<lb/>
　倡道東南士之游其門者甚衆然潛心力行任重詣<lb/>
　極仲素一人而已嘗著遵堯録八篇大要謂藝祖開<lb/>
　基列后繼統若舜禹遵堯而不變迨元豐改制創爲<lb/>
　功利之圖浸召邉鄙之禍為書四萬言靖康中擬獻<lb/>
　闕下不果紹興初以特科授博羅主簿未幾卒沙縣<lb/>
<pb n="KR2k0045_WYG_067-2a"/>
　楊淵每詣從彦必竟日乃返謂人曰奥學清節真南<lb/>
　州之冠冕也學者稱爲豫章先生淳祐間追諡文質<lb/>
　<hi>人物志</hi>
　　按宋史羅從彦南劍人𢎞簡録作羅源人林志安<lb/>
　　志不載人物志豫章書皆云南昌人白志疑因學<lb/>
　　者稱豫章先生之故今南昌縣西南七十里有地<lb/>
　　號羅家原爲仲素故居明嘉靖間萬光禄思黙嘗<lb/>
　　即其地搆屋數楹與鄧定宇李見羅王塘南鄧潛<lb/>
<pb n="KR2k0045_WYG_067-2b"/>
　　谷章本清諸子讀書其中延羅文恭洪先主講席<lb/>
　　文恭手書其額曰羅原書屋蓋寓宗仰豫章之意<lb/>
　　况徐孺子稱南州髙士而當時楊淵亦稱仲素爲<lb/>
　　南州冠冕則仲素之為南昌人不誣也<lb/>
樊昌時進賢人建炎初以書生為閣門祗候舍人王虎<lb/>
　謀逆駕巨艦欲襲洪州昌時偕弟昌盛率鄉民力戰<lb/>
　從兄昌諤捐貲以佐兵費昌時昌盛及昌諤子士通<lb/>
　俱死之虎亦敗衂紹興初府帥髙衛以事聞贈昌時<lb/>
<pb n="KR2k0045_WYG_067-3a"/>
　修職郎昌盛保義郎封昌諤為修職郎鄉人廟祀之<lb/>
　<hi>林志</hi>
范仕衡字平甫豐城人居查村性至孝父歿出必泣告<lb/>
　於墓而行母久患目疾乃禱於神若有以藥授者忽<lb/>
　不見母服之遂愈特奏名授欽州推官攝二守咸著<lb/>
　㢘能之譽<hi>人物志</hi>
胡敦詩字可興靖安人敦實之弟紹興八年進士時年<lb/>
　二十二與海昏劉氏為姻不數年劉頓貧既登第劉<lb/>
<pb n="KR2k0045_WYG_067-3b"/>
　請離昏敦詩指日為誓未幾廣帥陳橐過南昌欲妻<lb/>
　以女敦詩力辭竟尋劉盟明年除廣州清逺簿槖雅<lb/>
　敬之留幕中舉裴寛劉寧事相激勉或謂之曰坡仙<lb/>
　書劉庭式事引羊叔子爲證且云功名富貴人也子<lb/>
　其是矣敦詩正色曰東坡書事特厲薄俗耳夫婦三<lb/>
　綱之首安計富貴乎聞者賢之<hi>林志</hi>
王鈇字承可分寧人本之子䕃授通仕郎建炎間通判<lb/>
　邵州累擢敷文閣直學士知湖州告祠適番禺請帥<lb/>
<pb n="KR2k0045_WYG_067-4a"/>
　上即命鈇有吳聽者爲海盗之魁鈇宻授軍士擒獲<lb/>
　戮之於市因盡籍舟艦區别疆域毋得復持兵械聫<lb/>
　以保伍而稽其出人自是宿害頓除番禺俗𦵏親必<lb/>
　大㑹賔客費至不貲以是貧者多不克𦵏下令悉禁<lb/>
　止之士大夫貧不能𦵏及流徙不獲歸者率捐俸為<lb/>
　資助卒邦人立祠祀之<hi>府志</hi>
　　按王鈇林志作鐵未詳孰是<lb/>
雷觀字仲立豐城人偕同邑鄒薖范璿並以文學著名<lb/>
<pb n="KR2k0045_WYG_067-4b"/>
　應貢入國學與陳東友善偕疏請復用李綱帝從之<lb/>
　及白時中罷以張邦昌為相觀復上言詆之賜出身<lb/>
　與館職遷太常博士復請重紀綱惜名器以抑冐濫<lb/>
　忤黄潛善以臺評謫監當紹興間兩倅潭州料院<hi>同上</hi>
陳特立字致柔奉新人弱冠應科連中三舉紹興二十<lb/>
　一年進士乃登第授南城縣尉知宜春縣毁大姓偽<lb/>
　劵歸其田於民以憂去邑人罷市相弔再知麗水秩<lb/>
　滿歸行李蕭然官至臨賀太守<hi>林志</hi>
<pb n="KR2k0045_WYG_067-5a"/>
莫將字少虛分寧人以父援任子歴仕縣令有聲紹興<lb/>
　間除太府丞使金還除工部尚書充京西宣諭使以<lb/>
　敷文閣學士知明州改知廣州將在朝以學問自結<lb/>
　主知握節出疆尤熟敵人情偽孟太后鑾輿南返將<lb/>
　之力居多贈端明殿學士<hi>豫章書</hi>
許叔逹字商叟奉新人紹興進士授崇仁主簿民有尸<lb/>
　其子於親屬之門者屢按不能竟獄叔逹摘發其隠<lb/>
　誣者伏罪知寧鄉縣賑貸有條時推爲一路荒政之<lb/>
<pb n="KR2k0045_WYG_067-5b"/>
　最調知宜春卒叔逹生平以清苦自持張南軒栻稱<lb/>
　之曰持身氷玊每飯不足髙卧讀書淡然自若<hi>林志</hi>
胡敦實字觀光靖安人紹興進士僉漢陽幕職辰倅何<lb/>
　兊以獻言得罪時秦檜方興羅織獄當路承之以自<lb/>
　媒敦實被命力辭不受劾褫一官盧溪王庭珪慰之<lb/>
　曰縁此受責其芬多矣後知臨賀軍事奏減上供之<lb/>
　半請憲司損折苗之直以寛民力利及兩路又知全<lb/>
　州敦實學問精粹深於左氏班史詩文皆簡古有玉<lb/>
<pb n="KR2k0045_WYG_067-6a"/>
　澗集<hi>同上</hi>
余紹祖字光裔奉新人紹興進士爲潭州觀察推官民<lb/>
　盗海商既獲而窮治不承紹祖募人於江淮間得舊<lb/>
　舟示之盗遂駭服及知廬陵縣嵗旱郡督課不少緩<lb/>
　紹祖持告身付吏求去郡將改容謝之秩滿積俸二<lb/>
　千緡折劵弗取歸裝書數篋而已尋通判江陵府辟<lb/>
　守巴東命下以疾終郡人舒邦佐挽之曰東南官數<lb/>
　任來徃只單車<hi>同上</hi>
<pb n="KR2k0045_WYG_067-6b"/>
李惟深字彦溪豐城人年十九第紹興進士授都昌丞<lb/>
　臺檄録囚事竣爲憫囚賦以獻知宜黄縣適淮壖宿<lb/>
　重師募軍和糴百需猥至惟深曲諭富民不戒而集<lb/>
　又上言募軍之法輕用人命徒耗糧廩前此揀發弓<lb/>
　兵曽不能北向發一矢及休息什不一歸以此知士<lb/>
　非素練是謂棄之事竟得寢後奉祠終于家<hi>同上</hi>
王樞字致榮豐城人通羣經尤䆳於春秋少游胡安國<lb/>
　之門紹興進士參吉州軍事郡給軍衣有濫惡者衆<lb/>
<pb n="KR2k0045_WYG_067-7a"/>
　讙庭中莫能制樞正色折之乃定知瑞金縣改丞岳<lb/>
　州所至每詣學宫執經講論諸生受其指者多與計<lb/>
　偕再爲鼎州丞㑹茶冦絡繹道路不通或欲焚山絶<lb/>
　茶或欲官自收鬻樞建議爲長短引以便負販至今<lb/>
　頼之終常徳府通判有東谷集二十卷<hi>同上</hi>
曽光字元明豐城人紹興進士嘗判融州强冦李接擾<lb/>
　旁郡聞光名獨不入境移知房陵房西馬所經校牽<lb/>
　者執劵要索不已光給予如律卒羣譟庭下悉擒械<lb/>
<pb n="KR2k0045_WYG_067-7b"/>
　之謂其校曰朝廷所需者馬爾於若輩何有今遣他<lb/>
　官以馬入并劾若不職計將安出其人謝過戢衆以<lb/>
　去<hi>同上</hi>
孫伯温字南叟豐城人幼端莊讀書敏悟紹興進士調<lb/>
　龍城教官改知新昌縣爲治先教化後刑罰豪民競<lb/>
　田伯温繩以法遂中萋斐見謫新昌人有平田謡紀<lb/>
　其事後再知臨湘縣嘗師楊慈湖簡又從漕使楊方<lb/>
　受爲己之戒每謂學者當知三坑四闗之病曰利欲<lb/>
<pb n="KR2k0045_WYG_067-8a"/>
　坑文藝坑枯寂坑惟義與利是生死闗惟誠與偽是<lb/>
　虛實闗惟敬與肆是安危闗惟動與静是吉㐫闗博<lb/>
　學工詩文有集若干卷其歿也龍城人士爲之立祠<lb/>
　<hi>同上</hi>
袁鳳字子儀奉新人方九齡作詩有坐觀天下本無事<lb/>
　何必昌陽作引年之句識者異之登紹興進士初尉<lb/>
　理定其俗相習鬻妻鳳曰夫婦人倫之首可爾邪白<lb/>
　府嚴其禁室家始相安攝荔浦縣嘗籌利民三事運<lb/>
<pb n="KR2k0045_WYG_067-8b"/>
　帥張紫微喜曰使屬邑皆如是吾可卧而治矣遷衛<lb/>
　州録事參軍<hi>同上</hi>
徐時動字舜鄰豐城人師事胡文定公安國遂傳其學<lb/>
　以歸第紹興進士爲䖍州教官改吉州未及嵗移疾<lb/>
　遂不復仕著孟子説十四卷西江録三卷師門答問<lb/>
　一卷<hi>同上</hi>
　　按舊志有京鏜傳宋史謂鏜為韓侂胄畫策䧟趙<lb/>
　　汝愚薦劉徳秀立偽學之禁得罪天下萬世云云<lb/>
<pb n="KR2k0045_WYG_067-9a"/>
　　未可列於人物今削鏜父三郎附雜記中<lb/>
喻樗字子才南昌人梁安州刺史愈藥之後藥賜姓喻<lb/>
　累傳至樗徙居嚴州建炎進士趙鼎去樞筦居常山<lb/>
　樗徃謁因諷曰公之事上當使啟沃多而施行少啟<lb/>
　沃之際當使誠意多而語言少鼎奇之引為上客及<lb/>
　鼎都督川陜荆襄辟樗為屬髙宗親征樗見鼎曰公<lb/>
　自度此舉果出萬全乎或姑試一擲也當思歸路毋<lb/>
　遺君父憂鼎曰策安出樗曰張徳逺有重望居閩莫<lb/>
<pb n="KR2k0045_WYG_067-9b"/>
　若使爲江淮荆浙福建宣撫使俾以諸道兵赴闕宣<lb/>
　撫來路即朝廷歸路也鼎入奏遂起浚知樞宻院事<lb/>
　浚至執鼎手曰此行舉措皆合人心鼎笑曰喻子才<lb/>
　之功也樗徃來鼎浚間多所禆益頃之以鼎薦授秘<lb/>
　書省正字兼史館校勘鼎浚相得歡甚人知其將並<lb/>
　相樗獨言二人宜且同在樞府他日趙退則張繼之<lb/>
　立事任人未甚相逺則氣脈長若並處相位萬有一<lb/>
　不合則必更張是賢者自相背戾矣後如其言又常<lb/>
<pb n="KR2k0045_WYG_067-10a"/>
　曰推車者遇艱難則相詬病及車之止也則忻然如<lb/>
　初士之于國家亦然先是樗與張九成並言和議非<lb/>
　便檜既主和言者希㫖劾樗與九成訕謗出知懐寧<lb/>
　州通判衡州致仕檜死復起工部員外郎出知蘄州<lb/>
　歴浙東常平提舉以治績聞<hi>𢎞簡録</hi>
　　按樗本南昌人僑居嚴州後爲玊山尉復家玊山<lb/>
　　前志列于寓賢謂本嚴州人僑家玊山今改正<lb/>
徐如晦字光伯豐城人隆興初應詔陳十事為慈利主<lb/>
<pb n="KR2k0045_WYG_067-10b"/>
　簿有殺人祭鬼者久繫未決如晦語上官曰殺人者<lb/>
　死法也妻子無罪可盡戮乎定罪止其人復有怙勢<lb/>
　殺人反指死者之妻妻被誣復將論決如晦白其寃<lb/>
　時苦旱忽雨人以比東海雪寃婦之應再調萬載丞<lb/>
　卒有文藁數百篇<hi>林志</hi>
簡世傑字伯俊自進賢徙居靖安隆興進士初任靖江<lb/>
　府司理參軍外邑以盗上府凡六七人世傑推詳非<lb/>
　是後果獲正盗時參政范成大爲帥將劾令而賞之<lb/>
<pb n="KR2k0045_WYG_067-11a"/>
　世傑力辭且謂令誤非有他成大益賢之暨鎮蜀辟<lb/>
　入幕府汲引蜀士皆一時翹傑改知蒲圻縣政本豈<lb/>
　弟行之以信不設科條民不忍犯知賀州嶺外官自<lb/>
　鬻鹽人以為病遂一切罷之<hi>豫章書</hi>
　　按楊誠齋所撰簡伯俊墓志稱其學問通古今議<lb/>
　　論守大體所居不赫赫所去民見思云<lb/>
李修己字思永豐城人父希説以學行教授鄉里修己<lb/>
　登乾道進士參興國軍事時陸九齡分教是州盡告<lb/>
<pb n="KR2k0045_WYG_067-11b"/>
　以躬所操履謂當息其己學求所未學遂與爲師友<lb/>
　既又事朱文公益講伊洛之學議論森嚴臨事敏決<lb/>
　兩令寧鄉衡陽皆劇邑有政聲當路交薦將召以嘗<lb/>
　哭故相趙汝愚忤時遂通判成都府繼知成州竟不<lb/>
　得召用韓侂胄當國聞其才名諷使攀附修己笑而<lb/>
　不答有文集十卷<hi>林志</hi>
李大性字伯和端州人其先積中為元祐名人始家豫<lb/>
　章以父任入官孝宗朝進典故辨疑百篇上嘉之擢<lb/>
<pb n="KR2k0045_WYG_067-12a"/>
　大理司直工部郎陳傅良彭龜年黄度楊方以言事<lb/>
　相繼去大性抗疏言朝廷清明乃使言者無故去國<lb/>
　臣所甚惜恐端人正士望風去者將不止此可爲寒<lb/>
　心孝宗崩光宗以疾未能執䘮大性稱檀弓成人有<lb/>
　兄死而不䘮者聞子羔將爲成宰遂為衰若待金使<lb/>
　祭奠然後執䘮則貽譏中外豈特如成人而已久之<lb/>
　累遷户部尚書開禧將用兵又疏陳利害忤韓侂胄<lb/>
　意出知江陵府充荆湖制置使江陵兵殘之後繼以<lb/>
<pb n="KR2k0045_WYG_067-12b"/>
　饑疫首請賑貸凡三十八萬緡奏流移還業者皆免<lb/>
　征榷歴遷兵部尚書卒諡文恵李氏自積中三世官<lb/>
　於朝父子兄弟相師友而大性與弟大異大東並躋<lb/>
　侍從爲名臣云<hi>宋史</hi>
胡价字仲藩奉新人乾道進士知湘隂縣大姓以武斷<lb/>
　相髙吏不敢問价方按治援者旁午不聽悉置以法<lb/>
　諸豪始讋服焉調湖北憲參提舉陳謙平蠻戎務价<lb/>
　告謙郡縣兵弱請召旁路諸軍遣將分討遂擒首亂<lb/>
<pb n="KR2k0045_WYG_067-13a"/>
　并拒捕者數十百人餘盡降价之力居多所著有尚<lb/>
　書要義當世急務湖北利害漢唐治安龜鑑及集宋<lb/>
　名臣奏議<hi>豫章書</hi>
髙鼎字國器新建人乾道進士授鄱陽主簿時給事吳<lb/>
　芾帥江西一見輒加寵禮郡有大政必使預聞武寧<lb/>
　多冦未獲委攝尉事鼎以計捜捕冦盡就擒調樂平<lb/>
　縣饒之徳興有岸地敷鹽米額民甚苦之鼎條奏利<lb/>
　害悉與蠲除改丞宜春獄數百人皆逋租者引至庭<lb/>
<pb n="KR2k0045_WYG_067-13b"/>
　下約限遣之其後不加箠而賦集吉有疑獄憲司檄<lb/>
　鼎推鞫得其情囚多貸死秩滿退歸西山洪井故人<lb/>
　留正京鏜在政府屢致書幣招之不起閒居二十年<lb/>
　以夀終<hi>林志</hi>
范飛卿字升甫豐城人舉乾道鄉薦授龍陽主簿飛卿<lb/>
　居家孝友行誼著于鄉女兄老而貧迎事之如母有<lb/>
　老僕不良于行廩之終身其學以明善誠身爲本所<lb/>
　著有東軒思説易元虛辨七史厯義三正辨本朝典<lb/>
<pb n="KR2k0045_WYG_067-14a"/>
　故等集十三種及詩文百餘篇門人李劉狀其行<hi>人</hi>
　<hi>物志</hi>
王允文字文伯豐城人乾道進士有聲從陸子静學精<lb/>
　詣力踐諸公争館致之彭龜年薦于楊萬里示以近<lb/>
　作虞雍公碑有諒彼髙宗之語允文引詩凉彼武王<lb/>
　以證其誤萬里謝曰一字之師也龜年論韓侂胄死<lb/>
　謫所嘉定更化允文袖諌草謁樓内翰鑰且以劄述<lb/>
　本末鑰具疏繳進龜年始被䘏典士論稱之有棲碧<lb/>
<pb n="KR2k0045_WYG_067-14b"/>
　類藁<hi>林志</hi>
黄談字子黙分寧人官至朝奉郎有詩名張安國推作<lb/>
　江西從社頭有澗壑詩集并詞行於世<hi>人物志</hi>
趙汝偩字和仲進賢人昭成太子六世孫也雖帝胄而<lb/>
　澹然守布衣之操以漕貢仕永興縣丞真徳秀嘗以<lb/>
　固窮之節許之年未六十棄官結廬於縣南蛟坑之<lb/>
　帶山<hi>林志</hi>
劉子虛字君實靖安人以文學孝友稱隠於桃源山自<lb/>
<pb n="KR2k0045_WYG_067-15a"/>
　號支離翁釋善權賦古風十二韻贈之詩不具録<hi>人</hi>
　<hi>物志</hi>
范徳動字光卿豐城人璿之次子淳熈鄉薦知龍泉縣<lb/>
　茶冦大擾居民盡室逃匿徳動因險立柵冦望風去<lb/>
　擢知容州以最聞召赴闕上言廣西官弛鬻鹽禁而<lb/>
　驅之買鈔是舍坐收見獲之利而指擬于嵗月未必<lb/>
　得之錢失官司坐守之權而求售于商賈之手豈長<lb/>
　便哉命集議擢瓊管安撫改知肇慶府帥臣上其治<lb/>
<pb n="KR2k0045_WYG_067-15b"/>
　狀召赴行在卒<hi>林志</hi>
鄧元字南秀豐城人淳熈進士分宜主簿時夏潦暴至<lb/>
　邑屋皆沒民争走山無所得食元不及白州發禀粟<lb/>
　以濟所活甚衆再辟廣西帥屬時宜州蠻欲叛奉使<lb/>
　者檄徃約束之即退聽命有遺藁曰漫堂集<hi>豫章書</hi>
黄疇若字伯庸豐城人得禮曽孫少孤外大母杜教養<lb/>
　之淳熈中舉進士知廬陵縣嘗以六月督畸零税疇<lb/>
　若念民方艱食取任内縣用錢三千餘緡代輸兩年<lb/>
<pb n="KR2k0045_WYG_067-16a"/>
　治爲諸邑最尋遷殿中侍御史知成都蠲積逋十餘<lb/>
　萬罷官吏冗員為民代輸六年市估錢二十萬二千<lb/>
　四百緡又别立庫儲二十五萬三千緡期於異日接<lb/>
　續代輸糴米十五萬石以足倉儲初沈黎蠻屢犯邊<lb/>
　疇若鏤榜曉以禍福青彌兩羌遂乞降㑹董蠻犯龍<lb/>
　鳩堡龍門隘皆以有備而退遷兵部尚書以煥章閣<lb/>
　學士致仕所著有竹坡文集<hi>宋史</hi>
孟程南昌人淳熈進士調襄陽監酒税奉帥檄浚水渠<lb/>
<pb n="KR2k0045_WYG_067-16b"/>
　溉田數千頃知漵寧逺二縣皆正賦籍吏不敢欺邑<lb/>
　計亦裕遷臨江通判有詩文千餘篇自號氷雪林主<lb/>
　人<hi>豫章書</hi>
于革字去非豐城人年十三作賦有聲淳熈進士知房<lb/>
　州時金兵猖獗自棗陽至光化荆門悉無全堞房居<lb/>
　其中革獨繕甲治兵防扞闗隘暨逆曦内訌人暗騷<lb/>
　動革奬忠義戢津梁曦偽命不能東出後為漕臣劾<lb/>
　罷宣撫吴獵疏理其功制帥劉光祖又以房陵士民<lb/>
<pb n="KR2k0045_WYG_067-17a"/>
　之詞剡上事遂白有竹國集若干卷革嘗與朱晦庵<lb/>
　游後祠學宫<hi>府志</hi>
　　按于革事林志不詳今改定<lb/>
王衡仲字仲平豐城人淳熈進士丞相京鏜欲引以自<lb/>
　近衡仲謝弗就授新昌簿居官善推鞫以得事情部<lb/>
　民有為人訐毁墓者邑莫能定部使者檄衡仲就辨<lb/>
　之至則每杖植表而録證者詰墓所在三詰之各指<lb/>
　一處輒加榜已而證者以實告其獄乃決遷漢東丞<lb/>
<pb n="KR2k0045_WYG_067-17b"/>
　時漕使趙方檄攝郢且以所捕冦數十人約令至境<lb/>
　行誅衡仲按其事多詿誤乃悉縱遣復命曰非真盗<lb/>
　也已為明府末減矣方韙之爲審計時輪對言今以<lb/>
　放散新軍失士卒之心以拘毁白帖失邊豪之心以<lb/>
　納粟限銓失巨室之心以新引失商賈之心以新㑹<lb/>
　失天下之心又言孔子謂兵食可去而信不可去今<lb/>
　急於兵食而先去其信一旦緩急尚能以空言欺人<lb/>
　而使之我聽哉詞甚激切出知建昌軍值嵗大旱衡<lb/>
<pb n="KR2k0045_WYG_067-18a"/>
　仲黙禱曰得雨則郡可爲也入境望郡治而舍大雨<lb/>
　如注郡人迎而喜曰真刺史雨新城地名黄檀磜與<lb/>
　汀鄰境其民險健騷動令不能制衡仲欲以兵徃臺<lb/>
　閫難之衡仲奮鋭不顧卒擒其渠衆乃怗服所著有<lb/>
　柏軒文集<hi>豫章書</hi>
盛温如名璲以字行豐城人少有大志時方擯程氏學<lb/>
　璲獨宗其説讀書稽古以聖賢為己任領淳熈鄉薦<lb/>
　時盗蜂起璲舉義兵擒渠魁數十人盗又阻山據險<lb/>
<pb n="KR2k0045_WYG_067-18b"/>
　謀再舉璲單騎徃諭以禍福遂駭散去定賞功授奉<lb/>
　節郎以親老辭創書院於盛家洲顔之曰安樂廬朱<lb/>
　晦庵嘗邂逅於楚甚器重之過訪其家者三屢贈以<lb/>
　詩所著有伊洛統宗太極圖解并詩集傳世後與于<lb/>
　革劉充並祀學宫號三傑祠<hi>人物志</hi>
　　按林志盛璲事不詳白志改補<lb/>
熊恪字子敬豐城人朱元晦帥長沙道出清江謀館客<lb/>
　于彭龜年彭薦恪以有宿諾辭元晦義之平居和緩<lb/>
<pb n="KR2k0045_WYG_067-19a"/>
　言動不妄嘗云學不遷怒之方有二平日當涵養臨<lb/>
　事當持守又爲忍銘以示門人張洽洽答曰乳犬攫<lb/>
　虎伏鷄搏貍精神之至也但恐學者知忍而不知行<lb/>
　所當忍宜朂以懲忿之箴而復揭忍為懲忿之訣恪<lb/>
　遂作懲忿記學者稱曰謹節先生<hi>林志</hi>
黄端卿字正仲疇若子以祖覃為江州征官歴上饒廬<lb/>
　陵縣丞補授茶陵時賊起桂東髙垓峒踰月破安福<lb/>
　安仁又入茶陵焚掠未及城五里端卿求援諸司未<lb/>
<pb n="KR2k0045_WYG_067-19b"/>
　報勢益急乃部分兵士遏截之明日率兵擊賊賊却<lb/>
　乘勝以進雨暴至賊大集執端卿使前導入城端卿<lb/>
　叱曰我爲軍使恨不勦汝豈從汝害百姓邪遂遇害<lb/>
　事聞詔立廟雲陽門賜額忠顯<hi>同上</hi>
丁錟字仲熊新建人以伊洛之學倡于江右弟子雲集<lb/>
　與陸子静為友領淳熈慶元嘉定三舉歴官曲江縣<lb/>
　簿朱元晦知南康軍聘掌教白鹿書院不就時與徃<lb/>
　復論學自號瓮天先生所著有春秋要辨易通釋書<lb/>
<pb n="KR2k0045_WYG_067-20a"/>
　辨疑王霸論性理大㫖諸集子季敏博學能文徐鹿<lb/>
　卿爲撰墓志<hi>丁氏世美集</hi>
　　按林志一統志丁錟傳太畧今據世美集改撰及<lb/>
　　考王衡仲所撰丁仲熊墓志絶不及與朱陸為友<lb/>
　　徃復論學之事或其子孫托以取重耳<hi>原跋</hi>
裘萬頃字元量新建人淳熈進士有孝行節操其學惟<lb/>
　以存心為主粹然一出乎正由樂平簿遷大理寺丞<lb/>
　力求補外以便禄養差江西撫幹時真西山為安撫<lb/>
<pb n="KR2k0045_WYG_067-20b"/>
　甚器重焉所著有竹齋詩集卒贈通直郎楊慈湖誌<lb/>
　其墓以黙識稱之端平間知隆慶府吳潛疏言萬頃<lb/>
　清名厚徳矜式士林博學髙文源流前輩平生出處<lb/>
　與故司直李燔相似<hi>人物志</hi>
　　按林志及南昌耆舊記叙裘通直事太畧<lb/>
甘同叔字叔異豐城人力學精思工于吟咏淳熈進士<lb/>
　參桂州民曹攝荔浦縣有節軒集若干卷同邑鄧元<lb/>
　與同叔齊名鄧之天才甘之學力皆人所難到<hi>同上</hi>
<pb n="KR2k0045_WYG_067-21a"/>
舒邦佐字輔國靖安人淳熈進士為善化主簿長沙輸<lb/>
　送苖米三十萬斛郡委邦佐領其事每嵗輸納例有<lb/>
　所餽號曰優潤錢邦佐舉而寄諸帑遷衡州司録參<lb/>
　軍茶陵民訴胥長受賕逮鞫則曰嘗許而未與守倅<lb/>
　將罪訴者邦佐言吏蠧易滋民寃難伸於是訴者得<lb/>
　從寛減紹熈甲寅朱文公帥長沙邦佐以疾乞歸文<lb/>
　公賢而從之嘉定中授通直郎卒所著有雙峰猥藁<lb/>
　九卷<hi>舒通直墓志</hi>
<pb n="KR2k0045_WYG_067-21b"/>
　　按舒邦佐事人物志所載畧白志據李大異所撰<lb/>
　　墓志改定<lb/>
掲飛雄字少頴豐城人有文學教授鄉里登淳熈進士<lb/>
　未及唱名而卒劉副樞謂其為人外若不勝衣言呐<lb/>
　呐不能出口而不爲不義屈亦不以一毫不義取予<lb/>
　其為文典麗精微詩亦閒雅平淡有舊山集<hi>人物志</hi>
劉充字實之豐城人累試禮部不遇乃益博究羣書其<lb/>
　古賦大篇有凌雲摩空之氣律句稱是後任衡州監<lb/>
<pb n="KR2k0045_WYG_067-22a"/>
　獄真徳秀提刑淮東聞其賢辟入幕授從仕郎提刑<lb/>
　司幹歸朱晦庵過豐城甚敬之與于去非盛温如號<lb/>
　三傑並祠學宫<hi>同上</hi>
徐璿字深甫豐城人九嵗即喜為詩教授何藴奇之授<lb/>
　以經學象山先生亦稱爲異稟有覺溪集又從吏部<lb/>
　吳曽受厯學盡得其傳著起算法及考異以布衣終<lb/>
　李劉銘其墓<hi>同上</hi>
徐倫字彞仲豐城人璿之族弟慶元進士為袁州推官<lb/>
<pb n="KR2k0045_WYG_067-22b"/>
　待次七年安貧篤學唐宋諸詩手鈔神契既至官牋<lb/>
　筆軍賦民詞皆以身任當道交薦右史張嗣古尤亟<lb/>
　稱賞遭父䘮哀毁卒有詩藁若干卷<hi>同上</hi>
范應鈴字旂叟豐城人開禧進士知崇仁縣通判撫州<lb/>
　改蘄州差知吉州贑叛卒賊殺主帥應鈴宻遣諜捕<lb/>
　之部使者劾其輕發鐫一官起廣西提㸃刑獄召為<lb/>
　金部郎入見言公論不出于君子而參以逢君之小<lb/>
　人綱紀不出于朝廷而牽于弄權之閹寺言皆讜直<lb/>
<pb n="KR2k0045_WYG_067-23a"/>
　識者韙之除軍器監召見奏國事大且急者儲貳為<lb/>
　先上爲之動容累遷直寳謨閣湖南轉運判官兼安<lb/>
　撫事峒獠倡亂帥憲招捕逾年未平應鈴調飛虎等<lb/>
　軍討之未一月全師而歸擢大理少卿以病請告不<lb/>
　允未幾卒應鈴不以得失利害動心當官而行不敢<lb/>
　撓以非義所至無留訟繩奸吏不少貸家居時人有<lb/>
　不平不走官府而走其門為不善輙相戒曰毋使范<lb/>
　公聞所著有西堂對越二集徐鹿卿稱其經術似兒<lb/>
<pb n="KR2k0045_WYG_067-23b"/>
　寛決獄似雋不疑治民似龔遂風采似范滂理財似<lb/>
　劉晏而正大過之人以爲名言<hi>宋史</hi>
　　按人物志應鈴諡清敏而史傳不載<lb/>
王孝友字順伯豐城人學有淵源凡隂陽性命之奥必<lb/>
　洞究所以與魏了翁稱為修士李文清宗勉屢致書<lb/>
　幣聘之著性理彞訓造化六合論海潮論撮古今名<lb/>
　臣事跡為正監裒風土人物為豐水志卒徐鹿卿志<lb/>
　其墓<hi>人物志</hi>
<pb n="KR2k0045_WYG_067-24a"/>
羅必元字亨父進賢人嘉定進士真徳秀入參大政必<lb/>
　元移書曰老醫嘗云傷寒壊證惟獨參湯可救之然<lb/>
　其活者十無二三先生其今之參湯乎調餘干縣趙<lb/>
　福王府中驕横不法至是以汝愚墓侵奪民山必元<lb/>
　為直之淳祐中通判贑州賈似道總領京湖剋剥日<lb/>
　甚必元上疏以為蠧國脈傷民命似道銜之移汀州<lb/>
　為丁大全按去起幹行在糧料院錢塘有海鰍為患<lb/>
　漂民居詔方士治之都人鼓扇成風必元上疏力闢<lb/>
<pb n="KR2k0045_WYG_067-24b"/>
　之度宗朝以直寳章閣兼宗學博士致仕卒年九十<lb/>
　一<hi>宋史</hi>
陶夢桂字徳芳進賢人嘉定進士歴任至朝請郎岳州<lb/>
　通判出入江淮荆蜀二十年所至愛民力修軍政有<lb/>
　㢘能稱退隠平塘簡澹自處以夀終<hi>豫章書</hi>
李義山字伯髙豐城人修己之子嘉定進士授大宗正<lb/>
　兼金部輪對言為善不可有疑心去惡不可有悔心<lb/>
　并陳進善不能無疑者三去惡不能無悔者三繇是<lb/>
<pb n="KR2k0045_WYG_067-25a"/>
　罷出知吉州後以湖南提舉攝帥漕楚俗尚鬼有妖<lb/>
　覡譚法祖假禍福惑人義山曰此張角孫恩之漸也<lb/>
　斬法祖燬其祠歴階至中正大夫所著有後林遺藁<lb/>
　思過録<hi>林志</hi>
黄竑字持國豐城人彦輔曽孫紹熈進士仕至廣西提<lb/>
　幹李修己嘗稱其讀書自具一隻眼議論不随人脚<lb/>
　跟為文筆力奔放嘗作賦以莊周馬遷自况有留皮<lb/>
　集<hi>同上</hi>
<pb n="KR2k0045_WYG_067-25b"/>
范仲武字季克慶元進士知太和縣徙倅安豐道由洪<lb/>
　都帥問以治狀首以蠲放下户餘賦為言帥曰富民<lb/>
　得産而不收攬户得錢而不納若一蠲之則受恵者<lb/>
　斯人耳仲武曰信如所諭但催之不已則受害者貧<lb/>
　民下户非富家攬户所憂帥善之在安豐料賦給餉<lb/>
　無缺保守箕谷扞蔽兩川其功為最劉光祖疏其治<lb/>
　狀召赴行在未對而卒<hi>同上</hi>
王休字致美豐城人嘉定鄉薦兩擢第一下筆千言一<lb/>
<pb n="KR2k0045_WYG_067-26a"/>
　旦盡焚去取眉山集讀之累月為文沛然似之作心<lb/>
　要十篇貴王而賤伯表忠而堲佞著誠而惡偽以晏<lb/>
　子踊貴屨賤之言為藥石以相如子虛大人之賦為<lb/>
　酒色謂淵明不夷不恵為避世之尤謂仲舒劉蕡之<lb/>
　策或緩或激皆愛君之實識者韙之<hi>同上</hi>
熊炎字時中豐城人嘉定進士授靖安教諭攝縣事復<lb/>
　教授瑞州遷廣東儒學副提舉同知英徳州嘗摭傳<lb/>
　記所載孝節忠義㢘循吏為六傳有裨風教<hi>人物志</hi>
<pb n="KR2k0045_WYG_067-26b"/>
王武子字文翁豐城人開禧進士為江夏尉臺檄視旱<lb/>
　武子請蠲逋租禁屠牛罷闗征勸假貸以資細民寛<lb/>
　米值以來商販使者悉行之調知荔浦縣察民有能<lb/>
　奉親事長服田力穡畏訟樂輸者許以名聞輒加旌<lb/>
　勸時架閣裘萬頃被召請贈言武子謂曰人謂朝士<lb/>
　寧疎拙毋便習則不失其在我者萬頃奉其言未期<lb/>
　月而出人謂武子不惟勉己且以淑人<hi>林志</hi>
徐鹿卿字徳夫隆興豐城人博通經史後進争師宗之<lb/>
<pb n="KR2k0045_WYG_067-27a"/>
　嘉定進士有司第其對居二詳定官以其直抑寘第<lb/>
　十調南安軍學教授張九成嘗以直道謫居鹿卿摭<lb/>
　其言行刻諸學先是周惇頤程顥與其弟頤皆講學<lb/>
　是邦鹿卿申其教曰是理義之學復立養士綱條學<lb/>
　田多在溪峒異時征之無藝農病之鹿卿撫恤無逋<lb/>
　租者辟福建安撫司幹辦公事郡多火災救䕶有方<lb/>
　㑹都城火鹿卿應詔上封事言積隂之極其徵為火<lb/>
　指言惑嬖寵溺燕私用小人三事尤切改知尤溪縣<lb/>
<pb n="KR2k0045_WYG_067-27b"/>
　徳秀守泉辟宰南安首罷科斂之無名者明版籍革<lb/>
　預借決壅滯逹寃抑邑以大治嵗饑處之有法富者<lb/>
　樂分民無死徙以母䘮去服闋主管官告院幹辦諸<lb/>
　事審計司遷國子監主簿改樞宻院編修官權右司<lb/>
　㑹方大修劉克莊王邁以言事黜鹿卿贈以詩言者<lb/>
　并劾之太學諸生作四賢詩知建昌軍擢度支郎官<lb/>
　兼右司入對極陳時弊改右侍郎官兼勅令刪修官<lb/>
　宰相以甘言誘鹿卿退語人曰是牢籠也吾能為宰<lb/>
<pb n="KR2k0045_WYG_067-28a"/>
　相私人乎言者以他事詆鹿卿主管雲臺觀起為江<lb/>
　東轉運判官嵗大饑人相食鹿卿命掩捕食人者尸<lb/>
　諸市出本司積米三千餘石減半價以糶出緡錢萬<lb/>
　有七千以予貧民所活數萬人移浙東提㸃刑獄史<lb/>
　彌逺之弟通判温州利韓世忠家寳玩籍之鹿卿奏<lb/>
　削其官改直寳章閣知寧國府擢太府少卿兼右司<lb/>
　入對請定國本正紀綱立規模時事多艱人心易摇<lb/>
　無獨力任重之臣無守節仗義之士願蚤決大計上<lb/>
<pb n="KR2k0045_WYG_067-28b"/>
　嘉納之兼中書門下省檢正諸房公事逾年權吏部<lb/>
　侍郎以疾匄祠遷右文殿修撰知平江府召權兵部<lb/>
　侍郎累疏告老致仕進華文閣待制卒贈四官鹿卿<lb/>
　居家孝友喜怒不形恩怨俱冺宗族鄉黨各得歡心<lb/>
　居官㢘約清峻毫髪不妄取一廬僅庇風雨所著有<lb/>
　泉谷文集奏議講義鹽楮議政槀歴官對越集手編<lb/>
　漢唐文類文苑菁華諡清正<hi>宋史</hi>
丁中字汝明父歿四月遺腹生中育于祖杉巢君受業<lb/>
<pb n="KR2k0045_WYG_067-29a"/>
　于程巽齋寳祐三年領鄉舉補太學上舍與陳宜中<lb/>
　等上書攻丁大全咸淳四年復上書乞調諸路兵馬<lb/>
　并力救襄不報中知國事已去束裝而歸治家有方<lb/>
　守祖宗法以施濟為心徐鹿卿扁其室曰韋軒入元<lb/>
　隠居不仕詳見胡希寅所撰韋齋行狀中<hi>五溪丁氏</hi>
　<hi>世業集</hi>
　　按丁中新建人所著有春秋續辨四卷周禮考異<lb/>
　　四卷君臣懿範五卷古今括異十卷韋軒文集十<lb/>
<pb n="KR2k0045_WYG_067-29b"/>
　　卷甲子紀年圖<lb/>
徐經孫字中立豐城人璿之子寳慶進士累遷監察御<lb/>
　史劾京尹厲文翁不報即日出闗去召為秘書監太<lb/>
　子諭徳遷給舍陞太子詹事時賈似道議買公田以<lb/>
　省糴運經孫極論非便忤似道意免閒居十年卒諡<lb/>
　文恵時著作郎陳著亦乞罷買公田坐補外經孫所<lb/>
　薦陳茂濂為公田官在嘉興聞經孫去國曰我不可<lb/>
　以負徐公遂以親老謝歸終身不起時人稱為三立<lb/>
<pb n="KR2k0045_WYG_067-30a"/>
　<hi>人物志</hi>
冷應澂字公定分寧人寳慶進士調廬陵簿以㢘能著<lb/>
　轉静江府司録參軍治獄平恕范應鈴薦知萬載縣<lb/>
　大修學舍招俊秀教試之旌其通經飭行者以勸嵗<lb/>
　饑下令收養棄孩父母不得復問全活甚多葉夢鼎<lb/>
　<hi>一作得</hi>知袁州列其行事風厲餘邑知徳慶府洞獠偪<lb/>
　城六十里應澂諭以禍福知其勢解即厲士馬出不<lb/>
　意一鼓擒之屬縣租賦諉道阻不至為期曰首輸者<lb/>
<pb n="KR2k0045_WYG_067-30b"/>
　與減分未至則償所減民惟恐後不一月訖事遷本<lb/>
　道提舉常平兼轉運使改直寳章閣知廣州主管當<lb/>
　路經畧安撫司領漕如故常曰治官事當如家事惜<lb/>
　官物當如己物今國計内虛邊聲外震安得清談以<lb/>
　誤世陶士行卞望之吾師也自聞襄樊受圍日繕器<lb/>
　械裕財粟以偹倉卒後頼其用屢平大冦未嘗輕殺<lb/>
　一人即笞杖亦加慎至其臨事斷決雖勢要不為之<lb/>
　撓奪<hi>宋史</hi>
<pb n="KR2k0045_WYG_067-31a"/>
胡大訓字世文豐城人紹定鄉薦剛正嫉邪遊國學時<lb/>
　憤權相史嵩之奪情起復同黄愷伯等上書數其罪<lb/>
　被逐作捲堂文辭先聖歸隠于桂陂<hi>人物志</hi>
李龍庚字彞甫豐城人紹定鄉貢補太學生謝方叔當<lb/>
　國龍庚叩閽上疏言方叔耄昏子弟交通貨賄條上<lb/>
　五欺十賣之罪京尹承望風㫖欲置獄國子司業蔡<lb/>
　抗率屬争之獲免未幾方叔竟罷龍庚特奏名第三<lb/>
　以桂陽軍判官終于任子毅通撫州推官<hi>林志</hi>
<pb n="KR2k0045_WYG_067-31b"/>
南宫靖一字仲靖分寕人端平進士嘗著小學史斷二<lb/>
　卷謂作史者當于莊襄之元年東周既滅特書周亡<lb/>
　然後進秦使接周統于莊襄之季年吕政嗣立特書<lb/>
　秦亡然後正其姓氏别為後秦斯實録矣今東周未<lb/>
　滅遽進昭襄之秦吕政嗣立猶冒嬴秦之姓于周則<lb/>
　絶之如恐其不亟于秦則進之如恐不及是非逆置<lb/>
　謂之何哉其持論如此自號坡山主人<hi>人物志</hi>
甘茂榮字榮可豐城人紹定進士調常徳府户曹轉江<lb/>
<pb n="KR2k0045_WYG_067-32a"/>
　西兵馬鈐轄司幹官平生以節操自勵所至寡偶竟<lb/>
　淹抑以終著定庵集雁峰猥藁困學樸詞等書<hi>林志</hi>
　　按林志不列所著書名<lb/>
雷宜仲字宜叔豐城人師張洽得朱子緒餘補太學生<lb/>
　史嵩之以右相開督府隂植姦黨與弟巖之勢焰熏<lb/>
　灼嚬笑可生殺人㑹天變宜仲上書指斥其罪由是<lb/>
　流落久之擢淳祐進士第二為右司諌與賈似道不<lb/>
　合去經界廣東還入奏言廣東進上供銀率抑買為<lb/>
<pb n="KR2k0045_WYG_067-32b"/>
　民害有㫖蠲之又乞復故相吳潛官仍賜諡以勵臣<lb/>
　節復濟邸封爵以厚天倫録江西二陸之後以勸學<lb/>
　徒徳祐間除禮部尚書尋為廣東經畧安撫使偕文<lb/>
　丞相起義勤王丞相入衛又與信州謝枋得招諭軍<lb/>
　民固守嶺嶠元游騎至力戰病臂創而卒<hi>豫章書</hi>
　　按林志宜仲作宜中又不叙其起義事<lb/>
趙時侉字謙甫奉新人宗室子以詞賦登開慶進士由<lb/>
　新淦尉改興國軍大冶尉郡守以修築郡城委之帥<lb/>
<pb n="KR2k0045_WYG_067-33a"/>
　閫責其不禀命與郡守俱以罪聞再調廣東連山尉<lb/>
　受經畧司檄平潮州等處蠻冦有功就知南海縣事<lb/>
　祥興元年崖山行朝潰與幼主同沉于海<hi>林志</hi>
羅一理字循叟進賢人咸淳鄉舉謝枋得為江西招諭<lb/>
　使舉兵恢復一理偕弟起潛赴義受擒不屈皆腰斬<lb/>
　起潛臨刑顧謂一理曰今日得死所矣既歿面皆如<lb/>
　生<hi>豫章書</hi>
周應合武寧人曽祖世修故居九江為江西轉運使值<lb/>
<pb n="KR2k0045_WYG_067-33b"/>
　嵗歉發廩賑饑奏減征賦民甚徳之因家于武寧有<lb/>
　八子友賢友直友能友仁友信友諒友聞友端以孝<lb/>
　義聞寧宗御書棣華以賜之友賢為敷文閣學士應<lb/>
　合即其孫也淳祐進士任江陵府教授入為翰林修<lb/>
　撰以疏斥賈似道謫饒州通判終朝奉大夫<hi>人物志</hi>
李登字仲圭豐城人紹定鄉薦授耒陽主簿時湖南被<lb/>
　兵列城震恐守臣委登督修城壘規畫有方不數旬<lb/>
　竣事民不知役再調吉水丞經界方行覈田髙下以<lb/>
<pb n="KR2k0045_WYG_067-34a"/>
　定則等賦均而民樂辦及得代郡守魏峙知登清貧<lb/>
　檄令受納秋苖資例以賙歸橐登代至即行秋毫無<lb/>
　取<hi>林志</hi>
范嚴字子嚴豐城人淳祐進士方試禮部即伏闕陳十<lb/>
　事既登第復上書言可為治世惜者五謂公論脈絶<lb/>
　正人引去輕厭學校庇䕶嵩之創龍翔觀可為明主<lb/>
　危者六謂敵國窺江冦循海道楮幣折閲浙右盗賊<lb/>
　軍驕而紀律不嚴拒言而人不敢諌舋舋萬餘言仕<lb/>
<pb n="KR2k0045_WYG_067-34b"/>
　至臨川主簿<hi>人物志</hi>
熊大經字仲常豐城人寳祐鄉薦主建陽簿時劉克莊<lb/>
　為知縣大經推誠賛理見義勇為克莊嘗遺書曰某<lb/>
　試邑匪才唯主簿忠告善道藉手寡過為力孔多轉<lb/>
　知龍泉縣廣西憲司幹有胖齋集<hi>豫章書</hi>
徐思立字志夫豐城人景定進士除南雄教授改臨江<lb/>
　時丁大全植黨横甚太學諸生伏闕攻之有㫖戒諭<lb/>
　立石學宫思立為書抵祭酒反覆萬言請轉聞以伸<lb/>
<pb n="KR2k0045_WYG_067-35a"/>
　公論于是十年不得志徳祐初改奉議郎尋除武學<lb/>
　博士有山房雜著若干卷<hi>林志</hi>
徐子端字克之豐城人鹿卿之子以䕃入仕初調監烏<lb/>
　青鎮時更造楮幣漕司責以日解楮葉千斤吏牒旁<lb/>
　午子端謂非庻土所有累請得免轉黄州推官知善<lb/>
　化縣歴官所在見稱及宋運革杜門讀書作後泉散<lb/>
　人傳引蔡季通獨行不愧影獨寢不愧衾之語以自<lb/>
　擬有後泉集<hi>人物志</hi>
<pb n="KR2k0045_WYG_067-35b"/>
舒嗣隆邦佐六代孫幼有才識器量以廣東帥閫掾厯<lb/>
　官奉議大夫初從元帥征猺有數百人伏道左曰吾<lb/>
　等為猺所掠聞大軍至即繋妻子歸善地嗣隆曰勿<lb/>
　恐既而帥至命悉斬之嗣隆曰聖㫖但令收捕叛人<lb/>
　無勦降民之理帥乃從之旬日猺拒命省文罪帥違<lb/>
　慢以猺至不戮罪在嗣隆嗣隆曰吾寧受罪不可違<lb/>
　㫖遂與立限破猺而歸<hi>林志</hi>
孫羲字伯隆豐城人於書無所不讀尤精於厯每謂治<lb/>
<pb n="KR2k0045_WYG_067-36a"/>
　厯當備三法曰象曰器曰數因圖寫古今七十六家<lb/>
　法作大厯賦又謂知厯者不可以不知星知星者不<lb/>
　可以不知歴折衷各家之言作太極圖及清室類考<lb/>
　復古耆傳<hi>同上</hi>
徐端字矩叔豐城人弱冠以文學見知所著有易發揮<lb/>
　莊子章句晚嵗號絜矩病叟敘平生大畧授其子俟<lb/>
　屬纊刻石表墓自作祭文挽歌超然無所芥蔕一日<lb/>
　手録忠孝大致數百言集家人對酒索筆書曰若以<lb/>
<pb n="KR2k0045_WYG_067-36b"/>
　為了多少未了以為未了何時而了題曰了了道人<lb/>
　自賛投筆而逝<hi>同上</hi>
　　按人物志作徐端方與林志異<lb/>
隂幼遇字時夫奉新人家數百口五世同居登寳祐九<lb/>
　經科入元不仕父鄉貢士應夢授以凡例幼遇著韻<lb/>
　府羣玉若干卷兄中夫幼逹復為注釋若干卷傳于<lb/>
　世應夢號竹埜幼逹號復春幼遇號勁弦<hi>人物志</hi>
　　按隂幼遇南昌耆舊記林志俱以為元人<lb/>
<pb n="KR2k0045_WYG_067-37a"/>
陳友沅字直翁豐城人篤學力行景定鄉舉時兵興毁<lb/>
　家給民伍捍鄰冦渠魁就殲脅從者悉舍之人以為<lb/>
　徳所著有春秋集傳等書<hi>林志</hi>
黄千能字必强豐城人刻意讀書嘗謂皇極九疇之統<lb/>
　漢儒舉以參五事配六極則失之妄作皇極要論謂<lb/>
　古今地理無一定之形神禹疏河之故道蕪沒而難<lb/>
　考作禹貢圖説雜著尤多<hi>同上</hi>
余玠字義夫分寧人僑寓蘄州少為白鹿洞諸生入趙<lb/>
<pb n="KR2k0045_WYG_067-37b"/>
　葵幕為制置司參議官嘉熈間與元兵戰於汴城河<lb/>
　隂有功授直華文閣歴官四川安撫制置使至蜀招<lb/>
　賢禮士與之謀議修築要害城陴屯兵聚糧為必守<lb/>
　計旋率諸將直搗興元與北兵大戰於嘉定利州都<lb/>
　統王䕫號王夜义素殘悍不受節度聞玠至以所部<lb/>
　兵來謁班聲如雷舟中衆皆失色玠部分自若䕫退<lb/>
　曰儒者乃有此人尋設䇿召䕫計事斬之軍中帖然<lb/>
　㑹戎州帥欲舉統制姚世安為代玠不許世安倚謝<lb/>
<pb n="KR2k0045_WYG_067-38a"/>
　丞相内援遂以微罪中玠召還齎志而歿<hi>安志</hi>
　　按宋史余玠蘄州人安志府志州志俱載分寧人<lb/>
　　僑寓蘄州前志不載今採補<lb/>
徐定字子固豐城人父國和與兄國㑹義居三紀有交<lb/>
　木連理之異國和卒定廬墓三年晝夜不絶哭家有<lb/>
　紅紫牡丹忽變白華定卒子子義未弱冠居䘮足不<lb/>
　履閨闥里中號定為大孝子子義為小孝子曽孫傅<lb/>
　霖字髙澤事親孝謹居䘮如制人謂徐氏世襲孝子<lb/>
<pb n="KR2k0045_WYG_067-38b"/>
　<hi>安志</hi>
　　按前志以國和為定之字又以國㑹為定父今改<lb/>
　　正<lb/>
王友仲武寧人淳祐七年父病劇割股作肉糜以進病<lb/>
　尋愈有司表為篤孝之門<hi>安志</hi>
王汝正武寧人咸淳中母病篤刲股煮以進母遂愈<hi>同上</hi>
　　按安志尚有豐城何穆孫儼雷璲范文柔何章王<lb/>
　　義端分寧黄薫俱以孝義著附録於此<lb/>
<pb n="KR2k0045_WYG_067-39a"/>
宗必應字子固南昌人景定進士歴官江西招討司計<lb/>
　議元克真州徇江南招討劉槃欲以江西城降必應<lb/>
　不可曰徳祐之初降元者劉權致無為軍失守今文<lb/>
　開府經畧西南劉洙亦自省起兵徃㑹可謂義舉明<lb/>
　公不劉洙是効而効劉權此何為者且能戰則戰不<lb/>
　戰則死李廷芝姜才獨不可與同不朽乎槃不聽必<lb/>
　應遂遯去人皆壯之<hi>府志</hi>
宗必經字子文南昌人景定進士授靖安知縣調萬安<lb/>
<pb n="KR2k0045_WYG_067-39b"/>
　轉判瑞州晉潛藩兵副與樞宻陳宜中不合謝歸及<lb/>
　宋祚革元世祖詔求江南人士留夢炎程文海交薦<lb/>
　謝枋得等二十餘人子文與焉固辭迫脅以去械至<lb/>
　元都繫獄三嵗乃放還著玊溪集詩文雅淡有陶靖<lb/>
　節風<hi>同上</hi>
趙汝暨字及之新建人以父善恪䕃授明州録事參軍<lb/>
　有執平民為殺人盗者獄具汝暨直其寃繼獲真盗<lb/>
　寳祐間帥閫忤丁大全奉祠歸後趙葵宣撫江東西<lb/>
<pb n="KR2k0045_WYG_067-40a"/>
　薦知鄉郡兼領漕遂置庫贍宗糴榖賑荒改知静江<lb/>
　及廣州俱有善政累進工部尚書<hi>林志</hi>
胡霆桂字直翁進賢人開慶進士為鉛山主簿公清嚴<lb/>
　毅時私醋之禁甚嚴有婦訴其姑私釀者霆桂詰之<lb/>
　曰汝與姑和乎曰和曰然則汝能代姑受責矣以私<lb/>
　醋律笞之政化遂行宗室寓居多不輸田賦霆桂繩<lb/>
　以法卒為所誣免歸著書自娱天經地志禮樂名物<lb/>
　及醫藥卜筮之書無不究覈號寛居先生<hi>同上</hi>
<pb n="KR2k0045_WYG_067-40b"/>
胡文舉字仲明進賢人寳祐進士主寧國軍簿調贑縣<lb/>
　尉先是有訴殺人而失屍并不見殺者文舉至方下<lb/>
　其事一日池有尸無首文舉詢死者之母云臂有涅<lb/>
　虎視尸果然又㢘得其妻嘗與某男子通急召男子<lb/>
　别鞫其妻妻疑事泄言實與男子姦共殺夫而薶其<lb/>
　首掘得首加屍如生咸以為神自是臺省疑獄多以<lb/>
　屬文舉所平反居多辟州録事參軍授浮梁縣丞卒<lb/>
　于官<hi>同上</hi>
<pb n="KR2k0045_WYG_067-41a"/>
徐伯琛字通父豐城人師清江張洽洽以其子妻之嘗<lb/>
　語伯琛曰讀書自有解處須盡捐富貴習見自識聖<lb/>
　賢之心讀論語則如親見孔子讀孟子則如親見孟<lb/>
　子因言求意方不枉讀伯琛受教服勤數年修身踐<lb/>
　言如恐不及聚書甚富建閲浩閣以貯之景定中授<lb/>
　廸功郎卒年九十三<hi>同上</hi>
楊龍偉字卿雲進賢人咸淳進士授鄱陽主簿時信州<lb/>
　軍亂提刑檄龍偉徃視戮首惡數人餘皆釋之邑大<lb/>
<pb n="KR2k0045_WYG_067-41b"/>
　饑民相聚為盗故事義倉非朝命雖持節使及有朝<lb/>
　命而無臺檄者皆不敢擅發龍偉曰事急矣獲罪所<lb/>
　不辭也乃發廩以賑之民遂安<hi>同上</hi>
余炎午字光伯奉新人咸淳進士知漢陽縣以文學才<lb/>
　幹稱秩滿安撫使徐安民辟湖北又奏留兼權機宻<lb/>
　在幕府有武弁恃勢為民害炎午執擬甚堅軍帥不<lb/>
　能撓宋亡教諭鄉邑暇日與賔友賡酬吟咏自命為<lb/>
　平淡集<hi>白志</hi>
<pb n="KR2k0045_WYG_067-42a"/>
熊汝垕字兑大豐城人咸淳進士授崇陽主簿九經不<lb/>
　釋手一月一過讀李義山嘗執經於其父瑁之門及<lb/>
　義山漕湖南汝垕留其閣中有僧以楮鏹萬緡求通<lb/>
　闗節汝垕毅然曰吾與李公世道義交何可以利相<lb/>
　浼耶<hi>林志</hi>
黄㽦字子耕分寧人嘗從朱晦庵學咸淳進士知盧陽<lb/>
　縣五溪獠獷悍因為詩諭之獠感悦莫敢違命累遷<lb/>
　知台州訪謝良佐子孫之播越者收而教之爲濟糴<lb/>
<pb n="KR2k0045_WYG_067-42b"/>
　倉及抵當庫𦵏民之棲寄暴露者又剏安濟坊以居<lb/>
　病囚葉適嘗謂其條目建置憂民如家遷知袁州所<lb/>
　著有復齋集<hi>同上</hi>
揭道孫字志道豐城人治進士業下筆千餘言值世革<lb/>
　技無所施因徜徉山水痛飲狂歌繼以太息教授鄉<lb/>
　里每食舍肉將歸遺親親歿事兄如父事姊如母姊<lb/>
　寡有子十嵗被俘徧求勿獲養姊於家終其身作堂<lb/>
　名廣思嵗時於堂中序族年逾四十而鰥不再娶<hi>同上</hi>
<pb n="KR2k0045_WYG_067-43a"/>
吳仲軒進賢人度宗時第進士語江萬里曰國步日蹙<lb/>
　吾不復仕矣遂歸隠教授於鄉四方從遊者衆侍御<lb/>
　史程鉅夫疏薦不起<hi>同上</hi>
　　按舊志載有章鑑傳鑑位丞相無善可録及兵逼<lb/>
　　臨安託故徑去有玷人物今削<lb/>
陳煥字詩可豐城人博學和易黄謙父重其人為築館<lb/>
　居之兩與鄉漕薦入元隠居巏山不仕取生平著述<lb/>
　定為易傳宗書傳通詩傳微禮記釋四書補注嘗謂<lb/>
<pb n="KR2k0045_WYG_067-43b"/>
　學者率信先儒而疑夫子故講説必原夫子之意不<lb/>
　茍随先儒議論學者號為巏山先生<hi>人物志</hi>
黄介字剛中分寧人意氣卓越善兵法帥鄉民登龍安<lb/>
　山為保聚計元兵至砦介堅守不去顧謂家童陳力<lb/>
　曰爾盡力勿走力曰主在死生同之介身被鏃如蝟<lb/>
　面頸腹中十三矢倚栅而死力亦死妻劉被掠子用<lb/>
　中獲免及長求母逾十年得于京以歸州里稱黄孝<lb/>
　子云<hi>林志</hi>
<pb n="KR2k0045_WYG_067-44a"/>
徐子中字益之豐城人子端之弟由承務郎監黄花鎮<lb/>
　徳祐初元兵䧟當塗子中合門死之<hi>豫章書</hi>
胡敬方分寧人任臨江路僉判元兵至率衆死守屢拒<lb/>
　戰誘之不肻降及城破元將張𢎞範執至瑞州不屈<lb/>
　而死𢎞範函其首而去家人以身歸𦵏焉<hi>同上</hi>
趙若煥字堯章宗室子也居進賢年二十三值國運革<lb/>
　賦草之茂三章援琴而歌與箕子麥秀同悲所著有<lb/>
　中庸講義適情小藁逸民自得合若干卷平居未嘗<lb/>
<pb n="KR2k0045_WYG_067-44b"/>
　免冠褰裳嗜酒不至醉每微酣令人歌淵明歸去來<lb/>
　辭自吹洞簫以和之年八十卒<hi>林志</hi>
徐欽字汝敬豐城人家藏書數萬卷無不覽記通六經<lb/>
　工詞賦試胄監參太學明善齋内侍董宋臣除押班<lb/>
　主管太廟及國信所都大提㸃欽率同舍生抗疏謂<lb/>
　國信不可付閹寺内臣不可預兵權主管太廟不可<lb/>
　用刑餘不祥之人疏入不報入元不仕開梧陽精舍<lb/>
　集生徒延老成為之師羣盗過門皆斂戢去<hi>同上</hi>
<pb n="KR2k0045_WYG_067-45a"/>
孫素字少初豐城人咸淳末以進士貢不第平生多撰<lb/>
　述詩文若干首清江皮溍為刻板以傳吳草廬有序<lb/>
　<hi>吳文正集</hi>
王用龍字震叔進賢人宋亡誓不為異國民時謝枋得<lb/>
　招諭江西用龍檄衆徃附其詞曰以燕人而伐燕全<lb/>
　趙璧而歸趙為元鎮守兵所獲家人饋食至碎瓮器<lb/>
　劘吭而死<hi>豫章書</hi>
趙徳宋宗室博學工文舉進士宋亡隠居南昌之東湖<lb/>
<pb n="KR2k0045_WYG_067-45b"/>
　自號鐵峰嘗著四書箋義五經辨説行于世<hi>林志</hi>
　　按趙徳所著書世所傳者惟詩經辨説一卷附刻<lb/>
　　朱孟章詩疑問之後林志以為辨疑者譌<lb/>
　元<lb/>
洪淵號沐齋豐城人宋鄉貢進士仕元為儒學教授少<lb/>
　攻進士業晚耽邵子易學揭先天方圓圖于屋壁扁<lb/>
　曰環中年八十一而卒所著有環中集十卷其文援<lb/>
　引該博議論贍蔚如江漢波瀾衮衮不竭<hi>吴文正集</hi>
<pb n="KR2k0045_WYG_067-46a"/>
　　按洪淵林志南昌耆舊記豫章書安志俱不載白<lb/>
　　志采吳草廬洪先生文集序補撰<lb/>
揭來成字哲夫富州人傒斯之父宋鄉貢以子貴累贈<lb/>
　通奉大夫江西行省參政仁宗朝集賢學士陳顥等<lb/>
　上言翰林揭傒斯之父來成學行師表一方宜特賜<lb/>
　諡以示尚徳之意有㫖賜諡貞文先生處士易名之<lb/>
　典自來成始<hi>歐陽原功集</hi>
王義山字元髙富州人學工詞賦宋景定進士知新喻<lb/>
<pb n="KR2k0045_WYG_067-46b"/>
　縣歴永州户曹湘潭縣豪與李氏争田不遂獻之學<lb/>
　義山引春秋齊人來歸汶陽之田書來歸者心悦而<lb/>
　歸者也李非心服先聖其肻受乎以還李姓湘俗信<lb/>
　巫嵗用人以奉滛祀事覺止罪祭者不及巫義山謂<lb/>
　巫實殺人按而法之其風遂殄入元提舉江西學事<lb/>
　退老東湖之上環所居皆種蓮名其堂曰君子又于<lb/>
　先廬之側扁其所曰稼村學者稱稼村先生所著有<lb/>
　稼村類藁<hi>林志</hi>
<pb n="KR2k0045_WYG_067-47a"/>
　　按王義山林志入宋白志改入元羅整庵有稼村<lb/>
　　類藁後序<lb/>
龔日新字中季南昌人十嵗通進士業有能聲十五始<lb/>
　去舊業由周程張朱之説以求逹夫孔孟至元中分<lb/>
　教進賢邑人翕然師之<hi>揭文安集</hi>
熊朋來字與可富州人宋咸淳進士授寳慶僉判未任<lb/>
　而國亡元初以薦為福州廬陵兩學教授所至講論<lb/>
　經義考古篆籀文字學者化焉調建安主簿不赴晚<lb/>
<pb n="KR2k0045_WYG_067-47b"/>
　以福清州判官致仕朋來之學深於三禮當時言禮<lb/>
　學者咸宗之每歎詩樂無傳仿朱子所得趙彦肅家<lb/>
　二十四譜増二十詩俾皆可歌又補孔廟釋奠升歌<lb/>
　樂章部使者以之遍行於諸郡嘗譜考槃蒹葭衡門<lb/>
　白駒四詩以寓己意學者稱為天慵先生所著有小<lb/>
　學標注瑟譜及天慵文集三十卷弟召子字南豐博<lb/>
　覽載籍鄉里稱靖邑先生子太古鄉貢士為翰林編<lb/>
　修國子助教後隠櫧山明初徴校雅樂告老歸<hi>人物志</hi>
<pb n="KR2k0045_WYG_067-48a"/>
　　按熊朋來林志豫章書譌入宋<lb/>
雷光霆字友光寕州人家居教授學士程鉅夫詹天遊<lb/>
　皆其徒也著九經緝義五十卷史子辨三十卷詩義<lb/>
　指南十七卷至元間遣使徴未至卒學者稱為龍光<lb/>
　先生<hi>同上</hi>
程以臨字至可寧州人至元間除將仕郎辭不就天資<lb/>
　超悟凡經史百家天文地理諸書靡不通貫尤長于<lb/>
　詩構别墅閉户讀書老而彌篤選編漢魏唐宋諸詩<lb/>
<pb n="KR2k0045_WYG_067-48b"/>
　名曰刪後正音所著有瓢丸小集擬古集<hi>同上</hi>
廖立孫字幼興豐城人至元十九年鄉冦大作立孫負<lb/>
　母冐白刃逃難及安靖孝養終身及卒揭曼碩題其<lb/>
　墓曰有元純孝廖立孫之墓又作詩刻石有如昔江<lb/>
　革遭亂離負母逃潜經險阻之句<hi>林志</hi>
揭傒斯字曼碩龍興富州人幼貧讀書刻苦父子自為<lb/>
　師友貫通百氏早有文名大徳間出游湘漢湖南帥<lb/>
　趙淇雅號知人見之曰他日翰苑名流也程鉅夫盧<lb/>
<pb n="KR2k0045_WYG_067-49a"/>
　摯先後為湖南憲長咸器重之薦于朝特授國史院<lb/>
　編修官應奉翰林文字遷國子助教南歸省母旋復<lb/>
　召還凡三入翰林臺閣之儀靡不閑習天厯初開奎<lb/>
　章閣首擢為授經郎以教勲戚大臣子孫文宗時幸<lb/>
　閣中有所咨訪奏對稱㫖恒以字呼之而不名每中<lb/>
　書奏用儒臣必問曰其材何如揭曼碩間出所上太<lb/>
　平政要策以示臺臣曰此朕授經郎揭曼碩所進也<lb/>
　其見親重如此富州地不産金官府惑於姦民之言<lb/>
<pb n="KR2k0045_WYG_067-49b"/>
　為募淘金户三百而以其人總之散徃他郡采金以<lb/>
　獻嵗課自四兩累増至四十九兩其人既死而三百<lb/>
　户所存無什一有司遂責民之受役於官者代輸多<lb/>
　以是破産中書因傒斯言遂蠲其征與修經世大典<lb/>
　特授藝文監丞參檢校書籍事元統初遷翰林待制<lb/>
　集賢學士及開經筵再陞侍講學士同知經筵事經<lb/>
　筵無専官曰領曰知多執政大臣微辭奥義必屬傒<lb/>
　斯訂定而後進其言徃徃寓獻替之誠務以禆益治<lb/>
<pb n="KR2k0045_WYG_067-50a"/>
　道年七十致其事而去詔遣使追及於漷南還撰明<lb/>
　宗神御殿碑修遼金宋三史傒斯與為總裁官毅然<lb/>
　以筆削自任凡政事得失人材賢否一律以是非之<lb/>
　公至於物論之不齊必反覆辨論以求歸於至當遼<lb/>
　史成有㫖奬諭仍督早成金宋二史傒斯留宿史館<lb/>
　朝夕不敢休因得寒疾卒追封豫章郡公諡文安傒<lb/>
　斯少處窮約暨有禄入衣食稍逾於前輒愀然曰吾<lb/>
　親未嘗享是平生清儉至老不渝友于兄弟始終無<lb/>
<pb n="KR2k0045_WYG_067-50b"/>
　間言為文章敘事嚴整語簡而當詩尤清婉麗宻善<lb/>
　楷書行草朝廷大典册及元勳茂徳當得銘辭者必<lb/>
　以命焉<hi>元史</hi>
　　按揭傒斯傳林志太畧白志據史節録<lb/>
熊凱字舜夫南昌人從饒應中學得雙峯之傳以明經<lb/>
　開塾四十餘年時稱遥溪先生門人同邑梅邉熊良<lb/>
　輔最知名舉延祐鄉試有易傳集疏風雅遺音小學<lb/>
　入門三書<hi>林志</hi>
<pb n="KR2k0045_WYG_067-51a"/>
李廷瑞字雲紀豐城人積學敦行為時所重教諭新建<lb/>
　廣昌兩庠師範比於安定徙長南劍延平書院以母<lb/>
　春秋髙辭不赴母歿廬墓有白蓮生廬前田畝中華<lb/>
　葉蕃盛人皆歎異之<hi>人物志</hi>
夏景孫字權可寧州人幼勤敏博通經史事父至孝旦<lb/>
　暮必温凊問起居飲食必親調後執父䘮一遵禮制<lb/>
　時稱巨孝先生進士余貞師事之貞在翰林與修史<lb/>
　以景孫薦于朝未及拜命而卒<hi>林志</hi>
<pb n="KR2k0045_WYG_067-51b"/>
余貞字復卿寧州人事父孝每事必咨禀而後行舉泰<lb/>
　定進士授上海丞知棗陽縣皆以政聲聞及還四方<lb/>
　學士執經從者甚衆至元間以翰林修撰召修宋遼<lb/>
　金三史史成乞歸養途聞父訃痛哭跣行數百里居<lb/>
　䘮盡制哀毁骨立有司上其行於省府未幾寢疾卒<lb/>
　<hi>同上</hi>
龔煥字幼文進賢人通五經師饒應中以明體反躬為<lb/>
　務時科舉未行文章猶尚華靡煥獨與學者議曰茍<lb/>
<pb n="KR2k0045_WYG_067-52a"/>
　以科舉必遵朱氏之學其程式皆預為擬定煥歿而<lb/>
　科目興一如其言居泉嶺下人稱為泉峯先生<hi>同上</hi>
包希魯字魯伯進賢人頴異絶倫嘗授今古文尚書于<lb/>
　吳草廬動履端嚴為後進楷法其教人先徳行後文<lb/>
　藝士習為之一新及歿門人私諡曰忠文先生所著<lb/>
　有四書凡例易九卦衍義詩小序辨説文解字𥙷義<lb/>
　及原教説儒等篇門人傅箕王槐最著箕字拱辰進<lb/>
　士任延平路録事轉本縣尹政尚㢘平人咸慕之洪<lb/>
<pb n="KR2k0045_WYG_067-52b"/>
　武間召不起槐别有傳<hi>人物志</hi>
熊鈞正富州人性頴敏力究性理之學嘗有人問世間<lb/>
　何物為大荅曰道理最大以學行任吉安路儒學提<lb/>
　舉有一齋集<hi>同上</hi>
龔道源字士元新建人刻苦讀書教授鄉里弟子從者<lb/>
　甚盛著雲山夜話集以釋五經未明之義世號碧梧<lb/>
　先生<hi>白志</hi>
　　按林志以碧梧為龔道源名者譌<lb/>
<pb n="KR2k0045_WYG_067-53a"/>
丁儼字主敬新建人游吳草廬澄門草廬禮之為製主<lb/>
　敬字説范梈嘗拊其背曰有美君子如金如玊吾不<lb/>
　及也母病侍湯藥不解帶者兩月及䘮哀毁幾絶時<lb/>
　吏督鹽直榜笞無虛日乃傾貲以代輸撫鄒氏孤子<lb/>
　侖為娶婦而教誨之手編金閨彝訓八卷及著小溪<lb/>
　集四卷寓興十卷授龍興酒務大使值兵變未任卒<lb/>
　于家<hi>林志</hi>
朱本字致真富州人至正間授福州路儒學提舉途遇<lb/>
<pb n="KR2k0045_WYG_067-53b"/>
　冦妻袁氏義不受辱死遂終身不取洪武初薦至京<lb/>
　辭官歸所著有四書皇極經世太極圖通書解<hi>白志</hi>
劉文質字彬卿豫章人讀書不泥章句務在躬行年踰<lb/>
　三十以薦為繕工司照磨轉詹事院管勾府正司典<lb/>
　簿中書左丞史克新戌遼陽時江南餉道絶各屯田<lb/>
　以食軍士食且不給廷議欲徵其米五萬石人難之<lb/>
　不敢徃文質毅然請行至軍為陳利害衆咸感動卒<lb/>
　致三千四百斛以歸時官牛多掠于亂兵貧窶人無<lb/>
<pb n="KR2k0045_WYG_067-54a"/>
　所訴富有力者反指為口實沒去牛羊失其租文質<lb/>
　舍乘傳偽衣醫者服徒行民間㢘其實以聞徴富人<lb/>
　租而復窶人之家京南諸倉不以時入糧民告病文<lb/>
　質馳驛察之徧詢倉之前後盡得其情逺近不待督<lb/>
　而事集已而入都水監爲丞陞少監性耿介不阿初<lb/>
　至燕客塔海平章家勸其納少室以奉巾櫛荅曰家<lb/>
　有糟糠之妻相期至髮白肻中道棄之乎其子時敏<lb/>
　方幼一少年誘其馳馬竟跌死或語文質宜訟文質<lb/>
<pb n="KR2k0045_WYG_067-54b"/>
　曰吾兒生死有定命可尤人邪經一晝夜忽自蘇凡<lb/>
　出使即呼官録其行槖且曰歸時茍増其一即贓也<lb/>
　尤善以形色言人吉㐫巧發竒中無毫髮差人有意<lb/>
　問之輒固閉不荅貌竒古眉毫長寸許雙目深其瞳<lb/>
　閃閃照人年七十餘今猶聞其騎青驢出入于豫章<lb/>
　山中云<hi>宋學士集</hi>
　　按劉文質事林志豫章書俱畧白志據宋潜溪所<lb/>
　　撰本傳稍加刪節<lb/>
<pb n="KR2k0045_WYG_067-55a"/>
熊東字季隆南昌人凱之子嗣守家傳從游者衆其為<lb/>
　學堅苦篤信以四書五經為日用飲食造詣髙逺踐<lb/>
　履平實後辟臨川學正不就同邑熊原字孟和受學<lb/>
　于東號端學先生又有王復亨深明易理鄧紹先博<lb/>
　雅工詩王楫頴悟善屬文先後皆以經學教授南昌<lb/>
　<hi>人物志</hi>
熊復字庻可新建人以五經教授鄉里四方來學者常<lb/>
　數百人著春秋成紀以恵後進門人稱為西雨先生<lb/>
<pb n="KR2k0045_WYG_067-55b"/>
　時富州陳仲易亦以經術授徒于郡城杏花邨<hi>同上</hi>
陽霖字伯雨龍興新建人早䘮父事母至孝母嘗病熱<lb/>
　更數醫弗能効不肻飲藥曰惟得氷我疾乃可愈爾<lb/>
　時天氣甚燠霖求氷不得累日號哭于池上忽聞池<lb/>
　中戞戞有聲拭淚視之乃氷凘也亟取以奉母其疾<lb/>
　果愈<hi>元史</hi>
　　按陽霖林志作湯霖<lb/>
李克家字肖翁富州人嘗建同文書院于州城之東以<lb/>
<pb n="KR2k0045_WYG_067-56a"/>
　訓鄉子弟任本學教諭遷遼陽儒學提舉著有續豐<lb/>
　水志<hi>人物志</hi>
楊顯民南昌人力學操行通古今之務家甚貧蕭然吟<lb/>
　咏以自樂不肻就元科目余闕稱為南州有道之士<lb/>
　所著有水北山房集<hi>同上</hi>
熊師賢字君佐富州人元廢科舉師賢絶意仕進誦讀<lb/>
　自娛扁其堂曰寓樂琴書圖畫羅列左右尤嗜古器<lb/>
　玩嘗學琴後不復操曰但識琴中趣耳生平専力于<lb/>
<pb n="KR2k0045_WYG_067-56b"/>
　詩吳文正謂賢詩冲淡蕭散不事雕琢而近自然酷<lb/>
　與其人相似<hi>同上</hi>
舒公平字㢘夫靖安人宋衡州録事參軍邦佐之後延<lb/>
　祐間官定户籍公平奉命總復靖安諸鄉凡有田不<lb/>
　税無田虛税之家悉以實報䝉恵者甚衆捕冦官軍<lb/>
　至縣俘男女百餘公平捐貲飲食之言于主帥多獲<lb/>
　免遇嵗饑輒竭所積賑貸且命工斵材以給死而無<lb/>
　棺者逺近深徳之博涉經史於春秋尤䆳然不茍作<lb/>
<pb n="KR2k0045_WYG_067-57a"/>
　注釋每評論宋文推蘇明允第一學者稱之曰平山<lb/>
　先生<hi>同上</hi>
文殊哈雅字貫通南昌人元至正間監延平尤溪縣㢘<lb/>
　介明敏邑有陳十軍陳合一者素獷悍各聚黨為亂<lb/>
　海涯捕其渠魁置于法餘黨盡宥之尤重儒雅興學<lb/>
　校増置弟子員凡鄉社俱令立學擇師儒以主教事<lb/>
　士子感慕為立祠于南溪書院<hi>同上</hi>
巴延子中其先西域人後仕江西因家焉子中明春秋<lb/>
<pb n="KR2k0045_WYG_067-57b"/>
　五舉有司不第行省辟授東湖書院山長遷建昌教<lb/>
　授江西盗起授分省都事使守贑州而陳友諒兵已<lb/>
　破贑子中倉卒募吏民與鬬城下不勝脱身間道走<lb/>
　閩陳友定素知之辟授行省員外郎出竒計復建昌<lb/>
　浮海如元都獻捷持節發廣東何真兵救閩至則廖<lb/>
　將軍永忠已降何真子中跳堕馬折一足致軍前永<lb/>
　忠欲脅降之終不屈義而舍之乃變姓名冠黄冠游<lb/>
　行江湖間太祖求之不得簿録其妻子子中竟不出<lb/>
<pb n="KR2k0045_WYG_067-58a"/>
　久之事寖解乃還故里洪武十二年詔令郡縣舉元<lb/>
　遺民將官之不應者論重辟布政使沈立本宻言子<lb/>
　中於朝詔以幣聘使者至子中太息曰死晚矣為歌<lb/>
　七章飲酖而死<hi>元史</hi>
　　按朱一齋為子中作傳敘述校史加詳核七歌載<lb/>
　　在傳中<lb/>
舒慶逺字伯原靖安人至正鄉舉授贑州學正調主濂<lb/>
　溪書院未赴紅巾冦起攻靖安慶逺迎監縣潮海倡<lb/>
<pb n="KR2k0045_WYG_067-58b"/>
　義拒敵繕兵儲糧召募勇敢為固守計潮海敗死省<lb/>
　府即署慶逺攝縣自是每冦至輒偕鄉進士胡斗元<lb/>
　涂淵勇士黄雲與戰却之冦忿甚合圍益急慶逺力<lb/>
　匱被執中途脱歸以憂憤卒有攄悶集一卷<hi>安志</hi>
　　按舒慶逺林志不載南昌死義傳亦失載<lb/>
隂用炤字用光奉新人元季為臨汝書院學長聚徒數<lb/>
　百人講心性之學永樂中纂四書大全多采其語<hi>人</hi>
　<hi>物志</hi>
<pb n="KR2k0045_WYG_067-59a"/>
程翼字於敬寧州人登至正鄉舉任新淦州學正避兵<lb/>
　歸隠與同郡胡季安朱善為友其教人以孝弟為修<lb/>
　身之本勤苦為讀書之本㢘謹為居官之本門人石<lb/>
　彦誠艾旭最著<hi>同上</hi>
熊仕重南昌人號梅邉居士結屋梅下讀易有咏梅詩<lb/>
　百首<hi>同上</hi>
熊自得字夢祥富州人博聞强記善繪事得米老家法<lb/>
　而興致幽逺元末召至都授大都路儒學提舉崇文<lb/>
<pb n="KR2k0045_WYG_067-59b"/>
　監丞著有析津志<hi>同上</hi>
揭汯字伯防富州人傒斯之子工古文詞善書以廕補<lb/>
　秘書郎遷國史編修歴官至福建㢘訪司使守建寧<lb/>
　偽漢陳友諒兵冦松闗建寧受圍吏民相繼出奔汯<lb/>
　與經畧使布延布哈協謀禦賊設方畧復延平等三<lb/>
　州改江西行省未赴以工部郎中召時淮浙亂道不<lb/>
　通留家明州之慈谿與子樞浮海趨遼東制授刑部<lb/>
　侍郎洪武間召至鳳陽書皇陵碑竣賜金放還<hi>同上</hi>
<pb n="KR2k0045_WYG_067-60a"/>
黄翊字孟翔新建人通春秋工屬文元末罷進士遂棄<lb/>
　舉業受大府辟為廬陵郡掾性剛勁事礙於法輒抱<lb/>
　案歴階而升摘其語與上官議反覆相鈎連上官怒<lb/>
　斥之屹立不少動已而卒如翊言至正壬辰大盗起<lb/>
　蘄黄將之郡郡二千石與官皆散走翊獨止孔子廟<lb/>
　堂盗獲之知為府掾强之仕使行官書翊罵曰我死<lb/>
　即死其能官於賊邪盗怒反接於樹歴一日意其自<lb/>
　悔抽刀礦頸曰從則禄不從則血涴吾刀矣翊大罵<lb/>
<pb n="KR2k0045_WYG_067-60b"/>
　甚於初賊砍首而去<hi>宋學士集</hi>
朱隠老字子方富州人其學以聖賢為宗尤研精易禮<lb/>
　及邵子先天横渠正䝉諸書所著有易説禮説皇極<lb/>
　經世書説平生一踐塲屋不中遂棄去倡道於荷山<lb/>
　之陽四方學者悉從之游稱灊山先生至正壬辰春<lb/>
　江淮兵動鄉里惡少年為變殺戮至雞犬隠老猶操<lb/>
　觚正衣冠而坐從容語抄掠者曰貲財任取書籍非<lb/>
　汝所好也及後再至三至隠老曰吾家已罄矣爾幸<lb/>
<pb n="KR2k0045_WYG_067-61a"/>
　他之盗笑而去臨歿語其子善曰吾以數推明年江<lb/>
　西當大變宜謹避以免難語訖而逝及偽漢陳友諒<lb/>
　䧟南昌果如其言<hi>同上</hi>
　　按灊山先生為一齋之父一齋以文章受知于明<lb/>
　　太祖家學淵源宋潛溪所撰墓志極相推重非泯<lb/>
　　泯無聞者林志安志俱不載白志𥙷入<lb/>
范復亨字顔卿南昌人元舉進士不第省署吉水等州<lb/>
　都目後歐陽祥彭塋合冦袁州復亨募集義兵力戰<lb/>
<pb n="KR2k0045_WYG_067-61b"/>
　死<hi>林志</hi>
熊釗字伯幾進賢人至正甲申以春秋領鄉薦授崇仁<lb/>
　學官遷進賢壬辰徐夀輝兵圍龍興釗與樊復合謀<lb/>
　倡義立營栅阻湖以守北山時郡城被攻甚急外援<lb/>
　不至釗出竒兵與戰連捷賊黨稍却夜遣壯士持羽<lb/>
　書入告城中得報乃并力出撃圍解省臣嘉其功承<lb/>
　制授臨江路知事遷江西儒學副提舉城䧟避之臨<lb/>
　川偽漢陳友諒欲羅致之釗匿山澤中得免洪武間<lb/>
<pb n="KR2k0045_WYG_067-62a"/>
　召校書㑹同館賜宴著學庸私録論孟類編春秋啟<lb/>
　鑰諸書<hi>白志</hi>
胡明甫南昌人至正間江西冦起行省平章道通於龍<lb/>
　興路城内四廂廂設一官列巷各置一長又編民兵<lb/>
　為十七屯環列城上與廂巷之兵相為聲援明甫以<lb/>
　才能選任廂官壬辰蘄黄賊鄒普勝擁衆圍龍興城<lb/>
　明甫協助城中堅守屢出竒縳賊賊遂敗去以功授<lb/>
　奉新尉尋陞龍興路判<hi>安志</hi>
<pb n="KR2k0045_WYG_067-62b"/>
朱仁靖安人至正間母劉氏病篤醫禱無應于是割股<lb/>
　取肝救母得活有司立精孝坊表之<hi>林志</hi>
孫民憲肇慶路總管巴延次子紅巾盜起奉檄起兵討<lb/>
　之攻油磜寨奮勇争先沒于陣沁布阿咱爾表其門<lb/>
　曰尚義<hi>至正南昌死義傳</hi>
楊璹字季子龍興人家世以文學稱璹以工詩與兄鎰<lb/>
　齊名至正初用薦以布衣入史館為校勘史事畢調<lb/>
　唐元衛教授歴中書檢校官時天下多故朝廷遣名<lb/>
<pb n="KR2k0045_WYG_067-63a"/>
　臣經畧江南得承制行事璹辟從事以行至閩道以<lb/>
　疾卒鎰詩淳厚典則浸滛漢魏璹詩視其兄各自名<lb/>
　家其冲䆳幽靚之思徃徃能道人之所不能言<hi>王忠</hi>
　<hi>文季子詩篇序</hi>
胡斗元字元浩靖安人至正十年領江西鄉薦第一署<lb/>
　鰲溪書院山長賊至靖安掠斗元鄉里斗元以鄉兵<lb/>
　擊敗之入縣治與潮海共圖戰守及潮海被執賊脅<lb/>
　之使降斗元罵不屈乃以土薶其腰不死又縳置暗<lb/>
<pb n="KR2k0045_WYG_067-63b"/>
　室斗元仆墻以出逃入深山而死<hi>元史</hi>
湯盤字又新龍興路人至正丙申除寧州判官先是州<lb/>
　治為張普憲所䧟州判楊宗訓戰死普憲使其黨余<lb/>
　茂功屯守盤聞命㑹義士吳徳潤等募義兵克復州<lb/>
　治生擒余茂功誅之未幾茂功之黨余祐二聚衆復<lb/>
　來盤出戰力屈為賊所殺定江廵檢汴梁劉儼亦死<lb/>
　于難<hi>至正南昌死義傳</hi>
吳徳文吳徳機莫以中俱寧州人至正間永興賊張普<lb/>
<pb n="KR2k0045_WYG_067-64a"/>
　憲合武寧賊盧昌瑞寧州賊余有慶侵州境徳文等<lb/>
　集義兵從州判楊宗訓守武昌界與賊戰于南樓嶺<lb/>
　宗訓戰敗徳文以中等復統兵從宗訓收捕與賊戰<lb/>
　于黄岡累勝乘虛追逐賊伏四起宗訓謂徳文曰我<lb/>
　世受國恩報國是此時也若等各宜逃生徳文等泣<lb/>
　曰相公既不負國我輩豈敢負相公誓與同死於是<lb/>
　奮戰宗訓被殺徳文徳機以中力屈就擒以中奪監<lb/>
　押人刀自刎徳文徳機俱死之<hi>同上</hi>
<pb n="KR2k0045_WYG_067-64b"/>
祝興可寧州人世業儒草冦殘破州治率鄉丁於本都<lb/>
　吳仙里接應州判楊宗訓以圖恢復值冦余祐二等<lb/>
　來攻興可戰敗奔總兵皁溪張軍前求救張與二千<lb/>
　餘人興可大破祐二於西峽橋俘馘數百祐二遁後<lb/>
　又同余天常統義兵捜捕祐二以火爆其巖石擒殺<lb/>
　之餘冦吳娘子劉院判至髙嶺復與興可遇力屈遂<lb/>
　為賊擒罵不輟口死<hi>同上</hi>
胡紹逺武寧人至正壬辰外冦侵燬縣治居民四逸紹<lb/>
<pb n="KR2k0045_WYG_067-65a"/>
　逺兄弟五人倡義聚衆保障鄉閭頼之而安者五載<lb/>
　江西右平章道通左平章和尼齊差官齎禮幣特加<lb/>
　慰勞己亥秋與偽漢陳友諒兵戰于建昌之麻潭不<lb/>
　勝兄弟皆死之鄉里立祠塑像以祀焉<hi>同上</hi>
　　按安志所載尚有靖安朱仁二進賢吳孔昭萬毅<lb/>
　　三人俱以孝義著附録姓名于此<lb/>
樊復字明仲進賢人幼警敏好學有大志至正間冦攻<lb/>
　郡城江東之黨操舟應之明仲率弟文仲姪用行屯<lb/>
<pb n="KR2k0045_WYG_067-65b"/>
　兵下流禦之力戰獲其渠魁未幾冦攻北山明仲復<lb/>
　戰于新墟力不支與弟姪死于新橋事聞贈明仲進<lb/>
　賢尹文仲臨川丞用行崇仁簿<hi>同上</hi>
楊行道字中道龍偉子操行純篤有萬姓者遺珠於途<lb/>
　行道俟其至還之外親有兄弟訟田聞行道一言感<lb/>
　而相讓盗過其里戒勿驚楊宣教學士虞伯生序而<lb/>
　傳之<hi>安志</hi>
　　按龍偉進賢人安志誤列行道于撫州撫州府志<lb/>
<pb n="KR2k0045_WYG_067-66a"/>
　　亦誤今改入<lb/>
偰列箎字世徳龍興人父文質官于江西遂家焉列箎<lb/>
　兄弟五人皆登第其第號五桂坊列箎由翰林出監<lb/>
　海潮州有恵政罷歸至正間紅巾冦起攻郡城列箎<lb/>
　奉檄掌北門之管既奉命徃别道士陳白雲曰予世<lb/>
　為忠臣兵事不可測誓不辱國辱先請以身後為託<lb/>
　歸具牲酒酹祖墓囑妻孥曰城倘不守爾等當即赴<lb/>
　池井勿汚賊城䧟列箎投井死妻妾子女死者十一<lb/>
<pb n="KR2k0045_WYG_067-66b"/>
　人明日道士乃浚井竭池求屍具棺槨以𦵏弟玊立<lb/>
　至正中監泉州以政績著<hi>府志</hi>
　　按科目志列箎兄弟俱以龍興籍登進士舊志列<lb/>
　　于寓賢今改入<lb/>
趙祖仝豫章人僑寓富順隠居讀書志行純潔鄉閭以<lb/>
　為矜式善屬文凡郡邑碑刻多出其手<hi>四川流寓志</hi>
黄冲字季中南昌人至正間汝潁江淮盗起渡江䧟江<lb/>
　州南康至龍興城下官軍與戰敗績時守吏狎於承<lb/>
<pb n="KR2k0045_WYG_067-67a"/>
　平束手無措惟冲驍勇率下每戰有功後朝廷遣使<lb/>
　置義兵將校遂授冲左義兵副千户官昭信校尉佩<lb/>
　白金虎符㢘訪使吳當奉詔招捕即召冲從征冲曰<lb/>
　自羣逆摧却省府政治日懈使君能布宣天子恩威<lb/>
　民可得也㑹和尼齊攻奉新靖安其將疾冲不與已<lb/>
　合誘致議事遂被害論者惜之<hi>白志</hi>
　　按𢎞簡録偽漢䧟城和尼齊遁冲悉健勇來援為<lb/>
　　叛將所殺閲六月父得其元𦵏焉與此不合<lb/>
<pb n="KR2k0045_WYG_067-67b"/>
鄧椿字伯夀奉新人任臨江路照磨領義兵從楊萬户<lb/>
　援江西至豐城縣遇水冦力戰手殺數十人而死<hi>同上</hi>
舒泰奉新人至元進士居父䘮一遵禮制虞集嘗云泰<lb/>
　行古道足以變世俗任分宜縣丞辨冤獄却虎患屏<lb/>
　妖祟異政可紀冦難起渠帥慕其才欲要致之不得<lb/>
　後舉義衆破冦兵為鄰境劇賊所乘泰被執怒罵不<lb/>
　屈遂遇害<hi>同上</hi>
毛鐸字仲聲龍興人至正間行省署為富州學正時土<lb/>
<pb n="KR2k0045_WYG_067-68a"/>
　冦李明道集衆據州治脅為從事鐸曰我故士人肻<lb/>
　從爾為亂乎明道曰若屈膝於我富貴立致鐸抗色<lb/>
　曰我寧折首無寧屈膝遂遇害<hi>同上</hi>
徐頴字叔良進賢人元季游京師從學於余廷心楊顯<lb/>
　民程以文僑居金陵龍鳳時為中書典籖太常博士<lb/>
　<hi>列朝詩傳</hi>
　<lb/>
　<lb/>
<pb n="KR2k0045_WYG_067-68b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江西通志卷六十七<lb/>
</p>
<p>
</p>
  </div>
</body>
</text>
</TEI>
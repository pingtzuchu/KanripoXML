<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷一百二十</head> <lb/>
    <p>
<pb n="KR2k0045_WYG_120-1a"/>
欽定四庫全書<lb/>
　江西通志卷一百二十<lb/>
　　藝文<hi>碑碣一</hi>
　南北朝<lb/>
　　簡寂觀碑　　　　　　　　　　沈　璇<lb/>
夫太清奥絶上元祕逺存主莫究化匿無方改陵谷於<lb/>
崇朝變椿齡於終食邈矣悠哉罕測其宗㫖矣若乃煉<lb/>
質歸眞瑩情遯俗控八龍而朝四聖擁三界而役羣英<lb/>
<pb n="KR2k0045_WYG_120-1b"/>
就跡非神求心在徳而嗜慾滯累傷生感性名利玩習<lb/>
奪志擾心季主莫追曼倩已逺逰溺難戒井甑易徴自<lb/>
非託隱幽棲憑髙靣沼聲跡絶象風馬無津觀滎洛而<lb/>
厭逰隱雲烟而慕逺豈能濯穢歸真因枝表實七變化<lb/>
體九易移顔文生五臟花開六腑奏瓊笈於紫臺披金<lb/>
篆於碧室者乎三洞法師陸修静心懐寡欲性蓄兼善<lb/>
忘為栖住誠隆闡教投裝樂土解槖靈山以宋大明五<lb/>
年置館於廬山髙嶺夫止煩曰簡逺囂在寂即義表名<lb/>
<pb n="KR2k0045_WYG_120-2a"/>
因心顯號前陳蠡壑積水浮天却據匡山層巖入極瞰<lb/>
七澤真猶掌瞻九河直如帶物色盈眸烟霞滿矚夕魂<lb/>
東引曉魄西延仰視奔星俯觀駭電乃縁巖葺宇依平<lb/>
考室即嶺成封因<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>置墠聳桷互甍升降相臨峻坂六<lb/>
層傾途九折丹崖翠壁削刻殊形八峯七嶺參差異色<lb/>
飛溜垂虹積清似素輕蘿散霧接緑成帷春林綰錦冬<lb/>
巖挺翠朝猿水嘯夕鳥攅唫町疃馴堦頡頏滿袖晨桴<lb/>
曉唱聲髣髴其既聞玉闕金臺路寂寥而方啓豈直杏<lb/>
<pb n="KR2k0045_WYG_120-2b"/>
林重茂匡居接迹而已哉俗滓難排靈跡易隱俄而先<lb/>
生托身劍杖飛跡壺天遺文餘記盈縢委篋摘元宗之<lb/>
奥㫖暢袐訣之幽元是以通神間出參徽繼軫而三芝<lb/>
奥逺非足跡所到九丹祕絶匪俗聽所聞故功過則遷<lb/>
道至斯匿三洞弟子王道恩諳此遺塵範兹乗屑欲科<lb/>
術明練餌養精淳方且浴日餐霞飛金化石曵屣越壑<lb/>
聳臂升雲常慮末俗風頽後生志弱忘跬歩之致逺闇<lb/>
尺木之騰空所以式鐫往訓敬詔來哲乃作銘曰三才<lb/>
<pb n="KR2k0045_WYG_120-3a"/>
並用萬品俱陳造物在象成務由人銓功等義拂命非<lb/>
鄰猗歟先哲覩實排賓練偏返妙養脆歸真愍斯輕菌<lb/>
垂兹妙訣九曲五枝元霜赤雪援神鳳舉託情蟬蛻日<lb/>
成輪奐爰儼裳袂羽衣優柔雲旗容裔法無難易志有<lb/>
浮眞囂静係迹躁溢縁情栖崖協䆳飲澗資清道基松<lb/>
术業著芝瓊祛塵屏累遣愛遺榮神明濟濟靈壇肅肅<lb/>
念薦興翹形祗永鞫白雲宵動芳烟夜觸來駕班龍去<lb/>
留寳犢茂徳長鐫清芳永馥梁天監十四年十一月立<lb/>
<pb n="KR2k0045_WYG_120-3b"/>
　唐<lb/>
　　西林寺碑　　　　　　　　　　歐陽詢<lb/>
蓋聞不生不滅圎照偏知無去無來𠖇機虗寂言語既<lb/>
窮心行跡斷利見鹿苑興捅誘之權倚迹鷲山導汲引<lb/>
之路一音稱物隨類得解三逹教闡迷途自識慧日騫<lb/>
幽法雨遐濟徳暢忍土是謂能仁然喻月譬鏡宜有隱<lb/>
顯髣髴宗極抑資圖鑄道冠域中金剛為大故神塔湧<lb/>
見靈刹相望先有曇比丘俗姓竺氏本為趙將知苦器<lb/>
<pb n="KR2k0045_WYG_120-4a"/>
之難安悟浮生之易盡以榮利為桎梏視名聞為羈絆<lb/>
屏棄諠說專修𠖇寂元風獨肩息心無侣匡阜北嶺地<lb/>
接層峯日月之所縈迴雲霧之所蒸液激白水於紫霄<lb/>
照離暉於石鏡南瞻五嶺北睇九州貞遯忘歸幽棲是<lb/>
卜法師秉心萃止負錫來儀樹宇山間游情梵表及遷<lb/>
即化藉草巖間有息慈慧永河内繁氏髙足稱首人師<lb/>
物匠儀無虗位理必淵湮服道御身𢎞善被物故異香<lb/>
入室猛獸馴階紹修主業安禪結宇晉光禄卿潯陽陶<lb/>
<pb n="KR2k0045_WYG_120-4b"/>
範慕彼清聲遊茲勝地崇信正道擁篲式閭為出俗之<lb/>
藩籬為入室之榯欐興建佛寺締構伽藍指景瞻星鳩<lb/>
徒揆日薙草開林増卑架巘<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>峻築臺疏巒抗殿長廊<lb/>
繞澗斜砌環池冬燠夏凉經行畢備命曰西林是嵗太<lb/>
和之一年永公化縁將盡曾無憂生之嗟𠖇照幽通豈<lb/>
若逆旅之舍其日山房晦寂側塞幡花洞户凝深鏗鏘<lb/>
音樂歡喜合掌奄然終謝年八十三法師運載羣品舟<lb/>
梁大法翾羽蠢族咸知締向賈逺法師徳髙人世道被<lb/>
<pb n="KR2k0045_WYG_120-5a"/>
幽𠖇能屈萬乗之尊申其再三之敬相望江海獨在伊<lb/>
人言發響依契同符合自爾戒定接式龍象咸泊感不<lb/>
虗至功有歸焉但年代推薄寺宇凋敝慧達禪師太原<lb/>
王氏廓六度以為津搆四禪以為室世歸至徳物仰髙<lb/>
韻為善終日匪憚劬勞自東徂西興建佛事爰自金城<lb/>
至於淮水亘陸遵渚莫匪教門宅古栖空因心自逺四<lb/>
部翹誠頭目頂禮禪師報云欲於道塲營建七間重閣<lb/>
勸募之侣咸百其誠以大業二年爰戒匠人匪日斯就<lb/>
<pb n="KR2k0045_WYG_120-5b"/>
逶迤飛閣秀出干霄延袤層軒俯視無地爐香與峯雲<lb/>
共鬱鐘聲與幽谷合響有頃逹公欲往長沙模寫瑞像<lb/>
及刻優填王像即輕舉扁舟俄而旋返所造法身光相<lb/>
殊特勢超鎔楷功踰琢磨丹雘競姿紫銑争耀力雖人<lb/>
就妙乃神輸大業七年逹公寂滅次有東林道生法師<lb/>
樹明因於往刦襲慧果於今生忘已濟物纂修厥緒寺<lb/>
僧智正等以為樹道風於長世詒徳範於來葉莫若勒<lb/>
兹紺碣題以元碑寓言雕篆稽首作頌乃為銘曰二儀<lb/>
<pb n="KR2k0045_WYG_120-6a"/>
肇判萬品流形恩愛煩惱繽紛靡寕三彰四倒瘝惑焦<lb/>
明十纒九結寵辱相驚邅迴三界輪環四生慾流長騖<lb/>
薪火不停誰其拯物獨有能仁紆情緯識即果明因開<lb/>
方便門示彼元津雨大法雨洗滌深塵佛日雖隱𢎞道<lb/>
在人爰有開士粤來萃止鏟跡銷聲為法忘已置想依<lb/>
空求真得理異人載挺大法舟航希踪祇樹標見道塲<lb/>
披榛翦棘抗陸浮梁切漢干霄含星浴日巖谷虚静林<lb/>
樹閒謐宴坐經行道糧權實法門無二義揆歸一總駕<lb/>
<pb n="KR2k0045_WYG_120-6b"/>
大乗終始竟畢像教有形取諸相質靈宇方固金剛不<lb/>
遷希彛至道緬邈遐年湏彌有盡法炬長燃咸慕偈讚<lb/>
敬勒雕鐫<lb/>
　　後漢徐徵君碣　　　　　　　　張九齡<lb/>
後漢髙士徐君諱穉字孺子南昌人也先生受天元休<lb/>
含道傑出體資清純動適元妙知道之將廢乃窮則獨<lb/>
善躬耕取資非力不食鄰落所處率化無訟在漢之季<lb/>
遭時溷濁不抗跡以庇物故退非山林不茍利以辱身<lb/>
<pb n="KR2k0045_WYG_120-7a"/>
故進無禄位五辟宰府四察孝亷又舉有道就拜太原<lb/>
太守皆辭疾不起延嘉二年尚書令汝南陳蕃僕射南<lb/>
郡胡廣相與上疏極言先生宜為輔弼協和人神漢桓<lb/>
帝猶能安車元纁備禮致聘而竟不屈志知時之不可<lb/>
支也然而諸公嘉招雖不屑之就及聞薨卒徒歩弔祭<lb/>
禮有所尚隻雞不薄意有所加生芻為貴士之感義實<lb/>
衰世之有補人而見徳俾後生之可尋其廢中權行中<lb/>
慮皆此類也昔者夷齊介潔而逺去沮溺野逸而難羣<lb/>
<pb n="KR2k0045_WYG_120-7b"/>
顔闔鑿坯以遁逃接輿狂歌而詭激此誠作者或類沽<lb/>
名夫有所不為至則偏也無適不可用之極也先生則<lb/>
貶絶在心而經修於世純儉以存戒博愛以體仁應物<lb/>
以㑹通全已以歸正漢廷所以宗其徳天下所以服其<lb/>
行豈與彼數子直道而已哉靈帝初欲蒲輪聘焉㑹先<lb/>
生以疾終時年七十有二子曰季祭篤行孝悌亦髙尚<lb/>
不仕皇唐開元十五年予忝牧兹邦風流是仰在懸榻<lb/>
之後想見其人有表墓之儀豈孤此地則先生之徳其<lb/>
<pb n="KR2k0045_WYG_120-8a"/>
可没乎乃銘曰靈芝無根醴泉無源角立傑出先生斯<lb/>
存英英先生徳不可名麟出無應鴻飛入㝠道髙事逺<lb/>
跡陳名劭勒石舊邦以觀其妙<lb/>
　　袁州萍鄉縣楊岐山故廣禪師碑　劉禹錫<lb/>
天生人而不能使情欲有節君牧人而不能去威勢以<lb/>
理至有乗天上之隙以補其化釋王者之位以遷其人<lb/>
則素王立中區之教懋建大中慈氏起西方之教習登<lb/>
正覺至哉乾坤定位而聖人之道叅行乎其中亦猶水<lb/>
<pb n="KR2k0045_WYG_120-8b"/>
火異氣成味也同徳轅輪異象致逺也同功然則儒以<lb/>
中道御羣生罕言性命世衰而寖息佛以大慈救諸苦<lb/>
廣起因業故劫濁而益尊自比丘東來而人知象教佛<lb/>
衣始傳而人知心法𢎞以確實示其攝修味真實者即<lb/>
清淨以觀空存相好者怖威神而遷善厚於求者植因<lb/>
以覬福羅於苦者證業以銷寃革盗心於𠖇昧之間泯<lb/>
受縁於死生之際隂助教化總持人天所謂生成之外<lb/>
别有陶冶刑政不及曲為調柔其方可言其㫖不可得<lb/>
<pb n="KR2k0045_WYG_120-9a"/>
而言也惟四海之大羣倫之富必有以得其門而㑹其<lb/>
宗者為世導師焉禪師諱乗廣其生容州姓張氏七嵗<lb/>
尚儒以俎豆為戲十三慕道遵懐削之儀至衡陽依天<lb/>
柱想公以起初地至洛陽依河澤㑹公以契真乗洪鐘<lb/>
藴聲扣至斯應陽燧含熖晞之乃明始由見性中得自<lb/>
在嘗謂機有淺深法無髙下分三宗者衆生存頓漸之<lb/>
見說三乗者如來開方便之門名自外得故生分别道<lb/>
由内證則無異同遂以攝化為心經行不倦愍彼南裔<lb/>
<pb n="KR2k0045_WYG_120-9b"/>
不聞佛經結廬此山心與境寂應念以起教隨方立因<lb/>
居渉旬而善根者知歸逮至周月而帶縛者漸悟以月<lb/>
倍日以年倍時瘖矇洞開荒憬漸革邑中長者十方善<lb/>
衆咸信發願大其藩垣法堂四阿復引僧舍身心恒寂<lb/>
象馬交馳隨其去來皆得利益踰嶺之北渉湘而南仰<lb/>
兹髙山知道有所在此地縁盡翛然化俱神歸佛境悲<lb/>
結人民自趺坐而滅至于茶毗三百有六旬矣爪髮加<lb/>
長容澤差衰真子號呼圍繞薪火得舍利數十百焉於<lb/>
<pb n="KR2k0045_WYG_120-10a"/>
是服勤聞法之上首曰甄叔乃率其徒圓寂道𢎞如亮<lb/>
如海等相與拭淚具役建塔於禪室之右端從衆也初<lb/>
廣公始生之辰嵗在丁巳當元宗之中元也生三十而<lb/>
受具更臘五十二而終終之夕嵗直戊寅當徳宗之後<lb/>
元三月既望之又十日也後九年其門人還源以為崇<lb/>
塔以奉神與建銘以垂休皆憑像寄懐不可以闕一繆<lb/>
謂予為習於文者故繭足千里以誠相懇大懼其先師<lb/>
徳音與時寖逺且曰白月中黒東川無還颺於金石傳<lb/>
<pb n="KR2k0045_WYG_120-10b"/>
信百劫彼隨墮淚之感豈儒者流專之責敬酬斯言銘<lb/>
示真俗文曰如來說法遍滿大千得勝義者強名為禪<lb/>
至道不二至言無辨心法東行羣迷丕變七葉無詞四<lb/>
魔潛扇佛衣生塵佛法如線吾師覺者𠖇極道樞承受<lb/>
宻印端如貫珠一室寥夐髙山之隅為法來者百千人<lb/>
俱裔民嗤嗤户有犀渠攝行方便家藏佛書願力既普<lb/>
度門斯盛合為一乗散為萬行即動求静故能常定絶<lb/>
縁離覺乃得究竟死即我休生非我病常藏者身常圓<lb/>
<pb n="KR2k0045_WYG_120-11a"/>
者性本無言說咐囑其誰等空無碍後覺得之像閟靈<lb/>
塔迹留仁祠十方四輩瞻禮於斯<lb/>
　　江西觀察使韋武陽公遺愛碑　　杜　牧<lb/>
皇帝召丞相延英便殿講議政事及於循吏且稱元和<lb/>
中興之盛言理人者誰居第一丞相墀言臣嘗守土江<lb/>
西目覩觀察使韋丹有大功徳被於八州歿四十年稚<lb/>
老歌思如丹尚存丞相敏中丞相值皆曰臣知丹之為<lb/>
理所至人愛所去人思江西之政熟於聽聞乃命守臣<lb/>
<pb n="KR2k0045_WYG_120-11b"/>
紇干衆上丹功狀大中三年正月二十日詔書授史臣<lb/>
尚書司勲員外郎杜牧曰汝為丹序而銘之以美大其<lb/>
事牧伏念天寳建中艱難之餘根於河北枝蔓於齊魯<lb/>
梁蔡闢為章句書生以蜀叛錡為宗室老以呉叛其他<lb/>
髙下其目跂而欲飛者往往皆是憲宗皇帝髙聽古議<lb/>
廣諫益聖任賢使能考校法度號令未出威先雷霆十<lb/>
有四年擒殛兇狠方行四海罔不率伏當時凡五徵兵<lb/>
解而復合僅八周嵗天下晏然不告勞苦實以守土多<lb/>
<pb n="KR2k0045_WYG_120-12a"/>
循良吏而丹居第一周召伯理人於陜西召穆公有武<lb/>
功於宣王時仲尼採甘棠江漢之詩絃而歌之列於風<lb/>
雅班固序漢宣帝中興名臣言理人者亦首述黄霸龔<lb/>
遂次將相下今明詔刻丹理效令得與元和功臣彰中<lb/>
興得人之盛懸於無窮用古道也謹按韋氏自漢丞相<lb/>
賢已降代有逹官孝寛有大功於後周封鄖國公鄖公<lb/>
曽孫幼平為岐州參軍生抱貞為梓州刺史梓州生政<lb/>
為漢州雒縣丞贈右諫議大夫雒縣生武陽公公字文<lb/>
<pb n="KR2k0045_WYG_120-12b"/>
明以明五經登科授校書郎咸陽尉以監察御史殿中<lb/>
侍御史佐張獻甫於邠寧府徵為太子舍人遷起居郎<lb/>
檢校吏部員外郎侍御史河陽行軍司馬未行改駕部<lb/>
員外郎㑹新羅國以喪來告且稱立君拜司封郎中兼<lb/>
御史中丞章服金紫弔册其嗣新羅再以喪告不果行<lb/>
改容州經略使築州城環十三里因悉城管内十三州<lb/>
教種茶麥多開屯田黄賊畏服詔加太中大夫貞元末<lb/>
拜河南少尹連拜檢校祕書監兼御史中丞鄭滑行軍<lb/>
<pb n="KR2k0045_WYG_120-13a"/>
司馬皆未至拜右諫議大夫憲宗即位劉闢以蜀叛議<lb/>
者欲行貞元故事請釋不誅公再拜上疏曰今不誅闢<lb/>
則朝廷可以指臂而使者唯兩京耳此外誰不為叛因<lb/>
拜劒東南川節度使兼御史大夫時劉闢急攻梓州公<lb/>
至漢中表言攻急守堅不可易師髙崇文客軍逺鬭無<lb/>
所資若與梓州綴其士心必能有功遂召拜晉慈隰三<lb/>
州觀察使不半嵗元和二年二月拜洪州觀察使洪據<lb/>
章江上控百越為一都㑹屋居以茅竹為俗人火之餘<lb/>
<pb n="KR2k0045_WYG_120-13b"/>
烈日久風竹戞自焚小至百家大至盪空霖必江溢燥<lb/>
必火作火水夾攻人無固志傾摇懈怠不為旬月生産<lb/>
計公始至任計口取俸除去冗事取公私錢教人陶瓦<lb/>
伐山取材堆疊億計人能為屋取官材瓦免其半賦徐<lb/>
責其直自載酒食以勉其勞初若艱勤日成月就不二<lb/>
周嵗凡為瓦屋萬四千間樓四千二百間縣市營廐名<lb/>
為棟宇無不創焉派湖入江節以斗門以走暴漲闢開<lb/>
廣衢南北七里盪渫汙壅築堤五尺長十二里堤成明<lb/>
<pb n="KR2k0045_WYG_120-14a"/>
年江與堤平鑿六百陂塘灌田一萬頃益勸桑苧機織<lb/>
廣狹俗所未習教勸成之凡三周年就成生遂手為目<lb/>
覩無不如志公之為政去害興利機決勢去如孫吴乗<lb/>
敵不可當向輔以經術仁撫智誘慈母之心赤子之欲<lb/>
求必得之故人自盡力所指必就子産理鄭未及三年<lb/>
國人尚謗黄霸理潁川前後八年始曰愈理考二古人<lb/>
行事與公相次第不知如何元和五年薨年五十八其<lb/>
銘曰章武皇帝披攘經營凡十四年五六徵兵人不告<lb/>
<pb n="KR2k0045_WYG_120-14b"/>
病肩於太寧將相是以豈無循良考第理行誰髙武陽<lb/>
武陽所至為人父母於洪之功洞無前古洪始有居水<lb/>
火是苦二者夾攻死無處所曰天使然不嗟不訴武陽<lb/>
始至材瓦是聚公錢不足以俸為助能為居守貰貸付<lb/>
與月載酒餚如撫稚乳不督不程誘以美語未二周星<lb/>
創數萬堵幾半重樓如詩翬羽錮以長堤繚四千歩明<lb/>
年水平人始歌舞災久事鉅一日除去灌田萬頃益種<lb/>
桑苧俗所未有罔不完具寂寥千年誰守茲土大中聖<lb/>
<pb n="KR2k0045_WYG_120-15a"/>
人元和是師圖讚功勞武陽豈遺乃命史臣刻序碑詞<lb/>
寵假武陽為人慰思訓勸守吏勉於為理<lb/>
　　復東林寺碑　　　　　　　　　崔　黯<lb/>
佛之心以空化執智化也以福利化欲仁化也以縁業<lb/>
化妄術化也以地獄化愚劫化也故中下之人聞其說<lb/>
利而畏之所謂救溺以手救火以水其於生人恩亦𢎞<lb/>
矣然用其法不用其心以至於甚則失其道蠧於物失<lb/>
其道者迷其徒蠧於物者覆其宗皆非佛之以手以水<lb/>
<pb n="KR2k0045_WYG_120-15b"/>
之意也為國者取其有益於人去其蠧物之病則通矣<lb/>
唐有天下一十四帝見其非理而汰之而持事之臣不<lb/>
以歸元返本以結人心其道甚桀幾為一致今天子取<lb/>
其益生人稍復其教通而流之以濟中下於是江州奉<lb/>
例詔余時為刺史前訪茲地松門千樹嵐光熏天蜩嘒<lb/>
響湍鳴松有泠然可别愛而不翦利以時往至是即喜<lb/>
而復之民物之困不可横賦得舊僧正言問能復東林<lb/>
乎曰能即斷其髮佳而勉之又命言擇其徒得二十九<lb/>
<pb n="KR2k0045_WYG_120-16a"/>
以𨽻其下皆心生力完臂股相用言則隨才賦事分命<lb/>
告復所至響應下䖍江之木鳩食訪工陶土冶鐵匠成<lb/>
於心授規於手日而不笠雨而不屐爨飪煑湯優犒執<lb/>
藝若殿若廂若門之三若闕之左右為塔若講若食若<lb/>
客之館若庫若樓若㕑激飛泉而注於鬵鉹之間若梁<lb/>
蜺於武若亭臨於白蓮若僧之房若聖之室若突據勝<lb/>
若郤居幽奇可不尋雅不出位則為間三百一十三為<lb/>
架一千八百七十六為楹為梁為棟為桷為牖為闔為<lb/>
<pb n="KR2k0045_WYG_120-16b"/>
屋之事數為級塼為蓋瓦凡役工合六十五萬三百二<lb/>
十八絪緼端明嚴若有主大中六年二月十四日言命<lb/>
以圖及其備録訪余為刻石之文且曰自逺公至今若<lb/>
干嵗而傳法之地滅矣賴君復之君宜主書其事余則<lb/>
曰復之者上也主其事而書之於言公不辭余嘗觀晉<lb/>
史見惠逺之事及得其書其辯若注其言若鋒足以見<lb/>
其當時取今之所謂逺師者也吾聞嶺南之山峻而不<lb/>
秀嶺北之山秀而不峻而廬山為山峻與秀兩有之五<lb/>
<pb n="KR2k0045_WYG_120-17a"/>
老窺湖懸泉墜天秔香藥靈鳥閑獸善烟嵐之中怳有<lb/>
絳節白鶴使人觀之而不能迴眸也且金陵六代代促<lb/>
時薄臣以功危主以疑慘潯陽為四方之中有江山之<lb/>
美惠逺豈非得計於此心視於時風耶然鷙者搏羶襲<lb/>
者拘素前人不暇自歎者多則逺師固為賢矣是山也<lb/>
以逺師更清逺師也以是山更名賜佛之法如以曹溪<lb/>
以天台為號者不可一二故寺以山山以逺三相挾而<lb/>
為天下具美矣今言師愍佛之法推逺之心修廢之勤<lb/>
<pb n="KR2k0045_WYG_120-17b"/>
任其事不宰其功讓功於義明義明曰余何能言之績<lb/>
也讓功於建省建省曰某何能言之力也讓功於鏡暘<lb/>
以緡物元諫以衆材清持以播殖景仁以化施皆曰某<lb/>
何能言之方也非言不顯義非義不顯言推與讓至於<lb/>
是而不宏大敏固始終一致者未之有也移之於邦國<lb/>
之理何故不成哉銘曰萬竅怒號羣波猛起刑戮不加<lb/>
仁義不止有得佛心則滅諸熾慧以性生性以悟理山<lb/>
増惠臺鑑闢妄軌根深則定葉茂則死可用理人不獨<lb/>
<pb n="KR2k0045_WYG_120-18a"/>
養已峩峩匡峰矯矯惠子梁以崇山津以江水不騫不<lb/>
竭吾道曷已上復其道吾以塞詔惟師正言勤以克肖<lb/>
四五年來休功再紹推能與類𩔖以言妙不曰良能孰<lb/>
臻此要山川不改舊物復新誡汝其徒誕將又淪<lb/>
　　太平宫九天使者廟碑　　　　　李　玭<lb/>
伏稽諸大易曰一隂一陽之謂道隂陽不測之謂神惟<lb/>
道也生三混成洞㣲於變化惟神也得一而妙蓄祕於<lb/>
恬𠖇欽若太元遐徵妙有運陶甄之極不獨尊歟后唐<lb/>
<pb n="KR2k0045_WYG_120-18b"/>
累聖光華大明終始陟曦陽之午廓照瑶京操元命之<lb/>
符銘昌鼎算白雲孤峙時望嵩丘紫炁千齡日飛函谷<lb/>
我開元神武皇帝圓靈受睠方輿寵祕握元珠之妙捐<lb/>
可寳之珍演至道於希<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>刋雜法之凝滯乃聖一也於<lb/>
穆祀典清廟皦皦孝友光明天地𠖇洽乃神二也劒㦸<lb/>
之器返於三農弧矢之威神斷六合乃武三也察時變<lb/>
者觀乎天文人習凡庸無階測聖乃文四也故沖精象<lb/>
外髙視鴻名昴薦河圖靈朝海若堯心攝照顧言筌於<lb/>
<pb n="KR2k0045_WYG_120-19a"/>
几蘧軒目司明屈旌乗於茨隗所以虞環盡地夏玉從<lb/>
天納殊賮於西王展告成於東后五龍推紀邁梁甫之<lb/>
髙曽八駿廵遊陋崑墟之轍跡昭回上轉山嶽下騰列<lb/>
聖攸居通仙福㑹文皇質義武帝佩圖至道之興其來<lb/>
尚矣自華封獻壽聖徳祈年金格傳書珠鎏味液公主<lb/>
以天慈入道挹化芙蓉祕監以王子出家調芳芝术北<lb/>
方著列仙之籍南州希至學之因聖緒無為斯其有作<lb/>
乃睠羣嶽真君道府光啓祠室幽賛神宗青城廬嶽二<lb/>
<pb n="KR2k0045_WYG_120-19b"/>
山者佐命羣峰之望也丈人仙籙祕諦真君使者靈司<lb/>
孔昭𠖇察名書五法舉亞三魔滀洩崇巒冀弗騫於物<lb/>
阜寒暑穹谷將必順於人時開元十九年八月二十一<lb/>
日降明㫖曰青城山丈人廟廬山使者廟宜凖五嶽真<lb/>
君廟例抽徳行道士五人焚修供養仍委所管揀擇灼<lb/>
然道行者安置具年名申所由敕置廟使内供奉將使<lb/>
者真圖建立祠廟并章醮行道設齋使大供道觀法師<lb/>
張平公粤自秦京宣猷江服煥丹青之節賜元牡之儀<lb/>
<pb n="KR2k0045_WYG_120-20a"/>
驛傳光臨雲巖皎色使持節江州諸軍事守江州刺史<lb/>
獨孤正重鎮柴桑孚瑶枳棘時觀武庫代服文雄經始<lb/>
干城全摹益厲崇規逸麗壯思逾紛朝散大夫行長史<lb/>
揚楚玉行司馬皇甫楚玉潯陽縣令魏昌等恭惟聖善<lb/>
式議靈塲道俗䖍精𠖇休推異爰初築土則雨霾煙嶂<lb/>
俄頃佇立而色霽霞標寳龜奠臬之辰金虬驛程之際<lb/>
隂濛洊宻黮晦遄交注想元空肅思皇道芬芳載潔章<lb/>
醮翹襟六虗窈𠖇一夕融朗半空之上忽吐神輝綴灼<lb/>
<pb n="KR2k0045_WYG_120-20b"/>
九徼熲揚千仞宷寮率抃人吏並觀昔天靈降周以雲<lb/>
門舞奏神光燭漢以太乙登禋然北陸氣交南州燠變<lb/>
物委霜霰人嗟沍寒使法師恬懇仙庭憑威國命故元<lb/>
冬易煖朱景敷暉暢於幽明優乎力役並利攸往咸欣<lb/>
子來使茲勝郊遂臻靈域騰頳桂嶺鬱翠松巖召斲郢<lb/>
門僝材荆岫疏峻□繚長垣紅壁列錢丹楹繡礎三間<lb/>
四表炳繪文㮰八維九隅懸鎪鏤檻虹梁亘欂風牖承<lb/>
楣洌井蕖鮮芳壇竹埽銀鋪月曉瑶<graphic n="KR1206" url="https://raw.githubusercontent.com/kanripo/KR-Gaiji/master/images/KR1206.png" mimeType="image/png"/>霜開至若聖理<lb/>
<pb n="KR2k0045_WYG_120-21a"/>
全幽真容罕測夫其祕狀逺降使司蓋考三仙之圖不<lb/>
於九牧之鼎皦姿粉堊備質光妍符彩𠖇標侔靈瑞表<lb/>
工徒罄想殊思感通齋室盟祠既優如在霓旌霞斾時<lb/>
颺羽儀列冠名山禮均行潦覃薫紫極供養黄冠玉釡<lb/>
常煎金罏永爇牲牷革享鸞鳳於飛露挹神翁星臨婺<lb/>
女清吹洞唱天渚匏𤓰之津匹水仙宫海曲蓬萊之島<lb/>
龍驤鶴翥飄<graphic n="KR3215" url="https://raw.githubusercontent.com/kanripo/KR-Gaiji/master/images/KR3215.png" mimeType="image/png"/>浄戒之庭師子辟邪趯躍精思之地珠<lb/>
幡衛筤瓊蓋擁輿法供天㕑六時朝念真經雲帙萬劫<lb/>
<pb n="KR2k0045_WYG_120-21b"/>
精修弗翦茅茨明代久彰於克儉經營梓匠神理邈尊<lb/>
於寵光聖渥堂闈靈棲窟宅朅來禔福不亦宜乎冬有<lb/>
十二月司存式命畢鉤繩也元門道士章沖寂等挹教<lb/>
五千齊懽億兆歴仙階而仰止攀睿算以驤誠天使願<lb/>
奉於雕鐫心存魏闕法衆希憑於琬琰道在吴岑春水<lb/>
桃花迷源遂逺幽林杏塢勝地非遥伏荷天休敢述頌<lb/>
曰道祕重𠖇神幽福庭三景運極五嶽棲靈其真有物<lb/>
厥妙無形理則怳惚功惟泰寧於赫皇極昭融亭造睿<lb/>
<pb n="KR2k0045_WYG_120-22a"/>
握元珠祥丕大寳蒼垠集貺紫雲宗道致享百神探因<lb/>
五老乃睠崇山嶽靈之祕三象浮精十華仙使威畜雲<lb/>
雨神存天地法象昭凝真圖炳粹幸明徳之嘉運降幽<lb/>
祠之寵章扈仙儀兮肅肅曄瑞彩兮煌煌爍琳宫之夕<lb/>
照拂琪木之神光雕輝兮翠輦玉釡兮調香擷五芝於<lb/>
秀崿搴八桂於飛梁龍吟鳳舞天路長青雲衣兮白霓<lb/>
裳節空歌於瑶磬臻羽斾於瓊漿𠖇激兮福宇彯眇兮<lb/>
神極牽匹水之布流睨香爐之綺色留鶴語於千載翥<lb/>
<pb n="KR2k0045_WYG_120-22b"/>
鸞裝兮一息綘河真母將易逢碧海仙姑淼難測恭至<lb/>
道兮三五奉休符兮萬億紀貞石於名山壯洪規於帝<lb/>
力唐開元二十年壬申正月己巳朔二十五日癸巳樹<lb/>
　　唐故洪州刺史張公遺愛碑　　　獨孤及<lb/>
北斗魁戴匡六星曰文昌宫其三曰貴相聖人法天建<lb/>
官作為台司以左右民於是乎有敬敷五教平章百姓<lb/>
之職居之者下代天工上應星宿其或一麾出守八命<lb/>
作牧内為吉甫外為方叔𢎞道利物其政一也惟唐七<lb/>
<pb n="KR2k0045_WYG_120-23a"/>
世皇帝誅羿澆纂舊服得柱石之臣曰平原張公諱鎬<lb/>
字從周秉中庸之徳含光大之量輟耕隴畝為唐臯䕫<lb/>
推轂於河南樹風於荆門作賓銅樓登侍禁掖牧撫人<lb/>
半嵗洪州再稔鰥寡不侮神人咸若慈惠之政洽於百<lb/>
城享夀六十一嵗在癸卯七月壬寅薨於位夫徳之被<lb/>
物也厚則物之興感也至故公之捐館自九江至於敷<lb/>
淺原南暨於梅嶺東臻於閩徼蚩蚩之民靡幼靡艾泣<lb/>
涕乎遺風悽愴乎棠隂懇懇乎若求而不得企而不及<lb/>
<pb n="KR2k0045_WYG_120-23b"/>
也僉曰平原其可謂盛徳也已子惠困窮俾富而庻若<lb/>
解衣衣我輟食食我棄我往其誰育我矣逝矣逺矣音<lb/>
徽沬矣吾儕小人嗚呼疇依盍詠歌之刻諸金石秋八<lb/>
月既殯耆老吉州安福縣丞鄧林玉等一百一十五人<lb/>
乃率籲衆慼謀及故吏從事州長縣尹虎賁亞旅鄉老<lb/>
大夫相與稽乎陳迹建頌表徳用廣留侯之世家紀子<lb/>
産之遺愛禮也公曽祖曰善見位朝議大夫越州司馬<lb/>
司馬生武定任荆州都督府户曹參軍户曹生知古官<lb/>
<pb n="KR2k0045_WYG_120-24a"/>
止代州司馬廣徳元年贈太子少傅自司馬至少傅世<lb/>
以儒顯天鍾羙於其後嗣四世而生平原燕頷犀額山<lb/>
立玉色森然若大厦棟梁清廟祭器該綜六學大抵以<lb/>
周易為師將賛元化恥觀朶頤隐居南山蓋三十朞天<lb/>
寳十四年始褐衣召見凡用捨繋於才行止牽乎時當<lb/>
無為無事即詔許由善卷各得安其節及人思俾乂則<lb/>
黄公角里不能逃其用勢使然也繇是一命左拾遺再<lb/>
命右補闕修國史三命侍御史四命諫議大夫五命中書<lb/>
<pb n="KR2k0045_WYG_120-24b"/>
侍郎同中書門下平章事起布衣二年綰相印佐王業<lb/>
明敭之盛耀動古今於時至徳二載也天子方以復夏<lb/>
之師蒐於岐陽三河之人左衽是懼公入叙百揆出分<lb/>
二陜帥東諸侯之兵收復宋鄭誅後至者以懲不恪安<lb/>
危之機懸於方寸方將董正東夏懐柔山戎㑹帝咨百<lb/>
工曰有能典朕荆楚俾姦宄不作予惟克邁乃訓於是<lb/>
拜公荆州大都督府長史明年元良肇建上曰疇若予<lb/>
樂正父師之職汝作賓客卒調䕶太子嘉言惟允於是<lb/>
<pb n="KR2k0045_WYG_120-25a"/>
授太子賓客上思夙夜出納言語侍從之臣命公作散<lb/>
騎常侍㑹鍾陵鄱陽之間人咨艱食上又曰命汝作州<lb/>
伯緫十聫之任俾余無虞惟爾賢於是有洪州之拜粤<lb/>
寳應元年冬十月公朝服受命至自臨川彰善用明癉<lb/>
惡用威一法度用信布愷悌用徳慰薦掾吏勞徠鰥寡<lb/>
化以公亷扇以禮讓煦而嫗之使自得清而静之使自<lb/>
定於是豪民猾吏革靣斂手家有忠信人懐孝弟暢於<lb/>
事業布於風俗浹於人心被於歌詠是嵗也二吴饑人<lb/>
<pb n="KR2k0045_WYG_120-25b"/>
相食厲鬼出行札喪毒痡淮湖之境骼胔成岳而我倉<lb/>
如陵我民孔阜犬牙之境疵癘不作灾不勝徳也臨海<lb/>
賊袁晁狃於㑹稽之役侵我東鄙江介大恐民斯繹騷<lb/>
公命左軍屯上饒之隘塞常山之口斬其搪突者三千<lb/>
餘人自是姦黨散落不敢南向而射邦人安焉羣舒賊<lb/>
帥楊昭憑蜂聚之衆殺同安郡劉秋子以叛師潰而奔<lb/>
犯我疆場公覆而取之懸其首於五逹之衢凶徒殱焉<lb/>
沈千乗者新安大豪結權剽之黨為之囊槖用兵潢池<lb/>
<pb n="KR2k0045_WYG_120-26a"/>
䖍劉我民桴鼓之聲相聞郡國二千石不能禁公命次<lb/>
將斬之以徇鋤其根株俾無遺𩔖新安民庻室家相慶<lb/>
江干清焉振六條之宏綱開布大信從善如流視民如<lb/>
赤子克己推誠以百姓心為心飲之以和俾服從教化<lb/>
輕剽啙窳奪攘矯䖍之俗或干於政憀悴蹇亟苛察繳<lb/>
繞之吏不能見其巧哀矜明庻期於無訟徳政行焉脊<lb/>
選乃僚必國之良有若博陵崔賁昌黎韓洄趙郡李惟<lb/>
岳北海王士華河間邢宙河東裴孝智隴西李道皆卿<lb/>
<pb n="KR2k0045_WYG_120-26b"/>
才也以嘉言碩畫參公軍事澄清之内無濁流審克之<lb/>
下無寃民淑徳旌焉公之解䄈褐而拖國章也十有一<lb/>
年矣雖匪躬之故宣力不暇而滄洲願言未始弭忘每<lb/>
曰少伯子房吾之師也累乞骸骨將角巾故山朝廷方<lb/>
虗三老五更之貟待公而備書未及下而公薨焉嗚呼<lb/>
哀哉裦徳之盛典退身之正志享用之遐福三者俱未<lb/>
從人欲斯可以歎矣惟公出將入相文武為憲讜言成<lb/>
畧藏在册府代莫得而聞也今採其徳刑禮義之善利<lb/>
<pb n="KR2k0045_WYG_120-27a"/>
物者頌之於石慰彼墮淚者之心焉爾其文曰純粹之<lb/>
氣升於星辰降為賢人皇王得之以釐百工以騭下民<lb/>
九江之南五品不遜百姓不親平原來思綏之以徳俾<lb/>
民化淳寛厚以寧清净飭躬帥先是勤猛獸不噬夜犬<lb/>
不吠豐年來臻藹藹令徳家有膏雨户有陽春牧我苦<lb/>
晚棄我若新實天不仁南州寥寥東山依依徳音若存<lb/>
千載之後魂魄登此頌聲不泯<lb/>
　　唐江州沖陽觀碑　　　　　　　李　湜<lb/>
<pb n="KR2k0045_WYG_120-27b"/>
夫大易究天地之心老經遊道徳之奥非先非後無始<lb/>
無終不行而至不疾而速跨億齡而超萬祀不以為長<lb/>
馳寸晷而廹分隂寕云是促寒暑乗之而幹運四時行<lb/>
矣動植禀之以資生萬物成矣若乃注元精而懸斗極<lb/>
皇運以興陶正氣以立乾維帝圖爰起故軒后以道登<lb/>
於雲天唐后以徳遜於尊位其餘法寳厯緫璿衡皆以<lb/>
沖妙宰域中元通御天下逮秦皇慢徳漢武驕真幸集<lb/>
靈之宫遊祈年之館心非至懇意屬無厭徒健羡於一<lb/>
<pb n="KR2k0045_WYG_120-28a"/>
時竟貽嗤於萬代眷言魏晉咸璅璅焉迄至陳隋並區<lb/>
區者是知道之昌也無為之化若斯道之喪也有累之<lb/>
求若此然則否終則泰窮變乃通得之一朝必復昌運<lb/>
我大唐之御極也應盤古而開混沌法太乙而埽欃槍<lb/>
降靈元始之前提象太初之外乾坤翕闢飛龍之徳在<lb/>
天河洛經通神馬之圖出地髙祖神堯皇帝鑣宫授籙<lb/>
推亡懐負勝之圖太宗文武聖皇帝豐户收祥馭朽握<lb/>
瑶光之運髙宗天皇大帝撫大鈞而司左契執大象而<lb/>
<pb n="KR2k0045_WYG_120-28b"/>
御中樞籠徽於七十二君飛英於萬八千嵗中宗孝和<lb/>
皇帝小心恭孝大度寛仁上奉宗祧下安黎庻睿宗太<lb/>
聖真皇帝神功不宰聖謨廣運以由庚而安夀域以洪<lb/>
範而享昌年開元神武皇帝變代重光創業垂統撥亂<lb/>
反正應天順人知㣲知彰朝北辰而刋玉惟精惟一㑹<lb/>
九牧而鑄金惟幾也能使遐邇肅清惟神也能使幽明<lb/>
暢謐濛汜抵於暘谷同文同軌大坂際於冰丘一尉一<lb/>
候其公卿也則伊周賛翼其牧守也則邵杜綏懐文以<lb/>
<pb n="KR2k0045_WYG_120-29a"/>
化成虞庠有籝金之業法惟刑措夏臺鮮辨璧之疑爾<lb/>
其南畝澄清有如京如坁之積東山舉逸無在邁在軸<lb/>
之幽大樂舉而音律諧大禮備而威儀整民知和樂人<lb/>
識訓章加以九苞六象之禽止庭巢閣雙觡五蹄之獸<lb/>
入囿馴郊慶雲舒玉葉之隂甘露灑金莖之潤海貝積<lb/>
而江珠滿山車至而澤馬來其餘絶瑞殊尤應圖合牒<lb/>
者不可勝紀焉由是赤駱青旗坐明庭而頒國政金繩<lb/>
玉版封日觀而紀天符曷以臻茲盖皇上得玉真之要<lb/>
<pb n="KR2k0045_WYG_120-29b"/>
道也故能範圍三代陶冶六虗侯其偉而眄其美矣沖<lb/>
陽觀者梁普通三年刺史邵陵王奏置奉詔造焉其觀<lb/>
當置之際山頂常有雙鶴栖託每天氣清朗日色晴明<lb/>
西飛雲衢東至廬岳其居也乃爽塏之層阜博敞之奥<lb/>
區南眺平原北臨激水松子之峰非逺王喬之嶺猶存<lb/>
左對崇巖右瞻穹岫排雲掩日背隂向陽狀若幃屏圖<lb/>
經之數載矣以其仙鶴沖翥居䖏向陽二美可嘉故有<lb/>
沖陽之稱矣其地也上躔景緯牛斗寓其精下料山澤<lb/>
<pb n="KR2k0045_WYG_120-30a"/>
廬江嶮其鎮徒觀其數峰朶壑而浪水瀼階風被䆳庭<lb/>
雲葉鏤楶瑶林寳蕊髣髴三珠之麗䆳宇崇堂依稀七<lb/>
寳之飾真容式備道氣殊髙少華金童捧玉鑪而入侍<lb/>
太清玉女持眞訣而來儀結宇營壇宛在風塵之外藥<lb/>
堂經藏蕭然松石之間此實元聖之殊庭列仙之遊館<lb/>
也逮於垂拱四年冬遂為野火所侵囘禄揚光軒廊發<lb/>
燄崑山之火燎反芝田麋氏之灾烟侵桂棟致令元門<lb/>
殆毁仙構俄傾迄至開元之初猶闕真君之院爰有北<lb/>
<pb n="KR2k0045_WYG_120-30b"/>
岳先生洞元蘇慕道等凝眞牝谷養素清溪長往之迹<lb/>
逾髙幽貞之志彌逺多端濟物寡欲探㣲痛此荒蕪乗<lb/>
茲捨施衣布之外衾被罔留撫遺迹而興工想金摹而<lb/>
崇葺日役攸勸風匠是憑洞闢妙門式圖真彚炳乎丹<lb/>
鋪翠幌奐若秋水春臺鏤度元闗重裝昔像影升元籥<lb/>
更飾仙儀鳳憩龍盤宛然功備把十蹈五鉤繩極妙能<lb/>
事斯畢不其然矣刺史趙郡李訥弓傳虎石將軍横北<lb/>
塞之勲構襲龍門司𨽻擅東都之望愷悌君子名教中<lb/>
<pb n="KR2k0045_WYG_120-31a"/>
人詞塲則蘭桂叢生學海則蓬壺對出聲流宸扆道暢<lb/>
黎烝風符三月之春人荷二天之福别駕趙郡李承𦙍<lb/>
即州將之族父也長史京兆韋公𦙍司馬榮陽潘公綬<lb/>
並題輿九派展驥二梁雅譽邁沂土之歌美政完荆南<lb/>
之價化宣千里無勞庾亮之書功賛六條自得應詹之<lb/>
佐司功參軍長孫子尚司倉參軍姚令珣員外司倉參<lb/>
軍江克勵司兵參軍孫司弼司法參軍張延祚參軍陳<lb/>
徳直嚴幹等八音繼響以同舉五色聫暉而異趣鳳藻<lb/>
<pb n="KR2k0045_WYG_120-31b"/>
揚日鶯遷弄春梁竦深恥屈為州縣王彬博綜甫就典<lb/>
兵徐稚枉器於功曹楊球屈聲於從事豫章擢七年之<lb/>
秀鷦鵬即六月之圖縣令黄撝主簿周暉尉宋不羈孫<lb/>
匪逸等並椅桐杞梓珠貝球琅禮樂専門詩書領藝家<lb/>
邦共理忠孝相資博通應時恭勤揆務嚴明既斷擿伏<lb/>
如神割滯豈異於解牛繩僭不殊於逐鳥鄉人楊公定<lb/>
周仁珙等茂族髙門魁岸豪傑或桂冠而從三樂或結<lb/>
轡而騁九衢咸捨浄財以追𠖇祐具題爵里勒在碑隂<lb/>
<pb n="KR2k0045_WYG_120-32a"/>
所冀證福今生銷災往劫某頃因祇役齋沐朝真躬謁<lb/>
崇祠覩茲勝躅悠然長想悵矣髙風此際綱維道明祈<lb/>
請雖幼懐輕舉竊好神仙未逢太上之家下遇麻姑之<lb/>
席自惟庸鄙輕讚元功何敢述其天倪但俱書其甲子<lb/>
昭宣不朽而為頌曰大哉元氣邈矣真圖寧窮妙象罔<lb/>
究鴻鑪道氣方振澆風未敷發揮元籙何賢墨儒睢盱<lb/>
莫測肸蠁難名蟬蛻滓濁神遊太清沉尸載起枯骸更<lb/>
生韜光祕訣養正真經變相從彫驅淳入詐質文互起<lb/>
<pb n="KR2k0045_WYG_120-32b"/>
昏明遞謝燧火御圖觀龍演卦詭𩔖千品殊形萬化於<lb/>
戲皇唐異聖沖光化吞䆳古聲超上皇六幽允塞三靈<lb/>
再昌御九登運得一乗陽禀惟皇猷光宅天休張我元<lb/>
籥清我道流雙童晚憩四子晨遊山棲白鶴闗度青牛<lb/>
至人有為重爻是考芸閣三襲琳鑒七寳海聖澄真天<lb/>
神御昊含漱靈液規模元老一人有慶萬姓攸資仰稽<lb/>
真宰式練精思往焚仙桂今植靈芝誰其嗣羙賴我尊<lb/>
師王命良臣作牧江曲英英佐貳濟濟寮屬中和演化<lb/>
<pb n="KR2k0045_WYG_120-33a"/>
感恩動俗衆妙所歸羣生是屬廬峰之右呉江之南仙<lb/>
居隐隐䆳宇耽耽道原巨濟洞穴難探荃㣲思拙文何<lb/>
以堪<lb/>
　　饒娥廟碑　　　　　　　　　　柳宗元<lb/>
饒娥饒人饒姓娥名世漁鄱水娥為室女淵懿静專雖<lb/>
小家未嘗出游治絺葛供女事循整鄉閭敬式娥父醉<lb/>
漁風卒起不能舟遂以溺死求屍不得娥聞父死走哭<lb/>
水上三日不食耳鼻流血氣盡伏死明日屍出黿魚鼉<lb/>
<pb n="KR2k0045_WYG_120-33b"/>
蛟浮死萬數塞川下流鄱旁小民悲感怨號以為神奇<lb/>
縣人鄉人㑹錢具儀葬娥鄱水西横道上追思不足相<lb/>
與作石以貽後世其辭曰生徳無𩔖氣靈而休嗟茲孝<lb/>
娥惟行之周淵懿含貞好静不游纎葛絺紵克供以修<lb/>
蒸蒸在家其父世漁飲酒不節厄乎風濤匍匐求哭號<lb/>
天以呼頭目耳鼻膏血交流三日頓踣氣竭形枯父屍<lb/>
既出孝質已殂龜鼈黿鼉有蛟洎魚充流溢岸旁出仰<lb/>
浮見怪形異適與我謀鄱民哀號或以頌歌齊女色憂<lb/>
<pb n="KR2k0045_WYG_120-34a"/>
傷槐罷流趙姬完父操棹爰謳肉形不施漢美淳于烈<lb/>
烈孝娥水死上虞娥之至徳實與為儔恒人有言惟教<lb/>
是圖懿茲徳女家世不儒奇行特出神道莫酬窮哀罔<lb/>
泄終古以留鄉人好禮爰立兹丘建銘當道過者下車<lb/>
　　東林寺經藏碑　　　　　　　　李　肇<lb/>
釋迦者流有十二部經猶儒之易詩書禮樂春秋皆立<lb/>
言垂教之本儒無文字則天下久已大壞三藏之說不<lb/>
行西方聖人之教幾乎息矣若聲聞乗之四諦門緣覺<lb/>
<pb n="KR2k0045_WYG_120-34b"/>
乗之十二因縁門菩薩乗之六波羅宻門以至佛乗之<lb/>
一切種智生而知之則已學而知之者向㣲斯文是必<lb/>
懵然不自知其術也人主擅萬乗之權富有四海至於<lb/>
生死報應之際常必瞿然有生之徒奔走之不暇實由<lb/>
斯言之烜赫而致化夫塔廟莊嚴之為像教其用大矣<lb/>
佛有天龍大㑹未嘗不以契經為事佛滅後大迦葉召<lb/>
千羅漢結集法藏阿難傳焉西土以胡文紀之謂之梵<lb/>
書科斗文字之𩔖也著於貝葉謂之梵夾殺青為簡之<lb/>
<pb n="KR2k0045_WYG_120-35a"/>
𩔖也後漢天竺人摩騰始至中國出其文四十二章翻<lb/>
為𨽻書其後稍稍不絶至晉沙門法䕶遍遊西國逹言<lb/>
語之不通者究三十六書之體而還梵書之詁訓音義<lb/>
然後大備雖為道滋廣而難能亦甚蓋以事生六合之<lb/>
外教出五常之後時人無能知者小則誤於文句大則<lb/>
失其宗㫖道安常嘆釋經有五失本三不易故信奉之<lb/>
代亦以名臣佐而成之自漢永平至唐開元祖述之士<lb/>
凡一百七十六人有桑門之重譯有居士之覃恩有長<lb/>
<pb n="KR2k0045_WYG_120-35b"/>
老之辯論有才人之撰集校其經律論傳記文集刪改<lb/>
之總五千四十八卷號為實録其中貞觀法師元奘作<lb/>
居多五分其數有其一其為該博首出前輩而歴代精<lb/>
舍能者藏之方之蘭臺祕閣而不繫之官府也五都之<lb/>
市十室之邑必設書寫之肆惟王公逹於衆庻靡不求<lb/>
之以至儌福祐防患難嚴之堂室載之舟車此其所以<lb/>
浩瀚於九流也廬山山岳之神秀而東西林為海内名<lb/>
刹有惠逺道安之遺風四百餘年鐘磬之音不絶然而<lb/>
<pb n="KR2k0045_WYG_120-36a"/>
三藏經論闕而無補元和四年雲門僧靈澈流竄而歸<lb/>
棲泊此山將去言於亷問武陽韋公公應如響往年公<lb/>
夫人蘭陵蕭氏終有釵梳珮服之資而於荆州買良田<lb/>
數頃收其租入以奉檀施至是取之増以清白之俸而<lb/>
經營焉爰即洪州諸寺雜理其事琱函飾軸漬蘖磨墨<lb/>
僧謀而吏書暑往而寒就先命度地之宜以圖建置黙<lb/>
設規制懸成剞劂乃結構而浮於江以至於東林施為<lb/>
殿堂用尊祕藏得浮槎大徳義彤為之主受持灑埽者<lb/>
<pb n="KR2k0045_WYG_120-36b"/>
七人以備名山之闕而資學者公之素志爾初彤公受<lb/>
具於廬山浮槎寺嘗討大藏惡其部帙繁亂將理之不<lb/>
可遂發𢎞誓四十餘夏果得至焉於是捜逺近之逸函<lb/>
墜卷目在辭亡者得之互文合部者兼之斷品獨行者<lb/>
𩔖之本同名異者存之以偽亂真者標之又病前賢編<lb/>
次不以註疏入藏非尊師之意并開元庚午之後洎徳<lb/>
宗神武孝文皇帝之季年相繼新譯大凡七目四千九<lb/>
百餘卷立為别藏著雜録七卷以條貫之合開元崇福<lb/>
<pb n="KR2k0045_WYG_120-37a"/>
舊録總一萬卷舉藏以志圅隨圅以命軸㣲塵句偈如<lb/>
在常中然後金口之說流於娑婆者盡在於茲山也五<lb/>
年韋公薨七年博陵崔公以人和政成憫黙舊績由是<lb/>
東林以遺公得請篆刻之盛其成公故家府從事李肇<lb/>
為之文曰多羅之教神道不測迦葉成之布西域兮毗<lb/>
尼之用其法翼翼優波受之垂作則兮阿曇之文演暢<lb/>
宗極苾芻龍象甚奇特兮三者之藏傾如轥墨王公大<lb/>
人為之飾兮韋公之績崔公之徳及茲寳藏何崱屴兮<lb/>
<pb n="KR2k0045_WYG_120-37b"/>
崇崇彤公合發願力傳之歴刦千百億兮鑪峯之北靈<lb/>
壇之側系之迦陁金石刻兮<lb/>
　　梅先生碑　　　　　　　　　　羅　隱<lb/>
漢成帝時綱紐頽壊先生以書諫天子者再三夫火政<lb/>
雖去而劒履間健者猶數百位尚不能為國家出力以<lb/>
斷佞臣頭夫何南昌故吏憤憤於其下得非南昌逺地<lb/>
也尉下寮也茍觸天子網突佞臣牙止於殛一狂人噬<lb/>
一單族而已彼公卿大臣有生殺喜怒之任有朋黨蕃<lb/>
<pb n="KR2k0045_WYG_120-38a"/>
衍之大出一言作一事必與妻子謀苟不便其家雖妾<lb/>
人婢子亦攖挽相制而況親戚乎況骨月乎故雖有憂<lb/>
社稷心亦噤而不吐也嗚呼寵禄所以勸功而位大者<lb/>
不語朝廷事是知天下有道則正人在上天下無道則<lb/>
正人在下余讀先生書未嘗不為漢朝公卿恨今南遊<lb/>
復過先生里吁何為道之多也遂碑以弔之<lb/>
　宋<lb/>
　　唐狄梁公廟碑　　　　　　　　范仲淹<lb/>
<pb n="KR2k0045_WYG_120-38b"/>
天地閉孰將闢焉日月蝕孰將廓焉大厦仆孰將起焉<lb/>
神器墜孰將舉焉巖巖乎克當其任者惟梁公之偉歟<lb/>
公諱仁傑字懐英太原人也祖宗髙烈本傳在矣公為<lb/>
子極於孝為臣極於忠忠孝之外揭如日月者敢歌於<lb/>
廟中公嘗赴并州掾過太行山反瞻河陽見白雲孤飛<lb/>
曰吾親在其下久而不能去左右為之感動詩有陟岵<lb/>
陟屺傷君子於役弗忘其親之深吁嗟乎孝之至也忠<lb/>
之所由生乎公嘗以同府掾當使絶域其母老疾公謂<lb/>
<pb n="KR2k0045_WYG_120-39a"/>
之曰奈何重太夫人萬里之憂詣長史府請代行時長<lb/>
史司馬方睚眦不協感公之義懽如平生吁嗟乎與人<lb/>
交而先其憂況君臣之際乎公為大理寺丞决諸道滯<lb/>
獄萬七千人天下服其平武衛將軍權善才坐伐昭陵<lb/>
柏髙宗命戮之公抗奏不却上怒曰彼致我不孝公前<lb/>
曰陛下以一樹而殺一將軍張釋之所謂假有盜長陵<lb/>
一坏土則將何法以加之臣豈敢奉詔陷陛下於不道<lb/>
帝意解善才得恕死吁嗟乎執法之官患在少恩公獨<lb/>
<pb n="KR2k0045_WYG_120-39b"/>
愛君以仁何所存之逺乎髙宗幸汾陽宫道出妒女祠<lb/>
下俗謂盛服過者必有風雷之災并州發數萬人别開<lb/>
御道公為知頓使曰天子之行風伯清塵雨師灑道彼<lb/>
何害哉遽命罷其役又公為江南巡檢使奏毁滛祠千<lb/>
七百所所存惟夏禹泰伯季子伍員四廟曰安使無功<lb/>
血食以亂明哲之祠乎吁嗟乎神猶正之而況於人乎<lb/>
公為寕州刺史能撫戎夏郡人紀之碑及遷豫州㑹越<lb/>
王亂後縁坐七百人籍没者五千口有司促行刑公緩<lb/>
<pb n="KR2k0045_WYG_120-40a"/>
之密表以聞曰臣言似理逆臣不言則辜陛下好生之<lb/>
意唯陛下矜焉勅貸之流於九原郡道出寕州舊治父<lb/>
老迎而勞之曰我狄使君活汝輩耶相擕哭於碑下齊<lb/>
三日而去吁嗟乎古謂民之父母如公則過焉斯人也<lb/>
死而生之豈父母之能乎時宰相張光輔率師平越王<lb/>
之亂將士貪暴公拒之不應光輔怒曰州將忽元帥耶<lb/>
對曰公以三十萬衆除一亂臣彼脅從輩聞王師來乗<lb/>
城而降者萬計公縱暴兵殺降以為功使無辜之人肝<lb/>
<pb n="KR2k0045_WYG_120-40b"/>
腦塗地如得尚方斬馬劍加於君頸雖死無恨光輔不<lb/>
能屈奏公不遜左遷復州刺史吁嗟乎孟軻有言威武<lb/>
不能屈是為大丈夫其公之謂乎為地官侍郎同鳳閣<lb/>
鸞臺平章事為來俊臣誣搆下獄公曰大周革命萬物<lb/>
惟新唐朝舊臣甘從誅戮因家臣告變得免死貶彭澤<lb/>
令獄吏嘗抑公誣引楊執柔公曰天乎吾何能為以首<lb/>
觸柱流血被面彼懼而謝焉吁嗟乎陷穽之中不義不<lb/>
為況廟堂之上乎契丹陷冀州起公為魏州刺史以禦<lb/>
<pb n="KR2k0045_WYG_120-41a"/>
焉時河朔震動咸驅民保郛郭公至下令曰百姓復爾<lb/>
業宼來吾自當之狄聞風而退魏人為之立碑未幾入<lb/>
相請罷戍疏勒等四鎮以肥中國又請罷安東以息江<lb/>
南之饋輸識者韙之北狄再宼趙定間出公為河北道<lb/>
元帥狄退就命公為安撫大使前為突厥所脅從者咸<lb/>
逃散山谷公請曲赦河北諸州以安反側朝廷從之吁<lb/>
嗟乎四方之事知無不為豈虚尚清談而已乎公在相<lb/>
日中宗幽房陵則天欲立武三思為儲嗣一日問羣臣<lb/>
<pb n="KR2k0045_WYG_120-41b"/>
可否衆皆稱賀公退立不答則天曰無乃有異議乎對<lb/>
曰有之昨陛下命三思募武士嵗時之間數百人乃命<lb/>
廬陵王代之數日之間應者十倍臣知人心未厭唐徳<lb/>
則天怒令出又一日則天謂公曰我夢雙陸不勝者何<lb/>
對曰雙陸不勝宫中無子也復命䇿出又一日則天有<lb/>
疾公入問閤中則天曰我夢鸚鵡雙翅折者何對曰武<lb/>
者陛下之姓相王廬陵王則陛下之羽翼也是可折乎<lb/>
時三思在側怒發赤色則天以公屢言不奪一旦感悟<lb/>
<pb n="KR2k0045_WYG_120-42a"/>
遣中使密召廬陵王矯衣而入人無知者乃召公坐於<lb/>
簾外問曰我欲立三思羣臣無不可者惟俟公一言從<lb/>
之則與卿長保富貴不從則無復得與卿相見矣公從<lb/>
容對曰太子天下之本本一摇而天下動陛下以一心<lb/>
之欲輕天下之動哉太宗百戰取天下授之子孫三思<lb/>
何與焉昔髙宗寢疾令陛下權親軍國陛下奄有神器<lb/>
數十年又將以三思為後如天下何且姑與母孰親子<lb/>
與姪孰近立廬陵王則陛下萬嵗後享唐之血食立三<lb/>
<pb n="KR2k0045_WYG_120-42b"/>
思則宗廟無祔姑之禮臣不敢愛死以奉制陛下其圖<lb/>
焉則天感泣命褰簾使廬陵王拜公曰今日國老與汝<lb/>
天子公哭於地則天命左右起之拊公背曰豈朕之臣<lb/>
社稷之臣也已而奏曰還宫無儀孰為太子復置廬陵<lb/>
王於龍門備禮以迎中外大恱吁嗟乎定天下之業斷<lb/>
天下之疑其至誠而神雷霆之威不得而變乎則天嘗<lb/>
命公擇人公曰欲何為曰可將相者公曰如求文章則<lb/>
今宰相李嶠蘇味道足矣思得奇才以成天下之務乎<lb/>
<pb n="KR2k0045_WYG_120-43a"/>
荆州長史張柬之真宰相才誠老矣一朝用之尚能竭<lb/>
其心乃召拜洛州司馬他日又問人於公對曰臣前言<lb/>
張柬之雖遷洛州猶未用焉改秋官侍郎及召為相果<lb/>
能誅張易之輩返正中宗復則天為皇太后吁嗟乎薄<lb/>
文華重才實其知人之深乎公之勲徳不可殫言有議<lb/>
論數十萬言李邕載之别傳論者謂松柏不夭金石不<lb/>
柔受於天焉公為大理丞抗天子而不屈在豫州日拒<lb/>
元帥而不下及居相位能復廢主正天下之本豈非剛<lb/>
<pb n="KR2k0045_WYG_120-43b"/>
正之氣出乎誠性見於事業當時優游薦紳之中顛而<lb/>
不扶危而不持者亦何以哉某貶守鄱陽移丹徒郡道<lb/>
過彭澤謁公之祠而述焉又系之云商有三仁弗救其<lb/>
滅漢有四皓正於未奪嗚呼武暴如火李寒如灰何心<lb/>
不隨何力可回我心哀傷拯天之亡逆長風而孤騫遡<lb/>
大川以獨航金可革公不可革孰為乎剛地可動公不<lb/>
可動孰為乎方一朝感通羣隂披攘天子既臣而皇天<lb/>
下既周而唐七世發靈萬年垂光噫非天下之至誠其<lb/>
<pb n="KR2k0045_WYG_120-44a"/>
孰能當<lb/>
　　南豐軍山廟碑　　　　　　　　曾　肇<lb/>
禮山林川谷丘陵能出雲為風雨見怪物皆曰神諸侯<lb/>
在其地則祭之又曰山林川谷丘陵民所取財用也非<lb/>
此族也不在祀典夫谷卑於川丘陵卑於山苟有益於<lb/>
人皆蒙報禮矧崇髙廣大拔出其𩔖而能禦菑興利為<lb/>
一鄉一邑之望者其受命天子享有廟食豈非稱哉軍<lb/>
山南豐之望也考圖記其髙十有九里餘二百歩其上<lb/>
<pb n="KR2k0045_WYG_120-44b"/>
四峯崛起望之蒼然其傍飛瀑一瀉千里其下龍穴投<lb/>
以鐵石雨輙隨注其産竹箭材章利及比壤縣固多大<lb/>
山而兹山傑出見於百里之外其勢雄氣秀若蹲虎兕<lb/>
而翔鳳鸞宜其能出雲雨見怪物給民財用以為此邦<lb/>
之望也舊傳漢呉芮嘗攻南粤駐軍此山其將梅鋗祭<lb/>
焉禮成若有士騎麾甲之狀彌覆山上因號軍山邦人<lb/>
祀之蓋自茲始唐開元中復見靈跡迺大建祠宇承事<lb/>
益䖍後其廟屢遷今在旴江之陽距縣七里者南唐昇<lb/>
<pb n="KR2k0045_WYG_120-45a"/>
元三年之遺趾也闔境祈禳有請輙應歴千餘年而封<lb/>
賁未加民以為歉部使者請於朝久之不報元符三年<lb/>
六月上日今丞相曽公布時知樞密院事奏臣南豐人<lb/>
知軍山舊為邑望部使者之言不誣願如其請詔封神<lb/>
嘉惠侯廟曰靈感軍山廟命書下臨邦人動色相與嘉<lb/>
神之功侈上之賜乃合財力廣其廟而新之廟成丞相<lb/>
屬其弟肇為之記蓋南豐南城舊皆臨川屬邑南唐始<lb/>
分二縣置建武軍今號建昌國初改也軍在大江極南<lb/>
<pb n="KR2k0045_WYG_120-45b"/>
而南豐又其窮處地迫兩粤然其風氣和平無瘴氛毒<lb/>
癘之虞水土衍沃飛蝗不至故嵗常順成而凶饑之災<lb/>
少民寡求而易足故椎埋鼓鑄盗敓之奸眎諸其鄰有<lb/>
弗為也自唐末喪亂中原五易姓而此邦恬然兵火莫<lb/>
及逮本朝受命休養生息百四十年户口蕃庻室家豐<lb/>
樂雖八聖徳澤涵濡覆露亦神之幽賛為福使然揆實<lb/>
正名既見裦寵宜有文字以垂無窮故為書本末且綴<lb/>
以詩使邦人春秋歌以祀焉詩曰土膏起兮流泉駛兮<lb/>
<pb n="KR2k0045_WYG_120-46a"/>
牧徂於田偕婦子兮既耕且藝耘且耔兮一嵗之功在<lb/>
勤始兮野無蟊螟塘有水兮非神之力其誰使兮我苞<lb/>
盈兮我實成兮揮鎌銍銍風雨聲兮囷倉露積如坻京<lb/>
兮遺秉滯穗富鰥㷀兮飲食勸酬鎖忿争兮儻非神助<lb/>
嵗莫登兮我有室家神所佑兮我有旄倪神所夀兮神<lb/>
之惠我維其舊兮上之報神亦云厚兮釃酒刑牲殽杯<lb/>
豐兮吹簫考鼓聲逢逢兮我民薦獻無終窮兮千秋萬<lb/>
嵗保斯宫兮<lb/>
<pb n="KR2k0045_WYG_120-46b"/>
　　旌忠愍節廟碑　　　　　　　　朱　子<lb/>
紹熙三年十月己酉信州守臣王自中言臣幸得蒙恩<lb/>
剖符假守支郡視事之日考按圖牒竊見故籖書樞密<lb/>
院事張忠文公叔夜故知同州事鄭威愍公驤衣冠之<lb/>
藏皆在郡境蓋聞在昔靖康之難敵騎長驅都城危迫<lb/>
四靣勤王之兵逡廵前却莫有至者而忠文獨以南道<lb/>
之師千里赴難軍鋒銳甚每戰必克乃以廟算猶豫卒<lb/>
不能有成功而﨑嶇顚沛之餘竭力致死猶以必存宗<lb/>
<pb n="KR2k0045_WYG_120-47a"/>
社為己任事復不就則遂閉口絶食而以身殉焉其後<lb/>
金人分兵西闚闗陜所向降下無不如意則又有如威<lb/>
愍者獨以孤臣憊卒嬰其乗勝焱銳之鋒蔽遮三秦以<lb/>
備巡幸金兵大至鄰援四絶知不能守而勇氣彌厲誓<lb/>
必與郡俱為存亡城陷之日遂隕其生而不悔是其見<lb/>
危致命殺身成仁皆足以無愧於人臣之義是以聖朝<lb/>
痛悼裦恤屢加立廟賜名著在祀典蓋非獨以慰忠魂<lb/>
於地下實以昭示萬世臣子忠義之大訓而吏惰失職<lb/>
<pb n="KR2k0045_WYG_120-47b"/>
修奉弗䖍忠文雖得即墓為祠以嚴貌像然僻在永豐<lb/>
靈鷲深山之中既無以侈上恩厲衆志至於威愍𦵏祭<lb/>
在馮翊者道既阻絶而其故鄉玉山東郭有墳無廟行<lb/>
路之人所為愴惻臣不佞尤竊懼焉謹以相地兩縣之<lb/>
境通涂之側出留州錢屬吏鳩工度為雙廟擬則巡逺<lb/>
庻幾有以揭䖍妥靈表勸忠義仰稱建炎紹興明詔之<lb/>
遺㫖謂宜假以光靈定其名號䇿書申命以詔無極臣<lb/>
不勝大願敢昧死請事下禮部太常合議條奏咸謂二<lb/>
<pb n="KR2k0045_WYG_120-48a"/>
臣之廟前已賜額宜因其故合而名之制詔禮官議是<lb/>
其以旌忠愍節之廟為額於是尚書符郡主者施行如<lb/>
章而王侯已召還矣始侯既屬役於玉山令芮立言永<lb/>
豐令潘友文又以書來請銘於熹於是兩令課功作治<lb/>
如法復使人來申致侯命熹既樂道二公之事又重侯<lb/>
請乃序而詩之俾俟廟成釁而刻焉王侯字道夫永嘉<lb/>
人自少魁壘有奇節嘗為夀皇聖帝極陳當世之務夀<lb/>
皇恱其言欲大用之而未及也是其為政知所先務固<lb/>
<pb n="KR2k0045_WYG_120-48b"/>
宜如此其詩曰皇皇后帝降𠂻下民君臣之義父子之<lb/>
仁臣之事君䇿名委質報生以死身豈遑恤若魚熊掌<lb/>
取舍之間是孰使之其性則然林林之生孰無此性利<lb/>
害刦之或失其正文武張公投命重圍擁孤弗遂視死<lb/>
如歸侃侃鄭公遥遥孤壘城亡與亡其節亦偉方時大<lb/>
變衆潰如川二公相望砥柱屹然慷慨臨危一心如水<lb/>
實全其天萬世不死招魂作主帝有閔書吏惰不稱神<lb/>
用弗居孰見孰聞孰嗟孰嘆孰烝孰嘗孰克用勸守侯<lb/>
<pb n="KR2k0045_WYG_120-49a"/>
請命奠此新宫煌煌巨扁合舊増崇麗牲有碑螭蟠龜<lb/>
負我其銘之過者必下<lb/>
　　章貢紀功碑　　　　　　　　　朱　翌<lb/>
紹興二十有二年七月二十三日東南第六將校齊述<lb/>
以八營四千人叛脇制者二千人附賊者又二千人皇<lb/>
帝命龍神衛四廂都指揮使忠州團練使李耕䕶殿陛<lb/>
之師致討詔耕曰汝善撫吾師師之在外者汝皆制之<lb/>
立功者視汝奏加厚賞耕至軍於獅子岡劉綱以洪州<lb/>
<pb n="KR2k0045_WYG_120-49b"/>
兵駐城之東南崔寕副之張寕以循州兵駐城之南郭<lb/>
蔚副之張訓通以鄂州兵駐於北陳敏以福建兵駐於<lb/>
東呼延迪副之鄧酢以寕都民兵扼水東王厯陳修年<lb/>
以漕屬給餉刋木輦石攻具大興上仁聖不忍誅屢下<lb/>
金字符賜以生路許從招撫耕遣辨者直諭禍福無自<lb/>
新意乃服袍誓曰聖恩等天地而羣醜罔革耕受鉞來<lb/>
南繼奉命守茲土其敢曠日即殄滅之無遺種乃已諸<lb/>
軍其用命敏築甬道將畢十一月二十三日天未明耕<lb/>
<pb n="KR2k0045_WYG_120-50a"/>
促雲梯天橋徑薄東北隅神臂克敵弓交發命中礮十<lb/>
三梢飛石相屬敢死士先登諸軍扳甓躍而上賊棄城<lb/>
巷戰耕督麾下躙之寕蔚戒其軍無動更嚴備以待賊<lb/>
敗縋西城訓通綱扼其衝半溺於江餘轉走城南突寕<lb/>
蔚寨士鏖擊一賊不得縱耕披灰燼瓦礫立治所斂賊<lb/>
骨築京觀𦵏無辜為叢塚等列功狀以聞有㫖耕為觀<lb/>
察使綱等遷兩秩將士遷一秩減磨勘年有差桐鄉朱<lb/>
新仲屏居曲江實隣章貢念諸公勠力一心以克有成<lb/>
<pb n="KR2k0045_WYG_120-50b"/>
功因贛人之請為書本末刻石示後銘曰帝御明堂蓋<lb/>
乾載坤子視八紘澤傾四瀛有悖於徳始煩震霆章貢<lb/>
迫嵗何悍覆城選將殿廬推轂禁營肆檄外屯勠力合<lb/>
盟猛氣斗衝怒頰鯨吞礮飛摧山橋梁殞星椎鼓一誓<lb/>
拏雲立登狶突麕奔一跡不存數實轅門鼔歌轟轟崆<lb/>
峒之髙摩天以青維兹贛人既乂且寕篤其忠醇永陶<lb/>
太平<lb/>
　元<lb/>
<pb n="KR2k0045_WYG_120-51a"/>
　　崇仁縣孔子廟碑　　　　　　　呉　澄<lb/>
夫學校之設三代至于今數千年矣所以明人倫而善<lb/>
風俗所以育人材而裨正教其闗繋豈小哉而學之尊<lb/>
先聖也自漢以來未有一定之制亦未有通祀之典唐<lb/>
開元間定孔子為先聖廟而袞冕南靣每嵗春秋祀焉<lb/>
由是廟學之禮益備凡有學者必有廟示其尊也撫之<lb/>
崇仁江右壯邑縣學據一邑之中近横清漣逺矗蒼翠<lb/>
山水之秀鮮儷前五十年遭兵火而毁後買民間舊屋<lb/>
<pb n="KR2k0045_WYG_120-51b"/>
起立為殿為堂茍簡取具而已泰定三年冬真定史侯<lb/>
景讓來作尹視孔廟敝陋將謀更造邑丞祝彬相與協<lb/>
賛四年春召匠以計未幾丞去尹獨尸其事既得良材<lb/>
乃於九月壬子興役十二月己亥竪楹悉撤其舊易以<lb/>
新構用竹木瓦甓暨石若干斧之工千三百鋸之工百<lb/>
五十度以工師之度其崇三尋有二尺其廣五尋其深<lb/>
三尋有六尺五年三月告成巍巍赫赫大稱聖朝崇儒<lb/>
重道憲官勉厲之意侯誠有見于風俗之機政教之本<lb/>
<pb n="KR2k0045_WYG_120-52a"/>
也與其崇仁學産之入嵗用且或不給而克臻是者侯<lb/>
之用心公而用人當也邑人陳祥慷慨有幹畧前時倡<lb/>
議修縣治之譙樓輿論偉之及是知邑宰之用心于廟<lb/>
學也率先乎衆而出金濟急代任其勞而市材敦匠又<lb/>
與教官榮應瑞勸在學職員各捐已俸在邑在鄉好義<lb/>
之家咸樂致助蓋率衆而肯先之則有義者孰不願輸<lb/>
其財代勞而肯任之則有職者孰不競効其力此費之<lb/>
所以辦事之所以集也雖然侯之所以新孔廟豈徒然<lb/>
<pb n="KR2k0045_WYG_120-52b"/>
乎將以聳動觀瞻振起偷惰居游於學之士於是警發<lb/>
而厚於倫可以端羣下之表儀而優于才可以待公上<lb/>
之選舉焉耳況崇仁近世之先逹徳行則有若尚書何<lb/>
公事業則有若僉書羅公博洽則有若侍郎李公奥學<lb/>
則有四呉清節則三謝皆後來之所當晞慕者進而有<lb/>
聞乎孔道則又有光於前夫如是庻幾不負邑宰作興<lb/>
期望之心邑之士其可不勉哉<lb/>
　　江西等處行中書省照磨李侯平反疑獄之碑<lb/>
<pb n="KR2k0045_WYG_120-53a"/>
李侯名楫字濟川鄱陽人自袁州路經歴遷新淦州判<lb/>
官大徳壬寅至官丁未得代明敏公勤精于吏事佐州<lb/>
六年令行政舉聲譽著聞當路每委用焉朝廷命使者<lb/>
巡行天下章别淑慝臨江官吏俱受譴責至新淦侯迎<lb/>
謁應對得宜使者嘉之分遣詣安福永新出吏贜鈔以<lb/>
貫記凡三千二百有五十六年之間平反鄰州隣縣疑<lb/>
獄者四其一新喻民求姦弗獲殺死婦人七嵗女在旁<lb/>
并殺之以滅口時暮夜無証左囚不肯伏輙番易牽連<lb/>
<pb n="KR2k0045_WYG_120-53b"/>
無辜七十餘人三年不決侯設法鞫問精辨器仗衣服<lb/>
詰囚囚駭然無辭遂伏辜釋所罣累歡聲如雷其二奉<lb/>
新庖人治庖于豪民之家不返其兄偵伺不得蹤跡與<lb/>
榖千斗囑其兄俾勿訟其兄受劵聞於官豪民結連數<lb/>
人指言其兄已得其弟溺死之屍于某水中焚之以歸<lb/>
吏受賕曲是其說鍜錬其兄以為誣告校寘獄將議罪<lb/>
侯視豪民自書與榖之劵曰豈有無歉于中而私賄人<lb/>
者究問乃庖人通豪民家之婢豪民之子見而殺之投<lb/>
<pb n="KR2k0045_WYG_120-54a"/>
其屍于水遂脫庖人兄之所荷校以校豪民之子先繫<lb/>
三十有八人悉免一邑稱快其三靖安有獄謂甲姦乙<lb/>
妻勒死乙或謂乙與丙交争乙折丙齒懼罪而自經于<lb/>
丙之門檢官以死者項後痕不交匝遂定為勒死侯取<lb/>
他文卷叅考有自經死而痕不交匝者又以洗寃録所<lb/>
載自縊者屍下地三尺有炭依其法驗之于所縊柘樹<lb/>
下掘地二尺五寸果有炭塊數十遂定為縊死其四奉<lb/>
新甲告乙盗𦵏山地官吏職役人黨甲不待乙至掘其<lb/>
<pb n="KR2k0045_WYG_120-54b"/>
父棺乙與甲鬨至丙之門而甲之僕丁鬭毆死官謂乙<lb/>
盗𦵏侯謂山地縱或侵越謂盗𦵏則非也官吏職役擅<lb/>
發乙父之棺以致交鬨而遂毆死亦偶中傷而非故殺<lb/>
前二事失出後二事失入累年掩昧至侯始得明允非<lb/>
真見定力不能也侯母夫人年近八十侯出問事歸所<lb/>
有平反夫人輒喜年與夫人相若者侯客之升堂把酒<lb/>
為夀善畫者作家慶圗賦詩夸揚以娱其親侯於橋梁<lb/>
道路加意修治州郭外有嶽祠傾圯侯曰嶽于祀典最<lb/>
<pb n="KR2k0045_WYG_120-55a"/>
重捐已費葺之其他興滯補敝率𩔖此僉亷訪司事李<lb/>
公嘉侯薦之曰亷潔詳明宜寘風憲今授江西等處行<lb/>
中書省照磨朝廷所以旌能也淦人摭侯平反事實為<lb/>
傳又將勒諸石余乃因其傳次序其辭而繫之以詩曰<lb/>
粤若古者欽恤維刑於昭皇元惻惻哀矜奏讞審詳有<lb/>
慎有輕貪人庸夫弗念弗承彼詘孰信彼曖孰明偉哉<lb/>
李侯善治流聲有獄未直汝徃司平靡㣲弗章靡隐弗<lb/>
徴姦狡膽落展如神靈家有慈親天錫遐齡隂徳之報<lb/>
<pb n="KR2k0045_WYG_120-55b"/>
其昌其榮朂哉李侯徯汝澄清<lb/>
　　華蓋山雷壇碑<lb/>
風雨雲雷均之為有功於民也祀典有風雨而無雲雷<lb/>
然屈原楚歌有雲中君則楚俗固祀雲神矣今黄冠師<lb/>
禱祈必禮雷神禮雖先王未之有而可以義起者此𩔖<lb/>
也夫吾家之南三十里有山崒然而髙曰華蓋能興雲<lb/>
致雨常多迅雷烈風山峯卓立下臨懸厓厓石空洞如<lb/>
頤天將雨雲氣一穟如爐烟直上俄而雷聲殷殷由空<lb/>
<pb n="KR2k0045_WYG_120-56a"/>
洞中出以升于天此予之所親見而雷震之威俗傳其<lb/>
神異可駭可怖不可勝計山祠仙靈禱祈不絶儌福之<lb/>
人往往不吝財施祠仙有屋祠雷無壇吾里鄭子春命<lb/>
工琢石累壇三成為禮雷神之所考之古禮祀日祀月<lb/>
祀星曰王宫曰夜明曰幽宗皆壇也風師雨師亦於壇<lb/>
而祀以義起之雷為天神其有壇也宜邑二令李粲嘉<lb/>
之而記其事鄭之友陳仲為予言其嚴敬天神之誠予<lb/>
之嘉之猶二令也為作迎享送神之辭俾有禱有祈者<lb/>
<pb n="KR2k0045_WYG_120-56b"/>
歌以祀焉辭曰起巖穴兮行蒼㝠騰騰以上兮逺邇聞<lb/>
聲神之來兮雨八紘<graphic n="KR1154" url="https://raw.githubusercontent.com/kanripo/KR-Gaiji/master/images/KR1154.png" mimeType="image/png"/>然大震兮天下驚蘇困蟄兮發<lb/>
屯萌翼元化兮趨萬靈雲收兮日晶神功若無兮藏閟<lb/>
其鳴山共長天兮萬古青青<lb/>
　　袁州大仰山重建太平興國禪寺碑<lb/>
　　　　　　　　　　　　　　　　程文海<lb/>
皇元有天下佛法益尊大天下名山思致崇極以稱徳<lb/>
意皇慶元年袁州大仰山重建太平興國禪寺成有司<lb/>
<pb n="KR2k0045_WYG_120-57a"/>
圗上其事詔加封開山祖師小釋迦曰慧慈靈感昭應<lb/>
大通正覺禪師二神曰顯徳仁聖忠祐靈濟廣慶王曰<lb/>
福徳聖仁忠衛康濟順慶王命詞臣發揚休烈勒垂堅<lb/>
珉臣某謹按唐宰相陸公希聲塔銘師名慧寂世韶州<lb/>
族葉氏文宗朝從溈山大圓師悟曹溪心地直指之奥<lb/>
又從國師忠和尚得元機境智之妙按宜春圗經㑹昌<lb/>
元年師來自郴遇二白衣神指其地居之方是時國正<lb/>
侮蔑佛法學徒陵遲幾不自立而師應七葉之運龍縱<lb/>
<pb n="KR2k0045_WYG_120-57b"/>
此山歴嵗數百其道大暴於天下斯亦奇矣神蕭姓伯<lb/>
大分次隆初宅水上游忽夜半風雨遷廟於堵田漢晉<lb/>
以來或淖髙原為田或助官軍弭盗禦災捍患神怪不<lb/>
可度已迄今水旱疾疫之禱輒響應廟而祀者幾半天<lb/>
下非聰明正直能致然耶神得師而化乃𢎞師得神而<lb/>
道益彰故合祠於師之室封秩必俱大徳癸卯冬十有<lb/>
二月乙亥寺災明年長老希陵圖復厥宇冰渉暑歩不<lb/>
懈輸幣薦貨者川至為殿閣各四樓亭各二堂六祠一<lb/>
<pb n="KR2k0045_WYG_120-58a"/>
若方丈衆寮若門廡軒庭若庾庫庖湢以區計廿有八<lb/>
丹碧煥燦制度宏密廣員倍於舊而加美焉攅峯突嶂<lb/>
靈潭徤瀑風景不改於昔而増勝焉十方來者莫不驚<lb/>
異讃嘆惝怳四顧而忘歸又建棲隱禪院於城南門為<lb/>
出入祝釐之所噫勤矣陵何氏世以儒顯金華去為釋<lb/>
嗣雪嵓欽師之後為臨濟十八葉孫外𢎞而内峻學禪<lb/>
而行律故施諸其徒則尊嚴整齊而學成者衆示諸行<lb/>
事則感動聽信而業樹者隆凡三錫命曰大圓佛鑑禪<lb/>
<pb n="KR2k0045_WYG_120-58b"/>
師於戲是道也藏用於體則静無所為推體而用則動<lb/>
無不應慧慈以之承六祖開名山二神以之輔有道惠<lb/>
四方佛鑑以之廓象教𢎞法緒其致顯累朝宣光聖代<lb/>
北儕泰華南友衡廬巋乎大江之右㣲而著毁而完豈<lb/>
徒然哉辭曰惟大仰山周八百里據楚之藩昔有神人<lb/>
伯仲赫靈廟食其間在唐武宗粤小釋迦至自郴山歴<lb/>
澗絶谷神獻異境瓶缽以安躝危躒難道喪不悖既固<lb/>
既完湜湜曹溪益濬而疏流為大川畆滌澮決廣洽混<lb/>
<pb n="KR2k0045_WYG_120-59a"/>
𠖇㑹於一原道得其正地得其勝來學日繁後五百年<lb/>
室燬徒隳適啟聖元莫盛匪今莫髙匪禪或鐫而刓乾<lb/>
乾佛鑑統一儒釋有光厥先揚溈激濟惡衣糲食以示<lb/>
學人學人若林直指其心有覺有聞表正失惑遐邇丕<lb/>
變順風駿奔崇構拓阯髙朗博碩如祗陀園青山為城<lb/>
白雲為屯翼翼言言由甲底壬克潰厥成孔勩且勤職<lb/>
司上言天子嘉之景命攸敦於赫慧慈洎于大神鼎峙<lb/>
髙尊靈宫既抗休號允爍尚迪恩綸天經地寕保有無<lb/>
<pb n="KR2k0045_WYG_120-59b"/>
疆夀我聖君太史稽首播頌萬億永殿山門<lb/>
　　洞陽萬夀宫碑<lb/>
聖天子承熙洽尚清静天下之崇老氏號為宫為觀者<lb/>
廢而興㣲而著可數已臨江新淦之東二十里有地曰<lb/>
洞陽有山曰皇人之山相傳晉許旌陽所遊憇有觀曰<lb/>
洞陽之觀不知始何代傳次住持道士郭務元居之郭<lb/>
君秀朗邁越好道術文章大徳六年謁余武昌東游龍<lb/>
虎山見三十八代天師天師奇之授隆興玉隆萬夀宫<lb/>
<pb n="KR2k0045_WYG_120-60a"/>
講師三年改惠州道判未幾遷臨江至大四年天師入<lb/>
朝郭君白言弟子所居洞陽地夐塵薄宋淳祐間幾廢<lb/>
賴住持朱可道力振之今幸遭聖代非有大建樹能終<lb/>
保無他乎惟師留意即日更定觀額曰洞陽萬夀宫取<lb/>
道經天真皇人之語名其山曰天真福地以告元教嗣<lb/>
師師曰宜如天師命皇慶元年上之集賢以聞特降璽<lb/>
書授務元宏道通真崇教法師洞陽萬夀宫住持提㸃<lb/>
是秋八月開宫布殿一如玉隆故事官屬䖍恭稚耋賛<lb/>
<pb n="KR2k0045_WYG_120-60b"/>
嘆咸韙上之賜嘉君之勤君又曰是徒美其名耳非壯<lb/>
其棟宇無以稱上意非廣其田疇無以接四方而豐屋<lb/>
大厦賢人逹士聞而效財效壤者不謀而旁集遂盡撤<lb/>
其屋而新之其中曰金闕寥陽之殿東曰開天之樓西<lb/>
曰錦帷之閣亢以重門翼以修廊㑹有堂燕有室寮次<lb/>
廣䆳庖廪宏固榜其闗曰都仙之府凡為屋若干礎費<lb/>
若干緡闢田若干畝曰萬仙莊居養並舉報稱兼至山<lb/>
峙然以大水漾然以浚人于于然而來矣衆益喜君之<lb/>
<pb n="KR2k0045_WYG_120-61a"/>
志有成曰不可以不識乃謁文于予余觀老氏書其言<lb/>
理身治人之道詳矣𩔖非今所為者若旌陽則世所謂<lb/>
列仙之流然其功于人甚大施之秩祀也固宜郭君儒<lb/>
者誠能去巫覡之末求清静之本俾天下皭然知老氏<lb/>
之為道如此則是宫也將必以君故名天下亘萬世又<lb/>
奚止如今日之觀哉重為之辭曰迢迢洞陽巍巍髙山<lb/>
上有元雲下有流泉洋洋新宫内明外映昔也何衰今<lb/>
也何盛郭當其世初實病之其師為言天子命之載經<lb/>
<pb n="KR2k0045_WYG_120-61b"/>
載營亦既勤止來游來憩以養以食我觀世間孰不可<lb/>
為曷成匪公曷敗匪私道以人𢎞地以人勝我未克正<lb/>
物孰由正既新爾宫爾田亦豐繄古有言擇善而從晨<lb/>
鐘杳杳夕鼔考考以祝聖人之夀莫若有道呼役神物<lb/>
訶厲譴慝以徇世人之欲莫若有徳惟道惟徳可以上<lb/>
佐天子躋天下於仁夀之域咨爾洞陽罔有弗欽此非<lb/>
予之言乃老聃氏之心<lb/>
　　建昌路重建太平橋碑<lb/>
<pb n="KR2k0045_WYG_120-62a"/>
旴居江閩間南北往來必道境上郡東舊有橋横之壘<lb/>
十有三跨梁之楹七十有三中為亭東西為門至元丙<lb/>
子燬焉民病渉構飛橋以濟壬辰六月郡侯章公總管<lb/>
趙公帥同僚及郡寓公大家度材鳩工癸巳十一月始<lb/>
事越明年七月落成柱石棟宇髙廣宏麗視舊有加惟<lb/>
旴為江閩要處而橋又為旴要處是不可不復落成之<lb/>
曰適際聖天子龍飛之始河海晏清霄垠軒廓郡人名<lb/>
之曰太平既請書於予又以記請予不得辭夫一物廢<lb/>
<pb n="KR2k0045_WYG_120-62b"/>
興莫不有數由丙子至甲午幾二十年而橋始復太平<lb/>
之世民有餘力一橋雖㣲可以觀治矣其自今始舟車<lb/>
之輻輳商賈之都㑹千萬里重譯之逺<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>然而安曠然<lb/>
而四逹凡自此途出者其可不知君上之所賜乎既以<lb/>
諗旴之父老於是乎書且詩之曰惟旴為郡江閩通衢<lb/>
郭東有橋又旴要區前此簷楹星斗可㪺中阨於數或<lb/>
艇或泭而後來者思濟輿徒梯梁雖架風雨則虞比來<lb/>
一載木運石驅鴈齒翬飛鬼呵神扶日東西行萬武奔<lb/>
<pb n="KR2k0045_WYG_120-63a"/>
趨邦人士語疇昔所無伊誰之功公侯大夫拜稽對揚<lb/>
臣何力乎明明天子澤被吾旴涼颸暖曦晴江漫湖童<lb/>
謡老壤載歌袴襦祝橋夀耉其樂居居臣賦此詩天保<lb/>
嵩呼<lb/>
　　天華萬夀宫碑　　　　　　　　揭傒斯<lb/>
唐貞元中吉州刺史閻侯隱於城東十五里芙蓉峯後<lb/>
傳以為仙去其山世為閻氏業子孫世為郡人山髙廣<lb/>
可十里俯覽郡中諸山或言古仙人浮丘伯及其弟子<lb/>
<pb n="KR2k0045_WYG_120-63b"/>
王郭二人亦嘗徃來其處及稱山中多光怪儵忽變化<lb/>
甚異延祐三年侯諸孫𢎞毅即其地祠浮丘以其二弟<lb/>
子及侯配廣殿大庭髙門修廊皆合制度又割田廪有<lb/>
道之士以奉祠事明年郡人曽編修巽申為請于元教<lb/>
大宗師命為天華觀至順元年陞為宫明年正一教主<lb/>
三十九代天師加天華萬夀宫并書其顏咸謂君子作<lb/>
始宜具金石刻請為刻辭按廬陵志侯名寀初隱芙蓉<lb/>
後得道山東南三十里之洞巖臨江玉笥山志又言承<lb/>
<pb n="KR2k0045_WYG_120-64a"/>
天宫西南十五里南障山葆光觀有吉州閻使君别墅<lb/>
後得道衡嶽學仙之人固芒忽不可知而戎昱集載送<lb/>
吉州閻使君入道詩此尤足徵者浮丘事見列仙傳天<lb/>
下髙山絶境𩔖有浮丘遺跡要不可詰然古之士君子<lb/>
負徳行材藝不見用于世或著書立言以傳其道或躬<lb/>
耕採拾以樂其志或依託佛老以寄其跡若此者世多<lb/>
有之後世至有因之以為富貴利逹之途赫然與王公<lb/>
大人並馳争先者侯之孫自壯嵗抱其才遊京師數被<lb/>
<pb n="KR2k0045_WYG_120-64b"/>
薦不合去最後受知集賢諸學士薦為甘肅儒學副提<lb/>
舉又翩然嘆曰即見用以踰五望六之年馳數千里之<lb/>
地逐尺寸之禄智者不為也曰天華吾故土吾將老焉<lb/>
其猶有乃祖之遺風與其辭曰瞻天華之巖巖兮前青<lb/>
牛而後元武乍蜿蜒而迴伏兮忽騫騰而軒翥丹霞爛<lb/>
其髙兮白雲縞乎在下俯城郭之鱗蓐兮覽平原之膴<lb/>
膴香城鬱其在望兮乃巨仙之故居枕墨潭之黕澹兮<lb/>
大江淘而右趍歩靈臯而造神澳兮顧列仙之攸館浮<lb/>
<pb n="KR2k0045_WYG_120-65a"/>
丘既厭世而髙馳兮閻仙又擯余而不返召青鸞使駕<lb/>
輅兮俾鳳皇以調笙抗交龍之雲旂兮仍析羽以為旌<lb/>
冀神君之來降兮余將肅其並迎昔孔子欲乗桴以浮<lb/>
海兮老𥅆亦度闗而西遊知文武之不可以作兮道懔<lb/>
乎其莫留何盛世之孔明兮亦髙蹈而逺引矧兹邑之<lb/>
鉅麗兮乃英賢之所藴君子固難進而易退兮亦因時<lb/>
而顯隱神君既有此靈宫兮曰髙明而又爽塏山樷樷<lb/>
以四周兮繚青川之浼浼撫下人而顧懐兮歴千嵗而<lb/>
<pb n="KR2k0045_WYG_120-65b"/>
猶未改起倚檻而浩歌兮將畢景而靡悔<lb/>
　　臨江路玉笥山萬夀承天宫碑<lb/>
天下稱大名山在大江之西者三曰匡廬曰閤皂曰玉<lb/>
笥玉笥又為天下絶境按道書及圖志于洞天則太秀<lb/>
法樂于福地則郁木凡為老氏之宫二為觀二十有一<lb/>
而皆統于萬夀承天之宫宫在洞天之西三㑹峰之下<lb/>
玉澗之上云即梅子真隱處漢初覆箱之麓有觀曰玉<lb/>
梁相傳初為觀時天降白玉梁因以為名晉永嘉中徙<lb/>
<pb n="KR2k0045_WYG_120-66a"/>
號于此唐之季道士劉潛谷建老君院觀旁曹處明亦<lb/>
建精思院而王處士遂以觀為靈寳院南唐保大中從<lb/>
靈寳文質議合三院之田復為玉梁觀劉傅陳紹規王<lb/>
傅丁守元姚文質曹傅宋懐徳汪希聲皆有道者號玉<lb/>
梁八祖宋大中祥符元年賜觀額曰承天宣和初陞為<lb/>
宫宫之衆幾六千指為支寮五十餘而唐宋之君數設<lb/>
金籙醮于此故玉笥之名震天下大觀庚寅宫災各出<lb/>
建壇塲以居寮之存者僅十有三靈寳之支曰超燕浩<lb/>
<pb n="KR2k0045_WYG_120-66b"/>
然水竹養真老君曰仁智玉洞玉山夀玉精思曰清音<lb/>
清隱桐澗道冲雲庵建炎紹興之際管轄劉思齊知宫<lb/>
楊得清始復其宫何道冲何守元繼之宫日以修咸淳<lb/>
中管轄李允一之兄珏為閤門宣賛舍人得幸上為請<lb/>
以甲乙傳次從之入國朝至元二十六年詔加萬夀承<lb/>
天宫給五品章以允一為本宫住持提㸃兼本路道録<lb/>
與知宫謝景巽謀大新其宫以稱上賜景巽乃種樹積<lb/>
財以待大徳三年初作東西廡而允一卒劉夀翁周源<lb/>
<pb n="KR2k0045_WYG_120-67a"/>
深劉居敬何應仙等繼之皇慶二年夀翁源深建夀春<lb/>
閣主宰三官三殿延祐改元建三門及正紀堂鐘樓齋<lb/>
堂庖庫之屬至順二年居敬應仙建三清殿費以鉅萬<lb/>
計居敬及李師周各以私錢五千緡倡之餘皆出諸宫<lb/>
中王實仙等木惟棟材得巨檆株于郡人鄧守一餘皆<lb/>
取之謝景巽所手植者於是棟宇之制金碧之飾象設<lb/>
之嚴莫不度越於前矣又増飯衆之田合新舊為畝萬<lb/>
有奇而宫始大備君子曰大江之西雖有三大名山惟<lb/>
<pb n="KR2k0045_WYG_120-67b"/>
此山兼洞天福地之重峰有太白雲臺羣玉秦望之屬<lb/>
三十有三壇有太清太乙曜明白鶴之屬三十有九臺<lb/>
有東華赤松白雲之屬十有二谷有彤霞丹陽之屬五<lb/>
井有丹砂玉乳醴泉之屬十至若三溪八池七潭六原<lb/>
四塢二十四澗皆勝絶之處髙摩天闗深入地軸載之<lb/>
莫究其名窮之莫極其源雲雨所都雷電所家金芝靈<lb/>
草之所圃神龍異獸之所窟宅天鍾其英地儲其靈磅<lb/>
礴扶輿非遺世絶俗乗虗馭景之士不能徧睹也古今<lb/>
<pb n="KR2k0045_WYG_120-68a"/>
隱居得道于此計不可數其幸知名者若秦孔丘明等<lb/>
十人漢梅子真梁杜曇永蕭子雲唐羅子房羅公逺謝<lb/>
修通劉道平宋沈麟毛得一李思廣之徒三十有八人<lb/>
皆磊落奇傑世不常有其不肯名於世者不知其幾且<lb/>
神禹大聖也漢武英君也言皆嘗應符受籙於此使天<lb/>
下之人披圖志聽游士談説孰不延頸稽首矯然如在<lb/>
弱水之外信天下之絶境矣而萬夀承天宫實統此山<lb/>
不亦重乎今宫庭之麗不獨可稱上賜又足以稱此山<lb/>
<pb n="KR2k0045_WYG_120-68b"/>
不亦美乎然是宫也興於漢盛於唐燬於宋雖復於南<lb/>
渡又二百餘年以至於今始完且美厥維艱哉為之後<lb/>
者當何如其繼也今住持提㸃是宫者通元冲素明逺<lb/>
法師教門髙士何君應仙也宫之浩然堂邵天麟念其<lb/>
修復之難何劉以上諸老之勤請文刻石余與邵善又<lb/>
嘗識何君序已復係以詩曰大江之西洞庭東三山鼎<lb/>
峙爭長雄玉笥嵳峩與天通千迴萬轉重復重十人避<lb/>
秦入山中池養十魚為九龍九人乗龍上虚空赤帝飛<lb/>
<pb n="KR2k0045_WYG_120-69a"/>
入為九嵏四海照耀何烘隆三疏不救莾賊兇曹瞞欺<lb/>
天塞帝聰玉梁白晝隨靊霳夀春真人抗靈蹤玉壇佳<lb/>
氣長鬱□璇題翠羽開神宫九霞照地光熊熊急澗鳴<lb/>
玉相撞舂羣峰四合如朝宗承天萬年亮天宫太秀幽<lb/>
詭郁木同重巖洞壑守鬼工白猿夜號寳氣衝我欲求<lb/>
之白雲封金闕先生碧兩瞳弟子文詠敬以恭巢雲駕<lb/>
霧留飛蹤元洲長史白玉容八十二口來相從一入不<lb/>
復世莫逢忽而見之若發䝉朱宫玉堂繡簾櫳青童素<lb/>
<pb n="KR2k0045_WYG_120-69b"/>
女清而丰桃花杏花相映紅忽而不見空溟濛或聞玲<lb/>
玲磬與鐘或如金雞啼曉風何劉沈謝數十公遺聲逸<lb/>
響猶渢渢霓旌羽節何當降霞衣飄飄珮琅璁下與世<lb/>
人哀瘝恫身為風牧常先鴻上佐皇羲播時雍還淳反<lb/>
朴服孝忠物不疵癘年榖豐氣酣飛上三㑹峰周覽四<lb/>
極摩蒼穹前有天柱如華嵩落日照作金芙蓉三峰東<lb/>
出號赤松雲臺太白相横從羣玉金扇逺更濃兩峰相<lb/>
倚如駏蛩紫㣲髙閣紫霞沖石橋金柱争巃嵸長江外<lb/>
<pb n="KR2k0045_WYG_120-70a"/>
抱如白虹束以驚峽轟奔洪千今萬古聲淙淙百神歆<lb/>
集元氣融超凌蓬萊軼崆峒仙來不來我心忡山中有<lb/>
草名碧茸食之千嵗顏如童我欲求之不可窮願佩含<lb/>
景從仙翁紫袍白馬來兩騣奪取神君一尺銅坐閲絶<lb/>
景忘春冬<lb/>
　　大元勅賜饒州路番君廟文惠觀碑銘<lb/>
　　　　　　　　　　　　　　　　虞　集<lb/>
番君之有廟於番昜久矣舊廟在郡治之㕔事故宋郡<lb/>
<pb n="KR2k0045_WYG_120-70b"/>
守范文正公遷之城西北國朝延祐中郡守王都中以<lb/>
其廟之久敝更新之郡人元教大宗師呉全節作芝山<lb/>
道院以主其廟故翰林學士元明善為書其事作迎送<lb/>
神曲以祀神焉郡人以廟隘弗稱所以尊敬番君者袁<lb/>
仁慶之别業在永平門外平衍寛阜因元妙觀住持王<lb/>
仁近致諸大宗師以為番君廟仍作為宫於其側以守<lb/>
視之仍改至元之三年自舊廟奉番君之舊像以居仍<lb/>
以梅鋗將軍侑食守將吏士各率其屬庻士庻民後先<lb/>
<pb n="KR2k0045_WYG_120-71a"/>
奔走不約而集道迎有序至廟具少牢醴幣大合樂以<lb/>
饗之民大恱明年大宗師言於朝天子遣使者封奩香<lb/>
織金文之幣為之衣以賜勅翰林院畫㫖賜文惠觀俾<lb/>
有司勿敢有所撓因命頤神凝素文教真人于有興及<lb/>
朱道沖方志逺治觀事而太常議番君當易名曰文惠<lb/>
王文因漢舊諡而惠者著其流澤故鄉之無窮也觀以<lb/>
是得名廟有故守臣顔魯公及范公之祠郡人以為故<lb/>
萬户齊某世以其兵守饒亦有别祠前太守今浙省叅<lb/>
<pb n="KR2k0045_WYG_120-71b"/>
政王都中能治郡亦畫像而事之而施田度弟子甲乙<lb/>
治觀事者志逺也六年九月朔旦天子清暑上都還次<lb/>
懐來集賢大學士不刺失利等用大宗師言新廟之宫<lb/>
宜勒銘有勅以命臣集臣謹按番君事見史䇿世能言<lb/>
之漢諸侯王惟長沙最久國分而㣲而廟祠在番昜千<lb/>
數百年不絶得民心者若是其久乎抑神明之感有所<lb/>
在乎昔徐偃之得民避穆王而去之民祠之太末太末<lb/>
之徐皆宗偃李唐時徐氏子孫有守其郡者大新其廟<lb/>
<pb n="KR2k0045_WYG_120-72a"/>
韓愈嘗書其實焉呉泰伯世家春秋末呉益大與中國<lb/>
㑹盟季子之賢仲尼猶稱之既亡其後子孫散處蓋以<lb/>
國為氏番君又以呉氏興名最著至徳之傳其不可以<lb/>
名稱如此哉大宗師從其師受知世祖皇帝事列聖五<lb/>
十餘年尊榮安文卿相莫及位特進其號曰真人其大<lb/>
父父有武宗皇帝之錫命若世世祚饒國建立為公于<lb/>
是大宗師因祖父之賜履逺推本於宗家再作番君之<lb/>
新廟極其盛大其亦倣於徐氏之故乎臣集敢不拜手<lb/>
<pb n="KR2k0045_WYG_120-72b"/>
稽首奉詔著銘以遺之其詞曰有呉世家於赫番君相<lb/>
是有歸克渙其羣江南之東惟番最大洪源盛流彭蠡<lb/>
其匯大納有容保和以沖含生所資神明來宫額廣千<lb/>
里中城聽治民之來享出入多制神道尚幽人道尚明<lb/>
别而理之新宫乃成既遷既好嵗久而敝東門有田萬<lb/>
神攸萃自堂徂基棟宇言言靈之洋洋來享來安顧瞻<lb/>
故鄉孰非吾土隨感有見寕滯方所相方度新在我曽<lb/>
孫曽孫孫子思著思存道家之宫以祀上帝則具是依<lb/>
<pb n="KR2k0045_WYG_120-73a"/>
曷有其替文惠之褒人無異辭有煒裳衣天子錫之神<lb/>
之格思食爾舊徳勿私爾邦惠我四國史臣修詞麗牲<lb/>
有碑百神敬共明詔在茲<lb/>
　　玉笥山清真宫碑<lb/>
玉笥山清真宫在臨江之新淦實録以為本名羣玉山<lb/>
漢武帝授上清籙於此見有光如笥下之改今名而以<lb/>
上清名宫云宫之始末可知者梁天監中杜曇永與其<lb/>
門人錢文詠來居蕭子雲以錢百萬助成之今有石刻<lb/>
<pb n="KR2k0045_WYG_120-73b"/>
在宫中云是曇永所撰上清碑文而文詠書然其署官<lb/>
文字制作不合疑後人所重立有改易失真者唐長慶<lb/>
中謝修通奉母隱此山實録所著也南唐時皮羽南受<lb/>
知後主刻木為印使佩之以治宫事徐公鍇為篆上清<lb/>
宫額此最可傳信者矣宋宣和中勅改為清真宫端平<lb/>
丙申主宫事者李希白故給事中大有之孫也郡人重<lb/>
之為請於朝使度弟子得甲乙相次傳授乃得涂紹禹<lb/>
魯道隆皆名家子又有道行法術為時所尊敬故能大<lb/>
<pb n="KR2k0045_WYG_120-74a"/>
其宫而新之益入田租以給衆來者日至而宋亡矣自<lb/>
是以來相繼治其宫者曰胡永年曽卿胄劉繼賢曽季<lb/>
謙張嵩老涂𢎞道其方來則歐陽本一聶立仁其人也<lb/>
至元丙戍世祖皇帝嘗召卿胄至京師咨問稱㫖留之<lb/>
四年乃得還既而宫之屋日敝於是元貞丙申永年作<lb/>
法堂至大戊申卿胄嵩老又作沖妙堂戊午季謙又作<lb/>
三清殿其後繼作日䖍不懈而宫皆新成三清殿成之<lb/>
明年聶立仁方從元教嗣宗師以其事來告曰未有年<lb/>
<pb n="KR2k0045_WYG_120-74b"/>
而吾宫新則昔之從事於此者多矣然自杜君以來姓<lb/>
名可考者寥寥數人耳則其冺而無聞者無文字金石<lb/>
之托也不可自我之世無以示後人子幸為我銘予既<lb/>
聞而嘆曰山川之形勢為豪傑所臨依衆庻所㑹通者<lb/>
歴歴可見然而忽然之間時徃物異則感慨係之而荒<lb/>
閒寂寞之濱乃有斯人據泉石之極致以相傳長久如<lb/>
此乃為次第其說而勒之以銘銘曰太秀之山羣玉之<lb/>
府廓兮有容若笥將貯不鍵而固匪槖而盈合沖納和<lb/>
<pb n="KR2k0045_WYG_120-75a"/>
神憑虚生其神孔明維大司命叅我左右宰我衆正若<lb/>
瞻紫垣羅絡四周表衛中居旋制九州文昌之宫泰階<lb/>
之上靈氣翕張孰執其象偉若降精巋崟峙停焫燎弗<lb/>
輕食于殊庭神君欲來冷風與俱樂出太空合神于無<lb/>
朝陽熙熙夕灝肅肅孰其迎將孰其往復精明粹融潛<lb/>
滋密充自然遂成沴戾不逢穆穆在朝皥皥在野我宫<lb/>
恒新以詔來者<lb/>
　　勅封顯祐廟碑<lb/>
<pb n="KR2k0045_WYG_120-75b"/>
至順二年夏江西行省以文書白於朝曰吉安守臣言<lb/>
其所統吉水州中鵠鄉有神廟食於石礱之里者相傳<lb/>
神姓劉氏諱煥蓋長沙定王之裔云舊志以為隋時始<lb/>
有廟至唐而益大歴五代及宋靈異甚著建炎初金兵<lb/>
蹂江南隆祐太后入贛避之舟行為石所礙有巨人翼<lb/>
其舟出于險后物色之則神良是也遣人祠謝之自是<lb/>
數百年之間嵗或旱禱之則必有雲起其東以為雨有<lb/>
蝗禱之蝗不至其旁近有羣盗犯其境禱之賊恍惚有<lb/>
<pb n="KR2k0045_WYG_120-76a"/>
所見而散去當是時州固縣也而郡守之禱之也必具<lb/>
官位姓名謹書祝辭於版而致敬焉勅賜其廟曰孚應<lb/>
廟又封其神曰順惠侯蓋當時之制神靈之有功於民<lb/>
者有司覈實其事以聞始賜廟額又有功則封之以王<lb/>
其號自二字以上累封至八字極矣自入國朝來凡水<lb/>
旱疾疫盗賊有禱無弗應者而神封猶仍前代之舊非<lb/>
闕歟聖朝懐柔百神徳意至渥詔書每下則有司長吏<lb/>
必謹具牲幣奉祠境内諸神之在祀典者是以石礱之<lb/>
<pb n="KR2k0045_WYG_120-76b"/>
祭嵗月相望也請更大其封以答神庥而以慰民人敢<lb/>
以為告於是中書下其事禮部禮部移書太常而博士<lb/>
議曰宜因其舊而更其廟號曰顯祐廟加封神曰昭烈<lb/>
王吉水州道士某法師提㸃某觀事劉學仙來請書其<lb/>
事而刻諸石又為享神之辭曰坎坎伐鼔石礱之下注<lb/>
醪盈觴解牲在爼神其來思胥樂於舞我東曰瞻雲來<lb/>
如雨誰其從之昆弟如侣神固王孫長沙伊祖惠我孔<lb/>
仁亦厲而武是耶非耶來即於所神之享我自我祖父<lb/>
<pb n="KR2k0045_WYG_120-77a"/>
昔侯今王天子之祜裳衣有章丹楹朱户肅肅孔容孰<lb/>
敢予侮驅我癘鬼去我蟊鼠豐我大田寕我屋宇爾妥<lb/>
我依至于終古<lb/>
　　崇仁縣顯應廟沖惠侯故漢欒君之碑<lb/>
崇仁縣治南望七十里有山焉廣大髙厚嶷然其前其<lb/>
巔峻而並鋭能出雲雨蓄神明凡水旱災害之禱無不<lb/>
通焉蓋邑之望而吏民之所依也謂之巴山相傳東漢<lb/>
欒巴字叔元魏郡内黄人而神仙傳云蜀成都人史稱<lb/>
<pb n="KR2k0045_WYG_120-77b"/>
巴好道順帝時給事掖庭仕至黄門令性質直學覽經<lb/>
典雖在中禁不與諸常侍交擢拜郎中遷桂陽太守用<lb/>
李固薦拜議郎守光禄大夫與杜喬周舉等八人巡行<lb/>
州郡巴使徐州還遷豫章太守郡多山川鬼怪細民嘗<lb/>
破貲産以祈禱巴素有道術役鬼神乃悉毁壊旁祀翦<lb/>
理姦巫于是妖異自消百姓始頗為懼終皆安之是時<lb/>
方分豫章郡東地置臨汝縣則今撫州之境也相傳以<lb/>
為巴治妖民嘗至此故民間思之不忘以巴之名名茲<lb/>
<pb n="KR2k0045_WYG_120-78a"/>
山云其後嘗置巴山郡在縣西南四十里遺跡猶有可<lb/>
考而縣西門曰巴陵門巴山至縣所從入也則山果以<lb/>
巴得名久矣巴後遷沛相徵拜尚書順帝之𦵏有司多<lb/>
毁民間墓巴上書切責禁錮還家二十餘年用竇武陳<lb/>
蕃薦徵拜議郎蕃武之禍以黨謫為永昌太守辭病不<lb/>
行上書理蕃武寃下廷尉自殺而相傳巴有墓在山下<lb/>
而立祠焉今為廣教僧寺而山巔并祠南昌尉梅子真<lb/>
與叔元而唐鄧葉二道士配之蓋出近世云故宋紹興<lb/>
<pb n="KR2k0045_WYG_120-78b"/>
二十六年有宣教郎知縣事鄭圃孫懋為令以告民曰<lb/>
周人以諱事神而名不以山川名山曰巴懼民久以為<lb/>
未安也洞庭有山以洞庭君之所居而謂之君山欒君<lb/>
自豫章為沛相獨不可謂之相山乎乃酌酒以告神而<lb/>
神悅暴之於民而民從遂更名相山咸淳元年縣寓公<lb/>
朝奉大夫知邵武軍事師得遇等言於朝曰縣有漢光<lb/>
禄大夫欒豫章之神祠墓存焉其神明在史冊守郡有<lb/>
功立朝有節訟陳竇之寃竟以身殉風節凛然可以謂<lb/>
<pb n="KR2k0045_WYG_120-79a"/>
之神明者矣吏民禱祈必應而滛巫瞽史名稱鄙野非<lb/>
教民事神之道按祀典崇寕三年賜東明縣柏梁橋欒<lb/>
巴廟曰顯應廟大觀四年封巴為沖惠侯顯應廟矣其<lb/>
山顛之祠與梅子真同命得賜妙濟靈純真人之號者<lb/>
則用道家之言也欒君生時靈異甚著人人能道之而<lb/>
斯邑之民有求輙禱有禱輒應千百年以來殆不勝紀<lb/>
國朝大徳丁未予留斯邑是年大旱八月旦迎神至縣<lb/>
治大雨連夜後三十四年其旱尤甚苗有未入土者民<lb/>
<pb n="KR2k0045_WYG_120-79b"/>
甚惶懼承直郎逹嚕噶齊鄄城寶通遣其簿將仕佐郎<lb/>
舒文琰疾馳詣廟迎神像至縣以禱寶通率其屬奉迎<lb/>
於西郊祝史未及成禮而沛澤滂沱衣冠盡濕隨至邑<lb/>
治雨連三日夜乃止四境以霑足告既而五月又不雨<lb/>
徧禱羣望神在禱中已而六月三日雨十二日雨旬日<lb/>
之間雲雨並興四郊在望者或十里數十里或百里或<lb/>
一日或二日或一時隨地而足稽諸旁近最為沾渥焉<lb/>
是時寶通悉力禱祈以為己任齋戒兼旬而不間嚴屠<lb/>
<pb n="KR2k0045_WYG_120-80a"/>
宰之禁厲不䖍之俗家有疾苦而不顧身受勞苦而不<lb/>
辭忠翊校尉縣丞縉山張榮與簿及典史實協心焉必<lb/>
得雨而後止為吏者其憂民如此其必有以鑒其誠者<lb/>
乎乃序其事而傳之為迎享神詞曰有敦維崇其阻九<lb/>
陵時翕時舒與雲俱興降丘作神朱紱赤舄尚書邦君<lb/>
司命司直自古在昔于我故懐我識其來嘗與雨偕公<lb/>
宇斯穹私宇斯潔神君格思無怒伊恱髙山峻嚴孚與<lb/>
禴禋惟神不違俯依我人我人何有有尊有俎黍稷既<lb/>
<pb n="KR2k0045_WYG_120-80b"/>
阜酒醴惟醹捭豚為羞有定有羮神來碩歆百物之精<lb/>
神昔故鄉父老燕娱千載在斯不醉無起乃大乃神碩<lb/>
產乃生為嘉為喬為棟為楹為美為英寳藏興殖無有<lb/>
逺邇來被來澤仰其虚矣穹窿休明就其奥矣流動滿<lb/>
盈時有序代神不可極曽孫孫子有祀無斁<lb/>
　　張將軍祠碑　　　　　　　　　歐陽元<lb/>
饒之安仁玉真山惠寕廟之左寓祠張將軍者宋亡之<lb/>
死士也將軍初從江陵守髙逹至元十二年天兵下江<lb/>
<pb n="KR2k0045_WYG_120-81a"/>
陵達降將軍帥其徒淮士百人去之洪州是冬洪又降<lb/>
去之信州㑹儒臣謝枋得守安仁斷橋樹柵為拒將軍<lb/>
聞之帥所從赴謝軍謝喜得淮士授誠信郎帳前都提<lb/>
㸃推心膂任之將軍感激籌䇿部署咸獲其用十三年<lb/>
二月諜言我師來自江右謝分兵千餘人禦之既而自<lb/>
饒來攻謝遣為徼將軍奮大刀斫殺數人前軍稍却後<lb/>
陣大集繞出謝軍後於髙岡立幟將軍顧見驚潰俄矢<lb/>
中將軍馬鼻迺歩戰死之我師義其人求之仆尸中歎<lb/>
<pb n="KR2k0045_WYG_120-81b"/>
曰壯士壯士取衾覆之將軍歿數著靈異邑人祠之水<lb/>
旱疾疫禱之必應儒學教授胡均式入京禱於將軍約<lb/>
至京求朝士為文刻祠中乃未暇至順元年與編皇朝<lb/>
經世大典明年書垂成感寒疾不能執筆友人蕭徵之<lb/>
驚曰若嘗以文字有諾責於神者式遽曰是將軍也取<lb/>
珓祝之曰聞書局官歐文監明當候式以祠記屬之可<lb/>
乎擲得吉詰朝余果來具以告余曰諾式疾即瘳書來<lb/>
求文遂記之又作迎饗送神詩以遺祠者使并刻之石<lb/>
<pb n="KR2k0045_WYG_120-82a"/>
將軍諱孝忠道州人辭曰釃酒兮滿壺陳牲兮疈辜神<lb/>
降兮醉飽割牲兮飲酒佩長劍兮荷長殳弓在室兮矢<lb/>
在㕑生為人兮盡瘁死事歿為神兮降嘏異世世有明<lb/>
主兮咸秩無文不廢明祀兮以勸事君神去兮奈何鼔<lb/>
坎坎兮巫屢歌神思奮兮挽天河挽天河兮洒斧斨祛<lb/>
厲鬼兮阜時康民無災兮物無害歘長嘯兮倚天外<lb/>
　　金谿二孝女祠碑　　　　　　　胡元塏<lb/>
堂三間祀二女子表孝烈垂世教也三百年前縣初為<lb/>
<pb n="KR2k0045_WYG_120-82b"/>
鎮鎮有銀塲塲有典吏銀耗不能償將抵吏罪吏惟二<lb/>
女相與謀曰地産已竭銀不可得罪不可逃女生何所<lb/>
用惟有投爐焰中一死贖父乗爐火灼焰時同時躍入<lb/>
爛焉見者哀號聞者驚異事聞即日罷塲散冶免吏罪<lb/>
二女子生下里耳不習詩禮之訓體不聞珩璜之節一<lb/>
旦孝心所發輕身以死求諸傳記未能或之雙也於法<lb/>
宜祀今皇帝踐祚制詔州縣前代義夫節婦議與旌表<lb/>
惟時濟南呉公瑾來貳兹邑聞二女子之風曰是不有<lb/>
<pb n="KR2k0045_WYG_120-83a"/>
大于義夫節婦哉盍特祠稱明詔乃直舊塲乃峙新廟<lb/>
石鐘山在右鷓鴣山在左大徳戊戍四月屬役五月落<lb/>
成謂邑士胡元塏曰子非邑之人乎且子老矣及聞習<lb/>
矣筆之以垂厥後予曰二女孝烈不以記而傳也公起<lb/>
孝烈之心不可不傳也近有以坑冶䇿獻烹煉踰月不<lb/>
得錙銖有害於民無益於官乃叙前因轉聞省府事遂<lb/>
寢是二女之孝不特生其父於當時又生此邑民於世<lb/>
世矣公顯祠足以契人心之天足以對揚天子丕顯休<lb/>
<pb n="KR2k0045_WYG_120-83b"/>
命乃作迎享送神詞三章遺鄉人歌以祀其詞曰招淑<lb/>
靈兮山之阿駕雲駢兮兩英娥攜手同行兮肯予過憇<lb/>
新祠兮樂也婆娑山肴兮野蓛清泉為酒兮明月為燭<lb/>
石鐘自鳴鷓鴣自曲風景當年兮太平草木靈之來兮<lb/>
鼓淵淵靈之去兮駕翩翩罏罷焰息兮斯萬年我民子<lb/>
子孫孫兮力畋爾田<lb/>
　　鄔子砦巡檢方君去思碑　　　　危　素<lb/>
諸州判官縣尉巡檢之設職捕盜也官甚卑職為甚要<lb/>
<pb n="KR2k0045_WYG_120-84a"/>
巡檢尤卑盜之始獲多自巡檢始其治所當荒山絶海<lb/>
去大府必逺其官無佐貳自非明慎者焉可保其獄之<lb/>
不寃哉議盜之刑重者至於死其可忽諸昔者廷議儒<lb/>
學官在吏部者已多俟代者常十數年許借為巡檢逢<lb/>
掖之士徃徃以為一旦去爼豆負弓弩不幾于自待之<lb/>
薄者乎然國家之意豈不以為職之甚要則用不可非<lb/>
其才儒者于修已治人素嘗習之施之天下猶可矧巡<lb/>
檢一方其難易較然矣故有志之士恒不小其官而樂<lb/>
<pb n="KR2k0045_WYG_120-84b"/>
為之固將行其學而已崇卑非所計也彭蠡之澤其浸<lb/>
千里進賢縣之鄔子砦適當澤濱先是羣盜嘗據險自<lb/>
恣行者甚厭苦之九江方君繇藝文監修書被賞典得<lb/>
儒學教授借為是官盜賊肅清官府無事乃作亭湖上<lb/>
以自休讀書之暇著為文辭歌咏其官居之樂儒生秀<lb/>
士咸喜從之遊其民益知嚮道彬彬焉趨于禮義他邑<lb/>
之盜亦無敢犯其境矣若是者謂非儒者之效吾不信<lb/>
也閩海元公既辟方君為掾令調將樂縣主簿去官之<lb/>
<pb n="KR2k0045_WYG_120-85a"/>
三年里父老屬臨川鄧立以書來京師求為製去思之<lb/>
碑方君篤學甚文而仕日顯異時所書者宜多茲其從<lb/>
政之始故請得而頌之方君名積字叔髙其湖上之亭<lb/>
余為記也其詩曰彭蠡之澤鉅浸淼瀰荒茅篁竹盜賊<lb/>
攸棲勁艫髙桅其來繹繹憂虞孔多詎遑寢食警曹之<lb/>
設厥秩雖卑以去患害以防姦欺猗我方君出自館閣<lb/>
匪資文章實循矩矱君曰毋亟盜亦吾民何以化之惟<lb/>
義與仁誦詩讀書琴瑟在御弗暴弗苛民情悅豫湖波<lb/>
<pb n="KR2k0045_WYG_120-85b"/>
𠖇𠖇風月清明櫂歌相聞檣影不驚方君去只民思無<lb/>
已述詞于碑以勸君子<lb/>
　<lb/>
　<lb/>
　<lb/>
　<lb/>
　<lb/>
　江西通志卷一百二十<lb/>
</p>
<p>
</p>
  </div>
</body>
</text>
</TEI>
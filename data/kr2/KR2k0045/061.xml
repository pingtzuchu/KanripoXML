<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷六十一</head> <lb/>
    <p>
<pb n="KR2k0045_WYG_061-1a"/>
欽定四庫全書<lb/>
　江西通志卷六十一<lb/>
　　名宦<hi>五</hi>
　　臨江府<lb/>
　吳<lb/>
周瑜字公瑾廬江舒人也建安中孫䇿定豫章廬陵瑜<lb/>
　留鎮巴丘<hi>吴書</hi>
萬彧寳鼎二年以右丞相出鎮巴丘<hi>林志</hi>
<pb n="KR2k0045_WYG_061-1b"/>
　宋<lb/>
王懿字仲徳武帝伐廣固用懿為前驅戰輒破之帝與<lb/>
　盧循戰於左里懿功冠諸將封新淦縣侯<hi>南史</hi>
　隋<lb/>
李子樂開皇十年令新淦廢石陽巴丘二縣入新淦隸<lb/>
　吉州子樂以縣治去州逺徙南市村相土卜宅於今<lb/>
　為烈<hi>臨江府志</hi>
　唐<lb/>
<pb n="KR2k0045_WYG_061-2a"/>
杜臻大厯間攝新喻令初縣治在龍池墅大水城圯郡<lb/>
　守李嘉祐建議遷之臻擇形勢因徙縣治於虎瞰山<lb/>
　之北<hi>明一統志</hi>
李筠天祐間令新淦㑹邑陞都制置治所割吉水新喻<lb/>
　豐城三縣隸之筠興版築髙城壁遂為雄鎮<hi>林志</hi>
　五代<lb/>
李著為新喻簿攝縣事時縣多火災著率公徒撲滅之<lb/>
　民居故覆茅且侵官街著諭民盡換瓦又浚古湮井<lb/>
<pb n="KR2k0045_WYG_061-2b"/>
　六自是火不復作<hi>明一統志</hi>
　宋<lb/>
韓振開寳元年為新淦制置使以新定三縣事繁時樊<lb/>
　知古充採訪使遂申乞以所屬刑獄關覆吉州而制<lb/>
　置司罷<hi>林志</hi>
羅開滿字仲謙會稽人開寳間守臨江崇儒尚禮贈臨<lb/>
　江侯<hi>同上</hi>
龎籍字醇之單州武城人及進士第為言官彈劾無所<lb/>
<pb n="KR2k0045_WYG_061-3a"/>
　避孔道輔曰言官多觀望宰相意獨龎醇之天子御<lb/>
　史也坐貶知臨江軍治郡有聲尋復官徙福建轉運<lb/>
　使<hi>宋史</hi>
吕大防字微仲藍田人嘉祐進士熙寧四年以太常博<lb/>
　士知臨江軍未幾徙知華州拜尚書右丞<hi>同上</hi>
王說字巖夫開封人為臨江守郡有寃獄多所平反<hi>同</hi>
　<hi>上</hi>
　　按前志載吕嘉問為臨江守王荆公以詩送之云<lb/>
<pb n="KR2k0045_WYG_061-3b"/>
　　黃雀有頭顱長行萬里餘想因君出守暫得免苞<lb/>
　　苴又引宋史嘉問本傳辨其歴官無出守臨江語<lb/>
　　而據荆公詩以為本傳失載云考通鑑熙寧三年<lb/>
　　吕公弼以安石變法具疏將論之從孫嘉問竊其<lb/>
　　藳以示安石安石先白之帝怒遂罷公弼知太原<lb/>
　　府吕氏號嘉問為家賊如此人即有美政亦不當<lb/>
　　以列名宦况絶無政績可紀邪其謟事荆公自宜<lb/>
　　有詩相送何足為重今特削去<lb/>
<pb n="KR2k0045_WYG_061-4a"/>
張好古字敏求南康人元祐間知新淦莅官勤敏革弊<lb/>
　舉廢衆服其㢘<hi>林志</hi>
林沖之字和叔莆田人元符進士宣和間知臨江軍㑹<lb/>
　漕司議廣東海艖敷數諸路以守令數豐殺為殿最<lb/>
　時儈多蕩産民亦告病沖之措置有方夙弊盡革靖<lb/>
　康初擢主客郎中介中書侍郎陳過庭使金同被執<lb/>
　抗節不屈而死<hi>宋史</hi>
李之邵建康人建炎初為新喻武尉隆祐太后幸䖍州<lb/>
<pb n="KR2k0045_WYG_061-4b"/>
　扈從後軍以糧運不至則所過燔掠遂為叛之邵拒<lb/>
　之兵敗不屈大罵賊䠞殺之賊酋壮其言誅害邵者<lb/>
　邑人立祠<hi>明一統志</hi>
張著字少微處州龍泉人紹興初知臨江軍政事嚴明<lb/>
　吏民畏服時兵荒之餘鮮服儒業著興文崇教建學<lb/>
　舍為文以勸誘之士因知學值大旱有吉州豪民歐<lb/>
　陽建光謀溺北客者私其妻事洩移獄推鞫著㢘實<lb/>
　發擿獄決而雨<hi>林志</hi>
<pb n="KR2k0045_WYG_061-5a"/>
張遇紹興間新淦縣丞時方被兵令不能職撫諭使張<lb/>
　滙劾罷之以遇攝縣事遇撥煨燼考版籍正租賦數<lb/>
　月之間弊除而民定<hi>豫章書</hi>
孔端木字子公知臨江軍崇教化士風丕振與張著並<lb/>
　祀府學<hi>明一統志</hi>
汪杲紹興間知新淦作新學校文風大振淦之士獨盛<lb/>
　於他邑者杲之力也<hi>同上</hi>
江溥字叔源信安人乾道間知臨江軍值嵗歉講明荒<lb/>
<pb n="KR2k0045_WYG_061-5b"/>
　政為糜粥以食飢者民賴以活豪民鍾氏武斷鄉曲<lb/>
　溥發其奸寘於法人稱快焉<hi>同上</hi>
沈詵字直之吳興人淳熙間知臨江軍嘗買民地以廣<lb/>
　貢院又翻刻二劉春秋傳權衡意林於郡學官至戸<lb/>
　部尚書<hi>林志</hi>
陳士楚字英仲淳熙間為司戸時新喻稅籍不明豪右<lb/>
　多佚賦而累貧士楚督儲至邑悉正稅籍吏胥不能<lb/>
　欺仕至起居舍人<hi>同上</hi>
<pb n="KR2k0045_WYG_061-6a"/>
何洪慶元間知新淦縣崇尚禮教不施鞭扑而民自畏<lb/>
　服值邑大疫癘置惠民局延良醫以治之又置養濟<lb/>
　院以收無依者民甚徳焉<hi>豫章書</hi>
王<graphic n="KR2283" url="https://raw.githubusercontent.com/kanripo/KR-Gaiji/master/images/KR2283.png" mimeType="image/png"/>字少愚濡湏人慶元間知臨江軍故郡市黃雀鮓<lb/>
　嵗遺朝貴率三萬計<graphic n="KR2283" url="https://raw.githubusercontent.com/kanripo/KR-Gaiji/master/images/KR2283.png" mimeType="image/png"/>至悉罷之免萬里苞苴之勞<lb/>
　政聲上聞召還去之日凡供張物器悉歸公帑秋毫<lb/>
　不随仕至戸部侍郎<hi>林志</hi>
趙師逌字載道通判臨江軍以貢闈窄隘因申郡漕開<lb/>
<pb n="KR2k0045_WYG_061-6b"/>
　拓之又括在官之田置貢士莊以助偕計吏者<hi>府志</hi>
丁必稱字季言蘄州人知臨江軍江西和買例以稅産<lb/>
　均敷其無税者以物力稱因積郡帑之贏代輸物力<lb/>
　和買一年為錢若干文乃請於朝乞永與蠲免擢潼<lb/>
　川提㸃刑獄<hi>林志</hi>
黃幹字直卿福州閩縣人朱子髙弟嘉定間趙希懌提<lb/>
　舉江西辟為臨川令嵗旱勸糶捕蝗極其力改知新<lb/>
　淦縣吏民習知臨川之政皆不令而政行所至重庠<lb/>
<pb n="KR2k0045_WYG_061-7a"/>
　序先教養舊欠綱米數萬石幹聞於朝悉罷免之擢<lb/>
　監尚書六部門<hi>宋史</hi>
葉師中字子實永嘉人嘉定中教授郡學積廪餼之餘<lb/>
　買田為義廪以資仕進之貧及衣纓後之不振者<hi>林</hi>
　<hi>志</hi>
黃自然字元輔建安人嘉定末教授郡學以理學誨諸<lb/>
　生齋宿問辨率至夜分及漕廣西猶捐俸餘助修禮<lb/>
　殿官至吏部侍郎<hi>同上</hi>
<pb n="KR2k0045_WYG_061-7b"/>
王伯大字幼學福州人嘉定七年進士知臨江軍嵗饑<lb/>
　賑荒有法遷國子監丞累官資政殿學士<hi>宋史</hi>
　　按府志伯大置荒政局延士客究竟古今賑濟便<lb/>
　　宜法抄刷戸口全活甚衆所著有救荒案賑民録<lb/>
　　時民有紅黃黑白圏甲乙丙丁戸若非王知軍餓<lb/>
　　殺人無數之謡<lb/>
潘剛中字濟叔臨安人知臨江軍時郡堤水齧行者莫<lb/>
　濟剛中出緡錢疊石畚築易為坦塗又置抵當庫貯<lb/>
<pb n="KR2k0045_WYG_061-8a"/>
　公費使来者修築焉<hi>林志</hi>
張磻字渭老福州人嘉定四年進士鄰郡有清江渡産<lb/>
　紙部牒誤為清江縣下郡日鈔會紙三萬時磻知臨<lb/>
　江申省辨之乃得報罷<hi>同上</hi>
　　按宋史本傳磻由嘉定進士歴官至刑部尚書拜<lb/>
　　參知政事並無知臨江軍事姑從舊志以俟再考<lb/>
陳日强吳興人知臨江軍首鋤豪霸劾貪令訟簡刑清<lb/>
　一郡肅然<hi>同上</hi>
<pb n="KR2k0045_WYG_061-8b"/>
陳容字公儲長樂人端平二年進士嘉熙間通判臨江<lb/>
　軍以才名受知理宗入為國子監主簿去後人常思<lb/>
　之<hi>府志</hi>
鮑㢘徳祐初知臨江軍嵗乙亥元將巴延阿珠下九江<lb/>
　分兵攻臨江或勸之避㢘曰城亡與亡可遁乎被執<lb/>
　死之<hi>林志</hi>
　元<lb/>
李倜字士𢎞河東人大徳間為臨江路總管民病火災<lb/>
<pb n="KR2k0045_WYG_061-9a"/>
　倜勞来循行賑飢濟溺懇禱於神秋果大熟郡有奸<lb/>
　民不便其所為誣訟倜褫職去明年宣撫至郡民數<lb/>
　百人為倜稱屈得直其寃官至集賢學士卒諡章肅<lb/>
　<hi>林志</hi>
　茂巴爾字世明至正初守郡崇儒興學愛民如子卒於<lb/>
　官民哀之聲動城邑立祠祀之<hi>同上</hi>
　烏呼納色目人元末為臨江路經歴臨江故多虎狼之<lb/>
　卒居城郭者咸執鞭為業民忤之者必中以奇禍獄<lb/>
<pb n="KR2k0045_WYG_061-9b"/>
　訟興滅皆出其喜怒百姓側足畏避號曰笳鼓謂其<lb/>
　部黨衆而心力齊也月忽難初至訪民瘼按宿獄凡<lb/>
　壅滯不決者皆笳鼓之徒為之悉逮捕窮其奸狀餘<lb/>
　黨斂跡退散農民入城市相謂曰微經歴我與爾敢<lb/>
　来此乎見劉誠意集<hi>豫章書</hi>
　明<lb/>
劉貞字子貞洪武初知臨江府時元末兵燬貞撫字有<lb/>
　方百廢具舉民不知勞以循良稱<hi>明一統志</hi>
<pb n="KR2k0045_WYG_061-10a"/>
趙天麟東平人明初同知臨江陳友諒遣知院蔣必勝<lb/>
　寇臨江城陷被執不屈死之贈天水郡伯立祠肖像<lb/>
　於南昌有太平金鏡集八卷<hi>府志</hi>
楊成成都人建文間以刑部郎中謫知新喻縣性耿介<lb/>
　剸繁治劇事無留滯仕終福建參議<hi>明一統志</hi>
聞禄永樂初通判臨江操守堅正蒞政公勤潔已勤事<lb/>
　民受其惠尋陞太原知府<hi>同上</hi>
金輝永樂初為臨江推官見事敏給莅政詳明持己儉<lb/>
<pb n="KR2k0045_WYG_061-10b"/>
　約待人寛恕以薦擢監察御史<hi>同上</hi>
李存仁黄巖人永樂間知新喻縣㢘幹有機局初抵任<lb/>
　佯為不知狀逾月閭里銖兩之奸悉知之一時豪右<lb/>
　摧抑淨盡境内大治民所告訴判斷如流有兩牛相<lb/>
　鬭一牛死主者訟之判曰二牛相鬭一死一生生者<lb/>
　同畊死者同烹又有慢命者拘其母不出既而執其<lb/>
　妻即出曰慢命罪小不孝罪大杖殺之其不煩鞫責<lb/>
　而事自理凡此𩔖也<hi>林志</hi>
<pb n="KR2k0045_WYG_061-11a"/>
朱得寳坻人永樂進士知臨江府政尚寛平嵗滿上章<lb/>
　乞留者數百人詔陞右參政仍掌府事歴任凡二十<lb/>
　四載<hi>府志</hi>
沈棨字元節平湖人天順進士知臨江府政尚嚴明吏<lb/>
　民畏服學問博洽尤善吟咏尋擢貴州參政<hi>林志</hi>
夏璣字徳乾吳縣人天順進士知新淦縣持身清慎平<lb/>
　易近民有古良吏風擢監察御史<hi>明一統志</hi>
王佐臨臯人由舉人成化間同知臨江公平正大博學<lb/>
<pb n="KR2k0045_WYG_061-11b"/>
　工吟咏以才能著稱<hi>林志</hi>
葉淇山陽人成化進士知清江縣政平訟理民不忍欺<lb/>
　擢監察御史累官戸部尚書<hi>同上</hi>
張善昭順徳人𢎞治間由四川僉事謫臨江通判先是<lb/>
　練子寧親黨謫臨江者八十餘人善昭上書曰子寧<lb/>
　忠貫日月太宗謂若使子寧在朕固當用之仁宗亦<lb/>
　謂方孝孺等忠臣夫既忠之矣何肺腑外屬尚以奸<lb/>
　惡賜配百年不宥哉疏雖不行中外皆壯之<hi>白志</hi>
<pb n="KR2k0045_WYG_061-12a"/>
盧翊常熟人𢎞治進士知新喻縣㢘不近名仁不墮事<lb/>
　和平豈弟有循吏風<hi>林志</hi>
戴徳孺字子良臨海人𢎞治進士歴工部員外郎遷臨<lb/>
　江知府宸濠反遣使收府印徳孺斬之與家人誓曰<lb/>
　吾死守孤城脫有急若輩沈池中吾不負國也即日<lb/>
　戒嚴與都御史王守仁共滅宸濠以憂去世宗以徳<lb/>
　孺馭軍最整獨增三秩為雲南右布政使舟次徐州<lb/>
　覆水死後贈光禄寺卿予一子官<hi>白志</hi>
<pb n="KR2k0045_WYG_061-12b"/>
陳元憲連江人正徳間通判臨江政尚㢘平催科中存<lb/>
　撫字門第清嚴關節不能入去任十載民思之如初<lb/>
　<hi>林志</hi>
吳宗周字良弼宣城人丞相潛之後少以孝行旌於鄉<lb/>
　舉𢎞治進士知臨江府首重師儒郡先有三教坊以<lb/>
　佛老並儷文廟命毁之撒其材為號舍以聚生徒嘗<lb/>
　延莆田陳璁講五禮圖式數年民知禮讓郡中稱治<lb/>
　<hi>府志</hi>
<pb n="KR2k0045_WYG_061-13a"/>
王泰慈谿人由鄉貢正徳間為清江縣舊以里甲值日<lb/>
　科取無度泰至除十之七㑹部使督餉急泰曰知縣<lb/>
　可辱吾民不可迫建倉備饑財力不取於民卒於官<lb/>
　無以為斂知府戴徳孺經理其事士民哀之<hi>材志</hi>
徐問字用中武進人𢎞治進士以登州知府調臨江民<lb/>
　病水潦為築隄防七十二轉長蘆鹽運使歴官至戸<lb/>
　部尚書卒於家問清標絶俗居官四十年敝廬蕭然<lb/>
　田不滿百好學不倦粹然深造為士𩔖所宗<hi>白志</hi>
<pb n="KR2k0045_WYG_061-13b"/>
朱簠字守貴山陰人嘉靖進士知峽江縣時峽初闢邑<lb/>
　簠以寛仁撫循採辦皇木單騎入山民無紛擾其課<lb/>
　士尤勤雖窮鄉誘民使學士至今思之<hi>安志</hi>
徐宗魯字希曾華亭人嘉靖進士任峡江有惠政丈田<lb/>
　滌虚稅禱旱跽烈日中祝曰天寧殃我毋災百姓蝗<lb/>
　蔽野躬自督捕徑疏請蠲租民賴蘇息歴三載鬚髮<lb/>
　盡白<hi>府志</hi>
樂舜賓定海人嘉靖進士知新淦縣值海寇奄至舜賓<lb/>
<pb n="KR2k0045_WYG_061-14a"/>
　登陴拒守創立藥弩殲其渠賊宵遁明年大水城圮<lb/>
　舜賓甃之以憂去<hi>同上</hi>
徐顥字子淳錢塘人進士知臨江府庶政修舉尤屬意<lb/>
　文教發奸摘伏如神吏民莫敢欺勢家抵禁必置之<lb/>
　法貴人請託輒拒之曰寧負權臣不負吾民以考績<lb/>
　赴京歸卒<hi>安志</hi>
錢琦字公良海鹽人進士刑部郎中知臨江府凡事當<lb/>
　行罷擇民所便即任之改作公堂民無煩苦又念新<lb/>
<pb n="KR2k0045_WYG_061-14b"/>
　淦地廣民悍當析邑分治力請於朝峽江始立縣經<lb/>
　營建置酌定賦役悉出手畫已又奏請輕齎三年以<lb/>
　寛新邑未行<hi>同上</hi>
李易字仲占永興人嘉靖進士以户部郎出守臨江儉<lb/>
　樸勤慎與人無阿聞善益親嘗作後堂署體仁以見<lb/>
　志年荒設糜救飢仍賑米城北髙橋圯渉者多溺捐<lb/>
　俸倡修無子橋成舉一子人以為陰徳之報云官至<lb/>
　㕘政<hi>同上</hi>
<pb n="KR2k0045_WYG_061-15a"/>
廖文光字士龍上元人舉人授清江令時嚴嵩執政光<lb/>
　擒其横僕置之法轉廣信同知郡有商被盜幾死有<lb/>
　神呼之告於廖商隨投告獲盜抵罪晉戸部員外郎<lb/>
　<hi>江南通志</hi>
黄尚質字宗商水軍左衛人嘉靖舉人知峽江縣驛有<lb/>
　羨金嵗暮輸縣尚質令存以減来嵗額派聞練子寧<lb/>
　遺嗣流為厮養多方覓之復其姓立祠買田俾主其<lb/>
　祀<hi>同上</hi>
<pb n="KR2k0045_WYG_061-15b"/>
曾陳易號東陽番禺人進士治淦邑多善政務簡易近<lb/>
　民自題其堂曰易事難恱嘗重新學宫請恤驛遞疲<lb/>
　困例增餼銀淦嵗苦南北二米乃酌糧數派編矢心<lb/>
　公慎雖豪貴勢家無所規避尋陞御史淦民懐之立<lb/>
　祠祀焉<hi>廣東通志</hi>
李茂英寳應人進士初選分宜再調清江愛民好士清<lb/>
　驛遞均徭役尤留心荒政倣古常平之法又建文昌<lb/>
　閣於學宫之左規制壯麗自是士子多登第者歴官<lb/>
<pb n="KR2k0045_WYG_061-16a"/>
　通政<hi>江南通志</hi>
王圻字元翰上海人嘉靖乙丑進士為清江令邑田糧<lb/>
　多欺隠嵗久弊積圻躬歴阡陌素精勾股法丈量圖<lb/>
　冊既成胥吏無敢作奸者尤銳意右文置學田增號<lb/>
　舍鑄祭器刻繩尺論以訓士為時所稱調萬安令<hi>同</hi>
　<hi>上</hi>
　　按江南通志稱圻調萬安後擢御史忤時相累官<lb/>
　　至參議乞養歸築室淞江之濵種梅萬樹目曰梅<lb/>
<pb n="KR2k0045_WYG_061-16b"/>
　　花源年逾耄耋猶篝燈帳中丙夜不輟有續文獻<lb/>
　　通考諸書行世<lb/>
管大勲字世臣鄞縣人由進士選庶吉士改禮科給事<lb/>
　中出知臨江府政尚循良表章經籍興復古學建明<lb/>
　經書院増號舍置學田修葺郡志考據精當能以文<lb/>
　事飭吏治<hi>同上</hi>
李樂字彦和烏程人隆慶進士知新淦縣初謁郡守閽<lb/>
　人素驕蹇不率樂先杖之而後以聞邑中肅然淦賦<lb/>
<pb n="KR2k0045_WYG_061-17a"/>
　繁申請條鞭畫一民便輸納創尊經閣建便民倉捐<lb/>
　俸市榖以備荒賑在任布袍疏食數年如一日擢給<lb/>
　事中有金川紀事<hi>安志</hi>
張師繹字夢澤武進人萬厯進士知新喻縣以簡易寛<lb/>
　大為治嘗奉檄督逋賦歎曰賦逋至十年籍不可考<lb/>
　矣徒為老胥奸利地何益竟不行喻邑有銀監稅璫<lb/>
　至横甚師繹為書一法字授璫前驅璫懼遂去後仕<lb/>
　至按察使<hi>同上</hi>
<pb n="KR2k0045_WYG_061-17b"/>
鄭朝棟號二水醴陵人萬厯中由鄉薦官臨江同知精<lb/>
　練明敏姦宄屛息四視邑篆俱有惠政丙辰沙河堤<lb/>
　決臺司委督其事度形勢均工役木石畚鍤之具親<lb/>
　先調度隄成堅固至今賴之仕至貴州布政使<hi>府志</hi>
郭惟賢字哲卿晉江人萬厯進士授清江令邑郵多逋<lb/>
　額惟賢酌定驛規申緩夏秋稅期民得甦息俗好訟<lb/>
　嚴令禁止最聞擢御史<hi>安志</hi>
李徴儀字于來廣徳州人萬厯進士初令弋陽調清江<lb/>
<pb n="KR2k0045_WYG_061-18a"/>
　解戸南兊苦重費乃立官解之法盡革加派包匿諸<lb/>
　弊嘗築鍾家圏隄䕶田萬餘頃陞禮部主事<hi>府志</hi>
賀逢舜益陽人萬厯進士知峽江縣邑地瘠賦重逢舜<lb/>
　請於臺使奏減例銀千餘兩酌起運緩急立八限以<lb/>
　寛民力丁糧銀米悉載定冊刋定糧差條例吏胥不<lb/>
　得上下其手秩滿陞戸部主事<hi>同上</hi>
楊宏科字意白餘姚人萬厯進士為新淦令時凶荒洊<lb/>
　至宏科散財發粟極力撫循之盜賊流劫諸鄉捕治<lb/>
<pb n="KR2k0045_WYG_061-18b"/>
　其首惡無所株蔓淦賴以安擢監察御史<hi>同上</hi>
張汝霖字肅之山陰人萬厯進士初授廣昌令調清江<lb/>
　時朝議方興礦稅民惶懼汝霖條上利害為民請命<lb/>
　尋中使採買樟鎮藥材民復大擾亦賴汝霖撫諭乃<lb/>
　定擢兵部主事<hi>同上</hi>
俞誨字忠伯莆田人萬厯進士知新喻縣㢘靜慈惠嘗<lb/>
　閱南灘水勢背郭形勝非宜乃鑿引秀水抱城東下<lb/>
　至今呼為俞公河在任凡九載民被其澤擢御史<hi>同</hi>
<pb n="KR2k0045_WYG_061-19a"/>
　<hi>上</hi>
朱邦禎號恬宇吴縣人萬厯進士知新淦縣邑素苦經<lb/>
　催疲運乃條陳船戸代解民困以甦又擒治巨盜數<lb/>
　十人修便民倉鑿桂湖民大賴之日進諸生談說經<lb/>
　藝有金川會課集陞大理評事<hi>同上</hi>
林恭章莆田人萬厯進士補新淦令有能聲額賦聴民<lb/>
　自納不取羨餘貧民有鬻妻者賑之使完聚邑火捐<lb/>
　粟卹被災者尋陞江西湖東道<hi>安志</hi>
<pb n="KR2k0045_WYG_061-19b"/>
鄧林楠字光宇三水人以明經為新淦令性恬淡均賦<lb/>
　平訟羨利贖鍰一無所入邑夫馬嵗苦偏累林楠分<lb/>
　衆朋充民以無擾以資格為臺使所抑士民皆惜其<lb/>
　去<hi>同上</hi>
劉拯字以仁永福人由舉人為新淦令嘗因漕蠧侵折<lb/>
　運輓不前力請民徴官解一時便之崇禎中流寇充<lb/>
　斥淦城卑小拯加髙數尺尤銳意文教置學田修敬<lb/>
　一亭文昌閣勉齋祠士興於學以陞任去<hi>同上</hi>
<pb n="KR2k0045_WYG_061-20a"/>
盧兆龍字侯見香山人天啟進士授清江令精練明敏<lb/>
　案無留牘時征調漸繁兆龍供應無乏而民不病樟<lb/>
　鎮濱江嵗患衝齧兆龍築石岸䕶蛇溪諸水鎮人以<lb/>
　安擢禮科給事中<hi>府志</hi>
陳以運字時可貴池人由舉人為新淦令淦邑南北輓<lb/>
　運嵗為船戸冒破以運條請徴解自是官民免於累<lb/>
　時江楚多事臨袁諸郡騷動以運繕城濠建倉庾以<lb/>
　受委積邑有數年之備盤山土寇起即率兵擒斬之<lb/>
<pb n="KR2k0045_WYG_061-20b"/>
　焚其巢崇補間闖賊大掠鄰邑以運多置間諜修甲<lb/>
　仗團練義勇為死守計卒全其城以膽略稱遷邵武<lb/>
　同知<hi>安志</hi>
梁士濟字遂良南海人天啓進士授奉新令調清江㑹<lb/>
　楚中用兵芻餉徵給拮据應辦壬申峒寇作分守道<lb/>
　欲撤城外居民持不可曰脫寇至燔之無怨矣乃自<lb/>
　出簡精銳扼諸河上民賴以安又置學田贍士請廣<lb/>
　弟子員及科舉例士子翕然歸之擢監察御史<hi>府志</hi>
<pb n="KR2k0045_WYG_061-21a"/>
秦鏞字大音無錫人崇禎進士清江令邑素僉富民為<lb/>
　馬戸富民竄入胥吏希免累及貧戸鏞以胥吏僉而<lb/>
　給其直民困頓蘇劇盜嘯聚沃塲等處以計擒斬之<lb/>
　築梅家畬建義倉釐正祀典作五勸四誡歌以教民<lb/>
　力穡内陞御史<hi>同上</hi>
國朝<lb/>
潘岭號石丈孝感人順治戊子㧞貢任新淦縣兵燹後<lb/>
　百事草創鼎建文廟重建讀書臺及坑口渡橋増築<lb/>
<pb n="KR2k0045_WYG_061-21b"/>
　城垣清丈荒田招來頑梗士民賴之<hi>新淦志</hi>
于鵬翰字六息文登人順治乙未進士知峽江縣性仁<lb/>
　㢘時軍馬絡繹民不堪命鵬翰捐貲募夫民乃不擾<lb/>
　多方招撫嘗賣所乗馬給民牛種勸畊作詳免荒徭<lb/>
　峽民徳之<hi>白志</hi>
符執桓山西翼城人康熙二年由舉人知新喻兵後縣<lb/>
　治毁民流亡田半蒿萊執桓搆材飭㕔事及吏舍歴<lb/>
　勘荒畝疏逋賦之無主者聞於大吏卒得蠲除流民<lb/>
<pb n="KR2k0045_WYG_061-22a"/>
　歸業捐給牛種饑則賑粥民頼休息内擢未任卒士<lb/>
　民痛惜之<hi>新喻縣志</hi>
胡之琳號介石淳安人由舉人知新淦縣修葺學宫及<lb/>
　便民倉惜陰書院復陶桓公黄勉齋祠纂郡邑志卒<lb/>
　官<hi>新淦志</hi>
喻成龍遼東人康熙二十六年任臨江知府㢘明仁愛<lb/>
　風節自勵鼓舞學校以隨行經籍數千卷置尊經閣<lb/>
　建褒忠祠表彰孝義節烈舊例漕米解戸率破産成<lb/>
<pb n="KR2k0045_WYG_061-22b"/>
　龍令官收官解百姓便之歴官湖廣總督<hi>臨江崇祀</hi>
　<hi>志</hi>
李濤字紫瀾徳州衞人康熙丙辰進士二十八年由編<lb/>
　修知臨江府行潔品端風清弊絶甫至㢘得巨盜張<lb/>
　茂生者沿江剽劫為民害縛至通衢立斃之擒餘黨<lb/>
　曾翕李老生等悉置之法民歡聲雷動清江奸胥收<lb/>
　民稅持權衡以機械暗移輕重濤過縣門叱吏突至<lb/>
　其處得奸狀伏法酌定引鹽價值嚴禁舖戸供應每<lb/>
<pb n="KR2k0045_WYG_061-23a"/>
　嵗奏銷冊籍當年里長為費不貲濤盡革除民尤便<lb/>
　之在任九年陞浙江鹽運使歴官刑部侍郎<hi>白志</hi>
　　吉安府<lb/>
　三國<lb/>
孫輔字國儀以揚武校尉佐孫策平三郡策西襲廬江<lb/>
　太守劉勲輔随從身先士卒有功策立輔為廬陵太<lb/>
　守撫定屬城分置長吏遷平南將軍<hi>三國吳宗室傳</hi>
劉陵為安成長先是境内多虎民患之多徙他郡陵至<lb/>
<pb n="KR2k0045_WYG_061-23b"/>
　修政月餘虎皆出境流民復還<hi>明一統志</hi>
吳碭為安成長孫權使吕岱取長沙碭據縣以拒權遣<lb/>
　魯肅攻圍碭突出曰碭受天子為長知有漢而不知<lb/>
　有吳也<hi>同上</hi>
　晉<lb/>
郭察永嘉中為安成太守時益梁流寇破零桂諸郡進<lb/>
　逼安成察力戰死之<hi>林志</hi>
虞潭字思奥㑹稽餘姚人領廬陵太守撫綏荒餘咸得<lb/>
<pb n="KR2k0045_WYG_061-24a"/>
　其所又與諸軍共平陳恢仍轉南康太守進爵東鄉<lb/>
　侯時湘川賊杜弢勢猖獗江州刺史衛展因表潭并<lb/>
　領安成太守以禦之<hi>晉書</hi>
　　按前志載孟嘉辟部廬陵從事還都庾亮引問風<lb/>
　　俗得失對曰還傳當問吏亮舉麈尾掩口而笑謂<lb/>
　　弟翼曰孟嘉故是盛徳人此在晉時風流相賞實<lb/>
　　不可以稱名宦也故去之<lb/>
　宋<lb/>
<pb n="KR2k0045_WYG_061-24b"/>
劉湛字𢎞仁南陽人為廬陵王義真長史時王居髙祖<lb/>
　憂使帳下備膳湛禁之義真乃使左右索魚肉珍羞<lb/>
　於齋内别立厨帳㑹湛入因命庖人進酒及車螯湛<lb/>
　正色曰公當今不宜有此設義真曰一盌酒亦何傷<lb/>
　湛起曰既不能以禮自處又不能以禮處人遂趨出<lb/>
　景平元年召拜尚書吏部郎<hi>宋書</hi>
　　按前志載周朗為廬陵内史郡界荒蕪頗有野獸<lb/>
　　母薛氏欲見獵乃合圍縱火令母觀之火延燒郡<lb/>
<pb n="KR2k0045_WYG_061-25a"/>
　　廨朗悉以秩米起屋償所燒之限稱疾去官為州<lb/>
　　司所糾自劾以猛獸三食人蟲䑕犯稼為已罪如<lb/>
　　此舉動似不可列名宦酌去之<lb/>
　梁<lb/>
傅昭字茂逺靈州人由左民尚書出為信武將軍安成<lb/>
　内史安成自宋来兵亂相接郡多鬼怪及昭為郡郡<lb/>
　人夜夢見兵馬鎧甲甚盛又聞有人云當避善人軍<lb/>
　衆相與騰虗而逝自後郡舍遂安咸謂昭正直所致<lb/>
<pb n="KR2k0045_WYG_061-25b"/>
　郡溪無魚或有暑月薦昭魚者昭不納魚餒於門側<lb/>
　<hi>梁書</hi>
江革字休映濟陽人為廬陵長史以清嚴為百城所憚<lb/>
　時少主惑於籤師革正直自居不與籤師等同坐俄<lb/>
　遷左光祿大夫<hi>同上</hi>
　陳<lb/>
劉竺彭城人廬陵太守沉幾博照利興害除公家尠負<lb/>
　租私家多餘貨出郊有白鹿随馭之祥民懐惠政立<lb/>
<pb n="KR2k0045_WYG_061-26a"/>
　祠神岡山<hi>豫章書</hi>
　唐<lb/>
張儇元和間為廬陵縣令㢘惠通敏彈擊豪黠撫恤細<lb/>
　民嘗捐俸掩骼招復流離民有兄弟相訐者儇解諭<lb/>
　令其相好如初連嵗大穰皇甫湜稱其恂恂奉上煦<lb/>
　煦字民蓋實録也<hi>廬陵志</hi>
賀憑會稽人集賢學士知章之後會昌四年以著作郎<lb/>
　任永新令有惠政秩滿當去邑民遮留之因家焉<hi>永</hi>
<pb n="KR2k0045_WYG_061-26b"/>
　<hi>新志</hi>
田陽字昭和大中間任吉州刺史留心撫恤物阜民和<lb/>
　卒於官臨終與子訣曰吾死不㤀䕶吉州之民子感<lb/>
　其言因家於吉之城北立祠祀之至今有田相公廟<lb/>
　<hi>林志</hi>
蕭芮長安人乾寧進士任吉州牧養民以仁待士以禮<lb/>
　政平訟理結庵金鳳山岡講老子書自號蕭道人既<lb/>
　解任即庵立祠祀之水旱疾疫必禱焉<hi>林志</hi>
<pb n="KR2k0045_WYG_061-27a"/>
　南唐<lb/>
李元清濠州人開寶中以吉州永新與潭衡接境因改<lb/>
　永新為制置以元清為使毎數月潛入潭部託病不<lb/>
　衙人不之知先是夏賦準貢見緡民苦之元清奏請<lb/>
　納帛一疋折錢一千以為定制民便之嘗減冗費十<lb/>
　萬餘漕運入金陵以濟國用<hi>馬令南唐書</hi>
　　按明一統志李元清作楊元清<lb/>
陳省躬知永新縣明察有斷部民交訟曲直立分時郴<lb/>
<pb n="KR2k0045_WYG_061-27b"/>
　衡盜入境防戍兵多為所殺省躬給府緡市棺瘞之<lb/>
　郡符下讓其専省躬判郡符云開官庫使官緡買棺<lb/>
　木葬官軍何過之有<hi>林志</hi>
　　按永新縣志云省躬三國時人林志則列名五代<lb/>
　　中在李元清後考三國志南唐書皆無其名今姑<lb/>
　　從林志<lb/>
　宋<lb/>
王崇文建隆時吉州刺史奉法循理無所侵撓民便之<lb/>
<pb n="KR2k0045_WYG_061-28a"/>
　<hi>林志</hi>
龎敏建隆二年為泰和令徐鍇撰白鶴觀碑稱其明察<lb/>
　足以不欺貞固足以幹事<hi>泰和志</hi>
董衢酸棗人乾徳間宰永新以㢘平著聲善𩔖多所汲<lb/>
　引任滿百姓遮道留之不得行遷殿中丞<hi>林志</hi>
梁鼎太平興國間知吉州里有蕭甲者豪猾為民患鼎<lb/>
　暴其凶狀杖脊黥面徙逺郡太宗賞其强幹<hi>明一統</hi>
　<hi>志</hi>
<pb n="KR2k0045_WYG_061-28b"/>
戚綸字仲言應天楚丘人太平興國八年進士知泰和<lb/>
　縣民險悍多搆訟為諭民詩五十篇因時俗耳目之<lb/>
　事以申規誨老幼多傳誦之每嵗時必與獄囚約遣<lb/>
　歸祀其先皆如期而還遷光祿丞<hi>宋史</hi>
馬應昌至道間以右司諫來守廬陵鞫貪胥絶欺弊公<lb/>
　私舊逋官緡表奏折入吏民賴焉<hi>林志</hi>
吕士元字佐堯江寧人咸平時為泰和令民喜鬭訟往<lb/>
　往因事中吏以法多不免士元日與長吏爭曲直辨<lb/>
<pb n="KR2k0045_WYG_061-29a"/>
　情偽猾吏伺候終無豪髪過失可得禄食所入悉賙<lb/>
　其族子溱隨侍至邑創讀書臺竟狀元及第<hi>安志</hi>
　　按歐陽文忠誌士元墓曰官雖卑惠於其民足以<lb/>
　　為政祿雖薄周於其族足以為仁身雖不顯有子<lb/>
　　以大其門足以彰其為善之效<lb/>
張岐建陽人明道間知永新縣治獄明允吏不敢欺民<lb/>
　有積逋岐代補輸之<hi>永新縣志</hi>
元絳字厚之錢塘人舉進士登第攝上元令有聲安撫<lb/>
<pb n="KR2k0045_WYG_061-29b"/>
　使范仲淹表其才知永新縣豪子龍聿誘少年周整<lb/>
　飲博以技勝之計其貲折取上腴田立劵久而整母<lb/>
　知之訟於縣縣索券為証則母手印存弗受又訟於<lb/>
　州皆不得直絳至母又来訴絳視券呼謂聿曰券年<lb/>
　月居印上是必得周母他牘尾印而撰偽券續之耳<lb/>
　聿駭謝即日歸整田<hi>宋史</hi>
何嗣昌為龍泉令嘗剏浮橋以通南北往来和蜀鄉有<lb/>
　梅陂三百餘頃伐石立址興復水利民至今被其澤<lb/>
<pb n="KR2k0045_WYG_061-30a"/>
　焉<hi>林志</hi>
李寛字伯強慶厯間知吉州承詔立學學徒常三百人<lb/>
　又嘗施方略捕盜賊凡米鹽酒𣙜皆為民除弊致利<lb/>
　<hi>林志</hi>
王陶韶州曲江人唐宰相珪之後初珪子敬直尚南平<lb/>
　公主坐事貶嶺南子孫留者寓曲江父式由進士知<lb/>
　永新遷梅州陶博學有俊才登天聖五年進士慶厯<lb/>
　元年知泰和縣興革利患不局局簿書不揺惑於毁<lb/>
<pb n="KR2k0045_WYG_061-30b"/>
　譽縣署傾圯陶費錢百萬修之自為記<hi>豫章書</hi>
　　按林志載王陶字樂道太原人考宋史王陶傳京<lb/>
　　兆萬年人不云太原且無知泰和事比讀王陶修<lb/>
　　縣署碑云予去秋被命私自便老親居曲江迎板<lb/>
　　輿度嶠北沿流疾下累日可至則陶明是粤人又<lb/>
　　考粤大記曲江有王陶歴官京東提刑度支郎所<lb/>
　　至著績而宋史萬年王陶則為御史中丞爵秩不<lb/>
　　符其為曲江人無疑<hi>原跋</hi>
<pb n="KR2k0045_WYG_061-31a"/>
林積字公濟福建人慶厯進士由循州判改令安福建<lb/>
　學聚徒親為訓督時有張嗣宗者煽妖術惑世積收<lb/>
　繫之以聞妖遂息嘉祐元年秋旱積率吏民禱於石<lb/>
　屋雨立至仕終河南轉運使<hi>安福志</hi>
陸若濟宰龍泉秩滿其妻詆之曰君洗手奉職不取一<lb/>
　錢行道之人皆談清徳兹罷歸寧亦載一清舟歸耶<lb/>
　若濟曰非汝所知也人髙其操<hi>林志</hi>
葛源字宗聖麗水人以泰和簿攝吉水令吏舞弊者悉<lb/>
<pb n="KR2k0045_WYG_061-31b"/>
　置以法有毛氏寡婦告其子源以恩義說之不從密<lb/>
　使人覘有與間語者捕得之乃謀誣其子者也窮治<lb/>
　具服縣距州逺民輸租苦於輓運源始議置縣倉民<lb/>
　至今賴之<hi>泰和志</hi>
周郊錢塘人嘉祐六年擢第為吉水令訟至立判追召<lb/>
　者皆朝裹糧而暮飯於家庭無留獄<hi>林志</hi>
藍丞熙寧間守吉州時朝廷議行新法丞不欲病民以<lb/>
　年老乞致仕<hi>同上</hi>
<pb n="KR2k0045_WYG_061-32a"/>
盛陶字仲叔鄭州人熙寧中宰泰和臨政剛毅不撓僥<lb/>
　倖者不利之中以飛語邑人曾剛率邑中士力辨之<lb/>
　未幾陶以才徳擢御史<hi>同上</hi>
許浹熙寧間知萬安縣扼姦戢欺釐革諸弊郭師元摭<lb/>
　其實作許公十政詩刻石以傳<hi>明一統志</hi>
陳汝器字適用元豐初令廬陵黄魯直稱其資性剛方<lb/>
　剖斷無滯任法不避權貴牧民務去敗𩔖其簿籍如<lb/>
　謹細書生所鈔書以廬陵之難而稱治其賢可知<hi>林</hi>
<pb n="KR2k0045_WYG_061-32b"/>
　<hi>志</hi>
吳革元豐間知吉州先是郡増鹽課二百萬民已失生<lb/>
　理前知府魏綸復上諸縣増課九十五萬革至盡罷<lb/>
　之元祐初御史按察以革為江西第一<hi>明一統志</hi>
李康成元豐二年為安福令修學舎集諸生講業時黄<lb/>
　魯直為泰和令作詩寄之有孝慈民父母虎去蝗退<lb/>
　飛之句<hi>林志</hi>
梅珫崇寧間為吉水令清强自許不事將迎提舉齊之<lb/>
<pb n="KR2k0045_WYG_061-33a"/>
　禮至邑以為簡己求所過責之所職之事應答無毫<lb/>
　髪謬之禮歎賞而薦之朝頒其事於屬縣<hi>同上</hi>
郭奉世大觀間為永新令時泰和民苦其令請諸上司<lb/>
　願得奉世治其邑漕檄奉世往而永新民不可奉世<lb/>
　乃寓兩縣之界兼治之<hi>明一統志</hi>
趙廸之字子開政和間知龍泉縣時金兵嵗犯江浙郴<lb/>
　䖍南康盜起如蝟廸之先寇未至築古牛羊廢壘為<lb/>
　寨廩貯悉具召募材武之士團結保伍為捍禦計䖍<lb/>
<pb n="KR2k0045_WYG_061-33b"/>
　寇奄至相望一水間竟不敢犯<hi>吉安府志</hi>
段縫至和間初析恩江鎮為永豐縣未有㕔舍縫辟土<lb/>
　立廨規制治所有建縣治記<hi>永豐志</hi>
趙訓之字誨道秦悼王五世孫政和進士建炎三年知<lb/>
　吉州永豐縣孟太后避地䖍州䕶衛統制杜彦等叛<lb/>
　犯永豐訓之與尉陳自仁取間道繞賊後據地利匿<lb/>
　其精兵以誘賊賊至伏發殲其衆㑹賊别校繼至官<lb/>
　軍未成列自仁死之訓之殊死戰亦被害事聞贈朝<lb/>
<pb n="KR2k0045_WYG_061-34a"/>
　散郎直秘閣官其二子自仁贈通直郎官其一子邑<lb/>
　人為立祠<hi>宋史</hi>
唐傑建炎間知萬安時金兵嵗犯江浙羣盜蜂起傑倡<lb/>
　義募勇積糧糗設土軍維舟截江巡行捍禦戒令嚴<lb/>
　肅賊不敢犯<hi>林志</hi>
蕭雅字汝正曲江人為吉水令政尚寛慈盜張仲添嘯<lb/>
　聚劫掠阻水南渡未涉雅單騎往諭禍福賊執之將<lb/>
　加害其徒曰善人也聴諭解去時嵗饑白骨相望雅<lb/>
<pb n="KR2k0045_WYG_061-34b"/>
　貸錢給粟掩骼埋胔去之日民越境送者千餘人<hi>同</hi>
　<hi>上</hi>
李璆字西美紹興間知吉州時江西兵素悍璆始視事<lb/>
　有相挺為亂者亟捕誅首謀撫循其餘大布恩信境<lb/>
　内遂安<hi>宋史</hi>
吕源紹興間知吉州增壘浚濠嚴城設守吉之城池至<lb/>
　是始備<hi>同上</hi>
鄭作肅紹興間知吉州在郡催科以正不阿時宰以病<lb/>
<pb n="KR2k0045_WYG_061-35a"/>
　民秩滿還朝論吉州失陷船纜錢事坐不法置獄會<lb/>
　秦檜死得免<hi>同上</hi>
葉仁紹興間知吉州疾吏員冗濫乃按格律裁定其額<lb/>
　且刻石以告後人莫有敢易之者<hi>同上</hi>
韓邦光歙州人紹興間為安福令軫民疾苦興利剔弊<lb/>
　王瀘溪暨太守王洋皆稱其㢘<hi>安志</hi>
陳則字準夫紹興間為泰和令奉身㢘潔嚴而不苛時<lb/>
　朝廷置免行錢郡賦之縣諸縣俯首聴命則獨廷爭<lb/>
<pb n="KR2k0045_WYG_061-35b"/>
　之故邑占數獨輕公暇課隸役種桑麻公圃中有勸<lb/>
　民五事一盜賊二侈靡三詭户飛産四不畊不蠶五<lb/>
　善惡之報<hi>泰和志</hi>
張象先浚儀人紹興間知永新縣奏行經界法恪謹不<lb/>
　懈終始如一日民愛戴之時永新賦有定制象先之<lb/>
　力也<hi>林志</hi>
趙錫衡州人紹興二十一年為吉安令政事簡易慈祥<lb/>
　民稱為趙佛子贑州亂卒揚言入廬陵民欲避去錫<lb/>
<pb n="KR2k0045_WYG_061-36a"/>
　晏然攜酒山亭歡飲民心以安<hi>吉安志</hi>
王正開封人紹興二十三年吉安令儉約自持公牒盈<lb/>
　几一閱即得其情有餉以黃柑者止受一顆人服其<lb/>
　㢘介<hi>同上</hi>
李彌遜字似之吳縣人登大觀三年第紹興間以直寶<lb/>
　文閣知吉州陞辭帝曰朕欲留卿大臣欲重試卿民<lb/>
　事行召卿矣七年多惠政遷起居郎<hi>宋史</hi>
蒲堯仁字彦性福唐人乾道六年知泰和㢘白端謹無<lb/>
<pb n="KR2k0045_WYG_061-36b"/>
　秋毫失自奉尤薄嘗曰吾不欲以口腹累人間輟俸<lb/>
　餘散之貧民不為儲積計縣宇火邑人環視歎曰得<lb/>
　無為吾大夫憂乎出力新之不費縣官一錢居官三<lb/>
　年去之日邑人爭齎錢帛送之一無所受龍圖學士<lb/>
　胡鍾薦之曰所居民化所守不遷蓋實録云<hi>豫章書</hi>
徐若訥字不愚婺州人紹興進士為吉水令民有訟其<lb/>
　兄析資不均者兄曰均弟曰不均若訥舉弟所得者<lb/>
　與兄互易之二人悅服決事大抵如此<hi>林志</hi>
<pb n="KR2k0045_WYG_061-37a"/>
陳臧孫字元甫天台人淳熙間為吉水令權攝帑藏催<lb/>
　科有方未逾年公私兼足五鄉之人爭先而役尋請<lb/>
　豁除虗租民甚徳之<hi>同上</hi>
胡長卿紹熙間守吉州先是太守江少虞置貢院於州<lb/>
　西北糖倉巷時試者纔三千人乾道淳熙以後試者<lb/>
　凡萬餘人往往有蹂踐之患長卿至乃與教授晁百<lb/>
　談相視西北水軍廢營以廣之形勝倍昔仕進日顯<lb/>
　士咸徳之<hi>林志</hi>
<pb n="KR2k0045_WYG_061-37b"/>
趙善謼慶元間守吉州政先無告嘗於具慶坊置慈幼<lb/>
　院收恤孤弱命貢士王子俊許景陽等分纂八邑志<lb/>
　以附於益公郡志之後由是吉之文獻彬彬足徴<hi>同</hi>
　<hi>上</hi>
陳緯台州人由太常丞出知吉州敬禮文丞相天祥丞<lb/>
　相嘗與之書後遷福建司倉<hi>豫章書</hi>
卓洵字士直長樂人慶元間知泰和縣留心水利創置<lb/>
　沿溪六閘灌田萬畝民至今食其澤<hi>泰和志</hi>
<pb n="KR2k0045_WYG_061-38a"/>
倪普金華人知吉州為政以風化為先嘗曰國之存亡<lb/>
　民之死生寄於士大夫人品之髙下世道由以重輕<lb/>
　也州學舊有顔魯公祠普増祀姜公輔余靖名三賢<lb/>
　祠人以為知治體<hi>林志</hi>
　　按嘉熙間黃炳為萬安令㑹江西洞丁反炳集兵<lb/>
　　守禦忽五更報寇至炳遣迎敵衆曰枵腹奈何炳<lb/>
　　曰第速行飯隨至矣乃率吏攜竹籮木桶沿市門<lb/>
　　呼曰知縣買飯時晨炊方熟厚酧其直負之以行<lb/>
<pb n="KR2k0045_WYG_061-38b"/>
　　於是兵皆飽食一鼓破賊以功擢臨川守如此應<lb/>
　　變之才實宜特書而前志入黄炳於撫州名宦中<lb/>
　　不載破賊事今補附於此<lb/>
　元<lb/>
岳天禎大名冠氏人岳存之子襲父職以平賊功授昭<lb/>
　勇大將軍福州路總管秩滿改吉州路總管平永新<lb/>
　賊後遷贑州<hi>元史岳存傳</hi>
張懋字子美涿州范陽人至元十六年授懐逺大將軍<lb/>
<pb n="KR2k0045_WYG_061-39a"/>
　吉州路總管惡衣糲食率之以儉慎刑平政處之以<lb/>
　公新府治設義倉雖能吏不過也部使者劉宣韙之<lb/>
　凡有所懲治朝至夕報豪強竦然郡萬户蘇良恃勢<lb/>
　為暴為之翼者有十虎之目民甚苦之乃上其實於<lb/>
　憲府盡誅十虎者民大悅羣盜有率衆將白晝劫城<lb/>
　者懋聞之率從騎擣其穴縛其酋長以歸民之流亡<lb/>
　来歸者數千家相率為生祠以祀之卒諡宣敏<hi>元史</hi>
　　按林志誤為睢陽人<lb/>
<pb n="KR2k0045_WYG_061-39b"/>
吳繹字思可信都人泰定間自杭移守吉州政有三善<lb/>
　外敏而内寛一也讀書知治體二也好謀而善斷三<lb/>
　也<hi>豫章書</hi>
張翥濟寧人為吉州路總管時龍泉大笄山寇起翥收<lb/>
　捕之民賴以安陞廣東㢘訪使<hi>同上</hi>
張楫以忠翊校尉知吉水時民初歸附衆心洶洶楫鎮<lb/>
　壓軍馬𠞰除盜賊民安堵如故<hi>林志</hi>
達爾瑪實哩髙昌人監泰和州㢘明剛毅民望而畏之<lb/>
<pb n="KR2k0045_WYG_061-40a"/>
　鋤强激義禦寇有備毎夜親率士卒巡城巡江中夜<lb/>
　乃歸復篝燈讀易不寐寇陷吉州民皆瓦解泰和賴<lb/>
　以得安逾年卒官吉民思之繪像以祀<hi>同上</hi>
寶通為廬陵達嚕噶齊盜陷郡城寶通監守不屈集義<lb/>
　士力戰殺賊甚衆廬陵復安至今人慕其徳<hi>豫章書</hi>
梁克中吉安路總管四境盜起克中即移兵出鎮於郡<lb/>
　東大洲上修濠樹柵為營壘益募丁壯置舟師節制<lb/>
　屬縣義兵民賴以安<hi>明一統志</hi>
<pb n="KR2k0045_WYG_061-40b"/>
蕭同善知萬安至正間彭時中寇縣境同善與縣尉荆<lb/>
　世傑集義士守禦閱嵗甲午時中復攻縣城同善督<lb/>
　衆力戰城陷死之<hi>林志</hi>
何綽爾齊郟縣人至元年間監泰和州時西鄙之民不<lb/>
　靖官兵欲夷及無辜綽爾齊白都統曰城内外皆良<lb/>
　民其不順者西鄙也乃引兵西屠一邑得免民祠祀<lb/>
　之<hi>同上</hi>
　明<lb/>
<pb n="KR2k0045_WYG_061-41a"/>
顧文昱字光逺嘉定人髙帝下江南文昱時為京口掾<lb/>
　首納欵遂從帝入金陵授江西行省理問甲辰平陳<lb/>
　氏擢知龍陽州改知泰和州前知州吳去疾以民好<lb/>
　訟告文昱文昱乃自為書榜聨紙長數丈誨諭諄切<lb/>
　民爭来觀觀已去不訟者十二又俾凡訟者居譙門<lb/>
　上思三日然後得訴思不三日去不訟者過半乃擇<lb/>
　吏淳謹者一人置簿受詞民誠負冤輒為疏理非誠<lb/>
　負冤願悔自止者聴不問未兩月民不復訟境有虎<lb/>
<pb n="KR2k0045_WYG_061-41b"/>
　㑹其時禁民私蓄兵民無所措文昱為檄告神虎一<lb/>
　夕去州大治以丁祖母憂赴闕陛辭留翰林院同編<lb/>
　大明律仕至廣東行省郎中文昱嘗從楊仲𢎞學詩<lb/>
　自號蔗境翁詩數卷題曰蔗翁吟藳<hi>豫章書</hi>
　　按林志作顔文昱譌<lb/>
潘景岳洪武初為安福州判官兵下安福景岳言於主<lb/>
　將得所掠男女千人分置空舍飼以糜粥俱遣還家<lb/>
　<hi>同上</hi>
<pb n="KR2k0045_WYG_061-42a"/>
劉昭先字宗啟洪武初舉人為御史三年以嘉議大夫<lb/>
　知泰和縣事政尚清簡未嘗疾言遽色事至隨應上<lb/>
　不負公下不煩民新城隍祠及山川風雲雷雨社稷<lb/>
　等壇又修稅課局惠民藥局嘗聘邑人楊自立等為<lb/>
　學弟子師多所成就去之日民庶攀送者千人歴官<lb/>
　禮部尚書<hi>同上</hi>
莫己知鳳陽人洪武初知吉安府時天下甫定郡縣規<lb/>
　制率茍簡未備已知加意振刷興仆立踣煥然改觀<lb/>
<pb n="KR2k0045_WYG_061-42b"/>
　持己㢘重待民慈惠民甚安之<hi>安志</hi>
田盛字秀實明初任永新知州㢘介有智時亂後民多<lb/>
　逃徙盛多方拊循歸者咸獲安堵修整學校重建殿<lb/>
　廡門堂又割俸置祭器以興文教聿成新治<hi>同上</hi>
髙徳賢汝寧人明初知龍泉縣兵後阻饑募富民出粟<lb/>
　設東西二坊賑活數千人新公廨修學舍增廣生徒<lb/>
　身督訓之<hi>林志</hi>
夏杌滁州人明初守禦千戸亂後務存休息平南里寇<lb/>
<pb n="KR2k0045_WYG_061-43a"/>
　又平西寇繕城池新堂廨修學宫及古陂梁政蹟甚<lb/>
　多<hi>安福志</hi>
馮勝淮東人洪武初知萬安縣剛明果斷時龍泉盜彭<lb/>
　舉之黨聚險方命勝率贑軍捕治之又招諭殘民開<lb/>
　墾田野建學造士凡祀神壇壝以次飭治一新<hi>林志</hi>
謝子木温州人洪武間知龍泉縣䖍寇蟠結毎来寇境<lb/>
　子木奏發兵𠞰之民始寧居均賦役勤稼穡縣以大<lb/>
　裕<hi>同上</hi>
<pb n="KR2k0045_WYG_061-43b"/>
於仲寛黄巖人洪武間知永新縣南鄉龍氏聚寇為亂<lb/>
　千戸所官幸捕盜為利欲盡屠之仲寛力止躬率鄉<lb/>
　兵執盜魁治之寇平南鄉人感之若父母生子多以<lb/>
　於姓為名<hi>同上</hi>
烏斯道鄞縣人洪武九年知永新縣事㢘靜有守民不<lb/>
　忍欺工文章邑士多從受經至今人誦而懐之<hi>豫章</hi>
　<hi>書</hi>
趙彦剛福建人洪武間知萬安縣㢘靜簡約興學勸農<lb/>
<pb n="KR2k0045_WYG_061-44a"/>
　均賦役革吏蠧民訟盈庭立剖決之邑西南寇起親<lb/>
　征撫之賊不為患民賴以安去任惟兩敝箧而已<hi>府</hi>
　<hi>志</hi>
錢本忠<hi>一作中</hi>武進人洪武中知吉水縣有㢘名詿誤罷<lb/>
　官百姓奔走號泣乞留郡人胡廣力保之得還任民<lb/>
　聞本忠復来空閭井迎拜永樂中卒官民哀慕留葬<lb/>
　吉水爭負土營墳其得民如此<hi>江南通志</hi>
萬鵬舉鎮江人洪武間為萬安縣丞㢘平勤敏有豪民<lb/>
<pb n="KR2k0045_WYG_061-44b"/>
　劉仲賢殺鄒君瑞父子五人匿其屍鄒嫗執牒訴諸<lb/>
　縣以無屍証弗録鵬舉察其寃録之俄有五蜂聚案<lb/>
　如有訴復導往劉舍飛集竹坡劚之四屍如生惟失<lb/>
　孩童一屍蜂復環繞悲鳴導至榆木下發得孩體已<lb/>
　腐首猶可識乃具獄斬劉於市人以為神<hi>豫章書</hi>
劉燦浙江人洪武間為萬安丞攝縣事翦滌民瘼有勾<lb/>
　攝以一木牌疏其名去無不至者曲直得情獄無寃<lb/>
　民<hi>林志</hi>
<pb n="KR2k0045_WYG_061-45a"/>
朱仲智金華人洪武間知吉安府㢘介自守刑清政簡<lb/>
　吏畏民懷修學校奬掖生徒彬彬向學移重慶府吉<lb/>
　民思之<hi>豫章書</hi>
藺芳夏縣人洪武中舉孝㢘為刑部郎中永樂中出為<lb/>
　吉安知府寛厚㢘潔民甚徳之吉水民詣闕言縣有<lb/>
　銀礦帝遣官覆視父老遮芳訴曰聞宋季嘗有言此<lb/>
　者卒以妄得罪今皆樹藝地安所得銀礦芳詰告者<lb/>
　得實乃云貧不為鄉里所齒冀以此報耳芳具奏同<lb/>
<pb n="KR2k0045_WYG_061-45b"/>
　官不肯署名芳請獨任之奏上事得寢芳自奉甚約<lb/>
　日疏食母甚賢芳日所治事暮必告母有不當母輒<lb/>
　敎戒之芳受命惟謹由是為良吏累官工部右侍郎<lb/>
　<hi>白志</hi>
趙敏寧海人永樂末知安福縣公㢘有幹局定民户髙<lb/>
　下爲科差量地里逺近約賦税察料物輕重受納價<lb/>
　躭鬭者記名懲之慎法者假容待之民翕然悅信旣<lb/>
　卒因家焉其孫璜為禮部尚書<hi>林志</hi>
<pb n="KR2k0045_WYG_061-46a"/>
陳本深字有源鄞人永樂初由鄉舉入監授刑部主事<lb/>
　遷員外郎擢吉安知府與況鍾莫愚羅以禮同受勅<lb/>
　吉安多豪強好訐訟巨猾彭搏等十九人橫閭里本<lb/>
　深密遣人與相結為具召與飲伏壯士後堂猝起拉<lb/>
　殺之皆曳其屍以出一府大驚樂安大盜曽子良據<lb/>
　大盤山衆萬餘本深設伏大破之斬子良本深為政<lb/>
　舉大綱不屑苛細大猾既殲府中無事毎晨起鼓而<lb/>
　升堂吏無所白輒鼓而休間有所訟呼至榻前析曲<lb/>
<pb n="KR2k0045_WYG_061-46b"/>
　直遣之亦不受狀有抑不伸者雖三尺童子皆得往<lb/>
　白久之民恥爭訟尤折節士人未嘗厭怠飾治學宫<lb/>
　奏新先儒祠廟滿九載當遷郡人乞留詔予正三品<lb/>
　俸廨前民嫁女本深聞鼓樂聲笑曰吾来時乳下兒<lb/>
　也今且嫁我尚留此邪遂請老前後守吉凡十八年<lb/>
　既去郡人肖像祀之<hi>白志</hi>
柯暹字用晦池州人洪熙元年知永新州訟牒盈庭徐<lb/>
　折以一二語唯唯讋服暇召諸生講究經史廢修墜<lb/>
<pb n="KR2k0045_WYG_061-47a"/>
　舉民不知勞改吉水治猶永新民隠吏弊搜剔無遺<lb/>
　超擢浙江按察使民思之如失父母<hi>林志</hi>
曹鼐字萬鍾寧晉人宣徳間為泰和典史愛民如子每<lb/>
　以逺大自期因督工匠至京陳情願入鄉試果中經<lb/>
　魁明年廷試狀元及第<hi>同上</hi>
陳義宜賓人宣徳間知龍泉縣以㢘潔稱民有餽魚者<lb/>
　斥不受曰此何為至於我哉楊文貞大書㢘明二字<lb/>
　以嘉之<hi>府志</hi>
<pb n="KR2k0045_WYG_061-47b"/>
何澄四川人正統間知安福縣㢘靜豈弟嘗築寅坡浚<lb/>
　渠灌田民享其利<hi>安志</hi>
李峋字景瞻髙郵人正統三年知永豐縣剛介嚴明鋤<lb/>
　擊豪右法無少貸勸富民出穀數萬斛以備賑濟有<lb/>
　不便者以私誣之去邑民涕泣哀訴請留藩臬交章<lb/>
　白其事乃復職<hi>永豐縣志</hi>
張瑄字延璽江浦人正統進士景泰時為吉安知府俗<lb/>
　尚巫迎神無休日瑄遇諸塗投神水中瑄遘危疾父<lb/>
<pb n="KR2k0045_WYG_061-48a"/>
　老皆言神為祟請復之瑄怒不許疾亦愈嵗大饑陳<lb/>
　牒上官不俟報輒發廩賑貸居八年以薦擢廣東右<lb/>
　布政使歴官南京刑部尚書<hi>白志</hi>
孫暲字景暲海寧人景泰壬申以賢良方正薦授泰和<lb/>
　縣丞嘗親定徭役旦夕令下請托不及行人稱為霹<lb/>
　靂手指其牒為鐵板榜言其公允不可更易也擢博<lb/>
　白知縣韓襄毅雍征大藤峡暲從行多著勞績超授<lb/>
　潯州知府擢山東右㕘政致仕<hi>浙江通志</hi>
<pb n="KR2k0045_WYG_061-48b"/>
程宗常熟人天順五年知吉安府才敏而不務苛察胥<lb/>
　吏舞文者釐革殆盡嘗語健訟者曰汝能枉其是非<lb/>
　以欺我邪汝將害人適自害耳郡中化之訟自息尤<lb/>
　篤意學校勸督諸生㒺有厭怠<hi>林志</hi>
李智字若愚雲南昆明人成化間知吉水縣誠心愛民<lb/>
　藥病者瘞死者尤加惠於貧困甲午夏恩江水驟漲<lb/>
　衝決民居男婦漂流智下令諭兩岸小舟能救一人<lb/>
　者賞一金全活無算仍給薪米遣歸後以禱雨行烈<lb/>
<pb n="KR2k0045_WYG_061-49a"/>
　日中得暴疾卒吏民哀思之貧不能返櫬葬邑之牢<lb/>
　橋子元方季方遂家焉<hi>府志</hi>
李愷江陵人舉人知永新縣縣有梅花峒民梗化不供<lb/>
　賦役者殆百年愷單騎至峒諭以利害擇數百人詣<lb/>
　縣充耆吏義官人皆感服擢吉安同知<hi>湖廣通志</hi>
莊典揭陽人𢎞治間知安福縣事操履端潔政先大綱<lb/>
　事必劄記以次第行之不假吏手義所必行直前不<lb/>
　忌士大夫不敢干以私尤如意學校訓士子以道義<lb/>
<pb n="KR2k0045_WYG_061-49b"/>
　今祀名宦祠<hi>安志</hi>
李如圭澧州人𢎞治間知安福縣事精敏有才惡民之<lb/>
　獷悍而猾健者一治以猛由是奸民栗縮相顧不敢<lb/>
　發其私先是田賦之籍漫漶不理貧者苦於虚懸而<lb/>
　富連阡陌或仍籍畸零圭為稱其丁糧升降之民甚<lb/>
　聳躍歴官户部尚書<hi>同上</hi>
吳景南陵人𢎞治末知安福明敏公㢘獄訟紛沓立折<lb/>
　惟允而不喜用鈎距曰吾自以詐而欲民不詐可乎<lb/>
<pb n="KR2k0045_WYG_061-50a"/>
　胥吏日悚息惟恐戾於法長雄之民據山洞片紙疏<lb/>
　名攝之必立至諸大吏有不便民則堅持之曰吾不<lb/>
　忍病下以阿上擢貳金華去<hi>同上</hi>
張本錢唐人由進士𢎞治間知吉安府下車首擊武斷<lb/>
　豪惡數人强暴斂跡表著節義請建楊文貞劉子輔<lb/>
　譚節婦祠其為治知所先務類如此<hi>林志</hi>
　　按吉安府志吉安鄉民有隙輒聚衆持梃至千人<lb/>
　　殺傷無所憚本奏請聚衆十人以上者俱發逺戍<lb/>
<pb n="KR2k0045_WYG_061-50b"/>
　　民始警慴無敢犯者<lb/>
陳茂烈莆田人𢎞治進士授吉安府推官簡重端潔動<lb/>
　必以禮郡訟牒堆案從容推鞫不假聲色箠楚而姦<lb/>
　黠者自無所容擢御史以母老乞終養家貧不能自<lb/>
　給有司以聞詔給月廪三石母卒哀慟失明尋亦卒<lb/>
　部使請於朝建孝㢘坊以表之<hi>同上</hi>
張淳字宗厚合肥人由進士𢎞治中知吉安府心清欲<lb/>
　寡事不煩而民不擾自奉甚薄時勤民事日不暇給<lb/>
<pb n="KR2k0045_WYG_061-51a"/>
　胥吏抱文書立庭下如木偶人革富民隠射之弊差<lb/>
　役為均廨舍多圮撤而新之百廢具舉歴官至都御<lb/>
　史<hi>府志</hi>
王昂字抑之揭陽人𢎞治間知永豐縣持㢘秉公振作<lb/>
　有道民有兄弟爭訟者將入庭恥之自平民俗初䘮<lb/>
　必椎牛釃酒以速弔客力不足稱貸以舉之昂導以<lb/>
　禮教民俗少變毁淫祠増社學聚邑中子弟而教之<lb/>
　凡事闗風化者為之惟恐後邑人稱賢令必曰揭陽<lb/>
<pb n="KR2k0045_WYG_061-51b"/>
　公<hi>同上</hi>
馬鉦四明人𢎞治間知永寧縣㢘幹通敏首禁師巫盡<lb/>
　毁淫祠新廟學日聚諸生督訓之百廢具舉邑稱大<lb/>
　治<hi>同上</hi>
陸震字汝亨蘭谿人以學行知名正徳進士除泰和知<lb/>
　縣時劉瑾擅政以逋鹽課誣民縣中當償者萬計連<lb/>
　數百人震力白之上官得免鎮守中官嵗徴貢絺為<lb/>
　減其額増築學舍居諸生毁淫祠祀忠節浮糧累民<lb/>
<pb n="KR2k0045_WYG_061-52a"/>
　稽賦籍得詭寄隠匿者萬五千石以補之建倉縣左<lb/>
　儲穀待賑親行鄉落勸課農桑立保伍法使民備盜<lb/>
　甓城七里外為土城十里周之時發狼兵討賊所至<lb/>
　擾民震言於總督令毋聴檥舟官具糧糗以次續食<lb/>
　兵行肅然督捕永豐新淦賊以功受賞撫按交薦徴<lb/>
　為兵部主事泰和人生祠之<hi>白志</hi>
周詔富順人正徳進士知泰和縣時有巨寇廖贊戴鳳<lb/>
　池與南贑諸賊連結四出無忌詔先後捕其渠魁殲<lb/>
<pb n="KR2k0045_WYG_061-52b"/>
　之餘黨置不問衆皆悅秩滿陞刑部主事民立祠祀<lb/>
　之<hi>府志</hi>
唐侃字廷直丹徒人正徳八年舉於鄉授永豐知縣之<lb/>
　官不攜妻子獨與一二童僕飯疏豆羮以居吏民信<lb/>
　服俗刁訟尚鬼尤好俳優侃禁止之進武定知州遷<lb/>
　刑部主事<hi>白志</hi>
　　按皇明世法錄郡縣名臣傳載侃在永豐立木牌<lb/>
　　二面於庭左曰從刑右曰從化令曰從理者左欲<lb/>
<pb n="KR2k0045_WYG_061-53a"/>
　　和者右久之民多立於右以求解言或當於理雖<lb/>
　　賤吏必改容謝無理雖權貴人百方請說終無所<lb/>
　　假借以是告訐之俗為之一變<hi>原跋</hi>
王冕字服周洛陽人正徳進士除萬安知縣寧王宸濠<lb/>
　反列城長吏多奔竄冕募壯士從王守仁攻復南昌<lb/>
　宸濠還兵鄱陽官軍戰不利冕獻火攻策敗其兵宸<lb/>
　濠窘易小舟攜宫女遁冕部卒棹漁舟追及之宸濠<lb/>
　投水不死并宫女執送冕所冕以送守仁功未及敘<lb/>
<pb n="KR2k0045_WYG_061-53b"/>
　坐他事落職世宗踐祚録前功擢兵部主事<hi>同上</hi>
何相字元卿貴池人正徳丁丑進士知永新值逆濠反<lb/>
　督府王守仁舉義討叛相集兵三千𨽻守仁而身居<lb/>
　守事平守仁敘功相辭不受<hi>江南通志</hi>
胡偉字邦竒京山人嘉靖元年知永新縣事興學勸農<lb/>
　儲粟賑飢百廢咸舉邑嵗賦苦虗賠民以囏輸多流<lb/>
　亡偉疏奏量田更籍均其賦役命下豪右咸稱不便<lb/>
　上官多沮其議偉力持之遂定計分都制籍因賦著<lb/>
<pb n="KR2k0045_WYG_061-54a"/>
　役不浹嵗告成轉徙者復業民咸頌之<hi>安志</hi>
陸粲字浚明長洲人進士擢給事中以諫斥貶嘉靖十<lb/>
　二年改永新令治政嚴明吏肅民畏有奸黨十數輩<lb/>
　螫害良善㢘其人置之法時寇煽諸境邑不逞朋起<lb/>
　粲盡擒殲之尤厚學校禮耆老倡鄉約民至今稱之<lb/>
　<hi>同上</hi>
許貫之字道卿錢塘人嘉靖乙未進士授吉水令時按<lb/>
　浙使者吉水人也意有所屬即欲酬以浙事以微言<lb/>
<pb n="KR2k0045_WYG_061-54b"/>
　諷之貫之曰如此則類貿易有市心矣拒不可愛養<lb/>
　部民煦之若子權貴干請一切謝絶由是吉水治行<lb/>
　為江右冠徴入為兵科給事中入諫垣七日而歿行<lb/>
　箧惟故衣同年親故代為殮之<hi>浙江通志</hi>
王春復晉江人嘉靖戊戌進士知泰和縣禮士愛人查<lb/>
　獘糧造徴總冊戸給之利及數世邑舊有淘金浩溪<lb/>
　二驛去縣治各五十里供億甚繁民苦之乃請於撫<lb/>
　院具奏併為白下驛費大省至今人思王侯<hi>福建通</hi>
<pb n="KR2k0045_WYG_061-55a"/>
　<hi>志</hi>
樂文解字廷冠以貢授吉安訓導從羅洪先講學與語<lb/>
　忻然曰吾老友也署廬陵值嵗饑著救荒解上當道<lb/>
　行之邑賴不困擢鳳陽縣教諭雷州教授謝病歸<hi>同</hi>
　<hi>上</hi>
靳學顔字子魚濟寧人嘉靖進士為吉安守始下車罷<lb/>
　諸供具與期會條教刑無妄施獄不濫繫食任粗糲<lb/>
　器絶錯采未數月郡以無事吏晨起抱文書上堂印<lb/>
<pb n="KR2k0045_WYG_061-55b"/>
　署畢退坐舍中蕭然無他營郡中巨族造請必正色<lb/>
　拒之嘗有乞佃寺地者學顔曰職守土固不能以地<lb/>
　與人惟以正身宜民為急官至吏部侍郎<hi>豫章書</hi>
危嶽嘉靖間為吉安推官剛毅有大節直道行志雖貴<lb/>
　勢不撓署安福篆力行丈田豪猾不敢逞志嘗單騎<lb/>
　入山谷間履畆抽丈不憚險阻自處淡泊無異儒生<lb/>
　竟卒於官嚢篋蕭然無以為斂士民哀之<hi>府志</hi>
劉廷賓南海人嘉靖間通判吉安樸儉無欲其為政方<lb/>
<pb n="KR2k0045_WYG_061-56a"/>
　直絶請託嘗攝安福事時民間苦役廷賓簡易寡交<lb/>
　游燕會稀少民當甲者至不費一錢捕劇盜搜獲金<lb/>
　錢封識歸公帑秋毫不私家故貧廨舎蕭然泊如也<lb/>
　擢泉州同知<hi>同上</hi>
張振之字仲起太倉人嘉靖進士為吉安知府以厚風<lb/>
　俗興學校為首務諭屬邑省畊課桑禁溺女停䘮不<lb/>
　葬及迎神張燈競渡之習民間妖會號無為教熾甚<lb/>
　嚴罪之逐娼優不得入境治獄主於矜恕不入贖大<lb/>
<pb n="KR2k0045_WYG_061-56b"/>
　辟重戍多從末減持已清約蕭然如寒士繕築敵臺<lb/>
　以固城守構廬陵學時雨樓創永新忠節祠以風多<lb/>
　士刻朱子年譜及羅整菴困知記以崇正學在郡三<lb/>
　年忽不自懌遽棄官歸郡人思慕之尋起官至浙江<lb/>
　按察副使<hi>豫章書</hi>
劉芳任泰和巡檢鄰境寇薄泰和芳力戰死副使汪一<lb/>
　中率諸將吏特為文祭之<hi>白志</hi>
　　按泰和縣志作劉茂濟南人<lb/>
<pb n="KR2k0045_WYG_061-57a"/>
王應鵬為吉安所指揮僉事嘉靖辛酉程鄉賊掠泰和<lb/>
　應鵬與百戸陳策領兵禦賊俱戰死事聞立祠加陞<lb/>
　鵬子指揮同知<hi>豫章書</hi>
唐鼎永新守禦所千戸嘉靖辛酉之亂鼎從征至泰和<lb/>
　冠朝里力戰矢盡為賊所害贈官二級録其子<hi>同上</hi>
汪可受號靜峰黄州人由進士萬厯間知吉安府雅意<lb/>
　興學修復白鷺書院徴輸便民造條鞭法樹碑郡門<lb/>
　云官壞此法者官不職民梗此法者民弗良書吏舞<lb/>
<pb n="KR2k0045_WYG_061-57b"/>
　此法者遣定為例至今遵行之<hi>安志</hi>
李樹敏揚州人萬厯間由恩貢授安福丞精敏能幹操<lb/>
　執凛凛始至部使者督行田甚迫樹敏自治食具行<lb/>
　阡陌間不煩民一饌會計精覈故事令入覲以丞攝<lb/>
　篆姦民乗隙結訟敏獨持簡靜除夕有餽肉者家人<lb/>
　誤受之既就鼎亟出以還餽者其清介絶俗類如此<lb/>
　卒於官貧無以斂百姓醵錢助之柩乃得歸<hi>同上</hi>
莊祖誥四川人萬厯進士任永新縣調繁廬陵㢘介不<lb/>
<pb n="KR2k0045_WYG_061-58a"/>
　茍頌聲載道一日有布衣老者一童子執荆随之傳<lb/>
　柝而入祖誥迎老者上坐拜伏甚恭老者乃祖誥舅<lb/>
　也曰吾商舶便過此尊公屬我来㢘汝政事有不善<lb/>
　則予杖此荆乃尊公所授者今能如此可矣汝其益<lb/>
　砥後操稍弗慎尊公知之反以我為誑也言畢拂衣<lb/>
　去祖誥步行送之舟次由是益凛義方之訓<hi>府志</hi>
明時舉四川人萬厯進士初授峽江令調繁廬陵以仁<lb/>
　慈著聲甲寅嵗饑設法賑賚全活無算請改折南兊<lb/>
<pb n="KR2k0045_WYG_061-58b"/>
　米邑賴以甦修葺縣治府學數擒大盜鄉村帖然<hi>同</hi>
　<hi>上</hi>
錢一本字國瑞武進人萬厯十一年進士除廬陵知縣<lb/>
　徴授御史入臺即發原任江西巡按祝大舟貪墨狀<lb/>
　請從祀曹端陳真晟羅倫羅洪先於文廟時廷臣相<lb/>
　繼爭國本惟一本言最戇直帝銜之無何杖給事中<lb/>
　孟養浩中㫖以養浩所逞之詞根託一本遂斥為民<lb/>
　一本初官江西與王時槐善及罷歸潛心六經濂洛<lb/>
<pb n="KR2k0045_WYG_061-59a"/>
　諸書尤硏精易學與顧憲成輩分主東林講席學者<lb/>
　稱啟新先生<hi>白志</hi>
　　按府志縣志均失載此所採者雖亦無廬陵政績<lb/>
　　然其發祝大舟貪墨狀請祀羅洪先羅倫與王時<lb/>
　　槐友善皆屬江西特補入<hi>原跋</hi>
濮中玊號琢峰舒城人萬厯進士由長興更泰和縣為<lb/>
　政威惠並用守正不阿積俸四百金為民償逋凡為<lb/>
　民患者悉罷之置社田八百六十斛邑之貧不能得<lb/>
<pb n="KR2k0045_WYG_061-59b"/>
　師者皆就社學去官之日蕭然敝篋人皆稱之<hi>安志</hi>
徐學聚字敬與蘭溪人萬厯進士任浮梁調吉水縣邑<lb/>
　故多水患築堤堅固水不為災民稱為徐公堤里長<lb/>
　輸納無纖毫奇羨丁亥戊子饑設法賑濟又蠲俸剏<lb/>
　仁文書院擢禮科給事中<hi>吉水志</hi>
王元瑞字心岫華亭人萬厯進士任泰和縣愷悌樂易<lb/>
　不事苛刻捐俸築堤邑人徳之至今稱為王公堤<hi>安</hi>
　<hi>志</hi>
<pb n="KR2k0045_WYG_061-60a"/>
夏九鼎嘉善人萬厯進士任安福縣嘗慕豐城李見羅<lb/>
　為人遵而行之一言一動皆密有疏記撫民如子待<lb/>
　士大夫以禮莫敢干以私時稱為夏鐵耳<hi>府志</hi>
陸康稷蘇州人萬厯進士天啓間任廬陵縣性㢘而察<lb/>
　善決疑獄養濟院丐兒素横有富家毆丐遂以殺丐<lb/>
　訟舁屍至縣康稷驗屍口中有土指為掘死人以誣<lb/>
　告丐吐實服罪一邑奇之内擢將行值編審悉心審<lb/>
　定而後去<hi>安志</hi>
<pb n="KR2k0045_WYG_061-60b"/>
余懋衡號少原婺原人萬厯進士知永新縣興利除害<lb/>
　初邑學徙置西南隅羣稱不善於是捐俸復創于治<lb/>
　東故址又創明新書院講求實用之學置田以資師<lb/>
　儒供膳建崇閣於浮玉州屹然為中流之柱立官解<lb/>
　之法以甦民困大吏下其法於諸郡江省之有官解<lb/>
　自衡始也崇祀名宦祠<hi>同上</hi>
閔世翔字仲升烏程人萬厯進士任安福縣性坦率不<lb/>
　設城府會嵗饑躬詣賑濟勸率富民出粟有法又時<lb/>
<pb n="KR2k0045_WYG_061-61a"/>
　方丈田慮邑賦漫漶吏得影射任一二布衣儒士有<lb/>
　學行者主之老吏束手至為蜚語撼之終不動賦賴<lb/>
　以清陞南工部主事去士民遮道泣送<hi>浙江通志</hi>
瞿式耜字起田常熟人萬厯進士知永豐縣政尚寛仁<lb/>
　捐貲建尊經堂三元堂立恩江書院刻龍華彚雋若<lb/>
　干卷<hi>縣志</hi>
余玉節字振衡大冶人萬厯進士知吉安講求馬驛漕<lb/>
　艘為畫一之法以蘇民困時欲廢白鷺洲書院以建<lb/>
<pb n="KR2k0045_WYG_061-61b"/>
　魏忠賢生祠節力存之妖賊肆逞兩臺奏留㕘藩單<lb/>
　車就道簡將士足糗糧嚴斥堠方略出奇屢衂賊鋒<lb/>
　擢南贑巡撫竟以勞瘁卒<hi>湖廣通志</hi>
髙賚明廣東人進士天啓間知安福縣有恵政時魏璫<lb/>
　毁天下書院建生祠邑有復古復禮諸書院皆在毁<lb/>
　中賚明曰復古祀王文成湛甘泉鄒文莊文成學問<lb/>
　事功在天下毁之則得罪名教甘泉為粤儒宗某粤<lb/>
　人毁之則得罪鄉先達文荘為安福理學開先毁之<lb/>
<pb n="KR2k0045_WYG_061-62a"/>
　則得罪地方寧死不敢為諸書院巋然得存邑人至<lb/>
　今頌之<hi>安志</hi>
管正傳號徳園蘇州人崇禎辛未進士方弱冠負才名<lb/>
　及令永新悉心問民疾苦力為罷革禁竿牘絶苞苴<lb/>
　尤折節下士手自課程多所成就至設彚封定官造<lb/>
　歸條編毁淫祠至今猶守之云<hi>同上</hi>
邵夢河廣東人崇禎間吉安府通判署安福縣事張獻<lb/>
　忠寇陷郡邑且將及境夢河慷慨登陴守禦勢不可<lb/>
<pb n="KR2k0045_WYG_061-62b"/>
　支遂遇害邑民得餘骸殯之建忠節祠祀之<hi>同上</hi>
劉綿祚字季延武進人崇禎四年進士為永豐知縣鄰<lb/>
　境九蓮山界閩粤賊窟其中綿祚屢請兵會勦賊怒<lb/>
　率衆来攻綿祚出擊三戰三捷賊益大至綿祚伏兵<lb/>
　黄牛峒誘賊復大破之縣境以安因積勞得疾請告<lb/>
　歸卒<hi>白志</hi>
陸運昌字夢鶴崇禎七年進士授永豐知縣請免積逋<lb/>
　數萬及調吉水修飭學宫虗懐下士清軍審丁不辭<lb/>
<pb n="KR2k0045_WYG_061-63a"/>
　勞怨值寇警親運磚石以倡城守邑民賴之<hi>永豐志</hi>
梁于涘字飲光揚州人有文名崇禎進士任萬安縣慷<lb/>
　慨持大節縣當倥傯兵馬絡繹措置有方山寇圍城<lb/>
　登陴誓守城壞整衣冠拜畢投水死邑人哀之<hi>安志</hi>
　　按萬安縣志于涘莅政八月值國難作以守城就<lb/>
　　縛不屈繫獄數月絶粒而死所載互異<lb/>
國朝<lb/>
蔣維藩字价人順治初知吉安府時所在山寇肆刼維<lb/>
<pb n="KR2k0045_WYG_061-63b"/>
　藩單騎詣賊營諭以禍福就撫者數萬人亂後田疇<lb/>
　荒蕪民苦飢復捐米千餘石設粥賑之全活甚衆瘡<lb/>
　痍頓復乃創書院課諸生士風大振焉<hi>府志</hi>
趙世猷順天人順治初任安福知縣兵燹後捐去一切<lb/>
　文法與民休息丁亥大饑石米七金多方拯救煮米<lb/>
　賑活甚衆游兵入境搶掠世猷力戢之士民感其徳<lb/>
　<hi>安福志</hi>
薛世瑞字執躬范縣人順治初由貢授龍泉令時吉安<lb/>
<pb n="KR2k0045_WYG_061-64a"/>
　初破不軌之徒多竄身營伍肆掠環城十餘里燒燬<lb/>
　殆盡世瑞日往来諸營民被掠者輒救出之力請緩<lb/>
　徴以甦民困戊子大饑世瑞亦每食不飽嘗市麰麥<lb/>
　不可得至夜乃一食其清操愛民如此<hi>安志</hi>
儲曾字觀我宜興人順治己丑進士知永豐縣時多盜<lb/>
　曾擒渠首誅之寇悉平兵有奪民財者寘諸獄其黨<lb/>
　五人自稱提標官捧檄索獄中兵曽識其詐并執付<lb/>
　獄訊伏法自是驕兵斂跡明靖難魏冕子孫隸所衞<lb/>
<pb n="KR2k0045_WYG_061-64b"/>
　戍伍曾搜舊牒除其籍以民逋糧免歸越一年奉檄<lb/>
　回豐清額欠境上有民挈妻迎拜車下者問故則向<lb/>
　有豪欲奪民妻訟諸官曽斷歸民至是生男女各一<lb/>
　故尸祝不忘云<hi>江南通志</hi>
鄧秉恒號忍菴聊城人順治己丑進士任永豐縣釐姦<lb/>
　剔蠧發伏如神山寇盤踞率鄉勇蕩平之建恩江橋<lb/>
　民稱便吉郡食廣鹽鼎革後鹽不行而課存秉恒内<lb/>
　召疏免廣課闔郡徳之<hi>永豐志</hi>
<pb n="KR2k0045_WYG_061-65a"/>
蕭恒字月如三原人順治壬辰進士任安福縣邑田水<lb/>
　衝沙塞多虛糧力請直指題減糧千餘石至今賴之<lb/>
　<hi>安志</hi>
閻毓偉字翼望夏縣人順治壬辰進士授吉安府推官<lb/>
　案鞫悉中民無後言吏捕礦徒二十餘人應論死毓<lb/>
　偉㢘得其情寘首於法餘盡釋之以㢘敏入為吏部<lb/>
　主事<hi>山西通志</hi>
焦榮號荆巖新野人順治乙未進士知安福縣性嚴毅<lb/>
<pb n="KR2k0045_WYG_061-65b"/>
　持法不撓盜竊以輯邑舊無志榮以安福叢錄福乘<lb/>
　藏藳兩書捐俸重修考覈詳贍擢御史<hi>安福志</hi>
李徴泰字晦修山東長山人順治戊戌進士令永豐始<lb/>
　至即於内堂署氷心若水執法如山八字豪猾憚之<lb/>
　時南寇未靖招徠之兵令就州縣屯墾至則強占民<lb/>
　田民屏息莫敢與爭徴泰力請於大吏撤去民得以<lb/>
　蘇在事四載衙齋蕭然以勤勞卒官邑人建遺愛祠<lb/>
　至今祀之<hi>永豐志</hi>
<pb n="KR2k0045_WYG_061-66a"/>
馮肇楠字木伯㑹稽人順治戊戌進士任永豐縣寧都<lb/>
　蓮花峰盜擁衆負險諸邑患之肇楠單騎詣賊營格<lb/>
　以至誠賊衆羅拜就撫尋被議免官去士民惜之<hi>永</hi>
　<hi>豐志</hi>
髙可極字爾建潛山人以嵗薦任永豐令甫下車即詳<lb/>
　食鹽免充廣餉捐買馬不起民夫捐俸鼎建歐陽文<lb/>
　忠公祠以老病去任士民焚香泣送者數十里<hi>江南</hi>
　<hi>通志</hi>
<pb n="KR2k0045_WYG_061-66b"/>
張召南字仲文朝邑人順治進士知安福縣西鄙阻逺<lb/>
　民抗不供役乃單騎往諭以大義咸感泣輸賦吳逆<lb/>
　偽將出江西陷安福召南請制府兵復之時議分滿<lb/>
　兵駐安福召南力陳不可後以職事赴會城賊突至<lb/>
　城復陷立馳歸集鄉勇臨城賊遁城再復招撫瘡痍<lb/>
　馴服頑梗勸諭開墾散給牛種得田二千餘頃内擢<lb/>
　未任卒<hi>陜西通志</hi>
顓孫佐聖徐州人由貢生康熙四年任泰和縣審丁清<lb/>
<pb n="KR2k0045_WYG_061-67a"/>
　丈開豁虚糧造赤厯以杜虚懸逋欠之弊奉發福建<lb/>
　降兵安插屯田佐聖力請中止人咸徳之<hi>泰和志</hi>
龔其裕字溶溪福建人先任瑞州通判以才能攝府事<lb/>
　滇閩之變草寇充斥其裕選鄉勇申號令寇為屏跡<lb/>
　隨征行間有功陞吉安知府時城已為逆將韓大任<lb/>
　所踞征勦兵衆駐螺山坡連嵗裕給軍需有方民以<lb/>
　安堵初城陷寇殺人遍野城復後裕捐貲給僧令瘞<lb/>
　埋撫瘡痍如不及兩郡皆祀名宦<hi>崇祀錄</hi>
<pb n="KR2k0045_WYG_061-67b"/>
陳復新字煥然潞城人任廬陵典史滇逆方肆赴任賊<lb/>
　兵遽至官民駭散遂為所執偽將韓大任委以官不<lb/>
　受羈民舍以兵守之復新乘間令僕亡去自經死賊<lb/>
　黨哀其忠斂以棺事平其子始迎櫬歸葬祀廬陵名<lb/>
　宦<hi>山西通志</hi>
陸在新字文蔚長洲人舉人康熈二十五年令廬陵有<lb/>
　威稜境内帖然縣治前建問苦亭諮民疾苦催科有<lb/>
　法尤禮士自奉若寒素卒官邑罷市三日白衣冠哭<lb/>
<pb n="KR2k0045_WYG_061-68a"/>
　送者填道<hi>江南通志</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0045_WYG_061-68b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江西通志卷六十一<lb/>
</p>
<p>
</p>
  </div>
</body>
</text>
</TEI>
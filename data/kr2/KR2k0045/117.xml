<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷一百十七</head> <lb/>
    <p>
<pb n="KR2k0045_WYG_117-1a"/>
欽定四庫全書<lb/>
　江西通志卷一百十七<lb/>
　　藝文<hi>奏疏三</hi>
　明<lb/>
　　恤新縣疏　　　　　　　　　　　錢　琦<lb/>
奏為乞恤新縣以圖治安事該臣議得新淦縣地里曠逺<lb/>
税糧逋負人民逃竄盜賊生發節申撫按奏奉欽依分設<lb/>
峽江縣治除授官員俱已到任城郭完繕存者歸業去者<lb/>
<pb n="KR2k0045_WYG_117-1b"/>
思還民皆欣忭歡舞若更生矣然而鴻飛中澤生理未遂<lb/>
探丸交衝人心多恐兼以水旱洊乘凋敝益甚即加恵拊<lb/>
循悉心料理懼未足以蘇此久困之民奈何科斂繁重徭<lb/>
役迫促文移迅疾於星火追呼旁午於道途使新分之民<lb/>
咨嗟憤怨莫保其命恐非所以流愷悌慰元元之深意也<lb/>
臣忝司牧目覩民艱不忍緘黙謹以民患最切者一　一為<lb/>
陛下陳之一曰併里甲以省徭役二曰蠲逋負以聚流移<lb/>
三曰輕税糧以甦窮困是三者實峽江生民歸復之機政<lb/>
<pb n="KR2k0045_WYG_117-2a"/>
治轉移之始茍不蚤為之計臣恐聖恩壅閼於上民情鬱<lb/>
悱於下復業者將轉而為逃竄務農者仍去而為盜賊欲<lb/>
圖治安其可得哉何謂併里甲以省徭役夫十户為甲十<lb/>
甲為里里有一百一十户此版籍之定數也峽江雖分二<lb/>
百二十里先因地逺奸豪吞併單弱流亡里或止二三甲<lb/>
甲或止一二户甚至里無一甲甲無一户者有之藩司毎<lb/>
年總𣲖雜輸例照舊額一里常兼數里之差一户常兼數<lb/>
户之役征求煩而財力絀職此之由合無重加覆閱務照<lb/>
<pb n="KR2k0045_WYG_117-2b"/>
見在從實歸併毎里必足一百一十户之數則徭役省而<lb/>
民力少紓矣何謂蠲逋負以聚流移查得自嘉靖六年以<lb/>
前節奉工部等衙門坐𣲖襖袴弓箭弦翎硝蠟青紅一<lb/>
切上供等料共價銀一萬一百四十六兩餘俱係逋欠<lb/>
明詔既不蠲免小民又難追徴臣查得嘉靖六年巡按<lb/>
御史徐岱為極重災傷乞恩照例折徴起運急處賑濟<lb/>
以安地方事題奉欽依準將正徳十六年以前已徴未<lb/>
解南京倉糧折銀扣留貯庫分發被災州縣賑濟或代<lb/>
<pb n="KR2k0045_WYG_117-3a"/>
完緊要起解錢糧以甦民困臣思峽江草創流移新復<lb/>
連年災傷民不堪命而前項逋欠勢難赦免今有本府<lb/>
已徵各縣折銀糧耗共二千六百五十兩餘合無將此<lb/>
銀代納工部各料其未完者悉從改折漸次追徵則朝<lb/>
廷不乏軍需之用小民不受追迫之苦一舉而兩得矣<lb/>
何謂輕稅糧以甦窮困峽江民多逃亡所有虛稅貽累<lb/>
里甲兼以水旱相仍極為凋瘵至有棄田廬鬻子女以<lb/>
償而猶不足者為民父母深可哀痛先該臣議峽江縣<lb/>
<pb n="KR2k0045_WYG_117-3b"/>
更始事宜欲將該縣秋糧不拘兌運存留悉照輕則蹔<lb/>
派折銀三年以甦民困臣嘗考大禹治水成功乃定貢<lb/>
賦兗州最下厥賦貞作十有三載乃同因地制賦輕重<lb/>
相權自古為然雖經申呈撫按衙門但事係國儲撫按<lb/>
不能自專本府未敢獨擅伏乞陛下憫念復業之民溥<lb/>
加勞來自嘉靖七年至嘉靖九年一應起運存留秋糧<lb/>
準派折銀十年以後却如舊例派徵則峽江新民庶得<lb/>
少寬其嗷嗷之憂而種種儲峙亦不缺乏一轉移間國<lb/>
<pb n="KR2k0045_WYG_117-4a"/>
課民生兩䝉利便計無出於此矣伏乞陛下擴大造帡<lb/>
幪之仁收一方待哺之命勅下部院㑹議施行<lb/>
　　乞專官分守地方疏　　　　　　周　用<lb/>
臣竊照江西南安贑州二府所屬各縣與吉安府所屬<lb/>
萬安泰和永豐永寧龍泉等縣并撫州府樂安縣地壤<lb/>
經畫彼此相交蓋南贑當梅嶺之北吉安又居贑州之<lb/>
北其所屬各縣與樂安縣則環居南贑所屬各縣之外<lb/>
各府惟南贑地方田地山塲坐落開曠禾稻竹木生殖<lb/>
<pb n="KR2k0045_WYG_117-4b"/>
頗蕃利之所在人所共趨吉安等府各縣人民年常前<lb/>
來謀求生理結黨成羣日新月盛其般運穀石砍伐竹<lb/>
木及種靛栽杉燒炭鋸板等項所在有之又多通同山<lb/>
戸田主置有產業變客作主差徭糧稅往來影射靠損<lb/>
貧弱又有一種來歴不明之人前來佃田傭工及稱齋<lb/>
人教師等名色各多不守本分潛行盜竊間又糾集大<lb/>
夥出沒劫掠不可踪跡又或因追取久近債負或稱根<lb/>
捉脫逃軍匠往往各於原籍官司生情揑告彼此文移<lb/>
<pb n="KR2k0045_WYG_117-5a"/>
往來經年不得杜絶其各有司官員又各據分治之說<lb/>
以行好勝之私事由所屬俾曲作直詞涉外縣抑是為<lb/>
非况吉安樂安細民素稱好利健訟加以持法不得其<lb/>
平頑民益無忌憚非惟藏奸蓄穢不可祛除間有積案<lb/>
滯獄亦難控訴蓋因南贑二府為嶺北道吉安府屬湖<lb/>
西道撫州府屬湖東道其布按二司守廵官按察司雖<lb/>
有兵備副使一員在於嶺北住扎縁吉安府不係管轄<lb/>
布政司雖常委本司官一員兼管湖西嶺北二道又不<lb/>
<pb n="KR2k0045_WYG_117-5b"/>
得常川廵歴以致事無總統人多觖望臣到地方以來<lb/>
縁見各府詞訟交搆有司不為分疏已經遵照大明律<lb/>
該載原告就被論輕囚就重囚少囚從多囚及兩縣相<lb/>
去三百里之外各從事發處歸結事理通行去後旋復<lb/>
稽考案卷沮閣如故未見奉行亦縁吉安撫州等府於<lb/>
臣地非所屬勢難責成臣查得江西守廵地方原分南<lb/>
昌九江湖東湖西嶺北五道其布政司官除管糧外原<lb/>
設左右參政參議止共四員平時常該數内一員兼管<lb/>
<pb n="KR2k0045_WYG_117-6a"/>
二道如蒙乞勅該部查照廵按御史穆相題準事例定<lb/>
議該司叅政一員分守責任兼管湖西嶺北二道聽攜<lb/>
家屬前來吉安府住扎廵歴地方分理詞訟臣於萬安<lb/>
泰和永豐永寧龍泉樂安等縣遵照原奏勅書事理除<lb/>
一應民情不敢干預外但係盜賊人命重情與南贑等<lb/>
府地方事有干涉者聽臣行移督責若各縣當該官吏<lb/>
不行捕獲追究了結亦乞聽臣提問不許仍前玩愒沮<lb/>
閣則提綱挈維可收功於共濟防微杜漸當弭患於未<lb/>
<pb n="KR2k0045_WYG_117-6b"/>
形縁係乞專官分守地方事理未敢擅便為此具本差<lb/>
舍人李宥齎捧謹題請旨<lb/>
　　平下歴疏　　　　　　　　　　吴百朋<lb/>
奏為官兵血戰搗平稱王逆賊堅巢飛報捷音事據江<lb/>
西分廵嶺北道副使李佑分守嶺北道參政蔡文呈準<lb/>
南□參將蔡汝蘭手本開稱準南贑軍門牌面備仰二<lb/>
道密㑹本職統督仍管安逺縣事贑州府同知李多祚<lb/>
坐營都指揮王汝澄萬安營守備董龍長沙營把總暴<lb/>
<pb n="KR2k0045_WYG_117-7a"/>
以平等各部兵共四萬三千餘名於本年六月初二日<lb/>
申時自龍南安逺起營進𠞰下歴賊首賴清規等遵依<lb/>
于初三日破巢開刀至七月十五日止總計生擒賊王<lb/>
賴清規有名賊首蕭祥鸞賴清重等共五十六名有名<lb/>
賊總賊甲鄭守恩吴拱等六十八名斬獲賊首從羅正<lb/>
道謝衡等共二千六百十二顆俘獲賊屬男婦共三百<lb/>
五十口牛馬二千四百五十一頭匹器械共一百七十<lb/>
七件救出被擄男婦三百二十餘名口招回被脅人口<lb/>
<pb n="KR2k0045_WYG_117-7b"/>
共二千五百七十名俱經解送紀功官贑州府同知趙<lb/>
時齊推官蔡民望紀騐轉解外其被擄男婦當即審明<lb/>
釋放牛馬遵卽給賞有功兵士招回復業新民㑹同同<lb/>
知李多祚龔有成量給田土安插造冊繳報等因到道<lb/>
隨據領安逺哨同知李多祚坐營王汝澄守備董龍把<lb/>
總暴以平等各呈報相同據此案查前項逆賊彼因各<lb/>
官陞遷交代又值大征張璉之後福建興化府被陷潮<lb/>
州倭寇正熾鄰境多故事難兼舉只得從宜招撫冀其<lb/>
<pb n="KR2k0045_WYG_117-8a"/>
悔悟自新不意兇惡如故四十四年三月叛招糾黨分<lb/>
夥出刦崇義安遠信豐㑹昌南雄等處地方隨奉本院<lb/>
牌面前照得三巢賊賴清規等據險鼎峙稱雄隨撫隨<lb/>
叛稱兵已數十年殺人以千萬計王法所不宥天討所<lb/>
必加者也第連嵗用兵軍餉缺乏若待三省㑹師剋𠞰<lb/>
終為築室道傍今當乘𠞰二源兵威移向三巢但事勢<lb/>
有緩急用兵有先後三巢之中惟下歴包據遼廣須先<lb/>
併力攻堅則瑕者易以為力除一面具題及移鎮信豐<lb/>
<pb n="KR2k0045_WYG_117-8b"/>
督征外牌仰兵備道卽便㑹同分守道照依後開單數<lb/>
調發各枝官兵行參將蔡汝蘭統領刻限本年六月初<lb/>
三日寅時前進將下歴巢賴清規等賊乘機洗𠞰以洩<lb/>
衆憤但賊性狡譎異常彼知官兵進𠞰必蹈舊轍分哨<lb/>
流出湖東西福建地方撲滅愈難須另選勁兵二萬委<lb/>
能幹將官統領各兵屯劄要害以防奔逸該道仍親詣<lb/>
龍南信豐等處紀騐功次事完一併彚造文冊繳報等<lb/>
因奉此遵照監督各官兵進𠞰去後今準據各呈報前<lb/>
<pb n="KR2k0045_WYG_117-9a"/>
因實計擒斬共三千一百四十三名顆所據効勞各官<lb/>
功次頗多均乞題請優録以勵其後等因具呈到臣據<lb/>
此為照江西龍南下歴賊首賴清規蕉坑賊首蕭祥鸞<lb/>
楊梅牌賊首邱清仰熱水賊首徐仁安汶龍賊首王鳳<lb/>
陽胡坑賊首胡應川安逺縣小石保賊首吴珊大石保<lb/>
賊首楊明甫伯洪保賊首劉喬松龍泉賊首龔大權信<lb/>
豐南坊上里賊首袁尚信廣東龍川縣羊石寨賊首李<lb/>
世柏鐃鈸寨賊首宋伯顒等皆異常元兇共相依附黨<lb/>
<pb n="KR2k0045_WYG_117-9b"/>
類萬徒十數年來罪大惡積幸而天心助順一朝殄滅<lb/>
其高砂謝允樟等自下歴洗蕩之後聞風膽落日為陳<lb/>
詞哀乞祈須臾無死夥類不滿千人勢必束身投降仍<lb/>
望朝廷大施好生之徳姑貸其死以示恩信如其稍稍<lb/>
猶豫便當督兵誅之一鼓可滅江西巢大約已完獨廣<lb/>
東岑岡尚爾負固乘勝長驅非不易易但一面之師恐<lb/>
賊逃遯竟撲空巢無補於事容臣嚴督嶺北伸威諸道<lb/>
相機而動決不敢留賊以遺君父之憂再照廣東之界<lb/>
<pb n="KR2k0045_WYG_117-10a"/>
山川風氣險惡特甚歴稽往牒自是盜賊淵藪議者皆<lb/>
欲於下歴處所建縣置吏治教並施謀非不良第龍南<lb/>
安遠信豐諸縣壤褊戸稀而和平又屬草創新邑均不<lb/>
堪再割不如相度形勢築立城堡或設守備捕盜通判<lb/>
各一員領兵一枝鎮撫其中事頗簡省更為建造社學<lb/>
選擇耆儒訓誨子弟薰染日久數年之内或可化頑梗<lb/>
之俗為禮義之鄉須其底定然後官兵以漸裁革則久<lb/>
安長治之策無踰於斯臣已案行守廵二道博採輿論<lb/>
<pb n="KR2k0045_WYG_117-10b"/>
查議停當至日另具奏請如蒙皇上俯念將士蕩平險<lb/>
巢犬馬微勞勅下兵部再加稽核查照先臣王守仁𠞰<lb/>
平桶岡浰頭及近年廣東大征事例各將官功次分别<lb/>
上請陞賞以勵其後其已獲首惡行臣就近㑹官處决<lb/>
施行則賞罰允當而人知所激勵矣<lb/>
　　差役疏　　　　　　　　　　　劉光濟<lb/>
為酌議差役事宜以蘓民困臣惟賦役繁重貴在均平<lb/>
民力困詘要當節省蓋法有弊而當釐事有窮而當變<lb/>
<pb n="KR2k0045_WYG_117-11a"/>
臣待罪江右竊見土地瘠薄民鮮蓋藏横徵厚斂科派<lb/>
無紀生民之困莫大於此隨行布政司㑹同各司道官<lb/>
將里甲差徭逐一查議又選委練達政體有司官稽諸<lb/>
成法參以時宜凡嵗徵嵗用咸為劑量冗役冗費盡為<lb/>
汰革稅糧則定為徵解之法徭役則定為編派之規行<lb/>
之及朞民情稱便臣又慮公私費用苦節則不可久力<lb/>
役工食過損則不樂從勉強一時終難善後又經覆行<lb/>
㑹議隨事損益頗協人情凡徵收起解給散支銷等項<lb/>
<pb n="KR2k0045_WYG_117-11b"/>
皆有規則誠為一時補偏救弊之術于地方似為相宜<lb/>
除事體瑣細不敢一槩塵瀆聖聽謹摘其大要條為五<lb/>
事上請一均徭役臣惟均徭之法十年一設計丁驗糧<lb/>
戸分等則行之已久誠為均平無累然法久弊生名為<lb/>
均徭實有不均之患毎嵗徭銀原有定額而各甲丁糧<lb/>
多則派銀數少而役輕丁糧少則銀數多而役重其弊<lb/>
一也所編之差有正銀壹兩而止納壹兩者此必勢豪<lb/>
夤縁者得之有加至一二倍者以至數十倍者此必平<lb/>
<pb n="KR2k0045_WYG_117-12a"/>
民下戸無勢力者當之此患在不均其弊二也北方則<lb/>
門丁事產肆者兼論南方則偏論田糧糧多差重則棄<lb/>
本逐末以致田日賤而民日貧其弊三也糧多殷實之<lb/>
家平日則花分詭寄以圖輕差及至審編則營求賄囑<lb/>
以脫重差其弊四也嵗嵗審編公門如市官吏開賄賂<lb/>
之門里胥恣索騙之計其弊五也丁糧編剩利歸于官<lb/>
小民不蒙輕減之惠其弊六也有此六弊小民困累已<lb/>
極且應直之年役重費繁力不能勝大抵人情皆安於<lb/>
<pb n="KR2k0045_WYG_117-12b"/>
目前既不能預積十年之費以待一年之輸是以一年<lb/>
當差即九年未得蘓息而傾家蕩產者相比也又查均<lb/>
徭規則原分銀力二差銀差内如各官柴薪馬丁儒學<lb/>
齋膳夫先年俱坐員審編以致貪婪有司故將殷實人<lb/>
戸自行坐占因而加倍徵收漁獵無厭如兩京㑹同館<lb/>
并山東保定等處馬價則以地方隔越有司不肯一體<lb/>
追徵以致經年逋負不得以時起解濟用此銀差之弊<lb/>
也力差内如府州縣斗庫及各驛廩給庫子則賠費不<lb/>
<pb n="KR2k0045_WYG_117-13a"/>
貲門皂防夫禁子弓兵等役皆編徭戸姓名募人代當<lb/>
則抑勒需索水馬機兵等則各編頭戸貼戸以數十戸<lb/>
而朋為一役募役則給由帖取討工食窮鄉下邑之民<lb/>
不能抗城市積年之勢戸戸被擾雞犬不寧其害尤甚<lb/>
此力差之弊也弊多而法疎則民害滋甚臣愚擬將各<lb/>
項差役逐一較量如力差則計其代當工食之費因勞<lb/>
逸而量為増減如銀差則計其扛解交納之費因難易<lb/>
而加以増耗通計一嵗用銀若干止照丁糧編派開載<lb/>
<pb n="KR2k0045_WYG_117-13b"/>
各戸由帖立限某為貼戸今一切革之其有丁無戸徵<lb/>
收如往年編某為某役某為頭糧者必係下戸止納丁<lb/>
銀有丁有糧者必係中戸及糧多丁少與丁糧俱多者<lb/>
必係上戸俱照丁糧併納是其戸之貧富不待審編而<lb/>
自定徭差不得避重而就輕其銀一完則終嵗無追呼<lb/>
之擾而四民各安其業使輕重通融于一縣苦樂適均<lb/>
于十甲是亦調停之一術也一革坊里臣惟州縣設有<lb/>
坊里輪年當差乃庶民往役之義自勾攝公事催辦糧<lb/>
<pb n="KR2k0045_WYG_117-14a"/>
差之外無他事也柰何有司不加體恤凡祭祀宴饗造<lb/>
作供帳饋送夫馬百爾費用皆令坊里直日管辦坊里<lb/>
又坐派於甲首費出無經以一科十閭里騷然日見凋<lb/>
敝如病羸之人不少休息將無回生之望臣愚以為今<lb/>
日所急在於革坊里在于定經費凡嵗用所需舊係坊<lb/>
里自行出辦者今皆派徵銀兩貯之官庫如鋪陳轎傘<lb/>
幕次器用等項應預先置造者祭祀鄉飲賓興上司支<lb/>
用等項應臨時買備者脩理衙門工料應臨時估計者<lb/>
<pb n="KR2k0045_WYG_117-14b"/>
接遞夫馬應預先僱募臨時撥發者莫非有司之事掌<lb/>
印官為之經紀扣算實用數目責令該吏照所司分管<lb/>
隨事給銀登記支銷其買辦役使之人即於隸兵内輪<lb/>
撥應用與坊里絶無干涉自規則之外不許妄用自嵗<lb/>
徵之外不許加派其前項經費仍置立稽查格册毎季<lb/>
赴臣等院道衙門查覈如果支用有餘作正支銷如果<lb/>
事出不經支用不敷亦聽各該州縣於原編備補銀内<lb/>
支銷如此則一州一縣咸有經常之用旣不失之苦節<lb/>
<pb n="KR2k0045_WYG_117-15a"/>
廢禮而妨事而坊里輪年應役可無額外誅求之累矣<lb/>
一定派則查得本省各項差徭自嘉靖二十八年該前<lb/>
任廵撫都御史張酌定賦役總㑹文册内開南北京庫<lb/>
漕運本折米銀起運存留宗藩司府倉米皆出於糧戸<lb/>
口食鹽起存錢鈔則出於丁惟里甲均徭丁糧兼派里<lb/>
甲一丁折米一石均徭二丁折米一石及查各該州縣<lb/>
有以糧獨編驛傳有以丁糧配編民兵有以丁折米獨<lb/>
編民兵全不編驛傳者各因丁糧之輕重而為之調停<lb/>
<pb n="KR2k0045_WYG_117-15b"/>
以免偏累民已相安相應查照舊規通融兼派其戸口<lb/>
食鹽起存錢鈔近年奉例隨糧帶徵但查鹽鈔二項係<lb/>
是丁差若仍前隨糧帶徵則畸零小戸不無煩擾合行<lb/>
改正仍照丁口徵納及照田糧有沙塞人丁有逃絶若<lb/>
不為之查處則糧差無從徵納里遞不免包賠臣議將<lb/>
沙塞田糧除舊額并沙陷無蹤原經奏準免派起運止<lb/>
派存留司庫者里遞均攤輸納外其有舊雖沙荒今已<lb/>
開墾久以迷沒今曾清出或本管里長并各勢豪包占<lb/>
<pb n="KR2k0045_WYG_117-16a"/>
影射者卽於得業人戸名下追收花利以抵糧差不得<lb/>
槩及通圖包賠如妄捏沙塞無據者與實糧一例編差<lb/>
至於逃絶人丁原額註於實徵册内有據者照舊免編<lb/>
外其新開逃絶遽難槩免合照不成丁則例比實丁減<lb/>
半編差各州縣四差人丁原額折算多寡悉從其舊若<lb/>
有投托勢要隠避差役及脫漏戸口者許諸人首告將<lb/>
本犯名下罪銀充賞凡有清出丁口并逃戸復業一面<lb/>
増入逐年格册一例編徵仍候造册之年將徵黄二册<lb/>
<pb n="KR2k0045_WYG_117-16b"/>
改正如此庶丁糧派則旣定而妄捏欺隱之弊悉除小<lb/>
民永無偏累矣一僉糧解照得夏秋稅糧有起運存留<lb/>
有本色折色收解之役名為糧長各該州縣有一年一<lb/>
審編者有三年五年間一審編者止是僉報殷實人戸<lb/>
原不輪年分甲毎遇編審之期勢豪大戸夤縁規避坊<lb/>
里僉報索騙百端身未應役而所費已不貲矣官府不<lb/>
得已而為一切茍且之計或以數人而朋充一名或令<lb/>
一身而包管合戸閭里騷然息肩無日包攬者得肆侵<lb/>
<pb n="KR2k0045_WYG_117-17a"/>
欺貧難者苦於賠貱一充此役鮮不破家此皆民間至<lb/>
苦極累事也臣查得大明㑹典洪武四年令天下有司<lb/>
度民田以萬石為率設糧長一名專督其鄉賦稅十五<lb/>
年革罷糧長徵收令里長催辦十八年復設糧長是糧<lb/>
長之役或編殷實或輪里長皆我祖宗舊制合無將各<lb/>
甲排年管催本里人戸稅糧聽其自行輸納米入官倉<lb/>
以管糧官典收銀入官庫以掌印官典收查照舊規應<lb/>
用領解糧役幾名就於經催中審其丁糧近上家道殷<lb/>
<pb n="KR2k0045_WYG_117-17b"/>
實者僉定名數責令管解糧米有搬運脚耗之費折銀<lb/>
有秤收火耗之費俱於派則内酌量加徵當官給發以<lb/>
資其用免其獨力賠補是以十年之中不過輪役一年<lb/>
縱有一年之勞得享九年之逸況以本管里長催徵本<lb/>
里人戸事勢尤為順便庶幾祖制里甲催辦之意而審<lb/>
編之弊可杜矣一處解運查得兌軍兌淮南京各本色<lb/>
糧米及各項折銀俱係府州縣管糧官管押經收人役<lb/>
交納縱有挂欠侵欺其弊立見追賠易完以有官統之<lb/>
<pb n="KR2k0045_WYG_117-18a"/>
稽查便也其嵗派南北本色棉苧布疋舊規原係糧役<lb/>
徑解以致棍猾攬泊侵漁動以萬計且將粗疎布疋抵<lb/>
數解納驗不中式大半駮回節經該部開催竟無完報<lb/>
其起解南京各項折色如新例及江濟二衞水夫馬船<lb/>
工料銀兩㑹同館馬價各衙門柴薪皂隸等銀毎差解<lb/>
戸逐項轉解以致中途花費侵欺或挂欠逃回經年批<lb/>
單不獲上為國用所關下為各役身家所係豈容襲循<lb/>
舊弊而不為之處合無將南京布疋順委部運南糧官<lb/>
<pb n="KR2k0045_WYG_117-18b"/>
帶解北京布疋各府類總委官押解南京各項銀兩務<lb/>
照北京事例凡係原差解戸自解者俱解布政司收貯<lb/>
委官領解嚴限獲批回銷庶可杜侵欺挂欠之弊矣<lb/>
　　建定南縣疏　　　　　　　　　張　翀<lb/>
奏為懇乞聖明俯賜建縣以圖永安事竊以江西龍南<lb/>
高砂下歴三保界連廣東和平岑岡離縣遙逺政教鮮<lb/>
及以致人民頑梗有年近該前提督都御史吳百朋撫<lb/>
𠞰之後題奉欽依於下歴築城建館移置捕盜通判主<lb/>
<pb n="KR2k0045_WYG_117-19a"/>
簿統兵五百名專一駐劄防守其下歴廵司移於高砂<lb/>
蓮塘亦築土垣一座添兵協守以遏岑岡來路又於二<lb/>
處各建社學一所選擇生儒訓其子弟已經通行欽遵<lb/>
查照外續據龍南下歴高砂等保新民鍾仕任等連名<lb/>
具狀告稱祖父良善禍因兩省交界僻居山谷每由小<lb/>
忿逞兇報復倚山傍險遂成巢穴去年大兵𠞰滅渠魁<lb/>
隨蒙設官鎮守萬無反側但廣東上下陵等處俱係發<lb/>
賊之源本府信豐之南坊上里員魚逕腦之大石小石<lb/>
<pb n="KR2k0045_WYG_117-19b"/>
伯洪三保亦是多賊之區懇乞比照南安府桶岡峒改<lb/>
建崇義縣至今太平乞除鎮守廵司等官弔割各坊丁<lb/>
糧共建縣治地方有賴等因臣于隆慶二年六月莅任<lb/>
據守廵嶺北道右參政殷從儉副使董時彥㑹呈依蒙<lb/>
轉委贑州府知府黄扆親詣龍南下歴等處將應割地<lb/>
方逐一踏勘隨據本官備將民情土俗一　一詢訪勘得<lb/>
龍南縣應割下歴高砂横江三保人丁四百五十九丁<lb/>
田塘地糧五百六十五石九斗零安逺縣應割大小石<lb/>
<pb n="KR2k0045_WYG_117-20a"/>
伯洪三保人丁一百二十一丁田塘地糧五十六石零<lb/>
信豐縣應割南坊上里員魚逕腦及潭慶上保龍頭嶺<lb/>
内坑居民郭信賜等告願割人丁四十四丁田塘地糧<lb/>
五十六石二斗零三縣通計人丁六百二十四丁秋糧<lb/>
六百六十七石零人丁毎四丁折糧一石共折一百五<lb/>
十六石丁糧二項通共八百三十三石零編派里長四<lb/>
十名毎名糧二十石毎年輪當現年四名就於蓮塘建<lb/>
立裁減縣分知縣典史教諭各設一員官吏俸薪馬丁<lb/>
<pb n="KR2k0045_WYG_117-20b"/>
門皂工食毎年共該銀二百七十九兩零查於贑興等<lb/>
縣裁減冗員之數以充之生儒廩糧齋膳并祭祀鄉飲<lb/>
答應使客等項公費毎年共該銀五百二十六兩零將<lb/>
沒官田租稅以供之斗級禁子鋪司弓兵等役工食毎<lb/>
年共該銀二百零七兩六錢以分割丁糧人戸編銀募<lb/>
充民壯一百五十名就於龍南信豐二縣裁革機兵名<lb/>
數内協濟龍南縣一百名信豐縣五十名毎名該工食<lb/>
銀五兩二錢共銀七百八十兩行令二縣遞年照數解<lb/>
<pb n="KR2k0045_WYG_117-21a"/>
發新縣轉給分割丁糧只照在册輸納秋夏二稅凡一<lb/>
應加派姑不責備如此則新民賦役頗輕從善亦易原<lb/>
額廵司官兵仍於下歴駐劄防守鎮守通判仍舊管理<lb/>
廵捕又查得蓮塘原議築土垣城樓窩舖等項工料銀<lb/>
二千兩先解發千兩除已支用過外尚存銀一百三十<lb/>
一兩零及下歴新城公館原議工料支到銀一千一百<lb/>
六十一兩零二處共存銀一千二百九十三兩零見貯<lb/>
縣庫其蓮塘新役先該同知李多祚查估建築城垣啓<lb/>
<pb n="KR2k0045_WYG_117-21b"/>
造縣堂儒學分司官吏衙宇各處合用杉木二萬二千<lb/>
一百五十根及查分割立縣界内杉木甚不足用未免<lb/>
取之不割之地價值難以估數其餘包砌城樓窩舖并<lb/>
築土垣應堅公廨合用磚瓦石灰鐵釘木泥土工油漆<lb/>
等項共工料銀六千三百一十三兩零除已築城心土<lb/>
垣并先燒成磚瓦等項共支銀八百六十八兩零應該<lb/>
準作前估銀内之數今除龍南庫貯下歴蓮塘二處支<lb/>
存銀一千三百九十三兩零外尚少銀四千二百五十<lb/>
<pb n="KR2k0045_WYG_117-22a"/>
一兩零合於原議未解紙贖銀一千兩并本府原額抽<lb/>
船穀稅銀内湊給應用各該公廨杉木未估價值候興<lb/>
工之日另行申請等因到臣該臣看得三巢地方𠞰之<lb/>
於先旣足以畏其邪心撫之於後又足以興其善念且<lb/>
又見今兵政大振推誠嚮化之心可保不變今據高砂<lb/>
保新民懇求建縣意在真心嚮化臣等重復委官查勘<lb/>
㕘之輿論酌以時宜詢諸黨正父老俱各懽呼似應俯<lb/>
從伏望皇仁軫念羣生乞勅下該部再加查議如果臣<lb/>
<pb n="KR2k0045_WYG_117-22b"/>
等所言不謬將蓮塘建立裁減小縣銓選知縣典史各<lb/>
一員再照分割丁糧除廣東不議外止割龍南安逺信<lb/>
豐三縣共八百三十一石零編派四十遞年里長輪流<lb/>
充當共建一縣隸贑州府管轄縣名恭候欽定合用本<lb/>
縣印信儒學印信仍候該部請鑄降發其前項官吏俸<lb/>
糧柴薪馬丁及門皂庫禁斗子齋膳夫機兵等役工食<lb/>
悉如該道所議其城垣修築并學校及各衙門公廨一<lb/>
切應用錢糧取之船稅誠不足用合無嚴示沒官租稅<lb/>
<pb n="KR2k0045_WYG_117-23a"/>
銀兩酌量動支俱候命下之日行臣等督發該道就委<lb/>
知縣陳瀾等總理工程次第舉行尚有未盡事宜照時<lb/>
斟酌務得一　一完備庶幾縣立而民賴以安政行而俗<lb/>
因以化矣<lb/>
　　乞禁開採疏　　　　　　　　　蕭近高<lb/>
題為地方瘠困已極不堪開採懇乞聖明亟收成命燭<lb/>
奸殛殘以安民生以固國本事臣于本月二十一日辦<lb/>
事該科見江西稅監潘相一本為竭忠獻利裕國便民<lb/>
<pb n="KR2k0045_WYG_117-23b"/>
事據吉安泰和縣土民段永等首稱本縣官山一座名<lb/>
姥山嶺出產石膏欲要自備資本立厰招商開採嵗可<lb/>
得萬擔販賣徵收以裕國計等因奏旨準依議行臣一<lb/>
見之駭且嘆曰有是哉小人之巧於逢君忍於朘民至<lb/>
此極也自潘相凌毆宗室此宇宙一大變故也内而廷<lb/>
臣劾之外而撫按奏之皇上悉置不問以故奸人窺知<lb/>
上意虐燄益張漫無忌憚相曰參政正佐當罰治旋有<lb/>
罰俸之旨相曰牌票不必由驛傳道挂號旋有兵部知<lb/>
<pb n="KR2k0045_WYG_117-24a"/>
道之旨相曰石膏可採旋有開採之旨兩日之間俞旨<lb/>
三下此三旨者皆非所以令天下也皆非所宜令衆庶<lb/>
見也臣且先言石膏所以不屑開採之故大學獻子之<lb/>
言曰畜馬乘不察于雞豚伐冰之家不畜牛羊百乘之<lb/>
家不畜聚斂之臣獻子不過春秋時一大夫耳猶不屑<lb/>
與民爭尺寸之利堂堂萬乘之尊而乃蹈獻子之所戒<lb/>
乎皇上採金於山採珠於海猶曰此重貨也區區石膏<lb/>
何物質與土塊同賤與土塊等千斤之值不能一金不<lb/>
<pb n="KR2k0045_WYG_117-24b"/>
過編民蓬戸賣腐之家用之以為漿及醫家間一用為<lb/>
藥餌而已就令如奸人段永之言一嵗果可得萬擔變<lb/>
價能幾何哉王言如絲如綸而營及賣漿之業虧損聖<lb/>
徳莫此為甚臣竊為朝廷恥之且非獨於此也即以利<lb/>
言之其得不償失利不侔害不待智者而後決也臣吉<lb/>
人請言吉俗江右地瘠民貧食土之毛不足給衣食嘗<lb/>
餬其口于四方而吉之瘠困為尤甚頻年水旱相繼疫<lb/>
癘大作村落之墟幾絶煙火今者重大水災撫按又見<lb/>
<pb n="KR2k0045_WYG_117-25a"/>
告矣向令石膏可以資生小民之趨利如騖當不遺餘<lb/>
力而攘財矣又何必跋涉而走四方乎又令小民果饗<lb/>
其利縣官何不從而徵之定為稅額乎此山俗名武山<lb/>
北距縣城八里許南距贑江六里許武山介于其中周<lb/>
迴不過二三里乃云有二十里之廣者是山能踰城而<lb/>
跨江也此欺誑之尤者也若一旦開鑿不過旬日即可<lb/>
夷為平地其發人塚墓拆人室廬破人田產不待言也<lb/>
按形家武山於縣治為祖龍於郡治為前嶂譬之人身<lb/>
<pb n="KR2k0045_WYG_117-25b"/>
挖其腦髓抉其踵趾而望其生全有是理哉以萬擔石<lb/>
膏而易一郡一縣皇上以為利乎不利乎況旣曰自備<lb/>
資本矣又曰照礦事例官四民六是皇上之得利少奸<lb/>
民之規利反多也況旣立厰必且差官官校一出蠅聚<lb/>
蟻附有司供億之煩費無名額外之剝削百孔千瘡莫<lb/>
可窮詰分毫皆小民膏血是利歸羣小怨在蒼生而害<lb/>
獨陰移之皇上也皇上英斷蓋世明並日月何見不及<lb/>
此耶大抵小人之使為國家惟規規目前之利是營而<lb/>
<pb n="KR2k0045_WYG_117-26a"/>
不顧異日釀國家莫大之隠憂惟思百計以中主上之<lb/>
欲結一時之知而不顧後日其言之必不可踐如近日<lb/>
魯登科之代奏鹽商五十萬可為永鑒矣皇上之明一<lb/>
見欺於魯登科可再欺於潘相乎伏望皇上母墮奸人<lb/>
之計大彰睿斷亟收成命將段永文明等明正欺罔誤<lb/>
國之罪寸斬以謝天下將潘相撤回正罪以為各省直<lb/>
稅監無忌憚者之戒斯國憲昭而奸邪斂跡民志定而<lb/>
禍亂潛消不然臣誠不知所稅駕矣臣狂愚不識忌諱<lb/>
<pb n="KR2k0045_WYG_117-26b"/>
謹以臣鄉耳目所見直控君父之前不勝隕越待命之<lb/>
至<lb/>
　　參内監疏<lb/>
題為一省兩監疲累已極懇乞乾斷歸併以廣皇仁以<lb/>
奠民生事臣昨閱邸報有江西太監潘相一本為稅額<lb/>
徵收有歸窰務允宜親歴專駐劄以効涓埃事大約謂<lb/>
各礦封撤稅包有司相於額稅外無所事事遂欲駐劄<lb/>
景鎮專理窰務又一本為遵奉聖諭事大約謂描畫瓷<lb/>
<pb n="KR2k0045_WYG_117-27a"/>
器須用土青土青之中惟題準浙青為上等堪為上供<lb/>
其餘廬陵縣錫瓦山永豐玉山二縣徐鳳等山土青顏<lb/>
色淺淡皆中下等無當御用欲變價隨稅恭進職以為<lb/>
潘相此舉過矣查得武宗皇帝時曾欽遣内臣督理窰<lb/>
務至世宗皇帝英明逺矚旋即革去專令饒州府官一<lb/>
員督造于時嵗進未嘗不如額也器用未嘗不精好也<lb/>
節年遵守至今便之即或間有粗糙嚴責成於有司有<lb/>
司奉法急公未必在内監之後也何為潘相未奉明旨<lb/>
<pb n="KR2k0045_WYG_117-27b"/>
而逕往駐劄乎謂之駐劄相蓋欲為久駐之計營三窟<lb/>
之安非特一時廵歴之比也夫不待奏請而逕行駐劄<lb/>
是曰自擅旣已駐劄而始為題知是曰要君相罪至此<lb/>
可勝原哉況相一出必且𢎞剏衙門繁侈供張必且多<lb/>
帶㕘隨另作一番威福區區一鎮何能堪此魚肉往年<lb/>
相曽出廵一次據所奏云臣將抵鎮民張樂焚香導臣<lb/>
三十里之外嗟乎聞有簞食壺漿以迎撫我之王師矣<lb/>
未聞前歌後舞以導虐我之冦讐也卒之到鎮數日遂<lb/>
<pb n="KR2k0045_WYG_117-28a"/>
激變土民楊信三等陷繫通判陳奇可等以致燒燬御<lb/>
厰焚刼御器潘相僅以身免至今鎮民欲甘心焉相猶<lb/>
欲蹈其覆轍乎臣聞鎮上傭工皆聚四方無藉游徒毎<lb/>
日不下數萬人稍一騷動響者四應茍復激變如曩時<lb/>
當此皇恩浩蕩之日覩此景象相一身何足惜其壅遏<lb/>
明詔虧累聖徳良非渺矣臣愚以為窰務責成有司便<lb/>
若潘相者可報撤也至於土青誠燒造所必資者然潘<lb/>
相未開採之先不聞匱乏也相之欲開採者不過藉口<lb/>
<pb n="KR2k0045_WYG_117-28b"/>
上供耳夫浙青旣稱上等以代回青之用留之以描畫<lb/>
御器誠非得已至如永豐玉山廬陵三邑所出者相亦<lb/>
評之為中下品矣此何當於御用而必欲採之乎詔書<lb/>
曰一切山洞封閉以固天地之元氣計徐鳳錫瓦等山<lb/>
之在皇輿内一小培塿耳皇仁溥博無微不被何三邑<lb/>
山靈不得與敷天率土共邀新澤哉且據相所奏不過<lb/>
欲取此中下之青變價進上夫旣等之為中下矣所變<lb/>
之價能幾何哉不啻九牛之一毛耳皇上豈有賴焉又<lb/>
<pb n="KR2k0045_WYG_117-29a"/>
何過聽仍遺此不了之禍於民問也臣愚以為浙青係<lb/>
供上用者誠不可已彼三邑者終當報罷不可復採也<lb/>
大都江右土瘠民貧無他奇產民皆仰食餬口於四方<lb/>
加以頻年水旱相仍幾不聊生而李道雄據於湖口潘<lb/>
相咆哮於省㑹十數年來苦此兩監欲籲天而無從也<lb/>
幸宸衷默啓聖政維新礦旣撤矣稅責有司矣歸併於<lb/>
一稅監理之綽有餘裕相何所事事誠不宜一日留為<lb/>
地方禍者伏望聖明大奮乾斷將潘相撤回正其擅行<lb/>
<pb n="KR2k0045_WYG_117-29b"/>
駐劄之罪庶少一監則地方少一監之害其窰務專行<lb/>
有司督造責令及時解進其土青之在永豐玉山廬陵<lb/>
者務遵詔旨盡行封閉諭令有司不必採解將令江右<lb/>
之民生如出水火而維新之徳政益光史册矣<lb/>
　　請罷湖口新厰疏　　　　　　　張啓元<lb/>
奏為懇乞聖明酌罷湖口新厰以救民命以廣仁恩事<lb/>
臣伏覩詔書款開一應弊政開載未盡者陸續查議奏<lb/>
革其凡可以安民生足國用等項長策仍許諸人直言<lb/>
<pb n="KR2k0045_WYG_117-30a"/>
無隠欽此臣竊惟長國計者莫先於本末之辨莫要於<lb/>
利害之明小利者大害之萌逐末者棄本之漸臣以為<lb/>
湖口之厰所逐者錙銖之末而本實先撥矣是其利國<lb/>
家也恒少為害之大豈可勝言哉九江之厰所以譏商<lb/>
賈也而榷征隨之嘉靖四十二年又添設一厰於湖口<lb/>
所收料銀附九江併解當時建議者不過網羅商旅譏<lb/>
察江河而已詎知其為南土之陷穽大江之炮烙一至<lb/>
於此也臣備員南路遇東南來者莫不蹙額曰昔年盜<lb/>
<pb n="KR2k0045_WYG_117-30b"/>
在江中今日盜在湖口江中之盜劫財湖口之盜劫命<lb/>
始作俑者湖口故御史張科也恨不得啖而食之其初<lb/>
也逐利於家僮而今乃流毒於生靈而莫可挽也何則<lb/>
湖口形勝兩山夾峙岸口巉巖江漢合流湍洄浪急未<lb/>
有關厰則舟檣上下觀便取徑不必穿泡挺濤冒險停<lb/>
橈設關以來不問軍民必取灣泊下水者當回流之横<lb/>
衝難於近岸上水者逆溜頭之激射難於進港江底無<lb/>
泥鐵貓罔施或風浪驟發跳躑待斃而已自立厰之日<lb/>
<pb n="KR2k0045_WYG_117-31a"/>
以迄於今不知幾千人死葬魚腹中也旣奉明詔自該<lb/>
本處查議奏革茲怨聲載路而議請罕聞何哉此厰一<lb/>
設徒快意於湖口之市井而落膽於江漢之往來實媒<lb/>
利於委官之私槖而嫁言于内帑之密網也查每船梁<lb/>
頭一尺料一錢明耗三暗耗二單頭三十人銀匠二十<lb/>
人大半豪家者攬之單頭保者三錢再上下者認保一<lb/>
錢銀匠傾銷秤兌五分且昔之納料論季今之納料論<lb/>
遭昔之納料論載今之納料論船小而脚船亦所不饒<lb/>
<pb n="KR2k0045_WYG_117-31b"/>
停泊稍遲即以越關抵罪上而入臨吉者旣稅于九江<lb/>
又以小票重需於湖口下而入漢黄者旣榷于湖口仍<lb/>
查印票不脫於九江名為兩關一料實為兩關兩料未<lb/>
嘗立關禦暴也而且重關為暴非惟盡民之利也抑且<lb/>
戕民之命何其忍耶高皇帝曰國家愛養生民猶保赤<lb/>
子惟恐傷之茍無常制惟掊斂以朘其脂膏雖有慈父<lb/>
不能收愛子之心仁廟曰不肖官吏夤縁為奸計民所<lb/>
費朝廷得其千百之什一其餘悉肥下人耳皇上發政<lb/>
<pb n="KR2k0045_WYG_117-32a"/>
施仁之始正宜敬法祖宗留神民命罷去此厰以祛貪<lb/>
奸之弊以收愛子之心則大江有利涉之慶而九重周<lb/>
水陸之隱矣臣所謂重末輕本以小利貽大害者此也<lb/>
倘議者以船之由九江即有輸料其往來慶池等處而<lb/>
不由者詎肯縱之脫然并寓譏考以防奸細亦有不容<lb/>
撤者臣竊以為過矣南康廵捕之官可以盤詰慶池之<lb/>
往來者可脫然於四十二年之前而不可脫然於四十<lb/>
二年之後乎且由九江而湖襄者道路逺而生息繁不<lb/>
<pb n="KR2k0045_WYG_117-32b"/>
由九江而下慶池者道路近而生息寡九江之厰非漫<lb/>
無見而致遺算於湖口也萬一不允撤厰之請請易建<lb/>
厰之地可乎由湖口而上有地曰大姑塘南北土岸水<lb/>
勢紆緩可免衝激之厄且無撞磕之危人煙輳集薪米<lb/>
裕饒立關於此庶幾利於宿泊脫於沈溺耳安舍不必<lb/>
改創廟房可以止居此又請損之一策也禹思天下有<lb/>
溺者猶已溺之我皇上登極之日即布詔天下重民之<lb/>
命䘏民之財興民之利除民之害胡忍敺此江南之生<lb/>
<pb n="KR2k0045_WYG_117-33a"/>
靈而枕籍于死亡之地也哉伏乞勅下該部酌議料厰<lb/>
可革則革之寛一分民受一分之賜如不可革則更其<lb/>
地早一日民免一日之苦地方幸甚生靈幸甚<lb/>
　　請罷湖口稅疏　　　　　　　　吳道南<lb/>
奏為目擊風波之慘耳聞號泣之聲謹剖忠直陳懇乞<lb/>
皇上大賜省覽徑罷湖口商稅事臣江西人也舟行往<lb/>
返必於鄱湖此湖跨饒州南康九江三府之境水勢連<lb/>
天一出湖口而淜渹震撼之狀駭目驚心更湖口縣前<lb/>
<pb n="KR2k0045_WYG_117-33b"/>
東西兩山突出石皆嶙峋險怪僅餘一口不過數十丈<lb/>
且廬山綿亘數百里障於西北長江滔滔又復自北而<lb/>
衝平時舟過於此舟人動色相戒非柴米甚缺不敢少<lb/>
泊自設稅以來舟過其處凡報稅交稅輒經數日雖傍<lb/>
湖開一小渠而數日間又皆塞滿況冬間所開之渠亦<lb/>
盡涸也舟之後來無可泊處只得下貓於江中廬山夜<lb/>
夜西風一遇大發拔貓斷索數舟相磕頃刻敗壞一舟<lb/>
之中所載不下百餘人其強健者猶得負木版抵岸然<lb/>
<pb n="KR2k0045_WYG_117-34a"/>
亦在和煖時爾至隆冬盛寒即有負亦僵死矣不幸而<lb/>
沈則舟透江底是以一舟為百餘人棺也臣扼腕傷心<lb/>
久矣幾欲言而未敢遽陳則以地方之官科道之臣屢<lb/>
屢言之以俟獨斷於皇上故自有撤回稅使之聖㫖臣<lb/>
心私嘆以為今而後皆皇上之再造時雖歸併有司猶<lb/>
恐泊船如故臣敢冒死瀝疏乞皇上豁此數萬金以為<lb/>
蹈不測者延旦夕之命夫臣蒙皇上不棄謭劣獲佐下<lb/>
風凡四方利病皆臣之所當言況乃耳目所及而不以<lb/>
<pb n="KR2k0045_WYG_117-34b"/>
上聞是欺君害民之一端也草疏未完澘然淚下皇上<lb/>
俯納臣之言則聖主如天之福而臣亦得以徼其餘皇<lb/>
上以臣言未可必聽則臣盡臣之心異日臣過湖濱而<lb/>
死者有知或不恨臣之不言也臣言及此臣心滋戚況<lb/>
今各處饑荒皇上且普賜蠲賑以活之于死中則此之<lb/>
無勞于救而可拯民于風波之厄又何憚而不蠲也萬<lb/>
懇皇上鑒臣之愚并免歸併稅額則非獨為民財恤而<lb/>
亦大為民命造矣<lb/>
<pb n="KR2k0045_WYG_117-35a"/>
　　撤回湖口稅監疏　　　　　　　鄧　澄<lb/>
題為明詔恩覃無外稅璫天厭有徵懇乞皇仁速賜撤<lb/>
回以溥聖澤以順天心以活民命事臣惟帝王布大徳<lb/>
昭大信蕩平堅確必不忍使一方一國之向隅而古今<lb/>
人火眚天火災桴皷響答必不能使一毫一髪之爽應<lb/>
前以聖母介壽皇孫誕生明旨霈然所在稅務歸併有<lb/>
司俟大工告竣一切停止海内謳歌如出湯火而獨江<lb/>
西稅監李道潘相貪戀利權不忍釋手明圖占恡于已<lb/>
<pb n="KR2k0045_WYG_117-35b"/>
陽肆詆誣于人業經按臣露章獨以寢閣未報二璫便<lb/>
揚揚謂無可顧忌矣幸今天厭其惡李道湖口之居一<lb/>
旦付之烈焰此殆元穹明示異于皇上以此輩之不可<lb/>
一日不撤也李道親歴災變中懷怵惕又復貪濡姑設<lb/>
詞以嘗試聖意之可否臣愚謂皇上今日當斷斷聽從<lb/>
其請不宜使江右遺黎尚納之塗炭也夫普天率土皆<lb/>
屬赤子天下之稅皆已歸併而獨一江右付之虐璫假<lb/>
令江右膏腴甲於他省猶為苦樂不均矧其地介於吳<lb/>
<pb n="KR2k0045_WYG_117-36a"/>
楚閩粤之交地磽瘠而民寒儉東北水鍾西南山塞僅<lb/>
僅小商小賈乃肯登頓崎嶇冒涉波濤耳悉其人與貨<lb/>
而録之其實不足以當他省之十一也乃行省旣有潘<lb/>
相湖口復有李道何地何民而勝此魚肉乎糧船為國<lb/>
轉運從來未有稅及備載戸部議單明許附帶土宜而<lb/>
李道公然邀截肆行攘奪當旋渦猛風之中捩舵收帆<lb/>
不暇廬陵一邑軍旗頃刻付之魚腹致令死者沈屍生<lb/>
者償糧至今言之無不抆淚正以貧儉之地不足以充<lb/>
<pb n="KR2k0045_WYG_117-36b"/>
谿壑之欲不得不取盈於此耳臣聞虎之飽也雖其搏<lb/>
噬猶然擇肉比其饑也誰能禁之今湖口之居秉畀炎<lb/>
火度其平日所積當已煨燼為多將來何所取償勢必<lb/>
别作一番咆哮是饑虎之噬也盜於夜也雖其劫畧猶<lb/>
然憎主比其晝也復何忌焉今湖口之災幽畏神怒明<lb/>
憚聖聰惴惴惟此一時茍尚假以利權便謂主上旣已<lb/>
信任不疑縱天變其又何能難我是白晝之攫也抑尤<lb/>
有隠慮者民饒則畏法窮則法不足以束之今以窮苦<lb/>
<pb n="KR2k0045_WYG_117-37a"/>
無聊之民迫以數年搜括兼之水旱頻仍業已泊無生<lb/>
趣且䖍贑横聯五嶺彭蠡襟帶三江不逞之徒向所淵<lb/>
藪如乘此焚燎之後派丁横役伐石斫材急圖奠居猥<lb/>
期壯麗張虎狼無厭之求際鳥獸攫啄之㑹近者滇中<lb/>
之事不足為寒心乎上天明明變不虚生焚居已兆其<lb/>
疾威不慎必逢其震怒臣又不暇為江右之民惜而為<lb/>
稅監惜臣不暇為稅監惜而深為國體惜也皇上誠當<lb/>
此時乘天變之示允李道之請亟賜撤回併潘相稅務<lb/>
<pb n="KR2k0045_WYG_117-37b"/>
一齊歸併有司比之他省不過行皇上日前之恩詔而<lb/>
得之江右則實出皇上更生之鴻慈江右之民幸甚稅<lb/>
監幸甚<lb/>
　　増祀四儒以興正學疏　　　　　劉元卿<lb/>
奏為聖世理學大明再乞天恩増祀四儒以興正學事<lb/>
臣聞之臣師耿定向曰世之所以乂安平寧者人為之<lb/>
也人之所以循理率度者道為之也道之所以制事制<lb/>
心而不至於淫蕩邪僻則學為之也是故三代而上學<lb/>
<pb n="KR2k0045_WYG_117-38a"/>
在堯舜禹湯文武周公三代而下學在孔子或以君相<lb/>
為學而仁流一世或以師友為學而仁流萬世夫其不<lb/>
襲名位而仁流最逺彼以為賢於堯舜有以也孔子而<lb/>
後師友道喪然六經故在也朱熹承周程之後特為表<lb/>
章使天下士民咸知尊孔孟以自束修是故迄宋至元<lb/>
迨我國朝遵用其教世道有所賴而定何往非朱熹之<lb/>
註疏固以為入海之航而後之學者遂以航為海于是<lb/>
乎求之詞章記誦而視聖人以為終不可至則熹之學<lb/>
<pb n="KR2k0045_WYG_117-38b"/>
又復大晦王守仁出而提掇良知之旨於是天下學士<lb/>
大夫始知吾人知之無不良人皆可以至於堯舜而患<lb/>
不致良知耳希聖之路久塞而復開則又守仁之功夫<lb/>
人心之宰萬物譬之猶海也朱熹借六經以為航守仁<lb/>
復直指人心使曉然知海之不逺固皆孔門之嫡脈其<lb/>
並得從祀宜矣然臣以為朱熹之功大矣所以開朱熹<lb/>
者誰也則李侗羅從彥之祀不可不議也守仁之功大<lb/>
矣以身發守仁之學者誰也則鄒守益王艮之從祀又<lb/>
<pb n="KR2k0045_WYG_117-39a"/>
不可不議也王者之祭川先河而後海或原也或委也<lb/>
不求其原海孰與輸不求其委河孰與衍熹之學得之<lb/>
李侗李侗得之從彥從彥得之楊時楊時得之周程臣<lb/>
觀從彥教人毎令靜中看喜怒哀樂未發氣象侗亦嘗<lb/>
終日危坐以求所謂中者則其學有本原固大都可見<lb/>
遵堯一録通達國體而憂時論事感激動人本末備具<lb/>
咸可舉行視世儒迂疎無當又何如也彼其師楊時以<lb/>
為惟從彥可以言道而從彥少然可亦亟稱李侗蓋不<lb/>
<pb n="KR2k0045_WYG_117-39b"/>
虚云今周程祀矣楊時又増祀矣而李侗從彥顧不得<lb/>
祀則不可不謂之缺典也守仁之徒滿天下至求其不<lb/>
失宗旨而粹然一出於正者則當以守益王艮為首守<lb/>
益之學即時行物生即天載即三千三百即發育峻極<lb/>
悟及於無聲無臭而學不越於庸徳庸言志期于皜皜<lb/>
肫肫而行不離于子臣弟友先經諸臣特疏言之亦頗<lb/>
詳盡矣王艮以布衣悟止至善之義卓然欲立其身以<lb/>
為天下國家之本其志誠大而夷考其所以語立身者<lb/>
<pb n="KR2k0045_WYG_117-40a"/>
甚詳而自為立身者甚嚴巨節細行咸可昭日月通神<lb/>
明彼以褐衣而師表王公又豈聲音笑貌可虚致哉臣<lb/>
觀今日學術謬悠特甚或以孝弟為剩談以懲忿改過<lb/>
為沾滯芻狗仁義駢拇禮樂孔孟之訓幾若贅龎於此<lb/>
之時使四臣者得入祀典無但遵朱熹而及其師使傳<lb/>
道者知俱立俱達之為大亦無但遵守仁而及其徒使<lb/>
承傳者知親師取友之為益即四臣兢兢躬行或隤然<lb/>
如田夫野老或㝠然而默坐潛心或忠義形於昌言或<lb/>
<pb n="KR2k0045_WYG_117-40b"/>
孝誠發于天性是皆未有元悟奇行而今所從祀乃在<lb/>
此而不在彼則所以懸衡量陳準繩申飭規矩使天下<lb/>
回心而向道其為補豈小小哉夫學一也趨方便之門<lb/>
易趨繩墨之途難人亦誰不願附於聖賢顧無柰繩墨<lb/>
之易失也畫工之畫也惡圖狗馬好作鬼魅則以人之<lb/>
所不覩者易逃爾今欲使鬼魅之說得熄則無若引四<lb/>
儒以示之臣故以為増祀四儒不但可以補先朝之缺<lb/>
典蓋亦正學術之大機也伏惟皇上採納臣言勅下禮<lb/>
<pb n="KR2k0045_WYG_117-41a"/>
部覆加查議増祀宋臣羅從彥李侗先臣鄒守益王艮<lb/>
則俎豆生輝斯文幸甚臣不勝祈懇之至<lb/>
　　條陳南糧缺乏事宜疏畧　　　　萬士和<lb/>
二曰專課夫臣之所職者專在糧儲其所以課有司者<lb/>
亦惟錢糧一節為重糧完者他事在所可畧糧欠者他<lb/>
善亦所不取何也所謂良有司者以催科為第一務也<lb/>
所謂善催科者非必嚴刑刻法但盡心稽考無使姦頑<lb/>
拖欠積猾侵欺而課自然完矣故錢糧不完而謂别有<lb/>
<pb n="KR2k0045_WYG_117-41b"/>
政績無是理也即以江西一省論之異時逋賦甚多自<lb/>
今任左參議黄正色四十三年管事以來夙夜在公立<lb/>
法詳密遂使該年通省錢糧升合無欠雖四十一四十<lb/>
二兩年積負催解一清且其為政平易近民無事苛刻<lb/>
所謂善催科之效此其騐矣合無今後總督舉劾專以<lb/>
錢糧為主不得借名他善曲為庇護則人知趨向而事<lb/>
有專功亦庶乎其一助也<lb/>
　　為請專勅嚴經畧疏　　　　　　胡　松<lb/>
<pb n="KR2k0045_WYG_117-42a"/>
該臣參考圖牒問訊故老看得永豐上饒二縣所稱平<lb/>
洋銅塘一帶地方綰帶衢建當閩浙交㑹之界有岩峝<lb/>
谿壑之阻擅鉛礦材木之饒為方可數百里正統年間<lb/>
閩賊鄧茂七等蓋嘗盜冶其中知縣鄧顒追捕被害該<lb/>
前巡撫都御史韓雍請兵𠞰滅遂將前山封禁内有官<lb/>
民米七十餘石議令該都十里遞均賠其後包賠不前<lb/>
復奏蠲免有籍可覆正徳中嘉靖初閩浙諸寇往往時<lb/>
來刦掠盜開地方居民被其荼毒蹂躪累年而後定即<lb/>
<pb n="KR2k0045_WYG_117-42b"/>
今前項流徒乘今江閩用兵多事又復糾黨操戈託名<lb/>
盜冶意實伺便刦掠臣㑹同巡按江西監察御史陳志<lb/>
查得銅塘山場之與平洋均為盜所垂涎而平洋坑尤<lb/>
切浦城江山二縣之界重山複嶺疊嶂層巖一轉折十<lb/>
數步之外即主客爾我不相睹接凡茲醜徒經行棄伏<lb/>
草莽儔侶後先則為道路之行人俄而暗號一呼挺戈<lb/>
以奮則呼吸俄頃數百千人可立而聚防之甚難然幸<lb/>
道途往來必經人烟去處炊汲其所經從非江山常山<lb/>
<pb n="KR2k0045_WYG_117-43a"/>
所轄則皆浦城之民也三縣之人其于廣信本自秦越<lb/>
不相為謀況又觀望成敗幸其得開則因而隨行分竊<lb/>
固自有利且聞多有為之耳目嚮導接濟居停者僉謂<lb/>
必須請乞比照汀州武平之屬嶺北潮州程鄉之屬漳<lb/>
南故事而以福建之浦城浙江之常山江山三縣與三<lb/>
縣所屬之盆亭溪源高泉若仙霞小竿諸巡檢司悉聽<lb/>
江西分守湖東道管轄提調責令盤詰探報可以先期<lb/>
為備如遇各賊盛集一體起集鄉兵首尾應援阻截遮<lb/>
<pb n="KR2k0045_WYG_117-43b"/>
邀最盛則移文建寧兵道嚴金衢温處守巡各道速發<lb/>
援兵協力驅逐違期者聽臣等江西巡按參論仍乞勅<lb/>
下兵部查議果于事體可行請賜不坐名勅書一道專<lb/>
令分守湖東參議駐劄廣永豐縣治訓練營鄉等兵控<lb/>
扼禁緝逆折潛消幸今永豐繕造有城落成伊邇可以<lb/>
屛維藩翰其于閩浙二省撫按司道止于文移往來一<lb/>
切參謁儀文截然無與庶乎于事可豫于官可常于職<lb/>
不曠產賊之源稍清而受賊之委可塞矣<lb/>
<pb n="KR2k0045_WYG_117-44a"/>
　　為請設江防守備以重上流疏<lb/>
卷查先該巡按江西監察御史段顧言案行司道諏訪<lb/>
官邪吏弊民瘼盜情四事據布政司㑹同都按二司各<lb/>
道議稱鄱陽守備應於康山駐劄以便居中往來巡緝<lb/>
調度所以為湖防謀者似矣但江洋之寇率靖江泰興<lb/>
等處之沙民龍潭蕪湖等處之洲民隨風直上由安慶<lb/>
以達湖口人船俱便往來甚捷又荆蜀江漢諸水㑹於<lb/>
九江贑吉撫饒諸水匯於湖口則湖口乃湖寇所由以<lb/>
<pb n="KR2k0045_WYG_117-44b"/>
出江江寇所由以入湖為第一要害之地雖設有九江<lb/>
衞與兵備道然相距尚逺防守弗專至於湖口要地曾<lb/>
無半旅一卒之戍殊為失策宜于湖口之南湖嘴増設<lb/>
守備一員操練巡邏以扼要衝庶江寇不得入湖湖寇<lb/>
不得出江等因前來該臣㑹議照前項湖口江防一帶<lb/>
不獨沙民洲民即今鹺徒礦盜往往托于商舟賈舶乘<lb/>
便四刦又前此各處徵調土苗等兵雖稱發回亦多有<lb/>
逋逃竄匿于港嶼雈芄之間且近日閩廣諸賊侵境澒<lb/>
<pb n="KR2k0045_WYG_117-45a"/>
洞姦宄惡少又多蠢動相煽尤當預防所據湖口之南<lb/>
湖嘴増置守備一員誠為先事之備但須於九江府衞<lb/>
摘撥軍民精兵二百名造給多槳戰船三四十隻付之<lb/>
操駕以時演習巡緝給與循環赤籍毎半月一次令與<lb/>
鄱陽守備盡會于適中之地以稽惰勤虚實仍有盜發<lb/>
互相通報迭為掎角而皆聽兵備該道守巡道稽察若<lb/>
江盜侵入湖中則九江兵備湖口守備首任其責守巡<lb/>
道次之湖盜侵入江中則饒州兵備鄱陽守備首任其<lb/>
<pb n="KR2k0045_WYG_117-45b"/>
責守巡道次之如此庶事相協心不致掣肘患生戮力<lb/>
不事虚文責守旣專經理漸密巡緝復嚴聲實布張氣<lb/>
勢聯絡伏機隠禍可漸消弭留都上游之重不致空疎<lb/>
蹠盭如往日矣<lb/>
　　因事陳言疏　　　　　　　　　張　棟<lb/>
臣先任江右承委丈量由始事以及報成前後兩年蓋<lb/>
身親其事之顛末而目擊其中之利弊者方敢詳言以<lb/>
瀆聖聴臣嘗謂天下無良法亦無弊政行之而善則弊<lb/>
<pb n="KR2k0045_WYG_117-46a"/>
政即良法也行之而不善則良法即弊政也如丈量一<lb/>
事是已臣未敢泛言天下舉江右一省而言又未敢槩<lb/>
言江右之各州縣第就臣所領新建一縣而言本縣原<lb/>
額田地五十六萬有零而先年魚鱗文冊並無一字可<lb/>
考訊之故老則云不知從何年代丈過今無所查矣毎<lb/>
嵗正供銀糧額該六萬三千有奇而黄冊所載無徵虚<lb/>
米乃有四千餘石其不在册内而小民逐年賠納者又<lb/>
不知其幾也不丈何由得清民間貿易田地唯無鱗册<lb/>
<pb n="KR2k0045_WYG_117-46b"/>
遂無號數而上中下則又淆亂無憑文契所載但云田<lb/>
幾畆米若干而已買者利輕糧賣者圖重價則以上田<lb/>
而過下糧里猾為賣主愚民為業戸則以下田而過上<lb/>
糧展轉為奸積成宿弊一再易主而為奸者亦不自知<lb/>
其所由來矣不丈何由得革惟有無糧之田斯有無田<lb/>
之糧富家安享其利而貧民坐受其害在戸多丁衆者<lb/>
尚可併力分賠其墝瘠之區逃亡之里十戸九絶十室<lb/>
九空流離苦楚雖鞭扑日加而終無完之理國賦日以<lb/>
<pb n="KR2k0045_WYG_117-47a"/>
虧積逋日以益有司惴惴焉懼參罰之及而莫之誰何<lb/>
矣不丈何由得清故舉一縣而一府可知也舉一府而<lb/>
一省可知也舉一省而天下可知也則丈量一事雖謂<lb/>
之良法也亦宜而及其成也乃至有稱其不便有稱其<lb/>
病民甚則有指其為弊政者何也良以行之不善也夫<lb/>
天下之府州縣不知其幾即以江右一省而為府十有<lb/>
三為州縣七十有四其間有歴年久而未丈者有經逺<lb/>
年丈過者有經近年丈過者有久未丈而弊多者有近<lb/>
<pb n="KR2k0045_WYG_117-47b"/>
經丈而弊少者此不可以槩論也明矣爾時一奉明旨<lb/>
即一槩議行無論其經丈與未丈無論其有弊與無弊<lb/>
一體責成一體督促有言民情不願丈者㕘罰立至于<lb/>
是有民不願丈而強之使丈者是以謂之不善也于法<lb/>
何與也四方形勢高下肥瘠如天淵然不特東南之與<lb/>
西北為爾也即以一府言而各縣之里甲有多寡延袤<lb/>
有廣狹土宜有厚薄終難以此而律彼矣當其始議丈<lb/>
也即當察其長吏之可任與否而後使之既察其可使<lb/>
<pb n="KR2k0045_WYG_117-48a"/>
而托之矣則當任其施為聴其調度待其報成而後覈<lb/>
其功罪取其宜民焉而已柰之何束縛之禁制之頒條<lb/>
列示定式刻期必欲盡一省而悉從一例其民風土俗<lb/>
有此相宜而彼不相宜者不顧也是以謂之不善也于<lb/>
法何與也驊騮騄駬天下之駿馬而試之釜竈之間則<lb/>
疾不能過□鼬黄鵠白鶴一舉千里而試之堂廡之下<lb/>
則便不能過燕雀人固有能有不能也況丈量之事千<lb/>
頭萬緒而為長吏者以一人之精神思慮欲以成功而<lb/>
<pb n="KR2k0045_WYG_117-48b"/>
善後蓋亦難矣非假之以嵗月豈能一蹴而頓完也而<lb/>
自奉明旨之後即定以限期急如星火在復丈之時則<lb/>
不許長吏入城在造册之時則不許長吏就榻撫按逼<lb/>
司府司府逼州縣若曰無阿狥無茍且完事無稽延違<lb/>
限其于民情之稱便不稱便地方之相安不相安都付<lb/>
之不問矣是以謂行之不善也于法何與也爾時各州<lb/>
縣官固有承望風旨而罔恤民隠者矣亦豈無卓然有<lb/>
見而不畏撫按者乎顧明旨在上誰敢不欽劾疏在前<lb/>
<pb n="KR2k0045_WYG_117-49a"/>
誰敢不避語云兕虎在前見隋侯之珠而不及掇非不<lb/>
愛寶也先避禍而後就利也言及至此亦可哀矣今徒<lb/>
言丈量之害而不言其所以害不歸咎于行法而乃歸<lb/>
咎于法之病民或云復舊之為得或云重丈之為得臣<lb/>
皆未敢謂其然也蓋天下之最勞民固此事而可以為<lb/>
民者亦此事天下之最惜財者固此事而可以裕財者<lb/>
亦此事行之不善固但見其勞而不見其有惠之利但<lb/>
見其費而不見其裕之利耳然當此之時民已勞矣財<lb/>
<pb n="KR2k0045_WYG_117-49b"/>
已費矣疾首蹙額誠有如御史江東之所言者矣若議<lb/>
重丈議復舊則折算也改冊也歸戸也收圖也又當有<lb/>
一番勞費所謂利未得而害己隨之斯民何幸而蒙皇<lb/>
上之軫念又何不幸而兩遭此勞費哉故臣以為補偏<lb/>
救弊之術莫若專以其責責之撫臣而聴其便宜行事<lb/>
假如以天下言則就各省直之内要見某省有何利某<lb/>
省有何害某省有何利而又有何害以一省言則就各<lb/>
州縣之中要見某縣為害多某縣為害少某縣為有利<lb/>
<pb n="KR2k0045_WYG_117-50a"/>
而無害以一縣言則就當日之所丈者或初丈之未善<lb/>
或初丈善矣而定則未之善或初丈善矣定則善矣而<lb/>
造册之未善各因其害而料理之如臣前所云久未丈<lb/>
而弊多者則據新册可也近經丈而弊少者則按舊册<lb/>
可也按舊册而稍為查覈據新册而甫為調停亦可也<lb/>
不必以此而律彼不必以一縣而律一省不必以一省<lb/>
而律天下量其土俗察其民情分别其利源考究其病<lb/>
民之故或減尺丢弓或斜量折算此其弊在田畆其罪<lb/>
<pb n="KR2k0045_WYG_117-50b"/>
在業戸不可令其首名免罪耶或以上作中或以中作<lb/>
下此其弊在田則其罪在公正不可責其沿邱戡改耶<lb/>
或改畆除弓或移三就五或損此易彼或那東補西此<lb/>
其弊在田册其罪在書算不可曉諭被害之家使自首<lb/>
告耶大約弊端不外乎此三者而當時經手之人未必<lb/>
無晰其弊竇者也與其從今重丈而勞費不貲孰若就<lb/>
其已丈者而為之查改其力尚省乎與其復舊除新而<lb/>
虚糧不去孰若就其新丈者而為之設處其功尚倍乎<lb/>
<pb n="KR2k0045_WYG_117-51a"/>
與其徹底更動而利害猶未必相當孰若就其已成者<lb/>
而為之補偏救弊其省勞節費相去尚萬萬乎第須專<lb/>
責之于撫臣徑付其托于該府該府徑付其托于該縣<lb/>
蓋此事非縣長吏不可任以縣長吏與民相親情可通<lb/>
也而郡守之于縣長吏其勢當聨屬縣可以達之于府<lb/>
府可以達之于院如臂指之相通也至于撫臣開府一<lb/>
方威權隆重可以讋服豪強可以漸消謗讟此三人者<lb/>
同心協力當無難事而于丈量乎何有哉若委其責于<lb/>
<pb n="KR2k0045_WYG_117-51b"/>
按臣則兩院並行未免有所牽制若不徑行府而轉行<lb/>
司道則人持一見人持一說未免有所異同而況經過<lb/>
衙門旣多則行移牌票亦多徒令長吏苦于應酬疲于<lb/>
案牘卒之實用未必有裨矣夫朝廷之上旣專責于撫<lb/>
臣撫臣又專責于郡守郡守又專責于縣長吏而立法<lb/>
以宜民便民從事朝廷又復聴之撫臣撫臣又復聴之<lb/>
郡守郡守又復聴之縣長吏慎毋以文網束之慎毋以<lb/>
條約拘之慎毋以嵗月限之慎毋以一人言便一人言<lb/>
<pb n="KR2k0045_WYG_117-52a"/>
不便遂為行止慎毋以一言之譽一言之毁而遂為低<lb/>
昂慎毋以一縣先完一縣未完而遂為勤怠則庶乎責<lb/>
任專事權一而有不足以易弊政為良法安民生而固<lb/>
國本者臣不信也然猶未也天下事無全利亦無全害<lb/>
茍利多而害少即可稱為良法而況丈量一事尤為恩<lb/>
怨之府欲人人稱便此決不可得者也今旣許其便宜<lb/>
不限以一定之例寬其時日不責以旦夕之期而及其<lb/>
報完也則又當審衆寡以定利害什九言利什一言害<lb/>
<pb n="KR2k0045_WYG_117-52b"/>
其為利也不待言矣什七言利什三言害是亦利多而<lb/>
害少也雖謂之有功而無害亦可也若必欲人人稱便<lb/>
而後為良法則臣不敢與謀此事矣然猶未也夫旣以<lb/>
事事責之縣長吏則必自此人始自此人終不經兩手<lb/>
而後可若一人始而又一人終則弊易從生法易從變<lb/>
而奸民之不便於己者又易從生謗欲功之成亦不可<lb/>
得也世旣以成功責之即當以厚賞激之或事未完而<lb/>
暫稽其陞遷者則他日别有超異之擢或事完而暫稽<lb/>
<pb n="KR2k0045_WYG_117-53a"/>
于資俸者則先期即有召拜之榮其承委而不能副託<lb/>
與夫茍且塞責以僥倖遷去者尤必重加處治斯則賞<lb/>
之厚而人知勸罰之重而人知懲如是而功有成不成<lb/>
者臣之所不信也<lb/>
　　請諡先賢疏畧　　　　　　　　李日宣<lb/>
題為聖世無覃敷獨遺之典名徳無久鬱弗耀之光謹<lb/>
據所知上達聖慈以備採擇事臣不敏竊嘗臆之有兒<lb/>
童知其名士紳仰其徽而一字華衮未以相加者亦有<lb/>
<pb n="KR2k0045_WYG_117-53b"/>
名易矣而官不稱其徳賞不如其功名雖挂於國本而<lb/>
實未沾乎闡幽者有兩人焉謹向皇上陳之其一為原<lb/>
任大學士解縉夫縉非異人即高皇帝所為寵之異之<lb/>
恩猶父子者也其遭禍之酷則以䕶持仁宗好皇孫一<lb/>
語微合成祖睿算陰諍黙衞為權者所忌而遂中於漢<lb/>
庶人之譖鬱鬱獄死異時仁宗非不還其第宅録其苗<lb/>
裔而封功旌徳時如有待今二百五十餘年開閣元臣<lb/>
冷落荒丘聖明能無憫念乎其一為原任春坊左贊善<lb/>
<pb n="KR2k0045_WYG_117-54a"/>
羅洪先夫洪先非他即昭代所稱為理學狀元者也洪<lb/>
先之學得新建良知之傳師先莊介無欲之旨一以保<lb/>
固收攝為功退藏於密是其本領無何為請東宮出講<lb/>
落籍山中幾數十年恬修正學海内仰為山斗臣近覩<lb/>
刑部主事孫如法贈光禄少卿至洪先雖已諡文恭然<lb/>
以宮坊翰學又為國本禠奪者丁卯閒亦僅得贈光禄<lb/>
少卿而蔭與祭兩闕然是何今昔懸殊至此遐思賢人<lb/>
子孫率多貧且樸而臣鄉為甚今解羅二臣之後又甚<lb/>
<pb n="KR2k0045_WYG_117-54b"/>
貧家業飄零良可嘆也又景泰間人皆知于謙徐有貞<lb/>
忠勲矣而不知當時謙所舉為左右手有貞等所憑主<lb/>
謀迎復者則都御史羅通也通初知清化數卻黎利於<lb/>
兇鋒旣扼居庸則保都城於安堵至今居庸一關人廟<lb/>
祀之不替其載名臣記一一可考此其功不在臣鄉譚<lb/>
綸毛伯溫下而二臣得諡通獨未䝉則今日欲鼓勵臣<lb/>
工如羅通之缺典應照譚毛二臣補之矣又有若崇仁<lb/>
布衣吳與弼自幼潛心伊雒壯而棄舉子業一意敦行<lb/>
<pb n="KR2k0045_WYG_117-55a"/>
孝弟明道淑人英廟聞其名遣官幣聘至京授以諭徳<lb/>
疏辭旣召入文華殿從容顧問堅令就職辭益力仍遣<lb/>
官送歸褒嘉海内從遊者衆如胡居仁陳獻章張弼其<lb/>
最也胡之言曰今之學明徳足表表者聘君一人耳陳<lb/>
之言曰章生長東南摳趨日少茲欲就以正慨弗及云<lb/>
張之詩曰風月周臺燈火夜伊川路上見斯人今胡陳<lb/>
俱從祀而吳猶蕭蕭野土可念也此外若臣鄉大理卿<lb/>
曾乾亨太常卿王時槐與臣巡歴所知若雒之戸部主<lb/>
<pb n="KR2k0045_WYG_117-55b"/>
事尤時熙溫和純粹有明道之氣新安之光禄卿孟化<lb/>
鯉精心卓旨以正學自任皆物望所傾急須易名者臣<lb/>
又記十年來今大學士何宗彥任禮部侍郎所請張元<lb/>
忭朱鴻謨鄒智及臣伯祖李中等多臣師鄒元標所臚<lb/>
列也宗彥所請原合四方之公極一時之選萬口無二<lb/>
今茲之舉猶當從其逺者真者俾人心允服盛典重輝<lb/>
其為世道人心嘉賴靡有涯涘矣<lb/>
　　恤軍救民疏　　　　　　　　　伍承載<lb/>
<pb n="KR2k0045_WYG_117-56a"/>
臣聞國初法嚴戍遣世隸衞所是謂軍伍民照畝輸米<lb/>
轉兌軍運至京為餉制也第戍於郡邑者子孫土著即<lb/>
屬氓隷氓籍者姻姓聨絡亦關軍伍乃今漕運之艱無<lb/>
如江西而江西諸邑所為卒少船多避僉運如避虎者<lb/>
則安福為最所為產去稅存望清丈如望嵗者亦安福<lb/>
為最臣敢瀝血為皇上陳之蓋軍民備極困憊竊謂漕<lb/>
非灑帶無以解焚艘之厄田非清丈無以濟加派之窮<lb/>
國家故倚漕東南東南造艘輓運多責于軍計江西三<lb/>
<pb n="KR2k0045_WYG_117-56b"/>
衞八所船總八百六十四隻㑹典所載安福額運四十<lb/>
二艘行百餘年無異正徳間宸濠變起當事者議留南<lb/>
昌軍守城以項下運艘權分各外衞所代運後事平各<lb/>
衞所退還獨安福諸弁利艘多索常例因循未返于是<lb/>
舟數溢至六十二隻毎隻五年一造造非三百餘金不<lb/>
能成其一舊制毎艘止給軍三民七銀七十餘兩除告<lb/>
領使費扣除則又有中道盤剥露囤守候寄頓諸費嗟<lb/>
乎以六十巨艘而輪造於四百餘名之窮卒以無限運<lb/>
<pb n="KR2k0045_WYG_117-57a"/>
費而取足於七十餘兩之官價能無傾家鬻子以償乎<lb/>
勢不得不資翼造凡民與軍同宗異派甥舅姻婭罔不<lb/>
株連方蒿目傷心躊躇無策乃於天啓七年運船守凍<lb/>
天津突被燒燬四十二隻時臣適奉差歸省見之旣慮<lb/>
焚舟不能即補又慮愚民釀亂乃與諸縉紳謀之當道<lb/>
查有小患通幇大患通省之例遂將所燬舟數原載米<lb/>
若干分三衞八所帶運一時稱便但計雖出於權宜法<lb/>
必行于永久若以南左號船返南昌彼嵗久不任受惟<lb/>
<pb n="KR2k0045_WYG_117-57b"/>
以此二十艘米永分通省毎船僅加米五石衆擎易舉<lb/>
且二十舟所剩行月糧分給帶運資途費而所省造價<lb/>
一千五百餘金仍歸朝廷助軍餉無誤漕事有益邊儲<lb/>
何憚而不為此且查南直江北漕艘俱開厰淮安官任<lb/>
造軍任運獨江西造運俱委諸卒僉殷實戸丁承之夫<lb/>
窮戍拮据終生有何殷富設此名色騷害萬端合無今<lb/>
後江西漕船照南直事例開厰南浦毎閱五年除灑帶<lb/>
二十隻不造外餘俱令三衞八所掌印正官或府縣佐<lb/>
<pb n="KR2k0045_WYG_117-58a"/>
貳領造有不足則以各衞所屯租官收幇費而旗卒但<lb/>
責以領兌上運此則救焚拯溺之急務第必申飭然後<lb/>
諸弁不至作奸故曰漕非灑帶無以解焚艘之厄者此<lb/>
也舊制照田肥瘠分科立則故田有上中下山之四等<lb/>
而賦亦必有輕重加減之不齊均賦之法全藉清丈臣<lb/>
鄉吉安九邑而安福之需丈則不啻饑食渴飲何也邑<lb/>
在萬山中山水往往漲發能令高岸為谷平原成坑其<lb/>
田非依築傍埂未有五年得如故道者安福自萬歴九<lb/>
<pb n="KR2k0045_WYG_117-58b"/>
年清丈至今五十載矣中間水決沙壅經界蕩然甲鬻<lb/>
乙售田疇易主荒蕪不可糞祖戸不可削民何堪而當<lb/>
此塗炭乎蓋縁萬歴清丈時胥役疲于履畝有司急于<lb/>
功成遂以上中下山田混為一則如原係二百四十步<lb/>
為一畝者則益之以就下原係三百八十步為一畝者<lb/>
則損之以就中蓋以人之有上田也必多于下山田裒<lb/>
益成中自無偏虧而不知此法惟長子孫無出鬻可耳<lb/>
脫急故變產買者擇其肥而棄其磽賣者計目前而忘<lb/>
<pb n="KR2k0045_WYG_117-59a"/>
後害始猶存上田幇稅久之鬻盡而石田不售稅籍仍<lb/>
在有司第按籍徵稅不及覈田之甌脫於是有家徒四<lb/>
壁而追呼不離門貧日益貧重以數年來毎糧一石加<lb/>
銀至二錢七分民方顆粒無資俯仰無助而尤困于虚<lb/>
稅安得不流離顛沛逃亡也為今計加派旣不可暫捐<lb/>
則清丈以豁虚無至急也查㑹典一款凡官民田地有<lb/>
因水塌漲去處令所在有司逐一丈量丈出多餘者給<lb/>
與小民承種塌沒無田者悉與開豁稅糧據此一遇災<lb/>
<pb n="KR2k0045_WYG_117-59b"/>
傷便行丈明豈有越五十載山川變遷人物改更猶不<lb/>
得清丈一開豁者乎幸皇上饑溺由已所當為民出萬<lb/>
死一生故曰田非清丈無以濟加派之窮者此也以上<lb/>
二者大害大利臣由桑梓起見推而廣之凡東南運卒<lb/>
省一舟便省千瘡百孔之蠧虚稅減一分便減億兆黎<lb/>
民之苦恩不期多期於當厄伏乞勅下戸兵二部覆議<lb/>
上請咨行江西撫按將安福仍遵照㑹典原額領艘四<lb/>
十二隻委造于官責運于軍而以南左號船原載漕糧<lb/>
<pb n="KR2k0045_WYG_117-60a"/>
分通省不必議造造費一千五百餘金充餉而五十載<lb/>
未經清丈如安福速委才幹廉吏踏勘丈量務俾上中<lb/>
下山輕重分畝庶國儲國稅兩俱有裨軍政民生永賴<lb/>
無窮<lb/>
　　請兵籌餉疏　　　　　　　　　周　燦<lb/>
題為寇氛已迫敬陳兵餉急著以固疆圉事竊惟禦寇<lb/>
者禦之于門庭之外若待賊逼城下僅以閉門却敵外<lb/>
無救援内加細作鮮克久持楚省數郡之破皆中此弊<lb/>
<pb n="KR2k0045_WYG_117-60b"/>
前此荆襄麻黄與江右尚隔一水長江天塹猶曰有險<lb/>
可憑而今破武昌在西江肩項唇齒之間不啻剥膚矣<lb/>
此時急作門庭之計上自袁吉下自九江皆賊充斥之<lb/>
路九江近設總督重兵雲集可以恃而無恐袁吉一帶<lb/>
如萍鄉之接醴陵萬載之接瀏陽永新之接茶陵處處<lb/>
須防而萍鄉尤為第一門戸賊過岳陽一步則萍鄉危<lb/>
矣萍鄉不守寧但西江之患南則百粤八閩東則祁門<lb/>
常山將有不忍言者今日守西江即所以守閩粤守徽<lb/>
<pb n="KR2k0045_WYG_117-61a"/>
浙也兵單力寡決難捍禦亟須精兵一萬分布萍鄉萬<lb/>
載永新三路統以遊擊二員不獨畫藩而守且與湖南<lb/>
彼此掎角互壯聲援賊住武昌去巢穴益逺四面受敵<lb/>
若大兵㑹約淮皖應諸兵從九江而上更調䖍粤諸兵<lb/>
從袁州而進㑹合長衡永諸兵從岳陽而下水陸合湊<lb/>
上下夾攻滅此朝食此其時矣但兵興糧隨前此西江<lb/>
無事則西江之餉解京解楚總為寇而解今日西江有<lb/>
事則留西江之餉養西江之兵亦為寇而留守得西江<lb/>
<pb n="KR2k0045_WYG_117-61b"/>
不為楚省之續則兵餉皆為有用亦不至如楚省委之<lb/>
逝波呼吸安危司計者當不待其言之畢也臣謹㑹同<lb/>
巡撫江西右僉都御史郭某巡撫南贑右副都御史林<lb/>
某合詞上請伏乞勅下戸兵二部準臣等所奏或募或<lb/>
調湊兵一萬計哨官隊長什長教師等項毎嵗約食餉<lb/>
八萬有餘懇祈準于本省練餉内動支至于遊擊二員<lb/>
一切廩餼心紅紙劄與添設營房等項不敢擅動正額<lb/>
容臣等與地方有司商酌另行設措庶使軍容壯而士<lb/>
<pb n="KR2k0045_WYG_117-62a"/>
卒鼓進足以攻退足以守西江安而閩粤徽浙五省俱<lb/>
安誠今日東南半壁救時之急著也<lb/>
　　請改折南漕二糧疏<lb/>
題為楚疆決裂幾盡西省危在旦夕懇祈聖明亟勅行<lb/>
間諸臣併力夾擊以保江南再懇聖明速渙蠲折徳音<lb/>
以收人心而張撻伐事臣六月入境後即具有地方兵<lb/>
荒情形一疏爾時逆獻正盤踞武昌也使乘此㑹師合<lb/>
𠞰獻可成擒即不然而固守岳州與九江互相掎角猶<lb/>
<pb n="KR2k0045_WYG_117-62b"/>
可蹙賊使饑疲而遁乃不知楚撫王聚奎何以棄岳不<lb/>
守至八月初五日而岳州又告陷矣岳陷則賊必走長<lb/>
沙長沙安危江省實與共之唇亡齒寒必至之勢也今<lb/>
贑撫林某移駐吉安江撫郭某移駐袁州二臣慷慨臨<lb/>
戎有誓不與俱生之氣自能為皇上鞏此危疆但江省<lb/>
兵力素單二臣所統不滿二千餘人其何能有濟宜于<lb/>
督師呂大器標下分兵數千徑趨袁萍再勅兩廣督臣<lb/>
及閩越撫臣各發精銳三千㑹師境上壯長沙之聲勢<lb/>
<pb n="KR2k0045_WYG_117-63a"/>
為進𠞰之圖而鎮臣左良玉之師溯九江而上直搗岳<lb/>
州東西夾擊賊未有不窮蹙授首者也臣竊觀前此之<lb/>
失事大都不由賊之善攻而由我之善棄今若再棄長<lb/>
沙是併江省而棄之皇上封疆豈堪逐節㫁送此臣所<lb/>
以大聲疾呼而不能已也乃臣更鰓鰓深有慮者今嵗<lb/>
旱災特甚而軍興旁午一切本折錢糧勢必取之地方<lb/>
小民疾視長上搶攘之風日見告矣夫賊之假仁義誘<lb/>
吾民也業已盡民為賊而吾圖所以制賊者慮必盡民<lb/>
<pb n="KR2k0045_WYG_117-63b"/>
皆兵自非行真仁義以結之不可今追呼日繁内潰將<lb/>
作大寇狎至其何以支朝廷縱不能言蠲亦請於南漕<lb/>
二糧各折其半留未盡之子粒以還民間庶可留溝壑<lb/>
之餘生以保疆土臣豈不知軍需匱乏仰屋方殷顧為<lb/>
此不識時務之談以聒宸聴獨以事勢至今有同累卵<lb/>
萬一魚爛瓦解狂氛四塞異日即欲議蠲議折而不可<lb/>
得尚忍言哉此臣所以痛哭流涕而更不能已也伏乞<lb/>
皇上為封疆計立賜睿㫁施行<lb/>
<pb n="KR2k0045_WYG_117-64a"/>
　　請止惠王住廣信疏<lb/>
題為恭繹相擇之明旨俯獻芻蕘之一得懇祈聖明勅<lb/>
部議覆以奠兩藩僑棲之安以慰皇上篤親之懷事本<lb/>
年八月二十五日午時徳安王親至南浦順帶禮部咨<lb/>
文二角皆以王居一事兩奉明綸一則曰該撫按遵㫖<lb/>
相擇再則曰該撫按相擇妥確具奏其所以為剪桐謀<lb/>
即次之安者綦周且摰臣即刻齊集司道再四圖度咸<lb/>
謂兵荒之後鮮有樂土築舍無成爰居靡定臣等迴翔<lb/>
<pb n="KR2k0045_WYG_117-64b"/>
審視思仰副皇上親親之仁故尚囁嚅而不言也再閱<lb/>
邸報見惠王一本孤臣飄泊事奉旨準住廣信府禮部<lb/>
知道臣閱未竟而不禁背汗之欲湃也以此彈丸黑子<lb/>
之信州一郡藩之不堪賁止而反能辱親藩之駐節耶<lb/>
臣敢冒死敬陳風土江鄉地狹土童民愚俗戅邇來宗<lb/>
禄罄懸天潢腹詘捉襟露肘大是不堪物色況廣信尤<lb/>
江右之瘠壤而巖疆者生菜晶鹽無海錯山珍之饈其<lb/>
供嗇青鞋布襪罕蜀錦吳綾之被其服儉茅茨土階無<lb/>
<pb n="KR2k0045_WYG_117-65a"/>
丹楹刻桷礱椽之屋宇其宮室隘以朴而臣逆計藩王<lb/>
播遷之後艱難險阻業經備嘗定不求多于此此之大<lb/>
可商者一道兩府兩藩供億既繁調度不敷而又地扼<lb/>
閩浙之吭受敵最易汛逺督撫之轄炤管復難先年鄧<lb/>
茂七既盤據于前葉宗留復嘯聚于後即昨嵗靛賊竊<lb/>
發負嵎走險深山窮谷緝捕為艱此孰非廣信疆域以<lb/>
内事乎而眼前金華之變信州政首當其衝震鄰剥膚<lb/>
以晷為嵗故祖宗令甲以封禁山命名此土者謂數百<lb/>
<pb n="KR2k0045_WYG_117-65b"/>
里内禁人不得出入耳夫以窮鄉絶域數百里内為人<lb/>
所不出入之地而突然以一藩封建置其間妥乎否否<lb/>
確乎否否倘非皇上智力高懸灼然見永豐之不能建<lb/>
藩臣不敢為此請倘非仰體皇上展親誼篤確然見永<lb/>
豐之不能建一郡藩廣信又何能再建親藩臣亦不敢<lb/>
為此請且臣原非獨為廣信一府偏懇𢎞慈實實以江<lb/>
省全局廣徼宸算也伏乞皇上勅下禮部平心酌覆如<lb/>
江右之益淮樂建諸藩星列碁布何處再堪位置又如<lb/>
<pb n="KR2k0045_WYG_117-66a"/>
江右之袁臨吉南劇盜奇荒何府再堪建藩總期皇上<lb/>
予之以安者臣等不敢置之以危若欲臣等堅執恩詔<lb/>
内一款擇于浙之台處福之汀邵廣之南雄韶州以為<lb/>
推卸之路此不恕之施臣等萬不敢出也<lb/>
　　為鄒元標請䘏疏　　　　　　　李邦華<lb/>
奏為一代忠諫宜褒千秋理學不泯懇乞聖明特旨追<lb/>
録以光盛治事臣等竊惟主聖臣忠曠代之遇不偶守<lb/>
先待後名世之生豈虚欣逢我皇上御宇以來首崇舊<lb/>
<pb n="KR2k0045_WYG_117-66b"/>
徳憤逆璫之摧抑俞言官之闡揚易名大典屢奉溫綸<lb/>
若原任太子少保都察院左都御史鄒元標者大用未<lb/>
盡于生前聖眷特隆于身後真臣子不世之奇逢而君<lb/>
父難儌之異數也但以未請特旨部覆無據臣等皆元<lb/>
標同里後進或及門受業其生平學術氣節耳聞目擊<lb/>
心儀行景敢不為皇上一陳之元標志慕皋伊道宗孔<lb/>
孟正氣百折不回雅操一介不取當張居正之奪情也<lb/>
元標一觀政進士耳又值諸臣得罪之後不避其鋒侃<lb/>
<pb n="KR2k0045_WYG_117-67a"/>
侃上疏廷杖八十血肉淋漓從容就死賴救得甦及謫<lb/>
戍貴州萬苦備嘗偕諸卒伍甘受無怨日進黔士說禮<lb/>
敦詩邊徼學人奮起而慕忠義焉則元標倡之也居正<lb/>
旣敗神宗皇帝賜環歴任銓諫時攻居正者半是媚居<lb/>
正之人元標絶口不談且謂居正功過相準人益稱其<lb/>
識量然遇事倡言不避嫌忌卒調南散曹郎幾三十年<lb/>
竟未敘用元標絶意仕宦惟日講道著書範俗維風即<lb/>
童孺皆知其姓名華夷共瞻其聲望乃若無若虚學與<lb/>
<pb n="KR2k0045_WYG_117-67b"/>
年進文章道徳富有日新臺省撫按交章論薦銓宰補<lb/>
牘殆無虚日其稱為百世師表一代偉人者殆不虚也<lb/>
光宗皇帝登極超陞大理正卿行且不次柄用不謂鼎<lb/>
湖龍馭事竟中阻熹宗皇帝登極晉刑部右侍郎元標<lb/>
感激殊恩勉起田間士民手額如司馬之再入雒也及<lb/>
陛見條奏皆國家大政封疆至計與夫愛惜善類維持<lb/>
世道一腔忠悃盎然流溢楮墨間不踰年改吏部左侍<lb/>
郎遷都察院左都御史適大計天下羣吏元標懲貪擢<lb/>
<pb n="KR2k0045_WYG_117-68a"/>
廉奬恬抑競一時人頌平明焉亡何廣寧失守京師震<lb/>
驚有語元標子幼宜先遣還鄉者元標顧上書禁臣民<lb/>
搬移家屬出京仍日與副都御史馮從吾等從容講學<lb/>
晏然無事自是人心始定說者謂元標以坐鎮消危疑<lb/>
學有實用功在宗社非溢辭也然當是時魏廣微以父<lb/>
魏允貞為元標舊交詭來納款元標洞其兇邪毎厭而<lb/>
薄之廣微切齒不解嗾郭允厚等以講學相誚讓而元<lb/>
標遂勇退乞休矣熹宗皇帝溫諭再三知不可奪加太<lb/>
<pb n="KR2k0045_WYG_117-68b"/>
子少保馳驛致仕歸歸而人望無已旋起南銓則元標<lb/>
以疾革卒無他語第念國恩未報戒其子無敢請䘏迨<lb/>
逆璫肆焰廣微執政竟施辣手削元標生前官誥毁其<lb/>
書院㷀㷀弱子旣朝夕莫必其命即臣等亦因是駢罹<lb/>
逆網吞聲莫控幸皇上採科道公論褒忠旌直予䘏予<lb/>
諡屢旨已明而該部尚未即覆臣等竊謂元標剛介執<lb/>
法忠藎匡時立朝正氣勵世清節與海忠介瑞風裁一<lb/>
同乃其性學醇粹悟修兼至羽翼聖真大振宗風又復<lb/>
<pb n="KR2k0045_WYG_117-69a"/>
過之今其子燧孤弱不能萬里陳情臣等謹採大節冒<lb/>
瀆聖聰伏乞皇上將元標易名速命閣擬仍勅下吏禮<lb/>
二部將元標身後應得葬祭贈廕全典加優具覆庶四<lb/>
朝劍履一字褒崇史館宣付可補實録矣<lb/>
　<lb/>
　<lb/>
　<lb/>
　<lb/>
<pb n="KR2k0045_WYG_117-69b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江西通志卷一百十七<lb/>
</p>
<p>
</p>
  </div>
</body>
</text>
</TEI>
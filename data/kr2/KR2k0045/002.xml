<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷二</head> <lb/>
    <p>
<pb n="KR2k0045_WYG_002-1a"/>
欽定四庫全書<lb/>
　江西通志卷二<lb/>
　　沿革<lb/>
聖皇撫馭統一寰輿薄海内外咸通象胥江西省會幸<lb/>
　列中區稽古禹貢維揚一隅於周南國為楚為吳豫<lb/>
　章立郡在漢之初唐宋元明建置紛如道路分𨽻軍<lb/>
　府兼除州縣改設地一名殊由今遡昔具在成書作<lb/>
　沿革志<lb/>
<pb n="KR2k0045_WYG_002-1b"/>
　　江西省<lb/>
淮海惟揚州<hi>尚書禹貢</hi>
東南曰揚州<hi>周禮職方氏</hi>
魯昭公六年楚令尹子蕩率師伐吳師於豫章　十三<lb/>
年楚師還自徐吳人敗諸豫章獲其五師　定公二年<lb/>
楚囊瓦伐吳師於豫章　四年吳人舍舟於淮汭自豫<lb/>
章與楚夾漢闔廬之弟夫槩王以其屬五千先擊子常<lb/>
之卒楚師亂吳師大敗之<hi>春秋左氏傳</hi>
<pb n="KR2k0045_WYG_002-2a"/>
江水又東逕郢城南又東得豫章口<hi>桑欽水經</hi>
　豫章之名舊矣在江左者有其地而非郡在江南者<lb/>
　建郡而非春秋之時吳王闔閭七年魯定公之二年<lb/>
　也楚囊瓦伐吳師於豫章冬十月克楚取居巢又二<lb/>
　年吳將入郢其謀臣請因唐蔡而西冬十一月蔡侯<lb/>
　吳子唐侯俱舍舟于淮汭自豫章與楚夾漢囊瓦濟<lb/>
　漢而陳自小别而至大别吳逆撃敗之五戰而及郢<lb/>
　嘗觀吳都具區今平江之吳縣也楚都郢今富水也<lb/>
<pb n="KR2k0045_WYG_002-2b"/>
　漢水自歸峽接流而為今漢陽軍蓋視吳為東九江<lb/>
　自庾嶺兆源而洪州奠其南蓋視楚為西居巢今無<lb/>
　為軍也闔閭之六年吳人見舟于豫章而潛師于巢<lb/>
　以明豫章瀕楚而巢邇于吳故得而潛師也小别大<lb/>
　别今鄂州之山漢水視之為東者也九年吳人舍淮<lb/>
　汭而即豫章杜氏以為漢東江北地囊瓦方且濟漢<lb/>
　而陳于小大之别則春秋之豫章為瀕楚在江夏之<lb/>
　間審矣或者以七年之師因豫章以見舟則其地必<lb/>
<pb n="KR2k0045_WYG_002-3a"/>
　沿流之所而洪之為州蓋沿流者也九年舍舟而即<lb/>
　豫章且堅杜氏之說因以漢東之地為平陸惟有沿<lb/>
　流平陸之異故以見舟者江南豫章也殊不知吳視<lb/>
　楚為西視江夏為少西而視洪則南矣見舟所以張<lb/>
　軍容也安能逺託大江之南而不近趨少西之地然<lb/>
　則江南之豫章決無預乎春秋之時明矣予江西人<lb/>
　嘗考今之豫章非春秋之豫章然皆未得其定說已<lb/>
　具於前矣最後予讀杜預孔頴逹注疏而後知予之<lb/>
<pb n="KR2k0045_WYG_002-3b"/>
　寡見也按左氏昭公十三年楚師還自徐吳人敗諸<lb/>
　豫章獲其五帥杜預注曰定公二年楚人伐吳師於<lb/>
　豫章吳人見舟于豫章而潛師于巢吳軍楚師于豫<lb/>
　章又柏舉之役吳人舍舟于淮汭而自豫章與楚夾<lb/>
　漢此皆當在江北淮水南蓋後徙在江南豫章又左<lb/>
　氏傳定公四年蔡侯吳子唐侯伐楚舍舟于淮汭自<lb/>
　豫章與楚夾漢杜預曰豫章漢東江北地名孔頴逹<lb/>
　曰漢書地理志豫章郡名在江南此則在江北者土<lb/>
<pb n="KR2k0045_WYG_002-4a"/>
　地名云以上皆經傳與注疏所載予以杜孔注疏證<lb/>
　江南之豫章無與於春秋之豫章審矣漢志雖曰髙<lb/>
　帝置但年代闊逺文字殘闕無從考見所徙之年月<lb/>
　耳按宋武帝討劉毅遣王鎮惡先襲至豫章口去江<lb/>
　陵城二十里乃知春秋之豫章去江陵甚近與今洪<lb/>
　州全不相干<hi>能改齋漫録</hi>
春秋屬吳地<hi>十道志</hi>
戰國屬楚<hi>太平寰宇記</hi>
<pb n="KR2k0045_WYG_002-4b"/>
周元王三年越滅吳<hi>左氏傳</hi>
周顯王之四十六年楚威王興兵伐越大敗越殺王無<lb/>
疆盡取故吳地<hi>史記越世家注</hi>
　　按通鑑楚滅越在顯王三十五年與史記注互異<lb/>
秦為九江郡<hi>十道志</hi>
始皇二十三年王翦滅撃荆虜荆王負芻二十六年分<lb/>
天下為三十六郡注九江郡其一也<hi>史記秦始皇本紀</hi>
漢為豫章郡<hi>十道志</hi>
<pb n="KR2k0045_WYG_002-5a"/>
　雷次宗曰郡松陽門右有樟樹髙七丈五尺大二十<lb/>
　五圍枝葉扶疎䕃庇數畝漢官儀謂豫章生庭中故<lb/>
　髙帝取以名郡<lb/>
髙帝五年頴隂侯灌嬰渡江定豫章郡<hi>漢書</hi>
豫章郡領縣十八南昌廬陵彭澤鄱陽厯陵餘汁柴桑<lb/>
艾新淦贑南城建成宜春海昬雩都鄡陽南埜安平<hi>漢書</hi>
<hi>地理志</hi>
莽曰九江<hi>同上</hi>
<pb n="KR2k0045_WYG_002-5b"/>
揚州刺史部豫章郡二十一城南昌建成新淦宜春廬<lb/>
陵贑雩都南埜南城鄱陽厯陵餘汗鄡陽彭澤柴桑艾<lb/>
海昬侯國平都侯國故安平石陽臨汝永元八年置建<lb/>
昌永元十六年分海昬置<hi>後漢書郡國志</hi>
新吳上蔡永修縣並中平年立豫章縣建安年立<hi>後漢書注</hi>
興平元年孫䇿分立廬陵郡<hi>同上</hi>
建安中孫權據吳析南昌地置富城鍾陵宜豐三縣十<lb/>
五年别為鄱陽郡又割柴桑縣入武昌郡孫亮太平二<lb/>
<pb n="KR2k0045_WYG_002-6a"/>
年立臨川郡孫皓寳鼎二年立安成郡<hi>輿地廣記</hi>
晉豫章郡統縣十六南昌海昬新淦建成望蔡永修建<lb/>
昌吳平豫章彭澤艾康樂豐城新吳宜豐鍾陵　臨川<lb/>
郡統縣十臨汝西豐南城東興南豐永城宜黄安浦西<lb/>
寧新建　鄱陽郡統縣八廣晉鄱陽樂安餘汗鄡陽厯<lb/>
陵葛陽晉興　廬陵郡統縣十西昌髙昌石陽巴邱南<lb/>
野東昌遂興吉陽興平陽豐　南康郡太康三年置統<lb/>
縣五贑雩都平固南康揭陽<hi>晉書志</hi>
<pb n="KR2k0045_WYG_002-6b"/>
惠帝元康元年有司奏荆揚二州疆土廣逺統理尤難<lb/>
於是割揚州之豫章鄱陽廬陵臨川南康建安晉安荆<lb/>
州之武昌桂陽安成合十郡因江水之名置江州永興<lb/>
元年分廬江之尋陽武昌之柴桑二縣置尋陽郡屬江<lb/>
州<hi>同上</hi>
懷帝永嘉元年又以豫章之彭澤縣屬尋陽郡<hi>同上</hi>
　雷次宗曰望氣者云豫章廣陵有天子氣故封愍懷<lb/>
　太子為廣陵王領鎮軍以鎮豫章後永興中懐帝遂<lb/>
<pb n="KR2k0045_WYG_002-7a"/>
　以豫章王登天位<lb/>
元帝渡江江州又置新蔡郡尋陽郡又置九江上甲二<lb/>
縣尋又省九江縣入尋陽<hi>晉書志</hi>
　歐陽忞曰應劭漢官儀云有豫章生於庭中故以名<lb/>
　郡此木嘗中枯晉永嘉中一旦更茂其後元帝果興<lb/>
　大業于江南故郭璞南郊賦云敝樟擢秀於祖邑以<lb/>
　司馬宣王之祖嘗為豫章太守故也<lb/>
五代齊江州鎮尋陽中流衿帶領尋陽郡豫章郡臨川<lb/>
<pb n="KR2k0045_WYG_002-7b"/>
郡廬陵郡鄱陽郡安成郡南康郡永明八年罷安逺縣<lb/>
并䖍化<hi>南齊書州郡志</hi>
隋開皇元年平陳置洪州緫管府改鄱陽為饒州罷南<lb/>
康郡為䖍州大業三年復為郡改廬陵為吉州置江州<lb/>
緫管大業三年罷為九江郡置袁州大業三年罷為宜<lb/>
春郡改臨川為撫州大業三年復置郡<hi>隋書志</hi>
唐初仍隋置洪州緫管府武德五年平林士𢎞仍改都<lb/>
督府領洪吉䖍饒撫南平六州分豫章置鍾陵南昌二<lb/>
<pb n="KR2k0045_WYG_002-8a"/>
縣入豫章平蕭銑置袁州貞觀二年加洪饒撫吉䖍袁<lb/>
江鄂等八州安撫使李大亮宣慰江南即建成縣置靖<lb/>
州七年改靖州為米州又改為筠州尋廢屬洪州上元<lb/>
元年江淮轉運使元載奏置信州<hi>大平寰宇記</hi>
江南道蓋古揚州南境<hi>新唐書</hi>
開元二十一年分江南道為江南東道江南西道置采<lb/>
訪處置使改江西觀察使<hi>新唐書地理志</hi>
江南西道觀察理所管州八洪州饒州䖍州吉州江州<lb/>
<pb n="KR2k0045_WYG_002-8b"/>
袁州信州撫州管縣三十八洪州管縣七南昌髙安新<lb/>
吳豐城建昌武寧分寧　饒州管縣四鄱陽餘干樂平<lb/>
浮梁　䖍州管縣七贑縣南康信豐大庾雩都䖍化安<lb/>
逺　吉州管縣五廬陵安福永新太和新淦　江州管<lb/>
縣三潯陽彭澤都昌　袁州管縣三宜春新喻萍鄉<lb/>
信州管縣五上饒玉山弋陽永豐貴溪　撫州管縣四<lb/>
臨川南城崇仁南豐<hi>元和郡縣志</hi>
南唐洪州置鎮南軍顯德五年東都入於周以州建南<lb/>
<pb n="KR2k0045_WYG_002-9a"/>
都撫州置昭武軍以東南境别置建武軍䖍州置百勝<lb/>
軍保大十年復置筠州<hi>南唐書</hi>
宋置都督洪都豫章郡鎮南軍分江東西路建炎元年<lb/>
以江寧府洪州並升帥府四年合江東西為江南路又<lb/>
置鄂州路統鄂岳筠袁䖍吉州南安軍江西路統江洪<lb/>
撫信州興國南康臨江建昌軍淳化元年置南安軍紹<lb/>
興初復分東西以饒州信州撫州建昌軍為江南東路<lb/>
以江州洪州筠州袁州䖍州吉州興國南康臨江南安<lb/>
<pb n="KR2k0045_WYG_002-9b"/>
軍為江南西路尋以撫州建昌軍還𨽻東路<hi>宋史志</hi>
元至元十二年設行都元帥府及安撫司十四年改元<lb/>
帥府為江西道置江西等處行中書省治隆興領十有<lb/>
八路置提刑按察司改肅政亷訪司改隆興府為龍興<lb/>
升富城縣為富州置寧州吉安路升吉水安福太和永<lb/>
新俱為州瑞州路升新昌縣為新昌州袁州路升萍鄉<lb/>
縣為萍鄉州改臨江軍為臨江路升新淦新喻為州改<lb/>
南康軍為南康路升建昌縣為建昌州改建昌軍為建<lb/>
<pb n="KR2k0045_WYG_002-10a"/>
昌路贑州路升寧都會昌為州南安路升南豐縣為州<lb/>
<hi>元史志</hi>
明初壬寅陳友諒平仍襲元行中書省建行省于南昌<lb/>
子城内洪武九年革中書省置承宣布政使司<hi>嘉靖林志</hi>
置江西等處承宣布政使司領十三府置江西都指揮<lb/>
使司領四衛十一守禦千户所置江西等處提刑按察<lb/>
司並治南昌分為五道南昌府瑞州府屬南瑞道饒州<lb/>
府南康府九江府屬九江道廣信府撫州府建昌府屬<lb/>
<pb n="KR2k0045_WYG_002-10b"/>
湖東道吉安府袁州府臨江府屬湖西道贑州府南安<lb/>
府屬嶺北道<hi>名勝志總叙</hi>
明初凡元升各州復改為縣領州一縣六十八至正德<lb/>
間増設四縣饒州府萬年南康府安義撫州府東鄉南<lb/>
安府崇義嘉靖間増設二縣廣信府興安臨江府峽江<lb/>
隆慶間増設一縣贑州府定南萬厯間増設二縣贑州<lb/>
府長寧建昌府瀘溪凡領縣七十七<lb/>
皇清因之康熙二十一年裁各道惟分廵饒南九道贑<lb/>
<pb n="KR2k0045_WYG_002-11a"/>
南道領州縣如故<hi>癸亥安志</hi>
雍正九年以督糧道領轄南昌撫州建昌三府為督糧<lb/>
兼廵南撫建道驛鹽道領轄瑞州袁州臨江三府為驛<lb/>
鹽兼廵瑞袁臨道饒南九道増轄廣信一府為分廵廣<lb/>
饒南九道贑南道増轄吉安一府為分廵吉南贑道<lb/>
　　按厯代各府沿革或為國或為郡或為部或為都<lb/>
　　督府或為州或為軍或為路或合或分統屬不一<lb/>
　　具詳各府縣沿革如左<lb/>
<pb n="KR2k0045_WYG_002-11b"/>
　　南昌府<lb/>
春秋戰國屬楚秦屬九江郡漢髙帝改為淮南國分置<lb/>
豫章郡<hi>輿地廣記</hi>
豫章以木氏都<hi>風俗記</hi>
景帝三年改為漢郡東漢復為豫章郡<hi>南昌府志</hi>
豫章郡統縣十六<hi>晉書志</hi>
宋齊以後並為豫章郡<hi>太平寰宇記</hi>
平陳置洪州緫管府大業初廢復置郡<hi>隋書志</hi>
<pb n="KR2k0045_WYG_002-12a"/>
洪州因洪厓井為名<hi>元和郡縣志</hi>
武德五年置洪都緫管府天寳元年改豫章郡<hi>唐書志</hi>
唐天寳初改豫章郡後以避代宗諱只稱章郡<hi>郡縣釋名</hi>
乾元元年復為洪州<hi>唐書志</hi>
乾元二年置南昌軍元和六年廢<hi>唐書注</hi>
建中四年陞江西道節度使咸通六年加號鎮南軍<hi>名勝</hi>
<hi>志</hi>
周顯德六年南唐中主以建康與敵境隔江豫章據上<lb/>
<pb n="KR2k0045_WYG_002-12b"/>
流秋七月升洪州為南昌建南都建隆二年至南都<hi>馬令</hi>
<hi>南唐書</hi>
太平興國元年分洪州屬江南西路隆興三年以孝宗<lb/>
潛藩升為隆興府<hi>宋史志</hi>
元改為隆興路又改龍興隸江西行中書省<hi>元史志</hi>
明初改洪都府尋復為南昌府<hi>續文獻通考</hi>
初領縣八南昌新建豐城進賢奉新靖安武寧寧縣𢎞<lb/>
治十六年升寧縣復為寧州<hi>嘉靖通志</hi>
<pb n="KR2k0045_WYG_002-13a"/>
皇清因之領州一縣七<hi>安志</hi>
　　南昌縣<lb/>
漢置附郭<hi>寰宇通志</hi>
莽曰宜善<hi>漢書</hi>
東漢復舊縣名建安中析置富城鍾陵宜豐縣晉省入<lb/>
陳永定三年復析置西昌縣<hi>南昌府志</hi>
隋平陳改為豫章縣<hi>元和郡縣志</hi>
武德五年析置鍾陵縣又置南昌縣以南昌置孫州八<lb/>
<pb n="KR2k0045_WYG_002-13b"/>
年州廢省南昌鍾陵<hi>唐書注</hi>
寳應元年避代宗諱改豫章曰鍾陵貞元中又改曰南<lb/>
昌<hi>輿地廣記</hi>
宋元明仍舊<lb/>
皇清因之編户四百四十九里<hi>安志</hi>
　　新建縣<lb/>
宋太平興國六年析南昌縣置與南昌分治郭下<hi>輿地廣記</hi>
本漢南昌縣地晉分置宜豐縣陳又分置西昌後俱省<lb/>
<pb n="KR2k0045_WYG_002-14a"/>
宋太平興國六年割南昌之水西一十四鄉置今縣<hi>名勝</hi>
<hi>志</hi>
本南昌縣西境取南昌舊地而新建之也<hi>郡縣釋名</hi>
元明仍舊<lb/>
皇清因之編户一百十里<hi>安志</hi>
　　豐城縣<lb/>
本漢豫章郡南昌縣地三國分置富城縣<hi>郡縣釋名</hi>
晉太康元年改名豐城雷煥得龍淵太阿于此<hi>輿地廣記</hi>
<pb n="KR2k0045_WYG_002-14b"/>
隋開皇九年併豐城入廣豐縣初隸撫州後屬洪州<hi>太平</hi>
<hi>寰宇記</hi>
仁夀二年避煬帝諱復豐城<hi>名勝志</hi>
唐天祐中朱全忠以父名城改豐城為吳臯後唐同光<lb/>
元年復改吳臯為豐城<hi>南吕府志</hi>
元至元二十三年升豐城為富州隸龍興路<hi>元史志</hi>
明洪武二年復改為縣<hi>豐城縣志</hi>
皇清因之編户三百五十四里<hi>安志</hi>
<pb n="KR2k0045_WYG_002-15a"/>
　　進賢縣<lb/>
本漢南昌縣東境晉立鍾陵縣廢唐復析置鍾陵縣尋<lb/>
改為進賢縣<hi>寰宇通志</hi>
崇寧三年分南昌四鄉新建二郷合本鎮改為縣仍曰<lb/>
進賢<hi>宋朝㑹要</hi>
或曰省城有進賢門相傳澹臺滅明南游從此而進即<lb/>
進賢義或曰縣東有棲賢山<hi>郡縣釋名</hi>
元明仍舊<lb/>
<pb n="KR2k0045_WYG_002-15b"/>
皇清因之編户一百九十八里<hi>安志</hi>
　　奉新縣<lb/>
漢髙帝平定海内分徙江東大族置之他郡於是遷塗<lb/>
山氏於此號曰新吳以舊隸楚今新屬吳也<hi>名勝志</hi>
新吳縣靈帝中平年立<hi>後漢書注</hi>
隋開皇九年省入建昌<hi>元和郡縣志</hi>
唐髙宗永淳二年復置新吳縣偽唐割據江南改名奉<lb/>
新<hi>太平寰宇記</hi>
<pb n="KR2k0045_WYG_002-16a"/>
宋元明仍舊<lb/>
皇清因之編户一百五十一里<hi>安志</hi>
　　靖安縣<lb/>
本建昌縣地唐廣明之後草寇侵掠本州以靖安孝悌<lb/>
两鄉去州稍逺乃於此置鎮至偽吳乾貞二年升為塲<lb/>
唐昇元中改為縣仍析建昌奉新武寧三縣地以益焉<lb/>
<hi>太平寰宇記</hi>
靖安里名因里名鄉因鄉名鎮因鎮名塲因塲名縣<hi>郡縣</hi>
<pb n="KR2k0045_WYG_002-16b"/>
<hi>釋名</hi>
元明仍舊<lb/>
皇清因之編户二十里<hi>安志</hi>
　　武寧縣<lb/>
古西安縣也後漢建安中分海昬縣立西安縣至晉太<lb/>
康元年改為豫寧王僧綽封豫寧侯即此縣陳立豫寧<lb/>
郡<hi>太平寰宇記</hi>
隋廢郡以豫寧併入建昌隸洪州唐長安四年分建昌<lb/>
<pb n="KR2k0045_WYG_002-17a"/>
置武寧景雲初改豫寧寳應元年避代宗諱復為武寧<lb/>
<hi>名勝志</hi>
宋屬隆興府<hi>𢎞治縣志</hi>
至元二十三年置寧州縣為倚郭大德八年於分寧縣<lb/>
置寧州武寧直隸本路<hi>元史志</hi>
明仍其舊<lb/>
皇清因之編户五十一里<hi>安志</hi>
　　寧州<lb/>
<pb n="KR2k0045_WYG_002-17b"/>
豫章郡領艾縣注云莽曰治翰<hi>漢書地里志</hi>
漢艾縣豫章郡所領晉分置永修縣以修水為名隋省<lb/>
入建昌唐析建昌置武寧縣貞元中又分武寧置分寧<lb/>
縣<hi>名勝志</hi>
以縣分自武寧故名分寧古艾地也<hi>宋郡縣志</hi>
隆興分寧縣北有艾城春秋吳公子慶忌居之<hi>郡縣釋名</hi>
至元二十三年於武寧縣置寧州領武寧分寧二縣大<lb/>
德八年割武寧直隸本路徙州治於分寧<hi>元史志</hi>
<pb n="KR2k0045_WYG_002-18a"/>
洪武初改寧州為寧縣𢎞治十六年從廵撫林俊請復<lb/>
改為寧州<hi>嘉靖林志</hi>
皇清因之編户八十六里<hi>安志</hi>
　　瑞州府<lb/>
春秋屬吳戰國屬楚秦屬九江郡<hi>寰宇通志</hi>
今州城即漢之建成縣屬豫章郡<hi>大平寰宇記</hi>
莽曰多聚<hi>漢書</hi>
漢中平中析建成置上蔡縣徙汝南上蔡人居之晉太<lb/>
<pb n="KR2k0045_WYG_002-18b"/>
康元年以上蔡人思歸改名望蔡由漢迄隋析合廢置<lb/>
不同皆屬豫章郡<hi>瑞州府志</hi>
武德五年改為髙安仍置靖州統髙安望蔡宜豐陽樂<lb/>
華陽五縣七年改靖州為米州其年又改為筠州八年<lb/>
廢筠州省華陽望蔡二縣以髙安屬洪州<hi>唐書志</hi>
　　按豫章書及府志云請改建成為髙安則安撫使<lb/>
　　李大亮也奏改米州為筠州則江南道都督鮑安<lb/>
　　仁也奏廢筠州省縣入髙安屬洪州則安撫使韋<lb/>
<pb n="KR2k0045_WYG_002-19a"/>
　　繼武也<lb/>
唐末其地屬淮南<hi>瑞州府志</hi>
保大十年春正月分洪州髙安縣置筠州割萬載清江<lb/>
上髙屬焉<hi>馬令南唐書</hi>
自唐以前地理與洪州同<hi>輿地廣記</hi>
開寳八年割萬載縣隸袁州<hi>瑞州府志</hi>
紹興十三年改髙安郡寳慶元年避理宗諱改今名<hi>宋史</hi>
<hi>志</hi>
<pb n="KR2k0045_WYG_002-19b"/>
郡治碧落堂後産瑞芝一本太守沈謚作頌表奏于朝<lb/>
詔改為瑞州因號瑞陽<hi>瑞州府志</hi>
元至元十四年升瑞州路<hi>元史志</hi>
明改為瑞州府領縣三<hi>嘉靖林志</hi>
皇清因之<hi>安志</hi>
　　髙安縣<lb/>
漢髙帝六年置隸豫章以其創建城邑故曰建城後漢<lb/>
靈帝析建城置上蔡縣<hi>雷次宗豫章記</hi>
<pb n="KR2k0045_WYG_002-20a"/>
孫吳増置陽樂宜豐二縣晉武帝太康元年改為望蔡<lb/>
又改陽樂曰康樂隋開皇中廢望蔡康樂宜豐三縣入<lb/>
建城<hi>太平寰宇記</hi>
武德五年改為髙安仍于縣置靖州八年廢州復為縣<lb/>
<hi>元和郡縣志</hi>
南唐保大十年分髙安置上髙<hi>瑞州府志</hi>
形地似髙而實安故名<hi>郡縣釋名</hi>
宋元明仍舊<lb/>
<pb n="KR2k0045_WYG_002-20b"/>
皇清因之編户二百九十里<hi>安志</hi>
　　上髙縣<lb/>
本髙安之上髙鎮以地形髙上得名<hi>太平寰宇記</hi>
靈帝時分建成置上蔡縣晉改為望蔡唐武德中併入<lb/>
髙安僖宗朝鍾傅始建上髙鎮於此<hi>顧野王輿地志</hi>
五代時置屬洪州南唐來屬筠州<hi>輿地廣記</hi>
南唐保大置縣因鎮名也<hi>郡縣釋名</hi>
宋太平興國七年割宣風義鈞二鄉之半屬新昌縣<hi>上髙</hi>
<pb n="KR2k0045_WYG_002-21a"/>
<hi>縣志</hi>
元明仍舊<lb/>
皇清因之編户一百六十七里<hi>安志</hi>
　　新昌縣<lb/>
本漢建成縣地吳析置宜豐縣隋省入建成縣<hi>豫章書</hi>
唐武德五年復置<hi>輿地廣記</hi>
南唐以宜豐舊地為鹽歩鎮宋以地廣勢嶮又於宜豐<lb/>
故城置新昌縣<hi>豫章書</hi>
<pb n="KR2k0045_WYG_002-21b"/>
太平興國六年析髙安地置新昌縣<hi>宋史志</hi>
割髙安上髙等地而新建縣故曰新昌<hi>郡縣釋名</hi>
元貞元年升新昌縣為州<hi>元史志</hi>
明仍以州為縣<lb/>
皇清因之編户一百二十三里<hi>安志</hi>
　　袁州府<lb/>
春秋屬吳楚之國秦為九江郡亦曰南楚<hi>宋韓綜袁州郡㕔記</hi>
漢為豫章郡之宜春縣<hi>太平御覽</hi>
<pb n="KR2k0045_WYG_002-22a"/>
莽曰修曉<hi>漢書</hi>
吳屬安成郡晉宋齊梁陳因之<hi>輿地廣記</hi>
晉太康元年平吳改宜春為宜陽避太后諱仍屬安成<lb/>
郡<hi>太平寰宇記</hi>
平陳置袁州<hi>隋書志</hi>
宜春舊曰宜陽開皇十一年廢吳平縣入十八年改名<lb/>
焉大業初置郡<hi>同上</hi>
武德四年平蕭銑置袁州天寳元年改為宜春郡乾元<lb/>
<pb n="KR2k0045_WYG_002-22b"/>
元年復為袁州<hi>唐書</hi>
開寳八年曹彬平江南得州十九袁居其一是年割筠<lb/>
州萬載來屬雍熙元年析宜春縣立分宜縣淳化三年<lb/>
割新喻縣屬臨江軍<hi>袁州府志</hi>
至元十四年改緫管府領縣四設録事司隸湖南行省<lb/>
十九年升袁州路隸江西行省<hi>元史志</hi>
明以袁州路為袁州府領縣四<hi>嘉靖通志</hi>
皇清因之<hi>安志</hi>
<pb n="KR2k0045_WYG_002-23a"/>
　　宜春縣<lb/>
本漢舊縣也屬豫章髙帝六年灌嬰于此築城置宜春<lb/>
縣<hi>太平寰宇記</hi>
武帝封長沙定王子為宜春侯<hi>漢書</hi>
　　按西漢縣名宜春者二一屬汝南郡一屬豫章郡<lb/>
　　後漢時屬汝南加北宜春以别之<lb/>
吳寳鼎二年以宜春屬安成郡晉太康元年以太后諱<lb/>
改為宜陽縣隋開皇十八年改宜陽為宜春大業三年<lb/>
<pb n="KR2k0045_WYG_002-23b"/>
罷袁州為宜春郡<hi>太平寰宇記</hi>
縣側有煖泉隨地湧出夏冷冬煖瑩媚如春飲之宜人<lb/>
故以名縣<hi>名勝志</hi>
唐以後俱仍舊明因之<hi>嘉靖通志</hi>
皇清因之編户一百五十里<hi>安志</hi>
　　分宜縣<lb/>
本宜春縣地<hi>輿地廣記</hi>
雍熙元年置分宜縣<hi>府志</hi>
<pb n="KR2k0045_WYG_002-24a"/>
析宜春縣之神龍招賢等十鄉置分宜縣以便民欲當<lb/>
宜春新喻兩縣界之中也<hi>太平寰宇記</hi>
分宜縣以其地分自宜春也<hi>郡縣釋名</hi>
元明仍舊<lb/>
皇清因之編户一百八十里<hi>安志</hi>
　　萍鄉縣<lb/>
吳置屬安成郡晉以後因之隋屬宜春郡唐因之<hi>輿地廣記</hi>
相傳楚昭王渡江獲萍實於是邑故孫吳立縣取以為<lb/>
<pb n="KR2k0045_WYG_002-24b"/>
名本漢宜春縣地<hi>名勝志</hi>
地理志以萍為苹<hi>郡縣釋名</hi>
元貞元年升萍鄉州<hi>元史志</hi>
洪武已酉改州仍為縣<hi>嘉靖林志</hi>
皇清因之編户一百三十里<hi>安志</hi>
　　萬載縣<lb/>
本陽樂縣地吳黄武中置晉太康元年改為康樂屬豫<lb/>
章郡宋因之唐武德五年復置陽樂縣屬靖州八年州<lb/>
<pb n="KR2k0045_WYG_002-25a"/>
廢省入髙安<hi>輿地廣記</hi>
楊吳順義元年分髙安四鄉置萬載塲因其鄉以名其<lb/>
地南唐保大十年升髙安縣為筠州遂升萬載塲為縣<lb/>
以屬焉今割隸袁州<hi>太平寰宇記</hi>
開寳末自筠州來屬宣和三年改名建成紹興元年復<lb/>
今名<hi>宋史志</hi>
　　按宋徐昇萬載修縣記云萬載本髙安故地初宜<lb/>
　　塲隸于洪偽吳順義元年也復為縣隸於筠南唐<lb/>
<pb n="KR2k0045_WYG_002-25b"/>
　　保大十年也皇朝下江南遂割屬袁州則開寳八<lb/>
　　年也宣和初改曰建城而復舊名則紹興元年詔<lb/>
　　也<lb/>
元因之明設縣治仍稱萬載<hi>嘉靖林志</hi>
皇清因之編户一百四里<hi>安志</hi>
　　臨江府<lb/>
戰國屬楚秦屬九江郡<hi>寰宇通志</hi>
漢志豫章郡十八縣新淦建成在焉三國志吳置安成<lb/>
<pb n="KR2k0045_WYG_002-26a"/>
郡新喻隸焉今新淦新喻不改而建成至唐改為髙安<lb/>
即今之吉安也<hi>名勝志</hi>
隋開皇九年改屬洪州新淦并入廬陵郡新喻廢入吳<lb/>
平屬豫章十八年置袁州新喻屬袁州<hi>臨江府志</hi>
唐武德五年改建成為髙安置靖州七年又改筠州八<lb/>
年廢隸洪州新淦屬吉州新喻仍屬袁州<hi>同上</hi>
淳化三年以筠州之清江建臨江軍<hi>宋史志</hi>
至元十三年隸江西行省都元帥府十四年改臨江路<lb/>
<pb n="KR2k0045_WYG_002-26b"/>
緫管府元貞元年新淦新喻二縣升為州<hi>元史志</hi>
洪武元年改臨江路為臨江府領縣三<hi>嘉靖通志</hi>
嘉靖五年析新淦之南置峽江縣即古石陽巴邱地領<lb/>
縣四<hi>臨江府志</hi>
皇清因之<hi>安志</hi>
　　清江縣<lb/>
本漢建成縣地<hi>郡縣釋名</hi>
昇元元年陞吉州蕭灘鎮為清江縣不隸州<hi>唐餘紀傳</hi>
<pb n="KR2k0045_WYG_002-27a"/>
五代時置屬洪州南唐屬筠州宋置臨江軍於此<hi>輿地廣記</hi>
至元十四年升軍為路而縣為倚郭<hi>元史志</hi>
明仍其舊<lb/>
皇清因之編户二百五十三里<hi>安志</hi>
　　新淦縣<lb/>
本漢舊縣豫章南部都尉所居縣有淦水因以為名<hi>元和</hi>
<hi>郡縣志</hi>
莽曰偶亭<hi>漢書</hi>
<pb n="KR2k0045_WYG_002-27b"/>
晉為新淦厯代不改陳屬巴山郡隋開皇十年廢以縣<lb/>
屬吉州<hi>太平寰宇記</hi>
唐為䖍吉五州廵撫使治所五代時楊吳為都制置治<lb/>
所宋初屬吉州<hi>豫章書</hi>
淳化三年自吉州來隸<hi>宋史志</hi>
元貞元年升為新淦州<hi>元史志</hi>
明洪武二年新淦州復為縣嘉靖五年析新淦地置峽<lb/>
江縣<hi>新淦縣志</hi>
<pb n="KR2k0045_WYG_002-28a"/>
皇清因之編户二百二十七里<hi>安志</hi>
　　新喻縣<lb/>
本漢宜春縣地屬豫章郡吳孫皓分宜春立新喻縣屬<lb/>
安成郡<hi>太平寰宇記</hi>
晉宋屬安成郡隋屬宜春郡唐屬袁州<hi>輿地廣記</hi>
采渝水為名唐志本作渝天寳後相承為喻<hi>名勝志</hi>
南唐昇元中置清江縣割新喻建安鄉入焉<hi>新喻縣志</hi>
淳化五年自袁州來隸<hi>宋史志</hi>
<pb n="KR2k0045_WYG_002-28b"/>
元貞元年升為新喻州<hi>元史志</hi>
明洪武二年復為縣<lb/>
皇清因之編户二百六十七里<hi>安志</hi>
　　峽江縣<lb/>
本新淦縣地漢永元中分置石陽縣吳分置巴邱縣俱<lb/>
屬豫章至隋皆省入新淦明置峽江鎮廵簡司於巴邱<lb/>
故城嘉靖五年以盗賊出沒知府錢琦建議立縣<hi>名勝志</hi>
　　按費宏峽江縣記云臨江所領縣惟新淦最大環<lb/>
<pb n="KR2k0045_WYG_002-29a"/>
　　其境數百里蓋兼古巴邱石陽二廢邑之地而有<lb/>
　　之自成化改元以來往往以分地設縣為請中更<lb/>
　　多故寢而弗行及嘉靖甲申廵撫御史秦鉞陶儼<lb/>
　　以前議申請於朝得允賜名峽江<lb/>
皇清因之編户一百七十六里<hi>安志</hi>
　　吉安府<lb/>
春秋時百越地漢屬豫章郡<hi>輿地廣記</hi>
靈帝末揚州刺史劉遵上書請置廬陵鄱陽二郡獻帝<lb/>
<pb n="KR2k0045_WYG_002-29b"/>
初平二年始立郡<hi>雷次宗豫章記</hi>
吳分豫章之新喻宜春廬陵之平都永新長沙之安成<lb/>
萍鄉六縣為安成郡<hi>太平寰宇記</hi>
晉太康中移郡於石陽今舊州東北故城是也<hi>元和郡縣志</hi>
平陳置吉州大業初復置廬陵郡<hi>隋書志</hi>
武德五年置吉州領廬陵新淦二縣七年廢頴州以安<lb/>
福縣來屬八年廢南平州以太和縣來屬天寳元年改<lb/>
為廬陵郡乾元元年復為吉州<hi>唐書</hi>
<pb n="KR2k0045_WYG_002-30a"/>
南唐割據州仍舊名<hi>寰宇通志</hi>
宋置吉州軍屬江南西道<hi>吉安府志</hi>
至元十四年陞吉州路緫管府置錄事司領一司八縣<lb/>
元貞元年吉水安福太和永新四縣陞為州改吉州為<lb/>
吉安路<hi>元史志</hi>
洪武元年改路為吉安府仍以安福吉水太和永新為<lb/>
縣領縣九<hi>嘉靖通志</hi>
皇清因之<hi>安志</hi>
<pb n="KR2k0045_WYG_002-30b"/>
　　廬陵縣<lb/>
附郭本漢舊縣屬豫章郡<hi>郡縣釋名</hi>
莽曰桓亭<hi>漢書</hi>
吳孫策改為石陽縣分置廬陵郡晉宋因之後復改石<lb/>
陽為廬陵縣<hi>輿地廣記</hi>
大業三年又改為廬陵郡唐武德五年江左平改置吉<lb/>
州領廬陵縣<hi>太平寰宇記</hi>
永淳元年移於今所<hi>唐書志</hi>
<pb n="KR2k0045_WYG_002-31a"/>
　　按廬陵在秦西漢當從邑在東漢三國後當從郡<lb/>
　　自唐永淳徙吉州治於今所而廬陵之名始專屬<lb/>
　　邑<lb/>
南唐保大八年割廬陵水東十一鄉置吉水縣<hi>廬陵縣志</hi>
宋元明仍舊<lb/>
皇清因之編户六百里<hi>安志</hi>
　　㤗和縣<lb/>
漢為廬陵縣地屬豫章郡<hi>太平寰宇記</hi>
<pb n="KR2k0045_WYG_002-31b"/>
吳置東昌西昌二縣晉宋皆屬廬陵郡<hi>輿地廣記</hi>
平陳置西昌十一年省東昌入更名太和<hi>隋書</hi>
武德五年置南平州領太和永新廣興東昌四縣八年<lb/>
廢南平州以永新等三縣併太和<hi>唐書</hi>
南唐保大元年析縣四鄉入龍泉塲尋升為縣宋熙寧<lb/>
四年析縣誠信鄉六堡置萬安縣<hi>泰和縣志</hi>
元貞元年升太和州<hi>元史志</hi>
縣自漢時得名廬陵繼升廬陵為郡而改縣為太和以<lb/>
<pb n="KR2k0045_WYG_002-32a"/>
其地産嘉禾故也<hi>明蕭執洪武志序</hi>
洪武中復為縣改太為泰<hi>嘉靖通志</hi>
皇清因之編户二百四十二里<hi>安志</hi>
　　吉水縣<lb/>
本吉陽縣地吳置晉宋屬廬陵郡<hi>輿地廣記</hi>
隋開皇十年廢吉陽縣入廬陵縣<hi>太平寰宇記</hi>
南唐保大間割廬陵十一鄉置吉水縣宋因之<hi>寰宇通志</hi>
宋至和元年割縣五鄉置永豐縣紹興二十一年復割<lb/>
<pb n="KR2k0045_WYG_002-32b"/>
遷鶯鄉以益永豐<hi>吉水縣志</hi>
贑水下流與永豐江水合曲折於灘洲間狀若吉字吉<lb/>
安吉水皆由此名也<hi>郡縣釋名</hi>
元貞元年陞吉水州<hi>元史志</hi>
明復為縣<hi>嘉靖通志</hi>
皇清因之編户四百三十一里<hi>安志</hi>
　　永豐縣<lb/>
本漢廬陵地吳即其地立陽城縣晉太康元年改曰陽<lb/>
<pb n="KR2k0045_WYG_002-33a"/>
豐隋并入廬陵<hi>名勝志</hi>
至和元年十月詔以吉州吉水五鄉為永豐縣以昔之<lb/>
報恩鎮為之治所<hi>段縫新建永豐縣記</hi>
宋紹興十八年置樂安縣於撫州乃割縣之雲蓋鄉以<lb/>
屬之<hi>永豐縣志</hi>
元明仍舊<lb/>
皇清因之編户三百二十九里<hi>安志</hi>
　　安福縣<lb/>
<pb n="KR2k0045_WYG_002-33b"/>
本漢安平安成二縣地安平屬豫章郡安成屬長沙國<lb/>
<hi>名勝志</hi>
安平侯國莽曰安寧安成莽曰思成<hi>漢書注</hi>
漢永元中改安平縣為平都縣吳寳鼎二年置安成郡<lb/>
而縣屬焉<hi>太平寰宇記</hi>
晉改縣曰安復宋齊梁陳因之<hi>輿地廣記</hi>
舊置安成郡平陳郡廢縣改曰安成十八年又曰安復<lb/>
<hi>隋書志</hi>
<pb n="KR2k0045_WYG_002-34a"/>
武德中改為安福縣<hi>元和郡縣志</hi>
元貞元年升安福州<hi>元史志</hi>
洪武二年復改為縣<hi>安福縣志</hi>
皇清因之編户二百三十六里<hi>安志</hi>
　　龍泉縣<lb/>
漢廬陵縣地吳立為新興縣晉曰遂興隋并入太和<hi>寰宇</hi>
<hi>通志</hi>
本吉州太和縣龍泉鄉什善鎮地南唐保大元年析置<lb/>
<pb n="KR2k0045_WYG_002-34b"/>
龍泉塲以鄉為名宋顯德七年升為縣<hi>太平寰宇記</hi>
宋熙寧四年割縣之萬安鎮置萬安縣<hi>龍泉縣志</hi>
邑有龍泉江故宋又名泉江縣<hi>郡縣釋名</hi>
紹興初復曰龍泉元明仍舊<lb/>
皇清因之編户六十三里<hi>安志</hi>
　　萬安縣<lb/>
本孫吳新興縣地晉為遂興縣地隋省入太和<hi>寰宇通志</hi>
楊吳時置萬安鎮<hi>名勝志</hi>
<pb n="KR2k0045_WYG_002-35a"/>
熙寧四年以龍泉塲萬安鎮置萬安縣<hi>宋史志</hi>
吉州萬安古遂興之地南唐始立鎮闢地向南得石符<lb/>
一帙有漢八分書云地界兩川神秀所蟠更為都邑萬<lb/>
民以安遂白帥府乗其字義為萬安焉<hi>胡銓萬安縣㕔壁記</hi>
元明仍舊<lb/>
皇清因之編户六十六里<hi>安志</hi>
　　永新縣<lb/>
本漢廬陵縣地吳歸命侯所置屬安成郡隋開皇中廢<lb/>
<pb n="KR2k0045_WYG_002-35b"/>
<hi>元和郡縣志</hi>
唐武德五年析太和之地置南平州復立永新縣以隸<lb/>
焉八年州廢入太和顯慶四年永新民以太和道路阻<lb/>
逺請列置縣於禾水東南即今理也<hi>太平寰宇記</hi>
宋仍唐故元祐七年割太和髙行鄉三堡地來屬<hi>永新縣志</hi>
元貞元年升永新州至順間分永新州立永寧縣<hi>元史志</hi>
洪武二年改永新州仍為縣<hi>嘉靖通志</hi>
皇清因之編户一百八十四里<hi>安志</hi>
<pb n="KR2k0045_WYG_002-36a"/>
　　永寧縣<lb/>
本永新州之勝業鄉元至順初守土官以鄉去州城道<lb/>
險而遥民罷征役乞别置縣從之<hi>名勝志</hi>
永寧縣長寧之義也<hi>郡縣釋名</hi>
明仍其舊<lb/>
皇清因之編户四十二里<hi>安志</hi>
　　撫州府<lb/>
春秋百越之地戰國屬楚秦屬九江郡<hi>輿地廣記</hi>
<pb n="KR2k0045_WYG_002-36b"/>
漢立南昌縣後漢分南昌立臨汝縣吳太平二年分豫<lb/>
章之臨汝南城縣立臨川郡即今州也<hi>十道志</hi>
平陳置撫州大業三年復置郡<hi>隋書志</hi>
時緫管楊武通奉使安撫即以撫為州名<hi>太平寰宇記</hi>
武德五年平林士𢎞置撫州領臨川南城邵武宜黄崇<lb/>
仁永城東興將樂縣七年省東興永城將樂三縣以邵<lb/>
武隸建州八年省宜黄縣天寳元年改臨川郡乾元元<lb/>
年復為撫州<hi>唐書</hi>
<pb n="KR2k0045_WYG_002-37a"/>
五代時楊吳置昭武軍節度宋仍為撫州隸江西路<hi>豫章</hi>
<hi>書</hi>
建炎四年隸江南路紹興四年復來隸<hi>宋史志</hi>
至元十四年升撫州路總管府<hi>元史志</hi>
明初改為撫州府領縣五正德八年東鄉盗平奏割臨<lb/>
川進賢等五縣地建東鄉縣領縣六<lb/>
皇清因之<hi>安志</hi>
　　臨川縣<lb/>
<pb n="KR2k0045_WYG_002-37b"/>
附郭本漢豫章郡南城縣地<hi>寰宇通志</hi>
臨汝永元八年置<hi>後漢書郡國志</hi>
吳太平二年以臨汝縣為郡於郡南更置西平縣晉改<lb/>
為西豐縣梁大通二年分臨川北境置定川縣隋開皇<lb/>
九年并西豐定川二縣入臨川縣<hi>太平寰宇記</hi>
以臨水汝水為名梁置定川縣即臨水也<hi>名勝志</hi>
晉以後並因之隋置撫州改臨汝為臨川縣唐因之<hi>輿地</hi>
<hi>廣記</hi>
<pb n="KR2k0045_WYG_002-38a"/>
宋元明仍舊<lb/>
皇清因之編户六百二十五里<hi>安志</hi>
　　崇仁縣<lb/>
本後漢臨汝縣地吳太平二年分臨汝為新建縣屬巴<lb/>
山郡梁大同二年分巴山郡之新建西寧二縣立臨川<lb/>
郡<hi>太平寰宇記</hi>
梁置巴山郡領七縣平陳郡縣並廢置崇仁縣<hi>隋書志注</hi>
開皇九年改臨川郡為撫州崇仁縣隸焉又廢宜黄安<lb/>
<pb n="KR2k0045_WYG_002-38b"/>
浦二縣合入崇仁縣唐貞觀八年以巴山縣偏僻并入<lb/>
崇仁即今理<hi>大平寰宇記</hi>
紹興中割頴秀惠安二鄉隸崇仁而豐安屬崇仁即今<lb/>
之西館市<hi>吳康齋豐安程氏族譜序</hi>
縣有崇仁鄉因鄉名也<hi>郡縣釋名</hi>
元明仍舊<lb/>
皇清因之編户二百五十五里<hi>安志</hi>
　　金谿縣<lb/>
<pb n="KR2k0045_WYG_002-39a"/>
本臨川縣上幕鎮其山崗出銀礦唐朝常為銀監至周<lb/>
顯德五年析臨川近鎮一鄉并取饒州餘干白馬一鄉<lb/>
立金谿塲復置爐以烹銀礦<hi>太平寰宇記</hi>
開寳五年陞金谿塲為縣<hi>宋史志</hi>
金谿縣因金谿塲名也唐時有銀礦發其地作場以冶<lb/>
之曰金谿塲寳厯乙巳銀絶而冶廢宋開寳初始置縣<lb/>
<hi>元虞集道園集</hi>
縣有金谿水在上幕嶺東水色如金縣因以名<hi>郡縣釋名</hi>
<pb n="KR2k0045_WYG_002-39b"/>
　　按金谿改塲為縣舊志及通考皆云淳化五年宋<lb/>
　　史則載開寳五年虞集二孝女贊亦曰宋開寳初<lb/>
　　始置縣斷以史為據<lb/>
元明仍舊<lb/>
皇清因之編户二百一里<hi>安志</hi>
　　宜黄縣<lb/>
本臨川縣地梁大同二年置巴山郡因立宜黄縣於宜<lb/>
黄水側以水為縣名隋開皇九年廢并入崇仁<hi>太平寰宇記</hi>
<pb n="KR2k0045_WYG_002-40a"/>
武德五年析置宜黄縣八年省<hi>唐書志</hi>
開寳八年以宜黄場復置<hi>輿地廣記</hi>
南唐後以崇仁之仙桂崇賢待賢三鄉立宜黄場<hi>名勝志</hi>
縣治舊為黄填鎮宋以前分隸不一<hi>明譚綸宜黄城記</hi>
宜黄亦名宜川<hi>明王英棠隂八景詩序</hi>
元明仍舊<lb/>
皇清因之編户七十二里<hi>安志</hi>
　　樂安縣<lb/>
<pb n="KR2k0045_WYG_002-40b"/>
宋會要云樂安縣紹興十九年江西諸司奏以崇仁疆<lb/>
土闊逺山嶺重複盗賊出没不時請析本縣及永豐二<lb/>
縣間地剏置從之<hi>名勝志</hi>
縣有樂安鄉故名<hi>郡縣釋名</hi>
元明仍舊<lb/>
皇清因之編户二百三十二里<hi>安志</hi>
　　東鄉縣<lb/>
本臨川進賢餘干安仁之逺鄙正德八年始置縣以地<lb/>
<pb n="KR2k0045_WYG_002-41a"/>
居府之東偏故名<hi>名勝志</hi>
東鄉者臨川之東鄉也<hi>明田汝耔建東鄉學記</hi>
𢎞治末年東鄉民趙顯詣闕陳建縣之宜疏入下有司<lb/>
議廵撫林俊以憂去不果建盗日益熾至正德八年緫<lb/>
制陳金兵道胡世寧平姚源華林賊乃取孝岡地城之<lb/>
為東鄉縣隸撫州<hi>東鄉縣志</hi>
皇清因之編户六十四里<hi>安志</hi>
　<lb/>
<pb n="KR2k0045_WYG_002-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江西通志卷二<lb/>
</p>
<p>
</p>
  </div>
</body>
</text>
</TEI>
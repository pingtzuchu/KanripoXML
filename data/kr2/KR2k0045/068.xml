<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷六十八</head> <lb/>
    <p>
<pb n="KR2k0045_WYG_068-1a"/>
欽定四庫全書<lb/>
　江西通志卷六十八<lb/>
　　人物<hi>三</hi>
　　　南昌府<hi>三</hi>
　明<lb/>
朱善字備萬豐城人九嵗通經史大義能屬文元末兵<lb/>
　亂隠山中著詩經解頤史輯洪武八年對廷試第一<lb/>
　授翰林院修撰奏對失旨謫遼東教授未至放還鄉<lb/>
<pb n="KR2k0045_WYG_068-1b"/>
　召為翰林待詔上疏論㛰姻律曰民間姑舅子若女<lb/>
　及兩姨子若女法不得為婚讐家詆訟或已聘見絶<lb/>
　或既婚復離或成婚有年兒女成行有司逼奪按舊<lb/>
　律尊長卑幼相與為婚者有禁姑舅兩姨子女無尊<lb/>
　卑之嫌今江浙此事猶多以致訟獄繁興願下羣臣<lb/>
　議弛其禁帝是之十八年擢文淵閣大學士論説多<lb/>
　稱旨未幾請告歸卒年七十二卒之前有星如虹墜<lb/>
　其舍正德中諡文恪<hi>列卿録</hi>
<pb n="KR2k0045_WYG_068-2a"/>
　　按聶鉉一齋先生墓志云公諱善繼字備萬别號<lb/>
　　一齋列卿録單名善無繼字又登科考洪武六年<lb/>
　　以有司所取多後生少年特諭中書省各處科舉<lb/>
　　俱暫停罷自是以後罷進士科者十有一年至甲<lb/>
　　子三月詔禮部重定科舉法則洪武八年未嘗舉<lb/>
　　行廷試也郭書列卿録朱善傳及聶鉉所撰墓志<lb/>
　　皆以為洪武八年廷試第一人或者以辟舉召試<lb/>
　　所未可知然别無可考所著前後集共十六卷<hi>原跋</hi>
<pb n="KR2k0045_WYG_068-2b"/>
胡季安南昌人醇行博學元至正進士為景州學正避<lb/>
　世家居髙皇帝定鼎徵授編修命講孟子稱旨擢國<lb/>
　子祭酒朝廷制作多其手裁嘗奏定科舉程度詔允<lb/>
　行之<hi>豫章書</hi>
劉秩字伯序豐城人吳元年授典籖尋命檢閲經史出<lb/>
　為徐州同知召議登極禮陞崇明知州民素苦酒税<lb/>
　繁重及塗田未成而賦有額秩至俱奏蠲之又請減<lb/>
　户口食鹽米三萬石有竒民為立生祠未幾以誣被<lb/>
<pb n="KR2k0045_WYG_068-3a"/>
　謫幼子遜年十二詣闕訟寃上親鞫實斬誣者秩竟<lb/>
　棄官歸有聽雪篷集<hi>白志</hi>
　　按秩幼子列朝詩傳作孫孫安志作劉静<lb/>
甘惟寅字孔肅豐城人與弟仲肅從進士陳植講學于<lb/>
　龍光書院與邑人朱善劉秩為友交相砥礪知縣林<lb/>
　弼嘗稱之曰識之正志之定隨所遇安其命有樗櫟<lb/>
　集<hi>人物志</hi>
　　按林志以甘為元人<lb/>
<pb n="KR2k0045_WYG_068-3b"/>
李叔正字克正初名宗頤靖安人年十二能詩長益淹<lb/>
　博與辛敬萬石楊百謙查和卿周復軰稱江西十才<lb/>
　子授國子學正洪武初以薦徵至京師遷渭南丞同<lb/>
　州蒲城人爭地界累年不決行省以委叔正單騎至<lb/>
　其處數語立決遷興化知縣召為禮部員外郎以年<lb/>
　老乞歸不許除國子助教於是叔正三至太學矣諸<lb/>
　生多貴胄不率教叔正嚴立規條旦夕端坐督課無<lb/>
　倦色朝論賢之擢監察御史奉命巡嶺表瓊州府吏<lb/>
<pb n="KR2k0045_WYG_068-4a"/>
　訐其守踞公座簽表文叔正鞫之守得白抵吏罪太<lb/>
　祖嘉之曰人言老御史懦乃明斷如是耶擢湖廣參<lb/>
　政遷布政使召入為禮部侍郎進尚書日本國王良<lb/>
　懷遣僧如瑶等貢方物及馬匹帝却其貢命叔正移<lb/>
　書責之未幾卒于官叔正妻夏氏當陳友諒陷南昌<lb/>
　時投井死叔正終身不再娶<hi>列卿録</hi>
朱夢炎字仲雅進賢人元至正進士為金谿丞以博洽<lb/>
　聞太祖召居賓館命與熊鼎集古事為質直語教公<lb/>
<pb n="KR2k0045_WYG_068-4b"/>
　卿子弟名曰公子書除國子博士奏對詳雅文章有<lb/>
　根據遷翰林編修坐累謫官起為禮部員外郎進侍<lb/>
　郎拜尚書帝方稽古右文夢炎援古證今剖析源流<lb/>
　如指諸掌朝論咸服未幾卒于官<hi>同上</hi>
焦位字致中進賢人遊吳草廬之門授書經以純孝聞<lb/>
　元末兵亂痛父母死于非命誓不飲酒食肉結廬墓<lb/>
　側洪武初辟池州教授<hi>林志</hi>
范敬先字思祖新建人洪武進士授監察御史嘗指陳<lb/>
<pb n="KR2k0045_WYG_068-5a"/>
　時政言詞過戅命磔諸市磔者已披其兩乳敬先曰<lb/>
　且止吾將有獻索筆為詩謝上有聖主磨礱梁棟材<lb/>
　之句詩進特釋之俾充交阯吏召還除趙府長史趙<lb/>
　府敗以嘗切諫僅斥為編氓或憐其貧助之粟舟遇<lb/>
　親知告以窶舉粟舟遺焉竟困乏而終<hi>林志</hi>
包宏字用夫進賢人希魯次子洪武初舉文學陳情乞<lb/>
　養再以文學首舉辭不獲至京上問隂陽鬼神對稱<lb/>
　旨奉使山西察苛政至洪洞縣官舍疾革大書于壁<lb/>
<pb n="KR2k0045_WYG_068-5b"/>
　曰學傳乎道統心貫乎一徳功被乎天下言利乎後<lb/>
　世此聖賢之學君子之事也書畢正衣冠端坐而逝<lb/>
　有訥居文集六書補義若干卷<hi>人物志</hi>
張謙字彦道南昌人明經飭行蔚有時名元末教授東<lb/>
　湖宗濂兩書院洪武初舉文學拜監察御史尋辭歸<lb/>
　江西布政使李公儀薦入朝講周易稱旨吏部覆試<lb/>
　第一授刑部右侍郎<hi>林志</hi>
李仲訓南昌人洪武間襄陽教授通五經歴司文衡所<lb/>
<pb n="KR2k0045_WYG_068-6a"/>
　取多掇巍科者有詩文行世稱江南十才子之一<hi>湖廣</hi>
　<hi>名宦志</hi>
丁之翰字季藩新建人儼子幼從父授經頴悟絶人稍<lb/>
　長精五經學有文名元末兵起時嵗饑疫罄囊以贍<lb/>
　姻族明初授本縣教諭遷進賢學性剛介不隨流俗<lb/>
　造士以明體為先徵為主事以疾辭還職著潛夫集<lb/>
　及編本府圖志<hi>白志</hi>
倪孟賢南昌人洪武中知麗水縣有賣卜者嘗干富室<lb/>
<pb n="KR2k0045_WYG_068-6b"/>
　不應詣闕告大姓陳公望等五十七人聚衆謀亂命<lb/>
　錦衣千户往捕孟賢詢知無有又微服往詗見其男<lb/>
　女耕織如故歸謂寮屬曰朝廷屬孟賢宰是邑欲令<lb/>
　拊元元安田里豈可坐視嘉師枉受惡逆名即具疏<lb/>
　聞復委耆老四十人詣闕言狀上治告宻者罪賜耆<lb/>
　老酒食及道里費遣還<hi>同上</hi>
冷自誠寧州人洪武庚午解元任應天府教授太祖重<lb/>
　其經學每以先生呼之賜予甚數且命經筵進講<hi>同上</hi>
<pb n="KR2k0045_WYG_068-7a"/>
徐益字咨益豐城人洪武間從父戌瓊博通經史尤長<lb/>
　詩賦為鄉校師尚書薛公逺軰皆出其門與王霜筠<lb/>
　楊行素朱四吟等相友善<hi>廣東流寓志</hi>
劉孟雍名熙以字行南昌人洪武中舉人材知龍溪縣<lb/>
　縣境山谷巖阻有陳永定乆負固抄掠孟雍至掩擒<lb/>
　之先是吏緣姦弊徭役不均民多流亡乃覈户虚實<lb/>
　遞為等差遂相率來歸勸耕省刑斷淫祀邑大治秩<lb/>
　滿遷安州知州龍溪民赴闕奏留加銜復任卒民為<lb/>
<pb n="KR2k0045_WYG_068-7b"/>
　肖像立祠<hi>白志</hi>
　　按劉孟雍林志以為新建人耆舊記又以為永樂<lb/>
　　朝人與此小異<lb/>
蕭九萬南昌人洪武嵗貢為諸暨縣丞博學能詞翰嘗<lb/>
　書容忍思慮四字疏其義揭門屏間百姓以訟至者<lb/>
　必諄諄以是誨之後遷知華亭縣未上疏民弊五事<lb/>
　忤旨被逮臨刑齧指血錄詩報母有微臣斬首丹心<lb/>
　在尚有英魂返故鄉之句<hi>浙江通志</hi>
<pb n="KR2k0045_WYG_068-8a"/>
　　按蕭九萬事詳見薛應旂浙江志紹興名宦傳中<lb/>
　　林志不載<lb/>
徐鐸字孔聲豐城人國初薦與帳前參謀授郊社署令<lb/>
　歴陞户部尚書坐事免起山東左布政使學術正大<lb/>
　莅事公平詳載山東志<hi>豫章書</hi>
曾秉正南昌人洪武初薦授海州學正九年以天變詔<lb/>
　羣臣言事秉正上疏數千言大略謂創業與守成之<lb/>
　政不同開創之初則行富國強兵之術用趨事赴功<lb/>
<pb n="KR2k0045_WYG_068-8b"/>
　之人大統既立邦勢已固則普天之下水土所生人<lb/>
　力所成皆邦家倉庫之積乳哺之童垂白之叟皆邦<lb/>
　家休養之人不患不富庶惟保成業於永乆為難耳<lb/>
　於此之時當盡革向之所為何者足應天心何者足<lb/>
　慰民望感應之理其效甚速帝嘉之召為思文監丞<lb/>
　未幾改刑部主事擢陜西參政未行會初置通政使<lb/>
　在位數言事忤旨罷免貧不能歸鬻其四嵗女帝聞<lb/>
　大怒置腐刑不知所終<hi>白志</hi>
<pb n="KR2k0045_WYG_068-9a"/>
包實夫進賢人力學明經事親至孝嘗館授于邑之太<lb/>
　常里暮歸忽遇虎銜其衣曳至林莽中實夫曰爾欲<lb/>
　食我肉我何憾但念父母衰老缺終身之養虎知我<lb/>
　乎虎乃起復曳衣至故處而去人以為孝誠所感<hi>林志</hi>
黄麟字文昭弟鳳字文儀南昌人元末江右盜起奉母<lb/>
　避難備嘗艱險入明鳳綜治家務不以勞遺兄或私<lb/>
　語鳳盍為蚤圖鳳曰吾兄弟自幼孤遭亂離今幸至<lb/>
　此豈忍不義而為此舉與其分貲産而使子孫無爭<lb/>
<pb n="KR2k0045_WYG_068-9b"/>
　孰若全吾孝弟而使子弟自不爭乎兄弟年皆踰七<lb/>
　十友愛弗替鄉人推稱麟曰仁翁鳳曰義翁云<hi>林志</hi>
王懷字景符師事包師魯得其奥旨隠居山林以道自<lb/>
　處弟子受業者皆循蹈正學卒年九十四<hi>同上</hi>
周銘字仲彞寧州人性孝友善屬文通詩書春秋三經<lb/>
　父瑾死節有司屢舉孝㢘不就自號梅月二子皆顯<lb/>
　<hi>同上</hi>
胡儼字若思南昌人博學于天文地理律厯醫卜無不<lb/>
<pb n="KR2k0045_WYG_068-10a"/>
　究舉洪武中舉鄉試授華亭縣教諭以師道自任改<lb/>
　長垣乞便地就養復改餘干因著為令許人乞便地<lb/>
　自儼始建文元年薦授桐城知縣鑿桐陂水溉田為<lb/>
　民利虎傷人儼齋沐告于神虎遁去桐人祀之朱邑<lb/>
　祠以解縉薦授翰林院檢討直文淵閣遷侍講進左<lb/>
　春坊左庶子兼侍講儼在閣承顧問應對從容嘗不<lb/>
　欲先人然為人少戅雖委曲終不俯仰取容悦同列<lb/>
　因言儼學行宜為師表乃解機務拜國子監祭酒時<lb/>
<pb n="KR2k0045_WYG_068-10b"/>
　用法嚴峻國子生或託事告歸輙坐戌邉儼至即奏<lb/>
　除之凡朝廷著作多命儼修髙皇帝實録永樂大典<lb/>
　皆為總裁官帝幸北京以給事中胡濙署監事召儼<lb/>
　赴行在八年帝北征命輔皇太子留守北京十九年<lb/>
　改北京國子監祭酒居國學者二十餘年洪熙改元<lb/>
　以疾乞休賜敕奬勞進太子賔客仍兼祭酒致仕宣<lb/>
　宗即位以禮部侍郎召辭歸先後家居二十年卒年<lb/>
　八十三<hi>列卿録</hi>
<pb n="KR2k0045_WYG_068-11a"/>
　　按祭酒初典湖廣鄉試得石首楊溥卷即以經濟<lb/>
　　之學許之溥後竟為名相所著有頤庵集<lb/>
萬鋼字仕堅南昌人洪武庚申應聰明正直薦髙皇帝<lb/>
　問曰天下何人快活諸選人對皆不稱綱從容對曰<lb/>
　畏法度的快活上曰朕改一字守法度的快活即授<lb/>
　廣平府同知有恵政鑿石改道石中有文曰萬鋼改<lb/>
　路南行人咸異之廣平民為立祠<hi>人物志</hi>
向寶字克中進賢人洪武進士授兵部試員外郎擢通<lb/>
<pb n="KR2k0045_WYG_068-11b"/>
　政使以不善奏對辭改應天府尹建文中謫廣西永<lb/>
　樂間復原官坐累繫獄左遷兩淮運判宣宗嗣位召<lb/>
　為都御史兼詹事給兩俸旋長南院以老疾致仕寶<lb/>
　儒者有醖籍歴官亷介終始不移著疎菴稾<hi>豫章書</hi>
　　按人物志寶作珤<lb/>
孫曰恭字恭齋豐城人永樂甲辰廷試第三授翰林編<lb/>
　修歴侍讀志操堅貞問學醇篤為文古而有法内閣<lb/>
　三楊甚器重之<hi>人物志</hi>
<pb n="KR2k0045_WYG_068-12a"/>
　　按廷試時曰恭已定狀元及拆卷嫌其名若暴字<lb/>
　　遂抑置第三人<lb/>
吕爰正奉新人永樂鄉舉授兵部主事㢘慎守法歴陞<lb/>
　郎中益練習戎務陞左通政仍理司事有武弁坐法<lb/>
　爰正察其枉出之一日於坐隅見有黑光帽金質而<lb/>
　髹外意必其人所酬亟追還之其操𩔖此<hi>林志</hi>
吳存字宗性南昌人洪武鄉舉授刑部主事歴遷雲貴<lb/>
　參議湖廣參政山東右布政使所至寛平明恕深得<lb/>
<pb n="KR2k0045_WYG_068-12b"/>
　方面之體善吟咏工草書<hi>同上</hi>
石彦誠字誠之寧縣人洪武進士授武義縣丞下車召<lb/>
　父老立㕔事再拜請相助為理或以為過彦誠曰吾<lb/>
　誠心必能動人府檄所部供億武義數獨多彦誠詣<lb/>
　府力爭竟減三之一召修永樂大典父老送之皆垂<lb/>
　涕書成遷知徐聞縣雖處急遽不妄撻一人公事亦<lb/>
　未嘗不集上官按部或以私干一毫不應大學士楊<lb/>
　溥以學術醇正宜居近侍薦未及徵用卒<hi>同上</hi>
<pb n="KR2k0045_WYG_068-13a"/>
　　按彦誠登科考作彦成又按洪武初改寧州為寧<lb/>
　　縣至𢎞治十六年從巡撫林俊請復改寧州故彦<lb/>
　　誠在洪武中為寧縣人先是戊辰科有艾旭後永<lb/>
　　樂甲申有曾希賢亦屬寧縣籍可考而知也<hi>原䟦</hi>
黄宗載一名垕字厚夫豐城人洪武進士授行人奉使<lb/>
　四方未嘗受餽遺永樂初以薦為湖廣按察司僉事<lb/>
　巨姦宿猾多謫戍銅鼓五開間隂持官吏短長宗載<lb/>
　榜數其罪曰不改必置之法衆莫敢犯徵詣文淵閣<lb/>
<pb n="KR2k0045_WYG_068-13b"/>
　修永樂大典書成受賜歸任董造海運巨艦數十艘<lb/>
　事辦而民不擾車駕北征徵兵湖廣使者貪暴失期<lb/>
　宗載不舉劾謫楊青驛起山東道御史巡按交阯歸<lb/>
　無私槖改詹事府丞進吏部左侍郎英宗初被劾下<lb/>
　獄未幾復職遷南京吏部尚書居九年乞休章四上<lb/>
　乃許歸數年卒<hi>列卿録</hi>
丁維南字良正豐城人明太祖倚任辟舉憲使房安雅<lb/>
　知其竒具以上聞授監牧署丞有政績兵部尚書劉<lb/>
<pb n="KR2k0045_WYG_068-14a"/>
　儁薦太僕寺丞時太宗置北太僕之官方難其人維<lb/>
　南以秩滿至遂留為北寺丞疏陳得失始創印馬之<lb/>
　法馬用蕃息勒碑以垂不朽四疏乞休乃允子侃字<lb/>
　秉和洪武中隨父宦京邸會太祖命民間俊秀子弟<lb/>
　有能誦大明律及大誥者即令入對時侃九嵗父負<lb/>
　之而至御前莊誦無遺特賜銀幣寶鈔弱冠領永樂<lb/>
　乙酉鄉薦上南宫授閩之清流訓導陞吳江教諭建<lb/>
　寧教授三典文衡乞休終明一代教職以名著者十<lb/>
<pb n="KR2k0045_WYG_068-14b"/>
　一人侃與焉侃之孫鍊字質純成化甲午鄉薦主教<lb/>
　白鹿書院戊戌㑹魁知淳安縣考最擢禮部祠祭司<lb/>
　主事時纂修憲宗實録擇㢘幹官督集始末以屬鍊<lb/>
　尋丁内艱歸廬于墓服闋補營繕司員外郎以年老<lb/>
　乞休<hi>人物志</hi>
龔鐩字子諫南昌人洪武鄉薦授給事中陞雲南僉事<lb/>
　四川按察使釋死罪未決者五十餘人年七十致仕<lb/>
　歴任四十餘年家食時田園無尺寸增益妻嘗潛買<lb/>
<pb n="KR2k0045_WYG_068-15a"/>
　金環至家將珥鐩紿取視即投諸江曰無汚我平素<lb/>
　也<hi>林志</hi>
　　按豫章書鐩子二人海浩俱舉于鄉海官韶州知<lb/>
　　府㢘直有父風浩自有傳<lb/>
盧淵字文濊新建人洪武中由監生授兵部主事歴陞<lb/>
　郎中擢本部侍郎建文時坐事免永樂初復任淵居<lb/>
　官勤慎視事及暮秉燭治文書不少懈同列自茹瑺<lb/>
　而下咸心服而倚仗焉進表至行在疽發上遣中使<lb/>
<pb n="KR2k0045_WYG_068-15b"/>
　賜藥日伺疾輕重狀以聞還掌兵部事卒贈兵部尚<lb/>
　書諡恭順<hi>豫章書</hi>
王髙字思登南昌人建文進士刑科給事中陞大理寺<lb/>
　丞靖難後與同邑劉端俱坐縱方孝孺息樹劓鼻而<lb/>
　終隆慶中詔祀大節祠<hi>人物志</hi>
張顯奉新人父士原洪武初以儒士薦不起嗜經史善<lb/>
　草書學者稱為誠齋先生顯以明經舉靖江王府教<lb/>
　授永樂中與修國史遷國子學正考績陞監丞<hi>豫章書</hi>
<pb n="KR2k0045_WYG_068-16a"/>
陳仲賢武寧人母病割股以進母尋愈永樂初事聞授<lb/>
　鴻臚寺丞旌表其門<hi>同上</hi>
徐孔竒豐城人永樂進士授刑部主事改行在刑部以<lb/>
　清慎公平著稱陞嚴州知府疏食布衣無異寒素而<lb/>
　愛民如子夙夜惟以興除為亟屬官中有不能者教<lb/>
　之不善者諭之使改未嘗輙加以罪吏民傾戴若赤<lb/>
　子之于慈母入覲卒于邸見宣徳實録<hi>人物志</hi>
　　按孔竒字失考明一統志載有徐伯恭者南昌人<lb/>
<pb n="KR2k0045_WYG_068-16b"/>
　　山西行太僕寺少卿亦以清操著聞其字亦不可<lb/>
　　考<hi>原跋</hi>
萬觀字經訓南昌人永樂進士召為御史改嚴州知府<lb/>
　府東境七里瀧溪嚴子陵釣臺址也有漁舟數百艇<lb/>
　時剽行旅觀編十舟為一甲令畫地巡警不匝月盜<lb/>
　屏跡乃勵學校勸農桑奏減織造以銀代絲税民皆<lb/>
　便之九年考績治行為海内第一既以憂去將除服<lb/>
　嚴州民豫上章願復得觀為守金衢民亦上章乞之<lb/>
<pb n="KR2k0045_WYG_068-17a"/>
　朝廷異焉補平陽府政績益茂有芝生祠棟上士民<lb/>
　皆言使君徳化所致考滿擢山東布政使卒于官<hi>豫章</hi>
　<hi>書</hi>
范衷字恭肅豐城人永樂進士除夀昌知縣闢荒田二<lb/>
　千六百畝興水利三百四十有六區三考報最當遷<lb/>
　邑人頌徳乞留御史以聞許之尋以外艱去服闋起<lb/>
　知汝州吏部尚書王直察舉天下㢘吏數人衷為第<lb/>
　一性至孝廬父墓𤓰生連枝有白兔三馴擾墓側鄉<lb/>
<pb n="KR2k0045_WYG_068-17b"/>
　人莫不髙其行<hi>白志</hi>
李元凱名杰以字行豐城人永樂進士授婺源知縣時<lb/>
　千户所官怙勢不法奏汰除之有採木中使横于徽<lb/>
　郡元凱引義不屈棄官歸家無一畝之田從吳聘君<lb/>
　與弼遊樂道終身忘其困約<hi>人物志</hi>
史安字志靜豐城人永樂進士授禮部主事遷儀制郎<lb/>
　中宣徳二年交阯復叛兵部尚書李慶參贊軍事引<lb/>
　安暨陳鏞以自助師行入交阯賊于官軍所經之地<lb/>
<pb n="KR2k0045_WYG_068-18a"/>
　悉列柵以守總兵安逺侯栁升連破之有矜色安等<lb/>
　言于慶曰總戎之意驕矣安知賊不示弱以誘我乎<lb/>
　慶以告升猶不設備明日獨以數百騎先發賊伏兵<lb/>
　四起升被槍死慶病殁副將崔聚整兵繼進賊驅象<lb/>
　蹂之衆遂潰聚亦被執安及鏞皆死焉時守師隔逺<lb/>
　未及以其節聞<hi>林志</hi>
　　按史安事詳見楊東里所撰墓表中陳鏞錢塘人<lb/>
　　官祠祭司主事<lb/>
<pb n="KR2k0045_WYG_068-18b"/>
周瑾字伯榮寧縣人永樂間辟授交阯金塲大使時交<lb/>
　阯新造受命行以老母幼子託其妻止携一蒼頭往<lb/>
　既莅任推誠撫馭交人懷之逾數嵗交人叛攻金塲<lb/>
　甚急瑾禦之不敵而死妻劉氏以節終<hi>人物志</hi>
曹夀字曼齡豐城人文章雅澹尤工臨池永樂八年以<lb/>
　經明行修薦授江都訓導會選宫僚擢春坊右司諫<lb/>
　屢進詩賦御書褒奬歴翰林修撰<hi>同上</hi>
羅觀字彦彬南昌人洪武間以人才舉授丹徒知縣治<lb/>
<pb n="KR2k0045_WYG_068-19a"/>
　稱最永樂初擢知鎮江府聲勣益著居任乆威惠孚<lb/>
　洽逺邇畏懷纂輯郡志行于世<hi>人物志</hi>
劉端字季莊南昌人建文進士任兵科給事中春坊庶<lb/>
　子遷大理寺丞奉勅撫安兩廣比還會内難已靖成<lb/>
　祖遣端復職命治方孝孺獄端抱建文勅上殿慟哭<lb/>
　言舊君何在臣不忍殺忠良願與諸罪臣同日死忤<lb/>
　旨坐劓刑卒臨刑有詩其結句云綱常千古事此日<lb/>
　屬銘彞聞者悲而壯之隆慶初詔祀省城之大節祠<lb/>
<pb n="KR2k0045_WYG_068-19b"/>
　<hi>同上</hi>
丁鉉字用濟豐城人永樂進士歴任刑部郎中以精律<lb/>
　例稱尚書何文淵薦為本部右侍郎正統末寇犯京<lb/>
　畿太監王振主親征不與外廷議及命下鉉上章言<lb/>
　邉鄙之事惟嚴備不必親御六師不聽及扈從行師<lb/>
　次唐家嶺軍中夜驚失大將所在鉉歎曰是可以言<lb/>
　用兵耶因詣帳殿力請車駕還京上不能決連章請<lb/>
　還皆為振所沮寇奄至鉉遂遇害景泰初贈尚書諡<lb/>
<pb n="KR2k0045_WYG_068-20a"/>
　襄愍録其子琥官大理評事<hi>林志</hi>
鍾甬字迪勇南昌人幼聰敏稍長即肆力聖賢之學偕<lb/>
　族人詣京夏太常㫤慕其道延致于家同郡侍講孫<lb/>
　曰恭數與還往因言甬于楊文貞欲令往見甬不屈<lb/>
　遂就㫤所謁之竟亦不報謝逾月歸辟寶坻順徳訓<lb/>
　導皆不赴知府胡本惠薦令訓導本府學敦請乃就<lb/>
　職未幾引退甬嚴毅方正抗志古人平居正襟危坐<lb/>
　終日不見有惰容取予一介不茍或謂其矯俗不恤<lb/>
<pb n="KR2k0045_WYG_068-20b"/>
　也時同邑萬齊領鄉薦為崇陽教諭篤學厲行與甬<lb/>
　齊名<hi>豫章書</hi>
熊直字敬方豐城人父達夫仕元為福建路録事卒官<lb/>
　貧不能歸直始一嵗隨母楊氏適古田令吉水胡時<lb/>
　中遂冒其姓為吉水縣學生事胡父母皆年八十餘<lb/>
　終以累舉不第不克復姓永樂甲午由貢中應天鄉<lb/>
　試第三尋卒子槩先成進士直鄉舉時槩己官御史<lb/>
　矣後贈右都御史直鋭意六經尤致力於闗洛之學<lb/>
<pb n="KR2k0045_WYG_068-21a"/>
　所著有春秋提綱西澗集大器集金陵稿當其身未<lb/>
　復姓故世稱胡敬方先生學士胡廣誌墓猶稱胡公<lb/>
　敬方及槩復姓後少傅楊士竒撰神道碑則稱西澗<lb/>
　熊公云<hi>采熊槩奏復姓表熊氏家譜撰</hi>
熊槩字元節直子永樂進士鄉會試榜皆胡姓官大理<lb/>
　卿時始奏復姓槩少英敏聞父講左氏春秋即知大<lb/>
　旨既仕為御史太宗幸北京仁宗監國見槩侍朝儀<lb/>
　貌特偉問侍臣誰曰胡槩且言其父直學行之美嘉<lb/>
<pb n="KR2k0045_WYG_068-21b"/>
　嘆乆之以是父子大有聲於時擢廣西按察使調廣<lb/>
　東宣徳初改大理卿按常鎮蘇松浙東西諸郡鋤除<lb/>
　姦豪扶植單弱威名赫然海鹽民慶真聚無賴恣横<lb/>
　剽掠有司累嵗莫能禁槩捕誅之姦宄帖息修葺學<lb/>
　宫及先賢祠墓優禮賢士陞右都御史其始出也鬚<lb/>
　髪如漆比還皓然盡白人皆歎其賢勞為政務大體<lb/>
　決獄平恕人以無寃卒官年五十著有芝山集公餘<lb/>
　稿若干卷<hi>采熊氏家譜錢習禮誌銘撰</hi>
<pb n="KR2k0045_WYG_068-22a"/>
　　按前志據明史稿之誤謂槩幼孤隨母轉適吉水<lb/>
　　胡氏今考豐城熊氏家譜及槩自請復姓表甚明<lb/>
　　槩成進士後父直方舉于鄉並非幼孤槩母郭氏<lb/>
　　乃吉水城西學録郭子冲女為直元配並無改適<lb/>
　　事其幼孤隨母改適冐胡姓者乃槩之父直也直<lb/>
　　父子雖籍吉水後子孫復歸豐城前志直入吉安<lb/>
　　而槩入南昌今俱改正又白志槩撫吳時諸衞所<lb/>
　　糧運不繼軍乏食發各府贖罪米四萬餘石贍軍<lb/>
<pb n="KR2k0045_WYG_068-22b"/>
　　乃聞於朝時屢遣官至江南造紙市銅鐵槩言水<lb/>
　　澇民饑乞罷之其譜誌銘不載附録於此<lb/>
　　又按南昌府志云槩父熊直豐城進士選庶吉士<lb/>
　　<hi>登科録永樂二年甲辰曾棨榜有熊直豐城人庶吉士</hi>卒時槩幼隨母適吉<lb/>
　　水胡氏是又以槩為庶吉士熊直之子尤謬附識<lb/>
　　于此以俟修郡志者改正云<lb/>
彭份字洗存南昌舉人知永平府前官遺逋累份鐫級<lb/>
　者六矣終不以督各屬嵗侵蝗不入境永大有秋人<lb/>
<pb n="KR2k0045_WYG_068-23a"/>
　爭相效輸份得盡復所鐫級庚辰大饑流民萬計趨<lb/>
　永就食份設鬻賑救全活甚衆車騎營兵乗夜鼓譟<lb/>
　份戒守柵扼巷始開門擊之時服其有定識<hi>直隷名宦志</hi>
徐義字伯制南昌人永樂進士授御史歴廣東副使河<lb/>
　南布政使所至有聲祖徳明洪武中以耆老入覲太<lb/>
　祖親訪民隠給鈔五萬錠命儲粟備賑徳明歸立東<lb/>
　賑倉于乾封鄉儲榖一萬石斂散以時無毫髪侵蝕<lb/>
　鄉民賴之<hi>林志</hi>
<pb n="KR2k0045_WYG_068-23b"/>
胡清南昌人以明經授沂州訓導永樂中知泌陽縣持<lb/>
　身㢘謹門無私謁前宰視學校為不急務清日再視<lb/>
　學為諸生講説在任六年卒耆民嵗時致奠焉<hi>同上</hi>
陳紀南昌人永樂中為湖州推官性㢘介厚重有威吏<lb/>
　民不敢欺讞獄明允號為神君<hi>浙江名宦志</hi>
王璉字仲瓚新建人永樂進士授監察御史宣徳中巡<lb/>
　按福建疏發中使取花鳥者恣為貪虐狀詔即其處<lb/>
　誅焉部中為之震慄<hi>林志</hi>
<pb n="KR2k0045_WYG_068-24a"/>
崔彦俊字用章新建人永樂進士授思州知府府治創<lb/>
　立彦俊至整齊法度綏撫叛亡境賴以安九載滿老<lb/>
　幼流涕塞途長官司爭進馬保留賜秩正三品復任<lb/>
　丁内艱復除徽州府徽俗喜訟察其健而黠者寘之<lb/>
　法衞卒故放縱攻剽不絶一切按治後莫之敢犯農<lb/>
　時輒行境内勸耕桑開水利垂九嵗致仕歸子琬有<lb/>
　孝行<hi>同上</hi>
雷誠名鑑字誠智後更今名豐城人永樂進士授行人<lb/>
<pb n="KR2k0045_WYG_068-24b"/>
　奉使稱職九載秩滿擢延平知府居官仁明㢘介嘗<lb/>
　巡行屬縣詢問疾苦豪猾為之斂跡民甚徳之<hi>人物志</hi>
舒敬字守中靖安人永樂進士授刑部主事改兵部車<lb/>
　駕司歴陞嘉興知府胸次洞達周悉吏民情偽發摘<lb/>
　無遺尤加意教化繕郡縣學課諸生以道藝時與肄<lb/>
　習四禮坐忤鎮守太監免<hi>同上</hi>
熊觀字用學豐城人貢入國學永樂間因精通律算教<lb/>
　習六館授刑科給事中改工部郎中遷常州知府㢘<lb/>
<pb n="KR2k0045_WYG_068-25a"/>
　潔公勤嚴於御吏江隂有田没于江賦額猶在奏蠲<lb/>
　之改知鳳陽歲饑勸粟賑濟正統間陞山西參政所<lb/>
　至旌㢘能懲貪墨風采凜然及致政歸執經問業者<lb/>
　無虚日號退庵<hi>同上</hi>
聶好謙名遜以字行豐城人永樂進士正統間由刑部<lb/>
　郎中知廣州府凡政有益於民者不顧利害為之決<lb/>
　獄必以平恕郡中稱為仁懷太守巨宼黄蕭養聚衆<lb/>
　攻城城中人衆乏食好謙恐其生變即白藩臬發倉<lb/>
<pb n="KR2k0045_WYG_068-25b"/>
　賑濟或持不可好謙曰擅發倉廩其罪猶小若民饑<lb/>
　生變禍不可測矣全活者甚衆宼亦聞風散去以疾<lb/>
　卒滿城哭聲如喪考妣賊平衆即仰髙祠祀之<hi>林志</hi>
况鍾字伯律靖安人初以吏事尚書吕震薦授儀制司<lb/>
　主事遷郎中宣徳五年雄劇地九府缺守命部院臣<lb/>
　舉其屬之㢘能者用尚書蹇義胡濙等薦擢鍾知蘇<lb/>
　州馳驛之任賜勅以遣之蘇州賦役繁重豪猾舞文<lb/>
　為姦利最號難治鍾乗傳至府初視事羣吏環立請<lb/>
<pb n="KR2k0045_WYG_068-26a"/>
　判牒鍾佯不省左右顧問惟吏所欲行止吏大喜謂<lb/>
　太守闇易欺越三日召詰之曰前某事宜行若止我<lb/>
　某事宜止若強我若軰舞文乆罪當死立捶殺數人<lb/>
　一府大震鍾乃蠲煩苛立條教事不便民者立上書<lb/>
　言之屬縣逋賦四年凡七百六十餘萬石鍾請量折<lb/>
　以鈔為部議所格然自是頗蠲減丁憂去民詣闕乞<lb/>
　留者二千餘人詔起復上書言近奉詔書募人佃官<lb/>
　民荒田官田準民田起科無人種者除賦額崑山諸<lb/>
<pb n="KR2k0045_WYG_068-26b"/>
　縣民以死徙從軍除籍者凡三萬三千四百餘户所<lb/>
　遺官田召種應準民田起税者二千九百八十餘頃<lb/>
　應減税十四萬九千餘石其他官田没海者賦額猶<lb/>
　存宜皆如詔書從事臣所領七縣舊著籍三十六萬<lb/>
　餘户秋糧二百七十七萬九千石有竒其中民糧止<lb/>
　十五萬三千餘石而官糧乃至二百六十二萬五千<lb/>
　餘石輕重不均如此乞敕所司處置悉報許時屢詔<lb/>
　減蘇松重賦鍾與巡撫周忱悉心計畫奏免七十餘<lb/>
<pb n="KR2k0045_WYG_068-27a"/>
　萬石民大悦鍾為政務鉏豪強植良弱興利除害不<lb/>
　遺餘力綜理周宻簡約易行凡忱所行善政鍾皆協<lb/>
　力成之所積濟農倉粟嵗數十萬石賑荒之外以代<lb/>
　民間雜辦及逋租由是流亡復業秩滿當遷部民二<lb/>
　萬餘人走訴巡按御史張文昌乞再任詔進二秩如<lb/>
　民請明年冬卒官吏民聚哭為立祠<hi>白志</hi>
黄子威名輅以字行進賢人由吏員洪武中薦署屯田<lb/>
　司主事改長洲縣丞滿考陞刑科給事中遷刑部員<lb/>
<pb n="KR2k0045_WYG_068-27b"/>
　外郎永樂初吳淞大澇蹇夏二尚書交薦擢松江知<lb/>
　府首蠲秋税出廩賑給民賴以蘇宣徳中以喪去官<lb/>
　松民乞留巡撫胡槩以聞上謂蹇尚書曰朕聞松江<lb/>
　煩劇難治渠遂能得人心如此其從之後以詿誤謫<lb/>
　戍邉其民復請得宥還職乆之乃老郡中至今祠祀<lb/>
　焉<hi>人物志</hi>
胡軫字敬同豐城人永樂進士歴兵部主事宣宗即位<lb/>
　召對稱旨授中書舍人陞夔州知府有無辜三人將<lb/>
<pb n="KR2k0045_WYG_068-28a"/>
　服上刑軫辨而釋之正統朝陞浙江副使理學政子<lb/>
　經亦進士御史按察副使風采振于中外<hi>林志</hi>
劉顯豐城人永樂鄉舉宣徳間除舒城知縣單騎赴任<lb/>
　興學校課農桑增開水利支分派别髙下得宜為人<lb/>
　㢘直樂易去乆而民益思之立祠祀焉同邑教授李<lb/>
　景與冢宰黄宗載言愛民如子無如劉顯撫字有方<lb/>
　無如范衷時稱確論<hi>人物志</hi>
彭逺字務本南昌人永樂鄉舉知祁州宣徳中累遷淮<lb/>
<pb n="KR2k0045_WYG_068-28b"/>
　安知府癸丑嵗饑流民四至乃相隙地構舍以居之<lb/>
　發禀粟日給二糜稍寛鹺禁即負擔者不坐所活以<lb/>
　千萬計民間故乏耕犢逺為假貸給予農務以興後<lb/>
　詿誤被收值中貴李徳奉使過淮安郡人擁舟大呼<lb/>
　曰煩公語天子乞還我賢太守事聞命逺還視事如<lb/>
　故治為江北第一晉廣東布政使廣俗喪葬華侈下<lb/>
　令趣以葬期不半月暴露者皆有藏焉旋致仕<hi>林志</hi>
夏希純名寧以字行豐城人永樂進士授南京刑部主<lb/>
<pb n="KR2k0045_WYG_068-29a"/>
　事歴郎中陞陜西右參政振綱紀恤民隠調度邉餉<lb/>
　覈斷民田皆井然有法希純始喪母廬墓黄金城以<lb/>
　孝聞<hi>人物志</hi>
楊時習豐城人永樂中由吏員拜大理寺評事奏對稱<lb/>
　旨擢本寺卿出為交阯按察使先是黎季犂來歸賜<lb/>
　官羈京師忽求還祭埽時習知季犂為交人所服恐<lb/>
　有變連疏請留之不允後果叛同事者皆署降狀時<lb/>
　習獨不屈懷印歸朝自白至則已籍其家矣及檢閲<lb/>
<pb n="KR2k0045_WYG_068-29b"/>
　文書得前疏乃復官<hi>同上</hi>
丁倬字秉章豐城人俊之弟宣徳間徵辟教職陞當塗<lb/>
　知縣宅身清約臨民平易秩滿邑人祖雋贈以詩有<lb/>
　一㢘不著犀珠謗萬變難磨鐵石心之句<hi>白志</hi>
熊鍊字學淵進賢人宣徳進士授刑部主事調工部改<lb/>
　大理寺正有誣僧妖言法當死鍊獨慨然曰一僧詎<lb/>
　足恤但明知其冤而莫之白謂官守何力解之遷浙<lb/>
　江提學僉事㢘介正直以身為教不事條約所至宿<lb/>
<pb n="KR2k0045_WYG_068-30a"/>
　止學宫校藝精覈髙下不失錙銖乆之改廣東右參<lb/>
　議適有採珠之役鍊區處得宜民不知擾歴廣西右<lb/>
　布政使引疾歸<hi>林志</hi>
王得仁名仁以字行新建人本謝姓父避讎外家因冐<lb/>
　王氏初為衞吏以才薦授汀州府經歴廉能勤敏上<lb/>
　下愛之秩滿當遷軍民數千人乞留詔增秩再任居<lb/>
　三年推官缺英宗從軍民請就令遷擢時陳政景糾<lb/>
　清流賊藍得隆等攻城得仁與守將擊敗之擒政景<lb/>
<pb n="KR2k0045_WYG_068-30b"/>
　等八十四人餘盜驚潰諸將議窮捜得仁恐濫及下<lb/>
　令招撫辨釋難民三百人都指揮馬雄得通賊者姓<lb/>
　名將按籍行戮得仁力請焚其籍賊復寇寧化率兵<lb/>
　往援事未解忽遘疾衆欲輿歸就醫得仁不可曰吾<lb/>
　一動賊必長驅乃起坐帳中諭將吏戮力平賊遂卒<lb/>
　正統十四年冬也軍民哀慟喪還哭奠者道路相屬<lb/>
　多繪像祀之<hi>白志</hi>
丁俊字秉存豐城人宣徳進士任御史巡按福建食惟<lb/>
<pb n="KR2k0045_WYG_068-31a"/>
　豆腐人謂之豆腐御史陳智每舉以勵羣屬以剛直<lb/>
　忤權貴謫嚴州推官<hi>林志</hi>
謝一夔字大韶得仁子天順四年舉進士第一授修撰<lb/>
　進諭徳成化七年彗星見應詔陳五事請正宫闈親<lb/>
　大臣開言路慎刑獄戒妄費語極剴摯被旨切責尋<lb/>
　陞學士進禮部右侍郎會李孜省用事薦引同鄉尹<lb/>
　直李裕劉敷等一時彚進一夔拜工部尚書時稱傳<lb/>
　奉官未幾卒贈太子少保正徳中諡文莊著有文莊<lb/>
<pb n="KR2k0045_WYG_068-31b"/>
　集力餘稿東藩倡和詩<hi>白志</hi>
甘瑛字宗華豐城人宣徳進士授禮部主事正統間陞<lb/>
　漳州知府時軍衞強横年例闗于有司暴取無厭瑛<lb/>
　奏革以艱歸會邵武寇亂奪情起知邵武悉心撫戢<lb/>
　冒瘴致疾乞歸成化改元詔進階瑛孝友端介始終<lb/>
　一節鄉評重之<hi>府志</hi>
湯熙字光烈新建人舉山西正統鄉試授海豐教諭正<lb/>
　統己巳之變上禦戎十二䇿石亨知其才奏留贊畫<lb/>
<pb n="KR2k0045_WYG_068-32a"/>
　熙每勸亨以解柄謝事若康齋吳與弼之聘熙啟之<lb/>
　也竟不及于禍所著有燕石稿<hi>豫章書</hi>
聶如斌豐城人宣徳末任嘉善典史才能超卓且有冰<lb/>
　操按察使軒輗軰交賢之事涉難辨者屬如斌無不<lb/>
　盡舉嘗職水利令民多築隄防為水旱備潛載小舸<lb/>
　察其勤惰勸懲之北鄉洿下田不償種如斌督民髙<lb/>
　其圩塍遂為膏壤嵗值大水監司使者行縣檢災以<lb/>
　如斌從使者有諱災語如斌乃自投田間水深没頂<lb/>
<pb n="KR2k0045_WYG_068-32b"/>
　使者愧之<hi>人物志</hi>
孫昌字曰蕃豐城人宣徳四年舉鄉試第一授光山縣<lb/>
　教諭檄修實録典廣西文衡大司寇楊寧以才堪大<lb/>
　任薦陞教授時新建學校造士為多至以孫夫子目<lb/>
　之復典四川應天文衡有藻鑑聲陞國子助教卒<hi>同上</hi>
羅篪字應韶南昌人先達胡儼稱其有倚馬才舉正統<lb/>
　進士授監察御史時閩盜五百餘人論死篪奏覈之<lb/>
　全活三百餘人累遷右副都御史巡撫湖廣猺不用<lb/>
<pb n="KR2k0045_WYG_068-33a"/>
　命乃出兵擣其巢穴平之嵗饑糴粟六十萬石分道<lb/>
　賑給全活甚衆召還掌南京都察院兼督操江上疏<lb/>
　乞親萬幾用正人節賜予等事皆人所難言尋引疾<lb/>
　歸著知庵集<hi>林志</hi>
黄節字順中豐城人嘗從吳與弼學舉正統進士授兵<lb/>
　部主事巡視古北白羊二口時冬月寇薄城令軍士<lb/>
　以水灌城冰滑寇不得上乃去景泰末為石尚書璞<lb/>
　贊畫討湖湘寇以平蠻將軍李震師抵酋陽等峒襲<lb/>
<pb n="KR2k0045_WYG_068-33b"/>
　殺賊數千級復乗勝破絞羅牛欄等峒七十八寨蓬<lb/>
　峒尚未服節言於震宜乘兵威遣使招之可不戰而<lb/>
　降震從其言賊爭赴營納款班師還陞署郎中歴太<lb/>
　僕寺少卿<hi>同上</hi>
張寰字守中新建人正統鄉舉授工部都水主事冢宰<lb/>
　王翺才之改吏部考功司復除都水治徐州洪嵗凶<lb/>
　挽夫多竄去在官剥舫類朽敗寰至即簿録民舫損<lb/>
　其雇直什一以贍葺之由是官舫獲濟挽夫亦還歴<lb/>
<pb n="KR2k0045_WYG_068-34a"/>
　遷浙江右參政致仕寰長身玉立言論洒洒動人性<lb/>
　篤孝有盜竄尸于其父槥者父一夕見夢比歸啟視<lb/>
　信然乃别白其尸重為禮葬里人竒之<hi>人物志</hi>
涂謙字恒讓豐城人正統進士授監察御史己巳之變<lb/>
　侍講徐珵請遷都金陵謙上疏極言遷幸非計時景<lb/>
　帝監國悉從其言人心遂定景泰初巡按山西陞山<lb/>
　東按察副使青州饑以户部所發三千金糴米仍諭<lb/>
　富室出粟以濟東昌諸郡又饑賑貸如青州全活甚<lb/>
<pb n="KR2k0045_WYG_068-34b"/>
　衆後以勞勩致疾卒<hi>林志</hi>
陳安字靜簡新建人正統進士授大理右寺副讞都察<lb/>
　院獄有跛者坐為盜安詰之曰汝等騎刧邪步劫邪<lb/>
　僉曰步安曰跛者能走邪囚泣曰某皮工被誣至此<lb/>
　遂白其枉清河縣校官以受贄為生徒所訐刑部當<lb/>
　罪安引卓茂亭長事奏聞得不坐遷陜西參議改雲<lb/>
　南滇池暴漲禾盡没軍民大窘乃勸勵土官斟酌帑<lb/>
　藏以賑給活人十餘萬歴湖廣布政使致仕<hi>同上</hi>
<pb n="KR2k0045_WYG_068-35a"/>
萬祺字維夀南昌人為郡功曹精星厯學正統間給由<lb/>
　赴京除鴻臚主簿景帝不豫時有議召襄王者石亨<lb/>
　詣祺問休咎對曰皇帝在南宫奚俟他求亨悟率衆<lb/>
　迓英廟復辟乆之亨以祺名奏歴陞部郎會曹欽反<lb/>
　執尚書王翺學士李賢欲加害祺陳利害力救得免<lb/>
　欽誅擢太常卿累官工部尚書<hi>同上</hi>
劉華甫名光以字行豐城人正統進士歴吏兵兩科彈<lb/>
　劾不遜出知蘇州府特旨得便宜行事時瀕海田為<lb/>
<pb n="KR2k0045_WYG_068-35b"/>
　水所齧奏免虚糧三萬餘石以疾乞歸復起曲靖府<lb/>
　夷酋例以牛羊金帛為餽悉付有司為修學資羅雄<lb/>
　州逋征五載許以貨物代準不兩月告完再引疾辭<lb/>
　歸十餘年卒<hi>林志</hi>
劉季清字士㢘南昌人景泰進士授南大理評事富民<lb/>
　王福訟子不孝季清曉諭百端感泣而去逾年經江<lb/>
　滸福引其子來謝又有姑訴婦不孝者訊之婦苐悲<lb/>
　泣不言所以宻問乆之乃曰夫貸于鄰貧難償姑迫<lb/>
<pb n="KR2k0045_WYG_068-36a"/>
　婦與私通以求免婦不從耳乃逮貸主至一訊而服<lb/>
　<hi>豫章書</hi>
楊瑄字廷獻豐城人景泰進士授御史剛直尚氣節天<lb/>
　順初印馬畿内至河間民遮訴曹吉祥石亨奪其田<lb/>
　瑄以聞并列二人怙寵專權狀帝語閣臣李賢徐有<lb/>
　貞曰真御史也命吏部識瑄名將擢用吉祥聞而大<lb/>
　懼訴于帝請罪之不許未幾亨西征還適彗星見十<lb/>
　三道掌道御史張鵬等將劾亨吉祥諸違法事給事<lb/>
<pb n="KR2k0045_WYG_068-36b"/>
　中王鉉聞之洩于亨亨乃先與吉祥泣訴于帝誣鵬<lb/>
　等為己誅内官張永從子結黨排陷欲為報讎明日<lb/>
　疏入帝大怒遂収鵬瑄及諸御史于獄榜掠備至且<lb/>
　詰主使者瑄等無所引乃坐都御史耿九疇羅綺主<lb/>
　謀亦下獄論瑄鵬死餘遣戍會大風震雷拔木發屋<lb/>
　須臾雨雹正陽門下馬牌飛擲郊外而亨吉祥家大<lb/>
　木俱折雹尤甚二人亦懼于是改戍瑄鵬鐵嶺瑄鵬<lb/>
　行半道適承天門災肆赦放還或謂當詣亨吉祥謝<lb/>
<pb n="KR2k0045_WYG_068-37a"/>
　二人卒不往復謫戌南丹憲宗即位並還故官瑄尋<lb/>
　遷浙江副使杭州衞指揮父子肆虐捕罪之按行海<lb/>
　道禁將校私縱戍卒立操法築海鹽捍海堤岸二千<lb/>
　三百丈民得奠居為副使十餘年政績卓然進按察<lb/>
　使西湖水舊可溉諸縣四十六萬頃時堙塞過半瑄<lb/>
　請浚湖設防置牐以利灌溉功未就卒海鹽人祠祀<lb/>
　之<hi>白志</hi>
　　按林志載瑄遣戍後事與白志異<lb/>
<pb n="KR2k0045_WYG_068-37b"/>
楊源字貴潔豐城人瑄之子初為太僕主簿𢎞治八年<lb/>
　各省奏地震天鼓鳴源應詔陳言坐出位謫銅仁長<lb/>
　官司吏目徙欽天監五官監候正徳元年劉瑾典兵<lb/>
　柄源奏自八月初大角及心宿中星動摇不止大角<lb/>
　天王之座心宿中星天王正位也俱宜安静而今乃<lb/>
　動摇意者皇上輕舉嬉戲遊獵無度以致然耳伏望<lb/>
　祗畏天威安居深宫絶遊嬉罷弓馬毋輕出入逺斥<lb/>
　寵幸節賞賜止工役親元老大臣日事講習章上不<lb/>
<pb n="KR2k0045_WYG_068-38a"/>
　報十月復奏連日雺露交作為衆邪之氣隂冐陽臣<lb/>
　欺君小人擅權為下叛上瑾怒矯旨廷杖三十明年<lb/>
　又奏火星入太微垣帝座之前或東或西往來不定<lb/>
　宜思患預防意在瑾也疏留中瑾召源面叱之曰爾<lb/>
　何等官亦欲為忠臣邪復杖三十謫戌肅州以傷重<lb/>
　卒于河陽驛妻皮氏斬蘆荻覆尸葬之古城萬厯間<lb/>
　河南撫按奏請建祠于河陽賜額忠愍<hi>劉文簡公集</hi>
徐秉夀字山公南昌人正統嵗貢授浙江慶元諭陞嘉<lb/>
<pb n="KR2k0045_WYG_068-38b"/>
　祥令邑大侵賑活不勝紀擢保寧同知以老致仕弟<lb/>
　秉富字存義正統拔貢授河南祥符令剛方諒直卓<lb/>
　有治聲<hi>豫章書</hi>
李裕字資徳豐城人景泰進士授御史巡按陜西上安<lb/>
　邉八事石彪濫報首功詔裕覈實其從父亨以書抵<lb/>
　裕焚其書以實聞亨亦旋敗由是有強直聲擢山東<lb/>
　按察使重囚二百餘人或經十餘年未判裕旬月間<lb/>
　決遣殆盡大峴山賊寨七十餘裕捕戮巨魁縱脅從<lb/>
<pb n="KR2k0045_WYG_068-39a"/>
　亂遂平成化初總督漕運兼巡撫江北諸府濬白塔<lb/>
　孟瀆二河以便漕張秋南旺及淮安西湖舊編木捍<lb/>
　衝激勞費無已裕易以石遂為永利淮鳳方饑太僕<lb/>
　徵預備馬二萬匹裕論罷之在淮六嵗每嵗入計事<lb/>
　陳利病多施行父憂歸服除留佐院事代戴縉為右<lb/>
　都御史縉憲紀不立裕欲振之御史有過或遭箠撻<lb/>
　由是得謗汪直敗偕副都御史屠滽請雪諸忤直得<lb/>
　罪者帝不悦奪俸又坐累調南京都察院考績赴都<lb/>
<pb n="KR2k0045_WYG_068-39b"/>
　留為工部尚書初吏部尚書尹旻罷耿裕代之以持<lb/>
　正不為萬安所喜而李孜省方貴幸用事欲引鄉人<lb/>
　乃協謀去耿裕以裕代之裕本㢘介負時望以孜省<lb/>
　故名頗損孝宗立言官交章劾裕進由孜省裕不平<lb/>
　為辨誣録連疏乞休去正徳中卒年八十八<hi>白志</hi>
熊尚初南昌人初為吏以才擢都察院都事正統中用<lb/>
　都御史陳鎰薦遷泉州知府盜起上官檄尚初監軍<lb/>
　不旬日降賊數百已而賊逼城下守將不敢禦尚初<lb/>
<pb n="KR2k0045_WYG_068-40a"/>
　憤提民兵數百與晉江主簿史孟常隂陽訓術楊仕<lb/>
　𢎞分統之拒于古陵坡兵敗皆遇害郡人哀之為配<lb/>
　享忠臣廟<hi>同上</hi>
丁傑字秉英豐城人徳行淳潔博通經史隠居教授生<lb/>
　徒景泰初御史涂謙以傑同吳與弼薦于朝下有司<lb/>
　禮聘不起成化改元御史陳選復薦之稱其為人倜<lb/>
　儻不致詭激淡然無慕外心足為一方髙士及卒御<lb/>
　史唐龍行部豐城設主于明倫堂祭之<hi>人物志</hi>
<pb n="KR2k0045_WYG_068-40b"/>
張幼文名載以字行寧縣人授學于南昌鍾甬華容人<lb/>
　黎淳少從其父斌任寧縣丞與幼文交後以貢謁選<lb/>
　淳為吏部侍郎未嘗私謁羣諸生試授龍虎經歴淳<lb/>
　甚重之未幾引去操修端謹至老不渝<hi>同上</hi>
胡全字震卿豐城人崇仁吳與弼擇壻以女妻焉處甥<lb/>
　館厲志篤學幾二十年歸獨處一室衣食不給曠然<lb/>
　不介于懷教宗族子姓必先小學以及大學敦實行<lb/>
　略浮詞白沙陳獻章故同學晚與論道甚服其詣嘗<lb/>
<pb n="KR2k0045_WYG_068-41a"/>
　有詩贈其里人云居鄰厚郭一雞飛桂樹于今大幾<lb/>
　圍老憶舊時燈火伴責山何處望霏微盖為憶全而<lb/>
　作厚郭全所居地名<hi>同上</hi>
于大節字守正進賢人天順進士授行人擢監察御史<lb/>
　巡按湖廣以災異言事謫鶴慶推官歴浙江按察使<lb/>
　風節愈髙摘伏刺姦威望大著以不阿權貴被誣遂<lb/>
　稱疾去都憲史琳等復交章論薦改山東按察使卒<lb/>
　于官歴仕三十餘年清介絶俗攻苦茹淡終始一操<lb/>
<pb n="KR2k0045_WYG_068-41b"/>
　<hi>同上</hi>
李瓛字世望豐城人景泰進士授御史巡按南畿陞貴<lb/>
　州僉事調四川嘗劾湛總兵謀叛事得實籍其家時<lb/>
　論快之擢松潘兵備副使時徐謝二指揮有邉功為<lb/>
　當道所抑瓛奏陞之其人佯為獻果投金五百兩為<lb/>
　謝瓛怒而拒曰薦賢為國豈望報邪其人慚而退以<lb/>
　疾卒官蜀人祠於名宦<hi>林志</hi>
游明字大昇豐城人景泰進士授刑部主事時草場火<lb/>
<pb n="KR2k0045_WYG_068-42a"/>
　責在典守中官反誣附場衞卒縱火下法司擬罪明<lb/>
　直其寃衞卒得不死通州軍儲倉嵗以中官受賂虚<lb/>
　出通闗賣糧不下千石倉吏欲發其事中官賂以金<lb/>
　吏持金訴于官户部以中官故劾吏知情明謂大吏<lb/>
　乾没而小吏發之今轉坐告者罪是縱姦也竟白其<lb/>
　枉天順末遷福建提學僉事修葺楊龜山羅豫章李<lb/>
　延平諸先生祠及書院訪其子孫向學者補諸生八<lb/>
　郡翕然宗仰滿九載都御史滕昭奏留加按察副使<lb/>
<pb n="KR2k0045_WYG_068-42b"/>
　仍督學政卒諸生繪像祀于常袞祠<hi>人物志</hi>
范鏞字彦聲豐城人衷之子景泰進士授刑部主事歴<lb/>
　郎中陞廣西按察副使時潯梧鬱林等處寇勢方張<lb/>
　奉都御史韓雍檄親抵賊巢召其酋長諭以逆順皆<lb/>
　望風服有流賊猝至鏞督官兵捕殺之又以輕舟入<lb/>
　大藤峽降其衆巡至博羅陸川岑溪等縣築城衞民<lb/>
　藉以無警改分巡桂平道建永安州未幾潯鬱賊起<lb/>
　都御史朱英檄鏞往討賊聞鏞再至大驚叩頭請罪<lb/>
<pb n="KR2k0045_WYG_068-43a"/>
　遷按察使又督師破于靈山降鬱林賊千餘人<hi>同上</hi>
王朝逺名漢以字行進賢人景泰進士授監察御史天<lb/>
　順中與同臺共劾石亨降衡山知縣未行會天變還<lb/>
　職巡按廣東徭蠻入境守臣故匿不報朝逺以狀聞<lb/>
　勅韓都御史雍往討平之陞陜西按察副使尋陞按<lb/>
　察使嵗饑奏免稅糧及弛茶鹽諸禁民賴全活成化<lb/>
　間擢左僉都御史鎮守甘肅以疾引歸<hi>林志</hi>
樊瑾字公瑾南昌人景泰鄉薦知吳縣改績溪尋調彭<lb/>
<pb n="KR2k0045_WYG_068-43b"/>
　山時松潘苗亂中丞夏塤以瑾諳天文知兵略舉參<lb/>
　戎事嘗出師見黑雲起自西方謂敵有伏兵宜防之<lb/>
　帥不從果敗<hi>同上</hi>
楊暟字好善南昌人由嵗貢累任徳州知州不以家累<lb/>
　自隨嵗旱祈禱不用師巫徒跣行赤日中焦勞致疾<lb/>
　卒僚屬視故篋惟常服一褐衫猶未仕時所製也<hi>同上</hi>
陳栗字景充南昌人景泰鄉舉知漳平縣縣新創庶務<lb/>
　叢委栗敏于集事凡官府廨署學校壇壝以次就緒<lb/>
<pb n="KR2k0045_WYG_068-44a"/>
　聞鎮海陳真晟講正學延舍後堂師事之頑獷為之<lb/>
　嚮化在任五年以憂去漳民頌之不忘<hi>人物志</hi>
毛瓊字漸明豐城人景泰鄉舉授鳳翔府同知寶雞縣<lb/>
　有渠乆湮瓊復疏之民稱為毛公渠陞長沙府時攸<lb/>
　縣多虎為文告城隍神不二日捕獲其六七餘虎遁<lb/>
　去秩滿巡按奏留加四品俸視事未幾卒<hi>同上</hi>
熊懷字性安豐城人天順進士授刑部主事遷廣平知<lb/>
　府嵗饑發廩賑之全活甚衆改知衞輝府治最擢廣<lb/>
<pb n="KR2k0045_WYG_068-44b"/>
　東參政時瀧水猺獞猖獗師旅頻興懷轉餉不絶寇<lb/>
　平賜銀幣歴左布政使𢎞治初冢宰數薦懷任巡撫<lb/>
　以素不通問餽為當軸者所尼乆之遷南京光禄卿<lb/>
　進南刑部侍郎以老乞休<hi>林志</hi>
涂棐豐城人天順進士成化中嘗言祖宗朝政事必與<lb/>
　大臣面議自先帝幼沖未能裁決柄國者慮其缺遺<lb/>
　假簡易之辭以便宣布凡視朝奏事諭旨輙曰所司<lb/>
　知之此一時權宜非可循為定制况批答多參以中<lb/>
<pb n="KR2k0045_WYG_068-45a"/>
　官内閣或不與尤乖祖制乞復面議杜蔽壅之弊不<lb/>
　能用終廣東副使<hi>白志</hi>
　　按棐為廣東副使備兵瓊州時稱其持法嚴峻請<lb/>
　　託不行遂失重臣意屬郡僚訐其過遣刑部郎官<lb/>
　　即訊棐素負氣不食而卒後陳白沙過江西步往<lb/>
　　拜其墓云<hi>原跋</hi>
劉子肅字敬之南昌人景泰進士為人精悍嚴重初除<lb/>
　刑部主事錦衣指揮門達怙寵弄權入朝失貂裘欲<lb/>
<pb n="KR2k0045_WYG_068-45b"/>
　置主者罪子肅但杖出之門達出憾語不為動出為<lb/>
　福建僉事歸十年卒<hi>林志</hi>
涂觀字恒孚豐城人謙之弟天順進士成化間歴南京<lb/>
　吏部考功郎中察京朝官與章侍郎綸力爭可否既<lb/>
　連署以上綸復别疏請汰十餘人命廷臣葉盛覈之<lb/>
　竟從觀言遷衢州知府政尚寛平民懷其惠復知寧<lb/>
　國尋致仕居家以孝友著性坦直雖面折人人不為<lb/>
　忤二子昇旦並舉進士昇别有傳旦都給事歴湖廣<lb/>
<pb n="KR2k0045_WYG_068-46a"/>
　左布政使有才能著稱<hi>林志</hi>
　　按涂觀所著有六書音義今不傳<lb/>
張元禎字廷祥南昌人生而靈異比七嵗寧獻王召試<lb/>
　韻語目為神童天順進士授編修與時宰不合移疾<lb/>
　去𢎞治初召修實録晉左贊善遷南京侍講學士以<lb/>
　母老謝歸乆之召修會典加學士特置日講孝宗雅<lb/>
　意嚮用為設低几就聽之旋以母憂去後召為太常<lb/>
　卿兼學士掌詹事仍侍經筵康陵踐祚進吏部左侍<lb/>
<pb n="KR2k0045_WYG_068-46b"/>
　郎尋乞致仕屢章弗許以疾卒所述易書詩春秋要<lb/>
　語四書集要太極圖説要綱目近思録家語解皆未<lb/>
　脱稾萬厯間諡文裕始宸濠浮慕元禎伺其家居數<lb/>
　有餉饋度不可辭笥而藏之即食品必計值以入殁<lb/>
　後濠果使問其室介孫黙捧笥以進稱亡祖遺命愧<lb/>
　無一言頌盛徳負大王恩啟視纎悉不遺濠為之愧<lb/>
　服有東白先生集二十四卷<hi>豫章書</hi>
丁璐字元美豐城人天順進士授工部主事有權閹至<lb/>
<pb n="KR2k0045_WYG_068-47a"/>
　同官咸屈膝璐獨挺立權閹怒欲辱之璐向闕大呼<lb/>
　衆挽之詰旦皆詣謝璐竟不往諸閹時時於工部索<lb/>
　匠璐一切杜絶欲具奏聞自此相戒無敢復索匠者<lb/>
　成化間陞敘州知府百户王甲占慶符縣民田數百<lb/>
　畝且聚亡命負固璐以計擒治籍田而歸之民有張<lb/>
　乙者匿其兄遺貲兄子詣府投牒璐祕之囹圄中盜<lb/>
　指乙受某贓物乙拊心誓曰是皆吾兄物有何名為<lb/>
　贓乃出牒示俾以三之一歸其兄子諭之和好如初<lb/>
<pb n="KR2k0045_WYG_068-47b"/>
　九載陞廣東左參政在敘城長寧在廣城饒平皆親<lb/>
　自綜理冐瘴以殁<hi>林志</hi>
楊崇字尚賢豐城人受吳聘君之學于胡九韶天順鄉<lb/>
　舉任桂林府同知行陽朔縣顧縣治瞰江垣堞庳甚<lb/>
　使人輦江石大者增其垣小者積垣下未幾蠻寇驟<lb/>
　至莫能涉有以筏薄岸者挈所積石擊之扶傷而去<lb/>
　都御史韓雍征大藤峽檄造戰船應期而辦陞栁州<lb/>
　知府復除知永州府境内山田多旱崇親視渠堰連<lb/>
<pb n="KR2k0045_WYG_068-48a"/>
　嵗有秋築祁陽城善規畫民不告勞先是永州徭役<lb/>
　不均請于當道行九等之法遂推其法于各郡又下<lb/>
　令男女婚嫁從宜不得論賄貧甚者官給以布帛州<lb/>
　縣婚嫁者九千有竒舊俗為之一變以子廉貴贈南<lb/>
　京禮部尚書<hi>人物志</hi>
胡涇字源潔豐城人天順進士授監察御史按南畿捕<lb/>
　宣城大猾汪深置之法有道會匿民婦居夾壁間已<lb/>
　踰年婦家誣其夫殺而沈諸江妄指他尸實之已伏<lb/>
<pb n="KR2k0045_WYG_068-48b"/>
　罪涇㢘得更其獄列郡以為神復按雲南上疏減銀<lb/>
　冶嵗課銀十有二萬滇人頌之陞雲南按察副使改<lb/>
　陜西卒于官<hi>同上</hi>
黄琥字瑩之豐城人天順鄉舉授臨洮府同知嘗督賦<lb/>
　平涼以所得羨餘代民輸逋額岷州用師督餉數萬<lb/>
　區處不乏洮民嵗苦河決作浮梁以濟涉民祠祀之<lb/>
　先是參將王杲納賄違法所司莫敢問御史熊翀屬<lb/>
　琥得其罪狀𢎞治初陞肇慶知府隍舊有魚課緡錢<lb/>
<pb n="KR2k0045_WYG_068-49a"/>
　以供鎮守中貴率辦于民琥至罷之積粟萬餘石以<lb/>
　備荒又捍潮築堤亘二百里擢廣東參政致仕<hi>林志</hi>
熊景字開甫南昌人成化進士授刑部主事時部多大<lb/>
　獄中官因縁為市尚書輙以屬景按法一不為動擢<lb/>
　廣西按察僉事先是潯桂諸猺頻出為擾景隂募人<lb/>
　習猺中委曲者偽作鹽賈負鹽詣猺所猺不疑聚而<lb/>
　問虚實答曰吾賈人不知新按察為何人然見其方<lb/>
　治巨器若古壺狀者百數實石其中窒以巨木計曰<lb/>
<pb n="KR2k0045_WYG_068-49b"/>
　猺出降無庸發此不然當以此破大藤峽猺具白其<lb/>
　酋越數日詣景降尋以母老乞休<hi>同上</hi>
萬福字季崇進賢人成化進士時冢宰王端毅欲釐正<lb/>
　鹽法授福兩淮運副分司故有嵗例餘鹽盡革之又<lb/>
　白督鹺御史豁免各場存積竈丁銀以甦賠累遷南<lb/>
　京刑部員外郎出知金華府會逆瑾遣其黨四出校<lb/>
　尉樊信恨福無所餽誣以廢事脅吏部勒令致仕在<lb/>
　林下二十年子若孫接踵科第子鎡知府鏜吏部尚<lb/>
<pb n="KR2k0045_WYG_068-50a"/>
　書孫潮右副都御史浩南京禮部侍郎累世鼎貴人<lb/>
　謂厚徳之報云<hi>同上</hi>
艾璞字徳潤南昌人成化進士授兵部主事累官至副<lb/>
　都御史巡撫蘇松先是魏國公徐俌與無錫民訟田<lb/>
　璞奉命勘實斷田予民俌銜之遂隂賂劉瑾下其奏<lb/>
　復遣勘使者承望風指劾璞前讞非是逮下錦衣衞<lb/>
　獄抗辯不屈獄具杖五十盡室編海南為民瑾誅復<lb/>
　官致仕言路交薦未及徵而卒璞嘗奉詔求言陳修<lb/>
<pb n="KR2k0045_WYG_068-50b"/>
　徳六事聖政四事及為光祿卿時請減齋醮供事冗<lb/>
　費侃侃有直臣風用未盡究士論惜之<hi>人物志</hi>
　　按林志敘璞事本末不詳白志改撰<lb/>
涂昇字卿儀豐城人觀子成化進士授鹽亭知縣復知<lb/>
　蒲臺寛平愷悌民安其政擢監察御史𢎞治間彗見<lb/>
　天津陳時政六事清寧宫災疏謹天戒上皆嘉納又<lb/>
　劾權閹李廣及其黨當軸者有所祈免昇弗聽未幾<lb/>
　陞廣東副使有通番巨商號八仙為中官羽翼盡擒<lb/>
<pb n="KR2k0045_WYG_068-51a"/>
　治謫戍邉姦民李招鐵詐稱進貢㢘得置于法饒平<lb/>
　劇盜蘇孟凱據鳳凰山熾甚以計散其脅從搗穴平<lb/>
　之奉命採珠閹瑾私請不遂銜之後致政家居瑾中<lb/>
　以御史時事罰米千石輸雲中<hi>張文僖集</hi>
　　按林志不載事詳張文僖公所撰墓志中又按昇<lb/>
　　所著有南巡録及奏議今不傳<lb/>
周季麟字公瑞寧州人成化進士授兵部主事遷郎中<lb/>
　尚書余子俊馬文升皆器之李孜省以左道進有寵<lb/>
<pb n="KR2k0045_WYG_068-51b"/>
　恒推轂其鄉人季麟固不往𢎞治間陞浙江左參政<lb/>
　歴河南左布政使周王列其世子罪狀季麟為寛璧<lb/>
　調䕶世子感泣引咎王亦解慈孝如初擢右副都御<lb/>
　史巡撫甘肅奏停嵗織絨褐以濟兵荒用閣臣薦改<lb/>
　鎮薊州會勘御馬監牧場考證圖籍還侵地以予民<lb/>
　中貴人不敢撓旋引疾歸後逆瑾擅權以事落職罰<lb/>
　米千石輸邉瑾誅復官卒贈右都御史諡僖敏<hi>人物志</hi>
熊達字成章南昌人成化進士授溧陽知縣興學校毁<lb/>
<pb n="KR2k0045_WYG_068-52a"/>
　淫祠煮糜粥以活饑民立義冢以絶水葬擢監察御<lb/>
　史𢎞治間劾太常卿崔志端起家道流姦邪䙝瀆召<lb/>
　致火災歴真定知府福建左參政以詿誤謫知夔州<lb/>
　府致政歸年九十三而終<hi>同上</hi>
熊繡字汝明豐城人占籍湖廣道州成化進士授行人<lb/>
　擢御史巡按陜西坐劾布政于璠<hi>一作藩</hi>貪狀謫清豐<lb/>
　知縣起知鳳翔府嵗旱禱于岐山須㬰大雨遷山東<lb/>
　參政歴右副都御史巡撫延綏改兵部左侍郎未幾<lb/>
<pb n="KR2k0045_WYG_068-52b"/>
　以右都御史巡撫兩廣征賀縣獞賊斬二千八百餘<lb/>
　人俘獲四百有竒召掌南京都察院始繡在兵部結<lb/>
　怨中閹後劉瑾用事宻使人至兩廣蹤跡其過見繡<lb/>
　自廩米常給外秋毫無取矯旨勒致仕憾猶未釋又<lb/>
　以大同浥爛布豆為繡巡撫時罪諷科道論劾提問<lb/>
　罰米五百石輸宣大倉瑾誅召為南京刑部尚書未<lb/>
　幾卒諡莊簡<hi>同上</hi>
　　按繡為刑部尚書在劉瑾伏誅之後林志以為贈<lb/>
<pb n="KR2k0045_WYG_068-53a"/>
　　官者訛<lb/>
丁隆字時雍南昌人成化進士授太平知縣持操皭然<lb/>
　人有丁若水之謡嘗築堤捍海至今名為丁公埧擢<lb/>
　監察御史𢎞治初巡按湖廣發姦持憲無所徇得罪<lb/>
　權貴謫判光州稍徙延平府同知沙寇猖獗隆督兵<lb/>
　分捕事平録功遷廣西僉事歴陞兵備副使以老乞<lb/>
　休<hi>林志</hi>
龔浩南昌人鐩子成化鄉舉其妻徐與李孜省妻兄弟<lb/>
<pb n="KR2k0045_WYG_068-53b"/>
　也孜省方貴幸浩上春官獨不往至目為林靈素孜<lb/>
　省中傷之授禄勸州知州尋改潞南值𠞰竹子龜山<lb/>
　二寨兵興浩獨建議主撫遂單車入寨宣示恩威二<lb/>
　酋歸順不戮一人而還<hi>人物志</hi>
熊一定字廣恒豐城人成化鄉舉授光化知縣陞知澧<lb/>
　州舊有洲地樵牧資焉華陽王府專其利一定力請<lb/>
　以予民九谿土千户唐冠向子通怙險殺人按之伏<lb/>
　辜積粟累數萬斛值嵗大侵藉以存濟尤重風教親<lb/>
<pb n="KR2k0045_WYG_068-54a"/>
　自講課士習為之興起以事被逮既白遂致仕弟一<lb/>
　中以鄉舉任泉州府推官有靖寇功士民立石紀其<lb/>
　徳政<hi>同上</hi>
魏黙字本純新建人成化鄉舉知光澤縣鋭然以興學<lb/>
　變俗為己任延禮他郡名士以課其邑之俊秀暇則<lb/>
　躬為之講經義亹亹不倦性剛明幹濟請託不行後<lb/>
　家居所著有介庵小草<hi>林志</hi>
羅經字大常南昌人成化進士授大理寺評事歴寺正<lb/>
<pb n="KR2k0045_WYG_068-54b"/>
　遷廣東僉事備兵瓊州瓊懸隔海外分巡者多失所<lb/>
　守經介特自持歸囊無瓊物改提學卒官<hi>同上</hi>
周季鳳字公儀寧州人季麟之弟𢎞治進士授刑部主<lb/>
　事遷郎中陞四川按察副使備兵建昌抑鎮守太監<lb/>
　張辰之横解土官木泰刺馬琦之讎以治辦聞改雲<lb/>
　南督學歴湖廣左布政使平嘉魚寇賀章等擢右副<lb/>
　都御史巡撫保定進南京刑部右侍郎以人言解職<lb/>
　起右都御史總理漕儲巡撫應天未上卒贈刑部尚<lb/>
<pb n="KR2k0045_WYG_068-55a"/>
　書諡康惠著來軒漫稿修江備考修江先賢録<hi>豫章書</hi>
李克輝豐城人𢎞治中為徳陽簿慷慨多大節清白自<lb/>
　勵先是龍州彛酋叛拒歴年前後招諭皆莫得其要<lb/>
　領克輝持檄往為陳朝廷撫御恩且歴舉自昔梗化<lb/>
　之禍又却其贈金彛酋畏服遂感泣與輝偕詣臺院<lb/>
　數其罪而宥之反側遂定<hi>四川名宦志</hi>
楊峻字惟髙進賢人成化進士授丹徒知縣陞御史出<lb/>
　為廣東僉事歴任浙江左布政使一剗蠧弊吏不敢<lb/>
<pb n="KR2k0045_WYG_068-55b"/>
　欺鎮守方横取于民督及有司峻面數其罪且欲以<lb/>
　鐵索與共拘攣詣京師其勢稍戢陞南京光祿寺卿<lb/>
　寺嵗進酒屬吏往往以酒敗獲罪峻請命巡倉者監<lb/>
　之始無宿累遂著為令尋引年乞休峻為人嚴毅剛<lb/>
　介其于政事精敏自始仕時已然居官所守始終如<lb/>
　一親喪廬墓至老不宴飲云所著有豐川集<hi>舒梓溪文鈔</hi>
季源字本清進賢人成化進士授刑科給事中奉勅理<lb/>
　兩廣邉儲莅事嚴恕軍民便之遷都吏科居諫垣十<lb/>
<pb n="KR2k0045_WYG_068-56a"/>
　餘年凡彈劾一上輙焚其稿以故人罕傳之進太常<lb/>
　少卿歸卒<hi>林志</hi>
李漢字允昭豐城人成化進士官工科給事中嘗奉使<lb/>
　寧藩贐金一無所受周藩與大臣交惡奉詔往訊奏<lb/>
　云待宗室當以恩處大臣當以禮事得兩釋初登進<lb/>
　士吏部尚書裕其從伯父也方掌銓衡特逺其居不<lb/>
　以家聲自耀與羅玘相友善卓有才品<hi>同上</hi>
陳伯宣字𢎞化靖安諸生方居父喪母熊氏尋没廬墓<lb/>
<pb n="KR2k0045_WYG_068-56b"/>
　者五年忽感萱草叢生子恩舉𢎞治甲子鄉試母舒<lb/>
　氏患風症遇異人言樹藤煮酒可療如言母疾愈踰<lb/>
　年復苦痰咳乃啗涎驗其味酸苦母果不起會父左<lb/>
　股患毒將危禱以身代後瘥事繼母不異所生詔旌<lb/>
　父子孝行之門<hi>林志</hi>
宋景字以賢奉新人𢎞治進士知睢州改御史抗逆瑾<lb/>
　遂引疾歸以薦起浙江僉事陞山西副使會介休縣<lb/>
　饑盜起景獲其渠魁禁捕盜者無妄斷首級民賴以<lb/>
<pb n="KR2k0045_WYG_068-57a"/>
　安擢本省布政累官南兵部尚書召為都御史未幾<lb/>
　卒贈太子少保諡莊靖<hi>豫章書</hi>
萬鏜字仕鳴進賢人𢎞治進士授刑部主事改吏部歴<lb/>
　文選郎中累遷南京都察院右副都御史進兵部右<lb/>
　侍郎尋陟南院右都御史時肅皇因彗孛之變求直<lb/>
　言鏜歴陳時政八事切責遣歸田十餘載值湖廣苗<lb/>
　梗化詔推素有才識堪大事者朝議歸鏜遂起家拜<lb/>
　右副都御史往勘夷情鏜單車就道相機𠞰撫不逾<lb/>
<pb n="KR2k0045_WYG_068-57b"/>
　月奏捷所擒斬以萬計兼陳乆安保治大計十事是<lb/>
　後更無苗患尋陞兵部左侍郎擢南刑部尚書進禮<lb/>
　部尚書召入為吏部尚書加太子少保以忤權勢奪<lb/>
　職歸隆慶初追復官著有治齋文集<hi>人物志</hi>
范兆祥字延和豐城人七嵗作登堯山詩稱神童𢎞治<lb/>
　進士選授檢討侍涇王講讀災異陳言大略謂君后<lb/>
　分主隂陽且引紀伯姬叔姬事以諷又謂團營官軍<lb/>
　無益宜罷歸三大營通州倉糧宜并運入京倉上謂<lb/>
<pb n="KR2k0045_WYG_068-58a"/>
　事涉宫闈非所宜言下錦衣衞獄贖杖還職出為涇<lb/>
　府長史忤王國中人復逮詔獄謫戍永州尋放歸兆<lb/>
　祥自負才節故屢遭困踣而其氣不衰<hi>同上</hi>
　　按范兆祥所著有半松遺墨<lb/>
熊卓字士選豐城人𢎞治進士授平湖知縣正徳初召<lb/>
　為監察御史值雷震養鷹房疏陳時事明年巡按廣<lb/>
　東投牒籲寃者人人至前言狀豪強股栗吏有干簠<lb/>
　簋者望風先遁未及旬日劉瑾誣以姦黨勒致仕卓<lb/>
<pb n="KR2k0045_WYG_068-58b"/>
　在臺為都御史張敷華所器重不附瑾故為所陷未<lb/>
　幾卒詩名與北地信陽相伯仲有熊士選集<hi>同上</hi>
葉釗字時勉豐城人𢎞治進士除南京刑部主事守備<lb/>
　中貴侵蘆洲判歸之民應天諸府災上荒政四事尋<lb/>
　進員外郎武宗立應詔陳言宣大被寇殺卒幾千人<lb/>
　監督中官苖逵妄報首功乞召還候勘宦官典兵於<lb/>
　古未見唐始用之而宗社邱墟我正統朝用之而鑾<lb/>
　輿北狩自今軍務勿遣監督鎮守者亦宜撤還且國<lb/>
<pb n="KR2k0045_WYG_068-59a"/>
　初宦官悉隷禮部秩不過四品職不過埽除今請仍<lb/>
　隸之部易置司禮俾供雜役罷革東厰移為他署斯<lb/>
　左右不得擅權而後天下可安瑾見釗疏甚憤釗又<lb/>
　乞召還劉大夏宥諫官戴銑等瑾益怒坐斷獄詿誤<lb/>
　逮下詔獄削籍歸瑾誅起禮部員外郎未聞命卒學<lb/>
　者祀之石鼓書院中<hi>白志</hi>
朱廷聲字克諧進賢人𢎞治進士授行人選御史正徳<lb/>
　初疏請誅便佞杜逸游以安宗社其略曰邇者聞近<lb/>
<pb n="KR2k0045_WYG_068-59b"/>
　侍太監馬永成谷大用劉瑾等各逞姦計作為淫巧<lb/>
　以蠱惑聖聰或導引遊畋或搬弄雜劇馳馬試箭殆<lb/>
　無虚日忘情作樂每至夜分而又時出甎城東門外<lb/>
　㣲行物議譁然令人怨天怒災異四起未必不由是<lb/>
　數人以致之也望陛下念先帝付託之重自今伊始<lb/>
　留意於難保之天命割恩於壞法之小人急勅法司<lb/>
　將馬永成等明正典刑以昭陛下平明之治疏上忤<lb/>
　諸閹意後劉瑾用事逐諸元老因列廷聲于黨籍勒<lb/>
<pb n="KR2k0045_WYG_068-60a"/>
　致仕瑾敗起南京刑部主事歴陞浙江僉事湖廣按<lb/>
　察副使福建左布政使右副都御史巡撫湖廣會荆<lb/>
　襄饑疫奏發帑金賑之擢刑部右侍郎致仕歸平生<lb/>
　清白自矢及退處澹若無官里中尤服其品云<hi>人物志</hi>
魏棨字喬儀新建人黙之子𢎞治進士授行人司副上<lb/>
　書言事無所避忌歴福建參政時古田流賊盤據議<lb/>
　者欲屠之棨曰倡亂者馬周良也誅止渠魁耳賊竟<lb/>
　解散去民得免株連共肖像祀之<hi>同上</hi>
<pb n="KR2k0045_WYG_068-60b"/>
羅明南昌人由吏員任劒州判官正徳六年鄢藍等寇<lb/>
　數萬攻城明誓以死守城竟不支被執罵賊以死男<lb/>
　諸生介奮身救父亦死之詔卹廕復為立忠義廟<hi>四川</hi>
　<hi>通志</hi>
張元春字幼仁新建人𢎞治進士授山隂知縣遷知滁<lb/>
　州淮上大饑賑恤道殍多所全濟轉蘇州府同知流<lb/>
　賊將犯境元春守太倉常熟誓以身殉民賴之陞知<lb/>
　梧州府值軍門初建承檄整理以功進秩三品後歸<lb/>
<pb n="KR2k0045_WYG_068-61a"/>
　里孫少保位貴贈太子太保吏部尚書兼文淵閣大<lb/>
　學士<hi>人物志</hi>
張元相字居仁新建人有詩名登經明行修科官寧藩<lb/>
　教授署長史事知濠有逆謀每諫不聽逆將發啖以<lb/>
　髙官不從而相兄元春初官山隂知縣相隨任受學<lb/>
　于王守仁時撫䖍相乃宻走䖍言其狀相歸正觴母<lb/>
　髙夫人濠遣校尉火信縛相并其弟舉人元龍禁之<lb/>
　煅煉備至髙夫人戒以必不可持二心先自縊及濠<lb/>
<pb n="KR2k0045_WYG_068-61b"/>
　成擒守仁兵至省乃出相龍于獄相刑殘不用龍官<lb/>
　至山東鹽運使<hi>同上</hi>
楊亷字方震豐城人父崇廉承家學早以文行稱舉成<lb/>
　化進士改庶吉士授南京户科給事中明年京師地<lb/>
　震劾用事大臣五年以災異上六事末言遇大政宜<lb/>
　召大臣面議給事御史隨入駮正帝頗納之母喪服<lb/>
　闋起任刑科請祀薛瑄取讀書録貯國學以父老欲<lb/>
　便養復改南京兵科遷光祿少卿歴順天府尹時京<lb/>
<pb n="KR2k0045_WYG_068-62a"/>
　軍數出車費動數千金廉請大興遞運所餘銀供之<lb/>
　奏免夏税萬五千石慮州縣巧取民財置嵗辦簿吏<lb/>
　無能為姦擢南京禮部右侍郎帝南巡駐南京命百<lb/>
　官戎服朝見㢘不可乞用常儀更請謁見太廟世宗<lb/>
　嗣位就遷尚書㢘與羅欽順善為居敬窮理之學文<lb/>
　必根六經自禮樂錢榖至星厯算數具識其本末學<lb/>
　者稱月湖先生凡八上疏乞休賜勅馳驛給夫禀如<lb/>
　制家居二年卒年七十四贈太子少保諡文恪<hi>列卿録</hi>
<pb n="KR2k0045_WYG_068-62b"/>
　　按月湖所著有太極圖纂洪範纂要國朝名臣言<lb/>
　　行録理學名臣言行録及淨稾續稾遺稾四稾五<lb/>
　　稾六稾統名月湖集羅文莊稱其旁捜博取窮源<lb/>
　　反約名實相副為醇儒云<hi>原跋</hi>
江潭字朝東豐城人成化進士授南京屯田主事嘗奉<lb/>
　部檄覈蘆洲權璫賄不行同官有中其餌者以語撼<lb/>
　之不為動屢與司空爭事可否不肯茍徇丁内艱服<lb/>
　除赴銓卒于京潭學問精博所用未究人皆惜之<hi>過成</hi>
<pb n="KR2k0045_WYG_068-63a"/>
　<hi>山分省人物考</hi>
舒綱本姓陳進賢人舉成化辛夘鄉試一上春官不第<lb/>
　遂棄科舉之業勵志聖賢博究羣書父喪廬墓三年<lb/>
　事母孝撫弟孤恤族中婚葬者動遵古禮主敎白鹿<lb/>
　洞師道尊嚴有古人風<hi>同上</hi>
趙秉貞字正夫新建人𢎞治甲子科鄉舉知淳安縣設<lb/>
　銅鑼縣門欲訴者擊之寃無不直旋改衡陽縣捐俸<lb/>
　賑饑作歌勸農又于驛路夾植榕松以便行者性至<lb/>
<pb n="KR2k0045_WYG_068-63b"/>
　孝母病刲肉饋羮以進家範甚整子弟肅然舒文節<lb/>
　謂其有古人風著有公餘録<hi>林志</hi>
舒芬字國裳進賢人正徳十二年進士第一授修撰時<lb/>
　武宗數㣲行畋遊無度其明年孝貞皇后崩甫踰月<lb/>
　欲幸宣府託言往視山陵罷沿道兵衞芬累章切諫<lb/>
　不報乞歸養不許又明年三月帝議南巡時寧王宸<lb/>
　濠乆蓄異謀與近倖相結人情惶懼言官伏闕諫忤<lb/>
　旨被責讓芬憂之與夏良勝萬潮汪應軫連章入諫<lb/>
<pb n="KR2k0045_WYG_068-64a"/>
　又偕編修崔桐庶吉士江暉王廷臣馬汝驥曹嘉等<lb/>
　合疏謂陛下之出不過如秦皇漢武侈心為樂而已<lb/>
　非能行巡狩之禮者也博浪柏人其禍亦可鑒矣尚<lb/>
　有事堪痛哭不忍言者宗藩蓄劉濞之釁大臣懐馮<lb/>
　道之心以禄位為故物以朝署為市㕓以陛下為奕<lb/>
　棋以革除年間為故事特左右寵倖知術短淺無能<lb/>
　以此言告陛下耳使陛下得聞此言雖禁門之外亦<lb/>
　將警蹕而出尚敢輕騎慢遊哉疏入帝大怒命跪闕<lb/>
<pb n="KR2k0045_WYG_068-64b"/>
　下五日期滿復杖之三十幾斃嘉靖初年帝欲尊崇<lb/>
　本生芬偕其僚連章極諫及張璁桂萼方獻夫驟擢<lb/>
　學士芬及同官楊維聰編修王思羞與同列拜疏乞<lb/>
　罷未幾復偕同官楊慎等伏左順門哭爭帝怒下廷<lb/>
　杖奪俸如初旋遭母喪歸卒於家年四十四世稱忠<lb/>
　孝狀元學者稱梓溪先生萬厯中追諡文節先是修<lb/>
　撰羅倫以諫謫福建提舉踰六十年而芬繼之與倫<lb/>
　同鄉同官所謫地與官又同福建士大夫遂祀芬配<lb/>
<pb n="KR2k0045_WYG_068-65a"/>
　倫云<hi>白志</hi>
萬潮字汝信進賢人正徳進士由寧國府推官入為儀<lb/>
　制主事與舒芬夏良勝陳九州稱江西四諫世宗立<lb/>
　起故官歴浙江提學副使乆之遷參政以忤權貴調<lb/>
　廣西屢遷陜西左布政使擢右副都御史巡撫延綏<lb/>
　所至著聲績<hi>同上</hi>
余祺新建人正德間知中江除巨盜釋寃獄全饑民<lb/>
　甚衆邑舊有茂州守倉役民破産莫能供力請罷之<lb/>
<pb n="KR2k0045_WYG_068-65b"/>
　創五門月城尊經閣重建鄉賢名宦祠社學倉庫樓<lb/>
　義阡橋舖無不加意逃民復業者多陞瀘州知州<hi>四川</hi>
　<hi>名宦志</hi>
胡訓字誨之南昌人𢎞治進士由行人擢御史歴浙江<lb/>
　按察僉事改廣東兵備緝捕海盜有功歴湖廣浙江<lb/>
　布政使以右副都御史巡撫雲南嘉靖初掌南京都<lb/>
　察院每事持大體官至太子少保南京兵部尚書致<lb/>
　仕<hi>林志</hi>
<pb n="KR2k0045_WYG_068-66a"/>
周期雍字汝和寧州人正徳進士授南京御史劉瑾誅<lb/>
　為瑾斥者悉起給事中李光翰趙士賢等御史史良<lb/>
　佐朱廷聲等部郎李夢陽等以兼劾羣閹未得録期<lb/>
　雍偕同官王佩力請皆召用兵部尚書王敞附瑾進<lb/>
　期雍請斥之焦芳劉宇猶在列而劉大夏韓文楊守<lb/>
　隨林瀚張敷華未雪期雍皆極論之尋清軍廣東轉<lb/>
　福建僉事宸濠反簡鋭卒赴討會賊平乃還嘉靖中<lb/>
　累遷都御史巡撫順天薊州密雲闗堡數十以避寇<lb/>
<pb n="KR2k0045_WYG_068-66b"/>
　警盡移入内地寇騎益長驅期雍悉修復之入為大<lb/>
　理卿歴刑部尚書明年以風霾罷免大臣期雍遂去<lb/>
　位家居十年卒<hi>白志</hi>
　　按期雍與族祖季麟季鳳先後立朝皆著風績時<lb/>
　　稱修水三周<lb/>
喻茂堅字汝礪豐城人四川榮昌縣籍正徳進士知銅<lb/>
　陵臨海二縣以卓異擢監察御史諫南巡及疏都御<lb/>
　史王守仁擒逆濠功嘉靖初巡按陜西發總兵李隆<lb/>
<pb n="KR2k0045_WYG_068-67a"/>
　嗾成卒殺巡撫許銘狀又請復設總督拂貴臣意出<lb/>
　為真定知府歴右副都御史撫治鄖陽改巡撫應天<lb/>
　累拜刑部尚書<hi>豫章書</hi>
熊浹字説之南昌人正徳進士授給事中嘗諫武廟南<lb/>
　狩嘉靖初以河南參議召修明倫大典擢僉都御史<lb/>
　大典成轉左副都坐持張福獄與東厰枘鑿罷歸起<lb/>
　南京禮部尚書踰年拜吏部尚書所引拔皆天下知<lb/>
　名士粟帛存問其母會方士胡大順以箕仙進欲祠<lb/>
<pb n="KR2k0045_WYG_068-67b"/>
　奉内廷浹上疏力斥箕仙之妄忤旨切責閲月竟下<lb/>
　錦衣獄遣官校械繫還編氓隆慶初贈少保諡恭肅<lb/>
　<hi>同上</hi>
涂敬字寅之豐城人𢎞治進士授行人選御史嘉靖間<lb/>
　巡按廣東劾故相子都指揮使梁次攄冒官怙勢螫<lb/>
　毒鄉民乞正其罪以謝嶺南衆庶之憤仁夀宫災疏<lb/>
　言比年以來元老大臣相繼而去羣臣抗疏謫戍編<lb/>
　發吕柟馬卿等之降過在可原王相王思之死情尤<lb/>
<pb n="KR2k0045_WYG_068-68a"/>
　可憫張璁等倖取於捷徑郭柟等逺逮於道途錦衣<lb/>
　衞之冐濫弗覈御用監之匠役增收陳林等之𣙜木<lb/>
　陸宣等之乞俸先朝弊政漸次踵行此皆臣等學不<lb/>
　足以格君心以致政多闕失上干天和乞賜罷黜疏<lb/>
　入報聞陞廣東按察副使罷歸累薦不起<hi>人物志</hi>
查仲道字文夫寧州人正徳進士授兵部武庫司主事<lb/>
　會當南巡伏闕號諫杖於廷嘉靖初遷郎中陞杭州<lb/>
　知府時織造太監吳勲横甚仲道每事輒阻抑之竟<lb/>
<pb n="KR2k0045_WYG_068-68b"/>
　為所誣逮至京謫福建運同轉知汀州府卒於官民<lb/>
　為之立祠<hi>同上</hi>
鄧顯麒字文瑞奉新人正徳進士任行人司副諫南巡<lb/>
　廷杖謫國子監學正京闈分考拔楊維聰後為廷試<lb/>
　第一士論服其知人擢御史上疏請講明聖賢有用<lb/>
　之學以圖嘉靖中興之治又疏言戚畹陳萬言治第<lb/>
　撥官軍八千員名及差官往蔚州買木俱宜停免有<lb/>
　夢虹奏議二卷<hi>同上</hi>
<pb n="KR2k0045_WYG_068-69a"/>
　　按武宗時疏諫南巡者剙自舒文節同時諸公或<lb/>
　　連章或獨奏江西人居多不獨四諫也若查鄧二<lb/>
　　人舊傳所不載姓名幾就湮没特為表而出之<hi>原跋</hi>
熊蘭字天秀南昌人正徳進士授行人擢監察御史逆<lb/>
　濠將叛密與同年御史蕭淮言之遂發其謀濠果反<lb/>
　嘉靖中巡按廣東所至旌㢘黜貪人莫敢犯有王指<lb/>
　揮者或誣以失律當斬繫獄十餘年訊知其寃并其<lb/>
　黨數十人皆得末減用事者反疑其矯激遷太平知<lb/>
<pb n="KR2k0045_WYG_068-69b"/>
　府到官五日罷歸廣人莫不惜之弟舉人葛剛正不<lb/>
　屈於濠羈禁嵗餘窘脅備至幾死終不肯附仕至知<lb/>
　縣<hi>同上</hi>
舒柏字國用靖安人正徳鄉舉從王文成學授歙縣訓<lb/>
　導以四禮五倫為教歴陞梧州府同知從文成平田<lb/>
　州有贊畫功遷南京刑部員外出知南寧府有亞學<lb/>
　繫言等書<hi>同上</hi>
姜儀字君肅南昌人正徳進士歴鳳陽永州廣平推官<lb/>
<pb n="KR2k0045_WYG_068-70a"/>
　陞刑部主事出為福建按察僉事遷浙江右參議湖<lb/>
　廣郴桂兵備副使參政貴州擢福建布政使自公俸<lb/>
　外纖毫不以入籍閲一期所積羨餘幾萬兩值建寧<lb/>
　大歉發庫藏金及所積羨餘援之活數萬衆進右副<lb/>
　都御史巡撫湖廣奉命征苗破重寨三十餘所先是<lb/>
　詔儀會同貴州巡撫王學益并力協征學益畏忌不<lb/>
　進儀疏劾之王被逮赴京分宜嚴世蕃其姻親也嗾<lb/>
　言官劾儀師乆費財責令罷兵遂謫廣東左參議以<lb/>
<pb n="KR2k0045_WYG_068-70b"/>
　疾乞休家居十八年卒所著有周易口義<hi>白志</hi>
黄芸豐城人成化進士任順慶府同知鋤強扶弱威惠<lb/>
　並行擢刑部郎中歸宸濠叛脅之從不屈遂遇害<hi>四川</hi>
　<hi>通志</hi>
李金字宣之豐城人正徳進士授碭山知縣時流寇猖<lb/>
　獗金率民築城以禦之工未竟而寇奄至坐謫吳江<lb/>
　丞歴兵部郎中與同官疏諫南巡杖于廷嘉靖初陞<lb/>
　台州知府嵗饑易榖鄰郡以為賑所活不可勝計引<lb/>
<pb n="KR2k0045_WYG_068-71a"/>
　年致仕生平力行清儉蔬布之風至老不渝祀碭山<lb/>
　名宦<hi>人物志</hi>
朱槩字尚節豐城人正徳進士知吳縣調旌徳陞刑部<lb/>
　主事歴員外郎疏諫南巡廷杖奪俸遷四川按察僉<lb/>
　事平畨寇阿戎之叛歴河南參政時鎮守軍夜被殺<lb/>
　遺斧或疑屠者王弼既誣服槩取其斧拭之無脂膋<lb/>
　膩辨非屠者立出之人皆傾服<hi>同上</hi>
萬木字山俱新建人宸濠遣閹校四出籍民田廬收縛<lb/>
<pb n="KR2k0045_WYG_068-71b"/>
　不附己者木與山集鄉人結砦自固賊黨謝重一馳<lb/>
　馬入村執之積葦張睢陽廟前縛重一并馬生焚之<lb/>
　二人飲江上為盜所傷趣見宸濠烙而椎之皆罵賊<lb/>
　死<hi>安志</hi>
趙楠南昌諸生兄模嘗捐粟佐賑宸濠夜捕模索金楠<lb/>
　代兄往脅以威不屈被掠死<hi>同上</hi>
辜增南昌人宸濠反見迫抗節不從一家百口皆死同<lb/>
　時有諸生劉世倫儒士陳維官義士李廣源皆被掠<lb/>
<pb n="KR2k0045_WYG_068-72a"/>
　不屈死<hi>同上</hi>
聶元濟豐城人正徳中以通經舉知彭水興學校勸農<lb/>
　桑以徳化人民懷遺愛建祠祀之<hi>四川通志</hi>
樊準字曰式進賢人南昌籍正徳鄉舉知徐州㢘介彊<lb/>
　立政務節財先是中使督廣運倉儲其左右恣甚準<lb/>
　至以法繩束之無敢犯㑹貢鮮中使横索郵傳供億<lb/>
　不貲準輙加裁抑被誣逮繫老幼號泣送者萬人抵<lb/>
　京事白得調歴官山西按察僉事<hi>人物志</hi>
<pb n="KR2k0045_WYG_068-72b"/>
髙宇字𢎞望豐城人少孤貧刻意古道正徳鄉舉任常<lb/>
　徳府推官擒劇盜杜卿獲贓萬計毫不自入遷南京<lb/>
　刑部主事歴陞程番知府捐俸繕學置學田社田數<lb/>
　百畝挺身解宣尉司之變以治最聞竟解綬去讀書<lb/>
　講學白首無倦程番府後改為貴陽<hi>豫章書</hi>
葉景恩新建人兄弟皆以俠聞族居吳城宸濠將反捕<lb/>
　景恩脅降之不從死獄中及宸濠兵過吳城景恩弟<lb/>
　景充以二百人邀擊不勝賊分兵焚劫其家族衆景<lb/>
<pb n="KR2k0045_WYG_068-73a"/>
　集景修等四十九人皆死之<hi>白志</hi>
朱拱枘明宗室瑞昌王府輔國中尉宸渠長子封奉國<lb/>
　將軍性至孝年十四母范氏危疾翦左手股肉煎湯<lb/>
　飲母得愈父疾篤藥勿效又翦臂肉煎湯飲亦愈正<lb/>
　徳己夘宸濠變逮遷宸渠中土拱枘請代父遷越三<lb/>
　年復還冠帶孝養益至嘉靖十年賜詔襃奬以為宗<lb/>
　藩之勸後居父母喪啟酒致奠酒罋内産異芝堅實<lb/>
　如木一時當事及縉紳士夫有孝感異芝詩傳于世<lb/>
<pb n="KR2k0045_WYG_068-73b"/>
　<hi>林志</hi>
朱世忠字良弼南昌人正徳舉人知浙江龍泉清慎明<lb/>
　敏平易近民每夜訪民間有朝不謀夕及男讀女工<lb/>
　者次日量以俸米給其家歴政始終如一擢敘州同<lb/>
　知<hi>浙江名宦志</hi>
魏季蕃字清野南昌人奉母舒氏盡孝母性嗜橘於庭<lb/>
　前種橘二本嵗取實以供母十年後母没樹亦枯隨<lb/>
　有鳥來巢悲鳴三載終喪鳥去枯樹復甦人以為孝<lb/>
<pb n="KR2k0045_WYG_068-74a"/>
　感所致同時陳白沙舒梓溪皆有詩文美之嘉靖十<lb/>
　七年給照旌表<hi>白志</hi>
甘大橓號寛夫奉新縣人天性孝友器度從容有膽略<lb/>
　華林賊掠其母余氏橓冒刅往以計退賊誘擒賊首<lb/>
　解官通判汪頴奬以孝義之額士大夫作為詩文詠<lb/>
　其事<hi>縣志</hi>
甘文翰字國華奉新縣人舉人天性最孝居喪盡禮公<lb/>
　門咫尺絶足不履授湖廣嘉魚知縣平易近民清介<lb/>
<pb n="KR2k0045_WYG_068-74b"/>
　自守訟簡民安卒於官崇祀名宦鄉賢<hi>崇祀録</hi>
　<lb/>
　<lb/>
　<lb/>
　<lb/>
　<lb/>
　<lb/>
　江西通志卷六十八<lb/>
</p>
<p>
</p>
  </div>
</body>
</text>
</TEI>
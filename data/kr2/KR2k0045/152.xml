<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷一百五十二</head> <lb/>
    <p>
<pb n="KR2k0045_WYG_152-1a"/>
欽定四庫全書<lb/>
　江西通志卷一百五十二<lb/>
　　藝文<hi>詩六</hi>
　　五言律<lb/>
　唐<lb/>
　　送豐城王少府　　　　　　　　楊　炯<lb/>
愁結亂如麻長天照落霞離亭隠喬樹溝水浸平沙左<lb/>
尉才何屈東闗望漸賖行看轉牛斗持此報張華<lb/>
<pb n="KR2k0045_WYG_152-1b"/>
　　題大庾嶺北驛　　　　　　　　宋之問<lb/>
陽月南飛雁傳聞至此囘我行殊未已何日復歸來江<lb/>
静潮初落林昏瘴不開明朝望鄉處應見隴頭梅<lb/>
　　度大庾嶺<lb/>
度嶺方辭國停軺一望家魂隨南翥鳥淚盡北枝花山<lb/>
雨初含霽江雲欲變霞但令歸有日不敢恨長沙<lb/>
　　在洪州答綦母學士　　　　　　張九齡<lb/>
旬雨不愆期由來自若時爾無言郡政吾豈欲天欺常<lb/>
<pb n="KR2k0045_WYG_152-2a"/>
念涓塵益惟歡草樹滋課成非所擬人望在東菑<lb/>
　　湖口望廬山瀑布泉<lb/>
萬丈洪泉落迢迢半紫氛奔飛下雜樹灑落出重雲日<lb/>
照虹蜺似天清風雨聞靈山多秀色空水共氤氲<lb/>
　　自彭蠡湖初入江<lb/>
江岫殊空闊雲煙處處浮上來羣噪鳥中去獨行舟牢<lb/>
落誰相顧逶迤日自愁更將心問影于役復何求<lb/>
　　自豫章南還江上作<lb/>
<pb n="KR2k0045_WYG_152-2b"/>
歸去南江水磷磷見底清轉逢空闊處聊洗滯留情浦<lb/>
樹遙如待江鷗近若迎津途别有趣況乃濯吾纓<lb/>
　　奉酬張洪州九齡江上見贈　　　孫　翃<lb/>
受命讞封疆逢君牧豫章於焉審虞芮復爾共舟航悵<lb/>
别秋隂盡懐歸客思長江臯枉離贈持此慰他鄉<lb/>
　　尋廬山崔徴君　　　　　　　　邱　為<lb/>
日高雞犬静門掩向寒塘夜竹深茅宇秋亭冷石牀住<lb/>
山年已逺服藥夀偏長虛棄浮生者相逢益自傷<lb/>
<pb n="KR2k0045_WYG_152-3a"/>
　　題逺公經臺　　　　　　　　　祖　詠<lb/>
蘭若無人到真僧出復稀苔侵行道席雲濕坐禪衣澗<lb/>
鼠縁香案山蟬噪竹扉世間長不見寜止暫忘歸<lb/>
　　九日龍沙作寄劉大眘虛　　　孟浩然<lb/>
龍沙豫章北九日挂帆過風俗因時見湖山發興多客<lb/>
中誰送酒櫂裏自成歌歌竟乗流去滔滔任夕波<lb/>
　　送袁太祝尉豫章<lb/>
何幸遇休明觀光來上京相逢武陵客獨送豫章行隨<lb/>
<pb n="KR2k0045_WYG_152-3b"/>
牒牽黄綬離羣㑹墨卿江南佳麗地山水舊難名<lb/>
　　夜泊廬江聞故人在東林寺以詩寄之<lb/>
江路經廬阜松門入虎溪聞君尋寂樂清夜宿招提石<lb/>
鏡山精怯禪牀怖鴿棲一燈如悟道為照客心迷<lb/>
　　晚泊尋陽望廬山<lb/>
挂席幾千里名山都未逢泊舟尋陽郭始見香爐峯嘗<lb/>
讀逺公傳永懐塵外蹤東林精舍近日暮但聞鐘<lb/>
　　酬秦徴君徐少府春日見寄<hi>集作奉酬秦徴君系春日撫州西亭野望</hi>
<pb n="KR2k0045_WYG_152-4a"/>
　　　<hi>兼寄徐少府</hi>　　　　　　　　　　韋應物<lb/>
終日愧無政與君聊散襟城根山半腹亭影水中心朗<lb/>
詠竹牕静野情花逕深那能有餘興不作剡溪尋<lb/>
　　寄洪州幕府盧二十一侍御<hi>自南昌令拜項同官洛陽</hi>
忽報南昌令乗驄入郡城同時趨府客此日望塵迎文<lb/>
苑臺中妙冰壺幕下清洛陽相去逺猶使故林榮<lb/>
　　送裴郎中貶吉州　　　　　　　劉長卿<lb/>
亂軍交白刃一騎出黄塵漢節同歸闕江帆共逐臣猨<lb/>
<pb n="KR2k0045_WYG_152-4b"/>
愁岐路晚梅作異方春知已酇侯在應憐脱粟人<lb/>
　　餘干旅舍<lb/>
搖落暮天迥青楓霜葉稀孤城向水閉獨鳥背人飛渡<lb/>
口月初上鄰家漁未歸鄉心正欲絶何處擣寒衣<lb/>
　　餘干夜宴奉餞前蘇州韋使君新除婺州作<lb/>
復拜東陽郡遙馳北闕心行春五馬急向夜一猿深山<lb/>
過康郎近星看婺女臨幸容棲託分猶戀舊棠隂<lb/>
　　晚次苦竹館却憶干越舊遊<lb/>
<pb n="KR2k0045_WYG_152-5a"/>
匹馬風塵色千峯旦暮時遙看落日盡獨向逺山遲故<lb/>
驛花臨道荒村竹映籬誰憐却迥首步步戀南枝<lb/>
　　送李二十四移家至江州<lb/>
煙塵猶滿目岐路易霑衣逋客多南渡征鴻自北飛九<lb/>
江春草緑千里暮潮歸别後難相訪全家隠釣磯<lb/>
　　奉送盧員外之饒州<lb/>
天書萬里至旌斾上江飛日向鄱陽近雲看呉岫微暮<lb/>
帆何處落潮水背人歸風土無勞問南枝黄葉稀<lb/>
<pb n="KR2k0045_WYG_152-5b"/>
　　送舍弟之鄱陽居<lb/>
鄱陽寄家處一别掩柴扉故里何人在滄波孤客稀湖<lb/>
山春草遍雲木夕陽微南去逢迴雁應憐相背飛<lb/>
　　送梁郎中赴吉州<lb/>
遙想廬陵郡還聽叔度歌舊官移上象新令布中和看<lb/>
竹經霜少聞猿帶雨多但愁徴拜日無奈借留何<lb/>
　　送李侍御貶鄱陽<lb/>
迥車仍昨日謫去已秋風干越知何處雲山只向東暮<lb/>
<pb n="KR2k0045_WYG_152-6a"/>
天江色裏田鶴稻花中却見鄱陽吏猶應舊馬驄<lb/>
　　送青苖鄭判官歸江西<lb/>
三苗餘古地五稼滿秋田來問周公税歸輸漢俸錢江<lb/>
城寒背日湓水暮連天南楚凋殘後疲民賴爾憐<lb/>
　　歸弋陽山居留别盧邵二侍御<lb/>
渺渺歸何䖏沿流附客船久依鄱水住頻税越人田偶<lb/>
俗機偏少安閒性所便祗應君少慣又欲寄林泉<lb/>
　　送盧員外往饒州　　　　　　　李嘉祐<lb/>
<pb n="KR2k0045_WYG_152-6b"/>
為郎復典郡錦帳映朱輪露冕隨龍節停橈得水人早<lb/>
霜蘆葉變寒雨石榴新莫怪諳風土三年作逐臣<lb/>
　　送張觀歸袁州<lb/>
羨爾湘東去煙花尚可親緑芳深映馬逺岫遞迎人饑<lb/>
狖啼初日殘鶯惜暮春遙憐謝客興佳句又應新<lb/>
　　送蘓修往上饒<lb/>
愛爾無羈束雲山恣意過一身隨逺岫孤櫂任輕波世<lb/>
事闗心少漁家寄宿多蘆花泊舟處江月奈人何<lb/>
<pb n="KR2k0045_WYG_152-7a"/>
　　送王牧往吉州謁王使君叔<lb/>
細草緑汀洲王孫耐薄遊年華初冠帶文體舊弓裘野<lb/>
渡花争發春塘水亂流使君憐小阮應念倚門愁<lb/>
　　送袁員外宣慰勸農畢赴洪州使院<lb/>
聖主臨前殿殷憂遣使臣氣迎天詔喜恩發土膏春草<lb/>
色催歸櫂鶯聲為送人龍沙多道里流水自相親<lb/>
　　登湓城浦望廬山初晴值省勅催赴江隂<lb/>
西望香爐雪千峯晚色新白頭悲作吏黄紙苦催人多<lb/>
<pb n="KR2k0045_WYG_152-7b"/>
負登山屐深藏漉酒巾傷心公府内手板日相親<lb/>
　　送彈琴李長史往洪州　　　　　錢　起<lb/>
抱琴為傲吏孤棹復南行幾度秋江水皆添白雪聲佳<lb/>
期來客夢幽思緩王程佐牧無勞問心和政自平<lb/>
　　送趙評事赴洪州使幕　　　　　韓　翃<lb/>
孤舟行逺近一路過湘東官屬張廷尉身隨杜幼公山<lb/>
河映湘竹水驛帶青楓萬里思君處秋江夜雨中<lb/>
　　送洪州李别駕之任　　　　　　郎士元<lb/>
<pb n="KR2k0045_WYG_152-8a"/>
南去秋江逺孤舟興自多能將流水引更入洞庭波夏<lb/>
口帆初上潯陽雁正過知音在霄漢佐郡豈蹉跎<lb/>
　　石頭館酬王將軍<lb/>
誰為繡衣客肯駐木蘭舟連雁沙邊至孤城江上秋歸<lb/>
帆背南浦楚塞入西樓何處看離思滄波日夜流<lb/>
　　送李使君赴撫州　　　　　　　皇甫冉<lb/>
逺送臨川守還同康樂侯歳時徒改易今古接風流五<lb/>
馬嘶長道雙旌向本州鄉心寄西北應上郡城樓<lb/>
<pb n="KR2k0045_WYG_152-8b"/>
　　玉山嶺上作　　　　　　　　　皇甫曾<lb/>
悠悠驅匹馬征路上連岡晚翠深雲竇寒臺浄石梁荻<lb/>
花偏似雪楓葉不禁霜愁見前程逺空郊下夕陽<lb/>
　　鄱陽大雲寺一公房　　　　　　顧　況<lb/>
盡日陪游處斜暉竹院清定中觀有漏言下證無生色<lb/>
界聊傳法空門不用情欲知相去近鐘皷兩聞聲<lb/>
　　春日洪州即事　　　　　　　　耿　湋<lb/>
鍾陵春日好春水滿南塘竹宇分朱閣桐花間緑楊磋<lb/>
<pb n="KR2k0045_WYG_152-9a"/>
跎看鬢色留滯惜年芳欲問羇愁發秦闗道路長<lb/>
　　早秋江行　　　　　　　　　　竇　鞏<lb/>
迥望湓城逺西風吹荻花暮潮江勢闊秋雨雁行斜多<lb/>
醉渾無夢頻愁欲到家漸驚雲樹轉數㸃是晨鵶<lb/>
　　奉陪李大夫九日宴龍沙　　　　戴叔倫<lb/>
邦君採菊地近接旅人居一命招衰疾清光照里閭去<lb/>
官慙比謝下榻貴同徐莫怪沙邊倒偏霑杯酌餘<lb/>
　　奉陪李大夫九日龍沙宴㑹　　　權徳輿<lb/>
<pb n="KR2k0045_WYG_152-9b"/>
龍沙重九㑹千騎駐旌旗水木秋光浄絲桐雅奏遲煙<lb/>
蕪斂暝色霜菊發寒枝今日從公醉全勝落帽時<lb/>
　　送孔江州<lb/>
九派潯陽郡分明似畫圖秋光連瀑布晴翠辨香鑪才<lb/>
子厭蘭省邦君榮竹符江城多暇日能寄八行無<lb/>
　　江上送客遊廬山　　　　　　　張　繼<lb/>
楚客自相送霑裳春水邊晚來風信好倂發上江船花<lb/>
映新林岸雲開瀑布泉愜心應在此佳句向誰傳<lb/>
<pb n="KR2k0045_WYG_152-10a"/>
　　送撫州周使君<hi>即侍中之壻</hi>　　　　　盧　綸<lb/>
周郎三十餘天子賜魚書龍節隨雲水金鐃動里閭松<lb/>
聲三楚逺鄉思百花初若轉𢎞農守蕭咸事不如<lb/>
　　送從叔赴洪州　　　　　　　　李　端<lb/>
榮家兼佐幕叔父似還鄉王粲名雖重郗超髯未長鳴<lb/>
橈過夏口斂笏見潯陽後夜相思處中庭月一方<lb/>
　　奉送杜中丞赴洪州　　　　　　暢　當<lb/>
詔出鳯凰宫新恩連帥雄江湖經戰陣草木待仁風豪<lb/>
<pb n="KR2k0045_WYG_152-10b"/>
右貪威愛紆繁徳簡通多慙君子顧攀餞路塵中<lb/>
　　鍾陵雪夜訪友人　　　　　　　楊　凌<lb/>
窮臘催年急陽春怯和歌殘燈閃壁盡夜雪透牕多歸<lb/>
路山川險遊人夢寐過龍洲不可泊歳晚足驚波<lb/>
　　送頭陀上人赴廬山寺　　　　　鄭　常<lb/>
僧家無住著早晚出東林得道非真相頭陀是苦心持<lb/>
齋山果熟倚錫野雲深溪寺誰相待香花與梵音<lb/>
　　次石頭驛寄江西王中丞　　　　韓　愈<lb/>
<pb n="KR2k0045_WYG_152-11a"/>
憑高迴馬首一望豫章城人由戀徳泣馬亦别羣鳴寒<lb/>
日夕初照風江逺漸平黙然都不語應識此時情<lb/>
　　送殷華之洪州　　　　　　　　陳　羽<lb/>
離堂悲楚調君奏豫章行愁處雪花白夢中江水清扣<lb/>
船歌月色避浪宿猿聲還作經年别相思湖草生<lb/>
　　潯陽宴别　　　　　　　　　　白居易<lb/>
鞍馬軍城外笙歌祖帳間乗潮發湓口帶雪别廬山暮<lb/>
景牽行色春寒散醉顔共嗟炎瘴地盡室得生還<lb/>
<pb n="KR2k0045_WYG_152-11b"/>
　　晚題東林寺雙池<lb/>
向晚䨇池好初晴百物新裊枝翻翠羽濺水躍紅鱗萍<lb/>
汎同遊子蓮開當麗人臨流一惆悵還憶曲江春<lb/>
　　送沈亞之尉南康　　　　　　　殷堯藩<lb/>
行邁南康路客心離怨多暮煙葵葉屋秋月竹枝歌孤<lb/>
鶴唳殘夢驚猿嘯薜蘿對江翹首望愁淚疊如波<lb/>
　　和厲元侍御題户部李相公廬山艸堂<lb/>
　　　　　　　　　　　　　　　　姚　合<lb/>
<pb n="KR2k0045_WYG_152-12a"/>
茅屋臨江起登庸復應期遙知歸去日自致太平時幽<lb/>
藥禪僧䕶高窗宿鳥窺行人盡歌詠唯子獨能詩<lb/>
　　送沈下賢謫尉南康　　　　　　張　祐<lb/>
秋風江上草先是客心摧萬里故人去一行新雁來山<lb/>
高雲緒斷浦迥月波頽莫怪南康逺相思不可裁<lb/>
　　旅次上饒溪<lb/>
碧溪行幾折凝櫂宿汀沙角斷孤城掩樓深片月斜夜<lb/>
橋昏水氣秋竹静霜華更想曾題壁凋零可歎嗟<lb/>
<pb n="KR2k0045_WYG_152-12b"/>
　　題上饒亭<lb/>
溪亭拂一琴促軫坐披衿夜月水南寺秋風城外砧早<lb/>
霜紅葉静新雨碧潭深唯是壺中物憂來且自斟<lb/>
　　江西道中<hi>二首</hi>
西江江上月逺逺照征衣夜色草中網秋聲林外機渚<lb/>
田牛路熟石岸客船稀無復是鄉井鷓鴣聊自飛<lb/>
秋灘一望平逺逺見山城落日啼烏桕空林露寄生燒<lb/>
畬殘火色盪槳夜溪聲況是曽遊處桑田小變更<lb/>
<pb n="KR2k0045_WYG_152-13a"/>
　　罷鍾陵幕吏十三年來泊湓浦感舊為詩<lb/>
　　　　　　　　　　　　　　　　杜　牧<lb/>
青梅雨中熟檣倚酒旗邊故國殘春夢孤舟一褐眠搖<lb/>
搖逺堤柳暗暗十程烟南走鍾陵道無因似昔年<lb/>
　　春泊弋陽　　　　　　　　　　許　渾<lb/>
江行春欲半孤枕弋陽堤雲暗猶飄雪潮寒未應溪飲<lb/>
猿聞棹散飛鳥背船低此路成幽絶家山鞏洛西<lb/>
　　送友人歸宜春　　　　　　　　紀唐夫<lb/>
<pb n="KR2k0045_WYG_152-13b"/>
落花兼柳絮無處不紛紛逺道空歸去流鶯獨自聞墅<lb/>
橋喧碓水山郭入樓雲故里南陔曲秋期欲送君<lb/>
　　彭蠡湖春望　　　　　　　　　項　斯<lb/>
湖亭東極望逺櫂不須迴遍草新湖落連天衆雁來蘆<lb/>
洲殘照盡雲障積煙開更想鴟夷子扁舟安在哉<lb/>
　　桑落洲　　　　　　　　　　　李羣玉<lb/>
九江寒露夕微浪北風生浦嶼漁人火蒹葭鳬雁聲頽<lb/>
雲晦廬嶽微鼓辨湓城逺憶天邊弟曾從此路行<lb/>
<pb n="KR2k0045_WYG_152-14a"/>
　　酬鄭進士九江新居見寄　　　　李咸用<lb/>
躡屐叩柴關因成盡日閑獨聽黄鳥語深似白雲間萍<lb/>
沼寛於井莎城緑當山前期招我作此景得吟還<lb/>
　　送韓揆之江西　　　　　　　　李　冶<lb/>
相看指楊柳别恨轉依依萬里江西水孤舟何處歸湓<lb/>
城潮不到夏口信應稀唯有衡陽雁年年來去飛<lb/>
　　鍾陵野步　　　　　　　　　　曹　松<lb/>
岡扉聊自啓信步出波邊野火風吹闊春冰鶴啄穿渚<lb/>
<pb n="KR2k0045_WYG_152-14b"/>
檣齊驛樹山鳥入公田未創孤雲勢空思白閣年<lb/>
　　贈餘干袁明府<lb/>
一雨西城色陶家心自清山銜中郭影雲卷下湖程公<lb/>
署聞流水人烟入廢城難忘楚盡處新有越吟生<lb/>
　　過陶徴君隠居　　　　　　　　崔　塗<lb/>
陶令昔居此弄琴遺世榮田園三畆緑軒冕一銖輕衰<lb/>
柳自無主白雲猶可耕不隨陵谷變應只是高名<lb/>
　　懐廬嶽書齋　　　　　　　　　杜荀鶴<lb/>
<pb n="KR2k0045_WYG_152-15a"/>
長憶在廬嶽免低塵土顔煮茶牕底水採藥屋頭山是<lb/>
境皆遊遍誰人不羨閑無何一名繋引出白雲間<lb/>
　　贈廬嶽隠者<lb/>
自見來如此未嘗離洞門結茅遮雨雪採藥給晨昏古<lb/>
樹藤纒殺春泉鹿過渾悠悠無一事不似屬乾坤<lb/>
　　秋宿棲賢寺懐友人<lb/>
一宿三秋寺閑忙與曉分細泉山半落孤客夜深聞鶴<lb/>
去巢盛月龍潛穴擁雲苦吟方見景多恨不同君<lb/>
<pb n="KR2k0045_WYG_152-15b"/>
　　建昌渡暝吟　　　　　　　　　韋　莊<lb/>
月照臨官渡鄉情獨浩然鳥棲彭蠡樹月上建昌船市<lb/>
散漁翁醉樓深賈客眠隔江何處笛吹斷綠楊烟<lb/>
　　廬山　　　　　　　　　　　　王貞白<lb/>
嶽立鎮南楚雄名天下聞五峯高閡日九疊翠連雲夏<lb/>
谷雪猶在隂巖晝不分唯應嵩與華清峻得為羣<lb/>
　　遊東林寺　　　　　　　　　　黄　滔<lb/>
平生愛山水下馬虎溪時已到終嫌晚重遊預作期寺<lb/>
<pb n="KR2k0045_WYG_152-16a"/>
寒三伏雨松偃六朝枝翻譯如曽見白蓮開滿池<lb/>
　　桑落洲　　　　　　　　　　　胡　玢<lb/>
莫問桑田事但看桑落洲數家新住處昔日大江流古<lb/>
岸崩欲盡平沙長未休想應百年後人世更悠悠<lb/>
　南唐<lb/>
　　送王郎中之官吉水　　　　　　李建勲<lb/>
南望廬陵郡山連五嶺長吾君憐逺俗從事輒名郎移<lb/>
户多無土春蠶不滿筐惟應勞贊畫溪峒況彊梁<lb/>
<pb n="KR2k0045_WYG_152-16b"/>
　　寄廬山白上人　　　　　　　　左　偃<lb/>
潦倒門前客閒眠歳又殘連天數峯雪終日與誰看萬<lb/>
丈高松古千尋落水寒仍聞有新作懶寄入長安<lb/>
　　魏夫人壇　　　　　　　　　　李　中<lb/>
仙壇遺跡在苔合落花名絳節何年返白雲終日生旋<lb/>
新芳草色依舊偃松聲欲問希夷事音塵隔上清<lb/>
　　吉水作尉酬高援秀才見贈<lb/>
佐邑慙無術敢言貧與清風騷誰是主烟月自闗情卷<lb/>
<pb n="KR2k0045_WYG_152-17a"/>
箔當山色開窗就竹聲憐君恵嘉句資我欲垂名<lb/>
　　過武寜縣　　　　　　　　　　王　周<lb/>
行過武寜縣初晴物景和岸囘驚水急山淺見天多細<lb/>
草濃藍潑輕烟疋練拖晚來何處宿一笛起漁歌<lb/>
　　送王員外宰徳安　　　　　　　徐　鉉<lb/>
家世朱門貴官資粉署優今為百里長應好五峯游柳<lb/>
影連彭澤湖光接庾樓承明須再入官滿莫淹留<lb/>
　　送姚宰任吉州安福縣　　　　　<hi>釋</hi>無可<lb/>
<pb n="KR2k0045_WYG_152-17b"/>
落絮滿衣裳攜琴問酒鄉挂帆南入楚到縣半浮湘吏<lb/>
散翠禽下庭閒斑竹長人安宜逺泛沙上蕙蘭香<lb/>
　　遊廬山寺<lb/>
千峯路盤盡林寺昔何名步步入山影房房聞水聲多<lb/>
年人跡斷殘照石隂清自可求居止安閑過此生<lb/>
　　夜宿西林寺寄賈島<lb/>
暗蟲喧暮色黙思坐西林聽雨寒更盡開門落葉深昔<lb/>
因京邑病併起洞庭心亦是吾兄弟遲囘共至今<lb/>
<pb n="KR2k0045_WYG_152-18a"/>
　　題鄭谷江畔桐齋　　　　　　　<hi>釋</hi>皎然<lb/>
客齋開别住坐占緑江濆流水非外物閒雲長屬君浮<lb/>
榮未可累曠達若為羣風起高梧下清絃日日聞<lb/>
　　登大林寺觀白太傳題版　　　　<hi>釋</hi>齊已<lb/>
九疊蒼崖裏禪家鑿翠開清時誰夢到白傅獨尋來怪<lb/>
石和僧定閒雲共鶴迥任兹休去者心是不然灰<lb/>
　　過西山施肩吾舊居<lb/>
大志終難起西峯臥翠堆牀前倒秋壑枕上過春雷鶴<lb/>
<pb n="KR2k0045_WYG_152-18b"/>
見丹成去僧聞栗熟來荒齋松竹老鸞鶴自徘徊<lb/>
　　過陳陶處士舊居<lb/>
一室貯琴尊詩皆大雅言夜過秋竹寺醉打老僧門逺<lb/>
燒來籬下寒蔬簇石根閒庭除鶴跡半是杖頭痕<lb/>
　　尋陽道中作<hi>東林</hi>
秋聲來嶽樹草色徧汀洲多事時為客無人處上樓雲<lb/>
疎片雨歇野闊九江流欲向南朝去詩僧有恵休<lb/>
　　東林雨後望香爐峯<lb/>
<pb n="KR2k0045_WYG_152-19a"/>
翠溼僧牕裏寒堆鳥道邊静思尋去路急遶落來泉暮<lb/>
雨開青壁朝陽照紫烟二林多長老誰憶上頭禪<lb/>
　　寄彭澤晝公<lb/>
聞君彭澤住結構近陶公種菊心相似嘗茶味不同湖<lb/>
光秋枕上嶽翠夏窗中八月東林去吟香菡萏風<lb/>
　　東林寺　　　　　　　　　　　<hi>釋</hi>修睦<lb/>
欲去不忍去徘徊吟繞廊水光秋澹蕩僧好語尋常碑<lb/>
古苔文疊山晴鐘韻長翻思南嶽上欠此白蓮香<lb/>
<pb n="KR2k0045_WYG_152-19b"/>
　宋<lb/>
　　彭澤狄梁公祠　　　　　　　　趙　抃<lb/>
賢正屯䝉日隂邪㑹用時人從萬死過誰肯一言危毒<lb/>
意囘天后忠誠薦柬之復唐三百載留得枕江祠<lb/>
　　江上白樂天祠<lb/>
我愛白司馬有言來謁祠才名千古照忠義一生竒諫<lb/>
切寜思禄讒行卻罪詩如何江上客唯道琵琶詞<lb/>
　　經鄱陽湖<lb/>
<pb n="KR2k0045_WYG_152-20a"/>
捨陸事川程霜天曉色明長波萬頃闊大舸一帆輕静<lb/>
唱村漁樂斜飛渚鴈驚雲披見樓閣隠隠豫章城<lb/>
　　登章貢臺<lb/>
章貢東西派并流作贑川奔湍出城曲離合向臺前把<lb/>
酒來憑檻鳴鼙見放船滔滔歸底處滄海路三千<lb/>
　　碧雲軒　　　　　　　　　　　范仲淹<lb/>
我愛此中好幽軒絶世紛澂宵半窗月淡曉數峯雲逺<lb/>
意經年就微吟並舍聞只應虚静處所得自蘭芬<lb/>
<pb n="KR2k0045_WYG_152-20b"/>
　　大林峯　　　　　　　　　　　周惇頤<lb/>
三月山房暖林花互照明路盤層頂上人在半空行水<lb/>
色雲含白禽聲谷應清天風拂襟袂縹緲覺身輕<lb/>
　　吏隠宜春郡詩十首<hi>存三</hi>　　　　祖無擇<lb/>
吏隠宜春郡年豐獄訟稀餘糧委南畝茂草滿圜扉天<lb/>
意憐艱食民心恥畫衣萬家行樂處車馬有光輝<lb/>
吏隠宜春郡溪山若畫圖纎鱗時自躍幽鳥静相呼曉<lb/>
浪噴寒雨晴嵐鎖緑蕪魚樵本吾事搔首重踟蹰<lb/>
<pb n="KR2k0045_WYG_152-21a"/>
吏隠宜春郡追惟二相賢<hi>房琯季徳裕</hi>節明天寶日業茂㑹<lb/>
昌年友善曽何累朋誣亦自煎<hi>琯坐與李適之韋堅等善貶宜春太守徳裕為</hi>
<hi>王播李漢等所誣貶宜春長史</hi>不才非不幸異代若差肩<lb/>
　　羌先生廟<lb/>
先生高世迹舊隠白雲深結宇知何代遺祠直至今地<lb/>
分壇杏影門接社蓮隂我亦希風者終朝託玉岑<lb/>
　　寄饒州范待制　　　　　　　　梅堯臣<lb/>
山水番君國文章漢侍臣古來中酒地今見獨醒人坐<lb/>
<pb n="KR2k0045_WYG_152-21b"/>
嘯安浮俗談詩接上賓何由趨盛府徒爾望清塵<lb/>
　　送洪州通判何太博若谷先歸新淦<lb/>
拜官江上客乗馬不乗船獨畏蛟龍浪將歸風雨天葛<lb/>
花侵野徑源水入腴田君住巴邱下西山道路連<lb/>
　　送臨江軍監酒李太博<lb/>
三江卑濕地北客宦遊稀霧氣多成雨雲蒸易損衣白<lb/>
醪燒甕美黄雀下田肥未辨殊方語山歌半是非<lb/>
　　呉季野話撫州潛心閣<lb/>
<pb n="KR2k0045_WYG_152-22a"/>
高閣潛心所圖書曝蠧收青山隨宅轉逺水向門流迤<lb/>
邐看無厭潺湲聽不休一聞秦洞説便欲泛漁舟<lb/>
　　龜峯精舍　　　　　　　　　　李　覯<lb/>
去縣二十里路平時正春四山唯有石一寺更無塵融<lb/>
結疑天意經營憶古人但知安樂處何必是全身<lb/>
　　送葛源之太和主簿　　　　　　穆　修<lb/>
勿歎從卑位聊欣適去情秋風九月急飛鳥一帆輕鱠<lb/>
斫江鱗活杯嘗楚釀清繁華莫囘首寵辱正堪驚<lb/>
<pb n="KR2k0045_WYG_152-22b"/>
　　南康望湖亭　　　　　　　　　蘇　軾<lb/>
八月渡長湖蕭條萬象疏秋風片帆急暮靄一山孤許<lb/>
國心猶在康時術已虚岷峨家萬里投老得歸無<lb/>
　　開先寺觀龍潭　　　　　　　　米　芾<lb/>
渡峽捫青玉臨深坐緑苔水從雙劍下山挾兩龍來春<lb/>
暖花驚雪林空石迸雷塵纓聊此濯却去首重囘<lb/>
　　贈景福順長老二首<hi>并序</hi>　　　　蘇　轍<lb/>
　轍幼侍先君聞嘗遊廬山過圓通見訥禪師留連久<lb/>
<pb n="KR2k0045_WYG_152-23a"/>
　之元豐五年以譴居高安景福順公不逺百里恵然<lb/>
　來訪自言昔從訥於圓通逮與先君遊歳月遷謝今<lb/>
　三十六年矣二公皆吾里人訥之化去已十一年而<lb/>
　順公年七十四神完氣定聰明了達對之悵懐疇昔<lb/>
　作二篇贈之<lb/>
屈指江西老多年劍外人身心已無著鄉黨漫相親竄<lb/>
逐知何取周旋意甚真仍將大雷雨一洗百生塵<lb/>
念昔先君子南遊四十年相看順老在想見訥師賢歳<lb/>
<pb n="KR2k0045_WYG_152-23b"/>
歴風輪轉禪心海月圓常情計延促無語對澘然<lb/>
　　射蛟浦<lb/>
萬騎巡遊遍千帆破浪輕射蛟江水赤教戰越人驚山<lb/>
轉樓船影岸催連弩聲祈招無為賦酣寢盡平生<lb/>
　　庾樓<lb/>
元規情不薄上客有殷生夜半酒將罷公來坐不驚舞<lb/>
翻江月迥談落麈毛輕塵世風流盡高樓空此名<lb/>
　　至樟樹店寄徐安道　　　　　　孔武仲<lb/>
<pb n="KR2k0045_WYG_152-24a"/>
逼仄東南路連天紫翠峯微雲還掩日小雨正催農谷<lb/>
鳥投枝急山花落澗濃意巖今不逺談笑喜相逢<lb/>
　　贈仰山簡老　　　　　　　　　黄庭堅<lb/>
簡師飛錫地天外集雲峯拏石松根瘦欹窗竹影濃山<lb/>
寒侵壞衲澗響雜疎鐘客問西來意無言凭短笻<lb/>
　　己酉歳十一月二十六日避寇至龍潭院十二月<lb/>
　　十五日作五首<hi>存三</hi>　　　　　　洪　炎<lb/>
徑轉橋横水林深寺據山鐘魚告闃寂松竹媚孱顔避<lb/>
<pb n="KR2k0045_WYG_152-24b"/>
地欣有託依僧成暫閑東歸路不隔片片隴雲還<lb/>
突兀山椒寺披榛二百年刹從吾祖卜席是里僧傳溪<lb/>
送無窮水林供不斷烟囊中有餘粒假息且安眠<lb/>
潭黑蛟龍宅山青虎豹林隠憂何日了淹泊見冬深薄<lb/>
雪恨還積疎梅冷不禁平生一樽酒衰疾廢孤斟<lb/>
　　曉發鵞湖<lb/>
萬松杉嶺路千畝勸春耕不復紅鵞下空餘碧澗横佛<lb/>
扄穿縹緲仙馭鏁峥嶸道釋分殊境籃輿許我行<lb/>
<pb n="KR2k0045_WYG_152-25a"/>
　　信州逢寒食<lb/>
客行寒食路春晚上饒城野寺鳥烏樂山蹊荆棘生人<lb/>
隨乗鴈集地隔一牛鳴俛首征途内官曹何日清<lb/>
　　過揚瀾　　　　　　　　　　　彭汝礪<lb/>
路入揚瀾險心魂獨惘然秋風浪飛屋春雨水彌天一<lb/>
葉漁翁艇千鈞客子船相争蝸角利平地看深淵<lb/>
　　同遊獨山<lb/>
相期一尊樂共宿獨山青塵土不能汙夢魂還自醒夕<lb/>
<pb n="KR2k0045_WYG_152-25b"/>
陽登絶逕明月步危亭為我題僧壁炎天此日經<lb/>
　　題袁州紫翠軒<lb/>
黯淡襟横野迢遙面古城丹青難盡意紫翠漫為名山<lb/>
石開新雨溪楓照晚晴杖藜饒縱目談笑不無情<lb/>
　　雲蓋寺詩<hi>并序</hi>
　唐浄圓禪師初自石霜來得乳蘿洞喜之將宅焉初<lb/>
　至蛇蚖塞路矯然怒視師師以法語告蛇引去既宿<lb/>
　而斃師為焚之且視無遺燼有三水出焉左者黒右<lb/>
<pb n="KR2k0045_WYG_152-26a"/>
　者清中者白師既築室從之者歸市逮今遂為名刹<lb/>
舊日蛇蚖穴今時薝蔔林寒泉三井舊高閣五峯深翠<lb/>
竹娟娟老長松漠漠隂鳯凰池好在誰得老師心<lb/>
　　題廬阜官㕔壁　　　　　　　　張　耒<lb/>
平生山水興今夜宿東林落日樓殿影西風鐘梵音雲<lb/>
横杉閣迥雨過虎溪深脚力猶堪在它年當重尋<lb/>
　　過新城院　　　　　　　　　　張商英<lb/>
昔讀旴川集嘗聞泰伯賢新城文刻在往事野僧傳氣<lb/>
<pb n="KR2k0045_WYG_152-26b"/>
格終驚俗光芒合貫天田翁不知價只得十千錢<lb/>
　　萍鄉即事　　　　　　　　　　蔣之竒<lb/>
地接長沙近鄉名自古聞毛山千嶂雪玉女一墩雲拱<lb/>
木扶霄上飛泉觸石分霜風萍實老目斷楚江濱<lb/>
　　滕王閣詩二首　　　　　　　　徐　俯<lb/>
一日追王造千年與客遊雲邊梅嶺出坐下贑江流日<lb/>
落迴飛鳥烟深失釣舟蟬聲枯柳外天地晚風秋<lb/>
雲氣浮高棟波瀾遶古城雨餘山更碧葉下水逾清燕<lb/>
<pb n="KR2k0045_WYG_152-27a"/>
語留秋色鴉聲落晚晴故王歌舞地帆急見山行<lb/>
　　登郡學稽古閣晚望　　　　　　蔡　柟<lb/>
簷外川原迥烟中草樹微山城暮吹角客子淚沾衣歳<lb/>
月經身老行藏與願違歸禽帶落日渺渺背人飛<lb/>
　　化戌巖　　　　　　　　　　　李若水<lb/>
翠石黏雲濕寒巖帶蘚深樹涵懐古意水印讀書心經<lb/>
濟神猶在幽棲徑可尋青氈吾舊物稅駕臥山隂<lb/>
　　中秋宿瀼溪驛　　　　　　　　王十朋<lb/>
<pb n="KR2k0045_WYG_152-27b"/>
半月游廬阜中秋宿瀼溪祠尋元子隠<hi>元次山舊隠</hi>樹認赤<lb/>
烏栖坐待雲開月行愁雨作泥番人應話我身在九江<lb/>
西<lb/>
　　南遷題吉州剛應侯廟柱　　　　陳剛中<lb/>
疏爵新剛應論功舊石材能形文母夢還訝佞人來海<lb/>
市為誰出衡雲豈自開乞靈如見告逐客幾時回<lb/>
　按隆祐太后避金兵舟泊吉州石材廟下夜夢神告<lb/>
　曰速行敵至太后驚寤即發舟指贑金人追至造口<lb/>
<pb n="KR2k0045_WYG_152-28a"/>
　不及而還事定封廟神為剛應侯時剛中以胡忠簡<lb/>
　事牽連被謫安逺故詩中云云後竟死貶所<lb/>
　　臨川道上　　　　　　　　　　楊　時<lb/>
風雨離山驛斷橋危欲顛去心奔逸驥行路上青天鴈<lb/>
序江湖樂寒歸島嶼連悠悠逺征客千里獨茫然<lb/>
　　鳳停館中秋　　　　　　　　　王廷珪<lb/>
山高月未吐吟上嶺頭看萬里雲霄静一天星斗寒蝦<lb/>
蟆出金背玉兔動銀盤唯有南飛鵲遶枝終不安<lb/>
<pb n="KR2k0045_WYG_152-28b"/>
　　廬山道中寄送聶名世<lb/>
村逺孤煙起山明曉霧開人行萬松裏路過九江來此<lb/>
去日千里其如腸九囘淮南酒樓近玉笛不勝哀<lb/>
　　陪陳帥登孺子亭　　　　　　　王　阮<lb/>
未上滕王閣先登孺子亭朝廷黨錮傳湖海少㣲星獨<lb/>
善非忘世高風自有靈東湖山上色長為此人青<lb/>
　　閏月十一日月中坐彭蠡門喚船與諸人共載汎<lb/>
　　湖至隄首囘櫂入西灣還分韻賦詩約來晚復集<lb/>
<pb n="KR2k0045_WYG_152-29a"/>
　　詩不至者浮以大白　　　　　　朱　熹<lb/>
解組無多日歸哉喜欲狂臨風成邂逅載月下滄浪酌<lb/>
酒傳清影鳴橈繋素光佗年隔千里此夜莫相忘<lb/>
　　和張彦輔白鹿洞作<lb/>
䆳谷新華館風煙再吐吞舊眠聞野鹿遺恨響驚猿共<lb/>
賞忻同趣分攜愴别魂徘徊空日夕無策駐行軒<lb/>
　　次彦輔西原作<lb/>
無處堪投跡空山寄一椽懸門窺絶壁繚徑上層巔檻<lb/>
<pb n="KR2k0045_WYG_152-29b"/>
闊吞江浪窗虚響谷泉丹經閑自讀不為學神仙<lb/>
　　次彦輔臥龍作<lb/>
瀑水源何處高疑雲漢通瀉時垂練直落處古潭空客<lb/>
寄詩能好龍蟠意自雄知君來峴首為我説隆中<lb/>
　　次彦輔棲賢作<lb/>
融冶何年事停杯莫問天祗今從痼疾疇昔似因縁傾<lb/>
耳真三峽投文入九淵蘭亭那得此猶足致羣賢<lb/>
　　十一月二十六日宿萍鄉西三十餘里黄花渡口<lb/>
<pb n="KR2k0045_WYG_152-30a"/>
　　客舍稍明潔有宋亨伯題詩亦頗不俗因録而和<lb/>
　　之<lb/>
鼎足爐邊坐陶然共一樽道心元自勝世味不須論安<lb/>
穏三更睡清明一氣存雖無康樂句聊爾慰營魂<lb/>
　　九日奉陪高州史君莆陽别駕㑹稽丞公善化明<lb/>
　　府仲衡詩伯并屈子美元範二兄及郡中諸文武<lb/>
　　同登紫霄絶頂南望江湖北眺淮甸少快心目既<lb/>
　　歸又得仲衡佳篇句法清麗情致悽惋三復不勝<lb/>
<pb n="KR2k0045_WYG_152-30b"/>
　　起予之嘆謹次韻呈請皆賦之以紀一時之盛<lb/>
此日登高處千年錦樹稠無人嘲落帽有客賦悲秋忽<lb/>
忽塵中老怱怱物外遊江湖空極目不盡古今愁<lb/>
　　安仁曉行<lb/>
夙駕安仁道行行得自娯荒山圍野闊逺樹出林孤景<lb/>
晦長烟合天寒碧草枯歸心懐往路極目向平蕪<lb/>
　　章巖<lb/>
豁爾天開宇呀然夜不扄閑雲任棲宿宻雨斷飄零破<lb/>
<pb n="KR2k0045_WYG_152-31a"/>
屋僧常住高軒客屢經古今題寫處一半蘚文青<lb/>
　　南安道中<lb/>
曉澗淙流急秋山寒氣深高蟬多逺韻茂樹有餘隂煙<lb/>
火居民少荒溪草露侵悠悠秋稼晚寥落歳寒心<lb/>
　　清江道中見梅<lb/>
今日清江路寒梅第一枝不愁風嫋嫋正奈雪垂垂煖<lb/>
熱惟須酒平章却要詩他年千里夢誰與寄相思<lb/>
　　進賢道中<lb/>
<pb n="KR2k0045_WYG_152-31b"/>
往辭湘水曲今過豫章城改歳無多日到家才幾程晝<lb/>
憐春意迫夜喜月華清此去無淹軌前塗似掌平<lb/>
　　過豐城作<lb/>
渺渺豐城縣囘頭憶舊遊晴江羅逺樹宿莽亂中洲寶<lb/>
劍今鱗甲神光尚斗牛他年還記得此夜一扁舟<lb/>
　　過皂口　　　　　　　　　　　楊萬里<lb/>
贑石三百里春流十八灘路從青壁絶船到半江寒不<lb/>
是春光好誰供客子看猶須一尊淥并遣百憂寛<lb/>
<pb n="KR2k0045_WYG_152-32a"/>
　　寄題南昌尉㕔思賢亭<hi>并序</hi>
　南昌尉㕔之右有孺子墓墓前故有思賢亭中更兵<lb/>
　燹亭毁墓湮今尉劍津張敬之因葺公廨披榛得墓<lb/>
　按圖牒墓旁有九里井求之得井又有甿耕桓伊墓<lb/>
　下得甓三款識云晉平南將軍墓距聘君墓七里驗<lb/>
　其遐邇而信表其基乃復其亭云敬為賦之<lb/>
有客栖霞外無名涴黨中南州一高士東海獨清風舊<lb/>
國有禾女荒阡猶石翁更煩吹笛魄端為洗榛叢<lb/>
<pb n="KR2k0045_WYG_152-32b"/>
　　豫章南浦亭泊舟<hi>二首</hi>　　　　　范成大<lb/>
繡檻臨滄渚牙檣插暮沙浦雲沈斷鴈江雨入昏鴉野<lb/>
曠天何近春寒歳未華來朝風一席隨處且浮家<lb/>
閏歳花光晚霜朝草色荒趁墟猶市井收潦再耕桑客<lb/>
路東西懶江流日夜忙長歌情不盡一酌酹滄浪<lb/>
　　宿華嚴寺　　　　　　　　　　陸　游<lb/>
夜宿華嚴寺人扶到上方喚僧同看畫避佛旋移牀小<lb/>
雨不成雪烈風還作霜鐘殘燈漸暗趺坐黙焚香<lb/>
<pb n="KR2k0045_WYG_152-33a"/>
　　登擬峴臺<lb/>
顦顇思呉客凄涼擬峴臺一年秋欲到兩鬢老先催裊<lb/>
裊菱歌斷翩翩水鳥來倚闌哦五字未穏莫輕回<lb/>
　　撫州上元<lb/>
江月微雲外街泥小雨餘人如虚市散燈似曉星疎羇<lb/>
鴈同身世新霜上鬢鬚明年更清絶漁火對茅廬<lb/>
　　發臨川<lb/>
見客道旁店添衣江上村陂長風浩浩山逺霧昏昏虚<lb/>
<pb n="KR2k0045_WYG_152-33b"/>
日人聲合凶年菜色繁扶衰歸北闕何以報君恩<lb/>
　　别張教授歸獨登擬峴<lb/>
小閣敞朱扉停車暫息機行人呼晚渡幼婦浣秋衣霜<lb/>
樹攲危堞風鴉滿落暉登臨客愁裏況是送將歸<lb/>
　　金石山<lb/>
開歳為休暇官司亦暫閑樓臺先晝永花柳尚春慳鳴<lb/>
鳥隨遊轡和風愜醉顔更憐歸路好破墨數峯山<lb/>
　　湖口宰任伯厚挹清亭　　　　　劉　過<lb/>
<pb n="KR2k0045_WYG_152-34a"/>
政笑行役倦登臨心眼開舒蘄千里見蜀贑兩江來老<lb/>
覺樹如此涼生風快哉主人方好客不算酒行杯<lb/>
　　登四望亭　　　　　　　　　　王　炎<lb/>
春老飛花罷園林遍緑隂憑高聊寓目念逺更傷心劇<lb/>
郡才難稱衰年病易侵不如休歇去吾意決投簪<lb/>
　　溪上晚步<hi>二首分寜作</hi>
山静色不改溪深流自遲緩行聊寓目小立卻支頤樵<lb/>
斧寒尤響漁舟晚更移老夫無伴侣稚子獨追隨<lb/>
<pb n="KR2k0045_WYG_152-34b"/>
風定留黄葉波深湧白沙前山惟道院斷岸半漁家老<lb/>
去忘時事閒中度歳華經旬如再出便可探梅花<lb/>
　　宿正覺寺　　　　　　　　　　曽季貍<lb/>
正覺江邊寺風煙罨畫然庭羅合抱柏門泊釣魚船暮<lb/>
雨涼初過中秋月正圓無人來共賞獨自占江天<lb/>
　　遊華子岡紅泉碧澗　　　　　　曽　極<lb/>
去城纔半驛深谷自逶迤藤絡崩厓石松垂倒地枝寒<lb/>
山縮毛髪碧澗照鬚眉霜氣全消歇空存太傳祠<lb/>
<pb n="KR2k0045_WYG_152-35a"/>
　　龍囘院　　　　　　　　　　　謝　諤<lb/>
堂殿塵埃外軒櫺紫翠中凭欄千障雨敧枕半窗風得<lb/>
意何妨僻尋幽豈易窮分張閒草木一一見春工<lb/>
　　遊越山即景<hi>山在奉新縣北四十里</hi>　　　　幸元龍<lb/>
上得越山半方壺紫翠環山幽春溜響花落午隂閑梵<lb/>
刹依松外仙家在竹間小窗借高枕風定鳥綿蠻<lb/>
　　興福寺　　　　　　　　　　　真徳秀<lb/>
為厭市喧雜攜詩來此吟鳥聲山路静花影寺門深樓<lb/>
<pb n="KR2k0045_WYG_152-35b"/>
閣莊嚴地池塘清浄心松風亦好事送客出前林<lb/>
　　遊青原<hi>二首</hi>　　　　　　　　　文天祥<lb/>
鐘魚閒日月竹樹老風煙一徑溪聲滿四山天影圓無<lb/>
言都是趣有想便成縁夢破啼猿雨開元六百年<lb/>
空庭横螮蝀斷碣偃龍蛇活火參禪筍真泉透佛茶晚<lb/>
鐘何處雨春水滿城花夜影燈前客江西七祖家<lb/>
　　文山即事<lb/>
宇宙風煙闊山林日月長開灘通燕尾伐石割羊腸盤<lb/>
<pb n="KR2k0045_WYG_152-36a"/>
谷堪居李廬山偶姓康知名總閒事一醉櫂滄浪<lb/>
　　將母赴贑道西昌<lb/>
重來鷗閣曉帆影漲新晴倚檻雲來去開簾花送迎江<lb/>
湖春汗漫歳月老峥嶸手把忘憂草䕫䕫繞太清<lb/>
　　快閣遇雨觀瀾<lb/>
一笑登臨晚江流接太虛自慚雲出岫争訝雨隨車慷<lb/>
慨十圍柳周回千里魚故園隄好在夜夢繞吾廬<lb/>
　　題鬱孤臺<lb/>
<pb n="KR2k0045_WYG_152-36b"/>
城郭春聲闊樓臺晝影遲並天浮雪界蓋海出雲旗風<lb/>
雨十年夢江湖萬里思倚闌時北顧空翠濕朝曦<lb/>
　　翠玉樓觀雪<lb/>
矯矯臨清泚濛濛認翠微綈春生客袖鐵冷上戎衣柳<lb/>
眼驚何老梅花覺半肥新來有公事白戰破重圍<lb/>
　　皁蓋樓<lb/>
一水樓臺繞半空圖畫開蝸涎行薜茘雀影上莓苔碧<lb/>
落人千載青山酒一杯晚煙看不盡待月却歸來<lb/>
<pb n="KR2k0045_WYG_152-37a"/>
　　石樓<lb/>
曉色重簾捲春聲疊鼓催長垣連草樹逺水照樓臺八<lb/>
境煙濃淡六街人往來平安消息好看到嶺頭梅<lb/>
　　湖口<lb/>
江湖一都㑹宇宙幾興亡走馬蘆林外買魚茅舍傍南<lb/>
人撑快槳北客坐危檣江水交岷水東流日夜長<lb/>
　　南安軍<lb/>
梅花南北路風雨濕征衣出嶺誰同出歸鄉如不歸山<lb/>
<pb n="KR2k0045_WYG_152-37b"/>
河千古在城郭一時非饑死真吾志夢中行採薇<lb/>
　　望彭蠡　　　　　　　　　　　嚴　粲<lb/>
萬壑氣交㑹今知楚澤雄水明纔辨樹霧合忽迷空逺<lb/>
浦沈初月孤舟亂去鴻闌干已愁思漁唱入蘋風<lb/>
　　南豐道中<hi>四首</hi>　　　　　　　　黄文雷<lb/>
此縣聞天下披圖且萬家螭頭餘佛屋鹿角卧江沙好<lb/>
與蘇凋瘵誰令息嘆嗟春風多少意殘竹映松花<lb/>
此路通南國於今人少行遺民依廟住曠野用鋤耕古<lb/>
<pb n="KR2k0045_WYG_152-38a"/>
木刀痕熟空山鬼火驚猶聞宿師處倉猝又招兵<lb/>
想見承平日兹為富庶鄉門庭存位置井臼隔垣牆草<lb/>
市宜區種空村又夕陽誰歟真致此盗賊已天亡<lb/>
大村三百輩同此就天誅鋭欲取禾耳那知暴骨乎雲<lb/>
疑鵞鸛陣風想虎狼都掩骼行春令毋令長媚狐<lb/>
　　上天池寺<lb/>
始從平地望宛在九霄中不意身能到平生心併空江<lb/>
淮通好雨日月㑹剛風三伏涼如水蟠拏想白龍<lb/>
<pb n="KR2k0045_WYG_152-38b"/>
　　都昌書事　　　　　　　　　　趙崇鉘<lb/>
世事可無酒春藤還有花山雲欲到地街鼓又催衙風<lb/>
𦂳魚休市官貧飯帶沙天機不得問暮色欲棲鴉<lb/>
　　滕閣懷古　　　　　　　　　　鄒登龍<lb/>
凭高獨展眺風葉亂鳴秋鸞舞自空閣漁歌尚晚舟卷<lb/>
簾山歴歴倚檻水悠悠月出江城暮凄涼萬古愁<lb/>
　　遊玊笥山<lb/>
玉笥凌空後元都詔吏仙荒壇深覆草峭壁響流泉石<lb/>
<pb n="KR2k0045_WYG_152-39a"/>
洞隨龍蟄金丹許鶴傳夜深擣藥鳥啼破翠微煙<lb/>
　　上慧力寺<lb/>
今代空王宅前朝處士家牛車為象藏鹿苑發龍華松<lb/>
宻風生樹江空月在沙闍黎飯鐘後邀我試新茶<lb/>
　　遊仰山寺<lb/>
施地開金刹神因結佛縁怪松盤獺徑古木䕶龍淵雲<lb/>
裏春山亂禽啼夜月圓路遙歸不得好借上方眠<lb/>
　　登玊笥山投龍洞　　　　　　　羅與之<lb/>
<pb n="KR2k0045_WYG_152-39b"/>
捫蘿入幽谷眼界益峥嶸石壁斷人跡泉流間鳥鳴日<lb/>
高雲未散秋晚草猶榮坐久無歸意悠然世念輕<lb/>
　　送宋謙父之清江因簡希亮　　　張至龍<lb/>
吟詩夕陽裏相送上瀟灘前路逢梅處同誰倚櫂看歳<lb/>
窮風力緊江闊鴈聲寒持此呈蘇季人生識面難<lb/>
　　招賢渡溪閣晚望　　　　　　　趙汝鐩<lb/>
溪流清到底十頃浸秋光煙重山加色風狂鴈失行塵<lb/>
埃雙老鬢天地幾斜陽何處一聲笛征人暗斷腸<lb/>
<pb n="KR2k0045_WYG_152-40a"/>
　　臨川縣治古桂兩大株與葉潛仲鄔文伯飲花下<lb/>
雙桂相傳久百年殊未衰樹聨鋪葉宻根老著花遲葩<lb/>
墜黏詩筆香濃透酒巵月中但孤影安得兩交枝<lb/>
　　輓謝疊山詩<hi>三首</hi>　　　　　　　湯　漢<lb/>
向老逢危亂投軍復欲東九遷徒有命一戰不成功楚<lb/>
户言猶在韓讐事已空風塵長蒼莽身世轉飄蓬<lb/>
芒鞵初就道慷慨不辭難衮衮長江盡蕭蕭易水寒風<lb/>
霜欺漢節塵土上南冠無復加餐飯旁人掬淚看<lb/>
<pb n="KR2k0045_WYG_152-40b"/>
懷哉千古事百鍊不為柔漢祖尤封齒殷臣不事周寜<lb/>
隨文相國直匹李潭州浩蕩江相接東西萬古愁<lb/>
　　白鶴觀　　　　　　　　　　　鄧　林<lb/>
荒徑行如錯蟠松看轉竒鳥聲人静處山色雨晴時賖<lb/>
得溪翁酒閒尋道士碁箇中有佳趣莫怪下山遲<lb/>
　　廬山棲賢寺<lb/>
名重於諸刹前賢舊隠踪無人知有路隔樹忽聞鐘瀑<lb/>
壯山疑裂雲深樹若封或傳遺槀在三叩昔時松<lb/>
<pb n="KR2k0045_WYG_152-41a"/>
　　湓江<lb/>
逺樹一重重煙村與市通難尋元亮宅遙酹菊花叢蜀<lb/>
浪帆檣外廬山几席中何時邊事息來此作漁翁<lb/>
　　鬱孤臺　　　　　　　　　　　黄大受<lb/>
臺高日欲暝晚眺眼增明疊嶂羅雲樹雙流抱粉城低<lb/>
浮煙萬棟清送月三更尚約秋吟夜江聲帶雨聴<lb/>
　　普通禪寺　　　　　　　　　　<hi>釋</hi>徳恵<lb/>
古寺何年有峩巍入杳冥水如僧眼碧山作佛頭青瓦<lb/>
<pb n="KR2k0045_WYG_152-41b"/>
礫皆能說虚空亦解聽道人心已寂窗下捲殘經<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江西通志卷一百五十二<lb/>
</p>
<p>
</p>
  </div>
</body>
</text>
</TEI>
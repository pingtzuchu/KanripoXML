<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷一百十六</head> <lb/>
    <p>
<pb n="KR2k0045_WYG_116-1a"/>
欽定四庫全書<lb/>
　江西通志卷一百十六<lb/>
　　藝文<hi>奏疏二</hi>
　明<lb/>
　　飛報寧王謀反疏　　　　　　　王守仁<lb/>
正徳十四年六月初五日節該欽奉敇福州三衛軍人<lb/>
進貴等脅衆謀反特命爾暫去彼處地方會同查議處<lb/>
置叅奏定奪欽此欽遵臣於本月初九日自贑州啓行<lb/>
<pb n="KR2k0045_WYG_116-1b"/>
至本月十五日行至豐城縣地名黄土腦據該縣知縣<lb/>
顧佖等稟稱本月十四日寧府稱亂將孫都御史許副<lb/>
使并都司等官殺死巡按及三司府縣大小官員不從<lb/>
者俱被執縳不知存亡各衙門印信盡數收去庫藏搬<lb/>
搶一空見監重囚俱行釋放舟楫蔽江而下聲言直取<lb/>
南京一面分兵北上各官皆來沮臣不宜輕進其時臣<lb/>
尚未信然逃亂之民果已四散奔潰人情洶洶臣亦自<lb/>
顧單旅危途勢難復進方爾囘程随有兵卒千餘已夾<lb/>
<pb n="KR2k0045_WYG_116-2a"/>
江並進前來追臣偶遇北風大作臣亦張疑設計整舟<lb/>
安行兵不敢逼幸而獲免本月十八日囘至吉安府據<lb/>
知府伍文定等稟稱地方無主乞留暫為區畫逺近<lb/>
軍民亦皆遮擁呼號隨據臨江府并新淦豐城奉新等<lb/>
縣各差人飛報寧府遣兵四出攻掠拘收印信及拏掌<lb/>
印官員調取兵快水兑糧船盡被驅脅而去等因臣奉<lb/>
前㫖欲遂徑往福建但天下之事莫急於君父之難若<lb/>
彼順流東下萬一南都失備為彼所襲彼將乘勝北趨<lb/>
<pb n="KR2k0045_WYG_116-2b"/>
旬月之間必且動搖京輔如此則勝負之算未有所歸<lb/>
此誠天下安危之大機慮念及此痛心寒骨義不忍舍<lb/>
之而去故遂入城撫慰軍民督同知府伍文定等調集<lb/>
兵糧號召義勇又約㑹致仕鄉官右副都御史王懋中<lb/>
養病評事羅僑等與之定謀設策收合渙散之心作起<lb/>
忠義之氣相機乘間務為躡後之圖共成掎角之勢牽<lb/>
其舉動而使進不得前擣其巢穴而使退無所據日望<lb/>
天兵之速至庻解東南之倒懸伏望皇上省愆咎已命<lb/>
<pb n="KR2k0045_WYG_116-3a"/>
將出師因難興邦未必非此臣以弱劣多病屢疏乞休<lb/>
况此地方之責本亦非臣之任今兹扶疾赴閩實亦意<lb/>
圖便道歸省臨發之前已具哀懇齎奏之人去纔數日<lb/>
適當君父之急不忍失此事機姑復暫留期紓國難候<lb/>
區畫少定各官略可展布朝廷命師一臨亦遂遵照前<lb/>
㫖入閩了事就彼處歸省父疾進不避嫌退不避罪惟<lb/>
民是保而利於主臣之心也直行其報國之誠而忘其<lb/>
緩命之罪求伸其哀痛之情而甘冒棄職之誅臣之罪<lb/>
<pb n="KR2k0045_WYG_116-3b"/>
也竊照都御史王懋中評事羅僑忠義自許才識練達<lb/>
知府伍文定果捷能斷忠勇有謀累立戰功皆抑而不<lb/>
賞乆淹外郡實屈而未伸今江西闔省見無一官若待<lb/>
他求緩無所及乞遂將各官授以𦂳要職任庻可責之<lb/>
拯溺救焚其餘若裁革兵備副使羅循養病副使羅欽<lb/>
徳郎中曽直御史周魯同知郭祥鵬省親進士郭持平<lb/>
驛丞李中王思等雖皆本土之人咸秉忠貞之節况亦<lb/>
見在同事當多難之日事宜從權庶克有濟再照寧府<lb/>
<pb n="KR2k0045_WYG_116-4a"/>
逆謀既著彼若北趨不遂必將還取兩浙南擾湖湘窺<lb/>
留都以斷南北取閩廣以益軍資若不即為控制急遣<lb/>
重兵必將噬臍無及又照撫州府知府陳槐臨江府知<lb/>
府戴徳孺贑州府知府邢珣袁州府知府徐璉寧都縣<lb/>
知縣王天與豐城縣知縣顧佖新淦縣知縣李美奉新<lb/>
縣知縣劉守緒泰和縣知縣李楫南安府同知朱憲贑<lb/>
州府同知夏克義龍泉縣知縣陳允諧及闔省各官今<lb/>
見在者乞敇吏部就於其中推補本省方面知府兵備<lb/>
<pb n="KR2k0045_WYG_116-4b"/>
等官庶可速令供職其有城守之責者亦各量陞職銜<lb/>
重其權勢使可展布又照南贑軍餉惟資鹽商諸税近<lb/>
因戸部奏革顧募之兵無所仰給悉已散遣今未兩月<lb/>
即遇此變復欲召募將倚何資輒復遵依勅㫖便宜事<lb/>
理仍舊舉行然亦緩不及濟必須先於兩廣積儲軍餉<lb/>
數内量借一十餘萬庶幾軍衆可集地方有賴國難可<lb/>
平緣係飛報地方謀反重情事理為此具本專差舍人<lb/>
來儀親齎謹題請㫖<lb/>
<pb n="KR2k0045_WYG_116-5a"/>
　　江西捷音疏<lb/>
照得先因寧王圖危宗社興兵作亂已經具奏請兵征<lb/>
𠞰外隨看得寧王陰謀不軌已將十年畜養死士二萬<lb/>
餘人招誘四方盜賊渠魁亦以萬數舉事之日復驅其<lb/>
䕶衞黨與并脅從之徒有六七萬人虐燄張熾臣以百<lb/>
數疲弱之卒勢不敢輕舉驟進乃退保吉安姑為牽制<lb/>
之圖時逺近軍民刼於寧王之積威道路以目莫敢出<lb/>
聲臣一面督率吉安府知府伍文定等調集軍民兵快<lb/>
<pb n="KR2k0045_WYG_116-5b"/>
召募四方報効義勇之士㑹計一應解留錢糧支給糧<lb/>
賞造作軍器戰船奏留公差囘任監察御史謝源伍希<lb/>
儒分職任事一面約會該府鄉官先任右副都御史致<lb/>
仕王懋中養病痊可編修鄒守益刑部郎中曽直評事<lb/>
羅僑丁憂監察御史張鰲山先任浙江僉事今赴部調<lb/>
用劉藍依親進士郭持平軍門參謀驛丞王思李中先<lb/>
任福建按察使致仕劉遜先任參政致仕黄繡先任嘉<lb/>
興府知府閒住劉昭等相與激發忠義譬諭禍福移檄<lb/>
<pb n="KR2k0045_WYG_116-6a"/>
逺近布朝廷之深仁暴寧王之罪惡於是豪傑響應人<lb/>
始思奮區畫旬日官兵稍稍四集時寧王聲言先取南<lb/>
京臣慮南京尚未有備恐一時為彼所襲乃先張疑兵<lb/>
於豐城示以欲攻之勢故寧王先遣兵出攻南康九江<lb/>
諸處而自留居省城以禦臣至是七月初二日探知臣<lb/>
等兵尚未集乃留兵萬餘屬其心腹宗支郡王儀賓内<lb/>
官并偽授都督都指揮等官使守江西省城而自引兵<lb/>
向闕臣晝夜促各郡兵期以本月十五日㑹臨江之樟<lb/>
<pb n="KR2k0045_WYG_116-6b"/>
樹而身督知府伍文定等兵徑下於是知府戴徳孺引<lb/>
兵自臨江來知府徐璉引兵自袁州來知府邢珣引兵<lb/>
自贑州來通判胡堯元童琦引兵自瑞州來通判談儲<lb/>
推官王暐徐文英新淦知縣李美泰和知縣李楫寧都<lb/>
知縣王天與萬安知縣王冕亦各以其兵來赴十八日<lb/>
遂至豐城分布哨道使知府伍文定為一哨攻廣潤門<lb/>
入知府邢珣為二哨攻順化門入知府徐璉攻惠民門<lb/>
入知府戴徳孺攻永和門入通判胡堯元童琦攻章江<lb/>
<pb n="KR2k0045_WYG_116-7a"/>
門入知縣李美攻徳勝門入都指揮余恩攻進賢門入<lb/>
通判談儲推官王暐知縣李楫王天與王冕等各以其<lb/>
兵乗七門之釁傍夾攻擊以佐其勢是日得諜報寧王<lb/>
伏兵千餘於新舊墳厰以備省城之援臣乃遣奉新知<lb/>
縣劉守緒典史徐誠領兵四百從間道夜襲破之以搖<lb/>
城中十九日發市汊臣乃大誓各軍申布朝廷之威再<lb/>
暴寧王之惡約諸將一鼔而附城再鼓而登三鼓而不<lb/>
克誅伍四鼔而不克斬將己誓莫不切齒痛心踴躍激<lb/>
<pb n="KR2k0045_WYG_116-7b"/>
憤薄暮齊發二十日黎明各至汛地先是城中為備甚<lb/>
嚴滾木灰瓶火炮石弩機毒之械無不畢具及臣所遣<lb/>
兵已破新舊墳厰敗潰之卒皆奔告城中城中已驚懼<lb/>
至是復聞我師四面驟集皆震駭奪氣我師乘其動搖<lb/>
呼譟並進梯絙而登城中之兵土崩瓦解皆倒戈退奔<lb/>
城遂破擒其居守宜春王拱樤及偽太監萬鋭等千有<lb/>
餘人寧王宫中眷屬聞變縱火自焚延及居民房屋臣<lb/>
當令各官分道救火撫定居民散釋脅從封府庫謹關<lb/>
<pb n="KR2k0045_WYG_116-8a"/>
防搜獲原被刧收大小衙門印信九十六顆三司脅從<lb/>
官布政使胡濓參政劉斐參議許效廉副使唐錦僉事<lb/>
賴鳳都指揮王玘等皆自首投罪除將擒斬功次發御<lb/>
史謝源伍希儒權令審驗紀録一應事宜查審明白陸<lb/>
續具奏及一面分兵四路追躡寧王向往相機擒𠞰另<lb/>
行奏報外竊照寧王逆燄熏天衆號一十八萬屠城破<lb/>
郡逺近震懾今其猖獗已一月有餘而四方赴難之師<lb/>
尚未有一人應者前項領哨各官及監軍御史本省養<lb/>
<pb n="KR2k0045_WYG_116-8b"/>
病丁憂致仕等官皆從臣起於顛沛危急之際併心協<lb/>
謀倡率義勇陷陣先登以克破此堅城據其巢穴此雖<lb/>
臣子職分當然亦其激切痛憤之本心但當此物情暌<lb/>
貳動搖之日非賞罰無以鼓士氣今逆賊殺人如草芥<lb/>
又挾其厚貨賞賚所及一人動以千萬伏願皇上處變<lb/>
從權速將前項各官量加陞賞以勵逺近事勢難為之<lb/>
日覆宗滅族之禍臣且不避况敢避邀賞之嫌乎緣係<lb/>
捷音事理為此具本專差千戸詹明親齎謹具題知<lb/>
<pb n="KR2k0045_WYG_116-9a"/>
　　擒獲宸濠捷音疏<lb/>
照得先因寧王圖危宗社興兵作亂已經具奏外當於<lb/>
本日據諜報及據安慶逃囘被擄船戸十餘人報稱寧<lb/>
王於十六日攻圍安慶未下自督兵夫運土填塹期在<lb/>
必尅是日有守城軍門官差人來報贑州王都堂已引<lb/>
兵至豐城城中軍民震駭乞作急分兵歸援寧王聞之<lb/>
大恐即欲囘舟因太師李士實等阻勸以為必須徑往<lb/>
南京既登大寳則江西自服寧王不應次日遂解安慶<lb/>
<pb n="KR2k0045_WYG_116-9b"/>
之圍移兵泊阮子江㑹議先遣兵二萬歸援江西寧王<lb/>
亦自後督兵隨來等因先是臣等駐兵豐城衆議安慶<lb/>
被圍宜引兵直趨安慶臣以九江南康皆已為賊所據<lb/>
而南昌城中數萬之衆精悍亦且萬餘食貨充積我兵<lb/>
若抵安慶賊必囘軍死鬬安慶之兵僅僅自守必不能<lb/>
援我於湖中南昌之兵絶我糧道而九江南康之賊合<lb/>
勢撓躡四方之援又不可望事難圖矣今我師驟集先<lb/>
聲所加城中必已震懾因而并力急攻其勢必下已破<lb/>
<pb n="KR2k0045_WYG_116-10a"/>
南昌賊先破膽奪氣失其根本勢必歸救如此則安慶<lb/>
之圍自解而寧王亦可以坐擒矣至是得報果如臣等<lb/>
所料當臣督同領兵知府㑹集監軍及倡義各鄉官等<lb/>
官議所以禦之之策衆多以寧王兵勢衆盛氣燄所及<lb/>
有如燎毛今四方之援尚未有一人至者彼憑其憤怒<lb/>
悉衆并力而萃於我勢必不支且宜斂兵入城堅壁自<lb/>
守以待四鄰之援然後徐圖進止臣以寧王兵力雖强<lb/>
軍鋒雖鋭然其所過徒恃焚掠屠戮之慘以威刧逺近<lb/>
<pb n="KR2k0045_WYG_116-10b"/>
未嘗逢大敵與之竒正相角所以鼔動煽惑其下者全<lb/>
以進取封爵之利為説今出未旬月而輒退歸士心既<lb/>
已攜沮我若先出鋭卒乘其惰歸要迎掩擊一挫其鋒<lb/>
衆將不戰自潰所謂先聲有奪人之氣攻瑕則堅者瑕<lb/>
也是日撫州府知府陳槐兵亦至於是遣知府伍文定<lb/>
邢珣徐璉戴徳孺合領精兵五百分道並進擊其不意<lb/>
又遣都指揮余恩以兵四百往來湖上以誘致賊兵知<lb/>
府陳槐通判胡堯元童琦談儲推官王暐徐文英知縣<lb/>
<pb n="KR2k0045_WYG_116-11a"/>
李美李楫王冕王軾劉守緒劉源清等使各領兵百餘<lb/>
四面張疑設伏候伍文定等兵交然後四起合擊分布<lb/>
既定臣乃大賑城中軍民慮宗室郡王將軍或為内應<lb/>
生變親慰諭之以安其心又出給告示凡脅從皆不問<lb/>
雖嘗受賊官爵能逃歸者皆免死斬賊徒歸降者給賞<lb/>
使内外居民及鄉道人等四路傳播以解散其黨二十<lb/>
三日復得諜報寧王先鋒已至樵舍風帆蔽江前後數<lb/>
十里不能計其數臣乃分督各兵乘夜趨進使伍文定<lb/>
<pb n="KR2k0045_WYG_116-11b"/>
以正兵當其前余恩繼其後邢珣引兵繞出賊背徐璉<lb/>
戴徳孺張兩翼以分其勢二十四日早賊兵鼓譟乘風<lb/>
而前逼黄家渡其氣驕甚伍文定余恩之兵佯北以致<lb/>
之賊爭進趨利前後不相及邢珣之兵前後横擊直貫<lb/>
其中賊敗走文定恩督兵乘之璉徳孺合勢夾攻四面<lb/>
伏兵亦呼譟並起賊不知所為遂大潰追奔十餘里擒<lb/>
斬二千餘級落水死者以萬數賊氣大沮引兵退保八<lb/>
字腦賊衆稍稍遁散寧王震懼乃身自激勵將士賞其<lb/>
<pb n="KR2k0045_WYG_116-12a"/>
當先者以千金被傷者人百兩使人盡發九江南康守<lb/>
城之兵以益師是日建昌知府曾璵引兵亦至臣以九<lb/>
江不破則湖兵終不敢越九江以援我南康不復則我<lb/>
兵亦不能踰南康以躡賊乃遣知府陳槐領兵四百合<lb/>
饒州知府林珹之兵乘間以攻九江知府曾璵領兵四<lb/>
百合廣信知府周朝佐之兵乘間以取南康二十五日<lb/>
賊復并力盛氣挑戰時風勢不便我兵少却死者數十<lb/>
人臣急令人斬取先却者頭知府伍文定等立於銃礮<lb/>
<pb n="KR2k0045_WYG_116-12b"/>
之間火燎其鬚不敢退奮督各兵殊死並進礮及寧王<lb/>
舟寧王退走遂大敗擒斬二千餘級溺水死者不計其<lb/>
數賊復退保樵舍連舟為方陣盡出其金銀以賞士臣<lb/>
乃夜督伍文定等為火攻之具邢珣擊其左徐璉戴徳<lb/>
孺出其右余恩等各官分兵四伏期火發而合二十六<lb/>
日寧王方朝羣臣拘集所執三司各官責其間以不致<lb/>
死力坐觀成敗者將引出斬之爭論未决而我兵已奮<lb/>
擊四面畢集火及寧王副舟衆遂奔散寧王與妃嬪泣<lb/>
<pb n="KR2k0045_WYG_116-13a"/>
别妃嬪宫人皆赴水死我兵遂執寧王并其世子郡王<lb/>
将軍儀賔及偽太師國師元帥參贊尚書都督都指揮千<lb/>
百户等官李士實劉養正劉吉屠欽王綸熊瓊盧珩羅<lb/>
璜丁饋王春呉十三凌十一秦榮葛江劉勲何鏜王信<lb/>
呉國七火信等數百餘人被執脅從官太監王宏御史<lb/>
王金主事金山按察使楊璋僉事王疇潘鵬參政程杲<lb/>
布政梁宸都指揮郟文馬驥白昂等擒斬賊黨三千餘<lb/>
級落水死者約三萬餘棄其衣甲器仗財物與浮尸積<lb/>
<pb n="KR2k0045_WYG_116-13b"/>
聚横亘若洲焉於是餘賊數百艘四散逃潰臣復遣各<lb/>
官分路追𠞰毋令逸入他境為患二十七日及之於樵<lb/>
舍大破之又破之於呉城擒斬復千餘級落水死者殆<lb/>
盡二十八日得知府陳槐等報亦各與賊戰於沿湖諸<lb/>
處擒斬各千餘級臣等既擒寧王而入闔城内外軍民<lb/>
聚觀者以數萬歡呼之聲震動天地莫不舉手加額真<lb/>
若解倒懸之苦而出於水火之中也除將寧王并其世<lb/>
子郡王將軍儀賓偽授太師國師元帥都督都指揮等<lb/>
<pb n="KR2k0045_WYG_116-14a"/>
官各另監羈候解被執脅從等官并各宗室别行議奏<lb/>
及將擒斬俘獲功次一萬一千有竒發御史謝源伍希<lb/>
儒暫令審驗紀録另行造册繳報外照得臣節該欽奉<lb/>
敇諭但有盜賊生發即便嚴督各該兵備守備守巡并<lb/>
各軍衞有司設法調兵𠞰殺其管領兵快人等官員不<lb/>
問文職武職若在軍前違期并逗遛退縮者俱聼以軍<lb/>
法從事生擒盜賊鞠問明白亦聼就行斬首示衆斬獲<lb/>
賊級行令各該兵備守巡守備官即時紀驗明白備行<lb/>
<pb n="KR2k0045_WYG_116-14b"/>
江西按察司造册繳報查照事例陞賞激勸欽此及準<lb/>
兵部題稱今後但草賊生發事情𦂳急該管官司即便<lb/>
依律調撥官軍乘機𠞰捕應合㑹捕者亦即調發策應<lb/>
等因節奉欽依備咨前來又節該奉敇如或江西别府<lb/>
報有賊情𦂳急移文至日爾亦要及時遣兵策應毋得<lb/>
違誤欽此俱經欽遵外竊照寧王烝淫奸暴腥穢彰聞<lb/>
賊殺善類剥害細民數其罪惡世所未有不軌之謀已<lb/>
踰一紀積威所刼逺被四方士夫雖在千里之外皆蔽<lb/>
<pb n="KR2k0045_WYG_116-15a"/>
目搖手莫敢論其是非小人雖在幽僻之中且吞聲飲<lb/>
恨不敢訴其寃抑兼又招納叛亡誘致劇賊渠魁如呉<lb/>
十三凌十一之屬牽引數千餘衆召募四方武藝驍勇<lb/>
力能㧞樹排關者亦萬有餘徒又使其黨王春等分齎<lb/>
金銀數萬陰置奸徒於滄州淮揚山東河南之間亦各<lb/>
數十比其起事之日從其䕶衞姻族連其黨與朋私驅<lb/>
脅商旅軍民分遣其官屬親暱使各募兵從行多者數<lb/>
千少者數百帆檣蔽江衆號一十八萬其從之東下者<lb/>
<pb n="KR2k0045_WYG_116-15b"/>
實亦不下八九萬餘且又矯稱宻㫖以脅制逺近偽傳檄<lb/>
諭以搖惑人心故其舉兵倡亂一月有餘而四方震懾<lb/>
畏避皆謂其大事已定莫敢抗義出身與之爭衡從事<lb/>
抱節者僅堅城而自守忠憤者惟集兵以俟時非知謀<lb/>
忠義之不足其氣燄使然也臣以孱弱多病之質才不<lb/>
逮於凡庸知每失之迂繆當兹大變輒敢冒非其任以<lb/>
行旅百數之卒起事於顛沛危疑之中旬月之間遂能<lb/>
克復堅城俘擒元惡以萬餘烏合之兵而破强㓂十萬<lb/>
<pb n="KR2k0045_WYG_116-16a"/>
之衆是固上天之陰隲宗社之黙佑陛下之威靈而廟<lb/>
廊謀議諸臣消禍於將萌而預為之處見機於未動而<lb/>
潛為之制改臣提督使得扼制上流而凜然有虎豹在<lb/>
山之威申明律例使人自為戰而翕然有臂指相使之<lb/>
形敇臣以及時策應不限以地而隠然有常山首尾之<lb/>
勢故臣得以不俟詔㫖之下而調集數郡之兵數郡之<lb/>
民亦不待詔㫖之督而自有以赴國家之難長驅越境<lb/>
直擣窮追不以非任為嫌是乃伏至險於無形之中藏<lb/>
<pb n="KR2k0045_WYG_116-16b"/>
不測於常制之外人徒見嬖奚之多獲而不知王良之<lb/>
善御有以致之也然則今日之舉廟廊諸臣預謀早計<lb/>
之功其又孰得而先之乎又照御史謝源伍希儒監軍<lb/>
督哨謀畫居多倡勇宣威勞苦備嘗領哨知府伍文定<lb/>
邢珣徐璉戴徳孺陳槐曽璵林珹周朝佐署都指揮僉<lb/>
事余恩分哨通判胡堯元童琦談儲推官王暐徐文英<lb/>
知縣李楫李美王冕王軾劉源清劉守緒傅南喬隨哨<lb/>
通判楊昉陳旦指揮麻璽髙睿孟俊知縣張淮應恩王<lb/>
<pb n="KR2k0045_WYG_116-17a"/>
庭顧佖萬士賢馬津等雖効績輸能亦有等列然皆首<lb/>
從義師爭赴國難協謀并力共收全功其間若伍文定<lb/>
邢珣徐璉戴徳孺等冒險衝鋒功烈尤懋鄉官都御史<lb/>
王懋中編修鄒守益御史張鰲山郎中曽直評事羅僑<lb/>
僉事劉藍進士郭持平驛丞王思李中按察使劉遜參<lb/>
政黄繡知府劉昭等仗義興兵協張威武運籌贊畫夾<lb/>
輔折衝以上各官功勞雖在尋常征勦亦已甚為難得<lb/>
况當震恐搖惑四方知勇莫敢一攖其鋒而各官激烈忠<lb/>
<pb n="KR2k0045_WYG_116-17b"/>
憤捐身徇國乃能若此伏願皇上論功朝錫之餘普加<lb/>
爵賞旌擢以勸天下之忠義以勵將來之懦怯仍詔示<lb/>
天下使知奸雄若寧王者蓄其不軌之謀已十有餘年<lb/>
而發之旬月輒就擒滅於以見天命之有在神器之不<lb/>
可窺以定天下之志尤願皇上罷息巡幸建立國本端<lb/>
拱勵精以承宗社之洪庥以絶奸雄之覬覦則天下幸<lb/>
甚臣等幸甚<lb/>
　　計處地方疏<lb/>
<pb n="KR2k0045_WYG_116-18a"/>
臣惟財者民之心也財散則民聚民者邦之本也本固<lb/>
則邦寧故文帝以賜租致富樂之效太宗以裕民成給<lb/>
足之風君民一體古今同符臣㑹同巡按江西監察御<lb/>
史唐龍議照寧賊宸濠志窮荒度謀肆併吞其於民間<lb/>
田地山塘房屋等項或用勢强占或減價賤買或因官<lb/>
本準折或摭别事抄收有中人之家者一遭其毒即無<lb/>
棲居之所有上農之田者一中其奸即無用鋤之地尤且<lb/>
虛填契書以杜人言私置簿籍以増租額利歸一已害<lb/>
<pb n="KR2k0045_WYG_116-18b"/>
及萬家故先有副使胡世寧直言指陳續該科道等官<lb/>
交章舉發言皆有據事非無徴近奉詔書曰宸濠天性<lb/>
兇惡自作不靖强奪官民田産動以萬計則陛下明以<lb/>
燭姦深知宸濠田産皆奪諸百姓者也又曰占奪田産<lb/>
悉還本主則陛下仁以憫下盡欲舉百姓之田産而給<lb/>
還之也聖言猶在昭如日星國信不移堅如金石始者<lb/>
宸濠既敗該臣等已行守巡等官將該府及各賊黨田<lb/>
地房屋許令府縣等官俱抄沒在官造報在册矣但委<lb/>
<pb n="KR2k0045_WYG_116-19a"/>
官查勘之時正事變搶攘之際業主驚散俱未寧家上<lb/>
司督責急欲了事依契溷查憑人浪報多寡是較占買<lb/>
未分明詔雖有給主之條小民猶抱失業之恨昔之居<lb/>
不得而居也昔之田不得而食也澤未下究怨徒上歸<lb/>
况屋無主則毁地不耕則荒故兵馬之後瓦柱僅存田<lb/>
野之間草萊漸長兼以勢室豪强恣行包侵之計奸徒<lb/>
私竊動開埋没之端及今審處不早將來遺失益多再<lb/>
照前項田産多在南昌新建二縣受害獨深人人被其<lb/>
<pb n="KR2k0045_WYG_116-19b"/>
誅求家家被其檢括且賊師起事抄掠尤慘官兵破圍<lb/>
傷殘未蘇財盡已極民困莫加查得二縣額派兌軍淮<lb/>
安京庫三項糧米共十一萬九千石有零淮益二府禄<lb/>
米共四千二石節奏寛免未奉停徴運官守催旗校逼取<lb/>
勢急若火案積如山民納不前官宜為處又照一方之<lb/>
統㑹在於省城各府之錢糧併於司庫查得本布政司<lb/>
官庫先被賊兵刼搶繼因軍餉動支官吏徒守乎空櫃<lb/>
紙筆亦賒於舖家大兵必有荒年民窮必為盜賊萬一<lb/>
<pb n="KR2k0045_WYG_116-20a"/>
變生無常釁起不測則寸兵尺鐵皆無所需束芻斗糧<lb/>
亦不能辦公私失恃緩急可憂再照省城各門城樓窩<lb/>
舖及諸司衙門先是王府占據多屬疎隘近因兵火蔓<lb/>
延半遭蕩焚夫城樓者一方防禦之所關衙門者諸司<lb/>
政令之所出託始創新固無民力因陋就簡見有官房<lb/>
乞敇該部查議將前項抄没過寧府及各賊黨下田地<lb/>
山塘房屋等項行令布政司會同按察司各掌印官及<lb/>
分守分巡官并府縣官從實覆行查勘明白委係占奪<lb/>
<pb n="KR2k0045_WYG_116-20b"/>
百姓者遵照詔書内事理給還本主管業其官房酌量<lb/>
移改城樓窩舖衙門餘外無礙田地山塘房屋仍令各<lb/>
官公同照依估變價銀入官先儘撥補南新二縣兌軍<lb/>
淮安京庫折銀糧米及王府禄米外有羨餘收貯布政<lb/>
司官庫用備緩急仍禁約勢豪之家不得用强占買各<lb/>
委官亦不得畏勢市恩致招物議凡撥給變賣事情若<lb/>
有勢豪强占强買及委官畏勢市恩各情弊許撫按衙<lb/>
門指實糾劾懲究施行事完該司將各項數目徑自造<lb/>
<pb n="KR2k0045_WYG_116-21a"/>
册奏報并呈該部查考是蓋以百姓之業納百姓之糧<lb/>
以地方之財還地方之用民霑惠而國不費事就緒而<lb/>
財不傷書曰守邦在衆易曰聚人以財惟陛下留意焉<lb/>
　　申明賞罰以厲人心疏<lb/>
臣卷查三省賊盜二三年前總計不過三千有餘今據<lb/>
各府州縣兵備守備等官所報已將數萬蓋已不啻十<lb/>
倍於前臣嘗深求其故詢諸官僚訪諸父老采諸道路<lb/>
驗諸田野皆以為盜賊之日滋由於招撫之太濫招撫<lb/>
<pb n="KR2k0045_WYG_116-21b"/>
之太濫由於兵力之不足兵力之不足由於賞罰之不<lb/>
行誠有如副使楊璋所議者臣請因是為陛下略言其<lb/>
故盜賊之性雖皆兇頑固亦未嘗不畏誅討夫惟為之<lb/>
而誅討不及又從而招撫之然後肆無所忌蓋招撫之<lb/>
議但可偶行於無辜脅從之民而不可常行於長惡怙<lb/>
終之㓂可一施於囘心嚮化之徒而不可屢施於隨招<lb/>
隨叛之黨南贑之盜其始也被害之民恃官府之威令<lb/>
猶或聚衆而與之角鳴之於官而有司者以為既招撫<lb/>
<pb n="KR2k0045_WYG_116-22a"/>
之則皆置之不問盜賊習知官府之不彼與也益從而<lb/>
讐脅之民不任其苦知官府之不足恃亦遂靡然而從<lb/>
賊由是盜賊益無所畏而出刼日頻知官府之必將已<lb/>
招也百姓益無所恃而從賊日衆知官府之必不能為<lb/>
己地也夫平良有寃苦無伸而盜賊乃無求不遂為民<lb/>
者困征輸之劇而為盜者獲犒賞之勤則亦何苦而不<lb/>
彼從乎是故近賊者為之戰守逺賊者為之鄉導處城<lb/>
郭者為之交援在官府者為之間諜其始出於避禍其卒<lb/>
<pb n="KR2k0045_WYG_116-22b"/>
也從而利之故曰盜賊之日滋由於招撫之太濫者此<lb/>
也夫盜賊之害神怒人怨孰不痛心而獨有司者必欲<lb/>
招撫之亦豈得已哉誠使强兵悍卒足以殱渠魁而蕩<lb/>
巢穴則百姓之憤雪地方之患除功成名立豈非其所<lb/>
欲哉然而南贑之兵素不練養類皆脆弱驕惰每遇征<lb/>
發追呼拘攝旬日而始集約束齎遣又旬日而始至則<lb/>
賊已捆載歸巢矣或猶遇其未退望賊塵而先奔不及<lb/>
交鋒而已敗以是禦㓂猶驅羣羊而攻猛虎也安得不<lb/>
<pb n="KR2k0045_WYG_116-23a"/>
以招撫為事乎故凡南贑之用兵不過文移調遣以茍<lb/>
免坐視之罰應名𠞰捕聊為招撫之媒求之實用斷有<lb/>
不敢何則兵力不足則𠞰捕未必能克𠞰捕不克則必<lb/>
有失律之咎欲事𠞰捕則必征調日繁督責日至糾舉<lb/>
論劾者四面而起往往坐視而至於落職敗名者有之<lb/>
招撫之策行則可以安居而無事可以無調發之勞可<lb/>
以無戴罪殺賊之責可以無地方多事不得遷轉之滯<lb/>
夫如是孰不以招撫為得計是故寧使百姓之荼毒而<lb/>
<pb n="KR2k0045_WYG_116-23b"/>
不敢出一卒以抗方張之㓂寧使孤兒寡婦之號哭顛<lb/>
連疾苦之無告而不敢提一旅以忤反招之賊蓋招撫<lb/>
之議其始也出於不得已其卒也遂守以為常策故曰<lb/>
招撫之太濫由於兵力之不足者此也古之善用兵者<lb/>
驅市人而使戰収散亡之卒以抗强敵今南贑之兵尚<lb/>
足以及數千豈盡無可用乎然而金之不止鼓之不進<lb/>
未見敵而亡不待戰而北何者進而效死無爵賞之勸<lb/>
退而奔逃無誅戮之及則進有必死而退有幸生也何<lb/>
<pb n="KR2k0045_WYG_116-24a"/>
苦而求必死乎呉起有云法令不明賞罰不信雖有百<lb/>
萬何益於用凡兵之情畏我則不畏敵畏敵則不畏我<lb/>
今南贑之兵皆畏敵而不畏我欲求其用安可得乎故<lb/>
曰兵力之不足由於賞罰之不行者此也今朝廷賞罰<lb/>
之典固未嘗不具但未申明而舉行爾古者賞不踰時<lb/>
罰不後事過時而賞與無賞同後事而罰與不罰同况<lb/>
過時而不賞後事而不罰其亦何以齊一人心而作興<lb/>
士氣是雖使韓白為將亦不能有所成况如臣等腐儒<lb/>
<pb n="KR2k0045_WYG_116-24b"/>
小生才識昧劣而素不知兵者亦復何所冀乎議者以<lb/>
南贑諸處之賊連絡數郡蟠據四省非奏調狼兵大舉<lb/>
夾攻恐不足以掃蕩巢穴是固一説也然臣以為狼兵<lb/>
之調非獨所費不貲兼其所過殘掠不下於盜大兵之<lb/>
興曠日持乆聲勢彰聞比及舉事諸賊渠魁悉已逃遯<lb/>
所可得者不過老弱脅從無知之氓於是乎有横惟之<lb/>
慘於是乎有妄殺之弊班師未幾而山林之間復已呼<lb/>
嘯成羣此皆往事之已驗者臣亦近揀南贑之精鋭得<lb/>
<pb n="KR2k0045_WYG_116-25a"/>
二千有餘部勒操演略有可觀誠使得以大軍誅討之<lb/>
賞罰而行之平時假臣等以便宜行事不限以時而惟<lb/>
成功是責則比於大軍之舉臣竊以為可省半費而収<lb/>
倍功臣請以近事證之臣於本年正月十五日抵贑卷<lb/>
查兵部所咨申明律例今後地方但有草賊生發事情<lb/>
𦂳急該管官司即便依律調撥官軍乘機𠞰捕應合㑹<lb/>
捕者亦就調發策應但係軍情火速差人申奏敢有遲<lb/>
延隠匿巡撫巡按三司官即便參問依律罷職充軍等<lb/>
<pb n="KR2k0045_WYG_116-25b"/>
項發落雖不係聚衆草賊但係有名強盜肆行刧掠賊<lb/>
勢兇惡或白晝攔截或明火持杖不拘人數多少一面<lb/>
設法緝捕即時差人申報合干上司并具申本部知㑹<lb/>
處置如有仍前朦朧隱蔽不即申報以致聚衆滋蔓貽<lb/>
害地方從重參究決不輕貸等因題奉欽依備行前來<lb/>
時以前官乆缺未及施行臣即刋印數千百紙通行所<lb/>
屬布告逺近未及一月而大小衙門以賊情來報者接<lb/>
踵亦遂屢有斬獲一二人或五六人七八人者何者兵<lb/>
<pb n="KR2k0045_WYG_116-26a"/>
得随時調用而官無觀望掣肘則自然無可推託逃避<lb/>
思効其力由此言之律例具存前此惟不申明而舉行<lb/>
耳今使賞罰之典悉從而申明之其獲效亦未必不如<lb/>
是之速也伏望皇上念盜賊之日熾哀民生之日慼憫<lb/>
地方荼毒之愈甚痛百姓寃憤之莫伸特敇兵部俯采<lb/>
下議假臣等令旗令牌使得便宜行事如是而兵有不<lb/>
精賊有不滅臣等亦無以逃其死夫任不專權不重賞<lb/>
罰不行以致於僨軍敗事然後選重臣假以總制之權<lb/>
<pb n="KR2k0045_WYG_116-26b"/>
而往拯之縱善其後已無救於其所失矣臣才識淺昧<lb/>
且體弱多病自度不足以辦此行從陛下乞骸骨茍全<lb/>
餘喘於林下但今方待罪於此心知其弊不敢不為陛<lb/>
下盡言陛下從臣之請使後來者得効其分寸収討賊<lb/>
之功臣亦得以少逭死罪於萬一縁係申明賞罰以勵<lb/>
人心事理為此具本請㫖<lb/>
　　再請疏通鹽法疏<lb/>
臣查得接管卷内先為處置鹽鐵以充軍餉事江西布<lb/>
<pb n="KR2k0045_WYG_116-27a"/>
政司呈奉總制江西左都御史陳金批查得廣西嶺北<lb/>
二道灘石險惡淮鹽不到商人往往私販廣鹽射利肥<lb/>
己先䝉總督衙門奏準廣鹽許行南贑二府發賣仰令<lb/>
南雄照引追納米價類解梧州軍門官商兩便軍餉充<lb/>
足當時止是奏行南贑不曽開載袁臨吉三府合無遵<lb/>
照敕諭便宜處置暫將廣鹽許下三府發賣立厰盤掣<lb/>
以助軍餉隨該布政司管官劉果等議稱委果於事有<lb/>
益於法無礙具呈詳允批行遵照立厰抽税等因續該<lb/>
<pb n="KR2k0045_WYG_116-27b"/>
戸部覆議内開廣東鹽課許令南贑二府發賣不許到於<lb/>
袁臨吉三府備行禁革外正徳十二年正月十五日臣<lb/>
撫臨贑州隨據副使楊璋呈稱奏調三省官兵夾𠞰上<lb/>
猶等巢糧餉所費約用數萬石若不早行計處必致有<lb/>
誤軍機查得前項鹽法準行南贑二府販賣果係一時<lb/>
權宜不係洪武年問舊例合無查照先年便宜事例行<lb/>
令前商許令袁臨吉三府販賣所収銀兩少備軍餉候<lb/>
事少寧另行具題禁止等因呈詳到臣看得即今調兵<lb/>
<pb n="KR2k0045_WYG_116-28a"/>
夾𠞰糧餉缺乏遵照敇諭徑自區畫事理批行該道暫<lb/>
且照議施行候平定之日照舊停止具題去後隨準戸<lb/>
部覆議將廣東官鹽暫於袁臨吉三府發賣至正徳十<lb/>
三年終止行該道官照前抽分將税課供給軍餉不許<lb/>
多取妄用至期照舊停止等因具題奉聖㫖是欽此欽<lb/>
遵已經轉行該道一體欽遵去後今呈前因為照袁吉<lb/>
等地方溪流湍悍灘石峻險淮鹽逆水而上動經旬月<lb/>
之乆廣鹽順流而下不過信宿之程故民苦淮鹽之難<lb/>
<pb n="KR2k0045_WYG_116-28b"/>
而惟以廣鹽為便自頃奉例停止官府但有禁革之名<lb/>
其實私鹽無日不行何者因地勢之便從民心之欲非<lb/>
但不能禁之於私每遇水發商舟動以百數公然蔽河<lb/>
而下如發機之弩官府邏卒寡不敵衆袖手岸旁立視<lb/>
其過孰得而沮遏之故廣鹽行則商税集而用資於軍<lb/>
餉賦省於貧民若廣鹽止則私販興而弊滋於奸穴利<lb/>
歸於豪右此近事之既驗者也今南贑盜賊雖已仰仗<lb/>
天威克平巢穴然漏殄殘黨難保必無且地連三省千<lb/>
<pb n="KR2k0045_WYG_116-29a"/>
數百里之内連峰參天深林蔽日其間已招之新民尚<lb/>
懷反覆未平之賊壘多相勾聨乘間窺竊不時而有方<lb/>
圖保戍之策未有撤兵之期况後山從化等處見在調<lb/>
兵征𠞰臣亦繆承方略之命師行糧食勢所必然今府<lb/>
庫空虛民窮財盡若鹽税一革軍餉之費茍非科取於<lb/>
貧民必須仰給於内帑夫民已貧而斂不休是驅之從<lb/>
盜也外已竭而殫其内是復殘其本也矧内帑之發非<lb/>
徒緩不及事抑恐力有未敷臣竊以為宜開復廣鹽著<lb/>
<pb n="KR2k0045_WYG_116-29b"/>
為定例籍其税課以預備軍餉不時之急積其羨餘以<lb/>
少助内府缺乏之需實亦公私兩便内外兼資夫聚斂<lb/>
以為功臣之所素恥也掊克以招怨臣之所不忍也况<lb/>
臣廢疾日深決於求退已可茍避地方之責但其事勢<lb/>
不得不然若已革而復舉是遺後人以所難而於職守<lb/>
為不忠矣願皇上憫地方之瘡痍哀民貧之已甚慮軍<lb/>
資之之絶察臣心之無他特敇該部俯采所議酌量裁<lb/>
處早賜施行則地方幸甚<lb/>
<pb n="KR2k0045_WYG_116-30a"/>
　　議南贑商税疏<lb/>
據江西按察司分巡嶺北道兵備副使楊璋呈奉巡撫<lb/>
江西地方右副都御史孫燧案驗備行各道兵備等官<lb/>
有地方重大軍務益於政體便於軍民果係應議事件<lb/>
即便條列呈報以憑施行等因隨據南安府呈繳本年<lb/>
春季分折梅亭抽分商税循環文簿看得該府造報冊<lb/>
内某日共抽税銀若干不見開有某商人某貨若干抽<lb/>
銀若干中間不無任意抽報情弊及看得一季總數倍<lb/>
<pb n="KR2k0045_WYG_116-30b"/>
少於前原其所自蓋因抽分官員止是典吏倉官義民<lb/>
等項不惜名節惟嗜貪汙兼以官職卑微人心玩視以<lb/>
致過往客商或假稱權要而挾放或買求官吏而帶過<lb/>
及被店牙通同客商買求書筭以多作少以有作無奸<lb/>
弊百端卷查前項抽分創於巡撫都御史金澤一則甦<lb/>
大庾過山之夫一則濟南贑軍餉之用題奉欽依遵行<lb/>
年乆又查贑州龜角尾設立抽分厰建白於總制都御<lb/>
史陳金自正徳六年十一月二十七日起至九年七月<lb/>
<pb n="KR2k0045_WYG_116-31a"/>
終止共抽過商税銀四萬二千六百八十六兩六錢三<lb/>
分零本省大帽山姚源華林盜賊四起大舉夾攻一應<lb/>
軍餉俱仰給於此並未奏動内帑之積亦未科派小民<lb/>
之財以此而觀則商税之有益地方多矣縁贑州之税<lb/>
正徳十一年該給事中黄重奏稱廣貨自南雄經南安<lb/>
折梅亭已兩税矣贑州之税不無重復已經勘明停止<lb/>
贑河之税近復大舉夾攻軍餉仰給全在折梅亭之税<lb/>
今所入如此非惟軍餉無益實惟奸宄是資隨㑹同分<lb/>
<pb n="KR2k0045_WYG_116-31b"/>
守左參議黄宏議照合將南安之税移於龜角尾抽分<lb/>
既有分巡道之監臨又有巡撫之統馭訪察數多奸弊<lb/>
自少其大庾縣僱夫銀兩合令該縣每季具印信領狀<lb/>
赴道批行贑州府支領支盡查算準令復支如此非惟<lb/>
大庾過嶺之夫不缺而軍餉之用大増合就㑹案呈詳<lb/>
等因據呈到臣看得南贑二府商税皆因給軍餉裕民<lb/>
力而設折梅亭之税名雖為夫役而實以給軍餉龜角<lb/>
尾之税事雖重軍餉而亦以裕民力兩税雖若二事其<lb/>
<pb n="KR2k0045_WYG_116-32a"/>
實殊途同歸但折梅亭雖已抽分而龜角尾不復致詰<lb/>
未免有脱漏之弊若折梅亭既已抽分而龜角尾又復<lb/>
致詰未免有留滯之擾况監司既逺胥猾得以恣其侵<lb/>
漁頭緒既多彼此得以容其奸隙若革去折梅亭之抽<lb/>
分而總税於龜角尾則事體歸一奸弊自消非但有資<lb/>
軍餉抑且便利客商蓋分合雖異而於商税事體無改<lb/>
纎毫轉移之間而於民商利害相去倍蓰除臣欽遵節<lb/>
奉敇諭一應軍馬錢糧事宜俱聽便宜區畫事理將副<lb/>
<pb n="KR2k0045_WYG_116-32b"/>
使楊璋等所議行令該府一面查照施行外縁係地方<lb/>
事理為此具本題知<lb/>
　　立崇義縣治疏<lb/>
據江西巡守嶺北道兵備副使楊璋左參議黄宏㑹呈<lb/>
據南安府知府季斆呈備所屬致仕省祭義官監生楊<lb/>
仲貴等呈稱上猶等縣横水左溪長流桶岡關田雞湖<lb/>
等處賊巢共計八十餘處界乎三縣之中東西南北相去<lb/>
三百餘里號令不及人跡罕到其初輋賊原係廣東流<lb/>
<pb n="KR2k0045_WYG_116-33a"/>
來先年奉巡撫都御史金澤行令安揷於此不過砍山<lb/>
耕活年深日乆生長日蕃羽翼漸多居民受其殺戮田<lb/>
地被其占據又且潛引萬安龍泉等縣避役逃民并百<lb/>
工技藝遊食之人雜處於内分羣聚黨動以萬計始漸<lb/>
擄掠鄉村後乃攻刼郡縣近年肆無忌憚遂立總兵僭<lb/>
擬王號罪惡貫盈神人共怒今幸奏聞征𠞰䝉本院親<lb/>
率諸軍擣其巢穴擒其首惡妖氛為之掃蕩地方為之<lb/>
底寧三縣之民歡欣鼓舞如獲更生訪得各縣流來之<lb/>
<pb n="KR2k0045_WYG_116-33b"/>
賊自聞夾攻消息陸續逃出頗衆但恐大兵撤後未免<lb/>
復聚為患合無三縣適中去處建立縣治實為乆安長<lb/>
治之策等因到道隨取各縣鄉導於軍營研審查得前<lb/>
項賊巢係上猶大庾南康三縣所屬上猶縣崇義上保<lb/>
雁湖三里先年多被賊殺戮田地被其占據大庾縣義<lb/>
安三里人户間被殺傷田地賊占一半南康縣至坪一<lb/>
里人户皆居縣城田地被賊阻荒總計賊占田地六里<lb/>
有半隨䝉本院委領兵知府邢珣知縣王天與黄文鸑<lb/>
<pb n="KR2k0045_WYG_116-34a"/>
親歴賊巢踏勘三縣之中適均去處無如横水原係上猶<lb/>
縣崇義里地方山水合抱土地平坦堪以設縣隨㑹同分<lb/>
守左參議黄宏議得合無於此建立縣治盡將三縣賊人<lb/>
占據阻荒田地通行割去縁里分人戸數少查得南康縣<lb/>
上龍一里崇徳一里亦與至坪相接縁至坪三都雖非全<lb/>
里然而地方廣濶錢糧數多堪以析作一里合割併屬新<lb/>
縣其間人户數少者田糧尚存招人佃買可以復全縣治<lb/>
既設東去南康尚有一百二十里要害去處則有長龍西<lb/>
<pb n="KR2k0045_WYG_116-34b"/>
去湖廣桂陽縣界二百餘里要害去處則有上保南去大<lb/>
庾縣一百二十餘里要害去處則有鉛厰俱該設立巡檢<lb/>
司查得上猶縣過步巡檢司路僻無用宜改移上保備由<lb/>
呈詳奉批看得横水開建縣治實亦事不容已但未經奏<lb/>
請須候命下方可決議兼之工程浩大一時恐未易就今<lb/>
賊勢雖平漏殄尚有且宜遵照本院欽奉勅諭隨宜處置<lb/>
事理先於横水建立隘所以備目前不測之虞除委典史<lb/>
梁儀等一面竪立木柵修築土城修建營房外查得横水<lb/>
<pb n="KR2k0045_WYG_116-35a"/>
附近隘所如至坪雁湖頼塘等處盜賊既平已為虚設其<lb/>
附近村寨如白面長潭杰壩石玉過歩果木鳥溪水眼等<lb/>
處居民訪得多係通賊窩主及各縣城郭村寨亦多有通<lb/>
賊之人合將各隘隘夫悉行撥守横水其通賊人尸盡數<lb/>
查出編充隘夫永逺把守其不係通賊者量丁多寡抽<lb/>
選編僉輪班更替務足一千餘名之數責委屬官一員<lb/>
統領常川守把遇有殘黨嘯聚出没即便相機勦捕候<lb/>
縣治既立人煙輳集地方果已寧靖再行議處裁損其<lb/>
<pb n="KR2k0045_WYG_116-35b"/>
開建縣治本院親行踏勘再四籌度固知事不可已但<lb/>
舉大事須順氏情兵革之後尤宜存恤仰該道㑹同分<lb/>
守等官再行拘集地方父老子弟多方詢訪必須各縣<lb/>
人民踴躍鼓舞爭先趨事然後興工庻幾事舉而人有<lb/>
子来之美工成而民享偕樂之休仍呈撫按等衙門公<lb/>
同計議施行等因依奉㑹同參議黄宏遵照批呈事理<lb/>
先於横水設立隘所防範不虞及行該府再行拘集詢<lb/>
訪外隨據府縣各申拘集父老到官各交口歡欣鼓舞<lb/>
<pb n="KR2k0045_WYG_116-36a"/>
趨事别無民情不便等因備呈到道覆審無異轉呈到<lb/>
臣㑹同巡撫江西等處地方都察院右副都御史孫燧<lb/>
巡按江西監察御史屠僑議照前項地方大賊既已平<lb/>
蕩後患所當預防今議立縣治并巡司等衙門懲前慮<lb/>
後杜漸防微實皆地方至計及查得横水議建縣治處<lb/>
所原係上猶縣崇義里因地名縣亦為相應如䝉皇上<lb/>
憫念地方屢遭荼毒乞敇該部俯順民情從長議處早<lb/>
賜施行併儒學巡司等衙門一體銓選官員鑄給印信<lb/>
<pb n="KR2k0045_WYG_116-36b"/>
如此則三省殘孽有控制之所而不敢聚三省奸民無<lb/>
潛匿之所而不敢逃變盜賊強梁之區為禮義冠裳之<lb/>
地乆安長治無出於此<lb/>
　　議夾𠞰方畧疏<lb/>
據江西嶺北道副使楊璋呈奉臣案驗準兵部咨該巡<lb/>
撫湖廣都御史秦金題為𦂳急賊情事備行計處兵糧<lb/>
約㑹三省將上猶等處賊巢剋期九月中進𠞰等因遵<lb/>
依隨將本道兵糧事宜計呈本院轉達奏聞定奪外隨<lb/>
<pb n="KR2k0045_WYG_116-37a"/>
據南安府上猶大庾等縣申稱賊勢猖獗乞早為撲𠞰<lb/>
等因已經呈䝉本院密授方畧行委知府季斆縣丞舒<lb/>
富等領兵分𠞰生擒首從賊徒斬獲賊級殺死燒死賊<lb/>
衆擣破賊巢俘獲賊屬等情通經呈報又䝉本院慮賊<lb/>
必將乘間復出行委知府季斆指揮來春等統兵屯南<lb/>
安指揮姚璽縣丞舒富統兵屯上猶指揮謝㫤千戸林<lb/>
節統兵屯南康各於要害去處往來防𠞰至七月二十<lb/>
五日賊首謝志珊果復統衆一千五百餘徒攻打南安<lb/>
<pb n="KR2k0045_WYG_116-37b"/>
府城各官督兵迎敵先擒賊犯楊鑾等七名斬獲首級<lb/>
四十五顆賊衆大敗而去八月二十五日賊首謝志珊<lb/>
又統兵二千餘徒復來攻打南安府城各官督兵迎敵<lb/>
生擒賊犯龍正等四十二名斬獲首級一百五十七顆<lb/>
賊又大敗而去即今賊勢少挫若乘此機㑹直擣其巢<lb/>
旬月之間可期掃蕩但聞湖廣之兵既已齊集而廣東<lb/>
因府江班師未乆復調狼兵未有定期謹按地圖江西<lb/>
之南安有上猶大庾桶岡等處賊巢與湖廣桂東桂陽<lb/>
<pb n="KR2k0045_WYG_116-38a"/>
接境夾攻之舉止該江西與湖廣㑹合而廣東止於仁<lb/>
化縣要害把截夾攻不與焉贑州之龍南有浰頭賊巢<lb/>
與廣東龍川接境夾攻之舉止該江西與廣東會合而<lb/>
湖廣不與焉廣東樂昌乳源賊巢與湖廣宜章縣接境<lb/>
惠州賊巢與湖廣臨武縣接境仁化縣賊巢與湖廣桂<lb/>
陽縣接境夾攻之舉止該湖廣廣東二省㑹合而江西<lb/>
止於大庾縣要害把截夾攻不與焉名雖三省大舉其<lb/>
實自有先後舉動次第不相妨礙若必待三省之兵齊<lb/>
<pb n="KR2k0045_WYG_116-38b"/>
集然後進𠞰則老師費財為害匪細合將前項事宜約<lb/>
㑹三省以次漸舉庶兵力不竭糧餉可省等因據呈到<lb/>
臣看得三省賊巢連絡千里雖聲勢相因而其間亦自<lb/>
有種類之分界限之隔利則爭趨患不相顧乃其性習<lb/>
誠使三省之兵皆已齊備約㑹並進夫豈不善但今廣<lb/>
東狼兵方自府江班師而歸欲復調集恐非旬月所能<lb/>
兩省之兵既集乆頓而不進老師費財意外之虞乘間<lb/>
而起誠使先合湖廣江西之兵併力而舉上猶諸賊逮<lb/>
<pb n="KR2k0045_WYG_116-39a"/>
事之畢廣東之兵亦且集矣則又合湖廣廣東之兵併<lb/>
力而舉樂昌諸處逮事之畢江西之兵又得以少息矣<lb/>
則又合廣東江西之兵併力而舉龍川方其併力於上<lb/>
猶則姑遣人佯撫樂昌諸賊以安其心彼見廣東既未<lb/>
有備而湖廣之兵又不及已茍幸旦夕之生必不敢越<lb/>
界以援上猶及夫上猶既舉而湖廣移兵以合廣東則<lb/>
樂昌諸賊其勢已孤二省兵力益專其舉之益易當是<lb/>
之時龍川賊巢相去遼絶自以為風馬牛不相及彼見<lb/>
<pb n="KR2k0045_WYG_116-39b"/>
江西之兵又撤意必不疑班師之日出其不意囘軍合<lb/>
擊蔑有不濟者矣臣竊以為因地之宜先後合擊之便<lb/>
除臣遵照兵部咨來題奉欽依㑹兵征𠞰亦聼隨宜㑹<lb/>
議施行事理已將前項事宜咨移廣東湖廣總督巡撫<lb/>
等官知㑹一面相機行事外縁係地方𦂳急賊情事理<lb/>
為此具本題知<lb/>
　　乞寛免税糧急救民困以弭災變疏<lb/>
照得正徳十四年七月内節據吉安等一十三府所屬<lb/>
<pb n="KR2k0045_WYG_116-40a"/>
廬陵縣等各申為旱災事開稱本年自三月至於秋七<lb/>
月不雨禾苗未及發生盡行枯死夏稅秋糧無從辦納<lb/>
人民愁歎將及流離申乞轉達寛免等因到臣節差官<lb/>
吏老人踏勘前項地方委自三月以來雨澤不降禾苗<lb/>
枯死續該寧王謀反乘釁鼔亂傳播偽命優免租稅小<lb/>
人惟利是趨洶洶思亂臣因通行告示許以奏聞優免<lb/>
税糧諭以臣子大義申祖宗休養生息之澤暴寧王誅<lb/>
求無厭之惡由是人心稍稍安集背逆趨順老弱居守<lb/>
<pb n="KR2k0045_WYG_116-40b"/>
丁壯出征團保饋餉邑無遺戸家無遺夫就使雨暘時<lb/>
若江西之民亦已廢耕耘之業事征戰之苦况軍旅旱<lb/>
乾一時併作雖富室大户不免饑饉下戸小民得無轉<lb/>
死溝壑流散四方乎設或饑寒所迫徵輸所苦人自為<lb/>
亂將若之何如䝉乞敕該部暫將正徳十四年分税糧<lb/>
通行優免以救殘傷之民以防變亂之階伏望皇上罷<lb/>
冗員之俸損不急之賞止無名之徵節用省費以足軍<lb/>
國之需天下幸甚緣由於本年七月三十日具題請㫖<lb/>
<pb n="KR2k0045_WYG_116-41a"/>
未奉明降隨䝉大駕親征京邊官軍前後萬數沓至并<lb/>
臨填城塞郭百姓戌守鋒鏑之餘未及息肩弛擔又復<lb/>
救死扶傷呻吟奔走以給厮養一應誅求妻孥鬻於草<lb/>
料骨髓竭於徵輸當是之時鳥驚魚散貧民老弱流離<lb/>
棄委溝壑狡健者逃竄山澤羣聚為盜獨遺其稍有家<lb/>
業與良善守死者十之二三又皆顛頓號呼於挺刃捶<lb/>
撻之下郡縣官吏咸赴省城與兵馬住屯之所奔命聼<lb/>
役不復得親民事上下洶洶如駕漏船於風濤顛沛之<lb/>
<pb n="KR2k0045_WYG_116-41b"/>
中惟懼覆溺之不暇豈遑復顧其他為日後之慮憂及<lb/>
税賦之不免征科之未完乎當是之時雖臣等亦皆奔<lb/>
走道路危疑倉皇恐不能為小民請一旦之命豈遑為<lb/>
嵗月之慮憂及賦税之不免征課之未完而暇為之復<lb/>
請乎若是者又數月京邊官軍始將有旅歸之期而戸<lb/>
部嵗額之徵已下漕運交兊之文已促督催之使切責<lb/>
之檄已交馳四集流移之民聞官軍之將去稍稍脅息<lb/>
延望歸尋其故業足未入境而頸己繫於追求者之手<lb/>
<pb n="KR2k0045_WYG_116-42a"/>
矣夫荒旱極矣而又因之以變亂變亂極矣而又加之<lb/>
以師旅師旅極矣而又竭之以供饋益之以誅求亟之<lb/>
以征斂當是之時有目者不忍睹有耳者不忍聞又從<lb/>
而□其膏血有人心者而尚忍為之乎今逺近軍民號<lb/>
呼匍匐訴告喧騰求朝廷出帑藏以賑濟乆而未獲反<lb/>
有追征之令鬨然興怨謂臣等昔日蠲賦之言為紿已<lb/>
竊相傷嘆謂宸濠叛逆猶知優免租税以要人心我輩<lb/>
朝廷赤子皆嘗竭骨髓出死力以勤國難今困窮已極<lb/>
<pb n="KR2k0045_WYG_116-42b"/>
獨不䝉少加優恤又從而追征之將何以自全是以令<lb/>
之而益不信撫之而益憤憤諭之而益呶呶甫懐收復<lb/>
之望又為流徙之圖計窮勢迫匿而為奸肆而為㓂兩<lb/>
月以來有司之以䑕竊警報者月無虚日無怪也彼無<lb/>
家業衣食之資無父母妻子之戀而又旁有追呼之苦<lb/>
上有捶剥之災自非禮義之士孰肯閉口枵腹坐以待<lb/>
死乎今朝廷亦嘗有寛恤之令矣亦嘗有賑濟之典矣<lb/>
然寛恤賑濟内無帑藏之發外無官府之儲而徒使有<lb/>
<pb n="KR2k0045_WYG_116-43a"/>
司措置措置者豈能神輸而鬼運必將取諸富民今富<lb/>
民則又皆貧民矣削貧以濟貧猶割心臠肉以啖口口<lb/>
未飽而身先斃且又有侵尅之弊又有漁獵之奸民之<lb/>
賴以生者不能什一民之坐而死者常什九矣故寛恤<lb/>
之虛文不若蠲租之實惠賑濟之難及不若免租之易<lb/>
行今不免租税不息誅求而徒曰寛恤賑濟是奪其口<lb/>
中之食而曰吾將療汝之饑刳其腹腎之肉而曰吾將<lb/>
救汝之死凡有血氣皆將不信之矣夫户部以國計為<lb/>
<pb n="KR2k0045_WYG_116-43b"/>
官漕運以轉輸為任今嵗額之催交兑之促皆其職之<lb/>
使然但民者邦之本邦本一摇雖有粟吾得而食諸伏<lb/>
望皇上軫念地方塗炭之餘小民困苦已極思邦本之<lb/>
當固慮禍變之可憂乞敇該部速將正徳十四十五年<lb/>
該省錢糧悉行寛免其南昌南康九江等府縣殘破尤<lb/>
甚者重加寛貸使得漸囘喘息修復生理非但解江西<lb/>
一省之倒懸臣等無地方變亂之禍得免於誅戮實天<lb/>
下之幸宗社之福也夫免江西一省之糧税不過四十<lb/>
<pb n="KR2k0045_WYG_116-44a"/>
萬石今吝四十萬石而不肯蠲異時禍變卒起即出數<lb/>
百萬石既已無救於難矣此其形迹已見事理甚明者<lb/>
臣等上不能㑹計征斂以足國用下不能建謀設策以<lb/>
濟民窮徒痛哭流涕一言小民疾苦之狀惟陛下速將<lb/>
臣等黜歸田里早賜施行以弭災變為此具本請㫖<lb/>
　　水災自劾疏<lb/>
臣惟有官守者不得其職則去臣以匪材繆膺江西巡<lb/>
撫之寄曽未能有分毫及民之政而地方日以多故民<lb/>
<pb n="KR2k0045_WYG_116-44b"/>
日益困財日益匱災變日興禍患日促自春入夏雨水<lb/>
連綿江湖漲溢經月不退自贑吉臨瑞廣撫南昌九江<lb/>
南康沿江諸郡無不被害黍苗淪没室廬漂蕩魚鼈之<lb/>
民聚棲於木杪商旅之舟經行於閭巷潰城决堤千里<lb/>
為壑詢諸父老皆謂數十年來所未有也除行各該司<lb/>
府州縣修省踏勘具奏外夫變不虚生縁政而起政不<lb/>
自弊因官而作官之失職臣實其端何所逃罪夫以江<lb/>
西之民遭歴宸濠之亂脂膏已竭而又因之以旱荒繼<lb/>
<pb n="KR2k0045_WYG_116-45a"/>
之以師旅遂使豐稔連年曲加賑恤尚恐生理未易完<lb/>
復今又重之以非常之災危亟若此當是之時雖使稷<lb/>
契為牧周召作監亦恐計未有措况病廢昏劣如臣而<lb/>
倀然坐尸其間譬使盲夫駕敗舟於顛風巨海中而責<lb/>
之以濟險不待智者知其覆溺無所矣又况部使之催<lb/>
徵益急意外之誅求未已在昔一方被災鄰省尚有接<lb/>
濟之望今湖湘連嵗兵荒閩淛頻年旱潦兩廣之征𠞰<lb/>
未息南畿之供餽日窮淮徐以北山東河南之間聞亦<lb/>
<pb n="KR2k0045_WYG_116-45b"/>
饑饉相屬由此言之自全之策既無所施而四鄰之濟<lb/>
又已絶望靜言思究臣罪實多何者宸濠之變臣在接<lb/>
境不能圖於未形致令猖突震驚逺邇乃勞聖駕親征<lb/>
師徒暴於原野百姓殆於道路朝廷之政令因而閼隔<lb/>
四方之困憊由是日深臣之大罪一也徒避形迹之嫌<lb/>
茍為自全之計隠忍觀望幸而脱禍不能直言極諫以<lb/>
悟主聼臣之大罪二也徒以逢迎附和為忠而不知日<lb/>
陷於有過徒以變更遷就為權而不知日紊於舊章徒<lb/>
<pb n="KR2k0045_WYG_116-46a"/>
以掇拾羅織為能而不知日離天下之心徒以聚斂征<lb/>
索為計而不知日積小民之怨此臣之大罪三也上不<lb/>
能有禆於國下不能有濟於民坐視困窮淪胥以溺此<lb/>
臣之大罪四也且臣憂悸之餘百病交作尫羸衰眊視<lb/>
息僅存以前四者之罪人臣有一於此亦足以召災而<lb/>
致變况備而有之其所以速天神之怒深下民之憤而<lb/>
致災沴之集又何疑乎伏惟陛下軫災恤變别選賢能<lb/>
代臣巡撫削其禄秩黜還田里以為人臣不職之戒庻<lb/>
<pb n="KR2k0045_WYG_116-46b"/>
亦有位知警民困可息人怒可泄天變可弭而臣亦死<lb/>
無所憾<lb/>
　　𠞰平安義叛黨疏<lb/>
據江西按察司按察使伍文定關稱奉臣批據南康府<lb/>
通判林寛安義縣知縣熊价奉新縣典史徐誠呈開俱<lb/>
奉本院紙牌及巡按御史唐龍朱節等計委追𠞰逆賊<lb/>
楊本榮等依奉前後誘捕及於沿湖各處敵戰擒斬共<lb/>
一百二十六名顆并於楊子橋巢内搜獲伊原助逆領<lb/>
<pb n="KR2k0045_WYG_116-47a"/>
授南昌䕶衞中所印信一顆合就解呈奉批仰按察司<lb/>
㑹同都布二司官將解到賊級紀驗賊犯鞫審明白解<lb/>
赴軍門以憑遵照欽奉敇諭事理就行斬首示衆有功<lb/>
員役分别等第呈來給賞施行并䝉巡按江西監察御<lb/>
史唐龍批按察司㑹同各掌印官審究及將有功官役<lb/>
并陣亡之人查明具招呈報又䝉巡按江西監察御史<lb/>
朱節批看得各犯罪惡貫盈致勤提督衙門調兵擒𠞰<lb/>
事情重大按察司㑹勘明白中間如有事出脅從情可<lb/>
<pb n="KR2k0045_WYG_116-47b"/>
矜疑者通具呈報等因依奉㑹同都指揮僉事高厚左<lb/>
布政使陳策等議得賊犯楊正賢等累世窮兇鄱湖劇<lb/>
患近復從逆幸而漏網嘯聚刼囚敵殺官兵滔天之罪<lb/>
逺近播聞通判林寛等克承方略首事緝捕雖有小衂<lb/>
竟収成功知縣熊价到任甫及半月倉卒偶當其衝終<lb/>
能有備多所擒獲典史徐誠奉調領兵破賊適中機㑹<lb/>
署都指揮僉事馮勲鼔勇而前賊遂奔潰其典史周祐<lb/>
陰謀散黨隠然之蹟未可泯棄合無呈乞鈞裁將署都<lb/>
<pb n="KR2k0045_WYG_116-48a"/>
指揮僉事馮勲通判林寛知縣熊价典史徐誠俱優加<lb/>
犒奬林寛熊价仍旌其除暴安民之勞典史周祐另行<lb/>
賞賚隨征南昌前衞千戸馬喜新建縣縣丞黄仲仁南<lb/>
昌縣主簿陳紀安義縣主簿崔錠建昌縣税課局大使<lb/>
江象安義縣領哨義官楊震士協守縣治安義縣縣丞<lb/>
何全典史陳恒昭把截九里三渡南昌前衞指揮梁端<lb/>
千戸周鎮俱量行犒勞其餘獲賊吏兵哨長保長總小<lb/>
甲人等查照近日告示事理分别等第一一給賞陣亡<lb/>
<pb n="KR2k0045_WYG_116-48b"/>
陣傷義兵程碧程魁七等俱各優恤其家給賞湯藥之<lb/>
費如此庻使有功者録而人知所勸死事者酬而人無<lb/>
所憾矣仍行該府縣將逆賊楊正賢等妻男財産估變<lb/>
價銀修築縣城尤為便益縁由同查過功次文冊關繳<lb/>
到司備由轉呈到臣簿查正徳十五年十一月初十日<lb/>
據江西按察司副使陳槐關稱原問犯人胡順并楊子<lb/>
橋等家屬財産通該查鈔解報呈詳已批該司查照施<lb/>
行務得的實毋致虧枉外續據安義縣申稱依奉拏獲<lb/>
<pb n="KR2k0045_WYG_116-49a"/>
楊子橋妻周氏男楊華五華七華八月保并伊同居親<lb/>
弟楊子樓収監起解間十二月二十二日辰時不期子<lb/>
樓未獲男楊本榮統集百十餘徒各持鎗刀衝縣當同<lb/>
巡捕主簿崔錠督領機兵防禦彼賊勢勇打入獄門刧<lb/>
去楊華五等并原監楊正江楊紹鑑及别犯胡清等一<lb/>
十八名燒燬總甲張惟勝房屋刧掠舖尸傅甫七等貨<lb/>
物隨即起集哨長陳魁四等屯兵設法擒獲楊華五等<lb/>
仍舊収監一面追獲餘賊楊子樓等合行申報等情又<lb/>
<pb n="KR2k0045_WYG_116-49b"/>
據通判林寛呈稱首惡楊本榮楊華二等照舊立寨嘯<lb/>
聚批仰按察司㑹同各官議處隨據該司呈稱依奉㑹<lb/>
同署都指揮僉事王繼善左布政使陳䇿副使顧應祥<lb/>
等議得楊本榮等罪惡據法即當督兵擒捕但訪得楊<lb/>
姓一族稔惡從亂者有數若使兵刃一加未免玉石未<lb/>
辨合行該縣再諭楊本榮等作急投首庻楊紹鑑等之<lb/>
罪可辨楊本榮之情可原若使負固不服即將稔惡賊<lb/>
黨指實申來議處呈詳到臣照得本院前年駐兵省城<lb/>
<pb n="KR2k0045_WYG_116-50a"/>
擒𠞰叛賊之後即欲移兵撲滅逆黨楊子橋等彼因訪<lb/>
得各犯親族亦多良善連居若大兵一臨未免玉石俱<lb/>
焚方爾遲疑當據楊子橋等自行投赴軍門本院仰體<lb/>
朝廷好生之徳正欲保全一方之生靈當即遵照詔書<lb/>
黄榜事理將子橋等量加杖責釋放囘家諭令改惡遷<lb/>
善其餘黨惡悉不根究外後因解京逆黨劉吉陳賢等<lb/>
供攀不已朝廷之意將復發兵加誅則恐失信於下將<lb/>
遂置而不問則一般從逆之人乃至極刑抄没而子橋<lb/>
<pb n="KR2k0045_WYG_116-50b"/>
等獨不畧加懲創亦何以警戒將來故照舊釋其黨從<lb/>
以示信獨行拘子橋以明罰其遷徙抄没亦止及於子<lb/>
橋一身朝廷區處可謂仁至義盡矣為之親族黨與者<lb/>
正宜感激朝廷浩蕩再生之恩皆宜爭出到官輸誠效<lb/>
款自相分别洗滌其既往之愆而顯明其維新之善乃<lb/>
畧不改創輒敢抗逆官府衝縣刧囚自求誅滅據法論<lb/>
情已在必誅無赦但念中間良善尚多止因楊子橋同<lb/>
居稔惡之徒繆以危言激誘族黨煽惑鼔動以至於此<lb/>
<pb n="KR2k0045_WYG_116-51a"/>
恐亦非其本心今據三司各官呈議亦與所訪畧同準<lb/>
依所議姑且未即加兵就經批行該道守巡官先行分<lb/>
别善惡令其親族素非同惡者自行告明官司各另屯<lb/>
住其被脅之人若能投首到官亦準免罪有能并力擒<lb/>
捕首惡送官者仍一體給賞俱限一月之内投首輸服<lb/>
若過期不出即將各犯背叛情由備細呈來以憑發兵<lb/>
𠞰滅一面行仰該縣及各附近官司整集兵快義勇固<lb/>
守把截聼候本院進止仍備出告示曉諭逺近外續據<lb/>
<pb n="KR2k0045_WYG_116-51b"/>
通判林寛呈稱遵照明文密喚楊姓良善戸丁楊庸楊<lb/>
邦十五等七名到職示以禍福給以犒賞著令分别良<lb/>
善止捕衝縣逆賊送官隨該楊庸等誘擒逆賊九名到<lb/>
縣又獲賊犯一十七名隨給牌面令通縣老人分投撫<lb/>
諭而各賊仍前立寨不服續又擒獲賊犯四名後聞官<lb/>
司要擣巢穴連夜鼔挾鄰族約有百十餘徒擄船奔入<lb/>
鄱陽湖欲即率兵追𠞰縁該縣空虚誠恐賊計中途囘<lb/>
鋒衝突未可輕出除差人飛報沿河保長立寨防𠞰一<lb/>
<pb n="KR2k0045_WYG_116-52a"/>
面牒府督率星子建昌都昌兵沿湖巡捕外呈乞施行<lb/>
等因據呈臣㑹同巡按御史等官看得賊既入湖良善<lb/>
已分正可四面合兵追𠞰除行南昌守巡兵備㸃選兵<lb/>
快就令行都司馮勲統領星夜前去跟躡賊蹤設法𠞰<lb/>
捕就經批仰按察司即便通行該道守巡官及沿湖各<lb/>
該官司地方保甲人等一體集兵防𠞰追捕毋令逺竄<lb/>
貽患臣等又慮安義縣治單弱恐各賊乘虛歸刧另行<lb/>
牌調奉新縣典史徐誠選兵四百密從間道星夜前去<lb/>
<pb n="KR2k0045_WYG_116-52b"/>
該縣㑹同知縣熊价協力防𠞰又行牌仰各官於九姓<lb/>
良善之中挑選義勇武藝及於沿湖諸處起集習水壯<lb/>
健慣戰之人各官身自督領密取知因鄉導四路爪探<lb/>
或躡賊蹤或截要路或歸防縣治張疑設伏聲東擊西<lb/>
一應事機俱聼從宜施行合用糧賞就於司府庫原貯<lb/>
軍餉銀内支給及差官齎執令旗令牌前去督押行事<lb/>
軍兵人等但有軍前不聼號令及退縮逗遛侵擾良善<lb/>
者遵照敇諭事理就以軍法從事各官俱要竭忠盡力<lb/>
<pb n="KR2k0045_WYG_116-53a"/>
慎重勇果殺賊立功以靖地方若畏避輕忽致賊滋蔓<lb/>
貽患地方軍令具存决難輕貸完日通將擒斬功次獲<lb/>
功人員等項一併開報以憑施行去後今呈前因照得<lb/>
臣先節該欽奉勅諭但有盜賊生發即便設法調兵𠞰<lb/>
殺聼爾隨宜處置欽此欽遵除將前後有功官員支兵<lb/>
人等及陣亡被傷等項俱準議於南昌府動支本院貯<lb/>
庫支剩軍餉銀兩除已犒奬給賞優恤外其未經奬犒<lb/>
給賞優恤者批仰該司查照等第逐一補給賊屬男婦<lb/>
<pb n="KR2k0045_WYG_116-53b"/>
估價變賣銀兩亦準修築該縣城垣支用擒獲賊犯鞫<lb/>
問明白仍解軍門斬首示衆斬獲賊級行令造冊繳報<lb/>
并行巡按衙門知㑹外臣等議照叛黨楊正賢等肆其<lb/>
兇獷之習恃其族類之繁稔惡一方流刼逺近既積有<lb/>
世代比復興兵助逆脱漏誅殄畧無悔創乃敢攻縣刼<lb/>
獄聚衆稱亂惡貫滿盈天怒人怨遂爾一旦埽滅在朝<lb/>
廷固猶疥癬之搔爬在江西實亦疽癰之潰决巡按御<lb/>
史唐龍朱節運謀監督而按察使伍文定布政使陳策<lb/>
<pb n="KR2k0045_WYG_116-54a"/>
等相與協議贊畫都指揮馮勲及通判林寛知縣熊价<lb/>
等又各趨事効命并力於下論各勞績皆宜旌録臣守<lb/>
仁卧病待罪之餘僅存喘息幸頼諸臣茍免咎愆縁係<lb/>
𠞰平叛黨事理為此具本題知<lb/>
　　辭封爵普恩賞以彰國典疏<lb/>
臣於正徳十六年十二月十九等日節準兵部吏部咨<lb/>
俱為捷音事節該題奉聖㫖江西反賊𠞰平地方安定<lb/>
各該官員功績顯著你部裏既㑹官集議分别等第明<lb/>
<pb n="KR2k0045_WYG_116-54b"/>
白王守仁封伯爵給與誥劵子孫世世承襲照舊參贊<lb/>
機務欽此王守仁封新建伯奉天翊衞推誠宣力守正<lb/>
文臣特進光禄大夫柱國還兼南京兵部尚書照舊參<lb/>
贊機務嵗支禄米一千石三代并妻一體追封欽此前<lb/>
後備咨到臣俱欽遵外臣聞命驚惶莫知攸措竊念臣<lb/>
以凡庸誤受國恩在正徳初年以狂言被譴先帝察其<lb/>
無他隨加收録洊陟清顯繆膺軍旅之寄猥承巡撫之<lb/>
之後值寧藩肇變臣時適嬰禍鋒義當死難不量勢力<lb/>
<pb n="KR2k0045_WYG_116-55a"/>
與之掎角賴朝廷威靈幸無覆敗既而讒言朋興幾陷<lb/>
不測臣之心事未及自明先帝登遐無階控籲乃幸天<lb/>
啟神聖陛下龍飛開臣於覆盆之下而照之以日月憫<lb/>
惻慰勞至勤詔㫖憐其烏鳥之情使得歸省推大孝之<lb/>
仁優之以存問超厯常資授以留都本兵之任懇疏辭<lb/>
免慰㫖益勤在昔名臣碩輔鮮有獲是於其君者而况<lb/>
臣之卑鄙淺劣亦將何以堪此乎今又加以封爵之崇<lb/>
臣懼功微賞重無其實而冒其名憂禍敗之將及也夫<lb/>
<pb n="KR2k0045_WYG_116-55b"/>
人主於嚬笑之微不以假於匪人而况爵賞之重乎人<lb/>
臣之事君也先其事而後其食食且不可而况於封爵<lb/>
乎且臣之所以不敢受爵其説有四然亦不敢不為陛<lb/>
下一陳其實寧藩不軌之謀積之十數年矣持滿應機<lb/>
而發不旬月而敗此非人力所及也上天之意厭亂思<lb/>
治將啟陛下之神聖以中興太平之業故蹶其謀而奪<lb/>
之魄斯固上天之為之也而臣欲冒之是叨天之功矣<lb/>
其不敢受者一也先寧藩之未變朝廷固已陰覺其謀<lb/>
<pb n="KR2k0045_WYG_116-56a"/>
故改臣以提督之任假臣以便宜之權使據上游以制<lb/>
其勢故臣雖倉卒遇難而得以權宜調兵與之從事當<lb/>
時帷幄謀議之臣則有若大學士楊廷和等該部調度<lb/>
之臣則有若尚書王瓊等是皆有先事禦備之謀所謂<lb/>
發縱指示之功也今諸臣未䝉顯褒而臣獨冒膺重賞<lb/>
是掩人之善矣其不敢受者二也變之初起勢燄昌熾<lb/>
人心疑懼退沮當時首從義師自伍文定邢珣徐璉戴<lb/>
徳孺諸人之外又有知府陳槐曽璵胡堯元等知縣劉<lb/>
<pb n="KR2k0045_WYG_116-56b"/>
源清馬津傅南喬李美李楫及楊材王冕顧佖劉守緖<lb/>
王軾等鄉官都御史王懋中編修鄒守益御史張鰲山<lb/>
伍希儒謝源等諸臣今不能悉數其間或摧鋒陷陣或遮<lb/>
邀伏擊或贊畫謀議監録經紀雖其平日人品或有清<lb/>
濁高下然就兹一事而言固亦咸有捐驅效死之忠戮<lb/>
力勤王之績所謂同功一體者也今賞當其功者固已<lb/>
有之然施不酬勞之人尚多也其帳下之士若聼選官<lb/>
雷濟已故義官蕭庾致仕縣丞龍光指揮髙睿千户王<lb/>
<pb n="KR2k0045_WYG_116-57a"/>
佐等或詐為兵檄以撓其進止壞其事機或偽書反間<lb/>
以離其心腹散其黨與陰謀袐計蓋有諸將士所不與<lb/>
知而辛苦艱難亦有諸部領所未嘗歴者臣於捷奏本<lb/>
内既不敢瑣瑣煩瀆今聞紀功文冊復為改造者多所<lb/>
刪削其餘或力戰而死於鋒鏑或犯難而委於溝渠陳<lb/>
力効能者尤不可以枚舉是皆一時號召之人臣於顛<lb/>
沛搶攘之際今已多不能記憶其姓名籍貫復有舉人<lb/>
冀元亨者為臣勸説寧濠反為奸黨搆陷竟死獄中以<lb/>
<pb n="KR2k0045_WYG_116-57b"/>
忠受禍為賊報讎抱寃齎恨實由於臣雖盡削臣職移<lb/>
報元亨亦無以贖此痛此尤傷心慘目負之於冥冥之<lb/>
中者夫倡義調兵雖起於臣然猶有先事者為之指措<lb/>
而戮力成功必頼於衆則非臣一人之所能獨濟也乃<lb/>
今諸將士之賞尚多未稱而臣獨䝉冒重爵是襲下之<lb/>
能矣其不敢受者三也夫周公之功大矣亦臣子之分<lb/>
所當為况區區犬馬之微勞又皆偶逢機㑹幸而集事<lb/>
者奚足以為功乎臣世受國恩虀身粉骨亦無以報繆<lb/>
<pb n="KR2k0045_WYG_116-58a"/>
當提督重任承乏戎行茍免鰥曠况又超擢本兵既已<lb/>
叨冒踰分且臣近年以來憂病相仍神昏志散目眩耳<lb/>
聾無復可用於世兼之親族顛危命在朝夕又不度徳<lb/>
量分自知止足乃冒昧貪進據非其有是忘己之恥矣<lb/>
其不敢受者四也夫殃莫大於叨天之功罪莫甚於掩人<lb/>
之善惡莫深於襲下之能辱莫重於忘已之恥四者備<lb/>
而祸全故臣之不敢受爵非敢以辭榮也避禍焉而已伏<lb/>
願陛下鑒臣之辭出於誠懇収還成命容臣以今職終<lb/>
<pb n="KR2k0045_WYG_116-58b"/>
養老親茍全餘喘於林下以所濫施於臣者普於衆以<lb/>
明賞罰之典以彰大小之功以慰不均之望以勵將來<lb/>
効忠赴義之臣臣死且不朽矣不勝受恩感激懇切願<lb/>
望之至<lb/>
　　議江西軍功疏　　　　　　　　唐　龍<lb/>
臣聞賞罰者人主御天下之柄也故明王慎之有功必<lb/>
賞有罪必誅至親不可移至讎不可奪今或飾譽援黨<lb/>
者則崇階顯擢忠勤盡職者則深排巧詆孰肯身任家<lb/>
<pb n="KR2k0045_WYG_116-59a"/>
國事哉切見宸濠搆患宗社懾憂腹心應援布滿中外<lb/>
兩京乏備四路無人方鎮逺近莫之如何握兵觀望滔<lb/>
滔皆是惟鎮守南贑都御史王守仁領敇福建道經南<lb/>
昌中途聞變指心籲天赤身孤走設竒運謀乃遣優人<lb/>
齎諜假與天兵約征方鎮㑹戰俾其邀獲以示有備牽<lb/>
疑大賊以俟四路設備中執叛臣家屬繆托腹心又示<lb/>
無為以安其心然後激衆以義糾集烏合之衆及兵成<lb/>
慮審發書罵賊使其覺悔既出躡兵收復南昌按甲待<lb/>
<pb n="KR2k0045_WYG_116-59b"/>
之賊至安慶攻城方鋭驚聞便還算其歸途水路邀擊<lb/>
大潰賊衆遂擒宸濠於樵舍兵法有先勝而後求戰者<lb/>
正此謂也成功之後瘡痍未復聖駕南巡奸權攘功嫉<lb/>
譖百端僅獲身免守仁為國可謂艱貞竭盡者矣使時<lb/>
無守仁安慶卒破金陵不保長驅北上應援蜂起雖天<lb/>
命有在終必殱夷曠日持乆戮辱荼毒可勝言哉今受<lb/>
責地方者遇事不敢擔當不過告命待變而已况守仁<lb/>
家浙乃江右通衢兵力素弱長驅或下父兄宗族有噍<lb/>
<pb n="KR2k0045_WYG_116-60a"/>
類乎守仁於此但知忘私奉公以為社稷又於先年劉<lb/>
瑾為奸人莫敢犯守仁抗言觸忤杖死復甦流竄瘴裔<lb/>
乆方赦還始獲録用乃者南贑之鎮谿谷兇民衆黨為<lb/>
盜閩廣山澤無非賊窠大小有司束手無策守仁鎮守<lb/>
未及三年兵威武備竒變如神以故茶寮桶崗諸寨大<lb/>
冒浰頭諸山次第擒滅増縣置邏立教明約遂為治境<lb/>
視古名將何以過此曩得奉命陞賞言者又謂不當來<lb/>
京致有所費竊觀大官之厨日用無紀較一餐所費幾<lb/>
<pb n="KR2k0045_WYG_116-60b"/>
何猶煩論之北京豈無一職必欲置之南京此乃蔽賢<lb/>
嫉功之所為也及守仁丁憂服闋遂不起用顧猶造言<lb/>
排論鐵劵未及禄米未頒國事無與跡比樵漁豈非過<lb/>
哉不獨守仁凡其勤王大小臣工亦且廢黜殆盡彼時<lb/>
領兵知府惟伍文定得陞副都御史得蔭一子千戸邢<lb/>
珣徐璉得陞布政亦有何過即令閒住戴徳孺雖陞布<lb/>
政即死於水皆無蔭子副使陳槐因勸進賢讎人希意<lb/>
誣黜為民御史伍希孺謝源輒以考察去官且陳槐邢<lb/>
<pb n="KR2k0045_WYG_116-61a"/>
珣等皆抱用世之才秉捐軀之義因功黜廢深可太息<lb/>
他日無事則可萬一有事將誰効用哉今侍郎張聰桂<lb/>
萼皆薦之曽䝉簡用為兩廣總制臣謂總制一方何若<lb/>
用之廟堂可以贊襄謀議轉移人心大濟天下將陳槐<lb/>
邢珣徐璉等起用伍希孺謝源等查酌軍功事例議録<lb/>
戴徳孺量與廕襲此實陛下奉天所操之大柄不可毫<lb/>
髪移奪者宜早收之以為使人宣忠効勞之勸<lb/>
　　乞表異忠義官員疏<lb/>
<pb n="KR2k0045_WYG_116-61b"/>
竊照正徳十四年六月十四日江西宸濠謀反是日鎮<lb/>
守撫按及公差部屬并都布按三司各官進府謝酒宸<lb/>
濠羅列賊兵分布逆刃首呼巡撫都御史孫燧脇令隨<lb/>
往南京孫燧抗顔正色示以臣無二君之義次問按察<lb/>
司副使許逵逵反覆明其不可終毅然曰惟有赤心爾<lb/>
豈從反乎宸濠遂喝官校將孫燧許逵曵出俱斬於市<lb/>
隨將其餘各官拘執鎖禁於獄内時公差南京戸部主<lb/>
事馬思聰仰天憤嘆絶口不食死之繼有布政司參議<lb/>
<pb n="KR2k0045_WYG_116-62a"/>
黄宏亦死夫孫燧許逵守正秉節挺刃而死雖古之忠<lb/>
臣亦不過此馬思聰黄宏雖暫就執尋即捐生道無辱<lb/>
於人臣志終白於天下但思聰視宏則尤烈焉傳曰無<lb/>
仁賢則國空虚使當時皆如各官安意就縛屈身茍全<lb/>
而無四臣挺然於其間則何以為國家也哉先是城中<lb/>
有廟一所近該南新二縣父老將土偶撒去塑立孫燧<lb/>
許逵二像并立馬思聰黄宏木主寘於其中私號全大<lb/>
節祠嵗時朔望相率謁禱尤見四臣忠義之在人心者<lb/>
<pb n="KR2k0045_WYG_116-62b"/>
如此其深也但事出於下而不出於上遺烈雖存明典<lb/>
尚缺如䝉乞勅兵部查議將孫燧許逵俱賜諡贈官各<lb/>
廕一子世襲馬思聰黄宏亦量為贈官仍襲馬思聰一<lb/>
子入監行令布政司查相應官屋改立祠宇將孫燧許<lb/>
逵馬思聰黄宏並祠於中孫燧許逵位次在上馬思聰<lb/>
在左黄宏在右之下照依敇賜祠額及行令本司查撥<lb/>
無主官田五十畝行南昌府收租以供祀典如此則不<lb/>
惟使人臣忠者勸不忠者戒抑見我國家有臣如此且<lb/>
<pb n="KR2k0045_WYG_116-63a"/>
俾萬世之下指此罵宸濠曰亂臣曰賊子則四臣之忠<lb/>
義不冺而宸濠之惡罪益彰矣<lb/>
　　補遺典以昭忠義疏<lb/>
昔我太祖高皇帝翦除羣盜建都金陵偽漢陳友諒率<lb/>
水軍一夕掩至江西王師南下偽丞相胡廷美詣軍門<lb/>
納款乃命參政鄧愈留守㑹廷美禆將祝宗康泰作亂<lb/>
愈走復命左丞徐達討平之於是以朱文正為大都督<lb/>
鎮守其地友諒聞之乃悉衆以巨艦攻城甚急自癸夘<lb/>
<pb n="KR2k0045_WYG_116-63b"/>
夏至秋凡八十五日文正命諸將分兵拒守友諒竟弗<lb/>
能克遂有鄱湖之捷焉時則有若平章趙徳勝者晝夜<lb/>
巡城為流矢中左脇而卒右副指揮使劉齊右翼元帥<lb/>
同知朱潛統軍元帥許珪三人者領兵取吉安友諒軍<lb/>
至齊等力戰俱殁於陳左翼元帥副使牛海龍突圍出<lb/>
戰中矢死樞密判官李繼先左副元帥趙國旺俱以圍<lb/>
急繼先出戰殞於敵中國旺引兵燒賊艦追者至投橋<lb/>
而死洪都知府葉琛臨江府同知趙天麟江西行省都<lb/>
<pb n="KR2k0045_WYG_116-64a"/>
事萬思誠康祝之變琛思誠迎戰死於市天麟守臨江<lb/>
府城破死之管軍百户徐明當圍城之日友諒陰設陷<lb/>
阱數臨城誘戰明乗間躍馬出城射賊賊走明追之墮<lb/>
阱中賊脇之降不從尋殺之張子明者張元帥之子代<lb/>
父為間使走金陵求援兵還至呉城被執友諒强授以<lb/>
萬戸令其徇城紿衆降子明佯許之至城下望城大呼<lb/>
曰我張大舍已見主上令諸公堅守救兵且至我必死<lb/>
幸見諸公賊怒攢槊刺之死城下又若張徳山夏茂成<lb/>
<pb n="KR2k0045_WYG_116-64b"/>
皆軍士勇敢善戰徳山以夜半潛出城焚賊舟事覺遂<lb/>
遇害茂成守城樓當賊衝中飛礮而死以上凡十四人<lb/>
友諒滅太祖念十四人忠義立廟於南昌府嵗時祀之<lb/>
贈趙徳勝梁國公劉齊彭城郡侯李繼先隴西侯朱潛<lb/>
沛國郡侯許珪髙陽郡侯趙國旺天水郡侯葉琛南陽<lb/>
郡侯張子明初贈武毅將軍加贈忠節侯牛海龍隴西<lb/>
郡伯趙天麟天水郡伯徐明合肥縣男張徳山千戸夏<lb/>
茂成總管獨萬思誠則未之及臣追慕遺烈詣廟謁拜<lb/>
<pb n="KR2k0045_WYG_116-65a"/>
乃訪聞其事及考國子祭酒郡人胡儼所譔碑文亦曰<lb/>
思誠之贈未聞豈禮官或遺耶為照我太祖始得江西<lb/>
也偽漢之强倍於曹操鄱湖之捷過於赤壁趙徳勝等<lb/>
十有四臣各誓忠義之心共成掎角之勢分兵力戰爭<lb/>
死如歸既頒褒恤之恩均霑顯榮之秩獨萬思誠仍列<lb/>
都事夏茂成僅加總管事本相同報若有異夫人臣之<lb/>
效死固無望酬之私而國家之顯忠當存過厚之意是<lb/>
雖一時遺文遂為今日缺典如䝉勅該部查議將萬思<lb/>
<pb n="KR2k0045_WYG_116-65b"/>
誠一體追贈夏茂成亦加贈千戸庶幾賞不遺忠政不<lb/>
忘逺國典全而人相勸矣<lb/>
　　題請主洞官疏<lb/>
為慎擇儒官兼管書院事竊照宋儒朱熹於淳熙中知<lb/>
南康軍乃即唐白鹿洞遺址建葺書院以為講學論道<lb/>
之所規制大備教化蔚然又括聚書籍置給田畝相傳<lb/>
至今近日巡厯本府首詣書院展拜先聖先賢見得祠<lb/>
殿荒涼門廡零落往來皆牛羊之跡前後俱蔬稼之圃<lb/>
<pb n="KR2k0045_WYG_116-66a"/>
及訪書籍已多散亡田畝亦浸遺失詢厥所由蓋因無<lb/>
官綜理每年止是本府星子縣編僉門子二名輪流看<lb/>
管以至狼狽至此夫必欲設官尤恐費事縁本府儒學<lb/>
距書院僅十五里但得一學行教授兼管足矣然誠難<lb/>
其人焉近該本府呈報所屬官員姓名脚色開註本學<lb/>
現缺教授臣訪得福建興化府教授蔡宗兖由進士出<lb/>
身學問深該志行清古為貧而仕曲全孝友之心以禮<lb/>
自防弗為時俗之態誠斯文之正類後學之楷範也如<lb/>
<pb n="KR2k0045_WYG_116-66b"/>
䝉乞勅吏部查議將蔡宗兖改調南康府教授不妨原<lb/>
職兼總理書院用修遺教仍行星子縣嵗另給二力一<lb/>
馬往來跟騎於書院田租内月另攴米三石食用以為<lb/>
常規一應上司俱要禮待勿令僕僕拜跪以示優重之意<lb/>
已後員缺常於進士内慎選銓補若能敦復風教有光<lb/>
儒業一體擢授科道及不次陞提學僉事等官茍廢學<lb/>
傷教聼巡按御史奏調問黜不廢勸懲庶百年之舊典<lb/>
復舉而一方之學者有依矣<lb/>
<pb n="KR2k0045_WYG_116-67a"/>
　　江西王府廟祀疏　　　　　　　歐陽徳<lb/>
看得禮有常變因事而制有不可以執一論者江西寧<lb/>
府親王以謀反伏誅而大宗祖廟已毁然郡王將軍等<lb/>
䝉恩昭雪小宗支屬猶存其始封之王不可無祭而已<lb/>
毀之廟不當復建此所謂禮之變而當議處者也先該<lb/>
本部題奉欽依行撫按官勘議獻惠二廟每一易世欽<lb/>
定一王奉祀蓋即本有之廟而定其祭祀之禮以息覬<lb/>
覦爭競之私耳今撫按勘議未報而諸宗室各執一説<lb/>
<pb n="KR2k0045_WYG_116-67b"/>
紛紜奏擾雖其言各有據然皆不知毀廟無復建之理<lb/>
而郡王有不可踰之分蓋溺於情而蔽於私不可不斷<lb/>
之以義者也臣等竊惟獻惠二王墳所各有享殿而樂<lb/>
安弋陽建安諸府各有家廟合無每嵗正旦清明中元<lb/>
霜降冬至等節諸府總遣儀賔一員就享殿致祭其祭<lb/>
品各府輪流供辦而祝文序列諸王之名則祭既不黷<lb/>
而追逺之孝各伸惟獻王則每嵗立春用古者祭先祖<lb/>
之義諸府各設位於家廟致祭而以始封郡王配食其<lb/>
<pb n="KR2k0045_WYG_116-68a"/>
祭儀當用生者爵禄不得僭用親王禮樂則情既得盡<lb/>
而郡王之分不踰其原設齋郎鋪排屠户㕑役及添撥<lb/>
校尉等項俱各裁革每年撫按官行所屬於均徭内編<lb/>
銀一百五十兩解布政司行三府教授分領囘府供辦<lb/>
祭祀其樂工共撥一十二户每府分管四戸以供各府<lb/>
私祭及冠婚等項諸役至迎接詔赦進賀表箋之時則<lb/>
一十二戸通行供事各府不得縱容下人凌害以致逃<lb/>
竄再無撥補其禮生照各郡王府例有司臨期撥用事<lb/>
<pb n="KR2k0045_WYG_116-68b"/>
畢即囘不得占留如䝉准奏合候命下行撫按官轉行<lb/>
知㑹一切未盡事情仍聼撫按遵前奉欽依議奏庶禮<lb/>
制曲盡而爭端永息矣<lb/>
　　江西王府分管府事疏　　　　　歐陽鐸<lb/>
竊惟名正而後言順言順而後事成今日江西宗室之<lb/>
爭大要始於名分不正若復處失其當將來爭競大起<lb/>
禍變無端重費朝廷處分臣等有不得辭其罪者故敢<lb/>
冒昧為皇上陳之照得管理府事之名蓋郡王故絶而<lb/>
<pb n="KR2k0045_WYG_116-69a"/>
其府各枝宗室不得獨以其官稱如將軍則必曰某郡<lb/>
王府鎮輔奉國將軍如中尉則必曰某郡王府鎮輔奉<lb/>
國中尉其府之名不可革其府之印不可毀及推將軍<lb/>
中尉一人授以管理府事名目一切名封等項得行使<lb/>
該府印信啓請親王轉奏其署銜則稱某郡王府管理<lb/>
府事鎮國將軍某此臣等所謂名正而言順於事理宜<lb/>
然者也且各枝宗室悉受親王約束而管理者止是承<lb/>
行啓奏其分不失其防微慮逺之意甚深故得以息其<lb/>
<pb n="KR2k0045_WYG_116-69b"/>
覬覦之爭乆而愈定若親王府則事體與郡王萬萬相<lb/>
懸而江西之事則又有大不同者縁宸濠既已謀反伏<lb/>
誅其國應除其寳已毀其爵永不應襲其府名已不復<lb/>
存一時宗室郡王據其各相攻訐雖與反者干涉各有<lb/>
淺深而皆不能無染荷䝉皇上赦除其罪復其爵禄各<lb/>
得掌其印信以其爵自達於朝非若將軍中尉之官必<lb/>
係郡王府名而不得獨以其官稱者當時本部以兵部<lb/>
題行撫按勘議遂定管理府事名目而不敢復冠某府<lb/>
<pb n="KR2k0045_WYG_116-70a"/>
二字於上亦以為得權宜之道矣但既云管理府事則<lb/>
所管理者為何府之事是顯除其國而陰存其名也至<lb/>
於防微慮逺倉卒之際未及詳議遂使管理者以郡王<lb/>
鈐束郡王事體幾與親王無異是不與其名而顯與其<lb/>
實也此臣等所謂名不正而言不順事理未宜者也夫陰<lb/>
存其名焉知不有循名以責實者顯與其實焉知不有<lb/>
據實以求名者今纔一易世遂競起而爭雖以管理為<lb/>
説竊恐意不徒在於管理非分之望或根於心矣故彼<lb/>
<pb n="KR2k0045_WYG_116-70b"/>
則恐此之乆據而多方以摇之此則恐彼之傾奪而多<lb/>
方以持之此臣等所謂將來爭競大起禍變無端重費<lb/>
朝廷處分者也夫始議成於倉卒其失猶有可諉今事<lb/>
勢已定事機又可測知且郡王既得以其爵自達於朝<lb/>
而爵同者欲其承受鈐束勢必難乆又事理之顯然者<lb/>
臣等不言則始一誤而今再誤罪誠有不得辭矣伏望<lb/>
皇上俯采愚慮及撫按三司等官翁溥蕭端䝉等勘報<lb/>
之議革去管理府事名目比照交城襄垣慶成等府事<lb/>
<pb n="KR2k0045_WYG_116-71a"/>
例將建安樂安弋陽三府有郡王者宗儀人等各聼該<lb/>
府管束及奏請名封等項其冠帶石城王未奉明㫖復<lb/>
爵難遽比照郡王行事當與瑞昌等四府一體照支屬<lb/>
逺近分附三府今據其宗派則鍾陵與建安為近臨川<lb/>
宜春瑞昌石城四府與樂安弋陽為近合無將鍾陵一<lb/>
府分附建安石城瑞昌二府分附樂安臨川宜春二府<lb/>
分附弋陽一應該奏請事務附府轉奏拜進表箋慶賀<lb/>
救䕶隨府行禮其三府迎接詔勅則輪遞從尊庶覬覦<lb/>
<pb n="KR2k0045_WYG_116-71b"/>
之漸可杜大競之端可息矣及照獻惠二王大宗廟祀<lb/>
本非小宗支子所得專主合無每一易世請奏欽定一<lb/>
王奉祀宗廟禮以義起而制命自君既不得專管亦不<lb/>
許專擅輪遞庶於事體為順再照各該府并分附府分<lb/>
各宗室儀賓仍乞降勅一道俱照嘉靖十五年題准事<lb/>
例朔望赴各府畫押聼各郡王鈐束關防其樂安建安<lb/>
二府止照原降印信行事弋陽王府管理府事印信行<lb/>
令繳進另行具奏鑄造弋陽王印候冊封之日再行頒<lb/>
<pb n="KR2k0045_WYG_116-72a"/>
給中間尚有未盡事宜仍令撫按官逐一議處停當作<lb/>
速囘奏以憑題請施行臣等再三參詳各官陳奏之詞<lb/>
似謂彼中人情事勢無以易此但事關宗室予奪出自<lb/>
朝廷臣等未敢擅擬伏乞聖裁<lb/>
　　𠞰除山㓂事宜疏　　　　　　　陸　穩<lb/>
臣體得廣東饒平縣賊首張漣等大埔縣賊首蕭雪峰<lb/>
等程鄉縣賊首林朝曦等往來福廣境上彌滿充斥動<lb/>
以萬計道路為梗兵至則遯入巢穴兵退則復肆剽掠<lb/>
<pb n="KR2k0045_WYG_116-72b"/>
作患日乆地方漸不能堪各該督撫等官非訓兵振旅<lb/>
大彰討賊之舉掃除巢穴則無以收蕩平之功而其禍<lb/>
未已也臣竊謂今日之事不患無兵而患無糧不患賊<lb/>
巢之難搗而患事權之不專所有事宜二欵上塵聖覽<lb/>
一曰明職掌臣竊惟天下之事勢一則專勢分則散南<lb/>
贑軍門界四省之邊其勢已分屬矣前此承平之時以<lb/>
無事處事諸路有司不責以苛禮任其以秦越視之至<lb/>
今遂成不相聨屬之勢然昔猶可言也今日何日盜賊<lb/>
<pb n="KR2k0045_WYG_116-73a"/>
縱横於江閩諸郡而一夕不能安寢矣雖合勢以為一<lb/>
猶恐不支而况猶秦越乎哉臣所言者非以爭有司奉<lb/>
行之體也除盜以兵用兵以糧江廣錢糧皆有巡撫司<lb/>
之固舊制也福建未有巡撫之先汀漳與南贑一也自<lb/>
有巡撫以來有司但知有彼省之軍門而不知有臣兵<lb/>
馬錢糧一聼彼省之軍門調遣支用而不及於臣臣之<lb/>
所有者不過贑州在營之機兵千餘不解之鹽税二分<lb/>
耳及其盜賊一至則又曰此非我事也南贑軍門事也<lb/>
<pb n="KR2k0045_WYG_116-73b"/>
權則已去禍則獨諉空文相加雖切何補臣及今不言<lb/>
是猶却行而求及前人也臣謹按地圖計道里漳州之<lb/>
去省也可五六日而至去贑則月餘矣汀州之去贑也<lb/>
可七八日而至去省則月餘矣行者以月計則文移往<lb/>
復必兩月而始相聞兵行一日四十里半於行者則調<lb/>
發應援亦必兩月而始至地不相及而賊情倐往倐來<lb/>
即有分巡漳南道其勢不能兼理也雖理之可即濟乎<lb/>
以此推之既有福建軍門則南贑軍門之不可兼漳州<lb/>
<pb n="KR2k0045_WYG_116-74a"/>
也明矣臣請以漳州一府聼福建軍門專理以免彼此<lb/>
牽制之患以絶互相推避之嫌其漳南道及湖廣之上<lb/>
湖南廣東之嶺東南韶等道兵馬錢糧凡備𠞰㓂之用<lb/>
者皆許臣專制應面授方畧者以期來見應文移請詳<lb/>
者允而後行諸道不得以彼省之意向觀望於其間如<lb/>
仍秦越相視者聼臣叅奏處治庶乎事權既專而展布<lb/>
亦易盜賊不足平矣二曰増軍餉臣查得正徳五年都<lb/>
御史周南征大帽山諸巢請支福建布政司屯糧折銀<lb/>
<pb n="KR2k0045_WYG_116-74b"/>
附海依山鹽價與贓罰等銀正徳十二年都御史王守<lb/>
仁征南安諸巢請支江西布政司南糧折銀并諸郡贓<lb/>
罰等銀各數萬兩俱克成功蓋天下之勢不至於極壞<lb/>
不可為之地則不肯破格以收權宜之計今賊黨既盛<lb/>
三省合𠞰非用兵三萬不可也以句月計非用糧十萬<lb/>
不可也贑州鹽税除八分解京外每年所餘可四千兩<lb/>
耳兵法曰行師十萬日費千金計每人每日銀一分猶<lb/>
尚如此今官兵行糧每日二分而犒賞牛酒之費不在<lb/>
<pb n="KR2k0045_WYG_116-75a"/>
是焉則今之所費五倍於古二分鹽税僅可供三五日<lb/>
之費而已前都御史楊伊志請留鹽税一半者非不知<lb/>
南贑事勢之急而姑以緩戸部之催解也戸部之許三<lb/>
分者欲以濟三邊之急而未知南贑之急尤甚也疆塲<lb/>
莫非朝廷之土莫非濟兵糧之用何擇於南何擇於北<lb/>
今日之事可謂極敝雖使才如周南王守仁者為之尤<lb/>
須假以便宜方克有濟何况臣愚安得不束手無措倘<lb/>
棄贑州之所有者不為請留而欲如先臣借支别項之<lb/>
<pb n="KR2k0045_WYG_116-75b"/>
所無者勢益難矣傳曰今有受人之牛羊而為之牧者<lb/>
則必為之求牧與芻求牧與芻而不得則反諸其人抑<lb/>
亦立而視其死與今日之事頗類於此蓋避嫌之罪小<lb/>
坐視流患之罪大臣以此自决矣伏乞勅下戸部仍將<lb/>
前四年鹽税通議留作軍餉自四十年以後量留三分<lb/>
庶乎食足兵强智者效謀勇者效力而盜賊不足平矣<lb/>
　　邊方災患懇免加派錢糧以安人心疏<lb/>
臣據南安府四縣里老呈稱南安僻居江西之窮源路<lb/>
<pb n="KR2k0045_WYG_116-76a"/>
當嶺表之首地所轄四縣共止六十里總計一府四縣<lb/>
之糧不及外府一縣之數郡小而路當衝要糧少而賦<lb/>
實繁重以六十里之編民數年増至五千餘兩較之舊<lb/>
額是加三之一矣兼之十年之内遭巢賊之搶者八值<lb/>
水旱之災者三百姓之荼毒於㓂盜顛危於兵荒者不<lb/>
勝其苦而不獲寛恤之惠是驅之為盜也即今地方之<lb/>
生聚日微三巢之賊衆日盛夫豈無故蓋差重則民貧<lb/>
民貧則盜起今應征求者不惟有催科之累且有絏縲<lb/>
<pb n="KR2k0045_WYG_116-76b"/>
之苦入盜巢者不惟無拘攝之擾且有搶掠之利民亦<lb/>
何苦而不從盜哉民差已甚於昔賊犯益熾於前大為<lb/>
地方之憂乞照先年糧額而加派盡為減免庶窮民更<lb/>
生可以存江西之藩籬矣臣又據贑州府十縣里老呈<lb/>
稱贑州封疆多鄰閩廣山賊之出没靡常巢㓂之盤據<lb/>
日乆一嘯聚於鄉落則妻子半為虜掠田圃盡見荒蕪<lb/>
一弄兵於城池則墳墓多被挖開房廬悉為灰燼幸遇<lb/>
軍門進兵𠞰滅地方稍寧然瘡痍之困斃方蘓而官府<lb/>
<pb n="KR2k0045_WYG_116-77a"/>
之催徵尤急夫租出於田也今各縣之田多為吉安債<lb/>
准而賣田之家半有虚糧坐戸縱盡終嵗之入不足完<lb/>
分内之征何乃於正賦之外每石加幾分以補南昌邇<lb/>
年以來每石又加幾分以代撫建不知南昌雖為衝要<lb/>
然一邑里甲足以雄於一府而徭編見役贑屬實倍於<lb/>
南昌撫建雖值㓂臨然剽掠道路必由於嶺北而受兵<lb/>
被害贑屬實先於撫建自加征之命既下富人日入於<lb/>
困窮貧民多逃於巢穴以故指引刼掠者多土著之民<lb/>
<pb n="KR2k0045_WYG_116-77b"/>
探聼軍機者多城市之衆此非得已命不堪也邇聞興<lb/>
化潮州皆以兵㓂之故俱䝉蠲免事體相同乞一體優<lb/>
恤民獲安生矣臣據二府民情照得南贑二府據江西<lb/>
之上游為全省之藩蔽界鄰閩廣故流㓂之出入必先<lb/>
取道攻城掠野無嵗無之此南贑門庭之患他郡之所<lb/>
無也密邇三巢故峒酋之流毒必首受禍虜人殺人無<lb/>
嵗無之此南贑腹心之患他郡之所無也崇山峻嶺草<lb/>
木不生地廣人稀生理鮮少流㓂一入輒相附從勾攝<lb/>
<pb n="KR2k0045_WYG_116-78a"/>
一行入巢規避盜賊耳目寄於城市之姦刼虜孶牲充<lb/>
彼販夫之利此南贑百姓之難治他郡之所無也有田<lb/>
者非土著之民力役者半寄籍之戸緩則謂非親管或<lb/>
相抗拒急則逃去原籍追攝不前一涉賊巢置之不問<lb/>
此南贑有司之難行他郡之所無也流㓂不入巢㓂不<lb/>
出則南贑安南贑安則江西之全省俱安民貧為盜相<lb/>
與勾引則巢㓂出矣逃移他省招集亡命則流㓂入矣<lb/>
巢㓂出流㓂入則南贑不安南贑不安則江西全省不<lb/>
<pb n="KR2k0045_WYG_116-78b"/>
得髙枕而卧此今日事勢較然可睹者也故輕徭薄賦<lb/>
稍加優恤非獨寛南贑之民亦所以安全省之民加賦<lb/>
重征民將從盜非獨遺南贑之憂亦所以重全省之憂<lb/>
此今日事理亦較然可睹者也然則何以有加派哉其<lb/>
故有二他郡之民以有力者為之營而奸胥復為之佐<lb/>
以故那移飛灑日取舊額而更置之不至於極輕不止<lb/>
也南贑之民地逺勢隔而莫之控訴當事者習為故常<lb/>
而莫之省憂此所以嵗復一嵗増派不已而坐受其困<lb/>
<pb n="KR2k0045_WYG_116-79a"/>
也國家定制竭腹裏之力以供邊方者有矣未聞令邊<lb/>
方之民代輸腹裏之糧者是在承平之日且不可况南<lb/>
贑災患十倍他郡而獨不加意乎即今四郊荒落半無<lb/>
人烟流入賊巢茍避徭役往往有之庫無餘財倉無餘<lb/>
粟賑之則力不能周寛之則事不由己此臣所以日夕<lb/>
憂思而計不知所出也伏望皇上軫念邊鄙之地節遭<lb/>
災眚勅下戸部凡額外加派錢糧俱令照舊數徵解則<lb/>
地方幸甚<lb/>
<pb n="KR2k0045_WYG_116-79b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江西通志卷一百十六<lb/>
</p>
<p>
</p>
  </div>
</body>
</text>
</TEI>
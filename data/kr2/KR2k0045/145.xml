<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷一百四十五</head> <lb/>
    <p>
<pb n="KR2k0045_WYG_145-1a"/>
欽定四庫全書<lb/>
　江西通志卷一百四十五<lb/>
　　藝文<hi>教牒</hi>　<hi>策問/帖</hi>　<hi>學規/公移</hi>　<hi>講義/牌</hi>　<hi>語録/檄</hi>　<hi>部文告示</hi>
　　<hi>詳文約</hi>
　梁<lb/>
　　未至潯陽郡教二首　　　　　　陸　倕<lb/>
第五倫之臨㑹稽躬斬馬草鄧伯道之莅吳郡自運家<lb/>
糧故能使吏作頌歌民胥興詠太守薄德謬叨龜組竊<lb/>
<pb n="KR2k0045_WYG_145-1b"/>
願巴祇闇坐接客思匹吳𨼆被絮對賓常藥自隨式瞻<lb/>
無逺單車入境竊所庶幾舊例發民治道及戍邏巡樵<lb/>
採諸如此𩔖一皆省息<lb/>
太守家本諸生服膺典記光武靈臺之籍較涉根基張<lb/>
華聚土之書畧見庭戸貴郡圖載具存方䇿校以山經<lb/>
參諸括象原野城寺宛在心目龍泉鶴嶺不易窮登所<lb/>
撰郡圖可勿親用公孫陛㦸既似井蛙延壽執戈實同<lb/>
兒戲<lb/>
<pb n="KR2k0045_WYG_145-2a"/>
　宋<lb/>
　　䇿問　　　　　　　　　　　　王十朋<lb/>
問昔禹治洪水隨山濬川别天下為九州其詳見于禹<lb/>
貢後世言地理者咸根本于斯焉然即其書而考之有<lb/>
不能無疑者梁岐二山雍州之地也而於冀州言之曰<lb/>
既載壺口治梁及岐雍州之山不容記於冀豈冀方自<lb/>
有所謂梁岐者乎不然則九州名山其訛者不止于梁<lb/>
岐矣沱潛二水名也而於荆梁二州各記之曰沱潛既<lb/>
<pb n="KR2k0045_WYG_145-2b"/>
道二水不容經厯兩州數千里之逺豈兩州之地各有<lb/>
所謂沱潛者乎不然則九州大川其訛者不止于沱潛<lb/>
矣其叙山于九州之末自導岍及岐而下則曰逾于河<lb/>
自壺口雷首而下則曰入于海自導嶓冢而下則曰過<lb/>
九江至于敷淺原夫山靜物也豈能逾河入海過江者<lb/>
邪禹何以驗其然也其叙漢水自嶓冡導漾而下既曰<lb/>
南入于江匯澤為彭蠡矣又曰東為北江入于海其叙<lb/>
江水自岷山導江而下既曰㑹于匯矣又曰東為中江<lb/>
<pb n="KR2k0045_WYG_145-3a"/>
入于海夫江既與漢合且匯為彭蠡矣江豈復流于北<lb/>
而漢豈復為中江邪禹何以騐其然也近世有以地脈<lb/>
論山者取于漢儒之三條有以水味論江者取于唐人<lb/>
之三沴禹之于山川豈亦以脈與味而知之乎漢儒三<lb/>
條唐人三沴亦有可騐否乎願詳考而備論之<lb/>
　　白鹿書堂䇿問　　　　　　　　朱　子<lb/>
孔子歿七十子喪楊墨之徒出孟子明孔子之道以正<lb/>
之而後其說不得肆千有餘年諸生皆誦說孔子而獨<lb/>
<pb n="KR2k0045_WYG_145-3b"/>
荀卿揚雄王通韓愈號為以道鳴者然於孟子或非之<lb/>
或自比焉或無稱焉或尊其功以為不在禹下其歸趣<lb/>
之不同既如此而是數子者後議其前或以為同門而<lb/>
異戸或無稱焉或以為大醇而小疵而不得與於斯道<lb/>
之傳者其於楊墨或微議其失或無稱焉或取焉以配<lb/>
孔子其取予之不同又如此是亦必有說矣本朝儒學<lb/>
最盛自歐陽氏王氏蘇氏皆以其學行于朝廷而胡氏<lb/>
程氏亦以其學傳之學者然王蘇本出于歐陽而其末<lb/>
<pb n="KR2k0045_WYG_145-4a"/>
有大不同者胡氏孫氏亦不相容於當時而程氏尤不<lb/>
合於王與蘇也是其於孔子之道孰得孰失豈亦無有<lb/>
可論者耶楊墨之說則熄矣然其說之流豈亦無有未<lb/>
盡泯滅者耶後世又有佛老之說其于楊墨之說同耶<lb/>
異耶自揚雄以來于是二家是非之論蓋亦多不同者<lb/>
又孰為得其正耶二三子其詳言之<lb/>
　　鹿洞教規<lb/>
父子有親君臣有義夫婦有别長幼有序朋友有信<lb/>
<pb n="KR2k0045_WYG_145-4b"/>
　右五教之目堯舜使契為司徒敬敷五教即此是也<lb/>
　學者學此而已其所以學之序亦有五焉具列于左<lb/>
博學之審問之慎思之明辯之篤行之<lb/>
　右為學之序學問思辯四者所以窮理也若夫篤行<lb/>
　之事則自修身以至於處事接物亦各有要具列于<lb/>
　左<lb/>
言忠信行篤敬懲忿窒慾遷善改過<lb/>
　右修身之要<lb/>
<pb n="KR2k0045_WYG_145-5a"/>
正其誼不謀其利明其道不計其功<lb/>
　右處事之要<lb/>
已所不欲勿施於人行有不得反求諸已<lb/>
　右接物之要<lb/>
　熹竊觀古昔聖賢所以教人為學之意莫非講明義<lb/>
　理以修其身然後推已及人非徒欲其務記覽為詞<lb/>
　章以釣聲名取利禄而已今之為學者既反是矣然<lb/>
　聖賢所以教人之法具存于經有志之士固當熟讀<lb/>
<pb n="KR2k0045_WYG_145-5b"/>
　而問辨之茍知理之當然而責其身以必然則夫規<lb/>
　矩禁防之具豈待他人設之而後有所持循哉近世<lb/>
　于學有規其待學者為已淺矣而其為法又未必古<lb/>
　人之意也故今不復施于此堂特取凡聖賢所以教<lb/>
　人為學之大端條列如左而掲之楣間諸君相與講<lb/>
　明遵守而責之于身焉則夫思慮云為之際其所以<lb/>
　戒謹恐懼必有嚴于彼者矣其有不然而或出于禁<lb/>
　防之外則彼所謂規者必將取之固不得而畧也諸<lb/>
<pb n="KR2k0045_WYG_145-6a"/>
　君其念之哉<lb/>
　明<lb/>
　　主洞規訓六條　　　　　　　　胡居仁<lb/>
正趨向以立其志<lb/>
　愚謂今之學者才氣髙者則馳騖于空無窅渺之域<lb/>
　明敏者𩔖以該博為尚利名為心又其下者不過務<lb/>
　於詩句浮詞以媚世取容而已未嘗知有聖賢之學<lb/>
　也夫聖賢之學得之於已可以成善治美風俗興教<lb/>
<pb n="KR2k0045_WYG_145-6b"/>
　化三代可復也或者以為聖人之道高逺難至非後<lb/>
　學之所敢及殊不知有生之𩔖其性本同但聖人不<lb/>
　為物欲所昬耳今學者誠能存養省察使本心常明<lb/>
　物欲不行則天性自全聖人可學而至矣聖人豈𨼆<lb/>
　其易者反使人由於艱難阻絶之域哉<lb/>
主誠敬以存其心<lb/>
博窮事理以盡致知之方<lb/>
審察幾微以為應事之要<lb/>
<pb n="KR2k0045_WYG_145-7a"/>
　愚謂人生日用之間起居動息以至設施措置不能<lb/>
　不與物接故不能無事然所以為事之理固已具於<lb/>
　性分之内也若厭其煩擾欲絶而去之則陷于佛老<lb/>
　之空寂若不察其理之所當然以機變為足以應事<lb/>
　則流于儀秦商鞅智謀之末為小人之歸矣故必於<lb/>
　事物初接本心萌動之際謹察精辨孰為天理孰為<lb/>
　人欲使善惡是非公私義利判然於前然後從其善<lb/>
　而去其惡如此既久則義理益精自無過不及之差<lb/>
<pb n="KR2k0045_WYG_145-7b"/>
　矣<lb/>
克治力行以盡成已之道<lb/>
　愚謂人之有生便有所以為人之理是皆天之所賦<lb/>
　非人力之所為孟子所謂踐形是也今所以不能如<lb/>
　聖人之從容中道者是氣質有偏物欲有蔽故必克<lb/>
　治其氣質之偏物欲之蔽然後可以盡此身之理以<lb/>
　成乎已也茍或知而不行則前所窮之理無所安頓<lb/>
　徒費講學之功無以為已有豈不重可惜乎<lb/>
<pb n="KR2k0045_WYG_145-8a"/>
推已及物以廣成物之功<lb/>
　　鹿洞為學次第八條　　　　　　章　潢<lb/>
學以立志為根源以㑹友輔仁為主意以致知格物為<lb/>
入路以戒慎恐懼為持循以孝弟謹信為實地以懲忿<lb/>
窒慾遷善改過為檢察以盡性至命為極則以稽古窮<lb/>
經為徴信<lb/>
　宋<lb/>
　　玉山講義　　　　　　　　　　朱　子<lb/>
<pb n="KR2k0045_WYG_145-8b"/>
先生曰熹此來得觀學校鼎新又有靈芝之瑞足見賢<lb/>
宰承流宣化興學誨人之美意不勝慰喜又承特設講<lb/>
座俾為諸君誦說雖不敢當然區區所聞亦不得不為<lb/>
諸君言之蓋聞古之學者為已今之學者為人故聖賢<lb/>
教人為學非是使人綴緝言語造作文辭但為科名爵<lb/>
禄之計須是格物致知誠意正心修身而推之以至于<lb/>
齊家治國可以平治天下方是正當學問諸君肄業于<lb/>
此朝夕講明於此必已深有所得不然亦須有疑今日<lb/>
<pb n="KR2k0045_WYG_145-9a"/>
幸得相㑹正好商量彼此之間皆當有益時有程珙起<lb/>
而請曰論語多是說仁孟子却兼說仁義意者夫子說<lb/>
元氣孟子說隂陽仁恐是體義恐是用先生曰孔孟之<lb/>
言有同有異固所當講然今且當理㑹何者為仁何者<lb/>
為義曉此兩字義理分明方於自己分上有用力處然<lb/>
後孔孟之言有同異處可得而論如其不曉自己分上<lb/>
元無工夫說得雖工何益于事且道如何說箇仁義二<lb/>
字底道理大凡天之生物各付一性性非有物只是一<lb/>
<pb n="KR2k0045_WYG_145-9b"/>
箇道理之在我者耳故性之所以為體只是仁義禮智<lb/>
信五字天下道理不出於此韓文公云人之所以為性<lb/>
者五其說最為得之却為後世之言性者多雜佛老而<lb/>
言所以將性字作知覺心意㸔之非聖賢所說性字本<lb/>
指也五者之中所謂性者是箇眞實无妄底道理如仁<lb/>
義禮智皆眞實而無妄者也故信字更不須說只仁義<lb/>
禮智四字於中各有分别不可不辨蓋仁則是箇温和<lb/>
慈愛底道理義則是箇斷制裁割底道理禮則是箇恭<lb/>
<pb n="KR2k0045_WYG_145-10a"/>
敬撙節底道理智則是箇分别是非底道理凡此四者<lb/>
具於人心乃是性之本體方其未發漠然無形象之可<lb/>
見及其發而為用則仁者為惻𨼆義者為羞惡禮者為<lb/>
恭敬智者為是非隨事發見各有苗脈不相殽亂所謂<lb/>
情也故孟子曰惻𨼆之心仁之端也羞惡之心義之端<lb/>
也恭敬之心禮之端也是非之心智之端也謂之端者<lb/>
猶有物在中而不可見必因其端緒發見于外然後可<lb/>
得而尋也蓋一心之中仁義禮智各有界限而其性情<lb/>
<pb n="KR2k0045_WYG_145-10b"/>
體用又自各有分别須是見得分明然後就此四者之<lb/>
中又自見得仁義兩字是箇大界限如天地造化四序<lb/>
流行而其實不過於一隂一陽而已於此見得分明然<lb/>
後就此又自見得仁字是箇生底意思通貫周流于四<lb/>
者之中仁固仁之本體也義則仁之斷制也禮則仁之<lb/>
節文也智則仁之分别也正如春之生氣貫徹四時春<lb/>
則生之生也夏則生之長也秋則生之收也冬則生之<lb/>
藏也故程子謂四德之元猶五常之仁偏言則一事專<lb/>
<pb n="KR2k0045_WYG_145-11a"/>
言則包四者正謂此也孔子只言仁以其專言者言之<lb/>
也故但言仁而仁義禮智皆在其中孟子兼言義以其<lb/>
偏言者言之也然亦不是於孔子所言之外添入一箇<lb/>
義字但于一理之中分别出來耳其又兼言禮智亦是<lb/>
如此蓋禮又是仁之著智又是義之藏而仁之一字未<lb/>
嘗不流行乎四者之中也若論體用亦有兩說蓋以仁<lb/>
存於心而義形於外言之則曰仁人心也義人路也而<lb/>
以仁義相為體用若以仁對惻𨼆義對羞惡而言則就<lb/>
<pb n="KR2k0045_WYG_145-11b"/>
其一理之中又以未發已發相為體用若認得熟看得<lb/>
透則玲瓏穿穴縱横顚倒無處不通而日用之間行著<lb/>
習察無不是著功夫處矣珙又請曰三代以前只是說<lb/>
中說極至孔門答問說著便是仁何也先生曰說中說<lb/>
極今人多錯㑹了他文義今亦未暇一一詳說但至孔<lb/>
門方說仁字則是列聖相傳到此方漸次說親切處爾<lb/>
夫子所以賢于堯舜於此亦可見其一端也然仁之一<lb/>
字須更於自已分上實下功夫始得若只如此草草說<lb/>
<pb n="KR2k0045_WYG_145-12a"/>
過無益於事也先生因舉孟子道性善言必稱堯舜一<lb/>
章而遂言曰所謂性者適固已言之矣今復以一事譬<lb/>
之天之生此人如朝廷之命此官人之有此性如官之<lb/>
有此職朝廷所命之職無非使之行法治民豈有不善<lb/>
天之生此人無不與之以仁義禮智之理亦何嘗有不<lb/>
善但欲生此物必須有氣然後此物有以聚而成質而<lb/>
氣之為物有清濁昬明之不同稟其清明之氣而無物<lb/>
慾之累則為聖稟其清明而未純全則未免微有物慾<lb/>
<pb n="KR2k0045_WYG_145-12b"/>
之累而能克以去之則為賢稟其昬濁之氣又為物慾<lb/>
之所蔽而不能去則為愚為不肖是皆氣稟物慾之所<lb/>
為而性之善未嘗不同也堯舜之生所受之性亦如是<lb/>
耳但以其氣稟清明自無物慾之蔽故為堯舜初非有<lb/>
所増益於性分之外也故學者知性善則知堯舜之聖<lb/>
非是强為識得堯舜做處則便識得性善底規模様子<lb/>
而凡吾日用之間所以去人慾復天理者皆吾分内當<lb/>
然之事其勢至順而無難此孟子所以首為文公言之<lb/>
<pb n="KR2k0045_WYG_145-13a"/>
而又稱堯舜以實之也但當戰國之時聖學不明天下<lb/>
之人但知功利之可求而不知己性之本善聖賢之可<lb/>
學聞是說者非惟不信往往亦不復致疑于其間若文<lb/>
公則雖未能盡信而已能有所疑矣是其可與進善之<lb/>
萌芽也孟子故於其去而復來迎而謂之曰世子疑吾<lb/>
言乎而又告之曰夫道一而已矣蓋古今聖愚同此一<lb/>
性則天下固不容有二道但在篤信力行則天下之理<lb/>
雖有至難猶必可至況善乃人之所本有而為之不難<lb/>
<pb n="KR2k0045_WYG_145-13b"/>
乎然或氣稟昬愚而物慾深固則其勢雖順且易亦須<lb/>
勇猛著力痛切加功然後可以復其初故孟子又引商<lb/>
書之言曰若藥弗瞑眩厥疾弗瘳若但悠悠似做不做<lb/>
則雖本甚易而反為至難矣此章之言雖甚簡約然其<lb/>
反覆曲折開曉學者最為深切諸君更宜熟讀深思反<lb/>
復玩味就日用問便著實下功夫始得中庸所謂尊德<lb/>
性者正謂此也然聖賢教人始終本末循循有序精粗<lb/>
巨細無有或遺故纔尊德性便有箇道問學一段事雖<lb/>
<pb n="KR2k0045_WYG_145-14a"/>
當各自加功然亦不是判然兩事也中庸曰大哉聖人<lb/>
之道洋洋乎發育萬物峻極于天優優大哉禮儀三百<lb/>
威儀三千待其人而後行故曰茍不至德至道不凝焉<lb/>
是故君子尊德性而道問學致廣大而盡精微極高明<lb/>
而道中庸温故而知新敦厚以崇禮蓋道之為體其大<lb/>
無外其小無内無一物之不在焉故君子之學既能尊<lb/>
德性以全其大便須道問學以盡其小其曰致廣大極<lb/>
高明温故而敦厚則皆尊德性之功也其曰盡精微道<lb/>
<pb n="KR2k0045_WYG_145-14b"/>
中庸知新而崇禮則皆道問學之事也學者於此固當<lb/>
以尊德性為主然於道問學亦不可不盡其力要當時<lb/>
時有以交相滋益互相發明則自然該貫通達而於道<lb/>
體之全無欠闕處矣今時學者心量窄狹不耐持久故<lb/>
其為學畧有些少影響見聞便自主張以為至是不能<lb/>
遍觀博考反復參騐其務為簡約者既蕩而為異學之<lb/>
空虚其急于功利者又溺而為流俗之卑近此為今日<lb/>
之大弊學者尤不可以不戒熹又記得昔日參見端明<lb/>
<pb n="KR2k0045_WYG_145-15a"/>
汪公見其自少即以文章冠多士致通顯而未嘗少有<lb/>
自滿之色日以師友前輩多識前言往行為事及其晚<lb/>
年德成行尊則自近世名卿鮮有能及之者乃是此邦<lb/>
之人諸君視之丈人行耳其遺風餘烈尚未逺也又知<lb/>
縣大夫當代名家自其先正温國文正公以盛德大業<lb/>
為百世師所著資治通鑑等書尤有補于學者至忠潔<lb/>
公扈從北狩固守臣節不汚偽命又以忠義聞于當世<lb/>
諸君蓋亦讀其書而聞其風矣自今以往儻能深察愚<lb/>
<pb n="KR2k0045_WYG_145-15b"/>
言於聖賢大學有用力處則凡所見聞寸長片善皆可<lb/>
師法而況於其鄉之先達與當世賢人君子之道義風<lb/>
節乎詩曰高山仰止景行行止願諸君留意以副賢大<lb/>
夫教誨作成之意毋使今日之講徒為空言則區區之<lb/>
望也<lb/>
　　白鹿洞書院講義　　　　　　　陸九淵<lb/>
某雖少服父兄師友之訓不敢自棄而頑鈍疎拙學不<lb/>
加進每懷愧惕恐卒負其初心方將求鍼砭鐫磨于四<lb/>
<pb n="KR2k0045_WYG_145-16a"/>
方師友冀獲開發以免罪戾比來得從郡侯祕書至白<lb/>
鹿書堂羣賢畢集瞻覩盛觀竊自慶幸祕書先生教授<lb/>
先生不察其愚令登講席以吐所聞顧惟庸虚何敢當<lb/>
此辭避再三不得所請取論語中一章陳平日之所感<lb/>
以應嘉命亦幸有以教之子曰君子喻於義小人喻於<lb/>
利此章以義利判君子小人辭㫖曉白然讀之者茍不<lb/>
切已觀省亦恐未能有益也某平日讀此不無所感竊<lb/>
謂學者於此當辨其志人之所喻由其所習所習由其<lb/>
<pb n="KR2k0045_WYG_145-16b"/>
所志志於義則所習者必在於義所習在義斯喻於義<lb/>
矣志乎利則所習者必在于利所習在利斯喻於利矣<lb/>
故學者之志不可不辨也科舉取士久矣名儒鉅公皆<lb/>
由此出今為士者固不能免此然場屋之得失顧其技<lb/>
與有司好惡如何耳非所以為君子小人之辨也而今<lb/>
世以此相尚便汩沒於此而不能自拔則終日從事者<lb/>
雖曰聖賢之書而要其志之所嚮則有與聖賢背而馳<lb/>
者矣推而上之則又惟官資崇卑禄禀厚薄是計豈能<lb/>
<pb n="KR2k0045_WYG_145-17a"/>
悉心力於國事民𨼆以無負於任使之者哉從事其間<lb/>
更厯之多講習之熟安得不有所喻顧恐不在於義耳<lb/>
誠能深思是身不可使之為小人之歸其於利欲之習<lb/>
怛焉為之痛心疾首專志乎義而日勉焉博學審問慎<lb/>
思明辨而篤行之由是而進於場屋其文必皆道其平<lb/>
日之學胸中之藴而不詭於聖人由是而仕必皆共其<lb/>
職勤其事心乎國心乎民而不為身計其得不謂之君<lb/>
子乎祕書先生起廢以新斯堂其意篤矣凡至斯堂者<lb/>
<pb n="KR2k0045_WYG_145-17b"/>
必不殊志願與諸君勉之以毋負其志<lb/>
　淳熙辛丑春二月陸兄子靜來自金谿其徒朱克家<lb/>
　陸麟之周清叟熊鑑路謙亨胥訓實從十日丁亥熹<lb/>
　率竂友諸生與俱至於白鹿書院請得一言以警學<lb/>
　者子靜既不鄙而惠許之至其所以發明敷暢則又<lb/>
　懇到明白而皆有以切中學者𨼆微深痼之病蓋聽<lb/>
　者莫不悚然動心焉熹猶懼其久而或忘之也復請<lb/>
　子靜筆之於簡而受藏之凡我同志於此反身而深<lb/>
<pb n="KR2k0045_WYG_145-18a"/>
　察之則庶乎其可不迷於入德之方矣新安朱熹識<lb/>
　明<lb/>
　　白鹿洞講義　　　　　　　　　胡居仁<lb/>
古之學者必以修身為本修身之道必以窮理為先理<lb/>
明身修則推之天下國家無不順治今諸君在洞者務<lb/>
必用功於此虚心一意絶以雜慮而於聖賢之書熟讀<lb/>
精思明辨反之於身而力行之又於日用之間凡一事<lb/>
一物必精察其理一動一靜必實踐其跡則所學在我<lb/>
<pb n="KR2k0045_WYG_145-18b"/>
而於酬應之際以天下之理處天下之事必沛然矣又<lb/>
何古人之不可學哉且諸君以為今人之性與古人之<lb/>
性同乎異乎今人之心與古人之心同乎異乎茍異矣<lb/>
不敢强諸君若吾之心吾之性不異於古人又何古人<lb/>
之不可學哉諸君其勉之務使今日白鹿洞即昔日之<lb/>
白鹿洞今日之學即文公昔日之學今日之道即文公<lb/>
昔日之道不惟能盡乎吾身所賦之理而於國家崇建<lb/>
人文之盛典諸名公作興之盛意庶不負焉諸君勉之<lb/>
<pb n="KR2k0045_WYG_145-19a"/>
哉<lb/>
　宋<lb/>
　　語録　　　　　　　　　　　　陸九淵<lb/>
吕伯恭為鵞湖之集先兄復齋謂某曰伯恭約元晦為<lb/>
此集正為學術異同某兄弟先自不同何以望鵞湖之<lb/>
同先兄遂與某議論致辨又令某自說至晚罷先兄云<lb/>
子靜之說是次早某請先兄說先兄云某無說夜來思<lb/>
之子靜之說極是方得一詩云提孩知愛長知欽古聖<lb/>
<pb n="KR2k0045_WYG_145-19b"/>
相傳只此心大抵有基方築室未聞無址忽成岑留情<lb/>
傳注翻榛塞著意精微轉陸沉珍重友朋勤切琢須知<lb/>
至樂在于今某云詩甚佳但第二句微有未安先兄云<lb/>
說得恁地又道未安更要如何某云不妨一面起行某<lb/>
沿途却和此詩及至鵞湖伯恭首問先兄别後新功先<lb/>
兄舉詩纔四句元晦顧㑑恭曰子夀早已上子靜船了<lb/>
也舉詩罷遂致辨於先兄某云途中某和得家兄此詩<lb/>
云墟墓興哀宗廟欽斯人千古不磨心涓流積至滄溟<lb/>
<pb n="KR2k0045_WYG_145-20a"/>
　水拳石崇成泰華岑易簡工夫終久大支離事業竟浮<lb/>
　沉舉詩至此元晦失色至欲知自下升高處眞偽先須<lb/>
　辨只今元晦大不懌於是各休息翌日二公商量數十<lb/>
　折議論來莫不悉破其說繼日凡致辨其說隨屈伯恭<lb/>
　甚有虚心相聽之意竟為元晦所尼後往南康元晦延<lb/>
　入白鹿講說因講君子喻於義一章元晦再三云某在<lb/>
　此不曾說到這裏負愧何言<lb/>
　國朝<lb/>
<pb n="KR2k0045_WYG_145-20b"/>
恩免南昌府浮糧部文<lb/>
　查該撫既稱南昌府屬之南昌新建豐城進賢奉新五<lb/>
　縣比照瑞屬高安之例酌減寧州靖安二州縣比照瑞<lb/>
　屬上高之例酌減但為數太多應請減半至漕糧嵗有<lb/>
　常供更難請減所浮米石仍舊徴輸等語應如該撫所<lb/>
　請除所浮米石仍舊徴輸外其南昌等七州縣所減浮<lb/>
　銀一半七萬五百四十九兩八錢七分五釐零之處相<lb/>
　應准其減免以雍正三年為始行令該撫飭南昌等七<lb/>
<pb n="KR2k0045_WYG_145-21a"/>
　州縣遵照奉行毋得混行苛歛併遍示曉諭使窮鄉僻<lb/>
　壤之民均被<lb/>
皇恩永歌樂土仍將南昌等七州縣額徵科則每畝應減<lb/>
　起存若干實徴若干逐一分晰造冊送部查核可也等<lb/>
　因雍正二年閏四月十六日題本月十八日奉<lb/>
㫖依議欽此抄出到部擬合就行為此合咨前去查照本<lb/>
　部覆奉<lb/>
㫖内事理欽遵施行<lb/>
<pb n="KR2k0045_WYG_145-21b"/>
　　　請修理鹿洞詳文　　　　　　　倫品卓<lb/>
　為酌修鹿洞以肅廟貌以妥聖靈以作士氣事天下四<lb/>
　大書院猶山之衡華水之河漢宗祀明禋代膺盛典惟<lb/>
　南康白鹿洞實唐李賓客𨼆居南唐昇元間即址為廬<lb/>
　山國學宋淳熙中自紫陽提唱開拓軍學請勅賜額英<lb/>
　彦蔚興後先麟炳所係于後學津梁者匪輕迄江隂李<lb/>
　忠毅振鐸而後勝地荆榛人材消歇巡撫蔡公張公聲<lb/>
　之振之而教育規制則今部院集其成祠仰三公聲蜚<lb/>
<pb n="KR2k0045_WYG_145-22a"/>
多士追金琢玉跨昔隆今年來水旱頻仍萑苻躙跡燥<lb/>
溼朽蠹風雨蒸淫豈直木腐而石糜行見榱崩而棟折<lb/>
本府待罪殘疆謬兼洞任實重有責焉昕夕不遑目規<lb/>
心計約補苴則一震百解姑有待則草蔓煙沈當此捐<lb/>
無可捐助無可助即令檢括洞租不及四分之一追呼<lb/>
維艱措置乏䇿本府勉厥心力求尺寸以圖之然登高<lb/>
之呼所有望于挈裘而振領者也恭惟憲臺雲漢天章<lb/>
主持名教當五百年之間氣作靈光殿之干城樞璇運<lb/>
<pb n="KR2k0045_WYG_145-22b"/>
心經綸在手伏懇俯賜俞請若大成正殿彜倫宗儒文<lb/>
㑹諸堂先賢三公二祠首需料理廊廡校舍鱗次修葺<lb/>
繚垣視先庖□視後使肄業于中者入廟思䖍齋心有<lb/>
地庶春秋霜露不寒先聖之春風棫樸賁鏞更暴憲臺<lb/>
之秋日仰慰師靈俯烝譽髦古人稱鼎吕之煇功當不<lb/>
在禹下也<lb/>
　　南康漕運詳文<lb/>
為電查逆流運解之苦俯准就便截留以甦殘黎以全<lb/>
<pb n="KR2k0045_WYG_145-23a"/>
國賦事竊照江右漕糧除交兊軍船北運抵通外例有<lb/>
截留京口之米以資軍需每年仰候憲撥照數運解查<lb/>
江西通省有漕州縣除南昌附近水次其餘瑞臨吉撫<lb/>
建廣六府俱在㑹城上流雖逺近不同總係順流而下<lb/>
刻期可至力少功多獨是南康府有漕三縣其地勢既<lb/>
在省城東北而江湖又居下流都建二邑至省三百餘<lb/>
里至安義則又倍之且由山河以達大江每有灘乾淺<lb/>
阻之患故每年徵收完日即僱船分載運送省城不惟<lb/>
<pb n="KR2k0045_WYG_145-23b"/>
逆水行舟躭延日月且小河冬涸江湖風浪非兩三月<lb/>
之久不能運完及至水次上倉又有七上八下之費上<lb/>
倉之後始得撥兊北行是各府漕糧俱係自南而北惟<lb/>
南康三縣其始也自北而南其既也又自南而北往來<lb/>
輸輓民命何堪叩懇電查民艱准以南康府三縣漕糧<lb/>
截留京口令本縣部解之官照數起運在三縣之民不<lb/>
但得免重費共慶更生而且較别縣截留可以先達京<lb/>
口事半功倍輿情允符況南康正副漕糧不過三萬一<lb/>
<pb n="KR2k0045_WYG_145-24a"/>
　縣之米猶或倍之惟念地瘠民貧不堪再累某職司漕<lb/>
　事安敢目擊不言有負高厚痌瘝至意俯冀垂慈電照<lb/>
　准開浩蕩𢎞恩則窮郡之孑遺可望再生而澤國之輸<lb/>
　將亦可恒足矣<lb/>
　　　請棚民子弟應試詳文　　　　　李　蘭<lb/>
　為安輯棚民等事查得菁莪化美草茅多棫樸之材羅<lb/>
　網𢎞開滄海無珠璣之棄兹者右文之典既超軼于古<lb/>
　今作育之隆更靡遺于遐邇是以山陬海僻人人盡樂<lb/>
<pb n="KR2k0045_WYG_145-24b"/>
　奮興附籍編氓在在觀光念切況江西為文獻之邦士<lb/>
　子倍於他省前邀<lb/>
　盛典入學増名今沐<lb/>
皇恩鄉闈廣額老成宿學固思奮翮天池丱角諸童亦冀<lb/>
　鶱騰泮水前於雍正三年奉准部咨江省棚民内有膂<lb/>
　力技勇與讀書向學之子入籍年例相符者令入義學<lb/>
　讀書五年後准其應試額外取進由是棚民子弟讀書<lb/>
　愈衆現今文武童生合例者萬載縣已及七百餘名寧<lb/>
<pb n="KR2k0045_WYG_145-25a"/>
　州武寧新昌等邑多以百計少亦不下數十名再越數<lb/>
　年今之尚未符例者又復踵起今之尚未報名者聞風<lb/>
　踵至日見其多蒸蒸蔚起矣惟是曾入義學讀書者什<lb/>
　不能一二蓋縁棚民多居山僻距城寫逺欲赴義學未<lb/>
　免艱難倘限於定例不准應試則阻其上進之門即自<lb/>
　今伊始驅入義學猶須尚待五年少者已壯長者已老<lb/>
　銳志蹉跎亦堪腕惜宜請概准與試以廣<lb/>
皇仁至入學額數擬按棚童數目凡滿五十名者額外另<lb/>
<pb n="KR2k0045_WYG_145-25b"/>
　取一名滿百名者即取二名數至二百取進三名再多<lb/>
　亦以四名為限其不及五十名之地暫附本籍童生之<lb/>
　列與考一體憑文録取俟有五十名再議定額現無棚<lb/>
　童之邑將來如有報名者一例准行統責地方官按戸<lb/>
　覈寔未符年例勿容混冒至本人符例而親屬仍居原<lb/>
　籍者不得牽引冒濫嵗科兩考與本籍生員一并校試<lb/>
　幇補禀増挨貢選拔亦如例行庶棚民子弟均沐書升<lb/>
　論秀之典行見深山異籍知尚詩書襏襫田夫共臻仁<lb/>
<pb n="KR2k0045_WYG_145-26a"/>
　讓農之子不恒為農絃歌益遍徙兎置而盡作干城<lb/>
聖化彌彰矣<lb/>
　　　請修新建縣橋梁道路詳文<lb/>
　為詳請修理橋梁道路速郵傳以安商旅事竊照輿梁<lb/>
　利涉實惟王政之先周道如夷乃獲康莊之益新建縣<lb/>
　西北十里有石頭口橋昔名石鎮橋綿亘九十餘丈水<lb/>
　漲則波流浩淼行者有望洋之懼又三十二都有蛟橋<lb/>
　者一名通濟橋西山諸溪谷水會焉相傳有蛟螭窟其<lb/>
<pb n="KR2k0045_WYG_145-26b"/>
　下流常齧射橋岸善崩又伍諫鄉有華嚴橋其水發源<lb/>
　于梅嶺吳源下接大河逢漲易圮兹三橋者皆會城孔<lb/>
　道達京畿通江粤皇華絡繹行旅如織今雖津梁猶在<lb/>
　而木石摧殘傾危將壓嶔<graphic n="KR2404" url="https://raw.githubusercontent.com/kanripo/KR-Gaiji/master/images/KR2404.png" mimeType="image/png"/>磈<graphic n="KR1235" url="https://raw.githubusercontent.com/kanripo/KR-Gaiji/master/images/KR1235.png" mimeType="image/png"/>高下不平空瞻横臥<lb/>
　如虹實使臨流裹足綢繆補葺在所當先而自沙井以<lb/>
　迄建昌縣豐安界計程八十里為驛遞通衢舊制民自<lb/>
　承修每不協心平治以致高如陟屺低若澤陂廣者猶<lb/>
　是周原隘者不堪容足積雨而洿成吹瀆揚鞭而騎仆<lb/>
<pb n="KR2k0045_WYG_145-27a"/>
人顛踶觸貨傾經商嗟嘆馬瘏僕痡郵遞倭遲至若國<lb/>
野之道十里有廬今之茶亭路室憩息行人猶古遺意<lb/>
也查兹道上有栗子崗茶亭一座為會城門戸今則久<lb/>
沒荆榛空存瓦礫他如十里列一牌坊誌載地名以表<lb/>
道也新邑闕焉未置亦非省㑹規模凡此悉當修舉伏<lb/>
惟本都院政平人和百廢具興本司等承流下風覩兹<lb/>
站道急務敢不力圖修治擬將石頭口等三橋庀材琢<lb/>
石次第鳩工圮者支之殘者綴之削平窪缺墁砌堅緻<lb/>
<pb n="KR2k0045_WYG_145-27b"/>
其石鎮橋再宜酌量加長以防汎濫大道一律填平務<lb/>
使高卑廣狹均齊相等傍修溝遂宣洩積霪栗子崗茶<lb/>
亭仍築二椽以復故制按里設坊八十里中共添九座<lb/>
程里地名一　一誌載仍專員屏當工度惟均至葺治之<lb/>
資本司願為設法濟用戒毋擾累民間仰丏憲恩電賜<lb/>
鈞批庶董事各員咸知殫力功成不日隳廢旋興佇見<lb/>
翼翼津梁平康如砥踧踧周道坦蕩無陂俾騂騂之征<lb/>
夫永無況瘁即騑騑之羽騎亦免徬徨夙夜遄征可速<lb/>
<pb n="KR2k0045_WYG_145-28a"/>
　置郵傳命游行任意咸堪服賈牽牛頌憲德之成橋豈<lb/>
　同小補聽口碑之載道永戴無疆矣<lb/>
　　　請免雜稅耗羨詳文<lb/>
　竊惟周禮地征而外復有九賦凡闗市山澤幣餘之屬<lb/>
　莫不有歛雜稅之由來尚矣然辨物作貢止宜輸納惟<lb/>
　正之供而耗羨贏餘皆非雜課應征之項今<lb/>
聖天子輕徭薄稅茍非嵗貢之常絲毫戒取稍可紓民力<lb/>
　者敢不亟請減除以廣<lb/>
<pb n="KR2k0045_WYG_145-28b"/>
皇仁耶如江省額編襍欵項下有商賈稅茶酒稅落地稅<lb/>
　窰稅食鹽稅商稅贑郡榖船稅茶課紙價當稅牛稅牙<lb/>
　稅一十一欵俱另徵奏報合計額定正脚銀一萬七百<lb/>
　三十五兩有奇舊例俱徵加一耗羨併解充公今查此<lb/>
　項本屬雜欵錢糧止期正額無虧不宜復徵餘羨請自<lb/>
　雍正八年為始悉令各郡邑照額徵解毋許復收耗羨<lb/>
　設有陽奉隂違私徵肥槖及額外多徵致累商民者請<lb/>
　登白簡以儆官邪至田房契稅原無徵耗之例猶恐不<lb/>
<pb n="KR2k0045_WYG_145-29a"/>
　肖有司借名多取應皆廣頒文告家喻戸曉勒之碑石<lb/>
　勿替永遵則蔀屋窮簷省得一分浮耗多辦一分正供<lb/>
　減除額外餘銀便可稍資升斗國計民生均多禆益<lb/>
皇仁憲德彌廣無遺矣<lb/>
　　　請將鹽規充賑詳文<lb/>
　竊惟易稱以美利利天下不言所利禮曰貨惡其棄于<lb/>
　地也不必藏于已古人于公利之道三致意焉方今<lb/>
聖天子深恤民依頒財以法均節以式凡非則壤之賦什<lb/>
<pb n="KR2k0045_WYG_145-29b"/>
　一之征鋤而去之其天地自然之利不傷民而害財者<lb/>
　悉備地方公用是誠損上益下邁古超今以美利利天<lb/>
　下之大者也本道幼學古訓長戒封靡深荷<lb/>
　國恩備員漕使復䝉憲委兼攝郵鹺悵施濟之未能念<lb/>
　屯膏之有媿然利之所在竊效井收勿幕而總貨自營<lb/>
　之戻亦嘗引為鑒戒矣兹查鹽道衙門厯有引費一項<lb/>
　係鹺商運鹽來江每引改為四十餘包每包繳費一釐<lb/>
　六毫隨引投收以為鹽道養亷其來舊矣相沿故例受<lb/>
<pb n="KR2k0045_WYG_145-30a"/>
　之亦不傷亷惟是我<lb/>
皇上䘏商愛民靡所不至各商運鹽輸課亦備艱辛本道<lb/>
　安享其利肥私慢藏恥而不願署事之始即行禁絶迄<lb/>
　今未嘗染指兹據淮南商人許安裕等呈稱本衙門引<lb/>
　費規儀原為應得之項乃䝉揮置不收自莅任至今合<lb/>
　計該銀二千五百兩商等分所應出遽為減除心寔未<lb/>
　安竊願以公濟公目今南昌新建豐城進賢清江新喻<lb/>
　新淦德化建昌九邑偶罹水災乞將此項助賑俾災黎<lb/>
<pb n="KR2k0045_WYG_145-30b"/>
　均沐恩施等情伏查引費二千五百兩本道之不欲濫<lb/>
　取者自嚴藴利之防而衆商之籲助賑災者亦屬急公<lb/>
　之義淮商循厯久之規按引扣存欲令逐名歸趙轉費<lb/>
　籌躇設以本道之却而或遭中飽商亦無禆似宜從其<lb/>
　所請發賑災黎則既全本道拒却之心亦盡衆商奉公<lb/>
　之念九邑窮民各沾升斗寔堪少佐<lb/>
皇仁憲德揆之不藏于已不棄于地之㫖庶或有當合無<lb/>
　詳請批示檄知藩司以便諭商徑解司庫轉發報銷者<lb/>
<pb n="KR2k0045_WYG_145-31a"/>
也<lb/>
　宋<lb/>
　　知南康軍牒<hi>九條</hi>　　　　　　　朱　子<lb/>
一晉侍中太尉長沙陶威公興建義旗康復帝室勤勞<lb/>
忠順以沒其身今按圖經公始家鄱陽後徙潯陽見有<lb/>
遺跡在本軍都昌縣界及有廟貌在本軍城内及都昌<lb/>
縣水旱禱禳皆有感應未悉上件事迹是與不是詣實<lb/>
一晉太傅廬陵謝文靖公始自𨼆淪已推時望及登宰<lb/>
<pb n="KR2k0045_WYG_145-31b"/>
輔優有武功今按圖經公始封建昌即本軍之建昌縣<lb/>
未審本縣曾與不曾建立祠宇<lb/>
一晉靖節徵士陶公先生𨼆遯高風可激貪懦忠義大<lb/>
節足厚彜倫今按圖經先生始自柴桑徙居栗里其地<lb/>
在本軍近治三十里内未悉本處曾與不曾建立祠宇<lb/>
一按圖經建昌縣有陳太中大夫司馬暠司徒從事中<lb/>
郎司馬延義皆以孝行見于陳書有墓在本縣界又有<lb/>
唐宜春縣令熊仁瞻亦以孝行旌表門閭未悉其墓及<lb/>
<pb n="KR2k0045_WYG_145-32a"/>
唐朝所表門閭有無損壞<lb/>
一按圖經白鹿洞學館雖起南唐至國初時猶存舊額<lb/>
後乃廢壞未悉本處目今有無屋宇<lb/>
一按圖經建昌縣義門洪氏本以累世義居嫠婦守節<lb/>
嘗䝉太宗皇帝賜以宸翰寵以官資旌表門閭蠲除徭<lb/>
役未悉其家目今有無子孫依舊義居所藏御書見作<lb/>
如何崇奉所表門閭曾與不曾修葺<lb/>
一濓溪先生虞部周公心傳道統為世先覺熙寧中曾<lb/>
<pb n="KR2k0045_WYG_145-32b"/>
知本軍未悉軍學曾與不曾建立祠貌<lb/>
一西澗先生屯田劉公避世清朝高蹈物表其子祕丞<lb/>
公亦以博聞勁節見知於故司馬文正公與修資治通<lb/>
鑑而所著十國紀年通鑑外紀又自别行于世故黄門<lb/>
蘇文定公嘗以冰清玉剛比其父子而鄉人因以冰玉<lb/>
名其所居之堂今按圖經西澗舊有劉居士菴及訪聞<lb/>
城西能仁寺側有劉公墓及太史范公所撰祕丞墓碣<lb/>
獨冰玉堂無所登載未審其墓是與不是的實庵堂墓<lb/>
<pb n="KR2k0045_WYG_145-33a"/>
碣曾與不曾損壞<lb/>
一竊恐本軍更有前代忠臣孝子義夫節婦圖經文字<lb/>
有失該載及目今見有似此之人或山林之間科舉之<lb/>
外别有懐材抱藝守道晦迹之士亦合廣行訽訪有無<lb/>
遺逸<lb/>
右牒教授楊迪功司戸毛迪功請詳逐項事理廣行訽<lb/>
究取見詣實逐一仔細條具回申以憑稽考别行措置<lb/>
仍榜客位遍呈寄居過往賢士大夫恐有知得本軍上<lb/>
<pb n="KR2k0045_WYG_145-33b"/>
件事迹詳細切幸特賜開諭及榜示市曹仰居民知悉<lb/>
如有知得上件事迹詳細之人仰仔細具狀不拘早晚<lb/>
赴軍衙申說切待并行審實措置施行淳熙六年四月<lb/>
日榜<lb/>
　　白鹿洞牒<lb/>
契勘本軍廬山白鹿洞書院于國朝㑹要本軍圖經記<lb/>
文石刻元係唐朝李賓客渤𨼆居舊有臺榭環以流水<lb/>
雜植花木為一時之勝南唐昇元中因建學館買田以<lb/>
<pb n="KR2k0045_WYG_145-34a"/>
給諸生學者大集乃以國子監九經李善道為洞主掌<lb/>
其教授至本朝太平興國二年知江州周述言廬山白<lb/>
鹿洞學徒嘗數十百人望賜九經書使之肄習詔從其<lb/>
請俾國子監給以印本仍傳送之九年始置南康軍遂<lb/>
屬郡境至祥符初直史館孫冕請以為歸老之地及卒<lb/>
還葬其所其子比部郎中琛復置學館十間書白鹿洞<lb/>
之書堂六字掲於楹間以教子弟四方之士願就學者<lb/>
亦給其食當塗郭祥正實為之記後經兵亂屋宇不存<lb/>
<pb n="KR2k0045_WYG_145-34b"/>
其記文石刻遂徙置軍城天慶觀昨來當職到任之初<lb/>
即嘗詢訪未見的實近因按視陂塘親到其處觀其四<lb/>
面山水清邃環合無市井之喧有泉石之勝眞羣居講<lb/>
學遯迹著書之所因復慨念廬山一帶老佛之居以百<lb/>
十計其廢壞無不興葺至於儒生舊館只此一處既是<lb/>
前朝名賢古迹又䝉太宗皇帝給賜經書所以教養一<lb/>
方之士德意甚美而一廢累年不復振起吾道之衰既<lb/>
可悼懼而太宗皇帝敦化育材之意亦不著於此邦以<lb/>
<pb n="KR2k0045_WYG_145-35a"/>
傳于後世尤長民之吏所不得不任其責者其廬山白<lb/>
鹿書院合行修立<lb/>
　　請洞學堂長帖<lb/>
謹按國朝會要修復白鹿洞書院已差補職事學生入<lb/>
洞管幹訖今按江南野史本洞舊制洞主之外更有堂<lb/>
長名目今覩學録楊日新年德老成在洞供職紀綱庶<lb/>
事表率生徒績効可觀合行敦請須至給帖者淳熙七<lb/>
年九月日<lb/>
<pb n="KR2k0045_WYG_145-35b"/>
　明<lb/>
　　獻俘掲帖　　　　　　　　　　王守仁<lb/>
準欽差提督贊畫機密軍務御用監太監張掲帖開稱<lb/>
今照聖駕親率六師奉天征討已臨山東南直𨽻境界<lb/>
所據前項人犯宜合比常加謹防守調攝待候駕臨江<lb/>
西省下之日查勘起謀根由明白應否起解斬首梟挂<lb/>
等項就彼處分定奪若不再行移文知㑹誠恐地方官<lb/>
員不知事理不行奏請明㫖那移他處或擅自起解致<lb/>
<pb n="KR2k0045_WYG_145-36a"/>
使臨難對證有誤事機難以悔罪等因準此卷查先為<lb/>
飛報地方謀反重情事云云本職已將寧王并逆黨親<lb/>
自量帶官兵徑從水路照依原擬日期啓行解赴京師<lb/>
已至廣信地方外今又準前因及該差官留本職并寧<lb/>
王及各黨𩔖回省為照前項人犯先監按察司責委官<lb/>
員人等晝夜嚴加闗防有病隨即撥醫調治數内謀黨<lb/>
李士實王春劉養正等已多醫治不痊俱各身故隨差<lb/>
官吏仵作人等前去相驗責付淺殯撥人看守其寧王<lb/>
<pb n="KR2k0045_WYG_145-36b"/>
及謀黨劉吉等俱係惡焰久張之人設若淹禁不行解<lb/>
報縱有官兵加謹防守恐或扇誘别生他奸今若留回<lb/>
省城中途疎虞尤為可慮兼且人犯多生瘧痢沿途亦<lb/>
即撥醫調治又有數内鎮國將軍拱槭并世子二哥各<lb/>
行身故又經差官相明買棺裝殮責仰貴溪縣撥人看<lb/>
守其餘尚未痊可若更往返跋涉未免各犯性命愈加<lb/>
狼狽相繼死亡終無解京人犯抑恐驚摇逺近變起不<lb/>
測本職親解寧王先已奏聞朝廷定有起程日期豈敢<lb/>
<pb n="KR2k0045_WYG_145-37a"/>
久滯因循不即解獻違慢疎虞罪將焉逭及照庫藏冊<lb/>
籍等項未準掲帖之先已㑹多官封貯在府待命定奪<lb/>
況新任按察使伍文定及戴罪三司官領兵知府等官<lb/>
俱各見在封識明白别無可疑除將寧王宸濠等各另<lb/>
差官分押宫眷婦女行各將軍府取有内使管伴俱照<lb/>
舊親自解京外所有庫藏等項奉有明㫖自應查盤起<lb/>
解就請公同三司并各府等官眼同徑自區處為此合<lb/>
用掲帖前去煩請查照施行<lb/>
<pb n="KR2k0045_WYG_145-37b"/>
　　公移吉安府鄉士共守城池<lb/>
照得寧府反叛本院調兵進勦即日啓行各府縣掌印<lb/>
正官既該統兵前進所據各該府縣城池雖已行委各<lb/>
佐貳官防守但艱危之際事變不測必須厯練老成之<lb/>
人相與維持鎮定庶幾人心不致驚疑政務有所倚賴<lb/>
為此案行吉安府官吏通行各縣署印官員徑自以禮<lb/>
敦請老成鄉宦衆所推服者一二員在城以備𦂳急協<lb/>
同行事該府城池闗係尤重查得致仕按察使劉遜素<lb/>
<pb n="KR2k0045_WYG_145-38a"/>
有才望忠義奮激就仰該府請至公館仍仰印署官待<lb/>
以賓師之禮託以咨決之事一應軍機事宜咨稟計議<lb/>
而行以安人心以濟大事仍行本官務以國家大難為<lb/>
心盡心竭力共圖殄賊毋以休致自嫌諒朝廷報功之<lb/>
典當亦自不相負如誤大事咎亦有歸通無違錯<lb/>
　　預備水戰公移<lb/>
案照已經行仰起調軍馬前來策應日久尚未見到近<lb/>
據探報逆黨南下將攻南都計此時南都必已有備各<lb/>
<pb n="KR2k0045_WYG_145-38b"/>
逆黨進無所獲必退保九江如此則水戰之具為急不<lb/>
可不備為此牌仰福建布政司即行選募海滄打手一<lb/>
萬名動支官庫不拘何項銀兩從厚給與衣裝行糧各<lb/>
備鋒利器械就仰左布政使席書兵備僉事周期雍自<lb/>
行統領星夜前赴軍門相機前進并力擒勦仍行巡撫<lb/>
等衙門同心協力後先監督應援此係叛逆謀危宗社<lb/>
天下荼毒所闗呼吸存亡旦暮成敗間不容髮非比尋<lb/>
常賊情不得遲違觀望有虧臣節嗚呼主憂臣辱主辱<lb/>
<pb n="KR2k0045_WYG_145-39a"/>
臣死凡有血氣孰無是心況各官忠義自任剛大素聞<lb/>
必將奮臂疾驅有不容己兵快及領兵人等敢有違犯<lb/>
節制有誤軍機者仰即遵照本院欽奉勅諭事理許以<lb/>
軍法從事無得姑息<lb/>
　　公移江西二司安葬寧府宫眷<lb/>
照得寧王造反稱兵向闕行委偽官萬銳等把守省城<lb/>
音信不通本院所行告示負固不納以致討賊安民之<lb/>
義俱未知悉及至統兵攻城該府宫眷一聞銃礟震響<lb/>
<pb n="KR2k0045_WYG_145-39b"/>
閉門縊死燒焚宫室雖寧王背逆罪在不赦而朝廷惇<lb/>
睦之仁何所不至本院已同宗支并原任布按二司及<lb/>
吉安等府知府等官伍文定等親赴該府驗看未焚庫<lb/>
藏已封號訖所據各宫眷身屍相應薶葬為此合行案<lb/>
仰布按二司即便啓知建安王選委各郡王府老成内<lb/>
使三四員㑹同南昌府南新二縣官措置棺木以禮安<lb/>
葬毋得違錯不便<lb/>
　　公移撫州知府陳槐等收復南康九江<lb/>
<pb n="KR2k0045_WYG_145-40a"/>
照得寧王謀反興兵向闕南康九江見被攻破分留逆<lb/>
黨據守二府城池意圖西扼湖兵之應援南遏我師之<lb/>
追躡仰賴宗社威靈克復省城除遣知府伍文定等分<lb/>
布哨道邀擊寧賊務在得獲外所據逆黨占據府縣應<lb/>
合分兵勦復為此牌仰知府陳槐等各選精兵身自統<lb/>
領星夜前去南康九江地方相機行事務要攻復城池<lb/>
平靖反側仍將地方人民加意賑恤激以忠義撫以寛<lb/>
仁權舉有司之職以理庶事查據倉庫之積以足軍資<lb/>
<pb n="KR2k0045_WYG_145-40b"/>
一面分兵邀誘寧賊毋令東下并差人偵探飛報軍門<lb/>
各官務要同心并力協和行事毋得人懷一心彼此參<lb/>
錯致誤事機兵快人等敢有違犯節制者仰照本院欽<lb/>
奉勅諭事理以軍法從事一應事機呈稟往復慮有稽<lb/>
緩俱聽一面從宜區畫一面呈報軍門仍備查各官棄<lb/>
城逃走致賊焚掠屠戮之故具由申報以憑參拏究治<lb/>
　　設立茶竂隘所公移<lb/>
照得府屬上猶等縣所轄桶岡天險四面青壁萬仞中<lb/>
<pb n="KR2k0045_WYG_145-41a"/>
盤二百餘里連峰參天深林絶谷不睹日月賊衆屯據<lb/>
其間東出西沒遊劫殆遍人民遭其荼毒地方受其擾<lb/>
害先年亦嘗用兵夾勦坐困數月不能俘其一卒竟以<lb/>
招撫為名而罷近該本院奉命征勦仗賴天威悉已埽<lb/>
蕩但恐官兵撤後四方流賊乘間復聚必須於𦂳闗去<lb/>
處設立隘所分撥軍兵委官防禦庶使地方得以永寧<lb/>
本院見屯茶竂親督知府邢珣唐淳等徧厯各處險要<lb/>
相視得茶竂正當桶岡之中自來盜賊據以為險西通<lb/>
<pb n="KR2k0045_WYG_145-41b"/>
桂東桂陽南連仁化樂昌北接龍泉永新東入萬安興<lb/>
國堪以設隘保障當因湖廣官兵未至各營屯兵坐候<lb/>
因以其暇責委千戸孟俊等督領兵夫先行開填基址<lb/>
伐木立柵起蓋營房見今規模草創已具本院即欲移<lb/>
營上猶必須委官督工庶幾垂成之功不致廢弛及照<lb/>
茶竂既設隘所就合摘撥官兵防禦查得皮袍洞隘兵<lb/>
原非𦂳要合改移茶竂及於鄰近上保古亭赤水鮮潭<lb/>
金坑編選隘夫兼同防守庶一勞永逸事可經久為此<lb/>
<pb n="KR2k0045_WYG_145-42a"/>
仰鈔案回道坐委能幹縣官一員前去茶竂督工完造<lb/>
務要堅固永久不得因循遲延一面查照本院欽奉勅<lb/>
諭隨宜處置事理即將原撥守把皮袍洞隘官兵盡數<lb/>
移就茶竂住劄一面於上保赤水古亭鮮潭金坑等寨<lb/>
量丁多寡每寨抽選精壯者一二百名兼同防禦其合<lb/>
用匠作工食等項行令上猶南康大庾三縣量支官錢<lb/>
給用完日具數及起撥官兵數目一并回報查考仍呈<lb/>
撫鎮巡按衙門知會<lb/>
<pb n="KR2k0045_WYG_145-42b"/>
國朝<lb/>
　　察修白鹿書院　　　　　　　　周　燦<lb/>
為出巡事照得白鹿書院為先賢倡道之地海内所瞻<lb/>
今聞殿廡堂舍飄摇風雨文記散失講席日虛諸生切<lb/>
磋盡廢近且多匪𩔖竄伏煽淫風而斷聖脈殊為懊恨<lb/>
有世道之責者詎可不立正頽靡邪合行察議仰南康<lb/>
府即將單開四欵㑹同理刑官逐一登答限十日内具<lb/>
繇回報以憑裁酌施行毋得稽遲未便<lb/>
<pb n="KR2k0045_WYG_145-43a"/>
　一聖學榛蕪殿廡堂舍强半傾圮從前有無修葺見<lb/>
　今傾廢若干間應修應建估計工料一一登答具報<lb/>
　一洞規久廢師道不尊負笈來遊者何所造就目今<lb/>
　主洞何人課藝曾否修舉見住書院者若干人是否<lb/>
　英英欲上有無匪𩔖竄入稂莠莫别應去應留作何<lb/>
　清汰<lb/>
　一講課原有學田近聞為憊生衙胥中飽務須徹底<lb/>
　清察要見每嵗洞租若干支用若干有無開銷細數<lb/>
<pb n="KR2k0045_WYG_145-43b"/>
　存剰若干見貯何處有無侵收乾沒一一登答具報<lb/>
　一修明絶學砥柱狂瀾固是司教之事然加意鼓舞<lb/>
　陶鑄人材非藉二三友善不可諸生吳江雅負時名<lb/>
　該府酌議委任以勷問難樂育之盛<lb/>
　明<lb/>
　　行江西按察司編審九姓漁戸牌　王守仁<lb/>
為照賊首吳十三凌十一閔念四念八等俱已擒獲黨<lb/>
𩔖多已誅勦雖有脅從之徒皆非得已節該本院備奉<lb/>
<pb n="KR2k0045_WYG_145-44a"/>
欽降黄榜通行給發曉諭許其自首改過自新安插訖<lb/>
數内楊子橋等九姓漁戸又該知縣王軾引赴軍門投<lb/>
首審各執稱被脅情有可矜當該本院量行責治仍發<lb/>
本官帶回安撫外今訪得前項漁戸尚有𨼆匿未報及<lb/>
已報在官而乘勢為非者況查沿江湖港等處亦有漁<lb/>
戸以打魚為由因而劫殺人財雖嘗緝捕禁約而官吏<lb/>
因循禁防廢弛合就通行查處為此仰鈔案回司即便<lb/>
選委能幹官員會同安義等縣掌印捕盜等官拘集楊<lb/>
<pb n="KR2k0045_WYG_145-44b"/>
子橋等九姓漁戸到官從公查審要見戸計若干丁計<lb/>
若干已報在官若干未報在官若干各駕大小漁船若<lb/>
干原在某處地方打魚生理著定年貌籍貫編成牌甲<lb/>
每十名為一牌内僉衆所畏服一名為小甲地方多寡<lb/>
每五牌或六牌為一甲内僉衆所信服一名為總甲責<lb/>
令不時管束戒諭仍於原駕船梢粉飾方尺官為開寫<lb/>
姓名年甲籍貫住址及注定打魚所在用鐵打字號火<lb/>
烙印記開造印信手冊在官每月朔望各具不致為非<lb/>
<pb n="KR2k0045_WYG_145-45a"/>
結狀親自赴縣投遞用憑稽考㸃閱中間如有𨼆匿不<lb/>
報者俱許投首免罪亦就照前行若有已報在官仍前<lb/>
乗機為非抗頑不行到官就仰從長計議應撫應捕遵<lb/>
照本院欽奉勅諭隨宜處置事理徑自施行今後但有<lb/>
上戸官民客商人等被害就於本處追究務在得獲明<lb/>
正典刑仍即通行南昌等一十三府及各州縣一體查<lb/>
處編立牌甲嚴加禁約施行造冊繳報查考如或故違<lb/>
定將首領官吏拏問決不輕貸<lb/>
<pb n="KR2k0045_WYG_145-45b"/>
　　理濬二湖檄　　　　　　　　　范　淶<lb/>
南昌府為理濬城中二湖以奠民居以防水患事查得<lb/>
城中東西二湖出豫章溝為諸水所聚必流通不滯斯<lb/>
無壅淤之患先是魚藕之利止取於高橋以東而設箔<lb/>
於高橋自橋以西及城内水闗橋不閉惟外水大漲乃<lb/>
下板築塞城外水闗橋以禦外入聞自丙子嵗一委官<lb/>
自牟小利遂重閉水闗以致丁戊二年水浸沿湖房舍<lb/>
者經月溼熱蒸鬱居民疾病因之兹欲去城内水闗閘<lb/>
<pb n="KR2k0045_WYG_145-46a"/>
口之箔以常泄内溢清理城外板閘俾令堅固以預防<lb/>
外湧又查得沿湖居民有恃强佃占年年填出者有淤<lb/>
塞洪恩橋及同仁祠橋使東湖之水不得長流者皆欲<lb/>
清理還官仍令各居民挑出淤泥使湖深可以蓄水庶<lb/>
城中永無水患似亦計之得也合行查議<lb/>
　　移楚總兵左良玉檄　　　　　　李邦華<lb/>
照得敵冦交訌南北雲擾朝剪無聞宵衣是厪本部院<lb/>
四朝大臣一生忠孝誼切國恤罔惜頂踵誓滅逆賊以<lb/>
<pb n="KR2k0045_WYG_145-46b"/>
安王室以慰至尊初請督援入衞繼請倡義勤王劍及<lb/>
寢門義旅雲集其有禮於君父者本部院不惜下袍澤<lb/>
之拜其無禮於君父者本部院不憚嚴應鸇之誅如貴<lb/>
鎮正本部院所仰望同仇修我戈矛共埽腥穢勷此無<lb/>
疆大烈者頃傳麾下全師至安慶所過騷擄漕鹽商船<lb/>
疑阻不前長江中斷震動陪京本部院聞此不禁駭愕<lb/>
竊度其中必有大不得已之故以貴鎮之高明決不輕<lb/>
舉妄動至此方今賊冦即甚鴟張然以列聖之靈爽皇<lb/>
<pb n="KR2k0045_WYG_145-47a"/>
上之聖神雖遊魂稍稽而膏斧不逺貴鎮不於此時枕<lb/>
戈干城輿疾討賊奮建無前偉績乃甘自菲薄貽誤身<lb/>
名本部院所不解也其漕糧鹽課商稅皆闗係國家大<lb/>
命軍興旁午需此孔棘且孝陵在望烽火易驚萬一南<lb/>
京文武及漕鹽闗倉各衙門不察亮貴鎮之心或舉此<lb/>
以上告貴鎮即敝舌其何辭以自解況十五國豈無豪<lb/>
傑十六載豈無人心即在各鎮及麾下諸營將安保無<lb/>
從中觀釁伺變者儻舉事一不當身家之禍何言而一<lb/>
<pb n="KR2k0045_WYG_145-47b"/>
汚青史萬古淒涼智者所不出也本部院奉行天討亂<lb/>
臣賊子在所必誅貔貅㑹合揚旌有期當遇貴鎮於鄱<lb/>
陽之間檄到願貴鎮即刻嚴戢兵丁疏通江路毋許攔<lb/>
搶漕鹽商船毋許焚殺淫擄縱有缺餉等情宜告所在<lb/>
地方官司請給速速勒兵還鎮毋得藉口逗遛騷擾即<lb/>
不然且暫留皖郡候本部院到為設法措處毋許擅下<lb/>
安慶一步以致訛言風傳震驚陵寢本部院緜力可竭<lb/>
尚思為朝廷弭此大事為麾下濟此饑軍貴鎮上為國<lb/>
<pb n="KR2k0045_WYG_145-48a"/>
家下為身名俱宜勉聽鄙言圖收桑榆後効否則義旗<lb/>
迴指本部院不得與貴鎮玉帛相見矣為此合咨前去<lb/>
煩為遵照將離鎮縁由并近日沿途情形備詳回報以<lb/>
憑裁酌施行<lb/>
　　告示南昌在城官　　　　　　　王守仁<lb/>
照得寧王造謀作亂神人共憤法所必誅在城宗支郡<lb/>
王儀賓皆被逼脅如鍾寧王無罪削爵建安王父子俱<lb/>
死軍民人等或覆宗滅族或蕩家傾産或勒取子女皆<lb/>
<pb n="KR2k0045_WYG_145-48b"/>
恨入骨髓敢怒而不敢言今日之事豈其本心本院仰<lb/>
仗朝廷威靈調集兩廣并本省狼達漢土官兵二十餘<lb/>
萬即日臨城亦無非因民之怨惟首惡是問告示至日<lb/>
宗支郡王儀賓各閉門自保商賈買賣如故軍民棄甲<lb/>
投戈各歸生理無得驚疑該府内臣校尉把守人員開<lb/>
門出首或反兵助順擒斬首惡一體奏聞陞賞其有懷<lb/>
奸稔惡從逆不悛者必殺不赦凡我良善軍民即便去<lb/>
惡從善毋陷族滅故示<lb/>
<pb n="KR2k0045_WYG_145-49a"/>
國朝<lb/>
　　初行白鹿書院告示　　　　　　蔡士英<lb/>
照得江右夙稱人文名區理學淵藪所賴境内祠宇書<lb/>
院鐘鼓式依故代多傳人後先輝映今查有白鹿洞坐<lb/>
落星子縣地方古蹟炳然昭著傳志數年以來縁驚心<lb/>
於赤白遂謝事於鉛槧以致門無負笈室鮮傳薪因而<lb/>
垣頽砌斷鳥字蟲封樵豎丏僧潛藏溷厠夫有事斯土<lb/>
者既不能鼓吹聖道表章絶學而一二舊址且使榱題<lb/>
<pb n="KR2k0045_WYG_145-49b"/>
不保俎豆無光不幾有司者之恥而豫章之士之羞也<lb/>
本部院念切在兹未忍隕墜除清查學田聚徒課講另<lb/>
文申飭外合行嚴禁為此示仰該縣印捕并地方人等<lb/>
知悉嗣後即將白鹿洞書院埽除潔淨内外肅清仍委<lb/>
附近居民常川看管不許容留閒雜人等在内混擾其<lb/>
圮毁傾敗者量行修葺如有好義士民樂輸鼎新許即<lb/>
申報本部院以憑奬勸如果宿儒碩士往來輻湊繼先<lb/>
啓後再成盛舉未嘗不以一日廓清之功為斯文未墜<lb/>
<pb n="KR2k0045_WYG_145-50a"/>
之幸也特示<lb/>
　　禁止私役舖兵告示　　　　　　魏錫祚<lb/>
為禁止舖司應差以恤苦役事照得設立舖司止供走<lb/>
遞公文茍能依限星馳其責己盡未聞此外别有差徭<lb/>
也獨至江省則過往官員不拘大小日則令其執旗鳴<lb/>
鑼夜則責備火把迎送相沿成例不知昉自何年夫舖<lb/>
司為<lb/>
朝廷之走役供<lb/>
<pb n="KR2k0045_WYG_145-50b"/>
朝廷命官使令似亦未嘗不可惟是計其工食日得無<lb/>
幾而奔走道途幾無寧晷近來郵遞之例森嚴稍遲時<lb/>
刻責罰隨之為兹役者已良苦矣乃猶伺候往來官府<lb/>
晝夜紛馳甚至稍不遂意輒受輿臺僕從之鞭笞是又<lb/>
苦中更苦矣況每舖司兵寥寥無幾羽檄之交馳既已<lb/>
應接不暇趨蹌於執事亦屬刻不容遲此去未還剥啄<lb/>
之聲復至方回就枕呼號之擾又來既無術以分身必<lb/>
雇人以應役此費更從何出無怪乎疾首蹙額畏縮而<lb/>
<pb n="KR2k0045_WYG_145-51a"/>
　不肯應充耳夫官無尊卑悉有衙役隨從出入應任其<lb/>
　勞夜行火炬理宜自備舖司猶我赤子奈何不加軫恤<lb/>
　而必欲藉以壯威儀肅觀瞻代役從之勞耶查此陋習<lb/>
　前道亦經飭禁今仍如故除通飭各屬外合行示禁為<lb/>
　此示仰官役舖司人等知悉嗣後除<lb/>
欽差經過上憲往來仍照舊例遵行外其餘一切官員俱<lb/>
　不得責令舖司執旗鳴鑼備辦火把迎送倘有不遵者<lb/>
　許該舖司稟明地方官詳究地方官狥𨼆不詳查出亦<lb/>
<pb n="KR2k0045_WYG_145-51b"/>
　干未便務使苦樂適均勿致偏枯之歎逸勞分任咸存<lb/>
　憫恤之仁庶幾殫力奔波羽遞亦堪無悞專心馳逐公<lb/>
　私俱屬有禆矣其各凜遵毋違<lb/>
　　宋<lb/>
　　　梯雲義約　　　　　　　　　　徐鹿卿<lb/>
　横浦以周程重以無垢愈重欲學周程唯學無垢可矣<lb/>
　今士子進身獨科舉一途科舉未可少也無垢以經學<lb/>
　試秋闈薦名第一試南宫又第一對集英又第一而先<lb/>
<pb n="KR2k0045_WYG_145-52a"/>
生之所養所言所守何如也志先生之所志學先生之<lb/>
所學則伊洛可詣義約可舉而科舉可無愧也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0045_WYG_145-52b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江西通志卷一百四十五<lb/>
</p>
<p>
</p>
  </div>
</body>
</text>
</TEI>
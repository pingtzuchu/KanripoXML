<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷八十一</head> <lb/>
    <p>
<pb n="KR2k0045_WYG_081-1a"/>
欽定四庫全書<lb/>
　江西通志卷八十一<lb/>
　　人物<hi>十六</hi>
　　撫州府<hi>二</hi>
　元<lb/>
吳澄字幼清撫州崇仁人所居當華蓋臨川二山間望<lb/>
　氣者徐覺言其地當岀異人澄生五嵗日誦千餘言<lb/>
　夜讀書至旦母憂其過勤節膏火不多與候母寢燃<lb/>
<pb n="KR2k0045_WYG_081-1b"/>
　火復誦習既長於經傳皆習通之知用力聖賢之學<lb/>
　嘗舉進士不中樂安鄭松招澄居布水谷乃著孝經<lb/>
　章句校定易書詩春秋儀禮及大小戴記程鉅夫奉<lb/>
　詔求賢江南起澄至京師未幾以母老辭歸行省掾<lb/>
　元明善以文學自負嘗問澄易詩書春秋奥義歎曰<lb/>
　與吳先生言如探淵海遂執弟子禮擢應奉翰林文<lb/>
　字有司敦勸久之乃至而代者已到官澄即日南歸<lb/>
　未幾除江西儒學副提舉居三月以疾去官召為國<lb/>
<pb n="KR2k0045_WYG_081-2a"/>
　子監丞陞司業嘗為學者言朱子於道問學之功居<lb/>
　多而陸子靜以尊德性為主問學不本於德性則其<lb/>
　弊必偏於言語訓釋之末故學必以德性為本庶幾<lb/>
　得之議者遂以澄為陸氏之學非許氏尊信朱子本<lb/>
　意然亦莫知朱陸之為何如也英宗即位遷翰林學<lb/>
　士泰定元年初開經筵首命澄與國子祭酒鄧文原<lb/>
　為講官㑹修英宗實録命總其事居數月實録成未<lb/>
　上即移疾不出中書左丞許思敬奉㫖賜宴國史院<lb/>
<pb n="KR2k0045_WYG_081-2b"/>
　仍致朝廷勉留之意宴罷即出城登舟去中書聞之<lb/>
　遣官驛追不及而還詔加資善大夫澄身若不勝衣<lb/>
　正坐拱手氣融神邁畣問亹亹使人渙若氷釋早以<lb/>
　斯文自任故出登朝著退居於家與郡邑之所經由<lb/>
　士大夫皆迎請執業而四方之士不憚數千里躡屩<lb/>
　負笈來學山中者嘗不下千數百人少暇即著書於<lb/>
　易書春秋禮記各有纂言作學基學統二篇使人知<lb/>
　學之本與為學之序尤有得於邵子之學校定皇極<lb/>
<pb n="KR2k0045_WYG_081-3a"/>
　經世書又校正老子莊子太元經樂律及八陣圖郭<lb/>
　璞葬書初澄所居草屋數間程鉅夫題曰草廬故學<lb/>
　者稱之為草廬先生天厯三年朝廷以澄耆老特命<lb/>
　次子京為撫州教授以便奉養明年六月得疾有大<lb/>
　星墜其舍東北卒年八十五封臨川郡公諡文正孫<lb/>
　當自有傳<hi>元史</hi>
　　按草廬先生出處大節詳見虞道園所撰行狀及<lb/>
　　揭文安奉詔撰神道碑中<lb/>
<pb n="KR2k0045_WYG_081-3b"/>
曽沖子字聖和淵子弟至元中程鉅夫奉詔求賢以沖<lb/>
　子應授福建提刑司僉事時閩部逺且險吏乗為奸<lb/>
　民迫為亂沖子行部警諭感切民畏而懐之以奉議<lb/>
　大夫致仕<hi>人物志</hi>
詹崇朴字叔厚樂安人經義貫融宋末舉進士不第大<lb/>
　德中夏友蘭建鼇溪書院吳文正公請崇朴主其教<lb/>
　學者多所成就所著有厚齋奎光集<hi>林志</hi>
虞集字伯生宋丞相允文五世孫集生三嵗即知讀書<lb/>
<pb n="KR2k0045_WYG_081-4a"/>
　仁宗朝以薦授翰林待制兼國史院編修嘗嘆曰儒<lb/>
　者皆用矣惟虞伯生未顯擢耳英宗即位拜翰林學<lb/>
　士兼祭酒即除奎章閣學士纂修經世大典中丞趙<lb/>
　安世為請外任帝怒曰一虞伯生汝輩不容耶龔伯<lb/>
　璲以才俊為馬祖常所喜亟稱之欲集為薦引集不<lb/>
　可文宗崩謝病歸伯璲後以事敗世乃服其知人元<lb/>
　統二年遣使召還疾不能行卒年七十七早嵗與弟<lb/>
　槃同闢書室左室書陶淵明詩題曰陶庵右室書邵<lb/>
<pb n="KR2k0045_WYG_081-4b"/>
　堯夫詩題曰邵庵故世稱邵庵先生<hi>元史</hi>
　　按虞集諡文靖所著有道園學古集史傳皆不載<lb/>
虞槃字仲常延祐進士授吉安永豐丞除湘鄉州判官<lb/>
　有巫至其州稱神降告其人曰某方火即火又曰明<lb/>
　日某方火民以火告者槃皆赴救至達晝夜告者數<lb/>
　十寢食盡廢縣長吏以下皆迎巫至家厚禮之又曰<lb/>
　將有大水且兵至州大家皆盡室逃槃得劫火卒一<lb/>
　人訊之盡得巫黨所為坐捕盜司召巫至鞫之無敢<lb/>
<pb n="KR2k0045_WYG_081-5a"/>
　施鞭箠者槃謂卒曰此將為大亂安有神乎急治之<lb/>
　盡得黨與數十人羅絡内外果將為變者斷巫并其<lb/>
　黨如法一時吏民始服儒者為政若此秩滿除嘉魚<lb/>
　縣尹槃已卒槃幼時嘗讀栁子厚非國語以為國語<lb/>
　誠可非而栁子之說亦非也著非非國語時人已歎<lb/>
　其有識詩書春秋皆有論著而春秋乃其家學故尤<lb/>
　善讀吳澄所解諸經義輒得其㫖趣所在澄亟稱之<lb/>
　<hi>同上</hi>
<pb n="KR2k0045_WYG_081-5b"/>
何中字太虚樂安人少穎拔以古學自任家有藏書萬<lb/>
　卷手自校讎廣平程鉅夫清河元明善栁城姚燧東<lb/>
　平王構同郡吴澂揭傒斯皆推服之至順二年江西<lb/>
　行省平章全岳柱聘為龍興郡學師明年六月以疾<lb/>
　卒著有易類象二卷書傳補遺十卷通鑑綱目測海<lb/>
　三卷知非堂藁十七卷<hi>同上</hi>
　　按世所傳何太虚集止存詩二卷而已<lb/>
孫轍字履常其先自金陵徙家臨川轍幼孤母蔡氏教<lb/>
<pb n="KR2k0045_WYG_081-6a"/>
　之知警策自樹立比長學行純篤家居教授考德問<lb/>
　業者日盛與人言一以孝弟忠信為本辭温氣和聞<lb/>
　者莫不感悟待親戚鄉里禮意周洽未嘗及人過失<lb/>
　士子至郡者必來見部使者長吏以下仁且賢者必<lb/>
　造焉轍樂易莊敬接之以禮言不及官府憲司屢辟<lb/>
　皆不就江西行省特以遺逸舉轍一人轍善為文章<lb/>
　吳澄嘗序其集曰所謂仁義之人其言藹如也其見<lb/>
　稱許如此年七十有三卒於家<hi>同上</hi>
<pb n="KR2k0045_WYG_081-6b"/>
繆穆字舜賔崇仁人咸淳中以賦舉第一博記覽談論<lb/>
　輒傾四座遊李梅亭之門傳其詩學樂府詩律皆工<lb/>
　吳文正序其集復銘其墓所著詩文及書經漫鈔行<lb/>
　於世<hi>人物志</hi>
饒宗魯字心道臨川人性孝友生五嵗母歿事繼母孝<lb/>
　養備至隠居不仕天厯二年大旱鄉人乏食死者相<lb/>
　藉發禀賑之所活甚衆所著有易傳庸言等集<hi>林志</hi>
　　按饒宗魯嘗輯所聞於曽子良語為周易輯說<lb/>
<pb n="KR2k0045_WYG_081-7a"/>
夏友蘭字幼安樂安人事母以孝謹聞從草廬先生學<lb/>
　大德中建鼇溪書院捐田五百畝以贍學者行省薦<lb/>
　於朝三覲仁宗於潛邸賜書院額授㑹昌州同知辭<lb/>
　<hi>人物志</hi>
吳定翁字仲谷臨川人從曽平山學又學詩於甘泳之<lb/>
　吳草廬揭曼碩皆亟推之薦辟不起年幾九十卒<hi>林</hi>
　<hi>志</hi>
葉宋英臨川人天性妙悟嘗云黄鍾九寸之管無定論<lb/>
<pb n="KR2k0045_WYG_081-7b"/>
　隨所置律而上下損益以為聲均存而律可辨矣宋<lb/>
　英自製譜曲均間合節趙子昂虞邵庵亟稱之欲引<lb/>
　入禁林議樂律而宋英已卒取所著曲譜及樂律遺<lb/>
　書上之<hi>人物志</hi>
王方貴字顯初樂安人授東湖書院山長遷江陽縣尹<lb/>
　除厚葬之俗獲收窆者千計遷韶州路經歴郡有萬<lb/>
　户豪横繩以法母老乞歸終養韶人立祠祀之著有<lb/>
　雲萍藁<hi>同上</hi>
<pb n="KR2k0045_WYG_081-8a"/>
吳可孫字聖可金谿人咸淳進士授新昌尉用程鉅夫<lb/>
　薦任建昌路教授秩滿歸餘粟千石有竒悉封識以<lb/>
　待來者<hi>同上</hi>
周昂霄字翀之崇仁人至元間充濂溪書院山長工於<lb/>
　聲律吳草廬嘉其行檢端嚴為作棲筠集序同邑有<lb/>
　周陽鳳字伯清博學能文士多從遊者有山堂文集<lb/>
　<hi>同上</hi>
袁明善字誠夫臨川人師事吳文正公晚年教授於邵<lb/>
<pb n="KR2k0045_WYG_081-8b"/>
　庵之門自號樓山所著有征賦定考援引經傳言井<lb/>
　田水利之法甚備經世之書也<hi>道園學古集</hi>
黄極字建可樂安人師事草廬元統中南臺薦以不求<lb/>
　聞達不起所著有西齋集子寶字仲瑤淹洽經史與<lb/>
　何淑張潔王翊稱樂安四傑<hi>人物志</hi>
涂溍生字自昭宜黄人䆳於易學時行省鄉試額取二<lb/>
　十三人溍生三舉上春官授贑州濂溪書院山長所<lb/>
　著有四書斷疑易義矜式等嘗行於世<hi>同上</hi>
<pb n="KR2k0045_WYG_081-9a"/>
李榮臨川人至元初為行軍令史宜黄南坑盜起調兵<lb/>
　捕治議畫地以兵殱之榮抗議不可時内附未久守<lb/>
　吏率欲以威服衆軍中又利其子女金帛計皆出此<lb/>
　聞榮言變色主兵怒引弓射之榮曰殺我以活萬命<lb/>
　可也兵官愧悟納矢服中曰今當何如榮曰盜烏合<lb/>
　不能持久若良民豈不知逃死按兵勿動以誠意諭<lb/>
　之盜成擒矣主兵者從之獲盜卒年六十五著有參<lb/>
　政詩集周禮纂言及學言藁<hi>元史</hi>
<pb n="KR2k0045_WYG_081-9b"/>
章迪字允德臨川人能文章有才畧吳當奉詔捕江西<lb/>
　盜辟迪為行省檢校時劇冦胡志學據撫州民不勝<lb/>
　其酷迪率兵討之志學戰敗伏誅一郡遂定左丞和<lb/>
　尼齊忌其功召還省殺迪帳下寃之<hi>林志</hi>
王孚逺字允德樂安人至正間揭傒斯薦授大同路學<lb/>
　正壬辰兵亂傾家舉義糾集丁壯萬餘人夾柵樹寨<lb/>
　保障鄉邑官兵𠞰賊孚逺出糗餉軍嘗獻策萬言條<lb/>
　陳機宜十事和尼齊忌而殺之<hi>人物志</hi>
<pb n="KR2k0045_WYG_081-10a"/>
朱夏字元㑹金谿人早遊草廬先生門杜門究心經史<lb/>
　草廬稱其為文不及於古不止濟南張起巖在江南<lb/>
　行臺辟憲司掾京兆賀某在相位薦入史館皆未就<lb/>
　至正中鄉冦起竟罹其禍所著有鳴陽集<hi>林志</hi>
黄德字養德樂安人少穎敏於書無所不讀邃於天文<lb/>
　嘗論日月無左旋謂先儒蓋以理談理未嘗以象觀<lb/>
　理故其言如此草廬先生評樂安人物謂何黄齊名<lb/>
　指太虛也號同谷有文集<hi>同上</hi>
<pb n="KR2k0045_WYG_081-10b"/>
黄紹字仲先臨川人博學有操守至正戊子鄉試尹靖<lb/>
　安縣壬辰兵變戢鄉兵為守禦計屢挫賊鋒糧盡為<lb/>
　賊所圍正冠危坐大罵而死<hi>同上</hi>
婁起莘臨川人兄南良宋咸熙戊辰進士次文輔元程<lb/>
　雪樓薦為石鼓書院山長起莘力學有隠德揭曼碩<lb/>
　作詩述其救盲女事子志淳亦用雪樓薦任南岳書<lb/>
　院山長吳文正稱臨川家世首推婁氏<hi>人物志</hi>
李本字伯宗榮孫從學於草廬草廬歿就學者皆依李<lb/>
<pb n="KR2k0045_WYG_081-11a"/>
　氏本與弟棟講明濂洛之學所居有環翠亭君子堂<lb/>
　虞邵庵皆為之記棟父李淵嘗三刲股療母疾輒愈<lb/>
　郡人以孝稱之<hi>同上</hi>
李衡字元成崇仁人篤志春秋嘗著集說分二例一為<lb/>
　稽古設一為科舉設元末領鄉薦為太和州學正洪<lb/>
　武十二年以明經博學徴不就有文集數卷<hi>同上</hi>
葛元喆金谿人弱冠有文聲登進士辟江浙行省掾以<lb/>
　大臣薦為本縣尹未幾兵亂路梗入福建省憲交辟<lb/>
<pb n="KR2k0045_WYG_081-11b"/>
　浮海北至大都而卒學者陳介捜其遺藁得詩文彚<lb/>
　為十卷元喆博學工文居官以善績稱門人蘇伯衡<lb/>
　舉河汾故事私定其諡曰文貞先生<hi>林志</hi>
黎仲基名載以字行臨川人性端重嘗謁草廬於郡學<lb/>
　草廬喜曰期年所接無如君者數以薦歴官太平路<lb/>
　教授蘄黄盜起嘗以竒策佐巴延取勝江上歸築室<lb/>
　瓜園洪武初再薦不起卒有爪園集十卷<hi>同上</hi>
陳介字彦碩逺祖原由汴徙金谿介性篤孝父昇登進<lb/>
<pb n="KR2k0045_WYG_081-12a"/>
　士為火你赤所殺介痛父非命詣闕愬寃得白時嵗<lb/>
　當大比介留京師就試登進士授漷州同知治有能<lb/>
　聲築堤以捍水災民號陳公堤洪武初徴之介易姓<lb/>
　名姚東之以避徴有文集<hi>同上</hi>
黄伯逺金谿人少從草廬先生學登進士除國子博士<lb/>
　元亡歸隠故山王英嘗作六賢詠謂葛元喆劉傑朱<lb/>
　夏陳介黄<graphic n="KR1168" url="https://raw.githubusercontent.com/kanripo/KR-Gaiji/master/images/KR1168.png" mimeType="image/png"/>及伯逺也<hi>同上</hi>
徐通字泰甫樂安人性篤孝邑令胡世則趙與梣俱厚<lb/>
<pb n="KR2k0045_WYG_081-12b"/>
　禮之與梣遷欲㩦至帥府以親老懇辭文信公欲用<lb/>
　之亦辭至元中總管劉懐逺以邑大燬檄通攝尉事<lb/>
　通欣然領之安輯流移收瘞胔骼郡守録其勞績通<lb/>
　謝去或問故曰本從吾邑起見非為功名地也吳文<lb/>
　正時造其廬<hi>安志</hi>
周信甫字以成崇仁人謙謹樸實適流冦至其里要索<lb/>
　重賂信甫代貧民贖百餘家築茭陂通水利復與孫<lb/>
　德甫各捐私田鑿溝洫溉官民田地八千餘頃嵗收<lb/>
<pb n="KR2k0045_WYG_081-13a"/>
　所積平價活飢年八十二卒又同時金谿余受樂安<lb/>
　丘從學陳楚傑劉成德俱各以孝義著<hi>安志</hi>
張紹撫州人學儒術尤明法律仁宗英宗朝命廷臣以<lb/>
　古律合新書撰大元通制頒於天下紹當通制未成<lb/>
　之時編録詔條及議擬通行之例分𨽻六部題曰大<lb/>
　元條例綱目殫心四十年其書可輔通制而行吳草<lb/>
　廬為之序<hi>吳文正集</hi>
張仕謙樂安人知婺源州至正間賊圍城四十餘日城<lb/>
<pb n="KR2k0045_WYG_081-13b"/>
　陷妻被執不從受害復加刃張頸以脅降仕謙曰為<lb/>
　國死忠可急殺我至死罵不絶口事見姜碩昭忠録<lb/>
　<hi>府志</hi>
黄雲撫州人寓靖安素勇捷至正十二年蘄黄賊數萬<lb/>
　來冦縣達嚕噶齊綽哈扎拉台氏帥衆破賊以雲為<lb/>
　前鋒雲每戰獨以身當敵為數十人所圍輒奮身躍<lb/>
　出至是身中數十槍噴血罵賊而死<hi>採元史綽哈扎</hi>
　<hi>拉台氏傳後撰</hi>
<pb n="KR2k0045_WYG_081-14a"/>
藍光字仲晦臨川人與危素同受業吳澄朶仲謙叅江<lb/>
　西辟光從事以功歴官福建行省都事因家焉素入<lb/>
　明薦光謝病不起家居教授五十餘年以節終年九<lb/>
　十九<hi>福建通志</hi>
何淑字伯善樂安人至正進士授武岡丞蘄沔盜起不<lb/>
　果上洪武辛亥召為太子賓客辭不就六月特召天<lb/>
　下名士九人淑居首固以老疾辭戊辰復遣幣徴先<lb/>
　一月卒<hi>林志</hi>
<pb n="KR2k0045_WYG_081-14b"/>
　　按何淑所著有蠖庵集<lb/>
吳儀字明善金谿人博極羣書海内兵起無意仕進逺<lb/>
　近學者爭集其門所釋皆五經大義尤精春秋著三<lb/>
　書曰春秋禆傳曰春秋類編曰五傳論辨多先儒所<lb/>
　未發雖盛暑隆冬必正容端坐學者稱東吳先生即<lb/>
　伯宗父也<hi>人物志</hi>
劉傑金谿人至正進士歴官延安路總管尋為中書舍<lb/>
　人改監察御史累陞工部尚書集賢院學士致仕制<lb/>
<pb n="KR2k0045_WYG_081-15a"/>
　行甚髙<hi>明一統志</hi>
黄冔字殷士金谿人博學明經善屬文尤長於詩用左<lb/>
　丞相太平奏授淮南行省照磨未行除國子助教遷<lb/>
　太常博士轉國子博士陞監丞擢翰林待制兼國史<lb/>
　院編修官二十八年京城既破<graphic n="KR1168" url="https://raw.githubusercontent.com/kanripo/KR-Gaiji/master/images/KR1168.png" mimeType="image/png"/>歎曰我以儒致身<lb/>
　累䝉國恩為胄子師代言禁林今縱無我戮何面目<lb/>
　見天下士乎遂赴井而死年六十一有詩文傳於世<lb/>
　<hi>元史</hi>
<pb n="KR2k0045_WYG_081-15b"/>
姜碩字公碩樂安人累官禮部貟外郎至正庚子奉詔<lb/>
　自海道入江楚招陳友諒至邵武遇偽指揮康宗碩<lb/>
　諭以朝廷意賊怒碩大罵之被害事聞贈禮部侍郎<lb/>
　諡忠烈<hi>林志</hi>
饒介字介之臨川人自翰林應奉出僉江淛㢘訪司事<lb/>
　張氏入吳杜門不出士誠慕其名自往造請承制以<lb/>
　為淮南行省參政介不能脫遂家采蓮涇上日以觴<lb/>
　詠為事張氏敗俘至京師死之姚廣孝稱其為人倜<lb/>
<pb n="KR2k0045_WYG_081-16a"/>
　儻豪放書似懐素詩似李白氣燄光芒逼人志大才<lb/>
　疏而無所成為可惜也介自號華蓋山樵亦曰醉翁<lb/>
　著有右丞集<hi>人物志</hi>
鄧彦誠金谿人世居雲林之陽元季天下大亂撫州不<lb/>
　守彦誠曰吾不可不衞宗人使及於難即召鄉里少<lb/>
　年分隊伍樹砦柵於雲林山金鼓之聲晝夜不絶冦<lb/>
　來輒敗縉紳依以免者百數十家事平㑹府上其功<lb/>
　將爵祿之彦誠謝不受乃於室之西偏日逍遙其上<lb/>
<pb n="KR2k0045_WYG_081-16b"/>
　人皆曰是功成而不居者宜名亭曰清風以勵衰俗<lb/>
　云<hi>宋學士集</hi>
涂立可字允瑞宜黄人自曽祖以下三世皆宋貢士立<lb/>
　可孝友恭讓一兄一弟早逝撫其孤教育冠婚之與<lb/>
　已子無異士大夫往來南北者以獲交為榮築亭江<lb/>
　臯俯臨遐眺扁曰小瀟湘又别營庵於先墓側題曰<lb/>
　于斯後改曰塗山庵<hi>據吳草廬集改撰</hi>
吳臯字舜舉臨川人宋履齊丞相六世孫早師吳澄得<lb/>
<pb n="KR2k0045_WYG_081-17a"/>
　為學之要文章森嚴有法教授臨江遂占籍焉號平<lb/>
　齋有吾吾齋類藁從子均仲擢春坊中允所著有新<lb/>
　増復古編<hi>林志</hi>
曽詠字師㸃樂安人至元間母因避地得疾舁歸值元<lb/>
　兵至悍卒誣諸不賂已者為盜詠謀徙母深山中母<lb/>
　不從詠佯為呻吟若與母同病者獲免時覈民田詠<lb/>
　主其事履畝肥瘠髙下無錙銖私何太虛為立傳<hi>同</hi>
　<hi>上</hi>
<pb n="KR2k0045_WYG_081-17b"/>
孟君用字和卿臨川人至元間兵掠臨川君用生甫三<lb/>
　嵗母章氏負以逃亂兵及之章哀號請死以存子甫<lb/>
　置子於地身即被驅不得顧兵既過孟氏得君用歸<lb/>
　養之竟不知母所往稍長聞其事遂習䝉古言語文<lb/>
　字將極北方求之十年不得還至臨川客有知母所<lb/>
　在者君用往求則母已歿號慟墓下得其遺衣以還<lb/>
　葬焉虞邵庵為之立傳<hi>同上</hi>
曹孟仁宜黄人至正壬辰之亂弟仲容舉義旗壓孤嶺<lb/>
<pb n="KR2k0045_WYG_081-18a"/>
　深入為叛民所殺孟仁盡用其産以募士前後破賊<lb/>
　無數涂守約為立傳<hi>同上</hi>
趙均保臨川人至正壬辰之亂撫州幾陷均保與陳德<lb/>
　輝倡義散家財訓丁壯設計防禦時江西郡城皆陷<lb/>
　没惟撫州境不遭其難<hi>同上</hi>
李弁字宗禮臨川人後徙餘干習泰鄉至正間項普夀<lb/>
　陷饒州弁與章綸章黼集義兵迎敵當鋒者止九人<lb/>
　血戰大敗敵弁好學治易為文立就卒死於戰<hi>同上</hi>
<pb n="KR2k0045_WYG_081-18b"/>
鄧烈字季謨金谿人舉進士不第壬辰之亂金谿被害<lb/>
　尤慘鄧氏有思誠者合族人謀曰吾家世忠義豈可<lb/>
　為賊所制時盜屯縣治思誠焚其二砦俄而盜兵四<lb/>
　起烈與族子石力戰而死<hi>同上</hi>
　明<lb/>
熊鼎字伯穎臨川人元末舉於鄉長龍溪書院兵亂結<lb/>
　鄉人自守陳友諒屢脅之不應鄧愈鎮江西數延見<lb/>
　竒其才太祖至愈以鼎薦欲官之以親老辭乃留愈<lb/>
<pb n="KR2k0045_WYG_081-19a"/>
　幕府贊軍事吳元年除中書考功博士遷起居注宫<lb/>
　殿成命編古人行事可為鑒戒者書壁間舍人耿忠<lb/>
　使廣信還奏郡縣官違法狀帝遣御史㢘之而時已<lb/>
　頒赦書鼎偕給事中尹正進曰朝廷布大信於四方<lb/>
　復以細故煩御史失信且䙝威帝默然久之乃不遣<lb/>
　洪武改元新設浙江按察司以鼎為僉事分部台温<lb/>
　台温自方氏竊據偽官悍將二百人暴横甚鼎盡遷<lb/>
　之江淮間民始安寧海民陳德仲支解黎異異妻屢<lb/>
<pb n="KR2k0045_WYG_081-19b"/>
　訴不得直鼎一日覽牒有青蛙立案上鼎曰蛙非黎<lb/>
　異乎果異止勿動蛙果弗動乃逮德仲鞫實立正其<lb/>
　罪山東初定設按察司復以鼎為僉事奏罷不職有<lb/>
　司數十輩進副使徙晉王府右傅坐累左遷多爾濟巴<lb/>
　勒率部落内附改鼎岐寧衞經歴賜白金寶鈔以行<lb/>
　既至知寇乃偽降密疏論之帝遣使慰勞賜以裘帽<lb/>
　復遣中使趙成召鼎鼎等既行寇果叛遣其下脅鼎<lb/>
　還鼎責以大義罵之遂與成及知事杜寅俱被殺帝<lb/>
<pb n="KR2k0045_WYG_081-20a"/>
　聞悼惜命葬之黄羊川立祠致祭<hi>白志</hi>
周忠字伯厚金谿人洪武初召見奏對稱㫖寵賜優渥<lb/>
　從征湖廣特命叅謀左右獻太平十六策後使沙漠<lb/>
　不知所終<hi>分省人物考</hi>
危素字太樸金谿人少通五經遊吳澄范梈門用大臣<lb/>
　薦授經筵檢討修宋遼金三史由國子助教遷翰林<lb/>
　編修纂后妃等傳遷太常博士歴官禮部尚書參中<lb/>
　書省事拜參知政事博囉特穆爾與庫庫特穆爾俱<lb/>
<pb n="KR2k0045_WYG_081-20b"/>
　平章總兵河南漸生釁端素建議用博囉為丞相治<lb/>
　四川庫庫為丞相治河南各責其成功順帝不能用<lb/>
　棄官居房山素為人侃直數有建白順帝令冩釋氏<lb/>
　書不可又諫罷刋行三藏經上都宫殿火敕重建大<lb/>
　安睿思二閣素諫止之請親祀南郊築北郊以斥合<lb/>
　祭之失居房山者四年明師將抵燕淮王監國起為<lb/>
　承㫖素甫至而師入乃趨所居報恩寺入井寺僧大<lb/>
　梓力挽起之曰國史非公莫知公死是死國史也素<lb/>
<pb n="KR2k0045_WYG_081-21a"/>
　遂止洪武二年授翰林侍講學士訪以元興亡之故<lb/>
　詔撰皇陵碑稱㫖坐失朝罷復官兼𢎞文館學士賜<lb/>
　小車免朝謁時素已七十餘他日帝御東閣聞簾外<lb/>
　履聲槖然問誰對曰老臣危素帝哂曰朕謂是文天<lb/>
　祥耳御史王著希㫖論素亡國之臣不宜列侍從謫<lb/>
　居和州守余闕廟嵗餘卒<hi>白志</hi>
　　按曝書亭集貝瓊送危於幰赴安慶教授序稱洪<lb/>
　　武三年識公於京師未幾公卒則學士未嘗銜命<lb/>
<pb n="KR2k0045_WYG_081-21b"/>
　　守祠特其子於幰教授安慶好事者遂傅㑹有是<lb/>
　　言也<lb/>
張子明東鄉人原籍安仁朱文正守南昌子明為輔陳<lb/>
　友諒圍城時太祖居建康子明晝伏夜行求救太祖<lb/>
　命速還堅守救兵且至啣命至湖口為賊所獲衣以<lb/>
　錦衣使招文正降子明佯許之及至城下大言曰賊<lb/>
　命吾誘公降上傳諭堅守兵即至予不及同斬賊為<lb/>
　恨賊大駭以槊刺之死友諒敗封侯爵諡忠節祀南<lb/>
<pb n="KR2k0045_WYG_081-22a"/>
　昌忠臣廟子仁杰䕃千户<hi>府志</hi>
張潛字以修樂安人工詩文元末鄉舉洪武初以賢良<lb/>
　薦不起有敬亭文集<hi>安志</hi>
王經字孟逺金谿人松滋陳氏建墨濤義塾聘余太史<lb/>
　真主教經徒步二千里往傳二戴禮之學元末隠漆<lb/>
　溪洪武初徴拜理官時鋤剗吏弊悉用儒術選經為<lb/>
　隴西令卒著有金谿縣志禮記纂要唐詩評雜詩文<lb/>
　若干卷<hi>分省人物考</hi>
<pb n="KR2k0045_WYG_081-22b"/>
吳伯宗名祐以字行金谿人洪武庚戌鄉薦舉首辛亥<lb/>
　廷對擢進士第一時開科之始得伯宗帝甚喜賜冠<lb/>
　帶袍笏授禮部貟外郎與修大明日厯胡惟庸用事<lb/>
　欲人附已伯宗性剛直不肯相下惟庸銜之謫居鳳<lb/>
　陽伯宗上書論時政因言惟庸專恣不法辭甚剴切<lb/>
　帝得奏召還奉使安南得馴象方物以獻除國子助<lb/>
　教改翰林典籍帝製十題命賦援筆立就詞㫖峻潔<lb/>
　帝稱曰才子賜織金錦衣除太常寺丞辭改國子司<lb/>
<pb n="KR2k0045_WYG_081-23a"/>
　業又辭忤㫖貶涇縣教諭至淮安召還為翰林檢討<lb/>
　十五年進武英殿大學士坐弟仲實為三河知縣薦<lb/>
　舉不實詞連伯宗降檢討踰年卒於官所著有南宫<lb/>
　使交成均玉堂四集<hi>列卿錄</hi>
曽堅字子白金谿人少與危素齊名元進士累官中大<lb/>
　夫洪武初入朝為禮部侍郎諳習典章太常議禮皆<lb/>
　諮之<hi>白志</hi>
吳彤字文明臨川人用薦為國子監博士改嚴州同知<lb/>
<pb n="KR2k0045_WYG_081-23b"/>
　吳元年召還議即位郊祀儀注洪武建元擢僉湖廣<lb/>
　按察司上疏言事如沙汰荆州湖泊官省武昌等批<lb/>
　驗所復荆陜二州田額均公安諸縣水夫科繇之類<lb/>
　上皆從之遷北平副使有山居南遊諸集<hi>同上</hi>
詹鳳翔字道存樂安人洪武進士以病免歸年已八十<lb/>
　手不釋書著有大學中庸章句語孟節要書經釋義<lb/>
　書傳旁通撮要家禮括要律吕新書括要理學類編<lb/>
　天體日道論彭蠡論及奎光堂文集<hi>同上</hi>
<pb n="KR2k0045_WYG_081-24a"/>
傅匯字原宗金谿人洪武初纂修經史詔天下學博老<lb/>
　成者入祕閣匯被召預修書成卒於京師上聞訃遣<lb/>
　官賜祭其諭祭文有方資稽古以啓後人等語蓋御<lb/>
　筆也<hi>同上</hi>
揭軌字孟同臨川人傒斯之後洪武初以明經舉知新<lb/>
　河縣有惠政秩滿歸作杏花春雨亭教授生徒復召<lb/>
　主江西鄉試校定書傳㑹選每以宿儒備顧問書成<lb/>
　賜金歸所著有新河集<hi>林志</hi>
<pb n="KR2k0045_WYG_081-24b"/>
曽旦初名旭臨川人元末三舉解元以薦歴五經博士<lb/>
　召見問郊祀之禮條對無不稱善由是數承顧問除<lb/>
　禮部主事卒有文集宋潛溪序之<hi>同上</hi>
吳率正名滸金谿人洪武初舉賢良方正知武康縣嘗<lb/>
　被誣繫獄父老數百相率詣闕奏請復任上驗其實<lb/>
　給榜列名徧示天下以厲㢘潔陞太原府知府以足<lb/>
　疾召至京師賜歸<hi>人物志</hi>
張謙字伯恭臨川人洪武初以學行徵授司農丞奉使<lb/>
<pb n="KR2k0045_WYG_081-25a"/>
　山東閱郡縣庫藏金帛榖粟措置稱度報命加賜文<lb/>
　綺白金尋出為化州同知孫士貞永樂進士任御史<lb/>
　<hi>同上</hi>
涂幾字守約溍生從弟博學善屬文尤工楚辭洪武初<lb/>
　嘗擬進時事策上皇帝書有曰臣平生苦學見於文<lb/>
　章製作盈几時輩妄推謂當與漢唐文人畧相先後<lb/>
　書成㑹有疾不果上而卒所著有涂子類藁<hi>同上</hi>
陸植字伯昂臨川人洪武四年以明經舉除華陽簿招<lb/>
<pb n="KR2k0045_WYG_081-25b"/>
　逃亡理誣枉以治最陞署丞卒年九十有詩集子煥<lb/>
　由賢人君子舉官至沂州知州以善政稱孫最由國<lb/>
　子生除監察御史陞交趾按察僉事撫綏有方陞貴<lb/>
　州左參政卒<hi>同上</hi>
熊岊字具瞻鼎次子自少負氣積學悼其父之不幸奮<lb/>
　志思紹先緒初授嘉興府知事歴事兵科擢大理評<lb/>
　事使西南夷麓川緬甸皆稱上㫖未竟其用而歿論<lb/>
　者惜之<hi>府志</hi>
<pb n="KR2k0045_WYG_081-26a"/>
黎粲字希䑔臨川人由明經除南賔主簿莅事㢘明隣<lb/>
　郡長寧近彝獠嵗易五守皆為蠻逐詔以粲為知州<lb/>
　蠻賊解散嵗餘戎州梅洞寧逺賊攻州城粲率民兵<lb/>
　出戰自朝至晡墮馬為賊所害州民祠祀之<hi>林志</hi>
董子莊名琰以字行樂安人博學有操行洪武中以鄉<lb/>
　薦除雲南學官遷知茂名縣成祖擢為國子司業出<lb/>
　為趙王府右長史恭謹小心隨事匡正王多過帝輒<lb/>
　以責長史子莊夾持王愈堅永樂十八年春當陪祀<lb/>
<pb n="KR2k0045_WYG_081-26b"/>
　國社夙興正衣冠端坐而卒<hi>白志</hi>
吳溥字德潤崇仁人洪武南省第一廷對第四授翰林<lb/>
　修撰永樂初遷國子司業為人清慎嚴重造次以禮<lb/>
　居官二十餘年操守如一日俸入悉以給親故及卒<lb/>
　無以為殮有古崖集<hi>同上</hi>
朱彦昌名𢎞祖臨川人善詩詞洪武六年以明經舉授<lb/>
　荆州稅課不赴卒有東臯舒嘯集弟復心亦以儒士<lb/>
　舉為岢嵐丞山寇嘯聚朝廷命將剿捕將屠其境復<lb/>
<pb n="KR2k0045_WYG_081-27a"/>
　心計擒首惡民得免時年七十無子妾忽生男人謂<lb/>
　隂德之報亦工詩律有敬所集<hi>人物志</hi>
王時保樂安人洪武戊午薦舉歴陞刑部主事按治浙<lb/>
　江山東決遣疑獄率多平反以事謫戍雲南御史閻<lb/>
　某疏其清苦召還有天涯芳草集<hi>林志</hi>
鄒矩字元方宜黄人博學工文與涂幾齊名人稱鄒涂<lb/>
　洪武初以通經儒士薦有文集<hi>人物志</hi>
喻德昭臨川人洪武初父以户無田移種鳳陽時德昭<lb/>
<pb n="KR2k0045_WYG_081-27b"/>
　方六嵗俾所親育之年十四詣鳳陽求父母不得遂<lb/>
　絶酒肉間關十年得見父於漢中屯所而母已歿乃<lb/>
　扶父歸比卒廬墓歿於墓旁<hi>林志</hi>
甘瑾字彦初臨川人仕終嚴州同知明初臨川詩派彦<lb/>
　初與揭孟同張可立甘克敬皆善學唐人者也文翰<lb/>
　類選載其詩四十首郭青螺豫章詩話乃不知其名<lb/>
　或云餘干人<hi>明詩綜小序</hi>
周彦宗號月窗金谿人洪武初以人材舉歴陞陜州知<lb/>
<pb n="KR2k0045_WYG_081-28a"/>
　州多方誘誨隨材造就人文大振晉工部貟外固辭<lb/>
　祀陜州名宦<hi>人物志</hi>
劉璧金谿人蘭谿縣簿時海寇多假富民之名朝廷欲<lb/>
　族誅之使者至璧固拒不肯署曰强梁無辜尚不可<lb/>
　殺況數十家良民乎使者怒縛璧抵京面奏上命批<lb/>
　其額詞愈厲上悟遣使㢘得其實復其官未幾卒民<lb/>
　為立祠<hi>林志</hi>
涂自强宜黄人貢入太學授編修命偕户部李祖欽往<lb/>
<pb n="KR2k0045_WYG_081-28b"/>
　兩淮事畢報命稱㫖賜名忠陞台州知府在任二年<lb/>
　上㢘其治績特召入京台人祀之名宦<hi>人物志</hi>
黄清字用澄宜黄人洪武中由嵗薦上春官奏對稱㫖<lb/>
　拜御史涼國公藍玉謀不軌株連萬五千人清上言<lb/>
　波及者衆願從罪疑欽恤之意上大怒趣誅之後三<lb/>
　日上忽省清疏赦諸黨坐者詔恤其家<hi>同上</hi>
饒偘字仲恭臨川人以儒士薦授翰林院博士兼潭王<lb/>
　紀善王薨上憐其老命歸為宜黄縣教諭偘有才望<lb/>
<pb n="KR2k0045_WYG_081-29a"/>
　文章典雅嘗典河南四川文衡士服其公號率齋學<lb/>
　士陶凱序其集<hi>同上</hi>
孫伯堅臨川人洪武中歴武庫貟外郎廷臣薦為四川<lb/>
　參政持政寛平不事苛察吏民德之官至鴻臚少卿<lb/>
　<hi>林志</hi>
黄紹烈名克臨川人洪武進士知瑞安縣有逋租糧長<lb/>
　逃匿山海所司坐以劫掠紹烈力白其事未幾自免<lb/>
　歸撰禮經博約策塲總龜自號石泉所著詩文曰歸<lb/>
<pb n="KR2k0045_WYG_081-29b"/>
　田類藁<hi>府志</hi>
王英字時彦金谿人永樂進士選庶吉士讀書文淵閣<lb/>
　與王植掌機密文字修太祖實録授修撰進侍講帝<lb/>
　北征英扈從問以方畧英曰天威親征彼必逺遁願<lb/>
　勿窮追榆木川之變仁宗在東宫命英與尚書蹇義<lb/>
　等定喪禮議政事宿内閣者七日仁宗即位進學士<lb/>
　再進右春坊大學士乞歸省宣宗立還朝是時海内<lb/>
　宴安天子雅意文章每與諸學士談論文藝賞花賦<lb/>
<pb n="KR2k0045_WYG_081-30a"/>
　詩禮接最優渥嘗謂英曰洪武中學士有宋濂吳沈<lb/>
　朱善劉三吾永樂初則解縉胡廣汝勉之毋俾前人<lb/>
　獨専其美修太宗仁宗實録成遷少詹事賜麒麟帶<lb/>
　正統元年命教習庶吉士開經筵為講官修宣宗實<lb/>
　録為總裁實録成進禮部左侍郎年七十再乞休不<lb/>
　許擢南京禮部尚書俾就閒逸居二年卒年七十五<lb/>
　賜祭葬諡文安後改諡文忠子裕累官至四川按察<lb/>
　使<hi>列卿録</hi>
<pb n="KR2k0045_WYG_081-30b"/>
　　按王英所著有泉坡集<lb/>
劉濬字士哲崇仁人永樂進士以庶常改知臨汾縣薦<lb/>
　陞浙江僉事温州衞指揮恃奉天功多不法濬詣闕<lb/>
　暴其罪語太峻落職居臨清十餘年結草為庵教授<lb/>
　生徒用薦起為吏部主事扈駕征漢藩卒於京著草<lb/>
　庵集<hi>人物志</hi>
吳錫字用庶金谿人明初以薦授國學録時醴泉出神<lb/>
　樂觀上孝感詩五十韻賜乗傳還鄉著有時雨集胄<lb/>
<pb n="KR2k0045_WYG_081-31a"/>
　監長編<hi>林志</hi>
梁萼字紹輝臨川人永樂初郡舉應遺賢授都昌訓預<lb/>
　修太宗仁宗兩朝實録書成賜鞍馬白金乞歸所著<lb/>
　有貞趣軒集子矩字式之由儒士教諭年八十餘所<lb/>
　著有寧靜軒集孫善字明善領鄉試力學有文行所<lb/>
　著有復齋藁<hi>人物志</hi>
伍徵字紹庸臨川人永樂中任石泉訓導教人不倦生<lb/>
　徒履滿户外署縣事愛民如子居官淡泊去任行李<lb/>
<pb n="KR2k0045_WYG_081-31b"/>
　蕭然子福成化中任陜西提學副使<hi>陜西通志</hi>
饒安字用中崇仁人永樂進士由庶吉士出為陜西僉<lb/>
　事三秦故艱于水安為開便河十餘里導水至城下<lb/>
　民德之勢豪占軍田四千九百餘頃奪以還屯所著<lb/>
　有中庵集<hi>白志</hi>
袁旭字廷輔樂安人永樂進士初為江津令正統初以<lb/>
　輔臣薦知寧國府郡故繁劇處之裕如次舍學宫一<lb/>
　新宛溪二橋尤為百世利賴詔簡天下㢘能官十人<lb/>
<pb n="KR2k0045_WYG_081-32a"/>
　旭居其一尋以涇人程御史誣語被逮斃獄父老寃<lb/>
　之<hi>分省人物考</hi>
鄒良樂安人永樂進士任松溪知縣松有銀鑛為民患<lb/>
　奏罷之陞衡州知府致仕所著有四書編言存養録<lb/>
　<hi>同上</hi>
蕭儀字德容樂安人永樂進士任吏部主事建言謫戍<lb/>
　廷臣疏救之還職又言罷營繕惜名器等事忤㫖復<lb/>
　下獄死有韈線遺藁<hi>人物志</hi>
<pb n="KR2k0045_WYG_081-32b"/>
許同書臨川人永樂進士授御史時靖難功臣以賜田<lb/>
　為民害首疏抑之權貴斂手出按兩廣疏稱粤中阻<lb/>
　山瀕海不當以勲戚典戎又劾採珠中使為所誣死<lb/>
　廣民寃之著有梧臺清響集<hi>同上</hi>
吳昌衍臨川人永樂進士歴官御史都御史陳智以私<lb/>
　怨令昌衍劾山西按察使徐永達不聽後智以堂考<lb/>
　罷永達昌衍以事聞智被黜時論偉之朝議欲移邊<lb/>
　城昌衍奏以勞民傷財事遂寢歴四川參政致仕<hi>分</hi>
<pb n="KR2k0045_WYG_081-33a"/>
　<hi>省人物考</hi>
王汝績金谿人由舉人薦知絳州絳土狹民繁産薄稅<lb/>
　重汝績相其地利教以養桑不數年民業饒給嵗課<lb/>
　則布帛氊裘諸物任民所齎特取租辦而已人甚便<lb/>
　之<hi>同上</hi>
吳餘慶字彦積宜黄人永樂間以薦除中書舍人歴官<lb/>
　右通政致仕在朝三十餘年忠謹無過應制賦詩每<lb/>
　䝉褒録工楷書凡有金石文字多奉敕書之<hi>林志</hi>
<pb n="KR2k0045_WYG_081-33b"/>
何自學金谿人宣德進士由刑部主事歴僉廣西山西<lb/>
　按察使丁内艱服闋陞陜西按察使繫囚衆多自學<lb/>
　審閱旬日囹圄一空屢任法司洞識大體時論稱之<lb/>
　<hi>人物志</hi>
聶大年字夀卿臨川人生而一目重瞳比長博學善詩<lb/>
　古文書得歐陽率更法宣德末薦授仁和訓導母卒<lb/>
　歸葬哀感行路里人列其母子賢行上之有司詔旌<lb/>
　其門服闋分教常州遷仁和教諭薦入翰林未幾得<lb/>
<pb n="KR2k0045_WYG_081-34a"/>
　疾卒始尚書王直以詩寄錢塘戴文進索畫自序昔<lb/>
　與文進交嘗戲作詩一聯至是十年始成之大年題<lb/>
　其後曰公愛文進之畫十年不忘使以是心待天下<lb/>
　寧復有遺賢哉直聞其言不怒亦不薦及大年卒為<lb/>
　志其墓<hi>白志</hi>
　　按聶大年詳見王抑菴所撰志銘著有東軒冷齋<lb/>
　　二集<lb/>
黎公弁字之冕臨川人宣德庚戌由經明行修薦任教<lb/>
<pb n="KR2k0045_WYG_081-34b"/>
　諭累典文衡纂臨穎蒲圻二志所著有蓴川蠅鳴等<lb/>
　集邵二泉亟稱之弟公潁字之秀與兄同薦歴仁和<lb/>
　候官教諭少保于謙薦陞監察御史所著問齋日録<lb/>
　數十卷<hi>人物志</hi>
姜洪字啓洪樂安人宣德進士選庶吉士預修宣宗實<lb/>
　録進修撰有松岡文集十一卷及策府詳述行世<hi>林</hi>
　<hi>志</hi>
黎近<hi>一作黎久</hi>字之大臨川人宣德間應文學材行科歴髙<lb/>
<pb n="KR2k0045_WYG_081-35a"/>
　要知縣時猺賊據城近為榜文諭降之被誣奏逮繫<lb/>
　刑部獄中十年作大明鐃歌鼓吹曲十二章太平頌<lb/>
　幸太學頌一章獻之英廟嘉嘆命釋之召見獻麒麟<lb/>
　白象二頌上欲處之禁林為忌者所沮所著未齋藁<lb/>
　奉心集近百卷兄公輔字之及善屬文有醉墨窩集<lb/>
　書巢言百餘卷<hi>人物志</hi>
伍禮字天秩臨川人正統初由明經任蘇州訓導歴知<lb/>
　曹州有權倖據民田六千七百餘頃恃勢凌轢民流<lb/>
<pb n="KR2k0045_WYG_081-35b"/>
　散禮執奏之得復所侵地陞南陽知府未上卒所著<lb/>
　有南坡集<hi>林志</hi>
謝輔樂安人正統進士累官浙江參政金華盜聚入其<lb/>
　壘諭以禍福賊感泣解散輔為人與物無忤操履端<lb/>
　方始終如一所著有守拙藁四子俱舉進士<hi>白志</hi>
何俊字士髙金谿人正統中任浦城縣丞處州盜發俊<lb/>
　築城塹治器械賊不敢入既而奉檄出崇安賊乘隙<lb/>
　來侵俊間道歸撲𠞰餘黨民賴保障<hi>福建通志</hi>
<pb n="KR2k0045_WYG_081-36a"/>
應用翔宜黄人正統間偕同邑羅守志符大德黄彦澄<lb/>
　鄒思學鄒思齊鄒大珏鄒大□八人出粟助賑敕書<lb/>
　旌表<hi>縣志</hi>
單宇字時泰臨川人正統進士除嵊縣知縣調諸暨遭<lb/>
　喪服除待銓京師適英宗北狩宇憤中官監軍諸將<lb/>
　不得專進止致喪師疏請盡罷之以重將權景帝不<lb/>
　納初王振佞佛修大興隆寺日役萬人靡帑數十萬<lb/>
　英宗為賜號第一叢林至是宇上書言前代人君尊<lb/>
<pb n="KR2k0045_WYG_081-36b"/>
　奉佛氏卒致禍亂近男女出家累百千萬不耕不織<lb/>
　蠶食民間營構寺宇徧滿京邑所費不可勝紀請撤<lb/>
　木石以建軍營銷銅鐵以鑄兵仗罷遣僧尼歸之民<lb/>
　俗庶皇風清穆異教不行疏入為廷議所格復知候<lb/>
　官<hi>白志</hi>
　　按單宇所著有菊坡叢話<lb/>
楊貢字彦魁樂安人正統進士任御史按治蘇松嵗大<lb/>
　饑以便宜發兊軍米數十萬賑給民賴更生陞蘇州<lb/>
<pb n="KR2k0045_WYG_081-37a"/>
　知府郡有富民武斷鄉曲貢寘於法都御史崔恭庇<lb/>
　富民劾貢欺罔坐免官有雪艇集<hi>人物志</hi>
伍福字天錫禮弟正統甲子鄉舉授咸寧諭用薦陞陜<lb/>
　西按察副使提督學政福風格髙邁言動有法詩文<lb/>
　典雅家藏書數千卷手自校讐至老不倦嘗編咸寧<lb/>
　縣志陜西通志修纂有法所著南山居士集雲峯清<lb/>
　賞集藏於家<hi>同上</hi>
王常字大經臨川人正統進士除御史巡歴居庸城永<lb/>
<pb n="KR2k0045_WYG_081-37b"/>
　安以衞諸陵修葺要害復巡南畿風裁茂著劉儼作<lb/>
　兩甸觀風記以紀其績<hi>分省人物考</hi>
黎擴字大量臨川人正統初由賢良舉授貴池訓導陞<lb/>
　蘇州教授學士錢溥稱其文可造曽王門户自號雅<lb/>
　齋所著學鳴藁子憲少馳文聲成化乙酉舉江西鄉<lb/>
　試第一卒<hi>林志</hi>
黄矩字憲則金谿人以材德薦預纂英廟宣廟實録及<lb/>
　大明一統志所著有林塘吟藁希古齋集崇正録等<lb/>
<pb n="KR2k0045_WYG_081-38a"/>
　書孫株號應沙倡明青田之學著大學中庸解<hi>同上</hi>
　　按分省人物考黄矩事蹟與林志異今從志<lb/>
吳英字士傑臨川人通天文星數之學正統間被誣謫<lb/>
　戍京衞武定侯薦之授五官司晨嘗言戊辰嵗北方<lb/>
　有兵變英廟在南内聞其言命卜得飛龍在天之占<lb/>
　復辟賜宅一區欲官以卿寺謝曰臣福薄不足勝此<lb/>
　仕至春官正子昊以天文累官太常少卿<hi>人物志</hi>
羅明字元亮崇仁人景泰進士除御史巡視浙江鹽課<lb/>
<pb n="KR2k0045_WYG_081-38b"/>
　改廣西按察僉事時蠻獠寇賓州總戎畏縮逗留不<lb/>
　進明率所募民兵格戰俘馘甚衆生獲賊首韋諫誠<lb/>
　捷聞賜敕奬諭卒官副使<hi>林志</hi>
黄㑹字吉劭臨川人景泰進士授行人司副持身謙謹<lb/>
　陞南京屯田司郎中時堂官缺命㑹署堂事寅寀敬<lb/>
　服陞遼東苑馬寺少卿<hi>同上</hi>
謝綬字維章輔子景泰進士由郎署陞四川參議平崇<lb/>
　彭寇改廣西副使適荔浦猺獞叢起進𠞰平之請分<lb/>
<pb n="KR2k0045_WYG_081-39a"/>
　置永安州參政陜西築引流堤民受其利累陞副都<lb/>
　御史巡撫湖廣歴陞南京禮部尚書因災異陳言二<lb/>
　十八事俱剴切優詔從之卒贈太子太保<hi>同上</hi>
廖簡字行儉崇仁人性端重嚴謹景泰鄉舉初授金華<lb/>
　教授改廣東増城以師道自任為人恬退不事表暴<lb/>
　羅一峯稱其身不擇衣居不擇地仕不擇官所為詩<lb/>
　文根據義理自號介庵有介庵文集<hi>人物志</hi>
徐瓊字時庸金谿人天順丁丑進士第二人官翰林編<lb/>
<pb n="KR2k0045_WYG_081-39b"/>
　修與修英廟實録歴陞南京翰林院侍讀學士掌院<lb/>
　事𢎞治中仕至禮部尚書加太子少保累疏乞休給<lb/>
　馹歸里所著有東谷文集<hi>同上</hi>
吳與弼字子傅世稱康齋先生父溥建文時為國子司<lb/>
　業與弼年十九見伊洛淵源圖慨然嚮慕遂罷舉子<lb/>
　業盡讀四子五經洛閩諸録不下樓者數年中嵗家<lb/>
　益貧四方來學者約已分少飲食教誨不倦天順元<lb/>
　年石亨欲引賢者為己重謀於大學士李賢屬草疏<lb/>
<pb n="KR2k0045_WYG_081-40a"/>
　薦之加束帛遣行人曹隆賜璽書齎禮幣徵與弼赴<lb/>
　闕比至授左春坊左諭德與弼疏辭召見文華殿顧<lb/>
　語曰聞處士義髙特行徵聘奚辭職為對曰臣草茅<lb/>
　賤士本無髙行陛下垂聽虛聲又不幸有狗馬疾今<lb/>
　年且六十八矣實不能官也帝曰宫僚優閒不必辭<lb/>
　賜文綺酒牢遣中使送館次又疏稱學術荒陋茍冒<lb/>
　昧徇禄必且曠官詔不許乃請以白衣假讀祕閣書<lb/>
　帝曰欲觀祕書且勉受職徐聽還山可也留京師二<lb/>
<pb n="KR2k0045_WYG_081-40b"/>
　月遂稱疾篤放還賜敕慰勞賚銀幣復遣行人送還<lb/>
　初與弼應召時以敕書崇重直聘以伊傅之禮意當<lb/>
　大用而宫僚無事懼不得即行其志以塞人望故卒<lb/>
　不受成化五年卒年七十九與弼始至京賢推之上<lb/>
　座以賔師禮事之編修尹直至令坐於側直大愠出<lb/>
　即謗與弼歸家知府張璝謁見不得募人代其弟投<lb/>
　牒訟與弼立遣吏攝之大加侮慢始遣還與弼諒非<lb/>
　弟意友愛如初編修張元禎不知其始末遺書誚讓<lb/>
<pb n="KR2k0045_WYG_081-41a"/>
　直復筆其事於瑣綴録又言與弼跋亨族譜自稱門<lb/>
　士士大夫用此訾與弼後顧允成論之曰此好事者<lb/>
　為之也與弼門人後皆從祀而與弼竟不果所著日<lb/>
　録悉自言生平所得其門人最著者曰胡居仁陳獻<lb/>
　章婁諒次曰胡九韶謝復鄭伉<hi>白志</hi>
　　按崇仁門下士敬齋白沙及婁胡謝鄭六先生之<lb/>
　　外尚有魏莊渠余訒齋夏東巖潘玉齋而甘泉東<lb/>
　　所惺堂諸公受業於白沙之門者不在此數焉嗚<lb/>
<pb n="KR2k0045_WYG_081-41b"/>
　　呼盛矣康齋乃被同鄉在朝者之謗訖不得與餘<lb/>
　　干新㑹從祀廟庭殊屬闕典<hi>原跋</hi>
　　黄棃洲曰先生所不滿於當時者大抵在訟弟一<lb/>
　　事及為石亨跋族譜稱門士而已張東白聞之有<lb/>
　　上告素王正名討罪無得久竊虚名之語一時名<lb/>
　　流盡譁恐未免為羽毛起見者予則謂先生之過<lb/>
　　不在訟弟之時而在不能喻弟於道特其不能喻<lb/>
　　弟於道而遂至於官且不難以囚服見有司絶無<lb/>
<pb n="KR2k0045_WYG_081-42a"/>
　　矯飾此則先生之過所謂揭日月而共見者也若<lb/>
　　族譜之跋自署門下士亦或宜然後人以成敗論<lb/>
　　人見亨他日以反誅便謂先生不當與作縁豈知<lb/>
　　先生之不與作縁已在應聘辭官之日矣不此之<lb/>
　　求而屑屑於稱謂語言文字間甚矣責人之無已<lb/>
　　也<lb/>
胡九韶字鳳儀崇仁人少從康齋學即不習舉子業以<lb/>
　道自期先生器之諸生從遊者恒令先見九韶及先<lb/>
<pb n="KR2k0045_WYG_081-42b"/>
　生歿門人多轉師之九韶為人卓然動修規矩其詩<lb/>
　文務典實不樂華藻有文集藏於家<hi>學業</hi>
車泰字子謨金谿人與兄弼宗弟亨俱受業康齋而泰<lb/>
　最久篤信力行師友咸稱之康齋應聘辭歸遣泰詣<lb/>
　闕謝大臣楊守陳丘濬皆有論薦期於用世而泰竟<lb/>
　不仕泰之學尤邃於易春秋有敦復遺藁<hi>人物志</hi>
饒烈字丕承臨川人世業春秋與姪嶽同受業康齋之<lb/>
　門潛心經學嘗揭聖賢法言於軒楹間以自警策康<lb/>
<pb n="KR2k0045_WYG_081-43a"/>
　齋題其讀書之處曰麟經軒為之記晚遷居父墓之<lb/>
　側自號巢雲有巢雲藁二卷<hi>同上</hi>
曽自明樂安人景泰鄉薦授河南蘭陽縣教諭以造就<lb/>
　人才為己責貧乏者多周給教訓如子弟羅一峯嘗<lb/>
　曰為師儒者皆得曽自明道何患不立人才何患不<lb/>
　成哉<hi>林志</hi>
李大章號定庵臨川人嗜古篤修不樂仕進與吳康齋<lb/>
　胡敬齋齊名康齋赴聘大章作詩送之有去嵗徵書<lb/>
<pb n="KR2k0045_WYG_081-43b"/>
　來白屋何時行李出青山之句蓋不欲其行也<hi>人物</hi>
　<hi>志</hi>
吳宣字師尼崇仁人景泰四年試南省歸築巴山書院<lb/>
　肆力經籍已授左軍督府經歴劾長僚不法繫獄十<lb/>
　年始得白改中府陞鎮逺知府道疾卒有野菴文集<lb/>
　<hi>同上</hi>
陳勉字自勉臨川人祖殷嘗音釋十八史畧著有湖海<lb/>
　集勉登成化進士除工部主事出知泉州有捕海寇<lb/>
<pb n="KR2k0045_WYG_081-44a"/>
　功改知福州府終河東轉運使長子威次子嬰俱進<lb/>
　士威監察御史嬰刑部主事<hi>林志</hi>
徐霖字用濟金谿人成化進士為給事中言事出為嘉<lb/>
　興知府致政歸屢薦不起吟詠最富有剔齋詩集子<lb/>
　行慶𢎞治進士官至御史<hi>人物志</hi>
吳哲字克明臨川人成化進士知嘉定縣築堤四十里<lb/>
　以捍海潮定兩京嵗額費立小樓塘以便民呼為吳<lb/>
　公市陞御史人不敢撓以私巡兩淮鹽課鬻餘鹽二<lb/>
<pb n="KR2k0045_WYG_081-44b"/>
　千餘萬引開各場運河九十八道再巡畿内權寵家<lb/>
　侵據民地若干悉復之<hi>分省人物考</hi>
吳嵩臨川人成化進士累陞揚州知府築堤以捍水患<lb/>
　至今祀之與巡鹺使者相訐御史褫官而嵩亦落級<lb/>
　補福州運同<hi>林志</hi>
姚隆號竹菴臨川人成化進士授行人時出使者多挾<lb/>
　貲幣交易隆止挈一𨽻同行餽遺一無所受歸即致<lb/>
　仕益肆力問學博聞强記其著述甚富<hi>府志</hi>
<pb n="KR2k0045_WYG_081-45a"/>
謝緝字維熙樂安人成化進士授醴陵知縣有善政歴<lb/>
　工部郎中知處州府政尚平易有古循良風年未六<lb/>
　十乞休弟紳以孝行聞<hi>分省人物考</hi>
董時望號雪峯樂安人幼孤事母孝成化進士授御史<lb/>
　慷慨建白性剛介不茍合豪右憚之居官三十餘年<lb/>
　比卒無以為殮所著有雪峯藁<hi>府志</hi>
王約字資博臨川人成化進士知平陽縣毁淫祠六十<lb/>
　餘所以建社學嵗饑請發粟當路不可約曰民困甚<lb/>
<pb n="KR2k0045_WYG_081-45b"/>
　矣救民獲罪所不辭也卒發之擢御史出巡蘇松湖<lb/>
　廣風裁甚著<hi>同上</hi>
吳昊字仁甫臨川人為五官保章正成化間為監正觀<lb/>
　象臺舊制渾儀黄赤二道交於奎軫與今之四正戾<lb/>
　其陽經南北軸不合兩極出入之度隂緯東西窺管<lb/>
　又不與太陽出没相當故雖設而不用所用簡儀則<lb/>
　郭守敬遺制也而北極雲柱差短以測經星去極亦<lb/>
　不能無爽昊言授時厯元起至元辛巳今已二百一<lb/>
<pb n="KR2k0045_WYG_081-46a"/>
　十年與嵗行差三度餘矣儀象於觀天最急失今不<lb/>
　改恐漸疎謬詔下禮部議如其說製木様測騐久之<lb/>
　乃鑄為新儀更二道環交於璧軫其經緯雲柱皆與<lb/>
　天合正德初進太常寺正卿<hi>費文憲集</hi>
吳世忠字懋貞金谿人𢎞治進士授兵科給事中由吏<lb/>
　科出為湖廣參議歴僉都御史巡撫延綏以疾乞歸<lb/>
　所著有學庸通㫖洪範考疑矜庵詩集<hi>林志</hi>
洪鍾字季和崇仁人七嵗隨父之京有以其所書進者<lb/>
<pb n="KR2k0045_WYG_081-46b"/>
　憲宗見其字畫端楷召見賜入翰林院讀書𢎞治庚<lb/>
　戌登進士除中書舍人陞禮部貟外郎卒年二十七<lb/>
　嵗<hi>同上</hi>
吳潛字顯之臨川人𢎞治進士歴陞雲南副使權璫姚<lb/>
　體忠奉敕徵餉司府以屬禮謁之潛不屈遂拂衣歸<lb/>
　世稱兩川先生<hi>人物志</hi>
李哲字希先臨川人𢎞治進士嚴毅端潔善造人才在<lb/>
　南郡抗疏敢言今添設江西巡撫九江諸道兵備皆<lb/>
<pb n="KR2k0045_WYG_081-47a"/>
　所建白所著有南野集祀鄉賢孫中以恩選為王府<lb/>
　教授建崇儒書院復捐田以資講㑹學者崇祀之稱<lb/>
　為致吾先生<hi>府志</hi>
王萱字時芳金谿人𢎞治進士選庶吉士改給事中時<lb/>
　盜起四川敕萱往視師甫涉蜀境聞賊帥詭降且要<lb/>
　求臨江市安插萱移書巡撫髙崇熙曰未有羣蜂一<lb/>
　方而能貼然者崇熙不聽旬日賊果叛萱以聞崇熙<lb/>
　被逮又疏劾罷總制尚書洪鍾朝廷為改用彭澤及<lb/>
<pb n="KR2k0045_WYG_081-47b"/>
　澤屢捷欲罷遣邊兵萱復以為不可故蜀寇芟薙殆<lb/>
　盡論功拜通政使有青崖奏議文集<hi>林志</hi>
洪範字邦正金谿人𢎞治進士知嘉興縣事承知府楊<lb/>
　繼宗之後㢘靜寡欲民間語云洪令楊守承前啓後<lb/>
　擢御史提督畿内學政陞河南提學副使<hi>分省人物</hi>
　<hi>考</hi>
　　按洪範所著有柏山文集<lb/>
樂頀字鳴殷臨川人𢎞治進士歴宣城山隂知縣擢給<lb/>
<pb n="KR2k0045_WYG_081-48a"/>
　事中前後糾劾疏十數上擢光禄寺少卿尋以知天<lb/>
　文厯法兼掌欽天監事三年五星聚營室頀上書言<lb/>
　占書曰五星之聚是謂改易王者有德受慶無德受<lb/>
　殃聚房而周祚以昌聚箕而齊桓用霸漢興聚井宋<lb/>
　盛聚奎是四者皆當更革之時一福一禍昭然不忒<lb/>
　惟天寶聚於尾箕唐德弗迪卒有安史之亂皇上中<lb/>
　興五星適聚可不益修聖德以承此大慶乎疏入下<lb/>
　錦衣獄大臣交救獲免降為宿州稍遷河南僉事以<lb/>
<pb n="KR2k0045_WYG_081-48b"/>
　陜西參政歸有木亭雜藁<hi>人物志</hi>
吳華字德輝東鄉人𢎞治進士由崇明令擢御史兩疏<lb/>
　乞建儲廷杖巡按浙江出知襄陽府罷歸宸濠謀逆<lb/>
　招誘東鄉降宼城中驚擾華與巨室何清楊文憲畫<lb/>
　計斬賊首數人城遂全<hi>分省人物考</hi>
江珏字玉成金谿人𢎞治進士知華州陞刑部貟外己<lb/>
　卯武宗南巡首倡十三司連名疏諫上怒罰跪午門<lb/>
　三日廷杖革職世廟即位首詔褒之弟瑢以太學生<lb/>
<pb n="KR2k0045_WYG_081-49a"/>
　謁送疏劾大學士劉健李東陽專權自恣下鎭撫司<lb/>
　健等連名具疏請開言路以容直臣自陳休致以避<lb/>
　賢路詔釋之瑢名大著授寧德主簿不赴<hi>人物志安</hi>
　<hi>志改撰</hi>
　　按瑢安志另有傳前志未載今采附珏傳後<lb/>
劉璨臨川人由鄉舉知綿州性㢘介守城禦賊居民用<lb/>
　安聞母訃過哀而卒無以為殮人以㢘孝稱之<hi>四川</hi>
　<hi>名宦志</hi>
<pb n="KR2k0045_WYG_081-49b"/>
廖輊崇仁人𢎞治舉人知保昌抑豪强表貞節政聲籍<lb/>
　籍南海霍韜起為吏部侍郎所至長吏跪迎輊獨長<lb/>
　揖不拜韜益重之未幾南海令缺太宰汪鋐以巨邑<lb/>
　難其人韜曰無踰廖輊者遂遷知南海時邑中多顯<lb/>
　者卿相侍從閭里相望輊不少徇人多其介謂不負<lb/>
　所舉云<hi>粤東名宦志</hi>
黄本字喬嶽樂安人進士以御史巡按雲南疏劾守監<lb/>
　鄭文奎不法事權寺汪直庇之誣本落職部署臺省<lb/>
<pb n="KR2k0045_WYG_081-50a"/>
　交章論救不報𢎞治初召還未及任卒<hi>安志</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0045_WYG_081-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江西通志卷八十一<lb/>
</p>
<p>
</p>
  </div>
</body>
</text>
</TEI>
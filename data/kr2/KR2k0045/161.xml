<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷一百六十一</head> <lb/>
    <p>
<pb n="KR2k0045_WYG_161-1a"/>
欽定四庫全書<lb/>
　江西通志卷一百六十一<lb/>
　　雜記<hi>三</hi>
明太祖以至正壬寅幸龍興謁孔子廟過鐵柱觀復出<lb/>
城開宴於滕王閣諸儒咸賦詩為樂居民扶老挈幼縱<lb/>
觀燈火明日命存恤鰥寡孤獨放陳友諒所畜鹿于西<lb/>
山放鹿事僅一及之而已按孔邇雲蕉館紀談云友諒<lb/>
聚鹿數百畜于南昌城西章江門外謂之鹿囿嘗至其<lb/>
<pb n="KR2k0045_WYG_161-1b"/>
所自跨一角蒼鹿綴瑟珠為瓔絡挂於角上縷金為花<lb/>
鞍羣鹿皆飾以錦繡邀遊江上國初駕至南昌宴于滕<lb/>
王閣命儒臣韓詩放其所畜鹿于西山乃知偽漢有鹿<lb/>
囿在吾郡而放鹿之人姓名為韓詩皆作志者之所未<lb/>
攷也<hi>寒夜録</hi>
善以家屬不完聚召詣御史臺受違制之罪既畢丞相<lb/>
大夫指一室以授予俾得朝夕寢處其中而便醫藥焉<lb/>
先是善受東宫命編春秋諸國本末巳完未進而有是<lb/>
<pb n="KR2k0045_WYG_161-2a"/>
罰是日日方中從者布席訖方命醫進藥醫者請曰吾<lb/>
治瘡之法必先調末以傅而後用膏以貼其序不可易<lb/>
也至於傅藥之際其寢必伏其處必平不欹不側藥乃<lb/>
不傾而吾藥力之行庶乎前後左右所至必均予初聞<lb/>
其言有難色焉未幾醫者執藥以進善方即席而寢若<lb/>
有神人執春秋一卷以俟曰此子所編之書也予受命<lb/>
與子對讀字有差訛隨即改正彼用藥是醫者事子勿<lb/>
與知焉可也善初聞之肅乎其有臨也徐而讀之翕乎<lb/>
<pb n="KR2k0045_WYG_161-2b"/>
其有合也少進焉緝乎其有繼也久而習焉亹亹乎若<lb/>
有所勉也忻忻乎若有所悦也瀏瀏乎其若水之沛然<lb/>
而不可禦也不知其為寤邪寐邪抑非寤非寐而在寤<lb/>
寐之間也曽未幾何而一卷之書畢矣蓋一日之間醫<lb/>
之換藥者三神之授書者三凡歴四日而醫之用藥以<lb/>
傅者改而用膏以貼善自是不復有寢伏之勞而神之<lb/>
授書亦不復至<hi>朱一齋集</hi>
臨江前輩博雅在宋稱二劉三孔原父至譏歐公不讀<lb/>
<pb n="KR2k0045_WYG_161-3a"/>
書他可知矣今所存惟公是公非二集孔存有六帖雜<lb/>
記餘皆泯泯國初邑先達稱曾侍郎得之張司成美和<lb/>
曽七嵗能暗誦九經一字不遺以神童舉洪武中修元<lb/>
史䝉金帛之賜曽為首編禮書歴舉傳記以決是否二<lb/>
年由禮部主事拜侍郎上幸鍾山撰甘露賦獨見稱賞<lb/>
嚴陵徐遵生曰南京有博學之士二人一以筆為舌一<lb/>
以舌為筆蓋指宋學士濓及公云今其後皆為耕農無<lb/>
一儒者遺書不知所在張撰著最富載性理諸書又有<lb/>
<pb n="KR2k0045_WYG_161-3b"/>
羣書備攷傳於世洪武中以十才子舉後致仕歸高皇<lb/>
親洒宸翰賜之今尚存余同年進士張員外克文鄉進<lb/>
士堯文其後也<hi>河上楮談</hi>
劉紹字子憲自號緯蕭野人新城人年十二應童子舉<lb/>
鄉先生張萬里試以嵗寒三友詩紹援筆吟曰君子虚<lb/>
心問大夫梅花何事不稱呼梅花細答松和竹識得調<lb/>
羮手也無諸老異之洪武中兼應奉翰林文字與宋景<lb/>
濓徐用之諸公為友致仕歸自治坵壠題其碑曰詩人<lb/>
<pb n="KR2k0045_WYG_161-4a"/>
劉紹墓<hi>建昌府志</hi>
陸文裕外集紀太祖開科事甚悉内稱江西通志載朱<lb/>
善廷試第一辯之最詳似為覈實至云洪武十八年乙<lb/>
丑則程以善為狀元一云陳以善登科録又載丁顯按<lb/>
臨江練子寧登洪武乙丑榜第二則花綸為狀元今金<lb/>
川玉屑中所載送花狀元應詔歸娶詩又按水東日記<lb/>
載高皇帝夢雙絲墜地時張顯宗狀元及第豈即丁顯<lb/>
或更姓耶二十一年戊辰則任亨泰太祖首開科得亨<lb/>
<pb n="KR2k0045_WYG_161-4b"/>
泰甚喜蓋據所刻登科録而言其實不然自任以来已<lb/>
有人矣辛未則許觀備遺録以為黄觀今登科録所載<lb/>
則韓克忠是嵗六月再廷試故也甲戌則張信丁丑則<lb/>
陳䢿及攷之别紀則公所云皆誤也乙丑狀元丁顯載<lb/>
通紀憲章録最明若花綸則第三高皇帝以三絲墜地<lb/>
之夢并丁顯練安與綸俱賜為狀元也張顯宗許觀榜<lb/>
第二余己於前練狀元事紀之矣若任亨泰則命有司<lb/>
建狀元坊而許觀之為黄觀蓋復姓也韓克忠為丁丑<lb/>
<pb n="KR2k0045_WYG_161-5a"/>
狀元六月再試蓋丁丑事是嵗二月禮部㑹試天下舉<lb/>
人學士劉三吾取泰和宋琮等五十二人殿試以陳䢿<lb/>
為第一中原西北士子俱被黜落咸以為言上閲所取<lb/>
多南士心亦疑之乃詔三吾及䢿等下獄命翰林儒臣<lb/>
重閲落卷得六十一人而廷試克忠第一故世有兩榜<lb/>
狀元之説今曰辛未再試而以䢿為丁丑克忠為辛未<lb/>
皆誤也䢿既下獄止應以克忠為是科龍首按楊太史<lb/>
丹鉛録又云國朝登科録自洪武四年始蓋開科之首<lb/>
<pb n="KR2k0045_WYG_161-5b"/>
也大魁吴伯宗然攷蘇州錢氏世譜云庚戌安大全榜<lb/>
姑蘇志云金璹榜蓋一嵗而三開科二榜取士也如乙<lb/>
丑之嵗春榜狀元花綸秋榜狀元丁顯辛未春榜盡取<lb/>
南士狀元許觀夏榜六月一日殿試盡取北士狀元韓<lb/>
克忠是一嵗二開科也又有狀元張顯陳䢿不知為何<lb/>
科相去未二百年已不得其詳乃知前輩傳疑要非一<lb/>
人也<hi>河上楮談</hi>
清江姜璜里彭良甫其父珩游荆襄客死遺腹生良甫<lb/>
<pb n="KR2k0045_WYG_161-6a"/>
母任氏守志孀居良甫十五嵗母遣之襄陽收遺骨得<lb/>
柩至舟中夜夢珩覺思像焉寫其容置柩上朝夕瞻拜<lb/>
及歸母見之絶肖因哀暈仆地鄉人美其事咸詠歌之<lb/>
<hi>同前</hi>
臨川聶大年為仁和學諭後以修史召至京卒其詩在<lb/>
國初頗為人傳誦有辭四省校文詩云名藩較藝遣徵<lb/>
書使者頻煩走傳車老大難過太行路平生厭食武昌<lb/>
魚五羊城古仙遊逺八桂林寒木葉疎寄語青雲舊知<lb/>
<pb n="KR2k0045_WYG_161-6b"/>
已莫因辭賦薦相如<hi>撫州舊志</hi>
楊文貞公士奇洪武中贑守辟攝石城學事夜半讀書<lb/>
鬼一羣借觀學印士奇叱之明日開匣印無有也及避<lb/>
匿武昌印乃復出<hi>石城縣志</hi>
劉毅鳯陽人洪武間為鄱陽令頗清白自持忽為同事<lb/>
者誣以贓被逮僅與妻米三升訣别遭風舟覆溺死妻<lb/>
聞之亦投井死士民憐之<hi>饒州府志</hi>
房殖洛陽人洪武中任浮梁知縣貪暴無恥惡迹萬狀<lb/>
<pb n="KR2k0045_WYG_161-7a"/>
民不堪命相率縳赴京師詔戮於市<hi>豫章書</hi>
磐谷周所立先生善口辨能詩文跅<graphic n="KR1375" url="https://raw.githubusercontent.com/kanripo/KR-Gaiji/master/images/KR1375.png" mimeType="image/png"/>不覊今所傳偽<lb/>
漢上樑文是其手筆也時有定住字子靜者為陳友諒<lb/>
守臨江與周詞賦徃還頗密後子靜與太祖抗于鄱陽<lb/>
被殺周哭之以詩曰緑錦池頭舊使君近傳消息不堪<lb/>
聞的盧竟死檀溪險鸚鵡翻成鄂土墳蒿葉蕭條生夜<lb/>
月棠隂迢遞起秋雲陳琳老大頭如雪無復軍前草檄<lb/>
文清江重鎮牧旌麾常憶蒸鵝餅餡時文采風流三國<lb/>
<pb n="KR2k0045_WYG_161-7b"/>
士才情穠麗六朝詩石龍劃起波濤變金鳯翻從澤國<lb/>
辭千載羊公遺愛在行人揮淚峴山碑後以臨江十才<lb/>
子同梁石門寅張司成美和黄體方徵入京師練中丞<lb/>
以其人輕脱僅得臨江教授以歸<hi>河上楮談</hi>
新淦白羊嶺有李王廟嶺麓有橋横亘一木過者以繩<lb/>
絡之火即灼可以然薪<hi>臨江府志</hi>
大理卿胡閏女郡奴閏不屈上命縊死以石灰水浸脱<lb/>
皮以乾草實之成人形懸武功坊時郡奴方四嵗母縳<lb/>
<pb n="KR2k0045_WYG_161-8a"/>
被刑郡奴入功臣家為婢稍長識大義恐被污髮至寸<lb/>
即自翦去以爨黒污面秃且垢不作人形至永樂二十<lb/>
一年遇赦行乞歸誓不復適人不處家依所親王婺居<lb/>
年五十六終仍處子<hi>甘露園集</hi>
永樂丙申九月二十五日夜何文淵經過東岳廟忽見<lb/>
橋南蓮池中紫氣逶迤而起漸高約五六丈氣中有旗<lb/>
一人物擁簇望北飛騰而去不知何神也<hi>建昌府志</hi>
梓源李圓孫有子以事忤觸明日圓孫欲入州訴之行<lb/>
<pb n="KR2k0045_WYG_161-8b"/>
至黄沙坪衆勸之反乃拜天訴子及抵家以元詞焚竈<lb/>
中未幾其子徃州行至父所拜處迅雷一聲殛死衣裳<lb/>
破裂如絲<hi>同前</hi>
清江樟樹通慧寺有遊僧法定死是日鎮劉氏生一子<lb/>
背上有法定再来四字又賓興坊有鍾屠者宰一猪前<lb/>
足有一大指如人指民劉順見之云<hi>汾上續談</hi>
永樂怒練子寧不屈誅及十族練有一妾一女就先生<lb/>
于金陵先生一見泣下不止蓋知二人者不能死也先<lb/>
<pb n="KR2k0045_WYG_161-9a"/>
生死俱發浣衣局仁宗時女得歸嫁東坊陳氏淦有練<lb/>
小女户云今三洲有村農姓練其逺孫也羅太史洪先<lb/>
過三洲訊之因哭以詩曰三洲烟草暮江濱未問遺墟<lb/>
泪下頻破冢有山歸别主逺孫無食寄貧鄰百年天地<lb/>
誰非幻千古綱常獨在身莫為英雄倍惆悵天涯多少<lb/>
未歸人<hi>河上楮談</hi>
永樂間趙城人賈宣為浮梁令隂狠貪墨多結黨與民<lb/>
情不論曲直輒梏于獄而楚毒横加得賄三分之宣得<lb/>
<pb n="KR2k0045_WYG_161-9b"/>
其一一與妻子一與其黨莫敢誰何一日載邑民熊世<lb/>
康于舟將沈之世康之弟救免縳宣送臬司財貨分散<lb/>
置之極典㑹赦得出復不悛巡按陳憲褫其職為民歸<lb/>
鄉暴卒<hi>豫章書</hi>
臨之樟樹鎮一婦新寡忽有人稱納聘者未諾而郎君<lb/>
已入室矣其人美姿容善風調朝去暮来如是者半年<lb/>
婦所欲隨須即至婦以此稍饒亦心昵之問其姓名則<lb/>
曰吾本古時人即以此名可也一日忽語婦曰吾久偦<lb/>
<pb n="KR2k0045_WYG_161-10a"/>
若家不可不㑹若親與鄰其婦謂難於治具曰若但以<lb/>
古時人通刺約旦日㑹若家吾自能供具婦勉從其指<lb/>
諸親鄰咸錯愕姑試徃以觀其事至期肅賓以入供張<lb/>
甚盛第聞聲音而不見其形狀久之觥籌交錯謔浪相<lb/>
加賓衆盡飲極歡而罷次日親隣仍酬請無不赴飲盡<lb/>
歡蓋人亦愛之遂忘其為怪後數載忽流涕語婦曰吾<lb/>
將去矣婦牽衣泣而挽之曰縁數盡是吾不敢留也乃<lb/>
遺婦以五年之資而去以後絶不聞影響更五年而婦<lb/>
<pb n="KR2k0045_WYG_161-10b"/>
歿儲五年糧者亦預知其期也<hi>續耳談</hi>
清江范氏早寡讀書能詩東里楊公過村塾見案上對<lb/>
一聨云墨落杯中一片黒雲浮琥珀梳横枕上半輪殘<lb/>
月照玻璃問誰對學子不答固詰之乃曰家母公大驚<lb/>
異後朝廷欲選一女學師時公在館閣因薦之召入禁<lb/>
中數年一日題老婦牧牛圖云貴妃空死馬嵬坡出塞<lb/>
昭君怨恨多爭似阿婆牛背稳笛中吹出太平歌宣廟<lb/>
見之曰彼不樂居此矣封為夫人厚賚而遣之<hi>臨江府</hi>
<pb n="KR2k0045_WYG_161-11a"/>
<hi>志</hi>
洪武二十六年萬載縣民敖用敬妻易淵碧以識字婦<lb/>
女起取授尚功局女秀才後以疾還鄉又有龍玉英從<lb/>
夫陳泰圓任北京中都左衛千户少孀居欽差内官劉<lb/>
智以識字婦女起取亦授女秀才洪熙元年封大樂賢<lb/>
母<hi>袁州府志</hi>
監察御史曽鳯韶妻李氏鳯韶聞建文之變刺血書憤<lb/>
詞衣襟上謂妻曰我死勿易吾故衣又曰吾與汝俱死<lb/>
<pb n="KR2k0045_WYG_161-11b"/>
乎妻曰諾鳯韶遂自殺妻守節被收不屈死<hi>甘露園集</hi>
温寧石城人素有文譽永樂庚子鄉試入首場出録其<lb/>
文示人無不元之者及次場鬼竊其頭巾不得入比晝<lb/>
頭巾復還巾箱也後場中果擬元以不得二三場而黜<lb/>
<hi>石城縣志</hi>
寧都邱隆居龍華山山有潭隆嘗就浴一日晨徃過午<lb/>
不歸其母徃視則鱗鬛遍體云將化龍向母叩别母號<lb/>
泣留之隆曰可持兒平日所卧草裀至就潭洗之授母<lb/>
<pb n="KR2k0045_WYG_161-12a"/>
曰有病者以莖草燒灰服之即愈盡此裀可以贍母天<lb/>
年也俄有雷電晦㝠遂失隆所在時永樂間事山中人<lb/>
至今遇旱輒禱之曰邱王龍神<hi>曽倪述</hi>
李時勉仕仁宣二廟時為御史歴官翰林其人言動舉<lb/>
止皆以聖賢為師自處鄭重偶以元宵諸縉紳約遊燈<lb/>
市市中男女雜還簪履帡集㑹公左右從地上拾得金<lb/>
釵一股珠貝嵌飾備極巧麗蓋千户侯李姓之妻所遺<lb/>
者公語左右曰此釵必有主失而不得或夫婦相詬子<lb/>
<pb n="KR2k0045_WYG_161-12b"/>
母相怨將釀大禍且爾輩安用此釵為可從我受金錢<lb/>
數百文酤酒為樂足矣釵當畀我于是貯釵篋中揭示<lb/>
門上曰有遺釵者但以所存一股比驗相符即還之已<lb/>
而千户妻使人持釵見比果肖公從篋出釵交付之其<lb/>
家持金相謝公固却不受已而千户自他所歸妻告之<lb/>
故千户乃具禮詣公致謝公一無所取千户曰固知大<lb/>
人守嚴一介不敢求納但今所餽中有真血竭者乃異<lb/>
方物不易致能續骨肉重創有起死之功幸大人存之<lb/>
<pb n="KR2k0045_WYG_161-13a"/>
以活欲死者亦一隂徳也公乃受血竭謹藏之無何公<lb/>
以上疏忤仁廟㫖大怒命駕校撲以金爪折公肋掖出<lb/>
肋骨琳琅作碎器聲且下鎮撫獄衆皆謂公必死㑹莅<lb/>
獄者即前遺釵之夫李千户也見而痛曰大人忠義士<lb/>
胡罹此毒向者所餽血竭存否存則骨肋可續命可活<lb/>
公家人歸取持以傅創處其痛楚立止不旬日痊愈人<lb/>
謂公忠義大節固有鬼神呵䕶然所得血竭之力不少<lb/>
矣夫當歸釵時公豈望報耶然竟獲報若此則天道也<lb/>
<pb n="KR2k0045_WYG_161-13b"/>
<hi>江盈科集</hi>
敖清江曰本朝易學蔡虚齋之䝉引易之博也劉呆齋<lb/>
之圖釋易之約也梁石門之㕘攷易傳本義之斷案也<lb/>
三子之書皆有功于易學<hi>新喻縣志</hi>
易元迪百丈峰下人永樂中為本邑吏縣令辛庸輭為<lb/>
其所制六房之務悉由元迪家造新舊二居規制擬于<lb/>
宫府土石木匠之需皆取給于衆既落成召高道者建<lb/>
醮伏章良久始醒語人曰適進章于上帝即付三官較<lb/>
<pb n="KR2k0045_WYG_161-14a"/>
批云奪萬民胥怨之財祈一已方来之福速令火徳將<lb/>
軍徃正其罪言未既燭燃神像其廬盡燬<hi>同前</hi>
正統間新淦鄧舍人名學耕生而靈異及長耿介正直<lb/>
鄉邑不平每就質咸服其公尤恤貧樂施一日忽中堂<lb/>
迎拜若有所見云上帝勅耕為水府舍人遂沐浴卒鄉<lb/>
人刻木祀之本境監軍廟水旱疾疫有求輒應<hi>同前</hi>
敖毓元幼不善記誦父剛數加箠楚毓苦之嘗走匿于<lb/>
頻江祠張平子座下是夕夢神與之易其心腹詰旦歸<lb/>
<pb n="KR2k0045_WYG_161-14b"/>
凡前所讀皆能成誦父詢之具言其故遂得博究羣書<lb/>
工吟詠<hi>同前</hi>
盧閎侃自蜀歸舟至李渡李渡人熊士昇請為作英祐<lb/>
侯廟碑文夜宿舟中夢侯来謝攜手指山間古琴曰此<lb/>
琴非高人莫與子寳之次早攜一板登岸行三里許一<lb/>
老嫗看乳鴨數十而薄橋横污泥中為鴨上下者即琴<lb/>
也以板易之歸視中有盧氏家寳四字乃増以金徽玉<lb/>
軫朱絃繡囊按琴譜有盧琴為希世之珍今子孫猶世<lb/>
<pb n="KR2k0045_WYG_161-15a"/>
奉為家寳焉<hi>河上楮談</hi>
余鄉太洋洲去縣四十里有蕭公廟公名天任祖伯軒<lb/>
宋咸熙間死為神立廟元時以其子祥叔合祀本朝嘗<lb/>
遣官諭祭公永樂中屢著靈異詔加封水府靈通廣濟<lb/>
顯應英佑侯相傳公客遊四川時從舟人求寄一貓重<lb/>
千餘斤舟人難之公曰第許我我自能致之因去不知<lb/>
所在舟至洋洲舵淺不進前夕其家夢公云吾寄一貓<lb/>
在客舟明日可徃取比出至江問客舟貓所在舟人怪<lb/>
<pb n="KR2k0045_WYG_161-15b"/>
訝家人云昨日吾翁夢報我因共曰昔發舟時有一老<lb/>
人求寄貓後不果来豈即此也因共從舵尾索之貓繫<lb/>
其上又客舟載芝麻江上舟忽漏然隙不可尋因共祝<lb/>
神漏輒止比<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>舟出所載舟漏如故索之有一魚從漏<lb/>
中出腐矣年八十一坐化洞庭之上成祖北征見有神<lb/>
從空中助旗幟書蕭字因加封順天王今其貓在廟門<lb/>
之右大可盈屋又有靛桶一在門之左家人謂公死時<lb/>
囑無葬我第以靛桶覆之今其尸故在凡從江行者叩<lb/>
<pb n="KR2k0045_WYG_161-16a"/>
之無不響應于蜀尤著云<hi>同前</hi>
淦有鄧姓者居山中族大而富相傳其先世喜延接青<lb/>
烏之術卜地得道旁池池為大姓所有度不能得乃收<lb/>
布數百匹故覆之池中詣大姓借宅曝之因貯其家而<lb/>
去久之徃取已為貨之殆盡矣大姓乃以池歸之鄧實<lb/>
土其中而出其水葬之日掘池數尺得一石匣啓之中<lb/>
有二鴨一飛去一為家人壓其足仍置匣中以葬家遂<lb/>
繁盛其最富者足少跛今呼其地為石匣池云<hi>新淦縣</hi>
<pb n="KR2k0045_WYG_161-16b"/>
<hi>志</hi>
百丈峰為王葛二仙修煉之所子夜嘗有燈自天而下<lb/>
懸映半空每由一至十逐隊游移令人瞬掣有謂仙鶴<lb/>
雷壇為神炬鬼火者有謂危峰叠嶂為寳光噴薄者殊<lb/>
不可解<hi>同前</hi>
正統戊辰秋丁祭是夜三更學中明倫堂暨東西齋從<lb/>
空飛石而下皆水中久浸尚帶苔衣重可四五斤惟宣<lb/>
聖殿飛石不到<hi>建昌府志</hi>
<pb n="KR2k0045_WYG_161-17a"/>
天順間信守金銑亷榦有異政嘗視空作迎仙語㑹旱<lb/>
為製金盤一具步至三清八漈龍潭故事祈者持物徃<lb/>
禱于潭中獲鰍蟹蟲魚之屬即歸致雨以為常公謹謝<lb/>
曰吾不爾捧盤黙祝此来必求現真龍身然後返少頃<lb/>
波湧丈餘浸公身之半公不懼倐忽有物爪其金盤去<lb/>
公謝起行果大雨<hi>廣信府志</hi>
永豐孝亷劉崇慶雅好禪理每晨起持大準提呪寒暑<lb/>
不輟垂二十餘年晚授魯山學博一日卧病見室中放<lb/>
<pb n="KR2k0045_WYG_161-17b"/>
白毫光現大凖提相者數日將逝惺然見菩薩出一白<lb/>
物如滿月恍示以接引之意劉遽起趺坐誦大悲咒訖<lb/>
而逝<hi>同前</hi>
信州鉛山有苦泉流以為澗挹其水熬之則成膽礬烹<lb/>
膽礬則成銅熬膽礬鐵釜久亦化為銅物之變化固不<lb/>
可測按素問有天五行地五行土之氣在天為濕土能<lb/>
生金石濕亦能生金石此其驗也<hi>夢溪筆談</hi>
正統丁卯春貴溪儒林坊土地祠中三夜有聲皆云劉<lb/>
<pb n="KR2k0045_WYG_161-18a"/>
洙中解元及秋果驗人謂土神發語也<hi>廣信府志</hi>
舉人吳野自幼寳愛一硯鐫姓名於上天順甲辰㑹試<lb/>
場屋災野持硯斃于鐘下火後以硯故知為野也詔葬<lb/>
諸燼骨刻石冢上曰天下英才吴野等之墓先是陜西<lb/>
有雷澤者夜遇女子于途攜至館相與甚密同舍生覺<lb/>
而詰之澤以情告抵暮女謝去澤挽之答曰吾乃仙女<lb/>
與汝有夙縁故来相就今期已滿且事洩不可留也澤<lb/>
曰子既仙寧知我所就乎乃引至一所見一紅榜無澤<lb/>
<pb n="KR2k0045_WYG_161-18b"/>
名賀焉問之曰久自知第一名乃吳野也又指一榜示<lb/>
澤曰君與貴溪鄭節聨名女遂去後禮闈災節從牆而<lb/>
走三躍不能踰遇澤曰爾何人也對曰貴溪鄭節曰是<lb/>
我同年援與俱上後果聨名與節道其詳則火榜狀元<lb/>
之説信前定矣<hi>同前</hi>
天順中寧都大旱縣令白良輔齋宿禱于城隍夢神語<lb/>
曰必得靈山寺㕑下僧乃雨白如言詣寺覔之僧不能<lb/>
辭遂研墨水數盂投水中須臾即雲起大雨如注水盡<lb/>
<pb n="KR2k0045_WYG_161-19a"/>
墨色蓋黒龍精所化也僧亦異人哉<hi>贑州府志</hi>
信州周氏婦賢而有才其翁周才美令理家務付與衡<lb/>
量各二出入異等婦不悦請辭問其故曰翁所為大傷<lb/>
天理妾不敢順翁以逆天翁曰汝言是今但用其一婦<lb/>
曰未也所用幾年矣翁曰約二十年婦曰今當以前用<lb/>
入者今用出前用出者今用入以酬前日過取之數翁<lb/>
欣然許之後婦生三子皆少年登科<hi>寳訓箋註</hi>
李梅軒先生嘗言有一婦甚孝於姑成化間大歉婦以<lb/>
<pb n="KR2k0045_WYG_161-19b"/>
銀耳環與夫糴稻供給其姑時稻主設齋酒而後與之<lb/>
稻其夫腹果甘于飲中途酒酣假寐道旁為人竊去夫<lb/>
回婦問之答以有待明日復問之不得已道其實婦弗<lb/>
堪投池水死姑臨池哭曰吾婦孝今死矣吾無望矣亦<lb/>
投而死夫自外歸聞母與妻俱溺又投而死一夕天大<lb/>
雷雨既殛死竊稻者又掣至池上兩手拱其擔跪向三<lb/>
屍若生身請罪然惜乎日久不記姓名志其事以為世<lb/>
警<hi>建昌縣志</hi>
<pb n="KR2k0045_WYG_161-20a"/>
成化甲辰先是關中大飢冬予應入粟徃賑例明年三<lb/>
月還至謝埠舟人大疫亦及予四月至青泥灣勢轉熾<lb/>
予以錐刺手無血自度必死遂與弟經訣訣已正冠暝<lb/>
目果奄奄若入深泥中臭腐不可當自卯及已矣忽聞<lb/>
呼天妃至目遂開覺舟之篛篷壓若簥足之垂而陷者<lb/>
宛一婦人聲呼曰一有學之士病在孤舟灘上無一神<lb/>
道救之者我来送它一陣好風言畢簥足舉篷遂起頓<lb/>
覺舉身冷顫須臾顫掉不已雖舟亦為之動經乃以數<lb/>
<pb n="KR2k0045_WYG_161-20b"/>
簔壓之蓋自已至未出臭汗如雨衣席皆濡漸覺少甦<lb/>
由是得全殘喘其秋北上過祠下進謝今越十八年又<lb/>
過湖上仍進拜焉因紀其事丐同年都昌尹前監察御<lb/>
史王君廷瑞為刻之懸置于梁間以志神之靈貺<hi>羅圭</hi>
<hi>峯集</hi>
吴孝子名駒字彦驤南豐石油里人讀書通大義頗工<lb/>
詩父潮宗授政和令改海陽令宣徳丁未傭里人孫某<lb/>
給力其家一日里胥彭文杰曰孫某吾籍甲也誘而縛<lb/>
<pb n="KR2k0045_WYG_161-21a"/>
之潮宗覺率諸子毆文杰致死法坐潮宗孝子自詣曰<lb/>
死文杰者彦驤也令難之孝子曰以子代父何不可乎<lb/>
况殺人者實彦驤也令憫而代之孝子日侍父獄中猶<lb/>
荷校以立父出獄後二載㑹有詔讞疑獄行在所孝子<lb/>
行至淮安病卒年六十一矣<hi>羅一峯集</hi>
黄景隆由吉安通判同知遷知府性殘酷巡按劾云淹<lb/>
禁凌虐故勘致死人犯自成化十一年至十三年計三<lb/>
百八十七人上詫曰豈屠伯後身耶命刑部及錦衣衛<lb/>
<pb n="KR2k0045_WYG_161-21b"/>
㑹同撫按三司鞫治閲籍致死者實四百十七人其無<lb/>
罪而故勘禁死者百有六人有一家五人者有父子兄<lb/>
弟三四人者景隆坐凌遲罪械至京下法司議之尋死<lb/>
于獄<hi>豫章書</hi>
太公釣渭代傳覆水之辭翁子負薪室有後車之載窮<lb/>
達遲速難可預定至結髮之歡中遭厭棄如二公者尚<lb/>
爾况其下乎鄉先達中丞敖公宗慶新喻水北里人少<lb/>
寓思南家貧績學婦屢求去公從之未幾入郡庠舉鄉<lb/>
<pb n="KR2k0045_WYG_161-22a"/>
試婦再適郡胥窘如故公入庠時過婦門婦竊悔之及<lb/>
領鄉薦還郡鼓吹迓公婦見之悔恨逾甚是夕自經死<lb/>
公後取今南京兆羅君繡藻女兄閨闈甚睦夫不忍一<lb/>
夕之約而絶百年之歡婦之死晚矣乃敖公貧不廢學<lb/>
勇不溺私卒之身與名樹立烜赫與二公相望而三偉<lb/>
哉<hi>河上楮談</hi>
馬榮高高安人正統間得茅山妖術能魘魅殺人鄉人<lb/>
憚之知縣陳璣捕而杖之無所傷視之庭栁方尺許無<lb/>
<pb n="KR2k0045_WYG_161-22b"/>
皮矣再杖之陳妻號于内衙蓋寄棒法也陳怒甚殺狗<lb/>
厭之囊石灰塞其口鼻氣始絶後人祀于獄中號曰馬<lb/>
公郎主<hi>瑞州府志</hi>
成化間贑人郭日和催秋租適瑞金縣村有虎赤色突<lb/>
然而至僮侣驚竄日和怖戰跼地虎旋繞久之顧無咆<lb/>
哮意日和强起舒步虎復隨之乃語之曰爾欲隨行乎<lb/>
人禽類異若驚擾閭井懼不汝全也虎弭耳若聽受者<lb/>
遂隨之至所居謝坊為鄉里道其故觀者如堵自是去<lb/>
<pb n="KR2k0045_WYG_161-23a"/>
来無猜犬豕相狎或夜卧榻下日和壽八十四卒卜兆<lb/>
萬安縣虎復送其窀穸未幾亦斃子孫因葬之墓傍號<lb/>
虎墳<hi>張尚瑗石里雜著</hi>
趙璽字允用南豐人樸野有詩學動必倣古為庠生嘗<lb/>
讓貢于後進羅一峯作詩以美之云老儒興揖讓俗事<lb/>
正紛紜東魯垂名教南豐得此君許身齊稷契清夢見<lb/>
華勲翹首旴江上軍峯秀不羣<hi>羅一峯集</hi>
陸化淳以薦起授贑州守意不欲行監司促裝甚迫勉<lb/>
<pb n="KR2k0045_WYG_161-23b"/>
就道以田廬分授二子區畫既具語其弟孝亷化熙熙<lb/>
曰兒方弱齡當勉之讀書胡委之以此淳曰吾恐孺子<lb/>
不察吾意謂仕宦可以肥家授此以杜其妄念耳復以<lb/>
一緘授恭人周曰須有急乃召叔氏共啓視既抵任病<lb/>
革為書召化熙熙至化淳已歿乃與二孤扶櫬歸橐如<lb/>
洗䖍人巷哭傾城既抵舍請所遺周恭人緘與䖍邸遺<lb/>
筆寓弟之書無毫末異者蓋露冕經嵗不名一錢云<hi>瞿</hi>
<hi>汝稷譔傳</hi>
<pb n="KR2k0045_WYG_161-24a"/>
袁慶祥為諸生時讀書虚坊由龍門書院渡江月夜舟<lb/>
人聞水中鬼云明日壩上姓劉人過渡我難當脱内一<lb/>
鬼云劉同袁僉事来渡恐不能害將晡劉姓果至袁隨<lb/>
後共渡風濤大作移時舟方抵岸舟人率劉姓謝袁且<lb/>
告之故後慶祥歴事承運庫上疏言利弊逮杖八十及<lb/>
半幾死昏在地半晌聞空中鼓樂聲一紫衣金帽人以<lb/>
笏指曰爾勿憂爾祖袁方智隂隲到矣移時而醒𢎞治<lb/>
間任廣東按察使僉事遂疏乞休部臺留之慶祥曰爵<lb/>
<pb n="KR2k0045_WYG_161-24b"/>
位前定不可强也遂致仕<hi>雩都志</hi>
張文質字中孚初寒素時于郭東旅肆偶獲一囊頗重<lb/>
意人遺金守之抵暮竟無人至乃命僕攜歸啓視果白<lb/>
金五百兩翼日仍至故處候之忽有老叟逐一少年散<lb/>
髮血額倉皇入肆公詰之蓋遺金者之父疑子妄費欲<lb/>
箠死驗金數相符遂悉還之其父子欲中分公曰吾利<lb/>
茍得則不于此候爾矣公之子昇後登成化己丑狀元<lb/>
<hi>建昌府志</hi>
<pb n="KR2k0045_WYG_161-25a"/>
吴琚字時用號止庵𢎞治間人居南城少受學洪公士<lb/>
徳志向即知慕古終日簡黙有言人之短者公不答徐<lb/>
曰吾輩莫亦有此人多愧服有詩名時有司鄉達咸造<lb/>
其廬性安恬淡嘗有詩曰若教風遞書聲去恐惹人將<lb/>
物色来<hi>嘉靖郡志</hi>
南安府大庾縣玉池坊最高𢎞治庚申大水坊亦為所<lb/>
浸䜟云水浸玉池蓮南安出狀元明年郡人劉節領鄉<lb/>
薦第一<hi>林志</hi>
<pb n="KR2k0045_WYG_161-25b"/>
高明號五宜由南京乞恩終養舟行至安仁將入信河<lb/>
先時三月不雨灘乾幾竭將以翌日易小舟是晚無雨<lb/>
夜夢吟詩云寸草心誠處乾灘水漲時覺則舟人忽報<lb/>
水漲舟可行矣更遇順風人以為異有詩云旱魃為殃<lb/>
近半年信河灘涸不通船夜来無雨漲三尺不是天然<lb/>
是偶然<hi>貴溪縣志</hi>
高明再起征閩自清流歸晚行二十里夢樹杪旌旗三<lb/>
五對路傍朱衣三十餘人一朱衣詣前告曰林大人送<lb/>
<pb n="KR2k0045_WYG_161-26a"/>
至此告别覺来未嘗留意夜至皇華驛又夢如前始覺<lb/>
而思之蓋清流有廟神曰樊侯者林大人樊字也作詩<lb/>
以紀其事<hi>同前</hi>
高明年六十三預畫八卦於堂壁明年忽一日嘆曰予<lb/>
大限足矣贊其堂云懐思堂上懸八卦列西東八八六<lb/>
十四與我壽數同平生窮此理數寓理之中密密自存<lb/>
省今日始收功蓋棺事已定樂哉五宜翁作引柩輓歌<lb/>
云執紼行人謾謾歌細聽無柰動情何儻来富貴眼前<lb/>
<pb n="KR2k0045_WYG_161-26b"/>
事浪得聲名耳畔過今古已更新世界乾坤還是舊山<lb/>
河英雄後輩催前輩如水滔滔再返麽明日沐浴焚香<lb/>
作頌曰歸去来兮歸去来一聲長嘯入瓊臺誠明本是<lb/>
吾儒事寄語親朋莫漫猜端坐而逝<hi>同前</hi>
貴溪鳴山之夢靈顯於天下即如正徳間郡守某来山<lb/>
夢對曰棘院九秋三試榜薌溪一邑十人登及秋闈報<lb/>
捷止八人已而福建四川報至各一人人數悉與夢協<lb/>
主事裴近夢神語曰江西一省不中汝即中自謂無中<lb/>
<pb n="KR2k0045_WYG_161-27a"/>
理矣遂以貲入監已夘宸濠之變江西罷鄉試而近舉<lb/>
于應天<hi>廣信府志</hi>
正徳初黄綰政治清簡見胥吏多暇日時課以小學書<lb/>
晨夕講誦綰臨行或贈以詩曰民當教後渾無訟吏到<lb/>
閒時也讀書<hi>同前</hi>
松江張黼嘗夢登第在狀元前覺而歎曰豈有科名先<lb/>
狀元者吾殆在孫山之外矣及是年㑹試黼名在十五<lb/>
費宏名在十六又湖廣劉良中景泰丙子鄉試已十赴<lb/>
<pb n="KR2k0045_WYG_161-27b"/>
禮闈而志益壯夢神告曰汝費宏榜進士也凡赴試必<lb/>
求其人久不得至是相見甚歡廷試宏果首選良中三<lb/>
甲第八計二人得夢時宏尚未生也<hi>同前</hi>
費太僕于嘉靖辛酉五月十三日夢詩二句萬里河山<lb/>
下三字失記對八窗霄漢夜玲瓏是秋領批進場時例<lb/>
在按院前識認同試者八月十一夜㸃名忽聞段按院<lb/>
誦自作中秋詩云萬里河山下三字仍聽不見對句八<lb/>
窗霄漢夜玲瓏公果得雋後以問段公公大駭因誦其<lb/>
<pb n="KR2k0045_WYG_161-28a"/>
詩曰萬里河山秋寂莫八忩霄漢夜玲瓏卽夢中所得<lb/>
句也<hi>同前</hi>
正徳辛巳有鬼號于白芒洲曰屈屈屈狀元江汝璧後<lb/>
江中二甲第一<hi>廣信府志</hi>
石鐘山在湖口縣當彭蠡之衝上下二山嵌空岞崿余<lb/>
以丁夘北上南宫登焉閲蘇文忠詩序謂山下有巖洞<lb/>
江濤流轉觸而成聲又謂上有魚池今廢不存矣自文<lb/>
忠而外又有吴明卿陳于韶二參伯詩明卿云楚客登<lb/>
<pb n="KR2k0045_WYG_161-28b"/>
高秋思濃白雲隨杖入芙蓉九江落日迷山市萬壑松<lb/>
濤響石鐘古閣懸空愁過鳥輕帆挟雨帶飛龍俯看天<lb/>
塹雄南北何事中原有戍烽于韶云一片孤城雙石鐘<lb/>
稜層傑閣隠芙蓉雲摧峭壁愁黄鵠雷起隂潭上白龍<lb/>
揚子暮潮搖極浦匡廬殘雪見中峯乾坤今古雄天塹<lb/>
却訝南州有戍烽一眺蒼波萬里流東南吴楚坐中收<lb/>
峯高烏鵲凌寒度水濶黿鼉吹浪遊落日倒翻河漢影<lb/>
斷虹長挂石梁秋天涯憔悴誰能醉芳草浮雲處處愁<lb/>
<pb n="KR2k0045_WYG_161-29a"/>
時吴以南康節推游陳以豫章參伯西歸芳草浮雲殆<lb/>
有指也余渝州入覲于韶自閬從邱使君之請為文以<lb/>
贈蓋余初不相聞而蜀有覲者于韶初未以文贈也余<lb/>
感其誼賦詩謝之于韶答以詩云使者書来問水濱草<lb/>
堂芳訊忽嶙峋豈云問俗憐憔悴耐可論交到隠淪經<lb/>
術一時歸大雅巴渝何地不陽春舊遊竟阻登龍㑹慚<lb/>
愧南州下榻人于韶在豫章吏治精敏每文牒旁午一<lb/>
一按閲批摘如神諸胥吏咋舌不得出一語其歸也意<lb/>
<pb n="KR2k0045_WYG_161-29b"/>
或為忌者所中云<hi>朱秉器集</hi>
臨江為石龍城父老言徃時江中有石蜿蜒如龍狀頭<lb/>
角爪甲皆具有周禪師者居慧力寺頗前知有神術察<lb/>
龍為怪一日運霹靂碎之今城中民家有石如假山置<lb/>
屏間皆龍石也石色白文隠隠如鱗甲居人習見之亦<lb/>
不以為異<hi>同前</hi>
新淦前輩傅鳯弱冠時讀書一山寺偶出市肆見酒壚<lb/>
少女心竊慕之是夜二鼔有叩門者未及起□門已自<lb/>
<pb n="KR2k0045_WYG_161-30a"/>
開見一鬟執燈前導一女子從即日中所見也因與之<lb/>
狎異日復入肆中戲其女女大詬怒傅心疑之歸取一<lb/>
劍挂室中至夜女復来以劍揮之躍而去一狐也執燈<lb/>
者墮地中止牛糞耳傅親言怪語音容止與人無異但<lb/>
舌冷如氷及門自開為可訝也<hi>河上楮談</hi>
吴文端公官至大宗伯學士不許子孫衣綺羅見童子<lb/>
試週斑衣用錦者裂之公次郎好馳騁不得公歡值覃<lb/>
恩當再䕃公自題請曰臣次子不才不可以䕃願移封<lb/>
<pb n="KR2k0045_WYG_161-30b"/>
一代終公身不許次郎見面凡元旦壽日望座叩拜而<lb/>
已其實次郎有才公學古人尚徳抑才若此公為世宗<lb/>
器重每稱之為大宗伯重臣山在禮部堂上兼攝四印<lb/>
勅許四俸並支代行郊天大禮最異數也歸里謙光倍<lb/>
常樸素無驚于俗所居湫隘仍故其門人為之𥪡少保<lb/>
第㕔事不旋馬當其起𥪡後堂基缺一角屬他人地公<lb/>
多金求貿不與許以天井石上寄一簷柱而已今現存<lb/>
磉不墊地可謂得公子荆茍完之度矣<hi>高安縣志</hi>
<pb n="KR2k0045_WYG_161-31a"/>
梁鉞溪上人曽業儒以出考歸路次避雨野廟中歸而<lb/>
得疾死已葬訖猶在室中作話如生時聲妻傅氏答之<lb/>
即應只不見其形自是以為常每早則呼人起春耕秋<lb/>
歛晴叫曝雨叫秧人遵之則喜違之則怒至作字墨書<lb/>
于臺指畫于壁忽然有之不知其何自来其父方塘哭<lb/>
之以詩曰有形似可見有聲實可聽出言明且盡作字<lb/>
草還真實録也如是三年一日謂其妻曰我去矣妻問<lb/>
何徃曰之徳安自是絶響五十年傅壽九十一臨終之<lb/>
<pb n="KR2k0045_WYG_161-31b"/>
前數夕夢鉞立于門外堤邊以手招之曰来吾接爾傅<lb/>
心知之矣二子曰南曰北南生維新中崇禎庚午鄉試<lb/>
維新又生三子幼吉以文章名<hi>同前</hi>
蛇姑嶺在鄭港與西山為鄰相傳有一農子僱于某家<lb/>
為工性好浴主人賢之贅以女久之竊窺其浴坐水成<lb/>
蛇女問其故工曰子見之乎吾將去矣女泣曰吾父以<lb/>
妾身相託今去不相負乎工曰翁農家也設遇旱吾當<lb/>
為雨以報女具告父父執之工不對而走踰山如騰雲<lb/>
<pb n="KR2k0045_WYG_161-32a"/>
涉水不見女從之奔至鄭港嶺望嶺而哭淚盡血流而<lb/>
死其父夜夢見女冠帔言得為本山蛇神可以救旱自<lb/>
是試之每禱果有一蛇出就人人知其為姑也以盒承<lb/>
之蛇縁盒盤踞其中歸而至壇壇中設水一缸蛇下盤<lb/>
就香案上偃息或下缸浴或見或不見或隠去半日一<lb/>
夕頃刻復来或有竟去不来者道士鐃鼓樂之粢盛貺<lb/>
之雨降足送蛇還仍以盒為輿禱曰升到山請降輦蛇<lb/>
自行出盒而去<hi>同前</hi>
<pb n="KR2k0045_WYG_161-32b"/>
汪鋐以右副都御史提督南贑軍務在嘉靖七年二月<lb/>
扺任先是正月有墖山石前地方甘露垂綴竹松桐梅<lb/>
等樹鋐具奏稱為仁孝所感及賢俊登庸之徵是時張<lb/>
孚敬柄政故以貢䛕逾年召還掌院事累陞兵吏二部<lb/>
尚書加太子太保凡除拜必先通内閣交相賂遺京師<lb/>
有尚書十萬之謠<hi>䖍臺行實</hi>
吾泰和舊有䜟云龍洲過縣前泰和出狀元本朝一應<lb/>
於陳芳洲少保循再應於曽松臞學士鶴齡三應於曽<lb/>
<pb n="KR2k0045_WYG_161-33a"/>
南洲學士彦南洲及第日人有詩賀云十回虎榜魁天<lb/>
下三應龍洲過縣前以一郡言南洲是第十狀元以一<lb/>
縣言南洲是第三狀元<hi>豫章書</hi>
吾吉舊有十閣老九尚書十狀元之詩詩即不甚雅亦<lb/>
足鳴一郡之盛九尚書之中原遺泰和吏部尚書劉公<lb/>
崧此後泰和又増吏部尚書羅公欽順禮部尚書歐陽<lb/>
公徳右都御史陳公鳯梧贈工部尚書安福吏部尚書<lb/>
王公學夔工部尚書王公學益吏部尚書歐陽公必進<lb/>
<pb n="KR2k0045_WYG_161-33b"/>
永豐増兵部尚書聶公豹吉水増兵部尚書毛公伯温<lb/>
萬安増工部尚書朱公衡永新増禮部尚書尹公臺總<lb/>
一十一尚書云十狀元之後増羅文恭洪先總十一人<lb/>
<hi>同前</hi>
十閣老詩皇明内閣秉衡鈞吉郡堂堂已十人東里後<lb/>
来名尹直南皋先進是陳循定之安簡胡光大純道彭<lb/>
華解縉紳千載貞元嘉㑹合天教諸老佐昌辰<hi>同前</hi>
九尚書詩開國分曹設六卿吏工户禮及兵刑周忱王<lb/>
<pb n="KR2k0045_WYG_161-34a"/>
直連王槩蕭暄蕭禎并廣衡更有二劉<hi>宣孜</hi>聨八座歴遷<lb/>
三部是維楨滿朝金紫皆時傑盡是廬陵九邑人<hi>同前</hi>
十狀元詩天開文運盛廬陵累占鼇頭已十人胡廣時<lb/>
中兼子棨彭時劉儼與羅倫後来彭教同曽彦前有陳<lb/>
循并鶴齡何事三元爭些子斯文顒望在明春<hi>同前</hi>
玉笥山去邑城三十里山有九僊其夢徵靈驗與閩九<lb/>
里湖大約相類余讀書虹沙時黎先生汝登每約予遊<lb/>
已又中止一日又書来約舟輿已戒是夕余夢從先生<lb/>
<pb n="KR2k0045_WYG_161-34b"/>
遊至山半有道者来迓共止一亭中設木案石硯各一<lb/>
又出一册請予二人題因告曰前有閩人遊此指亭前<lb/>
松咏之其時十月謂寒易盡而春且至也黎先生乃留<lb/>
詩二予續而和之中有云江邊細雨看花入陌上春雲<lb/>
傍馬飛因忽覺夜四鼓矣予呼友人彭體升曰玉笥山<lb/>
之遊已矣及明先生遣人報輿夫中夜為蛇嚙足不得<lb/>
行因以夢復之次年戊午將放榜移舟候之夜半風大<lb/>
作質明微雨予乃從江上赴鹿鳴體升因来詫前夢之<lb/>
<pb n="KR2k0045_WYG_161-35a"/>
異且賀曰春雲傍馬殆来嵗事耶次年余下第還至戊<lb/>
辰成進士蓋二句先後十年乃應又業師周先生易才<lb/>
名籍籍乙夘下第後徃祈夢夢入縣城觀春主人陳氏<lb/>
者肆中列一香筒甚大問之云此被中用者因行至縣<lb/>
見衆人舁一大案余坐其上見先生不為下心怪之又<lb/>
行見余表弟鄉進士吴子明據一凳以飯為道其事子<lb/>
明曰爾無怪爾不聞縣尹所出對耶問之云青出于藍<lb/>
㑹見鵬程萬里下句先生笑而去及歸乃以夢告余且<lb/>
<pb n="KR2k0045_WYG_161-35b"/>
賀曰昨曽生惠一香筒宛如夢中者兹已應他可知矣<lb/>
戊午余中式子明以是秋補禀生飯謂禀也<hi>河上楮談</hi>
百華寺有讀書臺陶桓公故蹟也下有洗墨池池今為<lb/>
井寺僧云徃嵗邑有占魁選者池水盡黒鄉先達劉公<lb/>
麟占禮魁是嵗水黒甲午黒先大夫應墨泉之號以此<lb/>
戊午又黒余復忝竊桓公母為淦人第不知桓公曽寓<lb/>
此否也池真偽尚未必然所謂黒者亦泉脈偶然不足<lb/>
為異也<hi>同前</hi>
<pb n="KR2k0045_WYG_161-36a"/>
臨江郡庠基舊廣壽寺唐盧肇讀書處也嘉靖甲子江<lb/>
陵程公大賓分守湖西以舊庠湫隘因拓寺為基鑿池<lb/>
十畞餘架石橋其上繚以周垣規制宏偉煥然改觀拓<lb/>
基時掘地得石刻云甲子重逢壬甲子八十蕭公下脈<lb/>
真殊不可解後程改蕭姓相傳第壬甲子及八十之説<lb/>
不知所謂分守公廨在庠之左公割讀書臺之半為書<lb/>
院其中是嵗産瑞芝一叢頗盛公出以示予嘗作問芝<lb/>
一篇蓋為此也<hi>同前</hi>
<pb n="KR2k0045_WYG_161-36b"/>
歐陽閲字崇勲泰和人文莊公之族兄也從王文成游<lb/>
宸濠有異志進曰以時事論將有漢七國之變計將安<lb/>
出文成不應而密詔之曰書生何易譚天下事可讀易<lb/>
洗心一句沈思有悟兼長詩賦童庶子重之語人曰歐<lb/>
陽生理學之由賜詞賦之屈宋也後為滁州學正與其<lb/>
鄉先生胡莊肅公深相結滁人號曰歐陽家又一醉翁<lb/>
矣子况字曰方博極羣書為文敏而贍尤工四六亦以<lb/>
明經貢如京師例入太學同舍某病調䕶盡力沒則棺<lb/>
<pb n="KR2k0045_WYG_161-37a"/>
斂某子以謁選稱貸畀之數百金無何卒于官馳徃伏<lb/>
哭其子謂收責也色彌蹙公收淚曰長者為行不使人<lb/>
疑之吾鄉者遇一哀而出涕豈有恨耶急取券付之逺<lb/>
近傳誦其義<hi>朱之蕃湧幢小品</hi>
費民益名懋謙少保費文通公子也家世為鉛山人自<lb/>
文憲公以龍首當揆文通繼起鉛山之費遂為西江甲<lb/>
族民益以貴公子顧折節下帷讀古人書性又喜吟以<lb/>
䕃入為御史臺都事鄉人楊懋功祠部郢中陳玉叔大<lb/>
<pb n="KR2k0045_WYG_161-37b"/>
理時俱以詩名燕山民益間就為社㑹已為南左樞㕘<lb/>
軍青溪之社民益實首倡之又從樞府第搆籌筆軒客<lb/>
星槎瀹茗焚香山人墨客延接無虚日閩有王山人者<lb/>
善寫梅民益即從作梅金陵陳子野善墨竹民益即從<lb/>
作墨竹晉江黄孔昭工山水民益即為山水皆得其意<lb/>
<hi>河上楮談</hi>
臨郡昔有䜟云金鳯洲連丞相出烏龜石轉狀元生金<lb/>
鳯洲在郡東岸昔袁贑二水㑹于郡前後贑水大漲洲<lb/>
<pb n="KR2k0045_WYG_161-38a"/>
遂中斷故袁水繞郡而贑江之水自洲外瀉而入大江<lb/>
矣龜石在郡南門前輩云石有聲則郡出狀元黎先生<lb/>
立武登第時石為之轉故謝李守重建狀元坊云波光<lb/>
峙金鳯而欲飛里巷擬石龜之再轉正指此也然南宋<lb/>
偏安不足當天下之半黎為宋末龍首雖大魁非全盛<lb/>
時也且元人亦目為蠻子狀元云嘉靖丙午郡大水石<lb/>
有聲如雷丁未張殿讀先生春舉廷試第二鄉里異焉<lb/>
然竟與䜟所云少爽豈山川之氣猶有未盡完者與<hi>同</hi>
<pb n="KR2k0045_WYG_161-38b"/>
<hi>前</hi>
明嘉靖間荒旱雙坑童子灌田以桔橰一老僧過曰但<lb/>
指我鵝籠峰去路田自有水耳童子信為然導至絶頂<lb/>
地勢坎陷林木叢翳有石如蒲團僧趺坐其上告童子<lb/>
曰七日後當来視我童子返至田所水果泛溢怪之歸<lb/>
告其母母曰此山多虎豹不可居况七日不食得不飢<lb/>
死乎明晨命童子與鄰里七八人徃飯之比至僧已坐<lb/>
化惟見黒蟻自首至心口周帀盤旋鄉人咸以為神作<lb/>
<pb n="KR2k0045_WYG_161-39a"/>
寺于兹山之巔肖其像稱曰蟻衣禪師掌昆蟲之神云<lb/>
<hi>馮詠詞源乘</hi>
甘使君一驥與其兄鄉進士一鳯世家洪都洪都據彭<lb/>
蠡上游素多蛟蜃嘉隆間其居正堂地中忽有聲如鐘<lb/>
鼓然時使君兄弟尚在膠庠疑以為蜃因盡室徙他所<lb/>
避之如是一月更無他然聲未已使君乃從其兄焚香<lb/>
登堂告于神曰吾家世居此數百年不意地中忽有聲<lb/>
私竊謂龍也不敢懐土敬徙之他所乃今一月不聞有<lb/>
<pb n="KR2k0045_WYG_161-39b"/>
他異今聲果龍也必當有靈某兄弟敢以為請約以一<lb/>
月中從地出如其不然或為祥也亦約以一月聲為止<lb/>
某儒生無使久去其土日皇皇然靡所依也居一月聲<lb/>
果寂然無何使君兄弟相繼舉于鄉使君登辛未進士<lb/>
第授南刑部尚書郎間為余言如此又云其家有一婢<lb/>
為狐所媚至則一角巾美少年登牀相狎去其巾置架<lb/>
上人不知也其家聚壯夫逐之恬不為動僕請善符禁<lb/>
者治之亦不止也使君兄素長者乃焚香告于天持水<lb/>
<pb n="KR2k0045_WYG_161-40a"/>
一盂誦周易辭入其室旦夕以為常婢覺祟稍逺去因<lb/>
日三四徃祟漸不能隠其形乃聚僕夫揮劍入獲一狐<lb/>
重二十餘觔殺之後出其婢為農家婦亦無他<hi>汶上楮</hi>
<hi>談</hi>
嘉靖辛酉予鄉遍地皆赤民間粉牆一夕而赭鄉人洶<lb/>
洶禳祀供齋俱變為紅天馬山崩一角中出螺數百甚<lb/>
至有斗大者可怪也閏五月二十五日廣寇至殺副使<lb/>
汪一中擄僉事王某父老言正徳間華林賊出亦以閏<lb/>
<pb n="KR2k0045_WYG_161-40b"/>
五月是日殺周憲副周之子死孝汪之夫人死節二公<lb/>
可謂有子有妻矣<hi>蠙衣生别記</hi>
羅念庵大魁時年才弱冠其外舅官棘寺卿報初下喜<lb/>
甚趨告先生曰喜吾壻乃榦此大事先生項發赤曰丈<lb/>
夫事業不知更有多少在此等三年遞一人耳奚足為<lb/>
大事耶是日猶自袖書偕黄何二孝亷聨榻蕭寺論學<lb/>
焉<hi>得樹樓雜抄</hi>
郭義官曰和者有田在㑹昌瑞金之間翁一日之田所<lb/>
<pb n="KR2k0045_WYG_161-41a"/>
經山中見虎當道䇿馬避之從他徑行虎輒隨翁馴擾<lb/>
不去翁留妾守田舍率一嵗中數至翁還城虎送之江<lb/>
上入山而去比將至虎復来家人呼為小豹每見虎来<lb/>
其妾喜曰小豹来主且至速為具飯語未畢翁已在門<lb/>
矣至則隨翁帖帖寢處冬寒卧翁足上以覆煖之竟翁<lb/>
去復入山如是以為常翁初以肉飼之稍稍與米飯故<lb/>
㑹昌人言郭義官飯虎鎮守官聞欲見之虎至庭咆哮<lb/>
庭中人盡仆翁亟將虎去後數十年虎暴死翁亦尋卒<lb/>
<pb n="KR2k0045_WYG_161-41b"/>
嘉靖癸丑翁孫惠為崑山主簿為予言此又言嵗大旱<lb/>
禱雨不應衆强翁書表焚之有神憑童子怒曰今嵗不<lb/>
應有雨柰何令郭義官来今則不得不雨頃之㴻雨大<lb/>
降然翁平日為人誠樸無異術也予嘗論之以為物之<lb/>
鷙者莫如虎而變化莫如龍古之人嘗有豢之而佛老<lb/>
之書所稱異物多奇怪學者以為誕妄不道然予以為<lb/>
人與人同類其相戾有不勝其異者至其理之極雖禽<lb/>
獸無所不同子思曰喜怒哀樂之未發謂之中發而皆<lb/>
<pb n="KR2k0045_WYG_161-42a"/>
中節謂之和致中和天地位焉萬物育焉學者疑之郭<lb/>
義官事要不可知嗚呼惟其不可知而後可以極其理<lb/>
之所至也<hi>歸震川集</hi>
羅念庵先生屢召不出聶雙江貽書勸駕先生答書有<lb/>
云若憐其早嵗登科立朝再期枯槁山林不無可惜此<lb/>
則待之太卑吾儒名教真實在我外物奚與哉想見先<lb/>
生大行不加窮居不損氣象彼學道半生胸中不能除<lb/>
狀元二字當屬自待過卑耳殊不知性分上萬物皆備<lb/>
<pb n="KR2k0045_WYG_161-42b"/>
天爵之榮固勝却人爵逺甚也<hi>袁君𢎞妙貫堂餘譚</hi>
寧州某寺嘗有青衣美娃從西過東到一處輒止亦不<lb/>
為妖然僧惡之請巫莫能治乃跡其止處掘之有泉甘<lb/>
香清冽行處隠隠若溝皆泉路也怪遂息噫泉亦欲自<lb/>
見於世哉<hi>徐世溥雨稗新漚</hi>
龍珝永新人以上舍謁選京師值鄒忠介抗疏劾江陵<lb/>
廷杖幾斃一時知交親戚無敢近者珝初未相識為之<lb/>
躬負入獄朝夕䕶視人服其義<hi>吉安府志</hi>
<pb n="KR2k0045_WYG_161-43a"/>
郭青螺為閩方伯初入閩界經峻嶺忽遇一猿扳輿不<lb/>
去公命縛之猿牽役衣裾前引至一山坑指某所畫某<lb/>
所若有寃忿者役還報公命如其指畫掘地果得一屍<lb/>
如生到任廉得殺人者置于法為人所殺乃飼猿人也<lb/>
<hi>同前</hi>
隆慶丁卯水部張克文與弟計偕至桃源弟病革未斂<lb/>
恍若有神繞舟呼曰是人且不死關公以王孫友善故<lb/>
来相報水部因舁弟屍徙至野廟十有八日而甦水部<lb/>
<pb n="KR2k0045_WYG_161-43b"/>
戊辰進士終比部郎弟名堯文癸未進士任衢州道<hi>新</hi>
<hi>淦縣志</hi>
靖安袁姓人能化虎為淫為盜久之父聞而伺其出覆<lb/>
盂水而斫令牌遂不能返形後有見虎前一足乃人手<lb/>
者曰此袁某也衆射殺之嗚呼一念之惡明化異類書<lb/>
傳所載可為猛省而况學術以求之乎<hi>雨稗新漚</hi>
有某求夢於神曰已有牌在外其人出看牌曰折桂之<lb/>
步可期仰山之厄難免同来者皆曰仰山神為風雨之<lb/>
<pb n="KR2k0045_WYG_161-44a"/>
最惡者也子將来定鄉薦惟記慎風濤耳其後此生果<lb/>
得賢書於凡出入鳴葉之風半晦之雲不敢輕舟楫也<lb/>
一日與同人飲山寺既醉忽失是孝亷寺内山隈徧尋<lb/>
不得報其家人相共復尋又經兩日忽有一人至墓間<lb/>
見一碑曰仰山處士吴公之墓孝亷此夢久已流聞此<lb/>
人因邀諸君同捜墦間無跡也一僧曰仰山向有妾柩<lb/>
寄某處試徃則孝亷之衣一角在棺縫焉漆緘如故衆<lb/>
莫敢開然不容不開乃白邑宰證而開之是孝亷者尚<lb/>
<pb n="KR2k0045_WYG_161-44b"/>
交其上死矣蓋與少亡者艷魂遇也獨何以入柩哉<hi>同</hi>
<hi>前</hi>
臨川周迪其父所延館塾皆名師也一旦迪逝去逾日<lb/>
而甦言至地府云云父初以為妄久之頗有驗者後頻<lb/>
如此一日謂父曰明年焦祝兩先生皆進士明年狀元<lb/>
某人焦者漪園竑祝者武功世禄也又數月謂父曰焦<lb/>
先生改狀元其先定者改後榜二甲矣問何故曰焦師<lb/>
以某事某事其先定元者以某事某事皆細行也明年<lb/>
<pb n="KR2k0045_WYG_161-45a"/>
焦果及第第一祝二甲亦成進士其父徃賀焦述迪所<lb/>
見焦曰然誠有之是隠事也然其細已甚矣故曰勿以<lb/>
善小而不為也其所先云為元者壬辰二甲出身如迪<lb/>
言云<hi>同前</hi>
萬歴十有六年春二月雨豆于豫章之北郛或黒或斑<lb/>
水之則芽苗若原菽火之則熟味若銀杏乃正月霖至<lb/>
于夏四月恒隂沍寒大水灌湖堤敗之既穀大踴貴米<lb/>
斗值八千錢民禀廪莫必旦夕之命乃大攘奪吏拮据<lb/>
<pb n="KR2k0045_WYG_161-45b"/>
蕩舟大浸中導上流之粟嚴内訌之法且賑且勞来旋<lb/>
定之民乃少安<hi>萬恭洞陽子集</hi>
湯義仍顯祖疏㕘政府而及給事胡似山汝寧其詞云<lb/>
除㕘奏饒伸之外不過一蝦蟇給事而已伸號豫章為<lb/>
比部郎曽疏詆太倉而胡以言官糾之㑹亢旱禱雨禁<lb/>
屠酤胡上章請并禁捕鼃可以感召上蒼故湯有此語<lb/>
可與宋時鵝鴨諫議作對二君俱江西人而胡與饒復<lb/>
同郡<hi>得樹樓雜抄</hi>
<pb n="KR2k0045_WYG_161-46a"/>
明燕王入南京城中紛傳建文帝自焚死鄱陽胡大理<lb/>
卿閏與方公孝孺高公翔三人同被召皆衰服入見觸<lb/>
怒九族𤓰蔓抄戮最慘烈黨禁解後親族戍衛者始得<lb/>
赦還萬歴改元有詔靖難死節諸臣皆建祠表墓厚加<lb/>
䘏録十三年又以御史屠方叔奏奉㫖表揚忠烈檄下<lb/>
本郡懸榜于邑之大門是日大風忽起掲榜直上數十<lb/>
丈盤旋天際如素鸞翔舞久久不下自午迄申始墮仍<lb/>
落邑之墀中郡人觀者以千萬計邑令陳朝京紀其事<lb/>
<pb n="KR2k0045_WYG_161-46b"/>
嗚呼自成祖迄于神宗二百餘年而久鬱忠魂始得復<lb/>
伸其遺烈所感尚能假靈風伯以大表其英飇浩氣於<lb/>
中衢萬目天晶日朗之間一升一墮若有人焉上且下<lb/>
之豈不異哉<hi>徐芳懸榻編</hi>
萬歴中䖍州孝亷司言貫者元日夢亡祖告曰㝠曹考<lb/>
校文行當及子矣然有軋之者秋時入省宜以厚幣餽<lb/>
臬司某胥囑其填榜時聞唱八十三名司某姓名即振<lb/>
穎疾書勿滯呼吸則得之矣孝亷異而識之比秋入省<lb/>
<pb n="KR2k0045_WYG_161-47a"/>
漫詢臬司書役中果有某姓名者生飭篚徃拜不遇則<lb/>
再徃最後相值問故生以夢告胥笑曰謬矣闈中舊例<lb/>
填榜是藩司胥為政我何與而能為子生曰雖然姑識<lb/>
之委幣而去亡何僉寫榜吏時按察使屬内大僚出者<lb/>
性卞倨與藩司忤爭于監臨御史監臨不能決于兩司<lb/>
中各取數人試之擇其書之佳者胥竟入選至期聞唱<lb/>
八十三名司言貫即振筆一揮而就主司遽曰止胥曰<lb/>
書矣問書名乎抑止姓胥曰姓名皆訖主司曰數也蓋<lb/>
<pb n="KR2k0045_WYG_161-47b"/>
時有副卷頗佳主司欲更之拆視卷姓名周似但書一<lb/>
司字則固可改而為周今書名無及矣生既入彀徃謝<lb/>
胥其言闈中事如是然則名次前定也正副榜前定也<lb/>
寫榜吏亦前定也夫彼此界在呼吸之間而生以胥疾<lb/>
書之故遂為司不為周豈非天乎<hi>同前</hi>
謝桓慤公詔八嵗能文有經師張姓者設絳壽量寺夜<lb/>
夢祠宇大厰喧迎都憲明發而封翁送公來學張黙識<lb/>
之知其非常人也<hi>謝桓慤墓志</hi>
<pb n="KR2k0045_WYG_161-48a"/>
臨川曽銘西方伯誕前一夕父夢㕔事左棟有物盤挂<lb/>
蜿蜒鱗甲爍目知其龍也旦日方伯公生因以棟名之<lb/>
後竟貴顯而壽同時同里王翁某家素封其商于外日<lb/>
惟踞門坐則貿易輒利多得錢或偶他徃則是日必不<lb/>
利少得財還復門焉而財又至人因號為財星晚年一<lb/>
日晝浴妻推户入盆中惟一肥牛拍拍弄水大駭而出<lb/>
呼家人徃而浴已畢未幾遂病不復起人又目翁為牛<lb/>
精以其欲終故形見云<hi>懸榻編</hi>
<pb n="KR2k0045_WYG_161-48b"/>
巡撫楊邦憲為忠賢建祠南昌毁周程三賢祠益其地<lb/>
鬻澹臺祠曳其像碎之建祠疏至熹宗已崩莊烈帝且<lb/>
閲且笑忠賢覺其意具疏偽辭輒報允無何忠賢誅諸<lb/>
祠悉廢凡建祠者概入逆案云<hi>白志</hi>
信豐縣有太子廟天啓時知縣蔡自强欲毁之命典史<lb/>
金都徃馬蹄折乃自徃輿復折遂止今血食之盛如故<lb/>
<hi>信豐縣志</hi>
崇禎間陳啓新以武舉上疏請罷科目考選擢為吏科<lb/>
<pb n="KR2k0045_WYG_161-49a"/>
給事廬陵有程品者吏員也謁選至京抗疏糾啓新其<lb/>
略曰啓新非㕘科目也是壊國體也廢孔孟也孔孟之<lb/>
書修齊平治之要立身行政之本忠孝節義由此而出<lb/>
罷推知考選語尤不經按臣巡方有入境有考核有復<lb/>
命有嵗㕘有風聞又有大計黜陟法網不為不密賢者<lb/>
自應選舉以風世不肖者自應擯斥以示懲云云<hi>吉安</hi>
<hi>府志</hi>
崇禎丙子十二月婦翁鍾陵大司馬熊第霜後瓦凍數<lb/>
<pb n="KR2k0045_WYG_161-49b"/>
十重屋瓦氷文盡成龍鳯牡丹芍藥之狀鱗翅枝瓣俱<lb/>
具夫人使童子持數片示亡室自京山至東湖行二百<lb/>
里餘尚未融也以紙印之亦皆成文余徃就觀司馬公<lb/>
問古曽有此否余對曽見春明退朝録載宋滕子京守<lb/>
青州日一夕霜凌瓦上氷紋悉成花鳥此正與同公問<lb/>
此書何處有余曰百川學海中有乃取百川學海及春<lb/>
明録視之果然公喜曰吾徃病郎雜學以今觀之無書<lb/>
不當讀也浮以大觥明年鶴臺太常登第或謂此亦其<lb/>
<pb n="KR2k0045_WYG_161-50a"/>
瑞云<hi>雨稗新漚</hi>
崇禎壬申䖍中九連峒寇掠吉安焚崇仁將由新城返<lb/>
峒一縣盡走民有度赤溪者久之不反方共疑揣有持<lb/>
竹半面以旋者殆可為舟曰彼處可田可漁大木之多<lb/>
無比可為室屋宜相將徃居也問其所持乃竹杪耳涂<lb/>
子期曰如此而謂桃花源為寄託之辭者無乃不廣乎<lb/>
<hi>同前</hi>
金聲桓提師至江州傳檄南昌撫臣以下皆走顧持疑<lb/>
<pb n="KR2k0045_WYG_161-50b"/>
未敢入糧道黠胥郜徳甫倡衆齎冊迎附金徳之使領<lb/>
職用事凡諸螫虐皆徳甫為謀主崇仁有詹賡一者嘗<lb/>
為盜依章通政光岳門下以免後悍戾不馴通政子欲<lb/>
寘之法遂銜怨無何江變賡一嘯聚千衆破通政家而<lb/>
手刃其主以重鏹購金帥得授練兵守備有趙某者邑<lb/>
孝亷王秉乾莊丁也習攻木以技食徽之婺源一日擲<lb/>
斧而還若有神使者號其鄉人曰我趙帥也詹郜二賊<lb/>
不道帝命殛之有應者則令各認一技閉户書符咒之<lb/>
<pb n="KR2k0045_WYG_161-51a"/>
即自能起舞擊刺進退皆有法衆至數百名曰神兵時<lb/>
徳甫等正㑹師撫州聞報怒甚出甲千數襲之趙已前<lb/>
知其事驅衆伐木樹柵自固徳甫兵至趙鼔譟出舉槊<lb/>
刺徳甫中腹墮馬刃出于背賡一繼進連刺之洞胸立<lb/>
死㑹有知其神者屠狗血灑之術遂敗數百人俱死趙<lb/>
亦見殺乙酉十月事也<hi>徐芳神兵記</hi>
賴之冕字首人㑹昌人父士聖明末官職方郎戊子之<lb/>
變㑹昌以授偽檄被圍士聖輸三萬金請贖闔城命貲<lb/>
<pb n="KR2k0045_WYG_161-51b"/>
半入而鐵騎疾蹂靡有孑遺士聖自縊子七人死于兵<lb/>
者三之冕隨其母得脱事定歸則赤礫滿城求士聖之<lb/>
殯于灰燼中不可辨之冕泣血自傷即其處裒餘骼并<lb/>
葬之徐鬻産復稱貸多金收諸骨于南郊築墖藏之號<lb/>
萬靈墖<hi>贑州府志</hi>
靖安之極西有洞曰委源人跡所不至也舒氏之先遭<lb/>
亂惟存一人今子孫蕃衍至萬餘賴入此洞以免也其<lb/>
初火粒兩斷有神日以苦菜啖之得活故其嵗時祠祖<lb/>
<pb n="KR2k0045_WYG_161-52a"/>
必以苦菜舞儺以報洞神之賜自厥祖出後洞無人踪<lb/>
又若干年矣洞口石壁夹峙初不容人必側身而入故<lb/>
名摩肚崖信乎肚與石相摩也過崖有湫深碧畞餘横<lb/>
當崖口縁山右繞避湫履苔不百步有流水九十九曲<lb/>
一曲一石宛若人置以承跳者須奮勢而越稍怯即墮<lb/>
水矣高峰障天喬木暗林難估甲子一望可三十里惟<lb/>
聞鵑啼鸛欬異鳥呼吟麏麚来徃猿狖千百為羣如村<lb/>
落稧社窅然非復人境洵自古緇黄所不能開草竊所<lb/>
<pb n="KR2k0045_WYG_161-52b"/>
無可據也有山牛山羊豪猪猩猩樹有熊跡泥有虎印<lb/>
目之所遇殆非大荒四經曽載者頃清流冶客聞其饒<lb/>
有古木結茅洞口欲就薪炭之便而石隘水紆漢枝唐<lb/>
榦終無一束能出崖口者高聖功思設計墾之天閉萬<lb/>
古五丁無施竟不能與山鬼耆猱爭尺寸云其處東至<lb/>
靖安西至寧州南至奉新北至武寧皆百餘里土地平<lb/>
廣别一山川自非摩肚崖者久作人間世矣<hi>同前</hi>
五栁先生所歸處村中有老人行乞為業遇人則曰余<lb/>
<pb n="KR2k0045_WYG_161-53a"/>
百四十嵗矣無籍貫姓氏非本無之蓋彼亦不自知其<lb/>
所從也初来為村人牧牛止須一飽牧一生無絲毫積<lb/>
今老矣不能牧故至是耳計嘉靖抵明終已百二十餘<lb/>
年今歴<lb/>
大清又十三年矣則百四十非誕也他日予過故里詢<lb/>
得老人為牧之處其主人之孫曰彼自嘉靖初為余祖<lb/>
牧牛余父兒時見彼初来已約畧近四十無論余祖即<lb/>
余父亦至八十餘久為泉下人余又復皤皤矣由是説<lb/>
<pb n="KR2k0045_WYG_161-53b"/>
計之則是嘉靖已前所生者尚不止于百四十矣百四<lb/>
十云者從老人自命之辭一混沌甲子耳今猶矍鑠行<lb/>
乞十里則終日返二十里則翌日返以至百里内趾跡<lb/>
錯交然其後死尚未有期其人無異狀身不滿四尺貌<lb/>
癯而黒似應為乞者獨雙耳垂垂長二寸許老猶腴潤<lb/>
如故又云其人從未破色欲戒不知世間男女婚嫁為<lb/>
何事至今猶童子身意者壽在斯乎或曰彼少時不自<lb/>
知其姓名混沌未鑿如頑石然頑石故壽也<hi>毛逵文集</hi>
<pb n="KR2k0045_WYG_161-54a"/>
吾邑前㕘政漆尉山為余言邑南四十里地名九都田<lb/>
家姓黎者畜一子母牛子齒近嵗七月間田家紥乳牛<lb/>
于家駕其母耕隴上耕畢放牛牧洲渚方午風雨晦𠖇<lb/>
雷電大作牛忽為霹靂所擊田家即聚隴上人舉斃牛<lb/>
委之河歸乃憐其子而歎息曰若母已為雷擊死于某<lb/>
隴上洲渚矣時乳牛悲鳴不已次日田家放乳牛牧地<lb/>
所去前洲渚猶里許牛即騰躍悲鳴犇至其母被擊處<lb/>
哀號躑躅不飲不食如人匝地而號咷逐則躍起促之<lb/>
<pb n="KR2k0045_WYG_161-54b"/>
歸則逸去人去則復遶哭其處如故一晝夜不絶聲竟<lb/>
自擲死于隴上鄉人哀其孝為之葬于隴上名之曰孝<lb/>
牛冢此順治丙申七月事也<hi>同前</hi>
安逺葉燦妻郭氏死既葬一日忽来歸處分家務飲食<lb/>
寢處如常但有聲無形閲數月息又孫心海妻陳氏死<lb/>
後為厲能言食亦如郭三年始息去之日有痛哭聲康<lb/>
熙初年事<hi>安逺縣志</hi>
提督䖍院前有古柏數十株高可百尺嘗有羣鶴翔集<lb/>
<pb n="KR2k0045_WYG_161-55a"/>
其上康熙四年裁缺栢漸枯而鶴亦去矣<hi>贑州府志</hi>
豐城有杜母魏氏居鶴村康熙三年年百有二嵗益康<lb/>
健子二長年八十有四次六十有八冢婦今亦九十三<lb/>
孫六十一門多夀士大夫競贈以詩歌真太平之人瑞<lb/>
云<hi>豐城縣志</hi>
康熙五十九年冊報旌過老人各壽百嵗夫愚夫愚婦<lb/>
初不知行氣之術辟榖之方而獲享期頤非沐<lb/>
聖世休養之恩詎易得此<hi>石里雜著</hi>
<pb n="KR2k0045_WYG_161-55b"/>
聶應井四川人知南康府國初避亂廬山没後柩不能<lb/>
葬康熙丙辰郡守倫品卓卜塟于卓爾山西南立石為<lb/>
銘後其子聶熙奉例還川時郡守周燦遷四川提學復<lb/>
其祖業<hi>廬山續志</hi>
金谿城中市水門廟祀青蛙使者形即蛙青色背上金<lb/>
星七好事者以錫作盆置金椅于内閉以錫盖去來自<lb/>
如有祈禱者啟其蓋祀之坐椅上與人無異目光炯炯<lb/>
若識人言語者相傳開縣時作官舍取土深數丈得之<lb/>
<pb n="KR2k0045_WYG_161-56a"/>
神為人言云掌邑中五瘟使者故祀於此邑人祈求其<lb/>
應如響每嵗五月五日城内造龍舟以人裝故事其上<lb/>
一舟數百人舁之行諸陸地云禳瘟氣也甲寅春有大<lb/>
蛇自神龕出盤椅上啖使者幾盡還吐出若支解然既<lb/>
又復故數日觀者盈廟門蛇不為動三日乃去既去使<lb/>
者坐椅上如常未幾土賊楊益茂據城池識著以是為<lb/>
先幾之兆康熙壬申侯官毛公諱翼垣令吾邑首禁龍<lb/>
舟邑人以使者為辭公乃為疏詣廟中與使者對坐告<lb/>
<pb n="KR2k0045_WYG_161-56b"/>
曰使者既為一邑主毋好戲龍舟費吾百姓錢吾為令<lb/>
使者不得瘟吾百姓也言訖焚疏使者自是潛其形公<lb/>
治邑十二年使者雖間出不歆邑祀瘟氣亦絶公去使<lb/>
者仍来廟中戲龍舟亦如故<hi>詞源乗</hi>
泰和山川秀麗鍾毓人文由来科甲蟬聨登狀元者接<lb/>
踵明寧晉曹鼐以泰和典史而狀元及第至今衙署外<lb/>
顔曰狀元舊署宋江寧吕士元任泰和知縣子溱隨任<lb/>
讀書至今署内有狀元書室<lb/>
<pb n="KR2k0045_WYG_161-57a"/>
本朝康熙初江南貢士王有容任泰和令其孫式丹隨<lb/>
侍肄業後登癸未㑹狀伊祖之清白自守慈愛及民流<lb/>
風善政猶有存者式丹隨祖任讀書與吕溱隨父任讀<lb/>
書俱在泰和縣後俱臚唱第一人曠代相符誠千古之<lb/>
佳話也<hi>敬業堂外紀</hi>
　<lb/>
　<lb/>
　<lb/>
<pb n="KR2k0045_WYG_161-57b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江西通志卷一百六十一<lb/>
</p>
<p>
</p>
  </div>
</body>
</text>
</TEI>
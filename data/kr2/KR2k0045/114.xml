<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷一百十四</head> <lb/>
    <p>
<pb n="KR2k0045_WYG_114-1a"/>
欽定四庫全書<lb/>
　江西通志卷一百十四<lb/>
　　藝文<hi>詔勅</hi>　<hi>表牋</hi>
　夫子言禮文獻是徵明哲名言傳世足憑凡地之事<lb/>
　今古相承或建或置或廢或興不有紀之後何以稱<lb/>
　忠孝節義勲徳才能言以人重人以言稱名勝題咏<lb/>
　亦在所登以考以稽有刪有増惟取實紀匪以博矜<lb/>
　作藝文志<lb/>
<pb n="KR2k0045_WYG_114-1b"/>
　宋<lb/>
　　賜答張商英上仰山瑞禾表手詔　宋神宗<lb/>
張商英省所上表袁州仰山太平興國禪院園中産穀<lb/>
一本兩莖七穗事具悉博原效祥嘉禾育秀和氣所感<lb/>
𤣥貺昭彰匪耘匪耔以挺生如坻如京之將見卿為時<lb/>
柱石秉國鈞衡召此至和實惟燮理忽披竿牘曲盡形<lb/>
容實野充箱行慶豐年之兆歸美報上不忘忠藎之誠<lb/>
省覽已還益深嘉歎<lb/>
<pb n="KR2k0045_WYG_114-2a"/>
　明<lb/>
　　免江西税糧詔　　　　　　　　明太宗<lb/>
朕本農夫深知民間疾苦及至親率六師南征北伐備<lb/>
知將士之勞方今天下一統朕以中國精鋭駐守遐荒<lb/>
豈但風俗之殊亦有寒暑之異艱難萬狀朕不忍言然<lb/>
欲鎮安吾民必資守邊之力其於科徴轉運未免勞民<lb/>
理勢相須蓋不得已也念爾江西之民未歸附時土豪<lb/>
割據地方狼驅蠶食貲財一空歸附之後供給繁重已<lb/>
<pb n="KR2k0045_WYG_114-2b"/>
經九年其為困苦朕甚憫焉今年秋糧盡行優免於戲<lb/>
四海蒼生皆吾赤子愛念之意旦暮不忘縁事有緩急<lb/>
故恩有後先咨爾人民體朕至懷故兹詔示想宜知悉<lb/>
　　賜少傅楊士竒貞一印勅　　　　明仁宗<lb/>
往者國家肇建兩京政務方殷朕膺監國之命卿以翰<lb/>
林親臣兼職春坊留侍左右贊助庶務敷答章奏籌畫<lb/>
之際適中為難朕怛以為慮尚頼卿一二臣僚同心合<lb/>
徳徇國忘身屢厯艱虞曽不易志及朕嗣位以來嘉謨<lb/>
<pb n="KR2k0045_WYG_114-3a"/>
嘉猷入告於内期予於治以惠黎元正固無貳簡在朕<lb/>
心兹以已意創製楊貞一印一枚賜卿用藏於家傳之後<lb/>
世惟卿子孫由是知卿克致顯榮不易惟艱思保守之<lb/>
惟朕子孫亦由是知卿弼朕之功以保全爾子孫與國<lb/>
咸休永世無斁詩曰無言不酬無徳不報又曰靡不有<lb/>
初鮮克有終尚克交修以成明良之譽故勅洪熙元年<lb/>
四月十五日<lb/>
　　徵處士呉與弼勅　　　　　　　明英宗<lb/>
<pb n="KR2k0045_WYG_114-3b"/>
皇帝勅諭江西撫州府崇仁縣處士呉與弼朕奉祖宗<lb/>
丕緒求賢圖治亦有年矣亦惟勞於求賢然後成無為<lb/>
之治樂於忘勢乃能致難進之賢聞爾與弼潛心經史<lb/>
博洽古今藴經國之逺猷抱致君之宏畧顧乃嘉遯邱<lb/>
園不求聞達朕眷懐髙誼思訪嘉言望爾來儀以咨啓<lb/>
沃夫古之君子隠居以求其志行義以達其道而獨善<lb/>
自安豈其本心諒爾於行藏之宜處之審矣今特遣行<lb/>
人曹隆詣爾所居徵爾赴闕仍賜禮幣以表至懷爾其<lb/>
<pb n="KR2k0045_WYG_114-4a"/>
惠然就道以副朕翹望之意故諭<lb/>
　　褒崇羅倫勅　　　　　　　　　明孝宗<lb/>
士之立身行道必取法於聖賢國之勵俗作人必首崇<lb/>
乎忠孝眷我先朝遺彦未沾没世休光風化是關褒崇<lb/>
可後爾翰林院修撰羅倫志慕孤忠心潛正學狀元及<lb/>
第曽無温飽之圖法從登庸蚤著剛方之譽凛危言之<lb/>
劘上事切綱常寧守道以忤時分甘貶謫留署有賜環<lb/>
之命達人以拂袖為髙累抗封章竟歸舊隠急流勇退<lb/>
<pb n="KR2k0045_WYG_114-4b"/>
振㢘頑立懦之風苦節清修以授徒著經為業鄉邦化<lb/>
服士論推尊正氣浩然猶充塞乎天地英聲偉甚實増<lb/>
重夫朝廷兹特贈為奉訓大夫左春坊左諭徳諡文毅<lb/>
嗚呼心不慮於功名爾故遺榮於當世事有禆於名教<lb/>
朕將示勸於將來惟靈爽之如存庶恩綸之歆服<lb/>
　晉<lb/>
　　辭位歸國表　　　　　　　　　陶　侃<lb/>
臣少長孤寒始願有限過䝉聖朝厯世之恩陛下睿鑒<lb/>
<pb n="KR2k0045_WYG_114-5a"/>
寵靈彌泰有始必終自古而然臣年垂八十位極人臣<lb/>
啓手啓足當復何恨但以陛下春秋尚富餘宼不誅山<lb/>
陵未及所以憤愾兼懷不能已已臣雖不知命年時已<lb/>
邁國恩殊特賜封長沙隕越之日當歸骨國土臣父母<lb/>
舊葬今在潯陽縁存處亡無心分違已勒國臣修遷改<lb/>
之事刻以來秋奉迎窀穸葬事訖乃告老下藩不圖所<lb/>
患遂爾綿篤伏枕感結情不自勝臣前者猶謂犬馬之<lb/>
齒尚可少延欲為陛下西平李雄北吞石季龍是以遣<lb/>
<pb n="KR2k0045_WYG_114-5b"/>
毋邱奥於巴東授桓宣於襄陽良圖未遂於此長乖北<lb/>
方之任内外之要願陛下遴選臣代使必得良才奉宣<lb/>
王猷遵成臣志則臣死之日猶生之年陛下雖聖姿天<lb/>
縱英竒日新方事之殷當賴羣雋司徒導鑒識經逺光<lb/>
輔三世司空鑒簡素貞正内外惟允平西將軍亮雅量<lb/>
詳明器用周時即陛下之周召也獻替疇諮敷融政道<lb/>
地平天成四海幸賴謹遣左長史殷羡奉送所假節麾<lb/>
幢曲葢侍中貂蟬太尉章荆江州刺史印傳棨㦸仰戀<lb/>
<pb n="KR2k0045_WYG_114-6a"/>
天恩悲酸感結<lb/>
　唐<lb/>
　　賀洪州慶雲見表　　　　　　　許敬宗<lb/>
臣某等言臣聞靈心不測叶至道以升聞上帝無聲候<lb/>
休明而降祉同夫影響在感斯通相彼天心實交其際<lb/>
伏惟皇帝陛下垂光御極體睿凝圖始自憂勤寧羣飛<lb/>
於海外賜之仁夀拯塗地於寰中總絶代之英聲實興<lb/>
為之美政三秦咸泰六府斯歌首冠往初功無取譬徳<lb/>
<pb n="KR2k0045_WYG_114-6b"/>
澤共二儀潛運清明與七曜齊光是以邇無不安逺無<lb/>
不届雕題鏤齒之類款郊甸以相趨氊裘板屋之朋入<lb/>
提封而請吏上騰下漏天平地成嘉氣内充卿雲以之<lb/>
舒彩盛徳外發非煙由其散色竊見守洪州長史張惟<lb/>
善等稱以六月二十六日於城内見慶雲自旦及申然<lb/>
後方散謹按瑞應圖曰慶雲者太平之應孝經援神契<lb/>
曰徳至山陵則景雲出又曰天子孝則慶雲見金枝玉<lb/>
葉若臨軒帝之營蕭索氤氲復入唐臣之詠自非工侔<lb/>
<pb n="KR2k0045_WYG_114-7a"/>
造化道格上𤣥光含六幽恩流四海安能致兹神感式<lb/>
彰靈貺𤣥黄間起朱紫相輝千載合符如斯之盛也雖<lb/>
復駢枝合頴匹此為輕絳雪𤣥霜曽何足喻凡諸率土<lb/>
預在肖形沐浴皇風用源鳧藻况以臣等謬忝衣簪旦<lb/>
夕巖廊親聞錫瑞相呼抃躍實百常情不勝悦豫之至<lb/>
　　為張洪州刺史謝上表　　　　　獨孤及<lb/>
臣某言伏奉勅除臣使持節都督洪府諸軍事洪州刺<lb/>
史充洪府等七州都防禦觀察等使臣才不如人位忽<lb/>
<pb n="KR2k0045_WYG_114-7b"/>
過量仰戴天造兢然自失臣某誠惶誠恐頓首頓首臣<lb/>
往嵗安禄山以盜泉飲臣臣受左袵之辱而不能死陛<lb/>
下以鴻私活臣臣荷乾坤之施而不能答徒竊寵榮三<lb/>
典藩郡至如俗阜不擾人或小康此實堯風被物比屋<lb/>
皆周臣敢貪天功以為已力不謂陛下奬勤是務以臣<lb/>
為勤自春徂秋凡三錫命九州之伯臣忝其一况豫章<lb/>
重鎮荆揚奥區五嶺控其南九江在其北軍師之統安<lb/>
危是繫分憂之寄豈臣足當負荷恩光懼殞越於下今<lb/>
<pb n="KR2k0045_WYG_114-8a"/>
以某月日到任所訖謹當靖恭守位夙夜在公宣皇猷<lb/>
以導風俗仗天威以訓師旅庶以四境無虞百姓輯睦<lb/>
為報力或不足則繼之以死臣之分也敢有二事臣無<lb/>
任感戴喜懼之至謹奉表陳謝以聞<lb/>
　　袁州刺史謝上表　　　　　　　韓　愈<lb/>
臣某言臣以去年正月上疏論佛骨事先朝恕臣愚直<lb/>
不加大罪自刑部侍郎貶授潮州刺史伏遇其年七月<lb/>
十三日恩赦至其年十月二十四日準例量移改授袁<lb/>
<pb n="KR2k0045_WYG_114-8b"/>
州刺史以今月八日到任訖臣某誠懽誠喜頓首頓首<lb/>
伏以州小地狹税賦及時人安吏循閭里無事微臣惟<lb/>
當布陛下維新之澤守國家承平之規勸以耕桑使無<lb/>
怠惰而已臣以愚陋無堪累䝉朝廷奬用掌誥西掖司<lb/>
刑南宫顯榮頻繁稱效寂蔑又䝉赦其罪累授以方州<lb/>
徳重恩宏身微命賤無階答謝惟積慚惶無任感恩慙<lb/>
惕之至謹差軍事副將郝泰奉表陳謝以聞<lb/>
　　賀慶雲表<lb/>
<pb n="KR2k0045_WYG_114-9a"/>
臣某言臣所領州今月十六日申時有慶雲見於西北<lb/>
至暮方散臣及舉州官吏百姓等無不見者五采五色<lb/>
光華不可徧觀非煙非雲容狀詎能詳述抱日増麗浮<lb/>
空不收既變化而無窮亦卷舒而莫定斯為上瑞實應<lb/>
太平臣某誠懽誠喜頓首頓首謹按沈約宋書云慶雲<lb/>
五色者太平之應又據孝經援神契曰王者徳至山陵<lb/>
則慶雲出故黄帝因之以紀事虞舜由之而作歌又按<lb/>
季夏六月土王用事某日景戍亦主於土西北方者京<lb/>
<pb n="KR2k0045_WYG_114-9b"/>
師所在土為國家之徳祥見京師之位既徴於古又驗<lb/>
於今伏惟皇帝陛下徳合覆載道光軒虞嗣位之初禎<lb/>
祥繼至昇平之符既兆仁夀之域以躋微臣往在先朝<lb/>
以論事得罪身居貶黜之地目覩殊常之慶抃躍欣幸<lb/>
實倍常情伏乞宣付史官以彰聖徳所致瞻戀闕廷心<lb/>
魂飛馳無任欣抃踊躍之至謹奉表陳賀以聞<lb/>
　　饒州刺史謝上表　　　　　　　李吉甫<lb/>
臣某言今月五日中使劉元晏奉宣聖㫖擢授臣饒州<lb/>
<pb n="KR2k0045_WYG_114-10a"/>
刺史兼賜官告仍至當州送上者臣與元晏某月二十<lb/>
三日至州上訖臣伏以郡守分符朝有常典王人賜䇿<lb/>
並於貴臣事出非常恩超往例拜舞之際悲歡失容臣<lb/>
聞千年一聖生聖時者為遭逢萬朝一昌偶昌期者為<lb/>
嘉㑹臣頃者每念生聖時逢聖運而職在遐外莫能自<lb/>
通何嘗不顧影獨悲捫心屢泣晝望白日夜瞻北辰豈<lb/>
謂分寸之績未施丹懇之誠若感微藿傾心葢草木之<lb/>
常分太陽迴燭及幽逺而不遺今陛下降不次之恩授<lb/>
<pb n="KR2k0045_WYG_114-10b"/>
分憂之地拜章承㫖皆自中人聖渥霑濡天威咫尺從<lb/>
此萬里不為孤臣臣又聞臣子之道犬馬代勞義不辭<lb/>
難分當竭命臣竊以飽食厚禄肌生澤膚猶願荷戈於<lb/>
逐此之疆免胄於捐軀之所至於理財均賦惠寡安貧<lb/>
勸農桑敦學校儒吏之常節駑駘顧何以堪當此殊勞<lb/>
少答元造髙秩以忝鴻私未酬慺慺此誠没齒無怠不<lb/>
任感涕屛營之至<lb/>
　　進撰江西韋大夫遺愛碑文表　　杜　牧<lb/>
<pb n="KR2k0045_WYG_114-11a"/>
臣某言奉某月日敕牒令撰故江西觀察使韋丹遺愛<lb/>
碑文臣官卑人微素無文學恩生望外事出非常承命<lb/>
震驚以榮為懼伏以洪為州府逾於千載言念疲羸常<lb/>
患水火風俗如此改革無因韋丹受朝廷分憂為百姓<lb/>
去弊不踐舊迹特建宏謀凡三年苦心去千嵗大患兼<lb/>
之灌溉種蒔豐其衣食渤海潁川之理召父杜母之恩<lb/>
校之於丹未足為比伏惟皇帝陛下陟降順帝施設如<lb/>
神納諌若轉圜去惡如反掌是以兵刑措寢年穀豐登<lb/>
<pb n="KR2k0045_WYG_114-11b"/>
而猶念切疲人及於循吏緬韋丹所効之績慰江西去<lb/>
思之心特與彰掦創為碑記是宜使内署學士西掖詞<lb/>
臣振發雄文流傳後代至於臣者最為鄙蕪明命忽臨<lb/>
牢讓無路俯仰慚懼神魂驚飛臣不敢深引古文廣徵<lb/>
樸學但首叙元和中興得人之盛次述韋丹在任為理<lb/>
之切事必直書詞無華飾所冀通衢一建百姓皆觀事<lb/>
事彰明人人曉㑹但率誠樸不近文章受曲被之恩私<lb/>
如生羽翼報非次之㧞擢宜裂肝腸無任感激懇悃血<lb/>
<pb n="KR2k0045_WYG_114-12a"/>
誠之至其碑文本謹隨狀封進以聞<lb/>
　宋<lb/>
　　知䖍州到任謝上表　　　　　　趙　抃<lb/>
臣某言伏奉敕差知䖍州軍州事已於今月十三日到<lb/>
任訖亡狀立朝日虞公議之迫以言得郡恩出宸俞之<lb/>
優内省孤疎但深榮懼伏念臣愚不可進學無所長忝<lb/>
位朝閨濫巾憲府獨謂君恩之足報孰知身計之為謀<lb/>
二浙守麾撫俗庶幾於樂職兩川將漕竭誠幸免於瘝<lb/>
<pb n="KR2k0045_WYG_114-12b"/>
官豈圖帝檢之來俄有諌垣之召念拾遺補闕之寄非<lb/>
鉗口結舌之司若言行計從雖乆次臣謂可也茍備員<lb/>
承乏或驟遷臣實羞之懼失諍臣之風願為劇郡之請<lb/>
俯從私欲仰荷朝僉且䖍雖逺方而衢乃便道過家上<lb/>
冡懇章得盡於哀榮䟦山涉川之任敢辭於艱險而况<lb/>
樞臣報罷物議有歸廣聖君從諫之名遂微臣納忠之<lb/>
志實寒士逢時之盛獲諫官出守之榮自惟所得之已<lb/>
多尚虞不稱之貽誚斯蓋伏遇皇帝陛下含容光大仁<lb/>
<pb n="KR2k0045_WYG_114-13a"/>
聖聰明求治則所思在賢人好問未嘗深罪言者不棄<lb/>
芻蕘之賤俾分符竹之權惟兹贑川控彼南粤負販常<lb/>
為羣盜不下一千餘人疆畛最逺他邦動經八九百里<lb/>
刑無虛日俗未嚮風臣敢不勤瘁公家謀惟夙夜頒宣<lb/>
寛詔撫馭逺人勿煩南顧之憂少酬北闕之寄<lb/>
　　袁州謝到任表　　　　　　　　祖無擇<lb/>
臣無擇言昨奉敕命差臣知袁州已於今月二十六日<lb/>
到任交割管幹訖者受命以還視事伊始戴恩懷懼撫<lb/>
<pb n="KR2k0045_WYG_114-13b"/>
已震驚伏念臣世系單微天姿譾薄偶縁尺寸之技誤<lb/>
塵甲乙之科遂自下陳寖階近侍嵗月滋乆功效蔑聞<lb/>
夙夜勤勞過咎深積果人言之是速在吏議以何逃流<lb/>
竄累年飄泊散地俯臨晚節仰被洪私復叨守土之榮<lb/>
實出逢辰之幸兹葢伏遇皇帝陛下堯仁廣覆舜智無<lb/>
為憫臣少被於搜揚察臣老流於荒裔逺從謫籍復置<lb/>
列藩臣敢不捫心省過刻骨去非誓殫犬馬之疲勞免<lb/>
擠溝壑之玷辱庻逃後悔尚蓋前愆<lb/>
<pb n="KR2k0045_WYG_114-14a"/>
　　復袁州監酒謝上表　　　　　　鄒　浩<lb/>
臣某言昨任右正言縁論事妄謬死有餘責䝉先皇帝<lb/>
矜貸除名勒停送新州羈管至今年四月十七日准告<lb/>
復官及移差遣臣已於今月某日到任訖投諸荒裔已<lb/>
絶望於生還沐以深仁忽叨承於内徙冥心自揣感涕<lb/>
横流伏念臣昨在先朝誤䝉睿奬賜以清閒之對㧞為<lb/>
獻納之官聲光聳動於當時遭遇迥逾於前此永惟圗<lb/>
報尤務竭誠豈知禀賦之愚遂至敷陳之謬罪當萬死<lb/>
<pb n="KR2k0045_WYG_114-14b"/>
難逃兩觀之誅恩錫再生僅比三危之竄敢意哀憐之<lb/>
異亟還品秩之榮俄自流人越叅局事此蓋伏遇皇帝<lb/>
陛下性隆孝悌徳際乾坤知臣夙遇先皇不居人後察<lb/>
臣洊更大赦特許自新從今膚髪之餘年盡出神聖之<lb/>
再造臣敢不䖍思訓敕痛艾愆尤遥望北辰雖莫陪於<lb/>
星拱囘瞻南嶺固已近於天中誓堅忠義之心上答生<lb/>
成之賜<lb/>
　　洪州謝到任表　　　　　　　　曽　鞏<lb/>
<pb n="KR2k0045_WYG_114-15a"/>
伏奉敕命就差臣權知洪州軍州事充江南西路兵馬<lb/>
都鈐轄已於今月二十四日到任上訖撫臨便郡獲奉<lb/>
於親闈總制屬城實兼於故里伏念臣志雖擇善材不<lb/>
過人翫思詩書無出倫之異見遊心翰墨多涉俗之塵<lb/>
言竊食累朝備官儒館智非蚤悟曽不習於人情學匪<lb/>
兼通固難堪於世用兹縁私請得假善藩惟八換於嵗<lb/>
期已四臨於外服幸遇非常之主未奉燕閒實當難得<lb/>
之時獨無稱效儻獲伸於肝膈冀少益於毫分伏惟皇<lb/>
<pb n="KR2k0045_WYG_114-15b"/>
帝陛下恭儉愛人聰明好古卑漢唐之近事慕堯舜之<lb/>
逺圖臣敢不上體聖心勤修民政奉行寛大方盡瘁於<lb/>
兹時補助髙深庶納忠於來日<lb/>
　　分司南京到筠州謝表　　　　　蘓　轍<lb/>
臣轍言臣前得罪䝉恩落職知汝州六月十二日再被<lb/>
告降三官知袁州即治陸行趨陳留具舟赴任九月十<lb/>
日行江州彭澤縣界復被告降授試少府監分司南京<lb/>
筠州居住尋拜受前行於九月二十五日至筠州居住<lb/>
<pb n="KR2k0045_WYG_114-16a"/>
訖者愚守一心漫無趨避嵗更三黜始悟愆尤臣轍誠<lb/>
惶誠恐頓首頓首伏念臣家傳樸學仕偶聖時本無意<lb/>
於功名徒自勤於翰墨因時乏使亟塵言事之班竊食<lb/>
無功復預聞政之列纔經九嵗徧厯要塗人心忌其超<lb/>
遷天意惡其盈滿捫心自省事猶可追任意直前罪所<lb/>
從出惟闇故不明利害惟拙故不達幾微以至罪積如<lb/>
山命輕若髪洊經彈擊雖九死以猶輕黜守幽遐累千<lb/>
里而為近今兹責分留務棄置陋邦不親吏民許追思<lb/>
<pb n="KR2k0045_WYG_114-16b"/>
其過咎稍霑禄秩俾粗免於饑寒人微固無可言恩深<lb/>
繼之以泣自違天日分委泥塗朝本無援恩出獨斷此<lb/>
蓋伏遇皇帝陛下法天廣覆配地兼容雖雷霆之震驚<lb/>
與雪霜之嚴冽未始絶物之命要在厚民之生故兹賤<lb/>
微猶得陳述臣自處本復何言顧惟兄弟二人迭相須<lb/>
為性命江嶺異域恐遂隔於存亡况復墳墓濶疎父子<lb/>
離散若臣家之憂患實今世之孤窮静言思之誰可告<lb/>
者惟有自投於君父庶幾有冀於生全泣血書詞叩閽<lb/>
<pb n="KR2k0045_WYG_114-17a"/>
仰訴生有捐軀之日死存結草之誠臣無任瞻天望聖<lb/>
激切屏營之至謹奉表稱謝以聞<lb/>
　　饒州居住謝表　　　　　　　　孔平仲<lb/>
幾死得生自南徂北䝉還舊秩獲處善邦啣恩涕零省<lb/>
咎心悸臣學問蹇淺知識鈍昏妄陳答詔之言自掇投<lb/>
荒之辱瘴癘侵薄骨肉分離安知此身復見今日此蓋<lb/>
伏遇皇帝陛下離明燭逺渙澤蘓枯盡返得罪放逐之<lb/>
人大開自新湔洗之路而仰食者衆須舟以行風波多<lb/>
<pb n="KR2k0045_WYG_114-17b"/>
虞疾病間作所恃朝廷之寛大不誅道路之濡留驚魂<lb/>
初招餘孽未逭更當刻勵少答存全<lb/>
　　知饒州謝表　　　　　　　　　洪　皓<lb/>
禁林浹日未遑坐席之溫鄉郡一麾偶遂分符之便雖<lb/>
始願不敢及此豈匪人乃能得之爰奉庭闈即趨官守<lb/>
伏念臣生而性介天與數竒膺真主之誤知建單車而<lb/>
出使茹毛北海已驚半世之遷除館西河幾絶一生之<lb/>
望敢期天幸獲以身還方深故土之懷猥辱髙門之召<lb/>
<pb n="KR2k0045_WYG_114-18a"/>
果聞取戾旋致疾顛上印綬以歸田固為輕典佩銀黄<lb/>
而夸里更沐垂恩捧檄入門過家上冡桑梓遂晨昏之<lb/>
願松楸寛夢寐之思行道觀瞻合宗感涕兹蓋伏遇皇<lb/>
帝陛下合徳天地翫心神明常思四表之歡不録萬里<lb/>
之過而臣空行空反曾蔑效於秋毫乍佞乍賢尚叨榮<lb/>
於晝錦内而自訟其又奚言敢不上體至仁仰圖共理<lb/>
奉三年之計自惟無補於朝廷推一日之長庶或兼容<lb/>
於獄市<lb/>
<pb n="KR2k0045_WYG_114-18b"/>
　　饒州到任謝表　　　　　　　　王十朋<lb/>
際時遇主協五百世之昌期共理分符叨二千石之重<lb/>
寄試之民事簡在帝心伏念臣奮身諸生肄業太學上<lb/>
皇親策權居多士之先陛下誤知眷出羣臣之右方御<lb/>
天之十日畀近地之一麾旋䝉召還屢辱賜對魏徴之<lb/>
蘊幾展盡賈誼之言畧施行曽未閲於三時已徧更於<lb/>
數職遽從憲府擢貳天官人言遭際之非常臣懼寵榮<lb/>
之過分力辭成命果獲俞音榮聨書殿之名假守便藩<lb/>
<pb n="KR2k0045_WYG_114-19a"/>
之郡身獲全於進退恩不替於初終况此楚東之大邦<lb/>
實為江右之奥壤顔真卿英風如在范仲淹遺愛猶存<lb/>
臣實何人可預兹選兹蓋伏遇皇帝陛下法舜受禪體<lb/>
堯宅天廣收衆正而首及滯淹樂聴讜言而不罪狂直<lb/>
遴選朝廷之士疇咨岳牧之臣雖地分内外之殊而心<lb/>
蔑輕重之異知臣本出乎白屋謂臣可牧夫細民札布<lb/>
十行憂分千里臣敢不仰奉徳意力宣教條雖才非太<lb/>
公不能五月報政然忠猶杜甫未嘗一飯忘君<lb/>
<pb n="KR2k0045_WYG_114-19b"/>
　　遺表　　　　　　　　　　　　胡　銓<lb/>
有生必死何足動心無路報恩實不瞑目興言氣鬱戀<lb/>
闕神馳竊念銓奮自孤生早陟膴仕不識忌諱自取顛<lb/>
隮太上赦臣於萬死一生之中陛下擢臣於九卿六官<lb/>
之列曽何補報徒積罪尤乆違闕廷待盡田野屢昇真<lb/>
祠之逸復叨祕殿之崇收召節以遂其愚許挂冠以優<lb/>
其老身塗草野雖自誓於平生命在膏育恨不獲其死<lb/>
所强支微喘更畢餘忠伏願皇帝陛下舍已從人安民<lb/>
<pb n="KR2k0045_WYG_114-20a"/>
和衆大秦襄復讐之義監周公無逸之書任忠直之士<lb/>
而勿親便佞之人守祖宗之法而勿聴紛更之說益堅<lb/>
初志懋建豐功混中外於一家壯基圖於萬世臣莫瞻<lb/>
九陛行即三泉相如草封禪以貢諛竊所不敢張廵為<lb/>
厲鬼以殺賊死亦不忘<lb/>
　　南康軍到任謝表　　　　　　　朱　子<lb/>
臣熹言伏奉敕命差臣權發遣南康軍尋具辭免奉聖<lb/>
㫖不允令疾速前去之任候任滿前來奏事臣已於淳<lb/>
<pb n="KR2k0045_WYG_114-20b"/>
熙六年三月三十日到任交割職事訖者迂愚無用乆<lb/>
陪香火之班臨照不遺驟假兵民之寄懇辭弗獲宣布<lb/>
云初感極涕零愧深汗洽伏念臣受材凡近賦性顓䝉<lb/>
能讀古人之書豈識當世之務頃䝉登進獲奉清閒繼<lb/>
逺跡於邱樊遂閲嵗華之乆顧馳心於魏闕敢忘葵藿<lb/>
之誠中兩奉於除書亦屢祗於召節銜哀抱病既莫效<lb/>
於驅馳假寵疏榮反繆膺於眷奬方誓堅於素守庶少<lb/>
答於殊知豈意因仍復階任使論資校考既已極於超<lb/>
<pb n="KR2k0045_WYG_114-21a"/>
踰揣分量能懼愈難於稱塞矧自乖於夙志又仰負於<lb/>
前恩雖嘗控瀝而莫囘終坐懦慵之無守遂扶衰朽暫<lb/>
别故山已見吏民具宣徳意豈曰昨非而今是實繇義<lb/>
重而身輕此蓋伏遇皇帝陛下性得堯仁道髙舜哲念<lb/>
安民之不易故慮尤軫於逺方謂知人為甚難故用或<lb/>
收於棄物致兹孱瑣亦備使令臣敢不仰奉詔條俯詢<lb/>
民瘼儻粗間於疾疢詎辭撫字之勞冀少假於旬時卒<lb/>
上退藏之請尚全末路克對寵光<lb/>
<pb n="KR2k0045_WYG_114-21b"/>
　　代舅曽使君知筠州謝表　　　　吕祖謙<lb/>
九畿星拱並受詔條萬乘天臨誕敷宸指雖陋邦之代<lb/>
匱亦徳意之親承具以聖謨告於裔土竊以舜門穆穆<lb/>
輯瑞以朝諸侯湯網恢恢受球而綴下國思皇盛旦率<lb/>
履舊章肆勤前席之咨傳及左符之寄腹心屏翰臂指<lb/>
豪英凡拜賜於朱轓咸觀光於丹扆如臣者至譾而拙甚<lb/>
愚以疎弓箕乆負於家傳簪笏偶逃於官謗長江右壤<lb/>
筠水附城盼竹使以承流已過斗升之量欵楓宸而錫<lb/>
<pb n="KR2k0045_WYG_114-22a"/>
對幸瞻咫尺之顔此蓋伏遇皇帝陛下濬哲文明剛健<lb/>
中正下天上地酌民瘼以廣求小紀大綱收主威而總<lb/>
攬邈在河山之外皆如㢘陛之前臣敢不遵奉章程慰<lb/>
安黎庶惇行教化漸消珥筆之風恪守部封少効挈缾<lb/>
之智<lb/>
　　知筠州謝到任表　　　　　　　楊萬里<lb/>
需章匄外退以其私便郡疏恩過於自擇地與期而俱<lb/>
近感及喜以交併不勞載驅已抵所治伏念臣學問將<lb/>
<pb n="KR2k0045_WYG_114-22b"/>
落行能無稱巖居川觀施諸時而莫可草耕木茹願其<lb/>
外以奚為際熙運之休明彚羣才而登進再收逺跡誕<lb/>
寘周行念文教之忠云既勞而後食然身其餘幾如未<lb/>
老而先衰兒女滿前婚嫁未畢方抒情而地蹐忽從欲<lb/>
以天矜海上仙山隔蓬萊於弱水江西道院製菡萏於<lb/>
劍池仰惟君父之恩何有中外之間兹蓋伏遇皇帝陛<lb/>
下立心咸五侔徳疇三若予厚下之仁怙冒率土咨汝<lb/>
宅生之吏惠鮮小民無愛珪符下逮樗櫟臣敢不祗若<lb/>
<pb n="KR2k0045_WYG_114-23a"/>
徳意宏敷詔條令修庭户之間所先豈弟民和隴畝之<lb/>
上兹謂答揚<lb/>
　　謝皇太子頒賜誠齋二字牋<lb/>
玉字寳書賜一雙之白璧槿籬茅棟騰千丈之瑞光自<lb/>
愧野人恭承嘉惠兹葢伏遇皇太子殿下學闡百聖天<lb/>
縱多能於兩宫問寢之餘傳二聖揮毫之祕龍盤虎卧<lb/>
得精妙於太皇霧結雲霏憲昭囘於今上某敢不刻諸<lb/>
琬琰垂厥子孫袖有驪珠函山川之輝媚家無儋石藏<lb/>
<pb n="KR2k0045_WYG_114-23b"/>
星斗之文章<lb/>
　　袁州到任謝表　　　　　　　　劉克莊<lb/>
遭嘖言而去國自屏空山奉明詔以典州且叨善地已<lb/>
臨封域具布詔條伏念臣本起鯫生最為拙宦偶逢總<lb/>
攬遂沗旁招猥塵公府之僚嘗奉便朝之對莫施螢爝<lb/>
禆日月之清明雖批龍鱗覺雷霆之開霽惟小臣之孤<lb/>
立恃明主以少安及速抨弹尚䝉涵貸支離賦粟方此<lb/>
養疴象罔得珠俄而起廢惟袁為郡舊名安静之區與<lb/>
<pb n="KR2k0045_WYG_114-24a"/>
盗比鄰今亦孤危之地城空無備兵少且孱以妄庸繆<lb/>
分千里之憂恐倉卒難待一朝之變而况别慈顔於膝<lb/>
下魂夢屢驚旅隻影於天涯宦遊奚樂徒有君親之一<lb/>
念若為忠孝之兩全兹葢伏遇皇帝陛下奮發主威作<lb/>
新吏治謂多壘艱虞之際務使民安凡録屏臨遣之人<lb/>
率由聖擇乃如臣等亦在數中臣敢不厚培本根申畫<lb/>
封守長江之險與我共願為强敵之防四境不治如之<lb/>
何此則微臣之罪<lb/>
<pb n="KR2k0045_WYG_114-24b"/>
　　貢布表<lb/>
舜絃方奏適當被袗之時禹服攸同爰謹貢絺之典意<lb/>
均芹曝禮寓篚苞恭惟皇帝陛下寳以儉慈麗惟道徳<lb/>
輕徭薄賦首捐布縷之征固本深根尤絀繭絲之說凡<lb/>
受專城之寄謹修任土之宜臣叨守春臺逖瞻薰殿屬<lb/>
届金流之候初御微涼雖非火浣之良庶存故實<lb/>
　　饒州到任謝表　　　　　　　　王　炎<lb/>
祝釐散吏甘弛擔於田廬起發誤恩濫把麾於鄰郡榮<lb/>
<pb n="KR2k0045_WYG_114-25a"/>
似晝遊之繡懼増夕飲之氷伏念臣踽踽獨行棲棲平<lb/>
進晚遇聖神之采擇偏受學館之清華並躡郎曹躐升<lb/>
戎監得踰其分自速顛隮行負於言徒深懲創方念過<lb/>
都之鷁退敢期出塞之馬歸再閲期年洊叨召節起之<lb/>
閒館畀以守符雖徽饒一水之相通最為便地而顔范<lb/>
二賢之所治亦號名城第旱澇之相仍且公私之俱困<lb/>
欲施舍則財於何取務趨辦則民將不堪駑緩無庸鴻<lb/>
私難稱兹葢伏遇陛下知人則哲御衆以寛捨其舊而<lb/>
<pb n="KR2k0045_WYG_114-25b"/>
圗新俾之改過用所長而去短咸以撥煩雖合棄捐特<lb/>
加收拭臣敢不省躬玷闕厲志廉平因密邇於里居易<lb/>
講求於民瘼廣朝廷寛大之徳專務撫摩消田里歎愁<lb/>
之情稍蘇彫瘵<lb/>
　　青田義門謝恩表　　　　　　　陸　冲<lb/>
十世義居旌表已頒於廊廟九天申命敕書復畀於門<lb/>
閭乾坤之露澤新承里宅之風聲益振叨塵過分榮耀<lb/>
下懷臣誠惶誠恐稽首頓首臣聞修身齊家乃大學之<lb/>
<pb n="KR2k0045_WYG_114-26a"/>
根本化民成俗實聖治之權輿自唐有張公藝以來至<lb/>
我宋彭氏程氏而下懷終始同居之義乃荷䝉聖典之<lb/>
褒眷念儒門尤加篤愛以兹二老乃先知先覺之民政<lb/>
奉兩朝賜文達文安之諡既以千餘指宗支之衆聚於<lb/>
二百年古屋之間詩禮相傳饔飱合㸑祗謂閭閻之共<lb/>
處詎期綸綍之昭垂郡邑爭先而快覩室家相慶以騰<lb/>
歡自愧深恩孰兹報稱兹葢恭遇皇帝陛下化民長乆<lb/>
霈澤豐隆中三極以作君奄四海以光宅人處唐虞之<lb/>
<pb n="KR2k0045_WYG_114-26b"/>
治比屋可封士遵洙泗之傳里仁為美遂令瑣末亦被<lb/>
寵榮臣敢不仰體聖恩俯察族類聖益聖明益明長藉<lb/>
照臨之徳老吾老㓜吾㓜盡叨孝弟之誠臣無任激切<lb/>
屏營之至<lb/>
　　十一月視印於南康境上閏十二月到司謝表<lb/>
　　　　　　　　　　　　　　　　徐鹿卿<lb/>
近日長安甫祝釐而西去觀風江滸誤將指以東來循<lb/>
牆莫遂於懇祈入境具宣於寛大俯慚忝竊仰戴生成<lb/>
<pb n="KR2k0045_WYG_114-27a"/>
伏念臣空抱古心豈堪世用少遊塲屋志一第以為榮<lb/>
壯踐仕塗蔑寸功之自見當路過為之汲引明時曲示<lb/>
於收羅由彫邑以登朝起祠庭而予郡固未嘗違道干<lb/>
譽亦不敢因公病私偶無得罪於軍民安有隨車之老<lb/>
稚殆饑渴易為於飲食非涓埃可益於海山入玷郎闈<lb/>
躐陞省闥上恩深厚但知空臆以盡言世論嶮巇必欲<lb/>
索瘢而洗垢絲毫無此天日臨之置散投閒正尋盟於<lb/>
鷗鷺取長捨短忽促駕於騏駰固辭非所以效忠冒進<lb/>
<pb n="KR2k0045_WYG_114-27b"/>
又幾於鮮恥莫囘逺聴祗拜溫綸饑歉頻年曷給馬牛<lb/>
之運流離滿野孰安鴻雁之居㑹是么麽可供任使兹<lb/>
葢伏遇皇帝陛下與人而不求備嘉善而矜不能念臣<lb/>
意在愛君忍終加於棄絶察臣才非經世尚粗竭於拙<lb/>
勤畀以皇華責其後效臣敢不盡忱體國悉力為民一<lb/>
江數千里風寒諒書生之何補九州四十三屬邑庶濬<lb/>
澤之周流<lb/>
　　戊午賜御書味書閣遺安堂六大字謝表<lb/>
<pb n="KR2k0045_WYG_114-28a"/>
書帷夕說閲日未幾易畫芒寒自天有隕神筆一施於<lb/>
潤澤衡茅倍長於聲光目盡駭於榮觀手不知其自舞<lb/>
臣某恭以我宋淵微之家學每因暇日遊戲於法書有<lb/>
如私室之扁題尤示聖恩之優異或野處賁詞臣之第<lb/>
或茂功旌勲舊之門藏在名山具存彛典厯數西江之<lb/>
盛事於昭列聖之宸奎太祖表洪氏之義居光堯書萬<lb/>
里之齋額然名徳乃膺是眷豈么微可擬其倫伏念臣<lb/>
少也多竒長而無述短檠二尺妄窺往聖之微言破屋<lb/>
<pb n="KR2k0045_WYG_114-28b"/>
數間近守先臣之故址茍焉葺理於以藏修讀書之眼<lb/>
已昏負郭之田何有謂學問求放心而已而貧賤庸玉<lb/>
女於成得一善則服膺食知其味恐多財而益疾獨遺<lb/>
之安英華自咀於窮年夢寐不忘於清夜淡而弗厭樂<lb/>
以忘憂此微臣飭已之私亦古者刑家之意輒因閒燕<lb/>
乞假寵靈方虞鈇鉞之誅忽委琳瑯之賜色齊南斗奪<lb/>
星軫之光芒勢聳乾龍煥雨簾之晶彩増盤谷山泉之<lb/>
重貫豐城干莫之精陽和不擇地而施海宇舉聞風而<lb/>
<pb n="KR2k0045_WYG_114-29a"/>
起兹葢伏遇皇帝陛下道包萬象天縱多能心上經綸<lb/>
本廣厦細氊之論毫端造化囘氷崖雪屋之春凡陪虎<lb/>
觀之清遊隨探驪珠而必獲察臣硏精磨鏡之帖憐臣<lb/>
嘗躬耕隴之勞爰頒肆筆之書下飭窮山之陋臣敢不<lb/>
祗承帝賜仰對天章六字寳傳與六經而俱壽百金産<lb/>
薄期百世以流芳永垂訓於子孫庶酬恩於君父<lb/>
　　乞裘萬頃幸元龍遺澤表　　　　呉　潛<lb/>
臣聞居賢徳以善俗者君子之澤也善善而及子孫者<lb/>
<pb n="KR2k0045_WYG_114-29b"/>
春秋之義也葢儀型一方必有善士上之人固當超越<lb/>
故常不間存殁庶足以昭勸懲而敦禮敎臣備員江南<lb/>
西路延見父老詢問人物皆言江右夙號多士率為顯<lb/>
人獨豫章裘萬頃髙安幸元龍皆鄉之師友不幸以厄<lb/>
窮終其身莫有為之言者恭惟皇帝陛下勵精改紀正<lb/>
氣日伸當世老成博雅之彦收召無遺而此二人者存<lb/>
不及見天日之清明殁不獲沾雨露之膏澤為善而不<lb/>
報識者懼之臣既忝外臺耳目敢不以聞伏見贈通直<lb/>
<pb n="KR2k0045_WYG_114-30a"/>
郎裘萬頃清名厚徳矜式士林博學髙文源流賢派方<lb/>
嘉定時大臣徳政萬頃雖䝉收召遇除官則辭之既辭<lb/>
掌故又辭司直乃乞添差帥屬而去不知者謂為親老<lb/>
也乃其自度枘鑿又不欲近名耳秩滿不調退歸西山<lb/>
衡門之下既老且病猶日孜孜以治心養氣為躬行綱<lb/>
要以忠信孝悌敎其鄉黨子弟諸司曹彦約等繼為乞<lb/>
差遣於朝僅還幕府一月而歿蓋近世以老選調如萬<lb/>
頃者極少而萬頃不悔也故朝章郎幸元龍英辭偉論<lb/>
<pb n="KR2k0045_WYG_114-30b"/>
萬字立成直氣雄才一毫不屈分敎隨州先臣喜其剛<lb/>
正奏舉改秩自是宰邑倅州聲滿江漢輕財急義以儒<lb/>
知兵屢奏書天闕指陳時政忠義激發皆所難言當路<lb/>
惡其論髙志廣亟聞於朝遂令致仕時年方五十有八<lb/>
襆被而歸日與其徒窮經講學㸃墨不入帝城大臣諷<lb/>
令陳乞屹不為動蓋元龍去纔九閲月而路門親政賢<lb/>
路彚征矣照得萬頃嘗綴朝列有子四上禮部尚為布<lb/>
衣元龍既登員外郎有子亦與漕薦然以義方所漸不<lb/>
<pb n="KR2k0045_WYG_114-31a"/>
肯自行陳理一則無澤而厄於天一則澤可及而困於<lb/>
人此江右有識之士尚父論世而每為之慨歎也豈所以<lb/>
扶頽風而起人心哉臣愚欲望聖慈深考春秋之義追<lb/>
懷君子之澤除萬頃已䝉贈官外特與其子從龍補受<lb/>
文資將元龍改正致仕放行合得恩澤俾其子應鑑承<lb/>
受仍與元龍追理生前磨勘酌賞慶典恩例優加贈䘏<lb/>
庶使賢者之後不絶於禄仕公議之屈獲伸於明時其<lb/>
於治化實非小補須至奏聞者<lb/>
<pb n="KR2k0045_WYG_114-31b"/>
　　知贑州到任謝表　　　　　　　文天祥<lb/>
九重選牧錫類天寛千里承流奉親地近昉共侯度丕<lb/>
戴王休伏念臣某才本空疎分安孤苦身逢盛代夙自<lb/>
厲於丹心家有重親晚相依於白髪頃叨漢傳往即楚<lb/>
封何敬非刑粗殫審克不遑將母私切懷歸當懇懇以<lb/>
陳情冀髙髙之從欲遄䝉異渥特畀近麾繼頒㫖以趨<lb/>
征已鞠躬而祗上禄及一門之微賤恩同大造之生成<lb/>
兹葢伏遇皇帝陛下以堯舜之資行曽閔之道嗣寧王<lb/>
<pb n="KR2k0045_WYG_114-32a"/>
之大厯毖我成功奉太后之萬年與天齊壽遂使忝求<lb/>
芻之寄亦獲供啜菽之歡臣敢不老老及人親親為政<lb/>
由家達國期興遜以興仁以子移臣寓為忠於為孝<lb/>
　元<lb/>
　　進龍虎山志表　　　　　　<hi>道士</hi>呉全節<lb/>
臣全節言皇慶二年三月辛巳臣全節詣集賢院言信<lb/>
州路龍虎山前奉敕重作太上清正一萬夀宫成有㫖<lb/>
以其圖來上臣全節謹以封上山圖請具録為志太保<lb/>
<pb n="KR2k0045_WYG_114-32b"/>
臣曲出集賢院大學士臣邦寧以聞敇翰林院侍講學<lb/>
士臣明善編述龍虎山志志成以授臣全節者臣全節<lb/>
竊惟兹山邈在江右實神明之都宅人物之奥區道徳<lb/>
之家發蹟自漢以世相授承流至今然而傳聞異辭紀<lb/>
載無法雖有名勝隠鬱弗宣風氣之宜理若有待臣全<lb/>
節誠惶誠恐稽首頓首皇帝陛下有相之道無為而成<lb/>
曰清浄以臨民本𤣥𤣥之為敎自祖宗繼承之際葢上<lb/>
下四十餘年嗣天師臣與材子弟父兄傳緒者三世大<lb/>
<pb n="KR2k0045_WYG_114-33a"/>
宗師臣留孫出入禁闥近承恩者四朝施及微臣嗣陪<lb/>
祕祝香火𤓰華之盛衣冠章綬之榮推恩上及其私親<lb/>
錫命旁加於子弟其為榮寵可謂至矣而聖眷深重欲<lb/>
其傳逺與山無窮乃因圖上於新宫爰俾更修於别乘<lb/>
詞臣涉筆方冊成書雲漢昭囘衣被草木雷風鼓舞發<lb/>
揮山川垂之乆長信在金石夫周官職方之載泛及於<lb/>
方隅漢家封禪之書徒詳於祠禱未若斯志專而不誣<lb/>
臣全節感激遭逢誓言報稱幸一經於皇覽得藏副於<lb/>
<pb n="KR2k0045_WYG_114-33b"/>
名山益振𤣥風少禆至治其龍虎山志三卷謹繕寫成<lb/>
四冊隨表上進臣黷犯宸嚴無任惶懼激切屛營之至<lb/>
　明<lb/>
　　謝特恩賜建忠禮書院瓊恩堂寳澤樓表<lb/>
　　　　　　　　　　　　　　　　夏　言<lb/>
伏䝉聖恩賜臣忠禮書院瓊恩堂寳澤樓特敕有司建<lb/>
造工部製扁給賜者臣誠懽誠感稽首頓首上言離明<lb/>
麗正覩經天緯地之文乾健當陽遘風虎雲龍之㑹道<lb/>
<pb n="KR2k0045_WYG_114-34a"/>
逢交泰恩出非常御藻宸章日星赫其炳耀華堂雄構<lb/>
山川賴以光榮渥眷有加矜慚無措恭惟皇帝陛下天<lb/>
徳地業育萬有而同仁湯武堯文冠百王而獨聖清明<lb/>
旁燭敦大兼容定禮作樂剏法於羣幾之先制度考文<lb/>
收功於末論之後取善不遺於葑菲録賢每棄其瑕疵<lb/>
如臣鄙樸之資亦在甄收之列但臣學未聞道徒有志<lb/>
於古人才乏通方實無見於當世詎意受知於上聖䝉<lb/>
恩越出於常流諌署從容乆陪國論詞垣密勿數侍講<lb/>
<pb n="KR2k0045_WYG_114-34b"/>
帷方兼亞以詹端旋晉長於宗伯薦膺宫保顯陟孤卿<lb/>
祗近清光手詔枉厪於朝夕寵頒羣籍恩私優假於尋<lb/>
常顧蓬蓽卑棲祗懼天章之䙝乃絲綸煥發過叨宸藻<lb/>
之榮堂扁瓊恩銘刻琬琰之貴樓題寳澤慶流河漢之<lb/>
光重以書院之名特加忠禮之賜維兹嘉號悉出淵衷<lb/>
惠錫頻仍褒稱備厚楣扁命冬官之大匠公功勤方岳<lb/>
之有司盛典彰隆寵恩崇異乃近代人臣之所未有實<lb/>
前兹世主之所罕施白鹿徒聞匪出玉音之特建紫陽<lb/>
<pb n="KR2k0045_WYG_114-35a"/>
　尚在未縁聖主之親題南紀増輝中朝動色子孫永寳<lb/>
　族里具瞻葢將侈百禩之美談詎止專一時之幸㑹臣<lb/>
　敢不彌堅素節益罄丹心非仁義不陳於前有謀猷則<lb/>
　順於外竭忠於禮仰承聖訓之惓惓以正事君敢易臣<lb/>
　衷之耿耿伏願天休滋至神嘏攸純聖子神孫衍皇圖<lb/>
　於有永天髙地厚祝睿算於無疆<lb/>
　國朝<lb/>
恩免南昌浮糧謝表　　　　　　　　　朱　軾<lb/>
<pb n="KR2k0045_WYG_114-35b"/>
　伏惟我<lb/>
皇上盛徳同天至仁育物撫萬方之版籍無時不念其艱<lb/>
　難運四海之樞機每事必圗其乆大重農貴粟唯藏富<lb/>
　於窮簷給復蠲租頻推恩於稔嵗猶念江右素稱瘠壤<lb/>
　南昌復有浮糧計畝陞科數獨踰於他郡按圗考賦事<lb/>
　實起於前明<lb/>
特沛新綸酌裁舊額寛四百年之成賦垂億萬載之洪仁<lb/>
　減唯正之供留諸百姓布非常之徳惠此一方嵩祝喧<lb/>
<pb n="KR2k0045_WYG_114-36a"/>
　天歡聲遍野涵濡<lb/>
帝澤與章水而同深瞻仰<lb/>
天顔比廬峰而更峻<hi>臣</hi>等身依北闕籍𨽻西江詔令傳於<lb/>
　禁中欣喜出於望外乾坤怗冒盡大地以無私雨露栽<lb/>
　培在此邦為尤渥歡欣靡極歌頌難名傾葵藿之微誠<lb/>
　常隨化日率枌榆之舊里共樂淳風臣等謹合詞恭謝<lb/>
天恩不勝懽忭感戴之至<lb/>
　　　蠲免額徴錢糧謝表<lb/>
<pb n="KR2k0045_WYG_114-36b"/>
　奏為恭謝<lb/>
天恩事雍正八年九月十八日奉<lb/>
上諭朕臨御萬方宵旰勤求惟以愛養斯民為念數年以<lb/>
　來除減租税叠沛恩膏不但旱澇歉收之處蠲賑兼施<lb/>
　即該省年穀順成不須寛賦而朕欲使民力寛裕每加<lb/>
　格外之恩葢國家經費既敷則藏富於民俾各家給而<lb/>
　人足乃朕之至願也查各省錢糧朕特降諭㫖蠲免者<lb/>
　已多今次第舉行應及於江西湖北湖南三省著將辛<lb/>
<pb n="KR2k0045_WYG_114-37a"/>
　亥年江西湖北湖南三省額徴錢糧各蠲免四十萬兩<lb/>
　又念直𨽻乃畿輔首善之地應沛殊恩山東今嵗被水<lb/>
　之州縣稍多朕心甚為軫念除二省澇溢地方已加意<lb/>
　賑恤並將本年額賦照例蠲免外著將辛亥年直𨽻山<lb/>
　東通省錢糧各蠲免四十萬兩以上五省共免正賦二<lb/>
　百萬兩各該督撫應仰體朕心嚴飭有司敬謹奉行務<lb/>
　令閭閻均霑實惠倘奉行稍有不善或被官吏侵漁或<lb/>
　有衿棍包攬等弊一經發覺必重治其罪並將大小官<lb/>
<pb n="KR2k0045_WYG_114-37b"/>
　員嚴加議處特諭欽此欽惟我<lb/>
皇上大徳諴民至誠育物恩膏廣沛溥萬物之陽和惠澤<lb/>
　宏施敷九天之湛露布豐亨於海宇懷保功深厪撫恤<lb/>
　於<lb/>
宸衷勤求念切敷天之下共慶生成大江以西叠霑雨露<lb/>
　葢自免除腳耗豁數十萬之舊逋蠲減浮糧甦三百年<lb/>
　之積困截漕分天庾之粟留賑厚蔀屋之生固已大澤<lb/>
　淪肌深仁浹髓矣乃者多黍多稌值大有之豐年尤復<lb/>
<pb n="KR2k0045_WYG_114-38a"/>
　減賦減租流泰階之解澤<lb/>
溫綸甫降十三郡之協氣旁孚曠典頻頒億萬姓之歡心<lb/>
　大洽<lb/>
皇仁浩蕩彭蠡不足喻其深<lb/>
帝徳崇嶐匡廬無能比其峻家給人足民力寛然而有餘<lb/>
　嵗稔時和<lb/>
天恩有加而無已襟江帶湖之地户慶盈寧水耕火耨之<lb/>
　鄉人歌樂利歡騰童叟喜溢臣民<hi>臣</hi>等拜爵彤庭叨榮<lb/>
<pb n="KR2k0045_WYG_114-38b"/>
　聖世瞻雲就日偕父老子弟以啣恩食徳服疇合翼軫<lb/>
　斗牛而誌喜勉䇿勵於駑鈍抒心葵向難酬髙厚之恩<lb/>
　積忠愛於悃忱翹首嵩呼願效升恒之祝<hi>臣</hi>等謹合詞<lb/>
　恭謝<lb/>
天恩不勝懽忭感戴之至<lb/>
　<lb/>
　<lb/>
　　江西通志卷一百十四<lb/>
</p>
<p>
</p>
  </div>
</body>
</text>
</TEI>
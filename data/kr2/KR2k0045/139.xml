<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷一百三十九</head> <lb/>
    <p>
<pb n="KR2k0045_WYG_139-1a"/>
欽定四庫全書<lb/>
　江西通志卷一百三十九<lb/>
　　藝文<hi>序四</hi>
國朝<lb/>
　　豫章二祀紀序　　　　　　　　陳𢎞緒<lb/>
南州勝蹟在城中者一為東湖之髙士祠一為章江門<lb/>
之夕佳樓髙士祠人知為徐孺子蘋藻之區而已至夕<lb/>
佳樓則已非復曩昔故名蓋兩者僅存其蹟亦已久矣<lb/>
<pb n="KR2k0045_WYG_139-1b"/>
廣陵李公理豫章過夕佳樓喟然嘆曰兹豈非元忠臣<lb/>
偰公列箎之第宅乎自嘉靖來易偰家為夕佳忠烈姓<lb/>
字不復流播梓里可勝歎哉於是製偰公木主祀之樓<lb/>
下已閲饒州志得漢張子逺遐從孺子論易事則又喟<lb/>
然曰此君湮滅不傳亦偰公之儔也祀孺子不祀張君<lb/>
惡其不備則又増木主於髙士祠歲祀如例卓然與河<lb/>
山不朽矣而以𢎞緒生長兹土命為之序緒嘗讀陳公<lb/>
文燭夕佳樓記備述陳仲舉王子安諸君絶不一及偰<lb/>
<pb n="KR2k0045_WYG_139-2a"/>
公豈以博雅如陳亦遂不知兹樓為勝國之遺邪若徐<lb/>
孺子出處大節得於易之進退消息為深千餘年間惟<lb/>
曽子固知之然子固亦不知孺子之傳在於子逺也嗟<lb/>
乎以偰公之忠烈何有於後世之名而張君屢謝辟舉<lb/>
潛心庖畫周文亦豈有意於古今之聲譽者然而彰羙<lb/>
示勸賢士大夫之責也公斯舉不獨以昭前徽夫亦因<lb/>
之以勵繼起其所繫詎不重哉<lb/>
　　清賦大綱序　　　　　　　　　徐世溥<lb/>
<pb n="KR2k0045_WYG_139-2b"/>
高郵王公修之理饒之明年清厥屬之賦焉拯民困襄<lb/>
國計訓官治也其明年春清賦大綱書成世溥受而讀<lb/>
之肅容歎曰幸哉饒七邑之民蘇矣抑是宜獻諸朝頒<lb/>
之天下俾守令人人以為師則豈惟饒實嘉賴之昔先<lb/>
王之取民也定之以經班之以式昭之以令稽之以節<lb/>
綜之以目㑹之以成是以上下宣通洽和官無滯乏亦<lb/>
無溢徵民無逋賦亦無倍輸雖有不得已之役然國用<lb/>
恒給而怨讟不生也今也上所令民弗知邑有正則胥<lb/>
<pb n="KR2k0045_WYG_139-3a"/>
吏隱其籍髙下在手有司者聽之耳夫寇起於民貧貧<lb/>
繇賦重賦重繇數加加賦繇於所徵不給所用數加繇<lb/>
於所入不及所徵所入不及所徵繇於賦不清國加一<lb/>
民輸十胥吏攫其九歸羡乎官以上計則乃仍得半故<lb/>
賦益矣國詘猶昔也上焉者弗知惟曰官不職耳民不<lb/>
好義耳有司爰多殿而少最屬有警至増餉之令復下<lb/>
胥吏則又隂益其數百姓不知乃曰是再困我也是君<lb/>
民與官交病上下鬲而利孔中贏也故為今之計莫若<lb/>
<pb n="KR2k0045_WYG_139-3b"/>
清賦而已明其正則胥吏乃不得巧稱掊克明所加之<lb/>
固匪多也民乃益樂輸是則不必蠲賑而頌聲已敷有<lb/>
司由兹以及於寛政者不亦多乎知詳之為要政之寳<lb/>
也五則立十害除三善備其用心勤其為功大矣仲尼<lb/>
仁管仲而夢周公牧民版法齊以勃興周官三百六十<lb/>
纎悉畢具故能載周以至數百年公殆其徒與蓋禹平<lb/>
水土則三壤以成賦是清賦之始也詩曰惠此中國以<lb/>
綏四方四方有賢宰信能則效之行是五者則公之明<lb/>
<pb n="KR2k0045_WYG_139-4a"/>
徳乃益逺矣<lb/>
　　山川語序<lb/>
史稱隂陽之術使人拘而多畏以余觀之殆莫甚於形<lb/>
家言矣佩盤囊袖磁石挹水睨鍼凡言能為人葬其親<lb/>
者皆使人之親不得葬者也昧者貪不可知之福葸者<lb/>
懼不必然之禍獨子怯於身孤多男復忌偏盛雖有仁<lb/>
孝聰明之子又或以其身未行道而特見不足以取信<lb/>
議不足以破私誠心慘怛不足以銷忌此賢公卿所以<lb/>
<pb n="KR2k0045_WYG_139-4b"/>
或數十年不就窀穸而仁人孝子所為中夜飲泣傷心<lb/>
也嗚呼始為是説者何與蓋古者天子七月而葬諸侯<lb/>
五月大夫三月士踰月未有經年者若是其速也則其<lb/>
葬故之闕者蓋有之矣春秋有不書之葬古不修墓以<lb/>
戒闕也是故子思曰喪三日而殯凡附於身者必誠必<lb/>
信勿之有悔焉耳矣三月而葬凡附於棺者必誠必信<lb/>
勿之有悔焉耳矣嗟乎古之人誠慮夫人子有不誠且<lb/>
信者也於是乎欣之以福怵之以禍使之無敢茍於附<lb/>
<pb n="KR2k0045_WYG_139-5a"/>
棺歸土之際以安厥親孰知趨避之説出而仁孝之念<lb/>
移世衰道微向之所為假趨避以牖誠信者乃適足以<lb/>
誨爭而致怠高明之家親戚朋友各引其類衆言淆亂<lb/>
人懷一心親未卜壤兄弟已為路人矣豈不痛哉欲究<lb/>
其弊莫若使人子皆通形家言而勿惑於葬師拘牽穿<lb/>
鑿之説欲使人子身通形家莫若去其繁迂之言而示<lb/>
以簡易方回經曰山川而能語葬師食無所夫山川曷<lb/>
嘗不能語哉高卑語我形緩急語我氣曲直語我情聚<lb/>
<pb n="KR2k0045_WYG_139-5b"/>
散語我勢故其圓象紫微方象天市綴次象諸辰行列<lb/>
象營衞近取諸身逺取諸物細而草木大及朝市萬狀<lb/>
羣分五行應類合之以生剋驗之以向背吉凶可知剛<lb/>
柔有制矣繇葬師觀之則山川終古不言繇知者觀之<lb/>
山川曷嘗不語哉瑞昌曹洞山參軍少以才名冠江楚<lb/>
晚感東陲之亂棄儒冠從戎大言嶽嶽不能與時俯仰<lb/>
平東侯印十年不克佩天也然所著書已數十萬言尤<lb/>
精地理壬申䖍南告警撫軍興化解公方伯烏程潘公<lb/>
<pb n="KR2k0045_WYG_139-6a"/>
延督水師欲練一軍軍上游以備不虞因出示别後所<lb/>
著屬余序其山川語奇而簡簡而易為人子者家有是<lb/>
書厥親葬有所矣方回舜七友之一也舜微時與遊歴<lb/>
山雷澤之間夫古之言卜者始於庖羲醫始於神農黄<lb/>
帝岐伯隂陽始於容成大撓是皆神聖開天邈不可幾<lb/>
之人而今之行是數道者乃皆中人以下吾儕所得厮<lb/>
養蓄之其不足倚仗無論且如周室卜居公劉公旦最<lb/>
著也二聖人三單九伐古今之兵法莫加焉於戲非足<lb/>
<pb n="KR2k0045_WYG_139-6b"/>
跡遍天下資兼文武者猶未可以語山川哉<lb/>
　　重修雩都縣志序　　　　　　　李元鼎<lb/>
余昔與長山李五絃宮保同官司馬每公暇輒集兩家<lb/>
子弟聚晤一堂文酒之餘相與共商天下國家之故因<lb/>
言禹貢職方氏紀載九州甚悉周以大司徒掌天下輿<lb/>
圖而職方則隸司馬蓋計國富莫如數馬以對而筦樞<lb/>
者輒相需為用此版籍輿圖之所從歸以重強國之本<lb/>
焉諸弟子從旁志之今在公明府懽然覺有當於中者<lb/>
<pb n="KR2k0045_WYG_139-7a"/>
蓋宮保之猶子也嗣余解組歸田在公謁選得余鄉䖍<lb/>
之雩都令雩都巖邑也君受事以來凡所為潔以持已<lb/>
嚴以御下衣食以厚民之生教化以淑民之德平訟獄<lb/>
均賦斂慮無不當上下之意而其最著者則邑有大盜<lb/>
嘯聚山澤為數邑害君始之羈縻既即𠞰蕩不難躬親<lb/>
矢石與武臣共底厥績都御史奇其才屢首薦牘而雩<lb/>
都於是稱樂國矣辛丑秋余偶有先民之懷扁舟而上<lb/>
至其邑訪羅文恭先生羅田巖遺蹟得與君握手道故<lb/>
<pb n="KR2k0045_WYG_139-7b"/>
邑孝亷易子去浮梅子子鶴杖屨相從望古遥矚見其<lb/>
山高而水深漢將軍之故壘已杳不可尋而先賢往哲<lb/>
之流風佚事間有存於寒巖古洞間急取其舊志讀之<lb/>
而闕略不可考者固已多矣以語君曰此固茂宰事也<lb/>
君唯唯曰志之不修七十餘年其可考者昔人已詳之<lb/>
所當續者則由萬歴甲午以至今日後人之事也敢忽<lb/>
諸閲數月而志成寄以示余披覽數過舉凡山川之勝<lb/>
槩前賢之芳規户口之登耗與士風之端衺民習之獧<lb/>
<pb n="KR2k0045_WYG_139-8a"/>
樸犂然具備今而後益知我在公之善為政也夫古稱<lb/>
善為政者不過調劑於輕重緩急而先後布之君為政<lb/>
五年矣一切興除為邑之所急而難緩者已不遺餘力<lb/>
至於文獻則似緩而實急者亦披討故實斟酌今古而<lb/>
成不刋之典甚矣在公之善為政也從此備職方之紀<lb/>
載使後之人按籍而求得以圖維而安阜之為斯邑永<lb/>
賴而向之余與宮保所偶及之者坐而言起而見諸行<lb/>
事君他日勲名著作可於是書推之矣余樂得而序之<lb/>
<pb n="KR2k0045_WYG_139-8b"/>
若修志在事例得並書者余不復贅<lb/>
　　吉州行鹽詳槀序<lb/>
古君子之仕於人國必取一二事之最大而最要者先<lb/>
圖之可以利賴通國而及於千百世故足述也若予吉<lb/>
州年來改食淮鹽之舉至大且要乃以一令倡之而衆<lb/>
邑受其成一時為之而千百世食其德惟我廬陵于侯<lb/>
實式憑焉先是議之初起也予不佞深念粤引為桑梓<lb/>
厲力懇諸臺使慨然交章為民請命未幾元固鄧君以<lb/>
<pb n="KR2k0045_WYG_139-9a"/>
豐陽令擢大行洞悉其事彚而成書播聞長安螺浮張<lb/>
給諫取而入告夫豈為予吉哉凡以為國事民生起見<lb/>
耳乃初格於部覆之持重再格於南贑之參差後復格<lb/>
於東粤之異同及舍南贑而專言吉也展轉調畫始克<lb/>
有濟迄今邀允厥議而淮鹽行矣商納課而民食鹽有<lb/>
司無越境之考成百姓無隔省之賠累舉從前積困而<lb/>
一甦之曲突徙薪非于侯之剴切敷陳至再至三何以<lb/>
得此予嘗歎為吏之道不過徵發期㑹錢糓獄訟諸務<lb/>
<pb n="KR2k0045_WYG_139-9b"/>
其上焉者於此數端恢乎游刃恬熙焉而邑已治它可<lb/>
勿問也不然則叢脞支吾救過不暇攢眉棘手動歸咎<lb/>
於邑之難治抑何不取于侯之事而類觀之耶夫天下<lb/>
事必具先機之識濟以不世出之才而又不以勞怨利<lb/>
害迫於中乃可以集事而為後世所永賴即以之宰天<lb/>
下寧有異乎雖然侯蓋有本焉往侯莅予鄉時老友王<lb/>
敬哉宗季雍來黻庵三宗伯以書貽予曰慧男為司直<lb/>
先生令嗣於予三人親誼最篤其意殆以廬陵不易治<lb/>
<pb n="KR2k0045_WYG_139-10a"/>
恐侯未必臻厥成者予惟司直先生才名震世雖未交<lb/>
其人而讀其書私心嚮往幸得嗣君而庇厥宇自始仕<lb/>
以至今日五年於兹矣嚴一介而周四應上信下孚當<lb/>
此煩劇彫瘵之區而能出以整暇文章聲氣通於遐邇<lb/>
所謂以經術飾吏治知其淵源逺矣夫舉其大而細者<lb/>
立就圖其要而紛者自集侯之善獨鹽政也乎哉<lb/>
　　澹臺祠紀畧序　　　　　　　　蔡士英<lb/>
在國朝事事摹古而於明制猶所率由以為法不可變<lb/>
<pb n="KR2k0045_WYG_139-10b"/>
道愈不可變也王道之極大莫如教養人材而學校以<lb/>
進身反成謀利之地書院以窮理猶近為己之門有志<lb/>
者宜何圖焉是故余於江西務盡復諸書院如鹿洞鵞<lb/>
湖白鷺次第修舉最後乃及澹臺祠也成而北上矣然<lb/>
時迫不遑規模纔具一立之師脂車遂邁則余怦乎懼<lb/>
其不卒祠故有田若干是鄉先生所醵置以供㑹者事<lb/>
在初盛将逮百年鄆讙龜隂之不反齊魯俱譏余言之<lb/>
誠無過既得讀紀畧書知有拊輒應亦終無以余言為<lb/>
<pb n="KR2k0045_WYG_139-11a"/>
過者而余别置田百畝並在版冊後來者踵事増華<lb/>
特書未盡則幸哉澹臺祠之不淪於郵亭儈肆馬皁兵<lb/>
行而卒得為書院矣雖然書院猶學也而人故小之豈<lb/>
惟小之將偽之也書院之田亦猶學田也而人故公之<lb/>
豈惟公之将并之也前乎此者十年之事大非余所敢知<lb/>
矣禮不云乎君子於是語於是道古十年亦可為古而<lb/>
余則必求其古之古余所立師亦猶知古之古者其繼<lb/>
自今日尚無以因陋為仍舊而安變法之始乎蓋徃代<lb/>
<pb n="KR2k0045_WYG_139-11b"/>
之休明燦然可覩<lb/>
本朝之善法莫之或先也<lb/>
　　重刻贑州府志序　　　　　　　湯　斌<lb/>
余以己亥參藩嶺北下車之始郡守以職事相見即以<lb/>
志書為問蓋以為政必先察其風謡相其土宜經理其<lb/>
山川考正其貢賦然後因地成化隨俗致理至要也而<lb/>
郡守對以兵火之後版籍灰燼無復存者余悵然久之<lb/>
閲數日司李周子計百購得舊本見示余受而讀之義<lb/>
<pb n="KR2k0045_WYG_139-12a"/>
例謹嚴事辭詳該猶稱善志惜止於明熹宗朝莊烈以來<lb/>
闕然未載乃下檄所部網羅佚事捜輯藝文将徵聘耆<lb/>
儒開局纂修適余以病請告未暇竣事念典副本恐久<lb/>
而散失於是謀之計百蠲俸付梓以永其傳至於廣採<lb/>
旁羅以成全書則俟之後人焉謹按贑之為郡處江右<lb/>
上游地大山深疆隅繡錯握閩楚之樞紐扼百粤之咽<lb/>
喉漢唐以前率以荒服視之至宋濓溪先生通判州事<lb/>
其時趙清獻公為守而程大中先生令興國大中識濓<lb/>
<pb n="KR2k0045_WYG_139-12b"/>
溪於南安明道伊川受學焉伊洛文獻之傳淵源實肇<lb/>
於此文信國守郡建大義興勤王之師故至今豫章理<lb/>
學節義為海内師表而贑郡尤著云然山僻俗悍界四<lb/>
省之交是以姦宄不測之徒時時乗間竊發叠嶂連嶺<lb/>
處地既高俯視各郡勢猶建瓴非得博大通方威信重<lb/>
臣鎮撫其地則四省往往多事故前代特命憲臣駐節<lb/>
於郡王文成公授提督專征伐剗平山寇厥勲爛焉及<lb/>
宸濠逆命天下震動公率二三郡守統兵數千旬日之<lb/>
<pb n="KR2k0045_WYG_139-13a"/>
間擒俘宸濠舉豫章數千里地歸之朝廷豈非重地得<lb/>
人之明驗與而文成公學本周程在贑日與南野東廓<lb/>
洛村善山諸君子講明良知之學天下學者以䖍南為<lb/>
歸南野泰和人東廓安福人洛村善山皆郡之雩都人<lb/>
可謂盛矣噫䖍南之盛衰既闗數省之安危而聖學之<lb/>
修明每肇端於兹地則其山川必磅礴鬱積瀠洄蜿蜒<lb/>
故能固東南之靈氣蓄造物之秘藏而非他郡所可頡<lb/>
頏也余既考閲舊志得其形勝扼塞之要間嘗登城四<lb/>
<pb n="KR2k0045_WYG_139-13b"/>
眺見崆峒天竺萬峰迴合貢水章江䨇流奔湍北顧十<lb/>
八灘巨石側立如犬牙森森想見清獻疏鑿之跡未嘗<lb/>
不俯仰愾歎云時率官師謁濓溪二程子講堂修其俎<lb/>
豆信國文成二祠亂後或敝壞或焚燬余既祀於濓溪<lb/>
書院與諸生執經揖讓於前念典型之尚存思音徽之<lb/>
如在蓋不禁為低徊留連也獨是山川如故風俗漸漓<lb/>
户口消耗賦役繁難且伏戎未靖鄰氛時警選舉應南<lb/>
宫試者十二邑僅數人耳嗚呼何今昔之不同如此是<lb/>
<pb n="KR2k0045_WYG_139-14a"/>
非任旬宣牧守者之責與今大中丞蘇公文經武緯勦<lb/>
寇興學盛德著於遐邇四方立覩廓清正所謂博大通<lb/>
方威信重臣也余以庸菲不克承事下風共勷盛事實<lb/>
深自愧後之君子撫覽兹編尚其加意振興綏輯殘黎<lb/>
再見清獻之休烈而與賢士大夫講明性道尋墜緒於<lb/>
微茫以上追濓溪陽明之風知必有洛村善山其人出<lb/>
而應之者矣<lb/>
　　重修餘干縣志序　　　　　　　史大成<lb/>
<pb n="KR2k0045_WYG_139-14b"/>
余遊匡廬道經干越登其治之冠山上有東山書院乃<lb/>
宋趙忠定公汝愚其弟汝靚及其子崇憲所建延朱夫<lb/>
子講學處也有雲風堂故址則朱夫子以哭忠定至此<lb/>
註離騷經處也今書院中奉朱夫子忠定兄弟主而曹<lb/>
無妄柴强恕饒雙峰胡敬齋張古城諸先儒以次列焉<lb/>
嗚呼干越固理學之藪也哉余拜已向令江子度逺假<lb/>
志以考諸先儒之里居墳墓且必有生平言行為志所<lb/>
獨著者江子曰嘻兵火仍載籍毁毁不惟志志不惟餘<lb/>
<pb n="KR2k0045_WYG_139-15a"/>
某下車輒傷之廣捜博訪力圖修復殘編斷簡頗得之<lb/>
瓿壁間其缺失者如山川有名可問也賦役有冊可稽<lb/>
也人物文章或載在國史或著於家乗可采也幸其鄉<lb/>
葉寳持先生同志相與校訂草創漸成願就正焉余嘆<lb/>
曰江子為政知務哉郡縣有志非僅以備典故也觀户<lb/>
口有増減足以審寛猛之宜觀税課有損益足以權緩<lb/>
急之道觀河渠之利害則當通當塞足以補天道之雨<lb/>
暘觀學校之廢興則或盛或衰足以徵人才之消長觀令<lb/>
<pb n="KR2k0045_WYG_139-15b"/>
斯邑者孰亷介孰勤敏而知循吏之所由古志之設也<lb/>
夫豈細故大凡作吏者簿書期㑹日不暇給間有久於<lb/>
其邦而不識名山大川何狀名宦鄉賢何人者志雖具<lb/>
存弗觀也況議修乎亦未明是書之闗乎政矣江子為<lb/>
政知務哉江子曰耳目易窮懼弗周也傳聞易亂愳弗<lb/>
確也弗周弗確何以垂後余曰否否天下事惟草創難<lb/>
耳有創之於前則必有踵之於後即如朱夫子講學以<lb/>
明斯道而干越君子當時而遊其門者遂有無妄異代<lb/>
<pb n="KR2k0045_WYG_139-16a"/>
而紹其傳者且有敬齋諸儒攷其著述皆朱夫子意也<lb/>
子之修是志也何懼江子又曰學博唐鍾星曽葺若干<lb/>
卷雖未成書心亦勤矣善不可掩宜并書之<lb/>
　　貴溪縣志序　　　　　　　　　鄭日奎<lb/>
攷之周官小史外史掌邦國四方之志此即後代郡邑<lb/>
志之所由昉也貴溪之改鎮為縣也在唐永泰初前此<lb/>
分𨽻他郡轉徙不常事蹟殆無可考然自置縣以逮今<lb/>
兹垂及千年其間志之修也不知凡幾乃余觀舊志而<lb/>
<pb n="KR2k0045_WYG_139-16b"/>
叅之唐暨五代宋元正史與有明諸紀錄及御覽廣記<lb/>
玉海諸稗官未嘗不嘆其記載之多疎也間為攟摭遺<lb/>
事可得百數十條如落星之石潛龍之浦當補志山川<lb/>
王德之平王宗石蕭振之辦軍饟而辭俘馘賞也當補<lb/>
志名宦耿壽之之奕世忠義許懋禮之讓封庶兄周金<lb/>
趙念八之保孤當補志人物馬政之更張漕運屯丁之<lb/>
利害損益當補志賦役柳宗元贈武陵之詩宋昭序亦<lb/>
山之集當補志藝文孫夫人之行化張玉蘭之産經潘<lb/>
<pb n="KR2k0045_WYG_139-17a"/>
　守元之剪紅英當補志仙釋鄭天民張嗣德吳霞所之<lb/>
　工繪事當補志方技謝枋得之母桂氏當補志列女太<lb/>
　清氅二儀刀明堂鬱鬯當補志物産凡此之類正難枚<lb/>
　舉而皆散佚不錄何也吾邑名儒才士蟬聨鵲起代不<lb/>
　乏人著述如林言滿天下乃竟鮮及此者無惑乎宋家<lb/>
　坤翁之序昭武志以為樂子正記寰宇晏元獻著典要<lb/>
　亦既舉天下郡國之綱而反不用情州閭發揮宗國之<lb/>
　盛為可怪也然則前聞之散佚固非官府抑亦卿士大<lb/>
<pb n="KR2k0045_WYG_139-17b"/>
　夫之責矣今<lb/>
天子混一車書東西朔南咸尊王路唐虞三代蔑以加兹<lb/>
　既俞閣臣請章下所司徵集四方圖籍上之史舘将勒<lb/>
　成一書以紀其盛臺檄下日正我邑侯用章畢公莅政<lb/>
　朞月報可之辰也公起簪纓世家文章經術淵源冇自<lb/>
　才名久空冀北識者方以舘閣期之乃借牛刀就小試<lb/>
　固宜恢恢乎游刃有餘今觀公修志之役而益信公之<lb/>
　治行之速誠不待三載考績時也何也志固史之類也<lb/>
<pb n="KR2k0045_WYG_139-18a"/>
而修史之難無出於志昔江文通嘗言之矣故志分野<lb/>
占候天道也志疆域形勝城郭社稷建置沿革地利也<lb/>
志官師學校選舉賦役人物風俗食貨人事也上之軍<lb/>
國之典制下之閭閻之瑣屑莫不畢具所以考古今盛<lb/>
衰之變而裁成輔相之道出焉顧不重與自公承檄即<lb/>
開局分曹徵文考獻發凡起例按部選詞㒺不集之以<lb/>
衆思而裁之於獨斷時未數句遂煥然得成書焉雖分<lb/>
任其事者未能大副公意而公於鳴琴之暇尤手自校<lb/>
<pb n="KR2k0045_WYG_139-18b"/>
定慎以出之一事必覈其始終一言必稽其當否於是<lb/>
志也不綦勤乎故吾於其經營之敏也可以見才於其<lb/>
裁斷之精也可以見識至若寓教戒於扶奨之中寄忠<lb/>
愛於序論之内其備而無失者既有以仰副觀風問俗<lb/>
之懷其闕而有待者又足開來哲踵事増華之美此其<lb/>
用心為何如者乎以史才之難而公優為之若此又何<lb/>
有於百里之盤根錯節即政事文學雅有兼長推斯志<lb/>
也以之宰天下可也比者余方以使事留滯楚蜀間未<lb/>
<pb n="KR2k0045_WYG_139-19a"/>
獲一效筆墨之役今乃得樂觀厥成且以覘石渠天祿<lb/>
之望必有所屬先生将自此升矣雖然昭垂典訓以與<lb/>
為風厲者官師之責也網羅舊文以與為紹述者賢哲<lb/>
之事也邑之士大夫觀斯志也可以興矣<lb/>
　　興安縣志序<lb/>
信屬邑凡七而興之建也在明嘉靖中獨為最後邑舊<lb/>
有志然記載草草或失之蕪或失之畧繁簡失指無當<lb/>
大觀近值鼎革經兵火之焚蕩歴風雨蟲鼠之侵蝕版<lb/>
<pb n="KR2k0045_WYG_139-19b"/>
册遂無完幅百餘年間事蹟荒畧幾同於三古而莫之<lb/>
可考矣邑侯百一劉公以燕山豪雋夙負才名來宰是<lb/>
邑起我蒼赤於兵殘賦劇之餘以長養之教訓之故下<lb/>
車未幾而風清惠浹士恬民熙語所謂朞月而可亶其<lb/>
然乎侯復憫邑乗之殘缺思以纂修為己任而徵志之<lb/>
檄適至於是乎經營伊始焉載籍可稽也則徵之文故<lb/>
老猶存也則考之獻更取舊志之繁者刪之闕者補之<lb/>
慮其贋也則虚𠂻審實以要於當慮其偏也則據事取<lb/>
<pb n="KR2k0045_WYG_139-20a"/>
義以歸於公曾未逾月而書遂告成於是乎星野之占<lb/>
風雨露雷之變山川雲物城郭宮室之勝官師兵衞禮<lb/>
樂賦役之司人文之盛衰風俗之升降以及詞章之藻<lb/>
麗草木蟲魚之情狀與夫仙釋神鬼靈奇怪幻一切可<lb/>
喜可愕之事莫不部分條注綱舉目張一邑之觀粲然<lb/>
大備猗與休哉然余嘗聞之矣政澤一世教澤百年則<lb/>
侯之於是役也豈僅以備典故已乎夫邑之有志猶國<lb/>
之有史鑒已往垂将來蓋勸戒之理存而裁成輔相之<lb/>
<pb n="KR2k0045_WYG_139-20b"/>
道亦由之以出是治典教典合為一書殆不特為一方<lb/>
一時計而直為天下後世計也既詳而可考亦信而有<lb/>
徵於以上志昭代一道同風之盛而下開來哲因地制<lb/>
宜之休非甚盛舉哉志之成也家仲秀子襄助之力居<lb/>
多然非侯之虚懷集思不及此因併及之是為序<lb/>
　　送蔡立先還九江序　　　　　　計　東<lb/>
始余與九江蔡子立先遇於京師未相知也與居久之<lb/>
蔡子為余言昔曽喬寓寧都與易堂諸君子友善嘗遊<lb/>
<pb n="KR2k0045_WYG_139-21a"/>
翠微山宿堂中聽魏叔子兄弟暨謝程山彭躬庵林確<lb/>
齋丘邦士曽青藜輩所論説經書文章及賓客飲食起<lb/>
居酬酢俱有法度余聽之欣然忘倦乃與蔡子交且謂<lb/>
久不見叔子見叔子友如見叔子焉時京師某倡為攻<lb/>
詆陽明氏之説附之者并攻象山耳食者靡然從之獨<lb/>
余與蔡子屹然不動余尚為憤激擊排之論蔡子與客<lb/>
語不合則拂衣竟起或黙然不一應或間出一二語必<lb/>
直指心體不為繁言余於是心服蔡子之學能不茍為<lb/>
<pb n="KR2k0045_WYG_139-21b"/>
同可謂豪傑士矣我聞蔡子家距白鹿洞僅七十里距<lb/>
鵞湖不三百里生長其鄉習聞其父兄長老之緒論蔡<lb/>
子所得必有不同於耳食者余嘗論自宋伊洛諸先生<lb/>
以正學倡率天下至淳熙間朱呂之教遍於江浙而象<lb/>
山為呂成公所得士獨能自信其學奮然與朱夫子中<lb/>
分學人使曉然於易簡之法而江西之學遂孤行於天<lb/>
下即其徒不能無流弊而朱子因其説之不相合益深<lb/>
思致力務求得其至是以立教萬世而小學近思錄太<lb/>
<pb n="KR2k0045_WYG_139-22a"/>
極通書西銘之解義益出則象山誠朱子功臣而江西<lb/>
為伊洛之砥柱矣近代嘉隆之際陽明修復象山之教<lb/>
其講學書院及羅鄒聶歐陽氏輩徧於江西矣奮然起<lb/>
而攻陽明之徒者羅整庵始之王塘南繼之我鄉高顧<lb/>
諸先生皆聞塘南洪水猛獸之論而興起者而整庵塘<lb/>
南則又江西人也江西之學其必求自得而不茍為同<lb/>
類如此今天下又當靡然攻象山時矣獨立不懼卓爾<lb/>
不羣若蔡子者我復得而見之未嘗不歎江西之多豪<lb/>
<pb n="KR2k0045_WYG_139-22b"/>
傑而斯道之不可以耳食求也始余與叔子遇於江都<lb/>
縱論詩歌古文辭及讀叔子所著左傳經世書臨别余<lb/>
慷慨語叔子曰凡我兩人所辨難往復相得極歡者皆<lb/>
小人的然日亡之道也我學有先立乎其大者子為象<lb/>
山鄉人寧無益我魏子黙然今蔡子歸叔子聞自吳亦<lb/>
歸若相見幸為東言無忘江東相别時語且願易堂諸<lb/>
君子共勉之行矣蔡子無怠<lb/>
　　續修袁州府志序　　　　　　　吳南岱<lb/>
<pb n="KR2k0045_WYG_139-23a"/>
　辛卯春王余備員西曹奉詔江右得網羅十三郡典故<lb/>
　爰從敝庵王君署所讀袁郡志至田賦之誤六畝一鍾<lb/>
　倍於他郡未嘗不三太息也壬辰奉使巴蜀試士於赤<lb/>
　白羽中八閲月而報命出守袁州㑹<lb/>
皇上允當事汰浮之請命考成憲而袁郡七經兵燹成憲<lb/>
　蕩如已而當事據志入告得允所奏俾三百年來瘡痍<lb/>
　蘇諸一旦然則志之為功於史而袁志之為功於治也<lb/>
　殆千萬䙫而不可泯矣苐後之視今猶今之視昔令失<lb/>
<pb n="KR2k0045_WYG_139-23b"/>
　此不修而文獻不足蔑由取信來兹是誰之過歟余不<lb/>
　敏承乏巖疆抱慚固陋何敢僭膺兹役顧竊惟袁志自<lb/>
　庚申修輯以來凡三十餘年問民風土俗沿革者幾何<lb/>
　事乎問學校選舉興行者幾何典乎問忠孝節義與夫<lb/>
　名山石室之藏幾何表章而捜緝也爰謀之同寅廷玉<lb/>
　戈公青巖鍾公延鄉先生退庵陳公輩顯微闡幽謹嚴<lb/>
　筆削首之以輿圖次之以賦税户口次之以創建儲備<lb/>
　次之以名宦人物軼文藝志凡若干卷三月而告厥成<lb/>
<pb n="KR2k0045_WYG_139-24a"/>
因歎郡志之為功於史而袁志之為功於治匪淺鮮也<lb/>
既又思之功吾欲其成也過吾欲其匡也而或紊或昧<lb/>
或曲或䛕有一於此無以垂逺謂非始事之咎歟苐有<lb/>
退庵諸先生在則吾知免矣庶幾與前志後先焜燿以<lb/>
成昭代之外史也哉前乎此者莆陽黄公修於萬厯之<lb/>
庚申而憲副景源袁公為之董狐今其令嗣袁子繼梓<lb/>
校讐得失無愧先業尤一時共事之雅也例得並書以<lb/>
紀盛典云<lb/>
<pb n="KR2k0045_WYG_139-24b"/>
　　重濬瀼溪舊河序　　　　　　　江　臯<lb/>
士君子官其地凡地之山川形勢城郭陂隍有利於民<lb/>
有禆於土者必經營相度之以盡其善然在今日為此<lb/>
則又難矣四方兵戈初靖民力困敝郡縣舉一事非絀<lb/>
於時勢則撓於衆力紛於上議往往因循瞻顧坐視其<lb/>
頽敗而莫為之區畫此非有司之責哉瀼固瘠邑也民<lb/>
困尤甚余受事以來辨其疆域度其地勢有宜興革修<lb/>
舉者時黙籌於𠂻不敢咨於衆白於上非因循瞻顧蓋<lb/>
<pb n="KR2k0045_WYG_139-25a"/>
重其意以有待焉歲壬子冬邑鄉先生率其諸生耆老<lb/>
請曰侯治瀼三年與民休息不欲興作擾民意誠善然<lb/>
邑之大事有二除議遷學外則修河為急蓋瀼治西北<lb/>
帶山大河繞其東水發源洪下諸山奔流數百里與潯<lb/>
瀼相接先是河之故道自北而西又折而東注環城周<lb/>
匝清流映帶帆檣雲集居民賴之且表形勝焉次山詩<lb/>
云扁舟到門或此意也明萬厯己卯間有議以齧城為<lb/>
患者決新河以殺其勢歲久水勢奔潰不可遏舊河淤<lb/>
<pb n="KR2k0045_WYG_139-25b"/>
塞迷其故道因之地改其形民失其利日就彫敝風俗<lb/>
不張職此之故余咨其議復為之經營相度蓋與余之<lb/>
黙籌於中者若有合焉是役也可謂衆力不撓上議不<lb/>
紛矣爰擇諸生耆老好義急公數人董其事即日誓於<lb/>
河神精白乃心議疏議築各殫其力或謂時絀舉贏艱<lb/>
于竣事然不取給閭閻不動支公帑予捐俸以倡邑之<lb/>
人共相樂輸趨事赴公争先鼓舞則予向之鄭重以待<lb/>
者非此時也哉昔召信臣守南陽日巡視郡中泉源為<lb/>
<pb n="KR2k0045_WYG_139-26a"/>
民開水利郡以殷富生齒日煩余媿非其人亦将藉鄉<lb/>
先生與諸生耆老之力以觀厥成焉<lb/>
　　希賢書院錄序　　　　　　　　查培繼<lb/>
書院之成循衆志也成而祀十四先生使仕者學者有<lb/>
所取則則教之意寓焉不僅為畏壘之祝桐鄉之祀也<lb/>
余與惕庵湯先生記而劖諸石又上其事於兩臺咸獲<lb/>
報可崇道右文嘉惠一方之士德意良厚而藩伯及學<lb/>
使者又皆樂於鼓舞迄用有成信乎事有開而必先成<lb/>
<pb n="KR2k0045_WYG_139-26b"/>
之於下而作之必自上也地在使院之側每當政閒吏<lb/>
散則與負笈生徒質疑問難亦足開拓心胷顧以薄力<lb/>
經營僅同埽除布席而未啓綘帷孰為擁篲雖升緇館<lb/>
誰與受餐耿耿未忘鮮終是懼既而思之樂育自有公<lb/>
懷同心不無将伯古云斯文未墜必有英絶領袖之者<lb/>
則表章前賢興起後學卓然自任吾道干城固有待矣<lb/>
余也三徑未荒杞菊堪把而并州舊夢将在此管絃俎<lb/>
豆間庻幾人文蒸蒸其日上乎故於其行也詮次所由<lb/>
<pb n="KR2k0045_WYG_139-27a"/>
於左<lb/>
　　江西通志序　　　　　　　　　白　潢<lb/>
國家聲教覃敷靡逺弗届闢版圖未闢之國臣史冊未<lb/>
臣之邦幅員廣袤踰二萬里江西於其間不及什之一<lb/>
耳然其山川則有匡廬玉笥龍虎武功章貢修旴揚瀾<lb/>
左蠡之高且深物産則有豫章之材銀朱之稻信州之<lb/>
楮雙井之茶西山之葛金谿之苧饒州之陶其於人也<lb/>
理學則肇自金谿都昌下迨崇仁餘干吉水文章則廬<lb/>
<pb n="KR2k0045_WYG_139-27b"/>
陵臨川南豐開其源吳虞揭范承其流下至制舉之家<lb/>
亦必推章陳羅艾相業則有周必大陳康伯楊士奇劉<lb/>
一燝諸人忠義則有文天祥謝枋得及靖難練子寧周<lb/>
是修輩高尚則有徐穉陶潛雷次宗蘇雲卿其人仕宦<lb/>
則有若韋丹狄仁傑韓愈范仲淹王守仁至於南安南<lb/>
康則周程朱子過化之地也蓋上下數千年延沿十七<lb/>
代莫不前輝而後映名至而實歸嗚呼盛矣顧自勝國<lb/>
以還紀乗之書率就湮沒傳者惟林廷㭿通志王宗沐<lb/>
<pb n="KR2k0045_WYG_139-28a"/>
　大志郭子章豫章書而已<lb/>
　本朝康熙癸丑曾奉修志之檄繼值逆藩變亂遂爾中<lb/>
　輟我<lb/>
皇上削平醜孽耆定功成疆圉清晏癸亥三月復<lb/>
命直省各進通志於時前撫臣安世鼎開局編校刋刻進<lb/>
呈爾來垂四十年矣潢以匪材謬膺<lb/>
簡命來撫是邦政事之暇披閲前志似有不愜於懷者乃<lb/>
　薈萃十三郡七十餘州縣之新舊志及先賢子孫所藏<lb/>
<pb n="KR2k0045_WYG_139-28b"/>
　家乗與二三友人再加編纂竊嘗反覆尋繹而歎兹役<lb/>
　之匪易易也大抵居今者病在畧古失實者病在采名<lb/>
　辭夸者病在煩蕪腹儉者病在疎漏援證者病在傅㑹<lb/>
　請托者病在狥情一人也或兩地並收於是有重複之<lb/>
　病一事也或兩家互異於是有舛譌之病兹欲詳於古<lb/>
　矣而後之所疑或前之所缺則徵信難欲考其實矣而<lb/>
　此之所非或彼之所是則折𠂻難欲節其煩蕪矣而載<lb/>
　籍所存篇連牘累則持擇難欲補其疎漏矣而耳目所<lb/>
<pb n="KR2k0045_WYG_139-29a"/>
　接寡見尠聞則博稽難欲去傅㑹拒請託矣而一手之<lb/>
　所障不敵衆口之喧沓以范成大為吳郡志猶不免流<lb/>
　俗之揜阨則絶情尤難若夫刪削重複駮正舛譌則在<lb/>
　乎加之意而已不敢以易心出之慮其忽畧於俄頃也<lb/>
　不敢以我見持之慮其矯拂乎公論也雖如是其敢自<lb/>
　信為傳書乎夫西江固向所稱文獻名區也七十年間<lb/>
　兩經兵燹世家藏書僅存什一於千百文不足徵也老<lb/>
　成耆舊彫落已盡前聞軼事無從博諮而逺訪獻不足<lb/>
<pb n="KR2k0045_WYG_139-29b"/>
　徵也要惟是區區無私無欺一念竊附於三代之直道<lb/>
　用以導揚<lb/>
聖治黼黻太平而備史館之採擇焉<lb/>
　　　廬山志序<lb/>
　山之需志由來舊矣乃名山終古摩青而志則隨時漫<lb/>
　滅若上交之西山上官之麻姑宋人著作不復可覩矧晉<lb/>
　代葛仙幕阜之志耶此亦道古者所末如何也廬山奇<lb/>
　秀作鎮東南視五嶽且不相讓何論幕阜麻姑之屬余<lb/>
<pb n="KR2k0045_WYG_139-30a"/>
　承乏江右登眺者不啻再三乃知山奇於瀑龍池玉淵<lb/>
　谷簾而外復有擅名三叠者昔賢聞而心折焉其秀在<lb/>
　石天然肖宋元皴法九十九峯星羅棊布而五老突兀<lb/>
　七千餘丈出雲致雨俄頃萬狀山疏所云廬嶽無主峯<lb/>
　峯峯自雄長者其説疎已若乃東西二林象設最古暨<lb/>
　宋而五百僧房綴以蜜脾宗風亦云盛矣邇者<lb/>
御書般若心經供奉開先寺中兼賜秀峯寳額雲漢天章<lb/>
　照耀林壑焕乎稱山南梵刹之冠至於白鹿洞者則尤<lb/>
<pb n="KR2k0045_WYG_139-30b"/>
　斯文之寄托而江表所仰瞻者也地雖闢於李賓客教<lb/>
　實興於子朱子我<lb/>
皇上重道崇儒於文公倍加篤信賜額曰學達性天升堂<lb/>
　配享復以十三經二十一史頒賜洞中俾士子春誦夏<lb/>
　絃渢渢乎度越千古因歎自有宇宙即有匡廬遲之又<lb/>
　久乃得遭逢<lb/>
聖代儒術光昌而文教蔚起視從前之封爵牢醴失實近<lb/>
　誕者山靈有知當必歆此而厭彼矣廬山舊志始自東<lb/>
<pb n="KR2k0045_WYG_139-31a"/>
　晉慧逺又景式而下十餘家皆失傳其有完本可閲者<lb/>
　惟桑侍御喬紀事吳學使煒續志釋定暠通志與夫但<lb/>
　宗臯之文紀詩紀而已星子毛令德琦輯故増新釋疑<lb/>
　訂誤積勤者二載聿觀厥成是能表潛名嶽而掞藻儒<lb/>
　林者也余故樂以一言弁諸簡端<lb/>
　　　白鹿洞志序<lb/>
　白鹿書院其來久矣肇於唐盛於宋沿於明迄我朝有<lb/>
御書之賜而制益大備幸值<lb/>
<pb n="KR2k0045_WYG_139-31b"/>
聖天子文明之世一統有志一省有志郡邑各有志至廬<lb/>
　山亦輯有志靡不載之甚詳兹復有書院志者何曰重<lb/>
　道也孔孟之道惟朱子集其大成而白鹿書院為朱子<lb/>
　設教之地精神所萃登斯堂而遵斯教可為學道之津<lb/>
　梁誠有如李忠毅所云者則兹志不可以不重顧舊志<lb/>
　已弗可考即前廖守遵忠毅原本輯為一書而版又燬<lb/>
　於火星子毛令自引見時敬承<lb/>
天語即有志於修輯乃越五載之久始告厥成余覽其於<lb/>
<pb n="KR2k0045_WYG_139-32a"/>
　前志七則外廣為十則繁簡得宜去留各當則李崆峒<lb/>
　先生所言晦者晰脱者補遺者備亂者統兹集已無遺<lb/>
　憾又余嘗以事至院與院中多士論文課藝彬彬郁郁<lb/>
　皆有可造其各體<lb/>
聖主崇儒至意遵朱子之規以進於聖賢之學實不能無<lb/>
　厚望焉<lb/>
　　　㶑水志林序　　　　　　　　　湯永誠<lb/>
　志乗之作必以徵實為貴文人好奇多附㑹失實若子<lb/>
<pb n="KR2k0045_WYG_139-32b"/>
　胥之昭闗曹公之赤壁昭明之讀書臺後世擬議眩惑<lb/>
　耳目識者病之夫作史有三難志乗何獨不然太史損<lb/>
　持張侯之修興國志也殆身任其難而克徵其實者歟<lb/>
　興國前有蔡袁二志後有黄志其二志僅存者已多殘<lb/>
　缺黄侯時逢兵燹搜裒之事日不暇給今又三十載矣<lb/>
　此太史之所以黽勉而從事也片詞隻字皆出自手裁<lb/>
　分為五目曰志地志人志政志事志言凡城池三川疆<lb/>
　域古蹟祠廟土産之類歸之志地官師選舉人物歸之<lb/>
<pb n="KR2k0045_WYG_139-33a"/>
志人賦役鹽屯興利除害折獄祥刑暨乎軍制歸之志<lb/>
政軼事嘉言妖祥靈蠢歸之志事古今傳記書序登臨<lb/>
歌詠詩文之屬歸之志言而統顔曰㶑水志林彷彿楊南<lb/>
峯之識畧與曹石倉之古今通釋而變化之不襲舊名<lb/>
也余行天下五十年每至其地必索志乗翫覽中州之<lb/>
彰德志西秦之武功志江南之吳郡志與松江府志東<lb/>
粤之廣州志閩之寧化志膾炙人口其他視為故套以<lb/>
飾文具所謂語焉不精擇焉不詳豈非畏難就易不求<lb/>
<pb n="KR2k0045_WYG_139-33b"/>
其實之故哉太史析其藩籬洪纎畢舉一山也必該其<lb/>
首尾一川也必遡其源流人物之本末祀典之廢興程<lb/>
途之遐邇莫不竭蹷求之其苦心獨得在於辨是非核<lb/>
真偽討故實旁捜博証舉三四百年荒蕪之踪譌舛之<lb/>
説一旦為之犁然燦然其古蹟湮沒而得出者十之三<lb/>
人物翰墨之闇晦而得彰者十之四手經創復或因感<lb/>
激鼓舞羣襄其事以振興者亦十之一二至於事具人<lb/>
口名蹟在耳目間而等諸若有若無太史年來為之傳<lb/>
<pb n="KR2k0045_WYG_139-34a"/>
其事紀其實被以題咏飾以斧藻者不啻十之六七矣<lb/>
風雨晦明之下仰而思俯而索蓋嘗寢食俱輟積數載<lb/>
之精神而始有此加以腕力遒勁如國如左句則錬而<lb/>
字則矜良工心苦其傳於世也夫何疑太史以戊辰名<lb/>
進士官庶常借才外用宜其不以一邑為念而乃闗心<lb/>
民瘼七年之内賑荒䘏刑養民造士彰彰實政在興國<lb/>
口碑而兹不具舉者亦以序志林則姑言志林而已是<lb/>
編也善俗宜民之術表微闡幽之功經經緯史揚風𣙜<lb/>
<pb n="KR2k0045_WYG_139-34b"/>
雅之學胥於是乎在讀者知其書之謹嚴典核而孰知<lb/>
其成之之難也<lb/>
　　白鹿書院志序　　　　　　　　王思訓<lb/>
合宇内名山鉅川及小丘絶壑奇偉幽秀之觀皆佛老<lb/>
之徒之所盤踞而吾儒不與焉以奇偉幽秀之觀畀釋<lb/>
老之徒使其窮土木飾金碧動糜千億而儒者所𨽻祀<lb/>
典宮室有制其齋戒祗事自春秋丁祭釋奠釋菜外不<lb/>
數數然其用力省而為禮簡以畧也則是異教果足以<lb/>
<pb n="KR2k0045_WYG_139-35a"/>
　勝儒者之正學而人心之趨嚮真怪僻不可知耶非也<lb/>
　白鹿書院在廬山五老峯下蓋昔賢講學之所也其地<lb/>
　背嶺臨溪幽邃靈奥實宇宙清淑之氣渟蓄而蟠結於<lb/>
　此為聖域賢闗之所寄信不誣矣夫廬阜周迴五百里<lb/>
　梵宇琳宮金碧輝映遊人累月不能窮然其時興時廢<lb/>
　如浮雲之變幻靡有常態而鹿洞經朱子講學迨今六<lb/>
　百年俎豆弗絶當事之興賢育才者修缺補廢日以増<lb/>
　加歲丁卯我<lb/>
<pb n="KR2k0045_WYG_139-35b"/>
皇上親灑宸翰有學達性天之額又以廷議躋木主於十<lb/>
　哲人人感動興起學惟朱氏為趨而中丞白公以清德<lb/>
　重望建鉞兹土方将増學舍益廪祿為肄習久逺計其<lb/>
　屬吏亦奔走効力以後為羞予乃愈信異教之不足以<lb/>
　勝正而斯道與天地無窮果不隨世為興廢也始予校<lb/>
　士南康事竣過鹿洞謁紫陽祠星子令毛君率肄業諸<lb/>
　生祗肅以俟予知毛君蓋竭心於斯文者因與商㩁補<lb/>
　苴以緜力勷中丞公之一二而未有處也㑹毛君洞志<lb/>
<pb n="KR2k0045_WYG_139-36a"/>
新成予樂夫正學之日昌而適際其盛也為之序而歸<lb/>
之<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0045_WYG_139-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江西通志卷一百三十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷六十九</head> <lb/>
    <p>
<pb n="KR2k0045_WYG_069-1a"/>
欽定四庫全書<lb/>
　江西通志卷六十九<lb/>
　　人物<hi>四</hi>
　　　南昌府<hi>四</hi>
　明<lb/>
曾鈞字廷和進賢人嘉靖進士授行人擢南京禮科給<lb/>
事事中時四方銀塲得不償費且為盗窟鈞奏罷之鈞<lb/>
　剛廉疾俗首劾罷參贊尚書劉龍已劾翊國公郭勛<lb/>
<pb n="KR2k0045_WYG_069-1b"/>
　禮部尚書嚴嵩未幾劾工部侍郎蔣淦延綏廵撫趙<lb/>
　錦最後劾罷操江都御史柴經直聲震一時出為雲<lb/>
　南副使兩司詣黔國公率廷謁鈞始正其禮且釐還<lb/>
　所侵麗江民地遷四川參政黔寇亂撫定之屢遷河<lb/>
　河南左布政使以右副都御史總理河道徐邳等十<lb/>
　七州縣連被水患帝憂之趣上方略鈞請濬劉伶臺<lb/>
　至赤晏廟八十里築草灣老黄河口増高家堰長堤<lb/>
　繕新莊等舊牐閱數月工成進工部右侍郎治河四<lb/>
<pb n="KR2k0045_WYG_069-2a"/>
　年改南京刑部右侍郎乆之乞歸家居十餘年卒贈<lb/>
　刑部尚書諡恭肅<hi>白志</hi>
　　按曾鈞事安志府志俱失載白志𥙷入所著有前<lb/>
　　溪集<lb/>
李逢字邦吉豐城人瓛之曾孫遂之兄嘉靖進士授紹<lb/>
　興府推官有廉明譽擢兵科給事中大同叛卒據城<lb/>
　逆命言者以用兵激變歸罪總督劉源清下獄<graphic n="KR1134" url="https://raw.githubusercontent.com/kanripo/KR-Gaiji/master/images/KR1134.png" mimeType="image/png"/>上<lb/>
　䟽申救源清乃得免轉户科有㫖幸承天偕同列伏<lb/>
<pb n="KR2k0045_WYG_069-2b"/>
　闕諫逮繫謫永福典史稍遷歴知德安府為政以正<lb/>
　綱紀重教化為先黷吏黠民持法不少假禔身清肅<lb/>
　境内凛然卒祀名宦<hi>人物志</hi>
李遂字邦良豐城人嘉靖進士授行人歴刑部郎中錦<lb/>
　衣衛送盗十三人遂辨釋其餘抵一人罪調禮部忤<lb/>
　宰臣夏言因事劾之下詔獄謫湖州同知遷衢州知<lb/>
　府擢蘇松兵備副使遷廣東按察使進山東右布政<lb/>
　使江洋多盗以右僉都御史提督操江倭擾江北廷<lb/>
<pb n="KR2k0045_WYG_069-3a"/>
　議請特設廵撫遂以故官撫鳯陽四府時淮陽四府<lb/>
　倭寇歳復大水遂請餉增兵恤民節用次弟畫戰守<lb/>
　計明年四月倭數百艘寇海門遂語諸將曰賊趨如<lb/>
　臯其衆必合合則侵犯之路有三由泰州逼天長鳯<lb/>
　泗陵寢驚矣由黄橋逼𤓰儀以摇南都運道梗矣若<lb/>
　從富安沿海東至廟灣則絶地也乃命副使劉景韶<lb/>
　遊擊邱陞扼如臯而身馳泰州當其衝賊知如臯有<lb/>
　備將犯泰州遂急檄景韶陞遏賊連戰丁堰海安通<lb/>
<pb n="KR2k0045_WYG_069-3b"/>
　州皆㨗賊沿海東掠遂喜曰賊無能為矣令景韶陞<lb/>
　尾之而致賊於廟灣賊據險不出攻之月餘不克遂<lb/>
　令景韶塞塹夷木壓壘陳火焚其舟賊乗夜雨潛遁<lb/>
　江北倭悉平璽書奬勵賊駐崇明三沙者將犯陽州<lb/>
　景韶戰連勝圍之劉莊㑹副總邱顯來援遂檄諸軍<lb/>
　盡屬顯攻破其巢追奔白駒場時遂已遷南京兵部<lb/>
　侍郎甫數月振武營軍變振武營者尚書張鏊募<lb/>
　徤兒以禦倭者也素驕悍以給餉踰期鼓譟圍督儲<lb/>
<pb n="KR2k0045_WYG_069-4a"/>
　侍郎黄懋官署許犒十萬金乃稍定遂乃託病閉閣<lb/>
　給免死劵以安之而密諭營將掩捕首惡二十五人<lb/>
　繫獄止誅叛卒三人餘戍邊衛未幾擢南京參贊尚<lb/>
　書事奏調鎮武軍䕶陵寢一日㪚千人留都自是無<lb/>
　患越四年以老致仕卒贈太子太保諡襄敏<hi>白志</hi>
　　按尹洞山集所撰李遂墓志與此所紀小有異同<lb/>
　　又羅念菴集載遂之父名萬平字惟衡以諸生終<lb/>
　　老所著有饑豹穴游桑榆諸稾今不傳<lb/>
<pb n="KR2k0045_WYG_069-4b"/>
劉良弼字賚卿南昌人嘉靖進士授金壇知縣擢御史<lb/>
　正色敢言不少阿附時巨璫馮保弄政首疏參劾謂<lb/>
　其罪浮於劉瑾未幾而保敗廵按八閩畿輔凡所建<lb/>
　白不屑細瑣上防邊六漸略數十萬言皆長算用忤<lb/>
　相淹卿寺乆之乃遷廵撫西粤尋卒<hi>人物志</hi>
萬虞愷字懋卿南昌人嘉靖進士授無鍚知縣治尚寛<lb/>
　大擢南京兵科給事中數與守備内臣露章爭事謂<lb/>
　營兵不當充私役又謂操江都御史故常與守備參<lb/>
<pb n="KR2k0045_WYG_069-5a"/>
　贊列坐而後為權璫所抑設次西向非是及奏革宣<lb/>
　成以來冒功陞襲者若干人歴山西左布政使累晉<lb/>
　南京都察院右副都御史總督漕儲除京啇和買之<lb/>
　困又上便宜六事軍民頌德立碑於中和橋以刑部<lb/>
　右侍郎致仕<hi>豫章書</hi>
　　按萬所著有楓潭詩鈔<lb/>
魏良弼字師説新建人嘉靖進士授松陽知縣召拜刑<lb/>
　科給事中張璁桂蕚初罷相詔察其黨給事中劉世<lb/>
<pb n="KR2k0045_WYG_069-5b"/>
　揚等議及良弼以吏部言得留尋命廵視京營劾罷<lb/>
　提督五軍營保定侯梁永福太僕卿曾直罪武定侯<lb/>
　郭勛家奴論團營兵政之弊直聲大著會南京御史<lb/>
　馬剔等以劾吏部尚書王瓊被逮良弼請釋之帝怒<lb/>
　并下詔獄論贖還職三遷至禮科都給事中十一年<lb/>
　八月彗星見東井芒長丈餘良弼引占書言彗星晨<lb/>
　見東方君臣爭明彗孛出井姦臣在側大學士張孚<lb/>
　敬專横竊威福致妖星示異亟宜罷黜孚敬奏良弼<lb/>
<pb n="KR2k0045_WYG_069-6a"/>
　挾私帝已疑孚敬兩疏皆報聞給事中秦鰲疏再入<lb/>
　孚敬罷去踰月良弼復偕同官劾吏部尚書汪鋐帝<lb/>
　方向鋐奪良弼俸鋐孚敬俱恨良弼明年元日副都<lb/>
　御史王應鵬坐事下詔獄良弼言履端之始不宜以<lb/>
　微過繫大臣帝怒再下詔獄獄卒訝曰公又來耶為<lb/>
　垂涕尋復職奪俸時孚敬復起柄政與鋐修前卻以<lb/>
　考察後命科道官互糾又奏上十一人不及良弼孚<lb/>
　敬益怒擬㫖切責令吏部再考鋐别糾二十六人而<lb/>
<pb n="KR2k0045_WYG_069-6b"/>
　良弼及秦鰲葉洪皆前劾孚敬鋐者中外大駭良弼<lb/>
　竟坐不謹削籍隆慶初詔起廢籍以年老即家拜太<lb/>
　常少卿致仕卒天啓初追諡忠簡所著有水洲集<hi>白志</hi>
辜用琥字子西南昌人嘉靖鄉舉知廣西府㩦一僕自<lb/>
　隨清慎恬淡革土司常例省里甲夫馬靖盗息民豪<lb/>
　猾歛跡莅政四載民無欺岡以終飬乞歸<hi>雲南通志</hi>
魏良政字師伊新建人王守仁撫江西與兄良弼弟良<lb/>
　器良貴咸學焉提學副使邵銳廵按御史唐龍持論<lb/>
<pb n="KR2k0045_WYG_069-7a"/>
　與守仁異戒諸生毋往謁諸生多畏避而良政兄弟<lb/>
　獨不顧深為守仁所許良政功尤專孝友惇朴燕居<lb/>
　無惰容嘗曰不尤人何人不可處不累事何事不可<lb/>
　為舉鄉試第一而卒良弼嘗言吾夢見師伊輒汗浹<lb/>
　背良貴官右副都御史守仁之學傳江西者多實踐<lb/>
　自鄒守益歐陽德外皆以學行重云<hi>白志</hi>
魏良器字師顔號藥湖洪都從學之後隨陽明至越時<lb/>
　王龍溪畿為諸生落魄不覊每見往來講學者竊罵<lb/>
<pb n="KR2k0045_WYG_069-7b"/>
　之居與陽明鄰不見也良器多方誘之一日與同門<lb/>
　友投壺雅歌龍溪過而見之曰腐儒亦為是耶良器<lb/>
　答曰吾等為學未嘗擔扳汝自不知耳龍溪於是稍<lb/>
　相暱就已而有味乎其言遂北面陽明錢緒山臨事<lb/>
　多滯則戒之曰心何不灑脫龍溪工夫懶㪚則戒之<lb/>
　曰心何不嚴慄其不為姑息如此歸主白鹿洞生徒<lb/>
　數百人皆知宗王門之學卒年四十二<hi>明儒學案</hi>
萬廷言以忠號思黙南昌人虞愷子受業於陽明登進<lb/>
<pb n="KR2k0045_WYG_069-8a"/>
　士第歴禮部郎中出為提學僉事罷官歸杜門三十<lb/>
　餘年匿跡韜光硏幾極深念庵之學得廷言而傳尤<lb/>
　深於易三百八十四爻無非心體之流得不著爻象<lb/>
　而又不離爻象自來說易者程傳而外未之或先也<lb/>
　<hi>同上</hi>
　　按人物志稱思黙平生著述多所發明有學易齋<lb/>
　　前後集易原易說經世輯要共若干卷其書皆失<lb/>
　　傳惟約語中多格言觀學案中所摘數十條生平<lb/>
<pb n="KR2k0045_WYG_069-8b"/>
　　得力可知<hi>原䟦</hi>
阮文中字用和南昌人嘉靖進士累官貴州廵撫時土<lb/>
　官安國亨安智相訐殺前撫將坐以叛逆未決文中<lb/>
　至訪得實平其事免軍興之擾巨冦者念擁兵僭號<lb/>
　垂三十年有司不能制因不以聞文中請於朝發師<lb/>
　討平之遷湖廣廵撫<hi>貴州名宦志</hi>
鄧鏞豐城人家貧嗜學手不釋卷精於易中嘉靖鄉舉<lb/>
　官教諭造士多成就知漢陽縣吏事精敏處置山陽<lb/>
<pb n="KR2k0045_WYG_069-9a"/>
　荒賦裁減冗費民免於累凡所施設綽有成績<hi>湖廣名宦</hi>
　<hi>志</hi>
傅習進賢人由進士任大理評事以執法忤劉瑾謫理<lb/>
　問怒猶未釋復逮詔獄後歴官副使屢建軍功終副<lb/>
　都御史克定土官之亂<hi>分省人物考</hi>
李璣字邦在豐城人嘉靖乙未舉南宫廷試二甲第一<lb/>
　改庶吉士授編修陞左中允署國子司業纂修會典<lb/>
　成晉諭德歴祭酒轉吏部侍郎兼學士掌詹事府己<lb/>
<pb n="KR2k0045_WYG_069-9b"/>
　未會試主考尋拜南京禮部尚書致仕平生樂易洞<lb/>
　達不設崖岸人皆庇其德宇焉有西野集<hi>人物志</hi>
熊汝達字德明進賢人嘉靖進士除刑部主事歴泉州<lb/>
　知府歳己未倭逼泉州悉力捍禦與士卒為伍夜分<lb/>
　披甲不釋相持月餘寇去泉人德之為立生祠遷四<lb/>
　川副使歴廣東左布政擢右副都御史廵撫廣東改<lb/>
　浙江轉工部右侍郎清約無改素風尋乞歸飬時年<lb/>
　已望六孺慕夔封君色稍不和則長跽請不命之起<lb/>
<pb n="KR2k0045_WYG_069-10a"/>
　不敢起析宦橐以遺二弟又數年起刑部左侍郎尋<lb/>
　遷右都御史掌南京都察院甫任復以事被劾歸所<lb/>
　著有讀書劄記知驚録糓堂或問弋蟲集觀物稾<hi>同上</hi>
余禎字興邦奉新人正德進士授工部主事改武庫司<lb/>
　嘉靖甲申議大禮禎與羣臣伏哭左順門下詔獄朴<lb/>
　於闕廷時死杖下者十七人禎其一也隆慶改元贈<lb/>
　光禄少卿<hi>白志</hi>
呉金字礪伯豐城舉人嘉靖間知建寧潮汀賊蠭起練<lb/>
<pb n="KR2k0045_WYG_069-10b"/>
　鄉兵固守禦每戰斬獲奪回所擄男婦甚衆<hi>福建通志</hi>
魏時亮字工甫南昌人嘉靖進士授中書舍人選兵科<lb/>
　給事中隆慶中副檢討許國使朝鮮故事王北面聽<lb/>
　詔使者西面時亮爭之乃南面宣詔還進戸科給事<lb/>
　中十月初詔停日講時亮率同列言天未冱寒不宜<lb/>
　遽輟俄請以薛瑄陳獻章王守仁從祀文廟章下所<lb/>
　司三年擢太僕少卿初徐階高拱相講時亮與朝臣<lb/>
　攻去拱已而拱復入考察言官排異己者時亮及陳<lb/>
<pb n="KR2k0045_WYG_069-11a"/>
　瓚張檟已櫂京卿皆被斥時亮坐不謹落職萬厯十<lb/>
　二年用薦起南京大理丞再遷太僕卿副都御史攝<lb/>
　京營戎政歴刑部左右侍郎南京邢部尚書踰年卒<lb/>
　官時亮初好交游負意氣嘗効左都御史張永明為<lb/>
　時論所非時亮亦悔之中遭挫抑潛心性理之學天<lb/>
　啓中諡莊靖<hi>白志</hi>
　　按時亮晚年好會友講學輯周濓溪而下至王文<lb/>
　　成九先生語編曰大儒學粹與其奏議並行於時<lb/>
<pb n="KR2k0045_WYG_069-11b"/>
　<hi>原跋</hi>
雷禮字必進豐城人嘉靖進士授興化司理所讞獄多<lb/>
　竒中民頌之如神明尋晉吏部主事歴考功郎中坐<lb/>
　持法失貴臣意謫大名府通判累陞浙江提學副使<lb/>
　擢南京太僕少卿歴工部左侍郎午門樓工成加尚<lb/>
　書督建三殿尋常部事晉太子太保至少傅隆慶初<lb/>
　太監滕祥傳造器物禮抗章劾祥幷乞骸骨内批凖<lb/>
　致仕歸卒贈太保禮嗜學明習朝典有大政記内閣<lb/>
<pb n="KR2k0045_WYG_069-12a"/>
　行述列卿年表諸書行世<hi>豫章書</hi>
　　按雷所著尚有鐔墟堂稾二十卷<lb/>
楊薰字太和南昌人正德進士授主事謫潮州通判耿<lb/>
　介特立受俸薪猶恐自累遷知州去囊無銖積歴惠<lb/>
　州府同知嘉靖中陞四川兵備僉事改貴州致仕家<lb/>
　居曳履徒行絶無貴倨之色廵撫王守仁題清流臣<lb/>
　子贈之<hi>人物志</hi>
丁以忠字從<hi>一作崇</hi>義新建人嘉靖進士授刑部主事錦<lb/>
<pb n="KR2k0045_WYG_069-12b"/>
　衣衛捕劫盗四人奏下刑部以忠廉其贓僅有一油<lb/>
　帟鉤得物主審所繇而釋之錦衣亦服歴郎中陞知<lb/>
　河間府治最時熊尚書浹以直言得罪命官校督解<lb/>
　以歸拲梏就道人畏莫敢近至河間以忠獨郊勞如<lb/>
　常且謂詔使曰熊公重臣所坐非大譴向隅失上意<lb/>
　耳何至是若不憂殺大臣耶即有禍福某當之詔使<lb/>
　悟遂破械聽具輿從以行卒護持無恙陞山東按察<lb/>
　副使累遷左布政使擢右副都御史廵撫山東下令<lb/>
<pb n="KR2k0045_WYG_069-13a"/>
　革冗卒裁其饟佐以贖鈸之羡大賑諸鄉落盗多解<lb/>
　㪚歸命一意拊恤甚得齊魯間心轉南京兵部右侍<lb/>
　郎未幾滿三品俸考績分宜相欲留之比謝弗應明<lb/>
　年以入賀至亟疏致政所著有世美堂稾孫此吕有<lb/>
　至行父歿割腴産以遺三庶弟舉進士授工部主事<lb/>
　七歳不遷卒於京邸貧無以為殯人共惜之<hi>豫章書</hi>
熊汝器字國用南昌人嘉靖進士授上虞令陞蘇州府<lb/>
　同知母喪服闋補松江同知禦倭有功賜金帛條陳<lb/>
<pb n="KR2k0045_WYG_069-13b"/>
　備倭十事略見施行歴南禮部郎中湖州兖州二府<lb/>
　陞陜西行太僕寺少卿山西行太僕寺正卿兼整飭<lb/>
　寧武兵備副使入覲乞休還里居四年卒<hi>人物志</hi>
李遷字子安新建人嘉靖進士授南京兵部主事歴武<lb/>
　選郎中魏國公奏孫寜侵孝陵壖地為市肆株引甚<lb/>
　衆下部偕法司窮竟尚書屬遷會鞫得從減論出株<lb/>
　引者數十百人出知濟南府陞湖廣按察副使歴左<lb/>
　布政使擢右副都御史廵撫真定乆之晉兵部右侍<lb/>
<pb n="KR2k0045_WYG_069-14a"/>
　郎兼僉都御史總督兩廣以廣東諸軍破倭斬鹵千<lb/>
　計調狼土兵平廣西古田擒巨寇韋銀豹等置永寧<lb/>
　州績聞陞南京刑部尚書致仕歸家居十餘歳卒篋<lb/>
　無餘鏹諸子鬻産為歛嘉隆間南州士大夫談清節<lb/>
　者必推李尚書云詩文醇雅有致其傳者鶯谷山房<lb/>
　集<hi>人物志</hi>
張鏊字濟甫南昌人嘉靖進士選庶吉士授禮部主事<lb/>
　遷祠祭司郎中隆興寺火奉命同中人撤大善殿佛<lb/>
<pb n="KR2k0045_WYG_069-14b"/>
　像中人欲収其寳幢珠玉以進鏊不可遂燬之出為<lb/>
　浙提學副使轉遼東苑馬卿比去遼人為立生祠歴<lb/>
　廣東左布政使陞南京太常大理卿繇刑部侍郎超<lb/>
　拜尚書掌南兵部致仕歸家居十三年卒生平清苦<lb/>
　終始一節布衣蔬食四壁蕭然諸子至不能自給<hi>豫章</hi>
　<hi>書</hi>
　　按濟甫所著有遷鶯館集<lb/>
蔡國珍字汝聘奉新人嘉靖進士鄉人嚴嵩當國欲羅<lb/>
<pb n="KR2k0045_WYG_069-15a"/>
　致門下國珍不應乞就南為刑部主事就改吏部進<lb/>
　郎中出為福建提學副使以侍飬歸遭母喪服除遂<lb/>
　不出家居垂二十年起廢籍以故官莅福建遷湖廣<lb/>
　右參政歴浙江左布政使以右僉都御史提督操江<lb/>
　召為左副都御史歴吏部左右侍郎進吏部尚書三<lb/>
　殿災率諸臣請修省倡廷臣詣文華門請舉皇長子<lb/>
　冊立冠婚言必得請方退帝遣中宫諭曰此大典稍<lb/>
　需時耳何相挾若是乃頓首出稱疾累疏乞休國珍<lb/>
<pb n="KR2k0045_WYG_069-15b"/>
　素以學行稱風力不及孫鑨陳有年而清操似之家<lb/>
　居十三年卒年八十四贈太子太保諡恭靖<hi>白志</hi>
　　按蔡國珍人物志及安志俱失載<lb/>
江治字舜卿進賢人十三補弟子員父玠以逋租逮治<lb/>
　匍匐以解父厄孫忠烈公召而試之大竒異授以館<lb/>
　廩比忠烈殉宸濠難奔入會城縞素伏棺哭盡哀王<lb/>
　陽明召見器之語以學愈自奮舉嘉靖進士任刑部<lb/>
　主事陞廣東按察僉事督學政得士為多擢南京尚<lb/>
<pb n="KR2k0045_WYG_069-16a"/>
　寶司卿遷太常少卿署應天府歴卿光禄太常拜南<lb/>
　京工部右侍郎致仕歸顔其亭曰洗心田居騎一蹇<lb/>
　驢挾小蒼頭與村父相慰勞值歳饑唃糜自給意泊<lb/>
　如也奉詔存問年九十二臨終戒諸子無以祭𦵏累<lb/>
　縣官<hi>豫章書</hi>
江滙字東之進賢人嘉靖進士授兵部主事歴陞湖廣<lb/>
　按察副使浙江按察使持法峻整有豪民坐殺人行<lb/>
　千金求鬻獄拒之又屬柄相以請不聼竟論死轉河<lb/>
<pb n="KR2k0045_WYG_069-16b"/>
　南右布政使以前事中齮齕歸家居田宅無贏有遊<lb/>
　楚稾<hi>同上</hi>
李東華字景曉豐城人嘉靖進士授太常博士選工科<lb/>
　給事中歴吏兵科嘗上疏言精考課四事又疏言釐<lb/>
　時弊五事進禮科都給事中卒貧不能喪里宦賻之<lb/>
　始克殮<hi>林志</hi>
齊譽字文實南昌人嘉靖進士以給事謫知永嘉律己<lb/>
　亷正究悉民瘼編派里逓班次至今便之<hi>浙江通志</hi>
<pb n="KR2k0045_WYG_069-17a"/>
張臬字正野進賢人嘉靖進士授刑部主事以事謫靈<lb/>
　川縣丞稍遷寧國同知歴閩蜀秦楚藩臬拜右副都<lb/>
　御史廵撫四川值五酋稱王自雄長謀䧟叙州臬檄<lb/>
　所部兵討之賊擁長矛披涇絮列巨牛為陳臬令揭<lb/>
　竹為竿悉長二丈造無聲礮五百火箭千束飛擊之<lb/>
　無不立斃者賊盡奔木頭寨臬又置樓櫓火箭焚其<lb/>
　草舍改奔石城寨世所稱鴉飛不到山也山博十餘<lb/>
　里四隅壁立鳥道亡先登者臬曰此可計而取之也<lb/>
<pb n="KR2k0045_WYG_069-17b"/>
　密令諜者誘一酋阿黑官至則勞以酒食綵帛鼓吹<lb/>
　旗蓋遨遊寨之麓以誘之賊相顧錯愕乃下令盗中<lb/>
　能捕首目一人者得弗死有武生劉顯者南昌人能<lb/>
　以一當百署為先鋒獲其土官安得禄盗衆悉降首<lb/>
　惡阿焦林匿山後洞穴中十日不得臬時已拜南司<lb/>
　寇佯言當縱小醜班師賊果怠擒之入留都適倭寇<lb/>
　張甚或傳將圍通州犯𤓰潤留都大恐臬曰此綴兵<lb/>
　法耳禍其在揚州乎已而果然初劉顕累建竒績臬<lb/>
<pb n="KR2k0045_WYG_069-18a"/>
　言之大司馬張鏊檄為南京水軍守備未幾以副總<lb/>
　兵滅倭賊於長江識者推其將將之功焉擢兵部右<lb/>
　侍郎提督廣西軍務大盗張璉稱號僭亂流毒三省<lb/>
　臬同平江伯陳王謨討平之㨗聞進都察院右都御<lb/>
　史俄命總督閩廣軍務為言者所中歸老鍾陵<hi>人物志</hi>
萬敏字欽夫南昌人嘉靖進士知太倉州崇明有大慝<lb/>
　王秦沈三人利私鹺而猖獗海上敏單舸詣縣召沈<lb/>
　至榻前款諭之且泣且受命王秦負險弗順將謀不<lb/>
<pb n="KR2k0045_WYG_069-18b"/>
　利於敏亟浮海入州城㑹上命湯帥勦諸海寇敏午<lb/>
　治樓櫓至夕三百艘畢具戰卒凡三千人牛酒之犒<lb/>
　咄嗟而辦將士咸大恱會戰湯帥以巨艦六十乗風<lb/>
　而進敏殿之瞬息達崇明捕斬無算敏慮其妄殺也<lb/>
　矯中丞令大呼曰生擒者賞首級者弗論師中擒二<lb/>
　千人械送至訊釋平民千八百餘人得劇盗百七十<lb/>
　人置之法歴襄陽同知遷貴州僉事備兵畢節居三<lb/>
　年御史疏其才陟貴藩少參致仕<hi>同上</hi>
<pb n="KR2k0045_WYG_069-19a"/>
齊柯字文則南昌人嘉靖鄉舉署和州學正修州乗分<lb/>
　校河南鄉試遷瑞安知縣邑苦田賦不均柯至首建<lb/>
　度田之議請於臺司若郡每都擇公正一人董其事<lb/>
　已自裹糧履畞握算而紀其籍民有訟者即於田間<lb/>
　片言取平傍邑民間之爭請受筴當道檄令度平陽<lb/>
　田旬月亦報竣無何奉例丈量二邑抱成筴以應皆<lb/>
　柯力也徴入補大理評事擢臨安知府過里謂人曰<lb/>
　度兩歳俸足償逋金吾將老焉其治郡以德化民如<lb/>
<pb n="KR2k0045_WYG_069-19b"/>
　令瑞安狀小疾投劾去<hi>府志</hi>
王希烈字子忠南昌人嘉靖進士改庶吉士授編修累<lb/>
　官國子祭酒禮部侍郎改吏部兼侍講學士掌詹事<lb/>
　府充經筵日講嘗攝宗伯事肅府中尉某隂規為嗣<lb/>
　正色絶之萬厯甲戍典㑹試江陵子落第人服其不<lb/>
　私卒贈禮部尚書諡文裕<hi>人物志</hi>
余曰德初名應舉字德甫南昌人嘉靖進士授刑部主<lb/>
　事歴福建按察副使在刑部時與李攀龍王世貞輩<lb/>
<pb n="KR2k0045_WYG_069-20a"/>
　相倡和歸田後詩道益振尤善五七言近體有午渠<lb/>
　集德甫詩集同邑按察副使喻邦相均時亦以文名<lb/>
　著山居稾曰德有曾孫正崇禎己巳恩貢博雅能文<lb/>
　著寒芳閣文稾昔邪園詩集行世<hi>同上</hi>
黄國華字良寶豐城人嘉靖進士守龍安時郡新設賦<lb/>
　繁重國華惟務節省以寬民力裁革殆盡萬歴初入<lb/>
　覲卒於京卒之前一日猶議陳地方利病其盡心民<lb/>
　事如此訃聞士民祠祀之<hi>四川通志</hi>
<pb n="KR2k0045_WYG_069-20b"/>
陳棟字隆之南昌人嘉靖乙丑會元廷試及第授編修<lb/>
　隆慶間擢右贊善侍班東宫適見楮畫墨汙正色而<lb/>
　諫東宫為霽容更書時謂有公權筆諫之風辛未校<lb/>
　士㧞同郡鄧以讚第一後為名臣世稱其鑑識未幾<lb/>
　卒<hi>府志</hi>
何祉字德徵進賢人嘉靖進士授行人擢户科給事中<lb/>
　西北諸省大饑奏請發内帑免徵輸以甦民困以母<lb/>
　老乞便養改南京兵科條軍政四事馬政五事著為<lb/>
<pb n="KR2k0045_WYG_069-21a"/>
　令申與同臺㑹糾王太宰瓊以此見忌出為嘉興知<lb/>
　府性方嚴不假人以嚬笑戢暴綏良修教勸學期月<lb/>
　郡中大治坐蜚語罷民為立祠<hi>分省人物考</hi>
朱憲章字良範進賢人嘉靖進士授行人擢兵科轉户<lb/>
　科時方造龍舟費至鉅萬憲章疏凡兩上遂停出為<lb/>
　四川副使歴福建參政告歸與羅洪光唐順之往還<lb/>
　論學晚更好易推本爻繫之㫖多所發明著訂頑隨<lb/>
　筆霅里子集<hi>人物志</hi>
<pb n="KR2k0045_WYG_069-21b"/>
萬恭字肅卿南昌人嘉靖進士授南京文選主事歴郎<lb/>
　中就遷光禄少卿入改大理寇逼通州帝方急兵事<lb/>
　以兵部右侍郎蔡汝楠協理戎政命恭代汝楠恭列<lb/>
　上選兵議將諸事皆報可明年請劇邊自効命兼僉<lb/>
　都御史廵撫山西甫至寇犯龍䰅墩伏兵擊却之未<lb/>
　幾寇五萬騎至朔州川恭與戰老高墓寇去事聞賚<lb/>
　銀幣廵撫故無旗牌恭請得之濵河州縣患套寇東<lb/>
　掠歳鑿冰以防恭為築牆四十里教人以耕及用水<lb/>
<pb n="KR2k0045_WYG_069-22a"/>
　車法民大利之以内艱歸隆慶六年河决邳州運道<lb/>
　大阻命恭以故官總理河道築長堤北自磨臍溝迄<lb/>
　邳州直河南自離林迄宿遷小河口袤延三百七十<lb/>
　里費帑金三萬六十日而成高寶諸湖夏秋氾濫歳<lb/>
　議增堤而水益漲恭縁堤建平水閘二十餘以時洩<lb/>
　蓄專令濬湖不復增堤河遂無患恭彊毅敏達一時<lb/>
　稱才臣治水三年言者劾其不職罷歸家居垂二十<lb/>
　年卒孫燝有傳<hi>白志</hi>
<pb n="KR2k0045_WYG_069-22b"/>
熊廷用豐城人嘉靖間為長樂典史時倭寇猖獗逼縣<lb/>
　城廷用登陴守禦開門令老幼俱入城存活數千人<lb/>
　修築濱湖民受其利<hi>福建通志</hi>
呉桂芳字子實新建人嘉靖進士授刑部主事有崔鑑<lb/>
　者年十三忿父妾凌母手刃之桂芳為著論擬赦尚<lb/>
　書聞淵曰此董仲舒春秋斷獄桞子厚復讎議也鑑<lb/>
　遂得宥及淵入吏部欲任以言職㑹聞繼母病遽請<lb/>
　歸起補禮部歴遷揚州知府禦倭有功又建議增築<lb/>
<pb n="KR2k0045_WYG_069-23a"/>
　外城揚有二城自桂芳始歴浙江布政使廵撫福建<lb/>
　鄖陽進右副都御史總理河道未任兩廣總督張臬<lb/>
　以非軍旅才被劾罷改桂芳兵部右侍郎提督兩廣<lb/>
　軍務潮州舊倭屯據鄒塘桂芳先討倭以降賊伍端<lb/>
　為前驅官軍繼進一日夜克三巢焚斬四百餘人與<lb/>
　南贑提督呉百朋乘勝㓕賊而新倭寇福建者為戚<lb/>
　繼光所敗方流入境桂芳百朋㑹調土漢兵乘其初<lb/>
　至急擊之倭懼悉奔甲子﨑沙奪漁舟入海暴風起<lb/>
<pb n="KR2k0045_WYG_069-23b"/>
　皆覆溺死因建議海道副使轄東筦以西至瓊州領<lb/>
　番夷市舶更設海防僉事廵東筦以東至惠潮專禦<lb/>
　倭寇又進討亞元丹樓平之召為兵部右侍郎隆慶<lb/>
　初以疾乞歸萬歴三年即家起故官總督漕運桂芳<lb/>
　以淮楊洪潦奔流惟雲梯闗一徑入海致海涌沙河<lb/>
　流泛溢而興鹽高寶諸州縣所在受災請益開草灣<lb/>
　及老黄河故道以廣入海之路修築髙郵東西二堤<lb/>
　以蓄湖水皆下所司議行未幾草灣河工告成而河<lb/>
<pb n="KR2k0045_WYG_069-24a"/>
　決曹縣徐州桃源其明年議塞崔鎮決口束水歸漕<lb/>
　桂芳欲衝刷成河以為老黄河入海之道遂命兼理<lb/>
　河漕進工部尚書未踰月卒贈太子少保<hi>白志</hi>
王臣字公弼南昌人為諸生時從王文成學嘉靖進士<lb/>
　知㤗州以所學施之政歳饑發倉大賑請蠲米六萬<lb/>
　餘石作諭民録申明聖訓或以天倫搆訟者勸誨懇<lb/>
　到多感泣如初撤毁神廟改建尊經閣立胡安定祠<lb/>
　時王艮以布衣倡道安豐延至州學令諸生盡師之<lb/>
<pb n="KR2k0045_WYG_069-24b"/>
　一時里巷皆絃歌焉陞刑部員外轉浙江僉事為王<lb/>
　文成撫孤不避嫌怨以廣東叅議罷歸學者稱瑶湖<lb/>
　先生<hi>人物志</hi>
符鍾字伯聲新建人為諸生慨然慕聖賢之學以古禮<lb/>
　為必可行丁内外艱俗用浮屠音樂悉屛絶之舉嘉<lb/>
　靖鄉試卒業南雍從湛若水遊除知道州賑荒歉撫<lb/>
　峒猺治行稱最卒於官所著有虚亭語録<hi>同上</hi>
朱多煃字用晦瑞昌王府奉國將軍善為詩與里人余<lb/>
<pb n="KR2k0045_WYG_069-25a"/>
　曰德相倡和因介李於麟王元美間數吟咏往還以<lb/>
　此譽延海内有芙蓉園藳時建安輔國將軍拱樋亦<lb/>
　以文雅知名著瑞鶴堂詩集爽臺稾各二卷<hi>府志</hi>
凃紹煃字伯聚南昌人進士䆳於理學督學四川公明<lb/>
　並至士無遺珠自後名科甲皆出其簡拔著四書兒<lb/>
　訓士子賴之蜀中督學推第一人<hi>四川名宦志</hi>
朱多<graphic n="KR1463" url="https://raw.githubusercontent.com/kanripo/KR-Gaiji/master/images/KR1463.png" mimeType="image/png"/>字崇良瑞昌王府鎮國中尉父奉國將軍拱榣<lb/>
　嘗以議禮稱㫖賜勅諭有聲貴遊間<graphic n="KR1463" url="https://raw.githubusercontent.com/kanripo/KR-Gaiji/master/images/KR1463.png" mimeType="image/png"/>博雅好詩始<lb/>
<pb n="KR2k0045_WYG_069-25b"/>
　與多煃齊名晚益精進評者謂其沉著闊達有先進<lb/>
　典刑云<hi>府志</hi>
萬思謙字益父南昌人聞王伯安之學怳然有悟密探<lb/>
　黙契歐陽文莊一見賞歎以為聖門心印必屬斯人<lb/>
　嘉靖進士知嘉定縣㑹倭患急乃城嘉定以備陞刑<lb/>
　部主事改光禄寺丞秩滿謁吏部長揖而出坐奪一<lb/>
　月俸出為四川叅議累遷福建左布政使藩司前有<lb/>
　麗譙靣五虎山門故從旁出思謙至闢正中門改山<lb/>
<pb n="KR2k0045_WYG_069-26a"/>
　名曰五福竟無害閩人壯之轉南京太常卿致書江<lb/>
　陵相稱維世以禮容人以量願開言路自引咎語江<lb/>
　陵相故同年生意不能無望故陽遜謝而言者伺其<lb/>
　頤指露章引懸車例遂得致仕歸年甫六十一耳著<lb/>
　大學迹古中庸述微平生粹行完操毫無愧怍所居<lb/>
　環堵壁立殁後十六年始克𦵏<hi>人物志</hi>
姜儆字君治南昌人嘉靖進士授宣城縣令陞浙江道<lb/>
　監察御史初奉命廵視光禄條陳七事稱㫖岀視長<lb/>
<pb n="KR2k0045_WYG_069-26b"/>
　蘆鹽課繼廵按湖廣值歳侵民舍漂没載道儆上流<lb/>
　民圖多方賑救百姓乃得安業復廵視山東江浙閩<lb/>
　廣所至聲望丕振擢翰林院侍講學士尋丁内艱起<lb/>
　復冠帶閒居卒年七十五<hi>淡溪姜氏事實</hi>
劉曰材字汝成南昌人嘉靖進士授韶州府推官峒人<lb/>
　怨豪家收青殺七人尸於大澤雜始無驗曰材亷得<lb/>
　其見知者鞫之辭窮獻状囚亦皇遽伏竟獲七尸澤<lb/>
　中獄上論報人驚以為神明遷刑部主事轉儀制司<lb/>
<pb n="KR2k0045_WYG_069-27a"/>
　遷湖廣按察副使改貴州督學復為山西參政守徐<lb/>
　溝㑹石州之變寇騎廹太原督兵乘城一諜者袒而<lb/>
　華言以入輒斬以殉衆心乃安寇亦竟出塞去歴陜<lb/>
　西左布政使入覲殁於臨潼傳舍曰材性亷平自言<lb/>
　三為刑言未嘗輕入人罪所至行李蕭然既殁而人<lb/>
　思之<hi>白志</hi>
李材字孟誠豐城人遂子嘉靖進士授刑部主事由兵<lb/>
　部郎中遷廣東僉事羅旁賊猖獗材襲破之周高山<lb/>
<pb n="KR2k0045_WYG_069-27b"/>
　設屯以守賊有三巢在新㑹境調副總兵梁守愚由<lb/>
　恩平遊擊王瑞由德慶入身出肇慶中道夜半斬賊<lb/>
　五百級毁廬舍千餘空其地募人田之亡何倭五千<lb/>
　攻䧟電白大掠而去材追破之石城設伏海口伺其<lb/>
　遁而殱之奪還婦女三千餘録功進副使萬歴初張<lb/>
　居正柄國材遂引疾去居正卒起官山東以才調遼<lb/>
　東開原尋遷雲南洱海參政備兵金騰金騰地接緬<lb/>
　甸而孟養蠻莫兩土司介其間叛服不常緬部目曰<lb/>
<pb n="KR2k0045_WYG_069-28a"/>
　大曩長曰㪚奪者率數千人據其地材謂不収兩土<lb/>
　司無以制緬遣人招兩土司來歸而間討抗命夷阿<lb/>
　坡居頃之緬兵爭蠻莫材合兩土司兵敗緬衆殺大<lb/>
　曩長逐㪚奪去緬帥莽應裏益兵至孟養復擊沉其<lb/>
　舟斬其將一人乃退以雲南事被訐遂獲重譴幽繫<lb/>
　五年論救者五十餘疏大學士申時行復為材申理<lb/>
　皆不省亡何孟飬使入貢具言緬人侵軼天朝救援<lb/>
　破敵有狀聞典兵者在獄中皆流涕而楚雄士民閻<lb/>
<pb n="KR2k0045_WYG_069-28b"/>
　世祥等亦相率詣闕訟冤帝意乃稍解戍鎮海衛材<lb/>
　所至輒聚徒講學繫獄時就問者不絶至戍所學徒<lb/>
　益衆許孚逺方廵撫福建日相過從乆之赦還卒年<lb/>
　七十九材學雖受之守益以上接王守仁然不循其<lb/>
　軌轍以大學知止知本為鵠標其宗㫖曰止修學者<lb/>
　稱見羅先生<hi>同上</hi>
　　按見羅所著有學古知本圖説斆學録經正録觀<lb/>
　　我堂槀共若干卷<lb/>
<pb n="KR2k0045_WYG_069-29a"/>
葉修字克慎南昌人由進士任漢陽府司理性剛直不<lb/>
　阿常面拆人過藩臬皆憚之漢陽學廢頼以興復漢<lb/>
　川賦為潞藩奏割三之一民甚苦之修請以衡州有<lb/>
　歳額解德安倉者移抵漢川民為祠祀焉<hi>湖廣名宦志</hi>
姜博字克約南昌人嘉靖進士授溧陽縣令擢刑部主<lb/>
　事累陞浙江僉事秉性剛直不阿附權貴解組歸居<lb/>
　家四十餘年卒年八十二祀鄉賢<hi>淡溪姜氏事實</hi>
方孟縉武寧人早失父事母孝由進士授刑部主事時<lb/>
<pb n="KR2k0045_WYG_069-29b"/>
　貴戚張氏搆大獄不決孟縉折斷平允理淮漕值江<lb/>
　西呉城兊運軍民交變孟縉一詢輸服議改就省兌<lb/>
　至今民便之所著有鴈里殘槀<hi>分省人物考</hi>
劉顯字草堂南昌人生而膂力絶倫稍通文義家貧落<lb/>
　魄之叢祠欲自經神䕶之不死間行入蜀為童子師<lb/>
　已冒籍為武生嘉靖三十四年宜賓苖亂廵撫張臬<lb/>
　討之顯從軍䧟陣諸軍繼進賊盡平顯由是知名南<lb/>
　京振武營初設用兵部尚書張鏊薦署都指揮僉事<lb/>
<pb n="KR2k0045_WYG_069-30a"/>
　僉書浙江都司遷叅將分守蘓松倭犯江北逼泗州<lb/>
　鏊檄顯防浦口顯測賊將遁追擊至安東方暑披單<lb/>
　衣率四騎誘賊伏精甲岡下伺賊出潛毁其舟賊敗<lb/>
　走舟舟已焚死者無筭尋遷副總兵協守江浙振武<lb/>
　營兵變後諸將務姑息兵益驕給事中魏元吉薦顯<lb/>
　署都督僉事一軍怗然廣東賊起詔顯充總兵官鎮<lb/>
　守其地廣東故無總兵官至是始以顯為之㑹福建<lb/>
　倭患棘顯與叅將戚繼光連破賊賊略盡録功進先<lb/>
<pb n="KR2k0045_WYG_069-30b"/>
　所廕世職二秩隆慶改元移鎮貴州拓地四百餘里<lb/>
　得諸葛銅鼓九十三銅鐵鍋各一鍋狀如鼎大可函<lb/>
　牛刻畫有文彩相傳諸葛亮以鼔鎮蠻鼓失則蠻運<lb/>
　終矣録功進顯都督同知已而勦餘孽復俘斬千一<lb/>
　百有竒都掌蠻既滅顯引疾求去而以有司阻撓為<lb/>
　言詔聼顯節制顯益行其志擊西川番没舌丢骨人<lb/>
　荒諸砦斬其首惡撫餘衆而還建昌傀厦洗馬諸番<lb/>
　咸獻首惡西陲以寧九年冬卒官<hi>白志</hi>
<pb n="KR2k0045_WYG_069-31a"/>
宋國華字崇樂奉新人嘉靖進士授休寧知縣貴溪張<lb/>
　真人奉命有事於齊雲責供具苛甚國華詗其隂事<lb/>
　欲發之張恐遜謝而去陞兵部主事歴職方郎中擢<lb/>
　四川提學副使敷教以寬憐才若不及累遷雲南左<lb/>
　布政使發黔國侵奪事逮其左右戍邊者三人轉應<lb/>
　天府尹抵家病卒<hi>人物志</hi>
劉廷梅字與和南昌人天性孝謹父客死維陽廷梅迎<lb/>
　喪以歸涉江風惡幾覆舟抱棺而慟呼天請與俱溺<lb/>
<pb n="KR2k0045_WYG_069-31b"/>
　尋濟嘉靖進士知歙縣縣沿　事供張令君甚設盡<lb/>
　麾出之政令清簡訟庭幾闃無人比奉徴書敝衣羸<lb/>
　馬以行除南京兵部主事歴知漢陽府擢廣東副使<lb/>
　致仕<hi>府志</hi>
𠂻貞吉字孔安南昌人嘉靖進士授刑部主事遷南禮<lb/>
　部郎中出知松江府呉淞江久塞侵濵河田出所節<lb/>
　嗇金錢濬之竣役而民無擾高新鄭釋憾於故相徐<lb/>
　迎合者上下其手郡中告密成風顧獨意無所附量<lb/>
<pb n="KR2k0045_WYG_069-32a"/>
　徒陜西行太僕少卿萬歴初改河南提學副使精品<lb/>
　藻寛條約詳訓廸得人士心歴浙江左布政使擢右<lb/>
　副都御史廵撫河南比歳薦饑請發帑金五萬兩米<lb/>
　九萬餘石分部周賑召拜工部侍郎左都御史河南<lb/>
　人為立生祠卒贈太子太保謚簡肅<hi>豫章書</hi>
黄樞字翼卿南昌人嘉靖進士授嘉善知縣精嚴案牘<lb/>
　發摘無遺尤留心里甲役法均平猾胥為之斂手邑<lb/>
　大潦禾盡漂詣當道免冠頓首請括帑金以抵恒賦<lb/>
<pb n="KR2k0045_WYG_069-32b"/>
　陞南京工部主事歴武庫郎中遷知湖州府歳荒請<lb/>
　蠲設賑不遺餘力卒於官亷介終身不易祀湖州名<lb/>
　宦<hi>人物志</hi>
胡杰字子文豐城人嘉靖進士由庻吉士歴南祭酒陞<lb/>
　太常寺卿有劒西稾<hi>明詩小序</hi>
雷夢麟字伯仁進賢人嘉靖進士授無為知州遷工部<lb/>
　員外郎復除刑部明法律善持平駙馬鄔景和失撰<lb/>
　青詞且辭賞忤㫖坐劾屬夢麟論鄔不嫺文學罪在<lb/>
<pb n="KR2k0045_WYG_069-33a"/>
　辭賞薄治足矣讞上報可時震位未建有曾御史佩<lb/>
　復命誤用青表上恕甚疑有譏訕下御史獄夢麟復<lb/>
　佐尚書議當調外有㫖切責已僅免御史官嘗奏進<lb/>
　所著讀律𤨏言又條上罪囚永戍者只以戍後生子<lb/>
　代伍免行勾原籍議中格後竟行之遷天津兵備副<lb/>
　使歴陜西左參政<hi>府志</hi>
李栻字孟敬豐城人遂長子嘉靖進士授魏縣知縣魏<lb/>
　俗健鬬尚鬼栻申明教化酌定禮條使民誦習又令<lb/>
<pb n="KR2k0045_WYG_069-33b"/>
　無賽㑹無醵緡錢以粟易之計其羡為社倉而規其<lb/>
　息頃之獄訟衰減鄉社囷藏至八千餘調肥鄉塞邯<lb/>
　鄲鄢米二口衝堤濬漳河故道灌田九里民祠祀焉<lb/>
　拜監察御史萬歴初廵按湖廣還以臺中乆次協理<lb/>
　大察竟外遷浙江副使上疏致仕有囷學纂言惜隂<lb/>
　稾及緝論語外編<hi>人物志</hi>
方來崇字士功新建人與弟來獻同中嘉靖乙卯鄉試<lb/>
　登丙辰進士授無為知州愛民潔已著有初政紀録<lb/>
<pb n="KR2k0045_WYG_069-34a"/>
　考選刑部歴員外郎㑹方士詔獄執法忤㫖挂冠歸<lb/>
　林居四十載講學著書與王元美李於鱗暨徳甫用<lb/>
　晦諸公為詞林伯仲有元隠軒諸集行世<hi>府志</hi>
喻南嶽字極夫新建人嘉靖進士授六安知州適倭寇<lb/>
　起海上改調通州歴兵部員外郎中遷廬州知府新<lb/>
　安富人挾重貲遊無為州州人某利其有拉殺之而<lb/>
　匿其尸事已半載嶽一日坐堂上問左右曰階之下<lb/>
　披髪短裳而水淋淋者誰耶左右無對嶽曰若有寃<lb/>
<pb n="KR2k0045_WYG_069-34b"/>
　苐為若理即沐浴禱於城隍神明日呼左右一人來<lb/>
　授以名居令往捕之一訊輙服合郡駭服晉四川副<lb/>
　使備兵建昌建昌故在蜀西徼為瀘水所隔備兵使<lb/>
　者憚不敢渡遥制雅州獨閫帥鎮其中多專恣喜事<lb/>
　失蠻心嶽叱馭趣渡瀘諸蠻望見車騎□蒲伏迎道<lb/>
　左嗣是閫帥凜凜自東不敢有所干犯諸蠻亦大喜<lb/>
　尋以疾引歸番漢人扶轅泣送者數百里不絶<hi>同上</hi>
李瑞芳字時禎豐城人嘉靖鄉舉授武義知縣多善政<lb/>
<pb n="KR2k0045_WYG_069-35a"/>
　以憂去縣人為之立碑補永興縣值大荒仿周禮弛<lb/>
　役緩征嗇神殺禮積粟之法民頼之復除知華客歴<lb/>
　承天府通判引疾歸所在俱祀名宦<hi>人物志</hi>
彭懋字汝徳南昌人嘉靖鄉舉任順昌知縣庶事畢舉<lb/>
　尤加意學校日進諸生親為析義校課歴工部郎中<lb/>
　廣東按察僉事歸無長物年至九十四載延平志名<lb/>
　宦<hi>同上</hi>
鄧漢字潔之豐城人少孤貧殯父薄終身不忍華其衣<lb/>
<pb n="KR2k0045_WYG_069-35b"/>
　居母喪數日水漿不進嘗拾遺金坐待失者舉還之<lb/>
　由歳貢任休寧常熟訓導遷金山衛教授作人以明<lb/>
　倫敦行為先致仕歸年至九十<hi>安志</hi>
熊登之新建人博學强記舉明經絶意住進與同邑舒<lb/>
　泰等闡明理學著有性理解聖學正宗行世事繼母<lb/>
　徐至孝四方執䞇者常數百人督學王宗沐極尊禮<lb/>
　之未艾而沒門人私諡貞孝先生泰好學有質行母<lb/>
　殁哀毁廬墓事繼母如所生推産以讓其弟直指採<lb/>
<pb n="KR2k0045_WYG_069-36a"/>
　風以孝聞遽卒詔旌其閭<hi>同上</hi>
葉香豐城人痛父早亡有感輒號慟不止母性嚴竭力<lb/>
　承順必得其歡心婦稍拂於母即同跪寢門外怒猶<lb/>
　未釋輒遣歸逾年母為娶妾受之竟不一御母問其<lb/>
　繇泣曰顧婦尚未可絶耳母感其意即日迎歸新建<lb/>
　魏良弼稱之曰孝行聞於朝野風表化諸鄉閭嘉靖<lb/>
　間旌<hi>同上</hi>
袁坡字邦彛豐城人母死廬墓泣血三年與鄒謙之王<lb/>
<pb n="KR2k0045_WYG_069-36b"/>
　汝止諸先生講學遂棄制舉業結廬山中從過之士<lb/>
　雲集平生不事産業晚歳家益薄讀書談道晏如也<lb/>
　<hi>同上</hi>
　　按鄧漢熊登之葉香袁坡前志皆不載今采入安<lb/>
　　志孝義傳尚有南昌章彬黄璉徐徳明李溥錦新<lb/>
　　建崔琬鍾文奎鄭山鍾鎮豐城劉静徐濤進賢支<lb/>
　　黼饒用文陳相靖安陳伯宣漆維縉黄廷輝羅汝<lb/>
　　徳奉新熊金玊寧州陳龍武寧黄咺陳仲賢並陳<lb/>
<pb n="KR2k0045_WYG_069-37a"/>
　　維晉胡輔不詳何縣人俱附録姓名於此<lb/>
劉建字懋中豐城人嘉靖鄉舉任汀州青州二府推官<lb/>
　所至讞決多所平反閩倭亂後承檄廵行泉州便宜<lb/>
　賑恤全活甚衆在山東殱顔神鎮劇盗均臨朐差役<lb/>
　汀青兩郡俱立生祠致政歸<lb/>
李輔字子卿進賢人嘉靖進士授中書舍人選監察御<lb/>
　史萬歴初督學南直行部不擕胥史弊蠹一清復刷<lb/>
　卷京畿㑹江陵相遭父喪欲奪情言路伺指保留輔<lb/>
<pb n="KR2k0045_WYG_069-37b"/>
　獨不預歴山東廵撫工部尚書卒贈太子少保<hi>人物志</hi>
唐堯臣字士良少事王文成講學有才名嘉靖鄉舉授<lb/>
　湖州府通判遷桂林府首設方略擒土酋蕭公反赦<lb/>
　而賚之令稽首受約於麾下衆莫敢犯陞杭州府同<lb/>
　知擢浙江按察僉事備兵台嚴料理軍饟不絶倭至<lb/>
　堯臣以戚繼光兵連破之增俸級一等尋歸著雨餘<lb/>
　閣筆二卷<hi>府志</hi>
吳子金字維良南昌人為邑諸生從王文成學及文成<lb/>
<pb n="KR2k0045_WYG_069-38a"/>
　歸越子金與魏良政徒歩徃從之三年充然有得而<lb/>
　歸嘉靖乙酉同良政登鄉舉時嚴嵩方掌北雍延之<lb/>
　訓子未幾輒謝去竟不仕以講學終著壁箴屛銘夜<lb/>
　氣說諸篇邑人陳源受學於子金後師安福劉邦采<lb/>
　而友南城羅汝芳造詣益進<hi>人物志</hi>
　　按唐堯臣呉子金明儒學案俱不載<lb/>
鄧以讚字汝徳新建人隆慶五年舉㑹試第一廷試第<lb/>
　三授編修萬歴初座主張居正枋國政以讚時有匡<lb/>
<pb n="KR2k0045_WYG_069-38b"/>
　諫居正弗善也移疾歸乆之補原官旋引退詔起中<lb/>
　允至中途復以念母返再起南京祭酒就擢禮部右<lb/>
　侍郎復轉吏部再䟽請建儲且力斥三王並封之非<lb/>
　言中宫鍾愛元子願早正春宫視臣民尤切陞下以<lb/>
　厚中宫而緩冊立殆未諒中宫心况信者國之大寳<lb/>
　建儲一事屢示更移將使詔令不信於天下非所以<lb/>
　重宗廟安社稷也㑹廷臣多諫者事竟寢尋召為吏<lb/>
　部右侍郎力辭不拜以讚登第二十餘年在官僅滿<lb/>
<pb n="KR2k0045_WYG_069-39a"/>
　一考居母憂不勝喪而卒贈禮部尚書謚文潔<hi>白志</hi>
羅萬象字光大南昌人萬歴舉人令潛江㑹邑大侵饑<lb/>
　民聚衆相奪勢不可止萬象取巨魁二人立斬之揭<lb/>
　竿以示餘鳥㪚復建北關以固圉創教埸以習騎㪚<lb/>
　徴糧之法立連環票善政不可勝舉<hi>湖廣通志</hi>
徐作字季儒南昌人嘉靖進士初任刑部主事歴籓臬<lb/>
　轉京堂至工部左侍郎掌本部尚書事考繢廕長子<lb/>
　懋勛其後復以奉勅提督黄河大工及督建乾清坤<lb/>
<pb n="KR2k0045_WYG_069-39b"/>
　寧兩宫大工晉都察院右都御史時爭冊立忤皇貴<lb/>
　妃意冠帶閒住迨神宗晏駕光宗起擢工部尚書作<lb/>
　即以是攀龍<graphic n="KR1046" url="https://raw.githubusercontent.com/kanripo/KR-Gaiji/master/images/KR1046.png" mimeType="image/png"/>而逝熹宗登極其家人屢疏循例乞<lb/>
　請五典奉㫖下部議覆值魏黨擅權停閣崇禎十六<lb/>
　年部議題補廕謚㑹闖賊犯闕事遂寢後祀鄉賢<hi>人物</hi>
　<hi>志</hi>
鄧以誥字汝欽新建人嘉靖鄉舉年十九勵志學問與<lb/>
　其弟文潔公以讚家廷切劘授建陽教諭鳩工遷學<lb/>
<pb n="KR2k0045_WYG_069-40a"/>
　費至數千金未甞煩有司陞廣東博羅知縣邑恒燠<lb/>
　民多病癩傳染誥下車適七里驛有山勢甚磅礴諸<lb/>
　癩三百人羣聚其間男子擔負至者輒搶女子至輒<lb/>
　執而滛之誥震怒曰癩本天刑不悔過又公然以强<lb/>
　姦强盗犯大辟邪令諸遇癩者任持長槍刀直拒之<lb/>
　癩見所懸示猶不為意以誥乃佯募壯夫約日驅縳<lb/>
　三百人盡沉之江於是癩一夕遁去奏最遷刑部主<lb/>
　事誥曰此王文成論學之署敢以聽斷而忘夙夜自<lb/>
<pb n="KR2k0045_WYG_069-40b"/>
　考乎是時有投匿名言鄭貴妃危太子事題曰續憂<lb/>
　危𢎞議輔臣一貫誣少宗伯郭正域為之連及部郎<lb/>
　於玉立禍不測誥密言於司寇曰妖書所坐無左證<lb/>
　欲以莫須有殺天下士非法之平也言甚迫切竟得<lb/>
　從末減擢衡州守郴大饑饑民萬餘人闌入礦山為<lb/>
　盗格殺官兵鄒參知學柱議大舉進勦誥曰此愚民<lb/>
　為救饑計非敢為亂也當一面持檄招安俟其解㪚<lb/>
　徐賑之賊得檄果如約解散俄常寧又大饑黠徒誘<lb/>
<pb n="KR2k0045_WYG_069-41a"/>
　饑民數萬復入礦為盗參知欲以前所治郴盗䇿治<lb/>
　之誥曰事安可膠柱饑民所以敢於複盗者度吾又<lb/>
　必招安之也乃遣揮使率銳卒出其不意直趣至寧<lb/>
　凡七閱月罪人斯得梟首惡三十軰餘黨悉㪚於是<lb/>
　流亡麕集乃大發倉賑之寧境以平在衡三年報政<lb/>
　遂上疏引疾致仕歸田垂數十年著衡州府志㑹心<lb/>
　編澹臺祠講章及遺稾一卷<hi>同上</hi>
鄧子龍豐城人貎魁梧驍健絶倫兼通翰墨嘉靖中江<lb/>
<pb n="KR2k0045_WYG_069-41b"/>
　西賊起掠樟樹鎮子龍應有司辟破平之萬歴初從<lb/>
　大帥張元勲討平巨盗遷銅鼓石守備尋擢署都指<lb/>
　揮僉事掌浙江都司㑹麻陽苖金道侣等作亂擢參<lb/>
　將討之賊解㪚其黨五開衛卒胡若盧等火監司行<lb/>
　署靖州銅鼓龍里諸苖咸響應為亂子龍火其東門<lb/>
　以致賊而潛兵入北門賊遂滅十一年閏二月緬甸<lb/>
　犯雲南詔移子龍永昌木邦部耿馬有姦人罕䖍與<lb/>
　岳鳯同為逆子龍急戰攀枝樹下陣斬䖍䖍子招罕<lb/>
<pb n="KR2k0045_WYG_069-42a"/>
　招色奔三尖山自謂得天險令叔罕老率蒲人藥弩<lb/>
　手五百阻要害子龍盡知賊間道乃命禆將鄧勇等<lb/>
　提北勝蒗渠諸番兵直搗賊巢夜半上而預伏兵山<lb/>
　後夾擊火器竸發生擒招罕招色罕老及其黨百三<lb/>
　十餘人尖山巢空㑹劉綎亦俘兵鳯以獻進子龍副<lb/>
　總兵永昌騰衝夙號樂土自兵罕倡亂始議募兵所<lb/>
　募多亡命乃立騰衝姚安兩營劉綎將騰軍子龍將<lb/>
　姚軍不相能致軍鬬帝以兩將皆有功置不問既而<lb/>
<pb n="KR2k0045_WYG_069-42b"/>
　綎罷劉天俸代天俸被逮遂以子龍兼統之子龍右<lb/>
　姚兵每工作輒虐騰兵及用師隴川子龍故抵昂兩<lb/>
　營兵騰兵大不堪欲去副使姜忻令他將轄之乃定<lb/>
　而姚兵乆驕因索餉作亂由永昌大理抵㑹城所過<lb/>
　剽掠諸兵夾擊之俘四百餘人亂始靖子龍坐褫官<lb/>
　下吏十八年孟養賊思箇判子龍方對簿廵撫吳定<lb/>
　請令立功自贖無何丁改十寨賊普應春霸生等作<lb/>
　亂勢張甚定大徴漢上軍令子龍軍其右游擊楊威<lb/>
<pb n="KR2k0045_WYG_069-43a"/>
　軍其左大破之斬首一千二百級招降六千六百人<lb/>
　帝為告謝郊廟宣㨗受賀復子龍副總兵署金山參<lb/>
　將事先是猛廣土官思仁烝其嫂甘線姑欲得之弗<lb/>
　克偕其黨丙測叛歸緬數導入寇二十年攻孟養犯<lb/>
　蠻莫土同知思紀奔等練山子龍擊敗之乃去子龍<lb/>
　尋被劾罷歸二十七年朝鮮用師詔以故官領水軍<lb/>
　從陳璘東征倭將渡海遁璘遣子龍偕朝鮮統制使<lb/>
　李舜臣督水軍千人駕三巨艦為前鋒邀之釡山南<lb/>
<pb n="KR2k0045_WYG_069-43b"/>
　海子龍素慷慨年踰七十意氣彌厲欲得首功急攜<lb/>
　壯士二百人躍上朝鮮舟直前奮擊賊死傷無算忽<lb/>
　他舟擲火器誤入子龍舟舟中火焚賊乗勢擊子龍<lb/>
　戰死舜臣赴救亦死事聞贈都督僉事世廕一子廟<lb/>
　祀朝鮮<hi>白志</hi>
凃杰字汝高新建人隆慶進士授龍游知縣擢廣西道<lb/>
　御史請告起河南道陞光禄少卿萬歴癸巳值有三<lb/>
　王並封之㫖杰上疏語殊激切遂削職歸子紹煃已<lb/>
<pb n="KR2k0045_WYG_069-44a"/>
　未進士官廣西左布政使<hi>人物志</hi>
張位字明成新建人隆慶進士改庶吉士授編修預修<lb/>
　世宗實録位以前代皆起居注而本朝獨無疏言史<lb/>
　官充位無以自効宜日分數人入直凡詔㫖起居朝<lb/>
　端政務皆據見聞書之待内閣裁定為他年實録之<lb/>
　助張居正善其議奏行焉後以救吳中行趙用賢忤<lb/>
　居正意謫徐州同知用薦擢南京尚寳丞俄召為左<lb/>
　中允管司業事進祭酒疏陳六事多議行以禮部右<lb/>
<pb n="KR2k0045_WYG_069-44b"/>
　侍郎教習庶吉士引疾歸詔起故官協理詹事府辭<lb/>
　不赴乆之以申時行薦拜吏部左侍郎兼東閣大學<lb/>
　士王錫爵還朝帝適降諭三王並封假待嫡為辭而<lb/>
　位遽請帝篤修交泰早召高禖議者竊哂之錫爵去<lb/>
　趙志臯為首輔位與志臯相厚善志臯以位精悍敢<lb/>
　任政事多所裁決進禮部尚書改文淵閣以甘肅破<lb/>
　賊叙功加太子太保復以延鎮功進少保吏部尚書<lb/>
　改武英殿位初官翰林聲望甚重朝士冀其大用及<lb/>
<pb n="KR2k0045_WYG_069-45a"/>
　入政府素望漸衰主事丁應泰劾楊鎬喪師言位與<lb/>
　鎬密書往來朋黨欺罔鎬拔擢由賄位得之帝恕下<lb/>
　廷議遂奪職閒住除名為民位有才果於自用任氣<lb/>
　好矜其敗也廷臣莫之救天啓中復官贈太保謚文<lb/>
　端著有閒雲館集叢桂山房稾<hi>白志</hi>
張偲字士忠南昌人隆慶進士歴官廉介布衣蔬食與<lb/>
　諸生無異繇福建布政仕至都御史廵撫貴州卒於<lb/>
　任家居城南敝廬不蔽風雨<hi>人物志</hi>
<pb n="KR2k0045_WYG_069-45b"/>
范謙字含虛豐城人隆慶戊辰進士歴官禮部尚書謚<lb/>
　文恪有雙栢堂集<hi>府志</hi>
劉炅字瞻華南昌人萬歴舉人崇安教諭陞廣西永康<lb/>
　令調繁藤縣以撫安猺獞功陞潯州府同知歴任多<lb/>
　有實政篤志孝友年三十八以養母乞休著有說夢<lb/>
　集<hi>廣西名宦志</hi>
李啓美字應成豐城人萬歴進士改庶吉士授檢討國<lb/>
　儲未建㑹有三王並封之㫖言者多獲譴責啓美上<lb/>
<pb n="KR2k0045_WYG_069-46a"/>
　書政府謂東宫原無待敵之條元子舊無分封之例<lb/>
　豈惟失天下人心恐天地祖宗亦復悵然於此舉矣<lb/>
　時論壯之是歳值萬夀聖節又上疏陳時政并獻四<lb/>
　箴時爭傳誦比於前代陸敬輿著有李太史稾三卷<lb/>
　<hi>白志</hi>
李光祖字繩伯南昌人萬歴進士授溧陽知縣邑有圩<lb/>
　塍為積澇所齧發帑金築之治賦第設缿筩聽民自<lb/>
　為委輸民不苦賦賦亦不逋行道人以暴疾仆於市<lb/>
<pb n="KR2k0045_WYG_069-46b"/>
　門無賴者借以誣市中人一訊立雪而官為殣死者<lb/>
　遷南京吏部主事卒溧陽人請祀於名宦祠<hi>府志</hi>
樊良樞字尚植進賢人萬歴進士令仁和與人推誠無<lb/>
　隠徴比不事鞭扑水灾議蠲賑悉心籌畫全活無算<lb/>
　遷浙江提學以不作魏璫祠碑文解印綬歸著有易<lb/>
　解<hi>浙江名宦志</hi>
羅憲凱字元甫豐城人萬歴進士令貴池清介絶倫人<lb/>
　莫能干以私甞捐俸修復齊山書院以勤勞卒官所<lb/>
<pb n="KR2k0045_WYG_069-47a"/>
　著有金陵北征入計諸草<hi>府志</hi>
李琯豐城人由進士擢御史遷福建僉事奉表入都列<lb/>
　首輔申時行十罪語兼侵王錫爵削籍家居三十年<lb/>
　不復出<hi>白志</hi>
　　按李琯安志失載白志𥙷<lb/>
劉曰寧字雲嶠南昌人少博學多才志識𢎞逹毅然以<lb/>
　天下為任萬歴進士改庶吉士與陶望齡焦竑黄輝<lb/>
　董其昌才名相先後授編修奉母假歸性至孝痛父<lb/>
<pb n="KR2k0045_WYG_069-47b"/>
　失養母時年七十餘入問寢興依依無異童子時復<lb/>
　奉母入長安㑹纂修正史凡為公卿名臣傳紀三百<lb/>
　三十有六陞右中允充東朝講讀官𣙜採議起中貴<lb/>
　四出海内騷動南康守吳寳秀忤湖口稅璫李道逮<lb/>
　治詔獄曰寧發憤上書請撤礦稅諸使宥寳秀疏入<lb/>
　留中曰寧遂奉母南歸尋起右諭德掌南京翰林院<lb/>
　事由大司成晉少詹學士禮部侍郎改吏部卒予祭<lb/>
　葬贈禮部尚書諡文簡<hi>人物志</hi>
<pb n="KR2k0045_WYG_069-48a"/>
　　按劉曰寧所著有雲嶠集<lb/>
丁此吕字右武新建人萬歴進士自漳州推官歴湖廣<lb/>
　參政所至皆著政績權貴以計典修怨謫戍粤東尋<lb/>
　以薦起天津海防贊畫未赴卒<hi>丁氏世美集</hi>
呉銓文字行甫更名遇南昌人萬歴壬午鄉舉為漢陽<lb/>
　推官有鄉猾以畞鬻富生蕭某紹生值而實無畞生<lb/>
　往按宿地莊猾偵其僕舊私莊婦夜羣擊殺婦質明<lb/>
　執生誣搆屬銓文訊狀文曰生嫟媪復怒殺媪邪論<lb/>
<pb n="KR2k0045_WYG_069-48b"/>
　報惟輕而後鞫者竟入生坐償㑹御史慮獄生梏拲<lb/>
　候鞫其僕苴履赭衣懷刃詣直指前一手㧞刃一手<lb/>
　挾冤狀大號曰殺莊婦者我也語畢立自引決直指<lb/>
　愕甚閱牘得銓文所著讞語遂直生而出之自是疑<lb/>
　獄悉下銓文咸質神矢公以聽適楚宗以嬴吕事搆<lb/>
　王而嗛趙中丞可懷為王所倚一日多宗白事復抵<lb/>
　捂遂攘臂格中丞至死銓文時在黄聞變曰非撫莫<lb/>
　靖廼夜馳省諭諸宗以朝廷優養徳意㑹御史按安<lb/>
<pb n="KR2k0045_WYG_069-49a"/>
　陸銓文率諸李官往謁御史曰當以反聞衆嘿然銓<lb/>
　文曰殺重臣誠不法幸猶未斬闗掠藏也脫不解母<lb/>
　廼驅使速叛邪御史用其言不月餘事定陞雲南安<lb/>
　州知州題改興國州入覲卒<hi>人物志</hi>
萬國欽字二愚新建人萬歴進士授㜈源知縣徴拜御<lb/>
　史言事慷慨不避權貴尚書董份大學士申時行王<lb/>
　鍚爵座主也屬浙江廵按御史奏請存問國欽言份<lb/>
　謟事嚴嵩及削職歸吞噬鄉里無狀不宜加隆禮事<lb/>
<pb n="KR2k0045_WYG_069-49b"/>
　遂寢初吏部員外趙南星户部主事姜士昌疏斥政<lb/>
　府私人給事中李春開以出位糾南星士昌而其黨<lb/>
　陳與郊為助刑部主事吳正志上疏言春開與郊媚<lb/>
　政府干清議且論御史林祖述保留大臣之非於是<lb/>
　御史赫瀛集諸御史於朝堂議合疏糾正志以䑓體<lb/>
　為辭國欽與周孔教獨不署名曰冠廌冠服廌服乃<lb/>
　日以保留大臣傾善類為事我不能茍同瀛氣奪疏<lb/>
　不果上火落赤諸部頻犯臨洮鞏昌帝召見時行等<lb/>
<pb n="KR2k0045_WYG_069-50a"/>
　於皇極門咨以方略時行以款貢足恃為言未幾警<lb/>
　報狎至乃推鄭浴為經略行邊實用以主欵議也國<lb/>
　欽抗疏因列上時行納賄數事帝謂其淆亂國事誣<lb/>
　汙大臣謫劍州判官吏部尚書陸光祖擬量移國欽<lb/>
　為建寧推官帝以特貶不宜遷切責光祖而盡罷文<lb/>
　選郎中王教等大學士趙志臯疏救亦䝉譙責國欽<lb/>
　後歴南京刑部郎中卒<hi>白志</hi>
　　按國欽字安志府志俱作和甫<lb/>
<pb n="KR2k0045_WYG_069-50b"/>
黎道炤字明中南昌人萬歴進士知桐城縣擢諫垣歴<lb/>
　禮科右給事中神宗時冊立未定大臣多阿匼陰陽<lb/>
　上下相持不決道炤每疏即言他事必為連類摘發<lb/>
　歳甲午有㫖皇長子出閣講學預令採買金銖等物<lb/>
　費三十餘萬而部臣疏請儀仗侍衞拜賀禮持不下<lb/>
　且責言者道炤嘆曰此吾死諫日也即草疏約略千<lb/>
　餘言一無避忌疏入上震怒株連臺省各降革有差<lb/>
　道炤為民若而年冊立既定恩復冠帶厥後諸羽翼<lb/>
<pb n="KR2k0045_WYG_069-51a"/>
　者多召用至大官而道炤已不待光宗遺詔議䘏始<lb/>
　贈光禄寺少卿尋用子元寛仕晉階中憲大夫崇祀<lb/>
　鄉賢<hi>人物志</hi>
章邦翰字公佐南昌人萬歴進士知潮陽縣拜監察御<lb/>
　史廵鹽兩浙疏陳鹺政利弊伸枉獄絶請謁用例轉<lb/>
　衡永僉事時議開銀礦政府致書屬察所屬有礦處<lb/>
　歎曰言利豈人臣事君之義且擾民不復政府書五<lb/>
　年不得調既防粤海簡練軍伍飭舟械謹扞掫設方<lb/>
<pb n="KR2k0045_WYG_069-51b"/>
　略多捕生倭及首功其闌出中土物悉籍之以佐軍<lb/>
　需轉參政督儲山東陞雲南布政使未任請告歸卒<lb/>
　東粤人祀之名宦<hi>同上</hi>
陳道亨字孟起新建人萬歴進士除刑部主事歴南京<lb/>
　吏部郎中同里鄧以讚衷貞吉亦官南都人號江右<lb/>
　三清遭母喪家燬於火僦屋以居窮冬無幃妻子拾<lb/>
　遺薪爇以禦寒或有贈遺拒弗受由湖廣參政遷山<lb/>
　東按察使右布政使轉福建為左所至不私一錢以<lb/>
<pb n="KR2k0045_WYG_069-52a"/>
　右副都御史提督操江光宗立進工部右侍郎總理<lb/>
　河道妖賊徐鴻儒作亂道亨守濟寧扼諸要害以衛<lb/>
　漕舟事平增俸尋拜南京兵部尚書參贊機務楊漣<lb/>
　等羣擊魏忠賢被譙責道亨憤偕九卿上言高皇帝<lb/>
　定令内臣止供埽除不得典兵預政陛下徒念忠賢<lb/>
　微勞舉魁柄授之恣所欲為舉朝中諫皆不納何重<lb/>
　視宦豎輕天下士大夫至此疏入不納道亨遂求去<lb/>
　歸踰年卒道亨貞亮有守自參政至尚書不以家累<lb/>
<pb n="KR2k0045_WYG_069-52b"/>
　自隨一蒼頭執爨而已崇禎初贈太子少保諡清襄<lb/>
　<hi>白志</hi>
饒景暉字廷奎進賢人萬歴戊子與二兄景暘五弟景<lb/>
　暐同舉時謂三饒而景暉以連第筮仕部曹出守順<lb/>
　慶轉福建提學副使考滿有聲復以參政視學科歳<lb/>
　試凡再周蓋異數是時公四弟景曜督學兩浙同日<lb/>
　命下朝野榮之歴陞四川廵撫清寛厚重撫御有方<lb/>
　屬頼以安尋推兵部侍郎理南京戎政㑹有忌者拂<lb/>
<pb n="KR2k0045_WYG_069-53a"/>
　袖歸卒贈尚書予祭葬<hi>人物志</hi>
萬建崑字季瑜南昌人虞愷之孫廷言之子萬厯進士<lb/>
　除荆州府推官人以年少易之及視事習爰書精讞決<lb/>
　雖老吏不如時江陵相籍貲産株連滋蔓建崑歎曰<lb/>
　奈何以朽骨示威稜請一切弛之甞核長沙郡牘有<lb/>
　以贖鍰故淹罪人子孫者具狀請豁臺允之檄贖十<lb/>
　金以下勿復追十五郡俱得視此以卓異徴故事未<lb/>
　三十不與給事御史之選當軸者重建崑才謂增年<lb/>
<pb n="KR2k0045_WYG_069-53b"/>
　可得要地建崑持不可乃授禮部儀制司主事教習<lb/>
　駙馬益勤職業甞曰溢而倖職以外靡而窳職以内<lb/>
　兩無取焉時以為名言㑹廷臣請預建太子建崑亦<lb/>
　侃侃具疏宵人作蜚語揭之通衢金吾上其事神宗<lb/>
　震怒治言者建崑謫武岡尉歸而從其父講學注易<lb/>
　所造益深家食二十餘年臺使銓部交薦皆留中不<lb/>
　下光宗登極擢南京尚寳司卿不數月而殁侍御陸<lb/>
　師䞇及同里宦游者資其含歛乃以喪歸建崑三世<lb/>
<pb n="KR2k0045_WYG_069-54a"/>
　登顯仕而田宅不踰中人里中言清白吏者首稱焉<lb/>
　<hi>同上</hi>
劉定國初名是字去非南昌人浹之次子萬歴辛丑㑹<lb/>
　魁改名定國初授全椒知縣以能調江都行取兵部<lb/>
　主事歴尚寶少卿尋陞太僕寺少卿光禄寺正卿遷<lb/>
　兵部侍郎以修理皇陵功陞南京工部尚書致政歸<lb/>
　所著有奏疏學易劄記鴻雪館集行世<hi>同上</hi>
熊維寛字仲舒南昌人太僕卿瑞之仲子績學著書萬<lb/>
<pb n="KR2k0045_WYG_069-54b"/>
　歴中豫章飛雲社制藝矜式字内維寛主壇坫焉由<lb/>
　博士入太學所著有寤堂集大雅堂集子曰馮崇禎<lb/>
　壬午鄉薦有卧雲堂集孫一瀟别有傳<hi>同上</hi>
凃宗濬字鏡源南昌人萬歴進士由知縣擢山東道御<lb/>
　史廵按廣西河南山西順天陞大理寺丞歴延綏廵<lb/>
　撫加陞副都御史兵部右侍郎總督宣大山西尋陞<lb/>
　右都御史兼兵部右侍郎晉兵部尚書加太子太保<lb/>
　以順義王就封功廕錦衣千户世襲乙邜乞休歸及<lb/>
<pb n="KR2k0045_WYG_069-55a"/>
　已老復起原官不得辭力疾輿襯以赴甫數日卒贈<lb/>
　少傅諡恭襄<hi>同上</hi>
徐即登豐城人萬歴進士師事同邑都御史李材當材<lb/>
　官滇南時奏緬㨗中蘇御史之讒逮繫獄即登為禮<lb/>
　部官暇即獄中受業淹郎署垂十年始遷福建提學<lb/>
　副使閩舊為徽國教化之地即登崇聖學正文體與<lb/>
　諸生窮性命指歸士風丕變由福建參政晉河南按<lb/>
　察使辛丑考察調用既歸杜門謝賓客弟子益進著<lb/>
<pb n="KR2k0045_WYG_069-55b"/>
　儒宗要輯儒範正學堂稾來益堂稾易書詩春秋禮<lb/>
　記說遜國諸臣録詩文若干卷撫按薦章凡數十上<lb/>
　天啓六年卒年八十有二<hi>府志</hi>
章潢字本清南昌人十三歳見鄉人負債縲絏者惻然<lb/>
　為之代償與萬思黙同舉業已而同問學有問先生<lb/>
　近日談經不似前日之煩者潢曰昔讀書如以物磨<lb/>
　鏡磨乆而鏡得明今讀書如以鏡照物鏡明而物自<lb/>
　見構洗堂於東湖聚徒講學聘主白鹿洞書院御史<lb/>
<pb n="KR2k0045_WYG_069-56a"/>
　吳安節疏薦少宰楊止菴奏授順天儒學訓導年八<lb/>
　十二卒所著圖書編百二十七卷諭止修則近於李<lb/>
　見羅論歸寂則近於聶雙江而其最諦當者無如辨<lb/>
　氣質之非性離氣質又不可覓性則與蕺山先生之<lb/>
　言若合符莭矣<hi>明儒學案</hi>
　　按人物志本清所著圖書編之外尚有書原始春<lb/>
　　秋竊義禮記劄言論語約言諸書<lb/>
胡汝寧號似山南昌人萬歴進士授潮陽知縣擢禮科<lb/>
<pb n="KR2k0045_WYG_069-56b"/>
　給事中神宗末年國本有摇動之意汝寧引輕執義<lb/>
　草疏以上事遂寢尋請告歸里南贑廵撫洪瞻祖乃<lb/>
　其門下士也甞登堂見其數椽不葺諷之出山汝寧<lb/>
　仰視不答瞻祖歎息而出所著有掖垣奏議若干卷<lb/>
　<hi>安志</hi>
　　按饒仲以論太倉相下詔獄汝寧與陸夢龍等復<lb/>
　　交章劾伸以媚執政其生平可知矣人物志削而<lb/>
　　不載當以此姑從安志存之<hi>原跋</hi>
<pb n="KR2k0045_WYG_069-57a"/>
萬煒字闇卿南昌人生而值父暮年家道日落至無以<lb/>
　為養日課䝉計其所入充衣帛食肉之資勉勵發憤<lb/>
　補弟子員父沒事母孝愈篤遇寢疾必同婦籲天願<lb/>
　減已算延旦夕萬歴丙午歳貢授浮梁訓導矜式多<lb/>
　士惟以躬行實踐為本却貧生入庠之贄甚貧者助<lb/>
　以金遷吉水諭教思不倦如浮梁時鄒忠介倡道東<lb/>
　南晉接必施隆禮歿廿餘年兩邑弟子員請祀名宦<lb/>
　<hi>人物志</hi>
<pb n="KR2k0045_WYG_069-57b"/>
劉一焜字元内萬歴進士授行人擢吏部主事歴考功<lb/>
　郎中佐侍郎楊時喬典京察盡斥執政私入已改文<lb/>
　選遷太常少卿以憂去乆之擢右簽都御史廵撫浙<lb/>
　江㑹遣中官曹奉建鎮海寺於普陀山一焜偕廵撫<lb/>
　李邦華爭不可弗聽纎造中官劉成卒一焜慮遣代<lb/>
　屢疏止之已得請矣有吕貴者奉命䕶成遺裝姦人<lb/>
　因請留貴督織造疏直達禁中一焜與邦華極論其<lb/>
　非帝卒命貴代之貴既任條行十事多所侵擾一焜<lb/>
<pb n="KR2k0045_WYG_069-58a"/>
　疏駮且禁治其爪牙貴為歛威一焜以暇築龕山海<lb/>
　塘千二百丈濬復餘杭南湖民頼其利講陽明之學<lb/>
　於虎林外郡小邑皆增學田御史沈珣誣訐其贓私<lb/>
　一焜自引去卒贈工部右侍郎<hi>白志</hi>
　　按一焜安志府志俱失載白志𥙷入所著有石閭<lb/>
　　山房集<lb/>
劉一爌字著泉南昌人萬歴乙未進士是科劉氏同第<lb/>
　者五人一為太府廷柱一為太僕洪謨而爌與駕部<lb/>
<pb n="KR2k0045_WYG_069-58b"/>
　一煜太傅一燝復為同堂昆弟海内稱科名盛事筮<lb/>
　仕祁門令邑狹民不足於食仰他郡之轉輸一曠勸<lb/>
　民出榖置社倉凖朱紫陽法鄉各建倉凶荒得不告<lb/>
　匱丁内艱服闋補上海縣苦逋賦追呼漠不肯應一<lb/>
　爌親自挾格寛單民而先官户民徤訟隙起睚眦則<lb/>
　綱澤中遺骸為訟端廉得其實特嚴反坐之條七保<lb/>
　為往來孔道遊民日繇浦中與風波爭命一爌疏其<lb/>
　故道建閘以時蓄洩至今利頼之尋選授兵科給事<lb/>
<pb n="KR2k0045_WYG_069-59a"/>
　中疾終於京邸子斯陛字士雲制藝盛行海内是時<lb/>
　臨汝有陳艾章羅稱四家豫章有劉余鄧三子劉即<lb/>
　斯陞余名正垣鄧名履古<hi>人物志</hi>
趙邦佐字勉吾新建人少穎異諸經子史目過即成誦<lb/>
　長補郡庠益下帷攻苦遇試輙髙等士林爭相引重<lb/>
　力行善事敦倫勸學守謙好施識者謂邦佐厚種徳<lb/>
　必大顯子繼武亦能嗜古好學後邦佐以孫曰冕貴<lb/>
　贈通議大夫<hi>同上</hi>
<pb n="KR2k0045_WYG_069-59b"/>
丁永祚字爾錫南昌人弱冠試儒童第一遂舉於鄉六<lb/>
　上公車不利謁選授徳化令徳化僻小庠士多他邑<lb/>
　人永柞為作南門以疏風氣邑始有科第調福清縣<lb/>
　城險且庳薄屢議增拓而以費鉅莫敢任永祚力肩<lb/>
　其役民不告擾且刻石頌功以治行異等除知太倉<lb/>
　州補禹州擢刑部員外奉命讞江南獄豁免大辟謫<lb/>
　戍數百擢知寳慶府晉秩按察副使仍理郡事未幾<lb/>
　實補雲南糧鹽道抗疏乞休以參政致事<hi>府志</hi>
<pb n="KR2k0045_WYG_069-60a"/>
熊劒化字神阿豐城人萬歴進士授增城令調繁華亭<lb/>
　自奉簡約如寒素一切譕集餽遺悉謝却月俸外一<lb/>
　介不茍取赴召辭境垂槖<graphic n="KR1102" url="https://raw.githubusercontent.com/kanripo/KR-Gaiji/master/images/KR1102.png" mimeType="image/png"/>然兩蒼頭敝衣如故父<lb/>
　老嘆曰世安知華亭宰廉介有是耶擢侍御史旋以<lb/>
　假歸所著雲間集數卷燬於兵<hi>人物志</hi>
李鼎字長卿新建人天資瑰異援毫風雨馳驟咄嗟數<lb/>
　千萬言歳庚寅扯力克火落赤擁衆入據陜西莽刺<lb/>
　川洮河大震鼎方在京師草安邊䇿六篇籌扯火二<lb/>
<pb n="KR2k0045_WYG_069-60b"/>
　酋事甚悉相國王錫爵許國見而竒之適鄭洛以大<lb/>
　司馬經略西邊二相國具言鼎才俾贊畫幕府鼎於<lb/>
　盛暑中間闗七塞幾萬餘里所過自督撫大將軍而<lb/>
　下莫不握手交懽鼎益極論諸闗塞得失靡有避忌<lb/>
　卒佐鄭司馬功成檄諭扯力克東歸而革火落赤市<lb/>
　賞逐令逺徙者鼎之功也無何日本酋平秀吉將謀<lb/>
　纂國逐朝鮮王李昖大司馬石星聞於上一時竸議<lb/>
　東征鼎又著海䇿六篇合前安邊䇿六篇草疏上之<lb/>
<pb n="KR2k0045_WYG_069-61a"/>
　下大司馬議覆當是時鼎以布衣獻書輦下君相咸<lb/>
　虛懐採納名大噪於海内鼎治春秋如服䖍氏治詩<lb/>
　如鄭康成所著經詁二卷簡而確質而古博士弟子<lb/>
　皆傳誦之<hi>同上</hi>
彭圾字仲升南昌人為諸生時兄彭在賣藥燕市偶與<lb/>
　羣閧一人病發死下在於獄圾急鬻衣裘器具充路<lb/>
　費奔赴辨白留滯五年覓館榖供槖饘值熱審在暴<lb/>
　疾圾身代桎梧囚首庭階極辨得白歳月既乆郡削<lb/>
<pb n="KR2k0045_WYG_069-61b"/>
　其弟子籍入成均萬歴庚子中順天鄉試以親老就<lb/>
　漳平縣令調繁上杭縣有富人陳昌書者殺人應死<lb/>
　或欲骩法而旁移其罪圾力爭不可諸所秉正執法<lb/>
　多此類秩滿遷毘陵郡丞未半載解組歸家無擔石<lb/>
　初刻有畸人集繼刻有匡山九子社集九子者樊良<lb/>
　樞戴九元余槩張超張儲胡欽華余欽燿李炱也子<lb/>
　份萬厯戊午舉人官至副使任永平知府<hi>府志</hi>
胡欽相字南渚南昌人萬歴甲午鄉舉居家篤踐履嚴<lb/>
<pb n="KR2k0045_WYG_069-62a"/>
　氣介性為時所敬憚未及仕而歿子鴻漸順治甲午<lb/>
　舉人<hi>同上</hi>
喻致知字無知新建人萬歴進士授宜興令值歳大侵<lb/>
　請賑上官不待報而發廪民頼以濟邑有兩氿盤互<lb/>
　常鎮其民阻險易為盗賊致知略用缿筩法間他隂<lb/>
　伏以相參考往往得其主名衆遂解㪚而湖渡無警<lb/>
　考選南京工科給事中上用人起廢疏極言壬午丙<lb/>
　戍以來諸臣或以忤觸或以詿誤放擯如鄒元標趙<lb/>
<pb n="KR2k0045_WYG_069-62b"/>
　南星王徳完軰皆所謂國之禎幹人之典刑何可不<lb/>
　及時予環其他召對勤政之請諫止蘆田之封淑撤<lb/>
　礦稅之使紏參馮尚寶之姦理學易名之議禁止私<lb/>
　鑄之弊蠲租賑饑之告安邊保泰之奏前後凡數十<lb/>
　上以親老乞終養不得請抑鬰成疾卒<hi>同上</hi>
朱多炡字貞吉弋陽王多煌之弟頴敏絶人善詩歌兼<lb/>
　工繪事見古人墨蹟一再臨摹如出其手尺牘小札<lb/>
　日可百函語皆有致甞輕裝出遊變姓名為來相如<lb/>
<pb n="KR2k0045_WYG_069-63a"/>
　逺遊山水蹤跡徧呉楚之問甞偕呉明卿入呉訪王<lb/>
　伯榖於金陵王元美於弇山歸而掩闗却埽以倦遊<lb/>
　名其詩臨終操筆作帖命子謀堚以白幘鶴氅斂槥<lb/>
　側並鐫勒銘識弟子私諡曰清敏先生<hi>人物志</hi>
朱統䥫字佛大樂安靖莊王裔授封鎮國中尉究心古<lb/>
　文詞賦著有適園詩集面壁齋文集䥫賦性至孝父<lb/>
　奉國將軍謀墱博極羣書當神廟初宗齒日繁禄白<lb/>
　匱用相國李廷機議貴令親支檢舉宗弊墱遂許奏<lb/>
<pb n="KR2k0045_WYG_069-63b"/>
　族宗謀□以婢産冒濫奉㫖削□爵省禄可萬金嗣<lb/>
　王銜之中墱以竒禍被逮䥫痛父冤叩閽上書奉㫖<lb/>
　復墱爵秩如初通國稱䥫為純孝子議泏議沌俱明<lb/>
　經議汴中癸未進士<hi>同上</hi>
汪應婁字漢章新建人少負儁才萬厯己酉舉鄉公車<lb/>
　不第益好為古文辭與相國張洪陽及里中耆宿為<lb/>
　匡山社龍光社逃禪寄酒徜徉山水間以二親年高<lb/>
　就浮梁教諭壬戍以母艱歸里結廬墓左未及服闋<lb/>
<pb n="KR2k0045_WYG_069-64a"/>
　病卒所著有隸事評及栖約齋玉毫庵黄山雲居天<lb/>
　都諸遊草<hi>同上</hi>
樂繼同字于埜新建人萬厯丙子鄉舉初授湖廣通城<lb/>
　縣教諭陞榮縣知縣值番酋倡亂郡邑望風觧紐繼<lb/>
　同慷慨請纓卒奏蕩平之効陞岳州府丞時乆雨水<lb/>
　漲膏壤淪沒繼同竭誠拜禱歳以有秋用薦擢本府<lb/>
　知府請告歸卒<hi>府志</hi>
唐大章字伯和豐城人萬厯進士由庶常進編修歴南<lb/>
<pb n="KR2k0045_WYG_069-64b"/>
　祭酒㑹逆璫魏忠賢亂政有請建逆祠於國學傍者<lb/>
　大章發憤抗言力持不可議遂寢竟以此忤璫意奪<lb/>
　職崇禎戊辰起南禮侍尋轉吏侍擢禮部尚書教習<lb/>
　庶吉士纂修神宗熹宗實録旋充經筵講官改南禮<lb/>
　部尚書卒於家享年八十遣官祭𦵏贈太子少保大<lb/>
　章沒而爼豆於鄉賢輿論允愜皓首請老六子三十<lb/>
　六孫繞膝一時所未有也文集若干卷藏於家<hi>人物志</hi>
饒伸字抑之進賢人萬厯進士授工部主事十六年庶<lb/>
<pb n="KR2k0045_WYG_069-65a"/>
　子黄洪憲典順天試大學士王錫爵子衡為舉首申<lb/>
　時行壻李鴻亦預選禮部主事于孔兼疑舉人屠大<lb/>
　壯及鴻有私郎中高桂遂摘可疑者八人并及衡衡<lb/>
　實有才名錫爵大憤疏辯與時行並乞罷帝留之命<lb/>
　禮部覆試侍郎于慎行以大壯文獨劣擬乙置都御<lb/>
　史吳時來不肯桂力爭乃如慎行議列甲乙以上時<lb/>
　行錫爵調㫖盡免黜且奪桂俸二月伸乃抗疏劾時<lb/>
　來附權蔑紀請與錫爵洪憲俱賜罷錫爵時行杜門<lb/>
<pb n="KR2k0045_WYG_069-65b"/>
　求去帝皆慰留而下伸詔獄給事胡汝寧陸夢龍楊<lb/>
　文煥御史林祖述管九臯毛在浚交章詆伸以媚執<lb/>
　政由是伸廷杖削籍桂貶三秩調邊方伸既斥朝論<lb/>
　多咎錫爵錫爵内不自安屢請敘用起伸南工部主<lb/>
　事改南吏部引疾歸天啓𥘉起南光祿少卿累官刑<lb/>
　部侍郎魏璫亂政請告歸所輯學海六百餘卷時稱<lb/>
　其浩博兄位字廷立累官工部侍郎母劉年百歳與<lb/>
　伸先後以侍養歸先是任邱劉元震元霖兄弟俱官<lb/>
<pb n="KR2k0045_WYG_069-66a"/>
　九列以母年近百歳俱乞養親歸與伸兄弟相類一<lb/>
　時皆以為榮<hi>白志</hi>
喻三元字少極豐城人萬厯中知平凉府沈義廉靜勇<lb/>
　於仕事初至郡值敵犯靜固悉心防禦頒布保障條<lb/>
　約逺邇戒嚴居民恃以無恐首禁宗藩請託諭令修<lb/>
　禮義以重廉隅條議奬賢宗以勵不肖宗姓悉歛避<lb/>
　不敢犯創行條鞭以蘇民困裁冗費冗役當事者或<lb/>
　稱不便三元謂裁省非立異取怨以要譽當官如理<lb/>
<pb n="KR2k0045_WYG_069-66b"/>
　家視有無為豐嗇食人食者分人事上知封殖視民<lb/>
　若路人如朝廷官人之意何一時臺省監司咸重之<lb/>
　斷疑獄懲豪横免贖鍰崇禮讓即漢循良無多讓者<lb/>
　<hi>陜西名宦志</hi>
饒景曜字廷獻進賢人萬厯進士筮仕刑部㑹鑛稅中<lb/>
　使四出多以杭㫖劾奏守令輒逮治景曜讞決多所<lb/>
　匡持歴官河南少參浙東分廵所至有聲尋改督兩<lb/>
　浙學政備兵金衢時值鑛賊竊發設方略禽渠領撫<lb/>
<pb n="KR2k0045_WYG_069-67a"/>
　按上其功晉河北參政旋陞浙江按察司轉四川右<lb/>
　布政使未任而卒宦橐蕭然豫章論清操者以為最<lb/>
　<hi>人物志</hi>
羅朝國字維禎新建人萬厯癸未㑹魁授清浦知縣泖<lb/>
　湖水衝蕩廬舍禾稼捐貲築堤勸農課士弭盗止訟<lb/>
　以治最行取銓部歴尚寶卿通政使晉操江副都御<lb/>
　史所建堅悉闗安危至計其最著者如皖城立操厰<lb/>
　練水師申明沿江防禦之法備載章奏中特拔技勇<lb/>
<pb n="KR2k0045_WYG_069-67b"/>
　潘可大題授中權後勦流寇死難晉南京工部侍郎<lb/>
　旋擢刑部尚書歸里門雍容論學講義一夕無疾而<lb/>
　逝贈少保予祭𦵏如倒<hi>縣志</hi>
　<lb/>
　<lb/>
　<lb/>
　<lb/>
　江西通志卷六十九<lb/>
</p>
<p>
</p>
  </div>
</body>
</text>
</TEI>
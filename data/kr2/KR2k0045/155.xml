<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江西通志卷一百五十五<lb/>
                </head>
    <p>
<pb n="KR2k0045_WYG_155-1a"/>
欽定四庫全書卷<lb/>
　江西通志卷一百五十五<lb/>
　　藝文<hi>詩九</hi>
　　七言律<lb/>
　明<lb/>
　　陪臨川公遊天池　　　　　　　髙　啓<lb/>
騎馬尋幽度嶺遲老僧不識使君誰門開紅葉林間寺<lb/>
泉浸青山石上池殘果已收猿食少枯松欲折鶴巢危<lb/>
<pb n="KR2k0045_WYG_155-1b"/>
壁間不用題名字無限蒼苔沒舊碑<lb/>
　　登豫章城憶滕王閣故基　　　　楊　基<lb/>
豫章城郭楚江濱帝子笙歌迥不聞十載以前猶有閣<lb/>
三王之後豈無文春風南浦青青草暮雨西山淡淡雲<lb/>
若對畫圖悲蛺蝶落霞孤鶩正思君<lb/>
　　寄鐵柱觀左錬師　　　　　　　劉　崧<lb/>
紫霞樓上左仙翁還在南塘在玉隆虚閣飛鳬雲影外<lb/>
亂山騎虎月明中銅駝荆棘秋風落鐵柱波濤海氣通<lb/>
<pb n="KR2k0045_WYG_155-2a"/>
别後玉簫渾少聽令人長憶萬年宫<lb/>
　　題浪川洞<lb/>
一洞深連三十里兩崖髙聳百千峰溪流交路爭穿草<lb/>
日色窺林半隠松野碓舂泉秋雨急土窰煉石晩煙濃<lb/>
雲深不記平畬路月落時聞資福鐘<lb/>
　　發匡廬　　　　　　　　　　　王　沂<lb/>
揚舲晩望匡廬去彭蠡風髙水正渾今古雲屏千疊秀<lb/>
東南天塹五峰尊石林亂後松苗長僧寺燒殘蔓草繁<lb/>
<pb n="KR2k0045_WYG_155-2b"/>
欲訪謫仙游幸處哀猿嘯雨不堪論<lb/>
　　風雨過鄱陽湖有感　　　　　　林　常<lb/>
三月雨多風滿天湖中水髙難繋船大魚跳浪白如雪<lb/>
好山隔岸青於煙去官莫過彭澤縣讀書擬上匡廬巔<lb/>
人生百年苦行樂帝鄉遥遥心自憐<lb/>
　　過彭澤縣　　　　　　　　　　胡子祺<lb/>
山郭蕭條楚水濱數家茅屋自為隣梁公祠下斜陽暮<lb/>
陶令門前五栁春當日賦歸非為酒此時懐古益沾巾<lb/>
<pb n="KR2k0045_WYG_155-3a"/>
千年惟有柴桑月曾照羲皇以上人<lb/>
　　杉闗　　　　　　　　　　　　蕭　岐<lb/>
聞説杉闗道路難我行今日到杉闗良田流水七八月<lb/>
華屋長橋數十間茅舍避人常塞户筍輿送客逺登山<lb/>
布帷撥盡秋陽裏時有清風拂醉顔<lb/>
　　追輓謝疊山張孝忠詩　　　　　胡　儼<lb/>
潮遏錢塘王氣收兩宫北去竟誰留搴旗獨倡勤王意<lb/>
當軸曽無負國羞幽憤千年遺涕泪孤忠七日死拘囚<lb/>
<pb n="KR2k0045_WYG_155-3b"/>
江東十問今猶在可惜英雄志不酬<lb/>
得脱鯨鯢遂突圍驅馳不解戰時衣此身報國心常在<lb/>
逺道投人事已非一旅奮戈猶敵愾二龍浮海竟何依<lb/>
當時閫帥忠貞士誓死同心志不違<lb/>
　　又賦孝烈橋<hi>疊山女嫁周氏聞父母死鬻奩搆橋橋成投水死</hi>
父死家亡母自經可憐形影獨娉婷奩金散盡橋初就<lb/>
旅櫬無歸泪輒零自分寒流沈白璧誰來夜月見輜軿<lb/>
一門二節人間少安得穹碑與勒銘<lb/>
<pb n="KR2k0045_WYG_155-4a"/>
　　郁木洞<lb/>
細草清風一逕賖尋源不必問桃花千年仙鼠飛晴雪<lb/>
五色靈芝絢綵霞瀑布巖前泉似乳芙蓉峰下棗如𤓰<lb/>
蕭郎<hi>子雲</hi>採藥知何處空見林中鹿引車<lb/>
　　題貞女劉氏卷<hi>并序</hi>　　　　　　鄒　説<lb/>
　貞女者淦城劉均尚志之女也許適南昌趙主簿之<lb/>
　子世亂道阻故婚禮未成歳癸巳鄉之為强暴而擅<lb/>
　生殺者欲强委禽焉女謀於父母自度不能拒即投<lb/>
<pb n="KR2k0045_WYG_155-4b"/>
　井死文江解先生䝉聞而哀之為作傳而安城劉君<lb/>
　霖復銘墓碣先是其二昆皆從穆監州舉義兵而死<lb/>
　云<lb/>
玉甃泓澄百尺深翩翩弱質自浮沉笄纓恐負生前約<lb/>
鐵石尤堅地下心碑述孝娥追舊誄傳同烈女繼徽音<lb/>
二難義死俱無忝共慰嚴親雪滿簮<lb/>
　　百華寺　　　　　　　　　　　練子寧<lb/>
閒抱瑶琴訪百華上人還與論三車能分香積㕑中飯<lb/>
<pb n="KR2k0045_WYG_155-5a"/>
慣煮孤山雨後茶洗墨池荒秋草合讀書臺古夕陽斜<lb/>
壁間正好題詩句留取他年䕶綘紗<lb/>
　　遊承天宫　　　　　　　　　　解　縉<lb/>
玉笥承天老子宫平原十里萬山中三千嵗後桃花老<lb/>
二十四橋秋水通梅子廟荒秦樹倒何君石在古苔封<lb/>
同遊感慨知多少雲物淒涼夕霧重<lb/>
　　遊閤皁山<lb/>
閤皁雲兼野水流謾傳先聖昔曾遊豈知漢晉遺風逺<lb/>
<pb n="KR2k0045_WYG_155-5b"/>
祗有宋元文字留山勢北來開菡萏闗門南下壯金牛<lb/>
野翁為説天書降曾有紅雲捧玉樓<lb/>
　　螺岡晩照　　　　　　　　　　金幼孜<lb/>
螺阜蒼蒼紫翠浮夕陽倒影映河流白雲半壁峰前暮<lb/>
黃葉孤村雨後秋漸聼樵歌歸谷逺恍聞僧磬出巖幽<lb/>
昔時行處今成夢回首令人憶舊遊<lb/>
　　南昌八景　　　　　　　　　　曾　棨<lb/>
城外青山爽氣浮重巒疊嶂擁南州四時秀色含雲霧<lb/>
<pb n="KR2k0045_WYG_155-6a"/>
萬壑寒光逼斗牛野樹迥連空翠合澗泉長繞畫屛流<lb/>
由來此處多仙境那得飈車汗漫遊<hi>西山積翠</hi>
悠悠片影楚江涯漠漠輕隂傍釣家乍逐渚煙籠草色<lb/>
還隨灘月隠蘆花風吹暝靄收殘雨日絢晴暉帶落霞<lb/>
㡬度雁歸迷宿處數聲嘹唳隔寒沙<hi>南浦飛雲</hi>
東湖老樹拂晴雲樹裏空亭識聘君鶯轉緑隂初過雨<lb/>
鴉啼凉影半斜曛誰懸木榻延髙士空致生芻弔古墳<lb/>
千載髙風遺像在令人懐仰挹清芬<hi>徐亭烟樹</hi>
<pb n="KR2k0045_WYG_155-6b"/>
岧嶤高閣出洪州佩玉鳴鑾帝子遊謾有文章傳盛事<lb/>
更無賓客宴清秋綺羅香逐浮雲散弦管聲隨逝水流<lb/>
莫向畫圖㸔蛺蝶夢來何處問莊周<hi>滕閣秋風</hi>
冶金為柱出神功長鎻蛟螭在此中迥壓鴻龎消蜃氣<lb/>
直臨渤澥鎮龍宫江波噴浸孤根穏地脉勾連八索雄<lb/>
萬古旌陽遺跡在蘂珠樓觀勢凌空<hi>鐵柱仙蹤</hi>
聞道堯時一老仙燒丹鑿井不知年長因洗藥浮香氣<lb/>
偶為開爐泛瑞煙靈液書凝封寳鼎神光夜發照寒泉<lb/>
<pb n="KR2k0045_WYG_155-7a"/>
誰能嚥𠻳通行術凡骨飄飄比蛻蟬<hi>洪崖丹井</hi>
月落西山欲曙天渡頭人語古城邊鐘聲杳靄臨江戍<lb/>
帆影叅差隔浦船幾處蘼蕪深夕露萬家楊栁軃晴煙<lb/>
年年過客頻來往誰復東流歎逝川<hi>章江曉渡</hi>
晴沙如雪照斜暉一望川原夕靄微霜落空林秋葉下<lb/>
天連逺水暮帆歸殘煙漠漠孤城閉極浦蒼蒼一鴈飛<lb/>
自是江南多勝槩此中風景世應稀<hi>龍沙夕照</hi>
　　泰和山八景<lb/>
<pb n="KR2k0045_WYG_155-7b"/>
岧嶤太嶽最髙峰屹若擎天一柱雄氣接金莖分夕露<lb/>
勢同玉笋挿晴空危峰半出星辰上絶頂孤撑霧靄中<lb/>
不用飈輪周八極憑虚一覽思無窮<hi>天柱凌雲</hi>
玉虚樓觀隠仙靈四面峰巒擁畫屛松逕晩隂山霧黑<lb/>
芝田春暖野烟青瑶臺鶴去風聲逺石洞龍歸雨氣腥<lb/>
遥想雲車來往處碧霄涼冷夜㝠㝠<hi>玉虚環翠</hi>
五龍宫闕鎮天湫往日龍君此處遊曾捧祥雲通北極<lb/>
還為甘雨沃西疇蜿蜒尚想隨鸞馭慘澹猶疑結蜃樓<lb/>
<pb n="KR2k0045_WYG_155-8a"/>
神物化時何處問滿山涼葉亂吟秋<hi>五龍披霧</hi>
派出仙源徹底清褰裳九渡聽波聲縈巖乍覺跳珠亂<lb/>
濺石長疑碎玉鳴鴨緑微茫通漢沔虹流滉漾接蓬瀛<lb/>
㡬迴欲逐漁舟去恐有胡麻泛水輕<hi>九渡鳴泉</hi>
南巖屹立勢崢嶸萬仞凌空玉削成翠壁潤含蒼蘚合<lb/>
畫屏晴落白雲輕飛來鴻鵠應難過欲度猿猱謾自驚<lb/>
料得真仙時到此月明碧落有歌聲<hi>南巖峭壁</hi>
紫霄宫闕枕危巒露濕芙蓉黛色寒萬壑浮嵐通窈靄<lb/>
<pb n="KR2k0045_WYG_155-8b"/>
半空峭壁聳巑岏雲霞多向中峰出星斗疑從下界㸔<lb/>
定有飛仙凌絶頂洞簫聲裏夜乗鸞<hi>紫霄層巒</hi>
青陽振蟄暖初回殷殷遥聞洞裏雷霹靂自知隨候應<lb/>
碑訇長是被春催推車暗覺驅雲去振鼓旋驚挾雨來<lb/>
欲訪靈湫何處覔幾回不敢傍巖隈<hi>雷洞發春</hi>
縹緲瑶臺絶㸃塵慿髙霽色望中新扶桑影動千峰曙<lb/>
瑶草香生㡬洞春松露滴殘驚鶴夢海霞飛散見烏輪<lb/>
懸知夜禮星辰後長聽金雞又報晨<hi>瓊臺霽曉</hi>
<pb n="KR2k0045_WYG_155-9a"/>
　　黃潭秋月　　　　　　　　　　何文淵<lb/>
不到黃潭四十年潭邊景物想依然豢龍盆在懸崖下<lb/>
棲鶻巢當怪石前清映三台天景霽光揺萬頃月華圓<lb/>
遥看繫棹垂楊岸渾似東坡赤壁船<lb/>
　　豫章十詠　　　　　　　　　　王　直<lb/>
髙風千載動延津還有孤墳楚水濱微雨落花空白日<lb/>
東風啼鳥自青春城隅故老看園樹亭下遊人薦渚蘋<lb/>
喜遇聖時崇廟祀諸生何幸挹清塵<hi>澹臺墓</hi>
<pb n="KR2k0045_WYG_155-9b"/>
荒城駐馬送斜曛城上迢迢客路分開國已經唐帝子<lb/>
建牙猶記漢將軍遺墟寂寞聞狐語野水微茫起雁羣<lb/>
欲問向來千載事西風黄葉落紛紛<hi>灌嬰城</hi>
昔聞抗疏動皇州萬里空懐社稷憂漢苑漸看芳草沒<lb/>
吳門還為白雲留石壇煙繞三山迥琪樹風生一鶴秋<lb/>
獨酹忠魂陳桂醑故宫寥落楚江頭<hi>梅真觀</hi>
白石空壇隠翠微仙家自與世人違㡬年天上乗龍去<lb/>
何日山中化鶴歸雨後風雷藏洞府夜闌星斗落巖扉<lb/>
<pb n="KR2k0045_WYG_155-10a"/>
金芝瑶草春長在誰學長生暫息機<hi>葛仙壇</hi>
京華東去泛舟初豈為伊人致起居契濶自成千里夢<lb/>
浮沈應任㡬封書寒沙渺渺迷鴻雁逺水冥冥化鯉魚<lb/>
千古江山今尚在思君不見謾躊躇<hi>投書浦</hi>
當年淪謫下雲山回首羣仙杳莫攀尚有髙情超物外<lb/>
謾留遺墨向人間鳯巢故舘今猶在虎嘯中林去不還<lb/>
獨倚闌干春日晩鳥啼花落石苔斑<hi>寫韻軒</hi>
寶塔崔嵬近日華雕甍繡栱䕶青霞風飄靈籟和天樂<lb/>
<pb n="KR2k0045_WYG_155-10b"/>
雲繞回欄助雨花直視湖山千里道下窺城郭萬人家<lb/>
髙秋却憶曾題處何日還廻上漢槎<hi>繩金塔</hi>
翩翩仙侣下漣漪香霧霏微濕翠旗鵲渡銀河當七夕<lb/>
鶴歸瑶島已多時蕭條楊栁秋風後零落芙蓉夕露滋<lb/>
青鳥不來雲路杳鳯簫空向月中吹<hi>浴仙池</hi>
荒涼舊宅鎻寒煙獨訪遺蹤思渺然絶俗髙風前史載<lb/>
凌雲佳句後人傳清泉白石應須惜細草幽花尚可憐<lb/>
漠漠行人何處沒青山依舊夕陽邊<hi>陳陶宅</hi>
<pb n="KR2k0045_WYG_155-11a"/>
生涯漂泊意何如數畝荒園手自鉏松下白雲隨獨往<lb/>
門前芳草伴閒居故人開閤勞相問塵世浮名久已疎<lb/>
明日攜書還逺去此生隨處樂樵漁<hi>蘇公圃</hi>
　　水南晩眺　　　　　　　　　　甘　瑾<lb/>
山風蕭蕭羣木落寒日黯黯孤雲低江雲欲雨復不雨<lb/>
野鳥將棲還未棲歸人入夜望煙火行子傷秋聞鼓鼙<lb/>
水南山川遶城市正好買地躬耕犁<lb/>
　　上鐘寺　　　　　　　　　　　韓　雍<lb/>
<pb n="KR2k0045_WYG_155-11b"/>
上方風景最清幽暫駐雙旌試一遊絶壁有巖皆起閣<lb/>
歸僧無路只乗舟天連廬嶽擎孤柱江納鄱湖漾九流<lb/>
翹首不堪東北望思鄉又感廟堂憂<lb/>
　　䖍州懐古　　　　　　　　　　夏　寅<lb/>
宋家後葉如東晉南渡䖍州更可哀母后撤簾行在所<lb/>
相臣開府濟時才虎頭城向江心起龍脈泉從地下來<lb/>
人代興亡今又古春風回首鬱孤臺<lb/>
　　題柏堂<hi>并序</hi>　　　　　　　　　呉與弼<lb/>
<pb n="KR2k0045_WYG_155-12a"/>
　郡庠生周圻生三歲而父沒母黃氏年二十六以節<lb/>
　自誓嘗手植二柏於夫墓今木已拱而黃年六十矣<lb/>
　族子民熙縣丞嚮為求柏堂詩以表其操自予之復<lb/>
　歸種湖也與圻好尤宻且桑梓相望嘉吾鄉之有善<lb/>
　事故樂道而為詩<lb/>
靈根親傍隴頭安翠葢凌空已鬱盤歳月豈勝和淚數<lb/>
風霜㡬向斷腸㸔苦心循是天真易峻節當兹末俗難<lb/>
珍重賢郎能不匱髙堂特筆障狂瀾<lb/>
<pb n="KR2k0045_WYG_155-12b"/>
　　百丈峰　　　　　　　　　　　陳憲章<lb/>
淦西百丈聳危峰白晝雷霆出洞中一片黑雲横日下<lb/>
霎時飛雨過江東村村苗長田疇水處處凉生枕簟風<lb/>
好向夕陽樓上望晩晴江色映長虹<lb/>
　　南谷　　　　　　　　　　　　胡居仁<lb/>
紅塵應不到青山新徙琴書入考槃茅舍竹籬閒處樂<lb/>
地爐松火靜中安數竿瘦竹風初靜滿樹寒梅雪未乾<lb/>
却笑山人多逸興詩成袖手面層巒<lb/>
<pb n="KR2k0045_WYG_155-13a"/>
　　和杜庠公登大觀樓　　　　　　孫　沼<lb/>
髙臨南浦千家屋雄接西江第一樓我約山僧開酒戒<lb/>
誰邀地主作遨頭百年日月雙飛鳥兩字功名㡬㸃漚<lb/>
便欲拏舟下彭蠡不將風浪祝陽侯<lb/>
　　題雙江樓太守康徳清所扁　　　董天錫<lb/>
雙江形勝玉虹流萬户風煙繞郡樓自信雲霄無窘歩<lb/>
極知廊廟有先憂公餘不廢登臨興宦況元非漫浪遊<lb/>
彫敝全甦今樂土循良深藉古諸侯<lb/>
<pb n="KR2k0045_WYG_155-13b"/>
　　遊桑林寺　　　　　　　　　　王　烈<lb/>
江頭魚網雜魚竿江畔幽人度竹闗香積飯餘飛鳥散<lb/>
瑶壇經罷老僧閒懶雲不雨歸方丈小樹無枝著假山<lb/>
三笑桑林真落魄暮潮猶帶夕陽還<lb/>
　　西隠寺<lb/>
金輪峰畔舊招提曲徑幽通古木齊萬壑煙雲山逺近<lb/>
半空樓殿月髙低篠堦斸地開花塢石澗分泉出稻畦<lb/>
鐘杵晝閒禪意定竹風簷鳥盡情啼<lb/>
<pb n="KR2k0045_WYG_155-14a"/>
　　青山庵<lb/>
鎻翠橋横碧澗流青山庵古白雲幽老松迸石矮遮屋<lb/>
修竹接天髙出樓鹿抱麝香眠砌草鳥低翠羽泊簾鈎<lb/>
狂夫野趣真閒散半白浮生漫浪遊<lb/>
　　滕王閣　　　　　　　　　　　李東陽<lb/>
滕王髙閣罷崔嵬誰築西江第一臺雲雨不收歌舞地<lb/>
文章空歎古今才豐城夜氣聞龍起彭蠡秋風送雁來<lb/>
㡬欲乗槎問牛斗不知平地有三台<lb/>
<pb n="KR2k0045_WYG_155-14b"/>
　　鵞湖道中　　　　　　　　　　蔡　經<lb/>
鵞湖山下春可憐野梅含雨栁生烟遊絲細細駐林杪<lb/>
浴鷺悠悠飛水田物候催人如過客朔雲回首忽經年<lb/>
征衣尚拂紅塵路悵望鄉闗落照邊<lb/>
　　葛陽晩眺　　　　　　　　　　孫　燧<lb/>
萬家煙火積雨後兩岸樓臺夕照中雲盡靈山負北郭<lb/>
橋浮江水卧長虹病眸恍惚如觀畫行計分明𩔖轉蓬<lb/>
忽憶瘡痍數年事澘然無語立東風<lb/>
<pb n="KR2k0045_WYG_155-15a"/>
　　奉陪二泉先生遊呌巖寺復用韻留别<lb/>
　　　　　　　　　　　　　　　　桂　華<lb/>
林藏野寺破垣圍古路雲深僧夜歸水齧山根初駭目<lb/>
徑回石角巧鈎衣何人題句留蒼壁有客攀蘿上翠微<lb/>
一自清風披拂後至今花木有芳菲<lb/>
　　中秋登偰家樓　　　　　　　　裘　衍<lb/>
落木蕭疎山半青城墟西下楚雲𠖇天空江閣留孤月<lb/>
夜靜河燈散萬星影度髙㠶横斷岸聲傳新雁下寒汀<lb/>
<pb n="KR2k0045_WYG_155-15b"/>
登髙自愧吹華髮皁帽離披似管寧<lb/>
　　張丞相祠　　　　　　　　　　張　弼<lb/>
張相新祠何處尋梅花嶺上最髙岑雲封一室藏金鑑<lb/>
泉滴層階奏玉琴後世競傳開路蹟當年未盡補天心<lb/>
李貓聳耳青騾逺獨立西風慨古今<lb/>
　　宿東芙蓉山道流黃正隆房　　　張　昇<lb/>
翠疊芙蓉如畫出虚堂我愛坐絪緼湘簾寒透千峰月<lb/>
石枕清分一榻雲玉洞蛟蟠秋已盡松巢鶴語夜初分<lb/>
<pb n="KR2k0045_WYG_155-16a"/>
江聲滿耳難成夢不覺人間日又昕<lb/>
　　題青林書院挹清館　　　　　　胡　靜<lb/>
昔人已去青山古此地仍留舊館名白石坐來松露冷<lb/>
紫簫鳴處竹風輕席前曾與桐君約枕上惟聞雲樹聲<lb/>
無限幽光圖畫裏祗慿香几對秋晴<lb/>
　　遊龜峰和故都憲韓公韻　　　　費　宏<lb/>
禪林竒絶隔溪濆怪石稜層繞洞門雕琢頗憐真宰苦<lb/>
往來疑有異人存仙將蛻骨留塵世犬得餘丹守近村<lb/>
<pb n="KR2k0045_WYG_155-16b"/>
初到便應忘甲子却疑鐘鼓報晨昏<lb/>
　　遊鵞湖<lb/>
一從無極分明後荒徑鋤茅見講堂自古乾坤惟此理<lb/>
至今山水有餘光庭空蔓草慿誰薙澗滿香蘋欲自將<lb/>
冠蓋追尋恨遲暮却愁猿鶴笑人忙<lb/>
　　徐孺子墓　　　　　　　　　　楊　亷<lb/>
荒牆㡬里去城闉宿草離離秋復春試數東都多節士<lb/>
不汙鈎黨獨斯人廢興可便能忘國明哲從來是保身<lb/>
<pb n="KR2k0045_WYG_155-17a"/>
莫笑黃堂勞一榻青編千古話徐陳<lb/>
　　開先寺讀書臺<lb/>
僧房五百住廬峰鑿谷開巖重復重挾䇿昔人依薜荔<lb/>
登臺此日宿芙蓉西來慣説庭前樹洛學能參寺裏鐘<lb/>
最愛山中杉檜古月明窗外化虬龍<lb/>
　　九江崇烈李公祠和劉咸栗韻<lb/>
此日存亡視此城勢孤誰肯為増兵須知豹略無雙士<lb/>
曾占龍頭第一名畫䇿每遭人見沮誓天不與賊俱生<lb/>
<pb n="KR2k0045_WYG_155-17b"/>
從來未檥江舟棹史上悠悠空復情<lb/>
　　遊麻姑山　　　　　　　　　　李夢陽<lb/>
冒險探竒還觸霧麻姑山水冠南州潭深自激風雷黒<lb/>
谷迥誰羣鹿豕遊仙女石壇荒欲沒魯公碑碣斷仍留<lb/>
往來蹤跡俱塵土兩瀑垂垂萬古流<lb/>
　　龜峰<lb/>
弋溪縣南山下寺三十二峯羅列竒最愛紫氛生石鼎<lb/>
絶憐青嶂削靈芝峭崖哀壑還人世古往今來自鬢絲<lb/>
<pb n="KR2k0045_WYG_155-18a"/>
已遣野場維玉騎合留崖月照金巵<lb/>
　　快閣登眺<lb/>
江山𠖇𠖇風浪生閣中清眺㑹儒英野舟冒險只自度<lb/>
汀鳥避人時一鳴四海登臨吾白髮萬山迴合此孤城<lb/>
劇談轉切憂時念日暮浮雲况北征<lb/>
　　南康曉行　　　　　　　　　　劉　鴻<lb/>
星河影裏别南康竹色松聲引興長塵滓盡隨雲幕捲<lb/>
好風清薦竹兜涼青袍白馬君能送野飯山肴客共嘗<lb/>
<pb n="KR2k0045_WYG_155-18b"/>
極目雲山心更苦悠悠何處是吾鄉<lb/>
　　遊青原山　　　　　　　　　　羅欽順<lb/>
朝訪名山露未晞翠嵐浮動欲侵衣坡頭路轉松隂合<lb/>
隴上人閒荳莢肥泉響遥聞心已淨寺門初到夢先飛<lb/>
從來賸有煙霞癖爭奈行藏與願違<lb/>
　　遊廬山開先寺　　　　　　　　王守仁<lb/>
清晨入谷到斜曛徧厯青霞躡紫雲閶闔逺從雙劔闢<lb/>
銀河真自九天分驅馳此日原非暇夢想當年亦自勤<lb/>
<pb n="KR2k0045_WYG_155-19a"/>
斷擬罷官來駐此不教林鶴更移文<lb/>
　　登香爐峰次蘿石韻<lb/>
曾從爐頂躡天風下數天南百二峰勝事縱為多病阻<lb/>
幽懷還與故人同旌旗影動星辰北鼓角聲迴滄海東<lb/>
世故茫茫渾未定且乗溪月放歸篷<lb/>
　　南浦道中<lb/>
南浦重來夢裏行當年鋒鏑尚心驚旌旗不動山河影<lb/>
鼓角猶傳草木聲已喜閭閻多復業獨憐饑饉未寛征<lb/>
<pb n="KR2k0045_WYG_155-19b"/>
迂疎何有甘棠恵慚愧香燈父老迎<lb/>
　　過峰山城<lb/>
猶記當年築此城廣猺湖冦尚縱横民今樂業皆安堵<lb/>
我亦經過一駐旌香火沿門慚老穉壺漿逺道及從行<lb/>
峰山弩手疲勞甚且放歸農莫送迎<lb/>
　　夜泊石亭寺<lb/>
廿年不到石亭寺惟有西山似舊青白拂挂牆僧已去<lb/>
紅䦨照水客重經沙村逺樹凝春望江雨孤篷入夜聽<lb/>
<pb n="KR2k0045_WYG_155-20a"/>
何處故人還笑語東風啼鳥夢初醒<lb/>
　　遊羅田巖懐濓溪先生遺詠<lb/>
路轉羅田一徑微吟鞭敲到白雲扉山花笑午留人醉<lb/>
野鳥啼春傍客飛混沌鑿來塵劫老姓名空在舊遊非<lb/>
洞前惟有元公草襲我遺香滿袖歸<lb/>
　　書九江行臺壁<lb/>
九華真實是竒觀更有廬山亦耐看幽勝未窮三日興<lb/>
風塵已覺再來難眼餘五老晴光碧衣染天池積翠寒<lb/>
<pb n="KR2k0045_WYG_155-20b"/>
却怪寺僧能好事直來城市索詩刋<lb/>
　　豐城阻風<hi>前歲遇難于此得北風幸免</hi>
北風休嘆北船窮此地曾經拜北風勾踐敢忘嘗膽地<lb/>
齊威長憶射鈎功橋邊黄石機先授海上陶朱意頗同<lb/>
況是倚門衰白甚嵗寒茅屋萬山中<lb/>
　　萍鄉道中謁濓溪祠<lb/>
木偶相沿恐未真清輝亦復凛衣巾簿書曾屑乗田吏<lb/>
俎豆猶存畏壘民碧水蒼山俱過化光風霽月自傳神<lb/>
<pb n="KR2k0045_WYG_155-21a"/>
千年私淑心喪後下拜春祠薦渚蘋<lb/>
　　宿萍鄉武雲觀<lb/>
曉行山徑樹髙低雨後春泥沒馬蹄翠色絶雲開逺嶂<lb/>
寒聲隔竹隠晴溪已聞南去艱舟楫漫憶東歸阻杖藜<lb/>
夜宿仙家見明月清光還似鑑湖西<lb/>
　　桶岡和邢太守韻二首<lb/>
處處山田盡入畬可憐黎庶半無家興師正為民痍甚<lb/>
陟險寧辭鳥道斜勝勢真如瓴水建先聲不礙嶺雲遮<lb/>
<pb n="KR2k0045_WYG_155-21b"/>
窮巢容有遭驅脅尚恐兵鋒或濫加<lb/>
戢亂興師旣有名揮戈真已見風行豈云薄劣能驅䇿<lb/>
實仗皇威自震驚爛額尚慚為上客徙薪尤覺費經營<lb/>
主恩未報身多病旋凱須還隴上畊<lb/>
　　重遊化城寺二首<lb/>
愛山日日望山晴忽到山中眼自明鳥道漸非前度險<lb/>
龍潭更比舊時清㑹心人逺空遺洞識面僧來不記名<lb/>
莫謂中丞喜忘世前途風浪苦難行<lb/>
<pb n="KR2k0045_WYG_155-22a"/>
山寺重來十九秋舊僧零落老比邱簷松盡長青𠖇幹<lb/>
瀑水猶懸翠壁流人住層崖嫌洞淺鳥鳴春磵覺山幽<lb/>
年來别有閒尋意不似當年孟浪遊<lb/>
　　遊通天巖次鄒謙之韻<lb/>
天風吹我上丹梯始信青霄亦可躋俯視塵寰成獨慨<lb/>
却憐人世尚多迷東南真境埋名乆閩楚諸峰入望低<lb/>
莫道仙家全脫俗三更日出亦聞雞<lb/>
　　茶寮紀事<lb/>
<pb n="KR2k0045_WYG_155-22b"/>
萬壑風泉秋正哀四山雲霧晚初開不因王事兼程入<lb/>
安得閒行向北來登陟未妨安石興縱擒徒羡孔明才<lb/>
乞身已擬全師日歸埽溪邊舊釣臺<lb/>
　　回軍九連山道中短述<lb/>
百里妖氛一戰清萬峰雷雨洗囬兵未能干羽苗頑格<lb/>
深愧壺漿父老迎莫倚謀攻為上䇿還須内治是先聲<lb/>
功微不願封侯賞但乞蠲輸絶横征<lb/>
　　回軍龍南小憩玉石巖雙洞絶竒徘徊不忍去因<lb/>
<pb n="KR2k0045_WYG_155-23a"/>
　　寓以陽明别洞之號兼留此作三首<lb/>
甲馬新從鳥道回覽竒還更陟崔嵬宼平漸喜流移復<lb/>
春暖兼欣農務開兩竇髙明行日月九闗深黑閉風雷<lb/>
投簪最好支茅地戀土猶懷舊釣臺<lb/>
洞府人寰此最佳當年空自費青鞵麾幢旖旎懸仙仗<lb/>
臺殿髙低接緯階天巧固應非斧鑿化工無乃太安排<lb/>
欲將㸃瑟攜童冠就攬春雲結小齋<lb/>
陽明山人舊有居此地陽明景不如但在乾坤俱逆旅<lb/>
<pb n="KR2k0045_WYG_155-23b"/>
曽留信宿即吾廬行窩已許人先號别洞何妨我借書<lb/>
他日巾車還舊隠應懐兹土復鄉閭<lb/>
　　鄱陽戰㨗<lb/>
甲馬秋驚鼓角風旌旗曉拂陣雲紅勤王敢在汾淮後<lb/>
戀闕真隨江漢東羣醜漫勞同吠犬九重端合是飛龍<lb/>
涓埃未遂酬滄海病懶先須伴赤松<lb/>
　　書草萍驛<lb/>
　九月獻俘北上駐草萍時已暮忽傳王師已及徐淮<lb/>
<pb n="KR2k0045_WYG_155-24a"/>
　遂乗夜速發次壁間韻紀之二首<lb/>
一戰功成未足竒親征消息尚堪危邊烽西北方傳警<lb/>
民力東南已盡疲萬里秋風嘶甲馬千山斜日度旌旗<lb/>
小臣何爾驅馳急欲請回鑾罷六師<lb/>
千里風塵一劒當萬山秋色送歸航堂垂雙白虚頻疏<lb/>
門已三過有底忙羽檄西來秋黯黯闗河北望夜蒼蒼<lb/>
自嗟力盡螳螂臂此日回天在廟堂<lb/>
　　自信豐往龍南過竹髙嶺作　　　黃仲昭<lb/>
<pb n="KR2k0045_WYG_155-24b"/>
　嶺上有二小石峰如兜鍪狀土人名曰鐵盔峰有一<lb/>
　大石峰有文如鐵甲狀土人名曰鐵甲峰龍南多冦<lb/>
　皆本於此<lb/>
登登已度㡬崚嶒鳥道縈廻尚未平憲節雙穿雲靄去<lb/>
軺車多傍白雲行山如盔甲偶然事民習干戈遂得名<lb/>
司牧倘能興道化貪泉寧凂隠之清<lb/>
　　自瑞金往石城過鵞公崠作<lb/>
崚增髙崠切雲霞倦客經行興轉賖深徑黃茅數十里<lb/>
<pb n="KR2k0045_WYG_155-25a"/>
荒邨緑樹兩三家羊腸佶屈循崖轉馬足凌兢怯石斜<lb/>
世路嶮巇寧獨此市朝平坦更堪嗟<lb/>
　　狄梁公祠　　　　　　　　　　費　寀<lb/>
當年籌䇿費紆縈萬古乾坤只此情北斗以南聲價重<lb/>
此身之後事功成漁樵歸路林光暝秋雨晴時月色清<lb/>
試問祠堂何處是青山十里暮鐘聲<lb/>
　　謁鵞湖書院四賢祠<hi>晦庵二陸吕東萊也</hi>
諸老髙風迥莫攀巒光蒼翠水潺湲乾坤一㑹存吾道<lb/>
<pb n="KR2k0045_WYG_155-25b"/>
祠宇千年重此山碧草春深猶自好紅鵞雲逺不知還<lb/>
摳衣莫問當時事落落殘碑半蘚斑<lb/>
　　奉次空同過象山書院韻　　　　夏　言<lb/>
千尋峭壁俯清溪野竹含風弄晚凄祠下㡬年無過客<lb/>
崖前此日重留題未逾滄海難忘楫欲歩丹霄信有梯<lb/>
悵望講堂荒草合日斜惟聼鳥聲啼<lb/>
　　經陸象山先生墓<lb/>
十里松楸翳薜蘿百年芳冢正嵯峨山川㡬處還增重<lb/>
<pb n="KR2k0045_WYG_155-26a"/>
草木兹鄉亦自多道在死生真孟浪教殘風俗竟如何<lb/>
瓣香尚擬歸途拜仰止髙風下馬過<lb/>
　　象麓草堂初成和杜六首柬方石山尚書郎<lb/>
三峰山下理衡茅翠竹黄花滿近郊屋上風泉飛木杪<lb/>
窗前烟月挂藤梢㑹看燕子新營壘自許鷦鷯結小巢<lb/>
歳晏滄江堪臥穏移文未許北山嘲<lb/>
懸郭東南溪水頭石門林壑抱深幽中年卜居總為此<lb/>
獨坐慿軒聊散愁庭階日午鳥雀下巖谷雨餘雲氣浮<lb/>
<pb n="KR2k0045_WYG_155-26b"/>
葛巾藜杖且疎放時向滄浪弄小舟<lb/>
少谷親題象麓堂百年談笑落滄浪鄭婆塘西楊柳暗<lb/>
王表洞前盧橘香釣艇日依潭水靜酒尊時送竹隂凉<lb/>
旁人莫訝為官在吏隠吾兼杜老狂<lb/>
水碧沙明洲渚迴雲深竹靜草堂開北風山木蕭蕭下<lb/>
落日江帆片片來有客相過時載酒主人無事日登臺<lb/>
愁看直北闗山逈白草黃雲秋正哀<lb/>
繞院松杉雲氣流小堂髙枕碧江幽秋山杳杳啼元狖<lb/>
<pb n="KR2k0045_WYG_155-27a"/>
晚水㝠㝠飛白鷗伏枕經年須藥裹閉門長日對簾鉤<lb/>
得閒且覔丘園樂汩汩風塵何所求<lb/>
三峰卜築草堂新忽見梅花送早春昔折曾悲逺遊客<lb/>
相㸔今是故鄉人山前松菊應憐我野外漁樵更卜鄰<lb/>
但願昇平歌帝徳不妨疎散樂吾真<lb/>
　　遊仙巖二首<lb/>
玉洞靈巖天下稀丹霞赤霧望中微古藤裊裊猿猱接<lb/>
逺水悠悠鷗鷺飛十里風煙迷客棹半崖花竹隠僧扉<lb/>
<pb n="KR2k0045_WYG_155-27b"/>
此中似有尋真路塵土何年遂拂衣<lb/>
靈巖聖跡古來傳到此應知别有天背日漸開雲外錦<lb/>
含風不動水中蓮清江百丈渇欲飲立壁千尋詩可鐫<lb/>
翠竹白沙江路晚蒼茫回首隔風煙<lb/>
　　滕王閣新成次巡按陳公韻<lb/>
郡城西北見髙樓迥接風烟萬里秋帝子不來歌舞歇<lb/>
長江空繫古今愁㠶開逺浦鳬鷖亂客散東風煙霧收<lb/>
喜見中丞停節鉞不因登覽得咨諏<hi>懐東峯汪中丞</hi>
<pb n="KR2k0045_WYG_155-28a"/>
　　通天巖　　　　　　　　　　　鄒守益<lb/>
髙築琳宫引石梯酒餘客散自攀躋坐來漸恐星河冷<lb/>
話久不知煙霧迷白澗灘横舟隠見翠微巖湧案髙低<lb/>
浩歌初飽清秋興何處東洲野店雞<lb/>
　　覽勝樓用韻為徐柱史題　　　　聶　豹<lb/>
南浦城頭百尺樓九江横潰豁中流江山得句魚龍奮<lb/>
枕簟涵虚天地浮勝景坐看千里合扁舟何用五湖遊<lb/>
漁人估客歌回首白鷺青鳧浴滿洲<lb/>
<pb n="KR2k0045_WYG_155-28b"/>
　　十二日風雨次宣風館和王伯安韻伯安有天際<lb/>
　　浮雲生白髪林間孤月坐黄昏之句為一篇警䇿<lb/>
　　　　　　　　　　　　　　　　歐陽鐸<lb/>
馬蹄山路失新痕山木横流一段渾兩邑封疆中作館<lb/>
㡬家鷄犬自成村枕邊聽水塵懷淨山頂㸔雲雨氣昏<lb/>
愧是宣風天萬里㡬人此地謾銷魂<lb/>
　　登佛手巖屋角嶺諸山　　　　　王慎中<lb/>
縁崖百轉㡬經休廻複千峰晚氣浮路絶見僧行樹杪<lb/>
<pb n="KR2k0045_WYG_155-29a"/>
猿鳴呼客入林幽平㸔珠斗懸燈影俯瞰明河激澗流<lb/>
頗似謝公髙簡性領州不自廢山遊<lb/>
　　冬日雪中登鬱孤臺　　　　　　謝　榛<lb/>
孤臺突兀樹摧殘此日登臨自鶡冠哀角暮從風外斷<lb/>
荒山愁動雪中㸔闗河渺渺行人逺吳楚蒼蒼落木寒<lb/>
醉倚南樓望江北片㠶何處是長安<lb/>
　　謁孺子祠　　　　　　　　　　羅洪先<lb/>
千年見説南州士今日初登孺子臺返照湖邊孤鶩逺<lb/>
<pb n="KR2k0045_WYG_155-29b"/>
青芻門外㡬人來能勞下榻俱知已得赴公車號異才<lb/>
景物不殊時已别春風庭院長莓苔<lb/>
　　考正劉忠愍公諱日<hi>公為王振所害事祕不傳先行人如墉記公以六月二十</hi>
　　<hi>一日卒于獄二十三日其家始得訃於是連三日為諱日蓋疑之也</hi>
身亡底事論遲速疑信元闗筆削權華衮有褒須繫日<lb/>
貂璫何力敢移天魯公生氣誰云死石顯隂謀自合傳<lb/>
多少白頭還牖下姓名能得㡬人憐<lb/>
　　練中丞故墅<lb/>
<pb n="KR2k0045_WYG_155-30a"/>
三洲煙草暮江濵未問遺墟淚下頻破冢有山歸别主<lb/>
逺孫無食寄貧鄰百年天地誰非幻萬古君臣獨在身<lb/>
莫道髙名能引禍風塵多少不歸人<lb/>
　　新淦賊退志喜<lb/>
孤城初試六鈞弓一箭還收百戰功落葉風前秋氣爽<lb/>
倚樓江上暮愁空騎催露布傳宵遁帆下風檣識歲豐<lb/>
却念宵衣書帛逺上林早晚待飛鴻<lb/>
　　繩金塔寺　　　　　　　　　　吳國倫<lb/>
<pb n="KR2k0045_WYG_155-30b"/>
古塔崚嶒萬象蟠西山如鷲捧危欄扶笻漸與彌天近<lb/>
引筏新知覺路寛雙樹影廻平野暮百鈴聲徹大江寒<lb/>
毫光夜夜凌無極併作南州斗氣看<lb/>
　　前題　　　　　　　　　　　　余曰徳<lb/>
誰辨龍沙萬劫灰相輪髙倚白雲迴廬峰似對孤飛鶩<lb/>
章水看疑一渡杯深夜珠光浮舍利半空金色見如來<lb/>
西方有客曾為語無數蓮花井上開<lb/>
　　題永和歐陽監丞公祠　　　　　曾同亨<lb/>
<pb n="KR2k0045_WYG_155-31a"/>
監丞祠廟接江城古木寒雲入望平一死疆場酬素志<lb/>
千秋俎豆有餘榮臨焚罵賊言何壯弔古懷人淚欲傾<lb/>
闕典未增忠節祀揮毫題罷倍含情<lb/>
　　次登雪浪閣韻<lb/>
閣上寒雲冉冉霏江頭木葉傍人飛髙秋倚檻聞砧杵<lb/>
落日停舟坐釣磯登賞有懷工作賦追陪無計慰摳衣<lb/>
清風明月成孤賞負却山中蕨筍肥<lb/>
　　上清宫　　　　　　　　　　　羅　治<lb/>
<pb n="KR2k0045_WYG_155-31b"/>
萬壑千峰擁上清丹丘自記昔時名居然宫闕同三島<lb/>
若有仙人住五城天上時時聞駕鶴雲中往往見吹笙<lb/>
乞靈漫有塵埃念鎮與真符是辟兵<lb/>
　　謁張漢輔真人祠<lb/>
嶻嶪峰巒草樹青尋仙深入晝冥冥風雲髙闕通羣帝<lb/>
雷雨空壇集萬靈天際青牛虚望氣松間白鶴自聽經<lb/>
長生欲問無消息只見山空長术苓<lb/>
　　遊廬山奉和樾橋錢公<hi>二首</hi>　　　李萬實<lb/>
<pb n="KR2k0045_WYG_155-32a"/>
山寺停秋一院深松篁百尺晝隂隂隔林聞鳥闗幽事<lb/>
下馬逢僧愜素心背日香爐浮瑞靄倚天雙劔豁塵襟<lb/>
逺公匡俗俱塵土徙倚禪堂嘆陸沈<lb/>
我尋白鹿匡山前呦呦何處鳴秋天虚亭揮灑見大意<lb/>
古廟瞻依懷昔賢未有青衿趨几杖只看黄葉啄烏鳶<lb/>
寂寥鐘磬懸東序徙倚西風倍颯然<lb/>
　　眺香爐峰絶頂<lb/>
紫煙飛上香爐頂蹴踏東南第一峰人向雲端扶杖屨<lb/>
<pb n="KR2k0045_WYG_155-32b"/>
山從天畔削芙蓉仰攀怪石愁飛鳥俯瞰幽宫起卧龍<lb/>
玉宇瓊樓應咫尺塵寰霧境隔千重<lb/>
　　麻姑山<lb/>
麻姑之山髙嶕嶢瑶壇瓊宇摩青霄峰頭冉冉駐鶴馭<lb/>
花外時時聞鳯簫石函素檢霧長䕶井浴金丹氣未消<lb/>
羽翰信能遺世網鹿門端合赴佳招<lb/>
　　登龍虎山望水簾洞<lb/>
翠壁何年留霧檢青春邀我禮星壇鳥啼猿嘯空山淨<lb/>
<pb n="KR2k0045_WYG_155-33a"/>
古木蒼藤白晝寒陟巘自攜斑竹杖臨池誰浴紫金丹<lb/>
塵襟滌盡真忘返灑灑飛簾最耐㸔<lb/>
　　吳烈女詩<hi>有序</hi>
　嘉靖辛酉秋八月閩寇數千陷石油破荷石砦吳生<lb/>
　宙女友悌年十五死焉先是吳族避砦上賊書夜環<lb/>
　攻十餘日羣力困甚遂見襲女知砦且陷乃攜弱弟<lb/>
　遍告伯叔父母以為託既而泣與母訣諸母咸慰止<lb/>
　之女垂涕對曰我少女留祗辱先人耳言未絶遂踊<lb/>
<pb n="KR2k0045_WYG_155-33b"/>
　身投崖而死時某月某日也越半月賊退父收其屍<lb/>
　顔面尚未敗止額顱皮敗方寸許人咸嗟異李子聞<lb/>
　之曰嗟嗟烈哉吳女至性蓋夙成云觀含悽訣母割<lb/>
　愛如遺對諸母一語凛不可犯豈姆訓使然哉世有<lb/>
　號偉丈夫者臨難周章幸少須臾無死自謂巧全即<lb/>
　不死視烈女羞死矣乃抆淚為之詩<lb/>
砦門不守此身危腸斷慈親訣别時莫訝舍生輕似葉<lb/>
只縁嗜死美如飴珠沈玉毁形難化石轉崖枯志不移<lb/>
<pb n="KR2k0045_WYG_155-34a"/>
擬續曹碑垂野史觀風何日許陳詩<lb/>
　　貞烈祠二章<hi>有序</hi>　　　　　　　尹　臺<lb/>
　邑譚婦趙氏事赫赫耀人耳目垂三百年當其時海<lb/>
　内遭極變筓褘之流能以烈節著竒蹟者獨婦與<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>
　縣王婦二人耳抑是時余邑起義勤王以應文信國<lb/>
　而罹夷滅者蓋八族故烈婦一門駢死靡孑遺而郡<lb/>
　邑掌故卒亡所著載哀哉兹祠肇建於國初令長四<lb/>
　明烏侯斯道𢎞治間中丞錢塘張公本守吾吉時特<lb/>
<pb n="KR2k0045_WYG_155-34b"/>
　以聞朝詔賜今祠額春秋致祭咸有司莅事其烈益<lb/>
　光顯頃廟學既遷余諗於前邑長東呉馮侯符言烈<lb/>
　婦實有功先聖師之教矧血影在故禮殿前楹中不<lb/>
　可厭媟失敬盍移祠據廟㦸門故址令磚影當其後<lb/>
　覆以一亭庶永乆無斁壞馮侯是之顧祠位雖正然<lb/>
　其宇規式不甚稱今仁和陳侯至禁他役之擾民者<lb/>
　獨加意兹祠命工亟改治之於戲崇風化以振末俗<lb/>
　侯其識政理之先要哉余訪祠舊刻詩文多無存僅<lb/>
<pb n="KR2k0045_WYG_155-35a"/>
　獲殘録一帙致侯爰述昔今所嘆感者成近律二章<lb/>
　附請正云<lb/>
鼎移誰不汚風塵一婦臨危獨殞身生誓丹心寧負義<lb/>
死慿碧血與傳神八磚祠廟髙天近千仞宫牆皦日新<lb/>
今古烈名疇擬竝禾山<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>嶺對嶙峋<lb/>
痛哭中原二百州東南降幟忍包羞勤王八族兵先殪<lb/>
死賊一門婦可留伏臘貞魂依禮殿江山遺恨漫貔貅<lb/>
天常未向中閨絶正氣吾邦昔所流<lb/>
<pb n="KR2k0045_WYG_155-35b"/>
　　詠蓮山　　　　　　　　　　　劉　賢<lb/>
崛起遥撐紫翠峰青蓮朶朶映晴空俯看鳥向樹頭落<lb/>
時有雲從山半封八月濤生聞梵唄五更鯨吼聽華鐘<lb/>
欲慿一勺龍湫水洗淨年來塵土蹤<lb/>
　　遊金石山　　　　　　　　　　徐良傅<lb/>
數月匡廬興未慳偶逢佳處又躋攀路穿煙霧叢中去<lb/>
人到蓬壺頂上還石勢南開羊角洞溪聲北走虎頭闗<lb/>
江山清淑元無恙自昔髙賢指顧間<lb/>
<pb n="KR2k0045_WYG_155-36a"/>
　　開先寺呈王鯉大府　　　　　　魏良弼<lb/>
尋幽山寺出塵囂野徑招提跨石橋翠壁鐫磨猶古路<lb/>
蒼苔基址識前朝龍依二瀑歸青峽鶴唳雙峰入紫霄<lb/>
安得乗風臨絶頂便應飛錫去人遥<lb/>
　　南浦舟中述景　　　　　　　　魏良器<lb/>
南浦東風吹客槎山南茅屋傍雲霞漁翁寒釣半江水<lb/>
隔岸春開二月花日夕野樵歸暝壑鐘聲古寺起鳴鴉<lb/>
乾坤生意慿誰領南塢青青草自芽<lb/>
<pb n="KR2k0045_WYG_155-36b"/>
　　登蕭仙壇　　　　　　　　　　魏良政<lb/>
蕭仙樓閣壓層崖此日登臨亦壯哉霄漢四垂天闕近<lb/>
江山一覽畫圖開秦樓簫斷鸞聲逺石室雲生雨勢來<lb/>
俯視南州煙霧重此身今日到蓬萊<lb/>
　　慕山　　　　　　　　　　　　符　鍾<lb/>
住山人去白雲歸留得青山起後思草樹望迷行處跡<lb/>
石苔磨洗舊題詩䕶松恐誤歸來鶴愛菊猶編去後籬<lb/>
更有清風思未了年年春雨長苔枝<lb/>
<pb n="KR2k0045_WYG_155-37a"/>
　　郡西能仁寺唐吉州司户杜審言詩社也隆慶丁<lb/>
　　卯能仁再舉惜隂㑹予偕鳯間子九日入山中迎<lb/>
　　周羅山劉見川二先生主席郡邑縉紳仕而歸者<lb/>
　　暨國學兩庠之彦先後來㑹安成兩峰先師劉師<lb/>
　　泉先生時一枉教焉久之先輩彫謝聚首者益落<lb/>
　　萬厯庚辰秋九月議置㑹田合饌兹㑹復振鳯間<lb/>
　　子賦詩志喜予感而和之<lb/>
　　　　　　　　　　　　　　　　陳嘉謨<lb/>
<pb n="KR2k0045_WYG_155-37b"/>
舊遊早已悲遲暮重到那堪憶歳年聚散㡬陪蓮社侣<lb/>
招邀仍是菊花天獨憐華髪承先進忍向多岐待後鞭<lb/>
此日情知難再得一談忘食一澘然<lb/>
當年蓮社開詩社想見唐時亦盛時異代風流今論學<lb/>
㡬人歸詠更裁詩朋來正喜簪頻盍身退原非道可私<lb/>
龍井石幢禪榻畔髙談仁義是吾師<lb/>
　　初秋西臺寺<lb/>
十年手種當窗樹半掩寺前臨水山自喜秋來無落葉<lb/>
<pb n="KR2k0045_WYG_155-38a"/>
誰能老去有愁顔帆檣逺影疎枝外枕簟新涼細雨間<lb/>
筋力情知難久健得閒且向石林間<lb/>
　　青原偶感　　　　　　　　　　鄒元標<lb/>
少年曾此問迷津荏苒韶光及此晨入藥不教頑石變<lb/>
春風難遣鬢毛新還慿麋鹿山中性來結煙霞物外身<lb/>
丘壑盟心吾敢負翠屏千古自嶙峋<lb/>
　　遊玉笥　　　　　　　　　　　劉應秋<lb/>
石磴飛泉曲徑通飄颻白帝接仙宫山深洞府連雲碧<lb/>
<pb n="KR2k0045_WYG_155-38b"/>
水出丹池遶澗紅風靜霓裳繁吹下月明煙樹滿樓中<lb/>
自是真人靈隠處當年微夢百花叢<lb/>
　　龍虎山<lb/>
叠嶂重巒鎻碧煙玉宫虚閣拄青天上方甲第神仙宅<lb/>
家世傳書道德篇松檜鱗殘時怒鬛鯨鯢石坼有飛泉<lb/>
赤松黄石何從問白雪清谿且放船<lb/>
　　奉懐羅先生從姑　　　　　　　湯顯祖<lb/>
杖底山河數㸃煙真人氣候鬱羅天蓬壺别貯生春酒<lb/>
<pb n="KR2k0045_WYG_155-39a"/>
京洛傳㸔小字箋鶴唳月明珠樹裏漁歌風色杏壇前<lb/>
也知姑射能冰雪誰道汾陽一窈然<lb/>
　　送朱養淳太史典試江右　　　　呉道南<lb/>
紫陌新軺夾道㸔詞臣分命出金鑾片帆左蠡乗新漲<lb/>
一榻秋屏對早寒南國文裁運斤手西江脈重采詩官<lb/>
何當更問閭閻苦歸與君王䇿治安<lb/>
　　遊龍沙寺<lb/>
歩入龍沙倍有神欲登彼岸問前津法華鐘響非闗耳<lb/>
<pb n="KR2k0045_WYG_155-39b"/>
祗樹花開别是春杯渡影疑江上棹錫飛風淨色中塵<lb/>
上人話我真如諦了悟西來亦此身<lb/>
　　忠禮書院<hi>并序</hi>　　　　　　　　戴九元<lb/>
　世宗為故學士夏文愍公建堂賜名璚恩樓曰寳澤<lb/>
　碑勒宸翰數十中有定郊社儀及答文愍農桑䟽詔<lb/>
　伏讀有感<lb/>
丞相祠堂古信州衣冠遺像肅清修九重雨露璚恩第<lb/>
千載江山寳澤樓郊廟大謨同日麗農桑温諭自天酬<lb/>
<pb n="KR2k0045_WYG_155-40a"/>
可憐魚水君臣際中道風波不自由<lb/>
　　滕閣懐古<hi>二首</hi>　　　　　　　　樊良樞<lb/>
江上烟波釣叟知閒中日月鑑湖私龍飛真主曾登閣<lb/>
虎拜文臣盡賦詩劔出石門蛟遁逺笙吹緱嶺鶴歸遲<lb/>
莫嗟今古升沈事多少青雲負紫芝<lb/>
層樓睥睨漢家墉百二闗河帶礪封鹿放西山回萬乗<lb/>
劒留南斗避雙龍沈煙極浦通朝磬濺水空潭激夜舂<lb/>
最是秋江漁篴穏數聲遥和翠微鐘<lb/>
<pb n="KR2k0045_WYG_155-40b"/>
　　暮春登滕王閣<lb/>
江上春歸思渺然危欄百尺瞰寒烟美人南國銷芳草<lb/>
帝子東風怨杜鵑半嶺孤雲銜落照一颿逺水淨浮天<lb/>
月明十二樓頭曲夜夜吹簫到客船<lb/>
　　遊岑山洞　　　　　　　　　　胡大成<lb/>
重巖杳靄白雲端禪室還從雲外安石竇懸泉晴亦雨<lb/>
松門翳日夏生寒焚香境逼諸天近聼梵心依初地寛<lb/>
乍有晚雷喧萬籟空花正隔世塵㸔<lb/>
<pb n="KR2k0045_WYG_155-41a"/>
　　上藍寺秋興<lb/>
給園聊作采真遊信美非鄉倦倚樓落日殘霞依鶩起<lb/>
暮天片月帶江流雲凝竹樹千山暝雨過池臺萬户秋<lb/>
無限歸懐逐來鴈東籬菊酒可能詶<lb/>
　　過逍遥僖禪師寺僖為唐肅宗第九子修道逍遥<lb/>
　　山中　　　　　　　　　　　　鄒維璉<lb/>
萬峰一澗鳥鳴幽帝子道場此地留唐代寢園無百世<lb/>
禪家墖宇獨千秋山名羅漢人偏應水比恒河沙不流<lb/>
<pb n="KR2k0045_WYG_155-41b"/>
莫説釋迦衣鉢逺雪山當日在南州<lb/>
　　江天閣　　　　　　　　　　　張　位<lb/>
片㠶煙雨暮湖間山在江心樓在山波影垂寒新石墖<lb/>
鐘聲破寂舊松闗好風當面雲明滅流水何情客往還<lb/>
樹外夕陽城市近喧闐車馬抗塵顔<hi>閣在章江下與滕閣相望</hi>
　　夜宿南康歸宗寺　　　　　　　羅大紘<lb/>
半結跏趺㸔逝波啼猿何處晚鐘和松間風入鳴黄鵠<lb/>
洞口春深長緑蘿習定非因城市逺闗心偏向别離多<lb/>
<pb n="KR2k0045_WYG_155-42a"/>
明朝欲向潯陽去囬首滄江發棹歌<lb/>
　　登華葢峰　　　　　　　　　　董　裕<lb/>
萬丈丹梯傍斗墟從來仙子好樓居登臺似對浮丘奕<lb/>
入洞猶懸晉代書虎嘯林風生壑暝鶴歸海月映窗虚<lb/>
更依南斗瞻宸極縹緲紅雲䕶禁廬<lb/>
　　平石　　　　　　　　　　　　董　緒<lb/>
寳華仙麓開枰局千丈齊雲自坦夷金僕不來從虎伏<lb/>
虞羅無及有鴻棲苔痕過雨春還碧玉骨淩霜晚更竒<lb/>
<pb n="KR2k0045_WYG_155-42b"/>
回首半山幽致在誰言異代不同時<lb/>
　　春日登白鷺雲章閣<hi>二首</hi>　　　　金光弼<lb/>
揭孽髙甍插紫虚此方千載盛簪琚江東不識文章樹<lb/>
彩女能留寳軸書百雉風煙青漢外一樽花塢夕陽餘<lb/>
夜深應共星河宿借得天孫錦作裾<lb/>
咫尺飛霞檻外分天低鷺水共氤氲層臺隠映金銀闕<lb/>
畫壁淋漓錦繡文夾岸栁隂迷夕浪空江㠶影度春雲<lb/>
白銅鞮後風流盡寥落千年一使君<lb/>
<pb n="KR2k0045_WYG_155-43a"/>
　　秋日費太僕招遊鵞湖<lb/>
平湖曲曲快登臨況復秋風動客心畫閣浮光盤鳥上<lb/>
蒼山撲翠落波深清霜未爛茨菰葉暖日猶垂栝柏隂<lb/>
猶有窮交公輩在龜峰千載此幽尋<lb/>
　　與汪靜峰使君遊青原　　　　　王徳新<lb/>
翠落秋隂山更幽使君匹馬此同遊鐵橋抱月迎仙杖<lb/>
珠樹飛花結羽樓巖靜猿啼驚露冷潭深龍臥帶烟浮<lb/>
未妨把酒狂歌發塵世風流易白頭<lb/>
<pb n="KR2k0045_WYG_155-43b"/>
　　與劉瀘瀟陳梅和遊書林洞洞最深杳竒蹤怪形<lb/>
　　不可勝紀<lb/>
㡬回攀折入蓬萊碧殿晶光一竇開崖滴瓊漿晴亦雨<lb/>
風敲石鼓晝常雷泉聲暗與黃龍渡樹色遥騰白鶴來<lb/>
金篋秘書雲欲䕶狂歌天外有仙才<lb/>
　　康山　　　　　　　　　　　　黃　鎡<lb/>
湖上新春入舊年晴光蕩漾舳艫前雲天漸覺孤蓬逺<lb/>
風浪無嫌夾渚偏真主運承周鼎後假王功著祖鞭先<lb/>
<pb n="KR2k0045_WYG_155-44a"/>
千秋廟食雞山頂客過徘徊一繫船<lb/>
　　湯祠部義仍先生招集玉茗堂賦謝<lb/>
　　　　　　　　　　　　　　　　謝三秀<lb/>
草堂遥夜帶春星謖謖松風韻可聽題柱聲名髙畫省<lb/>
著書嵗月老元亭寒宵對雨尊仍緑末路逢人眼倍青<lb/>
懐抱為公傾欲盡肯言裘馬向飄零<lb/>
　　舟次金川　　　　　　　　　　王素節<lb/>
白蘋飛雪㸃江頭帆引西風去不收侵晚始離南浦驛<lb/>
<pb n="KR2k0045_WYG_155-44b"/>
將晡俄轉大洋洲望迷紅日天尤逺歸近丘園髮已秋<lb/>
南去北來頻萬里此身曾似子長遊<lb/>
　　登麻姑　　　　　　　　　　　袁懋謙<lb/>
叠嶂層崖隠夕曛登臨屐齒破苔紋中天練淨懸雙瀑<lb/>
下界林昏擁亂雲絶頂桑田曾見變半空笙鶴杳難聞<lb/>
麻姑不返方平去雞犬依然隔暮氛<lb/>
　　入麻源<lb/>
歩入麻源日欲曛錦屏回合路難分誰驅怪石横青澗<lb/>
<pb n="KR2k0045_WYG_155-45a"/>
直瀉飛泉出白雲坐久濕衣嵐翠重歸來曳杖月華紛<lb/>
仙山多境如堪臥採藥吾將狎鹿羣<lb/>
　　登仙巖<lb/>
見説仙都縹緲間到來雞犬隔塵寰樓疑結蜃空中現<lb/>
人似騰猿樹杪攀擬挾飛仙凌絶嶠誰分玉髓駐頽顔<lb/>
天邊偶作乗槎使真向銀河泛斗還<lb/>
　　春日招王孔丞徐國子艾千子登雄嵐峰<lb/>
　　　　　　　　　　　　　　　　魏光國<lb/>
<pb n="KR2k0045_WYG_155-45b"/>
曾聞絶頂駐真仙捫石攀蘿屢困眠已怪層峰爭蔽日<lb/>
翻驚逺水欲浮天春花似錦何須織好鳥如琴不用絃<lb/>
共爾盤桓誇勝跡祗應此處學長年<lb/>
　　薾雲橋　　　　　　　　　　　李應昇<lb/>
崩崖如削走鳴湫山骨撐來鳥道浮金井舊傳三峽曉<lb/>
玉淵今帶五峰秋雲根倒影懸青壁霞幙空飛接素流<lb/>
閒自倚闌孤鶴逺相㸔直作廣寒遊<lb/>
　　歩自牛灣歸鹿江二首　　　　　楊廷麟<lb/>
<pb n="KR2k0045_WYG_155-46a"/>
清溪一曲許藏舟何事浮湘傲九州布穀聲中村鼓急<lb/>
杜鵑開後旅心愁安能自負盧敖杖猶有人歸燕子樓<lb/>
澤畔長吟非楚客不妨隨意泛沙鷗<lb/>
桑隂十畝路荒茫漫笑嵇生醒更狂倦犢晝眠春水夢<lb/>
野花時過午風凉㸔雲心緒愁難盡散髪行歌意已傷<lb/>
江漢況今多虎豹又聞烽火近潯陽<lb/>
　　香城雪坐<lb/>
十年江上半漁臣為爾流連暫卜鄰已向洪崖封禹穴<lb/>
<pb n="KR2k0045_WYG_155-46b"/>
空勞洞口問秦人冰城久信窮魚隠風影何闗竹葉身<lb/>
煨栗無言縁底事莫將熊虎歎沈淪<lb/>
　　雩都羅田巖讀周元公岳武穆王文成羅文恭諸<lb/>
　　先生題字李凌虚易去浮易山甫施教臣及兒輩<lb/>
　　同遊　　　　　　　　　　　　劉同升<lb/>
納凉何處碧雲端樓閣崖懸星斗寒舟楫逺同鳬鴈影<lb/>
山城長作畫圖㸔頻移茵席清娯久時見磨崖舊字殘<lb/>
多病支離兼避地韻人容易共盤桓<lb/>
<pb n="KR2k0045_WYG_155-47a"/>
　　族姪女殉難<hi>冇序</hi>
　女永新人適周氏湘隂明府孫女也知宼將至著衣<lb/>
　十數重以線紉之罵賊不已賊臠之<lb/>
手把重綈密密縫出門罵賊死從容泉臺不怨新婚别<lb/>
廟祀無慚茂宰封作女曾聞天上謫為雲羞向楚山逢<lb/>
傷心臠死驚竒節何必男兒始亢宗<lb/>
　　文杏庵<hi>有序</hi>
　龍沙之側故有小庵文杏一株為南浦諸樹之長因<lb/>
<pb n="KR2k0045_WYG_155-47b"/>
　以文杏名庵<lb/>
一株文杏緑隂穠倩作庵名問五宗不見春風吹菌閣<lb/>
有時疎雨滴桐峰鄰多古寺蘭沙淨門對西山爽氣重<lb/>
日暮江聲催鼓栧明朝言訪又支笻<lb/>
　　杏花村　　　　　　　　　　　王仲序<lb/>
省垣東去路迂斜猶有名村是杏花春水平蕪千萬頃<lb/>
暖風沽酒兩三家勸農何事花迎馬送客歸時栁帶鴉<lb/>
明日青原遥引望江城如抱暮雲遮<lb/>
<pb n="KR2k0045_WYG_155-48a"/>
　　麻源第三谷　　　　　　　　　曾　璵<lb/>
秋興撩人出郭行偶來三谷覺身輕清泉色為丹崖變<lb/>
萬籟聲隨獨鶴鳴錯憶子真家欲問空懐康樂句難𢋫<lb/>
數杯仙醴陶然醉一臥雲邊絶世情<lb/>
　　下五龍巖　　　　　　　　　　黄廷鳯<lb/>
兩年甫暇尋秋寺一路忻從逺岫行古澗龍銜珠錯落<lb/>
禪闗虎臥石縱横僧依蘿屋慿虚住松挾濤聲夾道迎<lb/>
莫嘆塵纓無處濯巖前新水照人清<lb/>
<pb n="KR2k0045_WYG_155-48b"/>
　　通天巖<hi>二首</hi>　　　　　　　　　唐邦佐<lb/>
怪石空懸山勢欹洞門低度日光遲乾坤何意故留此<lb/>
今古有人來賦詩道路盡從樵者得壺觴敢後大夫期<lb/>
不因簮弁妨山水我輩風流良在兹<lb/>
結伴山中暫避喧每從佳處便停軒只疑蘿薜峭無路<lb/>
豈謂雲根小有門到此頓令忘歳月㸔來别是一乾坤<lb/>
松聲鳥語闗詩思獨對巖頭兩不言<lb/>
　　經下韓灘作　　　　　　　　　鍾　瓘<lb/>
<pb n="KR2k0045_WYG_155-49a"/>
曽因蜀道損朱顔到此還逢百丈艱水自東來奔似馬<lb/>
石從中起突如山盤渦定是蛟龍窟隘路真成虎豹闗<lb/>
名利不能驅釣叟結廬翻説此中閒<lb/>
　　㢘泉　　　　　　　　　　　　姜　璉<lb/>
涓涓泉脈石中生流出招提分外清涵鏡有光能照物<lb/>
鳴琴無譜自成聲一泓徹底元無滓萬古稱㢘豈盗名<lb/>
若使夷齊身未死也須來此濯塵纓<lb/>
　　吏隠亭　　　　　　　　　　　萬時華<lb/>
<pb n="KR2k0045_WYG_155-49b"/>
橋水東西孺子鄰當年仕隠各全身龍蛇今古孤亭晚<lb/>
桃李晴隂萬井春大漢氷霜留氣韻重湖煙月照精神<lb/>
因君敢慢今時尉簿領驅馳或有人<lb/>
　　孺子祠<lb/>
舊宅曾聞傍水濵祠堂古岸照嶙峋五陵樹已迷狐兔<lb/>
一榻香猶薦藻蘋意氣何人傾赤社英雄滿地兆黄巾<lb/>
當年龍戰終多事千古冥鴻屬外臣<lb/>
　　遊龍源　　　　　　　　　　　劉日杲<lb/>
<pb n="KR2k0045_WYG_155-50a"/>
龍源深處萬峰稠金鑠芙蓉面面秋自是遊人不肯到<lb/>
寧知此地儘多幽一絲細路縁山腹百尺飛泉挂石頭<lb/>
老我好竒欣共賞攜尊數過坐消憂<lb/>
　　遊靈芝巖　　　　　　　　<hi>真人</hi>張宇初<lb/>
披霧朝尋虎豹蹤倚崖磐石獨嵌空紫芝煙暖靈根長<lb/>
翠壁雲深野路通古木千齡忘換劫落梅㡬樹漫飄風<lb/>
澗阿蘚磴猶陳跡隔世清遊豈偶同<lb/>
　　登擬峴臺<lb/>
<pb n="KR2k0045_WYG_155-50b"/>
城上危樓俯大江峴山遺慕入蒼涼萬家烟樹汀洲白<lb/>
百叠雲岑橘柚黃裴度流風増感慨南豐舊刻妙詞章<lb/>
衰榮塵跡知何限極目狂歌付大荒<lb/>
　　南埜驛　　　　　　　　　　安南使臣<lb/>
鼓報黄昏客泊船咿咿軋軋櫓聲連一雙鳬鳥滄浪外<lb/>
㡬箇人家楊栁邊紅日落殘鈎挂月白雲捲盡鏡磨天<lb/>
安南萬里朝天客暫假郵亭一夕眠<lb/>
國朝<lb/>
<pb n="KR2k0045_WYG_155-51a"/>
　　舟中望廬山　　　　　　　　　曹　溶<lb/>
霜滿漁磯意渺然匡廬一望挿青天棲遲陶謝烟嵐裡<lb/>
界限荆揚巖岫邉猿鶴百年耽嘯傲江湖萬里異風烟<lb/>
蕭條遷客情何極目斷南来五里船<lb/>
　　灌瓦研詩<hi>并序</hi>　　　　　　　　李元鼎<lb/>
　余家有古硏得之金陵老友薛更生其世蔵也研形<lb/>
　五瓣若梅花色如金粟藏經紙中邉血斑翡翠隠起<lb/>
　似出土銅叩之作金玉聲細膩發墨亦竒珍矣相傳<lb/>
<pb n="KR2k0045_WYG_155-51b"/>
　為灌嬰廟瓦洪容齋守贑時獲扵雩廟左池窾為研<lb/>
　銘以章之語載續筆中辛丑秋日余偶逰雩陽考郡<lb/>
　邑志益信志云研重十斤刓闕兩角其光沛然色正<lb/>
　黄余研光色則同但厚止二寸許重不及十之一二<lb/>
　豈後人剖而成器不止余之一研邪嗟乎灌将軍往<lb/>
　矣今欲尋其廟之故址無有識其處者獨此一研令<lb/>
　人憑弔欷歔而不忍置此吳融所為賦古研有塵土<lb/>
　依人而伍瓊瑶句蘇子瞻銘龍尾而云閲人扵古今<lb/>
<pb n="KR2k0045_WYG_155-52a"/>
　蓋感慨係之矣因賦小詩貽同志者和焉<lb/>
梅花研久伴青燈金質黄流笵古硎漢代何人尋灌壘<lb/>
雩陽有志紀洪銘方之銅雀歌鐘逺潤以玉蜍戰血熒<lb/>
珍重傳家供翰墨毋煩端歙斲山靈<lb/>
　　宿蕭季公梅檀林<lb/>
分取春浮一曲餘胸中丘壑總如如廊隂晚接花前檻<lb/>
閣影深摇竹外居雨過烟沈迷櫂逺月來樹隔得鐘疎<lb/>
西莊曽復招裴廸我欲相從更結廬<lb/>
<pb n="KR2k0045_WYG_155-52b"/>
　　葛仙壇訪見明尊宿　　　　　　徐世溥<lb/>
幽居幾嵗狎偷安特為孤峰上葛壇一臥烟蘿忘入徑<lb/>
長看雲石對凭欄崖經野燒松鱗古澗挾餘冰竹影寒<lb/>
最愛相逢無佛語成蹊共在不言端<lb/>
　　獨上新滕王閣<lb/>
獨自登髙睠故都周廻殘錦半糢糊新題欲賽蛟龍字<lb/>
舊跡疑翻蛺蝶圖蘇圃只今煙蔓草徐亭誰昔雨生芻<lb/>
由來名勝兼資福得似君王此閣無<lb/>
<pb n="KR2k0045_WYG_155-53a"/>
　　繙經臺<hi>在撫州</hi>　　　　　　　　　李來泰<lb/>
過江義學重珠林慧業文人自古今貝葉燈傳春草夢<lb/>
蓮花香散石楠隂雨暘舊谷靈巖静日月長源碧澗深<lb/>
領取泥洹公案在還從屐齒證清音<lb/>
　　羊角石<lb/>
聞道元文藏石室神羊一角隠仙蹤清風近拂三三曲<lb/>
紫氣平臨六六峯路啟五丁雲自祕書傳二酉洞仍封<lb/>
低徊片石猶堪語欲倩桐鯨叩巨鐘<lb/>
<pb n="KR2k0045_WYG_155-53b"/>
　　過修嶺是涪翁故里　　　　　　丁宏誨<lb/>
荒城文物太凋零魯直才名照汗青千仞燕崖摩絶壁<lb/>
一泓修水遶虚亭殘楓早受秋光醉宿鷺多添夜氣腥<lb/>
子姓流移廬舎改獨存詩派説分寧<lb/>
　　古龍沙　　　　　　　　　　　王元度<lb/>
大地誰摶萬斛沙蒸雲吹浪繞龍華銀河倒影痕俱淨<lb/>
劫火成灰勢愈加謾訝回風清佛土還期望氣長仙葩<lb/>
人間陸海毋勞問一片澄湖寫落霞<lb/>
<pb n="KR2k0045_WYG_155-54a"/>
　　鄱陽湖望五老峰　　　　　　　曾　畹<lb/>
蒼然葱翠兩三灣欲載匡廬出故闗水合江湖歸萬里<lb/>
地分吳楚接千山老蛟吹雪波濤白髙髻懸崖薜荔斑<lb/>
自愧偏隅非華岱也稱喬嶽俯雲間<lb/>
　　過鵞湖書院　　　　　　　　　甘　京<lb/>
翠微山色㸃雲根萬木驚霜落葉繁爼豆古今崇聖學<lb/>
瓣香朝暮愧禪門一時持論多同異千載斯文㡬廢存<lb/>
在昔趨庭曽竊問至今空谷與誰論<lb/>
<pb n="KR2k0045_WYG_155-54b"/>
　　冠石　　　　　　　　　　　　林時益<lb/>
城西之石峰嶙峋冠石之冠古製存初以力畊久為客<lb/>
時因避亂還成村窻間無數桂花葉屋裏一株桃樹根<lb/>
山口竹林響清晝逺林歸盡鉏茶人<lb/>
　　戊子兵圍章門七月三日掠中州劉子峻之妻吳<lb/>
　　氏妾朱氏俱被執不從死於水子峻哀之乞余賦<lb/>
　　詩　　　　　　　　　　　　　胡學浹<lb/>
名節雙雙弱骨持千秋生氣令人思香魂漲緑東溪水<lb/>
<pb n="KR2k0045_WYG_155-55a"/>
鵑口流紅暮雨時泉下芳魂攜好伴風前玉樹立佳兒<lb/>
鬚睂愧殺稱男子生死闗頭怕别離<lb/>
　　謁岳武穆王詞　　　　　　　　劉瀚芳<lb/>
燕雲唾手數偏竒十二金牌捲義旗半壁中原㸔馬立<lb/>
三台上將奏星移矢心惟鏤精忠字報國空題武穆祠<lb/>
只有䖍州章貢水灘頭猶作吼聲悲<lb/>
　　登䖍州望江樓　　　　　　　　程可則<lb/>
鬱孤臺畔暮天空與客登臨起大風馬耳羣山歸睥睨<lb/>
<pb n="KR2k0045_WYG_155-55b"/>
虎頭全郡攬崆峒窻吞閩楚三千里地跨東南百二雄<lb/>
煙火夕陽生處處近聞中澤少哀鴻<lb/>
　　渡雙牌峽<lb/>
䖍州南上路巑岏忽到雙牌水氣昏㠶向夕陽爭古道<lb/>
天留孤塹峙江門沿洄百折灘聲急明滅千峰樹影繁<lb/>
谷口忽聞雞犬喚人家疑是武陵源<lb/>
　　雙劍峰下黄巖寺　　　　　　　施閏章<lb/>
黃巖林下弄清暉古寺寒潭石徑微寳墨池臺留佛碣<lb/>
<pb n="KR2k0045_WYG_155-56a"/>
爐峰煙霧染僧衣峽開青玉奔雷急崖暗蒼龍帶雨歸<lb/>
誰倚枯松招五老共㸔杖底片雲飛<lb/>
　　陶公讀書臺<lb/>
山寺鴉啼灌木隂荒臺有客共登臨雲開對岸青峰逺<lb/>
江擁孤城白露深春草迷離絃誦地夕陽慿弔古今心<lb/>
野塘流水猶無恙舊刻殘碑何處尋<lb/>
　　重九後九日同諸公入青原留宴山亭<lb/>
重陽節後菊花開古塔慿髙秋色來僧自曹溪曾卓錫<lb/>
<pb n="KR2k0045_WYG_155-56b"/>
客同彭澤一銜杯鳴泉激瀬侵衣濕絶壁流雲拂面回<lb/>
白鶴歸巢林影亂悠然欲臥碧山隈<lb/>
　　贑州謁王文成祠　　　　　　　王貽上<lb/>
新建當年此誓師森然松柏見靈祠軍聲不藉條侯壁<lb/>
籌䇿惟應漢相知萬古許孫同廟食一時張桂太傾危<lb/>
後來論定煩青史峴首猶存墮淚碑<lb/>
　　登潯陽鎻江樓懐古　　　　　　丁　煒<lb/>
荒城一半枕蒿萊楓葉蘆花晚照開天外山迴三楚合<lb/>
<pb n="KR2k0045_WYG_155-57a"/>
樓前潮落九江來城經郭黙全家少地憶陶公百戰回<lb/>
莫向暮鐘談往事白頭僧在不勝哀<lb/>
　　新淦舟行<lb/>
城下空江向北流䖍州西上正悠悠栁邊過雨鷺窺網<lb/>
花外夕陽人倚樓漁笛數聲愁欲劇蓬窗孤枕夢偏幽<lb/>
一川煙景頻來往每對青山憶舊遊<lb/>
　　題南昌鐵柱觀　　　　　　　　朱彞尊<lb/>
丹甍縹緲麗層城鐵柱縱橫鍊紫清隂洞蛟龍睛有氣<lb/>
<pb n="KR2k0045_WYG_155-57b"/>
虚堂神鬼晝無聲遊人自愛登髙賦仙吏仍兼濟物情<lb/>
雷雨忽愁天外至江湖元在地中行<lb/>
　　塵外亭　　　　　　　　　　　鮑䕫生<lb/>
宿露空濛封石磴上方鐘磬出層巖客來煮茗燒黄竹<lb/>
鶴下尋巢遶碧杉一帶荒城銜落日兩江流水亂歸帆<lb/>
舊遊記得同君處畫省如今似隔凡<lb/>
　　吳城登望湖亭　　　　　　　　朱國漢<lb/>
金鐃回首夕陽邊客裏年光感逝川千里書來湖口縣<lb/>
<pb n="KR2k0045_WYG_155-58a"/>
片帆人上秣陵船長風捲浪花如雪極浦連天草似烟<lb/>
何處笙璈江水沸令公祠下響神絃<lb/>
　　滕王閣<lb/>
物換星移又㡬經珠簾畫棟半凋零凄清月照雲卿圃<lb/>
斷續煙横孺子亭掠水斜看孤鳥白落帆遥帶逺山青<lb/>
風流文藻今誰是一片漁歌起暮汀<lb/>
　　珠磯阻風<lb/>
片帆東去指襄樊估客停舟傍水村戊鼓連天喧渚雁<lb/>
<pb n="KR2k0045_WYG_155-58b"/>
浪花如雪拜江豚蘆中宿火分漁艇枕上濤聲斷旅魂<lb/>
三老歌呼無一事柁樓明月又黃昏<lb/>
　　過贑州是程周量舊遊題詩處和韻<lb/>
　　　　　　　　　　　　　　　　梁佩蘭<lb/>
萬壑風髙木葉哀四山雲起鬱孤臺闗分江口東西合<lb/>
㠶向灘頭日夕來纔入戍樓聞畫角憶歸山驛認紅梅<lb/>
故人把筆題詩處不得登臨不擬回<lb/>
　　偕存西古璣滕王閣晚眺<hi>二首</hi>　　陸世楷<lb/>
<pb n="KR2k0045_WYG_155-59a"/>
聞道前朝破楚年柏梁開宴集羣賢仙蹤尚憶匡廬月<lb/>
戰跡空存彭蠡煙粉榭無情銷畫蝶荒臺有恨託啼鵑<lb/>
江頭多少傷心處不是窮途亦愴然<hi>明太祖駕幸南昌命羣臣登閣賦詩</hi>
江上看山晚更宜秋屛坐對詠新詩偶乗此夕琴樽興<lb/>
因動當年簪笏思<hi>曽王父任藩伯九載於此</hi>五老峰髙連棨㦸百花<lb/>
洲冷漾旌旗孤舟千里依荒渚漫説搴帷似舊時<lb/>
　　丙申十月廿八日初入贑過惶恐灘和東坡韻<lb/>
暫辭束帶即閒人柔櫓輕橈狎此身忠信自能忘險道<lb/>
<pb n="KR2k0045_WYG_155-59b"/>
艱危真可見勞臣舟隨瀨下湍逾鷁石與波平細似鱗<lb/>
莫畏三江風浪惡滔滔南北總迷津<lb/>
　　廬陵過文信國墓<lb/>
黃冠偶憶少陵詩方外生還豈所期嗚咽墓前流北水<lb/>
寂寥壠畔向南枝徇身柴市成仁義合葬螺川感孝慈<lb/>
正氣此邦常不泯九原把臂有新知<hi>明末劉狀元同升國亡殉節其墓亦</hi>
<hi>在江邊</hi>
　　滕王閣詠懷<hi>四首</hi>　　　　　　　陸　葇<lb/>
<pb n="KR2k0045_WYG_155-60a"/>
昔年挂席未登臺此日披襟萬象開歳月豈容人老去<lb/>
山川如待我重來書生圖畫銷丹粉刺史碑文臥緑苔<lb/>
勝地登臨非易得坐㸔雲起更徘徊<hi>韓昌黎在袁作記盧太學次楩自跋</hi>
<hi>滕王閣圖皆以不得登眺為恨</hi>
龍沙曲抱灌嬰城戰勝鄱陽列萬營一劔乍麾妖彗滅<lb/>
三江雖險檄書平當筵有客揮毫賦盡醉無人擊柱爭<lb/>
此際雍容懽在藻樓臺想像氣崢嶸<lb/>
春深芳草碧含煙無數滄桑在目前山背日沈清嶂合<lb/>
<pb n="KR2k0045_WYG_155-60b"/>
浪頭風湧大江懸欒公社日新牲醴召伯甘棠舊井廛<lb/>
文獻可徵遺澤在白頭父老尚淒然<hi>曽王父為江右方伯九年有專祠在</hi>
<hi>章江門内久為戌卒所踞至是始復</hi>
歩屧行遊水岸齊風光都在蓼洲西窗中逺浦征帆小<lb/>
檻外空山夕照低懸榻使君猶落落上書仙尉亦栖栖<lb/>
千秋亭圃埋荒徑畫棟慵看姓氏題<lb/>
　　南安道中<lb/>
章江百折走千峰南粤車書一道供負耒新民終是客<lb/>
<pb n="KR2k0045_WYG_155-61a"/>
<hi>海上投誠者多散處邨落</hi>佩刀久戍不為農買魚舊浦知何處看鹿<lb/>
髙山第㡬重往事凄然成記憶浮雲天地老孤踪<lb/>
　　夜泊石鐘山　　　　　　　　　萬　任<lb/>
湖濱對立却亭亭别有清音注水經此石端從天外落<lb/>
何人肯向月中聽春潮雪捲三巴白秋雨烟拖五老青<lb/>
鏜鞳舟頭眠不得起將蘇記問山靈<lb/>
　　吉州<lb/>
城頭髙望野雲閒渡口雲歸人未還章貢春濤浮鷺渚<lb/>
<pb n="KR2k0045_WYG_155-61b"/>
廬陵秋色染螺山舊家柱石殘烽後新市漁樵落照間<lb/>
極目風㠶天際盡斗牛劒氣近鄉闗<lb/>
　　孺子亭　　　　　　　　　　　李振裕<lb/>
村煙漠漠水泠泠俊顧其如冷眼醒雨過樓臺清夢杳<lb/>
雲連城郭暮山青重湖盡日流孤枕髙士何妨認草亭<lb/>
賸有漁歌還上下好從物外想儀型<lb/>
　　梅尉廟<lb/>
吏隠仙蹤未寂寥呉門端不為吹簫桐江自喜甥嚴瀬<lb/>
<pb n="KR2k0045_WYG_155-62a"/>
新室誰從臘漢朝嶺外梅花飛白雪樓頭鴻雁度春宵<lb/>
東湖遺廟人猶識寂寞疎鐘送晚潮<lb/>
　　赮封廢寺瞻赤脚塔　　　　　　查慎行<lb/>
自從蛟拔門前樹水氣猶腥一壑泉萬瓦盡隨飛雨去<lb/>
孤鐘空向廢堂懸<hi>三年前寺傍起蛟以千計殿瓦悉為所掣惟存梁柱</hi>泥金塔縫<lb/>
風吹裂映竹窗櫺日射穿不用琳宫更巍煥御碑原自<lb/>
配羣仙<lb/>
　　從萬夀寺經百花園<lb/>
<pb n="KR2k0045_WYG_155-62b"/>
草煙竹靄午霏霏行盡懸崖接翠微過夏客餐嘗筍去<lb/>
隔林僧擔賣茶歸穠花繞地晴添艷乳水流田土漸肥<lb/>
自覺向南風候暖早秋時節尚生衣<lb/>
　　淨成精舍懷天然澹歸二禪師<lb/>
萬枝修竹一龕燈山外青山又㡬層有此林巒應著我<lb/>
無多文物半依僧香前蠧辟繙經案鉢底龍眠挂壁藤<lb/>
紫桂巖前人不見秋風猶記别南能<hi>往與澹公别於家黄門伯如圃</hi>
　　白鹿洞書院紀事<hi>二首</hi>
<pb n="KR2k0045_WYG_155-63a"/>
古洞盤旋路欲封到門無樹不喬松隂森前後三重殿<lb/>
突兀西南五老峰兵火縱教仇典籍蟲魚何敢蝕蛟龍<lb/>
<hi>書院中有及御賜十三經二十一史    御書二額</hi>睢陽嶽麓全荒棄留得宫牆<lb/>
儼辟雝<lb/>
九原可作心相許千古淵源只數公大事商量何草草<lb/>
當時位置太匆匆祠荒勿復論分合道在終須辨異同<lb/>
祀典也應煩早定莫令禮樂笑淹中<lb/>
　　將至南安作　　　　　　　　　陳奕禧<lb/>
<pb n="KR2k0045_WYG_155-63b"/>
郎吏紛紛夾道遮連朝迎拜使君車銅符再剖來東嶠<lb/>
玉枕遥尋問白沙春遇麥疇成樂土身安仙郭欲忘家<lb/>
并無琴鶴人休笑幸有宜城酒可賖<lb/>
　　信豐南山寺坏土巋然相傳為吕汲公墓瞻拜敬<lb/>
　　題　　　　　　　　　　　　　張尚瑗<lb/>
垂簾元輔數闗中正色誾誾七尺躬已謝黨爭超雒蜀<lb/>
猶罹竄罰矯熙豐百縑不礙尊賢意二井長霑潤物功<lb/>
歸𦵏君恩青史在故留疑塜重蠶叢<lb/>
<pb n="KR2k0045_WYG_155-64a"/>
　　　章貢臺　　　　　　　　　　　王　原<lb/>
　孤城斜倚青山立更上山城最上頭列案羣峰晴厯厯<lb/>
　如環雙水去悠悠雲連野濶收禾黍日落臺荒散馬牛<lb/>
　老屋破殘餘戰壘側身吟望古今愁<lb/>
　　　佛手巖　　　　　　　　　　　李　瀅<lb/>
　天池積翠恣淹留佛手巖前䇿杖遊磵户只疑疎雨滴<lb/>
　晴江真見夕陽流松蟠鳥道多摩頂石瞰僧扉欲㸃頭<lb/>
　白鹿仙臺更何處暮雲荒草感深愁<lb/>
<pb n="KR2k0045_WYG_155-64b"/>
　　　東湖懷古　　　　　　　　　　裘君宏<lb/>
　東湖簫鼓憶當年栁色江潭倍黯然兩相樓臺成宿草<lb/>
　二橋歌舞散寒煙湖魚味共松鱸美村杏花同鐵樹傳<lb/>
　洲上草堂原有賦髙文誰續李王篇<lb/>
　　　白鹿篇贈毛心齋　　　　　　　朱　軾<lb/>
　峩峩鹿洞講堂開萬古精靈發越來<lb/>
聖主崇儒垂切問清時選牧必良才光風霽月君新領古<lb/>
　檜蒼松地舊栽從此洪鐘時一叩不教庭廡翳莓苔<lb/>
<pb n="KR2k0045_WYG_155-65a"/>
　　豫章懐古用王梅溪宿多福寺韻　劉廷璣<lb/>
往事流傳近若何秋風樓閣夕陽坡要知官裏神仙少<lb/>
<hi>梅福為南昌尉</hi>豈料城中處士多<hi>徐孺子亭在東湖髙橋陳陶園在東湖南岸蘇雲卿圃在</hi>
<hi>束湖百花洲上</hi>山接匡廬髙滴翠水交章貢逺生波㡬時塵外<lb/>
容相對老樹青䓤不改柯<hi>豫章本木名</hi>
　　題北蘭寺<lb/>
寒泉名雪寺名蘭一帶蒼松翠柏間虚閣風生雲散去<lb/>
孤亭人靜鳥飛還三春白湧連天水萬古青留隔岸山<lb/>
<pb n="KR2k0045_WYG_155-65b"/>
門外紛紛誰解此停舟駐馬暫偷閒<lb/>
　　潯陽懷古<lb/>
穆然遐想晉唐間宦海遊人不等閒五栁先生陶靖節<lb/>
九江司馬白香山謫來身共寒松老<hi>白詩寒松縱老風標在</hi>歸去<lb/>
心同倦鳥還一樣能詩兼愛酒髙風自昔已難攀<lb/>
　　立秋後過南山崖留題　　　　　鄒宏志<lb/>
閒身殊悔又之官只有㸔山興未闌放眼喜當秋氣爽<lb/>
攜笻來踏葉聲乾雲生石壁千巖暝風送松濤一寺寒<lb/>
<pb n="KR2k0045_WYG_155-66a"/>
僧榻盤桓機事少臨流髙枕羡魚竿<lb/>
　　宿建昌驛南舖　　　　　　　　萬承蒼<lb/>
斜日猶懸喚渡亭征車暫憩使君㕔湖邊載酒尋明月<lb/>
<hi>湖名</hi>石上題詩憶落星<hi>石名</hi>欲問樟公非舊質可憐炭婦變<lb/>
真形人間合覔周居士去傍雲巖採茯苓<hi>樟公炭婦皆建昌舊事周</hi>
<hi>續之故居與雲山相近</hi>
　　復上讀書臺觀黃山谷七佛偈及王文成平濠題<lb/>
　　志　　　　　　　　　　　　　陸奎勲<lb/>
<pb n="KR2k0045_WYG_155-66b"/>
百尺書臺勢可慿凌晨還卓一枝藤即心即佛人留眼<lb/>
擒賊擒王我服膺詩老源流江右别儒生習氣晚年增<lb/>
空山㡬許如椽筆雨蝕苔荒榻未能<lb/>
　　落星墩　　　　　　　　　　　涂　登<lb/>
寒芒祗合紫微游至寳龍宫未敢收獨使中流撐一柱<lb/>
不教天上贅多疣波光接月銀河皎星氣臨湖玉宇秋<lb/>
我向匡廬峯頂望晶盤摇蕩夜珠浮<lb/>
　　石洲亭　　　　　　　　　　　帥念祖<lb/>
<pb n="KR2k0045_WYG_155-67a"/>
楓葉蕭疎古道清西風斷岸石洲亭垂楊渡口㠶初轉<lb/>
落日人家山自清短句靜敲秋寂寂素琴坐鼓水泠泠<lb/>
盤桓未覺歸途晚遥指漁燈出杳𠖇<lb/>
　　百花洲　　　　　　　　　　　吳　烱<lb/>
灔灔玻璃好面城飲川虹旦晚波平春風笑入花叢去<lb/>
天氣愁將栁絮迎轉瞬韶光空跌宕不磨名節自縱横<lb/>
誰人識得蘇卿意月印洲前一片明<lb/>
　　登滕王閣<lb/>
<pb n="KR2k0045_WYG_155-67b"/>
春風今又到江隈傑閣層層金碧開青雀乍來迷錦霧<lb/>
珠簾曉起絶黃埃聲沈彭蠡漁歌逺色隠匡廬夕照堆<lb/>
為信此邦風俗美美人香草重低徊<lb/>
　　百花洲　　　　　　　　　　　楊毓健<lb/>
誰道蓬瀛在海東仙源咫尺小橋通囂塵迥隔清流外<lb/>
砥柱孤標巨浸中百雉城闉環靜影萬家煙火映晴空<lb/>
雖然丘壑無多地盡日登臨興不窮<lb/>
　　琵琶亭次韻　　　　　　　　　錢陳羣<lb/>
<pb n="KR2k0045_WYG_155-68a"/>
尚憶潯陽送老年偶翻一曲教坊傳名心自副青山本<lb/>
綺語應皈白社蓮<hi>樂天自寫詩集藏東林寺</hi>賓從同時來置酒星旌<lb/>
斜日此停船放歌楚些招居士江水無聲月在天<lb/>
　　喚渡亭次韻<lb/>
沙堤驟馬白於銀似向西湖去踏春喚渡亭邊飛一葉<lb/>
雲居山外問雙津縠紋緑净誰能唾龍井芽香乍可親<lb/>
我是江州老司馬蹔將翠黛着閒身<hi>時余乞假將還浙江</hi>
　　山下渡曉發<lb/>
<pb n="KR2k0045_WYG_155-68b"/>
江流闌入抱雲居水色山容玉不如一幅硬黃留粉本<lb/>
雙崕空翠潑林箊船頭靃靃衝波鴨沙口蓰蓰挂網魚<lb/>
下馬濕衣來問渡晨晞浥露小凉初<lb/>
　　九月十五日彭樂君方伯黄訒菴觀察蔣肇予施<lb/>
　　棠村兩副使李仙蟠叅政招同馮靜山侍御開靜<lb/>
　　菴中丞金檜門學使髙魏公總戎讌集百花洲賦<lb/>
　　謝二首兼以志别<lb/>
雅開餞席問蓮塘落日秋隂上女牆檀板能催文字飲<lb/>
<pb n="KR2k0045_WYG_155-69a"/>
金魚多帶菊花香風流勝地誰相繼事業名山可許藏<lb/>
緩歩石橋尋仄徑添衣為領晚來凉<lb/>
陶然隨意坐苔斑為政寧辭半日閒如市臣門無請乞<lb/>
<hi>榜發後諸生謁者無虚日</hi>依雲仙館有追攀栁枝全解歌人舞楓葉<lb/>
先侵座客顔明發船頭义手立<hi>時請假由浙江還  朝</hi>多情難别<lb/>
是西山<lb/>
　　登滕王閣<lb/>
曽聞修竹掩空亭興廢千年亦屢經畫棟月明廻北斗<lb/>
<pb n="KR2k0045_WYG_155-69b"/>
珠簾雲凈展西屛無窮烟景成朝暮有數詩篇寄性靈<lb/>
滾滾長江留不住當歌對酒莫教停<lb/>
　　夜陪集齋叔祖彭樂君方伯金檜門學使馮靜山<lb/>
　　侍御遊北蘭寺　　　　　　　　錢　載<lb/>
沙軟江斜竹徑青夜遥相喚入禪扃燭光林影棲鴉起<lb/>
露氣蟲聲落桂馨朱閣從容秋士屐碧霄親切使臣星<lb/>
待懸曉日闌干上㸔盡西山十二屛<lb/>
　　文山先生祠　　　　　　　　　金徳瑛<lb/>
<pb n="KR2k0045_WYG_155-70a"/>
留取丹心照汗青明知下藥疾彌增少年歌舞家居樂<lb/>
死後風霾烈氣騰社稷孤舟沉海島科名千古重廬陵<lb/>
可憐同氣稱難弟不及夷齊一傳登<lb/>
　　九江使院西有八角石為元總管李忠文公黼墓<lb/>
　　余出入必式焉賦長句吊之<lb/>
紅巾東下已臨江壯氣登陴控此邦市里今存八角石<lb/>
波心舊列七星樁天魔秘宻猶酣舞首䑕紛披各竄降<lb/>
未廢科名收國士李齊余闕總無雙<lb/>
<pb n="KR2k0045_WYG_155-70b"/>
　　謝文節祠三首<lb/>
聽角寒雲擁麗譙信州剰土豈岧嶢流離閩海盤中蕨<lb/>
凄斷崖山笛裏潮舉國蟲沙齊變滅一門魂魄各飄摇<lb/>
江南養士無厮養粒絶空腸氣不消<lb/>
秦庭何處乞師奔趙氏真無尺地存痛哭心唯依帝子<lb/>
薦賢人悞配王孫南陵風雨誰私祭北寺朝昏亦餒魂<lb/>
寄語墨胎山下草經春莫發舊青痕<lb/>
憫忠古寺弋陽溪兩地英靈問所之餓骨何心重肖像<lb/>
<pb n="KR2k0045_WYG_155-71a"/>
　丹楹一旦煥清祠孤生厄運離鄉久異代周親聚首遲<lb/>
　得遇<lb/>
聖朝容直道綱常百世與維持<hi>丙寅五月御史沈君椒園請于憫忠寺專祠肖公像</hi>
　<hi>部議不允今弋陽修葺祠宇附祀闔門忠烈</hi>
　　　渡潯陽江　　　　　　　　　　史貽謨<lb/>
　京峴分流江路賖十年蹤跡歎浮家金焦慣渡中泠水<lb/>
　章貢俄乗上漢槎到海定知經㡬曲𨗳源直欲溯三巴<lb/>
　南征未覺鄉闗近一髮青山指暮霞<lb/>
<pb n="KR2k0045_WYG_155-71b"/>
　　　渡潯陽江<hi>有序</hi>　　　　　　　　錢陳羣<lb/>
　　　　自黃梅至江干謂酉山曰若今日渡江明日曉<lb/>
　　　　經廬阜下就東林館館後散歩虎溪酌知慧泉<lb/>
　　　　從西林上肩輿前去不亦善乎時日將暮風水<lb/>
　　　　未順利太守劉君殿虎明府髙君宜堂飭所司<lb/>
　　　　具牲醪致祭禮畢登舟方鼓枻風從東來揚帆<lb/>
　　　　截流而渡入江州城則夕陽猶在山也酉山有<lb/>
　　　　詩記之即次其韵<lb/>
<pb n="KR2k0045_WYG_155-72a"/>
自笑行人願更奢到來臨晚喚船家誰知天使雙星節<lb/>
穏似張騫八月槎老去無端憐骨月夢來定許過湘巴<lb/>
<hi>時舍弟界官秭歸</hi>中流西望烟波渺㡬㸃風帆一片霞<lb/>
　　東林寺次吳眉菴少司馬題壁原韵<lb/>
古原路轉隔江天九叠屛風對面懸隨意入林呼作社<lb/>
偶然卓錫便名泉聲聞何處無三笑著相㡬曾見白蓮<lb/>
我欲躡雲登絶頂招同五老話尊前<lb/>
　　東林寺和壁間吳眉菴前軰韵　　史貽謨<lb/>
<pb n="KR2k0045_WYG_155-72b"/>
東林遥望接諸天峭壁雲深萬木懸繞寺有山皆積翠<lb/>
到門無樹不鳴泉六時未改禪堂課十丈全荒缽院蓮<lb/>
欲向聲聞尋笑蹟㡬回惆悵虎溪前<lb/>
　　中秋日雨後協一堂閲文彭樂君方伯李蒼崖前<lb/>
　　軰各遺桂一枝贈謝一首呈同事諸公<lb/>
　　　　　　　　　　　　　　　　錢陳羣<lb/>
雨過江城月半廊兩行銀燭正髙張重擕天上呉剛斧<lb/>
領取人間鷲嶺香要與佳文増氣色肯同衆卉鬥芬芳<lb/>
<pb n="KR2k0045_WYG_155-73a"/>
　夜來試院茶初熟手摘瓊英帶露嘗<lb/>
　　　予再典豫章試事竣林青圃學使楊卓庵總戎彭<lb/>
　　　樂君方伯徐階五觀察李蒼崖叅政施棠邨蔣肇<lb/>
　　　予兩副使邀同史酉山編修阿補堂大中丞集百<lb/>
　　　花洲酒半大中丞指壁間石刻謂予曰此居士三<lb/>
　　　載前集此叙事詩也今日之㑹不可以無詩曷依<lb/>
　　　前韵為之遂援筆以賦時乾隆庚午九月十四日<lb/>
　古亭深穏坐秋塘石作屛風樹作墻人影隔簾多入畵<lb/>
<pb n="KR2k0045_WYG_155-73b"/>
　歌聲到水自生香候蟲嗜好老猶癖春蚓欹斜拙未藏<lb/>
　翠幙紅筵燈匼匝風廻舞扇逓微凉<lb/>
　繞砌秋英㸃㸃斑天教勝地占餘閒<lb/>
皇恩只許經旬住星節何妨一再攀如掌平湖髙士宅當<lb/>
　頭明月故人顔不須更上滕王閣已見江城雨後山<lb/>
　　　重修滕王閣落成時乾隆十四年九月也<lb/>
　　　　　　　　　　　　　　　　　李根雲<lb/>
　三江五嶺控章門門倚髙樓勢最尊四照雲沙開錦繡<lb/>
<pb n="KR2k0045_WYG_155-74a"/>
浮空煙水變朝昏瑶臺再築仙人館濁酒難招帝子魂<lb/>
惟有才人詞賦在摩挲碑版照乾坤<lb/>
一年一度慣登樓豈獨馮唐感白頭緱嶺雲歸非故岫<lb/>
<hi>緱嶺在西山</hi>龍沙露冷又新秋髙寒管領千門月浩蕩能銷<lb/>
萬古愁重與江山開面目落霞孤鶩兩悠悠<lb/>
西吳覇業㡬成塵閲盡人間幻與真檻外雲帆空片片<lb/>
花間蛺蝶尚頻頻驚回菊老三秋鬂惆悵蓬飛萬里身<lb/>
陳迹欲書誰逸少數行征雁寫青旻<lb/>
<pb n="KR2k0045_WYG_155-74b"/>
蒼蒼煙靄䕶雕欄依舊江南第一觀金鳯有書來日下<lb/>
玉符飛節駐江干<hi>敕閣為迎送  使之所</hi>唐虞民物依稀見吳楚<lb/>
雲山指㸃㸔擬作畵圖配麟閣他年歸臥夢中攤<lb/>
　　和李蒼崖叅政重修滕王閣落成四律次原韵<lb/>
　　　　　　　　　　　　　　　　蔣嘉年<lb/>
山青水碧映朱門綺閣重新泛酒尊爛醉誰誇筋力健<lb/>
看花自覺眼眵昏風帆不斷他鄉客萍梗長牽逆旅魂<lb/>
在座髙朋今昔異<hi>余前任督漕時同官係方伯刁公觀察凌公鹺臺閻公俱已今昔各異</hi>
<pb n="KR2k0045_WYG_155-75a"/>
長亭身世老乾坤<lb/>
江城兩度葺層樓<hi>余前任督漕時方伯刁公曽葺此樓今復見重修</hi>唐代文章<lb/>
列上頭今日落成剛九月當年勝㑹屬三秋黃花不解<lb/>
詩人淚紅粉何憐帝子愁三仕章門身未老<hi>余自雍正甲寅督漕</hi>
<hi>西江乾隆丙寅再蒞原任於庚午春遷廣饒九南監司</hi>輕帆來去任悠悠<lb/>
碧天秋水静無塵忽覩青青面目真唱晚漁歌還泛泛<lb/>
迎陽雁字又頻頻舊遊題咏成陳迹<hi>閣内多昔年同人題咏</hi>新駐<lb/>
幨帷續後身<hi>余近日赴㑹城即以此作公寓</hi>讀罷逍遥聊自得曠懷無<lb/>
<pb n="KR2k0045_WYG_155-75b"/>
語寄髙旻<lb/>
徘徊髙閣獨慿欄流水行雲次第觀若個承恩來闕下<lb/>
<hi>閣内有亭為迎  詔之所</hi>㡬人移節去江干<hi>往來使客於此迎送</hi>樓頭白雪依<lb/>
然在檻外青山照舊看只有衣冠人物變分明圖畫眼<lb/>
前攤<lb/>
　　丙寅夏五月琵琶亭臨江廊檻工竣偕諸友遊覽<lb/>
　　賦詩以落之　　　　　　　　　唐　英<lb/>
樂天興致敢言同到此清凉心地空隔岸村遮漁浦樹<lb/>
<pb n="KR2k0045_WYG_155-76a"/>
順流船送藕花風遊人野鷺棲亭澹畵檻晴霞暎水紅<lb/>
鐵板銅琶今日客掀髯齊唱大江東<lb/>
　　庚午清明日送客堂看桃花兼留别琵琶亭<lb/>
曲疊陽闗值禁烟凄清去路草芊芊粤東逺更三千里<lb/>
冀北羣空二十年古跡心培縈旅夢好花手植種情緣<lb/>
布㠶指日東風挂水剰山殘一惘然<lb/>
　　將之粤海留别江州風景百歳韶華陶𣙜西江二<lb/>
　　十載客天羇旅棲遲湓浦十經年行將去也曷勝<lb/>
<pb n="KR2k0045_WYG_155-76b"/>
　　黯然江亭栁眼濛濛春雨洒臨岐嶺表心旌剪剪<lb/>
　　東風吹逺道未免有情何以遣此潯水匡山清言<lb/>
　　共鑒<lb/>
官齋惜别笑情癡吏隠陶漁四序宜迎社燕巢歌宛在<lb/>
殿春花事詠將離山愁去路雲深鎻水挽行舟浪疊遲<lb/>
鷺約鷗盟期再訂忘機閣反繫相思<hi>琵琶亭畔余建有到此忘機閣</hi>
雙旌嫋嫋路漫漫庾嶺江城去住難潯水精神清老興<lb/>
廬山面目澹塵官牋花頌月春秋慣斗室氷衙心地寛<lb/>
<pb n="KR2k0045_WYG_155-77a"/>
他日舊遊重此過撥琶敲句補餘歡<lb/>
　　留别蝸寄斗室<lb/>
　潯闗衙齋湫隘余委蛇於方丈斗室中忽忽十有二<lb/>
　年身心微藐隨適自安每當據案謳吟臨窻揮灑坦<lb/>
　坦落落得意忘形㡬不知此外天之髙地之廣也室<lb/>
　乎室乎余於爾斗筲量合蝸寄署之名稱實矣兹則<lb/>
　適將去汝仰屋悽然昔人云太上不忘情余之低徊<lb/>
　留連沾沾於章句者亦此意耳<lb/>
<pb n="KR2k0045_WYG_155-77b"/>
宛其室矣欲霑襟窻几周旋十載心養拙真同蝸在殻<lb/>
等身恰似芥投鍼盆花一樣逢春色燕壘仍來歸社音<lb/>
討古探今天外興新詩千萬此中吟<lb/>
　　龍河舟中夜坐聽雨將之粤海<lb/>
絮落花飛三月中浮家停泊待長風煙籠㟁柳春千縷<lb/>
雲壓江波雨一篷宦興並濃詩卷厚課程未减夜燈紅<lb/>
勞臣不老闗山力抖擻心神早粤東<lb/>
　　舟過大孤山口占<lb/>
<pb n="KR2k0045_WYG_155-78a"/>
蠡口竒峰隻履傳<hi>以其形似隻履相傳名之為鞋山</hi>中流砥柱勢參天<lb/>
影分孤壁水摇塔青擁一湖山滿船五老南臨飛古翠<lb/>
雙鐘北望失寒烟卓然無倚凌波立仰止髙風十二年<lb/>
<hi>大孤山在潯闗部領内十二年闕  及一登闕  傖父也</hi>
　<lb/>
　<lb/>
　<lb/>
　<lb/>
<pb n="KR2k0045_WYG_155-78b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江西通志卷一百五十五<lb/>
</p>
<p>
</p>
  </div>
</body>
</text>
</TEI>
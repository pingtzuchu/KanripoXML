<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷九十三</head> <lb/>
    <p>
<pb n="KR2k0045_WYG_093-1a"/>
欽定四庫全書<lb/>
　江西通志卷九十三<lb/>
　　人物<hi>二十八</hi>
　　　南安府<lb/>
　唐<lb/>
謝肇字景初上猶人閑武藝與父率兵征蠻功第一除<lb/>
　朗州刺史會寇起汀建命舉兵掩之一出而平遷百<lb/>
　勝軍防禦使粤閩卒叛復提兵𠞰平下詔褒美授金<lb/>
<pb n="KR2k0045_WYG_093-1b"/>
　紫光祿大夫檢校户部尚書<hi>林志</hi>
　　按寰宇記唐南康縣地偽呉天祐中析置上猶場<lb/>
　　南唐始改場為縣謝肇在唐時未可遽稱上猶人<lb/>
　　也姑仍舊志又明一統志重見贑州人物<lb/>
　後五代<lb/>
黄玉<hi>一作黄廷玉</hi>上猶人天祐中補使院尋署上猶場民徳<lb/>
　其保障累功二十四考有司上其狀於南唐授銀青<lb/>
　光祿大夫壽九十七而終<hi>豫章書</hi>
<pb n="KR2k0045_WYG_093-2a"/>
盧光稠譚全播皆南康人光稠狀貌雄偉無他材能全<lb/>
　播勇敢有略然全播常竒光稠為人唐末羣盜起南<lb/>
　方全播謂光稠曰天下洶洶此真吾等之時無徒守<lb/>
　此貧賤為也乃相與聚兵衆推全播為主全播曰諸<lb/>
　君若欲成功當得良帥盧公堂堂真君等主也衆諾<lb/>
　之乃立光稠為帥時王潮攻陷嶺南全播攻潮取其<lb/>
　䖍韶二州光稠又遣弟光睦攻潮州光睦好勇而輕<lb/>
　進全播度其必敗乃為竒兵伏歸路光睦果敗走潮<lb/>
<pb n="KR2k0045_WYG_093-2b"/>
　人追之全播以伏兵邀擊遂取潮州是時劉巖起南<lb/>
　海擊走光睦以兵數萬來攻䖍州光稠懼全播曰吾<lb/>
　知劉巖易與爾乃選壯士伏山谷中佯治戰地於城<lb/>
　南告巖戰期以老弱五千出戰戰酣偽北巖急追之<lb/>
　伏發巖遂大敗第功全播悉推諸將梁初江南嶺表<lb/>
　為呉與南漢分據光稠獨以䖍韶二州請命於京師<lb/>
　願輸貢賦太祖為置百勝軍以光稠為防禦使又建<lb/>
　鎮南軍以為留後光稠病以符印屬全播全播不受<lb/>
<pb n="KR2k0045_WYG_093-3a"/>
　光稠卒立其子延昌而事之延昌好遊獵其將黎求<lb/>
　閉門拒延昌延昌見殺求乃自立請命於梁拜為防<lb/>
　禦使求暴病死州人相率詣全播第叩門請之全播<lb/>
　乃遣使請命於梁拜防禦使治䖍七年有善政楊演<lb/>
　遣劉信攻破䖍州以全播歸廣陵卒年八十五<hi>五代史</hi>
　　按盧光稠人物志一載贑州又載南安林志止載<lb/>
　　光稠而不及全播白志據史傳改補<lb/>
　宋<lb/>
<pb n="KR2k0045_WYG_093-3b"/>
謝茂希肇之裔建隆初以武藝顯官至銀青光祿大夫<lb/>
　檢校右散騎常侍兼御史大夫<hi>明一統志</hi>
劉元亨字子嘉南康人開寶中入白鹿洞修進士業江<lb/>
　南國學廢例選赴闕以學行老成為後輩推重復還<lb/>
　鄉道過廬陵郡守聞其名薦應舉登咸平二年第<hi>林志</hi>
田闢南康人天資篤實嗜學不倦游上庠二十年無所<lb/>
　成浩然歸隠號大隱居士九子各授一經登第及特<lb/>
　恩者七人時稱義方者歸田氏<hi>明一統志</hi>
<pb n="KR2k0045_WYG_093-4a"/>
謝允昌字孝孫上猶人肇之裔熙寧間以太學生上書<lb/>
　召對賜進士出身以言忤執政倅曲江有惠利及民<lb/>
　司馬光薦為大理丞不赴遂致仕<hi>林志</hi>
利申字仲通大庾人元豐間士務為新學申遂不應試<lb/>
　遊江都有廣陵集廬陵郭勁序之謂其放得於太白<lb/>
　其易得於樂天其蹇得於聱叟其嚴得於昌黎云<hi>同上</hi>
何大正字自中大庾人博通諸經尤邃於易元祐間升<lb/>
　國學諸儒推許官南雄州司理有愛惠致仕卒<hi>人物志</hi>
<pb n="KR2k0045_WYG_093-4b"/>
田如鼇闢弟宣和進士丞相吕頤浩一見器重之髙宗<lb/>
　召問江右盜賊對曰小寇不足慮所憂者西北耳累<lb/>
　官監察御史出知道州民樂其豈弟後加直秘閣京<lb/>
　西轉運副使昆弟如鵠如鵬如鴻俱登進士第<hi>明一統志</hi>
　　按田如鼇人物志以為闢之第三子與一統志不<lb/>
　　合<lb/>
蔡居中字正中南康人好學不倦宣和間入太學政和<lb/>
　中謁主文霍端友侍郎以其文擬冠多士同列有持<lb/>
<pb n="KR2k0045_WYG_093-5a"/>
　他卷曰波瀾老成當為第一即張綱也居中次之仕<lb/>
　終宗正丞<hi>林志</hi>
鍾鼎字文昭上猶人聞范文正義田事慕之偕姪日新<lb/>
　置義莊建書院延師以訓鄉族子弟子三傑登紹興<lb/>
　進士為化州司法叅軍歸值建城盡其家之磚石輸<lb/>
　官有司以聞賜勅有哲夫成城保衛鄉里之褒<hi>明一統志</hi>
盧汝舟字仲濟大庾人政和間以陸藻薦隸御史府廉<lb/>
　約守正不事刻深紹興中地震上疏推本劉向京房<lb/>
<pb n="KR2k0045_WYG_093-5b"/>
　之學無慮數千言官至武翼大夫<hi>同上</hi>
李諤字正臣南康人建炎進士性機警厯州縣所至有<lb/>
　惠政嘗判吉州永豐盜起諤設法平之鄰境羣盜聞<lb/>
　風皆畏憚數百里踪跡屏息累官至朝奉大夫<hi>人物志</hi>
鄧富字孝積大庾人有智略屢平寇盜人呼之曰鄧江<lb/>
　南紹興間以功累遷八州巡檢知昌化軍加授廣西<lb/>
　路都鈐轄武略大夫<hi>林志</hi>
何源字清卿大庾人通諸經分授其子長衢亨以春秋<lb/>
<pb n="KR2k0045_WYG_093-6a"/>
　登寶祐進士次光龍以禮記登咸淳進士門人莫如<lb/>
　徳亦以易登淳祐進士父子師友淵源如此<hi>同上</hi>
盧世亮字亮工上猶人光稠五世孫母歿廬墓有巨蛇<lb/>
　來世亮恐其母驚異痛哭有頃雷震蛇死近墓一里<lb/>
　出甘泉二虎徃來墓側若馴伏狀縣令陳廷傑書其<lb/>
　事於石<hi>安志</hi>
鍾作霖字民望上猶人紹興進士仕至通直郎為人以<lb/>
　禮法自持隆興癸未幼子祐繼之皆有辭藻<hi>林志</hi>
<pb n="KR2k0045_WYG_093-6b"/>
莫士先字元亨大庾人專攻於學乾道辛夘舉鄉試調<lb/>
　邕州户曹其子如徳淳祐甲辰進士<hi>人物志</hi>
曽守約字惟魯大庾人慶元鄉薦慕濂洛開統於郡師<lb/>
　事黄幹以居敬為本窮理為要充本軍學正文行著<lb/>
　稱<hi>同上</hi>
李賔字獻可大庾人師事張子韶行履端潔䆳於經學<lb/>
　以特唱名任潯州推官㑹當國惡子韶賔遂致仕<hi>府志</hi>
嚴寅字敬仲大庾人事親盡孝紹定進士厯太常博士<lb/>
<pb n="KR2k0045_WYG_093-7a"/>
　袐書省正字雝州觀察推官決疑獄生全甚衆<hi>安志</hi>
張南金字文雋大庾人淳祐進士以善謀畫屢辟湖南<lb/>
　廣東戎幕攝縣政治有聲奏為袐書郎知東莞縣<hi>人物</hi>
　<hi>志</hi>
謝泌上猶人淳祐間以薦授肇慶司理決獄明慎民謂<lb/>
　不寃㑹茶寇起荆湘剽江西及嶺南泌獻䇿於制帥<lb/>
　分兵掎角平之擢湖南提刑州鈐轄命下卒<hi>同上</hi>
盧宗邁字紹先汝舟姪少隸御史府樞宻使汪澈臨邊<lb/>
<pb n="KR2k0045_WYG_093-7b"/>
　視師檄以自隨宗邁熟知險阻澈深嘉之厯館職文<lb/>
　雅練達兩朝日厯成一嵗五遷官至武翼大夫晚年<lb/>
　藏書萬卷<hi>白志</hi>
鍾特立上猶人鼎之孫身長九尺五寸勇義過人寶祐<lb/>
　戊午羣盜犯邑特立率數從者禦寇盜驚其狀貌之<lb/>
　異敗走俘馘甚衆以功授星子尉<hi>同上</hi>
曽和應字賢叔上猶人隱居梅嶺之隂清苦好吟八十<lb/>
　不倦黄秋巖謂其得性情之正趙青山諸老多有品<lb/>
<pb n="KR2k0045_WYG_093-8a"/>
　題<hi>同上</hi>
張季和上猶人咸淳間割股療父疾郡守趙孟藡美以<lb/>
　詩時稱孝子又南康陽大明字和甫親喪廬墓感有<lb/>
　靈異<hi>安志</hi>
李梓發字材甫上猶人徳祐元年以世族舉為南安三<lb/>
　縣巡檢元兵圍上猶梓發隨邑令李申㢲及邑中諸<lb/>
　義士堅守不懈元兵死傷甚衆旋解去文天祥表梓<lb/>
　發為團練使督府諮議收之幕下申㢲請梓發徃來<lb/>
<pb n="KR2k0045_WYG_093-8b"/>
　南贑圖戰守計祥興己夘元兵復至梓發與邑令城<lb/>
　守益堅時天祥兵敗績行朝亡於崖山邑子黄桂紱<lb/>
　為元卒所獲令齎榜入城招降且傅崖山之難梓發<lb/>
　大怒戮桂紱無何城陷梓發與子姓四十七人皆自<lb/>
　焚同時有唐仁黄賢張伯子劉淵子張南仲陽清叟<lb/>
　及邑令李申㢲俱遇害<hi>人物志</hi>
何時上猶人隠居博學元兵攻上猶時率僕從義勇與<lb/>
　戰力不支被執強之降厲聲曰恨吾力不能殺汝肯<lb/>
<pb n="KR2k0045_WYG_093-9a"/>
　降乎元將怒去其舌遂遇害舉家死之<hi>府志</hi>
　元<lb/>
李昌元字有貞大庾人延祐七年被薦授韶州教授誨<lb/>
　士得宜以學廩餘貲委學正陳仁傑李元孫道生徃<lb/>
　廬陵造祭器樂器又延樂師叅校音律教韶弟子之<lb/>
　明慧者每祀事人稱禮樂在庭云<hi>人物志</hi>
何衢亨大庾人與弟光龍皆登宋進士至元十七年總<lb/>
　管張榮聘權韶州教授誨迪頗勤引課業中選者編<lb/>
<pb n="KR2k0045_WYG_093-9b"/>
　為儒户免其徭役州人士皆欣戴之<hi>安志</hi>
黄文傑字顯明上猶人大徳間授安逺教尋辭歸所著<lb/>
　有大學中庸雙說文獻藁郡學志提舉滕玉霄序其<lb/>
　文<hi>林志</hi>
　明<lb/>
黎翰翔字應文大庾人洪武四年舉賢良科授廣信永<lb/>
　豐知縣厯信陽知州陞叅議未上卒從弟鳯翔字應<lb/>
　瑞亦舉賢良科知獻縣<hi>人物志</hi>
<pb n="KR2k0045_WYG_093-10a"/>
呉谷賢字賔之大庾人洪武四年舉賢良科召對稱㫖<lb/>
　授廣西僉事弟谷善字美之亦舉賢良仕終廣西栁<lb/>
　州府知府<hi>同上</hi>
賴子英上猶人洪武十六年貢生仕至湖廣叅政以廉<lb/>
　慎勤敏稱<hi>安志</hi>
李琦南康人洪武十八年貢生厯刑部員外郎陞淮安<lb/>
　知府左遷營繕主事陞郎中質直廉正厯官四十餘<lb/>
　年彞險一節<hi>林志</hi>
<pb n="KR2k0045_WYG_093-10b"/>
周鼎字子重大庾人洪武中貢入國子差督重慶租賦<lb/>
　又督修溧陽圩岸陂塘皆著績授兵科給事中厯陞<lb/>
　廣東按察司未上卒<hi>人物志</hi>
　　按林志周鼎厯官湖廣按察司復左遷廣東市舶<lb/>
　　提舉終化州同知與此不同<lb/>
蔡原啓上猶人洪武中由嵗貢拜監察御史剛正有風<lb/>
　裁<hi>分省人物考</hi>
何雋大庾人洪武中以貢任貴州道御史先是雋任貴<lb/>
<pb n="KR2k0045_WYG_093-11a"/>
　州都司㫁事有政聲薦改是職風紀振肅<hi>同上</hi>
劉芳字彌章大庾人洪武初辟舉任本府儒學教授誨<lb/>
　士有方能詩文有集傳於世子公振亦辟舉<hi>人物志</hi>
朱瑴字玉雙大庾人洪武貢生授於潛令考滿寓京師<lb/>
　元宵賞燈賦詩應制授翰林院五經博士以奏對明<lb/>
　切陞行人司副應求賢對䇿超陞河南叅議陞湖廣<lb/>
　叅政河南右布政復改山東總率諸郡邑役夫數十<lb/>
　萬採木楚蜀處置得宜民不勞而事集以老疾乞致<lb/>
<pb n="KR2k0045_WYG_093-11b"/>
　仕有詩集藏於家<hi>林志</hi>
譚翼字南宿大庾人洪武進士授龍溪丞未之官彗星<lb/>
　再見求直言翼疏論時政謫戍南寧久之稍内徙建<lb/>
　文初陞龍溪知縣尋擢兵部郎中與同年黄子澄練<lb/>
　子寧善金川之難同諸郎署赴火死妻鄒氏子仕謹<lb/>
　俱自縊<hi>人物志</hi>
蔡運南康人洪武嵗貢建文中厯官四川山東叅政清<lb/>
　勁不諧於俗罷去知賔州有惠政靖難師起不屈死<lb/>
<pb n="KR2k0045_WYG_093-12a"/>
　之<hi>同上</hi>
熊受孫字性初一名紀善洪武中舉賢良科剛介不撓<lb/>
　任監察御史以言事謫戍都匀建文元年起知招逺<lb/>
　縣靖難後受孫竊嘆胥吏覺之告訐逮死闔族五十<lb/>
　餘人皆徙邊<hi>同上</hi>
　　按以上三人皆建文忠臣林志或不載或諱其死<lb/>
　　節事白志補<lb/>
賴禮字周文南康人永樂初進士厯興寧沅江知縣所<lb/>
<pb n="KR2k0045_WYG_093-12b"/>
　至廉介不阿卒於仕<hi>分省人物考</hi>
王時習字勉學南康人永樂鄉舉入太學修大典壬辰<lb/>
　登進士擢御史巡按河南振肅風紀撫恤廣東發倉<lb/>
　賑饑民還朝再命徃督陜西諸營卒於官<hi>林志</hi>
劉永字克修大庾人永樂進士授刑部主事厯郎中以<lb/>
　大學士楊榮薦陞荆州知府一郡稱治親藩所行多<lb/>
　不法永疏聞於朝械繫詔獄幾遇害㑹朝審得釋復<lb/>
　原官尋以憂去郡民數千人徒步京師懇留之特㫖<lb/>
<pb n="KR2k0045_WYG_093-13a"/>
　奪情起復前後厯十四年卒於任民立祠肖像祀之<lb/>
　<hi>分省人物考</hi>
　　按劉永宦蹟詳見劉介夫所撰劉太守傳中<lb/>
蔣誠字性存大庾人永樂進士授㑹同知縣改巴縣廉<lb/>
　慎公勤巴民歌之擢御史于謙薦有才望者陞行軍<lb/>
　副使初任河南復調廣西後為石亨等所嫉致仕<hi>人物</hi>
　<hi>志</hi>
蔡彬南康人永樂進士任大竹令寛厚得民任滿當代<lb/>
<pb n="KR2k0045_WYG_093-13b"/>
　百姓詣闕乞留再任後以疾歸<hi>林志</hi>
蔣銘字公紀大庾人宣徳進士授南京工部主事陞吏<lb/>
　部郎中謙慎廉介時復行薦舉之例銘得雲南澂江<lb/>
　府厯八年清介著聞㣲疾乞致仕<hi>人物志</hi>
滕宗道大庾人宣徳間辟舉仕興寧知縣流寇至率民<lb/>
　兵破之調新㑹黄蕭養亂叅政戴弁以宗道有謀略<lb/>
　檄至郡城隨都督董興刻期平賊考績陞海州知州<lb/>
　久之以知兵薦陞兵部貟外郎卒於官<hi>同上</hi>
<pb n="KR2k0045_WYG_093-14a"/>
蔡雲瀚初名蒲字九節大庾人宣徳進士初授工部主<lb/>
　事謫判平樂後厯福建僉事謝事家居以文學著稱<lb/>
　<hi>林志</hi>
譚清字元潔大庾人父敏舉鄉試任州縣有循政清自<lb/>
　幼端莊長矜行履天順中貢入監授南寧訓導由國<lb/>
　子學錄陞荆府伴讀陳規諫不聴乞致仕後二年王<lb/>
　果不道命總憲戴珊往體察得清所為箴銘詩記悉<lb/>
　規諫語擬疏錄用以旣沒而罷<hi>人物志</hi>
<pb n="KR2k0045_WYG_093-14b"/>
張九逵字天衢大庾人𢎞治進士厯知掲陽休寧二縣<lb/>
　擢南京禮科給事中端重方雅值内璫劉瑾誅疏瑾<lb/>
　及賂瑾致大位者悉罷之除瑾所矯詔諸苛法擢湖<lb/>
　廣叅議改廣西督軍征蠻冒瘴卒於任<hi>分省人物考</hi>
劉節字介夫南安人𢎞治鄉試第一㑹試第六及廷對<lb/>
　以敷陳剴切寘二甲授兵部主事逆瑾竊政謫尹宿<lb/>
　松陞廣徳知州累官四川提學僉事福建浙江布政<lb/>
　使擢副都御史巡撫山東總督江淮漕運疏漕政五<lb/>
<pb n="KR2k0045_WYG_093-15a"/>
　事次第行之嘗疏舉人才特薦泰州布衣王艮績最<lb/>
　晉刑部侍郎星變疏乞致仕卒年八十輯有廣文選<lb/>
　周詩遺軌春秋列傳兩漢七朝文藪聲律發䝉並行<lb/>
　於世<hi>同上</hi>
劉寅字彦亮大庾人正徳進士累官湖廣布政使弭楚<lb/>
　藩英燿之難引年致仕壽九十餘卒長子自南以孝<lb/>
　謹稱<hi>人物志</hi>
譚瑋字徳武大庾諸生幼從父於東莞縣治父以南京<lb/>
<pb n="KR2k0045_WYG_093-15b"/>
　部郎言事里居瑋亦感憤為學文慕周秦書彷鍾王<lb/>
　各極其至性至孝母劉宜人卒一慟幾絶三年不出<lb/>
　苫次以哀毁致疾而卒<hi>玉茗堂集</hi>
胡述上猶人好計議初為増廣生正徳末王文成征輋<lb/>
　辟為贊畫賊平授冠帶及宸濠之變復召至軍前有<lb/>
　賛助功格於例不得授世䕃<hi>人物志</hi>
王溥霖南康人正徳末王文成征輋溥霖杖䇿謁見糾<lb/>
　合族里願從軍者為數隊奮擊斬獲後狃勝不虞設<lb/>
<pb n="KR2k0045_WYG_093-16a"/>
　伏遂陷沒文成書扁以旌之<hi>府志</hi>
劉昭文字汝簡南康人嘉靖進士授行人進刑部貟外<lb/>
　郎年甫二十五遂絶意仕進從學於湛文簡鄒文莊<lb/>
　之門與同志聚講旭山所著有求正集<hi>人物志</hi>
王事聖字忠卿南康人嘉靖乙夘鄉薦任華陽知縣陞<lb/>
　蘇州同知尋擢鎮江知府汪元洪等煽亂事聖討擒<lb/>
　之調黎平府軍民不輯事聖以公誠臨之復上疏改<lb/>
　鑄印文加軍民字邊境靖謐踰年致仕蘇州鎮江俱<lb/>
<pb n="KR2k0045_WYG_093-16b"/>
　祠之<hi>同上</hi>
黄養䝉字存一南安人嘉靖進士授遂昌知縣前令為<lb/>
　豪猾所誣養䝉廉其非辜白出之擢吏部徧厯諸司<lb/>
　計吏之嵗日夕居曹中杜一切私謁旌别黜陟悉協<lb/>
　輿論遷南太常少卿晉光祿卿尋陞南户部侍郎南<lb/>
　安故無城戊午邑燬於寇力賛夏尹汝礪築城之議<lb/>
　已而寇復至邑賴以完後令議濬萬石陂復慫慂之<lb/>
　二事為邑百世利里人深徳之肖像立祠<hi>分省人物考</hi>
<pb n="KR2k0045_WYG_093-17a"/>
鄭溥南安人由進士為無錫令訪知其禮俗所由壊因<lb/>
　示民以奢敗儉存戒禁明白自以裁減一身服御為<lb/>
　率至其張具上官館遇過客俱酌豐約之中曰勞民<lb/>
　以恱人非吾心也暇則與士大夫接歡卒莫敢撓以<lb/>
　私秩滿陞南京户部主事揚州置分司𣙜舟有大小<lb/>
　二闗舊皆征之溥徃司𣙜通小闗恣舟行而國計仍<lb/>
　足後擢雲南知府丁憂家居卒年五十六<hi>同上</hi>
黄天暘南安人由舉人知英徳剛正嚴明不畏權勢時<lb/>
<pb n="KR2k0045_WYG_093-17b"/>
　中官遣取英石暘却之曰此石何用徒勞民耳儻以<lb/>
　為竒請詣九嶷觀之更竒特也堅持不與及去士民<lb/>
　攀號以留者千計<hi>廣東名宦志</hi>
孫希䕫字子樂大庾人天性篤摯事繼母備極孝道以<lb/>
　鄉試第一厯知陽春唐縣勤敏於政興利革弊雪大<lb/>
　辟寃獄九人均徭役甦徧困撫按屢薦將題擢科道<lb/>
　以事忤中官遂致仕<hi>府志</hi>
　　按安志孝義傳有南康蔡恢陽敷盛賴汝威大庾<lb/>
<pb n="KR2k0045_WYG_093-18a"/>
　　沈安劉忠學劉琥鍾憲上猶張瑶呉孟傳張朝臣<lb/>
　　俱以孝稱附錄備考<lb/>
傅慶貽字有積南安人由進士知畨禺縣公恕廉明催<lb/>
　科不擾凡圖命誣盜匿訐諸奸俱絶有訴子不孝者<lb/>
　察其貧無以養捐俸給之父子感泣丁艱去任行槖<lb/>
　蕭然民為勒石以誌去思<hi>廣東名宦志</hi>
黄華秀南安人由進士為韶州司理精明以輔其仁果<lb/>
　㫁以行其恕雪殺姑之寃釋代兄之囚辨代塜之詭<lb/>
<pb n="KR2k0045_WYG_093-18b"/>
　韶人至今稱之擢南御史<hi>同上</hi>
王三重字坦齋大庾人進士厯知龍門畨禺潮陽三縣<lb/>
　所至以廉明著擢吏部主事忤魏璫去崇禎初起文<lb/>
　選司疏陳銓司賄狥之弊上嘉之温體仁以戚屬托<lb/>
　弗聴體仁怒或遂誣三重以贓私謫戌捜其邸囊止<lb/>
　六金朝士憤然曰有如此贓吏耶體仁敗臺諫交白<lb/>
　其寃特召用未行而卒前在龍門時有告人盜牛以<lb/>
　皮置池中一捜得之三重曰此詐也皮在池中汝何<lb/>
<pb n="KR2k0045_WYG_093-19a"/>
　從知告者首服其發奸摘隱𩔖如此<hi>同上</hi>
　國朝<lb/>
朱國藩大庾人明崇禎貢通判湖州向有白糧民運每<lb/>
　為積磊棍徒引户奄寺所侵勒累嵗逋負大為民害<lb/>
　國藩剛㫁廉明勤心釐剔特疏詳陳其弊諸奸歛手<lb/>
　舊累永除徵糧遇貧民虧額者勉為稱貸代輸鼎革<lb/>
　時國藩從萬死一生中為民請命郡人感其徳歌曰<lb/>
　苕之水清以漪翁與為殖殖耶而搰其泥弁之巒截<lb/>
<pb n="KR2k0045_WYG_093-19b"/>
　以㕒翁與為漸漸耶而枕其彞<hi>浙江名宦志</hi>
劉如昌字天卿大庾人自幼失怙家貧事母盡孝嘗出<lb/>
　行遇賊欲殺之如昌跪泣曰死弗敢避有寡母在此<lb/>
　身若死將并擠於溝壑矣言訖大慟賊憐而釋之又<lb/>
　山行遇虎虎不為害及母卒哀毁盡禮每雷雨輙詣<lb/>
　墓側哀號至老不改年八十卒<hi>白志</hi>
蔡希舜字仲韶上猶人八嵗能文長而博極羣書以明<lb/>
　經授司理不仕隱居授徒郡邑能文者多出其門年<lb/>
<pb n="KR2k0045_WYG_093-20a"/>
　八十卒著有雲溪集行世長子志育以明經司訓永<lb/>
　新攝永寧學事適寧邑遭寅夘之亂庠士多陷於賊<lb/>
　事平志育殫力保全者數百人次志廉順治丁酉舉<lb/>
　於鄉<hi>同上</hi>
劉永慶字善符大庾人純慤真實以孝友稱尤勇於義<lb/>
　與同邑易明宇善明宇病篤付託以妻子永慶曰是<lb/>
　吾分也㣲子言吾將恝然耶值兵亂明宇家産蕩盡<lb/>
　永慶贍其妻子為營㛰葬復分已産之半并童僕給<lb/>
<pb n="KR2k0045_WYG_093-20b"/>
　之其曲盡友道如此<hi>同上</hi>
　<lb/>
　<lb/>
　<lb/>
　<lb/>
　<lb/>
　<lb/>
　江西通志卷九十三<lb/>
</p>
<p>
</p>
  </div>
</body>
</text>
</TEI>
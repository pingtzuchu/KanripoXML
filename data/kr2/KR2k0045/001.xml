<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷一</head> <lb/>
    <p>
<pb n="KR2k0045_WYG_001-1a"/>
欽定四庫全書<lb/>
　江西通志卷一<lb/>
　　星野<lb/>
　列宿分野其傳自古周禮保章爰辨星土兩戒山河<lb/>
　雲漢是取表裏升降辰躔毗輔<lb/>
聖世隆平統一寰宇南條右紀維江之滸牛斗斯占人<lb/>
　文實聚珠璧聮輝景慶共覩和豐瑞應庶徵揚詡天<lb/>
　寳物華今驗其語作星野志<lb/>
<pb n="KR2k0045_WYG_001-1b"/>
二十八舍主十二州斗秉兼之所從來久矣吳楚之疆<lb/>
　候在熒惑占於鳥衡<hi>史記天官書</hi>
　張守節正義云熒惑鳥衡皆南方之星故吳楚之占<lb/>
　候也<lb/>
斗江湖牽牛婺女揚州翼軫荆州<hi>同上</hi>
丙丁江淮海岱一曰丙楚戍吳越<hi>漢書天文志</hi>
吳地斗分壄也今之㑹稽九江丹陽豫章廬江廣陵六<lb/>
　安臨淮郡盡吳分也楚地翼軫之分壄也今之南郡<lb/>
<pb n="KR2k0045_WYG_001-2a"/>
　江夏零陵桂陽武陵長沙及漢中汝南郡盡楚分也<lb/>
　<hi>漢書地理志</hi>
自南斗十二度至須女七度為星紀於辰在丑吳越分<lb/>
　野屬揚州<hi>費直說周易起斗十度</hi>自張十七度至軫十一度為<lb/>
　鶉尾於辰在已楚之分野屬荆州<hi>費直起張十三度</hi>魏太史<lb/>
　令陳卓及范蠡鬼谷張良諸葛亮譙周京房張衡並<lb/>
　云<hi>晉書天文志</hi>
斗牽牛須女吳越揚州九江入斗一度廬江入斗六度<lb/>
<pb n="KR2k0045_WYG_001-2b"/>
　<hi>按晉地理志廬江郡有尋陽縣</hi>豫章入斗十度會稽入牛一度<hi>吳分會稽</hi>
　<hi>立東陽郡其太末信安二縣地今半屬廣信府</hi>翼軫楚荆州江夏入翼十二<lb/>
　度<hi>吳分江夏立武昌郡有柴桑縣</hi>長沙入軫十六度<hi>吳分長沙立安成郡晉以安成</hi>
　<hi>屬荆州同上</hi>
貞觀中李淳風撰法象志因漢書十二次度數始以唐<lb/>
　之州縣配而一行以為天下山河之象存乎兩戒北<lb/>
　戒自三危積石負終南地絡之隂東及太華逾河並<lb/>
　雷首厎柱王屋太行北抵常山之右乃東循塞垣至<lb/>
<pb n="KR2k0045_WYG_001-3a"/>
　濊貊朝鮮是謂北紀南戒自岷山嶓冡負地絡之陽<lb/>
　東及太華連商山熊耳外方桐柏自上洛南逾江漢<lb/>
　擕武當荆山至於衡陽乃東循嶺徼逹東甌閩中是<lb/>
　謂南紀河源自北紀之首循雍州北徼逹華隂而與<lb/>
　地絡相會並行而東至太行之曲分而東流與涇渭<lb/>
　濟瀆相為表裏謂之北河江源自南紀之首循梁州<lb/>
　南徼逹華陽而與地絡相會並行而東及荆山之陽<lb/>
　分而東流與漢水淮瀆相為表裏謂之南河故於天<lb/>
<pb n="KR2k0045_WYG_001-3b"/>
　象則𢎞農分陜為兩河之會五服諸侯在焉自陜而<lb/>
　西為秦涼北紀山河之曲為晉代南紀山河之曲為<lb/>
　巴蜀皆負險用武之國也自陜而東三川中岳為成<lb/>
　周西距外方大伾北至於濟南至於淮東逹鉅野為<lb/>
　宋鄭陳蔡河内及濟水之陽為鄘衛淮水之隂為申<lb/>
　隨皆四戰用文之國也北紀之東至北河之北為邢<lb/>
　趙南紀之東至南河之南為荆楚自北河下流南距<lb/>
　岱山為三齊夾右碣石為北燕自南河下流北距岱<lb/>
<pb n="KR2k0045_WYG_001-4a"/>
　山為鄒魯南涉江淮為吳越皆負海之國貨殖之<lb/>
　所阜也自河源循塞垣北東及海為戎翟自江源<lb/>
　循嶺徼南東及海為蠻越觀兩河之象與雲漢<lb/>
　之所始終而分野可知矣於易五月一陰生而雲漢<lb/>
　潛萌于天稷之下進及井鉞間得坤維之氣陰始<lb/>
　達於地上而雲漢上升始交於列宿七緯之氣通<lb/>
　矣東井據北川上流故鶉首為秦蜀墟得兩戒山<lb/>
　河之首雲漢達維右而漸升始居列宿上觜觹<lb/>
<pb n="KR2k0045_WYG_001-4b"/>
　參伐皆直天闗表而在河陰故實沈下流得大梁<lb/>
　距河稍逺涉陰亦深故其分野自漳濵郤負恒山<lb/>
　居北紀衆山之東南外接髦頭地皆河外陰國也<lb/>
　十月陰氣進踰乾維始上達於天雲漢至營室<lb/>
　東壁間升氣悉究與内規相接故自南正達於西正<lb/>
　得雲漢升氣為山河上流自北正達於東正<lb/>
　得雲漢降氣為山河下流娵訾在雲漢升降中<lb/>
　居水行正位故其分野當中州河濟間且王良閣道<lb/>
<pb n="KR2k0045_WYG_001-5a"/>
　由紫垣絶漢抵營室上帝離宫也内接成周河内皆<lb/>
　豕韋分十一月一陽生而雲漢漸降退及艮維始下<lb/>
　接於地至斗建間復與列舍氣通於易天地始交泰<lb/>
　象也踰析木津隂氣益降進及大辰升陽之氣究而<lb/>
　雲漢沉潛於東正之中故易雷出地曰豫龍出泉為<lb/>
　解皆房心象也星紀得雲漢下流百川歸焉析木為<lb/>
　雲漢末派山河極焉故其分野自南河下流窮南紀<lb/>
　之曲東南負海為星紀自北河末派窮北紀之曲東<lb/>
<pb n="KR2k0045_WYG_001-5b"/>
　北負海為析木負海者以其雲漢之隂也唯娵訾内<lb/>
　接紫宫在王畿河濟間降婁元枵與山河首尾相逺<lb/>
　鄰顓頊之墟故為中州負海之國也其地當南河之<lb/>
　北北河之南界以岱宗至于東海自鶉首踰河戒東<lb/>
　曰鶉火得重離正位軒轅之柢在焉其分野自河華<lb/>
　之交東接祝融之墟北負河南及漢蓋寒燠之所均<lb/>
　也自析木紀天漢而南曰大火得明堂升氣天市之<lb/>
　都在焉其分野自鉅野岱宗西至陳留北負河濟南<lb/>
<pb n="KR2k0045_WYG_001-6a"/>
　及淮皆和氣之所布也陽氣自明堂漸升逹于龍角<lb/>
　曰壽星龍角謂之天關於易氣以陽決隂夬象也升<lb/>
　陽進踰天關得純乾之位故鶉尾直建巳之月内列<lb/>
　太微為天庭其分野自南河以負海亦純陽地也壽<lb/>
　星在天關内故其分野在商亳西南淮水之隂北連<lb/>
　太室之東自陽城際之亦㢲維地也夫雲漢自坤抵<lb/>
　艮為地紀北斗自乾擕㢲為天綱其分野與帝車相<lb/>
　直皆五帝墟也究咸池之政而在乾維内者降婁也<lb/>
<pb n="KR2k0045_WYG_001-6b"/>
　故為少昊之墟叶北宫之政而在乾維外者娵訾也<lb/>
　故為顓頊之墟成攝提之政而在㢲維内者壽星也<lb/>
　故為太昊之墟布太微之政而在㢲維外者鶉尾也<lb/>
　故為烈山氏之墟得四海中承太階之政者軒轅也<lb/>
　故為有熊氏之墟木金得天地之微氣其神治於季<lb/>
　月水火得天地之章氣其神治於孟月故章道存乎<lb/>
　至微道存乎終皆隂陽變化之際也若微者沉潛而<lb/>
　不及章者髙明而過亢皆非上帝之居也斗杓謂之<lb/>
<pb n="KR2k0045_WYG_001-7a"/>
　外廷陽精之所布也斗魁謂之會府陽精之所復也<lb/>
　杓以治外故鶉尾為南方負海之國魁以治内故娵<lb/>
　訾為中州四戰之國其餘列舍在雲漢之隂者八為<lb/>
　負海之國在雲漢之陽者四為四戰之國降婁𤣥枵<lb/>
　以負東海其神主於岱宗歲星位焉星紀鶉尾以負<lb/>
　南海其神主於衡山熒惑位焉鶉首實沉以負西海<lb/>
　其神主於華山太白位焉大梁析木以負北海其神<lb/>
　主於恒山辰星位焉鶉火大火壽星豕韋為中州其<lb/>
<pb n="KR2k0045_WYG_001-7b"/>
　神主於嵩嶽鎮星位焉近代諸儒言星土者或以州<lb/>
　或以國虞夏秦漢郡國廢置不同周之興也王畿千<lb/>
　里及其衰也僅得河南七縣今天下一統而直以鶉<lb/>
　火為周分則疆埸舛矣七國之初天下地形雌韓而<lb/>
　雄魏魏地西距髙陵盡河東河内北固漳鄴東分梁<lb/>
　宋至於汝南韓據全鄭之地南盡潁川南陽西逹虢<lb/>
　略距函谷固宜陽北連上地皆綿亘數州相錯如繡<lb/>
　考雲漢山河之象多者或至十餘宿其後魏徙大梁<lb/>
<pb n="KR2k0045_WYG_001-8a"/>
　則西河合於東井秦拔宜陽而上黨入於輿鬼方戰<lb/>
　國未滅時星家之言屢有明效今則同在畿甸之中<lb/>
　矣而或者猶據漢書地理志推之是守甘石遺術而<lb/>
　不知變通之數也<hi>新唐書天文志</hi>
　　按河分兩戒之說元明以來精於測驗者往往譏<lb/>
　　其疎謬通雅云星土分野隋唐之志為詳然自西<lb/>
　　法圖成則兩戒之說荒唐矣<hi>利瑪竇為兩圖一載中國嘗見之星一載</hi>
　　<hi>中國所未見者天河自井接尾箕盡垓埏萬方而懸河分度界之真可決從古之疑一行兩戒之論辯若</hi>
<pb n="KR2k0045_WYG_001-8b"/>
　　<hi>以今直之皆妄臆耳</hi>又云河漢以十月收二月見天下皆然<lb/>
　　而嶺表臘月晴煗之夜仍見河漢緫不收隱此從<lb/>
　　古無人道破者愚謂一行此術不惟俯察地理若<lb/>
　　指諸掌實與觀斗柄而知四時審中星以驗昬旦<lb/>
　　同符天象之自然要未可廢而不錄也<lb/>
斗牽牛星紀也初南斗九度餘千四十二秒十二太中<lb/>
　南斗二十四度終女四度自廬江九江負淮水南盡<lb/>
　臨淮廣陵至於東海又逾南河得漢丹陽會稽豫章<lb/>
<pb n="KR2k0045_WYG_001-9a"/>
　西濱彭蠡南渉越門迄蒼梧南海逾嶺表自韶廣以<lb/>
　西珠崖以東為星紀之分也古吳越郡舒廬桐六蓼<lb/>
　及東南百越之國南斗在雲漢下流當淮海間為吳<lb/>
　分牽牛去南河寖逺自豫章迄會稽南逾嶺徼為越<lb/>
　分翼軫鶉尾也初張十五度餘千七百九十五秒二<lb/>
　十二太中翼十二度終軫九度自房陵白帝而東盡<lb/>
　漢之南郡江夏東逹廬江南郡濵彭蠡之西得長沙<lb/>
　武陵又逾南紀盡鬱林合浦之地自沅湘上流西逹<lb/>
<pb n="KR2k0045_WYG_001-9b"/>
　黔安之左皆全楚之分<hi>同上</hi>
江南道蓋古揚州南境漢丹陽會稽豫章廬江零陵桂<lb/>
　陽等郡長沙國及牂牁江夏南郡地潤昇常蘇湖杭<lb/>
　睦越明衢處婺温台宣歙池洪江饒䖍吉袁信撫福<lb/>
　建汀漳為星紀分其名山衡廬茅蔣天目天台會稽<lb/>
　四明括蒼縉雲金華大庾武夷其大川湘灨沅澧浙<lb/>
　江洞庭彭蠡太湖<hi>新唐書地理志</hi>
北斗七星二曰璇法星主地其分為楚四曰權為時主<lb/>
<pb n="KR2k0045_WYG_001-10a"/>
　水其分為吳<hi>宋史天文志</hi>
三台六星上台下星主荆揚<hi>同上</hi>
天市垣二十二星在氐房心尾箕斗宫内東蕃十一星<lb/>
　六曰吳越西蕃十一星二曰楚<hi>同上</hi>
北方南斗六星南星者魁星也北星杓也石申曰魁第<lb/>
　一主吳二會稽三丹陽四豫章五廬江六九江十二<lb/>
　國十六星在牛女南近九坎各分土居列國之象九<lb/>
　坎之東一星曰齊齊北二星曰趙趙北一星曰鄭鄭<lb/>
<pb n="KR2k0045_WYG_001-10b"/>
　北一星曰越越東二星曰周周東南北列二星曰秦<lb/>
　秦南二星曰代代西一星曰晉晉北一星曰韓韓北<lb/>
　一星曰魏魏西一星曰楚楚南一星曰燕有變動各<lb/>
　以其國占之陶隱居曰越星在婺女南楚一星在魏<lb/>
　西南<hi>同上</hi>
　　按十二國中有越無吳此春秋越滅吳後所占也<lb/>
五車五星次東南一星曰司空主填星楚分荆州主黍<lb/>
　粟<hi>同上</hi>
<pb n="KR2k0045_WYG_001-11a"/>
　　按五車之占有楚而無吳越當在戰國楚滅越已<lb/>
　　後但既不主揚州則於豫章似無渉惟安成一郡<lb/>
　　晉屬荆州差可牽合耳<lb/>
江南東西路蓋禹貢揚州之域當牽牛須女之分東限<lb/>
　七閩西略夏口南抵大庾北際大江<hi>宋史地理志</hi>
揚州北極出地三十三度<hi>元時四海測景之所凡二十有七此揚州乃今揚州江都</hi>
　<hi>縣地</hi>吉州北極出地二十六度半<hi>元史天文志</hi>
星分度斗二十六牽牛八須女十二翼十八軫十七星<lb/>
<pb n="KR2k0045_WYG_001-11b"/>
　部地名斗牽牛越須女吳<hi>與髙誘前注異</hi>翼軫楚<hi>淮南天文訓</hi>
牽牛流為揚州分為越國軫星散為荆州<hi>春秋元命苞</hi>
䝉山以東至南江會稽震澤徐揚之州屬權星大别以<lb/>
　東至雷澤九江荆州屬衡星<hi>春秋文耀鉤</hi>
兖豫屬上台荆揚屬下級<hi>論語擿輔象</hi>
鄭司農<hi>名衆</hi>說星土以春秋傳曰參為晉星商主大火國<lb/>
　語曰歲之所在則我有周之分野之屬是也某謂大<lb/>
　界則曰九州州中諸國中之封域於星亦有分焉其<lb/>
<pb n="KR2k0045_WYG_001-12a"/>
　書亡矣堪輿雖有郡國所入度非古數也今其存可<lb/>
　言者十二次之分也星紀吳越也𤣥枵齊也娵訾衞<lb/>
　也降婁魯也大梁趙也實沈晉也鶉首秦也鶉火周<lb/>
　也鶉尾楚也壽星鄭也大火宋也析木燕也此分野<lb/>
　之妖祥主用客星彗孛之氣為象<hi>鄭康成周禮注</hi>
自張十二度至軫六度謂之鶉尾之次立秋處暑居之<lb/>
　楚之分野自斗六度至須女二度謂之星紀之次大<lb/>
　雪冬至居之越之分野<hi>蔡邕月令章句</hi>
<pb n="KR2k0045_WYG_001-12b"/>
布度定紀布州繫象雍屬魁冀屬樞兖青屬機徐揚屬<lb/>
　權荆屬衡梁屬開陽豫屬瑶光<hi>張揖廣雅</hi>
　　此以九州屬北斗也星止七而州有九何也合青<lb/>
　　於兖合揚於徐故七星可主九州也與宋史第二<lb/>
　　主楚第四主吳說異<lb/>
天有十二次地有九州以此九州當彼十二次周禮雖<lb/>
　云皆有分星不知其分孰分之也星紀在於東北吳<lb/>
　越實在東南魯衛東方諸侯遥屬戌亥之次又三家<lb/>
<pb n="KR2k0045_WYG_001-13a"/>
　分晉方始有趙而韓魏無分趙獨有之<hi>此據鄭氏周禮注</hi>漢<lb/>
　書地理志分郡國以配諸次其地分或多或少鶉首<lb/>
　極多鶉火甚狹徒以相傳為說其源不可得而聞之<lb/>
　或有災祥而為占者多得其效蓋古之聖哲有以度<lb/>
　知非後人所能測也<hi>孔穎達春秋正義</hi>
吳越在南齊魯在東今歲星或北或西不依國地所在<lb/>
　者此古之受封之日歲星所在之辰國屬焉故也吳<lb/>
　越二國同次者亦謂同年度受封故同次也<hi>賈公彦周禮疏</hi>
<pb n="KR2k0045_WYG_001-13b"/>
熒惑主霍山揚州荆州交州又曰璇璣者謂北極星也<lb/>
　玊衡者謂斗九星也玉衡第四星主荆州常以五卯<lb/>
　日候之乙卯為南陽己卯為零陵辛卯為桂陽癸卯<lb/>
　為長沙丁卯為武陵凡五郡第六星主揚州常以五<lb/>
　巳日候之乙巳為豫章辛巳為丹陽己巳為廬江丁<lb/>
　巳為吳郡會稽癸巳為九江凡六郡<hi>星經</hi>
　　按郭子章云江西本豫章郡當候以乙巳廣信玉<lb/>
　　山舊屬會稽郡當候以丁巳安福舊屬長沙郡當<lb/>
<pb n="KR2k0045_WYG_001-14a"/>
　　候以癸卯其說雖拘於地猶不失古法也<lb/>
南斗牽牛星紀之次初斗十一度外末女七度内於分<lb/>
　為吳越於辰在丑於野在揚自漢廬江九江負淮水<lb/>
　之南盡臨淮廣陵於東海又逾南海西濱彭蠡南至<lb/>
　南海南斗在雲漢之下流當淮海之間為吳分牽牛<lb/>
　去南河寖逺故其分野自古豫章東逹古之會稽南<lb/>
　逾嶺徼為越分島夷蠻貊之人聲教所不洎者皆係<lb/>
　之其在中國之地廬舒濠和滁真揚楚泰通無為兩<lb/>
<pb n="KR2k0045_WYG_001-14b"/>
　浙之蘇秀湖杭常潤明越睦處温台衢婺江南之江<lb/>
　寧饒信洪撫筠袁䖍吉宣歙江池太平廣德南康興<lb/>
　國臨江建昌福建之漳泉汀南劍興化邵武廣南之<lb/>
　循梅潮惠廣端康封梧新恩春藤髙竇雷化容白南<lb/>
　義瓊珠崖昌化萬安皆吳越之分也<hi>于大吉天文祕訣</hi>
九江入牛五度豫章入斗十度彭蠡入翼十五度<hi>同上</hi>
　　按彭蠡入翼豈據張勃吳録以彭蠡為洞庭耶姑<lb/>
　　録之<lb/>
<pb n="KR2k0045_WYG_001-15a"/>
黄帝分星次斗十一度至婺女七度曰須女又曰星紀<lb/>
　於辰在丑於律為黄鍾斗建在子今吳越分野費直<lb/>
　分星次斗十度至女五度為星紀吳越分野屬揚州<lb/>
　蔡邕分星次斗六度至須女二度謂之星紀大雪冬<lb/>
　至居越之分野陳卓范蠡鬼谷張良諸葛亮譙周京<lb/>
　房張衡分星次斗牽牛須女吳越揚州九江入斗一<lb/>
　度豫章入斗十度唐一行所分星次南斗牽牛星紀<lb/>
　之次也丑初起斗九度中斗二十四度終女四度其<lb/>
<pb n="KR2k0045_WYG_001-15b"/>
　分野自廬江九江負淮水之南盡臨淮廣陵至于東<lb/>
　海又逾南河得漢丹陽會稽豫章郡西濱彭蠡南渉<lb/>
　越州盡東南百越之國皆星紀分也南斗在雲漢下<lb/>
　流殷淮海之間為吳分牽牛在河南浸逺故其分野<lb/>
　自豫章東逹會稽南逾嶺徼為越分<hi>范成大吳郡志分野說</hi>
費直書十二篇以易卦配地域蔡邕月令章句以節氣<lb/>
　當國分及皇甫謐作帝王紀復以月律配入辰次言<lb/>
　之而事益支矣按邕之說豕韋之次立春驚蟄居之<lb/>
<pb n="KR2k0045_WYG_001-16a"/>
　衛之分野以至𤣥枵小寒大寒居之為齊之分若謐<lb/>
　之說星紀之次於辰為丑謂之赤奮若於律黄鍾斗<lb/>
　建在子吳越分野以至析木於辰為寅謂之攝提格<lb/>
　於律應鍾斗建在亥燕之分野此班鄭之說也鄭氏<lb/>
　律說黄鍾子之氣十一月建而辰在星紀應鍾亥之<lb/>
　氣十月所建而辰在析木班固厯志娵訾之初危十<lb/>
　六度為立春中營室十四度為驚蟄𤣥枵之初婺女<lb/>
　八度小寒中而危初為大寒二子蓋源乎此夫星紀<lb/>
<pb n="KR2k0045_WYG_001-16b"/>
　東北而吳越實東南降婁娵訾戍亥之位而魯衛實<lb/>
　在東北齊表東海而星且北秦處西陲而次乃南故<lb/>
　或以古受封之日歲星所在為說武王克商歲在鶉<lb/>
　火伶州鳩云歲之所在我周之分野則周屬鶉火晉<lb/>
　文即位歲受實沈董因所云實沈之虚晉人是居自<lb/>
　張十七至軫十一鶉尾楚分故魯襄二十八年歲淫<lb/>
　𤣥枵禆竈知楚子之死謂歲棄其次以害鳥帑周楚<lb/>
　惡之則鶉尾為楚矣自氐五至尾九大火宋分故魯<lb/>
<pb n="KR2k0045_WYG_001-17a"/>
　昭十七年星見火辰梓慎知宋鄭之火謂宋大辰之<lb/>
　虚皆火房也則大火為宋矣然春秋戰國地每遷變<lb/>
　三晉未分晉果何分秦拔西河魏當何屬周既東西<lb/>
　何都而直鶉火陳滅於楚何自而入韓分前封後據<lb/>
　又豈得如康成之所謂同時而當星次哉古之國邑<lb/>
　不過百里何常而得專次况古萬國周千八百又豈<lb/>
　皆無受封之日而獨此十二國得當之乎秦乃周也<lb/>
　不曰周而以東洛為周唐都京兆二郡既入畿内而<lb/>
<pb n="KR2k0045_WYG_001-17b"/>
　說者尚謂秦分則是國易而地不易也吳楚齊晉春<lb/>
　秋之末廣土所至一時配入而不知疆域雜亂之不<lb/>
　可要也夫風俗之所以異以廣谷大川之異制也州<lb/>
　郡雖改山川不移閩浙五嶺本自两越荆揚徐梁正<lb/>
　爾三楚亦何得以是制哉此一行所以惟取七宿之<lb/>
　中分四象之中位自上元之首以度為紀據山河以<lb/>
　分其野然亦未之盡也茍以封日則有絶而復續者<lb/>
　或以姬而繼子封日既異前人又非而前星且不變<lb/>
<pb n="KR2k0045_WYG_001-18a"/>
　耶禹貢無言保章之說惟不得而執也雖然豕韋禍<lb/>
　蔡大梁凶楚𤣥枵見饑乎宋鄭星紀定占於吳越永<lb/>
　嘉中歲白熒惑聚牛女間時謂吳越當有興王未幾<lb/>
　元帝登位故史臣謂星斗是祥苻堅會謀南寇石越<lb/>
　對以歲鎮斗牛福德所在而苻融亦以吳越為不可<lb/>
　伐蓋有不可誣者歲之所在為福所衝為災故師曠<lb/>
　梓慎禆竈有得而言天道在西北而晉不害在越而<lb/>
　吳不利皆以歲言之也吳越同分而史墨以為越得<lb/>
<pb n="KR2k0045_WYG_001-18b"/>
　歲吳不應伐是又不可曉者前哲之言蓋亦自有所<lb/>
　見而不必牽乎此餘如未然要以九州之分為正<hi>羅泌</hi>
　<hi>星野說</hi>
天有三垣紫微太微天市是也紫微太微皆將相輔佐<lb/>
　之位而天市下垣則列國星宿之所在其星東西二<lb/>
　十有二宋南海燕東海徐吳越齊中山趙九河魏韓<lb/>
　楚梁巴蜀秦鄭河中河間晉周曰分野者指列星所<lb/>
　屬之分而言鄭氏謂星所主土是也其國在此而星<lb/>
<pb n="KR2k0045_WYG_001-19a"/>
　則在彼彼此若不相配而其為象未嘗不相屬非地<lb/>
　之在北者其分野在天亦居北地之在南者其分野<lb/>
　在天亦居南也<hi>蘇伯衡論分野</hi>
南昌瑞州饒州臨江袁州<hi>皆吳地</hi>廣信撫州建昌贑州南<lb/>
　安禹貢揚州之域星紀斗分南康<hi>揚之西陲吳頭楚尾</hi>九江<hi>吳地</hi>
　吉安<hi>吳楚之境</hi>禹貢荆揚二州之域星紀斗分<hi>清類天文分野之書</hi>
南昌饒州廣信南康建昌撫州臨江吉安瑞州袁州贑<lb/>
　州南安天文斗分野九江天文斗牛分野<hi>明一統志</hi>
<pb n="KR2k0045_WYG_001-19b"/>
斗六星二十五度吳之分野應天鳯陽蘇州松江常州<lb/>
　鎮江廬州安慶太平寧國池州徽州和州滁州杭州<lb/>
　廣德州處州南昌<hi>八州縣</hi>饒州<hi>七/縣</hi>廣信<hi>七/縣</hi>南康<hi>四縣</hi>建昌<lb/>
　<hi>五縣</hi>撫州<hi>六/縣</hi>臨江<hi>四/縣</hi>吉安<hi>九/縣</hi>瑞州<hi>三/縣</hi>袁州<hi>四/縣</hi>贑州<hi>十二縣</hi>
　南安<hi>四縣</hi>牛六星七度吳之分野揚州淮安湖州温州<lb/>
　九江<hi>五縣純星次分野章世</hi>
明輿地圖以方格限里數查自順天府至應天府<hi>今江寧府</hi>
　二千二百里至杭州府二千七百里至南昌府三千<lb/>
<pb n="KR2k0045_WYG_001-20a"/>
　里至廣州府四千八百里因前後北極出地差度乃<lb/>
　求每度應里數若干如應天府較京師差八度南昌<lb/>
　差十一度以二百七十二里推一度杭州差十度用<lb/>
　二百七十里廣州差十七度用二百八十二里所推<lb/>
　里數略不合者或測極髙未必確而查竪晷無景亦<lb/>
　未必定故止以二百五十小里約計之可也若折中<lb/>
　多寡以二百七十里論當得九萬七千二百為地球<lb/>
　一周之里數置零數不用尚有九萬餘里<hi>李天經渾天儀說</hi>
<pb n="KR2k0045_WYG_001-20b"/>
地球用法其經緯皆異者任令一處居頂而從此下髙<lb/>
　弧至地平使之南北游移以正交其彼處為度乃識<lb/>
　交度與頂之中弧化為里則得二處直相距之里數<lb/>
　又復識本髙弧交地平度因以得彼處較前處所居<lb/>
　之方位若經同而緯異即先移其處同居子午圏下<lb/>
　以本圏上度識二處各距赤道若干度以之相減乃<lb/>
　得其相距度因以化為里如順天府與南昌府約在<lb/>
　同經試於子午圏上得南昌北距赤道二十八度順<lb/>
<pb n="KR2k0045_WYG_001-21a"/>
　天距四十度相差十二度化得三千六百餘里設一<lb/>
　處在赤道内一處在赤道外各以所得數相加即其<lb/>
　相距度乃因以化為里若緯同而經異即先各以其<lb/>
　處移至子午圏下從鶯島圏線起至子午圏下止赤<lb/>
　道上算各經度以之相減即得二處經度差但距赤<lb/>
　道内外逺近者依赤道平行小圏似不能如前法求<lb/>
　里數蓋小圏所應一度之里較本赤道度相應者不<lb/>
　等因而度小里數亦應少今惟於球上用髙弧乃有<lb/>
<pb n="KR2k0045_WYG_001-21b"/>
　一簡即得者何也以一處居頂安髙弧使從他處過<lb/>
　則止視髙弧上交㸃與頂之間弧即其相距度因復<lb/>
　算得里數如前<hi>同上</hi>
揚州管斗吳之分野兼得楚及南越之交<hi>杜佑通典</hi>
晉張華雷煥見斗牛間紫氣求之得寳劍於豐城故王<lb/>
　子安滕王閣詩序云物華天寳龍光射牛斗之墟吳<lb/>
　分也又云星分翼軫地接衡廬玊海云天闢翼軫之<lb/>
　疆地振江湖之國則以其近於楚分也而或者以子<lb/>
<pb n="KR2k0045_WYG_001-22a"/>
　安為誤誤矣於次為星紀為鶉尾<hi>郭子章豫章書</hi>
豫章之地春秋時以為楚之東境據天文則吳之分野<lb/>
　<hi>涂廙續豫章記</hi>
　　按史記楚世家昭王十二年吳伐楚取番正義括<lb/>
　　地志云饒州鄱陽縣春秋時為楚東境秦為番縣<lb/>
　　是則江西郡縣春秋二百年本屬楚至魯定公時<lb/>
　　始為吳有耳<lb/>
一統志豫章十三郡皆禹貢揚州之域而九江南康則<lb/>
<pb n="KR2k0045_WYG_001-22b"/>
　地兼乎荆天文斗分野而九江則宿兼乎牛考牛宿<lb/>
　本位居丑之次為吳越揚州之分六星凡七度此王<lb/>
　勃所謂斗牛之墟者乎然斗二十五度所分野之地<lb/>
　週數千餘里躔度次舍宜有鑿然不爽者考之天文<lb/>
　諸書以及各郡舊志類皆沿習異同不能分晰各度<lb/>
　乃蒐求遺書獲殘卷一帙二十八宿分野之圖說僅<lb/>
　存云斗六星二十五度為吳之分野南昌入斗八度<lb/>
　饒州廣信同居七度瑞州三度建昌五度撫州六度<lb/>
<pb n="KR2k0045_WYG_001-23a"/>
　吉安九度贑州十二度南康臨江袁州南安俱斗四<lb/>
　度而九江則入牛五度雖分郡甚晰然與九江入斗<lb/>
　一度豫章入斗十度從前諸家又相徑庭矣豈氣數<lb/>
　遷移古今懸隔不相符合一至此乎<hi>江西志論</hi>
南昌府故禹貢揚州之域春秋時地名豫章屬吳於辰<lb/>
　則丑於次則星紀於宿則斗牛女晉志云豫章郡入<lb/>
　斗十度考晉張華問斗牛之間何為有異氣雷煥對<lb/>
　以寳劍之精當在豫章豐城宋黄庭堅曰勾吳之區<lb/>
<pb n="KR2k0045_WYG_001-23b"/>
　維斗所直是斗十度正本府之分野<hi>南昌府志</hi>
　　按南昌各府志略於星野撫州廣信援引稍詳吉<lb/>
　　安贑州則并此門類而去之故就諸縣志中說有<lb/>
　　根據者間採一二條以補其闕<lb/>
豫章南土斗牛北宿邈不相臨而星野相應古今不爽<lb/>
　何歟賈公彦謂受封之始歲星所在遂為分野鄭夾<lb/>
　漈謂諸國分星命以主祭二說今並存之論者謂天<lb/>
　體圓蓋列宿精光南北相射信矣亦不盡然惟僧一<lb/>
<pb n="KR2k0045_WYG_001-24a"/>
　行以雲漢始終表裏江河分兩戒四維用以紀綱州<lb/>
　郡其說極為精透蓋謂星紀當雲漢下流百川歸焉<lb/>
　故其分野自南河下流窮南紀之曲東南負海為星<lb/>
　紀則吳越適相值今按豫章入斗十度值星紀之次<lb/>
　觀星分野自當以雲漢之說為宗至於五星三台紫<lb/>
　微垣天市垣之星各有分應圖經所載從來久矣<hi>楊周</hi>
　<hi>憲新建志</hi>
天文圖斗六星二十五度吳之分野南昌與焉則豫章<lb/>
<pb n="KR2k0045_WYG_001-24b"/>
　主斗無疑矣以豫章近婺州專應牛宿者臆也<hi>章兆瑞進</hi>
　<hi>賢志辨</hi>
瑞州古豫章郡地晉天文志及清類天文分野書並云<lb/>
　豫章入斗十度乃舊志稱入斗十三度終十四度此<lb/>
　猶不甚相逺及按唐天文志則云豫章訖會稽南逾<lb/>
　嶺徼為越分夫越屬牛度而牽牛去南河寖逺則瑞<lb/>
　安見其果屬斗分耶且按晉書隆安四年太隂犯牽<lb/>
　牛而是年豫章水災則屬牛似乎有騐又云南斗二<lb/>
<pb n="KR2k0045_WYG_001-25a"/>
　十五度每一星得四度一分分之六有竒豫章起斗<lb/>
　十二度六分終十六度六分有竒以地理分之每百<lb/>
　里得九分分之一有竒諸郡居瑞之首者三百六十<lb/>
　餘里繼瑞之尾者一千二百七十餘里然則瑞之分<lb/>
　野豈非起南斗十三度四分終十四度四分有竒也<lb/>
　哉<hi>瑞州府志</hi>
瑞志分野屬斗固矣乃入度之淺深有岐說焉至别考<lb/>
　占候家言又謂麗牛有徵何哉因思子安滕王閣詩<lb/>
<pb n="KR2k0045_WYG_001-25b"/>
　序首言星分翼軫後人多譏其誤謂是少年馳騁之<lb/>
　文不暇詳核及考呂覽諸書吳楚之分其星翼軫彼<lb/>
　蓋先舉衡廬大勢言也孰謂王生誤哉<hi>按勃精於推歩厯算嘗作</hi>
　<hi>千歲厯序中明言星分謂吳楚異宿也後人自誤解耳</hi>下稱斗牛之墟則較然<lb/>
　矣<hi>同上</hi>
省志江右皆斗分野當屬吳境而袁志載斗六度至須<lb/>
　女二度謂之星紀吳越分野又南斗牽牛星紀之次<lb/>
　則萬載分野約在斗牛二星間筠志引晉隆安水災<lb/>
<pb n="KR2k0045_WYG_001-26a"/>
　其麗牛有騐萬故筠轄當不甚相逺也<hi>袁州府萬載縣志</hi>
臨江為禹貢揚州之域按漢地理志晉天文志當星紀<lb/>
　之次南斗之度<hi>臨江府志</hi>
攷春秋正義曰三家分晉方始有趙而韓魏無分二國<lb/>
　且不得分昻畢之度安成一縣耳又何必因荆揚二<lb/>
　字遽分斗軫丑巳哉蓋廬陵與安成接壤地分天次<lb/>
　恐不應若是遼絶也安成既應南斗之占<hi>梁大同五年彗出南</hi>
　<hi>斗陳天嘉四年太白入南斗皆應安成郡</hi>則分野當在揚州之域<hi>吉安府廬陵縣</hi>
<pb n="KR2k0045_WYG_001-26b"/>
　<hi>志</hi>
星辰之逺度數之微其是非之較吾不能齊也乃若其<lb/>
　地則為吳也舊矣故吾從入斗者焉十二辰次各得<lb/>
　天度三十度三十分之十四無贏縮也<hi>按皇甫謐世紀四方之度</hi>
　<hi>大有贏縮</hi>今考星紀度數漢志引黄帝分星次起斗十一<lb/>
　度至女七度蔡邕起斗六度至女二度皆得二十九<lb/>
　度費直起斗十度至女五度晉志起斗十二度至女<lb/>
　七度唐書起斗九度至女四度皆得二十八度是星<lb/>
<pb n="KR2k0045_WYG_001-27a"/>
　紀不得與諸辰均矣晉志以豫章入斗十度廬江斗<lb/>
　六度九江斗一度而星紀之次乃起斗十二度則星<lb/>
　紀析木各得斗度之半豫章與九江廬江皆不得居<lb/>
　星紀當入析木之津矣惟元郭守敬起斗三度七十<lb/>
　六分八十五秒終女二度六分三十八秒則斗牛正<lb/>
　在星紀之次吳越亦當斗牛之分而各辰度數皆均<lb/>
　庶幾近之諸家星紀之度皆不足三十其分野數千<lb/>
　里約二百里不能當一度九江豫章相距二百里而<lb/>
<pb n="KR2k0045_WYG_001-27b"/>
　遥而遂差九度則盡星紀之野雖百度不給也且界<lb/>
　以彭蠡則九江濱湖北豫章濵湖南經以江漢則九<lb/>
　江在江南廬江在江北九江一度豫章十度乃自北<lb/>
　而入南而廬江六度又自南而入北則星宿亂矣安<lb/>
　所取衷哉鄭注謂堪輿雖有郡國所入度非古數者<lb/>
　其是之謂夫南斗二十五度其星六其四主豫章一<lb/>
　星得四度有竒以乗豫章千里之疆約二百餘里而<lb/>
　差一度臨汝南豫章二百里豫章入斗十度則撫亦<lb/>
<pb n="KR2k0045_WYG_001-28a"/>
　將入十一度矣<hi>撫州府舊志</hi>
文昌在北斗之首斗魁戴匡六星曰文昌宫文耀鉤曰<lb/>
　天之六府孝經援神契曰文精所聚揚天紀輔弼並<lb/>
　居以成天象故曰文昌宫也淳熙志臨川有文昌堰<lb/>
　上值文昌星不知何所本<hi>按文昌堰之應文昌宫猶南安天柱峰之應紫微垣</hi>
　<hi>進賢縣之應進賢星也其説皆鑿</hi>宋守家坤翁云上通辰次各著分野者<lb/>
　諸州之所同上通天垣正應文昌者吾郡之所獨又<lb/>
　引漢志元始元年九月有流星出文昌貫紫宫在斗<lb/>
<pb n="KR2k0045_WYG_001-28b"/>
　西北子亥間如環以為文昌亦當在子亥間與巳午<lb/>
　相值巳午東南也巳午之維廣矣而云獨值吾州者<lb/>
　若失之固然猶有說焉譬之日色圓照九垓而其精<lb/>
　光正射影於土圭凝於陽燧者僅如珠如芥豈昔有<lb/>
　精天文者耑命之耶然無所考矣<hi>同上</hi>
府志援引諸家辨析雖詳卒無確見然俱就西江全地<lb/>
　考據異同非專為一撫州辨也聞西士南懷仁云豫<lb/>
　章入斗七度軫翼非也又據游子六推建昌新城應<lb/>
<pb n="KR2k0045_WYG_001-29a"/>
　在斗五度則撫屬諸縣應在斗六度矣<hi>周旋東鄉縣志論</hi>
建昌星野在斗正德志據晉史州郡躔次豫章入斗十<lb/>
　度嘉靖志又據撫州志云去豫章二百里將入十一<lb/>
　度今按南城去豫章三百餘里其入十一度比之撫<lb/>
　州似尤可據<hi>建昌府志</hi>
諸說皆以信為揚州吳越境分野當在斗牛間蓋凡之<lb/>
　也周禮保章氏以星辨九州鄭康成注星紀吳越一<lb/>
　星紀耳而吳越代有廣狹况鄭所指乃春秋之勾吳<lb/>
<pb n="KR2k0045_WYG_001-29b"/>
　於越已邈於保章氏所分而一行所論吳越分野又<lb/>
　邈於春秋數倍將誰是乎惟晉志州郡躔次始分度<lb/>
　明初龔斆輩之說為加詳及攷章大力星次分野畫<lb/>
　圖列地分星繫歌仰觀俯察瞭如指掌攷其所本乃<lb/>
　得之湯羅二西士則與今靈臺司厯者其學合矣<hi>廣信</hi>
　<hi>府志</hi>
明初舉龔斆及王本杜佑著分野書分星於土分土於<lb/>
　度分度於數獨詳其說以九州在日月之下南屬日<lb/>
<pb n="KR2k0045_WYG_001-30a"/>
　北屬月經以二十八宿積數七百八十三星視其土<lb/>
　之廣狹分屬一宿一宿所屬或一省或兼省郡得宿<lb/>
　之度而分居縣又分其度之數或半數一數以至四<lb/>
　五數斆分鉛為光澤崇安北界北接上饒弋陽入南<lb/>
　斗八之頭九之尾三分數之間星紀之次於辰在丑<lb/>
　於數建星於干支丙戌於疆域為揚之南越分神赤<lb/>
　帝赤熛怒主之<hi>同上</hi>
饒占揚州吳國之境考索通考諸書云北斗則揚徐主<lb/>
<pb n="KR2k0045_WYG_001-30b"/>
　權饒則揚五星則歲星主齊吳饒則吳二十八宿則<lb/>
　斗牛女星紀之次為吳越揚州之分野饒則吳越揚<lb/>
　州晉書云自南斗十二度至女七度為星紀吳越之<lb/>
　分野屬揚州饒在焉或云九江入斗一度豫章入斗<lb/>
　十度饒界於中非精天文者莫之分然緫以斗為據<lb/>
　云<hi>饒州府志</hi>
九江入斗一度豫章入斗十度南康為江右名郡星子<lb/>
　原隸江州建昌安義隸豫章其地界於豫章九江之<lb/>
<pb n="KR2k0045_WYG_001-31a"/>
　間則宿在斗分此分野之正也<hi>南康府分野圖說</hi>
廬山於天文為星紀之次其辰在丑斗牛分野<hi>廬山志</hi>
晉志自南斗十二度至須女七度為星紀於辰在丑國<lb/>
　則吳楚州則維揚又析斗女分豫章入斗十度九江<lb/>
　入斗一度今考劉青田分野細數九江南康廣信三<lb/>
　府俱屬斗二十度而入斗一度者乃江寧揚州二府<lb/>
　並存之以俟知推歩者<hi>九江府志</hi>
班固地理志以斗牛為吳分野九江屬焉瑞昌九江屬<lb/>
<pb n="KR2k0045_WYG_001-31b"/>
　邑相去不數十里星野將安辨之嘗考蘇軾辰次圖<lb/>
　以南斗十度為吳之頭以軫十度為楚之尾費直星<lb/>
　厯南斗之十度屬豫章軫之十一度屬武昌瑞昌楚<lb/>
　之尾也接壤武昌星厯辰次似宜為軫不為斗今有<lb/>
　精甘石之術者其必能辨於此<hi>瑞昌縣志</hi>
邑西聮郴桂郴桂古長沙郡去斗分逺矣<hi>林際春崇義副志</hi>
今之言天事者動曰星野星則據北斗七星謂䝉山以<lb/>
　東至南江會稽震澤徐揚之州屬權星大别以東雷<lb/>
<pb n="KR2k0045_WYG_001-32a"/>
　澤九江荆州屬衡星野則據二十八宿班孟堅云楚<lb/>
　地翼軫之分壄吳地斗分壄粤地牽牛婺女之分壄<lb/>
　也後人祖其說實不可據周天三百六十度大地全<lb/>
　體九萬里應之上天一度下地二百五十里確有定<lb/>
　所不能移動南自瓊州北極出地一十八度北至開<lb/>
　平等處北極出地四十二度從南渉北共得二十四<lb/>
　度徑六千里在大地全體不過十五分之一耳豈有<lb/>
　穹窿圓象耑為六千里而設哉且南北分地亦不相<lb/>
<pb n="KR2k0045_WYG_001-32b"/>
　符僧一行以天漢分南北近又有以圖書數位說之<lb/>
　者體則陽不變而隂變用則隂不變而陽變皆臆度<lb/>
　而不足徵然則保章氏以星土辨九州之地所封封<lb/>
　域皆有分星以觀妖祥盡皆謬歟是蓋未詳所封二<lb/>
　字之義也善乎賈公彦之疏可以解從來之惑矣考<lb/>
　廣州府北極出地二十三度半南昌府北極出地二<lb/>
　十九度崇義介在豫章東粤之交由縣治至庾關僅<lb/>
　一百五十里故其風氣略與粤同<hi>劉凝崇義縣志槀本</hi>
<pb n="KR2k0045_WYG_001-33a"/>
江西禹貢揚州之域天文斗分野於辰則丑於次則星<lb/>
　紀於宿則斗牛女按揚州之域不止一江右今之江<lb/>
　南浙江亦斗分閩廣亦牛女分江西界四省之間而<lb/>
　並麗此三星作統志者所列分星於義當矣贑州者<lb/>
　江西十三郡之一耳十三郡之分星皆同贑州何以<lb/>
　獨得居之舊志引魏太史令陳卓言郡國所入宿度<lb/>
　豫章入斗十度贑隸豫章則贑之宿度豫章已統之<lb/>
　矣可以不載今之豫章專指洪州贑去洪千有餘里<lb/>
<pb n="KR2k0045_WYG_001-33b"/>
　所入之宿度宜不無參差則愈不必載鯫生不敢談<lb/>
　天闕之可也<hi>贑州府志凡例</hi>
王子充有言分野視分星古不謂地也地有彼此之不<lb/>
　齊而分野在天則一定而不易是故吳星紀也而入<lb/>
　斗牛宿度豫章地固入斗然吳地南而星紀北以言<lb/>
　乎斗又為經星運動不居者豈非彼此不相配之說<lb/>
　乎然則如子充言揚州之有豫章豫章之有雩都非<lb/>
　以地之偏全大小析星之度數分毫如星家史氏言<lb/>
<pb n="KR2k0045_WYG_001-34a"/>
　也蓋合星紀斗度而主吳則合星紀斗度而主豫章<lb/>
　主雩都矣安見雩都之小不足應星紀斗宿之全度<lb/>
　哉彼匹夫匹婦精誠所感干於天象況一邑乎<hi>雩都縣志</hi>
　<hi>論</hi>
豫章與閩禹貢皆揚州域贑州春秋屬吳越戰國屬楚<lb/>
　今獨以斗為豫章十二郡之分野閩八郡則牛女分<lb/>
　野豈周禮注言斗牛吳越漢書言牛女揚州皆統言<lb/>
　之歟抑天星分配以時而變歟今以地論之瑞去贑<lb/>
<pb n="KR2k0045_WYG_001-34b"/>
　三百餘里去汀僅八十里星土之交瑞似於斗頗逺<lb/>
　於牛女差近然則瑞當介斗牛之間理或然乎<hi>瑞金縣續</hi>
　<hi>志</hi>
星之與土以氣相屬而不繫於方隅僧一行之言也靈<lb/>
　豁入理自足壓諸家之說按贑古揚州吳越地又屬<lb/>
　楚人為豫章屬縣故星次宜隨之石又贑屬邑也斗<lb/>
　牛既為贑之分星則亦石之分星也然於宿未聞其<lb/>
　有專直政使有專直而一宿中星躔度數必且豆剖<lb/>
<pb n="KR2k0045_WYG_001-35a"/>
　瓜分務得江以西者又得贑者贑屬十二邑中之石<lb/>
　城者譬不異以髪屬心䰅屬腎遂一䰅必求一䰅之<lb/>
　水源於腎一髪必求一髪之火種於心也微乎微難<lb/>
　之矣天事𣺌茫寸寸而量之毋乃以精鑿而反失之<lb/>
　乎盡信書者毋輙引斗牛間寳氣決其在豐城之類<lb/>
　者用相横折也<hi>郭堯京石城縣志論</hi>
　　已上次舍麗屬占歩立說各異備録以俟考蓋從<lb/>
　　來星野之說有二一主地之方位一主星之光氣<lb/>
<pb n="KR2k0045_WYG_001-35b"/>
　　主地似乎有憑實失之固考鄭注析木寅津幽燕<lb/>
　　分也而與星紀斗牛相聮東魯為降婁中州之宋<lb/>
　　為大火反隔一舍其不主地位明矣或者乃以瑞<lb/>
　　昌接壤武昌宜為軫不為斗崇義西連郴桂瑞金<lb/>
　　地近汀州皆去斗為逺甚至强配道里於一度中<lb/>
　　又分細數不幾欲密而反疎乎以氣相屬不繫方<lb/>
　　隅其說源於張衡王充暢於一行理較當矣昔人<lb/>
　　猶以星紀北而吳越南未能破疑試思斗牛雖屬<lb/>
<pb n="KR2k0045_WYG_001-36a"/>
　　北方之宿而四時運行非若北辰之居所不移也<lb/>
　　況星紀舍中農丈人主稼穡織女主女功匏𤓰主<lb/>
　　果食宇内同占曷嘗限以南北哉詳核天文志及<lb/>
　　星經豫章於次為星紀於辰為丑於星宿為斗牛<lb/>
　　此為定義其麗屬而有時占及者北斗第四權星<lb/>
　　第五衡星第六開陽星上台之下星天市垣東蕃<lb/>
　　第六星西蕃第二星十二國之越星楚星五車之<lb/>
　　司空星於五曜主熒惑及歲星義各有指要於有<lb/>
<pb n="KR2k0045_WYG_001-36b"/>
　　驗故厯代所占豫章應斗者什之五六應牛者什<lb/>
　　之二三翼軫無之觀古可以知今不當以豫章地<lb/>
　　曾入楚强附鶉尾次舍矣博雅君子宜有擇焉<lb/>
風氣和平無瘴氛毒厲之虞無大水旱蟄蝗不至故歲<lb/>
　常順成人足衣食惟切連閩嶠山谷四合磅礴鬱積<lb/>
　之氣涌洩奮溢隂潤恒多温冷不常歲春三月多雨<lb/>
　寒氣至二月漸退晨霧則晴晴則煖雨則寒綿衣單<lb/>
　裌早晚異宜清明時多疾風暴雨四月梅雨蒸溽俗<lb/>
<pb n="KR2k0045_WYG_001-37a"/>
　稱爛梅天亦作霉地磚石礎皆潤五月多雨川谷驟<lb/>
　漲俗呼端午水夏至後九日中必有驟雨或連日雨<lb/>
　俗呼夏九節至是始可御絺綌六月炎烈少雨七月<lb/>
　熱益燥八月猶熱或連雨隂晦亦復蒸濕稱木樨霉<lb/>
　十三日至二十三日俗稱詹天家或謂蒹葭之誤近<lb/>
　九月始凉亦多風雨十月多晴氣煖如春爾雅疏云<lb/>
　十月曰陽月俗稱小陽春可種花木間有霜三冬積<lb/>
　數霜至一旬餘或二旬民喜預卜有年十一月十二<lb/>
<pb n="KR2k0045_WYG_001-37b"/>
　月或雪或薄氷益喜自五月盡至十月早晚諸稲隨<lb/>
　時登收一歲間附郭早稲或再收茶或三收苧或四<lb/>
　收牡丹芍藥開放先中州一月菊後一月冬或久晴<lb/>
　桃棃花開不為異大抵煖多寒少氣洩鮮凝故人禀<lb/>
　殊薄云<hi>宋李覯論旴江氣候</hi>
星野有逺近則四時之氣有遲速武寧處豫章西北四<lb/>
　山盤結勢趨彭蠡氣候較江南平原為異歲多風春<lb/>
　東風雨夏北風雨秋西風雨冬東風則雪夏蛟出則<lb/>
<pb n="KR2k0045_WYG_001-38a"/>
　雹四月後梅雨鬱蒸尚宜重綿五六月驟雨時行秋<lb/>
　初熱尤甚多防旱八九月嵐氣多人易患瘧冬氷不<lb/>
　堅諸種宜豫秋社下麥春社下稼麥遲則凌寒稼遲<lb/>
　則苦旱亦地多髙亢使然也俗傳春盡有黄丹瘴則<lb/>
　損麥夏盡有乾風起則損稼日出而雨則生蟊春秋<lb/>
　二仲多隂翳謂之弄寒弄暖<hi>馮其世論武寧氣候</hi>
　　按南昌省會所在舊志不言氣候寧邑所志風雨<lb/>
　　寒煖大略相似故録之袁近楚信近浙饒九近江<lb/>
<pb n="KR2k0045_WYG_001-38b"/>
　　南風氣大同小異而五老康王夏可挾纊桑落封<lb/>
　　郭旱乃豐收所謂廣谷大川異制也南贑介粤嶺<lb/>
　　之北恒燠少雪地氣所囿天氣從之轉移視省會<lb/>
　　蓋懸絶矣<lb/>
環郡峰巒不甚開展地逼揚越天氣近之雨暘寒燠之<lb/>
　類較之中土不倫每歲正月雨水以後隂霾日多晴<lb/>
　霽日少<hi>俗云春無三日晴</hi>季春雨輙雷電時有烈風三四月<lb/>
　暴雨時作亦以晴雨占歲<hi>俗云清明穀雨小滿芒種四月八日五月五日分晴</hi>
<pb n="KR2k0045_WYG_001-39a"/>
　<hi>雨占歲稔儉</hi>夏至後少雨<hi>俗云夏雨不過籬</hi>冬深隂雨□□斷而<lb/>
　復續雲封山巔旬日不解此一歲雨暘之大槩也<hi>大庾</hi>
　<hi>三縣同崇義隂雨稍異</hi>芒種以後日迫於暑四月蒸鬱為甚三<lb/>
　伏炎酷入秋彌烈八九月間多霧霾曉起山峰莫辨<lb/>
　霜降立冬之交天氣始肅十月微有霜三冬不甚寒<lb/>
　雪霰歲或一二作池水有凝凍者得日隨解若瘴癘<lb/>
　則城郭為少山谷有之<hi>俗傳二三月謂之青草瘴五六月謂之黄茆瘴九十月謂</hi>
　<hi>之新米瘴</hi>立冬後漸止大都氣候不齊未至如嶺外常暄<lb/>
<pb n="KR2k0045_WYG_001-39b"/>
　然而和煦偏多輕絹單衣冬不盡藏也<hi>陳奕禧志南安氣候</hi>
以中州言之贑在東南以江右言之贑在正南故贑地<lb/>
　常燠嶺南之人呼過雲雨為天笑六月多有故人曰<lb/>
　火雨贑人亦呼過雲雨言其不能久也而所謂天笑<lb/>
　必霪雨乍止若將有晴乃為天笑天笑則不晴諺曰<lb/>
　天笑人愁春冬及初夏往往有之立夏逢庚入梅<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>
　種逢壬出梅與閩俗同秋霜遲冬氷薄雪霜不過一<lb/>
　二日土人謂霜盛曰霜熟雪盛曰雪熟以為豐年之<lb/>
<pb n="KR2k0045_WYG_001-40a"/>
　兆也通雅小春月三雨則百蟲飲而藏蟄贑近粤晴<lb/>
　煖則蜂虺常出月令季冬雁北嚮贑則在二月月令<lb/>
　二月桃始華贑不待二月月令小暑至螳蜋生贑季<lb/>
　春即有之月令八月乃勸種麥贑以九月獨夏小正<lb/>
　正月梅杏桃則華九月樹麥此其與月令不同而與<lb/>
　贑同也地無周時之風或發於凌晨迨昬而止或發<lb/>
　於午後來朝而止少止復發亦于喁旬日但無子亥<lb/>
　周徧者故鮮嚴寒而氷不壯<hi>張尚瑗志贑州氣候</hi>
<pb n="KR2k0045_WYG_001-40b"/>
　　記曰凡居民材必因天地寒煖燥濕廣谷大川異<lb/>
　　制民生其間者異俗剛柔輕重遲速異齊修其敎<lb/>
　　不易其俗齊其政不易其宜是則風土氣候亦臨<lb/>
　　民岀治者之所宜亟知也故特附於星野之後據<lb/>
　　所可徵者列數條而全省所轄袤廣千餘里彼此<lb/>
　　逺近雖殊大約可推而得焉<lb/>
　<lb/>
　江西通志卷一<lb/>
</p>
<p>
</p>
  </div>
</body>
</text>
</TEI>
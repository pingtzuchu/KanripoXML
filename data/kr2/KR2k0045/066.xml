<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷六十六</head> <lb/>
    <p>
<pb n="KR2k0045_WYG_066-1a"/>
欽定四庫全書<lb/>
　江西通志卷六十六<lb/>
　　人物<hi>一</hi>
　光岳萃英江山得氣人傑之生每因於地大江迤西<lb/>
　川原秀麗牛斗舒華人物挺異理學文章忠孝節義<lb/>
　由漢以來蒐羅實備陶鑄栽培莫如<lb/>
聖世有徳必成有材無棄髙山可仰景行足企爰表前<lb/>
　型以為後勵作人物志<lb/>
<pb n="KR2k0045_WYG_066-1b"/>
　　　南昌府<hi>一</hi>
　漢<lb/>
陳夫乞豫章人秦二世元年劉項起夫乞萃徒蜀水之<lb/>
　北築壇絶巘以祭黄帝蚩尤寨於山之陽沛公入闗<lb/>
　夫乞率其徒及之扛里從下咸陽後以都尉擊羽將<lb/>
　軍定燕髙帝六年論功封髙胡侯邑千户孝文五年<lb/>
　薨諡忠侯子程襲爵薨無後國除後鄉里即其壇立<lb/>
　髙胡侯廟以祀之水旱疾疫禱皆應千五百餘嵗血<lb/>
<pb n="KR2k0045_WYG_066-2a"/>
　食不絶有漢永平二年斷碑可辨<hi>幸元龍筠州高胡</hi>
　<hi>壇記</hi>
　　按夫乞見漢書功臣表不詳何地人宋幸元龍記<lb/>
　　以為豫章蓋本漢碑今漢碑惜不復可識矣舊志<lb/>
　　俱失載今采補<lb/>
章文豫章人髙帝五年灌嬰定吳豫章五十二縣文以<lb/>
　南昌當諸道之衝進計於嬰築郡城嬰然之使文董<lb/>
　其役勞來版築經畫居多郡民徳焉及卒祠而祀之<lb/>
<pb n="KR2k0045_WYG_066-2b"/>
　於江濵歴代不廢宋大觀二年賜額霑澤廟今城北<lb/>
　章江廟是也<hi>南昌耆舊記</hi>
　　按章文林志失載安志譌文為交今從白志<lb/>
羅珠髙帝時從灌嬰定豫章有功徳於民卒官子孫因<lb/>
　家焉晉末有羅企生遵生今南昌柏林羅氏是其後<lb/>
　也羅太史洪先家譜備述其事<hi>同上</hi>
曽據其先封鄫鄫亡去邑為氏王莽亂據棄都鄉侯之<lb/>
　豫章家之蓋豫章之後分為南豐<hi>王介甫集</hi>
<pb n="KR2k0045_WYG_066-3a"/>
　　按羅珠曾據二人林志安志俱不載白志𥙷<lb/>
李淑豫章人為更始軍師將軍上書諌曰三公上應臺<lb/>
　宿九卿下括河海故天工人其代之陛下定業雖因<lb/>
　下江平林之勢斯蓋臨時濟用不可施之既安宜釐<lb/>
　改制度更延英俊因才授爵以匡王國今公卿大位<lb/>
　莫非戎陳尚書顯宦皆出庸伍資亭長賊捕之用而<lb/>
　當輔佐綱維之任唯名與器聖人所重今以所重加<lb/>
　非其人望其毗益萬分興化致理譬猶縁木求魚升<lb/>
<pb n="KR2k0045_WYG_066-3b"/>
　山採珠海内望此有以闚度聖祚臣非有憎疾以求<lb/>
　進也但為陛下惜此舉錯敗材傷錦所宜至慮更始<lb/>
　怒繫淑詔獄<hi>後漢書劉元傳後</hi>
　　按林志李淑傳以意撰述安志據史改正<lb/>
何湯字仲弓豫章南昌人建武十九年顯宗始立為皇<lb/>
　太子選求明經擢湯為虎賁中郎將以尚書授太子<lb/>
　世祖從容問湯本師為誰湯曰沛國桓榮榮門徒常<lb/>
　四百餘人湯為髙弟榮年四十無子湯為更娶生三<lb/>
<pb n="KR2k0045_WYG_066-4a"/>
　子榮甚重之後拜郎中守開陽門候上微行夜還湯<lb/>
　閉門不納更從中東門入明旦召詣大官賜食諸門<lb/>
　候皆奪俸建武十六年夏大旱公卿皆暴露請雨洛<lb/>
　陽令著車蓋出門湯將衛士鈎令車收按詔免令官<lb/>
　拜湯虎賁中郎將上嘗嘆曰糾糾武夫公侯干城何<lb/>
　湯之謂也<hi>後漢書及注</hi>
　　按後漢書何湯無専傳附載桓榮傳其詳見於謝<lb/>
　　承書中<lb/>
<pb n="KR2k0045_WYG_066-4b"/>
程曽字秀升南昌人受業長安習顔氏春秋積十餘年<lb/>
　還家講授㑹稽顧奉等數百人常居門下著書百餘<lb/>
　篇皆五經通難又作孟子章句建初三年舉孝㢘除<lb/>
　海西令<hi>後漢書</hi>
　　按程曽見後漢書儒林傳所載止此數語人物志<lb/>
　　稱其七嵗䘮母號泣不異成人祖母憐其毁瘠嚼<lb/>
　　肉食之曽覺有味即吐去云云不知出何書郡志<lb/>
　　所載亦同<lb/>
<pb n="KR2k0045_WYG_066-5a"/>
喻猛<hi>一作孟</hi>字驕孫豫章人和帝時官蒼梧太守以清白<lb/>
　為理郡人頌之曰於維蒼梧交阯之域禹貢厥人島<lb/>
　夷皮服大漢維宗廸以仁徳出自中臺鎮于外國鳩<lb/>
　集以禮南人入服簡于帝廷功化畢植<hi>太平御覽</hi>
諶重字文疊南昌人和帝時除薛令以徳行聞父卒哀<lb/>
　號廬墓致白兎馴擾再舉有道以髙第除郡博士京<lb/>
　輔都尉右内史衛尉大司農詔加奉車都尉荆州長<lb/>
　<hi>一作刺</hi>史政績甚著卒人即所居立廟祀之今郡城南<lb/>
<pb n="KR2k0045_WYG_066-5b"/>
　諶侯廟是也<hi>南昌耆舊記</hi>
　　按諶重林志作仲<lb/>
劉陵字孟髙豫章艾人和帝時為長沙安成長先是長<lb/>
　沙多虎為百姓患陵到官逾月虎悉出境民復還其<lb/>
　居入為侍中車駕出祀南郊陵驂乘上升輿假寐陵<lb/>
　跪曰陛下萬乘主升輿宜正立雖早嚴欲寢不當上<lb/>
　為天地靈祗下為百姓觀覩邪上愧謝曰敬受侍中<lb/>
　之言<hi>謝承漢書</hi>
<pb n="KR2k0045_WYG_066-6a"/>
羊茂字季實豫章人為郡功曹布被不覆軀布衣不周<lb/>
　身郡將察其㢘遺之布被衣袴皆不受後官東郡太<lb/>
　守冬坐白羊皮夏處單板榻常食乾飯出界買鹽豉<lb/>
　妻子不歴官舍<hi>同上</hi>
　　按羊茂初為郡功曹後為東郡太守謝承漢書及<lb/>
　　太平御覽所載宦蹟甚詳豫章書引列士傳以羊<lb/>
　　為華前後分作兩人者譌白志駁正<lb/>
唐檀字子産豫章南昌人少遊太學習京氏易顔氏春<lb/>
<pb n="KR2k0045_WYG_066-6b"/>
　秋韓詩好災異星占後還鄉里教授百餘人元初六<lb/>
　年郡界有芝草生太守劉祗欲上言之以問檀檀對<lb/>
　曰方今外戚豪盛陽道微弱斯豈嘉瑞乎乃止永寜<lb/>
　元年南昌有婦人生四子祗復問檀變異之應檀謂<lb/>
　當有兵氣其禍發於貴戚延光四年黄門孫程揚兵<lb/>
　殿省誅皇后兄車騎將軍閻顯等立濟陽王為天子<lb/>
　果如所言永建五年舉孝㢘除郎中時白虹貫日檀<lb/>
　上便宜三事陳其咎徵棄官歸著書二十篇名唐子<lb/>
<pb n="KR2k0045_WYG_066-7a"/>
　<hi>後漢書</hi>
　　按前志列檀方伎而登嚴豐於人物檀之明經著<lb/>
　　書非豐僅曉占候者比豐列方伎可也今易定<lb/>
項誦字和叔豫章人順帝時為郡主簿有風義時太守<lb/>
　為屬縣所誣詔逮獄誦随守入京師聽理要引自掾<lb/>
　血出滂沱齒皆墮地守以是得白<hi>謝承漢書</hi>
　　按項誦林志安志俱失載白志𥙷<lb/>
徐穉字孺子南昌人少為諸生學顔氏春秋京氏易歐<lb/>
<pb n="KR2k0045_WYG_066-7b"/>
　陽尚書兼綜風角星官算厯河圖七緯推步變易家<lb/>
　貧常自耕稼非其力不食恭儉義讓所居服其徳屢<lb/>
　辟公府不起陳蕃為郡太守以禮請署功曹穉既謁<lb/>
　而退蕃在郡不接賔客惟穉來特設榻一去則懸之<lb/>
　後舉有道拜太原太守皆不就延熹二年蕃與僕射<lb/>
　胡廣上疏薦穉宜擢登三事帝問穉與袁閎韋著孰<lb/>
　先蕃曰閎生出公族聞道漸訓著長于三輔禮義之<lb/>
　俗所謂不扶自直不鏤自雕至於穉者爰自江南卑<lb/>
<pb n="KR2k0045_WYG_066-8a"/>
　薄之域而角立傑出宜當為先詔以安車𤣥纁備禮<lb/>
　徵不至穉先後為諸公所辟及㑹太尉黄瓊𦵏既反<lb/>
　郭㤗聞之疑其穉也選能言生茅容輕騎追及于途<lb/>
　容為設飯共語稼穡之事臨别謂容曰為我謝郭林<lb/>
　宗大樹將顛非一䋲所維何為栖栖不遑寧處及㤗<lb/>
　母䘮穉徃弔置生芻一束于廬前而去衆怪之林宗<lb/>
　曰此必南州髙士徐孺子也詩不云乎生芻一束其<lb/>
　人如玉吾無徳以堪之靈帝初卒年七十二<hi>後漢書</hi>
<pb n="KR2k0045_WYG_066-8b"/>
　<hi>傳并注</hi>
徐𦙍字季登穉之子篤行孝弟亦隠居不仕少遭父母<lb/>
　䘮致毁嘔血躬耕稼穡倦則通經貧窶困乏執志彌<lb/>
　固不受恵於人太守華歆禮請相見固病不詣漢末<lb/>
　冦賊縱横皆轉相約敇不犯其閭<hi>後漢書</hi>
張載字仲宗豫章人任廣陵太守舉郡人吳奉<hi>一作素</hi>為<lb/>
　孝㢘及解官歸奉齎金為禮載閉門不受奉以囊盛<lb/>
　金夜投載園中而去載覺追之不及乃齎金至廣陵<lb/>
<pb n="KR2k0045_WYG_066-9a"/>
　還之<hi>謝承漢書</hi>
宗度髙𢎞俱豫章人度字文叔為定陵令以土杯飯麥<lb/>
　飯𢎞為瑯琊相以桑杯盛醬<hi>同上</hi>
　　按度𢎞二人林志失載安志載度而不及𢎞豫章<lb/>
　　書宗度作宋叔平人物志又作宋慶姓與名均譌<lb/>
　　矣今仍白志<lb/>
鄧通字子<hi>一作文</hi>淵豫章西平人沉毅有學行官馮翊太<lb/>
　守不通賔客京師號曰鄧獨坐<hi>南昌耆舊記</hi>
<pb n="KR2k0045_WYG_066-9b"/>
李朝字伯丞南昌人有文章才桓帝時為魏郡監黎陽<lb/>
　營謁者和平元年立張公碑於黎陽朝作歌九章頌<lb/>
　之<hi>洪适𨽻釋</hi>
　　按九歌詞具載府志詞多不録<lb/>
周騰字叔逹南昌人為侍御史桓帝當南郊平明應出<lb/>
　騰仰觀曰夫王者象星今中宫星及策馬星悉不動<lb/>
　上明日必不出至四更皇太子卒遂止<hi>史記天官書注</hi>
　　按周騰林志安志俱失載白志𥙷<lb/>
<pb n="KR2k0045_WYG_066-10a"/>
施陽字季儒<hi>一云字倫</hi>豫章人以徳行聞漢末為舒令之官<lb/>
　道經江下時冦盗方熾陽遇劫奪盗已去陽視車席<lb/>
　下尚有錢五千追以予盗盗愧其義悉以所掠還之<lb/>
　陽謂其已汚拒不肻受付亭長而去<hi>林志</hi>
　　按施陽前志俱載漢人豫章書以為晉人與志異<lb/>
黄向字文舉豫章人晨步路中得珠琪一囊可直三百<lb/>
　餘萬求主還之主以其半謝向委去不顧<hi>太平御覽</hi>
　吳<lb/>
<pb n="KR2k0045_WYG_066-10b"/>
聶友字文悌豫章人少為縣吏虞翻徙交州縣令使友<lb/>
　送之翻與語奇焉屬豫章太守陳斐以為功曹郡時<lb/>
　見有功曹斐見之問曰縣吏聶友可堪何職對曰此<lb/>
　人縣間小吏耳猶可堪曹佐斐曰論者以為宜作功<lb/>
　曹君其避之乃用為功曹使至都諸葛恪友之由是<lb/>
　知名及恪出軍圍新城退還友知其將敗遺滕𦙍書<lb/>
　曰當人强盛河山可拔一朝盈縮人情萬端言之悲<lb/>
　歎恪誅後孫峻忌友欲以為鬱林太守發病憂死<hi>三</hi>
<pb n="KR2k0045_WYG_066-11a"/>
　<hi>國吳志</hi>
　　按三國志聶友附見諸葛恪傳中林志安志謂恪<lb/>
　　薦為珠崖太守不知何出白志據史傳刪正今從<lb/>
　　之<lb/>
胡勃字欽宗南昌人為郡功曹嘉禾二年太守黄翊為<lb/>
　人所誣勃懐斧詣闕乞代翊罪翊得降宥後為廬江<lb/>
　太守車騎將軍吳亡入晉不仕<hi>豫章書</hi>
　　按耆舊記胡氏在南昌最盛與羅氏鄧氏熊氏號<lb/>
<pb n="KR2k0045_WYG_066-11b"/>
　　豫章四姓云考晉書范寗為豫章太守大設庠序<lb/>
　　取四姓子弟皆充學生梁書張綰為豫章内史在<lb/>
　　郡述制㫖禮記正言義四姓衣冠士子聽者常數<lb/>
　　百人則豫章四姓其來久矣<hi>白志原跋</hi>
諶禮字秀登南昌人大帝時舉徳行拜尚書倉部郎中<lb/>
　撰書儀十二卷行世<hi>白志</hi>
　　按氏族大全以禮為漢人豫章書既以為漢人又<lb/>
　　以為吳人兩處重見今從白志<lb/>
<pb n="KR2k0045_WYG_066-12a"/>
楊廸豫章人大帝時為宣詔郎時廷尉隠蕃交結豪儁<lb/>
　自衛將軍全琮以下皆傾心敬待之唯廸及南昌羊<lb/>
　道拒不與通蕃後叛逆伏誅<hi>二國吴志</hi>
龔石字顯光豫章人黄武元年㑹稽謝斐為郡守獲罪<lb/>
　見收石因帝出幸具表陳訴候駕於道頓首血出㑹<lb/>
　大風雪流血成氷帝駐車省章裴罪得理<hi>林志</hi>
　　按南昌耆舊記石作碩顯光作顯先與志互異<lb/>
胡休字吉甫豫章人為潯陽令有徳化嘉禾生於庭白<lb/>
<pb n="KR2k0045_WYG_066-12b"/>
　鸞翔於野後遷九真都尉河東太守<hi>豫章書</hi>
徐宗豫章人以才辯著名與孔北海融交善仕吳為中<lb/>
　郎將<hi>安志</hi>
　　按徐宗林志不載安志南昌耆舊記有徐宗無徐<lb/>
　　崇豫章書既載徐宗又載徐崇絶無事蹟蓋宗與<lb/>
　　崇字體相近譌為兩人也今仍安志<lb/>
　晉<lb/>
雷煥豫章人初斗牛間常有紫氣及吳平紫氣愈明張<lb/>
<pb n="KR2k0045_WYG_066-13a"/>
　華聞豫章人雷煥妙逹象緯要煥登樓仰觀煥曰寳<lb/>
　劍之氣上徹於天耳乃補煥為豐城令掘獄入地四<lb/>
　丈餘得一石函中有雙劍並刻題一曰龍泉一曰太<lb/>
　阿其夕斗牛間氣不復見煥以南昌西山北巖土以<lb/>
　拭劍光芒豔發因遣使送一劍并土與華留一自佩<lb/>
　或曰得兩送一可乎煥曰本朝將亂張公當受其禍<lb/>
　此劍當繫徐君墓樹耳靈異之物終當化去不永為<lb/>
　人服也華得劍愛之嘗置坐側華以南昌土不如華<lb/>
<pb n="KR2k0045_WYG_066-13b"/>
　隂赤土報煥書曰詳觀劍文乃干將也莫邪何復不<lb/>
　至雖然天生神物終當合耳因以華隂土一斤致煥<lb/>
　更以拭劍倍益精明華誅失劍所在煥卒子華為州<lb/>
　從事持劍行經延平津劍忽於腰間躍出墜水使人<lb/>
　沒水取之不見但見兩龍各長數丈蟠繞有文章沒<lb/>
　者懼而返須㬰光采照水波浪驚沸於是失劍華嘆<lb/>
　曰先君化去之言張公終合之論此其騐乎<hi>晉書</hi>
　　按雷煥事載張華傳中據晉史煥乃豫章人考樂<lb/>
<pb n="KR2k0045_WYG_066-14a"/>
　　史寰宇記鄱陽初屬豫章漢建安十五年吳分豫<lb/>
　　章為鄱陽郡迨晉時鄱陽久别為郡不屬豫章矣<lb/>
　　煥果鄱人史傳不應仍稱豫章不知林志安志更<lb/>
　　有何據皆以為鄱陽人白志改入南昌據史傳之<lb/>
　　文也今從之<lb/>
喻合字匡孫南昌人好學不慕榮隠居廬山北阜布衣<lb/>
　蔬食三十餘年吳主皓晉武帝皆徵不起<hi>林志</hi>
徐整豫章人博學好著述吳時官太常卿吳亡仕晉有<lb/>
<pb n="KR2k0045_WYG_066-14b"/>
　豫章列士傳三卷毛詩譜三卷孝經嘿注一卷三五<lb/>
　歴紀二卷通歴二卷具鄭樵通志藝文略<hi>南昌耆舊記</hi>
熊鴻豫章人晉初七辟不就<hi>豫章古今記</hi>
鄧粲字文艷南昌人父遄棠邑令後漢末自南陽徙家<lb/>
　焉粲善言詞博通經典眉<hi>目</hi>疎秀腰帶十圍任散騎<lb/>
　常侍撰晉史十卷<hi>太平御覽</hi>
　　按晉書鄧粲長沙人與此事蹟亦不同别是一人<lb/>
　　也粲林志及安志皆作燦通志作璨今從御覽又<lb/>
<pb n="KR2k0045_WYG_066-15a"/>
　　粲撰有晉史其為晉人無疑林志安志譌為三國<lb/>
　　吳人白志改正<lb/>
熊逺字孝文豫章南昌人有志尚縣召為功曹不起强<lb/>
　與衣幘扶之使謁薦於郡辟文學掾逺曰辭大不辭<lb/>
　小也請留縣太守察逺孝㢘歴寧逺䕶軍元帝即位<lb/>
　列為主簿上疏宜命將至洛修園陵救社稷䘏遺黎<lb/>
　又建議修農桑禁遊食時議美之建興初正旦將作<lb/>
　樂逺諌曰孝懐皇帝梓宫未反人神共忿正始之初<lb/>
<pb n="KR2k0045_WYG_066-15b"/>
　於是觀禮今榮耳目之觀崇戱弄之好非納軌物有<lb/>
　塵大教元帝納之累遷散騎常侍帝每嘆其公忠及<lb/>
　中興建轉御史中丞時尚書刁協用事衆憚之逺奏<lb/>
　免協官冬雷電大雨帝下書責躬逺復上疏陳三失<lb/>
　累遷侍中出補㑹稽内史時王敦作逆沈充應之加<lb/>
　逺將軍距不受保境安衆為務徵還拜太常卿加散<lb/>
　騎常侍敦深憚之數月卒弟縉名亞於逺官鄱陽太<lb/>
　守<hi>晉書</hi>
<pb n="KR2k0045_WYG_066-16a"/>
　　按孝文著有御史大夫集十三卷<lb/>
熊鳴鵠豫章人縉子官武昌太守能文章有文集十卷<lb/>
　<hi>豫章古今記</hi>
羅企生字宗伯豫章人初拜著作佐郎殷仲堪鎮江陵<lb/>
　引為功曹累遷武陵太守未之郡而桓元來攻江陵<lb/>
　仲堪更以企生為諮議參軍仲堪多疑少决企生謂<lb/>
　弟遵生曰殷侯仁而無斷事必無成吾當死生以之<lb/>
　仲堪果走文武無送者唯企生從焉路經家門遵生<lb/>
<pb n="KR2k0045_WYG_066-16b"/>
　謂曰家有老母將欲何之企生揮淚曰今日之事我<lb/>
　必死之汝等奉養不失子道一門之中有忠有孝亦<lb/>
　復何恨元遂害之先是元以羔裘遺企生母胡氏及<lb/>
　企生遇害即日焚裘<hi>晉書</hi>
　　按企生之從殷仲堪先昧於擇人然臨難不避有<lb/>
　　志士之風焉故録之<lb/>
喻歸豫章人晉世官西河太守撰西河記二卷<hi>廣韻</hi>
熊黙南昌人晉世官㑹稽太守撰豫章志三卷<hi>南昌耆</hi>
<pb n="KR2k0045_WYG_066-17a"/>
　<hi>舊記</hi>
鄧忠缶豫章人著交州記三卷<hi>豫章書</hi>
俞益期豫章人性氣剛直不下曲俗逺適交州與豫章<lb/>
　守韓康伯書論㯽榔以寄况著交州牋傳於世<hi>同上</hi>
　宋<lb/>
胡藩字道序南昌人少孤居䘮以毁聞太守韓康伯見<lb/>
　之曰當以義烈成名辟參郗恢征鹵軍事過江陵因<lb/>
　説殷仲堪曰桓𤣥意趣不常節下崇待太過非將來<lb/>
<pb n="KR2k0045_WYG_066-17b"/>
　計仲堪不説後𤣥以藩參軍事𤣥為劉裕所破出奔<lb/>
　藩追及𤣥於蕪湖𤣥見藩喜謂張須無曰卿州故為<lb/>
　多士今復見王修裕素聞藩直言於殷氏又為𤣥盡<lb/>
　節召參鎮軍軍事從征慕容超超軍屯聚臨胊藩言<lb/>
　於裕曰賊屯軍城外留守必寡今徃取其城而斬其<lb/>
　旗幟此韓信所以克趙也裕乃遣藩與檀韶潛徃即<lb/>
　克其城從攻盧循循走豫章立栅左里藩破其栅循<lb/>
　單舸走衆皆降裕攻司馬休之復以藩為參軍領游<lb/>
<pb n="KR2k0045_WYG_066-18a"/>
　軍於江津休之臨馬頭岸置陳岸峭壁立數丈藩以<lb/>
　刀頭穿岸劣容脚指於是徑上隨之者稍多及登殊<lb/>
　死戰休之遂敗走伐秦之役藩統别軍至河東暴風<lb/>
　漂輜重艦度北岸魏軍牽得之藩氣憤率左右乘小<lb/>
　船徑徃河北射退敵騎盡收所失而反又遣藩及朱<lb/>
　超石追魏軍於平城魏騎數萬合圍藩及超石不盈<lb/>
　五千力戰大破之還參相國軍事裕受晉禪藩入宋<lb/>
　累官太子左衛率卒諡壯侯子西陽太守隆世嗣<hi>南史</hi>
<pb n="KR2k0045_WYG_066-18b"/>
　　按藩雖生於晉而仕為宋臣林志譌入晉白志據<lb/>
　　史傳改正<lb/>
鄧𦙍之南昌人事宋為征鹵長史吏部郎豫章太守光<lb/>
　禄勳世代衣冠號為名族子琬字元瑛為晉安王鎮<lb/>
　軍長史行江州事<hi>南昌耆舊記</hi>
　　按鄧琬宋書有傳後佐晉安王子勛叛宋被誅林<lb/>
　　志不載當以此<lb/>
雷次宗字仲倫南昌人晉末入廬山事沙門慧逺篤志<lb/>
<pb n="KR2k0045_WYG_066-19a"/>
　好學尤明三禮毛詩隠退不受徵辟宋元嘉中徵至<lb/>
　都開館于雞籠山聚徒教授車駕數至資給甚厚久<lb/>
　之還廬山後又徵詣都築室鍾山號招隠館使為太<lb/>
　子諸王講䘮服經次宗不入公門乃聽自華林東門<lb/>
　入延賢堂就業卒於雞山子肅之頗傳其業<hi>南史</hi>
　　按次宗平生著述有豫章記毛詩序義二卷䘮經<lb/>
　　傳一卷文集三十卷見府志<lb/>
　齊<lb/>
<pb n="KR2k0045_WYG_066-19b"/>
胡諧之南昌人宋世齊武帝領江州以諧之為别駕委<lb/>
　以事任武帝受禪用舊恩拜給事中驍騎將軍本州<lb/>
　中正累遷左衛將軍諧之風神瓌潤有識見每朝廷<lb/>
　官缺及應遷代宻量上所欲用皆如其言既處要津<lb/>
　頗有徵求之義永明間遷都官尚書轉度支領衛尉<lb/>
　卒諡肅侯<hi>同上</hi>
熊襄豫章人著齊典上起十代其自序曰尚書堯典謂<lb/>
　之虞書則附所纂述通謂之齊書亦名河洛金匱<hi>南</hi>
<pb n="KR2k0045_WYG_066-20a"/>
　<hi>齊書</hi>
　梁<lb/>
滕曇恭南昌人五嵗母楊氏患熱思食寒𤓰土所不産<lb/>
　曇恭歴訪不能得銜悲哀切俄值一桑門曰我有兩<lb/>
　𤓰分一相遺還以餉母舉室驚異尋訪桑門莫知所<lb/>
　在及父母卒水漿不入口者旬日感慟嘔血絶而復<lb/>
　蘇冬不著繭絮蔬食終身每至忌日哀不自持豫章<lb/>
　内史王僧䖍引為功曹辭不就王儉時隨僧䖍在郡<lb/>
<pb n="KR2k0045_WYG_066-20b"/>
　敬慕之號為滕曽子天監元年陸璉奉使廵察風俗<lb/>
　表言其狀<hi>南史</hi>
王綜南昌人武帝時官魯郡太守常役家僕於所部職<lb/>
　田中耕得銀三萬五千斤盡數送官又為丹陽尹部<lb/>
　民獲蒼璧一枚廣一丈六尺亦不入私梁起居注載<lb/>
　其事<hi>南昌耆舊記</hi>
熊康之南昌人性至孝父被酒醉為奴所殺康之終身<lb/>
　不復嘗酒<hi>顔氏家訓</hi>
<pb n="KR2k0045_WYG_066-21a"/>
　　按熊康之林志豫章書俱不載<lb/>
　唐<lb/>
沈季詮字子平洪州豫章人少孤事母孝未嘗與人争<lb/>
　皆以為怯季詮曰吾怯乎為人子者可遺憂於親乎<lb/>
　貞觀中隨母渡江暴風母溺水死季詮號呼投江中<lb/>
　少頃持母臂浮出水上都督謝叔方具禮祭而𦵏之<lb/>
　<hi>唐書</hi>
　　按季詮事見唐書孝友傳林志不詳引白志據史<lb/>
<pb n="KR2k0045_WYG_066-21b"/>
　　改定<lb/>
胡敬之南昌人諧之五代孫幼聰敏於學多通性髙簡<lb/>
　為侍御史彈劾不避豪貴遷深州刺史卒於官髙帝<lb/>
　下詔弔問賜絹歸𦵏<hi>林志</hi>
楊相如南昌人神龍初舉進士補當塗尉屢上書言當<lb/>
　世事歴改晉陵陸渾又奏君臣政要三卷拜右拾遺<lb/>
　開元末復上書語益切直出為懐州别駕<hi>南昌耆舊記</hi>
劉眘虛字全乙新吳人時吳競為洪州刺史方直少許<lb/>
<pb n="KR2k0045_WYG_066-22a"/>
　可獨髙其行改所居之里為孝弟鄉以表異之開元<lb/>
　中舉宏詞累官崇文館校書郎與孟浩然王昌齡相<lb/>
　友善評者目眘虛詩情幽興逺思苦語竒可以傑立<lb/>
　江表有集五卷行於世<hi>豫章書</hi>
　　按新吳今奉新縣林志以眘虛為靖安人白志謂<lb/>
　　新吳即今靖安縣俱誤又白志眘虛重見寓賢今<lb/>
　　削彼存此<lb/>
臧嘉猷進賢人開元中州牧吳競召之不赴著無求論<lb/>
<pb n="KR2k0045_WYG_066-22b"/>
　以見志競旌其鄉曰真隠里曰正吉天寳間採訪使<lb/>
　以名聞驛召至都堂論政左相李適之稱為學究天<lb/>
　人識洞精微宜加拔擢嘉猷以親老辭著徳政八章<lb/>
　以獻朝廷嘉其節賜束帛歸命以其所居里為旌賢<lb/>
　撰皇王十翼七卷<hi>府志</hi>
　　按嘉猷本南昌人宋崇寧間析南昌東鄙之進賢<lb/>
　　鎮為縣故舊志府志俱以為進賢人<lb/>
熊曜南昌人祖九思察孝㢘父彦方廣州録參曜剛直<lb/>
<pb n="KR2k0045_WYG_066-23a"/>
　有詞學與逹奚珣王維為文章之友開元中及第解<lb/>
　褐貝州臨清尉終胄曹參軍<hi>林志</hi>
王季友豐城人博極羣書能詩舉開元進士李勉為江<lb/>
　西觀察使甚敬之表監察御史歴遷御史中丞杜甫<lb/>
　有詩云丈夫正色動引經豐城客子王季友羣書萬<lb/>
　卷常暗誦孝經一通㸔在手豫章太守髙帝孫引為<lb/>
　賔客敬頗久王也論道阻江湖李也凝丞曠前後吾<lb/>
　輩碌碌飽飯行風后力牧長回首其賞慕之如此自<lb/>
<pb n="KR2k0045_WYG_066-23b"/>
　號雲峯居士有詩集<hi>同上</hi>
　　按唐乾元中元結嘗編沈千運于逖孟雲卿張彪<lb/>
　　趙徵明元季川及季友七人詩曰篋中集以季友<lb/>
　　為河南人合諸杜詩豐城客子之句則王似籍河<lb/>
　　南而寓豐城者也林志安志俱為豐城人白志因<lb/>
　　之考南唐時有豐城王子邳者為季友四世孫則<lb/>
　　季友為豐城人可徵也<lb/>
趙炎開元末為當塗縣丞善丹青好結賔客李白贈詩<lb/>
<pb n="KR2k0045_WYG_066-24a"/>
　稱為南昌仙人趙夫子云<hi>南昌耆舊記</hi>
熊暄南昌人家貧躬耕力學大歴中擢進士第授秘書<lb/>
　省校書郎著文選頴悟并文集五卷<hi>白志</hi>
熊履素南昌人居南昌山三十餘年傾産買書聚徒講<lb/>
　業暇則荷鍤躬耕弟子自逺而至者與均衣食貞元<lb/>
　三年卒於家<hi>南昌耆舊記</hi>
陶公逹南昌人父雅温州别駕公逹幼能屬文建中初<lb/>
　詣闕獻詩百首授同知澄城縣尉改美原丞貞元中<lb/>
<pb n="KR2k0045_WYG_066-24b"/>
　副元帥渾瑊奏辟為從事歴殿中丞侍御史<hi>豫章書</hi>
李孝子逸其名霍王元軌孽子年十一母以獲罪於父<lb/>
　被逐孝子隨母别居南昌方二載母病割股鄰里以<lb/>
　狀聞<hi>林志</hi>
熊孺登鍾陵人元和進士官終藩鎮從事有詩名與白<lb/>
　樂天劉夢得相倡和白有洪州逢孺登詩云靖安院<lb/>
　裏辛夷下醉笑狂吟氣最麤劉有送孺登歸鍾陵詩<lb/>
　云篋留馬卿賦袖有劉𢎞書有詩一卷<hi>豫章書</hi>
<pb n="KR2k0045_WYG_066-25a"/>
喻鳬南昌人開成中登進士第以詩名於時徙家睦州<lb/>
　嘗與方干賦詩徃還事見宋元豐中黄㢘所作喻府<lb/>
　君墓表及方干詩集仕至烏程尉有詩一卷行於世<lb/>
　<hi>浙江流寓志</hi>
　　按江右人物仕宦僑寓散見他省志書為本省地<lb/>
　　志不載者甚多今直省通志續至特加採訂有徵<lb/>
　　必録焉<lb/>
來鵬南昌人詩思清麗嘗游楚寒食有詩曰分明記得<lb/>
<pb n="KR2k0045_WYG_066-25b"/>
　還家夢徐孺宅前湖水東當時誦為佳句韋尚書宙<lb/>
　觀察江西甚重之<hi>人物志</hi>
來鵠南昌人鵬之昆弟也為文師韓栁有詩才咸通進<lb/>
　士聲籍甚嘗覩穆宗實録稱帝設史官執筆廷中日<lb/>
　書起居注號聖政紀鵠作頌以寓規諌著有來公集<lb/>
　一卷<hi>南昌耆舊記</hi>
　　按來鵬兄弟林志失載白志據耆舊記人物志𥙷<lb/>
　　入又鵬與鵠明屬兩人全唐詩鵠一作鵬者訛<lb/>
<pb n="KR2k0045_WYG_066-26a"/>
鄒垣新吳人宣宗龍潛時與垣為友嘗游至其宅後徵<lb/>
　入朝辭不赴賜號清隠居士人名其地曰駕山<hi>府志</hi>
羅淼南昌之西山人宣宗時官吏部侍郎以直伉忤宰<lb/>
　相謫吉州别駕子孫遂家吉之射洲<hi>南昌耆舊記</hi>
傅祁字伯强豐城人弱冠豪勇過人為任俠乾符間王<lb/>
　仙芝攻洪州過豐城境祁率五百義士與戰於東岡<lb/>
　之左自日中至昃殺賊數百人賊益生兵義師遂潰<lb/>
　祁死焉土人為之立祠即今厚郭廟<hi>府志</hi>
<pb n="KR2k0045_WYG_066-26b"/>
熊衮南昌人先世避地入閩僦居建陽昭宗時衮為兵<lb/>
　部尚書性至孝時當亂離例無俸給父䘮不能𦵏晝<lb/>
　夜號泣天忽雨錢三日始畢𦵏事餘錢悉輸諸官<hi>福</hi>
　<hi>建流寓志</hi>
　南唐<lb/>
王子邳豐城人季友四世孫舉進士為御史丞屬時艱<lb/>
　與弟兵馬使子邙子邦結民兵以衛鄉里及冦至子<lb/>
　邳搏戰悉衆揜之救不至遇害首雖殊猶跨馬走五<lb/>
<pb n="KR2k0045_WYG_066-27a"/>
　十里許乃仆賊大駭竟以是去鄉人祭之於社<hi>林志</hi>
羅仁節仁儉奉新人居晉城人以其姓名其地曰羅坊<lb/>
　兄弟以理學教授鄉里築精舍梧桐山下學者益衆<lb/>
　李氏有江南國相郡守交辟不能致獨與徐鉉游以<lb/>
　布衣終仁節嘗著書十四卷辨王霸仁義之説號宗<lb/>
　孟集門人私諡仁節曰中庸先生仁儉曰誠明先生<lb/>
　縣為表其墓<hi>同上</hi>
涂廙南昌人仕南唐為本縣尉撰補豫章記<hi>豫章書</hi>
<pb n="KR2k0045_WYG_066-27b"/>
　　按豫章志記作者非一人吳徐整有豫章列士傳<lb/>
　　晉熊黙有豫章舊志宋雷次宗有豫章記唐初有<lb/>
　　豫章古今記<hi>失作者姓名</hi>南唐凃廙有補豫章記明朱<lb/>
　　謀㙔有豫章者舊傳又有南昌耆舊記<hi>失名</hi>今雷氏<lb/>
　　記僅傳數條耆舊記止傳内篇皆非足本昔人撰<lb/>
　　述湮沒者可勝道哉<hi>原跋</hi>
陳濬南昌人仕南唐為兵部郎中撰吳録二十卷<hi>同上</hi>
羅頴南昌人涉獵經傳開寳中舉進士例以黄衣守選<lb/>
<pb n="KR2k0045_WYG_066-28a"/>
　及後主降宋頴再應鄉舉下第題詩漢髙祖廟而死<lb/>
　<hi>同上</hi>
孫魴字伯魚南昌人家貧好學㑹廣明䘮亂都官郎中<lb/>
　鄭谷避亂居宜春魴徃師之遂以詩名嘗與沈彬李<lb/>
　建勳及齊己虛中相倡和仕南唐歴官宗正郎詩僅<lb/>
　百篇而金山甘露二篇尤膾炙人口<hi>同上</hi>
　　按孫魴馬令南唐書有傳不詳何地人<lb/>
毛炳豐城人隠居廬山時為諸生講得錢即沽酒嘗醉<lb/>
<pb n="KR2k0045_WYG_066-28b"/>
　卧道旁有里正掖起之炳瞋目呵之曰醉者自醉醒<lb/>
　者自醒亟去毋撓予睡後徙居南臺山數年忽書齋<lb/>
　壁云先生不在此千載只空山因大醉一夕卒<hi>陸游</hi>
　<hi>南唐書</hi>
　　按毛炳豫章書失載林志不甚詳白志據史傳改<lb/>
　　補馬令書載炳有詩集傳於世而陸書不載<lb/>
　南漢<lb/>
王定保字翊聖南昌人少與曹松同棲廬山十年唐光<lb/>
<pb n="KR2k0045_WYG_066-29a"/>
　化中舉進士辟寧逺軍廵官時天下已亂定保辟地<lb/>
　於廣州節度使劉隠招為幕客梁末帝時隠弟劉龑<lb/>
　將建國憚定保抗直多異議遣使荆南襲國號南漢<lb/>
　授定保禮部郎中知制誥假秘書監使於吳楊行宻<lb/>
　見而竒之禮待甚厚累遷中書侍郎平章事雅好著<lb/>
　述老而彌篤有摭言十五卷文集三十卷<hi>十國春秋</hi>
　宋<lb/>
潘慎修字成徳新建人仕江南為秘書省正字遣入貢<lb/>
<pb n="KR2k0045_WYG_066-29b"/>
　㑹李煜歸朝太祖擢慎修贊善大夫歴右諌議大夫<lb/>
　翰林侍講學士慎修風度藴藉博涉文史善清言士<lb/>
　大夫與之游者咸推其雅尚惟冦凖數毁之凖知鳳<lb/>
　翔謗議沸至慎修承命騐治反薦凖有將相材所坐<lb/>
　皆詿誤不足罪真宗以為然嘗稱慎修長者因書姓<lb/>
　名於御屏有文集五卷子汝士官工部員外郎直進<lb/>
　賢院<hi>人物志</hi>
周鶚<hi>一作諤</hi>字元輔豐城人當定昭二陵時邑人未甚知<lb/>
<pb n="KR2k0045_WYG_066-30a"/>
　學諤實倡之太平興國間五舉於鄉而四居首為韓<lb/>
　忠憲億客億子綘與之游及綘為宣撫延諤俱至京<lb/>
　以布衣召對晚得學究出身<hi>林志</hi>
胡仲堯洪州奉新人累世聚居至數百口構學舍于華<lb/>
　林山别墅聚書萬卷大設厨廩以延四方游學之士<lb/>
　南唐時嘗授寺丞雍熈初年詔旌其門閭仲堯謁闕<lb/>
　謝恩賜白金器二百兩淳化中州境旱歉仲堯發禀<lb/>
　減市直以賑饑民又以私財造南津橋太宗嘉之除<lb/>
<pb n="KR2k0045_WYG_066-30b"/>
　本州助教許每嵗以香稲時果貢於内東門五年遣<lb/>
　弟仲容來賀夀寧節召見特授試校書郎賜袍笏犀<lb/>
　帶又以御書賜之公卿多賦詩稱美仲堯稍遷國子<lb/>
　監主簿致仕卒仲容字咸和咸平三年復至闕貢土<lb/>
　物改大理評事屢被賜賚仲容建本縣孔子廟頗為<lb/>
　宏敞後遷光禄丞致仕天禧中特賜緋魚卒年七十<lb/>
　九以弟之子用訥為後試校書郎仲容弟克順端拱<lb/>
　二年進士至都官員外郎三司判官仲容子用之洎<lb/>
<pb n="KR2k0045_WYG_066-31a"/>
　從子用莊用舟並進士及第<lb/>
陳恕字仲言洪州南昌人少為小吏折節讀書起家大<lb/>
　理評事通判澧州以吏幹聞召入為三司判官擢度<lb/>
　支員外郎以工部郎中知大名府真宗即位加吏部<lb/>
　侍郎命條具中外錢榖以聞恕久而不進屢趣之恕<lb/>
　曰陛下富於春秋若知府庫充實恐生侈心臣是以<lb/>
　不敢進真宗嘉之知貢舉避嫌凡江南貢士悉被黜<lb/>
　又舉行貢舉非其人條然是舉以王曾為首每自嘆<lb/>
<pb n="KR2k0045_WYG_066-31b"/>
　曰吾得曽名世才也不媿于知人矣遷尚書左丞集<lb/>
　賢學士卒子執中<hi>東都事畧</hi>
何䝉字叔昭洪州人精春秋左氏學南唐時進士宋初<lb/>
　為洺州推官通判廬州稍遷司門召對訪江淮茶政<lb/>
　條奏稱㫖賜緋魚真宗朝知梧州改水部郎中上所<lb/>
　著兵機類要十卷以光禄少卿致仕<hi>人物志</hi>
　　按何䝉傳林志太畧白志改撰<lb/>
胡順之字孝先奉新人景徳進士知浮梁縣豪民臧氏<lb/>
<pb n="KR2k0045_WYG_066-32a"/>
　素横負租順之率吏至其家掩捕按致其罪郡遣教<lb/>
　練使詣縣入謁甚倨乃數其罪械而杖之郡吏歛跡<lb/>
　歴青州從事大姓麻士瑶隂結貴侍匿兵械親黨僕<lb/>
　從甚張陵蔑州縣㑹殺兄子事覺衆莫敢捕順之盡<lb/>
　得其黨有詔鞫問士瑶論死仁宗初遷太常博士再<lb/>
　上宰相書乞太后還政遷尚書屯田員外郎數論朝<lb/>
　廷事為范仲淹所知然挾術尚權喜縱横捭闔以失<lb/>
　明廢<hi>同上</hi>
<pb n="KR2k0045_WYG_066-32b"/>
黄茂宗字昌裔分寧人父中理築館于櫻桃洞芝臺間<lb/>
　兩館游士常數百人故諸子多以文學知名茂宗髙<lb/>
　才篤行為兩館師大中祥符間國學試進士以木鐸<lb/>
　賦主司拔王文第一而黜茂宗歸次尉氏遇翰林學<lb/>
　士胥偃呈所對賦偃大驚拉與俱還以賦示主司曰<lb/>
　使舉子能辦此何以處之皆曰王文不得為第一矣<lb/>
　偃以實告皆相顧歎惋因抱賦上殿有詔特收試禮<lb/>
　部擢髙第授崇信軍節度判官已而流落不偶卒于<lb/>
<pb n="KR2k0045_WYG_066-33a"/>
　杭<hi>林志</hi>
袁抗字立之南昌人舉進士同學究出身以薦補桂州<lb/>
　司法參軍撫水蠻冦融州轉運使俞獻可檄抗權融<lb/>
　州推官事平遷衡州推官累國子博士知南安軍擢<lb/>
　提㸃廣南東路刑獄還為三司判官以尚書金部郎<lb/>
　徙益州路時三司嵗市上供綾錦鹿胎萬二千匹抗<lb/>
　言蜀民困憊願少紓餘力以備秦中他日之用是年<lb/>
　郊祀蠲其數之半黎州嵗售蠻馬詔擇不任戰者却<lb/>
<pb n="KR2k0045_WYG_066-33b"/>
　之抗奏朝廷與蠻互市非所以取利也金山前後五<lb/>
　部落仰此為衣食一旦失利因而侵侮不知費直幾<lb/>
　焉臣念蜀久安不敢奉詔尋如舊制除江淮發運使<lb/>
　召為三司鹽鐵副使改少府監卒抗喜藏書至萬卷<lb/>
　子陟少刻厲好學善為詩終殿中丞<hi>宋史</hi>
　　按抗字立之見本傳林志以為正之誤<lb/>
陳執中字昭譽恕之子也始以父任為秘書省正字真<lb/>
　宗不豫大臣無敢及建儲執中上言太子天下本不<lb/>
<pb n="KR2k0045_WYG_066-34a"/>
　可不早定擢右正言康定間以資政殿學士為陜西<lb/>
　同經畧安撫招討使與夏竦同知永興軍議事多不<lb/>
　合徙知涇州慶厯四年召拜參知政事諌官孫甫蔡<lb/>
　襄言執中剛愎不才不可任以政仁宗不聽時章得<lb/>
　象杜衍為相賈昌朝與執中參知政事每議事執中<lb/>
　多與之異甫襄言既不用因求去事下中書甫本衍<lb/>
　所舉用而二人者俱有名望於是中書奏乞留二人<lb/>
　仁宗頷之明日衍出知兖州甫襄亦罷頃之得象免<lb/>
<pb n="KR2k0045_WYG_066-34b"/>
　相昌朝與執中同相拜同中書門下平章事集賢殿<lb/>
　大學士兼樞宻使皇祐初以疾求罷五年復拜同中<lb/>
　書門下平章事執中當國人不敢干以私四方問遺<lb/>
　無及門者㑹張貴妃薨治䘮皇儀殿追冊皇后禮官<lb/>
　以非禮迎上意仁宗嘗詢執中而不能考正典禮以<lb/>
　對悉奉行之深為時論不與至和二年罷為鎮海軍<lb/>
　節度使判亳州還上節鉞改右僕射觀文殿大學士<lb/>
　封黄國公徙河南曹州過京師以疾賜告就第加司<lb/>
<pb n="KR2k0045_WYG_066-35a"/>
　徒岐國公致仕卒贈太師有司諡曰榮靈詔諡曰恭<lb/>
　<hi>東都事畧</hi>
羅孟郊南昌人徙居興寧縣天聖間舉進士第三累官<lb/>
　翰林學士乞歸養母茅蓽蕭然母冬月思膾孟郊解<lb/>
　衣入池取魚供母鄉人目其池為曽子湖<hi>人物志</hi>
過昱字彦明豐城人母早卒刻木為像早暮漱盥飲食<lb/>
　必進愈久愈勤閔世俗鮮知事親乃葺古人孝道類<lb/>
　三十卷目曰至孝通神集寳元間第進士常攝全州<lb/>
<pb n="KR2k0045_WYG_066-35b"/>
　事正民偽版均平税役其斷訟必反覆務盡其情至<lb/>
　施刑恒以惻怛為念終都官郎中居定林自號定林<lb/>
　老叟<hi>林志</hi>
　　按人物志以過昱為景祐進士與此互異<lb/>
李從字伯順豐城人多貲能友弟厚俗有司征課急貧<lb/>
　不能償者代之輸且勤講學子三孫十一仕者八人<lb/>
　<hi>同上</hi>
李琮字世京從之子闢館延師豐餼廪以待學者邑之<lb/>
<pb n="KR2k0045_WYG_066-36a"/>
　東鄙有長堤江水湍齧為民患琮輸財於官易以石<lb/>
　遂為永久之利子秉為髙安酒正前官賖酒六斛秉<lb/>
　以問琮曰隠而不言非忠也發而有罪非仁也力可<lb/>
　及而弗為非義也遂捐千餘緡庚其費而覆其瓮代<lb/>
　者得以理去<hi>同上</hi>
李秉字子正豐城人琮之子寳元及第文學行誼過人<lb/>
　同年司馬光范鎮雅相引重累官至都官郎中宿州<lb/>
　刺史所在以恵政稱同時過昱純孝何延世清直與<lb/>
<pb n="KR2k0045_WYG_066-36b"/>
　秉並稱為三郎中<hi>同上</hi>
　　按李從父子祖孫三世並有名徳豫章書失載<lb/>
李亢字君起秉之從子以舅晏殊恩試將作主簿泉州<lb/>
　户曹臨川丞在泉郡將貪墨僚屬皆厚獻以取薦亢<lb/>
　與帥曹獨無所奉郡將尋以贓敗二掾免焉在臨川<lb/>
　臺使者以南豐缺令命亢移攝政化大行居數月以<lb/>
　病歸<hi>同上</hi>
趙庻明字吉甫新建人少以功名自許寳元間詔求直<lb/>
<pb n="KR2k0045_WYG_066-37a"/>
　言庻明詣闕上書萬餘言大畧謂銀夏契丹不可恃<lb/>
　其恭順而不備又言趙元昊必叛朝廷以為狂妄斥<lb/>
　建州未幾元昊果叛上思其先見除徐州推官遷祕<lb/>
　書省校書郎知恵州政先慈恵民甚便之罷歸卜𦵏<lb/>
　于孺子亭側<hi>人物志</hi>
　　按林志趙傳不甚明晰白志増補<lb/>
黄注字夢升其先金華人後徙分寧兄弟皆好學尤以<lb/>
　文章意氣自豪舉進士得丙科初任永興主簿調公<lb/>
<pb n="KR2k0045_WYG_066-37b"/>
　安南陽素剛不茍合負其所有怏怏無所施卒以不<lb/>
　得志死於南陽其文博辨雄偉意氣奔放不可禦平<lb/>
　生所著有破碎集南陽集公安集凡三十卷<hi>六一居</hi>
　<hi>士集</hi>
　　按黄夢升宦蹟文章不甚著稱幸與歐陽公同年<lb/>
　　而志其墓名遂以傳及見黄山谷跋墓志後云叔<lb/>
　　祖夢升學問文章五岳縱横制作之意似徐陵庾<lb/>
　　信不幸得人間四十年爾使之白髪角逐於英俊<lb/>
<pb n="KR2k0045_WYG_066-38a"/>
　　之塲未知與歐陽孰先孰後也其推重若此惜所<lb/>
　　著三集今皆失傳林志載其弟茂先名灝景祐進<lb/>
　　士官太子洗馬亦有文名<hi>原跋</hi>
黄庠字長善洪州分寧人博學强記超敏過人初至京<lb/>
　師就舉國子監開封府禮部皆為第一比引試崇政<lb/>
　殿以疾不時入天子遣内侍即邸舍撫問賜以藥劑<lb/>
　是時庠名聲動京師所作程文傳誦天下近世布衣<lb/>
　罕比也歸江南以病卒<hi>宋史</hi>
<pb n="KR2k0045_WYG_066-38b"/>
黄廱字富善分寧人庠之弟學尚氣節皇祐進士為京<lb/>
　兆法曹將謁府賔吏告曰法曹庭參拜庭下此例也<lb/>
　廱不可解冠裳於庭而去隠居芝臺書院子凖博洽<lb/>
　工詩有雲樵居士集<hi>人物志</hi>
　　按黄廱傳林志太畧白志増撰<lb/>
李冕字君儀豐城人秉之從子弱冠與弟茂元省其舅<lb/>
　晏殊于京師辭歸殊曰比當郊天吾奏汝一官謝曰<lb/>
　冕自厲以圖後業茂元少寡舅宜恩之明年茂元補<lb/>
<pb n="KR2k0045_WYG_066-39a"/>
　太廟齋郎冕久之亦調崇安簿縣民謝叟無子名他<lb/>
　姓兒以致富晚婢舉一兒叟垂死戒曰吾故窶藉汝<lb/>
　兄助吾致富分財當優之後婢兒壯詣縣乞還兄姓<lb/>
　令欲判可冕詰婢兒不服更訴于州蔡襄為運使行<lb/>
　縣即訊冕迎白曰法順人情今與人同艱辛以致豐<lb/>
　裕終奪而窘之非人情也且重違其父志襄曰非主<lb/>
　簿言吾幾誤矣續為舒州司理治懐寧盗獄平反三<lb/>
　人時王安石為州判因欲抵懐寧令罪冕不可司理<lb/>
<pb n="KR2k0045_WYG_066-39b"/>
　院月評物價冕特昻絹直安石詰其故曰計贓以絹<lb/>
　為量嵗饑民多為盗贓不滿匹則緩於死不爾三絹<lb/>
　殺一人矣安石服而謝之<hi>同上</hi>
黄㢘字夷仲分寧人庠之從弟嘉祐進士歴任州縣擢<lb/>
　利州路轉運判官遷司農丞為監察御史裏行建議<lb/>
　兩制近臣及轉運使各得舉士詔各薦一人河決曹<lb/>
　村壊民田廬受詔安撫所活二十五萬人元祐初為<lb/>
　户部郎中改陜西轉運使<hi>林志</hi>
<pb n="KR2k0045_WYG_066-40a"/>
何延世字楙之豐城人慶厯進士為都官郎中有清直<lb/>
　聲與過昱李秉齊名繼知連潮二郡與周茂叔為僚<lb/>
　友雅相愛重為詩清灑有韻族子莫字亨道鄂州功<lb/>
　曹參軍既仕益刻苦讀書臨政明决如老吏從子時<lb/>
　升亦工古文詞有名太學號半隠山人<hi>人物志</hi>
袁陟字世弼南昌人抗之子少有才名與王介甫蘇子<lb/>
　瞻曽子固善未冠登慶㦄進士知當塗縣王介甫居<lb/>
　金陵嘗手寫陟詩一軸以遺其友陟讀書最苦竟以<lb/>
<pb n="KR2k0045_WYG_066-40b"/>
　癯瘠不起自為墓志挽章有詩文十卷號遯翁集<hi>同上</hi>
李廷瑞字雲紀豐城人教諭歴南劒延平書院山長母<lb/>
　歿廬墓踰年有白蓮生廬前田坂中人謂孝感所致<lb/>
　<hi>林志</hi>
余良肱字康臣分寧人天聖進士調荆南司理參軍屬<lb/>
　縣捕得殺人者良肱騐其傷與刃異疑之白府請自<lb/>
　捕逮未幾更獲真殺人者民失財物逾十萬逮平民<lb/>
　數十人或有附吏耳語良肱㢘知其為盗亟捕治贓<lb/>
<pb n="KR2k0045_WYG_066-41a"/>
　盡得改大理寺丞出知湘隂縣奏蠲逋米數千石通<lb/>
　判杭州江潮漂民廬舍壘石隄二十里障之後為三<lb/>
　司判官方闗陜用兵朝議貸都下民錢良肱力争㑹<lb/>
　大臣亦以為言事遂寢内府出腐幣售三司吏將受<lb/>
　之良肱請付文思以奉帷幄歴遷光禄卿知宣州治<lb/>
　為江東最子卞爽最知名<hi>宋史</hi>
黄庻字亞夫分寧人茂宗從子登嘉祐進士歴州郡從<lb/>
　事攝康州治有聲仕不得志遂刻意於文詞有詩云<lb/>
<pb n="KR2k0045_WYG_066-41b"/>
　漁家無鄉縣滿船載稚乳公私鞭笞息醉眠聽秋雨<lb/>
　又題怪石詩云山鬼水怪著薜荔天禄邪辟眠莓苔<lb/>
　大都皆奇語云所著伐檀集子大臨庭堅各有傳<hi>府志</hi>
徐禧字徳占洪州分寧人熈寧初吕恵卿領修撰經義<lb/>
　禧以進士充檢討上治兵策歴官給事中王師伐西<lb/>
　夏鄜延帥沈括請城永樂詔禧與李舜舉徃相其事<lb/>
　李稷主糧餉城成禧與舜舉括俱還米脂砦明日賊<lb/>
　數千騎趨新城禧亟徃視之與舜舉稷俱行括獨守<lb/>
<pb n="KR2k0045_WYG_066-42a"/>
　米脂比及永樂賊傾國而至禧自帥士卒拒戰賊衆<lb/>
　分兵迭攻重圍既合城中乏水士卒渴死者大半括<lb/>
　退保綏徳城永樂城䧟禧與舜舉稷俱沒神宗哀禧<lb/>
　等死贈禧吏部尚書賜諡忠愍<hi>東都事畧</hi>
　　按宋史載禧好言兵吕恵卿引之故不次驟用永<lb/>
　　樂之舉亦禧寡謀輕敵以至於敗以其死事一節<lb/>
　　故録之<lb/>
黄介字幾復南昌人熈寧九年同學究出身知四㑹縣<lb/>
<pb n="KR2k0045_WYG_066-42b"/>
　新興民岑探為禨鬼惑衆新州捕其家繫獄探誑言<lb/>
　吾能三呼䧟州城從者百數至城下言不效皆散去<lb/>
　新州聲張以為豪賊挾衆攻城經畧使遣將童政捕<lb/>
　斬官軍所遇薪水行商皆殺之介自陳于經畧請以<lb/>
　所領士丁不𨽻部曲且言政所劾首級莫非王民荼<lb/>
　毒之禍百探不足云<hi>黄山谷集</hi>
王本字觀復分寧人六嵗能詩登元豐進士知海鹽縣<lb/>
　時導松江入海民多役死明年議欲再舉本請罷之<lb/>
<pb n="KR2k0045_WYG_066-43a"/>
　歴京畿運使京邑吏牘多弛本承命遍行勾校雖他<lb/>
　司事悉以聞歴知揚州兼淮南東路兵馬鈐轄嵗旱<lb/>
　出繫囚數百人天大雨遂有年取郡事悉調理之公<lb/>
　私兼裕流民皆復<hi>府志</hi>
胡田字雲從奉新人元豐間參鄜延副總管曲珍軍事<lb/>
　敗夏人於金湯以功進忠訓郎左殿班直轉右侍禁<lb/>
　元符間同從弟良孺上書論瑶華宫事編管本州<hi>同上</hi>
潘興嗣字延之新建人慎修之孫以䕃授將作監主簿<lb/>
<pb n="KR2k0045_WYG_066-43b"/>
　少孤篤學與王安石曽鞏王回袁陟俱友善初調徳<lb/>
　化尉以不能俯仰上官棄官歸築室豫章城南日讀<lb/>
　書其中六十餘年手鈔至數百卷年八十七卒集六<lb/>
　十卷<hi>南昌耆舊記</hi>
吳居厚字敦老豫章人舉進士第元豐初提舉河北常<lb/>
　平又為京東路轉運副使即萊蕪利國兩監官自鼔<lb/>
　鑄贍足一路拜天章閣待制陞都轉運使又請鑄大<lb/>
　錢以一當二嵗出二十萬緡佐闗陜兵食神宗曰居<lb/>
<pb n="KR2k0045_WYG_066-44a"/>
　厚於分職之外䘏及它路非材智有餘不能爾元祐<lb/>
　初朝廷稍更新法以寛大為政於是御史言居厚苛<lb/>
　刻責散官黄州安置尋知廬州紹聖初以集賢殿修<lb/>
　撰為江淮荆浙等路發運使旋復舊職疏支家河通<lb/>
　漕楚海之間咸頼其利召為吏部郎權尚書加龍圖<lb/>
　閣學士知開封府修奉永㤗陵居厚為橋道頓遞使<lb/>
　出知和州創將理院及毉藥使病者有歸多所全活<lb/>
　後朝廷設坊安濟大槩如居厚所建云除户部尚書<lb/>
<pb n="KR2k0045_WYG_066-44b"/>
　拜尚書右丞遷中書門下侍郎大觀初請老提舉鴻<lb/>
　慶宫退居豫章築室東湖之上久之起守本郡徙帥<lb/>
　河東過闕復拜門下侍郎知樞宻院事乞改重幣為<lb/>
　當三以息貪夫盗鑄之患時遼使至居厚言於徽宗<lb/>
　曰盟好不可違也願益敦信誓以安敵情徽宗嘉納<lb/>
　焉以武康軍節度使知洪州踰年卒贈開府儀同三<lb/>
　司<hi>東都事畧</hi>
　　按吳居厚安志訛入臨川白志改正<lb/>
<pb n="KR2k0045_WYG_066-45a"/>
李安國字元佐南昌人少頴悟力學始知南城剖決無<lb/>
　留牘常累月獄空無人改宜黄縣罷不便民事二十<lb/>
　餘條尋判贑州以史正志洪邁薦除知常州開除無<lb/>
　名之逋十八萬省楮幣百萬始至軍無數月之儲比<lb/>
　及三年錢以緡計者七百萬米以斛計者三百萬淳<lb/>
　熈初擢户部侍郎<hi>南昌耆舊記</hi>
黄大臨字元明分寧人庻之子紹聖間知萍鄉縣或諷<lb/>
　其過慈大臨曰字民令職也豈其操三尺與百姓讎<lb/>
<pb n="KR2k0045_WYG_066-45b"/>
　敵哉徙知龍泉其治如萍鄉秉法自持私謁不入提<lb/>
　舉張根行部雅聞其賢折節禮下之<hi>人物志</hi>
黄庭堅字魯直洪州分寧人幼警悟從舅李常見之以<lb/>
　為一日千里舉進士為葉縣尉又為國子監教授初<lb/>
　蘇軾見庭堅詩於孫覺之坐上異之後過李常於濟<lb/>
　南見其詩文以為超逸絶塵獨立萬物之表者由是<lb/>
　名聲始震知太和縣又監徳安鎮召為校書郎為神<lb/>
　宗實録檢討官逾年為著作郎母䘮服除除祕書丞<lb/>
<pb n="KR2k0045_WYG_066-46a"/>
　提㸃明道宫紹聖初議者以實録多誣失實責涪州<lb/>
　别駕黔州安置以親嫌移戎州監鄂州税僉判寧國<lb/>
　軍知舒州召為吏部員外郎丐郡得知太平州庭堅<lb/>
　嘗作荆南承天院記部使者觀望宰相趙挺之意以<lb/>
　庭堅有幸災言坐除名編管宜州卒年六十一始庭<lb/>
　堅與秦觀張耒晁𥙷之皆游蘇軾之門號四學士庭<lb/>
　堅特長於詩江西詩派祖庭堅世以配蘇軾稱蘇黄<lb/>
　云<hi>東都事畧</hi>
<pb n="KR2k0045_WYG_066-46b"/>
洪朋字龜父南昌人父民師為石州司法參軍性孝以<lb/>
　毁卒朋幼孤受業於祖母文成君李氏手不釋書落<lb/>
　筆成文尤長於詩舅黄庭堅嘗謂龜父筆力扛鼎異<lb/>
　日不患無聞兩貢禮部不遇早卒遺藁有清非集<hi>人</hi>
　<hi>物志</hi>
洪炎字玊父與兄朋弟芻羽俱以文詞名世號四洪舉<lb/>
　進士為榖城令坐元祐黨人貶竄復知潁上譙縣並<lb/>
　有循政累官著作郎秘書少監罷髙宗初召為中書<lb/>
<pb n="KR2k0045_WYG_066-47a"/>
　舍人時方倥偬除目填委炎操筆立成訓詞典雅同<lb/>
　列歎服有西渡集嘗編列仙臞儒事跡三卷號塵外<lb/>
　記又手録雜家小説行於世<hi>南昌者舊記</hi>
洪芻字駒父有詩名靖康初為諌議大夫坐事流沙門<lb/>
　島嘗著豫章職方乘老圃集及編楚漢逸書若干卷<lb/>
　<hi>人物志</hi>
黄叔逹字知命庭堅弟雅負音節人有臭味投者推挽<lb/>
　之不遺力意所不可雖衣冠貴人亦唾辱之與彭城<lb/>
<pb n="KR2k0045_WYG_066-47b"/>
　劉師道友善嘗之京師同師道謁法雲禪師於城南<lb/>
　夜歸過龍眠李伯時叔逹著白衫騎驢道中摇頭而<lb/>
　歌師道負杖挾囊於後一市皆驚以為異人伯時素<lb/>
　善畫因寫為圖邢惇夫作夜歸圖詩以歌咏之叔逹<lb/>
　小詩樂府皆清麗可愛有詩四十首附見山谷集中<lb/>
　<hi>同上</hi>
潘淳字子真新建人興嗣之孫淳少頴異好學不倦淹<lb/>
　貫經史百家之言師事黄庭堅尤工詩曽鞏知洪州<lb/>
<pb n="KR2k0045_WYG_066-48a"/>
　乞録興嗣後尚書右丞黄履復以淳為請補授建昌<lb/>
　縣尉陳瓘劾蔡京言者目淳為瓘親黨坐奪官不以<lb/>
　介意歸自稱谷口小隠所著詩并詩話補遺傳世<hi>同上</hi>
黄叔敖字嗣深分寧人㢘之季子元祐進士乙科累官<lb/>
　廣東轉運判官兼提舉市舶上疏言嶺表地偏冬無<lb/>
　霜雪瘴癘所鍾其所産不足以奉玉食再三力請為<lb/>
　奸黨蔡嶷所中免官未幾復職徙荆湖北路轉運判<lb/>
　官㢘訪使時李滋怙勢侵擾州縣叔敖以奸狀聞詔<lb/>
<pb n="KR2k0045_WYG_066-48b"/>
　鞫得實竄滋衡州中人側目紹興初除給事中上疏<lb/>
　論朋黨未革不可以為治比來上封事者頗有告訐<lb/>
　細故捃摭隠匿非求言本意除兼侍讀遷户部侍郎<lb/>
　進尚書以通議大夫致仕所著有文集十卷春秋講<lb/>
　議三卷奏議十卷<hi>同上</hi>
孫發字妙仲豐城人幼頴悟勤學元祐進士補崇仁尉<lb/>
　民有盗宗人財就執而父病死因誣宗人所傷發按<lb/>
　問非是民大窘醉其盲弟廢一手聞於州州疑其寃<lb/>
<pb n="KR2k0045_WYG_066-49a"/>
　遂移獄有司迎指發力辨不已因作截臂行以告在<lb/>
　位者後知永豐縣以母老遂致仕時人髙之有敷山<lb/>
　集若干卷發孫鄉貢士竒字師頴從子進士裒字子<lb/>
　稷俱以文行稱裒有楚堂文集豫章野録炎興傳信<lb/>
　記補白氏六帖奇有玉隠類藁周禮備檢詩輇總辨<lb/>
　等書世號三孫先生<hi>豫章書</hi>
黄得禮字執中豐城人元祐進士為栁州推官建中靖<lb/>
　國初應詔言事其畧云嘉祐熈寧之法仁祖神宗之<lb/>
<pb n="KR2k0045_WYG_066-49b"/>
　所為也而主熈寧者曰必為之更變主嘉祐者曰必<lb/>
　為之守常分曹為朋迭立勝負宿怨快於私門實禍<lb/>
　歸於公家朝廷顧何所頼惟天子建中和之極擇其<lb/>
　善者從而増損之此行法之要也人才實難口語疑<lb/>
　似無四㐫之罪而加以流竄之刑瘴霧蠻煙不死不<lb/>
　已遺骼旅櫬雖死不還士有持平如彭汝礪葉濤之<lb/>
　徒其言未必見省此風不革異日必有以伏刑都市<lb/>
　參夷五族之法聞於上者矣願朝廷退人以禮宰輔<lb/>
<pb n="KR2k0045_WYG_066-50a"/>
　爲國受言變縉紳鍥薄之風増社稷靈長之福此任<lb/>
　人之要也時皆以為篤論<hi>人物志</hi>
　　按黄得禮傳林志不詳安志采補<lb/>
胡僧孺字唐臣奉新人直孺之兄在元祐紹聖間聲稱<lb/>
　甚著直孺十詩中所謂阿兄驚世才者是也陸放翁<lb/>
　嘗言胡唐臣少汲兄弟俱爲江西名士其朋友亦皆<lb/>
　知名不媿金昆玊友<hi>同上</hi>
胡直孺字少汲奉新人紹聖進士為洺州司戸與録曹<lb/>
<pb n="KR2k0045_WYG_066-50b"/>
　同治獄嘗有盗夜殺人於眢井莫能獲乃執鄰人疑<lb/>
　似者即誣伏直孺却其獄竟雪之時議重貶元祐諸<lb/>
　賢直孺爲之營解遷監察御史出知平江府擢江淮<lb/>
　湖浙發運使入爲户部侍郎遷工部尚書除知南京<lb/>
　金人再犯京師直孺帥民兵入衛力戰不利見執久<lb/>
　之得歸欽宗慰之曰孤城圍閉天下兵至者獨卿與<lb/>
　張叔夜耳髙宗立除知洪州進刑部尚書兼侍讀多<lb/>
　所獻納御書文物多師古朝廷半老儒于扇以賜改<lb/>
<pb n="KR2k0045_WYG_066-51a"/>
　兵部兼權吏部有生還録及西山老人集二十四卷<lb/>
　<hi>白志</hi>
　　按科目考胡直孺紹聖四年進士奉新人安志重<lb/>
　　見髙安白志删彼存此<lb/>
胡良孺奉新人直孺從弟以漢川録事參軍應詔論瑶<lb/>
　華宫事有緑衣上僭之語崇寧初被禁錮五年詔收<lb/>
　叙而卒<hi>同上</hi>
范琯字次房靖安人紹聖進士大觀中獻時政利害八<lb/>
<pb n="KR2k0045_WYG_066-51b"/>
　事令南漳上言監司州縣掊克誅求徽宗覽章示執<lb/>
　政曰范琯小臣忠於報國非琯朕不聞此言且令召<lb/>
　琯察其才欲待以不次執政不可遂自乞知鬱州復<lb/>
　奏嶺南漕臣徐惕僞作御筆處分收買珍禽異獸犀<lb/>
　玉珠貝瑇瑁翠羽孔雀玩好瑰異以萬數騷動兩路<lb/>
　民不聊生封章再上惕遂罷前後奏事剴切深中時<lb/>
　弊官終左朝散大夫<hi>同上</hi>
　　按范琯紹聖進士林志譌作紹興<lb/>
<pb n="KR2k0045_WYG_066-52a"/>
余卞字洪範爽字荀龍皆以任子恩試卞爲校書郎爽<lb/>
　博學多大畧累為湖北安撫使勾當機宜文字討蠻<lb/>
　有功知沅州徽宗即位改知靖州章惇憾其不附已<lb/>
　除名竄封州久之起知明州未行以言者罷<hi>宋史</hi>
　　按安志已載余爽而不及余卞白志據史傳補入<lb/>
范璿字舜文豐城人政和進士授䖍州議曹改節度推<lb/>
　官時盗起為畫策守備城頼以安嵗輸賦於郡胥吏<lb/>
　爲奸璿典其事蠹弊盡革薦知甌寧縣既滿縣人争<lb/>
<pb n="KR2k0045_WYG_066-52b"/>
　留之列其治狀十事於郡太守魏矼以聞召對便殿<lb/>
　問何以得民如此曰臣知爲陛下愛民耳拜兵部員<lb/>
　外郎遷樞宻院檢詳文字以與秦檜不合出知南劍<lb/>
　州未幾請祠歸有松谿集<hi>林志</hi>
　　按虞伯生松谿集序范公名濬與志偏旁小異今<lb/>
　　從志序中又云胡忠簡論王倫劄子蓋出范筆胡<lb/>
　　以范親老疏上必有危禍而自上之胡南遷范亦<lb/>
　　遂去國家居終身此叚傳中失載今采附於後<hi>原跋</hi>
<pb n="KR2k0045_WYG_066-53a"/>
吕延年字商老靖安人政和進士紹興間調知南安縣<lb/>
　李綱力薦於朝轉江西宣諭司議事攝瑞州招捕盗<lb/>
　賊旬月盡平以功歸同列知蘄春浩然勇退<hi>同上</hi>
黄彦輔字伯彊豐城人得禮之子政和進士善著論刋<lb/>
　落陳言歴官所至有聲事辦而不擾陳瓘謫合浦彦<lb/>
　輔以書慰之瓘答書曰長沙問鵩不如忠州論藥三<lb/>
　復來書吾無間言爲人豪爽醖藉嘗在京師樊樓酒<lb/>
　酣賦月詞十篇皆以望江南歌之都人聚觀謂謫仙<lb/>
<pb n="KR2k0045_WYG_066-53b"/>
　墮世明日詞傳禁中後爲吉水令卒<hi>同上</hi>
　　按彦輔安志不載白志從林志采補<lb/>
黄次山字季岑庭堅族子宣和元年試國學第一以庭<lb/>
　堅名在禁錮復抑置第四歴信陽州學教授池州司<lb/>
　理參軍靖康初遷博士坐與李綱厚善謫監虢州銅<lb/>
　塲建炎二年擢尚書員外郎未幾撫御京東西路使<lb/>
　還乞外補遂知筠州又乞監當以歸丁内艱終䘮復<lb/>
　吏部郎官入對力陳日食之咎又進校旗大閲之法<lb/>
<pb n="KR2k0045_WYG_066-54a"/>
　㑹金兵大至淮南告捷次山言策功行賞勸沮所係<lb/>
　因條上三策乞解六將軍逗留者之節鉞授偏禆立<lb/>
　功者朝廷既罷劉光世兵枋命吕祉代之次山言光<lb/>
　世固可罷祉雖若可用然統師御衆非其所長其言<lb/>
　卒騐靖康以來號為宗程顥兄弟學者不能深明其<lb/>
　㫖轉為迂怪紹興初諌官極論其弊有㫖戒飭學者<lb/>
　次山時權禮部郎官與侍郎董棻争之於朝事雖直<lb/>
　而謗議起矣出提㸃荆湖南路刑獄居數月以言罷<lb/>
<pb n="KR2k0045_WYG_066-54b"/>
　主管亳州明道宫凡九年卒<hi>危太樸集</hi>
　　按黄次山人物志作黄彦平與林志所撰本傳皆<lb/>
　　失實白志據説學齋藁補入次山所著有三餘集<lb/>
　　見林志而危文失載<lb/>
徐升字公允豐城人宣和進士主萬載簿值凋殘之後<lb/>
　開墾田土公私交裕丞旴江時寇盗日張升至分兵<lb/>
　破毁巢穴戮其渠帥而散遣餘黨知蘄州氷雪自守<lb/>
　罷官不持一錢歸事母極孝自奉與妻子至約云卒<lb/>
<pb n="KR2k0045_WYG_066-55a"/>
　左司范璿銘其墓<hi>林志</hi>
鄒揚字廷光豐城人為人介特自信宣和進士解褐樂<lb/>
　平丞靖康時勤王師起縣當閩廣荆蜀市里騷然揚<lb/>
　至即發常平米給過軍義倉米賑流民師行頼以無<lb/>
　擾時建康造戰艦責取異材揚謂檜楫松舟自古有<lb/>
　訓異材非吾産也辭之郡欲調發弓手揚曰弓手之<lb/>
　設以其知境内地勢熟鄉曲人情捕緝追呼或頼其<lb/>
　力若戎旅之役非其所長曷若以外縣起發之費充<lb/>
<pb n="KR2k0045_WYG_066-55b"/>
　郡城教閲之賞軍民不兩便乎其議論慷慨疏通之<lb/>
　變皆人所不敢發者尋卒于官<hi>同上</hi>
鄒邁字擇可豐城人宣和進士爲越州僉判嘗曰孔孟<lb/>
　不以讀書為學學非博覽載籍之謂也必有得於心<lb/>
　體於身推之於民者游夏不以著述爲文文非屬辭<lb/>
　之謂也意以出辭辭以逹意而已魏公自謂平生只<lb/>
　讀論語之十篇及至老死百未施一若此者可謂學<lb/>
　矣温公自謂不能爲四六而平生所著如榖帛藥石<lb/>
<pb n="KR2k0045_WYG_066-56a"/>
　皆適於用若此者可謂文矣又曰身不能無過而鄉<lb/>
　里未能告我以過其自克如此客趙忠簡鼎幕受知<lb/>
　遇特深當世名士如胡康侯安國髙栁崇閌喻子才<lb/>
　樗皆與爲友<hi>豫章書</hi>
李誼字宜言南昌人與其昆弟並工文章號江西三李<lb/>
　父偓爲鼎州士曹歿櫬浮江西歸遇風舟幾覆誼號<lb/>
　泣請死風遂息宣和間舉進士累官諌議大夫奏牘<lb/>
　以百數髙宗時除中書舍人時秦檜主和議一日當<lb/>
<pb n="KR2k0045_WYG_066-56b"/>
　撰報聘國書誼不肻執筆以秘閣修撰出知廬州卒<lb/>
　於官<hi>南昌耆舊記</hi>
熊方字廣居豐城人靖康鄉舉貢上庠參澧州軍事雅<lb/>
　善書髙宗内禪大書堯舜二字表進有㫖付祕閣除<lb/>
　本路帥幕性好養生之術注道徳經二卷著象山集<lb/>
　豫章録臨汝編又補東漢年表因名其堂為補史<hi>府志</hi>
徐俯字臨川洪州分寧人以父禧死國事授通直郎累<lb/>
　官至司門郎靖康中張邦昌僭位時工部侍郎何昌<lb/>
<pb n="KR2k0045_WYG_066-57a"/>
　言與其弟昌辰避邦昌皆改名俯買婢名昌奴遇客<lb/>
　至即呼前驅使之建炎初致仕奉祠内侍鄭諶識俯<lb/>
　於江西重其詩薦於髙宗胡直孺在經筵汪藻在翰<lb/>
　苑迭薦之遂以爲右諌議大夫中書舍人遷翰林學<lb/>
　士俄擢端明殿學士兼權參知政事宰相朱勝非言<lb/>
　襄陽上流所當先取帝曰盍就委岳飛俯獨持不可<lb/>
　帝不聽罷知信州予祠卒俯有俊才尤長於詩有東<lb/>
　湖集<hi>宋史</hi>
<pb n="KR2k0045_WYG_066-57b"/>
　　按吕居仁江西詩派圖徐俯其一也東湖集今不<lb/>
　　傳<lb/>
范士衡字正平豐城人從臨川李徳逺劉淳叟遊每謂<lb/>
　春秋一經其説曼衍皆傳注害之作尊經辨春秋本<lb/>
　末其詩文清越雅健謝艮齋諤編次而序之晚事朱<lb/>
　文公文公稱爲老友云<hi>林志</hi>
　　按林志范士衡傳與人物志范仕衡事各不同白<lb/>
　　志附録仕衡傳後考豐城縣志載士衡不及仕衡<lb/>
<pb n="KR2k0045_WYG_066-58a"/>
　　當各是一人今另傳<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0045_WYG_066-58b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江西通志卷六十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷一百四十九</head> <lb/>
    <p>
<pb n="KR2k0045_WYG_149-1a"/>
欽定四庫全書<lb/>
　江西通志卷一百四十九<lb/>
　　藝文<hi>詩三</hi>
　　五言古<lb/>
　明<lb/>
　　發安仁驛　　　　　　　　　　劉　基<lb/>
雞鳴發山驛天黒路彌險煙樹出猨聲風枝落螢㸃江<lb/>
秋氣轉炎嶂濕雲難斂佇立山雨來客愁紛冉冉<lb/>
<pb n="KR2k0045_WYG_149-1b"/>
　　南康郡齋　　　　　　　　　　王　禕<lb/>
承恩紆郡紱服職效官箴秩厚幸粗給力孱非所任雖<lb/>
忻民訟簡恒恐吏議侵殘氓既摩撫宿蠧亦搜尋此邦<lb/>
乃名郡經變已年深荆榛猛獸處瓦礫非蟲吟道院存<lb/>
故號公庭蔽荒陰前瞻彭蠡澤後揖匡廬岑緬懷昔朱<lb/>
子遺愛在人心往軌倘可踵吾將自兹今<lb/>
　　南康書事十首<lb/>
五老出青穹宛若金芙蓉日射光燦爛雲生氣鴻濛誰<lb/>
<pb n="KR2k0045_WYG_149-2a"/>
其凌絶頂笙鶴駕長風<lb/>
山前雨瀑流勢欲翻崒嵂銀河九天傾玉峽雙龍出六<lb/>
月幽壑間陰風動蕭瑟<lb/>
飛橋架絶澗怒湍若雷音直比三峽險豈特千丈深頗<lb/>
聞陰雨夜下有潛虯吟<lb/>
言尋白鹿洞欲訪紫陽翁一溪浸山月萬壑號松風前<lb/>
哲不可及悵望將焉從<lb/>
臨湖作幽亭湖光靜如鏡仰觀雲翼翔俯覽淵鱗泳景<lb/>
<pb n="KR2k0045_WYG_149-2b"/>
㑹樂自生悠然孰吾競<lb/>
郡廨新落成繁木蔭階戺稍忻吏牘希粗覺民事理簷<lb/>
雀不相猜羣飲硯池水<lb/>
晨興畢公事坐憩六老堂堂前松桂疎堂後桃李芳親<lb/>
手為培植留以比甘棠<lb/>
居齋未為陋煖翠名吾軒嵐氣沾新簟花光照清尊廬<lb/>
山眞面目相對每忘言<lb/>
山園一畆許種竹復栽蔬摘蔬作朝饌對菊供晚娛澹<lb/>
<pb n="KR2k0045_WYG_149-3a"/>
泊固有味無酒當如何<lb/>
古人樂吏隱所貴性有適著述本吾事催科豈其職咄<lb/>
哉彭澤翁惆悵為形役<lb/>
　　梁國狄文惠公新廟詩　　　　　危　素<lb/>
大江從西來萬里流蕩蕩維唐社稷臣勲業載旂常天<lb/>
子在房陵女后御明堂晨聞牝雞鳴腥聞溢穹蒼猗公<lb/>
秉忠義耿耿立廟廊周旋極黽勉論議忽慨慷載御卷<lb/>
冕歸宗社赫有光豈徒保國祚實欲扶天常雲孫江州<lb/>
<pb n="KR2k0045_WYG_149-3b"/>
牧<hi>思聖</hi>宫廟薦烝嘗豆籩孔嚴潔絲石載鏗鏘再拜久<lb/>
屏息低回想忠良作歌勸臣子百代踵遺芳<lb/>
　　劉貞女詩　　　　　　　　　　梁　寅<lb/>
客行金川野路傍見松門亭亭立雙柱聳聳千層雲大<lb/>
書字徑尺云是貞女墳下馬問居人居人為客言里有<lb/>
劉氏女既笄字懿文父兄乃文儒異彼麄豪民女賢在<lb/>
房帷既許趙氏婚秉心若冰玉計功惟織紉一朝風塵<lb/>
起盜賊遍墟里兩兄從義兵兵敗乃俱死父母哭晨夜<lb/>
<pb n="KR2k0045_WYG_149-4a"/>
賴女能慰止時危日月昏民亂波濤靡鷙鳥欺鳯雛聚<lb/>
獸乖麟趾所競惟金多所悦惟色美不諒貞女心强取<lb/>
悖倫理刻期求必遂父母焉得已女言我此軀寧受强<lb/>
暴汙趙氏既我聘他人非我夫瓦完何足貴璧碎終自<lb/>
殊我在世所誚我死親無虞竟投百尺井深泉若安居<lb/>
隣里莫哀救兇悍聞之吁皇天怋高誼后土憐中孚女<lb/>
節士或愧士辱女不如客聞悲且惻歎息重歎息惟天<lb/>
生人物人物具天則王雎有定偶孤鴻不改特獨歸燕<lb/>
<pb n="KR2k0045_WYG_149-4b"/>
循義耿介雉之徳人既靈於物綱常待扶植况聞多篇<lb/>
章備述貞女蹟縣官合表閭太史當採擇名偕竇氏女<lb/>
永永世千百<lb/>
　　題匡山石室　　　　　　　　　劉永之<lb/>
精廬極蕭爽乃在匡山涯鮮飇泛林木旭日生巖扉樵<lb/>
語隔煙小鐘聲出林遲階前百尺樹倒挂枯藤枝中有<lb/>
避喧者禪誦清四時挽蘿結幽佩紉葉為秋衣靜談逺<lb/>
公傳東林迹已微怡然契元理令我坐忘歸<lb/>
<pb n="KR2k0045_WYG_149-5a"/>
　　發南浦　　　　　　　　　　　楊　基<lb/>
開船别西山迤邐向南浦帆輕去自速初不用篙櫓蒼<lb/>
蒼煙中樹槖槖響斤斧一女沙上汲衆漁洲畔語我行<lb/>
嵗云晏况復逺儔侣回首北歸鴻翩翩下寒渚<lb/>
　　鉛山女　　　　　　　　　　　魯　修<lb/>
淮兵過江左種惡易作羣近傳鉛山破守卒先逃奔州<lb/>
尹既陷難骨肉中道分阿女二八餘婉娩顔色温渠首<lb/>
即不殺喻以從已㛰前示刀劍威後擁珠翠繁左右相<lb/>
<pb n="KR2k0045_WYG_149-5b"/>
睥睨一一伺女言父母不見我我生適誰門寧與刀劍<lb/>
俱豈為珠翠存展轉女自刎萬口驚且喧嗚呼天下事<lb/>
顚倒難具論貔貅失鋭氣大義閨中敦自古奉天討維<lb/>
當念元元回首望北闕道逺河漢昬林下有深憤語直<lb/>
無復吞不為死者哀但與生者聞<lb/>
　　送友人之鍾陵　　　　　　　　陳　謨<lb/>
以我白石歌壯君黄鵠遊笑騎將軍馬踏遍西山秋古<lb/>
之大哲人於此懷民憂鐡柱繫長蛟斗門遏洪流地軸<lb/>
<pb n="KR2k0045_WYG_149-6a"/>
安其常水靈何所求長笑蜀太守空立三犀牛繄此十<lb/>
萬家高栁連城樓形勝自天開攻守由人謀綵筆為我<lb/>
題宣城美才猷寧知東湖水可以藏漁舟<lb/>
　　五峰樓　　　　　　　　　　　梁　蘭<lb/>
登兹百尺樓睇彼三兩峰低昂各異勢奔逐俱爭雄氣<lb/>
含金碧潤鬱然神秀鍾嵐生遞隱見雲合紛溟濛或擬<lb/>
五岳尊秩禮何其隆憑高暢微吟取適援孤桐樂土信<lb/>
為美清興奚由終逍遙享斯休不翅仙原中<lb/>
<pb n="KR2k0045_WYG_149-6b"/>
　　五老峰　　　　　　　　　　　蕭　岐<lb/>
峨峨五老人乃在匡廬山不知㡬嵗年俯仰俱蒼顔端<lb/>
居煙霞表下視滄波間羣峰列諸孫秀者如雙鬟嗟予<lb/>
未佚老愧爾長清閒正面色逾好側見景不慳因看瀑<lb/>
布泉忽憶東林闗相期巢雲松鼓枻當南還<lb/>
　　黄麻峽<hi>安成</hi>　　　　　　　　　周是修<lb/>
逺聞黄麻峽自夘行及酉溪聲咽復喧山勢回不走居<lb/>
民實醇朴安用巡徼守男耕而女織帝力亦何有<lb/>
<pb n="KR2k0045_WYG_149-7a"/>
　　梅花源<hi>廬陵</hi>
山行五六里峰勢忽亂<graphic n="KR1128" url="https://raw.githubusercontent.com/kanripo/KR-Gaiji/master/images/KR1128.png" mimeType="image/png"/>前有梅花源人煙帶丘隴天<lb/>
寒雲木交晝晦風水湧近聞豺虎多深入能弗恐<lb/>
　　夏莊里<hi>龍泉</hi>
山行巇嶮極言至夏莊里俯視見人煙直下在地底結<lb/>
屋自為隣開門齊向水嘗披桃源圖何有踰乎此<lb/>
　　花陵渡<hi>泰和</hi>
路窮春江長江上花陵渡東風桃李花多少隨流去野<lb/>
<pb n="KR2k0045_WYG_149-7b"/>
航容數客來往衝紅雨日夕望煙波武陵更何處<lb/>
　　武婆岡<hi>泰和</hi>
處女桃花顔自幼謝塵匹飄然入兹山燒丹學仙術乘<lb/>
雲以何代留名至今日徒令凡世人千秋指遺跡<lb/>
　　太平洲<hi>泰和</hi>
一水分復合是有中流渚溯洄從其人道阻心良苦其<lb/>
人美如玉逺世甘獨處秋風把釣歸遶屋松蘿雨<lb/>
　　黄衣巖<hi>泰和</hi>
<pb n="KR2k0045_WYG_149-8a"/>
崇峰出百里巖壁亦何峭神功擘元氣中有太古竅青<lb/>
雲從下起白日當前照仙鶴不重來年年野花笑<lb/>
　　尖心峰<hi>泰和</hi>
東郡富原田西顧曠平永青峰特中起卓立勢拔笋造<lb/>
化固根荄陰陽定標準何當躡層雲臨覽至絶頂<lb/>
　　大石門<hi>泰和</hi>
兩山夾長溪石壁忽觝截一竅正中開巑岏象棖闑不<lb/>
假造化功世人焉得識萬古祇如斯消磨㡬行客<lb/>
<pb n="KR2k0045_WYG_149-8b"/>
　　釣魚臺<hi>廬陵</hi>
仙人何代飛空有垂綸所危磯枕中澤形勝猶太古奔<lb/>
流怒出峽衆巘欣承宇悵望嚴子陵山秋紫蘿雨<lb/>
　　鸕鷀港<hi>廬陵</hi>
十家同一姓浮處依巨港取魚以為活鸕鷀代罟網田<lb/>
園世外疎兒孫眼前長何當命輕舠煙波共長往<lb/>
　　白水湖<hi>廬陵</hi>
平湖淨如練光氣日舒卷秋水荷花鮮西風棹歌逺美<lb/>
<pb n="KR2k0045_WYG_149-9a"/>
人居上頭遊子無時返行見紫鴛鴦惆悵天涯晚<lb/>
　　華盖山<hi>廬陵</hi>
東風吹大河河水為上湧緬思華盖君巢雲絶塵冗唫<lb/>
時月滿軒耕處雲生隴何當命巾車相從服鉛汞<lb/>
　　白下縣<hi>泰和縣古名</hi>
大河東遥遙孤城忽如塊臨流起層閣危軒俯長瀨西<lb/>
山當倚晴宛若蛾眉對日夕望闉都車馬空横潰<lb/>
　　下銅塘口　　　　　　　　　　王　直<lb/>
<pb n="KR2k0045_WYG_149-9b"/>
泛舟銅塘口截出樟樹鎭江迴水百折風雨一何盛望<lb/>
望淵渚長迢迢入煙暝牛羊被阡陌桃李紛相映人家<lb/>
依古樹寂寞柴門靜雖無車馬客而愜魚鳥性徘徊念<lb/>
鄉邑山川愈遼敻未能秉耒耕寧免彈冠慶素飱良足<lb/>
誚幸遇明主聖誰謂行路難棹歌滿清聽<lb/>
　　發江西順風過吳城<lb/>
朝發廣潤門暮過吳城山疾風吹片帆可望不可攀浮<lb/>
雲東北飛遊子何時還新交邈千里相見誠獨難丈夫<lb/>
<pb n="KR2k0045_WYG_149-10a"/>
志四海豈為離别顔况此壯盛時容華渥如丹君門開<lb/>
九重聲教溢人寰唯當勉功業鬂毛易成斑<lb/>
　　賦得瀑布泉送余侍講歸南康<lb/>
憶昔下彭蠡引睇匡廬峰飛瀑天上來迸洒青芙蓉沛<lb/>
如決銀河隱若垂玉虹素影蕩明月寒聲激長風兹晨<lb/>
送君去還山尋舊蹤濯纓鴻濛際洗耳清泠中泝流跡<lb/>
豈逺尋源意何窮倘遇赤松輩寄書遙相通<lb/>
　　玉笥山　　　　　　　　　　　胡　儼<lb/>
<pb n="KR2k0045_WYG_149-10b"/>
佳哉古淦邑有山鬱岧嶤昔年降玉笥芳名標神霄有<lb/>
峰高插天芙蓉金柱翹有壇布碧落太乙皎素遙有臺<lb/>
高巍巍九仙東華朝有洞實靈閟白日聞笙簫陰瀑灑<lb/>
飛雨石磴凌風飇艷艷金光草森森琪樹標仙人散緑<lb/>
髪乗晨晞暘喬流軿宴初景元挺披氛囂龍吟石澗隱<lb/>
鳯歌雲路超仰嗽金隨溢流盼恣逍遙我欲從之遊黄<lb/>
鶴不可招悵望白雲深郁木何幽寥<lb/>
　　清虚館<lb/>
<pb n="KR2k0045_WYG_149-11a"/>
仙家有琳館幽棲羣玉山碧忩瞰林壑丹霞被岡巒靈<lb/>
文寶笈祕古鼎神丹寒仙人梅<hi>福</hi>郭<hi>桂/倫</hi>彭<hi>眞一</hi>騎鶴下雲<lb/>
端忩間緑綺琴宴坐時一彈蘿月挂秋鏡松風生夜瀾<lb/>
俯視塵寰中煙霧浩漫漫<lb/>
　　張節婦<hi>有序</hi>　　　　　　　　　　何文淵<lb/>
　節婦劉氏南城人既笄為張孺文妻踰數年而孺文<lb/>
　病卒節婦年踰二十眇然獨處撫遺孤勤紡織辛苦而<lb/>
　不辭勞已而遺孤履善克繼孺文之業張氏之再振<lb/>
<pb n="KR2k0045_WYG_149-11b"/>
　者節婦之力也太守上其事敕旌表其門予於履善<lb/>
　雖未相識然節婦之姪履道光啟則相交甚久履善<lb/>
　以其故求予言以彰其母之行夫太守不没人之善<lb/>
　予何惜於言哉故為之賦<lb/>
劉女在深閨育成冰雪姿父母為擇配㛰得張家夫琴<lb/>
瑟喜調和室家正相宜一朝失其天伶俜何所依孤燈<lb/>
照素壁嚴霜織寒機膝下泣幼子階前挂蛛絲衣破時<lb/>
復補午過飯未炊淚滴聲徹天遑恤寒與饑緑鬢凋霜<lb/>
<pb n="KR2k0045_WYG_149-12a"/>
雪菱花暗塵泥海水陰風日枯桑嵗寒時四序有推遷<lb/>
寸心無改移鬼神諒陰祐門庭復光輝固知子才賢亦<lb/>
由母操持太守奏天子九重雨露滋豈惟一家榮千古<lb/>
惇民彞<lb/>
　　寶陀巖<lb/>
仙人來西方手持白玉斧劈開蒼石巖煙雲互吞吐高<lb/>
空千餘丈深濶數千步四時總是秋六月不知暑清泉<lb/>
出石澗香風繞忩户雲移樹影斜花落雞唱午龍歸月<lb/>
<pb n="KR2k0045_WYG_149-12b"/>
正團犬吠天欲曙山搖覺撞鐘林響初擊皷天台與蓬<lb/>
島未必能勝此來遊住三日酷愛神仙府題詩鐫石壁<lb/>
記我為巖主<lb/>
　　江山一覽亭　　　　　　　　　何喬新<lb/>
山翁不川遊溪翁不山住兹亭何巍巍妙得江山趣浮<lb/>
光滉簾櫳飛翠墮忩户江山百里間一一堪指顧披雲<lb/>
款巖扉乗月泛煙溆鷗鷺狎琴尊鹿麋隨杖屨悟兹動<lb/>
靜理悠然豁心慮嗟予抱清尚山水夙所慕年來徇微<lb/>
<pb n="KR2k0045_WYG_149-13a"/>
禄舊遊隔煙霧聞君構危亭便擬投簪去憑髙騁遐矚<lb/>
久矣愜中素<lb/>
　　遊黄嵐坑　　　　　　　　　　吳與弼<lb/>
微雨霽芳原散步春溪曲歡呼及童豎䇿馬驅黄犢入<lb/>
崦竹翛翛面岡杉簇簇展我懷中書坐向林間讀不有<lb/>
巢許心那知箕潁躅但得風日佳朝朝來此牧<lb/>
桃李薫天和晴光爛如許寧知明日花不有宵來雨芳<lb/>
原縱遊衍呼童供笑語徘徊緑蘿峰悵望清溪溆皞皞<lb/>
<pb n="KR2k0045_WYG_149-13b"/>
固同胞熙熙盡吾與悟彼靜者心樂此動時趣煙村歸<lb/>
去遲暝色迷雲墅<lb/>
　　登連珠峯<lb/>
閣中罷鳴琴芳筵謝斟酌捫蘿一搴裳竒峰酬素約天<lb/>
風起蕭條山雨來溟漠時馳千里目四際雲煙薄㑹當<lb/>
斯結亭勝覽翔寥廓<lb/>
　　送蘓伯誠提學江西　　　　　　費　宏<lb/>
鑄人如鑄金大冶宜兼收兼收入模範始足應所求以<lb/>
<pb n="KR2k0045_WYG_149-14a"/>
為象物鼎神姦望而愁以為作羮鉉調和適剛柔以為<lb/>
照膽鏡賢否焉能廋以為耒與鎛農夫飽以謳以為刃<lb/>
與鏃談笑借前籌江西一都㑹統有十三州匡廬冠羣<lb/>
峰彭蠡滙衆流往者三品貢價匪他方侔邇來似減耗<lb/>
不能究其由先生方臨爐頑鑛試一搜豈無錚錚者可<lb/>
以追前修<lb/>
文儒宋最盛發跡由南州仰惟無極翁結屋濂溪頭當<lb/>
其官南安二程實從逰紫陽最晚出尋源導其流南康<lb/>
<pb n="KR2k0045_WYG_149-14b"/>
假守日白鹿乃重修飛章乞經籍立訓規朋儔庶㡬媚<lb/>
學子彷彿程與周先生富道徳久抱斯文憂行行到廬<lb/>
阜撫景應淹留為陳古學奥一警末俗偷教人兼體用<lb/>
長善别剛柔既令賢者衆亦使惡者瘳貢之天王庭以<lb/>
應緩急求桷榱茍不廢梁棟知先收<lb/>
　　重修瑞州學石隄工人没水得古石鯨<lb/>
　　　　　　　　　　　　　　　　黄　雲<lb/>
泮宫臨清江下瞰百餘尺水激岸善崩雷閧走羣石不<lb/>
<pb n="KR2k0045_WYG_149-15a"/>
知古石鯨何年此窟宅掀置水之澨其勢欲跳擲依然<lb/>
鱗甲動水苔滋泠碧得非昆池來遂與牛女隔中宵寂<lb/>
無音桐魚庶可擊<lb/>
　　青原山次黄山谷韻　　　　　　王守仁<lb/>
恣觀歴州郡驅馳倦風埃名山特乗暇林壑盤紆迴雲<lb/>
石縁敧逕夏木深層隈仰窮嵐霏際始覩臺殿開衣傳<lb/>
西竺舊搆遺唐宋材松風溪溜急湍響空山哀妙香隱<lb/>
元洞僧屋懸穹崕扳依儼龍象陟降臨緯階飛泉㵼靈<lb/>
<pb n="KR2k0045_WYG_149-15b"/>
竇曲檻連雲榱我來慨遺迹勝事多湮埋邈矣西方教<lb/>
流傳遍中垓如何皇極化反使吾人猜剥陽幸未絶生<lb/>
意存枯荄傷心眼底事莫負生前盃煙霞有本性山水<lb/>
乞歸骸﨑嶇羊腸坂車輪㡬傾摧蕭散麋鹿伴澗谷終<lb/>
追陪恬愉返眞澹閴寂辭喧豗至樂發天籟絲竹謝淫<lb/>
哇千古自同調豈必時代偕珍重二三子兹遊非偶來<lb/>
且從山叟宿勿受役夫摧東峰上煙月夜景方徘徊<lb/>
　　通天巖<lb/>
<pb n="KR2k0045_WYG_149-16a"/>
青山隨地佳豈必故園好但得此身閑塵寰亦蓬島西<lb/>
林日初暮明月來何早醉卧石床涼洞雲秋未埽<lb/>
　　獨對亭望五老<lb/>
五老隔青𡨕尋常不易見我來騎白鹿凌虚陟飛巘長<lb/>
風捲浮雲搴帷始窺面一笑仍舊顔媿我鬂先變我來<lb/>
爾為主乾坤眞過傳海燈照孤月靜對有餘眷彭蠡浮<lb/>
一杯賔主聊酬勸悠然萬古心黙契可無辨<lb/>
　　題貞烈祠<hi>祀通判姜榮妾竇氏及婦女死節華林者</hi>　　李夢陽<lb/>
<pb n="KR2k0045_WYG_149-16b"/>
閱城駐東隅俯之見孤廟詢事歎崩突感義發悲嘯罵<lb/>
賊志已決藏印智仍妙捐身一何易下與流珠耀寒塘<lb/>
映白日千載仰餘照<lb/>
　　憶澹臺墓寄王邵二藩臬　　　　楊　廉<lb/>
孔孟久絶響希濶到敦頤隔此千載餘是果眞無師嘗<lb/>
聞夢奠後弟子皆四馳滅明逺居楚三百門徒隨後來<lb/>
必有傳韜晦人不知不信至濂溪當時猶未竒濂溪實<lb/>
楚人所得宜在兹要知南方學澹臺其始基步出豫章<lb/>
<pb n="KR2k0045_WYG_149-17a"/>
城旅墳荒路岐樵牧㡬弗禁况有麗牲碑古今一名士<lb/>
所過多有祠道學乃何物冷灰無人吹幸逢諸當道尚<lb/>
徳甘如飴此事倘留意足慰悠悠思<lb/>
　　䝉山　　　　　　　　　　　　董　越<lb/>
䝉頂出青州茶名徧宇宙誰知此山中亦有生雲竇旗<lb/>
舒榖雨餘芳擷清明後風味如使君誰云可輕售<lb/>
　　金節婦　　　　　　　　　　　杜　華<lb/>
結髮事君子期君同白頭那知君生死於世如蜉蝣蛾眉<lb/>
<pb n="KR2k0045_WYG_149-17b"/>
初畫成不奉君衾裯當時願一死隨君入君丘為念謝<lb/>
氏祠蘋蘩空春秋所幸妾有娠庶望繼前修倘可嗣烝<lb/>
嘗為妾補愆尤兒生今有孫君於妾何求妾髮今如絲<lb/>
妾心君諒不東海枯見底妾淚應不流<lb/>
　　輓庠生劉一春妻彭氏死節　　　歐陽鐸<lb/>
昔在丁丑嵗盜賊起鄉閭狂童恣酒色戲弄戈與殳玊<lb/>
鈿有新垢羅縠無完裾亦有憤激心貪生昧征途烈哉<lb/>
劉家婦視賊狗彘如舌斷心愈壯氣結海為枯碧血灑<lb/>
<pb n="KR2k0045_WYG_149-18a"/>
寒雨烏蹄月影疎尋常面發頳貞節此權輿君看倚門<lb/>
者笑談何有無江水東北流青山喬木孤<lb/>
　　遊麻姑山　　　　　　　　　　王愼中<lb/>
雲出本無心擇棲多竒巘類予慕眞勝涉趣不知逺初<lb/>
縁碧澗行㡬傍丹崖轉林追去虎蹤磴□飛猿踐泉流<lb/>
遞淺深巖谷變陰顯歕瀑遇留憩石牀時仰偃桂芳洞<lb/>
裏秋霞映山中晚探異尋前期入幽忘後反神遊力不<lb/>
悁理愜情俱遣天路如可梯欲以微官免<lb/>
<pb n="KR2k0045_WYG_149-18b"/>
　　白鹿洞書院<lb/>
昔賢敦雅尚設教託靈壤妙得高深理非闗山水賞道<lb/>
因名勝尊神以流行飬時去跡空留風存化猶廣宏基<lb/>
茂草餘巍構浮雲上無事鳥頻飛有懷予獨訪林芳鬱<lb/>
紛敷庭木自成長泉石有餘清絃歌輒遺響川水逝如<lb/>
斯山形髙可仰徘徊西日斜惆悵前人往<lb/>
　　仙都觀<lb/>
吾生罔象求飄忽御泠風舉足踐元氣天門見開通美<lb/>
<pb n="KR2k0045_WYG_149-19a"/>
哉不死庭觀闕何嚴崇琪樹敷珍葉虚空出蘂宫仙人<lb/>
初降止鸞鶴紛來同頳霞晃裾袂二曜明兩瞳玉體垂<lb/>
一臂接我游高空手授元簡文跪讀未及終倐值樹焱<lb/>
過吹墮緑雲中恍若形骸喪俄頃還舊躬因思在人世<lb/>
擾擾如鼠蟲<lb/>
　　次李空同遊象山書院　　　　　夏　言<lb/>
泛舟涉前津陟岸歴平坂巖高既岑㟧境曠復幽衍遺<lb/>
祠莽荒寂俎豆舊莫展鄙予辱里門歎惋屢縈緬壯哉<lb/>
<pb n="KR2k0045_WYG_149-19b"/>
李子遊清風披層巘千秋肯堂構吾道賴舒卷歸來重<lb/>
修謁創覯昔心遣遺音託深劖三賢諒俱顯<lb/>
　　鵝峯草堂為永豐吕孝子賦<lb/>
鵝峰何孤高草堂在其趾中有幽棲人乃是吕孝子親<lb/>
柩殯中堂孽火旁舎起抱柩仰天號反風烈燄止柩出<lb/>
火復炎煨燼盡衡宇異哉眞孝感事出鄉人語平生敦<lb/>
行義輕財仁族里里豪憚秉直隣帛奪復予妖佛倡淫<lb/>
巫正言闡神理吁嗟孝子心恬澹若止水利禄終免營<lb/>
<pb n="KR2k0045_WYG_149-20a"/>
名勝乃其恥天道實祐善承家有哲嗣㒞才起賢科詞<lb/>
苑得佳士居然道義資豈獨公輔器昔予官館閣門牆<lb/>
篤深誼作詩頌令徳以昭千百祀<lb/>
　　白鹿洞　　　　　　　　　　　羅洪先<lb/>
賢聖生不數五百斯其期獲麟事已遙白鹿乃在兹濂<lb/>
溪指迷途朱陸分兩岐其人雖不作其言尚可師嗟予<lb/>
不自量獨往矢不疑元精惑異趣難聞悲後時荏苒歴<lb/>
二紀彷彿見津涯望望足莫前如有鬼神司日月寧再<lb/>
<pb n="KR2k0045_WYG_149-20b"/>
與虚知竟何禆感此未遑安三益恒所須朅來遵故躅<lb/>
庶㡬或見之精爽儼如在荆榛多蔓枝在昔義利談聞<lb/>
者曾涕洟悠悠今古心豈伊異所思川谷耀餘彩竹樹<lb/>
含新滋披衣岡阜巓濯纓溪水湄懷哉祗於役日夕傷<lb/>
遲遲<lb/>
　　送沈進士子善尹鄱陽　　　　　徐　階<lb/>
治民如烹鮮此語傳自昔邇來才俊士古訓恥誦習譁<lb/>
然煩其令藉口興與革遂令田野間奔走廢耕織朝廷<lb/>
<pb n="KR2k0045_WYG_149-21a"/>
念元元置吏務安輯豈意更勞擾肥身重民瘠沈生起<lb/>
巍科探討遍六籍况復有家教兹義諒能識鄱陽號樂<lb/>
土近稍異往日撫摩還富厚夙夜在努力高才如騏騮<lb/>
千里初發迹康莊與曲徑愼哉審所適<lb/>
　　遊梅仙山　　　　　　　　　　宋儀望<lb/>
白雲在深山山深轉空翠古木凌飛煙叢竹亦森邃梅<lb/>
公隱何時漢道昔云季當其抗言時鼎鑊寧足畏一斥<lb/>
眇何所去作南昌尉兹山信超曠盤鬱多佳氣幽棲亦<lb/>
<pb n="KR2k0045_WYG_149-21b"/>
何為豈不以我貴一朝變姓名挂冠從此去新舊相太<lb/>
息妻子不知處余亦骯髒人誤觸當時諱見㡬苦不早撫<lb/>
已有深媿永願謝塵縁長往從吾志<lb/>
　　石江為歐陽光禄賦　　　　　　羅欽順<lb/>
骯髒人所憎脂韋人所喜世無骯髒人滔滔將誰止伊<lb/>
余素寡合晚得石江子自云性骯髒托物以喻指家往<lb/>
蜀江濵江流清且駛有石横亘之何由日千里素懷及<lb/>
物志而昧圓通理方心刓不得機變乃深恥坐此礙吾<lb/>
<pb n="KR2k0045_WYG_149-22a"/>
行與石渾相似爰以石名江因之還自儗余聞不謂然<lb/>
此性實天畀能令憎者畏所向率風靡漢廷黯誠戅邪<lb/>
謀為之弭累百公孫𢎞論功安得此在人明有徵在物<lb/>
豈殊此江深多暴漲高岸有時圯向非石之功雞豚盡<lb/>
鱣鮪小激旋成文剛制終循軌似礙原非礙妙用誰能<lb/>
揆聲應本由衷詩成忽盈紙要知惓惓意愼終必如始<lb/>
千里未為遙直到扶桑涘<lb/>
　　題靖安舒節婦卷　　　　　　　夏尚朴<lb/>
<pb n="KR2k0045_WYG_149-22b"/>
世道日交喪士夫鮮完節大者一以虧百事似瓦裂皎<lb/>
皎閨中姿肝腸厲鏐鐡孀居三十年孤衾照寒月殷勤<lb/>
撫諸孤笄弁自成列斗粟不敢私亦必鈞庶孽隣火逮<lb/>
其廬反風自熄滅乃知節婦心上與神明徹珍重白洲<lb/>
銘三復有遺烈重以孝子辭題詩表貞潔<lb/>
　　初至白鹿洞與諸生　　　　　　吳國倫<lb/>
廬山五老峰縹緲在霞脊下有仙人巖含虚吐神液洞<lb/>
門苔已深白鹿但遺跡仙人渺何之陵谷尚遷易二三<lb/>
<pb n="KR2k0045_WYG_149-23a"/>
儒者徒靈源匠心闢誅茅構講堂選石布經席溪分洙<lb/>
泗流嶺亦抗鳬嶧謇予顦顇容睠此逌然適南州士如<lb/>
雲從之叩今昔諧聲登雅歌洋洋振金石<lb/>
　　出萍鄉闗　　　　　　　　　　熊汝達<lb/>
雨歇澗聲微旭薄山光淡鳥影落横塘涵虚淨如鑒花<lb/>
村犬守扉石徑人斜擔回首白雲闗離愁生黯黯<lb/>
　　武功遊機心潭及龍潭　　　　　鄒守益<lb/>
石函鑿玉匣奔流太古雪下有雷霆鳴飛鳥不敢越攀<lb/>
<pb n="KR2k0045_WYG_149-23b"/>
蘿往從之路滑足屢蹶斬菅坐磐石神魂自清潔機心<lb/>
從何來乃為此潭涅朗詠侑行觴不知月已没諸生步<lb/>
更健魚貫升嶻嶪遙尾猿猱迹直犯蛟龍窟瀑布九天<lb/>
來四壁如削鐡濺注雲氣腥陰風竦毛髮歸來手指畫<lb/>
霏霏如玉屑逝將洗塵慮共飽深巖蕨靈山久有聲勝<lb/>
事多未發短歌抉竒蹤聊用俟來哲<lb/>
　　題漱石　　　　　　　　　　　邵　寶<lb/>
山骨本至眞寒泉更磨琢暮暮復朝朝肯許分毫濁物<lb/>
<pb n="KR2k0045_WYG_149-24a"/>
理固相資所患輟勝作對此感盤銘請向溪邉濯<lb/>
　　文殊臺　　　　　　　　　　　李萬實<lb/>
悵望不可窮瑤華淨如埽倚巖發長嘯清響振五老招<lb/>
攜廣莫遊掇贈金光草殷勤向我言靈物君自保歸來<lb/>
謹䕶持此意向誰道<lb/>
　　登湖中小雞山<lb/>
鄱湖閣蘭橈沙際見石室舟人向余道兹山頗突兀孤<lb/>
遊恣觀覽樵徑良可覔散愁凌絶頂逸興逐雲物縱目<lb/>
<pb n="KR2k0045_WYG_149-24b"/>
幸無礙窮探紀非一數峰湖上浮五老雲端立晴空獨<lb/>
鶴飛落木元猿集曠蕩足怡神幽獨未為慄雲夢信可<lb/>
吞奚有黿鼉窟長嘯落漁蓑天風吹斗笠<lb/>
　　麻姑雌雄泉　　　　　　　　　帥　機<lb/>
比翼猶中乖兩星苦阻隔未若兹雙瀑妙合流不息既<lb/>
同合歡枝亦類洞中石終古無分違造化詎能測壻水<lb/>
應可名女泉豈雕飾媻姗善信女棲遊肥遯客想見麻<lb/>
姑蹤佩玉源泉側素質游太清縹緲不可覿<lb/>
<pb n="KR2k0045_WYG_149-25a"/>
　　䖍州謁濂溪先生祠　　　　　　朱維京<lb/>
聖學日榛蕪微言不復宣滔滔名利徒馳騖如奔川西<lb/>
來有别教穎士多依禪而彼訓詁師母乃落言詮所以<lb/>
魯尼後千載長夜眠天啟我元公獨契庖羲先太極闡<lb/>
妙理無欲指眞傳根倪聲臭上氣象未發前元機一以<lb/>
闢大道掲中天上接魯嶧㫖下開闗洛賢力挽天河水<lb/>
取日在虞淵公昔倅䖍州二程相周旋哲人雖云逺型<lb/>
範留遺編崇祠列茵鼎喬木鬱蒼煙西有文成祠俎豆<lb/>
<pb n="KR2k0045_WYG_149-25b"/>
共肅䖍景行思先喆願言各勉旃<lb/>
　　桂亭為豫章萬隱君賦　　　　　姚　咨<lb/>
南山鬱秋齊重巒桂花白高人愛巖棲躋攀理輕䇿覽<lb/>
彼雲木秀悠然縱所適結亭青林端幽賞非矯迹泠風<lb/>
吹霞裾涼月挂石壁襲芳和天倪餌實駐顔色淮南詎<lb/>
可招此意良自得願貽瑤華音一慰山中客<lb/>
　　題詹孝子卷　　　　　　　　　董　裕<lb/>
孝哉玉山子至性乃自然目未涉墳典心無慚古先養<lb/>
<pb n="KR2k0045_WYG_149-26a"/>
志色殊婉昕夕依所天悲風撼地起大年化飛煙一慟<lb/>
㡬殞滅泣血垂三年堂前有古梅雪色何娟娟瘦影學<lb/>
骨立茹荼冰檗憐上有反哺烏悲鳴五更前感此重欷<lb/>
歔淚下如綆泉南陔詎絶響蓼莪廢仍傳珍重懷明徳<lb/>
古道還新阡<lb/>
　　仲夏偕阮步文孫子極遊麻姑山　張　恒<lb/>
良遊信多幸申約晨忽霽采眞實天假選勝情亦銳攀<lb/>
陟凌煙空雲霞生衣袂古壇隱松間紅泉響天際曠焉<lb/>
<pb n="KR2k0045_WYG_149-26b"/>
見田疇知否有井稅已覺雞犬殊時聞鸛鶴唳神仙何<lb/>
悠悠人代倐云逝千秋不可知遐覽有深契暮野煙霏<lb/>
霏宵巖星暳暳幽討愜予懷世縁脱如篲<lb/>
　　步文子極偕游從姑<lb/>
峩峩靈峰石雙拆若初判鑿磴纔受趾陟崖迫迴面鐘<lb/>
磬出雲端杖履入天半睠此清和月萬象俱葱蒨日晃<lb/>
搖沙金林疎出江練蜿蜒圍暮嶺森錯分晴甸軍山聳<lb/>
孤髻麻瀑飛一綫俯視何蒼茫俄頃嵐光變古今杳相<lb/>
<pb n="KR2k0045_WYG_149-27a"/>
接登覽時哲換嘉㑹洽懽悰長懷託文翰<lb/>
　　逰琴石亭　　　　　　　　　　趙伯里<lb/>
飛閣臨江上虚明復高敞簷檻落天鏡湖聲日來往美<lb/>
人此投迹於焉愜幽賞閑拂石上琴流音共清響端期<lb/>
靜心境所喜逺塵鞅沿崖徑竹生繞屋石苔長此中有<lb/>
眞趣何必鹿門想<lb/>
　　送中丞練公裔孫歸峽江　　　　葉向高<lb/>
練生中丞後矯矯汗血駒於世乃不達跼蹐九折途中<lb/>
<pb n="KR2k0045_WYG_149-27b"/>
丞殉難日覆巢無完雛豈謂天地仁而獨全其孤孑然<lb/>
栖海濵不向牛馬呼逮至累葉孫始還峽江隅念爾流<lb/>
落際寄食多艱虞羣公感異夢精靈猶合符安得輒薦<lb/>
爾一日登高衢芳初表遺裔庶㡬明區區秉彛良不没<lb/>
論世重嗟吁<lb/>
　　書湖陂蕭烈婦冊　　　　　　　賀　沚<lb/>
予讀先師傳蕭氏死節竒夫亡妻致命母死女亦隨汎<lb/>
柏誰能奪投瓜效祝辭湛湛江流水汩此兩英姿節殞<lb/>
<pb n="KR2k0045_WYG_149-28a"/>
明素志孝死亦何知性天所激發莫知誰之為舎生以<lb/>
取義臨淵甘如飴英烈足千古秉彛掲于兹姱美心共<lb/>
賞碩人撰鴻詞琳球綻氷雪讀之淚浹頤太守廉節義<lb/>
以此酬周咨眞精自妙感高標郡門楣還應排閶闔旌<lb/>
詔勒穹碑正氣兩間塞芳芬百世遺忠孝同節烈汨羅<lb/>
映湖陂<lb/>
　　重貞為袁氏題　　　　　　　　董　緒<lb/>
淳風日已漓三綱㡬銷歇緬維柏舟詩寧忍薄志節袁<lb/>
<pb n="KR2k0045_WYG_149-28b"/>
家有姑婦雙璧彌光潔姑早喪其天誓死心不越撫孤<lb/>
作未亡辛苦備嘗閲訛言耳不聞㛰嫁隨時畢婦又喪<lb/>
孤兒感姑同激烈形影兩相弔從一心如鐡凄風撼廷<lb/>
樹明月照虚室睠此冰檗儔輿情為藴結賢侯采風謠<lb/>
烏府昭華掲矧有賢孝孫雅志事先哲行當觀國光旌<lb/>
詔耀天闕<lb/>
　　東昌父老嘗語予信國文公生於永和石窟予自<lb/>
　　香林訪其地有文姓者公逺孫也石窟之東南章<lb/>
<pb n="KR2k0045_WYG_149-29a"/>
　　水環之水外五鳯山高出漢表莫與並秀者<lb/>
　　　　　　　　　　　　　　　　陳嘉謨<lb/>
廬陵有砥柱可以障百川降神在何許乃在五鳯前峩<lb/>
峩五鳯山秀色横南天正氣川嶽合孤光日月懸成仁<lb/>
與取義至令頑夫廉杖藜訪遺趾野屋棲寒煙拜<lb/>
我㡬代孫力耕十畝田大賢固有後所貴淳風全我老<lb/>
與世辭荷鋤理荒阡愧公之閭里三謝為潸然公靈耀<lb/>
箕尾千載當來旋<lb/>
<pb n="KR2k0045_WYG_149-29b"/>
　　玉笥九仙臺　　　　　　　　　馬猶龍<lb/>
高臺入層霄露竒非一狀嵌空石鏡明金碧互滉瀁窮<lb/>
幽得絶境劃開天宇曠一峰逼雲出千涯如湧浪氣霧<lb/>
雜吞吐參差鬱相向蕭條落日外河流明逺嶂祠殿日<lb/>
荒涼崚<graphic n="KR1828" url="https://raw.githubusercontent.com/kanripo/KR-Gaiji/master/images/KR1828.png" mimeType="image/png"/>時䇿杖仙人去不返明月空臺上<lb/>
　　由百花溪登玉笥山　　　　　　劉同升<lb/>
朝看山出雲暮看雲入笥山行若無蹊恰有青童至指<lb/>
㸃絶壁間仙臺藏勝地藤枝匪易攀屐齒猶可置日午<lb/>
<pb n="KR2k0045_WYG_149-30a"/>
聞雞鳴巖椒啟金字出險坡漸平劃然人境異連峰涌<lb/>
下界撲面聳層翠因過丹竈房縱覽紫微志白花雨外<lb/>
明紅果林間墜晚食供芋魁晨鐺倒茶櫃坐久慵下山<lb/>
踟蹰想眞寄塵網詎得辭幽期偶然遂<lb/>
　　游月巖謁周元公廟　　　　　　萬元吉<lb/>
中嵗不聞道汎汎逐萍梗緬懷先哲型沈憂不出熲兹<lb/>
來瞰巖月鬼斧鑿天影尺竇洩素雲一星射瑤井物理<lb/>
竟何如遐蹤忽深省元公昔幽憩萬慮悉以屏陰陽動<lb/>
<pb n="KR2k0045_WYG_149-30b"/>
靜初澄心得妙領於焉瞻遺廟百世尚嚴整𡨕心無極<lb/>
前衣露遍清冷<lb/>
　　曉度牛嶺　　　　　　　　　　萬時華<lb/>
巨靈闢幽壤滃然劃兹區勢若羣兕蹲亦若千羊趨寒<lb/>
光積巖壑高厚氣有餘怳疑虎豹宅或有仙人居山中<lb/>
建子月萬嶺天風俱雲雨助竒勢車焉爭盤紆鴻濛遇<lb/>
雲將靈境將焉如<lb/>
　　拜文信國祠下　　　　　　　　金　鉉<lb/>
<pb n="KR2k0045_WYG_149-31a"/>
復姤自天運臣道無終窮殉節士所恒寧足矜子功偉<lb/>
哉一文士毅然任即戎棘行若履坦所在吟淒風一息<lb/>
茍可奮安忍即瘖聾九死固所甘但惜炎運終堪嗟生<lb/>
祭者不足語微衷<lb/>
國朝<lb/>
　　苗令公招遊從姑山同徐仲光　　李元鼎<lb/>
孤峰峙東南一江兩水共壁立綴層霄崷崪勢懸空玉<lb/>
竇鐵為闗輪囷還圓縱毛髮無遁礫紺碧爭磨礱仰射<lb/>
<pb n="KR2k0045_WYG_149-31b"/>
元壤滙倒流滄波凍徑束天亦小窺來特一縫羣峰萬<lb/>
馬奔到兹噤不鬨我來值初秋暑行尚倥偬大令一舄<lb/>
先二客雙鸞控異木帶淙聲清瀨恣潄弄坐對古賢祠<lb/>
高風餘梁棟拾級步齒齒林響崖光動江帆落深罅橋<lb/>
危心目恫雨過再躋攀箕踞聞鳥哢開元天寶語盡破<lb/>
塵凡夢偶爾評兩姑以規不以頌一驚泉為瀑一踞險<lb/>
為峒屈宋豈衙官魯衛堪伯仲灝氣競磅礴誰正抑誰<lb/>
從欲援易名典為補名山封環珮鏗相接平竒互為用<lb/>
<pb n="KR2k0045_WYG_149-32a"/>
時近七月七鶴馭行當鞚矯首問仙子談言或微中余<lb/>
家有小園雲根無錯綜巨鼇倘飛來取作怪石供<lb/>
　　湖西行　　　　　　　　　　　施閏章<lb/>
方牧坐徵斂此事舊所無軍需日夜急安敢久躊蹰昨<lb/>
日令方下明日期已逾攬轡馳四埜蕭條少民居荆榛<lb/>
蔽窮巷原田一何蕪埜老長跪言今年水旱俱破壁復<lb/>
何有永訣惟妻孥嵗荒復難鬻泣涕沾敝襦腸斷聽此<lb/>
語掩袂長驚吁所慚務敲撲以榮不肖軀<lb/>
<pb n="KR2k0045_WYG_149-32b"/>
國恩信寛厚前此已蠲逋士卒待晨炊孰能緩須㬰行<lb/>
吟重嗚咽淚盡空山隅<lb/>
　　烏象口<lb/>
江干山色黒豐草與人齊行子時出沒四顧迷東西烏象<lb/>
兩崖口斷岸臨深溪欲濟無津梁人命飼蛟螭緑溪取山<lb/>
徑修途何逶迤猛虎所窟穴白骨相撑支經營置官渡役<lb/>
以兩舟師徒旅不濡足往來不移時驛騎性如雷喚渡猶<lb/>
嫌遲舟師骨欲折往往遭鞭笞鞭笞且隠忍毋令行子啼<lb/>
<pb n="KR2k0045_WYG_149-33a"/>
　　大坑吟<lb/>
叢山如劍㦸灌木蔽崟岑其水獨南流溪谷皆阻深山<lb/>
民鳥獸居不馴匪自今追呼敢逆命兵革踵相尋殺人<lb/>
稅無出遲回傷我心蚩蚩亦赤子念爾為沾襟招手語<lb/>
父老鴟梟懷好音國土今廣大荒隅且獻琛民頑實吏<lb/>
拙繭絲非所任何時免素餐引疾投吾簪<lb/>
　　青原謁五賢祠<lb/>
姚江有遺岸螺水盛苗裔從者紛如雲期㑹無虚嵗遂<lb/>
<pb n="KR2k0045_WYG_149-33b"/>
令空山阿絡驛勤車騎絃歌響林谷逢掖滿僧寺四君<lb/>
尤挺出嗣音相鼔吹寂寞四十春講席蔓薜荔荒祠猶<lb/>
巋然俎豆將委地山鳥懷好音林木自深蔚昔人未云<lb/>
逺顧瞻泫流涕百年一須㬰峻阪䇿奔駟徘徊岐路間<lb/>
白日忽西墜如何丁我躬吾黨竟顦顇題字破莓苔振<lb/>
衣獨遐思<lb/>
　　化成巖<lb/>
林木鬱江皋心知好丘壑攀磴尋窅深穿巖得疎豁萬<lb/>
<pb n="KR2k0045_WYG_149-34a"/>
古青蓮花蒼寒半舒萼鐘歇灘響聞嵐開峯翠落荒臺<lb/>
存往蹟暝煙見城郭延目散襟顔倚石恣觴酌却羨無<lb/>
心雲逍遙去寥廓<lb/>
　　十八灘<hi>二首</hi>　　　　　　　　　　王貽上<lb/>
亂峽吹急雨一折改奔峭連山亘東南瘴霧迷嶺嶠榜<lb/>
人侵曉發高卧失臨眺輥雷起何處萬夫迭呼嘯倏忽數<lb/>
灘過到眼一票姚武朔既崖柴崑崙絶排奡始蹈吕梁<lb/>
險終成昆吾譟四山方出雲吐納亦殊妙山木蓊然合<lb/>
<pb n="KR2k0045_WYG_149-34b"/>
𡨕𡨕子規叫<lb/>
半日過五灘灘灘各殊狀怒流一噴薄石角迷背向激<lb/>
瀑散霜雪倒灑石壁上漩渦走風霆喧豗裂層嶂洶如<lb/>
奔萬馬崩騰不相讓又如閶闔開<graphic n="KR1143" url="https://raw.githubusercontent.com/kanripo/KR-Gaiji/master/images/KR1143.png" mimeType="image/png"/>
                    <graphic n="KR1143" url="https://raw.githubusercontent.com/kanripo/KR-Gaiji/master/images/KR1143.png" mimeType="image/png"/>羽林仗傷神既<lb/>
慘澹快意倐悲壯出坎在須臾布帆幸無恙探竒遘靈<lb/>
閟豪吟洗惆悵<lb/>
　　自白鹿洞至三峽澗<lb/>
溪行少阡術沿洄屢迷津馬蹄怯危石欲下還逡巡出<lb/>
<pb n="KR2k0045_WYG_149-35a"/>
谷見稻畦煙火自成鄰日午聞雞啼袤徑見遺薪薜茘<lb/>
依怪樹山風恐行人舉首五老峰白雲如魚鱗遙青遞<lb/>
隱現光景相鮮新望望玉峽亭聊可垂吾綸<lb/>
　　三峽橋<lb/>
五里聞瀑聲轟若車千兩谿迴見飛梁穹若虹百丈衆<lb/>
流㑹三峽峽門扼其吭建瓴沸驚湍排空削層嶂石激<lb/>
水斯怒水横石逾壯水石終古爭怪竒紛萬狀日射金<lb/>
井潭濺沫出橋上日光散青紅兩絲亂飄颺絶境遇兩<lb/>
<pb n="KR2k0045_WYG_149-35b"/>
蘓何人繼高唱<lb/>
　　玉淵潭<lb/>
已歴三峽橋更訪玉淵水水流大壑中路轉層松裏片<lb/>
石横百仞其石平如砥九十九飛瀑一門爭萬軌岝㟧<lb/>
直要衝跳盪不得止雪浪如車輪凸凹忽奔駛激射為<lb/>
深潭神物潛尺咫夜黒風雨來鱣鮪皆避徙久立凜毛<lb/>
髮薄雲漏餘晷西眺石人峰梵唄空中起<lb/>
　　開先瀑布<lb/>
<pb n="KR2k0045_WYG_149-36a"/>
神龍擘空𡨕颯沓雙峽開青天露鱗甲白晝行風雷峽<lb/>
偪不得逞掉尾揚其頦千仞忽開豁下有布水臺嘗聞<lb/>
龍奮迅三昧何雄哉誰能一鉢盛終古相喧豗夜來雷<lb/>
雨怒大石為崩摧龍遊引九子煙霧紛徘徊偉矣南宫<lb/>
書<hi>壁上有米元章大字</hi>破壁鑱崔嵬有語不敢吐以俟冠古才<lb/>
　　小孤山　　　　　　　　　　　鄭日奎<lb/>
何年小孤山突向中流起亭亭百餘仞壁立四無倚高<lb/>
截天之雲下蟠湖之底石氣森孤寒草樹不敢美吹鳥<lb/>
<pb n="KR2k0045_WYG_149-36b"/>
紛紛下遊軒少至止惟餘幽蒨中一寺縮巖趾江流自<lb/>
日夜此域無増毁不謂一拳力而欲金焦比信知天地<lb/>
心狂瀾須一砥山水且復然人境今誰是<lb/>
　　自焦石塘抵鉛山河口兩岸石山獰劣上無寸土<lb/>
　　尺木查悔餘作詩嘲之賦以解嘲　朱彛尊<lb/>
鉛山山肩排一一赴湖口鶻圇象覆釡巨石堅不剖躋<lb/>
攀斷僧蹊左右絶林藪豈惟質鈍悶兼亦狀麤醜畫師<lb/>
皴法窮相對俱束手道書紀名山藏之大小酉每因洞<lb/>
<pb n="KR2k0045_WYG_149-37a"/>
壑深必使百仙守兹為百靈棄動植無一有乃知造化<lb/>
心一視等芻狗宜取見者憎獻嘲自我友吾試為解嘲<lb/>
賦形良亦偶美石多自殘斧斤或先受高者礱作碑下<lb/>
者窪作臼汝以頑得全庸庸福反厚喻物材不材此理<lb/>
本莊叟<lb/>
　　大孤山<lb/>
兩孤去百里宛在中流半匪獨形勝殊氣亦變昬旦天<lb/>
梯鬼斧開廟火神鴉散昭昭雲月輝歴歴明星爛空水<lb/>
<pb n="KR2k0045_WYG_149-37b"/>
既澄鮮浮光亦凌亂飄颻御泠風怳忽度銀漢未有歸<lb/>
與情空深逝者歎<lb/>
　　十八灘　　　　　　　　　　　潘　耒<lb/>
連山三百里夾岸鬱相對一江穿其中萬壑飛泉㑹落<lb/>
天勢崩騰迫此亂石礙珽珽碁縱横落落星破碎連蜷<lb/>
龍昻頭崱屴鯨露背羣遊雁成行錯立鳬失隊或如八<lb/>
陣羅或若二門隘或銳如戈鋌或頑如碓磑覆釡在盤<lb/>
渦沈牛處潛昧淺深無定蹤小大各異態為灘百十重<lb/>
<pb n="KR2k0045_WYG_149-38a"/>
著名十八最舟行路縈紆一線穿齦齘長年莫自必稍<lb/>
縱輒敗壞造物宜坦夷胡存此磈礧得非是艱虞無乃<lb/>
存鑒戒茫茫人寰中對面阻闗塞有形未為險無迹斯可<lb/>
駭所願心地平廓然忘情界浩蕩乗虚舟逍遙八荒外<lb/>
　　登八境臺　　　　　　　　　　易學實<lb/>
我登八境臺江山自疇昔樓閣敞空天玲瓏照丹碧嚴<lb/>
城壯北嶺塵闤俯叠藉排峰矗亂雲重灘閱老石秦時<lb/>
尉陀王南望若咫尺灌嬰拜列侯荒荒傳壘迹李唐晚<lb/>
<pb n="KR2k0045_WYG_149-38b"/>
造時此土從海坼飛揚拔扈名諒不如朔易聞發贑州<lb/>
豪陽九當其阨吁嗟三百年陳陶無上䇿日月送蘧廬<lb/>
乾坤本火宅一炬咸陽紅三分齊安赤何必弔歌風西<lb/>
陵草深積歎息新亭人旁觀佀置奕却愛蘓端明臺上<lb/>
詩可惜遭遇盛平時頗擬香山白孰知和陶篇乃在海<lb/>
南謫<lb/>
　　忘歸巖次王文成韻　　　　　　丁　煒<lb/>
霽雨淨嵐陰泠泠巾帶好崖厂納清虚游神寄三島已<lb/>
<pb n="KR2k0045_WYG_149-39a"/>
悔入林遲偏虞出谷早迴風度晚鐘煙庭黄葉埽<lb/>
　　早發大庾嶺　　　　　　　　　喻　周<lb/>
波行棹始弭捨舟遂納麓樹輪半相糾衆力方交逐石<lb/>
路多乗危岫壑環往復蒙形表自然藴竒増駭矚叠壁<lb/>
護蒼寒日氣午難旭祠宇方入雲籃輿競遵陸庾勝與<lb/>
梅鋗二名不專屬南北盡日程去來各栖宿休暇如能<lb/>
謀希聲散空谷<lb/>
　　寧都西江<hi>自貴溪陸行至此登舟</hi>　　　　　陸　葇<lb/>
<pb n="KR2k0045_WYG_149-39b"/>
停車謝塵鞅晴江蕩柔艣中有雙魚浮似挾浪花舞層<lb/>
雲吐新霞顔色美難數顥氣指東北劃然界蒼宇溪流<lb/>
忽如斷夕陽在山左晚峰鬱深翠暮靄覆村塢隱隱聞<lb/>
雷聲孤篷憂夜雨迴溪且停橈玉簧奏今古<hi>雙魚洲巨浸不没璜</hi>
<hi>溪水聲如鳴玉</hi>
　　度寨峱嶺入信豐界<lb/>
明月猶在天雞聲已戒旦長夜不能昧晨夢催復斷登<lb/>
車歴東林振衣躡高巘茶子墜籉笠松葉刺顔面高禾<lb/>
<pb n="KR2k0045_WYG_149-40a"/>
飄墜露眉宇泠相濺樵聲出蒼煙俯眎在幽磵天際初<lb/>
升日流光赤如電白雲浮層波滉漾滄海畔同塗而錯<lb/>
壤方言亦難辨<lb/>
　　龍南縣城北<lb/>
既歴信豐境乃薄龍南城禾黍被廣畝篔簹覆茅楹落<lb/>
日牛羊歸各自呼羣鳴煙景似吾廬悠然傷旅情三江<lb/>
滙諸源奔流何縱横緬懷玉石巖高勒燕然銘我車獨<lb/>
行邁喜無鉦角聲<lb/>
<pb n="KR2k0045_WYG_149-40b"/>
　　彭蠡阻風時久旱　　　　　　　熊飛渭<lb/>
朝朝彭蠡湖暮暮香爐峰卧厭一船月起聽何寺鐘兹<lb/>
山蓄雲雨布歛隨飛龍坐待秋江晚空饑山下農<lb/>
　　文印峰　　　　　　　　　　　徐春溶<lb/>
何年受秦封綰印遂纍纍下有遁甲書金字流玉髓乾<lb/>
坤祕鴻文六丁不敢舉諸峰遙起光吾肘欲懸取<lb/>
　　萬栁洲補栁詩　　　　　　　　費思居<lb/>
玉峯載清洌山環衆流互良時花嶼繁沙明栁陰護浩<lb/>
<pb n="KR2k0045_WYG_149-41a"/>
刼變桑田豈惟一溪故春風無榮木廿載悲寒沍使君<lb/>
饒勝槩杖䇿開篳路桃陰漸成蹊桑枝菀無蠧念兹山<lb/>
水鄉渲染此嘉樹種栁沿溪深萬縷榮新露城煙帶碧<lb/>
潯能使陰陰駐燕蹴飛絮香鶯選繁蔭度彭州補闕名<lb/>
聖湖蘓堤路仲甫與端明千載有餘慕古來賢達人藝<lb/>
植見才具穠鬱還舊觀山川亦竒遇年年春風生父老<lb/>
攀枝聚<lb/>
　　頭陀寺　　　　　　　　　　　傅　修<lb/>
<pb n="KR2k0045_WYG_149-41b"/>
宿性厭塵喧名山結良契選勝及頭陀來值霜天霽行<lb/>
行一以深亭午轉昬曀劃然復天開𢎞規敞妙制大哉<lb/>
頭陀師宗風闡妙諦至今諸比丘能譚其軼事為言百<lb/>
丈山此山之右袂相去百里餘師始實㳺憩愛彼峰巒<lb/>
佳因窮開鑿勢長鑱揮不停及泉竒鬼二兠蝥粲金光<lb/>
驚起時一睨挺戈遂戰師師奔佯誘致一鬼留守山一<lb/>
鬼追彌厲轉鬭溪谷間逐師遁深隧鬼憤不得師自剄<lb/>
亦長逝其一留守者不知所終既師從隧中行安然幸<lb/>
<pb n="KR2k0045_WYG_149-42a"/>
無慮俯僂見隙光蹭蹬纔一遂從井出髙峰即今頭陀<lb/>
寺山寺所由名名實以師係指㸃何太眞惝恍為一嚏<lb/>
隧行或出山鬼死誰彼瘞地亦畏宗鋒天不窮禪鋭即<lb/>
持百丈高肯以頭陀貰拱衛紛層巒觴豆不足計團瓢<lb/>
亦百餘隷處如爪綴我游僅信宿初未求根柢他年是<lb/>
故人築室申明誓<lb/>
　　舟下十八灘　　　　　　　　　宋　犖<lb/>
章貢此交流水石驚千變虎牙激奔濤未許褰裳踐鼓<lb/>
<pb n="KR2k0045_WYG_149-42b"/>
櫂念乗危亭午忘朝膳盤旋百折遙象馬瞿塘見搖搖<lb/>
三板船逺下疾於箭青山兩岸佳咫尺不及盼長年倚<lb/>
舵樓目注心還戰羨彼水上鷗容與隨風便纔經洄洑<lb/>
艱又逐嶔﨑轉楓林送啼䳌沙渚竄野狿暮過惶恐灘<lb/>
漸覩江如練蘋藻薦文山斜月浮波面<lb/>
　　遊通天巖作<lb/>
凌晨越章波杖䇿遵江徼野日破煙霏心閒展逰眺稍<lb/>
窮林薄紆遂歴岡陵峭千巖如蹲鴟突兀藏靈奥既<lb/>
<pb n="KR2k0045_WYG_149-43a"/>
至儼堂隍通天維一竅雕鎪信鬼工曲折存遺廟山根<lb/>
洞穴穿傴僂僧徒導豁然世界殊飛空巨石倒﨑崯難<lb/>
具陳盤礴發狂叫伊余厭塵囂探竒慰所好緬彼玉<lb/>
巖翁彷彿聞清嘯諸賢相繼來忘歸領其妙觸目多遐<lb/>
蹤眷言託同調夕陽猿鳥鳴移情此雲嶠磨墨榻題名<lb/>
千年碧苔埽<lb/>
　　廬山詩六首<hi>有序</hi>
　壬申七月余自江右移節三吳放舟彭蠡抵南康初<lb/>
<pb n="KR2k0045_WYG_149-43b"/>
　十日謁白鹿洞禮成遂過三峽橋遊棲賢觀玊淵潭<lb/>
　明日經萬杉至開先坐潄玉亭觀瀑布就宿寺中又<lb/>
　明日登舟往返三日得古詩六章<lb/>
自我來豫章便結匡廬想顧為塵網羈不得掉頭往今<lb/>
晨泊落星篷窗晴嵐盪巖厓擬攀躋懷抱輒蕭爽初途<lb/>
背城闉肅然五老仰陂陀屢登陟耳畔清泉響小住傍<lb/>
松根山疏時在掌鹿洞千年蹤絃誦欣吾黨行行促輿<lb/>
夫樂地兼幽賞<lb/>
<pb n="KR2k0045_WYG_149-44a"/>
　洞古之國學肇興自南唐考亭昔主此埀訓何周詳適<lb/>
　際堯舜世大化九域翔<lb/>
宸翰與　賜書照燭留山岡繄余忝秉鉞咫尺恒相望學<lb/>
　規藉文敬<hi>余曽頒胡文敬學規</hi>愧未親敷揚移鎭荷新命來謁夫子<lb/>
　堂諸生肅奔走特達咸圭璋勸勉亦云切廩餼聊薄將<lb/>
　<hi>余置洞田少許</hi>象山講義利令人泣霑裳大哉子朱子録取置<lb/>
　座旁斯人不可見後學徒徬徨洞壑蘚花積橋亭松風<lb/>
　長欲去仍頓軛願此抽篇章<lb/>
<pb n="KR2k0045_WYG_149-44b"/>
　久曠山澤遊沖襟鬱以積出洞偕衲子展眺意良適溪<lb/>
　攅芋葉青籬綴豆花白村農遮道周兒童窺門隙酒漿<lb/>
　競跪進誰忍去爾迫俄驚三峽橋截磵卧千尺斷岸儼<lb/>
　瞿塘奔濤撼怪石亭午炎威熾橋下任投幘飈迴難久<lb/>
　留更振厓畔䇿玉淵得一竒深潭注寒碧葉落鳥應散<lb/>
　中藏蛟龍宅林際開寶坊鐘魚震幽僻講堂倍寂寥緬<lb/>
　懷讀書客連蜷雙桂樹攀條足晨夕解帶鎭山門佳話<lb/>
　傳自昔我匪蘓楊儔一笑踵其跡<hi>楊文襄效坡公留玉帶於焦山余復繼楊</hi>
<pb n="KR2k0045_WYG_149-45a"/>
<hi>留玉帶於此</hi>題名倩山人顚米為辟易須臾纎月明松杪翻<lb/>
宿翮呼酒勞徒侣流螢㸃絺綌<lb/>
趁曉催遊伴竹輿嘔啞喧削壁望五乳隱隱辨寺門縁<lb/>
壁出汲僧騰擲疑孤猿誰繼憨大師妙義闡風旛三歎<lb/>
舎之去萬杉停短轅當逕排古礎驚並石鼓捫法界啟<lb/>
北宋丈室殊𢎞軒昭陵御筆失潁濵長句存香飯分一<lb/>
盂杉影清心魂僧誇槐京字導我過荒園<hi>寺後有槐京包帚書龍虎</hi>
<hi>字</hi>俗書那足貴乃比璵與璠盤礴楓樹下嘯咏石上蹲<lb/>
<pb n="KR2k0045_WYG_149-45b"/>
野翁笆籬外擁瞰頭如黿秋暑酷未退何時雨翻盆行<lb/>
將挹飛瀑庶滌胸中煩<lb/>
精藍首開先欲到心甚渇望見鶴鳴峰已覺俗韻割迨<lb/>
至招隱橋一旦詩意豁千松夾道迎虯龍鬭空闊苕華<lb/>
放翠蓋可玩不可掇路轉殿閣雄欲並山嶻㠔紆迴軒<lb/>
檻幽經營元宗末浮慕世外遊忍將民財括轉瞬㡬滄<lb/>
桑書臺蒙野葛石眼聰明泉留洗水精鉢煌煌紀功碑<lb/>
聲施何𢎞達嘉靖䜟良異觀者恒咄咄<hi>王文成刻石在正徳庚辰明年</hi>
<pb n="KR2k0045_WYG_149-46a"/>
<hi>世宗即位碑中有嘉靖我邦國語觀者異之</hi>涪翁七佛偈顔柳受鞭撻墨本<lb/>
舊已藏苔石今一抹披尋榛莽中何處萬雷聒西偏沿<lb/>
磵脣引溜來活活忽入青玉峽竒勝千山奪絶壁瀑花<lb/>
翻箭急雪色潑潭曲神物蟠靜對戒嗔喝移情海岸同<lb/>
衣袖霑跳沫孤亭坐忘歸朝衫此回脱<lb/>
月落潭上回入寺月仍見始知玉峽高直遮天之半香<lb/>
臺敞宜步禪室靜堪戀老桂當簷盤美蔭周一院雪公<lb/>
遺額懸筆勢鍾張擅古秀奪華亭洵足光紺殿解衣投<lb/>
<pb n="KR2k0045_WYG_149-46b"/>
繩牀聲送莎雞亂炎官繖未收經旬苦揮汗異哉今夕<lb/>
涼不待秋風薦空山氣候殊即次眠食便曉起覓歸路<lb/>
不禁再三歎兹山燦往牒雲岫夙健羨三日走山麓聊<lb/>
識匡君面何當謝圭組千峰探欲徧拾松煮瀑水息我<lb/>
雙翮倦捨舟復登舟惆悵猿就檻回頭眺黄巖飛淙挂<lb/>
匹練<lb/>
　　魚梁灘下泊　　　　　　　　　彭孫遹<lb/>
暝色起何處忽然雲水昬春燒如新月逺挂山一痕寒<lb/>
<pb n="KR2k0045_WYG_149-47a"/>
禽呼木杪暗蟲沸草根遙見暝際火知有林外村孤舟<lb/>
欲棲泊石溜如雲奔羈旅一無託菀結難自論矯首眺<lb/>
天末躑躅勞心魂<lb/>
　　香爐峰　　　　　　　　　　　王思軾<lb/>
西江匡廬峰香爐最雄傑日出盪層霄恍覩紫煙爇兹<lb/>
山從何來氣勢宛相埒叠嶂覆寒雲懸厓破積銕造化<lb/>
侈壯觀玩好亟陳設狀物實肖形命名紀前哲左顧祗<lb/>
林幽右帶溪流潔孤高不可躋一往每百折風雨千年<lb/>
<pb n="KR2k0045_WYG_149-47b"/>
餘石壁陰蘚裂木末迴斜陽飛翠互明滅須臾見金光<lb/>
連蜷挂雌霓如彼焚柴升崇穹罔不識天門敞虚無臨<lb/>
風數蕭屑<lb/>
　　由闗門石步行十里登雲頂峯　　查愼行<lb/>
此來為遊遨忽迫失足慮中情一恇怯進退兩失據隤<lb/>
雲如奔逃片片掠面去霞標尚天半欲到苦難遽松根<lb/>
絡崩巖怒石虎蹲踞隨身賴竹杖將伯倘予助移時陟<lb/>
層巓鸞鶴似可御眼前少行輩坐長丈人倨登頓方自<lb/>
<pb n="KR2k0045_WYG_149-48a"/>
兹休矜最高處<lb/>
　　推車嶺<lb/>
奮身出絶險深入悉平地玩情忘安危履境識難易憑<lb/>
高試北望來路直如棄枯株盡僵仆樵採逺莫致野火<lb/>
嵗燒林虎狼何處避前山有厲禁僧律嚴於帥漸入<lb/>
翠微天濛濛雜煙樹<hi>自此至天池皆禁山矣</hi>
　　大林寺回上人茅齋<lb/>
盤煙下層霄山骨微負土陰陰日光澹漠漠風氣古寶<lb/>
<pb n="KR2k0045_WYG_149-48b"/>
樹壓橋低一溪環菜圃香山舊吟地花徑兼宿莽廢寺<lb/>
亦荒涼半間用茅補孤清耐久坐客至何必主林靜無<lb/>
匿聲虚簷應樵斧<lb/>
　　循佛手崖觀竹林寺石刻至訪仙亭<lb/>
何人鑿渾沌洞户啟虚牝將飛勢瓏玲吐秀如束筍瞰<lb/>
空白石髓萬古凝不隕泉蒸濕氣成一一結芝菌其西<lb/>
勢陡絶難以尋丈準天窄忽倒垂地豁平野盡側身壓<lb/>
紫蓋俯背削蒼隼傍崖嵌樓臺縹緲海浮蜃青鸞十萬<lb/>
<pb n="KR2k0045_WYG_149-49a"/>
隻掉尾埽欄楯竹林疑有無仙者跡久泯短生寄長世<lb/>
跼蹐良足憫如何不自廣蟠蠖同螾蚓御風倘可行吾<lb/>
意欲逺引<lb/>
　　下擲筆峰渡將軍河抵黄龍寺觀明慈聖太后所<lb/>
　　賜紫衣經幢及元人十八羅漢畫像<lb/>
危峰拔竒峭插漢秋崢嶸下走數千尺此身疑被阬溪<lb/>
流寛且長潭影黝而清飛泉濺我領過山猶水聲漸入<lb/>
漸無蹊蒼松與雲平萬株皆直上曲木何由萌入林見<lb/>
<pb n="KR2k0045_WYG_149-49b"/>
精藍御扁題有明敕建自神母豁達開朱甍一道䕶藏<lb/>
碑蛟龍拱圅經袈裟垂頻婆錦繡揚旛旌新如手未觸機<lb/>
上初織成元人留畫圖用意塡丹青年深彩色退神氣<lb/>
乃發生劫火焚天池赮封亦頽傾黄龍獨無恙故物猶<lb/>
充盈得非深山中呵禁趨百靈勿輕現光怪恐使神鬼<lb/>
驚<lb/>
　　入九叠谷循觀山麻姑崖經屏風叠上一線天㑹<lb/>
　　日暮不及觀三叠泉而返<lb/>
<pb n="KR2k0045_WYG_149-50a"/>
信書不如無身歴解其故好竒輕坦道冒險犯迷路廬<lb/>
山載圖經絶勝因瀑布三叠猶稱雄此來期勇赴尋源<lb/>
既已得一壑經屢渡波濤所衝撞石滑不留步荒榛或<lb/>
刺眼蛇蝮時挂樹雲屏横我前陰瀨風愈怒偕行率興<lb/>
盡深入獨無怖漸上一綫天團團失四顧日光所不到<lb/>
勃窣但煙霧徘徊問樵夫道逺日已暮逡巡半途廢老<lb/>
懶坐自誤誤事豈可常一悔生百悟<lb/>
　　棲賢三峽橋<lb/>
<pb n="KR2k0045_WYG_149-50b"/>
陟山須到巓尋水須到源我從泉源來送爾歸山根上<lb/>
流九十九併力同作喧前行經玉淵盡為潭所吞既吞<lb/>
不勝受含雪空中歕急峽跨飛橋約束遏其奔一條夭<lb/>
矯龍中有跌斷痕挾此萬古怒轟轟爭一門遊人不敢<lb/>
立足底防瀾翻松風吹細雨到寺將黄昬<lb/>
　　玉峽亭觀瀑<lb/>
女媧煉石手年久漏微罅銀河忽垂天峰頂劈二華陰<lb/>
寒透毛髪觀者初可怕從來所踞高一跌必就下龍歸<lb/>
<pb n="KR2k0045_WYG_149-51a"/>
爭窟宅思以一戰霸雷霆震嚴冬冰雹凜炎夏衝成并<lb/>
萬丈避去石三舎束身峭壁旁俯視若出跨相持勢難合掉尾<lb/>
竟傾瀉來者競喧囂逝者已代謝風林延靜聽漸逺似<lb/>
分汊繰繰絲車鳴決決糟牀醡盡平震蕩心坐以觀物<lb/>
化<lb/>
　　豐城縣北十里磯頭山上有曲江祠朱文公往還<lb/>
　　湖南時與李後湖姚雪山遊此後人因奉栗主以<lb/>
　　祀三賢詳見李崆峒祠記中今以韋武陽易後湖<lb/>
<pb n="KR2k0045_WYG_149-51b"/>
　　者訛也<lb/>
贑江西南來夭矯北走龍到此乃東折磯頭扼其衝是<lb/>
名曰曲江形勢險且雄扁舟清夜詠倡自紫陽翁同時<lb/>
李與姚杖履偕遊從三賢列祀典蔚為名教宗世俗不<lb/>
好古變置靡所衷作詩糾繆誤兼以警盲聾<lb/>
　　泰和城外望快閣<lb/>
西昌漢古邑地勢實開拓鏡光十里平倒影見城郭浮<lb/>
圖南北峙雙秀拱一閣緬彼白下宰流風宛如昨官清<lb/>
<pb n="KR2k0045_WYG_149-52a"/>
無俗情景勝擅傑作冰絃絶已久人境兩寂寞除却謝<lb/>
元暉澄江何處著<lb/>
　　章貢舟中望崆峒諸山　　　　　王　原<lb/>
城南九芙蓉青翠薄雲際二水夾而走如骨綰絡系右<lb/>
脇溯章流南程及東霽山光照清襟偭偝隨轉捩邱壑<lb/>
面面殊鶱騰變體勢䖍州一都㑹山水富竒麗石城冠<lb/>
樓櫓臺觀猶古制羣峰若拱揖一一得延睇昔有躬耕<lb/>
人結廬嘗避世吾欲訪白雲何時脱塵繫<lb/>
<pb n="KR2k0045_WYG_149-52b"/>
　　馬當<lb/>
山險有太行水險有吕梁戒心天隨銘兼之惟馬當江<lb/>
外苞千山銜尾鞭羣羊兹山大如馬信足趨洸洋江深<lb/>
多洄洑激迅起且僵三洲殺其勢避走猶羊腸無風阻<lb/>
牽挽風健虞披猖深涉儻為亂欹仄須周防今朝風色<lb/>
正挂席何堂堂擊汰恣流覽緩轡行康莊古諺詫神助<lb/>
語或非荒唐<lb/>
　　甘棠湖<lb/>
<pb n="KR2k0045_WYG_149-53a"/>
北郭長江流混混雜黄赤南城千傾波一匳貯青碧小<lb/>
屋叢近汀衰楊罨遙陌沙尾古隄橋勝蹟懷先畫一抔<lb/>
若浮杯孤亭破煙白匡廬現全身嵐紫落几席傑閣字<lb/>
鏡波五賢妥神魄佳日攜朋儕放浪脱巾幘湖山色不<lb/>
改人民已非昔江州屬重鎭一再罹兵革休養日已久<lb/>
曽未起羸腊蕭索慘氣象憑弔愁過客<lb/>
　　雙牌峽<lb/>
行歴西江山頑礦失竒秀連峰無嫩姿黄鐡冶鑄就頗<lb/>
<pb n="KR2k0045_WYG_149-53b"/>
愛灘下石萬彚窮刻鏤舟入雙牌峽崇岡石骨瘦肘脇<lb/>
態屢遷肌理細生皺中有三數峰谽谺出剔潄餘似未<lb/>
剖璞時亦露指咮覩此心目爽足洗衆山陋廿里百拆<lb/>
旋十步九宿留水容亦殊絶黝黯慘深晝渟如黛沈膏<lb/>
飄若鏃離彀潭潭蛟龍潛睒睒虎豹鬭溪石厲廉角偪<lb/>
側間疎透反唇來悲啼窒吭發狂吼㡬時甫出險叵料<lb/>
此峽又篙力怯枝梧筧挽戒踣仆遊目未憎斁王程迺<lb/>
羈逗胡然歎滯淫難進固素守<lb/>
<pb n="KR2k0045_WYG_149-54a"/>
　　下十八灘　　　　　　　　　　邱成和<lb/>
昨買虎頭船朝辭龜尾閣來日出重灘石齒排劍鍔擲<lb/>
我七尺軀乃知端居樂天柱浪已高惶恐風愈惡雲晝<lb/>
萬安城霞夕泰和郭月上指廬陵汀沙宜早泊邨沽聊<lb/>
取醉適寢免夢噩千里一孤帆飄飄似秋籜<lb/>
　　鹿洞西望星眼<hi>五老峰中兩崖相交而中逗光名星眼</hi>
　　　　　　　　　　　　　　　　干　特<lb/>
山上有匡廬山下有白鹿啟扉見峰頭曙星凌空矗靜<lb/>
<pb n="KR2k0045_WYG_149-54b"/>
觀常如期更極千里目五老時顧予顔色蒼以穆予亦<lb/>
顧五老爽氣相往復<lb/>
　　峩眉巖　　　　　　　　　　　鍾宏理<lb/>
我聞峩眉山穹然表西蜀日月磨其巓冰雪夏常蓄岷<lb/>
嶓莫敢衡登者盡駭矚胡為薌溪巖嘉名亦相續攬勝<lb/>
遲良朋行行路彌曲林莽氣蕭爽岡巒時起伏道經五<lb/>
面峰巉巖削寒玉峰迴路漸轉蒼翠色可掬仰視天半<lb/>
巖宛如列眉目琳宫依石罅無假五丁築飛閣迥淩空<lb/>
<pb n="KR2k0045_WYG_149-55a"/>
鳶烏寄巢宿羣峰勢環抱俯首千仞谷天風吹我衣長<lb/>
嘯振林木稍稍近欄楯下視瞻已縮陰雲展靈旗急雨<lb/>
過山麓似有蛟龍潜腥風不可觸下經山崦行繞畦盡<lb/>
修竹石橋跨危磵泠泠瀉泉緑傍有小石巖深廣亦如<lb/>
屋舂罏自成列瀟洒出塵俗翹首山頂峰壁立如斧斸<lb/>
攀躋苦無徑終古絶樵牧為語素心人好自迴芳躅若<lb/>
陟此山巓定效華峰哭<lb/>
　　入華子岡　　　　　　　　　　李　灝<lb/>
<pb n="KR2k0045_WYG_149-55b"/>
崇岡逼天闕迤邐入寒山涼飈四面來飄泊噴紅泉吾<lb/>
行仗輕䇿褁糧擬昔賢伐木追險道聳身陟高阡幽人<lb/>
何時來彷彿生紫煙側聞華子期長嘯空魚筌玉棺琢<lb/>
千載金籙太上傳逺眺天柱峰孤光隱目前麻源望三<lb/>
谷清泠亦潺湲響折謝公屐高下聲跫然<lb/>
　　清玉峽用范文正公觀瀑韻　　　陸奎勲<lb/>
峰頭鶴不鳴亭隅泉可挹氣通源故高脈束流始急潭<lb/>
影涵空明觸石怒陡立雙龍挾雷飛萬古罕得蟄<hi>東為馬尾</hi>
<pb n="KR2k0045_WYG_149-56a"/>
<hi>水西為瀑布泉其究一也</hi>灑雪上青松天繪妙於濕攜來謫仙謠陋<lb/>
彼鮫宫泣樵斧韻丁丁磨崖覬深入<lb/>
　　三峽橋次東坡韻<lb/>
盤盤踰七尖飛梁跨巖溜險若象馬蹲猛與風霆鬭般<lb/>
匠始經營鬼工黙左右迤東轉靈竒一泓聚百竇<hi>玉淵潭受</hi>
<hi>支流九十有九</hi>爪滅踏雪鴻毛寒飲澗狖水波卷復圓山骨齧<lb/>
逾透下上判玉容<hi>潭水上白下緑畫工所難烘染</hi>小大遞金奏問塗涉<lb/>
九洪指月滿三彀何物鎭山門有詩惱清晝齒剛遜舌<lb/>
<pb n="KR2k0045_WYG_149-56b"/>
柔白石耐可漱<lb/>
　　華溪行<hi>并序</hi>　　　　　　　　　藍千秋<lb/>
　癸巳冬臨川洪獅山横秋話雙烈事請賦詩備史官<lb/>
　拾遺乙夘長興之難金谿黄生婦靜姑及其女慧恱<lb/>
　死華溪婦臨川故太常卿傅□孫太學生占衡女<lb/>
　占衡師方城先生有文譽獅山五丈云<lb/>
伊昔十三祀七閩遭逆孽妖氛扇江湖流毒最慘烈天<lb/>
兵指南荒玉石俱焚滅下馬截人頭上馬擁雲髪婦女<lb/>
<pb n="KR2k0045_WYG_149-57a"/>
泣且行宛若連娣姪刀劍耀雪霜誰能即引決乙夘屠<lb/>
長興居民競奔蹶金谿有賢姝孃女獨秉節悠悠經三<lb/>
紀長老為余説姝本名家子臨汝舊閥閲嫁作黄生婦<lb/>
簾幃自修潔上有老姑嫜甘旨靡遺缺下有出腹女小<lb/>
字為慧悦窈窕垂雙鬟足跡未踰闑厄運干戈際踉蹡<lb/>
竄巖穴中道逢雷雨追騎又撇捩板橋擠欲顛溪漲不<lb/>
可越惶急語藁砧雍樹涉倉猝阿女甫濟岸阿孃已陷<lb/>
没顔色不變更舉趾何勃窣紿以緩須臾戒以勿搪突<lb/>
<pb n="KR2k0045_WYG_149-57b"/>
祗恨倥偬間未與老姑别臨流拜復啼此生已永訣拜<lb/>
罷赴溪湍一軍駭咤咄其女隔岸呼孃去莫單孑躍身<lb/>
隨逝波相從絶涴涅至今溪水鳴如聞泣嗚咽寂寞東<lb/>
門祠<hi>故烈女祠在金谿</hi>無人竪碑碣我聆是語已太息中腸熱<lb/>
二女扶人極千載猶凜洌空谷芝蘭芳不以顯晦輟所<lb/>
愧逐浮華大節誰昭掲賦詩紀幽貞上偕星與月華溪<lb/>
成岡陵英聲無衰歇<lb/>
　　峽江烈孝詩　　　　　　　　　李　紱<lb/>
<pb n="KR2k0045_WYG_149-58a"/>
峽江古金川練公最竒崛遺風里閭盛士女識忠節有<lb/>
明國運終流冦作妖孽獻賊尤兇殘原野饜膏血其徒<lb/>
張其在虐熖燎袁吉蔓延至硯溪胡氏衣冠列於赫楊<lb/>
太君罵賊氣不屈穿齦碎張齒噴血斷顔舌二子故文<lb/>
弱孝義激倉猝裂眦起徒搏白刃怒可奪若坦從母亡<lb/>
若均力已竭仆地就駢誅有婦志尤烈涕泣䕶夫體玉<lb/>
碎蘭芽折願從我姑死庶㡬我夫活吾聞曽文忠<hi>櫻</hi>大<lb/>
節髙門閥故應羣從間教成到閨闥<hi>若均婦為文忠從子</hi>世衰正<lb/>
<pb n="KR2k0045_WYG_149-58b"/>
氣微忠孝不可詰死生亦大矣轉念足已失偉哉胡氏<lb/>
門卓犖萃三傑諸孫我同譜舊事語酸咽使舟行皇皇<lb/>
無由拜碑碣短章志感喟頑懦藉奮發風濤怒擊撞魂<lb/>
夢夜超越<lb/>
　　蓮溪行　　　　　　　　　　　馮　謙<lb/>
往昔亂初平悍卒同豺虎恣意肆殺掠村落無完堵哀<lb/>
哉周氏婦無由避剽虜宛轉衢路間夫妻魚在釜陽言<lb/>
脱其夫甘心膏鑕斧心慧由性眞霜刃烏足懼泠泠蓮<lb/>
<pb n="KR2k0045_WYG_149-59a"/>
溪水鬱鬱南村樹悲風為我鳴烈義莽塵土<hi>孔塘周灼九妻危氏避兵</hi>
<hi>村南蓮溪遇害時年二十有六</hi>
　　龍珠寺分韻得自字　　　　　　楊枝逺<lb/>
塵外構寒龕洗然清淨地藤徑何幽幽野客三五至道<lb/>
逢種藥僧笑揖問何自荅云雲外人來訪雲中寺欵曲<lb/>
話未終解衣挂薜茘維時孟夏初草木紛森蔽日色寒<lb/>
深松暗泉咽危砌有鳥結羣來翛然發清唳崖虚更無<lb/>
人谷暗疑有魁我欲陳此情此情杳難㑹山風振瑤琴<lb/>
<pb n="KR2k0045_WYG_149-59b"/>
泠泠發幽思<lb/>
　　建昌山下渡　　　　　　　　　萬承蒼<lb/>
西山勢北走長河亟截斷猙獰萬獅虎屏息如讓畔中<lb/>
流一葦杭俯見沙礫粲垂楊蔭魚磯人家在西岸炊煙<lb/>
四面起偃蹇坐虚館溪澄刮青銅壤闢鋪繡案放神向<lb/>
寥廓流目入澶漫高天鴻雁没逺浦牛羊散遙睇紫霄<lb/>
峰峩峩插星漢匡君棲隱處白雲為之冠意與洪厓子<lb/>
靈境各據半中剰寛閒地世人得畊灌欣賞未云足登<lb/>
<pb n="KR2k0045_WYG_149-60a"/>
車日將晏首塗困犖确及此方泮奐明晨陟峻坂心知<lb/>
有竒觀轉恐我僕痡臨岐忽成歎<lb/>
　　九江道上黄菊盛開經數百里不絶傳是東籬遺<lb/>
　　種<lb/>
江州古時路黄花翳連岡舉世無人識飄零隨曉霜陶<lb/>
公感蕭晨采之助飛觴遂令千載後華屋延秋光亭亭<lb/>
金石姿不隨世炎涼清泉濯宿根空山抱孤芳一承君<lb/>
子顧紉結古錦囊豈惟制頽齡令徳滋日章所以浮湘<lb/>
<pb n="KR2k0045_WYG_149-60b"/>
者亦欲餐其英柴桑今為墟此意誰與明<lb/>
　　初入廬山<lb/>
廬山信竒絶我來及初冬羣陰一以揫了了辨諸峰旭<lb/>
日射巖谷光彩相沓重西峰松上翠潑向東峰松欹石<lb/>
盤鸛鶴枯藤偃蛇龍中有太古人出没無定踪行行度<lb/>
幽澗忽聞煙際鐘誰從宗竺遊吾方媿塵容<lb/>
　　古杉詩<hi>并序</hi>　　　　　　　　　甘汝來<lb/>
　縣東三里許由鄭家洲渡河而東有白象山余家祖<lb/>
<pb n="KR2k0045_WYG_149-61a"/>
　塋在焉嵗壬午家大人復卜葬先大父於祖塋之左<lb/>
　後二十年次辛丑先大母卒又祔葬焉去墳二尺稍<lb/>
　偏左有古煔一株圍可四尺高不過丈餘頂秃無梢<lb/>
　杪枝椏横披團圞交錯望之類張蓋相傳近千年物<lb/>
　也詩以志之<lb/>
南昌古豫章以樹名郡治梓生松陽門榮悴闗隆替南<lb/>
康吾支郡巘山在其地上有陳蕃墓兩杉入雲際誰其<lb/>
十年樹喬木匪偶寄下鍾地之靈上秉天之氣象山我<lb/>
<pb n="KR2k0045_WYG_149-61b"/>
家塋馬鬛封先世土角流金星形家兹可誌婆娑一古<lb/>
煔孤幹亭亭植春夏敷榮華秋冬彌蒼翠太傅墳前杉<lb/>
上下論年嵗吁嗟此古木且似植其類惟我大父母矯<lb/>
矯同風味盤錯係綱常磨礲成節義㑹合待十年造物<lb/>
有深意雨露日滋榮永言受蔭庇<lb/>
　　渡潯陽江經廬山至徳安次香山徳安趨潯陽韻<lb/>
　　却簡柱川大守　　　　　　　　錢陳羣<lb/>
侵曉薄潯陽煩慮始一展廣川利泛涉層巒揖清緬穿<lb/>
<pb n="KR2k0045_WYG_149-62a"/>
　石水紆迴出岫雲舒卷攀危倚僮僕攬勝去帷幰西崦<lb/>
　竹逕封東林碑字蘚登頓信云疲散誕乃忘倦山程延<lb/>
　信宿茒屋就偃蹇復此遵修塗仍欣開别巘村稠市稍<lb/>
　喧磵豁路初轉通律俯金帶古渡歴敷淺稽圖豈遂遊<lb/>
　考志聊紀顯凌虚馬蹄蹴窮皺吾目眩題詩報故人即<lb/>
　事得幽遣<lb/>
　　　廬山桂答白太傅即用其韻<lb/>
　物生各傅地命之實由天天公但隨地無意於其間如<lb/>
<pb n="KR2k0045_WYG_149-62b"/>
　魚必樂水飛走各依山匡廬毓靈異能使桂樹鮮不聞<lb/>
　芭蕉卷禪理㕘牢堅高松倚幽澗菁葱不計年其種遭<lb/>
　蒸㸑焉知㡬萬千茘子堆滿地狼藉陳家園豈無一顆<lb/>
　貴紅巾貢御前<lb/>
　　　重陽前一日同闈中諸公晚出至公堂觀屏風所<lb/>
　　　刋<lb/>
御製題貢院詩遂登明逺樓用韋蘓州郡齋雨中與諸文<lb/>
　　　士燕集韻<lb/>
<pb n="KR2k0045_WYG_149-63a"/>
列棘撤深院晚桂敷叢香樓高延江氣衣薄怯地涼執<lb/>
事方散去紆步迴公堂豈惟適眺聽於兹覩時康鱗鱗<lb/>
别號舎辛苦誰能忘以人有同趣感遇皆親嘗右文攄<lb/>
令徳煌煌垂詩章思通風雲迥勢轉鸞鳯翔洪都磊落<lb/>
州聲教何洋洋凌虚發清唱永言表南疆<lb/>
　　往與新喻晏中丞虞際同年友善余奉使豫章虞<lb/>
　　際以奉母里居相距四百里握手願違悵焉有寄<lb/>
　　用陶詩答龎㕘軍詩韵<lb/>
<pb n="KR2k0045_WYG_149-63b"/>
入覲秉東節尊酒遺令言自昨辭湘水乞養怡田園化<lb/>
俗敦孝弟娛情寄詩篇古有求忠訓今兹豈不然相期<lb/>
同心舊終虚執手縁章江有雙鯉尺素聊與宣思君一<lb/>
延佇孤雲移秋山金石苟不渝何必皆盛年<lb/>
　　阻風北蘭寺下寺僧送桂花一枝留話移時用陶<lb/>
　　詩形贈影韻<lb/>
地偏<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>舟宿風號及晨時江行不計程去住信所之執<lb/>
手别千里瞻言猶在兹化人復何事夙興恐後期殷勤<lb/>
<pb n="KR2k0045_WYG_149-64a"/>
折晚桂似結塵外思况余遲暮影對之増悽洏題詩聊<lb/>
相答仰俯無復疑混茫一窮達此義非言辭<lb/>
　　守風江干晚眺西山用陶詩庚子嵗五月中從都<lb/>
　　還阻風於規林二首韻<lb/>
假日自兹始紫邏還敝居水清映木石村靜絶喁于朔<lb/>
風迴去枻枉渚守一隅江勢有分派所即遂異塗隣船<lb/>
喧逺岸夕景散秋湖時序黙改謝川原呈蕭疎觀物無<lb/>
竟極相遇瞻望餘多情有西嶺獻秀復何如<lb/>
<pb n="KR2k0045_WYG_149-64b"/>
思歸匪不速信宿安所之弟妹各一方聚首難與期獨<lb/>
鳥餘逺思孤雲有還時昨日臨高㑹今者淹在兹故山<lb/>
信云戀厚禄誰當辭晨發沿江水東指夫何疑<lb/>
　　瑞洪晚汎用陶詩影答形韻<lb/>
白板造江舟迴轉極迂拙帆駛岸非移沙互路豈絶野<lb/>
色無逢迎目遇隨所悦前林方延勝柁捩忽已别風止<lb/>
雨初濛雲隱星未滅微蒸欲解帶薄陰釀秋熱榜人但<lb/>
知進用力戒勿竭停舟侣鳬雁即事信不劣<lb/>
<pb n="KR2k0045_WYG_149-65a"/>
　　自餘干至廣信灘行五百里憶曩遊閲四十年復<lb/>
　　問津焉慨然有作和貧士七首韻<lb/>
往逰如去水旅夢猶依依豈期復訪來短楫遲清暉林<lb/>
鳥似相識睍睆相鳴飛水喧漁舟出谷響樵人歸羣動<lb/>
各有托所苦寒與饑人生不滿百安能長獨悲<lb/>
　　其二<lb/>
碧梧蔭嘉閣丹桂榮舊軒國典重休沐蹔許歸丘園丘<lb/>
園隔千里江蕪自生煙閒情此孤寄黙黙惟靜研所思<lb/>
<pb n="KR2k0045_WYG_149-65b"/>
在逺道平生邀一言媿乏理人術頫首思前賢<lb/>
　　其三<lb/>
急湍落秋峽韻叶太古琴偶然到枕上寂寞餘清音披<lb/>
衣中夜起欲即不可尋村醪尚盈缶獨飲自勸斟飲中<lb/>
有賢聖至理吾所欽流行與坎止誰與諧此心<lb/>
　　其四<lb/>
耳目有偏寄陋彼曠與婁如何生使獨相任不相酬覆<lb/>
載廣且大銜羽嗤周周本無神仙訣安能遣煩憂生逢<lb/>
<pb n="KR2k0045_WYG_149-66a"/>
堯舜君都俞况同儔假手獲所請于焉終吾求<lb/>
　　其五<lb/>
舟人日理楫他務非所干如何食君禄而忍尸其官旅<lb/>
行廢晨興及午方朝餐日來風力勁襆被知天寒酌酒<lb/>
對霜葉相顧非盛顔李耳識此意青牛過函闗<lb/>
　　其六<lb/>
扁舟滯雲水理本如飛蓬論文契獨賞舉世稀國工宣<lb/>
秉起雲陽楚北失二龔結習茍或異領趣安能同灼然<lb/>
<pb n="KR2k0045_WYG_149-66b"/>
見大川非楫信難通九京如可作斯致當誰從<lb/>
　　其七<lb/>
同朝有衆正先後來名州僚屬共砥礪清節誰與儔餞<lb/>
徹復相送巵酒臨中流酒半一敦勉各為蒼生憂顧余<lb/>
寡長䇿厚意竟莫酬何以慰相思努力期信修<lb/>
　　十月二日過玉山作和九日閑居韻<lb/>
連岡亘平地于役日勞生一從上帝錫遂遺懷玊名夜<lb/>
來仰星象珠斗相輝明少日曽度此倚松聞泉聲今復<lb/>
<pb n="KR2k0045_WYG_149-67a"/>
松下過對之感衰齡晚禾霜前熟新釀槽間傾山農識<lb/>
先事秋盡規春榮竹石藴深致禽鳥披餘情笑彼淹留<lb/>
客終嵗竟何成<lb/>
　　東林寺　　　　　　　　　　　金徳瑛<lb/>
　東林西林寺當九江至南昌之孔道今東林驛即以<lb/>
　寺為名寺中為往來行人踐踏不堪慧逺當日胡弗<lb/>
　擇廬山幽邃而托足焉其意良欲與士大夫輩相往<lb/>
　還耳豈眞忘名之徒哉且其地絶少幽勝即白司馬<lb/>
<pb n="KR2k0045_WYG_149-67b"/>
　遊宿皆山北麓去城廓甚邇而山南之竒觀則白公<lb/>
　未之及也<lb/>
出郭三十里息駕廬山陰喬木標古刹言是東西林逺<lb/>
師負高名影堂傳至今雖面香罏峰托足苦未深士既<lb/>
志出世魚鳥同飛沈肯令軒冕輩車馬來駸駸晉人惟<lb/>
好事緇流亦浸淫活活虎溪水難洗戀名心淵明不降<lb/>
志自得絃外音慧逺弗之就反欲相逢迎我聞栗里石<lb/>
雲深不可尋<lb/>
<pb n="KR2k0045_WYG_149-68a"/>
　　游九峰寺<lb/>
略彴度八九泉水流琤淙一峰復一峰引入九峰中石<lb/>
橋三澗合虚亭四面通老僧七十餘耳目殊清聰徒衆<lb/>
自耕食山柴供煮烘水勢猶出谷僧杖無移蹤笑語留<lb/>
貴客小住亦從容<lb/>
　　獅子菴<lb/>
茂竹掩行徑高柯早蟬鳴山僧閉闗坐籬落犬有聲忽<lb/>
聞剥啄響為我啟軒楹清風時一吹衣袂皆飄輕茶水<lb/>
<pb n="KR2k0045_WYG_149-68b"/>
自採汲此外何營營<lb/>
　　道源書院贈南安游心水太守<lb/>
孟後千餘載周子紹微言生知無師授獨臻閫奥全得<lb/>
二程子徒日月回中天南安雖僻郡司李栖龍鸞大賢<lb/>
過化地飲水應尋源胡為過嶺士競慕南華禪修途闢<lb/>
易塞野火撲更然英哲尚迷方狂騁如風顛太守篤經<lb/>
術仁讓變鷹鸇一綫扶正學辛勤歴十年郡東峙佳嶺<lb/>
秀色羅雲烟翦除伽藍宇改作禮義門堂中四栗主俎<lb/>
<pb n="KR2k0045_WYG_149-69a"/>
豆昭吉蠲民懷功徳在配以王伯安典型斯可仰百世<lb/>
興懦頑十室有忠信入里必式焉寧謂四邑陋不堪與<lb/>
陶甄招來青衿子黌舎數十間擇師具餼稟琢璞成璵<lb/>
璠我來一登拜俯仰發清妍霽月光風境宛然落目前<lb/>
君政異俗吏必以徳教先邦人如鄒魯君名當不刋<lb/>
　<lb/>
　<lb/>
　<lb/>
<pb n="KR2k0045_WYG_149-69b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江西通志卷一百四十九<lb/>
</p>
<p>
</p>
  </div>
</body>
</text>
</TEI>
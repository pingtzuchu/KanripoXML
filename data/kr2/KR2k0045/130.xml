<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷一百三十</head> <lb/>
    <p>
<pb n="KR2k0045_WYG_130-1a"/>
欽定四庫全書<lb/>
　江西通志卷一百三十<lb/>
　　藝文<hi>記九</hi>
　明<lb/>
　　建昌縣學記　　　　　　　　　蕭　鎡<lb/>
西安潘君彞之尹建昌也治既有方百務具舉獨嘗往<lb/>
來視學宫以謂卑陋不足啟觀瞻興教化欲脩治之未<lb/>
暇乃景泰改元之春慨然捐已貲為之倡諸僚屬相與<lb/>
<pb n="KR2k0045_WYG_130-1b"/>
協贊之而邑之士民與凡大夫之致政而歸者咸出榖<lb/>
為之助於是購材庀工撤禮殿而髙大之既又建兩廡<lb/>
重門總之為屋若干間𢎞敞靚深言言翼翼經始於是<lb/>
年十月一日落成於明年正月朔日邑人父老喜學之<lb/>
更新而大潘君之成績也以教諭張君湜書來屬予記<lb/>
建昌縣之學宋崇寧二年始建於縣治之東後凡再徙<lb/>
而至今縣治之西元元貞間縣陞為州知州孫輔臣重<lb/>
脩之國朝洪武初州復為縣知縣倪恭復脩而大之潘<lb/>
<pb n="KR2k0045_WYG_130-2a"/>
君所脩大抵循恭之舊而又増廓之也天下之學不可<lb/>
一日而無而所以學者不可一日而廢教之所以出也<lb/>
自黨庠術序之法立而後君臣父子夫婦長幼朋友之<lb/>
道明故曰三代之學皆所以明人倫也後之為郡邑者<lb/>
不知政之所重在此往往視以為不足務甚者學舍頽<lb/>
圮生徒無所寓絃誦之聲寂然不聞而猶莫之省憂教<lb/>
之所以不明治之所以不古治之所以不古人材所以<lb/>
不廣也今潘君在建昌獨知脩廢墜於數十年之後使<lb/>
<pb n="KR2k0045_WYG_130-2b"/>
建昌之學者咸相與藏脩游息於其中而日講乎人倫<lb/>
日用臣子之大節則一邑之教化興風俗盛人材出而<lb/>
潘君之治成矣其為國家之助豈小補哉余素交潘君<lb/>
遽喜其為政知所重也特為記俾刻諸石以吿來者<lb/>
　　廣昌縣重脩廟學記　　　　　　劉定之<lb/>
廣昌當宋南渡後析南豐之半天授興城等鄉為縣以<lb/>
其道通廣海郡屬建昌故以名是時李忠定綱安撫江<lb/>
右為之畫壤置署而廟學近縣獄蓋播越甫定經營猶<lb/>
<pb n="KR2k0045_WYG_130-3a"/>
未得全美也久之徙縣治東止戈亭舊址周文忠必大<lb/>
書其成元末燬於兵皇朝初更創吏部尚書何文淵記<lb/>
焉詎今未久時康俗阜力可充拓於是蒞郡者謝守士<lb/>
元蕭貳守允恭臨縣者葉尹茂髙李貳尹拳師泮者邵<lb/>
教諭忠洎訓導段俌王煥相與輸公帑彚衆財以為之<lb/>
於廟自殿而廡而㦸門於學自堂而齋而號房他如附<lb/>
於廟所宜有者宰犧牷藏幣器以及祀文昌神祀鄉十<lb/>
賢莫不有室附於學所宜有者庋經籍録以及泮池射<lb/>
<pb n="KR2k0045_WYG_130-3b"/>
圃之類亦莫不有所既踰前規亦甲旁邑始事於成化<lb/>
丁亥夏落成於戊子春尚書之子秋官郎中喬新具顛<lb/>
末請予為記<lb/>
　　永濟陂記　　　　　　　　　　胡居仁<lb/>
五里彭家陂舊用柴土疉作踰年則柴朽土崩水泄田<lb/>
涸民受其害於是召匠謀易石甃衆懼工大難成又慮<lb/>
冬寒或有風雪居仁因思古之役民皆以農隙此役雖<lb/>
勞實為養民之本與築城郭宫室臺榭以用民力者異<lb/>
<pb n="KR2k0045_WYG_130-4a"/>
矣里中周君畧忠厚公直人也衆所信服乃就謀焉周<lb/>
君乃偕弟周懋及夏隆張福宗等率衆併力冬十一月<lb/>
辛丑經始至壬戌畢工灌溉不息民無旱傷故更其名<lb/>
曰永濟鳴呼民為邦本田里溝洫實王政先務故曰卑<lb/>
宫室而盡力乎溝洫今有司既不用心於此向非周君<lb/>
之賢則此鄉之民無嵗不有旱患然此一事耳茍非得<lb/>
人尚不能濟况為國而無賢才可乎記此雖以謝周君<lb/>
之徳實所以為鄉鄰幸也他方之賢慕義而興則恵之<lb/>
<pb n="KR2k0045_WYG_130-4b"/>
所施益博後之人能繼此而作則澤益及於無窮焉是<lb/>
為記<lb/>
　　武寧縣儒學記　　　　　　　　夏　寅<lb/>
成化六年春三月予行試諸生至於武寧視學宫隘陋<lb/>
與縣治密邇胥卒之悍嚚氣數之染習甚非所以興化<lb/>
育才也謀於知縣黄寯思得爽塏者更之寯與諸生方<lb/>
聰輩咸曰此去縣可一里有官地一區惟公圖之予即<lb/>
往視基嶐而廣勢端而直諸山前列如案後擁如壁左<lb/>
<pb n="KR2k0045_WYG_130-5a"/>
右顧瞻形勝十倍詢諸隂陽家亦無不稱善者將請於<lb/>
朝值年之不登寯亦以憂去事遂不果越四嵗是為成<lb/>
化甲午予再至武寧諸生以學舎不稱為憂予亦以有<lb/>
司拘於繩尺輾轉事不就緒召邑中義官徐碖輩風使<lb/>
倡義改遷碖即助銀百餘兩自餘多寡有差市民張文<lb/>
獻以近旁地十餘畝充學基而徐碖仍日往督工諸生<lb/>
家悉出丁男供役既治其地獲土中巨礎井列縣罹兵<lb/>
後無志可考疑其為異時公廨神祠也豈天固秘之以<lb/>
<pb n="KR2k0045_WYG_130-5b"/>
待學之興乎於是首剙文廟明倫堂以次㦸門兩廡齋<lb/>
舎之𩔖越明年冬落成為成化乙未諸生徐緯張天仁<lb/>
輩喜於學成來請記予因語兩生曰吾子知學之所以<lb/>
成乎中庸不曰知仁勇天下之達徳也所以行之者一<lb/>
也始學之宜遷也知此理者宜之體此理者宜之奈何<lb/>
閣於有司之尋常奪於衆人之是非不勇以强之而尚<lb/>
待區區文移之相覈闗節之相臨學何時而成乎吾子<lb/>
之為學正猶是也科目之遼然功業之枵然此非知仁<lb/>
<pb n="KR2k0045_WYG_130-6a"/>
不及也患在勇之不決耳吾子歸語諸徒而思之學之<lb/>
道在其中矣<lb/>
　　上猶縣儒學記<lb/>
予承上休命提督學校於江西所至郡邑進諸生課試<lb/>
之又立程督之法令有司學官時舉行之以考列其勤<lb/>
惰進退庶幾環千里之區士之業於學者異氣同風其<lb/>
徳成其材達以無負上命之重然而未能者教者之不<lb/>
善歟學者之不力歟教不善也固於道徳之懿性理之<lb/>
<pb n="KR2k0045_WYG_130-6b"/>
微不能率先有得與諸生相發明愧古之君子多矣學<lb/>
不力也是固有諉焉者以區區科目衒鬻趨競之技不<lb/>
早自振厲而顧限畫以延嵗月動以質魯地逺虚辭擁<lb/>
䕶其短謂之何哉南贑二府每大比於鄉類不及吉饒<lb/>
臨信得士之衆以為下邑荒陋則未免寡昧而謂資禀<lb/>
學力有律於風氣者乎其為教不善學不力一也上猶<lb/>
屬南安而處贑上流諸生方鼓舞於學奈何禮殿學宫<lb/>
日就淪圯不足以嚴廟貎而聳士心於是郡長貳姚旭<lb/>
<pb n="KR2k0045_WYG_130-7a"/>
施奎縣令陳文學官黄璲郭宣先後一徳倡邑人之仗<lb/>
義者鼎新之落成之日生員吳瑨具事之顚末請記將<lb/>
刻石示後如是而謂上猶之人不知道乎猶可諉之荒<lb/>
陋寡昧乎學校淪圯聖人之道不尊一倡而從者駢集<lb/>
知有學校而不知有其家知聖人之道而不知貨利之<lb/>
重今而後知上猶之人可與共學且可與適道也奚止<lb/>
科目得士哉凡學之建大成殿出於陳宗大成門成於<lb/>
張克顒胡彥璣東西廡成於李清曾仁中何源慶趙永<lb/>
<pb n="KR2k0045_WYG_130-7b"/>
泰朱玊春朱鈺明倫堂成於李應忠東西齋成於蔡仲<lb/>
芳李尚顒其聖賢像塑則諸生陳啓李厚輩共成之又<lb/>
學官居宅一所成於蔡仲清李仲竒其饌堂左右舍亦<lb/>
將就緒需其成鐫其名於碑隂於乎脩建之功成故事<lb/>
必有記正以運化推移而成毁不常故碑板之道所以<lb/>
述前功而示來裔也予既重邑人之義也所望於諸生<lb/>
者不衰故取平日詔吿之意重申之而併録諸義士姓<lb/>
名庶觀者胥有感焉則不腆之言不為徒發也哉<lb/>
<pb n="KR2k0045_WYG_130-8a"/>
　　守貞堂記　　　　　　　　　　李東陽<lb/>
守貞堂者安福張敷賢氏所作也敷賢之先處士淵洌<lb/>
娶於吳數年而疾疾且革屬敷賢於吳曰我病且死乃<lb/>
不終殄於天幸今有孤焉我即死汝其無愛一日之力<lb/>
以為我張氏保此孤也吳泣曰天矜君而予之孤其將<lb/>
有成乎君之言實與孤俱存吾何敢死之惟終身焉夙<lb/>
夜是圖君無患焉處士卒吳竭力治葬葬既躬績織以<lb/>
食其孤及敷賢壯娶而生子吳猶未衰蓋二十有二年<lb/>
<pb n="KR2k0045_WYG_130-8b"/>
於兹矣敷賢念母之徳輒流涕曰某不幸不及父事賴<lb/>
母而後行㷀㷀昵昵以至於有今日有婦與子以永宗<lb/>
祀幸先君之遺業未墜皆母之徳天之報也乃作堂奉<lb/>
母而居名之曰守貞以識不忘既又曰吾能識母之徳<lb/>
不能使暴於天下無以稱為子謀於其從兄鄉貢士公<lb/>
美公美上春官吿其兄車駕郎中公實以請於予曰願<lb/>
有記予歎曰嗚呼人疾痛愁思必呼天其悃愊哀懇有<lb/>
不容偽者然此非足以動天也惟守之以正則天必應<lb/>
<pb n="KR2k0045_WYG_130-9a"/>
之坤之六三曰貞曰有終婦代夫終正也喪夫之道非<lb/>
死則守觀吳孺人非不能死即死無所益乃能勤苦淬<lb/>
礪歴寒暑饑饉之變其難奚啻百死卒終先處士之志<lb/>
成其子之身若孺人之言則哀且誠矣其守則可謂貞<lb/>
矣天之為報昭乎在此由是以迓祉延祚垂休於後之<lb/>
人寧有既乎若孺人者表之以為世則可也予與公實<lb/>
同舉進士入翰林甚厚其所居地與予茶陵比境甚邇<lb/>
且親故知其家世甚詳公實之先御史公死於國事今<lb/>
<pb n="KR2k0045_WYG_130-9b"/>
又有貞母者出乎其族何其多賢也予又聞孺人實學<lb/>
士與儉先生從女禮儀之教固於是乎在因并記之以<lb/>
吿後人<lb/>
　　曾文定公祠堂記<lb/>
宋曾文定公子固居建昌南豐舊有書院在縣西奉親<lb/>
坊後因以祀公寶祐中郡守楊瑱建祠迎旴門外參知<lb/>
政事陳宗禮為記元元統初公族孫元翊祠於臨川虞<lb/>
學士伯生為記季世兵燬無復存者國朝嘗建先賢祠<lb/>
<pb n="KR2k0045_WYG_130-10a"/>
於南豐縣學公實與祠而弗專也景泰間訓導汪綸始<lb/>
即河東山麓公舊讀書巖為亭名之曰曽巖祠亭成化<lb/>
壬寅無錫秦君廷韶來知府事慨其祠宇卑乃命知縣<lb/>
李昱相地庀物即巖之東而重建焉背山為堂堂左右<lb/>
鑿石闢地為東西廡前為門屋屋之前疉石為洞洞之<lb/>
前因危石為階十五級下屬於池池之上為橋以達於<lb/>
衢其旁則别為亭亭右折數步則書巖故地也甲辰春<lb/>
工始吿畢於是命公子孫領祀而時謹視之謂不可以<lb/>
<pb n="KR2k0045_WYG_130-10b"/>
無記走書京師請予記夫所重乎立言者必能明天下<lb/>
之理載天下之事理明事盡則其言可以久而不廢古<lb/>
之所謂著述者自六經迄於孟氏若韓子不免為詞章<lb/>
之文而所謂翼道禆治則有不可掩也宋盛時以文章名<lb/>
者數家予於文定公獨深有取焉者蓋其論學則自持<lb/>
心養性至於服器動作之間論治則自道徳風俗之大<lb/>
極於錢榖獄訟百凡之細皆合於古帝王之道與治而<lb/>
凡戰國秦漢以來權謀術數之所謂學佛老之所謂教<lb/>
<pb n="KR2k0045_WYG_130-11a"/>
一切排斥屛黜使無得以亂其說者其所自立非獨為<lb/>
詞章之雄其繫於天下亦重矣夫有功於天下則國祀<lb/>
之有功於鄉則有司祀之如公之賢固天下之祀不可<lb/>
闕者而況其鄉哉而況其子孫也哉<lb/>
　　羅氏興復磁龜舊業記<lb/>
翰林侍讀南城羅君景鳴既興復磁龜舊業乃自叙其<lb/>
事請記於予其畧曰磁龜者有石蹲於溪心若龜然其<lb/>
石磁石也在南城南八十里其地多重岡複嶺北阻芙<lb/>
<pb n="KR2k0045_WYG_130-11b"/>
蓉峯又北為臨川西扼連珠峯又西為宜黄南連軍都<lb/>
屬於南豐之境東則靈峰北迤中通一徑以達於南城<lb/>
實四達之㑹也其產多榖間出為赬堊為石脂雲母<lb/>
為礦為蜯或孕而為珠故其民有以自食且能食四方<lb/>
之來主者唐宋以來戸至千四百樓觀相望絃誦之聲<lb/>
不絶元季燬於兵灌莽䝉翳鬼嘯於木虎兕豺豕交於<lb/>
野過者惻然傷之國朝永樂間吾祖畊隠府君始披荆<lb/>
棘立門戸招集逋徒吾父編脩公益勤安輯於是土著<lb/>
<pb n="KR2k0045_WYG_130-12a"/>
者僑寓者販者逰者日源源相續而舊基遺址猶漫然<lb/>
莫之省也玘既有名籍大夫士道其地者去郡邑甚逺<lb/>
案牘胥隸不可不為之所於是為館於衢衢北曰駐驂<lb/>
其南曰寅賓堂室庖湢燕寢之具供給之役若驛舎然<lb/>
寅賓之北百十武折而西為御書樓樓之西二百武為<lb/>
聚奎橋橋之上望逺樓樓之南為坊於門曰翰林者吾先<lb/>
世之所居也登於斯樓則連珠諸峰之屬於芙蓉者舉<lb/>
目而盡下極蒼翠為石嶺峽水東流其中舊鑿壁為磴<lb/>
<pb n="KR2k0045_WYG_130-12b"/>
緣而為徑又跨峽為逍遥樓樓下為門西出為里之委<lb/>
巷駐驂之西築土為堂隍上為迎暉樓當里之㑹其東<lb/>
為解元坊坊左右為鼎新復古二亭又前為市區區外<lb/>
之為橋南折並山而東三百武登坂之上為義倉為圭<lb/>
峰書院又東二百武跨溪為龍門橋橋之上為屋十七<lb/>
楹中為濟川樓又折而北二百武兩山復合於是為迎<lb/>
恩亭亭之西迤於逍遥之東為門六皆跨於溪為樓五<lb/>
跨衢及橋者各二凡衢皆甃以磚石凡坊與樓皆塗以<lb/>
<pb n="KR2k0045_WYG_130-13a"/>
丹雘雖稍復其舊而實有舊所未備者焉既又曰此吾<lb/>
祖若父之志而玘也繼為之玘之子孫又繼為之則前<lb/>
日之盛可復也然其盛而衰衰而復至盛者不可不記<lb/>
而記之者非可以信天下及後世之言猶不記也吾之<lb/>
里其亦有遭乎予聽其言察其意若將以屬予者因為<lb/>
之嘆曰天下之盛衰相尋於無窮此理與數有不得不<lb/>
然者而亦存乎其人故屯與蠱皆有亨之道而非道焉<lb/>
則莫之亨也昔人以洛陽名園繫天下之盛衰然則一<lb/>
<pb n="KR2k0045_WYG_130-13b"/>
鄉一邑亦有闗於世運者國家一統百有餘年休養涵<lb/>
育至深至厚故凡遐陬僻壤往往與都邑相類建昌東<lb/>
南文獻地其闗於天下也固宜若磁龜所自為盛則處<lb/>
士之孝友封君之勤儉然非刻志勵操以文學鳴世如<lb/>
吾景鳴者烏能善繼而肯構之其盛如此哉羅氏之子<lb/>
孫觀今日之盛而思累世復之勞且難者未必無感於<lb/>
斯焉因畧為詮次俾刻之貞石以建於所謂磁龜者<lb/>
　　重脩嶺路記　　　　　　　　　桑　恱<lb/>
<pb n="KR2k0045_WYG_130-14a"/>
庾嶺兩廣往來襟喉諸夷朝貢亦於焉取道商賈如雲<lb/>
貨物如雨萬足踐履冬無寒土南安人有驢背輦載絡<lb/>
繹米鹽器用多貨之所由出也開闢以來嶺之元胎崷<lb/>
崪刺天良艱於行有唐開元四年丞相張公九齡鑿石<lb/>
開道往來粗便自嶺至府治舊有甎石細街嵗久碎没<lb/>
尺㸃丈綴散如列星路之眞形邱隴隂奪積雨連旬洿<lb/>
者吹瀆往往人驢俱仆摩虬踶觸貨隨覆敗毆争訟辨<lb/>
卒至求珉廢玊主客俱困公移紊煩前守兹土者明解<lb/>
<pb n="KR2k0045_WYG_130-14b"/>
其故力綿材弱付之嘆息而已華亭張侯由進士任兵<lb/>
部員外郎出守兹土首詢厥事因私計曰吾能少勞民<lb/>
大有逸矧勞有時貽逸無涯吾何憚而不為耶用集父<lb/>
老率工師親陟嶺舉抗路巨石嘗逃九齡斧鑿者悉用<lb/>
椎削取其犖确以補道陷如昔負固今皆獻忠又砌以<lb/>
石磴步級而升開元遺險脫於迴旋人可掉臂醉行負<lb/>
任者昏夜可以陟降矣嶺路之脩其費不貲因㑹鹽商<lb/>
之直每千稅一彼此挹注然是役之興適值嵗歉福建<lb/>
<pb n="KR2k0045_WYG_130-15a"/>
江西列郡飢民趨役者日計萬指荒政暗脩全活甚衆<lb/>
工興於成化十五年八月次年十月吿成其長二十五<lb/>
里其濶一丈悉用碎石塊平砌其中而青石長條固其<lb/>
邊幅旋取巨材遇水架梁以免病涉又以餘石補甃城<lb/>
中衢及城外至迎恩坊而北則斬新脩治與嶺相凖凡<lb/>
為路者三十餘里而學宫前後寓賢祠後城址東北及<lb/>
通濟街謝行頭諸處置堤捍水又三百餘丈皆堅緻不<lb/>
茍可為數百年規利生民功皆非細周禮以通道濬川<lb/>
<pb n="KR2k0045_WYG_130-15b"/>
為為政首務豈無意哉是役也巡視刑部侍郎金公僉<lb/>
憲陳公李公皆有區畫以相其成理宜聯書其名以詔<lb/>
無窮侯名弼字汝弼脩政立教百廢具興其脩嶺路之<lb/>
功識者以為宜配九齡廟食兹土云<lb/>
　　觀瀑亭記　　　　　　　　　　秦　夔<lb/>
當麻姑絶頂有泉自丹霞觀西北來蛇行斗折伏流篁<lb/>
竹間數十里經仙壇下與神功泉㑹其流㶁㶁不疾不<lb/>
徐至三峡橋厓谷忽破裂其下亂石森立泉自上墮坑<lb/>
<pb n="KR2k0045_WYG_130-16a"/>
谷中下與石鬭不勝怒則洶湧作秋濤出峡聲奔放衝<lb/>
突不數百步至石梁忽作兩白龍下垂飛雪灑灑濺人<lb/>
其聲清越天風引之乍細乍髙若士女裂帛明珠落盤<lb/>
又若鐵騎突出而刀鎗戞擊響振林谷誠山中之一偉<lb/>
觀也成化辛丑予承乏是邦又明年適祀麻姑始獲觀<lb/>
是泉而愛焉因命道士洞淵作亭其旁扁曰觀瀑或謂<lb/>
予曰子身為二千石莅旴甫數月澤壅而未流不思握<lb/>
髪吐哺以盡厥職而惟瀑是觀殆非政之所宜予曰不<lb/>
<pb n="KR2k0045_WYG_130-16b"/>
然子之所謂非宜乃予之所謂宜者也予素憒憒昧於<lb/>
臨民之術曩自尚書庫部郎中出守武昌當西南劇郡<lb/>
不勝簿書期㑹之勞兀兀窮晝夜不息而氣煩志亂政<lb/>
愈以厖予懼夫志之煩而政之厖也則施施焉登樊山<lb/>
臨夏口眺大江之流以蕩滌其胷臆既乃灑然而歸若<lb/>
醉而醒病而蘇壅者以決滯者以通而於政或庶幾焉<lb/>
今旴為江右僻郡其政之繁減武昌三之二而兹瀑之<lb/>
勝又有足觀者清而不汙直而不撓體柔而用剛可以<lb/>
<pb n="KR2k0045_WYG_130-17a"/>
激貪起懦類皆有益於予之政夫所臨者既簡而所觀<lb/>
者益勝則兹瀑者眞攻予病之萬金良劑庸可廢觀乎<lb/>
哉或人唯而退遂書以為記<lb/>
　　憲節堂記　　　　　　　　　　周　璹<lb/>
憲節堂者元故吉豐劉鶚楚竒死節之祠也公之先本<lb/>
東漢汝南節王暢之後暢生基封巴陵侯二十七傳而<lb/>
生慶霖唐咸通間仕廬陵郡判避兵恩江廿一世孫夢<lb/>
說舉宋省元始遷今鷲里又四世而生百三嵗桂林翁<lb/>
<pb n="KR2k0045_WYG_130-17b"/>
即公之祖也公自幼力學累試不第嘗愛孔子浮雲之<lb/>
語築浮雲道院以教鄉族子弟割田禀養吳文正公甚<lb/>
愛重之皇慶壬子董宣慰薦公於朝歴政教之任由秘<lb/>
書監秘書郎脩撰翰林日與虞文靖公掲文安公歐陽<lb/>
楚公輩朝夕淬勵譽望益彰至正十二年壬辰除江州<lb/>
路總管時紅巾盗起郡邑瓦解公勵精為恢復計寇莫<lb/>
敢犯十七年陞廣東㢘訪副使十九年奉命鎭韶調度<lb/>
適宜民始得安加廣東閫帥公幼子運亦以禦寇有功<lb/>
<pb n="KR2k0045_WYG_130-18a"/>
特加廣東副元帥二十二年拜公行中書省參政寇至<lb/>
屢擊郤之二十四年甲辰韶洞獠作亂公分兵討之而<lb/>
贑寇萬餘猝至公父子親冒鋒嫡與守將李如璋統兵<lb/>
禦戰數月兵困城䧟運竟陣亡公被執於贑幽於慈雲<lb/>
寺終始罵賊不屈而死其絶筆曰生作元朝臣死作元<lb/>
朝鬼忠節既無慙清風自千古時十月二十六日庚戌<lb/>
也嗚呼公以命世之才膺國重任當末路艱危而克全<lb/>
臣節以終仲子述奉柩歸葬吉水仁壽鄉之天柱峰立<lb/>
<pb n="KR2k0045_WYG_130-18b"/>
祠浮雲道院而學宫則又附祭歐陽公之次頃之公之<lb/>
曾孫傑以太原郡博辭疾歸養慨祠社之無存惟復興<lb/>
之是念歴荆楚謀良材建祠堂於别墅之東且以奉先<lb/>
且以遺後傾禀罄貲務盡其美經始成化丁酉八月朔<lb/>
落成於冬提學副使夏公為書憲節堂大字顏其楣而<lb/>
郡博先生復請予言以記其事<lb/>
　　新遷府縣儒學記　　　　　　　彭　時<lb/>
贑於江西為鉅府其城據章貢二水合流之處山川雄<lb/>
<pb n="KR2k0045_WYG_130-19a"/>
秀風氣固密形勝槩可知己然郡縣二學自宋以來俱<lb/>
在城内之東南面逼城垣未足以當其勝入國朝百年<lb/>
之久教養具備而科目乏人或者以為地有不利而有<lb/>
司憚難莫之能改成化丙戌山東曹侯凱來知府事厭<lb/>
其卑陋即以改遷為己任乃相其宜得學之東偏景徳<lb/>
寺其地隆髙元爽後接鬱孤臺前對崆峒山山勢聳㧞<lb/>
如卓筆狀喜曰建學育才莫宜於此即召寺僧以府學<lb/>
易之并縣學遷焉拓其地北南一百一十七丈東西七<lb/>
<pb n="KR2k0045_WYG_130-19b"/>
十三丈中建大成殿殿後為尊經閣左為府學右為縣<lb/>
學自門廡堂齋廨舎以及倉庫庖湢之所靡不如制方<lb/>
經營中有言永樂間嶺南所貢營造殿材棄置南安水<lb/>
中者皆棟梁具侯即遣人出之其餘材木多取辦於寧<lb/>
都工匠資費悉出公帑及邑民之好義者始事於戊子<lb/>
春三月及秋二學大綱皆完侯述職京師以内艱去己<lb/>
丑五月黄岡謝侯㫤實來繼之因其已完者加以甃甓<lb/>
繪飾復展櫺星門於泮池南東西各為一門以便二學<lb/>
<pb n="KR2k0045_WYG_130-20a"/>
師生出入闢射圃建文昌祠泮宫橋立成賢育才二坊<lb/>
於通衢以表其域此皆增其無者也二學成規模宏壯<lb/>
華麗有以出塵囂而挹清曠加於其舊逺甚始遷之嵗<lb/>
諸生名鄉薦者二人明年進士及第者一人邦人父老<lb/>
咸喜以為二侯興學之效且曰昔者因舊屢脩皆有文<lb/>
以紀其功况今改建其功尤大可無紀述示不忘乎乃<lb/>
寓書翰林編脩董越俾徵予記<lb/>
　　古廉先生祠堂記<lb/>
<pb n="KR2k0045_WYG_130-20b"/>
自古宏才碩徳之士負人望之重者志不大展於當時<lb/>
名必益彰於後世何也用不究其才而天下共惜之惜<lb/>
之不已至形於言則其名在世愈久而愈彰夫如是其<lb/>
榮過於得志一時者逺矣吾安成古廉李先生負天下<lb/>
重望而官終於祭酒識者蓋深惜焉故其卒也尚徳君<lb/>
子交章請行褒䘏之典最後巡撫韓公列其功行以請<lb/>
乃得諡為文毅當是時有司已崇祀於學宫矣今提學<lb/>
僉憲潮陽李公齡復命建祠其家而尊崇之益至嗟夫<lb/>
<pb n="KR2k0045_WYG_130-21a"/>
先生何以得此於人哉蓋先生資禀秀異涵養深厚清<lb/>
徳正學追蹤古人方其為翰林侍讀也感太宗文皇帝<lb/>
作養之恩疏陳時政十五事言甚切直下獄踰年乃釋<lb/>
洪熙改元又條十事上之皆人所不敢言者以是激怒<lb/>
宸𠂻命以金𤓰撲之於庭不死䧏監察御史凡三日章<lb/>
復三上遂下獄宣宗皇帝嗣位出於獄親鞫之嘉其志<lb/>
仍釋為侍讀自是忠直之名震天下雖庸人孺子皆知<lb/>
尊而慕之正統中自學士為祭酒當國學政教弛弊之<lb/>
<pb n="KR2k0045_WYG_130-21b"/>
餘慨然以成就賢才為己任嚴條約勤課試程才叙進<lb/>
一以至公而賑貧藥疾恩意尤篤故教化行而人心樂<lb/>
從其出而取髙科躋要途者累累相繼於是天下皆稱<lb/>
先生之教恩義兼盡眞一世之師表也既老懇乞休致<lb/>
家居而憂國愛君之念不少亡比聞土木之變聖駕北<lb/>
狩痛憤累日即疏安攘大政所宜先者遣長孫騏達於<lb/>
朝事未報而先生下世矣天下之人又皆聞其事而壯<lb/>
其言謂先生忠義之氣没齒不衰有如此嗚呼先生盛<lb/>
<pb n="KR2k0045_WYG_130-22a"/>
徳之士也不獨忠誠義氣為世所稱至其仁厚之心廉<lb/>
潔正直之行通達宏偉之才雖一時名公鉅卿亦無不<lb/>
推髙而下之然獨不得並列於公卿以大其用以霈其<lb/>
澤於天下宜乎人望有不滿焉而惜之深仰之至如此<lb/>
也僉憲公嘗為國子師屬知先生為詳故景仰愛慕之<lb/>
尤切而遂欲因以垂教於來學此専祠之所以建歟祠<lb/>
在先生所居之左為間者三而有門有廡不侈不儉實<lb/>
邑令黄巖李君㑹經營以成之其成也司訓桐廬姚君<lb/>
<pb n="KR2k0045_WYG_130-22b"/>
稷以書屬時為之記<lb/>
　　重脩清獻堂記　　　　　　　　劉　鴻<lb/>
贑古䖍州也據江西上㳺沃野千里山川城郭之勝雄<lb/>
於嶺北唐宋來類多名宦遺愛弗諼嘉祐中趙清獻公<lb/>
知郡革姦敷和疏鑿水道弔䘏鰥孤善不殫紀周茂叔<lb/>
先生時為通判握手同寅邦績用熙而河南程氏兩夫<lb/>
子者因從之逰名賢過化流風餘韻赫赫如昨日事國<lb/>
朝洪武中聿新郡治為堂其北以休竂寀榜曰清獻示<lb/>
<pb n="KR2k0045_WYG_130-23a"/>
景行也直南百步為後堂於儀門左則又合清獻周程<lb/>
而以三賢名嵗久風雨震淩危不可宇前此所司方圖<lb/>
之而未即緒成化癸夘適郴陽王侯廷珪以奉議大夫<lb/>
來領兹郡至則剔蠧刮譌興陋補弊民痿而起吏矇而<lb/>
瞭顧瞻兹堂昕夕中惕喟然嘆曰趙清獻之功徳在民<lb/>
心其未泯乎何至是也廼荒迺葺爰舉是役需出公帑<lb/>
之竒力出召募之徒工出四方之傭不競不弛籌畫咸<lb/>
自已出不數月而成士大夫羣謁焉皆曰王侯不動聲<lb/>
<pb n="KR2k0045_WYG_130-23b"/>
色而舉大役如此為之歌曰赫赫清獻王侯光之翼翼<lb/>
三賢王侯張之有崇其堂王侯荒之民力志之甘棠詠<lb/>
思曷其諼之請勒石詔示方來侯固拒再四乃以記俾<lb/>
予鳴呼清獻距國初三百餘年而堂以名又百有餘年<lb/>
乃重作於侯天時人事宜若有待焉者繼涖兹土者不<lb/>
有慕其為人如今日者乎登兹堂而有感髙山仰止世<lb/>
得清獻而治之䖍民其世為清獻之民哉<lb/>
　　重脩星子縣廟學記　　　　　　彭　教<lb/>
<pb n="KR2k0045_WYG_130-24a"/>
南康治星子之有學則宋紹興郡守徐端輔所創再遷<lb/>
而為今學則洪武初邑令朱敏所營也在元季時為僭<lb/>
偽争敓之區十餘年間地凡八屬聲明文物之遺埽地<lb/>
赤立國初假寓綿蕝以立官府招流輯散以充編戸有<lb/>
司於日不暇給之中脩學宫置士籍以應詔其建立規<lb/>
模槩可想見於是百有六年矣今太守山東曹侯凱始<lb/>
至悼廢病陋爰議改作撤禮殿講堂即舊基而新之加<lb/>
髙廣焉先是學之門在廟左而取道西出迂僻不便廟<lb/>
<pb n="KR2k0045_WYG_130-24b"/>
之南又為民居所偪其南為冰玉澗所經又其南為通<lb/>
衢擁蔽限隔殿庭之隘幾不容布武乃買民地闢之櫺<lb/>
星㦸門以次前徙㦸門之内延以脩廊㦸門之外直臨<lb/>
澗濱鑿而廣之瀦為泮泮之少東甃石梁澗南屬之衢<lb/>
北為學門門之内為堂涂北向西折以逹於戺堂之後<lb/>
為後堂堂之前為兩齋㑹食有所退省有樓植二坊於<lb/>
衢之兩端束曰興賢西曰育才𢎞敞軒豁端直靚深既<lb/>
成學之諸生具始末來請記竊惟徽國文公之守是邦<lb/>
<pb n="KR2k0045_WYG_130-25a"/>
實躬道徳以為人士師至於繕館舎飭齋講嚴像繢新<lb/>
冠服罍篚爵洗巾幂注勺之間亦再三致意焉其本末<lb/>
具舉固如此一時之士争自濯磨行義宦業偉有譽於<lb/>
後世今星子之學有賢師帥興舉規措勤懇周悉則夫<lb/>
居養㳺息之助作新感發之機或有出於言語文字傳<lb/>
習之外者無亦徽國之意矣乎而此邦之俗淳厚敦樸<lb/>
吕成公所謂甘白以為進徳之地者庶幾近之若夫所<lb/>
以開其聰明作其志意脩其廉隅飭其身言以從事於<lb/>
<pb n="KR2k0045_WYG_130-25b"/>
治已治人之學盍亦加之意乎是役也監察御史括蒼<lb/>
金君忠前守安陽許侯顒嘗積贖刑之金裒富民之獻<lb/>
為脩葺計亦既有緒矣而曹侯實來工鉅費夥非始所<lb/>
及也至於白發端緒綜理密微則教諭上虞吳愼與有<lb/>
勞焉始事於成化辛夘十二月訖工於癸巳十一月<lb/>
　　吉水縣學忠節祠記<lb/>
先王盛時道徳一風俗同行成乎邇而達於逺政舉於<lb/>
上而服乎下毁譽不僭誅賞無濫士生其間一意脩飭<lb/>
<pb n="KR2k0045_WYG_130-26a"/>
而無所回互上之人亦惟好是正直而不眩焉孫叔敖<lb/>
有言國之所是衆之所非則固有感於先王之盛矣宋<lb/>
故參知政事文忠公歐陽永叔以古文倡天下以風槩<lb/>
立朝廷以禮義廉恥處進退之際後世至比之韓愈孟<lb/>
氏而猶恨其不盡用南渡之初建康通判忠襄公楊邦<lb/>
乂不肯以城䧏敵刺血書裾死於位開禧之季寶文閣<lb/>
待制文節公楊萬里不肯屈附貴勢媒進取聞權臣誤<lb/>
國計憤恨不食死於家去今三百餘年流風遺烈與秋<lb/>
<pb n="KR2k0045_WYG_130-26b"/>
霜争嚴嗚呼尚矣然文忠在當時一知貢舉而譟者成<lb/>
聚一入政府而謗者盈廷一移書朝列而如髙若訥者<lb/>
亦得以操切而困辱之一賦詩稍及時事而雅有譽望<lb/>
如晏元獻猶懷之終身不置一不奉行新政而晚出用<lb/>
事之人相與斥排目為流俗奸邪至使朝廷薄敬故優<lb/>
老之禮而不恤此其見是於人蓋亦無㡬矣至若忠襄<lb/>
文節事不盡傳然竊計一時全軀取寵之徒黨與倡和<lb/>
必有以明夷之用晦趨時之變通皎厲之畔道苦節之<lb/>
<pb n="KR2k0045_WYG_130-27a"/>
匪貞上下其議論者隂淆名實之位潛鼓進退之機使<lb/>
天下之人靡然習而安之信而用之其於兩公所為不<lb/>
詬其悖必笑其强由今而觀其是非何如也雖然亦豈<lb/>
待今而後定也時移事變公論隨白乃欲追直其毁譽<lb/>
而正其誅賞則已無及其人無益於事矣嗟夫此豈獨<lb/>
士之不幸哉今永豐之沙溪歐陽氏之先塋故在吉水<lb/>
之湴塘楊氏之子孫具存沙溪故𨽻吉水故吉水有忠<lb/>
節祠合祀三先生者舊矣嵗久脩葺不嗣頽毁畧盡江<lb/>
<pb n="KR2k0045_WYG_130-27b"/>
西按察僉事南海陳君夢祥按視學宫軫悼湮廢乃命<lb/>
以贖刑之金别構祠屋為三楹間於講堂之右孝子亭<lb/>
之北立主奉祀一如故事既邑之人士謂教宜考故詔<lb/>
今刻之祠下教不敢辭竊惟三先生之烈在天下不啻<lb/>
家至而日見之况於鄉邑之間父兄長老所誦聞街談<lb/>
巷議所道說無亦嘗有扼腕太息於其時其事者乎無<lb/>
亦有歆動企仰願為之執鞭者乎有志之士尚明道以<lb/>
端其趨養氣以厲其守庶㡬三先生之是而不奪於衆<lb/>
<pb n="KR2k0045_WYG_130-28a"/>
之所非匪直先正之光鄉邑之重實國家有賴焉陳君<lb/>
勇義强仁所至彰善癉惡樹之風聲觀其所是可以知<lb/>
其人矣<lb/>
　　重建横浦橋記　　　　　　　　張　弼<lb/>
横浦橋乃南安之襟喉也其初無考自元至今脩建大<lb/>
畧具見郡志成化甲午毁於潦知府姚旭欲脩而代去<lb/>
章綸繼之將成即傾戊戌夏弼至而備詢成毁之故蓋<lb/>
山水瀑漲頓起數丈浮菹巨木蔽流而下撞擊橋墩勢<lb/>
<pb n="KR2k0045_WYG_130-28b"/>
逾萬牛少有罅漏則莫可支此所以難為功也况先為<lb/>
橋墩者疉石四周實以沙土石子遇水流轉何能為固<lb/>
又當橋之上流沙洲嵗積髙塞半江水勢擁併益不可<lb/>
禦故隨成隨毁虚費浩繁卒無成績弼鑒兹弊先開沙<lb/>
洲使江靣既濶而無擁併之險中流之墩悉實以巨石<lb/>
灌以石灰四周罅縫嵌以生鐵兩岸石邱與中流五墩<lb/>
既成先架木為藪隨加巨梁梁上加亭亭覆以瓦亭下<lb/>
䕶梁甃以石子蓋南安以驢為生非惟木不能當而甎<lb/>
<pb n="KR2k0045_WYG_130-29a"/>
甓亦不耐也亭有欄設為賈區而收其入凡為亭三十<lb/>
間長三十丈濶一丈八尺較舊髙廣皆加三尺石惟用<lb/>
青木惟用杉舊有佛像鐵犀厭勝之具悉屛不用盡人<lb/>
力而不惑民志也凡賈區所收嵗供脩葺持火有禁以<lb/>
防不虞經始於戊戌冬仲至明年冬季始通行又三年<lb/>
始克悉完其費徵於前官募於民而未徵者又益以梅<lb/>
嶺鹽稅因是而民屋於沙洲而阻江水者撤之隄其岸<lb/>
為通濟街又嵗役軍民數日以開沙洲皆所以保此橋<lb/>
<pb n="KR2k0045_WYG_130-29b"/>
也尚賴後之守土者加意焉亦郡之要務也故不復牽<lb/>
綴文義而直書其實云<lb/>
　　袁州府脩儒學記　　　　　　　吳　節<lb/>
古袁大郡也山水秀麗為江西奥區儒風之盛聞於古<lb/>
昔唐天寶間房琯首立學校乾元中鄭審改建泮宫士<lb/>
風並盛迨宋楊侃祖無擇張杓江古亮延於清朝又有<lb/>
劉伯起周鐸何澄諸君子迭守是邦或脩禮殿或造書<lb/>
閣或更門廡增齋舎皆具載志書傳之碑刻足徵也然<lb/>
<pb n="KR2k0045_WYG_130-30a"/>
年代攸邈廢興相仍成化八年榆社常公顯以給事近<lb/>
臣奉命守袁期年威恵大行士民樂業政暇謁先聖廟<lb/>
庭顧瞻梁棟蠧朽墁瓦脫落廊廡齋厨亦將傾側徘徊<lb/>
久之慨然以興創為己任乃乘嵗稔鳩工市材開拓遺<lb/>
址盡撤其舊而新之首建大成殿塗以丹漆飾以金碧<lb/>
次構明倫堂四齋二廡崇倍於昔次廣泮池正其階陛<lb/>
遷廪舎號房於泮東置神庫神厨牲房於震兊列師儒<lb/>
之舎於射圃之西以間計者六十有竒皆明靚爽塏稱<lb/>
<pb n="KR2k0045_WYG_130-30b"/>
止宿焉凡百經費之需皆公所自任不煩於民經始於<lb/>
癸巳季春畢工於甲午閏夏郡教授蔡永偕諸師儒謀<lb/>
刻文以彰成績具書來求記竊惟學校賢才之本也守<lb/>
長政教之先也得其人而作之則風化之行易易耳今<lb/>
常公以初政百務所繫乃能留心學校不再期而殿堂<lb/>
齋廡咸加整飭視唐宋以來諸公有加美焉可謂賢守<lb/>
矣謹為序其創構始末劖勒於石<lb/>
　　康郎山忠臣廟記　　　　　　　孫原貞<lb/>
<pb n="KR2k0045_WYG_130-31a"/>
人臣死忠享廟祀於其死所者如紀信血食滎陽乘黄<lb/>
屋誑楚脫君難以死於此張巡許逺南齊雲雷萬春血<lb/>
食睢陽守孤城扞寇盡忠節以死於此韓成宋貴等三<lb/>
十六臣血食康郎山恭天討偽漢殉君義以死於此是<lb/>
皆得其死所而有功當時者也然漢滅楚而髙祖之帝<lb/>
業成唐滅安史而肅宗之舊業復我太祖髙皇帝滅偽<lb/>
漢而大統猶未集四征僭亂將士固有力戰而死者獨<lb/>
韓成等如漢之信唐之巡逺廟而祀之何哉爰自紅巾<lb/>
<pb n="KR2k0045_WYG_130-31b"/>
倡亂羣雄僭據偽宋韓林兒據中原偽漢陳友諒據江<lb/>
漢偽吳張士誠據浙西偽夏明玊珍據巴蜀其他竊據<lb/>
猶衆天命髙皇帝龍飛濠泗忠良景附成等咸際㑹風<lb/>
雲於其間由是撫有淮甸遂平江左定都金陵其陳友<lb/>
諒發䝉衝驅醜類攻圍我豫章天威震怒躬率舟師進<lb/>
討於鄱陽湖之康郎山我將士一心整甲兵操舸艦受<lb/>
廟算應神機乘風以䧟其陣飛火以焚其舟出奇以擣<lb/>
其虚設伏以襲其遁大戰五晝夜成等皆當先督戰惟<lb/>
<pb n="KR2k0045_WYG_130-32a"/>
君令是聽義不顧身衝鋒刃而必進冒矢石而不避乘<lb/>
勢破其堅奮力挫其銳決勝以死其間偽漢兵被殺傷<lb/>
焚溺而死者以萬計大破之湖口我軍復追擊之陳友<lb/>
諒中流矢死餘衆隨䧏而江漢平自後平諸僭亂靖中<lb/>
原定燕京所至望風䧏附間有弗順或一戰而䧏或再<lb/>
戰而克未有若康郎鏖戰累日克大敵滅大憝皇明龍興<lb/>
實肇基於此其敢死破敵有功之臣又皆重瞳親見其<lb/>
忠肝義膽簡在宸衷是宜褒封建廟於餘干康郎山封<lb/>
<pb n="KR2k0045_WYG_130-32b"/>
侯爵十二人韓成宋貴王勝陳兆先李信金㫤文貴李<lb/>
志髙張志雄徐公輔劉義陳弼公爵一人丁普郎伯爵<lb/>
二人程國勝王咬住子爵十三人姜閏石明王徳常惟<lb/>
徳逯徳山汪清朱鼎裴軫王鳳顯王喜先陳沖汪澤丁<lb/>
宇男爵八人袁華鄭興曹信史徳勝翟世榮常徳勝王<lb/>
理王仁序其位次塑其像貌定其祭儀主祀事者縣官<lb/>
也縣令邵崑偕丞張永主簿楊信嘗謁廟下見棟宇傾<lb/>
頽像飾剥落乃相謂曰祀典弗嚴責在有司於是各出<lb/>
<pb n="KR2k0045_WYG_130-33a"/>
俸貲鳩工市材令總其綱丞整其務簿董其役工獻其<lb/>
能民効其功經始於天順庚辰十一月落成於辛巳四<lb/>
月廟宇崇嚴像設雄偉重門兩廡齋舎神厨牆垣悉完<lb/>
悉美觀者咸悅邑之耆耉曰廟建國初褒奬忠烈僅百<lb/>
禩而一新厥功宜紀邑庠司訓邱𢎞具書遣生員趙祥<lb/>
髙昂來求記予觀自昔及今君天下者肇造丕基恢復<lb/>
舊業固雖天與人歸必有忠臣良將為之羽翼爪牙以<lb/>
袪除叛亂匡濟艱危而後天下底定崇徳報功其於以<lb/>
<pb n="KR2k0045_WYG_130-33b"/>
死勤事之臣尤宜愍恤故廟滎陽而祀信廟睢陽而祀<lb/>
巡祀逺廟康山而祀成祀貴諸臣皆祭義所當祭有司<lb/>
所當敬其事今賢令佐同心協力重脩廟以䖍妥開國<lb/>
威靈生氣凛凛誠良有司克遵朝典表忠以勸忠也俾<lb/>
後之人臣遇大事於臨機決策之際有其君而不知有<lb/>
其身效死勿二成大功濟大難全大節伸大義於天下<lb/>
後世名教繫重此後之良有司慎勿墮厥緒焉是為記<lb/>
　按康郎廟功臣姓名成化末張東白亦有記與此畧<lb/>
<pb n="KR2k0045_WYG_130-34a"/>
　同其他紀載互異如金㫤作余昌則姓名不同文貴<lb/>
　作吕翟世榮作羅則異其姓姜閏作潤徐公輔無公<lb/>
　字王喜先作喜仙裴軫作珍王徳作清則異其名又<lb/>
　或所載止三十五人而不列程國勝謂其祀於南昌<lb/>
　功臣廟不知南昌實未嘗祠程也傳聞之異辭如此<lb/>
　<hi>原跋</hi>
　　重脩餘干儒學記<lb/>
餘干縣學國朝洪武初重建永樂中重脩兹歴年久頽<lb/>
<pb n="KR2k0045_WYG_130-34b"/>
敝尤甚縁縣之民以戸計三萬一千有竒賦以石計四<lb/>
萬七千有奇前令困於繁劇文教未遑今邵侯來知縣<lb/>
事釋奠先聖先師顧瞻學宫嘆曰禮殿不葺何以聳民<lb/>
瞻學舎不脩何以勸士習有司首務責奚敢辭乃恪恭<lb/>
盡職存心廉而公臨事平而敏聽訟明而恕民心感恱<lb/>
於是謀於衆以脩學宫士民樂從積俸餘資以給其費<lb/>
購學西地以廣其基市材木以易其舊陶瓴甓以増其<lb/>
新集衆工以効其能提督有方勸懲有法不數月而大<lb/>
<pb n="KR2k0045_WYG_130-35a"/>
成殿兩廡㦸門櫺星門完又數月而明倫堂進徳脩業<lb/>
二齋完飭文昌祠於㦸門左先賢祠於㦸門右葺㑹饌<lb/>
堂厨湢於進徳齋東葺神厨庫房并遷倉廪於脩業齋<lb/>
西建文㑹堂於明倫堂北周圍墻垣礱石增髙以至祭<lb/>
器之屬觀徳之所靡不完美煥然一新經始於天順元<lb/>
年九月成於二年十一月也時樂平學訓導邱諳來署<lb/>
學事贊助有勞與諸生觀感深切欲紀厥功書具本末<lb/>
遣生員張鑑請記郡侯名崑字彥璧浙之桐廬人由鄉<lb/>
<pb n="KR2k0045_WYG_130-35b"/>
貢進士歴常州吉安二郡教官以陞今職故其治縣知<lb/>
所先務如此<lb/>
　　觀徳亭記　　　　　　　　　　何喬新<lb/>
射之為禮肇自上古備於成周而廢於列國兵争之際<lb/>
自漢以降莫有講其禮者我太祖髙皇帝興學養士肇<lb/>
復古先哲王之制乃詔天下學校皆立射圃每月朔望<lb/>
師儒帥諸生以從事焉建昌舊有射圃在豐盈倉之西<lb/>
偏去郡稍逺師生習射者病之天順癸未夏五月三山<lb/>
<pb n="KR2k0045_WYG_130-36a"/>
謝侯仲仁繇戸部主事出守兹邦侯究心民事未數月<lb/>
政通人和盗遁奸革民用宜之莅政之明年侯視射圃<lb/>
隘且逺乃度地於郡學之西偏以為師生習射之所繚<lb/>
以崇墉作亭其中廣若干步深若干步而匾之曰觀徳<lb/>
以予為郡人也俾之為記予惟射者君子之事也天下<lb/>
無事則用之於禮義天下有事則用之於攻伐其法賓<lb/>
主有送迎之拜耦繼有上下之比弓有横郤兼弣弛張<lb/>
之度矢有搢挾順羽拾取之儀其行有左右其升降有<lb/>
<pb n="KR2k0045_WYG_130-36b"/>
先後其容體必比於禮其節奏必比於樂蓋其儀文之<lb/>
備如此故禮曰内志正外體直然後持弓矢審固持弓<lb/>
矢審固然後可以言中此可以觀徳行矣周衰禮廢士<lb/>
大夫於觀徳之射既莫之講而貫革之射遂專於武夫<lb/>
迨我聖祖祗遹先王令猷講求其禮而行之天下將使<lb/>
為士者復覩古昔儀文之盛今謝侯又能擴射圃新射<lb/>
亭俾郡之師生有所從事蓋將納士於禮樂之中以成<lb/>
其文武之材也其用心厚矣哉予繫官於朝未得與郡<lb/>
<pb n="KR2k0045_WYG_130-37a"/>
之諸君子較藝兹圃它日幸得歸榮姑山旴水之間聞<lb/>
郡大夫暨羣彦講行鄉射之禮將與鄉之好學不勌好<lb/>
禮不變耄期稱道不亂者往觀焉雖筋力不能勝弓矢<lb/>
亦庶幾可以觀徳矣姑記諸亭以俟<lb/>
　　重建仁濟橋記<lb/>
瑞州為郡後負崇岡前臨錦水郡治之前比舟為梁維<lb/>
以鐵絙以達往來每春夏之交流潦暴溢絙弱不支舟<lb/>
輒敗散脩復之勤越月踰時乃克就緒官民胥病宋淳<lb/>
<pb n="KR2k0045_WYG_130-37b"/>
熙十有二年郡守楊侃改作石橋徙於治之稍東作石<lb/>
隄於兩岸以捍悍流絫石八墩於深淵以釃水性墩之<lb/>
上架木為梁甃以石版梁之上覆以屋數十餘間人甚<lb/>
利之其後屢廢屢復由宋迄於元季燬於兵燹材甓皆<lb/>
腐缺而石亦泐矣入國朝以來百二十餘禩石隄盡圮<lb/>
石墩僅存其四又皆潰敗不可支每春流滉瀁水怪出<lb/>
沒行者臨流而嘆或冒險以進多有覆溺之禍守土者<lb/>
屢欲脩復顧以功鉅費艱懼以擅興厲民為辠跼縮不<lb/>
<pb n="KR2k0045_WYG_130-38a"/>
果𢎞治九年三月巡按江西監蔡御史華亭張公縉行<lb/>
部至瑞觀其廢址慨然興懷而江西提刑按察司僉事<lb/>
吳興沈公清亦分憲於兹因相語曰吾曹職司風紀忍<lb/>
使吾民葬魚腹耶盍圖脩復議既克合乃語太守太原<lb/>
李君思仁俾經理焉太守與通判沈禋推官許瑢皆曰<lb/>
是有司之職也敢有不供於是慮材用庀工徒出府帑<lb/>
之羡財勸巨室之佽助經始於是歲五月十有七日重<lb/>
築兩堤更絫八墩架木為梁甃石覆屋悉如舊規橋之<lb/>
<pb n="KR2k0045_WYG_130-38b"/>
脩若干尺其廣若干尺歲十二月某日訖功太守合僚<lb/>
佐師儒耆舊以觴爼落其成且曰百年之廢一旦脩復<lb/>
使吾民去危即安是雖有數非司風者振舉而成就之<lb/>
烏能爾耶是不可以無紀乃為之書使勒於石庶來者<lb/>
知諸君子之勤而思保其成於不壞以為斯民永久之<lb/>
利焉<lb/>
　　江西布政司黄冊庫脩造記<lb/>
郡邑黄冊建庫藏之重民數也我太祖髙皇帝受天命<lb/>
<pb n="KR2k0045_WYG_130-39a"/>
以有天下疆理之廣逺邁漢唐列聖休養生息戸口滋<lb/>
殖亦非前代所及舊制天下版籍每十年輒改造繕寫<lb/>
既成獻於天府藏之後湖庫副在布政司者藏於架閣<lb/>
庫江西布政司所統郡縣既廣版籍尤多庫不能容則<lb/>
别藏於章江門之城樓及廣積倉之别室天順八年左<lb/>
布政使莆田翁公世資以為黄冊藏於它所非先王拜<lb/>
民數孔子式負版之意乃度地城東得故鑄錢庫廢地<lb/>
建庫房五十間㕔事三間作門以謹啓閉鑿池以防鬱<lb/>
<pb n="KR2k0045_WYG_130-39b"/>
攸之災悉徙郡縣所上黄冊弆藏於此嵗命幕職一員<lb/>
吏一人卒徒二十人典守然創始之初規制未備成化<lb/>
十八年左布政使福清王公克復右布政使三山陳公<lb/>
煒以㕔事隘陋撤而新之前為視事之㕔後為燕休之<lb/>
堂翼室庖湢等房以次列置又作中門以嚴出入凡為<lb/>
屋十有三間嵗久寖圯未有葺之者𢎞治五年左布政<lb/>
使宜興沈公暉來蒞兹藩周覽及是顧棟撓瓦落地堙<lb/>
墻傾乃鳩工庀材卜日興事撓者易之落者補之堙者<lb/>
<pb n="KR2k0045_WYG_130-40a"/>
濬之傾者築之又於堂北作樓七間以逺渫汙前為步<lb/>
廊以便校閱樓南為甬道十有六丈以達於堂後凡用<lb/>
木三千七百章瓦甓黝堊鐵石之用稱是經始於𢎞治<lb/>
六年六月以是嵗九月竣工是役也財取諸在官之羡<lb/>
錢役取諸負辠之囚徒而勞費蓋不及民既成脩梁傑<lb/>
棟堅磩崇墉稱其為藏典籍之所者沈公以書屬余記<lb/>
之余惟王者以民為天而黄冊所以紀民數也蕭何在<lb/>
漢入闗之初先收圖籍傅崇在宋手自書籍躬加隠校<lb/>
<pb n="KR2k0045_WYG_130-40b"/>
古之名臣未有不致重於此者我國家紹古致治尤重<lb/>
版籍藏冊有常所造冊有常時誠以為版籍者治忽所<lb/>
係也今沈公與諸君子祇徳意敬民數髙檐大厦庥而<lb/>
藏之誠知所重矣繼自今稽戸口之登耗者在是攷墾<lb/>
田之多寡者在是辨兵民驗主客以令徒役者又在是<lb/>
其有資於治道豈淺也哉夫一庫之作似不必書然所<lb/>
係甚重於是乎書<lb/>
　　贑州新建巡撫院記<lb/>
<pb n="KR2k0045_WYG_130-41a"/>
皇帝即位之七年汀贑姦氓合為寇其始甚微郡縣有<lb/>
司無遠畧不急逐捕其勢寖熾而嶺南湖湘之不逞者<lb/>
從而和之四出剽掠劫富室燔民居掠帑藏殺官軍閧<lb/>
然為東南郡縣患有司始駭而圖之備其東則發於西<lb/>
𠞰其南則竄於北時鎭守江西太監鄧某暨巡按監察<lb/>
御史布按三司議以為盗之未平由政令不一而鄰境<lb/>
有司不肯協心故也宜設巡撫憲臣置司要地以節制<lb/>
之而割附近郡縣以𨽻之則盗易平也乃合辭以聞皇<lb/>
<pb n="KR2k0045_WYG_130-41b"/>
帝俞其請爰命大臣愼選方岳重臣有牧民御衆之才<lb/>
者得廣東左布政使金公澤遂遷都察院右副都御史<lb/>
俾巡撫江西兼督閩廣湖湘之地置司於贑而割江西<lb/>
之南安贑州建昌福建之汀州廣東之潮州惠州南雄<lb/>
湖廣之郴州𨽻焉四省三司皆聽節制賜之璽書許以<lb/>
便宜行事公既至贑而贑舊無巡撫治所乃請於朝命<lb/>
副使談君俊參議李君魁鉤校府庫羡財市材僦匠即<lb/>
贑城中擇地營之前後堂五間穿堂兩廊大門儀門各<lb/>
<pb n="KR2k0045_WYG_130-42a"/>
若干間東左建寢室又東則建賞功所大門之外立撫<lb/>
安鎭静二坊牌屏牆之南又立三司㕔以為巡守兵備<lb/>
㑹議白事之所經始於𢎞治八年十月落成於明年閏<lb/>
三月穹堂峻宇髙閎崇墉規制壯麗他鎭所未有也凡<lb/>
政令之布賞罰之施皆在此諸帥出兵受律獻馘亦在<lb/>
此郡縣百司政有弛張亦必至此白之而後敢罷行焉<lb/>
而贑遂為重鎭公既莅政盗遁奸革兵民以安既而廣<lb/>
東守臣謂詔州地險民獷且於潮患為近宜以𨽻公朝<lb/>
<pb n="KR2k0045_WYG_130-42b"/>
議皆以為然遂以韶州屬公所轄公以贑有巡撫院實<lb/>
自今始以書屬喬新記之竊惟自昔帝王疆理宇内固<lb/>
貴乎任用得其人然亦必政令出於一昔漢有西羌之<lb/>
警命趙充國出鎭雖强悍如辛武賢者不得撓其䇿宋<lb/>
有西蜀之變命張詠出守雖驕貴如王繼恩者不敢拂<lb/>
其言此二公所以能成功也夫以數郡之地分為四省<lb/>
政令不一心力不齊安能成功乎聖天子納用羣䇿舉<lb/>
而付之於公自東徂西延袤數千餘里皆受節制廟謨<lb/>
<pb n="KR2k0045_WYG_130-43a"/>
宏且逺矣今公祇奉綸音以節鉞鎭兹要地朝下一檄<lb/>
而諸藩奔走恐後夕馳一使而列閫罔敢差池異時羣<lb/>
盗屏息四境晏然豐功偉烈銘彛卣而垂竹帛豈直追<lb/>
蹤趙張二公而已哉公字徳潤由名進士敭歴中外所<lb/>
至有賢聲所謂有牧民御衆之才者公真其人也遂為<lb/>
之記<lb/>
　　重脩南昌府學記<lb/>
南昌為江右首郡藩臬莅焉其山川之勝疆理之廣非<lb/>
<pb n="KR2k0045_WYG_130-43b"/>
列郡所及則其學校之制棟宇之崇且麗亦宜為他郡<lb/>
甲郡故有學元季燬於兵我太祖髙皇帝既定天下首<lb/>
詔郡縣興學養士洪武丙子南昌守土之臣肇建郡學<lb/>
有廟以祀先聖先師有學以教育俊茂之士規制壯麗<lb/>
至景泰甲戌幾六十年而繪飾黯昧杗棟腐折圬墁陊<lb/>
剥巡撫僉都御史諱公雍大加脩築其後學宫寖圮巡<lb/>
按監察御史天台李公釗脩之巡按監察御史汝陽熊<lb/>
公翀又脩之至於今而廟與學頽敝日甚𢎞治辛亥監<lb/>
<pb n="KR2k0045_WYG_130-44a"/>
察御史姚江韓公明來按兹邦祇謁文廟退詣講堂顧<lb/>
瞻咨嗟以為首善之地傾圯若兹不可以不脩乃鳩工<lb/>
屬徒市材陶瓦至若金碧髹彤黝堊之需皆出府帑羡<lb/>
財市之不以費民衆咸歡趨廟自大成殿以至廡門學<lb/>
自明倫堂以至齋舎昔所有者因舊脩焉昔所無者乃<lb/>
肇作之賜書有樓學官有廨栖士有廬講誦有堂名宦<lb/>
鄉賢有祠齋宿有宫習射有所觀徳有亭至於庖湢庫<lb/>
廐皆以序為興賢育才二坊亦加脩飾凡為屋百八十<lb/>
<pb n="KR2k0045_WYG_130-44b"/>
間為樓六十四間經始於壬子七月之望落成於癸丑<lb/>
六月之朔丹碧煇煌門闥壯麗冠於列郡稱其為首善<lb/>
之地者邦人士子來游來觀罔不感恱是舉也韓公實<lb/>
主之公字惟逺起家進士其按部江右清而不激嚴而<lb/>
不苛崇信厚恥鉤距論者以為得憲臣之體云<lb/>
　　雩都縣脩城記　　　　　　　　袁　端<lb/>
雩都古揚州之域漢陳隋唐四徙其治貞觀中安撫使<lb/>
任公懷玉徙治南康故郡即漢將軍灌嬰所築壘之故<lb/>
<pb n="KR2k0045_WYG_130-45a"/>
址迄今仍之宋知縣劉公藻爰築土城元通判王公榮<lb/>
忠始易以石於是民賴以安入我朝張文弛武城圯隍<lb/>
湮邇年以來羣不逞輩乗間嘯聚大叅秦公民悅以雩<lb/>
當三省徃來之衝為十邑腹心之地遂區畫興築一時<lb/>
閭右競出金榖以濟乃命知縣羅公珒司其事分命義<lb/>
官管廷薦等以程其工秦公以陞去大叅張公琳兵備<lb/>
憲副張公璁相繼督勸申命義官蕭子欽等計日而責<lb/>
成焉始事於成化丙午春至明年冬城成又明年秋樓<lb/>
<pb n="KR2k0045_WYG_130-45b"/>
櫓成環甃甎石表裏如一周迴五里視舊加廣羅建五<lb/>
門表以新名南曰南薰北曰朝天東曰東臯西曰西成<lb/>
曰永安崇墉深塹雉列翬飛屹為金湯所以衛内攘外<lb/>
弭變消虞維持太平於永久者不有在於斯乎工既訖<lb/>
功大役吿成庠生蕭鳴鳳輩相率請予文鑱石以垂示<lb/>
無極嗚呼重門待暴見於易有備無患著於書是役也<lb/>
固賢有司所宜用心者春秋常事不書興作創制則備<lb/>
錄之是役也又法之所宜書者予不敏謹記其顛末如<lb/>
<pb n="KR2k0045_WYG_130-46a"/>
此以為後之生於斯仕於斯者吿<lb/>
　　彭澤縣儒學記　　　　　　　　邵　寶<lb/>
九江郡守髙君友機率彭澤教諭戴鑾來吿曰比者彭<lb/>
澤瑞昌二學同時並徙彭澤先瑞昌畢功而記尚缺敢<lb/>
以為請初彭澤學在邑治之東病之者謂背陽向昧位<lb/>
置弗當擇所宜徙乃得今之地說者曰前山為案為㡌<lb/>
為髻後為鳳凰為緑梯為蒼崖為潛玉為讀書巖羣勝<lb/>
且萃左襟孤峯右帶重嶺而大江之流舉目望之盡數<lb/>
<pb n="KR2k0045_WYG_130-46b"/>
百里爽秀完備學於是為稱時都御史林公俊以巡視<lb/>
至聞而然之分守叅議董君威錢君顥參政楊君守愚<lb/>
僉事沈君元王君啓陳君雍副使楊君錦繼廣其意而<lb/>
髙守任焉以有兹成功也予嘗怪今師生之為學不務<lb/>
立本而泥風水妨科名動輒請徙故多抑弗許然學之<lb/>
於治大矣而去陋就嘉亦有司常職此所謂同行異情<lb/>
者吾故弗敢廢焉於其成也能無慶乎雖然學所以學<lb/>
道也昔者孔子之語道多矣直指親切莫如川上之嘆<lb/>
<pb n="KR2k0045_WYG_130-47a"/>
蓋合理氣顯微一言蔽之而所以為用功地者即是而<lb/>
在萬世之學道者此其的矣天下之大川四而江為首<lb/>
觀水如江非他川比也今彭澤之學既據江為勝而吾<lb/>
夫子肖像在廟凡為師生而從事於斯者盍相與追川<lb/>
上之逰求源於深擬進於漸期與於大脩為大徳發為<lb/>
小道而慎獨以始終之則所謂道者蓋不俟諸儒衆說<lb/>
而可自得於觀望之間矣今大江自大禹䟽鑿以來其<lb/>
起合流滙之道蓋未嘗一日改也或者不求其故顧於<lb/>
<pb n="KR2k0045_WYG_130-47b"/>
偏溪曲港力求通焉而曰入海由是雖東流之勢終有<lb/>
必至而支離己甚况徒勞而無歸者又往往若是乎君<lb/>
子之於道也何以異此夫志水者必自禹貢而後可得<lb/>
其眞六經語孟吾道之禹貢也不是之務而安於偏曲<lb/>
雖亟稱於水亦於學乎奚有哉宫室之成古有頌禱頌<lb/>
禱於學舎道無可語者故於考成之餘擬取川流之㫖<lb/>
為我師生吿焉因髙守請記遂書俾刻之<lb/>
　　孫烈婦碑亭記<lb/>
<pb n="KR2k0045_WYG_130-48a"/>
烈婦鍾氏玉山知縣上虞孫景雲妻也其父曰欽禮為<lb/>
浙中名士烈婦幼受教讀書知大義既歸景雲益親文<lb/>
史及景雲舉進士官玉山烈婦持以禮度旦出暮歸迎<lb/>
送如賓言必稱古廉吏景雲能於官烈婦有相之道焉<lb/>
𢎞治壬戍春景雲還自述職中道得疾其夏六月至玊<lb/>
山秋七月十八日卒烈婦時年二十八嘗兩産不育方<lb/>
圖側室而景雲未從及是大慟隕地扶而後起曰哀哉<lb/>
夫死無子吾何用生為乃三取浴屍水飲之誓以必死<lb/>
<pb n="KR2k0045_WYG_130-48b"/>
復謀曰刎死衣汙溺死衣濡尸而易之死且受辱吾其<lb/>
死縊且縊孰若餓死哉遂辟食姑强之食不得己復食<lb/>
力疾治喪黙營後事纎悉必具曰是決於縊矣越二月<lb/>
舅氏泓將以景雲喪歸烈婦一日盡檢其文籍器皿官<lb/>
者還之是夕姑飯於同官之舎比還漏下二十刻矣烈<lb/>
婦迎姑為婉語曰夫死而無伯叔以事舅姑婦不敢死<lb/>
今幸有事舅姑者吾無慮矣蓋示以訣而姑不覺也姑<lb/>
既寢烈婦入私室沐浴更衣以白綾䝉首縊焉九月二<lb/>
<pb n="KR2k0045_WYG_130-49a"/>
日也厥明姑始知之解其屍玊色如生左䄂銀一錠題<lb/>
其封曰買棺木右袖景雲小像及其所愛二扇衣桁在<lb/>
前靈几在後妝匳服御陳列在旁香燭在案旛蓋旌<graphic n="KR1242" url="https://raw.githubusercontent.com/kanripo/KR-Gaiji/master/images/KR1242.png" mimeType="image/png"/>
在庭皆烈婦手置也其暇整如此嗚呼異哉卒之一月<lb/>
當道有上其事者天子詔上虞旌其門曰烈婦寶承乏<lb/>
江臬與聞風教請書其事於碑嗚呼從一而終婦之道<lb/>
也故夫死稱未亡人蓋有偕老而無偕死若烈婦之死<lb/>
可謂加於人一等矣顧其志不亦烈哉或者方以嗣養<lb/>
<pb n="KR2k0045_WYG_130-49b"/>
責之嗚呼以嗣則無子以養則有伯叔亦計之熟矣不<lb/>
然擇死而蹈懼其辱身也隠死而訣懼其傷姑也死之<lb/>
中且有禮焉始我聞烈婦死嘗嘆以為由其義能為紀<lb/>
姬之存<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>由其志能為孫妻之討媯不獨一死之為烈<lb/>
也君子以為然然天下之存綱常也申生之死孝屈子<lb/>
之死忠抑豈非此志之為哉傳烈女者當有取焉吾是<lb/>
以書之<lb/>
　　建昌府重修李泰伯先生墓記　　羅　倫<lb/>
<pb n="KR2k0045_WYG_130-50a"/>
生而必死聖賢無異於衆人也死而不亡與天地並久<lb/>
日月並明其惟聖賢乎泰伯先生其亦聖賢之徒乎先<lb/>
生姓李氏諱覯字泰伯學通五經尤長於禮以文辭自<lb/>
立其言大而正郡治北有鳳凰岡先生創書院其下學<lb/>
者千餘人南豐曾子固其髙弟也范公仲淹余襄公靖<lb/>
交薦之召為太學說書卒年五十一葬鳯凰岡之麓寶<lb/>
祐二年郡守楊鎭立興文堂以祀之開慶元年郡守曾<lb/>
埜更其堂曰思賢右立旴江書院仍舊名也書院廢而<lb/>
<pb n="KR2k0045_WYG_130-50b"/>
先生之墓墟矣成化三年春長樂謝公士元來守郡夢<lb/>
先生對浮大白飲覺而異之翼日有白於府曰盗發先<lb/>
生墓矣太守具棺衾將易葬焉啓壙視之二大白宛然<lb/>
夢中見者於是議請祠如故事會吏部主事左公贊以<lb/>
請命下立祠塋南名曰景賢賜以少牢春暮行禮嵗如<lb/>
初又募閩石工大營塜壙壙以石為之壙中髙五尺廣<lb/>
視高損一深視廣倍之中甃加堊外固以石前廣若堂<lb/>
繚以周垣湖西羅倫瓣香謁之太守述其夢曰先生之<lb/>
<pb n="KR2k0045_WYG_130-51a"/>
殁距今四百十三年矣而精神感通有如此者蘇子曰<lb/>
不依形而立不恃力而行不待生而存不隨死而亡其<lb/>
此之謂乎回視烟草中塜纍纍然太守嘆曰是庸非人<lb/>
乎哉倫曰何獨此也古者富貴而名湮没當時逸樂殁<lb/>
不能自保其身後者何可勝道先生以蔀屋寒夫初無<lb/>
一命之榮尺土之富而身後之榮終乎天地焉君子其<lb/>
知所擇矣因遂記之以吿邦人庶有聞先生之風者<lb/>
　　雙節堂記<lb/>
<pb n="KR2k0045_WYG_130-51b"/>
謂婦人為男子可乎曰可曰何由知其可也以其行也<lb/>
非以其質也夫臣之從君婦之從夫其屬以人其經以<lb/>
天其義一也一而無二三綱以正九法以叙萬化以基<lb/>
若虎溪蕭節婦劉氏者可易乎哉劉故夏朗大家節婦<lb/>
端習公之女翰林學士文介公儼蘇州教授南園公諭<lb/>
之從姑擇配得蕭東鑑氏歸未數嵗東鑑卒子瑀半嵗<lb/>
繼卒門内外婚婣慮其少寡而無子也以語覘之節婦<lb/>
泣曰夫吾天也天可二乎吾足一移異日何以見亡人<lb/>
<pb n="KR2k0045_WYG_130-52a"/>
於地下哉舅姑難其志命冢嗣宋鉉之子澂濟後焉劉<lb/>
氏視猶已出鞠我立我配其兄劉庶績之女成化丁亥<lb/>
澂濟卒劉氏年四十二撫遺孤曰存性姑婦相依衣食<lb/>
寢興凡視姑為節鄉士大夫以二婦之相繼以貞也表<lb/>
其堂曰雙節遺孤存性以教授君狀來吿史氏曰形氣<lb/>
之私人孰無之不能以禮義制之則其去禽獸不逺也<lb/>
臣子之於君父樂人之樂食人之祿而不能憂死其事<lb/>
者吾見多矣而婦之不二其夫者一家或三四人一族<lb/>
<pb n="KR2k0045_WYG_130-52b"/>
或十數人一鄉一邑有不可勝紀者節義之性人皆有<lb/>
之何獨能於婦人乎所見專而所守固也若蕭節婦是<lb/>
矣嗚呼此豈獨賢於女婦而已哉存性祖文志國朝旌<lb/>
為義民宋紹定戊子進士諱正者其先也信國文公三<lb/>
世卒業其門先君武岡公弟登仕府君亦三世聯姻其<lb/>
門云<lb/>
　　宋文丞相祠堂記<lb/>
為臣死忠為子死孝死一也可以動天地可以感鬼神<lb/>
<pb n="KR2k0045_WYG_130-53a"/>
可以貫日月可以孚木石可以正萬世之人心位萬世<lb/>
之天常孟子曰我善養吾浩然之氣以塞乎天地之間<lb/>
夫殺身成仁舎生取義非浩然塞於天地之間者能與<lb/>
於斯乎若宋丞相信國文公是矣公名天祥甫弱冠奉<lb/>
廷對陳君道之大本經世之急務文思神發萬言立就<lb/>
可謂天下之大才矣董宋臣主議遷幸公上章乞斬之<lb/>
吕師孟偃蹇傲命公又上章乞斬之賈似道誤國要君<lb/>
公當制以義裁之勤王詔下重臣宿將縮頸駭汗公提<lb/>
<pb n="KR2k0045_WYG_130-53b"/>
孤兵獨往當之寇次臯亭三宫震動宰相遯荒公挺身<lb/>
獨往說之可謂天下之大勇矣夫慷慨就義決死生於<lb/>
一旦中人猶或能也若歴履萬死其執彌堅其志彌厲<lb/>
非仁者其能乎方公之北使詆大酋詈逆賊當死脫京<lb/>
口走眞州如揚州趨髙郵抵通州苖再成逐之李庭芝<lb/>
疑之外迫於强寇内煎於饑饉無日而不當死然後遵<lb/>
海道涉鯨波歸立二王開督南劒敗績於空坑仰藥於<lb/>
潮陽絶粒於南安當死歴萬死而不死卒之就囚燕獄<lb/>
<pb n="KR2k0045_WYG_130-54a"/>
從容南向而後死震動天地照曜萬世可謂天下之大<lb/>
忠矣夫公之忠誠能墜空山之石能通七里之神能作<lb/>
廣陵之風雨能起豺狼之敬悚而不能免賈似道之沮<lb/>
黄萬石之疾李庭芝之疑陳宜中張世傑之忌何也蘇<lb/>
子曰其所能者天也其不能者人也其斯之謂與宋之<lb/>
亡也死國者多矣陸秀夫張世傑死於海李芾死於潭<lb/>
趙昻發死於池姚訔死於常趙世賞死於洪先君武岡<lb/>
公開禮死於吉安公制服哭祭之督府行朝死者不可<lb/>
<pb n="KR2k0045_WYG_130-54b"/>
勝數雖然死矣未有如公之出萬死而後死也微子之<lb/>
去箕子之囚龍逢比干之諫伯夷叔齊之餓諸葛武侯<lb/>
之鞠躬盡瘁備於公之一身矣自古亡國之臣未有如<lb/>
公之烈也收宋三百年養士之功立千萬載為臣之極<lb/>
不在於公乎非仁者之勇浩然而塞於天地之間者乎<lb/>
公去今二百年順天祠公於學宫鄉郡祠公於城南公<lb/>
之子孫祠公於富田富田之祠元季兵變為横民所奪<lb/>
龍鳯間僉事李公飲冰復之正統間知府陳公本深繼<lb/>
<pb n="KR2k0045_WYG_130-55a"/>
之景泰間都憲韓公雍奏加諡號録用子孫今上成化<lb/>
二年僉憲李公齡來掌學事以公九世孫繼宗入學俾<lb/>
公鄉人周丕憲割田贍之是皆有功於名教可書故書<lb/>
之以詔萬世之為人臣者<lb/>
　　雯峰别墅記<lb/>
遡臨汝而上旴者千里山水名天下最善者三焉在臨<lb/>
汝蘇山最善浮屠氏之宫也在旴郡王城最善親王之<lb/>
所遺也在廣昌雯峰最善古今莫能知太守饒公秉鑑<lb/>
<pb n="KR2k0045_WYG_130-55b"/>
始主而居之湖西羅倫過而顧焉樂而不能去其右則<lb/>
吳王芮之軍峰也其左則鎮縣之金嶂也其前則壺公<lb/>
之紫霄也其後則南霽雲霽也尊者如帝卑者如臣比<lb/>
者如友横者如屏卓者如筆簇者如臺殿甌者如城屋<lb/>
涌者如波濤驟者如馬翼者如鷲踞者如獅象蹲者如<lb/>
虎豹蜿蜒者如龍蛇繪如削如鑄如琢如神施鬼設不<lb/>
可名狀雲霞往來變態翕忽合而名之曰雯峰焉旴水<lb/>
中注迤邐迴抱如不欲去名之為雯溪雯溪之東兩澗<lb/>
<pb n="KR2k0045_WYG_130-56a"/>
夾流為雯澗支隴旁峙翼澗而出乗雯溪而止為雯岡<lb/>
雯澗中夷平田沃壤可六七百畝窳地成池形若環璧<lb/>
為雯池梁池而入池上為雯門門内通渠泉聲琤然嘉<lb/>
木異石雜置左右為雯渠有堂翼然臨於渠上為雯輝<lb/>
之堂合雯峰山水之輝也堂後為寓樂寓形宇宙之内<lb/>
而樂於此也為安晦祠顯而居晦非安不能也祀先之<lb/>
堂為昭孝繼述之善祼薦之誠昭其孝於祖考也雲消<lb/>
日明重門洞開雯峰衆竒雜陳於几席之下矣合而名<lb/>
<pb n="KR2k0045_WYG_130-56b"/>
之曰雯峰别墅焉夫雲霞成章天之文也山水成竒地<lb/>
之文也仁義成徳人之文也以地之文合天之文雯峰<lb/>
山水之竒也以人之文合天地之文然後可以主雯峰<lb/>
山水之竒也於戲有常者山也無常者人也有常主乎<lb/>
無常主乎常斯文而已若尼邱之常主乎孔雲谷之常<lb/>
主乎朱是己主人曰善吾今而後知無常之為有常也<lb/>
於是乎書<lb/>
　　種徳堂記　　　　　　　　　　張元禎<lb/>
<pb n="KR2k0045_WYG_130-57a"/>
南昌舊有獄在郡治左圜牆僅一畝積繫至千餘人校<lb/>
者纒者縲者拲者桎者跂惟容趾蚋噆膚蟣嚙血恣其<lb/>
腹滿而去牛之梏者鼷食其角疾之危者豎入其肓刑<lb/>
未至殛年已盡算民罹此酷數十年於今矣山隂祝侯<lb/>
以𢎞治丁巳來守於兹慨念而深矜之訟牒之所訴者<lb/>
斷訖遣去不令入狴扉識獄吏囹圄常為一空然廷臣<lb/>
之鎮巡總治於兹方岳之奠服統治於茲十三郡之有<lb/>
訟事者俱集於兹株連根引實繁有徒南昌之獄難乎<lb/>
<pb n="KR2k0045_WYG_130-57b"/>
其畫地矣侯相府治南有舊老子宫買地貿之曰將此<lb/>
天堂為地獄可乎遂因其地作屋以楹計者如干築牆<lb/>
以雉計者如干前創大門中起巨堂顔曰種徳取臯陶<lb/>
邁種乃䧏之義審出不服者來宅焉時巡按御史王聞<lb/>
之曰弭災致和莫甚於此夫於災能弭而後和可致譬<lb/>
之種田然稂莠既芟嘉禾自植徳之種也何莫不然獄<lb/>
成於今年冬半不閱月大雪民占有年侯曰雪則瑞矣<lb/>
其如獄民之寒瘐何躬詣舊獄新獄計口給薪米解縱<lb/>
<pb n="KR2k0045_WYG_130-58a"/>
眚災至二百餘人得釋者如脫焚出溺熙熙焉父子兄<lb/>
弟相慶於道侯真所謂種徳者哉後之居是堂者尚體<lb/>
侯心以種徳為事若馬其口孔其項以是而求臯陶謂<lb/>
之種徳則末矣必教於是弼中於是制執頑叟服頑苖<lb/>
俾一人有慶四方風動然後於徳為能種焉甫刑曰監<lb/>
於兹祥刑謹以是為種徳堂吿<lb/>
　　重修白鹿洞書院記<lb/>
南康郡白鹿書院入我朝翟守溥福起其廢李僉憲齡<lb/>
<pb n="KR2k0045_WYG_130-58b"/>
新其頽今嵗久復多壊矣蘇僉憲葵以内翰遷提學來<lb/>
與巡按王侍御宗錫謀諸一二憲臣更為大新之院制<lb/>
中為文廟為重門左為明倫堂為文會堂堂前為延賓<lb/>
之館規皆仍舊而棟宇堅壯數倍兩隅列諸生書舎凡<lb/>
二十楹間則多新増者明倫堂左故有三賢祠以祀李<lb/>
賓客周朱二夫子而祔以陶劉諸賢位各以世列侍御<lb/>
深謂非宜特創祠尊二夫子而陶李諸賢則别祠於其<lb/>
西焉愚請於諸君宜因兹大新躋周程張朱四夫子於<lb/>
<pb n="KR2k0045_WYG_130-59a"/>
廟四配之次如朱子昔所舉行諸君咸以非著典不果<lb/>
昔翟守之起廢未嘗延師聚徒李提學則禮聘賢士屬<lb/>
各學有志諸生相與講學焉於時知為己而學有就者<lb/>
固多然喜名不情者有焉飾詐希覬者有焉學者於此<lb/>
宜浄滌名利之心力超名利之關不如是則不惟晦吾<lb/>
道其負正學而玷此地也甚矣胡為乎來哉今蘇君亦<lb/>
欲延師聚徒愚敢預為戒之以無負今日大新之盛舉<lb/>
也侍御雅意興學激揚之餘凡新學宫於撫吉諸郡邑<lb/>
<pb n="KR2k0045_WYG_130-59b"/>
十餘所致力正學甚篤憲臣陸憲使珩沈僉憲清分巡<lb/>
沈僉憲銳皆不忘吾道者是舉約費千金一出侍御與<lb/>
分巡之所規畫官民無預總其事而責成於經歴馮驥<lb/>
訓導雲龍江能則劉守定昌之功為多蘇君志行必大<lb/>
振正學以副是舉愚紀其頌因以俟云<lb/>
　　金谿縣儒學尊經閣記　　　　　費　宏<lb/>
金谿儒學久未有尊經閣有之自知邑事方公信之始<lb/>
公鄞人也以𢎞治己酉莅邑治尚嚴肅務鋤獷惡膏枯<lb/>
<pb n="KR2k0045_WYG_130-60a"/>
醒暍用植善良既浹嵗政舉令修諸偷屏息夜戸不閉<lb/>
公知民漸裕而力可用也乃禮飾典祠次及館署即徼<lb/>
巡之舍亦必煥然更新而尤拳拳焉興學造士一日進<lb/>
諸生而歎曰閣以尊經在他學皆然獨吾邑缺焉可乎<lb/>
兹非徒觀美之事也三才之道四徳之用五倫之教罔<lb/>
不於六經乎載之自古迄今與有君師之責者金華所<lb/>
講蓬觀所校蘭臺所藏未有不於此乎尊者也况列之<lb/>
學宫且設科條曰師曰弟子相與授受童而習之實望<lb/>
<pb n="KR2k0045_WYG_130-60b"/>
其始乎士而終乎聖賢尊主庇民胥此焉本吾於典不<lb/>
可缺者而猶缺焉可乎爰相厥址得文廟之東隅隆因<lb/>
窪益鞏用珉堅而閣於其上中為三間高餘四十尺深<lb/>
與廣稱焉經始於辛亥孟秋越明年春季落之升閣而<lb/>
望卓筆繡墩鷓鴣上幕諸峰莫不迴巧露異於軒窻之<lb/>
下而金川清江二水左右映帶心澄目豁觀者謂山川<lb/>
之秀有兹閣焉斯足以凝之自是賢俊之鍾當倍於前<lb/>
日矣最役程傭且以萬數其勞與費蓋亦甚大也然皆<lb/>
<pb n="KR2k0045_WYG_130-61a"/>
取諸罰鍰民不與擾僅數月而偉觀聿成非公之才之<lb/>
敏能若是乎閣成之明年公去為御史提學南畿正徳<lb/>
甲戍公鄉人黄侯嘉㑹來為邑長復從而整飾之頃礱<lb/>
石欲垂永久㑹公之姊子端公屠安卿按行兹邑侯因<lb/>
以請焉遂備述公之善政而專使來徵予記夫處劇而<lb/>
辦處脂而潔吏能是足矣至如飾以儒術治以絃歌則<lb/>
必才且賢者乃優為之由俗吏而觀兹閣之建若不足<lb/>
為有無者然意嚮所示瞻聽聳然吾道若加而崇斯文<lb/>
<pb n="KR2k0045_WYG_130-61b"/>
若增而重實俗化攸關而不可缺也公不誠賢哉予既<lb/>
重黄請又慨念端公有渭陽之感乃為書其始末如此<lb/>
嗚呼公之去邑幾三十年矣而人猶思不忘不近於古<lb/>
之遺愛耶公諱誌信之其字與予皆成化丁未進士嘗<lb/>
佐公建閣及今兹相與礱石者則縣丞鄭熙林文主簿<lb/>
解文相李琳典史王綸何彦芳教諭徐恒陳廷用訓導<lb/>
蔡材林挺顔欽也法得牽聨附書并書之<lb/>
　　南康府新城記<lb/>
<pb n="KR2k0045_WYG_130-62a"/>
春秋書城築數十傳謂慎土功重民力故雖時必書然<lb/>
虎牢之書特責鄭之不能有蓋地有所必據城有所必<lb/>
守虎牢巖邑可以限荆楚制諸侯而鄭之君臣乃忽焉<lb/>
弗圖卒以資敵取侮豈足與論王公設險之義哉南康<lb/>
前瀦彭蠡後擁匡廬控楚引粤為江右喉襟最要地顧<lb/>
九江置戌聲援相及平時城類可緩恬嬉既久芽孽莽<lb/>
伏變起倉猝則邑聚罔所恃焉前此北寇南侵浮江奄<lb/>
至守者瘁於防居民苦焚掠迄今尚心悸太守陳侯時<lb/>
<pb n="KR2k0045_WYG_130-62b"/>
雨每慨然念之曰吾朝廷守土吏也守之不固責將誰<lb/>
諉耶乃請於巡撫都御史孫公燧巡按御史屠公僑及<lb/>
分守叅議黄君宏楊君學禮分巡僉事師君夔王君崇<lb/>
仁募工伐石築為新城始於戊寅正月至明年正月成<lb/>
其門五潯陽彭蠡建昌匡廬星子也而䟽水之關附焉<lb/>
其環郭箭臺三十二其周丈十其高丈有八其形勢壯<lb/>
偉足以保障一方其趾堅厚可永久而無壞侯之功於<lb/>
是大矣侯以正徳丁卯由中臺來為守未幾以憂去壬<lb/>
<pb n="KR2k0045_WYG_130-63a"/>
申復來前後在郡凡十有餘年嘗再築土垣堙山實壑<lb/>
崎嶇萬狀輒壊於雨易以疊石久而壞於雨者又過半<lb/>
焉及是乃就緒其志可謂勤矣侯欲後之人知所由始<lb/>
而圖其終爰走使來徵予記侯持己莅官老成謹厚政<lb/>
先恵利務實逺名久益孚於上下故屢興大役民不怨<lb/>
讟當道皆以罰鍰帑金佐之城事既畢其功之著於人<lb/>
目殆與山而俱崇澤之洽於人心殆與湖而俱深又何<lb/>
俟於予之書之耶予獨有感焉使侯不久於兹郡則雖<lb/>
<pb n="KR2k0045_WYG_130-63b"/>
有志城築亦無由盡其經畫之才使侯如他吏無愛民<lb/>
之誠則雖才足以有成而亦未必能勞官事如此其不<lb/>
懈也於是知用世者必在於志與才合而用人者不必<lb/>
驟遷數易必在於久任以責其成夫然後天下之功可<lb/>
立而天下之民可安矣兹城也陳侯始之使來者皆如<lb/>
侯之誠能時而葺之其為民利庸有既乎此則予之欲<lb/>
書而不容己焉者也侯字如霖𢎞治癸丑進士治郡多<lb/>
美政屢膺剡薦城特其一事時相侯者同知張君祿而<lb/>
<pb n="KR2k0045_WYG_130-64a"/>
星子知縣王淵之則尤有勞於督役云<lb/>
　　新設峽江縣記<lb/>
臨江所領縣三惟新淦最大環其境將及千里蓋兼古<lb/>
巴邱石陽二廢縣之地而有之其舊屬二縣者去理所<lb/>
遠皆百里深蹊峻嶺必信宿乃達民負恃險僻習為頑<lb/>
獷賦役之輸供不時井稅戸口至有不登於版籍者豪<lb/>
猾武斷莫敢孰何盗賊縱横雖追捕甚嚴亦不能戢其<lb/>
為弊也久矣自成化改元以來上自撫巡藩臬郡守縣<lb/>
<pb n="KR2k0045_WYG_130-64b"/>
令下及耆民之更事者往往以分地設縣為請中更多<lb/>
故寢而弗行大中丞武陵陳公嘗以大叅分守兹郡知<lb/>
設縣之不可已及嘉靖甲申奉璽書有巡撫之責㑹是<lb/>
邑盗起部落鼓鳴乃與鎭守太監黎公鑑巡按御史秦<lb/>
公鉞陶公儼謀曰是由地廣人稠而統之無法縣之増<lb/>
設可容緩乎以前議申請於朝既得允賜名峽江公乃<lb/>
與巡按御史徐公岱以營建之事屬諸分守大叅方公<lb/>
楷少叅陸公溥分巡僉憲髙公賁亨而又躬親臨莅相<lb/>
<pb n="KR2k0045_WYG_130-65a"/>
塞奠位定成式授之有司峽江蓋郡中一雄鎭也去古<lb/>
巴邱僅二里許其地東俯大江西挹玉笥諸峰最為壯<lb/>
麗而城隍之廟巋然尚存遂即鎭築城十里拓巡司故<lb/>
址以為縣治拓驛舎故址以為學宫又擇其隙地為臺<lb/>
院為分司為府館凡山川社稷邑厲諸壇及倉儲局務<lb/>
隂陽醫學之屬以序畢舉經始於丙戌秋九月訖工於<lb/>
丁亥春三月董其役者實郡守錢君琦清江令狄君冲<lb/>
新淦令俞君稷而新喻令董君寅與相其成及邑令朱<lb/>
<pb n="KR2k0045_WYG_130-65b"/>
君簠繼至蓋亦有圖終之力焉縣既鼎新公遣邑博李<lb/>
君公達來求予記惟天下之事有弊在於法者有弊在<lb/>
於人者弊在於人則當因地擇人而不可歸罪於法弊<lb/>
在於法則當因時更法而不可歸罪於人夫先王之法<lb/>
體國經野設官分職以為民極其大小繁簡各當其可<lb/>
蓋鮮有不便於民者也今以一人而統數百里之縣疆<lb/>
域太廣約束為難山谷桀驁之民自相雄長官府因循<lb/>
不治且將如邊鄙溪峒之夷卒以釀亂而胎禍是蓋法<lb/>
<pb n="KR2k0045_WYG_130-66a"/>
之不善譬諸琴瑟不調所當改而更張然則分地設縣<lb/>
誠有不容緩者矣顧議者弗決久無成功蓋築室道旁<lb/>
欲書肘掣未有心切民隠而毅然以為己任者也陳公<lb/>
子視吾氏既仁且勇一請不得必再請而後已舉數百<lb/>
年廢墜之典而成於期歲之間問其財則出諸公帑而<lb/>
民不知其費問其役則取諸傭直而民不知其勞且一<lb/>
時同事諸公罔弗協謀畢力以為經久之計遂能旋斡<lb/>
治機移易民俗除一方之患遺百世之安可謂兹役為<lb/>
<pb n="KR2k0045_WYG_130-66b"/>
無補耶自今而後專意撫字力行教化使嚮治之民相<lb/>
安於田里桴鼔不警而吠厖無聲則存乎其人矣易所<lb/>
謂先甲三日後甲三日得非公所以謹始慮終之至意<lb/>
耶公名洪謨字宗禹在江西剔蠧興利恵澤之及人者<lb/>
甚多復興縣治蓋特其一事云爾<lb/>
　　重修羅田巖濓溪閣記　　　　　黄𢎞綱<lb/>
雩都羅田巖濂溪閣者祠濂溪明道伊川三先生暨武<lb/>
穆岳公陽明先師也創始於宋邑令周公頌續建於明<lb/>
<pb n="KR2k0045_WYG_130-67a"/>
太府邢公珣至督學蔡公克廉乃檄有司並五先生列<lb/>
之祀典因其半燬而増闢之視其未備而加飭之者僉憲<lb/>
沈公謐今邑令羊公修也慶歴間濂溪先生通判䖍州<lb/>
嘗有逰羅田巖詩於時太中程公令興國遣明道伊川<lb/>
見周茂叔疑即其時按巖列嘉熙庚子濂溪閣成勒先<lb/>
生詩聞其風則思過化之所鍾而况親炙之者與巖亦<lb/>
為黄龍禪師經行地武穆提兵平賊至固石洞訪黄龍<lb/>
於巖下見而作詩宫寀羅公洪先為書而刻之石督學<lb/>
<pb n="KR2k0045_WYG_130-67b"/>
公首三先生及武穆矣并述陽明倡學䖍臺及門諸生<lb/>
雩獨多於他邑合五先生而祀於一堂且曰道徳忠貞<lb/>
其揆一也闢為三室中妥三先生左武穆右陽明及門<lb/>
袁子慶麟何子春何子廷仁管子登四子侍坐於陽明<lb/>
先生之室春秋率邑之同志舉釋菜合享焉嗟夫一隅<lb/>
之地而寓五賢道本人存地由人勝後之登兹巖者景<lb/>
慕嚮往之私抑又可知矣蓋洙泗之傳至孟氏而息千<lb/>
五百餘年周程始復追尋其緒而有無極而太極定之<lb/>
<pb n="KR2k0045_WYG_130-68a"/>
以中正仁義而主静之說動亦定静亦定無將迎無内<lb/>
外之論庶幾精一之㫖自是而後析心與理而為二至<lb/>
陽明獨揭良知以開羣迷其言曰世儒之支離外索於<lb/>
形名器數之末以求明其所謂物理者而不知吾心即<lb/>
物理無假於外也佛老之空虚遺棄其人倫物理之常<lb/>
而明其所謂吾心者不知物理即吾心不可得而遺也<lb/>
昭然孔孟之宗矣後之景慕嚮往者其亦有感於斯乎<lb/>
昔太府建閣時置堅石將樹碑記興廢以傳諸後恐泯<lb/>
<pb n="KR2k0045_WYG_130-68b"/>
於無聞文未就而石存予感太府之意且歴覩諸公相<lb/>
繼之盛心追而紀之而終之以斯道之攸繫以諗夫邑<lb/>
之同志相與無忘且有懼焉則兹閣寧泯於無聞已哉<lb/>
　　總制應城陳公偉績生祠記　　　張　昇<lb/>
生祠出於人心感愛之不已在古亦不多見如石慶相<lb/>
齊邦人慕其行欒布守燕燕人服其廉餘如王堂之平<lb/>
盗張詠之安蜀是皆有以孚民心而民心自不能釋故<lb/>
民生而祠之欲其常接於目而莫忘也吾江右屬郡有<lb/>
<pb n="KR2k0045_WYG_130-69a"/>
撫州偏在東南為大郡生齒繁而地勢坦其東鄉如長<lb/>
林市可以四通而八達邇年嵗歉民饑强者成羣擅開<lb/>
富室廪取粟無忌白晝横行莫之能當甚而操刃殺人<lb/>
雖用兵亦莫可遏久之嘯聚山林時出肆行剽掠觸處<lb/>
空村奔避不遑積骸成邱流血成川乃至鄰邦均被其<lb/>
患劫貲財焚毁宅舎淫汙殺剥無有紀極慘毒莫可勝<lb/>
言有司捕之往往失利江右監司以聞上厪宵旰之憂<lb/>
詔廷臣議之僉舉南京戸部尚書應城陳公起之於家<lb/>
<pb n="KR2k0045_WYG_130-69b"/>
加都察院左都御史總制江南軍務南直𨽻閩粤湖浙<lb/>
悉屬制之公不敢以私辭星馳至江右聞撫州東鄉寇<lb/>
尤横甚遂先之請調廣西土兵數萬暨兵民等衆分布<lb/>
毋城黎墟野塘三地皆寇要衝也各總以監司輩皆能<lb/>
官也委副總兵張君勇統土官分領土兵各協心罄力<lb/>
贊襄廟勝之䇿於正徳七年二月二十四日駐節撫州<lb/>
二十六日夘時三地隊伍各奮勇進剿至四月初八日<lb/>
班師僅四旬有二日兵無留行堅者無不摧深者無不<lb/>
<pb n="KR2k0045_WYG_130-70a"/>
入擒斬賊首從約計一萬二千三百餘生擒六百四十<lb/>
八俘寇屬四百五十八奪回被掠男婦六十三器械畜<lb/>
産無算夷寇巢二百六十五所燬寇舎四萬七千五百<lb/>
餘間賊巢蕩為平陸人獲往來無間餘招復業良民六<lb/>
百餘家乃擇要㑹改長林市為縣以安餘民於是居者<lb/>
安行者順往來者絡繹耕者益力以致穡市者益衆以<lb/>
通貨旅者任時以出入過者隨意以行藏變呻吟之聲<lb/>
為笑歌變奔走之勞為安逸變殺戮之慘為戲劇天若<lb/>
<pb n="KR2k0045_WYG_130-70b"/>
廓而愈清地若鏟而益平百姓俱曰昔者何時今者何<lb/>
時安傭之工非總制之功而誰功儂軰朝夕得以自由<lb/>
輒祝曰願公位益髙往還得以自適輒祝曰願公夀彌<lb/>
邵於是相與語曰兹特口祝耳曷若協力建祠肖公像<lb/>
於中夀公功於無窮俾民瞻其像而思愛戴千載如一<lb/>
日禮曰能捍大患則祀之是有功於民縁人心報祀也<lb/>
公攘除寇凶非捍大患歟禮合報祀相率詣郡吿於常<lb/>
熟陳侯言爰擇城隍廟隙地建祠一區正堂三間塑像<lb/>
<pb n="KR2k0045_WYG_130-71a"/>
於中兩廡各六間外總以門間亦如數貞松巨栢駢羅<lb/>
於門内外蔚然直竦於時穡事大熟榖價甚賤百姓俱<lb/>
釀新醁攜以登堂拜謁仰瞻公像儼然當時臨戎氣槩<lb/>
莫不欣忭興思自是思之無斁愈久愈有生氣陳侯述<lb/>
民情走使以屬予言予謂有功而祝禮之最重者也周<lb/>
公嘗曰記功宗以功作元祀王命寧周公亦曰明禋又<lb/>
曰休享是蓋以事神之禮事公也後世生祠之意其權<lb/>
輿於此歟然而出於民舉尤難也公名金字汝礪由壬<lb/>
<pb n="KR2k0045_WYG_130-71b"/>
辰進士累歴至今官湖廣應城人<lb/>
　　都察院右副都御史提督軍務俞公生祠記<lb/>
吾江右屬郡有撫州撫州屬縣有樂安縣鄰永豐寧都<lb/>
新淦豐城汀贑之界寇起必擾其境必經其途宋紹興<lb/>
間乃割地置縣以治之然而重山峻絶谷道深阻民俗<lb/>
頑獷入我朝宣徳間有賊曾子良嘯聚大盤山𢎞治初<lb/>
有余瑞二繼而范安惟鄒仕興最酷且久横行鄉村焚<lb/>
掠淫汙殺戮折割積骸如邱流血成河慘莫可言跳梁<lb/>
<pb n="KR2k0045_WYG_130-72a"/>
上下竟無敢當之者又合張元二屯郭山據大池聚衆<lb/>
得三千有竒焚掠數縣駸駸及㑹省時郡縣各有寇㑹<lb/>
朝廷簡命俞公任都察院右副都御史提督七省軍務<lb/>
正徳壬申夏涇陽穆世傑知樂安縣事乃請於督府公<lb/>
授以成算而親督天兵調達軍營已塘彭州防其西奔<lb/>
調遼東軍鎮仲溪龍備其東奔調浙江軍深入龍險隨<lb/>
便潛伏調大同兩廣軍以備追截委穆知縣㑹各路兵<lb/>
以𠞰之乃令良民導軍徑攻大池郭山羣賊夜遁竄於<lb/>
<pb n="KR2k0045_WYG_130-72b"/>
崇仁穆知縣與戰三㨗擒戮二千有竒全師而還獻功<lb/>
於督府俞公韙之樂安士民相慶曰昔也居者有桴鼔<lb/>
之警今則安居而枕奠昔也行者有阻截之憂今則坦<lb/>
行而無慮昔也征者有負乘之憂今則各安而樂業皆<lb/>
向天稽首而咸祝曰此皆吾縣侯之功督府總制之大<lb/>
徳也吾軰没齒而慕徳其能有窮已耶於是請於縣侯<lb/>
建生祠以像俞公之形容而屬予記<lb/>
　　修上猶城記　　　　　　　　　黄仲昭<lb/>
<pb n="KR2k0045_WYG_130-73a"/>
易曰重門擊柝以待暴客此城郭之於民不可無也古<lb/>
之聖王雖甚重民力甚惜民費而凡創立郡邑必建城<lb/>
郭以衛民蓋亦計其勞費之害小而保障之利大是以<lb/>
寧圖其大而不恤其小也若周之盛時或命南仲以城<lb/>
朔方或命樊侯以城東方彼豈不知重民之力惜民之<lb/>
費哉其意亦為是耳聖朝稽古為治凡通都大郡邊徼<lb/>
小邑莫不有城郭以備寇盗承平日久漸以廢墮吏斯<lb/>
土者無恤民之仁無慮患之智無集事之勇平居無事<lb/>
<pb n="KR2k0045_WYG_130-73b"/>
不能奮發有為圖以利民則諉曰吾不欲勞民之力費<lb/>
民之財耳萬一不幸而有寇盗之虞民無所恃以守遂<lb/>
至流離困苦民不聊生不知視城郭之勞費其輕重相<lb/>
去何如耶上猶為南安屬邑在江西南徼萬山之中接<lb/>
湖廣桂陽縣境民稀而地僻嵗稍㓙歉山峝愚民咸嘯<lb/>
聚為寇邑民往往罹其荼毒宋紹定間邑令胡泓始築<lb/>
土城以保障其民至勝國時悉圮國初因寇發鄰邑守<lb/>
土者始循其舊址而修築之後亦圯成化間邑令董瑄<lb/>
<pb n="KR2k0045_WYG_130-74a"/>
鄭璽先後修築皆未及成而去今𢎞治之二年江閩汀<lb/>
漳之間有小警朝廷特命副使張公整飭兵備兼領嶺<lb/>
北道事越明年夏巡歴至邑慨然欲挈其民去危就安<lb/>
乃謀所以築其城垣為久逺計適邑令章爵甫抵任亦<lb/>
能以愛民為心亟庀工徒畚土以築不踰月而成公復<lb/>
經理財用以俾章令募工陶甓而甃之肇工於辛亥二<lb/>
月之望越六月中吿成周圍凡四百三十七丈有竒髙<lb/>
一丈七尺濠濶四丈深八尺為門四各建樓其上為雉<lb/>
<pb n="KR2k0045_WYG_130-74b"/>
堞九百二十有五為守宿之舖十有三用甓以枚計者<lb/>
二百九十六萬八千八百有竒用灰以觔計者一百二<lb/>
十九萬一千四百二十用人以工計者五萬五千五百<lb/>
六十有竒凡糜白金三千七十有五兩公所經理者三<lb/>
之二其一則章令奉公之命而區畫者也是役也力用<lb/>
於民而民不以為勞財取於民而民不以為費公何以<lb/>
能若是耶誠以愛民之仁根於中而智足以周其慮勇<lb/>
足以果於為事集而民不擾其見於設施者自有以大<lb/>
<pb n="KR2k0045_WYG_130-75a"/>
過於人也而章令能祗奉公命亦可謂賢矣哉章令從<lb/>
其邑父老之請求予文以記公之徳恵於不忘予方慨<lb/>
世之俗吏頽廢無為而喜公之奮發以有成故不辭而<lb/>
記之公名璁字廷璧其先浙之處州麗水望族今為滇<lb/>
南人起家己丑進士歴南京秋官正郎遷南昌郡守擢<lb/>
今職居官廉而有威吏民畏愛其在南贑二郡政績可<lb/>
紀者尤多此特泰山之毫芒已耳<lb/>
　　重修滕王閣記　　　　　　　　謝一夔<lb/>
<pb n="KR2k0045_WYG_130-75b"/>
滕王閣故臨江渚嵗久圮廢遺址淪諸江流景泰間巡<lb/>
撫僉都御史韓公永熙即其東岸構危樓取韓昌黎記<lb/>
語扁曰西江第一樓無何復圮成化乙酉少司空莆陽<lb/>
翁公世資出為江西左布政使見而慨之銳意以作新<lb/>
為己任而三司諸僚寀亦相與協心贊成焉其規模益<lb/>
大蓋易舊制為閣高四尋廣倍之深踰於髙尋有二尺<lb/>
四周繚以回廊於是復稱之曰滕王閣而公亦樂從人<lb/>
言無所改云閣前構堂髙廣半之堂左右庖湢之所咸<lb/>
<pb n="KR2k0045_WYG_130-76a"/>
備閣後復創觀宇以居習老子教之醇謹者數人俾供<lb/>
灑埽役工甫訖功而公奉勅進右都御史巡撫山東濱<lb/>
行巡按御史閔君珪洎三司諸君餞飲於閣酒半僉作<lb/>
而請曰昔唐閻都督王御史中丞宴賓從於此而王勃<lb/>
韓愈實為之序記迨今傳誦赫赫若前日事公新是閣<lb/>
未幾而膺是寵擢珪等又得飲餞於此亦一時盛事也<lb/>
無文記之不可閔君遂屬予為記時予方促裝還朝未<lb/>
有以復也比者三司諸君復走書申前請予以滕王閣<lb/>
<pb n="KR2k0045_WYG_130-76b"/>
之瑰偉壯麗天下共聞而其景物觀逰之美在昔三王<lb/>
韓子以洎我朝諸名公撰述詳矣一夔復何容喙辭益<lb/>
堅而其請益至乃為之言曰古人建國必築臺以察災<lb/>
祥時觀遊節勞佚閣之建即其遺意也豈直誇崇髙侈<lb/>
富麗為宴樂計哉諸君政治之暇相與登臨此閣凭高<lb/>
望遠而湖山數千里地宛在目睫間能不悠然而動遐<lb/>
思如曰聖天子髙位重祿以寵吾儕今日大江以西宜<lb/>
民之利寧無未興者乎而其蠧民之弊寧無未剔者乎<lb/>
<pb n="KR2k0045_WYG_130-77a"/>
學政寧無未舉者乎風俗寧無未美者乎獄訟寧無未<lb/>
清而姦貪寧無未戢者乎饑寒疾苦寧無未周鰥寡孤<lb/>
獨以及閭里行伍愁嘆之聲寧無未蘇息者乎於是歸<lb/>
而同寅協恭益思所以處之則是閣之登實足以發舒<lb/>
諸君之精神而興起其憂國憂民之美意雖數宴逰其<lb/>
間非過也乃若畧政務以侈觀借壺觴以飾喜惟務己<lb/>
樂遑恤民憂諸君必有大不屑於是者翁公所以重建<lb/>
閣之意其在是乎其在是乎閣建於成化四年五月訖<lb/>
<pb n="KR2k0045_WYG_130-77b"/>
工於是年十月公之擢在訖工之明年六月也<lb/>
　　鐵漢樓記　　　　　　　　　　彭　韶<lb/>
賢人君子聳聲名於霄漢之上而能服乎當時信乎後<lb/>
世豈聲音笑貌所能為哉誠而已誠而久則著而明凡<lb/>
同是心者孰不信且服哉不然無是心者也非人之所<lb/>
能為者也宋至元祐號為多賢溫公在政府東坡在翰<lb/>
苑元城諸人為從官可謂盛矣當熙豐之後猶再植之<lb/>
木於是紹聖之姦相嗣起羣賢貶斥元城劉先生落寶<lb/>
<pb n="KR2k0045_WYG_130-78a"/>
文閣待制知南安軍道改提舉洪州玉隆觀本軍居住<lb/>
先生遂奉母夫人來寓寶界院又改少府少監未一年<lb/>
復徙嶺南瀕危數四初心不變東坡推服之曰真鐵漢<lb/>
也後雖召還終不能安於朝屢斥以死死一年宋有金<lb/>
難嗚呼此豈人所能為哉南安祀先生於寓賢祠寶界<lb/>
院成化戊戌東海張汝弼來為守暇攷圖志得之嘆曰<lb/>
先賢故居其可廢耶適寺之右廊樓毁撤而新之於是<lb/>
聶都小民獻梓木一章長九丈徑八尺數百年前物也<lb/>
<pb n="KR2k0045_WYG_130-78b"/>
㝠符期令衆議驚異既以成是樓題曰鐵漢蓋用東坡<lb/>
語也使來請記噫韶何足以知先生竊惟名世之賢其<lb/>
道有三曰合内外一忠難齊死生蓋常變始終之極也<lb/>
先生忠孝正直言行一致未嘗有聲色貨利之好是用<lb/>
獻忠效職吾無作焉内外不合乎遇惇則三貶官一再<lb/>
徙惡地遇京又連七謫曾無望焉患難有二乎於豪制<lb/>
之來檻車之徵談笑處之生死不一視乎全具斯道以<lb/>
立於是非至剛者不能東坡之言豈欺我哉抑聞先生<lb/>
<pb n="KR2k0045_WYG_130-79a"/>
學於溫公公教之以誠且令自不妄語始退而櫽括七<lb/>
年而後可則先生所立之卓其誠於中形於外歟後之<lb/>
學先生者有所據依矣兹郡人士宜因賢守之表章學<lb/>
先生之學他日登朝小用則師斯人大用則用斯人其<lb/>
庶乎<lb/>
　　疎山橋記　　　　　　　　　　徐　瓊<lb/>
距金谿縣治西五十里曰疎山港口㑹八十四源之流<lb/>
於此而入旴水焉旴水故道自潢汰渡東折而襟帶乎<lb/>
<pb n="KR2k0045_WYG_130-79b"/>
疎山寺之前後後故道堙塞徑西而縣西之衆流乃決<lb/>
東西故道之間以入是為港口譬之闗弓為旴水今由<lb/>
弦而道而港口直其注羽之括也泝港里許有津淵深<lb/>
非可厲可揭初置木橋宋景定甲子寺浮圖行謙爰創<lb/>
石橋國朝宣徳己酉如珪增屋之嵗久屋頽石墜如珪<lb/>
徒清鎬重修焉橋三墩兩崖纍石仍舊貫餘則一新之<lb/>
下貫杉木以承重中横株板以窒土上敷堅石以當輪<lb/>
蹄周覆以屋兩簷衛以欄楯中龕以奉䕶橋之神規模<lb/>
<pb n="KR2k0045_WYG_130-80a"/>
制度髹漆粉黛視昔壯固美奐有加焉縱十有八丈衡<lb/>
丈有五尺屋之間如縱經始於天順辛巳訖工於成化<lb/>
乙酉計費白金幾三十鎰工千二百有竒甲申秋瓊先<lb/>
翰林服闋清鎬請記其事時急命召未遑丙戍夏復來<lb/>
京申請遂為之記夫以有司之事而寄一浮圖不亦重<lb/>
乎鉢無少蓄乃僕僕於富貴之門銖兩以集不亦勞乎<lb/>
假此有土有民而肯為之焉則不難而易舉不勞而易<lb/>
集也彼其無責耳矣乃不難其難而勞其勞是果何心<lb/>
<pb n="KR2k0045_WYG_130-80b"/>
哉不忍之心所發也探其心而迹其事皆可嘉可書橋<lb/>
故名夀安今易曰疎山蓋非求異乃從人之所稱也<lb/>
　　初建東鄉縣儒學記　　　　　　田汝耔<lb/>
東鄉者臨川之東鄉也其地以盗戢正徳八年所司具<lb/>
請東鄉設縣以圖永安縣設為立學九年始頒印記至<lb/>
初遣官署掌召割故學生徒約三四十人廬舍集焉是<lb/>
年秋兵備副使胡公世寧始經畫營治撫州知府方學<lb/>
甫宣力課功士氣日以躍如十年春汝耔東巡至於撫<lb/>
<pb n="KR2k0045_WYG_130-81a"/>
州按其邑延簡秀民殆六十餘人補學生員改令臨川<lb/>
縣學訓導陳相攝主教事促有司亟完學宇夏兵備副<lb/>
使楊公璋至督知縣黄堂舉而畢之適命官始任是冬<lb/>
學吿成凡殿廡門池廚庫堂齋廨宇垣堵百務維新或<lb/>
曰縣以盗設是宜講武何以文為惡是何言哉夫盗之<lb/>
未平也以武及其平也以文教化者弭盗之萌爾是故<lb/>
見廟廡則樔壘斯毁矣見衣冠介胄斯脫之矣見揖讓<lb/>
戰鬭斯悔之矣見觚翰干戈斯釋之矣絃歌之音作金<lb/>
<pb n="KR2k0045_WYG_130-81b"/>
鼓之響息矣夫是之謂學未也父父子子君君臣臣夫<lb/>
婦長幼人倫明而道斯化之矣乃扁其學二齋東曰立<lb/>
孝西曰求忠夫孝者徳之本也一孝立而萬善從之忠<lb/>
者中也求忠臣於孝子之門此教化之義也<lb/>
　　重修髙安文廟記　　　　　　　龔守愚<lb/>
瑞之屬縣曰高安聞人鉅公先後輩出然以其附郭也<lb/>
凡朔望展敬春秋釋奠率致隆於郡學而縣學則畧焉<lb/>
故學之規制或病其陋頃以四封弗靖守土者舍爼豆<lb/>
<pb n="KR2k0045_WYG_130-82a"/>
而軍旅是圖繇是廟學日敝不理予聞而慨之庠生謝<lb/>
廷至自高安詫余曰君亦知吾學之宏整乎中峙正寢<lb/>
墄平鞏密者禮殿也旁拓脩廊署置秩秩者兩廡也外<lb/>
敞朱扉墉繚欄翼者㦸門也講有堂高爽而塏疏矣居<lb/>
有舍櫛比而棋布矣有井焉甘而冽昔之泥不食者也<lb/>
有亭焉完以銳昔之鞠為茂草者也蓋經始於正徳庚<lb/>
辰之九日而落成於明年辛巳之首夏余驚曰何其神<lb/>
也生曰我郡侯胡公之所修也公殄賊功成益整飭綱<lb/>
<pb n="KR2k0045_WYG_130-82b"/>
條拊循疲<graphic n="KR1472" url="https://raw.githubusercontent.com/kanripo/KR-Gaiji/master/images/KR1472.png" mimeType="image/png"/>郡以無事間嘗周視學宫大懼棟撓級夷<lb/>
無以稱國家妥靈育才之意故於是舉為之尤力焉而<lb/>
經畫有方民未嘗知役也願有以記其成余竊惟國家<lb/>
之制凡附郭壇廟之祀皆主於郡惟先師有别廟焉隂<lb/>
陽醫術釋老之司皆𨽻於郡惟儒學有别員焉其事重<lb/>
其制詳也然修葺之事縣實尸之君子謂是役也崇明<lb/>
祀可以言敬遵令甲可以言勤敏於集事可以言才勞<lb/>
不諉下可以言公費不逮民可以言仁史克頌泮孔子<lb/>
<pb n="KR2k0045_WYG_130-83a"/>
錄焉予烏能已於言哉雖然所貴於更張者惡其陋且<lb/>
敝也今也易陋以宏易敝以整奠謁飲射講歌逰肄心<lb/>
目之間視昔有餘清焉惟為學亦然出之以高明光大<lb/>
則不陋矣成之以精深邃密則不敝矣由是居為名士<lb/>
出為名卿於以答聖明之遭而競前修之爽是則郡侯<lb/>
之所望於諸士者也侯名堯元字廷獻湖廣蒲圻人以<lb/>
明進士擢守是邦文行勞烈所至有聲此特善政之一<lb/>
云<lb/>
<pb n="KR2k0045_WYG_130-83b"/>
　　周濂溪墓記　　　　　　　　　童　潮<lb/>
宋濂溪周茂叔先生墓在郡城南清泉鄉栗樹嶺之下<lb/>
迄今五百餘年所謂濂溪書院則在其北相違五六里<lb/>
許春秋釋菜之事多行於書院而墓則罕謁焉潮莅郡<lb/>
展禮於書院因至墓所林木覆蔽榛棘叢生不能别視<lb/>
乃命役人翦薙以入而墓冡纍然始見按年譜宋熙寧<lb/>
辛亥先生聞母仙居縣太君鄭氏墓為水所齧乞知南<lb/>
康改葬廬阜清泉社三起山次年壬子上南康印綬就<lb/>
<pb n="KR2k0045_WYG_130-84a"/>
廬阜書堂定室居之又次年癸丑先生不祿就葬仙居<lb/>
太君墓左配陸氏縉雲縣君繼配蒲氏徳清縣君墓皆<lb/>
在是於乎先生之魄既化於斯神豈逺乎曷不於此祀<lb/>
之於是庀材命工創祠堂一所於墓前堂凡三間尸先<lb/>
生像於中扁曰宋元公濂溪周先生祠中又别建愛蓮<lb/>
室三間室前鑿一池植蓮於内本其所愛也前祠門一<lb/>
所扁曰濂溪先生墓外又置民田地山塘四十七畝一<lb/>
分零給付本郡道紀司都紀席元微掌領之收其所入<lb/>
<pb n="KR2k0045_WYG_130-84b"/>
以為祀事之需此皆出於公帑之羡者毫髮不漁於民<lb/>
也數年春秋祭祀皆行於中祭畢墠土於墓而歸潮惟<lb/>
先生本道州人而簿分寧知南昌又知南康軍皆我一<lb/>
方之地而又没於此焉則此地亦為先生之闕里也先<lb/>
生發伊洛之源上繼洙泗千載不傳之絶學而太極之<lb/>
圖易通之書直與六經相表裏其功之大自孔子以來<lb/>
未之有也先生已從祀孔子廟庭矣兹墳墓所在之地<lb/>
學先生學而祿於斯者可忘其功而不為立祭田奈所<lb/>
<pb n="KR2k0045_WYG_130-85a"/>
以報其本乎禮鄉先生没尚祭於社先生没於此地而<lb/>
祭於此地豈曰過乎誌有朱子祠堂記畫像記載先生<lb/>
事實甚詳末學寧敢贅言以蹈潘氏銘墓之譏聊取建<lb/>
堂置田年月記於石上使後有所考云<lb/>
　　臨江府城記　　　　　　　　　彭　綱<lb/>
正徳八年癸酉冬十一月甲戌今太守方峯先生新寧<lb/>
熊公新作臨江府城制始備也臨江有城昉於宋厥後<lb/>
或修或圮元至正甲辰國兵克偽漢臨歸附因元之舊<lb/>
<pb n="KR2k0045_WYG_130-85b"/>
制千户所戍之後所徙城夷然週遭礫址[田*耎]地隍池諸<lb/>
門之闍猶存正徳六年夏六月華林盗入禍極慘烈於<lb/>
是人心奮激思得捍衛明年公履任周視内外心惻志<lb/>
奮乃理武事乃覈帑庾計可施則具言於當道度地籌<lb/>
功鳩工庀器配役於民伐石於山址之以石累之以甎<lb/>
結之以灰内外夾施經始於壬申六月至是訖工為輪<lb/>
廣凡三百雉有畸為高凡一丈六尺有畸為女雉凡二<lb/>
千九百四十二高視城身少什之七為厚下一丈二尺<lb/>
<pb n="KR2k0045_WYG_130-86a"/>
有畸上殺其實以磚石覆之以土其平如砥可以驅馳<lb/>
運五兵為敵臺凡一十有八旁出城十之三為串屋之<lb/>
楹凡一千四百七十一為臺門六架以危樓皆仍其舊<lb/>
而加治焉惟西則夷其闍而重新之視諸門益壯為水<lb/>
竇六皆瓮之以甓櫺之以鐵以泄淫潦之害為隍池皆<lb/>
覈出於民與城[田*耎]髙下而重浚之凡工與趨事之民皆<lb/>
視其事而上下餼之直之凡費過白金以兩計者八千<lb/>
三百七十而旬月犒勸不在是凡為費公皆隠度通融<lb/>
<pb n="KR2k0045_WYG_130-86b"/>
公帑所儲蓄而助以聽訟束金之餘與舊例商估繻直<lb/>
所謂堂食錢者民弗與知也噫百年廢墜一旦復興矗<lb/>
矗言言逶迤起復逺而望之則虹霓盤卷憑駕河山迫<lb/>
而視之則隂陽經緯蔽虧日月民安其居戎息其心我<lb/>
據其勝矣今夫成天下之事者有三曰志曰才曰時有<lb/>
志而無才則疎而不合有才而無志則靡而不振志且<lb/>
才矣而不值乎斯民企望之時則卒然使之未必不以<lb/>
為厲已此古今豪傑抱志與才往往至於懊憤扼腕銜<lb/>
<pb n="KR2k0045_WYG_130-87a"/>
其事功之不見者為是故也惟公適是三者而佚道是<lb/>
用此其所以克樹衆人久隳之峻功於反掌之間若天<lb/>
設神化然公於是可謂能矣公名希古字尚友由進士<lb/>
歴任刑部郎中至今官其為政因繩律以寓仁愛云<lb/>
　　浚渠亭記　　　　　　　　　　徐　璉<lb/>
宜陽官渠考諸志唐元和中刺史李公將順因郡民恒<lb/>
罹火患距西郭外南行十里許舊俗名鯉魚潭下兩溪<lb/>
夾洲相地勢築陂障水鑿石開渠延山麓引入城縈迴<lb/>
<pb n="KR2k0045_WYG_130-87b"/>
曲折可容小舟抵東門北隅注秀江其始為弭火災而<lb/>
民田藉以䕃灌者不可頃計其志謀訏逺比之白公穿<lb/>
池陽渠鄧艾開白水陂功尤過焉郡民目之曰李渠後<lb/>
二百年淤盡宋至道中王守懿大疏之天禧年通判袁<lb/>
延慶再疏宣和年通判孫琪繼䟽年久湮塞至我朝洪<lb/>
武初劉守伯起重疏如舊迄今𢎞治年朱守華疏後壅<lb/>
頽日甚正徳癸酉嵗璉來守抵袁江北嶺火起左右吿<lb/>
曰舊有官渠備火久塞當疏予拒之曰甫下車未能反<lb/>
<pb n="KR2k0045_WYG_130-88a"/>
風以拯民災遽興征役勞民力費民財殆有不可未幾<lb/>
旬日回禄三報民心驚悸予曰古渠之䟽或有待於予<lb/>
也及詢吏民耆老謀諸僚友皆曰當䟽遂督集夫匠循<lb/>
舊堰址疊石覆土高數尺濶丈餘堰固勝昔瀹渠培圳<lb/>
決壅砌頽未半月吿成上下流通外而原隰坵畦内而<lb/>
井塘池圃灌溉霑足居民飲食滌濯咸取給焉繼後防<lb/>
微杜漸視其塞者即䟽之水流不息適今戊寅上已前<lb/>
予與諸同寅巡行渠堰處見嶅谿委㑹地勢殊勝嘉其<lb/>
<pb n="KR2k0045_WYG_130-88b"/>
景而憩焉縣尹張參亦與畫經久之計欲建亭立石以<lb/>
記事逾月亭完予攜僚友㑹飲以落之棟簷軒昻牕扉<lb/>
耿爽背巖谷靣洄流穿石越嵌湍激潺湲前有怪石盤<lb/>
踞巋然□然如企如伏其逺翠巒屛環列巃嵸傍村多<lb/>
楓柟松篁近渚多蘭芷蔬蒲野花競香幽鳥諧鳴駭娛<lb/>
心目予歎曰山水之景在在有之顧所遇何如耳㑹稽<lb/>
山隂不有蘭亭則翠峰流觴付之荒没斯亭之作山増<lb/>
其輝水益其媚信有徵乎令尹請予名亭以記予遜在<lb/>
<pb n="KR2k0045_WYG_130-89a"/>
座者各立名擇之少頃有曰香泉有曰清流予知香泉<lb/>
蓋取醉翁瑯琊泉香酒冽之義清流盖取五栁東臯臨<lb/>
流賦詩之義命名雖美吾懼後人欣慕異景將以為登<lb/>
㳺逸樂之所與古渠通塞不加之意焉予欲名曰浚渠<lb/>
使登斯亭者知為渠而建又知渠開創於前者如彼之<lb/>
難繼浚於後者如此之易利澤及民者又如此大且逺<lb/>
修葺䟽導自不容懈利民之功將垂之無窮豈特專美<lb/>
於前哉衆皆稱善遂扁諸亭而刻諸石<lb/>
<pb n="KR2k0045_WYG_130-89b"/>
　　安義縣治記　　　　　　　　　余　祐<lb/>
古昔聖王徳足覆冒天下而邦畿之大乃止千里外此<lb/>
則裂土分封不勝其多何也公天下之心固不視為已<lb/>
有而地廣民衆澤難克周堯舜猶病博施濟衆况其餘<lb/>
乎自夫秦廢封建設郡邑民失常主任令者率以所居<lb/>
為傳舍更值疆域袤廣中人材力遂多滲漏民果奚賴<lb/>
也哉是故衆建諸侯而寡其力賈生預處七國之良謀<lb/>
也均分郡邑而小其疆豈非恤民保治之善䇿乎安義<lb/>
<pb n="KR2k0045_WYG_130-90a"/>
縣境舊𨽻建昌總一十六鄉其去縣治最逺者曰安義<lb/>
南昌卜鄰控鶴依仁五鄉境界南接奉新東接新建西<lb/>
接靖安鄰邑有不逞者率以其地便於隠匿而五鄉無<lb/>
賴或從而黨之此盗之所以衆也𢎞治年間首賊徐九<lb/>
齡徒從既衆拒敵官兵正徳戊辰逆瑾擅威毒痡元元<lb/>
於是奉新靖安賊勢猖獗五鄉醴源等處亦各有賊應<lb/>
之逺邇騷然時則監司憲副宗君璽督兵勦伐五鄉大<lb/>
姓若楊振黄元受彭尚文等家各懐桑梓之憂共率子<lb/>
<pb n="KR2k0045_WYG_130-90b"/>
弟族屬佃從輔翼官兵一乃心齊乃力遂擒賊首而其<lb/>
黨未盡平衆欲乘勝屠之宗君執不可曰嗜殺人者必<lb/>
干和氣恐致他變孰與分縣治安輯反側俾自新乎於<lb/>
是五鄉之地就其所謂大塘者設縣治以為民極藩臬<lb/>
諸君僉謀既定疏奏報可適巡撫都御史孫公燧下車<lb/>
之初慨然行之深慮盗以民貧而起若更勞費民之力<lb/>
財非所以弭盗也而工役浩繁勢難從省乃多方措畫<lb/>
凡可佐其費者小則便宜行之大則具奏取決於是一<lb/>
<pb n="KR2k0045_WYG_130-91a"/>
錢不歛於民而事克濟矣遂屬僉憲王君疇先視形勢<lb/>
繼檄建昌令方鐸相厥土宜適刑部主事楊君鳯奉命<lb/>
決江北獄事竣便道歸省楊舊邑著姓而主事君素負<lb/>
才幹善處大小乃偕方令至大塘舊有地讖甚吉蓋其<lb/>
地勢自髙而下分列前後横疊而大江之流初遶其南<lb/>
折旋遶東然後長逝四靣諸山環拱近卑而逺髙五支<lb/>
俱平衍澮澗分明形勢之美可想見也乃以中支為縣<lb/>
治為府館中後一支為官衙再後二支為察院為布按<lb/>
<pb n="KR2k0045_WYG_130-91b"/>
分司為城隍廟中前一支為文廟儒學再前二支民庶<lb/>
廬舍聚焉經畫既定僉憲王君崇仁來覈實仍㑹楊君<lb/>
一一審正厥位凡為公宇一區各具門廊堂寢庖湢廨<lb/>
宇吏舍監房周繚以垣若隂陽醫官養濟院預備倉罔<lb/>
不完美經始於正徳丁丑秋九月逾年戊寅春三月遂<lb/>
吿落成都憲孫公洎巡按屠君僑謂縣治既設當有名<lb/>
稱安義雖専一鄉名義實美且不失舊即以上請竟不<lb/>
易焉新篆印記肇置官僚而縣令王軾初捧檄至未幾<lb/>
<pb n="KR2k0045_WYG_130-92a"/>
遂罷去府判林寛署掌邑事銳意有為若泮池社圃起<lb/>
運倉街渠更舖以次舉行時治基雖定猶未城也而邑<lb/>
侯零陵熊价至毅然以為已任越明年政通人和呼父<lb/>
老而謀之曰作邑所以為民也邑而非城如防民何乃<lb/>
量其高廣計其所費伐石於匠氏造磚於窑户取市地<lb/>
價而給散之均百姓力而搬運之民不苦勞翕然就緒<lb/>
其四城有門急遞有舖龍津有亭南北壇壝之牆屋鄉<lb/>
賢名宦之祠堂類皆侯之餘事也至是十室之邑百度<lb/>
<pb n="KR2k0045_WYG_130-92b"/>
具舉煥然維新五鄉之民顒然瞻仰昔之盗賊今皆化<lb/>
為良善矣楊君偕予同官廣右因屬予追述其事將以<lb/>
刻石用俾後來有所考焉<lb/>
　<lb/>
　<lb/>
　<lb/>
　<lb/>
　江西通志卷一百三十<lb/>
</p>
<p>
</p>
  </div>
</body>
</text>
</TEI>
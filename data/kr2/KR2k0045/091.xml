<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷九十一</head> <lb/>
    <p>
<pb n="KR2k0045_WYG_091-1a"/>
欽定四庫全書<lb/>
　江西通志卷九十一<lb/>
　　人物<hi>二十六</hi>
　　　南康府<lb/>
　南北朝<lb/>
周續之字道祖雁門人其先過江居建昌八嵗喪母哀<lb/>
　戚過於成人奉兄如事父晉太守范寗立學集徒續<lb/>
　之年十二詣寗受業數年通五經五緯號曰十經名<lb/>
<pb n="KR2k0045_WYG_091-1b"/>
　冠同門稱為顔子既而閒居讀易老入廬山事沙門<lb/>
　慧逺時彭城劉遺民遁跡廬山陶淵明亦不應徵命<lb/>
　謂之潯陽三隱嘗以嵇康髙士傳得出處之美因為<lb/>
　之注武帝遣使迎之禮賜甚厚每曰眞髙士也通毛<lb/>
　詩六義及禮論注公羊傳<hi>南史</hi>
李遷哲字彦安南康人後梁明帝時黔陽蠻田等抄掠<lb/>
　江中為患遷哲出討殺獲甚多尋詔遷哲鎮襄陽陳<lb/>
　將章昭達攻逼江陵告急於襄州衛云直令遷哲徃<lb/>
<pb n="KR2k0045_WYG_091-2a"/>
　救<hi>湖廣通志</hi>
司馬暠建昌人仕陳為大中大夫性至孝母病亟禱於<lb/>
　先祠願以身代母果得痊<hi>明一統志</hi>
司馬延義字希忠建昌人為陳司徒從事中郎事親孝<lb/>
　居喪哀毁朔望詣墓哭奠路旁老栢遂為枯瘁<hi>林志</hi>
凌恭字遵徳建昌人精通五經埋名晦跡煬帝時召為<lb/>
　學士<hi>同上</hi>
　唐<lb/>
<pb n="KR2k0045_WYG_091-2b"/>
張懐約字進宏建昌人初仕隋歸唐為温州司馬博學<lb/>
　強記文詞典麗講三禮三傳出諸儒之右性尚簡約<lb/>
　後隱於當陽山莫知所終<hi>明一統志</hi>
郭元靖字長寧建昌人才兼文武隋末興兵保衛鄉里<lb/>
　歸唐累官䖍撫吉三州司馬衡州刺史所在以廉謹<lb/>
　稱<hi>豫章書</hi>
徐元之建昌人幼穎悟通經史年十七第進士為監察<lb/>
　御史累遷邠王府長史改曹州刺史有文集十卷<hi>林志</hi>
<pb n="KR2k0045_WYG_091-3a"/>
熊孝子名仁瞻洪州海昬縣人性至孝為袁州宜春縣<lb/>
　丞喪母奉柩歸卜葬縣西歸義鄉岡阜嶮峻喪轝莫<lb/>
　能致孝子念非水道不可達誓傾家資掘地為川以<lb/>
　通江方庀工俄而天大雨水自墓旁近地湧出成川<lb/>
　與江流接舟以得達既葬結廬墓側居六年有慈烏<lb/>
　來巢之異觀察使路嗣恭以聞勅旌其門孝子官至<lb/>
　蕭山縣令卒世名其川曰孝子港橋曰孝感橋里曰<lb/>
　孝錫坊<hi>王忠文傳</hi>
<pb n="KR2k0045_WYG_091-3b"/>
　　按海昬縣漢屬豫章郡即今南康府建昌縣地唐<lb/>
　　𨽻洪州宋太平興國七年置南康軍割洪州之建<lb/>
　　昌𨽻焉故孝子應入南康然考後漢書海昬自永<lb/>
　　元十六年分立建昌縣宋元嘉中廢海昬移建昌<lb/>
　　居焉宋書郡國志唐書地理志洪州所屬縣俱無<lb/>
　　海昬今傳以孝子為唐洪州海昬縣人不審所據<lb/>
　　前志未載今采忠文集補<lb/>
朱如璧建昌人早孤家貧賣薪易食以養母寒則温席<lb/>
<pb n="KR2k0045_WYG_091-4a"/>
　暑則揮蚊二十餘年無倦採訪使韋虚舟雅重之<hi>安志</hi>
　宋<lb/>
洪文撫南康建昌人本姓殷犯宣祖偏諱改焉曽祖諤<lb/>
　唐䖍州司倉叅軍子孫衆多六世義居室無異爨就<lb/>
　所居雷湖北創書舍招來學者至道中本軍以聞遣<lb/>
　内侍裴愈齎御書百軸賜其家文撫遣弟文舉詣闕<lb/>
　貢土物為謝太宗飛白一軸曰義居人以賜之命文<lb/>
　舉為江州助敎又詔表其門閭自是每嵗遣子弟入<lb/>
<pb n="KR2k0045_WYG_091-4b"/>
　貢必厚賜荅之文撫兄子待用登咸平進士至都官<lb/>
　員外郎<hi>宋史</hi>
　　按前志有劉彦誠傳以為都昌人仲武之父錡之<lb/>
　　祖既又加駁正據宋史劉仲武劉錡傳本秦州人<lb/>
　　今查陜西通志有劉仲武則與都昌無涉也故刪<lb/>
　　之<lb/>
孫琛冕子冕請白鹿洞故址為歸老地詔從之未歸而<lb/>
　卒琛即其址家焉皇祐中以家資置學館十間扁曰<lb/>
<pb n="KR2k0045_WYG_091-5a"/>
　白鹿書堂以敎子弟就學者稟之郭祥正為記仕至<lb/>
　禮部郎中<hi>林志</hi>
陶唐字元堅星子人潛之裔通六經精子史尤長於春<lb/>
　秋發明奥㫖後學名士多出其門<hi>同上</hi>
李亮采建昌人臨川鄒餘呉履中相繼為鄂州通城知<lb/>
　縣於學宫建資源堂以書幣聘亮采典敎事力學以<lb/>
　待舉修已以致人士皆樂就之<hi>黃山谷資源堂記</hi>
李常字公擇南康軍建昌人也舉進士調江州判官宣<lb/>
<pb n="KR2k0045_WYG_091-5b"/>
　州觀察推官發運使楊佐薦改秩常推其友劉琦佐<lb/>
　曰不見此風久矣并薦之議者謂常能舉善而謂佐<lb/>
　為知人除祕閣校理熙寧初自太常博士改右正言<lb/>
　時方更法常言始建三司條例司已致天下之議至<lb/>
　於均輸青苗歛散取息傅會經義人且太駭又言州<lb/>
　縣有不散常平錢而但使民出息者詔常具姓名以<lb/>
　聞常不以聞遂落校理通判滑州嵗餘復職知鄂湖<lb/>
　齊三州召為太常少卿遷禮部侍郎哲宗立進吏部<lb/>
<pb n="KR2k0045_WYG_091-6a"/>
　侍郎常上七事曰崇廉恥存鄉舉别守宰廢貪賍謹<lb/>
　疑獄擇儒師修役法又論役法差免二科以為法無<lb/>
　新陳便民為是今使民俱出資則貧者難辦俱出力<lb/>
　則富者難堪盍各從其願庶幾可久加龍圖閣直學<lb/>
　士論取士請分詩賦經義為兩科以盡所長改兵部<lb/>
　尚書辭不拜出知鄧州徙成都府而卒年六十四有<lb/>
　文集奏議六十卷詩傳十卷元祐會計錄三十卷常<lb/>
　少讀書於廬山五老峰白石菴之僧舍書幾萬卷既<lb/>
<pb n="KR2k0045_WYG_091-6b"/>
　貴思欲遺後之學者乃藏於山中時人目其居曰李<lb/>
　氏藏書山房而蘇軾為記其事云<hi>東都事略</hi>
崔閑字誠老星子人讀書不務進取襟懐清曠以琴自<lb/>
　娯結廬於玉澗號睡足菴自謂玉澗道人東坡過之<lb/>
　曰醉翁喜瑯琊山水沈遵以琴寫其聲惜乎無辭今<lb/>
　玉澗道人妙於琴故因其聲而為辭以補石刻在郡<lb/>
　齋<hi>林志</hi>
陳圓字徳方星子人飽學獨行甞應制科尋隱後山名<lb/>
<pb n="KR2k0045_WYG_091-7a"/>
　輩多出其門黃魯直訪之賦詩有域中咫尺雲橫棧<lb/>
　獨倚前山望後山之句又名其堂曰獨善<hi>林志</hi>
陳慕<hi>一作篆</hi>字必正星子人宣和進士少從陳瑩中劉壯<lb/>
　輿蘇養直遊廉靜有守厯任州縣所至有政聲及佐<lb/>
　大藩或勸求郡不肯屈節厯倅洪潭明三郡以祖業<lb/>
　遜兄初預寄居後山號星灣先生子準字正臣以父<lb/>
　蔭補官年五十即挂冠歸<hi>林志</hi>
李公懋字子勉建昌人建炎進士累官江西提舉召對<lb/>
<pb n="KR2k0045_WYG_091-7b"/>
　陳五事擢監察御史髙宗駐蹕建康大臣請還臨安<lb/>
　公懋力排秦檜以為不可疏三上不報出為湖北提<lb/>
　刑累遷太府少卿終湖南漕<hi>林志</hi>
曹興宗字伯起都昌人紹興進士仕至㕘軍贈光祿大<lb/>
　夫所至政聲籍甚子三人長彦純次彦約俱受業朱<lb/>
　子之門彦約自有傳<hi>人物志</hi>
雷潨字朝宗建昌人胡銓一見大嘉賞張栻尤推重之<lb/>
　<hi>同上</hi>
<pb n="KR2k0045_WYG_091-8a"/>
蕭之敏字敏中都昌人登進士授監察御史累官吏部<lb/>
　侍郎出為湖南轉運副使終祕閣修撰周必大銘其<lb/>
　墓<hi>林志</hi>
戴師愈號玉谿子星子人博學強記摭廬山古今人物<lb/>
　著列傳十三卷又作麻衣易後登隆興進士授湘隂<lb/>
　簿<hi>同上</hi>
曹彦約字簡甫都昌人淳熙進士嘗從朱子講學薛叔<lb/>
　似宣撫京湖辟主管機宜文字漢陽闕守檄攝軍事<lb/>
<pb n="KR2k0045_WYG_091-8b"/>
　時金人大入郡兵素寡弱彦約捜訪土豪得許卨俾<lb/>
　總民兵趙觀俾防水道党仲昇將宣撫司軍屯郡城<lb/>
　金重兵圍安陸遊騎闖漢川彦約授觀方略結漁户<lb/>
　拒守南河觀逆擊斬其先鋒且遣死士焚其戰艦金<lb/>
　人大敗去又遣仲昇刧金人砦殺千餘人以守禦功<lb/>
　進秩二等就知漢陽尋提舉湖北常平遷湖南轉運<lb/>
　判官時盜羅世傳李元礪等相繼竊發桂陽茶陵安<lb/>
　仁三縣皆破彦約至彼督運人心始定遷知潭州湖<lb/>
<pb n="KR2k0045_WYG_091-9a"/>
　南安撫世傳素與元礪有隙至是密請圖元礪以自<lb/>
　効彦約錄賞格報世傳遂禽元礪彦約還長沙未幾<lb/>
　復出督戰餘黨悉平擢右侍郎官出為利路轉運判<lb/>
　官兼知利州闗外乏食彦約悉發本司所儲減價遣<lb/>
　糶勸分免役通商蠲稅民賴以濟差知寧國府又改<lb/>
　知隆興府江西安撫遷大理少卿以寶謨閣待制知<lb/>
　成都理宗即位擢兵部侍郎入對勸帝講學防近習<lb/>
　次言當以慶厯元祐聴言為法以紹聖崇觀諱言為<lb/>
<pb n="KR2k0045_WYG_091-9b"/>
　戒比年以來有以賣直好名之說見於奏章者願陛<lb/>
　下倚忠直如蓍龜去邪佞若蟊賊其有沮撓讜言者<lb/>
　必加斥逐會下詔求言彦約薦隆州布衣李心傳素<lb/>
　精史學乞官以初品寘之史館遷禮部侍郎授兵部<lb/>
　尚書力辭不拜以華文閣學士致仕卒賜諡文簡<hi>宋史</hi>
黃灝字商伯南康都昌人入太學擢進士第敎授隆興<lb/>
　知徳化縣以興學校為本嵗饉行賑有方光宗即位<lb/>
　遷太常簿請勅有司取政和冠昬喪葬儀及司馬光<lb/>
<pb n="KR2k0045_WYG_091-10a"/>
　髙閌等書參訂行之除太府寺丞提舉常州路常平<lb/>
　秀州海鹽民伐桑柘毁廬屋莩殣盈野而州縣方督<lb/>
　促逋欠灝見之蹙然時有㫖倚閣夏稅遂奏乞併閣<lb/>
　秋苖不俟報行之言者罪其專移居筠州已而削兩<lb/>
　秩灝既歸里幅巾深衣騎驢匡山間若素隱者起知<lb/>
　信州移廣東提㸃刑獄告老不赴卒朱子守南康灝<lb/>
　執弟子禮質疑問難朱子没學禁方厲灝單車徃赴<lb/>
　徘徊不忍去者久之<hi>同上</hi>
<pb n="KR2k0045_WYG_091-10b"/>
　　按黃灝所著有西坡集四十卷卒諡文簡史傳失<lb/>
　　載<lb/>
李燔字敬子建昌人紹熙進士授岳州敎授未上徃建<lb/>
　陽從朱子學至岳州敎士以古文六藝不因時好以<lb/>
　祖母卒解官承重補襄陽敎授復徃見朱子凡諸生<lb/>
　未達者先令訪燔俟有所發乃從而折衷謂人曰他<lb/>
　日任斯道者必燔也朱子没學禁嚴燔率同門徃會<lb/>
　葬不少怵及詔訪遺逸九江守以燔薦辭郡守請為<lb/>
<pb n="KR2k0045_WYG_091-11a"/>
　白鹿書院堂長學者雲集尋添差江西幹辦公事會<lb/>
　洞冦作亂燔請自徃分兵守險馳辯士諭賊順逆禍<lb/>
　福冦皆帖服洪州地下異時贑江漲而隄壊久雨輒<lb/>
　澇燔白於漕帥修之自是田皆沃壤有㫖改通判潭<lb/>
　州真徳秀為長沙帥一府事咸咨燔不數月辭歸時<lb/>
　史彌逺當國自是不復出卒年七十贈直文華閣諡<lb/>
　文定燔入仕凡四十二年而厯官不過七考居家講<lb/>
　道學者宗之與黃幹並稱曰黃李<hi>同上</hi>
<pb n="KR2k0045_WYG_091-11b"/>
馮椅字竒之都昌人受業朱子紹熙進士仕至江西運<lb/>
　幹家居授徒所著易詩書語孟太極圖西銘輯說孝<lb/>
　經章句喪禮小學孔門弟子傳讀史記及詩文志錄<lb/>
　合二百餘卷配饗於學子四人去非仕至諫議大夫<lb/>
　去辨仕至侍郎去弱知寧國府去疾直徽猷閣<hi>人物志</hi>
彭尋字師繹都昌人淮寧府學敎授南圖之孫有文行<lb/>
　鄉里稱曰東園先生嘉定間特奏名<hi>林志</hi>
彭蠡字師范尋之弟文公守南康時門人質疑義辯析<lb/>
<pb n="KR2k0045_WYG_091-12a"/>
　甚精為文公所重號梅坡先生築室訓徒授業江淮<lb/>
　之上官至吏部尚書贈龍圖閣學士<hi>人物志</hi>
彭方字季正都昌人朱子守南康方就學於其門弱冠<lb/>
　魁省闈累官至祭酒兼侍講執法至殿中遷兵部侍<lb/>
　郎請歸加龍圖閣學士諡文定<hi>同上</hi>
馮去非字可遷椅子淳祐進士為宗學諭丁大全為左<lb/>
　諫議大夫三學諸生叩閽言不可下詔禁戒詔立石<lb/>
　三學去非不肯書名碑下未幾以言罷歸舟泊金蕉<lb/>
<pb n="KR2k0045_WYG_091-12b"/>
　山有僧上謁致大全意願無遽歸少俟收召乃奮然<lb/>
　正色曰老夫今歸廬山不復仕矣絶之不與言<hi>明一統志</hi>
鄧輪字伯衡建昌人理宗朝甫七嵗舉神童科十七登<lb/>
　第授黃梅主簿陞江西運幹所在有政聲弟輿字伯<lb/>
　載亦八嵗由神童科理宗朝登第授和州司户<hi>人物志</hi>
熊兆字世卿安義人受業於朱子學得其傳隱居弗耀<lb/>
　自號拙逸子文公為著拙逸子說以遺之<hi>白志</hi>
　　按朱子全集無拙逸子說其裔孫孝廉名秉鐸錄<lb/>
<pb n="KR2k0045_WYG_091-13a"/>
　　以見示附載於後云熊君世卿乞書拙逸二字余<lb/>
　　曰作徳心逸日休作偽心勞日拙毋乃與子之言<lb/>
　　異乎君笑曰彼巧者勞智者憂吾惟拙故逸云爾<lb/>
　　拙非繆悠之謂也物之自然性之天也蔽吾天汩<lb/>
　　吾自然窮年竟嵗方寸擾擾隨富且貴求吾一日<lb/>
　　之逸有終身不可得者矣余曰意逃世網而解天<lb/>
　　刑非君其誰哉<hi>原跋</hi>
陳秬字咸和慕之子任江夏令築堤捍水民徳之調善<lb/>
<pb n="KR2k0045_WYG_091-13b"/>
　化佐淮東總幕築楚州城終池州倅<hi>同上</hi>
陳秠字秀成秬之弟力學忘倦交遊必擇三試禮部不<lb/>
　第遂棄科舉師事文公義理益精<hi>同上</hi>
胡泳字伯量建昌人甞從朱子游不樂仕進學者翕然<lb/>
　尊之稱為洞源先生從祀白鹿洞三賢祠<hi>同上</hi>
周謨字舜弼余宗傑字伯秀李輝字晦叔劉賁字炳文<lb/>
　俱建昌人四人同學於朱子之門並有時名不求仕<lb/>
　進<hi>同上</hi>
<pb n="KR2k0045_WYG_091-14a"/>
吕炎字徳明建昌人與弟吕燾吕煥同遊朱子之門學<lb/>
　成而歸隱居弗仕道徳聞望為時所重<hi>人物志</hi>
周耜字植叟星子人性沈靜博雅好古有詩名常侍父<lb/>
　官襄陽帥臣張杓一見竒之待以殊禮晚集文公語<lb/>
　錄以詔後學江東繡使禮聘為白鹿洞主其講學至<lb/>
　老不倦云<hi>人物志</hi>
江萬里字子逺都昌人少神雋有鋒穎連舉於鄉入太<lb/>
　學有文聲理宗在潛邸嘗書其姓名几研間以舍選<lb/>
<pb n="KR2k0045_WYG_091-14b"/>
　出身厯池州教授沿江制置司兩浙安撫司幹辦公<lb/>
　事召試館職遷著作佐郎兼樞密院檢詳文字知吉<lb/>
　州創白鷺洲書院召為屯田郎官未行遷直祕閣江<lb/>
　西轉運判官權知隆興府創宗濂書院久之以駕部<lb/>
　郎官召遷尚右兼侍講史嵩之罷相拜監察御史遷<lb/>
　殿中侍御史萬里器望清峻論議風采傾動一時帝<lb/>
　眷注尤厚嘗乞祠省母疾不許屬弟萬頃奉母歸南<lb/>
　康旋以母病聞萬里不俟報馳歸至祁門得訃而議<lb/>
<pb n="KR2k0045_WYG_091-15a"/>
　者謂萬里母死祕不奔喪反挾妾媵自隨於是側目<lb/>
　萬里者相與騰謗萬里無以自解坐是閒廢者十有<lb/>
　二年後陸徳輿嘗辨其非辜於帝前賈似道為京湖<lb/>
　宣撫大使以萬里帶行寶章閣待制為㕘謀官元兵<lb/>
　圍鄂似道以右丞兼樞密使移軍漢陽萬里遷刑部<lb/>
　侍郎似道入相萬里兼國子祭酒侍讀入對遷權吏<lb/>
　部尚書同簽書樞密院事隨以言者去官後以原職<lb/>
　權福建轉運使度宗即位召遷㕘知政事萬里始雖<lb/>
<pb n="KR2k0045_WYG_091-15b"/>
　為似道用然性峭直臨事不能無言故每入不能久<lb/>
　在位帝在講筵每問經史疑義及古人姓名似道不<lb/>
　能對萬里常從旁代對似道怒謀逐之萬里四乞祠<lb/>
　不候報出闗後二年知太平州兼江東轉運使召拜<lb/>
　㕘知政事進封南康郡公既至拜左丞相乞祠加觀<lb/>
　文殿大學士提舉洞霄宫尋予祠時年七十有六矣<lb/>
　明年元兵渡江萬里隱草野間為遊騎所執大詬欲<lb/>
　自戕既而脫歸先是萬里聞襄樊失守鑿池芝山後<lb/>
<pb n="KR2k0045_WYG_091-16a"/>
　圃扁其亭曰止水人莫諭其意及聞警執門人陳偉<lb/>
　器手曰大勢不可支余雖不在位當與國為存亡及<lb/>
　饒州城破竟赴止水死左右及子鎬相繼投沼中積<lb/>
　尸如疊事聞贈太傅益國公加贈太師諡文忠<hi>宋史</hi>
江萬頃字子玉號古崖萬里弟厯守大郡所至以循廉<lb/>
　稱知南劍州内寛外明政教備舉以興學為第一義<lb/>
　嘗増置學田以助廩餼家居元兵至境委置私第冒<lb/>
　險難自都昌赴饒州兄所偕子鐸俱被執罵賊而死<lb/>
<pb n="KR2k0045_WYG_091-16b"/>
　<hi>人物志</hi>
陳大猷字文獻都昌人師雙峰饒氏厯仕至從政郎改<lb/>
　黃州軍判官著尚書集傳<hi>人物志</hi>
李成大建昌人登進士徳祐初知金壇郡元兵至與戰<lb/>
　不勝吏民脅成大降乃潛與胡用存謀復金壇事泄<lb/>
　繫獄榜掠不屈遂殺其二子以懼之終不屈笑曰子<lb/>
　為父死臣為君死卒殺之詔贈直祕閣諡忠節<hi>同上</hi>
陳畦字子從秬之子仕襄陽南漳尉調靖州判官魏了<lb/>
<pb n="KR2k0045_WYG_091-17a"/>
　翁薦之不就以通直郎致仕人壯其勇決祖孫相望<lb/>
　皆盛年納祿云<hi>人物志</hi>
王時潛字源魯都昌人隱居不仕累辟皆辭附註禮記<lb/>
　士𩔖宗之<hi>同上</hi>
陳師愷字叔才都昌人專究理學纂述書經蔡傳旁通<lb/>
　行於世<hi>同上</hi>
陳澔字可久大猷子生宋季不求聞達博學好古有禮<lb/>
　記集註行於世學者稱為經歸先生年八十有二卒<lb/>
<pb n="KR2k0045_WYG_091-17b"/>
　元奎章學士虞集題其墓<hi>同上</hi>
　元<lb/>
髙必達建昌人五嵗時父棄家逺遊莫知所適必達既<lb/>
　長晝夜哀慕乃娶妻以養母而厯徃四方求其父十<lb/>
　餘年不得忽傳黃州全真道院中有虛明子者學道<lb/>
　三十年矣本姓髙氏建昌人也匿姓名為道人云必<lb/>
　達詢問知為父即徃拜之具言家世及已之所生嵗<lb/>
　月大父母之喪葬始末因哀號叩頭不已虚明猶瞑<lb/>
<pb n="KR2k0045_WYG_091-18a"/>
　坐不顧久之斥曰我非汝父不去何為必達留侍左<lb/>
　右不少懈辭氣哀惻可矜其徒謂虚明曰師有子如<lb/>
　此忍弗歸乎虚明不得已乃還家必達孝養篤至鄉<lb/>
　里稱之<hi>元史</hi>
　　按髙必達林志訛載建昌府白志據史改正<lb/>
葉清叟字澄心星子人博學工詩為隆興路儒學錄復<lb/>
　調南康嘗入廬山采藥遇異人授以竒方遂精於醫<lb/>
　子宗仁隱居敎授學窮經史授白鹿書院山長逺近<lb/>
<pb n="KR2k0045_WYG_091-18b"/>
　宗之<hi>林志</hi>
謝珪字西蟾建昌人宋丞相謝方叔四世孫至正間以<lb/>
　故官子孫授建寧路擢鹽茶提舉克稱厥職<hi>林志</hi>
燕公楠字國材南康之建昌人宋禮部侍郎肅之七世<lb/>
　孫母雷氏夢五色巨翼入幃遂生公楠十嵗能屬文<lb/>
　再貢於鄉不第後以連帥辟五遷至通判贑州事世<lb/>
　祖既平江南帥臣板授同知贑州事以平廣南功遷<lb/>
　同知吉州路總管府事召至上都奏對稱㫖賜名賽<lb/>
<pb n="KR2k0045_WYG_091-19a"/>
　音囊嘉岱命㕘大政辭乞補外除僉江浙行中書省<lb/>
　事俄移江淮尚書省就僉江淮行尚書省事江淮在<lb/>
　宋為邊陲故多閒田公楠請置兩淮屯田勸導有方<lb/>
　田日以墾除大司農領八道勸農營田司拜江淮行<lb/>
　中書省㕘知政事僧格既敗而蠧政未盡去公楠赴<lb/>
　闕極陳其故請更張以固國本會欲易政府大臣以<lb/>
　問公楠公楠薦巴延布哈等十人又問孰可以為首<lb/>
　相對曰天下人望所屬莫若安通問其次曰諤勒哲可<lb/>
<pb n="KR2k0045_WYG_091-19b"/>
　明日拜諤勒哲為丞相以公楠及布哈為平章政事固<lb/>
　辭改江浙行中書省㕘知政事三十年復為大司農<lb/>
　進河南行省右丞入覲成宗以公楠先帝舊臣慰勞<lb/>
　良至改遷湖廣行省右丞五年召還朝卒賻贈有加<lb/>
　特命朝臣䕶喪南歸<hi>元史</hi>
余仁仲星子人至正間為贑州路知事時尚書噶海㕘<lb/>
　政沁布阿咱爾守贑每與仁仲圖議軍事匡贊甚多<lb/>
　丁酉紅巾圍安慶仁仲言於尚書㕘政曰安慶圍急<lb/>
<pb n="KR2k0045_WYG_091-20a"/>
　當移檄省憲合兵赴援無安慶則江右不可保既謀<lb/>
　不用安慶陷仁仲歎曰國事去矣以疾辭官移家龍<lb/>
　興卒葬西山<hi>府志</hi>
陳徵字明善廬山人居呉中甞從呉澄游學務明理不<lb/>
　慕榮進一時前輩若虞集掲傒斯咸推重之<hi>江南流寓志</hi>
鄭佛生建昌人早孤母病攣貧無以為養日賣菜歸必<lb/>
　為母盥櫛飼飲食扶掖上下掃除便液二十餘年始<lb/>
　終弗怠事聞詔表其門<hi>安志</hi>
<pb n="KR2k0045_WYG_091-20b"/>
　　按安志星子黃直周機黃虞亦皆以孝義著附錄<lb/>
　　於此<lb/>
黃異字民同灝之裔少好學讀書於白鹿書院至元進<lb/>
　士為廣東惠州學錄遷南安道源書院山長元季棄<lb/>
　官歸隱授徒自號節菴有節菴詩集三十卷子朋克<lb/>
　世其家學<hi>同上</hi>
　明<lb/>
于光字大用都昌人少有大志初從徐壽輝署江東宣<lb/>
<pb n="KR2k0045_WYG_091-21a"/>
　慰及陳友諒弑壽輝光歸髙帝拜行樞密院判從征<lb/>
　屢有功擢衛指揮從徐達平淮東浙西擒張士誠取<lb/>
　汴梁克陜洛下潼闗佐都督郭興守之别擊破元左<lb/>
　丞李思齊軍徙守鞏昌庫庫特穆爾數犯邊屢却之<lb/>
　會庫庫偵知大將軍達南還遂襲圍蘭州指揮張温<lb/>
　堅守光帥師援温至馬蘭溪卒遇庫庫軍戰不勝被<lb/>
　執至城下令紿温降光大呼曰吾不幸而擄且死公<lb/>
　等幸堅守大將軍將至矣元將怒殺光城中守益堅<lb/>
<pb n="KR2k0045_WYG_091-21b"/>
　圍遂解上聞使使諭祭配享功臣廟<hi>白志</hi>
陳汝秩字惟寅本廬山人父徵字明善居呉卒惟寅與<lb/>
　弟惟允力貧養母有聞於時惟允為淮張所辟親信<lb/>
　用事聲勢甚重惟寅安貧靜退不能卜一㕓饒介之<lb/>
　謀僦屋以居倪元鎮為作疏國初以人才徵至京以<lb/>
　母老辭歸<hi>列朝詩傳</hi>
干立字彦威南康人學道會稽山中得石室藏書放浪<lb/>
　江湖間與顧仲瑛友善於玉山草堂有行窩焉<hi>同上</hi>
<pb n="KR2k0045_WYG_091-22a"/>
劉誠字伯實都昌人洪武間以明經聘授河南新鄭教<lb/>
　諭所著有栢石集十卷<hi>林志</hi>
余復升字文秩星子人洪武初以賢良薦授濟南章邱<lb/>
　丞總芻粟給大軍民不勞而事集累官至徳州知州<lb/>
　<hi>同上</hi>
楊淞字公謹建昌人通五經洪武八年以經明行修舉<lb/>
　國子監助教陞祭酒<hi>人物志</hi>
葉昭字子宣星子人通經術能文善𨽻古髙尚氣節洪<lb/>
<pb n="KR2k0045_WYG_091-22b"/>
　武初聘為南康府學訓導尋以疾辭所著有樵什集<lb/>
　子二曰堅以孝廉薦累官刑部員外郎曰剛嘗割股<lb/>
　以孝行稱<hi>林志</hi>
查琛字伯玉星子人器量宏逺讀書窺見大義與士大<lb/>
　夫講論古今人物厯厯皆有條貫洪武中以賢良徵<lb/>
　年老不赴其子桴字濟海永樂進士官至禮部祠祭<lb/>
　司郎中以孝友著自號潭隱建有龍潭書院<hi>南康府舊志</hi>
廖敏字悅學星子人洪武中鄉薦選入内閣修永樂大<lb/>
<pb n="KR2k0045_WYG_091-23a"/>
　典任刑部主事宅心公恕讞獄明允為時所稱<hi>林志</hi>
殷革星子人由監生厯官知松江府清慎自守政聲大<lb/>
　著母喪服闋復知南雄時梅嶺險峻行者難阻乃募<lb/>
　民疏鑿通道至今便之致仕卒於家<hi>人物志</hi>
黃維字叔經星子人永樂間由舉人任餘姚知縣政尚<lb/>
　簡易務修學校民有健訟者遣入社學久之化為善<lb/>
　士以母喪歸民計服闋先詣闕請復知餘姚六載考<lb/>
　績民脫履留之未至京卒<hi>同上</hi>
<pb n="KR2k0045_WYG_091-23b"/>
袁容建昌人父洪以軍功授左軍都督容尚永安公主<lb/>
　成祖起兵容帥師援永平下雄縣取漢州攻真定命<lb/>
　還守北平經營調度應機決策繕修備禦屢立大功<lb/>
　永樂癸未錫誥劵封奉天靖難推誠宣力武臣特進<lb/>
　光禄大夫駙馬都尉廣平侯食禄一千五百石子孫<lb/>
　世襲卒贈沂國公諡忠穆傳至成化子瑄嗣絶<hi>府志</hi>
魏源字文淵建昌縣人永樂進士除御史辨松江知府<lb/>
　黃子威誣奏減浙東瀕海漁課巡按陜西西安大疫<lb/>
<pb n="KR2k0045_WYG_091-24a"/>
　奏言諸府倉粟積一千九十餘萬石足支十年今民<lb/>
　疫妨農請輸鈔代兩稅之半從之洪熙初陞浙江副<lb/>
　使宣徳三年召署刑部右侍郎河南旱荒民多轉徙<lb/>
　命為左布政使發倉廩免逋賦雜役雨亦旋降嵗大<lb/>
　豐召還授刑部左侍郎奉命采木四川兼飾邊務未<lb/>
　幾拜刑部尚書正統二年命往大同宣府督察諸將<lb/>
　便宜從事源遣都指揮李謙守獨石楊洪副之劾指<lb/>
　揮杜衡等抵大辟諸將肅然按行諸險要令將吏分<lb/>
<pb n="KR2k0045_WYG_091-24b"/>
　守増修開平龍門城皆甃以甓自獨石抵宣府増置<lb/>
　墩堠免屯軍租一年儲火器為邊備諸依權貴避役<lb/>
　者悉括歸伍邊務修飾還朝按問遼王貴烚事不稱<lb/>
　㫖與何文淵等繫詔獄累月釋還職八年致仕尋卒<lb/>
　<hi>白志</hi>
盧翰字邦臣星子人永樂進士改翰林院庶吉士與二<lb/>
　十八宿之選修永樂大典厯代名臣奏議改吏部主<lb/>
　事<hi>林志</hi>
<pb n="KR2k0045_WYG_091-25a"/>
余鼎字正安復升子永樂進士是科詔選天下文學之<lb/>
　士二十八人以應列宿鼎與焉尋授翰林修撰博學<lb/>
　能文與修聖學心法及髙廟實錄晉侍講尋上章乞<lb/>
　歸鑿釣臺以自娯所著有南坡文集行世<hi>人物志</hi>
張鑑字惟明建昌人永樂進士巡按陜西考察文武劾<lb/>
　舞陽侯薛禄應城伯孫昌不法事糾冢卿郭璡後出<lb/>
　為汝寧知府<hi>同上</hi>
　　按正徳十一年始析建昌置安義人物志以鑑為<lb/>
<pb n="KR2k0045_WYG_091-25b"/>
　　安義人者訛又鑑同邑同榜有胡新者由御史厯<lb/>
　　官按察使見明一統志<hi>原跋</hi>
黃珏字重美異之子少端重勵行永樂戊子舉人為星<lb/>
　子訓導厯安東東阿敎諭典陜右文衡才名為時所<lb/>
　重<hi>同上</hi>
邵嵩字維嶽都昌人永樂進士任監察御史巡按遼東<lb/>
　風采著聞復按廣東以言事逆㫖謫官因疾遂不仕<lb/>
　自號湖山居士有湖山集<hi>同上</hi>
<pb n="KR2k0045_WYG_091-26a"/>
栁芳都昌人永樂進士厯官刑部郎中讞獄平恕陞湖<lb/>
　廣㕘政尋調山西所至有政蹟時論歸之<hi>明一統志</hi>
吕漢字朝宗星子人娶陳氏生一子早喪漢年二十餘<lb/>
　親族勸之再娶漢曰婦失夫理不容改節夫失婦義<lb/>
　猶是也況有子足繼宗嗣何再娶為年八十五而卒<lb/>
　<hi>林志</hi>
江福都昌人以祖壽征陳友諒有功授鎮武衛鎮撫洪<lb/>
　熙元年福襲祖職立功陞本衛指揮同知景泰元年<lb/>
<pb n="KR2k0045_WYG_091-26b"/>
　生擒叛臣喜寧陞後軍都督府都督<hi>同上</hi>
劉衢星子人榮祖之子由鄉舉任長寧敎諭性仁孝宣<lb/>
　徳間舉家罹疾母將危求以身代一夕焚香籲天割<lb/>
　股烹粥啖之母病瘥鄉人以劉孝子名之<hi>明一統志</hi>
梁崑星子人嘗罹疫癘舉家逃避弟病危衆諭使棄之<lb/>
　出避崑曰如崑去弟誰視湯藥竟不去人以友愛稱<lb/>
　之後由監生授建平訓導陞光山敎諭卒於家<hi>同上</hi>
葉瑾星子人少孤姿性英敏既長以詩領宣徳乙夘鄉<lb/>
<pb n="KR2k0045_WYG_091-27a"/>
　薦歴儒官三十年所至訓迪有方人才輩出致仕卒<lb/>
　於家<hi>同上</hi>
朱讓字克遜星子人景泰間由舉人授御史遇事敢言<lb/>
　不畏權勢出按廣東肅振百僚尋陞大理知府多惠<lb/>
　政以疾告歸卒於家<hi>同上</hi>
黃暉字有融建昌人景泰進士授工科給事累陳章疏<lb/>
　奉使滿刺國授一品服色官至廣西僉事綽有政聲<lb/>
　<hi>府志</hi>
<pb n="KR2k0045_WYG_091-27b"/>
余濂字宗因都昌人𢎞治進士任監察御史立朝上章<lb/>
　有陳愚錄巡按遼東有安邊集後謫武進知縣尋㕘<lb/>
　畫征𠞰蘇松海冦有功陞蘇州同知以母憂歸<hi>林志</hi>
邵有道都昌人𢎞治進士厯官汀州知府築郡境以内<lb/>
　橋四十餘座復濠百餘丈上杭永定二縣每以糧米<lb/>
　致爭有道定之吏民俱服爭以永息在任四年五見<lb/>
　甘露郡稱大治擢雲南副使<hi>福建名宦志</hi>
殷廷舉星子人由鄉舉任監利縣值大水至城野俱没<lb/>
<pb n="KR2k0045_WYG_091-28a"/>
　廷舉遂大修諸堤計地任功費不繁而役不困明年<lb/>
　夏鼉淵堤將陷豫與民約曰倘不幸堤陷或死或徙<lb/>
　者將不可勝數民素樂為用即日城野負畚鍤者萬<lb/>
　餘人不期而集須臾堤完復為月堤以障之性勤儉<lb/>
　常衣一布袍夜分乃寐會澤中有盜千人廷舉知難<lb/>
　征勦扁舟入其壘諭以禍福輒散去<hi>湖廣名宦志</hi>
但啓元星子人以舉人知香山縣有惠政時鹽地日削<lb/>
　竈丁逃亡者多額仍舊版至有一人而兼數丁者即<lb/>
<pb n="KR2k0045_WYG_091-28b"/>
　徙之他業仍責其課啟元憫之會清審鹽場丁口數<lb/>
　為力請得除竈民慶為更生<hi>廣東名宦志</hi>
曹文英都昌人事父孝子珘繼父志母疾籲天請代嘗<lb/>
　母糞治療得痊父卒廬墓三年珘子必和事母葉氏<lb/>
　曲盡孝道父母卒俱廬墓三年勅建世孝坊<hi>安志</hi>
　　按文英同邑詹介建昌杜春一姜來聘星子陶誌<lb/>
　　陳家儀安義余大啟周雲騰俱以孝義見安志附<lb/>
　　錄姓名於此<lb/>
<pb n="KR2k0045_WYG_091-29a"/>
左敢星子人父母卒刻像無木憩道傍大樹下望之垂<lb/>
　泣葉遂落主人訝問伐木與之歸刻定省如生有司<lb/>
　以聞詔旌其門<hi>同上</hi>
黃祺字惟徳建昌人正徳甲戌進士任吏部考功清查<lb/>
　積滯厯陞貴州按察使陞雲南布政從都御史毛伯<lb/>
　温征勦安南乞歸恬退自守<hi>人物志</hi>
徐相字文卿都昌人正徳丁夘鄉薦任連州清苦自甘<lb/>
　苖冦逼連征勦有功陞僉事不就而歸連民舉祀名<lb/>
<pb n="KR2k0045_WYG_091-29b"/>
　宦<hi>府志</hi>
陶尚徳字祖容星子人正徳中為諸生時會宸濠之變<lb/>
　守令學博棄城走尚徳倡於衆曰先聖宫殿籩豆樂<lb/>
　器在焉寧死守濠去澤宫無恙登嘉靖進士授御史<lb/>
　有防邊漕糧茶稅諸疏為左都御史協吏部考察晉<lb/>
　少司空董築外羅城陞刑部尚書加太子太保一品<lb/>
　俸賜玉歸田杜門著賔廬藁鷗波亭集穆宗御極特<lb/>
　賜存問卒賜祭葬<hi>人物志</hi>
<pb n="KR2k0045_WYG_091-30a"/>
周志偉安義人嘉靖進士任工部主事清理蘆課改釐<lb/>
　夙弊陞台州知府治河賑荒民建生祠厯四川兵備<lb/>
　副使彞苖服心畨人塑像居家恬退所著有陽山集<lb/>
　及台州倡和集<hi>同上</hi>
周希貴字子良安義人賦性剛方禔躬耿直初任石首<lb/>
　教諭陞井陘令尋陞嘛哈知州抑制土官彞苖輸心<lb/>
　管大理銀厰稅革除萬金厯官二十餘載清介不易<lb/>
　<hi>府志</hi>
<pb n="KR2k0045_WYG_091-30b"/>
呉尚禮星子人嘉靖二年由監生除授歸善主簿蠻冦<lb/>
　入境尚禮奮不顧身督兵勦賊遂為所害<hi>人物志</hi>
陶一貫字孔啟星子人由選貢除福建布政司理問退<lb/>
　休因寓白下聞倭賊潜入蘇松刼掠淮揚逼近留都<lb/>
　自赴軍門請師督討駐師呉江軍威大振次募兵海<lb/>
　上遇賊於淛江徳清縣力戰而没都御史譚綸并兩<lb/>
　院奏聞贈奉議大夫立廟崇祀<hi>同上</hi>
熊儐字敬吾星子人為諸生時即棄舉子業潜心性學<lb/>
<pb n="KR2k0045_WYG_091-31a"/>
　授徒白鹿初與布衣章潢語未合後聞羅近溪得陽<lb/>
　明㫖要徒步徃南昌與語移時若合符契所著有易<lb/>
　經翼㫖熊子庸言羅氏一貫編匡樵野詠等書<hi>同上</hi>
余經元字冠卿都昌人星子貢士居親喪毁瘠過禮兄<lb/>
　經魁困於賦經元鬻已産以佐兄嘗登白鹿講堂為<lb/>
　致知格物之學有義利辨性教志氣諸解天啟間郡<lb/>
　司理李仲達值璫燄羅獄經元質田得若干緡為諸<lb/>
　生倡義及卒黃石齋表其墓<hi>府志</hi>
<pb n="KR2k0045_WYG_091-31b"/>
余應桂字二磯都昌人萬厯進士厯知武康龍巖海澄<lb/>
　三縣徵授御史户部尚書畢自嚴殿試讀卷取陳于<lb/>
　泰為第一首輔周延儒姻也應桂劾其朋比行私已<lb/>
　復列上延儒貪邪傾險狀言納孫元化參貂則事皆<lb/>
　曲徇受楊鶴重賂則力主撫議他事干犯國法多𩔖<lb/>
　此帝方眷延儒厚責應桂已而賊陷登州元化被執<lb/>
　應桂以元化貽禍封疆皆延儒曲庇所致復力攻之<lb/>
　帝怒貶三秩引疾歸崇禎七年還朝出按湖廣捐贖<lb/>
<pb n="KR2k0045_WYG_091-32a"/>
　鍰十餘萬金募壯士繕城治器明年賊漸逼承天應<lb/>
　桂身䕶獻陵乗城守禦期滿當代命再巡一年盧象<lb/>
　昇撫鄖陽絀軍需應桂貽以贖鍰萬五千象昇改撫<lb/>
　湖廣應桂頌其忠謀請畀重權令掃蕩羣賊已而象<lb/>
　昇赴汝雒賊老回回等走徳安黃州應桂急檄大將<lb/>
　秦翼明拒擊而奏報屬城失事具以實聞期滿當代<lb/>
　復留巡撫王夢尹罷即擢應桂右僉都御史代夢尹<lb/>
　其冬總理熊文燦至廣布招降之令劉國能先降明<lb/>
<pb n="KR2k0045_WYG_091-32b"/>
　年春張獻忠亦降馬進忠西走馬光玉賀一龍李萬<lb/>
　慶順義王九條龍等衆十餘萬盡萃於麻城黃安應<lb/>
　桂分兵扼要害會光玉一龍乞降應桂遣使往諭而<lb/>
　遣將擊順義王等於黃福店賊遂走黃安會文燦至<lb/>
　麻城應桂請協擊不從賊復東走江北為左良玉所<lb/>
　遏折而走廣濟蘄水惟光玉一龍觀望不動己文燦<lb/>
　檄諸道兵合擊賊於茶山賊於應桂所分地逸出文<lb/>
　燦遂劾其後期誤軍兵部尚書楊嗣昌恨應桂曽劾<lb/>
<pb n="KR2k0045_WYG_091-33a"/>
　其父奏逮之應桂陳撫勦始末白已無罪而力詆文<lb/>
　燦不納逮至下獄初應桂慮獻忠反覆貽書文燦言<lb/>
　獻忠惡已有端可先未發圖之其書為獻忠邏者所<lb/>
　得獻忠牒鄖陽巡撫戴東旻言撫軍欲殺我語甚悖<lb/>
　東旻聞之文燦文燦遂再糾應桂以私書貽誤封疆<lb/>
　帝怒下法司并按應桂疏辨且言獻忠布賊孔道邀<lb/>
　劫公移總理噤不敢問奈何反據賊口誣臣帝亦不<lb/>
　納應桂竟遣戍已而獻忠反文燦伏誅東旻亦瘐死<lb/>
<pb n="KR2k0045_WYG_091-33b"/>
　獄中廷臣交章薦應桂督師孫傳庭戰没命應桂兼<lb/>
　右僉都御史徃代之應桂以無兵無餉入見帝而泣<lb/>
　帝但遣京軍千人䕶行給御用銀萬兩銀花四百銀<lb/>
　牌二百為軍前賞功之用而已應桂將至山西賊已<lb/>
　入其境逡巡不敢進帝責以逗遛奪職命新擢陜西<lb/>
　巡撫李化熙代之化熙亦不能進也未幾京師陷應<lb/>
　桂遂家居不出久之死於難<hi>白志</hi>
徐大相字覺斯安義人萬厯進士授東昌推官稍遷國<lb/>
<pb n="KR2k0045_WYG_091-34a"/>
　子愽士百僚將早朝中官盧受傳免衆趨出受從後<lb/>
　姍侮大相歸草二疏一論遼左事一論受奸邪時接<lb/>
　疏者即受也見遼事疏曰此小臣亦敢言事及帝閱<lb/>
　第二疏顧受曰此即論汝罪者受錯愕叩頭流血請<lb/>
　罪曰奴當死疏乃留中明年遷兵部主事調稽勲移<lb/>
　考功進驗封員外郎進士薛邦瑞為其祖蕙請諡大<lb/>
　相與尚書張問達議如其請熹宗方惡䘏典冗濫鐫<lb/>
　大相三秩出之外大學士葉向髙都御史趙南星等<lb/>
<pb n="KR2k0045_WYG_091-34b"/>
　連疏救乃改鐫二秩大相方候命羣奄黨受者數十<lb/>
　輩持梃譟於門曰若猶戀此署耶捜大相槖止俸金<lb/>
　七十兩乃鬨然散崇禎元年起故官厯考功文選奏<lb/>
　陳遵明㫖疏淹滯破請託肅官評正選規重掌篆崇<lb/>
　禮讓勵氣節抑僥倖覈吏弊十事帝即命飭行故尚<lb/>
　書孫丕揚等二十六人為魏忠賢削奪大相請復其<lb/>
　官不許旋以起廢忤㫖貶秩父憂歸卒於家<hi>同上</hi>
熊徳陽號清嶼建昌人萬厯進士授髙明縣考選刑科<lb/>
<pb n="KR2k0045_WYG_091-35a"/>
　給事中天啟初差祭北鎮調外崇禎己巳起兵科給<lb/>
　事庚午副黃道周典試浙江<hi>安志</hi>
徐孔徒字服子都昌人萬厯舉人授四川卭州牧在任<lb/>
　七載賢聲特著乙酉張獻忠陷城抗節死焉<hi>人物志</hi>
但宗皋號陶村星子人天啓辛酉鄉薦任開化令歸休<lb/>
　杜門著述有廬山詩文二紀湖南講書太極圖說驢<lb/>
　背語<hi>府志</hi>
熊士愷字仲髙徳陽次子事親能養志天啓鄉薦人稱<lb/>
<pb n="KR2k0045_WYG_091-35b"/>
　真孝廉焉有舟子失金誣其僕不辨輒倍數償之會<lb/>
　館同舍有爭席者質於士愷立推己席委之同舍生<lb/>
　慙更相讓其克己𩔖如此<hi>同上</hi>
淦君鼎號四極建昌人崇禎嵗貢選贑州府學司訓丙<lb/>
　戌吉州陷君鼎與諸生守贑謂其長子𢎞斌曰我與<lb/>
　城亡邱壠可念勿以吾為憂城陷不屈死先是次子<lb/>
　𢎞祐傷箭不起是日三子𢎞祉於廨中以詈罵被殺<lb/>
　妻熊氏𢎞祐婦熊𢎞祉婦李孫闗生秀貞婢吕氏端<lb/>
<pb n="KR2k0045_WYG_091-36a"/>
　香輩並赴井死惟𢎞斌脫歸備識一門貞烈狀云<hi>人物</hi>
　<hi>志</hi>
國朝<lb/>
熊維典號約生建昌人明崇禎間兵科給事順治十四<lb/>
　年巡撫蔡士英按察李長春禮請主鹿洞書院教<hi>白鹿</hi>
　<hi>洞志</hi>
宋之盛字未有星子人明崇禎己夘以春秋薦赴禮部<lb/>
　試不第歸鄉里不入城市以講學為己任其學以明<lb/>
<pb n="KR2k0045_WYG_091-36b"/>
　道為宗以識仁為要於二氏㣲言奥㫖隨手箋訂抉<lb/>
　摘異同非如世之闢異論者舍精而攻其觕也與旴<lb/>
　江謝文洊為最契晚讀胡敬齋居業録持敬工夫益<lb/>
　宻少孤事兩兄如父戊申五月以疾卒同邑有查小<lb/>
　蘇者亦棄諸生山居不出年九十而終<lb/>
陳其誠字獻赤安義人明崇禎間以選貢任行唐令剛<lb/>
　介不避勲貴吏民畏愛致仕歸林課農訓子順治丙<lb/>
　戌間有司敦請鄉飲大賔<hi>縣志</hi>
<pb n="KR2k0045_WYG_091-37a"/>
徐碭字三連安義人順治辛夘舉人任湖廣益陽知縣<lb/>
　奉檄招撫叛逆呉三桂被害贈僉事予祭葬蔭一子<lb/>
　入監<hi>安志</hi>
王廷憲字斌為安義人博學俊爽明崇禎壬午鄉薦康<lb/>
　熙丙午宰歙縣聞父喪瀝血辭職以新例奪情哀毁<lb/>
　骨立累章陳情終制乃得請抵家撫柩慟哭吐血數<lb/>
　斗逾年遂卒著有葛廬集家訓詩文行世<hi>同上</hi>
干特字達士星子人南豐湯來賀主鹿洞極奬其文行<lb/>
<pb n="KR2k0045_WYG_091-37b"/>
　為及門冠閩撫張伯行聞其賢聘主鰲峯書院以衰<lb/>
　老未就自為諸生厯試冠軍僅以貢終以子建邦貴<lb/>
　封文林郎著有志道編<hi>白志</hi>
干建邦字淑掌特子康熙庚辰進士宰舞陽時值大澇<lb/>
　甫下車惻然不待詳允即先發貯粟民賴以活復舞<lb/>
　泉書院置田聚書豫有蝗獨不入舞陽境上官異之<lb/>
　以外艱去民懐徳立祠先是需次家居當事聘主鹿<lb/>
　洞父子繼居講席著有鹿洞續言及湖山堂集<hi>同上</hi>
<pb n="KR2k0045_WYG_091-38a"/>
李夢蘭建昌人負勇略耿逆叛夢蘭招集義勇保障地<lb/>
　方以功授同知銜尋知雲南楚雄縣兵亂後累嵗逋<lb/>
　賦甚多民無以供力請大吏疏題豁免以孫鳳翥貴<lb/>
　贈通議大夫<hi>李光地傳</hi>
周倬建昌諸生族有以貧鬻妻者倬力助之得完聚火<lb/>
　及倬居父柩在堂倬哀號籲救乃返風獲免人以為<lb/>
　孝感焉<hi>崇祀錄</hi>
王廷實安義諸生性孝父喪明廷實䑛之而開執親之<lb/>
<pb n="KR2k0045_WYG_091-38b"/>
　喪哀慕三年閩冦犯境聫鄉勇搗賊巢邑賴以安卒<lb/>
　祀鄉賢<hi>同上</hi>
　　按安志所載安義王家衡星子詹學閔俱以孝義<lb/>
　　稱附志於此<lb/>
　<lb/>
　<lb/>
　<lb/>
　江西通志卷九十一<lb/>
</p>
<p>
</p>
  </div>
</body>
</text>
</TEI>
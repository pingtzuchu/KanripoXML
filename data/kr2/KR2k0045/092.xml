<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷九十二</head> <lb/>
    <p>
<pb n="KR2k0045_WYG_092-1a"/>
欽定四庫全書<lb/>
　江西通志卷九十二<lb/>
　　人物<hi>二十七</hi>
　　　九江府<lb/>
　晉<lb/>
翟湯字道深尋陽人篤行純素仁讓廉潔不屑世事耕<lb/>
　而後食人有餽贈雖釡庾一無所受永嘉末冦害相<lb/>
　繼聞湯名徳皆不敢犯司徒王導辟不就隱於縣界<lb/>
<pb n="KR2k0045_WYG_092-1b"/>
　南山始安太守干寶與湯通家遣船餉之勅吏云翟<lb/>
　公廉讓卿致書訖便委船還湯無人反致乃貨易絹<lb/>
　物因寄還寶寶益歉愧焉咸康中征西大將軍庾亮<lb/>
　上疏薦之徵為國子博士湯不起建元初庾翼北征<lb/>
　石季龍大發僮客以充戎役勅有司特蠲湯所調湯<lb/>
　悉推僕使委之鄉吏吏奉㫖不受湯依所調限放免<lb/>
　其僕使令編户為百姓康帝復以散騎常侍徵固辭<lb/>
　老疾不至年七十三卒於家<hi>晉書</hi>
<pb n="KR2k0045_WYG_092-2a"/>
翟莊字祖休以孝友著名遵父湯之操不交人物語不<lb/>
　及俗惟以弋釣為事及長不復獵或問曰獵漁是害<lb/>
　生之事先生止去其一何哉莊曰獵自我釣自物未<lb/>
　能頓盡故先節其甚者時人以為知言晚節亦不復<lb/>
　釣端居蓽門歠菽飲水州府禮命及公車徵並不就<lb/>
　子矯亦有髙操屢辭辟命矯子法賜孝武帝以散騎<lb/>
　郎徵亦不至世有隱徳云<hi>同上</hi>
周訪字士達本汝南人漢末避地江南至訪四世呉平<lb/>
<pb n="KR2k0045_WYG_092-2b"/>
　因家尋陽訪少沈毅果於㫁割為縣功曹時陶侃為<lb/>
　散吏相與結友察孝廉除郎中上甲令皆不之官元<lb/>
　帝渡江命㕘鎮東軍事尋以為揚烈將軍領兵屯尋<lb/>
　陽鄂陵與甘卓趙誘討華軼軼將周廣燒城以應軼<lb/>
　衆潰執而斬之遂平江州以訪為尋陽太守復命與<lb/>
　諸軍共征杜弢弢遣其將張彦陷豫章王敦時鎮溢<lb/>
　口遣李恒受訪節度與彦交戰訪率帳下將李午等<lb/>
　臨陣斬彦賊遂退歸湘州訪復以舟師造湘城軍達<lb/>
<pb n="KR2k0045_WYG_092-3a"/>
　富口而弢遣杜𢎞出海昏時湓口騷動訪步上柴桑<lb/>
　與賊戰斬首數百賊退保廬陵已而突圍出奔於臨<lb/>
　賀又進訪龍驤將軍豫章太守賜爵尋陽縣侯時梁<lb/>
　州賊帥杜曽等引兵向江陵經造沔口大為冦害元<lb/>
　帝命訪擊之訪有衆八千進至沌陽遣李恒督左甄<lb/>
　許朝督右甄訪自領中軍髙張旗幟曽果畏訪先攻<lb/>
　左右甄訪令其衆曰一甄敗鳴三鼓兩甄敗鳴六鼓<lb/>
　自旦至申兩甄皆敗訪聞鼔音選精銳八百人自行<lb/>
<pb n="KR2k0045_WYG_092-3b"/>
　酒飲之勅不得妄動聞鼔乃進賊未至三十步訪親<lb/>
　鳴鼔將士皆騰躍奔赴曽大潰遂定漢沔以功遷梁<lb/>
　州刺史屯襄陽務農訓卒威風既著逺近恱服智勇<lb/>
　過人為中興名將慨然有平河洛之志聞王敦有不<lb/>
　臣之心訪恒切齒敦雖懐逆謀終訪之世未敢為非<lb/>
　初訪遇善相者謂訪與陶侃曰二君皆位至方嶽功<lb/>
　名略同但陶得上壽周當下壽耳侃小訪一嵗卒時<lb/>
　年六十一諡曰壯二子撫光<hi>同上</hi>
<pb n="KR2k0045_WYG_092-4a"/>
周撫字道和彊毅有父風元帝辟為丞相掾襲爵除鷹<lb/>
　揚將軍武昌太守王敦用為從事中郎與鄧嶽俱為<lb/>
　爪牙敦敗撫與嶽亡走西陽蠻中明年詔原敦黨嶽<lb/>
　撫詣闕請罪有詔禁錮之咸和初司徒王導以撫為<lb/>
　從事中郎出為寧逺將軍江夏相蘇峻作逆撫從温<lb/>
　嶠討之峻平遷監沔北軍事南中郎將鎮襄陽尋遷<lb/>
　豫章太守益州刺史永和初桓温征蜀進撫督梁州<lb/>
　之漢中巴西梓潼隂平四郡軍事鎮彭模擊破蜀餘<lb/>
<pb n="KR2k0045_WYG_092-4b"/>
　冦以功遷平西將軍隗文鄧定等復反立范賁為帝<lb/>
　有衆一萬撫擊破斬之進爵建城縣公征西督䕶蕭<lb/>
　敬文作亂殺將軍楊謹據涪城自號益州牧桓温令<lb/>
　梁州刺史司馬勲等會撫伐之敬文固守自二月至<lb/>
　八月乃出降撫斬之傳首京師升平中進鎮西將軍<lb/>
　在益州三十餘年卒贈征西將軍諡曰襄子楚嗣<hi>同上</hi>
周光少有父風年十一見王敦敦謂曰貴郡未有將誰<lb/>
　可用者光曰明公不恥下問竊謂無復見勝敦以為<lb/>
<pb n="KR2k0045_WYG_092-5a"/>
　寧逺將軍尋陽太守及敦舉兵光率千餘人赴之既<lb/>
　至敦已死王應祕不言光遽見其兄撫曰王公已死<lb/>
　兄何為與錢鳳作賊衆並愕然其夕衆散錢鳳走出<lb/>
　至闔廬洲光捕鳳詣闕贖罪蘇峻作逆隨温嶠力戰<lb/>
　有功賜爵曲江男卒官<hi>同上</hi>
周楚字元孫起家㕘征西軍事從父入蜀拜鷹揚將軍<lb/>
　犍為太守父卒以楚監梁益二州假節襲爵建城公<lb/>
　世在梁益甚得物情時梁州刺史司馬勲作逆楚與<lb/>
<pb n="KR2k0045_WYG_092-5b"/>
　朱序討平之太和中蜀盜李金銀廣漢妖賊李宏並<lb/>
　聚衆為冦楚遣其子討平之卒諡曰定子瓊勁烈有<lb/>
　將略厯數郡代楊亮為梁州刺史建武將軍領西戎<lb/>
　校尉氐人竇衝反欲入漢川安定人皇甫釗京兆人<lb/>
　周勲等謀納衝瓊宻知之收釗勲等斬之尋卒子虓<lb/>
　嗣<hi>同上</hi>
周虓字孟威少有節操州召為祭酒厯官梓潼太守寧<lb/>
　康初苻堅將楊安冦梓潼虓固守涪城遣步騎數千<lb/>
<pb n="KR2k0045_WYG_092-6a"/>
　送母妻從漢水將抵江陵為堅將朱彤邀而獲之虓<lb/>
　遂降於安堅欲以為尚書郎虓曰老母見獲失節於<lb/>
　此母子獲全秦之惠也雖公矦之貴不以為榮况郎<lb/>
　任乎堅乃止每入見堅輒箕踞而坐呼為氐賊堅黨<lb/>
　以虓不遜屢請除之堅待之彌厚後與堅兄子苞謀<lb/>
　襲堅事泄堅引虓問狀虓曰昔漸離豫讓燕智㣲臣<lb/>
　猶漆身吞炭不忘忠節況虓世荷晉恩豈敢忘也生<lb/>
　為晉臣死為晉鬼復何問乎堅曰今殺之適成其名<lb/>
<pb n="KR2k0045_WYG_092-6b"/>
　徙太原後堅復陷順陽魏興獲二守皆執節不撓堅<lb/>
　歎曰周孟威不屈於前丁彦逺潔已於後吉祖沖不<lb/>
　食而死皆忠臣也虓竟以病卒於太原其子興迎喪<lb/>
　冠軍將軍謝元親臨哭之上疏表其厲節冦庭嬰禍<lb/>
　荒裔雖蘇武之賢不復過也贈龍驤將軍益州刺史<lb/>
　贍賜其家<hi>同上</hi>
陶淡字處静太尉侃之孫幼孤好導養之術謂仙道可<lb/>
　祈年十五六便服食絶穀不婚娶家累千金僮客百<lb/>
<pb n="KR2k0045_WYG_092-7a"/>
　數淡終日端拱曽不營問頗好讀易善卜筮於臨湘<lb/>
　山中結廬養一白鹿以自偶親故有候之者輒移渡<lb/>
　澗水莫得近之州舉秀才淡聞轉逃羅縣埤山中終<lb/>
　身不返莫知所終<hi>同上</hi>
　　按陶淡人物志不載林志以入九江而晉書本傳<lb/>
　　不言何許人今姑從之林志又訛以皇甫謐謝靈<lb/>
　　運為潯陽人考諸史傳謐安定人靈運陳郡人也<lb/>
　　今皆削去<hi>原跋</hi>
<pb n="KR2k0045_WYG_092-7b"/>
　南北朝<lb/>
漁父不知其姓名太康孫緬為尋陽太守逍遙渚際見<lb/>
　一輕舟凌波隱顯俄而漁父至神韻蕭灑垂綸長嘯<lb/>
　緬問有魚賣乎漁父笑而答曰其釣非釣寧賣魚者<lb/>
　乎緬遂褰裳涉水謂曰竊觀先生有道者也何晦用<lb/>
　若是漁父曰僕山海狂人不達世務未辨賤貧無論<lb/>
　榮貴乃歌曰竹竿籊籊湖水浟浟相忘為樂貪餌吞<lb/>
　鈎非夷非惠聊以忘憂於是悠然鼓棹而去<hi>南史</hi>
<pb n="KR2k0045_WYG_092-8a"/>
陶淵明字元亮潯陽柴桑人曽祖侃晉大司馬淵明少<lb/>
　有高趣博學善屬文嘗著五栁先生傳以自况時人<lb/>
　謂之實録親老家貧起為州祭酒不堪吏職少日自<lb/>
　解歸州召主簿不就躬耕自資遂抱羸疾江州刺史<lb/>
　檀道濟往候之偃卧瘠餒有日矣道濟謂曰賢者處<lb/>
　世天下無道則隱有道則至今子生文明之世柰何<lb/>
　自苦如此對曰潜也何敢望賢志不及也後為鎮軍<lb/>
　建威㕘軍謂親朋曰聊欲弦歌以為三徑之資可乎<lb/>
<pb n="KR2k0045_WYG_092-8b"/>
　執事者聞之以為彭澤令公田悉令吏種秫妻子固<lb/>
　請種秔乃使二頃五十畆種秫五十畆種秔嵗終會<lb/>
　郡遣督郵至縣吏請束帶見之淵明歎曰吾豈能為<lb/>
　五斗米折腰向鄉里小兒即日解綬去江州刺史王<lb/>
　𢎞欲識之不能致也淵明嘗徃廬山𢎞命淵明故人<lb/>
　龎通之齎酒具於半道栗里之間邀之淵明有脚疾<lb/>
　使一門生二兒舁籃輿既至欣然便共飲酌俄頃𢎞<lb/>
　至亦無迕也先是顔延之在潯陽與淵明情欵後為<lb/>
<pb n="KR2k0045_WYG_092-9a"/>
　始安郡經過潯陽日造淵明飲焉臨去留二萬錢與<lb/>
　淵明淵明悉遣送酒家稍就取酒嘗九月九日出宅<lb/>
　邊菊叢中坐久之忽值𢎞送酒至即便就酌醉而歸<lb/>
　淵明不解音律而蓄無弦琴一張每酒適輒撫弄以<lb/>
　寄其意貴賤造之者有酒輒設淵明若先醉便語客<lb/>
　我醉欲眠卿可去其真率如此郡將嘗候之值其釀<lb/>
　熟取頭上葛巾漉酒漉畢還復著之其妻翟氏亦能<lb/>
　安勤苦與夫同志自以曽祖晉世宰輔恥復屈身後<lb/>
<pb n="KR2k0045_WYG_092-9b"/>
　代自宋髙祖王業漸隆不復肯仕元嘉四年將復徵<lb/>
　命會卒時年六十三世號靖節先生<hi>梁蕭統集</hi>
　　按靖節先生晉書宋書南史各有傳晉書云陶潜<lb/>
　　字元亮宋書則曰陶潜字淵明或云淵明名元亮<lb/>
　　南史因之又以淵明為深明與昭明太子所撰本<lb/>
　　傳皆不同葢晉書南史成於唐人之手其諱淵固<lb/>
　　宜若休文與昭明同時去陶世且甚近何名與字<lb/>
　　亦復參差互異竊所未解人物志以為在晉名淵<lb/>
<pb n="KR2k0045_WYG_092-10a"/>
　　明入宋改名潛似為得之<hi>原跋</hi>
張野字萊民居潯陽柴桑與淵明有婚姻契學兼華梵<lb/>
　尤善屬文性孝友田宅悉推與弟一味之甘與九族<lb/>
　共州舉秀才南中郎府功曹州治中徵拜散騎常侍<lb/>
　俱不就依逺公習浄業及逺公卒為序稱門人世服<lb/>
　其義義熙十四年與家人别入室端坐而逝年六十<lb/>
　九族子詮字秀碩尚情髙逸酷嗜典墳雖耕鋤猶帶<lb/>
　經不釋徵散騎常侍不起庾恱以其貧起為潯陽令<lb/>
<pb n="KR2k0045_WYG_092-10b"/>
　笑曰古人以容膝為安若屈志就禄何足為榮乃入<lb/>
　廬山依逺公硏窮釋典深有悟入宋景平元年無疾<lb/>
　而逝春秋六十五<hi>蓮社髙賢傳</hi>
周羅睺字公布九江潯陽人年十五善騎射任俠放蕩<lb/>
　收聚亡命隂習兵書仕陳為句容令從呉明徹與齊<lb/>
　師戰於江陽為流矢中左目躍馬突進斬首不可勝<lb/>
　紀進師徐州與周將梁士彦戰於彭城勇冠三軍以<lb/>
　功封始安縣伯總檢校揚州中外諸軍事賜金銀三<lb/>
<pb n="KR2k0045_WYG_092-11a"/>
　千兩盡散之將士陳宣帝深美之出為晉陵太守進<lb/>
　爵為矦使持節都督豫章十郡諸軍事豫章内史獄<lb/>
　訟庭決不闗吏手人懐其惠立碑頌徳至徳中都督<lb/>
　南州江州司馬呉世興密奏羅睺擁衆嶺表意在難<lb/>
　測蕭摩訶等保明之除太子左衛率時參宴席詩毎<lb/>
　前成都官尚書孔範曰羅睺執筆製詩還如上馬入<lb/>
　陣不在人後自是益見親禮及隋伐陳羅睺督軍以<lb/>
　拒及陳主被擒上江猶不下晉王廣遣陳主手書命<lb/>
<pb n="KR2k0045_WYG_092-11b"/>
　之羅睺與諸將大臨三日放兵士散乃降髙祖慰諭<lb/>
　之許以富貴羅睺垂涕對曰本朝淪亡臣無節可紀<lb/>
　陛下所賜獲全為幸富貴非所望帝甚器之拜上儀<lb/>
　同三司鼓吹羽儀送之於宅厯豳涇二州刺史開皇<lb/>
　十八年征遼東徵為水軍總管自東萊泛海趣平壤<lb/>
　城遭風船多漂没無功而旋突厥犯塞從楊素致討<lb/>
　羅睺先登大破之進大將軍賜爵義寧郡公煬帝即<lb/>
　位授右武矦大將軍副楊素討平漢王諒進上大將<lb/>
<pb n="KR2k0045_WYG_092-12a"/>
　軍及陳主卒羅睺請一臨哭許之衰絰送至墓葬還<lb/>
　釋服然後入朝世稱其有禮時諒餘黨據絳晉等三<lb/>
　州詔羅睺進兵圍之中流矢卒送柩還京行數里輿<lb/>
　馬自止䇿之不動有風旋遶焉絳州長史郭雅稽首<lb/>
　祝曰公恨小冦未平耶尋即殄滅無為戀恨是時風<lb/>
　靜馬行見者莫不悲歎其年七月子仲𨼆夢羅睺曰<lb/>
　我明日當戰其靈坐所有弓箭刀劒無故自動若人<lb/>
　帶持之狀絳州城陷是其日也贈柱國右翊衛大將<lb/>
<pb n="KR2k0045_WYG_092-12b"/>
　軍諡曰壯子仲安位上開府<hi>北史</hi>
　唐<lb/>
陶峴潜之裔孫開元中移居崑山與孟彦深孟雲卿焦<lb/>
　遂游嘗製三舟一自載一供賔客一置飲饌有女樂<lb/>
　一部奏清商之曲逢林泉則窮其景物呉越之士謂<lb/>
　之水仙其西塞山下回舟詩有云匡廬舊業是誰主<lb/>
　呉越新居安此生白髮數莖歸未得青山一望草還<lb/>
　成<hi>全唐詩話</hi>
<pb n="KR2k0045_WYG_092-13a"/>
陳伯宣陳宜都王之後避難泉州與馬總善注司馬遷<lb/>
　史記行於世後遊廬山居徳安以著作佐郎召不起<lb/>
　大順初卒子崇為江州長史益置田園為家法僖宗<lb/>
　時嘗旌其門南唐又為立義門免其徭役<hi>史傳</hi>
鄭良徳安人江州刺史鄭善果之孫也貞觀初善果官<lb/>
　江州政教洽敷愛民興學號為清吏卒於官因家焉<lb/>
　良樂道不仕嘗與其子誼公登紫巖峰觀敷淺原有<lb/>
　白鹿躍於馬前語諸子曰吾家禮義相傳後必蕃昌<lb/>
<pb n="KR2k0045_WYG_092-13b"/>
　吾百年後可葬於此乃名其隴曰孝志阪曰萬家後<lb/>
　子孫果蕃衍析居江州者千有餘家<hi>安志</hi>
　後五代<lb/>
周勍瑞昌人天祐初亂勍以勇敏應江西防遏使司徒<lb/>
　鍾傳表補江州軍總管陞御史中丞領尚書事時羣<lb/>
　雄割據無敢窺江淮者勍之功居多<hi>林志</hi>
江夢孫字聿修潯陽人烈祖輔呉表為祕書郎夢孫自<lb/>
　言迂儒無禆益欲小試於治民求為縣令乃補天長<lb/>
<pb n="KR2k0045_WYG_092-14a"/>
　令烈祖先持告身示之曰今日受此明日趨走庭下<lb/>
　矣曰此素志也庸何傷及至天長吏白縣署正寢有<lb/>
　淫厲不可居夢孫不從是夕果有怪並出夢孫起焚<lb/>
　香曰受命為令當治事於此鬼神有祠廟邱壟何不<lb/>
　各歸其所語訖皆斂迹夢孫治縣寛簡吏民安之逾<lb/>
　年棄官還家事繼母盡孝為諸生講禮釋經義凡至<lb/>
　疑處輒斂袵曰此科先儒猶多異同夢孫安敢輕言<lb/>
　諸君自擇所長可也南唐保大中卒年八十五贈國<lb/>
<pb n="KR2k0045_WYG_092-14b"/>
　子司業<hi>陸游南唐書</hi>
陳褒江州徳安縣人唐給事中京之後十世同居長幼<lb/>
　七百餘人不置奴婢日會食堂上男女異席未冠筓<lb/>
　者又為一席畜犬百餘共以一船貯食飼之一犬不<lb/>
　至羣犬皆不食築書樓延四方學者鄉鄰化其徳獄<lb/>
　訟為之衰息昇元初州以聞復徭役表門閭<hi>同上</hi>
　宋<lb/>
夏承皓字靈石徳安人太宗時上平晉策遷右侍禁契<lb/>
<pb n="KR2k0045_WYG_092-15a"/>
　丹内冦承皓由間道發兵與契丹遇戰没於河朔褒<lb/>
　贈崇儀使<hi>人物志</hi>
馬適湖口人祖良俊葬幞頭山䜟言沙洲圓出狀元已<lb/>
　而生適慧悟勤敏嗜學建隆二年以文學髙等擢進<lb/>
　士第一人事母篤孝母卒居廬毁瘠卒於家<hi>府志</hi>
許祚江州徳化人八世同居長幼七百八十一口太平<lb/>
　興國七年旌其門閭淳化二年本州言祚家春夏常<lb/>
　乏食詔嵗貸米千斛同邑范芸軒五世同居元貞間<lb/>
<pb n="KR2k0045_WYG_092-15b"/>
　詔復其家<hi>安志</hi>
陳兢江州徳安人陳宜都王叔明之後十三世同居長<lb/>
　幼七百口不畜僕妾上下婣睦人無間言建書樓於<lb/>
　别墅延四方之士肄業者多依焉鄉里率化爭訟稀<lb/>
　少開寳初平江南知州張齊上請免其徭役昉弟之<lb/>
　子鴻太平興國七年江南轉運使張齊賢又奏免雜<lb/>
　科兢即鴻之弟淳化元年知州康戩又上言兢家常<lb/>
　苦食不足詔本州每嵗貸粟二千石後兢死其從父<lb/>
<pb n="KR2k0045_WYG_092-16a"/>
　弟旭每嵗止受貸粟之半云省嗇而食可以及秋成<lb/>
　屬嵗儉榖貴或勸其全受而糶之可邀善價旭曰朝<lb/>
　廷以旭家羣從千口軫其乏食貸以公粟豈可見利<lb/>
　忘義為罔上之事乎至道初遣内侍裴愈就賜御書<lb/>
　還言旭家孝友儉讓近於淳古太宗嘗對近臣言之<lb/>
　㕘知政事張洎對曰旭宗族千餘口世守家法孝謹<lb/>
　不衰閨門之内肅於公府且言及旭受貸事上以逺<lb/>
　民義聚復能固廉節為之歎息大中祥符四年以旭<lb/>
<pb n="KR2k0045_WYG_092-16b"/>
　為江州助教旭卒弟藴主家事天聖元年又以藴繼<lb/>
　為助教藴卒弟泰主之泰弟度太子中舍致仕從子<lb/>
　延賞可並舉進士延賞職方員外郎<hi>宋史</hi>
夏竦字子喬父承皓與契丹戰没於河朔竦以死事恩<lb/>
　授丹陽簿上書乞應制舉擢光禄寺丞遷右正言真<lb/>
　宗幸亳州為東京留守推官仁宗封慶國公宰相王<lb/>
　旦薦竦才命教慶國公書未幾同修起居注是時君<lb/>
　臣爭言符瑞竦獨抗疏以為不可出知襄州嵗饑全<lb/>
<pb n="KR2k0045_WYG_092-17a"/>
　活數萬人厯洪州洪俗信巫竦索部中得巫一千九<lb/>
　百餘家毁其淫祠以聞朝廷詔江淮以南皆嚴禁絶<lb/>
　天聖中因王欽若圖進取復知制誥累遷尚書左丞<lb/>
　元昊叛拜陜西經略使徙判河中召拜樞宻使以諫<lb/>
　官御史言遂罷又數年召以為相制下而言者又謂<lb/>
　竦與陳執中不協不可共事遂改樞密封英國公皇<lb/>
　祐元年改封鄭國公卒贈太師賜諡文正考功以竦<lb/>
　行不應諡改曰文莊<hi>東都事略</hi>
<pb n="KR2k0045_WYG_092-17b"/>
　　按竦始則諫止符瑞繼為玉清昭應宫判官輒附<lb/>
　　會神怪僥倖取進迹其生平純疵互見當時至以<lb/>
　　姦邪目之似乎近苛若舊志及豫章書稱揚太過<lb/>
　　又未免失實今從史傳節存其概云<hi>原跋</hi>
胡旦徳安人父清娶義門陳氏生旦咸平間進士累遷<lb/>
　兵部郎中直祕閣五世孫清紹興十三年授羽衛大<lb/>
　夫貴州防禦使有茂績於民封武功縣開國男食邑<lb/>
　三百户<hi>府志</hi>
<pb n="KR2k0045_WYG_092-18a"/>
羅彧景徳中扈駕親征至澶淵與宰相參議軍務上遣<lb/>
　彧使邊賜以紫金帶還鄉領本貫江州刺史<hi>人物志</hi>
陳㢲字公順徳化人祥符八年進士及第厯常州團練<lb/>
　推官補武安節推時侍御李偕守武安事倚㢲決凡<lb/>
　二十四獄人皆服其平用薦改著作佐郎知廬陵縣<lb/>
　先是樞密副使姜遵嘗為廬陵民徳之至是有前姜<lb/>
　後陳之諺移知資州通判潭州時溪蠻犯約知州事<lb/>
　劉䕫劉沅繼出行徼㢲内修民事外奉師費凡輸粟<lb/>
<pb n="KR2k0045_WYG_092-18b"/>
　帛金錢四十八萬兵械稱之用足於軍而賦役不加<lb/>
　於民歴知撫州蜀州蘄州所至有惠政以目疾請老<lb/>
　英宗即位遷祕書監性好學聲音星厯之技無所不<lb/>
　知<hi>曽南豐集</hi>
　　按陳㢲林志失載人物志以為星子人今據曽子<lb/>
　　固所撰神碑改入九江<hi>原䟦</hi>
王韶字子純江州徳安人舉進士調建昌軍司理㕘軍<lb/>
　因客遊西邊時神宗初立韶内知天子智勇有志於<lb/>
<pb n="KR2k0045_WYG_092-19a"/>
　天下乃上平戎䇿曰國家欲制西夏當復河湟河湟<lb/>
　復則西夏有腹背之憂自唐乾元以後吐蕃陷河隴<lb/>
　至今董氊不能制諸羌而人自為部莫相統一宜以<lb/>
　時并有之以絶夏人之右臂凡數千言神宗覽而竒<lb/>
　之召問方略以為秦鳳路經略司機宜文字親帥數<lb/>
　騎直抵青唐渭源諸羌帳中招諭之且留宿以示不<lb/>
　疑青唐渭源皆遣其族隨韶歸附改保平軍節度推<lb/>
　官召對因言營田互市之利從之改提舉鳳翔西京<lb/>
<pb n="KR2k0045_WYG_092-19b"/>
　節度使兼管營田市易公事熙寧三年詔奏墾田數<lb/>
　知秦州李師中言其不實奪一官既而加太子中允<lb/>
　祕閣校理五年改古渭砦為通逺軍以韶兼知軍會<lb/>
　木征度洮來冦韶語諸將曰若官軍至武勝則抺邦<lb/>
　山可一舉而定即趍武勝遇木征首領瞎藥等興戰<lb/>
　破之遂城武勝賜名鎮洮軍復遣將擊破木征木征<lb/>
　走弟結呉延征舉其族二千餘人并大首領李藺氊<lb/>
　等出降陞鎮洮軍為熙州以熙州洮岷州通逺軍為<lb/>
<pb n="KR2k0045_WYG_092-20a"/>
　一路即熙州為帥府進韶龍圖閣待制知熙州行軍<lb/>
　五十四日涉千八百里復州五辟地東西千里斬首<lb/>
　三千餘級獲牛羊馬以萬計以功遷端明殿學士兼<lb/>
　龍圖閣學士左諫議大夫入覲進資政殿學士兼制<lb/>
　置涇原秦鳳軍馬糧草韶還至興平會知河州景思<lb/>
　立出兵踏白城敗績賊圍河州韶曰賊所以圖河州<lb/>
　者恃有外援也今知救至必設伏以待我不若以兵<lb/>
　直趍定羌遣將破耳金欺當二族進次寧河分兵討<lb/>
<pb n="KR2k0045_WYG_092-20b"/>
　南山羌賊賊失援驚潰初思立輕敵覆軍賊勢復振<lb/>
　而京師風霾旱灾連仍論者欲棄河湟神宗為之旰<lb/>
　食數遣中使戒韶駐熙州持重勿出及是捷聞神宗<lb/>
　大喜賜詔嘉之韶還熙州遣將以兵循西山出踏白<lb/>
　後賊黨望風奔潰斬獲甚衆於是木征請降進觀文<lb/>
　殿學士禮部侍郎七年拜樞密副使以母老丐外任<lb/>
　除觀文殿學士户部侍郎知洪州以表謝上御史蔡<lb/>
　確言其罔慢落職知鄂州久之還舊職復知洪州卒<lb/>
<pb n="KR2k0045_WYG_092-21a"/>
　年五十二諡曰襄敏子厚為將有功端徽宗時為顯<lb/>
　謨閣待制寀嘗著作東觀後為兵部侍郎以左道誅<lb/>
　<hi>東都事略</hi>
李受徳化人為太子少保乞歸廬山哲宗詔王珪司馬<lb/>
　光吕公著等餞飲於資政堂賦詩以贈之其弟東之<lb/>
　以經筵官乞歸詔亦命珪等餞送如受當時以比二<lb/>
　疏云<hi>林志</hi>
王厚字處道少從父韶兵閒習羌事以父任為大理評<lb/>
<pb n="KR2k0045_WYG_092-21b"/>
　事後以文易武為禮賔副使佐熙河帥府會吐蕃種<lb/>
　落亂其王瞎征隴拶争國厚與河州守將王贍欲招<lb/>
　徠羌人復故地師出塞下邈川諸城瞎征以其屬來<lb/>
　降厚次青唐隴拶擁萬騎出迎遂定青唐元符末湟<lb/>
　鄯不守厚坐貶崇寧初復故官自湟鄯棄畔羌多羅<lb/>
　巴等迎隴拶之弟曰溪賖羅撒復國朝廷賜隴拶姓<lb/>
　名曰趙懐徳令還邈川溪賒羅撒之黨謀掩殺之懐<lb/>
　徳懼奔河南議者謂諸羌連結且生邊患朝廷方謀<lb/>
<pb n="KR2k0045_WYG_092-22a"/>
　鎮輯而大臣有薦厚者賜對命知河州兼經略使厚<lb/>
　請擇人以自助遣童貫與偕至乃如京玉闗厚請進<lb/>
　兵邈川與諸將分部而進於是髙永年為統制官以<lb/>
　兵三萬出京玉厚以兵三萬出安鄉多羅巴結連鄯<lb/>
　郭兵衆未會使其三子以數萬人據險自守進擊敗<lb/>
　之俱遁進至湟州攻三日㧞之以功拜威州團練使<lb/>
　帥熙河溪巴温之妻大掌牟率諸部籍土地請降三<lb/>
　年厚命髙永年以左軍循宗水張誡以右軍出宗谷<lb/>
<pb n="KR2k0045_WYG_092-22b"/>
　厚以中軍出綏逺會於宗哥川溪賒羅撒置陳倚北<lb/>
　山厚以中軍登山攻其背自督強弩迎射之賊大敗<lb/>
　溪賒羅撒以一騎馳去未至鄯州五里偽國主龜兹<lb/>
　公主胄宜結牟及大酋李阿温率衆開門降更鄯州<lb/>
　曰西寧州拜武勝軍留後以牽制夏人坐逗留降郢<lb/>
　州防禦使初大掌牟之入見也徽宗親撫諭使歸而<lb/>
　誘致其子至是趙懐徳遣使約降猶豫未決厚以書<lb/>
　諭之懐徳遂送款復武勝軍留後還朝提舉中太一<lb/>
<pb n="KR2k0045_WYG_092-23a"/>
　宫卒贈寧逺軍節度使諡曰莊敏<hi>東都事略</hi>
王寓<hi>一作㝢</hi>字元忠江州人父易簡資政殿學士寓厯校<lb/>
　書郎著作佐郎度支員外郎兼充編修官國子司業<lb/>
　為起居舍人改中書舍人兼蕃衍宅直講欽宗立以<lb/>
　給事中命兼邇英殿經筵侍講轉吏部侍郎陞禮部<lb/>
　尚書翰林學士康王之使金也以寓為尚書左丞副<lb/>
　之乞免貶單州團練使建炎中敵兵進破江州被害<lb/>
　<hi>林志</hi>
<pb n="KR2k0045_WYG_092-23b"/>
張夢祥彭澤人宣和進士欽宗北行夢祥被執不屈金<lb/>
　主義而釋之退隱仁磯終身不仕號曰仁山先生<hi>同上</hi>
陳士尹字彦衡徳安人建炎初與武寧李彦先同應詔<lb/>
　勤王時號三將軍在軍中十五年忠義激烈奮不顧<lb/>
　身與金人鏖戰屢奏功後與李彦先同没於陣事聞<lb/>
　贈保義郎淮西統制兵馬使勅立碑祀之<hi>人物志</hi>
連萬夫徳安人補將仕郎建炎四年羣賊犯應山萬夫<lb/>
　率邑人數千保山砦賊不能犯冦浪子者以兵至圍<lb/>
<pb n="KR2k0045_WYG_092-24a"/>
　之三日卒破之賊知萬夫勇敢有謀欲留為用萬夫<lb/>
　怒厲聲罵賊為所害贈右承務郎官其家一人<hi>宋史</hi>
王阮字南卿江州人父彦傳靖康勤王有功阮少好學<lb/>
　尚氣節自稱將種嘗謁袁州太守張栻栻謂曰當今<lb/>
　道在武夷子盍往求之阮見朱子於考亭與語大說<lb/>
　之登隆興元年進士時孝宗初即位有詔經理建業<lb/>
　以圖進取而大臣㢲懦幸安計未決阮試禮部對䇿<lb/>
　曰臨安蟠幽宅阻面湖背海膏腴沃野足以休養生<lb/>
<pb n="KR2k0045_WYG_092-24b"/>
　聚其地利於休息建康東南重鎮控制長江呼吸之<lb/>
　間上下千里足以虎視呉楚應接梁宋其地利於進<lb/>
　取建炎紹興間敵人乘勝長驅直擣而我師亦甚憊<lb/>
　上皇遵養時晦迺駐臨安所以為休息計也主上獨<lb/>
　見逺覽舉而措諸事業非固以臨安為不足居也戰<lb/>
　守之形既方動靜進退理異也今東南王氣鍾在建<lb/>
　鄴長江千里控扼所會輟而弗顧退守幽深之地若<lb/>
　將終身焉如是而曰謀國果得為善謀乎古人有言<lb/>
<pb n="KR2k0045_WYG_092-25a"/>
　千里之行起於足下人患不為爾知貢舉范成大得<lb/>
　而讀之嘆曰是人傑也調南康都昌主簿以廉聲聞<lb/>
　移永州教授獻書闕下請罷呉楚牧馬之政而積馬<lb/>
　於蜀茶馬司以省往來綱驛之費嵗時分牧之資凡<lb/>
　數千言紹熙中知濠州請復曹瑋方田修种世衡射<lb/>
　法日講守備與邊民親訪北境事宜終阮在濠金不<lb/>
　敢南侵改撫州韓侂胄宿聞阮名特命入奏夜遣密<lb/>
　客詣阮阮不答私謂所親曰吾聞公卿擇士士亦擇<lb/>
<pb n="KR2k0045_WYG_092-25b"/>
　公卿劉歆栁宗元失身匪人為萬世笑今政自韓氏<lb/>
　出吾肯出其門哉陛對畢拂衣出闗侂胄大怒批㫖<lb/>
　予祠阮於是歸𨼆廬山盡棄人間事從容觴詠而已<lb/>
　嘉定元年卒<hi>宋史</hi>
權安節字信之九江人知臨江軍時江水齧岸多至傾<lb/>
　圯安節請於朝得緡錢若干重築之民甚賴焉<hi>林志</hi>
蔡元思徳安人朱文公守南康時講學於白鹿洞元思<lb/>
　從之遊𨼆居求志樂道不仕文公沒心喪三年又以<lb/>
<pb n="KR2k0045_WYG_092-26a"/>
　事文公者事黃直卿而卒業焉晚與同門數人每季<lb/>
　月一集以相切磋如此者三十年州閭服行其化<hi>人物</hi>
　<hi>志</hi>
　　按蔡元思事詳見虞道園蔡氏義學記<lb/>
周舜弼瑞昌人與弟亨仲從子仿嘗從朱子講學於白<lb/>
　鹿洞立身行已一以聖賢為師朱門號稱髙弟隱居<lb/>
　不仕<hi>同上</hi>
髙天錫字竹澗彭澤人宋季嚴禁道學考亭之學幾廢<lb/>
<pb n="KR2k0045_WYG_092-26b"/>
　天錫獨究心審華實辨理欲往來白鹿洞學者咸敬<lb/>
　信之卒之日俄云我欲還造化舊物矣奄然而逝後<lb/>
　祠鄉賢<hi>安志</hi>
呉元字季誠徳安人開禧元年與其弟宏愈三人同舉<lb/>
　進士元官知制誥累贈正議大夫宏字季剛官饒州<lb/>
　司户愈字季謙初尉信陽金人圍信陽守令皆遯去<lb/>
　愈獨嚴兵禦之以帛十餘丈作大旗一特題呉愈二<lb/>
　字敵衆望見不測遂舍之去厯官沿江制置使兼知<lb/>
<pb n="KR2k0045_WYG_092-27a"/>
　鄂州入直翰苑官兵部侍郎卒贈光祿大夫少師諡<lb/>
　文肅<hi>林志</hi>
呉革字時夫元子三領舉於漕肄業白鹿書院任撫州<lb/>
　崇仁尉累官文華閣學士沿江制置使江東安撫知<lb/>
　建康府兼淮西總領每以崇正學基化本宣徳達情<lb/>
　為己任卒贈光禄大夫諡清惠<hi>人物志</hi>
王登字景宋徳安人少讀書喜古兵法慷慨有大志不<lb/>
　事生産淳祐四年舉進士調興山主簿賈似道檄修<lb/>
<pb n="KR2k0045_WYG_092-27b"/>
　江陵城條畫有法制置使李曽伯經理襄陽登在行<lb/>
　尋以母憂去及呉淵為制置使邊事甚亟憶登才略<lb/>
　具書帛招之登方與客奕發書衣冠拜家廟長揖出<lb/>
　門問牛幾何可盡發犒師淵慨然曰事亟矣柰何登<lb/>
　曰亟呼諸將共議衆至驩躍曰景宋在此淵曰汝輩<lb/>
　欲西門出景宋欲從方城如何衆曰惟命登曰用兵<lb/>
　患不一登書生不過憑軾觀戰請五大帥中擇一人<lb/>
　為節制淵曰請監丞出正為此也即書銀牌曰監丞<lb/>
<pb n="KR2k0045_WYG_092-28a"/>
　代某親行將士用命不用命賞罰畢具登至沙市椎<lb/>
　牛釃酒得七千人誓曰登與諸將義同骨肉今日之<lb/>
　事登不用命諸將殺登以獻主帥諸將有一不用命<lb/>
　登有制劄在不敢私也衆股慄聴命竟立竒功於沮<lb/>
　河趙葵為制置使見登握手曰景宋一身膽惜相見<lb/>
　晚也俾參宣撫司兼京西兩節馬光祖為制置使辟<lb/>
　充參謀官遷軍器少監京西提㸃刑獄開慶元年提<lb/>
　兵援蜀約日合戰夜分登經理軍事忽絶倒五藏出<lb/>
<pb n="KR2k0045_WYG_092-28b"/>
　血俄而卒<hi>宋史</hi>
顔希孔彭澤人為本縣簿宋末元師南下取安慶江州<lb/>
　希孔率民兵八百人大聚舟楫各載石萬計戰於江<lb/>
　中飛石四擊敵舟幾敗已而石盡力屈被害民為葬<lb/>
　其骨於鳳凰山麓<hi>人物志</hi>
戴羽徳安人𨼆居積學徵辟皆不就著武侯通傳三卷<lb/>
　史評一卷虞道園為之序<hi>明一統志</hi>
　元<lb/>
<pb n="KR2k0045_WYG_092-29a"/>
趙復字仁甫徳安人太宗命太子濶出帥師伐宋徳安<lb/>
　以嘗逆戰其民數十萬皆俘戮無遺時楊惟中行中<lb/>
　書省姚樞奉詔即軍中求儒道釋醫卜士凡儒生掛<lb/>
　俘籍者輒脫之以歸復在其中以九族俱殘不欲北<lb/>
　因與樞訣樞恐其自裁留帳中共宿既覺月色皓然<lb/>
　惟寢衣在遽馳馬周號積屍間無有也行及水際則<lb/>
　復已被髪徒跣仰天而號欲投水而未入樞曉以徒<lb/>
　死無益隨吾而北必可無他復强從之先是南北道<lb/>
<pb n="KR2k0045_WYG_092-29b"/>
　絶載籍不相通至是復以程朱所著諸經傳註盡錄<lb/>
　以付樞自復至燕學子從者百餘人世祖在潜邸嘗<lb/>
　召見問曰我欲取宋卿可導之乎對曰宋吾父母國<lb/>
　也未有引他人以伐吾父母者世祖因不強之仕惟<lb/>
　中聞復議論始嗜其學乃與樞謀建太極書院立周<lb/>
　子祠以二程張楊游朱六君子配食選取遺書八千<lb/>
　餘卷請復講授其中復以周程而後其書廣博學者<lb/>
　未能貫通乃原羲農堯舜所以繼天立極孔子顔孟<lb/>
<pb n="KR2k0045_WYG_092-30a"/>
　所以垂世立教周程張朱氏所以發明紹續者作傳<lb/>
　道圖而以書目條列於後别著伊洛發揮以標其宗<lb/>
　㫖朱子門人散在四方則以見諸登載與得諸傳聞<lb/>
　者共五十有三人作師友圖以寓私淑之志樞既退<lb/>
　隱蘇門乃即復傳其學由是許衡郝經劉因皆得其<lb/>
　書而尊信之北方知有程朱之學自復始<hi>元史</hi>
栁從龍字雲卿九江人志行卓然年長於呉草廬而學<lb/>
　於呉家闤闠之中築精舍曰静虚晨省之暇飽玩聖<lb/>
<pb n="KR2k0045_WYG_092-30b"/>
　賢之書草廬為作静虚精舍記<hi>據呉文正公集改撰</hi>
李時彭澤人母病思魚羮攜筌求於港終日弗得俄有<lb/>
　一叟過問知其意導之曰此宜舉筌遂得鯉奉母病<lb/>
　乃痊<hi>安志</hi>
　　按安志江州范士竒亦以孝稱附志於此<lb/>
甘楚枋徳安人學通五經有盛名於世元興以明經舉<lb/>
　進士楚枋屢為江浙湖廣河南行省典試官稱為得<lb/>
　人後官武岡縣令<hi>府志</hi>
<pb n="KR2k0045_WYG_092-31a"/>
呉觀字賔天宏子兩試漕舉世濟其美至元間知分寧<lb/>
　縣括私帑置田數百畞立存惠倉以賑貧民去後民<lb/>
　為立祠累官朝請大夫湖廣提刑兼知衡州轉江西<lb/>
　提刑兼知贑州又轉江東提刑知饒州皆有政聲<hi>人物</hi>
　<hi>志</hi>
劉受二五栁鄉人至正間以貢任池州府推官張士誠<lb/>
　倡亂受二戰於城西渡口敗績衆皆逃受二還城死<lb/>
　守城陷不屈死之<hi>同上</hi>
<pb n="KR2k0045_WYG_092-31b"/>
　明<lb/>
黄信彭澤人嵗貢入監洪武末任湖廣道御史厯廣西<lb/>
　按察使晉湖廣布政使至右副都御史剛方不屈深<lb/>
　得紀綱之體論彭澤徳望者信為首稱云<hi>人物志</hi>
劉隆字尚文彭澤人洪武中由監生擢廣州府同知勤<lb/>
　於政事晉福建參議俄轉廣西閩之士庶上疏懇留<lb/>
　遂陞福建按察使巡視海道備倭甚整在官三十餘<lb/>
　年操守如一<hi>分省人物志</hi>
<pb n="KR2k0045_WYG_092-32a"/>
孫復字明徳九江人元至正間隨其父掾廬陵日從經<lb/>
　師學士遊比壯通春秋大義壬辰春蘄兵倡亂首䧟<lb/>
　江州乃與其兄亡走池州王師自建康分遣總制何<lb/>
　文輝將兵取池州所至施恩著信民稍稍來附尤極<lb/>
　意捜延士𩔖或以復見與語竒之即留置幕下己亥<lb/>
　從守龍江以防東冦時陳友諒假名號據上流勢岌<lb/>
　岌相軋上親率大軍往討之復從軍西上時時被堅<lb/>
　執銳雜行伍中既而陳氏不敵狼顧䑕竄及師過安<lb/>
<pb n="KR2k0045_WYG_092-32b"/>
　慶陳守將聞江州破已先遁掠陣官韓某以城降城<lb/>
　中餘衆尚數千人遣復入城撫諭比至韓不見信使<lb/>
　勇士數十人列階下側目露刃相視復不為動從容<lb/>
　正色撫以恩信衆為之逡巡退却乃還壬寅羅友賢<lb/>
　復據貴池東流諸縣以叛屢招之不下令復往諭之<lb/>
　即日就道既見為之宣揚威令陳述禍福請以八月<lb/>
　出謝既而過期不至有㫖命遣人再諭之乃遣宣使<lb/>
　安中與俱時羅帥出駐城山留館中數日不得見至<lb/>
<pb n="KR2k0045_WYG_092-33a"/>
　夜半忽有兵百餘人呼譟而至復與安中俱被刼縛<lb/>
　將加刃焉復大呼曰朝廷待汝寛厚汝自負恩失信<lb/>
　至此而猶不知悔耶吾奉命再來救若等性命耳何<lb/>
　得反加害言已衆稍靡未明羅帥遣人先釋復縛且<lb/>
　謝過歸罪其下至日中大陳兵衛請相見設酒饌而<lb/>
　安中仍拘縶他所時所持書檄已為刼去復以口舌<lb/>
　代之反覆數百千言其人内懐猶豫復遂力求歸惟<lb/>
　留安中不遣復曰吾二人奉使出疆同一命也豈有<lb/>
<pb n="KR2k0045_WYG_092-33b"/>
　一去一留之理若安中不遣而余獨歸朝廷若問安<lb/>
　中某將何辭以對顧得歸亦死寧不得歸請與安中<lb/>
　同死於此詞氣慷慨羅帥為之感動即令與安中等<lb/>
　俱還既而文輝調守江西拜行省㕘知政事欲薦之<lb/>
　不可命其子拜而師事之<hi>劉職方集</hi>
張羽字來儀潯陽人從父宦江浙兵阻不得歸與友徐<lb/>
　賁約卜居呉興領鄉薦為安定書院山長再徙於呉<lb/>
　與髙啓楊基輩為詩友洪武四年徵至京師應對不<lb/>
<pb n="KR2k0045_WYG_092-34a"/>
　稱㫖放還再徵授太常司丞上親述滁陽王事實命<lb/>
　羽撰廟碑以事竄嶺表未半道召還羽自知不免投<lb/>
　龍江以死羽文章精潔有法尤長於詩作畫師小米<lb/>
　所著有靜居集<hi>白志</hi>
張安仁字體靜九江人洪武初知乳源以廉能著城池<lb/>
　公署學宫壇祠皆其剙始撫綏有方人至今思之<hi>廣東</hi>
　<hi>通志</hi>
歐陽尚誠彭凙人以孝友著稱元末率衆訓練為邑保<lb/>
<pb n="KR2k0045_WYG_092-34b"/>
　障髙皇帝征陳友諒尚誠率其衆齎牛酒勞師友諒<lb/>
　平召至京師授世襲本縣令力辭授本縣丞終其身<lb/>
　仍賜鐵劵銀器遣歸弟尚八從征遇害既已喪元猶<lb/>
　乘騎奔走如生至家乃墮鄉黨神而祠之洪武乙巳<lb/>
　尚誠平洪懸洪黨復讐尚八妻謂其妾曰吾懼為洪<lb/>
　懸所辱遂閉門自焚死<hi>人物志</hi>
呉禮徳化人洪武中官金華知縣調嘉興厯河南西平<lb/>
　煩劇之地皆以廉能稱擢知河曲州改濟寧後以雲<lb/>
<pb n="KR2k0045_WYG_092-35a"/>
　南大理同知致政崇祀鄉賢祠<hi>府志</hi>
謝敬湖口人洪武中任四川道御史直道自信糾彈不<lb/>
　避權勢以廉能稱<hi>林志</hi>
周璟瑞昌人洪武丙子舉於鄉官刑科給事中永樂間<lb/>
　以邊餉功擢山西左布政使九年考績士民上疏懇<lb/>
　留復任二十一年正統初致仕<hi>人物志</hi>
周泰亨彭澤人永樂進士任廣西道御史巡按直𨽻湖<lb/>
　廣克貞憲度百僚肅清終湖廣按察僉事<hi>府志</hi>
<pb n="KR2k0045_WYG_092-35b"/>
王賢字茂先徳化人性質直略涉經史尤善於醫永樂<lb/>
　間以賢良方正薦辭不就惟以醫藥濟人不責其報<lb/>
　一日於玉波橋畔拾遺金一餅於其所候失金者歸<lb/>
　之卒年九十三人以為陰徳所致<hi>明一統志</hi>
史中徳化人永樂中由太學生任衡州通判守法恤民<lb/>
　不憚豪貴尋擢本州太守有中使貪横經衡州中捜<lb/>
　詰其舟宻奏於朝詔命誅之後轉陜西左㕘政致仕<lb/>
　卒<hi>人物志</hi>
<pb n="KR2k0045_WYG_092-36a"/>
游瑞徳化人永樂中由嵗貢任給事中陞鎮江府知府<lb/>
　有惠政在郡十八年致仕民懐之<hi>明一統志</hi>
燕善徳化人永樂癸夘舉於鄉任湖廣武陵縣令馭吏<lb/>
　以嚴撫民以寛號為良吏入覲受勅旌異尋擢太僕<lb/>
　寺丞<hi>府志</hi>
周振徳安人永樂進士任浙江道監察御史間行伺察<lb/>
　悉知民隠按治貪墨無所假貸陞廣東僉事釐革宿<lb/>
　弊嶺南肅清<hi>同上</hi>
<pb n="KR2k0045_WYG_092-36b"/>
豐慶瑞昌人正統進士任兵科給事中厯官河南左布<lb/>
　政使後占籍鄞縣子耘為湖口訓導耘子熙翰林學<lb/>
　士熙子坊解元進士代有文名<hi>林志</hi>
駱敏湖口人正統進士任湖廣僉事時楚藩不法敏宻<lb/>
　疏上聞遂掛冠歸後徵為祭酒不起詔有司月給俸<lb/>
　廪優異之<hi>人物志</hi>
吕鐸字文振徳化人正統進士官兵部主事成化間轉<lb/>
　山東右㕘議進浙江左㕘政為人寛簡與物無競又<lb/>
<pb n="KR2k0045_WYG_092-37a"/>
　性廉潔内帑賑邊故事得私其羨鐸秋毫不染朝野<lb/>
　重之<hi>府志</hi>
勞鉞字廷器徳化人景泰進士厯江浦臨清山陽三縣<lb/>
　俱有政聲成化中晉太僕寺丞出知湖州有惠政卒<lb/>
　官祀為城隍神焉族子堪號廬岳嘉靖進士官至副<lb/>
　都御史博學能文所著有憲章𩔖編詩海遡源柴桑<lb/>
　子書行世<hi>人物志</hi>
　　按勞鉞所輯湖州府志頗稱善本<lb/>
<pb n="KR2k0045_WYG_092-37b"/>
史珍字廷玉徳化人中之子景泰進士知宿遷縣簡費<lb/>
　愛民不憚權貴嶽嶽有父風不為當道所悦稍遷鎮<lb/>
　江府通判解綬歸<hi>同上</hi>
柯茂湖口人景泰四年舉於鄉任樂昌令以儉素率民<lb/>
　凡民間服用婚葬侈靡者痛抑之九年秩滿當遷民<lb/>
　奏留之又三年乃致仕歸<hi>同上</hi>
王恕字南忠湖口人景泰進士任兵部主事恕諳天象<lb/>
　兼精兵法累官廣東㕘議時征猺冦恕提兵隨韓雍<lb/>
<pb n="KR2k0045_WYG_092-38a"/>
　後將帥倚恕進止猺以之平<hi>府志</hi>
夏英字育才徳化人成化進士授南工部主事陞郎中<lb/>
　有經畫才陞延平知府改邵武下勸農桑之令均徭<lb/>
　役廣儲蓄有聲八閩卒於官所著有方田集<hi>人物志</hi>
廖紀字惟修九江衛人𢎞治進士授浙江安吉知州擢<lb/>
　南職方副郎轉都水郎尋改營繕奉公執法多忤權<lb/>
　勢出知延平府又厯平陽皆有政聲嘉靖五年進廣<lb/>
　西按察副使征思恩田州叛苗遘疾卒<hi>府志</hi>
<pb n="KR2k0045_WYG_092-38b"/>
王廷翰彭澤人勇敢有為正徳己夘逆濠作亂游兵刼<lb/>
　境廷翰率子弟鄉兵奮前擊賊矢盡力窮卒為所害<lb/>
　<hi>林志</hi>
黃材徳化人讀書崇禮性孝友一日因父病篤藥不能<lb/>
　療乃焚香籲天引刀刲左股肉和粥進之後父沒妻<lb/>
　見其股瘢詢之始知其故鄉里莫不歎服<hi>明一統志</hi>
栁邦傑號匡廬徳化人正徳丙子鄉舉宸濠叛潯城不<lb/>
　守邦傑以二親老莫能行扶抱號泣賊感其孝得釋<lb/>
<pb n="KR2k0045_WYG_092-39a"/>
　謁選同知瓊州府事黎氏倡亂單騎往輯望風解散<lb/>
　以奏績入都遂致仕歸里杜門樂道益肆力於詩古<lb/>
　文辭著有匡廬小集<hi>人物志</hi>
方庸字文中湖口人少業儒好義逆濠兵及湖口庸率<lb/>
　兵拒敵衆潰被執不屈遂遇害<hi>府志</hi>
丁湛字子一彭澤人嘉靖進士累官禮科都給事時分<lb/>
　宜當國湛疏發其奸詔杖闕下幾斃鐫秩量移南曹<lb/>
　進四川㕘議浙江副使既考績四閱月矣值黃巖失<lb/>
<pb n="KR2k0045_WYG_092-39b"/>
　守分宜猶追罪之坐落職分宜既敗即家起官廣西<lb/>
　㕘政按察使平猺獞之變推陞河南巡撫引疾歸<hi>人物</hi>
　<hi>志</hi>
張準字立之徳化人嘉靖辛夘鄉薦任寶應知縣縣衝<lb/>
　疲多水患準築堤安民至今有張公堤擢雷州同知<lb/>
　討廣黎有功雷人刻石以紀陞福建鹽運同知與時<lb/>
　不合遂乞歸<hi>同上</hi>
陶欽䕫字克諧彭澤人嘉靖進士授大理評事改御史<lb/>
<pb n="KR2k0045_WYG_092-40a"/>
　世宗巡郢中欽夔以扈蹕行時上嚴明羣臣兢兢救<lb/>
　過不贍河南御史坐謫戍上命擇可者以聞衆推欽<lb/>
　夔遂被命百務倥偬皆咄嗟以辦河南饑疏請帑金<lb/>
　數萬全活甚多北敵入冦上疏引宋司馬韓范諸公<lb/>
　以責分宜分宜銜之例補太倉兵備厯襄陽辰沅五<lb/>
　溪蠻反欽夔用計擒其酋龍許保餘黨悉平陞湖廣<lb/>
　按察使轉河南左布政使告歸終於家<hi>同上</hi>
陶欽皋字克允生而頴異八嵗能文日覽千言終身成<lb/>
<pb n="KR2k0045_WYG_092-40b"/>
　誦嘉靖進士授刑部主事尋改御史因争東厰擅擬<lb/>
　人命中官呼為大膽御史即欽夔胞弟也<hi>同上</hi>
孫冕字文中徳化人少有才名為李獻吉所重授通州<lb/>
　訓導有北通備遺稿<hi>列朝詩傳</hi>
夏之時字惟行瑞昌人介直嗜學善教寒士由鄉舉為<lb/>
　台州别駕有富民爭子數年莫決囑書盈篋之時不<lb/>
　開諭曰汝一人得子則一人無子殊難之吾為爾剖<lb/>
　各娶一媳某媳生孫即嗣某後後各生孫並尸祝焉<lb/>
<pb n="KR2k0045_WYG_092-41a"/>
　之時母百嵗乃卒感慕成疾繼逝惟餘書數卷<hi>府志</hi>
曹鵬瑞昌人太學生性沈毅好施宸濠兵陷九江鵬與<lb/>
　陳䇿呉守栢散資集兵千餘給鎧甲糧餉固守縣城<lb/>
　濠擒當事欲上其功鵬曰昔朱家脫人於難不伐其<lb/>
　能況士嘗學問者乎匿不見督學邵寶禮之曰竒男<lb/>
　子也<hi>安志</hi>
　　按安志鵬同邑易鼎新呉筠劉廷棟徳化黄相楊<lb/>
　　登儁隋周士左克勤九江衛吕國珍孫光前彭澤<lb/>
<pb n="KR2k0045_WYG_092-41b"/>
　　劉克仁湖口張文獻伍子孝徳安劉春俱以孝義<lb/>
　　稱附志於此<lb/>
王守中字一道彭澤人割股愈父疾母喪廬墓三年朝<lb/>
　夕奠祭如事生宸濠之變縣不守守中椎牲濾酒飲<lb/>
　衆為盟主殺賊擒二渠魁餘分竄鄉人賴以安全友<lb/>
　諶某者二子皆不肖一日攜千金投中曰惟子可托<lb/>
　故相累以儲衰年有餘子自取之友歸忽暴卒二子<lb/>
　方爭不已中聞即負金還二子感嘆卒改行祀鄉賢<lb/>
<pb n="KR2k0045_WYG_092-42a"/>
　<hi>同上</hi>
周禮讓字我華彭澤人幼孤事母純孝年七十猶作兒<lb/>
　舞以娯親口不言老以孝行舉屢與鄉飲嵗侵捐廪<lb/>
　賑乏稱貸者輒焚其券有鬻妻者代贖之子二易昌<lb/>
　易元元登賢書性尤孝<hi>同上</hi>
萬衣號淺源徳化人嘉靖進士初授南刑部主事頻夢<lb/>
　其父心動請急歸抵家九日而父沒服闋補北刑部<lb/>
　奉命讞楚獄多所平反轉曲靖副使曲靖苗民雜處<lb/>
<pb n="KR2k0045_WYG_092-42b"/>
　時有騷動調劑安堵不復為患遷福建布政使時倭<lb/>
　犯興化告急衣夜從間道趨莆田設竒兵待之賊薄<lb/>
　城下斬首無筭累官至河南左布政使積羨萬餘金<lb/>
　盡以實常平諸倉今中州尚號為萬公倉云未幾歸<lb/>
　築草堂開三逕為物外遊卒年八十一著有草禺子<lb/>
　匡廬圖考人紀新書藏於家<hi>府志</hi>
余文獻字可徵徳化人嘉靖進士博學善為文與婁東<lb/>
　濟南頡頏相上下海内争傳之性至孝官大參遂請<lb/>
<pb n="KR2k0045_WYG_092-43a"/>
　養築慈壽堂以奉母旦夕不離左右居艱時凡四方<lb/>
　書問皆不報服闋乃補謝焉是時嚴嵩柄國以文獻<lb/>
　同鄉遣子世蕃招致之絶不一往官兵部時員外郎<lb/>
　楊繼盛得罪嵩致之死凡獄中飲食藥餌及家人安<lb/>
　置撫綏一出於文獻事見椒山自序年譜中<hi>人物志</hi>
　　按余文獻事見他書者不可枚舉至其所著有九<lb/>
　　厓集<lb/>
蔡文魁號斂齋徳化人嘉靖進士晉户科給事轉通政<lb/>
<pb n="KR2k0045_WYG_092-43b"/>
　司㕘議秩滿廷推巡撫鄖陽因忤時相意竟委政而<lb/>
　歸在林下三十年以講學為事穆宗立召用辭不赴<lb/>
　<hi>同上</hi>
歐陽一敬字司直彭澤人嘉靖進士除蕭山知縣徵授<lb/>
　刑科給事中劾罷禮部尚書董份遷兵科都給事言<lb/>
　廣西總兵不當用勲臣因劾恭順侯呉繼爵罷之以<lb/>
　俞大猷代冦大入陜西劾總督陳其學巡撫戴才俱<lb/>
　奪官又以軍政劾英國公張溶山西浙江總兵官董<lb/>
<pb n="KR2k0045_WYG_092-44a"/>
　一奎等九人不職俱貶斥自嚴嵩敗言官爭發憤論<lb/>
　事一敬尤敢言隆慶初新鄭相髙拱當國一敬劾拱<lb/>
　威制朝紳專柄擅國亟宜罷黜已而陳兵政八事部<lb/>
　皆議行南京振武營兵由是罷去積患遂除中官吕<lb/>
　用等典京營一敬力諫事寢俄擢太常少卿拱再起<lb/>
　柄政一敬即日告歸<hi>白志</hi>
張科字達泉湖口人以進士為中書舍人中袐書多鈔<lb/>
　以歸改御史巡浙江與胡宗憲不相下彈抨之遂請<lb/>
<pb n="KR2k0045_WYG_092-44b"/>
　致仕時年二十八嵗耳戚黨有與江陵相交厚者絶<lb/>
　不一跡其家五十餘年悠優林下稍以聲色自晦人<lb/>
　莫測其所操云<lb/>
夏可範字子極瑞昌人嘉靖進士授刑部主事轉員外<lb/>
　郎奉命録囚見桁楊相望為求生不得垂涕曰匍匐<lb/>
　入井伊誰之咎隱痛成疾而卒所著有龍溪集<hi>人物志</hi>
　　按文徳翼龍溪集序稱為隆萬間進士葢失考也<lb/>
段孟賢號䝉岡湖口人嘉靖進士授刑部主事調同知<lb/>
<pb n="KR2k0045_WYG_092-45a"/>
　亳州改判温州理糧儲常供外不入一錢轉知都匀<lb/>
　案牘盈前立時裁決為文汪洋渟蓄灑灑千言蕭然<lb/>
　舊廬不飾一椽性孝友父初艱嗣舉一姪為後友愛<lb/>
　如同胞數十年猶共爨焉<hi>同上</hi>
桂枝揚徳安人嘉靖進士少聰頴以神童稱事嫡母盡<lb/>
　孝官吏部主事舉錯黜陟一秉至公居官清儉服食<lb/>
　仍取給於家云<hi>府志</hi>
張道號性泉湖口人嘉靖進士知餘姚縣補知秀水擢<lb/>
<pb n="KR2k0045_WYG_092-45b"/>
　御史按眎浙江風肅一時尋告歸不治生産氷檗自<lb/>
　勵卒於家崇祀名宦<hi>同上</hi>
朱衮字文龍徳化人嘉靖辛酉鄉薦由莆田教諭知南<lb/>
　靖厯知武城松陽潔已愛民興利剔弊俱立祠祀之<lb/>
　晉宛平輦下機務煩劇中官復干擾難制衮風裁嚴<lb/>
　峻人不敢干以私臺省交章薦之擢刑部郎清滯獄<lb/>
　理寃抑計三年全活者百餘人出守思恩數月即致<lb/>
　仕任宛日捐俸置九江會館買地置義冡人至今徳<lb/>
<pb n="KR2k0045_WYG_092-46a"/>
　之卒年九十有五<hi>人物志</hi>
蔡廷臣字藎卿徳化人嘉靖進士司理嘉興晉御史按<lb/>
　黔土司安國亨逼殺其叔時議興師征之廷臣單騎<lb/>
　入其營曉諭禍福國亨叩首馬前輸金贖罪廷臣性<lb/>
　耿直不徇江陵私請由順天巡按備兵信陽以山西<lb/>
　右轄掛冠歸<hi>同上</hi>
時邦曉彭澤人性輕財樂施嘉靖甲戌嵗大饑疫道殣<lb/>
　相望邦曉多為賑貸不責償出州地四千畝給種力<lb/>
<pb n="KR2k0045_WYG_092-46b"/>
　令親友分種嵗稔遂不復取息萬厯己丑嵗復侵逺<lb/>
　近遏糴不許曰吾積穀以備荒也豈為殖乎人各給<lb/>
　穀少者斗許多者石計亦不取償<hi>府志</hi>
董伯益樂安人徙居瑞昌黃沙以漁為業家累萬金散<lb/>
　其資給窮人瘞漂尸振寒士其後董昺者伯益疏屬<lb/>
　也有膽智修建謝元暉墓起謝東山祠逆濠將脅其<lb/>
　子諸生董朝翰以千金贖歸拊其背曰千金活汝亦<lb/>
　幾殺汝盡散之貧人自捕魚澤中<hi>人物志</hi>
<pb n="KR2k0045_WYG_092-47a"/>
陳思字再可瑞昌人以貢授安吉州訓導未及期歎曰<lb/>
　冗員哉投牒請裁自身始牒上即行有司計其常祿<lb/>
　及諸生餽遺遣人齎至其家思授使者歸報令置學<lb/>
　田浙有廉官錄思其一也<hi>同上</hi>
王之垣號蠡澤徳化人事母極孝母病篤醫無効垣為<lb/>
　嘗糞每旦夕焚香對天黙禱病遂愈隆慶庚午鄉薦<lb/>
　任福建漳平知縣清介自矢秩滿解綬歸鄉杜門謝<lb/>
　客太守張養源題其閭曰大孝髙隠壽八十四<hi>同上</hi>
<pb n="KR2k0045_WYG_092-47b"/>
彭國光號秀角徳化人萬厯進士知晉江行取吏科給<lb/>
　事凡利害興革有禆國是者直言不避遷通州副使<lb/>
　尋巡撫宣府時各省告歉國光捐厯俸解部資賑逺<lb/>
　近徳之卒於官勅賜半葬<hi>府志</hi>
呉尚友號益齋湖口人萬厯進士在刑曹勲戚殺人時<lb/>
　相親屬貪墨並寘之法有揮使以金珠賄獄立斥之<lb/>
　湖口稅監李道擅作威福獨傾心於尚友請謁卒拒<lb/>
　不見歸里置義田以贍宗族著有禮編㑹講文集<hi>同上</hi>
<pb n="KR2k0045_WYG_092-48a"/>
郭一輪字仁宇徳安人萬厯進士知海寧性耿介不事<lb/>
　逢迎因調知南安怡然曰拙宦速謗所固然也已任<lb/>
　工部屯田司主事未幾卒<hi>人物志</hi>
萬嗣達字禺存衣子萬厯辛夘舉人厯官雲南金滄道<lb/>
　副使告歸凡地方利病侃侃言之不避嫌居官清介<lb/>
　治家孝友一遵父訓卒年七十有八子堯一以崇禎<lb/>
　庚辰特用累官工部主事孫邦和以薦辟任大理知<lb/>
　府<hi>同上</hi>
<pb n="KR2k0045_WYG_092-48b"/>
許汝魁號仰亭湖口人萬厯進士知常山調上海大修<lb/>
　水利軍例給白米數萬石嵗㓙無辦㑹開河之役汝<lb/>
　魁自坐日中命進麥飯食之且甘軍士感動咸願以<lb/>
　麥代米省金錢數萬奏績除南京吏部遷荆西道移<lb/>
　榆林值邊警鼔勵三軍斬首數百三年五戰皆捷朝<lb/>
　廷降勅褒之䕃一子遷至左轄尋擢南京光祿轉通<lb/>
　政使卒於官<hi>同上</hi>
王演疇字孟箕彭澤人萬厯進士任南京工部陞廣西<lb/>
<pb n="KR2k0045_WYG_092-49a"/>
　桂林知府乞休歸家無長物雅好著書善賦工真草<lb/>
　鏤板刻石慕其筆者不減二王其涉筆四六亦多膾<lb/>
　炙人口著有古學齋數十卷家訓和陶集諸書<hi>同上</hi>
曹文緯字闇沖彭澤人萬厯進士任刑部以建言國本<lb/>
　削奪光宗即位贈光祿寺丞崇祀鄉賢<hi>同上</hi>
劉日曦字馭初彭澤人萬厯進士令江陰值魏璫建生<lb/>
　祠日曦遂去官調龍游龍俗苦盜悉捕之一時屏跡<lb/>
　改都察院經厯厯南京兵部郎以薦陞浙江叅議未<lb/>
<pb n="KR2k0045_WYG_092-49b"/>
　任告老日曦素行嚴毅居家孝友殫心理學尤精大<lb/>
　易著有時習錄鏡心錄易經通解<hi>同上</hi>
周禮嘉字體亨彭澤人萬厯庚子鄉薦以萬安諭知江<lb/>
　津值奢賊據渝郡邑望風披靡悉衆攻津禮嘉焚香<lb/>
　告天廣募鄉勇竭力守禦卒保全孤城隨以監軍同<lb/>
　秦良玉用計擒賊恢復全省序功應詔入京值魏璫<lb/>
　勢熖遂致仕歸田人咸服其清潔卒年六十有五子<lb/>
　易象崇禎壬午舉人<hi>同上</hi>
<pb n="KR2k0045_WYG_092-50a"/>
洪維幹字禎南萬厯舉人知桐梓時奢酋亂維幹先遣<lb/>
　家屬歸募兵死守有叛戍陳大義等為内應遂致城<lb/>
　破縛維幹說降不屈賊先斬兩僕以懼之不為動惟<lb/>
　欲坐正堂而死賊許之乃衣冠北面再拜被害事聞<lb/>
　贈尚寶司正卿<hi>同上</hi>
邢士俊徳化人萬厯貢生幼孤事母以孝好學通諸子<lb/>
　百家性恬靜寡慾有父同榜現任九江招士俊至贈<lb/>
　以金辭曰饘粥尚可自給不敢以私交玷公清議也<lb/>
<pb n="KR2k0045_WYG_092-50b"/>
　自後不再徃見其介操如此<hi>同上</hi>
黄學詩號起我徳化人為諸生有文名教家嚴肅鄉里<lb/>
　推為長者年八十八郡守舉鄉飲禮敦請大賔乙酉<lb/>
　兵氛與妻熊氏同遇害時年九十有一熊年八十八<lb/>
　矣子開先號竹坪通經好古為人樂易坦懐居鄉好<lb/>
　急人之困文行一如其父以子雲師貴封刑科左給<lb/>
　事中卒年七十有二<hi>同上</hi>
文士𢎞字元任徳化人篤好理學中夜輙披衣起坐湛<lb/>
<pb n="KR2k0045_WYG_092-51a"/>
　然深思如此者三十年尤精周易别有神解為嚶鳴<lb/>
　㑹館孟月九日為大㑹每月四日為小會聚徒講學<lb/>
　聴者常數百人更以别業創建陽明書院崇禎三年<lb/>
　巡按御史葉成章特疏以師儒薦奉㫖未拜以子理<lb/>
　嘉興滿考封文林郎年六十四卒學者私諡為安節<lb/>
　先生<hi>同上</hi>
余朝相字君卜崇禎進士初知呉江縣厯官廣西提學<lb/>
　晉秩巡撫少司馬端方恬慎居官清譽所在彰聞後<lb/>
<pb n="KR2k0045_WYG_092-51b"/>
　﨑嶇亂兵間共濟艱險改名心度隱峒獠不出<hi>同上</hi>
趙光抃字彦清徳化人父贊化工部郎中光抃舉天啓<lb/>
　進士鄉人曹欽程父事魏忠賢驟得太僕少卿光抃<lb/>
　語之曰富貴一時名節千古君不可不審欽程惡之<lb/>
　明日即出賛化為南寧知府賛化以南寧惡地侘傺<lb/>
　而死光抃奔喪歸崇禎初服闋除工部主事厯兵部<lb/>
　郎中時軍事旁午光抃才氣豪邁應之有餘閱薊遼<lb/>
　戎務周厯數千里盡得邊塞形勢戰守機宜列為十<lb/>
<pb n="KR2k0045_WYG_092-52a"/>
　二事以獻超擢巡撫右僉都御史駐宻雲至即發監<lb/>
　視中官鄧希詔奸帝召希詔還而令中官孫茂霖覈<lb/>
　實茂霖為希詔解光抃反得罪永戍廣東後希詔卒<lb/>
　誅十五年兵事急博咨邊才廷臣多舉光抃命赴京<lb/>
　召見徳政殿奏對稱㫖拜兵部右侍郎總督薊州諸<lb/>
　政軍務兼督諸路援軍發帑金四萬賞功援軍至者<lb/>
　雖衆皆觀望及河間失守不敢救已聞塞上警又疾<lb/>
　驅而北御史衛周𦙍言光抃不急河間回髙陽坐視<lb/>
<pb n="KR2k0045_WYG_092-52b"/>
　淪覆帝令立功自贖及螺山之敗遂奪職候勘光抃<lb/>
　嘗薦白廣恩請召見賜宴帝從之廣恩抗命不赴帝<lb/>
　以是惡光抃與范志完同日死福王時太僕少卿萬<lb/>
　元吉言光抃受事破軍之餘身先被創與誤國志完<lb/>
　駢首西市迄今文武貴賤咸為抱冤給事中熊維典<lb/>
　亦以為言乃復其官<hi>白志</hi>
傅𢎞祖字謙宇徳化人選貢判廬州補福州旋致仕歸<lb/>
　喜道地方大計言不及私迴龍磯鎖江樓封郭洲築<lb/>
<pb n="KR2k0045_WYG_092-53a"/>
　長堤皆其所建議郡人賴之乙酉兵變遇害<hi>人物志</hi>
孫承榮字君貺瑞昌人崇禎恩貢司訓仙居仙居缺令<lb/>
　以邑事委承榮瘠土洊災民賦逋抗承榮鞭笞不事<lb/>
　而稅多勸輸再署寧海有劇盜嘯聚千人承榮下車<lb/>
　徉言曰此衣中蝨不足措意忽疾馳單騎率數卒夜<lb/>
　抵賊巢擒其渠正法釋餘黨不問盜平而民不擾幕<lb/>
　府疏薦循資遷吉安永寧諭間闗歸里絶意仕進寄<lb/>
　情詩酒以壽終所著有越山清夢秦晉遊略雪扉齋<lb/>
<pb n="KR2k0045_WYG_092-53b"/>
　稿<hi>同上</hi>
何九達字行可彭澤人選貢任來安縣耿介清慎當事<lb/>
　咸呼為先生隨致仕歸隱卒年九十餘鄉人以徳星<lb/>
　目之<hi>同上</hi>
黃堯彩字嗣眉徳化人倪文正元璐丁卯鄉試所錄士<lb/>
　也崇禎間謁選除思州府推官尋晉知本府事值□<lb/>
　苗亂妖僧田文澤起兵應之官兵戰失利堯彩單騎<lb/>
　出城四十里集兵大戰觀音山悉擒之功聞晉湖廣<lb/>
<pb n="KR2k0045_WYG_092-54a"/>
　布政司叅議分守湖北道以母老乞養乙酉避居辰<lb/>
　州苗箐五年乃從間道奉母歸三年卒著有長安詩<lb/>
　南歸草黔行集廬游草車中憶錄□苗事宜歸田紀<lb/>
　略等書<hi>同上</hi>
喻以恕字心如彭澤人崇禎進士初任工部主事管太<lb/>
　倉庫清釐出納餘羨皆記籍纎毫不以自潤性寡合<lb/>
　為忌者所中左遷浙江處州府司李恬然赴任益勵<lb/>
　氷操治城旦書輒多所平反少貧家無寸産居官終<lb/>
<pb n="KR2k0045_WYG_092-54b"/>
　始一節乙酉轉秋官郎中更大故旋里未一載賫志<lb/>
　以終著有硯畬草槿園集四書詠明詩起古學彚存<lb/>
　諸書<hi>同上</hi>
鄒逢吉字五從湖口人崇禎進士知武昌縣值峽山土<lb/>
　寇亂逢吉領閫帥搗平之流賊蹂躪江黃多方設備<lb/>
　與邑紳分汛防守又立龍虎二營倣戚繼光陣法令<lb/>
　武舉石補天督率訓練賊聞之不敢逼暇即與諸生<lb/>
　講道論藝後補臨淄縣行取出京擢兵科值闖變痛<lb/>
<pb n="KR2k0045_WYG_092-55a"/>
　哭欲赴死忽有鮮衣跨馬至者躡足耳語久之逢吉<lb/>
　泣對曰非所望於吾師也其人既去賊騎已至被縶<lb/>
　窟室飲食弗御慷慨括髪口占絶命辭飲酖而終<hi>湖廣</hi>
　<hi>名宦志</hi>
葉承光號咸菴崇禎進士厯知長洲宜興寧國三縣都<lb/>
　城不守解組歸隱尤篤孝友賑族人貧乏者年七十<lb/>
　卒<hi>府志</hi>
孫應龍字見田湖口人曽娶瞽目妻咸勸之易荅曰我<lb/>
<pb n="KR2k0045_WYG_092-55b"/>
　棄誰受負心即負天也且幸有子矣忍乎嘗中副榜<lb/>
　復考劣督學嘉其行曰此可風也得貢任合肥訓導<lb/>
　有勸娶妾者終弗聴<hi>人物志</hi>
張思問號鍾陽湖口人生平不慕榮利惟究心先天理<lb/>
　學每有所得則隨書之嘗誦邵子之言曰圖雖無文<lb/>
　吾終日言而不離乎是著有理數卦氣圖書聲律等<lb/>
　書崇禎九年以孝廉賢能應徵辟隨卒<hi>同上</hi>
李獨明字五千徳化人為諸生不屑屑制舉義汛濫典<lb/>
<pb n="KR2k0045_WYG_092-56a"/>
　籍崇禎之季徵聘遺逸郡以李名上旋赴主爵當為<lb/>
　邑㑹寇難不果補乙酉城陷死於兵著有孔子世家<lb/>
　七十子列傳禮記改本孫武子集註江上疾呼易象<lb/>
　經别諸書<hi>同上</hi>
栁清字師伯徳化人為郡諸生隱居洞林山不求聞達<lb/>
　嘗以觴詠自娯嵗乙酉偶入郡城遇兵變具衣冠赴<lb/>
　府學泮池死焉<hi>同上</hi>
田化龍字騰岳徳化人武藝精嫻有萬夫之勇以將材<lb/>
<pb n="KR2k0045_WYG_092-56b"/>
　署南湖營守備時永豐賊熾化龍進勦斬俘無筭寇<lb/>
　敗潜伏山林孤軍深入被重圍矢盡援絶鏖戰而死<lb/>
　永豐人立廟祀之迄今有禱必應<hi>府志</hi>
董四民九江衛世職百户總制袁繼咸聞其技勇召置<lb/>
　麾下題授都司左兵東下調入城防守四民見事急<lb/>
　曰吾世受國恩當以死報命其妻史氏妾姚氏並二<lb/>
　子溺死於池畢乃登城大呼發矢連斃數人㧞刀自<lb/>
　刎於城上<hi>人物志</hi>
<pb n="KR2k0045_WYG_092-57a"/>
徐行可字三山九江衛世襲指揮僉事幼讀書明大義<lb/>
　左兵陷城行可母汪氏投井死妻鄒氏婦陳氏繼之<lb/>
　行可隨大書於屛曰世受國恩合門殉節以報投筆<lb/>
　北向拜自經於望京門城樓<hi>同上</hi>
李全昌字文宰徳化庠生天性孝友母七十兄弟羣起<lb/>
　為壽值嵗饑全昌更出米二百斛傳母命賑之母卒<lb/>
　喪事備極情禮乙酉左兵東下兩兒百計出重圍全<lb/>
　昌夫婦依依母殯不忍離比城破賊蠭擁不得前過<lb/>
<pb n="KR2k0045_WYG_092-57b"/>
　陽明祠見火起殺人擾攘中值妻孫氏逃亦至全昌<lb/>
　知不免顧謂曰李氏幸不絶吾得死處矣趨入祠就<lb/>
　縊孫氏奔赴氣已絶大痛亦投井死孫氏孝廉高山<lb/>
　女也兩兒長曰鋮丙午舉人次曰鏞<hi>同上</hi>
栁鴻字漸于徳化人府學生得金谿餘姚二先生語錄<lb/>
　遂留心探索於知行合一之㫖深有悟入事親尤篤<lb/>
　孝道父卒哀毁幾絶乙酉左兵倡亂鴻以母老不能<lb/>
　行力負潜逃賊追及不忍捨竟冒白刃而終<hi>同上</hi>
<pb n="KR2k0045_WYG_092-58a"/>
孫大華徳化市民左良玉東下挾督師袁繼咸與之俱<lb/>
　袁懼為所併調兵入城標將郝效忠謀翻城以應左<lb/>
　驅其卒乘夜淫掠民不勝憤多執而殺之次日郝以<lb/>
　民激兵變為辭露刃而噪袁倉卒計窘欲窮詰殺兵<lb/>
　者又莫辨為誰大華獨挺身出呼於市曰殺兵者我<lb/>
　也無干於衆遂斬以殉<hi>同上</hi>
國朝<lb/>
文徳翼字用昭明崇禎進士司李嘉興平反得釋者甚<lb/>
<pb n="KR2k0045_WYG_092-58b"/>
　多大憝呉中彦子徵□倚恃持國柄者武㫁鄉曲戕<lb/>
　害善𩔖徳翼特掲而力討之卒置於理後某府丞具<lb/>
　疏汙衊萬狀實為左袒中彦者修怨也居無何内召<lb/>
　秉銓值變作知事不可為逺遁歙之商山左良玉奔<lb/>
　九江以病為辭絶意不還鎮時督師吕大器實臨之<lb/>
　良玉不為禮徳翼諷鄖撫王某曰文武固宜調和亦<lb/>
　當存憲體公宜禮敬制閫使悍將稍知朝廷之尊王<lb/>
　頷之左乃迎謁成禮交訌屢致激變而綢繆調䕶卒<lb/>
<pb n="KR2k0045_WYG_092-59a"/>
　無事者徳翼之力為多性至孝官司李時父訃至適<lb/>
　在㑹城即號泣徒跣歸母沒年已望七哀哀若孺子<lb/>
　慕博貫經史長於詩古文詞所著有雅似堂集<lb/>
　傭吹錄一集二集訟過錄宋史存讀莊小言<hi>據魏</hi>
　<hi>學渠所撰墓志</hi>
黄雲師號雷岸徳化人明崇禎進士授給事中厯吏户<lb/>
　刑兵四科抗疏甄别京卿凡所指陳詳明剴切為冡<lb/>
　宰鄭元嶽所器重催楚粤餉題免鄖襄諸郡逋欠三<lb/>
<pb n="KR2k0045_WYG_092-59b"/>
　十六萬有竒尋歸卜居蓮花峰下徵辟不赴杜門著<lb/>
　述有易裁詩正采榮堂集藏於家卒年七十有六孫<lb/>
　圖康熙戊戌進士<hi>府志</hi>
丁孕乾字爰大徳化人在諸生中風流藴藉絶似晉人<lb/>
　獨工於詩與熊兆佳趙映第相倡和清浄遙深力追<lb/>
　唐之中葉竟陵譚元春亟推之以明經任南昌學博<lb/>
　有十七年詩稿又著閏草及西灣詩話<hi>白志</hi>
呉士魁字聚之徳化人賦性醇厚方正自持崇禎末年<lb/>
<pb n="KR2k0045_WYG_092-60a"/>
　以明經任浮梁司訓署縣事輯兵安民莫不服其才<lb/>
　略閱數月遂解綬歸里性好善老而愈篤鄉飲大賔<lb/>
　壽八十子用光亦鄉飲介賔於夘舉人<hi>同上</hi>
廖士貞徳化人由舉人任四川營山縣逆賊彭時亨攻<lb/>
　城失陷被執遇害贈四川按察司僉事蔭一子入監<lb/>
　<hi>安志</hi>
閔𦙍喜字玉孺徳化人順治選貢授福建龍巖縣丞甫<lb/>
　蒞任海賊入寇本邑印官負重疾未視事𦙍嘉籌餉<lb/>
<pb n="KR2k0045_WYG_092-60b"/>
　登埤晝夜守禦時漳屬十邑已陷其九龍巖卒賴以<lb/>
　全上官嘉其功委署安溪武平徳化南安諸篆陞延<lb/>
　安府同知在任十月以疾卒官著有雪齋蕉夢軒諸<lb/>
　文集<hi>白志</hi>
周岱生字青嶽徳化人由㧞貢授貴州餘慶令丁内艱<lb/>
　補粤西平南令地不産菜蔬敎以播種灌溉之方田<lb/>
　荒不闢招撫粤東流民開墾甲寅呉逆叛寇盜蠭起<lb/>
　有緱成徳為亂破梧州攻平南岱生率鄉兵出討賊<lb/>
<pb n="KR2k0045_WYG_092-61a"/>
　退踰月復至岱生擐甲躍馬斬賊賊攻益急矢且盡<lb/>
　義勇戰死者三十餘人岱生退保城浹旬援絶城陷<lb/>
　賊縶岱生徃潯妻楊氏自刎死賊誘之降岱生厲聲<lb/>
　曰何不速殺我遂遇害長子儒且哭且罵賊並慘戮<lb/>
　之次子爣聞變走粤西尋父母兄三屍具告潯州守<lb/>
　守上其事中丞郝浴特疏請䘏贈按察司僉事<lb/>
予祭葬<hi>據安志増撰</hi>
張孺子湖口人同父刈蘆於洲有虎突出掠其父孺子<lb/>
<pb n="KR2k0045_WYG_092-61b"/>
　追及以杖連擊虎首砰然有聲遂脫父難療治而愈<lb/>
　知縣喬鉢為之傳<hi>安志</hi>
　　按孺子同邑呉一哲呉之達周澤宗汪應祥徳化<lb/>
　　熊文錦亦皆以孝義見安志附錄姓名於此<lb/>
劉鎮寶字<hi>闕</hi>　彭澤人給事堂子康熙庚子舉人授雲<lb/>
　南烏蒙通判服官敬慎素以忠貞自矢雍正八年逆<lb/>
　蠻寇城鎮寶臨難不屈遂遇害事<lb/>
聞贈按察司僉事<lb/>
<pb n="KR2k0045_WYG_092-62a"/>
賜祭葬<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0045_WYG_092-62b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江西通志卷九十二<lb/>
</p>
<p>
</p>
  </div>
</body>
</text>
</TEI>
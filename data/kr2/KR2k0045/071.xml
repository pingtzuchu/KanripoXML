<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷七十一</head> <lb/>
    <p>
<pb n="KR2k0045_WYG_071-1a"/>
欽定四庫全書<lb/>
　江西通志卷七十一<lb/>
　　人物<hi>六</hi>
　　　瑞州府<lb/>
　晉<lb/>
黄輔字萬碩建城人事親以孝聞州郡舉孝亷穆帝時<lb/>
　仕至御史清直有節操以晉政不綱權臣擅命遂棄<lb/>
　官隠遁焉子仁覽入仙釋<hi>豫章書</hi>
<pb n="KR2k0045_WYG_071-1b"/>
　　按漢之建城縣即今髙安縣在晉代只合稱建城<lb/>
　　黄輔林志不載<lb/>
　唐<lb/>
應知頊建城人隋末蕭銑林士宏亂豫章知頊於華林<lb/>
　山屯兵置柵保障一方武德五年李大亮宣撫江南<lb/>
　知頊歸之因表置靖州命為刺史功德及民民愛之<lb/>
　如父母<hi>同上</hi>
　　按靖州即今瑞州府志云城西六十里有應使君<lb/>
<pb n="KR2k0045_WYG_071-2a"/>
　　宅而氏族大全謂應知頊者九江人徙居靖州生<lb/>
　　為刺史殁為城隍神云人物志既載入髙安又訛<lb/>
　　入南昌白志削彼存此又明一統志知頊作智頊<lb/>
鄧文瑞髙安人四世同居五百餘口長幼親睦衣無常<lb/>
　主開元中詔旌其閭<hi>氏族大全</hi>
李思元字文成髙安人好學擅文行誼峻潔年十六舉<lb/>
　進士為文林郎時滕王元嬰鎮豫章請為師友<hi>豫章</hi>
　<hi>古今記</hi>
<pb n="KR2k0045_WYG_071-2b"/>
鄧璠髙安人元和間自江西節度使權知袁州在任興<lb/>
　學化民有古循吏風詔令再任僖宗時所在兵起吏<lb/>
　無能名獨璠有政聲<hi>林志</hi>
宋練髙安人為長沙掾四世同居以孝行聞咸通中觀<lb/>
　察使裴休上其行義詔旌門賜束帛<hi>豫章書</hi>
廖洪筠州人父母亡捧土為墳結草廬居有青蛇白獸<lb/>
　來止廬側咸通中表其門<hi>同上</hi>
　　按唐書孝友總傳以廖洪為萬載人考南唐時始<lb/>
<pb n="KR2k0045_WYG_071-3a"/>
　　分髙安縣地置萬載縣屬筠州唐時無萬載縣史<lb/>
　　家從後書之耳<lb/>
鍾傳洪州髙安人以負販自業時王仙芝猖狂衆推傳<lb/>
　為長乃依山為壁至萬人自稱髙安鎮撫使仙芝黨<lb/>
　栁彦璋掠撫州不能守傳入據之言諸朝詔即拜刺<lb/>
　史中和二年逐江西觀察使髙茂卿遂有洪州撫民<lb/>
　危全諷聞傳之去竊州以叛僖宗擢傳江西團練使<lb/>
　俄拜鎮南節度使檢校太保中書令爵潁川郡王又<lb/>
<pb n="KR2k0045_WYG_071-3b"/>
　徙南平傳率兵圍撫州天火其城士民讙驚諸將請<lb/>
　急攻之傳曰乗人之險不可乃祝曰全諷罪無害民<lb/>
　者火即止全諷聞謝罪聽命廣明後州縣廢貢舉惟<lb/>
　傳嵗薦士行鄉飲酒禮率官屬臨觀資以<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>齎故士<lb/>
　不逺千里走傳府傳少射獵醉歸夜遇虎與鬭虎搏<lb/>
　其肩而傳亦持虎不置㑹人至斬虎然後免及既貴<lb/>
　悔之乃畫搏虎狀以示子孫戒之曰士處事尚智謀<lb/>
　勿效吾搏虎陷危也子匡時嗣<hi>唐書</hi>
<pb n="KR2k0045_WYG_071-4a"/>
　　按元和郡縣志江西八州髙安縣初𨽻洪州寰宇<lb/>
　　記南唐保大十年置筠州髙安屬焉即今瑞州也<lb/>
　　瑞既别為郡鍾傳係髙安人自應入瑞州舊志或<lb/>
　　訛為萬載人兩郡重出白志據史傳<lb/>
幸南容髙安人貞元中進士試第權衡賦與栁子厚同<lb/>
　年子厚有送歸聫句序曰比詞聫韻竒藻逸發爛若<lb/>
　編貝燦若貫珠雖枚生長卿無以尚之屢遷國子祭<lb/>
　酒德行孚於鄉孫軾有祖風咸通七年中三史科<hi>豫</hi>
<pb n="KR2k0045_WYG_071-4b"/>
　　<hi>章書</hi>
任濤髙安人性慧超羣詩名早著時常侍李騭觀察江<lb/>
　西聞其詩有露漙沙鶴起人卧釣船流之句特免其<lb/>
　役鄉人有援例訟之者騭大書判云江西界内如有<lb/>
　詩似濤者並與免役無敢應者咸通中登進士<hi>林志</hi>
蔡劔字純鈎新昌人以平黄巢功為左散騎常侍江南<lb/>
　西道節度副使子郊字貺夫為行營判官髙駢忌之<lb/>
　付以羸兵殁於王事<hi>同上</hi>
<pb n="KR2k0045_WYG_071-5a"/>
歐陽持字化基髙安人天復進士為太學博士昭宗遷<lb/>
　洛持知朱全忠有異志遁歸西山楊行宻奏除為左<lb/>
　拾遺未幾察行宻心不在唐乃歸田不起<hi>人物志</hi>
　南唐<lb/>
沈彬洪州髙安人唐末浪跡湖湘隠雲陽山好神仙善<lb/>
　賦詩烈祖輔吳表授祕書郎與元宗遊俄懇還以吏<lb/>
　部郎致仕元宗遷南都彬年八十餘來見厚賜粟帛<lb/>
　以其子為祕書省正字先歳彬常䇿杖郊原手植一<lb/>
<pb n="KR2k0045_WYG_071-5b"/>
　樹識之語其子曰吾當藏骨於此及卒伐樹掘地至<lb/>
　丈餘得一石槨製作精麗光潔可鑒葢上有篆云開<lb/>
　成二年夀槨舉棺就之廣袤中度子麟性至孝廬墓<lb/>
　感慈烏来巢之異<hi>陸游南唐書</hi>
　　按沈彬一人也稽神録以為吳興人一統志載彬<lb/>
　　墓在京口丹陽縣豫章書則以為宜春人江西新<lb/>
　　舊志袁州瑞州重複互載今據南唐書定為髙安<lb/>
　　人<hi>原跋</hi>
<pb n="KR2k0045_WYG_071-6a"/>
　宋<lb/>
易延慶字餘慶筠州上髙人父贇仕南唐至雄州刺史<lb/>
　延慶以父䕃為奉禮郎顯德四年周師克淮南贇歸<lb/>
　朝授道州刺史延慶亦授大名府兵曹㕘軍後為大<lb/>
　理評事知臨淮縣乾德末贇卒𦵏臨淮延慶居喪摧<lb/>
　毁廬於墓側手植松栢數百本旦出守墓夕歸侍母<lb/>
　紫芝生於墓之西北數年又生玉芝十八莖本州將<lb/>
　表其事延慶懇辭或畫其芝来京師朝士多為詩賦<lb/>
<pb n="KR2k0045_WYG_071-6b"/>
　稱其孝感服闋以母老稱疾不就官母卒後藁殯數<lb/>
　年延慶出為大理寺丞嘗司建安市征及母𦵏有期<lb/>
　私歸營𦵏掩壙而返知軍扈繼昇言其擅去職坐免<lb/>
　官復廬墓側數年母平生嗜栗延慶樹二栗樹墓側<lb/>
　二樹連理蘇易簡朱台符為贊美之後知端州卒子<lb/>
　綸大中祥符元年進士及第<hi>宋史</hi>
　　按易延慶林志載在後五代白志據史改入宋<lb/>
鄒榘字勇夫新昌人因世亂與蔡劔同起義兵討賊有<lb/>
<pb n="KR2k0045_WYG_071-7a"/>
　功授節度使後仕南唐宋乾德中隨李後主来歸授<lb/>
　銀青光禄大夫仍畀節鎮卒贈尚書右僕射少傅英<lb/>
　國公<hi>林志</hi>
蔡用之字宗野新昌人天禧進士嘗獻萬言書真宗稱<lb/>
　為天下竒才出其文以示諸學士曰此江南夫子也<lb/>
　促赴闕詔下而卒<hi>林志</hi>
劉渙字凝之筠州人舉進士為潁上令以剛直不屈於<lb/>
　上棄官歸家廬山之陽時年且五十歐陽修與渙同<lb/>
<pb n="KR2k0045_WYG_071-7b"/>
　年進士也髙其節作廬山髙詩以美之居山三十餘<lb/>
　年環堵蕭然饘粥以為食而游心塵垢之外無戚戚<lb/>
　之意以夀終<hi>東都事畧</hi>
　　按朱文公守南康為凝之作壯節亭記謂其髙懐<lb/>
　　勁節可以激懦律貪立祠祀之<lb/>
劉恕字道原筠州人父渙恕少頴悟俊拔年四歳坐客<lb/>
　有言孔子無兄弟者恕應聲曰以其兄之子妻之一<lb/>
　坐驚異年十八試經義説書皆第一釋褐為鉅鹿簿<lb/>
<pb n="KR2k0045_WYG_071-8a"/>
　遷和川令司馬光修資治通鑑奏請同編修恕於魏<lb/>
　晉以後事尤能精詳考證前史差謬光悉委而取决<lb/>
　焉王安石與恕有舊欲引修三司條例恕以不習金<lb/>
　榖為辭因言天子方屬公以政事宜恢張堯舜之道<lb/>
　以佐明主不應以財利為先安石不能用遂與之絶<lb/>
　方安石用事呼吸成禍福髙論之士始異而終附之<lb/>
　口順而心非之者皆是也恕奮厲不顧直指其事或<lb/>
　面刺安石至變色公議其得失無所隠以親老告歸<lb/>
<pb n="KR2k0045_WYG_071-8b"/>
　南康乞監酒税以就養居母喪未除而卒年四十七<lb/>
　著十國紀年四十二卷資治通鑑外紀十卷<hi>同上</hi>
劉羲仲字壯輿恕之子也幼敏慧博洽嘗摘歐陽修五<lb/>
　代史誤作紏繆司馬光以其父有修通鑑功乞䕃其<lb/>
　子補郊社齋郎清介有父風歴鉅野德安簿政和間<lb/>
　以蔡京薦召為宣教郎編修官至京師絶不造謁一<lb/>
　人昌言曰吾但知天子有命不知有薦我者竟棄官<lb/>
　歸廬山自號漫浪翁或通刺但書江南劉羲仲又數<lb/>
<pb n="KR2k0045_WYG_071-9a"/>
　年卒朝廷聞其太初厯甚精宻詔就其家索之<hi>人物</hi>
　<hi>志</hi>
　　按志以劉恕父子為星子人白志從史<lb/>
陳世昌髙安人該貫羣書兩中博學宏詞科調復州録<lb/>
　事㕘軍致仕自號大田農著有漢韻一千六百字及<lb/>
　老農集<hi>林志</hi>
吳太元字一翁髙安人景祐進士以大理評事為開封<lb/>
　户曹以司馬光薦陞鄆州掌書記富弼器之後守潯<lb/>
<pb n="KR2k0045_WYG_071-9b"/>
　州入為尚書都官員外郎改漕湖北<hi>同上</hi>
蔡曽字子飛新昌人淹貫經史入太學劉丞相沆請為<lb/>
　子弟師一日語云欲以郊祀恩例凂子曽不答明日<lb/>
　束<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>歸闢南園築亭榭植花木自稱東郭居士黄山<lb/>
　谷有記<hi>同上</hi>
　　按蔡曽山谷之姑夫字子飛詳見南園記中林志<lb/>
　　字飛卿者訛<lb/>
劉平伯髙安人漢建城侯之裔髙蹈好文名士推之二<lb/>
<pb n="KR2k0045_WYG_071-10a"/>
　蘇兄弟過訪並有賡詠子瞻寫墨竹以贈今猶珍藏<lb/>
　其家<hi>人物志</hi>
　　按劉平伯名姓不見於兩蘇公集姑存之<lb/>
阮薦字仲元新昌人少敏慧嘗以所為文謁邑宰劉滂<lb/>
　滂一見大竒之後入太學中舍㑹日者謂薦曰君宜<lb/>
　隠居薦即幡然南歸以詩酒自娱無復仕進意乾道<lb/>
　中漕使芮曄辟為本州學正堅辭不就<hi>同上</hi>
　　按阮薦林志作廌未詳孰是<lb/>
<pb n="KR2k0045_WYG_071-10b"/>
李師愈字好古髙安人博學多聞負笈從劉子澄講學<lb/>
　於匡廬山中乾道間領鄉薦漕使芮曄舉師愈應制<lb/>
　科未及赴而卒<hi>林志</hi>
鄒致字至之新昌人博洽强敏授諸子各一經時號鄒<lb/>
　五經事母孝母卒廬墓有五色芝産於旁子及登進<lb/>
　士<hi>同上</hi>
　　按鄒致人物志以為元人據科目考鄒及乃髙宗<lb/>
　　建炎二年進士南宋初距元尚百四十餘年及致<lb/>
<pb n="KR2k0045_WYG_071-11a"/>
　　子也子為宋進士父為元人可乎今從林志<hi>原跋</hi>
雷孚字保信新昌人政和進士以通直郎宰上髙宜春<lb/>
　俱有惠政倅䖍州齊述倡亂縁坐三千人郡將欲盡<lb/>
　殺之孚力爭得釋秉性純厚好德尚義居家清白官<lb/>
　至朝散郎以子孝友貴贈太子太師<hi>同上</hi>
龔端字德莊新昌人元符進士立朝未嘗隨世俯仰靖<lb/>
　康間極論時事之失徽廟將禪位遣端馳驛陜右宻<lb/>
　諭督軍赴國難明年謁淵聖皇帝除將作監時金人<lb/>
<pb n="KR2k0045_WYG_071-11b"/>
　犯順以端為河東路奉使㕘議官未幾京畿戒嚴端<lb/>
　憂恚成疾請老不允及聞兩宫北狩憤惋而卒<hi>人物</hi>
　<hi>志</hi>
劉愿字恭叔新昌人博學負重名宣和進士歴鼎永二<lb/>
　州倅亷介有為時盗賊徧天下惟愿所至盜弭民安<lb/>
　趙鼎張浚交薦於朝除守沅州命下而卒<hi>林志</hi>
雷孝友字季仲孚子乾道己丑以詞賦魁南省任南劍<lb/>
　教授再調國學録光宗即位除國子祭酒既而擢給<lb/>
<pb n="KR2k0045_WYG_071-12a"/>
　事中進御史中丞除知樞宻院兼㕘知政事髙安縣<lb/>
　開國公不諧於時屢乞骸骨以觀文殿學士知福州<lb/>
　卒贈太師諡文簡<hi>同上</hi>
蔡諲字伯恭新昌人力學不仕築義方書院有志於學<lb/>
　者俱廪給之里有争不愬於官而決於諲有王烈之<lb/>
　風號無為居士<hi>同上</hi>
趙像之字明則髙安人紹興進士授臨川司户較藝廬<lb/>
　陵得周益公楊誠齋為門生仕至軍器少監像之為<lb/>
<pb n="KR2k0045_WYG_071-12b"/>
　詩文平淡簡逺雖持節秉旄而家猶貧焉<hi>同上</hi>
丘泰字仲義髙安人淳熈間父山疾泰刲股以進尋愈<lb/>
　轉運使趙彦操聞於朝孝宗御筆書付史館後更名<lb/>
　髙<hi>同上</hi>
　　按林志陳友直髙安人親殁廬墓三年稱孝子張<lb/>
　　茂馮忠孝皆上髙人嘉熈間父母病篤皆刲股以<lb/>
　　進又有刲股救父者李德勝聶汝清黄顯吳應發<lb/>
　　盧十一仇大任晏十二等救母者王文旺吳仲三<lb/>
<pb n="KR2k0045_WYG_071-13a"/>
　　雷大年劉信伯戈廷秀等安志孝義傳有蔡嵩蔡<lb/>
　　嵩髙安人類記備考<lb/>
蔡漴字慶崇新昌人乾道進士初調湘潭簿雪旁邑冤<lb/>
　獄却餽贐憲臺薦其亷明調巴州教授改安化令庭<lb/>
　無留訟尋倅金州為人静慤清介平居飲酒賦詩當<lb/>
　官辨治整暇與上官論事有不可必力争之<hi>人物志</hi>
　　按蔡漴林志作淙未詳孰是<lb/>
趙不黯字稷臣髙安人宋太宗六世孫舉進士歴官至<lb/>
<pb n="KR2k0045_WYG_071-13b"/>
　二千石後退居錦水孝宗以近臣薦擢拜為大宗正<lb/>
　仕至開府儀同三司寳慶二年入祀樂善書院<hi>林志</hi>
唐允功字汝賢髙安人資頴好學於經史百家無不通<lb/>
　貫時人號為書厨丞相趙鼎嘗大書潛心居士四字<lb/>
　贈之所著有飴經倦録<hi>同上</hi>
　　按允功人物志作允恭考府縣志與林志同<lb/>
幸元龍字震甫髙安人慶元進士初尉京邑時万俟卨<lb/>
　之孫與岳飛家争田歳久不能決府委元龍裁斷積<lb/>
<pb n="KR2k0045_WYG_071-14a"/>
　案如山元龍並不閲視即擬云岳武穆一代忠臣万<lb/>
　俟卨助檜逆賊雖籍其家不足以謝天下尚敢與岳<lb/>
　氏争田乎田歸於岳卷畀於火時論韙之改知當陽<lb/>
　縣擢通判郢州忤史彌逺劾令致仕紹定辛夘秋京<lb/>
　師災彌逺私第獨存元龍自家上封事云天火曰災<lb/>
　人火曰火陛下即位以来虚已以聽宰相若火出於<lb/>
　天臣知宰相獲罪於天若火出於人臣知宰相獲罪<lb/>
　於人且言彌逺負寧考付託竊陛下威福使天下知<lb/>
<pb n="KR2k0045_WYG_071-14b"/>
　有丞相不知有天子願陛下戮其首以謝天下籍其<lb/>
　家以賙天下然後斷臣之首以謝彌逺則災自弭矣<lb/>
　明年卒子溥中嘉定進士亷介有父風知鬱林<hi>人物</hi>
　<hi>志</hi>
　　按豫章書以幸元龍為嘉泰間進士鄂州通判與<lb/>
　　此不同所著有桂巖松垣二集<lb/>
幸當時髙安人元龍弟授光化軍司户㐮帥趙范檄徃<lb/>
　唐州収買軍需未幾武守郭勝叛當時不從被殺事<lb/>
<pb n="KR2k0045_WYG_071-15a"/>
　聞朝廷嘉愍贈京秩官其一子<hi>林志</hi>
陳仲㣲字致廣髙安人嘉泰進士調莆田尉臺閫委以<lb/>
　縣事時歳凶部卒并饑民作亂仲㣲立召首亂者戮<lb/>
　之一境以肅遷海鹽丞鄰邑有疑獄郡命仲㣲按之<lb/>
　一問立决改知崇陽縣通判黄州遷知贛州江西提<lb/>
　典刑獄忤賈似道罷久之起太府寺丞時國勢危甚<lb/>
　仲㣲上封事其略曰悞㐮者老將也失㐮之罪君相<lb/>
　當分受其責天子若曰罪在朕躬大臣宜言咎在臣<lb/>
<pb n="KR2k0045_WYG_071-15b"/>
　等宣布十年養安之徃繆深懲六年玩寇之昨非救<lb/>
　過未形固已無及追悔既徃尚愈於迷轉敗為成在<lb/>
　君相一念間耳出為江東提㸃刑獄德祐元年遷秘<lb/>
　書監益王即位海上拜吏部尚書給事中厓山兵敗<lb/>
　走安南卒年七十有二<hi>宋史</hi>
　　按陳仲㣲所著有文溪集六十五卷<lb/>
阮寅字公亮新昌人嘉泰進士初調龍陽尉以薦改知<lb/>
　房州轉朝請大夫鼎澧辰沅靖沿邊都大廵檢使馬<lb/>
<pb n="KR2k0045_WYG_071-16a"/>
　步軍都總管節制湖北軍馬知澧州所至能保障撫<lb/>
　循一方戴德焉子恕字伯寛以䕃宰分寧改善化<hi>林志</hi>
羅之紀字國張髙安人自幼頴悟超羣嘉定時奏入等<lb/>
　授孝感縣尉攝邑雲夢持身亷謹遇事精審上官少<lb/>
　不為禮因雪壓竹賦詩云吾道非邪真可恥此君豈<lb/>
　是折腰人遂飄然棄官歸自號筠心居士<hi>同上</hi>
　　按羅之紀所著有易傳及文集<lb/>
胡仲雲字從甫髙安人年十三悉通書史入太學率諸<lb/>
<pb n="KR2k0045_WYG_071-16b"/>
　生伏闕上書論罷京尹余晦蔡適為祭酒仲雲與弟<lb/>
　仲霖師之盡得朱氏之學寶祐登進士監行在倉時<lb/>
　丁大全用事欲鈎致以舘職不就以江萬里薦除太<lb/>
　學正因忤賈似道出倅臨江既而家居起為國子監<lb/>
　簿攝吏部左侍郎遷樞宻院編修官攝尚書右司黜<lb/>
　為浙東提刑兼權紹興安撫既至減月樁錢三之二<lb/>
　復追還買燈錢五萬吏贓三萬六千分詣貧民越有<lb/>
　僧殺人賈黨匿之仲雲嚴限寘於法㑹母憂去嵗餘<lb/>
<pb n="KR2k0045_WYG_071-17a"/>
　聞九江失守辟地南海攜家泝流至廬陵而卒<hi>同上</hi>
　　按胡仲雲所著有六經蠡測周易見一四書管窺<lb/>
　　歴代遺論宋朝政論及文集三十卷<lb/>
朱昫筠陽人理宗朝中神童科號荷山先生有文集傳<lb/>
　於世子資深以文學為搢紳推重補西澗山長孫逢<lb/>
　原邃於易領鄉薦為湖廣校官事父以孝聞<hi>朱一齋</hi>
　<hi>集</hi>
劉應龍字漢臣髙安人嘉熙進士知崇仁縣淮西失守<lb/>
<pb n="KR2k0045_WYG_071-17b"/>
　江西諸州有殘破者縣佐貳聞變先遁應龍固守不<lb/>
　去遷司農少卿尋去國景定三年湖南饑起提舉常<lb/>
　平以救荒功遷知隆興府兼江西轉運副使奏免和<lb/>
　糴二十萬石擢權户部侍郎時賈似道當國應龍言<lb/>
　臣觀邇日以來靖恭自守者以論事為忌指陳稍切<lb/>
　者輙聫翩引去恐正臣奪氣鯁臣結舌宜非盛世所<lb/>
　有遂忤當路以集英殿修撰知建寧府久之起為江<lb/>
　東轉運使辭南海冦作朝廷患之移廣東經略安撫<lb/>
<pb n="KR2k0045_WYG_071-18a"/>
　使冦聞應龍至遁南海大治特㫖屢召拜户部侍郎<lb/>
　上奏辭免德祐元年遷知贑州兼江西兵馬鈐轄青<lb/>
　海軍節度使力辭隠九峰子元髙亦舉進士<hi>宋史</hi>
陳元亮字季德仲㣲從子博學尚氣節補太學升國録<lb/>
　時賈似道私人洪燾尹臨安倚勢作威元亮率諸生<lb/>
　數百人伏闕上書歴數其姦上為黜燾元亮遂為賈<lb/>
　所忌戊辰當對集英殿太學名士多倖取上第元亮<lb/>
　獨恥之有司復希賈㫖置之丙科授慶元府教授再<lb/>
<pb n="KR2k0045_WYG_071-18b"/>
　遷御前軍所幹辦官<hi>林志</hi>
姚勉字成一新昌人寶祐中狀元授平江節度判官丁<lb/>
　父憂服闋除正字時太學生有因論丁大全而被逐<lb/>
　者勉上言斥逐學宫之士以禁天下之言此蔡京秦<lb/>
　檜所為今日豈宜有此遂歸及吳潛入相召為校書<lb/>
　郎輪對言朝廷綱領惟在用人聽言又及守帥數易<lb/>
　之弊後上過東宫勉講否卦因指斥權姦無所顧避<lb/>
　忤賈似道遂諷孫附鳳劾勉為吳潛黨免歸有雪坡<lb/>
<pb n="KR2k0045_WYG_071-19a"/>
　集<hi>同上</hi>
劉元髙字仲山應龍子長身山立毎與姚勉胡仲雲論<lb/>
　天下事輙慷慨激烈時號髙安三俊元髙淳祐進士<lb/>
　初授廸功郎栁縣簿斷事如破竹當道争致之幕下<lb/>
　以薦除知寧都縣改候官縣多豪貴一繩以法復以<lb/>
　薦為御史卒所著有漢史意鈔書史續鈔貴華録三<lb/>
　劉家集山居稾<hi>人物志</hi>
雷作字大起新昌人為均州録㕘時捕訊者獲茶商十<lb/>
<pb n="KR2k0045_WYG_071-19b"/>
　餘人悞為真盜作理出之太守尹機㕘督府謀議選<lb/>
　守邊舉府事屬焉方薦其才作慨然求歸遂致仕<hi>林志</hi>
蔡志學字及之新昌人淳祐進士初調興國簿憲使李<lb/>
　廸愛其才檄入僉幕按法訊擬民稱不冤秩滿調武<lb/>
　昌節度掌書記再調太和令獨立不撓剖決如流尋<lb/>
　倅清江未幾知髙郵終朝奉郎自號如心居士<hi>人物</hi>
　<hi>志</hi>
劉師尹字堯咨一字元衡新昌人嘗詣闕獻書陳古今<lb/>
<pb n="KR2k0045_WYG_071-20a"/>
　理亂得失之故及足國裕民養才取士選將練兵制<lb/>
　勝之策不報初授長沙司户㕘軍再授江陵府察推<lb/>
　居官亷潔無私自號戒得翁竟以直忤上司棄官歸<lb/>
　<hi>林志</hi>
黄夢炎字如晦新昌人景定進士初調贛縣尉再調饒<lb/>
　州軍判官侍御史曽淵子奏舉文華科江東憲使趙<lb/>
　與椯奏辟提幹夢炎少與姚勉胡仲雲劉元髙齊名<lb/>
　號錦江四俊嘗相與詣書庫借其籍一覽輙焚之乃<lb/>
<pb n="KR2k0045_WYG_071-20b"/>
　具紙默疏纖悉無遺後終於家<hi>人物志</hi>
羅天酉字恭甫新昌人師事饒雙峰開慶進士以格非<lb/>
　心去非人對䇿忤丁大全擯外歴官知懐集縣不期<lb/>
　年而治成丁父憂作詩有三釜為親今莫及萬鍾於<lb/>
　我復何加之句遂不起所著有祏岡文集<hi>林志</hi>
蔡汝揆字君審用之七世孫師饒雙峰得道學之傳門<lb/>
　人號愚泉先生所著有希賢録貫道集友議等書<hi>同上</hi>
鄒禮字用和髙安人才識明敏當路辟為掾史年三十<lb/>
<pb n="KR2k0045_WYG_071-21a"/>
　四歸隠以養親教子為樂張公疇薦諸集賢賜稱德<lb/>
　逸處士<hi>同上</hi>
胡希是仲霖子幼通經史十五遊京師一時名公折行<lb/>
　輩與之交常謁江古心得其作文之法下筆有西漢<lb/>
　風宋亡隨父隠遯所著有洪範考訂大學稽疑太極<lb/>
　圗説史論及於山集<hi>同上</hi>
熊㐮字贊國新昌人以䕃初授無為簿再調湘潭司法<lb/>
　以正直忤上官拂衣歸以郊祀恩授廸功郎監潭州<lb/>
<pb n="KR2k0045_WYG_071-21b"/>
　糧料院秩滿家居結義兵以保鄉井劇盜不敢近乙<lb/>
　亥邑人姚文龍自九江引兵先闖鄉郡而遣其弟諭<lb/>
　降㐮殺之次年兵至衆潰見執文龍詰之㐮曰去年<lb/>
　我殺卿家今年殺我丈夫何恨之有遂死<hi>人物志</hi>
李長庚字子西新昌人初任清江尉再調湘潭丞元兵<lb/>
　至同寅皆遁獨長庚攜諸司印居守被執不屈死之<lb/>
　士友𦵏於學地并為文表其阡<hi>林志</hi>
　元<lb/>
<pb n="KR2k0045_WYG_071-22a"/>
劉秉忠字仲晦初名侃拜官後始更今名其先瑞州人<lb/>
　仕遼為官族秉忠生而風骨秀異年十七為邢臺節<lb/>
　度使府令史居常鬱鬱不樂一日投筆歎曰吾家累<lb/>
　世衣冠乃汩沒為刀筆吏乎即棄去隠武安山中後<lb/>
　遊雲中留居南堂寺世祖在潛邸海雲禪師被召過<lb/>
　雲中邀與俱行既入見應對稱㫖秉忠邃於易及邵<lb/>
　氏經世書至於天文地理律厯三式六壬遁甲之屬<lb/>
　無不精通論天下事如指諸掌世祖大愛之遂留藩<lb/>
<pb n="KR2k0045_WYG_071-22b"/>
　邸上書數千言皆嘉納焉又言邢州舊萬餘户兵興<lb/>
　以来不滿數百彫壊日甚得良牧守如真定張耕者<lb/>
　治之猶可完復朝廷即以耕為邢州安撫使由是流<lb/>
　民復業升邢為順德府世祖即位問以治天下之大<lb/>
　經秉忠采古制之宜於今者條列以聞於是下詔建<lb/>
　元紀嵗立中書省宣撫司朝廷舊臣山林遺逸之士<lb/>
　咸見録用秉忠雖居左右而猶不改舊服翰林學士<lb/>
　承㫖王鶚奏言秉忠久侍藩邸忠勤勞績宜崇以顯<lb/>
<pb n="KR2k0045_WYG_071-23a"/>
　秩帝覽奏即日拜光禄大夫位太保㕘預中書省事<lb/>
　秉忠既受命以天下為己任凡有關於國家大體者<lb/>
　知無不言言無不聽如頒章服舉朝儀給俸禄定官<lb/>
　制皆自秉忠發之為一代成憲卒年五十九贈太傅<lb/>
　封趙國公諡文貞成宗時贈太師諡文正仁宗時又<lb/>
　進封常山王其詩蕭散閒淡類其為人有文集十卷<lb/>
　<hi>元史</hi>
　　按劉秉忠志書俱不載元時瑞州人物見於史傳<lb/>
<pb n="KR2k0045_WYG_071-23b"/>
　　者無多秉忠兄弟雖𨽻籍邢州本瑞州人也白志<lb/>
　　采補<lb/>
劉秉恕字長卿好讀書年弱冠受易於劉肅遂明理學<lb/>
　兄秉忠事世祖以薦士自任嫌於私親獨不及秉恕<lb/>
　左右以聞召見遂同侍潛邸世祖嘗賜秉忠白金千<lb/>
　兩辭曰臣山野鄙人僥倖遭際服器悉出尚方金無<lb/>
　所用世祖曰卿獨無親故遺之邪辭不允乃受而散<lb/>
　之以二百兩與秉恕秉恕曰兄勤勞有年宜䝉兹賞<lb/>
<pb n="KR2k0045_WYG_071-24a"/>
　秉恕無功可冐恩乎終不受中統元年擢禮部侍郎<lb/>
　邢州安撫副使遷吏部侍郎三年升邢州為順德府<lb/>
　賜金虎符為順德安撫使轉官法行歴彰德懐孟淄<lb/>
　莱順天太原五路總管淄莱府有死囚六人獄已具<lb/>
　秉恕疑之詳讞得其實六人賴以不死他所至皆有<lb/>
　惠政召除禮部尚書出為淮西宣慰使歴湖州平陽<lb/>
　兩路縂管年六十卒於官<hi>元史</hi>
李明德瑞州路上髙縣人讀書有志操孝行篤至亂兵<lb/>
<pb n="KR2k0045_WYG_071-24b"/>
　陷袁州因抄掠上髙執其父欲殺之明德泣告曰子<lb/>
　豈不能代父乎願勿害吾父也兵遂殺明德而免其<lb/>
　父<hi>元史</hi>
陶復亨字仁叔新昌人性超達善古文詞咸淳間試補<lb/>
　國學元初充興國教授文行相稱有梅花百詠行於<lb/>
　世<hi>人物志</hi>
　　按陶復亨人物志載入宋白志改定<lb/>
吳楚字方叔髙安人性狷介博洽經史至元間授四㑹<lb/>
<pb n="KR2k0045_WYG_071-25a"/>
　縣尹後更上杭建寧浦城所至輙以亷能稱鋤强植<lb/>
　弱救荒禦冦活人至數萬閩人號曰吳亷訪<hi>林志</hi>
姚雲字聖瑞髙安人宋咸淳進士初調髙郵尉後除龍<lb/>
　興察推再除工刑部架閣以宋故官授承直郎撫建<lb/>
　兩路儒學提舉秩滿家居尤工詞調風韻不減秦淮<lb/>
　海有江村遺稾行於世<hi>人物志</hi>
塗謙字伯益髙安人至元間以功授本府判官累遷懐<lb/>
　逺大將軍謙雖貴為連帥而雅澹沖約益勵操行投<lb/>
<pb n="KR2k0045_WYG_071-25b"/>
　老家居自號雲溪道人黄冠野褐日容與山水間子<lb/>
　濟亨字吉甫克紹家學筮仕寧州判官知永新州所<lb/>
　至以亷能稱<hi>同上</hi>
漆希范字文翁髙安人仕本縣文學陞静江路教授湖<lb/>
　廣省聞其賢辟為掾亷謹修飭陞臨江路知事清望<lb/>
　益著識與不識皆稱為平溪先生<hi>林志</hi>
吳起孫字誠甫髙安人九世同居素無恒産資醫術以<lb/>
　供食至大中本省以聞至今稱為義門<hi>同上</hi>
<pb n="KR2k0045_WYG_071-26a"/>
涂源字原叟髙安人早失父事母幸氏盡孝延祐三年<lb/>
　除知黎州以母老不肯赴母强之出至州聞訃徒跣<lb/>
　奔歸既𦵏廬墓三年<hi>同上</hi>
熊師説髙安人讀書好義家裕於貲歳歉輙周貧乏鄉<lb/>
　里稱為義翁後至元間撫州進賢飢告糴於其家發<lb/>
　粟八千石賑之不受直子志文與同邑胡浚孚俱以<lb/>
　賑飢得旌<hi>府志</hi>
楊浚字子元髙安人博洽書傳精練吏事至元間辟為<lb/>
<pb n="KR2k0045_WYG_071-26b"/>
　掾史活人甚多壯年即投筆杜門惟以養親為樂趙<lb/>
　子昂為書紫源二字贈詩有紫源賢功曹四十已投<lb/>
　筆之句<hi>同上</hi>
伍良臣字雲從髙安人駙馬都尉興甫之子致力經籍<lb/>
　為詩文暢達清潤遊京師不諧於俗後辟為臨江經<lb/>
　歴八十日即棄去<hi>人物志</hi>
　　按伍良臣所著有中流一壺集<lb/>
毛忠吾新昌人至正壬辰紅巾賊陷新昌張子忠李子<lb/>
<pb n="KR2k0045_WYG_071-27a"/>
　鈞克復州治越五日州復陷子忠罵賊而死忠吾保<lb/>
　逍遥山招郭克敬合兵援州治復之甲午歐祥復陷<lb/>
　上髙忠吾退守古陽寨七年間大小百餘戰皆㨗鄉<lb/>
　境賴以保全<hi>豫章書</hi>
　明<lb/>
胡璉字商用髙安人父死括蒼兵興道梗璉艱險萬狀<lb/>
　負骨歸𦵏人以孝稱之大明兵至江西天完將劉敬<lb/>
　欲退守新昌璉説曰今真主已出不降何待瑞且不<lb/>
<pb n="KR2k0045_WYG_071-27b"/>
　可守况新昌乎宜亟為一郡生靈計劉素聞璉名忻<lb/>
　然從之璉為奉書詣軍門降一府十萬户賴以安全<lb/>
　洪武初應通經舉為本府學訓導陞句容教諭引疾<lb/>
　歸杜門觴詠所著有易學㑹通及子史百餘卷<hi>豫章</hi>
　<hi>書</hi>
羅君友髙安人洪武初應辟舉赴京師任本府學教授<lb/>
　而歸讀書講學於清溪之上以維持綱常爲己任<hi>朱</hi>
　<hi>一齋集</hi>
<pb n="KR2k0045_WYG_071-28a"/>
　　按羅君友林志不載人物志作均友白志據一齋<lb/>
　　所撰清溪書院序改正<lb/>
李仲德上髙人洪武中以賢才應辟任龍江提舉攝河<lb/>
　南道事清儉執法陞大理評事改刑部主事捐俸餘<lb/>
　以濟公用同僚髙志明等忌之以事誣仲德廷争不<lb/>
　屈觸上怒被誅既而察其誣特㫖賜祀<hi>人物志</hi>
鄒用字惟信新昌人讀書好義元末大亂與毛忠吾等<lb/>
　紏義兵保鄉曲屢破賊將陶九於郡境撫流亡宜豐<lb/>
<pb n="KR2k0045_WYG_071-28b"/>
　賴之復説天完袁州守將歐祥附迎髙皇於隆興洪<lb/>
　武四年命從宜春侯黄彬収集鄉寨頭目論功授雄<lb/>
　武衛管軍百户子寧智勇有父風洪武二十三年征<lb/>
　進都匀明年又從征平州牙州龍海等處俱有功已<lb/>
　又征威清八番紀績通叙授昭信校尉命襲偏橋百<lb/>
　户<hi>同上</hi>
冷曦字景暘新昌人洪武中為御史剛正不阿劾去都<lb/>
　御史劉觀及壊法御史六員百官震恐<hi>林志</hi>
<pb n="KR2k0045_WYG_071-29a"/>
劉謐字成式髙安人聰慧倜儻善屬文朱學士善見而<lb/>
　器之為作藜耀軒記洪武間貢授吏科給事中彈劾<lb/>
　無所避忌竟以此忤權貴謫戍甘肅<hi>同上</hi>
　　按朱一齋前後二集無藜耀軒記<lb/>
徐振字伯起髙安人繇舉人歴晉江教諭長沙教授生<lb/>
　徒遇有貧而勤者輙捐俸資給之所成就多一時名<lb/>
　士以祭酒蔡清為最<hi>同上</hi>
孟充字實夫髙安人博洽書史為文有理致繇舉人授<lb/>
<pb n="KR2k0045_WYG_071-29b"/>
　叙州府學訓導陞福安知縣朝夕吟詠所著有山樓<lb/>
　集<hi>府志</hi>
朱益字易亨髙安人永樂鄉舉己丑中乙榜例授學職<lb/>
　率同榜者十二人上言道未明未可以教悞人也乞<lb/>
　卒業辟雍為祭酒胡儼所重乙未登進士授刑部主<lb/>
　事命於沛縣董運木植事集而民不勞以尚書吳中<lb/>
　薦陞郎中卒於官檢所餘俸僅給棺衾而已<hi>人物志</hi>
潛溟字彦鵬髙安人美丰采兩目如懸珠永樂進士授<lb/>
<pb n="KR2k0045_WYG_071-30a"/>
　監察御史文皇選使北平面命十數事既出追還詰<lb/>
　問對無遺上器之後果稱㫖受知益深事之難決者<lb/>
　輙曰付虎眼御史謂溟也方將大用而扼於忌者出<lb/>
　為廣東按察副使後又以事左遷運判終知杭州府<lb/>
　<hi>同上</hi>
　　按潛溟所著有青雲集嘗從梁本之學扁其居為<lb/>
　　筠陽讀書處其兄用之有序<lb/>
楊潤字伯玉髙安人永樂進士授南御史有坐法餽金<lb/>
<pb n="KR2k0045_WYG_071-30b"/>
　求庇者潤執其人寘諸理仁廟奬以為能陞山東僉<lb/>
　事剿巨盜劉雄黄虎陞四川㕘議平叙南彛重慶大<lb/>
　旱發官庫賑濟全活者數萬歴官三十年嚢橐蕭然<lb/>
　居家惟務讀書考古卒年九十一卒後數日鄰居火<lb/>
　子蕡祝曰若先君無愧願全歸之俄而火反柩得免<lb/>
　<hi>府志</hi>
况文字應奎上髙人永樂進士擢御史廵按至湖州嘗<lb/>
　夜夢一人被髪從老翁来且泣且訴詰旦有巨蛇伏<lb/>
<pb n="KR2k0045_WYG_071-31a"/>
　於㕔事乃召官吏詢之意必有冤者既而亷得歸安<lb/>
　民嘗毒殺人方匿屍山澗中捕訊盡伏辜人咸稱為<lb/>
　神明正統己巳都御史以扈從北行推掌都察院事<lb/>
　出為廣東㕘政<hi>人物志</hi>
王綱字存紀上髙人永樂進士下第與蕭時中等具奏<lb/>
　考試不公文皇復親策副榜舉人綱與時中等十八<lb/>
　人皆賜冠帶令祭酒司業親教之後科果登上第廵<lb/>
　按福建廣西河南正統間官至山西右布政使歴任<lb/>
<pb n="KR2k0045_WYG_071-31b"/>
　四朝始終翼翼歸休於家罕接官府<hi>同上</hi>
况琛字宗魯髙安人永樂進士聞母䘮奔歸哀痛幾毁<lb/>
　服闋赴京道經九江聞弟喪遂乞歸養除永平教授<lb/>
　不欲赴解學士縉有詩贈行勉强之任然拙於逢時<lb/>
　尋歸杜門多著述<hi>府志</hi>
朱廣明字則誠髙安人頴悟工詩文繇舉人歴山陽増<lb/>
　城諭寧海學正所至從遊甚衆求文者無虚日<hi>人物</hi>
　<hi>志</hi>
<pb n="KR2k0045_WYG_071-32a"/>
　　按朱一齋集有贈筠陽朱誠則序稱郡文學朱溟<lb/>
　　疑即其人俟再考<lb/>
易輗字仲載髙安人永樂進士以言忤權貴謫武定州<lb/>
　同知尋改判杭州時仁和賊大肆剽掠輗用計入其<lb/>
　營擒巨魁賊遂平陞髙州知府<hi>林志</hi>
陳鑑字貞明髙安人宣德進士授行人擢御史出按順<lb/>
　天言京師風俗澆漓其故有五一事佛過甚二營喪<lb/>
　破家三服食麗靡四優倡為蠧五博塞成風章下禮<lb/>
<pb n="KR2k0045_WYG_071-32b"/>
　部格不行改按貴州麓川思機發自大軍再征窮竄<lb/>
　屢上書哀訴乞宥罪通貢王振不許復大舉逺征時<lb/>
　雲貴軍民疲敝苖乗機煽動舉朝皆知其不可懲劉<lb/>
　球禍無争者鑑抗章言賊酋逺遁不為邊患宜専責<lb/>
　雲南守臣相機剿滅無逺勞禁旅振大怒欲困之改<lb/>
　鑑雲南㕘議使赴騰衝招賊怒未巳摭鑑為廵按時<lb/>
　嘗請四川播州安撫司改𨽻貴州以為鑑罪令兵部<lb/>
　劾之逮下吏論死繋獄景帝嗣位乃得赦尋授河南<lb/>
<pb n="KR2k0045_WYG_071-33a"/>
　㕘議致仕歸卒<hi>白志</hi>
　　按陳鑑所著有易菴集<lb/>
况暹字鼎元上髙人繇舉人歴莱陽漢川歸安諭光禄<lb/>
　寺署正制行純潔文章典雅周旋禮度俱可為法閒<lb/>
　居三十年以讀書自娱卒祀鄉賢<hi>明一統志</hi>
鄔璚字汝璚新昌人宣德中以邑掾任溧陽縣丞吏胥<lb/>
　不得為奸秩滿所部數千人詣闕保留陞本縣知縣<lb/>
　行事愈勵於前在官十五年卒<hi>人物志</hi>
<pb n="KR2k0045_WYG_071-33b"/>
周廣榮字仲仁新昌舉人任崇慶州知州亷介有為豪<lb/>
　强屏跡改邳州蘄州愛民節用民心懐之陞都督府經<lb/>
　歴屢言時政得失推薦林俊王相終雷州知府<hi>府志</hi>
賈信字順夫髙安人初為臬掾財不苟受事不避難正<lb/>
　統間辦事南京司刑名者多待以脱稾尚書趙翊器<lb/>
　重之薦授本部主事陞工部郎中亷州知府<hi>同上</hi>
况真字彦珍髙安人繇歳貢歴工部刑部主事福建僉<lb/>
　事正統己巳鄧茂七黨冦汀州偕指揮馬雄討之有<lb/>
<pb n="KR2k0045_WYG_071-34a"/>
　功明年因罣誤降大使天順間復官僉事致仕<hi>府志</hi>
毛倫字時叙新昌人初授南太常博士歴陞兵部職方<lb/>
　郎中服官二十餘年亷慎敏決尚書魏驥嘉之上疏<lb/>
　薦陞本部侍郎致政歸<hi>人物志</hi>
敖鉞髙安人宰宿松二載兩奏水患去任三年復疏荒<lb/>
　糧補潛江甫經十月嵗旱題請蠲賑民賴其惠所去<lb/>
　見思為御史再劾近侍廵按貴州致仕<hi>府志</hi>
袁彬字文質新昌人正統末以錦衣校尉扈車駕北征<lb/>
<pb n="KR2k0045_WYG_071-34b"/>
　及帝䝉塵從官悉奔散獨彬隨侍不離左右周旋患<lb/>
　難未嘗違忤夜則與帝同寢天寒甚恒以脅温帝足<lb/>
　也先將獻妹於帝彬請駕旋而聘帝竟辭之居漠北<lb/>
　期年猶骨肉也及帝還京景帝僅授彬錦衣試百户<lb/>
　天順復辟擢指揮僉事尋進同知帝眷彬甚奏請無<lb/>
　不從賜予優渥時召入曲宴叙患難時事歡洽如故<lb/>
　時進指揮使遂掌衛事以平曹欽功進都指揮僉事<lb/>
　時門達恃帝寵勢傾朝野廷臣多下之彬獨不為屈<lb/>
<pb n="KR2k0045_WYG_071-35a"/>
　達誣以罪請逮治帝欲法行語之曰任汝徃治但以<lb/>
　活袁彬還我達遂鍜錬成獄賴漆工楊塤訟冤獄得<lb/>
　觧然猶調南京錦衣衛帶俸閒住英宗崩達得罪貶<lb/>
　官都匀召彬復原職仍掌衛事未幾達徵下獄充軍<lb/>
　南丹彬餞之於郊餽以贐成化初進都指揮使先是<lb/>
　掌錦衣者率張權勢罔財賄彬任職久行事安静十<lb/>
　三年擢都僉事莅前軍都督府卒於官<hi>白志</hi>
朱漢字景雲髙安人成化進士授太常博士太常寺官<lb/>
<pb n="KR2k0045_WYG_071-35b"/>
　多出身道流漢上疏極論之陞南道御史劾罷尚書<lb/>
　倪謙侍郎錢溥歴陞河南僉事陜西副使兵備漢中<lb/>
　風裁凛然奸貪縮首盜賊屏跡民至今懐之嵗時報<lb/>
　祀<hi>人物志</hi>
熊傑字貴顯髙安人成化中以太學生通判保寧府嘗<lb/>
　按豪惡毋文信獄竭誠感竒夢論死者四十三人上<lb/>
　司減其半羈傳食以配徒一夕火發盡死蜀人神之<lb/>
　松茂運梗設法隄備餉足而民便居官亷明簡易尤<lb/>
<pb n="KR2k0045_WYG_071-36a"/>
　能禮士夫善僚友著有守齋集<hi>同上</hi>
王相字樂用新昌人成化進士授御史未幾以親老歸<lb/>
　養林居二十餘年與羅一峰張東白莊定山為友一<lb/>
　峰徃来尤宻𢎞治間膺薦復起為御史陞廣東僉事<lb/>
　夀終於家<hi>林志</hi>
陳政字以正新昌人成化進士歴吏部郎中左右通政<lb/>
　工部左侍郎督營茂陵修蘆溝橋京通二倉疊奉璽<lb/>
　書優勞𢎞治間河決張秋運道梗兼僉都御史總理<lb/>
<pb n="KR2k0045_WYG_071-36b"/>
　之卒於官<hi>府志</hi>
黄山字允髙髙安人成化進士授行人屢奉使不以毫<lb/>
　髮自汙𢎞治間擢御史何文鼎以忠諌得罪山上疏<lb/>
　力争廵按浙江湔宿弊懲奸貪雖親故無所假借陞<lb/>
　廣東僉事<hi>林志</hi>
吳堂字廷器上髙人成化間由監生任泉州推官性喜<lb/>
　淡薄節嗜欲嚴取與嘗自勵曰居官不清白何顔覩<lb/>
　士夫後觧組歸行李蕭然林下二十年士論髙之<hi>同上</hi>
<pb n="KR2k0045_WYG_071-37a"/>
黄景字文昭上髙人成化進士歴禮部郎中奏對稱㫖<lb/>
　陞通政尋遷禮部左侍郎𢎞治初以時議不合致仕<lb/>
　正德間坐事謫戍燉煌尋宥歸卒景嘗奉詔保定河<lb/>
　間賑荒計慮周悉活人甚衆又嘗勸憲宗以養心之<lb/>
　學及建議裁抑西僧之為民害者持論侃侃綽有足<lb/>
　觀云<hi>同上</hi>
游輝字公憲髙安人成化貢生任龍泉知縣地多刁訟<lb/>
　輝恩威兼濟民皆感德去任日哭聲載路居鄉孝友<lb/>
<pb n="KR2k0045_WYG_071-37b"/>
　慈愛閭里宗黨無間言有不平事咸請質人比之王<lb/>
　彦方云<hi>府志</hi>
陳祥字應和髙安人𢎞治進士初授上虞知縣以内艱<lb/>
　歸復補華亭時劉瑾專恣趨附者衆及瑾敗上捜餽<lb/>
　籍無祥名行取山東道御史廵按四川淡素如寒士<lb/>
　時有御史素以賄聞而依憑城社祥發其私詔免秩<lb/>
　及報命以論堂官忤當路出知惠州桶江巨寇作亂<lb/>
　命王守仁徃征之祥滅其二巢績奏加正三品服俸<lb/>
<pb n="KR2k0045_WYG_071-38a"/>
　歴官右副都御史<hi>人物志</hi>
劉允中字叔彛髙安人成化進士讀中秘書改工科給<lb/>
　事歴禮科都給事多所建明憲廟倚眷目為劉長子<lb/>
　始允中入朝墜馬創巨乃奉㫖總理西寧糧儲力疾<lb/>
　驅馳冐寒暑不避疾轉劇乞骸骨歸父子好行其德<lb/>
　一切俸入盡輦分族之貧者有逋課輙代之輸或偶<lb/>
　忿争必曲為觧勸以故劉氏凛凛德讓為閭里所稱<lb/>
　<hi>同上</hi>
<pb n="KR2k0045_WYG_071-38b"/>
蔡時字純中新昌人正德進士初知麻城縣晉大理評<lb/>
　事武宗有詔南廵時偕舒芬余廷瓚等危言極諌請<lb/>
　斬賊臣江彬以保聖躬上大怒下錦衣衛械繋獄中<lb/>
　罰跪午門外七日至五日京師隂霾晝晦宫城内海<lb/>
　子水溢橋下鐵樹七齊折於是有㫖將時同林大輅<lb/>
　等於午門前加杖五十調南京都察院照磨世宗登<lb/>
　極召還大理擢浙江僉事提督兩浙及蘇松等處屯<lb/>
　田水利事豪右數侵太湖悉奪而歸之水利始通尋<lb/>
<pb n="KR2k0045_WYG_071-39a"/>
　以病歸家居數年杜門著述嘉靖己亥安南不庭上<lb/>
　追念忠鯁才略俾副毛伯温徃征之命下卒<hi>同上</hi>
朱實昌字士光髙安人郎中益之孫正德進士授旌德<lb/>
　令改海鹽應召擢山東道御史上遊獵建儲除奸佞<lb/>
　等疏議大禮忤時相廷杖改南道歸養都御史屠滽<lb/>
　奏起補北道歴按蘇松三吳大飢奏緩歳賦三十八<lb/>
　萬有竒俟歳稔帶徵後復奏請蠲之以直言觸當事<lb/>
　降淮安知府居官亷静士民悦服有卧鎮淮陽去思<lb/>
<pb n="KR2k0045_WYG_071-39b"/>
　遺碑未幾致仕卒<hi>同上</hi>
陳益字啓行髙安人以六經教授弟子學者稱行素先<lb/>
　生所著有敝帚集<hi>白志</hi>
李文字顯道上髙人由舉人知乳源介潔自持興學校<lb/>
　崇禮教政化大行比卒士民流涕<hi>廣東名宦志</hi>
劉志方字端夫髙安人由舉人授僊居知縣時歳饑民<lb/>
　有路攘富室之粟者守悉置之死志方曰愚民無知<lb/>
　茍延旦夕耳非越人於貨者比守悟活者數十人又<lb/>
<pb n="KR2k0045_WYG_071-40a"/>
　有偽獲盜布者志方詰之皆曰婦織之耳命各取織<lb/>
　<graphic n="KR3149" url="https://raw.githubusercontent.com/kanripo/KR-Gaiji/master/images/KR3149.png" mimeType="image/png"/>來騐之則盜果偽事獲釋其為政慈祥慎宻類如<lb/>
　此陞和州同知致仕所至輙有去思<hi>府志</hi>
陳拯字方周髙安人由舉人署奉化訓導勤學善教人<lb/>
　才多所成就陞卭州判官清而有惠嚴而不苛家居<lb/>
　十年化成鄉黨焉<hi>同上</hi>
簡方字德馨上髙人𢎞治進士任南刑部主事陞兵部<lb/>
　郎中性耿介執法明允權勢無所假借卒於官<hi>林志</hi>
<pb n="KR2k0045_WYG_071-40b"/>
朱繼祖字孝思髙安人成化進士授兵部主事守山海<lb/>
　關轉武庫郎中出為廣西知府㑹竹子山盜發督兵<lb/>
　剿之逾月奏㨗改知楚雄在任二年以直忤時貴告<lb/>
　休<hi>同上</hi>
聶珙字周贄上髙人正德進士授刑部主事歴官福建<lb/>
　僉事㑹倭寇興泉躬冐矢石民賴保安擢山東兵備<lb/>
　副使致政歸<hi>府志</hi>
吳雲髙安人為府掾正德己夘李蕃李貴集叛黨助宸<lb/>
<pb n="KR2k0045_WYG_071-41a"/>
　濠謀逆雲從别駕胡某於石鼓潭擒之濠敗王文成<lb/>
　紀績奏聞有㫖赴京聽選雲以母老乞終養恩賜冠<lb/>
　帶養親<hi>同上</hi>
劉公泰髙安人性孝友好施予成化庚子歳饑發私粟<lb/>
　六百石以賑正德間年百歳副使李夢陽檄府為立<lb/>
　坊<hi>林志</hi>
傅興髙安人性至孝父疾感夢百里外徒跣求醫得撫<lb/>
　州絶嶺古井水調藥而愈祖母曹氏孀居為華林賊<lb/>
<pb n="KR2k0045_WYG_071-41b"/>
　所掠欲殺之興渡水以救賊用巨鐙壓之鐙忽斷賊<lb/>
　驚異釋之事聞詔冠帶表其門<hi>明一統志</hi>
謝麟字秀瑞髙安人太學生積學能文屢試不售正德<lb/>
　壬申華林賊肆虐劫其家麟負母踰垣以避賊追尋<lb/>
　益廹家人速之走麟曰母在顧棄之去乎既而賊執<lb/>
　其母麟奮力奪之母得免麟為賊所殺<hi>府志</hi>
吳山字曰静髙安人嘉靖十四年進士及第授編修累<lb/>
　官禮部侍郎入西苑供奉青詞改吏部尋代王用賔<lb/>
<pb n="KR2k0045_WYG_071-42a"/>
　為禮部尚書加太子太保山與嚴嵩鄉里嵩子世蕃<lb/>
　介大學士李本欲與為婚姻山不可帝欲用山内閣<lb/>
　嵩宻阻之大學士靳貴妻早寡及老有司奏請旌表<lb/>
　山不可徐階為之言山正色曰相公慮閣老夫人再<lb/>
　醮耶階黙而罷裕景二邸並建國本未定帝忽諭禮<lb/>
　部具景王之藩儀嵩知帝激於郭希顔疏欲覘人心<lb/>
　諷山留王山曰中外望此久矣立具儀以奏王竟之<lb/>
　藩四十年二月朔日當食㣲隂厯官言日食不見即<lb/>
<pb n="KR2k0045_WYG_071-42b"/>
　同不食帝以為天眷喜甚嵩趨部急上賀侍郎袁煒<lb/>
　亦為言山仰首曰日方虧將誰欺耶仍救䕶如常儀<lb/>
　帝大怒禮科給事中李東華等震懼劾山請與同罪<lb/>
　帝乃責山賣直沽名停東華俸嵩言罪在部臣帝乃<lb/>
　貰東華等命姑識山罪吏部梁夢龍等見帝怒甚又<lb/>
　惡專劾山乃并吏部尚書吳鵬劾之詔鵬致仕山冠<lb/>
　帶閒住時皆惜山而深快鵬之去穆宗即位召為南<lb/>
　京禮部尚書堅辭不赴卒贈少保諡文端<hi>白志</hi>
<pb n="KR2k0045_WYG_071-43a"/>
劉子立字以中髙安人天性孝友年十五失怙母吳氏<lb/>
　病失明不離左右者十餘年吳卒廬墓側仲弟季弟<lb/>
　夭卒撫其孤為己子尤博洽經史聚徒至百餘人一<lb/>
　時搢紳多出其門嘗受學於鄒東廓與鄧元錫傅明<lb/>
　應論道後園書社交相砥礪憫筠俗棄女作育女文<lb/>
　以勸之感而舉女者不可勝紀憂邑賦偏重仗義與<lb/>
　吳㑹廖寶等極力條陳得改南折筠人德之人<hi>物志</hi>
傅明應字國卿髙安人嘉靖戊午鄉試第二人時年十<lb/>
<pb n="KR2k0045_WYG_071-43b"/>
　五父繼孟客滇南母歐陽氏寢疾不起日夜侍側憂<lb/>
　形於色母强之學湯藥餘閒不廢誦習尤潛心理學<lb/>
　師事鄒東廓羅念菴二先生時奉㫖亷天下孝行江<lb/>
　西四人明應居其一將徵用尋因父喪冐暑卒<hi>同上</hi>
藍璧字完卿髙安人嘉靖進士改庶吉士遷户科給事<lb/>
　中改禮科時上意修元璧以忤㫖廷杖出為湖廣㕘<lb/>
　政歴四川按察使山東廣東布政使俱有治績在蜀<lb/>
　蘇淹獄在粤清番税人尤稱之<hi>同上</hi>
<pb n="KR2k0045_WYG_071-44a"/>
熊相字尚弼髙安人歴官御史有能名居鄉尤為月旦<lb/>
　所重凡百公事有利地方者力任不辭前知府鄺璠<lb/>
　修郡志皆相所裁定士類至今稱其人<hi>同上</hi>
鄔璉新昌人嘉靖進士授工部主事歴任承天知府湖<lb/>
　廣副使雲南左布政應天府尹所至清聲茂著陞廵<lb/>
　撫浙江副都御史楚中科臣有忌之者調南京歸里<lb/>
　杜門不出<hi>同上</hi>
廖暹字曰佳髙安人中嘉靖鄉試任武康令調詔安政<lb/>
<pb n="KR2k0045_WYG_071-44b"/>
　務寛平尋罷歸嘗從鄒東廓講學構西郊書院為筠<lb/>
　士發明良知之㫖郡邑名士若况叔祺輩皆出暹門<lb/>
　子性之字道夫嘉靖辛酉經魁弱冠隨父從東廓先<lb/>
　生學篤信謹守初授陽信教諭轉松陽縣令陞路南<lb/>
　知州致仕歸<hi>同上</hi>
况叔祺字吉夫髙安人弱冠登進士授刑部主事曹署<lb/>
　清暇益肆力學問與東吳王元美南昌余德甫遊從<lb/>
　以聲詩相唱和歴禮部郎中貴州提學副使貴州僻<lb/>
<pb n="KR2k0045_WYG_071-45a"/>
　處蠻方士多弗力於學叔祺至日為諸生講説經義<lb/>
　士知嚮方攝司篆平山寇叔祺負才名伉直不諧於<lb/>
　俗遂棄官歸卜築藥湖之傍興至買棹下章江訪德<lb/>
　甫諸名士徘徊龍沙南浦間弔古賦詩所著有大雅<lb/>
　堂集<hi>林志</hi>
　　按是時王李之學方盛行海内稱詩家惟所進退<lb/>
　　元美又好為評騭有後五子廣五子續五子末五<lb/>
　　子之目尋又廣為四十子於南昌取兩人焉以余<lb/>
<pb n="KR2k0045_WYG_071-45b"/>
　　德甫冠後五子之首朱用晦則在續五子之列顧<lb/>
　　獨不及况吉夫大雅堂集世亦罕有傳者<hi>原跋</hi>
范伋髙安人嘉靖進士歴官㕘政致仕歸杜門掃軌一<lb/>
　切不與世事惟以孝友敦睦訓子姓俸餘盡給親族<lb/>
　不留以遺子孫卒年八十四<hi>人物志</hi>
吳學詩字伯興上髙人嘉靖進士改庶吉士累官山西<lb/>
　副使少頴敏篤學好古經史過目成誦歴仕三朝所<lb/>
　在令聞昭著事母最孝時上髙大旱學詩作祈雨文<lb/>
<pb n="KR2k0045_WYG_071-46a"/>
　栁冠縞衣步率士民禱於城隍三日甘霖如注僉以<lb/>
　為誠敬所感<hi>同上</hi>
敖銑髙安人嘉靖進士改庶吉士歴官國子祭酒贈禮<lb/>
　部右侍郎性醇雅生平無疾言遽色應事接物婉而<lb/>
　曲中然義所當任確不可回從歐陽文莊公講理學<lb/>
　潛心力踐人争賢之少保吳文端為之傳<hi>同上</hi>
况澄字仲源髙安人曽祖琛永樂進士官永平教授有<lb/>
　亷名澄能述其家學為諸生從學王文成公嘉靖辛<lb/>
<pb n="KR2k0045_WYG_071-46b"/>
　夘特詔拔異才澄膺選第二初知夀張縣調考成築<lb/>
　堤興水利以耿介忤上左遷建寧教授陞鳳陽通判<lb/>
　歸而屏迹公庭事關地方利病者則獨持議侃侃郡<lb/>
　邑咸利賴焉<hi>府志</hi>
劉冔字子儀髙安人年十九中嘉靖乙酉鄉試授臨城<lb/>
　令亷介自持遷通州守諸武弁貴戚占田宅者幾半<lb/>
　民籍錦衣陸炳家奴數百以徵租為名漁獵州縣莫<lb/>
　敢誰何冔褫其衣冠驅出境炳深銜之使人伺其隂<lb/>
<pb n="KR2k0045_WYG_071-47a"/>
　事卒無可乗三年以憂去後補茶陵知州惟一僕自<lb/>
　隨尋卒於官<hi>人物志</hi>
李偕字少峯上髙人嘉靖鄉舉授大田令方下車逋盜<lb/>
　為亂嚴治塹堡以威鎮之歴任三載俸資外分毫無<lb/>
　取陞太僕寺丞去日民携金帛為贈和顔慰辭之後<lb/>
　官至廣東兵備道平冦有功所著有李氏家藏二十<lb/>
　四集併諸疏稿<hi>福建名宦志縣志合撰</hi>
鄒誠字一純髙安人由舉人授慈谿知縣縣多貴宦誠<lb/>
<pb n="KR2k0045_WYG_071-47b"/>
　御以禮法無少假借民之無告者多方哺育之不忍<lb/>
　傷焉人稱其一清僅足自存執法多可傳後卒於官<lb/>
　<hi>安志</hi>
黄美字石龍上髙人性剛介嘗讀書白鹿洞歴知嘉興<lb/>
　秀水所在稱治故事坐堂日供黄絹一匹美曰民脂<lb/>
　膏也去之有吳生鵬才而貧美厚恤之及美致政歸<lb/>
　不十年而鵬開府江西㑹有令營薦者知美最善鵬<lb/>
　持千金以請美愕然曰求薦豈好官耶麾去弗顧江<lb/>
<pb n="KR2k0045_WYG_071-48a"/>
　南廵撫聞其髙具金綺聘之不赴乃寄以詩有不羨<lb/>
　金龜好偏乗白鹿遊之句卒祀鄉賢<hi>縣志</hi>
劉文光字月山髙安人由舉人歴官㕘議工詩古文與<lb/>
　少師夏言中翰吕柟時相倡和卓冠一時著霍案録<lb/>
　<hi>安志</hi>
熊子臣字應州新昌人嘉靖進士以工部郎出知處州<lb/>
　性敏達能斷疑獄人以不冤捐修學宫集諸生肄業<lb/>
　資給膏火輯郡志稱善本擢雲南副使<hi>浙江名宦志</hi>
<pb n="KR2k0045_WYG_071-48b"/>
黄居德字惕齋上髙人倜儻有大志任靈山清河有聲<lb/>
　擢知邳州攝髙郵有治河績將晉秩念父年九十請<lb/>
　歸養弗許居德曰豈可以官而忘親也拂衣去督河<lb/>
　潘季馴扁三知堂贈之葢知忠知孝知止云卒祀鄉<lb/>
　賢<hi>縣志</hi>
漆登字汝髙髙安人少孤事母孝嘉靖舉人授貴州永<lb/>
　寧知州陞馬湖府同知因其俗陋加意造士捐俸資<lb/>
　給之麻陽寇亂協剿告㨗以薦兩與蜀黔考試告養<lb/>
<pb n="KR2k0045_WYG_071-49a"/>
　親歸<hi>府志</hi>
傅孟春髙安人嘉靖進士授常州府推官累官刑部侍<lb/>
　郎先是督北畿學政時尚操切孟春獨以寛著值有<lb/>
　毁書院之議捐數百金贖之事定還為書院署刑部<lb/>
　事雪鄖撫李材之冤獲從末減生平和易若於世油<lb/>
　油然而中實涇渭分明有大臣之度<hi>人物志</hi>
漆文昌新昌人嘉靖舉人授沅江知縣調繁應城陞廣<lb/>
　西栁州府同知補雲南永昌府㑹撤回募征緬兵八<lb/>
<pb n="KR2k0045_WYG_071-49b"/>
　千衆兵引例索路費無厭官不能給遂鼓譟永昌城<lb/>
　外城門閉者七日文昌單騎出城諭以順逆歴程十<lb/>
　八日軍民無犯所過並尸祝之擢廣南知府提督迤<lb/>
　西等處設關堡以拒緬夷初運米至緬石價至數金<lb/>
　民不勝困文昌冐煙瘴屯種其後石米僅三錢逺近<lb/>
　甦息陞貴州副使推㕘政告歸<hi>人物志</hi>
漆元中字維嵩新昌人嘉靖舉人初令湘鄉有主粟使<lb/>
　者臨邑凌轢長吏漕卒横索鄉賦人人色沮元中獨<lb/>
<pb n="KR2k0045_WYG_071-50a"/>
　抗顔力諍以此致忤改浙江海鹽教諭當路重其賢<lb/>
　委署崇德桐鄉兩篆並著聲無何拂衣歸<hi>同上</hi>
陳汝錡字伯容髙安人早為諸生問學淹博尤矩矱自<lb/>
　持以貢授建陽訓導在官一年而卒為諸生時遊白<lb/>
　下值海剛峰總憲南臺汝錡直稱布衣上書規以止<lb/>
　足之義海感其言即日杜門乞休所著有周史總長<lb/>
　短書一名甘露園集<hi>同上</hi>
　　按陳汝錡事詳見劉願人所撰真吾先生傳中<lb/>
<pb n="KR2k0045_WYG_071-50b"/>
馮貴吉字含章新昌人幼孤事兄貴善如父初苦貧稍<lb/>
　拮据生業尋奮然志學以古人自期不由師傅而經<lb/>
　史百家靡不淹博為諸生大有聲弟子問業者多成<lb/>
　就為時用所著有雲峰集多格言<hi>同上</hi>
黄鎡字文叔上髙人隆慶庚午亞魁任西和知縣清操<lb/>
　不染生平恬澹無求惟以詩文娛志接人温恭有禮<lb/>
　言論不激不隨年九十卒有娛閒詩集<hi>同上</hi>
蔡文範新昌人隆慶進士初任刑曹疏忤江陵相星變<lb/>
<pb n="KR2k0045_WYG_071-51a"/>
　考察左遷閩鹽官擢兵部郎陞湖廣提學㕘粤藩所<lb/>
　著有縉雲齋稾甘露堂集<hi>同上</hi>
王京字来覲上髙人隆慶進士授同安知縣諳練經略<lb/>
　海倭不敢南犯尤加意造士倅衡陽擢守徽郡下車<lb/>
　以禮讓黙化士民允服竟以絶交權貴致政歸田<hi>同上</hi>
潘仕紳字以書上髙人隆慶恩選初授五湖知縣招撫<lb/>
　流移剖劉大海等冤獄衆稱神明擢羅定知州猺獞<lb/>
　獷悍殲其渠魁餘孽歛跡讞反側疑獄二囚編氓安<lb/>
<pb n="KR2k0045_WYG_071-51b"/>
　堵陞廣州同知𦵏溺屍修戰艦皆政績之可紀者<hi>府志</hi>
范儁字國士髙安人萬厯進士授義烏知縣徵授御史<lb/>
　時上久不視朝儁陳時政十事言甚剴切先是慈寧<lb/>
　宫災給事中鄒元標疏六事忤上意而儁疏適入上<lb/>
　恚曰向未罪元標致儁復爾當重懲之申時行等擬<lb/>
　鐫秩帝猶怒將各予杖是夜大雷雨明日朝天門外<lb/>
　水三尺餘上怒稍觧乃斥為民明年給事中張維新<lb/>
　請推用譴謫諸臣詔許量移惟儁不敘自是屢薦不<lb/>
<pb n="KR2k0045_WYG_071-52a"/>
　起里居數十年卒<hi>白志</hi>
　　按鄒范同時出國門曽健齋亦以言被譴長安有<lb/>
　　西江三鳳之稱焉<lb/>
范世美字敬之髙安人萬厯進士授揚州府推官㑹偽<lb/>
　錢恣行商賈罷市饑民以米户閉糴執竿叫呼聚黨<lb/>
　數千人世美適行縣聞之躬詣亂所開諭禍福羣黨<lb/>
　立觧陞南京兵部郎中出守潤州潤故有織造諸羡<lb/>
　銀又有公莊諸税嵗萬金舊皆太守公費世美悉以<lb/>
<pb n="KR2k0045_WYG_071-52b"/>
　備賑陞山東兵備副使辛夘總計天下循吏奏清苦<lb/>
　第一<hi>人物志</hi>
朱崇遂號竹亭髙安人年二十棄舉子業篤志理學萬<lb/>
　厯戊子瑞郡飢疫崇遂破産賙恤鄉里免流亡者二<lb/>
　千餘家撫按將疏於朝力辭早歳艱嗣鄉人共禱祈<lb/>
　曰朱某生平善行而終絶嗣乎未幾連舉兩子朝綬<lb/>
　朝縉皆擅才名多隐德曽孫軾康熙癸酉江西觧元<lb/>
　甲戌進士歴官清介現任大學士人皆謂積善之報<lb/>
<pb n="KR2k0045_WYG_071-53a"/>
　<hi>朱氏家傳</hi>
朱吾弼字諧卿髙安人萬厯進士授寧國推官徵授南<lb/>
　京御史奏請建國本簡閣臣補言官罷礦税不報山<lb/>
　西廵撫魏允貞為税使孫朝所訐吾弼乞治朝欺罔<lb/>
　罪廣東税使李鳳乾沒奸人王遇桂請税江南田契<lb/>
　吾弼皆疏論其罪雷震皇陵吾弼請帝廷見大臣講<lb/>
　求祖宗典制與天下更始尋復言陛下孝敬疎於郊<lb/>
　廟惕厲弛於朝講土木盛於宫苑榛蕪徧於殿庭羣<lb/>
<pb n="KR2k0045_WYG_071-53b"/>
　小横於中外正士困於囹圄閭閻以礦税竭郵傳以<lb/>
　輸輓疲流亡以水旱増郡縣以徵求困草澤生心衣<lb/>
　冠喪氣公卿不能補牘臺諫無從引裾不可不深察<lb/>
　而改圗也末言禮部侍郎郭正域疾惡嚴居已峻不<lb/>
　可以楚事棄請詳勘且言王既非假何憚於勘遂為<lb/>
　首輔沈一貫所惡移疾去居三年起南京光禄少卿<lb/>
　召為大理右丞齊楚浙三黨用事吾弼遂辭疾歸熹<lb/>
　宗立召還累遷南京太僕卿天啓五年為御史吳裕<lb/>
<pb n="KR2k0045_WYG_071-54a"/>
　中劾罷<hi>白志</hi>
陳邦瞻字德逺髙安人萬厯進士授南京大理寺評事<lb/>
　歴南京吏部郎中出為浙江㕘政進福建按察使遷<lb/>
　右布政使改補河南分理彰德諸府開水田千頃建<lb/>
　滏陽書院集諸生講習以右副都御史廵撫陜西上<lb/>
　林土官黄德勛弟德隆及子祚𦙍叛德勛投田州土<lb/>
　酋岑茂仁茂仁納之襲破上林殺德勛掠妻子金帛<lb/>
　守臣問狀詭言德勛病亡乞以祚𦙍繼邦瞻請討於<lb/>
<pb n="KR2k0045_WYG_071-54b"/>
　朝㑹光宗嗣位即擢邦瞻兵部右侍郎總督兩廣軍<lb/>
　務遂移師討擒之海冦林莘老嘯聚萬餘人侵掠海<lb/>
　濵邦瞻扼之不得逞嶴夷築室青州奸民與通時侵<lb/>
　内地邦瞻燔其巢召拜工部右侍郎未上改兵部進<lb/>
　左天啓二年五月疏陳四事中言客氏既出復入乃<lb/>
　陛下過舉輔臣不封還内降引義固争致罪謫言者<lb/>
　再蹈拒諌之失其何觧於人言疏入忤㫖譙讓尋兼<lb/>
　户工二部侍郎專理軍需明年卒官詔贈尚書邦瞻<lb/>
<pb n="KR2k0045_WYG_071-55a"/>
　好學敦風節服官三十年吏議不及<hi>同上</hi>
　　按邦瞻所著有皇王大紀宋元紀事荷華山房摘<lb/>
　　稾<lb/>
陳邦科字雋卿髙安人萬厯進士初知江都縣擢南御<lb/>
　史首陳十事次請建儲又申救彭遵古顧允成諸夀<lb/>
　賢三進士之濫黜訴李中丞材之誣獄按部江上賊<lb/>
　挾貧民稱亂疏請寛賦以摧其黨守保寧河間尤多<lb/>
　惠政㑹有東倭之警上議倭寇屬國天津𨽻海門户<lb/>
<pb n="KR2k0045_WYG_071-55b"/>
　條備禦十餘事多竒中年四十六卒於官有片玉集<lb/>
　<hi>白志</hi>
　　按陳邦科申救彭遵古等三人事人物志不詳白<lb/>
　　志採訂<lb/>
敖文禎字嘉猷髙安人萬厯進士改庻吉士授檢討累<lb/>
　官禮部侍郎教習庶吉士再進講幃以足疾求假不<lb/>
　獲請復日進講義遂不起贈禮部尚書諡文穆<hi>人物</hi>
　<hi>志</hi>
<pb n="KR2k0045_WYG_071-56a"/>
胡大成字集化新昌人弱冠舉春秋魁萬厯進士授陳<lb/>
　州知州賑荒大得民心以忤上司調四川潼川州戊<lb/>
　戌外計撫按舉卓異權人竟中以拾遺歸里杜門讀<lb/>
　書者二十年疏食布袍泊如也以哭父成疾卒<hi>同上</hi>
　　按胡大成所著有翠柏軒集<lb/>
曹汝蘭字斯馨上髙人萬厯進士授江津知縣行取南<lb/>
　御史天啓初首進保䕶聖躬疏報聞又條議舉刺大<lb/>
　體不激不同得進言之法至嘉惠桑梓如建義社倉<lb/>
<pb n="KR2k0045_WYG_071-56b"/>
　津北糧觧闔邑賴之<hi>府志</hi>
况于梧字汝材髙安舉人授天長知縣數月政聲鵲起<lb/>
　調繁儀真時苦淮水泛溢大為河患遂條陳開便河<lb/>
　修築髙家堰陞嘉興府判以河工未竣題改淮安竟<lb/>
　厥功居民號况公河功成陞邵武同知<hi>人物志</hi>
陳元琛字仍玉髙安人以貢任南康府訓督學駱日升<lb/>
　聘主白鹿洞倡明經術多士景從咸謂江右徵君章<lb/>
　潢以後一人遷建昌教諭從遊講學者益衆陞汀州<lb/>
<pb n="KR2k0045_WYG_071-57a"/>
　府教授致仕家居讀書疏水自樂學者稱見南先生<lb/>
　<hi>同上</hi>
陳邦儀字開甫髙安人與兄邦屏弟邦瓚俱工舉業有<lb/>
　名庠序邦儀尤篤志自勵族兄大司馬邦瞻亟稱之<lb/>
　八入鄉闈不得志遂肆力於詩歌晚益瀟洒自得有<lb/>
　陶元亮之風所著有彈劔草<hi>陳氏家傳</hi>
范世芸字陽華髙安人幼有至性稍長以古人自期内<lb/>
　行淳備宗黨無間言里人司馬陳邦瞻宗伯敖文禎<lb/>
<pb n="KR2k0045_WYG_071-57b"/>
　早以問學相友而見觧强記毎推讓世芸及二公鼎<lb/>
　貴終其身無交利囑子之私士論髙之晚以貢謁選<lb/>
　授廣東始興訓造士有蘇湖之風尋觧歸<hi>人物志</hi>
馮文盛字士䝉新昌人萬厯舉人署教新建知髙苑縣<lb/>
　陞南大理評事轉寺正持大獄毫無阿狥出知廣南<lb/>
　府撫按亷其品委署大理府本金穴也文盛為革宿<lb/>
　弊不受一錢人多其介丁艱補岳州府治濵洞庭多<lb/>
　盜悉心防䕶民賴以安擢貴州備兵副使楚中忌者<lb/>
<pb n="KR2k0045_WYG_071-58a"/>
　有言遂抗辨歸<hi>同上</hi>
趙應選號太初萬厯進士筮仕寧陵薦剡累牘僅主繕<lb/>
　部政管理兩宫皇城等工費省功倍璽書褒嘉轉副<lb/>
　郎督臨清磚厰轉都水郎督淮黄中河疏瀹隄防河<lb/>
　流安其故道陞山東憲副提督七省漕儲<hi>府志</hi>
王蓁字宗盛髙安人與弟莘同舉萬厯壬午榜授沭陽<lb/>
　諭分典蜀闈擢令麻陽亷介有聲獠苖讋服<hi>同上</hi>
胡用賔字其佐新昌人生而廣顙豐頤氣度偉如初就<lb/>
<pb n="KR2k0045_WYG_071-58b"/>
　塾即以聖賢自期許為諸生搆舉子業發明道術不<lb/>
　作流俗語以求合於時尤斤斤於義利之際嘗夜拾<lb/>
　遺金候至明還其人有少婦私挑毅然絶之平居澄<lb/>
　神黙坐胸中空洞不著一物久之靈慧漸露見人動<lb/>
　止文字即能定其終身以子觀察貴贈中大夫<hi>蒼霞</hi>
　<hi>草</hi>
　　按胡用賔生平詳見葉䑓山所撰胡松菴傳中至<lb/>
　　與胡敬齋並稱謂其學以躬行實踐為正的造次<lb/>
<pb n="KR2k0045_WYG_071-59a"/>
　　不茍云<lb/>
鄒維璉字德耀新昌人萬厯進士授延平推官行取授<lb/>
　南京兵部主事進員外郎遼左用兵疏陳數事尋以<lb/>
　憂去天啓三年起職方郎中刑部主事譚謙益薦妖<lb/>
　人宋明時能役神兵復遼左地魏忠賢隂主之維璉<lb/>
　極言其妖妄海内方用師將帥悉賄進職方尤為穢<lb/>
　穴維璉素清嚴請寄加絶因極論債帥之弊譏切中<lb/>
　官大臣吏部尚書趙南星知其賢調稽勲郎中時言<lb/>
<pb n="KR2k0045_WYG_071-59b"/>
　路横恣凡用吏部郎必咨其同鄉居言路者給事中<lb/>
　傅櫆陳良訓章允儒以南星不先咨已大怒共詬誶<lb/>
　維璉及維璉調考功櫆等益怒交章力攻又以江西<lb/>
　有吳羽文例不當用兩人廹羽文去以窘辱維璉維<lb/>
　璉憤拜疏求罷即日出城疏中以章惇攻蘇軾蔡京<lb/>
　逐司馬光為言櫆等愈怒櫆遂顯攻魏大中左光斗<lb/>
　以及維璉自是朝端水火諸賢益不安其位矣維璉<lb/>
　欲去不得詔留視事乃嚴覈官評無少假借楊漣劾<lb/>
<pb n="KR2k0045_WYG_071-60a"/>
　魏忠賢被㫖切責維璉抗疏略言忠賢大奸大惡罄<lb/>
　竹難書今陛下以太阿授忠賢非所以為宗社計疏<lb/>
　入責其凟奏及趙南星去國維璉願與俱去忠賢即<lb/>
　放歸無何張納劾南星追論維璉調部非法詔削籍<lb/>
　復搆入汪文言獄下吏戍貴州崇禎初起南京通政<lb/>
　㕘議就遷太僕少卿疏陳卜相久任納言議諡籌兵<lb/>
　五事擢右僉都御史代熊文燦廵撫福建海寇劉香<lb/>
　猖獗遣遊撃鄭芝龍撃破之海外紅夷據彭湖挾互<lb/>
<pb n="KR2k0045_WYG_071-60b"/>
　市後徙臺灣漸廹厦門維璉屢檄芝龍防遏之不聽<lb/>
　明年夏芝龍剿賊福寧紅夷乗間襲陷厦門大掠維<lb/>
　璉急發水陸進芝龍亦馳援焚其三舟官軍傷亦衆<lb/>
　寇乃泛舟大洋轉掠青港荆嶼石灣諸將禦之銅山<lb/>
　連戰數日始敗去維璉在事二年勞績甚著㑹温體<lb/>
　仁雅忌維璉而閩人宦京師者騰謗於朝竟坐是罷<lb/>
　官敘却賊功召拜兵部右侍郎遘疾不赴卒於家<hi>白志</hi>
　　按鄒維璉人物志失載白志采輯増入所著有願<lb/>
<pb n="KR2k0045_WYG_071-61a"/>
　　學編宦遊達觀樓等集<lb/>
戴九𤣥字大圓新昌人萬厯進士歴知棗强臨安㑹稽<lb/>
　文安四縣陞工部員外尋歸杜門吟詠所著有工部<lb/>
　稾匡山社集酒人游饑驅草陸沉集落花吟十餘種<lb/>
　天啓中給事魏大中忤逆璫斃詔獄者即九𤣥所取<lb/>
　士也卒祀鄉賢<hi>府志</hi>
胡維翰字良甫髙安人萬厯丁酉鄉薦宰泰寧鄖西二<lb/>
　邑皆有惠政性剛毅不能委蛇隨時竟拂袖歸里閉<lb/>
<pb n="KR2k0045_WYG_071-61b"/>
　門謝客親授經於子若孫甘守清貧以夀終<hi>同上</hi>
陳如綸字元泉髙安人萬厯恩選就竹山令有善政苦<lb/>
　節自持竹之人士尸祝之念母在堂乞歸事奉克孝<lb/>
　至老不衰林泉二十餘年與老宿結社吟咏風月春<lb/>
　秋九十終<hi>人物志</hi>
馮士元字廷對新昌人生而頴悟嗜學不厭諸生時毎<lb/>
　試輙冠兩中省闈乙榜以貢司訓靖安陞河南府授<lb/>
　觧官歸與二三昆季色養北堂吟詠自適有測史剰<lb/>
<pb n="KR2k0045_WYG_071-62a"/>
　語行世孫垣登崇禎庚辰進士授御史殉闖賊難<hi>同上</hi>
　　按吳邦䇿國變録被賊夾死者凡七人馮垣登其<lb/>
　　一也<lb/>
吳甘来字和受新昌人與兄泰来同舉鄉試崇禎改元<lb/>
　甘來成進士後三年泰來亦成進士甘來擢刑科給<lb/>
　事中伉直敢言户部尚書畢自嚴下獄抗疏救之帝<lb/>
　重法繩下朝士坐大辟者累累甘來疏請停刑蕪湖<lb/>
　設關商舟多覆沒甘來請罷征西北大旱疏言秦晉<lb/>
<pb n="KR2k0045_WYG_071-62b"/>
　間人相食父子兄弟不相顧陛下發粟以賑猶恐被<lb/>
　澤者少乃山西難民半為總兵官張應昌等殺以冐<lb/>
　功中州諸郡畏曹變蛟兵甚於賊臣實痛之又言封<lb/>
　疆之罰武與文二内與外二士卒與將帥二受命建<lb/>
　牙或逮或逐以封疆罪罪之而跋扈將帥罪狀已暴<lb/>
　止於戴罪偏禆不能令士卒將帥不能令偏禆督撫<lb/>
　不能令將帥聽賊自來自去誰為陛下剪凶逆者帝<lb/>
　納其言為下令申飭憂歸服闋起吏科進兵科右<lb/>
<pb n="KR2k0045_WYG_071-63a"/>
　給事中乞假歸十五年起户科都給事中列上練兵<lb/>
　足餉十事一日帝詰户部尚書倪元璐餉額甘來元<lb/>
　璐門生也進曰臣科與户曹表裏餉可按籍稽臣所<lb/>
　慮者兵聞賊而逃民見賊而喜恐不特無餉之患宜<lb/>
　急輕賦税収人心帝頷之賊薄都城時兄泰來已官<lb/>
　禮部員外郎甘來屬歸事母而已誓必死明日城陷<lb/>
　有言駕南幸者甘來曰上明且决必不輕出乃疾走<lb/>
　皇城不得入返作絶命辭畢盡取疏草焚之曰當賊<lb/>
<pb n="KR2k0045_WYG_071-63b"/>
　寇縱横徒持議論無益毫末留之釣後世名罪彌大<lb/>
　耳正衣冠北向拜投繯死南都贈太常卿諡忠節<lb/>
本朝賜諡莊介<hi>白志</hi>
陳儒字鑑韋髙安人進士知潞安府改建長治學創書<lb/>
　院與紳士㑹講多所發明又置學田修西城水插以<lb/>
　備蓄洩擢山西憲副值歳祲郡邑多盜單騎徃來撫<lb/>
　輯輙觧散之官至雲南㕘政卒年八十餘有文集二<lb/>
　十卷<hi>山西名宦志吳甘來傳合撰</hi>
<pb n="KR2k0045_WYG_071-64a"/>
　陳泰來字剛長新昌人崇禎進士知宣城縣擢户科給事十<lb/>
　五年冬都城戒嚴陳守禦數䇿總督趙光忭言泰來<lb/>
　與同官荆祚永素晰邊情行間奏報宜敇二臣㕘預<lb/>
　報可泰來又自請假兵一萬肅清輦轂帝壯之即改<lb/>
　授兵科出視諸軍戰守方略至軍中奏界嶺失事狀<lb/>
　劾副將柏永鎮論死遷吏科右給事乞假歸福王時<lb/>
　起刑科左給事不赴唐王用為太僕少卿再擢右僉<lb/>
　都御史李自成敗走武昌其部下散掠新昌境泰來<lb/>
<pb n="KR2k0045_WYG_071-64b"/>
　大破之初益王起兵建昌泰來欲從之同邑按察使<lb/>
　漆嘉祉舉人戴國士持不可已而新昌破國士出降<lb/>
　泰來惡之㑹上髙舉人曹志明等兵起泰來與相結<lb/>
　復上髙新昌寧州殺國士妻子遂取萬載新昌再失<lb/>
　泰來走界埠志明等從上髙移軍㑹之俱敗死<hi>白志</hi>
袁一修髙安人任四川遵義衛經歴值奢酋作亂一修<lb/>
　督兵沒於陣總督朱爕元奏䘏之<hi>安志</hi>
　　按安志孝義傳尚有髙安吳勁朱達善吳一恂朱<lb/>
<pb n="KR2k0045_WYG_071-65a"/>
　　繼德朱吾菁况子杞袁文煥弟文道文謨新昌劉<lb/>
　　用惠熊邠畿漆公範劉凡正附録姓名於此<lb/>
國朝<lb/>
漆園號劔潭新昌人明崇禎進士知福清縣著亷聲以<lb/>
　剿海冦功優擢丁内艱補寶坻調繁宻雲撫按㑹薦<lb/>
　行取癸未遭外艱歸<hi>白志</hi>
舒𢎞緒字芑孫明髙安諸生工詩一時名軰咸推之屢<lb/>
　試弗售恣遊吳越間後客皖江死<hi>同上</hi>
<pb n="KR2k0045_WYG_071-65b"/>
胡寧號一菴髙安人甘貧力學明崇禎鄉薦受知於馬<lb/>
　世竒甲申馬殉難寧傷悼誓老邱壑年八十終<hi>同上</hi>
梁維新號鍾石髙安人明崇禎鄉薦授遂寧知縣中途<lb/>
　聞闖賊陷都城未抵任而返隠居銅湖卒<hi>同上</hi>
劉九嶷字岳生髙安人明崇禎舉人甲申之變薙髮國<lb/>
　蓮寺易名性檗築潔菴於城南復築慟城志所歸也<lb/>
　天才竒放晚年䆒心性命之學著有髮聲存年行世<lb/>
　<hi>同上</hi>
<pb n="KR2k0045_WYG_071-66a"/>
　　按漆園以下前志編入明末今改正<lb/>
漆嘉祉新昌人明崇禎辛未進士二齡失怙依寡母為<lb/>
　命比成名以母節上聞得旌如例除順德令亷明多<lb/>
　善政改潮陽山寇劉香掠城堡多方捍禦賊不敢逞<lb/>
　擢雷亷道以母老乞歸順治丁亥邑侵散粟賑飢者<lb/>
　鄉人德之<hi>崇祀録</hi>
王國琦字石公新昌人明崇禎進士授建陽令政尚寛<lb/>
　仁歳侵捐俸建倉積榖以備賑隣邑浦城巨寇數萬<lb/>
<pb n="KR2k0045_WYG_071-66b"/>
　剽掠三省國琦時攝浦事用竒計降之邑以寧兩舉<lb/>
　卓異調山東滋陽甲申二月召對稱㫖特授吏科給<lb/>
　事尋以母病辭後終身不仕僑寓金陵年七十八卒<lb/>
　<hi>縣志</hi>
劉欽隣字隣臣新昌人順治進士知廣西富川縣吳逆<lb/>
　之變粤西將軍某脅州縣從之欽隣獨守孤城不從<lb/>
　未幾城為逆黨所破執欽隣械至桂林義不肯降誘<lb/>
　以官爵不屈囚於獄賦絶命詩自盡總制金光祖奏<lb/>
<pb n="KR2k0045_WYG_071-67a"/>
聞贈太僕卿<lb/>
賜祭𦵏<hi>同上</hi>
朱家繩字季直髙安人頴異博學為文下筆立就順治<lb/>
　鄉試本房擬元以名第不肯居次寧置副榜後以應<lb/>
　貢先期卒著有義山集藏於家<hi>白志</hi>
朱極光號竹坡髙安人崇遂之孫大學士軾之父幼孤<lb/>
　食貧藉館榖以養母承色笑如嬰孩拮据甘脆不令<lb/>
　母知困憊狀性儉樸而敦厚生平無疾言遽色雖犯<lb/>
<pb n="KR2k0045_WYG_071-67b"/>
　不較自軾通籍後立宗祠置祭田敬祀事刋譜系恤<lb/>
　貧族修塜墓之無主而圮者葺道路梁筏之傾壊者<lb/>
　汲汲行善人以為克繩祖武云<hi>家傳</hi>
陳世齡字小房髙安人邦義孫家學淵源天資頴異早<lb/>
　入邑庠性至孝晨夕膝下不忍稍違三十年如一日<lb/>
　著有縟翠園存稿<hi>白志</hi>
　<lb/>
　江西通志卷七十一<lb/>
</p>
<p>
</p>
  </div>
</body>
</text>
</TEI>
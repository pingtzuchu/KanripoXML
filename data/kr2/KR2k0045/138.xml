<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷一百三十八</head> <lb/>
    <p>
<pb n="KR2k0045_WYG_138-1a"/>
欽定四庫全書<lb/>
　江西通志卷一百三十八<lb/>
　　藝文<hi>序三</hi>
明<lb/>
　　成仁遺稿序　　　　　　　　　舒　芬<lb/>
予行篋有文山指南集二冊集杜句一冊吟嘯集一冊<lb/>
又有疊山詩文集二冊歳久壊爛亦多磨滅病中敬補<lb/>
綴之以是集皆行乎患難臨大節而不可奪者乃復訂<lb/>
<pb n="KR2k0045_WYG_138-1b"/>
其訛脫而宋史本傳與夫祠記銘狀祭文輓詩則取而<lb/>
各附于後總題曰成仁遺槀付書林余氏刻之鳴呼仁<lb/>
之難成久矣孔子曰朝聞道夕死可矣自非果聞道者<lb/>
烏能殺身以成仁哉二先生之成仁夫人能言之矣然<lb/>
有繫於救敗存亡興滅繼絶世或未之知也乙亥文山<lb/>
以勤王兵入衛即議建四鎮以却大敵執政者不從明<lb/>
年知臨安請徙封二王鎮閩廣以圖興復執政者又不<lb/>
從及元兵壓境始行其言則宋之亡而未絶者有二王<lb/>
<pb n="KR2k0045_WYG_138-2a"/>
也故雖國事既去猶足以延宋祀三載向使從其四鎮<lb/>
之議而舉國以聼命焉則救敗存亡必有以大過孔明<lb/>
而嫓休臣靡者矣疊山守信州大結民兵捍庇饒撫隱<lb/>
然一長城也比敵退執政者欲假軍費罪之何邪明年<lb/>
敵下安仁攻信州人遂不守則先生變姓名以去之宜<lb/>
矣雖其才畧有非文山比者然十年之久猶拳拳以武<lb/>
王太公之興滅繼絶望仕元之故臣是其一念不能釋<lb/>
宋之仁豈有異于文山哉嗚呼使文山之忠伸于前則宋<lb/>
<pb n="KR2k0045_WYG_138-2b"/>
之祚未必移也使疊山之志伸于後則宋之祀未必廢<lb/>
也然則二先生之所得于道者不其有以勝天乎哉一<lb/>
死以成仁固不足為先生多雖然宋亡而文山幽于燕<lb/>
者三年元人感其忠誠將釋之留夢炎曰天祥出復號<lb/>
召江南豪傑置吾十人于何地夫天祥毁家以紓國難<lb/>
身九死而不顧若十人者安知其終不死耶疊山匿于<lb/>
建寧者十年元人亦屢詔釋江南有罪人矣留夢炎程<lb/>
文海力薦而執之至燕夫枋得一也前日共擯之于宋<lb/>
<pb n="KR2k0045_WYG_138-3a"/>
而今日交薦之于元何耶是亡宋者固宋之宰相也非<lb/>
元也殺二先生者亦宋之宰相也非元也不知宋之諸<lb/>
君亦何負于宰相也哉<lb/>
　　康山忠臣廟志序<lb/>
今之為政者莫急于興頽俗欲興頽俗在于正人心欲<lb/>
正人心在於勸名節欲勸名節在于錄忠義忠義録則<lb/>
名節勸矣名節勸則人心正而頽俗興矣嗚呼風俗頽<lb/>
敗豈有如今日者哉予同年餘干令馬君宗孔以縣有<lb/>
<pb n="KR2k0045_WYG_138-3b"/>
康山忠臣廟年久迹湮四方弗聞乃圖康山形勝録建<lb/>
廟顚末列三十六臣本傳附本縣忠臣孝子節婦及徃<lb/>
來者弔古感懐之作以為志將刋行之請予序予按三<lb/>
十六臣為韓成宋貴王勝陳兆先李信金昶呂文貴李<lb/>
志髙張雄徐公輔劉義陳弼丁普郎程國勝王咬住姜<lb/>
潤后明王德常惟徳逯德山汪清朱鼎裴軫王鳳顯王<lb/>
喜光陳沖汪澤丁宇袁華鄭興曹信史德勝翟世榮常<lb/>
徳勝王理王仁皆聖祖自將以征陳友諒戰死鄱湖者<lb/>
<pb n="KR2k0045_WYG_138-4a"/>
先是廵按唐君虞佐亦録是并豫章城忠臣廟所祀被<lb/>
友諒攻圍死守者趙德勝劉齊牛海龍李繼光趙國旺<lb/>
許珪朱潛張子明趙天麟徐明張徳山夏茂成葉琛萬<lb/>
思誠十四人本傳忠節祠所祀死宸濠難者孫燧許逵<lb/>
馬思聰黄宏四臣事為羣忠録俾南昌府刋行之夫御<lb/>
史録一省事知縣録一縣事要皆以正人心興頽俗也<lb/>
夫值聖祖方雲雷遘屯天命未屆乃有十四臣三十六<lb/>
臣死戰死守以滅勁敵以定大業先帝以八葉天子而<lb/>
<pb n="KR2k0045_WYG_138-4b"/>
社稷有變得死忠者乃惟四臣且馬主事黄叅議猶奄<lb/>
奄非壯烈者何哉嗚呼昔文帝出師託名雖正然革除<lb/>
君臣之義自不能忘其甘心焉死者方孝孺黄子澄齊<lb/>
泰練子寜黄觀陳迪王叔英鐡鉉鄒瑾魏晃胡閏郭任<lb/>
盧迴侯泰暴眧陳繼之張紞景清卓敬毛泰董鏞曽鳳<lb/>
韶髙翔宋徵巨敬山茅大芳王良胡子韶宋忠鄭恕陳<lb/>
彥回姚善周是修顔瓌髙巍廖鏞葉惠周璿謝昇高不<lb/>
危盧原質戴德彛張昺葛誠盧振龔太王省四十七人<lb/>
<pb n="KR2k0045_WYG_138-5a"/>
當時議臣揚已遂私寘名奸黨孤忠死義之意消沮畧<lb/>
盡蓋亦深負文皇正大天地之情矣陵夷至于宸濠之<lb/>
變則合城勸進而人懐二心激烈死忠僅見孫許然則<lb/>
風俗頽敗豈有如今日者哉芬銜恤草土不暇論天下<lb/>
事昨承新主恩命復職史官而馬君適有是請不覺感<lb/>
慨抉發幽潛然詞不敢不嚴而錄不敢不備嗚呼此論<lb/>
明則人心正而頽俗興矣<lb/>
　　吉水縣志序<lb/>
<pb n="KR2k0045_WYG_138-5b"/>
編纂採輯以為文難矣尚書春秋之簡帙得聖人編採<lb/>
而遂作經不可見哉太倉周先生克之少有文名登𢎞<lb/>
治乙丑進士授知莆田縣事以憂歸正德庚午服除補<lb/>
吉水辛未政成乃編采縣中事為志未幾擢監察御史<lb/>
遂持去不及刻行先生為御史百餘日以言事忤㫖謫<lb/>
官盖不徒有文名者矣今上即位因召為江西按察使<lb/>
僉事明年壬午建元嘉靖陞副使又專勅飭兵九江俄<lb/>
而士有勇而食足而器除得留意文字乃函向之志草<lb/>
<pb n="KR2k0045_WYG_138-6a"/>
十卷使來屬芬曰將刻之請序之夫作志之意欲以定<lb/>
一邑之治而推之四方推之天下先生自序盡之矣其<lb/>
起凡之精立例之宻去取斟酌詳畧之當足稱作家則<lb/>
今湖廣左布政使彭君景俊之序盡之矣予復何言哉<lb/>
且志猶史也後世之史則子長孟堅推良志列封域山<lb/>
川形勝貢賦猶史記漢書之有地理河渠溝洫食貨也<lb/>
志列人物名宦猶史記漢書之有世家年表列傳也二<lb/>
子雖多編採世本國語戰國策楚漢春秋及西漢故事<lb/>
<pb n="KR2k0045_WYG_138-6b"/>
成書而非盡出其肺腑然世之論文者必曰西漢論西<lb/>
漢之文者必歸諸二子焉則是志也起凡之精立例之<lb/>
宻去取斟酌詳畧之當與夫先生自擬以漢之司空輿<lb/>
地圖而將以定治盖亦文之蔚然者矣予復何言哉顧<lb/>
吉水為縣將五百餘年而志之作有待於先生先生作<lb/>
志又十餘年始重臨茲省得督屬刻之莫非數也予得<lb/>
係一言于此亦豈偶然哉<lb/>
　　送潘叔愚知豐城序<lb/>
<pb n="KR2k0045_WYG_138-7a"/>
天台潘君叔愚以進士出知豐城縣事縣之謁選于部<lb/>
者李君璞李邦秀王公度輩來謂予曰吾縣在江西雖<lb/>
與南昌臨川安福號名四大今則民之困猶南昌士之<lb/>
盛不及安福俗之諺幸自詭于臨川其所謂厚民生振<lb/>
士氣而益善其俗實潘侯是賴執事其代吾人以告之<lb/>
乎予非通世務者其何能以是與潘君上下其論議哉<lb/>
顧以目擊天時人事之不可曉者五事為諸君言之庶<lb/>
亦可告潘君也夫豐城為南昌屬縣兵亂之後水旱蝗<lb/>
<pb n="KR2k0045_WYG_138-7b"/>
蟲疫癘畧無虚歲民之轉徙死亡在窮鄉下里盖有蕭<lb/>
然為狐兔蛇虺之塲者若以為陽九百六之㑹人禍宜<lb/>
爾則又今上中興鍚祚皇明之世此不可曉者一也南<lb/>
昌税糧科則以當時無首義犒征漢之師者故視江南<lb/>
諸縣為獨厚然皆須農焉出也近者災傷賑䘏輒及于<lb/>
市井𨽻卒之流壟斷商賈之家而耕夫餉婦之塡溝壑<lb/>
者曽不得粒食則亦已矣然蠲租免税之詔深意憫農<lb/>
上下復雷同廢格之此不可曉者二也水利之興以為<lb/>
<pb n="KR2k0045_WYG_138-8a"/>
農也近乃堰文昌以申風水之説壋章貢之横流以圖<lb/>
必不可成之功耗斁侵漁動以千計民勞而且怨矣至<lb/>
于陂蕩之濬隄防之築眞切利農之事畧不究心此不<lb/>
可曉者三也綱運以足國供貢之義也故時或重災亦<lb/>
不遑恤夫何民方傾困倒廪以求鷄犬一夕之寧而部<lb/>
使者輒復坐縣㕔勤敲榜利歸于胥吏之谿壑而置之<lb/>
姑息此不可曉者四也養軍以衛民也以不得擅調而<lb/>
籍民以為機兵則亦已矣近者地方有警復召鄉兵或<lb/>
<pb n="KR2k0045_WYG_138-8b"/>
父子兄弟之竭作而責以死命所謂兵機者徒以環衛<lb/>
官長且資迎送之觀美此不可曉者五也予聞潘君抱<lb/>
博古之學經世之志固有大行之日茲行也雖牛刀小<lb/>
試若此類者其亦肯慮及否耶茍豐城之民安亦可以<lb/>
為旁州例也諸君既有鄉國之憂其以此告之可乎諸<lb/>
君曰是在潘侯也願次第之為序以贈<lb/>
　　江西類序　　　　　　　　　　王　瓊<lb/>
盜賊初起則易滅勢已滋蔓則難圖此必然之理也正<lb/>
<pb n="KR2k0045_WYG_138-9a"/>
徳間江西姚源華林諸處頑民恃險為盜有司專務姑<lb/>
息招撫遂至釀城大患殺死方面官剽掠郡縣朝廷命<lb/>
都御史陳金治之調廣西狼兵始得撲滅後賊復起命<lb/>
都御史俞諫同巡撫都御史任漢處置或剿或撫議特<lb/>
兩端久而益熾卒之逺調保定達軍及遼東邊兵徃征<lb/>
始克平定江西用兵前後連五六年勞費無算此勢已<lb/>
滋蔓難圖之明驗也厥後徐九齡賊起兵部議奏乗其<lb/>
勢未猖獗急督捕之不數月擒斬盡絶此盗賊初起易<lb/>
<pb n="KR2k0045_WYG_138-9b"/>
滅之效也然欲所向除患未然非素假之以權則亦不<lb/>
能成功我太祖髙皇帝親經百戰深知兵機不可牽制<lb/>
遲緩所以律條明載若遇草賊生發許乗機調兵襲捕<lb/>
雖非統屬亦許互相策應及申報軍情互相隠匿不速<lb/>
奏聞因而失誤軍機坐以斬罪皆謹始之法也自徐九<lb/>
齡後本部申明隠蔽之禁假借便宜之權江西盗賊遂<lb/>
得止息及寧藩叛逆不待天兵下臨江西之兵自能平<lb/>
之而禍不逺延豈非申明律禁兵權素得所託而能速<lb/>
<pb n="KR2k0045_WYG_138-10a"/>
致成功如此哉<lb/>
　　廬陵忠節録序　　　　　　　　歐陽鐸<lb/>
元進士彭先生士奇有廬陵九賢事實録録吾先文忠<lb/>
監丞巽齋楊忠襄文節胡忠簡剛簡與周益國文信國<lb/>
而九崇徃之意厚矣我朝正統間廬陵知縣張侯叔倫<lb/>
因舊録取誌銘諸作補巽齋事取劉岳申傳補文山事<lb/>
次第世代進監丞于忠簡上益以像贊名先賢録語在<lb/>
布政使李公禎序中茲九十有四年漫漶弗傳富田張<lb/>
<pb n="KR2k0045_WYG_138-10b"/>
頡氏購舊録重夀諸梓有請易先賢為忠節者以鐸系<lb/>
聨六一摹以見眎且問名竊惟九數辭也先統辭也以<lb/>
為吾鄉賢不可以數拘也故統之然忠簡有祠實奉德<lb/>
音監丞使命不屈死剛簡論事貶死與文節等巽齋雖<lb/>
死家然疏抗龍顏志不在忠襄下曰忠節不亦近乎浣<lb/>
洗再拜式瞻遺像冠玉森然生氣如在想形容于贊辭<lb/>
得本末于紀傳於戱天之生才不能數見漢唐盛衰危<lb/>
亡之際非無名臣大較四方之人也宋嘉祐號稱極治<lb/>
<pb n="KR2k0045_WYG_138-11a"/>
我文忠公實輔其成靖康而後陵遲矣我先正或以危<lb/>
言直道捄其失或以功烈文章起其衰訖乎革命有若<lb/>
文山之從容就義凡稱抗節者未有若斯其善也宋三<lb/>
百年而吾廬陵先賢相與為始終如出一時是孰為之<lb/>
耶我國家聖聖相承億萬斯年吾黨之士尚有修文忠<lb/>
之業者乎鐸學荒力孱慚負家訓茍有作者亦足以自<lb/>
解若頡之好義尚德割田給族為義塾以教族子弟與<lb/>
此舉皆不愧文山里人是民之則也<lb/>
<pb n="KR2k0045_WYG_138-11b"/>
　　泰和徵總冊序<lb/>
都邑有大利病聞之自昔亦嘗為民誦言之良有司少<lb/>
加意足用為賜乃今興革克覩其成詎非六鄉一大快<lb/>
事哉嗚呼圖冊不清賦役不得其平矣民病有大是者<lb/>
乎正德己巳陸侯汝亨除邑令同年各以意見言治狀<lb/>
予時年少狂率笑曰安用是切切辦治無亦於縣總問<lb/>
之耳是十九人者操贏縮之權與上下敵能使私輸先<lb/>
公家完其罪盖有浮于舞文吏者陸侯踰年索弊端除<lb/>
<pb n="KR2k0045_WYG_138-12a"/>
虚賦殆數百石成易見冊然不知十九人者安用得脱<lb/>
後十九年陳侯梅甫莅政因以告陸侯者告之梅甫把<lb/>
諸總宿負震叠之得首實免又令民間墾田自占起賦<lb/>
成補虚查隠冊苐糧未歸户而坐諸田田且為謾此猶<lb/>
總之遺奸也然大端已露内有公家之案外書冊流布<lb/>
不可以湮沒至是王侯堣齊學收涖政訪求徃事得書<lb/>
冊善之又于義民郭元暢所得易見冊兼取其意而惜<lb/>
其未盡爰禮召元暢暨劉天祐陳德昌楊南康意五人<lb/>
<pb n="KR2k0045_WYG_138-12b"/>
者于㕔事後監總算揭查得飛詭官米五百三十石有<lb/>
奇民米七百七十石有奇夏米五十九石有奇交徵米<lb/>
三百石有奇尅日致里書人户參伍究竟竟歸其飛詭<lb/>
而豁除交徵以從于一又委都長百一十人比對除收<lb/>
以户合甲甲合圖圖合都都合縣額無弗備矣顧冊底<lb/>
在官民不能周知乃摘四總數刋書布焉予為題曰徵<lb/>
總冊言徵則可信也夫得其總則有所不合者各于其<lb/>
總乗之寜至于絲棼不可竟耶予前承里役悉自運使<lb/>
<pb n="KR2k0045_WYG_138-13a"/>
甚于時鄉不皆行侯今推之通乎一邑此法與此冊俱<lb/>
存侯之仁澤烏有已哉烏有已哉或言正本清源非丈<lb/>
田不可君撫南畿蘇松嘗行之矣奚至於鄉難之曰僕<lb/>
去官即一老農夫耳敢用已私撓官家事念吾邑虛糧<lb/>
非無可歸者如彼病者汗之當自愈峻而下之恐反延<lb/>
心腹之憂耳曰邑人復有告丈者如何曰雖稱二三都<lb/>
其間實不過數人今都統既析摘丈之無不可者失一<lb/>
猿勤一國野人誠不免過計聖王以人情為田無使堣<lb/>
<pb n="KR2k0045_WYG_138-13b"/>
齋獨抱苦心焉<lb/>
　　泰和縣住勾軍冊後序　　　　　陳昌積<lb/>
昌積頃辱巡臺孫公移檄相問復書幾千餘言大抵謂<lb/>
勾親丁以補伍缺其載于令甲者重矣前後臺察綜核<lb/>
其名實援清查五次之例以為宥者亦既屢矣今也官<lb/>
若傳舎而案為虚器老書猾吏代認戎版為筆莊任意<lb/>
乾沒巨俠富軍歲納季錢于兵掾原文盡除取逃絶而<lb/>
蠶食里甲匿批迴而狼索倍貲所尤毒者捕力不勝簽<lb/>
<pb n="KR2k0045_WYG_138-14a"/>
及牧豎聊應勾補簽朝不謀夕之傭而充長解長解之<lb/>
費至賣婦孥為給而牧豎則未及識總旗之面已逃且<lb/>
故矣嗟乎黄放白催之弊豈獨賦斂為然耶今振法洗<lb/>
奸酌可宥與應遣之宜而使軍實民恬以張職不有賴<lb/>
于今之賢達人乎孫公握六察之權擅一時之望不以<lb/>
予之疵賤而并棄其言復曰核哉子之説也是時公以<lb/>
便宜釐宿弊剪機利之徒頗多嗣將丁盡户絶及挨無<lb/>
名戎籍例該免勾之三事覆核上請俱奉㫖住勾公尋<lb/>
<pb n="KR2k0045_WYG_138-14b"/>
檄屬司類造清冊上之兵部及分達各衛所令敢有擅<lb/>
勾者罪之違㫖于是泰和得住勾者四百九十九户予<lb/>
因里巷之懽復啓謝之畧云三事上聞矜可恤而雪釋<lb/>
除惡務本遞應遣于風馳此公學道愛民之實施也公<lb/>
復書又有曷足以堪之語是非虚已守職而肯撝不自<lb/>
功若是邪世嘗言為大于細圖難于易為治法以公住<lb/>
勾之三事觀之若細易而無濟于艱大矣然今之患正<lb/>
坐當事者徃徃玩清勾之法為細易而不以為功名既<lb/>
<pb n="KR2k0045_WYG_138-15a"/>
不能立恩于行法之内又不肯伐弊于毫釐之萌徒拘<lb/>
法故而了勾當收弱惰以塡格目竟釀師老兵耗之禍<lb/>
本一遇黠寇輒不能支是豈令甲使然哉抑豈特機猾<lb/>
之罪哉予聞深謀之士有為國設權宜之策謂南人脆<lb/>
不任兵莫如追發在伍富俠之募鏹増養在伍常練之<lb/>
餘丁如古顧役之法則彼樂于足食而此幸于免役何<lb/>
患士伍之不精實而奮勇裁弱惰之冗食置出格之爵<lb/>
賞隨方以募土壯而又破除文法推心置腹何患土著<lb/>
<pb n="KR2k0045_WYG_138-15b"/>
之不應募而蠭起一時當事者皆致身協勞内外策應<lb/>
以實施行罔從中制不徒張虚形匿實禍修彌飾之事<lb/>
而鈎上牽下使軍恬民熙于敵愾守固之間南北各自<lb/>
為當則大固可細而難固可易也是議也公其以為何<lb/>
如古者不為官擇事公將無意于今之艱大而豫思長<lb/>
駕逺馭之猷乎郡司馬敬所陳侯視泰和事謂住勾軍<lb/>
冊民不能家覩而户曉恐後胥得因縁為奸以厲民乃<lb/>
梓之成書里給一帙以為世慿侯盖以勤恤民隠為心<lb/>
<pb n="KR2k0045_WYG_138-16a"/>
乃掇所嘗徃復于孫公者序諸其後而因以質之<lb/>
　　江西圖序　　　　　　　　　　桂　蕚<lb/>
江西古揚州地當吳楚閩粤之交險阻旣分形勢自弱<lb/>
安危輕重常視四方若保境和民則九江獨據上流牽<lb/>
制沿江州郡且宻邇南康濱臨巨湖盜舟四出不可無<lb/>
備南贑之門則汀漳雄韶諸山㑹焉連州跨境陵谷茂<lb/>
宻盗賊之興斯為淵藪故設巡撫重職提師以臨之袁<lb/>
州地逼長沙逋民客户頗難譏察而南昌建昌饒州宗<lb/>
<pb n="KR2k0045_WYG_138-16b"/>
室固在民疲供億視臨吉瑞信撫諸郡殆有加焉故凡<lb/>
江西之民朴質儉苦有憂勤之思𢎞治以來賦役漸繁<lb/>
土著之民少長者多不務穡事出營四方至棄妻子不<lb/>
顧而禮俗日壊惡少間出矣<lb/>
　　崇祀練忠貞實紀序　　　　　　曽同亨<lb/>
練生綺閩長樂人忠臣練公子寧之裔練公故新淦三<lb/>
洲里人後割三洲屬峽江又為峽江人以故今兩邑並<lb/>
祠祀公當患難時駢首就戮禍逮九族子孫轉徙異鄉<lb/>
<pb n="KR2k0045_WYG_138-17a"/>
不知凡幾而居三洲者至嘉靖中僅逺孫一人貧而寄<lb/>
食鄰家羅文恭公過之惻然憫念為詩以志感慨葢公<lb/>
沒子孫不獲以衣冠奉爼豆者二百年矣即長樂之有<lb/>
練姓峽人不知也㑹生之兄纓以善書從遊其同邑余<lb/>
年友陳司馬門下司馬公有子計偕北上攜以俱邂逅<lb/>
余里中楊孝廉應祥以語峽邑劉孝廉甸歸遂首倡同<lb/>
邑人士聞於邑侯沖宇黄君君慨然曰有司以崇奨風<lb/>
化為首務境内忠賢孰踰練公訪求苗裔俾奉祀事於<lb/>
<pb n="KR2k0045_WYG_138-17b"/>
以彰徃勸來政有大於此者乎為白於督學使朱公遂<lb/>
檄長樂徵練公後堪承祀事者檄凡再徃又踰年綺始<lb/>
至時郡大夫髙公益崇重合詞請於督學使者海寜查<lb/>
公下所司以綺為縣諸生俾奉祀練公祠隨考充附學<lb/>
肄業如例又為撥學田若干畝以居食綺暨其妻子其<lb/>
事始末詳陳司馬記及劉孝廉呈詞與一切公移中於<lb/>
是生彚次成帙及採郡邑志暨名賢諸作凡闗公行履<lb/>
者悉附焉題曰崇祀實紀謁余為序余徃考革除間死<lb/>
<pb n="KR2k0045_WYG_138-18a"/>
事諸臣始末未嘗不壯其志而悲其遇也然自文皇帝<lb/>
有使練子寜尚在朕固當用之之語士大夫莫不欲縁<lb/>
此為公表揚之地然自兩邑祠祀之外竟未有能推文<lb/>
皇之徳意為公破例請恩於上録其子孫者至於今始<lb/>
及以綺為邑諸生授之土田俾供祀典黄侯及郡大夫<lb/>
褒崇忠節之意可謂至矣然更九朝始有茲舉所謂事<lb/>
如有待者非邪世常謂公之後寥寥不振頗疑天道報<lb/>
善之爽然以余所知即同時如齊黄天台諸君子之苗<lb/>
<pb n="KR2k0045_WYG_138-18b"/>
裔皆然不獨公也豈非天地之精英寄於人者止有此<lb/>
數或為道徳或為勲業或為節槩或為文章有所獨擅<lb/>
於此者則不能無所虧欠於彼况公與同事諸君子精<lb/>
忠大節名與天壤俱敝扶輿清淑之氣萃於躬者多矣<lb/>
則世俗之所謂福澤少靳於當年而有待於久逺亦天<lb/>
道盈虚相尋之理無足怪者雖然鬰極而發茲其時矣<lb/>
克纘忠賢之緒佑啓後人使公侯復始兆於今日以無<lb/>
忘賢師帥惓惓嘉惠之意是在生勉之余不佞輒因其<lb/>
<pb n="KR2k0045_WYG_138-19a"/>
請敬次其語簡端因致願望之私如此<lb/>
　　贈俞宜黄序　　　　　　　　　歸有光<lb/>
國家於州縣之吏多從布衣諸生選任寄之以百里之<lb/>
命未及三載輒遷去而課其賢不肖悉聽於監司凡監<lb/>
司之所奏罷者固不論至其所薦舉必極其褒美雖古<lb/>
之龔黄卓魯無以過夫龔黄卓魯未必一歲而成則今<lb/>
之薦者過龔黄卓魯逺矣然及其遷以去也其為州縣<lb/>
猶故也而未有稱治者如此則吏之賢否果皆其實乎<lb/>
<pb n="KR2k0045_WYG_138-19b"/>
抑其為名者之多耶而上亦以名求之而已其於名果<lb/>
何益也余識宣平俞君君為撫之宜黄獨其志汲汲於<lb/>
民而無意於為名然而名亦歸之至考其實則惟以平<lb/>
恕為心而未嘗刻覈以求一切宜黄在山中數燬於兵<lb/>
君為縣草創而能視如家事自神祠學舍縣廨橋梁之<lb/>
政無不悉舉凡此皆非今之所以為吏課者君獨汲汲<lb/>
為之無不辦治至其為政又持平恕則今之吏吾於宜<lb/>
黄推首矣雖然君亦有遇焉夫縣之士大夫為士民之<lb/>
<pb n="KR2k0045_WYG_138-20a"/>
望其知吾政尤明於監司然茍非其人未有不以私故<lb/>
撓法者其求於有司者無已也稍不如其欲而毁隨之<lb/>
矣宜黄之仕者盖少今少司馬譚公獨能戢其家而一<lb/>
聴於吏之治其於有司無求也故無怨焉且又加敬而<lb/>
為之延譽君於是曰司馬公如此吾於監司自今無得<lb/>
罪者矣至于比縣之吏亦以媢嫉傾排者多以故毁譽<lb/>
不明而監司亦無以得其實吾友蔣子徵在臨川與君<lb/>
雅相愛故推轂之君以此益得展其志穀梁子曰志行<lb/>
<pb n="KR2k0045_WYG_138-20b"/>
旣通而名譽不著友之過也余以是又仰少司馬之盛<lb/>
徳與吾友之賢非獨宜黄之吏治獨善於今世云戊辰<lb/>
春與君同入覲還共舟因得熟語而備知之渡江將别<lb/>
書以為贈<lb/>
　　送張子忠之任南昌序<lb/>
張子忠之令南昌也孫子奇趙元和與凡同事於禮部<lb/>
者二十有六人於其將行相與餞之而屬序於余凡序<lb/>
之為處者送行者之詞也余又辱與子忠善因不敢辭<lb/>
<pb n="KR2k0045_WYG_138-21a"/>
盖昔夫子與其門人論政載於論語之書甚詳雖其為<lb/>
言不一然皆為政之道而於為政之事未嘗及之求其<lb/>
一言以盡之者曰君子學道則愛人而已今世之所患<lb/>
不知道而不能愛人夫不知道而不能愛人其為猥瑣<lb/>
恣睢之徒固不足言至其有所樹立號為能吏者不過<lb/>
徒事聲跡之間一時赫然炫然衆人以為美而天下之<lb/>
元氣日以耗而有不自知者世亦何賴於此故學道而<lb/>
能愛人不當復論其水土之風氣與夫時之變化而無<lb/>
<pb n="KR2k0045_WYG_138-21b"/>
所不可辟之水能流而已至於為灉為濋為瀾為波為<lb/>
潛為滸為沱為洵為沙為濆為<graphic n="KR0648" url="https://raw.githubusercontent.com/kanripo/KR-Gaiji/master/images/KR0648.png" mimeType="image/png"/>為氾為淪為涇惟其<lb/>
流之所至不能豫期也君子能為道而已至於為栗為<lb/>
立為恭為敬為毅為溫為廉為塞為義為平康正直為<lb/>
彊弗友之剛克為燮友之柔克為沈潛之剛克為髙明<lb/>
之柔克惟其道之所至不能豫期也夫非特令於揚粤<lb/>
之間宜也令於齊魯燕趙秦晋之間亦宜也雖至於入<lb/>
為九卿為天子之宰相宜也今南昌三司治所大吏鎮<lb/>
<pb n="KR2k0045_WYG_138-22a"/>
壓於上可以抗而或有所當承可以隨而或有所當執<lb/>
且又獨無所以感動諷諭之乎士大夫登朝著與其居<lb/>
於鄉者繼踵接武裁以法逆於情通於情骩於法又獨<lb/>
無至公大義且於道徳之重者不可隆南昌髙士之禮<lb/>
乎其民好訐以訟懲其狡猾矣獨不可使吏治烝烝不<lb/>
致於姦乎財賦不若吾吳之繁重而上供之不可廢搜<lb/>
其隠匿矣獨不可恤其災害而蠲以與民乎地介江湖<lb/>
盗賊多有殱其魁傑矣又獨不可使聞教令而解散安<lb/>
<pb n="KR2k0045_WYG_138-22b"/>
土樂業如渤海之政乎昔太祖髙皇帝建都金陵與偽<lb/>
漢爭天下諸將血戰堅守豫章以挫其鋒迄成底定之<lb/>
功今忠臣廟在焉然二百年來强藩不軌蠻夷竊發江<lb/>
湖之盗無處不有而議者以今日三陲多警惟江右晏<lb/>
然以是為子忠喜是猶以劇易利害言也吾所言者道<lb/>
而已矣吾聞安成有鄒祭酒吉水有羅諭徳方居深山<lb/>
講明聖賢之學子忠試徃而質之必以吾言為然也<lb/>
　　張氏續修旌忠録序　　　　　　胡　直<lb/>
<pb n="KR2k0045_WYG_138-23a"/>
吉郡忠義推文丞相雖孺婦咸知誦之然不知其一時<lb/>
景從艱闗勤王則邦之子弟居多若張履翁之徒是也<lb/>
履翁生永新巨宗官學士院檢閲雅與丞相妹婿彭震<lb/>
龍善當丞相督師嶺外柬震龍為援履翁聞輒傾貲起<lb/>
義給邑人顔司理偕震龍為城守候王師不至城屠死<lb/>
之三族為赤悲哉入國朝𢎞治丞相得專祠故里震龍<lb/>
配食獨遺履翁嘉靖間御史李公採公議疏諸朝履翁<lb/>
竟得從祀而吉人士聞者莫不咨嗟詠歌尸祝肸蠁宛<lb/>
<pb n="KR2k0045_WYG_138-23b"/>
有生氣履翁之裔始散避茶陵安成者代有顯人其居<lb/>
泰和沙里自學正君惠幾傳登正德戊辰進士為煥煥<lb/>
弟某等感先烈榮國典因錄刻省郡志所傳履翁死事<lb/>
及蒙褒顚末題曰旌忠屬余友王尚涵氏序諸首今二<lb/>
十餘年梓燬孫元澗等又續刻之請余為序余嘗怪荀<lb/>
子言性惡及讀其書曰物之動者有氣而無知禽獸有<lb/>
知而未有義人生有氣有知而有義夫人有氣有知而<lb/>
有義則性未始惡也荀子之言不自左矣乎今觀履翁<lb/>
<pb n="KR2k0045_WYG_138-24a"/>
事余益知人心之義之不可後也孟氏云所欲有甚於<lb/>
生豈不諒哉雖然自宇宙來未有若丞相之義烈亦未<lb/>
有若從丞相者奮義之多也即後之崇報雖人列俎豆<lb/>
祗益為勸曷為繁當其時余邑死事劉士昭出鍼工余<lb/>
宗靜山當敷天為元矣而獨以一夫操耒抗之其事猶<lb/>
最奇士昭未知得從祀否靜山後履翁十年始得從祀<lb/>
祀不祀不足言余獨信人心之義不可後而又慶奮義<lb/>
者之必有後也序可寢乎亡何元澗等又率其家之遊<lb/>
<pb n="KR2k0045_WYG_138-24b"/>
余門者曰朝儒朝海暨余妹壻可大偕來視成遂奮筆<lb/>
著之篇端<lb/>
　　南昌府志序　　　　　　　　　鄧以讚<lb/>
南昌故闕志有司者多以為空文無所用之新安范大<lb/>
夫至輒留意於兹踰年遂有成書夫志紀利病昭懲勸<lb/>
可為空文乎哉盖其起教於微渺而轉習於㡬希務於<lb/>
弗急而收於無功所為用非俗吏所窺矣然未易言也<lb/>
方大夫初發念輒移書屬余山中余抱區區之心有年<lb/>
<pb n="KR2k0045_WYG_138-25a"/>
矣惟以郡志比列國之史易而為之其傳不逺故屬章<lb/>
友本清為謝不敏蓋余深惟孔子絶四矣所為筆削自<lb/>
信於天之春秋然後能以天信人曰斯民也三代之所<lb/>
以直道而行也夫豈數數然偵人情以自嚴邪吾輩意<lb/>
氣不惟猶在天人之界即尋常發語如泥濘五寸須說<lb/>
一尺往往而有則安敢與於斯文誠懼一語或浮諸凡<lb/>
失據矣且史有專官其紀載皆當日所睹聞此之為志<lb/>
則欲以數百年後臆斷其事矣如田賦日倍於徃其増<lb/>
<pb n="KR2k0045_WYG_138-25b"/>
必有漸也吾欲求積重之故而户書無徵也何以議復<lb/>
嘉靖之壬午乙巳歲嘗饑矣自上援之幸有孑遺今室<lb/>
如懸磬野無青草吾欲求所已試為今日請而宦績無<lb/>
徵也何以贊畫人之不同如面或跡是而心違或始修<lb/>
而終戾必耳目所及然後得其情狀吾欲察於衆好衆<lb/>
惡之中而故老無徵也何以決去存由斯以言即余有<lb/>
以自信能無遺憾乎故曰未易言也廼大夫不謂然也<lb/>
直以身任之曰豈可以當吾世而仍其闕且余為一圻<lb/>
<pb n="KR2k0045_WYG_138-26a"/>
而圖之何弗信之與有於是開館延賢廣漁獵重依違<lb/>
其為心亦勤矣猶自處欿然與衆共之豈不誠斤斤哉<lb/>
江淹曰史之難無出於志非漫言也然大夫有意乎明<lb/>
徳新民之學久矣其精神淪浹盖在言語文字之外自<lb/>
今吏茲土者率大夫之衷從於寛政解紓民困而生茲<lb/>
土者亦臨深履薄專一精魄以起地靈則上下皆無違<lb/>
心而有嘉德庶㡬大夫所為用矣乎顧余察國人之心<lb/>
其孝子順孫多急於明先徳也容可既乎余能為大夫<lb/>
<pb n="KR2k0045_WYG_138-26b"/>
解矣可以書傳者名不可以書傳者神無所以不朽<lb/>
書無益也有所以不朽不書無損也此虚實之説也且<lb/>
修徳於明者人紀之行善於隂者鬼神紀之無以鬼神<lb/>
為㝠㝠由枝葉之榮昌而所紀可知也其於人何必急<lb/>
急耶余故欲父老子弟冥於不必事而嚴於無所待斯<lb/>
為善矣余將以此廣大夫之用於其請序也并為書之<lb/>
　　南昌府志序　　　　　　　　　張　位<lb/>
休寧范公之守南昌也思日孜孜以興教起敝為己任<lb/>
<pb n="KR2k0045_WYG_138-27a"/>
甫下車索郡圖志無從覩焉既訪於比部方公來崇暨<lb/>
余弟上林丞化得舊本二盖創於某年俱寢未布公慨<lb/>
然曰文獻故郡志可闕諸是誠在我政暇乃與文學章<lb/>
君潢等謀之時余在京嘗以書見訊余方供奉講幃樂<lb/>
贊其成而未有以對也萬厯丁亥冬余乞病歸山公訪<lb/>
余草堂譚志事欲俟余一言而定余謝曰僕病未能也<lb/>
竊聞志猶史然昔嘗濫竽實録㑹典之役每將事豫發<lb/>
金匱石室所藏下搜諸司掌故不啻詳焉猶病闕如蒐<lb/>
<pb n="KR2k0045_WYG_138-27b"/>
羅其備乎<graphic n="KR1258" url="https://raw.githubusercontent.com/kanripo/KR-Gaiji/master/images/KR1258.png" mimeType="image/png"/>詢其公乎公由是檄所屬州邑採典實移<lb/>
書鄉先生下問三老訪求故家遺俗而佚事多有徵焉<lb/>
公曰庶幾可乎余曰未也竊見國家凡有纂修必開館<lb/>
屬事公曹具草以上於總裁反覆參校始克就緒百工<lb/>
居肆業其成於專乎公由是擇公署之靜闃軒敞者増<lb/>
延博雅設饗醴供餼禀分局而專責成公復以人物見<lb/>
詢余曰斯志也非所以論於史矣愚何敢與聞史道去<lb/>
取嚴斧鉞鄉黨恂恂尚厚孝子慈孫之情可盡徇乎是<lb/>
<pb n="KR2k0045_WYG_138-28a"/>
在主持風教者採月旦精疇咨發於一旦若揭榜標題<lb/>
孰得而議焉公頷之遂以所成集如干卷質之萬督學<lb/>
鄧太史余亦幸得卒業公因以序見屬余考按圖牒俯<lb/>
仰今昔而論其世山川無改氣運推遷良用憮然太息<lb/>
於斯昔髙皇帝神武服海内獨提全師與偽漢爭衡始<lb/>
定豫章故形勢為天下重盖全省江南中原而南昌又<lb/>
當列郡之中也國初建草昧闢鴻荒休養生息二百餘<lb/>
年於茲中間潢池㺯兵逆藩窺鼎雖不無多故尚晏然<lb/>
<pb n="KR2k0045_WYG_138-28b"/>
號稱樂土以故老所傳自𢎞正逮嘉靖初官政簡易旄<lb/>
倪嬉里氣龎而俗樸士者循循本業砥礪清白官有餘<lb/>
蓄民有餘藏不數十年而風景頓異矣若溜建瓴波東<lb/>
注力挽之而卒莫可挽也今方㝢謐寧無旁發意外之<lb/>
擾天子嘉惠元元百司奉上意蚤夜勤恤蒿目而憂其<lb/>
患科條功令絡繹日頒於下始用宻救疎而其疎也更<lb/>
在宻用隆救汚而其汚也更在隆用節救耗而其耗也<lb/>
更在節吏治民艱有若不能為者由一邦而天下可知<lb/>
<pb n="KR2k0045_WYG_138-29a"/>
矣審變通而與民宜之非志曷稽或曰存則人亡則書<lb/>
固矣自有郡以來良二千石彬彬相望治果能為有亡<lb/>
曰不然理家者而欲長善厥家凡田舍庾篋紀綱臧獲<lb/>
手自擘畫無遺謀尤必盡登簿正庸便稽覽而貽後人<lb/>
國醫之為療也方脈品劑攻治輔養之術自出工巧又<lb/>
筆諸類案藉以傳世充此志也仁也公夙講一體之學<lb/>
理官如家視民不寧猶痌瘝乃身斯舉也亦思其仁之<lb/>
有寄而已連歲苦旱澇饑饉頼公拯救多方公為政崇<lb/>
<pb n="KR2k0045_WYG_138-29b"/>
風教重農桑學校斤斤古道耻為俗吏夫天下事廢不<lb/>
舉坐闒冗者託鎮靜以偷安旁觀者不肯自為又媢人<lb/>
之為動煽危言阻格盖事無全善倘憚毛舉而逡巡却<lb/>
歩是何務之能成寧惟志也乎哉吾聞君子之為政也<lb/>
居有所樹去有所遺跡公今日之為樹且遺也誠卓以<lb/>
逺矣<lb/>
　　重修南昌府志序<lb/>
明興志南昌者亡慮數家其軼者毋論已𢎞治之季山<lb/>
<pb n="KR2k0045_WYG_138-30a"/>
隂祝公嘗有纂次㑹更喪亂厪有存者迨萬厯戊子休<lb/>
寧范公藩伯之籍傳而數百年之放失舊聞畢集詎不<lb/>
斌斌有徵哉丁未郡署災志燬莆田盧使君以博雅名<lb/>
郎出守是郡百廢具興堂構煥然鼎新則嘆曰郡有志<lb/>
猶家有籍也室新籍廢可乎夫太上因之非一切沿襲<lb/>
舊貫為也間繙後先兩志則倫類殊相徑庭懼其歴嵗<lb/>
滋久或多遺複遂因而整齊之接其後事訖於今茲捃<lb/>
摭罔遺博收約取不開局不延儒不借聚訟之口以遺<lb/>
<pb n="KR2k0045_WYG_138-30b"/>
作舍之譏而刪述壹禀於獨斷暨陟陳臬之明年殺青<lb/>
始竟謁余序之往藩伯竣事余竊嘗與聞之語具在往<lb/>
志中不意老眼復得與於鉅典請理前語而申之可乎<lb/>
盖載筆一方與執簡東觀體裁雖異均之史之流裔也<lb/>
概諸書法豈避謹嚴國史囊括盡乎函夏所表見非重<lb/>
鉅不與其義例恒儉郡邑所志正備國史所不逮也即<lb/>
米鹽細屑鄉黨自好例得廣記大抵掌故易稽尚論難<lb/>
定名人魁士耀日月而抗雲霄暗中摸索亦得士有百<lb/>
<pb n="KR2k0045_WYG_138-31a"/>
行苐取節焉亦足以彰磨礪古來善善固貴於長也夫<lb/>
讚者在堂訾者在户悠悠丘里自昔難諧惟是直道為<lb/>
公三代於今未泯盖操筆之視操行一也寜不兢兢二<lb/>
千石臨列城以宣化其體尊矣修一王之法垂域内百<lb/>
世之憲章其為權衡甚鉅操之可無審而與衆共邪從<lb/>
違之符誠在已不在民矣此余雅素所望主持風教者<lb/>
而深慶於使君得之矣春秋之作炯垂萬世昭戒游夏<lb/>
文學乃不能贊一辭非難之也意有獨至詎可以多指<lb/>
<pb n="KR2k0045_WYG_138-31b"/>
亂乎史記自擬狩麟書出一人之手盖著述者固自有<lb/>
見未可與淺見寡聞者道也茲志裒者十有三益者亦<lb/>
十有三凡一郡大事經所擘畫及確論可行者必載<lb/>
以垂後譬之為命藩伯其草創者也使君則舉討論修<lb/>
飾潤色而身任之者也兩君子有美相成俾疆理有完<lb/>
書故先民論同所以致貴於醯醢鹽梅耳食者詎知之<lb/>
且政術文章世尠兼擅使君據案剸劃不廢鉛槧之業<lb/>
誠哉手揮霹靂字挾風霜可不謂通才乎使君於書無<lb/>
<pb n="KR2k0045_WYG_138-32a"/>
所不讀淹貫百家至於藏山祕乗尤愛摉採嘗取累朝<lb/>
實録豫章人物諸集不下千百餘卷浹月悉能闇誦匪<lb/>
但記事而兼舉其辭資禀絶倫殆天授也是郡宿昔稱<lb/>
劇使君治之若振槁然晨起視事耳聴兩造手成爰書<lb/>
日未旰訟庭虚無人凛若神明而率崇以惇大則為後<lb/>
事師者著明於行事不特託之空文已也<lb/>
　　廬山紀事序　　　　　　　　　余文獻<lb/>
廬山紀事十二卷今廣陵南臯桑君讀書廬山中著也<lb/>
<pb n="KR2k0045_WYG_138-32b"/>
憲使四橋陶公少參淮海孫公僉憲壁山廬公屬郡守<lb/>
射陂朱君刻之郡貳邵君楊君左右之且以示獻獻竊<lb/>
有感於今昔之故論其大者以著君之志焉始南臯君<lb/>
之寓九江也當是時士喁喁講備倭矣君既屏居濂溪<lb/>
白鹿間又時時為山中論嘗謂山者宣也廬固東南之<lb/>
障也實以含澤孕蓄為宣者焉皆謂君好脩而志在巖<lb/>
谷者予亦謂君志在巖谷者嗟嗟予時豈不知君哉㑹<lb/>
予奔走去山中志方壯謂士必獲用其志乃見耳乃予<lb/>
<pb n="KR2k0045_WYG_138-33a"/>
謝病而南也復從君游徧觀君所著山疏紀我明聖祖<lb/>
討友諒事甚具余曰君志見矣其意不在泉石也乃佚<lb/>
而思初維始也即巖谷不可見耶予畧道往時苦兵之<lb/>
故見君思初之本㫖焉夫往牒所稱廬山之勝者以魏<lb/>
晉之際難首西北禍烈不甚相及至元之季世江南劻<lb/>
勷極矣環廬土著之民鮮有自完者何也時難起江淮<lb/>
漢沔間其受禍近道所輻輳其蹂踐勤山介江湖腹背<lb/>
受敵無險斷徳安塞吳障肩臂不相救無應山磽陿早<lb/>
<pb n="KR2k0045_WYG_138-33b"/>
寒藝不償種無食民蹈此五難而無一利安所自完乎<lb/>
我聖祖籲於天為萬民贖命彭蠡之師固建萬世之安<lb/>
然使民先脫湯火山川並受其福誰之賜哉實艱難血<lb/>
戰易之也故是紀也刪拾往籍頗採近事要之大㫖則<lb/>
以聖烈為本言難所出也古大雅者流陳序先徳勞苦<lb/>
使民戴王徳無窮則君之低徊而繫思豈過哉聞長老<lb/>
言友諒既平聖祖因形束勢制為畫壤屯之以故民墾<lb/>
田不及他郡十之一二𢎞治前民間文采若不足田里<lb/>
<pb n="KR2k0045_WYG_138-34a"/>
實滋殖士循陶周程朱之遺教實相砥行後難言之矣<lb/>
瀕山南民朴還給山北梢藻繢民實不給何也予山中<lb/>
人也敢忘先世之遺俗哉乃今則謂何故予有感於君<lb/>
之思而重為凛凛也君謂詢其遺柵箭室山中故老莫<lb/>
能對蓋自周顚告太平以來二百年矣民方競靡日長<lb/>
寜能念湯火時乎噫民生難得在鄙朴不在文采承平<lb/>
所患在隠屏不在目睫徃南昌民變時其見之矣嗟乎<lb/>
古大夫告老坐閭門誦舊止為民聴意嘗在本始也則<lb/>
<pb n="KR2k0045_WYG_138-34b"/>
予之凛凛又豈過哉以是知君往雖不講備倭其繫心<lb/>
舊有甚者四方巖谷何可定論士哉或語予周顚告太<lb/>
平事曰顚非巖谷人何繫心太平之甚耶意亦巖谷有<lb/>
所効者不然難出而山之靈閟黙以啓之果爾則茲山<lb/>
固効太平之符不獨含澤孕蓄為東南障矣與君前説<lb/>
少異故終之<lb/>
　　廬山紀事序　　　　　　　　　桑　喬<lb/>
喬在九江屏居廬北林隠庵省愆之暇漫輯録廬山古<lb/>
<pb n="KR2k0045_WYG_138-35a"/>
今事既久遂成篇帙目之曰廬山紀事藏諸篋笥聊以<lb/>
自娛非敢傳之作者也他日淮海孫公見之曰夫廬山<lb/>
亞於五嶽而圖記弗備好古者有遺憾矣是作雖蕪穢<lb/>
然姑以備覽考抑亦俟博雅君子之訂正焉山誌其有<lb/>
興乎莫為之前孰圖其全踵其事而増華變其體而加<lb/>
麗庸有在矣因與四橋陶公筆山盧公捐俸梓之射陂<lb/>
朱侯董而成之既竣喬執卷而嘆曰嗟夫紀事有三愆<lb/>
而鄙倍不與焉其一古之名賢如周景式廬山記張僧<lb/>
<pb n="KR2k0045_WYG_138-35b"/>
鑒潯陽記諸篇今不及見獨見其數語於類書中而宋<lb/>
陳舜俞廬山記馬玗續廬山記戴師愈廬山文物列傳<lb/>
並稱名作亦搆之不得顧獨以己意撰述去取無章程<lb/>
潛徳休光多所闕遺閟而不宣無以式逺其二古今名<lb/>
賢篇什不為少矣喬旅泊既乏典籍以稽往躅即今時<lb/>
縉紳先生諸名製山僧羽流不能珍藏散逸者十九雖<lb/>
屢搜羅亦無從得其蹟也逸世之珍泯焉無聞進不能<lb/>
煥人文昭盛世之多才退不能為兹山増重其三九江<lb/>
<pb n="KR2k0045_WYG_138-36a"/>
者喬之并州也事宜内山北業既已成編矣雙江方公<lb/>
見之曰是為九江南康言非為廬山言也夫茍為廬山<lb/>
言則宜先山之面者也捨其面而背是先議者將謂斯<lb/>
何且使子志二郡内九江可也今以子觀廬山不若以<lb/>
天下觀廬山亟易諸喬無以奪其議也故紀事先山南<lb/>
嗟夫巴人下里之言不入於師曠之耳喬小子何以掩<lb/>
其瑕亦聊以籍手就正於有道得䛕聞焉儻可免於聾<lb/>
瞆乎<lb/>
<pb n="KR2k0045_WYG_138-36b"/>
　　南安府志序　　　　　　　　　劉　節<lb/>
此南安重修郡志也郡何古國也郡志何古國史也國<lb/>
史何紀一國也郡志紀一郡焉猶夫一國史也是故郡<lb/>
志古國史也夫史堯舜典禹貢湯大誥周周官立政尚<lb/>
已周季列國有史備紀載兼褒貶晉乗楚檮杌魯春秋<lb/>
是已漢司馬遷始作史記紀表世家書傳異焉皆史也<lb/>
班固而下相襲為史記表列傳猶夫遷也易書為志矣<lb/>
皆史也夫志也如其史則志可也書可也表可也傳亦<lb/>
<pb n="KR2k0045_WYG_138-37a"/>
可也是故輿圖可表也沿革可表也天文可志也地理<lb/>
可志也食貨可志也亦可書也人物可傳也亦可表也<lb/>
職官可表也亦可志也循吏可傳也道學可傳也儒林<lb/>
獨行可傳也藝文可志也禮樂可志也亦可書也其義<lb/>
則乗可也檮杌可也春秋不可也春秋孔子假魯史寓<lb/>
一王之治也志也者紀一代之制可也寓一王之法不<lb/>
可也作志而史遷可也固可也任狐亦可也僭而擬孔<lb/>
子不可也南安郡志作自前古不可攷矣宋知軍事方<lb/>
<pb n="KR2k0045_WYG_138-37b"/>
崧卿氏軍學教授許開氏修之卷二十拾遺卷一今亦<lb/>
不可攷矣我文皇帝闡文興治大典肇修天下作志者<lb/>
收輯殘缺始有纂述睿皇帝右文稽古命儒臣作一統<lb/>
志布之天下天下郡邑纂言紀事文同制同孰敢倍越<lb/>
是故斯志也景泰間郡人僉憲蔡公雲翰嘗修之猶夫<lb/>
志也成化間郡守張公弼増修之猶夫志也正德間郡<lb/>
守季公斆重修之聘藩參吉水曽公燠鄉進士泰和劉<lb/>
君潛總修學官弟子劉魁劉慎劉宰彭甫蔣曰旦蔡日<lb/>
<pb n="KR2k0045_WYG_138-38a"/>
齊隠士許金采錄猶夫志也嘉靖改元郡守何公文邦<lb/>
取而筆削之于史固有取焉校正則屬之郡博士秦鋭<lb/>
也是故若志也義史者公志也文弗史者固制也匪公<lb/>
志也而公之功則懋矣君子稱之<lb/>
　　吉安府三祀志序　　　　　　　吳士奇<lb/>
三祀者何徳足以輔世則祀之功足以匡時則祀之言<lb/>
足以闢邪衛道則祀之夫徳無顯晦而立功者躍也立<lb/>
言者潛也疑異㫖焉然以道徳為功業則非雜霸以功<lb/>
<pb n="KR2k0045_WYG_138-38b"/>
業為文章則非空言又未始不一也夫孔子不王而稱<lb/>
素王何也此以知立言所歸矣然必歴七十二君不遇<lb/>
始退而與諸弟子講道於洙泗之上則立言非其初心<lb/>
也竊嘗謂世之敝有二使武烈之臣遜於文墨而操處<lb/>
士之議者反加諸名實之上彼之厭夫靺而鮮禮者與<lb/>
飴宦而託有樹者遂矯焉而過要非通論也夫吉今之<lb/>
鄒魯也無論士生其間咸列於不朽而來茲土者亦爭<lb/>
自濯磨何也蓬處麻中不得不挺於直也故州之為堂<lb/>
<pb n="KR2k0045_WYG_138-39a"/>
而講也以聨生者也後楹而祀以表沒者也祀二程王<lb/>
文成客而賢者也祀羅文毅六公主而賢者也乃如顔<lb/>
魯公文信國而不得與俎豆之列何居守竊惑焉值王<lb/>
太常新沒郡邑敦請諸縉紳大㑹於江上王太常者吳<lb/>
侍御所延主盟者也是日也同方畢至里老諸弟子員<lb/>
不戒而集慨哲人之云亡幸斯文之未墜則以主盟更<lb/>
推劉儀部不佞徐申前說於是按郡志詢僉謀得客四<lb/>
十九人主八十二人至位次未定賓請先主主讓於賓<lb/>
<pb n="KR2k0045_WYG_138-39b"/>
久之僚倪公劉公郭公進曰諸大夫以為是父母之邦<lb/>
而不欲與為郡者齒也謙言之也顧是舉惟其賢也賢<lb/>
則布衣丞簿亦可躋于公卿之列矣請無問主賓以時<lb/>
次故為大新為小衆曰善則告藩錢公臬黄公兩公曰<lb/>
褒有徳奬有功此先行於言也聚於斯祀於斯此風存<lb/>
於亡也歲在丙午實明初置吉守之辰逮今二百四十<lb/>
有一載文徳久洽吉士倍興是月也又㑹歌鹿鳴乃以<lb/>
良日奉祀諸賢而稍次其遺行為傳<lb/>
<pb n="KR2k0045_WYG_138-40a"/>
　　東鄉縣志序　　　　　　　　　萬　恭<lb/>
東鄉處豫章南鄙僅僅如黒子之著面故無都邑制宣<lb/>
徳七年臨川東鄉譁議城長林不果正徳七年復譁兵<lb/>
憲胡公世寧出奇兵盡得渠魁械送京師東鄉平度長<lb/>
林不可城度三里得孝岡城之東接安仁西接臨川南<lb/>
接金谿而北接於餘干割四邑之壤而邑諸孝岡實始<lb/>
有邑治顧經畫草昧文獻亡徵越十有三年别駕秦君<lb/>
鎰來視邑事乃逖羅典籍自唐虞而來迄於今四千餘<lb/>
<pb n="KR2k0045_WYG_138-40b"/>
載括之為二十八篇而藏之盟府實始有邑制又越六<lb/>
十年姚江諸侯大倫以右諫議攝東鄉三年有成百廢<lb/>
具興慨故籍之繆悠睇世代之綿邈而為之新志志成<lb/>
謂司馬氏舊總河使也䁥於淮且嫺於辭命序東鄉志<lb/>
非司馬氏莫可者余始得按而紀之夫正黎司天必循<lb/>
其列王良御車必定其轍故受之以四圖世變江河孰<lb/>
究厥原事起意指孰詳厥詮故受之以十一志凡地理<lb/>
離合之故建置沿革之繇政治得失文獻隆汚之實物<lb/>
<pb n="KR2k0045_WYG_138-41a"/>
産風俗版籍登耗之詳盖循志鏡之上下數千百載直<lb/>
一瞚耳然可鏡者迹也不可鏡者神也諸侯以青瑣貴<lb/>
臣僕僕為銅墨吏乃以循良追龔黄而又以其紀載追<lb/>
班馬唯是東鄉藐在山藪之間乃今而後百世覩斯志<lb/>
也鏡侯之迹矣意者亦將使後之人無事則與父老相<lb/>
休息母浚民以自豐有事則是用保聚臨川掎之金谿<lb/>
餘干安仁角之毋養寇以階亂毋殘民以邀功是諸侯<lb/>
之神也其弗可鏡也夫語有之不習為吏視已成事乃<lb/>
<pb n="KR2k0045_WYG_138-41b"/>
今而後治東鄉其必有按迹而得侯之神者<lb/>
　　九江府志序　　　　　　　　　葉夢龍<lb/>
九江志纂自童守潮嘉靖初何兵備棐再修之今覓潮<lb/>
志不得桑子木紀廬山事引舊志俱可觀不知即潮志<lb/>
耶抑宋元間固有之耶李汎序何志謂舊志遺謬屬汎<lb/>
正而補之而何志之謬為自來所未有宦表列梁元帝<lb/>
直云王繹湘東人桂陽王休範云王休範桂陽人元次<lb/>
山曽寓瀼谿而謂生於瑞昌王子純以武功顯而列之<lb/>
<pb n="KR2k0045_WYG_138-42a"/>
文苑皇甫元晏安定人謝康樂陽夏人而傳之人物二<lb/>
程兄弟侍周茂叔於南安而綴之流寓胡旦狀元及第<lb/>
者渤海人而合之徳安諸如此類瞑目而不見丘山者<lb/>
九十餘年於此其後人邇事續無撰著祇相傳說能言<lb/>
之者益寡盖文獻之闕久矣余篋中書既前泊於彭澤<lb/>
而失之南州朱鬱儀家多藏書富腹笥質以古事鬱儀<lb/>
為手較而授之邇事則稽於衆及所遺佚見鄉先生傅<lb/>
為烈出其所覩記乃衷焉人從傳傳從正史事從宜風<lb/>
<pb n="KR2k0045_WYG_138-42b"/>
俗山川文物先後營建之蹟從所不誣而暨廣之間有<lb/>
舊志所載無稽無詢始姑仍之知其不無誤也余手所<lb/>
拮据起癸亥冬日越三月甲子春志成序曰夫志文獻<lb/>
則其徵者是信因革為大以張四維勸懲為大機宜洞<lb/>
於識而窾綮熟於心嘗假人之口以知之而假人之手<lb/>
以宣之而以為行乎止乎盈乎縮乎通乎塞乎此已窮<lb/>
於癢而人窮於搔癢也非官師莫宜此矣夫華袞人之<lb/>
所榮也榮人者溢焉斧鉞人之所創也創人者嗛焉諛<lb/>
<pb n="KR2k0045_WYG_138-43a"/>
無如顯飾無如幽黠無如文濫無如市徇無如面則余<lb/>
皆所不敢鬱儀名謀㙔為烈名𢎞祖翼以有成則徳化<lb/>
令蕭上達也<lb/>
　　宜黄輕齎成規序　　　　　　　董　裕<lb/>
粤昔聖王敷土以賦民而賦則三壤百里賦納總百里<lb/>
外類視逺邇為賦精麤民生其時即在遐荒較若畿甸<lb/>
至忻暢也我國家括天下之田屬之漕其不能漕者易<lb/>
本以折而以輕齎賦之亦猶則壤之遺意也宜黄樂安<lb/>
<pb n="KR2k0045_WYG_138-43b"/>
二縣之為輕齎盖與縣始秩於國初允於宣廟覈覆於<lb/>
韓御史大夫雍雍之疏曰崇岡峻嶺猶如鳥道上青天<lb/>
斷港絶潢安得連檣輸白粲盖謂樂也即所以謂宜也<lb/>
宜樂之永為輕齎載在皇明政要與藩司派糧規則至<lb/>
彪炳矣此豈以私宜樂宜樂僻在山谷以地利則不能<lb/>
漕而又多額外之増以物力則不能供是輕齎也亦猶<lb/>
宜樂之則壤也寧都北連宜樂其賦之輕重視宜樂不<lb/>
知何如其應凖輕齎與否吾何敢預而宜邑大夫與其<lb/>
<pb n="KR2k0045_WYG_138-44a"/>
闔邑士民聞其援例奏改莫不虩然若驚惘然若有失<lb/>
此何以故則以宜邑肇創屯税苗米厪厪九千八百有<lb/>
奇由宋開寳以至我明歴代洊加遂積至四萬九千九<lb/>
百三十餘石内有沒入虚懸之數外有禄米折布之増<lb/>
歔欷極矣而猶恃有輕齎為中流一壺也乃猝有援之<lb/>
告輕者曵乎其後將無益重其困載胥及溺者耶此大<lb/>
夫與士民汲汲然有欽定成規之編也而固以首簡命<lb/>
不佞以不佞先世占籍於宜丘隴在焉而宜之輕齎亦<lb/>
<pb n="KR2k0045_WYG_138-44b"/>
樂之一壺也誼在同戚豈其遂無蹇裳而收之之情則<lb/>
又安得以不文辭不佞嘗周行湖海目擊操轉輸者出<lb/>
入驚濤未嘗不朶頤於折徵之便保輕齎者怙安一息<lb/>
抑未嘗不齧指於漕儲之艱至課其盈縮大較則轉漕<lb/>
者不必加瘠而天下談陸海之饒者多歸焉輕齎者不<lb/>
必加腴而仳<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>捐瘠之子抑無歲無地無之是京運安<lb/>
足駭而輕齎安足恡也何也王人操敷土之柄欲斂萬<lb/>
民以供軍國之需必殫一心以造億兆之命調停均節<lb/>
<pb n="KR2k0045_WYG_138-45a"/>
使遐邇夷險無有偏重否鬲之患猶虚者注之盈者詘<lb/>
之使之各得其平焉是則壤之政聖人合天下而兼阜<lb/>
之者也然山谷之民不習舟楫瘠土之産不堪厚斂而<lb/>
又重以歴代之加賦遞年之派増若今之宜黄者詎能<lb/>
儷陸海之饒共任轉輸之役其以輕齎為宜之一壺也<lb/>
宜也一壺千金而忽有援之曳之者介於其側斯宜聞<lb/>
之若驚而謀所以為據也乃聖謨忠憲昭如日星問宜<lb/>
賦輕重者則有國初之典制在有宣廟之明㫖在有韓<lb/>
<pb n="KR2k0045_WYG_138-45b"/>
御史大夫之奏允成規在又有宜之山川土田在則欽<lb/>
定輕齎當與山川土田共垂萬䙫吾樂亦竊有厚籍而<lb/>
邑大夫與闔邑士民固可恃以無恐也大夫為誰海鹽<lb/>
顧公所有其士民則思恩等府同知羅鶚鄒子先鴻臚<lb/>
寺署丞劉森錦衣衛指揮譚河圖宜章等縣知縣鄒魯<lb/>
鄒守約歐陽旻譚道歐陽梯曽宗洛許堂經歴李譽劉<lb/>
維新儒學教諭黄繡吳士禎典寳王廷峻舉人鄒啓元<lb/>
鄒啓光李希哲監生劉談歐陽繼生員吳伯等鄉民鄧<lb/>
<pb n="KR2k0045_WYG_138-46a"/>
鍾慎等而不佞則樂安董裕也<lb/>
　　蘇軍救民集議序　　　　　　　鄒徳泳<lb/>
吾邑漕運為僉造苦久矣頃者劉徵君匀屯以給之而<lb/>
苦如故也已而朱令君清費以佐之而苦仍如故也根<lb/>
求其故盖始於報僉者巧為機利播弄出入之手匿其<lb/>
富厚以自為潤又復闊其船制恣立名色而奸旗相與<lb/>
為奸波肆網害唯其所報無人非軍當事者又以一切<lb/>
行之法尊命賤魚爛煙灰又加以南左二十二號造船<lb/>
<pb n="KR2k0045_WYG_138-46b"/>
愈多而扳害愈廣予與玉槎諸公蒿目疚心計無可如<lb/>
何賴天厭禍適以守凍多船被燬更造相激於是華武<lb/>
公抗疏先發石霞銘韋東起諸公從中叩閽竟得部覆<lb/>
獲奉俞㫖於南左字號允其洒帶而華武諸公復條晰<lb/>
官造以聞當事已又頼儆臯公焦心計費立為審籍均<lb/>
班之法以佐之陳令君力為主特不佞同曙東文沙在<lb/>
吾諸公合詞請命往復經年上下報可於是船有定制<lb/>
費有定額班有定幫造有定委自茲承造者寛然有餘<lb/>
<pb n="KR2k0045_WYG_138-47a"/>
督運者戢然不敢肆而邑民迄可小康感羣公之嘉惠<lb/>
桑梓當世世也事定為刻書詔後諸公謂泳宜一言泳<lb/>
復之曰幸哉時之所與乎今天子以聖明在御鋭意太<lb/>
平㑹吾邑羣賢當路競効昌言而當事諸公並一時賢<lb/>
者留心民瘼故事竟成耳不然蚍蜉撼鼎雖不佞千百<lb/>
輩奚益而贔屭戴重豈能望有弛擔之期哉幸甚幸甚<lb/>
雖然當其法之初變也慮周而計審事未有不善者也<lb/>
而循習以往漸有陵遲夫木有蠧而堤有蟻也獨一物<lb/>
<pb n="KR2k0045_WYG_138-47b"/>
然乎哉察其倪而塗守之則不無望於後之君子<lb/>
　　重修瑞州府志序　　　　　　　陶履中<lb/>
聞之語曰史之難無出於志豈不謂史可嚴刪述以尊<lb/>
其體而志則輿議必稽纎瑣必載也夫徇議則近濫志<lb/>
瑣則近俚脱信意抒辭則又似文非志所稱難也不其<lb/>
然乎天下郡邑初各有志而後來之修輯者類相與諉<lb/>
而不任豈得傳舍其官總總未及亦正慮前數者之難<lb/>
恐髙識之士議其後耳即如筠志國朝建郡二百六十<lb/>
<pb n="KR2k0045_WYG_138-48a"/>
餘年内惟正徳時前守任丘鄺公璠一修纂之前此後<lb/>
此皆寥寥也如謂鄺公獨暇及此則時方有巨寇之警<lb/>
守禦未完瘡痍未起而公偏有意乎文獻之徵微鄺公<lb/>
則後之官筠者雖欲以政學得乎頃以予之寡昧承乏<lb/>
是邦甫至即訪諸故實及郡事因革之宜貿貿莫得其<lb/>
要掾史以舊志進則刻久漶漫半不可讀徐繹而讀之<lb/>
稍得梗槪乃距鄺公又百有十五年矣予因重識公功<lb/>
而益歎載乗之難㑹代狩石倉曹公按部歴筠首謂筠<lb/>
<pb n="KR2k0045_WYG_138-48b"/>
雖瘠壤實仕國也昔賢如蘇次公楊文節文信公皆歴<lb/>
官其地應史君鍾南平岳武穆皆保障其民靈傑之規<lb/>
必有足述者亟索郡志觀之訝為太簡且曠歲久矣予<lb/>
對謂鄺志修於華林兵火之餘旣又聞江藩隂蓄異謀<lb/>
瑞有宻邇隄防之慮倥<graphic n="KR1555" url="https://raw.githubusercontent.com/kanripo/KR-Gaiji/master/images/KR1555.png" mimeType="image/png"/>中摭拾得此業為不易公曰<lb/>
信哉正徳之季距嘉靖初為年㡬何使鄺君得際熙隆<lb/>
之時肆志討論必可厭觀但今又踰百載矣寧必借才<lb/>
前人耶予固謝不敏謂百年内能吏多矣率未及此具<lb/>
<pb n="KR2k0045_WYG_138-49a"/>
有深心走何能為役公曰雖然不聞子厚氏之論史乎<lb/>
今人讓之後人後人又讓後人是終無作者也慎母辭<lb/>
予雖唯唯實弗敢任又徧請質於當道當道皆嘉勉如<lb/>
曹公言予再商之僚友諸公又皆贊決如當道言始敢<lb/>
按舊志詢其同異併訪近事於筠人士因就正於鄉先<lb/>
生陳公胡公鄒公熊公劉公王公吳公請教言焉屬草<lb/>
未半欣聞今上龍飛五位文命誕敷制作更始於是别<lb/>
駕楊公司李徐公語予曰曩謂鄺公纂修郡乗恨不及<lb/>
<pb n="KR2k0045_WYG_138-49b"/>
嘉靖之隆今主上同符肅皇而公於此繼鄺公之志非<lb/>
文明時應有之舉乎予謝曰我輩憒憒不及前人故造<lb/>
物假之遭逄以盖其短抑惟藉手諸君徼靈筠社聊備<lb/>
識小之一班耳於時攜草入覲還筠乃卒業焉總因舊<lb/>
志而類次之即有所㸃竄亦不過詳其所畧畧其所繁<lb/>
無敢臆為去取一皆本鄺公之㫖而例推之者也正徳<lb/>
後事則又推義例而廣之以便覽觀舊板旣䝉因續為<lb/>
合刻以復曹公所命至其合彀與否固不自知且筠地<lb/>
<pb n="KR2k0045_WYG_138-50a"/>
從來多博奥之英如髙安劉壯輿氏稽古多聞與蘇黄<lb/>
相上下嘗取歐陽五代史摘其挂漏作糾繆論以示兩<lb/>
蘇兩蘇不能屈乃知述作之難即廬陵不能無訛況以<lb/>
今之謭謭者而欲操筆壯輿之鄉也不自笑望洋河伯<lb/>
哉雖然失今不志即壯輿復起將無所據其謬而糾之<lb/>
則又守土者責也用是勉次簡編以俟後之宗匠<lb/>
　　補修袁州府志序　　　　　　　鍾　炌<lb/>
吾袁郡志入本朝凡三修嘉靖甲戍嚴惟中先生考策<lb/>
<pb n="KR2k0045_WYG_138-50b"/>
於祕府博採旁搜創為義例金陵顧東橋公所稱並美<lb/>
都元敬黄山圖經李懋卿東莞志邵國賢許州志者也<lb/>
萬厯庚申莆陽黄公守郡聘袁朱諸公續修於前志稍<lb/>
有刪潤義例未改也抵今已三十年崇禎癸未弗毖於<lb/>
寇并舊志多殘缺焉東粤廖公以星都司李來視郡事<lb/>
愓然懼文獻之不徵也屬多事困敝之後兵戈紛沓雖<lb/>
日不暇給而神有餘閒已覺政行民孚制定務省急取<lb/>
庚申舊志補綴缺漏其續而編者以次卒業辱顧不佞<lb/>
<pb n="KR2k0045_WYG_138-51a"/>
炌曰往蹟臧否名懿儀式志實有裨益於治袁東南望<lb/>
郡聲光赫奕視昔有加志未可缺也公為序而補梓之<lb/>
炌固謝不敏屬命益堅敬言曰昔者聖人之為文也於<lb/>
史焉急曰知我罪我其唯春秋其說禮也又謂杞宋之<lb/>
不徵也夫國非文不興郡邑固國也經之天文紀之地<lb/>
理總之官政考之人物以至賦役典禮風俗災祥各附<lb/>
於其域一惟文是傳弗文即傳弗信是故志備三徵而<lb/>
道是貫聨今昔綜名實凡為郡之政正疆導俗守封祀<lb/>
<pb n="KR2k0045_WYG_138-51b"/>
神理民率下章憲興教無不備具學而文則修辭立誠<lb/>
文而志則金石堅而四時信也袁當國初率先服事不<lb/>
煩征㑹民習慤樸賦税誤報故三百年來供賦唯辛苦<lb/>
幸不見兵革乃一紛於丁丑再躪於癸未袁民樂胥不<lb/>
仍其初矣楚疆蜀界滇甸黔服趨便為衢窮黎肩脊瘏<lb/>
痡汙萊溢目廬垣半毁戎幕新張鋤戈犁㦸衛防相半<lb/>
士廢詩書家空杼軸困棘我袁未可以昔之政為政也<lb/>
公之至也咨<graphic n="KR1258" url="https://raw.githubusercontent.com/kanripo/KR-Gaiji/master/images/KR1258.png" mimeType="image/png"/>老吏稽考掌故觀於山川而險易可具<lb/>
<pb n="KR2k0045_WYG_138-52a"/>
修量於户口而賦役可均平諗其風俗而人不愛其情<lb/>
得其美刺而獄訟省息先其大而興除皆利也以是舉<lb/>
政實有其道爰取而文之含英咀華擴藴揮聚一補志<lb/>
而用意勤劬占公逺大之至達之天下可也而況於郡<lb/>
乎傳曰國史明得失之故斯其有之易曰以言有物而<lb/>
行有恒然豈獨見公有恒之言哉於戯可以永世矣<lb/>
　　芝郡文獻錄序　　　　　　　　史　簡<lb/>
夫百里一賢千里一聖羣宗其至以為歸也今人與居<lb/>
<pb n="KR2k0045_WYG_138-52b"/>
古人與稽我取其型以成式也生長父母之邦舉前賢<lb/>
之姓字無聞則視聴塞矣身被先王教澤之隆舉鄉先<lb/>
生之行誼文章不能别黑白而定一尊則是非淆矣予<lb/>
自垂髫受先君子提命嘗聞某邑有某先賢有某先賢<lb/>
遺書輒心識其姓氏不敢忘今溯前代文獻存者半亡<lb/>
者半若建文時之胡公閏正統時之孫公原貞成化時<lb/>
之孫公需𢎞治時之戴公珊正徳時之余公廷瓚蘇公<lb/>
章嘉靖時之盧公瓊舒公春芳萬厯時之劉公應麒陳<lb/>
<pb n="KR2k0045_WYG_138-53a"/>
公文衡陳公嘉訓陳公大綬天啓時之黄公龍光皆國<lb/>
之楨幹邦之典型也今欲摭拾其遺文㡬為空谷之足<lb/>
音矣唯幸為胡公傳者有英風紀異一編此則不必其<lb/>
言之傳而傳之者已有其人若夫言與人之必可傳傳<lb/>
而必可法者若敬齋胡公古城張公訒齋余公先人惺<lb/>
堂公其學行則濓洛關閩之遺也若念齋程公青峯汪<lb/>
公星橋金公其文辭則廬陵旴江之氣也資啓沃勤獻<lb/>
替則桂太傅祝黄門是採此又政治得失之鑑而董江<lb/>
<pb n="KR2k0045_WYG_138-53b"/>
都劉更生之籌畫也思數君子者生當其時幸而躬逢<lb/>
其盛為宰相為卿貳為藩臬為臺諫為良牧守則各致<lb/>
君澤民為巖穴老則亦明體適用皆不負所學以章國<lb/>
家文明之治即不幸而身履其變為志士為仁人則獨<lb/>
舍生取義奮不顧家以續綱常人紀之統是其文章足<lb/>
以華國道徳足以物躬至性足以質天地格鬼神聲施<lb/>
至今何赫奕也予嘗欲彷宋景濂先生評浦陽人物著<lb/>
饒郡名賢記有志未逮今幸先後羅致諸先生集於家<lb/>
<pb n="KR2k0045_WYG_138-54a"/>
推當時休養之隆念師友漸摩之力卜山川祕惜之珍<lb/>
與鬼神呵䕶之靈雖經亂離顚沛不致磨滅澌盡猶得<lb/>
裒集而叙次之用示後人自時厥後悉其姓氏察其言<lb/>
行知諸先生之遺澤在一時而流風在百世者悉於是<lb/>
焉徵之徵之而足尚藉此留有美則傳之盛而聞見無<lb/>
違徵之猶或不足亦藉此闢無善而稱之誣而疑殆期<lb/>
闕則斯編也匪但不沒夫昔人或亦小補於後人矣編<lb/>
成劬見江公梧叟葉公兩家子弟各以存槀見示嗚呼<lb/>
<pb n="KR2k0045_WYG_138-54b"/>
小子於二公尤親承顔色者也彼都裘帶之容儀時厪<lb/>
寤寐負劒辟咡之誠懇奚啻再三今猶昔也顧誰為詢<lb/>
黄髪者乎誰為繫碩果者乎諷誦遺篇蓋不勝穆然興<lb/>
感矣亟為詮次附於編内始志予平生所見知者又如<lb/>
此共計文若干卷謹題曰芝郡文獻著實云爾<lb/>
　　嫠女訂鐫父集後序　　　　　　劉　淑<lb/>
徃者逆璫噓波窮海滔蕩先君以一身障苴其間有如<lb/>
麟豺同谿勢不相容非先君殺璫則為璫齧所必然耳<lb/>
<pb n="KR2k0045_WYG_138-55a"/>
而禍機之發乃在文字嗟乎悲哉請劒楮上繫笏毫端<lb/>
事雖未成諒亦為忠臣義士感慨而欲讀其遺文者也<lb/>
憶不肖藐藐七齡從母氏與難京師分期一死相隨地<lb/>
下竟以遺命不果先皇帝慜念孤忠許櫬南還於時母<lb/>
女棲棲萬里招魂僅有遺槀一車盖先人生平廓落髙<lb/>
寄坎壈遐託君國之所覽涕忠憤之所絓結盡慿式於<lb/>
茲也昔先兄謝䘏北上嘗摘奏疏策議若干卷將先付<lb/>
梓人以傳舟泊太湖乃為馮夷所奪未㡬先兄蚤世家<lb/>
<pb n="KR2k0045_WYG_138-55b"/>
難紛披老母簡尋餘帙付不肖攜歸王門計論序傳誌<lb/>
不下千紙而詩歌銘贊過之亡壻清夜捫香校理稍稍<lb/>
成緒昊天不育閔凶奄降一業未就而壻竟溘然矣嗟<lb/>
乎悲哉尚何言歟壬午之歲别業告災劫燄所搜倍於<lb/>
沈汩豈先君琬璐英華固不獨受妒於人世耶何祝融<lb/>
馮夷亦輾轉摧落也近復括之敗篋塵案廣求親友所<lb/>
藏千伯什一僅乃得之且歩渉天王殘舛實甚殆不可<lb/>
成紀而猶勉付剞劂者誠弗忍以片簡隻語同盡於寒<lb/>
<pb n="KR2k0045_WYG_138-56a"/>
浪冷灰而若存若瞀之間尚足以棲先人浩浩之魄耳<lb/>
縞幃無外事不知所以丕揚前烈惟冀兒姪稍長或得<lb/>
藉當代奇儒俠彥流連慿弔綴以片玉則千古之下先<lb/>
君以文字死也終當以文字生乎不肖女淑謹書<lb/>
　<lb/>
　<lb/>
　<lb/>
　<lb/>
<pb n="KR2k0045_WYG_138-56b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江西通志卷一百三十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷一百二十三</head> <lb/>
    <p>
<pb n="KR2k0045_WYG_123-1a"/>
欽定四庫全書<lb/>
　江西通志卷一百二十三<lb/>
　　藝文<hi>記二</hi>
　宋<lb/>
　　雲莊記　　　　　　　　　　　曾致堯<lb/>
吾仲弟士堯淳化中擢進士第釋褐番禺戸掾歴滁州<lb/>
清流令母老上章乞解官就養優詔從之宜興縣太君<lb/>
周氏夫人致堯母士堯世母也亦年將八十士堯事之<lb/>
<pb n="KR2k0045_WYG_123-1b"/>
如母焉癸夘年余自尚書版曹員外郎解海陵郡事歸<lb/>
鄉里明年春士堯告余曰兄往年漕運吳越時數示家<lb/>
法俾諸兒姪帶經而耕因授墾田種樹之法兒姪軰不<lb/>
獲師焉而鄉里師之旴江南北地方千里田如綺繡樹<lb/>
如烟雲原隰高下稍渉腴美鮮有曠土皆兄教人謀生<lb/>
之術也今土膏脉起農人始耕欲俟兄命駕觀焉時巴<lb/>
江進士黄琮麻仙進士賁輔之何元齡金嶂山王漿源<lb/>
進士瞿仲康皆詞塲之秀因不逺而至弟宗堯載堯子<lb/>
<pb n="KR2k0045_WYG_123-2a"/>
易從易知易占泊士堯皆從行厨人驅羊僕夫載酒花<lb/>
坡栁村時復駐馬長郊逺野亦或命酌境土田畝人家<lb/>
園林罔不周覧焉夫前引賔客後擁兒姪中載酒餚而<lb/>
吾與羣弟緩轡從容其間亦太平時幸事耳自仲春二<lb/>
月十有二日發軍山季春三月四日至雲莊莊亦吾家<lb/>
之别墅在麻姑山南旴江之北翼日置酒其間酒䦨客<lb/>
醉因即席志之時景徳元年太嵗甲辰三月五日<lb/>
　　南康軍建昌縣義居洪氏雷塘書院記<lb/>
<pb n="KR2k0045_WYG_123-2b"/>
　　　　　　　　　　　　　　　　楊　億<lb/>
三代以還鄉黨皆有庠塾两漢而下公卿多自教授及<lb/>
五兵猾夏一馬渡江揚粤之區衣冠舉集士風文物雄<lb/>
視中原盖劍客竒材昔稱荆楚之士寛柔以教今見南<lb/>
方之強用是出相不下於山東明經僅多於鄒魯街談<lb/>
俚語必及詩書總角弁髦即遊學校由學而禮讓著由<lb/>
讓而孝義敦斑白相推於道塗耆艾靡由於市井耕者<lb/>
異畔賈不求豐亦猶夫洙泗之濵齗齗如也南康洪氏<lb/>
<pb n="KR2k0045_WYG_123-3a"/>
傑出其間以耕鑿之勤厚致資産以孝悌之徳大庇族<lb/>
人奕世聚居期功踰於百口至行内激風聲樹於一方<lb/>
州閭之内人無間言閨門之中衣無常主漸漬元降陶<lb/>
甄至和彬彬然有孝謹之風熈熈然躋仁壽之域且於<lb/>
所居之側崇飾學舍一日必葺賔至如歸厨禀益豐絃<lb/>
誦不輟襃衣博帶豈減闕里之徒竹簡韋編將敵秘書<lb/>
之副子弟之秀者咸肄業於兹田蘇與遊曽晳同志列<lb/>
第侔於稷下鼓篋比於虞庠韋賢之一經相傳劉氏之<lb/>
<pb n="KR2k0045_WYG_123-3b"/>
七業俱盛豈止游談之矜式羈旅之疇依設驛於西郊<lb/>
來賔於千里而已至道中天子遣美俗使者按行郡國<lb/>
且以御書百軸下賜其家家主文撫以隱居求志肥遯<lb/>
不仕即遣其弟文舉入謝天闕特賜清閒之宴召對赤<lb/>
墀之下勞問數四歎息久之解褐授官以示光寵天子<lb/>
又自署一幅曰義居人以賜之閲閎増氣閭巷改觀雖<lb/>
古之里稱通徳族號高陽家有賜書門標六闕者曽未<lb/>
足擬也矧處士君耕於巖穴名動京師身在江湖心懸<lb/>
<pb n="KR2k0045_WYG_123-4a"/>
象魏每嵗遣其子弟陳土貢於宰旅上必蕃錫以答其<lb/>
意野芹之意盖以薦誠園葵之心特䝉委照自渥恩下<lb/>
及精廬彌肅寶玉在笥芝蘭盈庭去年處士之兄子待<lb/>
用舉進士得乙科同時儕流登是選者以十數初覆一<lb/>
簣盖由椎輪後來之人貫魚而進以錫善流光之慶加<lb/>
討論傳習之資珪組相輝將珥貂於七葉生徒益盛必<lb/>
著録者萬人然後臻夫極也學館之南有雷塘焉因以<lb/>
為名且志其地先是尋陽陳氏有東佳學堂豫章胡氏<lb/>
<pb n="KR2k0045_WYG_123-4b"/>
有華林書院皆聚墳索以延俊髦咸有名流為之紀述<lb/>
講道論義况力敵以勢均好事樂賢復爭馳而並騖宜<lb/>
乎與二家者鼎峙於江東矣今年助教來齎處士書謁<lb/>
余願志其事且嘉其服道淳固樹善深篤謹守家法勤<lb/>
接士類高門積徳已容駟馬之車上帝藏書更同羣玉<lb/>
之府景慕不足牢譲非宜僶俛成文聊以塞請而已<lb/>
　　豫章東湖涵虚閣記<lb/>
涵虚閣者致政李公考槃之所也李公挺生民之秀負<lb/>
<pb n="KR2k0045_WYG_123-5a"/>
王佐之才决科廣庭文雅第一從政劇邑吏人不欺以<lb/>
太夫人在喜懼之年有羸老之疾拜書北闕求養南陔<lb/>
天子嘉之恩禮尤異既蘭臺之進秩仍水衡而分俸用<lb/>
致官政歸侍庭闈始卜居歴陽載離寒暑㑹公之令子<lb/>
今西臺御史以尚書郎通守洪井叔孫必葺豈復懐安<lb/>
元方將車因以東上今年御史秩滿歸闕公且致書於<lb/>
余曰叟東西南北之人也前年來江西登臨山水覽觀<lb/>
風物戀戀而不能去且欲占籍為是邦之民買田一廛<lb/>
<pb n="KR2k0045_WYG_123-5b"/>
築室百堵編民戸版輸税公上陶陶然與漢隂丈人擕<lb/>
手於羲皇之世矣兹郡之勝實惟東湖今之所居介於<lb/>
湖上却視闤闠前瞻𣺌瀰棟宇轇轕而世喧自分魚鳥<lb/>
飛潛而物態咸見澄波萬頃韜映雲天崇朝八逹絡繹<lb/>
冠盖此亦古人大隱之跡不出朝市儒者一畝之宫僅<lb/>
庇風雨者也且念嘉賔至止必宴豆以申歡諸生來思<lb/>
乃函丈而請益捧觴拜慶既以奉北堂而縱心岸幘燕<lb/>
居亦欲倚南窗而寄傲載擇爽塏累土増崇俯瞰漣漪<lb/>
<pb n="KR2k0045_WYG_123-6a"/>
靣勢素定市山木以樸斵命梓匠而經營作為堂皇成<lb/>
之不日形勝盡萃軒檐若飛春之晨雜芳被隄緑波如<lb/>
染可以臨清流而賦詩夏之晝凉颸拂衽炎雲成峰可<lb/>
以登高明而逃暑潦収水清羣木摇落可以詠秋氣於<lb/>
楚詞嵗暮天寒密雪飛舞可以歌南山於周雅固足以<lb/>
檻心猿而習靜狎海鷗以㤀機晏坐觀空入毗耶之不<lb/>
二谷神反聽味𤣥元之五千豈徒晨昏調膳之餘雍容<lb/>
肆體而已東臺舍人董公昔典是邦或退食之餘必命<lb/>
<pb n="KR2k0045_WYG_123-6b"/>
駕以至留連觴酌從容笑語憑軒曠望目送飛鴻秉燭<lb/>
徘徊門留駟馬賞心不足好樂無荒實由斯閣之成能<lb/>
廻長者之轍若夫天宇岑寂湖光皎鑑俯見雲鳥毫末<lb/>
靡遯其形旁連邑居囂譁不接於耳遊氛宿霧寥廓洞<lb/>
開逺水長空混茫為一髣髴其梗槩目之曰涵虚優哉<lb/>
游哉聊以卒嵗願志其事式為美談余與公有同郡之<lb/>
情有㤀年之契親比耆徳欽聞緒言是用景行高山講<lb/>
求方策若虚白之室莊周得之逍遥通徳之門司農推<lb/>
<pb n="KR2k0045_WYG_123-7a"/>
之鴻博集文選於南荆者層樓尚在草太元於西蜀者<lb/>
高臺未傾呉興有韻海之堂秣陵有烏衣之舍載之圖<lb/>
牒芬若椒蘭今李公地望門風仙姿道骨清白義方之<lb/>
訓子文儒經術之傳家疏廣之揮金老萊之曵綵藴是<lb/>
全徳無忝先民而在家必聞作事可法巋然兹宇揭於<lb/>
通都聲實飛騰游居企慕締構得地風烈在人余固知<lb/>
夫異日與滕閣孺亭鼎峙於鍾陵為不朽矣承命之辱<lb/>
叙事靡周聊述所聞以塞來請云爾<lb/>
<pb n="KR2k0045_WYG_123-7b"/>
　　洪州廟學記　　　　　　　　　余　靖<lb/>
三代之制天子之學曰辟廱諸侯曰頖宫黨遂所居必<lb/>
有庠序釋菜之奠其來舊矣盖孔子之道萬世師表故<lb/>
唐代尊之以王爵奉之以時祀而禮用祭菜夫祭菜之<lb/>
義本於太學存廟而廢學者禮之失也大江之西處都<lb/>
㑹而山水佳者洪為率郡之造秀以文獲仕嵗有人焉<lb/>
固宜興學校以寵其俗景祐改元之明年天水趙槩叔<lb/>
平以祠曹副郎兼東壁圖書之職來守是邦翦弊摘蠧<lb/>
<pb n="KR2k0045_WYG_123-8a"/>
樹立羣善和氣被境庭無宿奸乃思本朝一祖二宗承<lb/>
八十年垂白耉老不識攻守之器今上復好文以守成<lb/>
業而學校之風未甚流布殆於守臣之闕請遂露奏豫<lb/>
章介在江左為支郡凖的援南西二都暨上始封之國<lb/>
為比即其祠宫願建黌舍詔從之繇是葺舊模新補敗<lb/>
增卑廣其壖垣峻其亷陛或易椽而朽或築基而營起<lb/>
橈為隆變蔀為豐寢殿弈弈儼然南靣龍衮珠旒備乎<lb/>
王章自高第弟子至漢魏大儒坐而侍壁而立於堂於<lb/>
<pb n="KR2k0045_WYG_123-8b"/>
廡列像有次考室百楹以處生徒凡大夫士庻人之子<lb/>
為俊士者皆許游焉仍乞上庠鏤版書以副其時習給<lb/>
閒田五百畝以充其日禀選文行之士觀察推官陳肅<lb/>
總其衆而謹其號令事由中覆咸得請焉又俾設色之<lb/>
工以夏商周車服珪璧梡俎彛斚之器見於經禮者繪<lb/>
之講論之堂使朝夕觀焉孟子所謂樂得英才而教育<lb/>
之者其是之謂乎鳩工於三月庚子告成於八月庚申<lb/>
役用卒徒不勞於民賦以羡財不歛於衆而克成焉噫<lb/>
<pb n="KR2k0045_WYG_123-9a"/>
漢襲秦令以太守領郡而泮宫之制闕焉其或著理効<lb/>
稱循吏大抵謹繩墨挾鈎距尚威刑以束縳人耳能知<lb/>
學校為教民之本者唯文翁唱之於蜀故司馬相如王<lb/>
褒之徒用文章揄揚漢美與三代相照耀於先後者文<lb/>
翁之力也後人復聲而和者亡幾焉盖學校之益人也<lb/>
緩威刑之取名也速故為政者有所趨焉今叔平以文<lb/>
學舉進士而升鼎科以器識居宦途而歴顯仕復能敦<lb/>
大教之本儲詩書而萃英髦以尊聖育賢為事夫其逺<lb/>
<pb n="KR2k0045_WYG_123-9b"/>
大安可量哉與夫儌福於神盛祠廟者異矣又豈知洪<lb/>
人戴之不若文翁之於蜀耶某以上書忤㫖貶筠州道<lb/>
出大府目是懿績故為之記云<lb/>
　　章貢臺記　　　　　　　　　　趙　抃<lb/>
江右遐陬南康古郡水分二𣲖來數百里貢源出新樂<lb/>
章源出大庾合流城郭於文為贑竒峰怪巖環視萬狀<lb/>
余嘉祐六年夏四月以言出守仲冬始至視事屬嵗穣<lb/>
盗息渝劇成簡英僚佳賔間為觀遊望闕鬱孤軒豁於<lb/>
<pb n="KR2k0045_WYG_123-10a"/>
前皁盖白雀瞰臨左右然是四者於郡佳山水所得似<lb/>
或未備披圖訪古治西北隅有野景亭舊址隳圮於是<lb/>
斸榛翦蔓復屋其上前所謂二水為贑離合氣象左右<lb/>
擁抱一舉目無毫髪遺焉既而命儔舉觴援筆為記以<lb/>
新其名為章貢臺云盖不失實也<lb/>
　　贑縣重建文廟記　　　　　　　孫　復<lb/>
我孔子之道被乎萬世非假腐筆懦辭稱述之然後為<lb/>
大也志者直以廟之興廢繫之嵗月爾按圖經舊有孔<lb/>
<pb n="KR2k0045_WYG_123-10b"/>
子廟在縣西南切近於紫極宫大中祥符三年詔廣紫<lb/>
極為大中祥符宫因徙孔子之像而取其地焉時令非<lb/>
其人不能别相爽塏以肯構之其廟遂廢每嵗春秋既<lb/>
無釋奠之所乃留其牲牢戊日合祭於社稷壇其非禮<lb/>
也甚矣迨兹四十年未有議修復者祭器殘缺委於縣<lb/>
門之上胥吏輩往往取其俎以為坐莫有禁止吁可怪<lb/>
也大理寺丞王君希到官訪之病其然也且曰舊制孔<lb/>
子廟天下郡縣通祀之而贑獨不祀此豈朝廷尊儒重<lb/>
<pb n="KR2k0045_WYG_123-11a"/>
道意耶乃於舊址東南數百歩度地胥宇以營之又懼<lb/>
其擾於民也撤浮屠之無名者取其材贑人聞之惕然<lb/>
皆曰今吾令至止首作孔子廟以布朝廷尊儒重道意<lb/>
是將敺吾逺人納之於善也彼浮屠老屋庳且朽矣烏<lb/>
勝其用乃相與願以良木堅甓易之王君因民之樂而<lb/>
多親視役故材甚壯工競勸廟不再季而成凡厥器用<lb/>
亦一新之仍於两廡為舍十數楹以處學者於是春秋<lb/>
釋奠有所贑人知其所嚮孔子之祀絶而續焉王君是<lb/>
<pb n="KR2k0045_WYG_123-11b"/>
舉可書也已故筆之於石以示來者嗣而葺之則無負<lb/>
於孔子之門<lb/>
　　義門記　　　　　　　　　　　胡　旦<lb/>
按陳氏家譜陳宜都王叔明之後五世孫兼唐元宗時<lb/>
舉進士為右補闕生京進士及第官給事秘書少監集<lb/>
賢院學士無子以從子裒為嗣官至鹽官令生瓘為高<lb/>
安縣丞其孫伯宣隱居廬山註司馬遷史記行於世詔<lb/>
徴不起就拜著作佐郎孫旺徙居徳安縣太平郷常樂<lb/>
<pb n="KR2k0045_WYG_123-12a"/>
里自是而家益昌族益盛矣仲子崇以治家之道必從<lb/>
孝道始乃撰家法垂示將來至衮為江州叅軍太平興<lb/>
國七年張齊賢為江州轉運奏言陳氏積世義門全家<lb/>
孝行在李煜時尚䝉蠲免今歸聖朝豈合徴収宜免本<lb/>
戸沿徴雜配庻彰徳化詔可淳化初殿中丞康戩理江<lb/>
州事又奏陳氏一宗千口近年乏食饑貧難濟請毎年<lb/>
春首貸米二千斛以贍之俟豐年還官從之至道中陳<lb/>
氏上家法一篇送史館繕寫開寳之末計口七百四十<lb/>
<pb n="KR2k0045_WYG_123-12b"/>
咸平二年增至千四百七十八口青顯祖也伉二世長<lb/>
也崇三世長也讓四世長也衮五次長也昉六次長也<lb/>
鴻七次長也達八次長也競九次長也肱十次長也龍<lb/>
十一次長也旭十二次長也春秋傳曰五世其昌並於<lb/>
正卿八世之後莫與之京自旺至青五世矣衮八世矣<lb/>
衮昉皆兄弟共為一世衮立義門昉主家事三十五年<lb/>
最盛由鴻以下又昆弟也若崇為長史勛為蒲圻令政<lb/>
為徳安令禮為吉王府司馬衮為司事叅軍昉試奉禮<lb/>
<pb n="KR2k0045_WYG_123-13a"/>
郎恭為洪州掌書院記密知舞陽縣事賞為渭州軍士<lb/>
推官皆衣冠之榮文學之英者也斯乃五世而昌八世<lb/>
而大非獨田完之在齊比矣大兵之討江州也陳氏昆<lb/>
弟七人在圍中及城破軍民殺傷殆盡七人異處同歸<lb/>
一無所傷義感也至道以來仍嵗饑旱陳氏舉宗啜粥<lb/>
雜以藻菜怡然相存義之至也余以尚書兵部郎掌制<lb/>
誥坐命詞不當連貶嶺表㑹赦東歸辛丑春過潯陽登<lb/>
廬阜因訪名家得詣陳氏覽世譜閲家法詢事實具知<lb/>
<pb n="KR2k0045_WYG_123-13b"/>
其狀因為傳之四方留示來葉<lb/>
　　袁州學記　　　　　　　　　　李　覯<lb/>
皇帝二十有三年制詔州縣立學惟時守令有哲有愚<lb/>
有屈力殫慮祗順徳意有假官借師茍具文書或連數<lb/>
城亡誦絃聲倡而不和教尼不行三十有二年范陽祖<lb/>
君無擇知袁州始至進諸生知學官闕狀大懼人材放<lb/>
失儒效濶疏亡以稱上㫖通判潁川陳君侁聞而是之<lb/>
議以克合相舊夫子廟狹隘不足改為廼營治之東北<lb/>
<pb n="KR2k0045_WYG_123-14a"/>
隅厥土燥剛厥位靣陽厥材孔良瓦甓黝堊丹漆舉以<lb/>
法故殿堂室房廡門各得其度百爾器備並手偕作工<lb/>
善吏勤晨夜展力越明年成舍菜且有日旴江李覯諗<lb/>
於衆曰惟四代之學攷諸經可見已秦以山西鏖六國<lb/>
欲帝萬世劉氏一呼而闗門不守武夫健將賣降恐後<lb/>
何耶詩書之道廢人惟見利而不聞義焉耳孝武乘豐<lb/>
富世祖出戎行皆孳孳學術俗化之厚延於靈獻草茅<lb/>
危言者折首而不悔功烈震主者聞命而釋兵羣雄相<lb/>
<pb n="KR2k0045_WYG_123-14b"/>
視不敢去臣位尚數十年教道之結人心如此今代遭<lb/>
聖神爾袁得賢君俾爾由庠序踐古人之迹天下治則<lb/>
談禮樂以陶吾民一有不幸猶當仗大節為臣死忠為<lb/>
子死孝使人有所法且有所賴是惟朝家政學之意若<lb/>
其弄筆以儌利達而已豈徒二三子之羞抑亦為國者<lb/>
之憂此年實至和甲午夏某月甲子記<lb/>
　　建昌軍集賔亭記<lb/>
康定二年夏六月太守愼公作新亭於軍門之南越孟<lb/>
<pb n="KR2k0045_WYG_123-15a"/>
秋工告成事郡人李覯請為記曰惟兹軍築於閏唐額<lb/>
於吾宋同之列郡數十年矣然規模儉固未始斥拓雖<lb/>
視事有㕔罷休有堂而僚屬之所㑹賔客之所交以宴<lb/>
以游舉無其地公臨郡數月政既已成事既已省因謀<lb/>
别館以為賔榮詢諸耆老則僉以郡署之前昔甞有亭<lb/>
號三善者毁撤雖久基兆可指公乃相其地而築之且<lb/>
取籍没之材以足其用不賦一錢不役一丁而厥功以<lb/>
成飛飛其櫩角角其楹達以重闗周以階櫺姑山右顧<lb/>
<pb n="KR2k0045_WYG_123-15b"/>
積翠在掌旴水前來鑑裏萬象乃位賔主乃列尊俎有<lb/>
緌有紳以笑以語心澄欲仙意逺還古噫誠太平君子<lb/>
好事之一端也然民隠之不恤主恩之不宣而汲汲於<lb/>
厨傳則何以為政屋漏之不補庭草之不翦而區區於<lb/>
簿領則何以為禮合是二者盖鮮能焉今公之所治多<lb/>
務大體明而不苛斷而不酷得政之和公之所居罔不<lb/>
加葺作而不費飾而不奢得禮之至兹亭之興率是道<lb/>
也慄慄其威如風之凄民之服之千里弗違煦煦其仁<lb/>
<pb n="KR2k0045_WYG_123-16a"/>
在物為春民之戴之千載如新召伯聽訟勿伐其棠矧<lb/>
兹攸宇其誰敢㤀君命弗駕匪夙則夜敢圖兹石以告<lb/>
來者<lb/>
　　䖍州柏林温氏書樓記<lb/>
南州自豫章右上其大州曰吉又其大曰䖍二州之賦<lb/>
貢與其治訟世以為劇則其民甿衆夥可識已雖然吉<lb/>
多君子執瑞玉登降帝所者接跡䖍無有也疑其偩南<lb/>
越襲瘴蠱餘氣去京師愈逺風化之及者愈疏乘其豐<lb/>
<pb n="KR2k0045_WYG_123-16b"/>
富以放於逸欲宜矣故人許某家石城䖍屬邑也比年<lb/>
夏踵余門道其鄉進士温革之為人曰温君少時求禄<lb/>
而莫之得慨然自謂不得諸外盍求諸内不在吾身宜<lb/>
在吾子孫乃圖山泉美好處奠居柏林因作講學堂房<lb/>
數十楹攻位之日獲五銖錢五萬於地士友珍之或以<lb/>
青錢名其館凡書在國子監者皆市取且為樓以藏之<lb/>
性寛靜用地利自足不與俗人爭訟買直孳孳以教子<lb/>
弟禮賔客為已任琴歌酒賦夜以繼日許君不妄人也<lb/>
<pb n="KR2k0045_WYG_123-17a"/>
今其所稱與嚮之疑者不類是䖍之福歟自古聖人之<lb/>
德業舉在於書聖人者非其智造而巧為之也天之常<lb/>
道地之常理萬物之常情也天地萬物之常而聖人順<lb/>
之發乎言見乎行事君得之以為君臣得之以為臣父<lb/>
得之以為父子得之以為子兄得之以為兄弟得之以<lb/>
為弟夫得之以為夫婦得之以為婦長得之以為長幼<lb/>
得之以為幼反是則爭奪相殺未有能已者也今温君<lb/>
聚書勤勤是有意於聖人有意於聖人則豈一家而已<lb/>
<pb n="KR2k0045_WYG_123-17b"/>
鄰里鄉黨庻乎偃伏之矣然則䖍人之成大名至大官<lb/>
盖未易知尚何吉之媿哉栁子厚於楚越間山水如小<lb/>
丘小石潭袁家渴石渠石澗猶有記以啟好遊者今有<lb/>
人為藏書之樓非特山水之勝記之以啟好書者不亦<lb/>
可乎余欲一至欄邉四顧天外江山進前文史相對清<lb/>
風兮我扇白雲兮我盖召屈原於湘魚之口呼李白於<lb/>
海鯨之背潄寶玉於餘潤拭明珠使去纇酒酣興盡交<lb/>
揖而退其樂可言耶而未之得也皇祐五年秋七月庚<lb/>
<pb n="KR2k0045_WYG_123-18a"/>
子記<lb/>
　　麻姑山重修三清殿記<lb/>
覯幼時讀顔魯公麻姑仙壇記觀其稱道壌地之殊絶<lb/>
人物之瓌怪目想其處謂如鈞天帝庭非下土所彷彿<lb/>
也及長游山縱觀所有則歌吟雲煙饜飫水石而已其<lb/>
餘古屋數百楹或腐或濕無足可居惟仙若神何以顧<lb/>
享噫物有愈衰而後復理之常也則所謂三清殿者今<lb/>
為復之先乎按是殿之作背山嚮陽得地之正由五代<lb/>
<pb n="KR2k0045_WYG_123-18b"/>
迄兹載祀逺矣雖其營繕頗甚盛壯而木窮於蠧瓦困<lb/>
於雨日壊月隳幾將壓焉潁川陳公某鄉之耆徳勇於<lb/>
為善一見其事惻然於中乃發家財以葺之工之巧者<lb/>
必至材之良者必備或改以新或完其舊昔撓以隆昔<lb/>
卑以崇赭焉而霞烘堊焉而雲溶真儀之位得以如禮<lb/>
山英水靈若喜若慰雖大道之要本乎澹泊安在土木<lb/>
之華而後張顯然名山之景列在圖籍非有游覽之盛<lb/>
不足稱述故言神仙者必曰崑崙之墟海中洲島宫闕<lb/>
<pb n="KR2k0045_WYG_123-19a"/>
之侈視珠玉不啻如土芥世俗相承以為美談若麻姑<lb/>
　山著稱久矣元和辭人白樂天軰咸有咏歌燦於屋壁<lb/>
自爾以來言者溢口書者滿牘天下靈境兹不復焉茍<lb/>
非崇飾棟宇嚴事上靈其何足觀之則潁川公之意豈<lb/>
徒然哉覯之視公大父行也見命為記謹書其略<lb/>
　　麻姑山仙都觀御書閣記<lb/>
皇祐三年以御書明堂及明堂之門篆飛白二體藏諸<lb/>
名山麻姑仙都與焉夏六月道士黄太和為覯言今者<lb/>
<pb n="KR2k0045_WYG_123-19b"/>
聖人肆筆而山藪得之其奚翅金簡玉字盖猶嵎夷昧<lb/>
谷天象所出入撮土勺水罔不光華非復與塵俗等幸<lb/>
哉願有志焉以示後何如覯伏思念王者制作史書樂<lb/>
歌幽則鬼物逺則夷貉耳者必聞口者必誦安在愚儒<lb/>
識之况禮不斥尊其可以犯已而又念江南卑薄與上<lb/>
國人不日接異時故老既没傳聞將失實史官記注秘<lb/>
莫得見則吾君之行禮彼山之受賜曷從而知之先正<lb/>
盛公亦嘗為御書閣記所以述太宗之事殆可繼也矧<lb/>
<pb n="KR2k0045_WYG_123-20a"/>
兹嚴父配天古之大事漢収秦燼失其根萌冉冉至唐<lb/>
名在實去五代魚肉誠所不假祖武宗文志亦未集佑<lb/>
啟我王及此希濶如廢斯起如斷斯續合符天鬼匪自<lb/>
羣議禮明樂備又申之以翰墨河圖大訓永以華國周<lb/>
公宗祀而文字無傳宣王蒐岐陽而石鼓非手書未有<lb/>
華實相符若是之彬彬者也昔漢武帝封泰山太史公<lb/>
留滯周南不得與從事曰命也夫廼者季秋大饗而知<lb/>
其説者有不在焉則謂之何尚從仙宇見是寳書即天<lb/>
<pb n="KR2k0045_WYG_123-20b"/>
幸也故就叙其語俾刻之云<lb/>
　　承天院羅漢閣記<lb/>
曩為承天院記已二年丘文遂來言院之羅漢閣身所<lb/>
為也願復得一辭刻之始吾童子時與今佐著作陳微<lb/>
之讀書湖上丘君乃其鄰以久㳺貫人事日與笑語無<lb/>
忤及此見之髪色則異而顔靣益壯詢之年實七十矣<lb/>
少為賈人上下百越走两川而歸克有貨財治田土築<lb/>
室教子終之淑愼以從士大夫游又能精信於釋損其<lb/>
<pb n="KR2k0045_WYG_123-21a"/>
贏以補之果若釋之云則雖老而死死且復生其得意<lb/>
何有窮耶噫漢代初傳佛道西域人得立寺都邑以奉<lb/>
其神漢人皆不出家魏亦循漢制石季龍僭位以其出<lb/>
自邉戎應從本俗百姓有樂事佛者特聽之當是時謂<lb/>
之何哉外國之神而已及東晉宋氏其法乃大盖慧逺<lb/>
居廬山名雖為釋實挾儒術故宗少文就之考尋文義<lb/>
周續之通五經五緯而事之雷次宗亦從而明三禮毛<lb/>
詩儒者甞為弟子其人得不尊乎諸部佛經華藻爛爛<lb/>
<pb n="KR2k0045_WYG_123-21b"/>
豈西域之文宜有所助焉者也今之釋樂乞言於文士<lb/>
者亦將借助矣乎文士不必有古人之才足以埤釋就<lb/>
令有之而民耳目日異矣庸可行哉丘君以舊故勉而<lb/>
為之言<lb/>
　　修梓山寺殿記<lb/>
天下名山水域為佛墜者什有八九其次一泉一石含<lb/>
清吐寒粗逺塵俗處靡不為桑門所蹈藉盖佛之威靈<lb/>
赫赫於世僧之辯慧有以得之故國不愛其土民不愛<lb/>
<pb n="KR2k0045_WYG_123-22a"/>
其財以割以裂奉事之弗暇建昌軍江表之上游也地<lb/>
靈源長筆不可譜由治城東走十餘里峰者如引岡者<lb/>
如頓渟者影毛髮噴者化雲霧其間據形勝起塔廟者<lb/>
往往而有梓山院乃其一焉道阻而僻游從之士罕至<lb/>
目不覩紛華耳不聞勢利惟松君竹侯鼓舞風韻猿悲<lb/>
鳥哀將迎嵗月宅於是者茍有以存諸心其安稳何如<lb/>
哉然殿宇之作其來積久築者以圮盖者以坼莊嚴不<lb/>
稱瞻禮無地軍教練使吳臻家故饒財心且喜事由景<lb/>
<pb n="KR2k0045_WYG_123-22b"/>
祐中謀營建凡立屋四楹塑像九軀所以奉經教福祖<lb/>
考也噫佛以大智慧獨見情性之本將敺羣迷納之正<lb/>
覺其道深至固非悠悠者可了若夫有為之法曰因與<lb/>
果謂可變苦與樂自人而天誠孝子慈孫所不能免也<lb/>
則斯殿之成與吳氏之用心亦可嘉已見屬為記其何<lb/>
以辭<lb/>
　　韓文公廟記　　　　　　　　　祖無擇<lb/>
元和十五年昌黎韓文公甞為袁州刺史後二百三十<lb/>
<pb n="KR2k0045_WYG_123-23a"/>
四年無擇實莅此州築宫而祠之公諱愈字退之幼孤<lb/>
見鞠於兄嫂氏嫂卒服期喪以報徳進士及第應董晉<lb/>
張建封辟為汴徐二府從事入為國子博士監察御史<lb/>
闗中大旱民死盈路公請寛征復租貶連州陽山縣令<lb/>
在陽山有善政既去人懐其惠生子悉以韓名繇江陵<lb/>
府法曹叅軍再為博士分司東都遷尚書都官員外郎<lb/>
判祠部僧之無良者一切寘於理用是復力穡者衆改<lb/>
河南縣令將發魏鄆幽鎮留邸亡卒民恐禁示歴職方<lb/>
<pb n="KR2k0045_WYG_123-23b"/>
及比部考功郎中史館修撰知制誥初議討吳元濟朝<lb/>
廷文武大臣無敢言者公以為宰相被殺中丞傷僅免<lb/>
若是兵可息乎及裴度出征公以太子右庻子為行軍<lb/>
司馬先馳至汴說韓都統韓輿疾以從蔡州平公謂度<lb/>
曰王承宗可取乃授書柏耆以往承宗即獻徳棣二州<lb/>
轉刑部侍郎佛骨至自鳯翔百姓火肌膚為奉傾京師<lb/>
公上疏極言其不可因得辠貶潮州刺史近境有鱷魚<lb/>
食人公以文逐之魚輒逺去人用無患移剌袁州袁州<lb/>
<pb n="KR2k0045_WYG_123-24a"/>
之民男女為人隸者踰約則没不得出公皆計傭而出<lb/>
之尋奏著於令拜國子祭酒接學官儒生必以禮除兵<lb/>
部侍郎鎮州亂殺其帥署王廷湊為節度詔公宣撫既<lb/>
行穆宗遽止之公已入矣衆皆危公公辭氣慷慨如蹈<lb/>
無人之境與士卒論順逆存亡之理莫不聽命解深州<lb/>
圍歸牛元翼以吏部侍郎典選聽令史出入令史之勢<lb/>
遂輕任京兆尹六軍將士咸畏憚怗怗不敢犯曰是欲<lb/>
燒佛骨者其為人信服也如此公自鎮州還穆宗即欲<lb/>
<pb n="KR2k0045_WYG_123-24b"/>
相之㑹京兆尹以不治聞乃擢公兼御史大夫有敇無<lb/>
臺叅中丞李紳繇是不協復為吏部侍郎卒贈禮部尚<lb/>
書嗚呼公之器業可謂宏深魁偉施於行事細大夷險<lb/>
無所不宜其文章博辨卓詭與商盤周誥相上下惜也<lb/>
孔子沒無聖人者為之章顯以信後世而見絀於史臣<lb/>
之筆其亦不幸也歟無擇何人哉道不知修學不加益<lb/>
夙夜懋勉庻幾前烈謹詳書其實以著於記云時皇祐<lb/>
三年冬十一月一日也<lb/>
<pb n="KR2k0045_WYG_123-25a"/>
　　袁州東湖記<lb/>
袁城之東有湖焉上有四亭興自近嵗厥後為州者耄<lb/>
昬不事事湖亭用不治以荒初余至州目其處不及往<lb/>
者三月既而吏曹務簡登城而觀水雖盈而甚汚屋雖<lb/>
存而將傾遂議葺之官無羡財茍賦於民則余不為也<lb/>
閲封内之浮屠氏多藏者籍其餘什之一募匠掄材一<lb/>
皆新之别為堂亭臺閣五植以珍木嘉果間以竒卉幽<lb/>
草紅蕖緑荷雜襲波上於是游者日往焉余樂州人之<lb/>
<pb n="KR2k0045_WYG_123-25b"/>
觀游是好遂署其中堂曰樂游其東堂曰廉循厓之南<lb/>
其亭曰休因城之高其臺曰月抗水而榭曰采香閣為<lb/>
庖厨二以供賔客舊亭四皆無名今亦名之在樂游之<lb/>
西者曰遜堂堂北有射棚南有石高丈餘竒秀可愛實<lb/>
自盧肇故宅徙焉背城而東向者曰采珠閣閣後有石<lb/>
亦佳舊廉與遜采香采珠皆東西相値據城之隅者曰<lb/>
銷暑亭與月臺相屬而差小者曰風亭其浮有航其絶<lb/>
有梁其登有磴道其周有繚牆南北其門後溪前市山<lb/>
<pb n="KR2k0045_WYG_123-26a"/>
煙水風淵魚林鳥明滅虚徐浮沉下上眺聽之際可以<lb/>
釋幽鬰可以導和粹余以公事不得數自放於其間月<lb/>
或一至再至盖稀矣余猶以為數也越二年新太守在<lb/>
道余行有日矣因置酒為㑹同僚舉觴屬余曰湖亭雖<lb/>
舊而増廣之以至大備者非君而誰不可以不聞於後<lb/>
盍文而刻諸石余曰池館之作耳目之娛非政之急何<lb/>
足道哉然此州自江以西蕞然窮處故朝廷往往以有<lb/>
罪者居之余即其人也或終年不逢王人出於其塗非<lb/>
<pb n="KR2k0045_WYG_123-26b"/>
數君子相與樂此余何以久處乎後之踵余武者其以<lb/>
才選而來厥職是宜政成民和能無燕嬉之事歟若以<lb/>
罪譴而來又宜有登覽之美庻幾㤀遷謫之累焉繇是<lb/>
而言則兹境也當不廢矣奚取於余文如欲識其嵗時<lb/>
請以斯言刻之至和二年冬十月一日記<lb/>
　　吉州新學記　　　　　　　　　歐陽修<lb/>
慶厯二年秋天子開天章閣召政事之臣八人問治天<lb/>
下其道有可施於今者宜何先使坐而書以對八人者<lb/>
<pb n="KR2k0045_WYG_123-27a"/>
皆震恐失容俯伏頓首言此非愚臣所能及惟陛下所<lb/>
欲為則天下幸甚由是詔書屢下勸農桑責吏課舉賢<lb/>
才其明年三月遂詔天下皆立學置學官之員然後海<lb/>
隅徼塞四方萬里之外莫不有學嗚呼盛矣學校王政<lb/>
之本也古者治之盛衰視其學之興廢記曰國有學遂<lb/>
有序黨有庠家有塾此三代極盛之時大備之制也宋<lb/>
興盖八十有四年而天下之學始克大立豈非盛美之<lb/>
事須其久而後至於大備歟是以詔下之日臣民喜幸<lb/>
<pb n="KR2k0045_WYG_123-27b"/>
而奔走就事者以後為羞其年十月吉州之學成州舊<lb/>
有夫子廟在城之西北今知州事李侯寛之至也謀與<lb/>
州人遷而大之以為學舍事方上請而詔已下學遂以<lb/>
成李侯治吉敏而有方其作學也吉之士率其私錢一<lb/>
百五十萬以助用人之力積三萬二千工而人不以為<lb/>
勞其良材堅甓之用凡三十二萬三千五百而人不以<lb/>
為多學有堂講有筵有藏書之閣有賔客之位有游息<lb/>
之亭嚴嚴翼翼壯偉閎耀而人不以為侈既成而來學<lb/>
<pb n="KR2k0045_WYG_123-28a"/>
者常三百餘人余世家於吉而濫位於朝進不能贊揚<lb/>
天子之盛美退不得與諸生揖譲乎其中然余聞教學<lb/>
之法本於人性磨揉遷革使趨於善其勉於人者勤而<lb/>
入於人者漸故善教者以不倦之意須遲久之功至於<lb/>
禮讓興行而風俗純美然後為學之成今州縣之吏不<lb/>
得久於職而躬親教化也故李侯之績及於學之立而<lb/>
不及待其成惟後之人毋廢慢天子之詔而怠以中止<lb/>
幸余他日因得歸榮故鄉而謁於學門將見吉之士皆<lb/>
<pb n="KR2k0045_WYG_123-28b"/>
道徳明秀而可為公卿問於其俗而婚䘮飲食皆中禮<lb/>
節入於其里而幼長相孝慈於其家行於其郊而少者<lb/>
扶其羸老壯者代其負荷於道路然後樂學道之成而<lb/>
得時從先生耆老席於衆賔之後聽鄉樂之歌飲獻酬<lb/>
之酒以詩頌天子太平之功而周覽學舍思詠李侯之<lb/>
遺愛不亦美哉故於其始成也刻辭於石而立諸其廡<lb/>
以俟<lb/>
　　筠州學記　　　　　　　　　　曽　鞏<lb/>
<pb n="KR2k0045_WYG_123-29a"/>
周衰先王之迹熄至漢六藝出於秦火之餘士學於百<lb/>
家之後言道徳者矜高逺而遺世用語政理者務卑近<lb/>
而非師古刑名兵家之術則狃於暴詐惟知經者為善<lb/>
矣又爭為章句訓詁之學以其私見妄臆穿鑿為説故<lb/>
先王之道不明而學者靡然溺於所習當是時能明先<lb/>
王之道者揚雄而已而雄之書世未知好也然士之出<lb/>
於其時者皆勇於自立無茍簡之心其取與進退去就<lb/>
必度於禮義及其已衰而縉紳之徒抗志於強暴之間<lb/>
<pb n="KR2k0045_WYG_123-29b"/>
至於廢錮殺戮而其操愈厲者相望於先後故雖有不<lb/>
軌之臣猶低徊没世不敢遂其簒奪自此至於魏晉以<lb/>
來其風俗之弊人材之乏久矣以迄於今士乃有特起<lb/>
於千載之外明先王之道以寤後之學者世雖不能皆<lb/>
知其意而往往好之故習其説者論道徳之㫖而知應<lb/>
務之非近議政理之體而知法古之非迂不亂於百家<lb/>
不蔽於傳疏其所知者若此此漢之士所不能及然能<lb/>
尊而守之者則未必衆也故樂易惇朴之俗微而詭欺<lb/>
<pb n="KR2k0045_WYG_123-30a"/>
薄惡之習勝其於貧富貴賤之地則飬廉逺耻之意少<lb/>
而偷合茍得之行多此俗化之美所以未及於漢也夫<lb/>
所聞或淺而其義甚高與所知有餘而其守不足者其<lb/>
故何哉由漢之士察舉於鄉閭故不得不篤於自修至<lb/>
於漸摩之久則果於義者非強而能也今之士選用於<lb/>
文章故不得不篤於所學至於循習之深則得於心者<lb/>
亦不自知其至也由是觀之則上所好下必有甚者焉<lb/>
豈非信歟令漢與今有教化開導之方有庠序飬成之<lb/>
<pb n="KR2k0045_WYG_123-30b"/>
法則士于學行豈有彼此之偏先後之過乎夫大學之<lb/>
道將欲誠意正心修身以治其國家天下而必本於先<lb/>
致其知則知者固善之端而人之所難至也以今之士<lb/>
於人所難至者既幾矣則上之施化莫易於斯時顧所<lb/>
以導之如何爾筠為州在大江之西其地僻絶當慶厯<lb/>
之初詔天下立學而筠獨不能應詔州之士以為病至<lb/>
治平三年盖二十有三年矣始告於知州事尚書都官<lb/>
郎中董君儀董君乃與通判州事國子博士鄭君蒨相<lb/>
<pb n="KR2k0045_WYG_123-31a"/>
州之東南得亢爽之地築宫於其上齋祭之室誦講之<lb/>
堂休息之廬至於庖湢庫廐各以序為經始於其春而<lb/>
落成於八月之望既而來學者常數十百人二君乃以<lb/>
書走京師請記於余余謂二君之於政可謂知所務矣<lb/>
使筠之士相與升降乎其中講先王之遺文以致其知<lb/>
其賢者超然自信而獨立其中材勉焉以待上之教化<lb/>
則是宫之作非獨使夫來者玩思於空言以干世取禄<lb/>
而已故為之著余之所聞者以為記而使歸刻焉<lb/>
<pb n="KR2k0045_WYG_123-31b"/>
　　宜黄縣學記<lb/>
古之人自家至於天子之國皆有學自幼至於長未甞<lb/>
去於學之中學有詩書六藝絃歌洗爵俯仰之容升降<lb/>
之節以習其心體耳目手足之舉措又有祭祀鄉射飬<lb/>
老之禮以習其恭譲進材論獄出兵受脤之法以習其<lb/>
從事師友以解其惑勸懲以勉其進戒其不率其所以<lb/>
為具如此而其大要則務使人人學其性不獨防其邪<lb/>
僻放肆也雖有剛柔緩急之異皆可以進之於中而無<lb/>
<pb n="KR2k0045_WYG_123-32a"/>
過不及使其識之明氣之充於其心則用之於進退語<lb/>
黙之際而無不得其宜臨之以禍福死生之故而無足<lb/>
動其意者為天下之士而所以飬其身之備如此則又<lb/>
使知天地事物之變古今治亂之理至於損益廢置先<lb/>
後始終之要無所不知其在堂户之上而四海九州之<lb/>
業萬世之策皆得及出而履天下之任列百官之中則<lb/>
隨所施為無不可者何則其素所學問然也盖凡人之<lb/>
起居飲食動作之小事至於修身為國家天下之大體<lb/>
<pb n="KR2k0045_WYG_123-32b"/>
皆自學出而無斯須去於教也其動於視聽四肢者必<lb/>
使其洽於内其謹於初者必使其要於終馴之以自然<lb/>
而待之以積久噫何其至也故其俗之成則刑罰措其<lb/>
材之成則三公百官得其士其為法之永則中材可以<lb/>
守其入人之深則雖更衰世而不亂為教之極至此鼓<lb/>
舞天下而人不知其從之豈用力也哉及三代衰聖人<lb/>
之制作盡壊千餘年之間學有存者亦非古法人之體<lb/>
性之舉動唯其所自肆而臨政治人之方固不素講士<lb/>
<pb n="KR2k0045_WYG_123-33a"/>
有聰明朴茂之質而無教飬之漸則其材之不成夫然<lb/>
盖以不學未成之材而為天下之吏又承衰弊之後而<lb/>
治不教之民嗚呼仁政之所以不行盗賊刑罰之所以<lb/>
積其不以此也歟宋興幾百年矣慶厯三年天子圖當<lb/>
世之務而以學為先於是天下之學乃得立而方此之<lb/>
時撫州之宜黄猶不能有學士之學者皆相率而寓於<lb/>
州以羣聚講習其明年天下之學復廢士亦皆散去而<lb/>
春秋釋奠之事以著於令則常以廟祀孔子廟廢不復<lb/>
<pb n="KR2k0045_WYG_123-33b"/>
理皇祐元年㑹令李君詳至始議立學而縣之士某某<lb/>
與其徒皆自以謂得發憤於此莫不相勵而趣為之故<lb/>
其材不賦而羡匠不發而多其成也積屋之區若干而<lb/>
門序正位講藝之堂棲士之舍皆足積器之數若干而<lb/>
祀飲寢食之用皆具其像孔氏而下從祭之士皆備其<lb/>
書經史百氏翰林子墨之文章無外求者其相基㑹作<lb/>
之本末總為日若干而已何其周且速也當四方學廢<lb/>
之初有司之議固以謂學者人情之所不樂及觀此學<lb/>
<pb n="KR2k0045_WYG_123-34a"/>
之作在其廢學數年之後唯其令之一唱而四境之内<lb/>
嚮應而圖之如恐不及則夫言人之情不樂於學者其<lb/>
果然也歟宜黄之學者固多良士而李君之為令威行<lb/>
愛立訟清事舉其政又良也夫及良令之時而順其慕<lb/>
學發憤之俗作為宫室教肄之所以至圖書器用之需<lb/>
莫不皆有以飬其良材之士雖古之去今逺矣然聖人<lb/>
之典籍皆在其言可考其法可求使其相與學而明之<lb/>
禮樂節文之詳固有所不得為者若夫正心修身為國<lb/>
<pb n="KR2k0045_WYG_123-34b"/>
家天下之大務則在其進之而已使一人之行修移之<lb/>
於一家一家之行修移之於鄉鄰族黨則一縣之風俗<lb/>
成人材出矣教化之行道徳之歸非逺人也可不勉歟<lb/>
縣之士來請曰願有記故記之<lb/>
　　墨池記<lb/>
臨川之城東有地隱然而高以臨於溪曰新城新城之<lb/>
上有池窪然而方以長曰王羲之之墨池者荀伯子臨<lb/>
川記云也羲之甞慕張芝臨池學書池水盡黒此為其<lb/>
<pb n="KR2k0045_WYG_123-35a"/>
故跡豈信然耶方羲之之不可強以仕而甞極東方出<lb/>
滄海以娛其意於山水之間豈其徜徉肆恣而又甞自<lb/>
休於此邪羲之之書晚乃善則其所能盖亦以精力自<lb/>
致者非天成也然後世未有能及者豈其學不如彼邪<lb/>
則學固豈可以少哉况欲深造道徳者邪墨池之上今<lb/>
為州學舍教授王君盛恐其不彰也書晉王右軍墨池<lb/>
六字於楹間以揭之又告於鞏曰願有記推王君之心<lb/>
豈愛人之善雖一能不以廢而因以及乎其跡邪其亦<lb/>
<pb n="KR2k0045_WYG_123-35b"/>
欲推其事以勉其學者邪夫人之有一能而使後人尚<lb/>
之如此况仁人莊士之遺風餘思被於來世者如何哉<lb/>
　　擬峴臺記<lb/>
尚書司門員外郎晉國裴君治撫之二年因城之東隅<lb/>
作臺以遊而命之曰擬峴臺謂其山溪之形擬乎峴山<lb/>
也數與其屬與州之寄客者遊而間獨求記於余初州<lb/>
之東其城因大丘其隍因大溪其隅因客土以出溪上<lb/>
其外連山高陵野林荒墟逺近高下壯大閎廓怪竒可<lb/>
<pb n="KR2k0045_WYG_123-36a"/>
喜之觀環撫之東南者可坐而見也然而雨隳潦毁盖<lb/>
藏棄委於榛藂茀草之間未有即而愛之者也君得之<lb/>
而喜増甓與土易其破缺去榛與草發其亢爽繚以横<lb/>
檻覆以高甍因而為臺以脫埃氛絶煩囂出雲氣而臨<lb/>
風雨然後溪之平沙漫流微風逺響與夫浪波洶湧破<lb/>
山㧞木之奔放至於高桅勁艣沙禽水獸下上而浮沉<lb/>
者皆出乎履舄之下山之蒼顔秀壁巔崖㧞出挾光景<lb/>
而薄星辰至於平岡長陸虎豹踞而龍蛇走與夫荒蹊<lb/>
<pb n="KR2k0045_WYG_123-36b"/>
藂落樹隂晻曖遊人行旅隱見而繼續者皆出乎衽席<lb/>
之内若夫雲煙開歛日光出没四時朝暮雨暘明晦變<lb/>
化不同則雖覽之不厭而雖有智者亦不能窮其狀也<lb/>
或飲者淋漓歌者激烈或靚觀微歩旁皇徙倚則得於<lb/>
耳目與得之於心者雖所寓之樂有殊而亦各適其適<lb/>
也撫非通道故貴人富賈之遊不至多良田故水旱螟<lb/>
螣之菑少其民樂於耕桑以自足故牛馬之牧於山谷<lb/>
者不收五榖之積於郊野者不垣而宴然不知枹鼓之<lb/>
<pb n="KR2k0045_WYG_123-37a"/>
警發召之役也君既因其土俗而治以簡靜故得以休<lb/>
其暇日而寓其樂於此州人士女樂其安且治而又得<lb/>
遊觀之美亦將同其樂也故余為之記其成之年月日<lb/>
嘉祐二年之九月九日也<lb/>
　　徐孺子祠堂記<lb/>
漢自元興以後政出宦者小人挾其威福相煽為惡中<lb/>
材顧望不知所為漢既失其操柄紀綱大壊然在位公<lb/>
卿大夫多豪傑特起之士相與發憤同心直道正言分<lb/>
<pb n="KR2k0045_WYG_123-37b"/>
别是非白黒不少屈其意至於不容而織羅鈎黨之獄<lb/>
起其執彌堅而其行彌厲志雖不就而忠有餘故及其<lb/>
既没漢亦以亡當是之時天下聞其風慕其義者人人<lb/>
感慨憤激至於解印綬棄家族骨肉相勉趨死而不避<lb/>
百餘年間擅強大覬非望者相屬皆逡廵而不敢發漢<lb/>
能以亡為存盖其力也孺子於時豫章太守陳蕃太尉<lb/>
黄瓊辟皆不就舉有道拜太原太守安車備禮召皆不<lb/>
至盖㤀已以為人與獨善於𨼆約其操雖殊其志於仁<lb/>
<pb n="KR2k0045_WYG_123-38a"/>
一也在位士大夫抗其節於亂世不以生死動其心異<lb/>
於懷禄之臣逺矣然而不屑去者義在於濟物故也孺<lb/>
子甞謂郭林宗曰大木將顛非一繩所維何為棲棲不<lb/>
遑寧處此其意亦非自足於丘壑遺世而不顧者也孔<lb/>
子稱顔回用之則行舍之則藏惟我與爾有是夫孟子<lb/>
亦稱孔子可以進則進可以止則止乃所願則學孔子<lb/>
而易於君子小人消長進退擇所宜處未甞不惟其時<lb/>
則見其不可而止此孺子之所以未能以此而易彼也<lb/>
<pb n="KR2k0045_WYG_123-38b"/>
孺子姓徐名穉孺子其字也豫章南昌人按圖記章水<lb/>
北逕南昌城西歴白社其西有孺子墓又北歴南塘其<lb/>
東為東湖湖南小洲上有孺子宅號孺子臺吳嘉禾中<lb/>
太守徐熈於孺子墓隧種松太守謝景於墓側立碑晉<lb/>
永安中太守夏侯嵩於碑旁立思賢亭世世修治至拓<lb/>
跋魏時謂之聘君亭今亭尚存而湖南小洲世不知其<lb/>
甞為孺子宅又甞為臺也余為太守之明年始即其處<lb/>
結茅為堂圖孺子像祠以中牢率州之賔屬拜焉漢至<lb/>
<pb n="KR2k0045_WYG_123-39a"/>
今且千嵗富貴湮滅者不可勝數孺子不出閭巷獨稱<lb/>
思至今則世之欲以智力取勝者非惑歟孺子墓失其<lb/>
地而臺幸可考而知祠之所以示邦人以尚徳故并采<lb/>
其出處之意為記焉<lb/>
　　洪州東門記<lb/>
南昌於禹貢為揚州之野於地志為吳分其部所領八<lb/>
州其境屬於荆閩南粤方數千里其田宜秔稌其賦粟<lb/>
輸於京師為天下最在江湖之間東南一都㑹也其城<lb/>
<pb n="KR2k0045_WYG_123-39b"/>
之西為大江大江之外為西山州治所因城之靣勢為<lb/>
門東西出其西門既新而東門獨故敝熈寧九年余為<lb/>
是州將易而新之明年㑹移福州又明年自福州被召<lb/>
還京師過南昌視其東門則今守元侯既撤而易之元<lb/>
侯以余為有舊於是州來請曰願有識余辭謝不能而<lb/>
其請不懈盖天子諸侯之門制見於經者不明學禮者<lb/>
以謂諸侯之制有臯應路門天子之門加庫雉然見於<lb/>
春秋者魯有庫門有雉門見於孔子家語者衛有庫門<lb/>
<pb n="KR2k0045_WYG_123-40a"/>
或以謂褒周公康叔非諸侯常制其果然歟盖莫得而<lb/>
考也在雅之綿古公亶父徙宅於岐作為宫室門墉得<lb/>
宜應禮後世原大推功述而歌之其辭曰乃立臯門臯<lb/>
門有伉釋者曰伉言其高也又曰乃立應門應門將將<lb/>
釋者曰將將言其嚴正也則諸侯之門維高且嚴固詩<lb/>
人之所善聖人定詩取而列之所以為後世法也今元<lb/>
侯於其東門革陋興壊不違於禮是可書也將求余之<lb/>
識㑹余未至京師易守明州元侯則使人於途於明州<lb/>
<pb n="KR2k0045_WYG_123-40b"/>
速余文不已按南昌之東門作於淳化五年識於其棟<lb/>
間者曰皇第六子鎭南節度洪州管内觀察處置等使<lb/>
徐國公元偓尚書户部郎中知洪州軍州事陳象輿以<lb/>
籍考之徐國公後封密王太宗第六子受命保兹南土<lb/>
實留京師則作門者盖象輿也至門之改作凡八十有<lb/>
九年元侯之於是役其木取於地之不在民者其工取<lb/>
於役卒之羡者其瓦甓金石髹彤黝堊之費取於庫錢<lb/>
之常入者自七月戊子始事至十月壬子而畢既成而<lb/>
<pb n="KR2k0045_WYG_123-41a"/>
南北之廣十尋東西之深半之而高如其廣於以出政<lb/>
令謹禁限時啟閉通往來稱其於東南為一都㑹而役<lb/>
盖不及民也元侯名積中又明年實元豐二年<lb/>
　　撫州顔魯公祠堂記<lb/>
贈司徒魯郡顔公諱真卿事唐為太子太師與其從父<lb/>
兄杲卿皆有大節以死至今雖小夫婦人皆知公之為<lb/>
烈也初公以忤楊國忠斥為平原太守策安禄山必反<lb/>
為之備禄山既舉兵公與常山太守杲卿扼其後賊之<lb/>
<pb n="KR2k0045_WYG_123-41b"/>
不能直窺潼闗以公與杲卿撓其勢也在肅宗時數正<lb/>
言宰相不恱斥去之又為御史唐旻所搆輒斥李輔國<lb/>
遷太上皇居西宫公首率百官請問起居又輒斥代宗<lb/>
時與元載爭論是非載欲有所壅蔽公極論之又輒斥<lb/>
楊炎盧杞既相徳宗益惡公所為連斥之猶不滿意李<lb/>
希烈陷汝州杞即以公使希烈希烈初慚其言後卒縊<lb/>
公以死是時公年七十有七矣天寶之際久不見兵禄<lb/>
山既反天下莫不震動公獨以區區平原遂折其鋒四<lb/>
<pb n="KR2k0045_WYG_123-42a"/>
方聞之爭奮而起唐卒以振者公為之倡也當公之開<lb/>
土門同日歸公者十七郡得兵二十餘萬由此觀之茍<lb/>
順且誠天下從之矣自此至公歿垂三十年小人繼續<lb/>
任政天下日入於弊大盗繼起天子輒出避之唐之在<lb/>
朝臣多畏怯觀望能居其間一忤於世失所而不自悔<lb/>
者寡矣至於再三忤於世失所而不自悔者盖未有也<lb/>
若至於起且仆以至於七八遂死而不自悔者則天下<lb/>
一人而已若公是也公之學問文章往往雜於神仙浮<lb/>
<pb n="KR2k0045_WYG_123-42b"/>
圖之説不皆合於理及其奮然自立能至於此者盖天<lb/>
性然也故公之能處其死不足以觀公之大何則及至<lb/>
於勢窮義有不得不死雖中人可勉焉况公之自信也<lb/>
歟維歴忤大奸顛跌撼頓至於七八而終始不以死生<lb/>
禍福為秋毫顧慮非篤於道者不能如此此足以觀公<lb/>
之大也夫世之治亂不同而士之去就亦異若伯夷之<lb/>
清伊尹之任孔子之時彼各有義夫既自比於古之任<lb/>
者矣乃欲睠顧囘𨼆以市於世其可乎故孔子惡鄙夫<lb/>
<pb n="KR2k0045_WYG_123-43a"/>
不可以事君而多殺身以成仁者若公非孔子所謂仁<lb/>
者歟今天子至和三年尚書都官郎中知撫州聶君厚<lb/>
載尚書屯田員外郎通判撫州林君慥相與慕公之烈<lb/>
以公之甞為此邦也遂為堂而祠之既成二君過余之<lb/>
家而告之曰願有述夫公之赫赫不可盖者固不繋於<lb/>
祠之有無而人之嚮往之不足者非祠則無以致其志<lb/>
也聞其烈足以感人况拜其祠而親炙之者歟今州縣<lb/>
之政非法令所及者世不復議二君獨能追公之節尊<lb/>
<pb n="KR2k0045_WYG_123-43b"/>
而祠之以風示當世為法令之所不及是可謂有志者<lb/>
也<lb/>
　　菜園院佛殿記<lb/>
慶厯八年四月撫州菜園僧可棲得州之人高慶王明<lb/>
饒傑相與率民錢為殿於其院成以佛之像置其中而<lb/>
來乞余文以為記初菜園有籍於尚書有地於城南五<lb/>
里而草木生之牛羊踐之求屋室居人焉無有也可棲<lb/>
至則喜曰是天下之廢地也人不爭吾得之以老斯足<lb/>
<pb n="KR2k0045_WYG_123-44a"/>
矣遂以醫取資於人而即其處立寢廬講堂重門齋庖<lb/>
之房棲客之舍而合其徒入而居之獨殿之役最大自<lb/>
度其力不能為乃使慶明傑持簿乞民間有得輒記之<lb/>
微細無不受浸漸積累期月而用以足役以就自可棲<lb/>
之來居至於此盖十年矣吾觀佛之徒凡有所興作其<lb/>
人皆用力也勤刻意也專不肯茍成不求速效故善以<lb/>
小致大以難致易而其所為無一不如其志者豈獨其<lb/>
説足以動人哉其中亦有智然也若可棲之披攘經營<lb/>
<pb n="KR2k0045_WYG_123-44b"/>
攟摭纎悉㤀十年之久以及其志之成其所以自致者<lb/>
豈不近是哉噫佛之法固方重於天下而其學者又善<lb/>
殖之如此至於世儒習聖人之道既自以為至矣及其<lb/>
任天下之事則未甞有勤行之意堅持之操少長相與<lb/>
語曰茍一時之利耳安能必世百年為教化之漸而待<lb/>
遲久之功哉相薫以此再歴千餘載雖有賢者作未可<lb/>
以得志於其間也由是觀之反不及佛之學者逺矣則<lb/>
彼之所以盛不由此之所以自守者衰歟與之記不獨<lb/>
<pb n="KR2k0045_WYG_123-45a"/>
以著其能亦愧吾道之不行也已<lb/>
　　兜率院記<lb/>
古者為治有常道生民有常業若夫祝除髮毛禁棄冠<lb/>
環帶裘不撫耞耒機盎至他器械水土之物其時節經<lb/>
營皆不自踐君臣父子兄弟夫婦皆不為其所當然而<lb/>
曰其法能為人禍福者質之於聖人無有也其始自漢<lb/>
魏傳挾其言者浸滛四出抵今為尤盛百里之縣為其<lb/>
徒者少幾千人多至萬以上宫廬累百十大抵穹墉奥<lb/>
<pb n="KR2k0045_WYG_123-45b"/>
屋文衣精食輿馬之華封君不如也古百里之國封君<lb/>
一人然而力殆不輕得足也今地方百里過封君者累<lb/>
百十飛竒鈎貨以病民民往往嚬呻而為途中瘠者以<lb/>
此治教信譲奚而得行也而天下若是者盖幾宫幾人<lb/>
乎有司常錮百貨之利細若蓬芒一無所漏失僕僕然<lb/>
其勞也而至於浮屠人雖費如此皆置不問反傾府空<lb/>
藏而棄與之豈不識其非古之制耶抑識不可然且固<lb/>
存之耶愚不能釋也分寧縣郭内外名為宫者百八十<lb/>
<pb n="KR2k0045_WYG_123-46a"/>
餘所兜率院在治之西十里其徒尤相率悉力以侈之<lb/>
者也其構興端原有邑人黄庠所為記其後院主僧某<lb/>
又治其故而大之殿舍中嚴齋宫宿廬庖湢之房布列<lb/>
两序廐園囷倉以固以密資所以奉飬之物無一而外<lb/>
求疏其事而來請記者其徒省懐也噫子之法四方人<lb/>
奔走附集者衎衎施施未有止也余無力以拒之者獨<lb/>
介然於心而掇其尤切者為是説以與之其使子之徒<lb/>
知己之享利也多而人䝉病已甚且以告有司而諗其<lb/>
<pb n="KR2k0045_WYG_123-46b"/>
終何如焉<lb/>
　　䖍州學記　　　　　　　　　　王安石<lb/>
䖍於江南地最曠大山長谷荒翳險阻交廣閩越銅鹽<lb/>
之販道所出入椎埋盜奪鼓鑄之姦視天下為多慶厯<lb/>
中甞詔立學州縣䖍亦應詔而卑陋褊廹不足為美觀<lb/>
州人欲合私財遷而大之久矣然吏甞力屈於聽獄而<lb/>
不暇顧此凡二十一年而後改築於州所治之東南以<lb/>
從州人之願盖經始於治平元年二月提㸃刑獄宋城<lb/>
<pb n="KR2k0045_WYG_123-47a"/>
蔡侯行州事之時而考之以十月者知州事錢塘元侯<lb/>
也二侯皆天下所謂才吏故其就此不勞而齋祠講説<lb/>
候望宿息以至庖湢莫不有所又斥餘財市田及書以<lb/>
待學者内外完善矣於是州人相與樂二侯之適已而<lb/>
來請文以記其成余聞之也先王所謂道徳者性命之<lb/>
理而已其度數在乎俎豆鐘鼓管絃之間而常患乎難<lb/>
知故為之官師為之學以聚天下之士期命辯説誦歌<lb/>
絃舞使之深知其意夫士牧民者也牧知地之所在則<lb/>
<pb n="KR2k0045_WYG_123-47b"/>
彼不知者驅之爾然士學而不知知而不行行而不至<lb/>
則奈何先王於是乎有政矣夫政非為勸沮而已也然<lb/>
亦所以為勸沮故舉其學之成者以為卿大夫其次雖<lb/>
未成而不害其能至者以為士此舜所謂庸之者也若<lb/>
夫道隆而徳駿者又不止此雖天子北靣而問焉而與<lb/>
之迭為賔主此舜所謂承之者也蔽陷畔逃不可與有<lb/>
言則撻之以誨其過書之以識其惡待之以嵗月之久<lb/>
而終不化則放棄殺戮之刑隨其後此舜所謂威之者<lb/>
<pb n="KR2k0045_WYG_123-48a"/>
也盖其教法徳則異之以智仁聖義中和行則同之以<lb/>
孝友睦婣任䘏藝則盡之以禮樂射御書數淫言詖行<lb/>
詭怪之術不足以輔世則無所容乎其時而諸侯之所<lb/>
以教一皆聽於天子天子命之矣然後興學命之厯數<lb/>
所以時其遲速命之權量所以節其豐殺命不在是則<lb/>
上之人不以教而為學者不道也士之奔走揖譲酬酢<lb/>
笑語升降出入乎此則無非教者高可以至於命其下<lb/>
亦不失為人用其流及乎既衰矣尚可以鼓舞羣衆使<lb/>
<pb n="KR2k0045_WYG_123-48b"/>
有以異於後世之人故當是時婦人之所能言童子之<lb/>
所可知有後世老師宿儒之所惑而不悟者也武夫之<lb/>
所道鄙人之所守有後世豪傑名士之所憚而愧之者<lb/>
也堯舜三代從容無為同四海於一堂之上而流風餘<lb/>
俗詠歎之不息凡以此也周道㣲不幸而有秦君臣莫<lb/>
知屈已以學而樂於自用其所建立悖矣而惡夫非之<lb/>
者乃燒詩書殺學士埽除天下之庠序然後非之者愈<lb/>
多而終於不勝何哉先王之道徳出於性命之理而性<lb/>
<pb n="KR2k0045_WYG_123-49a"/>
命之理出於人心詩書能循而達之非能奪其所有而<lb/>
予之以其所無也經雖亡出於人心者猶在則亦安能<lb/>
使人舍己之昭昭而從我於聾昬哉然是心非特秦也<lb/>
當孔子時既有欲毁鄉校者矣盖上失其政人自為議<lb/>
不務出至善以勝之而患乎有為之難則是心非特秦<lb/>
也墨子區區不知失者在此而發尚同之論彼其為愚<lb/>
亦獨何異於秦嗚呼道之不一久矣揚子曰如將復駕<lb/>
其所説莫若使諸儒金口而木舌盖有意乎辟雍學校<lb/>
<pb n="KR2k0045_WYG_123-49b"/>
之事善乎其言雖孔子出必從之矣今天子以盛徳新<lb/>
即位庻幾能及此乎今之守吏實古之諸侯其異於古<lb/>
者不在乎施設之不專而在乎所受於朝廷未有先王<lb/>
之法度不在乎無所於教而在乎所以教未有以成士<lb/>
大夫仁義之材䖍雖地曠以逺得所以教則雖悍昬嚚<lb/>
凶抵禁觸法而不悔者亦將有以聰明其耳目而善其<lb/>
心又况乎學問之民故余為書二侯之績因道古今之<lb/>
變及所望乎上者使歸而刻石焉<lb/>
<pb n="KR2k0045_WYG_123-50a"/>
　　信州興造記<lb/>
晉陵張公治信之明年皇祐三年也姦彊怗柔隱詘發<lb/>
舒既政大行民以寧息夏六月乙亥大水公徙囚於高<lb/>
獄命百隸戒不共有常誅夜漏半水破城滅府寺苞民<lb/>
廬居公趨譙門坐其下敕吏士以桴収其鰥孤老癃與<lb/>
所徙之囚咸得不死丙子水降公從賔佐按行隠度符<lb/>
縣調富民水之所不至者夫錢户七百八十六収佛寺<lb/>
之積材一千一百三十有二不足則前此公所命富民<lb/>
<pb n="KR2k0045_WYG_123-50b"/>
出粟以賙貧民者三十三人自言曰食新矣賙可以已<lb/>
願輸粟直以佐材費七月甲午募人城水之所入垣羣<lb/>
府之缺考監軍之室立司理之獄營州之西北亢爽之<lb/>
墟以宅屯駐之師除其故營以時教士刺伐坐作之法<lb/>
故所無也作驛曰饒陽作宅曰廻車築二亭於南門之<lb/>
外左曰仁右曰智山水之所附也梁四十有二舟於兩<lb/>
亭之間以通車徒之道築一亭於州門之左曰宴月吉<lb/>
所以屬賔也凡為梁一為城垣九千尺為屋八以楹數<lb/>
<pb n="KR2k0045_WYG_123-51a"/>
之得五百五十二自七月九日卒九月七日為日五十<lb/>
二為夫一萬一千四百二十五中家以下見城郭室屋<lb/>
之完而不知材之所出見徒之合散而不見役使之及<lb/>
已凡故之所有必具其所無也廼今有之故其經費卒<lb/>
不出縣官之給公所以捄災補敗之政如此其賢於世<lb/>
吏逺矣今州縣之災相屬民未病災也且有治災之政<lb/>
出焉弛舍之不適裒取之不中元姦宿豪舞手以乘民<lb/>
而民始病病極矣吏乃始謷然自喜民相與誹且笑之<lb/>
<pb n="KR2k0045_WYG_123-51b"/>
而不知也吏而不知為政其重困民多如此此余所以<lb/>
哀民而閔吏之不學也由是而言則為公之民不幸而<lb/>
遇害災其亦庻乎無憾矣<lb/>
　　撫州通判㕔見山閣記<lb/>
通判撫州太常博士施侯為閣於其舍之西偏既成與<lb/>
客升以飲而為之名曰見山且言曰吾人脫於兵火洗<lb/>
沐仁聖之膏澤以休其父子者餘百年於今天子恭儉<lb/>
陂池苑囿臺榭之觀有堙毁而無改作其不欲有所騷<lb/>
<pb n="KR2k0045_WYG_123-52a"/>
動而思稱祖宗所以憫仁元元之意殊甚故人得私其<lb/>
智力以逐於利而窮其欲焉雖蠻貊湖海山谷之聚大<lb/>
農富工豪賈之家往往能廣其宫室高其樓觀以與通<lb/>
邑大都之有力者爭無窮之侈夫民之富溢矣吏獨不<lb/>
當因其有餘力者有以自娯樂稱上施耶又况撫之為<lb/>
州山耕而水蒔牧牛馬用虎豹為地千里而民之男女<lb/>
以萬數者五六十地大人衆如此而通判與之為父母<lb/>
則其人奚可不賢雖賢豈能無勞於為治獨無觀游食<lb/>
<pb n="KR2k0045_WYG_123-52b"/>
饗之地以休其暇日殆非先王使小人以力飬君子之<lb/>
意吾所以樂為之就此而㤀勞者非以為吾之不肖能<lb/>
長有此顧不如是不足以待後之賢者爾且夫人之慕<lb/>
於賢者為其所樂與天下之志同而不失然後能有餘<lb/>
以與民而使皆得其所願而世之説者曰召公為政於<lb/>
周方春舍於蔽芾之棠聽男女之訟焉而不敢自休息<lb/>
於宫恐民之從我者勤而害其田作之時盖其隠約窮<lb/>
苦而以自媚於民如此故其民愛思而詠歌之至於不<lb/>
<pb n="KR2k0045_WYG_123-53a"/>
忍伐其所舍之棠今甘棠之詩是也嗟乎此殆非召公<lb/>
之實事詩人之本㫖特墨子之餘言贅行吝細褊廹者<lb/>
之所好而吾之所不能為於是酒酣客皆歡相與從容<lb/>
譽施侯所為而稱其言之善又美大其閣而嘉其所以<lb/>
名之者曰閣之上流目而環之則邑屋草木川原阪隰<lb/>
之無蔽障者皆見施侯獨有見於山而以為之名何也<lb/>
豈以山之在吾左右前後若蟠若踞若伏若騖為獨能<lb/>
適吾目之所觀邪其亦吾心有得於是而樂之也施侯<lb/>
<pb n="KR2k0045_WYG_123-53b"/>
以客為知言而以書抵余曰吾所以為閣而名之者如<lb/>
此子其為我記之數辭不得止則又因吾叔父之命以<lb/>
取焉遂為之記以示後之賢者使知夫施侯之所以為<lb/>
閣而名之者其言如此<lb/>
　　李氏山房藏書記　　　　　　　蘇　軾<lb/>
象犀珠玉怪珍之物有恱於人之耳目而不適於用金<lb/>
石革木絲麻五榖六材有適於用而用之則敝取之則<lb/>
竭恱於人之耳目而適於用用之而不敝取之而不竭<lb/>
<pb n="KR2k0045_WYG_123-54a"/>
賢不肖之所得各因其才仁智之所見各隨其分才分<lb/>
不同而求無不獲者惟書乎自孔子聖人其學必始於<lb/>
觀書當是時惟周之柱下史聃為多書韓宣子適魯然<lb/>
後見易象與魯春秋季札聘於上國然後得聞詩之風<lb/>
雅頌而楚獨有左史倚相能讀三墳五典八索九丘士<lb/>
之生於是時得見六經者盖無幾其學可謂難矣而皆<lb/>
習於禮樂深於道徳非後世君子所及自秦漢以來作<lb/>
者益衆紙與字畫日趨於簡便而書益多士莫不有然<lb/>
<pb n="KR2k0045_WYG_123-54b"/>
學者益以茍簡何哉余猶及見老儒先生自言其少時<lb/>
欲求史記漢書而不可得幸而得之皆手自書日夜誦<lb/>
讀惟恐不及近嵗市人轉相摹刻諸子百家之書日傳<lb/>
萬紙學者之於書多且易致如此其文詞學術當倍蓰<lb/>
於昔人而後生科舉之士皆束書不觀遊談無根此又<lb/>
何也余友李公擇少時讀書於廬山五老峰下白石菴<lb/>
之僧舍公擇既去而山中之人思之指其所居為李氏<lb/>
山房藏書凡九千餘卷公擇既已涉其流探其源採剥<lb/>
<pb n="KR2k0045_WYG_123-55a"/>
其華實而咀嚼其膏味以為己有發於文詞見於行事<lb/>
以聞名於當世矣而書固自如也未甞少損將以遺來<lb/>
者供其無窮之求而各足其才分之所當得是以不藏<lb/>
於家而藏於其所故居之僧舍此仁者之心也余既衰<lb/>
且病無所用於世惟得數年之間盡讀其所未見之書<lb/>
而廬山固所願遊而不得者盖將老焉盡發公擇之藏<lb/>
拾其餘棄以自補庻有益乎公擇求余文以為記乃為<lb/>
一言使來者知昔之君子見書之難而今之學者有書<lb/>
<pb n="KR2k0045_WYG_123-55b"/>
而不讀為可惜也<lb/>
　　石鐘山記<lb/>
水經云彭蠡之口有石鐘山焉酈元以為下臨深潭微<lb/>
風鼓浪水石相搏聲如洪鐘是説也余甞疑之今以鐘<lb/>
磬置水中雖大風浪不能鳴也而况石乎至唐李渤始<lb/>
訪其遺踪得雙石於潭上扣而聆之南聲函胡北音清<lb/>
越枹止響騰餘韻徐歇自以為得之矣然是説也余尤<lb/>
疑之石之鏗然有聲者所在皆是也而此獨以鐘鳴何<lb/>
<pb n="KR2k0045_WYG_123-56a"/>
哉元豐七年六月丁丑余自齊安舟行適臨汝而長子<lb/>
邁將赴饒之徳興尉送之至湖口因得觀所謂石鐘者<lb/>
寺僧使小童持斧於亂石間擇其一二扣之硿硿焉余<lb/>
固笑而不信也至其夜月明獨與邁乘小舟至絶壁下<lb/>
大石側立千仞如猛獸竒鬼森然欲搏人而山上栖鶻<lb/>
聞人聲亦驚起磔磔雲霄間又有若老人欬且笑於山<lb/>
谷中者或曰此鸛鶴也余方心動欲還而大聲發於水<lb/>
上噌吰如鐘鼓不絶舟人大恐徐而察之則山下皆石<lb/>
<pb n="KR2k0045_WYG_123-56b"/>
穴罅不知其淺深微波入焉涵澹澎湃而為此也舟廻<lb/>
至兩山間將入港口有大石當中流可坐百人空中而<lb/>
多竅與風水相吞吐有窽坎鏜鞳之聲與向之噌吰者<lb/>
相應如樂作焉因笑謂邁曰汝識之乎噌吰者周景玉<lb/>
之無射也窽坎鏜鞳者魏獻子之歌鐘也古之人不余<lb/>
欺也事不目見耳聞而臆斷其有無可乎酈元之所見<lb/>
聞殆與余同而言之不詳士大夫終不肯以小舟夜泊<lb/>
絶壁之下故莫能知而漁工水師雖知而不能言此世<lb/>
<pb n="KR2k0045_WYG_123-57a"/>
所以不傳也而陋者乃以斧斤考撃而求之自以為得<lb/>
其實余是以記之盖歎酈元之簡而笑李渤之陋也<lb/>
　　南安軍學記<lb/>
古之為國者四井田也肉刑也封建也學校也今亡矣<lb/>
獨學校僅存耳古之為學者四其大者則取士論政而<lb/>
其小者則絃誦也今亡矣直誦而已舜之言曰庻頑䜛<lb/>
說若不在時侯以明之撻以記之書用識哉欲並生哉<lb/>
工以納言時而颺之格則承之庸之否則威之格之言<lb/>
<pb n="KR2k0045_WYG_123-57b"/>
改也論語曰有恥且格承之言薦也春秋傳曰奉承齊<lb/>
犧庻頑䜛說不率是教者舜皆有以待之夫化惡莫若<lb/>
進善故擇其可進者以射侯之禮舉之其不率教甚者<lb/>
則撻之小則書其罪以記之非疾之也欲與之並生而<lb/>
同憂樂也此士之有罪而未可終棄者故使樂工採其<lb/>
謳謡諷議之言而颺之以觀其心其改過者則薦之且<lb/>
用之其不悛者則威之屏之𤏡之寄之之類是也此舜<lb/>
之學政也射之中否何與於善惡而曰侯以明之何也<lb/>
<pb n="KR2k0045_WYG_123-58a"/>
曰射所以致衆而論士也衆一而後論定孔子射於矍<lb/>
相之圃盖觀者如堵使弟子揚觶而叙黜者三則僅有<lb/>
存者由此觀之以射致衆衆集而後論士盖所從來逺<lb/>
矣詩曰在泮獻囚又曰在泮獻馘禮曰受成於學鄭人<lb/>
游鄉校以議執政或謂子産毁鄉校何如子産曰不可<lb/>
善者吾行之不善者吾改之是吾師也孔子聞之謂子<lb/>
産仁人古之取士論政者必於學有學而不取士不論<lb/>
政猶無學也學莫盛於東漢士數萬人嘘枯吹生自三<lb/>
<pb n="KR2k0045_WYG_123-58b"/>
公九卿皆折節下之三府辟召常出其口其取士議政<lb/>
可謂近古然卒為黨錮之禍何也曰此王政也王者不<lb/>
作而士自以私意行之於下其禍敗固宜朝廷自慶厯<lb/>
熈寧紹聖以來三致意於學矣雖荒服郡縣必有學况<lb/>
南安西江之南境儒術之富與閩蜀等而太守朝奉郎<lb/>
曹侯登以治郡顯所至必建學故南安之學甲於江西<lb/>
侯仁人也而勇於義其建是學也以身任其責不擇劇<lb/>
易期於必成士以此感奮不勸而力費於官者為錢九<lb/>
<pb n="KR2k0045_WYG_123-59a"/>
萬三千而助者不貲為屋百二十間禮殿講堂視夫邦<lb/>
君之居凡學之用莫不嚴具又以其餘増置廪給食數<lb/>
百人始於紹聖二年之冬而成於四年之春學成而侯<lb/>
去今為潮州軾自海南還過南安見聞其事為詳士既<lb/>
徳侯不已乃具列本末贏糧而從軾者三百餘里願紀<lb/>
其實夫學王者事也故首以舜之學政告之然舜逺矣<lb/>
不可以庻幾有賢太守猶可以為鄭子産也學者勉之<lb/>
無愧於古人而已<lb/>
<pb n="KR2k0045_WYG_123-59b"/>
　　順濟廟石砮記<lb/>
建中靖國元年四月甲午軾自儋耳北歸艤舟吳城山<lb/>
順濟龍王祠下既進謁而還逍遥江上得古箭鏃槊鋒<lb/>
而劍脊其廉劌可愛而其質則石也曰異哉此孔子所<lb/>
謂楛矢石砮肅愼氏之物也何為而至此哉傳觀左右<lb/>
失手墜於江中乃禱神願探得之當藏之廟中為往來<lb/>
駭心動目詭異之觀既禱則使人没求之一探而獲謹<lb/>
按禹貢荆州貢礪砥砮丹及箘簵楛梁州貢璆鐡銀鏤<lb/>
<pb n="KR2k0045_WYG_123-60a"/>
砮磬則楛矢石砮自禹而來貢之矣然至春秋時隼集<lb/>
於陳庭楛矢貫之石砮長尺有咫時人莫能知而問於<lb/>
孔子孔子不近取之荆梁而逺取之肅愼則荆梁之不<lb/>
貢此久矣顔師古曰楛木堪為笴幽以北皆用之以此<lb/>
考之用楛為矢至唐猶然而用石為砮則自春秋以來<lb/>
莫識矣可不謂異物乎兊之戈和之弓垂之竹矢陳於<lb/>
路寢孔子履藏於武庫皆以古見寶此矢獨非寶乎順<lb/>
濟王威靈南放於洞庭北被於淮泗乃特為出此寶軾<lb/>
<pb n="KR2k0045_WYG_123-60b"/>
不敢私有而留之廟中與好古博雅君子共之以昭示<lb/>
王之神聖英烈不可不敬者如此<lb/>
　　上髙縣學記　　　　　　　　　蘇　轍<lb/>
古者以學為政擇其鄉閭之俊而納之膠庠示之以詩<lb/>
書禮樂揉而熟之既成使歸更相告語以及其父子兄<lb/>
弟故三代之間飬老饗賔聽訟受成獻馘無不由學習<lb/>
其耳目而和其志氣是以其政不煩其刑不瀆而民之<lb/>
化之也速然考其行事非獨於學然也郊社祖廟山川<lb/>
<pb n="KR2k0045_WYG_123-61a"/>
五祀凡禮樂之事皆所以為政而教民不犯者也故其<lb/>
稱曰政者君之所以藏身盖古之君子正顔色動容貎<lb/>
出辭氣從容禮樂之間未甞以力加其民民觀而化之<lb/>
以不逆其上其所以藏身之固如此至於後世不然廢<lb/>
禮而任法以鞭扑刀鋸力勝其下有一不順常以身較<lb/>
之民於是始悍然而不服而上之人親受其病而古之<lb/>
所以藏身之術亡矣子游為武城宰以絃歌為政曰吾<lb/>
聞之夫子君子學道則愛人小人學道則易使也夫使<lb/>
<pb n="KR2k0045_WYG_123-61b"/>
武城之人其君子愛人而不害其小人易使而不違則<lb/>
子游之政豈不綽然有餘裕哉上高筠之小邑介於山<lb/>
林之間民不知學而縣亦無學以詔民縣令李君懐道<lb/>
始至思所以導民乃謀建學宫縣人知其令之將教之<lb/>
也相帥出力以繕其事不逾年而學以具奠享有堂講<lb/>
勸有位退習有齋膳浴有舍邑人執經而至者數十百<lb/>
人於是李君之政不苛而民肅賦役獄訟不諉其務李<lb/>
君喜學之成而樂民之不犯知其為學之力也求記其<lb/>
<pb n="KR2k0045_WYG_123-62a"/>
事告後以不廢余亦嘉李君之為邑有古之道其所以<lb/>
得於民者非復世俗之吏也故為書其實且以志上高<lb/>
有學之始元豐五年三月二十日<lb/>
　　廬山棲賢寺新修僧堂記<lb/>
元豐三年余得罪遷髙安夏六月過廬山知其勝而不<lb/>
敢留留二日涉其山之陽入棲賢谷谷中多大石岌嶪<lb/>
相倚水行石間其聲如雷霆如千乘車行者震掉不能<lb/>
自持雖三峽之嶮不過也故其橋曰三峽渡橋而東依<lb/>
<pb n="KR2k0045_WYG_123-62b"/>
山循水水平如白練横觸巨石滙為大車輪流轉洶湧<lb/>
窮水之變院據其上流右倚石壁左俯流水石壁之趾<lb/>
僧堂在焉狂峰怪石翔舞於簷上杉松竹箭横生倒植<lb/>
葱蒨相糾每大風雨至堂中之人疑將壓焉問之習廬<lb/>
山者曰雖兹山之勝棲賢盖以一二數矣明年長老智<lb/>
遷使其徒惠遷謁余於高安曰吾僧堂自始建至今六<lb/>
十年矣瓦敗木朽無以待四方之客惠遷能以其勤力<lb/>
新之宏壯䆳密克復其舊願為文以志之余聞之求道<lb/>
<pb n="KR2k0045_WYG_123-63a"/>
者非有飲食衣服居處之求然使其飲食得充衣服得<lb/>
完居處得安於以求道而無外擾則其為道也輕此古<lb/>
之達者所以必因山林築室廬蓄蔬米以待四方之遊<lb/>
者而二遷之所以寘力而不懈也夫士居於塵垢之中<lb/>
紛紜之變日遘於前而中心未始一日㤀道况乎深山<lb/>
之崖野水之垠有堂以居有食以飽是非榮辱不接於<lb/>
心耳而忽焉不省也哉孔子曰朝聞道夕死可矣今夫<lb/>
騁騖乎俗學而不聞大道雖勤勞没齒余知其無以死<lb/>
<pb n="KR2k0045_WYG_123-63b"/>
也茍一日聞道雖即死無餘事矣故余因二遷之意而<lb/>
以告其來者夫豈無人乎哉<lb/>
　　東軒記<lb/>
余既以罪謫監筠州鹽酒税未至大雨筠水泛溢蔑南<lb/>
市登北岸敗刺史府門鹽酒税治舍俯江之漘水患尤<lb/>
甚既至敝不可處乃告於郡假部使者府以居郡憐其<lb/>
無歸也許之嵗十二月乃克支其敧斜補其圮缺闢聽<lb/>
事堂之東為軒種杉二本竹百箇以為宴休之所然鹽<lb/>
<pb n="KR2k0045_WYG_123-64a"/>
酒稅舊以三吏共事余至其二人者適皆罷去事委於<lb/>
一晝則坐市區鬻鹽沽酒稅豚魚與市人爭尋尺以自<lb/>
効莫歸筋力疲廢輒昏然就睡不知夜之既旦旦則復<lb/>
出營職終不能安於所謂東軒者毎旦莫出其旁顧之<lb/>
未甞不啞然笑也余昔少年讀書竊甞怪顔子以簞食<lb/>
瓢飲居於陋巷人不堪其憂顔子不改其樂私以為雖<lb/>
不欲仕然抱闗撃柝尚可自飬而不害於學何至困辱<lb/>
貧窶自苦如此及來筠州勤勞鹽米之間無一日之休<lb/>
<pb n="KR2k0045_WYG_123-64b"/>
雖欲棄塵垢解覊縶自放於道徳之塲而事每刧而留<lb/>
之然後知顔子之所以甘心貧賤不肯求升斗之禄以<lb/>
自給者良以其害於學故也嗟夫士方其未聞大道沉<lb/>
酣勢利以玉帛子女自厚自以為樂矣及其循理以求<lb/>
通落其華而収其實從容自得不知夫天地之為大與<lb/>
生死之為變而况其下者乎故其樂也足以易窮餓而<lb/>
不怨雖南靣之王不能加之盖非有徳不能任也余方<lb/>
區區欲磨洗濁汙睎聖賢之萬一自視缺然而欲庻幾<lb/>
<pb n="KR2k0045_WYG_123-65a"/>
顔氏之樂宜其不可得哉若夫孔子周行天下甞為魯<lb/>
司㓂下為乘田委吏惟其所遇無所不可彼盖達者之<lb/>
事而非學者之所望也余既以譴來此雖知桎梏之害<lb/>
而勢不得去獨幸嵗月之久世或哀而憐之使得歸休<lb/>
田里治先人之敝廬為環堵之室而居之然後追求顔<lb/>
氏之樂懐思東軒優游以㤀其老然而非所敢望也<lb/>
　　南康直節堂記<lb/>
南康太守㕔事之東有堂曰直節朝請大夫徐君望聖<lb/>
<pb n="KR2k0045_WYG_123-65b"/>
之所作也庭有八杉長短巨細若一直如引䋲高三尋<lb/>
而後枝葉附之岌然如揭太常之旂如建承露之莖凛<lb/>
然如公卿大夫髙冠長劍立於王庭有不可犯之色堂<lb/>
始為軍六曹吏所居杉之隂府史之所蹲伏而簿書之<lb/>
所填委莫知貴也君見而憐之作堂而以直節命焉夫<lb/>
物之生未有不直者也不幸而風雨撓之巖石軋之然<lb/>
後委曲隨物不能自保雖竹箭之良松柏之堅皆不免<lb/>
於此惟杉能遂其性不扶而直其生能傲冰雪而死能<lb/>
<pb n="KR2k0045_WYG_123-66a"/>
利棟宇者與竹柏同而以直過之求之於人盖所謂不<lb/>
待文王而興者耶徐君温良汎愛所居以循吏稱不為<lb/>
皦察之政而行不失於直觀其所説而其為人可得也<lb/>
詩曰惟其有之是以似之堂成君以客飲於堂上客醉<lb/>
而歌曰吾欲為曲為曲必屈曲可為乎吾欲為直為直<lb/>
必折直可為乎有如此杉特立不倚散柯布葉安而不<lb/>
危乎清風吹衣飛雪滿庭顔色不變君來燕喜乎封殖<lb/>
灌溉翦伐不至杉不自知而人是依乎廬山之民升堂<lb/>
<pb n="KR2k0045_WYG_123-66b"/>
見杉懐思其人其無己乎<lb/>
　　洪州府治中門記　　　　　　　楊　傑<lb/>
今天子即位元年春三月己巳洪州初以州名表其門<lb/>
何以書重正名也豫章之水源於䖍化㑹貢水而為贑<lb/>
東北至於洪崖之陽漢置郡曰豫章因水名也隋易郡<lb/>
曰洪州因山名也唐治軍建節曰鎭南制逺俗也偽唐<lb/>
僭稱南都避中原而北遷也宋朝削平僭偽聲教被於<lb/>
四海州名從隋仍舊貫也鎮名從唐存武畧也鎮名則<lb/>
<pb n="KR2k0045_WYG_123-67a"/>
有節度使以領之州名則有觀察團練刺史以鎮之是<lb/>
二者之名不可闕其一也而鎮南之名固已表於府門<lb/>
矣惟州名則闕然未之表也兵部施公出守是邦以徳<lb/>
義鎮俗事為有本乃命以州名表於中門表之所以正<lb/>
名也正名不可不書故書之<lb/>
　<lb/>
　<lb/>
　<lb/>
<pb n="KR2k0045_WYG_123-67b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江西通志卷一百二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷三十</head> <lb/>
    <p>
<pb n="KR2k0045_WYG_030-1a"/>
欽定四庫全書<lb/>
　江西通志卷三十<lb/>
　　武事<hi>二</hi>
唐<lb/>
髙祖武德四年<hi>戊寅</hi>冬十月蕭銑江州總管蓋彦舉以五<lb/>
州降<hi>豫章書</hi>
　唐書蕭銑傳云偽江州將蓋彦舉以城降趙郡王孝<lb/>
　恭李靖直逼其都<lb/>
<pb n="KR2k0045_WYG_030-1b"/>
五年<hi>己夘</hi>冬十月楚王林士宏卒其衆遂散<hi>通鑑綱目</hi>
　林士宏傳云士宏弟鄱陽王藥師以兵二萬圍循州<lb/>
　總管王世略破斬之士宏請降王戎<hi>士宏黨</hi>亦獻南昌<lb/>
　地詔戎為南昌州總管士宏復遁保安城山袁人相<lb/>
　聚應之為張善安所察以兵赴討㑹士宏死黨乃<lb/>
　太平寰宇記云平林士宏改洪州總管為都督領洪<lb/>
　吉䖍饒撫南平六州<lb/>
六年<hi>庚辰</hi>春三月唐前洪州總管張善安反冬十二月唐<lb/>
<pb n="KR2k0045_WYG_030-2a"/>
　安撫使李大亮討張善安執之<hi>同上</hi>
　張善安傳云善安掠孫州<hi>武徳五年以洪州南昌縣置孫州</hi>執總管<lb/>
　王戎㑹李大亮兵至為開曉禍福答曰善安初不反<lb/>
　為部下詿誤降易耳恐不免奈何大亮曰總管定降<lb/>
　吾固不疑因獨入其陣與善安握手語乃大喜將數<lb/>
　十騎詣大亮營大亮引入命壯士執之騎皆驚引去<lb/>
　悉兵來戰大亮諭以善安自歸無庸鬭其黨罵曰總<lb/>
　管賣我遂潰送善安京師稱不與輔公祏謀赦之公<lb/>
<pb n="KR2k0045_WYG_030-2b"/>
　祏破得其書遂伏誅<lb/>
太宗貞觀十八年<hi>甲辰</hi>秋七月上將征髙麗勅將作大監<lb/>
　閻立徳等詣洪饒江三州造船四百艘以載軍糧<hi>豫</hi>
　<hi>章書</hi>
二十二年<hi>戊申</hi>秋八月命洪州造海船及䨇舫<hi>同上</hi>
髙宗龍朔二年<hi>壬戌</hi>滕王元嬰為洪州都督<hi>同上</hi>
　按涂廙豫章記滕王元嬰除洪州在顯慶元年非龍<lb/>
　　朔也<lb/>
<pb n="KR2k0045_WYG_030-3a"/>
中宗嗣聖六年<hi>己丑武后永昌元年</hi>夏四月太后殺鄱陽公諲等<lb/>
　十二人<hi>通鑑綱目</hi>
　豫章書云諲謀迎中宗於廬陵故誅<lb/>
　　按綱目嗣聖二年三月中宗已從廬陵遷房州<lb/>
眀皇開元十五年<hi>丁夘</hi>張九齡為洪州都督<hi>豫章書</hi>
肅宗至徳二載<hi>丁酉</hi>春二月江南採訪使李成式討永王<lb/>
　璘璘敗走死<hi>通鑑綱目</hi>
　永王璘傳云璘領山南江西嶺南黔中四道節度使<lb/>
<pb n="KR2k0045_WYG_030-3b"/>
　<hi>至徳元載分江南西道領豫章諸郡</hi>其子襄城王偒剛鷙有勇樂於倡<lb/>
　亂勸璘取金陵即引舟師東下㑹有㫖降璘庶人諸<lb/>
　將遂割臂反盟渾惟明奔江寧馮季康奔白沙季廣<lb/>
　琛兵六千亦遁成式遂進射偒中肩軍潰璘與髙仙<lb/>
　琦奔鄱陽司馬陶備閉城璘怒焚城門以入収其庫<lb/>
　兵掠餘干將走嶺表江西採訪皇甫侁兵追擊之戰<lb/>
　大庾嶺璘中矢被執侁殺之偒為亂兵所害仙琦逃<lb/>
　去<lb/>
<pb n="KR2k0045_WYG_030-4a"/>
乾元元年<hi>戊戌</hi>冬十二月户部尚書李峘都統淮南江東<lb/>
　江西節度使<hi>豫章書</hi>
上元元年<hi>庚子</hi>冬十一月江淮都督劉展反<hi>通鑑綱目</hi>
　豫章書云冬十一月劉展都統淮南江西浙西節度<lb/>
　使詔舊都統李峘圖展展反峘奔洪州展遣其將傅<lb/>
　子昻屯南陵將下江州徇江西眀年正月展伏誅又<lb/>
　辯劉展亂紀云淮南東道浙江西道凡二十二州置<lb/>
　都統節度下稱以展為都統江南淮南節度使下又<lb/>
<pb n="KR2k0045_WYG_030-4b"/>
　稱三道皆發吏申圖籍按舊李峘傳峘都統淮南江<lb/>
　南江西節度使展既代峘其所統亦三道耳淮南者<lb/>
　東道揚楚滁和舒廬濠壽八州也江南者昇潤常蘓<lb/>
　杭湖睦七州也江西者洪䖍江吉袁撫信七州也<hi>信州</hi>
　<hi>於乾元元年置</hi>凡二十二州亂紀誤以二為三又脫江南西<lb/>
　道字耳<lb/>
寳應元年<hi>壬寅</hi>秋九月台州賊袁晁䧟信州<hi>豫章書</hi>
　綱目云代宗廣徳元年李光弼部將張伯儀討平袁<lb/>
<pb n="KR2k0045_WYG_030-5a"/>
　晁<lb/>
代宗大歴八年<hi>癸丑</hi>秋九月嶺南將哥舒晃殺節度使吕<lb/>
　崇賁詔江西觀察使路嗣恭兼領南節度使討之<hi>唐書</hi>
德宗建中三年<hi>壬戌</hi>冬十月以曹王皋為江西節度使<hi>通鑑</hi>
　<hi>綱目</hi>
　曹王皋傳云至豫章大令將吏曰有功未申與懐器<lb/>
　謀不發者皆自言得禆校伊慎李伯潛劉旻悉補大<lb/>
　將擢王諤為中軍以馬彞許孟容為幕府治戰艦裒<lb/>
<pb n="KR2k0045_WYG_030-5b"/>
　兵二萬以士二千五百委慎等教之自將五百人教<lb/>
　以秦兵團力法聫其賞罰弛張如一乃約以五百人<lb/>
　擊慎卒二千五百莫能當其鋒即盡以教之初慎嘗<lb/>
　從李希烈平襄州至是希烈懼為皋用即反間徳宗<lb/>
　信之將誅慎皋請赦之㑹與賊夾江陣皋勉慎立功<lb/>
　以所乘馬及器鎧賜之使將先鋒斬賊數百級乃免<lb/>
　　按伊慎所斬之賊即李希烈部將韓霜露之兵豫<lb/>
　　章書以為江中羣盜者誤<lb/>
<pb n="KR2k0045_WYG_030-6a"/>
憲宗元和二年<hi>丁亥</hi>冬十月削李錡官爵屬籍徴江西兵<lb/>
　出信州討之<hi>豫章書</hi>
　　按李錡之反豫章書誤入元年今從唐書帝紀改<lb/>
　　正<lb/>
宣宗大中十二年<hi>戊寅</hi>夏六月江西軍亂逐觀察使鄭憲<lb/>
　冬十月以韋<graphic n="KR2586" url="https://raw.githubusercontent.com/kanripo/KR-Gaiji/master/images/KR2586.png" mimeType="image/png"/>為江西觀察使討亂軍平之<hi>通鑑綱目</hi>
　豫章書云江西都將毛鶴叛逐觀察使鄭憲詔以光<lb/>
　禄卿韋<graphic n="KR2586" url="https://raw.githubusercontent.com/kanripo/KR-Gaiji/master/images/KR2586.png" mimeType="image/png"/>為江西觀察使<hi>
                        <graphic n="KR2586" url="https://raw.githubusercontent.com/kanripo/KR-Gaiji/master/images/KR2586.png" mimeType="image/png"/>父丹有惠政於江西</hi>發鄰道兵討<lb/>
<pb n="KR2k0045_WYG_030-6b"/>
　毛鶴<graphic n="KR2586" url="https://raw.githubusercontent.com/kanripo/KR-Gaiji/master/images/KR2586.png" mimeType="image/png"/>過襄州徐商遣都將韓季友帥捕盜將從行<lb/>
　<graphic n="KR2586" url="https://raw.githubusercontent.com/kanripo/KR-Gaiji/master/images/KR2586.png" mimeType="image/png"/>至江州季友請自間道陸行比眀至洪州即日討<lb/>
　平之<graphic n="KR2586" url="https://raw.githubusercontent.com/kanripo/KR-Gaiji/master/images/KR2586.png" mimeType="image/png"/>奏留捕盜將二百人於江西以季友為都虞<lb/>
　侯<lb/>
懿宗咸通六年<hi>乙酉</hi>夏五月置鎮南軍於洪州<hi>豫章書</hi>
　楊收傳云自大中以來南蠻火邕州掠交趾調人往<lb/>
　戍死者十七收議募豫章士三萬置鎮南軍以拒蠻<lb/>
　又峙食汎舟以餉南海<lb/>
<pb n="KR2k0045_WYG_030-7a"/>
僖宗乾符四年<hi>丁酉</hi>四月江西賊栁彦璋陷江州執其刺<lb/>
　史陶祥髙安制置使鍾傳陷撫州十二月江州刺史<lb/>
　劉秉仁及栁彦璋戰敗之<hi>帝紀</hi>
　豫章書云栁彦璋襲陷江州使陶祥上表彦璋亦自<lb/>
　附降狀勅以彦璋為右監門將軍令散衆赴京師以<lb/>
　左武衛將軍劉秉仁為江州刺史彦璋不從以戰艘<lb/>
　百餘立水寨於湓江剽掠如故秉仁乘驛之官單舟<lb/>
　入水寨賊出不意即迎拜秉仁斬彦璋散其衆<lb/>
<pb n="KR2k0045_WYG_030-7b"/>
　鍾傳傳云王仙芝猖狂江南大亂衆推傳為長乃鳩<lb/>
　夷獠依山為壁至萬人自稱髙安鎮撫使仙芝遣栁<lb/>
　彦璋掠撫州不能守傳入據之言諸朝詔即拜刺史<lb/>
五年<hi>戊戌</hi>春二月王仙芝餘黨陷洪州黄巢陷䖍吉饒信<lb/>
　等州<hi>通鑑綱目</hi>
　唐紀云二月王仙芝伏誅其將王重隠陷饒州刺史<lb/>
　顔標死之江西賊徐唐莒陷洪州四月饒州將彭令<lb/>
　璋克饒州自稱刺史徐唐莒伏誅<lb/>
<pb n="KR2k0045_WYG_030-8a"/>
　黄巢傳云宋威斬仙芝傳首尚讓率潰衆歸巢推為<lb/>
　王號衝天大將軍建元王霸驅河南山南民十餘萬<lb/>
　掠淮南詔以曽元裕為招討使更拜張自勉北面行<lb/>
　營招討使時巢兵在江西者為髙駢所破詣天平軍<lb/>
　乞降即叛去轉宼浙東駢遣將張潾梁纘攻破之復<lb/>
　踰江西破䖍吉饒信等州刋山開道七百里直趨劍<lb/>
　州<lb/>
六年<hi>己亥</hi>冬十月江西招討使曹全晸與山南東道節度<lb/>
<pb n="KR2k0045_WYG_030-8b"/>
　使劉巨容合兵破黄巢於荆門全晸代還賊勢復振<lb/>
　陷鄂州掠饒信等十五州衆至二十萬<hi>同上</hi>
廣眀元年<hi>庚子</hi>正月淮南將張潾及黄巢戰於大雲倉敗<lb/>
　之四年潾克饒州五月潾及巢戰於信州死之<hi>帝紀</hi>
　豫章書云張潾渡江撃賊帥王重霸降之屢破黄巢<lb/>
　軍巢退保饒州别將常宏以其衆數萬降潾攻饒州<lb/>
　克之巢走屯信州遇疾疫卒徒多死潾急撃之巢以<lb/>
　金㗖潾且致書請降於髙駢求保奏駢欲誘致之許<lb/>
<pb n="KR2k0045_WYG_030-9a"/>
　為求節鉞時昭義感化義武等軍皆至淮南駢恐分<lb/>
　其功乃奏賊不日當平不煩諸道兵請悉遣歸賊詗<lb/>
　知諸道兵已北渡淮乃告絶於駢且請戰駢怒令潾<lb/>
　撃之兵敗潾死巢勢復振<lb/>
中和二年<hi>壬寅</hi>秋七月以鍾傳為江西觀察使<lb/>
　豫章書云鍾傳逐江西觀察使髙茂卿據洪州朝廷<lb/>
　以傳為江西觀察使從髙駢之請也傳既去撫州南<lb/>
　城人危全諷復據之又遣其弟仔昌據信州<lb/>
<pb n="KR2k0045_WYG_030-9b"/>
光啟元年<hi>乙巳</hi>正月南康賊盧光稠陷䖍州<hi>帝紀</hi>
　豫章書云盧光稠陷䖍州自稱刺史以其里人譚全<lb/>
　播為謀主考異云歐陽修五代史曰盧光稠譚全播<lb/>
　皆南康人光稠狀貌雄偉無他材能全播勇敢有識<lb/>
　略然全播常竒光稠為人唐末羣盜起全播聚衆立<lb/>
　光稠為帥是時王潮攻陷嶺南全播攻潮取其䖍韶<lb/>
　二州十國紀年曰全播推光稠為之謀主所向克捷<lb/>
　光啓初據䖍州光稠自稱刺史天復中陷韶州使其<lb/>
<pb n="KR2k0045_WYG_030-10a"/>
　子延昌守之按新紀云光啓元年正月光稠陷䖍州<lb/>
　天復二年陷韶州五代史以為同時取䖍韶二州誤<lb/>
　也今從新紀<lb/>
　綱目云光啟元年正月詔招撫秦宗權責租賦於光<lb/>
　州王緒不能給宗權發兵撃之緒懼悉舉光壽二州<lb/>
　兵五千人渡江轉掠江洪䖍州陷汀漳前鋒將擒緒<lb/>
　而奉王潮<lb/>
昭宗景福元年<hi>壬子</hi>夏六月劉建鋒馬殷收餘衆走洪州<lb/>
<pb n="KR2k0045_WYG_030-10b"/>
　<hi>通鑑綱目</hi>
　劉建鋒傳云孫孺之敗建鋒殷收散卒轉寇江西有<lb/>
　衆七千推建鋒為主殷為前鋒張佶為謀主掠洪䖍<lb/>
　數州衆遂十餘萬<lb/>
乾寧四年<hi>丁巳</hi>秋八月鍾傳進逼吉州刺史周琲奔襄陽<lb/>
　<hi>豫章書</hi>
天復元年<hi>辛酉</hi>冬十二月江西節度使鍾傳取撫州<hi>通鑑綱目</hi>
　鍾傳傳云傳率兵圍撫州天火其城士民讙驚諸將<lb/>
<pb n="KR2k0045_WYG_030-11a"/>
　請急攻之傳曰乘人之險不可乃祝曰全諷之罪無<lb/>
　為害民火即止全諷聞之謝罪聽命以女女傳子匡<lb/>
　時傳以匡時為袁州刺史撃馬殷又以彭玗為吉州<lb/>
　刺史玗徤將也傳倚以為重<lb/>
昭宣帝天祐<hi>昭宗舊號</hi>三年<hi>丙寅</hi>夏四月鎮南節度使鍾傳卒<lb/>
　子匡時為留後秋九月楊渥<hi>行宻子</hi>取洪州<hi>同上</hi>
　鍾傳傳云天祐三年傳卒匡時自立為節度觀察留<lb/>
　後次子匡範<hi>實録作延圭十國紀年作延規</hi>為江州刺史怨兄立挈<lb/>
<pb n="KR2k0045_WYG_030-11b"/>
　江州附淮南因言兄結汴人圖揚州渥使秦裴攻匡<lb/>
　時圍洪州匡時城守不出凡三月城陷淮軍大掠三<lb/>
　日止執匡時及司馬陳象歸揚州渥切責匡時頓首<lb/>
　請死渥哀赦之斬象於市彭玗既失援厚結馬殷且<lb/>
　觀虛實使者還曰殷將校輯睦未可圖也遂歸欵<lb/>
　豫章書云七月秦裴至洪州軍於蓼州諸將請阻水<lb/>
　立寨裴不從匡時遣其將劉楚據之諸將以咎裴裴<lb/>
　曰匡時驍將獨楚耳若帥衆守城不可猝拔吾故以<lb/>
<pb n="KR2k0045_WYG_030-12a"/>
　要害誘致之未幾破寨執楚遂圍洪州饒州刺史唐<lb/>
　寳請降九月裴拔洪州俘匡時等五千人以歸楊渥<lb/>
　自兼鎮南節度使以裴為洪州制置使<lb/>
四年<hi>丁夘四月梁代唐</hi>春正月黒雲都指揮使吕師周將兵屯<lb/>
　上髙遂出奔於湖南夏五月楚王殷遣兵㑹吉州刺<lb/>
　史彭玗攻洪州不克冬十二月遣兵攻信州刺史危<lb/>
　仔倡乞師於吳越<hi>十國春秋吳世家</hi>
　　按路振九國志謂師周為行密所疑奔湖南實則<lb/>
<pb n="KR2k0045_WYG_030-12b"/>
　　疑之者乃楊渥非行密也<lb/>
　豫章書云張顥徐温使三將<hi>朱思勍范遇陳璠</hi>從秦裴撃江<lb/>
　西因戍洪州誣以謀叛命别將陳祐往誅之祐間道<lb/>
　兼行六日至洪州微服懐短兵徑入秦裴帳中裴大<lb/>
　驚祐告之故乃召思勍等飲酒祐數以罪執斬之<lb/>
　　按歐陽史謂顥温誅陳璠等即在楊渥庭中實則<lb/>
　　璠等死於洪州非廣陵也今從十國紀年及十國<lb/>
　　春秋<lb/>
<pb n="KR2k0045_WYG_030-13a"/>
五代<lb/>
唐天祐六年<hi>己巳唐亡於四年晉岐淮南猶稱唐天祐六年乃梁之開平三年也</hi>秋七月<lb/>
　淮南盡取江西地<hi>通鑑綱目</hi>
　豫章書云六月危全諷自稱鎮南節度使攻洪州楚<lb/>
　馬殷遣指揮使苑玫㑹袁州刺史彭彦章圍高安七<lb/>
　月淮南遣招討使周本撃全諷全諷於象牙潭營栅<lb/>
　臨溪亘數十里本隔溪布陣先使羸兵嘗敵全諷兵<lb/>
　涉溪追之本乘其半濟縱兵撃之全諷兵大潰溺水<lb/>
<pb n="KR2k0045_WYG_030-13b"/>
　死者甚衆本分兵斷其歸路擒全諷及將士五千人<lb/>
　乘勝克袁州執刺史彭彦章進攻吉州歙州刺史陶<lb/>
　雅使其子敬昭及都指揮使徐章將兵襲饒信信州<lb/>
　刺史危仔倡請降饒州刺史唐寳棄城走行營都指<lb/>
　揮使米至誠都尉吕師造等敗苑玫於上髙吉州刺<lb/>
　史彭玗帥衆數千奔楚淮南以左先鋒指揮使張景<lb/>
　思知信州遣行營都虞侯骨言將兵五千送之危仔<lb/>
　倡聞兵至奔吳越八月䖍州刺史盧光稠以州附於<lb/>
<pb n="KR2k0045_WYG_030-14a"/>
　淮南於是江西之地盡入楊氏光稠亦遣使附梁<lb/>
七年<hi>庚午晉岐吳稱唐天祐梁開平四年</hi>春二月岐王承制加楊隆演嗣<lb/>
　吳王<hi>同上</hi>
　十國春秋云萬全感自岐歸岐王承制加王兼中書<lb/>
　令嗣吳王六月水軍指揮使敖駢圍彭瑊<hi>玗弟</hi>於赤石<lb/>
　楚兵救瑊鹵駢去冬十二月䖍州刺史盧光稠有疾<lb/>
　以位傳譚全播全播不受光稠卒其子延昌來奔喪<lb/>
　全播立而事之王遣使拜延昌䖍州刺史延昌受之<lb/>
<pb n="KR2k0045_WYG_030-14b"/>
　復因楚通梁曰我受淮南官以緩其謀耳終當為朝<lb/>
　廷經畧江西梁以延昌為鎮南留後是冬淮南節度<lb/>
　判官嚴可求請置制置使於新淦縣遣兵戍之以圖<lb/>
　䖍州毎更番輙潛益其兵䖍人不覺也<lb/>
八年<hi>辛未晉岐吳稱唐天祐梁乾化元年</hi>冬十二月百勝軍指揮使黎球<lb/>
　<hi>五代史作求</hi>殺盧延昌而代之梁以球為䖍州防禦使球<lb/>
　卒牙將李彦圖代知州事<hi>十國春秋</hi>
　五代史譚全播傳云乾化元年拜求防禦使求暴病<lb/>
<pb n="KR2k0045_WYG_030-15a"/>
　死其將李彦圖自立全播益懼遂稱疾焉杜門自絶<lb/>
　彦圖死州人相率詣全播第叩門請之全播乃起遣<lb/>
　使請命於梁拜防禦使<lb/>
　豫章書云吳淮南節度副使陳璋等進攻荆南髙季<lb/>
　昌遣其將倪可福拒之吳恐楚人救荆南遣撫州刺<lb/>
　史劉信帥江撫袁吉信五州兵屯吉州為璋聲援<lb/>
十一年<hi>甲戌晉岐吳稱唐天祐梁乾化四年</hi>夏四月吳袁州刺史劉崇景<lb/>
　叛附於楚楚將許貞帥萬人援之五月吳都指揮使<lb/>
<pb n="KR2k0045_WYG_030-15b"/>
　柴再用米志誠與劉崇景許貞戰於萬勝岡大破之<lb/>
　<hi>豫章書</hi>
　劉威傳云子崇景官袁州刺史叛附於楚為柴再用<lb/>
　所破棄袁州遁去<lb/>
十四年<hi>丁丑晉岐吳稱唐天祐梁貞眀三年</hi>春三月楚馬存寇上高<hi>十國春秋</hi>
十五年<hi>戊寅晉岐吳稱唐天祐梁貞眀四年</hi>冬十一月吳取䖍州<hi>通鑑綱目</hi>
　十國春秋云正月以右都押牙王祺為行營都指揮<lb/>
　使將洪撫袁吉之兵撃譚全播於䖍州嚴可求以厚<lb/>
<pb n="KR2k0045_WYG_030-16a"/>
　利募贑石水工吳兵奄至城下䖍人始知之<hi>熟於水道故舟</hi>
　<hi>行無碍</hi>七月軍中大疫王祺病以鎮南節度使劉信為<lb/>
　䖍州行營招討使全播乞師鄰境吳越閩楚皆出師<lb/>
　救之楚將張可求將萬人屯古亭閩兵屯雩都吳越<lb/>
　錢傳球帥兵二萬圍信州信州兵才數百逆戰不利<lb/>
　刺史周本開門宴飲飛矢雨集安坐不動吳越疑有<lb/>
　伏兵解圍去八月劉信遣其將張宣夜襲楚兵與張<lb/>
　可求戰於古亭大破之又遣梁詮等撃吳越及閩兵<lb/>
<pb n="KR2k0045_WYG_030-16b"/>
　二國聞楚兵敗引去九月信攻䖍州不克取質而還<lb/>
　徐温怒益兵使更攻之十一月信還撃䖍州先鋒始<lb/>
　至䖍兵皆潰遂拔䖍州追執全播於雩都以全播為<lb/>
　右威衛將軍領百勝軍節度使<lb/>
十六年<hi>己夘晉岐稱唐天祐梁貞眀五年吳武義元年</hi>夏四月吳王隆演建國<lb/>
　改元冬十二月吳團結民兵<hi>通鑑綱目</hi>
　十國春秋云以徐知誥為左僕射参政事兼知内外<lb/>
　諸軍事仍領江州團鍊使五月荆南為楚人所攻乞<lb/>
<pb n="KR2k0045_WYG_030-17a"/>
　援遣鎮南節度使劉信等率洪吉撫信步兵自瀏陽趣<lb/>
　潭州使李簡等統水軍攻楚<lb/>
十八年<hi>辛巳晉岐稱唐天祐梁龍徳元年吳楊漙順義元年</hi>冬十月加徐知誥同<lb/>
　平章事領江州觀察使尋以江州為奉化軍以知誥<lb/>
　領節度使<lb/>
後唐眀宗天成二年<hi>丁亥呉乾貞元年</hi>冬十一月吳王楊漙稱<lb/>
　帝<hi>通鑑綱目</hi>
長興四年<hi>癸巳吳太和五年</hi>冬十一月吳信州刺史蔣延徽引<lb/>
<pb n="KR2k0045_WYG_030-17b"/>
　兵攻建州<hi>同上</hi>
　十國春秋云秋七月閩建州土豪吳光帥衆來奔且<lb/>
　請兵冬十一月信州刺史蔣延徽擅引兵㑹吳光攻<lb/>
　建州<lb/>
　　按豫章書誤載乾貞五年據五代史十國春秋吳<lb/>
　　楊漙乾貞二年後即改元太和無乾貞五年也<lb/>
後晉髙祖天福二年<hi>丁酉南唐昇元元年</hi>秋七月吳徐誥稱帝國<lb/>
　號唐奉吳主為讓皇<hi>同上</hi>
<pb n="KR2k0045_WYG_030-18a"/>
七年<hi>壬寅南唐昇元六年</hi>夏五月唐以宋齊邱為鎮南節度使<hi>同上</hi>
八年<hi>癸夘南唐保大元年</hi>冬十月張遇賢侵唐境唐遣兵擒斬之<lb/>
　<hi>同上</hi>
　馬令南唐書云妖賊張遇賢<hi>循州盜</hi>聚衆十餘萬陷䖍<lb/>
　州諸縣䖍州城守遇賢據白雲洞命洪州營屯都虞<lb/>
　侯嚴思禮<hi>一作嚴恩</hi>通事舎人邉鎬討賊擒遇賢及賊副<lb/>
　黄伯雄謀主僧曹景全斬於建康市<lb/>
　陸游南唐書云䖍有書生白昌裕沈密有謀邊鎬引<lb/>
<pb n="KR2k0045_WYG_030-18b"/>
　與定計刋木開道襲白雲洞㑹遇賢所事神棄去不<lb/>
　復降語賊衆遂潰其裨將李台執之以降<lb/>
齊王開運元年<hi>甲辰南唐保大二年</hi>冬十二月唐以查文徽為江<lb/>
　西安撫使<hi>豫章書</hi>
　十國春秋云樞密使查文徽請伐殷詔以文徽為江<lb/>
　西安撫使俾覘建州文徽固請濟師乃以邊鎬為行<lb/>
　營招討諸軍都虞侯共攻殷敗績於蓋竹眀年七月<lb/>
　邊鎬拔鐔州八月執其主王延政歸<lb/>
<pb n="KR2k0045_WYG_030-19a"/>
三年<hi>丙午南唐保大四年</hi>秋八月陳覺擅發撫信州兵趨福州<hi>十國</hi>
　<hi>春秋</hi>
後漢隱帝乾祐三年<hi>庚戌仍髙祖號南唐保大八年</hi>冬十一月邊鎬統<lb/>
　信州屯兵以覘楚<hi>南唐書</hi>
後周太祖廣順元年<hi>辛亥南唐保大九年</hi>秋九月命邊鎬出萍鄉<lb/>
　以討楚亂<hi>十國春秋</hi>
　南唐書云邊鎬以信州屯兵出宜春討長沙破其軍<lb/>
　於龍囘闗徐威等以希崇降希萼亦送欵於鎬鎬盡<lb/>
<pb n="KR2k0045_WYG_030-19b"/>
　遷馬氏之族於金陵以希萼為洪州大都督<lb/>
二年<hi>壬子南唐保大十年</hi>春正月以湖南行營糧料使王紹顔為<lb/>
　筠州<hi>分洪州髙安縣置</hi>刺史<hi>南唐書</hi>
世宗顯徳三年<hi>丙辰南唐保大十四年</hi>春三月唐遣將軍柴克宏<lb/>
　<hi>再用子</hi>將兵救常州敗吳越兵<hi>通鑑綱目</hi>
　柴克宏傳云克宏為撫州刺史㑹淮南交兵吳越伺<lb/>
　間侵常州克宏請効死行陳元宗嘉其志授右衛將<lb/>
　軍遣與袁州刺史陸孟俊同救常州大破之<lb/>
<pb n="KR2k0045_WYG_030-20a"/>
五年<hi>戊午南唐中興元年</hi>春三月唐以太弟晉王景遂為洪州大<lb/>
　都督夏五月唐主更名景去帝號奉周正朔<hi>同上</hi>
六年<hi>己未</hi>秋九月唐以洪州為南都<lb/>
　十國春秋云國主議徙都洪州曰建康與敵境隔江<lb/>
　而已今吾徙都豫章據上流而制根本上䇿也羣臣<lb/>
　多不欲惟樞密使唐鎬贊成之<lb/>
宋<lb/>
太祖建隆二年<hi>辛酉</hi>春二月唐徙都洪州<hi>綱目續編</hi>
<pb n="KR2k0045_WYG_030-20b"/>
　十國春秋云國主遷於南都立吳王從嘉為太子留<lb/>
　金陵監國南都廹隘上下不能容羣心思歸國主欎<lb/>
　欝不樂唐鎬慚懼發瘍卒復議東遷未及行國主疾<lb/>
　殂<lb/>
乾徳三年<hi>乙丑南唐後主煜三年</hi>秋九月召南都留守鄧王從益<lb/>
　還都以鄂州林仁肇為南都留守南昌尹南<hi>唐書</hi>
開寳五年<hi>壬申</hi>春二月江南主殺其南都留守林仁肇<hi>綱目</hi>
　<hi>續編</hi>
<pb n="KR2k0045_WYG_030-21a"/>
　林仁肇傳云初仁肇密言於後主曰宋淮南諸州戍<lb/>
　守單弱連年出兵滅西蜀平荆朗今又取嶺表徃返<lb/>
　數千里師旅罷敝此在兵家為有可乘之勢請假臣<lb/>
　兵數萬出壽春渡淝淮據正陽因其思舊之民累年<lb/>
　之粟復取淮甸勢如轉丸臣起兵日仍馳聞北朝言<lb/>
　臣據兵竊叛事成歸國否則請族臣以眀陛下無二<lb/>
　後主驚曰無妄言宗社斬矣仁肇素起家行伍雖任<lb/>
　將帥與士卒均食同服故多得士心宋太祖忌仁肇<lb/>
<pb n="KR2k0045_WYG_030-21b"/>
　名賂其侍者竊取仁肇像懸别室時楚國公從善質<lb/>
　於汴引觀之曰仁肇行且降先持此為信耳又指空<lb/>
　館曰將以此賜仁肇後主聞之不知其行間也潛使<lb/>
　人酖仁肇陳喬歎曰事勢如此而殺忠臣吾不知死<lb/>
　所矣<lb/>
七年<hi>甲戌</hi>秋九月遣曹彬將兵伐江南<hi>宋通鑑</hi>
　宋本紀云將行夜召彬入禁中語曰南方之事一以<lb/>
　委卿切勿暴略生民務廣威信使自歸順不必急攻<lb/>
<pb n="KR2k0045_WYG_030-22a"/>
　南唐書云袁州萍鄉制置使劉茂忠破潭師於境内<lb/>
　拜茂忠袁州刺史<lb/>
八年<hi>乙亥</hi>春二月江南遣使召神衛軍都虞侯朱令贇以<lb/>
　上江兵入援冬十一月江南主煜降<hi>綱目續編</hi>
　南唐書云洪州節度使朱令贇將兵一十五萬屯潯<lb/>
　陽湖口與諸將議曰若前進而北師反據我後則上<lb/>
　江阻隔退乏糧道亟為鹵矣乃以書招南都留守劉<lb/>
　克貞代鎮湖口克貞以病留令贇亦未進國主累促<lb/>
<pb n="KR2k0045_WYG_030-22b"/>
　之令贇以長筏大艦帥水陸諸軍至虎蹲洲與王師<lb/>
　遇舟筏俱焚令贇死餘衆皆潰<lb/>
　劉茂宏傳云金陵平後主入朝吉州刺史申屠令堅<lb/>
　約茂宏為亂事未發而令堅卒茂忠遂降<lb/>
　宋史王眀傳云眀破江州軍獲船十餘艘敗湖口軍<lb/>
　奪戰艦五百遇南唐將朱令贇將焚采石浮梁眀帥<lb/>
　所部舟師屯獨樹口密樹長木於洲浦間若帆檣狀<lb/>
　令贇疑大軍襲其後逗撓不敢進眀移檄諸軍相為<lb/>
<pb n="KR2k0045_WYG_030-23a"/>
　掎角至小孤山合勢大破之擒令贇卒大半皆赴水<lb/>
　死金陵平詔眀安撫諸郡擢知洪州<lb/>
九年<hi>丙子</hi>春三月曹翰屠江州殺江南守將胡則<hi>同上</hi>
　胡則傳云為江州指揮使金陵陷曹彬廹後主以手<lb/>
　書命郡縣悉降書至江州刺史謝彦賔謀納欵則率<lb/>
　宋徳眀等入攻彦賔執而殺之衆推為刺史則嘗從<lb/>
　劉仁贍為壽州禆將盡得其城守方略於是日夜閱<lb/>
　丁壯勒部伍為堅壁死守計命南面行營招安巡檢<lb/>
<pb n="KR2k0045_WYG_030-23b"/>
　使曹翰攻之城帶江負山樓櫓髙險不可破屢遣使<lb/>
　諭降則誓死不從翰軍死傷者無算詔書切責督戰<lb/>
　㑹則疾革城始陷翰將磔之俄死腰斬其屍以徇殺<lb/>
　宋徳眀而墮其城七尺使後不可守翰屠城死者數<lb/>
　萬人取屍投江流及井坎皆滿民間貲貨鉅萬翰掩<lb/>
　而有之凡發大艦十餘艘悉載金帛置廬山鐡羅漢<lb/>
　像於上號曰押綱羅漢<lb/>
太宗太平興國四年<hi>己夘</hi>改建武軍為建昌軍<hi>豫章書</hi>
<pb n="KR2k0045_WYG_030-24a"/>
七年<hi>壬午</hi>以江州星子縣置南康軍<hi>王存九域志</hi>
淳化元年<hi>庚寅</hi>冬十一月以䖍州大庾縣置南安軍<hi>同上</hi>
　楊允恭傳云太宗命為廣連都巡檢使時鹽自嶺入<lb/>
　盜販者衆允恭請建大庾縣為軍輦鹽官車以免其<lb/>
　患詔建為南安軍有葉姓賊衆五百餘徃來海上允<lb/>
　恭集水軍掩襲斬之復奪還婦女六十餘口賊平詔<lb/>
　書嘉奬賜錢十萬<lb/>
三年<hi>壬辰</hi>以筠州之清江建臨江軍<hi>宋史地理志</hi>
<pb n="KR2k0045_WYG_030-24b"/>
　允恭傳云命董江南水運兼捕寇盜行及臨江軍擇<lb/>
　驍卒拏輕舟夜伺其出沒獲賊百餘悉梟其首<lb/>
　　按大志楊允恭請建南安軍捕斬臨江賊誤載太<lb/>
　　平興國中今從宋史本傳<lb/>
至道三年<hi>丁酉</hi>春正月分天下州軍為十五路<hi>綱目續編</hi>
　顧祖禹方輿紀要云江南路領州十三饒州撫州江<lb/>
　州洪州袁州吉州䖍州信州筠州屬焉軍六南康軍<lb/>
　臨江軍南安軍建昌軍屬焉<lb/>
<pb n="KR2k0045_WYG_030-25a"/>
真宗大中祥符四年<hi>辛亥</hi>秋九<hi>月</hi>陞洪州長史兼安撫使<lb/>
　内出綏撫十六條頒之<hi>宋史本紀</hi>
仁宗皇祐四年<hi>壬辰</hi>秋七月儂智髙陷昭州以孫沔為湖<lb/>
　南江西安撫使<hi>綱目續編</hi>
　孫沔傳云儂寇反沔入見言西事不煩聖慮當以嶺<lb/>
　南為憂臣覩賊勢方張官軍朝夕當有敗眀日果聞<lb/>
　蔣偕死帝諭執政誠如沔料龎籍奏為湖南江西安<lb/>
　撫使兼廣南東西路以便宜行事請益發騎兵増選<lb/>
<pb n="KR2k0045_WYG_030-25b"/>
　偏禆求武庫精甲憂賊度嶺而北檄召湖南北大兵<lb/>
　繕治營壘多具宴犒賊疑不敢進㑹遣狄青與沔㑹<lb/>
　遂敗智髙<hi>青平儂智髙在五年正月</hi>
英宗治平元年<hi>甲辰</hi>以蔡挺提㸃江西刑獄兼提舉䖍州<lb/>
　鹽法時鹽寇千百為羣患苦州縣挺諭所部與期使<lb/>
　自首納器甲原其罪得兵械萬計盜賊從此衰息<hi>宋史</hi>
　<hi>列傳</hi>
徽宗宣和二年<hi>庚子</hi>夏四月江西添設提刑都監一員以<lb/>
<pb n="KR2k0045_WYG_030-26a"/>
　西界羣盜嘯聚也<hi>豫章書</hi>
　饒州事考云宣和二年餘干楊彦興假佛聚衆知縣<lb/>
　朱公彦具反狀㑹方臘亂彦興與其黨五百人奔附<lb/>
　道遇捕臘兵盡殺之<lb/>
欽宗靖康元年<hi>丙午</hi>冬十月安置李綱於建昌軍十一月<lb/>
　南道都總管張叔夜將兵勤王<hi>綱目續編</hi>
　李綱傳云除河東北宣撫使時方議和詔止綱進兵<lb/>
　未幾召赴闕除知揚州言者追論綱主戰喪師費財<lb/>
<pb n="KR2k0045_WYG_030-26b"/>
　落職奉祠俄責授保静軍節度副使建昌安置<lb/>
　張叔夜傳云時四道置帥令叔夜領南道都總管金<lb/>
　兵再至詔趣入衛即自將中軍子伯奮將前軍仲熊<lb/>
　將後軍合三萬人轉戰而前十一月晦至都<lb/>
髙宗建炎元年<hi>丁未</hi>陞洪州為帥府<hi>宋史地理志</hi>
　馮琦宋史紀事云冬十二月盜張遇犯江州<hi>遇後為劉安世</hi>
　<hi>所破降於王淵</hi>
三年<hi>己酉</hi>秋七月詔李邴滕康權知三省樞密院事奉隆<lb/>
<pb n="KR2k0045_WYG_030-27a"/>
　祐太后如洪州九月命劉光世移屯江州冬十月金<lb/>
　人趨江西光世引兵遁十一月隆祐太后如䖍州江<lb/>
　西州軍多陷<hi>綱目續編</hi>
　孟后傳云太后至建康㑹防秋廹命劉寧止制置江<lb/>
　浙衛往洪州百司非預軍事者悉從復慮敵人來侵<lb/>
　命楊惟忠將兵萬人為衛密諭同行滕康劉珏緩急<lb/>
　取太后㫖便宜以行㑹劉光世屯江州不為備金果<lb/>
　自大冶縣徑趣洪州康珏奉太后行次吉州金人追<lb/>
<pb n="KR2k0045_WYG_030-27b"/>
　急御舟夜行質眀至太和縣舟人景信反惟忠兵潰<lb/>
　失宫人百六十人康珏俱遁兵衛不滿百亟趨䖍州<lb/>
　時䖍州府庫皆空衛軍所給皆沙錢市買不售與百<lb/>
　姓交鬭縱火肆掠土豪陳新率衆圍城康珏等弗能<lb/>
　禁惟忠步將胡友自外引兵破新於城下<lb/>
　劉光世傳云隆祐太后在南昌命移屯江州為屏蔽<lb/>
　既至日置酒髙㑹金人由黄州渡江三日無知之者<lb/>
　太后退保䖍州光世遁<lb/>
<pb n="KR2k0045_WYG_030-28a"/>
　豫章書云冬十月兀术分兵一自滁和入江東一自<lb/>
　蘄黄入江西劉光世及知江州韓梠遁十一月滕康<lb/>
　劉珏聞金兵至奉太后出城江西制置使王子獻棄<lb/>
　洪州遁金人陷臨江軍守臣呉將之遁陷洪袁撫守<lb/>
　臣李積中王仲山王仲嶷降太后至吉州方五日金<lb/>
　人追之急乘舟夜行至太和縣後自萬安陸行如䖍<lb/>
　州太后及潘貴妃以農夫肩輿而行金人陷吉州守<lb/>
　臣楊淵遁叛軍<hi>䕶衛楊世雄</hi>犯永豐知縣趙訓之死之金<lb/>
<pb n="KR2k0045_WYG_030-28b"/>
　人犯建昌軍兵馬監押蔡延世撃却之十二月金人<lb/>
　屠洪州<lb/>
四年<hi>庚戌</hi>春三月遣盧益辛企宗奉迎太后東還夏五月<lb/>
　置沿江三路安撫大使朱勝非除江州路秋八月李<lb/>
　成降詔江州撫納之九月命楊惟忠屯江州李成遣<lb/>
　馬進犯江州命惟忠及王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>討之冬十月䖍州賊李<lb/>
　敦仁舉兵破石城縣十一月吕頤浩㑹惟忠與馬進<lb/>
　戰不利遣巨師古救江州亦為所敗詔王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>孔彦舟<lb/>
<pb n="KR2k0045_WYG_030-29a"/>
　連援之十二月馬進分兵犯洪州李敦仁犯撫州圍<lb/>
　建昌又犯汀州頤浩遣統置閻皋通判蔡延世襲撃<lb/>
　擒其弟世雄世臣<hi>宋史本紀</hi>
　吕頤浩傳云除江東安撫大使兼知池州駐軍鄱陽<lb/>
　值馬進圍江州遣巨師古赴援失利奔洪州上以頤<lb/>
　浩奮不顧身為人所難但失於輕進詔王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>以萬人<lb/>
　速往䇿應頤浩復軍左蠡得崔増衆萬餘勢復振<lb/>
　王徳傳云劉光世屯九江以便宜復徳為前軍統制<lb/>
<pb n="KR2k0045_WYG_030-29b"/>
　饒州賊劉文舜圍城徳引兵誅之自餘請降不戮一<lb/>
　人貴溪妖賊王宗石以念經為名時在信州徳倍道<lb/>
　鼓行擒獻於朝<lb/>
　饒州事考云四月賊張頂花陷浮梁攝令郭侁死之<lb/>
　贑州謝志云䖍州賊李敦仁舉兵破石城縣邑人陳<lb/>
　皓及子敏力戰斬李世昌生擒李世立收復石城<lb/>
紹興元年<hi>辛亥</hi>春正月命張俊為江淮路招討使岳飛副<lb/>
　之江州陷守臣姚舜眀棄城走端明殿學士王易簡<lb/>
<pb n="KR2k0045_WYG_030-30a"/>
　等二百人皆遇害吕頤浩遣王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>崔増撃李成於湖<lb/>
　口大破之及惟忠引兵趨江州二月曹成黨馬友犯<lb/>
　筠州守臣王庭秀棄城犯臨江軍守臣康倬遁三月<lb/>
　張俊趨豫章與楊沂中岳飛大敗馬進復筠州成聞<lb/>
　進敗自引兵來遇於樓子莊又大破之成勢廹絶江<lb/>
　而去遂復江州詔奪成官募人擒斬赦其脇從進復<lb/>
　寇江州沂中趙密引兵追撃又大敗之成奔蘄州夏<lb/>
　六<hi>月</hi>南安賊呉忠作亂秋七月後軍將胡江等叛破<lb/>
<pb n="KR2k0045_WYG_030-30b"/>
　玊山弋陽永豐三縣遣樞密院準備將領徐文討之<lb/>
　張琪犯饒州閻皋撃敗之降其黨姚興<hi>琪為王林所擒</hi>冬十<lb/>
　月范汝為復叛入建州追辛企宗三官以孟庾為福<lb/>
　建江西荆湖宣撫使副以韓世忠討之十一月曹成<lb/>
　犯安仁執安撫向子諲<hi>同上</hi>
　張俊傳云改江淮以南招討使請討巨盜孔彦舟張<lb/>
　用李成時成圍江州其黨馬進在筠州豫章介江筠<lb/>
　之間俊聞命亟趨入豫章喜曰我已得洪州破賊必<lb/>
<pb n="KR2k0045_WYG_030-31a"/>
　矣歛兵城中息金鼓禁人登城賊以為怯居月餘遣<lb/>
　人索戰大書來牒俊細書報之尋諜知賊怠徑由上<lb/>
　流絶生米渡出賊不意追奔七十里至筠州賊背河<lb/>
　而陣率步兵當其前以精騎授楊沂中陳思恭約於<lb/>
　午時從山後夾撃鏖戰及期精騎自山馳下賊駭亂<lb/>
　退走遂復筠州追至奉新北樓子莊成黨商元據草<lb/>
　山挾險設伏俊遣步兵從間道直趨山椒殺伏奪險<lb/>
　乘勝追至江州賊勢危廹絶江而遁呼為張鐡山江<lb/>
<pb n="KR2k0045_WYG_030-31b"/>
　州已復引兵渡江追殺馬進成北走降劉豫<lb/>
　岳飛傳云李成將馬進犯洪州連營西山飛請於張<lb/>
　俊曰賊貪而不慮後若以輕兵絶生米渡出不意破<lb/>
　之必矣俊大喜因以為前鋒飛重鎧躍馬潛出賊右<lb/>
　突其陣所部從之進大敗走筠州飛抵城東賊布陣<lb/>
　十五里飛先設伏以待選騎二百以紅羅為幟上刺<lb/>
　岳字騎隨幟而前賊易其少薄之伏發敗走使人大<lb/>
　呼曰不從賊者坐吾不汝殺坐而降者八萬進與餘<lb/>
<pb n="KR2k0045_WYG_030-32a"/>
　卒奔南康飛夜引兵至朱家山斬其將趙萬成聞自<lb/>
　引兵十餘萬來遇於樓子莊復大破之追斬進時張<lb/>
　用方寇江西飛以書招之曰吾汝同里南薫門鐡路<lb/>
　步之戰皆汝所悉欲戰則出不戰則降用得書遂降<lb/>
　江淮悉平俊奏飛功第一加神武右軍副統制留洪<lb/>
　州彈壓盜賊建宼范汝為將攻撫州飛遣人植岳字<lb/>
　旗於城門賊畏不敢犯已而賊黨逼建昌飛遣將討<lb/>
　擒之<lb/>
<pb n="KR2k0045_WYG_030-32b"/>
　楊沂中傳云<hi>紹興十一年賜名存中</hi>破馬進於玊隆觀追至筠<lb/>
　州成自將十萬衆來援夾河而營沂中說俊曰彼衆<lb/>
　我寡當出竒破之願以騎見屬公引步兵居前俊從<lb/>
　之即夜銜枚渡筠河出西山馳下撃賊俊步兵夾攻<lb/>
　俘八千人方戰未休諸將慮降卒有變沂中曰殺降<lb/>
　吾不忍諸將轉告俊竟坑之<lb/>
　江西大志云賊帥張琪自徽犯饒州有衆五萬吕頤<lb/>
　浩自左蠡班師命其將閻皋姚端崔邦弼列陣以待<lb/>
<pb n="KR2k0045_WYG_030-33a"/>
　琪犯皋軍皋力戰端邦弼兩軍夾撃大破之<lb/>
　豫章書云六月南安賊吳忠宋破壇劉洞天作亂江<lb/>
　西提刑司遣官討賊破壇洞天伏誅忠遁七月䖍州<lb/>
　賊陳顒作亂九月詔江西路安撫使復治洪州楊惟<lb/>
　忠知江州兼安撫使十一月范汝為犯光澤縣李山<lb/>
　走信州十二月遣江東安撫司統制顔孝恭討建昌<lb/>
　軍賊<lb/>
　金谿兵氛志云七月賊潘奎等宼金溪鄧傅二社兵<lb/>
<pb n="KR2k0045_WYG_030-33b"/>
　追殺之於上幕鎮<lb/>
二年<hi>壬子</hi>春正月楊惟忠誘誅楊勍夏六月詔孟庾還岳<lb/>
　飛駐江州召吕頤浩入朝以孟庾同都督江淮荆浙<lb/>
　諸軍事冬十月置饒州馬監知建昌軍朱芾擒斬石<lb/>
　陂賊余照顔孝恭復招降餘黨李寳等十二月䖍州<lb/>
　賊謝達犯惠州陳顒陷汀州圍潮州不下引兵趨江<lb/>
　西<hi>宋史宏簡録</hi>
　岳飛傳云二年曹成擁衆由江西歴湖湘據道賀二<lb/>
<pb n="KR2k0045_WYG_030-34a"/>
　州命飛權荆湖東路安撫都總管嶺表平授武安軍<lb/>
　承宣使屯江州安撫李囘檄捕劇賊馬友郝通劉忠<lb/>
　李通李宗亮張式皆平之<lb/>
　韓世忠傳云建州捷聞加賜黄金器皿因奏江西湖<lb/>
　南寇尚多請乘勝討平之時曹成方擁衆郴邵世忠<lb/>
　忽由處信徑至豫章連營數十里賊不虞其至大驚<lb/>
　遣人招降之得戰士八萬遣詣行在<lb/>
　豫章書云三月李敦仁降及其徒皆授官四月陳顒<lb/>
<pb n="KR2k0045_WYG_030-34b"/>
　焚龍川縣命江西安撫司討之江西賊趙進宼瑞昌<lb/>
　縣楊惟忠討降之八月江西統制傅樞討南雄賊吳<lb/>
　忠鄧慶劉軍一平之<lb/>
三年<hi>癸丑</hi>春正月江西將李宗諒誘戍兵寇筠州遣統領<lb/>
　趙進撃降斬之二月䖍吉盜<hi>周十隆等</hi>連兵犯循梅汀州<lb/>
　詔岳飛合兵捕之夏五月知建昌軍朱芾討南豐縣<lb/>
　賊誅其魁黄琛六月岳飛遣張憲王貴擒斬䖍賊彭<lb/>
　友餘悉降曲赦䖍州命飛班師留兵三千屯駐䖍廣<lb/>
<pb n="KR2k0045_WYG_030-35a"/>
　彈壓盜賊八月詔飛赴行在留兵萬人戍江州九月以飛<lb/>
　為江南西路制置使置司江州<hi>同上</hi>
　岳飛傳云三年宣諭劉大中奏令飛討䖍吉諸郡盜<lb/>
　賊固石洞賊彭友悉衆迎戰躍馬馳突飛麾戈即馬<lb/>
　上擒之餘酋退保其洞髙峻環水止一徑可入飛列<lb/>
　騎山下令皆持滿遣死士潛入賊巢黎明奮撃賊潰<lb/>
　蔽山而下騎兵圍之賊號呼丐命飛令勿殺受其降<lb/>
　初以隆祐太后震驚之故密㫖令屠䖍飛請宥不許<lb/>
<pb n="KR2k0045_WYG_030-35b"/>
　請至三四帝乃曲赦䖍䖍人感其徳繪像祠之萍鄉<lb/>
　餘宼犯袁州授統領徐慶王貴方略未幾悉平九月<lb/>
　自江州來朝帝手書精忠岳飛字製旗以賜改鎮南<lb/>
　軍承宣使江南西路沿江制置使神武後軍都統制<lb/>
　偏將李山吳全吳錫李横牛皋皆𨽻焉<lb/>
四年<hi>甲寅</hi>秋七月建昌軍將修達等亂殺守臣劉滂江西<lb/>
　制置使胡世將遣叅謀侯慤統制邱贇共討之侯慤<lb/>
　撃斬修達八月周十隆降為官軍所掠復遁冬十月<lb/>
<pb n="KR2k0045_WYG_030-36a"/>
　復以王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>為江西制置使<hi>豫章書</hi>
五年<hi>乙夘</hi>冬十一月以李綱為江西安撫制置大使<hi>綱目</hi>
　<hi>續編</hi>
　宋本紀云是嵗䖍賊周十隆降復叛<lb/>
　李忠定奏議云䖍賊周十隆等於正月内結集賊徒<lb/>
　在䖍化等縣殺人放火本軍遷延寇賊滋蔓累經招<lb/>
　安授官反復作過理難容貸三月十四日奉㫖除賊<lb/>
　首周十隆不赦外其餘徒衆許其自新仰李貴統率<lb/>
<pb n="KR2k0045_WYG_030-36b"/>
　官軍前去措置招捕其擒獲人依格推賞招到徒黨<lb/>
　並時免罪將脇從并老弱人放令歸業留强壯人隨<lb/>
　軍務<lb/>
　贑州志云周十隆張大閑謝凱尹寳謝小鬼等攻破<lb/>
　興國雩都䖍化瑞金等縣安撫使李綱遣州將何榮<lb/>
　申討之復興國縣追至贑縣界殺死賊衆五百餘人<lb/>
　後統制官李貴入寨招諭其黨悉就撫而十隆不從<lb/>
六年<hi>丙辰</hi>夏四月命岳飛自九江進屯襄陽<hi>宋史本紀</hi>
<pb n="KR2k0045_WYG_030-37a"/>
七年<hi>丁巳</hi>夏五月詔李綱趣捕䖍吉諸盜責諸縣各募兵<lb/>
　訓鍊秋七月酈瓊叛降劉豫詔岳飛屯江州為淮浙<lb/>
　聲援閏十月李綱罷<hi>同上</hi>
八年<hi>戊午</hi>秋八月遣御史李宷宣諭江西措置盜賊<hi>豫章書</hi>
九年<hi>己未</hi>春二月江西統制官李貴以其軍歸楊沂中<hi>宋史</hi>
　<hi>本紀</hi>
十一年<hi>辛酉</hi>春正月兀术由壽春府渡淮復陷廬州命岳<lb/>
　飛屯江州<hi>同上</hi>
<pb n="KR2k0045_WYG_030-37b"/>
　豫章書云二月䖍吉州盜悉平五月置江西總領軍<lb/>
　馬錢糧官十一月江西兵馬都監程師囘討歐幻四<lb/>
　等平之<lb/>
二十年<hi>庚午</hi>夏四月信州妖賊黄曽等作亂陷貴溪縣江<lb/>
　西兵馬鈐轄李横等討平之<hi>宋史宏簡録</hi>
二十一年<hi>辛未</hi>秋七月䖍州軍卒齊述殺統制吳進同總<lb/>
　領馬晟據州叛八月遣殿前逰奕軍統制李耕討之<lb/>
　冬十一月李耕入䖍盡誅叛兵事遂平<hi>同上</hi>
<pb n="KR2k0045_WYG_030-38a"/>
　大志云䖍州軍亂遣鄂州都統田師中發兵同江西<lb/>
　安撫使張澄遊奕軍統制李耕左翼軍統制陳敏相<lb/>
　繼討之就命李耕知䖍州後耕入䖍州盡誅叛卒<lb/>
　贑州謝志云七月東南第六將校齊述以八營四千<lb/>
　人據州以叛脅附者又四千人髙宗命神龍衛四廂<lb/>
　都指揮使忠州團練使李耕䕶殿陛之師致討尋命<lb/>
　守䖍耕至軍於獅子岡劉綱以洪州兵駐城之東南<lb/>
　張寧以循州兵駐城之南張訓通以鄂州兵駐於北<lb/>
<pb n="KR2k0045_WYG_030-38b"/>
　陳敏以福建兵駐於東鄧酢以寧都兵扼水東王歴<lb/>
　陳修年以漕屬給餉十一月耕促雲梯天橋徑薄東<lb/>
　北隅神臂弓交發命中礮十三梢飛石相屬敢死士<lb/>
　先登賊棄城巷戰耕督麾下躙之賊敗縋西城訓通<lb/>
　綱扼其衝半溺於江餘轉走城突張寧寨士鏖戰一<lb/>
　賊不得縱耕築京觀列功狀以聞將士遷秩有差<lb/>
二十三年<hi>癸酉</hi>春二月臠䖍州叛卒黄明等<hi>凡八人</hi>於都市<lb/>
　改䖍州為贑州<hi>豫章書</hi>
<pb n="KR2k0045_WYG_030-39a"/>
三十年<hi>庚辰</hi>夏五月初置江州都統制以歩軍司都統制<lb/>
　戚方為之六月以江西米茶充江州軍費<hi>同上</hi>
　　按宋本紀戚方領屯在是年九月非五月也<lb/>
三十一年<hi>辛巳</hi>夏六月金人復宼以劉錡為江淮浙西制<lb/>
　置使節制逐路兵馬<hi>宋史列傳</hi>
孝宗隆興元年<hi>癸未</hi>夏五月安置李顯忠筠州冬十月陞<lb/>
　洪州為隆興府<hi>宋史本紀</hi>
　豫章書云以符離之敗李顯忠責授果州團練副使<lb/>
<pb n="KR2k0045_WYG_030-39b"/>
　筠州安置而邵宏淵仍前建康都統制後朝廷知其<lb/>
　故復顯忠太尉奉祠<lb/>
二年<hi>甲申</hi>夏五月責邵宏淵靖州團練副使放南安軍<hi>同上</hi>
乾道二年<hi>丙戌</hi>春正月裁江州軍額一萬<hi>同上</hi>
三年<hi>丁亥</hi>春正月復江州所罷屯兵<hi>豫章書</hi>
四年<hi>戊子</hi>閏七月戚方坐交結内侍竄信州復徙潭州籍<lb/>
　所盜庫金以犒軍<hi>宋史宏簡録</hi>
四年<hi>戊子</hi>夏五月饒信饑民嘯聚遣官措置賑濟<hi>同上</hi>
<pb n="KR2k0045_WYG_030-40a"/>
七年<hi>辛夘</hi>江西路旱賑之募民為兵<hi>同上</hi>
淳熙二年<hi>乙未</hi>夏四月茶寇賴文政由湖北入湖南數敗<lb/>
　官軍命辛棄疾節制江州都統皇甫倜調兵捕之六<lb/>
　月命賑江西被寇州縣仍蠲租稅茶寇轉犯廣東治<lb/>
　失律罪編管江西總管賈和仲閏九月棄疾誘文政<lb/>
　殺之茶宼平<hi>同上</hi>
　辛棄疾傳云提㸃江西刑獄平劇盜賴文政有功歴<lb/>
　遷湖北湖南運副疏陳比年以來李全賴文政陳子<lb/>
<pb n="KR2k0045_WYG_030-40b"/>
　明李峒相繼竊發皆能一呼嘯聚千百殺掠吏民至<lb/>
　煩大兵翦滅良由州以趣辦財賦為急吏之殘害民<lb/>
　物者州不敢問縣以並縁科歛為急吏之剥下奉上<lb/>
　者縣不暇問田野之民始酷於聚歛中苦於科率及<lb/>
　其終也豪民兼并盜賊剽奪相因而起欲望陛下深<lb/>
　思致盜之由講求弭盜之術申飭州縣以惠養元元<lb/>
　為意有違法貪冐者使諸司各揚其職無徒按舉小<lb/>
　吏以應故事<lb/>
<pb n="KR2k0045_WYG_030-41a"/>
三年<hi>丙申</hi>詔選江州水軍一千人<hi>九江兵防志</hi>
十五年<hi>戊申</hi>夏六月以江西提刑朱熹為兵部郎官未上<lb/>
　而罷<hi>綱目續編</hi>
　宋史本傳云除兵部郎官以足疾辭上封事言急務<lb/>
　有六其一論軍政云凡諸將求進必先掊尅士卒以<lb/>
　自結於權倖而後姓名達於貴將貴將以付之軍中<lb/>
　使自什伍而上節次保明稱其材武然後具奏陛下<lb/>
　但見等級推先案牘具備誠以為公薦豈知其論價<lb/>
<pb n="KR2k0045_WYG_030-41b"/>
　輸錢為債帥哉彼有智勇材畧之人孰肯抑心下氣<lb/>
　於宦官宫妾之門而陛下所得以為將帥者皆庸夫<lb/>
　走卒猶望其修明軍政激勸士卒以强國勢豈不誤<lb/>
　哉<lb/>
寧宗開禧二年<hi>丙寅</hi>夏四月江州統制許進復新息縣五<lb/>
　月江西都統王大節攻蔡州不克軍潰冬十二月謫<lb/>
　郭倪果州副團練竄南康軍<hi>宋史本紀</hi>
　豫章書云韓侂胄銳意用兵錢象祖執不可遂以懐<lb/>
<pb n="KR2k0045_WYG_030-42a"/>
　姦避事罷之尋奪二官信州居住六月諸軍俱敗王<lb/>
　大節除名袁州安置奪皇甫斌五官南安軍安置<lb/>
　范應鈴傳云開禧中知吉州贑叛卒朱先賊殺主帥<lb/>
　應鈴曰此非小變也密遣諜厚賞捕之<lb/>
嘉定二年<hi>己巳</hi>冬十一月廣南黒風峒寇李元礪復作亂<lb/>
　連破諸縣詔遣荆鄂江池四州軍討之十二月吉州<lb/>
　南安軍盜起<hi>同上</hi>
三年<hi>庚午</hi>春二月以工部侍郎王居安知隆興府督捕峒<lb/>
<pb n="KR2k0045_WYG_030-42b"/>
　宼夏六月江州副統劉元鼎及池州副統許俊與李<lb/>
　元礪戰皆不利賊勢愈熾冬十二月湖南賊羅世傳<lb/>
　縳元礪以降峒寇悉平<hi>同上</hi>
　大志云淳熙<hi>當作嘉定</hi>間王居安知隆興府李元礪陳廷<lb/>
　佐倡亂掀永新撇龍泉江西列城皆震居安督戰於<lb/>
　黄山賊始懼走<lb/>
四年<hi>辛未</hi>春二月李元礪伏誅賞平峒寇功授羅世傳通<lb/>
　直郎尋復叛為其黨所殺閏月罪諸路帥臣監司守<lb/>
<pb n="KR2k0045_WYG_030-43a"/>
　令格廢賑䘏之令及盜發不即捕者<hi>同上</hi>
十二年<hi>己夘</hi>春二月遣殿前司八千兵防捍江西<hi>宋史宏</hi>
　<hi>簡録</hi>
十四年<hi>辛巳</hi>春二月詔江西權殿前司職司馮榯援蘄黄<lb/>
　榯不果行<hi>豫章書</hi>
理宗紹定二年<hi>己丑</hi>秋九月石城張遇龍文勝反於平固<lb/>
　連破石城寧瑞興雩五縣安撫李壽明通判趙彦覃<lb/>
　督兵討平之<hi>贑州兵寇志</hi>
<pb n="KR2k0045_WYG_030-43b"/>
三年<hi>庚寅</hi>春二月詔復贑吉建昌凡蠻獠竊發經擾郡縣<lb/>
　賦稅一年<hi>宋史本紀</hi>
　撫州景定志云紹定三年春汀寇入宜黄焚崇仁郡<lb/>
　城大震帥閫遣遊奕軍來援兼檄鄧傅二社兵暨坊<lb/>
　團義兵登陴設備賊遁閏二月復犯金谿南境鄧傅<lb/>
　兵馳歸逐之王師踵至賊遂平<lb/>
　劉壎汀宼紀略云己丑嵗十月廖十六廖雲廖雷輩<lb/>
　由廣昌來犯南豐西門知縣王日宣備禦無䇿賊陷<lb/>
<pb n="KR2k0045_WYG_030-44a"/>
　城留一夕而去調江州兵百屯安禪寺戍守十二月<lb/>
　調馮將屯西門翼日賊猝至馮被殺長驅入郭火官<lb/>
　府民廬幾盡乃去攻建昌明年日宣以失守被劾選<lb/>
　南城楊尉應廉來莅邑朝命御前諸軍副都統制夏<lb/>
　訓武友諒將池司步騎至又命蔡將某率荆湖步騎<lb/>
　至張總管率步兵至進屯廣昌賊遁松梓山池司兵<lb/>
　攻破之時又起復陳工部韡知南劍州兼福建提刑<lb/>
　江西招捕之職犄角平寇陳有威名多方略招致廖<lb/>
<pb n="KR2k0045_WYG_030-44b"/>
　寇俱𨽻麾下亂遂以平<lb/>
六年<hi>癸巳</hi>陳韡進寳章閣待制知隆興府贑冦陳三槍據<lb/>
　松梓山砦出江廣所至殘虐遣官吏諭降輙殺之韡<lb/>
　乃決計除蕩十一月詔節制江西廣東福建三路捕<lb/>
　寇軍馬<hi>宋史本傳</hi>
端平元年<hi>甲午</hi>春正月陳韡進華文閣待制江西安撫使<lb/>
　兼知贑州至則斬將士之張皇賊勢及掠子女貨財<lb/>
　者齊敏李大聲所至克捷分兵守大石堡斷賊糧道<lb/>
<pb n="KR2k0045_WYG_030-45a"/>
　遂破松梓山親督諸將乘春瘴未生薄山下賊悉精<lb/>
　銳迎敵韡軍步騎夾撃縱火焚其巢賊首張魔王自<lb/>
　焚斬千五百級擒賊將十二得所掠婦女牛馬及僭<lb/>
　偽服物各數百三槍中箭而遁追及下黄又敗之遁<lb/>
　至興寧就擒斬隆興市所跨三路數州六十砦悉平<lb/>
　之<hi>同上</hi>
二年<hi>乙未</hi>秋七月知棗陽劉子澄棄城遁削秩貶瑞州<hi>宋史</hi>
　<hi>本紀</hi>
<pb n="KR2k0045_WYG_030-45b"/>
　豫章書云十二月魏了翁開府江州了翁在朝凡六<lb/>
　月前後二十餘疏皆當世急務帝將引以共政忌者<lb/>
　合謀排擯之且言了翁知兵乃命出視師賜便宜詔<lb/>
　書如張浚故事了翁以吳潛為叅謀官趙善湘馬光<lb/>
　祖為叅議官<lb/>
三年<hi>丙申</hi>春二月復召了翁赴闕以陳韡為沿江制置使<lb/>
　冬十月昆布哈入淮西詔陳韡應援<hi>同上</hi>
嘉熙二年<hi>戊戌</hi>春二月以史嵩之叅知政事督視京湖江<lb/>
<pb n="KR2k0045_WYG_030-46a"/>
　西軍馬三月髙定子為中書舎人叅贊京湖江西軍<lb/>
　事<hi>豫章書</hi>
三年<hi>己亥</hi>夏四月吳潤權工部尚書沿江制置副使知江<lb/>
　州秋七月董槐知江州兼都督行府叅議官<hi>同上</hi>
　大志云嘉熙間江西峒丁反吉州萬安宰黄炳鳩兵<lb/>
　守備一日五更報寇至炳亟遣卒迎敵衆曰空腹奈<lb/>
　何炳曰第行飯即至率吏輩攜食桶沿市呼曰知縣<lb/>
　買飯民罄釜與之士卒皆飽一戰破寇<lb/>
<pb n="KR2k0045_WYG_030-46b"/>
淳祐二年<hi>壬寅</hi>進董槐直龍圖閣沿江制置使知江州主<lb/>
　管江西安撫司公事蒐討軍實常若敵至禆將盧淵<lb/>
　凶猾不受命槐斬之一軍肅然<hi>宋史本傳</hi>
五年<hi>乙巳</hi>夏五月從趙葵請詔江西造輕捷戰船置遊撃<lb/>
　軍分備捍禦<hi>宋史本紀</hi>
十二年<hi>壬子</hi>夏五月盜起玉山縣罷諸郡經界六月癸亥<lb/>
　平之<hi>同上</hi>
寳祐六年<hi>戊午</hi>賊張半天何白眉等率百衆寇南豐吏余<lb/>
<pb n="KR2k0045_WYG_030-47a"/>
　璋急斷浮橋賊憩水東官民俱逃逮昏賊始渡焚燒<lb/>
　民廬市肆明日乃歸巢<hi>在木𤓰山石半峒</hi>諸司調撫贑旗馬<lb/>
　軍合寨尉卒進討擒其魁渠赴建昌凌遲梟令<hi>汀寇紀畧</hi>
開慶元年<hi>己未</hi>秋八月䝉古自黄州渡江侵臨江軍知軍<lb/>
　陳元桂死之九月詔賈似道兼節制江西二廣人馬<lb/>
　通融應接冬十月移馬光祖江州副使<hi>宋史本紀</hi>
　趙葵傳云開慶元年改隆興饒江徽州防拓調遣兼<lb/>
　判建康元將烏蘭哈達破湖南傳檄數宋背盟之罪<lb/>
<pb n="KR2k0045_WYG_030-47b"/>
　理宗大懼冬十月改江東西宣撫加益國公節制調<lb/>
　遣饒信袁臨撫吉隆興官軍民兵以禦之兼訪問百<lb/>
　姓疾苦罷行黜陟並許便宜從事給以緡錢銀絹措<lb/>
　用<lb/>
　豫章書云八月䝉古兵至臨江時制置使徐敏子在<lb/>
　隆興頓兵不進知軍事陳元桂力疾登城督戰不能<lb/>
　敵有欲抱而走者元桂曰死不可去左右俱遁兵至<lb/>
　元桂瞠目叱罵遂遇害懸其首於敵樓䝉古入瑞州<lb/>
<pb n="KR2k0045_WYG_030-48a"/>
　知州陳昌世素有善政百姓擁之以逃十一月䝉古<lb/>
　兵在潭江西大震左丞相吳潛用御史饒應子言移<lb/>
　賈似道於黄州黄雖下流實當兵衝孫虎臣以精騎<lb/>
　七百送之至蘋草坪候騎言前有北兵似道大懼虎<lb/>
　臣請出戰似道嘆曰死矣惜不光明俊偉爾及北兵<lb/>
　至乃老弱部掠金帛子女而還者江西降將儲再興<lb/>
　騎牛先之虎臣擒再興似道遂入黄州<lb/>
景定元年<hi>庚申</hi>冬十二月印應雷直徽猷閣知江州主管<lb/>
<pb n="KR2k0045_WYG_030-48b"/>
　江西安撫司公事節制蘄黄興國三郡是嵗蠲江西<lb/>
　被兵州郡兩稅<hi>同上</hi>
　豫章書云秋七月吳潛奪觀文殿大學士罷祠削二<lb/>
　秩謫居建昌軍<lb/>
二年<hi>辛酉</hi>秋八月謝枋得募民兵守信州冬十二月竄蒲<lb/>
　擇之於南康軍<hi>豫章書</hi>
　謝枋得傳云趙葵給錢萬緡使募兵因說鄧傅二李<lb/>
　諸大家得丁力萬餘守信州<lb/>
<pb n="KR2k0045_WYG_030-49a"/>
　續綱目云賈似道忌功欲汚衊一時閫臣遣官㑹計<lb/>
　邊費於是趙葵史巖之等皆坐侵盜掩匿罷官徵償<lb/>
　及㑹計者至信枋得曰不可以累宣撫自償萬緡餘<lb/>
　不能辦乃上書似道有云千金而募徙木將取信於<lb/>
　市人二卵而棄干城豈可聞於鄰國遂得免徵餘者<lb/>
三年<hi>壬戌</hi>春三月汪立信差知江州主管江西安撫司公<lb/>
　事秋七月江州都統聶世興調遣入蜀託疾憚行詔<lb/>
　奪二秩押往京湖制司自效<hi>宋史本紀</hi>
<pb n="KR2k0045_WYG_030-49b"/>
度宗咸淳四年<hi>戊辰</hi>秋八月賊羅動天詹花五等以百餘<lb/>
　衆破南豐駐半日焚治寺民居市肆殺掠而去諸司<lb/>
　調兵討平之誅其渠魁<hi>汀寇紀畧</hi>
六年<hi>庚午</hi>春三月立贑吉南安要衝四砦<hi>宋史本紀</hi>
　豫章書云吉贑南安數被寇寇出沒無時砦卒莫能<lb/>
　相援因即要害立四砦每砦屯兵百地勢聨絡禦寇<lb/>
　為便擇三郡將官領之<lb/>
十年<hi>甲戌七月度宗崩太子㬎即位</hi>冬十一月命趙潛巡江䇿應賜錢<lb/>
<pb n="KR2k0045_WYG_030-50a"/>
　百萬激賞戰功十二月吕師䕫請於江州募兵詔知<lb/>
　州錢真孫同募豫給以尚書省錢米命賈似道都督<lb/>
　諸路軍馬吕師䕫黄萬石李珏叅贊軍務孫虎臣總<lb/>
　統諸軍<hi>同上</hi>
帝㬎徳祐元年<hi>乙亥元至元十二年</hi>春正月吕師䕫錢真孫遣人<lb/>
　於蘄州請降元兵徇江州知壽昌軍胡夢麟寓治自<lb/>
　殺知南康軍葉閶詣降二月轉黄萬石江西路制置<lb/>
　使壬戌元兵徇饒州通判萬道同以城降知隆興吳<lb/>
<pb n="KR2k0045_WYG_030-50b"/>
　益棄城遁甲子至臨江知軍鮑廉死之乙丑詔張世<lb/>
　傑將兵入衛便道復取饒州其將謝元王海李旺袁<lb/>
　恩吕再興戰死各贈十官丙寅文天祥起兵勤王三<lb/>
　月趣吕文福入衛行至饒州殺使者入江州降夏四<lb/>
　月總統張敏戰死豐城贈五官録其一子五月貶潛<lb/>
　說友南安軍贈鮑廉直文華閣官一子六月江西制<lb/>
　置黄萬石移治撫州詔還隆興府冬十一月壬午元<lb/>
　兵至隆興府萬石奔撫州運判劉槃通判施至道以<lb/>
<pb n="KR2k0045_WYG_030-51a"/>
　城降甲午萬石提兵走建昌軍<hi>同上</hi>
　文天祥傳云知贑州兼江西安撫使徳祐元年詔天<lb/>
　下勤王天祥捧詔大慟使方興召吉州兵諸豪傑皆<lb/>
　響應有衆萬人將入衛其友止之曰今元兵三道鼓<lb/>
　行破畿甸薄内地君以區區烏合赴之何異驅羊搏<lb/>
　虎乎天祥曰吾亦知其然顧不自量力欲以身徇庶<lb/>
　天下忠臣義士有聞風而起者耳天祥上疏乞分天<lb/>
　下為四鎮建都督統御於其中以廣西益湖南建閫<lb/>
<pb n="KR2k0045_WYG_030-51b"/>
　長沙以廣東益江西建閫隆興以福建益江東建閫<lb/>
　番陽以淮西益淮東建閫揚州責長沙取鄂責隆興<lb/>
　取蘄黄責番陽取江東責揚州取兩淮使其地大力<lb/>
　衆足以抗敵約日齊奮有進無退日夜圖之彼備多<lb/>
　力分疲於奔命而吾民之豪傑者又伺間出於其中<lb/>
　如此則敵不難破也不報<lb/>
　謝枋得傳云元年起為江西招諭使以兵逆吕師䕫<lb/>
　吕軍馳至射之矢及馬前枋得走入安仁調淮士張<lb/>
<pb n="KR2k0045_WYG_030-52a"/>
　孝忠逆戰團湖坪方坐敵樓見孝忠馬奔歸大驚果<lb/>
　中流矢死師䕫下安仁信州不守枋得棄妻子入建<lb/>
　寧唐石山<hi>信州之敗綱目在二年正月</hi>
　陳羍傳云謝枋得起兵安仁首辟羍入幕執安仁令<lb/>
　李景景請以家貲二萬贖罪責曰普天之下莫非王<lb/>
　土爾家財獨非朝廷物耶斬之景子率鄉兵五千報<lb/>
　怨羍度勢不敵引兵趨信州攝郡事後兵敗入積煙<lb/>
　山中自刎死<lb/>
<pb n="KR2k0045_WYG_030-52b"/>
　唐震傳云恭帝立起知饒州饒兵止千八百元軍略<lb/>
　地震發民城守昧爽出治兵中夜不寐兵使來索欵<lb/>
　狀通判萬道同偕寓士謀陰斂白金牛酒備降禮震<lb/>
　叱去之民李希聖謀出降械寘於獄城中感其義共<lb/>
　殺使者明年<hi>徳祐改元</hi>二月兵大至都大提舉鄧益遁震<lb/>
　出府庫金錢掲於市募人出戰衆懼無能應者北兵<lb/>
　登陴遂潰震不屈與兄椿及家人俱死<lb/>
　密祐傳云大兵至隆興黄萬石移治撫州將遁懼祐<lb/>
<pb n="KR2k0045_WYG_030-53a"/>
　不從乃召祐援槃未至聞槃已降罵曰萬石賣國小<lb/>
　人使我志不得伸已而元帥張榮實吕師䕫提兵逼<lb/>
　撫州祐率衆進至龍馬坪大兵圍之數重矢下如雨<lb/>
　祐告其部下曰今日乃我死日若力戰或有生理衆<lb/>
　咸奮自晨至昃面中矢㧞之復戰身被四矢三槍麾<lb/>
　下僅餘數十人祐揮䨇刀斫圍南走馬渡橋斷被執<lb/>
　終不屈而死時有淮人米立三世為將萬石署為殿<lb/>
　前都統制迎戰於江被執不屈繋獄萬石既降再三<lb/>
<pb n="KR2k0045_WYG_030-53b"/>
　諭之不從遂遇害<lb/>
　汀宼紀畧云乙亥十二月江西諸郡受兵大勢震擾<lb/>
　尉寨兇卒乘時畧邑賊首陳捷江七龍輩起中和保<lb/>
　擁衆刼村落時南北未一有司招安之假以虛名使<lb/>
　散其衆明年陳江降於制置使吳浚<lb/>
二年<hi>丙子元至元十三年</hi>春正月甲戌元兵至瑞州知州姚巖棄<lb/>
　城走辛巳授留夢炎江湖兩地宣撫大使甲申遣御<lb/>
　史楊應奎上傳國璽奉表稱臣削去帝號悉獻州郡<lb/>
<pb n="KR2k0045_WYG_030-54a"/>
　宋史紀事云正月進封吉王昰為益王判福州信王<lb/>
　昺為廣王判泉州五月益王即位於福州改元景炎<lb/>
　詔以趙潛為江西制置使進兵邵武謝枋得為江東<lb/>
　制置使進兵饒州<hi>時枋得敗已不能軍</hi>吳浚為江西招諭使鄒<lb/>
　<graphic n="KR1590" url="https://raw.githubusercontent.com/kanripo/KR-Gaiji/master/images/KR1590.png" mimeType="image/png"/>副之毛統由海道至淮約兵㑹合六月吳浚聚兵<lb/>
　廣昌遂復南豐宜黄寧都三縣傅卓至衢信諸縣民<lb/>
　多應之者㑹浚兵敗卓詣元軍降七月文天祥開府<lb/>
　南劍州經略江西八月張世傑遣都統張文虎與呉<lb/>
<pb n="KR2k0045_WYG_030-54b"/>
　浚合兵十萬期必復建昌與李恒戰敗奔寧都九月<lb/>
　元軍分道窺閩廣墖出及吕師䕫李恒等以騎兵出<lb/>
　江西十月天祥帥師次汀州遣趙時賞等將一軍趨<lb/>
　贑以取寧都吳浚將一軍取雩都劉洙等皆自江西<lb/>
　起兵來㑹元吕師䕫將兵度梅嶺曽逄龍敗死十一<lb/>
　月遣倪宙奉表請降於元<lb/>
　豫章書云正月知臨江軍滕巖瞻遁清江令孟濟死<lb/>
　之二月瑞州安撫姚文龍及其帥張文顯降於元元<lb/>
<pb n="KR2k0045_WYG_030-55a"/>
　隳吉撫城存隆興以汀州兵戍瑞金縣<lb/>
　浮梁兵燹志云正月元兵次饒州秋方登降范相棄<lb/>
　城復走<lb/>
端宗景炎二年<hi>丁丑元至元十四年</hi>春正月吳浚棄瑞金遁鎮撫<lb/>
　孔遵入之浚尋還汀州降三月天祥取興國縣夏五<lb/>
　月天祥自梅州提兵出江西入㑹昌縣六月辛酉天<lb/>
　祥取雩都己夘入興國縣秋七月遣兵取吉贑諸縣<lb/>
　圍贑州撫州人何時起兵來應江西宣慰李恒遣兵<lb/>
<pb n="KR2k0045_WYG_030-55b"/>
　援贑州而自將兵入興國八月天祥與諸將兵皆敗<lb/>
　乃引兵即鄒<graphic n="KR1590" url="https://raw.githubusercontent.com/kanripo/KR-Gaiji/master/images/KR1590.png" mimeType="image/png"/>於永豐<graphic n="KR1590" url="https://raw.githubusercontent.com/kanripo/KR-Gaiji/master/images/KR1590.png" mimeType="image/png"/>兵亦潰天祥至空坑挺身<lb/>
　走循州諸將皆被執九月元左丞達春將兵入大庾<lb/>
　嶺<hi>同上</hi>
　宋史紀事云二月吳浚既降元因至漳州說天祥降<lb/>
　天祥責以大義斬之五月天祥復㑹昌縣六月天祥<lb/>
　敗元軍於雩都七月使趙時賞等分道復吉贑諸縣<lb/>
　遂圍贑州八月李恒遣兵援贑自將攻天祥於興國<lb/>
<pb n="KR2k0045_WYG_030-56a"/>
　天祥不意恒等猝至遣兵戰鍾步不利時鄒<graphic n="KR1590" url="https://raw.githubusercontent.com/kanripo/KR-Gaiji/master/images/KR1590.png" mimeType="image/png"/>聚兵<lb/>
　數萬於永豐引兵就之㑹㵯兵先潰恒追天祥至方<lb/>
　石嶺及之鞏信以短兵接戰恒駭其以寡敵衆疑有<lb/>
　伏斂兵不進信坐巨石餘卒侍左右箭雨集屹不動<lb/>
　恒從間道視之創被體而死不仆天祥至空坑兵盡<lb/>
　潰趙時賞坐肩輿後元軍問為誰時賞曰我姓文衆<lb/>
　以為天祥擒之由是天祥得與杜滸鄒㵯乘騎逸去<lb/>
　九月元將布哈等以步卒入大庾嶺合舟師追二王<lb/>
<pb n="KR2k0045_WYG_030-56b"/>
　撫州兵氛志云崇仁民羅辛二聚衆數百長驅入縣<lb/>
　監邑忻都遁殺羅尹焚縣治文廟去監邑孫廷玉導<lb/>
　帥府兵屠之<lb/>
帝昺元年<hi>戊寅五月衛王改元祥興元至正十五年</hi>冬十二月文天祥走海<lb/>
　豐張洪範執之元兵破南安守將李梓發死之<hi>同上</hi>
　<lb/>
　<lb/>
　江西通志卷三十<lb/>
</p>
<p>
</p>
  </div>
</body>
</text>
</TEI>
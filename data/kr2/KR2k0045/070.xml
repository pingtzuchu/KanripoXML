<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷七十</head> <lb/>
    <p>
<pb n="KR2k0045_WYG_070-1a"/>
欽定四庫全書<lb/>
　江西通志卷七十<lb/>
　　人物<hi>五</hi>
　　　南昌府<hi>五</hi>
　明<lb/>
劉一燝字李晦南昌人萬厯十六年一燝與兄一焜一<lb/>
　煜並舉於鄉越七年又與一煜並舉進士改庶吉士<lb/>
　授檢討一焜為考功司掌京察大學士沈一貫欲庇<lb/>
<pb n="KR2k0045_WYG_070-1b"/>
　其私人錢夢臯鍾兆斗屬一燝為請謝不可由是忤<lb/>
　一貫意尋晉贊善歴祭酒詹事掌翰林院事四十五<lb/>
　年春京察宵人用事謀逐孫承宗繆昌期錢謙益一<lb/>
　燝力保持得免故事掌院無滿歳不遷者一燝居四<lb/>
　年始遷禮部右侍郎光宗即位擢禮部尚書兼東閣<lb/>
　大學士偕韓爌並命時内閣止方從哲一人一燝爌<lb/>
　甫拜命帝已得疾偕諸臣召見乾清宫有小豎附帝<lb/>
　耳語帝摇首俄一朱衣婦人從帝前挽皇長子入復<lb/>
<pb n="KR2k0045_WYG_070-2a"/>
　推之出皇長子見帝忸怩曰欲封后耳諸臣愕然旣<lb/>
　退一燝語吏部尚書周嘉謨曰上顧念大臣不已若<lb/>
　不欲委身婦寺者朱衣人何無畏憚若是朱衣人者<lb/>
　即選侍李氏也明日帝崩諸臣入臨畢一燝詰羣奄<lb/>
　皇長子當柩前即位今不在何也羣奄東西走不對<lb/>
　獨東宫伴讀王安前曰為李選侍所匿耳一燝大聲<lb/>
　言誰敢匿新天子者安曰徐之公等慎勿退遂趨入<lb/>
　白選侍不出皇長子諸大臣不肯退第出即返選侍<lb/>
<pb n="KR2k0045_WYG_070-2b"/>
　頷之復中悔挽皇長子裾安直前擁抱疾趨出一燝<lb/>
　見之急趨前呼萬歳捧皇長子左手英國公張惟賢<lb/>
　捧右手掖升輦及門宫中厲聲呼哥兒却還使使追<lb/>
　躡者三輩一燝傍輦疾行翼升文華殿即東宫位羣<lb/>
　臣叩頭呼萬歳事稍定選侍方居乾清猶趨駕還宫<lb/>
　一燝曰不可宜暫居慈慶皇長子心憚選侍然之一<lb/>
　燝語安曰主上冲年無母后外庭有事吾受過宫中<lb/>
　起居公等不得辭責明日嘉謨及左光斗疏請移宫<lb/>
<pb n="KR2k0045_WYG_070-3a"/>
　首輔從哲徘徊其間若無預已事者旣又欲緩移宫<lb/>
　期一燝曰本朝故事仁聖嫡母也移慈慶慈聖生母<lb/>
　也移慈寧今何日可姑緩耶乃於初五日偕同官請<lb/>
　即日降㫖竚立宫門以俟選侍不得已移噦鸞宫天<lb/>
　子復還乾清事始大定帝旣踐祚從哲被劾在告一<lb/>
　燝遂當國與爌相得甚歡念内廷惟王安力衛新天<lb/>
　子乃引與共事安亦傾心嚮之所奏請無不從明年<lb/>
　天啓改元邊事棘廷臣多請復用熊廷弼一燝亦言<lb/>
<pb n="KR2k0045_WYG_070-3b"/>
　廷弼守邊一載殘疆晏然不知何故翦除致有今日<lb/>
　事尋有詔盡謫前排廷弼者姚宗文等官言路多避<lb/>
　一燝初選侍將移宫其内䜿李進忠劉朝田詔等盜<lb/>
　内府祕藏過乾清門仆金寶墮地帝憾選侍甚必欲<lb/>
　誅盗奄王安為司禮亦惡之法司已擬大辟矣諸奄<lb/>
　百方救不得乆而帝漸㤀前事安亦為魏忠賢排死<lb/>
　諸盗奄乃厚賄忠賢為地先是有李文盛者具本辨<lb/>
　冤疏未發内傳忽免朝詔死而下其疏於法司一燝<lb/>
<pb n="KR2k0045_WYG_070-4a"/>
　執奏詔等議誅乆無可雪疏直下部前無此制帝不<lb/>
　得已下其疏於閣一燝復言此疏外不由通政司内<lb/>
　不由㑹極門例不當擬㫖謹封還原疏由是忠賢輩<lb/>
　大恨定陵工成忠賢攘以為功一燝故事内臣非司<lb/>
　禮掌印及提督陵工不得濫廕止擬加恩三等諸言<lb/>
　官論客氏被謫者一燝皆疏救又請出客氏於外及<lb/>
　言官交章論沈㴶㴶疑一燝主之與忠賢客氏等比<lb/>
　而恨一燝又宻窺魏客等漸用事一燝勢孤是年<lb/>
<pb n="KR2k0045_WYG_070-4b"/>
　四月侯補御史劉重慶遂力詆一燝不可用給事中<lb/>
　侯震暘御史陳九疇復劾之并刺其結納王安於是<lb/>
　一燝四疏乞歸堅卧不起疏凡十二上乃令乗傳歸<lb/>
　已而忠賢大熾矯㫖責一燝誤用廷弼削官追奪誥<lb/>
　命勒令飬馬崇禎改元詔復官一燝在位累加少傅<lb/>
　太子太傅吏部尚書中極殿大學士八年卒贈少師<lb/>
　福王時追諡文端<hi>白志</hi>
徐良彦字季良新建人萬厯進士初令婺源力折大<lb/>
<pb n="KR2k0045_WYG_070-5a"/>
　璫礦稅新安一郡頼之起復補溧水令值大璫查馬<lb/>
　塲復力阻之擢河南道御史抗疏福王當之國異已<lb/>
　者指為門户外轉福建參議至則擒海盗王四等八<lb/>
　十餘人尋分守青州㑹白蓮盗起齊魯之間無寧宇<lb/>
　以計擒之渠魁如張道人唐道人一呼皆至故齊魯<lb/>
　騷動而青州雞犬無驚尋晉尚寶大理丞左通政歴<lb/>
　仕途凡二十八年始命廵撫宣府在事僅一月白言<lb/>
　台吉曼濟台等犯邊皆鞭箠使之㑹魏忠賢蓄志叵<lb/>
<pb n="KR2k0045_WYG_070-5b"/>
　測以宣雲密邇京師使其客說通往來如是四三終<lb/>
　不應而崔呈秀疏劾至矣疏中謂宣府廵撫何以取<lb/>
　之如寄云為趙南星之黨也時得㫖降調崔魏意不<lb/>
　愜復以汪文言獄羅織餽文言贐論戍附近而大司<lb/>
　馬迎忠賢意與戍清浪蓋清浪與楚附近其實隸貴<lb/>
　州也得㫖之日買舟入黔著書賦詩若不知為負罪<lb/>
　行者忠賢時布置伺察往來黔楚道間亦不為懼崇<lb/>
　禎初録用貶竄諸臣起大理寺卿陞南京工部侍郎<lb/>
<pb n="KR2k0045_WYG_070-6a"/>
　<hi>人物志</hi>
舒曰敬字元直南昌人萬厯進士授泰興知縣六閱月<lb/>
　城修政舉以杖斃巨窩張耀忤太守呉秀意中之於<lb/>
　鹺使士民冤之赴闕訟令無罪時值柄政者修釁僅<lb/>
　下部議而曰敬解綬行矣裝不具銷所束帶百姓貯<lb/>
　帶於庫爭餽薪米構祠祀像名遺帶亭曰敬歸未幾<lb/>
　左遷徽州府儒學教授致仕紫陽山白鹿洞諸社皆<lb/>
　臨以講席一時名公鉅卿多出其門前後撫按曁南<lb/>
<pb n="KR2k0045_WYG_070-6b"/>
　北臺省奏薦凡三十一次崇禎間尚書沈演復耑疏<lb/>
　薦用奉㫖條陳時務因上七䇿十論進覽採納勅部<lb/>
　議用未赴山居幾五十年貧約如諸生門人分俸即<lb/>
　均於弟姪併族人鄉人之鰥寡者所著有隻立軒前<lb/>
　集續集四書易經講意詩經臆解時務要畧諸書行<lb/>
　於世享年七十有九門人萬時華等私諡文侃先生<lb/>
　<hi>同上</hi>
胡良機字省之南昌人萬厯進士歴知臨淄益都二縣<lb/>
<pb n="KR2k0045_WYG_070-7a"/>
　天啓初擢御史疏論乳媪中涓又請停内操楊漣擊<lb/>
　魏忠賢良機亦上疏言忠賢之惡不減汪直劉瑾陛<lb/>
　下過優容而閣臣不據法爭豈真所謂門生宰相耶<lb/>
　忠賢及魏廣微深憾以年例遷廣東參議良機方按<lb/>
　貴州不俟代而去遂斥為民崇禎元年起故官按宣<lb/>
　大二鎮年滿當代褒以敏練令復廵一年尋為中官<lb/>
　王坤劾罷乆之起光禄典簿終南京吏部主事<hi>白志</hi>
涂喬遷字伯友南昌人萬厯進士令合肥擢山東道御<lb/>
<pb n="KR2k0045_WYG_070-7b"/>
　史適有三王並封之㫖朱維京王如堅痛哭爭之疏<lb/>
　上兩人俱遣戍喬遷抗章力爭已長安雷火地震喬<lb/>
　遷申言災不虚生皆因國本未建語甚切直尋降典<lb/>
　史光廟改元特起勲丞陞太僕少卿改南太僕卿適<lb/>
　范濟世為操江都御史思詭言南鹽馬諸庫藏積鏹<lb/>
　百餘萬非内臣捜括不可得魏璫喜遣其養子胡良<lb/>
　輔等至索所稱百餘萬運使運同暨揚州前後守下<lb/>
　至胥役俱以追賠収逮復坐索二十六萬於太僕喬<lb/>
<pb n="KR2k0045_WYG_070-8a"/>
　遷曰虚派以殺人吾不忍良輔恚曰如若言何以復<lb/>
　厰公是時方有建祠之事良輔曰曷建厰公祠於關<lb/>
　山以畢斯舉喬遷曰吾頭可斷祠不可建也良輔以<lb/>
　其語聞逆璫未幾指為門户削奪喬遷始終伉直然<lb/>
　居鄉和易近人無大小傴僂接之崇禎中復原官議<lb/>
　起用卒<hi>府志</hi>
周著字誠子南昌人萬厯進士繇推官歴太守藩臬皆<lb/>
　以亷明稱庚申任四川右布政使天啓辛酉科臣明<lb/>
<pb n="KR2k0045_WYG_070-8b"/>
　時舉捧檄起土司兵應調援遼永寧酋長奢崇明令<lb/>
　土目將兵一萬詣重慶聽撫臣徐可求㸃視可求杖<lb/>
　其土目又欲盡黥土兵之面以别記驗於是土兵洶<lb/>
　洶思亂統領人樊龍樊虎振臂一呼皆嚮應立殺可<lb/>
　求遂䧟重慶進逼成都左布政使朱爕元攝軍務事<lb/>
　分遣諸將領兵據隘而與諸藩臬畫地城守著自署<lb/>
　西城賊稔知西城勢易拔終日夕攻不止置雲樓高<lb/>
　與城等著出兵亟擾賊營别遣卒持火具焚其雲樓<lb/>
<pb n="KR2k0045_WYG_070-9a"/>
　賊益夜縱炬千餘集火門著復取水如瀑布下澆之<lb/>
　賊引退終不能下明年正月忽城外大譟而至視之<lb/>
　有物如舟高城丈許長五百尺樓數重上板屋如平<lb/>
　地中載賊數千人各挾機弩毒矢以牛數百頭運石<lb/>
　轂行之俯視城中著曰此吕公車也乃用巨木為杆<lb/>
　柱置軸柱間挽索運杆取巨石重千鈞者發之飛擊<lb/>
　如彈丸又夜縋敢死士於城下載大銃擊賊賊遁去<lb/>
　成都復全自十月甲申至壬戍正月乙丑抗守者百<lb/>
<pb n="KR2k0045_WYG_070-9b"/>
　二十日事定燮元進副都御史廵撫四川著代燮元<lb/>
　為左布政使後入覲歸以勞瘁疾作卒於家崇禎初<lb/>
　贈大理寺卿<hi>同上</hi>
熊宇竒字正子新建人萬厯進士筮仕刑曹京師有冤<lb/>
　獄淹繫三年宇竒一訊而決時國本尚摇新建張文<lb/>
　端當國與宇竒肺腑親二上章慫恿之文端深採其<lb/>
　言戚畹鄭養性賂通欵誠揮其使時宇竒部俸十年<lb/>
　自以姻婭引嫌力求補外乃以僉憲督學湖廣參蜀<lb/>
<pb n="KR2k0045_WYG_070-10a"/>
　藩討播軍興宇竒督理糧餉烈日乗馬㑹水溢馬斃<lb/>
　徒步草靸艱苦萬狀㨗奏晉一秩尋改浙江副使歴<lb/>
　湖廣按察使晉右布政天啓二年中璫浸用事遂挂<lb/>
　冠歸未幾魏忠賢逆祠遍興江西撫臣楊邦憲使歛<lb/>
　費作祠宇竒正色厲言江右水旱頻仍豈宜困以土<lb/>
　木且魏功德於江右何有中丞意不可回議徹周程<lb/>
　祠為祠址宇竒與諸紳議安有毁先賢祠為璫祠者<lb/>
　詣當事力爭㑹璫敗逆祠中格宇竒之力也<hi>人物志</hi>
<pb n="KR2k0045_WYG_070-10b"/>
傅宗臯字直甫豐城人萬厯進士知將樂縣行取為南<lb/>
　京監察御史時鹽政壞操院以宗臯聲望隆題請督<lb/>
　理鹽政及督京倉請改折一十七萬去官攅守候之<lb/>
　苦庚申八月營軍譁宗臯帶管京營以法戢之陞南<lb/>
　尚寶卿尋以忤璫奪職歸里於地方利弊知無不言<lb/>
　楊比部疏減遼餉宗臯力佐之邑父老至今能道其<lb/>
　事後起大鴻臚固辭<hi>縣志</hi>
萬燝字闇夫南昌人兵部侍郎恭孫也少好學砥礪名<lb/>
<pb n="KR2k0045_WYG_070-11a"/>
　行萬歴進士授刑部主事嘗疏論刑獄干和天啓初<lb/>
　元兵事棘工部需才調燝工部營繕主事督治九門<lb/>
　垣墉市銅江南皆勤於其職遷虞衡員外郎司鼔鑄<lb/>
　時慶陵大工未竣費不貲燝知内府廢銅山積可發<lb/>
　以助鑄移牒内官監言之魏忠賢怒不發燝遂具疏<lb/>
　以請忠賢益怒假中㫖詰責燝旋督陵務其時忠賢<lb/>
　益肆廷臣楊漣等交擊率被嚴㫖燝憤抗章極論略<lb/>
　言忠賢性狡而貪胆麤而大口銜天憲手握王爵廕<lb/>
<pb n="KR2k0045_WYG_070-11b"/>
　子弟則一世再世賚厮養則千金萬金毒痡士庶斃<lb/>
　百餘人威加縉紳空十數署一切生殺予奪之權盡<lb/>
　為忠賢所竊内廷外朝止知有忠賢不知有陛下尚<lb/>
　可一日留左右耶疏入忠賢大怒矯㫖廷杖一百斥<lb/>
　為民執政言官論救皆不聽當是時忠賢怒廷臣交<lb/>
　章劾已無所發忿思借燝立威乃命羣奄至燝邸捽<lb/>
　而敺之比至闕下氣息纔屬杖已絶而復甦羣奄更<lb/>
　肆蹴踏越四日卒忠賢憾猶不置誣以贓賄三百燝<lb/>
<pb n="KR2k0045_WYG_070-12a"/>
　廉吏破産乃竣崇禎初贈光禄寺卿福王時賜諡忠<lb/>
　貞<hi>白志</hi>
晏文輝號懷泉南昌人萬厯進士授浙江太平知縣調<lb/>
　繁武進正士習清賦役決冤獄建先賢祠修武進縣<lb/>
　志行取刑部主事提牢燭姦考選南禮科給事中參<lb/>
　代藩參織造參方面貪劣官三十人疏請兩監廣額<lb/>
　宗室開科獨署九印六管京營知時事不可為請告<lb/>
　歸<hi>縣志</hi>
<pb n="KR2k0045_WYG_070-12b"/>
李繼周字汝輔南昌人萬歴進士授上海令陞刑部主<lb/>
　事讞訊明允尋奉命審决河北以内艱歸服闋補員<lb/>
　外歴郎中出守黄州擢川東副使至達州㑹奢崇明<lb/>
　奉援邊之檄率部下抵重慶中丞徐可求移書繼周<lb/>
　促其面計封疆事甫抵重慶崇明部下煽亂遂遇害<lb/>
　一時文武臣僚身殉者十餘人獨繼周以局外蒙難<lb/>
　事聞贈光禄卿達州舊有四忠臣皆功德被於此土<lb/>
　者州守黄立言請以繼周增入而道臣孫好古與繼<lb/>
<pb n="KR2k0045_WYG_070-13a"/>
　周同遇害遂並列為六忠祠云<hi>人物志</hi>
熊明遇字良孺進賢人萬厯進士授長興知縣擢兵科<lb/>
　給事上疏極陳時弊言今春以來天鼓兩震於晉地<lb/>
　流星晝隕於清豐地震二十八天火九石首雨菽河<lb/>
　内女妖遼東兵端吐火即春秋二百四十年間未有<lb/>
　稠於今日者且山東大侵人相食黄河水稽天兼向<lb/>
　者太白經天輔星湛沒熒惑襲月金星愆行或日光<lb/>
　無芒或日月同暈或為恒風為枯旱天譴愈深而陛<lb/>
<pb n="KR2k0045_WYG_070-13b"/>
　下所為皆誣天拂經之事此誠禽息碎首賈生痛哭<lb/>
　之時也敢以八憂五漸三無之說進又雜引天文書<lb/>
　以證時事凡數千言皆極危切亓詩教輩以明遇與<lb/>
　東林通出為福建僉事遷寧夏參議天啓初進太僕<lb/>
　少卿尋提督操江魏忠賢黨謀盡逐東林以明遇嘗<lb/>
　救御史游士任給事中薛國觀遂劾其黨庇徇私忠<lb/>
　賢矯㫖革職坐汪文言獄追贓千二百金謫戍貴州<lb/>
　平溪衛崇禎初釋還起兵部右侍郎南京刑部尚書<lb/>
<pb n="KR2k0045_WYG_070-14a"/>
　改兵部疏陳四司宿弊悉見採納山東叛將李九成<lb/>
　等䧟登州明遇信廵撫余大成言力主撫議乆不就<lb/>
　撫乃調關外軍討定之是時宣府兵警甚急廵撫沈<lb/>
　棨與中官王坤等遣使議和餽金帛酒牢諸物邊警<lb/>
　即解事聞帝惡棨專擅召對明遇等於平臺明遇力<lb/>
　為棨解帝不恱逮棨下吏於是給事中力詆明遇棨<lb/>
　交關誤國明遇再疏乞罷命解任候勘尋以故官致<lb/>
　仕用薦起南京兵部尚書改工部引疾歸卒所著有<lb/>
<pb n="KR2k0045_WYG_070-14b"/>
　緑雲樓集中樞集子人麟崇禎進士<hi>白志</hi>
劉綎都督顯子勇敢有父風用廕為指揮使萬厯初從<lb/>
　顯討九絲蠻遷雲南迤東守備緬甸犯永昌騰越廵<lb/>
　撫劉世曾擢綎逰擊將軍署騰衝守備事緬甸自其<lb/>
　酋莽瑞體以兵服諸番勢遂强江西人岳鳯者驍桀<lb/>
　多智率衆兵數十萬分道内侵綎至鳯懼乃令妻子<lb/>
　及部曲來降綎責令獻金牌印符及蠻莫猛宻地乃<lb/>
　以送鳯妻子還隴川為名分兵趨沙木籠山據其險<lb/>
<pb n="KR2k0045_WYG_070-15a"/>
　而已馳入隴川境鳯度四面皆兵遂詣軍門降綎復<lb/>
　兵進緬緬將先遁留少兵隴川綎攻之鳯子曩烏亦<lb/>
　降綎乃携鳯父子往攻蠻莫雲南平獻俘於朝綎進<lb/>
　副總兵綎將家子父顯故部曲多健兒綎擁以自雄<lb/>
　征緬之役勒兵金沙江築將臺於王驥故址威名甚<lb/>
　盛然性貪御下無法有詔革任以逰擊候調無何羅<lb/>
　雄變起㑹綎解官至霑益世曾喜令與禆將劉紹桂<lb/>
　萬鏊分道進討綎直擣赤龍山拔之獲其妻妾連克<lb/>
<pb n="KR2k0045_WYG_070-15b"/>
　三砦賊盡平止首功五十餘級而撫降者萬餘人論<lb/>
　者稱其不妄殺歴陞五軍三營參將㑹朝鮮用師詔<lb/>
　以副總兵從征及班師進都督同知世廕千户屬播<lb/>
　酋楊應龍作亂擢四川總兵官移師征之應龍熟綎<lb/>
　才頗懼益兵守要害三峒絶險綎分兵攻其三面生<lb/>
　擒其魁乗勢克三關盡克三峒踰十餘日克後水囤<lb/>
　營於冠子山㑹諸軍共平賊録功進左都督世廕指<lb/>
　揮使綎為將數被黜抑性驕恣如故以軍政拾遺罷<lb/>
<pb n="KR2k0045_WYG_070-16a"/>
　歸四十六年召為左府僉書明年二月經畧楊鎬令<lb/>
　綎及杜松李如栢馬林四路出師綎兵四萬由寛奠<lb/>
　道險逺重岡叠嶺馬不能成列次深河連克牛毛家<lb/>
　二砦已深入三百里杜松軍覆猶不知復整衆進登<lb/>
　阿巴達哩岡力戰不支遂死養子劉招孫最驍勇見<lb/>
　綎死突圍中格鬭亦死事聞遣中使祭陣亡將士恤<lb/>
　綎家綎於諸將中最驍勇平緬寇平羅雄平朝鮮倭<lb/>
　平播酋平猓大小數百戰威名震海内天啓初贈少<lb/>
<pb n="KR2k0045_WYG_070-16b"/>
　保世廕指揮僉事立祠曰表忠<hi>同上</hi>
胡海定字聖占南昌人萬厯舉人署樂平教諭善造士<lb/>
　如王綱許琮皆以經術節義名一時廵按邢紹德特<lb/>
　薦崇禎年間詔舉賢良方正副使張有譽以名聞遷<lb/>
　汜水令賊壘壓境鼓諸生王璧等决死戰斬馘頗多<lb/>
　廉得煽亂為賊囊槖者數十人計擒斬之亂遂定歳<lb/>
　饑設賑存活萬人以不奉催科檄投劾去甲申聞京<lb/>
　師䧟慟哭不食累日歸葬其父移其母去所居海口<lb/>
<pb n="KR2k0045_WYG_070-17a"/>
　四十里走樂平聨絡鄉勇復乞師黄道周道周壯之<lb/>
　執手謂曰君以致仕令家居能仗節倡義如此引滿<lb/>
　酌之立為發師引戰不勝被執死於婺源旣受刃僵<lb/>
　立不仆婺源人隕涕曰江西真有人<hi>邱邦士集</hi>
　　按明末江西多死節士而海定最先前志未載今<lb/>
　　采補<lb/>
姜曰廣字居之新建人萬厯進士授庶吉士進編修天<lb/>
　啓六年使朝鮮力却贈遺還陳海外情形有裨軍國<lb/>
<pb n="KR2k0045_WYG_070-17b"/>
　者八事多議行魏璫惡之削籍崇禎初起右中允積<lb/>
　官至吏部右侍郎尋左遷十五年用薦起詹事掌南翰<lb/>
　林院已而在南京改禮部尚書兼東閣大學士時史<lb/>
　可法督師揚州曰廣與高𢎞圖協心輔政阮大鋮謀<lb/>
　進用力阻之馬士英挾擁戴功謀擅朝權深忌二人<lb/>
　嗾劉澤清假諸鎮公疏力攻劉宗周并及曰廣以三<lb/>
　案舊事及迎立異議為言曰廣屢疏乞休歸後盡節<lb/>
　偰家池<hi>白志</hi>
<pb n="KR2k0045_WYG_070-18a"/>
李曰輔字元卿南昌人萬厯舉人天啓初為成都推官<lb/>
　廵撫朱爕元倚以兵事偕諸將攻復重慶崇禎四年<lb/>
　擢南京御史時遣中官出鎮曰輔疏諫曰邇者一日<lb/>
　遣内臣四尋又遣用者五非兵機則要地也假專擅<lb/>
　之權駭中外之聽啓水火之隙開依附之門灰任事<lb/>
　之心藉委缷之口小臣不敏實為寒心陛下踐祚盡<lb/>
　撤内臣中外稱聖昔何以撤今何以遣天下多故擇<lb/>
　將為先陛下不築黄金臺勤招頗牧乃急急内臣是<lb/>
<pb n="KR2k0045_WYG_070-18b"/>
　遣曾何補理亂之數哉疏上鐫三級為廣東布政司<lb/>
　照磨歸隱西山香城寺潛心理學擕一僕與居尋遣<lb/>
　還與僧共晨夕而已山居十餘年卒<hi>同上</hi>
鄒元忠字時効新建舉人萬厯中知增城縣勤政愛人<lb/>
　力持古道築號舍數十於學宫之東與諸生講學請<lb/>
　廣科試額遂為例丙申大饑發倉捐俸賑濟全活以<lb/>
　萬計又於城東四十里築隄三千一百尺以除水患<lb/>
　民頼有秋擢延平同知不就歸增之人士爼豆不衰<lb/>
<pb n="KR2k0045_WYG_070-19a"/>
　<hi>廣東名宦志</hi>
夏以賓字于王新建人萬厯已酉舉人授延平推官八<lb/>
　閩大獄輒令按鞫多所平反轉寧波同知擒通番巨<lb/>
　猾獲贓千餘緍以助餉未幾海寇竊發承檄勒兵渡<lb/>
　海進屯龍王嶺設伏制勝遂以孤軍挫賊數萬兩臺<lb/>
　舉卓異遭讒左遷拂衣歸著有奚囊蠧餘理閩讞録<lb/>
　藏於家<hi>新建縣志</hi>
宋應昇字元孔奉新人吏部尚書景之曾孫也萬厯乙<lb/>
<pb n="KR2k0045_WYG_070-19b"/>
　卯與弟應星並魁其經時有二宋之目五上公車不<lb/>
　第謁選得湘鄉知縣復補恩平歴高州同知陞廣州<lb/>
　知府所至有慈惠聲家居孝友恭謹親族困乏必勉<lb/>
　賑之自廣州請告歸未幾卒所著有方玉堂集<hi>人物志</hi>
劉洪謨字惟後南昌人進賢籍萬厯進士授建徳知縣<lb/>
　調仁和皆有惠政陞南工部主事禮部郎中尋知承<lb/>
　天府抗陵監不肯下調真定陞易州兵備歴漳南參<lb/>
　政晉光禄少卿太僕少卿魏璫燄灼三疏告休得㫖<lb/>
<pb n="KR2k0045_WYG_070-20a"/>
　歸里居講學隨時問答多所啓發撰大學續衍義十<lb/>
　八卷洪謨恬淡簡重與顧文憲趙高邑論學而雅不<lb/>
　立幟所著書五十種晚作夕惕内照篇以自叙<hi>同上</hi>
劉仕瞻字淡峯南昌人萬厯進士知宣城縣兼有神君<lb/>
　慈母之稱擢兵科給事中嘗爭國本忤㫖其後以軍<lb/>
　政考選有霍文炳者以緝捕功自副千户陞指揮僉<lb/>
　事内坐以市恩降雜職屢薦不起卒天啓二年贈光<lb/>
　禄寺少卿初仕瞻治宣城與黎桐城涂合肥名成鼎<lb/>
<pb n="KR2k0045_WYG_070-20b"/>
　足其在言路亦然在錮籍又然時人謂之歳寒三友<lb/>
　<hi>同上</hi>
　　按黎名道炤涂名喬遷皆南昌人各有傳<lb/>
呉羽文字長卿南昌人萬厯進士擢吏部因事乞歸至<lb/>
　崇禎六年始復出歴考功文選郎中帝亦積疑吏部<lb/>
　有私選郎十一人譴黜大半遷者三人而已羽文痛<lb/>
　絶諸弊數與温體仁牴牾賊毀皇陵有詔肆赦體仁<lb/>
　令刑部尚書馮英以逆案入詔内羽文執止之而議<lb/>
<pb n="KR2k0045_WYG_070-21a"/>
　起錢龍惕李邦華等偵事者誣羽文納二人賕下獄<lb/>
　羽文用髙鳯翔為大名知府鳯翔故嘗坐小事言者<lb/>
　復謂其徇私坐謫戍侍郎呉甡等交薦復官未赴卒<lb/>
　<hi>白志</hi>
　　按羽文初擢吏部時高邑趙南星為冢宰謂江右<lb/>
　　名區宜用兩銓曹乃以新昌鄒維璉與羽文並用<lb/>
　　忌趙者或激羽文告歸為驅趙計羽文因乞歸養<lb/>
　　奉有呉羽文鄒維璉旣皆賢俱著留用之㫖旣而<lb/>
<pb n="KR2k0045_WYG_070-21b"/>
　　攻趙者益力羽文乃堅請歸通籍三十年居銓僅<lb/>
　　一載在獄在戍共八載此叚本傳不詳今據人物<lb/>
　　志補<hi>原䟦</hi>
羅汝元字懋先南昌人萬厯進士授行人擢御史出按<lb/>
　雲南值安邦彦狂逞與奢崇明相應汝元同都御史<lb/>
　閔洪學戡定之黔國沐昌祚怙寵而驕侵士庶膏腴<lb/>
　廣其莊田又抗不納賦乃以黄白物詭白米四十石<lb/>
　黄米二十石來饋汝元峻詞却去疏請田歸黔國徴<lb/>
<pb n="KR2k0045_WYG_070-22a"/>
　収歸有司又偵知其左右肆虐者八人置之法民皆<lb/>
　手額懽呼號曰羅鐡面為建却金救民亭滇士苦公<lb/>
　車費括所積俸給之於是三十七人咸踴躍就道滇<lb/>
　士本年計偕自汝元始陞太僕少卿適魏忠賢專政<lb/>
　削奪歸里崇禎初起廢籍歴通政擢僉都御史廵撫<lb/>
　浙江浙之當國者中以蜚語落職歸汝元官至九列<lb/>
　兩尊人猶健飯無恙綵衣承歡戚里侈為盛事云<hi>府志</hi>
鄒復宣字用晦新建人萬厯進士授上虞令調金華值<lb/>
<pb n="KR2k0045_WYG_070-22b"/>
　歳旱露禱甘霖立注擢御史㑹邊事急合請徴募廷<lb/>
　臣具復宣名以上奉命予餉三十萬聽便宜從事復<lb/>
　宣核蠧懲濫加意撙節用不滿六萬金簡戰士數千<lb/>
　皆投石超距一可當百大司馬倚頼之壬戌復宣再<lb/>
　視城務卒贈光禄寺少卿祀鄉賢子正偉生子度珙<lb/>
　順治戊戌進士官翰林檢討正修生子度鏞康熙癸<lb/>
　卯解元丁未進士<hi>人物志</hi>
魏時應南昌人萬厯進士初任建陽知縣擢工部主事<lb/>
<pb n="KR2k0045_WYG_070-23a"/>
　調吏部歴考功文選員外郎特疏請簡用鄒元標趙<lb/>
　南星以副當世之望銓故弊藪疏立四季考察法有<lb/>
　受賕犯律者得參送法司如五部例㫖下著為令轉<lb/>
　驗封郎中給假奉母還里林居十餘年㑹東林議起<lb/>
　以時應前疏薦元標南星故出為閩藩左參歴按察<lb/>
　使天啓中晉光禄寺卿羣小方共斥鄒趙改時應為<lb/>
　南通政旋冠帶閒住崇禎初卒於家著春秋質疑等<lb/>
　書行世<hi>府志</hi>
<pb n="KR2k0045_WYG_070-23b"/>
劉曰梧字陽生南昌人萬厯進士授中書擢御史適廵<lb/>
　中城奉㫖僉商供薪炭不終朝竣事有力者不及請<lb/>
　出按三呉稅事方起璫計竭民膏自金陵至皖城計<lb/>
　程不旬日輒立七厰曰梧檄令併一厰永以為規已<lb/>
　而刷卷南畿歸㑹九載考績即家起南常少祀髙皇<lb/>
　寢園徘徊東陵感愴遜國事重傷孝康皇帝之已諡<lb/>
　而復去也因上瞻顧陵寢一疏得賜廟諡識者偉之<lb/>
　以右僉都御史撫薊州上疏請除夙弊寛文綱拔孫<lb/>
<pb n="KR2k0045_WYG_070-24a"/>
　顯祖於行間天啓間方引疾歸尋起少司馬抵京匝<lb/>
　月於相國一燝稱宗親璫頗有意銜之遂拂衣歸里<lb/>
　八十二卒崇祀鄉賢<hi>同上</hi>
余樞字謹叔新建人萬厯鄉舉令江浦邑有張史二圩<lb/>
　齧於江水額賦五百餘石累通縣百餘年樞至急行<lb/>
　周視躬率民修築不避暑雨堤成而享無窮之利廵<lb/>
　鹺使者按臨諸賈持茶例銀以進約萬餘金樞峻却<lb/>
　之遷興國知州有傳偽漢遺孽柯陳兩姓謀不軌於<lb/>
<pb n="KR2k0045_WYG_070-24b"/>
　境上者方伯熊宇竒檄樞往反復諭以人言籍籍當<lb/>
　愼舉動以保田廬家室開導懇至兩姓感泣環拜竟<lb/>
　消亂萌崇禎間歿祀鄉賢<hi>人物志</hi>
朱試字以功南昌人在童子中即端嚴不茍顰笑受學<lb/>
　於章布衣潢晝討夕論多獨得之悟撰時習録就正<lb/>
　篇諸書晚益深於易有所論著未竟天啓中御史田<lb/>
　珍薦試於朝未及授官而卒<hi>府志</hi>
朱謀㙔字明父一字鬱儀寧獻王七世孫封鎮國中尉<lb/>
<pb n="KR2k0045_WYG_070-25a"/>
　萬歴辛卯給諫葉初春以學行薦於朝廵撫邊維垣<lb/>
　廵按陳倣交相推轂得㫖俾綰通侯之章理石城王<lb/>
　府事公族有所紛競無不請質㙔片言剖決皆屈服<lb/>
　而去生而天資穎異目所流覽終身不忘以先儒譚<lb/>
　易尚理而置象不能獲文周孔子立言之㫖作易象<lb/>
　通八卷以晦翁詩註於比興微詞妙㫖多鬱而未章<lb/>
　乃原本小序酌諸家得失作詩故十卷疾緯候之亂<lb/>
　三五典墳也作䆳古記八卷以糾正圖䜟之尨謬疾<lb/>
<pb n="KR2k0045_WYG_070-25b"/>
　李斯之變壞頡誦舊文也作古文竒字輯解追述先<lb/>
　聖之制作以鍼砭漢世訓詁之沈疴他若書禮春秋<lb/>
　魯論大戴各有箋疏又著金海百二十卷異林十有<lb/>
　六卷駢雅二卷六書本原一卷說文舉要水經注箋<lb/>
　四十卷豫章耆舊傳二卷藩獻記一卷晚成古今通<lb/>
　歴用其法推左傳僖五年正月辛亥冬至昭二十年<lb/>
　二月己丑朔冬至以為魯史所用皆周正故經書春<lb/>
　王正月明非夏商之正也於時諸侯僭竊天下衰微<lb/>
<pb n="KR2k0045_WYG_070-26a"/>
　鮮行頒朔之禮晉楚大國或用夏正未能齊一魯秉<lb/>
　周禮獨不敢變故孟獻子稱正月日至可祀上帝是<lb/>
　已其論醫則有取於張子和論壬遁則有取於祝泌<lb/>
　論陽九百六則有取於王希明悉鑿鑿見於徴驗而<lb/>
　於堪輿之說尤精嘗言祖墓病水以語諸父兄弟咸<lb/>
　弗信㑹羣從暴卒者十餘輩㙔不能忍遂自發之墓<lb/>
　中果積水若溪澗諸父始遜謝自咎别移吉壤太史<lb/>
　焦竑嘗曰鬱儀制作精微宏博一依六經莫可簡選<lb/>
<pb n="KR2k0045_WYG_070-26b"/>
　湖廣李維禎山東邢伺福建曹學佺屈指江右人物<lb/>
　輒首及之子統銍崇禎丁丑進士詩澹逺高古藳燬<lb/>
　於兵不傳<hi>人物志</hi>
　　按鬱儀所著尚有枳園近藳<lb/>
楊繩武字昌倩南昌人萬厯鄉薦授臨安知縣有調繁<lb/>
　之檄適丁外艱服除補四川綿竹綿多盗案繩武以<lb/>
　一讞示精敏萑苻頓息鄰邑有燒香㑹號召數千人<lb/>
　撫軍檄諸州縣議合勦繩武持之曰此愚民奚煩斧<lb/>
<pb n="KR2k0045_WYG_070-27a"/>
　鉞哉緩之自解耳撫軍納其言即委繩武撫諭之亂<lb/>
　遂定量移信陽知州左遷衡水陞延平同知投劾歸<lb/>
　<hi>同上</hi>
楊惟相字無技豐城人萬厯甲午鄉舉授延慶州知州<lb/>
　延慶古雲中地邊外僅隔一墻時順義未封數擁衆<lb/>
　入寇相密授機畧擒獲奸諜敵驚以為神適乆雨南<lb/>
　山邊牆半傾敵乗勢盡拆毀之前此屢修屢壞州守<lb/>
　獲罪者十餘人惟相抵任微服步出邊見沙漠草茅<lb/>
<pb n="KR2k0045_WYG_070-27b"/>
　相結如窩諸部落素寢匿於中因火之敵自是無所<lb/>
　棲止不敢窺邊始得一意趣工修牆一萬一千九百<lb/>
　八十餘丈節省萬餘金臺使交上其事奏最以邊例<lb/>
　晉刑部員外先是滇有逆賊阿克之變至破城劫印<lb/>
　顯皇帝震怒逮訊失事撫鎮及白推官京師權貴多<lb/>
　為囑求寛解相閉門謝客奏請九卿科道㑹問據法<lb/>
　成辟諸權貴竟以私怨中之請養歸田再補官卒著<lb/>
　周易蒙訓禮經管見論語膚義行於世<hi>府志</hi>
<pb n="KR2k0045_WYG_070-28a"/>
夏時化字宣子新建人萬厯丙午鄉舉授永豐縣教諭<lb/>
　造士得人科名繼盛陞太平知縣清節惠政士民戴<lb/>
　之崇禎戊辰值流寇作難攻城月餘多方捍禦食盡<lb/>
　死守卒殱寇全城事平道府設凱宴時化遽歿於公<lb/>
　宴之堂廵撫朱燮元疏請優䘏特給以死勤事扁額<lb/>
　<hi>人物志</hi>
杜彦卿字六人新建人以例入太學試得别駕彦卿不<lb/>
　願仕請歸養生平不茍言笑樂善好施而不信因果<lb/>
<pb n="KR2k0045_WYG_070-28b"/>
　酷嗜書購求不遺餘力長子果順治丁亥進士改庶<lb/>
　吉士授江南道御史贈彦卿如其官<hi>同上</hi>
呉廷謨字孟嘉南昌人萬厯丙午鄉舉少厭帖括博綜<lb/>
　羣書欲以古文詞名家與山人羅治相切劘謂明文<lb/>
　規倣多而獨運寡比辭屬事斷自秦漢而止尤工於<lb/>
　為論抑揚頓挫而要歸至當臨川丘兆麟陳際泰皆<lb/>
　亟稱之嘗䇿蹇驢發薊門由魯道謁闕里睇岱涉濟<lb/>
　泛黄河得詩歌若干授南城教諭遷安慶望江知縣<lb/>
<pb n="KR2k0045_WYG_070-29a"/>
　望江古雷州邑巖而小廷謨政尚清靜四境以寧亡<lb/>
　何病痿謝事著鷦園詩草二卷文章論章各二卷讀<lb/>
　古擷餘二卷續草佚草各一卷而羅治亦有大月山<lb/>
　人集<hi>府志</hi>
章允儒字珍甫南昌人方伯邦翰子萬厯進士授華亭<lb/>
　令方邊事孔棘詔天下計畝加賦華歳額六十萬加<lb/>
　至七十有餘允儒搜成賦可省者折抵如數再加則<lb/>
　設法盡抵之先後計免三萬七千餘兩允儒於讞決<lb/>
<pb n="KR2k0045_WYG_070-29b"/>
　尤稱神明上官往往以旁郡獄屬之有子殺父妾亡<lb/>
　何父暴卒言以藥弑者允儒曰人命應檢償其父固<lb/>
　郡守烏得輕議檢耶坐殺父妾足以斃逆子矣武弁<lb/>
　鴆殺同官弁强有力且善辯時有使過代請者或曰<lb/>
　職官當從減允儒曰大辟無可贖之法干户無議貴<lb/>
　之條竟擬如律邑之金家衖有横尸一老者哭曰吾<lb/>
　子也訴之令賊弗得或榜片紙道傍曰薛某殺人又<lb/>
　從薛所得死者所弄二錢允儒詣其地審視曰得之<lb/>
<pb n="KR2k0045_WYG_070-30a"/>
　矣縳庫樓獨居一佻達子至曰汝殺人立服蓋死者<lb/>
　為孌童誘狎不遂因殺之而以弄錢嫁禍於薛諸發<lb/>
　奸摘伏多此類用治行異等擢吏科給事中熹廟初<lb/>
　逆璫魏忠賢漸擅威福織造大監李實尤朘削於東<lb/>
　南借違忤上供參知府張宗衡等奪俸允儒抗疏駮<lb/>
　之疏入璫以阻撓龍袍矯㫖予杖仍謫戍㑹上御經<lb/>
　筵首輔葉向高從容陳說意稍解俄以天變修省從<lb/>
　薄譴奪俸一年璫自是深銜之允儒遂請假歸居吏<lb/>
<pb n="KR2k0045_WYG_070-30b"/>
　垣六月凡所爭三案爭封疆暨籌邊惜餉疏十餘上<lb/>
　皆言人不敢言鐫級調外旣去仍削奪崇禎改元起<lb/>
　吏科都給事未幾枚卜命下適允儒以首垣主議所<lb/>
　推舉皆人望惟烏程温體仁不與遂發難言廷推不<lb/>
　公竟以削籍出國門<hi>人物志</hi>
樊尚璟進賢人萬厯丙辰進士天啓中忤璫家居<hi>府志</hi>
鍾師薦字維坤南昌人太僕寺卿沂之孫禮部郎允復<lb/>
　之子少負異才試棘闈十有三次不得志乃著治平<lb/>
<pb n="KR2k0045_WYG_070-31a"/>
　十議詣闕上陳嗣以保舉除泰州同知甲申之後挂<lb/>
　冠歸隱二十餘年教授生徒著有四書詒尚書詒易<lb/>
　經詒蝶園制義逰呉草蜨園詩草續草樹瓢鳴家訓<lb/>
　十則夀八十有六<hi>白志</hi>
饒元瑄字彦昭進賢人邑增廣生性孝友七歳居父喪<lb/>
　哀毁骨立儼然成人事母曲盡愛敬四十年如一日<lb/>
　精研理學課子之外塵事不渉里中數椽悉讓弟姪<lb/>
　居止乃獨僑寓孺子宅旁潛修宻證經史性理諸書<lb/>
<pb n="KR2k0045_WYG_070-31b"/>
　貫穿馳騁多有獨契所著五經疏義經濟彚編良知<lb/>
　指歸若干卷藳焚於兵以子宇栻貴累贈中憲大夫<lb/>
　<hi>人物志</hi>
萬尚烈字思文新建人諸生時即以正學為己任師事<lb/>
　章聘君潢萬厯辛卯舉於鄉授建昌教諭歴擢邵武<lb/>
　同知捐俸刻潢所集圖書編晉比部郎擢平越知府<lb/>
　致仕歸杜門却掃益肆力於性命之學中丞解學龍<lb/>
　督學陸之祺蔡懋徳皆請主澹臺祠太史金聲請主<lb/>
<pb n="KR2k0045_WYG_070-32a"/>
　新安還古書院年九十五卒所著有四書測易贊測<lb/>
　詩述傳測聞學雜記<hi>白志</hi>
王時熙南昌人萬厯進士官御史歴太僕寺卿天啓中<lb/>
　名在東林子猷定自有傳<hi>同上</hi>
張神武本姓陳新建人萬厯中舉武㑹試第一授四川<lb/>
　都司僉書永寧宣撫以掠擒奢崇明之母奢世續其<lb/>
　部目閻宗傳怒以求主母為名大掠永寧赤水普市<lb/>
　摩泥事聞神武論死用經畧袁應泰薦命從征神武<lb/>
<pb n="KR2k0045_WYG_070-32b"/>
　率親丁二百四十餘人疾馳廣寧前至河遇逃卒十<lb/>
　餘萬神武激其帥曰以此衆戰誰禦且雖死不失忠<lb/>
　義乃䑕竄偷生乎帥不從神武遂獨率所部以進渡<lb/>
　河抵首山竟歿於陣所部俱戰死存十四人負重傷<lb/>
　還監軍御史方震儒繪神武像率將士羅拜為文祭<lb/>
　之詔贈都督僉事立祠奉祀<hi>同上</hi>
李熲字𢎞明中丞材之子廵按某劾材擊緬冐功逮刑<lb/>
　部詔獄論死熲始婚於家聞變草屩囚服詣獄乞代<lb/>
<pb n="KR2k0045_WYG_070-33a"/>
　寢處於赭衣蟣蝨之間者六載得減死論戍於漳之<lb/>
　鎮海衛熲隨侍戍所十三年萬厯丙午鄉舉天啓改<lb/>
　元熲伏闕訴父枉狀部選授閿鄉教諭竟繳慿歸杜<lb/>
　門却掃所著有中庸參論語測或問臆說四書㨗鏡<lb/>
　同求録年代紀要共若干卷熲中鄉試第九名父材<lb/>
　伯父栻皆鄉試第九栻亦以前丙午中式事尤竒<hi>府志</hi>
帥衆奉新人萬厯甲午舉人知淳安調金華皆有善政<lb/>
　擢御史抗疏指陳時事忤逆璫調外鄒元標同九卿<lb/>
<pb n="KR2k0045_WYG_070-33b"/>
　力為申奏賜還廵視西寧茶馬秩滿晉太僕卿遷副<lb/>
　都御史以母艱歸老於家<hi>奉新邑志</hi>
徐文璉奉新人漢髙士孺子裔萬厯丁酉舉人歴臨漳<lb/>
　崇仁教職撫按交薦推叙州同知當奢酋蹂躪之後<lb/>
　奉檄經畧永寧請建城於大壩及古藺州控扼險阻<lb/>
　又改土為流丈田起科於是荒徼土田盡入版圖矣<lb/>
　<hi>同上</hi>
陳譁字清庵新建人由貢知孝感縣峻風莭政尚慈和<lb/>
<pb n="KR2k0045_WYG_070-34a"/>
　廵按令查各屬倉糧絶苞苴剔奸蠧殆盡邑大侵出<lb/>
　倉粟貸民全活甚衆尤明决能斷疑獄邑人有拯涸<lb/>
　轍饑民辨池中寃骨之譽卒祀名宦<hi>府志</hi>
陳良訓進賢人萬厯癸丑進士授行人擢户科給事疏<lb/>
　論魏璫鐫級歸戊辰起原官出為台紹兵備海防有<lb/>
　功歴陞陜西布政於流寇充斥中全活飢民甚衆秦<lb/>
　人立祠祀之丙子撫鄖陽鄖界秦蜀楚豫之交賊出<lb/>
　沒盤踞良訓簡練將卒以計殱劇盗郭三海等㨗聞<lb/>
<pb n="KR2k0045_WYG_070-34b"/>
　賜蟒幣銀紵有差<hi>府志</hi>
傅應期字愧石進賢人幼有至性祖母呉病侍湯藥不<lb/>
　少懈祖母憐之至為忍痛萬厯戊午鄉舉詩書之外<lb/>
　無他好嘗曰敦五倫乃為實學舍一貫皆是邪說知<lb/>
　順昌日與士民講孝弟㑹楚王造錢具啓力爭以忤<lb/>
　藩歸撫按連章薦起原官歴仕冏卿尋致政嘗銘其<lb/>
　座曰大道一貫曰忠曰恕君子持己必敬必恭其學<lb/>
　如此<hi>邑志</hi>
<pb n="KR2k0045_WYG_070-35a"/>
王介慶字受兹奉新人崇禎中以選貢知泰順才幹明<lb/>
　敏課士作人建講堂設射圃修文天祥塔畫定丁口<lb/>
　照人輸納稱良吏内擢虞衡司主事<hi>浙江名宦志</hi>
諶吉臣字仲貞南昌人父應華萬厯時以參將援朝鮮<lb/>
　戰歿吉臣由舉人為雲夢知縣李自成䧟襄陽其黨<lb/>
　賀一龍陷德安安陸知縣濮有容一門十九人皆死<lb/>
　吉臣遣孥歸身効死弗去城陷被執不食賊驅上馬<lb/>
　曰我失守封疆當死更安往乃遇害崇禎十七年贈<lb/>
<pb n="KR2k0045_WYG_070-35b"/>
　太僕寺丞廕一子<hi>白志</hi>
楊惟休字叔度豐城人以貢授保定通判管宣府赤城<lb/>
　事所著泰昌日録僅載元年庚申八月事然萬厯末<lb/>
　曁天啓初元諸大政悉櫽括其中其記梃擊紅九移<lb/>
　宫三案顚末甚悉大抵是王之宷而褒劉一燝周嘉<lb/>
　謨楊漣等之忠魏忠賢大怒其黨霍維華疏指一燝<lb/>
　等朋比并劾惟休以草莽而記注朝廷起居且稱述<lb/>
　舛錯奉㫖追燬日録褫革衣巾時惟休己之宣府訛<lb/>
<pb n="KR2k0045_WYG_070-36a"/>
　傳屢至竟暴卒旣卒忠賢嗾劉志選再劾之未幾三<lb/>
　朝典要興所掊擊必日録所是所嘉與必日録所非<lb/>
　者幸惟休己卒獲免於詔獄之慘死也惟休著述甚<lb/>
　富遭兵燬遂無全帙五經宗義二十卷僅存易論六<lb/>
　篇辨禮一篇歴代長帙七十四卷僅存戰國之齊楚<lb/>
　系南北朝之十八家閫外春秋數卷天文四卷僅存<lb/>
　日行月行日<graphic n="KR1882" url="https://raw.githubusercontent.com/kanripo/KR-Gaiji/master/images/KR1882.png" mimeType="image/png"/>月<graphic n="KR1882" url="https://raw.githubusercontent.com/kanripo/KR-Gaiji/master/images/KR1882.png" mimeType="image/png"/>星緯辰論大衍歳差霾論暈論<lb/>
　數篇衡邊要畧一卷僅存博塞一篇宣雲二篇東事<lb/>
<pb n="KR2k0045_WYG_070-36b"/>
　客對一篇他如大冶録二十卷武略十卷古詩評選<lb/>
　十二卷焚餘四卷芒書十卷舒嘯堂雜劇十卷博古<lb/>
　一卷地輿一卷佛宗一卷樂府一卷皆失傳<hi>同上</hi>
傅崇中字壹饒南昌人萬厯丙午中應天鄉試在成均<lb/>
　時大司成引問孔鄭箋疏五經同異間及天人之概<lb/>
　治安之畧酬對如響初授崇安令擢刑部主事奉敕<lb/>
　恤刑粤西尋晉懷慶太守方流寇肆毒軍書旁午徴<lb/>
　兵索餉檄若雨下崇中應之裕如悉捐俸入以饗將<lb/>
<pb n="KR2k0045_WYG_070-37a"/>
　士人皆樂為效死藩儲某驕恣不法天子下鎮撫以問<lb/>
　郡守崇中先按其佐從而隸之法以次詰責其悖戾<lb/>
　狀不少屈時有密謀存爵與求襲者皆持萬金為餽<lb/>
　崇中正色拒之寅僚有誤軍機坐辟屬令有㸃簠簋<lb/>
　逮繫皆以片言獲免各致千金為報力却之九載報<lb/>
　績竟以藩案被謗解組歸年至九十卒<hi>同上</hi>
萬時華字茂先南昌人父民命馬湖太守時華生而穎<lb/>
　異諸經子史無不歴覽成誦冡宰李長庚任江西布<lb/>
<pb n="KR2k0045_WYG_070-37b"/>
　政時合十三郡能文者為豫章社於南昌首時華與<lb/>
　萬曰桂喻全䙫時華尤為所推服工詩曁古文詞自<lb/>
　萬厯間古近體率競聲響亡性情公安袁宏道力矯<lb/>
　之一變為長吉而蹇澀無餘味竟陵譚元春又力矯<lb/>
　之一變而劉長卿為寒胸儉腹借口時華曰詩豈可<lb/>
　如是耶乃益取陶謝李杜諸家而寢食之不襲前人<lb/>
　不循近派格惟其高語惟其淡遠古文權衡於桞子<lb/>
　厚而雜以永叔曰子厚能竒峭不能叙事永叔能叙<lb/>
<pb n="KR2k0045_WYG_070-38a"/>
　事也一時以碑版誌銘傳記序録請者無虚日負海<lb/>
　内重名幾四十年卒艱於一第崇禎中保舉守令詔<lb/>
　下布政使朱之臣列其品行聞於朝應徴北上抵維<lb/>
　揚輒病竟不起生平事父孝友於弟與人無疾言遽<lb/>
　色廉讓節儉退然若不勝衣於古今得失國家是非<lb/>
　時政利害識始慮終議論之所及節槩之所操持雖<lb/>
　賁育慶忌不能奪也學使侯峒曾稱之曰真儒舉而<lb/>
　祀之學宫所著漑園初集漑園二集園居田居東湖<lb/>
<pb n="KR2k0045_WYG_070-38b"/>
　集又有詩經偶箋習毛鄭者宗之<hi>人物志</hi>
萬一之字不二南昌人讀書務解大意喜酒好客酒後<lb/>
　耳熱抵掌論前人興廢事鑿鑿有據人有善必詡之<lb/>
　有過靣諍不撓不侫佛不媚權豪事父母至孝天啓<lb/>
　乙丑子元吉登第逢熹廟皇嗣慶成許進士榮其所<lb/>
　生寓書貤封於祖然按㑹典款例不合意鬱鬱是秋<lb/>
　疾革諄諄以父歿未葬母老失養為憾又遺命勿厚<lb/>
　葬當視大父其死不忘親如此<hi>同上</hi>
<pb n="KR2k0045_WYG_070-39a"/>
朱健字子强進賢人天啓辛酉鄉舉博聞强記與弟給<lb/>
　事徽晨夕淬勵期以著作名當世鍾陵二朱一時比<lb/>
　之機雲軾轍著蒼崖子又著古今治平畧凡禮樂兵<lb/>
　農賦役河漕諸大政錯綜數千載間纍纍如貫珠識<lb/>
　者以為鄭漁仲馬貴與堪稱鼎足授邵武推官靖九<lb/>
　都賊以申太守呉文禕棄城奔逃事反為所中寃死<lb/>
　<hi>府志</hi>
㳺允達字兼之豐城人天啓鄉舉授獲鹿令歳大飢稱<lb/>
<pb n="KR2k0045_WYG_070-39b"/>
　貸賑濟存活無算各邑輸納恒苦火耗允達令里甲<lb/>
　自封投櫃吏胥不得經手邑當山右要衝往來供億<lb/>
　浩繁錙銖不擾民間捐貲創建礮臺度賊所必經處<lb/>
　棊布之孤城屹若金湯屢登薦剡覩國事可憂力以<lb/>
　病請臺使為具題允以病痊起用蓋郡邑之異數也<lb/>
　離任士民立去思碑<hi>人物志</hi>
萬元吉字吉人南昌人天啓進士授潮州推官補歸德<lb/>
　崇禎初以大計謫官用曾櫻薦以永州檢校署推官<lb/>
<pb n="KR2k0045_WYG_070-40a"/>
　事居二年督師楊嗣昌薦其才改大理右評事軍前<lb/>
　監紀嗣昌倚若左右手諸將亦恱服嗣昌卒元吉丁<lb/>
　内艱歸起南京職方主事進郎中時高傑與黄得功<lb/>
　劉澤清方爭楊州奉詔宣諭元吉與得功書令共奬<lb/>
　王室得功報書如元吉指乃録其藳示澤清傑嫌漸<lb/>
　解廷議以元吉能輯諸鎮擢太僕少卿監視河北軍<lb/>
　務奏請修建文實録復其尊稱并還懿文追尊故號<lb/>
　而速褒靖難死事諸臣及近日北都四方殉難者以<lb/>
<pb n="KR2k0045_WYG_070-40b"/>
　作忠義之氣從之後以兵部右侍郎兼右副都御史<lb/>
　總督江西湖廣諸軍兼廵撫代楊廷麟守吉安旋入<lb/>
　贑城破赴水死年四十有四<hi>白志</hi>
　　按同時職官死節者龔芬楊廷麟郭維經楊文薦于<lb/>
　　斯昌袁從諤彭期生周湖王明汲萬發祥林琦王<lb/>
　　其宖王其窿黎遂球桞昴霄魯嗣宗錢益亨劉孟<lb/>
　　鞫劉應泗呉國球郭寧登胡縝林逢春二十三人<lb/>
　　紳士死者盧象觀月世光謝讚楊萬言孫經世徐<lb/>
<pb n="KR2k0045_WYG_070-41a"/>
　　餘慶郭其昌聶邦晟董纘謝明登馮復京陽麗天<lb/>
　　余孝義金之怸十餘人<hi>原跋</hi>
萬敬宗南昌人崇禎中知光化縣時張獻忠破襄陽敬<lb/>
　宗到官以死自誓賊薄城遂自盡賊義之引去城獲<lb/>
　全<hi>府志</hi>
朱謀㬜字公退初字康侯獻王七世孫也少英敏讀書<lb/>
　修辭結廬蛟溪在龍沙之北躬畊賦詩郊居耕釣之<lb/>
　作詞指婉約才名蔚起後寓居金陵<hi>列朝詩傳</hi>
<pb n="KR2k0045_WYG_070-41b"/>
　　按謀㬜所著有羔雁淹留蕪城巾車四集<lb/>
朱統鐼南昌人系出瑞昌郡王孫某為鎮國將軍當宸<lb/>
　濠反時將軍不從後濠敗誅而將軍封世不絶五傳<lb/>
　至謀圭統鐼父也統鐼始棄爵為諸生崇禎十年成<lb/>
　進士選知江夏縣在任四年以守禦為急江夏城廣<lb/>
　周三十餘里鐼為增修蓋計賊窺城必先窺江而沿<lb/>
　江數百里可竊渡者興國則富池黃顙口大冶則西<lb/>
　塞山武昌則道士洑馬橋三江口樊口江夏則白滸<lb/>
<pb n="KR2k0045_WYG_070-42a"/>
　鎮八吉堡青山砦縣東則劉家嘴東北土橋舖東南<lb/>
　卓刀泉縣南李家橋新舘皆與城犄角地也大江上<lb/>
　游則石嘴又上則金口鎮宜練土著立水哨船其大<lb/>
　江西岸屬漢陽東岡白人磯沌口宜各就對岸設防<lb/>
　令相呼應若漢口以上宗三廟溳口則宜拒守下水<lb/>
　路則黃花淖油湖灄口五潼口陽羅當立聲援陸設<lb/>
　保柵水列竹排上施拒馬機器伏弩禁賊舟不得順<lb/>
　流近岸其城内則分為十二營城西北外近江分五<lb/>
<pb n="KR2k0045_WYG_070-42b"/>
　營東北城倚山立濠東門外建立大關兵一營南二<lb/>
　大營建石關於漢陽門外曰北關保安門外曰南關<lb/>
　包羅臨江五門招致武士親教技擊習水師間語其<lb/>
　子議霶曰流賊徘徊榖城志且在武昌吾欲因守禦<lb/>
　練成一旅可以制江之上下則大江以南安枕亡慮<lb/>
　矣未幾卒諸務漸廢後二年流賊果入武昌<hi>邱邦士集</hi>
舒孟華字去華靖安人邑貴顯招之合譜孟華與父廬<lb/>
　崢毅然謝去踵蘇明允例獨修支譜以傳前後七試<lb/>
<pb n="KR2k0045_WYG_070-43a"/>
　鄉闈不遇崇禎初貢成均授青田丞孟華曰此固郁<lb/>
　離子著作之地也郁離不髙安丞乎日手一編吚唔<lb/>
　不置丞專司鹽兼督糧鹽苦積盗糧苦蠧役暗加孟<lb/>
　華設方畧捕獲渠魁且痛革猾胥之漁獵者士民手<lb/>
　額以誦秩滿遷楚衛參軍卒青邑舉祀名宦所著有<lb/>
　念梅舘集二十四卷<hi>人物志</hi>
朱統□字時卿以王孫封奉國中尉僻處城東賓客罕<lb/>
　至傾禄入以購祕冊得輒讀讀輒歴歴不忘每舉子<lb/>
<pb n="KR2k0045_WYG_070-43b"/>
　試二三塲畢持試目問所出□必備註其語出某書<lb/>
　某卷某葉事則出某代某年取而質之無片言隻字<lb/>
　之牴牾也由黃帝堯舜迄三代若蘇轍之古史劉恕<lb/>
　之外紀金履祥之通鑑前編並稱該洽著古史記四<lb/>
　十卷志居其半余寅有同姓名録僅三卷□推而廣<lb/>
　之得十六卷又有六書微詩解頤録牡丹志寧獻王<lb/>
　事實皆贍博可觀<hi>同上</hi>
汪思湛字元淵新建人崇禎癸酉鄉舉值天下方亂流<lb/>
<pb n="KR2k0045_WYG_070-44a"/>
　寇長驅所至攻城陷邑士大夫多持禄養交鮮有慷<lb/>
　慨任事者思湛心竊痛之㑹詔廷臣舉堪任守令各<lb/>
　一人都諫李汝璨薦思湛累詔趣詣京師以母春秋<lb/>
　高辭不赴㑹丙子歳饑奸人挾宗室無頼子弟望屋<lb/>
　而掠諸大家皆拒户自保思湛亟謁閫帥沈夀崇曰<lb/>
　亂國用重典今亂矣尚得忌器耶夀崇悟密請於廵<lb/>
　撫解學龍擒斬首亂者數人徐發賑勸施以活飢民<lb/>
　境中遂定丁丑下第歸卒於維揚客舍思湛年二十<lb/>
<pb n="KR2k0045_WYG_070-44b"/>
　九喪偶即不娶平居無邪視無戲言雖燕處威儀肅<lb/>
　然著四書解詩解山房語録史類等書及古文詞數<lb/>
　十卷子懋勲康熙庚戍科進士<hi>同上</hi>
朱謀敖字用莊明宗室授封鎮國中尉重封奉直大夫<lb/>
　善詩文書畫兼工篆隸著有閒閒閣藳城南草并註<lb/>
　六書正譌周史籀文諸書行世敖賦性孝義制行端<lb/>
　謹第三子統鉟中丙子經魁庚辰進士<hi>同上</hi>
龔尚升字公起南昌人崇禎間以經明行修舉任廣西<lb/>
<pb n="KR2k0045_WYG_070-45a"/>
　南平知縣清貞律已不名一錢有富民因訟屬庫吏<lb/>
　進千金重懲庫吏麾去之為政崇奬名節務以移風<lb/>
　易俗為先士庶為建醮祈嗣百里内有屠宰者衆羣<lb/>
　毆之其得人心如此卒於任建祠以祀<hi>同上</hi>
李汝璨字用章南昌人崇禎進士知蘄水縣以廉卓稱<lb/>
　先是蘄士三脫科汝璨為建文峯塔立興賢莊置田<lb/>
　以供課給賞已而周夀明輪元同榜得雋者七人擢<lb/>
　刑科給事中諫疏數十上忤上意又以小犢破犂糾<lb/>
<pb n="KR2k0045_WYG_070-45b"/>
　時相遂下刑部獄及赦歸田里聞國變衰絰向北哀<lb/>
　慟稽首作祈死文遂絶粒卒所著有四書周易講義<lb/>
　詒塾小箋幼儀歌掖垣諫草<hi>同上</hi>
史垂譽字望之豐城人崇禎進士改庶吉士是年以闖<lb/>
　賊警臚傳後期迨舘選則距甲申無幾矣城破時垂<lb/>
　譽為賊所得受酷拷濱死者數絶而復蘇逸出城外<lb/>
　伏水溝中五晝夜南歸負創跣行遂終跛履絶意仕<lb/>
　進家居以夀終<hi>榆墩外集</hi>
<pb n="KR2k0045_WYG_070-46a"/>
陳美字在中新建人崇禎時由鄉舉為常山知縣母憂<lb/>
　歸服闋起官宜城兵燹之餘民生彫瘵及張獻忠據<lb/>
　榖城人情益懼美安輯備至獻忠陷襄陽遣兵來犯<lb/>
　美偕守備劉相國迎擊賊中伏敗去廵按御史上其<lb/>
　功撫治都御史王永祚以六等課所部有司美居上<lb/>
　上薦於朝未及擢用十五年冬李自成連陷洛陽南<lb/>
　陽汝寧長驅犯襄陽左良玉先奔永祚及知府以下<lb/>
　俱遁賊入城鄉官羅平知州蔡思繩福州通判宋大<lb/>
<pb n="KR2k0045_WYG_070-46b"/>
　勛殉節賊分兵寇宜城棗陽穀城光化均州美守宜<lb/>
　城固拒八晝夜城陷抗罵不已竟為賊支解<hi>白志</hi>
　　按人物志時有督師標下官徐凖具題癸未奉㫖<lb/>
　　褒䘏贈光禄少卿宜城民立忠烈祠祀之云<lb/>
熊洪字開先新建人年十九督學拔冠通郡文名蔚起<lb/>
　家貧屢困塲屋崇禎庚午仲子文舉舉於鄉洪時年<lb/>
　方五十餘遂棄去諸生專工吟詠明年文舉成進士<lb/>
　由合肥令陟銓曹每持議論頗不愜於柄人適同鄉<lb/>
<pb n="KR2k0045_WYG_070-47a"/>
　某通書政地雜以隱語波及洪柄人遂借以相中洪<lb/>
　間關對簿事得白歸里著足庵詩藳<hi>人物志</hi>
魏時光南昌人善舞䨇刀崇禎九年夏為廣濟典史邑<lb/>
　遭殘破長史設排兵三百人委之教練其冬賊據蘄<lb/>
　州河口憚時光不敢渡時光募死士夜襲其營手殺<lb/>
　數賊俄賊大至部卒皆㪚時光單騎據髙坡又殺數<lb/>
　人賊還繞之靷斷被執不屈死其兄陳於上官却不<lb/>
　奏兄憤發病死友人収殮之哭盡哀曰弟為國死兄<lb/>
<pb n="KR2k0045_WYG_070-47b"/>
　為弟死吾獨不能表暴之乎具牘力陳乃奏聞贈廣<lb/>
　濟主簿予䘏典<hi>白志</hi>
唐良懿字我來新建人崇禎進士知宜賓縣時滇蜀爭<lb/>
　界當事者閣筆數年良懿按行其地爭立解考選工<lb/>
　曹陞營繕郎纂修本部實録陞徽寧道副使解組歸<lb/>
　絶跡城市以不緇名其軒衣大布食脫粟蕭然自得<lb/>
　也卒年八十有三<hi>人物志</hi>
傅冠字元甫進賢人祖炯南京刑部尚書天啓二年冠<lb/>
<pb n="KR2k0045_WYG_070-48a"/>
　舉進士第二授翰林編修崇禎中累官禮部尚書兼<lb/>
　東閣大學士誤判章奏引罪放歸唐王時以原官督<lb/>
　師廵視江西江西失守冠寓居泰寧被門人汪亨龍<lb/>
　所執死於汀州血漬地乆而猶鮮汀人歎其忠所著<lb/>
　有寶綸樓集<hi>白志</hi>
饒元珙字仲璨進賢人崇禎癸酉舉人授工部主事歴<lb/>
　官郎中繕營房飭守備勤慎罔懈司厰臨清相沿陋<lb/>
　規革除畧盡解組歸戊子七月避兵鶴仙峯元珙被<lb/>
<pb n="KR2k0045_WYG_070-48b"/>
　執子宇柟從匿所急出請以身代父子并死<hi>同上</hi>
羅儀則字鶴在南昌人性樸重崇禎時以歳貢廷對特<lb/>
　賜進士知三水縣辛巳水災田廬盡沒請於制府力<lb/>
　行賑䘏親督築堤郊居連月是秋遂大有又開文明<lb/>
　門築青雲路建文昌閣自是邑士文學日興後竟以<lb/>
　樸率去官邑民立祠祀之一在河旁廟右一在青雲<lb/>
　庵迄今尸祝焉<hi>廣東名宦志</hi>
王錫字子美新建人崇禎進士授四川巴縣令甲申正<lb/>
<pb n="KR2k0045_WYG_070-49a"/>
　月摇黃賊巨萬薄巴城錫整銳力戰賊大潰追斬劇<lb/>
　賊黑虎馬超等摇黃以平夏五月獻賊深入重慶破<lb/>
　墊江錫毅然率兵往復之賊恨甚遂集巨萬以六月<lb/>
　十六日攻重慶錫逆戰銅鑼峽用火砲擊沈賊艦數<lb/>
　百艘賊乃首蒙巨版來穴城錫今澆以井油多爛死<lb/>
　尋城角樓火發賊伏入遂蜂擁而前同時被執者七<lb/>
　人瑞藩以避亂至與焉錫顧而謂曰時至此死耳膝<lb/>
　不可屈賊問爾即巴縣王知縣乎是曾殺我官損我<lb/>
<pb n="KR2k0045_WYG_070-49b"/>
　將士堅壁不降者今何說錫挺然曰弗克殱爾以報<lb/>
　朝廷我之恨也尚何說厲聲罵不已賊怒令拔其舌<lb/>
　仍含糊摇首作詈罵狀賊益怒箠其股按令屈膝不<lb/>
　屈砍之且刲左臂明日舁至武場縛樹上射之又臠<lb/>
　而烙之不令遽絶又火其骨不令裹尸還葬蓋其部<lb/>
　民逃者述其所見如此聞者莫不哀之<hi>何一泗傳</hi>
周定仍南昌人崇禎進士與萬文英胡竒偉舉兵保廣<lb/>
　信城破皆死之<hi>白志</hi>
<pb n="KR2k0045_WYG_070-50a"/>
朱統鉓字章華瑞昌王之孫中天啓辛酉鄉試崇禎戊<lb/>
　辰㑹試選庶吉士授簡討充展書官召對記註編纂<lb/>
　六曹章奏陞右諭德經筵日講纂修玉牒大明㑹典<lb/>
　五經註書乙亥冊封襄藩庚辰分禮闈壬午典試江<lb/>
　南陞南國子監祭酒以父老疏辭奉㫖南雍亟資造<lb/>
　士不得以私情陳請遵㫖赴任而歿生平清介自守<lb/>
　居家以孝友稱每休沐惟閉户讀書恂恂如書生貫<lb/>
　穿經史習國典熟朝報能成誦在宫詹日極承宸眷<lb/>
<pb n="KR2k0045_WYG_070-50b"/>
　凡奏疏幾盈尺兩試所拔多名儁著有我法居集<hi>人物</hi>
　<hi>志</hi>
　　按明宗室在江西者多好學兹所采外尚有石城<lb/>
　　王孫謀堢字藩甫工詩有集今不傳<lb/>
劉大猷字克敬南昌諸生少孤事母至孝感神刲股以<lb/>
　愈母疾力學工古文詞明季避兵新呉卒所著詩文<lb/>
　燬於兵燹人多惜之以子良玉貴贈承德郎兵部主<lb/>
　事<hi>白志</hi>
<pb n="KR2k0045_WYG_070-51a"/>
　　按列朝詩傳有熊夢祥字自得號松雲道人余詮<lb/>
　　字士平萬白字孟素俱豫章人皆有詩名無事實<lb/>
　　可采附此<lb/>
劉斯陛字士雲給諫一爌子弱冠為諸生有文名時海<lb/>
　内壇坫蔚興斯陛與里中萬美叔陳士業徐巨源甘<lb/>
　禹符鄧左之余小星李平叔並主文社四方英俊莫<lb/>
　不望走其門學使者至江右必與之上下議論交若<lb/>
　等夷體素羸病消渴卒年三十六子𢋫順治辛卯舉<lb/>
<pb n="KR2k0045_WYG_070-51b"/>
　人<hi>白志</hi>
羅大任字小遜豐城人崇禎進士改庶吉士授檢討陞<lb/>
　國子司業晉右中允管理誥敕典順天試得士為多<lb/>
　癸未冊封益藩便歸里門生平坦易無城府和而有<lb/>
　介節優㳺林壑屢聘不起年八十餘以夀終<hi>同上</hi>
衷崇寅南昌人崇禎舉人司李梧州公明敬慎案無留<lb/>
　牘遇事必洗心滌慮究悉周詳故大讞多所平反舊<lb/>
　例府僚歳理厰務一季寅辭以為明刑不關錢榖其<lb/>
<pb n="KR2k0045_WYG_070-52a"/>
　清介持風紀如此<hi>廣西名宦志</hi>
葉二蘭字馨季新建人幼失怙年十六即館江南月附<lb/>
　米商舟歸以奉母主人憐其貧贈百金辭不受後以<lb/>
　歳薦歴新城萬年教諭時歳歉督課急諸生請寛於<lb/>
　郡邑不得乃罄槖中得百四十金代輸之秩滿授邑<lb/>
　令以母老辭職歸養<hi>縣志</hi>
劉浚字恒南南昌人崇禎拔貢生博極羣書以母老絶<lb/>
　意仕進教授生徒一時節義文章之士皆出其門母<lb/>
<pb n="KR2k0045_WYG_070-52b"/>
　卒奉父柩合葬廬墓三載時年已七十餘所著有大<lb/>
　易瑣言嚴軒集夀八十卒學者私諡孝德先生崇祀<lb/>
　鄉賢<hi>白志</hi>
熊培元字大初豐城人崇禎鄉薦庚辰特用授朝城令<lb/>
　時歳大飢盗賊蠭起培元盡法賑䘏撫字多方修築<lb/>
　城池峙備戎具盗賊無所得逞以勞瘁卒官<hi>縣志</hi>
龔仲泰進賢人天啓甲子舉於鄉任崇仁教諭崇禎七<lb/>
　年廵按兩薦邊才擢知歸州時全楚已被李賊蹂躪<lb/>
<pb n="KR2k0045_WYG_070-53a"/>
　仲泰倉皇赴任勞來招集百務維艱未幾荆襄失守<lb/>
　渡江掠歸州土豪内訌執仲泰獻賊囚於襄陽不食<lb/>
　而死<hi>忠録紀畧</hi>
周必顯字宗人寧州人賊攻城父母年老不能行必顯<lb/>
　曰仲弟無嗣季弟有子而稚宜急去我有二子當䕶<lb/>
　二親賊至索金燔其背其母泣救受刃必顯執刄泣<lb/>
　曰茍全我親我命奚恤賊弗為動竟殺之同城諸生<lb/>
　陳嘉容遇賊賊持刃向其母嘉容紿以金母得脫賊<lb/>
<pb n="KR2k0045_WYG_070-53b"/>
　怒殺之又州人温竒梧以尋母為賊所殺<hi>白志</hi>
朱統鐩字司烜南昌舉人崇禎十二年以臨安府别駕<lb/>
　署石屏州事䘏民疾苦異龍湖有水壩魚梁壅塞水<lb/>
　道鐩改築堅堤數百丈以砥之湖水東流淤田復墾<lb/>
　捐給傭值絶不擾民合州永食其利建祠祀之<hi>雲南名宦</hi>
　<hi>志</hi>
國朝<lb/>
李明睿字太虚南昌人明天啓進士選庶吉士歴坊館<lb/>
<pb n="KR2k0045_WYG_070-54a"/>
　罷閒六七年廷臣交薦用宫允起田間時闖賊覆秦<lb/>
　京師震動總憲李邦華密疏請太子監國南都備不<lb/>
　測上疑不决而明睿特請面對太子幼必上自出乃<lb/>
　可有為不用其䇿及寇逼范景文等重理前說不及<lb/>
　事矣順治初為禮部侍郎未幾以事去官卒年八十<lb/>
　有七所著有四部藳<hi>白志</hi>
甘文奎豐城人明天啓間以選貢授南陵令改昭平陞<lb/>
　刑部主事順治初累官荆襄道以計擒賊首王魁等<lb/>
<pb n="KR2k0045_WYG_070-54b"/>
　解京其黨深銜之乗署政涖任防少懈即破城擒文<lb/>
　奎極刑逼之降厲聲罵不屈死之事聞<lb/>
贈光禄卿廕其子<hi>豐城縣志</hi>
黎元寛字博庵南昌人明崇禎進士授工部主事榷浙<lb/>
　南關歴兵部郎中浙江提學副使明亡絶意仕進構<lb/>
　草草廬於谷鹿洲日與及門講磨周秦以來古文之<lb/>
　學順治初有薦之者以母老固辭年八十以夀終著<lb/>
　有進賢堂稿<hi>白志</hi>
<pb n="KR2k0045_WYG_070-55a"/>
羅憲汶字植于南昌人明崇禎癸未進士選庶吉士遭<lb/>
　闖變被拷掠順治中為袐書院檢討陞司業轉翰林<lb/>
　院侍讀學士歴晉詹事以母老致仕歸養所著有漢<lb/>
　柏居集<hi>安志</hi>
朱徽字子美進賢人明崇禎進士歴官刑科給事順治<lb/>
　元年以原官陞都給事乙酉請告南歸壬辰以年例<lb/>
　外轉固原兵備副使致仕歸所著有測蠡草及耕道<lb/>
　集<hi>白志</hi>
<pb n="KR2k0045_WYG_070-55b"/>
劉𢎞祚南昌人舉人知連平州順治四年内管營兵與<lb/>
　城守把總賀炳為亂𢎞祚力禦不克投南門方井死<lb/>
　<hi>廣東新志</hi>
諶名臣字令輿南昌人順治丙戌舉人司鐸旴郡陞國<lb/>
　學由户部郎擢刑科給事中歴禮工二科請終養歸<lb/>
　以慟母卒<hi>白志</hi>
朱紱字五任進賢人順治己丑進士選庶吉士改御史<lb/>
　廵視七省漕務又視河東鹽課惠商革陋一如視漕<lb/>
<pb n="KR2k0045_WYG_070-56a"/>
　之潔陞太僕少卿累遷都察院左僉都御史致政歸<lb/>
　里<hi>白志</hi>
辜正□字敏生南昌人明崇禎舉人性孝友讓産諸弟<lb/>
　順治初任河南濟源知縣清滯獄闢荒蕪以勞瘁卒<lb/>
　官貧不能殮士民賻助乃得持喪歸子光旦癸巳舉<lb/>
　人<hi>同上</hi>
朱師聖字堯民進賢人都諫徽子事親盡孝戊子金聲<lb/>
　桓叛兵至師聖解所著衣勸父暫避父避而師聖遂<lb/>
<pb n="KR2k0045_WYG_070-56b"/>
　被執抗不屈膝受刃眼光突出數尺照人聞者哀而<lb/>
　壯之<hi>安志</hi>
　　按安志孝義傳尚有南昌喻以正李九渼秦文琰<lb/>
　　新建熊登華程宗曾進賢宋天寧附録姓名於此<lb/>
歐陽斌元字憲萬新建人幼竒慧讀書目十行下終身<lb/>
　不忘為諸生受知蔡懋德侯峒曾兩學使以國士禮<lb/>
　之同邑姜曰廣清江楊廷麟尢相推重廷麟稱斌元<lb/>
　竒才博學景畧流亞與樂平王綱南昌彭士望為兄<lb/>
<pb n="KR2k0045_WYG_070-57a"/>
　弟交勉礪德業規切過失講求經濟嘗為南左司馬<lb/>
　吕大器草疏特糾馬士英二十四大罪又嘗佐督師<lb/>
　史可法幕府可法特薦推官贊畫士英知吕疏出斌<lb/>
　元手銜之不用歸隱順治己丑卒年四十四<hi>彭士望書十交</hi>
　<hi>贊後</hi>
王猷定字于一南昌人時熙子以詩古文詞自負對客<lb/>
　講論每舉一事原原本本聽者心折兼有筆札喉舌<lb/>
　之妙書法亦擅名一時所著有四照堂集<hi>人物志</hi>
<pb n="KR2k0045_WYG_070-57b"/>
陳𢎞緒字士業新建人道亨子性警敏好學家集書萬<lb/>
　卷兄弟友朋日夜講習以任子薦授晉州守時真定<lb/>
　屬邑多殘破閣臣劉宇亮出督師欲移師入晉州坐<lb/>
　拒不聽被叅緹騎逮問士民哭闕下頌其保城功得<lb/>
　釋謫湖州經歴署長興孝豐二縣事有惠政尋為廵<lb/>
　按劾罷後屢薦不起移居章江輯宋遺民録以見志<lb/>
　所著有石莊集恒山存藳寒夜集周易備考詩經尚<lb/>
　書義若干卷<hi>白志</hi>
<pb n="KR2k0045_WYG_070-58a"/>
徐世溥字巨源新建人良彦季子幼隨父任學殖日富<lb/>
　年十六補博士弟子員時東鄉艾南英以時文奔走<lb/>
　一世聞世溥名與約為兄弟江南若陳子龍姚希孟<lb/>
　里中若萬時華康小范軰無不以杓斗歸之世溥才<lb/>
　雄氣盛一往自遂兼工書法户外屨常滿繼而屢困<lb/>
　鎖闈旋值滄桑之變匿景杜門絶意進取順治辛卯<lb/>
　壬辰溧陽柄政欲修徴辟故事直指使者親式其閭<lb/>
　又作手書遣司理持禮幣往山中致之堅拒不納司<lb/>
<pb n="KR2k0045_WYG_070-58b"/>
　理去後盗乗夜入室索其禮幣不知初未嘗受也盗<lb/>
　不之信以火炙之至死乃去所著有榆溪集外集及<lb/>
　詩若干卷<hi>采盧宜所撰徐徴君傳</hi>
林時益字確齋南昌人本明宗室名議霶與彭士望為<lb/>
　友國初江洪間數被兵兩人謀卜居士望亟言金精<lb/>
　諸山可為嶺北耕種處乃變姓名攜家以往康熙七<lb/>
　年<lb/>
詔明故宗室子孫衆<hi>多</hi>竄伏山林者歸還田廬姓氏皆<lb/>
<pb n="KR2k0045_WYG_070-59a"/>
　復其舊而時益寄籍寧都乆弗樂歸寧都人亦習呼<lb/>
　之曰林確齋先是父統鐼以崇禎丁丑進士令江夏<lb/>
　卒官嘗修城支幣數萬金㸃吏匿其籍時益覼縷追<lb/>
　憶條寫而目算之無所爽攝印者歎以為神然自是<lb/>
　得嘔血疾比遷寧都已盡破其産結廬冠石傭田而<lb/>
　耕非其力不食子楫孫門人呉正名任安世任瑞輩<lb/>
　皆帶經負鉏冠石宜茶時益以意製之香味擬陽羡<lb/>
　所謂林岕者也工書喜為詩晚又好禪以疾故未嘗<lb/>
<pb n="KR2k0045_WYG_070-59b"/>
　一他適頽然耆龎見者目為老農老僧如是三十年<lb/>
　卒著冠石詩集五卷<hi>贑州府志</hi>
熊鼎華字梅卿新建人順治甲申年僅二十父文舉逺<lb/>
　在京師祖洪居里門為地方官拘禁幾斃鼎華挺身<lb/>
　赴縣願代卒於逮所祖得無恙廵按張嘉以順孫具<lb/>
　題旌表<hi>府志</hi>
彭士望字躬葊南昌人少有雋才好經濟有用之學崇<lb/>
　禎己卯父晳病且革閲邸抄見漳浦黃道周平臺召<lb/>
<pb n="KR2k0045_WYG_070-60a"/>
　對語拊枕嘆曰鐡漢也顧謂士望當以為師士望經<lb/>
　理喪事畢即裹糧行謁道周道周則已為解中丞學<lb/>
　龍薦重觸帝怒繫獄士望傾身營䕶㑹太學生凃仲<lb/>
　吉上疏下詔獄杖辭連士望禍幾不測後道周論戍<lb/>
　事乃解尋參揚州幕未乆辭歸與林時益徙家寧都<lb/>
　時江右學者星子曰髻山南豐曰程山寧都曰易堂<lb/>
　所講習皆以名節詩文相砥礪士望尤敦鄉誼人咸<lb/>
　頌其徳化聲名藉甚鄉人有死節者其子幼被掠士<lb/>
<pb n="KR2k0045_WYG_070-60b"/>
　望傾槖贖之為娶婦其急風義篤故舊至老不衰云<lb/>
　夀七十四<hi>贑州府志</hi>
朱天寧字文靜進賢人以五經中式順治丁亥進士授<lb/>
　長山令戊子盗殺其母馳歸哭訢於縣為發徒擒盗<lb/>
　首梟示天寧取其心肝祭母復單騎縛盗十餘人盗<lb/>
　蜂聚遂遇害<hi>安志</hi>
杜果新建人順治丁亥進士授翰林院庶吉士改御史<lb/>
　廵按浙江多政績累官濟寧兵備道致仕家居二十<lb/>
<pb n="KR2k0045_WYG_070-61a"/>
　餘年甘貧樂道既歿以故衣敝衾斂聞者傷之<hi>崇祀録</hi>
楊西狩字華覲進賢籍南昌人順治壬辰進士初任工<lb/>
　部主事陞員外轉兵部郎中擢陜西提學道居官丰<lb/>
　度端謹以清廉名卒於任所著有存笥藁<hi>白志</hi>
郭曰燧字遂人順治乙未進士由郎中出守台州時海<lb/>
　寇陸梁曰燧身先士卒捍城緝賊多方招撫民得安<lb/>
　堵郡舊有方正學祠乆廢清址捐修搜刻遜志齋文<lb/>
　集在任七年兩攝道篆善政不可枚舉念母年髙海<lb/>
<pb n="KR2k0045_WYG_070-61b"/>
　氛既熄力請終飬歸里三十餘年杜門不履城市以<lb/>
　課訓後學為樂孫文正康熙甲子鄉薦任福建沙縣<lb/>
　知縣<hi>洪若臯政績録序</hi>
賈國璵字非珉順治丁酉舉人授陜西華亭知縣請豁<lb/>
　積逋五千兩秦民感恱未幾致仕歸卒年八十<hi>白志</hi>
鄒度洪字謙受新建人順治戊戍進士改庶吉士授檢<lb/>
　討為文自出機杼庚子典試楚闈㑹元金德嘉侍講<lb/>
　鄭之諶太僕楊佐國皆其所取士也生平不樂仕進<lb/>
<pb n="KR2k0045_WYG_070-62a"/>
　急流勇退晚節益髙日以觴詠自娯所著詩文多㪚<lb/>
　軼<hi>同上</hi>
羅士毅號恕齋新建人順治戊戌進士知廣東信宜縣<lb/>
　多善政鬻産捐賠民欠二千餘兩審豁寃獄死罪十<lb/>
　餘人髙州移鎮兵馬有攜民妻子去者蠲俸贖回信<lb/>
　宜民立同春祠祀之報最稱粤東第一陞河南陜州<lb/>
　旋致仕歸率僮僕耕作飦粥不供怡然不以介意所<lb/>
　著有適園詩文等集<hi>安志</hi>
<pb n="KR2k0045_WYG_070-62b"/>
劉崑字隱之南昌人順治己亥進士知束鹿縣擢雲南<lb/>
　同知呉三桂反不屈被杖遣戍騰衝衛滇南平以原<lb/>
　銜補登州同知陞常德知府致仕歸卒年七十九<hi>白志</hi>
陸履敬豐城人順治己亥進士例授縣令自以體弱不<lb/>
　勝簿書不赴凡令於豐者有興革必造廬商榷滇黔<lb/>
　告警城中人驚竄入山令禁止之履敬曰愚民懾於<lb/>
　虚聲耳寛其出入則遷者返矣請出示聽民自便令<lb/>
　懸三日民果復歸家食數十年著有豐邑志前後藥<lb/>
<pb n="KR2k0045_WYG_070-63a"/>
　餘草小雲間集碧蓮園課若干卷<hi>同上</hi>
呉志灝字方程南昌人順治己亥進士授零陵知縣癸<lb/>
　丑滇逆叛永鎮兵聞風亦變志灝不屈於賊奉百歳<lb/>
　老母入山避焉逆平出謁例得彚題補以母喪辭歸<lb/>
　林下二十餘年著有素素山房藳立誠集<hi>同上</hi>
張焜字大啓南昌人順治鄉舉知永夀縣縣七被寇躪<lb/>
　城乆湮焜至僦居麻亭寨築城結茅民始寧宇俗質<lb/>
　朴諸生百四十餘年不一雋焜為之建學月課己酉<lb/>
<pb n="KR2k0045_WYG_070-63b"/>
　壬子登賢書者三人邑故無井澗飲病渴焜披榛歩<lb/>
　尋得泉山巔疏通入城父老相傳此宋吕公大防恵<lb/>
　民泉涸廢數百年一旦復之是歳境内榖多雙穗至<lb/>
　有六穗八穗者逆桂反滇隴蜀動摇莫洛經畧漢中<lb/>
　檄焜參贊軍務以勞成疾卒<hi>同上</hi>
傅𢎞烈字竹君進賢人少負大畧明季父應期令粤西<lb/>
　𢎞烈隨任遂官滇黔尋自投歸照品調府同知陞慶<lb/>
　陽知府首發呉三桂逆謀謫戍廣西甲寅之亂復陷<lb/>
<pb n="KR2k0045_WYG_070-64a"/>
　於賊𢎞烈密通欵於<lb/>
朝備陳賊可滅狀悉用其謀賊平即軍中授廣西廵撫時<lb/>
　梧桞諸郡猶未下加撫蠻滅寇將軍使規取象林以<lb/>
　討賊𢎞烈感激知遇拜表即行辛酉兵次桞州投誠<lb/>
　人復叛挾𢎞烈如賊營賊本欲得而甘心𢎞烈罵不<lb/>
　絶口遂遇害<lb/>
贈兵部尚書諡忠毅<hi>安志</hi>
李永昌字鳯山奉新人以把總守南豐閩賊犯城永昌<lb/>
<pb n="KR2k0045_WYG_070-64b"/>
　同子名芳奮勇出戰斬賊四百餘級追至沙洲賊衆<lb/>
　數千猝出衝擊名芳馬陷泥中遇害永昌戰益力弦<lb/>
　絶矢盡猶手刄數十人而刎事聞永昌贈叅將名芳<lb/>
　贈都司僉書<lb/>
予祭葬廕子弟一人<hi>黄贄殉戰紀事</hi>
萬中儁南昌人父季誠有隱徳廵按某聞而造焉脱簪<lb/>
　贈曰為後人朝簪兆明年生中儁弱冠學使黃貞父<lb/>
　竒之順治辛邜舉於鄉教諭廬陵士經其指授者多<lb/>
<pb n="KR2k0045_WYG_070-65a"/>
　得雋尤賞張貞生引與朝夕磨礲未幾貞生冠南宫<lb/>
　<hi>崇祀録</hi>
熊一瀟字漢若南昌人康熙甲辰進士選庶常授御史<lb/>
　在職十二年直聲播中外戊午典試江南所拔取多<lb/>
　知名士宋學士衡楊宫諭大鶴並出其門尋陞太僕<lb/>
　少卿順天府尹疏豁地租以甦民困向來北闈號舍<lb/>
　片蓆覆頂一瀟捐貲易之以瓦至今鄉㑹兩塲士子<lb/>
　頼之洊歴吏兵刑工四部卿貳肅銓政慎刑獄免迯<lb/>
<pb n="KR2k0045_WYG_070-65b"/>
　人之株連清河工之積弊兩任工部尚書在朝四十<lb/>
　餘年以病乞歸卒<lb/>
賜祭葬著有浦雲堂詩文集并奏疏行世子大彬官行<lb/>
　人本丙戊進士官編修孫學熹乙酉舉人學烈癸未<lb/>
　進士户部郎中<hi>白志</hi>
丁蕙豐城人父文達孝友厚德蕙亦極孝父病刺血和<lb/>
　藥以進夜分自館歸恐叩門驚母露坐達旦康熙丁<lb/>
　未進士改庶吉士累官福建學道登萊副使所至有<lb/>
<pb n="KR2k0045_WYG_070-66a"/>
　聲家居捐貲挑濬沙湖修邑郭大岸渡河西之蘆花<lb/>
　港鄉人德之<hi>崇祀録</hi>
張應辰號三垣奉新人少孤依於叔父母後叔無嗣每<lb/>
　歳時祭祀必涕泣致奠年未冠為縣諸生先為邑宰<lb/>
　黃虞再所知後黃為學使考校時謂應辰曰吾知子<lb/>
　而子不一來謁有守士也季子懋能孝友廉謹康熙<lb/>
　丙戌進士官翰林檢討丁酉為浙江副主考既而科<lb/>
　塲弊發出㑹質衆獨信其無凂已而果然猶以失察<lb/>
<pb n="KR2k0045_WYG_070-66b"/>
　鐫秩調國子博士轉行人司司副未展其用以卒年<lb/>
　僅五十一人皆惜之前官翰林時遇癸巳<lb/>
覃恩應辰得贈文林郎如子官崇祀鄉賢<hi>同上</hi>
裘琅字玉聲新建貢宋淳熙進士萬頃後湛深經學尤<lb/>
　䆳於易工小楷又善作擘窠大字母朱歿逾九十琅<lb/>
　齒亦週甲號泣如孺子柩前有馴雉之祥所居䨇江<lb/>
　待以舉火者百餘家舉鄉飲大賔君弼康熙丁丑進<lb/>
　士刑科都給事中琅累封朝議大夫吏部騐封郎中<lb/>
<pb n="KR2k0045_WYG_070-67a"/>
　　<hi>白志</hi>
　曹家甲字為質號安峯新建人康熙丁丑進士性剛毅<lb/>
　　任福建龍溪知縣不肯俯仰上官督府以恃才劾去<lb/>
　　素敦孝友經史學外尤精形家言通籍後足跡半天<lb/>
　　下舒眺名勝識解益超著地理原本四卷<lb/>
聖祖仁皇帝特召相視蒙古地形時欽天監監副員缺理<lb/>
　　藩院赫公將奏請官之以老病力辭歸年六十九卒<lb/>
　　<hi>朱太傅誌銘</hi>
<pb n="KR2k0045_WYG_070-67b"/>
　萬姓蘇豐城人登封邑令奉檄清丈除莊塋之額遺愛<lb/>
　　無窮<hi>白志</hi>
　彭佑字承吉南昌人自少力田讀書年四十始有四方<lb/>
　　之志客粤東值甲寅兵興之際間關戎馬為封疆畫<lb/>
　　䇿多竒中諸大帥皆倚重之濟人之阨功成不居海<lb/>
　　寇犯肇慶持兩端制府强佑往招降至則露刃相向<lb/>
　　佑直入注視呼其名立解甲歸順蓋其人嘗居廣城<lb/>
　　為衆所困佑解之且畀之金為生計故一見而屈以<lb/>
<pb n="KR2k0045_WYG_070-68a"/>
　功將題授監司力辭歸課諸子以明經孝友承先澤<lb/>
　為務葬四世十喪族親之貧者皆推解之年九十二<lb/>
　卒<hi>方苞撰墓志</hi>
周萬達號蒙泉新建人雍正癸卯舉人少孤事母孝悲<lb/>
　愉忻戚惟母是視友愛諸兄無間言為諸生數十年<lb/>
　言規行矩顰笑舉止無少錯人敬憚之尤謹取與律<lb/>
　己甚嚴遇人以恕婣婭恩洽門庭整肅酌儀禮洓水<lb/>
　家儀紫陽家禮與近今相宜者行之於家以型於鄉<lb/>
<pb n="KR2k0045_WYG_070-68b"/>
　酣貫經史老學不倦以子學健貴封翰林院庶吉士<lb/>
　<hi>家傳</hi>
　<lb/>
　<lb/>
　<lb/>
　<lb/>
　<lb/>
　江西通志卷七十<lb/>
</p>
<p>
</p>
  </div>
</body>
</text>
</TEI>
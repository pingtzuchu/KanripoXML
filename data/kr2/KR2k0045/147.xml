<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷一百四十七</head> <lb/>
    <p>
<pb n="KR2k0045_WYG_147-1a"/>
欽定四庫全書<lb/>
　江西通志卷一百四十七<lb/>
　　藝文<hi>詩一</hi>
　　四言<lb/>
　晉<lb/>
　　贈鄱陽府君張仲膺<hi>五章</hi>　　　　陸　雲<lb/>
神林何有竒華妙實皇朝如何窮文極質斌斌君子升<lb/>
堂入室太上有曜子誕其輝知機日難子達其微入輔<lb/>
<pb n="KR2k0045_WYG_147-1b"/>
帷幄出御千里滔滔江漢南國之紀<lb/>
謁帝東堂剖符南征天子命我車服以榮何以潤之徳<lb/>
被蒼生何以濟之威振羣城却愚以化崇賢以仁鳯舒<lb/>
其翮龍濯其鱗憶彼荒藪莫敢不賔雖云舊邦其命維<lb/>
新<lb/>
卞和南金終始一色顯允君子窮達一徳𢎞仁厲道物<lb/>
究其極古賢受爵循牆䖍恭今哲居貴履盈如沖接新<lb/>
以化愛舊以豐隆此嚶鳴惇彼谷風<lb/>
<pb n="KR2k0045_WYG_147-2a"/>
忠至寵加孝至榮集内崇南芬外清名邑煒煒棠棣夐<lb/>
増其華猗猗桑梓厥曜孔多被繡晝行昔人攸美階雲<lb/>
飛藻孰與同粲<lb/>
人道伊何難合易離㑹如升峻别如順淇嗟我懷人曷<lb/>
云其來貢言執手涕既隕之<lb/>
　　酬丁柴桑<hi>二首</hi>　　　　　　　　陶　潛<lb/>
有客有客爰來爰止秉直司聰子惠百里飡勝如歸聆<lb/>
善若始<lb/>
<pb n="KR2k0045_WYG_147-2b"/>
匪惟諧也屢有良由載言載眺以寫我憂放歡一遇既<lb/>
醉還休實欣心期方從我遊<lb/>
　宋<lb/>
　　筠州聖祖殿詩六章章八句　　　蘓　轍<lb/>
高安在南分自豫章重山複江魚鳥之鄉俗野不文吏<lb/>
亦怠荒禮失不知習為舊常　於穆聖祖宅神皇極降<lb/>
鑒在下子孫千億羽衣玉佩旗纛旄節巍巍煌煌秩祀<lb/>
萬國　如日在天靡國不臨筠雖小邦其有不歆東廡<lb/>
<pb n="KR2k0045_WYG_147-3a"/>
西嚮誰昔營之民昬不知神以不懷　深山之間野水<lb/>
之濵禮樂聲名孰見孰聞祖廟之嚴君臣則存失而不<lb/>
圖民以罔親　毛侯始來其責有係匪民之愚禮教失<lb/>
墜章聞於朝帝曰俞哉弗改弗新何以示民　九峯之<lb/>
杉逍遙之柟易直且修弗斵而堪新堂有嚴四星在南<lb/>
朝廷之儀萬民所曕<lb/>
　元<lb/>
　　春暉堂詩<hi>有序</hi>　　　　　　　　何　中<lb/>
<pb n="KR2k0045_WYG_147-3b"/>
　清江黄伯原母弟七人孝愛友㳟作春暉堂母年七<lb/>
　十奉觴堂上子孫滿前内外姻友咸集今集賢直學<lb/>
　士草廬吳先生序其事國子司業大魁張君起嵒繼<lb/>
　之名士大夫詩詞交賛斯母亦榮矣吾鄉陸子靜兄<lb/>
　弟孝友閨門雍穆累世同爨無間言事聞旌表余嘗<lb/>
　至青田其廬觀故址存焉雖然子靜以道學鳴其實<lb/>
　履也固宜若伯原兄弟起家詩禮卓然不滓于俗其<lb/>
　實履如此尤難也伯原不以此求知於人而人樂誦<lb/>
<pb n="KR2k0045_WYG_147-4a"/>
　之者秉彛好徳之心有不能自已而然惜乎觀民風<lb/>
　者無其人不獲達于天朝旌以勸之使四方後代有<lb/>
　所感慕而興起也余既羨斯母之榮又嘉伯原兄弟<lb/>
　之粹乃從而為之詩<lb/>
遲遲春暉舒舒寸草滄溟易竭母恩莫報　春暉遲遲<lb/>
寸草舒舒其報伊何孝友弗渝　母在高堂子孫環序<lb/>
觴俎靜嘉式燕式裕　七袠遐齡樂只無央有子而賢<lb/>
乃夀而臧　豈無萊庭高牙大纛豈無疏榮金花鸞誥<lb/>
<pb n="KR2k0045_WYG_147-4b"/>
　匪回而汙則蠧而殘有燁斯母子行俱完　河潤斯<lb/>
澤晉薫乃良曷施其徳俾燠其涼　懿歟休兹八龍濟<lb/>
濟斯堂斯母孔多受祉<lb/>
　　柏堂詩<hi>有序</hi>　　　　　　　　　揭徯斯<lb/>
　劉母熊夫人有淑徳年二十五而寡守志不嫁有子<lb/>
　曰觀又賢作堂以奉其母請名於太史氏謂之柏堂<lb/>
　而作是詩<lb/>
鬱彼北堂言樹其柏其柏薿薿惟木之特柏之始生於<lb/>
<pb n="KR2k0045_WYG_147-5a"/>
彼高陵雨露其凝金石其貞柏之既成鳯臆鸞膺言樹<lb/>
斯庭霜雪是憑霜雪皓皓其柏矯矯有美君子而弗偕<lb/>
老其葉欒欒其節桓桓其居安安永世式觀我堂我構<lb/>
我柏其茂天錫眉夀保艾爾後<lb/>
　　白蓮詩<hi>并序</hi>
　郷人李雲紀事母極孝母死廬於墓側墓前稻田中<lb/>
　忽生白蓮一枝人以為孝感所致進士徐季子赴春<lb/>
　官為予言且請賦詩<lb/>
<pb n="KR2k0045_WYG_147-5b"/>
蕭蕭墓門翼翼良苗我母之思匪夕有朝　墓門蕭蕭<lb/>
良苗翼翼我母之思匪朝伊夕　良苗如何中有蓮花<lb/>
匪生斯生其理則那　濯濯其華其葉翻翻中心悼之<lb/>
莫與我言　人之為言維孝之格予曷云然昊天罔極<lb/>
　　冰雪相看亭<hi>并序</hi>　　　　　　　虞　集<lb/>
　趙君有道之先故宋南渡時自東都徙分宜二百年<lb/>
　於茲矣其大父登進士第仕至文林郎湖北憲司幹<lb/>
　辦公事其父兩舉江西轉運司進士覃恩受官宋亡<lb/>
<pb n="KR2k0045_WYG_147-6a"/>
　不復仕城東故地美竹萬箇作亭其間而隱焉名之<lb/>
　曰冰雪相看信國公之子平逺宣慰之所題也有道<lb/>
　信厚敦愿衣冠容氣翩翩然有王孫公子之遺風敏<lb/>
　稼穡以服徵賦謹詩禮以保族姓無外騖無妄求弗<lb/>
　變其父之志以老其身以長其子孫是以士君子稱<lb/>
　焉夫元亨利貞之為徳猶春夏秋冬以為時也君子<lb/>
　觀乎運序以自處則合於時措之宜而不過焉方其<lb/>
　以振振麟趾之賢處富貴之極則元亨春夏之時也<lb/>
<pb n="KR2k0045_WYG_147-6b"/>
　自其來南族蕃以久非秋之利乎其在有道為冬之<lb/>
　貞無疑矣冰至堅而不折雪至潔而不汙凜然相看<lb/>
　不接于他物誠得處貞之道也予聞而善之故為之<lb/>
　賦詩<lb/>
挺挺直筠琴岡之陰豈無春陽匪今斯今高宜於天下<lb/>
蟠地深不易其節侃侃素心豈無膚敏白駒駸駸我獨<lb/>
考槃樂乎幽林堅冰在淵積雪在岑獨往不迴悠然行<lb/>
吟采采紫芝園綺是尋還求陶生撫我素琴邈乎古人<lb/>
<pb n="KR2k0045_WYG_147-7a"/>
副我夙欽<lb/>
　　青綏黄孝子詩　　　　　　　　胡　布<lb/>
民彛自天理亂義存觸踏危柯死無傷恩惟皇建國一<lb/>
視同仁革宋踐祚兵下南藩俘掠不道擴靖中原曰黄<lb/>
氏母奔亂愛身道逺恩薄客三十春兒大知禮痛母不<lb/>
還發廣大願緇衣髠顔越歴海甸走達荆蠻渚宫襄郢<lb/>
如跬步間孝感天致大義昭貫歘下汝州知母所安子<lb/>
見母喜母念子難彛倫世表骨月天完佛力道心克踰<lb/>
<pb n="KR2k0045_WYG_147-7b"/>
孔艱迎致千里生養死全旌門渠渠兵後巋然曰予生<lb/>
晚後數十年目逆頌文耳流事傳何意丁危迹踐憂患<lb/>
聖訓昭昭服膺拳拳寸心二者百感紛千再歌屺岵翹<lb/>
企首山得不愧作天下孰先春蘭其芳寒菊其鮮猗黄<lb/>
母子尚薦九泉<lb/>
　　平寇詩<hi>并序</hi>　　　　　　　　　涂　㡬<lb/>
　至正十五年天子命翰林直學士吳公以江西憲來<lb/>
　總戎冬至於撫公大布威徳文武並用不踰年而成<lb/>
<pb n="KR2k0045_WYG_147-8a"/>
　駿功非公任將得人何以臻此某撫人而學仕于旴<lb/>
　感鄉郡之底寧思與一州五縣之生聚蒙戴大徳永<lb/>
　永無極故作詩以美公<lb/>
維撫有孽既黠而兇屢伐不服以干我戎維天子有臣<lb/>
既文且武出師于郊士怒如虎公昔始來飛書諭蒙彼<lb/>
卒不化乃謀乃攻公服振振櫜弓載行出師于郊萬夫<lb/>
則聽公有善將能振予旅拳勇畢陳既入于阻醜徒如<lb/>
雲屢侮王師公將有嚴王師不隳俘馘纍纍大小畢來<lb/>
<pb n="KR2k0045_WYG_147-8b"/>
公將勇只公略用只孰敢不程往劘其壘既底於降戒<lb/>
掠於師或取其茅投爾礩砆軍士濟濟凱旋而歌嘘枯<lb/>
沃炎乃底太和西姦未窮有孽于東命將往擒火原為<lb/>
紅困獸匍匐願逋天誅公釋不殺俾全其軀撫人未寧<lb/>
為肉為魚今既寧止民情舒舒撫人既寧羣方畢回自<lb/>
江東西無逺不懷有穹者碑有嚴者祠祝公萬年福禄<lb/>
如茨福禄如茨公乃國基諸侯之師社稷是毗公去遲<lb/>
遲公無我違作詩抒懷撫人之思<lb/>
<pb n="KR2k0045_WYG_147-9a"/>
　明<lb/>
　　饒州方貞婦詩<hi>并序</hi>　　　　　　朱　善<lb/>
　蘭竹美方貞婦也貞婦守節執義婦道既全擇師教<lb/>
　子母道兼盡故作是詩以美之<lb/>
冬蘭青青列于階庭風雪所撓不枯而榮　冬竹猗猗<lb/>
蔭于户牖冰霜所摧不萎乃秀　彼美貞婦志潔行高<lb/>
㷀㷀朝夕不敢怨勞　有蘭之幽有竹之節守義不渝<lb/>
之死靡慝　夫也天只孰忍忘之子之幼矣誰其將之<lb/>
<pb n="KR2k0045_WYG_147-9b"/>
　夫也天只孰忍負之子之幼矣誰其顧之　適彼南畆<lb/>
言刈其麻我勤于績以定我家　適彼南圃言採其桑<lb/>
我勤于蠶以實我筐　爾筐既盈爾家既寧迺教爾子<lb/>
勤于六經　學業既優克忠克孝維子之賢繄母之教<lb/>
　載歌此詩續彼柏舟允矣方氏共姜其儔　蘭則有<lb/>
馨竹則有筠嗟婦之貞永保令名<lb/>
國朝<lb/>
　　錦繡谷　　　　　　　　　　　朱之佐<lb/>
<pb n="KR2k0045_WYG_147-10a"/>
峩峩匡嶽靄靄春暉和風朝扇柔露夕垂言度谷口仰<lb/>
睇巖扉雜花芬郁異卉葳㽔清谿已流碧嶂方開<hi>叶</hi>遊<lb/>
魚競唼靈鳥自啼中有仙眞樂此忘歸乗鸞長嘯采藥<lb/>
療饑欲往從之周道倭遲所期羽翰萬里奮飛既餐霜<lb/>
雪載挹芳菲濯纓晞髮山巔水湄<lb/>
　　五言古<lb/>
　漢<lb/>
　　豫章行　　　　　　　　　　　清調曲<lb/>
<pb n="KR2k0045_WYG_147-10b"/>
白楊初生時乃在豫章山上葉摩青雲下根通黄泉涼<lb/>
秋八九月山客持斧斤我<hi>闕</hi>何皎皎梯落<hi>闕</hi>　　根株<lb/>
已斷絶顛倒巖石間大匠持斧繩鋸墨齊兩端一驅四<lb/>
五里枝葉自相捐<hi>闕</hi>　　　　㑹為舟船燔身在洛陽<lb/>
宫根在豫章山多謝枝與葉何時復相連吾生百年<hi>闕</hi>
　自<hi>闕</hi>　　俱何意萬人巧使我離根株<lb/>
　按古樂府豫章行李善文選注引其首二句吕延濟<lb/>
　云本以豫章郡而為之以叙人代辛苦之意其字句<lb/>
<pb n="KR2k0045_WYG_147-11a"/>
　雖有脱落然豫章之地見于詩者實始此篇前志遺<lb/>
　之今補自後晉宋迄唐作者多倣此體俱各叙離思<lb/>
　與地無涉槩不録<lb/>
　晉<lb/>
　　遊斜川一首<hi>并序</hi>　　　　　　　陶　潛<lb/>
　辛丑正月五日天氣澄和風物閒美與二三鄰曲同<lb/>
　遊斜川臨長流望曽城魴鯉躍鱗于將夕水鷗永和<lb/>
　以翻飛彼南阜者名實舊矣不復乃為嗟歎若夫曽<lb/>
<pb n="KR2k0045_WYG_147-11b"/>
　城傍無依接獨秀中臯遙想靈山有愛嘉名欣對不<lb/>
　足率爾賦詩悲日月之遂往悼吾年之不留各疏年<lb/>
　紀鄉里以記其時日<lb/>
開嵗倏五十吾生行歸休念之動中懷及辰為兹游氣<lb/>
和天惟澄班坐依逺流弱湍馳文魴閒谷矯鳴鷗迥澤<lb/>
散游目緬然睇曽丘雖微九重秀顧瞻無匹儔提壺接<lb/>
賔侣引滿更獻酬未知從今去當復如此否中觴縱遥<lb/>
情忘彼千載憂且極今朝樂明日非所求<lb/>
<pb n="KR2k0045_WYG_147-12a"/>
　　移居<hi>其一</hi>
昔欲居南村非為卜其宅聞多素心人樂與數晨夕懷<lb/>
此頗有年今日從兹役敝廬何必廣取足蔽床席隣曲<lb/>
時時來抗言談在昔竒文共欣賞疑義相與析<lb/>
　　丙辰嵗八月中於下潠田舎穫<lb/>
貧居依稼穡戮力東林隈不言春作苦常恐負所懷司<lb/>
田眷有秋寄聲與我諧饑者歡初飽束帶候鳴雞楊檝<lb/>
越平湖汎隨清壑迴鬱鬱荒山裏猿聲閒且哀悲風愛<lb/>
<pb n="KR2k0045_WYG_147-12b"/>
靜夜林鳥喜晨開曰余作此來三四星火頽姿年逝已<lb/>
老其事未云乖遙謝荷蓧翁聊得從君棲<lb/>
　　庚戌嵗九月中於西田穫早稻<lb/>
人生歸有道衣食固其端孰是都不營而以求自安開<lb/>
春理常業嵗功聊可觀晨出肆微勤日入負耒還山中<lb/>
饒霜露風氣亦先寒田家豈不苦弗獲辭此難四體誠<lb/>
已疲庶無異患干盥濯息簷下斗酒散襟顔遙遙沮溺<lb/>
心千載乃相闗但願長如此躬耕非所歎<lb/>
<pb n="KR2k0045_WYG_147-13a"/>
　　還舊居<lb/>
疇昔家上京六載去還歸今日始復來惻愴多所悲阡<lb/>
陌不移舊邑屋或時非履歴周故居隣老罕復遺步步<lb/>
尋往迹有處特依依流幻百年中寒暑日相推常恐大<lb/>
化盡氣力不及衰撥置且莫念一觴聊可揮<lb/>
　　和劉柴桑<lb/>
山澤久見招胡事乃躊躇直為親舊故未忍言索居良<lb/>
辰入竒懷挈杖還西廬荒塗無歸人時時見廢墟茅茨<lb/>
<pb n="KR2k0045_WYG_147-13b"/>
已就治新疇復應畬谷風轉凄薄春醪解饑劬弱女雖<lb/>
非男慰情良勝無栖栖世中事嵗月共相疎耕織稱其<lb/>
用過此奚所須去去百年外身名同翳如<lb/>
　　廬山雜詩　　　　　　　　　<hi>釋</hi>慧　逺<lb/>
崇巖吐氣清幽岫棲神跡希聲奏羣籟響出山溜滴有<lb/>
客獨𡨕遊徑然忘所適揮手撫雲門靈闗安足闢流心<lb/>
叩元扃感至理弗隔孰是騰九霄不奮沖天翮妙司趣<lb/>
自均一悟超三益<lb/>
<pb n="KR2k0045_WYG_147-14a"/>
　南北朝<lb/>
　　入彭蠡湖口　　　　　　　　　謝靈運<lb/>
客遊倦水宿風潮難具論洲島驟迴合圻岸屢崩奔乘<lb/>
月聽哀狖浥露馥芳蓀春滿緑野秀巖高白雲屯千念<lb/>
集日夜萬感盈朝昬攀崖照石鏡牽葉入松門三江事<lb/>
多往九派理空存靈物吝珍怪異人祕精魂金膏滅明<lb/>
光水碧綴流温徒作千里曲絃絶念彌敦<lb/>
　　從斤竹澗越嶺溪行<lb/>
<pb n="KR2k0045_WYG_147-14b"/>
猨鳴誠知曙谷幽光未顯巖下雲方合花上露猶泫逶<lb/>
迤傍隈隩迢遞陟陘峴過澗既厲急登棧亦陵緬川渚<lb/>
屢<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>復乘流翫迴轉蘋萍泛沈深菰蒲冒清淺企石挹<lb/>
飛泉攀林摘葉卷想見山阿人薜蘿若在眼握蘭勤徒<lb/>
結折麻心莫展情用賞為美事昧竟誰辨觀此遺物慮<lb/>
一悟得所遣<lb/>
　　入華子崗是麻源第三谷<lb/>
南州實炎徳桂樹陵寒山銅陵映碧澗石磴㵼紅泉既<lb/>
<pb n="KR2k0045_WYG_147-15a"/>
枉隱淪客亦棲肥遯賢險逕無測度天路非術阡遂登<lb/>
羣峯首邈若升雲烟羽人絶髣髴丹丘徒空筌圖牒復<lb/>
磨滅碑版誰聞傳莫辨百世後安知千載前且申獨往<lb/>
意乗月弄潺湲恒充俄頃用豈為古今然<lb/>
　　石壁精舎還湖中作<lb/>
昬旦變氣候山水含清暉清暉能娱人遊子憺忘歸出<lb/>
谷日尚早入舟陽已微林壑斂暝色雲霞收夕霏芰荷<lb/>
迭映蔚蒲稗相因依披拂趨南徑愉悦偃東扉慮澹物<lb/>
<pb n="KR2k0045_WYG_147-15b"/>
自輕意愜理無違寄言攝生客試用此道推<lb/>
　　登廬山絶頂望諸嶠<lb/>
積峽忽復啟平塗俄已閉巒隴有合沓往來無蹤轍晝<lb/>
夜蔽日月冬夏共霜雪<lb/>
　　登廬山<lb/>
懸裝亂水區薄旅次山楹千巖盛阻積萬壑勢迴縈巃<lb/>
嵸高昔貌紛亂襲前名洞澗窺地脈聳樹隱天經松磴<lb/>
上迷密雲竇下縱横陰冰實夏結炎樹信冬榮嘈囋晨<lb/>
<pb n="KR2k0045_WYG_147-16a"/>
鵾思叫嘯夜猿清深崖伏化迹穹岫閟長靈乘此樂山<lb/>
性重以逺逰情方躋羽人途永與煙霧并<lb/>
　　從登香爐峯<lb/>
辭宗盛荆夢登歌美鳬繹徒收杞梓饒㑹非羽人宅羅<lb/>
景藹雲扃沾光扈龍䇿御風親列涂乘山窮禹跡含嘯<lb/>
對霧岑延蘿倚峯壁青𡨕搖煙樹穹跨負天石霜崖滅<lb/>
土膏金澗測泉脈旋淵抱星漢乳竇通海碧谷館駕鴻<lb/>
人巖棲咀丹客殊物藏珍怪竒心隱仙籍高世伏音華<lb/>
<pb n="KR2k0045_WYG_147-16b"/>
綿古遁精魄蕭瑟生哀聽參差逺驚覿慚無獻賦才洗<lb/>
汗奉毫帛<lb/>
　　遊豫章西觀洪崖井　　　　　　謝　莊<lb/>
幽願平生積野好嵗月彌捨簪神區外整褐靈鄉陲林<lb/>
逺炎天隔山深白日虧游陰騰鵠嶺飛清起鳯池隱曖<lb/>
松霞被容與澗煙移將遂丘中性結駕終在斯<lb/>
　　登江州百花亭懷荆楚　　　　　梁元帝<lb/>
極目纔千里何由望楚津落花灑行路垂楊拂砌塵栁<lb/>
<pb n="KR2k0045_WYG_147-17a"/>
絮飄春雪荷珠漾水銀試酌新豐酒遙勸陽臺人<lb/>
　　别范安成　　　　　　　　　　沈　約<lb/>
生平少年日分手易前期及爾同衰暮非復别離時勿<lb/>
言一尊酒明日難重持夢中不識路何以慰相思<lb/>
　　從冠軍建平王登廬山香爐峯　　江　淹<lb/>
廣成愛神鼎淮南好丹經此山具鸞鶴往來盡仙靈瑤<lb/>
草正翕赩玉樹信葱青綘氣下縈薄白雲上杳𡨕中坐<lb/>
瞰蜿虹俛伏視流星不尋遐怪極那知耳目驚日落長<lb/>
<pb n="KR2k0045_WYG_147-17b"/>
沙渚曽陰萬里生藉蘭素多意臨風黙含情方學松柏<lb/>
隱羞逐市井名幸承光誦末伏思託後旍<lb/>
　　泛䢼亭湖　　　　　　　　　　范　雲<lb/>
迴艫承派水舉帆逐分風蕩漾疑無際飄飄似度空檣<lb/>
烏排鳥路船影没河宫孤石滄波裏匡山苦霧中寄謝<lb/>
千金子安知萬里蓬<lb/>
　　遊廬山觀道士石室　　　　　　吳邁逺<lb/>
蒙茸衆山裏往來行跡稀尋嶺達仙居道士披雲歸似<lb/>
<pb n="KR2k0045_WYG_147-18a"/>
著周時冠狀披漢時衣安知世代積服古人不衰得我<lb/>
宿昔情知我道無為<lb/>
　　奉使江州舟中七夕　　　　　　庾肩吾<lb/>
九江逢七夕初弦值早秋天河來映水織女欲攀舟漢<lb/>
使俱為客星槎共逐流莫言相送浦不及穿針樓<lb/>
　　奉使廬陵　　　　　　　　　　吳　均<lb/>
悵然不自怡端憂坐漠漠風急鴈毛斷冰堅馬蹄落客<lb/>
子饑寒多江上衣裝薄何當報恩罷驅車還北郭<lb/>
<pb n="KR2k0045_WYG_147-18b"/>
　　劍池　　　　　　　　　　　　陰　鏗<lb/>
清池自湛淡神劍久遷移無復連星氣空餘似月池夾<lb/>
篠澄深緑含香結細漪惟有蓮花鍔猶思匣中雌<lb/>
　　與沈助教同宿湓口夜别　　　　何　遜<lb/>
我為潯陽客戒旦乃西遊君隨春水駛雞鳴亦動舟共<lb/>
泛湓之浦旅泊次城樓華燭已消半更人數唱籌行人<lb/>
從此别去去不淹留<lb/>
　　遊匡山簡寂館　　　　　　　　張正見<lb/>
<pb n="KR2k0045_WYG_147-19a"/>
三梁磵本絶千仞路猶通即此神山内銀牓映仙宫鏡<lb/>
似臨峯月流如飲澗虹幽桂無斜影深松有勁風惟當<lb/>
逺人望知在白雲中<lb/>
　唐<lb/>
　　浮雲宫　　　　　　　　　　　唐宣宗<lb/>
道人西蜀來自謂八百嵗愛此華林幽穴居聊避世眞<lb/>
風度萬劫神仙邈相繼靈岫摩天空鳥道入雲際石罅<lb/>
紫苔封泉泓墨龍憩碧桃花未開白鹿跡已逝春風撼<lb/>
<pb n="KR2k0045_WYG_147-19b"/>
山館急雪舞林際滌除衣上塵刮盡眼中翳何當贈刀<lb/>
圭豈復便俗吏吾不學李寛盜名取嘲戲<lb/>
　　西江夜行　　　　　　　　　　張九齡<lb/>
遙夜人何在澄潭月裏行悠悠天宇曠切切故鄉情外<lb/>
物寂無擾中流淡自清念歸林葉換愁坐露華生猶有<lb/>
汀洲鶴宵分乍一嗚<lb/>
　　出為豫章郡途次廬山東巖下<lb/>
兹山鎭何所乃在澄湖陰下有蛟螭伏上與虹蜺尋靈<lb/>
<pb n="KR2k0045_WYG_147-20a"/>
仙未始曠窟宅何其深雙闕出雲峙三宫入煙沈攀崖<lb/>
猶昔鏡種杏非舊林想像終古跡惆悵獨往心紛吾嬰<lb/>
世網數載忝朝簪孤根自靡託量力况不任多謝周身<lb/>
防常恐横議侵豈匪鵷鴻列惕如泉壑臨迨兹刺江郡<lb/>
來此滌塵襟有趣逢樵客忘懷狎野禽棲閑義未果用<lb/>
拙歡在今願言答休命歸事丘中琴<lb/>
　　入廬山仰望瀑布水<lb/>
絶頂有懸泉喧喧出煙杪不知㡬時嵗但見無昬曉閃<lb/>
<pb n="KR2k0045_WYG_147-20b"/>
閃青崖落鮮鮮白日皎灑流濕行雲濺沫驚飛鳥雷吼<lb/>
何噴薄箭馳入窈窕昔聞山下蒙今乃林巒表物情有<lb/>
詭激坤元曷紛矯黙然置此去變化誰能了<lb/>
　　臨泛東湖<hi>時任洪州</hi>
郡庭日休暇湖曲邀勝踐樂職在中和靈心挹上善乗<lb/>
流坐清曠舉目眺悠緬林與西山重雲因北風卷晶明<lb/>
晝不逮陰影鏡無辨晚秀復芬敷秋光更遙衍萬族紛<lb/>
可佳一遊豈能展羇孤忝邦牧顧已非時選梁<hi>一作長</hi>公<lb/>
<pb n="KR2k0045_WYG_147-21a"/>
世不容長孺心亦褊永念出籠縶常思退疲蹇嵗徂風<lb/>
露嚴日恐蘭苕翦佳辰不可得良㑹何其鮮罷興還江<lb/>
城閉關聊自遣<lb/>
　　洪州西山祈雨是日輒應因賦詩言事<lb/>
兹山藴靈異走望良有歸丘禱雖已久甿心難重違遲<lb/>
明申藻薦先夕旅巖扉獨宿雲峰下蕭條人吏稀我來<lb/>
不外適幽抱自中微靜入風泉奏涼生松栝圍窮年滯<lb/>
逺想寸晷閲清暉虚美悵無屬素情緘所依詭隨嫌弱<lb/>
<pb n="KR2k0045_WYG_147-21b"/>
操羇束謝貞肥義濟亦吾道誠存為物祈靈心倐已應<lb/>
甘液幸而飛閉閣且無責隨車安敢希多慚徳不感知<lb/>
復是耶非<lb/>
　　經廬岳回望江州想洛川有作　　劉允濟<lb/>
龜山帝始營龍門禹初鑿出入經變化俯仰憑寥廓未<lb/>
若兹山功連延並巫霍東北疏艮象西南距坤絡宏阜<lb/>
自鬱盤髙標復迴薄勢入柴桑渚陰開彭蠡壑九江杳<lb/>
無際七澤紛相錯雲霞散吳㑹風波騰鄢鄀跡隨造化<lb/>
<pb n="KR2k0045_WYG_147-22a"/>
久利與乾坤博肹蠁精氣通紛綸潛怪作石渠忽見踐<lb/>
金房安可託地入天子都巖有仙人藥二門㡬迢遰三<lb/>
宫何儵爚咫尺窮杳𡨕跬步皆恬漠仙才驚羽翰幽居<lb/>
靜龍蠖明牧振雄詞棣華殊灼灼盛業匡西夏深謀贊<lb/>
禹亳黄雲覆鼎飛絳氣横川躍佐厯符賢運人期茂天<lb/>
爵禮樂富垂髫詩書成舞勺清輝靖嵒電利器騰霜鍔<lb/>
遊聖挹衢尊鄰畿恭木鐸牆仞包武侯波瀾控文若旋<lb/>
聞刈薪楚遽覩升葵藿稷卨序揆圖良平公輔略重地<lb/>
<pb n="KR2k0045_WYG_147-22b"/>
資出守英藩諒求瘼豫章觀偉材江州訪靈崿陽岫曉<lb/>
氛氲陰崖暮蕭索潛伏屢鯨奔雄飛更鷙搏驚<graphic n="KR1702" url="https://raw.githubusercontent.com/kanripo/KR-Gaiji/master/images/KR1702.png" mimeType="image/png"/>透煙<lb/>
遐騰猿亂枝格故園有歸夢他山非行樂帝鄉徒可遊<lb/>
皇澗終旅泊景物觀淮海雲霄望河洛城闕紫微星圖<lb/>
書元扈閣神功多粉繢元氣猶斟酌丞相下南宫將軍<lb/>
趨北落横簪並附蟬列鼎俱調鶴四郊時迷路五月先<lb/>
投龠池榭宣瓊管風花亂珠箔舊逰勞夢寐新知無悦<lb/>
樂天寒欲贈言嵗暮期交約夜琴清玉柱秋灰變緹幕<lb/>
<pb n="KR2k0045_WYG_147-23a"/>
風雲動翰林宫徵調文籥言泉激為浪思緒飛成繳千<lb/>
里輝珠璣五采含丹雘鐘鼓旋驚鷃瑾瑜俄抵鵲竊價<lb/>
慙庸怠叨聲逾寂莫長望限南溟居然翳東郭<lb/>
　　送張舎人佐江州同薛璩十韻　　王　維<lb/>
束帶趨承明守官唯謁者清晨聽銀虯薄暮辭金馬受<lb/>
辭未嘗易當御方知寡清範何風流髙文有風雅忽佐<lb/>
江上州當自潯陽下逆旅到三湘長途應百舎香爐逺<lb/>
峰出石鏡澄湖㵼董奉杏成林陶潛菊盈把范蠡常好<lb/>
<pb n="KR2k0045_WYG_147-23b"/>
之廬山我心也送君思逺道欲以數行灑<lb/>
　　題豫章館　　　　　　　　　　崔國輔<lb/>
楊栁映春江江南轉佳麗吳門緑波裏越國青山際遊<lb/>
宦常往來津亭暫臨憩驛前蒼石没浦外湖沙細向晚<lb/>
宴且平孤舟冋然逝雲留西北客氣歇東南帝獨有萋<lb/>
萋心誰知怨芳嵗<lb/>
　　送東林廉上人歸廬山　　　　　王昌齡<lb/>
石溪流已亂苔徑人漸微日暮東林下山僧還獨歸昔<lb/>
<pb n="KR2k0045_WYG_147-24a"/>
為廬峰意况與逺公違道性深寂寞世情多是非㑹尋<lb/>
名山去豈復望清輝<lb/>
　　贈王判官時余歸隱居廬山屏風疊<lb/>
　　　　　　　　　　　　　　　　李　白<lb/>
昔别黄鶴樓蹉跎淮海秋俱飄零落葉各散洞庭流中<lb/>
年不相見蹭蹬遊吳越何處我思君天台緑蘿月㑹稽<lb/>
風月好却遶剡溪迴雲山海上出人物鏡中來一度浙<lb/>
江北十年醉楚臺荆門倒屈宋梁苑傾鄒枚苦笑我誇<lb/>
<pb n="KR2k0045_WYG_147-24b"/>
誕知音安在哉大盜割鴻溝如風埽秋葉吾非濟代人<lb/>
且隱屏風疊中夜天中望憶君思見君明朝拂衣去永<lb/>
與海鷗羣<lb/>
　　望廬山瀑布水<lb/>
西登香爐峰南見瀑布水挂流三百<hi>一作千</hi>丈噴壑數十<lb/>
里歘如飛電來隱居白虹起初驚河漢落半灑雲天裏<lb/>
仰觀勢轉雄壯哉造化功海風吹不斷山月照還空空<lb/>
中亂潨射左右洗青壁飛珠散輕霞流沫沸穹石而我<lb/>
<pb n="KR2k0045_WYG_147-25a"/>
樂名山對之心益閒無論漱瓊液還得洗塵顔且諧宿<lb/>
所好永願辭人間<lb/>
　　下潯陽城汎彭蠡寄黄判官<lb/>
浪動灌嬰井尋陽江上風開帆入天鏡直向彭湖東返<lb/>
景照疎雨輕煙澹逺空中流得佳興清賞亦何窮瀑布<lb/>
灑清壁遙山挂彩虹相思俱對此舉目與君同<lb/>
　　入彭蠡經松門觀石鏡緬懷謝康樂題詩書遊覽<lb/>
　　　之志<lb/>
<pb n="KR2k0045_WYG_147-25b"/>
謝公之彭蠡因此遊松門余方窺石鏡兼得窮江源將<lb/>
欲繼風雅豈徒清心魂前賞逾所見後來道空存况屬<lb/>
臨汎美而無洲渚喧漾水向東去漳流直南奔空濛三<lb/>
川名回合千里昬青桂隱遙月緑楓鳴愁猨水碧或可<lb/>
采金精祕莫論吾將學仙去冀與琴高言<lb/>
　　廬山東林寺夜懷<lb/>
我尋青蓮宇獨往謝城闕霜清東林鐘水白虎溪月天<lb/>
香生虚空天樂鳴不歇宴坐寂不動大千入毫髮湛然<lb/>
<pb n="KR2k0045_WYG_147-26a"/>
冥眞心曠劫斷出没<lb/>
　　尋陽紫極宫感秋作<lb/>
何處聞秋聲翛翛北忩竹迴薄萬古心攬之不盈掬靜<lb/>
坐觀衆妙浩然媚幽獨白雲南山來就我檐下宿嬾從<lb/>
唐生決羞訪季主卜四十九年非一往不可復野情轉<lb/>
蕭灑世道有翻覆陶令歸去來田家酒應熟<lb/>
　　簡寂觀西澗瀑布下作　　　　　韋應物<lb/>
淙流絶壁散虚煙翠澗深巖際松風起飄來灑塵襟窺<lb/>
<pb n="KR2k0045_WYG_147-26b"/>
蘿翫猿鳥解組傲雲林茶果邀眞侣觴酌洽同心曠嵗<lb/>
懷兹賞行春始重尋聊將横吹笛一寫山水音<lb/>
　　春月觀省屬城始憩東西林精舎<lb/>
因時省風俗布惠迨高年建隼出潯陽整駕遊山川白<lb/>
雲歛晴壑羣峰列遙天嶔﨑石門狀杳靄香爐煙榛荒<lb/>
屢罥罣偪側殆覆顛方臻釋氏廬時物屢華妍曇逺昔<lb/>
經始於兹閟幽元東西竹林寺灌注寒澗泉人事既云<lb/>
泯嵗月復已綿殿宇餘丹紺磴閣峭欹懸佳士亦棲息<lb/>
<pb n="KR2k0045_WYG_147-27a"/>
善身絶塵縁今我蒙朝寄教化敷里鄽道妙茍為得出<lb/>
處理無偏心當同所尚跡豈辭纒牽<lb/>
　　自蒲塘驛迴駕經歴山水<lb/>
館宿風雨滯始晴行蓋轉潯陽山水多草木俱紛衍﨑<lb/>
嶇縁碧澗蒼翠踐苔蘚高樹夾潺湲崩石横陰巘野杏<lb/>
依寒拆餘雲冒嵐淺性愜形豈勞境殊路遺緬憶昔終<lb/>
南下佳遊亦屢展時禽下流暮紛思何由遣<lb/>
　　送張昇卿宰新淦　　　　　　　岑　參<lb/>
<pb n="KR2k0045_WYG_147-27b"/>
官栁葉尚小長安春未濃送君潯陽宰把酒青門鐘水<lb/>
驛楚雲冷山城江樹重遙知南湖上祇對香爐峯<lb/>
　　張天師草堂　　　　　　　　　常　建<lb/>
靈溪宴清宇傍倚枯松根花藥繞方丈瀑泉飛至門四<lb/>
氣閉炎熱兩崕改明昬夜深月暫皎亭午朝始暾信是<lb/>
天人居幽幽寂無喧萬壑應鳴磬諸峰接一魂遂登仙<lb/>
子谷因醉田生<hi>一作中</hi>樽時節開玉書窅映飛天言心化<lb/>
便無影目精焉累煩忽而舉霄漢寥落空南軒<lb/>
<pb n="KR2k0045_WYG_147-28a"/>
　　寄趙七侍御<hi>并序</hi>　　　　　　　李　華<lb/>
　自餘干溪行經弋陽至上饒山川幽麗思與雲卿同<lb/>
　遊邈不可得因叙疇年之素寄懷於篇云<lb/>
搖槳曙江流江清山復重心愜賞未足川迴失前峰凌<lb/>
灘出極浦曠若天地通君陽青嵯峨開拆混元中九潭<lb/>
魚龍窟仙成羽人宫隂奥潛鬼物精光動煙空元猨啼<lb/>
深靘<hi>楚越謂竹樹深者為靘</hi>白鳥戲葱蒙飛湍鳴金石激溜鼓雷<lb/>
風雨濯萬木鮮霞照千山濃草閑長餘緑花靜落幽紅<lb/>
<pb n="KR2k0045_WYG_147-28b"/>
渚煙見晨釣山月聞夜舂覆溪窈窕波涵石洶溶溶丹<lb/>
丘忽聚散素壁相奔衝白日破昬靄靈山出其東勢排<lb/>
昊蒼上氣壓吳越雄迴頭望雲卿此恨發吾衷昔日蕭<lb/>
邵遊<hi>蕭穎士邵軫</hi>四人纔成童屬詞慕孔門入仕希上公緯<lb/>
卿陷非罪折我昆吾鋒<hi>邵字緯卿以寃横貶卒南中</hi>茂挺獨先覺拔<lb/>
身渡京虹斯人謝明代百代墜鵷鴻<hi>蕭天寶末知亂棄官往江東殯葬先</hi>
<hi>人遊於江南</hi>世故墜横流與君哀路窮<hi>安逆陷兩京華與趙受辱賊中</hi>相顧<lb/>
無死節蒙恩逐殊封<hi>華貶杭州司功趙貶泉州晉江尉</hi>天波洗其瑕朱<lb/>
<pb n="KR2k0045_WYG_147-29a"/>
衣備朝容<hi>華承恩累遷尚書郎趙拜補闕御史</hi>一别凡十年豈期復相從<lb/>
餘生得攜手遺此兩孱翁羣遷失鶯羽後凋惜長松衰<lb/>
旅難重别悽悽滿心胸遇勝悲獨遊貪竒悵孤逢禽尚<lb/>
彼何人胡為束樊籠吾師度門教投弁躡遐蹤<lb/>
　　題王少府堯山隱處簡陸鄱陽　　劉長卿<lb/>
故人滄洲吏深與世情薄解印二十年委身在丘壑買<lb/>
田楚山下妻子自耕鑿羣動心有營孤雲本無著因收<lb/>
溪上綸遂接林中酌對酒春日長山村杏花落陸生鄱<lb/>
<pb n="KR2k0045_WYG_147-29b"/>
陽令獨步建安作早晚休此官隨君永栖託<lb/>
　　送李司直越江西使幕　　　　　韓　翃<lb/>
斂版辭漢廷進帆歸楚幕三江城上轉九里人家泊好<lb/>
酒近宣城能詩謝康樂雨晴西山樹日出南昌郭竹露<lb/>
㸃衣巾湖煙溼扃鑰主人蒼玉佩後騎黄金絡高視領<lb/>
八州相期同一鶚行當報知已從此飛寥廓<lb/>
　　下弋陽江舟中代書寄裴侍御　　獨孤及<lb/>
故鄉隔西日去水連長天前路知㡬許但指天南邊愴<lb/>
<pb n="KR2k0045_WYG_147-30a"/>
恨極浦外隱映青山連東風滿帆來五兩如弓弦遙羨<lb/>
繡衣客同然馬首先得餐武昌魚不顧潯陽田屈指數<lb/>
别日忽乎成兩年百花已滿眼春草漸碧鮮豈是離居<lb/>
時奈何于役牽洞庭有深涉曷日期歸旋且作異鄉料<lb/>
詎知攜手縁離憂未易銷莫道樽酒賢<lb/>
　　早發若峴驛望廬山<lb/>
雨罷山翠鮮泠泠東風好斷崕雲生處是向峰頂道誰<lb/>
謂峯頂逺跂予可瞻討忘縁袪天機脱屣恨不早祗恐<lb/>
<pb n="KR2k0045_WYG_147-30b"/>
嵗云暮遂與空名老心往跡未并慚愧山上草<lb/>
　　潯陽陶氏别業　　　　　　　　劉眘虚<lb/>
陶家習先隱種栁長江邊朝夕潯陽郭白衣來㡬年霽<lb/>
雲明孤嶺秋水澄寒天物象自清曠野情何綿聫蕭蕭<lb/>
邱中賞明宰非徒然願守黍稷税歸耕東山田<lb/>
　　登廬山峯頂寺<lb/>
孤峯臨萬象秋氣何高青天際南郡出林端西江明山<lb/>
門二緇叟振錫聞幽聲心照有無界業懸前後生雖知<lb/>
<pb n="KR2k0045_WYG_147-31a"/>
眞機靜尚與愛網并方首金門路未遑㕘道情<lb/>
　　弋陽溪中望仙人城　　　　　　顧　况<lb/>
何草乏靈<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>無山不孤絶我行雖云蹇偶勝聊換節上<lb/>
界浮中流光響洞明滅晚禽曝霜羽寒魚依石髮自有<lb/>
無還心隔波望松雪<lb/>
　　發南康夜泊灨石中　　　　　　耿　湋<lb/>
倦客乗歸舟春溪杳將暮羣林結溟色孤泊有佳趣夜<lb/>
山轉長江赤月吐深樹颯颯松上吹泛泛花間露險石<lb/>
<pb n="KR2k0045_WYG_147-31b"/>
俯潭渦跳湍礙沿泝豈惟垂堂戒兼以臨深懼稍出回<lb/>
雁峰明登斬蛟柱連雲向重山杳未見鍾路<lb/>
　　撫州處士湖泛舟送别　　　　　戎　昱<lb/>
移樽鋪山曲祖帳查溪陰鋪山即逺道查流非故林悽<lb/>
然誦新書落淚霑素襟郡政我何有别情君獨深禪庭<lb/>
古樹秋宿雨清沈沈揮袂故里逺悲傷去住心<lb/>
　　送路司諫侍從叔赴洪州　　　　李　端<lb/>
郗超本絶倫得意在芳春勲業耿家盛風流荀氏均聲<lb/>
<pb n="KR2k0045_WYG_147-32a"/>
名金作賦白晳玊為身斂笏辭天子乗龜從丈人度闗<lb/>
行且獵鞍馬何躞蹀猿嘯暮應愁湖流春好涉潯陽水<lb/>
分送干越山相接梅雨細如絲蒲帆輕似葉逢風鷰不<lb/>
定值石波先叠樓見逺公廬船經徐穉業邑人多秉筆<lb/>
州吏亦負笈村女解收魚津童能用檝唯我有荆扉無<lb/>
成未得歸見君兄弟出今日自霑衣<lb/>
　　豐城劍池驛　　　　　　　　　權徳輿<lb/>
龍劍昔未發泥沙相晦藏向非張茂先孰辨斗牛光神<lb/>
<pb n="KR2k0045_WYG_147-32b"/>
物不自達賢聖亦彷徨我行豐城野慷慨心内傷<lb/>
　　題陸鴻漸上饒新開山舎　　　　孟　郊<lb/>
驚彼武陵狀移歸此巖邊開亭擬貯雲鑿石先得泉嘯<lb/>
竹引清吹吟花成新篇乃知高潔情擺落區中縁<lb/>
　　勉愛行送小季之廬山<hi>其一</hi>　　　李　賀<lb/>
洛郊無俎豆敝廏斬老馬小雁過爐峰影落楚水下長<lb/>
船倚雲泊石鏡秋涼夜豈解有鄉情弄月醉嗚啞<lb/>
　　潯陽三題<hi>并序</hi>　　　　　　　　白居易<lb/>
<pb n="KR2k0045_WYG_147-33a"/>
　廬山多桂樹湓浦多修竹東林寺有白蓮花皆植物<lb/>
　之貞勁秀異者雖宫囿省寺中未必能盡有夫物以<lb/>
　多為賤故南方人不貴重之至有蒸爨其桂翦棄其<lb/>
　竹白眼於蓮花者予惜其不生於北土也因賦三題<lb/>
　以唁之<lb/>
　　廬山桂<lb/>
偃蹇月中桂結根依青天天風繞月起吹子下人間飄<lb/>
零委何處乃落匡廬山生為石上桂葉如翦碧鮮枝榦<lb/>
<pb n="KR2k0045_WYG_147-33b"/>
日長大根荄日牢堅不歸天上月空老山中年廬山去<lb/>
咸陽道里三四千無人為移植得入上林園不及紅花<lb/>
樹長栽温室前<lb/>
　　湓浦竹<lb/>
潯陽十月天天氣仍温燠有霜不殺草有風不落木元<lb/>
𡨕氣力薄草木冬猶緑誰肯湓浦頭迴眼看修竹其有<lb/>
顧盻者持刀斬其束剖劈青琅玕家家蓋牆屋吾聞汾<lb/>
晉間竹少重如玉胡為取輕賤生此西江曲<lb/>
<pb n="KR2k0045_WYG_147-34a"/>
　　東林寺白蓮<lb/>
東林北塘水湛湛見底清中生白芙蓉䓿萏三百莖白<lb/>
日發光彩清飇散芳馨洩香銀囊破㵼露玊盤傾我慚<lb/>
塵埃眼見此瓊瑤英乃知紅蓮花虚得清淨名夏萼敷<lb/>
未歇秋芳結纔成夜深衆僧寢獨起繞池行欲收一顆<lb/>
子寄向長安城但恐出山去人間種不生<lb/>
　　題潯陽樓<lb/>
嘗愛陶彭澤文思何高元又怪韋江州詩情亦清閒今<lb/>
<pb n="KR2k0045_WYG_147-34b"/>
朝登此樓有以知其然大江寒見底匡山青倚天深夜<lb/>
湓浦月平旦爐峰煙清輝與靈氣日夕供文篇我無二<lb/>
人才孰為來其間因高偶成句俯仰愧江山<lb/>
　　北亭<lb/>
廬宫山下洲湓浦沙邊宅宅北倚南岡迢迢數千尺上<lb/>
有青青竹竹間多白石茅亭居上頭豁達門四闢前楹<lb/>
捲簾箔北牖施牀席江風萬里來吹我凉淅淅日高公<lb/>
府歸巾笏隨手擲脫衣恣搔首坐卧任所適時傾一盃<lb/>
<pb n="KR2k0045_WYG_147-35a"/>
酒曠望湖天夕口詠獨酌謠目送歸飛翮慚無出塵操<lb/>
未免折腰役偶獲此閒居謬似髙人跡<lb/>
　　游湓水<lb/>
四月未全熱麥凉江風秋湖山處處好最愛湓水頭湓<lb/>
水從東來一派入江流可憐似縈帶中有隨風舟命酒<lb/>
一臨汎捨鞍揚棹謳放迴岸傍馬去逐波間鷗煙浪始<lb/>
渺𣺌風襟亦悠悠初疑上河漢中若尋瀛洲汀樹緑拂<lb/>
池沙草芳未休青蘿與紫葛枝蔓垂相樛繫纜步平㟁<lb/>
<pb n="KR2k0045_WYG_147-35b"/>
回頭望江州城雉映水見隱隱如蜃樓日入意未盡將<lb/>
歸復少留到官行半嵗今日方一遊此地來何暮可以<lb/>
寫吾憂<lb/>
　　宿簡寂觀<lb/>
巖白雲尚屯林紅葉初隕秋光引閒步不知身逺近夕<lb/>
投靈洞宿卧覺塵機泯名利心既忘市朝夢亦盡暫來<lb/>
尚如此况乃終身隱何以療夜饑一匙雲母粉<lb/>
　　春遊西林寺<lb/>
<pb n="KR2k0045_WYG_147-36a"/>
下馬西林寺翛然進輕䇿朝為公府吏暮作靈山客二<lb/>
月匡廬北冰雪始消釋陽叢抽茗芽陰竇洩泉脈熙熙<lb/>
風土暖藹藹雲嵐積散作萬壑春凝為一氣碧身閒易<lb/>
澹泊官散無牽迫緬彼十八人古今同此適是年淮㓂<lb/>
起處處興兵革智士勞思謀戎臣苦征役獨有不才者<lb/>
山中弄泉石<lb/>
　　遊石門澗<lb/>
石門無舊徑披榛訪遺跡時<graphic n="KR1134" url="https://raw.githubusercontent.com/kanripo/KR-Gaiji/master/images/KR1134.png" mimeType="image/png"/>山水秋清輝如古昔嘗<lb/>
<pb n="KR2k0045_WYG_147-36b"/>
聞慧逺輩題詩此巖壁雲覆莓苔封蒼然無處覓蕭疎<lb/>
野生竹崩剥多年石自從東晉後無復人遊歴獨有秋<lb/>
澗聲潺湲空旦夕<lb/>
　　題元十八溪亭<lb/>
怪君不喜仕又遊煙霞里今日到幽居了然知所以宿<lb/>
君石溪亭潺湲聲滿耳飲君螺盃酒醉卧不能起見君<lb/>
五老峰益悔居城市愛君三男兒始歎身無子余方爐<lb/>
峰下結室為居士山北與山東往來從此始<lb/>
<pb n="KR2k0045_WYG_147-37a"/>
　　香爐峰下新置草堂即事詠懷題於石上<lb/>
香爐峰北面遺愛寺西偏白石何鑿鑿清流何潺潺有<lb/>
松數十株有竹千餘竿松張翠傘盖竹倚青琅玕其下<lb/>
無人居悠哉多嵗年有時聚猿鳥終日空風煙時有沈<lb/>
𡨕子姓白字樂天平生無所好見此心依然如獲終老<lb/>
地忽乎不知遷架巖結茅宇斲壑開茶園何以洗我耳<lb/>
屋頭飛落泉何以洗我眼砌下生白蓮左手攜一壺右<lb/>
手挈五絃傲然意自足箕踞於其間興酣仰天歌歌中<lb/>
<pb n="KR2k0045_WYG_147-37b"/>
聊寄言言我本野夫誤為世網牽時來昔捧日老去今<lb/>
歸山倦鳥得茂樹涸魚反清源捨此欲焉往人間多險<lb/>
難<lb/>
　　登香爐峰<lb/>
迢迢香爐峰心存耳目想終年牽物役今日方一往攀<lb/>
蘿蹋危石手足勞俯仰同遊三四人兩人不敢上上到<lb/>
峰之頂目眩心怳怳高低有萬尋濶狹無數丈不窮視<lb/>
聽界焉識宇宙廣江水細如繩湓城小於掌紛吾何屑<lb/>
<pb n="KR2k0045_WYG_147-38a"/>
屑未能脱塵鞅歸去私自嗟低頭入蟻壤<lb/>
　　望江樓上作<lb/>
江畔百尺樓樓前千里道憑高望平逺亦足舒懷抱驛<lb/>
路使憧憧闗防兵草草及兹多事日尤覺閒人好我年<lb/>
過不惑休退誠非早從此拂塵衣歸山未為老<lb/>
　　登紫霄峰贈黄仙師　　　　　　楊　衡<lb/>
紫霄不可涉靈峰信穹崇下有瓊樹枝上有翠髮翁雞<lb/>
鳴秋漢側日出紅霞中璨璨真仙子執旄為侍童焚香<lb/>
<pb n="KR2k0045_WYG_147-38b"/>
杳忘言黙念含太空世華徒熠耀虚室自朦朧雲飛瓊<lb/>
瑤圃龜息芝蘭藂玊籙掩不開天窗微微風兹焉悟佳<lb/>
㫖塵境亦幽通浩渺臨廣津永用挹無窮<lb/>
　　五老峰大明觀贈隱者　　　　　姚　係<lb/>
雲觀此山北與君攜手稀林端涉横水洞口入斜暉頗<lb/>
覺鸞鶴邇忽為煙霧飛故人清和客黙㑹琴心微丹術<lb/>
幸可授青龍當未歸悠悠平生意此日復相違<lb/>
　　移九江　　　　　　　　　　　李　紳<lb/>
<pb n="KR2k0045_WYG_147-39a"/>
秋波入白水帆去侵空小五兩劇奔星檣烏疾飛鳥盆<lb/>
城依落日盆浦看雲眇雲眇更蒼蒼匡山低夕陽楚客<lb/>
喜風水秦人悲異鄉異鄉秋思苦江皐月華吐漾漾隱<lb/>
波亭悠悠通月浦津橋歸候吏竹巷開門户容膝有匡<lb/>
牀及肩纔數堵隙光非白駒懸磬我無虞體瘦寡行立<lb/>
家肥安啜哺天書憐譴謫重作朱轓客四座眼同青一<lb/>
麾頭半白今來思往事往事益悽然風月同今昔悲歡<lb/>
異目前四時嗟閲水一紀換流年獨有西庭鶴孤鳴白<lb/>
<pb n="KR2k0045_WYG_147-39b"/>
露天<lb/>
　　廬山石鏡　　　　　　　　　　鮑　溶<lb/>
東巖採薇人巖際朝見月怪墮幽蘿間非時更澄徹緑<lb/>
蘿就玊兔再與高鳥歇清光照掌中始悟石上發誰傳<lb/>
陰陽火鑄此天地物深影藏半山虚輪帶凝雪早迴謝<lb/>
公賞今遇樵夫説白日乗綵霞翩翩對容髮我圖辨鬼<lb/>
魅信美留煙闕形神乍相逢竟夕難取别如其終身照<lb/>
可化黄金骨<lb/>
<pb n="KR2k0045_WYG_147-40a"/>
　　早秋龍興寺江亭閒眺憶龍門山居寄崔張舊從<lb/>
　　事宜春作　　　　　　　　　　李徳裕<lb/>
江亭感秋至蘭徑悲露泫秔稻秀晚川杉松鬱晴巘嗟<lb/>
予有林壑兹夕念原衍緑篠連嶺多青莎近溪淺淵明<lb/>
菊猶在仲蔚蒿莫翦喬木粲凌苕陰崖積幽蘚遙思伊<lb/>
川水北渡龍門峴蒼翠雙闕間逶迤清灘轉故人在鄉<lb/>
國嵗晏路悠緬惆悵此生涯無由共登踐<lb/>
　　盧溪道中　　　　　　　　　　李羣玉<lb/>
<pb n="KR2k0045_WYG_147-40b"/>
曉發潺湲亭夜宿潺湲水風篁埽石瀨琴聲九十里光<lb/>
奔覺來眼寒落夢中耳曽向三峽行巴江亦如此<lb/>
　　經月巖山<hi>并序</hi>　　　　　　　　韋　莊<lb/>
　信州西三十里山名仙人城下有月巖山其狀秀拔<lb/>
　中有山門如滿月之狀余因行役過其下聊賦是詩<lb/>
驅車過閩越路出饒陽西仙山翠如畫簇簇生虹蜺羣<lb/>
峰若侍從衆阜如嬰提巖巒互吞吐嶺岫相追攜中有<lb/>
月輪滿皎潔如圓珪玉皇恣逰覽到此神應迷常娥曳<lb/>
<pb n="KR2k0045_WYG_147-41a"/>
霞帔引我同攀躋騰騰上天半玊鏡懸飛梯瑤池何悄<lb/>
悄鸞鶴煙中棲回頭望塵世露下寒凄凄<lb/>
　南唐<lb/>
　　玉笥山留題　　　　　　　　　徐　鉉<lb/>
仙鄉㑹應逺王事知何極征傳莫辭勞玉峰聊一息形<lb/>
骸已銷散心想都凝寂眞氣自清虚非闗好松石九仙<lb/>
皆積學洞壑多遺跡游子歸去來胡為但征役<lb/>
　　遊廬山五老峰　　　　　　　<hi>道士</hi>吳筠<lb/>
<pb n="KR2k0045_WYG_147-41b"/>
彭蠡隱深翠滄波照芙蓉日初金光滿景落黛色濃雲<lb/>
外聽猨鳥煙中見杉松自然符幽情瀟灑愜所從整䇿<lb/>
務探討嬉遊任從容玉膏正滴瀝瑤草多䒠茸羽人栖<lb/>
層崕道合乃一逢揮手欲輕舉為余扣瓊鐘空香清人<lb/>
心正氣信有宗永用謝物累吾將乘鸞龍<lb/>
　　登廬山東峰觀九江合彭蠡湖<lb/>
百川灌彭蠡秋水方浩浩九派混東流朝宗合天沼寫<lb/>
心陟雲峰縱目還縹緲宛轉衆浦分差池羣山繞江妃<lb/>
<pb n="KR2k0045_WYG_147-42a"/>
弄明霞彷彿呈窈窕而我臨長風飄然欲騰矯昔懷滄<lb/>
洲興斯志果已紹焉得忘機人相從洽魚鳥<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0045_WYG_147-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江西通志卷一百四十七<lb/>
</p>
<p>
</p>
  </div>
</body>
</text>
</TEI>
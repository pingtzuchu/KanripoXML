<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷六十五</head> <lb/>
    <p>
<pb n="KR2k0045_WYG_065-1a"/>
欽定四庫全書<lb/>
　江西通志卷六十五<lb/>
　　名宦<hi>九</hi>
　　　南安府<lb/>
　宋<lb/>
李夷庚字坦之隴西人初為從事以勤著績漕運康侯<lb/>
　表於朝擢南安軍丞至道中陞為守雪寃獄二百餘<lb/>
　人毁滛祠四十餘所<hi>林志</hi>
<pb n="KR2k0045_WYG_065-1b"/>
　　按宋淳化元年始置南安軍歐陽忞輿地廣記云<lb/>
　　南安軍自五代以前地理與䖍州同凡南部都尉<lb/>
　　南康郡國俱屬䖍州故林志於南安名宦自宋李<lb/>
　　夷庚始<hi>原跋</hi>
祝深字通甫三衢人至道中知南安軍慈祥愷悌下教<lb/>
　立五條曰修學化俗曰飭吏愛民曰清訟省困曰節<lb/>
　用下士曰嵗豐時和百姓宜之立祠於學<hi>明一統志</hi>
嚴肅字成之大中祥符間由大理丞知南安軍通敏之<lb/>
<pb n="KR2k0045_WYG_065-2a"/>
　才正直之氣勸善懲惡民以無訟輦運無滯物産豐<lb/>
　盛<hi>同上</hi>
周惇頤字茂叔道州人元名敦實避英宗舊諱改焉為<lb/>
　分寧主簿有獄久不决惇頤至一訊立辨邑人驚曰<lb/>
　老吏不如也部使者薦之調南安軍司理參軍有囚<lb/>
　法不當死轉運使王逵欲深治之衆莫敢争惇頤獨<lb/>
　與之辨不聽乃委手板歸將棄官去曰殺人以媚人<lb/>
　吾不為也逵悟囚得免移郴之桂陽二年徙知南昌<lb/>
<pb n="KR2k0045_WYG_065-2b"/>
　南昌人皆曰是能辨分寧獄者吾屬得所訴矣歴合<lb/>
　州判官部使者趙抃惑於譖口臨之甚威通判䖍州<lb/>
　抃方守䖍熟視其所為大悟執其手曰吾幾失君矣<lb/>
　今而後乃知周茂叔尋以疾求知南康軍因家廬山<lb/>
　蓮花峯下前有溪合於湓江取舊所居濓溪以名之<lb/>
　抃再鎮蜀將奏用之未及而卒年五十七黄庭堅稱<lb/>
　其人品甚髙胸懐灑落如光風霽月著太極圖説并<lb/>
　通書四十篇嘉定十三年賜諡曰元公<hi>宋史</hi>
<pb n="KR2k0045_WYG_065-3a"/>
程珦字伯温洛人寳元康定間通判南安軍事視周惇<lb/>
　頤氣貌非常人與語知其為學知道因與為友使二<lb/>
　子頤顥徃受業焉敦頤每令尋孔顔樂處所樂何事<lb/>
　二程之學源流乎此<hi>宋史周惇頤傳</hi>
陳升之名旭避裕陵諱以字行三衢人景祐甲辰進士<lb/>
　以校書郎知南康首建學校化民成俗熈寧中拜使<lb/>
　相邑人懐之為建坊<hi>林志</hi>
劉安世字器之魏人登進士第不就選從學於司馬光<lb/>
<pb n="KR2k0045_WYG_065-3b"/>
　咨盡心行已之要光教之以誠且令自不妄語始光<lb/>
　入相薦為秘書省正字擢右正言進左諫議大夫尋<lb/>
　以集賢殿修撰提舉崇福宫才六月召為寳文閣待<lb/>
　制出知成徳軍章惇用事尤忌惡之黜知南安軍蔡<lb/>
　京入相連七謫至峽州羈管卒年七十八<hi>宋史</hi>
程敏叔熈寧間以秘書丞出守南安軍始至訪問利病<lb/>
　興廢以時既獲豐年乃因餘財改作學宫<hi>彭汝礪南</hi>
　<hi>安學記</hi>
<pb n="KR2k0045_WYG_065-4a"/>
曹登紹聖間為南安太守以治郡顯聞所至必建學故<lb/>
　南安之學甲於江西<hi>蘇軾南安學記</hi>
郭見義字季勇河南人紹興間南安軍學教授立周程<lb/>
　三先生祠於學撰記立石<hi>府志</hi>
都潔字聖與京口人學邃於易有易説行於世紹興中<lb/>
　知南安軍勤身率下宣布徳澤囹圄空虛年榖豐登<lb/>
　移守南雄士民猶相率候問戀慕不已<hi>林志</hi>
李聞之開封人紹興中知南安軍寛嚴得中待士以禮<lb/>
<pb n="KR2k0045_WYG_065-4b"/>
　復城東廟學之舊補書籍之遺嘉恵來學郡人徳之<lb/>
　立祠於學宫<hi>府志</hi>
范振紹興中知南安軍上書論雇募耆户長十事髙宗<lb/>
　稱其闗民利病言多可采<hi>明一統志</hi>
黄謙字牧仲三山人乾道初以進士知大庾縣母老留<lb/>
　婦養於家謙乃單車之官為政勤明常攝南康父老<lb/>
　吏民相率遮道留之至為感泣<hi>林志</hi>
黄由庚字道卿建寧人乾道中知南康時猾吏姦民表<lb/>
<pb n="KR2k0045_WYG_065-5a"/>
　裏夤縁由庚正其詭弊人不敢欺嘗置學田以贍士<lb/>
　既去民立祠祀之<hi>府志</hi>
李大正字正之建安人淳熈中知南安軍適郡賦税不<lb/>
　辦豪猾梗治大正理賦税計利害務窮其源一郡肅<lb/>
　然每坐宴閣聽事終日忘倦暇則習射於後圃云<hi>林志</hi>
管鋭南陽人淳熈中知南安軍勤政愛民増修學舍士<lb/>
　民懐之立生祠學宫額曰頌禧堂<hi>同上</hi>
方崧卿字季申莆田人淳熈間擢知南安軍事㢘勤平<lb/>
<pb n="KR2k0045_WYG_065-5b"/>
　易嘗與教授許開修南安軍志<hi>府志</hi>
趙孟□號菊山淳熈中知南安軍以㢘勤為政以孝弟<lb/>
　教民其於學校尤加意焉<hi>歐陽守道南安學記</hi>
王式字用之曲江人年十四舉進士授秘書省校書郎<lb/>
　歴南安司理清謹自守而發姦摘伏一郡咸以為神<lb/>
　<hi>府志</hi>
戴翼字汝諧三山人紹興中攝南康鼎剏城壁兩新縣<lb/>
　治政績著聞<hi>林志</hi>
<pb n="KR2k0045_WYG_065-6a"/>
梁現番禺人寳祐間知南康捐俸増修祭器課訓諸生<lb/>
　舉行射禮士民懐之<hi>同上</hi>
胡泓紹定間知上猶縣築城為民捍禦後令李申㢲藉<lb/>
　此以禦元兵<hi>同上</hi>
李申㢲宋末知上猶縣忠愛㢘謹深得民心嵗丙子冬<lb/>
　元兵攻上猶城㢲率民死守及元參政賈復至諭降<lb/>
　乃與居民李梓發等誓曰邑未城前遇有變民輒散<lb/>
　而之吉贑胡泓徙邑築城正為吾民守義具也前人<lb/>
<pb n="KR2k0045_WYG_065-6b"/>
　建城後人降城於義勿許乃堅守至七十五日城屠<lb/>
　李梓發全家自殺申㢲死之有雷晴空而震識者疑<lb/>
　為星隕至今君子追思其事而三歎焉<hi>林志</hi>
　　按安志於南安名宦有宋一朝只載十人而張齊<lb/>
　　賢孫沔岳飛程大昌趙希懌俱以統轄䦨入則専<lb/>
　　治南安者守令僅五人而已因從宋史明一統志<lb/>
　　林志郡志及諸文集増補如右<hi>原跋</hi>
　元<lb/>
<pb n="KR2k0045_WYG_065-7a"/>
張昉南安路總管始至即知閭閻疾苦奏罷不急之科<lb/>
　作石堤以息水患凡有利於民者為之無遺民為立<lb/>
　生祠<hi>豫章書</hi>
王虎英字雄甫歴陽人大徳中為南安路總管専行政<lb/>
　教尤盡心於學校改剏大成殿増飭學舍今規模制<lb/>
　度皆其遺跡<hi>林志</hi>
汪澤民字叔志婺源人延祐進士授承事郎同知岳州<lb/>
　路平江州事遷南安路總管府推官鎮守萬户多爾<lb/>
<pb n="KR2k0045_WYG_065-7b"/>
　濟持官府短長郡吏王甲毆傷屬縣長官訴郡同僚<lb/>
　畏多爾濟託故不視事澤民獨捕甲繫之獄多爾濟<lb/>
　賂廵按御史受甲家人訴欲出之澤民正色與辨御<lb/>
　史沮怍夜竟去乃卒罪王甲累官至禮部尚書致仕<lb/>
　<hi>元史</hi>
母珌南安路總管克修其官飭修廟學時稱賢守<hi>明一</hi>
　<hi>統志</hi>
張元祚南安路總管薄賦斂省冗費嘗修平政橋以便<lb/>
<pb n="KR2k0045_WYG_065-8a"/>
　民徃來凡一事不獲自盡寢食不安邦人徳之<hi>同上</hi>
趙明字明之大梁人至治間上猶尹常禱雨雨至逐蝗<lb/>
　蝗去驅厲厲息人以為異時營前二倉輸糧有屯軍<lb/>
　阻撓乃躬自部率軍豪帖服宿弊以革民為立碑以<lb/>
　紀其績<hi>同上</hi>
　明<lb/>
于潤珪吳元年守南安當國家肇造之初宣威布澤綏<lb/>
　懐安集凡城池廨宇學校橋梁廢堕者修舉一新<hi>林志</hi>
<pb n="KR2k0045_WYG_065-8b"/>
周以中字道和直𨽻人洪武初知南康㢘以律己信以<lb/>
　示民先是民頗荒阻慢令惟以中能信服之凡有召<lb/>
　役給片札無後期者<hi>明一統志</hi>
吳履字徳基蘭谿人李文忠鎮浙東聘為郡學正久之<lb/>
　舉於朝授南康丞南康俗悍謂丞儒也易之居數月<lb/>
　摘發姦伏如老獄吏則皆大驚相率斂跡履乃改崇<lb/>
　寛大與民休息知縣周以中廵視田野為部民所詈<lb/>
　捕之不獲怒盡繫其鄉鄰履閲獄問故立釋之乃白<lb/>
<pb n="KR2k0045_WYG_065-9a"/>
　以中益怒曰丞慢我履曰犯公者一人耳其鄰何罪<lb/>
　今繫者衆而捕未已急且有變柰何以中意乃解邑<lb/>
　有滛祠每祀有蛇出户民指為神履縳巫責之沉神<lb/>
　像於江為丞六年百姓愛之<hi>白志</hi>
髙敏道安陽人永樂初以給事中左遷知上猶悉心撫<lb/>
　字賦役均平民皆樂業<hi>林志</hi>
趙時中歴城人永樂間守南安為政㢘勤勞於撫字名<lb/>
　聞鄰境<hi>明一統志</hi>
<pb n="KR2k0045_WYG_065-9b"/>
齊原銘湘潭人宣徳間知南康㢘介有為愛民興學在<lb/>
　任十二年士民懐之<hi>林志</hi>
　　按南安府志稱原銘以民少賦重奏移繁役以蘇<lb/>
　　邑困<lb/>
林芉黄巖人由舉人正統中知南安府練逹政務裁决如<lb/>
　流刑無濫及政暇從容詞翰卒於官民哀慕之<hi>明一統志</hi>
郭誠通州人正統中守南安剛直勤敏興學修先賢祠及<lb/>
　津梁驛傳闗繫民事者罔不修飭大庾有荒原髙阜<lb/>
<pb n="KR2k0045_WYG_065-10a"/>
　誠相度地勢開鑿溝渠引水溉田至今民享其利<hi>林志</hi>
許南傑餘姚人正統中守南安剛敏端恪妖賊孫佛羅<lb/>
　等倡亂詔籍其黨民有被誣在籍中者悉白其寃<hi>同上</hi>
劉琮金華人正統中為南安通判多善政有膽畧石溪<lb/>
　妖民孫志恭稱亂琮親冐矢石一鼔平之民頼以安<lb/>
　<hi>明一統志</hi>
徐宗傑金華人正統中横浦遞運所大使南源山賊羅<lb/>
　大師冦城宗傑率民兵捕戮之奮勇先登得以成功<lb/>
<pb n="KR2k0045_WYG_065-10b"/>
　<hi>林志</hi>
汪恵逵常山人正統中為南安經歴時大庾縣有失額<lb/>
　糧一千七百三十餘石民苦賠納奏豁除之<hi>同上</hi>
張弼字汝弼華亭人成化進士授兵部主事進員外郎<lb/>
　遷南安知府地當兩廣衝姦人聚山谷為惡悉捕滅<lb/>
　之毁滛祠百數十區建為社學謝病歸士民為立祠<lb/>
　<hi>白志</hi>
夏璣字徳乾蘇州人成化初知大庾縣寛㢘愛民府學<lb/>
<pb n="KR2k0045_WYG_065-11a"/>
　及道源書院皆其修葺祭器舊用陶以青金易之<hi>府志</hi>
毛智仁和人𢎞治中知南康㢘慎有為權貴度闗射利<lb/>
　貨殖者不容匿税贈遺雖微物不納遷改縣治極力<lb/>
　區措民力不擾入覲辭官而去<hi>林志</hi>
鄧應仁字子榮南海人𢎞治末知南安府㢘静平恕門<lb/>
　無私謁在任數年惟擕一童自随去後民思之有肖<lb/>
　像於家者<hi>同上</hi>
黄璋順徳人由舉人正徳間知南康㢘介自持剛毅有<lb/>
<pb n="KR2k0045_WYG_065-11b"/>
　執立旌善懲惡二牌於要地善惡直書其名衆皆服<lb/>
　其公<hi>同上</hi>
　　按南安府志云丙子輋賊謝志珊逼城七日璋率<lb/>
　　民固守措畫有方城頼以全<lb/>
趙鶴字叔鳴江都人歴郎中以忤劉瑾左遷南安同知<lb/>
　時峒冦犯境率兵迎敵冦掩至舁到營鶴危坐曉以<lb/>
　大義賊曰若多如趙東街吾輩豈至此乎翼送歸郡<lb/>
　<hi>安志</hi>
<pb n="KR2k0045_WYG_065-12a"/>
虞鈊字剛夫義烏人正徳間任上猶教諭時輋賊負險<lb/>
　士多廢學鈊善易親授生徒講習不倦以老乞休諸<lb/>
　生追送至䖍猶不忍别其子文詡字廷曽由舉人守<lb/>
　南安亦有恵政人為立碑以頌之<hi>府志</hi>
洪聰字謀甫晉江人正徳末知南安府以地僻民寡不<lb/>
　及他郡一縣凡上供之費力請減損民甚徳之<hi>同上</hi>
鄭衷龍溪人嘉靖間知南康清儉豈弟凡闗民生及學<lb/>
　校事咸誠心為之立社學開便民門起敬一亭築學<lb/>
<pb n="KR2k0045_WYG_065-12b"/>
　前逆水砂及填學後低䧟地士風大振<hi>同上</hi>
胡鑰字時凖崇徳人嘉靖間知上猶縣才幹通敏興利<lb/>
　去弊學校縣治一一鼎新凡濠池街衢水道之屬皆<lb/>
　盡力規畫民不勞而事集尤長於詩文有重齋集以<lb/>
　計典謫袁州府教授士民深惜之<hi>府志</hi>
呉鎬字宗周績溪人嘉靖舉人知上猶縣實心為政禮<lb/>
　士愛民築城垣修學舍置義田以備祭祀餼脯士赴<lb/>
　選舉者勉贐以勸邑之重役若夫馬船價路費及修<lb/>
<pb n="KR2k0045_WYG_065-13a"/>
　葺公廨諸科條皆加意裁恤釐載石碑纂修縣志捐<lb/>
　俸授梓時有劇盗據險積年為患鎬設計誘撫宻練<lb/>
　鄉勇乘不意搗殄之捷聞欽賜銀幣陞安州知州士<lb/>
　民攀留不得立祠祀之<hi>江南通志</hi>
林舜道字允中閩縣人嘉靖乙未進士為南安知府深<lb/>
　知民間疾苦清操甚勵地當江廣之衝車騎絡繹一<lb/>
　切供帳多所裁省自随惟一篋貯冠裳及敝衣數襲<lb/>
　而已擕一僕備役使郡舍蕭然秩滿陞四川副使轉<lb/>
<pb n="KR2k0045_WYG_065-13b"/>
　貴州廣西參政卒於官僚屬賻之始得就歛歸櫬貧<lb/>
　不能葬同年生王世懋為買地營窀穸焉<hi>福建通志</hi>
谷同字用中南陵人嘉靖十五年知上猶縣清介自持<lb/>
　以培善抑强為己任豪民捍法必嚴治之洪水衝决<lb/>
　西城數十丈同捐贖鍰募工修築未嘗擾民<hi>上猶志</hi>
周鏜邳州人嘉靖進士知南安府性强毅兼善騎射廣<lb/>
　東流冦至率家衆十數人在横浦橋邀擊之發一矢<lb/>
　中挈旗者再發再中賊懼而走郡城得全<hi>府志</hi>
<pb n="KR2k0045_WYG_065-14a"/>
劉鑰號東臯四川人嘉靖間任崇義縣簡催科捐俸葺<lb/>
　官倉大修學宫有碑記<hi>崇義志</hi>
支<hi>府志作文</hi>體義全州人嘉靖舉人知大庾縣先是流冦兩<lb/>
　至邑體義請發公帑築水南新田鳳凰山九所等城<lb/>
　共六座規畫周詳民恃保障<hi>安志</hi>
余世儒字汝為婺源人隆慶初知南康縣條鞭法初行<lb/>
　人情觀望世儒獨盡力蠲革一切弊征為嶺北諸邑<lb/>
　倡<hi>府志</hi>
<pb n="KR2k0045_WYG_065-14b"/>
呉江字元濯宿松人萬歴七年任崇義縣開狗脚嶺路<lb/>
　建朝天闗修學宫御史陳炌記之<hi>崇義志</hi>
葉明元字可鳴同安人萬歴間知南安府大庾學自天<lb/>
　順時併郡學中道源書院亦裁廢明元入覲具疏奏<lb/>
　復之詔如其請<hi>府志</hi>
陳誥字㢲甫莆田人進士萬歴三年知南安府髙潔方<lb/>
　雅簡獄訟修學宫導誨諸生如帷中弟子在任五年<lb/>
　時和嵗稔人以為徳瑞陞浙江按察副使晉參政<hi>同上</hi>
<pb n="KR2k0045_WYG_065-15a"/>
宋萬葉莆田人進士萬歴七年知南安府方正詳慎政<lb/>
　簡刑清葺書院修橋梁清郡中虛糧甦民積困民徳<lb/>
　之立祠以祀遷雲南按察司副使<hi>同上</hi>
洪有助字懋孫福建南安縣人進士萬歴間任南安推<lb/>
　官髙潔明敏鄰郡之訟皆歸焉嘗攝大庾南康清洗<lb/>
　宿弊立徴收串票之法無重追虛納増减之害兩邑<lb/>
　愛戴尤擅文學郡邑士人多師之累官廣州知府<hi>同上</hi>
劉宦成衡陽人萬歴十年知大庾縣徴收額賦分起存<lb/>
<pb n="KR2k0045_WYG_065-15b"/>
　二款起運則徴銀存留給發則令募人兑支銀榖布<lb/>
　縷随便民甚徳之庾縣學新復一切堂齋剏建俱極<lb/>
　詳妥<hi>同上</hi>
趙日榮字巨甫晉江人萬歴十八年知南康㢘明恵愛<lb/>
　甚有才畧立社倉裁鹽餉置學田在任五載吏畏民<lb/>
　懐<hi>同上</hi>
汪承爵字仲修歙縣人由進士萬歴二十三年知南康<lb/>
　縣操守嚴重葺學舍闢旭山書院率諸生課藝其中<lb/>
<pb n="KR2k0045_WYG_065-16a"/>
　<hi>同上</hi>
林際春號懸釡泉州人萬歴間由舉人知崇義縣修公<lb/>
　署葺城垣建尊經閣置朱子祠祀田重建王文成祠<lb/>
　葺崇義邑志其鋟本皆手書蓋際春工文章尤精書<lb/>
　法云<hi>崇義志</hi>
陳瑾號白岳宣化人天啟壬戍以舉人知南康㢘能明<lb/>
　允斷獄如神新文昌塔築西流堤一切無名之徴及<lb/>
　健訟猾蠧皆力除之在任七載陞海防同知<hi>府志</hi>
<pb n="KR2k0045_WYG_065-16b"/>
龍文光字煥斗廣西人由進士天啟四年知上猶縣剔<lb/>
　姦格頑境内寧謐嘗建鳳閣立觀瀾社所著社約猶<lb/>
　士迄今佩之調繁新建<hi>同上</hi>
宋本忠山隂人崇禎甲申任南康典史時闖賊猖獗四<lb/>
　方擄掠逼城城幾䧟本忠書夜廵防頼以固圉後竟<lb/>
　殉難士民哀之<hi>同上</hi>
國朝<lb/>
鄭思魯號明宇遼東人順治壬辰知南康縣邑當殘破<lb/>
<pb n="KR2k0045_WYG_065-17a"/>
　　後如丈田徴賦招攜勸墾儘費拮据更建文廟新譙<lb/>
　　樓修舉廢墜民咸徳之<hi>南康志</hi>
　梁爾夀字山公涇陽人康熈十七年知崇義縣兵氛初<lb/>
　　息室廬邱墟爾夀多方招徠貸贑州漕米及買六畜<lb/>
　　之屬民之歸集者予以牛種牲畜又捐剏學宫民至<lb/>
　　今感之<hi>劉凝崇義志藁</hi>
　白啟明字見宸遼東人由舉人任廣東清逺知縣康熈<lb/>
　　十五年舉首逆書導引大兵出粤奉<lb/>
<pb n="KR2k0045_WYG_065-17b"/>
㫖嘉奬擢南安知府值平定之初流民失所招徠開闢協<lb/>
　　濟軍需境無騷擾建奎星閣以興文教飭保甲弭盗<lb/>
　　賊三十三年擢贑南道捐修濂溪書院廵撫宋犖記<lb/>
　　其事嵗歉設法賑濟饑民全活者無算<hi>南安崇祀録</hi>
　馬化龍字雲津遼東人康熈二十年知南安府事革火<lb/>
　　耗除科派倡修文廟開設義館政聲大著<hi>同上</hi>
　張為煥字允文太倉人明庻常溥之族孫庚戌進士授<lb/>
　　雲南某縣補任崇義甲寅乙夘間兵燹交連楚粤盤<lb/>
<pb n="KR2k0045_WYG_065-18a"/>
　踞峒穴者猶未盡戢為煥至歎曰去萬里外之洱海<lb/>
　而來蒲伏此箐嶂其命也夫雖然要有前榘在購文<lb/>
　成公横水方畧條件倣行之表險害置土兵編閭伍<lb/>
　嚴保甲風俗稍馴興義學勤課試重葺王文成祠尋<lb/>
　以老乞歸<hi>同上</hi>
靳襄字天垣鑲黄旗人由例監累陞南安知府作興學<lb/>
　校重建周程陽明書院革除陋規禁加派葺城垣遇<lb/>
　旱䖍禱設法賑濟士民懐之<hi>同上</hi>
<pb n="KR2k0045_WYG_065-18b"/>
陳奕禧字香泉海寧人康熈四十七年由户部郎出知<lb/>
　南安府倡修學宫詳除扳運减免陋規纂修郡志工<lb/>
　書法人争寳焉<hi>同上</hi>
　　　贑州府<lb/>
　宋<lb/>
王歆之字叔泰河東人宋武帝孝建中為南康相歴官<lb/>
　左民尚書光禄大夫在國時嘗撰南康記元嘉九年<lb/>
　豫州刺史長沙王義欣上言所統官屬清節績能歆<lb/>
<pb n="KR2k0045_WYG_065-19a"/>
　之與焉奉詔褒美<hi>宋書</hi>
　陳<lb/>
宗元饒南郡江陵人性公平善持法諳曉故事明練治<lb/>
　體吏有犯法政不便時及於名教不足者随事糾正<lb/>
　髙祖大建間遷南康内史以秩米三千餘斛助人租<lb/>
　課存問髙年拯救乏絶百姓甚頼焉以課最入朝加<lb/>
　散騎常侍終吏部尚書<hi>南史</hi>
　唐<lb/>
<pb n="KR2k0045_WYG_065-19b"/>
許圉師安陸人擢進士第龍朔中為左相免官久之為<lb/>
　䖍州刺史専以寛治州人刻石頌美部有受賕者圉<lb/>
　師不忍按但賜清白箴其人愧自修飾更為㢘士進<lb/>
　户部尚書卒諡曰簡<hi>唐書</hi>
張九臯曲江人九齡仲弟孝㢘登科嶺南按察尚書裴<lb/>
　伷先表授海豐司户及伷先討五溪蠻奏授贑縣令<lb/>
　軍興倚辦供億無留宣慰使梁勛竹承構先後奏其<lb/>
　户口増益清白有名褒進朝散大夫尋改授南康别<lb/>
<pb n="KR2k0045_WYG_065-20a"/>
　駕以便省覲累遷殿中丞尚書職方郎中<hi>府志</hi>
　　按唐書張九齡傳弟九臯亦有名終嶺南節度使<lb/>
　　而不立傳且在嶺南時耑供楊妃織繡之工多至<lb/>
　　七百人以所獻精靡加三品頗為時議所疵<hi>原跋</hi>
裴諝字士明聞喜人禮部尚書寛之子大歴間出為䖍<lb/>
　州刺史嵗旱諝禱於儲潭之神翼日大雨從弟曙撰<lb/>
　祈雨感應頌宗人𢎞書之碑存廟中<hi>同上</hi>
路應字從衆京兆三原人以父嗣恭䕃為著作郎貞元<lb/>
<pb n="KR2k0045_WYG_065-20b"/>
　初出為䖍州刺史鑿贑石梗險以通舟道終左散騎<lb/>
　常侍<hi>唐書</hi>
　　按林志云應奏割雩都地置安遠縣陶甓以完城<lb/>
　　逢水旱賤出榖俟嵗熟收之常有贏利人不病饑<lb/>
　　而官府有蓄積<lb/>
張署河間人徳宗時以進士舉博學宏詞累遷䖍州刺<lb/>
　史民俗朋比殺牛又多捕鳥雀魚鱉相買賣期放生<lb/>
　為福署一切禁絶使通經吏與諸生之旁大郡學鄉<lb/>
<pb n="KR2k0045_WYG_065-21a"/>
　飲䘮婚禮張施講説民吏觀聽從化度支符下折民<lb/>
　户租嵗徴綿六千屯比部承命惶怖署獨疏言嶺民<lb/>
　不識蠶桑難以供辦月餘免符下民相扶擕守州門<lb/>
　噭讙為謝改澧州刺史終河南令見昌黎集墓志<hi>府志</hi>
馬緫字㑹元系出扶風元和中為䖍州刺史㢘清不撓<lb/>
　用儒術教其俗政事嘉美歴官太平軍節度使入為<lb/>
　户部尚書<hi>唐書</hi>
王揆字孔度黄岡人㤗和六年令䖍化築子城濬濠池<lb/>
<pb n="KR2k0045_WYG_065-21b"/>
　建廨舍創始之功居多<hi>林志</hi>
　五代<lb/>
周章字仁績<hi>縣志作章仁績</hi>顯徳間知寧都縣増葺子城為防<lb/>
　禦計<hi>林志</hi>
　宋<lb/>
楊澈字晏如建陽人建隆初進士江南平通判䖍州令<lb/>
　就大將曹彬分兵以行既入境偽帥郭再興擁兵自<lb/>
　固澈單騎直趨其壘諭以朝廷威信再興即奉符以<lb/>
<pb n="KR2k0045_WYG_065-22a"/>
　代澈悉料城中軍士之勇壯者凡五百人為一綱部<lb/>
　送京師土豪黎羅二姓聚衆依山謀亂澈率兵平之<lb/>
　械送闕下遷右賛善大夫<hi>豫章書</hi>
王協太平興國間知䖍州奏析贑縣地置興國縣<hi>林志</hi>
陳從易字簡夫泉州晉江人進士及第知䖍州㑹嵗大<lb/>
　饑有持杖盗取民榖者請一切減死論凡生者千餘<lb/>
　人入為左司郎中知制誥<hi>宋史</hi>
張式字景則建州建安人天禧進士景祐間知䖍州䖍<lb/>
<pb n="KR2k0045_WYG_065-22b"/>
　於東南州為最劇式鎮撫之以無事三司市綢絹十<lb/>
　餘萬非經數式拒勿市民以守為有賜也式㢘静好<lb/>
　書長於政事見時事有不便徃徃能極言之無所忌<lb/>
　所居官既去而人見思仕至尚書祠部郎中<hi>臨川集</hi>
陳希亮字公弼眉州人天聖八年進士知雩都有老吏<lb/>
　曽腆舞法粥獄以希亮年少易之希亮㢘得其重罪<lb/>
　腆叩頭出血願自新希亮戒而捨之暨修學腆捐家<lb/>
　財助官遣子入學卒為善人巫覡嵗斂民財祭鬼謂<lb/>
<pb n="KR2k0045_WYG_065-23a"/>
　之春齋否則有火災民譌言有緋衣三老人行火希<lb/>
　亮禁之民不敢犯火亦不作毁滛祠數百區勒巫為<lb/>
　農者七十餘家及代去父老送之出境泣拜曰君去<lb/>
　恐緋衣老人復出矣<hi>東坡集傳</hi>
程戡字勝之陽翟人進士仁宗時通判䖍州州人有殺<lb/>
　母暮夜置尸他人門以誣仇者獄已具戡獨辨之正<lb/>
　其罪歴官參知政事<hi>豫章書</hi>
趙抃字閲道西安人進士嘉祐間知䖍州召戒諸縣令<lb/>
<pb n="KR2k0045_WYG_065-23b"/>
　使人自為治令皆喜争盡力獄屢空改修鹹法疏决<lb/>
　贑石民頼其利造舟百艘以給二廣諸郡仕宦沒而<lb/>
　不能歸者<hi>明一統志</hi>
沈希顔字幾聖明州人嘉祐八年知雩都縣公宇有妖<lb/>
　禽夜啼甚哀希顔題詩於所棲樹遲明禽飛去縣西<lb/>
　峽路﨑嶇鳩工開鑿遂為坦途<hi>府志</hi>
孔宗翰字周翰道輔之子登進士第知仙源縣為治有<lb/>
　條理王珪司馬光皆上章論薦知䖍州城濵章貢兩<lb/>
<pb n="KR2k0045_WYG_065-24a"/>
　江嵗為水齧宗翰伐石為址冶鐵錮之由是屹然詔<lb/>
　書褒美歴陜揚洪兖州皆以治聞<hi>宋史</hi>
孫復字明復平陽人石介之師范仲淹富弼薦復有經<lb/>
　術除國子監直講慶歴七年徐州狂人孔直温謀叛<lb/>
　捕索其家得所遺復詩坐貶監䖍州商税嘗作贑縣<lb/>
　孔子廟碑翰林學士趙槩等言復行為世法經為人<lb/>
　師不宜佐州縣乃復為國子監直講<hi>府志</hi>
劉彝字執中福建懐安人幼介特嘗師胡瑗擢進士熈<lb/>
<pb n="KR2k0045_WYG_065-24b"/>
　寧中以運判知䖍州䖍俗尚巫鬼彝斥淫巫三千七<lb/>
　百家使以醫易業習俗遂變時饑民多棄子立法收<lb/>
　養日給官米二升月一騐視一境無夭閼時有甘露<lb/>
　瑞蓮瑞粟之應城東北瀕江彞作水窗視水消長而<lb/>
　啟閉之水患遂息元祐初召為都水丞<hi>豫章書</hi>
錢顗字安道無錫人初為海寧軍節度推官知贑縣事<lb/>
　以治行聞治平末以金部員外郎為殿中侍御史裏<lb/>
　行蘇軾贈詩有烏府先生鐵作肝之句因號鐵肝御<lb/>
<pb n="KR2k0045_WYG_065-25a"/>
　史<hi>宋史</hi>
楊時字中立將樂人熈寧九年中進士第師事河南程<lb/>
　顥學者稱龜山先生任䖍州司法州有疑獄衆所不<lb/>
　能决者立斷之累官龍圖閣直學士卒諡文靖<hi>林志</hi>
王鬲字景和崇安人皇祐進士熈寧中以著作郎知雩<lb/>
　都民素嚚訟鬲圖古人之孝義者列其事勸誘之逾<lb/>
　年訟息縣南有泉灌田千頃忽産銘錫使者欲置官<lb/>
　冶鬲力争遂寢其議改朝奉郎判婺州<hi>府志</hi>
<pb n="KR2k0045_WYG_065-25b"/>
謝麟字應之甌寧人嘉祐進士元祐間知㑹昌有民被<lb/>
　酒夜與仇鬭既歸為親屬所殺其家誣仇者獄久不<lb/>
　决麟知死者無子所親利其財故殺之訊鞫輒得真<lb/>
　情邑稱神明<hi>同上</hi>
蔡懋字子堅仙游人襄之曽孫靖康中為㑹昌尉遇賊<lb/>
　犯境領所部及土兵禦之力戰遇害贈承事郎官其<lb/>
　子<hi>同上</hi>
魏懋字覺民甌寧人由進士紹興初知雩都事江西盗<lb/>
<pb n="KR2k0045_WYG_065-26a"/>
　起䖍諸邑多失守懋出帑金犒勵誓與死守冦攻城<lb/>
　累日不能克遁去岳飛提兵過雩見井邑俱無殘毁<lb/>
　甚稱賞之<hi>豫章書</hi>
李畊先為忠州團練使紹興二十二年禁兵齊述殺統<lb/>
　制吳進同統領馬晟據贑州畊奉詔致討兼知州事<lb/>
　屢下金字符許從招撫畊遣辨士諭以禍福令出降<lb/>
　不聽乃大修攻具刋木輦石破其城盡收賊黨誅之<lb/>
　捷聞轉觀察使畊披灰燼瓦礫立治所為叢冢收𦵏<lb/>
<pb n="KR2k0045_WYG_065-26b"/>
　死於兵刃者<hi>同上</hi>
劉藻字廷潔南雄人紹興間知雩都設事布置悉有程<lb/>
　度首興學校修築城池勸民畊織刋布前令王鬲所<lb/>
　作孝義圖舊本使民誦習邑民化之秩滿去民為立<lb/>
　祠<hi>府志</hi>
陳剛中字彦柔閩清人任太府寺丞紹興中胡銓上封<lb/>
　事乞斬秦檜謫廣州剛中送之貶知安逺時與張九<lb/>
　成等七人同謫故詩曰同日七人俱去國何時萬里<lb/>
<pb n="KR2k0045_WYG_065-27a"/>
　許還家竟卒於官<hi>豫章書</hi>
李寰字畿卿郴州人紹興間知寧都利弊無不興除梅<lb/>
　江水漲渉者易溺寰作橋以濟民争趨役將代猶夙<lb/>
　夜董勸畢役而後行父老感其徳為立祠廬陵楊萬<lb/>
　里為之記<hi>府志</hi>
趙汝回大梁人紹興間任㑹昌州時閩廣冦起民庻竄<lb/>
　徙邑里蕭然汝回募義勇以備戰守築城池以為保<lb/>
　障招流逋以實村落冦知有備竟不敢犯民頼以安<lb/>
<pb n="KR2k0045_WYG_065-27b"/>
　<hi>林志</hi>
趙善繼紹興二十四年知贑州以興學宣化為首務先<lb/>
　是府學罹於火至是重建張九成記之居常勸民為<lb/>
　善頑梗者必繩以法踰年風俗稍變訟牒希簡百姓<lb/>
　愛戴之<hi>府志</hi>
薛弼字直老温州永嘉人政和進士紹興二十五年以<lb/>
　左司郎官知贑州武夫周虎臣陳敏者善戰丁壯各<lb/>
　數百視官軍可一當十弼善待之後福州大盗有號<lb/>
<pb n="KR2k0045_WYG_065-28a"/>
　管天下伍里龍滿山紅之屬衆甚盛詔升弼集英殿<lb/>
　修撰徃知其州弼乃奏虎臣為副將敏為廵檢選兵<lb/>
　壯千人號竒兵日給糗糧責以㓕賊凡四年而賊平<lb/>
　擢敷文閣待制<hi>宋史</hi>
叚秀實隆慶間知龍南縣事以縣治毁於冦嘆曰百里<lb/>
　之地惟民具瞻積嵗不理令之耻也爰率民肇築土<lb/>
　城凡㕔堂庫舍輪奐一新<hi>林志</hi>
趙公偁宗室紹興中任贑州隆興二年收有寛剰錢十<lb/>
<pb n="KR2k0045_WYG_065-28b"/>
　餘萬請為民代輸夏税<hi>府志</hi>
羅願字端良新安人以父吏部尚書汝楫䕃補新城縣<lb/>
　監税乾道二年擢進士第八年通判贑州攝守事以<lb/>
　簡易為治贑人化之部使列其治行以聞從臣又交<lb/>
　薦其才歴知鄂州卒有鄂州集<hi>府志</hi>
莊夏字子禮泉州人淳熈進士慶元六年大旱詔求言<lb/>
　夏時知贑州興國縣上封事曰君者陽也臣者君之<lb/>
　隂也今威福下移此隂勝也積隂之極陽氣散亂而<lb/>
<pb n="KR2k0045_WYG_065-29a"/>
　不收其弊為火災為旱蝗願陛下體陽剛之徳使後<lb/>
　宫戚里内省黄門思不出位此抑隂助陽之術也召<lb/>
　為太學博士累官兵部侍郎煥章閣待制與祠歸<hi>宋史</hi>
　　按贑州府志朱夢龍生祠記永豐民孫六毆妻妻<lb/>
　　自剄死六懼夜舁屍興國田中宣言盗自興國掠<lb/>
　　殺夏宻令人視六家則土屋䋲樞死者則蓬頭秃<lb/>
　　項也乃面詰六曰盗何利而劫掠及汝乎六語塞<lb/>
　　自是民不敢欺嘗却添給錢九十餘萬為下户代<lb/>
<pb n="KR2k0045_WYG_065-29b"/>
　　輸逋欠五十三萬餘則以給公家之役民感徳繪<lb/>
　　像祠於學宫<lb/>
趙善佐字佐卿宗室居邵武受學於張敬夫又從朱元<lb/>
　晦遊淳熈中知贑州奉法愛民以勤儉自約飭不妄<lb/>
　費公帑干請無所應在任踰年卒民哀思之<hi>府志</hi>
王柟字木叔温州永嘉人乾道進士知贑州先禮教後<lb/>
　刑罰先是元祐禁錮贑士與者十四人柟舉以諭其<lb/>
　耆老曰汝州多正人如此將百世稱之後生可不勉<lb/>
<pb n="KR2k0045_WYG_065-30a"/>
　乎哉民皆興起遷善逺罪或夜不閉户俗工麻苧鮮<lb/>
　絲纊柟課種桑多者减役贖罪贑廣間販鹹號鹽子<lb/>
　所過輒殺傷官軍故有鹽子獄柟申嚴保伍須行者<lb/>
　給憑乃聽由是十省八九提刑者意不合毁之於朝<lb/>
　罷主沖佑觀士民雪涕前後擁不得行柟曰太守數<lb/>
　易古矣今不去後當去耳賦詩留别贑人刋而祠之<lb/>
　<hi>葉水心集</hi>
沈木崇徳人嘉定進士知石城縣時汀冦入境廵司以<lb/>
<pb n="KR2k0045_WYG_065-30b"/>
　同姓者指為賊木察其非是破械與約使捕熊子開<lb/>
　等以自白已而果縛以獻人服其明<hi>府志</hi>
萬億嘉定間知信豐縣事舊無城池億庀工傭役百雉<lb/>
　屹然先是有䜟云上門驅山下門塞海若要成城除<lb/>
　是萬載至是乃騐<hi>林志</hi>
鄒應龍字景初泰寧人慶元進士開禧初忤韓侂胄出<lb/>
　知贑州建慈幼院牧養民間所棄子女寒暑有衣疾<lb/>
　病有藥襁褓盥櫛各有司存所頼全活甚衆終資政<lb/>
<pb n="KR2k0045_WYG_065-31a"/>
　殿學士<hi>府志</hi>
陳孔碩候官人嘉定間知贑州事摧强植弱子恵黎元<lb/>
　先是豪家沿江障水作碓以射利水湍急奔射舟行<lb/>
　多覆孔碩盡去之前患乃息子韡紹定間復知贑州<lb/>
　進江西安撫使<hi>同上</hi>
魏泌字深甫常山郡人嘉定九年知寧都事捐俸七十<lb/>
　萬緡購田八十畝以贍學躬勤課校於時登賢書者<lb/>
　十有二人又建梅江石梁二百餘丈民不告勞<hi>同上</hi>
<pb n="KR2k0045_WYG_065-31b"/>
司馬<graphic n="KR2283" url="https://raw.githubusercontent.com/kanripo/KR-Gaiji/master/images/KR2283.png" mimeType="image/png"/>字及之文正公光裔孫慶元三年知贑縣事時<lb/>
　學舍久圮不治<graphic n="KR2283" url="https://raw.githubusercontent.com/kanripo/KR-Gaiji/master/images/KR2283.png" mimeType="image/png"/>慨然以修建為已任舊廪嵗輸二<lb/>
　百斛緡錢僅以百計<graphic n="KR2283" url="https://raw.githubusercontent.com/kanripo/KR-Gaiji/master/images/KR2283.png" mimeType="image/png"/>括六鄉閒田之所入益錢至<lb/>
　三倍請於州選補生員寢食於學月書季考以督厲<lb/>
　之文風郁然<hi>周必大學記</hi>
葉湜字子是建安人少遊朱文公之門以父任得邵州<lb/>
　新化簿改尉寧都有劇賊數十人深入廣右為虣已<lb/>
　易服遁歸㢘得其根盡傅之法後以宣義郎知贑縣<lb/>
<pb n="KR2k0045_WYG_065-32a"/>
　一以所得於師者施之政督吏胥不少假借而以家<lb/>
　人父子遇其士民兩造至庭一見即决無所宿滯邑<lb/>
　有田訟更數令不能辯枉直湜一見詰問具得其情<lb/>
　縣人稱神明<hi>真西山集</hi>
林光裔福州人嘉定十二年知寧都周知民隠舉行荒<lb/>
　政邑俗多溺女光裔儲米為舉子倉積俸為舉子錢<lb/>
　貧民生女者鄰里以聞先給錢米養産母閲月抱女<lb/>
　至庭騐視則月給米三斗至周嵗而止行之數年全<lb/>
<pb n="KR2k0045_WYG_065-32b"/>
　活甚衆<hi>府志</hi>
髙照邵武人以進士任贑州司理參軍有盗驅脅良民<lb/>
　利賞者捕之將論死照察其枉出繫者百餘人<hi>同上</hi>
楊珏字君寳紹定進士淳祐元年調贑州教授先是學<lb/>
　計蠧於前官廪餼不給珏捐私槖以助後改通直郎<lb/>
　知饒州官至朝議大夫<hi>同上</hi>
趙紃夫福州人紹定四年以贑尉攝寧都縣時石城冦<lb/>
　黄元仲僣號狂逞紃夫葺城濠為守禦計賊圍城登<lb/>
<pb n="KR2k0045_WYG_065-33a"/>
　臺射之稍退率兵追北遂禽元仲臠於市明年還職<lb/>
　父老磨石紀其功尋知本縣在任能聲益著<hi>同上</hi>
劉弁字清叔寧化人端平進士歴㑹昌尉知瑞金事築<lb/>
　城建學以平洞冦功改京秩終奉議郎<hi>同上</hi>
趙時儋紃夫從子景定中知寧都事先是磜下賊廖四<lb/>
　猖獗勢將逼城時儋在道聞警單騎疾馳至邑選募<lb/>
　義丁禦賊勸諭富民出資以給兵食與賊戰大敗之<lb/>
　斬其渠首縱火焚賊砦殆盡<hi>府志</hi>
<pb n="KR2k0045_WYG_065-33b"/>
吳柔勝字勝之溧水人舉進士第授嘉興教諭御史湯<lb/>
　碩劾其主朱熹之學不可為人師改贑縣尉韓侂胄<lb/>
　用事學禁甚厲柔勝獨講學不輟人以此服之時謫<lb/>
　宦嶺南者多歿於瘴還過贑妻孥率流落可憫柔勝<lb/>
　置廣恵館括閒田所入待之提㸃刑獄司辟為屬獲<lb/>
　盗當改官柔勝曰豈忍以人命博一官丐祠歸<hi>府志</hi>
　元<lb/>
陳㤗字志同茶陵人延祐進士尹龍南修學校賑恤貧<lb/>
<pb n="KR2k0045_WYG_065-34a"/>
　窮境内乂安時信豐洞賊臨境㤗率兵與戰於犁鼻<lb/>
　山敗績死之士民悼痛收𦵏馬鞍山之原立祠祀之<lb/>
　<hi>府志</hi>
逹實䝉古人㤗定中贑州路總管攝寧都縣事時羣醜<lb/>
　嘯聚境内獨安田覈未精賦浮於額遂稽實奏免虛<lb/>
　糧五百餘石斷獄得情徭役稱力民多悦服為立碑<lb/>
　紀之<hi>林志</hi>
德古爾丹䝉古人至正中為贑州路逹嚕噶齊㢘知郡<lb/>
<pb n="KR2k0045_WYG_065-34b"/>
　中豪右武斷因獄為市者悉裁以法不數月令行禁<lb/>
　止因嘆曰吾民幸知向背不進之以禮未善也於是<lb/>
　飭學舍延師儒闡明教化俗亦少變見輟畊録<hi>府志</hi>
　　按輟畊録載德古爾丹字志道守贑州路任滿聽<lb/>
　　除時有故吏丘徃臨江貼補介志道書見總管茂<lb/>
　　巴爾既得録用就遣丘持俸鈔五十錠餽志道盖<lb/>
　　以㢘故家甚貧朋友間每分財以濟之丘竟匿其<lb/>
　　鈔後總管得書而謝不及此疑焉便使問之志<lb/>
<pb n="KR2k0045_WYG_065-35a"/>
　　道知丘匿具書請失謝之罪丘聞惶赧奉鈔還志<lb/>
　　道不受且隠其惡未嘗與人言<lb/>
噶海齊至正十六年繼沁布阿咱爾守贑長於弓馬力<lb/>
　能射虎偽兵至死守食盡或請降噶海齊曰我奉命<lb/>
　守土何敢負國爾父老完首領保妻子宜也我固自<lb/>
　有處及被執見偽兵大罵曰與爾戰者我也速殺我<lb/>
　無殺我百姓遂遇害<hi>陳海桑集</hi>
王榮忠岳州人至正間贑州判官時盗擾寧都掠興國<lb/>
<pb n="KR2k0045_WYG_065-35b"/>
　䧟㑹昌榮忠與賊戰於萬石俘馘三百有奇克復各<lb/>
　縣駐劄雩都相形勢以建城募義勇以禦賊賊復集<lb/>
　五千餘人攻雩都榮忠身先士卒列城分守矢石交<lb/>
　下賊死幾半命子收公私銅鐵鎔液澆注賊由是潰<lb/>
　追擊又大破之雩民羅拜曰再生我者公也<hi>豫章書</hi>
朱克敬至正末任興國尹邑常賦七千屯田襍賦不與<lb/>
　焉自楊吳南唐割據嵗倍取之民不堪命克敬上其<lb/>
　事於府率吏民泣訴當道憫其誠與之申請未幾命<lb/>
<pb n="KR2k0045_WYG_065-36a"/>
　下民額手相賀㤗和陳謨作申免倍徴序以頌其徳<lb/>
　<hi>瀲水志林</hi>
　明<lb/>
鄒奕字𢎞道吳江人元至正中進士明初任御史出知<lb/>
　贑州時天下初定郡縣規制一切草創奕至建社稷<lb/>
　壇於西津門風雲雷雨山川壇於鎮南門置厲壇於<lb/>
　府城北又建遞運所館驛隂陽醫學百廢具興坐事<lb/>
　謫甘肅永樂初以蹇義薦召還<hi>府志</hi>
<pb n="KR2k0045_WYG_065-36b"/>
崔天錫字彦才贊皇人由賢良舉歴官有聲明初取贑<lb/>
　州即以天錫知贑縣草昧之際事多創造重建縣治<lb/>
　及明倫堂濂溪書院造浮梁以濟章貢二水先是至<lb/>
　正戊戍邑罹偽漢兵火版籍燬棄靡遺公私交病天<lb/>
　錫多方訪求令民具實自呈及互相參覈既有次第<lb/>
　復按行封畛度田廣狹肥瘠率三十而取一糧覈役<lb/>
　均人民稱便在任九年陞廣州知府<hi>同上</hi>
查允中休寧人洪武間知雩都縣時流賊犯境征南將<lb/>
<pb n="KR2k0045_WYG_065-37a"/>
　軍帥師討之應給軍需民不告擾及賊平撫綏黎庶<lb/>
　奏蠲糧額至今民思慕之<hi>林志</hi>
黄六八寧化人洪武間知㑹昌縣事時有草冦剽掠六<lb/>
　八請兵䕶守勦捕而饋餉不絶人多才之又奏除賦<lb/>
　税以安民立軍鎮以衛民遂為定制<hi>同上</hi>
陳九思浙江人洪武間龍南教諭奏免贑郡秋糧三千<lb/>
　有奇民困以蘇百姓立祠祀之<hi>同上</hi>
莊濟翁泉州人洪武間知寧都縣事勸農興學雖閭巷<lb/>
<pb n="KR2k0045_WYG_065-37b"/>
　小學師生亦令朔望赴邑庠聽講逺近聞風而化懲<lb/>
　豪猾修陂塘造梅川橋人懐其恵<hi>明一統志</hi>
李子昭博野人洪武中以人材舉為信豐丞自廣冦剽<lb/>
　掠之後民竄田荒子昭奏蠲税額十之八又請立戍<lb/>
　屯田為守禦備自是流亡復業而防衛亦有攸頼云<lb/>
　<hi>信豐志</hi>
唐子儀名文鳳以字行歙縣人洪武中以文學徴授興<lb/>
　國知縣教民力本務農嘗出郊躬勸勞之造士日有<lb/>
<pb n="KR2k0045_WYG_065-38a"/>
　程課寒暑不輟擢趙王府紀善<hi>瀲水志林</hi>
陳大本無為州人洪武中任贑州同知撫民以寛臨吏<lb/>
　以莊應務以敏尋陞本府知府吏民熟其政雖公務<lb/>
　煩劇凡所號令不勞而集遷浙江參政<hi>明一統志</hi>
戈文七金壇人洪武間知龍南縣事值廣冦兵火之後<lb/>
　百務廢墜文七奏減糧税省冗官招撫流竄勸課農<lb/>
　桑歴任三年民懐其徳<hi>林志</hi>
朱伯齡金華人洪武間任寧都縣主簿政多恵愛時冦<lb/>
<pb n="KR2k0045_WYG_065-38b"/>
　剽掠之餘徴賦如舊伯齡為覈荒蕪奏免租税民甚<lb/>
　徳之<hi>同上</hi>
楊霄逺洪武間任安逺典史時民寡役煩霄逺考績時<lb/>
　奏減賦税民始樂生為立祠以祀<hi>同上</hi>
　　按安志作楊霄漢<lb/>
許庸廣東石城人永樂初知㑹昌縣莅政公勤庭無留<lb/>
　滯遇工作貧者騐丁以出力富者量財以供費民樂<lb/>
　趨事在任八年修學舍勵生徒積年逋逃皆聞風歸<lb/>
<pb n="KR2k0045_WYG_065-39a"/>
　籍以艱去民思慕之<hi>明一統志</hi>
李素字宗文蒼梧人永樂進士宣徳元年知贑縣修廢<lb/>
　舉墜驅蠧釐姦得良牧體邑之建春門東津渡西津<lb/>
　門知政橋儒學殿堂齋廡皆其剏修嵗荒勸富民出<lb/>
　粟以賑秩滿報留踰十五年進俸正六品<hi>府志</hi>
黄恭松江人由鄉舉正統中知贑州府精敏有才盡心<lb/>
　民事尤惓惓學政去後民有餘思<hi>同上</hi>
陳璉興化人由鄉貢正統中知興國縣清勤不懈多恵<lb/>
<pb n="KR2k0045_WYG_065-39b"/>
　政築長信里堰塘母䘮去民走訴上僚挽留之得請<lb/>
　於朝服闋再任三載<hi>同上</hi>
鄭暹仁和人由舉人正統初任贑州通判莅事有聲戊<lb/>
　辰盗起躬率民壯保障郡幸無虞當道以聞陞知府<lb/>
　去<hi>同上</hi>
王學古交阯人正統間知信豐縣事㢘介寛厚嘗招徠<lb/>
　蠻洞列為編户里甲以増廵撫侍郎楊寧奏其功陞<lb/>
　授六品致仕後家於信豐<hi>林志</hi>
<pb n="KR2k0045_WYG_065-40a"/>
唐瑜辰溪人由舉人正統九年知龍南縣自洪武末裁<lb/>
　并學校以生員𨽻之郡庠黌舍遂廢瑜疏請復之<hi>府志</hi>
周昻字時舉曲江人正統丙寅知寧都持㢘秉公勸農<lb/>
　興學戊辰閩冦鄧茂七倡亂連破石城瑞金二縣昻<lb/>
　豫為武備伺冦至即督率勇壯與賊戰於東龍屢有<lb/>
　擒獲已又敗之於上磜又敗之於白玊賊遁去論功<lb/>
　陞本府通判<hi>同上</hi>
黄振沙縣人正統間知安逺縣慈祥愷悌喜怒不形在<lb/>
<pb n="KR2k0045_WYG_065-40b"/>
　任九年人咸戴之<hi>林志</hi>
阮衍交阯人正統間知瑞金時流賊之後官兵繼擾衍<lb/>
　立法防制兵不敢犯撫瘡痍招流亡民懐其恵<hi>同上</hi>
楊友諒雲南廣通人成化間知龍南縣事性素忠實政<lb/>
　務老成民咸樂之㑹司府檄田升科友諒仗義執言<lb/>
　力為分辨得豁秩滿民遮道攀戀留一鞾而去<hi>林志</hi>
顧□字明徳長洲人正統進士改庻吉士天順末謫知<lb/>
　贑州長河峒氓獷悍時出剽掠縣匿不以聞□疏言<lb/>
<pb n="KR2k0045_WYG_065-41a"/>
　用兵事宜迄平之賜以金綺□有治才遇事裁决無<lb/>
　難易無不立辦豪猾歛手吏不敢欺<hi>分省人物傳</hi>
張勝麻城人天順六年任雩都典史長河峒賊竊發勝<lb/>
　率民夫陳世用等禦之賊圍急援兵不至皆死於陣<lb/>
　<hi>雩都志</hi>
姜璉蘭溪人天順進士成化七年以海寧州守遷知贑<lb/>
　州繕城池實倉廪防賊冦改建郡縣學治行為江右<lb/>
　第一<hi>林志</hi>
<pb n="KR2k0045_WYG_065-41b"/>
崔恵晉江人舉人素慷慨負大節任石城縣學教諭正<lb/>
　統戊辰叛冦陳椿䧟城被執罵賊不絶口㑹賊焚草<lb/>
　營遂投火自焚死<hi>福建通志</hi>
李璡字純夫懐寧人進士成化間知贑州府興學校修<lb/>
　城池建府治郡罹大水疫疾盛行璡賑濟全活甚衆<lb/>
　閩廣流賊犯境率民兵躬冐矢石平之士民感頌不<lb/>
　置<hi>豫章書</hi>
王廷珪湖廣人舉人成化間任贑州同知流賊犯境率<lb/>
<pb n="KR2k0045_WYG_065-42a"/>
　民快乘鋭倍道臨冦援兵不至竟死事聞贈官秩録<lb/>
　其子<hi>同上</hi>
項徳輝建城人由鄉貢成化十四年知龍南縣舊例秋<lb/>
　糧轉運於郡暨㑹昌興國等縣灘髙石險時有漂損<lb/>
　領運者苦之徳輝疏請改折民困大蘇<hi>府志</hi>
逹㤗麗水人成化舉人知興國剛介㢘慎流冦肆毒霪<lb/>
　雨城壊民甚恐㤗併力修葺冦不敢犯卒官民祠祀<lb/>
　之<hi>同上</hi>
<pb n="KR2k0045_WYG_065-42b"/>
梁潜字孔昭由鄉舉成化十六年知㑹昌居官㢘勤修<lb/>
　敝舉廢加意學校農桑長河峒素稱頑梗潛至聽其<lb/>
　教令編户日増邑治改觀<hi>同上</hi>
章廷圭字文瑞石埭人由鄉舉成化八年知興國以興<lb/>
　學勸農為首務冦躪鄰封且及境廷圭選丁壯教以<lb/>
　武畧冦不敢犯有甲乙相搆而甲病死者舁屍以誣<lb/>
　乙瘞之於庭遂為厲乙家暴死者三人廷圭得誣狀<lb/>
　治甲罪而厲息邑有牛牯陂澮髙不能通水廷圭相<lb/>
<pb n="KR2k0045_WYG_065-43a"/>
　度上流鑿石引水自蘇陂至竹壩延袤二十里嵗増<lb/>
　榖數千石遷倅衡州補贑州南村峒冦李福正剽掠<lb/>
　殺人出沒汀邵間廷圭相機擒之四封晏然<hi>同上</hi>
張瓛字孔圭浦城人成化庚子鄉舉授贑州推官時汀<lb/>
　韶冦侵贑境重以饑疫瓛持檄走諸邑増治城濠勞<lb/>
　來周恤民頼以安治獄多所平反𢎞治間秩滿陞本<lb/>
　府同知<hi>同上</hi>
聞韶羅田人由鄉舉成化二十一年知石城縣才識通<lb/>
<pb n="KR2k0045_WYG_065-43b"/>
　明幹辨敏給防禦廣冦兵食恒足開拓城池至今頼<lb/>
　之<hi>同上</hi>
黄世忠字孝卿長樂人由鄉舉𢎞治初知贑縣持性堅<lb/>
　定敷政平易贑俗信巫世忠毁淫祠百餘民咸感化<lb/>
　<hi>林志</hi>
甘文紹桂平人由鄉舉𢎞治二年知安逺邑故土城陶<lb/>
　甓改築廣積貯以備儉嵗新文廟以振士風當流冦<lb/>
　後剏建一新陞瑞州通判<hi>府志</hi>
<pb n="KR2k0045_WYG_065-44a"/>
朱諌字君佐樂清人𢎞治進士正徳癸酉知贑州有賊<lb/>
　棲大㡌山山延袤閩廣千餘里中多谿谷賊憑要害<lb/>
　時出為民患諌舉兵壓賊境歴行盤龍嶺諸寨下令<lb/>
　曰能捕賊者即以所得賊貨充賞人懐利競赴旬日<lb/>
　殲渠魁俘數千人餘衆悉降乃散置於安逺龍南諸<lb/>
　所給之牛糧遂盡為良民移知吉安謝事歸<hi>分省人</hi>
　<hi>物傳</hi>
蔣曙字景明全州人𢎞治進士知贑縣節愛寛仁先是<lb/>
<pb n="KR2k0045_WYG_065-44b"/>
　郡中職清戎者嵗計三分以為政績故絶軍已歴百<lb/>
　餘年者徃徃械繫户丁遣送戌所曙至核實分辨請<lb/>
　於清戎直指除豁甚衆顧猶有漏者越二十年曙遷<lb/>
　江西右轄總清軍事於是力請於直指朱衮為之覆<lb/>
　疏曙入覲又請於大司馬絶軍之續補者俱得如奏<lb/>
　名數盡除其籍民獲更生至今受其賜<hi>府志</hi>
萬琛字廷獻宣城人由鄉舉初選清江令𢎞治甲子𥙷<lb/>
　瑞金居數月廣冦乘元旦夜殺門卒攻城突入琛從<lb/>
<pb n="KR2k0045_WYG_065-45a"/>
　兵壯數十人迎敵相持經日力屈遇害時𢎞治乙丑<lb/>
　二日也守臣上狀詔贈光禄少卿賜祭𦵏䕃一子<hi>同上</hi>
蔡䕫南寧衛人由鄉舉𢎞治十八年知寧都有恵政正<lb/>
　徳七年補安逺時何積玊將據城以叛䕫焦勞備禦<lb/>
　宻集忠勇畫計擒積玊餘黨解散地方獲安<hi>同上</hi>
王天與字性之興寧人正徳進士知寧都㢘平有政績<lb/>
　丙子從督府王守仁征横水浰頭桶岡龍川諸寨有<lb/>
　功陞俸二級己夘從討宸濠冐暑疾作卒於軍守仁<lb/>
<pb n="KR2k0045_WYG_065-45b"/>
　哭之哀解衣為殮明年録平逆功優䘏其家邑人肖<lb/>
　像祀之<hi>豫章書</hi>
邢珣字子用當塗人𢎞治進士正徳初歴官南京户部<lb/>
　郎中忤劉瑾除名瑾誅起南京工部遷贑州知府招<lb/>
　降劇盗滿總等授廬給田撫之甚厚後討他盗多藉<lb/>
　其力廵撫王守仁征横水桶岡珣常為軍鋒功最増<lb/>
　二秩宸濠反以重賞誘總總執其使送珣遂從珣共<lb/>
　平宸濠珣遷江西右參政世宗録功増秩二等<hi>白志</hi>
<pb n="KR2k0045_WYG_065-46a"/>
黄泗福清人正徳中由鄉舉知興國先是劇賊鍾仕錦<lb/>
　何積玊騷動江廣間支黨掠興國泗至值焚蕩之餘<lb/>
　民日夜相驚恐冦且至乃募壯丁守城沿城設警舖<lb/>
　二十四以處之建樓城上重構文廟齋廡而按追田<lb/>
　塘之侵蝕者以贍學毁諸滛祠改建三程祠移安湖<lb/>
　書院於學宫時王守仁方撫䖍唐龍視學江西俱極<lb/>
　嘉奬之<hi>府志</hi>
祝詠字鳴盛衡陽人嘉靖進士歴户兵兩科以方鯁忤<lb/>
<pb n="KR2k0045_WYG_065-46b"/>
　時外調贑州知府減郡供應嘗持法於督撫憲司無<lb/>
　所撓境多盗憲司令賞捕盗者詠詗其賕不實乃屏<lb/>
　人謂曰吾知某非盗柰何枉之瞋目視捕者不能置<lb/>
　對具吐實立反其獄憲司不勝忿與廵撫共擠詠詠<lb/>
　再引疾去上不聽尋陞按察副使終陜西左參政<hi>分</hi>
　<hi>省人物傳</hi>
王釴字公儀候官人嘉靖進士以南户部主事左遷瑞<lb/>
　金令㢘明强幹政教兼舉剏鄉校聘名儒為羣士師<lb/>
<pb n="KR2k0045_WYG_065-47a"/>
　置田以供課藝費文教聿興鄰冦竊發釴多方備禦<lb/>
　時出偏師以挫其鋒賊不敢犯遷東平知州<hi>府志</hi>
趙勳字彞伯番禺人由鄉舉嘉靖間知瑞金均徭役興<lb/>
　學校修邑志建雲龍橋委賑龍南信豐存活甚衆安<lb/>
　逺黄鄉賊葉金糾衆剽掠勳奉督撫檄徃諭單騎入<lb/>
　賊所推誠慰撫縳倡亂者以獻一方晏然擢授御史<lb/>
　<hi>同上</hi>
阮悉懐集人由鄉舉知雩都性敏决察奸摘隠吏民畏<lb/>
<pb n="KR2k0045_WYG_065-47b"/>
　服邑賦役不均數十年民受其累悉力為清除又捐<lb/>
　置學田資諸生膏火至今祠祀之<hi>縣志</hi>
胡明通羅田人嘉靖鄉薦知信豐縣值嵗歉設法賑饑<lb/>
　益以常俸退賊弭盗有奇功三載考績保留復任陞<lb/>
　金華府通判<hi>湖廣通志</hi>
潘翊錢塘人舉人嘉靖庚戌令寧都才識敏練優於治<lb/>
　劇縣無驛遞過客夫馬責之民間翊首立官船官馬<lb/>
　今為定例有罹於法者託吏餽金翊嚴拒置於法陞<lb/>
<pb n="KR2k0045_WYG_065-48a"/>
　沅州知州<hi>同上</hi>
盧宁字忠獻南海人嘉靖甲辰進士丁未知興國縣設<lb/>
　匭於門務求已過察民隠縣有虛糧千六百石民苦<lb/>
　賠累多逃竄宁履畝清丈正經界平等則民力稍紓<lb/>
　當道有難决事必諮焉遷潼川州守<hi>豫章書</hi>
雷上儒字應聘嘉魚人嘉靖進士歴郎署壬戌知贑州<lb/>
　當辛酉之亂賊氛方揚徵發旁午上儒從容應之未<lb/>
　嘗詘乏督府志在滅賊慮州人之為賊耳目也設匭<lb/>
<pb n="KR2k0045_WYG_065-48b"/>
　轅門以來告宻時贑民黎氏劉氏趙氏先世有田土<lb/>
　於龍南適鄰賊巢仇家遂舉其名指為通賊逮捕下<lb/>
　獄將戮之以徇上儒請即訊不可請頌繫緩决不可<lb/>
　明日且出旗牌縳以赴法上儒趨入反覆陳説泣數<lb/>
　行下督撫為之感動良久起謝曰君誠篤君子也豈<lb/>
　欺我哉遂釋之今各姓子孫立木主祀之<hi>安志</hi>
黄扆字文斷大埔人嘉靖進士乙丑由部郎守贑練識<lb/>
　長才察姦摘隠吏民畏服革沿門火夫雜役修復書<lb/>
<pb n="KR2k0045_WYG_065-49a"/>
　院議建定南縣治歴遷福建副使<hi>府志</hi>
吳誠字明卿瓊山人正徳己夘舉於鄉嘉靖乙未為龍<lb/>
　南令釐夙弊四十餘條治聲赫然沙頭賊徐守沐僭<lb/>
　號倡亂官司不能制謝鉞李鑑者王文成勦三浰時<lb/>
　用之以撫輯阬洞頑嚚者積久多骫法誠㢘得其狀<lb/>
　召至出軍門檄示之曰將逮戮汝皆叩首請命誠曰<lb/>
　能擒沙頭自効者貫罪鉞鑑敬諾即誘守沐擒捕之<lb/>
　境内晏然所著有雁峰詩集<hi>同上</hi>
<pb n="KR2k0045_WYG_065-49b"/>
趙承謙字徳光常熟人嘉靖進士任贑州推官贑俗嚚<lb/>
　其豪仰刀筆而食以間把持富人長短稍不給輒文<lb/>
　致其罪而黨更迭為証佐承謙至㢘得其狀杖而出<lb/>
　諸境一郡稱快攝贑劇盗劫尉去欲挾以攻縣承謙<lb/>
　從兩吏單車逼盗壘曉諭利害盗叩頭請死送尉出<lb/>
　又攝寧都當賑而御史行部至承謙曰吾不忍饑民<lb/>
　以易御史懽也畢賑而徃司理三年以强項故僅擢<lb/>
　南吏部郎歴官至參議<hi>弇州史料</hi>
<pb n="KR2k0045_WYG_065-50a"/>
陳梁字伯棟涇陽人舉人任贑州府同知時有賊僭偽<lb/>
　號衆數萬掠郡縣上官委梁徃討梁以計誘執賊百<lb/>
　餘人又遣人分諭諸賊使解散賊黨悉平城南章江<lb/>
　人病徒涉梁作石橋人便之稱陳公橋<hi>陜西通志</hi>
李夢周字希道海門人嘉靖癸未進士知寧都縣土俗<lb/>
　好鬼事五王廟嵗市子女代牲周火其廟併毁諸滛<lb/>
　祠有勢家横里中周置於法籍所奪田歸之民遂為<lb/>
　所中傷解綬歸及卒貧不能殯<hi>江南通志</hi>
<pb n="KR2k0045_WYG_065-50b"/>
陳大綸字伯言南寧人嘉靖己丑進士嘗受學于陽明<lb/>
　先生知寧都咨詢民間利病亟為興除賭博者痛䋲<lb/>
　以法創立社學命塾師教童子歌詩習禮時行奬賞<lb/>
　風俗一變<hi>府志</hi>
李丕顯字憲文長樂人嘉靖乙未進士由南道御史補<lb/>
　贑州清恬不擾抗直無阿廵按御史行部有所督過<lb/>
　及審讞輕重不相得必争之不少徇會亢旱為民禱<lb/>
　雨暴赤日中遘疾竟不起䘮車就道百姓攀號哀思<lb/>
<pb n="KR2k0045_WYG_065-51a"/>
　<hi>同上</hi>
應本泉永康人嘉靖間任安逺主簿時三巢賊出劫無<lb/>
　虛嵗本泉領兵捍禦親冐矢石不避艱險與士同甘<lb/>
　苦累有功績陞永新丞行日民遮道送之<hi>安志</hi>
雷墊建安人嘉靖間任石城典史時流冦攻圍縣城墊<lb/>
　雨夜跣足廵邏厲衆堅守尋用計破賊邑頼以全<hi>同上</hi>
王春復字學牧晉江人嘉靖戊戌進士先令㤗和有恵<lb/>
　政比守贑益簡靖不擾丁艱去起復還故治郡人相<lb/>
<pb n="KR2k0045_WYG_065-51b"/>
　慶丙辰大水春復乗筏拯溺所活甚衆未幾有大木<lb/>
　之役條上便宜視諸府費為省時流冦覘知督木者<lb/>
　有積貲從石城越㑹昌將薄雩都督府遣二材官偵<lb/>
　賊為所執逺近洶洶春復提兵出結營四十里外慴<lb/>
　以先聲民聞守至逺近來集賊氣阻釋二弁遁去累<lb/>
　官貴州按察使<hi>福建通志</hi>
廖憲大田人少遊吉水羅文恭洪先之門由鄉貢倅䖍<lb/>
　刻厲清修精勤職業僚長貳敬愛之署縣榷闗秋毫<lb/>
<pb n="KR2k0045_WYG_065-52a"/>
　無染嘗修信豐邑志滿考陞知州去之日乗小舠惟<lb/>
　竹簏一肩圖書數卷<hi>府志</hi>
海瑞字汝賢瓊山人舉人為淳安令陞嘉興通判未行<lb/>
　以伉直忤部使者意摭他事謫調興國縣值辛酉兵<lb/>
　燹後十室九空瑞勞來安集漸復舊業邑苦浮糧則<lb/>
　述八事上當道懸賞捕盗捐俸修學又植松以䕶水<lb/>
　口挿杉以興民利飲氷茹櫱一如淳安云<hi>安志</hi>
　　按海忠介集知興國縣時有興國縣八議一篇皆<lb/>
<pb n="KR2k0045_WYG_065-52b"/>
　　陳江西興國之事前志據明史稿謂瑞謫湖廣興<lb/>
　　國州判官非贑州興國縣令反以安志為附㑹此<lb/>
　　失考也今八議采載藝文中<lb/>
林萬潮字養晦莆田人嘉靖進士補贑州推官謙冲周<lb/>
　慎斷獄務求其生攝興國重建安湖書院聚諸生課<lb/>
　業其中信豐大水奉檄徃賑冐暑行村塢中計口給<lb/>
　授凡活數千人竟以疾卒官<hi>府志</hi>
李鳳朝貴州人嘉靖嵗貢任信豐主簿時三巢賊頼清<lb/>
<pb n="KR2k0045_WYG_065-53a"/>
　規等屢掠城下鳳朝督兵出戰屢破之賊入青邨谷<lb/>
　距山逆戰鳳朝奮力先登為賊所害數日得其屍顔<lb/>
　色不變邑人哀之呼其山為主簿腦<hi>信豐志</hi>
葉夢熊字男兆歸善人嘉靖進士由福清令入為户部<lb/>
　主事改御史以諌降郃陽丞累遷贑州知府平黄鄉<lb/>
　賊遷浙江副使累官廵撫貴州尋改陜西<hi>白志</hi>
李多祚字可久石首人嘉靖舉人知安逺縣時三巢搆<lb/>
　亂大石小石伯洪三保俱被脅從而腰古丹竹樓等<lb/>
<pb n="KR2k0045_WYG_065-53b"/>
　保又皆招撫新民多祚調度有方駕馭得策每遇冦<lb/>
　警鼓率鄉勇捍禦新民亦肯自効下歴之役獨當一<lb/>
　面擒斬招降以千計冦平三保流移千餘家盡歸業<lb/>
　築城南逕以據要害其功尤足垂久逺云<hi>安志</hi>
龔有成嘉定人嘉靖舉人自詔安令調龍南所在賊擾<lb/>
　瘡痍未復有成愛養招徠境内改觀督撫奏留為本<lb/>
　府同知仍管縣事協謀進勦髙砂下厯賊壘蕩平地<lb/>
　方徳之<hi>府志</hi>
<pb n="KR2k0045_WYG_065-54a"/>
吕若愚字可明浙江新昌人嘉靖進士知瑞金縣恢復<lb/>
　書院闢宣文門増修公署橋梁祠宇時紅白蓮邪教<lb/>
　煽惑愚民捕其魁寘於法餘皆解散終駕部郎中<hi>同上</hi>
陳瀾麗水人嘉靖舉人知信豐縣清鯁嚴明下厯之役<lb/>
　督撫移鎮信豐兵將四集取辦倉卒瀾一身任之措<lb/>
　處次第上不廢事下不損民新立定南縣督撫疏薦<lb/>
　詔加五品服俸卒於官<hi>同上</hi>
沈文淵字上甫丹徒人由鄉舉萬厯四年知長寧邑當<lb/>
<pb n="KR2k0045_WYG_065-54b"/>
　新造城池學校縣署一身剏始董率勤勞已而定里<lb/>
　均糧衡文作士團兵戍守諸務漸次就理考滿去卒<lb/>
　於途百姓哀慕之<hi>長寧志</hi>
崔允升字吉山海門人由舉人萬厯十一年知㑹昌下<lb/>
　車即革冗役恤里甲凡不便於民者悉除之捐修城<lb/>
　垣公署纂修邑志文詞典贍卒於官<hi>㑹昌志</hi>
劉昌祚武進人由鄉貢知雩都操履清白邑俗溺風水<lb/>
　有停䘮數十年不舉者刻日諭之畢𦵏又翦除上吉<lb/>
<pb n="KR2k0045_WYG_065-55a"/>
　鄉劇盗髙魁一等四境寧謐陞金華通判<hi>府志</hi>
黄克纉字紹夫晉江人由進士萬歴十七年守贑值歲<lb/>
　大侵發倉以賑更因舊學之製而新之鳩工庀材而<lb/>
　以廪中餘粟給役人食民皆競赴不期月迄工陞四<lb/>
　川提學<hi>同上</hi>
陸化淳字君復常熟人萬歴進士丙午守贑州法嚴政<lb/>
　舉别駕某以兩橋税羡四千金貯於府化淳固辭值<lb/>
　病革别駕徃省微言諷及則伏枕謝曰吾無事此家<lb/>
<pb n="KR2k0045_WYG_065-55b"/>
　人復請以手麾之遂瞑士民為之巷哭<hi>府志</hi>
沈振龍字潛起秀水人萬歴進士天啟二年守贑州閩<lb/>
　冦適發䖍撫議徵兵焚郭外居民閉城堅守振龍不<lb/>
　可曰吾有備矣就所立里甲部伍約勒之張旗幟申<lb/>
　斥堠冦不敢至避難者麕集軍士輒縳上募府指之<lb/>
　為冦振龍按其妄多所開釋忤上僚意以軼盗劾罷<lb/>
　贑人懐之<hi>同上</hi>
祁汝東山隂人由鄉舉萬厯甲申為贑州同知聽斷公<lb/>
<pb n="KR2k0045_WYG_065-56a"/>
　明用法平恕獄難鞫者當道悉委之以屯田髙下分<lb/>
　等則以定運軍年限衛所至今頼之終兩淮鹽運使<lb/>
　<hi>同上</hi>
嚴遵試字行之賀縣人由鄉舉萬歴間為贑州同知遇<lb/>
　事摘發推見至隠盗賊竊發禽制有方嵗旱禱雨徒<lb/>
　步暴日中東南瀕河居民苦板木牙行則為蠲其役<lb/>
　在任四年歌謡盈路<hi>同上</hi>
李熠號鄴郁涉縣人萬厯間通判贑州榷税凡偵夫摉<lb/>
<pb n="KR2k0045_WYG_065-56b"/>
　卒一切罷去務為寛疎節目或縱舍微利過者樂之<lb/>
　後南陽李若素判郡筦榷亦能恤商施恵稱二李云<lb/>
　<hi>同上</hi>
吳宗周字熈偉福建南安人由鄉舉知興國瀲濊二水<lb/>
　自城北合流過縣西舊為浮橋以濟嵗久圮宗周至<lb/>
　捐俸訖工鄒元標為之記徵輸有法買田數十畝以<lb/>
　資軍黄二册解費設白沙渡民不病涉邑人思之<hi>瀲</hi>
　<hi>水志林</hi>
<pb n="KR2k0045_WYG_065-57a"/>
蔡鍾有字恒卿同安人萬厯末由鄉舉知興國嫻於吏<lb/>
　職能得物情屯田漸蕪府檄召民墾荒給帖為業已<lb/>
　墾者軍復争之前令何應彪盛陳刁軍害民䖍撫李<lb/>
　汝華深然之未久復争郡守金汝嘉頗庇軍鍾有條<lb/>
　陳源委言多切中汝嘉不能奪葺撰邑志手自編纂<lb/>
　迄今文獻不墜者鍾有之力也<hi>同上</hi>
陳履忠字公亮號鳳阿昆明人崇禎進士知贑縣有幹<lb/>
　濟才建社倉以備荒廉泉之側舊為養濟院履忠剏<lb/>
<pb n="KR2k0045_WYG_065-57b"/>
　為書院以興文教肇舉廉泉大社鼎革後臺榭傾圯<lb/>
　獨書院不廢<hi>府志</hi>
王六如字凡夫黄岡人崇禎甲戍以舉人知信豐時冦<lb/>
　盗蜂起兵役數發例舉縣中富户當之輕重責成一<lb/>
　人輪役經年無不破産者六如請於上官照糧編𣲖<lb/>
　黠者不得規避倉庫本吏胥所司反外僉里民六如<lb/>
　釐正之經費取足糧户典守仍歸本役樹碑儀門永<lb/>
　以為式邑人深感其徳立祠祀之<hi>同上</hi>
<pb n="KR2k0045_WYG_065-58a"/>
冒夢齡字汝九如臯人選貢知㑹昌縣萬山窮僻吏治<lb/>
　墮窳夢齡立意振刷造横江橋以濟民新學宫以課<lb/>
　士士民懐之<hi>江南通志</hi>
馬調鸞平順人崇禎貢任石城知縣時流賊肆横調鸞<lb/>
　増修城垣團練鄉勇守禦有方地方乂安陞懐慶通<lb/>
　判民為建祠立碑<hi>山西通志</hi>
金廷韶字二如山隂人進士知贑縣贑營兵變撫道皆<lb/>
　不敢出廷韶於倉卒之時數言撫定甲申以後匿影<lb/>
<pb n="KR2k0045_WYG_065-58b"/>
　山澤不復再見<hi>浙江通志</hi>
國朝<lb/>
曹廷偉字文雄陵川人順治初恩貢授定南知縣㑹金<lb/>
　逆兵至殫力捍禦不屈以死長子翰明次子諸生際<lb/>
　盛從子翊明僕曹伏新凡十一人皆遇害父子主僕<lb/>
　同時死義聞者為流涕賊平<lb/>
贈江西按察司僉事予祭葬䕃一子入監<hi>山西通志</hi>
郭自修綘縣人順治元年恩貢授安逺知縣調石城縣<lb/>
<pb n="KR2k0045_WYG_065-59a"/>
　土冦竊發城䧟罵賊不絶遂遇害<hi>同上</hi>
郎永清號定菴廣寕人以大臣子弟選就國學順治癸<lb/>
　巳擢知贑州府贑自丙戌城破加以閩廣連嵗用兵<lb/>
　民相率徙避永清勤招徠嚴約束復業者日衆時李<lb/>
　定國犯梧桂郝尚九在潮官兵進勦以馬匹休飼於<lb/>
　贑永清慮兵入城百姓騷動預區南門教塲地為營<lb/>
　柵厰芻糧畢備而自徃萬安迎哈朱二大將軍陳説<lb/>
　宇内新定民為邦本之義將軍至見供億整飭則大<lb/>
<pb n="KR2k0045_WYG_065-59b"/>
　喜下令不許一兵入城瑞金石城冦掠最劇之地為<lb/>
　難民營構室廬收瘞胔骼興瑞定三邑洊饑發大濟<lb/>
　倉粟徃賑全活無算贑諸生王曰旦為盗所引酷刑<lb/>
　誣服永清㢘其枉出之又雪興國民廖安民之獄在<lb/>
　官四年兄子廷佐廵撫江西例宜引避贑士民伏䖍<lb/>
　臺乞留候代又一年丙申乃行贑人懐其徳為祠祀<lb/>
　之<hi>府志</hi>
錢江字珥信嘉興人順治進士知瑞金縣均里役貧富<lb/>
<pb n="KR2k0045_WYG_065-60a"/>
　無偏修復雲龍橋民不病涉有劇盗陳許二姓又僧<lb/>
　超忠聚僧兵千人據銅鉢山尤横江誘擒超忠宻布<lb/>
　方畧破許賊于羅漢巗進兵大柏江捕獲陳姓于烏<lb/>
　橋崠一時盗魁巨猾盡被擒無倖脱者行取兵部督<lb/>
　學山東以得士稱<hi>同上</hi>
黄之麟字瑞白宿松人順治十年授興國令興界閩粤<lb/>
　久為賊踞麟招降賊王大勇滅賊孫可貴勦海窖峒<lb/>
　賊曾拱宸等墾田糧二千八百石有竒民士作十頌<lb/>
<pb n="KR2k0045_WYG_065-60b"/>
　志之<hi>江南通志</hi>
蘇峻大順天人以貢生任贑州推官順治戊子諸邑猶<lb/>
　未靖雩都渠帥曽斌羅聚奎等嘯聚禾豐山謀以二<lb/>
　月窺城劉䖍撫武元發兵勦之偵者道聞城中士民<lb/>
　與賊通統兵諸將議先屠城而後擊賊峻大適以他<lb/>
　事過雩雩民焚香城上自訴其無辜呼籲之聲聞十<lb/>
　里外峻大兼程抵郡白其事力保雩民不反武元然<lb/>
　之遣飛騎諭諸將毋妄殺良民持二金巵為信乃嘗<lb/>
<pb n="KR2k0045_WYG_065-61a"/>
　讌㑹文武衆所識者也遂撤兵獨勦禾豐先是屠城<lb/>
　之令以某夜夜分砲三發為約城中人皆擊豕祀先<lb/>
　聚食醉飽以待僇礟已二發哭聲殷地飛騎至得全<lb/>
　皆慶更生為祠以祀蘇公<hi>雩都志</hi>
吉永廸字太邱陜西人進士順治庚寅知信豐時議勦<lb/>
　安逺砂含賊練鄉兵於新田賊聞令離縣百餘里謀<lb/>
　從他道乘虛劫城永廸偵知之乃夜伏兵於龍頭逕<lb/>
　賊至大敗之壬辰九月復奉檄勦黄石砦副將楊栗<lb/>
<pb n="KR2k0045_WYG_065-61b"/>
　賈三榮久戰無功永廸書諭以威徳賊聽命永廸趫<lb/>
　勇絶人嫻兵畧數以討賊自効所至有功<hi>信豐志</hi>
趙夢仁字卜生河南人順治辛夘以進士知興國邑中<lb/>
　兵燹之後絃誦不聞夢仁振興文教諸生匿不赴試<lb/>
　召之庭與之講論文藝由是士知向學田畝荒蕪募<lb/>
　民墾闢瘡痍漸有起色不二載以憂去<hi>瀲水志林</hi>
蔡國相仁和人順治八年任定南典史九年十月十五<lb/>
　日廣賊數萬夜衝定邑國相領鄉勇力戰殺賊數十<lb/>
<pb n="KR2k0045_WYG_065-62a"/>
　衆寡不敵為賊所擒尚徒手摶賊而死<hi>府志</hi>
郭堯京字平野髙陵人順治十年由鄉舉知石城殘燬<lb/>
　之後刻意興釐葺學宫繕城堞造警舖先是大盗陳<lb/>
　其綸與東闗盗黄允㑹踞砦未散鄰界羅漢巖劇冦<lb/>
　沿鄉肆劫堯京募鄉勇伏險堵截其綸授首餘賊潜<lb/>
　遁其俘掠難民悉獲放還民頼以安在任八年陞祁<lb/>
　州知州<hi>同上</hi>
黄里字君畝湖廣人辛夘貢士順治十二年知贑縣見<lb/>
<pb n="KR2k0045_WYG_065-62b"/>
　荒缺十之七繪圖泣請題免荒糧一萬三千缺丁八<lb/>
　千七百留給贑鎮兵米抵作贑漕至今兵民食其徳<lb/>
　<hi>同上</hi>
沈元箕字子弓吳縣人順治十二年由㤙貢知長寧縣<lb/>
　先是閩人朱家垣託歸順安挿邑中結土豪分立十<lb/>
　營閭井有事必闗白而後行視令尹若贅旒為害者<lb/>
　十年元箕至以情形具告䖍撫蘇𢎞祖𢎞祖乃以諸<lb/>
　營為之首者畀以材官等銜分𨽻他處資汛防漸次<lb/>
<pb n="KR2k0045_WYG_065-63a"/>
　解散所奪民産盡給主者大害以除<hi>同上</hi>
李佑之字在公長山人順治十四年以選貢知雩都粤<lb/>
　賊范日星嘯聚東鄉即用所撫之衆擒之己亥秋海<lb/>
　冦蠢動江左李玊廷復叛督府遣將攻圍賊壘佑之<lb/>
　親歴行間宻捕間諜於是賊之驍將張寕閻勝等先<lb/>
　後投誠玊廷宵遁獲之於九山田舍<hi>同上</hi>
王枚字卜子鄞縣人戊戌進士康熈壬寅令贑時漸承<lb/>
　平流遺復業荒蕪稍稍成熟有議陞科者枚喟然曰<lb/>
<pb n="KR2k0045_WYG_065-63b"/>
　藏富於民古之道也吾不能為悝鞅之利國遂不上<lb/>
　聞振興文學詩賦清麗越俗尤工書嘗縷竹絲為筆<lb/>
　以書蒼鬱盤硬號四明書格<hi>同上</hi>
孔興訓字覺所山東曲阜至聖裔康熈甲辰守贑刻厲<lb/>
　振作懲姦剔蠧胥徒畏之若神嵗己酉安挿閩海降<lb/>
　兵屯田於贑諸屬興國屯兵洶洶欲為亂興訓親徃<lb/>
　履塍畝尺寸審度俾兵民各有其土居官九年民至<lb/>
　今思之<hi>同上</hi>
<pb n="KR2k0045_WYG_065-64a"/>
井廞字素菴北直文安人由進士康熈七年知長寕莅<lb/>
　治精察能任繁劇時董總制衛國檄各縣解運豫備<lb/>
　倉榖徃省協濟廞詳陳搬運利害免解費一千八百<lb/>
　餘兩康熈壬子閩冦入境廞調選鄉勇委典史鄭之<lb/>
　鵬㑹勦大敗賊於牛門山<hi>長寕志</hi>
張瀲字湄有黄梅人順治甲午副榜康熈戊申知雩都<lb/>
　政務簡静甲寅閩變起其部因屯墾居興國者響應<lb/>
　助亂據厓石山山接雩之北郊鈔劫長樂里天華山<lb/>
<pb n="KR2k0045_WYG_065-64b"/>
　乙夘擁衆叩城下瀲閉城静以待之城中無兵賊遥<lb/>
　見城上旗幟干櫓隠映森列信宿退去一時稱神助<lb/>
　莅事十有四年陞雲南雲龍州知州<hi>府志</hi>
宋必逹字其在黄岡人順治辛丑進士康熈乙酉令寧<lb/>
　都清㤗懐徳二鄉久罹冦燹多流移必逹請盡蠲逋<lb/>
　賦以徠之漸次開墾甲寅滇逆部將韓大任兵犯吉<lb/>
　安䖍屬震恐乃倣王文成保甲法簡習義勇團練約<lb/>
　束汀州賊奄至縣境必逹揮義勇横擊之賊大奔解<lb/>
<pb n="KR2k0045_WYG_065-65a"/>
　圍去<hi>韓菼有懐堂集</hi>
李徳明字瑞毓巴陵人任贑照磨康熈甲寅六月石城<lb/>
　䧟於閩賊總兵劉進寳帥師復之徳明押紅夷大礮<lb/>
　佐軍前令以䧟城去撫軍委攝篆事石城近汀而逺<lb/>
　贑汀久為耿逆有徳明預為保障計増築城堞城中<lb/>
　無井汲於江每被圍軍渴乃堰江水入城浚池以蓄<lb/>
　之又週城鑿隍偽將軍陳益擁衆來攻氣欲吞城徳<lb/>
　明揮兵一戰馘之邑人始無擕志丙辰二月滇逆髙<lb/>
<pb n="KR2k0045_WYG_065-65b"/>
　某䧟吉安羣賊聲勢日熾偽將軍劉應麟以書誘降<lb/>
　不聽囚其使應麟怒帥兵三萬圍城時外援不至徳<lb/>
　明與民死守鄉勇名畢佛者中礟碎腦語其伍曰公<lb/>
　矢忠報國吾受公厚㤙死無恨若等謹守堞毋為賊<lb/>
　乗言訖而絶徳明哭而殮之衆皆感激奮呼請効死<lb/>
　徳明知人心可用乃出戰五戰五捷自是汀冦不敢<lb/>
　復睨石城矣徳明視事三載禱雨輒應人稱曰李霖<lb/>
　其受代行也生祠祀之<hi>府志</hi>
<pb n="KR2k0045_WYG_065-66a"/>
郭毓秀字鍾山陜西人舉人知贑縣事時康熈甲寅耿<lb/>
　孫叛於閩粤大兵出入多道贑有蜚語謂玊田村民<lb/>
　通逆主兵者謀殱之毓秀言於佟撫國禎哲鎮爾肯<lb/>
　曰<lb/>
國初兵冦交訌贑四境蕭索獨田村鷺谿一二井里能<lb/>
　自保聚遂以蕃庶遽以大逆誣之恐非恵養元元意<lb/>
　也國禎爾肯皆然之毓秀即馳入田村令毁其壘培<lb/>
　而供輸芻糗倍於他所議得寢越三年以戅樸忤上<lb/>
<pb n="KR2k0045_WYG_065-66b"/>
　官去里人至今述其事猶有墮淚者<hi>同上</hi>
王維威富平人任石城典史康熈甲寅石城被閩逆攻<lb/>
　圍維威視事甫三日與照磨李徳明協志守禦晝夜<lb/>
　登陴二旬乃解丙辰劉應麟以盛兵至維威與戰破<lb/>
　之嘗巡城矢集臂弗為動三載冦禍卒保危城勞勩<lb/>
　著焉<hi>石城續志</hi>
錢志泗山隂人興國典史甲寅之變屯弁石昭最先發<lb/>
　六月䖍撫遣兵勦之昭與朱明拒戰於陳屋園志泗<lb/>
<pb n="KR2k0045_WYG_065-67a"/>
　饋餉行至江背峒冦猝至襲其後遂被戕是冬郡丞<lb/>
　顧岱來諭降始歸志泗首事聞䕃一子經歴<hi>瀲水志林</hi>
劉治國順天良鄉人康熈甲寅由䕃生知信豐丙辰六<lb/>
　月賊王割耳李善長率衆萬餘攻城治國將家子有<lb/>
　膽畧增修城濠督兵守禦被圍數月贑兵救至賊乃<lb/>
　退<hi>信豐志</hi>
萬蹶生字文若江南武進人由副榜康熈甲寅令寧都<lb/>
　初下車减徴税耗羡一粟一薪之費不以取諸民三<lb/>
<pb n="KR2k0045_WYG_065-67b"/>
　逆變起吉汀之間皆賊黨所潛伏俗故好亂蹶生踵<lb/>
　前令宋必逹鄉勇之制部署民兵而訓練之丁巳韓<lb/>
　大任竄入縣境蹶生多方禦之遂不犯城既而郡兵<lb/>
　與省㑹兵皆大集蹶生支應有方民得不病越明年<lb/>
　以事黜既解組猶居寧累年無以自食士民羣資給<lb/>
　之<hi>魏禧文集</hi>
王璋字豐年浙江人康熈初知興國縣縣舍自戊子燬<lb/>
　於兵璋特建之有幹才多所興革己酉部議閩降卒<lb/>
<pb n="KR2k0045_WYG_065-68a"/>
　屯墾贑屬邑璋恐聚處生變且病民請於守按籍授<lb/>
　田析置諸鄉以散其勢有宄法者按律䋲之皆歛戢<lb/>
　以鹽政罣誤去<hi>贑州府志</hi>
李楓韓城人康熈進士知㑹昌時田多荒蕪民賦逋欠<lb/>
　楓為申請蠲豁去官無歸資士民醵贈悉不受<hi>陜西</hi>
　<hi>通志</hi>
黄惟桂字木菴直𨽻真定人以舉人知興國康熈丙辰<lb/>
　至江西韓大任冦據吉安邑中罹冦已四載惟桂招<lb/>
<pb n="KR2k0045_WYG_065-68b"/>
　懐擕貳大任戰敗竄入寧都萬安瑞金間皆假道興<lb/>
　境惟桂率民兵登陴戒嚴賊去則官兵之躡賊者至<lb/>
　牲醴犒賚得其懽心乃上勦撫機宜先撫寳石次撫<lb/>
　浪川又次撫鯉婆諸寨皆降獨厓石寨朱明狡惡負<lb/>
　固乃陳狀於宣義將軍尚之義重兵困之四閲月始<lb/>
　自縛下山撫局乃成值山水暴漲齧城繼以旱災發<lb/>
　倉賑饑祈霖禱疫備嘗艱瘁甲子春陞貴州永寧知<lb/>
　州<hi>瀲水志林</hi>
<pb n="KR2k0045_WYG_065-69a"/>
楊允和號育菴遼東人康熈間知安逺縣嵗饑捐俸賑<lb/>
　施存活以萬計邑俗溺堪輿好以父母枯骸屢更𦵏<lb/>
　地名曰檢金允和力禁并著木鐸餘音一書刋布之<lb/>
　俗始革邑多山田桔橰有難施者製龍骨小車以戽<lb/>
　水灌溉農民至今相沿其法利頼甚逺又創立義學<lb/>
　延師教授故士民咸頌其徳不忘云<hi>楊椿撰誌銘</hi>
　<lb/>
　<lb/>
<pb n="KR2k0045_WYG_065-69b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江西通志卷六十五<lb/>
</p>
<p>
</p>
  </div>
</body>
</text>
</TEI>
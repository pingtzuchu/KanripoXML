<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>江西通志卷八十五</head> <lb/>
    <p>
<pb n="KR2k0045_WYG_085-1a"/>
欽定四庫全書<lb/>
　江西通志卷八十五<lb/>
　　人物<hi>二十</hi>
　　　廣信府<hi>一</hi>
　唐<lb/>
方竦字仲成弋陽人景雲進士累官鸞臺侍郎開元<lb/>
　中封禪為禮儀使容止閒雅元宗歎其知禮封雲亭<lb/>
　侯<hi>明一統志</hi>
<pb n="KR2k0045_WYG_085-1b"/>
髙仁字寛仁貴溪人大厯間任福建觀察使一時名公<lb/>
　若顔真卿輩皆託交今邑江南頭坪有髙觀察墓在<lb/>
　焉<hi>安志</hi>
吳武陵初名偘父勔自濮陽徙家貴溪武陵舉元和進<lb/>
　士拜翰林學士後以事流永州時栁子厚亦以謫至<lb/>
　因與之遊嘗稱其直而有文又曰武陵剛健士也踴<lb/>
　躍其城鏗鏘其聲出而為之詩其見稱如此後為桂<lb/>
　州防禦判官<hi>林志</hi>
<pb n="KR2k0045_WYG_085-2a"/>
　　按勔今編寓賢<lb/>
裴璩字原明貴溪人乾符間為浙西節度使時鎮遏使<lb/>
　王郢等劫庫兵作亂攻陷蘇常泛江入海乗勝寇浙<lb/>
　西璩嚴兵設備密招其黨降之郢走死餘黨悉平後<lb/>
　人廟祀之<hi>安志</hi>
王貞白字有道上饒人乾寧進士先是崔凝典文衡不<lb/>
　協士論上詔陸扆覆試武徳殿貞白占優等授祕書<lb/>
　郎遭時不淑隱居教授有靈溪集行於世<hi>林志</hi>
<pb n="KR2k0045_WYG_085-2b"/>
黄舟貴溪人數世同居元和初居父喪哭不絶聲哀毁<lb/>
　以死朝廷賜粟帛旌表其門命州縣存問並復其<lb/>
　家<hi>安志</hi>
　　按唐書孝友傳尚有上饒鮑嘉福虞鎔真弋陽張<lb/>
　　球李營暨子凝孫楚李植皆數世同居舊志不載<lb/>
　　附志於此<lb/>
　南唐<lb/>
桂卿貴溪人少武勇習兵法累官銀青光祿大夫上柱<lb/>
<pb n="KR2k0045_WYG_085-3a"/>
　國進階司空先是數平劇寇有戰功軍中號捉生虎<lb/>
　子遷信州總轄時閩越邉寇卿出竒兵芟刈之數郡<lb/>
　民賴以寧宋開寶中李氏納土卿固守信既而得李<lb/>
　主手書諭以城降乃歸隱貴溪藝祖太宗嘉其賢屢<lb/>
　徴不起太平興國閩寇復熾承詔𠞰平之以功拜都<lb/>
　尉辭不就淳化三年卒鄉人立祠祀焉慶元二年賜<lb/>
　廟額曰威顯諡曰忠<hi>人物志</hi>
蘧瑗貴溪人保大間仕都虞候以赤嶺功累陞司徒銀<lb/>
<pb n="KR2k0045_WYG_085-3b"/>
　青光祿大夫封西州侯貴溪與閩接境命瑗領兵戍<lb/>
　境上民賴以安既沒人感其功立祠祀焉目所戍之<lb/>
　山曰蘧嶺<hi>同上</hi>
　宋<lb/>
虞肅字元卿信州人大中祥符進士初為建州司理叅<lb/>
　軍監福建寶積塲嵗終當遷有司從肅求賂肅謝曰<lb/>
　與其以賂遷吾寧困以終身也後以葉清臣薦歴遷<lb/>
　太常丞屯田員外郎判滁州王安石誌墓<hi>人物志</hi>
<pb n="KR2k0045_WYG_085-4a"/>
　　按王臨川集無虞肅墓誌林志亦不載<lb/>
沈邈字子山信州弋陽人進士及第補大理評事慶歴<lb/>
　初為侍御史時吕夷簡罷相輔臣皆進官邈言爵祿<lb/>
　所以勸臣下非功而授則為濫今邊鄙屢警未聞廟<lb/>
　堂之謀有以折外侮無名進秩臣下何勸焉又論夏<lb/>
　竦隂交内侍劉從愿使從愿内濟狡譎竦外專機務<lb/>
　姦黨得計人主之權去矣其言甚切權鹽鐵判官轉<lb/>
　兵部員外郎加直史館使京東嵗餘入為侍御史知<lb/>
<pb n="KR2k0045_WYG_085-4b"/>
　雜事未幾擢天章閣侍制知澶州徙河北都轉運使<lb/>
　知延州卒邈疎爽有治才性少檢在廣州時嵗遊劉<lb/>
　王山會賓友縱酒而與閭里婦女笑言無間有美才<lb/>
　致位通顯然以酒失自累故不能無貶焉<hi>東都事略</hi>
應舜臣字仁伯貴溪人少卓犖不羈及長篤志向學登<lb/>
　慶歴進士累官太常少卿判三司極言新法不便忤<lb/>
　王安石出知洪州藏書數萬卷公餘披誦日夜忘疲<lb/>
　與文潞公曾南豐相友善卒贈金紫光祿大夫禮部<lb/>
<pb n="KR2k0045_WYG_085-5a"/>
　侍郎<hi>人物志</hi>
桂詢字謀道弱冠游京師一時英俊皆相友善皇祐進<lb/>
　士仕司理歴直講應天府右軍巡判卒於官弟沖有<lb/>
　俊才與詢子韶齊名為時所宗稱大桂小桂政和進<lb/>
　士<hi>同上</hi>
葉虞仲字聖參玉山人皇祐進士通判江州持身廉謹<lb/>
　貧甚至不給饘粥有邦人解官歸者遽置田數十頃<lb/>
　以誇虞仲虞仲笑曰吾貧不能辦此請以二十櫃書<lb/>
<pb n="KR2k0045_WYG_085-5b"/>
　當之<hi>明一統志</hi>
劉煇字之道鉛山人嘉祐四年狀元調河中節度判官<lb/>
　祖母不習風土煇白府解官侍養詔移建康他日祖<lb/>
　母卒請承重府尹上其事詔下禮官議從之有宋以<lb/>
　來適孫有諸叔而承重者自煇始歸𦵏哀慕盡節州<lb/>
　閭稱孝焉<hi>人物志</hi>
　　按豫章書所載與人物志不同今别錄於後劉煇<lb/>
　　初名幾平日好為險語歐陽公惡其壊文體欲抑<lb/>
<pb n="KR2k0045_WYG_085-6a"/>
　　之一日知貢舉以朱筆横抹其卷時人謂之紅勒<lb/>
　　帛後舉歐復為主考以堯舜性之論命題得一卷<lb/>
　　云静以延年獨髙五帝之夀動而有勇形為四凶<lb/>
　　之誅公稱賞擢為第一唱名乃劉煇人曰此即劉<lb/>
　　幾也公愕然久之文獻通考經籍志煇所著有東<lb/>
　　歸集十卷<hi>原跋</hi>
傅槩字平叔鉛山人嘉祐進士嘗為縣令當新法方行<lb/>
　不為委靡以奉大吏為人㢘白一介不妄取<hi>林志</hi>
<pb n="KR2k0045_WYG_085-6b"/>
許幾字先之貴溪人少以諸生謁韓琦勉入太學擢第<lb/>
　調髙安樂平主簿知南陵縣還民之託僧尼為奸者<lb/>
　數百人提舉京西常平為開刲府推官進至將作監<lb/>
　吏與匠比為姦欺凡㓸削塗塈丹雘之工當以次用<lb/>
　而始役即概給其廪費亡藝而患不均幾逆為之程<lb/>
　費省工倍再還太僕卿户部侍郎以顯謨閣待制知<lb/>
　渾州梁山濼多盜皆漁者窟穴也幾籍十人為保使<lb/>
　晨出夕歸否則以告輒窮治無脫者幾有吏幹善理<lb/>
<pb n="KR2k0045_WYG_085-7a"/>
　財由是四入户部至尚書出知婺州河北都轉運使<lb/>
　徙成徳軍知太原府張商英裁捐吏祿幾預其議貶<lb/>
　永州團練副使安置袁州遇恩復中大夫卒<hi>宋史</hi>
徐紹字景昭貴溪人讀書天冠山下名著一時熙寧初<lb/>
　舉進士仕兵部職方員外郎孫麟瑞熙寧進士仕髙<lb/>
　州守<hi>人物志</hi>
陳銘字日新玉山人博學能文熙寧進士判撫州剛方<lb/>
　廉介不狥人私嘗以考績至都適有天變因陳親正<lb/>
<pb n="KR2k0045_WYG_085-7b"/>
　直逺奸佞黜贓濫凡十事皆人所不敢言者特授奉訓<lb/>
　大夫<hi>安志</hi>
虞大熙肅子也任宗丞與兄大㣲大寧弟大沖相繼擢<lb/>
　第居家以孝弟聞立朝以名節顯熙寧間陳述古以<lb/>
　治經有行薦之經筵以備臺閣之選<hi>林志</hi>
李封字元伯玉山人少有俊聲累舉不第奮然自陳奉<lb/>
　㫖兩制覆試熙寧中以推恩授官晚年學益進玉山<lb/>
　稱鄉先生者必歸之<hi>人物志</hi>
<pb n="KR2k0045_WYG_085-8a"/>
詹丕逺字子猷玉山人登元祐進士由校書郎除右正<lb/>
　言極論蔡京之奸又乞罷修造止絶諸司浮費俱切<lb/>
　中時弊卒為惡直者所逐晚年優游鄉里人推敬焉<lb/>
　子堯可知華亭縣有治聲<hi>安志</hi>
余安行字仲勉弋陽人所居有巖如月號石月先生歴<lb/>
　官朝議大夫性篤孝親喪廬墓名其亭曰無盡以表<lb/>
　孝思所著有至言春秋新傳諸集<hi>明一統志</hi>
葉大用玉山人紹聖間任武職金人侵汴大用從戰全<lb/>
<pb n="KR2k0045_WYG_085-8b"/>
　軀以歸髙宗書拔身歸國節義可尚八字賜之隆興<lb/>
　初授京西路兵馬副都監<hi>同上</hi>
周師原貴溪人元符進士有雋才能文辭初任將作監<lb/>
　丞歴遷左拾遺直史館數上書言時政利病出知明<lb/>
　州卒官<hi>安志</hi>
齊之禮字亨仲弋陽人元符進士靖康中為監察御史<lb/>
　與人交初泊然若無意久乃愈親間引鄉曲子弟訓<lb/>
　誨叮嚀本於忠厚㢘介而用以和裕<hi>林志</hi>
<pb n="KR2k0045_WYG_085-9a"/>
鄭驤字潛翁玉山人元符進士知溧陽縣嵗饑民多逃<lb/>
　亡漕司按籍督逋賦不少貸驤盡去其籍使者欲繩<lb/>
　以法驤曰著令約二稅為定數今不除則逋愈多民<lb/>
　多貧賦愈不辦使者不能屈時議自建康鑿河渠導<lb/>
　太湖以通大江將破數州民田調江浙十五州丁夫<lb/>
　所費百萬計驤條晰利病力止之通判岢嵐軍改慶<lb/>
　陽府錢盖自渭易熙奏辟幕下地震秦隴金城六城<lb/>
　壊驤為盖言六城熙河重地宜趣繕治因自請董兵<lb/>
<pb n="KR2k0045_WYG_085-9b"/>
　䕶築益機灘新堡六百歩以控西夏擢京兆府等路<lb/>
　提舉常平驤按格為常平總目十卷頒之所部髙宗<lb/>
　初以直祕閣知同州兼沿河安撫使金將羅索犯同<lb/>
　州驤遣兵擊之失利金人乗勝徑至城陷驤赴井死<lb/>
　贈通議大夫樞密院學士諡威愍驤在熙河嘗摭熙<lb/>
　寧迄政和攻取建置之迹為拓邊錄十卷兵將蕃漢<lb/>
　雜事為别錄八十卷圖畫西蕃西夏回鶻盧甘諸國<lb/>
　圖書為河隴人物志十卷序贊普迄溪巴溫董氊世<lb/>
<pb n="KR2k0045_WYG_085-10a"/>
　族為蕃譜系十卷<hi>宋史</hi>
張叔夜字嵇仲永豐人耆之曾孫先世家開封叔夜由<lb/>
　錄事叅軍以破賊功加龍圖閣直學士知青州靖康<lb/>
　初金兵過河叔夜乞遣精騎邀擊及豫令河北邊鎮<lb/>
　出兵斷其歸路并力追襲不報徙南道都總管帥師<lb/>
　入援或勸緩行叔夜曰國家危難如此忍顧身乎至<lb/>
　京入見請駐驆襄陽以圖幸雍擢拜僉書樞密院事<lb/>
　提舉南道兵守禦城上連日大戰士皆殊死鬭斬其<lb/>
<pb n="KR2k0045_WYG_085-10b"/>
　金環貴將二人身被創猶父子力戰金既議和命彈<lb/>
　壓京城事欽宗再出郊叔夜叩馬諫止不能回號慟<lb/>
　再拜欽宗回首字之曰嵇仲努力會金詔立異姓叔<lb/>
　夜抗論宜立皇太子為君以從民望金不從遂扈駕<lb/>
　北去至白溝河矍然起仰天大呼扼吭而卒年六十<lb/>
　三訃聞贈開府儀同三司諡忠文建炎紹興間𦵏衣<lb/>
　冠於積寶院之西詔有司即墓立廟賜額旌忠<hi>東都</hi>
　<hi>事略林志合撰</hi>
<pb n="KR2k0045_WYG_085-11a"/>
　　按宋史張耆祖孫列傳不言遷居江西林志明一<lb/>
　　統志宋名臣言行錄皆以為永豐人南康志又以<lb/>
　　為星子人今從林志采東都事略合撰又考朱子<lb/>
　　旌忠愍節廟碑言忠文即墓為祠僻在永豐靈鷲<lb/>
　　深山之中立廟賜名著有祀典確有可據前志乃<lb/>
　　云事出流傳無徴不信豈朱子之言不足徴耶<lb/>
余應球字國器安行子崇寧進士授校書郎靖康初言<lb/>
　和戰不可偏廢又言新政有四大失欽宗親擢為御<lb/>
<pb n="KR2k0045_WYG_085-11b"/>
　史應球感激知遇在職三月章六十餘上忤權幸以<lb/>
　吏部員外郎出為部使者親喪遂不復仕著有真隱<lb/>
　集并奏議<hi>林志</hi>
施舜顯字彦光永豐人大觀中上舍第累官提舉江西<lb/>
　路茶鹽常平使東牟王右史謂其以仁義篤於躬雖<lb/>
　位不稱徳而聞風者悅之其子炳卿亦有文集<hi>同上</hi>
桂南昇字志和貴溪人政和進士靖康之變金人欲立<lb/>
　異姓莫儔等傳尼瑪哈意在張邦昌南昇於廣會叱<lb/>
<pb n="KR2k0045_WYG_085-12a"/>
　莫儔曰汝嘗作大魁乃如此舉措不愧後世清議耶<lb/>
　又移書喻邦昌亟反正毋陷天下大戮邦昌大沮遂<lb/>
　遣謝克家迎康王於濟州王即位嘉南昇忠讜特擢<lb/>
　吏部員外郎尋知恵州兼本路安撫使為政簡静民<lb/>
　心宜之仕至朝請大夫<hi>人物志</hi>
毛泰亨字文亨貴溪人政和進士仕國子博士宣和初<lb/>
　龍見京師城外水髙丈餘泰亨上封事極論闕失㑹<lb/>
　起居郎李綱貶官遂致仕歸家杜門掃軌以讀書自<lb/>
<pb n="KR2k0045_WYG_085-12b"/>
　娱號鈍翁<hi>同上</hi>
余公瑞字鎮臣安行姪政和中特奏名為邵武尉嵗饑<lb/>
　請常平粟不報即自發之民賴以濟咸稱之曰余父<lb/>
　弟公彦由鄉貢告歸養親親没負土為墓作白雲亭<lb/>
　以致其思<hi>林志</hi>
余堯弼字致勲上饒人政和進士授祁門令務以徳化<lb/>
　人民服其徳量指邑之祁山曰雖舁是寘公腹中不<lb/>
　礙也累官簽書樞密院事叅知政事嘗使金專對有<lb/>
<pb n="KR2k0045_WYG_085-13a"/>
　體金主憚之未幾乞解機務翛然林下與漁樵伍忘<lb/>
　其貴且齒云<hi>府志</hi>
徐中行字元立上饒人政和進士唱名日自陳其父年<lb/>
　八十九願以所應得官回授上曰此可厚薄俗詔其<lb/>
　父别以官名命之<hi>林志</hi>
周世修字純徳玉山人宣和進士知興國縣有平盜功<lb/>
　簽書建康府錄諸將園田之逋欠者都督府以民居<lb/>
　侵冒市衢檄令撤之世修拒弗聽子師清字畏知為<lb/>
<pb n="KR2k0045_WYG_085-13b"/>
　徽州婺源縣令好學有文<hi>人物志</hi>
陳康伯字長卿弋陽人宣和中上舍丙科累遷太學正<lb/>
　丁内艱貴溪盜將及其鄉康伯起義丁逆擊俘其渠<lb/>
　魁邑得全建炎未通判衢州攝郡事盜發白馬原康<lb/>
　伯督州兵濟王師進討克之髙宗駐蹕建康除樞密<lb/>
　院大計議官累遷司勲郎中康伯與秦檜太學有舊<lb/>
　檜當國康伯在郎省五年泊然無求始遷軍器監金<lb/>
　使至詔康伯館伴以事論罷知泉州垂十年起知漢<lb/>
<pb n="KR2k0045_WYG_085-14a"/>
　州召對除吏部侍郎首請節用寛民凡州縣取民無<lb/>
　藝許監司互察臺諫彈劾尋兼禮户刑三部前此有<lb/>
　司希檜意興大獄康伯平讞直冤士大夫存没多賴<lb/>
　之除吏部尚書尋拜叅知政事以通奉大夫守尚書<lb/>
　右僕射同中書門下平章事明年三月拜尚書左僕<lb/>
　射五月金遣使賀天中節出嫚言求淮漢地掯取將<lb/>
　相大臣且以淵聖凶問至康伯主禮部侍郎黄中之<lb/>
　論持斬衰三年先是葉義問賀允中使還言金必敗<lb/>
<pb n="KR2k0045_WYG_085-14b"/>
　盟康伯請早為之備金犯廬州中外震駭朝臣有遣<lb/>
　家豫避者康伯獨具迎家人來浙人恃以安敵迫江<lb/>
　上有勸上幸越趨閩者康伯奏曰審爾則大事去矣<lb/>
　於是降手詔親征會金帳下變作一夕遁去孝宗即<lb/>
　位兼樞密使尋乞休致加少保封信國公北兵再入<lb/>
　淮甸人情驚駭咸望康伯復相上出手札即家居召<lb/>
　之拜尚書左僕射進封魯國公康伯力疾就道兼程<lb/>
　以進至闕下詔子安節壻文好謙掖以見減拜賜坐<lb/>
<pb n="KR2k0045_WYG_085-15a"/>
　間日一㑹朝許肩輿至殿門非大事不署敵師退尋<lb/>
　以目疾免朝謁丏歸章屢上不許一日出殿門喘劇<lb/>
　輿至第薨年六十九贈太師諡文恭慶元初配孝宗<lb/>
　廟庭改諡文正<hi>宋史</hi>
　　按文正有集三十卷今止傳疏十餘篇表誥數篇<lb/>
　　而已<lb/>
鄭進古字時述貴溪人大觀進士仕武選員外郎有詩<lb/>
　文三十卷名鳴鶴集朝散郎宋昭序之<hi>人物志</hi>
<pb n="KR2k0045_WYG_085-15b"/>
張憲貴溪人武力絶倫紹聖初選為博興巡檢方臘寇<lb/>
　陷兩浙憲募勇士千人兼程以進賊懼引退遂復衢<lb/>
　州未幾金掠滑州即馳赴之既瀕河㑹橋斷不克渡<lb/>
　至亳州聞駕北狩欲邀截而不能乃趨兵濟南謁髙<lb/>
　宗因薦文武全才堪為將相者七人以李綱宗澤為<lb/>
　首拜武義大夫江南東路軍騎總管久之江東妖賊<lb/>
　王則大熾憲走上饒㑹兵進討兵未集為賊所陷與<lb/>
　其子琳死焉事聞贈武功大夫官其兩子<hi>林志</hi>
<pb n="KR2k0045_WYG_085-16a"/>
張運字南仲貴溪人宣和進士調桂陽監遷潭州攸縣<lb/>
　尉髙宗南渡劇賊王在據岐山潭帥徴兵戍岳運將<lb/>
　二千人先至岳賊平改新淦丞攝縣事運撥煨燼考<lb/>
　版籍正租賦數月之間弊除而民定紹興五年通判<lb/>
　鼎州賊楊么黄誠率輕銳徑趨武溪南興以臨鼎州<lb/>
　城中大震運與太守程昌㝢勒兵登城控扼上下以<lb/>
　張其勢賊宵潰澧賊雷徳進柵險稱亂帥檄運討之<lb/>
　運將都統梁吉等率兵直擣其巢破四十二柵降其<lb/>
<pb n="KR2k0045_WYG_085-16b"/>
　衆移貳濡須金人侵廬夀等州大將駐兵淮壖以拒<lb/>
　之運給餉未嘗之絶嵗餘以親老還江東寓居鄱召<lb/>
　入除知達州方大旱入境而雨奏除民病五事召為<lb/>
　度支郎中陳諸路綱運七弊懲革十術逺近遞輸以<lb/>
　均勞逸事皆施行兼樞密院檢討尋改大理少卿明<lb/>
　於治獄獄為之空拜刑部侍郎兼權户部侍郎金人<lb/>
　渝盟特遷户部侍郎以専餽餉丞相陳康伯議遣李<lb/>
　寶自四明控制海道衆論紛紜運直入贊決以戰為<lb/>
<pb n="KR2k0045_WYG_085-17a"/>
　上䇿金人果敗走從上勞師江上及還請補外乃授<lb/>
　集英殿修撰出知太平州孝宗既受禪運亦請老以<lb/>
　數文閣待制捉舉江州太平興國宮尋授廣東經略<lb/>
　不赴乃復祠祿鄱大饑運首發粟二千石以振之自<lb/>
　是民爭出粟以濟卒贈少師左光祿大夫<hi>宋史</hi>
周執羔字表卿弋陽人宣和進士廷試第二除太學博<lb/>
　士建炎初從隆祐太后於江西還覲會稽尋以母疾<lb/>
　乞歸就養調撫州宜黄縣時四境俶擾潰卒相挺為<lb/>
<pb n="KR2k0045_WYG_085-17b"/>
　變執羔執首謀者斬以狥邑人徳之繪像立祠改秩<lb/>
　通判湖州召為將作監丞遷太常丞擢權禮部侍郎<lb/>
　充賀金生辰使兼吏部侍郎請賜新進士聞喜宴於<lb/>
　禮部從之軍興廢此禮至是乃復以忤秦檜被劾罷<lb/>
　起知眉州改夔州兼䕫路安撫使尋除敷文閣待制<lb/>
　禮部侍郎拜本部尚書在經筵二年每勸上以辨忠<lb/>
　邪納諫爭明年三月告老上諭曰祖宗時近臣有年<lb/>
　踰八十尚留者卿之齒未也命却其章閏月復申前<lb/>
<pb n="KR2k0045_WYG_085-18a"/>
　請詔提舉江州太平興國宫卒年七十七<hi>宋史</hi>
方疇字耕道弋陽人建炎進士紹興初上書謂金人詭<lb/>
　計盜賊猖獗藩鎮跋扈將帥專恣為四宜憂講征伐<lb/>
　理財用擇人才明賞罰重臺諫抑閹寺議詔令恤凶<lb/>
　荒訓民兵寛民力為十宜行其一宜去謂時宰也後<lb/>
　通判武岡軍郡守李若樸希時宰意告疇與胡銓為<lb/>
　姻家中以深文貶零陵先是張魏公亦謫是郡疇因<lb/>
　從其父子遊後判建康以疾終於官有文集二十卷<lb/>
<pb n="KR2k0045_WYG_085-18b"/>
　<hi>林志</hi>
方思尹字民瞻弋陽人紹興中知太和縣監察御史田<lb/>
　如鼇持節臨部一見如舊曰君廊廟人也豈久居此<lb/>
　乎章貢兵亂先聲欲直擣廬陵思尹編木為柵狀如<lb/>
　鹿角横截江流民心以安在邑六年參政董徳元薦<lb/>
　於朝拜左司郎中奏減油麻折苗之稅後遷鄂州總<lb/>
　領廣西江西提㸃刑獄以老辭<hi>豫章書</hi>
楊抗字抑之上饒人以才畧薦用嘗知盱眙紹興辛已<lb/>
<pb n="KR2k0045_WYG_085-19a"/>
　之役為淮西運使錫山尤袤為著事實子恂字信伯<lb/>
　登進士第文學推重於時<hi>人物志</hi>
施師㸃字聖與上饒人十嵗通六經十二能文弱冠游<lb/>
　太學舍選奉廷對調復州教授陳康伯薦賜對兼權<lb/>
　禮部侍郎除給事中時太子詹事已除上又特令増<lb/>
　員為二命兼之假翰林學士知制誥使金致命金廷<lb/>
　立班既定相儀者以親王將至命師㸃退位屹立不<lb/>
　肯少動使還除端明殿學士兼參知政事同知樞密<lb/>
<pb n="KR2k0045_WYG_085-19b"/>
　院師㸃嘗同宰相奏事退復同樞密周必大進呈上<lb/>
　曰適一二事卿等各陳所見甚闗大體前此宰相奏<lb/>
　事執政不措辭今卿等如此深副所望除知樞密院<lb/>
　事以資政殿大學士知隆興府江西安撫使薨年六<lb/>
　十九有奏議十卷制藁八卷東宫講議五卷易說四<lb/>
　卷史識五卷文集八卷<hi>宋史</hi>
申世寧信州鉛山人紹興六年潘達兵襲鉛山父愈年<lb/>
　七十未及出户遇賊賊意其有藏金欲殺之世寧年<lb/>
<pb n="KR2k0045_WYG_085-20a"/>
　未冠亟引頸願代父死賊感其孝兩全之<hi>同上</hi>
傅縝字子玉鉛山人嘗應進士舉時青苗法行縣多繁<lb/>
　逋縝悉捐資代輸盡得釋里閈皆稱長者紹興初潘<lb/>
　逵寇信兵焚掠至其家三舉火不燃首領後至曰是<lb/>
　傅長者家不可犯斬舉火者而去<hi>人物志</hi>
徐珦字溫甫上饒人髙宗朝進士授辰州教官為刪定<lb/>
　編修轉池州判官有美政尋致仕所著有語孟解易<lb/>
　解學者多宗其說<hi>林志</hi>
<pb n="KR2k0045_WYG_085-20b"/>
周欽若鉛山人累世業儒初有聲三舍間不就祿仕積<lb/>
　書教子數世同居慶元中旌其門<hi>同上</hi>
詹叔善字繼道玉山人紹興進士拜奉議郎諸王敎授<lb/>
　滿嵗即求致仕夀皇嘉之特官其子復賜誥有知止<lb/>
　足勵士風之語先時叔善築書屋榜曰知止與詔語<lb/>
　合人多題詠之其昆弟叔寧叔迥叔沄叔羲俱第進<lb/>
　士<hi>人物志</hi>
詹叔羲字仲和叔善弟紹興進士又中博學宏詞科所<lb/>
<pb n="KR2k0045_WYG_085-21a"/>
　著有拙齋文集二十卷詩集五卷狂夫論六卷<hi>同上</hi>
桂縝字彦㮚紹興進士仕處州司法終武昌判居官㢘<lb/>
　平所著有溪南集二十卷弟績字彦成紹興乙丑及<lb/>
　第任沅江令終浙西運幹著有類左傳十六卷節唐<lb/>
　書五十卷<hi>同上</hi>
　　按林志所載與此全不相同<lb/>
韓大寧字孝先玉山人紹興進士嘗著續百將傳周易<lb/>
　集註知饒州徳興縣累有恵政終於官袁正肅公題<lb/>
<pb n="KR2k0045_WYG_085-21b"/>
　其墓曰純孝先生之墓<hi>林志</hi>
徐仁<hi>一作人</hi>傑字漢英玉山人紹興進士趙忠簡鼎深器<lb/>
　重之後陛對惟以復讐恥清境土為言遂忤秦檜請<lb/>
　祿祠歸所著有檀弓傳易傳春秋發㣲<hi>人物志</hi>
王時敏字徳修上饒人學有源流兼該體用嘗從吕東<lb/>
　萊遊所著師說語孟中庸大學說并雜文若干卷<hi>同上</hi>
徐椿年字夀卿永豐人紹興進士任宜黄主簿以承奉<lb/>
　郎致仕從張九成學所著有尚書本義論語解雙溪<lb/>
<pb n="KR2k0045_WYG_085-22a"/>
　集<hi>林志</hi>
汪喬年字房孺玉山人紹興五年以特奏名進士對䇿<lb/>
　第一臨事接物一以誠信少以文學顯晚以齒徳尊<lb/>
　<hi>人物志</hi>
祝可久字徳父鉛山人初從劉子羽立功西陲父殁不<lb/>
　仕與弟可大設鄉塾以訓學者又為義莊以濟族之<lb/>
　貧者從兄某出仕髙安夫婦繼亡男女俱幼可久馳䕶<lb/>
　以歸<hi>府志</hi>
<pb n="KR2k0045_WYG_085-22b"/>
余畢字克成玉山人紹興五年釋褐嘗知和永二州其<lb/>
　在太學四方稱為善類所居學者漸漬薫陶涵育成<lb/>
　就其為政簡而豫不表暴不詭隨雖以道自信而務<lb/>
　盡人言<hi>林志</hi>
趙汝瀁字文浩鉛山人嘗知南城縣盜發南豐郡以屬<lb/>
　汝瀁盡釋其脅從人徳之通判建昌軍攝軍事值盜<lb/>
　起鎮撫不遺力忌者反以為言遂杜門不復出仕<hi>人</hi>
　<hi>物志</hi>
<pb n="KR2k0045_WYG_085-23a"/>
汪涓字養源應辰之兄也踐履篤實有古君子風登進<lb/>
　士第為中書舍人與應辰同處禁塗時稱二汪<hi>同上</hi>
汪應辰字聖錫信州玉山人紹興五年進士第一人年<lb/>
　甫十八初名洋特改賜應辰上欲即除館職趙鼎言<lb/>
　且令歴外任養成其材乃授鎮東軍簽判鼎為帥幕<lb/>
　府事悉諮焉召為祕書省正字時秦檜力主和議金<lb/>
　人欲以河南池歸我應辰上疏謂和議不諧非所患<lb/>
　和議諧矣而因循無備之可畏臣願勿以和好為無<lb/>
<pb n="KR2k0045_WYG_085-23b"/>
　可虞而思患預防常若敵人之至疏奏秦檜大不悅<lb/>
　出通判建州遂請祠以歸寓居常山之永年院益以<lb/>
　修身講學為事張九成謫邵州交游皆絶應辰時通<lb/>
　問及其喪父言者猶攻之而應辰不逺千里往弔通<lb/>
　判袁州凡所予奪人無異詞丞相趙鼎死朱崖扶喪<lb/>
　過郡應辰為文祭之檜死召為吏部郎官遷右司母<lb/>
　老乞外出知婺州尋丁内艱服闋除祕書少監權户<lb/>
　部侍郎三十二年建儲以孝宗名與唐廬江王晉楚<lb/>
<pb n="KR2k0045_WYG_085-24a"/>
　王同詔改為曄應辰以為與唐昭宗同白左相陳康<lb/>
　伯遂改今名集議秀王封爵應辰定其稱曰太子本<lb/>
　生之親暨内禪擬於傳位日降赦應辰言唐太宗受<lb/>
　禪於髙祖明年正月始改元乃從其說又議改元重<lb/>
　熙應辰謂契丹嘗以紀年遂改隆興一朝大典禮多<lb/>
　應辰所定議乞補外知福州未幾升敷文閣待制舉<lb/>
　朱熹自代在鎮二年會朝廷謀蜀帥乃以敷文閣學<lb/>
　士為四川制置使知成都府既至免利路民餉運徙<lb/>
<pb n="KR2k0045_WYG_085-24b"/>
　沿邊戍兵就糧内郡縱保勝義士復業存左藏所解<lb/>
　白契二百萬以備不虞悉奏行之吳璘時駐蜀口武<lb/>
　興精兵為天下冠璘死應辰遂攝宣撫之職蜀道晏<lb/>
　然入覲陛對以畏天愛民為言尋兼翰林學士應辰<lb/>
　在朝多革弊事中貴人皆側目力疾請祠自是卧家<lb/>
　不起少從吕居仁胡安國游張栻吕祖謙深器許之<lb/>
　子逵仕至吏部尚書端明殿學士<hi>宋史</hi>
陳文蔚字才卿上饒人朱子門人著書立說深得㫖趣<lb/>
<pb n="KR2k0045_WYG_085-25a"/>
　朱子與手書往復互相論正所作州學修禮器記亦<lb/>
　推尊朱子儀式而損益焉<hi>林志</hi>
蔣䕫字子莊永豐人河南伊縣令紹興間嘗中文科復<lb/>
　充制選其所與遊皆一時名士所著有論語孟子周<lb/>
　易解合二十七卷<hi>同上</hi>
劉允迪字徳華玉山人隆興進士知徳安縣為政一本<lb/>
　儒術以恵愛得民累官至朝奉郎叅議沿海制置司<lb/>
　軍事後居家建義學以教族子弟及鄉人之願學者<lb/>
<pb n="KR2k0045_WYG_085-25b"/>
　<hi>豫章書</hi>
　　按朱子集有玉山劉氏義學記為允迪而作也<lb/>
徐子融不詳其名鉛山人朱子與蔡季通書云鉛山徐<lb/>
　子融老成有守嘗作小學欲延之家塾為諸子師範<lb/>
　云<hi>朱子集</hi>
汪逵字季路應辰子乾道進士官國子司業韓侂胄用<lb/>
　事斥偽學善類皆不自安劉徳秀因乞考核邪正真<lb/>
　偽所逐多名士逵入劄子辨之徳秀以逵為妄言并<lb/>
<pb n="KR2k0045_WYG_085-26a"/>
　斥之閑居七年叅政李璧力言於朝嘉定初召為太<lb/>
　常卿累遷至吏部尚書<hi>人物志</hi>
周憲字可則永豐人從東萊吕舍人遊集所聞為震澤<lb/>
　語錄曾文清子仲躬跋其後<hi>府志</hi>
盧孝孫號玉溪貴溪人嘉泰進士仕西安丞擢知玉山<lb/>
　陞太學博士淳祐初上適太學御講筵孝孫退而獻<lb/>
　所編四書集義上善之既而上於中瓦建龍翔寺祀<lb/>
　感生帝孝孫因上時相書極言其不能格君非心即<lb/>
<pb n="KR2k0045_WYG_085-26b"/>
　挂冠歸閉門授徒累召不起學者稱為玉溪先生<hi>人</hi>
　<hi>物志</hi>
韓補字復善玉山人與兄祥同登嘉定癸未進士知徽<lb/>
　州為政㢘明尋除淮西總領遣使南邦還對稱㫖在<lb/>
　朝疏奏以切直忤時宰出知太平治尚清靜民皆安<lb/>
　之祥字履善好學嗜文累官吏部侍郎兄弟皆宗程<lb/>
　朱之學世稱二韓理宗御書翕和堂以榮之<hi>同上</hi>
　　按補知徽州作書院請祠朱子得賜額紫陽事見<lb/>
<pb n="KR2k0045_WYG_085-27a"/>
　　林志<lb/>
周端禮字應和永豐人充金國慶賀使金主聞使至輒<lb/>
　伏盜剽劫禮幣然後以使者失職起釁端禮及境察<lb/>
　知其事乃遷幣他所夜果邏舟數十問宋使者何在<lb/>
　無所得黎明募壯夫倍道至金金主弗知令判使索<lb/>
　書幣甚亟端禮具以進金君相相顧失色贈遺甚厚<lb/>
　<hi>林志</hi>
蔣傅永豐人慶元初韓侂胄欲逐趙汝愚而難其名京<lb/>
<pb n="KR2k0045_WYG_085-27b"/>
　鏜曰誣以謀危社稷則一網打盡矣侂胄乃使右正<lb/>
　言李沭以誣論罷之國子祭酒李祥司業楊簡力辨<lb/>
　其非亦被斥傅時為太學生與同舍生楊宏中等六<lb/>
　人伏闕上書白汝愚之忠勤辨祥簡之非黨請竄沭<lb/>
　以謝天下還祥簡以收士心疏上上以其扇搖國是<lb/>
　編管五百里外<hi>同上</hi>
趙不逷直祕閣登進士為清湘令無異韋布嘗置兼濟<lb/>
　倉冬糴夏糶閭里徳之繪像祠焉<hi>同上</hi>
<pb n="KR2k0045_WYG_085-28a"/>
葉夢得號是齋貴溪人由進士授祕書丞建石林書院<lb/>
　與盧玉溪陸梭山等講學其中有著述行於世<hi>人物志</hi>
余大雅字正叔上饒人徳性和粹器量宏逺聞晦翁講<lb/>
　學閩中毅然往師之晦翁嘉其勤平居問答僅存語録<lb/>
　刻於江東庾臺<hi>林志</hi>
趙善□信州人以宣教郎知崇安縣事政尚嚴明人號<lb/>
　趙鐵面紹定中汀州寇亂邑當孔道供億軍需不擾<lb/>
　而辦民甚徳之<hi>人物志</hi>
<pb n="KR2k0045_WYG_085-28b"/>
鄭芝秀號月山貴溪人進士及第仕未顯而卒族子會<lb/>
　號亦山仕至禮部侍郎理宗愛其才手書門帖賜之<hi>同上</hi>
徐元杰字仁伯上饒人幼穎悟誦書日數千言每冥思<lb/>
　精索聞陳文蔚講書鉛山往師之後師事真徳秀紹<lb/>
　定進士及第簽書鎮東軍節度判官召為祕書省正<lb/>
　字遷校書郎奏否泰剝復之理請外不許遷著作佐<lb/>
　郎兼兵部郎官以疾辭差知南劍州會峽陽寇作擒<lb/>
　渠魁八人斬之餘釋不問母憂去官免喪授左司郎<lb/>
<pb n="KR2k0045_WYG_085-29a"/>
　官兼崇教殿說書拜將作監時天久不雨轉對極論<lb/>
　洪範天人感應之理及古今遇災修省之實辭益忠<lb/>
　懇丞相史嵩之丁父憂有詔起復中外莫敢言元杰<lb/>
　言陛下為四海綱常之主大臣身任道揆扶翊綱常<lb/>
　者也自聞大臣有起復之命雖未知其避就若何凡<lb/>
　有父母之心者莫不失聲涕零是果何為而然人心<lb/>
　天理誰實無之臣懇懇納忠何敢詆訐特為陛下愛<lb/>
　惜民彞為大臣愛惜名節而已疏出朝野傳誦未幾<lb/>
<pb n="KR2k0045_WYG_085-29b"/>
　兼右司郎官拜太常寺卿國子祭酒權中書舍人杜<lb/>
　範入相復延議軍國事所言皆朝廷大政邊鄙逺慮<lb/>
　每裁書至宗社隱憂處輒閣筆揮涕書就隨削藁雖<lb/>
　子弟無有知者六月朔輪當侍立以暴疾謁告特拜<lb/>
　工部侍郎隨乞納祿詔轉一官致仕卒太學諸生伏<lb/>
　闕愬其為中毒獄迄無成海内人士傷之賜諡忠愍<lb/>
　<hi>宋史</hi>
黄從龍永豐人嘉定進士為郢州推官元兵入襄峴郢<lb/>
<pb n="KR2k0045_WYG_085-30a"/>
　當要衝守將潛遁從龍抱印登城大呼曰張巡許逺<lb/>
　之事正在今日齧指血書死戰報國四字與子熙力<lb/>
　戰而死<hi>林志</hi>
謝徽明枋得伯父也以特奏恩為當陽尉攝縣事時天<lb/>
　基節上夀元兵奄至徽明出戰死二子趨進抱父屍<lb/>
　亦死<hi>人物志</hi>
韓觀國字用賓景定進士授潭州錄事元兵下江南頓<lb/>
　師堅守不下凡閱月城陷死之<hi>同上</hi>
<pb n="KR2k0045_WYG_085-30b"/>
周天驥字子徳永豐人淳祐進士授校書郎嘗從真文<lb/>
　忠公學文忠為作穎齋為學二記勉之<hi>同上</hi>
徐珏字叔寶上饒人寶祐間餘干令每決疑獄人稱神<lb/>
　明<hi>林志</hi>
謝枋得字君直弋陽人寶祐丙辰試中禮部髙等比對<lb/>
　力詆時宰閹宦抑置二甲第一人召試教官調建寧<lb/>
　府教授趙葵宣撫江東西辟為屬尋除兵部架閣令<lb/>
　募兵援江上出楮幣十萬貫得信撫義士數千人以<lb/>
<pb n="KR2k0045_WYG_085-31a"/>
　應賈似道當國會軍興出入簿責任事者坐廢至元<lb/>
　初長星竟天踰月元師壓江上宋社日替江東漕司<lb/>
　猶試士徴校藝枋得憤賈竊政柄害忠良誤國毒民<lb/>
　發策十問辭甚剴切大拂賈意臺評竟上謗訕鐫兩<lb/>
　秩興國軍安置因謫所之山自命叠山守令皆及門<lb/>
　執弟子禮丁夘以史館召不赴乙亥授江東提刑總<lb/>
　其兵以守饒信撫與元兵戰輒敗遂易服負母走閩<lb/>
　巾隱於卜信守將悉捕公妻子弟姪送建康獄夫人<lb/>
<pb n="KR2k0045_WYG_085-31b"/>
　李氏有容徳有㢘帥者欲妻之一夕自經死弟君烈<lb/>
　君澤侄某某及一女二婢皆死獄中惟二子熙之定<lb/>
　之移獄廣陵得釋又有弟禹在九江亦不屈斬於市<lb/>
　至元二十二年侍御史程鉅夫以宋遺士三十人薦<lb/>
　於朝枋得在舉中被徴丁内艱辭亡何連召皆不起<lb/>
　二十五年春正月福建行省魏天祐被㫖迫促上道<lb/>
　乃行夏四月至京師不食死年六十四門人私諡文<lb/>
　節先生平日所著易書詩三傳行於世雜著詩文六<lb/>
<pb n="KR2k0045_WYG_085-32a"/>
　十四卷翰林學士盧摯為之序枋得死後二十四年門<lb/>
　人虞舜臣率其徒築室買田祠於弋陽之東江浙行<lb/>
　省請於朝為叠山書院<hi>元李道源所撰謝公神道碑</hi>
　　按宋史謝傳與道源所撰文節先生神道碑不同<lb/>
　　者凡數處傳云吳潛宣撫江東西碑以為趙葵傳<lb/>
　　云程文海薦宋臣二十八人碑以為三十人傳云<lb/>
　　二十六年四月至京師碑以為二十五年碑云信<lb/>
　　之守將悉捕公妻子弟姪送建康夫人李氏自經死<lb/>
<pb n="KR2k0045_WYG_085-32b"/>
　　弟姪及一女二婢皆死獄中又其弟禹在九江亦<lb/>
　　不屈斬於市所著易書詩三傳雜著詩文六十四<lb/>
　　卷史傳皆不載竊疑作元史時未考此碑也今悉<lb/>
　　以碑文為據<hi>原跋</hi>
　　郭青螺曰文節之諡集以為私諡鄭汝璧臣諡類<lb/>
　　鈔以為景泰年諡未知孰是<lb/>
徐炎午永豐人叠山髙弟也景定進士授行軍器監簿<lb/>
　添差建寧府通判有美政建人頌之<hi>人物志</hi>
<pb n="KR2k0045_WYG_085-33a"/>
宋儒字希淳貴溪人嘉定進士仕大理評事上書陳安<lb/>
　内攘外事宜執政惡其切直調迪功郎卒於官<hi>安志</hi>
趙善郮字國用鉛山人嘉熙四年知東莞縣節用愛民<lb/>
　科徴或不給則捐囊代輸剖決如流稱神明宰初李<lb/>
　巖築堤䕶田自姚令孝資後莫有繼者善郮修舊堤<lb/>
　萬五千九十丈視地患水者復堤之事竣歡聲載塗<lb/>
　比去民思之不置<hi>粤東名宦志</hi>
余琰字伯華永豐人淳祐進士授廣東提刑持已㢘潔<lb/>
<pb n="KR2k0045_WYG_085-33b"/>
　當時之㢘吏碑琰居其一<hi>同上</hi>
王小十鉛山人母疾割股以愈之知州葉三省奏乞旌<lb/>
　表門閭改易鄉號仍宣付史館詔悉從之以所居紫<lb/>
　溪鄉改旌孝<hi>安志</hi>
　　按安志與小十同時尚有同邑尹孝子韓洙永豐<lb/>
　　周溫叔俱以孝義聞于時為附錄備考<lb/>
邵士英字子實貴溪人淳祐進士理宗朝官翰林檢閱<lb/>
　不阿權貴為賈似道所扼退居鶴嶺搆精舍日與弟<lb/>
<pb n="KR2k0045_WYG_085-34a"/>
　子講學其中及卒江丞相萬里諡曰介隱先生<hi>府志</hi>
桂璧貴溪人領江西漕薦授蘄州判北兵寇蘄太守徐<lb/>
　羿逸去璧申明大義率城中民日夜捍禦敵不能犯<lb/>
　踰旬乃出竒兵撃之圍遂解尋以舉薦授南昌節推<lb/>
　<hi>安志</hi>
桂子恭字伯允貴溪人以破蔡功授瑞州都監謝枋得<lb/>
　貽書文天祥曰子恭忠銳沉鷙許國馳驅志大而任<lb/>
　不稱尋從孟洪朝陵寢洪閱其行槖惟習氣說一帙<lb/>
<pb n="KR2k0045_WYG_085-34b"/>
　洪入朝奏其忠潔遷洪吉臨三府都延使授成忠郎<lb/>
　卒<hi>同上</hi>
程魁號玉巖貴溪人應嘉熙庚子貢寶祐丙辰伏闕上<lb/>
　書咸淳中乙科授從仕郎臨汝教授徳祐乙亥以承<lb/>
　直郎禮兵部架閣扞鄉郡紫陽方回表其墓<hi>同上</hi>
周日章字文顯永豐人自信甚篤窮不易操嘗慕王貞<lb/>
　白之為人友人趙蕃名其詩曰靈溪後集以貞白嘗<lb/>
　有靈溪集也<hi>林志</hi>
<pb n="KR2k0045_WYG_085-35a"/>
趙蕃字昌父其先鄭州人大父賜提㸃坑冶家信之玉<lb/>
　山蕃以致仕恩調浮梁尉連江簿皆不赴為泰和主<lb/>
　簿受知於楊萬里理宗即位特改奉議郎直祕閣又<lb/>
　辭奏祠致仕卒年八十七蕃五十時猶問學於紫陽<lb/>
　既耄命所居曰難齋景定三年祕閣修撰鄭協等請<lb/>
　諡乃諡文節<hi>豫章書</hi>
　　按趙蕃學者稱為章泉先生所著有章泉集<lb/>
王奕號伯敬玉山人為邑博與其子介翁居玉瑘峰讀<lb/>
<pb n="KR2k0045_WYG_085-35b"/>
　書其中素與文文山謝叠山友善及叠山就執北行<lb/>
　送之有詩云兩生無補秦興廢一出仍闗魯重輕白<lb/>
　骨青山如得所何須兒女哭清明詞㫖激烈宋亡建<lb/>
　斗山書院居之杜門不出所著有東行藁<hi>人物志</hi>
徐宗仁字求心永豐人淳祐進士官國子監主簿開慶<lb/>
　元年伏闕上書極論邊事又論董宋臣盤固日久䝉<lb/>
　蔽日久又請使有言責者皆得盡其言累遷考功郎<lb/>
　兼崇政殿說書國史編修實錄院檢討徳祐元年授<lb/>
<pb n="KR2k0045_WYG_085-36a"/>
　吏部侍郎中書門下檢正諸房公事權禮部尚書兼<lb/>
　益王府贊讀衞益王走海上厓山敗死焉<hi>豫章書</hi>
　元<lb/>
挂本字林伯貴溪人隱居不仕講明象山陸氏之學創<lb/>
　靈谷書院著述其中所著有四書通義五經統㑹三<lb/>
　極一貫圖金精鼇極類纂道統銘等書<hi>王文忠公集</hi>
祝堯字君澤上饒人博學能文延祐進士授南城丞改<lb/>
　江山令陞萍鄉州同所著有大易演義四書明辨䇿<lb/>
<pb n="KR2k0045_WYG_085-36b"/>
　學提綱古賦辨體<hi>林志</hi>
楊仲𢎞玉山人第進士任翰林編修能詩文號百戰健<lb/>
　兒<hi>同上</hi>
李纘爵里失考顧瑛玉山草堂集有弋陽山樵李纘序<lb/>
　一篇當是弋陽人<hi>見玉山草堂集</hi>
楊亮字叔明上饒人元髙士也與錢惟善為友子觀至<lb/>
　順二年進士為翰林檢閱卒錢惟善楊隱居挽詩有<lb/>
　身入波濤親在念恩沾雨露子登科之句載江月松<lb/>
<pb n="KR2k0045_WYG_085-37a"/>
　風集<hi>掲文安公集</hi>
方南一貴溪人叠山髙弟也延祐間任饒州教授耿介<lb/>
　不羣卓於樹立遷贑州判官所至有賢聲<hi>人物志</hi>
劉光字自謙上饒人延祐進士授翰林編修少承家學<lb/>
　一時名士爭與之游稱之曰泉山先生祖養拙受學<lb/>
　黄勉齋得居敬窮理之要號白石先生光因創白石<lb/>
　書院祀朱文公而配以勉齋又建義塾買義田以贍<lb/>
　鄉子弟之來學者朝廷嘉其行誼旌表其門<hi>同上</hi>
<pb n="KR2k0045_WYG_085-37b"/>
張宏綱貴溪人早負才名歴官集賢院大學士榮祿大<lb/>
　夫柱國封信國公諡安恵<hi>林志</hi>
黄叔樵弋陽人博學能文善楷書嘗分教邑庠以足疾<lb/>
　辭歸授徒於鄉為後學所宗與兄孟耕處友愛尤篤<lb/>
　居家嚴禮法禁絶佛老之教<hi>同上</hi>
方思廣字可大上饒人至正三年知連州增學田立義<lb/>
　塚勤撫字吏卒無敢恣者既去士民紀績學宮至今<lb/>
　尚存<hi>廣東名宦志</hi>
<pb n="KR2k0045_WYG_085-38a"/>
江彦章貴溪人元末不仕偽將王溥聞其名欲鈎致之<lb/>
　不可得乃以兵縛之行至何郎橋厲聲罵不絶遂遇<lb/>
　害土人瘞其屍次日雪封之莫識其處至今人呼曰<lb/>
　江家山云<hi>府志</hi>
　<lb/>
　<lb/>
　<lb/>
　<lb/>
<pb n="KR2k0045_WYG_085-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　江西通志卷八十五<lb/>
</p>
<p>
</p>
  </div>
</body>
</text>
</TEI>
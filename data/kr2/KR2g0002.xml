<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>東家雜記巻上</head> <lb/>
    <p>
<pb n="KR2g0002_WYG_001-1a"/>
欽定四庫全書<lb/>
　東家雜記巻上<lb/>
　　　　　　　　　　　　　宋　孔傳　編<lb/>
　　姓譜<lb/>
昔契以佐禹治水有功封於商而賜姓子氏至周成王<lb/>
時以商之帝乙長子㣲子啓國於宋啓卒立其弟㣲仲<lb/>
衍㣲仲衍生宋公稽宋公稽生丁公申丁公申生湣公<lb/>
共及襄公熙熙生弗父何弗父何生宋父周宋父周生<lb/>
<pb n="KR2g0002_WYG_001-1b"/>
世子勝世子勝生正考父正考父生孔嘉父孔嘉父者<lb/>
其字也而先儒以謂當時所賜號者誤矣孔嘉父生木<lb/>
金父木金父生祁父五世親盡列為公族祁父因以王<lb/>
父字為孔氏而其子孔防叔避宋華督之難奔魯為大<lb/>
夫因家於魯孔防叔生伯夏伯夏生叔梁紇長子曰孟<lb/>
皮有疾不任繼嗣次子則　先聖是也自孔子没子孫<lb/>
世為魯人同居祖廟先公文清先生昔嘗推原世譜以<lb/>
謂本姓出於子姓者是姬姓者非如鄭有孔張出於子<lb/>
<pb n="KR2g0002_WYG_001-2a"/>
孔衛有孔達孔悝出於姬姓實在子姓之先皆非孔<lb/>
子之後<lb/>
　　先聖誕辰諱日<lb/>
周靈王二十一年已酉嵗即魯襄公二十二年也當襄<lb/>
　公二十二年冬十月庚子日　先聖生是夕有二龍<lb/>
　繞室五老降庭五老者五星之精也又顔氏之房聞<lb/>
　奏鈞天之樂空中有聲云天感生聖子故降以和樂<lb/>
　笙鏞之音<lb/>
<pb n="KR2g0002_WYG_001-2b"/>
周敬王四十一年辛酉嵗即魯哀公十六年也當哀公<lb/>
　十六年夏四月乙丑日　先聖薨先儒以為已丑者<lb/>
　誤矣方　先聖未生時有麟吐玉書於闕里其文曰<lb/>
　水精之子係衰周而素王顔氏異之以繡紱繫麟角<lb/>
　信宿而麟去至哀公十四年西狩大野叔孫氏車子<lb/>
　鉏商獲獸以為不祥　先聖視之曰麟也胡為來哉<lb/>
　胡為來哉反袂拭面泣涕沾襟叔孫聞之然後取之<lb/>
　而繫角之紱尚存麟見而天告夫子將亡之證也夫<lb/>
<pb n="KR2g0002_WYG_001-3a"/>
　子晨蚤作負手曳杖逍遥于門而歌曰泰山頹乎梁<lb/>
　木壞乎哲人萎乎因以涕下既歌而入當户而坐子<lb/>
　貢聞之曰泰山其頹則吾將安仰梁木其壞則吾將<lb/>
　安放夫子殆將病也遂趨而入夫子嘆曰賜汝何來<lb/>
　遲夫明王之不興則天下其孰能宗予夏人殯于東<lb/>
　堦周人於西堦商人於兩楹間昨暮予夢坐奠於兩<lb/>
　楹之間予殆商人也後七日而終時年七十三<lb/>
　　母顔氏<lb/>
<pb n="KR2g0002_WYG_001-3b"/>
叔梁紇雖有九女而無子其妾生孟皮一字伯尼有足<lb/>
疾於是乃求於顔氏顔氏有三女其小曰徵在顔父問<lb/>
三女陬大夫雖祖父為士然其先聖王之裔今其人身<lb/>
長十尺武力絶倫吾甚貪之雖年高性嚴不足為疑三<lb/>
子孰能為之妻二子莫對徵在進曰從父所制將何問<lb/>
焉父曰即爾能矣遂以妻之<lb/>
　　娶亓官氏<lb/>
孔子十九娶于宋之亓官氏<lb/>
<pb n="KR2g0002_WYG_001-4a"/>
　　孔子追封諡號<lb/>
漢平帝元始元年追諡　夫子為褒成宣尼公<lb/>
魏文帝太和十六年改諡　文宣尼父<lb/>
後周宣帝大象二年追封鄒國公詔曰盛德之後是稱<lb/>
　不絶功施於民義昭典祀孔子德惟藏往道實生知<lb/>
　以大聖之才屬千古之運載𢎞儒業式叙彛倫至如<lb/>
　幽賛天人之理裁成禮樂之務故以作範百王垂風<lb/>
　萬葉朕欽承寶厯服膺敎義眷言洙泗懷道滋深而<lb/>
<pb n="KR2g0002_WYG_001-4b"/>
　襃成啟號雖彰故實旌崇聖績猶有闕如可追封為<lb/>
　鄒國公<lb/>
唐太宗貞觀十一年詔尊　孔子為宣父<lb/>
唐高宗乾封元年封襌還塗經曲阜親幸祠廟追贈<lb/>
　先聖為太師制曰魯大司寇資大聖之才屬衰周之<lb/>
　末想乗桴而永嘆因獲麟而興感垂素王之雅則正<lb/>
　史策之繁文播洪業於當時昭景化於千祀朕嗣膺<lb/>
　寳厯祇奉睿圖憲章前王規矩　先聖功成化洽禮<lb/>
<pb n="KR2g0002_WYG_001-5a"/>
　盛樂和展采東巡迴輿西上途經此境撫事興懷駐<lb/>
　此荒墟願為師友瞻望幽墓思承格言雖燕寢荒蕪<lb/>
　餘址僅在靈廟虚寂徽烈猶存孟軻曰自生民以來<lb/>
　未有如孔子者也㣲禹之嘆既深褒成之禮宜峻可<lb/>
　贈太師庶年代雖逺式範令圖景命惟新儀形茂實<lb/>
唐則天天授元年十月封隆道公<lb/>
唐明皇開元二十七年八月二十三日封文宣王制曰<lb/>
　𢎞我王化在乎儒術能發揮此道啟迪含靈則生民<lb/>
<pb n="KR2g0002_WYG_001-5b"/>
　以來未有若孔子者也故能立天地之大本成天地<lb/>
　之大經美政化移風俗君君臣臣父父子子民到于<lb/>
　今受其賜不其偉歟於戲楚王莫封魯公不用俾夫<lb/>
　大聖才列陪臣栖遲旅人固可知矣年祀濅逺光靈<lb/>
　益彰雖代有褒稱未為崇峻不副於實人其謂何夫<lb/>
　子既稱　先聖可追諡為文宣王<lb/>
本朝眞宗皇帝大中祥符元年加夫子號為𤣥聖文宣<lb/>
　王<hi>春秋孔演圖曰孔子母感黒帝而生莊子亦云𤣥聖素王故有是號</hi>勅中書門下王<lb/>
<pb n="KR2g0002_WYG_001-6a"/>
　者順考古道懋建大猷崇四術以化民昭宣敎本總<lb/>
　百王而致治丕變人文方啟迪於素風思丕揚於鴻<lb/>
　烈　先聖文宣王道膺上聖體自生知以天縱之多<lb/>
　能實人倫之先覺立功侔乎簡易景鑠配乎貞明惟<lb/>
　列辟以尊崇為億載之師表肆朕寡昧欽承命厯曷<lb/>
　嘗不遵守彞訓保乂中區屬以祇若元符告成喬嶽<lb/>
　觀風廣魯之地飭駕數仞之牆躬謁遺祠緬懷遐躅<lb/>
　仰明靈之如在肅奠獻以惟寅是用證簡冊之文昭<lb/>
<pb n="KR2g0002_WYG_001-6b"/>
　聰叡之德聿舉追榮之禮庶申嚴奉之心備物典章<lb/>
　垂之不朽誕告多士昭示朕意宜追諡曰𤣥聖文宣<lb/>
　王先是詔有司檢討漢武帝唐高宗明皇褒宣聖故<lb/>
　事且命輔臣議定初欲追諡為帝或言宣父周之陪<lb/>
　臣周止稱王不當加以帝號故第增美名續奉勅改<lb/>
　諡至聖文宣王<lb/>
　　厯代崇奉<lb/>
魯哀公十七年立廟於舊宅守陵廟百户<lb/>
<pb n="KR2g0002_WYG_001-7a"/>
漢高祖滅項羽平天下十二年十二月行自淮南還過<lb/>
　魯以太牢祀　先聖封九代孫縢為奉嗣君<lb/>
前漢元帝初元中下詔太師褒成君霸以所食邑八百<lb/>
　戸祀孔子<lb/>
後漢光武建武五年破董憲車駕還幸魯使大司空祀<lb/>
　孔子<lb/>
後漢明帝永平十五年東巡狩還過魯幸闕里以太牢<lb/>
　祀　先聖及七十二弟子作六代樂親御講堂命皇<lb/>
<pb n="KR2g0002_WYG_001-7b"/>
　太子諸王説經帝時升廟立羣臣中庭北面皆再拜<lb/>
　帝進爵而後坐大會孔氏男子二十以上者六十有<lb/>
　三人命儒臣講書十九代孫蘭臺令僖因自陳謝帝<lb/>
　曰今日之會寧於卿宗有光乎僖對曰臣聞明王聖<lb/>
　主莫不尊師貴道今陛下親屈萬乗辱臨弊里此乃<lb/>
　崇禮先師增輝聖德至於光榮非所敢承帝大悦曰<lb/>
　非聖者子孫焉有斯言遂拜僖郎中賜褒成侯并賜<lb/>
　孔氏男女錢帛詔僖從還京師令校讎東觀<lb/>
<pb n="KR2g0002_WYG_001-8a"/>
後漢章帝元和二年東巡狩進幸魯祀孔子於闕里及<lb/>
　七十二弟子賜褒成侯及諸孔男女帛<lb/>
後漢孝安延光五年幸泰山祀孔子及七十二弟子於<lb/>
　闕里孔氏親屬及婦女悉會賜襃成侯帛各有差<lb/>
後漢靈帝建寧中給守廟百户<lb/>
晉武帝泰始三年詔魯國四時備三牲以祀孔子太寧<lb/>
　三年詔給奉聖亭侯孔亭四時祀孔子祭宜如泰始<lb/>
　故事<lb/>
<pb n="KR2g0002_WYG_001-8b"/>
魏文帝黄初二年詔曰昔仲尼資大聖之才懷帝王之<lb/>
　器當衰周之末無受命之運乃退考五代之禮修素<lb/>
　王之事因魯史而制春秋就太師而正雅頌俾千載<lb/>
　之後莫不宗其文以述作仰其聖以成謀兹可謂命<lb/>
　世之大聖億載之師表者也今舊居之廟毁而不修<lb/>
　襃成之後絶而莫繼闕里不聞講誦之聲四時不覩<lb/>
　烝嘗之位豈所謂崇禮報功盛德百世必祀者哉其<lb/>
　以二十一代議郎羨為崇聖侯邑百户奉　先聖祀<lb/>
<pb n="KR2g0002_WYG_001-9a"/>
　令魯郡修起舊廟置吏卒百户以守衞之<lb/>
後魏顯祖皇興二年以青徐既平遣中書令兼太常高<lb/>
　允以太牢禮孔子太和十九年四月行幸魯城辛酉<lb/>
　詔拜孔氏四人顔氏二人為官又詔選諸孔宗子一<lb/>
　人封崇聖侯邑一百户以奉孔子之祀又詔兖州為<lb/>
　孔子起園栢修飾墳壠更建碑銘襃揚聖徳<lb/>
後魏高祖延興二年詔曰尼父稟達性之姿體生知之<lb/>
　量窮理盡性道光四海頃者淮徐未賓廟隔非所致<lb/>
<pb n="KR2g0002_WYG_001-9b"/>
　令祀典寖廢禮章殄亡遂使女巫妖覡淫進非禮殺<lb/>
　生鼓舞倡優媟狎豈所以尊明神欽聖道者自今以<lb/>
　後有祭孔子廟制用酒脯而巳不聽婦女合雜以祈<lb/>
　非望之福犯者以違制論其公家有事如常禮犧牲<lb/>
　粢盛務盡豐潔臨事致敬令肅如也<lb/>
宋文帝元嘉十九年詔曰胄子始集學業方興自㣲言<lb/>
　泯絶逝將千祀感事思人意有慨然奉聖之後可速<lb/>
　議繼襲於先廟地仍速為營造依舊給祠宜合四時<lb/>
<pb n="KR2g0002_WYG_001-10a"/>
　饗祀闕里往經寇亂黌校殘毁并下魯郡修復學舎<lb/>
　採召生徒昔之聖哲及一介之善猶或衛其墳壠禁<lb/>
　其芻牧況尼父德表生民功被百代而墳塋荒蕪荆<lb/>
　棘弗翦可蠲墓側數戸以掌灑掃魯郡上民孔景等<lb/>
　五戸居近孔子墓側蠲其課役供給灑掃并種松栢<lb/>
　六百株<lb/>
南齊世祖永明七年詔曰宣尼誕敷文德峻極自天發<lb/>
　揮七代陶鈞萬品英風獨舉素王誰匹功隠於當年<lb/>
<pb n="KR2g0002_WYG_001-10b"/>
　道深於日月感麟厭世緬邈千祀川竭谷虚阜夷淵<lb/>
　塞非但洙泗湮淪至乃饗嘗乏主前王欽仰崇修寢<lb/>
　廟嵗月亟流鞠為茂草今學校興立實禀洪規撫事<lb/>
　懷人彌増欽屬可改築宗祊務在爽塏量給祭秩禮<lb/>
　同諸侯奉聖之爵以時紹繼<lb/>
北齊顯祖保定元年下魯郡以時修治廟宇務盡褒崇<lb/>
　洪厥雅道大訓生民師範百王軌儀千載世人斯仰<lb/>
　忠孝攸出𤣥功潛被至德彌闡雖反被遐曠而祧薦<lb/>
<pb n="KR2g0002_WYG_001-11a"/>
　靡闕時祭舊品秩比諸侯頃嵗以來祀典零替俎豆<lb/>
　寂寥牲奠莫舉豈所以充昭盛烈永隆風敎者哉可<lb/>
　式循舊典詳復祭秩使牢餼備禮欽饗兼申<lb/>
梁敬帝太平二年詔曰夫子降靈體哲經仁緯義允光<lb/>
　素王載闡𤣥功仰之者彌高誨之者不倦立忠立孝<lb/>
　德被蒸民制禮作樂道冠羣后雖泰山頹峻一簣不<lb/>
　遺而泗水餘瀾千載猶在一自國圖屯阻祀薦不修<lb/>
　奉聖之門繼嗣殱滅敬神之寢簠簋寂寥永言聲烈<lb/>
<pb n="KR2g0002_WYG_001-11b"/>
　寔兼欽愴外可搜舉魯國之族以為奉聖後并繕廟<lb/>
　堂供備祀典四時薦秩一皆遵舊<lb/>
後周宣帝大象二年立後承襲<lb/>
隋煬帝大業四年詔曰先師尼父聖德在躬誕發天縱<lb/>
　之姿憲章文武之道命世膺期藴兹素王而頹山之<lb/>
　歎忽踰於千祀盛德之美不存於百代永惟懿範宜<lb/>
　有禮樂可立孔子後為紹聖侯有司求其苗裔録以<lb/>
　申上<lb/>
<pb n="KR2g0002_WYG_001-12a"/>
唐神堯高祖武德二年立孔子廟于國子監<lb/>
唐太宗貞觀十一年給　先聖廟戸二十以奉饗<lb/>
唐高宗乾封元年封禪還京途經曲阜親幸祠廟追贈<lb/>
　先師為太師其廟宇制度卑陋宜加修造仍令三品<lb/>
　一人以太牢致祭其子孫並免賦稅其年十二月上<lb/>
　遣司稼正卿扶餘隆以太牢之具致祭于　先聖其<lb/>
　祭文曰惟神玉鈎陳貺靈開四肘之源金鼐流禎慶<lb/>
　傳三命之範神資越誕授山嶽以騰文天縱攸高藴<lb/>
<pb n="KR2g0002_WYG_001-12b"/>
　河海而標狀折衷六藝宣創九流睿乃生知殊非外<lb/>
　奬於是考三古襃一言刋典謨定風什莊敬之容畢<lb/>
　備鐘皷之音載和父子爰親君臣以睦蕩乎煥乎樂<lb/>
　正雅頌各得其所可不謂至聖矣朕以寡德嗣膺神<lb/>
　器式崇祇配展義云亭感周禮之尚存悲素王之獨<lb/>
　往杼軸洙泗如揖清瀾留連舞雩似聞金奏昌門曳<lb/>
　練徒有生芻之儀漢曲移舟非復祥萍之實慨然不<lb/>
　已爰贈太師堂宇卑陋仍令修造褒聖子孫闔門勿<lb/>
<pb n="KR2g0002_WYG_001-13a"/>
　事庶能不遺百世助損益之可知永鑒千年同比肩<lb/>
　而為友聿陳菲奠用旌不朽<lb/>
唐則天神龍元年以鄒魯百戸為隆道公采邑以奉嵗<lb/>
　祀子孫世襲褒聖侯<lb/>
唐中宗神龍元年以三十四世孫崇基取鄒魯之邑百<lb/>
　戸収其租稅用為享薦<lb/>
唐睿宗太極元年以兖州隆道公近祠戸三十供灑掃<lb/>
唐明皇開元十三年封禪廻幸孔子宅遣使以太牢祭<lb/>
<pb n="KR2g0002_WYG_001-13b"/>
　其墓給復近墓五戸令天下州縣立廟賜百户灑掃<lb/>
　充春秋饗奠因廣大本廟仍每代長子一人承襲兼<lb/>
　賜一子官<lb/>
　開元二十七年封文宣王遣三公持節冊命令譔儀<lb/>
　注昔緣周公南面夫子西坐今位既有殊坐豈仍舊<lb/>
　補其墜典永作常式自今以後夫子面南而坐内出<lb/>
　王者衮冕以衣之<lb/>
唐憲宗元和十三年復置灑掃五十戸文宣王家予一<lb/>
<pb n="KR2g0002_WYG_001-14a"/>
　子官<lb/>
唐武宗會昌五年有事於南郊文宣王後予一子出身<lb/>
唐宣宗大中元年有事於南郊文宣王後予一子官復<lb/>
　封百戸充春秋祀<lb/>
唐懿宗咸通四年加四十代孫振實封百户灑掃陵廟五<lb/>
　十戸<lb/>
唐僖宗乾符二年有事于南郊文宣王後予一子官<lb/>
唐禮樂志三曰陳設注其褒聖侯若在朝朝於文官三<lb/>
<pb n="KR2g0002_WYG_001-14b"/>
　品下<lb/>
後周髙祖廣順二年親征慕容彦超至兖州城將破夜<lb/>
　半夢一人狀甚魁異被王者服謂高祖曰陛下明日<lb/>
　當得城及覺天猶未旦高祖私自喜曰夢兆如此可<lb/>
　不務乎因躬督將士戮力攻城至午而城果陷車駕<lb/>
　既入有司請從王方鳴鞘而進因取别巷轉數曲偶<lb/>
　過夫子廟帝意豁然謂近侍曰寡人所夢殆夫子乎<lb/>
　不然何取路於此因駐蹕升堂瞻禮神像一如夢中<lb/>
<pb n="KR2g0002_WYG_001-15a"/>
　所見者高祖大喜因叩頭再拜近臣或謂天子不當<lb/>
　拜異世陪臣高祖曰夫子聖人也百王取則而又以<lb/>
　夢告寡人得非夫子幽贊所及耶安得不拜因幸闕<lb/>
　里復再拜乃留所奠酒器銀爐等於廟及幸孔林又<lb/>
　拜之墓前石壇乃唐封禪之壇也二百年間絶東封<lb/>
　之禮洙泗之上無鸞和之音高祖以武功之餘特枉<lb/>
　駕焉顧謂近臣訪孔子之後或對以四十三世孫前<lb/>
　曲阜令襲封文宣公仁玉者乃召見奏對數刻面賜<lb/>
<pb n="KR2g0002_WYG_001-15b"/>
　章服及白金雜綵等仍以廟側數十家為灑掃户及<lb/>
　勅兖州修葺祠廟林禁樵採<lb/>
本朝太祖皇帝建隆間賜御製贊曰<lb/>
　王澤下衰　文武將墜　尼父挺生　河海標異<lb/>
　祖述堯舜　有德無位　哲人其萎　鳳鳥不至<lb/>
建隆三年詔文宣王廟宜准儀制令立㦸十六枚<lb/>
太宗皇帝因四十四代孫宜入覲顧問孔氏厯世之數<lb/>
　具以實對上謂左右家世有如此者乎特遷贊善大夫<lb/>
<pb n="KR2g0002_WYG_001-16a"/>
　襲封文宣公其誥略云朕以夫子之聖其道猶天睠<lb/>
　彼裔孫宜其嗣襲況聞爾服勤素業砥礪官常乃諭<lb/>
　善於東宫俾增榮於闕里勉遵家法以荷國恩<lb/>
太平興國三年詔免本家稅租先是厯代以聖人之後不預<lb/>
　庸調顯德中遣使均田遂抑編戸至是特免<lb/>
眞宗皇帝至道三年九月詔四十五代孫許州長葛縣<lb/>
　今延世上殿詢以家門故事授曲阜令襲封文宣公<lb/>
　許於㕔上見長吏以公爵也面賜束帛中金器物及<lb/>
<pb n="KR2g0002_WYG_001-16b"/>
　賜太宗御書并九經書等先是殿中丞方演言兖州<lb/>
　西曲阜縣文宣王廟有書樓而無典籍請賜九經及<lb/>
　先帝御書重給祭器並從之<lb/>
景德四年賜文宣王四十六代孫聖祐同學究出身又<lb/>
　詔兖州舊以七戸守孔子墳宜增至二十户<lb/>
大中祥符元年五月勅每日破乳香一分焚燒八月準<lb/>
　勅今年十一月有事于泰山其文宣王四十六代孫<lb/>
　聖祐許於京官後陪位十月準勅告報皇帝封禪畢<lb/>
<pb n="KR2g0002_WYG_001-17a"/>
　駕至兖州曲阜縣謁　先聖廟其文宣公伯叔兄弟<lb/>
　子姪並許陪位勅朕以紀號岱宗覲風廣魯載懷<lb/>
　先聖實主斯文矧尼丘毓粹之區光靈可揖而曲阜<lb/>
　奉嗣之地廟貌猶存將伸款謁之儀用表欽崇之禮<lb/>
　取十月一日幸曲阜縣備禮躬謁<hi>祥符元年十月二十七日下</hi>
十一月一日幸曲阜縣謁　先聖廟内外設黄麾仗上<lb/>
　服靴袍行酌獻之禮宰臣親王而下文武百官各立<lb/>
　班於殿庭孔氏宗屬並陪位初有司定儀當肅揖上<lb/>
<pb n="KR2g0002_WYG_001-17b"/>
　特再拜以伸崇奉之意百官皆拜帝斂袵北面式瞻<lb/>
　睟容仍顧廟宇制度嘉歎久之立殿之西序召孔氏<lb/>
　子孫撫諭周緻又幸叔梁大夫堂賜四十四代孫延<lb/>
　祜延渥延魯延齡並同學究出身四十六代孫聖祐<lb/>
　授太常寺奉禮郎以别居四十四代孫謂賜同三傳<lb/>
　出身面奉聖㫖許造酒以供祭祀詔加諡至聖文宣<lb/>
　王祝文特進名并修飾祠廟其廟内制度未完典禮<lb/>
　因兹改正更給近便十戸以奉塋廟仍差官以太牢<lb/>
<pb n="KR2g0002_WYG_001-18a"/>
　致祭宣賜孔氏銀二百兩帛三百疋錢三十萬俵賜<lb/>
　諸房又賜田百頃又詔廟内常用祭器或壞可盡易<lb/>
　之<lb/>
十一月三日勅至聖文宣王父叔梁紇更追封齊國公<lb/>
　母顔氏追封魯國太夫人又勅伯魚母追封鄆國夫<lb/>
　人又勅賜御製贊御書并篆額若夫檢玉岱丘迴輿<lb/>
　闕里緬懷于　先聖躬謁于嚴祠易俗化民既仰師<lb/>
　於彛訓宗儒重道宜益峻于徽章增薦崇名聿陳明<lb/>
<pb n="KR2g0002_WYG_001-18b"/>
　祀思形容于盛德爰刻鏤于斯文讚曰<lb/>
　立言不朽　垂敎無疆　昭然令德　偉哉素王<lb/>
　人倫之表　帝道之綱　厥功茂實　其用允臧<lb/>
　升中既畢　盛典載揚　洪名有赫　懿範彌彰<lb/>
　　　大中祥符元年十一月一日奉勅御書院摸勒<lb/>
　　　刻石<lb/>
　　加諡𤣥聖文宣王祭文<lb/>
維大宋大中祥符元年嵗次戊申十一月戊午朔四日<lb/>
<pb n="KR2g0002_WYG_001-19a"/>
　辛酉崇文廣武聖明仁孝皇帝某謹遣推誠保德功<lb/>
　臣光祿大夫行吏部尚書上柱國清河郡開國公食<lb/>
　邑一千戸食實封八百戸張齊賢致祭于　𤣥聖文<lb/>
　宣王朕以有事岱宗畢告成之盛禮緬懷闕里欽設<lb/>
　敎之素風躬謁奠于嚴祠特褒崇于懿號仍令舊相<lb/>
　載達精誠昭薦告蠲用遵典禮以兖國公顔子等配<lb/>
　尚饗<lb/>
　　追封齊國公勅<lb/>
<pb n="KR2g0002_WYG_001-19b"/>
勅朕祇陟岱宗親延魯甸永懷　先聖之德躬造闕里<lb/>
　之庭奠獻周旋欽崇備至惟降靈之所自亦錫羨之<lb/>
　有初像設具存名稱斯闕宜加追命以煥典章叔梁<lb/>
　紇可追封齊國公顔氏可追封魯國太夫人<hi>大中祥符元年</hi>
　<hi>十一月三日下</hi>
　　追封鄆國夫人勅<lb/>
勅朕因巡魯甸躬謁孔堂顧風敎之所宗舉典章而就<lb/>
　渥眷惟令淑作合聖靈載稽典冊之文尚闕宗崇之<lb/>
<pb n="KR2g0002_WYG_001-20a"/>
　數屬兹咸秩特示追榮垂厥方來式昭遺懿亓官氏<lb/>
　可追封鄆國夫人仍令兖州差官往本廟祭告<hi>大中祥符</hi>
　<hi>元年十月十一日下</hi>
大中祥符二年遣入内内侍省殿頭張文質齎勅賜太<lb/>
　宗皇帝御製書一百五十七巻軸并内降金渡器物<lb/>
　等并九經三史及疏釋文及昨赴　文宣王廟供養<lb/>
　器物金渡銀香合并香藥緋羅銷金帕黄複等其所<lb/>
　賜書仍令本州選儒生講説<lb/>
<pb n="KR2g0002_WYG_001-20b"/>
　　賜書并賜塗金器用等勅<lb/>
勅國家尊崇師道啟迪化源眷惟鄒魯之邦是曰詩書<lb/>
　之國尼山在望靈宇增嚴朕以登岱告成迴鑾款謁<lb/>
　期清風之益振舉縟禮以有加式咨誨誘之方更盡<lb/>
　闡揚之㫖宜以所賜太宗皇帝御製御書與九經書<lb/>
　并正義釋文及器用等並置於廟中書樓上收掌委<lb/>
　本州長吏職官與本縣令佐等同共檢校在廟如有<lb/>
　講説釋奠並須以時出納勿令損汚此勅文仍仰刋<lb/>
<pb n="KR2g0002_WYG_001-21a"/>
　之于石昭示無窮<lb/>
大中祥符二年春賜　先聖冕服等易以玉珪先是以<lb/>
　木為之故也<lb/>
祥符二年二月四十五代孫殿中丞知曲阜縣<hi>原本避諱</hi>請<lb/>
　先聖廟創立學舎從之仍許就齋㕔講説<lb/>
大中祥符二年五月追封　孔子并弟子兖國公顔子<lb/>
　等下詔曰朕乃者封巒禪社昭列聖之鴻勲崇徳報<lb/>
　功廣百王之彛制洎言旋於闕里遂躬謁於魯堂瞻<lb/>
<pb n="KR2g0002_WYG_001-21b"/>
　河海之姿睟容穆若出洙泗之上高風凛然舉茂典<lb/>
　之有加期斯文之益振由是推恩世冑併錫其寵章<lb/>
　祇事祠庭廣增其奉邑念性與天道德冠生民議兹<lb/>
　𤣥聖之名冀廣嚴師之禮兼朕親製以表崇儒至于<lb/>
　四科鉅賢並超五等七十達者俱贈列侯仍命寀寮<lb/>
　分紀遺烈式盡褒揚之㫖庶資善誘之方宜令中書<lb/>
　樞宻院三司兩制丞郎待制館閣直館校理分撰贊<lb/>
　以聞又詔曲阜縣謁　文宣王廟日從官並於廟内<lb/>
<pb n="KR2g0002_WYG_001-22a"/>
　立石刻名<lb/>
天禧二年五月勅委本州於本城内選差兵士四十人<lb/>
　員寮一名於本廟巡宿守把防䕶官物一年一替并<lb/>
　委轉運司於轄下州軍有衣甲器械處約度合銷分<lb/>
　數支與本廟<lb/>
天禧五年奉聖㫖下轉運司支破官錢差撥兵士工匠<lb/>
　修葺本廟及於夫子之後選差朝官一人是時傳大<lb/>
　父中憲方任太常博士被選監修因乞封禪行闕餘<lb/>
<pb n="KR2g0002_WYG_001-22b"/>
　材皆豫樟楩梓之屬自是殿宇益加宏壯<lb/>
仁宗皇帝慶厯四年三月勅於本縣中等人户内差廟<lb/>
　戸五十人充本廟灑埽諸般祇應<lb/>
嘉祐六年御飛白書殿榜并金字篆牌差入内内侍省<lb/>
　西頭供奉官劉温良高品楊安道押賜盛以綵樓差<lb/>
　輦官三十人并親事官工匠等共五十一人置於本<lb/>
　廟逐州令官吏以皷吹僧道奉引上初冩牌巾櫛而<lb/>
　書其尊師重道如此是時傳先公文清先生宰鄉邑<lb/>
<pb n="KR2g0002_WYG_001-23a"/>
　因進詩百韻稱謝轉運使祕閣校理張師中亦進寶<lb/>
　奎耀文歌<lb/>
　　御祭文<lb/>
維嘉祐六年嵗次辛丑三月甲申朔十九日壬寅皇帝<lb/>
　某謹遣通判兖州田洵敢昭薦于　至聖文宣王惟<lb/>
　王淵聖難名誠明易稟敷厥雅道大闡斯文生民以<lb/>
　來至德莫二敎行萬世儀比一王闕里之居祠宇惟<lb/>
　煥遐瞻牆仞逖仰門扉舊于飛染之蹤新兹標榜之<lb/>
<pb n="KR2g0002_WYG_001-23b"/>
　制命工庀事推策㳙辰敢議形容益伸崇奉仰惟降<lb/>
　格遙冀鑒觀尚饗<lb/>
神宗皇帝元豐元年十月詔兖州常以省錢且葺宣聖<lb/>
　祠廟先是州縣憚于申請廟久不修且壞榱棟傾落<lb/>
　人不堪憂至是始獲完葺祠廟一新以省錢修遂為<lb/>
　定制<lb/>
五年十一月賜度牒三十本給兖州修孔子廟及於本<lb/>
　路差雜役兵士工匠等運司奏委四十七代孫沂州<lb/>
<pb n="KR2g0002_WYG_001-24a"/>
　新太縣令若升監修<lb/>
七年五月詔自今春秋釋奠以鄒國公孟子配食文宣<lb/>
　王設位於兖國公之次荀況揚雄韓愈以世次從祀<lb/>
　於二十一賢之間並封伯爵<lb/>
哲宗皇帝元祐元年因四十六代孫朝議大夫試鴻臚<lb/>
　卿宗翰奏請及臣僚上言儒廟闕典奉聖㫖令禮部<lb/>
　太常寺同共詳定典禮下項<lb/>
　　一合襲封衍聖公者與除一有料錢寄禄官<hi>如已係幕</hi>
<pb n="KR2g0002_WYG_001-24b"/>
　　　<hi>職州縣官即與改合入官</hi>專以主奉　先聖祠事為職添支<lb/>
　　　供給隨本資序每三年理一任用本路及本州<lb/>
　　　按察官薦舉依吏部格闗陞資任如朝廷非次<lb/>
　　　擢用許依舊帶公爵令以次合襲封人權主祠<lb/>
　　　事<lb/>
　　一添賜田一百頃使其家依鄉原例自召人户耕<lb/>
　　　種更不得用職田制㩧之法<lb/>
　　一依舊法差灑埽户五十人看林戸五人並依役<lb/>
<pb n="KR2g0002_WYG_001-25a"/>
　　　人法别差剰員毎一番十人充衍聖公白直<lb/>
　　一賜田所入供給祭祀外修立則例均贍族人置<lb/>
　　　籍出納委本縣官一員與衍聖公并本家尊長<lb/>
　　　通簽<lb/>
　　一賜監書一本置敎授官一員於舉到學官人内<lb/>
　　　差或委本路監司保舉有行義人充令敎諭本<lb/>
　　　家子弟内舉人依本州學正例優與供給如鄰<lb/>
　　　近鄉人願從學者聽<lb/>
<pb n="KR2g0002_WYG_001-25b"/>
　　一衍聖公每遇親祀大禮及冬正朝會許赴闕陪<lb/>
　　　位<lb/>
　　一改衍聖公為奉聖公及乞刪定家祭冕服等制<lb/>
　　　度頒賜俾遵奉施行<lb/>
紹聖三年奉聖㫖下轉運司於係省錢内支錢三千貫<lb/>
　修完本廟及於本路差雜役兵士工匠等運司奏委<lb/>
　四十七代孫宣德郎襲封奉聖公若䝉監修<lb/>
元符元年奉聖㫖下本家衆議選擇近里守分人承襲<lb/>
<pb n="KR2g0002_WYG_001-26a"/>
　據四十六代孫宗壽等保明四十七代孫前湖州歸<lb/>
　安縣主簿若虛堪充襲封仍乞後來若虚身殁之後<lb/>
　亦别行選擇不必子繼所貴留意祖廟敦睦族人奉<lb/>
　聖㫖依奏改合入官襲封奉聖公專主奉祠事先是<lb/>
　以襲封若䝉監修祖廟奪爵故有是命自選擇之法<lb/>
　行族人皆務修齊間有登科預薦者鄉人以為朝廷<lb/>
　激勸之效云<lb/>
太上皇帝崇寧元年追封孔氏二代三代<lb/>
<pb n="KR2g0002_WYG_001-26b"/>
　勅孔鯉孔氏之道萬世所宗鯉實嗣之親聞詩禮魯<lb/>
　堂從享厥有舊祠疏以爵封以示褒顯可特封泗<lb/>
　水侯　右追封二代勅<lb/>
　勅孔伋聖人之道孟氏之師作為中庸萬世宗<lb/>
　仰眷惟魯郡實有舊祠追加爵封以示褒典<lb/>
　可特封沂水侯右追封三代勅<lb/>
　　　二代三代初無祠堂元豐五年四十七代孫若<lb/>
　　　升監修祖廟因輟已俸創建至是追封侯爵<lb/>
<pb n="KR2g0002_WYG_001-27a"/>
崇寧三年十一月十四日奉聖㫖至聖文宣王之後特<lb/>
　與親屬一名判司簿尉令孔若虚具名聞奏今後事<lb/>
　故以最長人承繼右劄付孔奉議崇寧三年十一月<lb/>
　十三日<lb/>
崇寧三年據襲封保明四十六代孫宗哲係本家最長<lb/>
　奉聖㫖特堂差興仁府乗氏縣主簿勅進士孔宗哲<lb/>
　朕欽崇　先聖廣其世恩爰俾若虚以名來上錫汝<lb/>
　一命往其欽承<lb/>
<pb n="KR2g0002_WYG_001-27b"/>
崇寧三年十一月十六日勅司封供到文宣王之後襲<lb/>
　封條貫下項<lb/>
　　一文宣王之後世以長子承襲封衍聖公未有官<lb/>
　　　者除判司簿尉<lb/>
　　一文宣王之後常聽一人注兖州仙源縣官<lb/>
　　一元祐元年十月五日勅節文禮部太常寺奉朝<lb/>
　　　議大夫試鴻臚卿孔宗翰奏今有本家之事上<lb/>
　　　繫朝廷典禮須至開陳十二月三日三省同奉<lb/>
<pb n="KR2g0002_WYG_001-28a"/>
　　　聖㫖依奏内白身合襲封奉聖公者除承奉郎<lb/>
　　　改衍聖公為奉聖公及刪定家祭冕服等制度<lb/>
　　　頒降俾遵奉施行<lb/>
　　一崇寧三年十一月四日奉聖㫖文宣王襲封人<lb/>
　　　改封衍聖公今後襲封除承奉郎襲封衍聖公<lb/>
　　　每遇元會大禮陪位班在太常少卿之下<lb/>
　　四十八代孫端友白身除承奉郎襲封衍聖公告<lb/>
勅至聖文宣王四十八代孫孔端友自書契以還爵于<lb/>
<pb n="KR2g0002_WYG_001-28b"/>
　朝者多矣未有傳世四十有八而不絶者也惟爾文<lb/>
　宣王之後序當承襲宜錫文階併示寵渥往加恪謹<lb/>
　務保厥榮可<lb/>
大觀元年奉聖㫖下太常寺考正文宣王廟像冠服制<lb/>
　度冕十二旒服九章五章在衣<hi>山龍華蟲火虎蜼</hi>四章在裳<lb/>
　<hi>藻粉米黼黻</hi>厯朝以　先聖與門人通用衮服至是始服<lb/>
　王者之冕以周官并王荆公詩書禮義説為正<lb/>
大觀元年十二月初十日奉聖㫖不許採斫林木立賞<lb/>
<pb n="KR2g0002_WYG_001-29a"/>
　錢十貫許人告捉<lb/>
政和元年奉聖㫖至聖文宣王改執鎮圭至聖文宣王<lb/>
　廟舊立十六㦸今立二十四㦸又聖㫖至聖文宣王<lb/>
　廟内曾參等所封侯爵與宣聖名同甚失弟子尊師<lb/>
　之禮改封者八人<lb/>
政和元年奉聖㫖下轉運司於係省錢内應副修完本<lb/>
　廟及於本路諸州軍差雜役兵士工匠和雇百姓修<lb/>
　造運司奏委四十八代承奉郎襲封衍聖公端友<lb/>
<pb n="KR2g0002_WYG_001-29b"/>
　監修<lb/>
政和四年四十七代孫文林郎舒州司户曹事若谷乞<lb/>
　依辟廱大成殿頒降殿額二月初二日奉聖㫖依<lb/>
　所乞其牌令後苑造御前生活所製造蔡京書冩<hi>竟不</hi>
　<hi>奉詔今已竄逐</hi>
政和四年承奉郎襲封衍聖公孔端友乞依諸路頒降<lb/>
　大晟新樂許内外族人及縣學生咸使肄習以備釋<lb/>
　奠家祭使用二十七日奉聖㫖依所乞<lb/>
<pb n="KR2g0002_WYG_001-30a"/>
政和五年朝廷頒降少府監鑄到至聖文宣王廟祠朱<lb/>
　記一顆以至聖文宣王廟朱記為章<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0002_WYG_001-30b"/>
政和六年五月差四十七代孫宣教郎監和劑西局<lb/>
　門若谷押賜大樂禮器付本廟<lb/>
宣和三年十一月奉聖㫖孔端友特轉通直郎<lb/>
　除直祕閣仍許就任闗陞以示崇奬奉勅宣義<lb/>
　郎襲封衍聖公管勾　先聖廟孔端友宣聖古<lb/>
　今師也由百世之後等百世之王殆未有能違<lb/>
　之者朕既法其言尊其道舉以為治猶以為未<lb/>
　也又録其後以褒大之爾先聖之系效官東魯<lb/>
<pb n="KR2g0002_WYG_001-31a"/>
　積有年矣通籍金閨升華芸閣以示崇奬汝尚勉<lb/>
　哉可<lb/>
宣和四年二月二十一日奉聖㫖孔若采係本家白<lb/>
　身最長人與補迪功郎令吏部差充興仁府濟<lb/>
　隂縣主簿替韓元頴年滿闕奉勅孔若采爾先<lb/>
　聖之後恩禮宜優具載彞章肆頒命秩祗膺茂<lb/>
　渥往謹官箴可<lb/>
宣和四年三月二日車駕幸太學賜御製至聖文<lb/>
<pb n="KR2g0002_WYG_001-31b"/>
　宣王贊<lb/>
　太學敎養多士嚴奉　先聖殿室滋圯作而新之命<lb/>
　駕奠謁系之以贊曰<lb/>
　厥初生民　自天有造　百世之師　立人之道<lb/>
　有彝有倫　垂世立敎　爰集大成　千古允蹈<lb/>
　乃嚴斯所　乃瞻斯宫　瞻彼徳容　云孰不宗<lb/>
　車駕幸學奠謁畢特錄四十八世孫外舎生端朝賜<lb/>
　上舎出身先是朝廷下太學供具至聖文宣王後在<lb/>
<pb n="KR2g0002_WYG_001-32a"/>
　學人數是時獨端朝以外舎生在學駕幸學日上御<lb/>
　敦化堂近侍進呈端朝姓名金口宣諭為是聖人子<lb/>
　孫特賜上舎釋褐臚傳聖語搢紳驚歎以為天子尊<lb/>
　師卹後超越古今　先聖子孫榮遇如此<lb/>
高宗皇帝紹興二年勅送到吏部狀承都省批下本部<lb/>
　徽州申據襲慶府免解進士孔瓚乞承繼判司簿尉<lb/>
　事後批送吏部限兩日重别勘當申尚書省本部行<lb/>
　下太常寺去後據本寺申會到本家尊長孔傳狀稱<lb/>
<pb n="KR2g0002_WYG_001-32b"/>
　瓚係白身最長之人在外處别無白身最長合承繼<lb/>
　恩澤之人本寺看詳孔瓚依得宗支及從來體例合<lb/>
　承繼恩澤今取自朝廷指揮閏四月二十三日三省<lb/>
　同奉聖㫖依太常寺所申孔瓚依例與補迪功郎令<lb/>
　吏部與差判司簿尉<lb/>
紹興二年六月内準尚書省劄子勘當昨大觀年四十<lb/>
　八代孫端友承襲準告特授承奉郎襲封衍聖公權<lb/>
　發遣郴州到任因患身亡推次四十九代孫玠合行<lb/>
<pb n="KR2g0002_WYG_001-33a"/>
　承襲䝉下本家尊長四十七代傳保明申尚書省本<lb/>
　部尋行下太常寺去後據太常寺申看詳本家宗支<lb/>
　圖子其襲封衍聖公孔端友止有庶子玠今來合係<lb/>
　襲封衍聖公今來本寺所申伏乞朝廷詳酌施行閏<lb/>
　四月三日三省同奉聖㫖依太常寺所申孔玠依例<lb/>
　與補承奉郎襲封衍聖公奉勅至聖文宣王四十九<lb/>
　代孫孔玠夫子之道踰於堯舜澤及萬世靡有所窮<lb/>
　欽崇顧報邦有彛典肆予命爾紹于世封惟欽惟毖<lb/>
<pb n="KR2g0002_WYG_001-33b"/>
　則無墜命可特授右承奉郎襲封衍聖公<hi>五月五日下</hi>
　　嗣襲封爵沿改<lb/>
魏封魯國文信君<lb/>
秦封魯國文通君<lb/>
漢高祖封奉嗣君<lb/>
漢平帝元始元年改封褒成侯<lb/>
後漢明帝永平四年改封褒亭侯<lb/>
魏黄初元年改封崇聖侯<lb/>
<pb n="KR2g0002_WYG_001-34a"/>
晉武帝太始三年改封奉聖亭侯<lb/>
宋文帝元嘉三年改封崇聖侯<lb/>
後魏文帝延興三年封崇聖大夫<lb/>
後魏孝文帝太和九年改封崇聖侯<lb/>
北齊文帝天保元年改封恭聖侯<lb/>
後周宣帝大象二年封鄒國公<lb/>
隋大業四年封紹聖侯<lb/>
唐太宗貞觀十一年封褒聖侯<lb/>
<pb n="KR2g0002_WYG_001-34b"/>
唐𤣥宗開元二十七年封文宣公<lb/>
本朝仁宗皇帝改封衍聖公<lb/>
本朝哲宗皇帝元祐年改封奉聖公<lb/>
太上皇帝崇寧三年復改封衍聖公<lb/>
　　仁廟朝改衍聖公告<lb/>
孔子之後以爵號褒顯世世不絶者其來逺矣自漢元<lb/>
　帝封其爵為褒成君以奉其子至平帝時改為褒成<lb/>
　侯始進諡孔子為褒成宣尼公褒成其國也宣尼其<lb/>
<pb n="KR2g0002_WYG_001-35a"/>
　諡也公侯其爵也後之子孫雖更改不一而不失其<lb/>
　義至唐開元中始追諡孔子為文宣而尊以王爵封<lb/>
　其嗣褒聖侯為嗣文宣公孔氏子孫去國名而襲諡<lb/>
　號禮之失也蓋由此始朕稽考前訓博採羣議皆謂<lb/>
　宜去漢之舊革唐之失稽古正名於義為允朕念先<lb/>
　帝崇尚儒術親祠闕里而始加至聖之號務極尊顯<lb/>
　之意肆朕纂臨繼奉先志尊崇聖道不敢失墜而正<lb/>
　其後裔嗣襲之號不其重歟宜改封至聖文宣王四<lb/>
<pb n="KR2g0002_WYG_001-35b"/>
　十六代孫宗愿為衍聖公<lb/>
　　　右伯父衍聖公宗愿先以傳大父中憲廕補太<lb/>
　　　廟齋郎文宣公聖祐蚤世嗣絶不復續朝廷推<lb/>
　　　次伯父紹封時中憲備侍從進對之際仁宗皇<lb/>
　　　帝問其名且曰可使知經術儒者傳以為榮<lb/>
　　鄉官<lb/>
唐開元五年始以三十五代璲為兖州長史自是鄉官<lb/>
　相繼不絶逮本朝太祖皇帝雍熙年中自高祖襲封<lb/>
<pb n="KR2g0002_WYG_001-36a"/>
　尚書仁玉嘗宰曲阜至淳化四年四十五代延世除<lb/>
　曲阜縣令制曰叔敖陰徳尚繼絶於楚邦臧孫立言<lb/>
　猶有後於魯國豈聖人之後可獨逺於陵廟乎許州<lb/>
　長葛縣令孔延世鍾裔孫之慶仕文理之朝能敦素<lb/>
　風甚有政術宜任桑梓之地以奉烝嘗之儀可特授<lb/>
　曲阜縣令祥符二年眞宗皇帝東封禮畢躬詣儒廟<lb/>
　思於孔氏擇人奉祀傳曾祖侍郎自牧方任殿中丞<lb/>
　自廣倅乗驛赴闕召對移刻進表敘述家世際㑹之<lb/>
<pb n="KR2g0002_WYG_001-36b"/>
　幸因授五品服知曲阜令止以本朝任鄉官者具列<lb/>
　于後<lb/>
　　寶元元年四十四代孫自牧任祕書監主管陵廟<lb/>
　　　自後本家最長人任鄉官者皆帶主管陵廟<lb/>
　　仁玉周廣順三年厯聖朝任兖州曲阜縣令襲文<lb/>
　　　宣公<lb/>
　　宜雍熙三年任兖州曲阜縣令襲文宣公<lb/>
　　延世至道三年任兖州曲阜縣令襲文宣公<lb/>
<pb n="KR2g0002_WYG_001-37a"/>
　　<hi>原本避諱</hi>祥符二年以殿中丞知曲阜縣<lb/>
　　自牧祥符六年以屯田員外郎知曲阜縣<lb/>
　　道輔祥符九年以大理寺丞知曲阜縣<lb/>
　　　又天聖二年以太常博士奉勅監修祖廟<lb/>
　　聖祐天聖二年以太子贊善大夫襲文宣公知仙<lb/>
　　　源縣<lb/>
　　良輔天聖五年任兖州仙源縣主簿<lb/>
　　彦輔天聖八年任仙源縣主簿<lb/>
<pb n="KR2g0002_WYG_001-37b"/>
　　自牧景祐元年以太常少卿提舉仙源縣景靈宫<lb/>
　　　太極觀<lb/>
　　道輔景祐二年以龍圖閣直學士右諫議大夫知<lb/>
　　　兖州<lb/>
　　又景祐三年以龍圖閣直學士給事中起復知兖<lb/>
　　　州<lb/>
　　自牧寳元元年以祕書監分司南京主管祖廟<lb/>
　　宗愿康定元年以國子監丞襲文宣公知仙源縣<lb/>
<pb n="KR2g0002_WYG_001-38a"/>
　　又慶厯三年以大理寺丞襲文宣公再任知仙源<lb/>
　　　縣<lb/>
　　宗亮慶厯五年以將作監丞知仙源縣<lb/>
　　彦輔慶厯八年以衛尉寺丞知仙源縣<lb/>
　　宗翰嘉祐元年以祕書省著作佐郎知仙源縣<lb/>
　　淘嘉祐四年以屯田員外郎知仙源縣<lb/>
　　宗壽治平四年任兖州仙源縣主簿<lb/>
　　宗翰熙寧三年以尚書屯田郎中提㸃京東刑獄<lb/>
<pb n="KR2g0002_WYG_001-38b"/>
　　若䝉熙寧三年任兖州仙源縣主簿襲奉聖公<lb/>
　　宗翰熙寧十年以尚書都官郎中提㸃京東刑獄<lb/>
　　若升元豐元年任兖州仙源縣主簿<lb/>
　　又元豐五年奉勅以沂州新太縣令監修祖廟<lb/>
　　宗翰元祐元年以朝議大夫知兖州<lb/>
　　若古元祐四年任仙源縣主簿改名傳<lb/>
　　又元祐八年任仙源縣尉<lb/>
　　宗壽紹聖元年以右宣徳郎知仙源縣<lb/>
<pb n="KR2g0002_WYG_001-39a"/>
　　若谷大觀二年以文林郎行仙源縣丞<lb/>
　　傳政和五年以朝奉郎任京東路轉運司管勾文<lb/>
　　　字<lb/>
　　宗哲大觀二年以從事郎任兖州觀察推官<lb/>
　　又政和三年以從事郎就差仙源縣丞<lb/>
　　端節宣和元年以宣敎郎特差京東路轉運司勾<lb/>
　　　當公事<lb/>
　　壎宣和五年以通直郎任仙源縣丞<lb/>
<pb n="KR2g0002_WYG_001-39b"/>
　　端問靖康元年以迪功郎改差仙源縣丞<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東家雜記巻上<lb/>
</p>
<p>
</p>
  </div>
<div>
<head>東家雜記巻下</head> <lb/>
    <p>
<pb n="KR2g0002_WYG_002-1a"/>
欽定四庫全書<lb/>
　東家雜記巻下<lb/>
　　　　　　　　　　　　　宋　孔傳　編<lb/>
　　先聖廟<lb/>
廟在曲阜縣西一里西接魯城二百餘步即　先聖舊<lb/>
宅魯恭王聞金石絲竹之地也累朝東封告成行幸儒<lb/>
廟皆駐蹕于此<lb/>
　　手植檜<lb/>
<pb n="KR2g0002_WYG_002-1b"/>
先聖手植檜三株兩株雙立御贊殿前各高六丈餘圍<lb/>
一丈四尺其一在杏壇之東南高五丈餘圍一丈三尺<lb/>
晉永嘉三年枯死至隋義寧元年復生唐乾封二年又<lb/>
枯至本朝康定年一枝復生<lb/>
　　杏壇<lb/>
先聖殿前有壇一所即　先聖敎授堂之遺址也昔漢<lb/>
鍾離意為魯相出私錢萬三千文付戸曹孔訢修夫子<lb/>
車身入廟拭几席劒履男子張伯除堂下草土中得玉<lb/>
<pb n="KR2g0002_WYG_002-2a"/>
璧七枚伯懷其一以六枚白意意令主簿安置几前孔<lb/>
子敎授堂下牀首有懸甕意召訢問答云夫子甕也背<lb/>
有丹書人莫敢發意曰夫子所以遺甕欲以垂示後人<lb/>
因發之得素書文曰後世修吾書董仲舒䕶吾車拭吾<lb/>
履發吾笥會稽鍾離意璧有七張伯懷其一意即召問<lb/>
伯果服焉後漢顯宗東巡幸孔子宅亦嘗親御于此命<lb/>
皇太子諸王説經於堂上後世因以為殿本朝乾興間<lb/>
傳大父中憲監修祖廟因增廣殿庭移大殿於後講堂<lb/>
<pb n="KR2g0002_WYG_002-2b"/>
舊基不欲毁拆即以瓴甓為壇環植以杏魯人因名曰<lb/>
杏壇<lb/>
　　後殿<lb/>
鄆國夫人亓官氏殿昔為先聖燕居之堂魯人相傳<lb/>
云孔子將亡遺秘書曰後世一男子自稱秦始皇上我<lb/>
堂踞我牀顛倒我衣裳至沙丘而亡始皇至魯觀孔子<lb/>
宅至沙丘而崩又按世家孔子卒諸儒講禮鄉飲酒大<lb/>
射於孔子家其所居堂後代因立為廟藏孔子衣冠琴<lb/>
<pb n="KR2g0002_WYG_002-3a"/>
瑟車書至漢二百餘年不絶昔太史公嘗適魯觀孔子<lb/>
廟堂車服禮樂諸生習禮其家以至低回留之不能去<lb/>
云漢景帝時魯恭王好治宫室壞孔子舊宅以廣其宫<lb/>
聞金石絲竹之聲乃不敢壞於其壁中得古文經傳此<lb/>
其地也<lb/>
　　先聖小影<lb/>
家譜云先聖長九尺六寸腰大十圍凡四十九表反首<lb/>
洼面月角日準手握天文足履度字或作王字坐如龍<lb/>
<pb n="KR2g0002_WYG_002-3b"/>
蹲立如鳳跱望之如仆就之如昇耳垂珠庭龜脊龍形<lb/>
虎掌駢脇參膺河目海口山臍林背翼臂㪷唇注頭隆<lb/>
鼻阜脥提眉地足谷竅雷聲澤腹昌顔均頥輔喉駢齒<lb/>
眉有一十二采目有六十四理其頭似堯其顙似舜其<lb/>
項類皋陶其肩類子産自腰以下不及禹三寸胸有文<lb/>
曰制作定世符運今家廟所藏畫像衣燕居服顔子從<lb/>
行者世謂之小影於　聖像為最眞近世所傳乃以<lb/>
先聖執玉麈據曲几而坐或侍以十哲而有持椶蓋捧<lb/>
<pb n="KR2g0002_WYG_002-4a"/>
玉磬者或列以七十二子而有操弓矢披巻軸者又有<lb/>
乗車十哲從行圖皆後人追冩殆非　先聖之眞像闕<lb/>
里廟學敎授尹復臻嘗作小影贊云夫子之像其初孰<lb/>
傳得於其家幾二千年仰聖人之容色瞻古人之衣冠<lb/>
信所謂温而厲威而不猛恭而安若夫其道如神其徳<lb/>
如天則自生民以來未有如夫子蓋無得而名言世之<lb/>
所傳非小影畫像皆為贗本唐劉禹錫作許州新廟碑<lb/>
謂堯頭禹身華冠象佩之容取之自鄒魯即今之所傳<lb/>
<pb n="KR2g0002_WYG_002-4b"/>
小影是也<lb/>
　　廟栢<lb/>
先聖廟庭舊有栢二十四株厯漢晉其大合抱有二株<lb/>
先倒折魯人莫敢犯宋文帝時江夏王義恭出鎮彭城<lb/>
悉遣伐之父老為之嘆息及義恭被害剖析支體挑取<lb/>
目睛以宻漬之為鬼目粽時人以為伐木之報也迄今<lb/>
廟庭松檜多而栢少<lb/>
　　廟中古碑<lb/>
<pb n="KR2g0002_WYG_002-5a"/>
後漢碑三<lb/>
　元嘉二年修孔子廟置百石卒史掌領禮器碑<lb/>
　　隸書<lb/>
　永壽二年魯相顔勅乞復顔氏亓官氏繇碑有碑陰<lb/>
　　並隸<lb/>
　建寧二年魯相孔晨奏出本家穀祀孔子有碑隂並<lb/>
　　隸<lb/>
魏碑三<lb/>
<pb n="KR2g0002_WYG_002-5b"/>
　黄初二年制命孔子二十一世孫羨為崇聖侯奉家<lb/>
　　祀碑碑乃陳思王曹植詞梁鵠書鍾繇鐫字故世<lb/>
　　謂之三絶鍾繇鐫字皆妙於篆籕故繇方得鐫<lb/>
　後魏正光三年兖州百姓為太守張猛龍立清德頌<lb/>
　　碑<lb/>
　東魏興和二年兖州刺史李仲<graphic n="KR1256" url="https://raw.githubusercontent.com/kanripo/KR-Gaiji/master/images/KR1256.png" mimeType="image/png"/>修孔子廟碑諸士<lb/>
　　人為立<lb/>
齊碑一<lb/>
<pb n="KR2g0002_WYG_002-6a"/>
　乾明元年夫子碑隸書磨滅字不可讀<lb/>
隋碑二<lb/>
　大業七年曲阜縣令陳叔毅修夫子廟記隸書仲孝<lb/>
　　俊文<lb/>
　九年太學博士河間劉炫撰并書<lb/>
唐碑十四<lb/>
　乾封元年贈太師魯元聖孔宣尼碑崔行功文孫師<lb/>
　　範隸武徳詔乾封詔儀鳳二年祭文并隸於碑陰<lb/>
<pb n="KR2g0002_WYG_002-6b"/>
　開元七年孔子廟碑李邕文張庭珪隸<lb/>
　開元二十八年曲阜縣令張之宏為文宣立自撰郝<lb/>
　　邕書<lb/>
　咸通十年孔子三十九世孫魯國公温裕乞出私俸<lb/>
　　修廟記賈防文<lb/>
　貞元十四年任要謁夫子廟詩<lb/>
　長慶三年崔濤謁先師言<lb/>
　天寶元年兖公頌張之宏譔包文該書<lb/>
<pb n="KR2g0002_WYG_002-7a"/>
　景福二年滅黄巢紀功碑<lb/>
　太和五年李虞題名<lb/>
　太和七年兖州刺史李文悦謁夫子文<lb/>
　長慶元年任畹訪古於齊魯謁先師題名<lb/>
　會昌元年兖州刺史李玭題名<lb/>
　會昌六年兖州刺史高承恭題名<lb/>
　咸通十年兖海節度使曹翔題曲阜宣聖廟記<lb/>
本朝御製書<lb/>
<pb n="KR2g0002_WYG_002-7b"/>
　真宗皇帝　先聖御贊并從官分撰七十二賢贊<lb/>
　大中祥符二年賜太宗皇帝御書并監書器物勅<lb/>
　　廟外古跡<lb/>
魯城周回九里三十步城之西南隅即孔子之舊宅昔<lb/>
　魯人泛海而失津至於澶州遇仲尼七十子遊海上<lb/>
　指以歸塗使告魯公築城以備寇魯人歸且以告魯<lb/>
　侯魯侯以為誕俄而羣鵲數萬銜土培城魯侯始信<lb/>
　乃城曲阜訖而齊寇果至此其所以為聖也<lb/>
<pb n="KR2g0002_WYG_002-8a"/>
　　　事載十六國春秋其説神異雖　先聖之所不<lb/>
　　　語然魯人尚能言之所謂疑則傳疑者于是亦<lb/>
　　　綴而不遺<lb/>
廟東南二里魯城高門之外曰兩觀周回各四十步高<lb/>
　一丈一尺東西相去一百步昔　先聖為魯司寇攝<lb/>
　行相事於是朝政七日而誅亂政大夫少正卯戮之<lb/>
　於兩觀之下者是也<lb/>
廟東三十里有山曰防山周回八里孔子三嵗而叔梁<lb/>
<pb n="KR2g0002_WYG_002-8b"/>
　紇卒乃葬於防山孔子母死殯于五父之衢郰人輓<lb/>
　父之母告孔子父墓然後往合葬於防焉<lb/>
廟東南四十里有山曰尼丘山周回一十里即叔梁大<lb/>
　夫與顔氏禱於尼丘而　先聖生生而首上圩頂如<lb/>
　尼丘山頂之圩本朝封山神為毓聖侯今山西有<lb/>
　先聖廟貌并毓聖侯廟在焉<lb/>
　　皇祐二年封毓聖侯勅<lb/>
勅𤣥聖肇興誕自東魯雖天之生徳蓋云黙定嶽之降<lb/>
<pb n="KR2g0002_WYG_002-9a"/>
神實應精禱兖州泗水縣尼丘山崇岡秀阜雲雨所出<lb/>
儲丕祐于裔後孕全氣于孔族挺毓睿哲為萬代師當<lb/>
崇五等之封俾均四凟之秩列于祀典以永神休攸司<lb/>
奉書往申昭告宜特封毓聖侯仍令本州差官往彼祭<lb/>
告破係省錢增置祠廟即不得科率差擾及仰造本廟<lb/>
碑額安掛春秋差官致祭眞廟東封王欽若言祭文宣<lb/>
王尼丘山上有紫雲氣長八九丈詔遣入内殿頭楊懷<lb/>
玉祭謝<lb/>
<pb n="KR2g0002_WYG_002-9b"/>
廟東南五十里有山曰顔母山周回一十里高三里乃<lb/>
　叔梁大夫與顔母禱于尼丘嘗遊此山而生　先聖<lb/>
　後魏地形志亦言魯縣有顔母祠堂迄今尚在<lb/>
廟東南五里曰五父衢昔　先聖母殯于五父之衢者<lb/>
　即此地也<lb/>
廟東五里曰　先聖學堂泗水纒其北洙水由其南皇<lb/>
　覽云諸弟子房舎井瓮猶存周敬王三十六年孔子<lb/>
　自衛反魯於此刪詩序書定禮樂繫周易至周敬王<lb/>
<pb n="KR2g0002_WYG_002-10a"/>
　三十八年魯人西狩獲麟而作春秋因曾參孝行以<lb/>
　縹筆而作孝經二經既成孔子於此堂下齋戒面北<lb/>
　斗而拜告備于天紫微于是降光于此堂魯記所載<lb/>
　孔子講堂者是也昔漢光武東巡過魯坐孔子講堂<lb/>
　顧指子路室謂左右曰此吾太僕之室也今學已廢<lb/>
　遺址存焉<lb/>
廟西南一百二十步有圃曰矍相周回二里高一丈昔<lb/>
　孔子射於矍相之圃觀者如堵焉晉太康志亦曰矍<lb/>
<pb n="KR2g0002_WYG_002-10b"/>
　相在魯城内縣西南近孔子宅是也今圃中猶存舊<lb/>
　井皆陶瓦為之<lb/>
廟東有廢井圍五丈二尺深八十尺以石為之昔季桓<lb/>
　子穿井得缶中若羊問　先聖云得狗　先聖曰以<lb/>
　丘所聞羊也木之怪䕫罔魎水之怪龍罔象土之怪<lb/>
　羵羊也<lb/>
廟西南二百步魯城有門曰歸德世傳四方諸侯慕<lb/>
　先聖之德而至多入此門故魯人因以名之<lb/>
<pb n="KR2g0002_WYG_002-11a"/>
廟東南二里魯城有門曰高門昔齊人選女樂衣文衣<lb/>
　而舞康樂文馬三十駟遺魯君陳於高門外季桓子<lb/>
　微服往觀孔子因其三日不聽政郊不致膰俎於大<lb/>
　夫遂行適衛<lb/>
廟東南二里魯城有門曰端門孔子將殁謂子貢曰端<lb/>
　門當有血書子貢往候之果有血書云趨作法孔聖<lb/>
　殁周姬亡彗東出秦人滅胡亥術書既散孔不滅子<lb/>
　貢以告孔子趨而觀之化為赤烏飛去<lb/>
<pb n="KR2g0002_WYG_002-11b"/>
廟南十里魯縣有二石闕曰闕里蓋里門也後漢董憲<lb/>
　禆將屯兵於魯侵害百姓明帝乃拜鮑永為魯郡太<lb/>
　守永到大破之惟别帥彭豐等不肯下頃之孔子闕<lb/>
　里無故荆棘自除從講堂至於里門永異之謂府丞<lb/>
　及魯令曰方今危急而闕里自開豈夫子欲令太守<lb/>
　行禮助吾誅無道也乃會人衆修鄉射之禮請豐等<lb/>
　共觀視欲因此擒之豐等亦欲圖永乃持牛酒勞饗<lb/>
　而潜伏兵器永覺手格殺豐<lb/>
<pb n="KR2g0002_WYG_002-12a"/>
　　齊國公墓<lb/>
孔子生二嵗而叔梁大夫卒葬於防孔子之母既䘮殯<lb/>
於五父之衢將立葬焉郰人輓父之母誨孔子父墓孔<lb/>
子曰古者不祔葬為不忍先死者之復日也詩云死則<lb/>
同穴自周公以來祔葬矣故衛人之祔也離之有以聞<lb/>
焉魯人之祔也合之善夫吾從魯遂合葬於防曰吾聞<lb/>
之古墓而不墳今某也東西南北之人不可以弗識也<lb/>
吾見封之若堂者矣又見若坊者矣又見覆夏屋者矣<lb/>
<pb n="KR2g0002_WYG_002-12b"/>
又見若斧形者矣吾從斧者焉於是封之崇四尺<lb/>
　祖林古跡<lb/>
　　先聖墓<lb/>
孔子殁公西赤為之識及掌其殯葬焉唅以疎米三貝<lb/>
襲衣一十有一稱加朝服一冠章甫之冠珮象環徑五<lb/>
寸而綦組綬桐棺四寸栢棺五寸葬魯城北泗水上藏<lb/>
入地不及泉而封為偃斧之形高四尺樹松栢為誌焉<lb/>
既葬有自燕來觀者舍於子夏氏子貢謂之曰吾亦人<lb/>
<pb n="KR2g0002_WYG_002-13a"/>
之葬聖人非聖人之葬人子奚觀焉昔夫子言曰吾見<lb/>
封若夏屋者見若斧者從若斧者焉馬鬛封之謂也今<lb/>
徒一日三斬板而已封尚行夫子之志而已何觀乎哉<lb/>
皇覽亦曰孔子冢去古城北一里冢塋百畆南北廣十<lb/>
步東西三十步高一丈二尺如鳥卵馬鬛今周圍增廣<lb/>
五十餘步高一丈五尺昔孔子修春秋製孝經既成齋<lb/>
戒面北斗而拜告備於天乃有赤虹自上而下化為黄<lb/>
玉有刻文孔子跪而讀之其辭曰孔提命作應法孔子<lb/>
<pb n="KR2g0002_WYG_002-13b"/>
卒以所受黄玉葬焉弟子魯人往從冡而家者百有餘<lb/>
室魯世世相傳以嵗時奉祀　先聖冢<lb/>
　　二代三代墓<lb/>
二代伯魚墓在　先聖墓之東十步<lb/>
三代子思墓在　先聖墓之南十步商人尚右故也眞<lb/>
宗皇帝幸孔林顧問二冢子孫對以伯魚子思墓上太<lb/>
息躊蹰而退<lb/>
　　祠壇<lb/>
<pb n="KR2g0002_WYG_002-14a"/>
先聖殁弟子於冢前以瓴甓為祠壇方六尺至後漢永<lb/>
嘉元年魯相韓叔節始易之以石今壇石四面皆厯代<lb/>
題名嵗久漫滅字不可識<lb/>
　　駐蹕亭<lb/>
眞宗皇帝東封回駕幸闕里顧問先聖冢墳何在子<lb/>
孫引導鑾輿躬至孔林奠謁畢坐墳北亭上宣兩地及<lb/>
兩制賜茶亭有石碑字多殘缺上命詞臣拂蘚辨認盤<lb/>
桓久之<lb/>
<pb n="KR2g0002_WYG_002-14b"/>
　　輦路<lb/>
眞宗駕幸聖林以林木擁道降輿乗馬至宣聖墳設奠<lb/>
再拜今自林前直趨駐蹕亭有輦路皆甃以方石<lb/>
　　楷木<lb/>
廣志云夫子没弟子各持其鄉土所宜木人植一本於<lb/>
墓而去冡上特多楷木楷本出南海今林中楷木最盛<lb/>
間有因風摧折者人或得之以為手板<lb/>
　　虚墓<hi>白兎溝附</hi>
<pb n="KR2g0002_WYG_002-15a"/>
先聖墳西有虚墓五間皆石為之世傳　先聖殁戒門<lb/>
弟子為虚墓後果遭秦皇發冡有白兔出於墓中始皇<lb/>
逐之至曲阜西北十八里溝而殁魯人因名其溝曰白<lb/>
兔溝<lb/>
　　林<lb/>
先聖葬曲阜城北泗水為之却流塋中不生荆棘刺人<lb/>
草木以百數皆逺方徒弟所植鄉土異種魯人世世無<lb/>
能名者惟楷木為多其餘則皇覽所載枌柞雒離毚檀<lb/>
<pb n="KR2g0002_WYG_002-15b"/>
之木迄今尚盛眞廟東封王欽若言祭文宣王詣墳設<lb/>
奠得芝五本詔遣入内殿頭楊懷玉祭謝復得芝草四<lb/>
本有唐以來騷人墨客謁林者必一一賦詩而退獨一<lb/>
絶云靈光殿古生秋草曲阜城荒噪晚鵶惟有孔林殘<lb/>
照裏至今猶屬仲尼家最為絶唱傳仲父貳卿嘗刻於<lb/>
石且題跋其後曰宗翰自為童稚巳聞人誦此詩或云<lb/>
一詩僧留題竟不知誰氏之作<lb/>
　　林中古碑<lb/>
<pb n="KR2g0002_WYG_002-16a"/>
斷碑一<lb/>
　篆字碑碑石中斷字畫漫滅不可讀在伯魚墓前<lb/>
漢碑九<lb/>
　永壽三年勅修夫子墓碑<lb/>
　永興二年故婺州從事孔<hi>闕</hi>德碑在孔子祠墓壇前<lb/>
　　立<lb/>
　延平六年立御史孔翊碑在冢前孔子十九代孫州<lb/>
　　舉孝㢘拜御史遷中牟樂陽令<lb/>
<pb n="KR2g0002_WYG_002-16b"/>
　建寧四年漢尚書侍郎博陵太守下邳縣河東太守<lb/>
　　孔宏碑<lb/>
　博士孔君碑諱志<lb/>
　孔乗碑字敬山修嚴氏春秋<lb/>
　永興二年孔謙碑都尉君元子<lb/>
　建寧二年孔子十九世孫震字上元碑終博陵太守<lb/>
　　下邳相<lb/>
　延熹七年孔子九代孫宙字委將舉孝㢘除郎中愽<lb/>
<pb n="KR2g0002_WYG_002-17a"/>
　　昌長孔子十九世孫扶字仲淵碑<lb/>
宅圖<lb/>
　直外門曰前三門<hi>仁宗皇帝御書門榜之門</hi>三門之後曰御書樓<lb/>
　<hi>葢藏賜書之樓</hi>書樓後御路東西之亭其東曰本朝修廟碑<lb/>
　亭其西曰唐封孔子太師碑亭次殿庭門殿庭門内<lb/>
　曰御贊殿<hi>乾興中兖州奏乞於夫子之後選朝官一人專切監修本廟是時祖父中憲被選奏</hi>
　<hi>修是殿</hi>次後曰杏壇杏壇之後即　先聖正殿<hi>仁宗皇帝御書</hi>
　<hi>飛白殿榜之殿</hi>直殿後曰鄆國夫人殿後殿東廡曰泗水侯<lb/>
<pb n="KR2g0002_WYG_002-17b"/>
　殿西廡曰沂水侯祖殿廊西門外曰齊國公殿直殿<lb/>
　後曰魯國太夫人殿<hi>魯國太夫人舊與齊國同殿慶歴八年四十五代孫彦輔宰鄉</hi>
　<hi>邑奉聖㫖監修祖廟始乞移於後殿</hi>自太夫人殿由東廊以北曰五賢<lb/>
　堂祖殿廊東門外曰齋㕔齋㕔之東廊門外曰客位<lb/>
　直齋㕔後曰齋堂齋堂後曰宅㕔直宅㕔後曰家廟<lb/>
　自客位東一門直北曰襲封視事㕔直㕔後曰恩慶<lb/>
　堂<hi>中丞公典鄉郡日侍致政尚書會孔氏親族於此堂徂徠石守道先生有碑記其事</hi>堂之東<lb/>
　北隅曰雙桂堂<hi>皇祐年先公仲父同年賜第舊嘗于此會學故以名之</hi>諸位皆<lb/>
<pb n="KR2g0002_WYG_002-18a"/>
　列於祖殿之後恩慶堂東西自祖廟并諸位舊係勅<lb/>
　修近世監修祖廟者窘於用度不敢以官錢營飾私<lb/>
　居遂罷修諸位今族間居處皆自備修葺<hi>餘諸位外祖廟殿庭</hi>
　<hi>廊屋共三百一十六間</hi>
南渡家廟<lb/>
　家廟自六飛南渡㫖令暫以衢學掲䖍寳祐二年江<lb/>
　東憲使常卿友山孫先生念斯文所係不可缺典申<lb/>
　請於朝擇城東菱塘勝槩徹浮屠舎而鼎建　先聖<lb/>
<pb n="KR2g0002_WYG_002-18b"/>
　宫牆煥然一新大資庸齋大先生發椽筆紀顛末而<lb/>
　鋟之樂石記云夫子與太極合徳故其祀徧于天下<lb/>
　此非其子孫所得而私也然徧廟郡國缺廟于家此<lb/>
　其子孫之責亦郡刺史之任有天下者尤當惓惓也<lb/>
　蓋神莫萃於廟廟於郡國所以尊夫子於天下尊之<lb/>
　者以道之所在也廟於家所以親夫子於家庭親之<lb/>
　者以氣之所自也蓋夫子魯人也殁於闕里門人以<lb/>
　其所居堂而廟焉藏其衣冠琴書至漢高祖光武明<lb/>
<pb n="KR2g0002_WYG_002-19a"/>
　帝皆親至而祠焉當是時郡國猶未有廟至唐開元<lb/>
　始正夫子南面之位門人為配於是郡國徧有廟然<lb/>
　曲阜家廟自若也國朝眞皇帝鑾輅至魯謁祠登冢<lb/>
　封夫子之父於齊母顔氏於魯妻亓官氏於鄆魯廟<lb/>
　於是益光輝矣厥後又侯其子鯉孫伋於沂泗褒崇<lb/>
　之典畢備髙皇帝駐蹕呉㑹其裔孫五人𫝊端友端<lb/>
　木瓚琯扈六飛南渡寓三衢因家焉朝命權以家廟<lb/>
　寓學宫春秋舎奠襲封奉祠者率族拜跪踧踖獻不<lb/>
<pb n="KR2g0002_WYG_002-19b"/>
　與焉退修魚菽之祭喧囂湫隘甚非所以崇素王也<lb/>
　蓋百有三十年於兹料院孫侯子秀至曰其子孫之<lb/>
　責與郡刺史之任毅然請於朝玉音賜俞奉常定制<lb/>
　得地於城之東北陬浮屠氏廢廬撤而宫之枕平湖<lb/>
　以象洙泗面龜峰以想東山對廟門而中為　𤣥聖<lb/>
　殿西則齊魯後則鄆國祠沂泗二侯於廡之東西又<lb/>
　别為室以祠襲封之得祠者後為堂曰思魯俾之合<lb/>
　族講學且以志不忘闕里之舊也堂之東亭曰詠春<lb/>
<pb n="KR2g0002_WYG_002-20a"/>
　以憩四方之士仰止高山低回而不能去者為屋二<lb/>
　百二十有五楹經始於寶祐癸丑仲夏落成於次年<lb/>
　仲春朔董其役者其裔孫元龍等郡都曹錢紳汝騰<lb/>
　竊惟夫子之聖於昭於天奚假於廟然洋乎其上如<lb/>
　在左右非廟莫著仲丁牲牢雖徧方國家庭之際烝<lb/>
　祫無所為聖者子孫得不怛然乎前此因循冀魯疆<lb/>
　之復曲阜之廟可修嵗月滋久遂成缺典此亦有天<lb/>
　下國家褒崇𤣥聖者之責今天子聖明慨然從請<lb/>
<pb n="KR2g0002_WYG_002-20b"/>
　即其子孫所屬之區倣曲阜之制追魯廟之遺棟宇<lb/>
　巍然丹碧一新豈獨使承祭者祼獻盡禮視瞻如在<lb/>
　暨今過者如式宫牆入者如升絲竹之堂息者如風<lb/>
　乎舞雩水光漣漪上接天碧林薄蔽虧逺映城市魚<lb/>
　鳥飛躍道體森然春沂杏壇氣象可想不亦偉乎汝<lb/>
　騰嘗謂夫子多賢子孫百聖所不能及鯉知詩禮伋<lb/>
　著中庸猶曰逮事夫子也若白若穿若武若襄若鮒<lb/>
　若僖若融若戣若道輔大儒則若安國若頴達何其<lb/>
<pb n="KR2g0002_WYG_002-21a"/>
　彬彬然盛也此固夫子儀刑之不墜亦道徳之感應<lb/>
　然也今兹廟成名孫亹亹其將必有達者出焉舎菜<lb/>
　之日侯講夫子上律天時一章詞㫖粹明唘迪來者<lb/>
　多矣方將請於上錫雲章以掲廟顔與斯道斯廟相<lb/>
　為不朽亟走介書請汝騰記本末汝騰智不足以知<lb/>
　聖人於是祠嘉其有補於世敎之大不敢不執筆侯<lb/>
　有文學政事以常丞召見家長奉嶽祠璋見襲封通<lb/>
　守洙皆得附書寶祐二年二月甲子日汝騰謹記<lb/>
<pb n="KR2g0002_WYG_002-21b"/>
右東家雜記孔子四十七代孫朝議公紹興間所編其<lb/>
後五十三世孫倅上饒今年春同釋奠於廟學竣事出<lb/>
示則舊板多漫漶乃取而重刻之庶自孔氏者皆與知<lb/>
焉昔司馬遷列孔子世家漢平帝追諡曰宣尼公遷史<lb/>
自有㣲意不必論若元始以後所以尊孔子者非古矣<lb/>
孔門之訓字為最貴春秋之作字而不名者僅十有二<lb/>
人門人於孔子進而稱子不敢氏退而稱仲尼不言子<lb/>
孝經與禮運皆曰仲尼至子思字其祖孟子字其師之<lb/>
<pb n="KR2g0002_WYG_002-22a"/>
祖而孟子亞聖不得以字行相承至漢初未有輕以字<lb/>
許人者新莽不知仲尼之稱尊無以尚妄諡以宣然尼<lb/>
之字猶未敢去也及代崇襃典則以累諡為重王封為<lb/>
貴矣<lb/>
靖康之禍有欲發先聖墓者其渠帥問孔子何人或對<lb/>
曰古之大聖人彼曰大聖人墓豈可發故闕里得全嗚<lb/>
呼此可以觀世變亦見天理在人心無時而或息也因<lb/>
倂識之咸淳元年三月朔朝請郎知信州軍州兼管内<lb/>
<pb n="KR2g0002_WYG_002-22b"/>
勸農營田事莭制軍馬新除秘書丞馮夢得謹䟦<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東家雜記巻下<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>古今列女傳卷一</head> <lb/>
    <p>
<pb n="KR2g0035_WYG_001-1a"/>
欽定四庫全書<lb/>
　古今列女傳卷一<lb/>
　　　　　　　　　　　　明　解縉等　撰<lb/>
　　虞<lb/>
有虞<hi>舜氏</hi>二妃者帝堯之二女也長娥皇次女英舜父頑<lb/>
母嚚父號瞽<hi>音古</hi>叟弟曰象敖遊於嫚<hi>慢同</hi>舜能諧柔之承<lb/>
事瞽叟以孝母憎舜而愛象舜猶内治靡有姦意四嶽<lb/>
薦之於堯堯乃妻以二女以觀厥内二女承事舜於畎<lb/>
<pb n="KR2g0035_WYG_001-1b"/>
畆之中不以天子之女故而驕盈怠嫚猶謙謙恭儉思<lb/>
盡婦道瞽叟與象謀殺舜使塗廩<hi>音凜</hi>舜歸告二女曰父<lb/>
母使我塗廪我其徃二女曰徃哉舜既治廪乃捐<hi>音㳙</hi>階<lb/>
<hi>梯也</hi>瞽叟焚廪舜以兩笠自扞<hi>音/汗</hi>而下復使舜浚<hi>詢去聲</hi>井<lb/>
舜乃告二女二女曰俞徃哉舜徃浚井格其出入從掩<lb/>
舜從匿空<hi>去聲</hi>傍出時既不能殺舜瞽叟又速舜飲酒醉<lb/>
將殺之舜告二女二女乃與藥浴汪<hi>汪池也</hi>遂徃舜終日<lb/>
飲酒不醉舜之女弟繫憐之與二嫂諧父母欲殺舜舜<lb/>
<pb n="KR2g0035_WYG_001-2a"/>
猶不怨怒之不已舜徃于田號泣日呼旻<hi>音民</hi>天呼父母<lb/>
惟害若兹思慕不已不怨其弟篤厚不怠既納于百揆<lb/>
賓于四門選于林木入于大麓<hi>音鹿</hi>堯試之百方每事常<lb/>
謀於二女舜既嗣位升為天子娥皇為后女英為妃封<lb/>
象于有庳<hi>音鼻地名</hi>事瞽叟猶若焉天下稱二妃聰明貞仁<lb/>
舜陟<hi>音職</hi>方死於蒼梧<hi>地名</hi>號曰重華二妃死於江湘之間<lb/>
俗謂之湘君君子曰二妃徳純而行篤詩云不顯惟徳<lb/>
百辟<hi>音璧</hi>其刑之此之謂也<lb/>
<pb n="KR2g0035_WYG_001-2b"/>
　　夏<lb/>
啟母者塗山氏長女也夏禹娶以為妃既生啟辛壬癸<lb/>
甲啟<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                    <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                    <hi>音孤</hi>泣禹去而治水惟荒度土功三過其家不<lb/>
入其門塗山獨明教訓而致其化焉及啟長化其徳而<lb/>
從其教卒致令名禹為天子而啟為嗣持禹之功而不<lb/>
殞<hi>云上聲</hi>君子謂塗山彊於教誨詩云釐<hi>音離</hi>爾士女從以<lb/>
孫子此之謂也<lb/>
　　商<lb/>
<pb n="KR2g0035_WYG_001-3a"/>
契<hi>音屑</hi>母簡狄者有娀<hi>音崧</hi>氏之長女也當堯之時與其妺<lb/>
娣浴於𤣥丘之水有𤣥鳥銜卵過而墜之五色甚好簡<lb/>
狄與其妺娣競徃取之簡狄得而含之誤而吞之遂生<lb/>
契焉簡狄性好人事之治上知天文樂於施惠及契長<lb/>
而教之理順之序契之性聰明而仁能育其教卒致其<lb/>
名堯使為司徒封之於亳<hi>音薄</hi>及堯崩舜即位乃勑之曰<lb/>
契百姓不親五品不遜汝作司徒而敬敷五教在寛其<lb/>
後世世居亳至殷湯興為天子君子謂簡狄仁而有禮<lb/>
<pb n="KR2g0035_WYG_001-3b"/>
詩云有娀方將帝立子生商又曰天命𤣥鳥降而生商<lb/>
此之謂也<lb/>
湯妃有㜪<hi>莘同</hi>者有㜪氏之女也殷湯娶以為妃生仲壬<lb/>
外丙亦明教訓致其功有㜪之妃湯也統領九嬪<hi>音頻</hi>後<lb/>
宫有序咸無妬<hi>都去聲</hi>媢<hi>音冒</hi>逆理之人卒致王功君子謂<lb/>
妃明而有序詩云窈<hi>音杳</hi>窕<hi>條上聲</hi>淑女君子好逑言賢女<lb/>
能為君子和好衆妾其有㜪之謂也<lb/>
　　周<lb/>
<pb n="KR2g0035_WYG_001-4a"/>
棄母姜嫄<hi>音原</hi>者邰<hi>音台</hi>侯之女也當堯之時行見巨人跡<lb/>
好而履之歸而有娠<hi>音身</hi>浸以益大心怪惡之卜筮禋<hi>音因</hi>
祀以求無子終生子以為不祥而棄之隘<hi>厓去聲</hi>巷牛羊<lb/>
避而不踐乃送之平林之中後伐平林者咸薦之覆之<lb/>
乃取置寒氷之上飛鳥傴<hi>區上聲</hi>翼之姜嫄以為異乃収<lb/>
以歸因命曰棄姜嫄之性清靜專一好種稼穡及棄長<lb/>
而教之種樹桒麻棄之性明而仁能育其教卒致其名<lb/>
堯使棄居稷官更國邰地遂封棄於邰號曰后稷及堯<lb/>
<pb n="KR2g0035_WYG_001-4b"/>
崩舜即位乃命之曰棄黎民阻飢汝后稷播時百榖其<lb/>
後世世居稷至周文武而興為天子君子謂姜嫄靜而<lb/>
有化詩云赫赫姜嫄其徳不回上帝是依又曰思文后<lb/>
稷克配彼天立我烝民此之謂也<lb/>
太姜者王季之母有吕氏之女太王取<hi>娶同</hi>以為妃生太<lb/>
伯仲雍王季貞順率道靡有過失太王謀事遷徙必與<lb/>
太姜君子謂太姜廣於徳教詩云爰及姜女聿來胥宇<lb/>
此之謂也<lb/>
<pb n="KR2g0035_WYG_001-5a"/>
太任者文王之母摯<hi>音至</hi>任氏中女也王季娶為妃太任<lb/>
之性端一誠荘惟徳之行及其有娠目不視惡色耳不<lb/>
聽淫聲口不出敖言生文王而明聖太任教之以一而<lb/>
識百君子謂太任為能胎教古者婦人姙子寝不側坐<lb/>
不邊立不蹕<hi>音必</hi>不食邪味割不正不食席不正不坐目<lb/>
不視于邪色耳不聴于淫聲夜則令瞽誦詩道正事如<lb/>
此則生子形容端正才徳必過人矣故姙子之時必慎<lb/>
所感感於善則善感於惡則惡人生而肖<hi>音笑</hi>萬物者皆<lb/>
<pb n="KR2g0035_WYG_001-5b"/>
其母感於物故形音肖之文王母可謂知肖化矣<lb/>
太姒者武王之母禹後有莘姒氏之女仁而明道文王<lb/>
嘉之親迎于渭造舟為梁及入太姒思媚太姜太任旦<lb/>
夕勤勞以進婦道太姒號曰文母文王治外文母治内<lb/>
太姒生十男長伯邑考次武王𤼵次周公旦次管叔鮮<lb/>
次蔡叔度次曹叔振鐸次霍叔武次成叔處次康叔封<lb/>
次聃<hi>音躭</hi>季載太姒教誨十子自少及長未嘗見邪僻之<lb/>
事及其長文王繼而教之卒成武王周公之徳君子謂<lb/>
<pb n="KR2g0035_WYG_001-6a"/>
太姒仁明而有徳詩曰大邦有子俔<hi>音峴</hi>天之妹文定厥<lb/>
祥親迎于渭造舟為梁不顯其光又曰太姒嗣徽<hi>音暉</hi>音<lb/>
則百斯男此之謂也<lb/>
周宣姜后者齊侯之女也賢而有徳事非禮不言行非<lb/>
禮不動宣王常早卧晏起后夫人不出房姜后脫簪珥<lb/>
<hi>音耳</hi>待罪於永巷使其傅姆通言於王曰妾之不才至使<lb/>
君王失禮而晏朝以見君王樂色而忘徳也夫茍樂色<lb/>
必好奢窮欲亂之所興也原亂之興從婢子起敢請婢<lb/>
<pb n="KR2g0035_WYG_001-6b"/>
子之罪王曰寡人不徳寔自生過非夫人之罪也遂復<lb/>
姜后而勤於政事早朝晏退卒成中興之名君子謂姜<lb/>
后善於威儀而有徳行夫禮后夫人御於君以燭進至<lb/>
於君所滅燭適房中脱朝服衣䙝<hi>音泄</hi>服然後進御于君<lb/>
鷄鳴樂師擊鼓以告旦后夫人鳴珮而去詩曰威儀抑<lb/>
抑徳音秩秩又曰隰<hi>音習</hi>桒有阿其葉有幽既見君子徳<lb/>
音孔膠<hi>音交</hi>夫婦人以色親以徳固姜氏之徳行可謂孔<lb/>
膠也<lb/>
<pb n="KR2g0035_WYG_001-7a"/>
　　前漢<lb/>
馮昭儀者孝元帝之昭儀右將軍光禄勲馮奉世之女<lb/>
也元帝二年昭儀以選入後宫始為長使數月為美人<lb/>
生男是為中山孝王美人為婕<hi>音接</hi>妤<hi>音餘</hi>建昭中上幸虎<lb/>
圏<hi>音勸畜閑</hi>鬬獸後宫皆從熊<hi>音雄</hi>逸出圏攀檻欲上殿左右<lb/>
貴人傅昭儀皆驚走而馮婕妤直當熊而立左右格殺<lb/>
熊天子問婕妤人情皆驚懼何故當熊對曰妾聞猛獸<lb/>
得人而止妾恐至御坐故以身當之元帝嗟嘆以此敬<lb/>
<pb n="KR2g0035_WYG_001-7b"/>
重焉傅昭儀等皆慙明年中山王封乃立婕妤為昭儀<lb/>
隨王之國號中山太后君子謂昭儀勇而慕義詩云公<lb/>
之媚子從公于狩論語曰見義不為無勇也昭儀兼之<lb/>
矣<lb/>
班婕妤者左曹越騎班况之女漢孝成皇帝之婕妤也<lb/>
賢才通辯始選入後宫為小使俄而大幸為婕妤成帝<lb/>
遊於後庭嘗欲與婕妤同輦辭曰觀古圖畫賢聖之君<lb/>
皆有名臣在側三代之末主乃有女嬖今欲同輦得無<lb/>
<pb n="KR2g0035_WYG_001-8a"/>
似之乎上善其言而止太后聞而喜曰古有樊姬今有<lb/>
班婕妤每誦詩及窈窕徳象女師之篇必三復之每進<lb/>
見上疏依古禮自鴻嘉之後成帝稍隆於女寵婕妤進<lb/>
侍者李平平得幸立為婕妤帝曰始衛皇后亦從微起<lb/>
乃賜平姓曰衛所謂衛婕妤也其後趙飛燕姊<hi>音子</hi>妹有<lb/>
寵驕妬譛訴班婕妤云挾邪詛<hi>租去聲</hi>祝<hi>周去聲</hi>上考問班<lb/>
婕妤曰妾聞死生有命富貴在天修正尚未䝉福為邪<lb/>
欲以何望且使鬼神有知不受不臣之訴如其無知訴<lb/>
<pb n="KR2g0035_WYG_001-8b"/>
之何益故弗為也上善其對而憐憫之賜黄金百斤時<lb/>
飛燕驕妬婕妤恐乆見危求供養皇太后於長信宫上<lb/>
許焉婕妤退處東宫作賦自傷至成帝崩婕妤充奉園<lb/>
陵薨因葬園中君子謂班婕妤辭同輦之言蓋宣后之<lb/>
志也進李平於同列樊姬之徳也釋詛祝之譛定姜之<lb/>
知也求供養於東宫寡李之行也及其作賦哀而不傷<lb/>
歸命不怨詩云有斐君子如切如磋如琢如磨瑟兮僩<lb/>
<hi>閑上聲</hi>兮赫兮喧<hi>暄上/聲</hi>兮有斐君子終不可諼<hi>萱同</hi>兮其班<lb/>
<pb n="KR2g0035_WYG_001-9a"/>
婕妤之謂也<lb/>
漢王皇后者安漢公太傅大司馬王莽之女孝平皇帝<lb/>
之后也為人婉淑有節行平帝即位后年九嵗莽秉政<lb/>
欲依霍光故事以女配帝后立嵗餘平帝崩後數年莽<lb/>
簒漢位后年十八自劉氏廢常稱疾不朝㑹莽敬憚哀<lb/>
傷意欲嫁之令立國將軍孫建世子豫將醫徃問疾后<lb/>
大怒鞭笞旁侍御因廢疾不肯起莽遂不敢强也及漢<lb/>
兵誅莽燔燒未央后曰何面目以見漢家自投火中而<lb/>
<pb n="KR2g0035_WYG_001-9b"/>
死君子謂平后體自然貞淑之行不為存亡改意可謂<lb/>
節行不虧汚者矣詩曰髧<hi>音蓞</hi>彼兩髦實惟我儀之死矢<lb/>
靡他此之謂也<lb/>
　　後漢<lb/>
光烈隂皇后諱麗華南陽新野人初光武適新野聞后<lb/>
美心恱之後至長安見執金吾車騎甚盛因歎曰仕宦<lb/>
當作執金吾娶妻當得隂麗華更始元年六月遂納后<lb/>
於宛當成里時年十九及光武為司𨽻校尉方西之洛<lb/>
<pb n="KR2g0035_WYG_001-10a"/>
陽令后歸新野及鄧奉起兵后兄識為之將后隨家屬<lb/>
徙淯<hi>音育</hi>陽止奉舍光武即位令侍中傅俊迎后與胡陽<lb/>
寧平主諸宫人俱到洛陽以后為貴人帝以后雅性寛<lb/>
仁欲崇以尊位后固辭以郭氏有子終不肯當故遂立<lb/>
郭皇后建武四年從征彭寵生顯宗於元氏九年有盗<lb/>
刼<hi>兼入聲</hi>殺后母鄧氏及弟訢<hi>音銀</hi>帝甚傷之乃詔大司空<lb/>
曰吾微賤之時娶於隂氏因將兵征伐遂各分離幸得<lb/>
安全俱脱虎口以貴人有母儀之美宜立為后而固辭<lb/>
<pb n="KR2g0035_WYG_001-10b"/>
弗敢當列於媵<hi>音孕</hi>妾朕嘉其義讓許封諸弟未及爵土<lb/>
而遭患逢禍母子同命愍<hi>音閔</hi>傷于懷小雅曰將恐將懼<lb/>
惟予與汝將安將樂汝轉棄予風人之戒可不慎乎其<lb/>
追爵諡<hi>音示</hi>貴人父陸為宣恩哀侯弟訢為宣義恭侯以<lb/>
弟就嗣哀侯後及尸柩<hi>音舊</hi>在堂使大中大夫拜授印綬<lb/>
如在國列侯禮魂而有靈嘉其寵榮十七年郭后廢遂<lb/>
立為皇后后在位恭儉少嗜<hi>音視</hi>玩不喜笑謔<hi>香入聲</hi>性仁<lb/>
孝多矜慈七嵗失父雖已數十年言及未嘗不流涕帝<lb/>
<pb n="KR2g0035_WYG_001-11a"/>
見常歎息顯宗即位尊后為皇太后永平三年冬帝從<lb/>
太后幸章陵置酒舊宅㑹隂鄧故人諸家子孫並受賞<lb/>
賜七年崩在位二十四年年六十合葬原陵明帝性孝<lb/>
愛追慕無已十七年正月當謁原陵夜夢先帝太后如<lb/>
平生歡既寤悲不能寐即案厯明旦日吉遂率百官及<lb/>
故客上陵其日降甘露於陵樹帝令百官采取以薦㑹<lb/>
畢帝從席前伏御牀視太后鏡奩<hi>音亷</hi>中物感動悲涕令<lb/>
易脂澤装具左右皆泣莫能仰視焉<lb/>
<pb n="KR2g0035_WYG_001-11b"/>
明徳馬皇后諱某伏波將軍援之小女也少喪父母兄<lb/>
客卿敏慧早夭母藺<hi>音吝</hi>夫人悲傷𤼵疾慌<hi>荒上/聲</hi>惚<hi>音忽</hi>后<lb/>
時年十嵗幹理家事勑制僮御内外諮稟事同成人初<lb/>
諸家莫知者後聞之咸歎異焉后嘗乆疾太夫人令筮<lb/>
之筮者曰此女雖有患狀而當大貴兆不可言也後又<lb/>
呼相者使占諸女見后大驚曰我必為此女稱臣然貴<lb/>
而少子若養它子者得力乃當踰於所生以選入太子<lb/>
宫時年十三奉承隂后傍接同列禮則修備上下安之<lb/>
<pb n="KR2g0035_WYG_001-12a"/>
遂見寵異常居後堂顯宗即位以后為貴人時后前母<lb/>
姊女賈氏亦以選入生肅宗帝以后無子命令養之謂<lb/>
曰人未必當自生子但患愛養不至耳后於是盡心撫<lb/>
育勞悴<hi>音萃</hi>過於所生肅宗亦孝性淳篤恩性天至母子<lb/>
慈愛始終無纎介之間后常以皇嗣未廣每懷憂歎薦<lb/>
達左右若恐不及後宫有進見者每加慰納若數所寵<lb/>
引輒増隆遇永平三年春有司奏立長秋宫帝未有所<lb/>
言皇太后曰馬貴人徳冠後宫即其人也遂立為皇后<lb/>
<pb n="KR2g0035_WYG_001-12b"/>
先是數日夢有小飛蟲無數赴著身又入皮膚中而復<lb/>
飛出既正位宫闈愈自謙肅身長七尺二寸方口美髮<lb/>
能誦易好讀春秋楚辭尤善周官董仲舒書常衣大練<lb/>
裙不加縁朔望諸姬主朝請望見后袍疎麤<hi>粗同</hi>反以為<lb/>
綺縠就視乃笑后辭曰此繒<hi>音憎</hi>特宜染色故用之耳六<lb/>
宫莫不歎息帝嘗幸苑囿離宫后輒以風邪露霧為戒<lb/>
辭意欵備多見詳擇帝幸濯龍中並召諸才人下邳<hi>音丕</hi>
王已下皆在側請呼皇后帝笑曰是家志不好樂雖來<lb/>
<pb n="KR2g0035_WYG_001-13a"/>
無歡是以遊娯之事希嘗從焉十五年帝案地圖將封<lb/>
皇子悉半諸國后見而言曰諸子裁食數縣於制不已<lb/>
儉乎帝曰我子豈宜與先帝子等乎嵗給二千萬足矣<lb/>
時楚獄連年不㫁囚相證引坐繫者甚衆后慮其多濫<lb/>
乘間言及惻然帝感悟之夜起仿<hi>音旁</hi>偟<hi>音皇</hi>為思所納卒<lb/>
多有所降宥時諸將奏事及公卿較<hi>音教</hi>議難平者帝數<lb/>
以試后后輒分解趣<hi>音娶</hi>理各得其情每於侍執之際輒<lb/>
言及政事多所毗<hi>音琵</hi>補而未嘗以家私干欲寵敬日隆<lb/>
<pb n="KR2g0035_WYG_001-13b"/>
始終無衰及帝崩肅宗即位尊后曰皇太后諸貴人當<lb/>
徙居南宫太后感析别之懷各賜王赤綬加安車駟馬<lb/>
白越三千端雜帛二千匹黄金十斤自撰顯宗起居注<lb/>
削去兄防參醫藥事帝請曰黄門舅旦夕供養且一年<lb/>
既無褒異又不録勤勞無乃過乎太后曰吾不欲令後<lb/>
世聞先帝數親後宫之家故不著也建初元年欲封爵<lb/>
諸舅太后不聽明年夏大旱言事者以為不封外戚之<lb/>
故有司因此上奏宜依舊典太后詔曰凡言事者皆欲<lb/>
<pb n="KR2g0035_WYG_001-14a"/>
媚朕以要福耳昔王氏五侯同日俱封其時黄霧四塞<lb/>
不聞澍<hi>音樹</hi>雨之應又田蚡<hi>墳上聲</hi>竇嬰寵貴横恣傾覆之<lb/>
禍為世所傳故先帝防慎舅氏不令在樞機之位諸子<lb/>
之封裁令半楚淮陽諸國嘗謂我子不當與先帝子等<lb/>
今有司柰何欲以馬氏比隂氏乎吾為天下母而身服<lb/>
大練食不求甘左右但著帛布無香薫之飾者欲身率<lb/>
下也以為外親見之當傷心自勑但笑言太后素好儉<lb/>
前過濯龍門上見外家問起居者車如流水馬如游龍<lb/>
<pb n="KR2g0035_WYG_001-14b"/>
倉頭衣緑褠<hi>音溝单衣</hi>領袖正白顧視御者不及遠矣故不<lb/>
加譴<hi>牽去聲</hi>怒但絶嵗用而已兾以黙愧其心而猶懈怠<lb/>
無憂國忘家之慮知臣莫若君况親屬乎吾豈可上負<lb/>
先帝之㫖下虧先人之徳重襲<hi>音習</hi>西京敗亡之禍哉固<lb/>
不許帝省詔悲歎復重請曰漢興舅氏之封侯猶皇子<lb/>
之為王也太后誠存謙虛奈何令臣獨不加恩三舅乎<lb/>
且衛尉年尊兩校尉有大病如令不諱使臣長抱刻<hi>音克</hi>
骨之恨宜及吉時不可稽<hi>音雞</hi>留太后報曰吾反覆念之<lb/>
<pb n="KR2g0035_WYG_001-15a"/>
思令兩善豈徒欲獲謙讓之名而使帝受不外施之嫌<lb/>
哉昔竇太后欲封王皇后之兄丞相條侯言受髙祖約<lb/>
無軍功非劉氏不侯今馬氏無功於國豈得與隂郭中<lb/>
興之后等耶常觀富貴之家禄位重疊猶再實之木其<lb/>
根必傷且人所以願封侯者欲上奉祭祀下求温飽耳<lb/>
今祭祀則受四方之珍衣食則䝉御府餘資斯豈不足<lb/>
而必當得一縣乎吾計之熟矣勿有疑也夫至孝之行<lb/>
安親為上今數遭變異榖價數倍憂惶晝夜不安坐卧<lb/>
<pb n="KR2g0035_WYG_001-15b"/>
而欲先營外封違慈母之拳拳乎吾素剛急有胸中氣<lb/>
不可不順也若隂陽調和邊境清靜然後行子之志吾<lb/>
但當含飴<hi>音移</hi>弄孫不能復闗政矣時新平主家御者失<lb/>
火延及北閣後殿太后以為已過起居不歡時當謁原<lb/>
陵自引守備不慎慙見陵園遂不行初太夫人葬起墳<lb/>
微高太后以為言兄廖等即時减削其外親有謙素義<lb/>
行者輒假借温言賞以財位如有纎介則先見嚴恪<hi>康入</hi>
<hi>聲</hi>之色然後加譴其美車服不軌<hi>音詭</hi>法度者便絶屬籍<lb/>
<pb n="KR2g0035_WYG_001-16a"/>
遣歸田里廣平鉅鹿樂成王車騎朴素無金銀之飾帝<lb/>
以白太后太后即賜錢各五百萬於是内外從化被服<lb/>
如一諸家惶恐倍於永平時乃置織室蠶於濯龍中數<lb/>
徃觀視以為娱樂常與帝旦夕言道政事及教授諸小<lb/>
王論議經書述叙平生雍和終日四年天下豐稔<hi>任上聲</hi>
方垂無事帝遂封三舅廖防光為列侯並辭讓願就闗<lb/>
内侯太后聞之曰聖人設教各有其方知人情性莫能<lb/>
齊也吾少壮時但慕竹帛志不顧命今雖已老而復戒<lb/>
<pb n="KR2g0035_WYG_001-16b"/>
之在得故日夜惕<hi>音剔</hi>厲<hi>音利</hi>思自降損居不求安食不念<lb/>
飽兾乗此道不負先帝所以化導兄弟共同斯志欲令<lb/>
瞑目之日無所復恨何意老志復不從哉萬年之日長<lb/>
恨矣廖等不得已受封爵而退位歸第焉太后其年寢<lb/>
疾不信巫祝小醫數勑絶禱<hi>音島</hi>祀至六月崩在位二十<lb/>
三年年四十餘合葬顯節陵<lb/>
和熹鄧皇后諱綏<hi>音雖</hi>太傅禹之孫也父訓護羌校尉母<lb/>
隂氏光烈皇后從弟女也后年五嵗太傅夫人愛之自<lb/>
<pb n="KR2g0035_WYG_001-17a"/>
為翦髪夫人年髙目㝠誤傷后額忍痛不言左右見者<lb/>
怪而問之后曰非不痛也太夫人哀憐為㫁髪難傷老<lb/>
人意故忍之耳六嵗能史書十二通詩論語諸兄每讀<lb/>
經傳輒下意難問志在典籍不問居家之事母常非之<lb/>
曰汝不習女工以供衣服乃更務學寧當舉博士耶后<lb/>
重違母言晝修婦業暮誦經典家人號曰諸生父訓異<lb/>
之事無大小輒與詳議永元四年當以選入㑹訓卒后<lb/>
晝夜號泣終三年不食鹽菜憔<hi>音樵</hi>悴毁容親人不識之<lb/>
<pb n="KR2g0035_WYG_001-17b"/>
后嘗夢捫天蕩蕩正青若有鍾乳狀乃仰漱飲之以訊<lb/>
諸占夢言堯夢攀天而上湯夢及天而咶<hi>音是</hi>之斯皆聖<lb/>
王之前占吉不可言又相者見后驚曰此成湯之法家<lb/>
人竊喜而不敢宣后叔父陔<hi>音該</hi>言嘗聞活千人者子孫<lb/>
有封兄訓為謁者使修石臼河嵗活數千人天道可信<lb/>
家必䝉福初太傅禹歎曰吾將百萬之衆未嘗妄殺一<lb/>
人其後世必有興者七年后復與諸家子俱選入宫后<lb/>
長七尺二寸姿顔姝<hi>音樞</hi>麗絶異於衆左右皆驚八年冬<lb/>
<pb n="KR2g0035_WYG_001-18a"/>
入掖<hi>音亦</hi>庭為貴人時年十六恭肅小心動有法度承事<lb/>
隂后夙夜戰兢接撫同列常克己以下之雖宫人𨽻役<lb/>
皆加恩借帝深嘉愛焉及后有疾特令后母兄弟入侍<lb/>
醫藥不限日數后言於帝曰宫禁至重而使外舍乆在<lb/>
内省上令陛下有幸私之譏下使賤妾獲不知足之謗<lb/>
上下交損誠不願也帝曰人皆以數入為榮貴人反以<lb/>
為憂深自抑損誠難及也每有讌<hi>音燕</hi>㑹諸姬貴人競自<lb/>
修整簪珥光采袿<hi>音圭</hi>裳鮮明而后獨著素装服無飾其<lb/>
<pb n="KR2g0035_WYG_001-18b"/>
衣有與隂后同色者即時解易若並時進見則不敢正<lb/>
坐離立行則僂<hi>音縷</hi>身自卑帝每有所問常逡巡後對不<lb/>
敢先隂后言帝知后勞心曲體歎曰修徳之勞乃如是<lb/>
乎後隂后漸疎每當御見輒辭以疾時帝數失皇子后<lb/>
憂繼嗣不廣恒垂涕歎息數選進才人以博帝意隂后<lb/>
見后徳稱日盛不知所為遂造祝詛欲以為害帝嘗寢<lb/>
病危甚隂后密言我得意不令鄧氏復有遺類后聞乃<lb/>
對左右流涕言曰我竭誠盡心以事皇后竟不為所祐<lb/>
<pb n="KR2g0035_WYG_001-19a"/>
而當獲罪於天婦人雖無從死之義然周公身請武王<lb/>
之命越姬心誓必死之分上以報帝之恩中以解宗族<lb/>
之禍下不令隂氏有人彘之譏即欲飲藥宫人趙玉者<lb/>
固禁之因詐言屬有使來上疾已愈后信以為然乃止<lb/>
明日帝果瘳<hi>音抽</hi>十四年夏隂后以巫蠱<hi>音古</hi>事廢后請救<lb/>
不能得帝便屬意焉后愈稱疾篤深自閉絶㑹有司奏<lb/>
建長秋宫帝曰皇后之尊與朕同體承宗廟母天下豈<lb/>
易哉唯鄧貴人徳冠後庭乃可當之至冬立為皇后辭<lb/>
<pb n="KR2g0035_WYG_001-19b"/>
讓者三然後即位手書表謝深陳徳薄不足以充小君<lb/>
之選是時方國貢獻競求珍麗之物自后即位悉令禁<lb/>
絶嵗時但供紙墨而已帝每欲官爵鄧氏后輒哀請謙<lb/>
讓故兄隲<hi>音質</hi>終帝世不過虎賁<hi>音奔</hi>中郎將元興元年帝<lb/>
崩長子平原王有疾而諸皇子夭歿前後十數後生者<lb/>
輒隱祕養於人間殤<hi>音傷</hi>帝生始百日后乃迎立之尊后<lb/>
為皇太后太后臨朝和帝葬後宫人並歸園太后賜周<lb/>
馮貴人䇿曰朕與貴人託配後庭共歡等列十有餘年<lb/>
<pb n="KR2g0035_WYG_001-20a"/>
不獲福祐先帝早棄天下孤心煢煢<hi>音瓊</hi>靡所瞻仰夙夜<lb/>
永懷感愴<hi>音創</hi>𤼵中今當以舊典分歸後園慘結増歎燕<lb/>
燕之詩曷能喻焉其賜貴人王青蓋車采飾輅<hi>音路</hi>驂<hi>音參</hi>
馬各一駟黄金三十斤雜帛三千匹白越四千端又賜<lb/>
馮貴人王赤綬以未有頭上步摇環珮加賜各一具是<lb/>
時新遭大憂法禁未設宫中亡大珠一篋太后念欲考<lb/>
問必有不辜乃親閲<hi>音悦</hi>宫人觀察顔色即時首服又和<lb/>
帝幸人吉成御者共枉吉成以巫蠱事遂下掖庭考訊<lb/>
<pb n="KR2g0035_WYG_001-20b"/>
辭證明白太后以先帝左右待之有恩平日尚無惡言<lb/>
今反若此不合人情更自呼見實覈<hi>音核</hi>果御者所為莫<lb/>
不歎服以為聖明常以鬼神難徵淫祀無福乃詔有司<lb/>
罷諸祠官不合典禮者又詔赦除建武以來諸犯妖惡<lb/>
及馬竇家屬所被禁錮<hi>音固</hi>者皆復之為平人减太官導<lb/>
官尚方内者服御珍膳靡麗難成之物自非供陵廟稻<lb/>
粱米不得導擇朝夕一肉飯而已舊太官湯官經用嵗<lb/>
且二萬萬太后勑止曰殺省珍費自是裁數千萬及郡<lb/>
<pb n="KR2g0035_WYG_001-21a"/>
國所貢皆减其過半悉斥賣上林鷹犬其蜀漢釦<hi>音口</hi>器<lb/>
九帶佩刀並不復調止畫工三十九種又御府尚方織<lb/>
室錦繡氷紈綺縠金銀珠玉犀象瑇<hi>玳同</hi>瑁彫鏤<hi>音漏</hi>翫弄<lb/>
之物皆絶不作離宫别館儲峙<hi>遲上聲</hi>米糒<hi>音敗</hi>薪炭悉令<lb/>
省之又詔諸園貴人其宫人有宗室同族若羸<hi>音纍</hi>老不<lb/>
任使者令園監實覈上名自御北宫増喜觀閲問之恣<lb/>
其去留即日免遣者五六百人及殤帝崩太后定䇿立<lb/>
安帝猶臨朝政以連遭大憂百姓苦役殤帝康陵方中<lb/>
<pb n="KR2g0035_WYG_001-21b"/>
祕藏及諸工作事事减約十分居一詔告司𨽻校尉河<lb/>
南尹南陽太守曰每覽前代外戚賓客假借威權輕薄<lb/>
<graphic n="KR2237" url="https://raw.githubusercontent.com/kanripo/KR-Gaiji/master/images/KR2237.png" mimeType="image/png"/>
                    <hi>宗去聲</hi>詷<hi>音洞</hi>至有濁亂奉公為人患苦咎在執法怠懈<lb/>
不輒行其罰故也今車騎將軍隲等雖懷敬順之志而<lb/>
宗門廣大姻戚不少賓客姦猾多干禁憲其明加檢勑<lb/>
勿相容䕶自是親屬犯罪無所假貸太后愍隂氏之罪<lb/>
廢赦其徙者歸鄉勑還資財五百餘萬永初元年爵號<lb/>
太夫人為新野君萬户供湯沐邑二年夏京師旱親幸<lb/>
<pb n="KR2g0035_WYG_001-22a"/>
洛陽寺録寃獄有囚實不殺人而被考自誣羸困輿見<lb/>
畏吏不敢言將去舉頭若欲自訴太后察視覺之即呼<lb/>
還問状具得枉實即時収洛陽令下獄抵<hi>低上聲</hi>罪行未<lb/>
還宫澍雨大降三年秋太后體不安左右憂惶禱請祝<lb/>
辭願得代命太后聞之即譴怒切勑掖庭令以下但使<lb/>
謝過祈<hi>音其</hi>福不得妄生不祥之言舊事嵗終當享遣衛<lb/>
士大儺<hi>音那</hi>逐疫<hi>音役</hi>太后以隂陽不和軍旅數興詔饗㑹<lb/>
勿設戱作樂减逐疫侲<hi>音真</hi>子之半悉罷象橐<hi>音/託</hi>駝<hi>音陀</hi>之<lb/>
<pb n="KR2g0035_WYG_001-22b"/>
屬豐年復故太后自入宫掖從曹大家受經書兼天文<lb/>
筭數晝省王政夜則誦讀而患其謬<hi>音繆</hi>誤懼乖典章乃<lb/>
博選諸儒劉珍等及博士議郎四府掾史五十餘人詣<lb/>
東觀讎校傳記事畢奏御賜葛布各有差又詔中官近<lb/>
臣於東觀受讀經傳以教授宫人左右習誦朝夕濟濟<lb/>
及新野君薨太后自侍疾病至乎終盡憂哀毁損事加<lb/>
於常贈以長公主赤綬東園祕器玉衣繡衾又賜布三<lb/>
萬匹錢三千萬隲等遂固讓錢布不受使司空持節䕶<lb/>
<pb n="KR2g0035_WYG_001-23a"/>
喪事儀比東海恭王諡曰敬君太后諒闇<hi>菴同</hi>既終乆旱<lb/>
太后比三日幸洛陽録囚徒理出死罪三十六人耐罪<lb/>
八十人其餘减罪死右趾已下至司冦七年正月初入<lb/>
太廟齋七日賜公卿百僚各有差庚戌謁宗廟率命婦<lb/>
羣妾相禮儀與皇帝交獻親薦成禮而還因下詔曰凡<lb/>
供薦新味多非其節或鬱養强熟或穿掘萌牙味無所<lb/>
至而夭折生長豈所以順時育物乎傳曰非其時不食<lb/>
自今當奉祠陵廟及給御者皆須時乃上凡所省二十<lb/>
<pb n="KR2g0035_WYG_001-23b"/>
三種自太后臨朝水旱十載四夷外侵盗賊内起每聞<lb/>
人饑或達旦不寐而躬自减徹以救灾阸<hi>音戹</hi>故天下復<lb/>
平嵗還豐穰<hi>音禳</hi>永寧二年二月寝病漸篤乃乘輦於前<lb/>
殿見侍中尚書因北至太子新所繕宫還大赦天下賜<lb/>
諸園貴人王主羣僚錢布各有差詔曰朕以無徳託母<lb/>
天下而薄祐不天早離大憂延平之際海内無主元元<lb/>
戹運危於累卵勤勤苦心不敢以萬乘為樂上欲不欺<lb/>
天愧先帝下不違人負宿心誠在濟度百姓以安劉氏<lb/>
<pb n="KR2g0035_WYG_001-24a"/>
自謂感徹天地當䝉福祚<hi>音胙</hi>而喪禍内外傷痛不絶頃<lb/>
以廢病沉滯乆不得侍祠自力上原陵加欬<hi>音慨</hi>逆唾血<lb/>
遂至不解存亡大分無可奈何公卿百官其勉盡忠恪<lb/>
以輔朝廷三月崩在位二十年年四十一合葬順陵<lb/>
　　晉<lb/>
文明王皇后諱元姬東海郯<hi>音談</hi>人也父肅魏中領軍蘭<lb/>
陵侯后年八嵗誦詩論尤善喪服茍有文義目所一見<lb/>
必貫於心年九嵗遇母疾扶侍不捨左右衣不解帶者<lb/>
<pb n="KR2g0035_WYG_001-24b"/>
乆之每先意候指動中所適由是父母令攝家事每盡<lb/>
其理祖朗甚愛異之曰興吾家者必此女也惜不為男<lb/>
矣年十二朗薨后哀戚哭泣𤼵於自然其父益加敬異<lb/>
既笄歸于文帝生武帝及遼東悼王定國齊獻王攸城<lb/>
陽哀王兆廣漢殤王廣徳京兆公主后事舅姑盡婦道<lb/>
謙冲接下嬪御有序及居父喪身不勝衣言與淚俱時<lb/>
鍾㑹以才能見任后每言於帝曰㑹見利忘義好為事<lb/>
端寵過必亂不可大任㑹後果反武帝受禪<hi>音膳</hi>尊為皇<lb/>
<pb n="KR2g0035_WYG_001-25a"/>
太后宫曰崇化初置宫卿后雖處尊位不忘素業躬執<lb/>
紡績器服無文御浣<hi>完上聲</hi>濯之衣食不參味而敦睦九<lb/>
族垂心萬物言必典禮浸潤不行四年后崩時年五十<lb/>
二合葬崇陽陵<lb/>
　　唐<lb/>
髙祖太穆順聖皇后竇氏京兆平陵人父毅<hi>音義</hi>在周為<lb/>
上柱國尚武帝姊襄陽長公主入隋為定州緫管神武<lb/>
公后生髮垂過頸<hi>經上聲</hi>三嵗與身等讀女誡列女等傳<lb/>
<pb n="KR2g0035_WYG_001-25b"/>
一過輒不忘武帝愛之養宫中異它甥時突厥女為后<lb/>
無寵后密諫曰吾國未靖虜且强願抑情撫接以取合<lb/>
從則江南闗東不吾梗<hi>更上聲</hi>武帝嘉納及崩哀毁同所<lb/>
生聞隋髙祖受禪自投牀下曰恨我非男子不能捄<hi>音救</hi>
舅家禍毅遽掩其口曰毋妄言赤吾族嘗謂主曰此女<lb/>
有竒相且識不凡何可妄與人因畫二孔雀屏間請昬<lb/>
者使射二矢隂約中目則許之射者閲數十皆不合髙<lb/>
祖最後射中各一目遂歸於帝始元貞太后羸老有疾<lb/>
<pb n="KR2g0035_WYG_001-26a"/>
而性素嚴諸姒娣皆畏莫敢侍后事之獨怡謹盡孝或<lb/>
淹月不釋衣履工為篇章規誡文有雅體又善書與高<lb/>
祖書相雜人不辨也崩於涿<hi>音卓</hi>郡年四十五帝在煬帝<lb/>
時多畜善馬后見曰上性樂此盍<hi>音合</hi>以獻徒留之速罪<lb/>
無益也不聴頃果坐譴帝後見隋政亂多妄誅殛<hi>音棘</hi>乃<lb/>
為自安計數奏鷹犬異駒煬帝果喜擢位將軍因泣謂<lb/>
諸子曰早用而母言得此乆矣帝有天下詔即所葬園<lb/>
為壽安陵諡曰穆及祔<hi>音附</hi>獻陵尊為太穆皇后始太宗<lb/>
<pb n="KR2g0035_WYG_001-26b"/>
生有二龍之符后於諸子中愛視最篤後即位過慶善<lb/>
宫覽觀哽欷<hi>音稀</hi>顧侍臣曰朕生於此今母后永違育我<lb/>
之徳不可報因號慟左右皆流涕乃享后于正寢它日<lb/>
幸九成宫夢后若平生既寤潸<hi>音刪</hi>然不自勝明日詔有<lb/>
司大𤼵倉賑<hi>音震</hi>貧瘠<hi>音籍</hi>以為后報焉上元中益諡太穆<lb/>
神皇后<lb/>
太宗文徳順聖皇后長孫氏河南洛陽人其先魏拓<hi>音託</hi>
㧞<hi>音䟦</hi>氏後為宗室長因號長孫髙祖穉<hi>音治</hi>大丞相馮翊<lb/>
<pb n="KR2g0035_WYG_001-27a"/>
<hi>音翼</hi>王曽祖裕平原公祖兕<hi>音/姒</hi>左將軍父晟<hi>音盛</hi>字季涉經<lb/>
史趫<hi>音驕</hi>鷙<hi>音至</hi>曉兵仕隋為右驍衛將軍后喜圖傳視古<lb/>
善惡以自鑒矜尚禮法晟兄熾<hi>音幟</hi>為周通道館學士嘗<lb/>
聞太穆勸撫突<hi>豚入聲</hi>厥女心誌之語晟曰此明睿<hi>音鋭</hi>人<lb/>
必有竒子不可以不圖昬故晟以女太宗后歸寧舅高<lb/>
士亷妾見大馬二丈立后舍外懼占之遇坤之泰卜者<lb/>
曰坤順承天載物無疆馬地類也之泰是天地交而萬<lb/>
物通也又以輔相天地之宜繇<hi>音宙</hi>恊<hi>音俠</hi>歸妹婦人事也<lb/>
<pb n="KR2g0035_WYG_001-27b"/>
女處尊位履中而居順后妃象也時隱太子釁<hi>欣去聲</hi>䦧<lb/>
<hi>馨入聲</hi>已搆后内盡孝事髙祖謹承諸妃消釋嫌猜及帝<lb/>
授甲宫中后親慰勉士皆感奮<hi>分去聲</hi>尋為皇太子妃俄<lb/>
為皇后性約素服御取給則止益觀書雖容櫛<hi>臻入聲</hi>不<lb/>
少廢與帝言或及天下事辭曰牝<hi>貧上聲</hi>鷄司晨家之窮<lb/>
也可乎帝固要之訖不對後廷有被罪者必助帝怒請<lb/>
繩治俟意解徐為開治終不令有寃卞嬪<hi>音貧</hi>生豫章公<lb/>
主而死后視如所生媵<hi>音孕</hi>侍疾病輟<hi>音拙</hi>所御飲藥資之<lb/>
<pb n="KR2g0035_WYG_001-28a"/>
下懷其仁兄無忌於帝本布衣交以佐命為元功出入<lb/>
卧内帝將引以輔政后固謂不可乘間曰妾託體紫宫<lb/>
尊貴已極不願私親更㨿權于朝漢之吕霍可以為誡<lb/>
帝不聴自用無忌為尚書僕射<hi>音夜</hi>后密諭令牢讓帝不<lb/>
獲已乃聴后喜見顔間異母兄安業無行父喪逐后無<lb/>
忌還外家后貴未嘗以為言擢位將軍後與李孝常等<lb/>
謀反將誅后叩頭曰安業罪死無赦然向遇妾不以慈<lb/>
户知之今論如法人必謂妾釋憾<hi>含去聲</hi>於兄無乃為帝<lb/>
<pb n="KR2g0035_WYG_001-28b"/>
累乎遂得减流越嶲<hi>音髄</hi>太子承乾乳媪<hi>音襖</hi>請増東宫什<lb/>
器后曰太子患無徳與名器何請為從幸九成宫方屬<lb/>
疾㑹柴紹等急變聞帝甲而起后輿疾以從宫司諌止<lb/>
后曰上震驚吾可自安疾稍亟<hi>音棘</hi>太子欲請大赦汎度<lb/>
道人祓<hi>音拂</hi>塞災㑹后曰死生有命非人力所支若修福<lb/>
可延吾不為惡使善無效我尚何求且赦令國大事佛<lb/>
老異方教耳皆上所不為豈宜以吾亂天下法太子不<lb/>
敢奏以告房𤣥齡𤣥齡以聞帝歎美而羣臣請遂赦帝<lb/>
<pb n="KR2g0035_WYG_001-29a"/>
既許后固爭止及大漸與帝訣時𤣥齡小譴就第后曰<lb/>
𤣥齡乆事陛下預竒計祕謀非大故願勿置也妾家以<lb/>
恩澤進無徳而禄易以取禍無屬樞柄以外戚奉朝請<lb/>
足矣妾生無益於時死不可以厚葬願因山為隴無起<lb/>
墳無用棺槨器以瓦木約費送終是妾不見忘也又請<lb/>
帝納忠容諌勿受讒省遊畋<hi>音田</hi>作役死無恨崩年三十<lb/>
六后嘗采古婦人事著女則十篇又為論斥漢之馬后<lb/>
不能檢抑外家使與政事乃戒其車馬之侈此謂開本<lb/>
<pb n="KR2g0035_WYG_001-29b"/>
源恤末事常誡守者吾以自檢故書無條理勿令至尊<lb/>
見之及崩宫司以聞帝為之慟示近臣曰后此書可用<lb/>
垂後我豈不通天命而割情乎顧内失吾良佐哀不可<lb/>
巳巳諡曰文徳葬昭陵因九嵕<hi>音㯶</hi>山以成后志帝自著<lb/>
表序始末揭陵左上元中益諡文徳聖皇后<lb/>
太宗賢妃徐惠湖州長城人生五月能言四嵗通論語<lb/>
詩八嵗自曉屬文父孝徳試使擬離騷為小山篇曰仰<lb/>
幽巖而流盼撫桂枝以凝想將千齡兮此遇荃何為兮<lb/>
<pb n="KR2g0035_WYG_001-30a"/>
獨徃孝徳大驚知不可掩於是所論著遂盛傳太宗聞<lb/>
之召為才人手未嘗廢巻而辭致贍蔚又無淹思帝益<lb/>
禮顧擢孝徳水部員外郎惠再遷充容貞觀末數調兵<lb/>
討定四夷稍稍治宫室百姓勞怨惠上疏極諫且言東<lb/>
戍遼海西討崑丘士馬罷<hi>音疲</hi>耗<hi>蒿去/聲</hi>漕饟<hi>音/餉</hi>漂<hi>音飄</hi>沒捐<lb/>
有盡之農趨無窮之壑圖未獲之衆喪已成之軍故地<lb/>
廣者非常安之術也人勞者為易亂之符也又言翠微<lb/>
玉華等宫雖因山藉水無築搆之苦而工力和僦<hi>秋去聲</hi>
<pb n="KR2g0035_WYG_001-30b"/>
不謂無煩有道之君以逸逸人無道之君以樂樂身又<lb/>
言伎<hi>音妓</hi>巧為喪國斧斤珠玉為蕩心酖<hi>音鴆</hi>毒侈麗纎美<lb/>
不可以不遏<hi>安入聲</hi>志驕於業泰體逸於時安其剴<hi>音槩</hi>切<lb/>
精詣大畧如此帝善其言優賜之帝崩哀慕成疾不肯<lb/>
進藥曰帝遇我厚得先狗馬侍園寝吾志也復為詩連<lb/>
珠以見意永徽元年卒年二十四贈賢妃陪葬昭陵石<lb/>
室<lb/>
徳宗賢妃韋氏戚里舊族也祖濯尚定安公主初為良<lb/>
<pb n="KR2g0035_WYG_001-31a"/>
娣徳宗貞元四年册拜賢妃宫壼<hi>音悃</hi>事無不聽而性敏<lb/>
淑言動皆有繩矩帝寵重之後宫莫不師其行帝崩自<lb/>
表留奉崇陵園元和四年薨<lb/>
順宗荘憲皇后王氏琅<hi>音郎</hi>邪<hi>音耶</hi>人祖難得有功名於世<lb/>
代宗時后以良家選入宫為才人順宗在藩帝以才人<lb/>
幼故賜之為王孺人生憲宗順宗在東宫册為良娣后<lb/>
性仁順宫中化其徳莫不柔雍順宗即位疾已綿頓后<lb/>
侍醫藥不少怠將立后㑹病棘而止憲宗内禪尊為太<lb/>
<pb n="KR2g0035_WYG_001-31b"/>
上皇后元和元年乃上尊號曰皇太后后謹畏深抑外<lb/>
家無毫絲假貸訓厲内職有古后妃風十年崩年五十<lb/>
四葬豐陵<lb/>
憲宗懿安皇后郭氏汾<hi>音墳</hi>陽王子儀之孫父曖<hi>音愛</hi>尚昇<lb/>
平公主實生后憲宗為廣陵王聘以為妃順宗以其家<lb/>
有大功烈而母素貴故禮之異諸婦是生穆宗元和元<lb/>
年進册貴妃八年羣臣三請立為后帝以嵗子午忌章<lb/>
報聞罷穆宗嗣位上尊號皇太后贈曖太尉母齊國大<lb/>
<pb n="KR2g0035_WYG_001-32a"/>
長公主擢兄釗<hi>音昭</hi>刑部尚書鏦<hi>音聦</hi>金吾大將軍后移御<lb/>
興慶宫凡朔望三朝帝率百官詣宫門為壽帝崩中人<lb/>
有為后謀稱制者后怒曰吾效武氏耶今太子雖幼尚<lb/>
可選重徳為輔吾何與外事哉敬宗立號太皇太后寶<lb/>
厯倉卒后召江王嗣皇帝位是為文宗文宗性謹孝事<lb/>
后有禮凡羞果鮮珍及四方竒奉必先獻宗廟三宫而<lb/>
後御之武宗喜畋游角武抃<hi>音卞</hi>擇五坊小兒得出入禁<lb/>
中它日問后起居從容請曰如何可為盛天子后曰諌<lb/>
<pb n="KR2g0035_WYG_001-32b"/>
臣章疏宜審覽度可用用之有不可以詢宰相毋拒直<lb/>
言勿納偏言以忠良為腹心此盛天子也帝再拜還索<lb/>
諌章閲之徃徃道游獵事自是畋幸稀小兒武抃等不<lb/>
復横賜矣宣宗時崩有司上尊諡葬景陵外園懿宗咸<lb/>
通中從禮官王皥<hi>音昊</hi>言詔后主袝憲宗廟<lb/>
　　宋<lb/>
真宗章穆郭皇后太原人宣徽南院使守文第二女真<lb/>
宗在襄邸<hi>低上聲</hi>太宗為聘之封魯國夫人進封秦國真<lb/>
<pb n="KR2g0035_WYG_001-33a"/>
宗嗣位立為皇后謙約惠下性惡奢靡族屬入謁禁中<lb/>
服飾華侈必加戒勗<hi>音旭</hi>有以家事求言於上者后終不<lb/>
許兄子出嫁以貧欲祈恩賚但出装具給之上尤加禮<lb/>
重<lb/>
仁宗慈聖光獻曹皇后真定人樞宻使曹武惠王彬之<lb/>
孫也明道二年詔聘入宫景祐元年冊為皇后性慈儉<lb/>
重稼穡嘗於禁苑種榖親蠶善飛白書慶厯八年閏正<lb/>
月帝將以望夕再張燈后諌止後三日衛卒數人作亂<lb/>
<pb n="KR2g0035_WYG_001-33b"/>
夜越屋叩寢殿后方侍帝聞變遽起帝欲出后閉閣擁<lb/>
持趣<hi>音促</hi>呼都知王守忠使引兵入賊傷宫嬪殿下聲徹<lb/>
帝所宦者以乳嫗<hi>餘去聲</hi>毆小女子紿<hi>台上聲</hi>奏后叱之曰<lb/>
賊在近殺人敢妄言耶后度賊必縱火隂遣人挈<hi>牽入聲</hi>
水踵其後果舉炬焚簾水隨滅之是夕所遣宦侍后皆<lb/>
親剪其髪諭之曰明日行賞用是為驗故爭盡死力賊<lb/>
即禽滅閤内妾與卒亂當誅祈哀幸姬姬言之帝貸其<lb/>
死后具衣冠見請論如法曰不如是無以肅清禁掖帝<lb/>
<pb n="KR2g0035_WYG_001-34a"/>
命坐后不可立請移數刻卒誅之張妃怙寵上僣欲假<lb/>
后蓋出游帝使自來請后與之無靳<hi>斤去聲</hi>色妃喜還以<lb/>
告帝曰國家文物儀章上下有秩汝張之而出外廷不<lb/>
汝置妃不懌<hi>音亦</hi>而輟英宗方四嵗育禁中后拊鞠周盡<lb/>
迨入為嗣子贊䇿居多帝夜暴疾崩后悉歛諸門鑰<hi>音藥</hi>
寘於前召皇子入及明宰臣韓琦等至奉英宗即位尊<lb/>
后為皇太后檢柅<hi>尼上聲</hi>曹氏及左右臣僕毫分不以假<lb/>
借宫省肅然神宗立尊為太皇太后名宫曰慶壽帝致<lb/>
<pb n="KR2g0035_WYG_001-34b"/>
極誠孝所以承迎娱悦無所不盡后亦慈愛天至或退<lb/>
朝稍晚必自至屏扆<hi>衣上聲</hi>候矚<hi>音燭</hi>間親持膳飲以食帝<lb/>
外家男子舊毋得入謁后春秋髙弟佾<hi>音逸</hi>亦老帝數言<lb/>
宜使入見輒不許他日佾侍帝帝復為請乃許之因偕<lb/>
詣后閤少焉帝先起若令佾得伸親親意后遽曰此非<lb/>
汝所當得留趣遣出晚得水疾侍醫莫能治元豐二年<lb/>
崩初王安石當國變亂舊章后乘間語神宗謂祖宗法<lb/>
度不宜輕改熙寧宗祀前數日帝至后所后曰吾昔聞<lb/>
<pb n="KR2g0035_WYG_001-35a"/>
民間疾苦必以告仁宗因赦行之今亦當爾帝曰今無<lb/>
他事后曰吾聞民間甚苦青苗助役宜罷之安石誠有<lb/>
才學然怨之者甚衆帝欲愛惜保全之不若暫出之於<lb/>
外帝悚<hi>音聳</hi>聴埀欲止復為安石所持遂不果帝嘗有意<lb/>
於燕薊<hi>音計</hi>已與大臣定議乃詣慶壽宫白其事后曰儲<lb/>
蓄賜予備乎鎧<hi>音愷</hi>仗士卒精乎帝曰固已辦之矣后曰<lb/>
事軆至大吉凶悔吝生乎動得之不過南面受賀而已<lb/>
萬一不諧則生靈所係未易以言茍可取之太祖太宗<lb/>
<pb n="KR2g0035_WYG_001-35b"/>
収復乆矣何待今日帝曰敢不受教蘇軾<hi>音式</hi>以詩得罪<lb/>
下御史獄人以為必死后違豫中聞之謂帝曰嘗憶仁<lb/>
宗以制科得軾兄弟喜曰吾為子孫得兩宰相今聞軾<lb/>
以作詩繫獄得非仇人中傷之乎捃<hi>君上聲</hi>至於詩其過<lb/>
微矣吾疾勢已篤不可以寃濫致傷中和宜熟察之帝<lb/>
涕泣軾由此得免<lb/>
馮賢妃東平人曽祖炳知雜御史祖起兵部侍郎妃以<lb/>
良家女九嵗入宫及長得侍仁宗生邢魯國二公主封<lb/>
<pb n="KR2g0035_WYG_001-36a"/>
始平郡君帝將登其品秩力辭不拜林美人得幸神宗<lb/>
生二王而歿王尚幼妃保育如己子在禁掖幾六十年<lb/>
始終五朝動循禮度薨年七十七贈賢妃<lb/>
英宗宣仁聖烈髙皇后亳<hi>音薄</hi>州䝉城人曽祖瓊祖繼勲<lb/>
皆有勲王室至節度使母曹氏慈聖光獻皇后姊也故<lb/>
后少鞠宫中時英宗亦在帝所與后年同仁宗謂慈聖<lb/>
異日必以為配既長遂成昬濮邸生神宗皇帝岐王顥<lb/>
<hi>音昊</hi>嘉王頵<hi>音君</hi>壽康公主治平二年冊為皇后后弟内殿<lb/>
<pb n="KR2g0035_WYG_001-36b"/>
崇班士林供奉乆帝欲遷其官后謝曰士林獲升朝籍<lb/>
分量已過豈宜援先后家比辭之神宗立尊為皇太后<lb/>
居寶慈宫帝屢欲為髙氏營大第后不許乆之但斥望<lb/>
春門外隙<hi>音綌</hi>地以賜凡繕營百役費悉出寶慈不調大<lb/>
司農一錢元豐八年帝不豫浸劇<hi>音屐</hi>宰執王珪等入問<lb/>
疾乞立延安郡王為皇太子太后權同聽政帝頷<hi>音函</hi>之<lb/>
珪等見太后簾下后泣撫王曰兒孝順自官家服藥未<lb/>
嘗去左右喜學書已誦論語七卷絶不好弄乃令王出<lb/>
<pb n="KR2g0035_WYG_001-37a"/>
簾外見珪等是日降制立為皇太子初岐嘉二王日問<lb/>
起居至是毋令輒入又隂勑中人梁惟簡使其妻製十<lb/>
嵗兒一黄袍懷以來蓋密為踐阼倉卒備也哲宗嗣位<lb/>
尊為太皇太后驛召司馬光吕公著未至迎問今日設<lb/>
施所宜先未及條上已散遣修京城役夫减皇城覘<hi>音苫</hi>
卒止禁庭工技廢導洛司出近侍尤無状者戒中外毋<lb/>
苛歛寛民間保户馬事由中㫖王珪等弗預<hi>音豫</hi>知又起<lb/>
文彦博於既老遣使勞諸途諭以復祖宗法度為先務<lb/>
<pb n="KR2g0035_WYG_001-37b"/>
且令亟疏可用者從父遵裕坐西征失律抵罪蔡確<hi>音殻</hi>
欲獻諛<hi>音㬰</hi>以固位乞復其官后曰遵裕靈武之役塗炭<lb/>
百萬先帝中夜得報起環榻行徹旦不能寐聖情自是<lb/>
驚悸<hi>葵去聲</hi>馴致大故禍由遵裕得免刑誅幸矣先帝肉<lb/>
未冷吾何敢顧私恩而違天下公議確悚慄而止光公<lb/>
著至並命為相使同心輔政一時知名士彚<hi>音謂</hi>進於廷<lb/>
凡熙寧以來政事弗便者次第罷之於是以常平舊式<lb/>
改青苖以嘉祐差役參募<hi>音慕</hi>役除市易之法逭<hi>音換</hi>茶鹽<lb/>
<pb n="KR2g0035_WYG_001-38a"/>
之禁舉邊砦<hi>寨同</hi>不毛之地以賜西戎而宇内復安契<hi>音挈</hi>
丹主戒其臣下勿復生事於疆場曰南朝盡行仁宗之<lb/>
政矣蔡確坐車蓋亭詩謫<hi>音責</hi>嶺表后謂大臣曰元豐之<lb/>
末吾以今皇帝所書佛經出示人是時惟王珪曽奏賀<lb/>
遂定儲極且以子繼父有何間言而確自謂有定䇿大<lb/>
功妄扇事端規為異時眩<hi>音縣</hi>惑地吾不忍明言姑託訕<lb/>
<hi>山去聲</hi>上為名逐之耳此宗社大計姦邪怨謗所不暇恤<lb/>
也廷試舉人有司請循天聖故事帝后皆御殿后止之<lb/>
<pb n="KR2g0035_WYG_001-38b"/>
又請受册寶於文徳后曰母后當陽非國家美事况天<lb/>
子正衙豈所當御就崇政足矣上元燈宴后母當入覲<lb/>
<hi>音近</hi>止之曰夫人登樓上必加禮是由吾故而越典制於<lb/>
心殊不安但令賜之燈燭遂嵗以為常姪公繪公紀當<lb/>
轉觀察使力遏之帝請至再僅遷一秩終后之世不復<lb/>
改又以官冗當汰詔損外氏恩四之一以為宫掖先臨<lb/>
政九年朝廷清明華夏綏<hi>音雖</hi>定宋用臣既被斥祈神宗<lb/>
乳媪入言之冀復得用后見其來曰汝來何為得非為<lb/>
<pb n="KR2g0035_WYG_001-39a"/>
用臣等游説乎且汝尚欲如曩<hi>囊上聲</hi>日求内降干撓國<lb/>
政耶若復爾吾即斬汝媪大懼不敢出一言自是内降<lb/>
遂絶力行故事抑絶外家私恩文思院奉上之物無問<lb/>
巨細終身不取其一人以為女中堯舜<lb/>
神宗欽聖憲肅向皇后河内人故宰相敏中曽孫也治<lb/>
平三年歸于潁<hi>音影</hi>邸封安國夫人神宗即位立為皇后<lb/>
帝不豫后贊宣仁后定建儲之議哲宗立尊為皇太后<lb/>
宣仁命葺<hi>音集</hi>慶壽故宫以居后后辭曰安有姑居西而<lb/>
<pb n="KR2g0035_WYG_001-39b"/>
婦處東瀆上下之分不敢徙遂以慶壽後殿為隆祐宫<lb/>
居之帝將卜后及諸王納婦后勑向族勿以女寘選中<lb/>
族黨有欲援例以恩換閤職及為選人求京秩者且言<lb/>
有特㫖后曰吾族未省用此例何庸以私情撓公法一<lb/>
不與帝倉卒晏駕獨決䇿迎端王章惇<hi>音敦</hi>異議不能沮<lb/>
徽宗立請權同處分軍國事后以長君辭帝泣拜移時<lb/>
乃聴凡紹聖元符以還惇所斥逐賢大夫士稍稍収用<lb/>
之故事有如御正殿避家諱立誕節之類皆不用至聞<lb/>
<pb n="KR2g0035_WYG_001-40a"/>
賓召故老寛徭<hi>音遥</hi>息兵愛民崇儉之舉則喜見于色纔<lb/>
六月即還政<lb/>
髙宗憲聖慈烈呉皇后開封人年十四髙宗為康王被<lb/>
選入宫后頗知書從幸四明衛士謀為變入問帝所在<lb/>
后紿之以免未幾帝航海有魚躍入御舟后曰此周人<lb/>
白魚之祥也帝大悦封和義郡夫人進封才人后益博<lb/>
習書史又善翰墨由是寵遇日至尋進貴妃顯仁太后<lb/>
亦愛后邢皇后崩顯仁以為言詔册為皇后顯仁性嚴<lb/>
<pb n="KR2g0035_WYG_001-40b"/>
肅后身承起居順適其意嘗繪古列女圖置座右為鑒<lb/>
又取詩序之義扁其堂曰賢志初伯琮以宗子召入宫<lb/>
命張氏育之后時為才人亦請得育一子於是得伯玖<lb/>
更名璩<hi>音渠</hi>中外議頗籍籍張氏卒併育于后后視之無<lb/>
間伯琮性恭儉喜讀書帝與后皆愛之封普安郡王后<lb/>
嘗語帝曰普安真天日之表也帝意决立為皇子封建<lb/>
王出璩居紹興髙宗内禪手詔后稱太上皇后居徳壽<lb/>
宫上皇崩孝宗欲迎還大内后以上皇几筵在徳壽宫<lb/>
<pb n="KR2g0035_WYG_001-41a"/>
不忍舍去因命所御殿曰慈福居焉嘗與光宗言及用<lb/>
人后曰宜崇尚舊臣嘉王侍側后勉以讀書辨邪正立<lb/>
綱常為先孝宗崩光宗疾未平不能執喪宰臣請埀簾<lb/>
主喪事后不可已而宰執請如唐肅宗故事羣臣𤼵喪<lb/>
太極殿成服禁中許之后代行祭奠禮尋用趙汝愚請<lb/>
於梓宫前埀簾宣光宗手詔立皇子嘉王為皇帝翌日<lb/>
册夫人韓氏為皇后撤簾汝愚後以謫死中書舍人汪<lb/>
義端目汝愚為李林甫欲併逐其黨后聞而非之年八<lb/>
<pb n="KR2g0035_WYG_001-41b"/>
十三崩<lb/>
孝宗謝皇后丹陽人初被選入宫憲聖太后以賜普安<lb/>
郡王封咸安郡夫人王即位踰年進貴妃淳熙三年立<lb/>
為皇后后性儉慈减膳羊每食必先以進御服澣<hi>浣同</hi>濯<lb/>
衣有數年不易者弟淵以后貴授武翼郎后嘗戒之曰<lb/>
主上化行恭儉吾亦躬服澣濯爾宜崇謙抑遠驕侈後<lb/>
崩諡成肅<lb/>
　　元<lb/>
<pb n="KR2g0035_WYG_001-42a"/>
世祖昭睿順聖皇后名徹伯爾鴻吉哩氏濟寜忠武王按<lb/>
陳之女也生裕宗中統初立為皇后至元十年三月授<lb/>
册寶上尊號貞懿昭聖順天睿文光應皇后一日四怯<lb/>
薛官奏割京城外近地牧馬帝既允方以圖進后至帝<lb/>
前將諌先陽責太保劉秉忠曰汝漢人聦明者言則帝<lb/>
聴汝何為不諌向初到定都時若以地牧馬則可今軍<lb/>
民俱分業已定奪之可乎帝黙然命寢其事后嘗於太<lb/>
府監支繒帛表裏各一帝謂后曰此軍國所需非私家<lb/>
<pb n="KR2g0035_WYG_001-42b"/>
物后何可得支后自是率宫人親執女工拘諸舊弓絃<lb/>
練之緝<hi>侵入聲</hi>為紬以為衣其韌<hi>音刃</hi>密比綾綺宣徽院羊<lb/>
臑<hi>音猱</hi>皮置不用后取之合縫為地毯<hi>貪上聲</hi>其勤儉有節<lb/>
而無棄物類如此十三年平宋幼主朝于上都大宴衆<lb/>
皆歡甚唯后不樂帝曰我今平江南自此不用兵甲衆<lb/>
人皆喜爾獨不樂何耶后跪奏曰妾聞自古無千嵗之<lb/>
國毋使吾子孫及此則幸矣帝以宋府庫故物各聚置<lb/>
殿廷上召后視之后徧視即去帝遣宦者追問后欲何<lb/>
<pb n="KR2g0035_WYG_001-43a"/>
所取后曰宋人貯蓄以遺其子孫子孫不能守而歸於<lb/>
我我何忍取一物耶待宋太后全氏甚厚其帽舊無前<lb/>
簷帝因射日色炫<hi>𤣥去聲</hi>目以語后后始製前簷又製衣<lb/>
前有裳無衽後長倍於前無領袖綴兩襻<hi>音盼</hi>以便弓馬<lb/>
時皆效之后性明達國初左右有力十四年二月崩成<lb/>
宗即位追諡焉<lb/>
　　國朝<lb/>
太祖孝慈昭憲至仁文徳承天順聖髙皇后馬氏其先<lb/>
<pb n="KR2g0035_WYG_001-43b"/>
自宋太保黙家于宿州閔子鄉新豐里世豪里中父馬<lb/>
公性剛直愛人喜施賙<hi>音周</hi>人之急如將不及母鄭氏早<lb/>
卒后幼父素與定遠人郭子興為刎頸之交遂以后託<lb/>
其家父卒子興育后同己女后自少貞静端一孝敬慈<lb/>
惠聦明出人意表尤好詩書既笄嬪于太祖聖神文武<lb/>
欽明啟運俊徳成功統天大孝髙皇帝誠敬感孚<hi>音夫</hi>内<lb/>
外咸譽之值嵗大歉<hi>音慊</hi>后從帝在軍嘗自忍饑懷糗<hi>休去</hi>
<hi>聲</hi>餌脯修供帝未嘗乏絶造次顛沛恪遵婦道帝每有<lb/>
<pb n="KR2g0035_WYG_001-44a"/>
識記書札輒命后藏之倉卒取視后即於囊中出而進<lb/>
之未嘗脫誤帝焚香祝天願天命早有所付毋苦天下<lb/>
生民后謂帝曰方今豪傑並爭雖未知天命所歸以妾<lb/>
觀之惟以不殺人為本顛者扶之危者救之収集人心<lb/>
人心所歸即天命所在彼縱殺掠以失人心天之所惡<lb/>
雖其身亦難保也帝曰爾言深合我意明日冒雨歸語<lb/>
后曰昨聞爾言徃來方寸間不能忘有一卒違令忽與<lb/>
婦人俱詰之不能隠吐實云掠得之我告之曰今日用<lb/>
<pb n="KR2g0035_WYG_001-44b"/>
兵所以禁亂若寡人之妻孤人之子適以生亂不即舍<lb/>
之吾必戮爾此卒感悟遂即舍之由爾之言也后曰用<lb/>
心如此何憂人心之不歸乎后初未有子撫育帝兄子<lb/>
文正姊子李文忠及沐英等數人愛如己出後太子諸<lb/>
王生恩無替焉帝帥師渡江后亦率諸將士妻妾繼至<lb/>
太平及居建康時呉漢接境戰無虛日親率妾媵完緝<lb/>
衣鞵助給將士夜分不寐時時左右帝規畫動合事機<lb/>
洪武元年春正月帝即位册為皇后因謂侍臣曰昔漢<lb/>
<pb n="KR2g0035_WYG_001-45a"/>
光武勞馮異曰倉卒蕪蔞亭豆粥滹<hi>音呼</hi>沱<hi>音陀</hi>河麥飯厚<lb/>
意乆不報君臣之間始終保全朕念皇后起布衣同甘<lb/>
苦嘗從朕在軍倉卒自忍饑餓懷糗餌食朕比之豆粥<lb/>
麥飯其困尤甚昔唐太宗長孫皇后當隠太子搆隙之<lb/>
際内能盡孝謹承諸妃消釋嫌猜朕數為郭氏所疑朕<lb/>
徑情不恤將士或以服用為獻后先獻郭氏慰悅其意<lb/>
及欲危朕后輒為彌縫卒免於患殆又難於長孫皇后<lb/>
者朕或因服御詰怒小過輒為朕曰主忘昔日之貧賤<lb/>
<pb n="KR2g0035_WYG_001-45b"/>
耶朕復為惕然家之良妻猶國之良相豈忍忘之罷朝<lb/>
因以語后后曰妾聞夫婦相保易君臣相保難陛下既<lb/>
不忘妾於貧賤願無忘羣臣百姓於艱難且妾安敢比<lb/>
長孫皇后賢但願陛下以堯舜為法耳后既正位中宫<lb/>
益自勤勵督宫妾治女工夙興夜寐無時豫怠勸帝親<lb/>
賢務學隨事幾諌講求古訓諭告六宫孜孜不倦一日<lb/>
集女史清江范孺人等問曰自漢唐以來何后最賢家<lb/>
法何代最正對曰惟趙宋諸后多賢家法最正后於是<lb/>
<pb n="KR2g0035_WYG_001-46a"/>
命女史録其家法賢行每令誦而聴之曰不徒為吾今<lb/>
日法子孫帝王后妃皆當省覽此可以為萬世法也或<lb/>
曰宋朝過於仁厚后曰過於仁厚不猶愈於刻薄乎吾<lb/>
子孫茍能以仁厚為本至於三代不難矣仁厚雖過何<lb/>
害於人之國哉帝嘗謂后曰君者百責所萃一夫不得<lb/>
其所君之責也后即起拜曰妾聞古人有云一夫失所<lb/>
時予之辜一民饑曰我饑之一民寒曰我寒之今陛下<lb/>
之言即古人之心也致謹於聖心加惠於窮民天下受<lb/>
<pb n="KR2g0035_WYG_001-46b"/>
其福妾亦與有榮焉又嘗從容告帝曰人主雖有明聖<lb/>
之資不能獨理天下必擇賢以圖治然世代愈降人無<lb/>
全材陛下於人材固能各隨其短長而用之然尤宜赦<lb/>
小過以全其人帝喜稱善一日聞得元府庫輸其貨寶<lb/>
至京師問帝曰得元府庫何物帝曰寶貨耳后曰元氏<lb/>
有此寶何以不能守而失之蓋貨財非可寶抑帝王自<lb/>
有寶也帝曰皇后之意朕知之矣但謂以得賢為寶耳<lb/>
后即拜謝曰誠如聖言妾每見人家産業厚則驕至時<lb/>
<pb n="KR2g0035_WYG_001-47a"/>
命順則逸生家國不同其理無二人之常情所當深戒<lb/>
妾與陛下同處窮約今富貴至此恒恐驕縱生於奢侈<lb/>
危亡起於忽微故世傳技巧為喪國斧斤珠玉為蕩心<lb/>
酖<hi>音鴆</hi>毒誠哉是言但得賢才朝夕啟沃共保天下即大<lb/>
寶也顯名萬世即大寶也而豈在於物乎帝曰善嘗侍<lb/>
坐乾清宫語及窮約時事帝曰吾與爾䟦涉艱難備嘗<lb/>
辛苦今日化家為國無心所得上感天地之徳祖宗之<lb/>
恩然亦爾内助之功也后曰陛下一念救民之心格于<lb/>
<pb n="KR2g0035_WYG_001-47b"/>
皇天天命眷之祖宗祐之妾何力之有但願陛下不忘<lb/>
於窮約之時而警戒於治安之日妾亦不忘相從於患<lb/>
難而謹飭於朝夕則天地祖宗非惟庇佑於今日將為<lb/>
子孫無窮之福耳帝凡御膳后必躬自省視宫人請曰<lb/>
宫中人衆無煩聖體后曰吾固知宫中有人但婦之事<lb/>
夫不可不謹膳羞上進不可不蠲<hi>音涓</hi>潔脱有不至汝輩<lb/>
受責吾心豈安吾所以為此者一以敬上而不敢忽一<lb/>
以保汝輩免於責也豈為無人耶宫人聞之莫不感悦<lb/>
<pb n="KR2g0035_WYG_001-48a"/>
后聞女史論西漢竇太后好黄老顧而問曰黄老何如<lb/>
女史答曰清静無為為本若絶仁棄義民復孝慈是也<lb/>
后曰不然孝慈即仁義事也詎<hi>音巨</hi>有絶仁義而為孝慈<lb/>
哉仁義乃為治之本乃曰絶之棄之非理也后令誦小<lb/>
學書注意聴之既而奏曰小學書言易曉事易行於人<lb/>
道無所不備真聖人之教法盍表章之帝曰然吾已令<lb/>
親王駙馬太學生咸講讀之矣后嘗聞元世祖后煑故<lb/>
弓絃事亦命取練之織為衾<hi>音欽</hi>裯以惠孤老每製衣裳<lb/>
<pb n="KR2g0035_WYG_001-48b"/>
餘帛緝為巾褥曰身處富貴當為天地惜物暴殄<hi>天上聲</hi>
天物古人深戒也織工治絲有荒纇<hi>音耒</hi>棄遺者亦俾緝<lb/>
而織之以賜諸王妃公主謂曰生長富貴當知𧖟桑之<lb/>
不易此雖荒纇棄遺在民間猶為難得故織以示汝不<lb/>
可不知也平居服澣濯之衣不喜侈麗衾裯雖敝不忍<lb/>
易有言於后曰享天下至貴至富何庸惜此后曰吾聞<lb/>
古之后妃皆以富而能儉貴而能勤見稱於載籍蓋奢<lb/>
侈之心易萌崇高之位難處不可忘者勤儉不可恃者<lb/>
<pb n="KR2g0035_WYG_001-49a"/>
富貴也勤儉之心一移禍福之應響至每念及此自不<lb/>
敢有忽易之心耳宫人有過帝怒之后亦怒命左右執<lb/>
付宫正司議罪帝怒解問后曰爾不自責罰付之宫正<lb/>
司何也后曰妾聞賞罰惟公足以服人故不以喜而加<lb/>
賞不以怒而加刑喜怒之際而行賞罰必有偏重人議<lb/>
其私付之宫正司則當斟酌其輕重矣治天下者亦豈<lb/>
能人人自賞罰哉有司者論之耳帝曰爾亦怒之何也<lb/>
后曰當陛下怒時遽自罰之非惟宫人得重責陛下亦<lb/>
<pb n="KR2g0035_WYG_001-49b"/>
損中和之氣故妾之怒者所以解陛下之怒也帝喜后<lb/>
以不逮事舅姑為恨見帝追慕悲傷亦為之流涕晨夕<lb/>
禕翟從帝拜謁奉先殿每當祭躬治膳羞務盡誠敬接<lb/>
妃嬪以下有恩被寵顧有子者待之加厚語諸王妃公<lb/>
主曰無功受福造物所惡吾與若屬被金繡美飲食終<lb/>
日無所為當勤女工以報造物者太子諸王雖愛之甚<lb/>
篤勉令務學諄切懇至嘗曰汝父尊臨萬國身致太平<lb/>
亦由學以聚之爾小子當思繼繼繩繩以不辱所生又<lb/>
<pb n="KR2g0035_WYG_001-50a"/>
曰吾聞女史言鄧禹為將不妄殺人故其女為后吾家<lb/>
世忠厚至吾父雖無禹之功然平生急於義今日為后<lb/>
非偶然也汝輩異日有人民社稷之寄尤必積累忠厚<lb/>
乃可長世切不可自恃而不務徳謂事有偶然也汝切<lb/>
識之諸王或以衣服器皿相尚者后曰唐堯虞舜茅茨<lb/>
土階夏禹文王惡衣卑服汝父儉樸尤惡奢麗日夜憂<lb/>
勤以治天下汝輩無功錦衣玉食猶欲以服御相加何<lb/>
志氣不同如是乎惟當親師取友講論聖賢之學開明<lb/>
<pb n="KR2g0035_WYG_001-50b"/>
心志自無此氣習也后慈以接下親戚勲舊之家無不<lb/>
得其懽心命婦入朝不以尊貴臨之延接如家人禮遇<lb/>
水旱嵗凶進食必間設麥飯野蔬帝因告以賑䘏之事<lb/>
后曰妾聞水旱無時無之賑䘏之有方不如蓄積之先<lb/>
備卒不幸有九年之水七年之旱將何法以賑之帝深<lb/>
以為然嘗為帝言施恩欲溥徧然亦有等差衆庶日給<lb/>
固有艱難百官家在京者其鄉里遠近不同家貧富亦<lb/>
異而俸入有限慮或不給艱難必甚遇暑雨祁寒輒形<lb/>
<pb n="KR2g0035_WYG_001-51a"/>
於嗟歎帝感其意每遣存問周給之近臣及諸奏事官<lb/>
朝罷㑹食廷中后命中官取其飲食親嘗之滋味凉薄<lb/>
不㫖奏帝曰朝廷用天禄以養天下之賢故自奉欲其<lb/>
薄養賢欲其豐今之典大亨<hi>烹同</hi>者不能輯其下人惟奉<lb/>
上者甘㫖羣臣飲食皆不得其味豈陛下養賢之意乎<lb/>
上曰飲食之事朕不經心將謂羣臣皆得甘㫖豈意所<lb/>
司自分厚薄想羣臣欲言又難於啟齒事雖甚㣲所係<lb/>
亦大皇后今日不言朕豈知其如此亟<hi>音棘</hi>召光禄卿徐<lb/>
<pb n="KR2g0035_WYG_001-51b"/>
興祖等切責之興祖等皆慙服帝嘗臨太學祀先師孔<lb/>
子還后問曰太學生幾何帝曰數千又問悉有家乎曰<lb/>
亦多有之后曰善理天下者以賢才為本今人才衆多<lb/>
深足為喜但生員廩食於太學而妻子無所仰給彼寧<lb/>
無所累於心乎帝即命月賜糧給其家以為常嘗謂帝<lb/>
曰事幾得失本君心之邪正天下安危係民情之苦樂<lb/>
又曰法屢更必弊法弊則姦生民數擾必困民困則亂<lb/>
生帝皆命女史書之后得疾帝寢食不安以語羣臣羣<lb/>
<pb n="KR2g0035_WYG_001-52a"/>
臣請禱祀山川徧求名醫后聞謂帝曰妾平生無疾今<lb/>
一旦得疾如此自度不能起死生有命禱祀求醫何益<lb/>
之有及疾亟帝問曰爾有身後之屬乎后曰陛下與妾<lb/>
起布衣今日陛下為億兆主妾為億兆母尊榮至矣尚<lb/>
何言惟感天地祖宗無忘布衣而已帝復問之后曰陛<lb/>
下當求賢納諫明政教以致雍熙教育諸子使進徳修<lb/>
業帝曰吾已知之但老身何以為懷后復曰死生命也<lb/>
願陛下慎終如始使子孫皆賢臣民得所妾雖死如生<lb/>
<pb n="KR2g0035_WYG_001-52b"/>
也遂崩年五十一洪武壬戌八月丙戌也帝慟哭終身<lb/>
不復立后帝嘗罷朝内臣女史更進奏事不已帝悽然<lb/>
不懌曰皇后在吾豈有此煩聒哉后在時内政一不以<lb/>
煩帝帝從容甚適故不勝哀悼焉是嵗九月庚午葬鍾<lb/>
山孝陵諡曰孝慈皇后永樂元年六月丁巳加上尊諡<lb/>
孝慈昭憲至仁文徳承天順聖髙皇后<lb/>
　<lb/>
　古今列女傳卷一<lb/>
</p>
<p>
</p>
  </div>
<div>
<head>古今列女傳巻二</head> <lb/>
    <p>
<pb n="KR2g0035_WYG_002-1a"/>
欽定四庫全書<lb/>
　古今列女傳巻二<lb/>
　　　　　　　　　　　　明　解縉等　撰<lb/>
　　周列國<lb/>
衛姑定姜者衛定公之夫人公子之母也公子既娶而<lb/>
死其婦無子畢三年之喪定姜歸其婦自送之至於野<lb/>
恩愛哀思悲心感慟立而望之揮泣垂涕乃賦詩曰燕<lb/>
燕于飛差池其羽之子于歸遠送于野瞻望不及泣涕<lb/>
<pb n="KR2g0035_WYG_002-1b"/>
如雨送去歸泣而望之又作詩曰先君之思以畜寡人<lb/>
君子謂定姜為慈姑過而之厚定公惡孫林父孫林父<lb/>
奔晉晉侯使郤犫<hi>音隙抽人姓名</hi>為請還定公欲辭定姜曰不<lb/>
可是先君宗卿之嗣也大國又以為請而弗許將亡雖<lb/>
惡之不猶愈於亡乎君其忍之夫安民而宥宗卿不亦<lb/>
可乎定公遂復之君子謂定姜能遠患難詩曰其儀不<lb/>
忒正是四國此之謂也定公卒立敬姒<hi>音似</hi>之子衎<hi>音侃人名</hi>
為君是為獻公獻公居喪而慢定姜既哭而息見獻公<lb/>
<pb n="KR2g0035_WYG_002-2a"/>
之不哀也不内<hi>音納</hi>食飲歎曰是將敗衛國必先害善人<lb/>
夫禍衛國也夫吾不獲鱄<hi>音專人名</hi>也使主社稷大夫聞之<lb/>
皆懼孫文子自是不敢舍其重器於衛鱄者獻公弟子<lb/>
鮮也賢而定姜欲立之而不得後獻公暴虐慢侮定姜<lb/>
卒見逐走出亡至境使祝宗告亡且告無罪於廟定姜<lb/>
曰不可若令無神不可誣有罪若何告無也且公之行<lb/>
舍大臣而與小臣謀一罪也先君有冢<hi>鍾上聲</hi>卿以為師<lb/>
保而蔑<hi>綿入聲</hi>之二罪也余以巾櫛<hi>臻入聲</hi>事先君而暴妾<lb/>
<pb n="KR2g0035_WYG_002-2b"/>
使余三罪也告亡而已無告無罪其後賴鱄力獻公復<lb/>
得反國君子謂定姜能以辭教詩云我言惟服此之謂<lb/>
也鄭皇耳帥師侵衛孫文子卜追之獻兆於定姜曰兆<lb/>
如山林有夫出征而喪其雄定姜曰征者喪雄禦冦之<lb/>
利也大夫圖之衛人追之獲皇耳於大丘君子謂定姜<lb/>
達於事情詩云左之左之君子宜之此之謂也<lb/>
衛宣夫人者齊侯之女也嫁於衛至城門而衛君死保<lb/>
姆曰可以還矣女不聴遂入持三年之喪畢弟立請曰<lb/>
<pb n="KR2g0035_WYG_002-3a"/>
衛小國也不容二庖請願同庖終不聴衛君使人愬<hi>訴同</hi>
於齊兄弟皆欲與君使人告女女終不聴乃作詩曰我<lb/>
心匪石不可轉也我心匪席不可巻也厄窮不閔勞辱<lb/>
不茍然後能自致也言不失也然後可以濟難矣<lb/>
衛宗二順者衛宗室靈王之夫人而及其傅妾也秦滅<lb/>
衛君乃封靈王世家使奉其祀靈王死夫人無子而守<lb/>
寡傅妾有子傅妾事夫人八年不衰供養愈謹夫人謂<lb/>
傅妾曰孺<hi>儒去聲</hi>子養我甚謹子奉祀而妾事我我不聊<lb/>
<pb n="KR2g0035_WYG_002-3b"/>
也且吾聞主君之母不妾事人今我無子於禮斥絀<hi>音出</hi>
之人也而得留以盡其節是我幸也今又煩孺子不改<lb/>
故節我甚内慙<hi>慚同</hi>吾願出居外以時相見我甚便之傅<lb/>
妾泣而對曰夫人欲使靈氏受三不祥耶不幸早終是<lb/>
一不祥也夫人無子而婢妾有子是二不祥也夫人欲<lb/>
出居外使婢子居内是三不祥也妾聞忠臣事君無懈<lb/>
<hi>音戒</hi>倦時孝子養親患無日也妾豈敢以少貴之故變妾<lb/>
之節哉供養固妾之職也夫人又何勤乎夫人曰無子<lb/>
<pb n="KR2g0035_WYG_002-4a"/>
之人而辱主君之母雖子欲爾衆人謂我不知禮也吾<lb/>
終願居外而已傅妾退而謂其子曰吾聞君子處順奉<lb/>
上下之儀修先古之禮此順道也今夫人難我將欲居<lb/>
外使我居内此逆也處逆而生豈若守順而死哉遂欲<lb/>
自殺其子泣而守之不聴夫人聞之懼遂許傅妾留終<lb/>
年供養不衰君子曰二女相讓亦誠君子可謂行成於<lb/>
内而名立於後世矣詩曰我心匪石不可轉也此之謂<lb/>
也<lb/>
<pb n="KR2g0035_WYG_002-4b"/>
齊田稷子之母也田稷子相齊受下吏之貨金百鎰<hi>音逸</hi>
<hi>二十兩曰鎰</hi>以遺其母母曰子為相三年矣禄未嘗多若此<lb/>
也豈修士大夫之費哉安所得此對曰誠受之于下其<lb/>
母曰吾聞士修身潔行不為茍得竭情盡實不行詐偽<lb/>
非義之事不計於心非理之利不入於家言行若一情<lb/>
貌相副今君設官以待子厚禄以奉子言行則可以報<lb/>
君夫為人臣而事其君猶為人子而事其父也盡力竭<lb/>
能忠信不欺務在効忠必死奉命亷潔公正故遂而無<lb/>
<pb n="KR2g0035_WYG_002-5a"/>
患今子反是遠忠矣夫為人臣不忠是為人子不孝也<lb/>
不義之財非吾有也不孝之子非吾子也子起田稷子<lb/>
慙而出反其金自歸罪於宣王請就誅焉宣王聞之大<lb/>
賞其母之義遂舍<hi>音釋</hi>稷子之罪復其相位而以公金賜<lb/>
母君子謂稷母亷而有化詩曰彼君子兮不素餐兮無<lb/>
功而食禄不為也况於受金乎<lb/>
齊相晏子僕御之妻也號曰命婦晏子將出命婦窺其<lb/>
夫為相御擁大蓋䇿駟馬意氣揚揚甚自得也既歸其<lb/>
<pb n="KR2g0035_WYG_002-5b"/>
妻曰宜矣子之卑且賤也夫曰何也妻曰晏子長不滿<lb/>
六尺身相齊國名顯諸侯今者吾從門間觀其志氣恂<lb/>
恂自下思念深矣今子身長八尺乃為之僕御耳然子<lb/>
之意揚揚若自足者妾是以去也其夫謝曰請自改何<lb/>
如妻曰是懷晏子之智而加以八尺之長也夫躬仁義<lb/>
事明主其名必揚矣且吾聞寧榮於義而賤不虛驕以<lb/>
貴於是其夫乃深自責學道謙遜常若不足晏子恠而<lb/>
問其故具以實對於是晏子賢其能納善自改升諸景<lb/>
<pb n="KR2g0035_WYG_002-6a"/>
公以為大夫顯其妻以為命婦君子謂命婦知善故賢<lb/>
人之所以成者其道博矣非特師傅朋友相與切嗟也<lb/>
妃匹亦居多焉詩云髙山仰止景行行止言當常嚮為<lb/>
其善也<lb/>
齊靈仲子者宋侯之女齊靈公之夫人也初靈公娶於<lb/>
魯聲姬生子光以為太子夫人仲子與其娣<hi>音弟</hi>戎子皆<lb/>
嬖於公仲子生子牙戎子請以牙為太子代光公許之<lb/>
仲子曰不可夫廢常不祥間諸侯難失謀夫光之立也<lb/>
<pb n="KR2g0035_WYG_002-6b"/>
列於諸侯矣今無故而廢之是專絀諸侯而以難犯不<lb/>
祥也君必悔之在我而已仲子曰妾非讓也誠禍之萌<lb/>
也以死爭之公終不聴遂逐太子光而立牙為太子髙<lb/>
厚為傅靈公疾髙厚微迎光及公薨崔杼<hi>音佇人名</hi>立光而<lb/>
殺髙厚以不用仲子之言禍至於此君子謂仲子明於<lb/>
事理詩云聴用我謀庶無大悔仲子之謂也<lb/>
孟姬者華氏之長女齊孝公之夫人也好禮貞一過時<lb/>
不嫁齊中求之禮不備終不徃躡<hi>音聶</hi>男席語不及外遠<lb/>
<pb n="KR2g0035_WYG_002-7a"/>
别避嫌齊中莫能備禮求焉齊國稱其貞孝公聞之乃<lb/>
修禮親迎于華氏之室父母送孟姬不下堂母醮<hi>焦去聲</hi>
房之中結其衿<hi>音今</hi>縭<hi>音離</hi>誡之曰必敬必戒無違宫事父<lb/>
誡之東階之上曰必夙興夜寐無違命其有大妨於王<lb/>
命者亦勿從也諸母誡之兩階之間曰敬之敬之必終<lb/>
父母之命夙夜無怠視之衿縭父母之言謂何姑姊<hi>音子</hi>
妹誡之門内曰夙夜無愆視之衿鞶<hi>音盤</hi>無忘父母之言<lb/>
孝公親迎孟姬於其父母三顧而出親迎之綏<hi>音雖</hi>自御<lb/>
<pb n="KR2g0035_WYG_002-7b"/>
輪三曲顧姬與遂納於宫三月廟見而後行夫婦之道<lb/>
既居乆之公遊於琅邪<hi>音耶地名</hi>華孟姬從車奔姬墮<hi>陀去聲</hi>
車碎孝公使駟馬立車載姬以歸姬使侍御者舒帷以<lb/>
自障<hi>音帳</hi>蔽而使傅母應使者曰妾聞妃后踰閾<hi>音域</hi>必乘<lb/>
安車輜<hi>音緇</hi>軿<hi>音萍</hi>下堂必從傅母保阿進退則鳴玉環佩<lb/>
内飾則結紐<hi>音扭</hi>綢<hi>音稠</hi>繆野處則帷裳擁蔽所以正心一<lb/>
意自歛制也今立車無軿非所敢受命也野處無衛非<lb/>
所敢乆居也二者失禮多矣夫無禮而生不若早死使<lb/>
<pb n="KR2g0035_WYG_002-8a"/>
者馳以告公更取安車比其反也則自經矣傅母救之<lb/>
不絶傅母曰使者至輜軿已具姬氏蘇然後乘而歸君<lb/>
子謂孟姬好禮禮婦人出必輜軿衣服綢繆既嫁歸問<lb/>
女昆弟不問男昆弟所以遠别也詩曰彼君子女綢直<lb/>
如髪其此之謂也<lb/>
齊杞梁殖<hi>音寔</hi>之妻也齊荘公襲莒殖戰而死荘公歸遇<lb/>
其妻使使者吊之於路杞梁妻曰今殖有罪君何辱命<lb/>
焉若令殖免於罪則賤妾有先人之敝廬在下妾不得<lb/>
<pb n="KR2g0035_WYG_002-8b"/>
與郊吊於是荘公乃還車詣其室成禮然後去杞梁之<lb/>
妻無子内外皆無五屬之親既無所歸乃枕其夫之屍<lb/>
於城下而哭内誠動人道路過者莫不為之揮涕十日<lb/>
而城為之崩既葬曰吾何歸矣夫婦人必有所倚者父<lb/>
在則倚父夫在則倚夫子在則倚子今吾上則無父中<lb/>
則無夫下則無子内無所依以見吾誠外無所倚以見<lb/>
吾節吾豈能更二哉亦死而已遂赴淄<hi>音兹水名</hi>水而死君<lb/>
子謂杞梁之妻貞而知禮詩云我心傷悲聊與子同歸<lb/>
<pb n="KR2g0035_WYG_002-9a"/>
此之謂也<lb/>
虞姬者名娟之齊威王之姬也威王即位九年不治委<lb/>
政大臣佞臣周破胡專權擅勢嫉賢妬能即墨大夫賢<lb/>
而日毁之阿大夫不肖反日譽之虞姬謂王曰破胡讒<lb/>
諛之臣也不可不退齊有北郭先生者賢明有道可置<lb/>
左右破胡聞之乃惡虞姬曰其幼弱在於閭巷之時嘗<lb/>
與北郭先生通王疑之乃閉虞姬於九層之臺而使有<lb/>
司即窮驗問破胡賂執事者使竟其罪執事者誣其詞<lb/>
<pb n="KR2g0035_WYG_002-9b"/>
而上之王視其詞不合於意乃召虞姬而自問焉虞姬<lb/>
對曰妾姢之幸得䝉先人之遺體生於天壤之間去蓬<lb/>
廬之下侍明王之讌泥附王著薦床蔽席供執掃除掌<lb/>
奉湯沐至今十餘年矣惓惓<hi>音拳</hi>之心冀幸補一言而為<lb/>
邪臣所擠<hi>音虀</hi>湮<hi>音因</hi>於百重之下不意大王乃復而與之<lb/>
語妾聞玉石墜泥不為汙栁下覆寒女不為亂積之於<lb/>
素雅故不見疑也經𤓰田不納履過李園不整冠妾不<lb/>
避此罪一也既䧟難中有司受賂聴用邪人卒見覆冒<lb/>
<pb n="KR2g0035_WYG_002-10a"/>
不能自明妾聞寡婦哭城城為之崩亡士歎市市為之<lb/>
罷誠信𤼵内感動城市妾之寃明於白日雖獨號於九<lb/>
層之内而衆人莫為毫釐妾之罪二也既有汙名而加<lb/>
此二罪義固不可以生所以生者為莫白妾之汙名也<lb/>
且自古有之伯竒放野申生被患孝順至明反以為殘<lb/>
妾既當死不復重陳然願戒大王羣臣為邪破胡最甚<lb/>
王不執政國殆危矣於是王大寤出虞姬顯之於朝市<lb/>
封即墨大夫以萬户烹阿大夫與周破胡遂起兵収故<lb/>
<pb n="KR2g0035_WYG_002-10b"/>
侵地齊國震懼人知烹阿大夫不敢飾非務盡其職齊<lb/>
國大治君子謂虞姬好善詩云既見君子我心則降<hi>平聲</hi>
此之謂也<lb/>
鍾離春者齊無鹽邑之女宣王之正后也其為人極醜<lb/>
無雙臼頭深目長指大節卬<hi>音昂</hi>鼻結喉肥項少髪折腰<lb/>
出胸皮膚若漆行年四十無所容入衒<hi>音縣</hi>嫁不售流棄<lb/>
莫執於是乃拂拭<hi>音式</hi>短褐<hi>音曷</hi>自詣宣王謂謁者曰妾齊<lb/>
之不售女也聞君王之聖徳願備後宫之掃除頓首司<lb/>
<pb n="KR2g0035_WYG_002-11a"/>
馬門外唯王幸許之謁者以聞宣王方置酒於漸臺左<lb/>
右聞之莫不掩口大笑曰此天下强顔女子也豈不異<lb/>
哉於是宣王乃召見謂之曰昔者先王為寡人娶妃匹<lb/>
皆已備有列位矣今夫人不容于鄉里布衣而欲于萬<lb/>
乘之主亦有何竒能哉鍾離春對曰無有特竊慕大王<lb/>
之美義王曰雖然何喜良乆曰竊嘗喜隱宣王曰隱固<lb/>
寡人之所願也試一行之言未卒忽然不見宣王大驚<lb/>
立𤼵隠書而讀之退而推之又未能得明日更召而問<lb/>
<pb n="KR2g0035_WYG_002-11b"/>
之不以隠對但揚目銜齒舉手拊<hi>音府</hi>膝曰殆哉殆哉如<lb/>
此者四宣王曰願遂聞命鍾離春對曰今大王之君國<lb/>
也西有衡秦之患南有强楚之讐外有二國之難内聚<lb/>
姦臣衆人不附春秋四十壮男不立不務衆子而務衆<lb/>
婦尊所好忽所恃一旦山陵崩弛<hi>音豕</hi>社稷不定一殆也<lb/>
漸臺五重黄金白玉琅玕籠疏翡翠珠璣幕絡連飾萬<lb/>
民罷<hi>音疲</hi>極二殆也賢者匿於山林謟諛强於左右邪偽<lb/>
立於本朝諌者不得通入三殆也飲酒沈湎<hi>音免</hi>以夜繼<lb/>
<pb n="KR2g0035_WYG_002-12a"/>
晝女樂俳<hi>音排</hi>優縱<hi>音蹤</hi>横大笑外不修諸侯之禮内不秉<lb/>
國家之治四殆也故曰殆哉殆哉於是宣王喟然而嘆<lb/>
曰痛乎無鹽君之言乃今一聞於是拆漸臺罷女樂退<lb/>
謟諛去雕琢<hi>音卓</hi>選兵馬實府庫四辟公門招進直言延<lb/>
及側陋卜擇吉日立太子進慈母拜無鹽君為后而齊<lb/>
國大安者醜女之力也君子謂鍾離春正而有辭詩云<lb/>
既見君子我心則喜此之謂也<lb/>
宿瘤<hi>音留</hi>女者齊東郭採桑之女閔王之后也項有大瘤<lb/>
<pb n="KR2g0035_WYG_002-12b"/>
故號曰宿瘤初閔王出遊至東郭百姓盡觀宿瘤採桑<lb/>
如故王恠之召問曰寡人出遊車騎甚衆百姓無少長<lb/>
皆棄事來觀汝採桑道傍曽不一視何也對曰妾受父<lb/>
母教採桑不受教觀大王王曰此竒女也惜哉宿瘤女<lb/>
曰婢妾之職屬之不二予之不忘中心謂何宿瘤何傷<lb/>
王大悦之曰此賢女也命後乘載之女曰賴大王之力<lb/>
父母在内使妾不受父母之教而隨大王是奔女也大<lb/>
王又安用之王大慙曰寡人失之又曰貞女一禮不備<lb/>
<pb n="KR2g0035_WYG_002-13a"/>
雖死不從於是王遣歸使使者加金百鎰徃聘迎之父<lb/>
母驚惶欲洗沐加衣裳女曰如是見王則變容更服不<lb/>
見識也請死不徃於是如故隨使者閔王歸見諸夫人<lb/>
告曰今日出遊得一聖女今至斥汝屬矣諸夫人皆恠<lb/>
之盛服而衛遲其至也宿瘤駭宫中諸夫人皆掩口而<lb/>
笑左右失貌不能自止王大慙曰且無笑不飾耳夫飾<lb/>
與不飾固相去十百也女曰夫飾相去千萬尚不足言<lb/>
何獨十百也王曰何以言之對曰性相近也習相遠也<lb/>
<pb n="KR2g0035_WYG_002-13b"/>
昔者堯舜桀紂俱天子也堯舜自飾以仁義雖為天子<lb/>
安於節儉茅茨不剪采<hi>柞木也</hi>椽不斵<hi>音卓</hi>後宫衣不重采<lb/>
食不重味至今數千嵗天下歸善焉桀紂不自飾以仁<lb/>
義習為苛文造為高臺深池後宫蹈綺縠<hi>音斛</hi>弄珠玉意<lb/>
非有饜時也身死國亡為天下笑至今千餘嵗天下歸<lb/>
惡焉由是觀之飾與不飾相去千萬尚不足言何獨十<lb/>
百也於是諸夫人皆大慙閔王大感瘤女以為后出令<lb/>
卑宫室填<hi>音田</hi>池澤損饍减樂後宫不得重采期月之間<lb/>
<pb n="KR2g0035_WYG_002-14a"/>
化行鄰國諸侯朝之侵三晉懼秦楚一立帝號閔王至<lb/>
於此也宿瘤女有力焉及女死之後燕遂屠齊閔王迯<lb/>
亡而弑死於外君子謂宿瘤女通而有禮詩云菁菁<hi>音精</hi>
者莪在彼中阿既見君子樂且有儀此之謂也<lb/>
孤逐女者齊即墨之女齊相之妻也初逐女孤無父母<lb/>
状甚醜齊相婦死逐女造襄王之門而見謁者曰妾昔<lb/>
三逐於鄉五逐於里孤無父母擯<hi>音鬢</hi>棄於野無所容止<lb/>
願當君王之盛顔盡其愚辭左右復於王王輟<hi>音拙</hi>食吐<lb/>
<pb n="KR2g0035_WYG_002-14b"/>
哺<hi>音步</hi>而起左右曰三逐於鄉者不忠也五逐於里者少<lb/>
禮也不忠少禮之人王何為遽王曰子不識也夫牛鳴<lb/>
而馬不應非不聞牛聲也異類故也此人必有與人異<lb/>
者矣遂見與之語三日始一日曰大王知國之柱乎王<lb/>
曰不知也逐女曰柱相國是也夫柱不正則棟不安棟<lb/>
不安則榱<hi>音衰</hi>橑<hi>音老</hi>墮則屋幾覆矣王則棟矣庶民榱橑<lb/>
也國家屋也夫屋堅與不堅在乎柱國家安與不安在<lb/>
乎相今大王既有明知而國相不可不審也王曰諾其<lb/>
<pb n="KR2g0035_WYG_002-15a"/>
二日王曰吾國相奚若對曰王之國相比目之魚也外<lb/>
比内比然後能成其事就其功王曰何謂也逐女對曰<lb/>
朋其左右賢其夫妻是外比内比也其三日王曰吾相<lb/>
其可易乎逐女對曰中才也求之未可得也如有過之<lb/>
者何為不可也今則未有妾聞明王之用人推一而用<lb/>
之故楚用虞丘子而得孫叔敖燕用郭隗<hi>桅上聲</hi>而得樂<lb/>
毅大王誠能厲之則此可用矣王曰吾用之奈何逐女<lb/>
對曰昔者齊桓公尊九九之人而有道之士歸之越王<lb/>
<pb n="KR2g0035_WYG_002-15b"/>
敬螳<hi>音堂</hi>蜋<hi>音郎</hi>之怒而勇士死之葉公好龍而龍為暴下<lb/>
物之所徴固不須頃王曰善遂尊相敬而事之以逐女<lb/>
妻之齊國以治詩云既見君子並坐鼓瑟此之謂也<lb/>
王孫氏之母者齊大夫王孫賈之母也賈年十五事齊<lb/>
閔王國亂閔王出見弑國人不討賊王孫母謂賈曰汝<lb/>
朝出而晚來則吾倚門而望汝莫<hi>音暮</hi>出而不還則吾倚<lb/>
閭而望今汝事王王出走汝不知其處汝尚何歸乎王<lb/>
孫賈乃入市中而令百姓曰淖<hi>音閙</hi>齒亂齊國弑閔王欲<lb/>
<pb n="KR2g0035_WYG_002-16a"/>
與我誅之者袒右市人從者四百人與之誅淖齒刺而<lb/>
殺之君子謂王孫母義而能教詩云教誨爾子式榖似<lb/>
之此之謂也<lb/>
魯季敬姜者莒女也號戴已魯大夫公父穆伯之妻文<lb/>
伯之母季康子之從祖叔母也博達知禮穆伯先死敬<lb/>
姜守養文伯出學而還歸敬姜側目而盻之見其友上<lb/>
堂從後堦降而却行奉劒而正履若事父兄文伯自以<lb/>
為成人矣敬姜召而數之曰昔者武王罷朝而結絲<graphic n="KR1611" url="https://raw.githubusercontent.com/kanripo/KR-Gaiji/master/images/KR1611.png" mimeType="image/png"/>
<pb n="KR2g0035_WYG_002-16b"/>
<hi>襪同</hi>絶左右顧無可使結之者俯而自申之故能成王道<lb/>
桓公坐友三人諌臣五人日舉過者三十人故能成伯<lb/>
<hi>音霸</hi>業周公一食而三吐哺一沐而三握髪所執贄<hi>音至</hi>而<lb/>
見於窮閭隘巷者七十餘人故能存周室彼二聖一賢<lb/>
者皆伯王之君也而下人如此其所與遊者皆過已者<lb/>
也是以日益而不自知也今以子年之少而位之卑所<lb/>
與游者皆為服役子之不益亦以明矣文伯乃謝罪於<lb/>
是乃擇嚴師賢友而事之所與遊處者皆黄耄<hi>音冒</hi>倪齒<lb/>
<pb n="KR2g0035_WYG_002-17a"/>
也文伯引衽<hi>壬上聲</hi>攘<hi>音/禳</hi>捲而親饋<hi>音匱</hi>之敬姜曰子成人<lb/>
矣君子謂敬姜備於教化詩曰濟濟多士文王以寧此<lb/>
之謂也文伯相魯退朝朝敬姜敬姜方績文伯曰以歜<lb/>
<hi>衝入聲</hi>之家而主猶績懼干季孫之怒其以歜為不能事<lb/>
主乎敬姜歎曰魯其亡乎使僮子備官而未之聞邪居<lb/>
吾語汝昔聖王之處民也擇瘠<hi>音籍</hi>土而處之勞其民而<lb/>
用之故長王天下夫民勞則思思則善心生逸則淫淫<lb/>
則忘善忘善則惡心生沃土之民不材淫也瘠土之民<lb/>
<pb n="KR2g0035_WYG_002-17b"/>
嚮義勞也是故天子大采朝日與三公九卿祖識地徳<lb/>
日中考政與百官之政事師尹維旅牧相宣敬民事少<lb/>
采夕月與太史司載糾<hi>音九</hi>䖍<hi>音乾</hi>天刑日入監九御使潔<lb/>
奉禘<hi>音弟</hi>郊之粢<hi>音兹</hi>盛而後即安諸侯朝修天子之業命<lb/>
晝考其國政夕省其典刑夜儆百工使無慆<hi>音叨</hi>淫而後即<lb/>
安卿大夫朝考其職晝講其庶政夕序其業夜庀<hi>卑去聲</hi>
其家事而後即安士朝而受業晝而講貫夕而習復夜<lb/>
而計過無憾而後即安自庶人已下明而動晦而休無<lb/>
<pb n="KR2g0035_WYG_002-18a"/>
日以怠王后親織𤣥紞<hi>貪上聲</hi>公侯之夫人加之以紘<hi>音宏</hi>
綖<hi>音延</hi>卿之内子為大帶命婦成祭服列士之妻加之以<lb/>
朝服自庶士以下皆衣其夫社而賦事烝而獻功男女<lb/>
効績愆則有辟古之制也君子勞心小人勞力先王之<lb/>
訓也自上以下誰敢淫心舍力今我寡也爾又在下位<lb/>
朝夕䖏事猶恐忘先人之業况有怠惰其何以避辟吾<lb/>
兾汝朝夕修我曰必無廢先人爾今曰胡不自安以是<lb/>
承君之官余懼穆伯之絶祀也仲尼聞之曰弟子志之<lb/>
<pb n="KR2g0035_WYG_002-18b"/>
季氏之婦不淫矣詩曰婦無公事休其蠶織言婦人以<lb/>
織績為公事者也休之非禮也文伯飲南宫敬叔酒以<lb/>
露堵<hi>都上聲</hi>父為客羞<hi>音/脩</hi>鼈<hi>邊入聲</hi>焉小堵父怒相延食鼈<lb/>
堵父辭曰將使鼈長而食之遂出敬姜聞之怒曰吾聞<lb/>
之先子曰祭養尸饗養上賓鼈於人何有而使夫人怒<lb/>
遂逐文伯五日魯大夫辭而復之君子謂敬姜為慎微<lb/>
詩曰我有㫖酒嘉賓式燕以樂言尊賓也文伯卒敬姜<lb/>
戒其妾曰吾聞之好内女死之好外士死之今吾子夭<lb/>
<pb n="KR2g0035_WYG_002-19a"/>
死吾惡其以好内聞也二三婦之辱共祀先祀者請毋<lb/>
瘠色毋揮涕毋搯膺毋憂容有降服毋加服從禮而靜<lb/>
是昭吾子仲尼聞之曰女知莫如婦男知莫如夫公父<lb/>
氏之婦知矣欲明其子之令徳詩曰君子有榖貽<hi>音移</hi>厥<lb/>
孫子此之謂也敬姜之處喪也朝哭穆伯莫哭文伯仲<lb/>
尼聞之曰季氏之婦可謂知禮矣愛而無私上下有章<lb/>
敬姜嘗如季氏康子在朝與之言不應從之及寢門不<lb/>
應而入康子辭於朝而入見曰肥也不得聞命毋乃罪<lb/>
<pb n="KR2g0035_WYG_002-19b"/>
耶敬姜對曰子不聞耶天子及諸侯合民事於外朝自<lb/>
卿大夫以下合官職於外朝合家事於内朝寢門之内<lb/>
婦人治其職焉上下同之夫外朝子將業君之官職焉<lb/>
内朝子將庀季氏之政焉皆非吾所敢言也康子嘗至<lb/>
敬姜䦱<hi>音蒍</hi>門而與之言皆不踰閾祭悼<hi>音盗</hi>子康子與焉<lb/>
酢<hi>音昨</hi>不受徹俎<hi>音/祖</hi>不讌宗不具不繹繹不盡飫<hi>音淤</hi>則退<lb/>
仲尼謂敬姜别於男女之禮矣詩曰女也不爽<hi>霜上聲</hi>此<lb/>
之謂也<lb/>
<pb n="KR2g0035_WYG_002-20a"/>
魯大夫栁下惠之妻也栁下惠處魯三黜而不去憂民<lb/>
救亂妻曰無乃瀆乎君子有二耻國無道而貴耻也國<lb/>
有道而賤耻也今當亂世三黜而不去亦近耻也栁下<lb/>
惠曰油油之民將䧟於害吾能已乎且彼為彼我為我<lb/>
彼雖裸<hi>羅上聲</hi>裎<hi>音呈</hi>安能汙我油油然與之處仕於下位<lb/>
栁下既死門人將誄<hi>音累</hi>之妻曰將誄夫子之徳耶則二<lb/>
三子不如妾知之也乃誄曰夫子之不伐兮夫子之不<lb/>
竭兮夫子之信誠而與人無害兮屈柔從俗不强察兮<lb/>
<pb n="KR2g0035_WYG_002-20b"/>
蒙耻救民徳彌大兮雖遇三黜終不蔽兮豈<hi>開上聲</hi>弟君<lb/>
子永能厲兮嗟呼惜哉乃下世兮庶幾遐年今遂逝兮<lb/>
嗚呼哀哉魂神泄兮夫子之諡<hi>音示</hi>宜為惠兮門人從之<lb/>
以為誄莫能竄<hi>攅去聲</hi>一字君子謂栁下惠妻能光其夫<lb/>
矣詩曰人知其一莫知其他此之謂也<lb/>
臧孫母者魯大夫臧文仲之母也文仲將為魯使至齊<lb/>
其母送之曰汝刻而無恩好盡人力窮人以威魯國不<lb/>
容子矣而使子之齊凡奸將作必於變動害子者其於<lb/>
<pb n="KR2g0035_WYG_002-21a"/>
斯𤼵事乎汝其戒之魯與齊通壁壁鄰之國也魯之寵<lb/>
臣多怨汝者又皆通於齊髙子國子是必使齊圖魯而<lb/>
拘汝留之難乎其免也汝必施恩布惠而後出以求助<lb/>
焉於是文仲託於三家厚士大夫而後之齊齊果拘之<lb/>
而興兵欲襲魯文仲微使人遺公書恐得其書而謬其<lb/>
辭曰歛小器投諸台食獵犬組羊裘琴之合甚思之臧<lb/>
我羊羊有母食我以同魚冠纓不足帶有餘公及大夫<lb/>
相與議之莫能知之人有言臧孫母者世家子也君何<lb/>
<pb n="KR2g0035_WYG_002-21b"/>
不試召而問焉於是召而語之曰吾使臧子之齊今持<lb/>
書來云爾何也臧孫母泣下襟曰吾子拘有木治矣公<lb/>
曰何以知之對曰歛小器投諸台者言取郭外萌内<hi>音納</hi>
之於城中也食獵犬組羊裘者言趣饗戰鬬之士而繕<lb/>
<hi>音善</hi>甲兵也琴之合甚思之者言思妻也臧我羊羊有母<lb/>
是蓋告妻善養母也食我以同魚同者其文錯錯者所<lb/>
以治鋸<hi>音據</hi>鋸者所以治木也是有木治係於獄矣冠纓<lb/>
不足帶有餘者頭亂不得梳飢不得食也故知吾子拘<lb/>
<pb n="KR2g0035_WYG_002-22a"/>
而有木治者於是以臧孫母之言軍於境上齊方𤼵兵<lb/>
將以襲魯聞兵在境上乃還文仲而不伐魯君子謂臧<lb/>
孫母識微見遠詩云陟<hi>音職</hi>彼屺<hi>音起</hi>兮瞻望母兮此之謂<lb/>
也<lb/>
魯公乘姒者魯公乘子皮之姊也其族人死姒哭之甚<lb/>
悲子皮止姒曰安之吾今嫁姊矣已過時子皮不復言<lb/>
也魯君欲以子皮為相子皮問姒曰魯君欲以我為相<lb/>
為之乎姒曰勿為也子皮曰何也姒曰夫臨喪而言嫁<lb/>
<pb n="KR2g0035_WYG_002-22b"/>
一何不習禮也後過時而不言一何不達人事也子内<lb/>
不習禮外不達人事子不可以為相子皮曰姒欲嫁何<lb/>
不早言姒曰婦人之事唱而後和吾豈以欲嫁之故數<lb/>
子乎子誠不習於禮不達於人事以此相一國據大衆<lb/>
何以理之譬猶掩目而别黒白也掩目而别黒白猶無<lb/>
患也不達人事而相國非有天咎必有人禍子其勿為<lb/>
也子皮不聴卒受為相居未期年果誅而死君子謂公<lb/>
乘姒縁事而知弟之遇禍也可謂智矣待禮而後動不<lb/>
<pb n="KR2g0035_WYG_002-23a"/>
茍觸<hi>衝入聲</hi>情可謂貞矣詩云蘀<hi>音托</hi>兮蘀兮風其吹汝叔<lb/>
兮伯兮唱予和汝又曰百爾所思不如我所之此之謂<lb/>
也<lb/>
伯姬者魯宣公之女成公之妹也其母曰<graphic n="KR1230" url="https://raw.githubusercontent.com/kanripo/KR-Gaiji/master/images/KR1230.png" mimeType="image/png"/>
                    <hi>音穆</hi>姜嫁伯<lb/>
姬於宋恭公恭公不親逆伯姬迫於父母之命而行既<lb/>
入宋三月廟見當行夫婦之道伯姬以恭公不親逆故<lb/>
不肯聴命宋人告魯魯使大夫季文子如宋致命於伯<lb/>
姬還復命公享之<graphic n="KR1230" url="https://raw.githubusercontent.com/kanripo/KR-Gaiji/master/images/KR1230.png" mimeType="image/png"/>姜出于房再拜曰大夫勤勞於遠<lb/>
<pb n="KR2g0035_WYG_002-23b"/>
道辱送小子不忘先君以及後嗣使下而有知先君猶<lb/>
有望也敢再拜大夫之辱伯姬既嫁於恭公十年恭公<lb/>
卒伯姬寡至景公時伯姬常遇夜失火左右曰夫人少<lb/>
避火伯姬曰婦人之義保傅不俱夜不下堂待保傅來<lb/>
也保母至矣傅母未至也左右又曰夫人少避火伯姬<lb/>
曰婦人之義傅母不至夜不可下堂越義而生不如守<lb/>
義而死遂逮於火而死春秋詳錄其事為賢伯姬以為<lb/>
婦人以貞為行者也伯姬之婦道盡矣當此之時諸侯<lb/>
<pb n="KR2g0035_WYG_002-24a"/>
聞之莫不痛悼以為死者不可以生財物猶可復故相<lb/>
與聚㑹於澶<hi>音蟬</hi>淵償宋之所喪春秋善之君子曰禮婦<lb/>
人不得傅母夜不下堂行必以燭伯姬之謂也詩云淑<lb/>
慎爾止不愆于儀伯姬可謂不失儀矣<lb/>
晉趙衰<hi>音催</hi>妻者晉文公之女也號趙姬初文公為公子<lb/>
時與趙衰奔狄狄人入其二女叔隗季隗於公子公以<lb/>
叔隗妻趙衰生盾<hi>豚去聲</hi>及返國文公以其女趙姬妻趙<lb/>
衰生原同屏括樓嬰趙姬請迎盾與其母而納之趙衰<lb/>
<pb n="KR2g0035_WYG_002-24b"/>
辭而不敢姬曰不可夫得寵而忘舊舍義好新而嫚故<lb/>
無恩與人勤於隘厄富貴而不顧無禮君棄此三者何<lb/>
以使人雖妾亦無以侍執巾櫛詩不云乎采葑采菲無<lb/>
以下體徳音莫違及爾同死與人同寒苦雖有小過猶<lb/>
與之同死而不去况於安新忘舊乎又曰讌爾新婚不<lb/>
我屑以蓋傷之也君其迎之無以新廢舊趙衰許諾乃<lb/>
迎叔隗與盾來姬以盾為賢請立為嫡子使三子下之<lb/>
以叔隗為内婦姬親下之及盾為正卿思趙姬之讓恩<lb/>
<pb n="KR2g0035_WYG_002-25a"/>
請以姬之中子屏括為公族大夫曰君姬氏之愛子也<lb/>
微君姬氏則臣狄人也何以至此成公許之屏括遂以<lb/>
其族為公族大夫君子謂趙姬恭而有讓詩曰温温恭<lb/>
人維徳之基趙姬之謂也<lb/>
晉大夫伯宗之妻也伯宗賢而好以直辯凌人每朝其<lb/>
妻常戒之曰盗憎主人民愛其上有愛好人者必有憎<lb/>
妬人者夫子好直言枉者惡之禍必及身矣伯宗不聴<lb/>
朝而以喜色歸其妻曰子貌有喜色何也伯宗曰吾言<lb/>
<pb n="KR2g0035_WYG_002-25b"/>
於朝諸大夫皆謂我知似陽子妻曰實榖不華至言不<lb/>
飾今陽子華而不實言而無謀是以禍及其身子何喜<lb/>
焉伯宗曰吾欲飲諸大夫酒而與之語爾試聴之其妻<lb/>
曰諾於是為大㑹與諸大夫飲既飲而問妻曰何若對<lb/>
曰諸大夫莫子若也然而民之不能戴其上乆矣難必<lb/>
及子子之仕固不可易也且國家多貳其危可立待也<lb/>
子何不預結賢大夫以託州犂焉伯宗曰諾乃得畢羊<lb/>
而交之及欒不忌之難郤害伯宗讃<hi>簪去聲</hi>而殺之畢羊<lb/>
<pb n="KR2g0035_WYG_002-26a"/>
乃送州犂于荆遂得免焉君子謂伯宗之妻知天道詩<lb/>
云多將熇熇<hi>音壑</hi>不可救藥此之謂也<lb/>
叔姬者羊舌子之妻也叔向叔魚之母也一姓楊氏叔<lb/>
向名肸叔魚名鮒<hi>音付</hi>羊舌子好正不容於晉去而之三<lb/>
室之邑三室之邑人相與攘羊而遺之羊舌子不受姬<lb/>
曰夫子居晉不容去之三室之邑又不容於三室之邑<lb/>
是於夫子不容也不如受之羊舌子受之曰為肸與鮒<lb/>
亨之叔姬曰不可南方有鳥名曰乾吉食其子不擇肉<lb/>
<pb n="KR2g0035_WYG_002-26b"/>
子常不遂今肸與鮒童子也隨大夫而化者不可食以<lb/>
不義之肉不若埋之以明不與於是乃盛以甕<hi>翁去聲</hi>埋<lb/>
壚<hi>音盧</hi>隂後二年攘羊之事發都吏至羊舌子曰吾受之<lb/>
不敢食也𤼵而視之則其骨存焉都吏曰君子哉羊舌<lb/>
子不與攘羊之事矣君子謂叔姬為能防害遠疑詩曰<lb/>
無曰不顯莫予云覯<hi>音搆</hi>此之謂也叔向欲娶於申公巫<lb/>
臣氏夏姬之女美而有色叔姬不欲娶其族叔向曰吾<lb/>
母之族貴而無庶吾懲舅氏矣叔姬曰子靈之妻殺三<lb/>
<pb n="KR2g0035_WYG_002-27a"/>
夫一君一子而亡一國兩卿矣爾不懲此而反懲吾族<lb/>
何也且吾聞之有竒福者必有竒禍有甚美者必有甚<lb/>
惡今是鄭穆少妃姚子之子子貉<hi>音鶴</hi>之妹也子貉早死<lb/>
無後而天鍾美於是將必以是大有敗也昔有仍氏生<lb/>
女髪黒而甚美光可鑑人名曰𤣥妻樂正夔<hi>音逵</hi>娶之生<lb/>
伯封實有豕心貪惏<hi>音嵐</hi>毋期忿戾無饜謂之封豕有窮<lb/>
后羿<hi>音義</hi>㓕之夔是用不祀且三代之亡及恭太子之廢<lb/>
皆是物也汝何以為哉夫有美物足以移人茍非徳義<lb/>
<pb n="KR2g0035_WYG_002-27b"/>
則必有禍也叔向懼而不敢娶平公强使娶之生揚食<lb/>
我食我號伯碩<hi>音石</hi>伯碩生時侍者謁之叔姬曰長姒産<lb/>
男叔姬徃視之及堂聞其號也而還曰豺<hi>音柴</hi>狼<hi>音郎</hi>之聲<lb/>
也狼子野心今將滅羊舌氏者必是子也遂不肯見及<lb/>
長與祈勝為亂晉人殺食我羊舌氏由是遂滅君子謂<lb/>
叔姬為能推類詩云如彼泉流無淪胥以敗此之謂也<lb/>
叔姬之始生叔魚也而視之曰是虎目而豕喙鳶<hi>音縁</hi>肩<lb/>
而牛腹谿壑可盈是不可饜也必以賂死遂不見及叔<lb/>
<pb n="KR2g0035_WYG_002-28a"/>
魚長為國贊理邢侯與雍子爭田雍子入其女於叔魚<lb/>
以求直邢侯殺叔魚與雍子於朝韓宣子患之叔向曰<lb/>
三姦同罪請殺其生者而戮其死者遂族邢侯氏而尸<lb/>
叔魚與雍子於市叔魚卒以貪死叔姬可謂智矣詩云<lb/>
貪人敗類此之謂也<lb/>
晉范氏母者范獻子之妻也其三子遊於趙氏趙簡子<lb/>
乘馬園中園中多株問三子曰奈何長者曰明君不問<lb/>
不為亂君不問而為中者曰愛馬足則無愛民力愛民<lb/>
<pb n="KR2g0035_WYG_002-28b"/>
力則無愛馬足少者曰可以三徳使民設令伐株於山<lb/>
將有馬為也已而開囿示之株夫山遠而囿近是民一<lb/>
悦矣去險阻之山而伐平地之株民二悦矣既畢而賤<lb/>
賣民三悦矣簡子從之民果三悦少子伐其謀歸以告<lb/>
母母喟然歎曰終滅范氏者必是子也夫伐功施勞鮮<lb/>
能布仁乘偽行詐莫能乆長其後智伯滅范氏君子謂<lb/>
范氏母為知難本詩曰無忝爾祖式救爾訛此之謂也<lb/>
懷嬴<hi>音盈</hi>者秦穆之女晉惠公太子之妃也圉<hi>音/語</hi>質<hi>音志</hi>於<lb/>
<pb n="KR2g0035_WYG_002-29a"/>
秦穆公以嬴妻之六年圉將逃歸謂嬴氏曰吾去國數<lb/>
年子父之接忘而秦晉之友不加親也夫鳥飛反鄉狐<lb/>
死首丘我之首晉而死子其與我行乎嬴氏對曰子晉<lb/>
太子也辱於秦子之欲去不亦宜乎雖然寡君使婢子<lb/>
侍執巾櫛以固子也今吾不足以結子是吾不肖也從<lb/>
子而歸是棄君也言子之謀是負妻之義也三者無一<lb/>
可行雖吾不從子也子行矣吾不敢泄言亦不敢從也<lb/>
子圉遂逃歸君子謂懷嬴善處夫婦之間<lb/>
<pb n="KR2g0035_WYG_002-29b"/>
楚將子𤼵之母也子𤼵攻秦絶糧使人請於王因歸問<lb/>
其母母問使者曰士卒得無恙乎對曰士卒并分菽<hi>音叔</hi>
粒而食之又問將軍得無恙乎對曰將軍朝夕芻豢<hi>音患</hi>
<graphic n="KR0927" url="https://raw.githubusercontent.com/kanripo/KR-Gaiji/master/images/KR0927.png" mimeType="image/png"/>粱子𤼵破秦而歸其母閉門而不納使人數之曰子<lb/>
不聞越王勾踐之伐呉客有獻醇酒一器王使人注江<lb/>
之上流使士卒飲其下流味不及加美而士卒戰自五<lb/>
也異日有獻一囊糗<hi>休上聲</hi>糒<hi>音敗</hi>者王又以賜軍士分食<lb/>
之甘不踰嗌<hi>音益</hi>而戰自十也今子為將士卒并分菽粒<lb/>
<pb n="KR2g0035_WYG_002-30a"/>
而食之子獨朝夕芻豢<graphic n="KR0927" url="https://raw.githubusercontent.com/kanripo/KR-Gaiji/master/images/KR0927.png" mimeType="image/png"/>粱何也詩不云乎好樂無荒<lb/>
良士休休言不失和也夫使人入於死地而自康樂於<lb/>
其上雖有以得勝非其術也子非吾子也無入吾門子<lb/>
𤼵於是謝其母然後納之君子謂子𤼵母能以教誨詩<lb/>
云教誨爾子式榖似之此之謂也<lb/>
樊姬楚荘王之夫人也荘王即位好狩獵樊姬諌不止<lb/>
乃不食禽獸之肉王改過勤於政事王嘗聴朝罷晏姬<lb/>
下殿迎曰何罷晏也得無饑倦乎王曰與賢者語不知<lb/>
<pb n="KR2g0035_WYG_002-30b"/>
饑倦也姬曰王之所謂賢者何也曰虞丘子也姬掩口<lb/>
而笑王曰姬之所笑何也曰虞丘子賢則賢矣未忠也<lb/>
王曰何謂也對曰妾執巾櫛十一年遣人之鄭衛求美<lb/>
人進於王今賢於妾者二人同列者七人妾豈不欲擅<lb/>
王之寵愛哉妾聞堂上兼女所以觀人能也妾不能以<lb/>
私蔽公欲王多見知人能也今虞丘子相楚十餘年所<lb/>
薦非子弟則族昆弟未聞進賢退不肖是蔽君而塞賢<lb/>
路知賢不進是不忠不知其賢是不知也妾之所笑不<lb/>
<pb n="KR2g0035_WYG_002-31a"/>
亦可乎王悦明日王以姬言告虞丘子丘子避席不知<lb/>
所對於是避舍使人迎孫叔敖而進之王以為令尹治<lb/>
楚三年而荘王以霸楚史書曰荘王之霸樊姬之力也<lb/>
詩曰大夫夙退無使君勞其君者謂女君也又曰温恭<lb/>
朝夕執事有恪此之謂也<lb/>
楚令尹孫叔敖之母也叔敖為嬰兒之時出遊見兩頭<lb/>
蛇殺而埋之歸見其母而泣焉母問其故對曰吾聞見<lb/>
兩頭蛇者死今者出遊見之其母曰蛇今安在對曰吾<lb/>
<pb n="KR2g0035_WYG_002-31b"/>
恐他人復見之殺而埋之矣其母曰汝不死矣夫有隂<lb/>
徳者陽報之徳勝不祥仁除百禍天之處高而聴卑書<lb/>
不云乎皇天無親惟徳是輔爾嘿<hi>音墨</hi>矣必興於楚及叔<lb/>
敖長為令尹君子謂叔敖之母知道徳之次詩云母氏<lb/>
聖善此之謂也<lb/>
伯嬴者秦穆公之女楚平王之夫人昭王之母也當昭<lb/>
王時楚與呉為柏舉之戰呉勝楚遂入至郢昭王亡呉<lb/>
王闔<hi>音合</hi>閭盡妻其後宫次至伯嬴伯嬴持刃曰妾聞天<lb/>
<pb n="KR2g0035_WYG_002-32a"/>
子者天下之表也公侯者一國之儀也天子失制則天<lb/>
下亂諸侯失節則其國危夫婦之道固人倫之始王教<lb/>
之端是以明王之制使男女不親授坐不同席食不共<lb/>
器殊椸<hi>音移</hi>枷<hi>架同</hi>異巾櫛所以施之也若諸侯外淫者絶<lb/>
卿大夫外淫者放士庶人外淫者宫割夫然者以為仁<lb/>
失可復以義義失可復以禮男女之失亂亡興焉夫造<lb/>
亂亡之端公侯之所絶天子之所誅也今君王棄儀表<lb/>
之行縱亂亡之欲犯誅絶之事何以行令訓民且妾聞<lb/>
<pb n="KR2g0035_WYG_002-32b"/>
生而辱不若死而榮若使君王棄其儀表則無以臨國<lb/>
妾有淫端則無以生世一舉而兩辱妾以死守之不敢<lb/>
承命且君所欲妾者為樂也近妾而死何樂之有如先<lb/>
殺妾又何益於君王於是呉王慙遂退舍伯嬴與其保<lb/>
阿閉永巷之門皆不釋兵三旬秦救至昭王乃復矣君<lb/>
子謂伯嬴勇而精一詩曰莫莫葛纍施于條枚<hi>音梅</hi>豈弟<lb/>
君子求福不囘此之謂也<lb/>
貞姜者齊侯之女楚昭王之夫人也王出遊留夫人漸<lb/>
<pb n="KR2g0035_WYG_002-33a"/>
臺之上而去王聞江水大至使使者迎夫人忘持其符<lb/>
使者至請夫人出夫人曰王與宫人約令召宫人必以<lb/>
符今使者不持符妾不敢從使者行使者曰今水方大<lb/>
至還而取符則恐後矣夫人曰妾聞之貞女之義不犯<lb/>
約勇者不畏死守一節而已妾知從使者必生留必死<lb/>
然棄約越義而求生不若留而死耳於是使者取符則<lb/>
水大至臺崩夫人流而死王曰嗟夫守義死節不為茍<lb/>
生處約持信以成其貞乃號之曰貞姜君子謂貞姜有<lb/>
<pb n="KR2g0035_WYG_002-33b"/>
婦節詩云淑人君子其儀不忒此之謂也<lb/>
楚昭越姬者越王勾踐之女楚昭王之姬也昭王燕遊<lb/>
蔡姬在左越姬叅右王親乘駟以馳逐遂登附社之臺<lb/>
以望雲夢之囿觀士大夫逐者既驩乃顧謂二姬曰樂<lb/>
乎蔡姬對曰樂王曰吾願與子生若此死又若此蔡姬<lb/>
曰昔敝邑寡君固以其黎民之役事君王之馬足故以<lb/>
婢子之身為苞苴<hi>音疽</hi>玩好今乃比於妃嬪固願生俱樂<lb/>
死同時王顧謂史書之蔡姬許從孤死矣乃復謂越姬<lb/>
<pb n="KR2g0035_WYG_002-34a"/>
越姬對曰樂則樂矣然不可乆也王曰吾願與子生若<lb/>
此死若此其不可得乎越姬對曰昔吾先君荘王淫樂<lb/>
三年不聴政事然而能改卒霸天下妾以君王為能法<lb/>
吾先君將改斯樂而勤於政也今則不然而要婢子以<lb/>
死其可得乎且君王以束帛乘馬取婢子於敝邑寡君<lb/>
受之大廟也不約死妾聞之諸姑婦人以死彰君之善<lb/>
益君之寵不聞其以茍從其闇<hi>音暗</hi>死為榮妾不敢聞命<lb/>
於是王寤敬越姬之言而猶親嬖蔡姬也居二十五年<lb/>
<pb n="KR2g0035_WYG_002-34b"/>
王救陳二姬從王病在軍中有赤雲夾日如飛鳥王問<lb/>
周史史曰是害王身然可以移於將相將相聞之將請<lb/>
以身禱於神王曰將相之於孤猶股肱也今移禍焉庸<lb/>
為去是身乎不聴越姬曰大哉君王之徳以是妾願從<lb/>
王矣昔日之遊淫樂也是以不敢許及君王復於禮國<lb/>
人皆將為君王死而况於妾乎請願先驅狐狸於地下<lb/>
王曰昔之遊樂吾戱耳若將必死是彰孤之不徳也越<lb/>
姬曰昔日妾雖口不言心既許之矣妾聞信者不負其<lb/>
<pb n="KR2g0035_WYG_002-35a"/>
心義者不虛設其事妾死王之義不死王之好也遂自<lb/>
殺王病甚讓位於三弟三弟不聴王薨於軍中蔡姬竟<lb/>
不能死王弟子閭與子西子期謀曰母信者其子必仁<lb/>
乃伏師閉壁迎越姬之子熊章立是為惠王然後罷兵<lb/>
歸葬昭王君子謂越姬信能死義詩曰徳音莫違及爾<lb/>
同死越姬之謂也<lb/>
息君夫人者息君之夫人也楚伐息虜其君使守門將<lb/>
妻其夫人而納之於宫楚王出遊夫人遂出見息君謂<lb/>
<pb n="KR2g0035_WYG_002-35b"/>
之曰人生要一死而已何至自苦妾無須臾而忘君也<lb/>
終不以身更貳醮生離於地上豈如死歸於地下哉乃<lb/>
作詩曰榖則異室死則同穴謂予不信有如皦日息君<lb/>
止之夫人不聴遂自殺息君亦自殺同日俱死楚王賢<lb/>
其夫人守節有義乃以諸侯之禮合而葬之君子謂夫<lb/>
人説於行善故叙之於詩夫義動君子利動小人息君<lb/>
夫人不為利動矣詩云徳音莫違及爾同死此之謂也<lb/>
黎荘夫人者衛侯之女黎荘公之夫人也既徃而不同<lb/>
<pb n="KR2g0035_WYG_002-36a"/>
欲所務者異未嘗得見甚不得意其傅母閔夫人賢公<lb/>
反不納憐其失意又恐其已見遣而不以時去謂夫人<lb/>
曰夫婦之道有義則合無義則去今不得意胡不去乎<lb/>
乃作詩曰式微式微胡不歸夫人曰婦人之道一而已<lb/>
矣彼雖不吾以吾何可以離於婦道乎乃作詩曰微君<lb/>
之故胡為乎中路終執貞一不違婦道以俟君命<lb/>
趙將馬服君趙奢之妻趙括之母也秦攻趙孝成王使<lb/>
括代亷頗為將將行括母上書言於王曰括不可使將<lb/>
<pb n="KR2g0035_WYG_002-36b"/>
王曰何以曰始妾事其父父時為將身所奉飯者以十<lb/>
數所友者以百數大王及宗室所賜幣者盡以與軍吏<lb/>
士大夫受命之日不問家事今括一旦為將東向而朝<lb/>
軍吏吏無所仰視之者王所賜金帛歸盡藏之乃日視<lb/>
便利田宅可買者王以為若其父乎父子不同執心各<lb/>
異願勿遣王曰母置之吾計已决矣括母曰王終遣之<lb/>
即有不稱妾得無隨坐王曰不也括既行代亷頗三十<lb/>
餘日趙兵果敗括死軍覆王以括母先言故卒不加誅<lb/>
<pb n="KR2g0035_WYG_002-37a"/>
君子謂括母為仁智詩曰老夫灌灌小子蹻蹻<hi>音脚</hi>匪我<lb/>
言耄<hi>音冒</hi>爾用憂謔<hi>香入聲</hi>此之謂也<lb/>
趙津女姢者趙河津吏之女趙簡子之夫人也初簡子<lb/>
南擊楚與津吏期簡子至津吏醉卧不能渡簡子欲殺<lb/>
之姢懼持楫而走簡子曰女子走何為對曰津吏息女<lb/>
妾父聞主君來渡不測之水恐風波之起水神動駭故<lb/>
禱祠九江三淮之神供具備禮御釐<hi>音僖</hi>受福不勝至祝<lb/>
杯酌餘瀝<hi>音歴</hi>醉至於此君欲殺之妾願以鄙軀易父之<lb/>
<pb n="KR2g0035_WYG_002-37b"/>
死簡子曰非女之罪也姢曰主君欲因其醉而殺之妾<lb/>
恐其身之不知痛而心不知罪也若不知罪殺之是殺<lb/>
不辜也願醒而殺之使知其罪簡子曰善遂釋不誅簡<lb/>
子將度用楫者少一人姢攘巻操楫而請曰妾願備父<lb/>
持楫簡子曰不榖將行選士大夫齋戒沐浴義不與婦<lb/>
人同舟而渡也姢對曰妾聞昔者湯伐夏左驂牝驪<hi>音離</hi>
右驂牝<hi>頻上聲</hi>靡而遂放桀武王伐殷左驂牝騏<hi>音其</hi>右驂<lb/>
牝䮲<hi>音黄</hi>而遂克紂至於華山之陽主君不欲渡則已與<lb/>
<pb n="KR2g0035_WYG_002-38a"/>
妾同舟又何傷乎簡子悦遂與渡中流為簡子𤼵河激<lb/>
之歌其辭曰升彼河兮面觀清水揚波兮杳㝠㝠禱求<lb/>
福兮醉不醒誅將加兮妾心驚罰既釋兮瀆乃清妾持<lb/>
楫兮操其維蛟龍助兮主將歸呼來櫂<hi>棹同</hi>兮行勿疑簡<lb/>
子大悦曰昔者不榖夢娶妻豈此女乎將使人祝祓<hi>音拂</hi>
以為夫人姢乃再拜而辭曰夫婦人之禮非媒不嫁嚴<lb/>
親在内不敢聞命遂辭而去簡子歸乃納幣於父母而<lb/>
立以為夫人君子曰女姢通達而有辭詩云來游來歌<lb/>
<pb n="KR2g0035_WYG_002-38b"/>
以矢其音此之謂也<lb/>
曲沃負者魏大夫如耳母也秦立魏公子政為魏太子<lb/>
魏哀王使使者為太子納妃而美王將自納焉曲沃負<lb/>
謂其子如耳曰王亂於無别汝胡不匡之方今戰國强<lb/>
者為雄義者顯焉今魏不能强王又無義何以持國乎<lb/>
王中人也不知其為禍耳汝不言則魏必有禍矣有禍<lb/>
必及吾家汝言以盡忠忠以除禍不可失也如耳未遇<lb/>
間㑹使於齊負因欵王門而上書曰曲沃之老婦也心<lb/>
<pb n="KR2g0035_WYG_002-39a"/>
有所懷願以聞於王王召入負曰妾聞男女之别國之<lb/>
大節也婦人脆<hi>音翠</hi>於志寙<hi>音愈</hi>於心不可以邪開也是故<lb/>
必十五而笄<hi>音雞</hi>二十而嫁早成其號諡所以就之也聘<lb/>
則為妻奔則為妾所以開善遏<hi>安入聲</hi>淫也節成然後許<lb/>
嫁親迎然後隨從貞女之義也今大王為太子求妃而<lb/>
自納之於後宫此毁貞女之行而亂男女之别也自古<lb/>
聖王必正妃匹妃匹正則興不正則亂夏之興也以塗<lb/>
山亡也以妹喜殷之興也以有㜪<hi>音莘</hi>亡也以妲<hi>丹入聲</hi>已<lb/>
<pb n="KR2g0035_WYG_002-39b"/>
周之興也以太姒亡也以褒姒周之康王夫人晏出朝<lb/>
闗雎起興思得淑女以配君子夫睢鳩之鳥猶未嘗見<lb/>
乘居而匹處也夫男女之盛合之以禮則父子生焉君<lb/>
臣成焉故為萬物始君臣父子夫婦三者天下之大綱<lb/>
紀也三者治則治亂則亂今大王亂人道之始棄綱紀<lb/>
之務敵國五六南有從楚西有横秦而魏國居其間可<lb/>
謂僅存矣王不憂此而從亂無别父子同女妾恐大王<lb/>
之國政危矣王曰然寡人不知也遂與太子妃而賜負<lb/>
<pb n="KR2g0035_WYG_002-40a"/>
三十鍾如耳還而爵之王勤行自修勞來國家而齊楚<lb/>
强秦不敢加兵焉君子謂魏負知禮詩云敬之敬之天<lb/>
惟顯思此之謂也<lb/>
代趙夫人者趙簡子之女襄子之姊代王之夫人也簡<lb/>
子既葬襄子未除服北登夏屋誘代王使厨人持斗以<lb/>
食代王及從者行斟隂令宰人各以一斗擊殺代王及<lb/>
從者因舉兵平代地而迎其姊趙夫人夫人曰吾受先<lb/>
君之命事代之王今十有餘年矣代無大故而主君殘<lb/>
<pb n="KR2g0035_WYG_002-40b"/>
之今代已亡吾將奚歸且吾聞之婦人執義無二夫吾<lb/>
豈有二夫哉欲迎我何之以弟慢夫非義也以夫怨弟<lb/>
非仁也吾不敢怨然亦不歸遂泣而呼天自殺於靡<hi>音摩</hi>
笄之地代人皆懷之君子謂趙夫人善處夫婦之間詩<lb/>
云不僣不賊鮮不為則此之謂也<lb/>
陶大夫答子妻也答子治陶三年名譽不興家富三倍<lb/>
其妻數諌不用居五年從車百乘歸休宗人擊牛而賀<lb/>
之其妻獨抱兒而泣姑怒曰何其不祥也婦曰夫子能<lb/>
<pb n="KR2g0035_WYG_002-41a"/>
薄而官大是謂嬰害無功而家昌是謂積殃昔楚令尹<lb/>
子文之治國也家貧國富君敬民戴故福結於子孫名<lb/>
埀於後世今夫子不然貪富務大不顧後害妾聞南山<lb/>
有𤣥豹霧雨七日而不下食何也欲以澤其毛而成文<lb/>
章也故藏而遠害犬彘不擇食以肥其身坐而須死耳<lb/>
今夫子治陶家富國貧君不敬民不戴敗亡之徴見矣<lb/>
願與少子俱脱姑怒遂棄之處朞年答子之家果以盗<lb/>
誅唯其母老以免婦乃與少子歸養姑終卒天年君子<lb/>
<pb n="KR2g0035_WYG_002-41b"/>
謂答子妻能以義易利雖違禮求去終以全身復禮可<lb/>
謂遠識矣詩曰百爾所思不如我所之此之謂也<lb/>
蓋之偏將丘子之妻也戎伐蓋殺其君令於蓋羣臣曰<lb/>
敢有自殺者妻子盡誅丘子自殺人救之不得死既歸<lb/>
其妻謂之曰吾聞將節勇而不果生故士民盡力而不<lb/>
畏死是以戰勝攻取故能存國安君夫戰而忘勇非孝<lb/>
也君亡不死非忠也今軍敗君死子獨何生忠孝忘於<lb/>
身何忍以歸丘子曰蓋小戎大吾力畢能盡君不幸而<lb/>
<pb n="KR2g0035_WYG_002-42a"/>
死吾固自殺也以救故不得死其妻曰曩日有救今又<lb/>
何也丘子曰吾非愛身也戎令曰自殺者誅及妻子是<lb/>
以不死死又無益於君其妻曰吾聞之主憂臣辱主辱<lb/>
臣死今君死而子不死可謂義乎多殺士民不能存國<lb/>
而自活可謂仁乎憂妻子而忘仁義背故君而事暴强<lb/>
可謂忠乎人無忠臣之道仁義之行可謂賢乎周書曰<lb/>
先君而後臣先父母而後兄弟先兄弟而後交友先交<lb/>
友而後妻子妻子私愛也事君公義也今子以妻子之<lb/>
<pb n="KR2g0035_WYG_002-42b"/>
故失人臣之節無事君之禮棄忠臣之公道營妻子之<lb/>
私愛偷生茍活妾等耻之况於子乎吾不能與子䝉耻<lb/>
而生焉遂自殺戎君賢之祠以太牢而以將禮葬之賜<lb/>
其弟金百鎰以為卿而使别治蓋君子謂蓋將之妻潔<lb/>
而好義詩云淑人君子其徳不囘此之謂也<lb/>
　　前漢<lb/>
棠邑侯陳嬰之母也始嬰為東陽令史居縣素信為長<lb/>
者秦二世之時東陽少年殺縣令相聚數千人欲立長<lb/>
<pb n="KR2g0035_WYG_002-43a"/>
帥未有所用乃請陳嬰嬰謝不能遂强立之縣中從之<lb/>
得一萬人欲立嬰為王嬰母曰我為子家婦聞先故不<lb/>
甚貴今㬥得大名不祥不如以兵有所屬事成猶得封<lb/>
侯敗則易以亡可無為人所指名也嬰從其言以兵屬<lb/>
項梁梁以為上柱國後項氏敗嬰歸漢以功封棠邑侯<lb/>
君子曰嬰母知天命又能守先故之業流祚後世謀慮<lb/>
深矣詩曰詒厥孫謀以燕翼子此之謂也<lb/>
丞相安國侯王陵之母也陵始為縣邑豪髙祖微時兄<lb/>
<pb n="KR2g0035_WYG_002-43b"/>
事陵及髙祖起沛陵亦聚黨數千以兵屬漢王項羽與<lb/>
漢為敵國得陵母置軍中陵使至則東嚮坐陵母欲以<lb/>
招陵陵母既而私送使者泣曰為老妾語陵善事漢王<lb/>
漢王長者無以老妾故懷二心言妾已死也乃伏劒而<lb/>
死以固勉陵項羽怒烹之陵志亦感終與髙祖定天下<lb/>
位至丞相封侯𫝊爵五世君子謂王陵母能棄身立義<lb/>
以成其子詩云我躬不閲遑恤我後終身之仁也陵母<lb/>
之仁及五世矣<lb/>
<pb n="KR2g0035_WYG_002-44a"/>
齊太倉女者漢太倉令淳于公之少女也名緹<hi>音題</hi>縈淳<lb/>
于公無男子有女五人孝文皇帝時淳于公有罪當刑<lb/>
是時肉刑尚在詔獄繫長安當行㑹逮公罵其女曰生<lb/>
子不生男緩急非有益緹縈自悲泣而隨其父至長安<lb/>
上書曰妾父為吏齊中皆稱亷平今坐法當刑妾傷死<lb/>
者不可復生刑者不可復屬<hi>音燭</hi>雖欲改過自新其道無<lb/>
由也妾願入身為官婢以贖父罪使得自新書奏天子<lb/>
憐悲其意淳于公遂得免焉君子謂緹縈一言𤼵聖主<lb/>
<pb n="KR2g0035_WYG_002-44b"/>
之意可謂得事之宜矣<lb/>
京兆尹雋不疑之母也仁而善教不疑為京兆尹行縣<lb/>
錄囚徒還其母輒問所平反活幾何人即不疑多所平<lb/>
反母喜笑飲食言語異於他時或無所出母怒為之不<lb/>
食由是故不疑為吏嚴而不殘君子謂不疑母能以仁<lb/>
教詩云昊天疾威敷于下土言天道好生疾威虐之行<lb/>
于下土也<lb/>
楊夫人者漢丞相安平侯楊敞<hi>長上聲</hi>之妻也漢昭帝崩<lb/>
<pb n="KR2g0035_WYG_002-45a"/>
昌邑王賀即帝位淫亂大將軍霍光與車騎將軍張安<lb/>
世謀欲廢賀更立帝議已定使大司農田延年報敞敞<lb/>
驚懼不知所言汗出浹背徒曰唯唯而已延年出更衣<lb/>
夫人遽從東廂謂敞曰此國之大事今大將軍議已定<lb/>
使九卿來報君侯君侯不疾應與大將軍同心猶與無<lb/>
决先事誅矣延年更衣還敞夫人與延年參語許諾請<lb/>
奉大將軍教令遂共廢昌邑立宣帝居月餘敞薨益封<lb/>
三千五百户君子謂敞夫人可謂知事之機者矣詩云<lb/>
<pb n="KR2g0035_WYG_002-45b"/>
辰彼碩女令徳來教此之謂也<lb/>
河南太守東海嚴延年之母也生五男皆有吏材至二<lb/>
千石東海號曰萬石嚴嫗延年為河南太守所在名為<lb/>
嚴能冬月𫝊屬縣囚論府下流血數里河南號曰屠伯<lb/>
其母常從東海來欲就延年臘到洛陽適見報囚母大<lb/>
驚便止都亭不肯入府延年出至都亭謁母閉閤不見<lb/>
延年免冠頓首閤下母乃見之因責數延年曰幸備郡<lb/>
守不聞仁義教化有以全安愚民顧乘刑罰多刑殺人<lb/>
<pb n="KR2g0035_WYG_002-46a"/>
欲以致威豈為民父母之意哉延年服罪頓首謝因為<lb/>
御歸府舍母畢正臘已謂延年曰天道神明人不可獨<lb/>
殺我不自意老當見壮子被刑戮也行矣去汝東歸掃<lb/>
除墓地耳遂去歸郡見昆弟宗族復為言之後嵗餘而<lb/>
府丞所章結延年罪名十事下御史按騐遂棄延年於<lb/>
市東海莫不稱母賢智君子謂嚴母仁智信道詩云心<lb/>
之憂矣寧自全矣嚴母之謂也<lb/>
　　後漢<lb/>
<pb n="KR2g0035_WYG_002-46b"/>
梁夫人嫕<hi>音翳</hi>者梁竦<hi>音聳</hi>之女樊調之妻漢孝和皇帝之<lb/>
姨恭懷皇后之同産姊也初恭懷后以選入掖庭進御<lb/>
于孝章皇帝有寵生和帝立為太子竇后母養焉和帝<lb/>
之生梁氏喜相慶賀聞竇后竇后驕恣欲專恣害外家<lb/>
乃誣䧟梁氏時竦在本郡安定詔書収殺之家屬移九<lb/>
真後和帝立竇后崩諸竇以罪惡誅放嫕從民間上書<lb/>
自訟曰妾同産女弟貴人前充後宫蒙先帝厚恩得見<lb/>
寵幸皇天授命育生明聖託體陛下為竇憲兄弟所譛<lb/>
<pb n="KR2g0035_WYG_002-47a"/>
訴而破亡父竦寃死牢獄體骨不掩老母孤弟遠徙萬<lb/>
里獨妾脱身竄伏草野嘗恐歿命無由自達今遭陛下<lb/>
神聖之徳攬統萬機憲兄弟奸惡伏誅海内曠然各得<lb/>
其所妾幸蘇息拭目更視敢昧死自陳父既湮沒不可<lb/>
復生母埀年七十弟棠等遠在絶域不知死生願乞母<lb/>
弟還本郡収葬竦枯骨妾聞文帝即位薄氏蒙榮宣帝<lb/>
繼統史氏復興妾自悲既有薄史之親獨不得蒙外戚<lb/>
餘恩章既上天子感悟使中常侍掖庭令雜訊問知事<lb/>
<pb n="KR2g0035_WYG_002-47b"/>
明審引見嫕等上泣涕賞賜累億嫕既素有節行又首<lb/>
建此事上甚寵之稱梁夫人擢嫕夫樊調為郎中遷羽<lb/>
林郎將恭懷后遂乃改殯<hi>賔去聲</hi>於承光宫葬西陵追諡<lb/>
竦為褒親愍<hi>民上聲</hi>侯徵還母及弟等棠既到皆封侯食<lb/>
邑五千户君子謂梁夫人以哀辭𤼵家門悟時主榮父<lb/>
之魂還母萬里為家門開三國之祚使天子成母子之<lb/>
禮詩云世之不顯厥猶翼翼思皇多士生此王國此之<lb/>
謂也<lb/>
<pb n="KR2g0035_WYG_002-48a"/>
漢中程文矩妻者同郡李法之姊也字穆姜有二男而<lb/>
前妻四子文矩為安衆令喪於官四子以母非所生憎<lb/>
毁日積而穆姜慈愛温仁撫字益隆衣食資供皆兼倍<lb/>
所生或謂母曰四子不孝甚矣何不别居以遠之對曰<lb/>
吾方以義相導使其自遷善也及前妻長子興遇疾困<lb/>
篤母惻隠自然親調藥膳恩情篤密興疾乆乃瘳於是<lb/>
呼三弟謂曰繼母慈仁出自天授吾兄弟不識恩養禽<lb/>
獸其心雖母道益隆我曹過惡亦已深矣遂將三弟詣<lb/>
<pb n="KR2g0035_WYG_002-48b"/>
南鄭獄陳母之徳状已之過乞就刑辟縣言之於郡郡<lb/>
守表異其母蠲<hi>音㳙</hi>除家徭遣散四子許以修革自後訓<lb/>
導愈明並為良士穆姜年八十餘卒臨終勑諸子曰吾<lb/>
弟伯度智達士也所論薄葬其義至矣又臨亡遺令賢<lb/>
聖法也令汝曹遵承勿與俗同増吾之累諸子奉行焉<lb/>
安定皇甫規妻者不知何氏女也規初喪室家後更娶<lb/>
之妻善屬文能草書時為規答書記衆人恠其工及規<lb/>
卒時妻年猶盛而容色美後董卓為相國承其名聘以<lb/>
<pb n="KR2g0035_WYG_002-49a"/>
輧輜百乘馬二十匹奴婢錢帛充路妻乃輕服詣卓門<lb/>
跪自陳請辭甚酸愴卓使傅奴侍者悉㧞刀圍之而謂<lb/>
曰孤之威教欲令四海風靡何有不行於一婦人乎妻<lb/>
知不免乃立罵卓曰君殘暴之人毒害天下猶未足耶<lb/>
妾之先人清徳奕世皇甫氏文武上才為漢忠臣君親<lb/>
非其趣使走吏乎敢欲行非禮於爾君夫人耶卓乃引<lb/>
車庭中以其頭懸軶<hi>音戹</hi>鞭撲交下妻謂持杖者曰何不<lb/>
重乎速盡為惠遂死車下後人圖畫號曰禮宗云<lb/>
<pb n="KR2g0035_WYG_002-49b"/>
　　晉<lb/>
陶侃母湛氏豫章新淦<hi>音紺</hi>人也初侃父丹聘為妾生侃<lb/>
而陶氏貧賤湛氏每紡績資給之使交結勝已侃少為<lb/>
潯陽縣吏嘗監魚梁以一坩<hi>音甘</hi>鮓遺母湛氏封鮓及書<lb/>
責侃曰爾為吏以官物遺我非唯不能益吾乃以増吾<lb/>
憂矣鄱陽孝亷范逵寓宿於侃時大雪湛氏乃徹所卧<lb/>
新薦自剉<hi>音莝</hi>給其馬又密截<hi>千入聲</hi>髪賣與鄰人供肴饌<lb/>
逵聞之歎息曰非此母不生此子後侃竟以功名顯<lb/>
<pb n="KR2g0035_WYG_002-50a"/>
梁緯妻辛氏隴西狄道人也緯為散騎常侍西都䧟沒<lb/>
為劉曜所害辛氏有殊色曜將妻之辛氏據地大哭仰<lb/>
謂曜曰妾聞男以義烈女不再醮妾夫已死理無獨全<lb/>
且婦人再辱明公亦安用哉乞即就死下事舅姑遂號<lb/>
哭不止曜曰貞婦也任之乃自縊而死曜以禮葬之<lb/>
虞潭母孫氏呉郡富春人孫權族孫女也初適潭父忠<lb/>
恭順貞和甚有婦徳及忠亡遺孤藐<hi>音眇</hi>爾孫氏雖少誓<lb/>
不改節躬自撫養劬<hi>音瞿</hi>勞備至性聦敏識鑒過人潭始<lb/>
<pb n="KR2g0035_WYG_002-50b"/>
自幼童便訓以忠義故得聲望允洽為朝廷所稱永嘉<lb/>
未潭為南康太守值杜弢<hi>音滔</hi>構逆率衆討之孫氏勉潭<lb/>
以必死之義俱傾其資産以餽戰士潭遂尅捷蘇峻作<lb/>
亂潭時守呉興又假節征峻孫氏戒之曰吾聞忠臣出<lb/>
孝子之門汝當捨生勿以吾老為慮也仍盡𤼵其家僮<lb/>
令隨潭助戰貿<hi>音茂</hi>其所服環佩以為軍資于時㑹稽内<lb/>
史王舒遣子允之為督䕶孫氏又謂潭曰王府君遣兒<lb/>
征汝何為獨不潭即以子楚為督䕶與允之合勢其憂<lb/>
<pb n="KR2g0035_WYG_002-51a"/>
國之誠如此拜武昌候太夫人加金章紫綬潭立養堂<lb/>
於家王導以下皆就拜謁咸和末卒年九十五成帝遣<lb/>
使弔祭諡曰定夫人<lb/>
　　隋<lb/>
鄭善果母崔氏者清河人也年十三適滎陽鄭誠生善<lb/>
果周末誠討尉遲迥力戰死于陣母年二十而寡父彦<lb/>
睦欲奪其志母抱善果曰婦人無再見男子之義且鄭<lb/>
君雖死幸有此兒棄兒為不慈背死夫為無禮寧當割<lb/>
<pb n="KR2g0035_WYG_002-51b"/>
耳剪髪以明素心違禮滅慈非敢聞命善果以父死王<lb/>
事年數嵗拜使持節大將軍襲爵開封縣公開皇初進<lb/>
封武徳郡公年十四授沂州刺史轉景州刺史尋為魯<lb/>
郡太守母性賢明有節操博涉書史通曉政事每善果<lb/>
出聴事母輒坐胡牀於障後察之聞其剖㫁合禮歸則<lb/>
大悦即賜之坐相對談笑若行事不允或妄瞋怒母乃<lb/>
還堂蒙袂而泣終日不食善果伏於牀前不敢起母方<lb/>
起謂之曰吾非怒汝乃愧汝家耳吾為汝家婦獲奉灑<lb/>
<pb n="KR2g0035_WYG_002-52a"/>
掃知汝先君忠勤之士也守官清恪未嘗問私以身徇<lb/>
國繼之以死吾亦望汝副其此心汝既年小而孤吾寡<lb/>
婦耳有慈無威使汝不知禮訓何可負荷忠臣之業乎<lb/>
汝自童子承襲茅土位至方伯豈汝身致之邪安可不<lb/>
思此事而妄加瞋怒心縁驕樂墮於公政内則墜爾家<lb/>
風或亡失官爵外則虧天子之法以取罪戾吾死之日<lb/>
亦何面目見汝先人於地下乎母恒自紡績夜分而寐<lb/>
善果曰兒封侯開國位居三品秩俸幸足母何自勤如<lb/>
<pb n="KR2g0035_WYG_002-52b"/>
是耶答曰嗚呼汝年已長吾謂汝知天下之理今聞此<lb/>
言故猶未也至於公事何由濟乎今此秩俸乃是天子<lb/>
報爾先人之徇命也當須散贍六姻為先君之惠妻子<lb/>
奈何獨擅其利以為富貴哉又絲枲紡織婦人之務上<lb/>
自王后下至大夫士妻各有所製若墮業者是為驕逸<lb/>
吾雖不知禮其可自敗名乎自初寡便不御脂粉常服<lb/>
大練性又節儉非祭祀賔客之事酒肉不妄陳於前靜<lb/>
室端居未嘗輒出門閤内外姻戚有吉凶事但厚加贈<lb/>
<pb n="KR2g0035_WYG_002-53a"/>
遺皆不詣其家非自手作及荘園禄賜所得雖親族禮<lb/>
遺悉不許入門善果歴任州郡惟内自出饌於衙中食<lb/>
之公𪠘所供皆不許受悉用修治𪠘宇及分給寮佐善<lb/>
果亦由此克已號為清吏煬帝遣御史大夫張衡勞之<lb/>
考為天下最徴授光禄卿其母卒善果為大理卿漸驕<lb/>
恣清公平允遂不如疇昔焉<lb/>
裴倫妻河東栁氏女也少有風訓大業末倫為渭源令<lb/>
屬薛舉之亂縣城為賊所䧟倫遇害栁時年四十有二<lb/>
<pb n="KR2g0035_WYG_002-53b"/>
女及兒婦三人皆有美色栁氏謂之曰我輩遭逢禍亂<lb/>
汝父已死我自念不能全汝我門風有素義不受辱於<lb/>
羣賊我將與汝等同死如何其女等皆埀泣曰唯母所<lb/>
命栁氏遂自投于井其女及婦相繼而下皆重死於井<lb/>
中<lb/>
　　唐<lb/>
李徳武妻裴氏字淑英户部尚書安邑公矩之女也性<lb/>
婉順有容徳事父母以孝聞適徳武經一年而徳武坐<lb/>
<pb n="KR2g0035_WYG_002-54a"/>
事徙嶺表矩時為黄門侍郎奏請徳武離婚煬帝許之<lb/>
徳武將與裴别謂曰嬿<hi>音燕</hi>婉<hi>音宛</hi>始爾便事分離方遠投<lb/>
瘴<hi>音帳</hi>癘<hi>音例</hi>恐無還理尊君奏留必欲改嫁耳於此即事<lb/>
長訣矣裴泣而對曰婦人事夫無再醮之禮夫者天也<lb/>
何可背乎守之以死必無他志因操刀欲割耳自誓保<lb/>
者禁之乃止裴與徳武别後容貌毁悴<hi>音萃</hi>常讀佛經不<lb/>
御膏澤李氏之姊妹在都邑者嵗時朔望必命左右致<lb/>
敬而省焉嘗讀列女傳見稱述不改嫁者乃謂所親曰<lb/>
<pb n="KR2g0035_WYG_002-54b"/>
不踐二庭婦人常理何為以此載於記傳乎後十餘年<lb/>
間與徳武音信㫁絶矩欲奪其志時有栁直求婚許之<lb/>
期有定日乃以剪刀斷其髪悲泣絶粒矩不可奪乃止<lb/>
徳武已於嶺表娶爾朱氏為妻及遇赦得還至襄州聞<lb/>
裴守節乃出其後妻為夫婦如初<lb/>
楚王靈龜妃上官氏秦州上邽<hi>音圭</hi>人父懷仁右金吾將<lb/>
軍上官年十八歸于靈龜繼楚哀王後而舅姑具存朝<lb/>
夕侍奉恭謹彌甚凡有新味非經獻不先嘗靈龜薨將<lb/>
<pb n="KR2g0035_WYG_002-55a"/>
葬前妃閻氏嫁不踰年而卒又無近族衆議欲不舉之<lb/>
上官氏曰逝者有知魂可無託乎乃備禮合葬聞者嘉<lb/>
歎服除諸兄姊謂曰妃年尚少又無所生改醮異門禮<lb/>
儀常範妃可思之妃掩泣對曰丈夫以義烈標名婦人<lb/>
以守節為行未能即先犬馬以徇溝壑寧可復飾粧服<lb/>
有他志乎遽將截鼻割耳以自誓諸兄姊知其志不可<lb/>
奪歎息而止尋卒<lb/>
髙叡<hi>音鋭</hi>妻秦氏女也叡為趙州刺史為黙啜所攻州䧟<lb/>
<pb n="KR2g0035_WYG_002-55b"/>
叡仰藥不死夫妻至黙啜所示以寶帶異袍曰降我賜<lb/>
爾官不降且死叡視秦秦曰君受天子恩當以死報賊<lb/>
一品官何足榮自是皆瞑目不語黙啜知不可屈乃殺<lb/>
之<lb/>
楊烈婦者李侃妻也建中末李希烈謀襲陳州侃為項<lb/>
城令以城小賊鋭欲逃去婦曰君而逃尚誰守侃曰兵<lb/>
少財乏若何婦曰縣不守則地賊地也倉廩府庫皆其<lb/>
積也百姓皆其戰士也於國家何有請重賞募死士尚<lb/>
<pb n="KR2g0035_WYG_002-56a"/>
可濟侃乃召吏民入庭中曰宜相與死守衆泣許諾得<lb/>
數百人侃率以乘城婦身自㸑以享衆侃中流矢還家<lb/>
婦責曰君不在人誰肻固死於外猶愈于牀也侃遽登<lb/>
城㑹賊將中矢遂引去縣卒完君子謂楊烈婦忼慷知<lb/>
君臣大義云<lb/>
董昌齡母楊氏昌齡嘗為泗州長史世居于蔡少孤受<lb/>
訓於母累事呉少誠少陽至元濟時為呉房令母常密<lb/>
誡曰逆順成敗兒可圖之昌齡未决元濟又署為郾<hi>偃同</hi>
<pb n="KR2g0035_WYG_002-56b"/>
城令楊復誡曰逆黨欺天天所不福汝當速降無以前<lb/>
敗為慮無以老母為念汝為忠臣吾雖沒無恨矣及王<lb/>
師逼郾城昌齡乃以城降且説賊將鄧懷金歸欵於李<lb/>
光顔憲宗聞之喜急召昌齡至闕即拜郾城令兼監察<lb/>
御史昌齡謝曰此皆老母之訓憲宗嗟歎良乆元濟囚<lb/>
楊氏欲殺之而止者數矣蔡平楊氏幸無恙元和十五<lb/>
年陳許節度使李遜疏楊氏之强明節義以聞乃封北<lb/>
平郡太君<lb/>
<pb n="KR2g0035_WYG_002-57a"/>
　　五代<lb/>
王凝妻李氏凝家青齊之間為虢州司户叅軍以疾卒<lb/>
於官凝家素貧一子尚幼李氏携其子負其遺骸以歸<lb/>
東過開封止旅舍旅舍主人見其婦人獨携一子而疑<lb/>
之不許其宿李氏顧天已暮不肯去主人牽其臂而出<lb/>
之李氏仰天長慟曰我為婦人不能守節而此手為人<lb/>
執邪不可以一手并汙吾身即引斧自㫁其臂路人見<lb/>
者環聚而嗟之或為彈指或為之泣下開封尹聞之白<lb/>
<pb n="KR2g0035_WYG_002-57b"/>
其事于朝官為賜藥封瘡厚䘏李氏而笞其主人<lb/>
　　宋<lb/>
諌議大夫陳省華娶馮氏生三子堯叟堯佐堯咨真宗<lb/>
時皆登進士第皆累遷至顯貴堯咨善射自號小由基<lb/>
為荆南太守秩滿歸謁其母母曰爾典名藩有何異政<lb/>
對曰州當孔道過客以兒善射莫不歎服母曰忠孝以<lb/>
輔國爾父之訓也爾不務行仁政以善化民顧專卒伍<lb/>
一夫之伎豈父之訓哉因擊以杖而堯咨金魚墜于地<lb/>
<pb n="KR2g0035_WYG_002-58a"/>
世稱馮氏善教子有孟母之風焉<lb/>
謝枋<hi>音柄</hi>得之妻李氏饒州安仁人也色美而慧通女訓<lb/>
諸書嫁枋得事舅姑奉祭待賔皆有禮枋得起兵守安<lb/>
仁兵敗逃入閩中武萬户以枋得豪傑恐有扇變購<hi>音構</hi>
捕之根及其家人李氏携二子匿貴溪山荆棘中採草<lb/>
木而食至元十四年冬信兵蹤跡至山中令曰茍不獲<lb/>
李氏屠而墟李聞之曰豈可以我故累人吾出事塞矣<lb/>
遂就俘明年徙囚建康或指李言曰是當沒入矣李聞<lb/>
<pb n="KR2g0035_WYG_002-58b"/>
之撫二子凄然而泣左右曰雖沒入將不失為官人妻<lb/>
何泣也李曰吾豈可嫁二夫邪顧謂二子曰若幸生還<lb/>
善事吾姑吾不得終養矣是夕解裙帶自經獄中死<lb/>
　　元<lb/>
闞<hi>音瞰</hi>文興妻王氏名楚楚建康人也文興從軍漳州為<lb/>
其萬户府知事王氏與俱行至元十七年陳吊眼作亂<lb/>
攻漳州文興率兵與戰死之王氏被掠義不受辱乃紿<lb/>
<hi>音駘</hi>賊曰俟吾葬夫即汝從也賊許之遂脱得負屍還積<lb/>
<pb n="KR2g0035_WYG_002-59a"/>
薪焚之火既熾<hi>遲去聲</hi>即自投火中死至順三年事聞贈<lb/>
文興侯爵諡曰英烈王氏曰貞烈夫人有司為立廟祀<lb/>
之號雙節云<lb/>
馮氏名淑安字靜君大名宦家女山隂縣尹山東李如<lb/>
忠繼室也如忠初娶䝉古氏生子任數嵗而卒大徳五<lb/>
年如忠病篤謂馮曰吾已矣其奈汝何馮氏引刀㫁髪<lb/>
自誓不他適如忠歿兩月遺腹生一子名伏李氏及蒙<lb/>
古氏之族在北聞如忠歿於官家多遺財相率來山隂<lb/>
<pb n="KR2g0035_WYG_002-59b"/>
馮氏方病乘間取其貲及子任以去馮不與較一室蕭<lb/>
然惟餘如忠及蒙古氏之柩而已朝夕哭泣隣里不忍<lb/>
聞乆之鬻衣權厝<hi>音措</hi>二柩蕺<hi>音集</hi>山下携其子廬墓側時<lb/>
年始二十二羸<hi>音纍</hi>形苦節為女師以自給父母來視之<lb/>
憐其孤苦欲使更事人馮爪面流血不肯從居二十年<lb/>
始䕶喪歸葬汶上齊魯之人聞之莫不歎息<lb/>
　　國朝<lb/>
韓太初妻劉氏真定新樂縣人太初仕元為顯官洪武<lb/>
<pb n="KR2g0035_WYG_002-60a"/>
七年家徙和州劉氏奉其姑寗至南宫縣姑仆<hi>音赴</hi>地傷<lb/>
其腰劉氏籲<hi>音裕</hi>天刺臂血和湯以進遂愈至𤓰洲姑復<lb/>
病再進再愈至和州鬻蔬以供養無違禮又二年姑患<lb/>
風疾不能起時盛暑劉氏晝夜驅蠅蚊不怠蛆<hi>音沮</hi>生枕<lb/>
席囓<hi>音臬</hi>其蛆蛆不復生姑病隨愈後除夕姑忽病危囓<lb/>
劉氏小指意與之永訣劉氏不悟明旦斬指滴血和粥<lb/>
以進姑病逾旬復愈越月而卒劉氏遵遺命殯之淺土<lb/>
俟歸葬舊塋<hi>音營</hi>五年而弗果哀號常如袒括之日事聞<lb/>
<pb n="KR2g0035_WYG_002-60b"/>
上召至京厚賜之官送寗氏喪歸葬新樂旌門復其役<lb/>
燕山中䕶衛指揮使費愚妾朱氏愚乆患風疾不愈一<lb/>
日醉語其妻妾曰我死誰與俱徃朱氏遽應曰妾願徃<lb/>
及愚卒朱氏即自經死事聞上嘉其節義命賜誥視正<lb/>
妻降等贈之<lb/>
　<lb/>
　<lb/>
　古今列女傳巻二<lb/>
</p>
<p>
</p>
  </div>
<div>
<head>古今列女傳巻三</head> <lb/>
    <p>
<pb n="KR2g0035_WYG_003-1a"/>
欽定四庫全書<lb/>
　古今列女傳巻三<lb/>
　　　　　　　　　　　　明　解縉等　撰<lb/>
　　周列國<lb/>
齊義繼母者齊二子之母也當宣王時有人鬬死於道<lb/>
者吏訊之被一創<hi>音瘡</hi>二子兄弟立其傍吏問之兄曰我<lb/>
殺之弟曰非兄也乃我殺之期年吏不能决言之於相<lb/>
相不能决言之於王王曰今皆赦之是縱有罪也皆殺<lb/>
<pb n="KR2g0035_WYG_003-1b"/>
之是誅無辜也寡人度其母能知子善惡試問其母聴<lb/>
其所欲殺活相召其母問曰母之子殺人兄弟欲相代<lb/>
死吏不能决言之於王王有仁惠故問母何所欲殺活<lb/>
其母泣而對曰殺其少者相受其言因而問之曰夫少<lb/>
子者人之所愛也今欲殺之何也其母對曰少者妾之<lb/>
子也長者前妻之子也其父疾且死之時屬<hi>音燭</hi>之於妾<lb/>
曰善養視之妾曰諾今既受人之託許人以諾豈可以<lb/>
忘人之託而不信其諾耶且殺兄活弟是以私愛廢公<lb/>
<pb n="KR2g0035_WYG_003-2a"/>
義也背言忘信是欺死者也夫言不約束已諾不分何<lb/>
以居於世哉子雖痛乎獨謂行何泣下沾襟相入言於<lb/>
王王美其義髙其行皆赦不殺而尊其母號曰義母君<lb/>
子謂義母信而好義潔而有讓詩曰愷<hi>開上聲</hi>悌<hi>音弟</hi>君子<lb/>
四方為則此之謂也<lb/>
齊傷槐女者傷槐衍之女也名婧<hi>音凊</hi>景公有所愛槐使<lb/>
人守之植木懸之下令曰犯槐者刑傷槐者死於是衍<lb/>
醉而傷槐景公聞之曰是先犯我令使吏拘之且加罪<lb/>
<pb n="KR2g0035_WYG_003-2b"/>
焉婧懼乃造於相晏子<hi>晏平仲也</hi>之門曰賤妾不勝其欲願<lb/>
得備數於下晏子聞之笑曰嬰其有淫色乎何為老而<lb/>
見奔殆有説内之至哉既入門晏子望見之曰恠哉有<lb/>
深憂進而問焉對曰妾父衍幸得充城郭為公民見隂<lb/>
陽不調風雨不時五榖不滋之故禱祠於名山神水不<lb/>
勝麴<hi>音曲</hi>蘖<hi>音孽</hi>之味先犯君令醉至於此罪固當死妾聞<lb/>
明君之莅<hi>離去聲</hi>國也不損禄而加刑又不以私恚害公<lb/>
法不為六畜傷民人不為野草傷禾苗昔者宋景公之<lb/>
<pb n="KR2g0035_WYG_003-3a"/>
時大旱三年不雨召太卜而卜之曰當以人祀之景公<lb/>
乃降堂北面稽首曰吾所以請雨者乃為吾民也今必<lb/>
當以人祀寡人請自當之言未卒天大雨方千里所以<lb/>
然者何也以能順天慈民也今吾君樹槐令犯者死欲<lb/>
以槐之故殺婧之父孤妾之身妾恐傷執政之法而害<lb/>
明君之義也鄰國聞之皆謂君愛樹而賤人其可乎晏<lb/>
子惕然而悟明日朝謂景公曰嬰聞之窮民財力謂之<lb/>
暴<hi>𫀆去聲</hi>崇玩好威嚴令謂之逆刑殺不正謂之賊夫三<lb/>
<pb n="KR2g0035_WYG_003-3b"/>
者守國之大殃也今君窮民財力以美飲食之具繁<hi>音煩</hi>
鐘皷之樂極宫室之觀行暴之大者也崇玩好威嚴令<lb/>
是逆民之明者也犯槐者刑傷槐者死刑殺不正賊民<lb/>
之深者也公曰寡人敬受命晏子出景公即時命罷守<lb/>
槐之役㧞植懸之木廢傷槐之法出犯槐之囚君子曰<lb/>
傷槐女能以辭免詩云是究是圖亶<hi>丹上聲</hi>其然乎此之<lb/>
謂也<lb/>
母師者魯九子之寡母也臘日休作者嵗祀禮事畢悉<lb/>
<pb n="KR2g0035_WYG_003-4a"/>
召諸子謂曰婦人之義非有大故不出夫家然吾父母<lb/>
家多幼稚嵗時禮不理吾從汝謁徃監之諸子皆頓首<lb/>
許諾又召諸婦曰婦人有三從之義而無專制之行少<lb/>
繫父母長繫於夫老繫於子今諸子許我歸視私家雖<lb/>
踰正禮願與少子俱以備婦人出入之制諸婦其慎房<lb/>
户之守吾夕而返於是使少子僕歸辦家事天隂還失<lb/>
早至閭外而止夕而入魯大夫從臺上見而恠之使人<lb/>
間視其居處禮節甚修家事甚理使者還以状對於是<lb/>
<pb n="KR2g0035_WYG_003-4b"/>
大夫召母而問之曰一日從北方來至閭而止良乆夕<lb/>
乃入吾不知其故甚恠之是以問也母對曰妾不幸早<lb/>
失夫獨與九子居臘月禮畢事間從諸子謁歸視私家<lb/>
與諸婦孺子期夕而返妾恐其酺<hi>音蒲</hi>醵<hi>音詎</hi>醉飽人情所<lb/>
有也妾返太早故止閭外期盡而入大夫美之言於穆<lb/>
公賜母尊號曰母師使明請夫人夫人諸姬<hi>音肌</hi>皆師之<lb/>
君子謂母師能以身教夫禮婦人未嫁則以父母為天<lb/>
既嫁則以夫為天其喪父母則降服一等無二天之義<lb/>
<pb n="KR2g0035_WYG_003-5a"/>
也詩云出宿于濟飲餞<hi>音賤</hi>于禰<hi>泥上聲</hi>女子有行遠父母<lb/>
兄弟此之謂也<lb/>
魯黔<hi>音鉗</hi>婁先生之妻也先生死曽子與門人徃弔之其<lb/>
妻出户曽子弔之上堂見先生之尸在牖下枕墼<hi>音擊</hi>席<lb/>
槀<hi>髙上聲</hi>緼<hi>云去聲</hi>袍不表覆以布被手足不盡歛覆頭則<lb/>
足見覆足則頭見曽子曰斜引其被則歛矣妻曰斜而<lb/>
有餘不如正而不足也先生以不斜之故能至於此生<lb/>
時不邪死而邪之非先生意也曽子不能應遂哭之曰<lb/>
<pb n="KR2g0035_WYG_003-5b"/>
嗟乎先生之終也何以為諡<hi>音示</hi>其妻曰以康為諡曽子<lb/>
曰先生在時食不充口衣不蓋形死則手足不歛旁無<lb/>
酒肉生不得其美死不得其榮何樂於此而諡為康乎<lb/>
其妻曰昔先生君嘗欲授之政以為國相辭而不為是<lb/>
有餘貴也君嘗賜之粟三十鍾先生辭而不受是有餘<lb/>
富也彼先生者甘天下之淡味安天下之卑位不戚戚<lb/>
於貧賤不忻忻於富貴求仁而得仁求義而得義其諡<lb/>
曰康不亦宜乎曽子曰唯斯人也而有斯婦君子謂黔<lb/>
<pb n="KR2g0035_WYG_003-6a"/>
婁妻為樂貧行道詩曰彼美淑姬可與寤<hi>音悟</hi>言此之謂<lb/>
也<lb/>
魯義姑姊者魯野之婦人也齊攻魯至郊望見一婦人<lb/>
抱一兒携<hi>音畦</hi>一兒而行軍且及之棄其所抱抱其所携<lb/>
而走於山兒隨而啼婦人遂行不顧齊將問兒曰走者<lb/>
爾母耶曰是也母所抱者誰也曰不知也齊將乃追之<lb/>
軍士引弓將射<hi>音石</hi>之曰止不止吾將射爾婦人乃還齊<lb/>
將問所抱者誰也所棄者誰也對曰所抱者妾兄之子<lb/>
<pb n="KR2g0035_WYG_003-6b"/>
也所棄者妾之子也見軍之至力不能兩䕶<hi>音互</hi>故棄妾<lb/>
之子齊將曰子之於母其親愛也痛甚於心今釋之而<lb/>
反抱兄之子何也婦人曰已之子私愛也兄之子公義<lb/>
也夫背公義而嚮私愛亡兄子而存妾子幸而得幸則<lb/>
魯君不吾畜大夫不吾養庶民國人不吾與也夫如是<lb/>
則脇<hi>音協</hi>肩無所容而累足無所履也子雖痛乎獨謂義<lb/>
何故忍棄子而行義不能無義而視魯國於是齊將按<lb/>
兵而止使人言於齊君曰魯未可伐也乃至於境山澤<lb/>
<pb n="KR2g0035_WYG_003-7a"/>
之婦人耳猶知持節行義不以私害公而况於朝臣士<lb/>
大夫乎請還齊君許之魯君聞之賜婦人束帛百端號<lb/>
曰義姑姊公正誠信果於行義夫義其大哉雖在匹婦<lb/>
國猶賴之况以禮義治國乎詩云有覺徳行四國順之<lb/>
此之謂也<lb/>
女宗者宋鮑蘇之妻也養姑甚謹鮑蘇仕衛三年而娶<lb/>
外妻女宗養姑愈敬因徃來者請問其夫賂遺外妻甚<lb/>
厚女宗姒謂曰可以去矣女宗曰何故姒曰夫人既有<lb/>
<pb n="KR2g0035_WYG_003-7b"/>
所好子何留乎女宗曰婦人一醮<hi>焦去聲</hi>不改夫死不嫁<lb/>
執麻枲<hi>音徙</hi>治絲蠒<hi>肩上/聲</hi>織紝<hi>音/壬</hi>組<hi>音/祖</hi>紃<hi>音旬</hi>以供衣服以<lb/>
事夫室澈漠酒醴羞饋食以事舅姑以專一為貞以善<lb/>
從為順豈以専夫室之愛為善哉若其以淫意為心而<lb/>
扼夫室之好吾未知其善也夫禮天子十二諸侯九卿<lb/>
大夫三士二今吾夫誠士也有二不亦宜乎且婦人有<lb/>
七見去夫無一去義七去之道妬正為首淫僻竊盗長<lb/>
舌驕侮無子惡病皆在其後吾姒不教吾以居室之禮<lb/>
<pb n="KR2g0035_WYG_003-8a"/>
而反欲使吾為見棄之行將安所用此遂不聴事姑愈<lb/>
謹宋公聞之表其閭號曰女宗君子謂女宗謙而知禮<lb/>
詩云令儀令色小心翼翼古訓是式威儀是力此之謂<lb/>
也<lb/>
弓工妻者晉繁人之妻也當平公之時使其夫為弓三<lb/>
年乃成平公引弓而射不穿一札平公怒將殺弓人弓<lb/>
人之妻請見曰繁人之子弓人之妻也願有謁於君平<lb/>
公見之妻曰君聞昔者公劉之行乎羊牛踐葭<hi>音家</hi>葦<hi>韋上</hi>
<pb n="KR2g0035_WYG_003-8b"/>
<hi>聲</hi>惻然為民痛之恩及草木豈欲殺不辜者乎秦穆公<lb/>
有盗食其駿<hi>音俊</hi>馬之肉反飲之以酒楚荘王臣援其夫<lb/>
人之衣而絶纓與飲大樂此三君者仁著於天下卒享<lb/>
其報名埀至今昔帝堯茅茨不剪采椽不斵土階三等<lb/>
猶以為為之者勞居之者逸也今妾之夫治造此弓其<lb/>
為之亦勞其幹生於太山之阿一日三覩隂三覩陽傅<lb/>
以燕牛之角纒以荆麋之筋糊以阿魚之膠此四者皆<lb/>
天下之妙選也而君不能以穿一札是君之不能射也<lb/>
<pb n="KR2g0035_WYG_003-9a"/>
而反欲殺妾之夫不亦謬乎妾聞射之道左手如拒右<lb/>
手如附枝右手𤼵之左手不知此蓋射之道也平公以<lb/>
其言而射穿七札繁人之夫立得出而賜金三鎰君子<lb/>
謂弓工妻可與處難詩曰敦<hi>音凋</hi>弓既堅舍矢既鈞言射<lb/>
之有法也<lb/>
蔡人之妻者宋人之女也既嫁於蔡而夫有惡疾其母<lb/>
將改嫁之女曰夫不幸乃妾之不幸也奈何去之適人<lb/>
之道一與之醮終身不改不幸遇惡疾不改其意且夫<lb/>
<pb n="KR2g0035_WYG_003-9b"/>
采采芣<hi>音浮</hi>苢之草雖其臭惡猶始於捋<hi>鸞入聲</hi>采之終於<lb/>
懷擷<hi>賢入聲</hi>之浸以益親况於夫婦之道乎彼無大故又<lb/>
不遣妾何以得去終不聴其母乃作芣苢之詩君子曰<lb/>
宋女之意甚貞而一也<lb/>
鄒孟軻之母也號孟母其舍近墓孟子之少也嬉遊為<lb/>
墓間之事踴躍築埋孟母曰此非吾所以居處子也乃<lb/>
去舍市傍其嬉戱為賈人衒賣之事孟母又曰此非吾<lb/>
所以居處子也復徙舍學宫之傍其嬉遊乃設俎豆揖<lb/>
<pb n="KR2g0035_WYG_003-10a"/>
讓進退孟母曰真可以居吾子矣遂居及孟子長學六<lb/>
藝卒成大儒之名君子謂孟母善以漸化詩云彼姝者<lb/>
子何以予之此之謂也孟子之少也既學而歸孟母方<lb/>
績問曰學所至矣孟子曰自若也孟母以刀㫁其織孟<lb/>
子懼問其故孟母曰子之廢學若吾㫁斯織也夫君子<lb/>
學以立名問則廣知是以居則安寧動則遠害今而廢<lb/>
之是不免於厮役而無以離於禍患也何以異於織績<lb/>
而食中道廢而不為寧能衣其夫子而長不乏糧食哉<lb/>
<pb n="KR2g0035_WYG_003-10b"/>
女則廢其所食男則惰於修徳不為竊盗則為虜役矣<lb/>
孟子懼旦夕勤學不息師事子思遂成天下之名儒君<lb/>
子謂孟母知為人母之道矣詩曰彼姝者子何以告之<lb/>
此之謂也孟子既娶將入私室其婦袒<hi>音坦</hi>而在内孟子<lb/>
不悦遂去不入婦辭孟母而求去曰妾聞夫婦之道私<lb/>
室不與焉今者妾竊惰在室而夫子見妾勃然不悦是<lb/>
客妾也婦人之義蓋不客宿請歸父母於是孟母召孟<lb/>
子而謂之曰夫禮將入門問孰存所以致敬也將上堂<lb/>
<pb n="KR2g0035_WYG_003-11a"/>
聲必揚所以戒人也將入户視必下恐見人過也今子<lb/>
不察於禮而責禮於人不亦遠乎孟子遂留其婦君子<lb/>
謂孟母知禮而明於姑母之道孟子處齊而有憂色孟<lb/>
母見之曰子若有憂色何也孟子曰不敏異日閒居擁<lb/>
楹而歎孟母見之曰鄉見子有憂色曰不也今擁楹而<lb/>
歎何也孟子對曰軻聞之君子稱身而就位不為茍得<lb/>
而受賞不貪榮禄諸侯不聴則不達其上聴而不用則<lb/>
不踐其朝今道不用於齊願行而母老是以憂也孟母<lb/>
<pb n="KR2g0035_WYG_003-11b"/>
曰夫婦人之禮精五飯幕<hi>音覔</hi>酒漿養舅姑縫衣裳而已<lb/>
矣故有閨内之修而無境外之志易曰在中饋無攸遂<lb/>
詩曰無非無儀惟酒食是議以言婦人無擅制之義而<lb/>
有三從之道也故年少則從乎父母出嫁則從乎夫夫<lb/>
死則從於子禮也今子成人也而我老矣子行乎子義<lb/>
吾行乎吾禮君子謂孟母知婦道詩云載色載笑匪怒<lb/>
伊教其此之謂也<lb/>
貞姬者楚白公勝之妻也白公死其妻紡績不嫁呉王<lb/>
<pb n="KR2g0035_WYG_003-12a"/>
聞其美且有行使大夫持金百鎰白璧一雙以聘焉以<lb/>
輜<hi>音緇</hi>軿<hi>音萍</hi>三十乘迎之將以為夫人大夫致幣白妻辭<lb/>
之曰白公生之時妾幸得充後宫執箕帚<hi>周上聲</hi>掌衣履<lb/>
拂枕席託為妃匹白公不幸而死妾願守其墳墓以終<lb/>
天年今王賜金璧之聘夫人之位非愚妾之所聞也且<lb/>
夫棄義從欲者汙也見利忘死者貪也夫貪汙之人王<lb/>
何以為哉妾聞之忠臣不借人以力貞女不假人以色<lb/>
豈獨事生若此哉於死者亦然妾既不仁不能從死今<lb/>
<pb n="KR2g0035_WYG_003-12b"/>
又去而嫁不亦太甚乎遂辭聘而不行呉王賢其守節<lb/>
有義號曰貞姬楚君子謂貞姬亷潔而誠信夫任重而<lb/>
道遠仁以為已任不亦重乎死而後已不亦遠乎詩云<lb/>
彼美孟姜徳音不忘此之謂也<lb/>
召南申女者申人之女也既許嫁於酆夫家禮不備而<lb/>
欲迎之女與其人言以為夫婦者人倫之始也不可不<lb/>
正傳曰正其本則萬物理失之毫釐差之千里是以本<lb/>
立而道生源治而流清故嫁娶者所以傳重承業繼續<lb/>
<pb n="KR2g0035_WYG_003-13a"/>
先祖為宗廟主也夫家輕禮違制不可以行遂不肯徃<lb/>
夫家訟之於理致之於獄女終以一物不具一禮不備<lb/>
守節持義必死不徃而作詩曰雖速我獄室家不足言<lb/>
夫家之禮不備足也君子以為得婦道之儀故舉而揚<lb/>
之傳而法之以絶無禮之求防淫慾之行焉又曰雖速<lb/>
我訟亦不汝從此之謂也<lb/>
魏芒慈母者魏孟陽氏之女芒卯之後妻也有三子前<lb/>
妻之子有五人皆不愛慈母遇之甚異猶不愛慈母乃<lb/>
<pb n="KR2g0035_WYG_003-13b"/>
令其三子不得與前妻子齊衣服飲食起居進退甚相<lb/>
遠前妻之子猶不愛於是前妻中子犯魏王令當死慈<lb/>
母憂戚悲哀帶圍减尺朝夕勤勞以救其罪人有謂慈<lb/>
母曰人不愛母至甚也何為勤勞憂懼如此慈母曰如<lb/>
妾親子雖不愛妾猶救其禍而除其害獨於假子而不<lb/>
為何以異於凡母其父為其孤也而使妾為其繼母繼<lb/>
母如母為人母而不能愛其子可謂慈乎親其親而偏<lb/>
其假可謂義乎不慈且無義何以立於世彼雖不愛妾<lb/>
<pb n="KR2g0035_WYG_003-14a"/>
安可以忘義乎遂訟之魏安釐<hi>音熙</hi>王聞之髙其義曰慈<lb/>
母如此可不救其子乎乃赦其子復其家自此五子親<lb/>
附慈母雍雍若一慈母以禮義之漸率導八子咸為魏<lb/>
大夫卿士各成於禮義君子謂慈母一心詩云尸鳩在<lb/>
桑其子七兮淑人君子其儀一兮其儀一兮心如結兮<lb/>
言心之均一也尸鳩以一心養七子君子以一儀養萬<lb/>
物一心可以事百君百心不可以事一君此之謂也<lb/>
　　前漢<lb/>
<pb n="KR2g0035_WYG_003-14b"/>
孝婦者陳之少寡婦也年十六而嫁未有子其夫當行<lb/>
戍<hi>音𣗳</hi>夫且行時屬孝婦曰我生死未可知幸有老母無<lb/>
他兄弟備養吾不還汝肯養吾母乎婦應曰諾夫果死<lb/>
不還婦養姑不衰慈愛愈固紡績以為家業終無嫁意<lb/>
居喪三年其父母哀其年少無子而早寡也將取而嫁<lb/>
之孝婦曰妾聞之信者人之幹也義者行之節也妾幸<lb/>
得離襁<hi>姜上聲</hi>褓<hi>音保</hi>受嚴命而事夫夫且行時屬妾以其<lb/>
老母既許諾之夫受人之託豈可棄哉棄託不信背死<lb/>
<pb n="KR2g0035_WYG_003-15a"/>
不義不可也母曰吾憐汝少年早寡也孝婦曰妾聞寧<lb/>
載於義而死不載於地而生且夫養人老母而不能卒<lb/>
許人以諾而不能信將何以立於世夫為人婦固養其<lb/>
舅姑者也夫不幸先死不得盡為人子之禮今又使妾<lb/>
去之莫養老母是明夫之不肖而著妾之不孝不孝不<lb/>
信且無義何以生哉因欲自殺其父母懼而不敢嫁也<lb/>
遂使養其姑二十八年姑死葬之終奉祭祀淮陽太守<lb/>
以聞漢孝文皇帝髙其義貴其信美其行使使者賜之<lb/>
<pb n="KR2g0035_WYG_003-15b"/>
黄金四十斤復之終身號曰孝婦君子謂孝婦備於婦<lb/>
道詩云匪直也人秉心塞淵此之謂也<lb/>
友娣者郃<hi>音合</hi>陽邑任延壽之妻也字季兒有三子季兒<lb/>
兄季宗與延壽爭葬父事延壽與其友田建隂殺季宗<lb/>
建獨坐死延壽㑹赦乃以告季兒季兒曰嘻獨今乃語<lb/>
我乎遂振衣欲去問曰所與共殺兄者為誰延壽曰田<lb/>
建田建已死獨我當坐之汝殺我而已季兒曰殺夫不<lb/>
義事兄之讎亦不義延壽曰吾不敢留汝願以車馬及<lb/>
<pb n="KR2g0035_WYG_003-16a"/>
家中財物盡以送汝聴汝所之季兒曰吾當安之兄死<lb/>
而讎不報與子同枕席而使殺吾兄内不能和夫家又<lb/>
縱兄之仇何面目以生而戴天履地乎延壽慙而去不<lb/>
敢見季兒季兒乃告其大女曰汝父殺吾兄義不可以<lb/>
留又終不復嫁矣吾去汝而死善視汝兩弟遂以繦自<lb/>
經而死馮翊王讓聞之大其義令縣復其三子而表其<lb/>
墓君子謂友娣善復兄仇詩曰不僣不賊鮮不為則季<lb/>
兒可以為則矣<lb/>
<pb n="KR2g0035_WYG_003-16b"/>
京師節女者長安大昌里人之妻也其夫有仇人欲報<lb/>
其夫而無道徑聞其妻之仁孝有義乃刼其妻之父使<lb/>
要其女為中譎<hi>音决</hi>父呼其女吿之女計念不聴之則殺<lb/>
父不孝聴之則殺夫不義不孝不義雖生不可以行於<lb/>
世欲以身當之乃且許諾曰旦日在樓上新沐東首卧<lb/>
則是矣妾請開户牖待之還其家乃告其夫使卧他所<lb/>
因自沐居樓上東首開户牖而卧夜半仇家果至㫁頭<lb/>
持去明而視之乃其妻之頭也仇人哀痛之以為有義<lb/>
<pb n="KR2g0035_WYG_003-17a"/>
遂釋不殺其夫君子謂節女仁孝厚於恩義也夫重仁<lb/>
義輕死亡行之髙者也論語曰君子殺身以成仁無求<lb/>
生以害仁此之謂也<lb/>
髙行者梁之寡婦也其為人榮於色而美於行夫死早<lb/>
寡不嫁梁貴人多爭欲娶之者不能得梁王聞之使相<lb/>
聘焉髙行曰妾夫不幸早死先狗馬填溝壑妾守養其<lb/>
幼孤曽不得意貴人多求妾者幸而得免今王又重之<lb/>
妾聞婦人之義一徃而不改以全貞信之節念忘死而<lb/>
<pb n="KR2g0035_WYG_003-17b"/>
趨生是不信也貴而忘賤是不貞也棄義而從利無以<lb/>
為人乃援鏡持刀以割其鼻曰妾已刑矣所以不死者<lb/>
不忍幼弱之重孤也王之求妾者以其色也今刑餘之<lb/>
人殆可釋矣於是相以報王大其義髙其行乃復其身<lb/>
尊其號曰髙行君子謂髙行節禮專精詩云謂予不信<lb/>
有如皎日此之謂也<lb/>
　　後漢<lb/>
梁鴻妻者右扶風梁伯鸞之妻同郡孟氏之女其姿貌<lb/>
<pb n="KR2g0035_WYG_003-18a"/>
甚醜而徳行甚修鄉里多求者而女輒不肯行年三十<lb/>
父母問其所欲對曰欲節操如梁鴻者時鴻未娶扶風<lb/>
世家多願妻者亦不許聞孟氏女言遂求納之孟氏盛<lb/>
飾入門七日而禮不成妻跪問曰竊聞夫子髙義斥數<lb/>
妻妾亦已偃蹇<hi>堅上聲</hi>數夫今來而見擇請問其故鴻曰<lb/>
吾欲得衣裘褐之人與共遁世避時今若衣綺綉傅黛<lb/>
<hi>音代</hi>墨非鴻所願也妻曰竊恐夫子不堪妾幸有隠居之<lb/>
具矣乃更麄衣椎髻而前鴻喜曰如此者誠鴻妻也字<lb/>
<pb n="KR2g0035_WYG_003-18b"/>
之曰徳曜名孟光自名曰運期字俟光共遯逃霸陵山<lb/>
中此時王莽新敗之後也鴻與妻深隠耕耘織作以供<lb/>
衣食誦書彈琴忘富貴之樂後復相將至㑹稽賃舂為<lb/>
事雖雜庸保之中妻每進食舉案齊眉不敢正視以禮<lb/>
修身所在敬而慕之君子謂梁鴻妻好道安貧不汲汲<lb/>
於榮樂論語曰不義而富且貴於我如浮雲此之謂也<lb/>
扶風曹世叔妻者同郡班彪之女也名昭字惠班一名<lb/>
姬博學髙才世叔早卒有節行法度兄固著漢書其八<lb/>
<pb n="KR2g0035_WYG_003-19a"/>
表及天文志未及竟而卒和帝詔昭踵<hi>中上聲</hi>而成之數<lb/>
召入宫令皇后諸貴人師事焉號曰大家永初中太后<lb/>
兄大將軍鄧隲以母憂上書乞身太后不欲許以問昭<lb/>
昭因上疏曰伏惟皇太后陛下躬盛徳之美隆唐虞之<lb/>
政闢四門而開四聦采狂夫之瞽<hi>音古</hi>言納芻<hi>音初</hi>蕘之謀<lb/>
慮妾昭得以愚朽身當盛明敢不披露肝膽以効萬一<lb/>
妾聞謙讓之風徳莫大焉故典墳述美神祗降福昔夷<lb/>
齊去國天下服其亷髙太伯違邠孔子稱為三讓所以<lb/>
<pb n="KR2g0035_WYG_003-19b"/>
光昭令徳揚名于後者也論語曰能以禮讓為國於從<lb/>
政乎何有由是言之推讓之誠其致遠矣今四舅深執<lb/>
忠孝引身自退而以方埀未静拒而不許如後有毫毛<lb/>
加於今日誠恐推讓之名不可再得縁見逮及故敢昧<lb/>
死竭其愚情自知言不足采以示蟲螘<hi>音擬</hi>之赤心太后<lb/>
從而許之於是隲等各還里第焉作女誡七篇有助内<lb/>
訓年七十餘卒皇太后素服舉哀使者監䕶喪事所著<lb/>
賦頌銘誄<hi>音壘</hi>問注哀辭書論上疏遺令凡十六篇子婦<lb/>
<pb n="KR2g0035_WYG_003-20a"/>
丁氏為撰集之乂作大家譛焉<lb/>
太原王霸妻者不知何氏之女也霸少立髙節光武時<lb/>
連徴不仕妻亦美志行初霸與同郡令狐子伯為友後<lb/>
子伯為楚相而其子為郡功曹子伯乃令子奉書於霸<lb/>
車馬服從雍容如也霸子時方耕於野聞賓至投耒<hi>音纇</hi>
而歸見令狐子沮怍<hi>音昨</hi>不能仰視霸目之有媿容客去<lb/>
而乆卧不起妻恠問其故始不肯告妻請罪而後言曰<lb/>
吾與子伯素不相若向見其子容服甚光舉措有適而<lb/>
<pb n="KR2g0035_WYG_003-20b"/>
我兒曹蓬髪厯齒未知禮則見客而有慙色父子恩深<lb/>
不覺自失耳妻曰君少修清節不顧榮禄今子伯之貴<lb/>
孰與君之高奈何忘宿志而慙兒女子乎霸屈起而笑<lb/>
曰有是哉遂共終身隠遯<hi>豚去聲</hi>
河南樂羊子之妻者不知何氏之女也羊子嘗行路得<lb/>
遺金一餅還以與妻妻曰妾聞志士不飲盗泉之水亷<lb/>
者不受嗟來之食况拾遺求利以汙其行乎羊子大慙<lb/>
乃捐金於野而遠尋師學一年來歸妻跪問其故羊子<lb/>
<pb n="KR2g0035_WYG_003-21a"/>
曰乆行懷思無他異也妻乃引刀趨機而言曰此織生<lb/>
自蠶繭成於機杼<hi>音佇</hi>一絲而累以至於寸累寸不已遂<lb/>
成丈匹今若㫁斯織也則捐失成功稽廢時月夫子積<lb/>
學當日知其所亡以就懿徳若中道而歸何異㫁斯織<lb/>
乎羊子感其言復還終業遂七年不返妻常躬勤養姑<lb/>
又遠饋<hi>音匱</hi>羊子甞有他舍雞謬入園中姑盗殺而食之<lb/>
妻對雞不餐而泣姑恠問其故妻曰自傷居貧使食有<lb/>
他肉姑竟棄之後盗有欲犯妻者乃先刼其姑妻聞操<lb/>
<pb n="KR2g0035_WYG_003-21b"/>
刀而出盗人曰釋汝刀從我者可全不從我者則殺汝<lb/>
姑妻仰天而歎舉刀刎頸而死盗亦不殺其姑太守聞<lb/>
之即捕殺賊盗而賜妻縑帛以禮葬之號曰貞義<lb/>
鮑宣妻桓氏字少君宣甞就少君父學父竒其清苦故<lb/>
以女妻之装送資賄甚盛宣不悦謂妻曰少君生富驕<lb/>
習美飾而吾實貧賤不敢當禮妻曰大人以先生修徳<lb/>
守約故使妾侍執巾櫛既奉承君子唯命是從宣笑曰<lb/>
能如是是吾志也妻乃悉歸侍御服飾更著短布裳與<lb/>
<pb n="KR2g0035_WYG_003-22a"/>
宣共挽鹿車歸鄉里拜姑禮畢提甕出汲修行婦道鄉<lb/>
邦稱之<lb/>
呉許升妻者吕氏之女也字榮升少為博徒不理操行<lb/>
榮甞躬勤家業以奉養其姑數勸升修學每有不善輒<lb/>
流悌進規榮父積忿疾升乃呼榮欲改嫁之榮歎曰命<lb/>
之所遭義無離貳終不肯歸升感激自勵乃尋師遠學<lb/>
遂以成名尋被本州辟命行至壽春道為盗所殺刺史<lb/>
尹耀捕盗得之榮迎喪於路聞而詣州請甘心讎人耀<lb/>
<pb n="KR2g0035_WYG_003-22b"/>
聴之榮乃手㫁其頭以祭升靈後郡遭冦賊賊欲犯之<lb/>
榮踰垣走賊㧞刀追之賊曰從我則生不從我則死榮<lb/>
曰義不以身受辱冦虜也遂殺之是日疾風暴雨雷電<lb/>
晦㝠賊惶懼叩頭謝罪乃殯葬之<lb/>
酒泉龎涓母者趙氏之女也字娥父為同縣人所殺而<lb/>
娥兄弟三人時俱病物故讎乃喜而自賀以為莫已報<lb/>
也娥隂懷感憤乃潛備刀兵常帷車以候讎家十餘年<lb/>
不能得後遇於都亭刺殺之因詣縣自首曰父仇已報<lb/>
<pb n="KR2g0035_WYG_003-23a"/>
請就刑戮<hi>音六</hi>福禄長尹嘉義之解印綬欲與俱亡娥不<lb/>
肯去曰怨塞身死妾之明分結罪理獄君之常理何敢<lb/>
茍生以枉公法後遇赦得免州郡表其閭太常張奐<hi>音喚</hi>
嘉歎以束帛禮之<lb/>
沛劉長卿妻者同郡桓鸞之女也生一男五嵗而長卿<lb/>
卒妻防遠嫌疑不肯歸寧兒年十五晚又夭歿妻慮不<lb/>
免乃豫刑其耳以自誓宗婦相與愍之共謂曰若家殊<lb/>
無他意假令有之猶可因姑姊妹以表其誠何貴義輕<lb/>
<pb n="KR2g0035_WYG_003-23b"/>
身之甚哉對曰昔我先君五更學為儒宗尊為帝師五<lb/>
更以來歴代不替男以忠孝顯女以貞順稱詩云無念<lb/>
爾祖聿修厥徳是以豫自刑剪以明我情沛相王吉上<lb/>
奏髙行顯其門閭號曰行義桓嫠縣邑有祀必膰<hi>音煩</hi>焉<lb/>
南陽隂瑜<hi>音俞</hi>妻者潁川荀爽<hi>霜上聲</hi>之女也名采字女荀<lb/>
聦敏有才藝年十七適隂氏十九産一女而瑜卒采時<lb/>
尚豐少常慮為家所逼自防禦甚固後同郡郭奕喪妻<lb/>
爽以采許之因詐稱病篤召采既不得已而歸懷刃自<lb/>
<pb n="KR2g0035_WYG_003-24a"/>
誓爽令傅婢執奪其刃扶抱載之猶憂致憤激敕衛甚<lb/>
嚴女既到郭氏乃偽為歡悦之色謂左右曰我本立志<lb/>
與隂氏同穴而不免逼迫遂至於此素情不遂奈何乃<lb/>
使建四燈盛装飾請奕入相見共談言辭不輟奕敬憚<lb/>
之遂不敢逼至曙而出采因勑令左右辦浴既入室而<lb/>
掩户權令侍人避之以粉書扉上曰尸還隂隂字未及<lb/>
成懼有來者遂以衣帶自縊左右翫之不為意比視氣<lb/>
已絶時人傷焉<lb/>
<pb n="KR2g0035_WYG_003-24b"/>
　　元魏<lb/>
鉅鹿魏溥<hi>音普</hi>妻房氏者慕容埀貴鄉太守常山房湛女<lb/>
也幼有烈操年十六而溥遇疾且卒顧謂之曰死不足<lb/>
恨但痛母老家貧赤子䝉眇抱怨於黄壚耳房埀泣而<lb/>
對曰幸承先人餘訓出事君子義在偕老有志不從蓋<lb/>
其命也今夫人在堂弱子襁褓顧當以身少相感永深<lb/>
長徃之恨俄而溥卒及將大歛房氏操刀割左耳投之<lb/>
棺中仍曰鬼神有知相期泉壤流血滂然助喪者哀懼<lb/>
<pb n="KR2g0035_WYG_003-25a"/>
姑劉氏輟哭而謂曰新婦何至於此對曰新婦少年不<lb/>
幸早寡寔慮父母未量至情覬<hi>音冀</hi>持此自誓耳聞知者<lb/>
莫不感愴於時子緝生未十旬鞠育於後房之内未甞<lb/>
出門遂終身不聴絲竹不預座席緝年十二房父母仍<lb/>
存於是歸寧父兄尚有異議緝竊聞之以啟其母房命<lb/>
駕紿云他行因而遂歸其家弗之知也行數十里方覺<lb/>
兄弟來追房哀歎而不反其執意如此訓導一子有母<lb/>
儀法度緝所交游有名勝者則身具酒饌有不及已者<lb/>
<pb n="KR2g0035_WYG_003-25b"/>
輒屏卧不飱須其悔謝乃食善誘嚴訓類皆如是年六<lb/>
十五而終緝子悦後為濟隂太守吏民立碑頌徳金紫<lb/>
光禄大夫髙閭為其文曰爰及處士遘疾夙凋伉儷秉<lb/>
志識茂行髙殘形顯操誓敦乆要溥未仕而卒故云處<lb/>
士焉<lb/>
清河房愛親妻崔氏者同郡崔元孫之女也性嚴明有<lb/>
髙節歴覽書傳多所聞知親授子景伯景光九經義學<lb/>
行修明並當世名士景伯為清河太守每有疑獄常先<lb/>
<pb n="KR2g0035_WYG_003-26a"/>
請焉貝丘人列子不孝吏欲案之景伯為之悲傷入白<lb/>
其母母曰聞名不如見面小人未見禮教何足責哉但<lb/>
呼其母來吾與之同居其子置左右令見汝事吾或應<lb/>
自改景伯遂召其母崔氏處之於榻與之共食景伯為<lb/>
之温凊其子侍立堂下未及旬日悔過求還崔氏曰此<lb/>
雖顔慙未知心媿且可置之凡經二十餘日其子叩頭<lb/>
流血其母涕泣乞還然後聴之終以孝聞其識度勵物<lb/>
如此後竟以壽終<lb/>
<pb n="KR2g0035_WYG_003-26b"/>
涇州貞女兒氏者許嫁彭老生為妻聘幣既畢未及成<lb/>
禮兒氏率行貞淑居貧常自舂汲以養父母老生輒徃<lb/>
逼之女曰與君聘命雖畢二門多故未及相見何由不<lb/>
稟父母擅見陵辱若茍行非禮正可身死耳遂不肯從<lb/>
老生怒而刺殺之取其衣服女尚能言臨死謂老生曰<lb/>
生身何罪與君相遇我所以執節自固者寧更有所邀<lb/>
正欲奉給君耳今反為君所殺若魂靈有知自當相報<lb/>
言終而絶老生持女衣服珠纓至其叔宅以吿叔曰此<lb/>
<pb n="KR2g0035_WYG_003-27a"/>
是汝婦奈何殺之天不祐汝遂執送官太和七年有司<lb/>
劾以死罪詔曰老生不仁侵陵貞淑原其强暴便可戮<lb/>
之而女守禮履節沒身不改雖處草莽行合古跡宜賜<lb/>
美名以顯風操其標墓旌善號曰貞女<lb/>
　　隋<lb/>
孝女王舜者趙郡人也父子春與從兄長忻不協齊亡<lb/>
之際長忻與其妻同謀殺子春舜時年七嵗有二妹粲<lb/>
年五嵗璠年二嵗並孤苦寄食親戚舜撫育二妹恩義<lb/>
<pb n="KR2g0035_WYG_003-27b"/>
甚篤而舜隂有復讎之心長忻殊不為備妹俱長親戚<lb/>
欲嫁之輒拒不從乃密謂二妹曰我無兄弟致使父讎<lb/>
不復吾輩雖女子何用生為我欲共汝報復汝意何如<lb/>
二妹皆埀泣曰唯姊所命夜中姊妹各持刀踰牆入手<lb/>
殺長忻夫婦以吿父墓因詣縣請罪姊妹爭為謀首州<lb/>
縣不能决文帝聞而嘉歎特原其罪<lb/>
孝婦覃氏者上郡鍾氏婦也與夫相見未幾而夫死時<lb/>
年十八事姑以孝聞數年間姑及伯叔皆相繼死覃氏<lb/>
<pb n="KR2g0035_WYG_003-28a"/>
家貧無以葬躬自節儉晝夜紡績十年而葬八喪為州<lb/>
里所敬文帝聞而賜米百石表其門閭<lb/>
趙元楷妻崔氏者清河人也甚有禮度隋末宇文化及<lb/>
之反元楷隨至河北將歸長安至滏口遇盗僅以身免<lb/>
崔氏為賊所拘請以為妻崔氏曰我士大夫女為僕射<lb/>
子妻今日破亡自可即死終不為賊婦羣賊毁裂其衣<lb/>
縛於牀簀上將陵之崔氏懼為所辱詐之曰今力已屈<lb/>
當受處分賊遂釋之妻因取賊刀倚樹而立曰欲殺我<lb/>
<pb n="KR2g0035_WYG_003-28b"/>
任加刀鋸若覔死可來相逼賊大怒亂射殺之元楷後<lb/>
得殺妻者支解以祭崔氏之柩<lb/>
　　唐<lb/>
樊㑹仁母敬氏字像子蒲州河東人也年十五適樊氏<lb/>
生㑹仁而夫喪事舅姑娣姒以謹順聞及服終母兄以<lb/>
其盛年將奪其志微加諷諭便悲恨嗚咽如此者數四<lb/>
母兄乃潛許人為婚矯稱母患以召之凡所營具皆寄<lb/>
之隣里像子既至省母無疾隣家復具肴饍像子知為<lb/>
<pb n="KR2g0035_WYG_003-29a"/>
所欺佯為不悟者其嫂復請像子沐浴像子私謂㑹仁<lb/>
曰吾不幸孀居誓與汝父同穴所以不死者徒以我母<lb/>
羸老汝身幼弱今汝舅欲奪吾志將加逼迫於汝何如<lb/>
㑹仁失聲啼泣像子撫之曰汝勿啼吾向偽不覺者令<lb/>
汝舅不我為意聞汝啼知吾覺悟必加防備則吾難為<lb/>
計矣㑹仁便佯睡像子於是伺隙携之遁歸中路兄使<lb/>
追及之將逼與俱返像子誓以必死辭情甚切其兄感<lb/>
歎而止後㑹仁年十八病卒時像子母已終既葬像子<lb/>
<pb n="KR2g0035_WYG_003-29b"/>
謂其所親曰吾老母不幸又夫死子亡義無乆活於是<lb/>
號慟不食數日而死<lb/>
樊彦琛妻魏氏楚州淮隂人彦琛病篤將卒魏泣而言<lb/>
曰幸以愚陋託身明徳奉侍衣裳二十餘載豈意釁妨<lb/>
所招遽見此禍同入黄泉是其願也彦琛答曰死生常<lb/>
道無所多恨君宜勉勵養諸孤使其成立若相從而死<lb/>
適足貽累非吾所取也彦琛卒後屬李敬業之亂乃為<lb/>
賊所獲賊黨知其素解絲竹逼令彈箏魏氏歎曰我夫<lb/>
<pb n="KR2g0035_WYG_003-30a"/>
不幸亡歿未能自盡茍復偷生今復見逼管絃豈非禍<lb/>
從手𤼵耶乃引刀斬指棄之於地賊黨又欲妻之魏以<lb/>
必死自固賊等忿怒以刃加頸語云若不從我即當殞<lb/>
命乃厲聲罵曰爾等狗盗乃欲汙辱好人今得速死㑹<lb/>
我本志賊乃斬之聞者莫不傷惜<lb/>
奉大竇氏二女生長草野幼有志操永泰中羣盗數千<lb/>
人剽掠其村落二女皆有容色長者年十九幼者年十<lb/>
六匿岩穴間曵出之驅迫以前臨壑谷深數百尺其姊<lb/>
<pb n="KR2g0035_WYG_003-30b"/>
先曰吾寧就死義不受辱即投崖下而死盗方驚駭其<lb/>
妺繼之自投折足破面流血羣盗乃舍之而去京兆尹<lb/>
第五琦嘉二女之貞烈奏之詔旌表其門閭永蠲其家<lb/>
丁役<lb/>
　　宋<lb/>
朱娥者越州上虞朱回女也母蚤亡養于祖媪<hi>音襖</hi>娥十<lb/>
嵗里中朱顔與媪競持刀欲殺媪一家驚潰獨娥號呼<lb/>
突前擁蔽其媪手挽顔衣以身下墜顔刀曰寧殺我無<lb/>
<pb n="KR2g0035_WYG_003-31a"/>
殺媪也媪以娥故得脱娥連被數十刀猶手挽顔衣不<lb/>
釋顔忿恚㫁其喉以死事聞賜其家粟帛其後㑹稽令<lb/>
為娥立像于曹娥廟嵗時配享焉<lb/>
張氏羅江士人女其母楊氏寡居一日親黨有婚㑹母<lb/>
女偕徃其典庫雍乙者從行既就坐乙先歸會罷楊氏<lb/>
歸則乙死於庫莫知殺者主名提㸃成都府路刑獄張<lb/>
文饒疑楊有私懼為人知殺乙以滅口遂命石泉軍劾<lb/>
治楊言與女同榻實無他遂逮其女考掠無實吏乃掘<lb/>
<pb n="KR2g0035_WYG_003-31b"/>
地為坑縛母子于其内旁列熾火間以水沃之絶而復<lb/>
蘇者屢辭終不服一日謂獄吏曰我不勝苦毒將死矣<lb/>
願一見母而絶吏憐而許之既見謂母曰母以清潔聞<lb/>
奈何受此汙辱寧死箠<hi>追上聲</hi>楚不可自誣女今死死將<lb/>
訴寃於天言終而絶於是石泉連三日地大震有聲如<lb/>
雷天雨雪屋瓦皆落邦人震恐勘官李志寧疑其獄夕<lb/>
具衣冠禱于天俄假寐坐㕔事恍有猿墜前驚悟呼吏<lb/>
卒索之不見志寧自念夢兆非殺人者袁姓乎有門卒<lb/>
<pb n="KR2g0035_WYG_003-32a"/>
忽言張氏饋食者曰袁大明日袁至使吏執之曰殺人<lb/>
者汝也袁色動遽曰吾憐之乆矣願就死問之云適盗<lb/>
庫金㑹雍歸遂殺之楊乃得免時女死纔數日也獄上<lb/>
郡榜其所居曰孝感坊<lb/>
趙氏具州人父嘗舉學究王則反聞趙氏有殊色使人<lb/>
刼致之欲納為妻趙日號哭慢罵求死賊愛其色不殺<lb/>
多使人守之趙知不脱乃紿曰必欲妻我宜擇日以禮<lb/>
聘賊從之使歸其家家人懼其自殞得禍于賊益使人<lb/>
<pb n="KR2g0035_WYG_003-32b"/>
守視賊具聘幣盛輿從來迎趙與家人訣曰吾不復歸<lb/>
此矣問其故答曰豈有為賊汙辱至此而尚有生理乎<lb/>
家人曰汝忍不為家族計趙曰第無患遂涕泣登輿而<lb/>
去至州廨<hi>音戒</hi>舉簾視之已自縊<hi>移去聲</hi>輿中死矣尚書屯<lb/>
田員外郎張寅有趙女詩<lb/>
徐氏和州閎中女也適同郡張弼建炎三年春金人侵<lb/>
維揚官軍望風奔潰多肆淫掠執徐欲汙之徐瞋<hi>音嗔</hi>目<lb/>
大罵曰朝廷蓄汝輩以備緩急今敵抵行在既不能赴<lb/>
<pb n="KR2g0035_WYG_003-33a"/>
難又乘時為盜我恨一女子不能引劒㫁汝頭以快衆<lb/>
憤肯為汝辱以茍活耶第速殺我賊恚以刃刺殺之投<lb/>
江中而去<lb/>
王貞婦夫家臨海人也徳祐二年冬元兵入浙東婦與<lb/>
其舅姑夫皆被執既而舅姑與夫皆死主將見婦晳<hi>音析</hi>
美欲内<hi>音納</hi>之婦號慟欲自殺為奪挽不得死夜令俘囚<lb/>
婦人雜守之婦乃陽謂主將曰若以吾為妻妾者欲令<lb/>
終身善事主君也吾舅姑與夫死而我不為之衰是不<lb/>
<pb n="KR2g0035_WYG_003-33b"/>
天也不天之人若將焉用之願請為服期即惟命茍不<lb/>
聴我我終死耳不能為若妻也主將恐其誠死許之然<lb/>
防守益嚴明年春師還挈行至嵊<hi>乘去聲</hi>青楓嶺下臨絶<lb/>
壑婦待守者少懈囓指出血書字山石上南望慟哭自<lb/>
投崖下而死後其血皆漬入石間盡化為石天且隂雨<lb/>
即墳起如始書時元至治中旌為貞婦郡守立石祠嶺<lb/>
上易名曰清風嶺<lb/>
譚氏婦趙吉州永新人元至元十四年江南既内附永<lb/>
<pb n="KR2g0035_WYG_003-34a"/>
新復嬰城自守元兵破城趙氏抱嬰兒隨其舅姑同匿<lb/>
鄉校中為悍<hi>音旱</hi>卒所獲殺其舅姑執趙欲汙之不可臨<lb/>
之以刃曰從我則生不從則死趙罵曰吾舅死於汝吾<lb/>
姑又死於汝吾與其不義而生寧從吾舅姑以死耳遂<lb/>
與嬰兒同遇害血漬於禮殿兩楹之間八甎<hi>音專</hi>為婦人<lb/>
與嬰兒状乆而宛然如新或訝之磨以沙石不滅又鍛<lb/>
<hi>音段</hi>以熾炭其状益顯<lb/>
韓氏女字希孟巴陵人或曰丞相琦<hi>音竒</hi>之裔少明慧知<lb/>
<pb n="KR2g0035_WYG_003-34b"/>
讀書開慶元年元兵至岳陽女年十有八為卒所掠將<lb/>
挾以獻其主將女知必不免竟赴水死越三日得其屍<lb/>
於練裙帶有詩曰我質本瑚璉宗廟供蘋蘩一朝嬰禍<lb/>
難失身戎馬間寧當血刃死不作衽席完漢上有王猛<lb/>
江南無謝安長號赴洪流激烈摧心肝<lb/>
陳堂前漢州雒縣王氏女節操行義為鄉人所敬但呼<lb/>
曰堂前猶私家尊其母也堂前年十八歸同郡陳安節<lb/>
嵗餘夫卒僅有一子舅姑無生事堂前歛泣告曰人之<lb/>
<pb n="KR2g0035_WYG_003-35a"/>
有子在奉親克家爾今已無可奈何婦願幹蠱<hi>音古</hi>如子<lb/>
在日舅姑曰若然吾子不亡矣既葬其夫事親治家有<lb/>
法舅姑安之子日新年稍長延名儒訓導既冠入太學<lb/>
年三十卒二孫曰綱曰紱<hi>音弗</hi>咸篤學有聞初堂前歸陳<lb/>
夫之妹尚幼堂前教育之及笄以厚禮嫁遣舅姑亡妹<lb/>
求分財産堂前盡遺室中所有無靳<hi>斤去聲</hi>色不五年妹<lb/>
所得財為夫所罄乃歸悔堂前為買田治屋撫育諸甥<lb/>
無異已子親屬有貧窶不能自存者収養婚嫁至三四<lb/>
<pb n="KR2g0035_WYG_003-35b"/>
十人自後宗族無慮百數里有故家甘氏貧而質其季<lb/>
女於酒家堂前出金贖之俾有所歸子孫遵其遺訓五<lb/>
世同居並以孝友儒業著聞乾道九年詔旌表其門閭<lb/>
云<lb/>
王氏利州路提舉常平司幹辦公事劉當可之母也紹<lb/>
定三年就養興元元兵破蜀提刑龎援檄當可詣行司<lb/>
議事當可捧檄白母王氏毅然勉之曰汝食君禄豈可<lb/>
辭難當可行元軍屠興元王氏義不辱大罵投江而死<lb/>
<pb n="KR2g0035_WYG_003-36a"/>
其婦杜氏及婢僕五人咸及于難當可聞變奔赴江滸<lb/>
<hi>音虎</hi>得母喪以歸詔贈和義郡太夫人<lb/>
詹氏女蕪湖人紹興初年十七淮冦號一窠蜂倐破縣<lb/>
女歎曰父子無俱生理我計决矣頃之賊至欲殺其父<lb/>
兄女趨而前拜曰妾雖窶陋願執巾帚以事將軍贖父<lb/>
兄命不然父子併命無益也賊釋父兄縛女麾手使亟<lb/>
去無相念我得侍將軍何所憾哉遂隨賊行數里過市<lb/>
東橋躍身入水死賊相顧駭歎而去<lb/>
<pb n="KR2g0035_WYG_003-36b"/>
王氏婦梁臨川人歸夫家纔數月㑹元兵至一夕與夫<lb/>
約曰吾遇兵必死義不受汙辱若後娶當告我頃之夫<lb/>
婦被掠有軍千户强使從已婦紿曰夫在伉儷之情有<lb/>
所不忍乞歸之而後可千户以所得金帛與其夫而歸<lb/>
之并與一矢以却後兵約行十餘里千户即之婦拒且<lb/>
罵曰斫頭奴吾與夫誓天地鬼神實臨之此身寧死不<lb/>
可得也因奮搏之乃被殺有同掠脱歸者道其事越數<lb/>
年夫以無嗣謀更娶議輒不諧因告其故妻夜夢妻曰<lb/>
<pb n="KR2g0035_WYG_003-37a"/>
我死後生某氏家今十嵗矣後七年當復為君婦明日<lb/>
遣人聘之一言而合詢其生與婦死年月日同云<lb/>
　　元<lb/>
趙孝婦徳安應城人早寡事姑孝家貧傭織於人得美<lb/>
食必持歸奉姑自啖麄糲<hi>䦨入聲</hi>不厭嘗念姑老一旦有<lb/>
不諱無由得棺乃以次子鬻<hi>音育</hi>富家得錢百緡買杉木<lb/>
治之棺成置于家南隣失火時南風烈甚火勢及孝婦<lb/>
家孝婦亟扶姑出避而棺重不可移乃撫膺大哭曰吾<lb/>
<pb n="KR2g0035_WYG_003-37b"/>
為姑賣兒得棺無能為我救之者苦莫大焉言畢風轉<lb/>
而北孝婦家得不焚人以為孝感所致<lb/>
聞氏紹興俞新之妻也大徳四年新之歿聞氏年尚少<lb/>
父母慮其不能守欲更嫁之聞氏曰一身二夫烈婦所<lb/>
恥妾可無生可無恥乎且姑老子幼妾去當令誰視也<lb/>
即㫁髪自誓父知其志篤乃不忍强姑久病風且失明<lb/>
聞氏手滌溷<hi>渾去聲</hi>穢不怠時潄口上堂䑛<hi>音始</hi>其目目為<lb/>
復明及姑卒家貧無資傭工與子親負土葬之朝夕悲<lb/>
<pb n="KR2g0035_WYG_003-38a"/>
號聞者慘惻鄉里嘉其孝為之語曰欲學孝婦當問俞<lb/>
母<lb/>
李智貞建寧浦城人父子明無子智貞七嵗能讀書九<lb/>
嵗母病調䕶甚謹及卒哀慟欲絶不茹葷三年治女工<lb/>
供祭祀及奉父甘㫖不乏鄉里稱為孝女父嘗許為鄭<lb/>
全妻未嫁從父客邵武邵武豪陳良悦其慧强納采求<lb/>
聘智貞㫁髪拒之且數自求死良不能奪卒歸全事舅<lb/>
姑父母皆有道泰定間全病歿智貞悲泣不食數日而<lb/>
<pb n="KR2g0035_WYG_003-38b"/>
死<lb/>
李景文妻徐氏名彩鸞字淑和浦城徐嗣源之女畧通<lb/>
經史每誦文天祥六歌必為之感泣至正十五年青田<lb/>
賊冦浦城徐氏從嗣源逃旁近山谷賊持刀欲害嗣源<lb/>
徐氏前曰此吾父也寧殺我賊舍父而止徐氏徐氏語<lb/>
父曰兒義不受辱今必死父可速去賊拘徐氏至桂林<lb/>
橋拾炭題詩壁間有惟有桂林橋下水千年照見妾心<lb/>
清之句乃厲聲罵賊投于水賊競出之既而乘間復投<lb/>
<pb n="KR2g0035_WYG_003-39a"/>
水死<lb/>
趙彬妻朱氏名錦哥洛陽人也天厯初西兵掠河南朱<lb/>
氏遇兵五人被執逼與亂朱氏拒曰我良家婦豈從汝<lb/>
賊耶兵怒提曳箠楚之朱氏度不能脱即紿謂之曰汝<lb/>
幸釋我舍後井傍有瘞金當𤼵以遺汝兵信之乃隨其<lb/>
行朱氏得近井即抱三嵗女踴身赴井中死<lb/>
節婦張氏濟南鄒平縣人年十八為里人李五妻居無<lb/>
何夫戍福建之福寧州死於戍時舅姑父母俱老家貧<lb/>
<pb n="KR2g0035_WYG_003-39b"/>
張自度不能歸其夫之喪益自勤苦蠶繰紡績以為養<lb/>
舅姑父母病凡四刲股救不懈暨死喪葬盡禮既而嘆<lb/>
曰夫死數千里外不能歸骨以葬者以舅姑父母無所<lb/>
仰故也今不幸舅姑父母皆死而夫之骨終暴棄遠土<lb/>
妾何以生為乃卧積氷上誓曰使妾卒能歸夫之骨以<lb/>
葬即幸不凍死卧月餘不死鄉人異之乃相率贈以錢<lb/>
張大書其事于衣以行由鄒平至福寧凡五千餘里不<lb/>
四十日而至得見其猶子問夫所葬處則已忘之矣張<lb/>
<pb n="KR2g0035_WYG_003-40a"/>
乃哀號欲絶忽其夫降于童道别及死哀苦状且指示<lb/>
骨所在張如其言求之果得骨以歸有司上其事至治<lb/>
元年夏四月遂旌表其門復其身<lb/>
俞士淵妻童氏嚴州人姑性嚴待之寡恩童氏柔順以<lb/>
事之無少拂其意者至正十三年賊䧟威平官軍復之<lb/>
已乃縱兵剽掠至士淵家童氏以身蔽姑衆欲汙之童<lb/>
氏大罵不屈一卒以刀擊其左臂愈不屈又一卒斷其<lb/>
右臂罵猶不絶衆乃皮其面而去明日乃死<lb/>
<pb n="KR2g0035_WYG_003-40b"/>
惠士𤣥妻王氏大都人至正十四年士𤣥病革王氏曰<lb/>
吾聞病者糞苦則愈乃嘗其糞頗甘王氏色愈憂士𤣥<lb/>
屬王氏曰我病必不起前妾所生子汝善保䕶之待此<lb/>
子稍長即從汝自嫁矣王氏泣曰君何為出此言耶設<lb/>
有不諱妾義當死尚復有他説乎君幸有兄嫂此兒必<lb/>
不失所居數日士𤣥卒比葬王氏遂居墓側蓬首垢面<lb/>
哀毁逾禮常以妾子置左右飲食寒煖惟恐不至嵗餘<lb/>
妾子亦死乃哭曰無復望矣屢引刀自殺家人驚救得<lb/>
<pb n="KR2g0035_WYG_003-41a"/>
免至終喪親舊皆携酒禮祭士𤣥于墓祭畢衆欲行酒<lb/>
王氏已經死於樹矣<lb/>
　　國朝<lb/>
欒城李大妻甄氏孝於舅姑夫與其弟異居姑一日出<lb/>
徃次子家甄氏隨侍不忍去姑命之還甫三日甄氏忽<lb/>
心動舉身流汗少頃果有來告其姑病篤者甄氏沿道<lb/>
拜禱徃至姑側侍疾數日而愈後姑年九十一以疾卒<lb/>
合葬于舅墓甄氏廬于墓側三年旦夕悲慟不輟里人<lb/>
<pb n="KR2g0035_WYG_003-41b"/>
稱為孝婦洪武中詔旌表其門<lb/>
寗氏女初許嫁安丘劉真兒未嫁而真兒死寗氏年十<lb/>
六聞訃哭甚哀既而謂父母曰古云烈女不更二夫吾<lb/>
身雖未與之醮然媒妁聘幣父母之命皆已定矣今其<lb/>
不幸而死其父母老無所依吾豈忍背之操他人家箕<lb/>
帚耶遂請徃夫家侍養舅姑父母初未之許寗氏請益<lb/>
堅卒許之寗氏至其家哭臨葬祭無違禮執婦道甚恭<lb/>
織紝以供甘㫖如是者凡五十二年年六十八鄉里稱<lb/>
<pb n="KR2g0035_WYG_003-42a"/>
焉事聞詔旌表其門曰貞節<lb/>
延安張敏道妻趙氏年二十一敏道疾將終趙氏對夫<lb/>
自誓及夫歿日夜號慟自經死詔旌其門曰貞烈<lb/>
上海任仕中妻俞氏字淑安年二十一而寡女甫二嵗<lb/>
一男生五月姑先夫卒舅仕遠方家貧無依親戚咸勸<lb/>
之再適俞氏斷髪自誓復强之俞氏欲自剄<hi>音頸</hi>衆懼而<lb/>
止紡織績紝教子女至于長女適俞邦用邦用亦早卒<lb/>
所親憐其貧勸之再適女曰我再嫁俞氏祭祀誰奉之<lb/>
<pb n="KR2g0035_WYG_003-42b"/>
且辱吾母寧餓死不改節乃歸與母同居守志有司上<lb/>
其事詔旌所居曰雙節之門<lb/>
李忠妻王氏安慶懷寧人忠溺死王氏求屍得之號慟<lb/>
欲絶移時始甦既歛又欲赴水死姑救免還家日夜號<lb/>
慟絶不飲食數日自經死<lb/>
步善慶為陳氏贅婿未幾病卒其妻哀痛三年如一日<lb/>
服除拜其父母兄嫂曰吾夫家無可依乞養我以終身<lb/>
其父曰汝年少當為汝求配婦不答即自經死<lb/>
<pb n="KR2g0035_WYG_003-43a"/>
山隂徐允讓與妻潘氏元至正己亥春從父安避兵山<lb/>
谷間遇官兵至斫安頸流血允讓大呼曰汝寧殺我勿<lb/>
殺吾父兵即捨安而殺允讓將辱潘潘紿曰我夫既死<lb/>
從汝必矣若能焚吾夫則從汝無憾也兵信之聴潘聚<lb/>
薪焚其夫因自投烈熖而死國初事上聞禮部議曰允<lb/>
讓能捐軀以全父生潘氏能隕命以全婦道孝節並著<lb/>
實人所難詔旌表為孝節之門<lb/>
安吉李茂死妻髙氏買棺葬之自經於墓側<lb/>
<pb n="KR2g0035_WYG_003-43b"/>
真定髙邑許顒二妾陳氏牛氏顒卒皆自經死事聞詔<lb/>
旌為雙節之門<lb/>
光州固始髙氏有五節婦劉氏髙希鳯妻也希鳯在遼<lb/>
東為亂軍所掠拒而不伏軍怒㫁其腕而死劉氏亦被<lb/>
擄行十餘里罵不絶口為所殺希鳯仲弟藥師努妻李<lb/>
氏早寡因亂携子姪徃避難髙麗國初同子姪來歸居<lb/>
應天府守夫墓誓不再適希鳯季弟巴延布哈為納克<lb/>
楚所殺其妻郭氏自縊於馬櫪<hi>音厯</hi>希鳯從子髙達實丹<lb/>
<pb n="KR2g0035_WYG_003-44a"/>
為父讎誣䧟而死其妻金氏與姑邢氏俱自縊于室一<lb/>
門義不受辱詔旌表之<lb/>
真定深州傅某妻岳氏年十八無子其夫病革呼岳屬<lb/>
曰爾年少善事後夫岳涕泣曰吾豈忍事他人寧俱死<lb/>
不獨生及夫卒岳憑屍號哭遂自經死有司以聞旌其<lb/>
門曰貞烈<lb/>
饒州樂平縣徐徳安妻陳氏年甫二十其夫疾革謂曰<lb/>
汝無子吾死汝他適陳泣曰既為君婦豈事二姓乎即<lb/>
<pb n="KR2g0035_WYG_003-44b"/>
割一耳及剪髪示之夫死納棺中終身不改事聞詔旌<lb/>
表之<lb/>
　<lb/>
　<lb/>
　<lb/>
　<lb/>
　<lb/>
　古今列女傳巻三<lb/>
</p>
<p>
</p>
  </div>
        </body>
</text>\m</TEI>
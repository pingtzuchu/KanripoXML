<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元名臣事畧巻一</head> <lb/>
    <p>
<pb n="KR2g0033_WYG_001-1a"/>
欽定四庫全書<lb/>
　元名臣事畧巻一<lb/>
　　　　　　　　　　　　元　蘇天爵　撰<lb/>
　　太師魯國忠武王<lb/>
　王名穆呼哩札喇爾氏以戚里從討幕北諸部有功<lb/>
　嵗丙寅拜左萬户進兵討金丁丑封太師國王都行<lb/>
　省承制行事癸未薨年五十四<lb/>
王生於鄂諾水之東生時白氣充帳有神巫見而異之<lb/>
<pb n="KR2g0033_WYG_001-1b"/>
曰此非常兒也及長身長七尺虎首虬須黑面多謀畧<lb/>
雄勇冠一時與博爾珠博勒呼俱以忠勇佐太祖時號<lb/>
為掇里班曲律猶言四傑也<hi>太常元公撰世家</hi>
太祖軍常失利㑹天大雪失牙帳所在卧草澤中王與<lb/>
博爾珠張氊蔽之自暮及曉竟不移足<hi>世家</hi>
太祖一日從三十餘騎行谿谷間有羣賊出叢木中列<lb/>
射我矢下如雨衆皆恐王引滿向賊三發三殪徐解馬<lb/>
韀兩手張翳太祖麾餘騎射賊賊引去繇是太祖益重<lb/>
<pb n="KR2g0033_WYG_001-2a"/>
之<hi>世家</hi>
克哷王可汗為乃曼氏集賽庫徹布喇所困王可汗之<lb/>
子伊喇哈詳衮繼為所傷求援於我太祖遣王暨博爾<lb/>
珠博勒呼齊拉衮引兵救之殱其衆於按臺之下獲甲<lb/>
仗輜重以還於是王可汗見太祖聖徳日隆左右將士<lb/>
威聲益振患之乃合札木哈等潛襲我㑹有以其謀來<lb/>
告者太祖與王等簡精甲夜斬其壘大破之王可汗走<lb/>
死諸大人聞風相率款附諸部悉平<hi>世家</hi>
<pb n="KR2g0033_WYG_001-2b"/>
嵗丙寅太祖即皇帝位是嵗宋開禧二年金泰和六年<lb/>
也上既即位從容謂王及博爾珠曰今國内平定多汝<lb/>
等之力我之與汝猶車之轅猶身之臂汝等宜體此意<lb/>
勿替初心迺立王及博爾珠為左右萬户各以其屬翊<lb/>
衛宸極儀位一如諸侯王<hi>世家</hi>
金降者屢言其主璟殺戮宗親荒滛殊甚上曰朕興師<lb/>
有名矣辛未大舉南入擊雲中九原諸郡皆下之進圍<lb/>
撫州時金軍號四十萬陳於野狐嶺之北王抗言曰今<lb/>
<pb n="KR2g0033_WYG_001-3a"/>
敵衆我寡弗致死力未易破也即策馬横戈大呼陷陣<lb/>
上麾諸軍齊進日未午大破之乘勝追至澮河殭尸百<lb/>
餘里金兵之精鋭者咸盡壬申薄徳宣府遂克徳興<hi>世家</hi>
癸酉金赫舍哩執中弑其主允濟迎豐王珣立之是為<lb/>
宣宗是嵗我師至居庸關壁堅不得入以都伯統兵趨<lb/>
紫荆口金左監軍珠赫髙琪來拒不勝遂潰進逼中都<lb/>
圍之上與皇子槊赤等分三道徇畧趙晉及齊魯既還<lb/>
軍於大口<hi>世家可又張匡衍撰行錄云金人以山後諸郡不  守即移兵山前是時太祖經畧山後</hi>
<pb n="KR2g0033_WYG_001-3b"/>
<hi>諸州皆平自紫荆關領兵直入攻涿州州兵殊死戰盡夜急攻四十餘日拔之又分兵自南而北取居庸關遂</hi>
<hi>縦兵大掠自涿以南大河以北煙塵相望金鼓震天神州赤縣十陷八九中夏之民大為騷動甲戌二月太祖</hi>
<hi>斂兵圍中都金主大懼獻公主請和太祖許納之又進金銀繒帛各萬餘兩匹王畧地益都濵棣皆克之兵臨</hi>
<hi>霸州史天倪蕭勃迭率衆來降王奏之各綂萬户太祖北還其嵗夏五月金主知不能敵遂遷河南</hi>
甲戌詔王統諸軍專征遼西諸郡王次髙州盧琮金朴<lb/>
率州民降進攻北京金守將伊木沁元帥率衆二十萬來<lb/>
拒我師遇於花道王逆擊敗走之伊木沁嬰城自守其禆<lb/>
將完顔實哷髙徳玉殺伊木沁推烏庫哩伊都呼為帥俄<lb/>
<pb n="KR2g0033_WYG_001-4a"/>
伊都呼舉城降王怒欲坑之蕭愛新説王曰北京為遼<lb/>
西重鎮當撫摩以慰衆望今始降而即坑之後詎有降<lb/>
者乎王嘉納以伊都呼權北京留守復以烏頁爾權兵<lb/>
為帥府事以鎮之是嵗興中府民殺守將烏里布推石<lb/>
天應來降以為興中尹錦州張鯨殺節度使自立為臨<lb/>
海郡王至是來降<hi>世家</hi>
乙亥詔王以鯨總北京十提領兵從多果朗徹爾巴勒南<lb/>
征王密察鯨有反側意令蕭愛新監其軍至平凉州鯨<lb/>
<pb n="KR2g0033_WYG_001-4b"/>
果稱病逗留復謀叛去愛新執鯨殺之鯨弟致憤兄死<lb/>
殺長史據錦州叛偽稱漢興改元興隆畧平灤瑞利義<lb/>
懿廣寧等盡有之王率先降䝉古布哈權帥烏頁爾等<lb/>
軍討之州郡皆復應官軍遂擊紅羅山克之<hi>世家</hi>
丙子致陷興中府權帥王珣遁王以致兵精且依嶮為<lb/>
阻欲設竒餌之乃遣烏頁爾耶律某等别攻溜石山堡<lb/>
且諭之曰汝等急攻溜石賊必遣兵徃援我出其不意<lb/>
斷其歸路可以一戰擒也又令䝉古布哈别屯永徳縣<lb/>
<pb n="KR2g0033_WYG_001-5a"/>
西十里以伺之賊聞溜石被圍急果以兵救之䝉古布<lb/>
哈遣騎扼其歸路且馳報王王夜半引軍疾馳比曙抵<lb/>
神水與賊遇而䝉古布哈兵亦㑹前後夾擊大破之賊<lb/>
遂崩潰斬其將張束平獲首虜萬三千遂由開義縣進<lb/>
圍錦州賊屢出戰不利乃閉門城守月餘偽監軍髙益<lb/>
縛致出降致伏誅<hi>世家</hi>
丁丑以佐命功詔封王為太師國王都行省承制行事<lb/>
賜誓券子孫傳國世世無絶分鴻吉哩伊竒烈蘇烏嚕<lb/>
<pb n="KR2g0033_WYG_001-5b"/>
烏䝉爾等十軍及烏伊爾契丹蕃漢等軍𨽻麾下且諭<lb/>
㫖曰太行之北朕自經畧太行之南卿其勉之遂建行<lb/>
省於雲燕以圖中原王自中都南攻遂城及蠡州諸城<lb/>
皆下之蠡之役蕭阿先中流矢卒以其子察喇代領其<lb/>
衆是嵗東擊齊遂定臨淄登萊濰密等州而還<hi>世家菴又牧</hi>
<hi>姚公撰招撫使王興秀碑云太祖始加兵中原圍燕不攻而阬中山蹂山東河北諸名城皆碎已䇿金不能國</hi>
<hi>可必滅也自將征西太師國王徇河北未下城邑其年衛王弑宣宗南踰河都大梁兵興民既困征求之繁餽</hi>
<hi>□人畜雜死道路至不賴生有遲我元兵者曰敵乘甕來耶亦有不順吾令特誅渠魁賊望風畏之不敢至者</hi>
<pb n="KR2g0033_WYG_001-6a"/>
<hi>公聞兵將至曰丈夫生三十年而勞苦耒耜屈壓極矣今又委身餌敵暴骨草野且吾君已棄民民尚誰死哉</hi>
<hi>吾有自圖富貴耳乃以是撼三十餘村之民汝幸從我我能活汝乃將壯士數百軰出蠡疆迎兩大帥萬户劉</hi>
<hi>伯林御史大夫蕭公降帥善其來與之幟曰張汝之鄉我兵自斂戢不汝侵也大兵及城下方繕完守具礟死</hi>
<hi>蕭大夫兩軍奮厲一鼓屠其城無噍類遺而三十村無毫髪傷者  又按察使趙瑨碑云蔚州飛狐趙氏金帥</hi>
<hi>府評事崑二子珪瑨珪將萬夫戍蜚狐後遷刺蠡州留瑨在鄉守舍天髙南牧度形勢不支倡縣民以下城之</hi>
<hi>旋太師國王徇地至蠡其刺猶城守礟殺王悍將蕭大夫王恚欲阬城公請以身贖母兄死王哀之併全蠡民</hi>
<hi>二碑皆姚公撰所載蠡州事不同如此</hi>
戊寅王自中都由西京擊鴈門定襄并晉髙平上黨等<lb/>
<pb n="KR2g0033_WYG_001-6b"/>
郡悉平之<hi>世家下又行錄云初攻太原御史大夫蕭察喇麾  有僧格者渤海人雄勇過人身嘗陷</hi>
<hi>陣太原遂拔王惜其勇授僧格河東北路兵馬都元帥乙酉嵗武仙陷太原僧格戰死</hi>
燕京行省舒穆嚕咸達布遣使來告曰今燕南信安賊張<lb/>
甫等出没刼掠屢為民害請一名將拒鎮水泊王命蕭<lb/>
伯特為霸州元帥統精兵五百徃拒之<hi>行錄</hi>
己卯以蕭神特穆爾為左司郎中狼川張瑜為右司郎<lb/>
中是嵗攻石州隰州克之擊絳凡二十日乃下遂至河<lb/>
東金守臣棄城遁以按察爾為前鋒元帥統䝉古軍屯<lb/>
<pb n="KR2g0033_WYG_001-7a"/>
平陽以備金兵以義州監軍李廷植弟李守忠權河東<lb/>
西路帥府事<hi>世家</hi>
庚辰由中都徇趙至滿城金真定府主武仙舉城降以<lb/>
史天倪權知河北西路兵馬事仙副之天倪説王曰今<lb/>
中原已粗定而所過猶縱抄掠非王者弔民伐罪意也<lb/>
且王為天下除暴豈復效其所為乎王曰善下令敢有<lb/>
擅剽掠者以軍法從事所得老㓜咸歸遣之軍中肅然<lb/>
吏民大悦至滏陽先是邢州節度使武貴聞大軍至棄<lb/>
<pb n="KR2g0033_WYG_001-7b"/>
城遁繼聞王仁厚不殺乃詣軍門降復其職平鄴郡至<lb/>
林州遂輕騎入濟南嚴實上謁以實權濟南等路都總<lb/>
管時金兵聚黄陵岡號二十萬聞王在濟南衆未集遣<lb/>
步卒二萬襲之王以輕兵五百擊走之俄大軍繼至遂<lb/>
薄黄龍金兵盛列城北崖王麾䝉古漢軍下馬短兵接<lb/>
金兵大敗入河溺死者不可勝數遂克黄龍至楚丘楚<lb/>
丘城小而四面皆水王令諸軍以草木填塹為道直抵<lb/>
城下總管嚴實先登破之由單州趨魯圍東平遣䝉古<lb/>
<pb n="KR2g0033_WYG_001-8a"/>
巴哈引兵徇河北懷孟衛州之地王以東平乆不下召<lb/>
嚴實囑之曰我料東平糧盡必棄城走若然汝即入城<lb/>
綏輯安慰之勿苦郡縣以敗乃事也乃留索嚕呼圗以<lb/>
䝉古軍屯守之以實權山東西路行省王北還<hi>世家</hi>
辛巳夏四月東平糧絶卒飢守將果棄城遁索嚕呼圗<lb/>
邀擊之斬首七千級嚴實遂入城建行省於府治王弟<lb/>
岱遜别攻洺至是克之五月王在野狐嶺北宋漣水尉<lb/>
石珪持方物入見貺以綉衣腰帯遣之山東張琳蓨縣<lb/>
<pb n="KR2g0033_WYG_001-8b"/>
鄭遵各以所部詣軍自歸<hi>又行録云益都張琳遣其弟張石珪齎方物來降王以琳</hi>
<hi>為山東北路益都府滄景濵棣等州行都元帥府事蓨縣鄭遵以棗鄉二縣率兵民降以遵為節度使行元帥</hi>
<hi>府事改蓨縣為完州</hi>八月王至天徳監國公主遣其臣錫哩濟蘇<lb/>
勞王且饗將士由東勝州涉河引兵而西夏主李王聞<lb/>
之懼遣塔海監府汪努格監府遺方物且以兵五萬屬<lb/>
焉冬十月復東遂由雲中歴太和寨入葭州以石天應<lb/>
權行臺於葭州復擊綏徳破馬蹄寨遂至延安距延安<lb/>
三十里止舍金行省完顔合逹出兵三萬陣於城東<hi>又行</hi>
<pb n="KR2g0033_WYG_001-9a"/>
<hi>錄云合達初以平州推官來降其後復歸于金</hi>䝉古巴哈先以騎士三千趣之<lb/>
約半夜伏發王乃令軍士銜枚潛進伏於城東兩答間<lb/>
明日䝉古巴哈望見金軍佯棄旗鼓走金人追之王出<lb/>
伏乘其後鼓鼙震天敵遂亂追斬七千級獲馬八百匹<lb/>
合達退走延安堅壁不動圍之十餘日不下乃南徇洛<lb/>
川鄜州北京權帥烏伊爾擒金梟將張鐵槍送王所王<lb/>
誚讓之鐡槍厲聲曰我受金朝厚恩二十餘年今事至<lb/>
此死實甘心王義之欲釋徽纆諸將怒其不屈殺之過<lb/>
<pb n="KR2g0033_WYG_001-9b"/>
坊州大饗士卒復由丹州濟河時金已復隰州以軒成<lb/>
為經畧使王引兵圍之二日而克斬軒成留合丑統䝉<lb/>
古軍屯石隰之間以田雄權帥府事<hi>世家</hi>
壬午秋七月令䝉古巴哈引遊騎出秦隴以為聲勢且<lb/>
視山川夷險强弱處王率大軍迴雲中<hi>又行錄云王率兵迴雲中道出</hi>
<hi>太原府孟州四蹄寨寨王劉某金孟州太守也王以兵圍之遂率山民來降即日復其職遷百姓于州秋毫無</hi>
<hi>犯</hi>先是王弟帯孫駙馬按齊納共擊義和寨不拔王至<lb/>
攻之二日而下過西河南擊三清巖入霍邑山堡遷其<lb/>
<pb n="KR2g0033_WYG_001-10a"/>
民趙城縣薄青龍堡金平陽公胡天祚拒守其裨將蒲<lb/>
察定住監軍王和開壁門降遷天祚于平陽<hi>又行錄云王薨定住</hi>
<hi>譖天祚于郡王帯孫殺之其後王子鈸里攻西夏定住稱疾不行復歸于金及鈞州軍敗為大兵所殺</hi>冬<lb/>
十月過晉至絳下金榮州汾東諸堡邑徃徃從風歸附<lb/>
王皆撫慰之蒲郡乆為金有至是復歸于我王召天應<lb/>
謂之曰蒲為河東要害郡我欲選一首領顧勿能得君<lb/>
才畧絶衆乃以天應權河東南北路陜右關西行臺以<lb/>
平陽太原吉隰等郡帥府皆受天應節制王引兵渡河<lb/>
<pb n="KR2g0033_WYG_001-10b"/>
西攻同州下蒲城入關徑至長安長安城堅不得入乃<lb/>
分麾下烏呼鼐台哈巴哈統軍六千屯守之留按齊銀納<lb/>
斷潼關遂西擊鳯翔月餘不克乃軍於渭水之南遣䝉<lb/>
古巴哈南渡牛嶺關徇宋鳯州而還是嵗羣盗陷河中<lb/>
府殺權行臺石天應未幾賊燒居民府舍遁以天應子<lb/>
幹可襲領其衆<hi>世家侯又行錄云初天應聞中條山賊侯七  八欲夜攻襲其城即遣部將吳</hi>
<hi>權甫領兵出東門潜伏道左兩谷間若賊過半即邀擊之我出其前爾攻其後賊可勝也其半夜吳權甫酧酒</hi>
<hi>失期過故城陷天應遇害</hi>
<pb n="KR2g0033_WYG_001-11a"/>
癸未春三月王至聞喜縣疾篤召弟岱遜謂之曰我為<lb/>
國家助成大業事干戈垂四十年東征西討無復遺恨<lb/>
所恨者汴京未下耳汝等勉之言訖薨<hi>世家</hi>
庚寅冬帝親攻鳯翔對諸將數王之功因曰使穆呼哩<lb/>
在不令朕至此也<hi>世家</hi>
　　丞相東平忠憲王<lb/>
　王名安圖太師忠武王四世孫至元二年由宿衛官<lb/>
　拜中書右丞相十二年從皇子行邊二十一年還朝<lb/>
<pb n="KR2g0033_WYG_001-11b"/>
　復拜中書右丞相二十六年罷相三十年薨年四十<lb/>
　九<lb/>
世祖皇帝追錄元勲召入拜宿衛官置位在百僚上時<lb/>
太夫人特穆倫以椒房之故嘗入宫中一日上從容問<lb/>
及公夫人對曰安圖年雖㓜公輔器也上曰何以知其<lb/>
然夫人曰每朝退與前軰老成人語未嘗一親年少輕<lb/>
浮子以是知之上黙然<hi>太常元公撰世家</hi>
中統四年阿里布格平執其黨千餘人將有所裁上猶<lb/>
<pb n="KR2g0033_WYG_001-12a"/>
豫未决適公侍側上問曰朕欲盡置此屬死地何如公<lb/>
時年十六對曰人各為其主爾陛下甫定大難而以私<lb/>
憾殺人何以懷未附上驚曰卿年少何從得此言卿意<lb/>
適與朕合繇是大器之<hi>世家</hi>
至元二年秋八月制曰安圖可光禄大夫中書右丞相<lb/>
增食邑至四千户公辭曰今三方雖少定江南猶未納<lb/>
款臣以少年謬叨大任恐四方有輕朝廷心上動容有<lb/>
間曰朕思之熟矣卿勿辭冬十月召儒臣許衡至後二<lb/>
<pb n="KR2g0033_WYG_001-12b"/>
月都堂𫝊㫖令衡入議事省衡以疾辭公素聞其徳義<lb/>
就訪于行館與語既還念念不釋者累日<hi>世家</hi>
三年上特召衡入諭之曰安圖尚㓜苦未更事謹輔導<lb/>
之汝有嘉謨先告安圖以達於我我將擇焉衡對曰安<lb/>
圖聰悟且有執持告以古人言語悉能領解臣不敢不<lb/>
罄愚衷但慮中有人間之則難行外用勢力納入其中<lb/>
則難行且臣入省之日淺所見如此<hi>世家</hi>
四年春三月公奏凡内外官員宜委任老成人如姚樞<lb/>
<pb n="KR2g0033_WYG_001-13a"/>
等一二員可省中議事上曰此人軰雖閒猶當優養其<lb/>
令入議事<hi>世家</hi>
五年廷臣密議立尚書省欲以阿哈瑪特領之乃先奏公<lb/>
宜進為三公事下諸儒議樞密商挺倡言曰安圖國之<lb/>
柱石若然則是與虛名而奪實權甚不可衆以為然事<lb/>
遂已<hi>世家</hi>
七年夏四月公奏臣近言尚書省樞密院宣奏並如常<lb/>
制其宏綱大務從臣等議定然後上聞已有㫖俞允今<lb/>
<pb n="KR2g0033_WYG_001-13b"/>
尚書衆務一切徑聞似違前㫖上曰豈阿哈瑪特以朕頗<lb/>
信用故爾擅耶不與卿議非是勅如卿所言<hi>世家</hi>
八年陜西行省伊蘇岱爾建言比由飢饉盗賊滋多若<lb/>
不顯戮一二無以示警勅下中書詳議公奏曰强竊盗<lb/>
賊一皆處死恐非所宜罪至死者冝仍舊待報從之<hi>世家</hi>
十年奏以玉冊玉寳上皇后鴻吉哩氏以玉冊金寳立<lb/>
燕王為皇太子兼中書令判樞密院<hi>清河元公撰勲徳碑</hi>
中書省斷死囚五十人公言臣等閲實其狀内有十三<lb/>
<pb n="KR2g0033_WYG_001-14a"/>
人因鬬毆殺人者餘皆無可疑上曰十三人可免死從<lb/>
軍其餘再三審覆以聞<hi>世家</hi>
十一年公奏阿哈瑪特蠧國害民數事又以四部及大都<lb/>
路總管府官皆非材乞遷汰從之<hi>世家</hi>
十二年勅公行中書省樞密院事從皇子北平王行邊<lb/>
公在邊凡十年<hi>世家</hi>
二十一年春三月北平王歸公亦繼至待罪南門下上<lb/>
遽召見勞之曰卿在外勞瘁公頓首謝曰臣奉使無狀<lb/>
<pb n="KR2g0033_WYG_001-14b"/>
有塵聖徳遂留卧内語至四鼓而罷冬十一月丞相和<lb/>
爾哈遜罷公復拜右丞相加金紫光禄大夫詔天下<hi>世家</hi>
二十二年監察御史陳天祥劾奏右丞盧世榮其略曰<lb/>
人思至元初年之治至今莫能忘也去春丞相安圖自<lb/>
邊還天下聞之室家相慶咸望復膺柄用再整宏綱思<lb/>
仰治期謂可立待十一月二十八日丞相果承恩命復<lb/>
領中書貴賤老㓜喜動京師今丞相亦國之名賢也時<lb/>
政治與不治民心安與不安係丞相用與不用之間耳<lb/>
<pb n="KR2g0033_WYG_001-15a"/>
又如伊蘇特穆爾大夫巴延丞相皆天下之所敬仰海<lb/>
内之所瞻依者朝廷果專任此三名相事無大小必取<lb/>
决而後行無使餘人有所阻撓三相博采衆議於内外<lb/>
耆舊之中取其聲望素著衆所推尊者為之參賛則天<lb/>
下之才悉展效用能者各得進其能善者皆得行其善<lb/>
誠厚天下之大本理天下之大策為今致治之方莫有<lb/>
過於此者又安用掊克在位倚以為治哉其年世榮敗<lb/>
詔公與諸儒條世榮所為事悉章罷之<hi>世家</hi>
<pb n="KR2g0033_WYG_001-15b"/>
二十三年夏四月中書列上所擬漕司官姓名上謂公<lb/>
曰如平章右丞等職朕當親選擇之餘皆卿等責也公<lb/>
因奏言臣比聞聖意欲倚近侍諸人為耳目者今臣猥<lb/>
承任使或所行非法從其舉奏罪之輕重惟上裁處今<lb/>
近臣伺隙援引非𩔖曰某居某官某為某職以所署奏<lb/>
自付中書施行臣謂銓選之法自有定制其或無事例<lb/>
者臣嘗廢格不行慮有短臣于上者幸陛下察之上曰<lb/>
卿言是也今後若此者勿行其妄奏者即入言之<hi>世家</hi>
<pb n="KR2g0033_WYG_001-16a"/>
初李昶為吏部尚書宰相素重之凡集議必延置上座<lb/>
傾聴言論㑹制府有異議李遂謝病去至是公奏徵之<lb/>
不起復奏賜田千畝<hi>世家</hi>
宋王納延反上親討平之他宗室詿誤者勅公按問多<lb/>
所平反一日朝退出自左掖門諸免死者争前迎謝至<lb/>
有執轡扶公上馬者公毅然不顧或乘間言於上曰宗<lb/>
室雖有罪皆太祖子孫陛下昆弟丞相雖尊人臣也奈<lb/>
何悖慢如此上良乆曰汝等誠小人烏知安圖之所為<lb/>
<pb n="KR2g0033_WYG_001-16b"/>
彼特辱之使改過遷善耳<lb/>
二十四年上决意立尚書省奏曰臣力不能回天乞不<lb/>
用僧格别相賢者猶或不至虐民誤國不聴<hi>勲徳碑李又野齋</hi>
<hi>公文集云先是王子北安王嘗遣使將香祠岳瀆時僧格領功徳使使者時參政吕公和拉以王教諭之䆳給</hi>
<hi>驛𫝊北徃其後僧格平章尚書省事所忌者丞相安圖將惎害之誣言北安王以皇子僭祭岳瀆安圖明知而</hi>
<hi>不以聞指吕公為徵世祖召問吕公對曰時僧格主祠祭北安王使者實同臣徃來驛𫝊安圖未嘗知也僧格</hi>
<hi>不能對</hi>
二十五年見天下大務一入尚書省屢上中書印不許<lb/>
<pb n="KR2g0033_WYG_001-17a"/>
明年罷相止掌環衛<hi>勲徳碑</hi>
三十年正月十九日以疾薨于京師樂安里第既殯樹<lb/>
介者三日上震悼曰人言丞相病朕固勿信今果喪我<lb/>
賢弼詔大臣監䕶喪事<hi>世家</hi>
公生十八登庸在相位前後二十年視事之初勵精輔<lb/>
政革前日苛政代以寛平抑奢滛薄税斂舉賢任能常<lb/>
若不及如丞相史天澤左丞許衡姚樞㕘政商挺皆引<lb/>
置左右同輔庶政由是至元之初朝廷無事民物日以<lb/>
<pb n="KR2g0033_WYG_001-17b"/>
繁息倉廩之積盈衍於外海内翕然號為極治天子嘉<lb/>
之嘗曰安圖在朕得髙枕而卧無所事矣<hi>世家</hi>
公天性厚重人莫能測每當艱難清晏之時夷險榮辱<lb/>
之際守正不移恬然自處公退之餘即引諸儒講論道<lb/>
義孜孜忘倦聖君賢臣之事義夫孝子之行善之當勸<lb/>
惡之當懲與夫治亂成敗之由死生憂樂之説靡不悉<lb/>
究殆二十年未嘗一日少廢所居堂宇朴陋㕔厨之外<lb/>
餘無所構或請建東西室者公曰屋可以蔽風雨足矣<lb/>
<pb n="KR2g0033_WYG_001-18a"/>
我聞人辛苦置田宅適以資不肖子之用耳吾不為也<lb/>
<hi>世家</hi>
忠憲王襲累葉之勲抱絶倫之徳膺世祖紹統之初際<lb/>
聖代建極之盛天度夙成英猷大肆逺徵近禮廣詢博<lb/>
採鴻儒獻其所獲智士竭其所知治化油然以隆風俗<lb/>
淡焉以厚至元之初何减漢文之世俾得展能專理期<lb/>
之敉寧功效所書盖不止此然房喬杜晦顯烈寡𫝊第<lb/>
功挈徳為唐宗臣若忠憲王者有立于前或承于後論<lb/>
<pb n="KR2g0033_WYG_001-18b"/>
相歸賢固當稱首古所謂社稷之臣也嗟夫其始出鎮<lb/>
也誰歟其再罷相也誰歟議者不能不歸罪阿哈瑪特僧<lb/>
格也之二罪魁相與並立良相之去朝也宜矣世之公<lb/>
道正如青天白日雲烟有時䝉蔽真風元氣盪滌斡旋<lb/>
廓乎清明可跂而睹忠憲王之表表在天下是也<hi>勲徳碑</hi>
　<lb/>
　<lb/>
　元名臣事畧巻一<lb/>
</p>
<p>
</p>
  </div>
</body>
</text>
</TEI>
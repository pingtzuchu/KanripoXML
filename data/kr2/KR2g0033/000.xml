<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元名臣事畧</head>
    <p>
<pb n="KR2g0033_WYG_000-1a"/>
欽定四庫全書　　　　　史部七<lb/>
　元名臣事畧　　　　　　傳記類三<hi>總錄之屬</hi>
　　提要<lb/>
　　　　<hi>臣</hi>等謹案元名臣事畧十五巻元蘇天爵撰<lb/>
　　　　天爵字伯修真定人由國子學生試第一釋<lb/>
　　　　褐授從仕郎薊州判官終浙江行省叅知政<lb/>
　　　　事事跡具元史本𫝊此書記元代名臣事實<lb/>
　　　　始穆呼哩終劉因凡四十六人大抵據諸家<lb/>
<pb n="KR2g0033_WYG_000-1b"/>
　　　　文集所載墓碑墓誌行狀家𫝊為多其襍書<lb/>
　　　　可徴信者亦採掇焉一一註其所出以示有<lb/>
　　　　徴葢仿朱子名臣言行錄例而始末較詳又<lb/>
　　　　兼仿杜大圭名臣碑𫝊琬琰集例但有所棄<lb/>
　　　　取不盡錄全篇耳後蘇霖作有官龜鑑於當<lb/>
　　　　代事跡皆採是書元史列傳亦皆與是書相<lb/>
　　　　出入足知其不失為信史矣乾隆四十六年<lb/>
　　　　十一月恭校上<lb/>
<pb n="KR2g0033_WYG_000-2a"/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　　總　校　官<hi>臣</hi>　陸　費　墀<lb/>
<pb n="KR2g0033_WYG_000-3a"/>
元名臣事畧序<lb/>
應奉翰林文字趙郡蘇伯修年弱冠即有志著書初為<lb/>
冑子時科目未行館下士鮮言詞章講誦既有餘暇而<lb/>
筆札又富君獨博取中朝鉅公文集日鈔之凡而元臣<lb/>
世卿墓表家𫝊徃徃見諸編帙中及夫閒居紀録師友<lb/>
説於國初以來文獻有足徵者彚而梓之始疏其人若<lb/>
干屬以其事中更校讎櫛去而導存抉隠而蒐逸乆而<lb/>
成書命曰國朝名臣事畧他日余與伯修同預史屬從<lb/>
<pb n="KR2g0033_WYG_000-3b"/>
借讀之作而嘆曰壯哉元之有國也無競由人乎若太<lb/>
師魯國淮安河南楚國諸王公之勲伐中書令丞相耶<lb/>
律楊史之器業宋商姚張之謀猷保定稾城東平鞏昌<lb/>
之方畧二王楊徐之辭章劉李賈趙之政事興元順徳<lb/>
之有古良相風亷恒山康軍國之有士君子操其他臺<lb/>
府忠藎之臣帷幄文武之士内之樞機外之藩翰班班<lb/>
可紀也太保少師三太史天人之學陵川容城名節之<lb/>
特異代寧多見哉至於司徒文正公尊主庇民之術所<lb/>
<pb n="KR2g0033_WYG_000-4a"/>
謂九原可作我則隨武子乎嗟乎乾坤如許大人才當<lb/>
軰出伯修是編未渠央也姑志余所見如是云天厯己<lb/>
巳四月乙卯翰林待制冀郡歐陽𤣥謹序<lb/>
自古帝王有天下或受於人或起而取之堯舜禪讓湯<lb/>
武弔伐厥時義大矣書紀唐虞之際易稱湯武革命應<lb/>
天順人皆有輔佐同心一徳後世可述焉孟子曰五百<lb/>
年必有王者興其間必有名世者𫝊曰有立徳立功立<lb/>
言是謂不朽誠哉是言也三代而降其盛者曰漢曰唐<lb/>
<pb n="KR2g0033_WYG_000-4b"/>
曰宋夫子言革之時蓋謂必有不得其義者矣如近代<lb/>
是也皇元起朔方紹帝運接統資始於天不因於人遂<lb/>
大作明命訓戒宇内一啟而金人既南遼海和輯再啟<lb/>
而西域率服遂拓坤隅三啟而靖河北秦晉戡集河南<lb/>
是同分宗子以方社胙功臣之土四啟而庸蜀是柔五<lb/>
啟而江漢奄從趙氏為臣陸道西北見角端溟海無際<lb/>
舶乃旋艫凡有血氣者莫不尊親而崇極配天矣厥初<lb/>
受命南北割裂天氣不通二氏不享天實醜之乃眷北<lb/>
<pb n="KR2g0033_WYG_000-5a"/>
顧俾我聖人作神天主完顔璟割虐下民趙氏爽盟背<lb/>
約自伐喪其國家大哉貞矣其允時義也易曰田有禽<lb/>
利執言此之謂也其始桓毅討伐䖍劉戡定之其暨肅<lb/>
恭恪勤棐圉輯柔就緒之其後勸相富厚之定之以上<lb/>
下道之以名分淑之以庠序秩之以禮樂慶之以官賞<lb/>
董之以威罰而天下成矣列聖運於上賢臣賛於下穆<lb/>
穆明明相須以成相濟以寧是故舜有臣五人而天下<lb/>
治武王有亂臣十人非虚言也故論本朝輔亮之臣其<lb/>
<pb n="KR2g0033_WYG_000-5b"/>
佐命垂統或鷹揚於外或運籌於内有同肇迹之艱難<lb/>
者矣其輔翼成化或規模𢎞逺或論思密勿有登治道<lb/>
之鴻熙者矣翰林修撰趙郡蘇君天爵始為成均諸生<lb/>
好訪當今之故攷遺失迹搆百家行狀碑誌𫝊賛叙述<lb/>
及他文賅載者見其本末既而仕為典籍應奉凡三為<lb/>
史氏在職八年遂徵以所知無所乖舛於是紀述其故<lb/>
自國初至于延祐之際自太師國王以下或周召懿親<lb/>
或岐豐舊姓或秉義效順或降附後見或策杖上謁或<lb/>
<pb n="KR2g0033_WYG_000-6a"/>
徵起草野功格皇天保乂國家所謂名世者天爵徳器<lb/>
優逺悉心盡職不顧己私所謂不朽者夫歴代以來善<lb/>
終善始未有若今日之懿者也昔漢髙之臣皆戰國之<lb/>
餘非南面而王之不能畢其功全莫我若也光武之臣<lb/>
皆生西漢多經術之士功定天下不過封侯賞莫我若<lb/>
也使髙光易世而居亦不能相及何哉其人異也天生<lb/>
聖賢共成大業豈漢敢望哉書成凡十五巻號名臣事<lb/>
畧其事之所載盡摽作者姓氏示不相掩也其名位顯<lb/>
<pb n="KR2g0033_WYG_000-6b"/>
著功在帝室求未得者續為後録蘇君常閔宋氏以來<lb/>
史官不得盡其職載筆之士多乖故實宋人詳而多曲<lb/>
筆又以比時遼金簡而徑事多湮昧於是著其故輯其<lb/>
闕漏别為遼金紀年皇道之成與三代同風身為史氏<lb/>
顧已職業繹而明之君子哉其用心也蘇氏自唐宰相<lb/>
味道以文章顯宋太史文忠公軾父子兄弟稱欒城焉<lb/>
所從來逺矣繼之者修撰君也泰定初故侍講㑹稽袁<lb/>
公薦君亮達前代文獻今侍講蜀郡虞公舉君該洽文<lb/>
<pb n="KR2g0033_WYG_000-7a"/>
辭爾雅由是遷修撰云至順辛未六月辛亥賜進士出<lb/>
身文林郎翰林國史院編修官南鄭王理謹叙<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元名臣事畧巻六</head> <lb/>
    <p>
<pb n="KR2g0033_WYG_006-1a"/>
欽定四庫全書<lb/>
　元名臣事畧巻六<lb/>
　　　　　　　　　　　　元　蘓天爵　撰<lb/>
　　總帥汪義武王<lb/>
　王名世顯字仲眀鞏昌人金季以戰功擢千夫長累<lb/>
　遷鞏昌府便宜總帥金亾踰年始屬國朝職仍舊尋<lb/>
　賜金符伐蜀有功癸卯嵗卒年四十九<lb/>
公系出汪巨族貞佑二年西北杌陧階戰功起家為千<lb/>
<pb n="KR2g0033_WYG_006-1b"/>
夫長八轉領同知平凉府事正大四年領隴州防禦使<lb/>
進征行便宜分治陜西西路行六部郎中西南調度窘<lb/>
迫公發家資率豪右助邊隣郡效之軍餉以之不絶六<lb/>
年以鞏州衝要之地升鞏昌府改兼治中轉同知兼參<lb/>
議帥府機務是時所在殘滅飢疫薦臻公與便宜總帥<lb/>
完顔仲徳擁将士吏民出保石門九年仲徳勤王東下<lb/>
公拜便宜總帥制㫖大約屬以社稷為念公感且憤至<lb/>
于糧械莫不精贍明年京城變郡縣風靡公獨為之堅<lb/>
<pb n="KR2g0033_WYG_006-2a"/>
守越三年猶安堵如故而戰攻不弛謂其衆曰宗祀已<lb/>
矣吾何愛一死千萬人之命懸于吾手平居享髙爵厚<lb/>
祿死其分也餘者奚罪與其自經於溝瀆姑殉一時之<lb/>
節孰若屈已紓斯人之禍㑹頓兵城下率僚佐耆老持<lb/>
牛羊酒幣迎謁焉曰吾征討有年所至皆下汝獨爾耳<lb/>
何也對曰有君在上賣國市恩之人諒所不取王大悦<lb/>
勅其下絲髮無所犯盖乙未冬十月四日也旦詣行帳<lb/>
寵之以章服職仍故即日南征鳩士馬截嘉陵蹴大安<lb/>
<pb n="KR2g0033_WYG_006-2b"/>
未幾凱旋叠承奨賫<hi>楊文憲公撰神道碑朔又蜀郡靈公文集云國家龍興  漠威行萬</hi>
<hi>方金源日蹙志士守者或降死死且盡不能成軍山東西之間豪傑並起據保城壁大抵非金署置之舊鞏昌</hi>
<hi>汪氏據髙制逺統郡縣數十勝兵數萬號曰便宜都總帥柵石門為金守者三年及我兵攻鞏昌則金亡十三</hi>
<hi>嵗矣汪氏猶為金發喪登陴哭三日因王子間端以自歸太宗察其誠仍以便宜都總帥鎮故地取蜀之役資</hi>
<hi>糧甲兵之賦終始畢給功多之紀他将鮮嫓焉此諱世顯者所以封隴右王也王有子七人孫十有九人多歴</hi>
<hi>将相官封公者九人傳五世兄弟子孫百八十餘人總軍鞏昌者既世其職餘多大官</hi>
丙申備前鋒進攻大理安南田楊諸蠻結陣來拒公麾<lb/>
輕騎五百撓之衆亂首尾不相顧潰圍出與南将曹將<lb/>
<pb n="KR2g0033_WYG_006-3a"/>
軍潜兵作犄角計公單騎徃突之格殺數十人黎明軍<lb/>
合殪其主將王嘉歎之賜名馬佩刀公退語所部曰吾<lb/>
已撤彼之藩籬行寢其堂奥矣<hi>神道碑</hi>
丁酉春變<hi>缺</hi>武信城燈<hi>缺/</hi>　　全獲府庫遂蹂資普<hi>神道</hi>
<hi>碑</hi>
戊戌軍葭萌之南<hi>缺</hi>　　依山為柵公選數百騎奪山<lb/>
而入多所俘殺得其輜重乘勝赴資州壁山間識公旌<lb/>
旗驚怖奔逸抄嘉定峨嵋以歸<hi>神道碑</hi>
<pb n="KR2g0033_WYG_006-3b"/>
己亥秋俾𨽻塔海公節制道險霖雨阻潦攀木縁磴破<lb/>
開州聞蜀軍列萬州南岸公伺夜伏兵上流舟北岸以<lb/>
疑之既而密由上流鼓革舟而下襲破之追奔逐北直<lb/>
抵夔峽公返而蹂之幾無噍𩔖拔巫山與援軍還復𠞰<lb/>
三千餘級比春分掖江引還及涪州修浮梁信宿而辦<lb/>
濟南道之師環攻崇慶守者開門延敵他將莫能支公<lb/>
提戈首出人服其膽勇漸併力以拔其城天大暑乃罷<lb/>
秋覲帝數其功賜金符公拜謝曰實陛下威徳所致臣<lb/>
<pb n="KR2g0033_WYG_006-4a"/>
何預焉上樂其知禮首肯者再四<hi>神道碑</hi>
辛丑蜀帥陳隆之自稱百萬衆馳書索戰十月五日公<lb/>
畧地成都傅城而陣彼屢戰屢却堅壁不出公曉以禍<lb/>
福十二日夜田顯縋城投款覺之公曰事急矣叱梯城<lb/>
入救軍民從顯而出者七十餘口獲陳隆之斬之五日<lb/>
公領精鋭五百𢷬漢州州兵三千出戰城閉盡陷三日<lb/>
軍薄城又三日克之露布以聞王擊節嘆賞仍賜田顯<lb/>
錢物<hi>神道碑</hi>
<pb n="KR2g0033_WYG_006-4b"/>
癸卯春公且疾忽被召即戒首途既見賜虎符擢便宜<lb/>
總帥手札付秦鞏定西金蘭洮㑹環隴慶陽平凉順徳<lb/>
鎮戎原階成岷亹西資等二十餘州事無鉅細惟公决<lb/>
裁以憂深責重疾再作竟不起<hi>神道碑</hi>
公器局宏逺資仁孝奉養太夫人斯須靡㤀征南得㫖<lb/>
酒不逺數千里載歸以備<graphic n="KR0949" url="https://raw.githubusercontent.com/kanripo/KR-Gaiji/master/images/KR0949.png" mimeType="image/png"/>瀡處喪不御酒食劬勞之<lb/>
日必致齊薦祭喜儒術聞介然之善應接無少倦罷覊<lb/>
人寒士至解衣推食生館死殯各得其所還自蜀輦書<lb/>
<pb n="KR2g0033_WYG_006-5a"/>
數千巻<hi>缺</hi>圖畫<hi>缺</hi>　士卒必與同甘苦如父兄之於子<lb/>
弟然臨陣整肅無敢干者憫新民未輯刑清役寡縱所<lb/>
不免猶度力緩期不至急暴上下相安不聞告訐或有<lb/>
牽連議縱寛釋同屬異主者多盡力購聚之每事先立<lb/>
規程而後處之以及訟庭驛舍則静若隆平時休沐對<lb/>
客命觴雅歌投壺而巳燕居逸逰若不勝衣遇敵先登<lb/>
搴旗斬將勇壓三軍雖古名將無以加矣<hi>神道碑</hi>
　　萬户嚴武恵公<lb/>
<pb n="KR2g0033_WYG_006-5b"/>
　公名實字武叔泰安長清人金季據東土嵗庚辰籍<lb/>
　所部州民來歸太師國王承制授金紫光祿大夫行<lb/>
　尚書省事甲午朝于和林授東平行軍萬户庚子薨<lb/>
　年五十九<lb/>
公初警悟畧知讀書及長志節豪宕不治生産為人美<lb/>
儀觀喜交結好施與落魄里社間屢以事被繫俠少軰<lb/>
愛慕之多為出死力以故得脱去<hi>遺山元公撰神道碑</hi>
癸酉秋國兵破中夏已而北歸東平行臺調民為兵以<lb/>
<pb n="KR2g0033_WYG_006-6a"/>
公為衆所伏署百夫長明年春泰安張汝楫據靈巖遣<lb/>
别將攻長清公破走之以功授長清尉戊寅六月攝長<lb/>
清令八月宋人取益都乘勝而西行臺檄公備芻糧為<lb/>
守禦計公出督租比還而長清陷尋以兵復之有譖于<lb/>
行臺者謂公與宋有謀行臺疑公以兵圍之公挈老幼<lb/>
壁青岩依益都主將以避之宋因以公為濟南治中分<lb/>
兵四出所至無不下於是太行之東皆公所節制矣<hi>神道</hi>
<hi>碑</hi>
<pb n="KR2g0033_WYG_006-6b"/>
庚辰三月河南軍攻彰徳守將單仲力不支數求公救<lb/>
公請於主將主將逗留不行公獨以兵赴之比至而仲<lb/>
被擒公知宋不足恃七月謁先太師國王於軍門挈所<lb/>
部彰徳大名磁洺恩博滑濬等州户三十萬以獻太師<lb/>
承制拜公金紫光祿大夫行尚書省事其年進攻曹濮<lb/>
單三州皆下之<hi>神道碑</hi>
偏將李信留鎮青崖甞有罪懼誅乘公出征叛降於宋<lb/>
公兄及夫人杜氏皆遇害辛巳公以兵復青崖擒信誅<lb/>
<pb n="KR2g0033_WYG_006-7a"/>
之進攻東平守將和立剛棄城走公入居之<hi>神道碑</hi>
壬午宋將彭義斌説青崖晁海叛公之家人復被畧去<lb/>
義斌軍西下郡縣多為所脅乙酉四月遂圍東平公間<lb/>
遣人㑹大將博囉罕軍軍又不至城中食且盡乃與義<lb/>
斌連和義斌亦欲藉兵取河朔而後圖之請以兄事公<lb/>
時麾下衆尚數千義斌不之奪而青崖所掠則留不遣<lb/>
七月義斌下真定道西山與博囉罕等軍相望分公以<lb/>
帳下兵陽助而隂伺之公知勢之迫即連趣博囉罕軍<lb/>
<pb n="KR2g0033_WYG_006-7b"/>
而與之合戰始交宋兵崩潰乃擒義斌不一月先所失<lb/>
部分盡復之是冬郡王岱遜取彰徳明年取濮東平又<lb/>
明年太師攻益都凡公之功所在皆為諸道之冠<hi>神道碑</hi>
庚寅四月朝於牛心之帳殿天子賜之坐宴享終日錫<lb/>
公虎符寵以不名又數數目公顧謂侍臣言若嚴公者<lb/>
真福人矣<hi>神道碑</hi>
甲午朝於和林城授東路行軍萬户偏裨賜金符者八<lb/>
人初公之所統有全魏十分齊之三魯之九及是畫境<lb/>
<pb n="KR2g0033_WYG_006-8a"/>
之制行公之地於魏則别為大名又别名彭徳齊與魯<lb/>
則復以徳兖濟鄆歸於我<hi>神道碑</hi>
丁酉九月詔命公毋出征伐當其時公以百城長東諸<lb/>
侯者十五年矣始於披荆棘扞豺虎敝衣糲食暴露風<lb/>
日挈溝壑轉徙之民而置之袵席之上以勸耕稼以豐<lb/>
委積公帑所積盡於交聘燕享祭祀賔客之奉而未嘗<lb/>
私貯之辟置俊良汰逐貪墨顧指所及竭蹷奉命不三<lb/>
四年由武城而南新泰而西行於野則知其為樂嵗出<lb/>
<pb n="KR2g0033_WYG_006-8b"/>
於塗則知其為善俗觀於俗則知其為太平官府而公<lb/>
之心力亦以盡矣上亦雅知公不便鞭馬念其功而憫<lb/>
其勞優䘏如此<hi>神道碑</hi>
公病風癉乆人有勸迎良醫者笑曰人豈不死耶得無<lb/>
疾痛以没足矣<hi>神道碑</hi>
公既握兵柄顓生殺時年已長經涉世故乃更折節自<lb/>
厲間亦延致儒士道古今成敗至前人良法美意所以<lb/>
仁民愛物者輒欣然慕之故雖起行伍間嚴厲不可犯<lb/>
<pb n="KR2g0033_WYG_006-9a"/>
至於仁心為質者亦要其終而後見也<hi>神道碑</hi>
初彰徳既亾又破永柵郡王怒其反覆驅老幼數萬欲<lb/>
屠之公曰此國家舊民吾兵力不能及為所脅從果何<lb/>
罪耶王從公言釋不誅繼破濮州復欲屠之公言百姓<lb/>
未嘗敵我豈可與兵人併戮之不若留農種以給芻秣<lb/>
濮人免者又數萬後於曹於定陶於楚丘於上黨盖未<lb/>
有不然者大兵由武休出襄鄧公時在徐邳間以為河<lb/>
南破屠戮必多乃載金繒往贖之且約諸將毋敢妄殺<lb/>
<pb n="KR2g0033_WYG_006-9b"/>
有所鹵獲必使之骨肉完保靈壁一縣當廢者五分人<lb/>
公悉救之兵人既素服公言重為金幣所誘故皆全濟<lb/>
中有求還鄉里者悉縱遣之是冬大饑<hi>缺</hi>　北渡者多<lb/>
饑死又藏亡法嚴犯者保社皆坐逋亡無所於託僵尸<lb/>
蔽野公命作糜粥盛置道旁人得恣食之所生者不知<lb/>
幾何人矣<hi>神道碑</hi>
初公之部曲有亡歸益都者數十人益都兵皆獲之人<lb/>
以為必殺公一切不問王義深義斌之别将聞義斌敗<lb/>
<pb n="KR2g0033_WYG_006-10a"/>
將奔河南凡公族屬之在東平者皆為所害河南破公<lb/>
獲義深妻子厚為賙恤之送還鄉里終不以舊事為嫌<lb/>
其行人之所難能又如此<hi>神道碑</hi>
東州既為樂土四外之人託公以為命者相踵也公為<lb/>
之合散亾業單貧舉喪𦵏助婚嫁多求而不靳屢至而<lb/>
不厭骨肉之賜盖有不勝書者故聞公之訃逺近悲悼<lb/>
野哭巷祭旬月不能罷古所為愛如父母敬如神眀者<lb/>
於公見之<hi>神道碑</hi>
<pb n="KR2g0033_WYG_006-10b"/>
帝王之興天將舉全所覆者而升之時則有魁偉宏傑<lb/>
之士為之倡大義建大事一六合之同異定羣心之去<lb/>
就初貞祐南渡豪傑乗亂而起四方之人無所歸命公<lb/>
據上流握勁兵威望之著隱若敵國人心之所以為楚<lb/>
為漢者皆倚之以為重至是曉然知天命所在莫敢有<lb/>
異志國家亦藉之以成包舉之勢非天使之倡大義建<lb/>
大事以應興王之迹其能若是乎<hi>神道碑</hi>
　　萬户張忠武王<lb/>
<pb n="KR2g0033_WYG_006-11a"/>
　王名柔字徳剛易州定興人金季累遷中都留守行<lb/>
　元帥府事國兵至被執授河北東西等路都元帥金<lb/>
　亾入覲乃遷萬户將兵伐宋中統三年以年老乞致<lb/>
　仕封安肅公至元三年城大都起判行工部事進封<lb/>
　蔡國公五年薨年七十九<lb/>
公少倜儻不羈讀書畧通大意工騎射尚氣節喜㳺俠<lb/>
金貞祐間河朔擾攘土冦蜂起公聚族黨數千家壁西<lb/>
山東流堝選壯士團結隊伍以自衛逺近憚之莫敢犯<lb/>
<pb n="KR2g0033_WYG_006-11b"/>
以功授定興令累遷青州防禦使中都路經畧使苗道<lb/>
潤表其材加昭勇大將軍遥領永定軍節度使權元帥<lb/>
右都監行元帥府事興定初道潤為其副賈瑀所害瑀<lb/>
不自安遣使者以好辭告公曰吾得除道潤以君正直<lb/>
不以兵力黨惡人故也公怒叱使者還白瑀曰汝賊吾<lb/>
所事不即送死乃敢以此言相戲耶遂檄召道潤部曲<lb/>
㑹易水之軍市川告以復仇之意衆因羅拜推公為長<lb/>
者事聞遷中京留守兼知大興府事時戊寅夏五月也<lb/>
<pb n="KR2g0033_WYG_006-12a"/>
公年二十九<hi>王文忠公撰神道碑與又陵川文集云初中都經畧使苗道潤  其副賈瑀有隙一</hi>
<hi>日從數騎出瑀伏甲射之顛于道左從者駭散有缺伯祥者獨下掖之道潤憊絶不能乗伏發前突伯祥奮槍</hi>
<hi>大呼殺數人賊乃遁去遂取道潤所佩金虎符節以出令疾走間道聞諸朝乃命缺  公靖安民代道潤伯祥</hi>
<hi>因事之是嵗安定元年也明年靖公卒伯祥以符節歸公</hi>
方㑹兵討瑀而國朝大軍出紫荆闗遂率所部戰于狼<lb/>
牙嶺馬跌被執見主帥立而不跪左右强之公叱曰彼<lb/>
帥也吾亦帥也大丈夫死即死終不偷生為他人屈帥<lb/>
壯而釋之其散卒稍稍來集主帥恐公為變質二親于<lb/>
<pb n="KR2g0033_WYG_006-12b"/>
燕公嘆曰吾受國厚恩不意猖獗至此顧忠孝不兩立<lb/>
姑為二親屈遂委質焉未幾復舊職建斾而南下雄易<lb/>
安保諸州然猶不忘道潤之寃必欲誅瑀而瑀據孔山<lb/>
臺拒命自若遂攻之臺無井泉汲山下公先斷其汲道<lb/>
瑀乃降公縳瑀剖心以祭道潤時人義之<hi>王文康公撰墓誌</hi>
戊寅冬徙治滿城城小而缺真定帥武仙㑹鎮定深冀<lb/>
兵數萬來攻適令軍出帳下纔數百人公以老弱婦女<lb/>
乘城帥壮士突出敵後毁其攻具且䇿其師老而怠從<lb/>
<pb n="KR2g0033_WYG_006-13a"/>
數騎䇿馬挾槊大呼入圍敵皆披靡復使縁山張旗幟<lb/>
聲言救至曳柴揚塵鼓譟以進敵大潰追擊遺尸數十<lb/>
里乘勝攻完州下之<hi>州守慷慨就戮公義而釋之陞為守</hi>祁陽曲縣等帥<lb/>
皆來降遂圍中山先遣其將葛鐵槍來救戰于新樂蜚<lb/>
矢中公頷落其二齒公拔矢以戰大破之斬首數千級<lb/>
仙猶畜憾遣藁城令劉成将兵來侵公來獲成而復縱<lb/>
之<hi>墓誌</hi>
己卯秋八月南掠地至鼓城單騎入城諭以禍福鼓遂<lb/>
<pb n="KR2g0033_WYG_006-13b"/>
降進攻深澤寧晉諸縣皆下之由是深冀以北鎮定以<lb/>
東三十餘城莫不聽命緣山反側鹿兒和<hi>缺</hi>野貍狼山<lb/>
諸砦相繼望風納款公之威名震河朔矣<hi>墓誌</hi>
初公在鄉里聞賈瑀以軍三千掠其境當饋而起潜入<lb/>
行間伺其行及半奮踊大呼多所殺傷衆疑其有伏委<lb/>
仗而遁信安張甫亦嘗以數千人圍之時全軍悉出所<lb/>
留無幾公三分之更畨搂戰甫與公相聞而不識也因<lb/>
問張君安在公紿應曰適出且還我曹卒𨽻耳甫懼乃<lb/>
<pb n="KR2g0033_WYG_006-14a"/>
退保定王子昌阻水為固它將莫敢近公冒險徑渡出<lb/>
不意生擒之以歸其勇畧類如此<hi>滹南王公撰勲徳碑</hi>
隣境帥布薩彰格者素與公不相能既而為麾下所殺<lb/>
公聞之曰彼雖有過然長上也奈何擅殺之卒窮其主<lb/>
名斬首以聞<hi>神道碑</hi>
丁亥春以滿城地隘不能容衆乃移鎮于保保當南北<lb/>
之衝亂後荒空者十餘年公乃剗荆榛立市井通商販<lb/>
招流亾不數年官府第舍奐然一新向者井泉鹹鹵不<lb/>
<pb n="KR2g0033_WYG_006-14b"/>
可飲食遂引雞距一畆二泉鑿城門而入疏為長河以<lb/>
流穢濁樓觀相望陂池映帶若圖畫然遂為燕南一大<lb/>
都㑹<hi>墓誌</hi>
初州之廟學在保寨故堙之北逮公開府則夾兩闤闠<lb/>
囂然坌閧殆非清廟居神之所遂於東南得爽塏地謀<lb/>
遷神居鳩工賦役殿廡一新講肆之舍庖藏之所以次<lb/>
具舉髙廣其制幾于倍蓰又為奎文樓于南鑿壁水于<lb/>
西嵗戊午春告成安神于廟釋奠以落之<hi>凌川文集</hi>
<pb n="KR2g0033_WYG_006-15a"/>
壬辰天兵渡河眀年汴降諸將爭取金繒公獨入史館<lb/>
收金實錄祕府圖書仍訪求鄉曲耆舊望族十餘家若<lb/>
髙户部李都運時立趙禮部三子贄克剛克慕楊翰子<lb/>
子恕婿賈庭揚䕶送北歸其薄汴梁蹙歸徳陷汝南攻<lb/>
徐邳公莫不身先士卒横槊轉鬭大小數十戰未嘗敗<lb/>
衂<hi>墓誌接又遺山元公撰功徳第二碑日汴城之役守者屢出  戰我軍不能前公躍馬横戈而出大帥諸帥</hi>
<hi>即馳入陣中呼聲所及無不披靡汝南之役金兵軍于南門外决死戰宋兵瞻望不進公率士卒二十餘涉水</hi>
<hi>入陣莫有當其鋒者徐州之役攻久不下宋人出戰公率死士五十人逆擊之敵退走明日急攻城随陷論功</hi>
<pb n="KR2g0033_WYG_006-15b"/>
<hi>第一邳州之役諸軍築壘環其外城中危迫潰圍而出望見公旗幟乃犯别帥軍公率兵救之又犯一軍公復</hi>
<hi>救之敵竟敗而諸軍頼之以全</hi>
甲午入覲上勞之歴數戰勲曰某軍之勝汝之功也某<lb/>
州之拔汝之功也如親見之乃論功行賞陞萬户易金<lb/>
虎符公于江淮遇戰輒頴脱深入斬將刈旗折馘執俘<lb/>
而出<hi>墓誌啟又勲徳碑云棗陽之役公奪外城據之城中人  南門出諸帥為木柵禦之公繞出其後敵</hi>
<hi>大潰曺武之役公出其不意度九里闗宋兵竟出西山翼而下我軍方休息為所敗公率騎突圍而出遂屯曹</hi>
<hi>武北長封嶺縁山保聚皆攻下之斬宋制官十三人黄州之役州西有大湖與江通流公攻下之戰艦萬艘順</hi>
<pb n="KR2g0033_WYG_006-16a"/>
<hi>流而下沿江接戰十日乃至城下宋水陸並進我軍令攻之不戰而潰東門禦備甚堅公率死士奮戈而入守</hi>
<hi>者請和乃班師滁州之役公率死士先登城遂拔</hi>
己亥詔公以本官節制河南路兵馬初乙未丙申間諸<lb/>
道所統仍金之舊保居燕趙之交分𨽻無幾辛丑特詔<lb/>
還之升州為府錫名順天别作一道賜御衣數襲尚廏<lb/>
馬百所乘大宛名馬二<hi>墓誌</hi>
大河自汴已失隄障南放分流為三杞為中潭南接渦<lb/>
涣東連淮海浩瀚無際宋人恃水程之利駐亳泗犯汴<lb/>
<pb n="KR2g0033_WYG_006-16b"/>
洛以窺河南太師察罕以公威名素為敵人所畏奏公<lb/>
總諸軍鎮杞公乃相地形以殺水勢築為連城分戍戰<lb/>
士結浮梁以通往來逺斥候以防衝突津要既固奸謀<lb/>
坐折瀕河居民始得安矣乆之移鎮亳社亳去杞又五<lb/>
百里四面皆黄流非舟楫莫能至公至之日葺民居建<lb/>
府第城壁悉甃以甓又為橋梁以通歸徳人民坌集商<lb/>
旅舟車往來如承平時宋人睨視不敢犯<hi>墓誌</hi>
己未扈從渡江十一月奉㫖總領䝉古漢軍城北鹿磯<lb/>
<pb n="KR2g0033_WYG_006-17a"/>
遣將掠地千里南至潭州庚申二月還自江上<hi>墓誌</hi>
公氣貌雄毅御軍嚴整號令所入將士凛然恩信素厚<lb/>
賞罰分眀旌旄所指士争先死敵莫敢反顧故所向有<lb/>
功<hi>神道碑</hi>
公将南渡也語于衆曰吾戰争二十年殺人多矣寧無<lb/>
罪乎自今非對壘不復殺卒如其言遇他將俘囚將被<lb/>
戮者亦曲為勸諭而使之活降人親屬散落他所則百<lb/>
方購求必得而後已或求于我未嘗不與也<hi>勲徳碑</hi>
<pb n="KR2g0033_WYG_006-17b"/>
軍興以來貧人或有所假貸勢家出子錢要利如羊生<lb/>
羔嵗輒倍之往往賣田宅鬻妻子不能償公與真定使<lb/>
候奏乞民用子錢至倍而止不得展轉滋息朝廷從之<lb/>
<hi>神道碑</hi>
公性喜宴客每閒暇輒與士大夫談論終日不倦嵗時<lb/>
贍給或随其器能任使之<hi>神道碑</hi>
公嘗以家人數千口出為齊民髙陽公張甫元帥牛顯<lb/>
雲皆嘗與公為敵既沒其妻子流離不能自存公皆厚<lb/>
<pb n="KR2g0033_WYG_006-18a"/>
加䘏其周急濟困之義皆毅然為之<hi>墓誌</hi>
　　元帥張獻武王<lb/>
　王名𢎞範字仲疇萬户忠武王第九子初代其兄攝<lb/>
　順天府事中統三年授行軍總管從征李璮至元改<lb/>
　元授順天路總管移守大名六年兵圍襄陽授益都<lb/>
　行軍萬户改亳州萬户宋亾拜江東道宣慰使請逐<lb/>
　益衛兩王遂拜䝉古漢軍都元帥十六年冬嶺海平<lb/>
　入覲十七年卒年四十三<lb/>
<pb n="KR2g0033_WYG_006-18b"/>
王年二十餘其兄順天府總管𢎞略上計行朝留攝其<lb/>
府事吏民服其明决時内附甫定蒙古軍所過輒為暴<lb/>
王曰國朝自有法制我奉行之執暴者决以杖入其境<lb/>
無敢犯者順天者故保州以忠武故陞府名後有所避<lb/>
又改今名曰保定云<hi>蜀郡虞公撰廟堂碑</hi>
中統三年李璮叛濟南親王哈必齊丞相史天澤帥諸<lb/>
軍討之以王為行軍總管且行請氊帳於忠武忠武曰<lb/>
汝欲即安耶不與乃命之曰璮違天必敗汝勉之雖然<lb/>
<pb n="KR2g0033_WYG_006-19a"/>
璮劇賊也圍城勿避險地險則已無懈心兵必致死主<lb/>
者慮其險茍有來犯必赴救可以得功汝必勉之及圍<lb/>
城王軍城西璮出軍突諸將獨不向王軍王曰吾固受<lb/>
教矣我易受攻而彼不至謂我勿備也乃築長壘内伏<lb/>
甲而外為壕開東門以待夜襲其壕加廣璮不知也眀<lb/>
日果擁飛橋來攻橋不足踰壕軍陷其得陵壕者突入<lb/>
壘門遇伏皆死降兩賊將璮讋遂敗死論功王最多忠<lb/>
武聞之曰真吾子也或言于朝曰璮所以得為亂者盡<lb/>
<pb n="KR2g0033_WYG_006-19b"/>
專兵民之雄故也以此間諸侯諸侯果不自安遂罷其<lb/>
子弟之在官者王亦例解總管<hi>廟堂碑</hi>
至元二年移守大名未上微服行民間察其所患苦見<lb/>
倉吏收民租視所當輸倍蓰怨言載道明日視事首取<lb/>
而治之民大悦是嵗大水廬舍且盡租税無從出王輒<lb/>
免之計臣以專擅罪二王請入見奏曰臣以為朝廷儲<lb/>
小倉不若儲之太倉非擅免也上曰何説也王曰嵗以<lb/>
水不收而必責之民府倉雖實而民死亾盡明年租將<lb/>
<pb n="KR2g0033_WYG_006-20a"/>
安出活其民使均足其家嵗取有恒非陛下府庫乎此<lb/>
所謂太倉也上曰知體其勿問<hi>廟堂碑</hi>
六年大括諸兵益圍宋襄陽益都兵璮所教也號勇道<lb/>
悍難制度諸帥無足統之者乃以王為益都淄萊等路<lb/>
行軍萬户丞相巴延命王軍鹿門㫁糧道絶郢漢之援<lb/>
主者曰鹿門有張九漢水以東無慮矣於是王言於丞<lb/>
相曰今規取襄陽周于圍而緩于攻者計待其自斃乎<lb/>
然而夏貴乘江漲送衣糧入城我無禦之者而江陵歸<lb/>
<pb n="KR2g0033_WYG_006-20b"/>
<hi>缺</hi>行旅<hi>缺</hi>卒道出襄陽南者相繼也寧有自斃之時乎<lb/>
若築萬山以斷其西立柵灌子灘以絶其東則庶幾斃<lb/>
之之道也奏用其言因移王軍分山令嚴恒無懈意二<lb/>
日出東門與諸將較射大出敵兵猝薄城諸將曰彼衆<lb/>
我寡請嬰城自守王曰嘻我與諸君在此何事敵至将<lb/>
不戰耶敢言退者死即披甲上馬横戈立遣偏將李庭<lb/>
當其前他將將六百人攻其後親率二百騎為長陣敵<lb/>
之步騎間乘而待王下令曰聞鼓皆進擊未鼓勿動敵<lb/>
<pb n="KR2g0033_WYG_006-21a"/>
麾衆入陣我不為動至再且却王曰彼再進再却氣衰<lb/>
矣鼓之前後奮擊宋師大敗得奔還者無幾<hi>廟堂碑</hi>
八年築一字城進逼襄陽破樊城外郛九年攻樊城流<lb/>
矢中王肘王束創見主帥曰襄在江南樊在江北我陸<lb/>
攻樊則襄出舟師來救終不可取若截江道㫁救兵水<lb/>
陸夾攻之則樊必破而襄亦下矣從之明日復出率鋭<lb/>
卒先登遂拔樊襄陽降以宋將吕文焕入覲上嘉之有<lb/>
錦衣白金寳鞍之賜將校行賞有差<hi>廟堂碑</hi>
<pb n="KR2g0033_WYG_006-21b"/>
十一年丞相巴延帥師伐宋命王率左部諸軍循漢江<lb/>
東畧郢而南十二月攻武磯堡取之天兵渡江王為先<lb/>
驅宋相賈似道以其師軍蕪湖其帥孫虎臣軍丁家洲<lb/>
轉戰而前大兵繼之賈似道師潰王前行宣布威徳所<lb/>
過降下師次建康上遣使諭丞相毋輕敵貪進其少駐<lb/>
以待王進説曰聖恩待士卒誠厚今敵已奪氣亾在旦<lb/>
夕過自遷緩資敵得為計非䇿也将軍治閫外急緩之<lb/>
宜難制以虞度乘破竹之勢取之無遺䇿矣丞相然之<lb/>
<pb n="KR2g0033_WYG_006-22a"/>
即日自馳驛至上前面論形勢得㫖進師<hi>廟堂碑</hi>
十三年師次𤓰州分兵立柵奪其要害守之揚州都統<lb/>
姜才者宋之名將也所統士有部落種人自為一軍勁<lb/>
悍善戰至是以二萬人出揚子橋都元帥阿珠與王當<lb/>
之兩軍夾水而陣王以十三騎徑渡衝之陣堅不動王<lb/>
引却以誘之其驍將本囘紇人鎧仗甚異躍馬出衆奮<lb/>
大刀直前趨王王反轡還迎刺人應手頓殪馬下立陣<lb/>
者同口喊叫震動天地而敵人亦不覺失聲遂潰走追<lb/>
<pb n="KR2g0033_WYG_006-22b"/>
殺轉至南城門斬首萬餘級其自相蹂踐與陷壕水溺<lb/>
死幾盡比得入城十無一矣王素善槊此戰衆尤服其<lb/>
竒焉於是宋將張世傑孫虎臣悉其國力率水軍陣於<lb/>
焦山南而時致死於我我師合擊之兵交王之一軍横<lb/>
衝其旁宋師大敗宋自是不復能軍矣追奔于圖山之<lb/>
東王奪其戰艦八十俘馘以千數上功改亳州萬户賜<lb/>
名巴圖云<hi>廟堂碑</hi>
是年冬丞相巴延次臨安之長安鎮中書左丞董公文<lb/>
<pb n="KR2g0033_WYG_006-23a"/>
炳左出京口由海道㑹之王亦將兵而左時以宋之丞<lb/>
相遣使約降徒以宋主幼其大臣難於削號稱臣請以<lb/>
伯姪為禮往返未决王將命入城數其柄臣之罪而責<lb/>
之遂屈服竟取降表來上<hi>廟堂碑</hi>
宋亾其主既歸朝而十三年浙東又叛王力疾討之師<lb/>
次台州遣人持書徃諭守將殺使焚書我師怒拔之衆<lb/>
請屠城王不許誅其首禍者而已台民至於今感之<hi>廟堂</hi>
<hi>碑</hi>
<pb n="KR2g0033_WYG_006-23b"/>
十四年拜江東宣慰使其民新脱鋒鏑王撫安之朞月<lb/>
境内稱治<hi>廟堂碑</hi>
十五年王入覲請于上曰宋主既降而其將張世傑奉<lb/>
其庶兄益王昰與弟廣王昺南奔既立昰於閩而卒又<lb/>
立昺於海上宜致討焉乃拜䝉古漢軍都元帥以行陛<lb/>
辭奏曰國朝之制無漢人典䝉古軍者臣漢人恐乖禮<lb/>
節度猝難成願得親信䝉古大臣與俱行上曰爾憶而<lb/>
父與察罕之事乎其破安邑也汝父欲留兵守之察罕<lb/>
<pb n="KR2g0033_WYG_006-24a"/>
不肯師既南而城復為宋有進退幾失據汝之父不勝<lb/>
其悔恨也由委任不專今豈可使汝復有汝父之悔乎<lb/>
尚能以汝父宣力國家之心為心則予汝嘉今付汝大<lb/>
事朂之哉面賜錦衣玉帶又辭曰遺爝未息延命海渚<lb/>
奉詞進征無所事于衣帶也茍以甲劍為賜使臣也得<lb/>
以仗國威靈率不聽命者則臣得其職矣上壯之出尚<lb/>
方寳劍名甲聴其自擇善者既拜賜又諭之曰劍汝副<lb/>
也有不用命者以此處之且行薦李恒為已貳從之至<lb/>
<pb n="KR2g0033_WYG_006-24b"/>
揚州選將校發水陸之師二萬分道南征以弟𢎞正為<lb/>
先鋒戒之曰汝以驍勇見選非私汝也軍法重我不敢<lb/>
以私撓公汝慎之𢎞正所向克㨗王進攻三江寨寨據<lb/>
隘乘髙不可近乃連兵環之寨中人懼持滿以待王下<lb/>
令下馬治朝食若將持久者持滿者疑不敢動而他寨<lb/>
不虞也忽麾軍連拔寨逥𢷬三江盡拔之至漳州親攻<lb/>
其東門命将佐攻南門西門敵應之乃乘虛入其北門<lb/>
破之鮑浦寨南瀕海王曰陸攻之必走海令𢎞正圍以<lb/>
<pb n="KR2g0033_WYG_006-25a"/>
騎他將攻其南門又拔之海瀕之郡若潮若恵皆團結<lb/>
盤互王威聲所至恩信濟之無不内附<hi>廟堂碑</hi>
十六年正月庚戌由朝陽港乘舟入海道至甲子門獲<lb/>
宋斥候将都統劉青顧愷乃知廣王所在辛丑至崖山<lb/>
而他將自外省調至者雖𨽻所部然齊視不相下有驕<lb/>
蹇意或故違其號令王以軍法斬其最惡者一人衆皆<lb/>
懾服聴命時宋人僑居海中環列千餘艘碇之建樓櫓<lb/>
其上隱然堅壁也王引舟師當之然其地兩山東西對<lb/>
<pb n="KR2g0033_WYG_006-25b"/>
立其地淺舟膠不可進我師由山之東轉而南入大洋<lb/>
始得與之薄又出騎兵斷其歸路燒其宫室而宋益困<lb/>
蹙無所容矣世傑有甥韓在王軍中王使招世傑世傑<lb/>
不從甲戌恒自廣州至舟小更授以二海戰船守北面<lb/>
二月癸未我師将戰或請以砲攻之王曰火起則舟散<lb/>
不如戰也明日四分其軍分處其東南北三面王自将<lb/>
一軍相去里許下令曰宋舟西艤崖山潮至必東遁急<lb/>
攻之弗令得去聞吾樂作乃戰違令者斬先麾北面一<lb/>
<pb n="KR2g0033_WYG_006-26a"/>
軍乘潮而戰不克李恒等順潮退樂作宋人以為小宴<lb/>
且懈王舟犯其前南衆繼之王命髙構戰樓于舟尾以<lb/>
布障之命軍士負盾而伏令之曰聞金聲起戰先金而<lb/>
妄動者死敵人傅我舟如蝟伏盾者不動舟将接鳴金<lb/>
撤陣弧弩火石交作頃刻并破七舟宋師大潰宋臣以<lb/>
其主廣王赴水死獲其符璽印章張世傑北突吾軍而<lb/>
遁令李恒追至大洋不及世傑走未至交趾風壞舟與<lb/>
將士俱溺死于是嶺海悉平宋無遺蘖矣磨崖山之陽<lb/>
<pb n="KR2g0033_WYG_006-26b"/>
紀功而還<hi>廟堂碑其又牧庵撰左丞李恒廟碑云宋幼主出降  將相陳宜中張世傑挾益王昰廣</hi>
<hi>王昺浮海趣福州立益王改元景炎閩廣諸州下者十五郡縣豪傑亦争起矣公出定反地大破恵潮軍十萬</hi>
<hi>南軍悉走遁張文虎復合兵十萬又破之兜港伏尸三十里後又合其相文天祥瑞金又大破之天祥走據江</hi>
<hi>州得孔遵破之併破趙盂營軍復其州而還天祥復陷二州收兵出興師又擊走之追四百里及之五坡降其</hi>
<hi>衆二十萬禽趙宗室以下文武將吏數百人益王殂廟號端宗世傑復立廣王改元祥興移柵海中崖山海道</hi>
<hi>去廣治四百里公進復梅循恵潮輿廣之諸道走王道夫撃凌震海上獲船三百艘禽將吏宋邁以下二百人</hi>
<hi>又破其餘軍茭浦江淮省亦遣都元帥𢎞𢎞範至自漳與共圍崖山勢計窮蹙度不能國資政陸秀夫抱廣王</hi>
<hi>蹈海死獲其金璽其将吏死焚溺者數萬人翟國秀凌震皆降世傑遁去風壞舟死後陵□南海平</hi>
<pb n="KR2g0033_WYG_006-27a"/>
十月入朝賜宴内殿慰勞良厚然王以瘴癘疾作矣上<lb/>
命尚醫䕶視日以狀聞遣近侍臨議用藥吾有國事待<lb/>
其謀畫必盡伎速愈之敕衛士坐其門曰九巴圖病甚<lb/>
矣非必不可不見者宣詔示之可也疾革沐浴易衣冠<lb/>
俾左右扶至中庭面闕再拜遂入室酌酒作樂與親戚<lb/>
賓客為别遺言毋厚塟出南征時賜劍與甲以畀嗣子<lb/>
珪曰汝父以是立功其佩服毋㤀語竟端坐而薨<hi>廟堂碑</hi>
王素敏悟喜讀書過目輒識大義歌詩尤慷慨身長七<lb/>
<pb n="KR2g0033_WYG_006-27b"/>
尺修髯如畫機眀氣鋭言辨㨗出勇略絶人輕財下士<lb/>
拔材於衆已不以為恵尚氣節敦信義與人交久而益<lb/>
敬剛直自持不為勢位所屈雖臨之以威而辭氣灑落<lb/>
理辯愈眀初丞相巴延至建康大㑹諸將出庫金行賞<lb/>
王後至丞相曰祖宗之法凡以軍事命集罪加後雖貴<lb/>
近材勇無所貸爾何敢後衆錯愕王徐進曰臨戰未嘗<lb/>
後受賞恥居先何為不可丞相為之俛首其能片言解<lb/>
疑誤類如此簿錄宋内府金帛行省都事矣谷之竒與<lb/>
<pb n="KR2g0033_WYG_006-28a"/>
焉既而多所遺失或因以誣之竒将就考驗王曰之竒<lb/>
名士行又有素何可以此議之請以本身官爵及家帑<lb/>
保其必不然者其後誣果眀南征時宋丞相文天祥之<lb/>
軍在潮之五坡嶺𢎞正掩擊獲之縛文丞相以至摏以<lb/>
戈使拜不屈王釋之待以客禮吏士或諫王曰敵人之<lb/>
相叵測不可近王曰忠義人也保無他求族屬被俘者<lb/>
悉還之及囚京師聞王薨至為之埀涕<hi>又玉堂佳話云至元十二年臨</hi>
<hi>安降度宗二庶子為陳宜中張世傑擁入嚴浦江口時有黑龍見因改元景炎缺      為帥臣張𢎞範破滅</hi>
<pb n="KR2g0033_WYG_006-28b"/>
<hi>于崖山執文天祥至大都囚之缺月九日戮燕南城市欲赦出相之竟不從十九年十二</hi>
<hi>中</hi>在海上得宋禮部侍郎鄧光薦禮之于家塾以為子<lb/>
師嘗戒其子曰居官律己㢘慎則公眀自生御衆賞罰<lb/>
有信則人致力不懷報之之心怨亦自釋此三言者皆<lb/>
王素躬行者也凡行軍非對敵未嘗妄殺吏卒有病者<lb/>
必為親視醫藥不幸死必轉送其家凡上賜與即頒士<lb/>
卒麾下有功賞或不時得則慨然曰人宣力如此而受<lb/>
抑如彼後或解體將誰與共功乎甚者為之涕泣陳説<lb/>
<pb n="KR2g0033_WYG_006-29a"/>
不得請不止故人樂為之用及為元帥雖有所刑戮亦<lb/>
必為之懇惻申諭仁聞既著薨之日天下莫不傷悼痛<lb/>
惜焉<hi>廟堂碑</hi>
　<lb/>
　<lb/>
　<lb/>
　<lb/>
　<lb/>
<pb n="KR2g0033_WYG_006-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元名臣事畧巻六<lb/>
</p>
<p>
</p>
  </div>
</body>
</text>
</TEI>
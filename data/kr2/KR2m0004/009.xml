<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋朝事實卷九</head> <lb/>
    <p>
<pb n="KR2m0004_WYG_009-1a"/>
欽定四庫全書<lb/>
　宋朝事實卷九<lb/>
　　　　　　　　　　　　　宋　李攸　撰<lb/>
　　官職<lb/>
乾徳四年詔御史臺吏部流内銓南曹刑部大理寺自<lb/>
少卿郎中員外郎知雜侍御史以下及丞簿司直評事<lb/>
等並以三周年為滿須常在本司莅事者至日限滿即<lb/>
與轉官<hi>案此與下二條俱見江少虞事實類苑今採録補入攷李燾長編乾徳四年八月壬寅詔以憲</hi>
<pb n="KR2m0004_WYG_009-1b"/>
<hi>府繩奸天官選吏秋曹讞獄俱為難才理宜優異故詔御史臺吏部刑部大理寺等官並莅事滿三嵗者即遷</hi>
<hi>其秩此書刪去上數語于詔意未能明晰</hi>
詔京朝官將命出入及受代歸闕者宜令中書舍人郭<lb/>
贄膳部知雜事滕中正户部郎中雷徳驤同攷校勞績<lb/>
及銓量材器候有闕中書類能以授之先是常參官自<lb/>
一品以下皆謂之京官未常參官謂之未常參官近代<lb/>
以常參官為朝官未常參官為京官故有朝官之目<lb/>
淳化五年十一月詔吏部選人赴調並須于京朝官内<lb/>
<pb n="KR2m0004_WYG_009-2a"/>
求一人為職目用府縣諸司監印<lb/>
太平興國之初朝臣班簿才二百人至咸平初四百人<lb/>
天聖元年乃踰千人<hi>原註李淑疏</hi>
真宗初即位以工部侍郎郭贄知天雄軍贄自陳戀闕下<lb/>
不肯去真宗曰全魏重地委任于卿亦非輕也宜去贄<lb/>
退召輔臣問之輔臣對以近例亦有己受命而復留者<lb/>
曰朕初嗣位命贄知大藩而不行則何以使人卒遣之<lb/>
羣臣皆畏服<hi>案此與下一條據江少虞事實類苑補入</hi>
<pb n="KR2m0004_WYG_009-2b"/>
諫官陳升之言比來館閣選任益輕非所以聚天下賢<lb/>
才張弛成就之意請約今在職者之數著為定員有論<lb/>
薦者中書籍其名若有闕即取其文學行義傑然為衆<lb/>
所推者取㫖召試詔從之<lb/>
景祐四年三月詔自今尚書省議事應帶職官三司副<lb/>
使以上並不赴如集議大事詔特赴者即别設坐初明<lb/>
道中殿中侍御史段少連言國家每有大事必集議于<lb/>
尚書省而本省官自三司副使已帶職者多移牒不赴<lb/>
<pb n="KR2m0004_WYG_009-3a"/>
請凡託故不集者以違制論既而太常博士集賢校理<lb/>
兼宗正丞趙良規言都省集官議諡用段少連請應本<lb/>
省官帶學士知制誥待制臣謹按國朝故事及令敕儀<lb/>
制别有學士知制誥待制三司副使著位視品即與前<lb/>
朝制度不同固無在朝敘職入省敘官之理今若全不<lb/>
論職假有中後行郎中兼學士<hi>案中後行郎中兼學士長編作員外郎兼學士</hi>
<hi>與此小異</hi>在朝立丞郎以上入省綴駕庫之次知制誥待制<lb/>
入朝與六行侍郎同行入省即位郎官之下又如員外<lb/>
<pb n="KR2m0004_WYG_009-3b"/>
郎任三司副使郎中為判官者在三司為參佐入省却<lb/>
位其上所以舊來議事除别詔三省悉集則中書舍人<lb/>
知制誥與常侍給諫至左右正言皆赴若内朝官悉集<lb/>
則學士待制三司副使皆赴若更集他官則諸司三品<lb/>
武臣三品各在本司長官之次若止是集尚書省官其<lb/>
帶職者並合不赴按閤門儀制大宴學士坐殿上與僕<lb/>
射同行知制誥與尚書丞郎同行若曲宴則三司副使<lb/>
在知制誥之後重行異位豈有親奉至尊于殿上其禮<lb/>
<pb n="KR2m0004_WYG_009-4a"/>
如此暫入都省而郤降損著位又按故事尚書省官帶<lb/>
知制誥者並中書奏班簿即是于尚書省御史臺並不<lb/>
著籍故有絶曹之語又國朝以來凡定學士舎人兩省<lb/>
以上著位除先後入外若有升降皆是特奉朝㫖豈有<lb/>
在朝入省迭為髙下又郎中員外兼侍御史及任裏行<lb/>
者皆稱臺官不赴都省集議臣以為本省官兼佐臺職<lb/>
即是與帶知制誥待制等事體無異又按唐翰林學士<lb/>
有不知制誥者只是與今直館事體相類若國朝學士<lb/>
<pb n="KR2m0004_WYG_009-4b"/>
知制誥待制則顯有著位與唐不同其侍讀侍講龍圖<lb/>
閣樞宻等學士及三司副使即是國朝新制唐朝三司<lb/>
自是尚書之職自後别置使額而與今不同請自今除<lb/>
集三省官議事即如舊外若是本省議事其學士知制<lb/>
誥待制三司副使更不赴議詔御史臺與太常禮院詳<lb/>
定以聞禮院言按唐李肇翰林志凡學士無定員皆兼<lb/>
它官下自校書郎至諸曹尚書皆得為之既入院與班<lb/>
行絶跡亦不繫常參類守官三嵗則遷知制誥五代職<lb/>
<pb n="KR2m0004_WYG_009-5a"/>
官志翰林學士入院並先後為定惟承㫖一員出自上<lb/>
意不計官資先後在學士之上國朝儀制令敕翰林學<lb/>
士侍讀侍講學士龍圖閣學士樞宻直學士龍圖閣直<lb/>
學士並在丞郎之上龍圖閣待制及知制誥三司副使<lb/>
在少卿監之上自唐至國朝翰林學士知制誥待制三<lb/>
司副使與本官絶曹不屬南省官之例載詳㑹議之文<lb/>
由來非一或出朝廷别㫖或循官司舊規故言集本省<lb/>
即南省官也集學士兩省臺官者容有内制給舎中丞<lb/>
<pb n="KR2m0004_WYG_009-5b"/>
之屬集學士臺省及諸司四品以上者容有卿監之屬<lb/>
集文武百官者容有諸衛之屬故謀事有大小集官有<lb/>
等降率繫詔文昨因段少連以覆諡小事謂羣牧普㑹<lb/>
議列為具奏嬰以嚴科遂使絶曹清列還入本行而良<lb/>
規援求故實理當難奪請自今有臣僚擬諡者止令集<lb/>
南省官屬或縁事體大臨事勅判兼召三省臺寺即並<lb/>
依國朝舊例施行御史臺别奏云良規稱尚書省官任<lb/>
外制者不著臺省之籍故有絶曹之語而以為重則今<lb/>
<pb n="KR2m0004_WYG_009-6a"/>
尚書省官任内制者並係臺省之籍寧有坐曹之實而<lb/>
可輕乎然則論職官之言正為絶曹者設豈有受祿則<lb/>
繫官定俸議事則絶曹為辭況王旦王化基趙安仁晁<lb/>
迥杜鎬楊億皆時之重望嘗集議于尚書省而無變古<lb/>
之論故相李昉為主客郎中知制誥日屢經都省議事<lb/>
與散騎常侍徐鉉言見江南舊儒所説議事次第與此<lb/>
略同又議大事僕射御史大夫入省惟僕射至㕔下馬<lb/>
于今行之蓋所以重本省也故都堂㑹議列狀以品就<lb/>
<pb n="KR2m0004_WYG_009-6b"/>
坐以官忽此更張恐非通理請自今但係本省官帶職<lb/>
令赴議而輒不集者如議國家典禮即從違制諭施行<lb/>
若議常事止依律文處分又秘書省著作郎直集賢院<lb/>
同知太常禮院吳育言若從本省敘官之議有不可者<lb/>
二且自朝廷至臺省以及郡縣上下有次輕重有倫至<lb/>
上莫若君父之前至重莫若朝廷之内上可以統下重<lb/>
可以臨輕舉重則不可以輕者干舉上則不可以下者<lb/>
撓夫尚書省雖制度尊大亦天子之有司官繫其中謂<lb/>
<pb n="KR2m0004_WYG_009-7a"/>
之本省本省相㑹須有朝廷豈有君父之前朝廷之内<lb/>
列班殊隔一入有司輒易尊卑而云在朝敘職入省敘<lb/>
官以一體為二家以朝省為彼我上下異貫輕重不倫<lb/>
此其不可一也官職之名本非二體官主其號職供其<lb/>
職名實相繫豈有殊途只如庖人是官供庖是職祝人<lb/>
是官致祝是職以何隔絶分官職為兩事蓋自唐室以<lb/>
來臨事雜置遂有别帶職事之名厥後因循未歸本務<lb/>
即今而言須以隷名為輕供職為重倘云入朝敘職入<lb/>
<pb n="KR2m0004_WYG_009-7b"/>
省敘官則是官職相離遂為限絶推之于古蓋紊源流<lb/>
此其不可二也若從絶班不赴之議有不可者三古者<lb/>
尚書為天下綱轄喉舌之地故其官皆材識之士凡國<lb/>
有謀議取決其中今則不然惟以敘遷而其間㧞擢英<lb/>
異又多歸侍從之中若絶班不赴則朝事諮決未盡其<lb/>
人此不可一也知制誥稱中書省奏班簿是謂絶班可<lb/>
以不赴本省如翰林學士亦知制誥而不絶班簿此皆<lb/>
因循之制參差不倫未可取為確據縱絶班有例而絶<lb/>
<pb n="KR2m0004_WYG_009-8a"/>
曹無聞謹按唐六典中書舎人以他官兼者謂之兼制<lb/>
誥故白居易草楊嗣復授庫部郎中知制誥辭云前代<lb/>
制誥中書令侍郎舍人通掌之國朝以來或以它官兼<lb/>
領又授元稹中書省舎人辭云元稹自祠曹員外試知<lb/>
制誥謂之兼則豈絶本官謂之試則明未正職斯皆章<lb/>
灼不疑之事也今縱有明文絶其官若遇定事猶當以<lb/>
事體追而正之況無明文但引因循參差之事為據此<lb/>
不可二也今兩制遷改其告身命辭必舉本曹之務為<lb/>
<pb n="KR2m0004_WYG_009-8b"/>
之訓諭凡受一敕牒則下至府寺冗局猶供其職豈有<lb/>
一人命書三省連判而都無所繫若止為俸錢徒加官<lb/>
號命官之理豈若是乎惟兩府大臣不可更親有司之<lb/>
事況其俸祿亦不繫其官自餘縉紳遷次所主者官名<lb/>
俸給盡從本省居常既不復至㑹議又不一來則是自<lb/>
絶其官矣仲尼不去餼羊粗存告朔之禮若并羊亦去<lb/>
寄禮無地則一省之制自此盡隳縱以班絶皆可不赴<lb/>
若有詔兩制臺省百官諸司畢㑹則坐次又如何為定<lb/>
<pb n="KR2m0004_WYG_009-9a"/>
此其不可三也臣伏謂是非之議止當歸一若又廣為<lb/>
採摭適足為煩今于國朝典故中取一最明之事足以<lb/>
質定大中祥符五年敕新授僕射于都省上事日僕射<lb/>
尚書丞郎郎中員外三司使副學士兩省御史臺文武<lb/>
諸司常參官並集省内幕次以俟僕射自正衙退將至<lb/>
都省堂門外下馬朝廷差人前導諸行尚書丞郎郎中<lb/>
員外郎並于都堂門内分左右列班迎候俟僕射判案<lb/>
訖知班引贊官報班次定禮生贊三司使次學士次兩<lb/>
<pb n="KR2m0004_WYG_009-9b"/>
省待制次三司副使賀此則雖赴本省自有次序之别<lb/>
臣竊詳禮院御史臺兩奏各有未安請自今凡尚書省<lb/>
㑹議如止集本省官則帶職者皆赴依在朝兩制班列<lb/>
别作一行而坐春秋之義王人雖賤必敘乎諸侯之上<lb/>
所以尊王命而廣臣恭也今兩制侍從之職皆朝廷㧞<lb/>
擢殊才王命所旌禮當表異況又自分行列非以相壓<lb/>
亦如僕射上事之儀凡帶絶班之官並赴而别班贊引<lb/>
不與本省官同在迎班顯合本朝之典章亦非今日之<lb/>
<pb n="KR2m0004_WYG_009-10a"/>
臆斷若詔兩制臺省諸司諸衛官畢集則各從其類自<lb/>
作一行其書議亦如其坐次上以羣議所執不同故參<lb/>
用所宜而降是詔<lb/>
治平三年翰林學士承㫖張方平奏竊見嘉祐五年諫<lb/>
院陳升之言三班供奉官以下八千八百人乞裁冗濫<lb/>
立條制于時定議事頗酌中升之始言八千八百餘員<lb/>
及此又已五年數當增倍其濫如此而不云救何以立<lb/>
憲度建治功乞下兩府檢討前所奏議早為裁定頒行<lb/>
<pb n="KR2m0004_WYG_009-10b"/>
亦振舉頽弊之一端詔以付樞密院而計三班使臣六<lb/>
千五百三十四人而已遂無所更議<lb/>
元祐三年詔文臣繫銜分左右<hi>案九朝編年詔文臣繫銜分左右自朝議至金</hi>
<hi>紫光祿進士為左餘人為右紹聖二年罷之崇寧二年復分左右繫銜原本誤作繫御紹聖崇寧下俱失載二</hi>
<hi>年兩字</hi>自朝議以上進士為左餘人為右明年詔朝議以<lb/>
下並分左右紹聖罷之惟朝議以上如故崇寧又詔朝<lb/>
議中散正議光祿分左右兩資應轉者先右而後左蓋<lb/>
元祐之分左右所以别流品崇寧之分左右特以序官<lb/>
<pb n="KR2m0004_WYG_009-11a"/>
爵耳<lb/>
龍圖閣學士一員<hi>原註大中祥符三年置</hi>龍圗閣直學士七員<hi>原註</hi>
<hi>内一員兼景徳四年置</hi>龍圗閣待制三員<hi>原註景徳元年置</hi>直龍圗閣五<lb/>
員<hi>原註大中祥符九年置</hi>
天章閣學士<hi>原註慶厯七年置</hi>侍講<hi>原註自賈/昌朝始</hi>直天章閣<hi>原註政和</hi>
<hi>六年始置</hi>
大觀二年二月十三日詔曰朕惟哲宗皇帝英文睿武<lb/>
神機獨運道與時俱沉潛無方然事天治人彰善癉惡<lb/>
<pb n="KR2m0004_WYG_009-11b"/>
訓迪有位綏靖邉方則號令指揮若掲日月蓋自親攬<lb/>
庻政始大有為一話一言罔不儀式刑于神考之典故<lb/>
緝熙紹復著在簡編與熙寧元豐之所行相為始終比<lb/>
命有司廣加裒輯成書來上本末粲然誠可𫝊無窮施<lb/>
罔極矣若昔祖宗述作皆有寳藏之所參列廣内掲為<lb/>
嘉名擇儒臣以資訪納今將祗率成憲匹休前烈則夫<lb/>
名出于信不可無所攷也在詩有之君子有徽猷是為<lb/>
論徳之美而觀道之成于是乎在其哲宗皇帝御集建<lb/>
<pb n="KR2m0004_WYG_009-12a"/>
閣以徽猷為名仍置學士直學士待制政和六年増置<lb/>
直閣<lb/>
紹興十年五月七日詔門下恭惟徽宗皇帝躬天縱之<lb/>
睿資輔以日就之聖學因時制治修禮樂恢學校發揮<lb/>
典墳緝熙治具宸章奎翰發為號令著在簡編者煥乎<lb/>
若三辰之文麗天垂光賁飾羣物所以貽謀立教作則<lb/>
萬世者殆與詩書相表裏特加裒輯崇建層閣以嚴寳<lb/>
藏用傳示于永久其閣恭以敷文為名祗遹舊章宜置<lb/>
<pb n="KR2m0004_WYG_009-12b"/>
學士直學士待制直閣以次列職備西清之咨訪為儒<lb/>
學之華寵其著于令<lb/>
直秘閣校理自建隆初三館有書萬二千餘卷乾徳元<lb/>
年後平諸國盡收其圖書以實三館先是朱梁都汴正<lb/>
明中始以右長慶門東北廬舎十數間列為三館湫隘<lb/>
卑濕纔蔽風雨周廬徼道出于其側衛士騶卒朝夕喧<lb/>
雜歴代以來未遑改作每諸儒受詔有所諭撰即移于<lb/>
他所始能成之太平興國初太宗因幸三館顧左右曰<lb/>
<pb n="KR2m0004_WYG_009-13a"/>
若此之陋豈可以蓄天下圖籍延四方之士耶詔經度<lb/>
左升龍門東北舊車輅院别建三館命中使督其役制<lb/>
度皆上所規畫二年三月書院成盡徙舊館之書以實<lb/>
之凡八萬餘卷端拱元年詔分三館之書萬餘卷别為<lb/>
書庫目曰秘閣以吏部侍郎李至兼秘書監<hi>案吏部原本誤作禮</hi>
<hi>部攷東都事略李至傳至授禮部侍郎遷吏部為祕書監長編亦作吏部今據以改正</hi>右司諫直<lb/>
史館宋泌兼直秘閣右贊善大夫史館檢討杜鎬為校<lb/>
理而直秘閣秘閣校理之官始于此<lb/>
<pb n="KR2m0004_WYG_009-13b"/>
秘書省監少監丞各一人監掌古今經籍圖書國史實<lb/>
錄天文厯數之事少監為之貳而丞參領之其屬有五<lb/>
著作郎一人著作佐郎二人掌修纂日厯秘書郎二人<lb/>
掌集賢院史館昭文館秘閣圖籍以甲乙丙丁為部各<lb/>
分其類校書郎四人正字二人掌校讎典籍刋正訛謬<lb/>
各以其職隸于長貳惟日厯非編修官不預嵗于仲夏<lb/>
曝書則給酒食費尚書學士侍郎待制兩省諫官御史<lb/>
並赴遇庚伏則前期遣中使諭㫖聽以早歸大典禮則<lb/>
<pb n="KR2m0004_WYG_009-14a"/>
長貳預集議所以待遇儒臣非他司比宴設錫予率循<lb/>
故事宋初置三館長慶門北謂之西館太平興國初于<lb/>
升龍門東北創立三館書院三年賜名崇文院遷西館<lb/>
書貯焉東廊為集賢書庫西廊分四部為史館書庫大<lb/>
中祥符八年創外院于右掖門外天禧初令以三館為<lb/>
額置檢討校勘等員檢討以京朝官充校勘自京朝幕<lb/>
職至選人皆得備選以内侍二人為勾當官通掌三館<lb/>
圖籍事孔目官表奏官掌舎各一人又有監書庫<hi>案監書庫</hi>
<pb n="KR2m0004_WYG_009-14b"/>
<hi>原本誤作監内庫今據宋史改正</hi>内侍一人兼監秘閣圖籍孔目官一<lb/>
人秘閣係端拱二年就崇文院中堂建閣以三館書籍<lb/>
真本并内出古畫墨蹟等藏之淳化元年詔次三館置<lb/>
直閣<hi>原註以朝官充</hi>校理<hi>原註以京朝官充</hi>以諸司三品兩省五品以<lb/>
上官一人判閣事直閣校理通掌閣事掌繕寫秘閣所<lb/>
藏供御人裝裁匠十二人元豐五年職事官貼職悉罷<lb/>
以崇文院為秘書省官屬始立為定員分案四置吏八<lb/>
<hi>原註崇文院太平興國三年置端拱二年建祕閣于院中昭文館史館集賢院皆沿唐制立名但有書庫寓于</hi>
<pb n="KR2m0004_WYG_009-15a"/>
<hi>崇文院廡下三館祕閣崇文院各置貼職官又有集賢殿修撰直龍圖閣校勘通謂之館閣初英宗謂輔臣曰</hi>
<hi>館閣所以育雋材比選數人出使無可者豈乏材耶歐陽修曰今取材路狹館閣止用選人編校書籍故進用</hi>
<hi>稍遲上曰卿等各舉數人雖親戚世家勿避于是宰相琦公亮參知政事修㮣各薦五人未及試神宗登極先</hi>
<hi>召十人試以詩賦而開封府界提㸃陳汝義别以奏對稱㫖預試于是御史吳申言試館職者請策以經史及</hi>
<hi>世務毋用辭賦遂詔自今試館職専用策論熙寧二年置崇文校書始除河南府永安主簿邢恕乃詔自今應</hi>
<hi>選舉可用人並除校書候二年取㫖除館職官五年以隸祕書省</hi>元祐初復置直集賢<lb/>
院校理自校理而上職有六等内外官並許帶恩數仍<lb/>
舊又立試中人館職法選人除正字京官除校書郎<hi>原註</hi>
<pb n="KR2m0004_WYG_009-15b"/>
<hi>校書郎供職二年除集賢校理祕書郎著作佐郎比集賢校理著作郎比直集賢院直祕閣丞及三年除祕閣</hi>
<hi>校理</hi>三年二月詔御試唱名日祕書丞至正字升殿侍立<lb/>
九月復試賢良于閣下五年置集賢院學士并校對黄<lb/>
本書籍官員<hi>原註紹聖初罷校對以編修日厯選本省易集賢院學士為修撰直院為直祕閣集</hi>
<hi>賢校理為祕書校理為案修撰上宋史有殿字攷紹聖二年易集賢院學士  修撰政和間改為右文殿修撰</hi>
<hi>宋史因誤為殿修撰其實宋時無此稱當以此書為正</hi>十二月詔禮部本省長貳<lb/>
定校讎之課月終具奏<hi>原註入伏午時減半遇没伏依舊從蘓軾之請  案没㐲宋史</hi>
<hi>誤作渡伏當從此書為正</hi>又罷本省官任滿除館職法元符二年詔<lb/>
<pb n="KR2m0004_WYG_009-16a"/>
職事官罷帶館職悉復元豐官制崇寧五年詔館閣並<lb/>
除進士出身人政和五年四月詔秘書省殿以右文為<lb/>
名<hi>案宋史置右文殿在政和六年此書作五年四月攷九朝編年亦在五年四月足證宋史之誤</hi>改集<lb/>
賢殿修撰為右文殿修撰<hi>案集賢殿修撰下原本脱為右文殿修撰六字今據宋史</hi>
<hi>増入</hi>是月駕詣景靈宫朝獻還幸秘書省詔曰延見多士<lb/>
歴覽藏書之府祖宗遺文在焉屋室淺狹甚非稱太平<lb/>
右文之盛宜重行修展八月詔秘書省移于新左藏庫<lb/>
以其地為堂七年詔類集所訪遺書名曰秘書總目宣<lb/>
<pb n="KR2m0004_WYG_009-16b"/>
和二年立定秘書省員額監少監丞依元豐舊制著作<lb/>
郎以四員為額校書郎二員正字四員渡江後制作未<lb/>
遑紹興元年始詔置秘書省權以秘監或少監一員丞<lb/>
著作郎佐各一員校書正字各二員為額續又參酌舊<lb/>
制校書郎正字召試學士院而後命之自是採求闕文<lb/>
補綴漏逸四庫書略備即秘書省復建史館以修神宗<lb/>
哲宗實錄選本省官兼檢討校勘以侍從官充修撰五<lb/>
年傚唐人十八學士之制少監丞外置著作郎佐秘書<lb/>
<pb n="KR2m0004_WYG_009-17a"/>
郎各二人校書郎正字通十二人又移史館于省之側<lb/>
别為一所以増重其事九年詔著作局惟修日厯遇修<lb/>
國史修實録則開實録院以正名實十三年詔復每嵗<lb/>
曝書㑹是冬新省成少監游操援政和故事乞置提舉<lb/>
官遂以授禮部侍郎秦熺令掌求遺書仍鑄印以賜置<lb/>
編定書籍官二人以校書郎正字充孝宗即位詔館職<lb/>
儲養人才不可定員乾道九年正字至六員淳熙二年<lb/>
少監並置皆前所未有除少監丞外以七員為額尋復<lb/>
<pb n="KR2m0004_WYG_009-17b"/>
詔不立額<hi>案乾道淳熙係孝宗年號與江陽譜所云起建隆迄宣和者已不合至下文所記紹熙係</hi>
<hi>光宗年號非李攸所及見當是後人所增</hi>紹熙二年館職闕人上令召試二<lb/>
員謹加審擇取學問議論平正之人自是少監丞外多<lb/>
止除二員是時陳傅良上言請以右文秘閣修撰并舊<lb/>
館閣校勘三等為史官自校勘供職稍遷秘閣修撰又<lb/>
遷右文在院三五年如有勞績就遷次對庻幾有専官<lb/>
之效無冷局之嫌時論韙之然不果行中興分案四曰<lb/>
經籍曰祝版曰知雜曰太史吏額都副孔目官二人四<lb/>
<pb n="KR2m0004_WYG_009-18a"/>
庫書官二人表奏官書庫官各一人守當官二人正名<lb/>
楷書五人守闕一人正貼司及守闕各六人監門官一<lb/>
人以武臣充専知官一人<lb/>
日厯所𨽻祕書省以著作郎著作佐郎掌之以宰執時<lb/>
政記左右史起居注所書㑹集修撰為一代之典舊于<lb/>
門下省置編修院専掌國史實録修纂日厯元豐三年<lb/>
詔宣徽院等供報修注事自今更不供起居院直供編<lb/>
修院日厯所四年十一月廢編修院歸史館官制行屬<lb/>
<pb n="KR2m0004_WYG_009-18b"/>
祕書省國史案六年詔祕書省長貳毋得預著作修纂<lb/>
日歴事進書即繫銜以防漏洩如舊編修院法焉八年<lb/>
詔吏部郎中曾鞏禮部郎中林希兼著作職事官兼職<lb/>
自此始元祐五年移國史案置局専掌國史實録編修<lb/>
日厯以國史院為名隸門下省更不隸祕書省紹聖二<lb/>
年詔日歴還祕書省宣和二年詔罷在京修書諸局惟<lb/>
祕書省日歴所係元豐國史案除著作官専管修纂日<lb/>
厯之事無定員外其餘案編修日厯書庫官吏並依元<lb/>
<pb n="KR2m0004_WYG_009-19a"/>
豐法紹興元年初修皇帝日厯詔依修日厯所為名本<lb/>
省長貳通行修纂三年詔宰臣提舉侍從官修撰十一<lb/>
月詔以修國史日厯所為名四年詔以史館為名十年<lb/>
詔依舊制併歸祕書省國史案以著作佐郎修纂舊史<lb/>
館官罷歸原官尋復詔以國史日厯所為名續併修神<lb/>
宗哲宗寳訓隆興元年詔編類聖政所併歸日厯所依<lb/>
舊宰臣提領仍令日厯所吏充行遣<lb/>
㑹要所以省官通任其事紹興九年詔秘書省官讎校<lb/>
<pb n="KR2m0004_WYG_009-19b"/>
國朝㑹要逐官添給茶湯錢乾道四年詔尚書右僕射<lb/>
陳俊卿兼提舉編修國朝㑹要每遇提舉官開院過局<lb/>
就本省道山堂聚呈文字提舉諸司官承受官主管諸<lb/>
司官並令國史日厯所官兼五年令本省再加刪定以<lb/>
續修國朝㑹要為名九年秘書少監陳騤言編類建炎<lb/>
以後㑹要成書以中興㑹要為名並從之其後接續修<lb/>
纂並隸秘書省<lb/>
初紹興三年詔置國史院重修神宗哲宗實録以從官<lb/>
<pb n="KR2m0004_WYG_009-20a"/>
充修撰續以左僕射吕頤浩提舉國史右僕射朱勝非<lb/>
監修國史四年置直史館及檢討校勘各一員五年置<lb/>
修撰官二員校勘無定員是時國史實録皆寓史館未<lb/>
有置此廢彼之分九年修徽宗實録詔以實録院為名<lb/>
仍以宰臣提舉以從官充修撰同修撰餘官充檢討無<lb/>
定員明年以未修正史詔罷史館官吏併歸實録院二<lb/>
十八年實録書成詔修三朝正史復置國史院以宰臣<lb/>
兼修侍從官兼同修餘官充編修明年詔國史院以宰<lb/>
<pb n="KR2m0004_WYG_009-20b"/>
臣提舉置修國史同修國史共二員編修官二員又置<lb/>
都大提舉諸司官承受官諸司官各一員以内侍省官<lb/>
充隆興元年以編類聖政所併歸國史院命起居郎胡<lb/>
銓同修國史二年參政錢端禮權監修國史乾道元年<lb/>
參政虞允文權提舉國史皆前所未有二年詔置實錄<lb/>
院修欽宗實錄其修撰檢討官以史院官兼領四年實<lb/>
錄告成詔修欽宗正史以右僕射蔣芾提舉四朝國史<lb/>
詔増置編修官二員續又増置三員淳熙三年特命李<lb/>
<pb n="KR2m0004_WYG_009-21a"/>
燾以秘書監權同修國史權實錄院同修撰四年罷實<lb/>
錄院専置史院十五年四朝國史成書詔罷史院復開<lb/>
實錄院修髙宗實錄<hi>案此下所記慶元嘉泰係寧宗年號且有修孝光兩朝實錄事當亦</hi>
<hi>後人所增</hi>慶元元年開實錄院修纂孝宗實錄六年詔實錄<lb/>
院同修撰以四員檢討官以六員為額嘉泰元年開實<lb/>
錄院修纂光宗實錄二年復開國史院自是國史與實<lb/>
録院並置矣實録院吏兼行國史院事㸃檢文字一人<lb/>
書庫官八人楷書四人<lb/>
<pb n="KR2m0004_WYG_009-21b"/>
太史局掌測驗天文攷定厯法之事日具所占以聞嵗<lb/>
頒厯于天下則豫造進呈祭祀冠昬及大典禮則選所<lb/>
用日其官有令有正有春官夏官中官秋官冬官正有<lb/>
丞有直長有靈臺郎有保章正其判局及同判則選<lb/>
五官正以上業優攷深者充保章正五年直長至令十<lb/>
年一遷惟靈臺郎試中乃遷而挈壺正無遷法其别局<lb/>
有天文院測驗渾儀刻漏所掌渾儀臺晝夜刻驗辰象<lb/>
鐘鼓院掌文徳殿鐘鼓樓刻漏進牌之事<lb/>
<pb n="KR2m0004_WYG_009-22a"/>
印厯所掌雕印厯書南渡後並同隸秘書省長貳丞郎<lb/>
輪季㸃檢<lb/>
算學元豐七年詔四選命官通算學者許于吏部就試<lb/>
其合格者上等除博士中次為學諭元祐元年初議者<lb/>
謂本監雖準朝㫖造算學元未興工其試選學官亦未<lb/>
有應格竊慮徒有煩費乞罷修建崇寧三年遂將元豐<lb/>
算學條制修成敕令五年罷算學令附國子監十一月<lb/>
從薛昻請復置算學大觀三年太常寺攷究以黄帝為<lb/>
<pb n="KR2m0004_WYG_009-22b"/>
先師自常先力牧至周王朴以上從祀凡七十人四年<lb/>
以算學生併入太史局後入秘書省宣和二年並罷官<lb/>
吏<hi>案自秘書省以下至此俱見宋史職官志永樂大典則以此為宋朝事實内有光寧兩朝年號當非原書</hi>
<hi>江陽譜稱攸書成上之緘封副本啟秦檜不報藏于家則是書或為其子孫所增而宋史採之</hi>
雍熙元年改匭院為登聞檢院東延恩匭為崇仁檢南<lb/>
招諫匭為思諫檢西申寃匭為申明檢北通𤣥匭為招<lb/>
賢檢<hi>案此條見江少虞事實類苑今採錄補入攷九朝編年匭院舊隸諫院至是改為登聞院仍命諫院</hi>
<hi>令司諫一人主判此書載之未詳</hi>
<pb n="KR2m0004_WYG_009-23a"/>
太宗時始置磨勘差遣院後改為審官院真宗時京朝<lb/>
官四年乃得遷天聖中方有三年之制而在外任者不<lb/>
得遷須至京引對乃得改秩明道中始許外任滿嵗亦<lb/>
遷<hi>案九朝編年景徳四年七月立京朝磨勘限初令現任京朝官三年方得磨勘遷官大中祥符九年初令</hi>
<hi>京朝官在外任滿三年當攷課者附驛上聞是三年之制京朝官及外任滿嵗得遷皆真宗時事也此書作天</hi>
<hi>聖明道當為仁宗時事與九朝編年互異</hi>時恭謝天地覃恩不隔磨勘有併<lb/>
遷者于是朝士始多皇祐明堂覃恩隔磨勘人情苦其<lb/>
不均英宗神宗即位因有恭謝之例<hi>原註一本云太宗用趙普議置攷課</hi>
<pb n="KR2m0004_WYG_009-23b"/>
<hi>院審官院以分中書之權是也在案宋史趙普卒在淳化三年七月審官院攷課院置  四年二月攷九朝編</hi>
<hi>年云從蘇易簡之請也此書作趙普或當時普先有此議至是因易簡請始行之也</hi>
景祐二年十月辛亥詔曰國家分命羣官外釐庻務每<lb/>
代還于京輦或寓止于客坊雜處囂卑頗罹瀆嫚稽信<lb/>
書于往載有朝邸之舊規爰飭攸居用昭予眷宜于京<lb/>
師置朝集院<lb/>
神宗置大理寺以上府左右院暨司録獄無以離合訊<lb/>
辯三司混金穀視獄不専詔曰稽參故事宜屬理官初<lb/>
<pb n="KR2m0004_WYG_009-24a"/>
置大理寺命李清臣為記清臣以為王者立政以詔天<lb/>
下必辭尚體要則書為近迺倣古立言所以導事者詞<lb/>
灝噩奇甚其載上訓之略曰五教未訓五法亟下是曰<lb/>
暴民治用弗格<hi>案此句下疑有脱文</hi>以成上徳意先教後刑之叙<lb/>
上曰卿言逼近經誥<lb/>
内侍省大中祥符二年内臣冠以省號初補曰小黄門<lb/>
遷内侍黄門遷内侍髙班遷内侍髙品遷内侍殿頭其<lb/>
極為都都知<hi>案宋史内侍省有都都知有都知有副都知則其極當為都都知原本誤作都知今</hi>
<pb n="KR2m0004_WYG_009-24b"/>
<hi>據宋史改正</hi>國朝諸司使止于宣政真宗以内侍李神福有<lb/>
功特置宣慶使以寵之又以劉承珪特置景福殿使名<lb/>
以寵之班在各省使之上又以秦翰久在邊隅宣力勤<lb/>
藎特置入内都都知以寵異之<lb/>
唐自開元天寳以後藩鎮屯重兵皆自贍租賦所入名<lb/>
曰送使留州其上供者鮮矣五代疆境偪蹙藩鎮益强<lb/>
率令部曲主場院厚斂其屬三司者補大吏以臨之輸<lb/>
額之外頗以入已太祖歴試艱難周知其弊及受命務<lb/>
<pb n="KR2m0004_WYG_009-25a"/>
恢逺略革弊以漸國初猶循前制牧守來朝皆有貢奉<lb/>
以助軍實乾徳三年詔諸州度支經費外凡金帛悉送<lb/>
闕下無得占留<hi>案長編趙普為相勸上革去其弊申命諸州度支經費外金帛悉送都下無得</hi>
<hi>占留註云去年已有此詔故云申命與此詳略不同</hi>時藩鎮有闕稍命文臣權知<lb/>
所在場務或以京朝官廷臣監臨凡一路之財置轉運<lb/>
使掌之一州之財置通判掌之為節度防禦團練留後<lb/>
觀察刺史者皆不預簽書金穀之事于是外權削而利<lb/>
歸公上矣其轉運使職位國初但曰勾當某路水陸計<lb/>
<pb n="KR2m0004_WYG_009-25b"/>
度轉運事官髙者則曰某路計度轉運使太平興國初<lb/>
皆曰使兩省五品以上則為都轉運使又置副使判官<lb/>
又置同勾當轉運事俄罷諸副使止置使二員明年復<lb/>
置副使真宗每用兵或令都部署兼都轉運使或提㸃<lb/>
轉運事及車駕巡狩置隨軍轉運使事畢即停真宗嘗<lb/>
曰天下物宜民間利病惟轉運使得以周知當召見訪<lb/>
問外事上又嘗戒諸路轉運使曰汝等所至㸃檢公事<lb/>
固是常職若州郡相承弊事但且改正切勿亟行刑罰<lb/>
<pb n="KR2m0004_WYG_009-26a"/>
致其滋蔓害及無辜也<lb/>
景徳元年詔權三司使丁謂等取户稅條敕及臣民所<lb/>
陳農田利害刪定成農田敕五卷上之二年謂等又取<lb/>
唐開元中宇文融請置勸農判官檢校户口田土偽濫<lb/>
等事且言别置官慮益繁擾而諸州長吏職當勸農乃<lb/>
請少卿監刺史閤門使以上知州者並兼管内勸農使<lb/>
餘及同判並兼勸農事諸路轉運使副並兼本路勸農<lb/>
使詔可勸農事入銜自此始景徳四年正月詔諸路提<lb/>
<pb n="KR2m0004_WYG_009-26b"/>
㸃刑獄官為勸農使使臣為副使凡農田事悉領焉置<lb/>
局案鑄印以給之<lb/>
先是軍巡及馬步院判官皆用郡府吏建隆元年始詔<lb/>
兩京軍巡諸州馬步院判官合吏部流内銓擇選人無<lb/>
遺省聴減兩選補之始用文吏也<lb/>
乾徳三年詔諸州長吏或有煩藉人代判者即于賓佐<lb/>
中擇公幹者充不得更任親從人先是承五代以來領<lb/>
節旄為郡守者多武人皆不知書所至必自置吏謂之<lb/>
<pb n="KR2m0004_WYG_009-27a"/>
代判政事一以委之用權不法太祖知其弊罷之<lb/>
五代任官凡曹掾簿尉有齷齪無能以至昬老不任驅<lb/>
策者始注為縣令故天下之邑率皆不治甚者誅求刻<lb/>
剝穢迹萬狀故天下優諢之言多以長官為笑而祖宗<lb/>
深嫉貪吏太祖嘗謂左右曰晉漢之世侯伯恣横非法<lb/>
掊斂百姓田蠶所獲未輸公稅已入權豪之手以至縣<lb/>
令將至有年誅求百端下無所訴國朝以來未革其弊<lb/>
朕每念耕稼之勤茍非兵食所資固當盡復其租稅爾<lb/>
<pb n="KR2m0004_WYG_009-27b"/>
建隆初始以朝官為知縣其後參用京官或試銜幕職<lb/>
三班為之<hi>案九朝編年乾徳元年六月命朝官知縣大理正奚嶼知館陶監察御史王祐知魏縣楊</hi>
<hi>應夢知永濟屯田員外于繼微知臨清常參官知縣自嶼等始此書作建隆初與九朝編年互異</hi>自是<lb/>
懲五代弊政尤重親民之官民政稍稍修舉凡縣事主<lb/>
簿為之佐尉掌盜賊殺傷之事而自五代以來藩侯補<lb/>
署親隨為諸藩鎮副鎮都虞候同掌警邏盜竊之事與<lb/>
縣令抗禮凡公事専達于州縣多闕簿尉建隆三年復<lb/>
置縣尉主簿掌鄉村盜賊其鎮將所主郭内而已自是<lb/>
<pb n="KR2m0004_WYG_009-28a"/>
稍統于縣太平興國二年始禁藩侯不得差親隨其鎮<lb/>
將皆以本州將校為之縣尉専治賊盜而民始無擾矣<lb/>
開寳五年縣令猶兼嶽廟令尉兼廟丞太平興國中以<lb/>
令録州官老耄不治者為廟令判司簿尉老耄者為廟<lb/>
主簿<lb/>
文武換官格○中大夫防禦使○中大夫團練使○中<lb/>
散大夫刺史<hi>原註侯通除七年除團練使</hi>○朝議大夫刺史○奉直<lb/>
大夫武功大夫遙郡刺史<hi>原註舊皇城使</hi>○朝請大夫武徳大<lb/>
<pb n="KR2m0004_WYG_009-28b"/>
夫遙郡刺史○朝散大夫武徳大夫遙郡刺史<hi>原註舊内藏庫</hi>
<hi>使</hi>○朝奉大夫武節大夫遙郡刺史<hi>原註舊莊宅使</hi>○朝請郎<lb/>
武略大夫<hi>原註舊洛苑使</hi>○朝散郎武義大夫<hi>原註舊西京作坊使</hi>○朝<lb/>
奉郎武義大夫<hi>原註舊禮賓使</hi>○承議郎武翼大夫<hi>原註舊供備庫副使</hi>
○奉議郎武節郎<hi>原註舊莊宅副使</hi>○通直郎武義郎<hi>原註舊禮賓副</hi>
<hi>使</hi>○宣教郎敦武郎<hi>原註無出身未及三年换修武郎</hi>○宣義郎從義<lb/>
郎○承事郎秉義郎○承奉郎忠訓郎○承務郎忠翊<lb/>
郎<hi>案此文武换官格不著何年所定據文獻通攷謂神宗以大中大夫為宰相官故初除執政只授中大夫</hi>
<pb n="KR2m0004_WYG_009-29a"/>
<hi>舊為祕書監殿中監之官中奉大夫大觀新置中散大夫朝議大夫係卿監奉直大夫亦大觀新置朝請大夫</hi>
<hi>朝散大夫朝奉大夫係正郎朝請郎朝散郎朝奉郎係員外郎承議郎奉議郎通直郎係朝官宣教郎宣義郎</hi>
<hi>承事郎承奉郎承務郎係京官皆元豐以後之文階也武階舊有正使副使政和易以新名自皇城使至供備</hi>
<hi>庫使為武功大夫武徳大夫武顯大夫武節大夫武略大夫武經大夫武義大夫武翼大夫自皇城副使至供</hi>
<hi>備庫副使為武功郎武徳郎武顯郎武節郎武畧郎武經郎武義郎武翼郎自内殿承制至三班借職為敦武</hi>
<hi>郎修武郎從義郎秉義郎忠訓郎忠翊郎成忠郎保義郎承節郎承信郎十者並稱使臣宋史職官志載文臣</hi>
<hi>换右職之制祕書監换防禦使太卿監换團練使祕書少監太常光祿少卿換刺史少卿監換皇城使遙郡刺</hi>
<hi>史自帶職郎中至員外郎換諸司正使並帶遙郡刺史自帶職博士左右正言監察御史至太子左右賛善大</hi>
<pb n="KR2m0004_WYG_009-29b"/>
<hi>夫中舎洗馬換諸司副使自祕書郎著作佐郎至判司簿尉換内殿承㫖至三班奉職以所載與通攷互證文</hi>
<hi>武之階悉合此書于文階不載中奉大夫武階不載武顯大夫武經大夫武功郎武徳郎武顯郎武略郎武經</hi>
<hi>郎武翼郎修武郎又武略大夫武義大夫武翼大夫不著帶遙郡刺史當並由傳寫遺闕</hi>
　　勲臣<lb/>
太祖義社兄弟○保静軍節度使楊光義○天平軍節<lb/>
度使同平章事兼侍中石守信○昭義軍節度使兼侍<lb/>
中李繼勲○忠武軍節度使同平章事中書令秦王王<lb/>
審琦○忠逺軍節度使觀察留後劉慶義○左驍衛上<lb/>
<pb n="KR2m0004_WYG_009-30a"/>
將軍劉守忠○右驍衛上將軍劉廷讓○彰徳軍節度<lb/>
使韓重斌○解州刺史王政忠<hi>案太祖勲臣不止九人此九人中如楊光義劉</hi>
<hi>慶義劉守忠王政忠四人東都事略及宋史俱無傳石守信諸人傳内亦無義社兄弟之名惟三槐王氏雜録</hi>
<hi>有云太祖即位方鎮多偃蹇所謂十兄弟者是也可為此義社兄弟之證</hi>
　　配享<lb/>
太祖室趙普曹彬○太宗室薛居正石熙載潘美○真<lb/>
宗室李沆王旦李繼隆○仁宗室王曽吕夷簡曹瑋<hi>案文</hi>
<hi>獻通攷載配享功臣自太祖至仁宗十一臣與此同復載英宗二臣韓琦曽公亮神宗一臣富弼哲宗一臣司</hi>
<pb n="KR2m0004_WYG_009-30b"/>
<hi>馬光徽宗一臣韓忠彦高宗四臣吕頤浩趙鼎韓世忠張俊孝宗二臣陳康伯史浩光宗一臣葛邲此書不載</hi>
<hi>富弼司馬光似因南渡後始定議配享故未之及若韓琦曽公亮之配享英宗則早定自神宗時不當失載必</hi>
<hi>由傳寫遺闕</hi>
　<lb/>
　<lb/>
　<lb/>
　<lb/>
　宋朝事實卷九<lb/>
</p>
<p>
</p>
  </div>
</body>
</text>
</TEI>
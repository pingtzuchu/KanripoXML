<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋朝事實卷四</head> <lb/>
    <p>
<pb n="KR2m0004_WYG_004-1a"/>
欽定四庫全書<lb/>
　宋朝事實卷四<lb/>
　　　　　　　　　　　　　宋　李攸　撰<lb/>
　　郊赦一<lb/>
太祖乾徳元年<hi>案東都事略十一月甲子合祭天地于圜丘改元乾徳從張昭議以宣祖配攷</hi>
<hi>宋史十一月甲子十六日也此書失載月日</hi>南郊禮成車駕將還宫有司請<lb/>
乘金輅上顧侍臣曰朕欲乘輦可乎對曰無爽典禮乃<lb/>
改乘輦還帝御明徳門肆赦前一日有司設文武百官<lb/>
<pb n="KR2m0004_WYG_004-1b"/>
皇親及蕃國諸州朝貢使僧道耆老位于明徳門外太<lb/>
常設宫縣置鉦鼓其日刑部録御史臺開封府京城繫<lb/>
囚以俟及車駕還至明徳門内就幄次改御常服羣臣<lb/>
就位皇帝登樓即御坐樞密使副宣徽使分侍立仗衛<lb/>
如儀通事舍人引羣官横行再拜訖復位侍臣宣曰承<lb/>
㫖通事舍人詣樓前侍臣宣敕樹金雞通事舍人退詣<lb/>
班宣付所司訖太常擊鼓集囚少府監樹雞竿于樓東<lb/>
南隅竿木伎人四面縁繩爭上取雞口所銜絳旛獲者<lb/>
<pb n="KR2m0004_WYG_004-2a"/>
呼萬嵗樓上以朱繩貫木鶴仙人乘之捧制書循繩而<lb/>
下至地以畫臺承鶴有司取制書置案上閤門使承㫖<lb/>
引制案宣付中書門下轉授通事舍人北面宣云有制<lb/>
羣官再拜宣赦訖還授中書門下轉付刑部侍郎承制<lb/>
釋囚羣官稱賀閤門使進詣樓前承㫖宣達訖百官又<lb/>
再拜蹈舞而退赦文門下朕以三靈腃命五讓興邦躬<lb/>
親罔憚于萬幾徳教將加于四海屬嵗時屢稔華夏大<lb/>
同干戈漸偃于靈臺文軌皆通于象闕俗阜而南薫風<lb/>
<pb n="KR2m0004_WYG_004-2b"/>
競刑清而貫索星沈仰觀則日月麗天俯視而龜龍在<lb/>
沼加以物無疵癘民樂雍熙蓋𤣥穹垂祐于皇家非涼<lb/>
徳自臻于昌運由是攷百王之舊制緝千古之憲章墜<lb/>
典必修無文咸秩潔犧尊而謁清廟被大裘以郊上𤣥<lb/>
萬乘雲屯而在途千官星拱而就列公侯助祭共江漢<lb/>
以朝宗鐘鼓在懸與風雷而相薄百靈効職羣后受釐<lb/>
明徳惟馨神心有答非烟塞望以呈瑞嘉氣浮空而襲<lb/>
人民具爾瞻禮無違者乃回金輅乃御應門律且協于<lb/>
<pb n="KR2m0004_WYG_004-3a"/>
黄鍾日正臨于甲子順三元之更始慶萬彚之咸亨而<lb/>
又藩岳勲臣宰衡庶尹外達蠻貊内暨緇黄謂予厯數<lb/>
在躬以應天廣運順其美謂予温恭允塞以仁聖文武<lb/>
成其功兼至徳之隆名盡哲王之能事物議斯允予衷<lb/>
莫遑宜覃曠蕩之恩用慰黎元之望可大赦天下云云<lb/>
於戲崇徳報功取天地無私之象眚災肆赦推雷雨作<lb/>
解之恩更賴中外大臣佐佑厥辟必使萬邦黎獻盡躋<lb/>
仁夀之鄉百姓平章用致勲華之上布告億兆咸使聞<lb/>
<pb n="KR2m0004_WYG_004-3b"/>
知其後郊祀遵用此制改是年為乾徳元年宣制畢御<lb/>
崇元殿百寮奉玉冊上尊號曰應天廣運仁聖文武至<lb/>
徳皇帝壬申大宴于廣徳殿上壽號曰飲福宴<lb/>
乾徳六年改開寳元年十一月二十四日南郊赦文門<lb/>
下我國家受天景福率土咸賓聲明洞照于萬方徳教<lb/>
咸加于四海風雨順而嵗年豐稔干戈戢而刑政澄清<lb/>
域中共慶于小康海外咸欣于至化朕顧惟寡昧祗奉<lb/>
𤣥穹荷上帝之垂休致中原之大定遂發誠意再舉舊<lb/>
<pb n="KR2m0004_WYG_004-4a"/>
章恭陳告謝之儀仰答自天之祐羽衛森羅而在野王<lb/>
公肆覲而在庭六樂無不調五禮無不備躬奠玉爵陟<lb/>
配紫壇具物薦誠神心昭格非煙塞望以呈瑞嘉氣浮<lb/>
空而降祥宜與寰區同茲胥悦象闕既還于綵仗雞竿<lb/>
大舉于鴻恩同玉厯之惟新與蒼生而共慶盡日月照<lb/>
臨之内罔間幽遐極車書混同之邦咸均雨露庻成端<lb/>
拱永洽可封可大赦天下<hi>案宋史開寳元年南郊大赦十惡殺人官吏受贓者不赦</hi>
<hi>後凡郊赦俱大略倣此</hi>改乾徳六年為開寳元年自今年十一月<lb/>
<pb n="KR2m0004_WYG_004-4b"/>
二十四日昧爽以前云云於戲皇王報本之義乾坤助<lb/>
順之祥既舉彜章諒無闕政更賴中外宣力將相同心<lb/>
保黎庻之乂安致邊陲之寧靜扶持景運翊亮皇猷長<lb/>
懐魚水之歡共樂太平之化布告億兆咸使聞知<hi>案宋史是</hi>
<hi>年南郊禮成上尊號曰應天廣運大聖神武明道至徳仁孝皇帝前乾徳元年赦文載尊號此後多失載</hi>
赦文門下我國家膺上天之景命洽四海之歡心車書<lb/>
大同聲教遐被爰自塵清五嶺浪静南溟開萬里之封<lb/>
疆致兆民之蘇息山川克復日月光華風雨順時嵗年<lb/>
<pb n="KR2m0004_WYG_004-5a"/>
大稔朕君臨天下道莅人寰致率土之同情自𤣥穹之<lb/>
垂貺于是恭循典禮親執豆籩當愛日之迎長罄䖍誠<lb/>
而告謝羣后執圭而肆覲神郊備物以陳儀柴燎既升<lb/>
乾光下燭瑞氣浮空而不散生民鼓舞以同懽宜覃作<lb/>
解之恩用洽自天之慶可大赦天下自開寳四年十一<lb/>
月二十七日昧爽以前云云於戲天地垂休所以祚開<lb/>
泰皇王報本所以告成功盛禮行而人神協和慶澤流<lb/>
而寰海胥悦文武列位將相具寮同心同徳以逢時盡<lb/>
<pb n="KR2m0004_WYG_004-5b"/>
節盡忠而宣力宜勤翊亮共致太平<lb/>
九年<hi>案宋史開寳九年四月庚子祀圜丘此書失載年號并月日</hi>太祖將幸西京正<lb/>
月十三日詔曰定鼎洛邑我之西都燔柴泰壇國之大<lb/>
事今江表厎定方内大同祗遹景靈用伸報謝乃眷西<lb/>
顧郊兆在焉將飭駕以時巡躬展誠于陽位朕今幸西<lb/>
京以四月有事于南郊<hi>案東都事畧正月庚辰詔後月幸西京有事于南郊幸西京當</hi>
<hi>在二月而此書載正月十三日詔云今幸西京以四月有事南郊攷宋史禮志正月詔以四月幸西京而太祖</hi>
<hi>本紀復作三月丙子幸西京與此互異</hi>及赴齋宫先時霖雨彌旬是日雲<lb/>
<pb n="KR2m0004_WYG_004-6a"/>
物晴霽觀者如堵垂白之民咸相謂曰我輩少屬亂離不<lb/>
圖今日復覩太平天子儀衛皆相對感泣赦文門下我國<lb/>
家受命開基化民育物荷乾坤之垂佑致文軌之大同内<lb/>
則朝政雍熙外則武功振耀洎兩川克復五嶺蕩平被聲<lb/>
教于寰瀛納生靈于富壽惟有江表未息祅塵頃勞動于<lb/>
六師尋廓清于一境數千里氛妖既殄百餘年生聚知歸<lb/>
蘓其久困之民布以惟新之化非沖人之克乂皆上帝之<lb/>
儲休今者卜首夏之良辰就西都之正位備其燔燎靖乃<lb/>
<pb n="KR2m0004_WYG_004-6b"/>
豆籩躬伸告謝之誠用達恭䖍之志奠玉之盛儀既舉普<lb/>
天之慶澤方行宜覃曠蕩之恩用表混同之化可大赦天<lb/>
下云云於戲牲牢報本所以答天地之休雷雨行恩所以<lb/>
洽華夏之慶御鳯樓而風雲助順<hi>案宋史開寳九年四月庚子祀圜丘迴御五鳳</hi>
<hi>樓大赦</hi>掲雞竿而士庻同歡睠惟文武之具寮並効忠勤之<lb/>
亮節佐我隆平之運實多翊亮之勞方切注懐更宜宣力<lb/>
太宗太平興國三年十一月南郊赦文門下王者負扆<lb/>
居尊繼天垂統順三靈之睠命契萬國之懽心宵衣旰<lb/>
<pb n="KR2m0004_WYG_004-7a"/>
食以㤀疲䘏物愛民而為念自臨宸極再易炎凉朝政<lb/>
允釐嘉穀屢稔四海盡同于文軌九州重正于封疆顧<lb/>
菲薄以何功賴穹旻之降祐爰循舊典親祀上𤣥獻琛<lb/>
而率土皆來執玉而諸侯畢㑹風雲助順羽衛增華慶<lb/>
皇祚之昌隆見禮容之繁盛而又王公庻尹中外具寮<lb/>
同傾愛戴之心奉我龎鴻之號億兆之願豈獨在予宜<lb/>
覃大賚之恩用洽可封之化可大赦天下自太平興國<lb/>
三年十一月十五日昧爽以前云云於戲郊天祀地牲<lb/>
<pb n="KR2m0004_WYG_004-7b"/>
牢已薦于至誠布惠行恩雨露均霑于萬彚灑渥澤而<lb/>
瑕疵盡滌出縲囚而囹圄皆空凡諸有位之臣體我無<lb/>
私之意更資忠力共贊皇圖寰宇克定于丕平竹帛永<lb/>
光于千古<hi>案宋史是年南郊禮成上尊號曰應運統天聖明文武皇帝此失載</hi>
太平興國六年十一月十七日南郊赦文門下王者繼<lb/>
統居尊握圖臨極法二儀而行化親萬務以忘勞兢兢<lb/>
如涉于大川蕩蕩期臻于至化日慎一日于兹六年八<lb/>
紘之文軌大同四序之隂陽不忒兵鋒偃戢年穀順成<lb/>
<pb n="KR2m0004_WYG_004-8a"/>
蘇杭千里之土疆盡歸臨照汾晉一方之生聚頓愈瘡<lb/>
痍邊陲載息于煙塵宇宙俱凝于和氣顧惟涼徳享是<lb/>
豐功蓋穹昊之降靈兼祖宗之垂祐爰伸大報特備嚴<lb/>
禋被衮冕以陟圜壇薦牲牢而饗上帝而又中外列辟<lb/>
文武庶寮復以徽名加于眇質尊崇之號念何徳以克<lb/>
堪億兆之心顧抑情而從徇祗膺典禮良用兢慙宜覃<lb/>
作解之恩用洽普天之慶可大赦天下云云於戲玉帛<lb/>
薦誠已陳于盛禮雲雷覃慶咸被于殊休効忠良者悉<lb/>
<pb n="KR2m0004_WYG_004-8b"/>
與旌酬負瑕釁者皆從滌蕩百神受職萬國來同當景<lb/>
運之昌隆嘉禮容之繁盛風雲薦瑞士庻同歡更資有<lb/>
位之臣共質無私之化各宣忠力永輔皇家布告寰區<lb/>
咸令悉知<hi>案宋史是年南郊禮成上尊號曰應運統天睿文英武大聖至明廣孝皇帝此失載</hi>
赦文門下惟皇撫運樹鴻業于中區惟辟奉天表至誠<lb/>
于大報既謹就陽之禮宜覃及物之恩用慶昌期式符<lb/>
前典朕自䖍膺寳運嗣守瑶圖九載于兹一心無怠雖<lb/>
寰區既乂敢㤀于旰食宵衣而風雨弗迷屢覩于年豐<lb/>
<pb n="KR2m0004_WYG_004-9a"/>
俗阜加以非煙甘露雰霏繼灑于人寰瑞獸珍禽馴擾<lb/>
咸歸于御苑四塞之干戈自息八方之文軌大同集是<lb/>
丕休匪由涼徳斯蓋𤣥穹之所降鑒清廟之所儲祥朕<lb/>
所以躬事禋燔告謝天地千官景從陪玉輅以供宸諸<lb/>
侯駿奔仰𤣥壇而助祭矧乃文物大備聲名孔修當六<lb/>
變以升聞荷百神之昭格純嘏之錫豈獨在予思與萬<lb/>
邦同兹大慶仍改紀元之號遐均作解之恩可大赦天<lb/>
下改太平興國九年為雍熙元年自雍熙元年十一月<lb/>
<pb n="KR2m0004_WYG_004-9b"/>
二十一日昧爽以前云云於戲景運方隆荷乾坤之眷<lb/>
祐彝倫式敘在刑政以交修更賴文武藎臣方岳庻尹<lb/>
各伸乃力共泰吾民庶令擊壤之謡不獨唐堯之代可<lb/>
封之俗復追虞舜之朝凡爾含靈知予至意<lb/>
四年正月二日<hi>案宋史禮志淳化三年將以冬至郊前十日皇子許王薨宋琪請以来年正月</hi>
<hi>上辛合祭從之即此正月二日辛卯也</hi>南郊赦文門下我國家創業垂統<lb/>
踰三十年禮讓興行車書混一外則五侯九伯立屏翰<lb/>
之奇功内則三事庶僚罄股肱之亮節共贊無私之化<lb/>
<pb n="KR2m0004_WYG_004-10a"/>
成兹不㧞之基加以紫壇屢饗于天宗青輅早修于農<lb/>
事既禮交而樂舉致逺肅而邇安内顧眇躬享兹介福<lb/>
是用就上辛之良日薦大報之至誠乾坤既錫于鴻休<lb/>
祖宗是崇于嚴配<hi>案東都事略淳化四年南郊以宣祖太祖並配</hi>八蠻景附咸<lb/>
伸助祭之儀百辟靈從盡展陪鑾之禮覩士民之繁盛<lb/>
望羽衛之駢羅思與普天同兹大慶自淳化四年正月<lb/>
二日昧爽以前云云於戲郊天地以致誠明咸尊典故<lb/>
法陽春而施徳澤盡滌瑕疵中外逺播于懽聲宇宙徧<lb/>
<pb n="KR2m0004_WYG_004-10b"/>
凝于和氣更資有位益勵乃誠展安民濟物之謀助旰<lb/>
食宵衣之化庻俾照臨之内俱躋富壽之期咨爾萬方<lb/>
咸知朕意南郊畢御乾元門下制曰泰壇燔柴國之大<lb/>
典上辛祈穀禮有舊章祗見上帝祈福天宗<hi>案此句下疑有脱文</hi>
<hi>無别本可校姑仍其舊</hi>癸巳上賦南郊宿齋五七言詩六首賜近<lb/>
臣乙未雨雪作立春日瑞雪詩三首祕書監李至言自<lb/>
廟徂郊纖飇不揺羽衛如植升壇而星象炳煥訖事而<lb/>
雲氣鬱興應門肆赦非煙可挹<hi>案此句下疑亦有脱文</hi>
<pb n="KR2m0004_WYG_004-11a"/>
赦文<hi>案宋史至道二年正月辛亥南郊此書失載年月日攷下原註宋白為禮儀使及問吕端云云按是</hi>
<hi>年宋白為禮部侍郎進翰林承㫖吕端同中書門下平章事宋制禮儀使専命翰林學士為之白以翰林承㫖</hi>
<hi>為禮儀使故知此赦當在是年也</hi>門下我國家千齡啟運百世其昌惟<lb/>
列聖之在天介鴻休于下土朕自祗膺眷命嗣守皇圖<lb/>
垂二十餘年居億兆之上域中四大常師古聖之言天<lb/>
下一家幸接隆平之運逺肅而蠻夷率服時和而風雨<lb/>
弗迷盡禹别之九州來修厥貢懋堯咨之四嶽咸建庻<lb/>
官刑政于是相宣聲明以之大備夫何涼徳集是丕休<lb/>
<pb n="KR2m0004_WYG_004-11b"/>
皆由九廟之儲靈實荷二儀之降鑒得不討論方策博<lb/>
採乎禮經祗奉郊丘興崇于祀事達孝思于清廟祈景<lb/>
福于上𤣥用薦精誠斯為大報百神効祉諸侯駿奔羅<lb/>
羽衛于康莊煙霞動色設宫縣于兩觀金石成文千官<lb/>
扈蹕以雲從百姓歡呼而雷動禮終嚴祀喜成昭事之<lb/>
心候屬載陽廣布惟新之慶宜覃恩宥溥洽寰區可大<lb/>
赦天下云云於獻時當獻嵗禮畢嚴禋祖宗之純嘏無<lb/>
疆天地之祥符有耀仰資𤣥貺敷佑蒼生更賴三事大<lb/>
<pb n="KR2m0004_WYG_004-12a"/>
臣六師上將炳人文而宣教化揚我武以定疆場逮夫<lb/>
庻邦冢君凡百執事咸有一徳永孚于休俾我邦家紹<lb/>
統前代盡善盡美不其偉歟告示萬方明知朕意<hi>原註先是</hi>
<hi>禮儀使宋白奏曰伏詳儀注朝饗太廟皇帝先詣罍洗後奠瓚其祀天地望先詣罍洗後奠玉幣上以問吕端</hi>
<hi>言得禮之中遂從白議</hi>
二年十一月丙戌合祭天地于圜丘<hi>案宋史真宗咸平二年十一月丙戌</hi>
<hi>南郊此書失載咸平年號今據詔中嗣業三年等語攷之宋史知在是年也</hi>以太祖太宗配<lb/>
還御乾元門下制曰天祚明徳民懐有仁惟景運之泰<lb/>
<pb n="KR2m0004_WYG_004-12b"/>
階實昊穹之眷命太祖皇帝以武功定亂驅除八方四<lb/>
登泰壇親行大禮太宗皇帝以文徳柔服混成一統五<lb/>
奠玉爵合祭二儀粤以沖人仰嗣丕業三年無改恭依<lb/>
典禮之文百穀用成亟獲豐年之瑞退朝之暇内省于<lb/>
懐未熟化源未成治定夫何涼徳集是鴻休上由天地<lb/>
之元符人神協贊復荷祖宗之餘慶輔弼宣功履春冰<lb/>
而常積戰兢涉大川而詎知涯涘非惕厲不能繼先業<lb/>
非精䖍何以答上蒼必在乎假清廟而擁神休舉皇儀<lb/>
<pb n="KR2m0004_WYG_004-13a"/>
而陳備物于以示昭報于以伸孝思爰當亞嵗之辰躬<lb/>
展事天之禮玉帛在笥金石在縣一陽生而寰海㑹同<lb/>
九奏成而神祗下降禮無違者天必從之宜覃作解之<lb/>
恩共洽無疆之祐可大赦天下云云於戲國容全盛天<lb/>
仗旋班非煙散朱雀之街旭日麗蒼龍之闕歡聲雷動<lb/>
喜氣雲從肆士庻之榮觀賴皇家之大慶更賴文武多<lb/>
士將相藎臣各竭忠規順成元化同心同徳咸罄于嘉<lb/>
猷無怠無荒不忘乎明戒同厎于道不其偉歟布告萬<lb/>
<pb n="KR2m0004_WYG_004-13b"/>
民咸知朕意<lb/>
咸平五年十一月十一日南郊赦文門下禮莫大于事<lb/>
天孝莫重于嚴父因心崇陟配之義垂訓懋翼子之規<lb/>
自伯考建萬世之基聖父纘重熙之業莫不三年而郊<lb/>
上帝九廟以饗神宗用薦精誠以伸昭報顧予寡薄獲<lb/>
荷慶靈奉以周旋焉敢廢墜矧乃寰區厎定黎庻幾于<lb/>
小康農畝豐登稼穡呈于上瑞皆𤣥穹之所降祐繄列<lb/>
聖之所垂休得不飭備物以告䖍升禋燎而報本蠲吉<lb/>
<pb n="KR2m0004_WYG_004-14a"/>
之祀廣至福于兆民曠蕩之恩宜大賚于四海可大赦<lb/>
天下云云於戲天下之至大萬物之至繁雖勵力以自<lb/>
彊願恭已而自治更賴藩嶽列辟股肱元臣暨禦侮之<lb/>
羣才迨盈廷之多士咸盡忠而奉化各無隠于厥誠俾<lb/>
予垂拱而仰成致俗一變而至道共臻多福永孚于休<lb/>
景徳二年十一月十三日南郊赦文門下朕自猥紹慶<lb/>
基君臨㝢縣奉若天道馴致時雍常念守位維艱纂圖<lb/>
斯重納隍軫慮旰食視朝于今九年罔敢逸豫幸𤣥穹<lb/>
<pb n="KR2m0004_WYG_004-14b"/>
之降鑒荷宗廟以垂休農祥荐臻邊候不警屬天正上<lb/>
元之日陳吉土享帝之儀因得躬執豆籩祗見祖考牲<lb/>
牢備物珪幣薦誠四海九州皆來助祭六蠻三獻斯用<lb/>
降神仰景貺之自天慶蒼生之䝉福報本既行于盛禮<lb/>
廻鑾乃御于應門萬國來庭集梯航而入貢九賓就列<lb/>
覩書軌之混同宜大賚于中區洽鴻恩于庻品永言純<lb/>
嘏豈獨在予爰稽肆眚之文式布維新之澤可大赦天<lb/>
下云云於戲順天行慶俾渙汗以維均與物為春浹幽<lb/>
<pb n="KR2m0004_WYG_004-15a"/>
遐而廣被偃革已臻于開泰垂衣方示于穆清更賴文<lb/>
武具僚中外列辟體君臣之同徳罄金石之純誠資政<lb/>
教于和平納生民于福壽共扶昌運永享于休<hi>案景徳二年郊</hi>
<hi>赦以後大中祥符七年二月壬申以謁聖祖于鴻慶宫恭謝南郊大赦又天禧元年正月辛亥以上聖祖尊號</hi>
<hi>于景靈宫南郊大赦今此書二次赦詔俱缺無别本可攷姑仍其舊</hi>
天禧三年十一月十九日南郊赦文門下朕以仰欽皇<lb/>
緒夙奉慶基自列聖之貽謀逮眇躬之繼統兵戈銷偃<lb/>
海域混同何嘗不日慎居懐時乘在御絶畋游而育物<lb/>
<pb n="KR2m0004_WYG_004-15b"/>
戒服玩以敦風納民歸仁壽之區涉道究希夷之際撫<lb/>
安四極賓延萬靈表下風以丁辰致彌文而熙載講求<lb/>
典禮肅恭神人燕處穆清聿懐沖粹荷太清之孚佑示<lb/>
秘籙以降祥靈運嘉亨景輿臨暨載聆諄誨逖悟仙源<lb/>
勵翼彌堅欽修備至攷古先之盛則畢封禪之洪徽崇<lb/>
尚真宗登隆妙號言念元良之嗣生知至徳之方善訪<lb/>
名山特開珍館祝壽昌之介祉見忠孝之存誠疊委寳<lb/>
文愈昭殊應是用答顧懐于穹厚成禋享于壇壝薦玉<lb/>
<pb n="KR2m0004_WYG_004-16a"/>
幣以告䖍陳豆籩而蠲潔金匏協奏文物駢羅九賓相<lb/>
儀百神受職天旂總集既彰祚國之休王澤涵濡宜洽<lb/>
均禧之慶可大赦天下云云於戲展嚴恭之禮獲擁神<lb/>
休覃滂霈之恩式符衆望諒周隆于慶賜増激勵于神<lb/>
明更賴中外信臣文武列辟竭以忠勤之節傾其愛戴<lb/>
之心協贊重熙永膺多福<lb/>
天聖二年十一月十三日南郊赦文門下三載一郊國<lb/>
朝茂典蓋所以報貺天地致䖍祖宗盡欽翼之心膺錫<lb/>
<pb n="KR2m0004_WYG_004-16b"/>
禆之福昊穹眷命三聖重光化無逺而不懐惠無幽而<lb/>
不浹肆予寡昧纂是隆平端扆永思臨淵匪懼幸賴母<lb/>
儀申誨先烈在民三事羣卿禆我以公道百工庻尹贊<lb/>
我以逺圖政常敦本閑邪刑必蠲苛慫善邊陲撤候方<lb/>
聘修歡東南之畝屢登隂陽之沴不作是用采甘泉之<lb/>
曩制方委粟之前經度土就陽占辰亞嵗豫祠真館䖍<lb/>
饗太宫乃陟嘉壇肅陳量幣羣司戒潔工器協恭瞻來<lb/>
格于窈冥納降衷于髙厚天清日潤禮備樂崇克伸孚<lb/>
<pb n="KR2m0004_WYG_004-17a"/>
佑之文實荷厖鴻之賜宜均渙號溥及含生可大赦天<lb/>
下於戲積累之業存乎時涵濡之澤加乎逺邦家所著<lb/>
憲度甚明予惟遵行罔敢失墜班朝文武有位忠賢庻<lb/>
益藎規以弼涼徳勿休屢省稱朕意焉禮成輔臣皆進<lb/>
官宰相王欽若等固辭上謂曰郊祀慶成朕為卿等進<lb/>
官懇辭何也欽若等對曰臣等待罪近司獲陪盛禮幸<lb/>
甚復遷官秩益為忝冒上懇諭久之欽若等再拜稱謝<lb/>
而退<hi>案宋史是年南郊禮成上尊號曰聖文<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>武仁明孝徳皇帝此失載</hi>
<pb n="KR2m0004_WYG_004-17b"/>
是月甲辰<hi>案宋史仁宗天聖五年十一月癸丑南郊此書失載年月今以宋史及所載事跡攷之當</hi>
<hi>在是年也</hi>百官集尚書省受薦饗景靈宫誓乙巳受朝饗太<lb/>
廟誓丙午受合祭天地誓丁未上謂輔臣曰此三日百<lb/>
官受誓禮當然耶王曽等對曰宗廟告饗皆沿郊祀之<lb/>
事止當一日受誓今蓋循先朝舊制請俟他日釐正之<lb/>
庚戌宿齋于天安殿百官宿齋于朝堂辛亥薦饗于景<lb/>
靈宫宿齋于太廟大禮使王曽言<hi>案宋史禮志是年郊後擇日恭謝大禮使</hi>
<hi>王曽請節廟樂云云今據此則在郊前二日宿齋太廟時也與宋史先後互異</hi>皇帝執圭被衮<lb/>
<pb n="KR2m0004_WYG_004-18a"/>
酌獻七室而每室奏樂章恐陟降為勞請節宫架之奏<lb/>
上曰三年一饗朕不敢憚勞也卿勿復言<hi>原註其後每親祀至版位</hi>
<hi>必遣内侍密諭樂卿令備其音節又以戒樂工云</hi>壬子朝饗七室宿齋于南郊<lb/>
癸丑冬至合祭天地于圜丘三獻終増禮生七人各引<lb/>
本室太祝升殿徹豆畢赦文門下朕以紹膺端命祗服<lb/>
睿圖六載于茲萬幾在念守大中之曩訓遵聖善之懿<lb/>
猷被四表以宅心浹羣倫而從乂有祈必應惟動斯和<lb/>
歲事省成河流順復<hi>案宋史是年七月塞滑州決河故曰河流順復</hi>此皆鴻靈<lb/>
<pb n="KR2m0004_WYG_004-18b"/>
敷佑列聖顧懐乃厎輯寧愈増惕勵奉先之道固竭于<lb/>
精衷報本之儀聿循于舊典既卜郊而叶吉粤定位之<lb/>
載嚴沿襲有初講求惟允格太宫而祼獻率廸肅雍類<lb/>
上帝以燎熏並昭妥侑罄齋莊而備至荷肸蠻以居歆<lb/>
矧乃真系垂謨夙展欽崇之禮玉虚攸館將申裒對之<lb/>
文回寳睠以博臨介純禧而舉集顯無疆之大慶豈獨<lb/>
在予霈作解之洪恩式均有衆可大赦天下於戲天人<lb/>
交感繄黙定之有孚中外胥歡諒寵綏而宣洽尚賴既<lb/>
<pb n="KR2m0004_WYG_004-19a"/>
睦之宗戚同體之忠良暨諸邇臣逮夫庻士協一徳以<lb/>
修輔廣四聰而必聞慎固基扄振明紀律無隠厥志用<lb/>
恢永圖主者施行宣制畢百官稱賀上恭謝太后于㑹<lb/>
慶殿<hi>案宋史禮志是年郊後三日齋長春殿謝玉清昭應宫禮畢恭謝皇太后與此郊後即日恭謝皇太</hi>
<hi>后後三日齋長春殿又一日謝玉清昭應宫先後互異當以此書為據</hi>内常侍贊引皇帝<lb/>
皇帝自殿後幄詣皇太后前再拜跪奏曰臣禎䖍遵舊<lb/>
典郊祀禮成中外協心以歡以抃皇太后宣答曰<hi>案宋史禮</hi>
<hi>志是年皇太后宣答曰皇帝徳備孝恭禮成嚴配萬國稱頌懽豫増深云云與此互異</hi>郊祀之祉<lb/>
<pb n="KR2m0004_WYG_004-19b"/>
與皇帝同之皇帝還内百官賀皇太后垂簾賜酒三行<lb/>
丙辰宿齋于長春殿百官宿齋于朝堂丁巳恭謝于玉<lb/>
清昭應宫<hi>案宋史天聖五年郊赦以後天聖八年十一月戊辰合祀天地于圜丘大赦此書失載此</hi>
<hi>次赦詔無别本可攷姑仍其舊</hi>
是月壬辰<hi>案宋史仁宗景祐二年十一月乙未冬至南郊大赦此書失載年月今以乙未冬至及三</hi>
<hi>宗並配攷之宋史知在是年也</hi>上宿齋于大慶殿百官宿齋于朝堂癸<lb/>
巳薦享景靈宫宿齋于太廟甲午饗七室又饗奉慈廟<lb/>
宿齋于南郊乙未冬至合祭天地于圜丘以太祖太宗<lb/>
<pb n="KR2m0004_WYG_004-20a"/>
真宗並配<hi>案東都事略景祐二年詔以太祖為定配二宗為迭配皇帝親祀請以三聖並侑</hi>赦<lb/>
文門下朕膺天地之丕貺紹祖宗之慶基政典咸融兆<lb/>
民祗若休祥狎應大田屢兆于豐年髦俊並生多士協<lb/>
寧于景運熙平在旦燕翼有光諸侯盡賓納黎元于富<lb/>
庻三公論道升遺逸于簪紳豈惟沖人克致茂實必修<lb/>
報本之義以答上靈之心盛服展儀至日惟吉欽從謨<lb/>
訓率致精明清廟肅雍既備陳于圭瓚閟宫静侐復親<lb/>
薦于豆籩被衮就陽燔柴定位嚴配並饗昭格于至誠<lb/>
<pb n="KR2m0004_WYG_004-20b"/>
陟降交歡誕膺于純嘏念紹庭之垂裕顧受福之永昌<lb/>
思與萬邦同茲大澤禮交樂舉既明嚴上之規雷動風<lb/>
行宜覃渙汗之號可大赦天下於戲大事在祀聿從裒<lb/>
對之文與物為春用穆好生之化更賴良弼賢戚維藩<lb/>
文武藎臣中外庻尹體恭肅以修輔本中和而在寛俾<lb/>
敦孝友之倫咸躋仁壽之域翼宣王度永播時雍主者<lb/>
施行太常禮院言南郊第一龕饗五方帝大明夜明神<lb/>
州地祇北極天皇大帝比嵗上差司天監保章正攝事<lb/>
<pb n="KR2m0004_WYG_004-21a"/>
且五帝尊神而獻官秩卑饗接非稱今詣第一龕以少<lb/>
卿監或正郎為獻官第二第三龕以員外郎壇下及内<lb/>
壝之外以京官或保章正分獻從之<hi>案宋史禮志景祐二年詔神州皇地</hi>
<hi>祇舊常參官攝事非所以尊神自今命兩省嵗九大祀宰臣攝事者參知政事尚書丞即學士奉祠與此稍異</hi>
大禮使言宗室詣中書受誓戒不至者六十餘員詔停<lb/>
郊廟幄位太常禮院言皇帝行郊廟之禮故事止設更<lb/>
衣幄殿而未有小次是以薦獻之際皇帝立版位以至<lb/>
于禮成未有所以裕主尊究恭肅也謹按周官朝日祀<lb/>
<pb n="KR2m0004_WYG_004-21b"/>
五帝則張大次朝覲㑹同亦如之鄭康成謂大次所往<lb/>
所止居也小次既按祭退俟之處也引祭義周人祭日<lb/>
以朝及闇雖有彊力孰能支之是以退俟與諸臣代有<lb/>
事焉故説者以為祀昊天上帝亦張大次小次古者大<lb/>
次在壇壝之外猶今更衣幄殿也小次在壇之側今所<lb/>
未行按魏武帝祠廟令降神禮訖下陛就蕞而立須奏<lb/>
樂畢似若不愆列祖遲祭不速訖也故吾坐俟樂闋送<lb/>
神乃起爾然則武帝坐俟容須引設近次與周官義符<lb/>
<pb n="KR2m0004_WYG_004-22a"/>
今參驗前代謂宜設小次于皇帝版位少東毎獻畢降<lb/>
壇若殿就小次俟終獻徹豆則復就版位至禮畢如此<lb/>
則奉神之意在久益䖍執禮之容有恭無闕從之禮畢<lb/>
羣臣上尊號曰景祐體天法道欽文聰武聖神孝徳皇<lb/>
帝三年七月己卯孫奭子瑜上崇祀録二十卷詔送史<lb/>
館<hi>原註奭領太常倣唐王涇郊祀録紀國朝典禮未奏而卒</hi>
赦文<hi>案宋史神宗寳元元年十一月庚辰南郊大赦此書失載年月日今攷之宋史知在是年也</hi>門<lb/>
下升禋陟配誠孝所以兼申擁休肆眚神靈于是交豫<lb/>
<pb n="KR2m0004_WYG_004-22b"/>
朕奉承丕厯欽率先謨永惟置器之重浩若涉川之廣<lb/>
託在尊極弗敢遑寧幸席成規寖尋至治而疆陲賓欵<lb/>
嵗物順繁民罔時恫政克用又斯皆昊穹開佑之貺宗<lb/>
祏燕詒之謀幽贊于茲朕將何力内循涼寡期保顧存<lb/>
是用圖講舊章毖修大報祓飾壇兆豐潔粢盛䖍㑹迎<lb/>
長之辰躬陳合祭之典至于前獻道祖歴祼廟昭<hi>案自真宗</hi>
<hi>以後凡南郊前必先饗景靈宫及太廟奉慈廟寳元元年十一月戊申享景靈宫己酉享太廟及奉慈廟故曰</hi>
<hi>前獻道祖歴祼廟昭</hi>蓋經禮必先之文庻哲王能饗之義措事之<lb/>
<pb n="KR2m0004_WYG_004-23a"/>
日備物有嚴百執駿奔二聖參侑獲率强力以厎盛容<lb/>
居歆在上降鑒如答迪拜胙之吉敢曰余勤沛崇朝之<lb/>
澤方思衆共再念嚮徇羣議許加徽稱深揆浮實之華<lb/>
如乖克己之訓宜因冠號俾易建元顧無専享之福更<lb/>
示惟新之命可大赦天下於戲逮下之慶方與物而皆<lb/>
昌屢省之思冀後天而攸奉尚賴三事庻尹列辟衆司<lb/>
交輸乃誠躋格鴻化茂對乾施永孚于休禮畢宰臣張<lb/>
士遜等五人上表加上尊號寳元體天法道欽文烈武<lb/>
<pb n="KR2m0004_WYG_004-23b"/>
聖神英睿孝徳皇帝<hi>案宋史是年南郊禮成上尊號曰寳元體天法道欽文聰武聖神孝</hi>
<hi>徳皇帝不載去英睿二字此書聰武作烈武當以此為正可證宋史之闕訛</hi>上屢郤之謂士<lb/>
遜曰唐穆宗云强我懿號不若使我為有道之君加我<lb/>
虛尊不若居我于無過之地朕常愛斯言卿等亦宜體<lb/>
此意士遜等懇諸不回上不得已至二十九日下詔惟<lb/>
不稱英睿二字餘允其請右司諫韓琦以京城内逼郊<lb/>
祀數月盜賊公行輦轂之下宜有禁暴之法請南郊前<lb/>
一月降敕開封府約束强盜罪至徒并折傷人以上如<lb/>
<pb n="KR2m0004_WYG_004-24a"/>
犯在敕後毋得以赦原其竊盜贓重者奏聽裁從之<lb/>
康定二年有獻議者以西事未寧欲權罷郊天上以為<lb/>
不可至十一月二十日南郊畢肆赦門下朕誕膺寳命<lb/>
嗣守鴻基荷上靈降監之祥奉列聖紹庭之憲撫寧典<lb/>
運司牧黎元慎保盈成之難思隆久大之業祗勤抑畏<lb/>
垂二十年何嘗不中昃勵精幽㣲博聼慮一夫之不獲<lb/>
期百志之惟熙務湯盤之日新致禹疇之時若至于秉<lb/>
慈儉之訓絶游畋之娛器物屏雕文之功刑政革煩苛<lb/>
<pb n="KR2m0004_WYG_004-24b"/>
之弊雖未臻于淳古庻無怠于始初幸以諸夏謐清百<lb/>
嘉彚茂民涵豐楙之樂物違疵癘之傷玉燭四時蕭勺<lb/>
羣祀斯皆三神之所孚佑九廟之所撫綏豈繄眇眇之<lb/>
躬克召穰穰之福是用順攷聲名之典寖尋禋燎之儀<lb/>
祓飾壇壝祗薦瑄幣揆天元景至之序定國陽郊見之<lb/>
儀皇穹后祗勔降瞻饗之原藝祖文考毖陳升侑之嚴<lb/>
本陶秸以致其誠合羶薌以達其氣望秩羣祀懐柔百<lb/>
神兾精意之獲伸奚備物之能稱若乃首趨真館前謁<lb/>
<pb n="KR2m0004_WYG_004-25a"/>
太宫肅修祼獻之常罄兹僾愾之慕所以因昭事之大<lb/>
述追孝之恭交集盛容克成美報禮由衆舉慶靡専承<lb/>
當天地並貺之仁聿均大嘏法雷雨作解之施用霈醲<lb/>
恩仍建號以紀元美受釐而布度可大赦天下宜改康<lb/>
定二年為慶厯元年於戲謹漢畤之親祠茲為大事體<lb/>
虞書之肆眚所重好生許清多辟之流咸沐維新之澤<lb/>
尚賴臣鄰同徳官尹修方協進忠規允釐庻績丕格至<lb/>
平之治共酬純錫之私初設有小次壇下又設褥為黄<lb/>
<pb n="KR2m0004_WYG_004-25b"/>
道屬之神位至是上不御小次徹黄道改拜褥用緋以<lb/>
盡恭肅之志<lb/>
慶厯四年南郊御札敕内外文武百僚等朕荷祖宗之<lb/>
謀託黎元之上日慎夕惕罔敢怠遑故嘗六款圜丘祗<lb/>
見上帝今賴天之福浹宇以和雖右鄙留屯南方薄稔<lb/>
已加撫綏期厎靖安匪云交修思有昭報聖則能饗誠<lb/>
慙于寡徳祭不欲數既及于三年通奉先規講求多物<lb/>
愾聞列聖之祫裒對明靈之臻況祈祉下民弗為専美<lb/>
<pb n="KR2m0004_WYG_004-26a"/>
在國大事其敢憚行朕以今年十一月二十五日有事<lb/>
于南郊咨爾攸司各揚乃職凡于供億母俾煩勞應諸<lb/>
道州府不得以進奉為名别行科率比者多縁嚴配加<lb/>
上徽名止循率籲之常徒為薦誠之累且應神以實何<lb/>
用虚文與禮之奢不如寧儉其文武百官僧道父老等<lb/>
不得因郊祀上表請加尊號永言有衆宜喻先庚共奬<lb/>
至䖍以副朕意故兹札示想宜知悉郊祀赦文門下朕<lb/>
聞為國莫重于祭報本莫尊于天禮不欲至于煩類當<lb/>
<pb n="KR2m0004_WYG_004-26b"/>
三嵗物無以稱其徳是竭至誠比者原田有秋辰緯澄<lb/>
晷地數見寳蝗弗為災闗輔簡餉與之調羌夏露懐徠<lb/>
之請間遣近輔分慰三垂<hi>案東都事略慶厯四年夏元昊稱臣命范仲淹宣撫陜西</hi>
<hi>河東富弼宣撫河北</hi>就恤邊吏之勤無重編氓之困亦克用乂方<lb/>
致小康朕用欽荷顧存謹修禋類抑止貢奉之費裁節<lb/>
供帳之勞前敕攸司毋加徽稱雖㣲有善之讓姑厎事<lb/>
神之恭且復稽參典文改告兹諡<hi>案東都事略是年十一月改諡真宗五后</hi>
<hi>尊諡</hi>從真聖之尊統貫乾徳之舊章既款殊庭遂見清廟<lb/>
<pb n="KR2m0004_WYG_004-27a"/>
叶長日之嘉㑹祗靈壇而順享皇穹后地之合藝祖神<lb/>
宗之配六變而樂備三獻而禮成煬蒿煙于太霄達爟<lb/>
火于羣祀兩儀洪洞萬瑞紛綸斯固足以表上帝之眷<lb/>
懐罄沖人之明察又念乃文乃武有壬有林或奉引掃<lb/>
除或侍祠顯祖八屯擁衛之格九州獻力之常共贊眇<lb/>
躬克成毖祀美不専饗命則惟新用推多福之祥肆為<lb/>
兆民之慶可大赦天下於戲明徳惟馨已回蓋髙之鑒<lb/>
與衆更始誠慕列辟之良矧曰如台敢云自暇益當居<lb/>
<pb n="KR2m0004_WYG_004-27b"/>
降祥之地而懼其咎席已安之勢而念其危弗徇非彞<lb/>
弗為無益建中道以臨總渙大號而胥歡嘉與羣元共<lb/>
臻斯路<lb/>
慶厯七年十一月二十八日南郊赦文門下朕嘗博覽<lb/>
載籍詳觀古今每資取于典彞用昭施于政教且夫大<lb/>
事在祀所期奉而益恭讓徳于天必欲善不自處斯皆<lb/>
垂芳簡策作範邦家歴世相因百王不易在沿革而雖<lb/>
異諒稽參而靡渝故假廟致䖍掃地尚質實奉先而嚴<lb/>
<pb n="KR2m0004_WYG_004-28a"/>
配取報本以貴誠粤自纘承逾茲二紀遵述詒謀之訓<lb/>
企及欽明之風慎持守于盈成念懷柔于逺邇萬幾之<lb/>
務罔怠于旰宵含生之倫冀登于富壽尚兢虞于譴戒<lb/>
彌鑒省于昏荒治格隆平物無疵癘制作禮樂敢謂其<lb/>
時協和人神當成厥事是用䖍修毖祀參講縟儀抑菲<lb/>
徳之徽稱増先皇之顯諡<hi>案東都事略是年加上真宗尊諡</hi>祗見觀徳<lb/>
之室嚴禋定位之方圜壇載陞長日協吉順攷舊典傾<lb/>
竭精衷九州獻力以惟寅百神受職而咸秩紛綸之貺<lb/>
<pb n="KR2m0004_WYG_004-28b"/>
仰降于髙穹曠蕩之恩宜覃于率土可大赦天下云云<lb/>
於戲惟聖饗帝益罄于齋莊惟徳動天敢忘于惕勵尚<lb/>
冀祖宗垂祐輔弼協謀繄維城親懿之賢暨衛社忠勞<lb/>
之士百工庻尹咸一乃心共贊昌期永臻皇極<lb/>
十一月四日南郊赦文<hi>案宋史仁宗皇祐五年十一月南郊大赦此書失載年號今以</hi>
<hi>下太常禮院議三聖竝侑攷之宋史知在是年也</hi>門下燔柴報本崇經禮之親<lb/>
郊渙號宣恩廣春秋之大眚朕肅膺統業寅奉政機未<lb/>
昭厥塗猶涉淵水荷乾祗之敷佑賴宗社之擁全治克<lb/>
<pb n="KR2m0004_WYG_004-29a"/>
用平思無不服茂息生齒屢登康年蓋先烈之累仁省<lb/>
眇躬之何徳比舉秩于元祀用答揚于靈休三紀于茲<lb/>
涓衷敢怠自合宫之訖饗即陽位以薦誠申命道司詳<lb/>
稽舊典卜日南之長晷祠地上之圜丘前詔諸儒攷正<lb/>
雅樂蓋以遵達孝之述事昭盛徳之流光遹觀厥成升<lb/>
奏羣祀庻徳音之致相接于天人沿豫象之辭登配于<lb/>
祖考率前期而戒誓復先甲以潔齊欽翼徂宫欵見于<lb/>
道祖肅僾在廟永懐于前人懼饗弗能臨祼惟惕紫營<lb/>
<pb n="KR2m0004_WYG_004-29b"/>
未旦赤霄在望執事有恪備物無違䝉上帝以居歆奉<lb/>
列聖之參侑蒼璧既奠朱燎以升惠我無疆肅然有感<lb/>
欽惟天表之應誕錫壽康嘉與宇内之人均承貺施可<lb/>
大赦天下於戲合祫大祀固靡神之不宗在宥羣方思<lb/>
與物而更始尚賴左右承弼中外臣工秉徳輔予竭忠<lb/>
圖治惟休惟恤永厎康哉太常禮院言奉詔再詳定三<lb/>
聖並侑事伏以配侑之法前代不同古則一王而後或<lb/>
兼配皆是變禮彌文廣申誠愛也國朝景祐二年曽下<lb/>
<pb n="KR2m0004_WYG_004-30a"/>
詔書令次郊禋三聖並侑其後以太祖定配二宗迭配<lb/>
明堂大禮亦三后並侑今陛下濬發徳音欽明大孝況<lb/>
是本朝舊制已再躬行于義無爽故下詔曰王者因郊<lb/>
反始無大于躬親本孝奉先莫尊于主侑且明堂之配<lb/>
已著于定儀而景祐之文蓋存于甲令雖協事親之愛<lb/>
猶慎縁情之舉再諏羣議述攷舊典皆以謂祖宗功徳<lb/>
宜對越于上靈文昭武烈亦無嚴于祀位息民昭徳定<lb/>
保永圖自今南郊三聖並侑布告内外宜體至懐<lb/>
<pb n="KR2m0004_WYG_004-30b"/>
三年罷南郊九月十二日恭謝<hi>案宋史仁宗至和三年改元嘉祐九月辛邜恭</hi>
<hi>謝天地于大慶殿此書失載年號以宋史攷之知在是年也</hi>敕内外文武臣僚執珪<lb/>
璧以事神嚴祖宗而配帝雖有國之常典亦因時而制<lb/>
宜朕承三聖之丕基撫萬邦之有衆儉于已思天下之<lb/>
民豐勞于心致天下之民佚罔敢怠忽庻幾治平而首<lb/>
春以來偶爽調適賴三靈敷祐百福來臻順以節宣獲<lb/>
茲康裕加以邊隅不聳風雨以時雖庻物之咸和顧眇<lb/>
躬而增惕是用稽先朝之成憲詢故實于有司即廣殿<lb/>
<pb n="KR2m0004_WYG_004-31a"/>
之翼嚴擇靈辰之良吉式申昭謝以格純休宜用先期<lb/>
俾茲誕告朕取今年九月内于大慶殿行恭謝之禮其<lb/>
今年冬至親祀南郊即宜權罷所有合行諸般恩賞並<lb/>
特就恭謝禮畢一依南郊例施行至日朕親御宣徳門<lb/>
宣制仍令所司詳定儀注以聞務遵典禮勿俾煩勞咨<lb/>
爾多方咸體予意故茲札示想宜知悉至九月十二日<lb/>
恭謝畢降赦門下朕纘繩基緒統御幅員周視萬幾僅<lb/>
成三紀思守文之尤重念居上之至難或未明而衣或<lb/>
<pb n="KR2m0004_WYG_004-31b"/>
既旰迺食惟正人是訪惟公論是稽恬然過勤舉不知<lb/>
困比春云始平履成虧荷髙明之博臨膺厚順之丕擁<lb/>
宗社降福士民輸忠眇眇之躬遄臻于綏乂便便之政<lb/>
率遂于講修雖屬水潦遘災河流移道<hi>案宋史是年四月大水河決商</hi>
<hi>胡</hi>眷言方國成克妥安邦經所繫朕力何有亶茲循省<lb/>
彌用戰兢秋廩戒期農收畢務誕詢故事參繹前文約<lb/>
郊壝之儀嚴路廷之制工師䖍鞏物品晏清祗罄誠忱<lb/>
潔清款見上以答乾元之開佑下以蘄生聚之樂康寖<lb/>
<pb n="KR2m0004_WYG_004-32a"/>
通明靈大示肸蠁宜與兆庻共均休嘉式覃渙汗之恩<lb/>
仍易紀年之號以孚神貺以順物宜可大赦天下云云<lb/>
初仁宗得疾議者以太宗至道年升遐乃深惡其年號<lb/>
趣詔中書改之是嵗以郊為恭謝天地改元曰嘉祐四<lb/>
年十月詔罷冬至祀南郊十三日祫享<lb/>
　<lb/>
　<lb/>
　<lb/>
<pb n="KR2m0004_WYG_004-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋朝事實卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>呉中水利全書卷二十</head>
    <p>
<pb n="KR2k0071_WYG_020-1a"/>
欽定四庫全書<lb/>
　呉中水利全書卷二十　　明　張國維　撰<lb/>
　　説<lb/>
　説本註疏之義其文或畧或詳皆所以指畫水道務<lb/>
　合源委讀者應知作者之苦心<lb/>
　宋<lb/>
　　　朱長文東南水利説<lb/>
地傾東南而呉之為境居東南最卑處故宜多水昔禹<lb/>
<pb n="KR2k0071_WYG_020-1b"/>
　之治水也因其勢之可决者疏而為三江因其勢之<lb/>
　必聚者瀦而為五湖乃底於定微禹其能不魚乎觀<lb/>
　昔之智亦勤矣故以塘行水以涇約水以塍禦水以<lb/>
　埭儲水遇淫潦可洩以去逢旱嵗可引以灌故呉人<lb/>
　遂其生焉前代經營之迹多不見矣至唐元和中開<lb/>
　常熟塘古碣僅存頗稱灌溉之利錢氏時常置都水<lb/>
　營田使以主水事募卒為都號曰撩淺蓋當是時方<lb/>
　欲富境禦敵必以是為先務國朝天禧天聖間呉中<lb/>
<pb n="KR2k0071_WYG_020-2a"/>
　水災於是命發運使張綸同郡守經度於崑山常熟<lb/>
　各開衆浦以導積水嘉祐中范文正公來治此州適<lb/>
　當歉嵗深究利病不茍興作公以為松江不能獨洩<lb/>
　震澤諸湖之水雖北壓揚子江東抵巨海河渠至多<lb/>
　湮塞已乆不能分其勢今當疏導諸邑之水東南入<lb/>
　於松江東北入於揚子與海也有盤龍滙者介於華<lb/>
　亭崑山之間步其徑纔十里而洄泬迂緩逾四十里<lb/>
　江流為之阻遏盛夏大雨則氾溢旁嚙淪稼穡壞室<lb/>
<pb n="KR2k0071_WYG_020-2b"/>
　廬殆無寧嵗范公嘗經度之未遑興作寶元中太史<lb/>
　葉公清臣漕按本路遂建議釃為新渠道直流速其<lb/>
　患遂弭厥後轉運使沈立之又開崑山之顧浦頗為<lb/>
　深濬嘉祐間呉中薦饑朝廷擇選守將經制其事蔡<lb/>
　秦州自杭校理典是郡嘗請行縣按水親度其利是<lb/>
　時轉運使王純臣建議請令蘇湖常秀修作田塍位<lb/>
　位相接以禦風濤令縣教誘植利之户自作塍岸定<lb/>
　邑吏勸課為殿最當時推行焉及李兵部復圭為運<lb/>
<pb n="KR2k0071_WYG_020-3a"/>
　使韓殿省正彦宰崑山於是復修至和塘使之完厚<lb/>
　民得因依立塍堨以免水患而韓君又開松江之白<lb/>
　鶴滙如盤龍之法皆為民利熙寧元年六月有詔興<lb/>
　修水利二年十一月頒農田水利約束三年廣東安<lb/>
　撫司機宜文字崑山郟亶上言蘇州水利大槩以為<lb/>
　環湖地低故常多水沿海地高故常多旱治田為先<lb/>
　决水為後欲取所謂水田者畧循古法也七里為一<lb/>
　總浦十里為一横塘因出土以為堤又取所謂高田<lb/>
<pb n="KR2k0071_WYG_020-3b"/>
　者一切設堰瀦水以灌溉之則高田不涸而水田亦<lb/>
　減流注之勢度用二十萬工水治髙田旱治下澤要<lb/>
　以三年而蘇之田畢治矣其後士人傅肱欲決松江<lb/>
　之千墩金城諸滙又欲開無錫之五瀉堰以洩太湖<lb/>
　而入於北江導海鹽之蘆瀝浦以分呉淞江而入於<lb/>
　海於崑山常熟二縣深闢諸浦遇東南風則水北下<lb/>
　於揚子遇西北風則水南下於松江庶可紓患夫治<lb/>
　水者常濬其下流下流既通則上流可導也<lb/>
<pb n="KR2k0071_WYG_020-4a"/>
　　　范成大水利圍田説<lb/>
今之岸塍率去水二三尺人單行猶側足而行坎坷㫁<lb/>
　裂纍纍如蹲羊伏兎佃户貧下至東作時舉質以備<lb/>
　糧種其勢無餘力以及畚臿之工婦子持木杴探汚<lb/>
　泥補綴空缺纍塊亭亭一蹴便隕謂之作岸實可憐<lb/>
　笑秋雨時至莫之障防與江湖同波農人轉徙而他<lb/>
　明年或能歸業或召新租事力愈薄鹵莽増甚今宜<lb/>
　於邊臨湖瀼土人所謂搭白之處増築長堤使髙五<lb/>
<pb n="KR2k0071_WYG_020-4b"/>
　六尺基廣七八尺以上秋冬之交潢潦乾源手足所<lb/>
　及土皆可取閲春夏半年至秋雨風潮土已堅定草<lb/>
　茅生之可恃為安較之臨時補綴客土杌揑不可同<lb/>
　年而語至於夫力則同頃共利者不殊如一頃之田<lb/>
　南髙而北下水必先自北入北邊有田之人固當悉<lb/>
　力三邊衆户亦合併工同作夫有田無岸水平之日<lb/>
　輒復罪歲愚甿受敝沒世不悟誠可太息<lb/>
　元<lb/>
<pb n="KR2k0071_WYG_020-5a"/>
　　　<hi>失名</hi>鎮江漕渠説<lb/>
唐孫處𤣥潤州圖説云雲陽西城有水道至東城而止<lb/>
　建康實録呉大帝赤烏八年使校尉陳勲作屯用發<lb/>
　屯兵三萬鑿句容中道至雲陽西城以通呉㑹船艦<lb/>
　號破岡瀆上下一十四埭上七埭入延陵界下七埭<lb/>
　入江寧界于是東郡船艦不復行京江矣晉宋齊因<lb/>
　之梁以太子名綱乃廢破岡瀆而開上容瀆在句容<lb/>
　縣東南五里頂上分流一源東南流三十里十六埭<lb/>
<pb n="KR2k0071_WYG_020-5b"/>
　入延陵界一源西南流三十六里五埭注句容界西<lb/>
　流入秦淮至陳霸先又湮上容瀆而更修破岡瀆隋<lb/>
　既平陳詔並廢之則知六朝都建康呉㑹漕輸自雲<lb/>
　陽西城水道徑至都下故梁朝四時遣公卿行陵乘<lb/>
　舴艦自方山抵雲陽至隋大業中煬帝幸江都欲遂<lb/>
　東遊呉㑹始自京江開河至于杭此説不然京口有<lb/>
　渠肇自始皇非始于隋也蓋六朝漕輸繇京口泛江<lb/>
　以達金陵則有風濤之險故開雲陽之瀆以達句容<lb/>
<pb n="KR2k0071_WYG_020-6a"/>
　而京口固未嘗無漕渠也詳諸實錄所謂東郡船艦<lb/>
　不復行京江之語可見輿地志晉元帝子裒鎮廣陵<lb/>
　運糧出京口為水涸奏請于丁夘港立埭又齊志丹<lb/>
　徒水道入通呉㑹皆六朝時事尤為明驗是則煬帝<lb/>
　初非創置不過開使寛廣耳及觀京口詩集宋乾道<lb/>
　庚寅郡守蔡洸浚渠河成郡人顧致堯詩則渠始于<lb/>
　秦明矣<lb/>
　　　<hi>失名</hi>都水庸田司集江湖水利説<lb/>
<pb n="KR2k0071_WYG_020-6b"/>
震澤受呉中數郡之水西南湖州諸溪西北宣州諸溪<lb/>
　並下太湖蓋諸山峙於太湖之西地形高阜兼南北<lb/>
　東三處江海之岸亦髙而太湖之四外皆髙水積其<lb/>
　中常若盤盂之盈滿非藉江湖深利何以通洩設有<lb/>
　雨潦則氾濫四溢環湖低田其能免淹沒乎范文正<lb/>
　公謂太湖天開澤國衆流所聚而江海之涯地勢皆<lb/>
　髙若欲導泄積水在乎時時㸃檢太湖東岸北岸通<lb/>
　江諸河道水洞不致諸物閉塞可也蓋環湖皆蘇湖<lb/>
<pb n="KR2k0071_WYG_020-7a"/>
　常秀之良田病於低窪利在泄潦兼沿江傍海諸高<lb/>
　田亦仗湖流奔注衝散潮沙使江湖深利乃可引潮<lb/>
　灌溉繇是言之凡太湖出水口子宜常通不宜畧塞<lb/>
　也諸小湖在太湖迤東及北者有昆承湖巴城湖陽<lb/>
　城湖沙湖陳湖尹山湖蠡湖薛澱湖又名澱山湖并<lb/>
　諸水<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>瀼淹蕩皆能接泄太湖水注江達海數内澱<lb/>
　山湖闗係呉淞江注泄至為切要論其古迹周圍二<lb/>
　百里此湖水自大盈趙屯二浦以瀉呉淞江既近且<lb/>
<pb n="KR2k0071_WYG_020-7b"/>
　便較之諸湖惟澱山湖之東岸北岸與渾潮相接最<lb/>
　近若上源所注不急則潮沙繇此以注湖内漸成淤<lb/>
　澱富豪之家繇淤澱而圍成田地里步不多其來乆<lb/>
　矣繇是湖之瀦水益狹又與二浦漸逺而所洩不能<lb/>
　快便若非就湖内圍田上多開河道及時時修浚二<lb/>
　浦并浚近浦諸溝洫接濟通洩衝滌渾潮則此湖淤<lb/>
　澱恐不止於是也呉江長堤又名挽路石塘按宜興<lb/>
　前輩單鍔云昔慶厯二年因風濤多敗漕舟遂接續<lb/>
<pb n="KR2k0071_WYG_020-8a"/>
　築成長堤横截五六十里雖時有橋梁而流勢不快<lb/>
　江海浦港復多沙漲又按東坡蘇公云淞江沿數十<lb/>
　里積石壅土築為挽路建長橋植千柱於水中漲水<lb/>
　之時橋上水常髙尺餘江水不快則海之泥沙隨潮<lb/>
　日積而呉中多水患又按崑山郟亶云呉江築為石<lb/>
　塘以障東流之勢是致下流淺狹遽漲潮沙半為平<lb/>
　地如長堤如挽路如石塘皆同此處正是太湖東岸<lb/>
　泄水下呉淞江入海第一要處古賢交口立論以曉<lb/>
<pb n="KR2k0071_WYG_020-8b"/>
　人者乃至再三必是此處不當閉塞凡先來於堤間<lb/>
　多置木橋多鑿水洞上則通行下則泄水者蓋欲仗<lb/>
　其急流奔注江河衝滌泥沙免致水患然猶慮橋柱<lb/>
　之阻水今人多不知此意或便於行路則壩塞河口<lb/>
　或惰於巡防則宻置椿橛此又不止於橋柱之阻水<lb/>
　也矧以茭菱魚籪等物障遏妨害農功必得官司於<lb/>
　此處榜示吿戒使之咸知利害可也呉江長橋長洲<lb/>
　寶帶橋曽議鑿堍添橋寛展水道皆合浚治崑山塘<lb/>
<pb n="KR2k0071_WYG_020-9a"/>
　北納陽城湖南吐呉淞江常熟塘接泄太湖水勢入<lb/>
　昆承等湖注江達海兩傍河道各有七十餘條多有<lb/>
　壩塞之處合去壩塞使之通流大盈浦南接澱山湖<lb/>
　自白鶴滙以達呉淞江浦濶三十餘丈趙屯浦南接<lb/>
　澱山湖北達呉淞江浦濶五十餘丈此二浦注泄湖<lb/>
　水最為切要常宜深濶通利近年以來漸至淤塞又<lb/>
　太湖東至松江有白鶴滙者宋嘉祐崇寧宣和間三<lb/>
　次開浚又有顧浦滙盤龍滙千墩金澤諸滙推原其<lb/>
<pb n="KR2k0071_WYG_020-9b"/>
　故皆繇上源閉塞湖流遲緩潮沙積聚而成今有河<lb/>
　沙滙者漲塞江心阻水尤甚及有新華觜分荘觜嚴<lb/>
　家觜暴漲為害俱合鑿開蓋觜即滙之異名也<lb/>
　明<lb/>
　　　姚文灝浙西水道圖説<lb/>
浙西為區四高中下勢若盤盂諸源西來天目為魁也<lb/>
　列澤中滙太湖為最也衆流歸東三江為宗也近世<lb/>
　治水者浚松江蹌口則不通水之不樂東也决黄浦<lb/>
<pb n="KR2k0071_WYG_020-10a"/>
　夏駕則沛然水之欲北旋也夫萬水皆東三江故同<lb/>
　也今兹之欲北何也海塘障而東江塞也自東江之<lb/>
　塞也天目南源迂迴數百里過松江然後入海失其<lb/>
　宅也議者徒知惡諸浦之奪江而欲截其流而不知<lb/>
　江之不能自繇也然則通東江復禹跡可乎曰不可<lb/>
　也東江通則鹹潮溢也近江膏腴之田復鹵斥也後<lb/>
　之治水者莫若因其勢之所在近三<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>者導之使入<lb/>
　黄浦近澱湖者導之使入婁江近陽城者導之使入<lb/>
<pb n="KR2k0071_WYG_020-10b"/>
　七浦庶幾事半而功倍也圖之作舉綱也綱舉而目<lb/>
　張也觀者得水土分數于區畫之間髙下見矣髙下<lb/>
　見疏防辨矣<lb/>
　　　魏校呉中水利説<lb/>
呉地邊髙中下昔人象為盤盂不大决其下流注之海<lb/>
　則胡以止湖翻矣禹貢所謂三江既入震澤底定是<lb/>
　也今淞江全受震澤諸水實維經流而中多淤阻如<lb/>
　腸胃病噎然則併而入婁江過劉家港入海西迤北<lb/>
<pb n="KR2k0071_WYG_020-11a"/>
　地形愈卑則滙為陽城昆承諸湖故有白茆塘受之<lb/>
　以泄于江<lb/>
　　　何宜水利塘圩説<lb/>
脩治塘圩浙西水利急務約畧其説如左<lb/>
　一脩築圍岸苦於無土若圍外河水淺狹即將外河<lb/>
　　車乾取土若外河深濶則將圍内溝洫車乾取土<lb/>
　　此一舉兩得之術也<lb/>
　一凡圍内有徑塍者遇潦易於車戽是以常年有収<lb/>
<pb n="KR2k0071_WYG_020-11b"/>
　　其無徑塍者遇潦難於車戽是以常年無収宜諭<lb/>
　　令田户凡大圍有田三四百畆者須築徑塍一條<lb/>
　　五六百畆者須築徑塍二條七八百畆者如數増<lb/>
　　築<lb/>
　一圍岸田畔或土脈虗浮外水沴入晝雖車乾夜復<lb/>
　　漲滿者宜於岸塍中心開掘一槽深入外河之底<lb/>
　　隨䈒河泥填及一半俟其稍乾用杵築令堅實又<lb/>
　　復䈒泥填滿則水無自而入矣又有圍岸因鰍鱔<lb/>
<pb n="KR2k0071_WYG_020-12a"/>
　　掘穴或樹根朽爛遂成漏洞者亦依前法築之若<lb/>
　　田中有泉水為害者可用磚灰圍砌泉口如井欄<lb/>
　　之状則泉不漫散或將泉口掘作深坎用大缸覆<lb/>
　　之却以泥土圍築缸上而泉亦不能出矣<lb/>
　一髙田去河遼逺無水可救者須於田内計畆開塘<lb/>
　　如田一畆開塘一分有田二畆開塘二分其三畆<lb/>
　　四畆以上各宜依數開之庶可防旱或有愚民吝<lb/>
　　惜不肯將田開塘者可以善言諭之曰爾有田二<lb/>
<pb n="KR2k0071_WYG_020-12b"/>
　　畆若將二分開塘則彼一畆八分更不憂旱年年<lb/>
　　有収是所費者小而所利者大若惜此二分之田<lb/>
　　不以開塘則彼二畆旱即無収是所惜者小而所<lb/>
　　害者大古人寧損膏腴之産而廣溝洫之制者為<lb/>
　　此故也<lb/>
　　　張鐸圍田溝洫説<lb/>
治水以為田也治田以防水也治田之水有三曰築岸<lb/>
　塍曰修堰壩曰分大圩全呉之地古稱澤國田多低<lb/>
<pb n="KR2k0071_WYG_020-13a"/>
　窪所藉以防水者塍岸也塍岸不固則雖有沃壤亦<lb/>
　棄之為沮洳矣古人制田之法率因水道以正疆界<lb/>
　曰涇曰漊曰浜曰溝縱横曲直有井田之象焉其通<lb/>
　也以洩水其塞也以瀦水使不為田害而已後乃破<lb/>
　古堤以通江湖專小利而風濤之入獨倚於岸塍故<lb/>
　民日益勞而増築日益繁矣范仲淹有曰江南圍田<lb/>
　每方數十里内有河渠外有門閘旱則啟之潦則閉<lb/>
　之旱潦不及為農美利今門閘不可復矣而修築堰<lb/>
<pb n="KR2k0071_WYG_020-13b"/>
　壩之策獨不可行耶圩田之制隨地形之廣狹水道<lb/>
　之逺近而為之大小圩之小者岸塍易完民工易集<lb/>
　時有浸潦則車戽之功可以朝夕計也圩之大者岸<lb/>
　塍既廣工力不及積水經月而實粟者將化而為浥<lb/>
　腐矣度其勢而分之使一勞而永逸事半而功倍民<lb/>
　其有不賴乎夫岸塍譬則城郭也壩堰譬則闗隘也<lb/>
　小圩譬則三里五里也闗隘固城郭堅則内有所恃<lb/>
　而寇不能入三里之城七里之郭則小而易守綽然<lb/>
<pb n="KR2k0071_WYG_020-14a"/>
　應敵無虞矣<lb/>
　　　史鑑呉江水利説<lb/>
呉江之地土疏水緩左江右湖故水之為患也特甚太<lb/>
　湖東南巨浸即禹貢之震澤也其西北納荆溪宣歙<lb/>
　蕪湖宜興溧陽廣徳數郡之水西南合天目富陽分<lb/>
　水湖州杭州諸山諸溪奔注之水瀦聚於湖汪洋浩<lb/>
　瀚不可涯涘而松江承其下流松江即禹貢所云三<lb/>
　江既入之一水也逶迤曲折洄流旋洑逆行二百餘<lb/>
<pb n="KR2k0071_WYG_020-14b"/>
　里始入海而呉江據江湖之㑹屹然中流每遇霖雨<lb/>
　積旬潦水漲溢渺然無際或風濤大作吞嚙衝擊其<lb/>
　害又甚於雨東風則江水西浸西風則湖水東浸俄<lb/>
　頃頓盡人力莫施故瀕湖之人謂之賊水者此也議<lb/>
　者徒欲開一渠濬一涇置一牐以為治之之方是皆<lb/>
　狥偏一之見而無救患之益也何則呉江水多田少<lb/>
　溪渠與江湖相連水皆周流無不通者特有大與小<lb/>
　急與緩之異耳假令南置一閘而北流者自若東開<lb/>
<pb n="KR2k0071_WYG_020-15a"/>
　一渠而西溢者如故固不當與諸縣治法同也切以<lb/>
　為今日措置之方其要有四一曰築堤呉中之田皆<lb/>
　居江湖之濵支流旁出皆蕩漾不可以名計茍不致<lb/>
　力於隄防以捍禦之則未見其可也國朝永樂中治<lb/>
　水東南尚書夏忠靖公創於前通政使趙居任繼於<lb/>
　後無不注意於隄防其法常於春初編集民夫每圩<lb/>
　先築樣墩一座為式髙廣各若干尺然後築隄如之<lb/>
　其取土皆於附近之田又必督民以杵堅築務令築<lb/>
<pb n="KR2k0071_WYG_020-15b"/>
　固隄既訖工令民䈒泥填灌取土之田必使克滿復<lb/>
　於隄之内外増廣其基名為抵水蓋隄既髙峻無基<lb/>
　以培之日乆必頽矣正綂間尚書周文襄公講求二<lb/>
　公之法而損益之繇是水患漸平民安其業近來法<lb/>
　廢每年府雖下縣縣雖下鄉率皆以偽應之其於隄<lb/>
　防畧不加省壞者十七八欲求水之無害難矣且戊<lb/>
　午而至丁夘其間稔者纔二而旱者一水者七固繇<lb/>
　天災流行然亦隄防圮壞水不能禦旱不能蓄有以<lb/>
<pb n="KR2k0071_WYG_020-16a"/>
　致之也二曰審分洩呉江之地當太湖東南其在南<lb/>
　者分衆流以入湖呉漊港東宋家港朱家港蠡思港<lb/>
　直瀆港黄沙港韭溪是也居其東者引湖水以入江<lb/>
　瓜涇港七里橋栁胥港虹橋長橋三江橋三山橋定<lb/>
　海橋萬頃橋仙槎橋甘泉橋白龍橋是也又自縣治<lb/>
　至平望四十里間亦係分洩湖水之所今為石塘雖<lb/>
　便徃來前輩嘗言其有害水道故鑿竇以通水流近<lb/>
　年傾圮俗吏鄙夫不知大計輒因而築之又湖水之<lb/>
<pb n="KR2k0071_WYG_020-16b"/>
　渾滓易為停積沿湖之人多種茭蒲嵗乆成田咸登<lb/>
　糧額遂致水道日微又瓜涇港長橋正當太湖東流<lb/>
　入江要道至為深濶而瓜涇港居民慮賊所侵輒夤<lb/>
　緣巡捕官為之築堰長橋又為濠家湮塞規為田宅<lb/>
　為患極大今則入湖者氾濫不流矣入江者洄流而<lb/>
　西浸矣日滋月長其害將尤甚於今日也莫若一槩<lb/>
　疏濬不許踵襲前迹三曰務車救夫水之汎濫者既<lb/>
　築堤以障之矣而水之停積者若不竭力以車戽則<lb/>
<pb n="KR2k0071_WYG_020-17a"/>
　何從而減之乎然民之貧乏者或無力而弗供豪横<lb/>
　者又恃頑而弗服以致互相推調坐視陸沉在上之<lb/>
　人激勸而編集之水患初作上有長貳下至簿吏無<lb/>
　不躬親看視奔走道路未嘗寧居故諺有救水如救<lb/>
　火之言此言當急而不當緩也自近年設立水利官<lb/>
　後一切委之然地既廣遠居東則西不知在南則北<lb/>
　罔恤欲求其無誤難矣夫軍國之需所係至重合著<lb/>
　為令典凡後水潦任牧民之任者悉令分投巡視督<lb/>
<pb n="KR2k0071_WYG_020-17b"/>
　民而力救之四曰專委任永樂間凡興建水利皆責<lb/>
　成糧長而官為節度之蓋糧長任在賦税其用心必<lb/>
　專近年添設塘長又立耆老復革去塘長而立圖長<lb/>
　又有屬官義官之委紛紛多制十羊九牧乞令糧長<lb/>
　管其都圩長管其圩縣之佐貳分管巡視幸甚<lb/>
　　　顔如環新洋江夏駕浦説<lb/>
呉淞江一帶流至新洋江口夏駕浦口二處交㑹二處<lb/>
　因通婁江潮水倒入江内淀積泥沙又因地勢卑近<lb/>
<pb n="KR2k0071_WYG_020-18a"/>
　遂引江水順趨北下併入婁江以致呉淞江易成淤<lb/>
　淺累經開濬不乆復塞或謂此江出海一百餘里累<lb/>
　濬累塞而此二處相去婁江不過三十里因而疏濬<lb/>
　深濶使此江中水并入婁江出海似為便易不知此<lb/>
　江乃三江之一與婁江各自通洩當夫旱乾固可合<lb/>
　而為一及至水溢則婁江自洩所受之水方且不暇<lb/>
　又安能併呉淞之水而皆洩乎故昔人有言使二江<lb/>
　可併為一則神禹先併之矣何必又有三江此誠不<lb/>
<pb n="KR2k0071_WYG_020-18b"/>
　易之論然而先年累次脩濬皆以此江之水可併婁<lb/>
　江為便惟於新洋夏駕修濬樂簡易而畏煩難以致<lb/>
　二處淤塞不通而棄此為可不必用即今雖以開濬<lb/>
　深濶應該設法區處以為經乆之計予竊詢訪耆民<lb/>
　咸謂當於新洋夏駕口各置一閘冬春常閉夏秋淫<lb/>
　澇開之以分洩水勢或旱乾開之以通引灌溉庶㡬<lb/>
　江水常通旱澇有備又查得夏駕口濶一十六丈深<lb/>
　止四五尺潮勢亦緩造閘無難其新洋口濶四十丈<lb/>
<pb n="KR2k0071_WYG_020-19a"/>
　深一丈五尺潮勢頗大難以作堰但事體重大及費<lb/>
　用錢糧數多必須委官勘議停當方可施行<lb/>
　　　高企三江説<lb/>
呉中之水震澤為鉅震澤即今太湖蓋受江東宣歙浙<lb/>
　西蘇湖常秀數郡天目諸山荆溪百瀆之水周五百<lb/>
　里<hi>或云六百里八百里</hi>藉三江以入于海是總江浙諸水皆為<lb/>
　太湖之源太湖以東諸湖與夫三江之水皆為太湖<lb/>
　之委三江一為吾松郡名之松江其二婁江東江雖<lb/>
<pb n="KR2k0071_WYG_020-19b"/>
　禹貢並稱三江書傳松江下七十里分流東北入海<lb/>
　為婁江東南流者為東江婁江東江又松江之支流<lb/>
　今自太湖而東二百餘里徹海惟有松之一江觀荆<lb/>
　公送人宰呉江詩三江㫁其二徃徃菰蒲青自宋已<lb/>
　然已<lb/>
　　　吕光洵蘇松常鎮水利總説<lb/>
禹貢揚州之域自江以南其郡以十數蘇州松江常州<lb/>
　鎮江四郡最大於地為呉分其部所領凡一州十有<lb/>
<pb n="KR2k0071_WYG_020-20a"/>
　七縣緜地千里畛畷無數自漢唐以來號稱財賦壃<lb/>
　嘗按圖書在虞夏之貢以為下田然亦靡有象犀珠<lb/>
　玉丹砂金碧山林之饒而財豐若此者豈有他哉蓋<lb/>
　其民重稼穡專務水利故也夫水利之大莫過于江<lb/>
　海今自蘇州以北至常州鎮江東至松江皆壤地相<lb/>
　屬襟帶江海而乂有太湖為之灌注漢司馬遷以為<lb/>
　呉東有三江五湖之利有繇來矣三江即淞江東江<lb/>
　婁江也五湖即太湖中小湖有菱湖莫湖胥湖游湖<lb/>
<pb n="KR2k0071_WYG_020-20b"/>
　貢湖凡五名故曰五湖其實一太湖也蘇州在太湖<lb/>
　東北三江五湖皆屬焉三江五湖之外若湖瀼蕩漾<lb/>
　渰瀆塘浦名聞者以百數釃而為渠行水溉田者其<lb/>
　交絡之流又無所不至是以蘇州地雖卑下為衆水<lb/>
　所鍾而田因貯淤肥美多為沃壤今量其賦獨為諸<lb/>
　郡最松江之水不能半于蘇州其名聞者以十數澱<lb/>
　湖三<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>最大皆西受太湖之水釃而為渠者以百數<lb/>
　黄浦最大皆西受澱湖三泖之水浦之始楚春申君<lb/>
<pb n="KR2k0071_WYG_020-21a"/>
　黄歇之所為也今諸鄉之水溉田者皆繇此浦世賴<lb/>
　其利唯東北瀕海堈身之田浦水所不及者徃徃多<lb/>
　廢故松江之賦視蘇州十居其五常州之水其最大<lb/>
　者有滆湖洮湖濠湖閭江九溪荆溪百瀆諸水雖璚<lb/>
　璚分流或北屬于大江而南屬于太湖然而地居太<lb/>
　湖上流多高原易填淤為害故其賦又視松江為下<lb/>
　鎮江地勢至北益髙去太湖頗為遠無所通唯漕渠<lb/>
　自嘉興歴蘇州常州直北流入界中抵京口通江淮<lb/>
<pb n="KR2k0071_WYG_020-21b"/>
　耳然渠自京口逕夾岡勢繚曲皆鑿山為之而瀦水<lb/>
　少宋元祐中于京口吕城下楗石為渠兩涯置牐以<lb/>
　禁障内外之水時其鍾泄而又與内之練湖相宣通<lb/>
　練湖方四十餘里晉陳敏據江東遏馬林溪為之以<lb/>
　溉雲陽今並有益于渠田湖視新豐杜墅長蕩諸湖<lb/>
　最大而水淺亦易索大抵鎮江地皆瀕山鮮平土水<lb/>
　徃徃循行岬隙間故其田多瘠埆而賦獨在諸郡之<lb/>
　下夫蘇州通水多故其賦獨為最鎮江通水少故其<lb/>
<pb n="KR2k0071_WYG_020-22a"/>
　賦獨為下此水之為利于四郡較然也然水本以為<lb/>
　利自水道淤閼比年以來旱澇薦臻如此四郡數逢<lb/>
　其害民人流散死喪相踵深可痛恤而其財賦所出<lb/>
　與所稱亦異宣究所繇豈非為有司者慮害不深重<lb/>
　煩費不專務水利之故哉方今四郡財賦歲輸于京<lb/>
　師者徃徃當天下之半其為有益于朝廷甚大其所<lb/>
　宜軫念又非他郡之比今水道淤閼為害兹乆而不<lb/>
　早為之所吾恐民日益困財日益匱賦將安出甚非<lb/>
<pb n="KR2k0071_WYG_020-22b"/>
　所以為國家乆遠長善之慮且今量其費不及一郡<lb/>
　一歲所輸三分之一其勞又非有鑿龍門辟伊闕析<lb/>
　砥柱之艱危其遠又不過五六歳而即有以建數百<lb/>
　歲安富之美功未聞有事省而能収大利有如此者<lb/>
　如此而又不亟為之是謂棄天之時遺地之利竭人<lb/>
　之財莫此為甚夫宜知山川與民所疾苦國之利害<lb/>
　皆有官守者之任故余既考迹志記綜覈舊聞博議<lb/>
　深論以相難及利害既明是非亦定于是乃推表四<lb/>
<pb n="KR2k0071_WYG_020-23a"/>
　郡及其所部州縣輯為圖攷條其川原預定計算綴<lb/>
　集遺文以為一書庶國之利害皆有實徴而可行焉<lb/>
　　　吕光洵蘇州府境水利説<lb/>
蘇州府其浸太湖在郡城西南三十里連跨數郡週迴<lb/>
　四萬八千餘頃其源有二北受建康溧陽潤州丹陽<lb/>
　荆溪之水南則宣歙池州天目富陽安吉武康烏程<lb/>
　長興苕霅之水注焉混川并瀆羨溢為災禹乃疏其<lb/>
　下流為三江以入于海三江其一自太湖出呉江縣<lb/>
<pb n="KR2k0071_WYG_020-23b"/>
　長橋東北合龎山湖為淞江一自東南分流出白蜆<lb/>
　江過急水港流注澱湖東逕三<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>又東迤入海為東<lb/>
　江東江填滅已乆不復能求其故迹一自郡城婁門<lb/>
　歴崑山縣逕太倉州東北流入海為婁江今訛為劉<lb/>
　家港云三江之外通湖水者甚衆不可殫記唯胥口<lb/>
　白洋灣鮎魚口最大胥口東出呉縣香山胥山之間<lb/>
　胥口東流為木瀆又東為横塘又東出呉山之南為<lb/>
　白洋灣白洋之水又東流北屈為石湖石湖之東越<lb/>
<pb n="KR2k0071_WYG_020-24a"/>
　來溪與木瀆合流出横塘東入胥門運河為胥塘胥<lb/>
　塘北流與北濠山塘水合西流北屈與虎丘山塘水<lb/>
　合為射瀆又横出運河為滸墅入無錫縣流注之又<lb/>
　自胥口東流北為鮎魚口自鮎魚口北入盤門運河<lb/>
　又屈而東至分水墩乂東逕長洲縣東南為栁胥港<lb/>
　<hi>即夾浦</hi>諸水南北合流轉入澹臺湖又東過寶帶橋與<lb/>
　運河合復分流入朝天金涇湖渰蕩漾諸水又自分<lb/>
　水墩南逕呉江縣東南為龎山湖下流興汾湖接汾<lb/>
<pb n="KR2k0071_WYG_020-24b"/>
　湖東流入華亭縣流注之其北流入三白蕩又北受<lb/>
　曹龍港通鶯脰湖與澹臺湖諸水並交流入呉淞江<lb/>
　又北一脈亦自鮎魚口轉入運河逕婁門北屈出齊<lb/>
　門塘又北流為施澤湖施澤之西為漕湖湖之西隄<lb/>
　屬無錫而其浸皆屬長洲湖之枝流則並入常熟之<lb/>
　雲和塘<hi>即元和塘</hi>雲和之西為尚湖東為昆承湖昆承界<lb/>
　常熟崑山之間昆承之枝流一自梅李塘東北出許<lb/>
　浦入于海一自福山港北西入于江一自李墓塘東<lb/>
<pb n="KR2k0071_WYG_020-25a"/>
　入白茒塘入于海白茒之南為七浦七浦西通陽城<lb/>
　湖南入崑山界中陽城之東為包湖為傀儡蕩二水<lb/>
　與陽城合流而東為巴城湖其北為鰻鱺湖施澤湖<lb/>
　而入為蕭涇其南為至和塘至和塘西自婁門逕沙<lb/>
　湖又東過新洋江口又東流注太倉劉家港至和之<lb/>
　南為淞江淞江北受陽城南通澱山諸水入夏駕浦<lb/>
　東北入于劉家港之北為七鴉浦<hi>浦入崑山常熟為七浦</hi>西通<lb/>
　常熟崑山諸水東入于海七鴉之南為鹽鐵塘南入<lb/>
<pb n="KR2k0071_WYG_020-25b"/>
　嘉定縣界中嘉定北絶劉家港南距呉淞江與上海<lb/>
　縣界相屬呉淞江之水皆逕其西南陬屈從東流入<lb/>
　于海而導湖入海之道於是始竟焉夫七邑皆湖水<lb/>
　所經而要害特異呉江西南斜直太湖枕三江之首<lb/>
　崑山在東北為三江入海要道稍有填淤輒放溢為<lb/>
　敗故二邑治水為急太倉嘉定瀕海多髙原苦旱呉<lb/>
　縣多山田高卭類太倉嘉定而長洲類呉江常熟其<lb/>
　與崑山相屬者即與呉江崑山等常熟之西北並揚<lb/>
<pb n="KR2k0071_WYG_020-26a"/>
　子江者東北並海者即與太倉嘉定等宋趙霖以為<lb/>
　平江地雖下而瀕海之地獨高河渠多不利故于諸<lb/>
　邑則備旱為急然議者又以蘇州間有平原本澤國<lb/>
　徃徃詳于治水而畧于備旱比年以來田者至不能<lb/>
　償種故今之爭言水利者必于呉淞白茒七浦焉其<lb/>
　大畧云淞江一水竒分為三獨受太湖西來數郡之<lb/>
　水昔人度其勢必不能禁復于崑山常熟二邑開浚<lb/>
　三十六浦以殺水怒可謂甚善今淞江屢浚屢塞民<lb/>
<pb n="KR2k0071_WYG_020-26b"/>
　徃徃茭牧其中而諸浦之中唯七浦白茒最大今亦<lb/>
　相踵填淤者豈有他哉蓋其地皆瀕海故也瀕海之<lb/>
　地既髙復遇填淤猶築垣居水潦則湖水潰溢為敗<lb/>
　旱則不能引水溉田而呉江崑山勢豈獨能完安哉<lb/>
　宜觀地形凖髙下各順其性浚令廣深而又為之閘<lb/>
　堰以隄防之旱則引諸水溉田潦又水道自利必無<lb/>
　潰溢之害矣故浚治于七邑徃徃相因焉不可廢其<lb/>
　所言宜有益若崇明環海而邑其諸沙又環邑而居<lb/>
<pb n="KR2k0071_WYG_020-27a"/>
　皆穿渠引海水溉田獨無水旱憂故不備論其事<lb/>
　　　吕光洵松江府境水利説<lb/>
松江為蘇州下流去海甚近北截于呉淞江而西南有<lb/>
　澱湖當湖金銀青白蕩漾諸水聯絡環繞皆源于太<lb/>
　湖而委之三泖三<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>一曰圓<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>一曰大<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>一曰長<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>
　旁驪為數渠自澱湖北出為趙屯浦逕望湖涇至蘇<lb/>
　溝分流為内勲浦為㑹仙浦為古盤浦為南澥浦為<lb/>
　梁紇浦並入于江又東出為大盈浦逕南漕港絶横<lb/>
<pb n="KR2k0071_WYG_020-27b"/>
　<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>合北漕港繇新河㑹于青龍江白鶴江入于江又<lb/>
　西出為大石浦北逕崑山之道褐浦千墩浦入于江<lb/>
　圓<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>則東出為横山塘過沈涇塘北折至通波塘繇<lb/>
　顧㑹浦分流為艾祁浦為崧子浦入于江大<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>則東<lb/>
　出為曹浜又東出為走馬塘並北折而東為七里涇<lb/>
　繇青波塘入于江又東出為石湖塘厯東西山涇合<lb/>
　秀州塘北流從通波塘入于江此並華亭青浦二境<lb/>
　自西迤北入江之水也長泖則東出斜塘為潢潦涇<lb/>
<pb n="KR2k0071_WYG_020-28a"/>
　又東流為一瓜涇塘為詹家滙北折為黄浦為范家<lb/>
　浜二百五十餘里合于江逕南蹌口入于海又東出<lb/>
　為歸涇塘為胥浦塘竝東流至掘撻涇入于黄浦又<lb/>
　東出為瀝瀆橋合于胥浦入于横潦此並華亭西境<lb/>
　迤南入浦之水也浦于湖泖其所宣洩視他浦最為<lb/>
　要害徃時東江濬利其分流入黄潦涇抵詹家滙不<lb/>
　必至黄浦即南折奔注東江入海甚徑易自東江填<lb/>
　滅諸水皆屈流入黄浦勢頗迂緩浦之廣深僅半淞<lb/>
<pb n="KR2k0071_WYG_020-28b"/>
　江迨永樂初夏忠靖公原吉以淞江淤塞頗多施功<lb/>
　甚難乃開崑山之夏駕浦嘉定之顧浦掣太湖之水<lb/>
　入劉家港又以黄浦為通江要道度其旁有范家浜<lb/>
　至南蹌口可徑入海乃濬令廣深上屬黄浦于是水<lb/>
　勢遂不復東注淞江而盡縱諸水以入浦浦勢自是<lb/>
　數倍于淞江矣今攷其入浦之水自李塔滙分枝者<lb/>
　則有若南錢塘官紹塘米市塘南俞塘鹽鐵塘北俞<lb/>
　塘洞涇駟馬塘六磊塘車溝新村塘呉店塘烏泥涇<lb/>
<pb n="KR2k0071_WYG_020-29a"/>
　華漕港龍華港蒲滙塘諸水此亦華亭上海二境自<lb/>
　南迤北而東入于浦者也自界涇横<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>分枝者則有<lb/>
　若髙蔣涇顧胥塘前後岡塘上下横涇方西塘淺沙<lb/>
　塘金滙塘閘港下沙浦<hi>即鹽鐵塘</hi>鹽鐵塘都臺浦沈荘塘<lb/>
　周浦塘三林塘黄淄漊馬家浜陳村塘諸水此並華<lb/>
　亭上海二境自南迤北而西入于浦者也其盤龍塘<lb/>
　沙岡塘竹岡塘横瀝塘新涇諸水則二境之間自南<lb/>
　至北達于浦而通于江者也夫浦勢湍悍入海徑易<lb/>
<pb n="KR2k0071_WYG_020-29b"/>
　議者以為可補東江之闕又以為淞江濬則太湖之<lb/>
　水盡決而東南境内受水多必泛溢為害若淞江既<lb/>
　濬宜急復東江故道使水勢竒分則三郡宜皆有益<lb/>
　或又以東江通則鹹潮溢而近江之田復為斥鹵之<lb/>
　壤矣通東江不利其言如此雖未必盡是亦並為論<lb/>
　次庶夫計議者有攷驗焉<lb/>
　　　吕光洵常州府境水利説<lb/>
常州地勢視蘇松為高然北枕大江南控太湖凡水之<lb/>
<pb n="KR2k0071_WYG_020-30a"/>
　猥集其境内者徃徃合于漕河竒分之而流注于江<lb/>
　湖焉蓋亦百川之巨都也今境内之水若武進之東<lb/>
　自望亭出風波橋入郡界者曰漕河漕河之南曰陽<lb/>
　湖東南曰宋建河又東曰惠明河河之支流並流入<lb/>
　于漕河漕河之旁曰䢴溝䢴溝分為二水與後河合<lb/>
　流入于漕河又鳴鳯河東北枕漕河又南通白鶴溪<lb/>
　糴澤河東流注于滆湖滆湖在郡城西南與宜興分<lb/>
　派若西蠡湖孟瀆青河蠡瀆華渡河黄土瀆佘柯瀆<lb/>
<pb n="KR2k0071_WYG_020-30b"/>
　諸水或南或北並上通漕河下流注于滆湖者也又<lb/>
　邑之南曰永安河河之支流一自西南通漕河一自<lb/>
　無錫漕河東北逕紫溝河入于大江永安之外為得<lb/>
　勝河剩銀河小新河通濟河順塘河陳塹河伯牙瀆<lb/>
　綱頭河河之支流相通屬者並東北合流而入于江<lb/>
　者也若灣瀆河戚墅港白馬涇諸水竝西北屬漕河<lb/>
　東南屬宜興界中而流于太湖者也此武進境内之<lb/>
　水也無錫之北曰閘口河閘口之水東逕蔡家渡分<lb/>
<pb n="KR2k0071_WYG_020-31a"/>
　流入於江隂界中新河羊尖河嚴埭河又分流與閘<lb/>
　口合芙蓉河五瀉河歐瀆諸水又並北入江隂界中<lb/>
　而流注于江者也又慧山之陽梁溪之水出焉溪繚<lb/>
　歴山之西南陬入于太湖又北與運河合邑之南曰<lb/>
　長廣溪溪之水南流至開化鄉分流出獨山門入于<lb/>
　太湖小五湖自太湖而東逕長廣溪西與大宣渰合<lb/>
　大小宣渰自梁溪至孤瀆口分為二水南逕青祁渰<lb/>
　又南通小五湖入于太湖乂邑之北曰雙河河之水<lb/>
<pb n="KR2k0071_WYG_020-31b"/>
　自錢橋貫直河港與雙牌港合西貫直河入武進之<lb/>
　陽河直河之水又南入于太湖又邑之南曰塘于渰<lb/>
　南通洪丘渰與太湖相屬又東北入于蠡湖與長洲<lb/>
　分界濠湖又西出蠡湖與呉縣烏角溪合流注于太<lb/>
　湖而閭江則又在太湖之濱者也此無錫境内之水<lb/>
　也宜興之南曰荆溪荆溪之水東流注于太湖達于<lb/>
　淞江入于海荆溪之所通屬甚衆若洑溪章溪周瀆<lb/>
　鰕涇慈湖溪湖洑渚童渚張渚諸水並流注于荆溪<lb/>
<pb n="KR2k0071_WYG_020-32a"/>
　者也荆溪之下曰百瀆荆溪之東曰東九溪其西曰<lb/>
　西九溪上自溧陽合洴浰渰諸水逕荆溪入東九溪<lb/>
　繇百瀆入于太湖東九溪又北流為東蠡湖梅村湖<lb/>
　又北屈而入于運河運河北通滆湖湖受水衆潰渱<lb/>
　涆瀾勢振湖陸唐孟簡乃疏為渠以殺其勢謂之孟<lb/>
　涇涇水又西入塞溪溪之源出于洮湖又東入于荆<lb/>
　溪邑之北曰東湛瀆西湛瀆並合流而西入于運河<lb/>
　者也邑之東南曰忻溪又東曰陽溪曰沙塘港並東<lb/>
<pb n="KR2k0071_WYG_020-32b"/>
　北入于太湖而大浦則又在太湖之濱者也此宜興<lb/>
　境内之水也江隂之南北引江水入于黄田港横貫<lb/>
　邑中南絶蔡涇逕青暘達于五瀉河者曰漕河漕河<lb/>
　之水分流為長河入繇里涇出新河新河之西北曰<lb/>
　青溪河又東為蔡港其支流並西南入于長河漕河<lb/>
　又分流為南北山塘河南逕武進縣界中入三山港<lb/>
　若立埭河崇溝河申港利港並北通江水南入武進<lb/>
　縣流注之又邑之南曰横河河之水繇黄田港出春<lb/>
<pb n="KR2k0071_WYG_020-33a"/>
　暉門東流入令節河與谷瀆港合谷瀆北引江水南<lb/>
　行逕三河口分為二水又范家港北引江水南行與<lb/>
　谷瀆合谷瀆又東接倪塘河入常熟界中流注之其<lb/>
　黄山白沙石牌石頭雷溝陳蔡諸港並從大江南流<lb/>
　入邑中而達于横河者也此江隂境内之水也夫常<lb/>
　州四邑之水又有緩急夫宜興以一荆溪兼受數州<lb/>
　之水其衝決之勢猶居髙建瓴甋也故于荆溪之下<lb/>
　釃為百瀆以殺水勢又開横塘貫其中矣引荆溪之<lb/>
<pb n="KR2k0071_WYG_020-33b"/>
　水並入于太湖然以太湖受水多而宜興為諸水入<lb/>
　湖要道仍復于宜興之上溧陽之間置五堰堤塞之<lb/>
　令宣歙金陵九陽江之水繇分水銀林二堰北決于<lb/>
　蕪湖其方畧可謂至備矣然今所謂百瀆在宋時知<lb/>
　縣樓閌所濬治者止四十有二餘皆湮塞今湮塞者<lb/>
　又不知其㡬而五堰至唐末已廢自是宣歙諸水不<lb/>
　復決于蕪湖而反東注于太湖矣太湖上當衆中水<lb/>
　之衝下有呉江湖隄之阻水勢洄洑瀰漫盈溢納而<lb/>
<pb n="KR2k0071_WYG_020-34a"/>
　不吐貯淤成陸雖近瀆低窪之田一遇旱暵而鬱為<lb/>
　枯壤矣江隂地勢最卑當漕河下流又為衆水入江<lb/>
　要道去江壖可二里並江多山土隆崛墳起日以廣<lb/>
　斥蓋古所云息壤也然土性輕脆善崩春夏水盛輒<lb/>
　敗壞填淤數丈而河勢又曲渾潮逆上日兩至泥沙<lb/>
　隨潮停蓄武進無錫之十四瀆㪷門又廢即無上流<lb/>
　水勢可刮除之故黄田閘九里河兩涯膏腴之田徃<lb/>
　徃蕪穢不可耕治議者以為濬治隄防於宜興江隂<lb/>
<pb n="KR2k0071_WYG_020-34b"/>
　為急武進無錫次之宜興宜疏百瀆夾苧干百瀆横<lb/>
　塘之口江隂宜濬申利桃花諸港武進無錫宜復十<lb/>
　四瀆㪷門使百川流行必無填淤盈溢之害矣若靖<lb/>
　江環江而邑境内之水皆股引取之而還復于江其<lb/>
　利害與四邑殊等畧與蘇州崇明同故不論<lb/>
　　　吕光洵鎮江府境水利説<lb/>
鎮江據三郡之上游而北負大江地勢中髙受水甚少<lb/>
　唯南與漕河相通而北達於江然漕河之水其勢于<lb/>
<pb n="KR2k0071_WYG_020-35a"/>
　東南為順北出為逆故昔人于金壇丹陽二邑築壩<lb/>
　堰以隄塞之令不得東南流又至冬江水漸縮水跡<lb/>
　去江隄甚逺而水勢又北出為順境内至無所瀦蓄<lb/>
　故又于京口置閘啟閉之令不得盡洩于江自是漕<lb/>
　河之水唯與其境内之水相吐納耳今攷其境内之<lb/>
　水若金壇西北則有西洋河上受長山三茅諸山之<lb/>
　水繇十字河以入于漕河河之東復分流並入長蕩<lb/>
　湖河又直流為穿城遶城二渠繇縣南壩與後陽干<lb/>
<pb n="KR2k0071_WYG_020-35b"/>
　南□河經東墟崑崙二橋合流入白龍蕩出方洛港<lb/>
　以至長蕩湖其西南則有薛埠白塔張橋三河上受<lb/>
　大茅四平鴉髻黄金瓦屋諸山之水繇唐王溪三里<lb/>
　河東村諸橋至三汊河下塘横河並互流入大浦新<lb/>
　瀆荷花等港以注長蕩湖其東北則有陳塘中塘堯<lb/>
　塘諸水入錢資蕩其東南則有白橋大雲下湯諸水<lb/>
　自燕子下湯港以注長蕩湖漕河又北行經丹陽練<lb/>
　湖為丹陽巨浸湖之支流自斗門閘南流迤東以達<lb/>
<pb n="KR2k0071_WYG_020-36a"/>
　于漕河河又自七里橋分流入横塘經珥瀆河珥瀆<lb/>
　之上為珥村鎮河又經珥村之東繇黄連吕荘等橋<lb/>
　抵東南為白鶴溪繇白鶴分派自南而北為丁義瀆<lb/>
　繇珥村之西自左墓達黄土迤南為湖口迤北通簡<lb/>
　溪簡溪西受太平河之水東行以達于漕河河又經<lb/>
　上下夾岡抵郡城之南乃折而西流枝分貫于城中<lb/>
　北出復合流以入于江若丹徒四境諸水則有紀灣<lb/>
　岡濫泥洪杜墅湖鄭湖新豐湖寺湖馬林溪馬潭萬<lb/>
<pb n="KR2k0071_WYG_020-36b"/>
　頃洋者其勢不能盡達于漕河然于境内引水溉田<lb/>
　甚便利不可畧他陂塘小渠之流甚猥衆今不復推<lb/>
　究焉夫鎮江地雖髙而原隰之窊窿三邑之中亦有<lb/>
　殊等若丹陽之練湖于諸水最大然曲阿地勢岡阜<lb/>
　彌月不雨其所瀦即自索金壇視二邑為下而長蕩<lb/>
　湖諸浦其大雖不能與練湖相埓然多淀淤水則汎<lb/>
　濫民又以潦為憂議者以為于丹陽宜疏斜橋諸港<lb/>
　繕完曲阿以防北流為旱歲備于金壇宜疏長蕩諸<lb/>
<pb n="KR2k0071_WYG_020-37a"/>
　浦以導東流為潦嵗備而丹徒則又凖二邑之高下<lb/>
　庶周于所慮而無偏廢之病云<lb/>
　　　王臬金壇縣運河説<lb/>
即古荆溪今為糧運要道自城北至丹陽七里橋横介<lb/>
　于邑中者七十里西受左墓濯纓二港之上流旁出<lb/>
　東暨南者為鶴溪鐘秀聯秀穿城遶城之五渠為下<lb/>
　流夏秋雨多固泛溢瀰漫矣冬春雨少則運道淺隘<lb/>
　歲歲築壩于五渠之口及撩淺蓄水以資運萬厯四<lb/>
<pb n="KR2k0071_WYG_020-37b"/>
　年巡撫都御史宋儀望建議置閘于七里橋岸頭橋<lb/>
　荘家淜三河口以省築壩撩淺小民亦喜息勞衆口<lb/>
　稱便上下議合遂爾成閘今詳岸頭河口閘隔逺運<lb/>
　河十五里自閘而上有北渚岳荘東林五六萬頃之<lb/>
　蕩前荘堯塘四五十里之河荘家淜閘隔逺運河三<lb/>
　里自閘而上有徐塘下墟萬頃之陂必俟其汪洋充<lb/>
　滿然後可撑拄運河之下注而漸漸停蓄殊非救時<lb/>
　急務故仍歲歲築壩撩淺以資運且霖潦一至則閘<lb/>
<pb n="KR2k0071_WYG_020-38a"/>
　口狹小阻礙下流以致上流泛濫沉沒城北七十里<lb/>
　之低田是不惟無益而反有害欲省民勞而置閘則<lb/>
　水闗七里橋原有閘窽鶴溪鐘秀聯秀遶城之四渠<lb/>
　各有橋垜傍垜而為閘則取彼三閘之一而足辦矣<lb/>
　為力少而成功逺當亟圖之<lb/>
　　　呉韶水利修圩説<lb/>
禾生于水溺之則腐蘇松水田卑下暴水每髙于田不<lb/>
　可無塍以障水也然一塍之間田連千畝業非一主<lb/>
<pb n="KR2k0071_WYG_020-38b"/>
　不有官司督役孰先為之自正徳來水利全廢塘長<lb/>
　人役不復知水利為何事舊塍髙六七尺者或與田<lb/>
　平水無所限遇潦已不足言稍遇旱暵向來塍岸塌<lb/>
　土成灘水不可到畎戽無資禾亦就萎饑莩盈塗率<lb/>
　繇于是又況塍坍浪洗田畝日虧不免以虧田糧而<lb/>
　加之見田糧愈重而民逃又不免以逃户差而加之<lb/>
　見户賦役日繁民斯輾轉良可歎息為今日計必也<lb/>
　清其舊役倣其成規思濟旱如救焚念防潦如拯溺<lb/>
<pb n="KR2k0071_WYG_020-39a"/>
　圖其乆逸而無憚于一勞則厥事之濟為無難而輔<lb/>
　贊乾坤化育之功有在矣民固有勞之不怨者斯之<lb/>
　謂歟塍既成保之又不可以無道湖田水濶而岸易<lb/>
　摧昔人常甃以石不乆復壞後因言植茭蘆于岸脚<lb/>
　以䕶浪梅天水發蘆已茂而浪不可衝也攷元至大<lb/>
　初江浙行省督治田圍岸體式以水面平為第一等<lb/>
　髙七尺五寸底濶一丈面濶五尺田髙于水一尺為<lb/>
　二等髙六尺五寸底濶九尺面濶四尺五寸田髙二<lb/>
<pb n="KR2k0071_WYG_020-39b"/>
　尺為第三等髙五尺五寸底濶八尺面濶四尺田髙<lb/>
　三尺為第四等髙四尺五寸底濶七尺面濶三尺五<lb/>
　寸田髙四尺為第五等止添備水髙三尺底濶六尺<lb/>
　面濶三尺若山水源落圍岸迫近諸湖去處自願増<lb/>
　進者聴本朝𢎞治間姚工部文灝立為五等圩岸式<lb/>
　田低于水者底濶一丈五尺田與水平者底濶一丈<lb/>
　四尺田髙于水一尺者底濶一丈二尺田髙于水二<lb/>
　尺者底濶一丈田髙于水三尺者底濶九尺面濶比<lb/>
<pb n="KR2k0071_WYG_020-40a"/>
　底各減半髙亦以水為凖外面各離水八尺<lb/>
　　　沈[啟-口+山]呉中水道説<lb/>
水道者水之道也由地中行而無不下之謂也激之者<lb/>
　石窒之者土留滯之者草梗皆水害也害貴决之以<lb/>
　循其流行之道道得則瀦洩之政可舉灌溉之利可<lb/>
　興貢賦之職可修是皆水道乎始也<lb/>
　　　沈[啟-口+山]呉中水源説<lb/>
治水自下流始人咸知之故識者曰蘇州之于十郡猶<lb/>
<pb n="KR2k0071_WYG_020-40b"/>
　九州之兗也其治之固矣獨不謂嶓冡岷峨龍門積<lb/>
　石奚所遺乎夫源一也而委未嘗不百也孰謂太湖<lb/>
　為委而源則不止于百乎况環太湖之源而為地者<lb/>
　㡬倍于湖則環太湖之地而為雨之積者更㡬倍于<lb/>
　湖矣洩太湖而為委者不亦艱哉議者謂下流之導<lb/>
　其十不若上流之殺其一為功倍云<lb/>
　　　歸有光三江説<lb/>
古今論三江者班固韋昭桑欽之説近之但固以蕪湖<lb/>
<pb n="KR2k0071_WYG_020-41a"/>
　東至陽羨入海昭分錢塘江浦陽江為二桑欽謂南<lb/>
　江自牛渚上桐水通安吉歴長瀆為不習地勢程大<lb/>
　昌辨之詳矣然孔安國蘇軾所論亦未必然也今從<lb/>
　郭璞以岷江淞江浙江為三江蓋自揚州斜轉東南<lb/>
　揚子江呉淞江錢塘江三處入海而皆以江名其為<lb/>
　三江無疑但淞江湮塞細弱無復江之形勢世遂忽<lb/>
　之而不論耳宋淳熙中直學邊寔修崑山志言大海<lb/>
　自西㳌分南北繇轉斜而西朱陳沙謂之揚子江口<lb/>
<pb n="KR2k0071_WYG_020-41b"/>
　繇徘徊頭而北黄魚垜謂之呉淞江口浮子門而上<lb/>
　謂之錢塘江口三江既入禹跡無改此今日之所目<lb/>
　見諸儒胸臆之説不足道也<lb/>
　　王志堅曰三江之説自昔互異各有所本唯歸太<lb/>
　　僕兹議為鑿嗣曹𦙍儒輩皆宗之矣然論東南水<lb/>
　　利以東江呉淞江婁江為三江未為誤謬不必遽<lb/>
　　執是説以斥之<lb/>
　　　歸有光呉淞江下三江口説<lb/>
<pb n="KR2k0071_WYG_020-42a"/>
史記正義曰在蘇州東南三十里名三江口一江西南<lb/>
　上七十里至太湖名曰淞江古笠澤江一江東南上<lb/>
　七十里白蜆湖名曰上江亦曰東江一江東北下二<lb/>
　百餘里入海名曰下江亦曰婁江其分處號三江口<lb/>
　顧夷呉地記淞江東北行七十里得三江口庾仲初<lb/>
　注揚都賦太湖東注為淞江行七十里有水口流東<lb/>
　北入海為婁江東南入海為東江蓋淞江之有婁江<lb/>
　東江如岷江之中江北江九江其實一江耳昔賢以<lb/>
<pb n="KR2k0071_WYG_020-42b"/>
　此解淞江下之三江口非以為禹貢之三江也呉郡<lb/>
　續志云淞江受太湖一自長橋流入同里犂湖瀼田<lb/>
　白蜆江入薛澱湖一自甘泉橋繇淞江尾東葉澤湖<lb/>
　自急水港至白蜆江入澱湖而注之海以正義呉地<lb/>
　記求其所在則淞江北行七十里分流者當在今崑<lb/>
　山之境説者徒欲尋求二江而不知繇淞江細弱所<lb/>
　以竒分之水遂不可見續郡志云崑山塘自婁門歴<lb/>
　崑山以達于海以劉家港為婁江意亦附㑹也<lb/>
<pb n="KR2k0071_WYG_020-43a"/>
　　　鄭若曽練湖説<lb/>
練湖即諺所謂開家河也在丹陽縣北百二十步自馬<lb/>
　林至縣治沿河上下週圍約六十餘里迺丹陽所視<lb/>
　以為利病者也何也丹陽乃運道所經運河之通塞<lb/>
　常係于湖水之収放十六水函與七石匣是也運河<lb/>
　之水原係江潮從京口丹徒二閘而來若江水涸時<lb/>
　則二閘之水不至而運河不通所資者開練湖諸閘<lb/>
　之水而已向來豪家多占湖為田此義不明已乆須<lb/>
<pb n="KR2k0071_WYG_020-43b"/>
　縣令留心經理當水涸之日禁民開閘常養湖水以<lb/>
　備蓄泄斯利莫大焉不可忽也<lb/>
　　　曹𦙍儒三江説<lb/>
謹按水經岷山之水東過牛渚石城分為二其一東北<lb/>
　流過毘陵北為北江今揚子江所繇道是也其一東<lb/>
　南流逕寧國又東北為長瀆瀝河口南東注于具區<lb/>
　為中江徃時土人呼為瀨陽江是也其江水復自具<lb/>
　區枝分歴烏程抵餘杭與浙江合為南江故謝靈運<lb/>
<pb n="KR2k0071_WYG_020-44a"/>
　曰具區在餘杭而郭璞江賦亦曰注五湖以漫漭古<lb/>
　之江水派分如此太湖號為震澤勢極泛決有以哉<lb/>
　匪但受宣歙湖婺諸山之水已也蓋自廣通固城壩<lb/>
　堰既設中江流絶故向時泛濫之禍少殺三呉鮮墊<lb/>
　溺之災民得佃作雖時有浸淫不至䧟由卷淪海鹽<lb/>
　蕩武原矣下流易壅每費開濬亦職此耳楊修湖賦<lb/>
　曰頭首無錫足蹄松江負烏程于背上懷震澤以當<lb/>
　胸際其渺瀚詎曰諸郡水利之滙已哉<lb/>
<pb n="KR2k0071_WYG_020-44b"/>
　　　曹𦙍儒練湖説<lb/>
按杜佑通典練湖亦曰後湖劉宋顔延年有侍游曲阿<lb/>
　後湖詩所繇來古矣李華復練塘頌所謂大江具區<lb/>
　惟潤州其藪曰練湖幅員四十里刺史韋損廣之為<lb/>
　八十里是也兹湖之水旱則放潦則蓄西南諸山泉<lb/>
　雨之滙也每遇水涸開閘放水一寸則運河水尺運<lb/>
　舟不梗耕者資焉今為豪家佔佃官為給帖自丹陽<lb/>
　丹徒金壇環地三百里旱則懸耜水則浮桴况于運<lb/>
<pb n="KR2k0071_WYG_020-45a"/>
　舟歲窒艱楚萬状奈何不為之所也念塘林公亦曰<lb/>
　修練湖不惟通運道且益民田非與　又按六朝齊<lb/>
　鸞永泰初王敬則反㑹稽至曲阿曲阿令丘仲孚収<lb/>
　船艦鑿崗埭瀉瀆水以阻其路留數日臺軍克之則<lb/>
　此地之有湖此湖之為重較如也　又按御史劉曰<lb/>
　睿觀呉録曰練湖坐落丹陽上受髙麗長山諸汊之<lb/>
　水泛濫為災始自先秦時居民疏告官司議將開姓<lb/>
　田地築梗瀦水得免旱潦始名開家湖週迴四十餘<lb/>
<pb n="KR2k0071_WYG_020-45b"/>
　里計畝一萬三千有竒晉陳敏據有江東改名曲阿<lb/>
　湖南宋文帝遊幸其上更名勝景湖至宋建炎間值<lb/>
　亂練兵于此遂易今名載在水經誌冊居五湖之一<lb/>
　也<lb/>
　　　曹𦙍儒草堰橋河水利説<lb/>
丹陽舊築小城以守後擴而大之中間腰城未拆而縣<lb/>
　治反在腰城之内設有冦警將獨守小城棄大城弗<lb/>
　顧乎乂按城中井泉頗鮮每就運河而汲萬一為盗<lb/>
<pb n="KR2k0071_WYG_020-46a"/>
　所遏城中立枯縱有舊水乆亦污穢不可食矣今宜<lb/>
　拆此腰墻于水門内置閘啟閉夫腰墻拆則中小南<lb/>
　門可塞戍夫減矣米市之西有草堰橋河及水門外<lb/>
　通延陵萬頃洋太平香草及長山八十四汊之水引<lb/>
　入城中北注運河今洞門塞乆水衝城脚轉而東行<lb/>
　怒濤洶湧城類頽圮况附近居民不獲水利公私不<lb/>
　便宜大啟水闗或開丈餘水洞疏其淤堙殺其衝激<lb/>
　城可使無危也且水溢城中運河不梗而西南諸村<lb/>
<pb n="KR2k0071_WYG_020-46b"/>
　亦可使無墊矣<lb/>
　　　曹𦙍儒龍開河水利説<lb/>
丹陽丹徒之交有埤城諸鎮西南抵山南北遶江幅員<lb/>
　百餘里其地西北髙東南下金牛等山九十三汊之<lb/>
　水行其間别無河瀆又東南至九曲河遼矣故每嵗<lb/>
　夏秋間江水不入山水不洩埤城而上赤地一望埤<lb/>
　城而下魚鼈行陸民甚楚之今考有龍開河者午貫<lb/>
　其間西北為孩溪港東南為新河口長曲將四十里<lb/>
<pb n="KR2k0071_WYG_020-47a"/>
　也惟自孩溪港而南四五里許至紀灣崗有崗土二<lb/>
　里許梗焉今開之利有四一曰鑿崗濬河則方百里<lb/>
　之民旱潦胥濟二曰江中舟楫徃來徑収孩溪港以<lb/>
　達孟河可免外轉圌山飄刼之患三曰運河或阻繇<lb/>
　孟河道此亦濟其不及四曰此崗未鑿則龍開河之<lb/>
　水不迅不深山水注之不能容或行地上居民築堤<lb/>
　守焉堤左之人盗右堤右之人盗左或至兵刃開之<lb/>
　可使俗睦但此河不可開之勢亦有六此河勘官須<lb/>
<pb n="KR2k0071_WYG_020-47b"/>
　自孟河堡西北行始知開挑之利自小丹徒東行則<lb/>
　不見其要領一也徃年曽一濬治也紀灣岡下有翟<lb/>
　姓者田一二伯畝乃占河身而得熟者乃密埋猪血<lb/>
　于岡下官至開出詭稱龍脈不可傷遽已二也開此<lb/>
　港官民航便焉丹徒丹陽諸處之民失利必為阻執<lb/>
　三也受水利之民皆貧乏户官吏勘視漫無禮欵况<lb/>
　使費耶而阻水利若翟姓者反甘出賄四也丹徒丹<lb/>
　陽舊有河工銀兩冊籍内物也開此河即用此銀便<lb/>
<pb n="KR2k0071_WYG_020-48a"/>
　甚今阻之者多言錢糧無措而吏胥乾沒河工銀者<lb/>
　唯欲開濬小河以塞責岩開此河費大無羨多為之<lb/>
　説五也兵變時少而民受旱澇日多坐憂兵防守港<lb/>
　之事而斃我百里之民利害必有能辨之者今人必<lb/>
　曰開此河則上下港門必須置戍當此減兵之時乃<lb/>
　欲益兵不便六也又按紀灣岡乃上阜濶二里零八<lb/>
　步髙四五丈耳如曰為力之艱也則向之開運河而<lb/>
　鑿夾岡者何人耶今使得利之夫用力掘去彼亦欣<lb/>
<pb n="KR2k0071_WYG_020-48b"/>
　然不半月通矣方百里寔民命闗焉仁人所宜究心<lb/>
　也<lb/>
　　　韓浚嘉定縣境水利説<lb/>
嘉定幅員不百里而塘浦陂池大者以數十計次者以<lb/>
　數百計小者以數千計複出多岐縱横紆直至不勝<lb/>
　紀蓋古者治農之官疆理之密疏鑿之勤猶可見也<lb/>
　縣額設簿一員專董水利然簿之于民既未必疾痛<lb/>
　相闗而民之于簿亦未必指臂相使狥名興役空文<lb/>
<pb n="KR2k0071_WYG_020-49a"/>
　報成即鏤氷畫脂無殊矣故自昔長吏之賢者曽不<lb/>
　以水利為大政額故有河夫銀三伯兩曽不當三軍<lb/>
　之囊糒餘更無可轉移勢不得不取給民力顧小民<lb/>
　胼胝以勤其事巨室拱手而享其成故役者常有不<lb/>
　樂為用之意當熟計其便每嵗必以十月預發教于<lb/>
　四境令民各以應濬工役列上然後躬自巡行度緩<lb/>
　急而舉事量繁簡而鳩工衣食之源貧富賤貴所共<lb/>
　也自非例得優免者宜倣他邑縉紳家貼役之意令<lb/>
<pb n="KR2k0071_WYG_020-49b"/>
　出財佐之又必出舍河旁嚴立期㑹分别勤惰即行<lb/>
　法稍峻不得稱苛蓋令長身勞怨以慮其始而後佐<lb/>
　貳無私事以掣其權上夙戒而視其成而後小民爭<lb/>
　趨以致其力大較居此土者無一歲之定讒無百歲<lb/>
　之計勢使然也語曰悦以使民民忘其勞是在長民<lb/>
　者加之意耳<lb/>
　　　耿橘白茒港通塞説<lb/>
白茒港出常熟縣迎春門起至海長八十里皆常熟境<lb/>
<pb n="KR2k0071_WYG_020-50a"/>
　也凡太湖之水自無錫長洲而下者若蠡湖若元和<lb/>
　塘若陽城湖以逮崑山之傀儡蕩巴城湖皆㑹于華<lb/>
　蕩昆承湖尚湖繇白茒入海故白茒通則長洲無錫<lb/>
　東注之水咸有所洩太湖底定白茒不通則常熟為<lb/>
　巨浸而長洲無錫諸水與崑山渺漫之一枝皆無所<lb/>
　洩而太湖不定矣自昔以東江呉淞江婁江為三江<lb/>
　夫浙西一區杭嘉湖蘇松常鎮七郡水咸以太湖為<lb/>
　壑太湖又以海為壑而以三江為門户後東江廢引<lb/>
<pb n="KR2k0071_WYG_020-50b"/>
　水紆迴北向猶藉白茒一線以分婁江之勢故白茒<lb/>
　之通塞為今日目前至急之務按白茒港長一萬六<lb/>
　千二百八十二丈濶狹不等開深一丈二尺土一十<lb/>
　九萬九千七百八十四方夫三百九十九萬五千六<lb/>
　百八十工工食銀九萬九千八百九十二兩此吕巡<lb/>
　按光洵所考定非浪著于册者然斯役也無論先代<lb/>
　入我明亦經五舉若夏尚書原吉徐侍郎貫李尚書<lb/>
　充嗣海都憲瑞林巡江御史應訓咸後先相繼董其<lb/>
<pb n="KR2k0071_WYG_020-51a"/>
　事而經費有煩簡之異享利有乆暫之殊此其故何<lb/>
　也有調夫旁郡二萬餘人者有大發近郡徒卒工費<lb/>
　視前加倍者而海都憲之役計費四萬有竒未㡬而<lb/>
　旋淤説者謂海方注意呉淞而白茒委任稍疎林御<lb/>
　史則費不過二萬五千而迄今白茒之蹟却有頌者<lb/>
　馴至今日此港淤沙日積海變桑田自海口至墩頭<lb/>
　三里閘一帶隂沙或東或西恒無定勢其水深不過<lb/>
　一二尺此為塞漲之根自墩頭而西抵雉浦七十餘<lb/>
<pb n="KR2k0071_WYG_020-51b"/>
　里淤疏相間大半淺狹矣淺者水不過一二尺狹者<lb/>
　僅容一舠則宣洩奚賴詢諸父老萬厯七年林御史<lb/>
　巡江實止濬中段四十五里自海口至横塘二十一<lb/>
　里自歸家橋至迎春門一十五里想未壅淤故不之<lb/>
　濬若横塘以東歸家橋以西徃時既爾深濶則中間<lb/>
　四十五里之内豈如今日之淺狹乂豈如今日之淺<lb/>
　狹至七十里之遙哉唯一旦淹塞無論邊港髙區失<lb/>
　灌溉之利遇旱如涸轍枯鮒不能望救西江即常熟<lb/>
<pb n="KR2k0071_WYG_020-52a"/>
　之南之東南之西南低窪萬頃東洩之道既絶西來<lb/>
　之水日瀦不必于大潦之年而稽天浩淼已在目中<lb/>
　萬一商羊為虐更有不忍言者故不特華蕩昆承尚<lb/>
　湖難受瀦蓄蠡湖元和塘陽城傀儡巴城諸水俱不<lb/>
　安位太湖汎溢呉中有莫救之禍而疏濬可置弗講<lb/>
　耶<lb/>
　　　唐鶴徴常州府全境河渠説<lb/>
自古論河渠者有二利轉漕溉田而已吾郡雖云江湖<lb/>
<pb n="KR2k0071_WYG_020-52b"/>
　澤國安能廢畚鍤程功見稱財賦奥區悉取辦田農<lb/>
　拙業察其去來之性時其蓄洩之宜則兩者俱利茍<lb/>
　為不然則兩者俱病矣江南地勢雖若平衍然西北<lb/>
　髙而東南下自京口以至武林其髙卑豈止尋丈計<lb/>
　常鎮居西北上游災惟苦旱蘇松嘉等郡處東南下<lb/>
　流災常苦潦昔年夏忠靖公合四郡之力以疏呉淞<lb/>
　江取其洩耳又合四郡之力以鑿孟瀆河蓋取其納<lb/>
　焉水勢可槩覩矣自吾一郡言則武進江隂在北無<lb/>
<pb n="KR2k0071_WYG_020-53a"/>
　錫宜興在南其旱潦疏濬又可推矣吾郡之水其流<lb/>
　者莫長于江長則源流不竭其滙者莫大于震澤大<lb/>
　則儲洩有餘况惟運道直貫其中或綂其綱或職其<lb/>
　緯殺獨盛之勢集衆趨之流實利多而害少者也吾<lb/>
　郡所分攝一伯六十餘里所藉疏濬其實無㡬倘能<lb/>
　一濬而深可保百年無役何也岸堅而水多也奈何<lb/>
　水曹賣富差貧編夫輒至槩縣且利在速成傍岸之<lb/>
　泥必不盡去河底之淖何必甚深則屢疏而數壅不<lb/>
<pb n="KR2k0071_WYG_020-53b"/>
　可知矣此以運言也若灌溉之利則兩涯得利人夫<lb/>
　足以給之勤惰不齊則官司課督之而已丹陽吕城<lb/>
　而下張店舖始入郡界為武進治地十里至奔牛十<lb/>
　五里至連江橋五里至新閘十里至郡城西水門昔<lb/>
　年漕河出入東西兩水門貫城而行官民之舟晝夜<lb/>
　不息至嘉靖末倭亂江南難于防守始以城南舊濠<lb/>
　為運道既而又築文成壩東始入運河故道去十里<lb/>
　至丁堰十里至戚墅堰十里至横林十里至五牧為<lb/>
<pb n="KR2k0071_WYG_020-54a"/>
　無錫治地與武進分界十里而洛社自郡城而下横<lb/>
　林洛社民居甚密河道稍窄棄灰游泥足墊塞道秋<lb/>
　冬之間時有阻滯十里而潘葑十里而高橋十里而<lb/>
　無錫其先無錫南城圮舟北貫縣而東行嘉靖末亦<lb/>
　以備倭築城運道遂遶城之西而出其東南二十里<lb/>
　而望亭與蘇之長洲分界矣此一伯六十里乃為運<lb/>
　河正道江南水鄉故多枝流張店舖至郡城枝流之<lb/>
　大者北出者三枝南出者二枝其北出者一曰孟瀆<lb/>
<pb n="KR2k0071_WYG_020-54b"/>
　河則自奔牛而分者北貫孟河城而出江凡三十里<lb/>
　即孟簡所鑿夏忠靖合四郡之力而濬之者也萬厯<lb/>
　初説者以京口漕至儀真逆流而上者六十里未為<lb/>
　安流欲于孟河對泰興而渡不知至此已濶即截流<lb/>
　而渡亦六十里矣風波更險盗賊出沒無問白日其<lb/>
　議乃絀然旱歲頗得其利令人守孟河閘潮至而啟<lb/>
　潮平輒閉其流可以六十里至郡兩岸灌田不計其<lb/>
　數一曰徳勝新河則自連江橋而分者繇大河直達<lb/>
<pb n="KR2k0071_WYG_020-55a"/>
　于江又分而為剰銀河小河戲龍河小龍河白龍河<lb/>
　昔皆通江今悉湮閼矣令其如孟瀆之閘未必不獲<lb/>
　孟瀆之利無奈其渾濁之易壅也惟養濟河花塘港<lb/>
　延壽河安寧河太平河東西如織皆通徳勝新河于<lb/>
　孟瀆或可因孟瀆以収江潮之利耳一曰北洞子河<lb/>
　自新閘而分繇顔塘河北出澡港以達于江細流㑹<lb/>
　之者甚多利大通濟亦附焉西河洞以東冗雜細流<lb/>
　不足紀述惟自郡北出以通江隂與江隂支流相錯<lb/>
<pb n="KR2k0071_WYG_020-55b"/>
　須合江隂言之俱别見江隂其南出者一曰直瀆分<lb/>
　于奔牛東三里又東分為官瀆河又東分為南洞子<lb/>
　河蓋與北洞子河相對而分者也又東分為海子口<lb/>
　河官瀆先合于南洞子又合于海子口河西南行始<lb/>
　與直瀆㑹于三溪口入鳴鳯鄉為鳴鳯河又南行數<lb/>
　十折入欽風鄉為白鶴溪始雖分而為四終合于一<lb/>
　者也惟洞子河分流一枝東行至東戴而横林出孫<lb/>
　塘橋注南運河之徐湖渰其流雖微亦運河通南運<lb/>
<pb n="KR2k0071_WYG_020-56a"/>
　河之一路也郡城西自古稱西蠡河<hi>即南運河</hi>運河南出<lb/>
　之最大且長者自所橋南出普濟橋十里而至陳渡<lb/>
　橋六里而至游塘四里而至丫河十里而至萬塔十<lb/>
　里而至塘洋十里而至寨橋十里而至鍾溪西蠡河<lb/>
　至此實為武進宜興分界鍾溪以南十里而栅頭七<lb/>
　里而河橋三里而塘瀆十里而計亭五里而湛瀆五<lb/>
　里而十里牌十里而宜興縣此宜興溧陽之運道也<lb/>
　故曰南運河南運河至丫河適與西滆湖相直故其<lb/>
<pb n="KR2k0071_WYG_020-56b"/>
　中一股出入于西滆湖名蠡瀆港西股則循湖之西<lb/>
　為孟涇河西厯懷南欽風大名棲鸞尚宜五鄉九十<lb/>
　里極湖之南而與金壇宜興分界其間枝流如下簫<lb/>
　垂虹郯邨下溪佘澤平原孝感遺柯市奔張河諸河<lb/>
　瀆雖長短小大不同要之皆直入西滆湖者即白鶴<lb/>
　溪亦繇垂虹入湖矣然孟涇一河乃鄉人畏滆湖之<lb/>
　風波而鑿之者與河瀆之入湖無礙也自蠡瀆港分<lb/>
　流遶湖之東南以至宜興皆南運河也滆湖之東運<lb/>
<pb n="KR2k0071_WYG_020-57a"/>
　河之西其間如白魚灣龍門港大洪港龍蕩港普安<lb/>
　港楊栁港棟𣗳港湖瀆港唐瀆港荘瀆港馬塔港湛<lb/>
　瀆亦長短小大不同要之皆直出西滆湖者竊嘗聞<lb/>
　形家言始知此有西滆湖之故蓋以丹陽之水初不<lb/>
　直下武進繇七里橋入荆城港至金壇㑹洮湖又㑹<lb/>
　武進西鄉入湖之水不得不注于西滆湖以入震澤<lb/>
　故不特大勢向東南其散流曲港非折而東即折而<lb/>
　南其去郡城已十六七里無不自郡城之西遶郡城<lb/>
<pb n="KR2k0071_WYG_020-57b"/>
　之南而東出者未至丫湖五里有沙自東來名曰徐<lb/>
　湖尖蓋徐湖渰中之沙也分南運河而為二一股仍<lb/>
　為南運河一股繇徐湖橋而東繇浮蕩降子豐城三<lb/>
　橋入採菱港出安定橋以合于運河又繇社橋分一<lb/>
　枝達之上店河曰長溝此南運河東流之第一枝也<lb/>
　其一青龍河自萬塔河合三渦溪至查冠橋入青龍<lb/>
　河至老鴉浜亦北合採菱港其一順龍河舊名柘塘<lb/>
　河自塘洋港引入延袤五十里亦通走馬塘老鴉浜<lb/>
<pb n="KR2k0071_WYG_020-58a"/>
　走馬塘皆採菱港之南流也大抵採菱港為郡東運<lb/>
　河初南出之枝直南而行雖其枝流不一稱名不同<lb/>
　要之直通新塘下埠而入于震澤者故西來諸水未<lb/>
　有舍之而取他道以入湖者矧自此而東曰戚墅港<lb/>
　繇虞橋洛陽戴埼以至華渡節節與採菱港諸河㑹<lb/>
　再東則繇飲馬河入南北陽湖節節與戚墅港諸河<lb/>
　㑹亦至下埠入震澤再東則為無錫界矣南運河未<lb/>
　至鍾溪五里曰老鸛嘴過鍾溪五里曰官才瀆其入<lb/>
<pb n="KR2k0071_WYG_020-58b"/>
　口雖相去十里均之皆合于曹橋運村而東行以入<lb/>
　華渡百瀆者過此而塘瀆一枝則出計山之北其流<lb/>
　甚微繇官渡橋南入陽山渰湛瀆一枝則出計山之<lb/>
　南其流甚大繇下培渰南入陽山渰並出竹山以入<lb/>
　震澤者也蓋宜興兩脇皆水西曰西氿東曰東氿水<lb/>
　以氿名以其長九里也西氿凡三合二十七里東氿<lb/>
　凡二則一十八里悉從西北趨歸東南入湖蓋荆溪<lb/>
　本係江南最下之地故銀注未築之先長江之水不<lb/>
<pb n="KR2k0071_WYG_020-59a"/>
　盡趨其下流而采石引宣歙九陽之水徑趨宜興故<lb/>
　宜興十年而九潦濬百瀆以歸震澤濬三江以瀉百<lb/>
　瀆單鍔之議所以汲汲也東壩既築上流之灌雖少<lb/>
　紓而金壇溧陽之水猶集卑窪之形勢則固在也兩<lb/>
　氿之風波則固在也西氿南北必繇西氿以入縣多<lb/>
　苦覆溺成化間宜興知縣袁道自五洞橋至土圩鑿<lb/>
　河凡五十里名曰後袁河蓋對漢之袁圮而竝稱之<lb/>
　者西氿以南之民可無涉氿矣自萬厯初水利御史<lb/>
<pb n="KR2k0071_WYG_020-59b"/>
　林應訓再開氿北之内河繇城塘橋以東蕭家浜過<lb/>
　鎮塘南塘二橋槿村程墅常富抵張思橋福徳橋凡<lb/>
　三十里入南運河以便溧陽之運而氿北之民可無<lb/>
　涉氿矣東氿之長減西氿三之一廣減二之一故嘉<lb/>
　靖間知縣馮惟訥常濬通澤河西接荆溪東連震澤<lb/>
　而東氿之險可避然西鄙之水必盡入東氿而後可<lb/>
　以出震澤縣東南五十里有定跨烏溪蘭後三港似<lb/>
　為宜興下震澤正路湖㳇南來之水與溧陽洮滆西<lb/>
<pb n="KR2k0071_WYG_020-60a"/>
　來之水適㑹于此蓮花蕩之汪洋渟泓足以容蓄乃<lb/>
　以湖盗之縱横湖商之逃税遂從而閉之北行二十<lb/>
　里東出一枝曰横塘傍震澤而行循横塘以東過陳<lb/>
　橋周鐵下洙至下埠港相去九十餘里皆有瀆入震<lb/>
　澤徃有百瀆今僅七十餘瀆蓋上游之來水既緩則<lb/>
　下流之疏濬自怠恐將來更多堙塞矣然如陳橋周<lb/>
　鐵下洙一帶水勢甚大不易閼耳竊嘗計之武進下<lb/>
　無錫之水僅可十三諸港下震澤之水當十七宜興<lb/>
<pb n="KR2k0071_WYG_020-60b"/>
　下震澤之水十六繇武進下震澤之水亦十四則知<lb/>
　宜興之獨為低下矣武進與江隂相錯之河首曰通<lb/>
　江河蓋至通江河則西河洞臥龍橋所橋諸小水俱<lb/>
　會矣直東而行為武進入江隂通渠曰綱頭河郡志<lb/>
　謂其延袤六十五里恰盡武進入江隂界矣乃地圖<lb/>
　又稱為北順塘河豈一河而後先異名耶其南分運<lb/>
　河而通綱頭者三一曰平塘港自水平橋至倉頭入<lb/>
　綱頭河一曰丁塘港自丁堰至洋頭橋入綱頭河一<lb/>
<pb n="KR2k0071_WYG_020-61a"/>
　曰戚墅港自戚墅堰至三山港截綱頭河而入江三<lb/>
　河惟此為最長合衆流為最多者也綱頭河北出通<lb/>
　江者有七其一自倉頭河分枝出龍窟港北流入依<lb/>
　仁鄉曰澡港自蔣林橋分派至錢家橋仍合本河曰<lb/>
　利大河自下象橋分派至小劉橋仍合本河曰通濟<lb/>
　河其一未至鄭陸橋三里北出一枝曰王汀分而為<lb/>
　二一出王汀一出桃花港通江隂立埭河五里入江<lb/>
　其一自楊頭鄭陸居涇口直東北行三十里入江曰<lb/>
<pb n="KR2k0071_WYG_020-61b"/>
　利港其一自鄭陸北出曰蘆埠港二十五里入江其<lb/>
　一自後塘橋東北入江曰申港流皮港南來接之東<lb/>
　北入江一自三山石堰東北入江曰新溝一自東姑<lb/>
　出一枝北行為九曲河又自聖堂橋分一枝至麻皮<lb/>
　橋與九曲河㑹而北出江隂大君橋曰舜河東出則<lb/>
　繇孫公橋㑹三山港出江隂虞門橋曰龍溝河其北<lb/>
　通綱頭河分派而南者六一自白洋橋東曰百丈河<lb/>
　一自後塘橋東曰興龍河一自三河橋東曰陳湖港<lb/>
<pb n="KR2k0071_WYG_020-62a"/>
　又東曰夾涇一自周濟橋東曰王家港皆不能南通<lb/>
　運河也一曰經河在繇里山西南自石撞引五瀉堰<lb/>
　過青暘北至山塘河口接夏港一曰塌水港西南自<lb/>
　楊淮口而東北出月城北以達于經河一曰崇溝在<lb/>
　秦望山隂又名北山塘河自三山石堰東行二十里<lb/>
　達夏港一曰新涇岑村西南三里繇崇溝合夏港以<lb/>
　達于江一曰漕港自四河口分流而行折而北二十<lb/>
　里出山塘河西口達于石堰武進北界盡矣大都諸<lb/>
<pb n="KR2k0071_WYG_020-62b"/>
　流皆合之為江隂運道者也江隂運河在縣治南北<lb/>
　引大江入黄田港横貫縣城南行截蔡涇□村青暘<lb/>
　七十五里達五瀉河出無錫之髙橋與運河合其南<lb/>
　出之枝一自青暘出武進之横林一自楊岐河出石<lb/>
　撞通無錫之洛社皆先與運河合此地皆昔年之芙<lb/>
　蓉湖今皆成田矣江隂運河以東之水莫大于横河<lb/>
　自囘塘堰接黄田港出東水闗横亘東北境七十里<lb/>
　入常熟界次之為長河即應天河也于縣城分横河<lb/>
<pb n="KR2k0071_WYG_020-63a"/>
　南流折而東西北至磨盤墩通黄田港東南至北角<lb/>
　接清水塘入常熟界其永安河觀荘河清溪河皆東<lb/>
　入蠡湖以備旱澇又皆自西而東通長河于横河者<lb/>
　也長壽河在時山東南分長河之枝至時山西復分<lb/>
　為二北一枝繇馮涇馬涇入斜涇以合于九里河南<lb/>
　一枝繇流黄入楊岐河又飲馬鎮河繇界涇通髙陸<lb/>
　堰倪塘河則繇清塘而東南至顧山入無錫界泰清<lb/>
　直塘馮塘湯村皆長河之分枝也無錫于運河之南<lb/>
<pb n="KR2k0071_WYG_020-63b"/>
　則接武進界曰雙牌東引運河至神䕶鄉入陽湖港<lb/>
　于運河北則接江隂界曰蟇塘港在縣北興道鄉自<lb/>
　咸塘西為鄒祁河至興寧界口名蟇塘尖為蟇塘港<lb/>
　行二里許與西𤓰瀆㑹接江隂界雙牌之東曰直湖<lb/>
　港在青城鄉東引運河西北入直湖又東曰雙河引<lb/>
　運河過錢橋越布政鄉貫直湖港南下震澤無錫繇<lb/>
　郡城至宜興水道二百餘里自雙河取道華渡百四<lb/>
　十里可至宜興矣蓋二縣皆在郡南故也自雙牌以<lb/>
<pb n="KR2k0071_WYG_020-64a"/>
　下四港相去不遠故或㑹于陽湖或㑹于直湖皆繇<lb/>
　慧山之西以入震澤者慧山之泉聚為梁溪北入運<lb/>
　河繞慧山自開原數里過仙女墩折而西南行分而<lb/>
　為二東曰大渲渰西曰小渲渰中隔平壤相去五里<lb/>
　許南行十餘里㑹于清祈渰稍南為長廣溪長三十<lb/>
　里廣里許受陽明開化諸山之水北合五里湖南合<lb/>
　洪丘渰併清祈渰則赤城溪新安溪唐于渰無不㑹<lb/>
　矣而後入于震澤蠡湖凡八十五里則為孟瀆亦謂<lb/>
<pb n="KR2k0071_WYG_020-64b"/>
　之蠡瀆東接運河西合梁墓涇南行十餘里至蠡湖<lb/>
　南入赤城溪自蠡口分流而行已入唐于渰矣况東<lb/>
　葑瀆在縣西二十里已引運河西入蠡瀆乎則是錫<lb/>
　邑之水南下蘇州者不能三分之一而西趨震澤者<lb/>
　十分之七矣去城北二里有閘口河舊從五瀉口來<lb/>
　宣徳間始鑿之繇顧城南至蔡家渡分而為二其一<lb/>
　循城而東越景雲至梅李鄉而入于百瀆其一東流<lb/>
　越膠山鄉而與宅仁鄉新河北接江隂俗謂之南北<lb/>
<pb n="KR2k0071_WYG_020-65a"/>
　興塘河無錫之水自邑東而延于西南莫長于此者<lb/>
　㡬繞四境而遍之矣又徐察之宅仁與張涇一帶乃<lb/>
　無錫所稱高阜水無逆上之理北興塘東受江隂之<lb/>
　流而入南興塘者人自邑出適據其中故以分而為<lb/>
　二不知其髙下必有分矣其咸塘嚴埭張塘大都在<lb/>
　縣東北盤旋分合于興寧天授間而接江隂之流者<lb/>
　為多鴨城河在縣城東梅李鄉分自運河至景雲出<lb/>
　江陂橋越梅李上福至延祥而止在景雲者為王荘<lb/>
<pb n="KR2k0071_WYG_020-65b"/>
　橋河江陂河在梅李者為新塘河為鴨城在上福者<lb/>
　為信義瀆為杜家河亦名太平橋河至延祥鄉蓄為<lb/>
　謝蕩引流至甘露分而為二過濠橋一繇月河皆東<lb/>
　至濠湖即俗所稱鵝肫蕩也其破塘潭塘㫁塘横塘<lb/>
　皆在縣之東破塘則自鴨城分流越泰伯而入蠡湖<lb/>
　潭塘則自鴨城分流北行為劉家河截興塘新河接<lb/>
　㫁塘則太平之别脈南至延祥入于濠湖横塘則信<lb/>
　義瀆之旁注於北者東貫走馬塘為芙蓉塘河至懷<lb/>
<pb n="KR2k0071_WYG_020-66a"/>
　仁鄉為盛塘河入常熟界大都天下之物恒爭于其<lb/>
　所不足而棄于其所有餘洛社以北疏濬竭人力而<lb/>
　不敢告勞洛社以南則運河未嘗告澀有餘不足之<lb/>
　明騐也十里之間水之有餘不足頓異豈無錫受江<lb/>
　隂之流獨多邪抑無錫之低下㡬與震澤平耶不獨<lb/>
　横浦獨山豆塘諸門與湖灌輸而開原富安新安開<lb/>
　化揚明歴五鄉九十五里處處與湖通而水反有餘<lb/>
　非以其平故耶昔人以邊江諸閘為瀉内地之水昔<lb/>
<pb n="KR2k0071_WYG_020-66b"/>
　姚文灝獨以為納江洋之流或未覩潮汐之故髙下<lb/>
　之形者也江南之髙下原不相懸江潮之來至以尋<lb/>
　丈數日不雨深流或至膠舟浹旬而霖平原苦于沉<lb/>
　竈則知内地旱江潮必能遠入内地潦則諸港必能<lb/>
　速瀉雖震澤主于滙亦能内灌以濟旱况于江乎西<lb/>
　風可以決湖水而東流東風可以決湖水而西注况<lb/>
　水之有旱潦乎察此可以知蓄洩矣乃者南運河之<lb/>
　淺議起武宜兩縣之夫一十八萬以濬之具呈撫按<lb/>
<pb n="KR2k0071_WYG_020-67a"/>
　已有定議人心皇皇如納䧟穽知府劉廣生察其故<lb/>
　仍用築壩戽水之法以灌之夫不千人役不再旬運<lb/>
　舟宴然過于枕席之上而民弗知矣<lb/>
　　　唐鶴徵武進縣河渠説<lb/>
武進北瀕大江南介滆湖東偏震澤而中以漕渠一帶<lb/>
　西受京口雲陽諸水遶郡城而東注之其所蓄洩吐<lb/>
　納不惟國家漕計特重諸郡旱潦實係之此各支河<lb/>
　之通塞啟閉不可不講也考邑地形西北髙東南下<lb/>
<pb n="KR2k0071_WYG_020-67b"/>
　髙田苦無水利在蓄之使合多為陂塘厚儲深蓄勿<lb/>
　使洩而溢之外低田苦多水利在導之使分多為圩<lb/>
　堰渠穿股引無使潰而入于内本縣髙鄉陂塘溝渠<lb/>
　不下千數低鄉圩堰數亦相當誠使陂塘時濬深濶<lb/>
　小旱足供車挽小有霖潦亦足蓄貯上水既留下水<lb/>
　自少故論一邑之水利者當以治西北為先而論東<lb/>
　南之水患者尤當以治西北為要也<lb/>
　　　唐鶴徵無錫縣河渠説<lb/>
<pb n="KR2k0071_WYG_020-68a"/>
無錫河以千百數惟梁溪為大梁溪之外為溪者以十<lb/>
　數惟長廣溪為大運河之水自京口建瓴而下兩溪<lb/>
　受之以注太湖湖水演漾饒蒲葦蠃蛤之屬民茭牧<lb/>
　其中以為利或築為田異時雨陽湖滙為巨浸芙蓉<lb/>
　五步皆湖也今湖旁皆有葑田湖流甚微而芙蓉則<lb/>
　已圍而為圩矣萬厯間官出水衡錢募夫築隄搴茭<lb/>
　塞罅而下竹以為楗最為鞏固其隄面濶丈有咫基<lb/>
　倍之多置閘堰于上閘以啟閉而堰用置車其車有<lb/>
<pb n="KR2k0071_WYG_020-68b"/>
　用牛者用帆者牛一日灌百畦帆則隨其風之所向<lb/>
　而設機轉之澇則導圩之水而注之河旱則引河之<lb/>
　水而灌之田歲即大祲此地獨熟畝可入三鍾厥田<lb/>
　上上而厥賦下下民所以有攤税之議也考邑東南<lb/>
　諸鄉最為汙下宜畧倣芙蓉之法厚築隄防而隄之<lb/>
　外雜樹雈葦蒹葭以為隄衛西北諸鄉稍髙昻則多<lb/>
　為渠塘陂池以厚蓄其水而備車挽淤者濬之淺者<lb/>
　深之有田而無塘者鑿之通其源于大河而輸其委<lb/>
<pb n="KR2k0071_WYG_020-69a"/>
　于溝洫湖即在數十里外而業已濬之使出亦可引<lb/>
　之使入獨不能藉其升斗之潤以助雨澤之所不及<lb/>
　乎至于運河兩岸南派屈從諸港以注之湖北派屈<lb/>
　從諸港以達之江而洛社橋跨運河之上為漕渠之<lb/>
　孔道其地稍昻河流易嗇商艘滿載而來者至此率<lb/>
　多起剝市民習剝淺之利多置小舠以為竒貨或有<lb/>
　意擲磚石以阻其流船或稍壞小舠蟻附爭為起剝<lb/>
　主者勢旁午不及周顧則駕之他竄矣謂宜乘水涸<lb/>
<pb n="KR2k0071_WYG_020-69b"/>
　之月一大濬治嚴其磚石之禁驛路之坍塌者橋梁<lb/>
　之圮壞者以時増築使民不患于涉而田亦藉之為<lb/>
　衛此職水衡者所當加意也若夫城市之河市民資<lb/>
　以謀生而鄉民繇之輸税徃時積漸淤塞箭河凡九<lb/>
　業已湮其八今所存者唯弓河之一綫設今不治則<lb/>
　寘河之碑將遂為山巔之石其無等居民之泥沙為<lb/>
　精衛之填也而忽之哉今冉涇里第三箭河業已開<lb/>
　通乘此將已湮之河盡行濬鑿俾皆可通舟亦一便<lb/>
<pb n="KR2k0071_WYG_020-70a"/>
　也但所濬之泥仍寘之河濱濶則民占以為基狹則<lb/>
　土復歸于河量責得利之户載土填岸補其坍塌則<lb/>
　河以濬而通岸得土而固鄉城兩受其利矣<lb/>
　　　唐鶴徵江隂縣河渠説<lb/>
江隂則運河自邑南迎無錫五瀉河之水過青暘鎮□<lb/>
　市而㑹于九里河從九里河屈曲而北抵朝宗門南<lb/>
　水闗入城北行過杜橋聖母橋周橋堰橋又從華橋<lb/>
　折而西過安利橋坊橋而至虹橋水分二派一派北<lb/>
<pb n="KR2k0071_WYG_020-70b"/>
　經城隍廟之旁而東遶于廣福寺萬壽山之後一派<lb/>
　西南行過文亨橋者遶學之後過鴻漸橋者環學之<lb/>
　前而總㑹于善政橋折而北通倉河以出北水闗繇<lb/>
　黄田港以入江城外之河循城東西互相迴轉俗謂<lb/>
　轉河即城濠也轉河之外邑東之河縱横旁午相錯<lb/>
　如織而横河長河實相經緯横河從縣市東堰北貫<lb/>
　黄田港出春暉門東流令節港而横亘于邑之東北<lb/>
　長河從南門運河支流繇東望橋屺山橋東南至北<lb/>
<pb n="KR2k0071_WYG_020-71a"/>
　角出清水塘此兩河者諸河入江此為之輸諸河出<lb/>
　口此為之導蓋所謂河之咽喉也自九里河南至蔡<lb/>
　涇閘水分為三曰三河口東派繇蕭其橋髙岸橋抵<lb/>
　常熟界西派繇秦望山茶岐山抵武進綱頭河中派<lb/>
　即前出青暘鎮之運河其從邑東之港而入江者黄<lb/>
　山港石牌港東西雷港蔡港范港令節諸港其從邑<lb/>
　西之港而入江者夏港流皮港申港蘆埠港利港五<lb/>
　斗桃花諸港其南通者無錫為轉水河髙六堰五瀉<lb/>
<pb n="KR2k0071_WYG_020-71b"/>
　堰洛社河武進為水䃮河丁堰河陳墅河黄汀堰此<lb/>
　數處皆分運河之支流以入于江隂而要其所入之<lb/>
　路即為所出之路也總之江隂之水皆以江為壑而<lb/>
　江潮之漲則有時貫入于諸河姚文灝論之詳矣故<lb/>
　其水有二北自黄田港流注諸河達于境謂之江潮<lb/>
　南則太湖梁溪之水溢于無錫之運河自五瀉諸堰<lb/>
　而來西則丹陽練湖白鶴諸溪之水溢于武進之運<lb/>
　河自黄汀諸堰而來達于境謂之河水夫水之來也<lb/>
<pb n="KR2k0071_WYG_020-72a"/>
　有所受而後水能為利其溢也有所泄而後水不為<lb/>
　害四境之内其在東也凡為溝港涇者十三曰鰣魚<lb/>
　港趙婆港白沙港石牌港石頭港西雷溝東雷溝蔡<lb/>
　港私港范港谷瀆港令節港界涇惟谷瀆港蔡港石<lb/>
　頭港為大其港身袤四十餘里有差口北通大江腹<lb/>
　裏南通應天等河跨崇仁寶池清化化城白鹿五鄉<lb/>
　資溉民田最博横河貫其中不治則有旱患其在西<lb/>
　也為河港者九曰夏港流皮港新溝河申港蘆埠港<lb/>
<pb n="KR2k0071_WYG_020-72b"/>
　利港立埭港五斗港桃花港惟申港蘆埠港利港為<lb/>
　大其港身袤三十餘里有差南通武進綱頭河北口<lb/>
　通大江跨永陵良信來春三鄉民田多賴為利中有<lb/>
　順塘河横亘其間梗塞不通歲旱益甚其崇溝河長<lb/>
　十六里𨽻來春沿秦望山下通南山塘河河濶水溢<lb/>
　山水迸發田沒無救旱時田岸瀉鹵朝戽暮竭用力<lb/>
　多而見功少則水旱均足患矣桃花港近利大河與<lb/>
　武進半之通則分受其利塞則均受其害其在西南<lb/>
<pb n="KR2k0071_WYG_020-73a"/>
　則青暘一鄉有前渟塘九頃圩後渟塘三尖圩謝荘<lb/>
　村等處最為窪下多被水災其次塌水港河口淺隘<lb/>
　中流微細遇旱稍患之餘壤沃肥種秔稻歲入畝可<lb/>
　一鍾旱患不及其在東南是為東順西順長壽鳯戈<lb/>
　金鳯五鄉田多髙昻湯村東新南新李岸官禄倪塘<lb/>
　清溪太清長壽直塘諸河聯絡其中疏之則治其馮<lb/>
　涇河約袤十里界蕭岐花塘髙岸上廟堂四處河身<lb/>
　狹小西通經河東通長壽河流波俱不能納此又水<lb/>
<pb n="KR2k0071_WYG_020-73b"/>
　旱俱患者也傍有黄天宕地形下土性疎惡水至瀰<lb/>
　漫其害尤劇凡髙昻者利江潮之灌注凡低窪者苦<lb/>
　湖水之泛溢江潮繇諸港以入而衆河為之接引湖<lb/>
　水繇諸港以出而衆河為之受瀉此其大較也支分<lb/>
　而委治之則存乎其人前輩鑿河穿渠縱横曲直灌<lb/>
　注輻輳各有條理故通溝瀆蓄陂澤所以備旱也觀<lb/>
　地形令水工凖髙下開大河泄暴水築田圍所以防<lb/>
　潦也江隂河港潮沙易壅沿江去處間嘗設閘而力<lb/>
<pb n="KR2k0071_WYG_020-74a"/>
　不能守終至于廢又懼勞民數年而不一濬棄河為<lb/>
　榛莽夫有河而不能濬者過不能濬河而并棄其河<lb/>
　抑又過今宜考潮沙壅積之處次第疏濬之如某河<lb/>
　某港淺淤宜五年而一開某河某港淤稍深宜三年<lb/>
　而一開計用夫力若干工食若干每歲徵収導河夫<lb/>
　銀兩不得别項支用畫以一定之數立為循環之法<lb/>
　而官所不足者臨時復責之近便得利人民利其灌<lb/>
　溉相率開濬雖勞而不以為疲矣<lb/>
<pb n="KR2k0071_WYG_020-74b"/>
　　　唐鶴徵宜興縣河渠説<lb/>
宜興之水西接溧陽西北接金壇及洮滆二湖諸水繇<lb/>
　西溪以入縣境下注東溪分流于百瀆以達具區而<lb/>
　入江入海愚按水利之在一邑恆與邑之形勢時之<lb/>
　雨暘相為倚伏顧所以經理之者不必循習舊聞務<lb/>
　為迂遠惟在因其原隰之髙下權其事宜之緩急相<lb/>
　時度力而為之則民易使而事可舉功易集而效可<lb/>
　臻宜興境土右髙而左下西鄉居其上游且河之經<lb/>
<pb n="KR2k0071_WYG_020-75a"/>
　流不甚浩大而支流又多淤澀遇乆雨則山水横流<lb/>
　遲洩而易盈禾輒渰沒遇乆旱則河流縮隘直洩而<lb/>
　易涸禾輒枯槁東鄉雖居其下而瀕臨太湖歲潦則<lb/>
　有百瀆以分洩歲旱則可沿流以車戽為患頗殺于<lb/>
　西鄉此特論其常耳設夏秋淫雨則諸山洪水驟發<lb/>
　如發于張渚等山則水患在西發于湖㳇等山則水<lb/>
　患在東此又不可以執一論也兹欲圖乆安計但當<lb/>
　于髙阜之所及時令民疏濬河道若河道不通土壤<lb/>
<pb n="KR2k0071_WYG_020-75b"/>
　廣博者則穿為深塘蓄水備旱大約每田二十畝内<lb/>
　穿塘二畝其所折田二畝分派于十八畝之中每畝<lb/>
　各受實田九分仍令不失二十畝之額其低下之所<lb/>
　多是圩田在東鄉則圩之大者不過百畝小者僅數<lb/>
　十畝只須令民嵗加修築塍岸固完縱暴水浸溢而<lb/>
　禾苗亦可併力戽救若西鄉圩田其最廣博者動經<lb/>
　數千畝縱塍岸延亘堅完然積漲瀰流難施車戽則<lb/>
　當令民多穿溝洫或如髙田深塘之制各從其便團<lb/>
<pb n="KR2k0071_WYG_020-76a"/>
　為埂塍任其折田多寡界作小圩如東鄉欵段俾民<lb/>
　易于分力車戽其所折田額亦如前法補之凡此之<lb/>
　役鍬鋤畚鍤丁夫口食不必仰給于官而百姓可以<lb/>
　出已之力稔已之田捐目前之小貲獲永遠之大利<lb/>
　夫誰曰不可但無以作率之則終于因循難于慮始<lb/>
　今若專委良水衡視民事如已事每乘農隙親履其<lb/>
　地召集父老田工商確利害經度規畫一切聴其便<lb/>
　宜從事雖于大家巨室不得少狥計畝出力計程立<lb/>
<pb n="KR2k0071_WYG_020-76b"/>
　期處置公平將人人樂赴誠所謂因民利而利之而<lb/>
　上不費擇可勞而勞之而下不怨也審如是則何功<lb/>
　不就何利不興即有旱乾水溢庶可以無患矣此為<lb/>
　宜興水利之大畧云<lb/>
　　　萬任嘉定縣開河説<lb/>
嘉定濱海而治呉淞江在境南婁江在境北洩太湖瀦<lb/>
　蓄全賴此二江蓋蘇松常為東南諸郡之壑而嘉定<lb/>
　又蘇松常之壑也水利闗要固不待言即以一邑河<lb/>
<pb n="KR2k0071_WYG_020-77a"/>
　港而論四境皆沙土性下漏不宜種稻其中可水耕<lb/>
　者僅什一然苦海潮渾濁泥沙易淤昔人云一潮徃<lb/>
　來沙積一箬無怪乎嘉之水道一歲開而三歲壅嘉<lb/>
　不産榖通邑食口盡仰給於外境之粟商販三日不<lb/>
　至則百萬生靈嗷嗷枵腹則河可不開乎開河良法<lb/>
　安在士民為言開河不難但有四患一曰胥史為梗<lb/>
　夫河港當開上官必待小民呈請既准行矣而該房<lb/>
　之常規不到百計延捺河不即開二曰委官塞責縣<lb/>
<pb n="KR2k0071_WYG_020-77b"/>
　事如麻長令不能日日躬履河上而治水乃簿職耳<lb/>
　勢不得不坐委既委曷能保其必亷慎倘一有染指<lb/>
　則監督狥情開猶弗開矣三曰隔扇調開如以一都<lb/>
　之塘長開十都之河以十都之塘長開二都之河其<lb/>
　開而善也已不䝉其利開而不善已不罹其害誰肯<lb/>
　盡心力為他人效胼胝且近工易成遠工難就數十<lb/>
　里擔米負薪趨役倘遇風雨坐食四五日則薪米竭<lb/>
　而輒返一徃一還廢時失事河工終不成四曰塘長<lb/>
<pb n="KR2k0071_WYG_020-78a"/>
　權輕塘長者修濬之綱領也權輕則人不聴其呼召<lb/>
　年來更因大户多避役每以小户充之小户焉能起<lb/>
　大户之夫故為塘長者徃徃破家而河工不就今欲<lb/>
　除四患則宜分河為三等遠于海者難淤則十年一<lb/>
　開在遠近之際者淤亦在難易之間則五年一開密<lb/>
　邇於海者其淤甚速則三年一開萬不容緩將此三<lb/>
　等河形繪圖公堂後壁註定開濬年分於河旁至期<lb/>
　按圖而開左右不得闗其口則胥史之弊革凡開一<lb/>
<pb n="KR2k0071_WYG_020-78b"/>
　河無論遠近縣令必十日一巡河上計勤惰行賞罰<lb/>
　則水衙之弊革縣中大河如鹽鐵東西練祁南北横<lb/>
　瀝當以合縣人夫協開餘則以本扇得利人夫開本<lb/>
　扇得利河道斯利害切膚自絶掩飾罔上之計而塘<lb/>
　長必僉大户公忠勤幹庶㡬壓服衆心河夫有所畏<lb/>
　憚仍嚴禁賣夫浮派之積弊何曰賣夫浮派塘長受<lb/>
　賄賂則宄法濫免當賦五夫者止賦二賦三當賦三<lb/>
　夫者止賦一賦二於是人少工多不容不浮派乎貧<lb/>
<pb n="KR2k0071_WYG_020-79a"/>
　人當開一丈者暗加五六尺人心不甘益藐塘長雖<lb/>
　强事畚鍤不過茍且塞責此水政之大病也吾且著<lb/>
　為是説昭示大公以壹民志於修濬似有裨乎若夫<lb/>
　開江事宜諸上臺與各守令並有碩畫不待余之鰓<lb/>
　鰓過慮矣<lb/>
　<lb/>
　<lb/>
　<lb/>
<pb n="KR2k0071_WYG_020-79b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　呉中水利全書卷二十<lb/>
</p>
<p>
</p>
  </div>
</body>
</text>
</TEI>
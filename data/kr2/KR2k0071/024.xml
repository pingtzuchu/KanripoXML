<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>吳中水利全書卷二十四</head>
    <p>
<pb n="KR2k0071_WYG_024-1a"/>
欽定四庫全書<lb/>
　吳中水利全書卷二十四　明　張國維　撰<lb/>
　　記<lb/>
　自唐歴宋迄元凡興修水利記文並從紀載諸書搜<lb/>
　采編次<lb/>
　唐<lb/>
　　　劉允文元和塘記<hi>元和二年</hi>
吳之藪曰具區郡之大惟蘇州商為貨居農實邦本錫<lb/>
<pb n="KR2k0071_WYG_024-1b"/>
　貢多品厥田上中土宜在民地利乎水常熟塘按圖<lb/>
　經云南北之路自城而遥百有餘里旁引湖水下通<lb/>
　江潮支連𣲖分近委遐輸左右惟强家大族疇接壤<lb/>
　制動涉千頃年登萬箱豈伊沿泝之功實繇灌溉之<lb/>
　利故名常熟嵗無𤯝焉洎貞元以來時屬大旱繇是<lb/>
　填淤薦為塗泥而淪胥怨咨殖物痡矣郡守隴西李<lb/>
　素字人原始覩弊則曰在穿導之遂聞於本道亷使<lb/>
　吏部尚書韓公秉文惟謹施德惠人發令為適觀風<lb/>
<pb n="KR2k0071_WYG_024-2a"/>
　悦隨人無間言言我得從政攝令吳縣主簿李仲芳<lb/>
　稟其成規請事疏鑿於是參井邑之役則經費其力<lb/>
　而長洲當三之一焉縣宰李暵復善供命乃計工量<lb/>
　日候隟庀徒為利涉之宜蔽反壤之害詢蓄洩之勢<lb/>
　增逺近之防人不告勞事為永逸先期而望表繩直<lb/>
　不日而終朝予來塘開地中工畢泉出山澤作氣江<lb/>
　湖發源積為長流實自新浙舟楫鱗集農商景從春<lb/>
　秋有施水旱斯備嗟乎塘之堙鬱也久矣何壅之無<lb/>
<pb n="KR2k0071_WYG_024-2b"/>
　慮而啓之有時非體仁宏多應用高朗曷以越前所<lb/>
　未暇逮今而行其志哉則史之決渠書之滌源以流<lb/>
　其惡潤彼稻田况山川襟帶之廣林鹽沃饒之資規<lb/>
　同九州殷列七縣其提刑底績固良二千石之能惟<lb/>
　李公敏於直方精在損益為信安未半嵗而吳郡餘<lb/>
　一年焉政猶風行惠與時至文學備全清慎寡欲通<lb/>
　貸豐財五行因之順下致理之實不其偉歟去嵗諸<lb/>
　方搆患而郡邑連陷公敺白徒以揑狂寇挺抜凶黨<lb/>
<pb n="KR2k0071_WYG_024-3a"/>
　修濬城池皇帝聞而嘉之俾金章與紫綬給誥垂美<lb/>
　必將大闡王度紹休朝廷豈惟與民分憂是塘之為<lb/>
　政也使人士以允文在公之宇備詳其事請刻於石<lb/>
　庶詞之可復銘曰瞻彼塘矣昔之所闢物利乘舟土<lb/>
　膏其澤嵗有堙塞時㒺疏滌誰為澄流變為廣潟降<lb/>
　是良牧猗歟隴西揆日爰鑿經旬洞開湖水南迤江<lb/>
　源北來旁分溝洫潜蓄風雷政可施利役無勞止力<lb/>
　均二邑功逾百里舟楫攸往田疇所視義實通方智<lb/>
<pb n="KR2k0071_WYG_024-3b"/>
　侔經始浚自高㟁豈云隨山人歡在路魚樂于泉伊<lb/>
　此化逺矧夫事宣立石川上維無窮焉自唐迄今通<lb/>
　流如故<lb/>
　宋<lb/>
　　　章峴華亭縣開顧浦記<hi>慶厯元年</hi>
禾興郡領邑四號繁劇者華亭居其首唐天寶中析吳<lb/>
　郡東境而置焉負海控江土為上腴其魚鹽之饒版<lb/>
　圖之盛視他邑之不若也國朝重馭民之官宰是者<lb/>
<pb n="KR2k0071_WYG_024-4a"/>
　非名通閨籍秩在京寺則未始輕授慶厯辛巳嵗夏<lb/>
　六月彭城錢君以九棘丞來吏縣章君再調百里<hi>闕四</hi>
　<hi>字</hi>　　凡積政間有困仍未遑者<hi>闕</hi>思念窮乏顓乎<lb/>
　改為如恐不及直縣西北走六十里趨青龍鎮浦曰<lb/>
　顧㑹南通漕渠下達松江舟艎去來實為衝要平疇<lb/>
　芳甸傍羅迤邐灌溉之厚民斯頼焉自簳山之陽地<lb/>
　形中阜積淤不決漸與岸等每信潮吐納財及半道<lb/>
　而止者垂三十年康定建元之後愆澤仍嵗田無刈<lb/>
<pb n="KR2k0071_WYG_024-4b"/>
　穫傍人其咨捨舟而徒錢君惻然有浚浦便民之志<lb/>
　首建是議明年春山青龍睨江瀾所來圖上其狀遂<lb/>
　以議白府㑹府公集仙錢侯偃藩之初銳於振舉周<lb/>
　覽風俗憫時菑凶期於順成刻意溝瀆樂聞斯議深<lb/>
　然其請乃籍新江海偶北亭集賢四鄉之民得役夫<lb/>
　三千五百二十人府教以尉孫君專董其役既授成<lb/>
　算乃克濟美庀徒之始患穀高民饑又重發官廩募<lb/>
　邑之大姓洎瀕浦豪右力能捐金錢助庸者量其豐<lb/>
<pb n="KR2k0071_WYG_024-5a"/>
　約疏之於瀆誘言孔丼喜輸叢來凡得錢一百三十<lb/>
　六萬計粟之直頭㑹而晨敷之繇是揆日戒告標明<lb/>
　部分定幟臚呼荷鍤雲集澤門廢不勉之抶東山賦<lb/>
　忘勞之詩興三月辛酉訖四月己丑始於邑郛終於<lb/>
　江澨増深四尺槩廣八丈無慮役工十萬二千九百<lb/>
　五十畚土平道者不預焉距縣半里舊設堰埭壅其<lb/>
　上流今則仍貫按圖經縣管塘浦大而居其最者五<lb/>
　顧㑹是其一焉次曰盤龍曰崧塘曰趙屯曰大盈而<lb/>
<pb n="KR2k0071_WYG_024-5b"/>
　崧塘首源與顧㑹合俱支流股引聚漬民壤錢君又<lb/>
　諭墾田乘農之隙户出丁壯咸至顧㑹疏導之其或<lb/>
　嵗苦淫雨水沴且作則敗去防庸縱其澶漫自浦而<lb/>
　泄滙於大川若驕陽盛怒蘊隆為虐則瀦渟潮波分<lb/>
　注壃甽繇浦而入潤及千頃夫然則陰陽慘舒之權<lb/>
　嵗時豐穰之候可移於人手何水旱之足慮哉爾其<lb/>
　大隄屹起素波盛滿煙霞澄滅乎萬狀奫淪朝夕而<lb/>
　兩至行商力穡者各適其便拿音壤歌而歡騰其間<lb/>
<pb n="KR2k0071_WYG_024-6a"/>
　於是邑民之耄老鼓舞聚而言曰玆浦之堙為吾儕<lb/>
　病久矣曩時字人者雖亷得利害而嗇於經費豈物<lb/>
　有通否必待其人耶今吾寧以和惠浸人髓以鍼石<lb/>
　去民瘼興壞起廢易於轉圜是舉也靡殘乎私㒺耗<lb/>
　於公因民所欲而利之則圖大垂久之制孰愈於是<lb/>
　哉<lb/>
　　　胡宿晉陵濬渠記<hi>慶厯二年</hi>
常領四邑治吳西境晉陵户二萬生齒十萬過江來東<lb/>
<pb n="KR2k0071_WYG_024-6b"/>
　列為大縣其土㑹之法田第九賦第七帛宜絲枲穀<lb/>
　宜秔稻美川澤饒魚鼈太湖底定於其南大江繞出<lb/>
　於其北閒民無事擅漁採之利以生其生有二浸之<lb/>
　大而農不能引以灌迹其所以民非棄之顧上謀之<lb/>
　未及究旅力之不能集爾天時稍或亢縮人心乘以<lb/>
　焦窘慶厯之元高陽許君恢以大理丞治於斯既視<lb/>
　邑事精䘏民隠審江湖之利可以活夫田也乃歎曰<lb/>
　昔西門豹治鄴漳水在鄴旁豹不能用故史記譏之<lb/>
<pb n="KR2k0071_WYG_024-7a"/>
　謂其不足以言智今兹邑南趨湖北倚江據是美利<lb/>
　田其舍諸委而弗謀大懼後世之嗤予也因環按四<lb/>
　封周咨野老乃得申港戚墅竈子三港皆往時溉田<lb/>
　之川中間廢不復治緒餘且在因作圖言狀列於外<lb/>
　計且曰湖水可以灌戚港江水可以灌申竈計司移<lb/>
　官覆視其利信然比得符文報從所請始籲厥衆開<lb/>
　陳以利民飴其言恱以承使不戒而廩食具未㡬而<lb/>
　鼛鼔興其集如雲乃畚乃鍤自二年冬十月濬申港<lb/>
<pb n="KR2k0071_WYG_024-7b"/>
　凡三十八里引潮水抵城之西北隅朝夕再至為竈<lb/>
　子港去申港三十里自江口濬之凡四十里並趣縣<lb/>
　之東北不與申港合戚墅港東南去縣二十里自湖<lb/>
　口濬之凡九十里太湖之舟艑至焉三港之溉申港<lb/>
　最博繇大港之側聴民自射其便股引支水分注運<lb/>
　瀆東函等十九小港以釃其利長波之所貫衆渠之<lb/>
　所殺變瘠土成腴壤稽於大浸暢於四支約凡溉田<lb/>
　萬頃計工二十六萬前後凡三月而罷役不加擾衆<lb/>
<pb n="KR2k0071_WYG_024-8a"/>
　靡告勞耒耨者頼焉網罟者依焉明年郡境仍旱渠<lb/>
　田獨稔冐磧鹵生梁稻華穗薿薿清畎泱泱牛羊來<lb/>
　思雞豚萃止野有高廩神有豐豆噫江湖以善利利<lb/>
　萬物不私所利至矣哉從於政者猶夫川也據能濟<lb/>
　之勢操有為之資利足以培害足以剗棄而弗營者<lb/>
　力非有之繇無志於民爾從是而觀高陽君之政其<lb/>
　美志所潛惠化所孚在民博矣後之長此邑者尚監<lb/>
　前良之勤恤百姓之欲嗣而濬之繩而廣之使繼繼<lb/>
<pb n="KR2k0071_WYG_024-8b"/>
　不絶則三港之利衣食兹土庸可竭乎<lb/>
　　　丘與權至和塘記<hi>至和二年</hi>
吳城東闉距崑山縣七十里俗謂之崑山塘北納陽湖<lb/>
　南吐淞江繇隄防之不立故風波相憑以馳突廢民<lb/>
　田以瀦魚鼈其民病賦入之侵蟊相從以逋徙姦人<lb/>
　縁之以邀劫行旅通鹽賈以自利吏莫能禁父老相<lb/>
　傳自唐至今三百餘年欲有營作而弗克也有宋至<lb/>
　道二年陳令公之守蘇嘗與中貴人按行之邑人朱<lb/>
<pb n="KR2k0071_WYG_024-9a"/>
　珏父子相繼論其事為州縣者亦繼經度之皆以横<lb/>
　絶巨浸費用十數萬緡中議而沮皇祐中發運使許<lb/>
　公建言蘇之田膏腴而地下嘗苦水患乞置官司以<lb/>
　畎洩之請令舒州通判殿中丞王安石先相視焉朝<lb/>
　廷從之王君既至從縣吏拏荒梗浮傾沮訊其鄉人<lb/>
　盡得其利害度長繩短順其故道施之圖繪疏曰請<lb/>
　議如許公朝廷未之行也至和初今太守吕公既下<lb/>
　車問民所愁苦盖有意於疏導矣明年與權為崑山<lb/>
<pb n="KR2k0071_WYG_024-9b"/>
　簿始陳五利一曰便舟楫二曰闢田野三曰復租賦<lb/>
　四曰止盜賊五曰禁姦商其餘所濟非可以勝擬期<lb/>
　約故制役民以興作經費寡而售效速若其不成請<lb/>
　以身塞責既而令錢君復太守嘗念所以興利之計<lb/>
　喜其謀之協從於是列而上聞其副以决於監司乃<lb/>
　誡庸力經逺邇興屯舍宿餱薪既成以授有司郡相<lb/>
　元君實總之粤十月甲午治役先設外防以遏上流<lb/>
　立横埭以限之乃自下流濬而决焉畚鍤所至皆於<lb/>
<pb n="KR2k0071_WYG_024-10a"/>
　平陸其始戒也猖風號霾迅雷以雨乃用牲於神至<lb/>
　癸巳夜半雨息逮明休霽以卒其役人皆以為有相<lb/>
　之者始計月餘盖旬有九日而成深五尺廣六十尺<lb/>
　用民力纔一十五萬六千工費民財若干貫米纔四<lb/>
　千六百八十石為橋梁五十二蒔榆栁五萬七千八<lb/>
　百其貳河植茭蒲芙蕖稱是計其入以為修完節民<lb/>
　之餘治小虞自嚴村至於鰻鱺瀼治新洋江自朱瀝<lb/>
　至於清港治山塘自南山至於東濬諸涇六十四浦<lb/>
<pb n="KR2k0071_WYG_024-10b"/>
　四十四塘六於是陽城諸湖瀼皆通而及江田無洿<lb/>
　瀦民不病涉矣初治河至唯亭得古閘用柏合抱以<lb/>
　為楹盖古渠况今深數尺設閘者以限淞江之潮勢<lb/>
　耳耆舊莫能詳之嗚呼為民者因循而至此乎是役<lb/>
　也自城東走二十里曰任浦崑山縣治其東長洲治<lb/>
　其西以俗名非便於是議請更之曰至和識年號也<lb/>
　建亭曰乙未記嵗功也太守嘉其有成謂權實區區<lb/>
　於其間其言必詳命之為記<lb/>
<pb n="KR2k0071_WYG_024-11a"/>
　　　蔣静江陰重建黄田閘記<hi>政和二年</hi>
暨陽城北一里許有港曰黄田世傳以為楚黄歇開以<lb/>
　溉田北引大江横貫城中南出於郭截蔡涇過□鎮<lb/>
　至五㵼堰凡七十五里距二浙之漕渠而溉田頃以<lb/>
　萬計皆資潮汐為膏腴昔人即港口置上牐以啓北<lb/>
　江之潮又即蔡涇為下牐以節制旁浦之水於是旱<lb/>
　無焦枯之憂霪無漂墊之患比年以來港浸及壤牐<lb/>
　亦破毁大觀戊子徐侯申來守毘陵㑹命尹徐君充<lb/>
<pb n="KR2k0071_WYG_024-11b"/>
　邑丞于君□踵至㑹嵗事稍登人樂自效得錢三百<lb/>
　萬市材命工以庚寅季冬下上牐之良址於舊基之<lb/>
　北百步為之而成於明年政和改元之正月其版築<lb/>
　剛實規制宏壯反觀舊址若坐嵬阜視培塿焉乃更<lb/>
　濬上下流之積沙去支港之游土復以餘材作新下<lb/>
　牐而闔境之民亡凶嵗憂漕輸者亦省率而功倍矣<lb/>
　　　蔣静江陰河港堰閘記<hi>政和五年</hi>
惟江陰地廣民稠為毘陵五邑之冠壤四高中下而旱<lb/>
<pb n="KR2k0071_WYG_024-12a"/>
　乾水溢比旁縣為鮮嘗竊怪之已而披按地圖大江<lb/>
　横其北太湖處其東南而挹北江之潮汐釃具區之<lb/>
　泛濫為河港以十數港之中又有港焉𣲖而為溝洫<lb/>
　潨而為畎遂若身之血脉失其節宣則病或乘之此<lb/>
　天禧之崔屯田立嘉祐之楊都官士彦所以汲汲於<lb/>
　横河市墩令節蔡港以為下軍政治之先而書諸國<lb/>
　史形於褒詔記之楊蟠之文民到於今稱焉盖導江<lb/>
　水而南彼其最巨者繇黄田港牐距五䣃堰為漕渠<lb/>
<pb n="KR2k0071_WYG_024-12b"/>
　漕渠之東有河曰市墩又其東曰新河新河受令節<lb/>
　港之水市墩承蔡港之下流皆北引大江南滙代洪<lb/>
　港而震澤之餘波暨焉猶或治而不周崔乃西起漕<lb/>
　渠中絶蔡港而東至令節鑿河以貫之於是從衡絡<lb/>
　繹與百瀆相為經緯而田之窪者仰旱者澤瘠者腴<lb/>
　而介於江湖之間暨楊尤為沃野此士彦所以一理<lb/>
　前人之迹而百姓重饗其利也繇楊距今五十餘年<lb/>
　横河故道堙没略辨市墩新河代洪港悉又反壤而<lb/>
<pb n="KR2k0071_WYG_024-13a"/>
　具區之水繇無錫而入者既不得洩北江之潮繇令<lb/>
　節蔡港黄田牐而注者又遏而不逝於是白鹿化成<lb/>
　等十鄉之田頻苦旱澇而比嵗六年之間秋賦之捐<lb/>
　者五朝廷信賞必罰於民功尤重以承流宣化之官<lb/>
　然或茍且嵗月雖欲獻議而部使者沮不得為而生<lb/>
　財之道裕民之術所以不能仰副朝廷寄委之意者<lb/>
　郡邑外臺之罪也政和甲午縣丞楚通仕執柔患之<lb/>
　乃行視水道謂利害之當興者莫先崔侯之所鑿與<lb/>
<pb n="KR2k0071_WYG_024-13b"/>
　楊守之所嘗盡力者然當創牐馬師唐市二橋之旁<lb/>
　而仍堰邑東門之外以南洩震澤北接大江視二水<lb/>
　之盈虛而為之啓閉則善無以加經畫既定乃度地<lb/>
　計工圖其狀以陳而郡侯部使者遣官覆視久之閲<lb/>
　嵗復澇乃始得請遂因農隙且缺食者取資於官時<lb/>
　貸以常平錢穀得夫一萬四千七百六十七延袤深<lb/>
　廣計夫授步二河一港同日皆作丞躬至其所察其<lb/>
　媮惰激賞勸工者而食利之家爭出私錢以佐鍤費<lb/>
<pb n="KR2k0071_WYG_024-14a"/>
　於是市墩新河代洪港環亘七十里所流逶迤兩牐<lb/>
　宏壯其溉民田以頃而數四千六十作始乙未冬十<lb/>
　一月辛巳而畢工十二月庚戍卜以明年三月己巳<lb/>
　將濬横河㑹知縣事王承奉有來遂相與戮力自邑<lb/>
　之回堰塘出建寅門東至石牌港凡二十三里皆令<lb/>
　之所董繇石牌以達令節凡二十六里則丞之所部<lb/>
　合四十九里之所溉又為田二千三百一十三頃不<lb/>
　逾月工就而東門之堰亦完總三河一港而計之田<lb/>
<pb n="KR2k0071_WYG_024-14b"/>
　之沾其澤者凡六千五百七十三頃有畸而昔之負<lb/>
　載於道路今操筏而運之一夫可以敵百折商販之<lb/>
　趨闗市徑且免於江濤而縣征滋以致逺故雖積工<lb/>
　亡慮四十萬而民亦不以多辭散緡料亡慮二萬二<lb/>
　千三百而官不以費嗇乃知令丞此舉不為無補於<lb/>
　公私與夫職為民官而恬不以民為念者不可同日<lb/>
　而語矣始丞之議是役或謂嵗方歉民未可以輕擾<lb/>
　而丞以嵗歉之患政繇水利之不修茍佚道使民其<lb/>
<pb n="KR2k0071_WYG_024-15a"/>
　將勞而不怨至是邑人果以令丞功利之實相與礱<lb/>
　石以待書余謂十目所視不待記而可知而崔楊偉<lb/>
　績不蕪没而無攷則或在于是乃濡筆而識之俾鑱<lb/>
　石以示逺云<lb/>
　　　楊炬重開顧㑹浦記<hi>紹興十五年</hi>
三江東注震澤介其間潦集川溢畎澮皆盈而浙右數<lb/>
　被水患蘇秀湖三州地形益下故為害滋甚紹興甲<lb/>
　子夏大水吳門以東沃壤之區悉為巨浸部使者飭<lb/>
<pb n="KR2k0071_WYG_024-15b"/>
　郡邑詢求故道導源決壅以洩水勢於是監州曹公<lb/>
　以身任責慨然興歎曰吾嘗巡行屬邑講問民瘼亦<lb/>
　既有得於此顧未有以發之也觀雲間之為縣連亘<lb/>
　百里彌望皆陂湖沮澤當春農事方興則桔橰蔽野<lb/>
　必盡力於積水而後能種藝是宜地勢愈卑當有支<lb/>
　渠分導瀦水而納之海乃歴覽川源攷視高下詢諸<lb/>
　父老謀之邑僚得顧㑹浦自縣之北門至青龍鎮浦<lb/>
　凡六十里南接漕渠而下屬於松江按上流得故閘<lb/>
<pb n="KR2k0071_WYG_024-16a"/>
　基僅存敗木是為旱澇潮水蓄洩之限復得慶厯二<lb/>
　年修河記於縣圃而知兹河興廢之嵗月與夫淺深<lb/>
　廣狹之制役徒錢穀之數判然察其惠愛之實有在<lb/>
　於此矣盖歴百有六年浦久不濬而淹塞淤澱行為<lb/>
　平陸遂以狀請於朝籍縣之新江海隅北亭集賢四<lb/>
　鄉食利之民以疏治之官給緡錢而董以縣令簿尉<lb/>
　公首冐風霜率先僚屬興工自十月二十有六日役<lb/>
　三月而河成起青龍浦及於北門分為十部因形勢<lb/>
<pb n="KR2k0071_WYG_024-16b"/>
　上下為級十等北門之外增深三尺而下至鎮浦極<lb/>
　於一丈面横廣五丈有竒底通三丈據上流築兩狹<lb/>
　隄固舊基為閘而新之復于河之東闢治行道建石<lb/>
　梁四十六通諸小涇以分東鄉之渟浸不旬浹水落<lb/>
　土墳繇是自簳山東西民田數千頃昔為魚鼈之藏<lb/>
　皆出為膏腴豈不美哉役工二十萬用糧以石計七<lb/>
　千二百萬錢以緡計二萬五千若其他凡見於前記<lb/>
　者兹不暇録<lb/>
<pb n="KR2k0071_WYG_024-17a"/>
　　　許克昌華亭縣開通波大港建張涇堰閘記<hi>乾道</hi>
　　　　<hi>二年</hi>
蘇湖常秀四郡經渠數百畎澮數千<graphic n="KR0890" url="https://raw.githubusercontent.com/kanripo/KR-Gaiji/master/images/KR0890.png" mimeType="image/png"/>絡交㑹旁注側<lb/>
　出更相委輸自松江太湖而注于海而所入之道嵗<lb/>
　填閼雨少過涯則泛濫瀰漫決齧隄防浸灌阡陌迺<lb/>
　隆興甲申秋八月淫雨害稼明年大饑上臨朝咨嗟<lb/>
　分遣使者結轍於道發廩賦粟以活餓者㑹有言蘇<lb/>
　秀勢最下華亭尤近海十八港皆有堰捍潮可一切<lb/>
<pb n="KR2k0071_WYG_024-17b"/>
　決之四湖所瀦水宜為斗門以便節减上覽而異之<lb/>
　亟命兩浙轉運副使姜詵與令丞行視姜侯開明强<lb/>
　濟誠愛果逹既受㫖即馳布德意諏訪故老周覽川<lb/>
　野窮源委度高下審逆順取衝要盡得其便利以聞<lb/>
　曰東南海濵之地視諸港反高雖有神禹不能導水<lb/>
　使上也盡開諸堰能挽潮為害閘湖以瀦水可矣將<lb/>
　以決洩而下流猶壅塞無益也今宜濬通波大港以<lb/>
　為建瓴之勢又即張涇堰傍増庳為高築月河置閘<lb/>
<pb n="KR2k0071_WYG_024-18a"/>
　其上謹視水旱以時啓閉則西北積水順流以達于<lb/>
　江東南鹹潮自無從入也上稱善即丐以常平之帑<lb/>
　贍其役且與守臣鄭聞㑹其事制許焉則相與庀徒<lb/>
　揆日賦材計功纎悉周密費而有節既具以授之縣<lb/>
　令侍其銓侍其亦徤吏也始恊謀終盡力威以柅姦<lb/>
　説以使人一木一石一夫一工必手自賦給不可廋<lb/>
　匿簡程視作弗容茍簡乃濬河自簳山達青龍江口<lb/>
　二十有七里其深可以負千斛之舟因其土治高㟁<lb/>
<pb n="KR2k0071_WYG_024-18b"/>
　䕶青墩傍故水所敗田數萬畝還為膏腴置閘於邑<lb/>
　東南四十有八板板尺有一寸月河之長三千三百<lb/>
　五十有五尺廣長有六尺凡濬河之工萬有一千二<lb/>
　百金工石工木工畚築之工伐取運致之工總其數<lb/>
　槩七倍於浚河糜錢緡九千三百五十四粟石二千<lb/>
　三百有九十始于仲冬之朔凡五十有五日而畢盖<lb/>
　歛未嘗及民而民亦若不知有是役也於是耕夫野<lb/>
　人相與來言曰昔也十日不雨吾倚鋤而待澤十日<lb/>
<pb n="KR2k0071_WYG_024-19a"/>
　而雨吾捧土以增防今四境之人自是知耕歛而已<lb/>
　雨暘惟天可也惟吾君之澤而二三大夫之力吾儕<lb/>
　鄙人也持牛尾抃蹈而歌嗚嗚言語下俚不可聴也<lb/>
　乃為歌五章以遺斯民其詞曰水横流兮無津涯浩<lb/>
　浩洋洋兮誰東之帝不寧兮謀臣來謀臣兮夙夜水<lb/>
　滔滔兮迤而下不摩茭兮但耕稼君王智兮如伯禹<lb/>
　川后雨師兮莫余敢侮且決且溉兮介我稷黍我受<lb/>
　一㕓兮終善且有汝行四方兮曽不足以餬其口盍<lb/>
<pb n="KR2k0071_WYG_024-19b"/>
　歸來兮君王錫汝以萬金之畝帝謂兮三臣錫之福<lb/>
　兮慰汝勤報吾君兮嵗後天施我子孫兮彌豐年<lb/>
　　　章洽乾道治水記<hi>乾道六年</hi>
上即位之六年嵗在丙戍詔遣轉運副使姜公詵按視<lb/>
　浙西四郡水利與守臣條具以聞遂以八月次於江<lb/>
　陰知軍事徐公蕆相與硏究利病延見父老審訂其<lb/>
　說曰江陰北臨大江地勢洿下潮汐往來浮沙停淖<lb/>
　港瀆善淤夏秋淫雨浙西數郡百川竝委瀕港七鄉<lb/>
<pb n="KR2k0071_WYG_024-20a"/>
　竝湖三山低卬之田混為一區尋丈而增膚寸而落<lb/>
　十年之間没㲻者一百六十七萬餘畝嵗蠲秋苗以<lb/>
　一二萬計公私病焉故申港利港皆宜治蔡涇之牐<lb/>
　西通夏港大江之潮繇之以上下東連漕渠五㵼之<lb/>
　水以因之盈縮摧廢既久亦宜治乃竝銜上奏有㫖<lb/>
　以丁亥嵗興申港二役己丑嵗濬利港輟馬御之資<lb/>
　以充經費越孟春正月鳩徒僝工兩役竝舉軺車隼<lb/>
　旟聯轡於邁撫勉存問衆說忘勞迨仲春二十三日<lb/>
<pb n="KR2k0071_WYG_024-20b"/>
　訖工起三河口以西浙抵江地與毘陵犬牙相錯分<lb/>
　治其在吾境者二十九里深九尺廣六丈下流之廣<lb/>
　㡬倍焉用工三十六萬有竒牐之故基距河差逺兩<lb/>
　翼迫蹙波流悍急易以頺壞乃移基竝東直抵漕渠<lb/>
　斥而大之易木以石屹然對峙長各十有三丈四尺<lb/>
　高一丈八尺洪之濶二丈三尺岸之西北滙為過矗<lb/>
　分殺水怒土木鐵石之工萬有九百費錢以緡計者<lb/>
　三萬二千三百有竒米以石計者一萬一千四百有<lb/>
<pb n="KR2k0071_WYG_024-21a"/>
　竒而二利興焉出陂澤為平疇變沮洳為膏壤七鄉<lb/>
　嵗入增十餘萬石毘陵諸邑固當倍蓰凡浙西之田<lb/>
　陰獲利者又不知其㡬千萬頃也盖自嘉祐六年朝<lb/>
　廷遣都水監簿相視河渠郡守都官郎中楊士彦建<lb/>
　議開導擦柱等六河下及申利二港厥後水利不講<lb/>
　且踰百禩而蔡涇牐壞已二十年矣至是工役洊興<lb/>
　徐公曰動大衆建大利幸聖君矜吾民財用許出於<lb/>
　官而郡止一邑調度不支且奈何重費大農乎再嵗<lb/>
<pb n="KR2k0071_WYG_024-21b"/>
　於此擿姦欺汰浮冗銖積寸絫凡得緡錢一十萬非<lb/>
　以備之絶將焉用建閘濬港既以是充且謂利港在<lb/>
　毘陵之利多宜以屬之而江陰所宜增濬漕渠下通<lb/>
　黄田以防汛濫絶壅滯預請於朝儲所贏錢六萬八<lb/>
　千六百緡命郡從事王淙掌之以備他日工役之費<lb/>
　報可聞者太息咸謂上不耗國用下不歛民財是舉<lb/>
　也善之善矣姑叙顛末俾來有攷云<lb/>
　　　范成大崑山新開塘浦記<hi>乾道元年</hi>
<pb n="KR2k0071_WYG_024-22a"/>
隆興三年淛河以西郡國七大水吳之屬縣五崑山為<lb/>
　甚長老之記以為三江具區占揚州地勢最下是為<lb/>
　東南水之所都其東地益下為崑山又東愈益下海<lb/>
　也故崑山常受三江具區之委以入於海其野甚平<lb/>
　而善於霖潦時至則水多高居必以衡塘從浦疏瀹<lb/>
　四出然後民得汚邪而稼之今嵗久弗濬塗泥滿溝<lb/>
　夫地愈益下而<graphic n="KR0890" url="https://raw.githubusercontent.com/kanripo/KR-Gaiji/master/images/KR0890.png" mimeType="image/png"/>絡壅底則其沈濇獨甚於他邑固<lb/>
　宜明年春二月民大饑且疫皆仰哺於官河陽李結<lb/>
<pb n="KR2k0071_WYG_024-22b"/>
　次山適為其邑長思念水利未修則水害亡終窮也<lb/>
　按農田令甲嵗荒得殺工直以募役乃飾供上之羡<lb/>
　若勸分所得為之糗糧扉履畚鍤號召前仰哺者一<lb/>
　時麕至濬浦五曰新洋江曰小虞曰茜涇曰下張曰<lb/>
　顧浦濬塘曰郭澤曰七丫曰至和五旬而告休用民<lb/>
　之力役凡十有三萬四千六百有竒糜緡錢萬一千<lb/>
　二百有竒稻麥以鍾計七千七百有竒而官儲不知<lb/>
　公徒無所與焉余時備史官次山使來勾書以為記<lb/>
<pb n="KR2k0071_WYG_024-23a"/>
　余聞其土水患舊矣間者朝議屢欲遣使發官錢用<lb/>
　諸費以從事論議藏有司充屋卒以事大重無敢承<lb/>
　命者次山獨能餓羸之餘嘗試之其績已不可揜後<lb/>
　有來者逢年而有餘力必且思前人之意彷彿其緒<lb/>
　而緝之隨水之變而為之捄將終古無後艱此予之<lb/>
　所以欲書者饑疫之烈也延縁數十縣見大夫錯立<lb/>
　其間左奉食右執飲嗟餓者於路窮日力且弗給方<lb/>
　是時人其敢以從容修廢望其長哉有能賈瀕死者<lb/>
<pb n="KR2k0071_WYG_024-23b"/>
　之餘力以舉是役君子謂之賢勞而黯然無傳僅與<lb/>
　不為者相絶如毛氂耳事固有屈於一時而伸於後<lb/>
　此又余之所以欲書者所謂至和塘者是姑蘇道也<lb/>
　異時舟行則一長亭輒膠則折入其旁湖泖以達於<lb/>
　郡盜區寒荒亡以衛不然遇禍不可勝計今雖暮夜<lb/>
　猶肆行塘中如過舟枕席之上憧憧者身親蒙其利<lb/>
　不可誣餘雖在絶逺僻陋之濵以一至和之親見足<lb/>
　以信其餘之可傳此又余之所以遂書而不辭者是<lb/>
<pb n="KR2k0071_WYG_024-24a"/>
　為記<lb/>
　　　鄒補之武進縣重開後河記<hi>淳熈闕</hi>
毘陵郡城大抵西仰而東傾漕渠貫其中故水悉東下<lb/>
　獨南水門受荆溪流注之惠明河道舜宜橋竝卧龍<lb/>
　街抵迎秋門釃為二股一自月斜橋以達於金斗橋<lb/>
　一自迎秋水門入經狀元橋略州倉後接於縣橋與<lb/>
　金斗水滙地格勢禁不可前往慶厯中李公餘慶以<lb/>
　國子博士守州始穿顧塘河經大市益引惠明水東<lb/>
<pb n="KR2k0071_WYG_024-24b"/>
　注之漕渠郡人既以漕渠為前河遂指顧塘為後河<lb/>
　以其在互市間故亦曰市河云中稍填淤崇寧元年<lb/>
　太守給事中朱公彦更浚之未㡬復罹兵禍夾河民<lb/>
　居蕩為瓦礫悉推納其中又繼居者多冶鐵家子頑<lb/>
　鑛餘滓日月増益故其地轉堅悍繇是河之不濬治<lb/>
　者餘四百甲子間有勇於興作當官不為去官而後<lb/>
　太息者皆是淳熈十三年春太守四明林公實來既<lb/>
　視事輒訪民間利害亟罷行之居復深念常為東南<lb/>
<pb n="KR2k0071_WYG_024-25a"/>
　大州富於文雅顧今風俗不加於舊而文士日遜焉<lb/>
　他日肩籃輿訪井落謂彼顧塘橋于州位為東南勢<lb/>
　為喉襟此殆易所謂㢲東南也文明以止者耶文明<lb/>
　者不可使晦喉襟者不可使壅暇日合里居縉紳士<lb/>
　道之後有出郡人道郷先生侍郎鄒公浩所為開河<lb/>
　記文歴道余公中霍公端友所以魁天下狀益證前<lb/>
　說道郷嘗受大學於河南二程夫子之門紹聖中為<lb/>
　御史言宫掖間事眎死如歸寧媚此陰陽拘忌說耶<lb/>
<pb n="KR2k0071_WYG_024-25b"/>
　於是益思所以為經紀之具踰一年浮議揺揺幾為<lb/>
　沮敗者數矣夏六月屬時不雨於濬沼為宜乃蒐卒<lb/>
　之羡斥帑藏之遺餘十月戒事仍令晉陵武進令丞<lb/>
　四戎官䕶作役不浹旬河復故道袤三百丈闊三十<lb/>
　尺深於舊為尺者五向之晦者日以白向之壅者日<lb/>
　以闢煌煌乎繼慶厯崇寧循吏之懋績其不在兹乎<lb/>
　然君子於是役也見公惠民之德四焉以議論者尚<lb/>
　其決以力役者尚其神以文學者尚其明以舟楫者<lb/>
<pb n="KR2k0071_WYG_024-26a"/>
　尚其利興一役而四德具焉是宜特書大書以無忘<lb/>
　公德郡文學掾三衢鄒補之執筆睨其傍請書之遂<lb/>
　書以為開後河記公名祖洽官為朝奉大夫<lb/>
　　　鄭霖重修崑山塘記<hi>淳熈六年</hi>
至和塘自郡城東屬於崑山亘七十里北納陽湖南吐<lb/>
　淞江舊名崑山塘至和中調民興役始成故以年名<lb/>
　詳見丘與權所記淳祐中魏峻復修之<hi>以下闕十六字</hi>
　　　　　　　　　　　　天一生水水行乎地中<lb/>
<pb n="KR2k0071_WYG_024-26b"/>
　治之存乎人自排決疏瀹載於書於是五行以陳六<lb/>
　府以修厥後河渠溝洫皆有志所以著因革明利害<lb/>
　非徒紀述而已吳為澤國三江所滙<graphic n="KR0890" url="https://raw.githubusercontent.com/kanripo/KR-Gaiji/master/images/KR0890.png" mimeType="image/png"/>絡貫通為湖<lb/>
　為浦為堰為梁皆順水性之宜以便人之居者行者<lb/>
　自郡婁門至崑山七十二里塘曰至和南吐新洋江<lb/>
　北納陽城湖又有沙湖鰻鱺湖介乎東西之間唯亭<lb/>
　之東二十五里𨽻崑山四十七里𨽻長洲支𣲖連亘<lb/>
　澱山湖吳淞江接顧涇黄泗浦以達於海自駟馬橋<lb/>
<pb n="KR2k0071_WYG_024-27a"/>
　至金潼橋乃新洋江陽城湖兩水交擊之㑹自黄墓<lb/>
　頭至夾潮塘凡七里民竝河而居潮水往來淤泥易<lb/>
　塞考之圖志厥初水勢澎湃瀰漫茫無畔㟁行旅病<lb/>
　涉田夫病耕自唐厯本朝至和三百年間接續用力<lb/>
　經營始就水有所歸澤者瀦之淺者濬之㟁以通乎<lb/>
　衢堤以捍其衝橋以續其斷塘成名至和紀以年也<lb/>
　然自至和以迄於今又一百三十年雖舊跡尚存奈<lb/>
　何修治之功不加故狐鼠憑恃乘其乾涸攔絶作壩<lb/>
<pb n="KR2k0071_WYG_024-27b"/>
　遇有負載邀阻四出憧憧往來非復由行之舊則不<lb/>
　從新洋江出吳淞江斜塘以至葑門必自明水港鰻<lb/>
　鱺陽城二湖取蠡塘港以達婁門嗚呼艱矣哉颶風<lb/>
　急濤不惟有葬魚腹之憂陰霾蓄盜又有罹紅巾之<lb/>
　懼方泉魏公峻以發運節領郡披閲獄訟莫此為甚<lb/>
　開藩半載周詢民隱審所欲惡知其尤無良害民者<lb/>
　乃遣官吏相度便宜復至和舊矩自界牌東至崑山<lb/>
　駟馬橋凡二十七里計三千四百二十一丈三尺西<lb/>
<pb n="KR2k0071_WYG_024-28a"/>
　至戴墟浦計九百五十四丈又自黄墓頭至夾潮塘<lb/>
　七里計九百三十八丈五尺鑿淺通窒障狂植潰潮<lb/>
　入於真義曹涇兩浦則捍之斷港無壅始於季春而<lb/>
　成於孟夏富民爭出財以助工官無重費不越四旬<lb/>
　而竣事公又慮港汊紛錯盜夫潛影鹽賈借逕以萃<lb/>
　淵藪又於修葺之暇自涇橋至於陸涇港凡三十二<lb/>
　處立柵三層防築堅固禁不踰越共闊一百六十丈<lb/>
　六尺用樁木長短一萬一千七百四十根横攔柵木<lb/>
<pb n="KR2k0071_WYG_024-28b"/>
　五百八十八丈四尺是役也約前後工費出於民者<lb/>
　不計出於官者錢二萬二千二百緡米一百二石有<lb/>
　竒是皆增至和塘之未有興於農時人不為病助以<lb/>
　衆力人不為擾可以想輿情之所共趨不以役我勞<lb/>
　我也昔霖作邑嘉定詣府白事經從數矣目擊其害<lb/>
　慨然欲為厄於位卑而不能為逮今將常平指職所<lb/>
　當為又奪於所急而未暇為偉公之敏於有為而功<lb/>
　成若無所為尤人之所難能者昔主簿丘君與權之<lb/>
<pb n="KR2k0071_WYG_024-29a"/>
　記此塘有五利便舟楫闢田野復租賦止盜賊禁姦<lb/>
　商非虛語也自非有賢侯相望後先果孰任其責邪<lb/>
　以時計之前乎有唐以至至和後乎至和以至於今<lb/>
　人免乎登涉之險其間皆可考而知也夫因利致利<lb/>
　者不可無憂民之憂者未嘗乏豈其歴年之久曾不<lb/>
　見邪庸詎知智及之仁不能守之勇不足以行之天<lb/>
　下事功之不立豈但一塘之利而已哉愧予之未能<lb/>
　幸有如吾志故書之以示來者云<lb/>
<pb n="KR2k0071_WYG_024-29b"/>
　　　史彌堅重濬歸水澳記<hi>淳熈十六年</hi>
南徐地高卭漕渠貫城中為西津斗門達於海以出納<lb/>
　綱運昔之為渠謀者慮斗門之開而水走下也則為<lb/>
　積水歸水之澳以輔乎渠積水在東歸水在北皆有<lb/>
　閘焉渠滿則閉耗則啓故渠常通流而無淺淤之患<lb/>
　嵗久澳廢渠亦告病余至視渠湮塞且盡斗門不開<lb/>
　公私之舟跬歩不進率由江陰五㵼而去父老言二<lb/>
　澳不可不復亟按故蹟水為居民膠固盤錯獨歸水<lb/>
<pb n="KR2k0071_WYG_024-30a"/>
　澳而隄防略存澳之西南則轉般倉東北則甘露港<lb/>
　引而環之倉垣因以䕶倉受者在渠給者在濠以便<lb/>
　綱運之出納引而接之甘露别為斗門以通於江亘<lb/>
　三水為之長壕於是度工改修歸水故閘以通於渠<lb/>
　其食壕則取其土以廣倉垣之北規為廣闊益受灌<lb/>
　輸其達於甘露港者則為上下二閘且慮其不足以<lb/>
　容多舟也視閘之址有陂澤則又通之為秋月之潭<lb/>
　以藏舟焉其下閘之外則濬浦百八十丈客舟浮江<lb/>
<pb n="KR2k0071_WYG_024-30b"/>
　乘便<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>泊以避夫風濤之害<lb/>
　　　陳伯廣練湖增置斗門䃮函記<hi>淳熈十六年</hi>
自<hi>二字闕</hi>合八十四流布為辰溪自辰溪而為練湖湖又<lb/>
　自别為重湖隄環湖四十里而築高於舊者六尺加<lb/>
　厚四十尺而半殺其上舊疏為斗門者五為石䃮者<lb/>
　三為石函者十有三皆以備蓄洩也今加板於䃮十<lb/>
　有二寸加函之管數倍之而易斗門之柱以石者抵<lb/>
　函之數均用民力二十一萬六千二百九十有七總<lb/>
<pb n="KR2k0071_WYG_024-31a"/>
　為米一萬八千八十一石為錢二千一百三十一萬<lb/>
　四千八百皆有竒而錢出於郡帑者五之三鳩工於<lb/>
　冬之十一月越明年三月朔而畢其役<lb/>
　　　王應麟毘陵重浚後河記<hi>淳熈二十五年</hi>
毘陵為股肱郡文物彬蔚太守四明史公以儒雅飾吏<lb/>
　事謂郡城之南曰後河實繫斯文氣脉自淳熈間太<lb/>
　守林公疏濬之後積以填閼公昔為尉時講聞利病<lb/>
　甚悉二十五年來守亟欲醻初志乃撙浮費以度工<lb/>
<pb n="KR2k0071_WYG_024-31b"/>
　而民不擾率伍籍以賦役而民不勞濬源釃流無所<lb/>
　壅塞再閱月迄事計功程七千八百有竒費緡八千<lb/>
　五百有竒東西三百餘丈照舊深七尺士民訢勸焉<lb/>
　　　陸游重修武進奔牛閘記<hi>嘉泰三年</hi>
岷山導江行數千里至廣陵丹陽之間是為南北之衝<lb/>
　皆疏河以通餫餉北為𤓰洲閘入淮汴以至河洛南<lb/>
　為京口閘厯吳中以達浙江而京口之東有吕城閘<lb/>
　猶在丹陽境中又東有奔牛閘則𨽻常州武進縣以<lb/>
<pb n="KR2k0071_WYG_024-32a"/>
　地勢言之自剏為是餫餉河時是三閘已具矣盖無<lb/>
　之則水不能節水不能節則朝溢暮涸安在其為餫<lb/>
　也蘇子瞻常過奔牛六月無水有仰視古堰之歎則<lb/>
　水之枯涸固久地志槩述本末而不能詳也今知軍<lb/>
　州事趙侯善防字若川以諸王孫來為郡未滿嵗政<lb/>
　事為畿内最考古以驗今約已以便人裕民以束吏<lb/>
　不以難止不以毁疑不以費懼於是郡之人僉以閘<lb/>
　為請侯慨然是其言㑹知武進縣丘君夀雋來白事<lb/>
<pb n="KR2k0071_WYG_024-32b"/>
　所陳利病益明侯既以告於轉運使且亟以其役專<lb/>
　畀之丘君於是凡問前後左右受水之地悉伐石於<lb/>
　小河元山為無窮計舊用木者皆易去之凡用工二<lb/>
　萬二千石二千六百錢以緡計者八千米以斛計者<lb/>
　五百皆有竒又為屋以覆閘皆宏傑堅牢自鳩材至<lb/>
　訖役閱三時其成之日盖嘉泰三年八月乙巳也明<lb/>
　年正月丁卯侯移書來請記予謂方朝廷在故都時<lb/>
　實仰東南財賦而吳中又為東南根柢語曰蘇常熟<lb/>
<pb n="KR2k0071_WYG_024-33a"/>
　天下足此閘尤為國用所仰淹速豐耗天下休戚在<lb/>
　焉自天子駐蹕臨安牧貢戒贄四方之賦輸與郵置<lb/>
　往來軍旅征戍商賈貿遷者塗出於此居天下十七<lb/>
　其所繫豈不愈重哉雖然猶未盡見也今天子憂勤<lb/>
　恭儉以撫四海德教洋溢如祖宗時齊魯燕晉秦雍<lb/>
　之地且盡歸版圗則龍舟仗衛復泝淮汴以還故所<lb/>
　百司庶府熊羆貔虎之師翼衛以從戈旗蔽天舳艫<lb/>
　相銜然後知趙侯之功為國長慮逺圖之意不特為<lb/>
<pb n="KR2k0071_WYG_024-33b"/>
　一時便慮而已侯吾甥也請至四五不倦故不得以<lb/>
　衰耄辭<lb/>
　　　謝原平江府重濬運河記<hi>嘉定十年</hi>
平江郡闉有城四十七里夾以兩河環帶中外涇源港<lb/>
　胍在在流通歴時變遷主聚蕃塞植蘆託處遥遥河<lb/>
　流失其故道雨潦時至逆潏不行上者湫濕下者沮<lb/>
　洳潄嚙之害㡬及公庾嵗丁丑侍郎趙公出藩於此<lb/>
　曾未踰時州民以開濬涇河為請公於是亟為民條<lb/>
<pb n="KR2k0071_WYG_024-34a"/>
　列其事於部使者乃約經費量公力捐公帑之餘聴<lb/>
　富室之助役以募召用從官給無科犯之擾而有偕<lb/>
　作之樂基事於秋閱月而功以畢矣前後以工計㡬<lb/>
　二萬而糜財凡三千餘緡自錦㠶涇經始衡從四丈<lb/>
　出跨橋五十有五為河一千一百九十丈有竒淺深<lb/>
　廣狹以丈為率而隨其地勢稍有損益窒者既通淤<lb/>
　者既行源達𣲖流脉絡相貫暵則導清流而繚於中<lb/>
　潦則釃游波而洩於外以利通濟以備農田其功不<lb/>
<pb n="KR2k0071_WYG_024-34b"/>
　既逺哉<lb/>
　　　李<graphic n="KR1033" url="https://raw.githubusercontent.com/kanripo/KR-Gaiji/master/images/KR1033.png" mimeType="image/png"/>鎮江漕渠記<hi>嘉定十年</hi>
嘉定甲戍仲冬有詔京口漕渠嵗久堙閼爰命守臣史<lb/>
　公彌堅總領軍賦錢公仲彪行視疏瀹三公程功計<lb/>
　費列上於朝越明年春賜可乃擇良日分飭王旅㑹<lb/>
　於渠上畚梮雲興綆鍤麋集統師監督相率勸功自<lb/>
　城南以抵江口為里者九先是居民侵冐臨洿刮腐<lb/>
　輦壤布於近㟁一雨驟至旋復淤渠今分積塗泥高<lb/>
<pb n="KR2k0071_WYG_024-35a"/>
　埒邱頭竝渠之家咸歸所浸開空沙澱呈露垠涯層<lb/>
　碕修聳清波演溢閘舊有五乃命更葺跨渠而橋前<lb/>
　後唯六公曰惟城之東歸水有澳以滙積流堙壅既<lb/>
　入復命疏鑿折而西抵通津門回環軍廩東行由甘<lb/>
　露港注之於江復建二閘以時啓閉由南城入抵朱<lb/>
　方門悉甓其㟁由城南出達於吕城間石其途挽夫<lb/>
　上下妥視安行以至市溝蠲濁而清東抵黄泥浚淺<lb/>
　而涹小利微害隨力所及以興以除迨及奏功甫一<lb/>
<pb n="KR2k0071_WYG_024-35b"/>
　周旬民不預知官不吿勞豈唯輓餉繫此之頼流惡<lb/>
　達壅宜民孔多<lb/>
　　　蔣惟曉江陰開河記<hi>嘉定十二年</hi>
嘉定己卯春邢侯燾以扈承出守越明年乃濬九里河<lb/>
　以疏游土㑹水澤腹堅而漕河亦病於膠舟爰即其<lb/>
　所酌從其宜命縣令張君宗燾董其役起自□鎮之<lb/>
　□橋極於青陽之屠墅地以里計者倍十而徭役以<lb/>
　鄉受者纔四而足靣之濶為丈者八底則五之深如<lb/>
<pb n="KR2k0071_WYG_024-36a"/>
　其底十之一又自□橋而上逆於朝宗門陸續鳩工<lb/>
　城内外河築頓還舊觀是役也為丁夫九千三百二<lb/>
　十有七始事於仲冬晦嵗除而工畢<lb/>
　　　康舉之招真治記<hi>淳祐十年</hi>
邑去江不及程陂湖溝澮之積自南至者傾入於江江<lb/>
　潮既應則迅瀾流逆於市橋下二水相制移時不能<lb/>
　去可想矣自紹興丁卯至今百餘年來涇浦淤塞至<lb/>
　成委曲僅一線之水既無復開導而陂湖又多包圍<lb/>
<pb n="KR2k0071_WYG_024-36b"/>
　成田故水則下流不能遽泄遂決溢以成淹浸一或<lb/>
　告旱而上流去水愈逺易成乾涸浙西提舉徐誼所<lb/>
　謂昔之中田今為上田昔之下田今為中田昔之草<lb/>
　蕩今為下田是也極於寶慶之水嘉熈之旱無所措<lb/>
　手大為邑民之病然則任斯邑之寄者水利源委盖<lb/>
　不可不熟講云<lb/>
　元<lb/>
　　　陳膺重修練湖記<hi>大德九年</hi>
<pb n="KR2k0071_WYG_024-37a"/>
練湖之興其來逺矣繇晉及唐迄於今廢而復壞而修<lb/>
　者不可勝紀每一役輒劇勞甚費乃克底于定其最<lb/>
　近而可考者淳熈之役用工人二十有二萬六千三<lb/>
　百九十有七米萬八千八十石錢二千一百三十一<lb/>
　萬四千八百有竒其汗漫狼戾如此雖曰為民興利<lb/>
　除害然妨奪庶務耗蠧財物不已甚乎乃至元三十<lb/>
　一年亦嘗經紀於湖當時蒞事者痛抑浮靡存其大<lb/>
　綱損其糅目工亦不下六千四百餘人糧亦不下五<lb/>
<pb n="KR2k0071_WYG_024-37b"/>
　千石錢稱是然則湖之濟民也雖大而其弊苦民也<lb/>
　亦不細夫以幅員數十里之奥區水自長山犇流而<lb/>
　滙者八十有四𣲖亦可謂一巨浸也而欲使之大旱<lb/>
　不减大澇不溢可溉而田可運而河可使為利而不<lb/>
　可使為害厥惟艱哉牢捍禦以防衝決深濬導以治<lb/>
　填淤多門函以備蓄洩堅木石以俟悠久勞逸均而<lb/>
　趨疾試省勤而集易期限蹙而費省丁徒少而功多<lb/>
　凡此八者倘非儉以體國勤以恤民深知利病者孰<lb/>
<pb n="KR2k0071_WYG_024-38a"/>
　克臻其具美哉大德乙巳春都水監丞行檄相湖中<lb/>
　順大夫鎮江路總管史公實董修役公以名門貴介<lb/>
　春秋富而見地高力量毅而精思到以節用愛人為<lb/>
　根本以至公無私為權衡懲昔大奢酌今便宜作於<lb/>
　仲春之初息於莫春之首環湖上下陵垾巋然厚且<lb/>
　完固斗門石䃮暨諸函竇辰次星列陽開陰闔視舊<lb/>
　制無毫髪遺然計工度財纔及曩時三之一耳適務<lb/>
　民之義蠲抑配之苛嚴而恕暇而整䟦涉揭厲與農<lb/>
<pb n="KR2k0071_WYG_024-38b"/>
　夫野人共辛苦有不勉者至親執鉏鍤訓誘之異乎<lb/>
　子罕之執朴以抶也將成平章政事徹爾公臨視稱<lb/>
　善既畢工父老來言請夀諸石<lb/>
　　　<hi>失名</hi>吳淞江記<hi>大徳九年見名臣事略</hi>
嵗甲辰前海道千夫長任仁發以吳淞江故道堙塞使<lb/>
　震澤之水失其就下性為浙西居民害垂二十年上<lb/>
　疏條具利病疏導之法中書省以聞特命平章徹爾<lb/>
　公董其役公乃相其山川形勢之宜高深廣狹之度<lb/>
<pb n="KR2k0071_WYG_024-39a"/>
　工役之數錢穀之費畚鍤之用飲食之需命民索綯<lb/>
　乘屋厚稾桔以防其卑濕為醫藥以防其疾疫時作<lb/>
　輟以防其倦怠上以誠感下下以誠應上民乃歡呼<lb/>
　四集樂於趨事赴功始於太德八年冬十一月望前<lb/>
　二日西自上海縣界吳淞舊江東抵嘉定石橋洪迤<lb/>
　邐入海長三十八里一百八十一歩三尺深一丈五<lb/>
　尺闊二十五丈役夫為數一萬五千為工一百六十<lb/>
　五萬一千六百七十有竒至九年二月晦畢工復置<lb/>
<pb n="KR2k0071_WYG_024-39b"/>
　閘竇啓閉以時物無疵厲民無天閼而事竟集<lb/>
　　　翟思忠復修練湖記<hi>泰定元年</hi>
水在天地間為利甚大利不興害不除民之生奚以遂<lb/>
　陻不通淺不濬水之利奚以興京口漕運迤邐夾岡<lb/>
　勢卭微奔牛吕城閘堰之捍瀉不日矣南去數百里<lb/>
　皆無水源仰給練湖自長山八十四汊流為辰溪瀦<lb/>
　而為湖不有疏鑿則有壅淤不有隄防則有奔衝丹<lb/>
　陽金壇之田袤廣勢下㣲湖之承滙有年矣若夫春<lb/>
<pb n="KR2k0071_WYG_024-40a"/>
　淫夏亢瀦之洩之此湖得用而河得濟也嵗遷月改<lb/>
　淤之澱之此湖必疏而河必濬也隨勢上下中埂一<lb/>
　為湖二函䃮斗門一一有法旱不乾枯澇不渰没湖<lb/>
　水放寸運河注尺其功如何哉郡當南北要衝貢賦<lb/>
　之輸運聘介之往來蠻商蜀賈荆航吳楫泛閩浙上<lb/>
　京師者無虛日至泰定元冬湖河淺塞牽夫頓薾進<lb/>
　不能趨車挽肩輸公私病之浙省平章政事拉哈光<lb/>
　禄暨僚屬僉謀委前都水任少監路總管毛公計工<lb/>
<pb n="KR2k0071_WYG_024-40b"/>
　程適平章政事元布達拉榮禄赴召旋得上聞命行<lb/>
　省叅知政事董中奉行臺侍御史和托拉察噶奉親<lb/>
　臨之兼司副使管本巴奉議僉事華善奉議董督之<lb/>
　省鎮撫㑹立萬户警巡之凡募五郡夫萬五千二十<lb/>
　二人工六十日郡廢錢六十二萬七百二十緡米萬<lb/>
　八千九百餘石皆出於官由程公壩抵浦河口百二<lb/>
　十里深濬四尺廣上五尺廣下三尺畚壤培㟁霖潦<lb/>
　不復灌河底半高置函管五十四一利舟漕一利田<lb/>
<pb n="KR2k0071_WYG_024-41a"/>
　溉於是河流瀰漫大艘小舫悉得通行無膠澁之厄<lb/>
　又役三千人舟千隻工九十日郡廢錢二十七萬緡<lb/>
　米八千一百石以南湖泥茭根植淖不可斸鍤止求<lb/>
　土漕堤埂為斗門一石䃮六石函十有三一備啓閉<lb/>
　一借蓄洩於是湖波㶑灔官漕民田悉得灌溉無旱<lb/>
　澇之虞時泰定甲子春也噫昔漢開南山渠鑿褒斜<lb/>
　道唐門三山門鑿廣運潭今國家舉河之重役民忘<lb/>
　其勞興湖之大利民頼其便是非天休涵濡省臺贊<lb/>
<pb n="KR2k0071_WYG_024-41b"/>
　襄安能奠此大功姑記其實俾來者有所考云<lb/>
　　　陸文圭江陰濬蔡涇閘記<hi>至順三年</hi>
暨州瀕江受蘇常以北之水鵝鼻灣西折入黄田港出<lb/>
　上閘通五卸堰凡九里一曲第二曲至新橋夏浦之<lb/>
　潮自蔡涇與港横出滙為泥沙閘廢土堙水淤不洩<lb/>
　至順以來暵澇相仍行省謂江陰居湖下游首議挑<lb/>
　浚分委官吏差募人夫由蔡涇北出江口十里一百<lb/>
　五歩積壤翻高用力尤艱同知州事萬侯慨然任責<lb/>
<pb n="KR2k0071_WYG_024-42a"/>
　專督下閘以西一千八百五十餘丈用夫一千八百<lb/>
　餘壬申二月起工至三月而竣事<lb/>
　　　張天英至正石塘記<hi>至正七年</hi>
吳江居具區上游昔吳郡也其地濵太湖故築堤塘以<lb/>
　為保障唐穆宗朝刺史王仲舒為橋以達其道路宋<lb/>
　紹定間提刑吳淵命知縣李椿重修之自版圖入國<lb/>
　朝以民衆陞州又五十餘年矣州長諾海公至州之<lb/>
　明年乃謀諸僚友曰為政莫大於安民安民莫急於<lb/>
<pb n="KR2k0071_WYG_024-42b"/>
　水患繇長橋而南至於平望延袤四五十里風濤衝<lb/>
　激日夜無休時置郵慮危官具修以數則民多蒙其<lb/>
　害予甚欿然將築以厚完之必鎮之巨石然後可對<lb/>
　曰斯塘之為民害也久矣或巨浸颶風小石皆為之<lb/>
　漂蕩官日修治因循塞責朝壘夕傾皆虛其費自省<lb/>
　郡及州之官屬往往有志於斯卒無成議今賢侯為<lb/>
　吾父母有子民心以化其下下之人曷敢不竭忠以<lb/>
　報方今朝廷弛佛者力役使出財以助里胥衆皆義<lb/>
<pb n="KR2k0071_WYG_024-43a"/>
　公之為願盡輸其財以樂成公家事使我子孫將為<lb/>
　無恐矣公大喜知州孫公嗣逺聞之亦喜而贊相曰<lb/>
　嘗聞佛者以善誘人而信從者衆以官府使民民勞<lb/>
　而功半公然之遂招致空山小山清溪獨芳四僧至<lb/>
　堂上議皆稱善命胥三人曰謝珍俞立陸文彪掌其<lb/>
　財用之出入吏二人曰何宗善劉景泰掌其工事材<lb/>
　器之名物而書其數凡日成月要及執事者以聴於<lb/>
　四大士焉明日祭白龍祠下卜人占之曰吉即經始<lb/>
<pb n="KR2k0071_WYG_024-43b"/>
　實至正六年四月也昔公治湖州事知彼官有餘石<lb/>
　乃聞於省府命給與之凡三千餘版於時天無淫雨<lb/>
　水不揚波五穀亦大熟况吏亷而司㑹計者公無私<lb/>
　四人又篤行其道不避寒暑與百工分其勞市價傭<lb/>
　值均給無少損是以羣公無不盡其心力者總其費<lb/>
　為鈔八千餘錠石之工五萬四千佐其役者倍之塘<lb/>
　基崇文其廣丈四尺有竒其修一千八十丈相其地<lb/>
　勢輒墄水竇以疏横流凡為竇一百三十有六衆皆<lb/>
<pb n="KR2k0071_WYG_024-44a"/>
　驩然曰誠亘古未之見也既訖工復搆室道周曰丁<lb/>
　亥安居有道行者以守置田若干畝嵗積其入以為<lb/>
　後人營繕計令不費官不役民農不違時有司不煩<lb/>
　其政田里人不知有𨽻卒而大事克成以為長久之<lb/>
　利使人人履坦道而躋春臺微明公善政何能致若<lb/>
　是哉七年春二月落成立石門於南浦亭之南鄉表<lb/>
　之曰至正石塘所以識年號從民望也是日公大宴<lb/>
　賔客官屬與百執事百工賞與有差文武賔士咸歌<lb/>
<pb n="KR2k0071_WYG_024-44b"/>
　詩獻酒以為公夀且曰天將成一代之偉績必生一<lb/>
　代之偉人吳江公偉人也上世高昌氏父祖皆社稷<lb/>
　臣公自中書舍人提點資乘庫出治中興郡今為是<lb/>
　州烏乎石塘萬古當與吾侯之名同萬古也咸願刻<lb/>
　石以彰厥美而系之以歌曰震澤之陽兮吳江之州<lb/>
　雍熈之世兮逢此賢侯受天之禄兮憂民之憂視民<lb/>
　如子兮爰始爰謀易險以正固兮周道孔修行道之<lb/>
　人兮㒺弗恱懌民今無患兮繄吾侯之力蛟龍在淵<lb/>
<pb n="KR2k0071_WYG_024-45a"/>
　兮母嚙我石垂千萬嵗兮纘禹之績至正七年開城<lb/>
　州判官張天英記<lb/>
　　　楊維禎都水庸田使司記<hi>至正八年</hi>
天地位而水為之胍絡<graphic n="KR0890" url="https://raw.githubusercontent.com/kanripo/KR-Gaiji/master/images/KR0890.png" mimeType="image/png"/>絡運而天地之功成古者水<lb/>
　病民神禹治之功侔天地代之職水者雖小大不等<lb/>
　其得一日廢耶此周之匠人稻人漢之水衡水司空<lb/>
　之官所繇著而今都水使監之司所繇立也大德初<lb/>
　司置平江曰行都水者泰定年改庸田遷松江以廢<lb/>
<pb n="KR2k0071_WYG_024-45b"/>
　置不常人視為疣舍故棟其署寄署於他所至正元<lb/>
　年重置司平江秩隆三品轄江東浙東西道官與風<lb/>
　紀重臣交調御兼行工部事掾屬亦皆視司臬吏遴<lb/>
　選郡縣守令咸受節制司之權崇勢重視昔有加八<lb/>
　年都水使者遵達納實哩公來謂今聖天子切切焉<lb/>
　以東南租稅之出重在三吳而三吳水國也故署都<lb/>
　水司平江而官吏寄署他所事體弗稱先是請於朝<lb/>
　得給官錢四萬緡仍得撥地郡治西財賦府故基若<lb/>
<pb n="KR2k0071_WYG_024-46a"/>
　干畝於是鳩工庀材經始於是年十月八日不三月<lb/>
　告完中堂宏厰挾室静密幕司曹舍鱗次翼張旁為<lb/>
　繚垣前為崇閎氣勢突兀規模備具吳父老咸扶黎<lb/>
　仰瞻嘖嘖稱贊以為不自意垂白復見是司之新也<lb/>
　既而羣工竣事長貳率僚屬位正新守相與舉酒落<lb/>
　成幕元僚沙君來請於維禎願有以記維禎考中吳<lb/>
　水患自宋李兵部韓殿省郟亶父子經營規畫亦詳<lb/>
　矣其溧陽五堰江陰十四瀆宜興大吳等瀆松江曰<lb/>
<pb n="KR2k0071_WYG_024-46b"/>
　塘曰浦者凡一百三十有二志籍尚可稽也然未若<lb/>
　我朝知力足以興除其利害而德足以消其震盪漂<lb/>
　忽之變也大德間三江湮塞平章徹爾氏濬治功成<lb/>
　民到於今稱之邇者洪河暴決折而西北流天子一<lb/>
　念動坤載遣使沉璧而河復故道吁官都水者上以<lb/>
　聖天子之心為心下以徹爾氏之功為功三吳之民<lb/>
　尚有昏墊而無訴者乎抑相水之職本諸順天之理<lb/>
　世未有順於理而利不興亦未有逆諸理而害能除<lb/>
<pb n="KR2k0071_WYG_024-47a"/>
　者孟子曰禹之行水也行其所無事也行其所無事<lb/>
　者順理也鯀之反事則以方命命者何即理也以水<lb/>
　為職者職與理應雖湯湯可乂不則天下之治水者<lb/>
　皆鯀也可不慎哉左公字廷憲居憲府使雲南岩岩<lb/>
　有風采奮髯之頃奸膽盡落居官視民饑溺猶已是<lb/>
　年十二月除浙東閫帥大使尚公有用字繼賢是年<lb/>
　九月九日於官副使算卓字質卿康公若泰字魯瞻<lb/>
　是年五月除國子監司業僉事觀音努公字國賔是<lb/>
<pb n="KR2k0071_WYG_024-47b"/>
　年十二月除福建憲僉事王公仲溫字輔卿照磨李<lb/>
　嘏字公錫分事董者掾史錢璛奏差蔡琳李報也繫<lb/>
　之辭曰邈哉法象頖𤣥與黄坎德流長雷雨在上江<lb/>
　河在下吐内陰陽維坎之德惠迪惟吉從逆惟殃帝<lb/>
　憫下土具區芒芒忽焉震湯周官稻人漢司水衡利<lb/>
　修於農<hi>叶</hi>爰設司存保彼東方臬臣之良為天子使<lb/>
　材貞且榦不吳不揚相彼天時以順地理恩肥海邦<lb/>
　水居其壑土反其宅昆蟲蟄藏畊食鑿飲男樂其作<lb/>
<pb n="KR2k0071_WYG_024-48a"/>
　女修其紅<hi>叶</hi>年穀屢登順成八方其蜡悉通<hi>叶</hi>職臣<lb/>
　報功曰我水庸長發農祥<hi>作浪反</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0071_WYG_024-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳中水利全書卷二十四<lb/>
</p>
<p>
</p>
  </div>
</body>
</text>
</TEI>
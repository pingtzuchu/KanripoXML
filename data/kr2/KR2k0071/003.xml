<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>呉中水利全書卷三</head>
    <p>
<pb n="KR2k0071_WYG_003-1a"/>
欽定四庫全書<lb/>
　呉中水利全書卷三　　　明　張國維　撰<lb/>
　　水源<lb/>
　水源詳究其高下來脉與經繞分合自逺而近之形<lb/>
　勢故叙次及外郡<lb/>
　　　天目山發源<lb/>
呉中水源天目為大湖州府志云安吉州天目山去州<lb/>
　西南六十里其高三萬六千丈其廣八百里上有三<lb/>
<pb n="KR2k0071_WYG_003-1b"/>
　十六洞天有十二龍潭其巔有僊人洞千丈巖其東<lb/>
　南有瀑布下注其滙曰蛟龍池其東北一峯曰翔鳯<lb/>
　林上有平地其方一千五百丈有兩湖天目所由名<lb/>
　也一統志云道家謂第三十四洞天山下兩湖若左<lb/>
　右目杭州府志云於潛縣西天目山去縣東四十五<lb/>
　里左目高二千丈右目高二千五百丈名太微𤣥盖<lb/>
　洞天寰宇記云高三千九百丈廣五百五十里水因<lb/>
　山曲折東西有源東出臨安縣為大溪水汎溢東流<lb/>
<pb n="KR2k0071_WYG_003-2a"/>
　為苕水寜國府志云宣城縣東南一百五十里本浙<lb/>
　西巨鎮面杭背宣東溪之水出焉雖各志互異然其<lb/>
　脉長而泉逺又山高則勢如建瓴洵為呉水之發源<lb/>
　詳核則屬湖州府安吉州者曰西天目為隂屬杭州<lb/>
　府臨安縣者曰東天目為陽<lb/>
　　　杭州府來源<lb/>
自天目來至湖西天竺諸山發玉泉等源凡十六曰武<lb/>
　林山泉曰冷泉曰茯苓泉曰白河泉曰大悲泉曰寒<lb/>
<pb n="KR2k0071_WYG_003-2b"/>
　泉曰參寥泉曰後僕夫泉曰玉泉曰一勺泉曰寒光<lb/>
　泉曰惠泉曰噴月泉曰法華泉曰真珠泉曰虎跑泉<lb/>
　滙而為西湖中亘六橋湖分上下二𣲖東洩一由城<lb/>
　堧石函以入杭城運鹽司前分布諸河一由昭慶寺<lb/>
　橋北行西折歴三閘為下湖河分支入武林水門為<lb/>
　大河即運河與鹽運司前水㑹散衍流濩河皆盈溢<lb/>
　從鳯山門即正陽門出東十二里至龍山閘又渾水<lb/>
　閘北與候潮門水㑹為外沙河循城而北至永昌門<lb/>
<pb n="KR2k0071_WYG_003-3a"/>
　東南通錢塘江有壩内水大則溢出江潮大則溢入<lb/>
　永昌壩節而復注再北過清泰門即螺螄門慶春門<lb/>
　即菜市門與内河合仍循城轉西無星橋至㑹安壩<lb/>
　下注艮山河西入泛洋河北轉至徳勝橋為徳勝壩<lb/>
　是為上塘河<lb/>
下塘河即運河在府城東北四𣲖皆合於餘杭塘河一<lb/>
　𣲖由府城溜水橋沿東西馬塍至賣魚橋西合餘杭<lb/>
　塘河一𣲖由打水樓南折至江漲橋入一𣲖由八字<lb/>
<pb n="KR2k0071_WYG_003-3b"/>
　塘至古塘橋下折入一𣲖由西堰橋西至飲馬橋亦<lb/>
　折入是河由餘杭縣来凡七十里<lb/>
上塘河由東南外沙河北行為後沙河在艮山門外北<lb/>
　逹蔡官人塘北去艮山門九里東由何□店湯鎮赭<lb/>
　山又東北逹赤岸河去府城東北三十里通高塘横<lb/>
　塘北十五里逹施河村河又東北十五里逹方興河<lb/>
　至臨平鎮東為長安壩<lb/>
　　按杭城附郭徳勝等五壩東臨平與長安等五壩<lb/>
<pb n="KR2k0071_WYG_003-4a"/>
　　皆高二三仞自上塘河水日溢而各瀉於下塘河<lb/>
　　殆無停晷一遇霖潦駕壩襄塍牛馳馬逸横入崇<lb/>
　　徳桐鄉嘉興松江以入呉淞江黄浦諸港凡下流<lb/>
　　皆先為漫漲所占太湖無歸宿之路矣<lb/>
下塘河自武林門水由西湖過呉山水驛接清河上中<lb/>
　下三閘至徳勝橋與城東外沙河等水合分為二𣲖<lb/>
　一由東北至長安壩一由西北過徳勝壩下注至江<lb/>
　漲橋與子塘河合流至北新橋北入湖州府界東北<lb/>
<pb n="KR2k0071_WYG_003-4b"/>
　接新開運河遂通蘇松二府<lb/>
官塘河去府城西北三十五里南逹北新江漲河北逹<lb/>
　奉口河<lb/>
餘杭縣南上湖南下湖在縣城南漢時所開源發自天<lb/>
　目由臨安来至縣南從石門入兩湖東流為南渠河<lb/>
　又東為餘杭塘河<hi>塘河說見前</hi>
　　按通志謂兩湖相接瀦洩水勢可見但可為湖不<lb/>
　　可為田也民間占佃為科田嘉靖二十二年廵按<lb/>
<pb n="KR2k0071_WYG_003-5a"/>
　　御史傅鳯翔知其居嘉湖蘇松之上流為害甚大<lb/>
　　痛為釐革㑹題得㫖掣其浮糧改入嘉湖代辦仍<lb/>
　　復為湖畫界樹碑犯者有法盖誦宋郟僑之論所<lb/>
　　謂杭州遷長河堰以宣歙杭睦等山源決於浙江<lb/>
　　則東南之水不入太湖若使水不入浙趨下之勢<lb/>
　　何由而减殆於溧陽五堰事體相符<lb/>
天目又一源東發而為臨安縣南溪過縣東南入餘杭<lb/>
　界　又一源南發而為馬溪又高陸山去縣北二十<lb/>
<pb n="KR2k0071_WYG_003-5b"/>
　五里源發而為猷溪各入餘杭至雙橋合流而為雙<lb/>
　溪又東過山港徑山源水來㑹東入河港過靈源港<lb/>
　入錢塘縣境通㑹於塘河<lb/>
臨安縣溠水出雙林山半瀑入大溪<lb/>
餘杭縣閒林河一名五福渠去縣東南二十里水入錢<lb/>
　塘縣<lb/>
由拳青嶂山在縣西南十里發源二一為東溪俱東北<lb/>
　經錢塘又折而北入徳清縣<lb/>
<pb n="KR2k0071_WYG_003-6a"/>
高陸山去餘杭縣八十六里一源發而東過仇山之北<lb/>
　獨松嶺八十里一源發而東至仇山之下二水合流<lb/>
　而北過盧公橋東行十二里入苕溪<lb/>
　　按諸水自西南来錯綜彌漫繇桐鄉崇徳合徳清<lb/>
　　武康之水皆入呉江縣西鄉半繇七十二漊以入<lb/>
　　太湖半繇鶯脰湖過汾湖<lb/>
天目之陽發源而為餘不溪東過臨安縣治又東過餘<lb/>
　杭縣入錢塘縣界之安溪又為鳯口溪東南入徳清<lb/>
<pb n="KR2k0071_WYG_003-6b"/>
　縣界仍為餘不溪有呉羌山之石壺泉滙而為龜溪<lb/>
　又越山之瀑布泉石璧山之月泉皆來㑹而東又散<lb/>
　入桐鄉縣運河車溪横湖皁林諸涇又分支為北流<lb/>
　水其施諸溪水亦来㑹其溪源出上強山本溪東行<lb/>
　二十里入歸安縣至敬山漾漾水合焉又過菱湖湖<lb/>
　水合焉西北過荻港折而西為大灣與前溪水合則<lb/>
　烏程縣之黄蘖山源發而為黄浦又妙喜山源發而<lb/>
　為妙喜港又王村諸山源發而為黄墅港又菁山等<lb/>
<pb n="KR2k0071_WYG_003-7a"/>
　諸山源發而為澤水皆来㑹北經歸安縣之峴山漾<lb/>
　即碧浪湖入江子滙是為霅溪<lb/>
　　　湖州府來源<lb/>
天目之隂為孝豐縣之廣苕山去縣西南三十里發源<lb/>
　是為苕溪一名西溪一名大溪一名龍溪郡志曰水<lb/>
　至長潭險潭與石相嚙淙淙然類吕梁傾倒之勢故<lb/>
　名至狄浦溪水来合溪去縣三十五里其源出天目<lb/>
　諸水有景村來者有五港來者有澤口下者有石柱<lb/>
<pb n="KR2k0071_WYG_003-7b"/>
　村下者有黄圩溪來者各有壩節以灌田灌足而後<lb/>
　洩又過除口至山公潭潭水來合潭源亦出天目至<lb/>
　歸山下洛溪水來合溪即歸山潭其源發廣徳州石<lb/>
　溪又董嶺水亦分入至西嶼横溪水來合溪繇大嶺<lb/>
　發源過孝豐縣而東下沿千如湖水來合溪去孝豐<lb/>
　縣北十里源發廣徳州金雞嶺一名金車有葛溪有<lb/>
　青山口出中館溪有奚埠皆相通貫入安吉州境南<lb/>
　過邵渡而丘渡獨松嶺水來合出獨松為五溝合衆<lb/>
<pb n="KR2k0071_WYG_003-8a"/>
　山之水東過浮石山古所謂苕溪之水有二源是也<lb/>
　南嶼山水亦合焉山與浮石相接有白水池泉至塔<lb/>
　潭分支而北者為裏溪本溪為外溪即苕溪裏溪之<lb/>
　行也至石埭埭水來合埭源發湖南山去州北十里<lb/>
　又西龍湖水來合至石皷堰堰水曹埠水皆出天目<lb/>
　西坑瀆水皆來合其外溪東北行也楊子湖源出楊<lb/>
　子山其水西出丹陽湖東與邸閣水分流入苕邸閣<lb/>
　水源出長興縣之廩山同來合至馬家瀆瀆水來合<lb/>
<pb n="KR2k0071_WYG_003-8b"/>
　瀆去州東三里有三源曰由千山曰樊塢曰峴山又<lb/>
　至丁埠前岡水來合岡水發源崑銅二山去州北三<lb/>
　十里過富山塘紫溪之水來合内有姚湖五湖四龍<lb/>
　湖五龍湖南獲湖皆貫通交組於其中至浮石山裏<lb/>
　溪之水復來合至梅溪鎮梅溪與渾水瀆水皆來合<lb/>
　梅溪山去州北三十里其源有二一自崑銅山發一<lb/>
　自蘇州山影蘇池發又樂平山發者為薛坦浮山發<lb/>
　者為潭入魏塘滙為東海堰而逹焉瀆水發源金雞<lb/>
<pb n="KR2k0071_WYG_003-9a"/>
　嶺俱入魚池晏子安福三溪而來是為總溪即西溪<lb/>
　因諸溪之分合故名西北一支與長興縣之荆溪接<lb/>
　一支又為龍溪北行入歸安縣入凡常湖湖源出長<lb/>
　興縣石城山去縣南五十里和平諸山水合潘店水<lb/>
　出烏程縣和平諸山棲賢水出烏程縣棲賢山皆來<lb/>
　合又過罨畵溪即箬溪又長興縣之四安塘諸水皆<lb/>
　來注之四安溪一名周瀆溪水出石澗經善㟁塘與<lb/>
　廣徳水俱來滙而仍為西溪北過釣魚臺而分者三<lb/>
<pb n="KR2k0071_WYG_003-9b"/>
　其一經小梅湖入太湖其中一過湖州府城東北入<lb/>
　江子滙其南一過定安與峴山漾南來水㑹亦入江<lb/>
　子滙是為霅溪<lb/>
武康縣銅峴山發源為前溪一名餘英溪東過縣治北<lb/>
　過黄隴山東抵砂溪兩溪之支流長流於溪之下流<lb/>
　徳清縣之北餘不溪之支流水注焉後溪之水發源<lb/>
　烏回山過龍尾來㑹之水亦注焉北經峴山漾入江<lb/>
　子滙為霅溪霅溪受苕溪餘不溪前溪諸流之水迤<lb/>
<pb n="KR2k0071_WYG_003-10a"/>
　邐北行散入於烏程大錢小梅等二十七瀆<hi>紹興二年知烏程縣</hi>
　<hi>王回濬瀆更其名曰豐登稔熟康寧安樂瑞慶福禧和裕年通恵澤吉利泰興富足冠以常字其俗但記舊名</hi>
　<hi>如楊漊沈漊以為便而官名竟不稱</hi>以入太湖　内孝豐之壩三十七安<lb/>
　吉之壩三十六武康之堰七十二徳清之堰九湖一浦<lb/>
　一歸安湖二漾十烏程之漾十皆所以瀦而後洩於太<lb/>
　湖者也又霅溪折而東過倉橋溪灣又東出迎春門與<lb/>
　峴山漾合東入烏程縣界大㑹諸水於毘山漾過八里<lb/>
　店是為運河即荻塘東流為舊管為潯溪入吳江縣界<lb/>
<pb n="KR2k0071_WYG_003-10b"/>
　北分流諸漊入太湖東循荻塘至平望入鶯脰湖<lb/>
長興縣白峴山去縣西北八十里諸水東過懸脚嶺嶺水<lb/>
　入焉去縣西七十里為楊店水東過蒼雲嶺梓方澗<lb/>
　之水滙而為合溪與荆溪水通南過竹山塘塘水入<lb/>
　焉又東過罨畫溪即箬溪溪水分入焉東北過趙瀆<lb/>
　出太湖<lb/>
顧渚山去長興縣西四十里金河泉達而為水口水東<lb/>
　南歴紫花澗分折東北成徳橋入太湖　其水口鎮<lb/>
<pb n="KR2k0071_WYG_003-11a"/>
　東分為盧祥湖一名巴澤折而東北出新橋入太湖<lb/>
白石山去長興縣西七十里發源達而為青山港南㑹<lb/>
　於苕溪<lb/>
川山與北川山去長興縣北二十五里二水合流為常<lb/>
　豐澗歴黄沉潭入太湖<lb/>
花渚泉從落石澗經沙埠入荆溪五山發源經合溪至<lb/>
　轉入荆溪長興縣荆溪以下洩入太湖之港凡三十<lb/>
　有四<lb/>
<pb n="KR2k0071_WYG_003-11b"/>
　　按自杭州天竺山至此皆西南之水源<lb/>
　　　常州府水源<hi>常州府亦承受來源之水故先叙入</hi>
宜興縣之東㵼溪即罨畵溪去縣南三十六里宜興長<lb/>
　興鄰界於此相出入<lb/>
君山發源為洑溪去縣東三里入荆溪<lb/>
章山去宜興縣西南七十里為張渚合流於童渚以入<lb/>
　荆溪<lb/>
<graphic n="KR1432" url="https://raw.githubusercontent.com/kanripo/KR-Gaiji/master/images/KR1432.png" mimeType="image/png"/>山去宜興縣西南六十里發源而為蝦涇入荆溪<lb/>
<pb n="KR2k0071_WYG_003-12a"/>
　又一源發為蓮河溪東為白雲涇北分受長蕩湖之<lb/>
　水又東為西九溪自西溧陽縣界中貫土於九里河<lb/>
　東與洴浰合入荆溪<lb/>
洴浰渰去宜興縣西二十七里受溧陽諸水注於荆溪<lb/>
荆溪在宜興縣南以在荆南山之北故名漢地理志曰<lb/>
　中江出蕪湖湖之西南至陽羡入海者此也通志曰<lb/>
　南受宣歙蕪湖之水注太湖内有塞溪慈湖章溪東<lb/>
　分而為百瀆逹於太湖<lb/>
<pb n="KR2k0071_WYG_003-12b"/>
　　　廣徳州來源<hi>按廣徳州與湖州府連界其東南發源入湖之水備載湖州水源下</hi>
　　　　<hi>此則東北來者</hi>
建平縣梅渚河去縣北三十里歴溧陽三塔堰入長蕩<lb/>
　湖屬溧陽金壇宜興三縣出太湖<lb/>
　　　寧國府來源<lb/>
宣城縣南湖在縣南周廣四十里東受溧陽廣徳建平<lb/>
　諸水宣城諸溪漲亦㵼入焉諸溪繇南入者曰洪林<lb/>
　河西曰西溪南曰岳嶼溝湖泛則自西南出曲河至<lb/>
<pb n="KR2k0071_WYG_003-13a"/>
　油榨溝西北出湖北河至渾水港俱與大河合北至<lb/>
　於水陽慈溪亦東合高淳水入焉繇牛兒港有方家<lb/>
　港泝流而進東通五堰以達於句呉<lb/>
　　按李黙輯宣城志曰泝流以進云者言泛也不泛<lb/>
　　則水不入以常年論之泛時多不泛時少三呉其<lb/>
　　能免諸<lb/>
　　　應天府來源<lb/>
高淳縣固城湖去縣南五里舊溧水縣析置高淳遂屬<lb/>
<pb n="KR2k0071_WYG_003-13b"/>
　焉溧水志云大山水發源為固城湖經五堰入三塔<lb/>
　港過宜興以達太湖一統志云有水四𣲖與太平府<lb/>
　分界南畿志云高淳曰丹陽石臼固城三湖滙合其<lb/>
　流分二𣲖一出蕪湖一出姑孰固城者東經宜興入<lb/>
　太湖又謂源出東廬山又謂遮軍山北有水入焉<lb/>
　　按志謂三湖滙合夫所謂滙合者言相流通也又<lb/>
　　謂丹陽石臼之流西出大江而固城者出太湖盖<lb/>
　　不澇之年水之分流固也使大江泛溢或宣歙發<lb/>
<pb n="KR2k0071_WYG_003-14a"/>
　　洪其漲每高幾丈有不倒奔而逆馳以灌於太湖<lb/>
　　者乎沈憲副[啟-口+山]立議謂能於湖之連處堤而截之<lb/>
　　不相通貫則震不於其躬於其鄰矣害未有不杜<lb/>
　　者亦確論也<lb/>
廣通壩在廣通鎮原屬溧水縣今割高淳縣與建平縣<lb/>
　連界建平志胥溪去縣北四十里上接廣通鎮下通<lb/>
　三塔堰南畿志則曰余家堰去溧水縣東南一百五<lb/>
　十里東通太湖西入大江昔呉王伐楚開此運糧溧<lb/>
<pb n="KR2k0071_WYG_003-14b"/>
　水志止於丹陽湖下注曰西南桐水出自白石山屬<lb/>
　廣徳州白石之水衝突則丹陽石臼固城三湖泛溢<lb/>
　此水繇五堰自宜興入太湖昔已堙塞故老云當時<lb/>
　慮後人復開此道則蘇常之間必被水患遂以石窒<lb/>
　五堰又液鐵以固石至洪武二十五年開通河道永<lb/>
　樂元年復築云<lb/>
　　互按二志一曰胥溪一曰余家堰似一地二名又<lb/>
　　似各有其地及攷諸生呉思所撰三塔橋碑其畧<lb/>
<pb n="KR2k0071_WYG_003-15a"/>
　　曰春秋呉將伍員為復楚之役穿地為胥溪以通<lb/>
　　餉道繇蕪湖而廣通而溧陽而震澤後楚水泛溢<lb/>
　　溧陽之桑田為瀨江矣瀨水即子胥投金處歴世<lb/>
　　以來雖置閘以時啓閉而溧之險阻未逺我明成<lb/>
　　化改元用守臣之議廢閘為壩百川皆暫瀦於邑<lb/>
　　之五堰而分㪚於荆溪之百瀆溧始為成平之鄉<lb/>
　　矣繇是而觀則一地二名可信廣通有壩其來已<lb/>
　　久屢築而毁屢毁而築舊有壩官亦皆汰去廨址<lb/>
<pb n="KR2k0071_WYG_003-15b"/>
　　猶存嘉靖三十二三年壩猶無恙其濶一十五里<lb/>
　　路皆平陸走馬負擔今奸豪之家就中開港剝船<lb/>
　　邀貨以規商利日夜山水傾注漸成大河於四十<lb/>
　　年大澇則宣歙之水懐襄而過東呉被害可勝言<lb/>
　　哉雖然昔人立壩果此地否乎竊有疑焉<lb/>
五堰去溧陽縣西八十里自廣通壩而東十五里曰新<lb/>
　壩因將廣通壩鑿成河故從東復築此亦不堰水自<lb/>
　此而東九里第一堰曰昇平堰又南九里曰三塔湖<lb/>
<pb n="KR2k0071_WYG_003-16a"/>
　堰又東九里曰南渡堰又東九里曰沙漲堰一名馮<lb/>
　等又東九里曰前麻堰是為五堰在廣通壩下流半<lb/>
　受廣徳建平高淳之水其溧水溧陽丹陽句容之水<lb/>
　又在五堰之北<lb/>
　　沈[啟-口+山]曰五堰之水相平霖雨稍積山源鼎沸則諸<lb/>
　　水奔逸東馳連五堰所受者同入太湖沛如也非<lb/>
　　五堰所能節也詳宋郟僑書曰今究水利必先於<lb/>
　　江寧治水陽江與銀林江等五堰故跡决入西江<lb/>
<pb n="KR2k0071_WYG_003-16b"/>
　　單鍔書曰繇宜興而西有五堰者所以節宣歙金<lb/>
　　陵九陽江衆水直趨蕪湖後廢去五堰則水皆入<lb/>
　　於宜興之荆溪而入震澤東灌蘇常湖三州矣繇<lb/>
　　是觀之則昔人所節似連五堰之水俱堰入於蕪<lb/>
　　湖又詳宋黄震答泄水書云古人於宜興以西以<lb/>
　　金陵管下設為五堰使西南水不入荆溪而繇分<lb/>
　　水銀林五堰入於運河以至大江國初南渡以来<lb/>
　　五堰既以不便木簰往来而壞又射林曰唐末商<lb/>
<pb n="KR2k0071_WYG_003-17a"/>
　　販簰木繇宣歙以入兩浙廼病五堰艱阻紿官中<lb/>
　　廢則金陵九陽數郡之水不西入蕪湖而東入震<lb/>
　　澤繇前後之言觀之則五堰在所堰之中無疑矣<lb/>
　　今壩設五堰之上所拒之水固是宣歙盖拒水不<lb/>
　　入於五堰而非築五堰邀其水以出蕪湖也前言<lb/>
　　皆以五堰為節水之具則古昔之所築者恐在五<lb/>
　　堰下流别有切要等處而非今之所壩者也又聞<lb/>
　　國初欲藉五堰莭水分流以入蕪湖可見五堰者<lb/>
<pb n="KR2k0071_WYG_003-17b"/>
　　但可為湖而不可為田也又恐其賦税為累啓後<lb/>
　　人復堰之謀廼掣其賦於蘇州代辦盖期諸堰以<lb/>
　　次蓄水而不疾趨於東呉也耆舊猶能言之今嵗<lb/>
　　更路逺莫為典守聞五堰豪家隠其水利有闗蘇<lb/>
　　松情莭於嘉靖三十五年乗縣官入覲從攝篆府<lb/>
　　判欺佃陞科盡占為田夾築土梗於諸湖之中壩<lb/>
　　東之水不容餘瀝停貯竭其流而决入於太湖太<lb/>
　　湖豈為辭哉不知下流二三百里之田隂受其汨<lb/>
<pb n="KR2k0071_WYG_003-18a"/>
　　沒之禍而莫之計也兹欲興利去害以為東南足<lb/>
　　食之圖非奉上㫖灼是非而分利害辨物土而决<lb/>
　　因革操予奪而忘恩怨其孰能釐而正之耶<lb/>
溧水縣胭脂湖去縣西十里西北通大江東通兩浙<lb/>
溧陽縣中江一名永陽江一名水陽江去縣西北三十<lb/>
　里下流入宜興<lb/>
千里湖去溧陽縣東一十五里<lb/>
長蕩湖即洮湖去溧陽縣北五十三里中分三界東南<lb/>
<pb n="KR2k0071_WYG_003-18b"/>
　屬金壇縣西屬宜興縣其廣一百里周䖏韋昭酈道<lb/>
　元皆以為五湖之一舊洩口凡八十今所存二十七<lb/>
　中有浮山北滆河東接震澤西通蕪湖<lb/>
　　　鎮江府水源<hi>鎮江府亦承受来源之水故先叙入</hi>
金壇縣茅山去縣西五十里發源之水二一為唐王溪<lb/>
　一為直溪東北行入長蕩湖<lb/>
思湖在金壇縣南之六里北受荆溪之水南入於大溪<lb/>
高湖在金壇縣西北一十里經五中瀆來㑹同入長蕩<lb/>
<pb n="KR2k0071_WYG_003-19a"/>
　湖白龍蕩錢資蕩北渚蕩柘蕩與諸瀆諸港皆經緯<lb/>
　乎其中溢則南奔長蕩以入太湖東則俱入運河<lb/>
丹陽縣練湖一名丹塘古名曲阿後河北去丹陽縣城<lb/>
　五里周百二十里西接溧水縣界北納長山以南諸<lb/>
　水凡七十一𣲖每遇水漲其西南奔注溢於太湖東<lb/>
　泛入運河逆納於江<lb/>
珥瀆河去丹陽縣南之七里自漕渠口經珥瀆村入金<lb/>
　壇縣界<lb/>
<pb n="KR2k0071_WYG_003-19b"/>
呉塘在丹陽縣東南二十里其半金壇縣界<lb/>
白鶴溪去丹陽縣東南十里亦名荆溪自古荆城通金<lb/>
　壇縣北入武進縣<lb/>
丹徒縣丹徒鎮以北至京口閘外大江冬水退落則内<lb/>
　水相平時或放出春夏秋三時江水漲滿則與孟瀆<lb/>
　二水竝入漕渠<lb/>
　　自宜興東瀉溪至京口皆西北水源也<lb/>
　　沈[啟-口+山]曰昔人謂西北自寧國建康等䖏入溧陽迤<lb/>
<pb n="KR2k0071_WYG_003-20a"/>
　　邐至長塘湖并潤州金壇延陵丹陽諸水㑹於宜<lb/>
　　興以入太湖少傅王公鏊之水議與少保張公治<lb/>
　　之水䇿竝以為然竊惟太湖雖廣而䏻容而来水<lb/>
　　幅員其授尤廣正猶人家闢一畆方庭而外周二<lb/>
　　畆房舎加以一尺之雨則簷溜并傾庭起三尺之<lb/>
　　潦無疑矣溝非盈尺則滲洩不速芥舟於堂立待<lb/>
　　可見使簷設竹瓦引他注而殺之庭潦或可稍减<lb/>
　　一二不待知者而後知也此上流分殺之說豈可<lb/>
<pb n="KR2k0071_WYG_003-20b"/>
　　謂其無益乎宋單鍔書曰宜興西有夾苧千瀆所<lb/>
　　以洩長塘湖東入滆湖繇大立瀆塘口瀆白魚灣<lb/>
　　高梅瀆及白鶴溪而北入常州運河運河而下分<lb/>
　　入一十四港皆入大江今皆名存實亡倘開夾苧<lb/>
　　干通流則西来入震澤之水可以殺其勢深利於<lb/>
　　三州之田也自是以往直至正徳間水部林公文<lb/>
　　沛曰欲减太湖上流莫急於開丹陽之九曲河武<lb/>
　　進之徳勝南新舊孟子河澡港新溝江隂之夏港<lb/>
<pb n="KR2k0071_WYG_003-21a"/>
　　諸河夫為是說者非誠心以厚東南之民生者未<lb/>
　　䏻探訪若是其精切也彼漠然不加意於國本民<lb/>
　　生者不曰迂腐之談則曰荒踈之見是禹貢大田<lb/>
　　孔子不刪為可咎矣雖然給諌葉公紳之疏曰聞<lb/>
　　昔人於溧陽則築五堰以遏其衝於常州則穿港<lb/>
　　瀆以分其勢又湖州守張公鐸之志曰疏其源使<lb/>
　　水之入者有所分導其流使水之往者有所歸宇<lb/>
　　宙大矣豈謂無人<lb/>
<pb n="KR2k0071_WYG_003-21b"/>
　　　嘉興府來源<lb/>
幽湖在嘉興府西南屬秀水縣南納陡門諸水北繇新<lb/>
　城塘盧瀝塘分入車溪爛溪<lb/>
車溪在府西北七十一里屬秀水縣闊六丈今名斜港<lb/>
　南自桐鄉縣西自烏程縣㑹流入溪北逹爛溪<lb/>
麻溪芝溪在府西南屬秀水縣承桐鄉烏程二境諸水<lb/>
　合爛溪北入鶯脰等湖<lb/>
韭溪在府西屬秀水縣即鴛鴦湖之支流南自運河分<lb/>
<pb n="KR2k0071_WYG_003-22a"/>
　流北入呉江縣界<lb/>
錢家溪在府西北二十五里屬秀水縣闊一十餘丈水<lb/>
　從毛家港來分二道一支北行入和尚蕩鴈蕩一支<lb/>
　東行入白虎港竝入呉江縣界<lb/>
南北和尚蕩在府西北三十里屬秀水縣其西南俱接<lb/>
　横塘河北入呉江縣楊溪<lb/>
東郭河在府東北五里屬嘉興縣水從相家湖來東往<lb/>
　嘉善縣界二十五里北行復入呉江縣界<lb/>
<pb n="KR2k0071_WYG_003-22b"/>
永新涇屬桐鄉縣皁林東去十里永安舖之東自運河<lb/>
　分支北流入涇直抵爛溪<lb/>
康涇運河之北曰通涇南曰康涇居皁林之中南通陳<lb/>
　莊等河凡十北繇烏鎮抵爛溪為呉江縣界<lb/>
爛溪在永新涇東北二十里南濵桐鄉縣者為東爛溪<lb/>
　又東行二十里出秀水縣界北入呉江縣鶯脰湖<lb/>
相家湖在府東九里屬嘉興縣受西南衆流東入團港<lb/>
　從本境再北流入呉江縣界<lb/>
<pb n="KR2k0071_WYG_003-23a"/>
穆溪在府東北屬嘉興縣南接海鹽縣上谷湖西接幽<lb/>
　湖諸水北入呉江縣界<lb/>
王江涇在府北屬秀水縣南受運河西受聞店麻溪諸<lb/>
　水北入呉江縣界<lb/>
許家蕩南北夏墓蕩在嘉善縣西北俱北入汾湖東入<lb/>
　西白蕩與呉江縣分界<lb/>
汾湖在嘉善縣西北納王江涇鶯脰湖諸水東入三白<lb/>
　蕩<lb/>
<pb n="KR2k0071_WYG_003-23b"/>
蘆墟三白蕩在嘉善縣西北西納汾湖諸水東入黿蕩<lb/>
　為青浦縣界<lb/>
　　　已上諸水竝南自嘉興府境北入呉江縣<lb/>
平川一名西塘在嘉善縣北西承爛溪諸水東北流至<lb/>
　澱湖三泖入青浦華亭二縣界<lb/>
魏塘又名武塘在嘉善縣後西南承嘉興秀水二縣諸<lb/>
　水東出秀州塘入華亭縣境<lb/>
海鹽塘南接海鹽縣諸水北入馬塲湖東繇七里橋逹<lb/>
<pb n="KR2k0071_WYG_003-24a"/>
　華亭縣界<lb/>
嘉善塘合嘉興秀水桐鄉三縣諸水泝白蓮寺而東三<lb/>
　十五里至嘉善縣入秀州塘<hi>塘闊三十餘丈</hi>至是水疾流迅<lb/>
　繇楓涇北入三泖<lb/>
平湖塘<hi>塘廣三十餘丈</hi>西南接焦山門橋廻而東注與馬塲湖<lb/>
　及海鹽縣境諸水㑹流經嘉善縣界以逹於青浦華<lb/>
　亭二縣<lb/>
楓涇在嘉善縣東北即白牛塘一名清風涇南承嘉興<lb/>
<pb n="KR2k0071_WYG_003-24b"/>
　秀水等縣諸水北入三泖東入珠涇以逹横潦涇<lb/>
上谷湖在海鹽縣西南六十里東入宋坡湖<lb/>
宋坡湖在縣西四十里南臨大海下流合於澉浦<lb/>
澉浦在縣西三十里東北滙於當湖<lb/>
當湖在平湖縣東門外上承澉浦以西諸水東下石牌<lb/>
　涇<lb/>
石牌涇在縣西北三十里承平湖東下之水繇麫杖等<lb/>
　港入於長泖<lb/>
<pb n="KR2k0071_WYG_003-25a"/>
東泖在縣東北西南納當湖諸水東北入華亭縣境歸<lb/>
　黄浦<lb/>
乍浦獨山塘沈清官塘官田廟港張家滙俞塘蘆瀝浦<lb/>
　丁家漾白涇界涇大茫塘皆南承浙西諸水北逹於<lb/>
　松江<lb/>
　　　已上諸水竝繇嘉興府境西南来統入黄浦<lb/>
　<lb/>
　<lb/>
<pb n="KR2k0071_WYG_003-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　呉中水利全書卷三<lb/>
</p>
<p>
</p>
  </div>
</body>
</text>
</TEI>
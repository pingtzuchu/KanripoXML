<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>吳中水利全書卷二十六</head>
    <p>
<pb n="KR2k0071_WYG_026-1a"/>
欽定四庫全書<lb/>
　吳中水利全書卷二十六　明　張國維　撰<lb/>
　　䇿對<lb/>
　試䇿發問水利古今名賢之敷對鑿鑿竝輯以徴識<lb/>
　見之符合<lb/>
　宋<lb/>
　　　范仲淹天章閣江南水利對<lb/>
聖人之德發於善政天下之化起於農畝故詩有七月<lb/>
<pb n="KR2k0071_WYG_026-1b"/>
　之篇陳王業也今國家不務農桑粟帛常貴江南諸<lb/>
　州歲糴米二百萬石其所糴之價與輦運之費每歲<lb/>
　共用錢三百餘萬貫文又貧弱之民困於賦歛樵伐<lb/>
　桑棗鬻而爲薪勸課之方有名無實故粟帛常貴府<lb/>
　庫日虛此而不謀將何以濟臣於天下農利之中粗<lb/>
　舉一二言之且如五代羣雄争霸之時本國歲饑則<lb/>
　告糴於鄰國故各興農利自致豐足江南應有圩田<lb/>
　每一圩方數十里如大城中有河渠外有門閘旱則<lb/>
<pb n="KR2k0071_WYG_026-2a"/>
　開閘引江水之利潦則閉閘拒江水之害旱潦不及<lb/>
　為農美利又浙西地卑常苦水沴雖有溝河可以通<lb/>
　海惟時開導則潮泥不得而湮之雖有隄塘可以禦<lb/>
　患惟時修固則無摧壊臣知蘇州日簡㸃簿書一州<lb/>
　之田係出稅者三萬四千頃中稔之利每畝得米二<lb/>
　石至三石計出米七百餘萬石東南毎歲上供之數<lb/>
　六百萬石乃一州所出臣詢訪髙年則云曩時兩浙<lb/>
　未歸朝廷蘇州有營田軍四部共七八千人專為田<lb/>
<pb n="KR2k0071_WYG_026-2b"/>
　事導河築隄以減水患於時民間錢五十文糴白米<lb/>
　一石自皇朝一綂江南不稔則取之浙右浙右不稔<lb/>
　則取之淮南故慢於農政不復修舉江南圩田浙西<lb/>
　河塘大半隳廢失東南之大利今江南之米石不下<lb/>
　六七百文足至一貫文者比於當時其貴十倍而民<lb/>
　不得不困國不得不虚矣又京東西路有卑濕積潦<lb/>
　之地旱年國家特令開决之後水患大减今罷役數<lb/>
　年漸已湮塞復將為患臣請每歲之秋降勑下諸路<lb/>
<pb n="KR2k0071_WYG_026-3a"/>
　轉運司令轄下州軍吏民各言農桑之間可興之利<lb/>
　可去之害或合開河渠或築隄塘陂堰之類竝委本<lb/>
　州軍選官計定工料每歲於二月間興役半月而罷<lb/>
　仍具功績開奏如此不絶數年之間農利大興下少<lb/>
　饑饉上無貴糴則東南歲糴輦運之費大可减省其<lb/>
　勸課之法宜選官討論古制取其簡約易從之術頒<lb/>
　賜諸路轉運使及面賜一本付新受知州知縣等各<lb/>
　官此養民之政富國之本也<lb/>
<pb n="KR2k0071_WYG_026-3b"/>
　明<lb/>
　　　顧清鄉試水利䇿<lb/>
問今天下財賦出於東南而漕輸以北乗輿之奉百官<lb/>
　之禄六軍之糧多頼焉重可知也然乗歲以來水旱<lb/>
　為虐東南數郡𣺌然巨浸而濟寧上下河欲生塵是<lb/>
　果天數乎抑人事也葢嘗攷之地理詢之父老乃知<lb/>
　東南之水太湖之溢也北河之涸黄河之徙也其果<lb/>
　然乎然黄河之徙不獨有涸流之患而青徐一帶又<lb/>
<pb n="KR2k0071_WYG_026-4a"/>
　有漂溺之憂故朝廷方遣官治之而東南未之聞焉<lb/>
　不知二者孰重孰急乎夫東南之水單鍔論之詳而<lb/>
　國朝夏忠靖嘗治之黄河利害古人之論尤多而國<lb/>
　初宋學士亦嘗論之其猶可舉而行者乎兹欲攷古<lb/>
　人水利之學立乆逺之計使東南雖雨而不潦北河<lb/>
　雖旱而不涸黄河雖徙而無漂溺之憂庶所謂一勞<lb/>
　永逸者思其術而未得也願以告我<lb/>
除非常之害者有獨知之慮者也興無窮之利者有特<lb/>
<pb n="KR2k0071_WYG_026-4b"/>
　立之操者也故曰非常之元黎民懼焉及臻厥成天<lb/>
　下晏如也執事發䇿秋闈以南北旱潦為問此誠國<lb/>
　計之所當先也夫漕河所資者水也而連月不雨東南<lb/>
　所懼者水也而雨或連月若此者以為非天乎殆未<lb/>
　可也然北方常恒暘矣東南嘗多雨矣而未至於斯<lb/>
　則謂之非人亦未可也數也存乎天備也存乎人夫<lb/>
　併則湧分則衰順則安逆則怒水之大情也萬世治<lb/>
　水之法無出禹者矣禹貢曰三江既入震澤底定則<lb/>
<pb n="KR2k0071_WYG_026-5a"/>
　知三江治而震澤定也又曰播為九河同為逆河入<lb/>
　於海則知九河䟽而河流安也然三江九河不可尋<lb/>
　矣有能訪其意以治東南之水則亦三江之遺法也<lb/>
　倣其意以治黄河之决則亦九河之遺法也夫東南<lb/>
　之水聚於太湖而繇吳淞江入海前此未聞其為害<lb/>
　也宋慶厯間築長橋以便漕路水去漸澁而黄浦之<lb/>
　口漸湮故三吳多水患然不特此也溧陽之上有五<lb/>
　堰以節宣歙金陵九陽江之水宜興之下有百瀆以<lb/>
<pb n="KR2k0071_WYG_026-5b"/>
　疏荆溪所受諸水所以殺其來之勢也江陰而東置<lb/>
　運河一十四瀆泄水以入江宜興而西置夾苧干與<lb/>
　塘口大吳等瀆泄水以入運河皆所以導其流之歸<lb/>
　也此亦三江之遺意也而今多涸矣何怪水之不為<lb/>
　害耶黄河發源星宿禹時繇碣石入海當時未睹其<lb/>
　為害也周定王時始失故道而中國數被其害嘗略<lb/>
　考之矣漢時河决酸棗决瓠子决東郡金隄其勢漸<lb/>
　東宋至和决大名館陶熈寧决澶州曹村其勢漸南<lb/>
<pb n="KR2k0071_WYG_026-6a"/>
　金元以來繇渦合淮以入海今聞一旦驟徙於徐州<lb/>
　又徙於東平又徙於臨清其勢漸北兗州上下此亦<lb/>
　九河之故處也而今乃自復焉則河徙未必不為利<lb/>
　也然今濟寕而下每有暵乾之憂東平以上又有漂<lb/>
　溺之利以勢論之則黄河之患為急而東南財賦所<lb/>
　出亦未為輕也孟子曰禹之治水也水之道也故治<lb/>
　水者有順而無障有分而無併宋時河决而南一時<lb/>
　小人必欲障而北之以復禹故跡所謂以有限之財<lb/>
<pb n="KR2k0071_WYG_026-6b"/>
　填無窮之壑其事可鑒也今日東南之計莫若略倣<lb/>
　單鍔之論䟽决壅滯以導其歸而夏忠靖所行則其<lb/>
　成效也漕河之計莫若略倣賈讓之䇿多穿漕渠以<lb/>
　殺水勢而宋學士之議亦其遺法也復溧陽之堰節<lb/>
　金陵諸水繇子胥運河以入江開白茅諸浦繇常熟<lb/>
　以入海䟽運河諸瀆繇江陰以入江而松江黄浦宜<lb/>
　濬其淤塞使入海無礙且聽民作圩田以捍水則太<lb/>
　湖之水分而東南水患减矣導臨清之河濟直沽以<lb/>
<pb n="KR2k0071_WYG_026-7a"/>
　南之運導東平之河濟臨清以南之運導徐州之河<lb/>
　濟邳州以南之運而濟寧故有馬頰河宜尋其跡導<lb/>
　河以濟濟寧一帶之運且聽民穿支渠以溉田則黄<lb/>
　河之勢分而漕渠亦通利矣然議者必曰東南諸浦<lb/>
　或成膏腴䟽之則有侵尅之擾濟寧一帶僅克自全<lb/>
　引之則有衝齧之勢噫愚固已言之矣除非常之害<lb/>
　者有獨知之慮者也興無窮之利者有不㧞之操者<lb/>
　也使任得其人則勞之者所以安之也而何有於紛<lb/>
<pb n="KR2k0071_WYG_026-7b"/>
　擾䟽之者所以分之也而何有於衝齧必也東南得<lb/>
　人如夏忠靖北河得人如陳恭襄而又任之以專行<lb/>
　之以漸無惜於小費無惑於浮言無求於近效此功<lb/>
　一成南北永利庶所謂一勞而永逸者乎不然殆未<lb/>
　可輕議也<lb/>
　　　袁黄東南水利䇿對擬<lb/>
按禹貢三江既入震澤底定爾雅吳越之間有具區葢<lb/>
　鎮常蘇湖七郡之地中含太湖而東漸於海上受杭<lb/>
<pb n="KR2k0071_WYG_026-8a"/>
　睦宣歙天目諸山之水下自三江泄焉故禹敷土方<lb/>
　决三江䟽其委勢而平之也自漢以來咸獲其利雖<lb/>
　古人順治之道必觀其源以遡其委上築溧陽之間<lb/>
　分水銀林五堰以節其流而使發源之水得以西决<lb/>
　於蕪湖下䟽三江而使積聚之水得以東决於滄海<lb/>
　故自吳江抵華亭青龍合於三江之水雖有二百八<lb/>
　十里之遙而上流既迅大海之潮沙不得以障之也<lb/>
　其勢烏得不平乎夫何唐末商販<graphic n="KR1097" url="https://raw.githubusercontent.com/kanripo/KR-Gaiji/master/images/KR1097.png" mimeType="image/png"/>木繇宣歙以入<lb/>
<pb n="KR2k0071_WYG_026-8b"/>
　兩浙乃病五堰艱阻紿官中廢則金陵九陽數郡之<lb/>
　水不西入於蕪湖而東入於震澤矣至宋慶厯二年<lb/>
　李禹卿又堤太湖八十里為漕而中截之使湖水不<lb/>
　得以東下是五堰既開則來者愈迅湖堤既固則去<lb/>
　者復緩其勢烏得不蔽乎繇是三江之水上不受湖<lb/>
　流之衝而下有潮沙之湧於此而亦蔽矣單鍔嘗言<lb/>
　之自五堰以至湖堤猶之一身也五堰則首也荆溪<lb/>
　則咽喉也百瀆則心也震澤則腹也傍通太湖之衆<lb/>
<pb n="KR2k0071_WYG_026-9a"/>
　流則脉絡諸竅也吳江則足也今上廢五堰之固下<lb/>
　有江岸之阻是桎其手足塞其衆竅以沃其口沃而<lb/>
　不已則腹滿而氣絶矣其後吳執中郟喬類皆言之<lb/>
　而當時之執政漫不知簡遂使江口為豪强之業江<lb/>
　尾為茭蘆之區淤田村落無慮數計湖日湧而江日<lb/>
　廢漸為百世之患矣悲乎仰惟國家永樂二年夏原<lb/>
　吉以善言水利得蒞兹土宜其復禹之故而平之矣<lb/>
　乃復不念其本而徒自崑山開下界浦掣淞江以逹<lb/>
<pb n="KR2k0071_WYG_026-9b"/>
　劉家河而泄吳江北去之水自華亭開黄浦掣三泖<lb/>
　以逹范家浜而泄吳江南渡之水至於湖堤之涸則<lb/>
　漫不爲意正統六年周忱修復三江復以湖沙墾辟<lb/>
　成田因循不舉是豈知湖堤不去終非利導之源三<lb/>
　江不復終非底定之本哉為今之計五堰之復於正<lb/>
　德五年者修其成焉可也其下委之勢當自吳江以<lb/>
　决其堤自堤以决三江之壅使之繇華亭青龍顧㑹<lb/>
　諸浦以達於海其他䟽泄之處若宜興之百瀆吕城<lb/>
<pb n="KR2k0071_WYG_026-10a"/>
　之三堰崑山之至和塘咸復古人之道焉何患水之<lb/>
　不治哉<lb/>
　　　張溥東南水利䇿要<lb/>
永樂之元年詔户尚書夏原吉治水江南復以水利集<lb/>
　賜之使講究拯治之法尚書原吉奏以為浙江諸郡<lb/>
　蘇松最居下流嘉湖常三郡土田下者少髙者多環<lb/>
　以太湖綿亘五百餘里納杭湖宣歙諸州之水散注<lb/>
　澱山等湖以入三泖頃為浦港湮塞滙流漲溢治法<lb/>
<pb n="KR2k0071_WYG_026-10b"/>
　要在濬滌吳淞諸浦港泄其壅遏以入於海宣德之<lb/>
　時知府况鍾言蘇松嘉湖之地其湖有六曰太湖龎<lb/>
　山陽城昆承沙湖尚湖聮屬三百餘里其水東南出<lb/>
　嘉定吳淞江東出崑山劉家港東北出常熟白茆港<lb/>
　年乆不通乞遣大臣督各府縣官於農隙時發民䟽<lb/>
　濬於是踵而言之者無不以吳淞白茆為急知府汪<lb/>
　滸之議開白茆等塘也挑濬青墩浦横瀝塘共五六<lb/>
　十里以通之鑿三堰通鮎魚口而水得歸海崔巡撫<lb/>
<pb n="KR2k0071_WYG_026-11a"/>
　恭督工濬江分為三叚有夏駕口白鶴江卞家渡莊<lb/>
　家涇之挑濬而曹家溝蒲滙塘新涇大盈浦諸水無<lb/>
　不浚治至今民目漕港為都臺浦則明德之志也洩<lb/>
　理多方而為術有要無過於胡御史體乾之六䇿矣<lb/>
　其言曰開洩水之川浚容水之湖殺上流之勢决下<lb/>
　流之壑挑潮漲之沙立治田之䂓而又請專設督理<lb/>
　之官嗚呼盡之矣然而禹貢之道雖存謗書之來可<lb/>
　懼則當不避嫌怨以圖成功必李尚書充嗣之尋訪<lb/>
<pb n="KR2k0071_WYG_026-11b"/>
　淤塞故道正世家之所據盡心所事不辭煩苦凡樁<lb/>
　木畚挿給賞僱直之需取諸帑之羡餘可法也開濬<lb/>
　之費取之官無取之民若海巡撫瑞之請量留各處<lb/>
　贓罰漕糧二十萬石折銀濟工可法也費有所不支<lb/>
　則當權宜變化以求其濟若何巡撫鑑之以兌軍諸<lb/>
　費兌役治其地即役其地之人分地程工分工賦糧<lb/>
　使官頼民力民受官濟用米二十八萬石人二十五<lb/>
　萬而衆不為勞可法也葢浙西蘇松諸郡之水其源<lb/>
<pb n="KR2k0071_WYG_026-12a"/>
　皆出天目昔之人言之矣水之枝節多岐而白茆港<lb/>
　吳淞二𣲖最大昔之人又辨之矣故通修之令時見<lb/>
　於明詔責成之説嘗出於敕書有謂巡鹽御史當理<lb/>
　蘇松水利而兼及浙江水利僉事當行於浙江而兼<lb/>
　及直𨽻有謂諸郡地濵太湖水利廢興乞專差工部<lb/>
　官管理凡以致重其事也誠先此二𣲖而餘以次修<lb/>
　則藏村溉金壇澡港溉武進艾祁通波溉青浦顧浦<lb/>
　吳塘溉嘉定大瓦等浦溉崑山之東許浦等塘溉常<lb/>
<pb n="KR2k0071_WYG_026-12b"/>
　熟之北岡壠支河深廣復舊無不在其中矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳中水利全書卷二十六<lb/>
</p>
<p>
</p>
  </div>
</body>
</text>
</TEI>
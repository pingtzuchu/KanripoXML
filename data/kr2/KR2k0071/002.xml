<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>呉中水利全書卷二</head>
    <p>
<pb n="KR2k0071_WYG_002-1a"/>
欽定四庫全書<lb/>
　呉中水利全書卷二　　　明　張國維　撰<lb/>
　　圖<hi>系説</hi>
　呉水以震澤為腹三江為腸胃海壖為尾閭兹卷繪<lb/>
　圖首太湖全區而踵之以五邑治湖分界次呉淞次<lb/>
　婁江又次白茆蓋東江塞而并出口於呉淞若白茆<lb/>
　最稱要害僻在東北不可不顯揭之次沿海次沿江<lb/>
　皆辨析港脈呉中諸水唯海容受而江所洩納北西<lb/>
<pb n="KR2k0071_WYG_002-1b"/>
　二境近地渾潮總亦㑹歸於海云<lb/>
<pb n="KR2k0071_WYG_002-2a"/>
</p>
<p>
<pb n="KR2k0071_WYG_002-3a"/>
　　　太湖全圖説<lb/>
太湖廣三萬六千頃東西凡二百里南北一百二十里<lb/>
周五百里中有山七十二襟帶蘇湖常三州東南之水<lb/>
皆滙於此在禹貢曰震澤周禮爾雅竝曰具區左傳曰<lb/>
笠澤國語史記曰五湖五湖之説又互異張勃呉錄云<lb/>
周行五百里故名五湖虞翻云東通淞江南通霅溪西<lb/>
通荆溪北通滆湖東通韭溪故謂之五湖陸龜蒙云太<lb/>
湖上禀咸池五車之氣一水五名今湖中亦自有五湖<lb/>
<pb n="KR2k0071_WYG_002-3b"/>
自莫釐山與徐侯山相值者為菱湖莫釐之西與菱湖<lb/>
通者曰莫湖東逼胥山者曰胥湖長山之東曰游湖長<lb/>
山北連無錫㟁渚者曰貢湖五湖之外别有景湖夫差<lb/>
山東曰梅梁湖杜圻之西魚查之東曰金鼎湖林屋之<lb/>
東曰東臯里湖其浸通謂之太湖西納建康常潤宣歙<lb/>
霅苕諸水皆太湖之源東挾蘇松湖泖塘浦以抵海皆<lb/>
太湖之委<lb/>
<pb n="KR2k0071_WYG_002-4a"/>
</p>
<p>
<pb n="KR2k0071_WYG_002-5a"/>
</p>
<p>
<pb n="KR2k0071_WYG_002-6a"/>
</p>
<p>
<pb n="KR2k0071_WYG_002-7a"/>
</p>
<p>
<pb n="KR2k0071_WYG_002-8a"/>
</p>
<p>
<pb n="KR2k0071_WYG_002-9a"/>
　　　太湖沿境水口分圖説<lb/>
太湖周環跨三郡七邑受來源之水俱從宜興之百瀆<lb/>
長興之二十四瀆烏程之三十六瀆呉江之七十二漊<lb/>
吐納焉而導湖水以入海者則呉江之長橋葉港曹家<lb/>
港王家溪港震澤湖雪落港坍闕口直瀆韭溪白龍橋<lb/>
七里港等呉縣之鮎魚口麫杖港新涇港莫舍漊胥浦<lb/>
香山港塘橋港烏角溪無錫之新安溪赤城溪洪丘渰<lb/>
呉塘門獨山門浦嶺門閭江口武進之南䢴溝白射山<lb/>
<pb n="KR2k0071_WYG_002-9b"/>
河薛堰水路港秦村港下埠港宜興之横塘陽溪大浦<lb/>
東蠡河塘港皆繇湖入海之口而入呉淞江東流者尤<lb/>
為𦂳要勿容湮淤故將沿湖曲折分境各肖方位摹寫<lb/>
成圖辨别出口之水其流行脈絡首卷内臨湖郡邑分<lb/>
合圖幅甚詳兹皆略也烏程長興不載以𨽻浙省而全<lb/>
書之纂止四郡耳<lb/>
<pb n="KR2k0071_WYG_002-10a"/>
</p>
<p>
<pb n="KR2k0071_WYG_002-11a"/>
</p>
<p>
<pb n="KR2k0071_WYG_002-12a"/>
</p>
<p>
<pb n="KR2k0071_WYG_002-13a"/>
</p>
<p>
<pb n="KR2k0071_WYG_002-14a"/>
</p>
<p>
<pb n="KR2k0071_WYG_002-15a"/>
</p>
<p>
<pb n="KR2k0071_WYG_002-16a"/>
</p>
<p>
<pb n="KR2k0071_WYG_002-17a"/>
</p>
<p>
<pb n="KR2k0071_WYG_002-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0071_WYG_002-18b"/>
　　　呉淞江全圖說<lb/>
呉淞江一名松陵江即禹貢三江之一也跨呉江長洲<lb/>
崑山青浦嘉定上海六縣横亘二百六十里自垂虹橋<lb/>
順流東下至尹山再北流至甫里東流至澱湖合北趙<lb/>
屯浦東顧㑹浦崧子浦盤龍浦凡五湖而至宋家橋東<lb/>
南流與黄浦㑹而遞迤出海自東江廢只此與婁江為<lb/>
東南水利之大闗要今呉淞自崑山以東並湮塞而水<lb/>
患莫救全書所載首重此江兹不煩贅説<lb/>
<pb n="KR2k0071_WYG_002-19a"/>
</p>
<p>
<pb n="KR2k0071_WYG_002-20a"/>
</p>
<p>
<pb n="KR2k0071_WYG_002-21a"/>
</p>
<p>
<pb n="KR2k0071_WYG_002-22a"/>
</p>
<p>
<pb n="KR2k0071_WYG_002-23a"/>
</p>
<p>
<pb n="KR2k0071_WYG_002-24a"/>
</p>
<p>
<pb n="KR2k0071_WYG_002-25a"/>
</p>
<p>
<pb n="KR2k0071_WYG_002-26a"/>
　　　婁江全圖説<lb/>
婁江一名下江相傳亦禹貢三江之一也自蘇城婁闗<lb/>
而東歴崑山太倉直達劉家港入海凡一百八十里兩<lb/>
㟁港脈如蛇足專受震澤西來諸水或繇陸涇壩沙湖<lb/>
夷亭真義浦或繇呉淞江界浦或繇小虞浦或繇新洋<lb/>
江而入謂之南路水或繇官瀆出陽城湖東行至傀儡<lb/>
巴城等湖蕩出真義十五淹髙墟等港而入謂之北路<lb/>
水今呉淞湮淤而南水汎濫白茆七浦阻塞而北水横<lb/>
<pb n="KR2k0071_WYG_002-26b"/>
驅夫此婁江一線能盡納東南數郡之水為尾泄乎況<lb/>
在勝國時開海運萬艘經行朱清力為疏導入我明間<lb/>
事畚鍤今淺狹處漸亦澁流矣此東南之命脈司水者<lb/>
亟宜究心又名至和塘此宋丘與權所築北堤起婁闗<lb/>
抵崑山止俗乃襲訛即太倉城中横河猶稱至和塘失<lb/>
攷甚矣婁江出海東口曰劉家港亦屬無據姑從之<lb/>
<pb n="KR2k0071_WYG_002-27a"/>
</p>
<p>
<pb n="KR2k0071_WYG_002-28a"/>
</p>
<p>
<pb n="KR2k0071_WYG_002-29a"/>
　　　白茆港全圖説<lb/>
白茆港在蘇郡東北自常熟縣城東南迎春門起至於<lb/>
海長亘八十里具區水從長洲無錫順流而下如元和<lb/>
塘如陽城等湖㑹趨華蕩昆尚二湖者並驅白茆以出<lb/>
則白茆之闗繫殆不亞于呉淞婁江古今人言之甚悉<lb/>
蓋白茆一港雖僅在常熟轄境而綱維數郡之水利歴<lb/>
追往時疏導亦協濟興工今湮没占佃木棉旱菽涓流<lb/>
不通虞邑士庶目擊眉攢而鄰境不察猶秦越視也唯<lb/>
<pb n="KR2k0071_WYG_002-29b"/>
經國之君子庸心水政叩九閽䇿當道嘗牘滿公車字<lb/>
字嘔血試閲斯圖港旁之支脈如鱗如翼洪流不貫不<lb/>
將仍反内境為壑乎<lb/>
<pb n="KR2k0071_WYG_002-30a"/>
</p>
<p>
<pb n="KR2k0071_WYG_002-31a"/>
</p>
<p>
<pb n="KR2k0071_WYG_002-32a"/>
</p>
<p>
<pb n="KR2k0071_WYG_002-33a"/>
</p>
<p>
<pb n="KR2k0071_WYG_002-34a"/>
</p>
<p>
<pb n="KR2k0071_WYG_002-35a"/>
</p>
<p>
<pb n="KR2k0071_WYG_002-36a"/>
　　　沿海納潮洩水港浦圖<lb/>
東呉雖澤國凡瀕海處則皆岡磧而髙水勢偃仰不瀉<lb/>
大禹乃斷岡身為三江以通流出海為縱浦横塘以掣<lb/>
流入江上下相承水繇中駛罔有散漫繇是田以圩分<lb/>
圩以字别棊布繩聨縱横相望可為澇備自秦漢患海<lb/>
溢而築塘為捍從浙境海寧縣而來入直𨽻境金絲娘<lb/>
港之東自南迤東皆屬松郡按古之東江久為塘障今<lb/>
松郡水統㑹黄浦而趨呉淞唯塘内諸港之迹猶未没<lb/>
<pb n="KR2k0071_WYG_002-36b"/>
也若蘇郡之獨當東面不僅呉淞江劉家七鴉等港傾<lb/>
泄為急其他諸涇浦亦當引注以濟旱潦今泥沙填閼<lb/>
施力維艱司牧者將遂付之浩歎乎<lb/>
<pb n="KR2k0071_WYG_002-37a"/>
</p>
<p>
<pb n="KR2k0071_WYG_002-38a"/>
</p>
<p>
<pb n="KR2k0071_WYG_002-39a"/>
</p>
<p>
<pb n="KR2k0071_WYG_002-40a"/>
</p>
<p>
<pb n="KR2k0071_WYG_002-41a"/>
</p>
<p>
<pb n="KR2k0071_WYG_002-42a"/>
</p>
<p>
<pb n="KR2k0071_WYG_002-43a"/>
</p>
<p>
<pb n="KR2k0071_WYG_002-44a"/>
　　　沿江納潮洩水港浦圖説<lb/>
長江自岷峨發源繇巴入峽經洞庭合彭蠡並達南畿<lb/>
而涴水淮西諸水悉自西南順趨東北至炭渚髙資等<lb/>
港乃丹徒之輿地兹書之所當敘也江遶鎮之西北二<lb/>
境常蘇之北境湍流至白茆港以東為江海交㑹之衝<lb/>
過此則東海臨焉其圖已見前矣江水亦以消息為潮<lb/>
汐諸港口雖引納而常主洩洩江之水盡歸海若唯泥<lb/>
沙易淤時賴疏㵸五代趙宋沿江俱置撩淺即國初亦<lb/>
<pb n="KR2k0071_WYG_002-44b"/>
重壩閘節宣今止舉通舟大道尚謀修浚之䇿而農田<lb/>
水利幾置弗講并白茆要害漸成平陸可歎也亟繪此<lb/>
圖以俟廟堂之碩畫<lb/>
　<lb/>
　<lb/>
　<lb/>
　<lb/>
　呉中水利全書卷二<lb/>
</p>
<p>
</p>
  </div>
</body>
</text>
</TEI>
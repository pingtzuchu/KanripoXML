<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>吳中水利全書卷十四</head>
    <p>
<pb n="KR2k0071_WYG_014-1a"/>
欽定四庫全書<lb/>
　吳中水利全書卷十四　　明　張國維　撰<lb/>
　　章疏<lb/>
　封章上逹民瘼自永樂至今諸賢之條畫畢萃於此<lb/>
　披覽欲揮賈生之涕<lb/>
　明<lb/>
　　　夏原吉濬治婁江白茆港疏<hi>永樂元年上</hi>
欽差江南治水戸部尚書臣夏原吉謹題為欽奉敇諭<lb/>
<pb n="KR2k0071_WYG_014-1b"/>
　事該臣奉命治水蘇松等處惟奉職不稱重貽宵旰<lb/>
　之憂夙夜警惕惟勤咨訪欽承聖諭愧感交集臣與<lb/>
　共事官屬及諳曉水利者參考輿論得其梗槩葢浙<lb/>
　西諸郡蘇松最居下流太湖綿亘數百里受納杭湖<lb/>
　宣歙諸州溪澗之水散注澱山等湖以入三江頃為<lb/>
　浦港湮塞滙流漲溢傷害苖稼拯治之法要在浚滌<lb/>
　吳松江諸浦導其壅滯以入于海按呉淞江舊袤二<lb/>
　百五十餘里廣一百五十餘丈西接太湖東通大海<lb/>
<pb n="KR2k0071_WYG_014-2a"/>
　前代屢浚屢塞不能經久自呉江長橋至夏駕浦約<lb/>
　百二十餘里雖云通流多有淺狹之處自夏駕浦抵<lb/>
　上海縣南蹌浦口可百三十餘里潮沙漲塞已成平<lb/>
　陸欲即開浚工費浩大灔沙泥淤浮泛動盪尚難施<lb/>
　工臣因相視得嘉定之劉家港即古婁江逕通大海<lb/>
　常熟之白茆港徑入大江皆係大川水流迅急宜浚<lb/>
　呉淞南北兩岸安亭等浦引太湖諸水入劉家白茆<lb/>
　二港使直注江海又松江大黄浦乃通呉淞要道今<lb/>
<pb n="KR2k0071_WYG_014-2b"/>
　下流壅遏難疏旁有范家浜至南蹌浦口可徑逹海<lb/>
　宜浚令深濶上接大黄浦以逹湖泖之水此即禹貢<lb/>
　三江入海之迹每歳水涸之時修築圍岸以禦暴流<lb/>
　如此則事功可成于民為便伏乞陛下俯采臣言立<lb/>
　賜裁决容臣遵奉施行<lb/>
　　　况鍾請官治水疏<hi>宣徳九年上</hi>
直𨽻蘇州府知府臣况鍾謹奏為東南水患甚急懇速<lb/>
　遣官治理以安民生事臣竊聞蘇州之地有三江五<lb/>
<pb n="KR2k0071_WYG_014-3a"/>
　湖及來守郡按考形勢稽核水道除淺狹江湖不計<lb/>
　外合蘇松嘉湖四府撮其要害其湖有六曰太湖曰<lb/>
　龎山湖曰陽城湖曰沙湖曰昆承湖曰尚湖聨屬廣<lb/>
　袤凡三千餘里其水東南出嘉定呉淞江東出崑山<lb/>
　縣婁江即劉家港東北出常熟縣白茆港永樂初特<lb/>
　命工部尚書夏原吉疏濬水不為患今年久淤塞一<lb/>
　遇久雨遂成巨浸田皆没溺民不聊生國賦無辦臣<lb/>
　叨知府事敢不據實上聞伏乞陛下軫念時艱仍遣<lb/>
<pb n="KR2k0071_WYG_014-3b"/>
　大臣董督各官於農隙發民疏浚庶一方永賴誦皇<lb/>
　上徳意無疆矣<lb/>
　　　應能申明水利職掌疏<hi>𢎞治年上</hi>
直𨽻蘇州府水利通判臣應能謹奏為敬循職掌興修<lb/>
　水利裕國足民事竊見姑蘇一郡昔稱奥壤數郡之<lb/>
　水西南散流太湖湖東浚入松江以至于海但遇久<lb/>
　雨連綿湖溢江壅諸邑低下之田悉皆浸没雖北壓<lb/>
　大江東抵巨浸河渠固多而年久湮塞勢莫能分嘗<lb/>
<pb n="KR2k0071_WYG_014-4a"/>
　觀古人疏導必使諸水往東南者入於松江又東北<lb/>
　者入于大江則各府之水可至於海為今之計莫先<lb/>
　于禁曠職擇耆老則官得人以専職而無曠耆得人<lb/>
　以領工而無廢矣合用人工必擇農隙就于有田之<lb/>
　家每百畆修岸三丈淘沙亦然無田之處亦于正二<lb/>
　三月該賑飢之時每日驗口給米三升三合亦照丈<lb/>
　數分撥挑築及水利詞訟衙門問犯徒杖罪名俱照<lb/>
　後開丈數勒限押發修築不容收贖食既有糧而工<lb/>
<pb n="KR2k0071_WYG_014-4b"/>
　又有力若糧塘一年以上該里仍有岸壊沙積者罰<lb/>
　修水岸一十丈革役做工二年踈放縣官一年以上<lb/>
　功不及三處者罰俸三月三年無功者須知之年註<lb/>
　以罷軟州官一年以上功不及五處者罰俸五月三<lb/>
　年無功者須知年註與縣同府職一年以上功績不<lb/>
　及七處者罰俸七月三年無功須知之年註與州同<lb/>
　中間若果有功績顯著超異衆職乞敕撫按并水利<lb/>
　憲臣等官量才旌擢以勵其餘若有豪强占恡不服<lb/>
<pb n="KR2k0071_WYG_014-5a"/>
　清理者并祈皇上申飭工部轉行巡撫憲臣與臣等<lb/>
　同心糾察以警將來如此則旱澇可防秋成可望東<lb/>
　南財賦供餽皆足以充其用矣小臣念切時艱瑣凟<lb/>
　聖聴拜疏可勝悚□待命之至<lb/>
　　　楊廉請治東南水利疏<hi>𢎞治五年上</hi>
南京戸科給事中臣楊亷等謹題為應詔直陳東南水<lb/>
　患懇乞命官濬治以固根本事臣等竊見近年東呉<lb/>
　西浙水災相仍榖米踴貴說者謂蘇松嘉三府財賦<lb/>
<pb n="KR2k0071_WYG_014-5b"/>
　所出當天下之半實國家之外儲也而其地極下禹<lb/>
　貢所謂震澤者其今蘇州之呉縣吳江常州之無錫<lb/>
　武進宜興湖州之烏程長興等縣瀦蓄霅苕天目之<lb/>
　水繇吳淞等三江入海昔元時疏濬最勤民受其利<lb/>
　今淤塞不通豪右復築之稼穡其上遇雨水稍多則<lb/>
　無所傾泄泛濫稽天數郡良田竝受災害小民坐累<lb/>
　無秋艱措國賦有司非不欲濬治而阻于工費制于<lb/>
　豪右束手觀望卒不能成兹皇上以災異求言留都<lb/>
<pb n="KR2k0071_WYG_014-6a"/>
　密邇時務孰有急于此者伏乞敇下該部亟行所司<lb/>
　相度震澤入海故道設法疏濬仍令各處導渠修堰<lb/>
　以備旱澇東南幸甚天下幸甚<lb/>
　　　葉紳請設水利重臣疏<hi>𢎞治七年上</hi>
吏科給事中臣葉紳謹奏為三吳飢饉薦臻民生可慮<lb/>
　國計難圖乞敇專官治水以興大利事臣惟直𨽻之<lb/>
　蘇松常浙江之杭嘉湖約其土地雖無一省之多計<lb/>
　其賦税實當天下之半况他郡所輸猶多雜賦六郡<lb/>
<pb n="KR2k0071_WYG_014-6b"/>
　所出純為粳稻郊廟之粢盛在此内府之珍膳在此<lb/>
　百寮之俸給六軍之糧餉在此至於京師士庶以億<lb/>
　萬計亦皆待飽于餉給之餘是六郡之賦税誠國家<lb/>
　之基本生民之命脈不可一日而不經理也若水道<lb/>
　不通為六郡農田之害其所係亦重矣夫天目諸山<lb/>
　之水瀦為太湖而六郡環乎其外太湖之水又繇江<lb/>
　河以入于海聞昔人于溧陽則為堰壩而遏其衝于<lb/>
　常州則穿港瀆以分其勢於蘇松則開江河以導其<lb/>
<pb n="KR2k0071_WYG_014-7a"/>
　流惟是入海之處潮汐往來易于湮塞故前代或置<lb/>
　開江之卒或設撩淺之夫以時浚治僅免水患歴歳<lb/>
　既久其法廢弛遂致諸湖巨浸壅遏于中江河故道<lb/>
　淤漲于外土民利其膏腴或堰而為田或築而為圃<lb/>
　上源之來者不衰而下流之去者日滯是以川澤浸<lb/>
　盈經冬不涸圍田沮洳終歳不乾加以夏秋淫雨浹<lb/>
　旬山水横發渰没田疇漂淪廬舍固其所也方𢎞治<lb/>
　四年一澇五年復澇幸而六年頗收稍得蘇息而今<lb/>
<pb n="KR2k0071_WYG_014-7b"/>
　歳大水視昔尤甚六郡人民流離困苦不可勝言即<lb/>
　今撫按等官相繼論奏伏望聖明以糧儲為國家之<lb/>
　大用水患為東南之大害於廷臣中選差有才力通<lb/>
　曉水利者一二員授以節鉞重其委任前去會同撫<lb/>
　按官講求民瘼設法賑恤軍需之可停者停之逋負<lb/>
　之可蠲者蠲之俟民心稍定民困稍蘇然後指定地<lb/>
　方分投相視何地為山水入湖之衝何港為太湖入<lb/>
　海之道自源徂流一一按究然後相與度其經費量<lb/>
<pb n="KR2k0071_WYG_014-8a"/>
　其亊期然後大加浚治務使下流得以宣洩而上源<lb/>
　不致泛溢然當此飢歉之際欲興大役若非任事者<lb/>
　處得其道則民力不堪不能不重困也臣本吳人目<lb/>
　擊心傷仰見皇上治先根本據實上陳伏祈敇下該<lb/>
　部允覆施行<lb/>
　　　徐貫奏報開濬吳淞江等處工完疏<hi>𢎞治七年上</hi>
欽差提督江南水利工部尚書臣徐貫謹奏為開濬功<lb/>
　成據實奏報以慰聖懐事切惟東南地勢低下水患<lb/>
<pb n="KR2k0071_WYG_014-8b"/>
　自古有之永樂初年水復漲溢太宗文皇帝命戸部<lb/>
　尚書夏原吉大加疏治方得止息逮今九十餘年各<lb/>
　處港浦仍復湮塞為患滋甚仰惟皇上軫念地方命<lb/>
　臣等與從行主亊祝萃會同巡撫右副都御史何鑑<lb/>
　督令蘇州府知府史簡設法修浚盖將拯墊溺之民<lb/>
　于袵席之上化魚鱉之區為稻梁之域臣等敢不罄<lb/>
　竭駑鈍以圖仰副聖意用是夙夜不遑寜處相度施<lb/>
　工竊見嘉湖常鎮水之上流蘇松水之下流上流不<lb/>
<pb n="KR2k0071_WYG_014-9a"/>
　浚無以開其源下流不浚無以導其歸于是督同委<lb/>
　官人等將蘇州府吳江長橋一帶茭蘆之地疏浚深<lb/>
　濶導引太湖之水散入澱山陽城昆承等湖又開吳<lb/>
　淞江并大石趙屯等浦洩澱山湖水繇吳淞江以逹<lb/>
　于海開白茆浦并白魚港鮎魚口等處泄昆承湖以<lb/>
　注于江又開七浦鹽鐵等塘泄陽城湖水以逹于海<lb/>
　下流疏通不復壅塞開湖州之漊涇泄天目諸山之<lb/>
　水自西南入于太湖開常州之百瀆泄荆溪之水自<lb/>
<pb n="KR2k0071_WYG_014-9b"/>
　西北入於太湖又開各斗門以洩運河之水繇江隂<lb/>
　以入江上流疏通不復湮滯自𢎞治七年十一月十<lb/>
　七日興工至八年二月十五日工畢幸而一向天氣<lb/>
　晴和人無疫癘凡百衆庶爭先效勞即今水患消弭<lb/>
　人無墊溺之憂田有豐稔之望列郡士民莫不慶抃<lb/>
　是非臣等之能皆皇上盛徳大福廣被東南之所致<lb/>
　也今將修浚過港瀆畵圖貼説謹具奏聞<lb/>
　　　秦慶上治水事宜疏<hi>𢎞治七年上</hi>
<pb n="KR2k0071_WYG_014-10a"/>
禮部應會試舉人臣秦慶謹奏為東南水利已設專官<lb/>
　懇乞聖明加意督濬以垂永利事臣惟國家財賦多<lb/>
　出東南而東南財賦盡繇水利近年以來列郡數被<lb/>
　水災民不聊生推原其故皆緣于太湖之溢而太湖<lb/>
　之所以溢則因三江衆浦之失其道撫按之臣皆相<lb/>
　繼論列䝉皇上軫念地方特命工部右侍郎徐貫來<lb/>
　總水事凡通湖逹海隘口支川無不疏治一時水患<lb/>
　十去八九然臣以為疏導之利雖已𢎞于一時而經<lb/>
<pb n="KR2k0071_WYG_014-10b"/>
　制之宜猶未及于永久惟昔之善治水者每于平成<lb/>
　之後必立宣防之法如近代撩淺開江等卒亦皆制<lb/>
　置有定浚治有常是以當時利興而害去國富而民<lb/>
　安臣以為今當略倣前制思患預防乞敇該部轉行<lb/>
　巡撫及水利官督率府縣治農官徧詣三江各浦地<lb/>
　方相視要害講求便宜用其土著之民專習搜淘之<lb/>
　事免其别差著為定令仍須往來勸督驗其工程以<lb/>
　行賞罰務使水道不復壅遏旱澇不能為災可也經<lb/>
<pb n="KR2k0071_WYG_014-11a"/>
　久之道莫善于此臣本書生仰見皇上注意民生昌<lb/>
　言無諱伏祈敇下工部查議臣奏果非虛妄覆請聖<lb/>
　㫖允行東南幸甚國計幸甚<lb/>
　　　姚文灝條上水利窽要疏<hi>𢎞治九年上</hi>
欽差督理蘇松等處水利工部主事臣姚文灝謹題為<lb/>
　敬陳治水窽要懇賜允行以副任使以奏實效事臣<lb/>
　聞自古聖帝明王功莫大于禹者以其遭洪水而致<lb/>
　平成也頃年以來黄河決於淮北三江溢于江南患<lb/>
<pb n="KR2k0071_WYG_014-11b"/>
　亦甚矣蒙皇上軫念生民特遣大臣奔走治理臣最<lb/>
　謭陋佐郡無能荷恩㧞擢工曹獲備使令竊圖報效<lb/>
　晝夜驅役于三江五湖之間謹講求窽要六事開坐<lb/>
　上請伏乞陛下裁擇敇部議覆容臣遵奉施行臣愚<lb/>
　幸甚地方幸甚<lb/>
　　計開<lb/>
　　一曰宜設導河之夫查得蘇松等處地方乃湖海<lb/>
　　　交會之衝水日往來川壅泥沙最易淤塞若不<lb/>
<pb n="KR2k0071_WYG_014-12a"/>
　　　設夫歳歳開導則目前縱有成功不久湮沒非<lb/>
　　　永利之道也乞敇下該部劄行各該府于所屬<lb/>
　　　均徭酌量派設庶開濬有人隨時呼遣可常恃<lb/>
　　　無恐矣伏候聖裁<lb/>
　　一曰宜發濟農之粟查得宣宗皇帝朝巡撫侍郎<lb/>
　　　周忱留心民事各屬建有濟農倉多方儲蓄以<lb/>
　　　備旱潦雖動支賑貸尚有餘貯今水利專為民<lb/>
　　　田於濟農之義相協合無查覈倉粟酌量充支<lb/>
<pb n="KR2k0071_WYG_014-12b"/>
　　　濬導工費似為便益伏候聖裁<lb/>
　　一曰宜給修閘之錢夫閘以捍水為蓄泄古人意<lb/>
　　　至周密下釘木樁上甃巨石萬不容已今欲省<lb/>
　　　費議為土閘必不可行合無設處金錢計值給<lb/>
　　　料以裨永久且免滲漏而蓄洩均有賴矣伏候<lb/>
　　　聖裁<lb/>
　　一曰宜開議水之局查得蘇松等處雖曰具區亭<lb/>
　　　毒然百川赴海源委支幹諸凡治浚事宜及設<lb/>
<pb n="KR2k0071_WYG_014-13a"/>
　　　處工費不獨臣愚不能窺測即郡縣諸臣聞見<lb/>
　　　亦各有限唯博洽宏儒高年父老考究精詳合<lb/>
　　　無設局延攬如果有深謀碩畫何妨折節隆禮<lb/>
　　　採詢所長匡扶不逮此至𦂳一着也伏候聖裁<lb/>
　　一曰宜重農官之選查得蘇松等處府縣水利官<lb/>
　　　雖以治農為職率皆庸懦無知詢以修治茫然<lb/>
　　　不省盖緣吏部循照資格泛為授任及任使不<lb/>
　　　稱降斥隨之然地方事悞矣合無于銓除陞擢<lb/>
<pb n="KR2k0071_WYG_014-13b"/>
　　　時必遴選才識優長諳習水利方補是職俟有<lb/>
　　　勞績破格顯庸則事以官重官以人重奏效不<lb/>
　　　難矣伏候聖裁<lb/>
　　一曰宜專農官之任查得府縣水利一官奉㫖添<lb/>
　　　設專為治農不預他政近乃競營别差地方亦<lb/>
　　　以為故常而職業曠廢殊于設官之初意相倍<lb/>
　　　今既重水利則農官竝不許管理别務違者容<lb/>
　　　臣叅處伏候聖裁<lb/>
<pb n="KR2k0071_WYG_014-14a"/>
　　　謝琛興修水利疏<hi>正徳五年上</hi>
巡按直𨽻監察御史臣謝琛謹題為興修水利以備民<lb/>
　患事臣惟朝廷以貢賦為重百姓以耕稼為本照得<lb/>
　蘇松常鎮四府地方先因正徳四年七月被水為災<lb/>
　渰死禾稼已該巡按管糧御史節次奏䝉准免正耗<lb/>
　糧米數百萬石臣切為朝廷憂之飢民至食草根樹<lb/>
　皮傷損成疫死亡無數臣又為百姓苦之今年三四<lb/>
　月間前項積水不見盡消近湖邉江之田尚為巨浸<lb/>
<pb n="KR2k0071_WYG_014-14b"/>
　至五月初旬又遭大雨十日十夜不少停止新舊之<lb/>
　水併力為凶渰没在田秧苖漂壊官民房舍不可勝<lb/>
　言除已具題外自本月下旬以來天色已霽雨暘亦<lb/>
　時似有年豐之兆前項水勢久不少退其高阜得種<lb/>
　之田稻苖頗有所望其金壇宜興崑山長洲各縣近<lb/>
　湖邊江處所至今汪洋無際即其眼前之播種有誤<lb/>
　又可以知其秋來之收成不得完全也夫東南地氣<lb/>
　蒸濕春夏之間十日半月之雨亦為常事其各府田<lb/>
<pb n="KR2k0071_WYG_014-15a"/>
　畝所以不得播種者或者病其前雨之久臣實病其<lb/>
　水利不修積水不退之故也使其水利修理則天雨<lb/>
　雖久而水道流通雨收水退而播種復舉何至有農<lb/>
　事之誤耶近因巡歴各該地方獲覽地形高下之勢<lb/>
　叅對前人水利之論而略知一二臣俯伏為陛下陳<lb/>
　之浙西為區勢本卑下天目諸山西來之水衆多深<lb/>
　長然皆歸之太湖即古之所謂震澤也震澤之水再<lb/>
　流而入于陽城昆承澱山三泖等湖其性本皆欲東<lb/>
<pb n="KR2k0071_WYG_014-15b"/>
　也三代以前土廣人稀專以治水為急故神禹相地<lb/>
　分流疏其東北入海者為婁江東南流者為東江併<lb/>
　松江為三江以分洩之自是不聞有水患之説矣後<lb/>
　世人稠地少海塘一築其近江淤肥之地悉成膏腴<lb/>
　之田而東江之故道塞矣繇是欲之東江之水逶迤<lb/>
　北旋會入松江而趨下之性遲矣故後人於常熟縣<lb/>
　之北開二十四浦疏而導之楊子江又於崑山縣之<lb/>
　東開一十二浦分而納之海皆所以補東江不通之<lb/>
<pb n="KR2k0071_WYG_014-16a"/>
　力也又慮潮沙易於淤塞各於浦口置立板閘潮來<lb/>
　則扄之以禦其泥沙歳旱亦扄之以備其灌溉又於<lb/>
　閘外或設開江之卒或設撩淺之夫亦皆所以决壅<lb/>
　塞而防泛溢也宋元以來累累差官督治動經費用<lb/>
　錢糧數百餘萬盖凡有興作必有利害大抵智謀經<lb/>
　畫之士就其彼重於此者而舉行之國朝永樂年間<lb/>
　尚書夏原吉奉命專理其事區畫經度如開浚劉家<lb/>
　白茅二港甚合古人之法自後七八十年朝廷之貢<lb/>
<pb n="KR2k0071_WYG_014-16b"/>
　賦不虧百姓賴以安堵者先朝任用夏原吉之力也<lb/>
　𢎞治七年工部侍郎徐貫亦奉命繼理其事比有通<lb/>
　判姚文灝以輔之一時疏濬之法亦有次第惜乎小<lb/>
　就自畫而不能為轉身之計舊制板閘夫卒之設圍<lb/>
　岸之築皆未全備是以迄今十二三年而諸浦之壅<lb/>
　塞如故識者恨之近年雖有帶管僉事官既不專名<lb/>
　亦虛設以至一二年來水利日廢水患歳甚若不及<lb/>
　時整理將見諸浦之壅塞日堅而後日之工程愈大<lb/>
<pb n="KR2k0071_WYG_014-17a"/>
　朝廷之貢賦歳虧而各府地方將為魚遊鱉處之地<lb/>
　矣近者朝廷因見各府錢糧不完盜賊漸起而於管<lb/>
　糧捕盜之官特設專理臣愚以為水利一興則稼穡<lb/>
　歳登稼穡歳登則貢賦自完而百姓將有含哺鼓腹<lb/>
　之樂豈肯故冒督徵之刑與夫追捕之法耶伏望皇<lb/>
　上垂念各府財賦所貢上而為郊廟内府之供下而<lb/>
　為百僚六軍之給乞命廷臣計議或敇見差僉都御<lb/>
　史魏<hi>闕</hi>兼整前事或選命該部大臣一員前來專理<lb/>
<pb n="KR2k0071_WYG_014-17b"/>
　隨之以家小之安重之以便宜之柄寛之以歳月而<lb/>
　戒其速成盛之以使令而分其煩𤨏趂今秋收之後<lb/>
　訪前代䟽濬之䂓為來年水患之備或憫被災疲民<lb/>
　之動勞也令其召收為役因施賑濟之惠或計各府<lb/>
　錢糧之空乏也容其借取滸墅北新等闗課鈔以凑<lb/>
　支用開諸浦以洩諸湖之水復板閘以嚴啓閉之規<lb/>
　立夫卒以常其疏濬之功築圍岸以防其横流之勢<lb/>
　錢糧工力雖曰費用浩大然量此之出計彼之入或<lb/>
<pb n="KR2k0071_WYG_014-18a"/>
　相倍蓰或相千萬姑即去年被災免徵之數以較之<lb/>
　其所得所費之孰為多寡從可知矣<lb/>
　　　俞諫請留闗稅濬白茆疏<hi>正徳七年上</hi>
欽差巡視江南水利都察院右副都御史臣俞諫謹題<lb/>
　為敬陳水利事宜仰祈聖明允發經費以興大功以<lb/>
　埀永利事伏見皇上以國家財賦所出多仰給於直<lb/>
　𨽻之蘇松常鎮及浙江之杭嘉湖七府近年以來屢<lb/>
　被水災圍田渰沒命臣前去會同巡撫都御史張鳳<lb/>
<pb n="KR2k0071_WYG_014-18b"/>
　親詣其地逐一踏勘以次興修臣奉敕陛辭逾江而<lb/>
　南即徧七府所屬地方相形度勢尋源泝委而有以<lb/>
　知東南水之大略矣盖太湖受廣徳溧陽宣歙常鎮<lb/>
　杭湖諸州之水滙為巨浸廣袤三萬六千餘頃東溢<lb/>
　為澱山昆承陽城巴城諸湖繇三江入海而湖之衍<lb/>
　溢則流注於蘇松列郡之間昔人以環湖地卑築圍<lb/>
　防以禦水名曰圩田沿海地高開涇浜以通灌名曰<lb/>
　坦田圍防通灌之利興而田稱沃壤賦甲天下矣自<lb/>
<pb n="KR2k0071_WYG_014-19a"/>
　吳江長橋輓路作而湖之咽㗋失其利自海塘南障<lb/>
　三江北折而湖之尾閭失其勢失利失勢能無壅溢<lb/>
　之患乎昔人開龍溪七十二溇荆溪百瀆以疏上流<lb/>
　開松江十八港常州十四瀆崐山常熟三十六浦并<lb/>
　福山白茆港以洩下流又有塘以行水有渠以均水<lb/>
　有隄以捍水有漊以瀦水大小縱横聨絡通貫皆所<lb/>
　以利圍防資灌溉決太湖淫潦而逹之江海也然為<lb/>
　之者人耳不能無廢塞之弊亦不能不頼於修浚之<lb/>
<pb n="KR2k0071_WYG_014-19b"/>
　功故當時都水有監營田有使開江有卒撩淺有夫<lb/>
　隨時浚治一方頼焉近年以來水患相仍水利無官<lb/>
　經管圍防湮沒涇浜壅滯上流如諸漊百瀆下流如<lb/>
　三江諸浦率極淺淤以及昆承陽城諸湖為太湖之<lb/>
　所瀦蓄者又被居民圍田侵占日就窒塞遂使水無<lb/>
　止宿潦則難洩旱則難灌一方之民坐受其弊公私<lb/>
　困乏莫甚於此是宜有以來該部修復之議厪九重<lb/>
　宵旰之憂也然其間有壅塞之甚力役之殷者如崑<lb/>
<pb n="KR2k0071_WYG_014-20a"/>
　山縣吳淞江至和塘常熟縣金雞瀆福山港太倉州<lb/>
　楊林塘湖川塘楊家浜浪港大半涇張浦塘薛涇塘<lb/>
　北海㟁嘉定縣練祁河吳江縣長橋輓路内外河華<lb/>
　亭縣官路港運鹽河陳村塘王家港都臺浦馬官浜<lb/>
　上海縣馬路塘劉家河武進縣桃花港澡子港古塘<lb/>
　涇洞子河利大河江隂縣石頭港利港新溝河宜興<lb/>
　縣百瀆烏程縣大錢口小梅口等處皆工費浩繁合<lb/>
　用夫力各以數千萬計而費之最大者莫如白茆港<lb/>
<pb n="KR2k0071_WYG_014-20b"/>
　查得白茆港開自偽吳張士誠横廣三十餘丈長亘<lb/>
　九十餘里藉以宣洩湖瀼通引潮汐備旱澇為一方<lb/>
　之利迨入國朝尚書夏原吉侍郎周忱相繼浚治𢎞<lb/>
　治七年水患命工部侍郎徐貫大加開浚僅得一通<lb/>
　尋復淤塞嗣是弗葺隠然成隄矣臣徃來海濱徘徊<lb/>
　其所亷得所以塞之之故盖是港勢趨東北吞逆海<lb/>
　潮其入處為横沙所梗承納處為新田所礙中流又<lb/>
　為鹽鐵横瀝諸河分流減勢居三之二而潮汐泥沙<lb/>
<pb n="KR2k0071_WYG_014-21a"/>
　一日再至港之命脉迂曲微緩不足以衝滌之遂致<lb/>
　停積壅滯日就淤塞亦其勢有不能不然者今不避<lb/>
　横沙疏障礙均别𣲖棄迂從直則隨浚隨塞蹈前日<lb/>
　之覆轍矣臣看得是港離海約十五里許旁有姚家<lb/>
　浜者舊開通灌枝河也東通小湖漕六尺溝至陶涇<lb/>
　入海其地形頗下其勢趨東南頗順其水道視舊港<lb/>
　頗徑直其去横沙亦逺若因而廣之深濶與白茅稱<lb/>
　復疏通障礙分決中流會趨駛疾計必可以滌潮沙<lb/>
<pb n="KR2k0071_WYG_014-21b"/>
　而埀久逺此議一出皆以為然隨督同委官逐一勘<lb/>
　量得是港自常熟縣東倉至姚家浜深淺不等共長<lb/>
　一萬三千五百八十丈面濶一十五丈每丈用夫七<lb/>
　名計用夫九萬五千六十名自姚家浜至陶涇口長<lb/>
　二千六百五十丈開濶三十丈深一丈五尺每丈用<lb/>
　夫一十五名計用夫三萬九千七百五十名通計夫<lb/>
　一十三萬四千八百一十名約四十日而成每夫每<lb/>
　日工食銀二分共該銀一十萬七千八百四十八兩<lb/>
<pb n="KR2k0071_WYG_014-22a"/>
　築壩置閘該木石灰鐵料銀一千餘兩該開壊民田<lb/>
　二十餘頃查有新漲沙田撥補遷改民居墳墓百十<lb/>
　餘所官為給助民亦願從欲便起工開浚但查蘇松<lb/>
　等府倉庫皆虛見在堪動官銀不過四千餘兩况地<lb/>
　方人民連遭災疫逃亡數多凋瘵之餘瘡痍未復今<lb/>
　歳雖得稍改中間尚有包賠荒棄之累加以數年逋<lb/>
　負追併一時若又重加前役𣲖取前費不無逼民失<lb/>
　所致生他患臣等酌量緩急備行各屬委官先將高<lb/>
<pb n="KR2k0071_WYG_014-22b"/>
　鄉淤塞涇漕浜漊低鄉坍没圩㟁隄防逐一查勘照<lb/>
　田多寡分𣲖丈尺督令得利之人趨時浚築及將前<lb/>
　項諸漊百瀆江塘河港以次開浚隨宜修舉其白茆<lb/>
　港等處欲候下年農隙興工緣前項工費無從措辦<lb/>
　查得蘇州府庫見有戸部委官收寄聴解滸墅鈔闗<lb/>
　正徳六年春夏秋三季船料銀一萬二千四百八十<lb/>
　九兩九錢三分冬季并正徳七年四季船料約有一<lb/>
　萬三千餘兩及兩浙兩淮運司俱有存積餘鹽等銀<lb/>
<pb n="KR2k0071_WYG_014-23a"/>
　伏望陛下念東南財賦之重憫斯民墊溺之難特敇<lb/>
　該部從長議處合無將前項二年鈔闗己未經收料<lb/>
　銀照數存留仍於淮浙運司查給官銀以充前項工<lb/>
　食之需數内不敷於蘇松等府徵收正徳六年分免<lb/>
　剰餘米數内量支補助工完之日通行造册奏繳<lb/>
　　　許廷光請重治水專官事權疏<hi>正徳十三年上</hi>
欽差巡視浙江等處都察院右僉都御史臣許廷光謹<lb/>
　題為乞重治水事權以興大利事臣奉命于役東南<lb/>
<pb n="KR2k0071_WYG_014-23b"/>
　竊查得蘇杭等府本三吳澤國厥田下下賴自昔興<lb/>
　修水利所出財賦甲於天下國家供億仰給於此近<lb/>
　年以來水利官員裁復不一興修事宜因革靡定遂<lb/>
　使有司視為不急之務豪强大肆侵阻之奸震澤不<lb/>
　流三江失道白茆累議而無功海塘隨修而旋廢每<lb/>
　遇小水輒成大災國賦虧賠官民困弊未有甚於此<lb/>
　時者也今蘇松常鎮杭嘉湖七府雖設有管理水利<lb/>
　郎中緣地逺權輕官民積玩伏望皇上憐念東南郡<lb/>
<pb n="KR2k0071_WYG_014-24a"/>
　縣實國家萬年供億地方乞敕該部從長計議合無<lb/>
　蘇松等七府水利郎中量加舉刺之權以便行事用<lb/>
　警積玩不然或效昔年運河故事特設通政一員專<lb/>
　管則事體尤便所費亦不加多而國民利益當不可<lb/>
　以數計矣<lb/>
　　　吳巗條上水利事宜疏<hi>正徳十三年上</hi>
工科都給事中臣呉巗謹奏為條列水利事宜仰乞聖<lb/>
　明留意敇部早議興利以裕貢賦以拯昏墊事切惟<lb/>
<pb n="KR2k0071_WYG_014-24b"/>
　國家財賦多出東南而東南財賦皆資水利盖水利<lb/>
　不修則田疇不治五榖不登而國用不足其所闗係誠<lb/>
　非細故近來東南地方夏秋淫雨山水横發田疇渰沒<lb/>
　諸郡之民流離困苦不可勝言揆厥所繇盖以下流<lb/>
　淤塞圍㟁傾頺疏導不得其法董治不得其人之所<lb/>
　致耳臣備員該科謹將水利之切要者四事開坐上<lb/>
　陳伏望皇上軫念東南為財賦所出民遭墊溺敕下<lb/>
　該部議處施行豈惟臣等之幸東南幸甚天下幸甚<lb/>
<pb n="KR2k0071_WYG_014-25a"/>
　　計開<lb/>
　　一疏濬下流浙西諸郡蘇松最下太湖綿亘數百<lb/>
　　　餘里納諸山溪澗之水散注瀼蕩間繇三江以<lb/>
　　　入於海是太湖者諸郡之水所瀦而三江又太<lb/>
　　　湖之所洩也若下流淤湮滙水泛溢渰沒禾稼<lb/>
　　　為害匪輕為今之計要在相其利害為之區處<lb/>
　　　如白茆港七浦塘劉家河皆蘇州東北洩水之<lb/>
　　　巨川如吳淞江大黄浦皆蘇松南北交境洩水<lb/>
<pb n="KR2k0071_WYG_014-25b"/>
　　　之大道而吳淞南北與白茆諸港浦之兩傍又<lb/>
　　　各有支渠引上流諸湖瀼之水以歸於其中而<lb/>
　　　並入於海就其中論之蘇之七浦塘劉家河松<lb/>
　　　之黄浦竝皆深濶通利惟白茆自𢎞治七年疏<lb/>
　　　浚之後已二十五六年吳淞一江自天順間疏<lb/>
　　　濬之後六十有餘年聞之白茆潮沙壅積勢若<lb/>
　　　丘阜吳淞江僅如溝洫舟楫艱行其傍渠支港<lb/>
　　　亦多湮塞下流既壅上流曷歸加以淫雨能不<lb/>
<pb n="KR2k0071_WYG_014-26a"/>
　　　泛溢此利害之顯然可見者也今誠能浚白茆<lb/>
　　　一港通利如七浦劉家河則蘇州東北之水有<lb/>
　　　所歸而不移矣浚吳淞一江通利如大黄浦則<lb/>
　　　蘇松南北兩界之水有所歸而不積矣蘇松之<lb/>
　　　水既各有歸則引吸上源太湖之水不至壅溢<lb/>
　　　而向來瀼蕩沮洳渰浸之土皆出而可耕矣伏<lb/>
　　　候聖裁<lb/>
　　一修築圍㟁臣考之宋范仲淹嘗論於朝曰江南<lb/>
<pb n="KR2k0071_WYG_014-26b"/>
　　　圍田中有河渠外有門閘旱則開閘引江水之<lb/>
　　　利澇則閉閘拒江水之害旱澇不及為農美利<lb/>
　　　是知圍田全仗乎㟁塍㟁塍常利於修築修築<lb/>
　　　堅完旱澇有備否則反是臣願自今以後每歳<lb/>
　　　農隙治農之官督令田主佃戸各將圍㟁取土<lb/>
　　　修築水漲則專增其裏水涸則兼築其外務令<lb/>
　　　高濶堅固遇旱則車水以入澇則戽水以出如<lb/>
　　　此則水旱有備而高低之田皆熟矣伏候聖裁<lb/>
<pb n="KR2k0071_WYG_014-27a"/>
　　一經度財力臣惟興水利必資乎財力而財力必<lb/>
　　　取之民間凡遇工程一槩科歛則未免府縣𣲖<lb/>
　　　之里甲里甲𣲖之細民騷動鄉村鮮有不怨臣<lb/>
　　　以為水利為田而興則財力亦必計田而出凡<lb/>
　　　有田之家不拘官民每田一畆科錢一文每田<lb/>
　　　一頃科錢百文若田至萬頃則該錢百萬不但<lb/>
　　　積少成多抑且衆輕易舉實為經久之計又必<lb/>
　　　於每歳秋成之時折收白銀徵解各府官庫仍<lb/>
<pb n="KR2k0071_WYG_014-27b"/>
　　　將數目造報水利官處遇有興修聴候動支不<lb/>
　　　許别官借貸倘工程浩大支用不敷聴於官庫<lb/>
　　　無碍錢糧内動支凑用如再不敷會計明白備<lb/>
　　　繇奏聞區處如此則費有所出而功易成矣伏<lb/>
　　　候聖裁<lb/>
　　一隆重職任臣聞永樂初年東南嘗大水命戸部<lb/>
　　　尚書夏原吉治之著有成績至𢎞治間東南又<lb/>
　　　屢有水患工部侍郎徐貫總理其事有司迎合<lb/>
<pb n="KR2k0071_WYG_014-28a"/>
　　　惟圖目前曾未幾時而白茆等處已皆湮塞連<lb/>
　　　年災荒未必不繇於此自是以後水利官員裁<lb/>
　　　復不一然位小權輕官民玩愒職業不舉無怪<lb/>
　　　其然近該巡視浙江僉都御史許廷光奏乞欲<lb/>
　　　倣運河故事特設通政一員專管水利誠為有<lb/>
　　　見但須該部推舉素有才望諳曉水利大臣一<lb/>
　　　員兼以憲職專一督理水利大加挑浚圖維永<lb/>
　　　久其中利所當興弊所當革者悉聴便宜處治<lb/>
<pb n="KR2k0071_WYG_014-28b"/>
　　　不許各官阻撓行事又必務見成效方許不次<lb/>
　　　超遷以旌其功如此則官有特設而人不玩責<lb/>
　　　有所歸而功易成矣伏候聖裁<lb/>
　　　工部覆奏<hi>附</hi>
工部尚書等官李鐩等看得巡視浙江都察院右副都<lb/>
　御史許廷光題稱江南水利數年以來官員裁復不<lb/>
　一事宜因革靡定一遇小水輒成大災要將管屯僉<lb/>
　事帶管蘇松等七府水利添設通政一員專管一節<lb/>
<pb n="KR2k0071_WYG_014-29a"/>
　與都給事中吳巗所議前項水利要推大臣一員兼<lb/>
　領憲職前去專管大意與許廷光所議相同於内指<lb/>
　陳白茆港吳淞江兩處尤係𦂳急水患修治之所當<lb/>
　先其所條陳疏浚下流修築圍㟁經度財力等事區<lb/>
　畫周悉皆興利除害至計相應依擬然為政在人其<lb/>
　所擬推選大臣職專其事尤為水利首務前此或委<lb/>
　僉事或差郎中非不用心但勢輕人玩事多掣肘以<lb/>
　此迄無成功失今不為善處則水患日深民瘼日甚<lb/>
<pb n="KR2k0071_WYG_014-29b"/>
　闗係匪輕合無候命下之日本部會同吏部從公推<lb/>
　舉識見宏逺諳曉水利素有風力憲臣二員疏名上<lb/>
　請簡命一員本部備開各官所題事件請敇一道令<lb/>
　其前去會同彼處巡撫巡按督同各該司府州縣衛<lb/>
　所掌印及水利等官親詣白茆港吳淞江等處地方<lb/>
　拘集土著年高士民尋訪水勢利害源委相度地里<lb/>
　下流作何疏浚圍㟁作何修築合用工料人夫逐一<lb/>
　估計停當物料作何措辦人夫作何起倩選委能幹<lb/>
<pb n="KR2k0071_WYG_014-30a"/>
　軍衛有司會同水利官員分投督理用工應挑浚者<lb/>
　務要深濶應築砌者務要堅厚使旱澇有備水利疏<lb/>
　通田疇無恙生民樂業一勞永逸刻期成功斯稱委<lb/>
　任其承委官員果有勤能出衆先行成功者從公會<lb/>
　舉以憑陞賞不職僨事因而科擾軍民及勢利之家<lb/>
　覇占河灘水利阻撓行事者徑自究問叅奏一應河<lb/>
　道利害所當興革議有未盡者悉聴從宜計處施行<lb/>
　重者具奏定奪工完之日將起倩過人夫築浚過塘<lb/>
<pb n="KR2k0071_WYG_014-30b"/>
　㟁丈尺用過錢糧數目備造黄册一本奏繳清册一<lb/>
　本送部查考<lb/>
　　　李充嗣請預處開濬工費疏<hi>正徳十四年上</hi>
欽差總理糧儲兼巡撫應天等府地方太子少保工部<lb/>
　尚書兼都察院右副都御史臣李充嗣謹題為預處<lb/>
　財用以興修水利事該臣奉命兼督水利查得蘇松<lb/>
　常湖等府太倉州等地方如吳淞江劉家港等處橋<lb/>
　浦河瀆各有應該挑濬疏泄修築整理去處每處閘<lb/>
<pb n="KR2k0071_WYG_014-31a"/>
　壩樁草灰石物料人夫工食各動以萬計銀亦不下<lb/>
　千餘兩皆當於每年農隙水涸之後次第舉行而震<lb/>
　澤之衝衆水所會通洩下海以收東南諸郡之利最<lb/>
　大且急者則當以白茆港為首務若非假之以財力<lb/>
　濟之以寛紓固未有能濟者况白茆港横沙淤塞之<lb/>
　久排決利導之難則凡人夫工食日用之費顧不大<lb/>
　倍往昔哉臣查照給事中柴竒奏准事例備行各府<lb/>
　每里編僉導河夫一名每名出銀六兩如其不足預<lb/>
<pb n="KR2k0071_WYG_014-31b"/>
　編一二年以周急用又查照給事中吳巗奏奉欽依<lb/>
　每田一畆科錢一文每田一頃科錢百文秋成之時<lb/>
　折收白銀解府貯庫支用其實衆輕易舉行據各府<lb/>
　申稱適當民窮財盡之秋若復如此差徭愈加繁重<lb/>
　臣又復交併追徵以資急用不惟緩急悞事抑恐民<lb/>
　命不堪乞敇該部仍准將滸墅鈔闗船料銀兩并兩<lb/>
　浙兩淮運司鹽銀或抄沒叛賊錢寜等入官贓銀量<lb/>
　為給發十餘萬兩以充前項工食物料支費如或不<lb/>
<pb n="KR2k0071_WYG_014-32a"/>
　敷聴臣仍查所屬各衙門應支樁草銀錢并無礙贓<lb/>
　罰官銀及量行增添均徭銀兩或催河夫田畆銀錢<lb/>
　充用庶幾臣得以分工勒限盡力畢志於溝洫畎畆<lb/>
　之間若果僥倖成功一勞永逸量此之所出者不過<lb/>
　什百之一二而較彼之所入者循年作貢挽輸運納<lb/>
　殆源源其無窮矣伏乞聖明鑒裁㫖下該部議覆施<lb/>
　行臣不勝激切待命之至<lb/>
　　　李充嗣請設分理部官疏<hi>正徳十四年上</hi>
<pb n="KR2k0071_WYG_014-32b"/>
欽差總理糧儲兼巡撫應天等府地方太子少保工部<lb/>
　尚書兼都察院右副都御史臣李充嗣謹題為懇乞<lb/>
　添差官員以興修水利事該臣奉命兼督水利夙夜<lb/>
　殫心竭力然惟自古建立事功者多敗于自用之人<lb/>
　常成于多賢之助顧臣以獨力而興大工兼以文移<lb/>
　浩繁不可乏人辦理仰祈聖明俯鑒臣愚心思耳目<lb/>
　有限再添差工部素有才幹官二三員以協修水利<lb/>
　及添撥書吏二名幹辦文移庶幾贊襄有人而修浚<lb/>
<pb n="KR2k0071_WYG_014-33a"/>
　可圖矣倘䝉皇上慨允敇下工部會同吏部速行議<lb/>
　遣臣不勝翹首仰望之至<lb/>
　　　馬祿請添部臣督開白茆疏<hi>嘉靖元年上</hi>
巡按直𨽻監察御史臣馬祿謹題為東南水利重大疏<lb/>
　濬政繁懇乞添差部臣協理以期實效事該臣奉命<lb/>
　巡按江南四郡所闗國計民生者皆得與聞切照蘇<lb/>
　松地方乃天下財賦之所自出近年以來苦為水患<lb/>
　糧運缺乏臣憂心如焚詢諸士民咸云水道壅遏農<lb/>
<pb n="KR2k0071_WYG_014-33b"/>
　田受害幸蒙皇上南顧㷀黎特敇工部尚書李充嗣<lb/>
　不妨巡撫事提督濬治但臣訪得三江之外尚有常<lb/>
　熟縣地方曰白茆港通于大海數十年來潮沙湮塞<lb/>
　若此港一開則蘇州北境分蠡湖華蕩昆承陽城諸<lb/>
　湖澇可注於海而旱可引之田顧此舉工程浩大雖<lb/>
　尚書李充嗣才望素優廟堂推重固可專責其成但<lb/>
　巡撫一官地方百責攸萃且興工之地非其久居恐<lb/>
　因此而悞彼合無查照舊例㫖下吏工二部推舉夙<lb/>
<pb n="KR2k0071_WYG_014-34a"/>
　有才猷風力郎中或員外郎一員請敇差遣駐劄常<lb/>
　熟等處相時度勢專一綜理其事則水利可興官無<lb/>
　廢事臣愚不勝惓懇<lb/>
　　　李充嗣奏報開濬各項工完疏<hi>嘉靖元年上</hi>
欽差總理糧儲兼巡撫應天等府地方太子少保工部<lb/>
　尚書兼都察院右副都御史臣李充嗣謹奏為恭報<lb/>
　興修水利工績懇乞聖明查覈并陳善後事宜以禆<lb/>
　永逺事臣受命以來夙夜兢惕深慮前項事情重大<lb/>
<pb n="KR2k0071_WYG_014-34b"/>
　非獨力所能成乞添差官共圖供職吏部以工部署<lb/>
　郎中林文沛顔如環督同掌蘇州府事河南左叅政<lb/>
　徐讚親詣白茆港吳淞江等處相度會議以白茆工<lb/>
　役繁重蘇州當任其二常州松江分任其一嘉興湖<lb/>
　州則恊任其一而常熟以附近獨當其半以呉淞江<lb/>
　利歸蘇松二府其工役之費則分𣲖二府所屬州縣<lb/>
　與之協濟杭嘉湖蘇松常鎮各府地方應該開浚河<lb/>
　道河泊港汊及應修築圩㟁堰壩等項分委署郎中<lb/>
<pb n="KR2k0071_WYG_014-35a"/>
　林文沛顔如環督率各該掌印水利等官次第舉行<lb/>
　白茆港自海口至雙廟河形緣在海灘漲沙填壅難<lb/>
　以用工隨議改就東南方平陸開挑共起到該府所<lb/>
　屬一州七縣并崇明沙守禦千戸所軍民人夫三萬<lb/>
　七千七百二十二名委官管督開過平地三千五百<lb/>
　五十六丈自雙廟西至官荘滙河形淺窄幾如平陸<lb/>
　又起過蘇松常三府所屬州縣及蘇州大倉鎮海金<lb/>
　山等衛所軍民人夫三萬七千二百八十八名委官<lb/>
<pb n="KR2k0071_WYG_014-35b"/>
　管督開過故道六千一百七十七丈自官莊滙西至<lb/>
　常熟縣東倉河形雖在亦極淺塞又起該縣附近人<lb/>
　夫二萬二千九百八十二名委官管督開過舊河二<lb/>
　千六百五十八丈通計長一萬七千三百九十一丈<lb/>
　深始八尺加至一丈五尺濶始二十八丈加至三十<lb/>
　三丈俱於正徳十六年十月興工至嘉靖元年四月<lb/>
　工完議照本河舊有備倭軍營及巡簡司應該遷改<lb/>
　新開河口防禦又新添設水利衙門倉房龍王廟共<lb/>
<pb n="KR2k0071_WYG_014-36a"/>
　計屋一百二十三間亦支官錢修盖及照海口潮沙<lb/>
　易壅應置石閘一座以備旱澇伺秋冬水落方可興<lb/>
　工又勘得白茆上流尚湖昆承陽城各湖涇漊係本<lb/>
　港咽喉督府縣官以常熟崑山長洲三縣得利人夫<lb/>
　開過昆承湖口時涇塘新開洪草鞋浜蘇家浜南北<lb/>
　上洲洪中洪周家洪東西錢港尚湖口朱涇河界港<lb/>
　陽城湖口雙漕浜姚曹漕新開稍廟涇東横涇西横<lb/>
　涇張莊漊武城涇共一十九處緣陽城湖水經斜堰<lb/>
<pb n="KR2k0071_WYG_014-36b"/>
　枝分七浦塘則白茆流勢因之少殺又委官以常熟<lb/>
　崑山二縣人夫築斜堰壩仍備銀一千兩發蘇州府<lb/>
　貯庫候壩造閘支用其宜興縣百瀆受荆溪之水會<lb/>
　太湖亦入白茆港瀆又委常州府調宜興人夫濬烏<lb/>
　涇等瀆共六十三處以武進無錫江隂三縣人夫開<lb/>
　過桃花港龍蕩港九曲龍河城墅河申港利港横河<lb/>
　市河共八處其原委獨管蘇州府常熟等縣并分管<lb/>
　太倉州及崑山吳江二縣濬過枝河共五百六十三<lb/>
<pb n="KR2k0071_WYG_014-37a"/>
　處共長三十七萬七百三十四丈築過官塘圩㟁共<lb/>
　三千五百八十三叚共長一百九十一萬八千七百<lb/>
　一十五丈造過堰壩九十六處共長六百六十丈并<lb/>
　橋一座通用人夫三十一萬四千四百二十八名于<lb/>
　正徳十六年十一月興工至嘉靖元年五月工完及<lb/>
　據署郎中顔如環呈稱督同掌蘇州府事左叅政徐<lb/>
　讚松江府知府孔輔等覆相度吳淞江上流自吳江<lb/>
　縣起至崑山縣下駕浦下流自嘉定縣舊江口起至<lb/>
<pb n="KR2k0071_WYG_014-37b"/>
　上海縣黄浦口俱通利無礙惟下駕浦至龍王廟止<lb/>
　舊江口俱淤塞幾如平陸應該開濬共量長六千三<lb/>
　百三十六丈議開一十八丈深一丈二尺以蘇松二<lb/>
　府人夫共四萬三千七十八名委官分投管督於嘉<lb/>
　靖元年正月興工至本年二月工完其下駕浦新洋<lb/>
　江二河與吳淞江交會之處横引江水斜趨婁江以<lb/>
　致吳淞水弱不能衝激汚泥抑且二河通引渾潮倒<lb/>
　流入江與江下流日相抵撞易成淤積合于二河交<lb/>
<pb n="KR2k0071_WYG_014-38a"/>
　會之處創造石閘節制江流使不斜趨阻遏渾潮使<lb/>
　不倒流庶幾此江永無後塞之患及看得三吳之水<lb/>
　西北自宜興荆溪百瀆入西南自湖州苕霅二溪分<lb/>
　流七十二漊港以入其下流則自吳江長橋等處流<lb/>
　入澱山昆承陽城等湖以入三江而澱山湖則分入<lb/>
　趙屯大盈道褐大石等浦以入吳淞江竝洩于海頃<lb/>
　因水政不修前項漊港湖泊浦瀆俱久湮塞以致湖<lb/>
　水泛溢不繇故道又經督率湖州府官開浚過大錢<lb/>
<pb n="KR2k0071_WYG_014-38b"/>
　小梅等河并七十二漊港蘇州府官開浚過長橋等<lb/>
　處湖河崑山上海二縣開浚趙屯大盈道褐等浦及<lb/>
　據杭嘉湖蘇松等府并所屬太倉等州歸安等縣各<lb/>
　申呈開挑過各該管地方東七千西八千及疏浚過<lb/>
　各枝河港浦涇浜河道共長七十萬六千七百九十<lb/>
　丈并修築過田圩江湖塘㟁共三千八百四十二叚<lb/>
　通長二百七十六萬四千四百九十三丈閘座壩堰<lb/>
　五十處共長七千七百二十七丈共用過人夫三十<lb/>
<pb n="KR2k0071_WYG_014-39a"/>
　二萬六千五百五十五名俱于本年正月興工三月<lb/>
　終工完再行探索窮究水利源委通塞利害以至古<lb/>
　今修理因革事宜舉措方略分别綱領條目纂集成<lb/>
　書以彰陛下嘉惠東南維新之盛治俱另行外臣惟<lb/>
　三吳水利興廢不常設或再行舉措不無乏財之慮<lb/>
　臣欲行令蘇松常鎮所屬州縣每年量派導河夫銀<lb/>
　掌印官同治農官徵收貯庫專備水利修理支用再<lb/>
　倣古制備行該府造小船二十隻每年于均徭内查<lb/>
<pb n="KR2k0071_WYG_014-39b"/>
　編撈淺水夫四十名置鐵掃帚浚川杷各二十副專<lb/>
　委水利官監督不時爬洗庶潮沙不致壅積每遇農<lb/>
　隙各治農官督工修浚仍通行約束不許别差占及<lb/>
　營求管事其水利郎中循行提督七府地方凡有益<lb/>
　于水利事宜闗係運河重事以時修浚悉聴巡撫官<lb/>
　節制仍乞敇下巡按御史年終親臨閲視一次稽考<lb/>
　勤惰據實奏報以為黜陟庶人知警畏法立能守二<lb/>
　河之利民將永頼于無窮矣臣不勝激切顒望之至<lb/>
<pb n="KR2k0071_WYG_014-40a"/>
　　　沈[啟-口+山]曰按治水工程此舉最大止開白茆一港<lb/>
　　　其他河港無浚圩塘無築虛數奏報疏内所開<lb/>
　　　江湖水道間有舛錯徵諸宋元及本朝夏忠靖<lb/>
　　　等疏不辯自明工費萬計而水利集亦未纂成<lb/>
　　　徒託空言堪為嗟惜<lb/>
　　　周鳳鳴條上水利事宜䟽<hi>嘉靖十一年上</hi>
大理寺左寺丞臣周鳳鳴謹奏為敬陳東南水利便宜<lb/>
　仰祈鑒允以固萬年根本事臣惟今日之計固惟西<lb/>
<pb n="KR2k0071_WYG_014-40b"/>
　北為急其患實在于東南東南之患固惟賦税為難<lb/>
　其病實在于水利夫所謂水利者除水之患以通溝<lb/>
　洫之利也是故蓄洩以時旱潦有備賦税不虧則國<lb/>
　用自足今天下賦税大半出于東南諸府而蘇州一<lb/>
　府歳輸税糧二百八十萬九千餘石比之諸府居十<lb/>
　之七八其在水利比之諸府為尤急蘇松所屬地方<lb/>
　承受震澤下流田最下下一遇水澇受患尤深實惟<lb/>
　水利不修之故臣謹條陳水利六事一曰復專官以<lb/>
<pb n="KR2k0071_WYG_014-41a"/>
　圖責成臣惟蘇松等府州縣原俱設有治農官管理<lb/>
　水利近令浙江僉事帶管因本省地方廣濶蘇松窵<lb/>
　逺勢難兼理每歳經臨一次不過取治農官執結况<lb/>
　係隔省直𨽻知府等官亦不甘心奉行以是日見廢<lb/>
　弛以臣計之府州縣正官職守煩重治農佐貳事權<lb/>
　既輕必須專官督理合無查復𢎞治年間事例或照<lb/>
　姚文灝主事一員或照傅潮郎中一員或照謝琛副<lb/>
　使一員專一督理仍乞特敇巡撫應天等府都御史<lb/>
<pb n="KR2k0071_WYG_014-41b"/>
　加意提督惟復查照都御史俞諫事例乞簡命素有<lb/>
　才望大臣一員前去督理假以事權寛其期限務令<lb/>
　着實興修果有成效方許回京復命二曰疏海口以<lb/>
　導下流臣惟治水之法必下流通利為先近歳尚書<lb/>
　李充嗣浚白茆港以入海而白茆之水尤為駛急實<lb/>
　惟吳中之利但白茆新浚之時工程甫畢潮汐驟至<lb/>
　原留港口堰壩一時開浚不及數年以來渾潮日淀<lb/>
　積有淤沙横障海口以致上流勢緩日漸阻窒夫三<lb/>
<pb n="KR2k0071_WYG_014-42a"/>
　江惟吳淞婁江通利東江久湮所謂白茆港者足補<lb/>
　三江之一迺者海口漸淤失今不疏竊恐將來愈難<lb/>
　為力必須設法疏浚仍查撥導河撈淺等項夫役隨<lb/>
　潮掃滌務使海口常通則吳中水患自少矣三曰浚<lb/>
　支河以修圩㟁臣惟吳中之田近湖沿江地皆卑下<lb/>
　平時積水已多一遇久雨衆水畢集常有水患近山<lb/>
　沿海地皆高阜不能引江湖之水以資灌溉常有旱<lb/>
　災然以大較論之畏澇者十之七畏旱者十之三高<lb/>
<pb n="KR2k0071_WYG_014-42b"/>
　田少而治易低田多而治難昔人治高田之法有塘<lb/>
　有漊有潭凡瀦水以灌田者皆是也其治低田之法<lb/>
　則繞田四圍築隄謂之圩圩者圍也内以圍田外以<lb/>
　圍水盖低鄉支河之水容受衆流比田反高而田反<lb/>
　在支河水面之下若非圩㟁以圍之而支河不通則<lb/>
　蕩然巨浸遂不可田是故低田頼圩㟁支河甚於都<lb/>
　邑之賴城池也吳中賦稅歳多逋負固繇災傷不可<lb/>
　盡諉之天時亦繇人力未盡正謂浚支河修圩㟁是<lb/>
<pb n="KR2k0071_WYG_014-43a"/>
　也近歳既浚吳淞白茆以洩震澤之水為今之計必<lb/>
　須開浚支河積淤之土因以修築舊坍之㟁圩務令<lb/>
　堅實高厚足禦湍急之流工程簡易則隨田出夫十<lb/>
　分浩大則通融處置在當事之大臣任之實今日水<lb/>
　利第一切務也四曰虛長橋以決壅滯臣惟吳江有<lb/>
　長橋其長數里横跨震澤東南之濱舊本木柱駕橋<lb/>
　以通陸行疏徹湖水衝激三江之潮淤以入於海元<lb/>
　季易為石橋為洞門一百五處洞門既狹水勢復分<lb/>
<pb n="KR2k0071_WYG_014-43b"/>
　門狹故上流阻遏勢分故下流散緩以是吳中常有<lb/>
　水患迄今二百餘年石橋漸淤止有三四洞門可通<lb/>
　舟楫其餘茭蘆叢生漲為平田遂致水勢轉於東北<lb/>
　以入海上流愈狹則水勢愈遏下流愈逺則水勢愈<lb/>
　緩竊謂吳中大患必須從長勘處或易為木橋或重<lb/>
　加疏浚務使一勞永逸之計此實決壅滯之一䇿也<lb/>
　五曰均夫役以便貧民臣惟吳中水利固惟浚支河<lb/>
　修圩㟁為急究其本源則支河淤塞繇圩㟁坍塌圩<lb/>
<pb n="KR2k0071_WYG_014-44a"/>
　㟁坍塌繇人力怠惰而怠惰之弊其故有三小民一<lb/>
　遭水澇困於工力難繼大戸田連阡陌病於顧理不<lb/>
　周間有小民佃種大戸之田謂非已業在大戸止圖<lb/>
　取租彼此躭誤更不葺理今欲興修水利必先飭惰<lb/>
　勸農若使夫役不均益滋民害合無一應築圩工程<lb/>
　簡易者就於本圩有田得利人戸不分官民一體計<lb/>
　畆起撥若工程浩大通融處置官為顧募亦不得尅<lb/>
　減工價勢家不得假借名色討夫以便私圖亦不得<lb/>
<pb n="KR2k0071_WYG_014-44b"/>
　賣放營利在官人不得包攬有者聴督理官叅究提<lb/>
　問發遣六曰禁侵占以飭豪右臣惟瀕江瀕湖去處<lb/>
　風浪險惡因種䕶隄茭蘆以防坍塌本為障水邇來<lb/>
　豪右假以䕶隄為名不分河港寛狹輒種茭蒲蘆葦<lb/>
　占為茭蕩蓮蕩或勾接商人堆貯竹木簰筏或希圖<lb/>
　漁利張打攔扛網籪停積泥沙阻壊水利甚者霸占<lb/>
　灘塗築成塍圍因而墾為良田止將什之一二報官<lb/>
　起科每畆亦止三升五升徵之官者不多而水道日<lb/>
<pb n="KR2k0071_WYG_014-45a"/>
　隘為下流數十州縣之害其大甚者則將傍田河港<lb/>
　私築堰壩阻截行舟祇知利已致隣圩之田蓄泄無<lb/>
　所其害尤深若不嚴加禁治改正恐害不除則利不<lb/>
　興矣臣生長東南目覩積習之弊久矣此大臣不可<lb/>
　不設也伏祈聖明鑒允敇下該部議覆施行<lb/>
　　　朱隆禧請修水利䟽<hi>嘉靖十二年上</hi>
行人司行人臣朱隆禧謹奏為奉使南還直述聞見仰<lb/>
　祈採擇以俾國計民生事該臣齎捧詔書前往南直<lb/>
<pb n="KR2k0071_WYG_014-45b"/>
　隷地方竊見吏治民瘼種種可慮即道路聴聞亦有<lb/>
　闗切國計者謹據實開坐上聞倘䝉皇上俯採芻蕘<lb/>
　敇下該部議覆施行<lb/>
　　計開<hi>止摘載水利一欵</hi>
　　一重水利蘇松嘉湖等處為東南澤國向設有水<lb/>
　　　利治農官朝廷徳意可知也乃今溝洫淤茹圩<lb/>
　　　隄崩壊惰農蕪業則官不循行之故何怪乎民<lb/>
　　　生日蹙國課多逋宜敇令巡撫衙門督率水利<lb/>
<pb n="KR2k0071_WYG_014-46a"/>
　　　官于農隙之時持廉潔已省騶從躬詣阡陌間<lb/>
　　　勸課農桑通濬溝洫隄堰務使旱潦有賴則東<lb/>
　　　南赤子並含哺鼓腹早辦官稅而歌太平矣<lb/>
　　　吕光洵興修水利疏<hi>嘉靖二十三年工</hi>
巡按直𨽻監察御史臣吕光洵謹題為敬陳東南水利<lb/>
　懇乞聖明鑒允修治以救民生以裨國計事該臣奉<lb/>
　命巡按江南四郡竊與撫臣丁汝䕫早夜議畫今天<lb/>
　下大計莫重于財賦而蘇松等府地方財賦所入乃<lb/>
<pb n="KR2k0071_WYG_014-46b"/>
　略當天下三分之一繇其地阻江湖民得擅水之利<lb/>
　而修耕稼之業也近歳水利漸湮有司者既不以時<lb/>
　奏聞而民間又不能自出其力隨宜修治遂至于大<lb/>
　壊而瀦泄之法皆失其常自嘉靖十八年以來頻遭<lb/>
　水患而去歳尤劇今年又值旱災田皆荒落不實無<lb/>
　以為命伏䝉詔蠲常稅數十萬石又命郡縣發廪以<lb/>
　賑之恩澤甚厚然困者未甦飢者未飽而公私儲蓄<lb/>
　已空竭矣萬一來歳雨暘少愆民復告饑又何以繼<lb/>
<pb n="KR2k0071_WYG_014-47a"/>
　之臣嘗巡歴各該地方相視高下詢問父老頗得其<lb/>
　説輒敢陳之一曰廣疏濬以備瀦泄盖三吳之地古<lb/>
　稱澤國其西南翕受太湖諸澤之水形勢尤卑而東<lb/>
　北際海岡隴之地視西南特高大抵高者其田常苦<lb/>
　旱卑者其田常苦澇昔人于下流之地疏為塘浦導<lb/>
　諸湖之水繇北以入于江繇東以入于海而又引江<lb/>
　潮流衍于岡隴之外是以瀦泄有法而水旱皆不為<lb/>
　患近來縱浦横塘多湮塞不治惟二江頗通一曰黄<lb/>
<pb n="KR2k0071_WYG_014-47b"/>
　浦一曰劉家河然太湖諸水源多而勢盛二江不足<lb/>
　以泄之而岡隴支河又多壅絶無以資灌溉于是高<lb/>
　下俱病而歳常告災臣謂治之之法當自要害者始<lb/>
　宜先治澱山等處一帶茭蘆之地導引太湖之水散<lb/>
　入陽城昆承三泖等湖又開吳淞江并大石趙屯等<lb/>
　浦泄澱山之水以達于海濬白茆港并鮎魚口等處<lb/>
　洩昆承之水以注于江開七浦鹽鐵等塘泄陽城之<lb/>
　水以逹于江又導田間之水悉入于小浦小浦之水<lb/>
<pb n="KR2k0071_WYG_014-48a"/>
　悉入于大浦使流者皆有所歸而瀦者皆有所泄則<lb/>
　下流之地治而澇無所憂矣於是乃濬艾祁通波以<lb/>
　溉青浦濬顧浦吳塘以溉嘉定濬大瓦等浦以溉崑<lb/>
　山之東濬許浦等塘以溉常熟之北濬臧村等港以<lb/>
　溉金壇濬澡港等河以溉武進凡岡隴支河堙塞不<lb/>
　治者皆濬之深廣使復其舊則上流之地亦治而旱<lb/>
　無所憂矣此三吳水利之徑也一曰復版閘以防淤<lb/>
　澱河浦之水皆自平原流入江海水慢而潮急沙隨<lb/>
<pb n="KR2k0071_WYG_014-48b"/>
　浪湧其勢易淤昔人權其便宜去江海十餘里或七<lb/>
　八里夾流而為閘平時隨潮啓閉以禦淤沙歳旱則<lb/>
　閉而不啓以蓄其流歳澇則啓而不閉以宣其溢昔<lb/>
　稱置閘有三利盖謂此也然多堙廢惟常熟縣福山<lb/>
　閘尚存臣訪諸故老皆以為河浦入海之地皆宜置<lb/>
　閘然後可以久而不壅一曰量緩急以處工費往歳<lb/>
　凡有興作皆併役於一時是以功未成而財力告匱<lb/>
　今宜令所在有司簡勘某水利害大某水利害小某<lb/>
<pb n="KR2k0071_WYG_014-49a"/>
　水最急某水差緩則興作有序民不知勞而工費之<lb/>
　資亦可以先時而集矣宜略倣宋臣范仲淹以官糧<lb/>
　募饑民修水利之法行令有司查審應賑人數籍其<lb/>
　老病無力者為一等壯健有力者為一等無力者日<lb/>
　給米一升聴其自便有力者日給米三升就令開濬<lb/>
　各造册查考則官不徒費民不徒勞所謂一舉而兩<lb/>
　得利者也以後年分每於冬月募民興作次年二月<lb/>
　而罷其費用或取之贓贖大約三年而止通計所費<lb/>
<pb n="KR2k0071_WYG_014-49b"/>
　不過二三十萬而水利大治矣一曰重委任以責成<lb/>
　功先時大臣奉命經理吳中者凡數十餘人惟正統<lb/>
　間巡撫侍郎周忱功效最著吳民至今思之亦先朝<lb/>
　委任特專而歴年又久故忱得以盡行其志近遣大<lb/>
　臣疏治多欲以歳月成功故雖賢者亦不暇為國逺<lb/>
　慮臣願申明先朝委任周忱事例特敇撫臣務為長<lb/>
　久之計凡一應錢糧夫役與疏治經略之宜工程緩<lb/>
　急之序聴其便宜從事而責其成功其府州縣有司<lb/>
<pb n="KR2k0071_WYG_014-50a"/>
　官員凡遇陞遷行取給繇者皆考核其水利有績方<lb/>
　許離任其遷延玩愒及處置乖方費財僨事者仍聴<lb/>
　臣等隨時糾治以勉勤恪如是則事有定䂓人有定<lb/>
　志而成功可期矣此治水之要也然臣有三慮焉臣<lb/>
　聞羣志難集浮言易興是以事每阻於旁撓功多毁<lb/>
　於埀成臣竊見上流咽喉之地淤澱豐衍多為民間<lb/>
　所據一旦欲取而疏之是必游揚其説以為興作不<lb/>
　便此臣之所慮者一也工役之費出於侵欺而善侵<lb/>
<pb n="KR2k0071_WYG_014-50b"/>
　者類多豪猾憑藉根連堅不可破臣嘗亷治二十餘<lb/>
　人而有司者皆畏其口語莫敢窮竟今欲悉治其類<lb/>
　而清之亦必游揚其説以為興作不便此臣之所慮<lb/>
　者二也郡縣有司咸受約束而責以成功其志在生<lb/>
　民者固皆欣然樂於從事矣而其因循觀望隨俗俯<lb/>
　仰以䂓速化者亦必游揚其説以為興作不便此臣<lb/>
　之所慮者三也屏此三者而後五事之功可成矣伏<lb/>
　願皇上留神賜覽下臣所奏工部詳議覆請施行民<lb/>
<pb n="KR2k0071_WYG_014-51a"/>
　生幸甚<lb/>
　　　吕光洵興修水利再疏<hi>嘉靖二十四年上</hi>
巡按直𨽻監察御史臣吕光洵謹題為敬陳東南水利<lb/>
　懇乞聖明鑒允修治以救民生以禆國計事先該臣<lb/>
　具題前事奉聖㫖該部知道欽此臣等遥望闕門專<lb/>
　候部覆而浚治錢糧竊為計議勘得累歳積逋如原<lb/>
　𣲖導河夫銀及存留撥剰各項銀米撫按司府州縣<lb/>
　及各衙門贓贖與夫應解錢糧堪以挪借久為豪猾<lb/>
<pb n="KR2k0071_WYG_014-51b"/>
　所侵者不啻數十餘萬已經委官清查造册各有可<lb/>
　稽之數若使有司諸臣能同心體國按籍而行之則<lb/>
　底績之期可指日而待也且臣愚計本欲量度緩急<lb/>
　順其時勢而以漸為之即如今災祲民窮則量發在<lb/>
　官銀米募民不能自食者開浚支河因寓賑施之法<lb/>
　若二三榦河則稍俟年豐追理逋賦大集財力然後<lb/>
　治之隨事擇便而不併役於一旦此無不可為之時<lb/>
　也其所役之人各因其水之所利隨地而用之利在<lb/>
<pb n="KR2k0071_WYG_014-52a"/>
　一鄉即役一鄉之民利在一縣即役一縣之民利及<lb/>
　旁縣者則旁縣助之利及旁府者則旁府助之凡召<lb/>
　募工役之煩此無不可役之人也若夫疏濬之法又<lb/>
　皆因其故道淺者深之狹者廣之縮者延之初非鑿<lb/>
　山堙谷壊田園毁廬墓創為决裂難行之事以拂民<lb/>
　之所欲此無不可成之功也夫以無不可為之財用<lb/>
　無不可役之人圖無不可成之功是宜朝議而夕報<lb/>
　而事固有不然者盖委任責成之道未至也臣查永<lb/>
<pb n="KR2k0071_WYG_014-52b"/>
　樂初水溢為災特命尚書夏原吉治之又遣都御史<lb/>
　俞士吉齎水利集賜原吉其專且重如此正統時則<lb/>
　侍郎周忱治之在景泰天順時則侍郎李敏都御史<lb/>
　崔恭治之在成化𢎞治時則都御史畢亨侍郎徐貫<lb/>
　都御史何鑑治之皆以專任成功至正徳時撫臣李<lb/>
　充嗣兼理水利璽書從事故最有功是皆委任責成<lb/>
　之效也頃年以來故道漸堙先後建議諸臣每以水<lb/>
　利為言幸蒙下部議行而府縣有司漫不加省或舉<lb/>
<pb n="KR2k0071_WYG_014-53a"/>
　一二易行者略加疏治以塞責銷繳勘劄而已固未<lb/>
　有實意為民興利袪害以圖久逺之功者也伏望特<lb/>
　賜璽書一道專責巡撫都御史及臣委官查勘疏治<lb/>
　之處親行相視量其緩急度其時宜計其經費督率<lb/>
　官民授以方略使之如法修治無奪於浮議無急於<lb/>
　近功期以三年畢事如果經理得宜勳勞懋著乞照<lb/>
　先年周忱等故事量兼部堂職衘仍留在任督理必<lb/>
　俟堙廢盡闢水無遺利然後不次召用仍責巡按御<lb/>
<pb n="KR2k0071_WYG_014-53b"/>
　史每歳親歴工所簡勘工程及查在工官員分别勤<lb/>
　惰通行奏報則事有責成人有定志虛玩之弊可袪<lb/>
　久大之功可致矣伏乞皇上鑒臣愚衷并敇該部議<lb/>
　覆施行<lb/>
　　　工部覆奏<hi>附</hi>
工部尚書等官張潤等覆看得導河夫役宜行巡撫與<lb/>
　本官酌量地方緩急僉㸃備用可省之處不須濫設<lb/>
　修理壩閘聴量支官錢若海口河灘生長蘆葦亦可<lb/>
<pb n="KR2k0071_WYG_014-54a"/>
　取以易銀收貯備用歳終皆籍其數以憑查考府縣<lb/>
　治農官俱准推官例不許雜差講議水利不必開局<lb/>
　乞令各官躬自巡歴悉其源委以為疏治之宜<lb/>
　　　吕光洵請治田圍疏<hi>嘉靖二十四年上</hi>
巡按直𨽻監察御史臣吕光洵謹題為再陳水利未盡<lb/>
　事宜并祈聖鑒允行事臣按屬四府最居東南下流<lb/>
　而蘇松又居常鎮下流其水易瀦而難泄雖導河濬<lb/>
　浦引注於江海而每遇秋霖泛漲風濤相薄則河浦<lb/>
<pb n="KR2k0071_WYG_014-54b"/>
　之水逆行田間衝嚙為患宋轉運使王純臣嘗令蘇<lb/>
　湖作田塍禦水民甚便之而司農丞郟亶亦云治河<lb/>
　以治田為本臣嘗詢問故老以為二三十年以前民<lb/>
　間足食無事歳時得因其餘力營治圩㟁而田益完<lb/>
　美近年民間空乏勤苦救死不贍無暇修繕故田圩<lb/>
　漸壊而歳多水災合請㫖下該部轉行府道治農等<lb/>
　官務令民間每歳農隙各出其力以治圩㟁㟁高則<lb/>
　田自固雖有霖澇不能為害且足以制諸湖之水不<lb/>
<pb n="KR2k0071_WYG_014-55a"/>
　得漫衍而咸歸於河浦則不待決泄自然湍流而岡<lb/>
　隴之地亦因江水稍高又得畎引以資灌溉盖不但<lb/>
　利於低田而已也謹補牘奏聞伏候命下通行申飭<lb/>
　倘有不遵仍議罰治則當時各官並知警惕無患實<lb/>
　政之弗舉矣臣愚曷勝惓切仰望之至<lb/>
　　　翁大立請設治水部臣疏<hi>嘉靖三十八年上</hi>
欽差總理糧儲提督軍務兼巡撫應天等府地方都察<lb/>
　院右副都御史臣翁大立謹題為懇乞差官亟興水<lb/>
<pb n="KR2k0071_WYG_014-55b"/>
　利以修荒政以裕國儲事竊臣前為蘇松常鎮督糧<lb/>
　道叅政每見蘇松之民倭奴在前耘挿在後寜罹鋒<lb/>
　鏑不肯罷其生理今來為巡撫曾幾何時乃今周行<lb/>
　海上但見彌望荒原廬井盡廢皆東南沃土國儲二<lb/>
　百萬石所自出前罹倭患猶如彼今去倭患却如此<lb/>
　其故何哉臣考東吳之地古稱澤國以其外環江海<lb/>
　内注湖陂渠道縱横海潮上下故三江既入震澤底<lb/>
　定在禹貢時亦已言水利矣國初遣尚書夏原吉疏<lb/>
<pb n="KR2k0071_WYG_014-56a"/>
　水道周忱定田租東吳之民世享其利考其遺事皆<lb/>
　自震澤濬源以注江三江導流以入海而又姑蘇為<lb/>
　三十六浦松江為八滙毘陵為十四瀆旱則引水溉<lb/>
　田潦則循渠赴壑是以墾田之入倍于四方轉漕所<lb/>
　輸萬世永頼歳月既久旋復湮塞天順年間都御史<lb/>
　崔恭嘗開吳淞江正徳年間尚書李充嗣嘗開白茆<lb/>
　港嘉靖丙午年間都御史歐陽必進嘗開七浦塘此<lb/>
　皆水利最大者今復湮塞民甚病之然猶轉緣南畆<lb/>
<pb n="KR2k0071_WYG_014-56b"/>
　未忍棄去者以黄浦婁江湧潮而入枝河細渠猶得<lb/>
　引注其中資溉植也但倭寇初來慮其奪舟以濟凡<lb/>
　于港汊之交釘柵築隄截其衝突大凡水之為性急<lb/>
　則迅流而去滓緩則停瀦而成淤年復一年淤滓日<lb/>
　積渠道之間仰高成阜矣雖有腴田無救于旱此水<lb/>
　利不興其故一也具區湖泖竝水而居者雜蒔茭蘆<lb/>
　積泥成蕩遂自起圩㟁量報陞科上流日微水勢日<lb/>
　殺而又邇年以來黄浦婁江之口為舟師所居下流<lb/>
<pb n="KR2k0071_WYG_014-57a"/>
　亦淤海潮無力此水利不興其故二也府縣原有治<lb/>
　農官歳編導河夫銀兩軍興以後官或裁革銀亦借<lb/>
　支民間貧難豈能自濬是以積荒者日多此水利不<lb/>
　興其故三也今府藏空虚閭閻困瘁臣乃以治水為<lb/>
　言時詘舉贏若為迂逺但臣聞功不百者不久安勞<lb/>
　不倍者不永逸蘇松常鎮杭嘉湖七府皆臣總理糧<lb/>
　儲此國家之左藏也田日捐瘠民日逃去賦稅安所<lb/>
　從出臣甚懼焉水利既興旱潦有備即不能為萬年<lb/>
<pb n="KR2k0071_WYG_014-57b"/>
　之計而數十年間民可免飢况今年大旱遍于江南<lb/>
　冬春之交恐其盜起水利既興則更得庸賃為活消<lb/>
　其邪心故不獨裕國儲亦荒政所先也如䝉皇上鑒<lb/>
　允敇下工部選差風力老練郎中或員外郎主事一<lb/>
　員前來駐劄適中處所將七府地方會同臣與巡按<lb/>
　御史周爰相度通融處置如吳淞江白茆港七浦塘<lb/>
　等處大者倣紹興府陡門之制造成石閘啓閉以時<lb/>
　而又于鎮江常州運河一帶挑濬深廣使輸輓無礙<lb/>
<pb n="KR2k0071_WYG_014-58a"/>
　可歳省過江米一十萬餘石實為萬世之利然非戸<lb/>
　部深維至計大破常格量留七府折白銀數萬兩以<lb/>
　贍匱乏則區區導河夫銀未見其能濟也<lb/>
　　　凌雲翼請設水利臺臣疏<hi>嘉靖四十五年上</hi>
原任江西布政使司左叅政今起復臣凌雲翼謹奏為<lb/>
　東南水利積廢懇乞聖明專設督理憲臣以拯民生<lb/>
　以裕國賦事竊惟我國家財賦取給東南而蘇松等<lb/>
　府地方古稱澤國必須水利興修旱澇有備斯歳事<lb/>
<pb n="KR2k0071_WYG_014-58b"/>
　得以常稔而賦税有所自出也先朝如尚書夏原吉<lb/>
　侍郎周忱等皆久任地方累歳經畫伊時百姓樂業<lb/>
　庫藏充盈誠有所自迨日久因循漸成湮塞至于今<lb/>
　則廢壊極矣臣居憂四年目擊民患兹獲曕拜闕廷<lb/>
　敢謬陳膚見盖蘇松地方延袤不過千里計其財賦<lb/>
　所入乃略當天下三分之一良繇外濱大海内阻江<lb/>
　湖其大河之環列于郡縣者不啻數十所以吐納江<lb/>
　海之流者也其支河之錯綜于原野者不啻千數所<lb/>
<pb n="KR2k0071_WYG_014-59a"/>
　以分析大河之派者也故雖窮鄉僻壤灌溉無遺誠<lb/>
　東南財賦之源本也邇年以來淤塞日甚江海之水<lb/>
　不逹于大河其甚者不異于溝渠矣大河之水不逹<lb/>
　于支河其甚者悉履為平地矣故當春耕之時百姓<lb/>
　皇皇無所適從遇旱則一望枯稿遇水則立成巨浸<lb/>
　繇地利不修而惟聴命于天時則雨暘之期豈能適<lb/>
　當而無愆乎故十年之間水旱之災嘗居五六此田<lb/>
　地之所以日荒蕪也今東南州縣所在荒田動連阡<lb/>
<pb n="KR2k0071_WYG_014-59b"/>
　陌漸如西北景象科額既重出辦不支此小民之所<lb/>
　以日逃移也田地日荒逃移日衆故雖有力之家一<lb/>
　充糧運輒因賠貱荒糧傾家蕩産富者日貧貧者不<lb/>
　逃移不止此逋負之所以日多而有司之所以日苦<lb/>
　不給也臣嘗反覆思維以為東南之水利猶人身之<lb/>
　血脉也東南之財賦猶人身之脂膏也善養生者必<lb/>
　使血脉流通百節不滯而後支體豐腴今東南之民<lb/>
　困于征求而水利置之不講亦猶養生者不先治其<lb/>
<pb n="KR2k0071_WYG_014-60a"/>
　血脉而日望其脂膏將立以待斃而已矣臣之愚見<lb/>
　以為今日東南水利必須專設御史一員督理則事<lb/>
　乃有濟耳臣亦知今日之時勢多一事不如省一事<lb/>
　添一官不如少一官然在水利則有萬不可已者臣<lb/>
　竊思南京監察御史如巡江如巡倉如屯田雖各因<lb/>
　事設差然以水利較之為更切于時務如將前項三<lb/>
　差擇其可併者併之而以一員專督水利則地方既<lb/>
　無添官之擾而水利遂有興修之望此誠簡易可行<lb/>
<pb n="KR2k0071_WYG_014-60b"/>
　者耳或以水利事宜嘗責之巡撫都御史矣不知承<lb/>
　平之世積貯有餘海洋無警力或可及自倭患以來<lb/>
　兵革之務加派之征日不暇給臣謂以水利責之巡<lb/>
　撫不可也亦嘗兼之兵備副使矣然上有撫按之掣<lb/>
　肘下有軍民之煩劇奔走支持恒恐不逮臣謂以水<lb/>
　利兼之兵備尤不可也臣惟謂設御史有五便何以<lb/>
　言之東南水利廢而不修已非朝夕之故矣矧今南<lb/>
　北多虞司計告匱如欲疏請官錢命官開濬則當事<lb/>
<pb n="KR2k0071_WYG_014-61a"/>
　者必以為濶于時務故相率諱言之耳如以御史專<lb/>
　理則責有所歸必將留心考求某河當先某河當緩<lb/>
　孰當大開或俟積貯錢糧孰當小開或俟設法措處<lb/>
　量力而動以次經理積以日月漸獲實效其便一也<lb/>
　有田之家薦罹水旱利害切身捐貲挑濬亦所樂從<lb/>
　顧以統率無人異同惑衆臣每見春耕之時撫按留<lb/>
　心民事亦嘗行文郡縣矣然掌印官員漫不經心不<lb/>
　過轉行州縣佐貳職既卑微才復謭劣其不才者坐<lb/>
<pb n="KR2k0071_WYG_014-61b"/>
　索塘長之常例鞭撻閭閻之窮民上下相欺搪塞了<lb/>
　事非徒無益而更有害故民間相率避忌莫敢以休<lb/>
　戚聞于撫按有司遂益致廢壊如有御史往來巡察<lb/>
　則掌印官員不敢視為虛文加以區畫得宜鼔舞有<lb/>
　法俾得業人户富者出財貧者出力疏通一年即有<lb/>
　三年之利官銀不費而民利可興其便二也興治水<lb/>
　利未免動衆費財惟御史行事撫按有司皆無阻撓<lb/>
　或動支衙門之贓罰或查處無礙之官錢或量罰有<lb/>
<pb n="KR2k0071_WYG_014-62a"/>
　罪之豪右或激勸尚義之巨室應奏請者奏請施行<lb/>
　應便宜者便宜行事即如淘河夫役銀兩額徵在官<lb/>
　原備每年挑淺之用今皆挪移支銷致失初意如有<lb/>
　御史查得專備河工不無少裨中間設法處分尚多<lb/>
　良策顧其人何如耳其便三也東南水利以江湖為<lb/>
　巨區其有坍漲不一要在隨宜修治今官豪富室每<lb/>
　遇漲灘輙圖承佃甚者割江湖之界限興築隄岸墾<lb/>
　成坵畆名曰蕩田報官給帖遂為已産報者什一漏<lb/>
<pb n="KR2k0071_WYG_014-62b"/>
　者什伍陞科甚微獲利甚厚妨壊水利恒必繇之如<lb/>
　有御史釐刷則人情知所畏忌可以杜絶將來其佃<lb/>
　成熟田果于水利或無大礙亦當酌其年之逺近利<lb/>
　之厚薄量納官價以充開河之費誠為一舉兩得其<lb/>
　便四也東南自倭患以來加派兵餉每府動踰萬訃<lb/>
　臣竊計海上之警將來或未可知目前數年保無大<lb/>
　患水陸官兵坐糜廪食當事者懲鑒往轍諱言汰兵<lb/>
　以有用之財悉置之無用之地獨不可通融一處乎<lb/>
<pb n="KR2k0071_WYG_014-63a"/>
　臣每思農隙之時正非風汛之候也如將官兵月糧<lb/>
　裁省三四月移為河工項下支用于海防未為有妨<lb/>
　且今所募兵夫率多市井無頼如以解散不便即用<lb/>
　以充開河夫役亦無不可古人寓兵于農原非二事<lb/>
　矧行師之際挑塹掘濠亦兵夫責也乗其閒而用之<lb/>
　不愈于偷安游食而坐銷壯氣乎此在巡撫所不敢<lb/>
　言而惟御史得以酌議題請其便五也夫國家北有<lb/>
　勁敵南有島夷添設官員加添兵食無少吝惜以倭<lb/>
<pb n="KR2k0071_WYG_014-63b"/>
　虜有荼毒之慘也今東南水利積廢田地抛荒徵科<lb/>
　之急追呼逮繫小民流離失所其害甚于倭虜然無<lb/>
　荼毒之形故當事者姑置之耳此猶人身雖未見流<lb/>
　毒之患而元氣日索扁鵲倉公將望而驚走矣臣又<lb/>
　以今日漕河之事言之黄河之害原非一日亦以積<lb/>
　廢因循致成潰決今特遣重臣不惜浩費以事闗運<lb/>
　道乃南北命脉上厪皇上之憂故也今東南之患不<lb/>
　啻漕河顧民間隠憂無繇上逹耳臣食祿公朝尸素<lb/>
<pb n="KR2k0071_WYG_014-64a"/>
　已久小民所不敢言者臣知而不言為罪大矣故寜<lb/>
　言而不用不敢避而不言所以<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>
                    <graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>焉陳于君父之<lb/>
　前也如䝉俯採敇下工部會同都察院議將東南水<lb/>
　利專設御史一員或慮添官之擾就于南京監察御<lb/>
　史内將巡江巡倉屯田三差議併其一而以一員專<lb/>
　督水利掌院都御史掄選資望深重才識練逹者敇<lb/>
　書印信特重其事權往來蘇松常鎮專一提督水利<lb/>
　其差必以三年為期果有勞績懋著不次陞擢京堂<lb/>
<pb n="KR2k0071_WYG_014-64b"/>
　以激勵人心將見數年之後水利日興旱澇無患穡<lb/>
　事豐而百姓日殷賦稅充而逋欠日清矣<lb/>
　　　工部覆奏<hi>附</hi>
工部尚書等官雷禮等覆看得叅政凌雲翼奏要將南<lb/>
　京巡江巡倉屯田御史歸併一員提督蘇松等處水<lb/>
　利一節為照東南財賦全資水利今查蘇松等府雖<lb/>
　原設有水利專官皆不盡心本職營求别差以致旱<lb/>
　澇無備前後諸臣建議非不剴切而督責無人徒為<lb/>
<pb n="KR2k0071_WYG_014-65a"/>
　文具委宜專設憲臣重其事權及時修舉但巡江巡<lb/>
　倉屯田御史各有職務似難歸併惟巡鹽御史原兼<lb/>
　管河道可以責成合候命下本部備行翰林院撰敇<lb/>
　一道仍咨都察院差人齎付彼處巡鹽御史督率該<lb/>
　管水利司道及各府州縣掌印水利等官帶同塘長<lb/>
　人等躬親相度如一圩之中塘㟁溝池不煩多費者<lb/>
　即令得業之家量田多寡出人修築疏濬其江浦之<lb/>
　當開當塞閘壩之當修當廢果係工力浩大量動淘<lb/>
<pb n="KR2k0071_WYG_014-65b"/>
　河夫銀以充其用如再不敷即便會同撫按從長計<lb/>
　處彼處撫按亦要悉心逺計務求共濟不得因有專<lb/>
　敇遂致推諉若勢豪之家侵塞水利者責令改正如<lb/>
　有抗違阻撓指名叅奏每年終將緣繇造冊奏繳復<lb/>
　命之日照例舉劾以昭勸懲<lb/>
　　　海瑞請濬吳淞江疏<hi>隆慶三年上</hi>
欽差總理糧儲提督軍務兼巡撫應天等府地方都察<lb/>
　院右僉都御史臣海瑞謹題為凶災可憫水利宜興<lb/>
<pb n="KR2k0071_WYG_014-66a"/>
　懇乞聖明立賜裁决以救億萬生靈事該臣奉命巡<lb/>
　撫江南正値飢荒臣寤寐不寜延見鄉紳父老推求<lb/>
　其故并思目前捄飢之䇿咸云蘇松等府竝為澤國<lb/>
　天目諸山之水滙于太湖而吳淞江盡洩太湖之水<lb/>
　繇黄浦入海近年以來水利官曠職不修撫按亦不<lb/>
　留心潮泥日積填淤本江無所泄㵼太湖因之奔湧<lb/>
　處處農田受災歳稼不登唯有坐稿欲圖永利必濬<lb/>
　吳淞江夫吳淞江一水既為國計所需民生攸賴修<lb/>
<pb n="KR2k0071_WYG_014-66b"/>
　之舉之其可一日緩耶臣于舊歳十二月巡歴上海<lb/>
　縣親行相視旋委上海縣知縣張嵿率領沿江住居<lb/>
　父老按行故道量得淤塞當濬地長該一萬四千三<lb/>
　百三十七丈二尺原江面濶三十丈今議開十五丈<lb/>
　計該用工銀七萬六千一百二兩二錢九分今二麥<lb/>
　未布方春正月米每石價銀已八錢五分矣飢民動<lb/>
　以千百告求賑濟臣倣宋臣范仲淹守杭故事計將<lb/>
　節年導河夫銀及臣本衙門贓罰銀兩各倉儲米榖<lb/>
<pb n="KR2k0071_WYG_014-67a"/>
　幷溧陽縣鄉官太僕寺少卿史際義出賑濟榖二萬<lb/>
　石率此告濟飢民按工給與銀榖于今正月初三日<lb/>
　按江故道興工挑濬委松江府同知黄成樂督率上<lb/>
　海縣知縣張嵿嘉定縣知縣邵一本分理興工于中<lb/>
　兼行賑濟十萬飢民稍稍安輯矣但工程浩大銀兩<lb/>
　不敷飢饉頻仍變故叵測官儲民積計至二月間盡<lb/>
　矣江南四面皆荒湖廣江西雖有收成府縣又執行<lb/>
　閉糴無從取米伏望皇上軫念民飢當恤吳淞江水<lb/>
<pb n="KR2k0071_WYG_014-67b"/>
　道國計所闗敇下該部酌議量留蘇松常三府漕糧<lb/>
　二十萬石准照前㫖銀數改折凡應天等十一府州<lb/>
　縣庫貯不拘各院道衙門項下無礙贓罰銀兩聴臣<lb/>
　調用浙江杭嘉湖三府與蘇松常三府共此太湖之<lb/>
　水吳淞江開則六府均䝉其利塞則六府同受其害<lb/>
　其庫藏銀亦如應天等府一例容臣移會浙江撫臣<lb/>
　取用彼處飢民亦聴河工就食吳淞借飢民之力而<lb/>
　故道可通民借銀米之需而荒歉有濟一事兩利地<lb/>
<pb n="KR2k0071_WYG_014-68a"/>
　方不勝幸甚<lb/>
　　　海瑞請濬白茆港疏<hi>隆慶三年上</hi>
欽差總理糧儲提督軍務兼巡撫應天等府地方都察<lb/>
　院右僉都御史臣海瑞謹題為再疏白茆兼行賑濟<lb/>
　事臣開浚吳淞已題請外隨又巡歴常熟縣據士民<lb/>
　紛紛陳告白茆港雖經隆慶二年開挑止通一線之<lb/>
　路以故三年水患不能流洩全吳北境一帶地面均<lb/>
　受其害常熟去吳淞江尚三百里飢民赴工僅有一<lb/>
<pb n="KR2k0071_WYG_014-68b"/>
　二若于興工兼行賑濟一舉兩利當開白茆臣即親<lb/>
　行相視丈驗濶者不過四丈水深不過四尺狹者不<lb/>
　及二丈水深不及三尺果然淺狹攷今三吳入海之<lb/>
　道南止吳淞江北止白茆港中止劉家河三道而已<lb/>
　劉家河幸通逹無滯若止開吳淞而不開白茆難免<lb/>
　水患臣又酌計先經題請吳淞江工銀猶有餘剰吳<lb/>
　淞江河工二月望後可畢青黄不接飢民無處趂食<lb/>
　勢必官發銀米賑濟臣思與其空行濟飢不若仍照<lb/>
<pb n="KR2k0071_WYG_014-69a"/>
　吳淞江事例便舉畚鍤飢民既得就食河道開通今<lb/>
　秋成熟有望臣乃檄署縣事常州府通判姜國華丈<lb/>
　量約長該五千七丈七尺因舊河道廣狹淺深不一<lb/>
　通融牽搭計該用人夫一百六十四萬九千五百三<lb/>
　十六工計該用工銀四萬一千二百三十八兩四錢<lb/>
　悉照吳淞江例不取民不損官並給倉庫之積儗於<lb/>
　春仲興工伏望皇上軫念飢民當賑水利當興特命<lb/>
　工部覆議施行地方幸甚<lb/>
<pb n="KR2k0071_WYG_014-69b"/>
　　　海瑞請補河工錢糧疏<hi>隆慶三年上</hi>
欽差總理糧儲提督軍務兼巡撫應天等府地方都察<lb/>
　院右僉都御史臣海瑞謹題為河工告成乞賜處補<lb/>
　錢糧兼圖後效事該臣勘得吳淞江淤為平地有八<lb/>
　十餘里全吳水利此為第一又各州縣飢民告急臣<lb/>
　思昔人興工救荒旋於春初破土起工畚鍤雲來五<lb/>
　十日即已竣役臣親行相視量得開深一丈六尺面<lb/>
　濶十五丈下濶七丈五尺前估計題請該工食銀七<lb/>
<pb n="KR2k0071_WYG_014-70a"/>
　萬六千一百二兩止用過銀六萬八千三百九十七<lb/>
　兩東西二壩未開并近壩一里内再議開深三尺以<lb/>
　受壩外渾泥并管工犒賞開壩造橋等項共再用一<lb/>
　千餘金便可完事工成甚速銀不盡用皆緣飢民趨<lb/>
　事值連月不雨有天幸焉又勘得内出之水係清流<lb/>
　外入之潮湧渾土若内水急流則足以衝蕩潮沙免<lb/>
　于淤塞父老皆稱太湖水道節有攔壅計有崑山縣<lb/>
　夏駕口吳江縣長橋長洲縣寳帶橋吳縣胥口等處<lb/>
<pb n="KR2k0071_WYG_014-70b"/>
　委官踏勘凡可通流入吳淞江去處逐一疏濬畢後<lb/>
　方行開壩又臣于正月杪勘浚白茆港于二月初興<lb/>
　工估計銀四萬一千二百三十八兩據該縣于三月<lb/>
　初報完工六分計至下旬亦漸次收功其吳淞江工<lb/>
　候㫖未下臣權宜借發松江府蘇州府練兵銀各一<lb/>
　萬兩鎮江府銀二萬兩白茆河借發常州府練兵銀<lb/>
　一萬兩蘇州府四千兩先因各方水災臣令修圩築<lb/>
　堰查導河贓罸銀兩聴各州縣支用故解至吳淞白<lb/>
<pb n="KR2k0071_WYG_014-71a"/>
　茆充費者不多今松江府銀一萬兩補足餘四萬四<lb/>
　千兩未補伏望皇上允臣前後二疏内借發未補銀<lb/>
　兩容接任撫臣如數調取補足白茆河未完工并夏<lb/>
　駕口長橋寳帶橋等處及四府圩㟁塘浦支河等項<lb/>
　約三月盡可通完臣因鑒始慮終吳淞白茆若使先<lb/>
　年時加修濬豈至淤塞如此疏濬費力伏望敇下該<lb/>
　部以後水利不修撫按道府州縣並以曠職議處斯<lb/>
　國計民生大有攸賴矣<lb/>
<pb n="KR2k0071_WYG_014-71b"/>
　　　谷中虛請定督理水利憲臣轄屬疏<hi>隆慶三年上</hi>
欽差提督軍務巡撫浙江等處地方都察院右僉都御<lb/>
　史臣谷中虚謹題為敬陳督理水利便宜以專職守<lb/>
　以責成功事該臣看得浙江之嘉湖與直𨽻之蘇松<lb/>
　等處其源皆出于天目諸山本自聨絡其間江湖陂<lb/>
　澤自當一同浚治近奉明㫖兩浙巡鹽御史兼理蘇<lb/>
　松水利而不及浙江之杭嘉湖浙江按察司水利僉<lb/>
　事督理浙江之杭嘉湖等府而不能行于直𨽻之蘇<lb/>
<pb n="KR2k0071_WYG_014-72a"/>
　松常鎮彼此觀望不無悞事夫水利為東南至切至<lb/>
　急至重之務若非專官督理難責成功伏望皇上深<lb/>
　維國計俯察民瘼敇兩浙巡鹽御史兼理浙直水利<lb/>
　浙江水利道僉事專督浙江水利直𨽻蘇松兵備道<lb/>
　副使專督蘇松等府水利各隨宜修浚以防水旱之<lb/>
　虞仰候㫖下吏工二部詳議覆請改敇施行<lb/>
　　　宋儀望請復水利專官疏<hi>萬厯二年上</hi>
欽差總理糧儲提督軍務兼巡撫應天等府地方都察<lb/>
<pb n="KR2k0071_WYG_014-72b"/>
　院右僉都御史臣宋儀望謹題為東南歳祲迭見水<lb/>
　利難曠興修懇乞聖明復設專官以救民瘼以裨國<lb/>
　計事該臣筮仕吳令今又承匱鎮撫江南竊見蘇松<lb/>
　糧賦之重所藉唯此農田而農田水旱不常歉多稔<lb/>
　少心切憫之盖緣勾吳形勢東南自嘉興沿海而北<lb/>
　水皆趨黄浦入海西北自常鎮沿江而東水皆趨江<lb/>
　隂常熟西南自杭州湖州霅苕諸溪漲而束中為太<lb/>
　湖瀦聚三州之水滙為巨浸流注龎山瀆墅澱山三<lb/>
<pb n="KR2k0071_WYG_014-73a"/>
　泖陽城諸湖蕩開浦引湖北經常熟七浦白茆諸港<lb/>
　者則入于江東北經崑山太倉穿劉家河東南通吳<lb/>
　淞江穿青浦各入于海諸水聨絡四面環䕶中如仰<lb/>
　盂然就全吳地勢論之杭嘉湖常鎮勢繞四隅蘇州<lb/>
　居中松江居下則又為諸水之所受焉故潦則待洩<lb/>
　旱則待蓄自昔水利不可一日弗講自東江既廢吳<lb/>
　淞婁江之外唯白茆港亦賴吐納三道竝為大要害<lb/>
　而支河塘浦在在動闗血脉必須通駛乃獲灌溉之<lb/>
<pb n="KR2k0071_WYG_014-73b"/>
　利遡自嘉靖初特敇巡撫侍郎李充嗣及題添差郎<lb/>
　中林文沛顔如環大加疏治之後曠怠日久江港潮<lb/>
　沙日上湮塞不通小小修浚無補於事經巡按御史<lb/>
　吕光洵連篇具牘僅加敇巡撫都御史歐陽必進略<lb/>
　一舉行至先皇帝三年巡撫都御史海瑞請㫖開濬<lb/>
　吳淞江踵疏白茆港乃以遷代迫行不克終事盖撫<lb/>
　臣百責攸萃不能躬督畚鍤道臣職掌兵刑奔走四<lb/>
　郡亦無寜晷莫若仍舊遵祖制或照姚文灝傅潮等<lb/>
<pb n="KR2k0071_WYG_014-74a"/>
　事例用部郎或照吳㻞等事例設僉事管理水利庶<lb/>
　事有專責巡行相視俾江湖𦂳要歳歳加撩淺之功<lb/>
　塘浦支流處處得浸灌之益蓄洩有備旱潦無虞歳<lb/>
　稼常登國賦有辦臣等得藉手撫綏豐芑重地根本<lb/>
　固于維桑矣伏乞敕下工部查核臣言非謬即為議<lb/>
　覆施行<lb/>
　　　錢允治曰宋都憲留心民瘼其令吳之政迄今<lb/>
　　　尸祝而置買役田為百世利此疏情亦真懇止<lb/>
<pb n="KR2k0071_WYG_014-74b"/>
　　　敘列水道尚未鬯順乃知身坐堂皇目周四境<lb/>
　　　雖神禹不能也嗟夫吾吳水利非專官巡督不<lb/>
　　　可<lb/>
　　　郭思極修復練湖疏浚孟瀆疏<hi>萬厯四年上</hi>
巡按直𨽻監察御史臣郭思極謹題為江南亢旱日久<lb/>
　運道艱阻可虞乞敇當事臣工清復蓄水湖額疏通<lb/>
　逹江間道以埀永利事臣惟蘇松四郡闗係國計民<lb/>
　瘼之大莫急水利近荷皇上洞悉民隠專敕憲臣董<lb/>
<pb n="KR2k0071_WYG_014-75a"/>
　理其事將見澤國奠安四郡黎民熈熈然有更生之<lb/>
　望矣臣復何言近臣巡歴常州丹陽以至鎮江則見<lb/>
　漕河淺涸大異往時運舟鱗集停閣不前盖繇天時<lb/>
　久旱外無江潮可入内無支流可濟雖竭盡挑濬之<lb/>
　勞末如之何於時督漕憲臣以及司道有司絡繹道<lb/>
　塗星行露宿經營相度多方計處乃導流轉灌逺戽<lb/>
　港汊之水注之漕河又廣募民舟以剝運多撥民夫<lb/>
　以挽拽知慮悉殫水陸畢力工費無算僅能引舟出<lb/>
<pb n="KR2k0071_WYG_014-75b"/>
　江雖於漕期尚可無悞而二郡騷然民幾不堪命矣<lb/>
　臣觸目疚心不遑寜處顧無䇿以濟民艱乃考按圖<lb/>
　經咨諏士庶則固有陳迹可復地利可修者得貳説<lb/>
　焉一曰清復練湖以永資蓄洩盖江南漕河緜亘四<lb/>
　百餘里其勢北高而南下在蘇州以至常州則地形<lb/>
　最下水得流通雖遇歳旱不至甚涸自常州以至京<lb/>
　口地形高亢河流易涸雖奔牛呂城建有石閘二座<lb/>
　以時啓閉蓄水以待運船然而仰藉蓄水以濟運者<lb/>
<pb n="KR2k0071_WYG_014-76a"/>
　實有丹陽之練湖為之源也練湖北去丹陽城百歩<lb/>
　而近漕河縈遶其側舊額廣周四十餘里仰受長山<lb/>
　高驪之水滙為巨浸唐宋以來築有中埂㪷門石閘<lb/>
　制度詳備歴代修浚至我明天順成化之間屢常疏<lb/>
　瀹增修是以水得停瀦汪洋不竭夏秋則戽水以溉<lb/>
　田冬春則放水以濟運故有湖水放一寸河水漲一<lb/>
　尺之諺其有資於漕運者甚大也夫何守令狃近利<lb/>
　而忽逺圖縱令勢家豪戸周圍告佃成田日侵月削<lb/>
<pb n="KR2k0071_WYG_014-76b"/>
　寢失舊額且佃田之家輙私放其水冀免渰没而便<lb/>
　于耕作也傍湖之民又私開函洞張網其間而利於<lb/>
　取魚也彼皆相仍其業視為已有雖嘗有建議清復<lb/>
　之者而怵于謗讟因循中止年涸一年至於今且揚<lb/>
　塵矣一遇亢旱束手無策是天造地設之利而人棄<lb/>
　之安得盡諉之天時哉臣愚以為佃湖租税之入為<lb/>
　利甚微漕河蓄洩無賴為害甚大理當清復無疑矣<lb/>
　但向之清復未能者勢家豪戸阻撓於其間而任勞<lb/>
<pb n="KR2k0071_WYG_014-77a"/>
　任怨之難其人也今既敇有憲臣專管水利姦頑之<lb/>
　徒自當讋服憲臣主持於其上有司奉行于其下披<lb/>
　圖按籍一清復之儻以貧民失業為慮臣又訪得該<lb/>
　縣有萬頃洋等處皆可墾為膏腴之區使佃湖之家<lb/>
　轉佃于彼則失于東者償於西公私可兩便矣一曰<lb/>
　議修孟瀆以旁通舟楫夫奔牛吕城之二閘例於冬<lb/>
　閉春啓蓄水以待運船然秋冬之交運船空回者必<lb/>
　取道於此而官船之往來者亦必取道於此上下交<lb/>
<pb n="KR2k0071_WYG_014-77b"/>
　馳情奪而勢阻欲其恪守閘規不可得已求諸先年<lb/>
　有不繇二閘而可以間道逹江者則又有武進之孟<lb/>
　瀆河在也孟瀆在武進之北延袤六十餘里而長外<lb/>
　通長江内資灌溉商民舟楫罔不便之向使此河不<lb/>
　淤阻則空回糧船與往來官船率繇此以抵江俾奔<lb/>
　牛吕城得閉閘蓄水專通運艘則勢不至於淺涸之<lb/>
　甚緣自嘉靖年間遭值倭亂築堡中流設兵禦守於<lb/>
　是河流漸微日就阻塞雖嘗有建議開濬之者計度<lb/>
<pb n="KR2k0071_WYG_014-78a"/>
　工費約該五萬餘金而當事之臣經理欠周乃欲以<lb/>
　武進一縣之民力當之譬之一國之事而責辦于一<lb/>
　家以十人之負而責荷於一人勢有所不能矣以故<lb/>
　旋議旋寢至於今將為平陸矣安望其能通舟以逹<lb/>
　江哉臣愚以為此河之開不獨有資于灌溉而實有<lb/>
　資于漕運不獨有便于武進一縣而實有便于常鎮<lb/>
　二郡今惟責之水利憲臣詳為酌議民力取諸常鎮<lb/>
　二郡錢糧取諸漕運衙門要不必加𣲖以病民而計<lb/>
<pb n="KR2k0071_WYG_014-78b"/>
　工授直則無不濟矣孟瀆一開則既有間道以通舟<lb/>
　楫而運閘得啓閉之宜又引江潮以逹奔牛而運河<lb/>
　資接濟之力縱遇亢旱不至坐以待困如今日矣故<lb/>
　議濬孟瀆以旁通舟楫亦緩急可賴之一䇿也此外<lb/>
　若預查勘時挑濬等事漕規具存臣無事瑣瑣矣伏<lb/>
　乞敇下該部再加查議如果臣言可採覆請定奪施<lb/>
　行庶於國計民瘼咸有所裨矣<lb/>
　　　陳世寳清復練湖疏浚孟瀆疏<hi>萬厯四年上</hi>
<pb n="KR2k0071_WYG_014-79a"/>
欽差巡按直𨽻等處監察御史臣陳世寳謹題為敷陳<lb/>
　末議懇乞聖明亟賜舉行以裨將來糧運大計事<lb/>
　　計開<hi>内摘修浚湖瀆二款</hi>
　　一清復上下練湖照得練湖上下約一萬三千餘<lb/>
　　　畆長山之水盡注于中東距運河不過一隄如<lb/>
　　　使已往湖形未湮舊制猶存停流蓄水不使外<lb/>
　　　洩雖今年運道旱涸而引决以濟第見建瓴而<lb/>
　　　下須臾盈滿豈至使臣等驚惶區處備嘗艱苦<lb/>
<pb n="KR2k0071_WYG_014-79b"/>
　　　軍民䟽導撈濬重遭勞擾而後徼倖利涉于萬<lb/>
　　　一也哉今臣督同浙江都司葉歡于張官渡車<lb/>
　　　水之暇沿埂逐崖查得原設之閘半廢函洞之<lb/>
　　　底太低中雖有水走洩甚易且豪黠彊禦之徒<lb/>
　　　占為己田雖近有公租之入所值幾何彼又將<lb/>
　　　利其水之不存而便于耕種為矣以故今春引<lb/>
　　　水通運累及百姓遂有一二鄉紳貽書于臣以<lb/>
　　　歸咎此湖之久廢里老百餘人遮道泣訴謂復<lb/>
<pb n="KR2k0071_WYG_014-80a"/>
　　　此湖而後常鎮之民始有息肩之日吁嗟此湖<lb/>
　　　之便于漕運若是人情之願于清復若是乃有<lb/>
　　　司惟以城狐社鼠占恡掣肘竟寢而不問不知<lb/>
　　　朝廷三尺之法議單清復之令將安用之即歳<lb/>
　　　納些須公租亦豈能當我官民一遇河道旱乾<lb/>
　　　輙勞費如此耶况有誤國計干係匪輕臣昨于<lb/>
　　　糧運通行之後亦行管河叅政王叔杲委官踏<lb/>
　　　丈但非奉明㫖則臣行既逺將又停閣不舉伏<lb/>
<pb n="KR2k0071_WYG_014-80b"/>
　　　乞皇上鑒今年之事為未然之防敕下該部鋭<lb/>
　　　意清復咨行應天巡撫專責管河叅政督同各<lb/>
　　　該府縣掌印管河官逐一踏丈要見四圍原額<lb/>
　　　若干畆今存若干畆某處蓄水更當挑渠以入<lb/>
　　　湖某處隄壊更當修築以防溢舊閘當修者修<lb/>
　　　之函洞當改者改之應於某官掌管其事塘長<lb/>
　　　壩夫各該若干修濬錢糧應費若干其地勢高<lb/>
　　　阜仍當招種者即以其租收貯官庫以為本湖<lb/>
<pb n="KR2k0071_WYG_014-81a"/>
　　　修濬之資嚴立限期務在五月以裏踏丈明白<lb/>
　　　造册回繳仍於每年終巡撫衙門具本練湖蓄<lb/>
　　　水若干文册報部查考仰祈聖裁<lb/>
　　一復開孟瀆河照得清復練湖誠濟運要務而孟<lb/>
　　　瀆河不開亦為缺典聞此河于嘉靖初年當漕<lb/>
　　　船旱澁該漕司呈逹該道開挑而運事始通今<lb/>
　　　該臣親至奔牛鎮疏浚閘左之月河查得孟瀆<lb/>
　　　河亦在奔牛之中因督同蘇松管河叅政王叔<lb/>
<pb n="KR2k0071_WYG_014-81b"/>
　　　杲督糧叅政楊世華往彼踏勘見得河形尚存<lb/>
　　　閘基猶在又據土民禀稱本河起于奔牛萬緣<lb/>
　　　橋歴黄泥謝店羅墅石橋萬遂等處約七十里<lb/>
　　　而入大江入江之後繇黄牛山圌山門焦山金<lb/>
　　　山之側以逹𤓰洲閘雖有百里之逺而急流之<lb/>
　　　險止一二十里耳但因嘉靖三十一二等年倭<lb/>
　　　寇突犯常鎮有司始將此河𦂳要去處築壩堵<lb/>
　　　塞以斷其入冦之路日積月累遂致此河淤墊<lb/>
<pb n="KR2k0071_WYG_014-82a"/>
　　　幾平而糧運商賈之船不復經行矣臣又博訪<lb/>
　　　衆論謂此河復開不惟遇旱可通運船而秋冬<lb/>
　　　回空倘正值丹陽一帶打壩修河之時逕繇大<lb/>
　　　江入此直出常州無復阻礙而船到必早夫回<lb/>
　　　空早則赴兌亦早開幇亦早最有益於運政者<lb/>
　　　也仰祈聖裁<lb/>
　　　林應訓欵陳開浚吳淞江工費疏<hi>萬厯五年上</hi>
欽差巡按直𨽻巡視下江兼督水利監察御史臣林應<lb/>
<pb n="KR2k0071_WYG_014-82b"/>
　訓謹題為蘇松水利急應開濬懇恩處給錢糧并陳<lb/>
　末議清查灘占田地以資工費事據蘇松兵備道右<lb/>
　叅政王叔杲呈稱蒙臣案驗即將蘇州府之吳淞江<lb/>
　及吳江長橋松江府之黄浦等處皆闗係最重逐一<lb/>
　勘議開濬至於設處錢糧經畫工費選委官屬該道<lb/>
　務身任而熟計以憑覆行酌議施行等因依蒙通行<lb/>
　各屬去後為照水政廢弛旱潦並困今日所最急者<lb/>
　在蘇郡則莫先于吳淞江而吳江則其來源也在松<lb/>
<pb n="KR2k0071_WYG_014-83a"/>
　郡則莫先於黄浦而山涇港秀州諸塘乃其來源也<lb/>
　帶同蘇州府同知劉崑繇大黄浦泝吳淞江其舊時<lb/>
　河額勢難盡濬自上海縣江口宋家橋至嘉定縣艾<lb/>
　祈八十里曾經前巡撫都御史海瑞開濬今尚通流<lb/>
　可以稍緩自艾祁至崑山縣慢水港六十餘里兩旁<lb/>
　俱漲灘江流僅存一線相應開濬共量長一萬九千<lb/>
　五十八步折官丈九千五百二十九丈每丈照見存<lb/>
　河形開濶二十丈以土方計之約一十一萬四千三<lb/>
<pb n="KR2k0071_WYG_014-83b"/>
　百四十八方共計銀四萬五千七百三十九兩有竒<lb/>
　又自龎山湖口至長橋逹吳家港乃太湖出水之口<lb/>
　亦俱成漲灘急應開濬濶狹長短不等共積土方約<lb/>
　六萬七千二百一十五方共計工價二萬六千八百<lb/>
　八十六兩有竒此則在蘇郡者共得銀七萬二千六<lb/>
　百二十餘兩矣又帶同松江府同知鄭復亨自黄浦<lb/>
　横澇珠涇泝秀州塘入南泖至山涇港共量過應開<lb/>
　濬者二萬八千七百五十六步折官丈一萬四千三<lb/>
<pb n="KR2k0071_WYG_014-84a"/>
　百七十八丈以土方計之約七萬六千五百二十九<lb/>
　方有竒此則在松江者共得銀三萬六百一十餘兩<lb/>
　矣夫以兩府最急水利三處所費已至十萬三千餘<lb/>
　兩他如蘇之茜涇楊林白茆七浦諸港松之蒲滙官<lb/>
　紹諸塘常鎮之澡港九曲諸河無慮數十除中間支<lb/>
　河可責得利人夫榦河可責各區民力至於洩水要<lb/>
　港誠非民力所能辦今既急其所先諸港亦當次第<lb/>
　修舉所需工費不貲捜括庫藏既無錙銖之餘加編<lb/>
<pb n="KR2k0071_WYG_014-84b"/>
　民間又苦供輸之困措處財用為艱竊見江北治河<lb/>
　往往奏留漕糧此不過為國儲運道計耳江南水利<lb/>
　為國儲之所自出誠不當後於運道歴觀先朝每遇<lb/>
　渰没凶荒輙蠲除數十萬與其蠲恤於被災之後孰<lb/>
　若預治於未災之先也似應議請錢糧以為疏濬堰<lb/>
　閘之費等因到臣該臣覆看得蘇松水利久廢無論<lb/>
　小港支流率多淤淺即長江巨浸亦皆灘漲是以容<lb/>
　納失其故宅節宣乖其所性霖雨連旬則患浸淫亢<lb/>
<pb n="KR2k0071_WYG_014-85a"/>
　陽彌月則憂枯稿如之何而望田疇盡治賦税易充<lb/>
　也故湮塞之病在在皆然則開濬之舉亦在在難已<lb/>
　大約欲興全吳之利計非三十萬金不可但害有重<lb/>
　輕而勢有緩急論工固難於併舉議費尤難以卒辦<lb/>
　臣用是夙夜思惟多方咨訪督同該道并蘇松二屬<lb/>
　府州縣掌印水利官躬行相度考究源委看得三吳<lb/>
　水利莫重於蘇松而其在蘇州者尤莫重於吳淞江<lb/>
　若吳江縣長橋一帶則太湖入江之口在松江府者<lb/>
<pb n="KR2k0071_WYG_014-85b"/>
　亦莫重於黄浦若山涇港秀州塘諸處則澱泖入浦<lb/>
　之路皆不容不急為之圖也至於工費浩繁别無措<lb/>
　處搜括庫藏既無錙銖之餘加𣲖民間又苦徵輸之<lb/>
　困誠有如該道所言者則所恃以濟必用之費不得<lb/>
　不叩閽而請矣至各州縣類有新漲灘田侵占河基<lb/>
　等弊法應清查改正就中有可設處以助工費者臣<lb/>
　不敢不竭盡其愚也除田間水道民力可辦者隨經<lb/>
　責令得利人夫乗時修濬不敢煩凟聖聴及蘇之茜<lb/>
<pb n="KR2k0071_WYG_014-86a"/>
　涇楊林白茆七浦諸港松之蒲滙官紹諸塘常鎮之<lb/>
　澡港九曲諸河非民力所能辦者容臣逐一估計以<lb/>
　漸修舉并鳩工給直分段委官一應未盡事宜容臣<lb/>
　詳其區畫以俟農隙興工外謹將急應開濬水道并<lb/>
　議處工費緣繇開具上陳伏乞皇上軫念蘇松水利<lb/>
　有闗國計而工程浩大經費為難敕下工部議覆容<lb/>
　臣等遵奉施行<lb/>
　　計開<lb/>
<pb n="KR2k0071_WYG_014-86b"/>
　　一議開吳淞江中段以通入海之勢為照太湖入<lb/>
　　　海其道有三東北繇劉家河入海即古婁江之<lb/>
　　　故道也東南繇大黄浦入海即古東江之遺意<lb/>
　　　也其中則為吳淞江經崑山嘉定青浦上海四<lb/>
　　　縣界上入海乃太湖之正脉比之河浦尤為要<lb/>
　　　害今河浦皆通而中江獨塞者何也盖江水之<lb/>
　　　流與海潮遇海潮渾濁來則洶湧而其勢莫禦<lb/>
　　　去則遲緩而其泥易淀所賴江水迅駛而衝滌<lb/>
<pb n="KR2k0071_WYG_014-87a"/>
　　　之耳劉家河獨受巴陽諸湖之水而又有新洋<lb/>
　　　江夏駕浦諸水從旁而注之大黄浦總會杭嘉<lb/>
　　　二郡之水而又有澱山泖蕩諸水從上而灌之<lb/>
　　　是以流皆清駛足以敵潮雖有渾濁而不能淤<lb/>
　　　也惟吳淞江則不然其源出於長橋石塘之下<lb/>
　　　經龎山湖九里湖而入今長橋石塘二處則湮<lb/>
　　　塞矣龎山九里二湖則灘漲矣其來已微且其<lb/>
　　　中又為新洋江夏駕浦等處掣其水以入劉家<lb/>
<pb n="KR2k0071_WYG_014-87b"/>
　　　河其勢益弱及其與潮遇也安能勝其洶湧之<lb/>
　　　勢而滌其渾濁之流耶日積月累則其至於淤<lb/>
　　　塞而僅容一線不惟水失故道時有淫溢之虞<lb/>
　　　然巨流既滯則小港亦壅舊熟之田半成荒畆<lb/>
　　　而食利之民至有買米以充兑運甚且衣食無<lb/>
　　　措展轉而散之四方矣故前任巡撫都御史海<lb/>
　　　瑞破羣議而開之幾八十里遂使兩旁居民漸<lb/>
　　　歸故土而積荒之地近皆播種是吳淞江之開<lb/>
<pb n="KR2k0071_WYG_014-88a"/>
　　　也其有益於民生甚大所惜者一旦遷去事功<lb/>
　　　未竟耳臣今看得自艾祁至崑山慢水港六十<lb/>
　　　餘里急當開濬覆經丈計土方實該工食銀四<lb/>
　　　萬五千七百三十九兩有竒此江一開則太湖<lb/>
　　　之水直入於海歳或淋澇可免泛溢而就中傍<lb/>
　　　江湖渠得以引流灌田將來青浦一帶積荒之<lb/>
　　　區俱可墾種而成熟矣㐲乞聖裁<lb/>
　　一疏吳家港長橋以宣出湖之源為照吳江縣治<lb/>
<pb n="KR2k0071_WYG_014-88b"/>
　　　居太湖之正東而湖水經其前入吳淞江逹之<lb/>
　　　海宋時運道經其地為有風波阻險乃建長橋<lb/>
　　　石塘以通牽挽之路夫以湖水從出之處而以<lb/>
　　　橋塘横貫其中誠不能礙但古人制作自有深<lb/>
　　　慮如長橋為長一百三十丈為洞六十有二至<lb/>
　　　於石塘小則有竇大則有橋内外浦涇縱横貫<lb/>
　　　穿皆為洩水計今石塘涇竇半皆淤塞而長橋<lb/>
　　　内外俱已灘漲為田僅得一二洞門通水若又<lb/>
<pb n="KR2k0071_WYG_014-89a"/>
　　　不治將盡長橋而沒之矣故長橋不疏則雖開<lb/>
　　　吳淞江亦無益也除石塘工費另行議處而長<lb/>
　　　橋一帶急應開濬臣今看得自龎山湖口繇長<lb/>
　　　橋至吳家港覆經丈計土方實該工銀二萬二<lb/>
　　　千八百八十六兩有竒此河一開則河水有所<lb/>
　　　洩江水有所歸源盛流長為利固甚大矣伏乞<lb/>
　　　聖裁<lb/>
　　一議濬山涇港諸瀆以導逹浦之流為照松江府<lb/>
<pb n="KR2k0071_WYG_014-89b"/>
　　　之大黄浦西南受杭嘉二郡之水西北受澱泖<lb/>
　　　諸蕩之水總會於浦入海方今黄浦洪流滔滔<lb/>
　　　無容議矣而秀州塘山涇港諸處漸已淤淺狃<lb/>
　　　於目前之安者既不知預防之術而泥於通方<lb/>
　　　之論者乃徙歸咎於開江之非不知江自江浦<lb/>
　　　自浦如人兩足然各無疾痛則各自伸縮原不<lb/>
　　　相妨今懼江之開而浦之塞者是必入浦之路<lb/>
　　　有所礙也若自澱山湖分流入浦一帶港涇凡<lb/>
<pb n="KR2k0071_WYG_014-90a"/>
　　　有淤淺併為疏瀹則兩利俱存此不易之論矣<lb/>
　　　臣今看得自黄浦横澇涇經秀州塘入南泖至<lb/>
　　　山涇港等處急應開濬覆經丈計土方實該工<lb/>
　　　食銀三萬六百一十餘兩此河一開則雲間西<lb/>
　　　來之水無所阻滯而黄浦之流為益盛矣浦流<lb/>
　　　益盛則田間溝洫皆可旁逹以資灌溉之澤也<lb/>
　　　伏乞聖裁<lb/>
　　一議請給錢糧以便興事之用為照三吳水利不<lb/>
<pb n="KR2k0071_WYG_014-90b"/>
　　　難於議工難於議費今據前項應開河道僅有<lb/>
　　　三處費已十萬有餘其餘尚未議及也各縣雖<lb/>
　　　有淘河夫銀多者不過三百兩少者僅二百兩<lb/>
　　　耳施之平時尚不足以應一枝河之役若欲加<lb/>
　　　編于民則方今各府供輸已重財力已困即使<lb/>
　　　正額尚多逋負每一追併愁嘆盈途兹將興利<lb/>
　　　以遺民何忍加編以增害至於庫藏則連年織<lb/>
　　　造摉括無遺邇有不敷遂至束手而莫之措也<lb/>
<pb n="KR2k0071_WYG_014-91a"/>
　　　臣以為財賦有從出之地有轉輸之地方今修治<lb/>
　　　運河費無所惜者盖以運河為財賦轉輸之地<lb/>
　　　闗係莫有重焉者也今我皇上命臣督理水利<lb/>
　　　盖謂蘇松乃財賦重地水利不修則蓄洩無備<lb/>
　　　一遇旱澇便成荒歉賦税固無所出故不以水<lb/>
　　　利視水利而以財賦視水利則司國計者必不<lb/>
　　　忍惜必用之費以隳當舉之功矣伏望敕下工<lb/>
　　　部詳議查將堪動錢糧行撫按官速為區處以<lb/>
<pb n="KR2k0071_WYG_014-91b"/>
　　　便興作伏乞聖裁<lb/>
　　一議清查灘占以廣經費之助為照東南水利大<lb/>
　　　壊始繇于治農官督察不勤繼成于姦民侵塞<lb/>
　　　日熾近緣遍歴湖港見兩㟁俱係漲灘奸民罔<lb/>
　　　利初蒔茭蘆漸築隄㟁遂成膏腴以致湖港湮<lb/>
　　　塞荒區賠累即應盡數追奪入官但勢以漸成<lb/>
　　　業非故主似難槩坐應分别高下量追價值以<lb/>
　　　資河工仍給帖存照履畆起科以充導河港之<lb/>
<pb n="KR2k0071_WYG_014-92a"/>
　　　費固不應容豪右獨擅其利也至於傍郭河渠<lb/>
　　　邇來侵塞更甚今河額視昔已失過半甚至不<lb/>
　　　能容舠無論水利有妨即以糧運動致阻礙俱<lb/>
　　　應查復原額以杜將來侵塞之奸臣因反覆叅<lb/>
　　　酌前項田地雖多寡難以預計茍使設法清量<lb/>
　　　隨宜徵價其於開濬之工諒亦有可資者伏乞<lb/>
　　　敕下部覆合無容臣行委官丈勘除有礙水利<lb/>
　　　者盡數開挑折卸首正免罪其餘姑可容留者<lb/>
<pb n="KR2k0071_WYG_014-92b"/>
　　　責令徵價仍給帖存照以備開濬工費如有隠<lb/>
　　　瞞及抗違阻撓者容臣遵敇叅拏則以水之利<lb/>
　　　治水之害不必一一仰資乎公帑而亦無待加<lb/>
　　　𣲖於窮民矣事完通行造册類繳伏乞聖裁<lb/>
　　　林應訓開濬孟瀆河工疏<hi>萬厯五年上</hi>
欽差巡按直𨽻巡視下江兼督水利監察御史臣林應<lb/>
　訓謹題為河道異常淺阻漕船遲悞數多懇乞聖明<lb/>
　嚴飭當事諸臣以重國計事臣奉命督理江南水利<lb/>
<pb n="KR2k0071_WYG_014-93a"/>
　節經案行蘇松常鎮兵備道即將按屬蘇松等府地<lb/>
　方大小河道逐一查勘去後隨據本道叅政王叔杲<lb/>
　呈稱孟瀆河為國家漕運之㨗徑而開濬之江必調<lb/>
　停夫役之得宜行據常州府通判王日東公同府縣<lb/>
　掌印官丈勘得本河自萬緣橋起至孟瀆河口止共<lb/>
　長九千九百五十丈積方三萬九千九百六十方細<lb/>
　閲兩岸高峻挑土安頓陡而且逺比之平地開土堆<lb/>
　隄者不同價若不平夫無應募合照舊例每方深廣<lb/>
<pb n="KR2k0071_WYG_014-93b"/>
　一丈給工價銀四錢今計方數共該銀一萬五千九<lb/>
　百八十四兩及本河壩邊立車六十一部起集人夫<lb/>
　車戽計工三千一百工共銀三十一兩二項通共銀<lb/>
　一萬六千一十五兩查得前河原係浙直運道永樂<lb/>
　宣徳𢎞治年間議于蘇松常鎮杭嘉湖七府協力併<lb/>
　開自正徳時濬後至今淤塞年久是難獨坐常州一<lb/>
　府等因報道照得孟瀆河雖坐武進縣地方實為浙<lb/>
　直運道㨗徑載在漕誌且官民船隻經行尤便非止<lb/>
<pb n="KR2k0071_WYG_014-94a"/>
　一隅之利今據覆勘合用前銀查得原蒙題准修河<lb/>
　米折銀專聴修濬運河支用萬厯元年起至四年止<lb/>
　浙江杭嘉湖三府欠解銀四千四百五十兩四錢八<lb/>
　分八釐并存留三府備用銀六千二百二兩五錢六<lb/>
　分合無將常州府見存導河夫銀及該府并蘇州府<lb/>
　見貯修河米銀先行給發立限興工挑濬所少銀兩<lb/>
　暫於兵餉銀内借用仍乞移文浙江撫院嚴督杭嘉<lb/>
　湖三府將欠解并存留備用銀兩速解該府補還工<lb/>
<pb n="KR2k0071_WYG_014-94b"/>
　可立就此河既開江口修完閘座每遇運船通行之<lb/>
　時徑繇此河出江誠為官民兩便等因呈䝉本院批<lb/>
　允遵依督行府縣掌印管河官責令委官動支前銀<lb/>
　起夫興工挑濬去後續據常州府申稱照依通判王<lb/>
　日東原勘丈方議用前銀募集人夫五萬四千四百<lb/>
　名照方開浚委官照磨金承詔縣丞崔言典史吳仁<lb/>
　分叚督率人夫俱於三月初八等日興工論方給直<lb/>
　務照原𣲖深濶丈尺如式開濬各報工完訖除原議<lb/>
<pb n="KR2k0071_WYG_014-95a"/>
　前銀外又加增戽水人夫一千九百工每工銀一分<lb/>
　該銀一十九兩及委官省祭白訢等十二員每員每<lb/>
　日議給供給銀四分該銀一十兩八錢八分又犒賞<lb/>
　塘長里總花紅銀九兩連原議通共銀一萬六千五<lb/>
　十三兩八錢八分隨將本府庫貯導河夫銀五千一<lb/>
　百四兩二錢九釐六毫又修河米銀一千二百六十<lb/>
　三兩五錢二分六釐七毫二絲二忽及蘇州府并武<lb/>
　進等縣導河夫銀并修河米銀共四千八百六十八<lb/>
<pb n="KR2k0071_WYG_014-95b"/>
　兩五錢六分七釐三毫六忽四微通共銀一萬一千<lb/>
　二百三十六兩二錢九分七釐六毫二絲八忽四微<lb/>
　動支放給外尚欠銀四千八百一十七兩五錢八分<lb/>
　二釐三毫七絲一忽六微即於本府庫貯兵餉銀内<lb/>
　權借支給俱經給發居民沈彩等散給人夫收領訖<lb/>
　合候嚴催杭嘉湖三府前項欠解并存留銀兩補還<lb/>
　兵餉之數再照沿河兩岸率多泥沙俱非固土天時<lb/>
　雨澇未免倒塌而江潮日至浮沙湧進淤塞之患勢<lb/>
<pb n="KR2k0071_WYG_014-96a"/>
　所不免歴年以來屢濬屢淤盖開濬工完則人情俱<lb/>
　懈而不復議及經久之計今雖挑濬完工若不立法<lb/>
　善後不一二十年淤塞之患又至矣合於萬緣橋黄<lb/>
　蓮樹各建閘一座每座用銀三百九十三兩三錢共<lb/>
　該銀七百八十六兩六錢築壩樁木等料銀六十六<lb/>
　兩二錢孟河城南北西閘改造天闗修砌燕尾并打<lb/>
　壩等項該用銀一千二十五兩五錢七分八釐又議<lb/>
　設三百料船二十隻每隻約用銀四十兩共該銀八<lb/>
<pb n="KR2k0071_WYG_014-96b"/>
　百兩鐵掃箒二十具該銀二十二兩專備夾取河中<lb/>
　淤泥之用以上共該銀二千七百兩三錢七分八釐<lb/>
　無從措處合無仍於本府庫貯兵餉銀内借用即行<lb/>
　建造閘座築完每歳冬月量加疏濬使河泥輒至而<lb/>
　不集河水常裕而不涸實為運道萬全之利也等因<lb/>
　申道該本道親勘開浚工程委無虚冒册報到臣該<lb/>
　臣看得孟瀆河口徑渡江北入白塔河至灣頭以逹<lb/>
　漕河為浙直運道㨗徑此河誠開不直漕船出江之<lb/>
<pb n="KR2k0071_WYG_014-97a"/>
　便已也仍有三利焉運船與民船分道而行一也商<lb/>
　民船𤓰洲而下一潮可逹免風濤盗賊之虞二也地<lb/>
　方灌溉之利三也先此武進之民憚於獨勞倡為險<lb/>
　澀之說故其議不果行今銀兩取之導河夫銀修河<lb/>
　米折銀不足則借支兵餉不累常州人夫則徵諸各<lb/>
　屬不累武進盖人人踊躍率作興事矣自三月初八<lb/>
　日起至五月初七日止募集人夫五萬四千四百名<lb/>
　開河九千九百五十丈用銀一萬六千五十三兩八<lb/>
<pb n="KR2k0071_WYG_014-97b"/>
　錢八分盖先於秋後數月不必再行估計而夫工錢<lb/>
　糧因以附見焉相應具題伏乞敇下工部將臣等造<lb/>
　送文冊逐一稽查除將導河夫銀修河米折銀徑行<lb/>
　支用外其杭嘉湖三府應解修河備用銀兩行令浙<lb/>
　江巡撫作速起解補還兵餉至於常州府官續議建<lb/>
　閘改闗設船編夫等項費不過二千餘金容另便宜<lb/>
　處發委官責成不煩内帑不敢疏瀆容臣造册奏報<lb/>
　清冊送部查考<lb/>
<pb n="KR2k0071_WYG_014-98a"/>
　　　林應訓清復練湖疏<hi>萬厯五年上</hi>
欽差巡按直𨽻巡視下江兼督水利監察御史臣林應<lb/>
　訓謹題為江南亢旱日久運道艱阻可虞乞敇當事<lb/>
　臣工清復蓄水湖額疏通逹江間道以埀永利事該<lb/>
　臣奉南京都察院劄付准工部咨該巡按直𨽻監察<lb/>
　御史郭思極題前事疏開清復練湖以永資蓄洩該<lb/>
　本部議覆奉㫖移咨到院備劄到臣隨即案行蘇松<lb/>
　常鎮兵備道轉委亷能官員及行常鎮二府掌印水<lb/>
<pb n="KR2k0071_WYG_014-98b"/>
　利官臨湖踏勘該道仍親詣湖所查革占佃去後今<lb/>
　據本道叅政王叔杲呈稱遵依備行常鎮二府掌印<lb/>
　水利官及委蘇州府通判劉體道前去㑹同該縣掌<lb/>
　印水利官踏勘議報續據劉體道呈稱㑹同鎮江府<lb/>
　通判劉琚丹陽縣知縣尹良任查得本湖自西晉陳<lb/>
　敏遏馬林溪引出長山八十四汊之水以溉雲陽之<lb/>
　田周圍築隄名曰練塘又曰練湖約四十里許計一<lb/>
　萬三千畆有竒盖包山溪兼隣邑丹徙縣界繇張堰<lb/>
<pb n="KR2k0071_WYG_014-99a"/>
　湖至龍頭崗止而槩言之也環湖之隄仍立函洞一<lb/>
　十三處至宋紹興時中作横埂分為上下湖立上中<lb/>
　下三閘凡八十四汊之水始經辰溪衝入上湖復繇<lb/>
　三閘轉入下湖本朝洪武間因運道水澀難行依下<lb/>
　湖東堤開建三閘借湖之水以濟糧運舊址見今具<lb/>
　在其佃種成田勘得丹徒縣居民蔣祥等公莊田一<lb/>
　千七百二十畆一分三釐九毫華諒等佃田四百二<lb/>
　畆丹陽縣民姜得三等佃墾田三百一十三畆俱起<lb/>
<pb n="KR2k0071_WYG_014-99b"/>
　科辦糧與水利無妨相應存留外其華諒附近决口<lb/>
　田一百八十畆七分并居民任清等佃墾田六百七<lb/>
　十四畆四分張芸荆貴等佃墾田四千七十三畆此<lb/>
　皆未經起科於湖地水利有礙俱應開濬切詳長山<lb/>
　八十四汊之水原非山下發泉有源之水不過藉天<lb/>
　雨時行則羣山崙水奔流淜湃來不可禦去不可留<lb/>
　而本湖形勢本高又非若昭陽邵伯等湖低窪滙水<lb/>
　之比今隄障濬治之功誠不容已但照湖身周圍方<lb/>
<pb n="KR2k0071_WYG_014-100a"/>
　四十里若必槩湖之地而開濬之非動支數百萬之<lb/>
　帑金募集數十萬之夫力又遲以經再之歳月必無<lb/>
　有濟今除上湖係來水建瓴之勢及下湖本窪之區<lb/>
　俱免開濬外其餘量行濬深一尺以預瀦蓄以土方<lb/>
　人工計之共該銀三萬一千六百有竒以所起之土<lb/>
　即挑加西南堤埂議以存留之田准其濬湖之數亦<lb/>
　可以省工費之半其餘查請應動錢糧募夫開挑等<lb/>
　因到道本道隨親詣練湖處所督同府縣掌印水利<lb/>
<pb n="KR2k0071_WYG_014-100b"/>
　等官周迴細審本湖形勢看得所勘練湖源委原額<lb/>
　已詳其隄内所佃田畆俱係侵占湖利不問丹徒丹<lb/>
　陽告佃久近己未陞科既奉有嚴㫖自應盡行查復<lb/>
　以杜後來侵占之漸所議姑留以助疏濬殊屬未妥<lb/>
　惟公莊田傍隄邊高岡不妨湖内蓄水且藉此守黄<lb/>
　金隄庶免衝决相應存留其湖心淤漲相應挑濬即<lb/>
　以其土加築西南一帶隄埂務令高厚仍堅築閘座<lb/>
　以備蓄洩行令該府覆議詳悉併估築砌隄閘工費<lb/>
<pb n="KR2k0071_WYG_014-101a"/>
　速報去後續據知府張純申稱會同常州府知府穆<lb/>
　煒蘇州府通判劉體道該府通判張汝正劉琚督同<lb/>
　丹徒丹陽二縣知縣楊廷相尹良任會勘得上下練<lb/>
　湖前代資以灌田國初兼以濟運其間興廢不一皆<lb/>
　緣節宣失宜盖本湖雖無常源然夏秋雨澇止受長<lb/>
　山八十四汊之水每每衝溢傷隄壊閘堤壊水乾則<lb/>
　湖為棄物於是民佃為田舊制寖失矣是堤壊者民<lb/>
　佃之漸民佃者湖廢之繇也兼以春初亢旱水枯益<lb/>
<pb n="KR2k0071_WYG_014-101b"/>
　甚無怪乎運道之不濟也今奉明㫖查復舊制革田<lb/>
　歸湖誠切時務然欲使隄可不壊河可常恃則濬湖<lb/>
　築堤為要而設閘宣節尤急議得上湖四際夾阜下<lb/>
　湖東北臨河一帶原埂完固無容再增中有缺口四<lb/>
　處相應填補惟西南一帶殊覺單薄合行倍加增築<lb/>
　約令高以一丈厚以十丈為率畧與東北相應湖心<lb/>
　受水去處間有年久淤淺應加疏濬即以所濬之土<lb/>
　加倍堤埂臨湖上舊閘一座底高湖心三尺堅厚如<lb/>
<pb n="KR2k0071_WYG_014-102a"/>
　故無容再修仍增建中閘一座底比上閘低二尺改<lb/>
　建下閘一座底比中閘低二尺高厚俱倣上閘之制<lb/>
　每遇啓閘濟運先上閘次中閘次下閘則水不盡洩<lb/>
　自有餘濟復慮秋水衝擊隄不可守議建減水閘二<lb/>
　座界於中下二閘之中閘面比湖心高六尺闊五尺<lb/>
　水未滿閘面則資以蓄既滿閘面則資以洩庶幾宣<lb/>
　節得宜功可永賴其議革湖田在上湖者如魏家莊<lb/>
　一帶蔣祥等公莊田傍湖隄高岡與水利絶不相礙<lb/>
<pb n="KR2k0071_WYG_014-102b"/>
　姑免追奪其餘臨湖圍埂如華諒華昇等田相應盡<lb/>
　行革去在下湖者如道人墩一圍查議丹陽縣嘉靖<lb/>
　三十三年間因被倭亂築城鑿濠用過姜得三腴田<lb/>
　三十餘畆將本墩量行給補殊與别佃不同且墩阜<lb/>
　成山離水十有餘丈似不必槩行攤革墩下低田圍<lb/>
　埂少礙水利并與任清張芸荆貴等久近佃種己未<lb/>
　陞科之田最礙水利者盡行將埂攤平退還内查陞<lb/>
　科田糧相應除豁共該革田五千六百四十三畆一<lb/>
<pb n="KR2k0071_WYG_014-103a"/>
　分存留不妨水利公莊田一千七百二十畆一分三<lb/>
　釐九毫其沿隄私設函洞槩行禁塞中有古設函洞<lb/>
　一十三處皆民田賴以灌溉湖水賴以宣洩合無照<lb/>
　舊存留每遇秋夏呈官給示方准啓放一入冬春即<lb/>
　行閉塞有私啓者官治以罪如此則官民兩便非惟<lb/>
　運道有賴抑且農業不妨矣合用人夫相應三縣協<lb/>
　濟合用錢糧照依部覆取足漕銀興工等因并將勘<lb/>
　估新建中閘一座改造下閘一座建築減水閘二座<lb/>
<pb n="KR2k0071_WYG_014-103b"/>
　修造中埂二閘合用石料夫工等用共三千五百三<lb/>
　十八兩七錢九分八釐及挑濬等隄其合用人工該<lb/>
　銀九千五百五兩六錢二分通共銀一萬三千四十<lb/>
　四兩四錢一分八釐數目緣繇到道照得練湖自晉<lb/>
　宋迄今屢興屢廢盖因水本無源雨集則羣流奔湧<lb/>
　湖緣隄障而成其勢易於潰決天旱則泉源既枯地<lb/>
　以積淤肥美小民利於佃種該府所謂隄壊者佃種<lb/>
　之漸佃種者廢湖之繇誠確論矣今既查明原額除<lb/>
<pb n="KR2k0071_WYG_014-104a"/>
　公莊田於水利無妨姑留外其餘盡行清復已經起<lb/>
　科者准與開除其挑濬築砌之工費公私函管之存<lb/>
　革上下閘座之啓閉該府酌議詳悉停妥乗今春水<lb/>
　未至湖地方乾便於挑土本道已行令多募夫役先<lb/>
　挪常鎮二府解淮兑軍減存行糧銀二千六百三十<lb/>
　一兩并暫借貯庫練兵銀即日興工挑築計月餘内<lb/>
　可完其閘座一面採辦石料立限修砌未敷銀一萬<lb/>
　四百一十三兩四錢一分八釐伏乞速行措處補庫<lb/>
<pb n="KR2k0071_WYG_014-104b"/>
　接放兵餉刻限完工庶可以乗時蓄水以便秋冬濟<lb/>
　運再照工固詳於經始而事每忽於圖終誠使隄障<lb/>
　既設而督察不勤函閘既修而節宣無法是繕治於<lb/>
　一時者未免旋廢於日久湖額既清而禁令不嚴泉<lb/>
　源已微而疏導不加是取辦於目下者豈能永利于<lb/>
　將來合于堤埂函閘完固之後專委鎮江府水利通<lb/>
判督令丹陽縣水利縣丞時常沿隄巡視稍有滲漏即<lb/>
　加補塞遇山水泛漲悉啓閘口以防灌潰秋冬水泉<lb/>
<pb n="KR2k0071_WYG_014-105a"/>
　微涸督令塘長多方疏導歸湖無令他洩或湖水盡<lb/>
　涸亦不許姦民乗機佃種違者重治以罪悉著為令<lb/>
　甲各官奉行不謹聴本道不時叅究等因具呈到臣<lb/>
　該臣看得上下練湖水無常源非隄障而濬治之何<lb/>
　能為運河助也是以國初有三閘之址議單有歳修<lb/>
　之令積久以來豪民習見佃田之利而私相侵鑿以<lb/>
　潰其防有司亦幸其河運之通而不復禁制以虞其<lb/>
　後居常率稱如故不意天旱水涸如今春而漕運幾<lb/>
<pb n="KR2k0071_WYG_014-105b"/>
　失濟矣今欲施湖之工必先復湖之舊故委勘於通<lb/>
　判劉體道等革田四千九百二十八畆一分覆勘於<lb/>
　知府張純等革田五千六百四十三畆一分督勘於<lb/>
　叅政王叔杲革去佃墾田五千八百五十七畆三分<lb/>
　四釐一毫其所存留止藉守黄金隄之公莊田耳臣<lb/>
　親詣其地周圍四望基埂平夷無復阻撓障礙者迺<lb/>
　就形勢而考鏡之竊見上湖地仰八十四汊之水所<lb/>
　繇來也雖不能蓄而懼其洩洩則水力分矣下湖地<lb/>
<pb n="KR2k0071_WYG_014-106a"/>
　形較上湖頗平衍而高於運河僅數尺故懼其不盈<lb/>
　水盈而隄堅則應時而注之河有全力矣二者上下<lb/>
　湖之大方也上湖四際夾阜循治故岸足無踈洩下<lb/>
　湖環旋計四十里頃者委官建議濬以一尺於工不<lb/>
　為深而費已三萬餘且泥無所歸旋盪入湖槩濬何<lb/>
　益故沿湖築隄相隄建閘殊為長便所據知府張純<lb/>
　等叅政王叔杲其議工程則隄凡一十七號長二千<lb/>
　七百七丈各高以一丈厚以十丈西南一帶務與東<lb/>
<pb n="KR2k0071_WYG_014-106b"/>
　北相等其司啓閉則增建中閘改建下閘修造中埂<lb/>
　二閘其虞秋水則建減水二閘而叅政王叔杲又欲<lb/>
　於隄閘完固之後督官緝理勿隳前功始事善後之<lb/>
　議似俱詳當今人夫已集約用銀一萬三千四十四<lb/>
　兩四錢一分八釐部覆原取之漕運衙門臣等已將<lb/>
　應解減存行糧銀二千六百三十一兩扣兑支用仍<lb/>
　有不敷銀一萬四百一十三兩四錢一分八釐與夫<lb/>
　前項事宜通應題請伏乞敕下工部再加詳議如臣<lb/>
<pb n="KR2k0071_WYG_014-107a"/>
　所言不謬將革去民田已經起科者除其差糧應增<lb/>
　隄閘如前布工應用銀兩如數催發臣等胼胝赴之<lb/>
　功可踰月而望矣<lb/>
　　　林應訓開浚吳淞江工完疏<hi>萬厯五年上</hi>
欽差巡按直𨽻巡視下江專督水利監察御史臣林應<lb/>
　訓謹題為蘇松水利急應開濬懇恩處給錢糧并陳<lb/>
　末議清查灘占田地以資工費事該臣奉南京都察<lb/>
　院勘劄准工部咨備奉欽依開濬吳淞江事理咨院<lb/>
<pb n="KR2k0071_WYG_014-107b"/>
　備劄到臣隨經案行蘇松常鎮兵備道遵行去後今<lb/>
　據蘇松兵備按察使馮叔吉呈稱案查先該本道回<lb/>
　籍叅政王叔杲遵䝉案騐事理帶同蘇州府同知劉<lb/>
　崑勘議得自上海縣江口宋家橋至嘉定縣艾祁八<lb/>
　十里前經巡撫海都御史開濬今尚流通自艾祁至<lb/>
　崑山縣慢水港六十餘里兩旁俱係灘漲相應開濬<lb/>
　共量長一萬九千五十八步以土計之約一十一萬<lb/>
　四千三百四十八方每方計銀四錢共銀四萬五千<lb/>
<pb n="KR2k0071_WYG_014-108a"/>
　七百三十九兩有竒所需工費不貲摉括庫藏既無<lb/>
　錙銖之餘加𣲖民間又苦供輸之困措處財用誠為<lb/>
　至難又經備行該府掌印水利官及原委同知劉崑<lb/>
　覆查酌處工費將長洲吳崑山三縣灘占田蕩及侵<lb/>
　占傍郭河渠逐一清查丈勘明白凡有應行開挑即<lb/>
　便拆卸改正定立界址分别丈尺其存留徵價者分<lb/>
　别等第徵銀在官聴開江支用仍一面將應開處所<lb/>
　勘核的確分叚計算實用工費委官募夫計處停當<lb/>
<pb n="KR2k0071_WYG_014-108b"/>
　以便興事間續據該府新任接管同知王事聖册報<lb/>
　轉呈本院行道即速立限追徵長吳崑三縣灘地價<lb/>
　銀完解崑山縣庫收貯聴吳淞江工費隨行府縣查<lb/>
　追間又該王叅政覆據王同知勘報本江自慢水港<lb/>
　起徐公港止計四十五里議開江面濶二十丈深一<lb/>
　丈二尺開深濶各一丈為一方計土八萬八千五百<lb/>
　五十二方每方十六工給直四錢該夫一百四十一<lb/>
　萬六千八百三十二工定以四十日工完扣算該夫<lb/>
<pb n="KR2k0071_WYG_014-109a"/>
　三萬五千四百二十名每名八分并議厰壩總散工<lb/>
　員役供給犒賞等用共計銀三萬六千六十兩一分<lb/>
　又查合用人夫近江地方崑山縣居其八青浦縣居<lb/>
　其二餘俱隔逺兹欲止於二縣雇募則三萬五千餘<lb/>
　人恐難足數議於崑山縣每里雇夫三十名青浦嘉<lb/>
　定長洲三縣各每里雇夫二十名共足三萬五千六<lb/>
　百二十名之數分為五段打壩每段委總工官一員<lb/>
　督濬列欵呈報去後比因灘田地價追徵不全欲議<lb/>
<pb n="KR2k0071_WYG_014-109b"/>
　取諸官帑餘積繼以織造供輸搜括錙銖無遺工費<lb/>
　無處難以動工續䝉本院督催酌處隨議動借常鎮<lb/>
　二府修河米銀一萬兩蘇州府又借支見徵所屬州<lb/>
　縣修河米銀五千餘兩少紓目前凑用候徵灘價補<lb/>
　還呈允支解間值前道去任該本道到任接管續䝉<lb/>
　憲牌再行覆勘議妥酌處工費即日起工如有便宜<lb/>
　不妨條議隨帶王同知及崑山青浦二縣掌印官督<lb/>
　同熟知水利士民遍歴本江逐丈測水驗得頭段慢<lb/>
<pb n="KR2k0071_WYG_014-110a"/>
　水港起千墩浦口止約九里許兩旁雖有淤塞其中<lb/>
　廣濶深通其工止當修濬尾段屈家墳起艾祁止約<lb/>
　十五里面底俱係深濶其工可以不濬中段自千墩<lb/>
　浦口起至屈家墳止一帶計三十五里許淤塞果係<lb/>
　一線俱當大挑實量長五千四百一十七丈七尺其<lb/>
　深濶查照先年海都御史開濬過本江下段面濶十<lb/>
　二丈至十四五丈止底濶八丈至十丈止其深俱以<lb/>
　一丈二尺為准其夫工原議開土深濶一丈為一方<lb/>
<pb n="KR2k0071_WYG_014-110b"/>
　計十六工給銀四錢查江形深淺不同夫工折算難<lb/>
　計查照上年孟瀆河開濬事例每開土横過一丈深<lb/>
　濶各如式約算土一方領工食銀四錢各稱省便又<lb/>
　查得五段齊起恐戽水為難議將夫工分為三段先<lb/>
　併力於頭段則戽水易乾夫易下手於工為速又查<lb/>
　得戽水夫工原議太少應于崑山青浦附近雇夫戽<lb/>
　水當發千金則人心自奮等因呈覆本院蒙牌行蘇<lb/>
　州府先動開江銀兩分發崑山嘉定長洲三縣預給<lb/>
<pb n="KR2k0071_WYG_014-111a"/>
　工食本道督令各縣掌印官募取開土人夫長洲縣<lb/>
　一萬四百四十名嘉定縣一萬一千五百五名崑山<lb/>
　縣一萬三千七百三十九名又募蕭山夫三百六十<lb/>
　八名青浦縣夫三千名崑山青浦二縣出備車輛另<lb/>
　募車水人夫共四千三百九十二名各工食俱令各<lb/>
　該掌印官親給管押赴工委王同知總督調度分委<lb/>
　府衛首領縣佐等官宓天麒吳懐京盧大業李應春<lb/>
　熊配麟高良倫陶繼顔丁楣陳添琦九員分段率領<lb/>
<pb n="KR2k0071_WYG_014-111b"/>
　限於三月十九日齊集本江二十日一齊興工間本<lb/>
　道又行各屬催解錢糧蘇州府并各州縣解各年導<lb/>
　河夫銀七千六百六十四兩七錢一釐二毫二絲長<lb/>
　洲縣解徵完灘地價銀二千九百九兩三錢四分九<lb/>
　釐九毫吳縣解徵完灘地價銀六千六百四十三兩<lb/>
　三分二釐六毫崑山縣報徵完灘地價銀三千五百<lb/>
　二十二兩三錢三釐二毫吳江縣解扣省厰夫銀七<lb/>
　百二十兩水夫銀九十六兩又解河工銀六十三兩<lb/>
<pb n="KR2k0071_WYG_014-112a"/>
　一錢八分三釐三毫嘉定縣解扣省厰夫銀五百五<lb/>
　十一兩二錢蘇州府并長吳二縣解社倉米榖易銀<lb/>
　四百七兩二分二釐蘇州府解追完罰犯河工銀三<lb/>
　百五十八兩三錢又辯復吏河工銀四十兩太倉州<lb/>
　解加納隂陽官河工銀三十兩常州府縣解罰犯河<lb/>
　工銀二百兩超叅辯復吏農河工銀一百五十兩蘇<lb/>
　州府縣解完按院贓罰助河工銀一百九十三兩二<lb/>
　錢二分七釐鎮江府解嘉靖四十四年分存剰練兵<lb/>
<pb n="KR2k0071_WYG_014-112b"/>
　銀四千八百八十八兩六錢七分七釐八絲二忽九<lb/>
　微五沙八塵辯復承差河工銀五十兩江隂縣解軍<lb/>
　犯長解銀二十兩蘇州府借支徵完各州縣解各年<lb/>
　修河米銀二千四百五十一兩六錢七釐二毫二絲<lb/>
　二忽常州府解修河米折銀五千三百五十七兩二<lb/>
　錢一分六釐八絲五忽四微鎮江府解修河米折銀<lb/>
　五十八兩八錢五分七釐五毫九絲七忽九微四纎<lb/>
　一沙一塵一埃又各府州縣解兵備道項下贓贖助<lb/>
<pb n="KR2k0071_WYG_014-113a"/>
　河工銀共五千九百二兩五錢一分六釐七毫四絲<lb/>
　萬厯錢十萬文以上共銀四萬二千二百七十七兩<lb/>
　二錢三釐九毫四絲七忽二微四纎六沙九塵一埃<lb/>
　萬厯錢十萬文俱解發崑山縣收貯聴用續據王同<lb/>
　知報委官宓天麒陶繼顔率嘉定縣人夫開完河九<lb/>
　百丈熊配麟率長洲縣人夫開河五百一十七丈于<lb/>
　四月初九日工完吳懐京凃子熟率夫開完頭段河<lb/>
　七百丈于四月十二日工完盧大業高良倫開完青<lb/>
<pb n="KR2k0071_WYG_014-113b"/>
　浦尾段河九百丈于四月十八日工完宓天麒陶繼<lb/>
　顔率嘉定縣人夫開完河八百二十五丈七尺五寸<lb/>
　又蕭山夫開完八十二丈俱四月十九日工完李應<lb/>
　春率崑山縣人夫開完河七百一十丈熊配麟丁楣<lb/>
　陳添琦率長洲縣人夫開完河七百六十六丈俱于<lb/>
　四月二十日工完本職驗俱濶深如式緣繇䝉批據<lb/>
　稱各縣分開河工報完未委虚的趂今江水未放查<lb/>
　驗有據該道即委外府官二員通行稽核各縣實開<lb/>
<pb n="KR2k0071_WYG_014-114a"/>
　過吳淞江長若干里丈深濶果否如數并募過人夫<lb/>
　給過工食備造文冊繳報依委常鎮二府推官韓萃<lb/>
　善吳道卿勘報隨據二官掲稱勘得千墩浦起至屈<lb/>
　家墳止長五千四百一十七丈七尺開面濶踰一十<lb/>
　二丈底闊踰八丈深踰一丈二尺内除罰崑山縣侵<lb/>
　尅車夫工食塘長陶巍開土三丈二尺四寸五分崑<lb/>
　山縣人夫開過一千四百一十九丈二尺五分嘉定<lb/>
　縣開過一千七百二十九丈二尺五寸長洲縣開過<lb/>
<pb n="KR2k0071_WYG_014-114b"/>
　一千二百八十四丈青浦縣開過九百丈又募蕭山<lb/>
　夫開過八十二丈逐一勘覆俱一例闊深工完如式<lb/>
　其夫工名數給過銀兩俱已各縣正官召募散給竝<lb/>
　無虚冒情弊其厰壩犒賞等項通候王同知查造細<lb/>
　冊另報等因又該本道委據簡校宓天麒經厯吳懐<lb/>
　京等查得慢水港至楊閭河一段水深一丈一尺兩<lb/>
　旁水深六尺楊閭河至千墩浦口止一段水深一丈<lb/>
　兩旁水深五尺相應修濬又勘得屈家墳至艾祁長<lb/>
<pb n="KR2k0071_WYG_014-115a"/>
　有一十五里面底俱係濶深不必開濬又據王同知<lb/>
　呈報漫水港之河若打壩修濬戽水極難已䝉本院<lb/>
　面諭即今置設混江龍十具僱大様沙船募夫䈒去<lb/>
　淤泥中深俱一丈二尺兩邊削洗俱闊一十丈之外<lb/>
　緣繇到道隨該本道親往本江自漫水港至千墩浦<lb/>
　口止計九里許河心兩旁逐一測水委果洗䈒深通<lb/>
　又千墩浦口起至屈家墳止三段開挑處所共三十<lb/>
　五里覆核面底濶深一例如式隨令開壩以便農作<lb/>
<pb n="KR2k0071_WYG_014-115b"/>
　外又詣屈家墳至艾祁止計十五里許江心兩旁逐<lb/>
　一測水與新開之河深濶相等不必修濬前項河工<lb/>
　悉已完訖又據蘇州府申准同知王事聖闗開修濬<lb/>
　過吳淞江中段淺狹去處自千墩浦口起至屈家墳<lb/>
　止計三十五里許共實量長官丈五千四百一十七<lb/>
　丈七尺俱照横過一丈濶深各如式算土一方給夫<lb/>
　銀四錢又開千墩浦口東角夏駕河沙塗三乂河口<lb/>
　高岡并築壩填壩土方共給過挑土人夫工食銀二<lb/>
<pb n="KR2k0071_WYG_014-116a"/>
　萬一千七百九十八兩五錢四分八釐一毫戽水人<lb/>
　夫工食銀一千八十七兩六錢三分五釐厰壩竹木<lb/>
　除易價還官外實費銀三百六兩九錢五釐管工員<lb/>
　役廪糧銀一百四十五兩九錢六分五釐犒賞祭江<lb/>
　諸費用銀一百一十四兩八錢銅錢八萬三千一十<lb/>
　文又將慢水港至千墩浦口止計九里俱係深濶止<lb/>
　用混江龍疏導淤沙并修築兩㟁用過夫工銀二百<lb/>
　五十五兩一錢五釐五毫及督同崑山縣知縣程逹<lb/>
<pb n="KR2k0071_WYG_014-116b"/>
　看得千墩浦迤西慢水港之間建石閘一座估該灰<lb/>
　石等料銀九百八十九兩五錢又于夏駕浦口築一<lb/>
　小閘估計工費銀二百八十二兩三錢所建二閘工<lb/>
　費就于崑山縣用剰銀内支給委官先行買料完備<lb/>
　俟冬水退興工連前通共實該用銀二萬四千九百<lb/>
　八十兩七錢五分八釐六毫錢八萬三千一十文又<lb/>
　查刷得崑山縣收放一應開江錢糧各處解發并本<lb/>
　縣徵完各項銀共有四萬二千二百七十七兩二錢<lb/>
<pb n="KR2k0071_WYG_014-117a"/>
　三釐九毫四絲七忽二微四纎六沙九塵一埃錢十<lb/>
　萬文除放過前項開江工費并聴造閘支用外仍有<lb/>
　餘剰銀一萬七千二百九十六兩四錢四分五釐三<lb/>
　毫四絲七忽二微四纎六沙九塵一埃錢一萬六千<lb/>
　九百九十文存貯聴候别項河工支用前項收放一<lb/>
　應錢糧俱經職親查並無虚冐情弊具冊闗送到府<lb/>
　具申到道隨該本道覆覈相同看得三吳水利三江<lb/>
　入海而吳淞江中段則入海之中道也今河浦皆通<lb/>
<pb n="KR2k0071_WYG_014-117b"/>
　而中段獨塞此其為害豈細故哉緣在上者以非闗<lb/>
　於運道即隠懐民瘼每以勞怨揺阻雖明知開濬之<lb/>
　為利而上下忍於淤塞之為虞欽承明㫖民無越志<lb/>
　自屈家墳以逹艾祁直與前海院之新河竝其利自<lb/>
　千墩浦而逹慢水港逺與劉家河之海道會其歸以<lb/>
　三十餘里一線之濁流而闊為一十餘丈一帶之巨<lb/>
　浸初議三萬五千六百有竒之夫役用之四旬而今<lb/>
　也三旬而舉之初議四萬五千七百有竒之工價猶<lb/>
<pb n="KR2k0071_WYG_014-118a"/>
　恐不足而今也二萬四千九百有竒而足之得天得<lb/>
　人如期如式未有若斯江之速且深者也等因具呈<lb/>
　到臣該臣會同巡撫右副都御史胡執禮巡按御史<lb/>
　胡時化看得吳淞江之中塞也闗係水利甚大而其<lb/>
　議久不决者以民難慮始官多偷安非狃于經費之<lb/>
　無措則惑于浮言之中阻也兹者仰荷我皇上加意<lb/>
　東南水利而明㫖森然至嚴至切故臣奉而行之諸<lb/>
　司用命羣費畢集雖有姦豪不得行其阻撓之計且<lb/>
<pb n="KR2k0071_WYG_014-118b"/>
　役之興也當春夏清和之候適細民青黄不接之時<lb/>
　授民以直而農有所濟募民之力而人樂于趨又費<lb/>
　有可省者則省之如修慢水港之法役有可已者則<lb/>
　已之如停艾祁浦之工慮竹木之料或不堪也即以<lb/>
　各段委管官自行買辦工完皆變價以還官恐工食<lb/>
　之給或不清也則令各縣掌印官親行印封散畢隨<lb/>
　掣秤以示衆臣與該道復時時到工考其勤惰而賞<lb/>
　罰之訪其侵尅而究懲之是以役無頃刻之曠食無<lb/>
<pb n="KR2k0071_WYG_014-119a"/>
　毫末之虚故集三萬五千有餘夫於江上功以三旬<lb/>
　而舉費以二萬四千而足也理應具題伏乞敕下工<lb/>
　部覆查如果前項工程别無虚冐即將已經散給銀<lb/>
　兩准其支銷其餘存剰在庫銀兩并各縣灘占未完<lb/>
　地價俱准徵收聴候别項河工支用容臣造冊奏報<lb/>
　并清冊送部查考<lb/>
　　　林應訓開濬白茆塘工完疏<hi>萬厯六年上</hi>
欽差巡按直𨽻巡視下江兼督水利監察御史臣林應<lb/>
<pb n="KR2k0071_WYG_014-119b"/>
　訓謹題為遵敕開浚水利請給錢糧以便稽查責成<lb/>
　事據整飭蘇松常鎮兵備湖廣按察司按察使徐節<lb/>
　呈䝉本院案驗奉南京都察院勘劄准工部咨備奉<lb/>
　欽依開浚白茆塘事理移咨前來備劄到院案行本<lb/>
　道内開白茆塘先經海撫院開浚何以未及十年淤<lb/>
　塞如故該道即親詣塘所督同府縣掌印水利官沿<lb/>
　行相度窮究源委即今再浚作何方法可永逺不淤<lb/>
　并查應否添築壩閘作速勘估確報等因䝉此遵依<lb/>
<pb n="KR2k0071_WYG_014-120a"/>
　督同蘇州府同知王事聖常熟縣知縣留震臣會勘<lb/>
　去後隨據同知王事聖呈稱勘得白茆塘淤淺去處<lb/>
　自歸家莊小石橋起至横塘止計四十五里量長八<lb/>
　千七十九丈每長一丈面濶十二丈底濶八丈深一<lb/>
　丈二尺淺深不等積算土方七萬七千四百三十方<lb/>
　二分一釐九毫每方工食銀二錢八分共銀二萬一<lb/>
　千六百八十兩四錢六分一釐四毫六絲分列十二<lb/>
　段每段應搭厰一所除沿途庵院不必搭蓋外實搭<lb/>
<pb n="KR2k0071_WYG_014-120b"/>
　厰十所每所工料銀一兩五錢該銀一十五兩築壩<lb/>
　三條應用竹木工料銀二百四兩七錢六分五釐又<lb/>
　勘横塘口應建石閘一座合用木石灰鐵夫工等項<lb/>
　該銀三千二百六十九兩五錢一分一釐以上共該<lb/>
　用銀二萬五千一百六十九兩七錢三分七釐四毫<lb/>
　六絲其戽水人夫工食候築壩興工量水淺深用夫<lb/>
　之多寡另議詳奪至於設處錢糧一節據該縣申報<lb/>
　應支白茆高明沙耿涇福山并各開地價淘河夫銀<lb/>
<pb n="KR2k0071_WYG_014-121a"/>
　共有二千七百二十四兩六錢八分四釐二毫又查<lb/>
　得崑山縣開江支存夫銀一萬三千五十七兩五分<lb/>
　七釐二毫六絲四忽三微四纎一沙一塵一埃二項<lb/>
　共銀一萬五千七百八十一兩七錢四分一釐四毫<lb/>
　六絲四忽二微四纎一沙一塵一埃尚少銀九千三<lb/>
　百八十七兩九錢九分五釐九毫九絲五忽六微五<lb/>
　纎八沙八塵九埃或攴各屬灘占地價導河夫銀或<lb/>
　堪動别項錢糧輳用等因呈道又該本道覆行會議<lb/>
<pb n="KR2k0071_WYG_014-121b"/>
　得開濬本塘自歸家莊起至横塘止計長八千七十<lb/>
　九丈約四十五里每十一里分為一段定委常熟縣<lb/>
　縣丞王儼主簿秦湯相吳江縣主簿李三省吳縣主<lb/>
　簿任可賢督工總工則同知王事聖知縣留震臣定<lb/>
　有身家耆民五百名分段募夫開挑又議以二百丈<lb/>
　立一耆民為分管每千丈立一隂醫省祭等官為總<lb/>
　工又議本塘照原議開面濶一十二丈底闊八丈深<lb/>
　一丈二尺但河形水勢不同必於取數非便且開河<lb/>
<pb n="KR2k0071_WYG_014-122a"/>
　𦂳要在深不在闊如兩㟁估勘不足十二丈者聴總<lb/>
　管官勘實順勢開導其堆土務運至十五丈之外本<lb/>
　塘四十五里每十里該用戽水車二百輛計水車九<lb/>
　百輛令塘長圖長出辦大約用車夫二千七百人每<lb/>
　人給米二升限六日車乾計米三百二十四石又每<lb/>
　五里造官厰一座管工官住劄每一里搭草厰二座<lb/>
　每座可容五十人為食宿避雨之所興工破土之日<lb/>
　每耆一名給花紅一分以為優勸又議横塘口建石<lb/>
<pb n="KR2k0071_WYG_014-122b"/>
　閘一座照原估料銀三千二百六十九兩五錢一分<lb/>
　一釐行縣委官先行量給官銀採辦石料完備候開<lb/>
　濬河工畢日興工砌築等因具繇呈報間又據蘇州<lb/>
　府知府李充實查議處置工費錢糧數目緣繇到道<lb/>
　查得白茆塘工費原估該用銀二萬五千一百六十<lb/>
　九兩七錢三分七釐四毫六絲除查有常熟縣見徵<lb/>
　沙租地價導河銀崑山縣庫貯開江支剰銀蘇州府<lb/>
　及長吳二縣報完宗人府米折導河夫灘地價銀見<lb/>
<pb n="KR2k0071_WYG_014-123a"/>
　在共有二萬一千二十三兩八錢二分三釐三毫尚<lb/>
　欠銀四千一百四十五兩九錢一分四釐一毫六絲<lb/>
　應于見徵存留宗人府米銀内徵給查該縣數有大<lb/>
　戸吳潔淳名下欠者止有四百七十四兩令照銀數<lb/>
　認方開河外實少銀三千六百七十一兩九錢一分<lb/>
　四釐一毫六絲應將民欠宗人府米銀六千餘兩内<lb/>
　徵給以該縣之欠米開該縣之河工官民無詞再照<lb/>
　白茆塘為出海巨流海潮與湖水晝夜必兩會當其<lb/>
<pb n="KR2k0071_WYG_014-123b"/>
　會處則清濁相值其流稍停渾泥遂積日復一日故<lb/>
　易淤塞今惟於初開之時務深而不務闊既開之後<lb/>
　每年以導河銀僱夫撈洗然後可圖永利具詳允示<lb/>
　本道遵行間催據常熟崑山長洲吳縣并蘇州府徵<lb/>
　完各門地價灘稅導河夫銀宗人府米銀開江支剰<lb/>
　銀共二萬一千四百八十一兩四錢一分八釐四忽<lb/>
　三微四纎一沙一塵一埃俱發常熟縣收貯先行動<lb/>
　支募夫塔厰之用餘少銀兩嚴徵民欠宗人府米銀<lb/>
<pb n="KR2k0071_WYG_014-124a"/>
　接濟去後據常熟縣知縣留震臣申稱本塘原勘長<lb/>
　八千七十九丈該夫銀二萬一千六百八十兩四錢<lb/>
　六分一釐四毫六絲今該本縣又續議增開歸家橋<lb/>
　宕六十七丈約該夫工銀一百八十七兩零連築壩<lb/>
　戽水建閘共該用銀二萬五千餘兩除各處解到本<lb/>
　縣徵完銀支給外見今河工完及八分尚有募夫工<lb/>
　食犒賞供給等用約少銀二千餘兩并建閘料銀三<lb/>
　千二百餘兩本縣欲追原議民欠宗人府米銀支給<lb/>
<pb n="KR2k0071_WYG_014-124b"/>
　一時徵併不前申乞區處等因到道酌議借支鎮江<lb/>
　府嘉靖四十五年分支剰練兵銀二千三百一十兩<lb/>
　五錢九分七釐九絲五忽六微八纎解發常熟縣接<lb/>
　濟完工再有不敷及建閘料銀嚴行府縣追併存留<lb/>
　宗人府米銀凑用補還借支鎮江府銀兩具繇詳允<lb/>
　借支前銀解發常熟縣收用外今該按察使徐節到<lb/>
　任接管覆行本府同知施之藩推官赫瀛會同勘驗<lb/>
　隨據呈稱會同管濬總工同知王事聖親詣白茆塘<lb/>
<pb n="KR2k0071_WYG_014-125a"/>
　自横塘口起至歸家橋止濬過工程共長八千七十<lb/>
　九丈又續議增開歸家橋宕六十七丈每丈俱照原<lb/>
　議開面闊一十二丈底闊八丈中深一丈二尺旁深<lb/>
　一丈逐一查勘濬工丈尺俱已如式又將王同知闗<lb/>
　送用過一應募夫厰壩供給犒賞等費及常熟縣收<lb/>
　放過河工錢糧各數目前來覆核得常熟縣官庫收<lb/>
　過蘇鎮二府并崑山長洲吳縣解到及本縣徵完河<lb/>
　工銀共二萬三千七百九十二兩一分五釐一毫三<lb/>
<pb n="KR2k0071_WYG_014-125b"/>
　纎一塵一埃數内放過厰壩竹木物料除變易還官<lb/>
　外實用過銀一百一十六兩六錢九分三釐又放戽<lb/>
　水人夫食米三百六十二石一斗二升内除本縣罰<lb/>
　犯范璧米三十八石實該米三百二十四石一斗二<lb/>
　升每石價銀四錢五分該銀一百四十五兩八錢五<lb/>
　分四釐又該開挑人夫工食二萬一千八百四十二<lb/>
　兩三錢一分九釐九毫四絲内扣河深易開減銀二<lb/>
　十六兩二錢一釐五毫六絲外實給銀二萬一千八<lb/>
<pb n="KR2k0071_WYG_014-126a"/>
　百一十六兩一錢一分八釐三毫八絲又放管工員<lb/>
　役廪給口糧銀四十六兩七錢五分又給犒賞効勞<lb/>
　員役花紅銀牌與祭江開壩等用銀一百三十五兩<lb/>
　五錢三分五釐通共放過銀二萬二千二百六十兩<lb/>
　九錢五分三毫八絲逐項細核明白應准支銷仍有<lb/>
　支存官庫原借鎮江府練兵銀一千五百三十一兩<lb/>
　六分四釐七毫二絲三纎一塵一埃覆查相同備造<lb/>
　文冊報道該本道覆核相同應准支銷造冊完繳其<lb/>
<pb n="KR2k0071_WYG_014-126b"/>
　横塘口建閘候水退興工不敷料銀嚴行府縣將原<lb/>
　題宗人府米銀八千兩除徵完放過本塘河工外尚<lb/>
　欠五千一十四兩一錢七分七釐五毫追完找給前<lb/>
　項閘料并補還原借鎮江府銀共該四千四十九兩<lb/>
　零之外仍餘九百六十五兩一錢三分七釐五毫與<lb/>
　常熟縣原報應徵各沙租各門地價導河銀尚欠一<lb/>
　千五百二十八兩九錢六釐四毫六絲俱聴别項河<lb/>
　工支用再照白茆塘東出大海西連昆承湖海潮湖<lb/>
<pb n="KR2k0071_WYG_014-127a"/>
　流日必兩會清濁相值停積渾泥淤塞自後於農隙<lb/>
　水涸該縣量動導河夫銀撈洗庶可永久今將造完<lb/>
　核過工費錢糧文冊呈報到臣該臣看得白茆塘原<lb/>
　議建閘盖慮渾湖入淀而設此以防之及臣督同道<lb/>
　府㕔縣親詣其地據耆老居民衆議本塘今嵗開濬<lb/>
　不為不深而浲水為災未能盡洩者盖因海口舊閘<lb/>
　稍礙之故今若再建横塘新閘恐於内水有礙相應<lb/>
　停寢其原估建閘銀兩仍貯該縣聴候别項河工支<lb/>
<pb n="KR2k0071_WYG_014-127b"/>
　用除將開濬工程用過錢糧逐一覆查明實見今造<lb/>
　冊奏繳外伏乞敕下工部將前項用過銀數覆請開<lb/>
　銷<lb/>
　　　江有源請專官治水疏<hi>萬厯十五年上</hi>
南京廣東道監察御史臣江有源謹題為懇敕專官以<lb/>
　治東南水利以惠民生以足國用事竊照江南水患<lb/>
　不常皆為水利不修之故臣吳人也於吳中水利頗<lb/>
　知梗槩且叨承耳目之司請得與皇上備言之盖浙<lb/>
<pb n="KR2k0071_WYG_014-128a"/>
　西之地蘇松最低位居下流太湖綿亘數百里納受<lb/>
　諸山溪澗之水散至澱山三泖等湖而繇三江入海<lb/>
　三江者湖海之咽㗋也自海塘南障而東江堙廢水<lb/>
　勢始北折而為黄浦趨於吳淞併於婁江又溢入七<lb/>
　浦白茆其道迂迴屈曲不能駛急又海潮日有二至<lb/>
　浮泥湧入淤塞江路江路塞則湖水始泛濫而為患此<lb/>
　三呉水利之大凡也古人治之有原有委而其要則在<lb/>
　於任人萬厯初年言官建議特命南京監察御史一<lb/>
<pb n="KR2k0071_WYG_014-128b"/>
　員總理其事該部覆奏欽依業已施行未幾令兼巡<lb/>
　江之差又未幾併其差於巡江御史於是名雖專敕<lb/>
　實則帶管而建官之意又輕矣况巡江之差一年而<lb/>
　竣水利之事豈可計日而成經營方始代期已及即<lb/>
　有碩畫安所成就故雖因時䟽濬以救目前而終不<lb/>
　能大舉廢墜為吳民垂永利者官之不專故也臣願<lb/>
　添設一員畀之專敕重其事權無論御史無論僉事<lb/>
　但能久於其官而又不以他務分之則舍水利之外<lb/>
<pb n="KR2k0071_WYG_014-129a"/>
　無可自見必且殫忠畢慮以求稱厥功而水利可修<lb/>
　矣請遂言修治之法一曰開江湖以導其壅今之吳<lb/>
　淞江婁江七浦白茆此四河者襟帶湖海吐納衆流<lb/>
　一日不可使之不通者也濬吳淞江之外即宜䟽白<lb/>
　茆之淤開七浦之塞撤去斜堰或為石硔或為石閘<lb/>
　而諸河亦當併議也婁江今雖通流而太倉以東多<lb/>
　有漲沙海口有横沙早計者及今為之力可省也至<lb/>
　於瀕海之地比之腹内特高濬治亦宜倍深不然内<lb/>
<pb n="KR2k0071_WYG_014-129b"/>
　低外高難乎水之東注矣一曰疏塘浦以通其脉昔<lb/>
　人於川原廣衍處所每七里為一縱浦十里為一横<lb/>
　塘所以通決水道使相灌輸無屯瀦枯涸之患乃民<lb/>
　力既不能開挑而有司苦於錢糧無措若罔聞知堙<lb/>
　塞已過半矣是宜相其緩急以次疏之務使溝瀆之<lb/>
　水悉逹於塘浦塘浦之水悉逹於江河聫絡貫穿流<lb/>
　通可也一曰備規制以善其後古人於濵江瀕海通<lb/>
　潮江浦悉設官置閘潮至則閉閘以澄江潮退則開<lb/>
<pb n="KR2k0071_WYG_014-130a"/>
　閘以洩水其潮汐不及之水圩田四圍亦設門閘因<lb/>
　旱澇而時啓閉焉港之小者不通舟楫則築為壩堰<lb/>
　而穿為斗門蓄洩啓閉法亦如之又於閘外設撈淺<lb/>
　之夫時常爬疏積滯置銕掃帚等船隨潮上下以蕩<lb/>
　滌浮淤諸老㟁處栽桑柘種茭蘆䕶堤固㟁纎悉備<lb/>
　具此所以無水患也而今皆弛矣間有知置閘之利<lb/>
　者又置之不得其所名以節水而反以壅水此於興<lb/>
　工之後所當多方講求曲為處置以開吳民百世之<lb/>
<pb n="KR2k0071_WYG_014-130b"/>
　利者也唯錢糧工費尚須擬議既設專官自能調劑<lb/>
　酌量上請非臣所能預為縷指伏乞敇下該部虚心<lb/>
　計畫如果臣言不謬速為具覆施行臣無任翹首企<lb/>
　望之至<lb/>
　　　徐桓請復水利憲臣給發錢糧疏<hi>萬厯十六年上</hi>
南京刑科給事中臣徐桓謹題為東南財力已困水患<lb/>
　難必乞速簡任興發及時修濬以禆國計以厚民生<lb/>
　事臣惟東南為國家財賦奥區水利為東南財賦源<lb/>
<pb n="KR2k0071_WYG_014-131a"/>
　本不容一日不修濬者况水患叠仍民力已困今歳<lb/>
　淫潦復未可必可泄泄然不亟為之圖哉頃御史江<lb/>
　有源請復專官修舉水利荷皇上俞允勅該部着撫<lb/>
　按官逐一相度從長計議業已見之行矣臣復何言<lb/>
　顧臣所慮者非專官之難得人以充任為難非修舉<lb/>
　之難得財以經費為難惟簡任有人則功可成惟興<lb/>
　發有財則事可濟此足國裕民之至計所當亟議者<lb/>
　也臣請得竟其説嘗聞三吳古稱澤國其西南翕受<lb/>
<pb n="KR2k0071_WYG_014-131b"/>
　太湖陽城諸水形勢尤卑而南北際海地多岡隴視<lb/>
　西南特高高者其田嘗苦旱卑者其田嘗苦潦古人<lb/>
　治之高下曲盡其制然大較惟疏淤障以決下流築<lb/>
　圩㟁以固隄防而已近來官無專任豪民肆梗以致<lb/>
　故道堙塞水患叠仍去年七月間風潮淹溺尤甚蘇<lb/>
　松獨當下流被害尤烈饑饉流離民不聊生荷皇上<lb/>
　軫念恩賜蠲免復令郡縣發粟賑貸徳意甚盛第飢<lb/>
　民之困苦未甦公家之徵催已急昨吳江士民相率<lb/>
<pb n="KR2k0071_WYG_014-132a"/>
　而號訴于庭幾激成變萬一今歳雨暘少愆淫潦復<lb/>
　作又將何以處之臣私憂過計惟急修水利庶足以<lb/>
　弭患於將來也議者宜復專官設僉事似矣盖專官<lb/>
　則職不分于功為易就僉事則體未尊于民為易親<lb/>
　或單車而循阡陌或扁舟而泛江湖廣咨博訪窮覽<lb/>
　逺討以底平成之績事無不甚便者但臣愚則謂設<lb/>
　官之要惟在于得人修濬之宜惟先于足用人不得<lb/>
　則所設皆具官也用不足則所議皆空談也臣為今<lb/>
<pb n="KR2k0071_WYG_014-132b"/>
　訃莫若簡任賢能大發帑藏以修濬之為急嘗考先<lb/>
　朝屢命大臣經理吳中者前後不下數十人而其有<lb/>
　功于水者則惟尚書夏原吉與巡撫侍郎周忱爾人<lb/>
　才之難得可知也方今豪強日肆水道日湮淤者已<lb/>
　占而田澤者已㫁而漁非得强力有才實心幹濟者<lb/>
　其人不可也然當明盛之世正羣賢彚征之時豈無<lb/>
　若人足以勝其任乎特患不能知耳伏望天語叮嚀<lb/>
　吏部博加采訪不拘在内在外但得强力有才實心<lb/>
<pb n="KR2k0071_WYG_014-133a"/>
　幹濟者即授以專勅俾之統轄江南專管水利委任<lb/>
　而責成之庶經理不患于無人而水利可以次第修<lb/>
　矣然修水利必需財用方今民窮財盡所在赤立而<lb/>
　欲興大役動大衆以成所難成之功正所謂時詘舉<lb/>
　贏也欲取之公耶則庫藏以近年織造摉括盡矣欲<lb/>
　取之民耶則閭閻以累歳災𤯝疲困極矣將欲坐視<lb/>
　其湮塞而不為之濬耶臣恐告災者歳復一歳議蠲<lb/>
　者年復一年後將何所底止臣聞江南各郡别無錢<lb/>
<pb n="KR2k0071_WYG_014-133b"/>
　糧堪借京師内帑亦無多餘可發惟查南京戸部頗<lb/>
　有積蓄十二年間嘗為越河濟工發一十萬矣十五<lb/>
　年間又為山陜糴米發二十萬矣江南之民亦陛下<lb/>
　赤子也江南之地財賦根源豈不尤重于越河尤切<lb/>
　于山陜哉臣願皇上照例特發二十萬以修水利不<lb/>
　足則令地方措處迺今日最急務也且計利害者必<lb/>
　權輕重皇上亦何惜小費而不為吳民興大利哉今<lb/>
　誠預發二十萬以修濬之使淫潦無虞田禾有穫即<lb/>
<pb n="KR2k0071_WYG_014-134a"/>
　國家無蠲賑之費閭里無輸納之艱其利當百倍之<lb/>
　奚啻二十萬已哉說者謂民窮興作非時必且難之<lb/>
　不知此正可以賑民飢也特恐賑之不得其道耳昔<lb/>
　宋臣范仲淹以官糧募飢民全活者數十萬今宜倣<lb/>
　而行之募飢民之稍壯者應役日給米三升盡以官<lb/>
　銀糴米計口給散每日令有司造册查考不許冒破<lb/>
　則官不徒費民不徒勞豈非一舉而兩利乎且聞淮<lb/>
　安濬河者夫每𣲖之里甲𣲖之行役官多委之武弁<lb/>
<pb n="KR2k0071_WYG_014-134b"/>
　委之省祭科歛需索無所不至怨聲載道可為殷鍳<lb/>
　今惟召募飢民給散官米則可絶此弊矣臣嘗叨令<lb/>
　吳中今又備員留省耳而目之不忍坐視其昏墊輙<lb/>
　效一得之愚伏望皇上睿㫁將臣所奏亟議施行若<lb/>
　夫相地土之高下酌工程之緩急議夫役之多寡是<lb/>
　又撫按諸臣身親經歴者之責非臣之愚所能臆度<lb/>
　者也臣無任激切祈望之至<lb/>
　　　李淶奏報水利副使許應逵開濬功成疏<hi>萬厯十七</hi>
<pb n="KR2k0071_WYG_014-135a"/>
　　　　<hi>年上</hi>
欽差總理糧儲提督軍務兼巡撫應天等府地方都察<lb/>
　院右僉都御史臣李淶謹奏為水利工程告完地方<lb/>
　有賴謹據實奏報事案據蘇松水利副使許應逵呈<lb/>
　奉兩院案驗准戸工二部咨為江南水患不常乞復<lb/>
　專官及時修治以奠民生以裨國計事該本部覆奉<lb/>
　欽依專設水利官一員并動支南京帑銀十萬兩專<lb/>
　為修理水利之用該職于萬厯十六年閏六月十八<lb/>
<pb n="KR2k0071_WYG_014-135b"/>
　日到任先開吳淞江并七浦楊林等河用過銀五萬<lb/>
　八千七百一兩七錢五分四釐九毫八絲六忽已經<lb/>
　册報奏繳存銀四萬一千二百九十八兩二錢四分<lb/>
　五釐一絲四忽今開濬各屬榦河支河并修築圩㟁<lb/>
　石塘橋梁等處前銀俱已支用訖造册至報前撫臣<lb/>
　周繼陞任啓行未經會奏案候在卷該臣接管會同<lb/>
　巡按直𨽻監察御史陳惟芝看得三吳之至急者莫<lb/>
　如水利緣其田賦之額每以十之五六輸公家而藉<lb/>
<pb n="KR2k0071_WYG_014-136a"/>
　以資生不能强半故此利興則公私並賴否則民既<lb/>
　無以為生賦將何所自出乎以是令甲郡邑專設水<lb/>
　利官各州縣亦歳編導河夫銀數百兩以備撈淺之<lb/>
　用此其重可知也先臣吕光洵巡按吳會時查覈水<lb/>
　利凡河港共二千二百五十餘處當其時除民間應<lb/>
　濬者不計外即以應俟官濬之河僅一百七十餘處<lb/>
　及應築壩閘四十餘處已該工費銀四十八萬自光<lb/>
　洵著論後湮塞量日有加矣故自頃巡撫都御史海<lb/>
<pb n="KR2k0071_WYG_014-136b"/>
　瑞及水利御史林應訓間一竭力濬治然亦未能徧<lb/>
　為䟽通也嗣後則潮漲日淀河復淺塞以故臺臣建<lb/>
　議設官專理厥意良厚荷蒙皇上俞允特設水利副<lb/>
　使一員并發帑金十萬為吳生民開導利之源惠至<lb/>
　渥也今副使許應逵承命而至鋭意經理其濬吳淞<lb/>
　江也既先其要于各州縣支河也亦及其凡當濬吳<lb/>
　淞時適遘客歳大旱人遂為濬此以致各處支河水<lb/>
　咸趨之因益淺無捄于旱不知客歳之旱異災也各<lb/>
<pb n="KR2k0071_WYG_014-137a"/>
　省直無不以水竭告者也且亦自此旱年言耳脱若<lb/>
　水潦則未有此之不疏而支河得速洩者故其先事<lb/>
　焉者是光洵之見也不可後之役也已而吳淞既畢<lb/>
　則以四萬金發之各州縣如鹽鐵中古千墩等處河<lb/>
　浦竝行疏濬者其深與吳淞埓焉亦光洵之見也不<lb/>
　容已之舉也至于常鎮等府導河夫銀先是任民拖<lb/>
　欠以致河港愈淺本官覈有司嚴徵之而竝督其疏<lb/>
　濬計今勢雖難于驟徧而其修舉者亦多矣除將開<lb/>
<pb n="KR2k0071_WYG_014-137b"/>
　濬過江河港浦及支用過錢糧數目另册報外謹具<lb/>
　奏聞<lb/>
　　　歸子顧請疏治吳淞江疏<hi>萬厯四十年</hi>
工科給事中臣歸子顧謹題為江南災傷洊臻民生日<lb/>
　困國課寖絀懇乞聖明軫念地方受害之源亟興三<lb/>
　吳第一水利以足民裕國事臣竊查江南一隅歳賦<lb/>
　半天下第供辦出於農田農田資乎水利盖江南澤<lb/>
　國以水為利亦以水為害而利害則全係吳淞江之通<lb/>
<pb n="KR2k0071_WYG_014-138a"/>
　塞書曰三江既入震澤底定震澤即今之太湖其廣<lb/>
　三萬六千頃納受杭嘉湖宣歙應天蘇松常鎮等郡<lb/>
　谿澗之水為三吳巨浸而三江則錢塘揚子吳淞江<lb/>
　也自杭州築長林堰而太湖東南之水不得入於錢<lb/>
　塘自常州築五堰而太湖西北之水不得入於揚子<lb/>
　獨吳淞一江當太湖下流洩諸郡之滙水以注海而<lb/>
　今且久塞是以太湖有納無吐平時常自滿溢客水<lb/>
　暴至即四向濆出渰敗數郡饑饉頻仍國家貢賦亦<lb/>
<pb n="KR2k0071_WYG_014-138b"/>
　安所從出臣生長江南目擊其故竊以為欲全活蒼<lb/>
　生以興無窮之利令國計民生兩便則舍濬滌吳淞<lb/>
　江無䇿也攷宋時江面原闊九里可敵千浦故與錢<lb/>
　塘揚子並稱三江勝國之末水利曠修江流淤塞已<lb/>
　失九里千浦之舊聖朝正統間巡撫周忱始立表江<lb/>
　心設法開濬淤塞頓通嗣是天順四年巡撫崔恭𢎞<lb/>
　治七年侍郎徐貫嘉靖元年尚書李充嗣隆慶三年<lb/>
　巡撫海瑞濬者凡五迄今四十餘年廢不講矣皇上<lb/>
<pb n="KR2k0071_WYG_014-139a"/>
　御極以來亦嘗有建議開濬然用不得人求通反塞<lb/>
　邇水旱相仍如萬厯三十六七八等年大浸稽天三<lb/>
　吳之民胥淪魚鼈禾稼不登非以下流無從洩瀉之<lb/>
　故歟從此民困輸將賦額日縮上供邉餉司農仰屋<lb/>
　咨嗟茍不先去病根通其利源徒望生聚殷蕃貢賦<lb/>
　盈額不可得已説者謂必宜修浚吳淞江循故道倣<lb/>
　前蹟探其源而析其委採於衆而㫁於獨大興畚鍤<lb/>
　壅閼者疏瀹之覇占者清復之務使江身闊深水流<lb/>
<pb n="KR2k0071_WYG_014-139b"/>
　駛迅滔滔入海他如塘浦支河交暢四逹股引灌溉<lb/>
　旱暵無虞即遇霪霖亦有宣瀉無復滔天漭地之患<lb/>
　田得成熟何至額徵歳虧動煩廟堂之慮臣又稽海<lb/>
　瑞濬江六十餘里所費官帑不過六七萬金若能設<lb/>
　處有方何愛六七萬之費而不以開江南無窮之利<lb/>
　且朝廷每年經理河道費頗不貲盖懼漕船飄損缺<lb/>
　悞軍食乃三吳正漕糧所自出而國與民兼利其喫<lb/>
　緊祗在吳淞一江奈何聴其久湮不為蚤計束手坐<lb/>
<pb n="KR2k0071_WYG_014-140a"/>
　困耶懇祈勅下該部酌議具覆移咨撫按查節行事<lb/>
　例設處錢糧刻日興工豈惟利澤地方實今經國急<lb/>
　務臣伏疏可勝悚切仰望之至<lb/>
　　　薛貞請浚吳淞江疏<hi>萬厯四十二年上</hi>
巡按直𨽻監察御史臣薛貞謹題為議開東南一大水<lb/>
　利以濟民困以足國賦事臣惟國家財賦仰給東南<lb/>
　而三吳尤為重地三吳財賦取給農田而水利尤為<lb/>
　要務盖吳澤國也全資江海之水以灌溉疏滯而生<lb/>
<pb n="KR2k0071_WYG_014-140b"/>
　民衣食之源國家惟正之供胥頼之若吳淞江之通<lb/>
　塞闗係利害不淺而其所當開非吳中今日第一義<lb/>
　乎考之此江即禹貢三江之一也書云三江既入震<lb/>
　澤底定震澤者即今之太湖是也一曰婁江一曰吳<lb/>
　淞江一曰東江太湖之水三江受之三江之水大海<lb/>
　受之其北則繇太倉劉家河入海所謂婁江也其南<lb/>
　則繇雲間黄浦入海所謂東江也吳淞一江獨當其<lb/>
　中此蘇州之下流雲間之上流也三江之勢正如乾<lb/>
<pb n="KR2k0071_WYG_014-141a"/>
　卦三爻有前後二爻而無中爻豈惟氣運無所宣洩<lb/>
　而江水不通旱潦無常民不得其利反受其害矣粤<lb/>
　稽古昔歴代治蹟昭然即我朝留心水利如夏原吉<lb/>
　周忱等諸臣經畫燦然姑不暇逺引備舉即隆慶四<lb/>
　年巡撫都御史海瑞奮然獨任借支軍餉及各處發<lb/>
　追稻榖與導河夫無礙等銀簡擇府佐縣正等官刻<lb/>
　期開濬查勘舊蹟共計用工食銀六萬餘兩不兩三<lb/>
　月而告成功自此二十餘年江流通利旱潦有資百<lb/>
<pb n="KR2k0071_WYG_014-141b"/>
　姓至今尸祝之嗣後因循廢弛日益壅塞間議開濬<lb/>
　而不得其法以致空費金錢卒無成效沿至今日黄<lb/>
　浦以東宋橋以西尚皆通流如故而此江遂成平陸<lb/>
　矣此江既塞則田間水道日就淺淤臣嘗親歴其處<lb/>
　過旬日之雨一望瀰漫無從瀉出蘇松之間盡變為<lb/>
　沼二麥新禾俱成腐爛幸而晴霽數日則又車戽無<lb/>
　資田疇龜坼禾苖立見枯稿今有司奉檄追徵但知<lb/>
　痛恨逋負而不知逋負之繇實原於此監司但知東<lb/>
<pb n="KR2k0071_WYG_014-142a"/>
　南凋敞而不知凋敝之繇亦原於此此江之開濬胡<lb/>
　可一日不講哉乃議者或以旱燎相仍公私俱匱不<lb/>
　宜興作此皆習於玩愒未覩利害之原者也夫旱潦<lb/>
　相仍正繇水利湮廢若猶日復一日則旱潦之災日<lb/>
　甚一日而東南之民終無安飽之期矣夫計利害者<lb/>
　必權其輕重四府所入歳不下數百萬而一遇災傷<lb/>
　蠲免即三四十萬他日流亡逋負不能追徵者又不<lb/>
　知以幾十萬疏濬之費准其凶荒隂耗之實其孰得<lb/>
<pb n="KR2k0071_WYG_014-142b"/>
　孰失皆不待較而知也臣兩年來留心於此屢行各<lb/>
　官查勘已明凡地形高下之宜源流分合之勢古今<lb/>
　通塞之繇大小緩急之序興作考驗之方延袤深淺<lb/>
　之度與夫力役之難易工費之輕重人情之趨向咸<lb/>
　著册籍較然可考但當今日水旱頻仍上下交詘既<lb/>
　不可加歛於民而内帑又不可望乞故百計思維求<lb/>
　所以湊濟其用者惟有節年錢糧係解糧大戸侵欺<lb/>
　者設法行追又如原𣲖導河夫銀及存留撥剰各項<lb/>
<pb n="KR2k0071_WYG_014-143a"/>
　銀米撫按司府州縣及各衙門贓罸與夫應解錢糧<lb/>
　堪以挪借大約通計足開此江之用已經委官清查<lb/>
　似有可稽之數若使有司諸臣奉公體國按籍而行<lb/>
　則底績之期可指日而成也惟是衆志難壹浮言易<lb/>
　起事每阻於築舍而多毁於旁撓臣竊見近湖咽㗋<lb/>
　之地淤澱豐衍悉成膏腴多為勢豪家所占踞久假<lb/>
　不歸視為故物一旦欲取而疏之是必游揚其説作<lb/>
　梗其事多方設難以為興作不便耳此非杜豪强之<lb/>
<pb n="KR2k0071_WYG_014-143b"/>
　口破流俗之見恐撓之者不無其人也臣巡歴日久<lb/>
　頗悉此中變態故詢之父老訪之輿論無不一口稱<lb/>
　當開者是以熟恩審處万敢竭誠上懇伏惟皇上念<lb/>
　東南財賦之原小民凋弊之故皆係之此江敕下工<lb/>
　部議覆施行豈直吳民免逋負之追擾國家足惟正<lb/>
　之貢賦將天地之氣運從古而宣洩者不至於今而<lb/>
　湮塞其所裨益東南豈淺鮮哉<lb/>
　　　周起元請浚吳淞白茆疏<hi>天啓四年上</hi>
<pb n="KR2k0071_WYG_014-144a"/>
欽差總理糧儲提督軍務兼巡撫應天等府地方都察<lb/>
　院右僉都御史臣周起元謹題為亟興水利以備瀦<lb/>
　洩以救荒歉以裕國用事江南蘇松常鎮四郡幅員<lb/>
　不過五百里歳輸租粒數百萬最急莫如水利而水<lb/>
　利之最大者莫如吳淞江婁江與白茆港三道盖環<lb/>
　蘇松常與嘉湖數郡之湖澤歸翕于此為宣泄入海<lb/>
　之道近婁江劉家河一線僅通吐納而吳淞與白茆<lb/>
　二水則淤為平陸前代屢濬姑不具論入熙朝永樂<lb/>
<pb n="KR2k0071_WYG_014-144b"/>
　正統天順景泰成化𢎞治正徳嘉靖隆慶萬厯間竝<lb/>
　荷明㫖專官濬治惟今四十餘年竟未施工以致吳<lb/>
　淞江自澳塘以至新涇口及東西蘆浦三壩等處六<lb/>
　七十里淤澱不通白茆港則梅林塘墩鎮涇等處俱<lb/>
　久填塞先後建議諸臣叩閽求濬輙因中寢吳中億<lb/>
　萬生靈引領以望渙汗之頒地方不敢擅興大役邇<lb/>
　年小有水災低田輙渰直浙數郡皆受患如長洲吳<lb/>
　江常熟崑山太倉嘉定上海青浦無錫宜興等州邑<lb/>
<pb n="KR2k0071_WYG_014-145a"/>
　之間荒田數萬頃每遇漕白兑運有司苦𣲖高鄉攤<lb/>
　補而高鄉賦役原重寜甘為低區代賠致有司考成<lb/>
　降罰而小民徒累敲朴亦終不能完額今年巨浸稽<lb/>
　天瀰漫千里者水之為害也雨後停蓄經三旬不消<lb/>
　者水利不修之為害也若又因循不治則東南水患<lb/>
　日甚一日而國賦與民生兩受其累矣臣查曩撫臣<lb/>
　海瑞開吳淞江用銀七萬有竒近按臣薛貞委官估<lb/>
　計數亦相當白茆港則常熟縣知縣宋賢力請疏濬<lb/>
<pb n="KR2k0071_WYG_014-145b"/>
　約該銀五萬通計兩江港工費以十二萬計竊查萬<lb/>
　厯三十六年水災荷䝉神宗皇帝軫䘏蘇松等府賑<lb/>
　銀五萬今時詘度皇上不能多發公帑然如神廟賑<lb/>
　災之數必不容少或可即就此賑數再添一二萬興<lb/>
　舉河工俾臣檄各鄉饑民盡赴工作計丈定工計人<lb/>
　授糈計日給值所全活必無量而水利亦修後雖有<lb/>
　霖澇不至傷稼貢賦常充足國足民實兩攸藉昔宋<lb/>
　臣范仲淹守臨安遇歳凶則大興工作募飢民赴役<lb/>
<pb n="KR2k0071_WYG_014-146a"/>
　就食賴以全活甚衆兹臣所言亦師其意尚欠五萬<lb/>
　兩容臣于所屬摉括積欠導河銀并贓贖再查照往<lb/>
　牘或量行募派以奏其績若夫濬之之法惟在尋其<lb/>
　故道淺者加深窄者使廣應閘者建閘應堰者築堰<lb/>
　應石者甃石倘民間有于淤地之傍鋤墾成業如不<lb/>
　妨河面河心不難稍縮以曲存其種植期于水流通<lb/>
　瀉而止苐不許豪右奸猾占淤塞為私産暗囑堪輿<lb/>
　家遥播風水之說以隂行阻撓謂蘇松有異議焉嘗<lb/>
<pb n="KR2k0071_WYG_014-146b"/>
　攷松郡𢎞治間開導吳淞而錢福大魁天下嘉靖間<lb/>
　開濬而徐階位躋首揆水道通逹文運官星顯赫無<lb/>
　比若設不可信之堪輿而貽數郡之水害即真有小<lb/>
　礙尚當擇利從其大者而况風氣所闗有利無患故<lb/>
　為阻撓以遂其占墾之誤臣願以白簡隨其後昔成<lb/>
　祖皇帝命夏原吉治水遣官齎水利書以賜原吉重<lb/>
　其委任因得殫力成功今皇上念勤法祖東南水利<lb/>
　久已留神臣侍罪巡撫以國計民生為第一義敢不<lb/>
<pb n="KR2k0071_WYG_014-147a"/>
　據實上請於工部司屬中特簡練逹官一員前來耑<lb/>
　董濬治以明聖意之決行不為道旁之築舍至於分<lb/>
　理府佐等官則就所屬遴選分勞臣不敢不盡厥心<lb/>
　焉伏乞敕下工部議覆施行臣無任悚息待命之至<lb/>
　　　陳懋徳請濬吳淞白茆等江港疏<hi>崇禎元年上</hi>
禮部主客清吏司署郎中事員外郎臣陳懋徳謹奏為<lb/>
　微臣奉差事竣直陳道路見聞之眞深維東南根本<lb/>
　之計敬效一得并瀝愚衷以祈聖鑒事臣去年奉命<lb/>
<pb n="KR2k0071_WYG_014-147b"/>
　册封光澤往返萬里凡燕趙齊梁周楚之地徧歴周<lb/>
　諮率皆凋耗然未有如臣鄉吳地之叠災竒困者也<lb/>
　以臣所覩記數年之間大浸居其七八而至丁卯一<lb/>
　歳之中水蟲風三災㳫告荒慘情形已經省直撫按<lb/>
　及宦京諸臣交章奏聞臣不敢贅惟臣訪之父老僉<lb/>
　云雖係天災頻仍亦繇人事未盡臣亟叩其故則謂<lb/>
　吳水鄉以水為利而今反受水之害者惟水政之久<lb/>
　廢而莫舉也臣按江南水患永樂二年特命戸部尚<lb/>
<pb n="KR2k0071_WYG_014-148a"/>
　書夏原吉疏治正統五年特命巡撫侍郎周忱疏治<lb/>
　𢎞治四年特命工部待郎徐貫疏治其他用部郎臬<lb/>
　司與地方有司隨時浚理屈指而計大約十餘年一<lb/>
　興水利以故歳不告潦田獲有秋國家額賦輸將不<lb/>
　竭而府縣尚有餘積以備不虞乃今水利之不興已<lb/>
　數十年吳淞江入海故道化為平陸矣白茆七浦鹽<lb/>
　鐵等洩水大川僅存一綫矣止劉家河尚通而潮沙<lb/>
　漸淤亦非故跡所以一遇霪霖太湖西來數郡山水<lb/>
<pb n="KR2k0071_WYG_014-148b"/>
　奔注蘇松下流無從宣洩數百萬頃良田悉成巨浸<lb/>
　夫臣鄉雖一隅財賦半天下况今邉警需餉仰給東<lb/>
　南尤為至急至切使及今不治而水患日甚一日災<lb/>
　祲易乘蠲賑難望小民皮毛俱盡猝有他虞即國賦<lb/>
　將安所從出哉當事諸臣非不熟知此為要計而苦<lb/>
　值公私交匱不敢輕舉臣愚以為幸遘聖明在上軫<lb/>
　念東南屢見明㫖真同如傷之視吳民懽呼拭目以<lb/>
　望徳澤即如織造上供仰荷陛下立賜停免則此項<lb/>
<pb n="KR2k0071_WYG_014-149a"/>
　錢糧中酌其可動支者并清查原設導河夫銀即足<lb/>
　充開濬水利之費仍倣祖宗朝例責任大臣如周忱<lb/>
　等假以便宜聴其相度區畫期於成功而後報命是<lb/>
　皇上即以所留於地方之物力興地方無窮之大利<lb/>
　不但立拯億萬墊溺生靈於袵席之上而使江南數<lb/>
　百萬賦税源源上輸渙小儲成大儲不加賦而賦日<lb/>
　裕不别求惠民而民受實惠臣所謂根本之計似緩<lb/>
　而實急者此也夫事屬非常之原正須身任民社與<lb/>
<pb n="KR2k0071_WYG_014-149b"/>
　夙諳經濟者大家講求臣緣于役竊附原隰咨諏之<lb/>
　義先引其端以入告皇上倘鑒臣言匪謬伏乞敇部<lb/>
　確議條畫施行臣愚無任悚□待命之至<lb/>
　　　工科抄叅<hi>附</hi>
工科叅看得國家漕儲仰給三吳而頻歳災祲動苦霖<lb/>
　澇乞蠲議折無虚日也識者厪根本之慮焉水鄉而<lb/>
　却罹水之害則水政不修而人事之廢墜也儀郎言<lb/>
　之悉矣夫監司有水利道州縣設水利官額賦應有<lb/>
<pb n="KR2k0071_WYG_014-150a"/>
　水利錢糧乃白茆七浦鹽鐵等川之僅存一綫劉家<lb/>
　河之潮沙漸淤也何故職掌有在則振刷無難惟是<lb/>
　淞江一𣲖書稱三江既入震澤底定者此實其一焉<lb/>
　朝宗故道彌望桑田海忠介而後非阻於慮始之難<lb/>
　則苦於經費之窘屢煩盈庭之議而迄無成説者匪<lb/>
　一朝一夕之故也百年之利非常之原直𨽻撫按當<lb/>
　必洞徹原委而毅然為斯民請命者抄出移文催覆<lb/>
　之<lb/>
<pb n="KR2k0071_WYG_014-150b"/>
　　　工部覆奏<hi>附○此䟽儗稿未上</hi>
照得水利一節係本司職掌伏覩皇上平臺召對商諮<lb/>
　水利惟恐擾民又有公議來奏之諭臣部職掌所闗<lb/>
　敢不少效末議以備採擇看得國家大計以東南財<lb/>
　賦為本根東南財賦尤以水利興修為命脉盖三吳<lb/>
　號稱澤國萬水所凑西滙太湖北枕大江東環滄海<lb/>
　南抵錢塘其中若湖泖涇漊蕩瀝浦瀆塘河溪港浜<lb/>
　漕渠洫等水縱横棋布大小貫輸如人身之經絡血<lb/>
<pb n="KR2k0071_WYG_014-151a"/>
　脉疏通則利壅噎則病顯然易見昔范仲淹蘇軾諸<lb/>
　大儒皆悉心講求或躬親疏浚至本朝夏原吉周忱<lb/>
　徐貫李充嗣海瑞諸臣屢奉特命專治水利能使高<lb/>
　下曲盡其制旱澇不能為災國計民生並受其福尸<lb/>
　祝至今不衰邇年江南水患叠仍困敞已極小民逃<lb/>
　亡餓殍漂溺之苦莫能圖畫計惟有修治水利一著<lb/>
　可少紓民力迺當事不果行者不過曰錢糧缺乏也<lb/>
　豪右阻撓也故道難復也有司奉行不實也臣以為<lb/>
<pb n="KR2k0071_WYG_014-151b"/>
　皆不足慮惟願皇上倣祖宗朝例特命才識通練實<lb/>
　心幹事之臣專任責成之任得其人自能設處錢糧<lb/>
　自能彈壓豪右自能相度地宜自能督率有司盡職<lb/>
　自能毫不擾民而水政畢舉按會典嘉靖六年敕巡<lb/>
　撫官督同水利僉事用心整理蘇松水利毋得虚應<lb/>
　故事隆慶六年特降敕書以東南水利專責成巡撫<lb/>
　成例具在皇上重國計即重東南重東南即重水利<lb/>
　一事伏乞特加專勅撫臣一切水利事宜悉聴條畫<lb/>
<pb n="KR2k0071_WYG_014-152a"/>
　經營舉劾激勸務期興利拯患迄有成功而後報命<lb/>
　當此聖明勵精核實之初何患無夏原吉等其人以<lb/>
　救一方億萬生靈且濬國用不涸之源耶案呈到部<lb/>
　看得東南賦甲天下本計莫如水利有太湖以為之<lb/>
　滙則有吳淞白茆鹽鐵七鴉等江浦以為之洩能洩<lb/>
　則水本為利不能洩則水反為害水政宜修此不煩<lb/>
　再計者但大役一興浮議易集責任不專終成築舍<lb/>
　該司急議任人按祖制請專敕誠為東南憂水患興<lb/>
<pb n="KR2k0071_WYG_014-152b"/>
　永利耳且臣聞去年太湖夜漲衝漂萬家今秋沿海<lb/>
　一帶復遭蕩沒米價頓湧災黎重困救民水火之中<lb/>
　勢難少緩伏惟皇上視民如傷亟允所請特專敕巡<lb/>
　撫一切便宜拯治其有司能設法修濬者舉薦優擢<lb/>
　其泄泄從事者即加叅處則人知激勸成功不擾而<lb/>
　公私之利並收之矣<lb/>
　　　李待問回奏三江水利疏<hi>崇禎元年上</hi>
欽差總理糧儲提督軍務兼巡撫應天等府地方都察<lb/>
<pb n="KR2k0071_WYG_014-153a"/>
　院右僉都御史臣李待問謹題為微臣奉差事竣直<lb/>
　陳道路見聞之真深維東南根本之計敬效一得并<lb/>
　瀝愚衷以祈聖鑒事准戸部咨該禮部員外郎陳懋<lb/>
　徳題前事内稱修復水利開濬吳淞等三江等因奉<lb/>
　聖㫖織造料價已有旨改餉水利事撫按酌議具奏<lb/>
　該部知道欽此欽遵備咨到臣臣即備行蘇松常鎮<lb/>
　二道轉行四府所屬州縣查議又經行檄催報去後<lb/>
　未據詳到今該臣看得蘇松諸郡地勢卑下西來諸<lb/>
<pb n="KR2k0071_WYG_014-153b"/>
　水畢滙具區而歸大海禹貢稱三江既入即吳淞江<lb/>
　婁江東江是也吳淞尚仍舊名婁江少徙而為劉家<lb/>
　河東江久湮而别出為白茆港數十年來未濬淤沙<lb/>
　乗潮上下日久漸成平陸今劉河出口稍滯而澌流<lb/>
　尚存吳淞自澳塘以至新涇口及東西蘆浦三壩等<lb/>
　處六十里淤澱不通白茆則梅林塘塾鎮涇等處俱<lb/>
　久湮塞而有力之家且築平膴為膏腴矣濱海一帶<lb/>
　高在外窪在内雨暘時若猶茫茫巨浸一遇汎澇則<lb/>
<pb n="KR2k0071_WYG_014-154a"/>
　天行之災十三而地利之荒已十七矣國家以三吳<lb/>
　為外府率倚辦於農田迺田日失收民日窮蹙不特<lb/>
　民無所托命抑且賦無所從出失今不治長此安窮<lb/>
　誠有不容再計者累朝以來十餘年必一疏治今積<lb/>
　至四五十年矣天啓間撫臣周起元曾疏陳格於請<lb/>
　帑之説查起元疏稱都御史海瑞開吳淞用銀七萬<lb/>
　兩有竒前按臣薛貞曾委官估計數亦不相逺白茆<lb/>
　則知縣宋賢估計約用銀五萬通兩江工費以十二<lb/>
<pb n="KR2k0071_WYG_014-154b"/>
　萬計而劉河不與焉大抵此議不一有言總開三江<lb/>
　一勞永逸者有言物力難措先開吳淞江而後徐議<lb/>
　之者有言且就内河疏導其溝澮取給於導河夫銀<lb/>
　而往往積為民間逋欠方在州縣清查畢竟為數無<lb/>
　幾然此亦小補塞罅漏之功惟於下流出海之處䟽<lb/>
　鑿所加如建瓴而下一通無所不通始為得力而先<lb/>
　事吳淞江以逹赴壑之路俟有餘力以及兩江至錢<lb/>
　糧一事臣歴任幾二年所目擊民生凋敝與庫藏乾<lb/>
<pb n="KR2k0071_WYG_014-155a"/>
　竭去年桐封支應所在蒐索甚而糴賑糓請祠價經<lb/>
　幾凑拍僅完此數真瓶罍交罄矣頃閱邸報見皇上<lb/>
　平臺召對惓惓以擾民為慮此堯舜其咨之懐三吳<lb/>
　昏墊之餘蒙皇上一言而已載之袵席矣臣竊以為<lb/>
　錢糧措置動稱鉅萬臣轉思迴慮不知如何可以仰<lb/>
　答聖明勤民之摰念也惟四府陳設錢糧除臣得請<lb/>
　蠲豁外尚存九萬餘兩此固上供之急需亦異惟正<lb/>
　之定額倘得就中約留數萬兩餘不足查導河夫銀<lb/>
<pb n="KR2k0071_WYG_014-155b"/>
　益之按先朝此役每每頒發帑金特遣重臣經理始<lb/>
　克臻安流之效其在今日聖慈如傷倍切惟以小民<lb/>
　目前之輸還為小民粒食之計所在耄倪自當欣欣<lb/>
　終事源源子來於聖明不擾之徳意萬無不愜臣奉<lb/>
　㫖酌議具奏業行道府詳覈而東臯多稼相度維艱<lb/>
　臣且以代事去誼不敢黙黙於此若夫所開道里廣<lb/>
　逺所用夫役多寡與夫耑官經畫一切事宜尚須酌<lb/>
　報臣未敢漫為遥度以掣他日任事之肘也謹會同<lb/>
<pb n="KR2k0071_WYG_014-156a"/>
　巡按御史林棟隆合詞具題伏乞聖明嘉惠全吳敕<lb/>
　下該部酌議施行<lb/>
　　　莊祖誨修復練湖疏<hi>崇禎六年上</hi>
欽差總理糧儲提督軍務兼巡撫應天等府地方都察<lb/>
　院右僉都御史臣莊祖誨謹題為練湖修復新漕轉<lb/>
　輸謹據實恭報以慰聖懐事准工部咨該本部題奉<lb/>
　聖㫖練湖既足濟漕即着該撫按同巡漕御史查照<lb/>
　舊制力圖修復其經費錢糧准將協濟修河等項銀<lb/>
<pb n="KR2k0071_WYG_014-156b"/>
　兩酌議動支仍嚴核冒破務期工築堅整可資永利<lb/>
　如有勢豪頑猾阻撓把持的即指名叅來該部知道<lb/>
　欽此欽遵備咨到臣隨經會同按漕二臣仰道行府<lb/>
　查修去後續據常鎮兵備右叅議兼僉事吳麟瑞呈<lb/>
　據鎮江府申准水利通判張含錦牒開勘得練湖延<lb/>
　袤四十餘里往者蓄水原有石閘五所水函三處按<lb/>
　時開閉以濟漕運自佃田之後内外築埂毁閘開函<lb/>
　水盡洩去隨于漕運有碍今欲退湖田以復湖水先<lb/>
<pb n="KR2k0071_WYG_014-157a"/>
　塞水函以固閘壩使水無洩漏則不退田而田自退<lb/>
　不復湖而湖自復更有京口丹徒吕城三閘上下走<lb/>
　洩湖水即有停泓不足以當此三處漏巵必先築此<lb/>
　閘壩趂時瀦蓄方濟漕運等因牒府呈道該本道看<lb/>
　得居民貪佃湖田横築堤埂毁壊閘函致無蓄水濟<lb/>
　運今據詳覆舊有石閘水函必先議復湖水自盈等<lb/>
　因具詳本院奉批湖水濟運亟應檄府停蓄工費數<lb/>
　目若干錢糧動支何項仰速查議報奉此行間又奉<lb/>
<pb n="KR2k0071_WYG_014-157b"/>
　本院批據鎮江府署印推官周廷鑨申稱行准水利<lb/>
　㕔勘估修閘料價共一千三百餘兩然所議止七閘<lb/>
　木石諸料尚有九函及修築湖埂八十餘丈募夫工<lb/>
　價不與焉大約以三千金為凖向有蘇松杭嘉湖等<lb/>
　府每年協濟本府修河米銀六千一百餘兩歴年逋<lb/>
　解及本府屬三縣支存修河米銀七百餘兩應于内<lb/>
　動支合請檄催速解興工預行丹陽縣禮聘義民綜<lb/>
　理料價工費不使吏書經手至有為就田派夫之説<lb/>
<pb n="KR2k0071_WYG_014-158a"/>
　者㫁不可行夫以江南之水利豈可偏累雲陽之赤<lb/>
　子乎又吕城奔牛丹徒京口各閘皆為練湖而設盖<lb/>
　徒陽地居上流若湖水一入運河即洩而之毘陵以<lb/>
　下勢不可圉故先年練湖蓄水時吕城奔牛等閘冬<lb/>
　初下版封閉商民船隻悉取道孟河今不再申禁千<lb/>
　頃汪洋不足當一宵流洩宜急行縣將數閘設版募<lb/>
　夫特嚴啓閘等因奉批仰常鎮道速查議報奉經備<lb/>
　行鎮江府查議去後續據申稱備行通判張含錦牒<lb/>
<pb n="KR2k0071_WYG_014-158b"/>
　開會同丹陽縣知縣王範帶領匠作公同查估下湖<lb/>
　石閘四座上湖石閘三座應用物料夫工實該銀二<lb/>
　千九百六十三兩二錢六分牒府申報到道該本道<lb/>
　覆覈無異呈詳到臣批允去後續據該府知府王秉<lb/>
　鑑申准水利通判張含錦牒報練湖各閘于去年三<lb/>
　月初九日興工至六月十八日報竣築埂五十三丈<lb/>
　于六月二十六日興工至八月初十日報竣共用過<lb/>
　工料銀一千九百一兩四錢四分八釐五毫築埂共<lb/>
<pb n="KR2k0071_WYG_014-159a"/>
　用過工料銀一百六十八兩五錢一分七釐通共用<lb/>
　銀二千六十九兩九錢六分五釐五毫各閘比原估<lb/>
　節省銀七百三十一兩七錢四分一釐五毫又南埂<lb/>
　新舊俱已築髙加濶比照河埂尚高數尺等因并造<lb/>
　支銷數目文冊呈報前來據此該本道覆看得練湖<lb/>
　修復闗漕務灌輸勘驗閘埂俱倍加堅築幸已告成<lb/>
　其工費取之蘇松杭嘉湖等府協濟修河銀内照數<lb/>
　支給及查南埂低陷加築高闊稱係上年未用人夫<lb/>
<pb n="KR2k0071_WYG_014-159b"/>
　著令畚鍤並未動支錢糧其吕城奔牛二閘兩府並<lb/>
　已報竣等因呈報到臣值按臣陳乾陽候代離任該<lb/>
　臣覆核看得練湖一水豫瀦蓄以資灌輸此國家無<lb/>
　疆之利也惟是建閘築埂堤防有法啓閉以時斯足<lb/>
　永賴年來兑運愆期遲至夏秋河水瀰漫重艘遄行<lb/>
　無藉停蓄而此湖侵占為田今漕既挽遲為速則嚴<lb/>
　冬水涸練湖修復難緩須臾故臣欽奉明㫖催檄道<lb/>
　府各官估勘節省濬築告成湖流傾注凡重艘經過<lb/>
<pb n="KR2k0071_WYG_014-160a"/>
　時啓函洩水以通濡滯新運盡銜尾出江矣其吕城<lb/>
　奔牛二閘復行修整以遏上流之水隨令附近巡簡<lb/>
　時其啓閉糧運之日南北商民船隻仍照往規盡繇<lb/>
　孟河出入此皆防尾閭之洩為飛輓之計其丹陽北<lb/>
　舊有九曲河向亦灌田濟漕自練湖廢而此湖與之<lb/>
　俱廢今正鼔舞義民修復亦補助練湖之不足也除<lb/>
　另冊送部查考外仍請明㫖勒石著令庶練湖水利<lb/>
　永資漕運矣<lb/>
<pb n="KR2k0071_WYG_014-160b"/>
　　　張國維覆請開浚吳江縣長橋谼疏<hi>崇禎九年上</hi>
欽差總理糧儲提督軍務兼巡撫應天等府地方都察<lb/>
　院右僉都御史臣張國維謹題為目擊時艱特陳民<lb/>
　情夙弊伏乞聖明亟賜興釐以彰聖治事准工部咨<lb/>
　都水清吏司案呈工科抄送直𨽻蘇州府吳江縣鄉<lb/>
　民虞燧條奏前事奉聖㫖訪察一槩停止已有㫖了<lb/>
　其四款着部院看議具奏欽此欽遵抄出到部除事<lb/>
　𨽻戸禮二部者聴該部另覆外其水利一款事𨽻本<lb/>
<pb n="KR2k0071_WYG_014-161a"/>
　部查原疏内開一議覆水利國家賦税全倚東南澤<lb/>
　國獨重水利諸水瀠紆百折俱歸于海其間原委徑<lb/>
　路襟喉每患浮漲淤塞自隆慶間開浚後今復湮塞<lb/>
　比托稱告佃罟利裨益國課究竟為胥吏乾沒自此<lb/>
　入海路窄一時泛漲圩隄難障故六年有三没之患<lb/>
　此水源發浙西歸太湖而襟喉惟在吳江沿湖一帶<lb/>
　淤塞已成平陸今欲議開則浩費莫支惟長橋七十<lb/>
　二谼乃衆流所注古稱三江此地斷不可塞分波而<lb/>
<pb n="KR2k0071_WYG_014-161b"/>
　南有九里石塘其谼不下數百今淤其半此二處務<lb/>
　宜開浚之水路一通永無洪水横流之患矣此外惟<lb/>
　增築圩岸務令高厚使能障水衝激無虞至鎮湖臨<lb/>
　蕩之田宜種茭蘆捍衛水勢就田按畝計派佃户出<lb/>
　工業户出食每區著塘長同圩甲業户佃户于農隙<lb/>
　一同興工再照東南水利每年未嘗不修舉緣視為<lb/>
　故套塞責了事徙令胥役向民邀索一畨而已以致<lb/>
　日壊一日今須特設亷能憲司一員寛限三年務期<lb/>
<pb n="KR2k0071_WYG_014-162a"/>
　水利大成然後報命不次超擢如是庶奏平成之功<lb/>
　矣等因相應看議摘覆案呈到部該臣等看得三吳<lb/>
　號為澤國渰沒之患每每見告則年來淤塞日甚所<lb/>
　謂入海路窄水退甚難説亦近確今議于長橋七十<lb/>
　二谼及九里石塘咽喉兩處開浚使水道順利安流<lb/>
　入海自然無泛溢之患矣據稱厚築圩岸列植茭蘆<lb/>
　工食派自田畝經費不領官錢似亦鑿鑿可行者但<lb/>
　事闗水利計必下行不擾功期可成皆地方有司之<lb/>
<pb n="KR2k0071_WYG_014-162b"/>
　責也乞敇該撫按暨道府橋谼等處親勘講畫是否<lb/>
　有闗咽喉開浚可必成功增築圩岸及分派工役是<lb/>
　否可從并佃罟取利藉口國課究竟乾沒徒貽淤塞<lb/>
　之患所當釐禁一一詳議具奏至請設憲司查蘇松<lb/>
　常鎮兵備原有兼管水利之責如更議特設事在銓<lb/>
　衡臣等未敢輕議等因覆奉聖㫖浚築事宜該撫按<lb/>
　確議具奏官不必增設欽此欽遵移咨到院備行蘇<lb/>
　松兵備兼理水利道仰府帖縣去後續據該道右叅<lb/>
<pb n="KR2k0071_WYG_014-163a"/>
　議兼僉事馮元颺呈據蘇州府申據吳江縣申稱吳<lb/>
　江地勢低下太湖水三萬六千頃衆流滙歸遡其注<lb/>
　洩之自半從吳江長橋及九里石塘而東繇吳淞江<lb/>
　婁江以入于海泛溢浮泥隨流而來一遇茭草倚附<lb/>
　成淤日甚一日水勢大而去路隘九歳三淹農人告<lb/>
　困故鄉民虞燧列款叩閽籲苦兹沿橋而南倣石塘<lb/>
　細細踏勘盖綠長橋旁隙地浮架水閣雖無礙于通<lb/>
　流而橋谼阻隘淤泥閉塞似應拆卸以復古額至九<lb/>
<pb n="KR2k0071_WYG_014-163b"/>
　里石塘原當太湖屏障上築周行以通運艘下開小<lb/>
　洞以便注洩今歴年多不待填築而淤塞者寖成高<lb/>
　阜旁有支流雜港湖水未嘗不通一當衝突不無横<lb/>
　溢所當與長橋亟議開浚者也若民間圩岸除高鄉<lb/>
　土沃居民自能修築外惟濱湖各區最低患獨甚而<lb/>
　民最貧當于農隙責成塘長圩甲計畝興工務期築<lb/>
　隄高厚再植茭蘆捍衛庶洪水不致為患可以仰答<lb/>
　綸音等因具詳到府今該本府知府陳洪謐叅看得<lb/>
<pb n="KR2k0071_WYG_014-164a"/>
　吳江長橋西枕太湖東接吳淞下留環洞宣洩湖水<lb/>
　橋旁豈宜架閣壅淤至九里石塘亦洩水咽喉駸成<lb/>
　高阜九歳三淹勢所必至今該縣勘𣙜與長橋一體<lb/>
　開浚誠因利順導之至計也低窪水鄉仍乗農隙盡<lb/>
　力築堤植茭捍衛庶水旱無虞竝無科擾等因到道<lb/>
　該本道看得太湖翕聚衆水吳江仰承委灌分注吳<lb/>
　淞婁江以入海其長橋七十二谼與九里石塘一帶<lb/>
　諸水竇皆宣洩之所必繇今橋谼旁架浮閣淤遏水<lb/>
<pb n="KR2k0071_WYG_014-164b"/>
　勢漸致閉塞則拆卸不容緩石塘諸竇年久亦多壅<lb/>
　淤成陸并宜一體開浚以免農田之患惟植茭蘆捍<lb/>
　衛因民力築圩所為劑量撥派有利無擾是在印官<lb/>
　奉行之善耳等因具詳到臣查閲詳内尚有佃罟一<lb/>
　節未據呈覆隨經另檄駁查復據該道呈稱長橋闗<lb/>
　鎻湖流利于宣洩其橋谼兩旁向恐淤塞告佃有禁<lb/>
　方將詳請疏通豈容豪右占據竝無取利乾沒之弊<lb/>
　兹據府縣查覆僉同相應轉呈等因到臣該臣㑹同<lb/>
<pb n="KR2k0071_WYG_014-165a"/>
　巡按御史王一鶚看得三吳故稱澤國而太湖巨浸<lb/>
　周五百里汪洋浩淼其所納宣歙臨安苕霅之水悉<lb/>
　繇吳江始分為二以逹于海而長橋七十二欲及九<lb/>
　里石塘諸竇皆駛泄洪流之支徑今已漸成阡陌雖<lb/>
　歳督修浚每以工力告詘因仍沿習而為田廬賦税<lb/>
　患者時時見吿殆不止九歳三淹而已邑民虞燧身<lb/>
　親罹害䟽陳愷切兹據道府勘議毁浮閣植茭蘆疏<lb/>
　淤增築隨宜利導不以擾民俾深闢壅塞之路而自<lb/>
<pb n="KR2k0071_WYG_014-165b"/>
　無横決之虞斯田疇可望豐稔責成縣官加意辦之<lb/>
　若橋旁為洩水之區向不容告佃則利無取漁藉口<lb/>
　乾沒之弊不禁而自絶矣伏乞敕部議覆施行<lb/>
　　　李模請濬吳淞白茆并復設治水部臣疏<hi>崇禎十年</hi>
　　　　<hi>上</hi>
浙江道監察御史臣李模謹題為國賦全倚東南農田<lb/>
　久困墊溺懇祈聖明垂念根本大修水利以救孑黎<lb/>
　以培長治事竊惟國家正供半倚東南東南賦額半<lb/>
<pb n="KR2k0071_WYG_014-166a"/>
　在蘇松二郡乃土田下下緣杭湖嘉鎮常及應天廣<lb/>
　徳竝據上游而蘇松獨居其下仰受宣歙霅苕建康<lb/>
　諸水滙於太湖如建瓴甋太湖袤三萬六千餘頃即<lb/>
　在吳江縣郭外自此東出長橋直趨吳淞江竒分而<lb/>
　南為東江北為婁江即古所稱三江也竝注入海後<lb/>
　東江以築捍海塘廢止藉吳淞婁江為宣洩二江蜿<lb/>
　蜒𨽻於吳江長洲崑山太倉嘉定上海青浦七州縣<lb/>
　然水多江少傾瀉不及又蘇郡東北境屬常熟縣有<lb/>
<pb n="KR2k0071_WYG_014-166b"/>
　白茆一港分無錫而下漕蠡昆尚陽城等湖之汎濫<lb/>
　而納諸江更泖蕩瀼渰千百縱横交錯總歸此三道<lb/>
　昔人比為全吳之尾閭通同各郡農田遇潦不致騰<lb/>
　襄遇暵可施灌溉攷東南水利從神禹底定之後歴<lb/>
　春秋戰國漢晉唐宋元入本朝自高皇帝以至神祖<lb/>
　之初年無時不講求數載一疏治田榖洊登即間有<lb/>
　稽天之浸赤地之殃尚可移豐補嗇萬厯以後水政<lb/>
　弛廢者逾五十年吳淞白茆湮閼殆盡止婁江一道<lb/>
<pb n="KR2k0071_WYG_014-167a"/>
　涓涓細流霖雨經旬數郡水泙湃而下沿海地窿高<lb/>
　岡勢無旁泄蘇松二郡竟成巨壑或值亢暘則又幹<lb/>
　河澱塞支港乾枯無計導流以資車戽水旱交病十<lb/>
　歳九荒兼以國家多事蠲貸難請吳中米貴如珠生<lb/>
　民困苦已極歴該撫臣周起元李待問部臣陳懋徳<lb/>
　先後特疏籲懇奉㫖下部覆議而慎始慮終未免築<lb/>
　舍其説有四一曰時詘舉贏當此四郊多壘用兵需<lb/>
　餉剜肉醫瘡如鉅工驟興經費百出正不知百姓近歳<lb/>
<pb n="KR2k0071_WYG_014-167b"/>
　之供輸筋髓敲竭倘再罹潦暵弱者枵腹而殞生强<lb/>
　者棄鋤而走險爾時賑賚招徠當罄無限物力司農<lb/>
　歳計所入數百萬尚能按籍箕歛否乎然畚鍤貲鏹<lb/>
　誠未易言説者謂宜特請明㫖俯允杭嘉湖蘇松常<lb/>
　鎮七府起解買辦雜料錢糧於二三年内漸次酌量<lb/>
　存留并原編淘河夫銀兩完貯而後於撫按道府州<lb/>
　縣等衙門隨宜設法照例協濟及勸募有田之家樂<lb/>
　捐助工此有先年開濬事宜可倣彼日舉行亦當荒<lb/>
<pb n="KR2k0071_WYG_014-168a"/>
　瘵之際非寛然有餘而謀先根本不容不渙小儲以<lb/>
　成大儲則貢賦源源黙培軍國命脉損暫而益常矣<lb/>
　二曰吳淞白茆淤沙漸已陞科告佃今一開鑿税額<lb/>
　何償將累樂業耕戸此皆豪民自私自利之談非體<lb/>
　國經野之議竊查稅則輕微有司不過歳徵其入以<lb/>
　抵水荒區逋欠即近該巡按御史饒京具題核取江<lb/>
　海沙漲科糧充餉豪民乗機或亦冊報及之但闗水<lb/>
　利要害何惜此涓埃而誤農田大計凡籌策利害當<lb/>
<pb n="KR2k0071_WYG_014-168b"/>
　權輕重即使開鑿果不便於佃稅諸戸而水利一興<lb/>
　樂樂利利之民何啻萬萬水荒之田亦開墾成熟不<lb/>
　待包賠得失天淵政可相提而較三曰裹田築圍支<lb/>
　渠撈淺聊備蓄泄姑緩疏瀹此未悉吳中原隰耳從<lb/>
　來治水治田兩者相御不可偏廢撩淺圍坵即是盡<lb/>
　力之溝洫誠農作之綱領但來源之水既無泄宣湖<lb/>
　流駛駕常高數尺或盈丈而隄岸可若是崇乎即崇<lb/>
　矣而洪濤晝夜衝激能不傾蕩乎若旱魃為虐雖渠<lb/>
<pb n="KR2k0071_WYG_014-169a"/>
　深亦竭逺盻震澤而思桔橰必無是望所謂江不開<lb/>
　塘不通縱岸堅如營壁而苖亦坐藁斯開濬之萬難<lb/>
　濡滯不待智者而決矣四曰大興水利必設專官方<lb/>
　今裁汰冗員添一官多一官之費聖明慎重不允惟<lb/>
　恐擾累民間臣嘗詢訪父老所傳萬厯丙子戊子兩<lb/>
　命專官未臻厥成然皆廷議倉猝不得其人之故如<lb/>
　祖宗朝擇人而任明效彰彰若不設官撫臣控制江<lb/>
　海禦勦流氛拮据戎行殆非昔比按臣持斧周歴匝<lb/>
<pb n="KR2k0071_WYG_014-169b"/>
　歳一更道臣詰戎弭盜即水利帶銜簿書旁午矧川<lb/>
　原綿邈何暇宵晝巡行而府州縣正催科聴訟不給<lb/>
　治農佐領事權輕𣺌不有上官提衡安望施設故言<lb/>
　遣大臣者必以夏原吉徐貫俞諫為例言遣部臣者<lb/>
　必以姚文灝傅潮林文沛顔如環為例言加敇巡撫<lb/>
　者必以周忱李充嗣歐陽必進為例言添道臣者必<lb/>
　以吳㻞等為例以臣考求往蹟夏原吉布衣蔬食躬<lb/>
　親胼胝仍有都御史俞士吉通政趙居任少卿袁復<lb/>
<pb n="KR2k0071_WYG_014-170a"/>
　給事中姚善偕行贊理若徐貫俞諫體綂嚴重貫亦<lb/>
　乞主事祝萃隨巡在今日用大臣尤為未便巡撫受<lb/>
　勅如周忱善矣時忱兼理浙西糧儲均平賦額節省<lb/>
　倉庾甚裕便宜動支廩粟故得奏用多官至李充嗣<lb/>
　之日巡撫事緒紛紜輒疏添差恊理郎中矣海瑞目<lb/>
　擊時艱自疏請㫖肩任畢竟分巡撫之餘力止治吳<lb/>
　淞一江而踵濬白茆以陞任去亟致有遺憾添設道<lb/>
　臣無慮數次止吳㻞一人當成化初克稱厥職盖水<lb/>
<pb n="KR2k0071_WYG_014-170b"/>
　利輿情恒須獨斷道臣肘掣各臺文移顧忌必如部<lb/>
　臣姚文灝傅潮林文沛顏如環四人專職勤事勞績<lb/>
　於今未泯盖部郎甲榜初硎朝氣方鋭事體歸一不<lb/>
　辭𤨏屑又官秩未尊可與巡撫每事咨決巡按亦得<lb/>
　旁察短長凡出行省視騶從稀少不糜供億職列京<lb/>
　銜不受各差節制假以璽書柄操舉劾府佐州縣長<lb/>
　竝勢分相臨呼吸立應上下各便惟設官添費不可<lb/>
　茍且臣亦反覆計議吏書承舍當於蘇常兩道各省<lb/>
<pb n="KR2k0071_WYG_014-171a"/>
　二名可備使令公署則有舊設分司無俟剏建祗此<lb/>
　官大半居水乗坐官舫亦於撫道取撥不必另造其<lb/>
　差定限奏績最則優遷殿則劣處斯水利立見成效<lb/>
　已上四説臣生居澤國辨析甚詳伏讀邸報東南水<lb/>
　利事宜明㫖嚴飭至再至三仰見軫恤民瘼恐專官<lb/>
　未遣慮始不周徒厪聖懐終無興利實事用敢稽核<lb/>
　上陳其水道輿圖及歴年疏濬故實可為考證者撫<lb/>
　臣張國維察見民情孔亟採輯成書將摹畫繕寫恭<lb/>
<pb n="KR2k0071_WYG_014-171b"/>
　進睿覽臣不敢贅伏乞敕下該部逐一詳議覆請裁<lb/>
　決施行<lb/>
　<lb/>
　<lb/>
　<lb/>
　<lb/>
　<lb/>
　吳中水利全書卷十四<lb/>
</p>
<p>
</p>
  </div>
</body>
</text>
</TEI>
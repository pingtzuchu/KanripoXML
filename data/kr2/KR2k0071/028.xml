<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>呉中水利全書卷二十八</head>
    <p>
<pb n="KR2k0071_WYG_028-1a"/>
欽定四庫全書<lb/>
　呉中水利全書卷二十八　明　張國維　撰<lb/>
　　詩歌<lb/>
　江湖泖澤題詠最繁兹但採其有闗修濬者考騐人<lb/>
　情備徵典故餘悉置不録<lb/>
　元<lb/>
　　　陸仁崑山州築圍辭<lb/>
　　　　築圍辭美郜侯也侯能恤民之勞故民樂於<lb/>
<pb n="KR2k0071_WYG_028-1b"/>
　　　　趨事隄既成田亦増墾潦不為災侯之績也<lb/>
　湖水兮漫漫善嚙我稲田何以禦之築圍必堅　湖<lb/>
　水兮漫漶雨潦至兮茫無畔㟁何以備之築隄以捍<lb/>
　　農之勞兮侯所哀侯之德兮農是懐田増墾兮薙<lb/>
　荒茨隄既成兮潦無菑<lb/>
　　　徐恒築圍婦<lb/>
　日出鼔逢逢築圍湖水中湖水不可築滔滔勢浮空<lb/>
　妾身無文繡何繇禦蛟龍州有郜長官時時來勸工<lb/>
<pb n="KR2k0071_WYG_028-2a"/>
　長官憐妾意不笞㟁上翁妾身願化為精衛銜泥去<lb/>
　填東海水海水竭變桑田公家不用憂租税<lb/>
　　　馬弓築圍謡<lb/>
　婁東有田皆斥鹵水髙田下常愁雨雨多要令禾稼<lb/>
　傷年年修圍起編戸去年修圍誠可悲差到单丁八<lb/>
　歳兒終朝汗流泥没脚長官肯信家無糜今年徵官<lb/>
　勝去年鄉胥不索下圍錢阿兄荷鍤弟持畚郎罷負<lb/>
　輿兒替肩相呼相笑争先後築圍既成無滲溜田中<lb/>
<pb n="KR2k0071_WYG_028-2b"/>
　禾本似車輪不比苗株去年瘦但願秋來禾熟時大<lb/>
　家作酒烹黄雞上堂先為監官壽明年早拜蘇州守<lb/>
　　　金絅築圍謡<lb/>
　春田未云耕春水已平㟁農官曉行水輕舠歴瀰漫<lb/>
　咨詢遍村村父老喜相喚興言具畚鍤築土作堤捍<lb/>
　長圍如長城百頃平如案鳩工不終日見此農有畔<lb/>
　新秧泛晴風剡剡翠光亂登成足供賦囷庾不可筭<lb/>
　焉知頼坊庸勞績乃居半我行崑山野田里悉嗟歎<lb/>
<pb n="KR2k0071_WYG_028-3a"/>
　共言府公賢貳守類王渙為官務寛猛已足見區幹<lb/>
　韋丹既稱唐召父乆名漢循良人所罕今古亦同貫<lb/>
　作詩繼塗歌善政不能贊<lb/>
　　　顧瑛築圍謡<lb/>
　文章别駕劭農日積雨初収水漫圍月出柁樓供晚<lb/>
　飯江深草色上春衣鳴鳩拂羽巢桑隴飛燕捎花傍<lb/>
　石磯綠滿大田民樂業鼕鼕社鼓送将歸<lb/>
　　　陸麒築圍謠<lb/>
<pb n="KR2k0071_WYG_028-3b"/>
　劭農使者出郊坰雞犬田家總不驚花送綵舟飛撥<lb/>
　穀秧齊綠水過清明尋僧得句題新竹打鼓催車候<lb/>
　晚晴父老豚蹄今有祝秋來穫稻醉承平<lb/>
　　　楊維楨澱湖<lb/>
　禹畫三江東入海神姑繼禹澱湖開獨鰲贔屭戴山<lb/>
　出三龍聨翩乘女來稽天怪浪俄桑土閲世神牙亦<lb/>
　刼灰我憶舊時松頂月夜深夢接鶴飛囘<lb/>
　　　張之瀚髙昌渡<lb/>
<pb n="KR2k0071_WYG_028-4a"/>
　黄浦春風正怒號扁舟一葉渡驚濤諸君來問民間<lb/>
　苦何用潮頭幾丈髙<lb/>
　　　無名氏白茒歌<lb/>
　白茒夫何蚩蚩耰鋤版鍤二十萬盡是呉中一十二<lb/>
　郡良家兒道旁過客問夫事但言将軍有令開江隄<lb/>
　江隄延袤九十里息肩弛擔知何時自從去年秋迄<lb/>
　今猶未歸層氷鑿鑿墮血指北風獵獵吹單衣父母<lb/>
　不得見兒寒妻啼饑邉烽入夜急羽檄流星馳縱勞<lb/>
<pb n="KR2k0071_WYG_028-4b"/>
　里正裹糧食長年苦役家亦隳費伯帥師速如火弱<lb/>
　者已死壮者羸白茒夫良可悲豈無新店獵豈無趙<lb/>
　光竒天闗隔下土爾訴那繇知生男信是生女好爾<lb/>
　生不仁逢百罹我謌白茒夫将軍静聼之君不聞晉<lb/>
　陽水沉竈産蛙民弗離又不聞瓠子决天命殆非人<lb/>
　所為水可航山可梯在徳不在險先言猶足規承平<lb/>
　之世念未及此况今四海皆瘡痍我願将軍心推德<lb/>
　懐庻黎靖八荒平四夷上書太平旗下立㐮陽碑男<lb/>
<pb n="KR2k0071_WYG_028-5a"/>
　耕女織天下一坐令百姓謌雍熈<lb/>
　　　貝瓊白茆謌<lb/>
　山東未息馬山西尚揮戈急起州縣兵北開白茆河<lb/>
　海風裂面天雨雪山髙水深不見月萬人鑿土如鑿<lb/>
　山河邉死者誰収骨白茆河成如白虹百里直與昆<lb/>
　承通将軍不待驅鬼工平地遂作魚龍宫問誰愛民<lb/>
　如愛子華亭盛侯古莫比昔去今還悲復喜非汝身<lb/>
　為白茆鬼盛之徳河之水千古萬年流無已<hi>盛侯名彦忠華</hi>
<pb n="KR2k0071_WYG_028-5b"/>
　<hi>亭縣縣丞</hi>
　明<lb/>
　　　夏原吉過澱湖<lb/>
　煙光萬頃拍天浮震澤分來氣勢優寄語蜿蜒波底<lb/>
　物于今還肯負舟不<lb/>
　　　蒲璧郎官渡<lb/>
　郎官渡口説郎官能使居民奠枕安志在濟川真可<lb/>
　尚功歸導水自來難浸滛積潦通流浄澄徹清光照<lb/>
<pb n="KR2k0071_WYG_028-6a"/>
　眼寒我欲勒銘誇盛徳便須刻石樹江干<lb/>
　　　偶桓郎官渡<lb/>
　郎官渡口樹亭亭曽為郎官繫綵舲疋練瑩連三茆<lb/>
　白聨螺晴漾九峰青風𫝊漁唱來前渚雪壓鷗羣下<lb/>
　别汀老我猶存釣鰲手持竿從此欲浮溟<lb/>
　郎官渡口浪如雷繫䌫沙頭日幾逥拯溺昔聞憂世<lb/>
　志濟川今見出羣材已驅積潦歸滄海還使春風發<lb/>
　朽荄欲刻瓊瑶昭令徳不知誰有紀功才<lb/>
<pb n="KR2k0071_WYG_028-6b"/>
　　　范能郎官渡<lb/>
　郎官渡口聼謳歌盡説郎官徳政多山作馬鞍横玉<lb/>
　阜江拖練帯落銀河萬夫疏鑿今重見千古聲名乆<lb/>
　不磨從此熈熈民樂業天時地利日相和<lb/>
　　　蒲璧題少卿墩<lb/>
　少卿墩下告成功排瀹狂流勢已平片石豈能鐫偉<lb/>
　績千年猶得紀芳名𣲖流震澤今重定源比黄河又<lb/>
　一清黎庻欣欣䝉潤澤田間擊壌樂春耕<lb/>
<pb n="KR2k0071_WYG_028-7a"/>
　　　葉提題少卿墩<lb/>
　少卿墩上望江湄畫舫多來此處維南峙鳯凰山朶<lb/>
　朶東連墩海水瀰瀰五丁端藉神功力萬姓無愁墊<lb/>
　溺時主聖臣良遭際日亘天盤地立丕基<lb/>
　　　偶桓題少卿墩<lb/>
　少卿墩下水沄沄決浚重看禹績新笠澤西來循古<lb/>
　道海門東去接通津天低極浦鷗鳬晚雨浥芳洲杜<lb/>
　若春又聼滄浪歌孺子解纓好濯属車塵<lb/>
<pb n="KR2k0071_WYG_028-7b"/>
　　　范能題少卿墩<lb/>
　少卿墩上瞰晴沙沉潦滔滔達海涯國有勲臣勞贊<lb/>
　畫民安生業務桑麻輕風吹浪牙檣動明月浮空白<lb/>
　練斜歸覲九重春正好紅香襯馬入京華<lb/>
　少卿墩號喜新聞逺挹滄江達海門地胍潤分南澱<lb/>
　水山光晴接北崑雲芃芃禾黍髙低隴藹藹桑麻逺<lb/>
　近村一自重臣經濟後芳名偉績鎮長存<lb/>
　　　袁凱沙塗行<lb/>
<pb n="KR2k0071_WYG_028-8a"/>
　西起呉江東海浦茫茫沙塗皆沃土當時此物不歸<lb/>
　官盡飬此地饑民戸紅尖小麥畝二石荻蘆輪囷竟<lb/>
　三尺紛紛赤線何足論𤓰芋青秧宻如櫛饑民得此<lb/>
　不復饑昔無一物今五衣子孫相仍二十載飽煖得<lb/>
　與平民齊君恩如天不可負君恩能前不能後力㣲<lb/>
　勢怯官不理一一奄與强家有强家犬馬厭菽粟强<lb/>
　家篋笥盡珠玉君不聞江頭浦邉三萬家秋雨秋風<lb/>
　夜無燭<lb/>
<pb n="KR2k0071_WYG_028-8b"/>
　　　陳章寄祝主事萃詩<lb/>
　通海易塞海難請君反覆思兩端雨暘愆期致澇乾<lb/>
　此與時政還相干人力囘天亦良艱惟是築隄䕶圩<lb/>
　田此䇿若舉人心安單舸寡從相周旋東西徧閲陌<lb/>
　與阡佚道使民省笞鞭低者増築令髙堅破者被綴<lb/>
　令完全可以蓄洩防未然道元水經有本源守敬議<lb/>
　論非腐酸前元特設水監官仁發姓任號月山此老<lb/>
　水利亦精専今君竒胸萬卷蟠取用不竭如淵泉縱<lb/>
<pb n="KR2k0071_WYG_028-9a"/>
　横曲直珠走盤但厚民力無傷殘眼前活法人所便<lb/>
　古人陳跡亦蹄筌吾君吾相聖且賢将舉廢墜起跛<lb/>
　偏和氣充塞位兩間堯水湯旱非所患側聞西潭過<lb/>
　髙軒移時不出吏侯闗方且索我詩稿看感君西臺<lb/>
　舊歳寒不惜千里披心肝<lb/>
　　　姚文灝濬河歌<lb/>
　逺聞新土方希罕盡露黄泥始罷休兩㟁馬槽斜見<lb/>
　底中間一線水通流<lb/>
<pb n="KR2k0071_WYG_028-9b"/>
　　　姚文灝開壩歌<lb/>
　開河容易壩難通我有良方不廢工壩裏掘潭寛似<lb/>
　壩却疏餘土入其中<lb/>
　　　姚文灝修圩歌<lb/>
　修圩莫修外留得草根在草積土自堅不怕風浪喧<lb/>
　　修圩只修内培得脚根大脚大㟁自髙不怕東風<lb/>
　潮　教爾築㟁塍築得堅如城莫作浮土堆轉眼都<lb/>
　頽傾　教爾分小圩圩小水易除廢田苦不多救得<lb/>
<pb n="KR2k0071_WYG_028-10a"/>
　千家禾<lb/>
　　　姚文灝相視吟<lb/>
　三江七澤使舟輕看盡長隄及短塍雞犬不驚行李<lb/>
　處魚龍應識棹歌聲<lb/>
　田邉圩埂年年壊江上潮沙日日凝一築永無他患<lb/>
　至但交東作自西成<lb/>
　　　方豪謁林知府𢡟舉於白茆港舟中獻詩<hi>有序</hi>
　　　白茆港塞呉下連年被災豪令崑山輒念及此<lb/>
<pb n="KR2k0071_WYG_028-10b"/>
　　　太倉守倪宗正特白我公躬臨相度豪喜其功<lb/>
　　　必成也敬叩隼旟奉呈拙句<lb/>
　太守欲開白茆港縣官特過清水河<hi>崑山縣東有清水港</hi>人家<lb/>
　盡拆留基址田隴不分躍浪波東陌西村炊突斷南<lb/>
　涯北㟁漁火多掩蓬觸目傷心坐老淚寒風兩下沱<lb/>
　　水利官去白茆塞白茆港塞全呉荒婁東刺史獻<lb/>
　長䇿郡上使君臨僻鄉財力眼前嗟有限惠聲日後<lb/>
　被無疆不才寕敢辭迂腐荷鍤先趨芳草塲<lb/>
<pb n="KR2k0071_WYG_028-11a"/>
　　　林𢡟舉和前韻志感<lb/>
　風帆一葉衝寒雨到處逢人問治河肯為亡羊嗟末<lb/>
　路欲憑砥柱障狂波茅簷日午雞聲悄澤國秋聲雁<lb/>
　影多北向青天頻稽首甘霖何日大滂沱<lb/>
　白茆故道年年塞緣野良田處處荒世界却疑魚鳥<lb/>
　窟人家半在水雲鄉六龍下降平分野<hi>歳當六龍治水</hi>五馬<lb/>
　東來問辟疆天意定從人意好萬家禾黍歳登塲<lb/>
　　　倪宗正和前韻上林懋舉<lb/>
<pb n="KR2k0071_WYG_028-11b"/>
　逺馳玉節問民瘼咸謂豐凶係此河患在東呉歌黍<lb/>
　稷誠通南海奠風波共誇邦伯旬宣重敢謂書生議<lb/>
　論多試看徃時江漢績安流分處是滂沱<lb/>
　六事狂圗先水利荷蒙採擇在包荒掌中指畫非難<lb/>
　事眼底逃亡半異鄉王事深慙虚歳月農功漸見遍<lb/>
　封疆更憐丁壯忙如許抛却春田習戰塲<lb/>
　　　朱文和前韻謝林懋舉<lb/>
　海濵何事旌旗滿邦伯遥臨相白河冒雨直須窮底<lb/>
<pb n="KR2k0071_WYG_028-12a"/>
　止為公寕肯惜奔波莫言歳歉民財盡還計年豐國<lb/>
　賦多伏願吾皇法徃古大開帑藏濟滂沱<lb/>
　良田没水緣河塞粒米如珠歳大荒版籍僅存空有<lb/>
　數逃亡欲盡不成鄉可憐廢宅長新草未識何時復<lb/>
　舊疆枯朽髑髏隨處見翻疑隴畝是沙塲<lb/>
　浹歳良田渰横潦而今到處懼天荒銜哀拆屋來城<lb/>
　市垂淚移家别海鄉業在却無人佃種界連那有㟁<lb/>
　為疆何如四野歌聲滿䇿杖還須醉一塲<lb/>
<pb n="KR2k0071_WYG_028-12b"/>
　　　錢仁夫和前韻謝林懋舉<lb/>
　白茆曽費民財力名是開河實塞河下海緩流沙作<lb/>
　梗在田積水雨増波坐令四海公私乏延及三呉潦<lb/>
　暵多勿急近功為逺計請看神禹導滂沱<lb/>
　三時苦雨愁渰没百日乾晴告旱荒無路可從消積<lb/>
　水有寃莫訴苦低鄉募民出力隨償值立長分工各<lb/>
　守疆欲濬河漕須果决莫容觜距得専塲<lb/>
　　　錢承徳和前韻謝林懋舉<lb/>
<pb n="KR2k0071_WYG_028-13a"/>
　牧伯衝風冐雨過為民辛苦欲開河遭年饑饉愁黎<lb/>
　庶百里荒凉渺白波天府但需財賦急使君周慮本<lb/>
　根多白茆水道加疏濬始信東南故有沱<lb/>
　郡邑連遭雨降殃髙圩低畝盡抛荒民多流竄愁饑<lb/>
　歳草不飄浮驗水鄉澤國喉襟真要害錢糧淵藪此<lb/>
　封疆開河若報功成日我到明秋預築塲<lb/>
　　　倪宗正方豪白茅舟中聨句<lb/>
　入冬風雨癡如春<hi>宗正</hi>傍海泥沙愁殺人太守欲開萬<lb/>
<pb n="KR2k0071_WYG_028-13b"/>
　世利<hi>豪</hi>臺臣應念三呉貧莫辭跋涉探源委<hi>宗正</hi>還向<lb/>
　輿情為討論他日功成崇廟祀<hi>豪</hi>年年血食海東神<lb/>
　　　方豪過河舍<lb/>
　河舍窄如溝中堪容一舟海沙髙比㟁蒲草綠成洲<lb/>
　苦積崑山水偏妨農畝秋白茅如舉事先向此中修<lb/>
　　　倪宗正過河舍和前韻<lb/>
　麥隴淺深溝潮平可泛舟恐加三月雨連没百花洲<lb/>
　禾黍懐他日蘋蕪記早秋欲為農事計次第兩河修<lb/>
<pb n="KR2k0071_WYG_028-14a"/>
　　　謝琛閲姚文灝水道圖説詩<lb/>
　東南財賦區三呉本竒絶朅來見蕭索貢納歳虧<lb/>
　折天王頼慈仁蠲税縱縲絏一雨近半月經旬没溝<lb/>
　畷播種已失時凶饑更奚揲纍纍行路人揭衣語悲咽<lb/>
　去年水尚在今年勢尤烈觀風愧嚴命對此衷腸熱<lb/>
　封章謹奏聞虚懐還切切南方蒸濕重時雨三邊雪<lb/>
　滴露天地澤轉患何迭迭嘗為田家子農事歴騷屑<lb/>
　下流上不溢此理無分别按行姚公圖細讀圖中説<lb/>
<pb n="KR2k0071_WYG_028-14b"/>
　了然覺有得兹人亦豪怸傷哉數十年人事誠欠缺<lb/>
　西來百源長東逝諸浦竭夏徐疏濬後何人繼其轍<lb/>
　雖有水利官兼管難施設有司惜小費當道結長<lb/>
　舌災成付上天天寃何處雪我欲揮長鋤重把三江<lb/>
　決渺茫平地波一海都収滅栽培表天功當國足周<lb/>
　徹世情忌形迹焉敢上論列<lb/>
　<lb/>
　吳中水利全書卷二十八<lb/>
</p>
<p>
</p>
  </div>
</body>
</text>
</TEI>
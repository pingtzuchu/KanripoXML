<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>呉中水利全書卷二十七</head>
    <p>
<pb n="KR2k0071_WYG_027-1a"/>
欽定四庫全書<lb/>
　呉中水利全書卷二十七　明　張國維　撰<lb/>
　　祀文<lb/>
　開濬祀神有祝舉事鄭重其誠懇情見乎詞不可弗<lb/>
　載或稿逸無捜則置之矣<lb/>
　宋<lb/>
　　　葉清臣祀滬瀆龍王文<lb/>
清臣叨被朝恩出持使斧觀采風俗詢究利病上分天<lb/>
<pb n="KR2k0071_WYG_027-1b"/>
　子之寄下救斯民之瘼職思其守靡敢怠遑眷惟全<lb/>
　呉舊多積水加以夏秋霖潦田疇汚没浩浩罔濟人<lb/>
　無聊生聞諸鄉老之言患在盤龍之滙但陵谷變遷<lb/>
　枉直倍差水道囘遏湖波壅滯自乾興以來屢經疏<lb/>
　决未得其要不免為沴蘇秀之人皆云神故有廟在<lb/>
　江涘錢氏有土祀典惟寅霜星貿移棟宇崩壊官失<lb/>
　檢校民無遵奉自時厥後歳亦多水且謂神不血食<lb/>
　降災下民清臣躬行按視狥人所欲乘乎農隙釃此<lb/>
<pb n="KR2k0071_WYG_027-2a"/>
　江流神果有靈主斯蓄洩敢告無風雪無瘥癘舉鍤<lb/>
　而土潰决渠而水降改昔沮澤化為壌田即當嚴督<lb/>
　郡縣修復祠貌春秋致饗蘋藻如故若疲吾役夫不<lb/>
　能弭患則我躬不閲皇恤於神神惟聰明昭鑒無忽<lb/>
　明<lb/>
　　　夏原吉治水祀告河神文<lb/>
遡維三江神禹開鑿曠乆不治涓流將涸農田被害神<lb/>
　氣蕭索睠兹九重聖人復作宵旰憂勤命予䟽瀹願<lb/>
<pb n="KR2k0071_WYG_027-2b"/>
　神助勷水歸其壑<lb/>
　　　姚文灝治水告河神文<lb/>
三江不流勾呉昏墊天子憂民愧灝弗忝胼胝曷辭宵<lb/>
　行露幨務底厥成洪濤罔瀲不效甘誅體不歸窆誦<lb/>
　此誓詞惟神動念<lb/>
　　　海瑞開呉淞江祭江神文<lb/>
呉淞古江横亘呉邦歳乆湮淤震澤水洚瑞請王命建<lb/>
　壩樹樁廣募畚鍤務駛行艭黙相劻助遥望神幢<lb/>
<pb n="KR2k0071_WYG_027-3a"/>
　　　林應訓開江祭龍神文<lb/>
惟神職司利濟永底民生分方奠位以赫厥靈惟是震<lb/>
　澤東南具區三江既入昏墊攸除歴年既乆湮塞靡<lb/>
　常疆畝泛濫稼用弗臧時濬時淤詢諸僉謀咸謂長<lb/>
　橋實係咽喉長橋既辟爰及呉淞二水安流三江遂<lb/>
　通予膺簡命相厥地宜欲復故道實首於兹穆卜良<lb/>
　辰大工伊始繇湖及海經三百里總總林林億兆生<lb/>
　氓我實董正授之規程念兹力役實惟佚道俾相勸<lb/>
<pb n="KR2k0071_WYG_027-3b"/>
　勉神之大造我憂風雨重以祁寒惟恒暘燠神錫之<lb/>
　安凡此疏濬曰天子命惟神效靈惟民從令凡我官<lb/>
　属恪勤敬承敢有怠事神其紏䋲祈兹収功不疾而<lb/>
　速國裕民殷並受其福謹用牲醴式申䖍告遹觀厥<lb/>
　成永言食報<lb/>
　　　林應訓又祭龍神文<lb/>
三江既入神禹之功震澤底定於呉則通惟此東江久<lb/>
　湮不治水源壅閼為民之厲天子仁聖軫念東南疇<lb/>
<pb n="KR2k0071_WYG_027-4a"/>
　咨元宰羣謀是叅臣未巡行恭承簡命夙夜祇慄勉<lb/>
　圗報稱鳩工集事役不踰時相其土宜䟽以導之百<lb/>
　川可安三農無害匪臣之勞神實大頼漢塞瓠子歳<lb/>
　久始平豈如今日俛仰西成君相同心荷兹靈貺臣<lb/>
　亦遇合職幸無曠自今伊始必屢豐年大府所儲仰<lb/>
　給於田水常潤下河不溢流降福穣穣以奠千秋神<lb/>
　協人謀敢不報賜合樂陳牲告䖍明祀<lb/>
　<lb/>
<pb n="KR2k0071_WYG_027-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　呉中水利全書卷二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西漢㑹要卷五十五</head> <lb/>
    <p>
<pb n="KR2m0006_WYG_055-1a"/>
欽定四庫全書<lb/>
　西漢㑹要卷五十五<lb/>
　　　　　　　　　　　　　宋　徐天麟　撰<lb/>
　食貨六<lb/>
　　荒政<lb/>
漢興諸侯並起民失作業而大飢饉凡米石五千人相<lb/>
食死者過半髙祖迺令民得賣子就食蜀漢<hi>食貨志</hi>
漢二年闗中大飢米斛萬錢人相食令民就食蜀漢<hi>紀</hi>
<pb n="KR2m0006_WYG_055-1b"/>
文帝後元年詔曰閒者數年比不登又有水旱疾疫之<lb/>
灾朕甚憂之愚而不明未達其咎意者朕之政有所失<lb/>
而行有過與乃天道有不順地利或不得人事多失和<lb/>
鬼神廢不享與何以致此將百官之奉養或廢無用之<lb/>
事或多與何其民食之寡乏也夫度田非益寡而計民<lb/>
未加益以口量地其於古猶有餘而食之甚不足其咎<lb/>
安在無乃百姓之從事於末以害農者蕃為酒醪以靡<lb/>
穀者多六畜之食焉者衆歟細大之義吾未能得其中其與<lb/>
<pb n="KR2m0006_WYG_055-2a"/>
丞相列侯吏二千石博士議之有可以佐百姓者率意<lb/>
逺思無有所隱<hi>本紀</hi>
六年大旱蝗令諸侯無入貢施山澤減諸服御損郎吏<lb/>
員發倉庾以賑貧民得賣爵<hi>紀</hi>
歲惡不入請賣爵子<hi>如淳曰賣爵級又賣子也見食貨志賈誼疏</hi>
景帝元年正月詔曰閒者歲比不登民多乏食夭絶天<lb/>
年朕甚痛之郡國或磽陿無所農桑<graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>蓄或地饒廣薦<lb/>
草莽水泉利而不得徙其議民欲徙寛大地者聽之<hi>紀</hi>
<pb n="KR2m0006_WYG_055-2b"/>
中三年夏旱禁酤酒<hi>紀</hi>
上郡以西旱復修賣爵令而裁其賈以招民及徒復作<lb/>
得輸粟於縣官以除罪<hi>食貨志</hi>
後二年令内郡不得食馬粟沒入縣官<hi>食讀曰飤</hi>徙𨽻衣七<lb/>
緵布<hi>索隱曰蓋合七升布</hi>止馬舂<hi>正義曰馬碾磑之比也先時用馬今止之</hi>為歲不登<lb/>
禁天下食不造歲<hi>史記本紀正義曰造至也禁天下費米穀恐食不至歲造七到反</hi>
三年詔曰閒歲不登意為末者衆農民寡也其令郡國<lb/>
務勸農桑益種植可得衣食物吏發民若取庸采黄金<lb/>
<pb n="KR2m0006_WYG_055-3a"/>
珠玉者坐贜為盗二千石聽者與同罪<hi>紀</hi>
武帝即位河内失火上使汲黯往視之還報曰臣過河<lb/>
内河内貧人傷水旱萬餘家或父子相食臣謹以便宜<lb/>
持節發河内倉粟以賑貧民請歸節伏矯制罪上賢而<lb/>
釋之<hi>傳</hi>
元狩三年勸有水災郡種宿麥舉吏民能假貸貧民者<lb/>
以名聞<hi>紀</hi>
四年山東被水災民多飢乏於是天子遣使虚郡國倉<lb/>
<pb n="KR2m0006_WYG_055-3b"/>
廩以振貧民猶不足又募豪富人相假貸尚不能捄乃<lb/>
徙貧民於闗以西及充朔方以南新秦中七十餘萬口<lb/>
衣食皆仰給於縣官數歲貸與産業使者分部䕶冠盖<lb/>
相望費以億計<hi>食貨志</hi>
元鼎二年詔曰水潦移於江南迫隆冬至朕懼其飢寒<lb/>
不活江南之地火耕水耨方下巴蜀粟致之江陵遣博<lb/>
士中等分循行告諭所抵無令重困吏民有振捄飢民<lb/>
免其戹者具舉以聞<hi>紀</hi>
<pb n="KR2m0006_WYG_055-4a"/>
山東被河災及歲不登數年人或相食方二三千里天<lb/>
子憐之令飢民得流就食江淮間欲留留處使者冠盖<lb/>
相屬於道䕶之下巴蜀粟以振焉<hi>食貨志</hi>
昭帝始元二年八月詔曰往年災害多今年蠶麥傷所<lb/>
振貨種食勿收責毋令民出今年田租<hi>紀</hi>
宣帝本始三年大旱郡國傷旱甚者民毋出租賦三輔<lb/>
民就賤者且毋收事盡四年<hi>紀</hi>
四年正月詔曰今嵗不登已遣使者振貸困乏其令大<lb/>
<pb n="KR2m0006_WYG_055-4b"/>
官損膳省宰樂府減樂人使歸農業丞相以下至都官<lb/>
今丞上書入穀輸長安倉助貸貧民民以車船載穀入<lb/>
闗者得毋用傳<hi>上</hi>
元帝初元元年詔曰闗東今年穀不登民多困乏其令<lb/>
郡國被災害甚者毋出租賦江海陂湖園池屬少府者<lb/>
以假貧民勿租賦九月闗東郡國十一大水飢或人相<lb/>
食轉旁郡錢穀以相救令諸宮館希御幸者勿繕治大<lb/>
僕減穀食馬水衡省肉食獸<hi>紀</hi>
<pb n="KR2m0006_WYG_055-5a"/>
二年六月闗東飢齊地人相食秋七月詔曰歲比災害<lb/>
民有菜色慘怛於心已詔吏虚倉廩開府庫振救賜寒<lb/>
者衣公卿其悉意陳朕過靡有所諱<hi>上</hi>
三年夏大旱罷甘泉建章宮衛令就農百官各省費<hi>上</hi>
五年詔曰迺者闗東連遭災害其令大官毋日殺所具<lb/>
各減半乗輿秣馬毋乏正事而已罷角抵上林宮館希<lb/>
御幸者齊三服官北假田官鹽鐵官常平倉<hi>上</hi>
永光二年詔曰間者連年不收四方咸困元元之民勞<lb/>
<pb n="KR2m0006_WYG_055-5b"/>
於耕耘又亡成功困於飢饉亡以相救朕為民父母德<lb/>
不能覆而有其刑甚自傷焉其赦天下<hi>紀</hi>
成帝永始二年詔曰歲比不登吏民以義收食貧民入<lb/>
穀物助縣官振贍者已賜直其百萬以上加賜爵右更<lb/>
欲為吏補三百石其吏也遷二等三十萬以上賜爵五<lb/>
大夫吏亦遷二等民補郎十萬以上家無出租賦三歲<lb/>
萬錢以上一年<hi>紀</hi>
哀帝即位詔曰迺者河南潁川郡水出流殺人民敗壞<lb/>
<pb n="KR2m0006_WYG_055-6a"/>
廬舍已遣光祿大夫循行舉籍賜死者棺錢人三千其<lb/>
令水所傷縣邑及他郡國災害什四以上民貲不滿十<lb/>
萬皆無出今年租賦<hi>紀</hi>
平帝元始二年郡國大旱蝗青州尤甚民流亡安漢公<lb/>
四輔三公卿大夫吏民為百姓困乏獻其田宅者二百<lb/>
三十人以口賦貧民遣使者捕蝗民捕蝗詣吏以石㪷<lb/>
受錢天下民貲不滿二萬及被災之郡不滿十萬勿租<lb/>
稅民疾疫者舍空邸第為置醫藥賜死者一家六尸以<lb/>
<pb n="KR2m0006_WYG_055-6b"/>
上葬錢五千四尸以上三千二尸以上二千罷安定呼<lb/>
池苑以為安民縣起官寺市里募徙貧民縣次給食至<lb/>
徙所賜田宅什器假與犁牛種食又起五里於長安城<lb/>
中宅二百區以居貧民<hi>本紀</hi>
　　振貸<hi>振捄附</hi>
文帝元年詔曰方春和時草木羣生之物皆有以自樂<lb/>
而吾百姓鰥寡孤獨窮困之人或阽於死亡而莫之省<lb/>
憂為民父母將何如其議所以振貸之<hi>紀</hi>
<pb n="KR2m0006_WYG_055-7a"/>
文帝出帛十餘萬匹以振貧民<hi>賈山傳</hi>
後六年大旱蝗發倉庾以振貧民<hi>食貨志</hi>
武帝元狩三年有水災郡舉吏民能假貸貧民者以名<lb/>
聞<hi>本紀</hi>
四年山東被水災民多飢乏於是天子遣使虛郡國倉<lb/>
廩以振貧猶不足又募豪富人相假貸尚不能相救廼<lb/>
徙貧民於闗以西及充朔方以南新秦中七十餘萬口<lb/>
衣食皆仰給於縣官數歲貸與産業使者分部䕶冠盖<lb/>
<pb n="KR2m0006_WYG_055-7b"/>
相望費以億計於是公卿言郡國頗被災害貧民無産<lb/>
業者募徙廣饒之地陛下損膳省用出禁錢以振元元<lb/>
寛貸而民不齊出南畝<hi>食貨志</hi>
元鼎二年詔曰水潦移於江南吏民有振捄飢民免其<lb/>
戹者具舉以聞<hi>本紀</hi>
是時山東被河災及歲不登數年人或相食方二三千<lb/>
里天子憐之令飢民得流就食江淮間欲留留處使者<lb/>
冠盖相屬於道䕶之下巴蜀粟以振焉<hi>食貨志</hi>
<pb n="KR2m0006_WYG_055-8a"/>
河内傷水旱汲黯矯制發河内倉粟以振貧民<hi>汲黯傳</hi>
昭帝始元元年遣使者振貸貧民無種食者<hi>本紀</hi>
元鳳三年詔曰迺者民被水災朕虚倉廩使使者以振<lb/>
困乏<hi>本紀</hi>
宣帝本始四年詔曰今歲不登已遣使者振貸困乏使<lb/>
農移就業丞相以下至都官令丞上書入穀輸長安倉<lb/>
助貸貧民以車船載穀入闗者得毋用傳<hi>本紀</hi>
地節三年詔曰前下詔假公田貸種食<hi>本紀</hi>
<pb n="KR2m0006_WYG_055-8b"/>
元帝初元元年以三輔太常郡國公田及苑可省者振<lb/>
業貧民貲不滿千錢者賦貸種食臨遣光祿大夫褒等<lb/>
十二人循行天下存問耆老鰥寡孤獨困乏失職之民<lb/>
又令郡國被災害甚者毋出今年租賦海江陂湖園池<lb/>
屬少府者以假貧民勿租賦六月以民疾疫省苑馬以<lb/>
振困乏九月闗東郡國十一大水飢或人相食轉旁郡<lb/>
錢穀以相救<hi>本紀又食貨志云天下大水闗東十一郡尤甚減闗中卒五百人轉穀振貸困乏</hi>
二年詔以水衡禁囿宜春下苑少府佽飛外池嚴籞池<lb/>
<pb n="KR2m0006_WYG_055-9a"/>
田假與貧民六月闗東飢齊地人相食秋七月詔曰歲<lb/>
比災害民有菜色已詔吏虚倉廩開府庫振捄賜寒者<lb/>
衣<hi>本紀</hi>
永光元年赦天下令各務農畝無田者皆假之貸種食<lb/>
如貧民<hi>本紀</hi>
成帝河平四年遣光祿大夫博士嘉等十一人行舉瀕<lb/>
河之郡水所損傷困乏不能自存者財振貸其為水所<lb/>
流壓死不能自葬令郡國給槥櫝葬埋已葬者與錢人<lb/>
<pb n="KR2m0006_WYG_055-9b"/>
二千避水它郡國在所冗食之謹遇以文理無令失職<lb/>
鴻嘉四年勃海清河河溢被災者振貸之<hi>本紀</hi>
永始二年詔曰闗東比歲不登吏民以議收食貧民入<lb/>
穀物助縣官振贍者已賜直其百萬以上加賜爵右更<lb/>
欲為吏補三百石其吏也遷二等三十萬以上賜爵五<lb/>
大夫吏亦遷二等民補郎十萬以上家無出租賦三歲<lb/>
萬錢以上一年<hi>本紀</hi>
哀帝即位河南潁川郡水災賜死者錢三千<hi>本紀</hi>
<pb n="KR2m0006_WYG_055-10a"/>
　　釋逋貸<lb/>
文帝二年民貸種食未入入未備者皆赦之<lb/>
武帝元朔元年諸逋貸在孝景後三年以前皆勿聽治<lb/>
昭帝始元二年詔所振貸種食勿收責<lb/>
元鳳三年詔三年以前所振貸非丞相御史所請邊郡<lb/>
受牛者勿收責<lb/>
宣帝元康元年所振貸勿收<lb/>
神爵元年所振貸物勿收<lb/>
<pb n="KR2m0006_WYG_055-10b"/>
元帝永光四年所貸貧民勿收責<lb/>
成帝建始三年諸逋租賦所振貸勿收<lb/>
河平四年諸逋租賦所振貸勿收<lb/>
鴻嘉元年逋貸未入者勿收<lb/>
四年逋貸未入皆勿收<lb/>
永始二年所振貸貧民勿收<hi>並本紀</hi>
　<lb/>
　西漢㑹要卷五十五<lb/>
</p>
<p>
</p>
  </div>
</body>
</text>
</TEI>
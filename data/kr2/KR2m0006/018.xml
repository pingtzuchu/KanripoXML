<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西漢㑹要卷十八</head> <lb/>
    <p>
<pb n="KR2m0006_WYG_018-1a"/>
欽定四庫全書<lb/>
　西漢㑹要卷十八<lb/>
　　　　　　　　　　　　宋　徐天麟　撰<lb/>
　禮十二<hi>賓禮</hi>
　　封先代後<hi>先賢後附</hi>
殷後紹嘉矦<lb/>
　成帝綏和元年二月甲子封殷後孔子世吉適子孔<lb/>
　何齊為殷紹嘉矦千六百七十户<hi>表本紀云考求其後莫正孔吉其封</hi>
<pb n="KR2m0006_WYG_018-1b"/>
　<hi>吉為紹嘉矦</hi>後六月進爵為公地滿百里<hi>表本紀作三月</hi>
　哀帝建平二年益户九百三十二<hi>表</hi>
　平帝元始四年正月更為宋公<hi>本紀</hi>
周後承休矦<lb/>
　武帝元鼎四年詔封周後孽子嘉為周子南君三千<lb/>
　户<hi>表史記云其以三十里地封周後</hi>
　元帝初元五年正月癸巳更封為周承休矦位次諸<lb/>
　矦王<hi>表</hi>
<pb n="KR2m0006_WYG_018-2a"/>
　成帝綏和元年進爵為公地滿百里<hi>表</hi>
　平帝元始四年正月改為鄭公<hi>本紀</hi>
周公後褒魯矦<lb/>
　平帝元始元年六月丙午封周公後公孫相如為褒<lb/>
　魯矦<hi>本紀表云公子寛以周公世魯頃公元孫之元孫奉周祀矦一千户十一月矦相如嗣</hi>
孔子後褒成矦<lb/>
　平帝元始元年六月丙午封孔子後孔均為褒成矦<lb/>
　追謚孔子曰褒成宣尼公<hi>本紀表云以孔子世褒成烈君霸曽孫奉孔子祀矦</hi>
<pb n="KR2m0006_WYG_018-2b"/>
　<hi>二千户</hi>
樂毅後華成君<lb/>
　髙帝十年詔求樂毅有後乎得其孫叔封之樂鄉號<lb/>
　華成君<hi>本紀</hi>
成帝時梅福上書曰武王克殷未及下車存五帝之後<lb/>
封殷於宋紹夏於杞明著三統示不獨有也是以姬姓<lb/>
半天下遷廟之主流出於户所謂存人以自立者也今<lb/>
成湯不祀殷人亡後陛下繼嗣乆㣲殆為此也春秋經<lb/>
<pb n="KR2m0006_WYG_018-3a"/>
曰宋殺其大夫榖梁傳曰其不稱名姓以其在祖位尊<lb/>
之也此言孔子故殷後也雖不正統封其子孫以為殷<lb/>
後禮亦宜之何者諸矦奪宗聖庻奪適傳曰賢者子孫<lb/>
宜有土而况聖人又殷之後哉昔成王以諸矦禮葬周<lb/>
公而皇天動威雷風著灾今仲尼之廟不出闕里孔氏<lb/>
子孫不免編户以聖人而歆匹夫之祀非皇天之意也<lb/>
今陛下誠能據仲尼之素功以封其子孫則國家必獲<lb/>
其福又陛下之名與天亡極何者追聖人素功封其子<lb/>
<pb n="KR2m0006_WYG_018-3b"/>
孫未有法也後聖必以為則不滅之名可不勉哉福孤<lb/>
遠又譏切王氏故終不見納初武帝時始封周後姬嘉<lb/>
為周子南君至元帝時尊周子南君為周承休矦位次<lb/>
諸矦王使諸大夫博士求殷後分散為十餘姓郡國徃<lb/>
徃得其大家推求子孫絶不能紀時匡衡議以為王者<lb/>
存二王後所以尊其先王而通三統也其犯誅絶之罪<lb/>
者絶而更封他親為始封君上承其王者之始祖春秋<lb/>
之義諸矦不能守其社稷者絶今宋國已不守其統而<lb/>
<pb n="KR2m0006_WYG_018-4a"/>
失國矣則宜更立殷後為始封君而上承湯統非當繼<lb/>
宋之絶矦也宜明得殷後而已今之故宋推求其嫡乆<lb/>
逺不可得雖得其嫡嫡之先已絶不當得立禮記孔子<lb/>
曰丘殷人也先師所共傳宜以孔子世為湯後上以其<lb/>
語不經遂見寝至成帝時梅福復言宜封孔子後以奉<lb/>
湯祀綏和元年立二王後推迹古文以左氏榖梁世本<lb/>
禮記相明遂下詔封孔子世為殷紹嘉公<hi>梅福傳</hi>
　　先代冡墓<lb/>
<pb n="KR2m0006_WYG_018-4b"/>
髙帝十二年十二月詔曰秦皇帝楚隱王魏安釐王齊<lb/>
愍王趙悼㐮王皆絶亡後其與秦始皇帝守冢二十家<lb/>
楚魏齊各十家趙及魏公子亡忌各五家令視其冢復<lb/>
亡與它事<hi>本紀</hi>
　禮十三<hi>軍禮</hi>
　　親征<lb/>
漢五年十二月圍羽垓下<hi>劉項戰争本末具髙紀不詳録</hi>
七月燕王臧荼反上自將征之九月虜荼<lb/>
<pb n="KR2m0006_WYG_018-5a"/>
利幾反上自擊破之<lb/>
七年十月上自將擊韓王信於銅鞮斬其将信亡走匈<lb/>
奴與其將曼邱臣王黄共立故趙後趙利為王収信散<lb/>
兵與匈奴共距漢上從晋陽連戰乘勝逐北至樓煩㑹<lb/>
大寒士卒堕指者什二三遂至平城為匈奴所圍七日<lb/>
用陳平秘計得出使樊噲留定代地<lb/>
八年冬上撃韓信餘㓂於東垣<lb/>
十年代相國陳豨反上自東至邯鄲上喜曰豨不南據<lb/>
<pb n="KR2m0006_WYG_018-5b"/>
邯鄲而阻鄣水吾知其亡能為矣問豨将皆故賈人上<lb/>
曰吾知與之矣乃多以金募豨將豨將多降豨將趙利<lb/>
守東垣髙祖攻之不下卒罵上怒城降卒罵者斬之<lb/>
十一年七月淮南王布反召諸矦兵上自將以擊布<lb/>
十二年冬十月上破布軍于㑹缶<lb/>
武帝元封元年冬十月詔曰南越東甌咸伏其辜西蠻<lb/>
北夷頗未輯睦朕将廵邉陲擇兵振旅躬秉武節置十<lb/>
二部将軍親帥師焉行自雲陽北歴上郡西河五原出<lb/>
<pb n="KR2m0006_WYG_018-6a"/>
長城北登單于臺至朔方臨北河勒兵十八萬騎旌旗<lb/>
徑千餘里威震匈奴遣使者告單于曰南越王頭已縣<lb/>
於漢北闕矣單于能戰天子自將待邉不能亟來臣服<lb/>
何但亡匿幕北寒苦之地為匈奴讋焉<hi>並本紀</hi>
　　勞軍<lb/>
文帝後六年匈奴大入邉以宗正劉禮為將軍軍霸上<lb/>
祝茲侯徐厲為将軍軍棘門以河内守亞夫為將軍軍<lb/>
細桞以備胡上自勞軍至覇上及棘門軍直馳入將以<lb/>
<pb n="KR2m0006_WYG_018-6b"/>
下騎出入送迎已而之細桞軍軍士吏被甲鋭兵刃張<lb/>
弓弩持滿天子先驅至不得入先驅曰天子且至軍門<lb/>
都尉曰軍中聞將軍之令不聞天子之詔有頃上至又<lb/>
不得入於是上使使持節詔將軍曰吾欲勞軍亞夫廼<lb/>
傳言開壁門壁門士請車騎曰將軍約軍中不得驅馳<lb/>
於是天子廼按轡徐行至中營將軍亞夫揖曰介胄之<lb/>
士不拜請以軍禮見天子為動改容式車使人稱謝皇<lb/>
帝敬勞軍成禮而去既出軍門羣臣皆驚文帝曰嗟乎<lb/>
<pb n="KR2m0006_WYG_018-7a"/>
此真將軍矣鄉者霸上棘門如兒戯耳其将固可襲而<lb/>
虜也至於亞夫可得而犯邪稱善者乆之<hi>周亞夫傳</hi>
　　田獵<lb/>
文帝時賈山言治亂之道曰今方正之士皆在朝廷矣<lb/>
又選其賢者使為常侍諸吏與之馳驅射獵一日再三<lb/>
出臣恐朝廷之觧弛百官之堕於事也今從豪俊之臣<lb/>
方正之士直與之日日射獵擊兎伐狐臣竊悼之願少<lb/>
衰射獵<hi>賈山傳</hi>
<pb n="KR2m0006_WYG_018-7b"/>
賈誼上疏曰夫射獵之娱與安危之機孰急今不獵猛<lb/>
敵而獵田彘不搏反㓂而搏蓄兎翫細娱而不圖大患<lb/>
非所以為安也<hi>本傳</hi>
武帝召見司馬相如請為天子游獵之賦上令尚書給<lb/>
筆扎相如以子虗虗言也為楚稱烏有先生者烏有此<lb/>
事也為齊難亡是公者亡是人也欲明天子之義故藉<lb/>
此三人為辭其卒章歸之於節儉因以風諌<hi>司馬相如傳</hi>
武帝建元三年南獵長楊<hi>東方朔傳</hi>
<pb n="KR2m0006_WYG_018-8a"/>
司馬相如嘗從上至長楊獵是時天子方好自擊熊豕<lb/>
馳逐壄獸相如因上䟽諌其辭曰臣聞物有同類而殊<lb/>
能者故力稱烏獲㨗言慶忌勇期賁育臣之愚竊以為<lb/>
人誠有之獸亦宜然今陛下好陵險阻射猛獸卒然遇<lb/>
逸材之獸駭不存之地犯屬車之清塵輿不及還轅人<lb/>
不暇施巧雖有烏獲逄䝉之技不得用枯木朽株盡為<lb/>
難矣是胡越起於轂下而𦍑夷接軫也豈不殆哉雖萬<lb/>
全而無患然本非天子之所宜近也且夫清道而後行<lb/>
<pb n="KR2m0006_WYG_018-8b"/>
中路而馳猶時有銜橜之變况乎渉豐草騁邱虗前有<lb/>
利獸之樂而内無存變之意其為害也不難矣夫輕萬<lb/>
乘之重不以為安樂出萬有一危之塗以為娱臣竊為<lb/>
陛下不取盖明者逺見於未萌而知者避危於無形旤<lb/>
固多藏於隐㣲而發於人之所忽者也故鄙諺曰家絫<lb/>
千金坐不垂堂此言雖小可以諭大臣願陛下留意幸<lb/>
察上善之<hi>相如傳</hi>
元鼎中天子行獵新秦中以勒邉兵而歸新秦中或千<lb/>
<pb n="KR2m0006_WYG_018-9a"/>
里無亭徼於是誅北地太守以下<hi>食貨志</hi>
元帝永光元年正月行幸甘泉郊㤗畤禮畢因留射獵<lb/>
薛廣徳上書曰竊見闗東困極人民流離陛下日撞亡<lb/>
秦之鐘聴鄭衛之樂臣誠悼之今士卒暴露從官勞倦<lb/>
願陛下亟反宫思與百姓同憂樂天下幸甚上即日還<lb/>
<hi>本傳</hi>
永光五年冬上幸長楊射熊館布車騎大獵<hi>本紀</hi>
成帝元延二年冬幸長楊宫從胡客大校獵宿萯陽宫<lb/>
<pb n="KR2m0006_WYG_018-9b"/>
賜從官<hi>本紀</hi>
其十二月羽獵揚雄從以為昔在二帝三王宫館臺榭<lb/>
沼池苑囿林麓藪澤財足以奉郊廟御賔客充庖厨而<lb/>
已不奪百姓膏腴榖土桑柘之地女有餘布男有餘粟<lb/>
國家殷富上下交足故甘露零其庭醴泉流其唐鳯凰<lb/>
巢其木黄龍遊其沼麒麟臻其囿神爵棲其林昔者禹<lb/>
任益虞而上下和草木茂成湯好田而天下用足文王<lb/>
囿百里民以為尚小齊宣王囿四十里民以為大裕民<lb/>
<pb n="KR2m0006_WYG_018-10a"/>
之與奪民也武帝廣開上林南至宜春鼎胡御宿昆吾<lb/>
旁南山而西至長楊五柞北繞黄山瀕渭而東周袤數<lb/>
百里穿昆明池象滇河營建章鳯闕神明馺娑漸臺太<lb/>
液象海水周流方丈瀛洲蓬萊游觀侈靡窮妙極䴡雖<lb/>
頗割其三垂以贍齊民然至羽獵田車戎馬噐械儲偫<lb/>
禁禦所營尚太奢䴡誇詡非堯舜成湯文王三驅之意<lb/>
也又恐後世復修前好不折中以泉臺故聊因校獵賦<lb/>
以風<hi>揚雄傳上</hi>
<pb n="KR2m0006_WYG_018-10b"/>
明年上將大誇胡人以多禽獸秋命右扶風發民入南<lb/>
山西自褒斜東至𢎞農南毆漢中張羅罔罝罘捕熊羆<lb/>
豪豬虎豹狖玃狐莵麋鹿載以檻車輸長楊射熊舘以<lb/>
罔為周阹縱禽獸其中令胡人手搏之自取其獲上親<lb/>
臨觀焉是時農民不得収歛雄從至射熊舘還上長楊<lb/>
賦聊因筆墨之成文章故藉翰林以為主人子墨為客<lb/>
卿以風<hi>揚雄傳下</hi>
　　兵祭<lb/>
<pb n="KR2m0006_WYG_018-11a"/>
髙祖立為沛公祠黄帝祭蚩尤於沛廷<hi>黄帝戰於阪泉定天下蚩尤庻</hi>
<hi>人之貪者好五兵故祠祭之</hi>而釁鼓<hi>本紀殺牲以血塗鼓釁呼為釁</hi>
天下已定令祝立蚩尤之祠於長安<hi>郊祀志</hi>
武帝為伐南越告禱於泰一以牡荆畫幡日月北斗登<lb/>
龍以象太一三星為㤗一鏠旗<hi>李竒曰牡荆作幡柄也如淳曰牡荆荆之無子</hi>
<hi>者皆絜齋之道晋灼日牡節間不相當也月暈刻之為劵以畏病者天文志天極星其一明者太一也旁三星</hi>
<hi>三公也畫一星在後三星在前為㤗一鏠旗師古曰李晋二説是也以牡荆為幡竿而畫幡為日月龍及星</hi>
命曰靈旗為兵禱則太史奉以指所伐國<hi>郊祀志</hi>
<pb n="KR2m0006_WYG_018-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西漢㑹要卷十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西漢㑹要卷三十八</head> <lb/>
    <p>
<pb n="KR2m0006_WYG_038-1a"/>
欽定四庫全書<lb/>
　西漢㑹要卷三十八<lb/>
　　　　　　　　　　　　宋　徐天麟　撰<lb/>
　職官八<lb/>
　　使外國<lb/>
孝武建元中月氐怨匈奴漢廼募能使者張騫以郎應<lb/>
募使月氐<hi>張騫傳</hi>
元封五年詔令州郡察吏民有茂材異等可使絶國者<lb/>
<pb n="KR2m0006_WYG_038-1b"/>
<hi>本紀</hi>
天漢元年遣蘓武以中郎將使持節送匈奴使留在漢<lb/>
者武與副中郎將張勝及假吏募士斥侯百餘人俱<hi>蘓武</hi>
<hi>傳</hi>
卭筰願為内臣妾孝武廼拜司馬相如為中郎將建節<lb/>
往使副使者王然于壺充國吕越人馳四乘之傳以賂<lb/>
西南夷至蜀大守㠯下郊迎縣令負弩矢先驅<hi>司馬相如傳</hi>
天子聞張騫之言欲從蜀求大夏道廼令因蜀犍為發<lb/>
<pb n="KR2m0006_WYG_038-2a"/>
間使四道並出出駹出莋出徙<hi>音斯</hi>卭出𤏡<hi>張騫傳師古曰間使者求</hi>
<hi>間隙而行又蒯通傳注間使謂使人伺間隙而單行</hi>
孝昭始元六年移中監蘓武前使匈奴留十九歲廼還<lb/>
奉使全節㠯武為典屬國<hi>本紀</hi>
宣帝時光禄大夫義渠安國使行諸𦍑<hi>趙充國傳</hi>
元康元年上令羣臣舉可使西域者前將軍韓增舉上<lb/>
黨馮奉世以衛候使持節送大宛諸國客<hi>馮奉世傳</hi>
元帝初元四年衛司馬谷吉使匈奴不還<hi>本紀</hi>
<pb n="KR2m0006_WYG_038-2b"/>
建昭三年使䕶西域騎都尉甘延壽副校尉陳湯矯發<lb/>
戊巳校尉屯田吏士及西域胡兵攻郅支單于斬其首<lb/>
傳詣京師<hi>本紀</hi>
蕭育遷謁者使匈奴副校尉<hi>師古曰時㠯校尉為使於匈奴而育為之副故授副</hi>
<hi>校尉</hi>後復為中郎將使匈奴<hi>蕭望之傳</hi>
蕭咸為中郎將使匈奴蕭由遷謁者使匈奴副校尉金<lb/>
參使匈奴匈奴中郎將<hi>師古曰㠯其出使匈奴故拜為匈奴中郎將</hi>
　　行水灾流民<lb/>
<pb n="KR2m0006_WYG_038-3a"/>
孝武元狩三年遣謁者勸有水灾郡種宿麥舉吏民能<lb/>
假貸貧民者㠯名聞<hi>本紀</hi>
元鼎二年九月詔方今水潦移於江南方下巴蜀之粟<lb/>
致之江陵遣博士中等分循行諭告所抵毋令重困吏<lb/>
民有賑救饑民免其戹者具舉以聞<hi>本紀</hi>
元鼎中博士徐偃使行風俗偃矯制使膠東魯國鼓鑄<lb/>
鹽鐡中軍奏偃矯制顓行非奉使體<hi>終軍傳</hi>
孝昭始元二年三月遣使者賑貸貧民毋種食者<hi>本紀</hi>
<pb n="KR2m0006_WYG_038-3b"/>
孝宣本始四年正月詔今歲不登已遣使者賑貸困乏<lb/>
<hi>本紀</hi>
孝成建始三年九月詔廼者郡國被水灾流殺人民遣<lb/>
諌大夫林等循行天下<hi>本紀</hi>
河平四年三月遣光禄大夫博士嘉等十一人行舉瀕<lb/>
河之郡水所損傷困乏不能自存者財賑貸避水它郡<lb/>
國在所冗食之舉淳厚有行能直言之士<hi>本紀</hi>
平當行流民幽州奉使十一人者為最<hi>本傳</hi>
<pb n="KR2m0006_WYG_038-4a"/>
陽朔二年秋闗東大水流民欲入闗者勿苛留遣諌大<lb/>
夫博士分行視九月奉者不稱<hi>本紀</hi>
鴻嘉四年正月詔水旱為灾闗東流冗者衆已遣使者<lb/>
循行郡國被菑害什四㠯上民貲不滿三萬勿出租賦<lb/>
逋貸未入皆勿收流民欲入闗輙籍内<hi>本紀</hi>
孝哀初即位詔廼者河南潁川郡水出流殺人民壞廬<lb/>
舍已遣光禄大夫循行舉籍賜死者棺錢人三千<hi>本紀</hi>
　　舉賢觀風<lb/>
<pb n="KR2m0006_WYG_038-4b"/>
孝武元狩六年遣博士大等六人分循行天下存問鰥<lb/>
寡廢疾亾㠯自振業者貸與之諭三老孝弟㠯為民師<lb/>
舉獨行之君子召詣行在所士有特招使者之任也詳<lb/>
問隠處亾位及寃失職姦猾為害野荒治苛者舉奏郡<lb/>
國有所㠯為便者上丞相御史㠯聞<hi>本紀下同</hi>
孝昭始元元年遣故廷尉王平等五人持節行郡國舉<lb/>
賢良問民所疾苦寃失職者<lb/>
孝宣元康四年遣大中大夫彊等十二人循行天下存<lb/>
<pb n="KR2m0006_WYG_038-5a"/>
問鰥寡覽觀風俗察吏治得失舉茂材異倫之士<lb/>
本始二年遣使者持節詔郡國二千石謹牧養民而風<lb/>
徳化<lb/>
孝元初元元年詔方田作時朕懼蒸庶之失業臨遣光<lb/>
禄大夫褒等十二人循行天下存問耆老鰥寡孤獨困<lb/>
乏失職之民延登賢俊招顯側陋因覽風俗之化<lb/>
建昭四年臨遣諌大夫博士賞等二十一人循行天下<lb/>
存問耆老鰥寡孤獨困乏失職之人舉茂材特立之士<lb/>
<pb n="KR2m0006_WYG_038-5b"/>
孝成永始三年正月日有蝕之詔臨遣大中大夫嘉等<lb/>
循行天下存問耆老民所疾苦其與部刺史舉淳樸謙<lb/>
遜有行義者各一人<lb/>
孝平元始四年遣大僕王惲等八人置副假節分行天<lb/>
下覽觀風俗<lb/>
　　舉寃獄<lb/>
治獄使者内者令郭穰<hi>宣紀</hi>
孝宣五鳳四年四月日有蝕之詔㠯前使使者問民所<lb/>
<pb n="KR2m0006_WYG_038-6a"/>
疾苦復遣丞相御史掾二十四人循行天下舉寃獄察<lb/>
擅為苛禁深刻不改者<hi>本紀</hi>
孝成鴻嘉元年詔曰方生長時臨遣諌大夫理等舉三<lb/>
輔三河𢎞農寃獄<hi>本紀</hi>
成帝初即位孔光為博士數使録寃獄行風俗賑贍流<lb/>
民奉使稱㫖<hi>本傳</hi>
　　雜遣使<lb/>
吳楚反以袁盎為大常奉宗廟使吳王吳王弟子徳侯<lb/>
<pb n="KR2m0006_WYG_038-6b"/>
為宗正輔親戚使<hi>吳王濞傳</hi>
宣帝時蔡祭以好農使勸郡國至大官<hi>食貨志</hi>
稲田使者燕倉<lb/>
地節中光禄大夫郭昌使行河<hi>溝洫志</hi>
李尋以騎都尉使䕶河隄<hi>李尋傳</hi>
成帝時河决館陶河隄使者王延世使塞<hi>溝洫志</hi>
鴻嘉四年河隄都尉許商與丞相許孫禁行圖視方略<lb/>
<hi>溝洫志</hi>
<pb n="KR2m0006_WYG_038-7a"/>
馮野王㠯故二千石使行河隄<hi>馮野王</hi>
平當㠯經明禹貢使行河為騎都尉領河隄<hi>平當傳</hi>
河平三年謁者陳農使使求遺書於天下<lb/>
孝平元始元年遣諌大夫行三輔舉籍吏民㠯元壽二<lb/>
年倉卒時横歛者償其直<lb/>
元始二年使謁者大司馬掾四十四人持節行邊兵<lb/>
元始二年郡國大旱蝗遣使者捕蝗<hi>並本紀</hi>
　　奉使矯制上<lb/>
<pb n="KR2m0006_WYG_038-7b"/>
武帝即位汲黯為謁者東粤相攻上使黯往視之至吳<lb/>
而還報曰粤人相攻固其俗不足以辱天子使者河内<lb/>
失火燒千餘家上使黯往視之還報曰家人失火屋比<lb/>
延燒不足憂臣過河内貧人傷水旱萬餘家或父子相<lb/>
食臣謹以便宜持節發河内倉粟以賑貧民請歸節伏<lb/>
矯制辠上賢而釋之<hi>本傳</hi>
元鼎中博士徐偃使行風俗偃矯制使膠東魯國鼓鑄<lb/>
鹽鐡還奏事徙為大常丞御史大夫張湯劾偃矯制大<lb/>
<pb n="KR2m0006_WYG_038-8a"/>
害法至死偃以為春秋之義大夫出疆有可以安社稷<lb/>
存萬民顓之可也湯以致其法不能詘其義有詔下終<lb/>
軍問狀軍詰偃曰古者諸侯國異俗分百里不通時有<lb/>
聘㑹之事安危之埶呼吸成變故有不受辭造命顓已<lb/>
之宜今天下為一萬里同風故春秋王者無外偃廵封<lb/>
域之中稱以出疆何也且鹽鐡郡有餘臧正二國廢不<lb/>
鼓不足以為利害而以安社稷存萬民為辭何也又詰<lb/>
偃膠東南近琅邪北接北海魯國西枕泰山東有東海<lb/>
<pb n="KR2m0006_WYG_038-8b"/>
受其鹽鐡偃度四郡口數田地率其用器食鹽不足以<lb/>
并給二郡邪將埶宜有餘而吏不能也何以言之偃矯<lb/>
制而鼓鑄者欲及春耕種贍民器也今魯國之鼓當先<lb/>
具其備至秋乃能舉火此言與實反者非與偃以前三奏<lb/>
無詔不惟所為不許而直矯作威福以從民望干名采<lb/>
譽此明聖所必加誅也枉尺直尋孟子稱其不可今所<lb/>
犯罪重所就者小偃自予必死為之邪將幸誅不加而<lb/>
欲以采名也偃窮詘服罪當死軍奏偃矯制顓行非奉<lb/>
<pb n="KR2m0006_WYG_038-9a"/>
使體請下御史召偃即罪奏可上善其詰有詔示御史<lb/>
大夫<hi>終軍傳</hi>
浩侯王恢坐使酒泉矯制害當<hi>功臣表</hi>
宣帝元康元年上令羣臣舉可使西域者前將軍韓增<lb/>
舉上黨馮奉世以衛候使持節送大宛諸國客至伊修<lb/>
城㑹故莎車王弟呼屠證與旁國共殺其王萬年及漢<lb/>
使者奚充國自立為王時匈奴又發兵攻車師成不能<lb/>
下而去莎車遣使揚言北道諸國已屬匈奴矣於是攻<lb/>
<pb n="KR2m0006_WYG_038-9b"/>
劫南道與㰱盟畔漢從鄯善以西皆絶不通都䕶鄭吉<lb/>
校尉司馬意皆在北道諸國間奉世與其副嚴昌計以<lb/>
為不亟擊之則莎車日彊其執難制必危西域遂以節<lb/>
諭告諸國王因發其兵南北道合萬五千人進擊莎車<lb/>
攻拔其城莎車王自殺傳其首詣長安更立它昆弟子<lb/>
為莎車王諸國悉平威振西域奉世乃罷兵以聞帝召<lb/>
見韓增曰賀將軍所舉得其人奉世遂西至大宛大宛<lb/>
聞其斬莎車王敬之異於它使得其名馬象龍而還上<lb/>
<pb n="KR2m0006_WYG_038-10a"/>
甚説議封奉世丞相將軍皆以為可獨少府蕭望之以<lb/>
為奉世奉使有指而擅矯制違命發諸國兵雖有功效<lb/>
不可以為後法即封奉世開後奉使者利以奉世為比<lb/>
爭逐發兵要功萬里之外為國家生事於夷狄漸不可<lb/>
長奉世不宜受封上善望之議以奉世為光禄大夫<hi>馮奉</hi>
<hi>世傳</hi>
　<lb/>
　<lb/>
<pb n="KR2m0006_WYG_038-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西漢㑹要卷三十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西漢㑹要卷十一</head> <lb/>
    <p>
<pb n="KR2m0006_WYG_011-1a"/>
欽定四庫全書<lb/>
　西漢㑹要卷十一<lb/>
　　　　　　　　　　　　宋　徐天麟　撰<lb/>
　禮五<hi>吉禮</hi>
　　祖宗配侑<lb/>
孝文十六年起渭陽五帝廟祭泰一地祗以太祖髙皇<lb/>
帝配<hi>郊祀志王莾疏</hi>
孝武元鼎五年立泰一祠於甘泉亦以髙祖配<hi>同上</hi>
<pb n="KR2m0006_WYG_011-1b"/>
元封四年祠泰一五帝於明堂上坐合髙皇帝祠坐對<lb/>
之<hi>服䖍曰時未以髙祖配天故言對劉攽曰按王莾疏文帝已用髙祖配矣何謂未乎</hi>
孝平元始四年郊祀髙祖以配天宗祀孝文以配上帝<lb/>
<hi>本紀</hi>
元始五年安漢公莽奏以正月上辛若丁天子親合祀<lb/>
天墬于南郊以髙帝髙后配以日冬至使有司奉祀南<lb/>
郊髙帝配日夏至使有司奉祭北郊髙后配<hi>郊祀志</hi>
　　緫天神<lb/>
<pb n="KR2m0006_WYG_011-2a"/>
髙帝初或言周興而邑立后稷之祠至今血食天下於<lb/>
是髙祖制詔御史其令天下立靈星祠<hi>張晏曰龍星左角曰天田則農</hi>
<hi>祥也晨見而祭之</hi>常以嵗時祠以牛<hi>郊祀志徐天麟按後漢志云言祠后稷而謂之靈星</hi>
<hi>者以后稷又配食星也</hi>
孝武作泰一祠壇祭日以牛祭月以羊彘特朝朝日夕<lb/>
夕月則揖而見泰一<hi>郊祀志</hi>
元封三年夏旱其令天下尊祠靈星焉<hi>郊祀志</hi>
孝宣又立嵗星辰星太白熒惑南斗祠於長安城旁成<lb/>
<pb n="KR2m0006_WYG_011-2b"/>
山祠日萊山祠月又祠四時於瑯邪蚩尤於夀良<hi>郊祀志</hi>
平帝元始五年王莾已奏復長安南北郊又言書曰類<lb/>
於上帝禋於六宗歐陽大小夏矦三家説六宗皆曰上<lb/>
不及天下不及墬旁不及四方在六者之間助隂陽變<lb/>
化實一而名六名實不相應禮記祀典功施於民則祀<lb/>
之天文日月星辰所昭仰也地理山川海澤所生殖也<lb/>
易有八卦乾坤六子水火不相逮雷風不相悖山澤通<lb/>
氣然後能變化既成萬物也臣前奏徙甘泉泰畤汾隂<lb/>
<pb n="KR2m0006_WYG_011-3a"/>
后土皆復于南北郊謹按周官兆五帝于四郊山川各<lb/>
因其方今五帝兆居在雍五畤不合於古又日月雷風<lb/>
山澤易卦六子之尊氣所謂六宗也星辰水火溝瀆皆<lb/>
六宗之屬也今或未特祀或無兆居謹與太師光大司<lb/>
徒宫羲和歆等八十九人議皆曰天子父事天母事地<lb/>
今稱天神曰皇天上帝泰一兆曰泰畤而稱墬祇曰后<lb/>
土與中央黄靈同又兆北郊未有尊稱宜令墬祗稱皇<lb/>
墬后祗兆曰廣畤易曰方以類聚物以羣分分羣神以<lb/>
<pb n="KR2m0006_WYG_011-3b"/>
類相從為五部兆天墬之别神中央帝黄靈后土畤及<lb/>
日廟北辰北斗填星中宿中宫于長安城之未墬兆東<lb/>
方帝太昊青靈勾芒畤及雷公風伯廟嵗星東宿東宫<lb/>
于東郊兆南方炎帝赤靈祝融畤及熒惑星南宿南宫<lb/>
于南郊兆西方帝少皥白靈蓐収畤及太白星西宿西<lb/>
宫于西郊兆北方帝顓頊黒靈𤣥冥畤及月廟雨師廟<lb/>
辰星北宿北宫于北郊兆奏可於是長安旁諸廟兆畤<lb/>
甚盛矣<hi>郊祀志</hi>
<pb n="KR2m0006_WYG_011-4a"/>
　　山川<lb/>
始名山大川在諸矦諸矦祝各自奉祠天子官不領及<lb/>
齊淮南國廢令太祝盡以嵗時致禮如故<hi>郊祀志</hi>
孝文十二年詔河湫漢水玉各加二<hi>同上</hi>
十五年修名山大川嘗祀而絶者有司以嵗時致禮<hi>本紀</hi>
孝武建元元年詔曰河海潤千里其令祠官脩山川之<lb/>
祠為嵗事曲加禮<hi>本紀</hi>
元封元年上登封泰山用事八神八神者一曰天主祠<lb/>
<pb n="KR2m0006_WYG_011-4b"/>
天齊天齊淵水居臨菑南郊山下下者二曰地主祠泰<lb/>
山梁父盖天好隂祠之必扵髙山之下畤命曰畤地貴<lb/>
陽祭之必於澤中圜丘云三曰兵主祠蚩尤蚩尤在東<lb/>
平陸監鄉齊之西竟也四曰隂主祠三山五曰陽主祠<lb/>
之罘山六曰月主祠之萊山皆在齊北竝勃海七曰日<lb/>
主祠盛山盛山斗入海最居齊東北陽以迎日出云八<lb/>
曰四時主祠瑯邪瑯邪在齊東北盖嵗之所始<hi>郊祀志</hi>
孝宣神爵元年制詔大常夫江海百川之大者也今闕<lb/>
<pb n="KR2m0006_WYG_011-5a"/>
焉無祠其令祠官以禮為嵗事以四時祠江海頟水祈<lb/>
為天下豐年焉自是五嶽四瀆皆有常禮東嶽太山於<lb/>
愽中嶽泰室於嵩髙南嶽灊山於灊西嶽華山於華陰<lb/>
北嶽常山於上曲陽河於臨晋江於江都淮於平氏濟<lb/>
於臨邑界中皆使者持節侍祠唯泰山與河嵗五祠江<lb/>
水四餘皆一禱而三祠云又祠太室山於即墨三户山<lb/>
於下宻祠天封苑火井於鴻門又立嵗星辰星太白熒<lb/>
惑南斗祠於長安城旁又祠叄山八神於曲城蓬山石<lb/>
<pb n="KR2m0006_WYG_011-5b"/>
社石鼓於臨胊之罘山於腄成山於不夜萊山於黄成<lb/>
山祠日萊山祠月<hi>郊祀志</hi>
　　髙禖<lb/>
武帝年二十九迺得太子甚喜為立禖使東方朔枚臯<lb/>
為禖祝<hi>武五子傳</hi>
　　臘蜡<lb/>
髙祖十年有司請令縣官常以春二月及臘祠稷以羊<lb/>
彘<hi>志漢舊儀云十二月嵗事臘以亥日祠皆太牢</hi>
<pb n="KR2m0006_WYG_011-6a"/>
孝武太初二年祠門户比臘<hi>本紀師古曰冬至後臘祭百神</hi>
嚴延年毋欲從延年臘<hi>本傳注云建丑之月為臘祭因會飲若今之蜡節也</hi>
　　藉田<hi>親蠶</hi>
文帝二年正月丁亥詔曰夫農天下之本也其開藉田<lb/>
朕親率耕以給宗廟粢盛<hi>本紀應邵曰古者天子耕藉田千畆藉者帝王典藉之常</hi>
<hi>也臣瓉曰藉謂蹈藉也</hi>
文帝即位賈誼説上曰漢之為漢㡬四十年矣公私之<lb/>
積猶可哀痛今敺民而歸之農皆著於本使天下各食<lb/>
<pb n="KR2m0006_WYG_011-6b"/>
其力末技游食之民轉而縁南畮則菑積足而民樂其<lb/>
所矣於是上感誼言始開藉田躬耕以勸百姓<hi>食貨志</hi>
十三年春二月甲寅詔曰朕親率天下農耕以供粢盛<lb/>
皇后親桑以奉祭服其具禮儀<hi>本紀</hi>
景帝後二年夏四月詔曰雕文刻鏤傷農事者也錦繡<lb/>
纂組害女紅者也農事傷則飢之本也女紅害則寒之<lb/>
原也夫飢寒並至而能亡為非者寡矣朕親耕后親桑<lb/>
以奉宗廟粢盛祭服為天下先欲天下務農蠶素有蓄<lb/>
<pb n="KR2m0006_WYG_011-7a"/>
積以偹灾害<hi>本紀</hi>
武帝制曰朕親耕藉田以為農先<hi>董仲舒傳</hi>
征和四年三月上耕于鉅定<hi>本紀應邵曰應國縣也</hi>
昭帝始元元年二月己亥上耕于鈎盾弄田<hi>應邵曰時帝年九嵗</hi>
<hi>未能親耕帝藉鈎盾官者近著故徃試耕為戯弄也臣瓉曰西京故事弄田在未央宫中師古曰弄田謂游宴</hi>
<hi>之田天子所戯弄耳非為昭帝年㓜創有此名</hi>
六年春正月上耕于上林<hi>並本紀</hi>
　　雜録<lb/>
<pb n="KR2m0006_WYG_011-7b"/>
大司農屬官有藉田令丞<hi>百官表</hi>
繭舘<hi>元后傳漢宫闕䟽云上林苑有繭舘盖蠶繭之所也</hi>
成帝建始四年谷永對曰皇后桑蠶以治祭服共事天<lb/>
地宗廟正以是日疾風自西北大寒雨雪壊敗其功以<lb/>
章不鄉<hi>讀曰嚮</hi>宜齊戒避寢以深自責<hi>五行志</hi>
　　社稷<lb/>
髙祖初起禱豐枌榆社天下已定詔御史令豐治枌榆<lb/>
社常以時春以羊彘祠之<hi>郊祀志</hi>
<pb n="KR2m0006_WYG_011-8a"/>
漢二年令民除秦社稷立漢社稷<hi>紀又郊祀志云令縣為公社</hi>
十年春有司請令縣常以春二月及臘祠稷以羊彘民<lb/>
里社各自裁以祠制曰可<hi>郊祀志</hi>
武帝立子閎為齊王策曰受茲青社立子且為燕王策<lb/>
曰受茲元社立子胥為廣陵王策曰受茲赤社禇先生<lb/>
曰諸矦王始封者必受土於天子之社歸立之以為國<lb/>
社以嵗時祠之春秋大傳曰天子之國有泰社東方青<lb/>
南方赤西方白北方黒上方黄故将封於東方者取青<lb/>
<pb n="KR2m0006_WYG_011-8b"/>
土封於南方者取赤土封於西方者取白土封於北方<lb/>
者取黒土封於上方者取黄土各取其色物裹以白茅<lb/>
封以為社此始受封於天子者也此之為主土主土者<lb/>
立社而奉之也<hi>史記三王世家</hi>
平帝元始三年王莾言帝王建立社稷社者土也宗廟<lb/>
王者所居稷者百榖之主所以奉宗廟共粢盛人所食<lb/>
以生活也王者莫不尊重親郊自為之主禮如宗廟詩<lb/>
曰乃立冢土又曰以御田祖以祈甘雨禮記曰維祭宗<lb/>
<pb n="KR2m0006_WYG_011-9a"/>
廟社稷為越紼而行事聖漢興禮儀稍定已有官社未<lb/>
立官稷<hi>臣瓉曰髙帝除秦社稷立漢社稷禮所謂大社也時立官又社以夏禹所謂王社也見漢祀令</hi>
<hi>而未立官稷至此始立之世也祖中興不立官稷相承至今</hi>遂於官社後立官稷以<lb/>
夏禹配食官社后稷配食官稷稷種榖樹徐州牧嵗貢<lb/>
五色土各一斗<hi>郊祀志又按平紀師古曰初立官稷於官社之後是為一處今更創置建於别</hi>
<hi>所不相從也</hi>
　　雜録<lb/>
欒布為燕相燕齊之齊皆為立社號曰欒公社<hi>本傳</hi>
<pb n="KR2m0006_WYG_011-9b"/>
昌邑有枯社木卧復生<hi>眭𢎞傳師古曰社木社主之木也</hi>
建昭五年兖州刺史浩賞禁民私所自立社山陽槖茅<lb/>
鄉社有大槐吏伐斷之其夜槐復立其故處<hi>五行志</hi>
　　明堂<lb/>
文帝時賈山言願以夏嵗二月定明堂<hi>本傳</hi>
武帝建元元年議立明堂遣使者安車蒲輪束帛加璧<lb/>
迎魯申公上鄉儒術招賢良趙綰王臧等以文學為公<lb/>
卿欲議古立明堂城南以朝諸侯事未就竇太后不好<lb/>
<pb n="KR2m0006_WYG_011-10a"/>
儒術使人㣲伺趙綰等姦利按綰臧綰臧自殺諸所興<lb/>
為皆廢<hi>以本紀及郊祀志修</hi>
趙綰王臧請立明堂以朝諸侯不能就其事乃言師申<lb/>
公於是上使使束帛加璧安車以蒲裏輪駕駟迎申公<lb/>
弟子二人乘軺傳從至舍魯邸議明堂事大喜竇太后喜<lb/>
老子言不説儒術得綰臧之過以責上上因廢明堂事<hi>申公傳</hi>
元封元年登封泰山降坐明堂<hi>本紀臣瓉曰泰山東北阯古時有明堂處則此</hi>
<hi>所坐者也明年乃作明堂耳</hi>
<pb n="KR2m0006_WYG_011-10b"/>
元封二年作明堂于泰山下初太子封泰山泰山東北<lb/>
址古時有明堂處處險不敞上欲治明堂奉髙旁未曉<lb/>
其制度濟南人公玉帯上黄帝時明堂圖明堂中有一<lb/>
殿四面無壁以茅盖通水水圜宫垣為復道上有樓從西<lb/>
南入名曰昆侖天子從之入以拜祀上帝焉於是上令<lb/>
奉髙作明堂汶上如帯圖及是嵗修封則祠泰一五帝<lb/>
於明堂上坐合髙皇帝祠坐對之祠后土於下房以二<lb/>
十太牢天子從昆侖道入始拜明堂如郊禮畢尞堂下<lb/>
<pb n="KR2m0006_WYG_011-11a"/>
而上<hi>以本紀及郊祀志修</hi>
太初元年行幸泰山以十一月甲子朔旦冬至日祀上<lb/>
帝於明堂後每修封其賛饗曰天増授皇帝泰元神策<lb/>
周而復始皇帝敬拜泰一<hi>郊祀志</hi>
天漢三年三月行幸泰山祀明堂因受計還<hi>本紀</hi>
太始四年三月行幸泰山壬午祀髙帝于明堂以配上<lb/>
帝因受計癸未祀孝景皇帝于明堂<hi>本紀</hi>
平帝元始四年正月宗祀孝文以配上帝二月王莾奏<lb/>
<pb n="KR2m0006_WYG_011-11b"/>
立明堂<hi>本紀應劭曰明堂所以正四時出教化明堂上圜下方八窻四達布政之宫在國之陽上八窻</hi>
<hi>法八風四達法四時九室法九州十二重法十二月三十六户法三十六風七十二牖法七十二雨孝經曰宗</hi>
<hi>祀文王於明堂以配上帝上帝謂五時帝太昊之屬黄帝曰合宫有虞曰總章商曰陽舘周曰明堂</hi>
五年正月祫祭明堂諸矦王二十八人列矦百二十人<lb/>
宗室子九百餘人召助祭禮畢皆益户賜爵及金帛増<lb/>
秩補吏各有差羲和劉歆等四人使治明堂辟廱令漢<lb/>
與文王靈臺周公作洛同符皆封為列矦<hi>本紀按功臣表平晏劉歆</hi>
<hi>孔永孫迁使治明堂辟雍得萬國驩心矦各千户</hi>
<pb n="KR2m0006_WYG_011-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0006_WYG_011-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西漢㑹要卷十一<lb/>
</p>
<p>
</p>
  </div>
</body>
</text>
</TEI>
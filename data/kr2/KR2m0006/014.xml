<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西漢㑹要卷十四</head> <lb/>
    <p>
<pb n="KR2m0006_WYG_014-1a"/>
欽定四庫全書<lb/>
　西漢㑹要卷十四<lb/>
　　　　　　　　　　　　宋　徐天麟　撰<lb/>
　禮八<hi>吉禮</hi>
　　廟祭<lb/>
京師自髙祖下至宣帝與太上皇悼皇考各自居陵旁<lb/>
立廟又園中各有寢便殿日祭於寢月祭於廟時祭於<lb/>
便殿寢日四上食廟嵗二十五祠<hi>如淳曰月祭朔望加臘為二十五晋灼曰</hi>
<pb n="KR2m0006_WYG_014-1b"/>
<hi>漢儀注宗廟一嵗十二祠五月嘗麥六月七月三伏立秋貙婁又嘗粢八月先夕饋飱皆一太牢酎祭用九太</hi>
<hi>牢十月嘗稻又飲蒸二太牢十月嘗十二月臘二太五牢又毎月一太牢如閏加一祀與此上十二為二十</hi>
<hi>祀師古曰晋説是也</hi>便殿嵗四祠又月一游衣冠而昭靈后武哀<lb/>
王昭哀后孝文太后孝昭太后衛思后戾太子戾后各<lb/>
有寢園與諸帝合凢三十所一嵗祠上食二萬四千四<lb/>
百五十五用衛士四萬五千一百二十九人祝宰樂人<lb/>
萬二千一百四十七人養犧牲卒不在數中<hi>韋𤣥成傳</hi>
叔孫通言於恵帝曰古者有春嘗菓今櫻桃熟可獻願<lb/>
<pb n="KR2m0006_WYG_014-2a"/>
陛下取櫻桃獻宗廟諸菓獻由此興<hi>叔孫通傳</hi>
髙廟酎孝恵廟酎孝文廟酎<hi>景紀注云酎三重釀酒也味厚故以薦宗廟</hi>
孝景元年令諸矦王列矦使者侍祠天子所獻祖宗之<lb/>
廟<hi>本紀</hi>
孝武元鼎五年列矦坐獻黄金酎祭宗廟不如法奪爵<lb/>
者百六人丞相趙周下獄死<hi>本紀漢儀注云八月嘗酎㑹諸矦廟中出金助祭謂</hi>
<hi>之酎金金黄金也不如法者奪爵</hi>
宗廟羔莵鼃<hi>霍光傳丞相擅减宗廟羔莵鼃注云羔莵鼃所以供祭也</hi>
<pb n="KR2m0006_WYG_014-2b"/>
孝宣地節四年㐮隄矦聖坐酎金斤八兩少四兩免<hi>表</hi>
五鳯四年朝矦因城坐酎金少四兩免<hi>表</hi>
鄼侯蕭勝王不齊耐為𨽻臣<hi>表</hi>
　　衣冠出游<lb/>
髙帝寢衣冠月出游髙廟<hi>叔孫通傳師古曰謂從髙帝陵寝出衣冠游於髙廟月一</hi>
<hi>為之漢制則然</hi>
自髙祖下至宣帝以太上皇悼皇考各自居陵旁立廟<lb/>
又園中各有寢便殿月一游衣冠<hi>韋𤣥成傳</hi>
<pb n="KR2m0006_WYG_014-3a"/>
叔孫通言於恵帝願陛下作原廟渭北衣冠月出游之<lb/>
<hi>叔孫通傳</hi>
元帝時議者以為清廟之詩言交神之禮無不清静今<lb/>
衣冠出游有車騎之衆風雨之氣非所謂清静也<hi>韋元成傳</hi>
　　禘祫<lb/>
孝平元始五年正月祫祭明堂<hi>應劭曰禮五年而再殷祭一禘一祫祫祭者毁</hi>
<hi>廟與未毁廟之主皆合食於太祖</hi>諸矦王二十八人列矦百二十人宗<lb/>
室子九百人召助祭禮畢皆益户賜爵及金帛増秩補<lb/>
<pb n="KR2m0006_WYG_014-3b"/>
吏各有差<hi>本紀臣天麟按後漢張純傳云漢舊制三年一祫毁廟主合食髙廟有廟主未嘗合祭元</hi>
<hi>始五年諸王列矦廟㑹始為禘祭</hi>
　　祠孔子<lb/>
髙祖十二年行過魯以太牢祀孔子<hi>本紀</hi>
孔霸以初元元年為闗内矦食邑霸上書求奉孔子祭<lb/>
祀元帝下詔曰其令霸以所食邑八百户祀孔子焉霸<lb/>
還長安子福名數於魯<hi>福霸長子也霸前徙名数于長安今還其子名数于魯國</hi>
奉夫子祀<hi>孔光傳</hi>
<pb n="KR2m0006_WYG_014-4a"/>
平帝元始元年封孔子後孔均為褒成矦奉其祀追謚<lb/>
孔子曰褒成宣尼公<hi>本紀</hi>
　　禱旱<lb/>
武帝元封二年旱廼禱萬里沙<hi>郊祀志</hi>
三年夏旱其令天下尊祠靈星焉<hi>同上</hi>
昭帝始元六年夏旱大雩不得舉火<hi>本紀臣瓉曰抑陽助隂也</hi>
董仲舒治國以春秋灾異之變推隂陽所以錯行故求<lb/>
雨閉諸陽縱諸隂其止雨反是行之一國未嘗不得所<lb/>
<pb n="KR2m0006_WYG_014-4b"/>
欲<hi>本傳</hi>
　　雜祭祀<lb/>
髙祖置祠祀官女巫其梁巫祠天地天社天水房中堂<lb/>
上之屬晋巫祠五帝東君雲中君巫社巫祠族人炊之<lb/>
屬秦巫祠杜主巫保族纍之屬荆巫祠堂下巫先司命<lb/>
施糜之屬九天巫祠九天皆以嵗時祠宫中其河巫祠<lb/>
河於臨晋而南山巫祠南山秦中秦中者秦二世皇帝<lb/>
也各有時日<hi>郊祀志</hi>
<pb n="KR2m0006_WYG_014-5a"/>
武帝時求神君舍之上林磃氏館神君者長陵女子以<lb/>
乳死見神於先後宛若<hi>孟康曰兄弟妻相謂先後宛若字也師古曰先蘇見反古謂之</hi>
<hi>娣姒闗中俗呼為先後吴楚俗呼為妯娌</hi>宛若祠之其室民多徃祠平原君<lb/>
亦徃祠其後子孫以尊顯及上即位則厚禮置祠之内<lb/>
中聞其言不見其人云是時李少君亦以祠竈榖道郤<lb/>
老方見上上尊之少君者故深澤矦人主方<hi>如淳曰矦家人主方</hi>
<hi>藥也</hi>匿其年及所生長常自謂七十能使物郤老其遊以<lb/>
方徧諸矦無妻子人聞其能使物及不死更餽遺之常<lb/>
<pb n="KR2m0006_WYG_014-5b"/>
餘金錢衣食人皆以為不治産業而饒給又不知其何<lb/>
所人愈信争事之少君資好方善為巧發竒中嘗從武<lb/>
安矦宴坐中有年九十餘老人少君廼言與其大父游<lb/>
射處老人為兒從其大父識其處一坐盡驚少君見上<lb/>
有故銅噐問少君曰此噐齊桓公十年陳於柏寢已而<lb/>
按其刻果齊桓公噐一宫盡駭以為少君神數百嵗人<lb/>
也少君言上祠竈皆可致物致物而丹沙可化為黄金<lb/>
黄金成以為飲食噐則益夀益夀而海中蓬萊仙者廼<lb/>
<pb n="KR2m0006_WYG_014-6a"/>
可見之以封禪則不死黄帝是也臣嘗游海上見安期<lb/>
生安期生食臣棗大如𤓰安期生僊者通蓬萊中合則<lb/>
見人不合則隐於是天子始親祠竈遣方士入海求蓬<lb/>
萊安期生之屬而事化丹砂諸藥齊為黄金矣乆之少<lb/>
君病死天子以為化去不死也使黄錘史寛舒受其方<lb/>
而海上燕齊怪迂之方士多更來言神事矣<lb/>
天子病鼎湖甚巫醫無所不致游水發根言<hi>師古曰游水姓也發</hi>
<hi>根名也</hi>上郡有巫病而鬼下之上召置祠之甘泉及病使<lb/>
<pb n="KR2m0006_WYG_014-6b"/>
人問神君神君言曰天子無憂病病少瘉彊與我㑹甘<lb/>
泉於是上病瘉遂起幸甘泉病良已大赦置夀宫神君<lb/>
神君最貴者曰大一其佐曰太禁司命之屬皆從之非<lb/>
可得見聞其言言與人音等時去時來來則風肅然居<lb/>
室帷中時晝言然常以夜天子祓然後入因巫為主人<lb/>
關飲食所欲言行下又置夀宫北宫張羽旗設共具以<lb/>
禮神君神君所言上使受書其名曰畫法<hi>孟康曰策畫之法也</hi>其<lb/>
所言世俗之所知也無絶殊者而天子心獨憙其事秘<lb/>
<pb n="KR2m0006_WYG_014-7a"/>
世莫知也<lb/>
是時既㓕兩粤粤人勇之乃言粤人俗鬼而其祠皆見<lb/>
鬼數有效昔東甌王敬鬼夀百六十嵗後世怠嫚故衰<lb/>
耗廼命粤巫立粤祝祠安臺無壇亦祠天神帝百鬼而<lb/>
以雞卜上信之粤祠雞卜自此始用<lb/>
帝東廵海上考神仙之屬未有驗者方士言黄帝時為<lb/>
五城十二樓以候神人於執期名曰迎年上許作之如<lb/>
方名曰明年上親禮祠上黄犢焉後至泰山修封東幸<lb/>
<pb n="KR2m0006_WYG_014-7b"/>
瑯邪禮日成山登之罘大海用事八神延年<hi>師古曰延年即</hi>
<hi>上所謂迎年者</hi>又祠神人於交門宫若有鄉坐拜者云其後方<lb/>
士之候神入海求蓬萊者終無驗公孫卿猶以大人之<lb/>
迹為觧天子猶羈縻不絶㡬遇其真諸所興如薄忌泰<lb/>
一及三一𡨕羊馬行赤星五牀寛舒之祠宫以嵗時致<lb/>
禮凢六祠皆太祝領之至如八神諸明年凡山它名祠<lb/>
行過則祠去則已方士所興祠各自主其人終則已祠<lb/>
官不主它祠皆如故<lb/>
<pb n="KR2m0006_WYG_014-8a"/>
宣帝時南郡獲白虎獻其皮牙爪上為立祠又以方士<lb/>
言為随矦劒寳玉寳璧周康寳鼎立四祠於未央宫中<lb/>
又祠太室山於即墨三户山於下宻祠天封苑火井於<lb/>
鴻門又立嵗星辰星太白熒惑南斗祠於長安城旁又<lb/>
祠叄山八神於曲城蓬山石社石鼓於臨胊之罘山於<lb/>
腄成山於不夜萊山於黄成山祠日萊山祠月又祠四<lb/>
時於琅邪蚩尤於夀良京師近縣鄠則有勞谷五牀山<lb/>
日月五帝仙人玉女祠雲陽有徑路神祠祭休屠王也<lb/>
<pb n="KR2m0006_WYG_014-8b"/>
又立五龍山僊人祠及黄帝天神帝原水凡四祠於膚<lb/>
施或言益州有金馬碧雞之神可醮祭而致於是遣諌<lb/>
大夫王褒使持節而求之大夫劉更生獻淮南枕中洪<lb/>
寳苑祕之方令尚書鑄作事不驗更生坐論京兆尹張<lb/>
敞上䟽諌曰願明主時忘車馬之好斥遠方士之虗語<lb/>
游心帝王之術太平庻㡬可興也後尚方待詔皆罷<hi>郊祀</hi>
<hi>志</hi>
成帝建始二年匡衡張譚條奏長安厨官縣官給祠郡<lb/>
<pb n="KR2m0006_WYG_014-9a"/>
國候神方士使者所祠凡六百八十三所其二百八所<lb/>
應禮及疑無明文可奉祠如故其餘四百七十五所不<lb/>
應禮或復重請皆罷奏可本雍舊祠二百三所唯山川<lb/>
諸星十五所為應禮云若諸布諸嚴諸逐皆罷社主有<lb/>
五祠置其一又罷髙祖所立梁晋秦荆巫九天南山萊<lb/>
中之屬及孝文渭陽孝武薄忌泰一三一黄帝㝠羊馬<lb/>
行泰一臯山山君武夷夏后啓母石萬里沙八神延年<lb/>
之屬及孝宣叄山蓬山之罘成山萊山四時蚩尤勞谷<lb/>
<pb n="KR2m0006_WYG_014-9b"/>
五牀僊人玉女徑路黄帝天神原水之屬皆罷候神方<lb/>
士使者副佐本草待詔七十餘人皆歸家<hi>郊祀志</hi>
哀帝即位寢疾博延方術士京師諸縣皆有侍祠者盡<lb/>
復前世所常興神祠官凡七百餘所一嵗三萬七千祠<lb/>
云<hi>郊祀志</hi>
平帝元始元年禁滛祀<hi>本紀</hi>
　　幣玉<lb/>
文帝十三年詔廣諸祀壇場珪幣<hi>本紀</hi>
<pb n="KR2m0006_WYG_014-10a"/>
十四年河湫漢水玉各加二<hi>郊祀志</hi>
武帝郊見泰一有司奉瑄玉嘉牲薦饗<hi>同上孟康曰璧大六寸謂之瑄</hi>
天漢三年幸北帝祠常山瘞元玉<hi>同上</hi>
　　牲牢<lb/>
髙祖祠豐枌榆社以羊彘<lb/>
令天下立靈星祠常以嵗時祠以牛<lb/>
十年有司請令縣祠稷以羊彘<lb/>
孝文十六年用新垣平初起渭陽五帝廟祭泰一地祗<lb/>
<pb n="KR2m0006_WYG_014-10b"/>
以太祖髙皇帝配日冬至祠泰一夏至祠地祗皆併祠<lb/>
五帝而共一牲<lb/>
文帝立長門五帝壇祠以五牢<lb/>
武帝祠泰一日一太牢七日<lb/>
觧祠黄帝用一梟破鏡冥羊用羊祠馬行用一青牡馬<lb/>
泰一臯山山君用牛武夷君用乾魚隂陽使者以一牛<lb/>
郊雍獲一角獸於是以薦五畤畤加一牛<lb/>
元鼎四年祠后土五壇壇一黄犢牢具已祠盡瘞<lb/>
<pb n="KR2m0006_WYG_014-11a"/>
五年郊泰畤泰畤所用如雍一畤物而加醴棗脯之屬<lb/>
殺一氂牛以為爼豆牢具而五帝獨有爼豆醴進其下<lb/>
四方地為腏食羣臣從者及北斗云已祠胙餘皆燎之<lb/>
其牛色白白鹿居其中彘在鹿中鹿中水而酒之祭日<lb/>
以牛祭月以羊彘特<lb/>
太初二年有司言雍五畤無牢孰具芬芳不備廼令祠<lb/>
官進畤犢牢具色食所勝而以木寓馬代駒云及諸名<lb/>
山大川用駒者悉以木寓馬代獨行過親祠廼用駒<lb/>
<pb n="KR2m0006_WYG_014-11b"/>
平帝元始五年王莾奏復長安南北郊莾又頗改其祭<lb/>
禮曰天墬位皆南鄉同席墬在東共牢而食髙帝髙后<lb/>
配於壇上西鄉后在北亦同席共牢牲用繭栗𤣥酒陶<lb/>
匏禮記曰天子籍田千畮以事天墬繇是言之宜有黍<lb/>
稷天地用牲一燔尞瘞薶用牲一髙帝髙后用牲一天<lb/>
用牲左及黍稷燔尞南郊墬用牲右及黍稷瘞于北郊<lb/>
<hi>並郊祀志</hi>
水衡都尉為宗廟取牲官<hi>龔遂傳</hi>
<pb n="KR2m0006_WYG_014-12a"/>
欒布子賁坐為太常犧牲不如令國除<hi>欒布傳按功臣表云坐雍犧牲</hi>
<hi>不如令免</hi>
蕭何之後夀成坐為太常犧牲瘦免<hi>功臣表與傳同百官表云坐犧牲不</hi>
<hi>如令</hi>
石徳坐廟牲瘦贖論<hi>表</hi>
　　車輅<lb/>
文帝十四年詔増雍五畤路車各一乘駕被具西畤畦<lb/>
畤寓車各一乘寓馬四匹駕被具<hi>郊祀志</hi>
<pb n="KR2m0006_WYG_014-12b"/>
　　祭服<lb/>
文帝郊見五帝祠衣皆上赤<hi>郊祀志按是時雖尚水徳以有赤帝子之符故祠衣</hi>
<hi>上赤</hi>
武帝祠后土祠衣皆上黄<hi>郊祀志按黄者土之色也</hi>
泰一祝宰衣紫及繡五帝各如其色日赤月白<hi>同上</hi>
　　受釐<lb/>
文帝受釐坐宣室<hi>賈誼傳應劭曰釐祭餘肉也師古曰釐福也受神之福也</hi>
　　巫祝<lb/>
<pb n="KR2m0006_WYG_014-13a"/>
太常屬官有太祝令丞景帝中六年更名太祝為祠祀<lb/>
武帝太初元年更曰廟祀<hi>百官表</hi>
髙祖即位置祠祀官則有秦晋梁荆之巫<hi>髙帝賛詳見上文祭祀條</hi>
文帝十三年詔曰秘祝之官移過於下朕甚弗取其除<lb/>
之<hi>郊祀志</hi>
十四年詔曰祠官祝釐皆歸福於朕躬不為百姓朕甚<lb/>
媿之其令祠官致敬無有所祈<hi>本紀</hi>
　　尊寳鼎<lb/>
<pb n="KR2m0006_WYG_014-13b"/>
文帝後元年新垣平言曰周鼎亡在泗水中今河決通<lb/>
於泗臣望東北汾隂直有金寳氣意周鼎其出乎兆見<lb/>
不迎則不至於是上使使治廟汾隂南臨河欲祠出周<lb/>
鼎人有上書告平所言皆詐也下吏治誅夷平<hi>郊祀志</hi>
武帝元鼎四年夏六月汾隂巫錦為民祠魏脽后土營<lb/>
旁見地如鈎狀掊視得鼎鼎大異於衆鼎文鏤無欵識<lb/>
怪之言吏吏告河東太守勝勝以聞天子使驗問巫得<lb/>
鼎無姦詐廼以禮祠迎鼎至甘泉從上行薦之至中山<lb/>
<pb n="KR2m0006_WYG_014-14a"/>
晏温有黄雲焉有鹿過上自射之因之以祭云至長安<lb/>
公卿大夫皆議尊寳鼎天子曰間者河溢嵗數不登故<lb/>
廵祭后土祈為百姓育榖今年豐楙未報鼎曷為出㢤<lb/>
有司皆言聞昔泰帝興神鼎一一者一統天地萬物所<lb/>
繫象也黄帝作寳鼎三象天地人禹収九牧之金鑄九<lb/>
鼎象九州皆嘗鬺亨上帝鬼神其空足曰鬲以象三德<lb/>
饗承天祐夏徳衰鼎遷于殷殷徳衰鼎遷于周周徳衰<lb/>
鼎遷于秦秦徳衰宋之社亡鼎廼淪伏而不見周頌曰<lb/>
<pb n="KR2m0006_WYG_014-14b"/>
自堂徂基自羊徂牛鼐鼎及鼒不㕦不敖胡考之休今<lb/>
鼎至甘泉以光潤龍變承休無疆合茲中山有黄白雲<lb/>
降盖若獸為符路弓乘矢集獲壇下報祠大亨唯受命<lb/>
而帝者心知其意而合德焉鼎宜視宗禰廟藏於帝庭<lb/>
以合明應制曰可<hi>同上</hi>
汾隂得寳鼎武帝嘉之薦見宗廟藏於甘泉宫羣臣皆<lb/>
上夀賀曰陛下得周鼎夀王獨曰非周鼎上聞之召而<lb/>
問之曰今朕得周鼎羣臣皆以為然夀王獨以為非何<lb/>
<pb n="KR2m0006_WYG_014-15a"/>
也有説則可無説則死夀王對曰臣安敢無説臣聞周<lb/>
徳始乎后稷長於公劉大於太王成於文武顯於周公<lb/>
徳澤上昭天下漏泉無所不通上天報應鼎為周出故<lb/>
名曰周鼎今漢自髙祖繼周亦昭徳顯行布恩施恵六<lb/>
合和同至於陛下恢𢎞祖業功徳愈盛天瑞並至珍祥<lb/>
畢見昔秦始皇親出鼎於彭城而不能得天祚有徳而<lb/>
實鼎自出此天之所以與漢乃漢鼎非周寳也上曰善<lb/>
羣臣皆稱萬夀是日賜夀王黄金十斤<hi>吾邱夀王傳</hi>
<pb n="KR2m0006_WYG_014-15b"/>
宣帝時羙陽得鼎獻之下有司議多以為宜薦見宗廟<lb/>
如元鼎時故事張敞好古文字按鼎銘勒而上議曰臣<lb/>
聞周祖始乎后稷后稷封于斄公劉發迹于豳太王建<lb/>
國於岐梁文武興於酆鎬由此言之則岐梁豐鎬之間<lb/>
周舊居也固宜有宗廟壇場祭祀之藏今鼎出於岐東<lb/>
中有刻書曰王命尸臣官此栒邑賜爾旂鸞黼黻琱戈<lb/>
尸臣拜手稽首曰敢對揚天子丕顯休命臣愚不足以<lb/>
迹古文竊以傳記言之此鼎殆周之所以褒賜大臣大<lb/>
<pb n="KR2m0006_WYG_014-16a"/>
臣子孫刻銘其先功藏之於宫廟也昔寳鼎之出於汾<lb/>
脽也河東太守以聞詔曰朕廵祭后土祈為百姓䝉豐<lb/>
年今榖嗛未報鼎焉為出哉博問耆老意舊藏與誠欲<lb/>
考得事實也有司驗脽上非舊藏處鼎大八尺一寸髙<lb/>
三尺六寸殊異於衆鼎今此鼎細小又有欵識不宜薦<lb/>
見於宗廟制曰京兆尹議是<hi>郊祀志</hi>
　<lb/>
　<lb/>
<pb n="KR2m0006_WYG_014-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西漢㑹要卷十四<lb/>
</p>
<p>
</p>
  </div>
</body>
</text>
</TEI>
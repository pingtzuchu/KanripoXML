<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西漢㑹要卷十三</head> <lb/>
    <p>
<pb n="KR2m0006_WYG_013-1a"/>
欽定四庫全書<lb/>
　西漢㑹要卷十三<lb/>
　　　　　　　　　　　　宋　徐天麟　撰<lb/>
　禮七<hi>吉禮</hi>
　　廟議<lb/>
初髙祖時令諸矦王都皆立太上皇廟至恵帝尊髙帝<lb/>
廟為太祖廟景帝尊文帝廟為太宗廟行所嘗幸郡國<lb/>
各立太祖太宗廟至宣帝本始三年復尊孝武廟為世<lb/>
<pb n="KR2m0006_WYG_013-1b"/>
宗廟行所廵狩亦立焉凡祖宗廟在郡國六十八合百<lb/>
六十七所而京師自髙祖下至宣帝與太上皇悼皇考<lb/>
各自居陵旁立廟并為百七十六又園中各有寢便殿<lb/>
日祭於寝月祭於廟時祭於便殿寝日四上食廟嵗二<lb/>
十五祠便殿嵗四祠又月一游衣冠而昭靈后武哀王<lb/>
昭哀后孝文太后孝昭太后衞思后戾太子戾后各有<lb/>
寢園與諸帝合凡三十所一嵗祠上食二萬四千四百<lb/>
五十五至元帝時貢禹奏言古者天子七廟今孝恵孝<lb/>
<pb n="KR2m0006_WYG_013-2a"/>
景廟皆親盡宜毁及郡國廟不應古禮宜正定天子是<lb/>
其議未及施行而禹卒永光四年乃下詔先議罷郡國<lb/>
廟曰朕聞明王之御世也遭時為法因事制宜徃者天<lb/>
下初定遠方未賓因嘗所親以立宗廟盖建威銷萌一<lb/>
民之至權也今頼天地之靈宗廟之福四方同軌蠻貊<lb/>
貢職乆遵而不定令䟽遠卑賤共承尊祀殆非皇天祖<lb/>
宗之意朕甚懼焉傳不云乎吾不與祭如不祭其與將<lb/>
軍列侯中二千石二千石諸大夫博士議郎議丞相𤣥成御史<lb/>
<pb n="KR2m0006_WYG_013-2b"/>
大夫鄭𢎞太子太傅嚴彭祖少府歐陽地餘諫大夫尹<lb/>
更始等七十人皆曰臣聞祭非自外至者也繇中出生<lb/>
於心也故唯聖人為能饗帝孝子為能饗親立廟京師<lb/>
之居躬親承事四海之内各以其職來助祭尊親之大義<lb/>
五帝三王所共不易之道也詩云有來雍雍至止肅肅<lb/>
相維辟公天子穆穆春秋之義父不祭於支庶之宅君<lb/>
不祭於臣僕之家王不祭於下土諸矦臣等愚以為宗<lb/>
廟在郡國宜無修臣請勿復修奏可因罷昭靈后武哀<lb/>
<pb n="KR2m0006_WYG_013-3a"/>
王昭哀后衛思后戾太子戾后園皆不奉祠裁置吏卒<lb/>
守焉罷郡國廟後月餘復下詔曰盖聞明王制禮立親<lb/>
廟四祖宗之廟萬世不毁所以明尊祖敬宗著親親也<lb/>
朕獲承祖宗之重惟大禮未備戰栗恐懼不敢自顓其<lb/>
與將軍列矦中二千石二千石諸大夫愽士議𤣥成等<lb/>
四十四人奏議曰禮王者始受命諸矦始封之君皆為<lb/>
太祖以下五廟而迭毁毁廟之主藏乎太祖五年而再<lb/>
殷祭言壹禘壹祫也祫祭者毁廟與未毁廟之主皆合<lb/>
<pb n="KR2m0006_WYG_013-3b"/>
食於太祖父為昭子為穆孫復為昭古之正禮也祭義<lb/>
曰王者禘其祖自出以其祖配之而立四廟言始受命<lb/>
而王祭天以其祖配而不為立廟親盡也立親廟四親<lb/>
親也親盡而迭毁親䟽之殺示有終也周之所以七廟<lb/>
者以后稷始封文王武王受命而王是以三廟不毁與<lb/>
親廟四而七非有后稷始封文武受命之功者皆當親<lb/>
盡而毁成王成二聖之業制禮作樂功徳茂盛廟猶不<lb/>
世以行為諡而已禮廟在大門之内不敢遠親也臣愚<lb/>
<pb n="KR2m0006_WYG_013-4a"/>
以為髙帝受命定天下宜為帝者太祖之廟世世不毁<lb/>
承後屬盡者宜毁今宗廟異處昭穆不序宜入就太祖<lb/>
廟而序昭穆如禮太上皇孝恵孝文孝景廟皆親盡宜<lb/>
毁皇考廟親未盡如故大司馬車騎将軍許嘉等二十<lb/>
九人以為孝文皇帝除誹謗去肉刑躬節儉不受獻罪<lb/>
人不孥不私其利出羙人重絶人類賔賜長老収恤孤<lb/>
獨徳厚侔天地利澤施四海宜為帝者太宗之廟廷尉<lb/>
忠以為孝武皇帝改正朔易服色攘四夷宜為世宗之<lb/>
<pb n="KR2m0006_WYG_013-4b"/>
廟諌大夫尹更始等十八人以為皇考廟上序於昭穆<lb/>
非正禮宜毁於是上重其事依違者一年乃下詔曰盖<lb/>
聞王者祖有功而宗有徳尊尊之大義也存親廟四親<lb/>
親之至恩也髙皇帝為天下誅暴除亂受命而帝功莫<lb/>
大焉孝文皇帝國為代王諸吕作亂海内揺動然羣臣<lb/>
黎庶靡不一意北面而歸心猶謙辭固遜而後即位削<lb/>
亂秦之迹興三代之風是以百姓晏然咸獲嘉福徳莫<lb/>
盛焉髙皇帝為漢太祖孝文皇帝為太宗世世承祀傳<lb/>
<pb n="KR2m0006_WYG_013-5a"/>
之無窮朕甚樂之孝宣皇帝為孝昭皇帝後於義一體<lb/>
孝景皇帝廟及皇考廟皆親盡其正禮義𤣥成等奏曰<lb/>
祖宗之廟世世不毁繼祖以下五廟而迭毁今髙皇帝<lb/>
為太祖孝文皇帝為太宗孝景皇帝為昭孝武皇帝為<lb/>
穆孝昭皇帝與孝宣皇帝俱為昭皇考廟親未盡太上<lb/>
孝恵廟皆親盡宜毁太上廟主宜瘞園孝恵皇帝為穆<lb/>
主遷於太祖廟寢園皆無復修奏可議者又以為清廟<lb/>
之詩言交神之禮無不清静今衣冠出游有車騎之衆<lb/>
<pb n="KR2m0006_WYG_013-5b"/>
風雨之氣非所謂清静也祭不欲數數則瀆瀆則不敬<lb/>
宜復古禮四時祭於廟諸寢園日月閒祀皆可勿復修<lb/>
上亦不改也明年𤣥成復言古者制禮别尊卑貴賤國<lb/>
君之母非適不得配食則薦於寢身沒而已陛下躬至<lb/>
孝承天心建祖宗定迭毁序昭穆大禮既定孝文太后<lb/>
孝昭太后寢祠園宜如禮勿復修奏可後嵗餘𤣥成薨<lb/>
匡衡為丞相上寢疾夢祖宗譴罷郡國廟上少弟楚孝<lb/>
王亦夢焉上詔問衡議欲復之衡深言不可上疾乆不<lb/>
<pb n="KR2m0006_WYG_013-6a"/>
平衡惶恐禱髙祖孝文孝武廟曰嗣曽孫皇帝恭承洪<lb/>
業夙夜不敢康寧思育休烈以章祖宗之盛功故動作<lb/>
接神必因古聖之經徃者有司以為前因所幸而立廟<lb/>
将以繋海内之心非為尊祖嚴親也今賴宗廟之靈六<lb/>
合之内莫不附親廟宜一居京師天子親奉郡國廟可<lb/>
止毋修皇帝祗肅舊禮尊重神明即告于祖宗而不敢<lb/>
失今皇帝有疾不豫廼夢祖宗見戒以廟楚王夢亦有<lb/>
其序皇帝悼懼即詔臣衡復修立謹案上世帝王承祖<lb/>
<pb n="KR2m0006_WYG_013-6b"/>
禰之大義皆不敢不自親郡國吏卑賤不可使獨承又<lb/>
祭祀之義以民為本間者嵗數不登百姓困乏郡國廟<lb/>
無以修立禮凶年則嵗事不舉以祖禰之意為不樂是<lb/>
以不敢復如誠非禮義之中違祖宗之心咎盡在臣衡<lb/>
當受其殃大被其疾隊在溝瀆之中皇帝至孝肅謹宜<lb/>
䝉祐福唯髙皇帝孝文皇帝孝武皇帝省察右饗皇帝<lb/>
之孝開賜皇帝眉夀亡疆令所疾日瘳平復反常永保宗<lb/>
廟天下幸甚又告謝毁廟曰徃者大臣以為在昔帝王<lb/>
<pb n="KR2m0006_WYG_013-7a"/>
承祖宗之休典取象於天地天序五行人親五屬天子<lb/>
奉天故率其意而尊其制是以禘嘗之序靡有過五受<lb/>
命之君躬接于天萬世不堕繼烈以下五廟而遷上陳<lb/>
太祖間嵗而祫其道應天故福禄永終太上皇非受命<lb/>
而屬盡義則當遷又以為孝莫大於嚴父故父之所尊<lb/>
子不敢不承父之所異子不敢同禮公子不得為母信<lb/>
為後則於子祭於孫止尊祖嚴父之義也寢日四上食<lb/>
園廟間祠皆可亡修皇帝思慕悼懼未敢盡從惟念髙<lb/>
<pb n="KR2m0006_WYG_013-7b"/>
皇帝聖徳茂盛受命溥將欽若稽古承順天心子孫本<lb/>
支陳鍚亡疆誠以為遷廟合祭乆長之策髙皇帝之意<lb/>
廼敢不聼即以令日遷太上孝恵廟孝文太后孝昭太<lb/>
后寢將以昭祖宗之徳順天人之序定亡窮之業今皇<lb/>
帝未受茲福乃有不能共職之疾皇帝願復修立承祀<lb/>
臣衡等咸以為禮不得如不合髙皇帝孝恵皇帝孝文<lb/>
皇帝孝武皇帝孝昭皇帝孝宣皇帝太上皇孝文太后<lb/>
孝昭太后之意罪盡在臣衡等當受其咎今皇帝尚未<lb/>
<pb n="KR2m0006_WYG_013-8a"/>
平詔中朝臣具復毁廟之文臣衡中朝臣咸復以為天<lb/>
子之祀義有所斷禮有所承違統背制不可以奉先祖<lb/>
皇天不祐鬼神不饗六藝所載皆言不當無所依縁以<lb/>
作其文事如失指罪廼在臣衡當深受其殃皇帝宜厚<lb/>
䝉祉福嘉氣日興疾病平復永保宗廟與天亡極羣生<lb/>
百神有所歸息諸廟皆同文乆之上疾連年遂盡復諸<lb/>
所罷寝廟園皆修祀如故初上定迭毁禮獨尊孝文廟<lb/>
為太宗而孝武廟親未盡故未毁上於是廼復申明之<lb/>
<pb n="KR2m0006_WYG_013-8b"/>
曰孝宣皇帝尊孝武廟曰世宗損益之禮不敢有與焉<lb/>
他皆如舊制唯郡國廟遂廢云元帝崩衡奏言前以上<lb/>
體不平故復諸所罷祠卒不䝉福案衞思后戾太子戾<lb/>
后園親未盡孝恵孝景廟親盡宜毁及太上皇孝文孝<lb/>
昭太后昭靈后昭哀后武哀王祠請悉罷勿奉奏可初<lb/>
髙后時患臣下妄非議先帝宗廟寝園官故定著令敢<lb/>
有擅議者棄市至元帝改制蠲除此令成帝時以無繼<lb/>
嗣河平元年復復太上皇寢廟園世世奉祠昭靈后武<lb/>
<pb n="KR2m0006_WYG_013-9a"/>
哀王昭哀后并食於太上寢廟如故又復擅議宗廟之<lb/>
命成帝崩哀帝即位丞相孔光大司空何武奏言永光<lb/>
五年制書髙皇帝為漢太祖孝文皇帝為太宗建昭五<lb/>
年制書孝武皇帝為世宗損益之禮不敢有與臣愚以<lb/>
為迭毁之次當以時定非令所為擅議宗廟之意也臣<lb/>
請與羣臣雜議奏可於是光禄勲彭宣詹事滿昌愽士<lb/>
左咸等五十三人皆以為繼祖宗以下五廟而迭毁後<lb/>
雖有賢君猶不得與祖宗並列子孫雖欲褒大顯揚而<lb/>
<pb n="KR2m0006_WYG_013-9b"/>
立之鬼神不饗也孝武皇帝雖有功烈親盡宜毁太僕<lb/>
王舜中壘校尉劉歆議曰臣聞周室既衰四夷並侵獫<lb/>
狁最強於今匈奴是也至宣王而伐之詩人羙而頌之<lb/>
曰薄伐獫狁至于太原又曰嘽嘽推推如霆如雷顯允<lb/>
方叔征伐獫狁荆蠻來威故稱中興及至幽王犬戎來<lb/>
伐殺幽王取宗噐自是之後南夷與北夷交侵中國不<lb/>
絶如綫春秋紀齊威南伐楚北伐山戎孔子曰㣲管仲<lb/>
吾其被髪左衽矣是故棄桓之過而録其功以為伯首<lb/>
<pb n="KR2m0006_WYG_013-10a"/>
及漢興冐頓始彊破東胡禽月氏并其土地地廣兵彊<lb/>
為中國害南越尉佗總百粤自稱帝故中國雖平猶有<lb/>
四夷之患且無寧嵗一方有急三面救之是天下皆動<lb/>
而被其害也孝文皇帝厚以貨賂與結和親猶侵暴無<lb/>
已甚者興師十餘萬衆近屯京師及四邉嵗發屯備虜<lb/>
其為患乆矣非一世之漸也諸矦郡守連匈奴及百粤<lb/>
以為逆者非一人也匈奴所殺郡守都尉略取人民不<lb/>
可勝数孝武皇帝愍中國罷勞無安寕之時乃遣大将<lb/>
<pb n="KR2m0006_WYG_013-10b"/>
軍驃騎伏波樓船之屬南㓕百粤起七郡北攘匈奴降<lb/>
昆邪十萬之衆置五屬國起朔方以奪其肥饒之地東<lb/>
伐朝鮮起𤣥莵樂浪以斷匈奴之左臂西伐大宛并三<lb/>
十六國結烏孫起燉煌酒泉張掖以鬲婼羗裂匈奴之<lb/>
右臂單于孤特遠遁于幕北四垂無事斥地逺境起十<lb/>
餘郡功業既定廼封丞相為富民侯以大安天下富實<lb/>
百姓其規撫可見又招集天下賢俊與恊心同謀興制<lb/>
度改正朔易服色立天地之祠建封禪殊官號存周後<lb/>
<pb n="KR2m0006_WYG_013-11a"/>
定諸矦之制永無逆争之心至今累世賴之單于守藩<lb/>
百蠻服從萬世之基也中興之功未有髙焉者也髙帝<lb/>
建大業為太祖孝文皇帝徳至厚也為文太宗孝武皇<lb/>
帝功至著也為武世宗此孝宣帝所以發徳音也禮記<lb/>
王制及春秋榖梁傳天子七廟諸矦五大夫三士二天<lb/>
子七日而殯七月而葬諸矦五日而殯五月而葬此喪<lb/>
事尊卑之序也與廟數相應其文曰天子三昭三穆與<lb/>
太祖之廟而七諸矦二昭二穆與太祖之廟而五故徳<lb/>
<pb n="KR2m0006_WYG_013-11b"/>
厚者流光徳薄者流卑春秋左氏傳曰名位不同禮亦<lb/>
異數自上以下降殺以兩禮也七者其正法數可常數<lb/>
者也宗不在此數中宗變也苟有功徳則宗之不可預<lb/>
為設數故於殷太甲為太宗太戊曰中宗武丁曰髙宗<lb/>
周公為無逸之戒舉殷三宗以勸成王繇是言之宗無<lb/>
數也然則所以勸帝者之功徳博矣以七廟言之孝武<lb/>
皇帝未宜毁以所宗言之則不可謂無功徳禮記祀典<lb/>
曰夫聖王之制祀也功施於民則祀之以勞定國則祀<lb/>
<pb n="KR2m0006_WYG_013-12a"/>
之能救大災則祀之竊觀孝武皇帝功徳皆兼而有焉<lb/>
凢在於異姓猶將特祀之况於先祖或説天子五廟無<lb/>
見文又説中宗髙宗者宗其道而毁其廟名與實異非<lb/>
尊德貴功之意也詩云蔽芾甘棠勿翦勿伐召伯所茇<lb/>
思其人猶愛其木况宗其道而毁其廟乎迭毁之禮自<lb/>
有常法無殊功異徳固以親䟽相推及至祖宗之序多<lb/>
少之數經傳無明文至尊至重難以疑文虛説定也孝<lb/>
宣皇帝舉公卿之議用衆儒之謀既以為世宗之廟建<lb/>
<pb n="KR2m0006_WYG_013-12b"/>
之萬世宣布天下臣愚以為孝武皇帝功烈如彼孝宣<lb/>
皇帝崇立之如此不宜毁上覧其議而從之制曰太僕<lb/>
舜中壘校尉歆議可歆又以為禮去事有殺故春秋外<lb/>
傳曰日祭月祀時享嵗貢終王祖禰則日祭曽髙祖月<lb/>
祀二祧則時享壇墠則嵗貢大禘則終王徳盛而游廣<lb/>
親親之殺也彌逺則彌尊故禘為重矣孫居王父之處<lb/>
正昭穆則孫常與祖相代此遷廟之殺也聖人於其祖<lb/>
出於情矣禮無所不順故無毁廟自貢禹建迭毁之議<lb/>
<pb n="KR2m0006_WYG_013-13a"/>
恵景及太上寢園廢而為虗失禮意矣至平帝元始中<lb/>
大司馬王莾奏本始元年丞相義等議謚孝宣皇帝親<lb/>
曰悼園置邑三百家至元康元年丞相相等奏父為士<lb/>
子為天子祭以天子悼園宜稱尊號曰皇考立廟益故<lb/>
奉園民滿千六百家以為縣臣愚以為皇考廟本不當<lb/>
立累世奉之非是又孝文太后南陵孝昭太后雲陵園<lb/>
雖前以禮不復修陵名未正謹與大司徒晏等百四十<lb/>
七人議皆曰孝宣皇帝以兄孫繼統為孝昭皇帝後以<lb/>
<pb n="KR2m0006_WYG_013-13b"/>
數故孝元世以孝景皇帝及皇考廟親未盡不毁此兩<lb/>
統貳父違於禮制案義奏親謚曰悼裁置奉邑皆應經<lb/>
義相奏悼園稱皇考立廟益民為縣違離祖統乖謬本<lb/>
義父為士子為天子祭以天子者乃謂若虞舜夏禹殷<lb/>
湯周文漢之髙祖受命而王者也非謂繼祖統為後者<lb/>
也臣請皇髙祖考廟奉明園毁勿修罷南陵雲陵為縣<lb/>
奏可<hi>韋𤣥成傳</hi>
元帝時韋𤣥成為丞相奏罷太上皇寢廟園平當上書<lb/>
<pb n="KR2m0006_WYG_013-14a"/>
言臣聞孔子曰如有王者必世而後仁三十年之間道<lb/>
徳和洽制禮興樂災害不生禍亂不作今聖漢受命而<lb/>
王繼體承業二百餘年孜孜不怠政令清矣然風俗未<lb/>
和隂陽未調災害數見意者大本有不立與何徳化休<lb/>
證不應之乆也旤福不虗必有因而至者焉宜深迹其<lb/>
道而務修其本昔者帝堯南面而治先克明俊徳以親<lb/>
九族而化及萬國孝經曰天地之性人為貴人之行莫<lb/>
大於孝孝莫大於嚴父嚴父莫大于配天則周公其人<lb/>
<pb n="KR2m0006_WYG_013-14b"/>
也夫孝子善述人之志周公既成文武之業而制作禮<lb/>
樂修嚴父配天之事知文王不欲以子臨父故推而序<lb/>
之上極於后稷而配以天此聖人之徳亡以加於孝也<lb/>
髙皇帝聖徳受命有天下尊太上皇猶周文武之追王<lb/>
太王王季也此漢之始祖後嗣所宜尊奉以廣盛徳孝<lb/>
之至也書云正稽古建功立事可以永年傳於亡窮上<lb/>
納其言下詔復太上皇寢廟園<hi>平當傳</hi>
　西漢㑹要卷十三<lb/>
</p>
<p>
</p>
  </div>
</body>
</text>
</TEI>
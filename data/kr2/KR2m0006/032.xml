<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西漢㑹要卷三十二</head> <lb/>
    <p>
<pb n="KR2m0006_WYG_032-1a"/>
欽定四庫全書<lb/>
　西漢㑹要卷三十二<lb/>
　　　　　　　　　　　　宋　徐天麟　撰<lb/>
　職官二<lb/>
　　宫官<lb/>
　　　詹事<lb/>
詹事秦官<hi>應劭曰詹省也給也臣瓉曰茂陵書詹事秩直二千石</hi>掌皇后太子家<lb/>
有丞<hi>師古曰皇后太子各置詹事随其所在以名官</hi>屬官有太子率更家令丞<lb/>
<pb n="KR2m0006_WYG_032-1b"/>
僕中盾衛率厨廄長丞<hi>張晏曰太子稱家故曰家令臣瓉曰茂陵中書太子家令秩八</hi>
<hi>百石應劭曰中盾主周衛徼道秩四百石如淳曰漢儀注衛率主門衛秩千石師古曰掌知漏刻故曰率更自</hi>
<hi>此以上太子之官也更音工衡反</hi>又中長秋私府永巷倉廄祠祀食官<lb/>
令長丞諸官官皆屬焉<hi>師古曰自此以上皆皇后之官</hi>成帝鴻嘉三年<lb/>
省詹事官并屬大長秋<hi>百官表師古曰省皇后詹事縂屬長秋也</hi>
　　中廄令<hi>桑𢎞羊為中廄令三輔黄圖云中廄皇后車馬所在</hi>
　　中御府令<hi>霍光傳中御府令髙昌又谷永傳願減中御府用度</hi>
　　中少府<hi>王昌韓勲師古曰皇后官</hi>
<pb n="KR2m0006_WYG_032-2a"/>
　　舍人<hi>功臣表成陶侯周信為昌氏舍人</hi>
　　　長信詹事<lb/>
長信詹事掌皇太后宫景帝中六年更名長信少府平<lb/>
帝元始四年更名長樂少府<hi>百官表張晏曰以太后所居宫為名也居長信宫則</hi>
<hi>曰長信少府居長樂宫則曰長樂少府也</hi>
　　哀帝即位尊定陶太后曰共皇太后丁姫曰共皇<lb/>
　　后各置左右詹事<hi>本紀臣天麟按詹事置左右始於此</hi>
　　建平二年尊傅太后為皇太大后稱永信宫丁太<lb/>
<pb n="KR2m0006_WYG_032-2b"/>
　　后為帝太后稱中安宫而成帝母太皇太后本稱<lb/>
　　長信宫成帝趙后為皇太后並四太后各置少府<lb/>
　　太僕秩皆中二千石<hi>外戚傳</hi>
　　中太僕掌皇太后輿馬<hi>見太僕條</hi>
　　長信太僕<hi>王莽傳長信太僕閎臣天麟按此官即哀帝所置四太僕之一也</hi>
　　長樂衛尉<hi>見衛尉條</hi>
　　長樂長御<hi>王莽傳上</hi>
　　長信庭林表<hi>叙傳師古曰林表官名長信宫庭之林表孟康曰婦人之官也</hi>
<pb n="KR2m0006_WYG_032-3a"/>
　　太公家令<hi>附</hi>
　　太公僕<hi>史記功臣表嚴彭祖</hi>
　　　大長秋<lb/>
將行秦官<hi>應劭曰皇后卿也</hi>景帝中六年更名大長秋<hi>師古曰秋者收</hi>
<hi>成之時長者常乆之義故以為皇后官名</hi>或用中人或用士人<hi>百官表</hi>
　　　太子太傅少傅<lb/>
太子太傅少傅古官屬官有太子門大夫<hi>應劭曰員五人秩六百石</hi>
庶子<hi>應劭曰員五人秩六百石</hi>洗馬<hi>張晏曰員十六人秩比謁者如淳曰前驅也洗或作先</hi>舍<lb/>
<pb n="KR2m0006_WYG_032-3b"/>
人<hi>漢官儀云秩二百石</hi>
　　太子中庶子<hi>史丹金敞皆為之臣天麟按鄒陽傳奏任中庶子䝉恬扁鵲傳虢有中庶</hi>
　　<hi>子則六國時已有此官沈約云漢置六典云秦官皆非是也</hi>
　　太子御驂乗<hi>恵紀</hi>
　　䕶太子家<hi>元帝詔史丹</hi>
　　軍官<lb/>
　　　大將軍<lb/>
髙帝拜韓信為大將軍<hi>本傳</hi>
<pb n="KR2m0006_WYG_032-4a"/>
景帝拜竇嬰為大將軍<hi>本傳</hi>
武帝以衛青為大將軍位在諸公上<hi>史記汲黯傳</hi>
元狩四年置大司馬位大將軍驃騎將軍皆為大司馬<lb/>
<hi>霍去病傳按後漢志云初武帝以衛青數征伐冇功為大將軍欲尊寵之以古尊官唯有三公諸將軍始自秦</hi>
<hi>晉以為卿號故置大司馬官號以冠之其後霍光王鳯等皆然</hi>
莫府<lb/>
　　大將軍長史<hi>丙吉自軍市令遷</hi>
　　大將軍軍中司馬<hi>王鳯奏請王尊補</hi>
<pb n="KR2m0006_WYG_032-4b"/>
　　莫府校尉<hi>霍光擅調益莫府校尉</hi>
　　大將軍從事中郎<hi>王鳯奏以陳湯為之</hi>
　　大將軍軍監<hi>匈奴傳上治衆等四人</hi>
　　大將軍史<hi>王仲翁漢儀注大將軍史秩四百石</hi>
　　給事大將軍莫府<hi>蔡義</hi>
　　　票騎將軍<hi>史記作剽騎</hi>
武帝元狩四年置大司馬位大將軍票騎將軍皆為大<lb/>
司馬定令票騎將軍秩禄與大將軍等<hi>霍去病傳</hi>
<pb n="KR2m0006_WYG_032-5a"/>
莫府<lb/>
　　票騎將軍司馬<hi>趙破奴</hi>
　　鷹撃司馬<hi>霍去病傳趙破奴</hi>
　　票姚校尉<hi>霍去病為之荀恱漢紀作嫖姚</hi>
　　驃騎將軍史<hi>藝文志朱字</hi>
　　　車騎將軍<lb/>
髙帝八年遷靳歙為車騎將軍<hi>本傳</hi>
宣帝地節三年拜張安世為大司馬車騎將軍領尚書<lb/>
<pb n="KR2m0006_WYG_032-5b"/>
事七月罷車騎將軍屯兵兩宫衛尉城門北軍兵屬焉<lb/>
<hi>張安世傳</hi>
車騎將軍王音以外親冝典兵馬入為將軍<hi>元后傳</hi>
莫府<lb/>
　　車騎將軍長史<hi>趙充國由中郎遷</hi>
　　車騎都尉<hi>韓昌夫馮唐拜車騎都尉主車尉及郡國車士</hi>
　　從事中郎<hi>大司馬車騎將軍王音踵故選置從事毋將隆</hi>
　　車騎將軍市令<hi>丙吉</hi>
<pb n="KR2m0006_WYG_032-6a"/>
　　車騎將軍掾<hi>王舜表奏云敞為掾</hi>
　　車騎將軍千人<hi>王莽傳上扈雲師古曰千人官名屬車騎將軍</hi>
　　　衛將軍<lb/>
山都正侯王恬啟以衛將軍撃陳豨<hi>功臣表</hi>
文帝即位拜宋昌為衛將軍領南北軍二年罷衛將軍<lb/>
<hi>紀</hi>
張安世拜大司馬車騎將軍領尚書事數月更為衛將<lb/>
軍<hi>本傳</hi>
<pb n="KR2m0006_WYG_032-6b"/>
莫府<lb/>
　　衛將軍舍人<hi>史記衛將軍舍人百餘人田仁以壯勇為衛將軍舍人</hi>
　　衛將軍掾<hi>蕭由</hi>
　　　前後左右將軍<lb/>
前後左右將軍皆周末官秦因之位上卿金印紫綬漢<lb/>
不常置或有前後或有左右皆掌兵及四夷有長史秩<lb/>
千石<hi>百官表</hi>
莫府<lb/>
<pb n="KR2m0006_WYG_032-7a"/>
　　右將軍史<hi>律歴志詔右將軍史雜候清臺</hi>
　　　列將軍<hi>别將并莫府附</hi>
上將軍<hi>髙后七年以趙王吕禄為上將軍見本紀</hi>
游撃將軍<hi>功臣表髙帝初陳豨以游撃將軍别定代</hi>
復土將軍<hi>文紀後七年張武為復土將軍如淳曰主穿壙窴瘞事</hi>
將屯將軍<hi>文紀後七年令屬國悍為將屯將軍</hi>
　　復土都尉<hi>哀帝崩蕭由為復土都尉元后崩原渉守復土都尉</hi>
驍騎將軍<hi>武紀元光二年李廣</hi>
<pb n="KR2m0006_WYG_032-7b"/>
　　驍騎都尉<hi>功臣表齊受驍騎都尉又史記功臣表董忠為梟騎都尉</hi>
䕶軍將軍<hi>韓安國傳元光二年為䕶軍將軍諸將皆屬焉</hi>
輕車將軍<hi>武紀元光二年公孫賀為輕車將軍</hi>
　　輕車都尉<lb/>
材官將軍<hi>武紀元光二年大中大夫李息為材官將軍</hi>
騎將軍<hi>武紀元光六年騎將軍公孫敖出代下又云代郡將軍</hi>
伏波將軍<hi>元鼎五年路博徳為伏波將軍見南粤傳</hi>
　　伏波司馬<hi>功臣表蘓𢎞</hi>
<pb n="KR2m0006_WYG_032-8a"/>
樓船將軍<hi>元鼎五年楊僕為樓船將軍見南粤傳</hi>
戈船將軍<hi>武紀元鼎五年歸義越侯嚴為戈船將軍師古曰船下安戈㦸以防蛟鼉水蟲之害</hi>
下瀬將軍<hi>武紀元鼎五年甲為下瀬將軍</hi>
横海將軍<hi>武紀元鼎六年韓說</hi>
　　横海校尉<hi>東粤傳横海校尉福</hi>
浮沮將軍<hi>武紀元鼎六年公孫賀</hi>
匈河將軍<hi>武紀元鼎六年趙破奴</hi>
十二部將軍<hi>武紀元封六年詔曰朕將巡邉垂置十二部將軍親帥師焉</hi>
<pb n="KR2m0006_WYG_032-8b"/>
拔胡將軍<hi>元封四年郭昌見本傳</hi>
中將軍<hi>公孫敖以中將軍從大將軍再出定襄見本傳</hi>
因杅將軍<hi>太初元年公孫敖見本紀服䖍曰因杅地名因所征以名將軍</hi>
貳師將軍<hi>太初元年以李廣利為貳師將軍期至貳師城取善馬故號貳師將軍見本傳</hi>
　　執馬校尉<hi>武帝拜習者二人為執驅馬校尉</hi>
　　驅馬校尉<lb/>
浚稽將軍<hi>武紀太初三年趙破奴應劭曰浚稽山在武威北</hi>
彊弩將軍<hi>武帝立十七嵗李沮吕尤内史為彊弩將軍</hi>
<pb n="KR2m0006_WYG_032-9a"/>
　　彊弩將軍長史<hi>韓延夀請嚴延年為長史</hi>
　　彊弩都尉<lb/>
度遼將軍<hi>昭紀元鳯二年以中郎將范明友為度遼號將軍應劭曰當度遼水往撃烏桓故以為</hi>
虎牙將軍<hi>宣紀本始二年田順</hi>
蒲類將軍<hi>宣紀本始二年趙充國晉灼曰匈奴傳有蒲類澤</hi>
祁連將軍<hi>宣紀本始二年田廣明應劭曰祁連匈奴中山名也</hi>
破羌將軍<hi>宣紀神爵元年辛武賢</hi>
䕶羌將軍<hi>見王尊傳</hi>
<pb n="KR2m0006_WYG_032-9b"/>
　　䕶羌將軍轉校尉<hi>師古曰為校尉主轉運事而屬䕶羌將軍也王尊為之</hi>
奮威將軍<hi>元紀永光二年以太常仕千秋為奮威將軍馮奉世傳作奮武將軍未詳孰誤</hi>
建威將軍<hi>永光三年韓安國</hi>
歩兵將軍<hi>平帝元始五年執金吾王駿見百官表下</hi>
文成將軍<hi>武帝元狩中拜少翁文成將軍見封禅書</hi>
五利將軍<hi>封禅書元鼎四年拜欒大為五利將軍得四印佩天士將軍地士將軍大通將軍印</hi>
天士將軍<hi>見上</hi>
地士將軍<hi>見上</hi>
<pb n="KR2m0006_WYG_032-10a"/>
大通將軍<hi>見上</hi>
天道將軍<hi>封禅書天子又刻玉印曰天道將軍使使立白茅上五利亦立白茅上天道者且為天子</hi>
<hi>道天神也</hi>
别將<lb/>
　　重將<hi>功臣表南安侯宣虎以重將破臧荼侯師古曰主將領輜重也</hi>
　　廄將<hi>功臣表留侯張良以廄將起下邳</hi>
　　城將<hi>功臣表東武侯郭䝉入為漢城將師古曰將策城之兵</hi>
　　右林將<hi>功臣表漢三年宋子侯許瘛用趙右林將初從師古曰猶言羽林之將</hi>
<pb n="KR2m0006_WYG_032-10b"/>
　　弩將<hi>功臣表清簡侯室中同以弩將初起從入漢</hi>
總莫府<lb/>
　　軍正<hi>正平楊僕</hi>
　　軍正丞<hi>胡建傳天漢中建守軍正丞師古曰南北軍各有軍正正又置丞</hi>
　　都尉<hi>蕭何傳上令卒五百人一都尉為何衛爰盎傳吳王使一都尉以五百人圍守盎</hi>
　　長鉟都尉<hi>功臣表周竈史記作長鈹</hi>
　　軍門都尉<hi>周亞夫傳</hi>
　　校司馬<hi>趙充國傳諸校司馬</hi>
<pb n="KR2m0006_WYG_032-11a"/>
　　輕騎校尉<hi>衛青傳郭成</hi>
　　營軍司馬<hi>車騎將軍音請谷永補營軍司馬</hi>
　　軍司馬<hi>楊敞給事大將軍莫府為軍司馬</hi>
　　左司馬<hi>孔聚以左司馬入漢</hi>
　　右司馬<hi>陳胥以右司馬撃項籍侯</hi>
　　騎司馬<hi>王虞人以騎司馬從</hi>
　　車司馬<hi>王競以車司馬從張晏曰主車官</hi>
　　軍司空<hi>杜延年補軍司空蘓林曰主獄官也</hi>
<pb n="KR2m0006_WYG_032-11b"/>
　　軍司空令<hi>前將軍増奏馮奉世為之</hi>
　　連敖<hi>韓信歸漢為連敖李竒曰楚官名</hi>
　　軍候假丞<hi>陳湯傳杜勲</hi>
　　將軍舍人<hi>魏尚饗軍吏舍人</hi>
　　軍武庫令<hi>王鳯奏請杜欽為大將軍軍武庫令</hi>
　　門尉<hi>芒侯耏跖以門尉初起碭</hi>
　　壘尉<hi>主壘壁之事</hi>
　　軍匠<hi>梧侯陽城延以軍匠從</hi>
<pb n="KR2m0006_WYG_032-12a"/>
　　職志<hi>沛公以周昌為職志應劭曰掌主幟也</hi>
　　駢驎<hi>功臣表許盎以駢驎從師古曰二馬曰駢駢驎謂並兩騎為軍翼也</hi>
　　説衛<hi>許盎以說衛入漢師古曰説讀曰稅謂軍行初舍止之時為衛</hi>
　　隊率<hi>申屠嘉林官遷為隊率</hi>
　　隊史<hi>棘丘侯襄以執盾隊史從</hi>
　　執矛<hi>中邑侯朱進以執矛從並功臣表</hi>
　　　䕶軍都尉<lb/>
䕶軍都尉秦官武帝元狩四年屬大司馬成帝綏和元<lb/>
<pb n="KR2m0006_WYG_032-12b"/>
年居大司馬府比司直哀帝元夀元年更名司冦平帝<lb/>
元始元年更名䕶軍<hi>百官表</hi>
　　䕶軍中尉<hi>髙帝時陳平䕶軍中尉使盡䕶諸將見本傳</hi>
　　䕶軍射師<hi>藝文志王賀</hi>
　　　司𨽻校尉<lb/>
司𨽻校尉周官武帝征和四年初置持節從中郎都官<lb/>
徒千二百人捕巫蠱督大姦猾後罷其兵察三輔三河<lb/>
𢎞農元帝初元四年去節成帝元延四年省綏和二年哀<lb/>
<pb n="KR2m0006_WYG_032-13a"/>
帝復置但為司𨽻冠進賢冠屬大司空比司直<hi>百官表</hi>
　　從事<hi>鮑宣使</hi>
　　掾<hi>趙后傳司𨽻解光遣從事掾業史望</hi>
　　史<hi>趙后傳見上</hi>
　　假佐<hi>王尊傳假佐放</hi>
　　　城門校尉<lb/>
城門校尉掌京師城門屯兵有司馬十二城門候<hi>百官表又</hi>
<hi>劉屈氂傳云武帝征和二年以太子在外始置屯兵長安諸城門</hi>
<pb n="KR2m0006_WYG_032-13b"/>
　　領城門兵<hi>孔光為太師領城門兵王音為特進領城門兵置莫府得舉吏如將軍</hi>
　　城門令史<hi>王莽傳王興者故城門令史</hi>
　　　八校尉<hi>中壘長水</hi>　<hi>屯騎/胡騎</hi>　<hi>歩兵/射聲</hi>　<hi>越騎虎賁</hi>
中壘校尉掌北軍壘門内外掌西域<hi>師古曰掌北軍壘門之内而又外掌</hi>
<hi>西域</hi>屯騎校尉掌騎士歩兵校尉掌上林苑門屯兵越騎<lb/>
校尉掌越騎<hi>如淳曰越人内附以為騎也晉灼曰取其材力超越也師古曰宣紀言佽飛射士胡</hi>
<hi>越騎又此有胡騎校尉如説是</hi>長水校尉掌長水宣曲胡騎<hi>師古曰長水胡名也</hi>
<hi>宣曲觀名胡騎之屯以宣曲者</hi>又有胡騎校尉掌池陽胡騎不常置<hi>師古</hi>
<pb n="KR2m0006_WYG_032-14a"/>
<hi>曰胡騎之屯池陽者也</hi>射聲校尉掌待詔射聲士<hi>服䖍曰工射者也𡨕𡨕中聞聲</hi>
<hi>則中之因以名也應劭曰須詔所命而射故曰待詔射也</hi>虎賁校尉掌輕車凡八校<lb/>
尉皆武帝初置有丞司馬自司𨽻至虎賁校尉秩皆二<lb/>
千石<hi>百官表臣天麟按中壘校尉掌北軍則知八校皆北軍也東都五營即八校之併省者而後書毎有</hi>
<hi>北軍五校之稱則八校屬北軍又明矣</hi>
　　監北軍使者<hi>劉屈氂傳任安又史記武帝使任安䕶北軍</hi>
　　北軍錢官<hi>史記任安笞辱北軍錢官</hi>
　　　西域都䕶<lb/>
<pb n="KR2m0006_WYG_032-14b"/>
西域都䕶加官宣帝地節二年初置以騎都尉諌大夫<lb/>
使䕶西域三十六國有副校尉秩比二千石丞一人司<lb/>
馬候千人各二人<hi>百官表又西域傳云都䕶治烏壘城去陽闗二千七百叁十八里</hi>
　　陽威白虎合騎之校<hi>陳湯斬郅攴益置陽威白虎合騎之校見本傳</hi>
　　屯田校尉<hi>西域傳云武帝通西域而輪臺渠犂皆有田卒數百人置使者校尉領䕶以給</hi>
　　<hi>使外國者至宣帝置都䕶匈奴益弱不得近西域於是徙屯田於北胥鞬莎車之地屯田校尉始屬都</hi>
　　<hi>䕶</hi>
　　渠犂田官<hi>西域傳即謂屯田校尉</hi>
<pb n="KR2m0006_WYG_032-15a"/>
　　北假田官<hi>元紀初元五年罷北假田官</hi>
　　伊循都尉<hi>西域傳元鳯四年立尉屠耆為樓蘭王更名其國為鄯善王請曰國中有伊城</hi>
　　<hi>願漢遣一將屯田積榖令臣得依其威重於是漢遣司馬一人吏士四十人田伊循以鎮撫之其後</hi>
　　<hi>更置都尉伊循官置始此矣</hi>
　　司馬<hi>見上</hi>
　　䕶菀使者<hi>大司馬音薦長史谷永為之</hi>
　　　戊巳校尉<hi>西域傳元帝置戊巳校尉屯田車師前王庭</hi>
戊巳校尉元帝初元元年置有丞司馬各一人候五人<lb/>
<pb n="KR2m0006_WYG_032-15b"/>
秩比六百石<hi>百官表師古曰甲乙丙丁庚辛壬癸皆有正位唯戊巳寄治耳今所置校尉亦無常</hi>
<hi>居故取戊巳為名也有戊校尉有巳校尉一説戊巳居中鎮覆四方今所置校尉亦處西域之中撫諸國也</hi>
　　戊巳校尉<hi>王莽傳中陳</hi>　<hi>終帶</hi>
　　　奉車都尉駙馬都尉<lb/>
奉車都尉掌御乗輿車駙馬都尉掌駙馬皆武帝初置<lb/>
秩比二千石<hi>百官表師古曰駙副馬也非止駕車皆為駙馬一曰駙近也疾也</hi>
　<lb/>
　西漢㑹要卷三十二<lb/>
</p>
<p>
</p>
  </div>
</body>
</text>
</TEI>
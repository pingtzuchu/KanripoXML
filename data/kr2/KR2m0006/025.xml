<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西漢㑹要卷二十五</head> <lb/>
    <p>
<pb n="KR2m0006_WYG_025-1a"/>
欽定四庫全書<lb/>
　西漢㑹要卷二十五<lb/>
　　　　　　　　　　　　宋　徐天麟　撰<lb/>
　學校上<lb/>
　　大學<lb/>
髙祖尚有干戈平定四海未遑庠序之事<hi>儒林傳序</hi>
武帝興大學<hi>本賛臣天麟按三輔黄圖云太學在長安西北七里有市有獄</hi>
董仲舒對䇿曰養士之大者莫大乎大學大學者賢士<lb/>
<pb n="KR2m0006_WYG_025-1b"/>
之所闗也教化之本原也願陛下興大學置明師以養<lb/>
天下之士武帝立學校之官皆自仲舒發之<hi>本傳</hi>
元朔五年制曰葢聞導民以禮風之以樂婚姻者居室<lb/>
之大倫也今禮廢樂崩朕甚愍焉故詳延天下方聞之<lb/>
士咸登諸朝其令禮官勸學講義洽聞舉遺興禮以為<lb/>
天下先太常議予博士弟子崇鄉里之化以厲賢材焉<lb/>
謹與太常臧博士平等議曰聞三代之道鄉里有教夏<lb/>
曰校殷曰序周曰庠其勸善也顯之朝廷其懲惡也加<lb/>
<pb n="KR2m0006_WYG_025-2a"/>
之刑罰故教化之行也建首善自京師始繇内及外今<lb/>
陛下昭至徳開大明配天地本人倫勸學興禮崇化厲<lb/>
賢以風四方太平之原也古者政教未洽不備其禮請<lb/>
因舊官而興焉為博士官置弟子五十人復其身太常<lb/>
擇民年十八以上儀狀端正者補博士弟子郡國縣官<lb/>
有好文學敬長上肅政教順鄉里出入不悖所聞令相<lb/>
長丞上屬所二千石二千石謹察可者常與計偕詣太<lb/>
常得受業如弟子一嵗皆輒課能通一藝以上補文學<lb/>
<pb n="KR2m0006_WYG_025-2b"/>
掌故闕其髙第可以為郎中太常籍奏即有秀才異等<lb/>
輒以其名聞其不事學若下材及不能通一藝輒罷之<lb/>
而請諸能稱者臣謹按詔書律令下者明天人分際通<lb/>
古今之誼文章爾雅訓辭深厚恩施甚美小吏淺聞弗<lb/>
能究宣亡以明布諭下以治禮掌故以文學禮義為官<lb/>
遷留滯請選擇其秩比二百石以上及吏百石通一蓺<lb/>
以上補左右内史大行卒史比百石以下補郡太守卒<lb/>
史皆各二人邉郡一人先用誦多者不足擇掌故以補<lb/>
<pb n="KR2m0006_WYG_025-3a"/>
中二千石屬文學掌故補郡屬備員請著功令他如律<lb/>
令制曰可自此以来公卿大夫士吏彬彬多文學之士<lb/>
矣昭帝時舉賢良文學増博士弟子員滿百人宣帝末<lb/>
増倍之元帝好儒能通一經者皆復數年以用度不足<lb/>
更為設員千人郡國置五經百石卒史成帝末或言孔<lb/>
子布衣養徒三千人今天子大學弟子少於是増弟子<lb/>
員三千人嵗餘復如故平帝時王莽秉政増元士之子<lb/>
得受業如弟子勿以為員嵗課甲科四十人為郎中乙<lb/>
<pb n="KR2m0006_WYG_025-3b"/>
科二十人為太子舍人丙科四十人補文學掌故云<hi>儒林</hi>
<hi>傳序</hi>
武帝立五經博士開弟子員設科射策訖於元始一經<lb/>
説至百餘萬言大師衆至千餘人<hi>儒林傳賛</hi>
元帝初元五年罷博士弟子毋置員以廣學者永光三<lb/>
年冬復博士弟子員<hi>紀</hi>
　　辟廱<lb/>
武帝封泰山還兒寛上夀曰間者聖統廢絶陛下發憤<lb/>
<pb n="KR2m0006_WYG_025-4a"/>
祖立明堂辟廱<hi>兒寛傳師古曰祖始也</hi>
河間獻王来朝獻雅樂對三雍宫<hi>景十三王傳應劭曰辟廱明堂靈臺也雍</hi>
<hi>和也言天地君臣人民皆和也</hi>
成帝時犍為郡於水濵得古磬十六枚劉向因是説上<lb/>
宜興辟廱設庠序陳禮樂隆雅頌之聲盛揖遜之容以<lb/>
風化天下成帝以向言下公卿議㑹向病卒丞相大司<lb/>
空奏請立辟廱案行長安城南營表未作遭成帝崩羣<lb/>
臣引以定諡及王莽為宰衡欲耀衆庶遂興辟廱因以<lb/>
<pb n="KR2m0006_WYG_025-4b"/>
簒位世祖中興迺營立明堂辟廱顯宗即位躬行其禮<lb/>
養三老五更於辟廱威儀既盛美矣<hi>禮樂志臣天麟按三輔黄圖漢辟廱</hi>
<hi>在長安西北七里河間獻王来朝獻雅樂武帝對之三雍宫即此</hi>平帝元始五年劉歆<lb/>
孔永孫遷平晏四人使治明堂辟廱得萬國驩心侯各<lb/>
千户<hi>恩澤侯表</hi>
　　郡國學<lb/>
文翁為蜀郡守仁愛好教化見蜀地僻陋有蠻夷風文<lb/>
翁欲誘進之乃選郡縣小吏開敏有材者張叔等十餘<lb/>
<pb n="KR2m0006_WYG_025-5a"/>
人親自飭厲遣詣京師受業博士或學律令减省少府<lb/>
用度買刀布蜀物齎計吏以遺博士數嵗蜀生皆成就<lb/>
還歸文翁以為右職用次察舉官有至郡守刺史者又<lb/>
修起學宫於成都市中招下縣子弟以為學官弟子為<lb/>
除更繇髙者以補郡縣吏次為孝弟力田常選學官僮<lb/>
子使在便坐受事毎出行縣益從學官諸生明經飭行<lb/>
者與俱使傳教令出入閨閤縣邑吏民見而榮之數年<lb/>
争欲為學官弟子富人至出錢以求之繇是大化蜀地<lb/>
<pb n="KR2m0006_WYG_025-5b"/>
學於京師者比齊魯焉至武帝時乃令天下郡國皆立<lb/>
學校官自文翁為之始云<hi>循吏傳</hi>
元帝郡國置五經百石卒史<hi>儒林序</hi>
平帝元始三年立學官郡國曰學邑侯國曰校校學置<lb/>
經師一人鄉曰庠聚曰序序庠置孝經師一人<hi>紀</hi>
何武為刺史行部必先即學宫見諸生試其誦論問以<lb/>
得失<hi>武傳</hi>
　　圖書上<lb/>
<pb n="KR2m0006_WYG_025-6a"/>
漢興改秦之敝大收篇籍廣開獻書之路迄孝武世書<lb/>
缺簡脱禮壊樂崩聖上喟然而稱曰朕甚憫焉於是建<lb/>
藏書之䇿置冩書之官下及諸子傳説皆充秘府至成<lb/>
帝時以書頗散亡使謁者陳農求遺書於天下詔光禄<lb/>
大夫劉向校經傳諸子詩賦歩兵校尉任宏校兵書太<lb/>
史令尹咸校術數侍醫李柱國校方技毎一書已向輒<lb/>
條具篇目撮其指意録而奏之㑹向卒哀帝復使向子<lb/>
侍中奉車都尉歆卒父業歆於是總羣書而奏其七畧<lb/>
<pb n="KR2m0006_WYG_025-6b"/>
故有輯畧有六藝畧有諸子畧有詩賦畧有兵書畧有<lb/>
術數畧有方技畧今刪其要以備篇籍<hi>藝文志下同</hi>
凡易十三家二百九十四篇易道深矣人更三聖世歴<lb/>
三古及秦燔書而易為筮卜之事傳者不絶漢興田何<lb/>
傳之迄於宣元有施孟梁丘京氏列於學官而民間有<lb/>
費髙二家之説劉向以中古文易經校施孟梁丘經或<lb/>
脱去旡咎悔亡唯費氏經與古文同<lb/>
凡書九家四百一十二篇書之所起逺矣至孔子纂焉<lb/>
<pb n="KR2m0006_WYG_025-7a"/>
上斷於堯下迄於秦凡百篇而為之序言其作意秦燔<lb/>
書禁學濟南伏生獨壁藏之漢興亡失求得二十九篇<lb/>
以教齊魯之間訖孝宣世有歐陽大小夏侯氏立於學<lb/>
宫古文尚書者出孔子壁中武帝末魯共王壊孔子宅<lb/>
欲以廣其宫而得古文尚書及禮記論語孝經凡數十<lb/>
篇皆古字也共王入徃其宅聞鼓琴瑟鐘磬之音於是<lb/>
懼乃止不壊孔安國孔子後也悉得其書以考二十九<lb/>
篇得多十六篇安國獻之遭巫蠱事未列於學宫劉向<lb/>
<pb n="KR2m0006_WYG_025-7b"/>
以中古文校歐陽大小夏侯三家經文酒誥脱簡一召<lb/>
誥脱簡二率簡二十五字者脱亦二十五字簡二十二<lb/>
字者脱亦二十二字文字異者七百有餘脱字數十書<lb/>
者古之號令號令於衆其言不立具則聴受施行者弗<lb/>
暁古文讀應爾雅故解古今語而可知也<lb/>
凡詩六家四百一十六卷漢興魯申公為詩訓故而齊<lb/>
轅固燕韓生皆為之傳或取春秋采雜説咸非其本義<lb/>
與不得已魯最為近之三家皆列於學官又有毛公之<lb/>
<pb n="KR2m0006_WYG_025-8a"/>
學自謂子夏所傳而河間獻王好之未得立<lb/>
凡禮十三家五百五十五篇漢興魯髙堂生傳士禮十<lb/>
七篇訖孝宣世后倉最明戴聖慶普皆其弟子三家立于<lb/>
學官禮古經者出於魯淹中及孔氏學七十篇文相似<lb/>
多三十九篇及明堂隂陽王史氏記所見多天子諸侯卿<lb/>
大夫之制雖不能備猶瘉倉等推士禮而致於天子<lb/>
之説<lb/>
凡樂六家百六十五篇漢興制氏以雅樂聲律世在樂<lb/>
<pb n="KR2m0006_WYG_025-8b"/>
官頗能紀其鏗鏘鼓舞而不能言其義六國之君魏文<lb/>
侯最為好古孝文時得其樂人竇公獻其書乃周官大<lb/>
宗伯之大司樂章也武帝時河間獻王好儒與毛生等<lb/>
共采周官及諸子言樂事者以作樂記獻八佾之舞與<lb/>
制氏不相逺其内史丞王定傳之以授常山王禹禹成<lb/>
帝時為謁者數言其義獻二十四卷記劉向校書得樂<lb/>
記二十三篇與禹不同其道寖以益㣲<lb/>
凡春秋二十三家九百四十八篇周室既㣲載籍殘缺<lb/>
<pb n="KR2m0006_WYG_025-9a"/>
仲尼與左丘明觀魯史記因興以立功就敗以成罰丘<lb/>
明論本事而作傳及末世有公羊榖梁鄒夾之傳四家<lb/>
之中公羊榖梁立於學官鄒氏無師夾氏未有書<lb/>
凡論語十二家二百二十九篇漢興有齊魯之説傳齊<lb/>
論者昌邑中尉王吉少府宋畸御史大夫貢禹尚書令<lb/>
五鹿充宗膠東庸生唯王陽名家傳魯論語者常山都<lb/>
尉龔奮長信少府夏侯勝丞相韋賢魯扶卿前將軍蕭<lb/>
望之安昌侯張禹皆名家張氏最後而行於世<lb/>
<pb n="KR2m0006_WYG_025-9b"/>
凡孝經十一家五十九篇漢興長孫氏博士江翁少府<lb/>
后倉諌大夫翼奉安昌侯張禹傳之各自名家經文皆<lb/>
同唯孔氏壁中古文為異父母生之續莫大焉故親生<lb/>
之膝下諸家説不安處古文字讀皆異<lb/>
凡小學十家四十五篇古者八嵗入小學故周官保氏<lb/>
掌養國子教之六書謂象形象事象意象聲轉注假借<lb/>
造字之本也漢興蕭何草律亦著其法曰太吏試學童<lb/>
能諷書九千字以上乃得為史又以六體試之課最者<lb/>
<pb n="KR2m0006_WYG_025-10a"/>
以為尚書御史史書令史吏民上書字或不正輒舉劾<lb/>
六體者古文竒字篆書𨽻書繆篆蟲書皆所以通知古<lb/>
今文字摹印章書幡信也漢興閭里書師合蒼頡爰歴<lb/>
博學三篇斷六十字以為一章凡五十五章并為蒼頡<lb/>
篇武帝時司馬相如作凡將篇無復字元帝時黄門令<lb/>
史游作急就篇成帝時將作大匠李長作元尚篇皆<lb/>
蒼頡中正字也凡將作則頗有出矣至元始中召天下<lb/>
通小學以百數各令記字於庭中楊雄取其有用者以<lb/>
<pb n="KR2m0006_WYG_025-10b"/>
作訓纂篇順續蒼頡又易蒼頡中重複之字凡八十九<lb/>
章臣復續楊雄作十二章凡一百二章無復字六藝羣<lb/>
書所載畧備矣蒼頡多古字俗師失其讀宣帝時召齊<lb/>
人能正讀者張敞從受之傳至外孫之子杜林為作訓<lb/>
故并列焉<lb/>
　凡六藝一百三家三千一百二十三篇<lb/>
　<lb/>
　西漢㑹要卷二十五<lb/>
</p>
<p>
</p>
  </div>
</body>
</text>
</TEI>
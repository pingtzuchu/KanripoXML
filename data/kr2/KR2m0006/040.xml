<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西漢㑹要卷四十</head> <lb/>
    <p>
<pb n="KR2m0006_WYG_040-1a"/>
欽定四庫全書<lb/>
　西漢㑹要卷四十<lb/>
　　　　　　　　　　　　宋　徐天麟　撰<lb/>
　職官十<lb/>
　　集議上<lb/>
議立君<lb/>
　髙后四年詔曰皇帝疾久不已不可屬天下其議代<lb/>
　之羣臣頓首奉詔<hi>本紀</hi>
<pb n="KR2m0006_WYG_040-1b"/>
　漢大臣使人迎代王郎中令張武等議皆曰願稱疾<lb/>
　無往中尉宋昌進曰大王勿疑也<hi>文紀按張武宋昌皆代邸官故與此</hi>
　<hi>議</hi>
　代王入代邸羣臣上議曰丞相臣平大尉臣勃大將<lb/>
　軍臣武御史大夫臣蒼宗正臣郢朱虚侯臣章東牟<lb/>
　侯臣興居典客臣揭再拜言云云臣謹請陰安侯頃<lb/>
　王后<hi>兄仲妻也</hi>琅琊王澤列侯吏二千石議大王髙皇帝<lb/>
　子宜為嗣<hi>文紀</hi>
<pb n="KR2m0006_WYG_040-2a"/>
　元平元年昭帝崩亡嗣羣臣議所立咸持廣陵王郎<lb/>
　有上書言王不可以承宗廟霍光承皇太后詔召昌<lb/>
　邑王旣至即位行淫亂光遂召丞相御史將軍列侯<lb/>
　中二千石大夫博士㑹議未央宫羣臣皆驚愕失色<lb/>
　田延年曰今日之議不得旋踵於是議者皆叩頭曰<lb/>
　唯將軍令光與羣臣連名奏王尚書令讀奏曰丞相<lb/>
　臣敞等云云臣敞等謹與博士臣霸臣雋舍臣徳臣<lb/>
　虞舍臣射臣蒼等議當廢太后詔歸賀昌邑光坐庭<lb/>
<pb n="KR2m0006_WYG_040-2b"/>
　中㑹丞相以下定議所立廣陵王已前不用及燕刺<lb/>
　王謀反其子不在議中近親唯有皇曾孫光遂與丞<lb/>
　相上奏皇太后詔曰可<hi>霍光傳</hi>
議儲嗣<lb/>
　文帝元年有司請蚤建太子詔曰其安之有司固請<lb/>
　更議不宜上乃許之<hi>本紀</hi>
　成帝召丞相翟方進御史大夫孔光右將軍亷褒後<lb/>
　將軍朱博皆引入禁中議中山定陶王誰宜為嗣者<lb/>
<pb n="KR2m0006_WYG_040-3a"/>
　方進王根以為定陶王宜為嗣褒博皆如方進根議<lb/>
　光獨以為中山王宜為嗣上以禮兄弟不相入廟遂<lb/>
　立定陶王為太子<hi>孔光傳</hi>
議宗廟<lb/>
　髙后七年詔曰昭靈夫人太上皇妃也武哀侯宣夫<lb/>
　人髙帝兄姊也號諡不稱其議尊號丞相臣平等請<lb/>
　尊昭靈夫人曰昭靈后武哀侯曰武哀王宣夫人曰<lb/>
　昭哀后<hi>髙后紀</hi>
<pb n="KR2m0006_WYG_040-3b"/>
　孝景元年詔曰其為孝文皇帝廟為昭徳之舞以明<lb/>
　休徳其與丞相列侯中二千石禮官具禮儀奏丞相<lb/>
　臣嘉等謹議世功莫大於髙皇帝徳莫盛於孝文皇<lb/>
　帝髙帝廟宜為帝者太祖之廟孝文皇帝廟宜為帝<lb/>
　者太宗之廟制曰可<hi>景紀</hi>
　宣帝即位詔丞相御史曰孝武廟樂未稱其與列侯<lb/>
　二千石博士議於是羣臣大議庭中皆曰宜如詔書<lb/>
　長信少府夏侯勝獨曰不宜立廟樂公卿共難勝曰<lb/>
<pb n="KR2m0006_WYG_040-4a"/>
　此詔書也勝曰詔書不可用也於是丞相義御史大<lb/>
　夫廣明劾奏勝非議詔書毁先帝不道下獄有司遂<lb/>
　請尊孝武帝為世宗廟奏盛徳文始五行之舞<hi>夏侯勝傳</hi>
　本始元年詔曰故皇太子在湖未有號諡歳時祠其<lb/>
　議諡置園邑<hi>本紀</hi>
　元帝時貢禹奏言古者天子七廟今孝惠孝景廟皆<lb/>
　親盡宜毁及郡國廟不應古禮天子是其議元光四<lb/>
　年廼下詔先議罷郡國廟其與將軍列侯中二千石<lb/>
<pb n="KR2m0006_WYG_040-4b"/>
　二千石諸大夫博士議郎議丞相元成御史大夫鄭<lb/>
　𢎞太子太傅嚴彭祖少府歐陽地餘諌大夫尹更始<lb/>
　等七十人皆曰宗廟在郡國宜亡修臣請勿復修奏<lb/>
　可因罷郡國廟後月餘復下詔曰祖宗之廟不敢自<lb/>
　顓其與將軍列侯中二千石二千石諸大夫博士議<lb/>
　元成等四十四人奏議㠯為髙帝宜為帝者太祖之<lb/>
　廟世世不毁承後屬盡者宜毁今宗廟異處昭穆不<lb/>
　序宜入就太祖廟而序昭穆如禮大司馬車騎將軍<lb/>
<pb n="KR2m0006_WYG_040-5a"/>
　許嘉等二十九人㠯為孝文宜為帝者太宗之廟廷<lb/>
　尉忠㠯為孝武宜為世宗之廟諌大夫尹更始等十<lb/>
　八人㠯為皇考廟非正禮宜毁於是上重其事依違<lb/>
　者一年廼下詔曰云云其正禮儀元成等奏曰祖宗<lb/>
　之廟世世不毁繼祖以下五世而迭毁云云奏可後<lb/>
　歳餘元成薨匡衡為丞相上詔問衡議欲復之衡深<lb/>
　言不可久之遂盡復所罷寢廟園皆修祀如故哀帝<lb/>
　即位丞相光大司空武奏言迭毁之次當㠯時定臣<lb/>
<pb n="KR2m0006_WYG_040-5b"/>
　請與羣臣雜議奏可於是光禄勲彭宣詹事滿昌博<lb/>
　士左咸等五十三人皆以為繼祖宗㠯下五世而迭<lb/>
　毁孝武皇帝親盡宜毁太僕王舜中壘校尉劉歆議<lb/>
　㠯七廟言之孝武皇帝未宜毁上覽其議而從之制<lb/>
　曰太僕舜中壘校尉歆議可至平帝元始中大司馬<lb/>
　王莽奏皇考廟本不當立又南陵雲陵園陵名未正<lb/>
　謹與大司徒晏等百四十七人議請皇考廟毁勿修<lb/>
　罷南陵雲陵為縣奏可<hi>韋𤣥成傳</hi>
<pb n="KR2m0006_WYG_040-6a"/>
議郊祀<lb/>
　孝文十五年黄龍見於成紀上乃下詔議郊祀<hi>本紀</hi>
　元狩二年天子郊雍議曰今上帝朕親郊而后土母<lb/>
　祀則禮不答也有司與太史公祠官寛舒等議云云<lb/>
　於是天子遂東立后土祠如寛舒等議<hi>郊祀志</hi>
　李延年以好音見上善之下公卿議曰民間祠有鼓<lb/>
　舞樂今郊祀而無樂豈稱乎公卿曰云云<hi>同上</hi>
　成帝初即位丞相衡御史大夫譚奏言甘泉㤗畤河<lb/>
<pb n="KR2m0006_WYG_040-6b"/>
　東后土之祠宜可徙置長安願與羣臣議定奏可大<lb/>
　司馬車騎將軍許嘉等八人㠯為宜如故右將軍王<lb/>
　商博士師丹議郎翟方進等五十人㠯為宜徙於是<lb/>
　衡譚奏議曰今議者五十八人其五十言當徙八人<lb/>
　以為不宜宜於長安定南北郊天子從之<hi>同上</hi>
　平帝元始五年大司馬王莽奏臣謹與太師孔光長<lb/>
　樂少府平晏大司農左咸中壘校尉劉歆大中大夫<lb/>
　朱陽博士薛順議郎國由等六十七人議皆曰宜如<lb/>
<pb n="KR2m0006_WYG_040-7a"/>
　建始時丞相衡等議復長安南北郊奏可後莽又奏<lb/>
　言臣謹與大師光大司徒宫羲和歆等八十九人議<lb/>
　皆曰宜令墬祗稱皇墬后祗兆曰廣畤奏可<hi>同上</hi>
議典禮<lb/>
　文帝十五年使博士諸生刺六經中作王制謀議廵<lb/>
　守封禪事<hi>郊祀志</hi>
　武帝建元元年議立明堂<hi>本紀又見申公傳</hi>
　元朔元年詔曰朕深詔執事興亷舉孝今或至闔郡<lb/>
<pb n="KR2m0006_WYG_040-7b"/>
　而不薦一人其與中二千石禮官博士議不舉者罪<lb/>
　<hi>本紀</hi>
　五年詔太常其議與博士弟子員丞相𢎞謹與太常<lb/>
　臧博士平等議曰云云<hi>儒林傳序</hi>
　元鼎四年六月汾陰得寳鼎迎至長安公卿大夫皆<lb/>
　議尊寳鼎天子曰鼎曷為出哉有司皆言鼎宜視宗<lb/>
　禰廟藏於帝庭以合明應制曰可<hi>郊祀志</hi>
　自得寳鼎上與公卿諸生議封禪封禪用希曠絶莫<lb/>
<pb n="KR2m0006_WYG_040-8a"/>
　知其儀體而羣儒采封禪尚書周官王制之望祀射<lb/>
　牛事齊人丁公年九十餘對曰云云羣臣旣已不能辨<lb/>
　明封禪事上為封祠器以示羣儒於是盡罷羣儒弗<lb/>
　用<hi>同上</hi>
　帝議欲放古廵守封禪之事諸儒對者五十餘人未<lb/>
　能有所定上乃自制儀頗采儒術以文之焉禇大與<lb/>
　兒寛議封禪於上前大不能及<hi>兒寛傳</hi>
　元封七年大中大夫公孫卿壺遂大史令司馬遷等<lb/>
<pb n="KR2m0006_WYG_040-8b"/>
　言厯紀廢壞宜改正朔上乃詔御史大夫寛曰與博<lb/>
　士共議今宜何以為正朔服色何上寛與博士賜等<lb/>
　議皆曰云云遂詔卿遂等與侍郎尊大典星射姓等<lb/>
　議造漢厯<hi>律厯志</hi>
　宣帝時美陽得鼎獻之下有司議多㠯為宜薦見在<lb/>
　宗廟如元鼎時故事張敞上議曰今此鼎細小不宜<lb/>
　薦見於宗廟制曰京兆尹議是<hi>郊祀志</hi>
　石渠論五經同異<hi>見圖書條</hi>
<pb n="KR2m0006_WYG_040-9a"/>
　司𨽻校尉涓勲奏言丞相請遣掾史以宰士督察天<lb/>
　子奉使命大夫甚悖逆順之理願下中朝特進列侯<lb/>
　將軍㠯正國法度議者以為丞相掾不宜移書督趂<lb/>
　司𨽻<hi>翟方進傳</hi>
　哀帝即位有詔問丞相大司空定陶共王太后宜何<lb/>
　居禮光議以為定陶太后宜改築宫大司空何武曰<lb/>
　可居北宫上從武言<hi>孔光傳</hi>
　傅大后欲與成帝毋俱稱尊號羣下多順指言宜立<lb/>
<pb n="KR2m0006_WYG_040-9b"/>
　尊號唯師丹與孔光持不可上重違大臣又内廹傅<lb/>
　太后依違者連嵗<hi>同上</hi>
議封建<lb/>
　漢五年詔諸侯王視有功者立㠯為燕王荆王臣信<lb/>
　等十人皆曰太尉盧綰功最多請立以為燕王<hi>本紀下同</hi>
　六年詔齊其復㠯為諸侯及擇寛惠修潔者王齊荆<lb/>
　地韓王信奏請云云<lb/>
　十一年詔王相國通侯吏二千石擇可立為代王者<lb/>
<pb n="KR2m0006_WYG_040-10a"/>
　燕王綰相國何等三十三人皆曰子常請立㠯為代<lb/>
　王<lb/>
　詔擇可以為梁王淮陽王者燕王綰相國何等請立<lb/>
　子恢為梁王子友為淮陽王<lb/>
　詔王相國擇可立為淮陽王者羣臣請立子長為王<lb/>
　十二年詔朕欲復立吳王其議可者長沙王臣等言<lb/>
　沛侯濞請立為吳王<lb/>
　詔諸侯王議可立為燕王者長沙王臣等請立子建<lb/>
<pb n="KR2m0006_WYG_040-10b"/>
　為燕王<lb/>
　武帝元狩六年大司馬臣去病請定皇子位制曰下<lb/>
　御史丞相臣青翟御史大夫臣陽太常臣充大行令<lb/>
　臣息太子少傅臣安行宗正事謹與二千石臣賀等<lb/>
　議制曰更議丞相御史謹與列侯臣嬰齊中二千石<lb/>
　臣賀諌大夫博士臣安等議制曰云云丞相臣青翟<lb/>
　御史大夫臣湯昧死言臣青翟等與列侯二千石諌<lb/>
　大夫博士臣慶等議奏留中不下臣青翟等竊與列<lb/>
<pb n="KR2m0006_WYG_040-11a"/>
　侯臣夀成等二十七人議制曰立皇子閑為齊王旦<lb/>
　為燕王胥為廣陵王<hi>三王世家</hi>
　昌邑王賀薨豫章太守廖奏言宜以禮絶賀以奉天<lb/>
　意願下有司議議皆㠯為不宜為立嗣<hi>昌邑王傳</hi>
議功賞<lb/>
　漢五年列侯畢已受封奏位次皆曰平陽侯曺參功<lb/>
　最多宜第一闗内侯鄂千秋時為謁者進曰羣臣議皆<lb/>
　誤蕭何當第一曺參次之上曰善乃令何第一蕭何<lb/>
<pb n="KR2m0006_WYG_040-11b"/>
　功雖髙待鄂君乃得明于是因鄂千秋故所食闗内侯<lb/>
　邑二千戸封為安平侯<hi>蕭何傳</hi>
　髙后二年詔曰欲差次列侯功㠯定朝位其與列侯<lb/>
　議定奏之丞相臣平言謹與絳侯臣勃曲周侯臣商潁<lb/>
　陰侯臣嬰安國侯臣陵等議云云奏可<hi>本紀</hi>
　馮奉世擊莎車王自殺上甚說下議封奉世丞相將<lb/>
　軍皆曰奉世功效尤著宜加爵土之賞少府蕭望之<lb/>
　獨以奉世不宜受封上善望之議<hi>馮奉世傳</hi>
<pb n="KR2m0006_WYG_040-12a"/>
　甘延夀陳湯斬郅支單于既至論功石顯匡衡以為<lb/>
　延夀湯擅興師矯制為國招難漸不可開元帝内嘉<lb/>
　延夀湯功而重違衡顯之議議久不决故宗正劉向<lb/>
　上疏曰宜尊寵爵位以勸有功於是天子下詔曰其<lb/>
　赦延夀湯罪勿治詔公卿議封焉議者以為宜如軍<lb/>
　法捕斬單于令匡衡石顯以為郅支本非真單于元<lb/>
　帝取鄭吉故事封千户衡顯復爭廼封延夀為義成<lb/>
　侯賜湯爵闗内侯<hi>陳湯傳</hi>
<pb n="KR2m0006_WYG_040-12b"/>
　成帝既罷昌陵以淳于長首建忠策下公卿議封長<lb/>
　平當以長雖有善言不應封爵之科當坐前議不正<lb/>
　左遷鉅鹿太守後遂封長<hi>平當傳</hi>
　<lb/>
　<lb/>
　<lb/>
　<lb/>
　西漢會要卷四十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西漢㑹要卷二十</head> <lb/>
    <p>
<pb n="KR2m0006_WYG_020-1a"/>
欽定四庫全書<lb/>
　西漢㑹要卷二十<lb/>
　　　　　　　　　　　　宋　徐天麟　撰<lb/>
　禮十五<hi>凶禮</hi>
　　服制<lb/>
孝文遺詔曰朕既不徳無以佐百姓今崩又使重服久<lb/>
臨以罹寒暑之數哀人父子傷長老之志損其飲食絶<lb/>
鬼神之祭祀以重吾不徳謂天下何朕獲保宗廟以𦕈<lb/>
<pb n="KR2m0006_WYG_020-1b"/>
𦕈之身託于天下君王之上二十有餘年矣賴天之靈<lb/>
社稷之福方内安寧靡有兵革朕既不敏常畏過行以<lb/>
羞先帝之遺徳惟年之久長懼于不終今乃幸以天年<lb/>
得復供養於髙廟朕之不明與嘉之其奚哀念之有其<lb/>
令天下吏民令到出臨三日皆釋服無禁取婦嫁女祠<lb/>
祀飲酒食肉自當給喪事服臨者皆無踐絰帯無過三<lb/>
寸無布車及兵噐無發民哭臨宫殿中殿中當臨者皆<lb/>
以旦夕十五舉音禮畢罷非旦夕臨時禁無得擅哭臨<lb/>
<pb n="KR2m0006_WYG_020-2a"/>
以下服大紅十五日小紅十四日纎七日釋服它不在<lb/>
令中者皆以此令比類從事<hi>本紀</hi>
孝宣地節四年詔曰導民以孝則天下順今百姓或遭<lb/>
衰絰凶灾而吏繇事使不得葬傷孝子之心朕甚憐之<lb/>
自今諸有大父母父母喪者勿繇事使得収歛送終盡<lb/>
其子道<hi>本紀</hi>
名京師<hi>本傳</hi>
結以倚廬<hi>揚雄傳注云行服三年也漢律不為親行三年䘮不得選舉</hi>
<pb n="KR2m0006_WYG_020-2b"/>
服舍<hi>江都易王傳師古曰倚廬堊室之次也</hi>
　　䘮葬<lb/>
髙祖十二年四月甲辰崩于未央宫丁未發喪五月丙<lb/>
寅葬長陵已下<hi>已下棺也</hi>皇太子羣臣皆反至太上皇廟<hi>本紀</hi>
恵帝即位賜給䘮事者二千石錢二萬六百石以上萬<lb/>
五百石二百石以下至佐史五千視作斥上者将軍四<lb/>
十金<hi>本紀服䖍曰斥上壙上也</hi>
文帝至霸陵意悽愴悲懐顧謂羣臣曰嗟乎以北山石<lb/>
<pb n="KR2m0006_WYG_020-3a"/>
為椁用紵絮□陳漆其間豈可動哉左右皆曰善釋之<lb/>
前曰使其中有可欲雖錮南山猶有隙使其中亡可欲<lb/>
雖亡石椁又何戚焉文帝稱善<hi>張釋之傳</hi>
文帝遺詔霸陵山川因其故無有所改郎中令張武為<lb/>
復土將軍發近縣卒萬六千人發内史卒萬五千人藏<lb/>
郭穿復土屬將軍武乙巳葬覇陵<hi>本紀</hi>
武帝建元六年竇太后崩丞相許昌御史大夫嚴青翟<lb/>
坐喪事不辦免<hi>田蚡傳</hi>
<pb n="KR2m0006_WYG_020-3b"/>
元帝時貢禹奏言武帝時多取好女至數千人以填後<lb/>
宫及弃天下昭帝㓜弱霍光專事不知禮正妄多藏金<lb/>
錢財物鳥獸魚鼈牛馬虎豹生禽凡百九十物盡瘞藏<lb/>
之又皆以後宫女置於園陵大失禮逆天道又未必稱<lb/>
武帝意也昭帝晏駕光復行之至孝宣皇帝時陛下惡<lb/>
有所言羣臣亦随故事甚可痛也故使天下承化衆庻葬<lb/>
埋皆虗地上以實地下其過自上生皆在大臣循故事<lb/>
之辠也唯陛下深察古道從其儉者諸園陵女亡子者<lb/>
<pb n="KR2m0006_WYG_020-4a"/>
宜悉遣獨杜陵宫人數百誠可哀憐也<hi>貢禹傳</hi>
元帝崩有司言乘輿牛馬禽獸皆非禮不宜以葬奏可<lb/>
<hi>成紀</hi>
哀帝建平二年帝太后丁氏崩上曰朕聞夫婦一體詩<lb/>
云榖則異室死則同穴昔季武子成寢杜氏之殯在西<lb/>
階下請合葬而許之祔葬之禮自周興焉郁郁乎文哉<lb/>
吾從周孝子事亡如事存帝太后宜起陵恭皇之園遂<lb/>
葬定陶發陳留濟隂近郡國五萬人穿復土<hi>本紀</hi>
<pb n="KR2m0006_WYG_020-4b"/>
平帝元始五年崩于未央宫大赦天下有司議曰禮臣<lb/>
不殤君皇帝年十有四嵗宜以禮歛加元服奏可葬康<lb/>
陵<hi>本紀</hi>
孝景中二年令諸王薨大鴻臚奏謚誄策列矦薨大行<lb/>
奏謚誄策王薨遣光禄大夫吊襚祠賵視喪事因立嗣<lb/>
子列矦薨遣大中大夫吊祠視䘮事因立嗣其薨葬國<lb/>
得發民輓䘮穿復土治墳無過三百人畢事<hi>本紀</hi>
　　雜録<lb/>
<pb n="KR2m0006_WYG_020-5a"/>
楚元王夫人薨賜塋<hi>師古曰謂為界域</hi>
霍去病薨上悼之發屬國元甲軍陳自長安至茂陵為<lb/>
冡象祁連山<hi>本傳</hi>
李蔡以丞相坐詔賜冡地陽陵當得二十畆蔡盗取三<lb/>
頃頗賣得四十餘萬又盗取神道外據地一畆葬其中<lb/>
當下獄自殺<hi>李廣傳</hi>
張安世薨天子贈印綬送以輕車介士賜塋杜東<hi>本傳</hi>
霍光薨上及皇太后親臨光喪大中大夫任宣與侍御<lb/>
<pb n="KR2m0006_WYG_020-5b"/>
史五人持節䕶䘮事中二千石治莫府塚上賜金畫棺<lb/>
<hi>以朱砂塗之而又雕畫</hi>四時之色左蒼龍右白虎上著金銀日月<lb/>
玉衣珠璧以棺至尊無以加臣請沒入財物縣官<hi>本傳</hi>
楊王孫病且終先令其子曰吾欲臝葬以反吾真必亡<lb/>
易吾意死則為布囊盛尸入地七尺既下從足引脱其<lb/>
囊以身新土其子欲黙而不從重廢父命欲從之心又<lb/>
不忍乃徃見王孫友人祁矦祁矦與王孫書曰王孫苦<lb/>
疾僕廹從上祠雍未得詣前願存精神省思慮進近醫<lb/>
<pb n="KR2m0006_WYG_020-6a"/>
藥厚自持竊聞王孫先令臝葬令死者亡知則已若有<lb/>
知是戮尸地下將臝見先人竊為王孫不取也且孝經<lb/>
曰為之棺椁衣衾是亦聖人之遺制何必區區獨守所<lb/>
聞願王孫察焉王孫報曰盖聞古之聖王縁人情不忍<lb/>
其親故為制禮今則越之吾是以臝葬将以矯世也夫<lb/>
厚葬誠無益於死者而俗人競以相髙靡財單幣腐之<lb/>
地下或乃今日入而明日發此真與暴骸於中野何異<lb/>
且夫死者終生之化而物之歸者也歸者得至化者得<lb/>
<pb n="KR2m0006_WYG_020-6b"/>
變是物各反其真也反真㝠㝠亡形亡聲乃合道情夫<lb/>
飾外以華衆厚葬以鬲真使歸者不得至化者不得變<lb/>
是使物各失其所也且吾聞之精神者天之有也形骸<lb/>
者地之有也精神離形各歸其真故謂之鬼鬼之為言<lb/>
歸也其尸塊然獨處豈有知哉裹以幣帛鬲以棺椁支<lb/>
體絡束口含玉石欲化不得鬰為枯腊千載之後棺椁<lb/>
朽腐乃得歸土就其真宅由是言之焉用乆客昔帝堯<lb/>
之葬也窽木為匵葛藟為緘其穿下不亂泉上不泄殠<lb/>
<pb n="KR2m0006_WYG_020-7a"/>
故聖王生易尚死易葬也不加功於亡用不損財於亡<lb/>
謂今費財厚葬留歸鬲至死者不知生者不得是謂重<lb/>
惑於戯吾不為也祁矦曰善遂臝葬<lb/>
　　恤死事<lb/>
漢法父子俱有死事得以䘮歸<hi>灌夫傳</hi>
漢四年下令軍士不幸死者吏為衣衾棺歛轉送其家<lb/>
<hi>本紀</hi>
八年令士卒從軍死者為槥歸其縣縣給衣衾棺葬具<lb/>
<pb n="KR2m0006_WYG_020-7b"/>
祠以少牢長吏視葬<hi>本紀</hi>
文帝十四年缾矦孫單以父邛北地都尉力戰死事子<lb/>
矦<hi>功臣表</hi>
景帝中二年封故楚趙傅相前死事者四人子皆為列<lb/>
矦<hi>本紀</hi>
武帝取從軍死事之子孫飬羽林教以五兵號曰羽林<lb/>
孤兒<hi>百官表</hi>
　西漢㑹要卷二十<lb/>
</p>
<p>
</p>
  </div>
</body>
</text>
</TEI>
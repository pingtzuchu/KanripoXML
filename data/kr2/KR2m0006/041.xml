<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西漢會要卷四十一</head> <lb/>
    <p>
<pb n="KR2m0006_WYG_041-1a"/>
欽定四庫全書<lb/>
　西漢會要卷四十一<lb/>
　　　　　　　　　　　　宋　徐天麟　撰<lb/>
　職官十一<lb/>
　　集議下<lb/>
議民政<lb/>
　文帝元年三月詔曰方春和時吾百姓鰥寡孤獨窮<lb/>
　困之人或阽於死亾其議所以振貸之<hi>本紀</hi>
<pb n="KR2m0006_WYG_041-1b"/>
　後元年詔曰間者數年歳比不登其與列侯吏二千<lb/>
　石博士議之有可以佐百姓者無有所隠<hi>同上</hi>
　武帝時公孫𢎞奏言禁民亡得挾弓弩便上下其議<lb/>
　吾邱夀王對曰大不便書奏上以難丞相𢎞𢎞詘服<lb/>
　焉<hi>吾邱夀王傳</hi>
　元鼎六年上曰今内史稲田租挈重不與郡同其議<lb/>
　减令吏民勉農盡地利平繇行水勿使失時<hi>溝洫志</hi>
　昭帝始元六年二月詔有司問郡國所舉賢良文學<lb/>
<pb n="KR2m0006_WYG_041-2a"/>
　民所疾苦議罷鹽鐡𣙜酤<hi>紀詳見鹽鐡條</hi>
　元帝時貢禹言宜罷采珠玉金銀鑄錢之官毋復以<lb/>
　為幣除其販賣租銖之律租税皆以布帛及穀議者<lb/>
　以為交易待錢布帛不可尺寸分裂禹議亦寢<hi>食貨志下</hi>
　禹以為宜令民七歳去齒乃出口錢年二十乃算天<lb/>
　子下其議令民産子七歳乃出口錢自此始<hi>傳</hi>
　成帝建始三年京師民言大水至召公卿議大將軍<lb/>
　鳳以為云云羣臣皆從鳯議左將軍王商獨曰必訛<lb/>
<pb n="KR2m0006_WYG_041-2b"/>
　言也上乃止<hi>王商傳</hi>
　有上書言古者以龜貝為貨今以錢易之民以故貧<lb/>
　宜可改幣上以問師丹丹對言可改章下有司議皆<lb/>
　以為行錢以來久難卒變易<hi>師丹傳</hi>
議法制<lb/>
　孝文二年詔丞相太尉御史令犯法者已論而使無<lb/>
　罪之父母妻子同産坐之朕甚弗取其議丞相周勃<lb/>
　陳平奏臣之愚計以為如其故便文帝復曰云云朕<lb/>
<pb n="KR2m0006_WYG_041-3a"/>
　未見其便宜熟計之平勃乃曰臣等謹奉詔<hi>刑法志</hi>
　十三年制詔御史其除肉刑丞相張蒼御史大夫馮<lb/>
　敬言臣謹議云云臣昧死請制曰可<hi>刑法志</hi>
　景帝元年詔吏所受監臨以飲食免重受財物賤買<lb/>
　貴賣論輕廷尉與丞相更議著令廷尉信謹與丞相<lb/>
　議曰云云<hi>本紀</hi>
　宣帝時京兆尹張敞上書願令諸有罪皆得以貲入<lb/>
　穀八郡贖罪事下有司蕭望之與少府李疆議云云<lb/>
<pb n="KR2m0006_WYG_041-3b"/>
　於是天子復下其議兩府丞相御史以難問敞敞曰<lb/>
　云云疆復對曰不便遂不施敞議<hi>望之傳</hi>
　哀帝即位詔曰諸侯王列侯公主吏二千石及豪富<lb/>
　民多蓄奴婢田宅亡限其議限制<hi>本紀</hi>
議同姓<lb/>
　淮南王長謀反召至長安丞相臣蒼典客臣敬行御<lb/>
　史大夫事宗正臣逸廷尉臣賀備盗賊中尉臣福昧<lb/>
　死言長當棄市制曰朕不忍加法於王其與列侯二<lb/>
<pb n="KR2m0006_WYG_041-4a"/>
　千石議臣蒼臣敬臣逸臣福臣賀昧死言臣謹與列<lb/>
　侯吏二千石臣嬰等四十三人議宜論如法<lb/>
　元朔中肥如令郢人昆弟上書具言燕王定國事下<lb/>
　公卿議皆曰當誅上許之<hi>燕王澤傳</hi>
　淮南王安反衡山王賜淮南王弟當坐收有司請逮<lb/>
　捕衡山王上曰諸侯各以其國為本不當相坐與諸<lb/>
　侯王列侯議趙王彭祖列侯讓等四十三人皆曰云<lb/>
　云膠西王端議曰云云丞相𢎞廷尉湯㠯聞<hi>本傳</hi>
<pb n="KR2m0006_WYG_041-4b"/>
議大臣<lb/>
　始元四年桑𢎞羊子廷亡過父故吏侯史吳㑹赦吳<lb/>
　得自出繫獄廷尉少府雜治及事丞相車千秋召中<lb/>
　二千石博士㑹公車門議問吳法明日千秋封上衆<lb/>
　議大將軍光以千秋擅召中二千石以下遂下少府<lb/>
　廷尉獄<lb/>
　蕭望之劾奏韓延夀上僭不道又自陳前為延夀所<lb/>
　奏今復舉延夀罪衆庻皆以臣懷不正之心侵寃延<lb/>
<pb n="KR2m0006_WYG_041-5a"/>
　夀願下丞相中二千石博士議其罪事下公卿皆以<lb/>
　延夀前既無狀後復誣愬典法大臣欲以解罪狡猾<lb/>
　無道竟坐棄市<hi>延夀傳</hi>
　定陵侯淳于長坐大逆誅長小妻廼始等六人皆以<lb/>
　長事未發覺時棄去或更嫁及長事發丞相方進大<lb/>
　司空武議廼始等於法無以解請論孔光議以為不<lb/>
　當坐有詔光議是<hi>孔光傳</hi>
　哀帝初薛宣子况賕客楊明殺申咸事下有司御史<lb/>
<pb n="KR2m0006_WYG_041-5b"/>
　中丞衆等奏况明皆棄市廷尉以為皆全為城旦上<lb/>
　以問公卿議臣丞相光大司空丹以中丞議是自將<lb/>
　軍以下至博士議郎皆是廷尉<hi>薛宣傳</hi>
　哀帝時丞相王嘉上書薦故廷尉梁相等尚書劾奏<lb/>
　嘉言事恣意迷國㒺上不道下將軍中朝者議左將<lb/>
　軍公孫禄司𨽻鮑宣光禄大夫孔光等十四人皆以<lb/>
　為嘉應迷國不道法光禄大夫諸吏給事中龔勝獨<lb/>
　書議曰嘉迷國不疑今舉相等過微薄日暮議者罷<lb/>
<pb n="KR2m0006_WYG_041-6a"/>
　明旦復會左將軍禄問勝君議亡所據今奏當上宜<lb/>
　何從勝曰將軍以勝議不可者通劾之遂可光奏光<lb/>
　等請詔嘉詣獄制曰驃騎將軍御史大夫中二千石<lb/>
　二千石博士議郎衛尉雲等五十人以為如光等言<lb/>
　可許議郎龔等以為宜奪爵土免為庻人永信少有<lb/>
　猛等十人以為大臣括髪闗械裸躬就笞非所以重<lb/>
　國褒宗廟也有詔假謁者節召丞相詣廷尉詔獄<hi>龔勝</hi>
　<hi>王嘉傳</hi>
<pb n="KR2m0006_WYG_041-6b"/>
　傅太后怨傅喜使孔郷侯晏風丞相令奏免喜侯朱<lb/>
　博受詔與御史大夫趙𤣥議元博奏請免為庻人上<lb/>
　疑博𤣥承指詔左將軍彭宣與中朝者雜問宣等劾<lb/>
　奏博宰相𤣥上卿晏以外親不忠不道臣請詔謁者<lb/>
　召博𤣥晏詣廷尉詔獄制曰將軍中二千石二千石<lb/>
　諸大夫博士議郎議右將軍蟜望等四十四人以為<lb/>
　如宣等言可許諫大夫龔勝等十四人以為晏宜與<lb/>
　博元同罪罪皆不道上减𤣥死罪三等削晏户四分<lb/>
<pb n="KR2m0006_WYG_041-7a"/>
　之一假謁者節召丞相詣廷尉詔獄<hi>博傳</hi>
議邊事<lb/>
　孝文即位將軍陳武議曰南粤朝鮮宜用征伐孝文<lb/>
　曰朕能任衣冠念不到此且無議軍<hi>律書</hi>
　四年單于遺漢書書至漢議擊與和親孰便公卿皆<lb/>
　曰和親甚便漢許之<hi>匈奴傳</hi>
　景帝時匈奴徐奴等五人䧏漢上欲侯之周亞夫曰<lb/>
　云云上曰丞相議不可用<hi>本傳詳見處䧏條</hi>
<pb n="KR2m0006_WYG_041-7b"/>
　武帝時匈奴求和親羣臣議上前博士狄山曰和親<lb/>
　便上問御史大夫張湯湯曰此愚儒亡知<hi>張湯傳</hi>
　元光二年初匈奴來請和親上下其議大行王恢議<lb/>
　曰不如勿許御史大夫韓安國曰不如和親羣臣議<lb/>
　多附安國於是上許和親明年馬邑豪聶一言匈奴<lb/>
　可誘以利致之上召問公卿大行王恢對曰擊之便<lb/>
　御史大夫安國曰勿擊便恢曰不然擊之便安國曰<lb/>
　不然勿擊便恢曰不然擊之便安國曰不然勿擊便<lb/>
<pb n="KR2m0006_WYG_041-8a"/>
　恢曰不然云云上曰善廼從恢議<hi>韓安國傳</hi>
　中大夫主父偃盛言朔方地肥饒外阻河内省轉輸<lb/>
　減漕廣中國滅胡之本也上覽其説下公卿議皆言<lb/>
　不便公孫𢎞曰云云朱買臣難詘𢎞遂置朔方本偃<lb/>
　計也<hi>主父偃傳</hi>
　烏孫使使獻馬願得尚漢公主為昆弟天子問羣臣<lb/>
　議計<hi>西域傳</hi>
　太初元年李廣利詣宛取馬二歳人少不足㠯拔宛<lb/>
<pb n="KR2m0006_WYG_041-8b"/>
　其夏漢亡浞野之兵於匈奴公卿議者皆願罷宛<hi>李廣</hi>
　<hi>利傳</hi>
　帝末年悔征伐之事廼下詔曰廼者以縛馬書徧視<lb/>
　丞相御史二千石諸大夫郎為文學者迺至郡屬國都<lb/>
　尉成忠趙破奴等皆以虜自縛其馬不祥甚哉或以<lb/>
　為欲以見彊<hi>西域傳</hi>
　神爵元年趙充國擊𦍑虜欲以威信招降䍐开及刼<lb/>
　掠者解㪚虜謀徼極廼擊之辛武賢奏言云云天子<lb/>
<pb n="KR2m0006_WYG_041-9a"/>
　下其書充國令與校尉以下吏士知𦍑事者博議充<lb/>
　國及長史董通年以為此殆空言非至計也天子下<lb/>
　其書公卿議者咸以為不先破䍐开則先零未可圖<lb/>
　也上迺拜武賢為破羌將軍賜璽書嘉納其册以書敇責<lb/>
　充國<hi>趙充國傳</hi>
　充國上屯田奏奏每上輒下公卿議臣初是充國計<lb/>
　者什三中什五最後什八有詔詰前言不便者皆頓<lb/>
　首服丞相魏相曰後將軍數畫軍册其言常是臣任<lb/>
<pb n="KR2m0006_WYG_041-9b"/>
　其計必可用也<hi>趙充國傳</hi>
　甘露二年匈奴欵塞詔有司議咸曰禮儀宜如諸侯<lb/>
　王稱臣昧死再拜位次諸侯王詔曰其以客禮待之<lb/>
　位在諸侯王上<hi>宣紀</hi>
　匈奴来朝詔公卿議其儀丞相霸御史大夫定國議<lb/>
　曰其禮儀宜如諸侯王位次其下蕭望之以為位在<lb/>
　諸侯王上天子采之<hi>蕭望之傳</hi>
　初元元年珠崖反<hi>本紀作三年</hi>上與有司議大發軍待詔<lb/>
<pb n="KR2m0006_WYG_041-10a"/>
　賈捐之建議以為不當擊上使侍中王商詰問捐之<lb/>
　捐之對奏上以問丞相御史御史大夫陳萬年以為<lb/>
　當擊丞相于定國以為捐之議是上廼從之<hi>賈捐之傳</hi>
　甘延夀陳湯上疏斬郅支首及名王以下宜梟頭藁<lb/>
　街事下有司丞相匡衡御史大夫繁延夀以為宜勿<lb/>
　梟車騎將軍許嘉右將軍王商㠯為宜梟有詔將軍<lb/>
　議是<hi>陳湯傳</hi>
　永光二年隴西𦍑反詔召丞相韋𤣥成御史大夫鄭<lb/>
<pb n="KR2m0006_WYG_041-10b"/>
　𢎞大司馬車騎將軍王接左將軍許嘉右將軍馮奉<lb/>
　世入議<hi>馮奉世傳</hi>
　呼韓邪單于上書願保塞請罷邊備塞吏卒天子令<lb/>
　下有司議議者皆以為便郎中侯應習邊事以為不<lb/>
　可許上問狀應對奏天子有詔勿議罷邊事<hi>匈奴傳</hi>
　河平元年匈奴使者伊邪莫衍言欲降下公卿議議<lb/>
　者或言宜如故事受其降光禄大夫谷永議郎杜欽<lb/>
　以為不如勿受對奏天子從之<hi>同上</hi>
<pb n="KR2m0006_WYG_041-11a"/>
　成帝時單于當來朝遣使言病願朝明年息夫躬上<lb/>
　奏以為疑有他變書奏上引見躬召公卿將軍大夫<lb/>
　議左將軍公孫禄以為躬欲逆詐不可許躬掎禄曰<lb/>
　云云臣與禄異議未可同日語也上曰善乃罷羣臣<lb/>
　獨與躬議<hi>息夫躬傳</hi>
　建平四年單于上書願朝五年上以問公卿公卿以<lb/>
　為可且勿許單于使辭去未發黄門郎楊雄上書諌<lb/>
　天子寤焉召還使者更報單于書而許之<hi>匈奴傳</hi>
<pb n="KR2m0006_WYG_041-11b"/>
雜録<lb/>
　元封四年闗東流民二百萬口無名數者四十萬公<lb/>
　卿欲議請徙流民於邊以適之上以為石慶老謹不<lb/>
　能與其議乃賜丞相告歸而案御史大夫以下議為<lb/>
　請者<hi>萬石君傳</hi>
　成帝封淳于長平當坐前議不正左遷鉅鹿太守<hi>見上</hi>
　<hi>議功賞條</hi>
　孔光為御史大夫以議不中意左遷廷尉<hi>本傳</hi>
<pb n="KR2m0006_WYG_041-12a"/>
　哀帝時馬宫與丞相御史雜議帝祖母傅太后諡及<lb/>
　元始中王莽發傅太后陵從歸定陶以民禮葬之追<lb/>
　誅前議者<hi>馬宫傳</hi>
　董仲舒在家朝廷如有大議使使及廷尉張湯就其<lb/>
　家而問之<hi>董仲舒傳</hi>
　趙充國罷就第朝廷每有四夷大議常與參兵謀問<lb/>
　籌策焉<hi>本傳</hi>
　張禹家居以特進為天子師國家有大政必與定議<lb/>
<pb n="KR2m0006_WYG_041-12b"/>
　<hi>本傳</hi>
　<lb/>
　<lb/>
　<lb/>
　<lb/>
　<lb/>
　<lb/>
　西漢會要卷四十一<lb/>
</p>
<p>
</p>
  </div>
</body>
</text>
</TEI>
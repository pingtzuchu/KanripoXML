<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西漢㑹要卷十九</head> <lb/>
    <p>
<pb n="KR2m0006_WYG_019-1a"/>
欽定四庫全書<lb/>
　西漢㑹要卷十九<lb/>
　　　　　　　　　　　　宋　徐天麟　撰<lb/>
　禮十四<lb/>
　　山陵<lb/>
萬年陵<hi>太上皇</hi>　　　　　長陵<hi>髙帝</hi>
安陵<hi>恵帝</hi>　　　　　　霸陵<hi>文帝</hi>
陽陵<hi>景帝</hi>　　　　　　茂陵<hi>武帝</hi>
<pb n="KR2m0006_WYG_019-1b"/>
平陵<hi>昭帝</hi>　　　　　　杜陵<hi>宣帝</hi>
渭陵<hi>元帝</hi>　　　　　　延陵<hi>成帝</hi>
義陵<hi>哀帝</hi>　　　　　　康陵<hi>平帝</hi>
小黄<hi>昭靈后</hi>　　　　　南陵<hi>文帝母薄太后元始中罷為縣</hi>
雲陵<hi>昭帝母趙太后元始中罷為縣</hi>
　　雜録<lb/>
孝文治霸陵皆瓦噐不得以金銀銅錫為飾<hi>本賛</hi>
東園匠令丞主作陵内噐物<hi>百官表</hi>
<pb n="KR2m0006_WYG_019-2a"/>
漢興立都長安徙齊田楚昭屈景及諸功臣家於長陵<lb/>
後世世徙吏二千石髙貲富人及豪傑并兼之家於諸<lb/>
陵<hi>地理志</hi>
孝景五年作陽陵邑<hi>本紀</hi>
孝武建元二年初置茂陵邑<hi>本紀</hi>
元帝即位貢禹奏言武帝弃天下昭帝㓜弱霍光専事<lb/>
不知禮正妄多藏金錢財物鳥獸魚鼈牛馬虎豹生禽<lb/>
凡百九十物盡瘞藏之又皆以後宫女置於園陵大失<lb/>
<pb n="KR2m0006_WYG_019-2b"/>
禮逆天心又未必稱武帝意也昭帝晏駕光復行之至<lb/>
孝宣皇帝時陛下惡有所言羣臣亦随故事甚可痛也<lb/>
唯陛下深察古道諸園陵女亡子者宜悉遣獨杜陵宫<lb/>
數百誠可哀憐也<hi>貢禹傳</hi>
永光四年分諸陵屬三輔以渭城夀陵亭部原上為初<lb/>
陵詔曰安土重遷黎民之性骨肉相附人情所願也頃<lb/>
者有司縁臣子之義奏徙郡國民以奉園陵令百姓逺<lb/>
棄先祖墳墓破業失産親戚别離人懐思慕之心家有<lb/>
<pb n="KR2m0006_WYG_019-3a"/>
不自安之意是以東垂被虗耗之害闗中有無聊之民<lb/>
非久長之策也詩不云乎民亦勞止迄可小康恵此中<lb/>
國以綏四方今所為初陵者勿置縣邑使天下咸安土<lb/>
樂業亡有動揺之心布告天下令明知之<hi>本紀</hi>
陳湯與將作大匠觧萬年相善自元帝時渭陵不復徙<lb/>
民起邑成帝起初陵數年後樂覇陵曲亭南更營之萬<lb/>
年與湯議以為武帝時工楊光以所作數可意自致將<lb/>
作大匠及大司農中丞耿夀昌造杜陵賜爵闗内矦將<lb/>
<pb n="KR2m0006_WYG_019-3b"/>
作大匠乘馬延年以勞苦秩中二千石今作初陵而營<lb/>
起邑居成大功萬年亦當䝉重賞子公妻家在長安兒<lb/>
子生長長安不樂東方宜求徙可得賜田宅俱善湯心<lb/>
利之即上封事言初陵京師之地最為肥羙可立一縣<lb/>
天下民不徙諸陵三十餘嵗矣關東富人益衆多規良<lb/>
田役使貧民可徙初陵以彊京師衰弱諸矦又使中家<lb/>
以下得均貧富湯願與妻子家屬徙初陵為天下先於<lb/>
是天子從其計果起昌陵邑後徙内郡國民萬年自詭<lb/>
<pb n="KR2m0006_WYG_019-4a"/>
三年可成後卒不就羣臣多言其不便者下有司議皆<lb/>
曰昌陵因卑為髙積土為山度便房猶在平地上客土<lb/>
之中不保幽㝠之靈淺外不固卒徙工庸以鉅萬數至<lb/>
㸐脂火夜作取土東山且與榖同賈作治數年天下徧<lb/>
被其勞國家罷敝府藏空虗下至衆庻熬熬苦之故陵<lb/>
因天性據真土處埶髙敞旁近祖考前又已有十年功<lb/>
緒宜還復故陵勿徙民上乃下詔罷昌陵<hi>陳湯傳</hi>
孝成永始元年七月詔曰朕執徳不固謀不盡下過聴<lb/>
<pb n="KR2m0006_WYG_019-4b"/>
將作大匠萬年言昌陵三年可成作治五年中陵司馬<lb/>
殿門内尚未加功天下虗耗百姓罷勞客土疏惡終不可<lb/>
成朕惟其難怛然傷心夫過而不改是謂過矣其罷昌<lb/>
陵及故陵勿徙吏民令天下毋有動揺之心<hi>本紀</hi>
二年詔曰前將作大匠萬年知昌陵卑下不可為萬嵗<lb/>
居奏請營作建置郭邑妄為巧詐積土増髙多賦歛繇<lb/>
役興卒暴之作卒徒䝉辜死者連屬百姓罷極天下匱<lb/>
竭常侍閎前為大司農中丞數奏昌陵不可成侍中衛<lb/>
<pb n="KR2m0006_WYG_019-5a"/>
尉長數白宜早止徙家反故處朕以長言下閎章公卿<lb/>
議皆合長計首建至策閎典主省大費民以康寕閎前<lb/>
賜爵闗内矦黄金百斤其賜長爵關内矦食邑千户閎<lb/>
五百户萬年佞邪不忠毒流衆庻海内怨望至今不息<lb/>
雖䝉赦令不宜居京師其徙萬年燉煌郡<hi>本紀</hi>
成帝營起昌陵數年不成復還歸延陵制度㤗奢劉向<lb/>
上疏諌曰臣聞易曰安不㤀危存不㤀亡是以身安而<lb/>
國家可保也故賢聖之君博觀終始窮極事情而是非<lb/>
<pb n="KR2m0006_WYG_019-5b"/>
分明王者必通三統明天命所授者博非獨一姓也孔<lb/>
子論詩至於殷士膚敏裸將于京喟然歎曰大哉天命<lb/>
善不可不傳于子孫是以富貴無常不如是則王公其<lb/>
何以戒謹民萌何以勸勉盖傷㣲子之事周而痛殷之<lb/>
亡也雖有堯舜之聖不能化丹朱之子雖有禹湯之徳<lb/>
不能訓末孫之桀紂自古及今未有不亡之國也昔髙<lb/>
皇帝既滅秦将都雒陽感寤劉敬之言自以徳不及周<lb/>
而賢於秦遂徙都闗中依周之徳因秦之阻世之長短<lb/>
<pb n="KR2m0006_WYG_019-6a"/>
以徳為効故常戰栗不敢諱亡孔子所謂富貴無常盖<lb/>
謂此也孝文皇帝居霸陵北臨厠意悽愴悲懐顧謂羣<lb/>
臣曰嗟乎以北山石為椁用紵絮□陳漆其間豈可動<lb/>
哉張釋之進曰使其中有可欲雖錮南山猶有隙使其<lb/>
中無可欲雖無石椁又何慼焉夫死者無終極而國家<lb/>
有廢興故釋之之言為無窮計也孝文寤焉遂薄葬不<lb/>
起山墳易曰古之葬者厚衣之以薪葬之中野不封不<lb/>
樹後世聖人易之以棺槨棺槨之作自黄帝始黄帝葬<lb/>
<pb n="KR2m0006_WYG_019-6b"/>
於橋山堯葬濟隂邱壠皆小葬具甚㣲舜𦵏蒼梧二妃<lb/>
不從禹𦵏㑹稽不改其列殷湯無葬處文武周公𦵏於<lb/>
畢秦穆公葬於雍橐泉宫祈年館下樗里子葬於武庫<lb/>
皆無邱壠之處此聖帝明王賢君智士逺覧獨慮無窮<lb/>
之計也其賢臣孝子亦承命順意而薄𦵏之此誠奉安<lb/>
君父忠孝之至也夫周公武王弟也𦵏兄甚㣲孔子𦵏<lb/>
母於防稱古墓而不墳曰丘東西南北之人也不可不<lb/>
識也為四尺墳遇雨而崩弟子修之以告孔子孔子流<lb/>
<pb n="KR2m0006_WYG_019-7a"/>
涕曰吾聞之古者不修墓盖非之也延陵季子適齊而<lb/>
反其子死於嬴博之間穿不及泉歛以時服封墳掩坎<lb/>
其髙可隱而號曰骨肉歸復於土命也魂氣則無不之<lb/>
也夫嬴博去吴千有餘里季子不歸𦵏孔子徃觀曰延<lb/>
陵季子於禮合矣故仲尼孝子而延陵慈父舜禹忠臣<lb/>
周公弟弟其𦵏君親骨肉皆㣲薄矣非苟為儉誠便於<lb/>
體也宋桓司馬為石槨仲尼曰不如速朽秦相吕不韋<lb/>
集知略之士而造春秋亦言薄葬之義皆明於事者也<lb/>
<pb n="KR2m0006_WYG_019-7b"/>
逮至吴王闔閭違禮厚葬十有餘年越人發之及秦恵<lb/>
文武昭荘㐮五王皆大作邱壠多其瘞藏咸盡發掘暴<lb/>
露甚足悲也秦始皇帝𦵏於驪山之阿下錮三泉上崇<lb/>
山墳其髙五十餘丈周回五里有餘石槨為游館人膏<lb/>
為燈燭水銀為江海黄金為鳬鴈珍寳之藏機械之變<lb/>
棺槨之麗宫館之盛不可勝原又多殺宫人生薶工匠<lb/>
計以萬數天下苦其役而反之驪山之作未成而周章<lb/>
百萬之師至其下矣項籍燔其宫室營宇徃者咸見發<lb/>
<pb n="KR2m0006_WYG_019-8a"/>
掘其後牧兒亡羊羊入其鑿牧者持火照求羊失火燒<lb/>
其藏椁自古至今葬未有盛如始皇者也數年之間外<lb/>
被項籍之灾内離牧童之禍豈不哀哉是故徳彌厚者<lb/>
葬彌薄知愈深者葬愈㣲無徳寡知其葬愈厚邱壠彌<lb/>
髙宫廟甚麗發掘必速由是觀之明暗之效葬之吉凶<lb/>
昭然可見矣周徳既衰而奢侈宣王賢而中興更為儉<lb/>
宫室小寢廟詩人羙之斯干之詩是也上章道宫室之<lb/>
如制下章言子孫之衆多也及魯荘公刻飾宗廟多築<lb/>
<pb n="KR2m0006_WYG_019-8b"/>
臺囿後嗣再絶春秋刺焉周宣如彼而昌魯秦如此而<lb/>
絶是則奢儉之得失也陛下即位躬親節儉始營初陵<lb/>
其制約小天下莫不稱賢明及徙昌陵増埤為髙積土<lb/>
為山發民墳墓積以萬數營起邑居期日廹卒功費大<lb/>
萬百餘死者恨於下生者愁於上怨氣感動隂陽因之<lb/>
以饑饉物故流離以千萬數臣甚惛焉以死者為有知<lb/>
發人之墓其害多矣若其無知又安用大謀之賢知則<lb/>
不説以示衆庻則苦之若茍以説愚夫淫侈之人又何<lb/>
<pb n="KR2m0006_WYG_019-9a"/>
為哉陛下慈仁篤羙甚厚聪明䟽達盖世宜𢎞漢家之<lb/>
徳崇劉氏之美光昭五帝三王而顧與暴秦亂君競為<lb/>
奢侈比方邱壠説愚夫之目隆一時之觀違賢知之心<lb/>
亡萬世之安臣竊為陛下羞之雖陛下上覧明聖黄帝<lb/>
堯舜禹湯文武周公仲尼之制下觀賢知穆公延陵樗<lb/>
里張釋之之意孝文皇帝去墳薄葬以儉安神可以為<lb/>
則秦昭始皇増山厚藏以侈生害足以為戒初陵之橅<lb/>
宜從公卿大臣之議以息衆庻書奏上甚感向言而不<lb/>
<pb n="KR2m0006_WYG_019-9b"/>
能從其計<hi>劉向傳</hi>
成帝永始四年出杜陵諸未嘗御者歸家<hi>本紀張晏曰宫人無子乃</hi>
<hi>守園陵也</hi>
元朔二年孔臧坐為太常南陵橋壊衣冠道絶免<hi>百官表</hi>
六年周平為大常坐不繕園陵免<hi>百官表</hi>
元狩五年丞相李蔡坐侵賣園陵道壖地自殺<hi>功臣表</hi>
綏和二年王况坐山陵未成置酒歌舞免<hi>外戚表</hi>
丞相孔光四時行園陵<hi>鮑宣傳</hi>
<pb n="KR2m0006_WYG_019-10a"/>
　　寢園<lb/>
太上皇寝園<hi>永光五年毁竟寕元年毁</hi>　<hi>建昭五年復河平元年復</hi>
髙祖皇帝寝園<lb/>
孝恵皇帝寢園<hi>永光五年毁</hi>　<hi>竟寕元年復</hi>
孝文皇帝寢園<lb/>
孝景皇帝寢園<lb/>
孝武皇帝寢園<lb/>
孝昭皇帝寢園<lb/>
<pb n="KR2m0006_WYG_019-10b"/>
孝宣皇帝寢園<lb/>
孝元皇帝寢園<lb/>
孝成皇帝寢園<lb/>
孝哀皇帝寢園<lb/>
孝平皇帝寢園<lb/>
昭靈后寢園<hi>永光四年罷竟寕元年罷</hi>　<hi>建昭五年復</hi>
武哀王寢園<hi>永光四年罷竟寕元年罷</hi>　<hi>建昭五年復</hi>
昭哀后寢園<hi>永光四年罷竟寕元年罷</hi>　<hi>建昭五年復</hi>
<pb n="KR2m0006_WYG_019-11a"/>
孝文太后寢園<hi>建昭元年罷五月罷</hi>　<hi>竟寕元年三月復陵平帝元始中罷南</hi>
孝昭太后寢園<hi>建昭元年罷五月罷</hi>　<hi>竟寕元年六月復陵平帝元始中罷雲</hi>
衛思后園<hi>永光四年罷</hi>　<hi>建昭五年復</hi>
戾園<hi>永光四年罷</hi>　<hi>建昭五年復</hi>
戾后園<hi>永光四年罷</hi>
皇曽祖悼孝廟園<hi>平帝元始中毁奉明園</hi>
孝宣許皇后南園<hi>父戴矦同</hi>
薄太后父靈文矦園<lb/>
<pb n="KR2m0006_WYG_019-11b"/>
薄太后母靈文夫人園<lb/>
竇皇后父安成矦園<lb/>
孝景王皇后父共矦園<lb/>
孝景王皇后母平原君園<lb/>
趙偼伃父順成矦園<lb/>
史皇孫王夫人父恩成矦園<lb/>
霍皇后父博陸矦園<lb/>
孝宣王皇后父其矦園<lb/>
<pb n="KR2m0006_WYG_019-12a"/>
共皇帝寢園<hi>哀帝建平二年立</hi>
　　雜録<lb/>
奉常屬官有諸廟寢園令長丞<hi>百官表</hi>
寢郎<hi>馮參</hi>
園郎<hi>班穉</hi>故事近臣皆随陵為園郎<hi>金敞傳</hi>
園中各有寢便殿日祭於寢月祭於廟時祭於便殿寢<lb/>
日四上食<hi>韋𤣥成傳詳見廟祭</hi>
丞相以四時行園<hi>張湯傳</hi>
<pb n="KR2m0006_WYG_019-12b"/>
人有盗孝文園瘞錢丞相嚴青翟自殺<hi>張湯傳</hi>
任宫坐為太常人盗茂陵園中物免<hi>百官表</hi>
武帝建元六年二月丁酉遼東髙廟灾四月壬子髙園<lb/>
便殿火董仲舒曰哀公三年桓釐宫灾四月亳社火天<lb/>
皆燔其不當立者以示魯今髙廟不當居遼東髙園殿<lb/>
不當居陵旁於禮亦不當立與魯灾同<hi>五行志</hi>
　<lb/>
　西漢㑹要卷十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西漢㑹要卷六十六</head> <lb/>
    <p>
<pb n="KR2m0006_WYG_066-1a"/>
欽定四庫全書<lb/>
　西漢㑹要卷六十六<lb/>
　　　　　　　　　　　　宋　徐天麟　撰<lb/>
　方域三<lb/>
　　宫苑雜録<lb/>
髙帝七年蕭何治未央宫立東闕北闕前殿武庫大倉<lb/>
上見其壯麗甚怒謂曰天下匈匈勞苦數歲成敗未可<lb/>
知是何治宫室過度也何曰天下方未定故可因以就<lb/>
<pb n="KR2m0006_WYG_066-1b"/>
宫室且夫天子以四海為家非令壮麗亡以重威且毋<lb/>
令後世有以加也上説<lb/>
武帝建元三年微行始出北至池陽西至黄山<hi>宫名在槐里</hi>
南獵長楊東游宜春丞相御史知指乃使右輔都尉徼<lb/>
循長楊以東後廼私置更衣從宣曲以南十二所中休<lb/>
更衣投宿諸宫長楊五柞倍陽宣曲尤幸於是上以為<lb/>
道遠勞苦又為百姓所患廼使大中大夫吾丘壽王與<lb/>
待詔能用算者二人舉籍阿城以南盩厔以東宜春以<lb/>
<pb n="KR2m0006_WYG_066-2a"/>
西提封頃畞及其賈直欲除以為上林苑屬之南山又<lb/>
詔中尉左右内史表屬縣草田欲以償鄠杜之民吾丘<lb/>
壽王奏事上大説稱善時東方朔在傍進諫曰臣聞謙<lb/>
遜靜慤天表之應應之以福驕溢靡麗天表之應應之<lb/>
以異今陛下累郎臺恐其麗不髙也弋獵之處恐其不<lb/>
廣也如天不為變則三輔之地盡可以為苑何必盩厔<lb/>
鄠杜乎奢侈越制天為之變上林雖小臣尚以為大也<lb/>
夫南山天下之阻也南有江淮北有河渭其地從隴以<lb/>
<pb n="KR2m0006_WYG_066-2b"/>
東商雒以西厥壤肥饒漢興去三河之地至霸產以西<lb/>
都涇渭之南此所謂天下陸海之地秦之所以虜西戎<lb/>
兼山東者也其山出玉石金銀銅鐵豫章檀柘異類之<lb/>
物不可勝原此百工所取給萬民所仰足也又有秔稲<lb/>
棃栗桑麻竹箭之饒土宜薑芋水多䵷魚貧者得以人<lb/>
給家足無飢寒之憂故酆鎬之間號為土膏其賈畞一<lb/>
金今規以為苑絶陂池水澤之利而取民膏腴之地上<lb/>
乏國家之用下奪農桑之業棄成功就敗事損耗五穀<lb/>
<pb n="KR2m0006_WYG_066-3a"/>
是其不可一也且盛荆棘之林而長養麋鹿廣狐兔之<lb/>
苑大虎狼之虚又壊人塚墓發人室廬令㓜弱懐土而<lb/>
思耆老泣涕而悲是其不可二也經而營之垣而圃之<lb/>
騎馳東西車騖南北又有深溝大渠夫一日之樂不足<lb/>
以危無隄之輿是其不可三也故務苑囿之大不恤農<lb/>
時非所以強國富人也夫殷作九市之宫而諸侯畔靈<lb/>
王起章華之臺而楚民散秦興阿房之殿而天下亂糞<lb/>
土愚臣忘生觸死逆盛意犯隆指罪當萬死不勝大願<lb/>
<pb n="KR2m0006_WYG_066-3b"/>
願陳泰階六符以觀天變不可不省是日因奏泰階之<lb/>
事上廼拜朔為大中大夫給事中賜黄金百斤然遂起<lb/>
上林苑如壽王所奏云<hi>東方朔傳</hi>
元鼎二年春起柏梁臺作承露盤髙二十丈大七圍以<lb/>
銅為之上有仙人掌以承露和玉屑飲之可以長生宫<lb/>
室之修自此日盛<hi>郊祀志</hi>
元封二年公孫卿曰僊人可見上徃常遽以故不見今<lb/>
陛下可為館如緱氏城置脯棗神人宜可致且僊人好<lb/>
<pb n="KR2m0006_WYG_066-4a"/>
樓居於是上令長安則作飛亷桂館甘泉則作益壽延<lb/>
壽館使卿持節設具而候神人廼作通天臺置祠具其<lb/>
下将招來神僊之屬於是甘泉更置前殿始廣諸宫室<lb/>
<hi>郊祀志下</hi>
太初元年柏梁臺灾越人勇之言於武帝曰粤俗有火<lb/>
灾復起屋必以大用勝服之於是作建章宫度為千門<lb/>
萬户前殿度髙未央其東則鳯闕髙二十餘丈其西則<lb/>
商中樓十里虎圏其北治大池漸臺髙二十餘丈名曰<lb/>
<pb n="KR2m0006_WYG_066-4b"/>
太液池中有蓬萊方文瀛洲壺梁象海中神仙龜魚之<lb/>
屬其南有玉堂璧門大鳥之屬立神明井幹樓髙五十<lb/>
丈輦道相屬焉<hi>郊祀志</hi>
元帝延翼奉問以得失奉以為宫室苑囿奢泰難供以<lb/>
故民困國虚不改其本難以末正乃上疏曰孝文皇帝<lb/>
躬行節儉外省繇役其時未有甘泉建章及上林中諸<lb/>
離宫館也未央宫又無髙門武臺麒麟鳯凰白虎玉堂<lb/>
金華之殿獨有前殿曲臺漸臺宣室溫室承明耳孝文<lb/>
<pb n="KR2m0006_WYG_066-5a"/>
欲作一臺度用百金重民之財廢而不為其積土基至<lb/>
今猶存又下遺詔不起山墳故其時天下太和百姓洽<lb/>
足德流後嗣願陛下遷都正本衆制皆定亡復繕治宫<lb/>
館不急之費嵗可餘一年之蓄<hi>翼奉傳</hi>
初元元年令諸宫館希御幸者勿繕治<hi>紀</hi>
五年罷上林宫館希御幸者<lb/>
成帝建始元年罷上林宫館希幸御者二十五所<lb/>
元延二年十二月羽獵揚雄從以為昔在二帝三王宫<lb/>
<pb n="KR2m0006_WYG_066-5b"/>
館臺榭沼池苑囿林麓藪澤財足以奉郊廟御賔客充<lb/>
庖廚而已不奪百姓膏腴穀土桑柘之地女有餘布男<lb/>
有餘粟國家殷富上下交足故甘露零其庭醴泉流其<lb/>
唐鳯凰巢其木黄龍遊其沼麒麟臻其囿神雀棲其林<lb/>
昔者禹任益虞而上下和草木茂成湯好田而天下用<lb/>
足文王囿百里民以為尚小齊宣王囿四十里民以為<lb/>
大裕民之與奪民也武帝廣開上林南至宜春鼎湖御<lb/>
宿昆吾旁南山而西至長楊五柞北繞黄山瀕渭而東<lb/>
<pb n="KR2m0006_WYG_066-6a"/>
周袤數百里穿昆明池象滇河營建章鳳闕神明馺娑<lb/>
漸臺泰液象海水周流方丈瀛洲蓬萊游觀侈靡窮妙<lb/>
極麗雖頗割其三垂以贍齊民然至羽獵田車戎馬器<lb/>
械儲偫營禦所崇尚泰奢麗誇詡非堯舜成湯文王三<lb/>
驅之意也又恐後世復修前好不折中以泉臺故聊因<lb/>
校獵賦以風<hi>揚雄傳上</hi>
省中<hi>昭紀長公主共養省中伏儼曰蔡邕云本為禁中門閤有禁非侍御之臣不得妄入行道豹尾中亦</hi>
<hi>為禁中孝元皇后父名禁避之故曰省中師古曰省察也言入此中皆當察視不可妄也</hi>
<pb n="KR2m0006_WYG_066-6b"/>
掖庭<hi>武帝改永巷為掖庭</hi>
文石之陛赤墀之塗<hi>梅福傳願一登文石之陛涉赤墀之塗應劭曰以丹淹塗泥殿上</hi>
法坐<hi>梅福傳師古曰法座正坐也猶言法宫法駕也</hi>
内中<hi>武紀甘泉宫内中師古曰謂後庭之室也</hi>
行内<hi>孔光傳供養行内師古曰行内行在所之内猶言禁中也</hi>
行在所<hi>武紀天子或在京師或出巡狩故言行在所耳</hi>
公車<hi>東方朔傳公車上書者所詣</hi>
赤墀青𤨏<hi>元后傳孟康曰青𤨏以也青畫户邊鏤中天子制</hi>
<pb n="KR2m0006_WYG_066-7a"/>
青蒲<hi>以青規地曰青蒲非皇后不得至此見史冊傳</hi>
罘罳<hi>文紀未央宫東闕罘罳災師古曰罘罳連闕曲閣也以覆重刻垣墉之處其形罘罳然一曰屏也罘</hi>
<hi>音浮</hi>
珍臺閒館旋題玉英<hi>甘泉賦應劭曰題頭也榱椽之頭皆以玉節</hi>
闌入<hi>成紀闌入尚方掖門應劭曰無浮籍妄入宫曰闌</hi>
　　街市<lb/>
長安四市<hi>百官表馮翊屬官有長安四市長丞</hi>
長安西市<hi>惠帝六年起長安西市見本紀黄圖云長安九市六市在道西三市在道東</hi>
<pb n="KR2m0006_WYG_066-7b"/>
東市<hi>晁錯傳朝服斬東市</hi>
桞市<hi>萭章居城西桞市本傳</hi>
章臺街<hi>張敞為京兆尹走馬章臺街三輔舊事云長安城中八街九陌張衡西京賦云参塗夷庭野塗</hi>
<hi>相經㕓里端直甍宇齊平</hi>
稾街<hi>陳湯傳蠻夷邸在槀街</hi>
華陽街<hi>劉屈氂妻梟首華陽街</hi>
　　鄉里<lb/>
大率十里一亭一鄉縣大縣方百里其民稠則减稀則<lb/>
<pb n="KR2m0006_WYG_066-8a"/>
曠鄉亭亦如之凡縣道邑千五百八十七鄉六千六百<lb/>
二十二<hi>百官表</hi>
中陽里<hi>髙祖居豐中陽里漢舊儀云中陽里名</hi>尚冠里<hi>宣帝在民間時居尚冠里本紀</hi>
長安戚里<hi>萬石君石奮家長安戚里</hi>　　陵里<hi>萬石君傳</hi>
　　關<lb/>
關中<hi>關中謂咸陽秦所都也東函谷關南嶢關武關西散關北蕭關故咸陽曰關中</hi>
沛公初入關武説曰秦富十倍天下地形彊可急使守<lb/>
函谷關<hi>紀文頴曰是時關在𢎞農縣</hi>
<pb n="KR2m0006_WYG_066-8b"/>
武帝元鼎三年徙函谷關於新安以故關為𢎞農縣<hi>本紀</hi>
<hi>應劭曰時樓船将軍楊僕數有大功恥為關外民上書乞徙東關以家財給其用度武帝意亦好廣闊於是徙</hi>
<hi>關於新安志𢎞農三百里</hi>
武關<hi>髙紀應劭曰秦南關也通南陽文頴曰武關在析西百七十里</hi>
嶢關<hi>應劭曰嶢山之關李竒曰在上洛北藍田南武關之西</hi>
散關<lb/>
蕭闗<hi>李廣傳匈奴大入蕭關如淳曰孔安定朝那縣</hi>
玉關<hi>西域傳云在燉煌西界</hi>
<pb n="KR2m0006_WYG_066-9a"/>
陽關<hi>同上</hi>
天井關<hi>成紀應劭曰天井關在上黨髙都</hi>
五阮關<hi>應劭曰在代郡</hi>
壺口關<hi>成紀應劭曰壺口在關</hi>
壺關<hi>壺關見三老上</hi>
文帝十一年除關無用傳<hi>紀</hi>
景帝四年復置諸關用傳出入<hi>紀</hi>
武帝大初四年徙𢎞農都尉治武關税出入者以給關<lb/>
<pb n="KR2m0006_WYG_066-9b"/>
吏卒食<hi>紀</hi>
霍光曰函谷京師之固故以丞相弟為關都尉<hi>魏相傳</hi>
　　城塞<lb/>
漢二年繕治河上塞<hi>髙紀又鄧通傳注云東北謂之塞西南謂之徼也</hi>
六年令天下縣邑城<hi>紀</hi>
惠帝元年正月城長安<hi>紀</hi>
三年發長安六百里内男女十四萬六千人城長安三<lb/>
十日罷<hi>紀</hi>
<pb n="KR2m0006_WYG_066-10a"/>
五月復發長安六百里内男女十四萬五千人城長安<lb/>
三十日罷<lb/>
九月長安城成賜民户爵一級<lb/>
文帝時晁錯請募民徙塞曰以為便之髙城深塹具藺<lb/>
石布渠答復為一城其内城間百五十步要害之處通<lb/>
川之道調立城邑無下千家為中周虎落<hi>本傳師古曰虎落者以竹</hi>
<hi>篾相連遮蔽之也</hi>
武帝元朔三年城朔方城<lb/>
<pb n="KR2m0006_WYG_066-10b"/>
大初元年築塞外受降城<hi>紀</hi>
三年遣光禄徐勲自為築五原塞外列城西北至盧朐<lb/>
疆弩都尉路博德築居延<lb/>
昭帝元鳯六年募郡國徙築遼東𤣥菟城<hi>紀</hi>
　　傳置<lb/>
乗𫝊<hi>髙紀五年田横乗𫝊詣洛陽如淳曰律四馬髙足為置傳四馬中足為馳𫝊四馬下足為乗傳一馬</hi>
<hi>二馬為軺傳急者乗𫝊師一乗師古曰傳者若今之驛古者以車謂之𫝊車以後又单置馬謂之驛騎𫝊音張</hi>
<hi>戀反</hi>
<pb n="KR2m0006_WYG_066-11a"/>
傳置<hi>文紀二年太僕見馬遺財足餘皆以給傳置吏記正義曰樂產云傳置一也謂乘𫝊者以傳受君命</hi>
<hi>乗置者以置馬取用也續漢書云驛馬三十里一置廣雅云置驛也</hi>
𫝊馬<hi>昭紀元鳯二年省乘輿馬及苑馬以補邊郡三輔傳馬</hi>
𫝊車<hi>郊祀志與方士𫝊車</hi>
一封軺𫝊<hi>平紀如淳曰律諸當乘傳及發駕置傳者皆持尺五寸木傳信封以御史大夫印章其乘</hi>
<hi>傳参封之参三也有期㑹累封兩端端各兩封凢四封也乘置馳傳五封之兩端各二中央一也軺傳兩馬再</hi>
<hi>封之一馬一封也師古曰以一馬駕軺車而乗傳</hi>
一乗傳<hi>郊祀志陳寳祀每見雍太祀以大牢遣候者乗一乗傳馳詣行在所</hi>
<pb n="KR2m0006_WYG_066-11b"/>
四乘傳<hi>司馬相如諭蜀使者馳四乘之傳見本傳</hi>
四馬傳<hi>韓延壽𫝊</hi>
六乗傳<hi>文紀張武等六人乗六乗傳詣長安師古曰傳車六乗出</hi>
七乗傳<hi>昌邑王傳賀乗七乗傳詣長安邸</hi>
馳𫝊<hi>陳平𫝊平乗馳𫝊載周勃代樊噲将</hi>
軺𫝊<hi>申公傳弟子一人乗軺傳從</hi>
疾置<hi>劉屈氂傳</hi>
騎置<hi>李陵傳因騎置以聞</hi>
<pb n="KR2m0006_WYG_066-12a"/>
驛騎<hi>趙充國𫝊</hi>
廐置<hi>田詹傳尸鄉廐置</hi>
置亭<hi>馮奉世𫝊</hi>
傳舍<hi>酈食其傳師古曰傳舍者人所止息前人已去後人復來轉也  傳一音張戀反謂傳置之舍也其</hi>
<hi>義兩通</hi>
縣次傳<hi>汲黯傳匈奴叛其主降徐以縣次傳之</hi>
假軺傳<hi>梅福求假軺傳詣行在所</hi>
　　亭障<lb/>
<pb n="KR2m0006_WYG_066-12b"/>
髙祖為泗上亭長<hi>師古曰秦制十里一亭亭長者主亭之吏也亭謂亭留宿食之所髙紀</hi>
大率十里一亭亭有長十亭一鄉縣大率方百里其民<lb/>
稠則减稀則曠鄉亭亦如之皆秦制也凢縣道國邑千<lb/>
五百八十七鄉六千六百二十二亭二萬九千六百三<lb/>
十五<hi>百官表</hi>
武帝元光六年南夷始置郵亭<hi>史記大事記按是時唐䝉通西夷南治夜郎道</hi>
<hi>始成故置郵亭比内郡焉</hi>
元鼎中天子行獵新秦中或千里無亭徼於是誅北地<lb/>
<pb n="KR2m0006_WYG_066-13a"/>
太守以下<hi>食貨志</hi>
武帝征四夷開西域自燉煌西至鹽津徃徃起亭<hi>西域傳</hi>
武帝通大宛諸國使者相望於道於是漢列亭障至玉<lb/>
門矣<hi>西域傳元封六年事</hi>
武帝軍旅數起女子乗亭障<hi>賈捐之傳</hi>
大初三年匈奴入定襄雲中壞光禄諸亭障<hi>紀</hi>
狄山乗一障<hi>張湯傳居一障間師古曰鄣為要險之處别築為城因置吏士而為障蔽以扞寇也</hi>
宣帝神爵元年趙充國奏計度臨羗東至浩亹羗虜故<lb/>
<pb n="KR2m0006_WYG_066-13b"/>
田及公田可二千頃以上其間郵亭多敗壞者以前部<lb/>
士入山伐木六萬餘枝在水次臣願罷兵屯田以閒暇<lb/>
時下所伐材繕治郵亭充入金城<hi>傳</hi>
郵亭鄉官<hi>黄霸傳師古曰郵行書舍謂傳送文書所止處亦如今之驛館矣鄉官者鄉所治處也</hi>
都亭<hi>司馬相如傳徃舍都亭師古曰臨卭所治都之亭</hi>
元帝時羗虜燔燒置亭<lb/>
平帝置宗師得因郵亭書言宗伯請以聞<hi>紀</hi>
　　斥候<lb/>
<pb n="KR2m0006_WYG_066-14a"/>
西邊北邊之郡斥候望烽燧不得卧<hi>賈誼傳</hi>
趙充國常以遠斥候為務傳<lb/>
東南一尉西北一候<hi>揚雄解嘲</hi>
　　邸<lb/>
大鴻臚屬官有郡邸長丞<hi>師古曰主諸郡之邸在京師者也按郡國皆有邸所以通</hi>
<hi>奏報待朝宿也</hi>初置郡國邸屬少府中屬中尉後屬大鴻臚<hi>表</hi>
武帝封禪詔諸侯治邸泰山下<hi>郊祀志</hi>
蠻夷邸<hi>元紀師古曰若今鴻臚客館黄圖云蠻夷邸在城外稾街</hi>
<pb n="KR2m0006_WYG_066-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西漢㑹要卷六十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西漢㑹要卷二十八</head> <lb/>
    <p>
<pb n="KR2m0006_WYG_028-1a"/>
欽定四庫全書<lb/>
　西漢㑹要卷二十八<lb/>
　　　　　　　　　　　　宋　徐天麟　撰<lb/>
　運厯下<lb/>
　　天文<lb/>
漢元年十月五星聚東井<lb/>
三年秋大白出西方有光幾中乍北乍南過期迺入辰<lb/>
星出四孟<lb/>
<pb n="KR2m0006_WYG_028-1b"/>
七年月暈圍参畢七重<lb/>
十二年春熒惑守心<lb/>
孝恵二年天開東北廣十餘丈長二十餘丈<lb/>
孝文後二年正月壬寅天欃夕出西南其四月乙巳水<lb/>
木火三合于東井八月天狗下梁壄其十一月戊戌土<lb/>
水合于危其七月火東行行畢陽環畢東北出而西逆<lb/>
行至昴即南迺東行<lb/>
孝景元年正月癸酉金水合于婺女其七月乙丑金木<lb/>
<pb n="KR2m0006_WYG_028-2a"/>
水三合於張其二年七月丙子火與水晨出東方因守<lb/>
斗其十二月水火合於斗是嵗彗星出西南七月天狗<lb/>
下<lb/>
三年塡星在婁幾入還居奎<lb/>
四年七月癸未火入東井行隂又以九月己未入輿鬼<lb/>
戊寅出<lb/>
中元年塡星當在觜觿参去東井其三年正月丁亥<lb/>
金木合為觜觿其三月丁酉彗星夜見西北色白長丈<lb/>
<pb n="KR2m0006_WYG_028-2b"/>
在觜觿旦去益小十五日不見其五月甲午金木俱在<lb/>
東井戊金去木留守之二十日其六月壬戌蓬星見<lb/>
西南在房南去房可二丈大如二斗器色白癸亥在心<lb/>
東北可長丈所甲子在尾北可六丈丁卯在箕北近漢<lb/>
稍小旦去時大如桃壬申去凡十日<lb/>
中三年十一月庚午夕金火合於虚相去一寸<lb/>
四年四月丙申金木合於東井其五年四月乙巳水火<lb/>
合於参<lb/>
<pb n="KR2m0006_WYG_028-3a"/>
後元年五月壬午火金合於輿鬼之東北不至栁出輿<lb/>
鬼北可五寸<lb/>
孝武建元三年三月有星孛于注張厯太㣲干紫宫至<lb/>
於天漢<lb/>
三年四月有星孛於天紀至織女<lb/>
六年熒惑守輿鬼<lb/>
元光元年六月客星見于房<lb/>
元光中天星盡㨱<lb/>
<pb n="KR2m0006_WYG_028-3b"/>
元鼎五年太白入于天苑<lb/>
元鼎中熒惑守南斗<lb/>
元封中星孛于河戍<lb/>
太初中星孛于招揺<lb/>
孝昭始元中蓬星出西方天市東門行過河鼓入營室<lb/>
中後太白出西方下行一舍復上行二舍而下去後太<lb/>
白出東方入咸池東下入東井後太白入太㣲西藩第<lb/>
一星北出東藩第一星北東下去後太白入昴後熒惑<lb/>
<pb n="KR2m0006_WYG_028-4a"/>
出東方守太白後流星下燕萬載宫極東去<lb/>
元鳯四年九月客星在紫宫中斗樞極間<lb/>
五年四月燭星見奎婁間<lb/>
元平元年正月庚子日出時有黒雲狀如焱風亂鬊轉<lb/>
出西北東南行轉而西有頃亡<lb/>
二月甲申晨有大星如月有衆星随而西行乙酉牂雲<lb/>
如狗赤色長尾三枚夾漢西行<lb/>
三月丙戌流星出翼軫東北干太㣲入紫宫始出小旦<lb/>
<pb n="KR2m0006_WYG_028-4b"/>
入大有光入有頃聲如雷三鳴止<lb/>
孝宣本始元年四月壬戌甲夜辰星與参出西方其二<lb/>
年七月辛亥夕辰星與翼出皆為蚤其後熒惑守房之<lb/>
鉤鈐<lb/>
四年七月甲辰辰星在翼月犯之是日熒惑入輿鬼天<lb/>
質<lb/>
地節元年正月戊午乙夜月食熒惑熒惑在角亢其六<lb/>
月戊戌甲夜客星又居左右角間東南指長可二尺色<lb/>
<pb n="KR2m0006_WYG_028-5a"/>
白其丙寅又有客星見貫索東北南行至七月癸酉夜<lb/>
入天市芒炎東南指其色白<lb/>
黄龍元年三月客星居王梁東北可九尺長丈餘西指<lb/>
出閣道間至紫宫<lb/>
元帝元初元年四月客星大如𤓰色青白在南斗第二<lb/>
星東可四尺<lb/>
二年五月客星見昴分居卷舌東可五尺青白色炎長<lb/>
三寸<lb/>
<pb n="KR2m0006_WYG_028-5b"/>
五年四月彗星出西北赤黄色長八尺所後數日長丈<lb/>
餘東北指在參分<lb/>
孝成建始元年九月戊子有流星出文昌色白光燭地<lb/>
長可四丈大一圍動揺如龍蛇形有頃長可五六丈大<lb/>
四圍所詘折委曲貫紫宫西在斗西北子亥間後詘如<lb/>
環北方不合留一刻所<lb/>
四年七月熒惑隃嵗星居其東北半寸所如連李時嵗<lb/>
星在闗星西四尺所熒惑初從畢口大星東東北住數<lb/>
<pb n="KR2m0006_WYG_028-6a"/>
日至徃疾去遲<lb/>
四年十一月乙卯月食填星星不見時在輿鬼西北八<lb/>
九尺所<lb/>
河平二年十月下旬填星在東井軒轅南耑大星尺餘<lb/>
嵗星在其西北尺所熒惑在其西北二尺所皆從西方<lb/>
来填星貫輿鬼先到嵗星次熒惑亦貫輿鬼十一月上<lb/>
旬嵗星熒惑西去填星皆西北逆行<lb/>
陽朔元年七月壬子月犯心星<lb/>
<pb n="KR2m0006_WYG_028-6b"/>
四年閏月庚午飛星大如缶出西南入斗下<lb/>
永始元年二月癸未夜東方有赤色大三四圍長二三<lb/>
丈索索如樹南方有大四五圍下行十餘丈皆不至地<lb/>
滅<lb/>
元延元年四月丁酉日餔時天暒晏殷殷如雷聲有流<lb/>
星頭大如缶長十餘丈皎然赤白色從日下東南去四<lb/>
面或大如盂或如鷄子燿燿如雨下至昏止<lb/>
綏和元年正月辛未有流星從東南入北斗長數十丈<lb/>
<pb n="KR2m0006_WYG_028-7a"/>
二刻所息<lb/>
二年春熒惑守心<lb/>
哀帝建平元年正月丁未日出時有著天白氣廣如一<lb/>
匹布長十餘丈西南行驩如雷一刻而止名曰天狗<lb/>
十二月白氣出西南從地上至天出參下貫天厠廣如<lb/>
一匹布長十餘丈十餘日去<lb/>
二年二月彗星出牽牛七十餘日<lb/>
元夀元年十一月嵗星入太㣲逆行干右執法<hi>並天文志</hi>
<pb n="KR2m0006_WYG_028-7b"/>
　　權量<lb/>
張倉定章程<hi>髙紀如淳曰章厯數之章術也程者權衡丈尺斗斛之平法也</hi>
一曰備數二曰和聲三曰審度四曰嘉量五曰權衡數<lb/>
者一十百千萬也所以算數事物順性命之理也夫推<lb/>
厯生律制器規圜矩方權重衡平準䋲嘉量探頥索𨼆<lb/>
鈎深致逺莫不用焉度長短者不失毫釐量多少者不<lb/>
失圭撮權輕重者不失黍絫其法在算術職在太史羲<lb/>
和掌之<lb/>
<pb n="KR2m0006_WYG_028-8a"/>
聲者宫商角徴羽也職在大樂太常掌之<lb/>
度者分寸尺丈引也所以度長短也本起黄鐘之長以<lb/>
子榖秬黍中者一黍之廣度之九十分黄鐘之長一為<lb/>
一分十分為寸十寸為尺十尺為丈十丈為引而五度<lb/>
審矣其法用銅髙一寸廣二寸長一丈而分寸尺丈存<lb/>
焉用竹為引髙一分廣六分長十丈其法方矩髙廣之<lb/>
數隂陽之象也分者自三㣲而成著可分别也寸忖也<lb/>
尺者蒦也丈者張也引者信也夫度者别於分忖於寸<lb/>
<pb n="KR2m0006_WYG_028-8b"/>
蒦於尺張於丈信於引引者信天下也職在内官廷尉<lb/>
掌之<lb/>
量者龠合升斗斛所以量多少也本起於黄鐘之龠用<lb/>
度數審其容以子榖秬黍中者千有二百實其龠以井<lb/>
水準其槩十龠為合十合為升十升為斗十斗為斛而<lb/>
五量嘉矣其法用銅方尺而圜其外旁有庣焉其上為<lb/>
斛其下為斗左耳為升右耳為合龠其狀似爵以縻爵<lb/>
禄上三下二參天兩地圜而函方左一右二隂陽之象<lb/>
<pb n="KR2m0006_WYG_028-9a"/>
也其圜象䂓其重二鈞備氣物之數合萬有一千五百<lb/>
二十聲中黄鐘始於黄鐘而反覆焉君制器之象也龠<lb/>
者黄鐘律之實也躍㣲動氣而生物也合者合龠之量<lb/>
也升者登合之量也斗者聚升之量也斛者角斗平多<lb/>
少之量也夫量者躍於龠合於合登於升聚於斗角於<lb/>
斛職在大倉大司農掌之<lb/>
衡權者衡平也權重也衡所以任權而均物平輕重也<lb/>
其道如底以見準之正䋲之直左旋見規右折見矩其<lb/>
<pb n="KR2m0006_WYG_028-9b"/>
在天也佐助旋璣斟酌建指以齊七政故曰玉衡論語<lb/>
曰立則見其參於前也在車則見其倚於衡也又曰齊<lb/>
之以禮此衡在前居南方之義也權者銖兩斤鈞石也<lb/>
所以稱物平施知輕重也本起於黄鐘之重一龠容千<lb/>
二百黍重十二銖兩之為兩二十四銖為兩十六兩為<lb/>
斤三十斤為鈞四鈞為石忖為十八易十有八變之象<lb/>
也五權之制以義立之以物鈞之其餘小大之差以輕<lb/>
重為宜圜而環之令之肉倍好者周旋無端終而復始<lb/>
<pb n="KR2m0006_WYG_028-10a"/>
無窮已也銖者物繇忽㣲始至於成著可殊異也兩者<lb/>
兩黄鐘律之重也二十四銖而成兩者二十四氣之象<lb/>
也斤者明也三百八十四銖易二篇之爻隂陽變動之<lb/>
象也十六兩成斤者四時乘四方之象也鈞者均也陽<lb/>
施其氣隂化其物皆得其成就平均也權與物均重萬<lb/>
一千五百二十銖當萬物之象也四百八十兩者六旬<lb/>
行八節之象也三十斤成鈞者一月之象也石者大也<lb/>
權之大者也始於銖兩於兩明於斤均於鈞終於石物<lb/>
<pb n="KR2m0006_WYG_028-10b"/>
終石大也四鈞為石者四時之象也重百二十斤者十<lb/>
二月之象也終于十二辰而復于子黄鐘之象也千九<lb/>
百二十兩者隂陽之數也三百八十四爻五行之象也<lb/>
四萬六千八十銖者萬一千五百二十物厯四時之象<lb/>
也而嵗功成就五權謹矣權與物鈞而生衡衡運生規<lb/>
規圜生矩矩方生䋲䋲直生準準正則平衡而鈞權矣<lb/>
是為五則規者所以規圜器械令得其類也矩者所以<lb/>
矩方器械令不失其形也規矩相須隂陽位序圜方乃<lb/>
<pb n="KR2m0006_WYG_028-11a"/>
成準者所以揆平取正也䋲者上下端直經緯四通也<lb/>
準䋲連體衡權合徳百工繇焉以定法式<lb/>
凡律度量衡用銅者名自名也所以同天下齊風俗也<lb/>
銅為物之至精不為燥濕寒暑變其節不為風雨暴露<lb/>
改其形介然有常有似於士君子之行是以用銅也用<lb/>
竹為引者事之宜也<hi>並律厯志</hi>
　　時令<lb/>
文帝元年詔曰方春和時草木羣生之物皆有以自樂<lb/>
<pb n="KR2m0006_WYG_028-11b"/>
而吾百姓鰥寡孤獨窮困之人或阽於死亡而莫之省<lb/>
憂為民父母將如何其議所以振貸之<hi>本紀</hi>
宣帝時魏相表采易隂陽及月令明堂奏之臣聞易曰<lb/>
天地以順動故日月不過四時不忒聖王以順動故刑<lb/>
罰清而民服天地變化必繇隂陽隂陽之分以日為紀<lb/>
日冬夏至則八風之序立萬物之性成各有常職不得<lb/>
相干東方之神大昊乗震執規司春南方之神炎帝乘<lb/>
離執衡司夏西方之神少昊乘兌執矩司秋北方之神<lb/>
<pb n="KR2m0006_WYG_028-12a"/>
顓帝乘坎執權司冬中央之神黄帝乘坤艮執䋲司下<lb/>
土兹五帝所司各有時也東方之卦不可以治西方南<lb/>
方之卦不可以治北方春興兌治則饑秋興震治則華<lb/>
冬興離治則泄夏興坎治則雹明王謹於尊天重於養<lb/>
人故立羲和之官以乘四時節授民事君動静以道奉<lb/>
順隂陽則日月光明風雨時節寒暑調和三者得叙則<lb/>
灾害不生五榖熟絲麻遂屮木茂鳥獸蕃民不夭疾衣<lb/>
食有餘若是則君尊民説上下亡怨政教不違禮遜可<lb/>
<pb n="KR2m0006_WYG_028-12b"/>
興夫風雨不時則傷農桑農桑傷則民饑寒饑寒在身<lb/>
則亡亷恥冦賊姦宄所繇生也臣愚以為隂陽者王事<lb/>
之本羣生之命自古賢聖未有不繇者也天子之義必<lb/>
純取法天地而觀于先聖髙祖所述書天子所服第八<lb/>
曰大謁者臣章受詔長樂宫曰令羣臣議天子所服以<lb/>
安治天下相國臣何御史大夫臣昌謹與將軍臣陵太<lb/>
子太傅臣通等議春夏秋冬天子所服當法天地之數<lb/>
中得人和故自天子王侯有土之君下及兆民能法天<lb/>
<pb n="KR2m0006_WYG_028-13a"/>
地順四時以治國家身亡禍殃年夀永究是奉宗廟安<lb/>
天下之大禮也臣請法之中謁者趙堯舉春李舜舉夏<lb/>
兒湯舉秋貢禹舉冬四人各職一時大謁者襄章奏制<lb/>
曰可孝文皇帝時以二月施恩恵於天下賜孝弟力田<lb/>
及罷軍卒祠死事者頗非時節御史大夫晁錯時為太<lb/>
子家令言其狀臣相伏念陛下恩澤甚厚然而灾氣未<lb/>
息竊恐詔令有未合當時者也願陛選明經通知隂陽<lb/>
者四人各主一時時至明言所職以和隂陽天下幸甚<lb/>
<pb n="KR2m0006_WYG_028-13b"/>
<hi>相傳</hi>
元康三年六月詔三輔毋得以春夏擿巣探卵弹射飛<lb/>
鳥具為令<hi>紀</hi>
立春行寃獄使者出<hi>張敞傳</hi>
元帝初元三年詔百官勉之毋犯四時之禁<hi>本紀</hi>
永光三年十一月詔曰迺者己丑地動中冬兩水大霧<lb/>
盜賊並起吏何不以時禁各悉意對<hi>本紀師古曰時禁謂月令所當禁㫁</hi>
<hi>者也</hi>
<pb n="KR2m0006_WYG_028-14a"/>
甘延夀陳湯上疏斬郅支頭及名王以下冝縣頭藁街<lb/>
事下有司丞相匡衡御史大夫繁延夀以為月令春掩骼<lb/>
埋胔之時冝勿縣車騎將軍許嘉右將軍王商以為夾<lb/>
谷之㑹優施笑君孔子誅之方盛夏首足異門而出冝<lb/>
縣十日乃埋之有詔將軍議是<hi>陳湯傳</hi>
建詔五年詔曰方春農桑興百姓戮力自盡之時也故<lb/>
是月勞農勸民無使後時今不良之吏覆案小罪追召<lb/>
證案興不急之事以妨百姓使失一時之作亡終嵗之<lb/>
<pb n="KR2m0006_WYG_028-14b"/>
功公卿其明察申敕之<hi>紀</hi>
成帝陽朔二年春寒詔曰昔在帝堯立羲和之官命以<lb/>
四時之事令不失其序故書云黎民於變時雍明以隂<lb/>
陽之本也今公卿大夫或不信隂陽薄而小之所奏請<lb/>
多違時政傳以不知周行天下而欲望隂陽和調豈不<lb/>
謬哉其務順四時月令<hi>紀</hi>
鴻嘉元年二月詔曰方春生長時臨遣諌大夫理等舉<lb/>
三輔三河𢎞農寃獄<hi>紀</hi>
<pb n="KR2m0006_WYG_028-15a"/>
哀帝即位李尋對曰辰星主四時四時失序則辰星作<lb/>
異令出於嵗首之孟天所以譴告陛下也加以號令不<lb/>
順四時間者春三月治大獄時賊隂立逆恐嵗小收季<lb/>
夏舉兵法時寒氣應恐後有霜雹之灾秋月行封爵其<lb/>
月土濕奥恐後有雷雹之變古之王者尊天地重隂陽<lb/>
敬四時嚴月令今朝廷忽於時月之令諸侍中尚書近<lb/>
臣宜皆令通知月令之意設羣下請事若陛下出令有<lb/>
謬於時者當知争之以順時<hi>傳</hi>
<pb n="KR2m0006_WYG_028-15b"/>
梁王立殺人遣廷尉大鴻臚雜問對曰冬月廹促貪生<lb/>
畏死即詐僵仆陽病儌幸得踰於須㬰<hi>師古曰冀得踰冬而減死</hi>謹<lb/>
以實對時冬月盡其春大赦不治<hi>本傳</hi>
孫寳以春月作詆欺免為庶人<hi>本傳</hi>
王温舒為河内太守捕郡中豪猾大者至族小者乃死<lb/>
㑹春温舒頓足嘆曰令冬月益展一月足吾事矣<hi>本傳師古</hi>
<hi>曰立春之後不復行刑故云然</hi>
張敞收絮舜繫獄是時冬月未盡數日晝夜騐治竟致<lb/>
<pb n="KR2m0006_WYG_028-16a"/>
其死敞使告舜曰五日京兆竟何如冬月已盡延命乎<lb/>
<hi>敞傳</hi>
劉向坐鑄偽黄金得踰冬減死論<hi>本傳服䖍曰踰冬至春行寛大而減死罪</hi>
諸葛豐以春夏繋治人在位多言其短上迺制詔御史<lb/>
豐前為司𨽻不順四時専作苛暴其免為庶人<hi>傳</hi>
孫寳以立秋日補侯文東部督郵入見勅曰今日鷹隼<lb/>
始撃當順天氣取姦惡以成嚴霜之誅<hi>寳傳</hi>
冬月治請讞<hi>于定國傳</hi>
<pb n="KR2m0006_WYG_028-16b"/>
冬月傳屬縣囚㑹論府上<hi>嚴延年傳</hi>
平當為丞相以冬月賜爵闗内侯<hi>本傳李竒曰以冬月非封侯時故且先賜</hi>
<hi>爵闗内侯</hi>
孔光等請謁者召王嘉詣廷尉詔獄永信少府猛等十<lb/>
人以為今春月寒氣錯謬霖露數降宜示天下以寛和<lb/>
<hi>王嘉傳</hi>
　<lb/>
　西漢㑹要卷二十八<lb/>
</p>
<p>
</p>
  </div>
</body>
</text>
</TEI>
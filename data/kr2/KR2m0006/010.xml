<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西漢㑹要卷十</head> <lb/>
    <p>
<pb n="KR2m0006_WYG_010-1a"/>
欽定四庫全書<lb/>
　西漢㑹要卷十<lb/>
　　　　　　　　　　　　宋　徐天麟　撰<lb/>
　禮四<hi>吉禮</hi>
　　郊議<lb/>
成帝初即位丞相衡御史大夫譚奏言帝王之事莫大<lb/>
乎承天之序承天之序莫重於郊祀故聖王盡心極慮<lb/>
以建其制祭天於南郊就陽之義也瘞地於北郊即隂<lb/>
<pb n="KR2m0006_WYG_010-1b"/>
之象也天之於天子也因其所都而各饗焉往者孝武<lb/>
皇帝居甘泉宮即於雲陽立泰畤祭於宮南今行常幸<lb/>
長安郊見皇天反北之泰隂祠后土反東之少陽事與<lb/>
古制殊又至雲陽行谿谷中阸陜且百里汾隂則渡大<lb/>
川有風波舟楫之危皆非聖主所宜數乗郡縣治道共<lb/>
張吏民困苦百官煩費勞所保之民行危險之地難以<lb/>
奉神靈而祈福祐殊未合於承天子民之意昔者周文<lb/>
武郊於豐鄗成王郊于雒邑由此觀之天随王者所居<lb/>
<pb n="KR2m0006_WYG_010-2a"/>
而饗之可見也甘泉泰畤河東后土之祠宜可徙置長<lb/>
安合於古帝王願與羣臣議定奏可大司馬車騎将軍<lb/>
許嘉等八人以為所從來久逺宜如故右将軍王商博<lb/>
士師丹議郎翟方進等五十人以為禮記曰燔柴於太<lb/>
壇祭天也瘞薶於大圻祭地也兆於南郊所以定天位<lb/>
也祭地於大折在北郊就隂位也郊處各在聖王所都<lb/>
之南北書曰越三日丁巳用牲于郊牛二周公加牲告<lb/>
徙新邑定郊禮於雒明王聖主事天明事地察天地明<lb/>
<pb n="KR2m0006_WYG_010-2b"/>
察神明章矣天地以王者為主故聖王制祭天地之禮<lb/>
必於國郊長安聖主之居皇天所觀視也甘泉河東之<lb/>
祠非神靈所饗宜徙就正陽大隂之處違俗復古循聖<lb/>
制定天位如禮便於是衡譚奏議曰陛下聖徳聰明上<lb/>
通承天之大典覽羣下使各悉心盡慮議郊祀之處天<lb/>
下幸甚臣聞廣謀從衆則合於天心故洪範曰三人占<lb/>
則從二人言言少從多之義也論當往古宜於萬民則依<lb/>
而從之違道寡與則廢而不行今議者五十八人其五<lb/>
<pb n="KR2m0006_WYG_010-3a"/>
十人言當徙之義皆著於經傳同於上世便於吏民八<lb/>
人不按經藝考古制而以為不宜無法之議難以定吉<lb/>
凶太誓曰正稽古立功立事可以永年丕天之大律詩<lb/>
曰毋曰髙髙在上陟降厥士日監在兹言天之日監王<lb/>
者之處也又曰迺眷西顧此維予宅言天以文王之都<lb/>
為居也宜於長安定南北郊為萬世基天子從之既定<lb/>
衡言甘泉泰畤紫壇八觚宣通象八方五帝壇周環其<lb/>
下又有羣神之壇以尚書禋六宗望山川徧羣神之義<lb/>
<pb n="KR2m0006_WYG_010-3b"/>
紫壇有文章采鏤黼黻之飾及玉女樂石壇僊人祠瘞<lb/>
鸞路騂駒寓龍馬不能得其象於古臣聞郊紫壇饗帝<lb/>
之義埽地而祭上質也歌大呂舞雲門以竢天神歌大<lb/>
蔟舞咸池以竢地祗其牲用犢其席稾稭其器陶匏皆<lb/>
因天地之性貴誠上質不敢修其文也以為神祇功徳<lb/>
至大雖修精微而備庶物猶不足以報功唯至誠為可<lb/>
致上質不飾以章天徳紫壇偽飾女樂鸞路騂駒龍馬<lb/>
石壇之屬宜皆勿修衡又言王者本以其禮制事天地非<lb/>
<pb n="KR2m0006_WYG_010-4a"/>
因異世所立而繼之今雍鄜密上下畤本秦侯各以其<lb/>
意所立非禮之所載術也漢興之初儀制未及定即且<lb/>
因奉故祠復立北畤今既稽古建定天地之大禮郊見<lb/>
上帝青赤白黄黑五方之帝皆畢陳各有位饌祭祀備<lb/>
具諸侯所妄造王者不當長遵及北畤未定時所立不<lb/>
宜復修天子皆從焉及陳寳祠由是皆罷明年上始祀<lb/>
南郊赦奉郊之縣及中都官耐罪囚徒是嵗衡譚復條<lb/>
奏長安厨官縣官給祠郡國候神方士使者所祠凡六百<lb/>
<pb n="KR2m0006_WYG_010-4b"/>
八十三所其二百八所應禮及疑無明文可奉祠如故<lb/>
其餘四百七十五所不應禮或復重請皆罷奏可本雍<lb/>
舊祠二百三所唯山川諸星十五所為應禮云若諸布<lb/>
諸嚴諸逐皆罷社主有五祠置其一又罷髙祖所立梁<lb/>
晉秦荆巫九天南山萊中之屬及孝文渭陽孝武薄忌<lb/>
泰一三一黄帝㝠羊馬行泰一臯山山君武夷夏后啓<lb/>
母石萬里沙八神延年之屬及孝宣參山蓬山之罘成<lb/>
山萊山四時蚩尤勞谷五牀僊人玉女徑路黄帝天神<lb/>
<pb n="KR2m0006_WYG_010-5a"/>
原水之屬皆罷候神方士使者副佐本草待詔七十餘<lb/>
人皆歸家明年衡坐事免官爵衆庶多言不當變動祭<lb/>
祀者又初罷甘泉泰畤作南郊日大風壊甘泉竹宫折<lb/>
拔畤中林木十圍以上百餘天子異之以問劉向對曰<lb/>
家人尚不欲絶種祠况於國之神寳舊畤且甘泉汾隂<lb/>
及雍五畤始立皆有神祗感應然後營之非茍而已也<lb/>
武宣之世奉此三神禮敬敇備神光尤著祖宗所立神<lb/>
祗舊位誠未易動而始納貢禹之議後人相因多所動<lb/>
<pb n="KR2m0006_WYG_010-5b"/>
揺易大傳曰誣神者殃及三世恐其咎不獨止禹等上<lb/>
意恨之後上以無繼嗣故令皇太后詔有司曰蓋聞王<lb/>
者承事天地交接泰一尊莫著於祭祀孝武皇帝大聖<lb/>
通明始建上下之祀營泰畤于甘泉定后土于汾隂而<lb/>
神祗安之饗國長久子孫蕃滋累世遵業福流于今今<lb/>
皇帝寛仁孝順奉循聖緒靡有大愆而久無繼嗣思其<lb/>
咎職殆在徙南北郊違先帝之制改神祗舊位失天地<lb/>
之心以妨繼嗣之福春秋六十未見皇孫食不甘味寢<lb/>
<pb n="KR2m0006_WYG_010-6a"/>
不安席朕甚悼焉春秋大復古善順祀其復甘泉泰畤<lb/>
汾隂后土如故及雍五畤陳寳祠在陳倉者天子復親<lb/>
郊禮如前又復長安雍及郡國祠著明者且半後成都<lb/>
侯王商為大司馬衛将軍輔政杜鄴説商曰東鄰殺牛<lb/>
不如西鄰之禴祭言奉天之道貴以誠質大得民心也<lb/>
行穢祀豐猶不䝉佑徳修薦薄吉必大來古者壇塲有<lb/>
常處燎禋有常用賛見有常禮犧牲玉帛雖備而財不<lb/>
匱車輿臣後雖動而用不勞是故每舉其禮助者歡説<lb/>
<pb n="KR2m0006_WYG_010-6b"/>
大路所厯黎元不知今甘泉河東天地郊祀咸失方位<lb/>
違隂陽之宜及雍五祀皆曠逺奉尊之役休而復起繕<lb/>
治共張無解已時皇天著象殆可略知前上甘泉先敺<lb/>
失道禮月之夕奉引復迷祠后土還臨河當渡疾風起<lb/>
波船不可御又雍大雨壊平陽宮垣迺三月甲子震電<lb/>
灾林光宮門祥瑞未著咎徵仍臻迹三郡所奏皆有變<lb/>
故不答不饗何以甚此詩曰率由舊章舊章先王法度文王<lb/>
以之交神于祀子孫千億宜如異時公卿之議復還長<lb/>
<pb n="KR2m0006_WYG_010-7a"/>
安南北郊後數年成帝崩皇太后詔有司曰皇帝即位<lb/>
思順天心遵經義定郊禮天下説憙懼未有皇孫故復<lb/>
甘泉泰畤汾隂后土庶幾獲福皇帝恨難之卒未得其<lb/>
祐其復南北郊長安如故以順皇帝之意也哀帝即位<lb/>
寢疾博延方術士京師諸縣皆有侍祠使者盡復前世<lb/>
所常興諸神祠官凡七百餘所一嵗三萬七千祠云明<lb/>
年復令太皇太后詔有司曰皇帝孝順奉承聖業靡有<lb/>
解怠而久疾未瘳夙夜惟思殆繼體之君不宜改作其<lb/>
<pb n="KR2m0006_WYG_010-7b"/>
復甘泉泰畤汾隂后土祠如故上亦不能親至遣有司<lb/>
行事而禮祠焉後三年哀帝崩平帝元始五年大司馬<lb/>
王莽奏言王者父事天故爵稱天子孔子曰人之行莫<lb/>
大於孝孝莫大於嚴父嚴父莫大於配天王者尊其考<lb/>
欲以配天縁考之意欲尊祖推而上之遂及始祖是以<lb/>
周公郊祀后稷以配天宗祀文王於明堂以配上帝禮<lb/>
記天子祭天地及山川嵗徧春秋穀梁傳以十二月下<lb/>
辛卜正月上辛郊髙皇帝受命因雍四畤起北畤而備<lb/>
<pb n="KR2m0006_WYG_010-8a"/>
五帝未共天地之祀孝文十六年用新垣平初起渭陽<lb/>
五帝廟祭泰一地祗以太祖髙皇帝配日冬至祠泰一<lb/>
夏至祠地祗皆并祠五帝而共一牲上親郊拜後平伏<lb/>
誅廼不復自親而使有司行事孝武皇帝祠雍曰今<lb/>
上帝朕親郊而后土無祠則禮不答也於是元鼎四年<lb/>
十一月甲子始立后土祠於汾隂或曰五帝泰一之佐<lb/>
宜立泰一五年十一月癸未始立泰一祠於甘泉三嵗<lb/>
一郊與雍更祠亦以髙祖配不嵗事天皆未應古制建<lb/>
<pb n="KR2m0006_WYG_010-8b"/>
始元年徙甘泉泰畤河東后土於長安南北郊永始元<lb/>
年三月以未有皇孫復甘泉河東祠綏和二年以卒不<lb/>
獲祐復長安南北郊建平三年懼孝哀皇帝之疾未瘳<lb/>
復甘泉汾隂祠竟復無福臣謹與太師孔光長樂少府<lb/>
平晏大司農左咸中壘校尉劉歆太中大夫朱陽博士<lb/>
薛順議郎國由等六十八人議皆曰宜如建始時丞相<lb/>
衡等議復長安南北郊如故莽又頗改其祭禮曰周官<lb/>
天墬之祀樂有别有合其合樂曰以六律六鐘五聲八<lb/>
<pb n="KR2m0006_WYG_010-9a"/>
音六舞大合樂祀天神祭墬祗祀四望祭山川享先妣<lb/>
先祖凡六樂奏六歌而天墬神祇之物皆至四望蓋謂<lb/>
日月星海也三光髙而不可得親海廣大無限界故其<lb/>
樂同祀天則天文從祭墬則墬理從三光天文也山川<lb/>
地理也天地合祭先祖配天先妣配墬其誼一也天墬<lb/>
合精夫婦判合祭天南郊則以墬配一體之誼也天墬<lb/>
位皆南郷同席墬在東共牢而食髙帝髙后配于壇上<lb/>
西郷后在北亦同席共牢牲用繭栗𤣥酒陶匏禮記曰<lb/>
<pb n="KR2m0006_WYG_010-9b"/>
天子籍田千畝以事天墬繇是言之宜有黍稷天地用<lb/>
牲一燔尞瘞薶用牲一髙帝髙后用牲一天用牲左及黍<lb/>
稷燔尞南郊墬用牲右及黍稷瘞于北郊其旦東郷再<lb/>
拜朝日其夕西郷再拜夕月然後孝弟之道備而神祗<lb/>
嘉享萬福降輯此天墬合祀以祖妣配者也其别樂曰<lb/>
冬日至於墬上之圜丘奏樂六變則天神皆降夏日至<lb/>
於澤中之方丘奏樂八變則墬祇皆出天墬有常位不<lb/>
得常合此其各特祀者也隂陽之别於日冬夏至其㑹<lb/>
<pb n="KR2m0006_WYG_010-10a"/>
也以孟春正月上辛若丁天子親合祀天墬于南郊以<lb/>
髙帝髙后配隂陽有離合易曰分隂分陽迭用柔剛以<lb/>
日冬至使有司奉祀南郊髙帝配而望羣陽日夏至使<lb/>
有司奉祭北郊髙后配而望羣隂皆以助致微氣通道<lb/>
幽弱當此之時后不省方故天子不親而遣有司所以<lb/>
正承天順地復聖王之制顯太祖之功也渭陽祠勿復<lb/>
修羣望未悉定定復奏奏可三十餘年間天墬之祠五<lb/>
徙焉<hi>郊祀志</hi>
<pb n="KR2m0006_WYG_010-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西漢㑹要卷十<lb/>
</p>
<p>
</p>
  </div>
</body>
</text>
</TEI>
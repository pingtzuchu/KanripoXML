<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西漢㑹要卷三</head> <lb/>
    <p>
<pb n="KR2m0006_WYG_003-1a"/>
欽定四庫全書<lb/>
　西漢㑹要卷三<lb/>
　　　　　　　　　　　　宋　徐天麟　撰<lb/>
　帝系三<lb/>
　　皇太子<lb/>
漢二年六月立太子赦罪人<hi>高紀</hi>
五年漢王即皇帝位太子曰皇太子<hi>高紀</hi>
惠帝即位太后立帝姊魯元公主女為皇后無子取後<lb/>
<pb n="KR2m0006_WYG_003-1b"/>
宫美人子名之以為太子<hi>高后紀</hi>
孝文元年正月有司請蚤建太子所以尊宗廟也詔曰<lb/>
朕既不德上帝神明未歆饗也天下人民未有㥦志今<lb/>
從不能博求天下賢聖有德之人而嬗天下焉而曰豫<lb/>
建太子是重吾不德也謂天下何其安之有司曰豫建<lb/>
太子所㠯重宗廟社禝不忘天下也上曰楚王季父也<lb/>
春秋高閲天下之義理多矣明於國家之體吳王於朕<lb/>
兄也淮南王弟也皆秉德以陪朕豈為不豫哉諸矦王<lb/>
<pb n="KR2m0006_WYG_003-2a"/>
宗室昆弟有功臣多賢及有德義者若舉有德以陪朕<lb/>
之不能終是社禝之靈天下之福也今不選舉焉而曰<lb/>
必子人其以朕為忘賢有德者而專於子非所以憂天<lb/>
下也朕甚不取有司固請曰古者殷周有國治安皆且<lb/>
千歳有天下者莫長焉用此道也立嗣必子所從來遠<lb/>
矣高帝始平天下建諸矦為帝者太祖諸矦王列矦始<lb/>
受國者亦皆為其國祖子孫繼嗣世世不絶天下之大<lb/>
義也故高帝設之以撫海内今釋宜建而更選於諸矦<lb/>
<pb n="KR2m0006_WYG_003-2b"/>
宗室非高帝之志也更議不宜子啟最長敦厚慈仁請<lb/>
建以為太子上乃許之因賜天下民當為父後者爵一<lb/>
級<hi>本紀</hi>
孝景四年立皇子榮為皇太子<hi>本紀</hi>
七年正月廢皇太子榮為臨江王四月丁巳立皇子徹<lb/>
為皇太子賜民為父後者爵一級<hi>本紀</hi>
孝武元狩元年夏四月丁卯立皇太子賜中二千石爵<lb/>
右庶長民為父後者一級<hi>本紀</hi>
<pb n="KR2m0006_WYG_003-3a"/>
征和二年七月按道矦韓説使者江充等掘蠱太子宫<lb/>
壬午太子與皇后謀斬充以節發兵與丞相劉屈氂大<lb/>
戰長安死者數萬人庚寅太子亡皇后自殺八月辛亥<lb/>
太子自殺于湖<hi>本紀</hi>
武帝末戻太子敗燕王旦廣陵王胥行驕嫚後元三年<lb/>
二月上疾病遂立昭帝為太子年八歳明日武帝崩太<lb/>
子即皇帝位<hi>昭紀</hi>
孝宣地節三年立皇太子大赦天下賜御史大夫爵關<lb/>
<pb n="KR2m0006_WYG_003-3b"/>
内矦二千石爵右庶長天下當為父後者爵一級<hi>本紀</hi>
五鳯元年正月皇太子冠皇太后賜丞相將軍列矦中<lb/>
二千石帛人百匹大夫人八十匹夫人六十匹又賜列<lb/>
矦嗣子爵五大夫男子為父後者爵一級<hi>本紀</hi>
孝成皇帝元帝太子也母曰王皇后元帝在太子宫生<lb/>
甲觀畫堂為世嫡皇孫宣帝愛之字曰太孫常置左右<lb/>
年三歳而宣帝崩元帝即位帝為太子壯好經書寛博<lb/>
謹慎初居桂宫上嘗急召太子出龍樓門不敢絶馳道<lb/>
<pb n="KR2m0006_WYG_003-4a"/>
西至直城門得絶及度還入作室門上遲之問其故以<lb/>
狀對上大説乃著令令太子得絶馳道云其後幸酒樂<lb/>
燕樂上不以為能而定陶恭王有材蓺母傅昭儀又愛<lb/>
幸上以故常有意欲以恭王為嗣賴侍中史丹䕶太子<lb/>
家輔助有力上亦以先帝尤愛太子故得無廢竟寧元<lb/>
年五月元帝崩六月己未太子即皇帝位<hi>成紀</hi>
成帝綏和元年二月癸丑詔曰朕承太祖鴻業奉宗廟<lb/>
二十五年德不能綏理宇内百姓怨望者衆不䝉天祐至<lb/>
<pb n="KR2m0006_WYG_003-4b"/>
今未有繼嗣天下無所係心觀于徃古近事之戒禍亂<lb/>
之萌皆由斯焉定陶王欣於朕為子慈仁孝順可以承<lb/>
天序繼祭祀其立欣爲皇太子封中山王舅諫大夫馮<lb/>
參為宜鄉矦益中山國三萬户以慰其意賜諸矦王列<lb/>
矦金天下當為父後者爵三老孝弟力田帛各有差<hi>紀同上</hi>
孝哀皇帝元帝庶孫定陶恭王子也母曰丁姬年三歳<lb/>
嗣立為王長好文辭法律元延四年入朝盡從傅相中<lb/>
尉時成帝少弟中山孝王亦來朝獨從傅上怪之以問<lb/>
<pb n="KR2m0006_WYG_003-5a"/>
定陶王對曰令諸矦王朝得從其國二千石傅相中尉<lb/>
皆國二千石故盡從之上令誦詩通習能説他日問中<lb/>
山王獨從傅在何法令不能對令誦尚書又廢及賜食<lb/>
於前後飽起下韈係解成帝由此以為不能而賢定陶<lb/>
王數稱其材時王祖母傅太后隨王來朝私賂遺上所<lb/>
幸趙昭儀及帝舅票騎將軍曲陽矦王根昭儀及根見<lb/>
上亡子亦欲豫自結為長久計皆更稱定陶王勸帝以<lb/>
為嗣成帝亦自美其材為加元服而遣之時年十七矣<lb/>
<pb n="KR2m0006_WYG_003-5b"/>
明年使執金吾任宏守大鴻臚持節召定陶王立為皇<lb/>
太子謝曰臣幸得繼父守藩為諸矦王材質不足以假<lb/>
充太子之宫陛下聖德寛仁敬承祖宗奉順神祗宜䝉<lb/>
福祐子孫千億之報臣願且得留國邸旦夕奉問起居<lb/>
俟有聖嗣歸國守藩書奏天子報聞後月餘立楚孝王<lb/>
孫景為定陶王奉恭王祀所以奬厲太子專為後之誼<lb/>
<hi>哀紀</hi>
　　雜錄<hi>上</hi>
<pb n="KR2m0006_WYG_003-6a"/>
高帝欲廢太子立戚夫人子趙王如意大臣多爭未能<lb/>
得堅决也吕后恐不知所為或謂吕后曰留矦善畫計<lb/>
上信用之吕后乃使建成矦吕澤劫良曰君常為上謀<lb/>
臣今上日欲易太子君安得高枕而卧良曰始上數在<lb/>
急困之中幸用臣策今天下安定以愛欲易太子骨肉<lb/>
之間雖臣等百人何益吕澤彊要曰為我畫計良曰此<lb/>
難以口舌爭也顧上有所不能致者四人四人老年矣<lb/>
皆以上嫚娒士故逃匿山中義不為漢臣然上高此四<lb/>
<pb n="KR2m0006_WYG_003-6b"/>
人今公誠能毋愛金玉璧帛令太子為書卑辭安車因<lb/>
使辯士固請宜來來以為客時從入朝令上見之則一<lb/>
助也於是吕后令吕澤使人奉太子書卑辭厚禮迎此<lb/>
四人四人至客建成矦所漢十一年黥布反上疾欲使<lb/>
太子徃繋之四人相謂曰凢來者將以存太子太子將<lb/>
兵事危矣迺說建成矦曰太子將兵有功即位不益無<lb/>
功則從此受禍且太子所與俱諸將皆與上定天下梟<lb/>
將也今迺使太子將之此無異使羊將狼皆不肯為用<lb/>
<pb n="KR2m0006_WYG_003-7a"/>
其無功必矣臣聞母愛者子抱今戚夫人日夜侍御趙<lb/>
王常居前上終不使不肖子居愛子上明其代太子位<lb/>
必矣君何不急請吕后承間為上泣言黥布天下猛將<lb/>
善用兵今諸將皆陛下故等夷迺令太子將此屬莫肯<lb/>
為用且布聞之鼓行而西耳上雖疾彊載輜車卧而䕶<lb/>
之諸將不敢不盡力上雖苦彊為妻子計於是吕澤夜<lb/>
見吕后吕后承間為上泣而言如四人意上曰吾惟之<lb/>
孺子固不足遣迺公自行耳於是上自將而東羣臣居<lb/>
<pb n="KR2m0006_WYG_003-7b"/>
守皆送至霸上良疾彊起至曲郵見上曰臣宜從疾甚<lb/>
楚人剽疾願上謹毋與楚爭鋒因説上令太子為將軍<lb/>
監關中兵上謂子房雖疾彊卧傅太子是時叔孫通已<lb/>
為太傅良行少傅事漢十二年上從破布歸疾益甚愈欲<lb/>
易太子良諌不聽因疾不視事叔孫通太傅稱説引古以<lb/>
死爭太子上陽許之猶欲易之及宴置酒太子侍四人<lb/>
者從太子年皆八十有餘鬚眉皓白衣冠甚偉上怪問<lb/>
曰何為者四人前對各言其姓名上迺驚曰吾求公避<lb/>
<pb n="KR2m0006_WYG_003-8a"/>
逃我今公何自從吾兒游乎四人曰陛下輕士善罵臣<lb/>
等義不辱故恐而亡匿今聞太子仁孝恭敬愛士莫不<lb/>
延頸願為太子死者故臣等來上曰煩公幸卒調䕶太<lb/>
子四人為夀已畢趨去上目送之召戚夫人指視曰我<lb/>
欲易之彼四人為之輔羽翼已成難動矣吕氏真迺主<lb/>
矣<hi>張良傳</hi>
叔孫通為太子太傅高帝欲以趙王如意易太子通諫<lb/>
曰昔者晉獻公以驪姬故廢太子立奚齊晉國亂者數<lb/>
<pb n="KR2m0006_WYG_003-8b"/>
十年為天下笑秦以不早定扶蘇胡亥詐立自使滅祀<lb/>
此陛下所親見今太子仁孝天下皆聞之吕后與陛下<lb/>
攻苦食啖<hi>師古曰當作淡</hi>其可背哉陛下必欲廢適而立少臣<lb/>
願先伏誅以頸血汙地高帝曰公罷矣吾特戲耳通曰<lb/>
太子天下本本壹揺天下震動奈何以天下戲高帝曰<lb/>
吾聽公及上置酒見留矦所招客從太子入見上遂無<lb/>
易太子志矣<hi>叔孫通傳</hi>
高帝欲廢太子而立戚姬子如意為太子大臣固爭莫<lb/>
<pb n="KR2m0006_WYG_003-9a"/>
能得上以留矦策止而周昌庭爭之彊上問其説昌為<lb/>
人吃又盛怒曰臣口不能言然臣期期知其不可陛下<lb/>
欲廢太子臣期期不奉詔上欣然而笑即罷吕后側耳<lb/>
於東廂聽見昌為跪謝曰微君太子幾廢<hi>周昌傳</hi>
孝文時晁錯為太子舍人門大夫遷博士上書言人主<lb/>
所以尊顯功名揚於萬世之後者以知術數也故人主<lb/>
知所以臨制臣下而治其衆則羣臣畏服矣知所以聽<lb/>
言受事則不欺蔽矣知所以安利萬民則海内必從矣<lb/>
<pb n="KR2m0006_WYG_003-9b"/>
知所以忠孝事上則臣子之行備矣此四者臣竊為皇<lb/>
太子急之人臣之議或者皇太子亡以知事為也臣之<lb/>
愚誠以為不然竊觀上世之君不能奉其宗廟而劫殺<lb/>
於其臣者皆不知術數者也皇太子所讀書多矣而未<lb/>
深知術數者不問書説也夫多誦而不知其説所謂勞<lb/>
苦而不為功臣竊觀皇太子材智高竒馭射伎蓺過人<lb/>
絶遠然於術數未有所守者以陛下為心也竊願陛下<lb/>
幸擇聖人之術可用今世者以賜皇太子因時使太子<lb/>
<pb n="KR2m0006_WYG_003-10a"/>
陳明於前唯陛下裁察上善之於是拜錯為太子家令<lb/>
以其辯得幸太子太子家號曰智囊<hi>晁錯傳</hi>
文帝時賈誼上書曰古之王者太子迺生因舉以禮使<lb/>
士負之有司齊肅端冕見之南郊見于天也過闕則下<lb/>
過廟則趨孝子之道也故自為赤子而教固已行矣昔<lb/>
者成王幼在襁抱之中召公為太保周公為太傅太公<lb/>
為太師保保其身體傅傅之悳義師道之教訓此三公<lb/>
之職也於是為置三少皆上大夫也曰少保少傅少師<lb/>
<pb n="KR2m0006_WYG_003-10b"/>
是與太子宴者也故迺孩提有識三公三少固明孝仁<lb/>
禮義以道習之逐去邪人不使見惡行於是皆選天下<lb/>
之端士孝悌博聞有道術者以衛翼之使與太子居處<lb/>
出入故太子迺生而見正事聞正言行正道左右前後<lb/>
皆正人也夫習與正人居之不能毋正猶生長於齊不<lb/>
能不齊言也習與不正人居之不能毋不正猶生長於<lb/>
楚之地不能不楚言也故擇其所耆必先受業迺得嘗<lb/>
之擇其所樂必先有習迺得為之孔子曰少成若天性<lb/>
<pb n="KR2m0006_WYG_003-11a"/>
習貫如自然及太子少長知妃色則入于學學者所學<lb/>
之官也及太子既冠成人免於保傅之嚴則有記過之<lb/>
史徹膳之宰進善之旌誹謗之木敢諫之鼓瞽史誦詩<lb/>
工誦箴諌大夫進謀士傳民語習與智長故切而不媿<lb/>
化與心成故中道若性三代之禮春朝朝日秋暮夕月<lb/>
所以明有敬也春秋入學坐國老執醬而親餽之所以<lb/>
明有孝也行以鸞和步中采齊趣中肆夏所以明有度<lb/>
也其於禽獸見其生不見其死聞其聲不食其肉故遠<lb/>
<pb n="KR2m0006_WYG_003-11b"/>
庖厨所以長恩且明有仁也夫三代之所以長久者以<lb/>
其輔翼太子有此具也天下之命垂於太子太子之善<lb/>
在於早諭教與選左右夫心未濫而先諭教則化易成<lb/>
也開於道術智誼之指則教之力也若其服習積貫則<lb/>
左右而已臣故曰選左右早諭教最急夫教得而左右<lb/>
正則太子正矣太子正而天下定矣<hi>賈誼傳</hi>
太子與梁王共車入朝不下司馬門張釋之追止太子<lb/>
梁王毋入殿門遂劾不下公門不敬奏之薄太后聞之<lb/>
<pb n="KR2m0006_WYG_003-12a"/>
文帝免冠謝曰教兒子不謹薄太后使使承詔赦太子<lb/>
梁王然後得入文帝由是竒釋之<hi>張釋之傳</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0006_WYG_003-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西漢㑹要卷三<lb/>
</p>
<p>
</p>
  </div>
</body>
</text>
</TEI>
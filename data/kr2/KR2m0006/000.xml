<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>西漢㑹要</head>
    <p>
<pb n="KR2m0006_WYG_000-1a"/>
欽定四庫全書　　　　　史部十三<lb/>
　西漢㑹要　　　　　　　政書類一<hi>通制之屬</hi>
　　提要<lb/>
　　　　<hi>臣</hi>等謹案西漢㑹要七十卷宋徐天麟撰天<lb/>
　　　　麟字仲祥臨江人開禧元年進士調撫州教<lb/>
　　　　授厯武學博士通判惠潭二州權知英徳府<lb/>
　　　　事蹟附見宋史徐夢莘傳傳稱天麟為通直<lb/>
　　　　郎得之之子夢莘之從子晁公武讀書志則<lb/>
<pb n="KR2m0006_WYG_000-1b"/>
　　　　稱為夢莘之子考樓鑰攻媿集有西漢㑹要<lb/>
　　　　序曰徐思叔為左氏國記其兄祕閣商老為<lb/>
　　　　北盟錄已而思叔之子孟堅著漢官考次子<lb/>
　　　　仲祥又作漢㑹要商老夢莘之字思叔得之<lb/>
　　　　之字也然則史不悞而晁氏悞矣其書仿唐<lb/>
　　　　㑹要之體取漢書所載制度典章見於紀志<lb/>
　　　　表傳者以類相從分門編載其無可𨽻者亦<lb/>
　　　　依蘇冕舊例以雜錄附之分十有五門共三<lb/>
<pb n="KR2m0006_WYG_000-2a"/>
　　　　百六十七事嘉定四年具表進之於朝有旨<lb/>
　　　　付尚書省藏之祕閣班固書最稱博贍於一<lb/>
　　　　代禮樂刑政悉綜括其大端而理宻文繁驟<lb/>
　　　　難得其體要天麟為之區分别白經緯本末<lb/>
　　　　一一犁然其詮次極為精審惟所採祗據本<lb/>
　　　　史故于漢制之見於他書者槩不採掇未免<lb/>
　　　　失之於隘又如輿服門中于司馬相如揚雄<lb/>
　　　　諸賦鋪張揚厲之語一槩摘入殊非事實亦<lb/>
<pb n="KR2m0006_WYG_000-2b"/>
　　　　為有乖義例然其貫串詳洽實未有能過之<lb/>
　　　　者昔人稱顔師古為漢書功臣若天麟者固<lb/>
　　　　亦無媿斯目矣乾隆四十四年六月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
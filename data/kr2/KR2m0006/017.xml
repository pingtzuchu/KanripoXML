<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西漢㑹要卷十七</head> <lb/>
    <p>
<pb n="KR2m0006_WYG_017-1a"/>
欽定四庫全書<lb/>
　西漢㑹要卷十七<lb/>
　　　　　　　　　　　　宋　徐天麟　撰<lb/>
　禮十一<hi>嘉禮</hi>
　　詔令章奏<lb/>
制詔御史<hi>師古曰天子之言一曰制書二曰詔書制書者謂為制度之命也</hi>
制詔丞相<hi>宣帝制詔丞相封丙吉為博陽矦</hi>
制詔丞相御史<hi>成帝封丙吉孫昌哀帝改元見李尋傳</hi>
<pb n="KR2m0006_WYG_017-1b"/>
制詔丞相御史大夫<hi>左遷毋將隆見本傳</hi>
制詔丞相太尉御史大夫<hi>文帝即位赦天下</hi>
制詔丞相大司空<hi>免孫寳為庶人</hi>
髙帝十一年求賢詔御史大夫昌下相國相國下諸矦<lb/>
王御史中執法下郡守<hi>本紀</hi>
詔書無京兆文不當發<hi>王尊傳</hi>
髙帝下詔擊吴王有敢議詔及不如詔皆要斬<hi>吴王濞傳</hi>
宣帝二千石有治理效輒以璽書勉厲<hi>循吏傳</hi>
<pb n="KR2m0006_WYG_017-2a"/>
夏候勝言武帝不宜立廟樂公卿共難勝曰此詔書也<lb/>
勝曰詔書不可用也於是田廣明劾奏勝非議詔書不<lb/>
道下獄<hi>夏矦勝傳</hi>
哀帝建平二年詔曰六月甲子制書非赦令也皆蠲除<lb/>
之<hi>本紀</hi>
文帝遺單于書牘以尺一寸<hi>匈奴傳</hi>
武帝元狩六年四月乙巳廟立皇子閎為齊王旦為燕<lb/>
王胥為廣陵王初作誥<hi>本紀</hi>
<pb n="KR2m0006_WYG_017-2b"/>
元狩六年四月立三王初大司馬臣去病昩死再拜上<lb/>
疏皇帝陛下願因盛夏吉時定皇子位臣去病昩死再<lb/>
拜臣聞皇帝陛下三月乙亥御史臣光守尚書令奏未<lb/>
央宫制曰下御史六年三月戊申朔乙亥御史臣光守<lb/>
尚書令丞非下御史書到言丞相臣青翟御史大夫臣<lb/>
湯太常臣充大行令臣息太子少傅臣安行宗正事昩<lb/>
死上言大司馬去病上疏願定皇子位制曰下御史臣<lb/>
謹與中二千石二千石臣賀等議方今盛夏吉時臣青<lb/>
<pb n="KR2m0006_WYG_017-3a"/>
翟臣湯等昩死請立皇子臣閎臣旦臣胥為諸矦王昩<lb/>
死請所位國名制曰其更議以列矦家之三月丙子奏<lb/>
未央宫丞相臣青翟御史大夫臣湯昩死言臣謹與列<lb/>
矦臣嬰齊中二千石二千石臣賀諌大夫博士臣安等<lb/>
議曰家皇子列矦不可以垂綂於萬世臣請立臣閎臣<lb/>
旦臣胥為諸矦王三月丙子奏未央宫制曰家以列矦<lb/>
可四月戊寅奏未央宫丞相臣青翟御史大夫臣湯昩<lb/>
死言臣青翟等與列矦吏二千石諌大夫博士臣慶等<lb/>
<pb n="KR2m0006_WYG_017-3b"/>
議昩死奏請立皇子為諸矦王制曰家以列矦可臣青<lb/>
翟臣湯博士臣將行等伏聞云云今諸矦支子封至諸<lb/>
矦王而家皇子為列矦臣青翟臣湯等竊熟計之不可<lb/>
臣請立臣閎臣旦臣胥為諸矦王四月癸未奏未央宫<lb/>
留中不下丞相臣青翟太僕臣賀行御史大夫事太常<lb/>
臣充太子少傅臣安行宗正事昩死言臣青翟等前奏<lb/>
大司馬臣去病上疏言皇子未有號位臣謹與御史大<lb/>
夫臣湯中二千石二千石諌大夫博士臣慶等昩死請<lb/>
<pb n="KR2m0006_WYG_017-4a"/>
立皇子臣閎等為諸矦王陛下固辭弗許臣青翟等竊<lb/>
與列矦臣夀成等二十七人議臣請令史官擇吉日具<lb/>
禮儀上御史奏輿地圖他皆如前故事制曰可四月丙<lb/>
申奏未央宫太僕臣賀行御史大夫事昩死言太常臣<lb/>
充言卜入四月二十八日乙巳可立諸矦王臣昩死奏<lb/>
輿地圖請所立國名禮儀别奏臣昩死請制曰立某為<lb/>
某王四月丁酉奏未央宫六年四月戊寅朔癸卯御史<lb/>
大夫湯下丞相丞相下中二千石二千石下郡太守諸<lb/>
<pb n="KR2m0006_WYG_017-4b"/>
矦相丞書從事下當用者如律令<hi>三王世家</hi>
御史中丞受公卿奏事舉劾案章<hi>百官表</hi>
大臣奏事不宜漏泄<hi>師丹傳</hi>
王嘉曰故事尚書希下章為煩擾百姓章文必有敢告<lb/>
之字乃下<hi>本傳</hi>
昌邑王淫亂霍光與羣臣連名奏王尚書令讀奏曰丞<lb/>
相臣敞大司馬大将軍臣光車騎将軍臣安世度遼將<lb/>
軍臣明友前將軍臣増後將軍臣充國御史大夫臣誼<lb/>
<pb n="KR2m0006_WYG_017-5a"/>
宜春矦臣譚當塗矦臣聖随桃矦臣昌樂杜矦臣屠耆<lb/>
堂太僕臣延年太常臣昌大司農臣延年宗正臣徳少<lb/>
府臣樂成廷尉臣光執金吾臣延夀大鴻臚臣賢左馮<lb/>
翊臣廣明右扶風臣徳長信少府臣嘉典属國臣武京<lb/>
輔都尉臣廣漢司𨽻校尉臣辟兵諸吏文學光禄大夫<lb/>
臣遷臣畸臣吉臣賜臣管臣勝臣梁臣長幸臣夏矦勝<lb/>
大中大夫臣徳臣卬昩死言皇太后陛下臣敞等頓首<lb/>
死罪云云臣敞等謹與博士臣霸臣雋舍臣徳臣虞舍<lb/>
<pb n="KR2m0006_WYG_017-5b"/>
臣射臣倉議皆曰當廢臣請有司御史大夫臣誼宗正<lb/>
臣徳太常臣昌與太祝以一太牢告祠髙廟臣敞等昩<lb/>
死以聞皇太后詔曰可<hi>霍光傳</hi>
故事諸上書者皆為二封題其一曰副領尚書者先發<lb/>
副封所言不善屏去不奏魏相因許伯白去副封以防<lb/>
壅蔽宣帝善之<hi>魏相傳</hi>
吏民上書字或不正輙舉劾<hi>藝文志</hi>
　　雜録<lb/>
<pb n="KR2m0006_WYG_017-6a"/>
衍簡矦不疑坐挾詔書論耐為司㓂<hi>功臣表</hi>
武帝時公孫𢎞奏謹按詔書下者明天人分際通古今<lb/>
之誼文章爾雅訓辭深厚<hi>儒林傳序</hi>
武帝每為淮南王報書常召司馬相如視草乃遣<hi>淮南王安</hi>
<hi>傳</hi>
劉向曰今出令未能踰時而反是反汗也<hi>本傳</hi>
傅太后遺詔益封髙安矦賢二千户丞相王嘉封還詔<lb/>
書<hi>王嘉傳</hi>
<pb n="KR2m0006_WYG_017-6b"/>
文帝時山東吏布詔令民雖老羸癃疾莫不扶杖而徃<lb/>
聽之願少湏臾無死思見徳化之成<hi>賈山傳</hi>
宣帝詔書毎下民欣然若更生<hi>王吉傳</hi>
元帝罷朱崖詔匡衡云諸見罷朱崖詔書者人人自以<lb/>
為將見太平也<hi>匡衡傳</hi>
温水矦安國坐上書為妖言㑹赦免<hi>王子矦表</hi>
新利矦偃坐上書謾免<hi>王子矦表</hi>
　　冠禮<lb/>
<pb n="KR2m0006_WYG_017-7a"/>
孝恵五年皇帝冠<hi>本紀</hi>
孝昭元鳯四年加元服<hi>本紀臣天麟按後漢禮儀志注云孝昭帝冠辭曰陛下摛顯先</hi>
<hi>帝之光耀以承皇天之嘉禄欽奉仲春之吉辰普尊大道之郊域秉率百福之休靈始加昭明之元服推逺冲</hi>
<hi>孺之㓜志藴積文武之成徳肅勒髙祖之清廟六合之内靡不蒙徳永永與天無極</hi>
孝宣五鳯元年正月皇太子冠皇太后賜丞相將軍列<lb/>
矦中二千石帛人百匹太夫人八十匹夫人六十匹又<lb/>
賜列矦嗣子爵五大夫男子為父後者爵一級<hi>本紀</hi>
　　婚禮<lb/>
<pb n="KR2m0006_WYG_017-7b"/>
宣帝時王吉上疏曰竊見當世趨務不合於道者謹條<lb/>
奏吉意以為夫婦人倫大綱夭夀之萌也世俗嫁娶太<lb/>
早未知為人父母之道而有子是以教化不明而民多<lb/>
夭聘妻送女亡節則貧人不及故不舉子又漢家列矦<lb/>
尚公主諸矦則國人承翁主使男事女夫詘於婦逆隂<lb/>
陽之位故多女亂<hi>王吉傳</hi>
五鳯二年八月詔曰夫婚姻之禮人倫之大者也酒食<lb/>
之㑹所以行禮樂也今郡國二千石或擅為苛禁禁民<lb/>
<pb n="KR2m0006_WYG_017-8a"/>
嫁娶不得酒食相賀召由是廢鄉黨之禮令民亡所樂<lb/>
非所以導民也詩不云乎民之失徳乾餱以愆勿行苛<lb/>
政<hi>本紀</hi>
平帝元始三年詔劉歆等雜定婚禮四輔公卿大夫博<lb/>
士郎吏家屬以禮娶親迎立軺併馬<hi>本紀服䖍曰軺立乘小車也併馬儷</hi>
<hi>駕也</hi>
四年立皇后王氏遣長樂少府夏矦瀋宗正劉宏少府<lb/>
宗伯鳯尚書令平晏納采太師光大司徒馬宫大司空<lb/>
<pb n="KR2m0006_WYG_017-8b"/>
甄豐左將軍孫建執金吾尹賞行太常事太中大夫劉<lb/>
歆及太卜太史令以下四十九人賜皮弁素積以禮雜<lb/>
卜筮大牢祠宗廟待吉月日明年春遣大司徒宫大司<lb/>
空豐左将軍建右将軍甄邯光禄大夫歆奉乘輿法駕<lb/>
迎皇后於安漢公第宫豐歆授皇后璽紱登車稱警蹕<lb/>
便時上林延夀門入未央宫前殿羣臣就位行禮大赦<lb/>
天下益封父安漢公地滿百里賜迎皇后及行禮者自<lb/>
三公以下至騶宰執事長樂未央宫安漢公第者皆増<lb/>
<pb n="KR2m0006_WYG_017-9a"/>
秩賜金帛各有差皇后立三月以禮見髙廟<hi>王后傳</hi>
故事聘皇后黄金二萬斤為錢二萬萬<hi>王莾傳</hi>
　　鄉射<lb/>
髙帝引兵圍魯魯中諸儒尚講習禮弦歌之音不絶於<lb/>
是諸儒始得修其經學講明大射鄉飲之禮<hi>儒林傳序</hi>
河間獻王修興雅樂董仲舒等皆以為音中正雅立之<lb/>
大樂春秋鄉射作於學官希濶不講<hi>禮樂志</hi>
韓延夀為東郡太守修治學官春秋鄉射陳鐘鼓管弦<lb/>
<pb n="KR2m0006_WYG_017-9b"/>
盛升降揖遜<hi>本傳</hi>
成帝鴻嘉二年行幸雲陽博士行飲酒禮<hi>本紀</hi>
鴻嘉二年三月博士行大射禮<hi>五行志</hi>
武帝時丞相公孫𢎞奏言民不得挾弓弩十賊張弩百<lb/>
吏不敢前盗賊不輙伏辜免脱者衆害寡而利多此盗<lb/>
賊所以蕃也禁民不得挾弓弩則盗賊執短兵短兵接<lb/>
則衆者勝以衆吏捕寡賊其埶必得盗賊有害無利則<lb/>
莫犯法刑錯之道也臣愚以為禁民毋得挾弓弩便上<lb/>
<pb n="KR2m0006_WYG_017-10a"/>
下其議吾邱夀王對曰臣聞古者作五兵非以相害以<lb/>
禁暴討邪也安居則以制猛獸而備非常有事則以設<lb/>
守衛而施行陣及至周室衰㣲上無明王諸矦力政彊<lb/>
侵弱衆暴寡海内抏敝巧詐並生是以知者䧟愚勇者<lb/>
威怯茍以得勝為務不顧義理故機變械飾所以相賊<lb/>
害之具不可勝數於是秦兼天下廢王道立私議滅詩<lb/>
書而首法令去仁恩而任刑戮堕名城殺豪傑銷甲兵<lb/>
折鋒刄其後民以耰鋤箠挺相撻擊犯法滋衆盗賊不<lb/>
<pb n="KR2m0006_WYG_017-10b"/>
勝至於赭衣塞路羣盗滿山卒以亂亡故聖王務教化<lb/>
而省禁防知其不足恃也今陛下昭明徳建太平舉俊<lb/>
材興學官三公有司或由窮巷起白屋裂地而封宇内<lb/>
日化方外嚮風然而盗賊猶有者郡國二千石之罪非<lb/>
挾弓弩之過也禮曰男子生桑弧蓬矢以舉之明示有<lb/>
事也孔子曰吾何執執射乎大射之禮自天子降及庶<lb/>
人三代之道也詩云大矦既抗弓矢斯張射夫旣同獻<lb/>
爾發功言貴中也愚聞聖王合射以明教矣未聞弓矢<lb/>
<pb n="KR2m0006_WYG_017-11a"/>
之為禁也且所為禁者為盗賊之以攻奪也攻奪之罪<lb/>
死然而不止者大姦之於重誅固不避也臣恐邪人挾<lb/>
之而吏不能止良民以自備而抵法禁是擅賊威而奪<lb/>
民救也竊以為無益於禁姦而廢先王之典使學者不<lb/>
得習行其禮大不便書奏上以難丞相𢎞𢎞詘服焉<hi>吾邱</hi>
<hi>夀王傳</hi>
　　賜酺<lb/>
文帝初即位賜民酺五日<hi>本紀服䖍曰酺音蒲文穎曰漢律三人以上無故羣飲酒</hi>
<pb n="KR2m0006_WYG_017-11b"/>
<hi>罰金四両今詔横賜令㑹聚飲食五日也</hi>
十六年得玉杯令天下大酺<lb/>
景帝後元年夏大酺五日<lb/>
武帝元光二年令民大酺五日<lb/>
元朔三年城朔方大酺五日<lb/>
太初二年祠后土令大酺五日<lb/>
太始三年令天下大酺五日<lb/>
昭帝元鳯四年令天下酺五日<lb/>
<pb n="KR2m0006_WYG_017-12a"/>
宣帝五鳯三年大酺五日<hi>並本紀</hi>
　　賜姓氏<hi>更姓氏附</hi>
髙祖封項伯等四人為列矦賜姓劉氏<hi>項伯傳</hi>
婁敬勸髙祖都闗中上曰婁者劉也賜姓劉氏<hi>本傳</hi>
孝文時吏居官者或長子孫以官為氏倉氏庫氏則倉<lb/>
庫吏之後也<hi>王嘉傳</hi>
武帝之初七十年間國家亡事為吏者長子孫居官者<lb/>
以為姓號<hi>食貨志</hi>
<pb n="KR2m0006_WYG_017-12b"/>
金日磾本匈奴休屠王太子也以休屠作金人祭天故<lb/>
因賜姓金氏云<hi>本賛</hi>
　　更姓氏<lb/>
漢興濟北王田安失國齊人謂之王家因以為氏<hi>元后傳</hi>
夏矦嬰曽孫頗尚主主随外家姓號孫公主故滕公子<lb/>
孫更為孫氏<hi>夏矦嬰傳</hi>
周陽由其父趙兼以淮南王舅矦周陽故因氏焉<hi>周陽由傳</hi>
馬宫公姓馬矢宫仕學稱馬氏<hi>本傳</hi>
<pb n="KR2m0006_WYG_017-13a"/>
京房本姓李推律自以為京氏<hi>本傳</hi>
車千秋本姓田氏為相年老上優之得乘小車入宫殿<lb/>
中故因號車丞相<hi>本傳</hi>
明徳馬皇后惡其先人有反易姓莾<hi>武紀</hi>
灌夫父張孟為灌嬰舍人得幸薦之至二千石故䝉灌<lb/>
氏姓為灌孟<hi>灌夫傳</hi>
衛青父鄭季與衛媪通生青青有同母兄衛長君及姊<lb/>
子夫故青冐姓衛氏<hi>衛青傳</hi>
<pb n="KR2m0006_WYG_017-13b"/>
周公後褒魯節矦公子寛薨矦相如嗣更姓公孫氏後<lb/>
更為姬氏<hi>恩澤矦表</hi>
　　禁踰侈<lb/>
漢初定與民無禁<hi>叙傳師古曰國家不設車旗衣服之禁</hi>
髙祖八年爵非公乘以上毋得冠劉氏冠賈人毋得衣<lb/>
錦繡綺縠絺紵罽操兵乘騎馬<hi>本紀</hi>
髙祖令賈人不得衣絲乘車重税租以困辱之孝恵髙<lb/>
后時復弛商賈之律然市井子孫亦不得為吏<hi>食貨志</hi>
<pb n="KR2m0006_WYG_017-14a"/>
文帝時賈誼上疏曰今民賣僮者為之繡衣絲履偏諸<lb/>
縁内之閑中是古天子后服所以廟而不宴者也而庻<lb/>
人得以衣婢妾白縠之表薄綺之裏緁以偏諸羙者黼<lb/>
繡是古天子之服今富人大賈嘉㑹召客者以被牆庻<lb/>
人屋壁得為帝服倡優下賤得為后飾且帝之身自衣<lb/>
皁綈而富民牆屋被文繡天子之后以縁其領庻人□<lb/>
妾縁其履此臣所謂舛也豈如今定經制使君君臣臣<lb/>
上下有差而後有所持循矣<hi>本傳</hi>
<pb n="KR2m0006_WYG_017-14b"/>
武帝天漢元年秋閉城門大搜<hi>本紀臣瓉曰漢帝年紀六月禁踰侈七月閉城</hi>
<hi>門大搜索踰侈者也師古曰踰法度而奢侈者也</hi>
二年秋大捜<hi>本紀</hi>
元帝時貢禹奏言髙祖孝文孝景皇帝循古節儉後世<lb/>
争為奢侈轉轉益甚臣下亦相放效衣服履絝刀劍亂<lb/>
於主上主上時臨朝入廟衆人不能别異今大夫僣諸<lb/>
矦諸矦僣天子天子過天道其日乆矣矯復古化在於<lb/>
陛下天子納善其忠乃下召令太僕减食榖馬水衡减<lb/>
<pb n="KR2m0006_WYG_017-15a"/>
食肉獸省宜春下苑以與貧民又罷角抵諸戯及齊三<lb/>
服官<hi>本傳</hi>
成帝永始四年詔曰聖王明禮制以叙尊卑異車服以<lb/>
章有徳方今世俗奢僣㒺極靡有厭足公卿列矦親屬<lb/>
近臣四方所則或廼奢侈逸豫務廣第宅治園池多蓄<lb/>
奴婢被服綺縠設鐘鼓備女樂車服嫁娶葬埋過制吏<lb/>
民慕效寖以成俗其申勅有司以漸禁之青緑民所常<lb/>
服且勿止列矦近臣各自省改司𨽻校尉察不變者<hi>紀</hi>
<pb n="KR2m0006_WYG_017-15b"/>
哀帝即位下詔曰制節謹度以防奢淫為政所先百王<lb/>
不易之道也諸矦王列矦公主吏二千石及豪富民多<lb/>
蓄奴婢田宅亡限與民争利百姓失職重困不足其議<lb/>
限列有司條奏諸王列矦得名田國中列矦在長安及<lb/>
公主名田縣道關内矦吏民名田皆無得過三十頃諸<lb/>
矦王奴婢二百人列矦公主百人關内矦吏民三十人<lb/>
六十以上十嵗以下不在數中賈人皆不得名田為吏<lb/>
犯者以律論諸名田蓄奴婢過品皆没入縣官<hi>本紀</hi>
<pb n="KR2m0006_WYG_017-16a"/>
平帝元始三年王莾奏車服制度吏民飬生送終嫁娶<lb/>
奴婢田宅噐械之品<hi>本紀</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0006_WYG_017-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西漢㑹要卷十七<lb/>
</p>
<p>
</p>
  </div>
</body>
</text>
</TEI>
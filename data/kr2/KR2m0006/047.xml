<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西漢㑹要卷四十七</head> <lb/>
    <p>
<pb n="KR2m0006_WYG_047-1a"/>
欽定四庫全書<lb/>
　西漢㑹要卷四十七<lb/>
　　　　　　　　　　　　宋　徐天麟　撰<lb/>
　民政二<lb/>
　　傅籍<lb/>
景帝二年令天下男子年二十始傅<hi>本紀師古曰傅著也言著名籍給公</hi>
<hi>家徭役臣天麟按髙紀發闗中老弱未傅者悉詣軍如淳曰律年二十三傳之疇官高不滿六尺二寸以下為</hi>
<hi>疲癃漢儀注民年二十三為正一歲為衞士一歲為材官騎士習射御馳戰陳年五十六乃免為庶民就田里</hi>
<pb n="KR2m0006_WYG_047-1b"/>
<hi>則知漢初民在官三十有三年也今景帝更為異制令男子年二十始傳則在官三十有六年矣</hi>
　　更役<lb/>
秦用商鞅之法月為更卒已復為正一歲屯戍一歲力<lb/>
役三十倍於古<hi>師古曰更卒謂給郡縣一月而更者正卒謂給中都官者也率計今人一歲之</hi>
<hi>中屯戌及力役之事三十倍多於古也更音工衡反</hi>漢興循而未改<hi>食貨志董仲舒疏</hi>
更賦<hi>昭紀如淳曰更有三品有卒更有踐更有過更古者正卒無常人皆當迭為之一月一更是為卒更</hi>
<hi>也貧者欲得雇更錢者次直者出錢雇之月二千是謂踐更也天下人皆直戌邊三日亦名為更律所謂繇戌</hi>
<hi>也雖丞相子亦在戌邊之調不可人人自行三日戍又行者當自戍三日不可往便還因便住一歲一更諸不</hi>
<pb n="KR2m0006_WYG_047-2a"/>
<hi>行者出錢三百入官官以給戌者是為過更律就卒踐更者居也居更縣中五月乃更也後從尉律卒踐更一</hi>
<hi>月休十一月也食貨志曰月為更卒已復為正一歲屯戌一歲力役三十倍於古此漢初因秦法而行之也後</hi>
<hi>遂改易有讁乃戌邊一歲耳</hi>
文帝偃武行文丁男三年而一事<hi>賈捐之傳如淳曰常賦歲一事時天下民</hi>
<hi>多故三歲而一事</hi>
吳以銅鹽故百姓無賦卒踐更輒予平賈<hi>吳王濞傳</hi>
漢氏常有更賦罷癃咸出<hi>食貨志王莽下令云云晉灼曰雖老病皆復出口算</hi>
昭帝元鳳四年詔三年以前通更賦未入者皆勿收<hi>紀</hi>
<pb n="KR2m0006_WYG_047-2b"/>
　　鄉役<lb/>
十里一亭亭有長十亭一鄉鄉有三老有秩嗇夫游徼<lb/>
三老掌教化嗇夫職聽訟收賦稅游徼禁循盗賊縣大<lb/>
率方百里其民稠則減稀則曠鄉亭亦如之皆秦制也<lb/>
<hi>百官表漢官儀曰游徼亭長皆習設備五兵弓弩㦸循刀劒甲鎧鼓吏赤幘行縢帶劒佩刀持楯被甲設矛㦸</hi>
<hi>習射十里一亭亭長亭候五里一郵郵間相去二里半司姦盗亭長持二尺板以劾賊索繩以收執賊</hi>
　　泛役　<hi>著外繇附</hi>
惠帝三年發長安六百里内男女十四萬六千人城長<lb/>
<pb n="KR2m0006_WYG_047-3a"/>
安三十日罷五年復發長安六百里内男女十四萬五<lb/>
千人城長安三十日罷<hi>並紀</hi>
武帝元狩三年發謫吏穿昆明池<hi>師古曰吏有罪者罰而役之</hi>
成帝河平元年卒治河者為著外繇六月<hi>溝洫志師古曰以卒治河</hi>
<hi>有勞雖役日近皆得比繇戍六月也著謂著于簿籍</hi>
後二歲河復決作治六月乃成治河卒非受平賈者為<lb/>
著外繇六月<hi>溝洫志平賈謂顧也其受平賈者不在著外繇之數</hi>
哀帝建平二年葬帝太后定陶發陳留濟隂近郡國五<lb/>
<pb n="KR2m0006_WYG_047-3b"/>
萬人穿復土<hi>紀按漢世力役非一姑舉此數條以見役法之例</hi>
　　雜錄<lb/>
文帝時晁錯說上曰今農夫五口之家其服役者不下<lb/>
二人其能耕者不過百畮百畮之收不過百石春耕夏<lb/>
耘秋穫冬藏伐薪樵治官府給繇役春不得避風塵夏<lb/>
不得避暑熱秋不得避隂雨冬不得避寒凍四時之間<lb/>
亡日休息又私自送往迎來弔死問疾養孤長幼在其<lb/>
中勤苦如此<hi>食貨志上</hi>
<pb n="KR2m0006_WYG_047-4a"/>
西邊北邊之郡雖有長爵不輕得復五尺以上不得休<lb/>
息<hi>賈誼傳</hi>
信武侯靳歙坐事國人過律免<hi>功臣表師古曰事謂役使之也</hi>
　　復除<lb/>
從軍<lb/>
　漢二年蜀漢民給軍事勞苦復勿稅租二歲闗中卒<lb/>
　從軍者復家一歲<hi>髙紀下同</hi>
　五年詔諸侯子在闗中者復之十二歲其歸者半之<lb/>
<pb n="KR2m0006_WYG_047-4b"/>
　軍吏卒賜爵非七大夫已下皆復其身及户勿事<lb/>
　八年令吏卒從軍至平城及守城邑者皆復終身勿<lb/>
　事<lb/>
　十一年諸縣堅守不降反寇者復租三歲<lb/>
　六月令士卒從入蜀漢闗中皆復終身<lb/>
　十二年詔吏二千石入蜀漢定三秦者皆世世復<lb/>
豐沛<lb/>
　髙祖十一年四月令豐人徙闗中者皆復終身<lb/>
<pb n="KR2m0006_WYG_047-5a"/>
　十二年以沛為湯沐邑復其民世世無有所與沛父<lb/>
　兒請復豐乃比并復豐比沛<hi>並本紀</hi>
民産子<lb/>
　髙祖七年民産子復勿事二歲<hi>本紀</hi>
三老<lb/>
　漢二年置鄉三老擇鄉三老為縣三老復勿繇戍<hi>本紀</hi>
孝弟力田<lb/>
　惠帝四年舉民孝弟力田者復其身<lb/>
<pb n="KR2m0006_WYG_047-5b"/>
　武帝元朔元年詔曰朕旅耆老復孝敬<hi>本紀</hi>
髙年<lb/>
　文帝禮髙年九十者一子不事八十者二算不事<hi>賈誼</hi>
　<hi>傳</hi>
　武帝建元元年民年八十復二算九十復甲卒<hi>本紀</hi>
　四月詔民年九十㠯上已有受鬻法為復子若孫令<lb/>
　得身率妻妾遂其供養之事<hi>本紀</hi>
邊郡<lb/>
<pb n="KR2m0006_WYG_047-6a"/>
　晁錯說文帝募民守塞皆賜髙爵復其家<hi>食貨志</hi>
　西邊北邊之郡雖有長爵不輕得復<hi>賈誼傳</hi>
舊都<lb/>
　文帝三年幸太原復晉陽中都民三歲租<hi>本紀</hi>
守冢<lb/>
　髙祖十二年詔興秦始皇帝守冢二十家楚魏齊各<lb/>
　十家趙及魏公子亡忘各五家令視其冢復無與他事<lb/>
　<hi>本紀</hi>
<pb n="KR2m0006_WYG_047-6b"/>
給祠<lb/>
　武帝登禮中嶽以山下户凡三百封崈髙為之奉邑<lb/>
　獨給祠復無有所與<hi>郊祀志</hi>
宗室<lb/>
　文帝四年復諸劉有屬籍者家無所與<hi>紀</hi>
功臣後<lb/>
　宣帝地節二年詔曰傅陸侯功德茂盛復其後世疇<lb/>
　其爵邑世世無有所與<hi>紀</hi>
<pb n="KR2m0006_WYG_047-7a"/>
　元康元年復髙皇帝功臣絳侯周勃等百三十六人<lb/>
　家子孫令奉祭祀世世勿絶其母嗣者復其次<hi>同上</hi>
博士弟子<lb/>
　武帝為博士官置弟子五十人復其身<hi>儒林傳序</hi>
通經<lb/>
　元帝好儒能通一經者復數年以用度不足更為設<lb/>
　員千人<hi>同上</hi>
車騎馬<lb/>
<pb n="KR2m0006_WYG_047-7b"/>
　晁錯疏曰令民有車騎馬一匹者復卒三人<hi>食貨志</hi>
入奴婢<lb/>
　武帝府庫並虚廼募民能入奴婢者得以終身復<hi>食貨</hi>
　<hi>志</hi>
買復<lb/>
　晁錯疏曰令民入粟至五大夫乃復一人耳<hi>食貨志</hi>
　桑𢎞羊請令民入粟甘泉各有差以復終身<hi>食貨志</hi>
　武帝兵革數動民多買復及五大夫千夫調發之士<lb/>
<pb n="KR2m0006_WYG_047-8a"/>
　益鮮<hi>同上</hi>
　元帝永光三年用度不足民多復除無以給中外徭<lb/>
　役<hi>紀</hi>
流民<lb/>
　宣帝地節三年詔流民還歸者且勿算事<hi>紀</hi>
　本始三年大旱三輔民就賤者且毋收事<hi>紀</hi>
執喪<lb/>
　宣帝地節四年詔諸有大父母父母喪者勿繇事使<lb/>
<pb n="KR2m0006_WYG_047-8b"/>
　得收歛送終盡其子道<hi>紀</hi>
宮人<lb/>
　景帝遺詔出宮人歸其家復終身<hi>紀</hi>
節婦<lb/>
　平帝復節婦鄉一人<lb/>
　<lb/>
　<lb/>
　西漢㑹要卷四十七<lb/>
</p>
<p>
</p>
  </div>
</body>
</text>
</TEI>
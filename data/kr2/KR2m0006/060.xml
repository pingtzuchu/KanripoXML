<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西漢㑹要卷六十</head> <lb/>
    <p>
<pb n="KR2m0006_WYG_060-1a"/>
欽定四庫全書<lb/>
　西漢㑹要卷六十<lb/>
　　　　　　　　　　　　宋　徐天麟　撰<lb/>
　兵五<lb/>
　　處降<lb/>
典屬國掌蠻夷降者武帝元狩三年昆邪王降復增屬<lb/>
國置都尉丞侯千人屬官九譯令成帝河平元年省併<lb/>
大鴻臚<hi>百官表</hi>
<pb n="KR2m0006_WYG_060-1b"/>
文帝時弓髙侯韓隤當以匈奴相國降侯<hi>功臣表</hi>
襄城侯韓嬰以匈奴相國降侯<hi>功臣表</hi>
景帝時匈奴徐盧等五人降漢上欲侯之以勸後周亞<lb/>
夫曰彼背其主降陛下陛下侯之即何以責人臣不守<lb/>
節者乎上曰丞相議不可用迺悉封徐盧等為列侯<hi>周亞</hi>
<hi>夫傳</hi>
武帝元狩二年<hi>表作三年</hi>匈奴昆邪王殺休屠王并將其屬<lb/>
合四萬餘人來降置五屬國以處之<hi>紀凡言增屬國者皆增屬國都尉也</hi>
<pb n="KR2m0006_WYG_060-2a"/>
安定<hi>三水</hi>　　　　　　天水<hi>勇士</hi>
上郡<hi>龜兹</hi>　　　　　　西河<hi>美稷</hi>
五原　　　　　　　　已上並屬國都尉治<hi>地理志</hi>
宣帝神爵二年置金城屬國以處降羌<hi>本紀</hi>
五鳳三年置西河北地屬國以處匈奴降者<hi>本紀</hi>
諸從蠻夷來歸誼及以亡名數自占者内史縣令主<hi>淮南</hi>
<hi>厲王傳</hi>
越騎校尉掌越騎<hi>百官表如淳曰越人内附以為騎也</hi>
<pb n="KR2m0006_WYG_060-2b"/>
長水校尉掌長水宣曲胡騎<hi>長水胡名也宣曲觀名胡騎之屯於宣曲者</hi>
胡騎校尉掌池陽胡騎<hi>師古曰胡騎之屯於池陽者也</hi>
武帝遣趙破奴將屬國騎及郡兵數萬以擊胡<hi>張騫傳</hi>
太初元年以李廣利為貳師將軍發屬國六十騎期至<lb/>
貳師取善馬<lb/>
宣帝神爵元年發胡越騎羌騎詣金城<hi>本紀臣天麟按羌騎亦以羌人</hi>
<hi>内附者為之</hi>
杜侯復陸支以匈奴歸義因孰王從驃騎將軍擊左王<lb/>
<pb n="KR2m0006_WYG_060-3a"/>
以少破多捕虜三千一百侯三百户<hi>表</hi>
衆利侯伊即軒以匈奴歸義樓剸王從驃騎將軍擊左<lb/>
王手劒合侯千一百户<hi>表</hi>
　　捕盗<lb/>
武帝時杜周任用是時郡守尉諸侯相二千石欲為治<lb/>
者大抵盡效王温舒等而吏民益輕犯法盗賊滋起南<lb/>
陽有梅免百政楚有段中杜少齊有徐勃燕趙之間有<lb/>
堅盧范主之屬大羣至數千人擅自號攻城邑取庫兵<lb/>
<pb n="KR2m0006_WYG_060-3b"/>
釋死罪縳辱郡守都尉殺二千石為檄告縣趨具食小<lb/>
羣以百數掠鹵鄉里者不可稱數於是上始使御史中<lb/>
丞丞相長史使督之猶弗能禁乃使光禄大夫范昆諸<lb/>
部都尉乃故九鄉張德等衣繡衣持節虎符發兵以興<lb/>
擊斬首大部或至萬餘級及以法誅通行飲食坐相連<lb/>
郡甚者數千人數歲迺頗得其渠率散卒失亡復聚黨<lb/>
阻山川往往而羣無可奈何於是作沈命法曰羣盗起<lb/>
不發覺發覺而弗捕滿品者二千石以下至小吏主者<lb/>
<pb n="KR2m0006_WYG_060-4a"/>
皆死其後小吏畏誅雖有盗弗敢發恐不能得坐課累<lb/>
府府亦使不言故盗賊寖多上下相為匿以避文法焉<lb/>
<hi>咸宣傳</hi>
江充為置指繡衣使者督三輔盗賊<hi>本傳</hi>
天漢元年正月閉城門大搜<hi>本紀</hi>
二年大搜<hi>索姦人也</hi>泰山琅邪羣盗徐勃等阻山攻城道路<lb/>
不通遣直指使者暴勝之等衣繡衣杖斧分部逐捕刺<lb/>
史郡守以下皆伏誅十一月詔闗都尉曰今豪傑多逺<lb/>
<pb n="KR2m0006_WYG_060-4b"/>
交東方羣盗其謹察出入者<hi>本紀</hi>
征和元年發三輔騎士大搜上林閉長安城門索十一<lb/>
日迺解<hi>本紀</hi>
宣帝即位久之渤海左右郡歲飢盗賊並起二千石不<lb/>
能禽制上選能治者丞相御史舉龔遂可用上以為渤<lb/>
海太守時遂年七十餘召見形貌短小宣帝望見不副<lb/>
所聞心内輕焉謂遂曰渤海廢亂朕甚憂之君欲何以<lb/>
息其盗賊以稱朕意遂對曰海瀕避逺不霑聖化其民<lb/>
<pb n="KR2m0006_WYG_060-5a"/>
困於飢寒而吏不恤故使陛下赤子盗弄陛下之兵於<lb/>
潢池中耳今欲使臣勝之邪將安之也上聞遂對甚說<lb/>
答曰選用賢良固欲安之也遂曰臣聞治亂民猶治亂<lb/>
繩不可急也唯緩之然後可治臣願丞相御史且無拘<lb/>
臣以文法得一切便宜從事上許焉加賜黄金贈遣乘<lb/>
傳至渤海界郡聞新太守至發兵以迎遂皆遣還移書<lb/>
勅屬縣悉罷逐捕盗賊吏諸持鉏鉤田器者皆為良民<lb/>
吏毋得問持兵者迺為盗賊遂單車獨行至府郡中翕<lb/>
<pb n="KR2m0006_WYG_060-5b"/>
然盗賊亦皆罷渤海又多刼掠相隨聞遂教令即時解<lb/>
散棄其兵弩而持鉤鉏盗賊於是悉平民安土樂業<hi>龔遂</hi>
<hi>傳</hi>
尹翁歸守右扶風選用㢘平疾姦吏以為右職姦邪罪<lb/>
名亦縣縣有名籍盗賊發其比伍中翁歸輒召其縣長<lb/>
吏曉告以姦黠主名教使用類推迹盗賊所過抵類常<lb/>
如翁歸言無有遺脫緩於小弱急於豪彊豪彊有論罪<lb/>
輸掌蓄官使所莝責以員程不得取代不中程輒笞督<lb/>
<pb n="KR2m0006_WYG_060-6a"/>
極者至以<graphic n="KR0898" url="https://raw.githubusercontent.com/kanripo/KR-Gaiji/master/images/KR0898.png" mimeType="image/png"/>自剄而死京師畏其威嚴扶風大治盗賊<lb/>
課常為三輔最<hi>尹翁歸傳</hi>
宣帝時勃海膠東盗賊並起張敞上書自請治之曰山<lb/>
陽郡户九萬三千口五十萬以上訖計盗賊未得者七<lb/>
十七人它課諸事亦略如此臣敞愚駑既無以佐思慮<lb/>
久處閒郡身逸樂而忘國事非忠孝之節也伏聞膠東<lb/>
勃海左右郡歲數不登盗賊並起至攻官寺簒囚徒搜<lb/>
市朝刼列侯吏失綱紀姦軌不禁臣敞不敢愛身避死<lb/>
<pb n="KR2m0006_WYG_060-6b"/>
唯明詔之所處願盡力摧剉其暴虐存撫其孤弱事即<lb/>
有業所至郡條奏其所由廢及所以興之狀書奏天子<lb/>
召敞拜膠東相賜黄金三十斤敞辭之官自請治劇郡<lb/>
非賞罰無以勸善懲惡吏追捕有功效者願得壹切比<lb/>
三輔尤異天子許之敞到膠東明設賞開羣盗令相捕<lb/>
斬除罪吏追捕有功上名尚書調補縣令者數十人由<lb/>
是盗賊解散傳相捕斬吏民歙然國中遂平<hi>張敞傳</hi>
張敞守京兆尹長安市偷盗尤多百賈苦之上以問敞<lb/>
<pb n="KR2m0006_WYG_060-7a"/>
敞以為可禁敞既視事求問長安父老偷盗酋長數人<lb/>
居皆温厚出從童騎閭里以為長者敞皆召見責問因<lb/>
貰其罪把其宿負令致諸偷以自贖偷長曰令一旦召<lb/>
詣府恐諸偷驚駭願壹切受署敞皆以為吏遣歸休置<lb/>
酒小偷悉來賀且飲醉偷長以赭汙其衣裾吏坐里閭<lb/>
閱出者汙赭輒收縳之一日捕得數百人窮治所犯或<lb/>
一人百餘發盡行法罰由是枹鼓稀鳴市無偷盗<hi>張敞傳</hi>
敞拜冀州刺史既到部而廣川王國羣輩不道賊連發<lb/>
<pb n="KR2m0006_WYG_060-7b"/>
不得敞以耳目發起賊主名區處誅其渠帥廣川王姬<lb/>
昆弟及王同族宗室劉調等通行為之囊橐吏逐捕窮<lb/>
窘蹤迹皆入王宮敞自將郡國吏車數百兩圍守王宮<lb/>
搜索調等果得之殿屋重轑中敞傅吏皆捕格斷頭縣<lb/>
其頭王宮門外因劾奏廣川王天子不忍致法削其户<lb/>
敞居部歲餘冀州盗賊禁止<hi>張敞傳</hi>
建平侯杜緩為太常坐盗賊多免<hi>百官志</hi>
王尊以病免㑹南山羣盗傰宗等數百人為吏民害拜<lb/>
<pb n="KR2m0006_WYG_060-8a"/>
故𢎞農太守傅剛為校尉將迹射士千人逐捕歲餘不<lb/>
能禽或說大將軍鳳賊數百人在轂下發軍擊之不能<lb/>
得難以視四夷獨選賢京兆尹乃可於是鳳薦尊徵為<lb/>
諌大夫守京輔都尉行京兆尹事旬月間盗賊清<hi>本傳</hi>
成帝河平中單于來朝上使班伯持節迎於塞下㑹定<lb/>
襄大姓石季羣輩報怨殺追捕吏伯上狀因自請願試<lb/>
守期月上遣侍中中郎將王舜馳傳代伯䕶單于并奉<lb/>
璽書印綬即拜伯為定襄太守定襄聞伯素貴年少自<lb/>
<pb n="KR2m0006_WYG_060-8b"/>
請治劇畏其下車作威吏民竦息伯至請問耆老父祖<lb/>
故人有舊恩者迎延滿堂日為供具執子孫禮部中益<lb/>
弛諸所賓禮皆名豪懐恩醉酒共諌伯宜頗攝錄盗賊<lb/>
具言本謀亡匿處伯曰是所望於父師矣迺召屬縣長<lb/>
吏選精進掾史分部收捕及它隱伏旬日盡得郡中震<lb/>
肅咸稱神明<hi>叙傳</hi>
陽朔三年潁川鐵官申屠聖等百八十人殺長吏盗庫<lb/>
兵自稱將軍經歴九郡遣丞相長史御史中丞逐捕以<lb/>
<pb n="KR2m0006_WYG_060-9a"/>
軍興從事皆伏辜<hi>本傳</hi>
鴻嘉三年廣漢男子鄭躬等六十餘人攻官寺簒囚徒<lb/>
盗庫兵自稱山君四年黨與寖廣犯歴四縣衆且萬人<lb/>
拜河東都尉趙䕶為廣漢太守發郡中及蜀郡合五萬<lb/>
人擊之或相捕斬除罪旬月平遷䕶為執金吾賜黄金<lb/>
百斤<hi>本紀</hi>
鴻嘉中廣漢羣盗起選孫寶為益州刺史廣漢太守扈<lb/>
商者大司馬車騎將軍王音姊子軟弱不任職寶到部<lb/>
<pb n="KR2m0006_WYG_060-9b"/>
親入山谷諭告羣盗非本造意渠率皆得悔過自出遣<lb/>
歸田里自劾矯制奏商為亂首春秋之義誅首惡而已<lb/>
商亦奏寶所縱或有渠率當坐者商下獄寶坐失死罪<lb/>
免益州吏民多陳寶功效言為車騎將軍所排上復拜<lb/>
寶為冀州刺史<hi>孫寶傳</hi>
永始二年丞相薛宣坐西州盗賊羣輩免<hi>恩澤侯表</hi>
永始三年十一月尉氏男子樊並等十三人謀反殺陳<lb/>
留太守刼畧吏民自稱將軍徒李譚等五人共格殺並<lb/>
<pb n="KR2m0006_WYG_060-10a"/>
等皆封為列侯<hi>本紀</hi>
永始三年十二月山陽鐵官徒蘇令等二百二十八人<lb/>
攻殺長吏盗庫兵自稱將軍經歴郡國十九殺東郡太<lb/>
守汝南都尉遣丞相長史御史中丞持節督趣逐捕汝<lb/>
南太守嚴訢捕斬令等遷訢為大司農賜黄金百斤<hi>本紀</hi>
平帝元始二年遣執金吾侯陳茂假以征鼓募汝南南<lb/>
陽勇敢吏士三百人諭說江湖賊成重等二百餘人皆<lb/>
自出送家在所收事重徙雲陽賜公田宅<hi>本紀</hi>
<pb n="KR2m0006_WYG_060-10b"/>
三年陽陵任横等自稱將軍盗庫兵攻官寺出囚徒大<lb/>
司徒掾督逐皆伏辜<hi>本紀</hi>
　<lb/>
　<lb/>
　<lb/>
　<lb/>
　<lb/>
　西漢㑹要卷六十<lb/>
</p>
<p>
</p>
  </div>
</body>
</text>
</TEI>
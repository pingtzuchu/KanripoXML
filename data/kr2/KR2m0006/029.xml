<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西漢㑹要卷二十九</head> <lb/>
    <p>
<pb n="KR2m0006_WYG_029-1a"/>
欽定四庫全書<lb/>
　西漢㑹要卷二十九<lb/>
　　　　　　　　　　　　宋　徐天麟　撰<lb/>
　祥異上<lb/>
　　符瑞<lb/>
髙祖被酒夜徑澤中令一人行前行前者還報曰前有<lb/>
大蛇當徑願還髙祖醉曰壯士行何畏乃前拔劍斬蛇<lb/>
蛇分為兩道開行數里醉困卧後人来至蛇所有一老<lb/>
<pb n="KR2m0006_WYG_029-1b"/>
嫗夜哭人問嫗何哭嫗曰人殺吾子人曰嫗子何為見<lb/>
殺嫗曰吾子白帝子也化為蛇當道今者赤帝子斬之<lb/>
故哭人乃以嫗為不誠欲苦之嫗因忽不見<hi>紀</hi>
秦始皇帝嘗曰東南有天子氣於是東游以厭當之<lb/>
髙祖𨼆於芒碭山澤間吕后與人俱求常得之髙祖怪<lb/>
問之吕后曰季所居上常有雲氣故徃從常得季<hi>紀</hi>
漢元年冬十月五星聚東井<hi>紀應劭曰東井秦之分野五星所在當有聖人以義</hi>
<hi>取天下</hi>
<pb n="KR2m0006_WYG_029-2a"/>
文帝十五年黄龍見於成紀<hi>紀</hi>
武帝元狩元年行幸雍祠五畤獲白麟作白麟之歌<lb/>
二年夏馬生余吾水中南越獻馴象能言鳥<lb/>
元鼎元年得鼎汾水上<lb/>
四年得寳鼎后上祠旁秋馬生渥洼水中作寳鼎天馬<lb/>
之歌<lb/>
元封二年甘泉宫内中産芝九莖連葉作芝房之歌<lb/>
太始二年詔曰徃者朕郊見上帝西登隴首獲白麟以<lb/>
<pb n="KR2m0006_WYG_029-2b"/>
饋宗廟渥洼出天馬泰山見黄金更改故名今更黄金<lb/>
為麟趾褭蹏以協瑞焉因㠯頒封諸侯王<lb/>
三年行幸東海獲赤雁作朱雁之歌<lb/>
昭帝始元元年二月黄鵠下建章宫太液池中公卿上<lb/>
夀<lb/>
三年鳯凰集東海遣使者祠其處<lb/>
宣帝本始元年鳯凰集膠東千乘<lb/>
四年鳯凰集北海安丘淳于<lb/>
<pb n="KR2m0006_WYG_029-3a"/>
地節二年四月鳯凰集魯郡羣鳥從之<lb/>
元康元年詔曰迺者鳯凰集泰山陳留甘露降未央宫<lb/>
朕未能章先帝休烈協寧百姓承天順地調序四時獲<lb/>
蒙嘉瑞賜兹祉福夙夜兢兢靡有驕色内省匪解永惟<lb/>
罔極書不云乎鳯凰来儀庶尹克諧其赦天下賜勤事<lb/>
吏中二千石以下至六百石爵自中郎吏至五大夫佐<lb/>
史以上二級民一級女子百户牛酒加賜鰥寡孤獨三<lb/>
老孝弟力田帛所振貸勿收<lb/>
<pb n="KR2m0006_WYG_029-3b"/>
三年春以神爵數集泰山賜諸侯王丞相將軍列侯二<lb/>
千石金郎從官帛各有差賜天下吏爵二級民一級女<lb/>
子百户牛酒鰥寡孤獨髙年帛<lb/>
六月詔曰前年夏神爵集雍今春五色鳥以萬數飛過<lb/>
屬縣翺翔而舞欲集未下其令三輔毋得以春夏擿巣<lb/>
探卵弹射飛鳥具為令<lb/>
四年三月詔曰迺者神爵五采以萬數集長樂未央北<lb/>
宫髙寢甘泉泰畤殿中及上林苑朕之不逮寡于徳厚<lb/>
<pb n="KR2m0006_WYG_029-4a"/>
屢獲嘉祥非朕之任其賜天下吏爵二級民一級女子<lb/>
百户牛酒加賜三老孝弟力田帛人二匹鰥寡孤獨各<lb/>
一匹<lb/>
神爵元年詔曰朕承宗廟戰戰栗栗惟萬事統未燭厥<lb/>
理迺元康四年嘉榖元稷降于郡國神爵仍集金芝九<lb/>
莖産于涵徳殿銅池中九真獻竒獸南郡獲白鹿威鳯<lb/>
為寳朕之不明震于珍物飭躬齋精析為百姓東濟大<lb/>
河天氣清静神魚舞河幸萬嵗宫神爵翔集朕之不徳<lb/>
<pb n="KR2m0006_WYG_029-4b"/>
懼不能任其以五年為神爵元年賜天下勤事吏爵二<lb/>
級民一級女子百户牛酒鰥寡孤獨髙年帛所振貸物<lb/>
勿收行所過毋出田租<lb/>
二年二月詔曰迺者正月乙丑鳯凰甘露降集京師羣<lb/>
鳥從以萬數朕之不徳屢獲天福祗事不怠其赦天下<lb/>
四年二月詔曰迺者鳯凰甘露降集京師嘉瑞並見脩<lb/>
興太乙五帝后土之祠祈為百姓蒙祉福鸞鳯萬舉蜚<lb/>
覽翺翔集止于旁齋戒之暮神光顯著薦鬯之夕神光<lb/>
<pb n="KR2m0006_WYG_029-5a"/>
交錯或降于天或登于地或從四方来集于壇上帝嘉<lb/>
嚮海内承福其赦天下賜民爵一級女子百户牛酒鰥<lb/>
寡孤獨髙年帛<lb/>
冬十月鳯凰十一集杜陵十二月鳯凰集上林<lb/>
五鳯三年詔曰朕飭躬齋戒郊上帝祠后土神光並見<lb/>
或興於谷燭燿齋宫十有餘刻甘露降神爵集已詔有<lb/>
司告祠上帝宗廟三月辛丑鸞鳯又集長樂宫東闗中<lb/>
木上飛下止地文章五色留十餘刻吏民並觀朕之不<lb/>
<pb n="KR2m0006_WYG_029-5b"/>
敏懼不能任屢蒙嘉瑞獲兹祉福書不云乎雖休勿休<lb/>
祗事不怠公卿大夫其勉焉減天下口錢赦殊死以下<lb/>
賜民爵一級女子百户牛酒大酺五日加賜鰥寡孤獨<lb/>
髙年帛<lb/>
甘露元年黄龍見新豐<lb/>
三年詔曰迺者鳯凰甘露降集黄龍登興醴泉滂流枯<lb/>
槁榮茂神光並見咸受祺祥其赦天下減民算三十賜<lb/>
諸侯王丞相將軍列侯中二千石金錢各有差賜民爵<lb/>
<pb n="KR2m0006_WYG_029-6a"/>
一級女子百户牛酒鰥寡孤獨髙年帛<lb/>
三年詔曰迺者鳯凰集新蔡羣鳥四面行列皆鄉鳯凰<lb/>
立以萬數其賜汝南太守帛百匹新蔡長吏三老孝弟<lb/>
力田鰥寡孤獨各有差賜民爵二級毋出今年租<lb/>
成帝鴻嘉元年冬黄龍見真定<lb/>
元延四年甘露降京師賜長安民牛酒<lb/>
平帝元始元年越裳氏重譯獻白雉一黒雉二<lb/>
二年春黄支國獻犀牛<hi>並紀</hi>
<pb n="KR2m0006_WYG_029-6b"/>
　　日食<lb/>
髙帝三年十月甲戌晦日有食之在斗二十度<lb/>
十一月癸卯晦日有食之在虚三度<lb/>
九年六月乙未晦日有食之既在張十三度<lb/>
恵帝七年正月辛丑朔日有食之在危十二度<lb/>
五月丁卯先晦一日日有食之幾盡在七星<lb/>
髙后二年六月丙戌晦日有食之<lb/>
七年正月己丑晦日有食之既在營室九度<lb/>
<pb n="KR2m0006_WYG_029-7a"/>
文帝二年十一月癸卯晦日有食之在婺女一度<lb/>
三年十月丁酉晦日有食之在斗二十二度<lb/>
十一月丁卯晦日有食之在虚八度<lb/>
後四年四月丙辰晦日有食之在東井十三度<lb/>
七年正月辛未朔日有食之<lb/>
景帝三年二月壬午晦日有食之在胃二度<lb/>
七年十一月庚寅晦日有食之在虚九度<lb/>
中元年十二月甲寅晦日有食之<lb/>
<pb n="KR2m0006_WYG_029-7b"/>
二年九月甲戌晦日有食之<lb/>
三年九月戊戌晦日有食之幾盡在尾九度<lb/>
元年七月辛亥晦日有食之在軫七度<lb/>
後元年七月乙巳先晦一日日有食之在翼十七度<lb/>
武帝建元二年二月丙戌朔日有食之在奎十四度<lb/>
二年九月丙子晦日有食之在尾二度<lb/>
五年正月己巳朔日有食之<lb/>
元光元年二月丙辰晦日有食之<lb/>
<pb n="KR2m0006_WYG_029-8a"/>
七月癸未先晦一日日有食之在翼八度<lb/>
元朔二年二月乙巳晦日有食之在胃二度<lb/>
六年十一月癸丑晦日有食之<lb/>
元狩元年五月乙巳晦日有食之在栁六度<lb/>
元鼎五年四月丁丑晦日有食之在東井三十三度<lb/>
元封四年六月己酉朔日有食之<lb/>
大始元年正月乙巳晦日有食之<lb/>
四年十月甲寅晦日有食之在斗十九度<lb/>
<pb n="KR2m0006_WYG_029-8b"/>
征和四年八月辛酉晦日有食之不盡如鈎在亢二度<lb/>
昭帝始元三年十一月壬辰朔日有食之在斗九度<lb/>
元鳯元年七月己亥晦日有食之幾盡在張十二度<lb/>
宣帝地節元年十二月癸亥晦日有食之在營室十五<lb/>
度<lb/>
元鳯元年十二月乙酉朔日有食之在婺女十度<lb/>
四年四月辛丑朔日有食之在畢十九度<lb/>
元帝永光二年三月壬戌朔日有食之在婁八度<lb/>
<pb n="KR2m0006_WYG_029-9a"/>
四年六月戊寅晦日有食之在張七度<lb/>
建昭五年六月壬申晦日有食之不盡如鈎<lb/>
成帝建始三年十二月戊申朔日有食之在婺女九度<lb/>
河平元年四月己亥晦日有食之不盡如鈎在東井六<lb/>
度<lb/>
三年八月乙夘晦日有食之在房<lb/>
四年三月癸丑朔日有食之在昴<lb/>
陽朔元年二月丁未晦日有食之在胃<lb/>
<pb n="KR2m0006_WYG_029-9b"/>
永始元年九月丁巳晦日有食之<lb/>
二年二月乙酉晦日有食之<lb/>
三年正月己卯晦日有食之<lb/>
四年七月辛未晦日有食之<lb/>
元廷元年正月己亥朔日有食之<lb/>
哀帝元夀元年正月辛丑朔日有食之不盡如鈎在營<lb/>
室十度<lb/>
二年三月壬辰晦日有食之<lb/>
<pb n="KR2m0006_WYG_029-10a"/>
平帝元始元年五月丁巳朔日有食之在東井<lb/>
二年九月戊申晦日有食之既<lb/>
　凡漢著紀十二世二百一十二年日食五十三朔十<lb/>
　四晦三十六先晦一日三<hi>並五行志</hi>
　　日月變異<lb/>
武帝建元二年四月戊申有如日夜出<hi>紀</hi>
元帝永光元年四月日色青白亡景正中時有景亡光<lb/>
是夏寒至九月乃有光<lb/>
<pb n="KR2m0006_WYG_029-10b"/>
成帝建始元年八月戊午晨漏未盡三刻有兩月重見<lb/>
河平元年正月壬寅朔日月俱在營室時日出赤二月<lb/>
癸未日朝赤且入又赤夜月赤甲申日出赤如血亡光<lb/>
漏上四刻半乃頗有光燭地赤黄食後乃復三月乙未<lb/>
日出黄有黒氣大如錢居日中央<hi>並五行志</hi>
　　星孛<hi>天文志所載已見天文類五行志所載别見于此</hi>
髙帝三年七月有星孛于大角旬餘乃入<lb/>
文帝後七年九月有星孛于西方其本直尾箕末指虚<lb/>
<pb n="KR2m0006_WYG_029-11a"/>
危長丈餘及天漢十六日不見<lb/>
武帝建元六年六月有星孛于北方<lb/>
八月長星出于東方長終天三十日去是為蚩尤旗見<lb/>
則王者征伐四方<lb/>
元狩四年四月長星又出西北<lb/>
元封元年五月有星孛于東井又孛于三台<lb/>
宣帝地節元年正月有星孛于西方去太白二丈所<lb/>
成帝建始元年正月有星孛于營室青白色長六七丈<lb/>
<pb n="KR2m0006_WYG_029-11b"/>
廣尺餘<lb/>
元延元年七月辛未有星孛于東井踐五諸侯出河戎<lb/>
北率行車袁大㣲後日六度有餘晨出東方十三日夕<lb/>
見西方犯次妃長秋斗填螽炎再貫紫宫中大火當後<lb/>
逹天河除於妃后之域南逝度犯大角攝提至天市而<lb/>
按節徐行炎入市中旬而後西去五十六日與蒼龍俱<lb/>
伏<hi>並五行志</hi>
　　星隕<lb/>
<pb n="KR2m0006_WYG_029-12a"/>
成帝永始二年二月癸未夜過中星隕如雨長一二丈<lb/>
繹繹未至地滅至鷄鳴止<hi>五行志</hi>
　　亡冰<lb/>
武帝元狩六年冬亡冰<lb/>
昭帝始元二年冬亡冰<hi>並五行志紀作六年</hi>
　　雪<lb/>
文帝四年六月天雨雪<lb/>
景帝中六年三月雨雪<lb/>
<pb n="KR2m0006_WYG_029-12b"/>
武帝元狩元年十二月大雨雪民多凍死<lb/>
元鼎二年三月雪平地厚五尺<lb/>
三年三月水冰四月雨雪<lb/>
元帝建昭二年十一月齊楚地大雪深五尺<lb/>
四年三月雨雪燕多死<hi>並五行志</hi>
成帝建始四年夏四月雨雪<hi>本紀</hi>
陽朔四年四月雨雪燕雀死<hi>五行志</hi>
　　霜雹<lb/>
<pb n="KR2m0006_WYG_029-13a"/>
武帝元光四年四月隕霜殺草木<lb/>
元封三年十二月雷雨雹大如馬頭<lb/>
宣帝地節四年五月山陽濟隂雨雹如鷄子深二尺五<lb/>
寸殺二十人蜚鳥皆死<lb/>
元帝永光元年三月隕霜殺桑九月二日隕霜殺稼<lb/>
成帝河平二年四月楚國雨雹大如斧蜚鳥死<hi>並五行志</hi>
　　總天變<lb/>
恵帝二年天雨血於宜陽一頃所<hi>赤𤯝</hi>
<pb n="KR2m0006_WYG_029-13b"/>
武帝建元四年有風赤如血<hi>紀</hi>
元光五年七月大風拔木<hi>紀</hi>
天漢元年三月天雨白毛三月八月天雨白氂<hi>毛之彊屈曲者</hi>
成帝建始元年四月辛丑夜西北有如火光壬寅晨大<lb/>
風從西北起雲氣赤黄四塞天下終日夜着地者黄土<lb/>
塵也<hi>志</hi>
十二月大風拔甘泉畤中大木十韋以上<hi>本紀韋與圍同</hi>
哀帝建平四年山陽湖陵雨血廣三尺長五尺大者如<lb/>
<pb n="KR2m0006_WYG_029-14a"/>
錢小者如麻子<lb/>
平帝元始四年冬大風吹長安城門東屋瓦且盡<hi>並五行志</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0006_WYG_029-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西漢㑹要卷二十九<lb/>
</p>
<p>
</p>
  </div>
</body>
</text>
</TEI>
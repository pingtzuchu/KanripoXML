<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>西漢㑹要卷六十四</head> <lb/>
    <p>
<pb n="KR2m0006_WYG_064-1a"/>
欽定四庫全書<lb/>
　西漢㑹要卷六十四<lb/>
　　　　　　　　　　　　宋　徐天麟　撰<lb/>
　方域一<lb/>
　　都邑<lb/>
髙帝五年西都洛陽齋戍卒婁敬求見說上曰陛下都<lb/>
洛陽豈欲與周室比隆哉上曰然婁敬曰陛下取天下<lb/>
與周異周之先自后稷封邰積德絫善十有餘世至於<lb/>
<pb n="KR2m0006_WYG_064-1b"/>
太王王季文王武王而諸侯自歸之遂滅殷為天子及<lb/>
成王即位周公相焉乃營洛邑以為此天下之中也諸<lb/>
侯四方納貢職道里均矣有德則易以王無德則易以<lb/>
亡故周之盛時天下和洽諸侯四夷莫不賔服効其貢<lb/>
職及其衰也天下莫朝周不能制也非惟其德薄也形<lb/>
勢弱也今陛下起豐沛卷蜀漢定三秦與項羽戰滎陽<lb/>
成臯之間大戰七十小戰四十使天下之民肝腦塗地<lb/>
父子暴骨中野不可勝數哭泣之聲未絶傷夷者未起<lb/>
<pb n="KR2m0006_WYG_064-2a"/>
而欲比隆於康成之時臣竊以為不侔也且夫秦地被<lb/>
山帯河四塞以為固卒然有急百萬之衆可立具也因<lb/>
秦之故資甚美膏腴之地此所謂天府者也陛下入關<lb/>
而都之山東雖亂秦之故地可全而有也夫與人鬬不<lb/>
搤其吭拊其背未能全其勝也今陛下案秦之故地此<lb/>
亦搤天下之吭而附其背也帝問羣臣羣臣皆山東人<lb/>
爭言周王數百年秦二世即位洛陽東有成臯西有殽<lb/>
黽倍河鄉雒其固亦足恃也上問張良良曰雒陽雖有<lb/>
<pb n="KR2m0006_WYG_064-2b"/>
此固其中小不過數百里田地薄四面受敵此非用武<lb/>
之地關中左殽函右隴蜀沃野千里南有巴蜀之饒北<lb/>
有胡宛之利阻三靣而固守獨以一靣東制諸侯諸侯<lb/>
安定河渭漕輓天下西給京師諸侯有變順流而下足<lb/>
以委輸此所謂金城千里天府之國婁敬説是也上即<lb/>
日車駕西都長安拜婁敬為郎中號曰奉春君賜姓劉<lb/>
氏<hi>婁敬張良傳</hi>
元帝時翼奉上疏曰臣聞昔盤庚改邑以興殷道聖人<lb/>
<pb n="KR2m0006_WYG_064-3a"/>
美之臣願陛下徙都於成周左據成臯右阻黽池前鄉<lb/>
崧高後介大河建滎陽扶河東南北千里以為關而入<lb/>
敖倉地方百里者八九足以自娛東厭諸侯之權西遠<lb/>
羗胡之難陛下共已亡為按成周之君兼盤庚之德萬<lb/>
嵗之後長為髙宗漢家郊兆寝廟祭祀之禮多不應古<lb/>
臣奉誠難亶居而改作故願陛下遷都正本衆制皆定<lb/>
臣願陛下因天變而徙都所謂與天下更始者也書奏<lb/>
天子異其意答曰問奉今園廟有七云東徙状何如奉<lb/>
<pb n="KR2m0006_WYG_064-3b"/>
對曰昔成王徙洛盤庚遷殷其所避就皆陛下所明知<lb/>
也非有聖明不能一變天下之道唯陛下裁赦<hi>翼奉傳</hi>
　　郡國㳂革<lb/>
本秦京師為内史分天下作三十六郡漢興以其郡太<lb/>
大稍復開置又立諸侯王國武帝開廣三邊故自高祖<lb/>
増二十六文景各六武帝二十八昭帝一訖於孝平凢<lb/>
郡國一百三縣邑千三百一十四道三十二<hi>邑有蠻夷曰道</hi>侯<lb/>
國二百四十一地東西九千三百二里南北萬三千三<lb/>
<pb n="KR2m0006_WYG_064-4a"/>
百六十八里<hi>地理志</hi>
武帝元封五年初置刺史部十三州<hi>紀</hi>
京兆尹<hi>故秦内史漢元年項羽立司馬欣為塞王為塞國三年欣降漢為渭南郡九年罷復為内史武</hi>
<hi>帝建元六年分為右内史太初元年更為京兆尹</hi>左馮翊<hi>故秦内史高帝元年屬塞國二年更名河</hi>
<hi>上郡九年罷復為内史武帝建元六年分為左内史太初元年更名左馮翊</hi>右扶風<hi>故秦内史漢元</hi>
<hi>年項羽立章邯為雍王為雍國二年漢王併三秦以雍置中地郡九年罷復為内史武帝建元六年分為右内</hi>
<hi>史太初元年更名右扶風已上為三輔</hi>𢎞農郡<hi>右函谷關秦人恃之以為險固武帝元鼎四年徙函</hi>
<hi>谷關於新安而以故關置𢎞農郡</hi>河東郡<hi>漢初屬魏髙帝二年韓信等虜魏王豹定魏地置河東郡</hi>
<pb n="KR2m0006_WYG_064-4b"/>
河内郡<hi>髙帝元年立司馬卭為殷王為殷國二年卭降漢為河内郡</hi>河南郡<hi>本周王城秦為</hi>
<hi>三川郡項羽立瑕丘申陽為河南王高帝取之置河南郡</hi>
　右司𨽻校尉領郡七<lb/>
潁川郡<hi>秦置高帝封韓王信為韓國六年徙國人於太原復為潁川郡</hi>汝南郡<hi>髙帝置</hi>沛<lb/>
郡<hi>故秦泗水郡髙帝更名</hi>梁國<hi>故秦碭郡高祖五年封彭越為梁國十一年反誅立子恢為梁王罷</hi>
<hi>東郡頗益梁高后七年恢徙王趙以梁封吕產文帝二年封懐王楫</hi>魯國<hi>故秦薛郡高后元年封張敖子</hi>
<hi>偃為魯國孝景二年封共王餘</hi>
　右豫州刺史領郡國五<lb/>
<pb n="KR2m0006_WYG_064-5a"/>
魏郡<hi>髙帝置</hi>鉅鹿郡<hi>戰國趙地秦始皇二十五/年滅趙置鉅鹿郡漢因之</hi>常山郡<hi>漢元</hi>
<hi>年項羽分趙立張耳為常山王四年耳為趙王更屬趙八年國除置常山郡</hi>清河郡<hi>高帝置景帝中</hi>
<hi>三年立子乗為清河國武帝建元五年國除復為郡</hi>廣平國<hi>戰國屬趙秦屬邯鄲郡漢為廣平國武帝</hi>
<hi>征和二年為平干國宣帝五鳯二年國廢復為廣平國</hi>真定國<hi>武帝元鼎四年置</hi>中山國<lb/>
<hi>高帝置中山郡景帝封中山靖王勝更為國</hi>信都國<hi>景帝二年立子彭祖為廣川國五年國除為信</hi>
<hi>都郡中二年封惠王越復為廣川國宣帝甘露三年為信都國</hi>河間國<hi>故趙文帝二年封河間王辟疆</hi>
<hi>始置國十五年國除為郡景帝二年封獻王德復為國</hi>趙國<hi>高帝四年封張耳為趙王八年國除九年</hi>
<hi>封子如意又封幽王灰高后封共王恢文帝元年封幽王子遂景帝三年國除為邯鄲郡五年封趙敬肅王彭</hi>
<pb n="KR2m0006_WYG_064-5b"/>
<hi>祖復為國</hi>
　右冀州刺史領郡國十<lb/>
東郡<hi>秦置漢十一年罷東郡頗益梁後復為郡</hi>陳留郡<hi>漢初屬河南郡武帝置陳留郡</hi>山陽<lb/>
郡<hi>漢初屬梁國景帝中六年分梁為五國别為山陽國以封梁孝王子定武帝建元五年國除為郡天漢四</hi>
<hi>年更為昌邑國昭帝元平元年復為山陽郡</hi>濟隂郡<hi>漢初屬梁國景帝中六年别為濟隂國武帝建</hi>
<hi>元三年國除為郡宣帝甘露二年更名帝陶國明年復為郡成帝河平四年復為定陶國哀帝建平二年復為</hi>
<hi>濟隂郡</hi>㤗山郡<hi>高帝/置</hi>城陽國<hi>高祖封子肥為齊王屬齊國惠帝二年悼惠王獻城陽郡</hi>
<hi>以益魯元公主邑更屬魯文帝二年封朱虚侯章為城陽王别為國</hi>淮陽國<hi>高帝十一年封子友始置</hi>
<pb n="KR2m0006_WYG_064-6a"/>
<hi>國孝惠元年國除為淮陽郡高后元年封惠帝子强五年立子武孝文元年國除四年復為國十一年復為郡孝景</hi>
<hi>二年復為國四年復為郡宣帝元康二年復為國</hi>東平國<hi>漢初屬梁國景帝中六年封梁孝王子彭</hi>
<hi>離别為濟東國武帝元景元年國除為大河郡宣帝甘露二年為東平國</hi>
　右兖州刺史領郡國八<lb/>
琅邪郡<hi>秦置漢初屬齊吕后七年封劉澤為琅邪王别為國文帝元年更為郡</hi>東海郡<hi>高帝</hi>
<hi>置</hi>臨淮郡<hi>武帝元狩/六年置</hi>泗水國<hi>漢初屬東海郡武帝元鼎四年封泗水勤上綜别為</hi>
<hi>國</hi>楚國<hi>高帝五年封韓王信六年封元王交宣帝地節元年國除為彭城郡黄龍元年仍復為楚國</hi>
　右徐州刺史領郡國五<lb/>
<pb n="KR2m0006_WYG_064-6b"/>
平原郡<hi>高祖六年置</hi>千乗郡<hi>髙帝/置</hi>濟南郡<hi>漢初為齊郡孝文十六年别為濟南</hi>
<hi>國景帝三年國除為郡</hi>齊郡<hi>秦置齊郡漢元年項羽分齊為三國田都為齊王田市為濟北王田安為</hi>
<hi>膠東王三年併屬漢為郡六年封子肥為齊國孝文時分置城陽菑川膠西濟南濟北國而齊地浸狹武帝元</hi>
<hi>朔中齊王次昌亡後國除為郡</hi>北海郡<hi>景帝中/二年置</hi>東萊郡<hi>高帝/置</hi>膠東國<hi>故齊</hi>
<hi>地漢元年項羽立田市為膠東王五月併屬齊文帝十六年封膠東王雄渠别為國</hi>髙宻國<hi>漢初</hi>
<hi>屬齊文帝十六年别為膠西國宣帝本始元年更為髙宻國</hi>甾川國<hi>漢初屬齊文帝十六年封甾川</hi>
<hi>王賢别為國地理志云十八年誤也</hi>
　右青州刺史領郡國九<lb/>
<pb n="KR2m0006_WYG_064-7a"/>
南陽郡<hi>秦置</hi>南郡<hi>秦置髙祖元年更為臨江郡五年復故景帝二年封子榮為臨江國中二年國</hi>
<hi>除復為南郡</hi>江夏郡<hi>髙帝/置</hi>桂陽郡<hi>髙帝/置</hi>武陵郡<hi>高帝置</hi>零陵郡<lb/>
<hi>武帝元鼎六年置</hi>廣陵國<hi>髙帝六年封荆王賈屬吳景帝四年封子非為江都國武帝元狩二年國</hi>
<hi>除為廣陵郡六年封子胥為廣陵國</hi>長沙國<hi>本秦長沙郡高帝五年立吳芮為長沙國</hi>
　右荆州刺史領郡國八<lb/>
廬江郡<hi>漢初屬淮南國文帝十六年别為國景帝四年國除為郡</hi>九江郡<hi>秦置髙帝四年為淮</hi>
<hi>南國武帝元狩元年國除復為郎</hi>㑹稽郡<hi>秦置髙帝六年封劉賈為荆國十二年封劉濞為吳國景</hi>
<hi>帝三年國除為㑹稽郡</hi>丹陽郡<hi>秦為鄣郡漢初屬荆國後屬吳國景帝四年置江都國更屬江都武</hi>
<pb n="KR2m0006_WYG_064-7b"/>
<hi>帝元狩二年國除為廣陵郡元封二年别為丹陽郡</hi>豫章郡<hi>髙帝/置</hi>六安國<hi>髙帝元年分楚</hi>
<hi>置衡山國五年國廢屬淮南國文帝十六年復為衡山國武帝元狩六年别為六安國</hi>
　右揚州刺史領郡國六<lb/>
漢中郡<hi>秦置</hi>廣漢郡<hi>髙帝/置</hi>巴郡<hi>秦/置</hi>蜀郡<hi>秦/置</hi>犍為郡<hi>武帝建元六年</hi>
<hi>開西南夷置</hi>越嶲郡<hi>武帝元鼎六年/定西南夷置</hi>牂柯郡<hi>武帝元鼎六年通夜郎置</hi>益<lb/>
州郡<hi>武帝元封二年滇舉國降置以為郡</hi>
　右益州刺史領郡八<lb/>
安定郡<hi>武帝元鼎三年置</hi>北地郡<hi>秦/置</hi>隴西郡<hi>秦置漢元年屬雍國二年併三秦復</hi>
<pb n="KR2m0006_WYG_064-8a"/>
<hi>置隴西郡</hi>武威郡<hi>武帝紀云元狩二年匈奴昆邪王殺休屠王并将其衆來降以其地為武威郡地理志云</hi>
<hi>太初四年開與紀不同</hi>金城郡<hi>昭帝始元/六年置</hi>天水郡<hi>武帝元鼎三年置</hi>武都<lb/>
郡<hi>武帝元鼎六年置</hi>張掖郡<hi>本匈奴昆邪王地地理志云武帝太初元年開本紀云元狩二年置</hi>
<hi>與志不同</hi>酒泉郡<hi>武帝紀云元狩二年置地理/志云太初元年開與紀不同</hi>燉煌郡<hi>志云武帝</hi>
<hi>後元元年分酒泉置本紀云元鼎六年置</hi>
　右凉州刺史領郡十<lb/>
太原郡<hi>秦置漢二年魏豹反盡有太原上黨之地九月虜豹定魏地置上黨太原等郡五年立韓王信</hi>
<hi>為韓國六年復為郡十一年取山南太原之地益屬代遂廢太原郡文帝即位復分代為太原國三年復為郡</hi>
<pb n="KR2m0006_WYG_064-8b"/>
黨郡<hi>秦置漢二年魏豹有其地九月虜魏豹復置郡</hi>上郡<hi>秦置髙帝元年封董翳為翟國七月復故</hi>
西河郡<hi>武帝元朔四年置</hi>朔方郡<hi>武帝元朔/二年置</hi>五原郡<hi>秦九原郡武帝元朔</hi>
<hi>二年更名</hi>雲中郡<hi>秦置髙帝六年併屬代國十一年詔以代之雲中以西為雲中郡以為代之屏蔽</hi>
定襄郡<hi>高帝置</hi>鴈門郡<hi>秦置髙帝六年併屬代國後復為郡</hi>
　右并州刺史領郡九<lb/>
涿郡<hi>髙帝六年分燕置涿郡</hi>勃海郡<hi>髙帝/置</hi>代郡<hi>春秋為代國秦置代郡髙祖元年徙</hi>
<hi>趙歇為代王是時雲中鴈門之地皆屬代國二年代王歇還王趙而以陳餘為代王三年十月斬陳餘以其地</hi>
<hi>封兄喜為代王七年匈奴攻伐喜棄國自歸立子如意為代王以陳豨為相九年如意徙王趙代地皆入趙十</hi>
<pb n="KR2m0006_WYG_064-9a"/>
<hi>年陳豨反代地十一年漢破擊之周勃入定代地上乃取山南太原之地益屬代立子常為代王趙晉陽或云都中</hi>
<hi>都文帝即位分代為二國立子武為代王參為大原王三年武徙王淮陽更立参為代王而大原遂為郡参傳</hi>
<hi>至孫義徙清河而國除代亦復為郡葢元鼎三年也</hi>上谷郡<hi>秦/置</hi>漁陽郡<hi>秦置</hi>右北平<lb/>
郡<hi>秦置</hi>遼西郡<hi>秦/置</hi>遼東郡<hi>秦/置</hi>廣陽國<hi>髙帝元年為燕國武帝元朔元年國除為</hi>
<hi>郡元狩元年復置燕國昭帝元鳯元年復為廣陽郡宣帝本始元年為廣陽國</hi>樂浪郡<hi>武帝元封二年</hi>
<hi>滅朝鮮置</hi>
　右幽州刺史領郡國十<lb/>
南海郡<hi>秦置秦敗尉佗王此地武帝元鼎六年滅南粤後置郡</hi>鬰林郡<hi>故秦桂林郡屬尉佗</hi>
<pb n="KR2m0006_WYG_064-9b"/>
<hi>武帝元鼎六年開更名</hi>蒼梧郡<hi>武帝元鼎/元年開</hi>交趾郡<hi>武帝元鼎六年開</hi>合浦<lb/>
郡<hi>武帝元鼎六年開</hi>九真郡<hi>武帝元鼎/六年開</hi>日南郡<hi>故秦東郡武帝元鼎六年開更</hi>
<hi>名</hi>
　右交州刺史領郡七<lb/>
　　廢郡<lb/>
蒼海郡<hi>武帝元朔元年東夷嵗君南閭等口二十八萬人降置以為蒼海郡三年罷</hi>
沈黎郡<hi>武帝元鼎六年定西南夷以莋都為沈黎郡後罷</hi>
文山郡<hi>同上宣帝地節三年省併蜀郡</hi>
<pb n="KR2m0006_WYG_064-10a"/>
儋耳郡<hi>武帝元鼎六年滅南粤置昭帝始元五年罷</hi>
珠厓郡<hi>武帝元鼎六年滅南粤置元帝初元三年罷</hi>
真畨郡<hi>武帝元封三年定朝鮮置昭帝始元五年罷真畨并入𤣥莬</hi>
臨屯郡<hi>置同昭帝始元五年罷並樂浪</hi>
象郡<hi>昭帝元鳯五年罷分屬鬰林牂柯</hi>
初武帝滅南越開置珠厓儋耳郡在海中洲上吏卒皆<lb/>
中國人多侵陵之其民亦暴惡自以阻絶數犯吏禁率<lb/>
數年壹反殺吏漢輙發兵擊定之二十餘年間凢六反<lb/>
<pb n="KR2m0006_WYG_064-10b"/>
至宣帝時又再反元帝即位之明年珠厓山南縣反發<lb/>
兵擊之諸縣更叛連年不定上博謀於郡臣欲大發軍<lb/>
待詔賈捐之曰臣聞堯舜禹之聖德地方不過數千里<lb/>
西被流沙東漸于海朔南暨聲教迄于四海言欲與聲<lb/>
敎則治之不欲與者不強治也故君臣歌德含氣之物<lb/>
各得其宜武丁成王殷周之大仁也然地東不過江黄<lb/>
西不過氐羗南不過蠻荆北不過朔方是以頌聲並作<lb/>
視聽之類咸樂其生越裳氏重九譯而獻此非兵革之<lb/>
<pb n="KR2m0006_WYG_064-11a"/>
所能致以至乎秦興兵遠攻貪外虛内而天下潰畔孝<lb/>
文皇帝偃武行文當此時而斷獄數百賦役輕簡孝武<lb/>
皇帝厲兵馬以攘四夷天下斷獄數萬賦煩役重冦賊<lb/>
並起軍旅數發父既戰死於前子鬬死於後女子乗亭<lb/>
障孤児號於道老母寡妻飲泣巷哭是皆闢地㤗大征<lb/>
伐不休之故也今關東民衆久困流離道路人情莫親<lb/>
父母莫樂夫婦至嫁妻賣子法不能禁義不能止此社<lb/>
稷之憂也今陛下不忍悁悁之忿欲驅士衆擠之大海<lb/>
<pb n="KR2m0006_WYG_064-11b"/>
之中快心幽冥之地非所以救助饑饉保全元元也詩<lb/>
云蠢爾蠻荆大邦為讐言聖人起則後服中國衰則先<lb/>
畔自古而患之何况乃復其南方萬里之蠻乎駱越之<lb/>
人父子同川而浴相習以鼻飲與禽獸無異本不足郡<lb/>
縣置也顓顓獨居一海之中霧露氣濕多毒草蟲蛇水<lb/>
土之害人未見虜戰士自死又非獨珠厓有珠犀瑇瑁<lb/>
也棄之不足惜不擊不損威其民譬猶魚鼈何足貪也<lb/>
臣竊以徃者羗軍言之暴師曽未一年兵出不踰千里<lb/>
<pb n="KR2m0006_WYG_064-12a"/>
費四十餘萬萬大司農錢盡廼以少府禁錢續之夫一<lb/>
隅為不善費尚如此况於勞使遠攻亡士毋功乎求之<lb/>
徃古則不合施之當今又不便臣愚以為非冠帯之國<lb/>
禹貢所及春秋所治皆可且無以為願遂棄珠厓專用<lb/>
恤關東為憂上以問丞相御史御史大夫陳萬年以為<lb/>
當擊丞相于定國以為前日興兵擊之連年護軍都尉<lb/>
校尉及丞凢十一人還者二人卒士及轉輸死者萬人<lb/>
以上費用三萬萬餘尚未能盡降今關東困乏民難揺<lb/>
<pb n="KR2m0006_WYG_064-12b"/>
動捐之議是上從之初元三年春詔曰珠厓虜殺吏民皆<lb/>
畔為逆今廷議者或言可擊或言可守或欲棄之其指各<lb/>
殊朕日夜惟思議者之言羞威不行則欲誅之狐疑辟難<lb/>
則守屯田通於時變則憂萬民夫萬民之飢餓與遠蠻之<lb/>
不討危孰大焉且宗廟之祭凶年不備况乎辟不嫌之辱<lb/>
哉今關東大困倉庫空虚無以相贍又以動兵非特勞<lb/>
民凶年隨之其罷珠厓郡民有慕義欲内屬便處之<lb/>
不欲勿疆珠厓由是罷<hi>賈捐之傳</hi>
<pb n="KR2m0006_WYG_064-13a"/>
平帝元始四年置西海郡徙天下犯禁者處之分京師<lb/>
置前輝光後丞烈二郡更十二州名分界郡國所屬<hi>本紀</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2m0006_WYG_064-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西漢㑹要卷六十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>廣東通志卷五十九</head> <lb/>
    <p>
<pb n="KR2k0053_WYG_059-1a"/>
欽定四庫全書<lb/>
　廣東通志卷五十九<lb/>
　　藝文志<hi>一分分朝  類</hi>
　　南方朱鳥離象文明粤豈患無辭章哉顧信今傳<lb/>
　　後豈厪厪風雲月露妃青嫓白已哉夫必擅經天<lb/>
　　緯地則其文大必窺聖域賢闗則其文醇必闗微<lb/>
　　顯闡幽則其文重必切鎔性鑄情則其文至是以<lb/>
　　有經濟之文有理學之文有紀事表章之文有鼓<lb/>
<pb n="KR2k0053_WYG_059-1b"/>
　　舞振作之文所謂精金美玉布帛菽粟發竒光而<lb/>
　　資日用也非經濟則浮非理學則龎非紀事表章<lb/>
　　則輕非鼓舞振作則泛雖襲陳元之左氏竊士燮<lb/>
　　之尚書奚貴哉志藝文<lb/>
　　文集<lb/>
　漢<lb/>
　　桂陽太守周府君碑　　　　　　郭　蒼<lb/>
桂陽太守周府君者徐州下邳人也諱憬字君光體性<lb/>
<pb n="KR2k0053_WYG_059-2a"/>
敦仁天資篤厚行興閨門名高州里舉孝亷拜尚書議<lb/>
郎遷汝南固始相遂拜桂陽守宣魯衛之政敷二南之<lb/>
澤政以徳綏化猶風騰撫集烝細振發有方進則正直<lb/>
退則錯枉崇舉濟濟吉士充朝招賢訓䝉開誘六蔽君<lb/>
子道長小人道消信感神祗靈瑞符應嘉禾生於野竒<lb/>
草像萐莆異根之樹迢然連理於此之時邦域維寧郡<lb/>
又與南海接比商旅所臻自瀑亭至于曲紅一由此水<lb/>
其水源也出於王禽之山山盖隆崇峻極於天泉肇沸<lb/>
<pb n="KR2k0053_WYG_059-2b"/>
湧發射其巔分流離散為十二川彌陵隔阻巒阜錯連<lb/>
隅陬壅遏末由騁焉爾迺潰山鑽石經營滿畛激揚爭<lb/>
怒浮沉潛伏蛇龍結屈澧陵鬰浥千渠萬澮落聚沿澗<lb/>
下迄安聶六龍作難湍瀨溞溞沄沄潺湲雖詩稱百川<lb/>
沸騰高岸為谷深谷為陵盖莫若斯天軌所經惡得已<lb/>
哉故其下流注也若奔車失轡狂牛無縻<hi>原本闕</hi>銜艫陸<lb/>
不相知及其上也則羣輩相隨繵挽提攜唱號慷慨沈<lb/>
深在前其或敗也非徒喪寳玩隕珍竒替珠貝流象犀<lb/>
<pb n="KR2k0053_WYG_059-3a"/>
也往古來今變其終矣於是府君乃思夏后之遺謀施<lb/>
應龍之顯化閔行旅之悲窮哀舟人之困厄感蜀守氷<lb/>
殄絶黎魋嘉夫昧淵永用夷易乃命良吏将帥壮夫挑<lb/>
移盤石投之窮壑夷高填下鑿截回曲弼水之邪性順<lb/>
導其經脈斷硠磕之靈波弱陽侯之洶湧由是小溪乃<lb/>
平直大道克通利抱布貿絲交易而至升涉周旋功萬<lb/>
於前除昔<hi>闕</hi>顛樹表於兹雖非龍門之鴻績亦人君之<lb/>
徳宗故舟人歎於洲渚行旅語於塗陸孔子曰禹不決<lb/>
<pb n="KR2k0053_WYG_059-3b"/>
江疏河吾其魚矣於是熹平三年嵗在攝提仲冬之月<lb/>
曲紅長零陵東安區祉字景賢遵承典憲宣揚徳訓帥<lb/>
禮不越欽仰高山乃與邑子故吏龔臺郭蒼龔頟等命<lb/>
工鑿石建碑於瀧上勒銘公功傳之萬世垂示無窮其<lb/>
辭曰乾坤剖兮建兩儀剛柔分兮有險夷咨中嶽兮據<lb/>
崔嵬歎衡林兮獨傾虧增陊陗兮甚䧢陁鯀莫涉兮禹<lb/>
不窺仰王禽兮又﨑危俯瀧淵兮怛以悲岸參天兮無<lb/>
路蹊石縱横兮流洄洄波隆隆兮聲若雷或抱貨兮從<lb/>
<pb n="KR2k0053_WYG_059-4a"/>
利或追恩兮赴義汜自棹兮有不避沉躬軀兮蹈死地<lb/>
委性命兮於芒繩憯寒慄兮不遑計泛隨流兮殆忘歸<lb/>
懿賢后兮發聖英閔不通兮治斯溪蹷巨石兮以堙填<lb/>
開切促兮導曲機推大瀧兮弱其勢遏泌汨兮蛟龍逝<lb/>
陸夫唱兮艫人歌名冠世兮超踰倫今稱揚兮鏗流沙<lb/>
功斐斐兮鎮海裔君乎君乎夀不訾<lb/>
　晉<lb/>
　　嶺表賦　　　　　　　　　　　謝靈運<lb/>
<pb n="KR2k0053_WYG_059-4b"/>
若乃長山欵跨外内乖隔上無夷跡下無伏流麕兔望<lb/>
岡而旋歸鴻鴈覩峰而返翮既陟麓而踐坂遂升降于<lb/>
山畔顧後路之傾巘睡前磴之絶岸看朝雲之抱岫聴<lb/>
泉流之注澗羅列碁布怪譎横越非山非阜如樓如闕<lb/>
斑采類繡明白若月蘿蔓絶攀苔衣流滑<lb/>
　　羅浮山賦　　　　　　　　　　謝靈運<lb/>
客夜夢見延陵茅山在京之東南明旦得洞經所載羅<lb/>
浮山事云茅山是洞庭口南通羅浮正與夢中意相㑹<lb/>
<pb n="KR2k0053_WYG_059-5a"/>
遂感而作賦曰若廼茅公之説神化是悉數非億度道<lb/>
單悒憰洞天有九此惟其七潛夜引輝幽境朗日故曰<lb/>
朱明之陽宫耀真之隂室洞穴之寳衢海靈之雲術伊<lb/>
離情之易結諒沉念之匪浮發潛夢於永夜若憩波而<lb/>
乗桴越扶嶼之細漲上增龍之合流鼓蘭枻以水宿杖<lb/>
桂䇿以山逰<lb/>
　唐<lb/>
　　登逍遥臺序　　　　　　　　　張九齡<lb/>
<pb n="KR2k0053_WYG_059-5b"/>
故郡城有荒臺焉雖層宇落構而遺制巍然邑老相傳<lb/>
斯薛公道衡之所憩也薛公不容隋季出守海隅豈作<lb/>
臺榭以崇奢盖因丘陵而視逺必有以清滌孤憤舒嘯<lb/>
佳辰寄文翰以相宣仰風流而未冺州司馬王公履英<lb/>
達好古清譽滿時迹有忤於貴臣道未行於明主淮陽<lb/>
外郡同汲黯之外遷六安逺郡無桓譚之不樂常以為<lb/>
仁不異逺必敷政以愛人窮當益堅已坦懐而樂地屬<lb/>
府廷閒暇江浦清明南土陽和覺寒氛之向盡東郊候<lb/>
<pb n="KR2k0053_WYG_059-6a"/>
暖愛春色之先來於是命輕舸以乗流趨高臺而降望<lb/>
越荒堞披古道躋隱嶙而三休俯芊綿而四極其逺則<lb/>
煙連墟井指甌貊以南馳雲合山川挹荆呉而北走其<lb/>
近則深溪見底鱗介之所出没喬林夾岸羽毛之所翺<lb/>
翔悠哉薛公無不寄也意神明之可接陟彼峻隅想風<lb/>
景之不殊翦為茂草司馬公又以峴山故事感羊祜以<lb/>
興言湘水遺風懐屈原而可作况登高臨賦得無述焉<lb/>
九齡小人受教君子雖羲之樂㑹稽之士自賔許詢而<lb/>
<pb n="KR2k0053_WYG_059-6b"/>
仲舉禮豫章之人復攜徐孺是日也羣英在焉猥以陋<lb/>
才忝陪下列祗命為序請各言詩<lb/>
　　送區册序　　　　　　　　　　韓　愈<lb/>
陽山天下之窮處也陸有丘陵之險虎豹之虞江流悍<lb/>
急横波之石亷利侔劍㦸舟上下失勢破碎淪溺者往<lb/>
往有之縣郭無居民官無丞尉夾江荒茅篁竹之間小<lb/>
吏十餘家皆鳥言夷面始至言語不通畫地為字然後<lb/>
可告以出租賦奉期約是以賔客遊從之士無所為而<lb/>
<pb n="KR2k0053_WYG_059-7a"/>
至愈待罪于斯且半載矣有區生者誓言相好自南海<lb/>
拏舟而來升自賔階儀觀甚偉坐與之語風義卓然荘<lb/>
周云逃空虛者聞人足音跫然而喜矣况如斯人者豈<lb/>
易得哉入吾室聞詩書仁義之説欣然喜若有志于其<lb/>
間也與之翳嘉林坐石磯投竿而漁陶然以樂若能遺<lb/>
外聲利而不厭乎貧賤也嵗之初吉歸拜其親酒壺既<lb/>
傾序以識别<lb/>
　　昌黎文録序　　　　　　　　　趙　徳<lb/>
<pb n="KR2k0053_WYG_059-7b"/>
昌黎公聖人之徒歟其文高出與古之遺文不相上下<lb/>
所履之道則堯舜禹湯文武周公孔孟揚雄所授受服<lb/>
行之實也固已不雜其傳曰佛及聃荘楊之言不得干<lb/>
其思入其文也以是光於今大於後金石燋鑠斯文燦<lb/>
然徳行道學文庶幾乎古蓬茨中手持目覽饑食渇飲<lb/>
沛然滿飽顧非適諸聖賢之域而謬志於斯将所以盜<lb/>
其影響僻處無備得以所遇次之為卷私曰文録實以<lb/>
師氏為請益依歸之所云<lb/>
<pb n="KR2k0053_WYG_059-8a"/>
　　遊南山序　　　　　　　　　　元　傑<lb/>
隂陽精氣結為山嶽者則為勝為異為奥為閟故萬嶺<lb/>
交峙而嵩華辨其方羣嶽効靈而瀛壺拔其類是知仙<lb/>
居靈宅其必有靈乎鳴絃之北址果業之東阜高不百<lb/>
仞廣纔千畝層巖石室幽谷靈洞殊景異觀秀絶竒偉<lb/>
雖瀑流之下廬峯懸磴之躋丹嶠路逺莫覿餘不知其<lb/>
倫擬焉按寺記云昔有方士於是山鍊金變形羽服登<lb/>
仙故石室丹竈至今存焉觀其東嶺削成石瑩如玉岡<lb/>
<pb n="KR2k0053_WYG_059-8b"/>
巒峭竦巖壁重複捫藟而升如造雲根縹緲嬋娟似霞<lb/>
衣可攀真氣勝而塵累捐五藴破而清機閑蕩然放懐<lb/>
如兩翼之已生赤城之可接噫境變志先若符契之協<lb/>
從也下臨長川澄波吐瀾煙霞久收飛鳥不喧杳渺逶<lb/>
迤流注無間西通巨壑連嶂如屏林靄朝翠巖光晝清<lb/>
篠簜蔵輝松杉下㝠虛豁寂寥涵風有聲緑嶺未極劃<lb/>
開洞門黛容崢嶸詭状輪囷疑伏龍怪鎮含煙雲又有<lb/>
古木倒傍絶壁盤根網絡挂落空碧崩崖傍傾援逕下<lb/>
<pb n="KR2k0053_WYG_059-9a"/>
仄羽人幽㑹此焉瑶席摶翠壁而直上軋﨑嶇於紫氣<lb/>
雙巖屹以中斷奔屏蹙而成室涵孕精爽澄凝氣源信<lb/>
列仙之攸居豈塵俗之所止哉嗚呼鶴駕一去鳳簫響<lb/>
絶荆榛蔽路危磴敗滅跡留人境而舉世莫知地聫精<lb/>
刹而羣遊莫至吁又何怪乎其晦蔵也元和丙申嵗秋<lb/>
八月余以膠鬲之困寓居精舍再從兄昭肅時假兹邑<lb/>
政便於人務簡多暇與當寺僧智揵日探道源揵亦好<lb/>
古饕竒之士也因語故實緬想羽客之𤣥風以為靈跡<lb/>
<pb n="KR2k0053_WYG_059-9b"/>
神蹤精誠必復乃操刃持畚履險通幽梯絶棧而厯巉<lb/>
崖排䝉蘢而登杳藹時更千稔而神居祕躅粲然皆睹<lb/>
嗟乎芝田𤣥圃豈逺乎哉天之與人氣通則合客有顧<lb/>
咨而諗予者哉或應之曰天之運否泰相濟故善利稱<lb/>
徳下民昏墊人之道行蔵有數故棘津蓬累時惟鷹揚<lb/>
靈物必通道在斯著不然何荒阻千祀勃焉而興乃為<lb/>
銘曰鑿石通道兮援木枝仰攀洞口兮踐攲危奔龍伏<lb/>
虎兮勢状竒林攢峰倚兮蟠雲螭下臨隂谷兮神以慄<lb/>
<pb n="KR2k0053_WYG_059-10a"/>
嵌巖巖兮洞無極老松蕭瑟兮生逺風興雲沛沛兮煙<lb/>
霧黑懸巖排空兮色噴黛堅根網絡兮層霄外披霓解<lb/>
帶兮羽翼生下眺遥江兮入青靄世道紛綸兮何足謂<lb/>
朝為榮華兮夕顦顇不如幽谷兮閲仙經冀浮丘兮整<lb/>
煙轡我窺丹竈兮坐山腹衆峯參差兮隱雲族鑿仙嶺<lb/>
兮望瑶臺朝霞照海兮錦綺開信赤松之所升降王喬<lb/>
之所往來道或用晦兮靈物斯潛殷道未昌兮説築傅<lb/>
巖紛予感此兮勒銘雲根山既不朽兮與名長存<hi>以上序</hi>
<pb n="KR2k0053_WYG_059-10b"/>
　　廣州都督嶺南按察五府經畧使宋公遺愛碑<lb/>
　　　　　　　　　　　　　　　　張　説<lb/>
維唐御天下九十有八載蒼生賁乎海隅元澤漫乎荒<lb/>
外天子念窮鄉之僻陋徼道之修阻吏或不率不馴人<lb/>
或不康不若乃命舊相廣平公宋璟鎮兹裔壤式是南<lb/>
州督五管之政敎總三軍之旗鼓幅員萬里馴致九譯<lb/>
詔書下日靡然順風曷由臻斯威名之先路也公曩時<lb/>
執白簡登瑣闥推誠謇諤不私形骸忤英主之龍鱗蹹<lb/>
<pb n="KR2k0053_WYG_059-11a"/>
奸臣之虎尾挫二張之鋭則聲怛寰域折三思之角則<lb/>
氣盖風雲由是極有四星維帝之輔地有五嶽維天之<lb/>
柱其入宰也君之股肱其出守也人之父母至於此邦<lb/>
之長人也飲食有節衣服有常清心而庶務簡正色而<lb/>
羣下一瑟兮僴兮赫兮喧兮固以不怒而威不言而信<lb/>
雖有文身鑿齒被髮儋耳衣卉麫木巢山館水種落異<lb/>
俗而化齊言語不通而心喻矣其率人版築教人陶瓦<lb/>
室皆塗塈晝遊則華風可觀家撤茅茨夜作而災火不<lb/>
<pb n="KR2k0053_WYG_059-11b"/>
發棟宇之利也自今始祖國之舶車海琛雲萃物無二<lb/>
價路有遺金殊裔胥易其迴途逺人咸内我邊郡交易<lb/>
之坦也有如此故能言之士舉為美談盖微子去殷以<lb/>
後王者襄公代楚将得諸侯尚書東漢之雅望黄門北<lb/>
齊之令徳宋氏代名公具濟美詩所謂無念爾祖聿修<lb/>
厥徳廣平有焉若夫往者屈也來者伸也往來相召而<lb/>
哀樂繼之鴻飛遵渚於汝信處龍章衮衣以我公歸鬰<lb/>
陶乎人思嗟歎之不足廣州司馬譚瓌番禺耆老某乙<lb/>
<pb n="KR2k0053_WYG_059-12a"/>
等相與刻石傳徽斯文予春秋之徒也豈将茍其辭哉<lb/>
雅敬宋公王臣之重次嘉譚子贊徳之義遥感耆舊去<lb/>
思之勤越裳變風知周公之才之美吉甫作頌見申伯<lb/>
于蕃于宣觀政将來惡可廢也頌曰降王宰兮逺國靈<lb/>
歌北戸兮舞南溟酌七徳兮考六經政畫一兮言不再<lb/>
草木育兮魚鼈寧變蓬屋兮改籬牆魚鱗瓦兮鳥翼堂<lb/>
洞日華兮皎夜光火莫炖兮風莫颺事有迹兮惠無疆<lb/>
崑崙寳兮西海財幾萬里兮嵗一來舟有島兮貨為臺<lb/>
<pb n="KR2k0053_WYG_059-12b"/>
市無欺兮路無盜旅忘家兮扄夜開越井岡兮石門道<lb/>
金鼓愁兮旌斾好來何暮兮去何早犦牛牲兮菌雞卜<lb/>
神降福兮公夀考<lb/>
　　開大庾嶺記　　　　　　　　　張九齡<lb/>
先天二載龍集癸丑我皇帝御宇之明年也理内及外<lb/>
窮幽極逺日月普燭舟車運行無不求其所寧易其所<lb/>
弊者也初嶺東廢路人苦峻極行逕夤縁數里重林之<lb/>
表飛梁嶪嶻千丈層崖之半顛躋用惕嶃絶其尤故以<lb/>
<pb n="KR2k0053_WYG_059-13a"/>
載則曾不容軌以運則負之以背而海外諸國日以通<lb/>
商齒革羽毛之殷魚鹽蜃蛤之利上足以備府庫之用<lb/>
下足以贍江淮之求而越人綿力薄材夫荷妻戴勞亦<lb/>
久矣不虞一朝而見恤者也不由聖政其何以臻兹乎<lb/>
開元四載冬十有一月俾使臣左拾遺内供奉張九齡<lb/>
飲氷載懐執藝是度縁磴道披灌叢相其山谷之宜革<lb/>
其坂險之故嵗已農隙人斯子來役匪踰時成者不日<lb/>
則已坦坦而方五軌闐闐而走四通轉輸以之代勞高<lb/>
<pb n="KR2k0053_WYG_059-13b"/>
深為之失險於是乎鐻耳貫胸之類殊琛絶賮之人有<lb/>
宿有息如京如坻寧與夫越裳白雉之時尉佗翠鳥之<lb/>
獻語重九譯數上千雙若斯而已哉凡趨徒役者聚而<lb/>
議曰慮始者功百而變常樂成者利十而易業一隅何<lb/>
幸二者盡就况啓而未通通而未有斯事之盛皆我國<lb/>
家仁澤寖逺絶垠胥洎古所不載豈可黙而無述也盍<lb/>
刋石立紀以貽來裔是以追之琢之樹之不朽云<lb/>
　　端州石室碑　　　　　　　　　李　邕<lb/>
<pb n="KR2k0053_WYG_059-14a"/>
日者託宿祕篆寄傲神府撰竒討異注靈通感㝠搜海<lb/>
堧遐矚坤極敞金闕疏玉堂河漢未際其源今昔罕聆<lb/>
其語以為宛此山郭介在江墳薄人寰騰物外妙有特<lb/>
起靈表澒洞綺田砥平錦嶂壁立肇衍洞穴延袤中堂<lb/>
蹙怪積以萬殊呀地形以千變伏虎奔象浮梁抗柱激<lb/>
濤海而洪波沸渭欱杳窱而羣峯嵯峨飛動逼人屹聳<lb/>
驚視密微微而三分地道風蕭蕭而一變天時竇乳錬<lb/>
於玉顔石牀列於仙座隔斷塵境矯集福庭寂兮寥兮<lb/>
<pb n="KR2k0053_WYG_059-14b"/>
恍兮忽兮使營魄九昇嗜慾雙遣形希羽翼志摩雲天<lb/>
秦漢之間莫知代祀羲皇之上自成遐邈當是時也吏<lb/>
修其職民恬其業流冗歸止介特乂安於是命友生挾<lb/>
琴酌一歌一詠以遨以遊莫不解榻於斯加之杖龍遺<lb/>
士駟馬凌晨避暑窟室締賞林巒撃石如鐘酌泉如水<lb/>
固亦轉丹竈掇紫芝迹參寥之逺心愜習隱之幽求者<lb/>
矣開元十五年正月二十五日撰<lb/>
　　石室記　　　　　　　　　　　李　邕<lb/>
<pb n="KR2k0053_WYG_059-15a"/>
高要郡北十五里有石室詭怪萬状崆峒其中發揮靈<lb/>
蹤盤薄厚地皆神仙之窟宅為區粤之勝槩或有巨石<lb/>
皆似蹲獸之顧疊花仰空的皪瓊脂色如截肪矣傍引<lb/>
穴竅疑為洞門横聳石牀方次仙座西廂峭壁下有涵<lb/>
泉漲澄鏡色味輕瑶漿東西倚山之陽二十餘里西通<lb/>
武林東抵靈羊峽時開元十五年之春二月二十五日<lb/>
右遷陳州刺史李邕記<lb/>
　　册祭廣利王記　　　　　　　　失名<lb/>
<pb n="KR2k0053_WYG_059-15b"/>
皇帝乗時龍臨大寳三十載矣洪休鑠於元古元澤浸<lb/>
於有截恢復五運更明三辰以為海者冲融浮天汗漫<lb/>
吐氣<hi>闕</hi>　戴萬有朝百川屢效休徵之應未崇封建之<lb/>
典逮天寳十載三月庚子册為廣利王明盛禮也分命<lb/>
義王府長史范陽張九章奉玉簡金字之册将璧環幣<lb/>
帛之貺拖毳衣繡潔牲正辭神理居歆佇百福而上達<lb/>
帝道惟永視九瀛而咸乂洋洋乎未始有也初張公作<lb/>
宰南海亟遷右職惠化未冺琴堂尚存人挹子竒之風<lb/>
<pb n="KR2k0053_WYG_059-16a"/>
時美相如之使議政之老惟見子孫佐書之史俱垂斑<lb/>
白風闕郊候鱗雜歡迎詠舊徳於江干覩慈君於鷁首<lb/>
咸謂愷悌君子令問不忘者歟夫典册光揚徳貴周洽<lb/>
信美不著古人所慙敢舉其凡以記於石云天寳十載<lb/>
暮春三月天王正上徳之元辰海君受王册之初吉也<lb/>
　　連州刺史㕔記　　　　　　　　劉禹錫<lb/>
此郡天文與荆州同星分壤制與番禺相犬牙觀民風<lb/>
與長沙同祖習故常𨽻三府中而别合乃今最久而安<lb/>
<pb n="KR2k0053_WYG_059-16b"/>
得人統也按宋高祖世析郴之桂陽為小桂郡後以州<lb/>
統縣更名如今其制義也郡從嶺州從山而縣其郡邑<lb/>
東之望曰順山由順以降無名而相次者以萬數回環<lb/>
鬱遶迭高爭秀西北朝拱於九疑城下之浸曰湟水由<lb/>
湟之外交流而合輸以百數淪漣汨潏擘山為渠東南<lb/>
入於海山秀而高靈液滲漉故石鍾乳為天下甲嵗貢<lb/>
三百銖原鮮而膴卉物柔澤故紵蕉為三服貴嵗貢十<lb/>
笥林富桂檜土宜陶瓬故侯居以壮聞石侔琅玕水孕<lb/>
<pb n="KR2k0053_WYG_059-17a"/>
金碧故境物以麗聞環峰密林激清儲隂海風敺温交<lb/>
戰不勝觸石轉柯化為凉颸城壓赭岡踞高負陽土脈<lb/>
嘘濕抵堅而散襲山逗谷化為鮮雲故罕罹嘔泄之患<lb/>
函有華皓之齒信荒服之善部而炎裔之凉墟也永貞<lb/>
元年余始以尚書員外郎坐黨累出補兹郡居無何吏<lb/>
議以是遷也不足償其責故道貶為朗州司馬後十年<lb/>
詔書徵還抵京師俄復前命佩故印綬而南曩之騎竹<lb/>
馬北向相徯者咸仕郡縣巾韝來迎下車之日私唁且<lb/>
<pb n="KR2k0053_WYG_059-17b"/>
笑既視事得前二千石名姓於壁端宰臣王晙列卿劉<lb/>
晃儒官嚴士元聞人韓泰僉拜焉或久於其治功利存<lb/>
乎人民或不之厥官翹顒載于歌謡余不佞從郡公之<lb/>
後肇武徳距於今凡五十有七人所舉者四君子猶振<lb/>
裘之於領袖焉元和十一年七月二十四日記<lb/>
　　南海神廟碑　　　　　　　　　韓　愈<lb/>
海於天地間為物最鉅自三代聖王莫不祀事考於傳<lb/>
記而南海神次最貴在北東西三神河伯之上號為祝<lb/>
<pb n="KR2k0053_WYG_059-18a"/>
融天寳中天子以為古爵莫貴於公侯故海嶽之祝犧<lb/>
幣之數放而依之所以致崇極於大神今王亦爵也而<lb/>
禮海嶽尚循公侯之事虛王儀而不用非致崇極之意<lb/>
也由是册尊神為南海廣利王祝號祭式與次俱升因<lb/>
其故廟易而新之在今廣州治之東南海道八十里扶<lb/>
胥之口黄木之灣常以立夏氣至命廣州刺史行事祠<lb/>
下事訖驛聞而刺史常節度五嶺諸軍仍觀察其郡邑<lb/>
於南方事無所不統地大以逺故常選用重人既貴而<lb/>
<pb n="KR2k0053_WYG_059-18b"/>
富且不習海事又當祝時海常多大風将往皆憂戚既<lb/>
進觀顧怖悸故嘗以疾為解而委事於其副其來已久<lb/>
故明宫齋廬上雨旁風無所盖障牲酒瘠酸取具臨時<lb/>
水陸之品狼籍籩豆薦祼興俯不中儀式吏滋不恭神<lb/>
不顧享盲風怪雨發作無節人䝉其害元和十二年始<lb/>
詔用前尚書右丞國子祭酒魯國孔公為廣州刺史兼<lb/>
御史大夫以殿南服公正直方嚴中心樂易祗慎所職<lb/>
治人以明事神以誠内外殫盡不為表襮至州之明年<lb/>
<pb n="KR2k0053_WYG_059-19a"/>
将夏祝册自京師至吏以時告公乃齋祓視册誓羣有<lb/>
司曰册有皇帝名乃上所自署其文曰嗣天子某謹遣<lb/>
某官敬祭其恭且嚴如是敢有不承明日吾将宿廟下<lb/>
以供晨事明日吏以風雨白不聴於是州府文武吏士<lb/>
凡百數交謁更諫皆揖而退公遂陞舟風雨少弛櫂夫<lb/>
奏功雲隂解駮日光穿漏波伏不興省牲之夕載暘載<lb/>
隂将事之夜天地開除月星明穊五鼓既作牽牛正中<lb/>
公乃盛服執笏以入即事文武賔屬俯首聴位各執其<lb/>
<pb n="KR2k0053_WYG_059-19b"/>
職牲肥酒香樽爵静潔降登有數神具醉飽海之百靈<lb/>
祕怪恍惚畢出蜿蜿虵虵來享飲食闔廟旋艫祥飇送<lb/>
颿旗纛旄麾飛揚晻靄鐃鼓嘲轟高管噭譟武夫奮棹<lb/>
工師唱和穹龜長魚踴躍後先乾端坤倪軒豁呈露祀<lb/>
之之嵗風災熄滅人厭魚蟹五穀胥熟明年祀歸又度<lb/>
廟宫而大之治其庭壇改作東西兩序齋庖之房百用<lb/>
具修明年其時公又固往不懈益䖍嵗乃大和耋艾歌<lb/>
咏始公之至盡除他名之税罷衣食於官之可去者四<lb/>
<pb n="KR2k0053_WYG_059-20a"/>
方之使不以資交以身為師燕享以時賞與以節公蔵<lb/>
私蓄上下與足於是免屬州負逋之緡錢二十有四萬<lb/>
米三萬二千斛賦金之州耗金一嵗八百困不能償皆<lb/>
以丐之加西南守長之俸誅其尤無良不聴令者由是<lb/>
皆自重慎法人士之落南不能歸者與流徒之胄百二<lb/>
十八族用其才良而廩其無告者其女子可嫁與之錢<lb/>
財令無失時刑徳並流方地數千里不識盜賊山行海<lb/>
宿不擇處所事神治人其可謂備至耳矣咸願刻廟石<lb/>
<pb n="KR2k0053_WYG_059-20b"/>
以著厥美而繋以詩乃作詩曰南海隂墟祝融之宅即<lb/>
祀於旁帝命南伯吏惰不躬正自今公明用享錫祐我<lb/>
家邦惟明天子惟慎厥使我公在官神人致喜海嶺之<lb/>
陬既足既濡胡不均𢎞俾執事樞公行勿遲公無遽歸<lb/>
匪我私公神人具依<lb/>
　　燕喜亭記　　　　　　　　　　韓　愈<lb/>
太原𢎞中在連州與學佛人景常元慧遊異日從二人<lb/>
者行於其居之後丘荒之間上高而望得異處焉斬茅<lb/>
<pb n="KR2k0053_WYG_059-21a"/>
而嘉樹列發石而清泉激輦糞壤燔椔翳却立而視之<lb/>
出者突然成丘陷者呀然成谷窪者為池而缺者為洞<lb/>
若有鬼神異物隂來相之自是𢎞中與二人者晨往而<lb/>
夕忘歸焉乃立屋以避風雨寒暑既成愈請名之其丘<lb/>
曰竢徳之丘蔽於古而顯於今有竢之道也其石谷曰<lb/>
謙受之谷瀑曰振鷺之瀑谷言徳瀑言容也其土谷曰<lb/>
黄金之谷瀑曰秩秩之瀑谷言容瀑言徳也洞曰寒居<lb/>
之洞志其入時也池曰君子之池虛以鍾其美盈以出<lb/>
<pb n="KR2k0053_WYG_059-21b"/>
其惡也泉之源曰天澤之泉出高而施下也合而名之<lb/>
以屋曰燕喜之亭取詩所謂魯侯燕喜者頌也於是州<lb/>
民之老聞而相與觀焉曰吾州之山水名天下然而無<lb/>
與燕喜者比經營於其側者相接也而莫直其地凡天<lb/>
作而地蔵之以遺與其人乎𢎞中自吏部郎貶秩而來<lb/>
次其道途所經自藍田入商洛涉淅湍臨漢水升峴首<lb/>
以望方城出荆門下岷江過洞庭上湘水行衡山之下<lb/>
由郴踰嶺猨狖所家魚龍所宫極幽遐瑰詭之觀宜其<lb/>
<pb n="KR2k0053_WYG_059-22a"/>
於山水飫聞而厭見也今其意乃若不足傳曰知者樂<lb/>
水仁者樂山𢎞中之徳與其所好可謂協矣智以謀之<lb/>
仁以居之吾知其去是而羽儀於天朝也不逺矣<hi>以上記</hi>
　　峽山賦　　　　　　　　　　　沈佺期<lb/>
峽山精舍端溪妙境中有紅泉分飛北嶺若乃忍殿臨<lb/>
岸禪堂枕江桂蕊薰戸蓮花映窓銀函獅子之座金刹<lb/>
鳳凰之柱野鹿矯而屢馴山雞愛而頻舞千層古龕百<lb/>
仞明潭幡燈夕透枝鋒朝涵炎光失於攢樹凉風生於<lb/>
<pb n="KR2k0053_WYG_059-22b"/>
高竹仙人與天樂俱行花雨偕香雲并逐法侣徘徊齋<lb/>
房晏開心猿久去怖鴿時來走何為者竄身炎野旋斾<lb/>
京師維舟山下稽首醫王誓心無常向何業而辭國今<lb/>
何縁而赴鄉豈往過而追及将來愆而預殃即撫躬以<lb/>
内究幸修慝以自傷心悟辱而知忍迹繋窮而辨方省<lb/>
爾來之放逐謂吾生之津梁<hi>闕</hi>縹緲之間有禪關兮俯<lb/>
㝷碧灣敕特賜之廣慶兮名標峽山嶄然七十二峯兮<lb/>
高侵雲漢亘爾千百萬紀兮永鎮人寰切惟羊城五嶺<lb/>
<pb n="KR2k0053_WYG_059-23a"/>
之要衝清逺諸峯之高壓中有絶境山名曰峽澗穿一<lb/>
水之流旁列兩峯之夾層崖䆳谷叠屏帳以重圍怪石<lb/>
竒峯聳樓臺之高插山尖兮嶺危天環兮地旋前山踴<lb/>
兮龍奮躍後山猛兮虎蹁躚冠出巫山之十二高超法<lb/>
界之三千霧鎖煙籠真物外虛無之境月明風裊實壺<lb/>
中别有之天春木茂兮翦琉璃春花開兮藹蘭蕙夏風<lb/>
凉兮來殿閣秋露冷兮滴松檜冬爐煖兮薪炭酷嵗醪<lb/>
酌兮杯盤美壮蓬萊三島之居類天闗五雲之際閒凭<lb/>
<pb n="KR2k0053_WYG_059-23b"/>
晚閣指天外之霞飛夢斷曉鐘聽雲間之鶴唳紀事者<lb/>
曰昔在梁武帝統臨幅員亟降二庶子之青衿來五羊<lb/>
之穗鞭其後化遊士以去此托舒州之夢焉於是雲奔<lb/>
電激神殿一霎而至止雕梁峻柱金身丈六以巍然爰<lb/>
立靈祠居二禺而作鎮中有梵刹羣列像以安禪輙有<lb/>
怪異紛紜神靈出没達摩石兮聖蹟俱存觀音泉兮源<lb/>
流不絶老人松畔竹交加白泡潭中魚跳躍猿環不見<lb/>
時聆古木號風犀鎖已沉時有寒潭浸月更復臺高獅<lb/>
<pb n="KR2k0053_WYG_059-24a"/>
子巖産金芝蘚斑斑兮定心泉水淼淼兮放生池龍磨<lb/>
角而江澄素練嶺縹幡而雲走輕旗舍利塔兮覩神人<lb/>
之現波羅樹兮聞異香之竒煙鎖釣魚臺往事空追於<lb/>
趙子雲迷和光洞今人莫覓乎昌期雲衲來遊琴書投<lb/>
静恬然淡薄於吾是酩役役紛華而非所競何妨拚峽<lb/>
山之遊恍乎歩蓬萊之境復系之以詩曰覽遍名山境<lb/>
無如此峽山兩峯支碧漢一水抱清灣松老龍猶在波<lb/>
澄勢自還煙波籠佛座風月伴僧閒騷容吟無盡良工<lb/>
<pb n="KR2k0053_WYG_059-24b"/>
畵想難竒哉真福地千古鎮人寰<lb/>
　　飲貪泉賦　　　　　　　　　　胡　權<lb/>
吳隱之擁節南海停驂石門過貪泉之廣陌若㫖酒於<lb/>
汚尊由是徵圖籍之所載考耆舊之遺言云注兹而難<lb/>
窮或飲移於性原公聞言有悟察事惟審十目所視表<lb/>
執心而不回一勺之多遂舉杯而就飲重言曰所執在<lb/>
我寧由此泉寫泠泠而从同潔已持惴惴而過甚防川<lb/>
恬淡相質漸滂沱於徳澤清亷是守何汨沒於情田将<lb/>
<pb n="KR2k0053_WYG_059-25a"/>
正浮俗而去彼覩濫觴而在此臨川而不覺起予命酌<lb/>
而乃從率爾盈科即挹聊抒思以盤桓健筆忽飛寫縁<lb/>
由之綺靡既而威臨徐鎮塵淨邊空闔境而皆知嚮化<lb/>
四方而靡不趨風量比滄溟皆控清而引濁心如白水<lb/>
可原始而要終當其境接遐荒郡惟幽僻山藪而多含<lb/>
瘴霧草木而少蒙膏澤道之云逺人不願適公蔵器以<lb/>
俟時方遇君之側席泉云飲而名益彰心秉直而誓不<lb/>
易則知真清特立瑕穢莫侵人飲酒而蕩志我飲泉而<lb/>
<pb n="KR2k0053_WYG_059-25b"/>
洗心胡不誇於一石而不愧於千金于以明好惡定能<lb/>
否不貪為寳而可憐不飲盜泉而非偶懿哉君子之鴻<lb/>
名竹帛永於不朽<lb/>
　　荔枝賦<hi>并序</hi>　　　　　　　　　張九齡<lb/>
　南海郡出荔枝焉每至季夏其實乃熟状甚壊詭味<lb/>
　特甘滋百果之中無一可比余往在西掖嘗盛稱之<lb/>
　諸公莫之知固莫之信唯舍人彭城劉侯弱年累遷<lb/>
　經于南海一聞斯談倍復嘉歎以為甘美之極也又<lb/>
<pb n="KR2k0053_WYG_059-26a"/>
　謂龍眼凡果而與荔枝齊名魏文帝方引蒲萄及龍<lb/>
　眼相比是時二方不通傳聞之大謬也每相顧閒議<lb/>
　欲為賦述世務卒卒此志莫就及理郡暇日追叙往<lb/>
　心夫物以不知為輕味以無味而疑逺不可騐終焉<lb/>
　永屈况士有未效之用而身在無譽之間茍無深知<lb/>
　與彼亦何以異也因導揚其實遂作此賦云<lb/>
果之美者厥有荔枝雖受氣於震方實稟精於火離乃<lb/>
作酸於此裔爰負陽以從宜蒙休和之所播涉寒暑而<lb/>
<pb n="KR2k0053_WYG_059-26b"/>
匪虧下合圍以擢本傍䕃畝而抱規紫文紺理黛葉緗<lb/>
枝蓊茸霮䨴環合棼纚如盖之張如幃之垂雲烟沃若<lb/>
孔翠于斯靈根所盤不高不卑陋下澤之沮洳惡層崖<lb/>
之險巇彼前志之或妄何側生之見疵爾其勾芒在辰<lb/>
凱風入律肇氣含滋芬敷謐溢緑穗靡靡青英苾苾不<lb/>
豐其花但甘其實如有意乎端本固微文而玅質蔕葯<lb/>
房而攢萃皮龍鱗以駢比膚玉英而含澤色江萍以吐<lb/>
日朱苞剖明璫出冋然數寸猶不可匹未玉齒而殆銷<lb/>
<pb n="KR2k0053_WYG_059-27a"/>
雖瓊漿而可軼彼衆味而有五此甘滋之不一伊醇淑<lb/>
之無算非精言之能悉聞者歡而竦企見者訝而驚仡<lb/>
心恚可以蠲忿口爽可以忘疾且欲神於醪露何比數<lb/>
於甘橘援蒲萄以見擬亦古人之深失若乃華軒洞開<lb/>
嘉賔四㑹時當燠煜客或煩憒而斯果在焉莫不心奓<lb/>
而體泰信琱盤之仙液實玳筵之綺繢有終食於累百<lb/>
愈益氣而理内故無厭於所甘雖不貪而必愛沉美李<lb/>
而莫取浮甘瓜而自退豈一座之所榮冠四時而為最<lb/>
<pb n="KR2k0053_WYG_059-27b"/>
夫其貴可以薦宗廟珍可以羞王公亭十里兮莫致門<lb/>
九重兮曷通山五㠐兮白雲江千里兮青楓何斯美之<lb/>
獨逺嗟爾命之不逢每被誚於凡口罕獲知於貴躬柿<lb/>
何稱乎梁侯梨何幸乎張公亦因人之所遇孰能辨乎<lb/>
其中哉<hi>以上賦</hi>
　宋<lb/>
　　陳宫師留題羅浮山詩序　　　　余　靖<lb/>
道家品天下名山稱洞天者三十六號福地者七十二<lb/>
<pb n="KR2k0053_WYG_059-28a"/>
又有十大洞天而羅浮籍在大洞天之七其岫穴所通<lb/>
逺則峩眉近則金壇盖蓬萊之一島神仙之聚窟豈獨<lb/>
榮公秩之祀擅登壇之美而已哉彼嵩少終南中條太<lb/>
華枕乎名利之塲故吟詠者日爭咀嚼含𠻳以買聲譽<lb/>
而兹山磅礴海上寥寂千載自非安恬愉樂幽静者孰<lb/>
肯於名外摛詞為不世之觀乎今宫師致政陳公嘗於<lb/>
咸平初以太常丞領郡來此帥其屬而遊焉稚川煉藥<lb/>
之區景泰㝠心之地咸有留詠觀夫大人君子之存誠<lb/>
<pb n="KR2k0053_WYG_059-28b"/>
也卷道而逺迹不羞於窘遭時而調元不謂之泰所以<lb/>
託言寄意安於適而已矣故其解相印如脱屣豈不素<lb/>
樂於閒曠哉博羅令黄君以曳𥚑之舊而希其高惜其<lb/>
粉字塵蠧恐湮没而不紀遂琢翠珉而刻之以永其傳<lb/>
靖躡屐來遊㑹其鏨刻因書嵗月于石中閣地居上方<lb/>
幽境絶勝長老徳堅復為宗門之秀故立石于中閣云<lb/>
　　羅浮集序　　　　　　　　　　譚　粹<lb/>
嘗觀劉禹錫初見太華以為此外無竒及見荆山以為<lb/>
<pb n="KR2k0053_WYG_059-29a"/>
此外無秀及遊池州九華山然後悼前言之容易噫使<lb/>
禹錫及見羅浮奚特九華山之比哉昔嘗一閲羅浮山<lb/>
記乃郡掾郭之美採摭圖傳纂次編集其説謂是山通<lb/>
勾曲之洞接茅山之勝浮雲濤于㑹稽分靈島于蓬萊<lb/>
始疑其誕謾而未之信及元豐初承乏郡事遂獲親至<lb/>
而目擊觀夫星壇天成石鑑圓潔湖韞氷玉竹産籠蔥<lb/>
奏清音於樂池耀寒光于丹竈文禽異卉交錯如繡瑤<lb/>
臺霞谷愈覽愈新誠可謂此外無竒羣峯壁立間數百<lb/>
<pb n="KR2k0053_WYG_059-29b"/>
里石樓倚漢鐵橋横空勢慿天倪影浸溟渤蒼翠蓊鬱<lb/>
出雲為霖誠可謂此外無秀今年春被命東來㝷訪山<lb/>
記已無較刻因命博蒐裒為全集命工刋鏤責付寳積<lb/>
禪刹係厯管載庶幾傳於綿永而覽之者摉文悟景神<lb/>
驚心得寧不韙與元符三年八月望日<lb/>
　　南山十詠序　　　　　　　　　劉仲湛<lb/>
正陽郡山水於五嶺為勝槩郡城而南幾千歩於是郡<lb/>
復秀絶秀之中鳴絃峯稱最觀其盤青峭壁排虛而起<lb/>
<pb n="KR2k0053_WYG_059-30a"/>
下壓巨流上摩層霄周視崢嶸森如導衛世傳大舜南<lb/>
狩援琴於兹因而名焉故於其南建亭曰薰風亭下則<lb/>
有涵暉谷淩煙嶂並載圖牒近嵗又遷立先師之廟居<lb/>
於其址像殿齋廬之外復立二亭一閣一堂一院以為<lb/>
學者講習宴息之所其爽塏幽致則控帶巖壑韜映雲<lb/>
霞縱妙極毫素未能圖寫其彷彿矧蕪詞蔓語一聨一<lb/>
詠而欲模状哉是以文於石題於板前後鱗次中的者<lb/>
益寡惟今古渤海舍人篆勒廟垣有江聲寫洙泗山色<lb/>
<pb n="KR2k0053_WYG_059-30b"/>
似龜蒙之句比興切至得風雅深㫖其餘衆作則若九<lb/>
牛在目不遇庖刃也主上應元符之嵗仲湛以佐著作<lb/>
局來守是郡郡僻事簡間得與僚友遊賞其下既而歡<lb/>
曰物之奮竒蓄異雖在朝市不遇知音者則必與夫碌<lb/>
碌同棄况其遐逺者乎暇日因用古體賦成十章刻之<lb/>
石壁庶以洩兹山之久憤且使觀而詠之者識桑林之<lb/>
音耳宋元符四年吉旦朝奉郎祕書丞知軍政兼管内<lb/>
勸農事武威尉劉仲湛述<lb/>
<pb n="KR2k0053_WYG_059-31a"/>
　　贈李茂先教授南恩州序　　　　真徳秀<lb/>
温陵李茂先遊天子學七年取上第而歸不以南恩為<lb/>
逺且陋也往教授之曰吾先子之所莅也始恩有學而<lb/>
不教有田而不廪有教官而不職其職以舉恩之士思<lb/>
其徳者至今不衰吾之往也所以續吾先子之志也予<lb/>
聞之歎曰中庸以善繼志為孝茂先此行於是乎知孝<lb/>
矣抑未知茂先之所以敎授俾為士者窮理反身為有<lb/>
用之學乎毋亦脂澤其言繁其技以求合於有司也者<lb/>
<pb n="KR2k0053_WYG_059-31b"/>
眉山翁為珠崖之士賦詩有滄海何嘗斷地脈之語盖<lb/>
謂茍有人山川不能限之所以勉其自力於科第也雖<lb/>
然士於科第特以為行道之資耳要可貴則不在是茂<lb/>
先往矣州之士有可與共學者進而敎之曰恩誠逺且<lb/>
陋彼曲江日南視恩庸何愈而張文獻姜相國出焉二<lb/>
氣五行鍾為人物顧豈有嶺海之間耶特患未知所以<lb/>
學爾繼自今從吾遊者必以大學為戸庭中庸為閫奥<lb/>
宅非仁勿居路非義勿踐孝弟其纓弁忠信其履綦安<lb/>
<pb n="KR2k0053_WYG_059-32a"/>
知異時無躡二公之躅者茂先於是敎其人庶乎不負<lb/>
所職而於先君子有光焉然必得之已者深而後傳之<lb/>
人也信茂先之於學其可矣乎茂先金玉其人予固以<lb/>
是懋之因其行筆之以贈紹定六年二月<hi>以上序</hi>
　　韶州府新建公署記　　　　　　余　靖<lb/>
古者諸侯宫室車服各視其命之數故臺門露寝将将<lb/>
耽耽自秦人罷侯漢沿魏襲郡有守州有牧頒詔專生<lb/>
殺慮其久而固人心必三歳而易之修職貢於天子在<lb/>
<pb n="KR2k0053_WYG_059-32b"/>
千里外則遞促其期有再期而易者故州人視刺史如<lb/>
路人刺史視公堂如傳舍民病尚不肯療矧肯完葺廨<lb/>
宇耶韶在番禺之北去天子都城三千而遥故為逺官<lb/>
去留之心不固又可知矣皇上即位之八年以今尚書<lb/>
外郎太原王君守其土下車之始綱目咸振束黠吏以<lb/>
繩墨制強宗以斧斤威聲一馳境内知禁然後險者傾<lb/>
潦者平痼者愈魘者醒仆者起昧者明霜清物寒日和<lb/>
春融畏愛所交衣被黔首於是中詔得比内諸侯滿三<lb/>
<pb n="KR2k0053_WYG_059-33a"/>
載而易從所請也政成事簡地居衝要築室卑陋人何<lb/>
所瞻不欲視廨舍如前人之視民病也由是因基搆程<lb/>
用度壮棟梁麗榱桷山有美材不賦於民官有繕工不<lb/>
煩於役煥諸侯之采章謹列郡之儀式挈壺所以授朔<lb/>
樹㦸所以示威乃伉高門以備其制分爭辯訟夙興夜<lb/>
寐外至中堂各有攸處首狥公也兎穴防奸簡書山積<lb/>
虎符領兵器甲犀利對峙二庫加以層樓謹曝凉也接<lb/>
賢序賔容豆舉觶則有東西小㕔地煖春和百卉先媚<lb/>
<pb n="KR2k0053_WYG_059-33b"/>
亭曰探芳疏池釃流一水迴合亭曰環翠射侯之亭曰<lb/>
百中可以觀徳也燕居之亭曰清虛可以熈神也翬飛<lb/>
翼舒不僭不偪城隅一樓景最竒絶東溪北山秀在眉<lb/>
宇落成之日露襲竹栢味飴顆珠圓美可愛亭曰甘露<lb/>
紀嘉瑞也至於胥吏分聨廩儲供上風雨之庇使葺之<lb/>
工既畢民吏趨走扶伏固請礱石刻文以紀成績星飛<lb/>
一介見辱嘉命謹按圖經控扼五嶺韶為交衢父老相<lb/>
傳虞舜南巡奏樂於此郡因以名西漢置曲江縣為南<lb/>
<pb n="KR2k0053_WYG_059-34a"/>
海之望邑西晉立東衡州居湖南之屬城齊梁為始興<lb/>
郡置内史以莅之偽劉割據析其地建英雄二州故始<lb/>
興之名移於他郡皇朝開國軍事民政咸俾儒臣領之<lb/>
邕容經畧名存實亡擬於舜韶彼則負矣脣齒江湘咽<lb/>
喉交廣地之重也霜露比均疫癘南盡氣之和也霞變<lb/>
萬栱雲蒸千礎麗之廣也合是數美為郡國最不亦善<lb/>
乎君以天聖元年自殿中丞領銀莵符㫷年之間再增<lb/>
秩至屯田員外郎則為郡之才之政為萬乗知可見矣<lb/>
<pb n="KR2k0053_WYG_059-34b"/>
明道元年十一月重建<lb/>
　　余襄公神道碑　　　　　　　　歐陽修<lb/>
始興襄公既葬於曲江之明年其子仲荀走於亳以來<lb/>
告曰余氏世為閩人五代之際逃亂於韶自曾高以來<lb/>
晦迹嘉遯至於博士府君始有禄仕而公繼之以大曲<lb/>
江僻在嶺表自始興張文獻公有聲於唐為賢相至公<lb/>
復出為宋名臣盖余徙韶厯四世始有顯仕而曲江寂<lb/>
寥三百年然後再有聞人惟公位登天臺正秩三品遂<lb/>
<pb n="KR2k0053_WYG_059-35a"/>
有爵土開國鄉州以繼美前哲而為韶人榮至於褒䘏<lb/>
贈諡始終之寵盛大盖褒有詔䘏有物贈有誥而行諡<lb/>
考功有議有状合而誌之以閟諸幽有銘可謂備矣惟<lb/>
是螭首龜趺掲於墓隧以表見於後世而昭示其子孫<lb/>
者宜有辭而闕焉敢以為請按余氏韶州曲江人曾祖<lb/>
諱從祖諱榮皆隱不仕父諱慶太常博士累贈太常少<lb/>
卿公諱靖字安道官至朝散大夫守工部尚書充集賢<lb/>
院學士知廣州軍州事兼廣南東路兵馬都鈐轄經畧<lb/>
<pb n="KR2k0053_WYG_059-35b"/>
安撫使柱國始興郡開國公食邑三千六百戸食實封<lb/>
二百戸治平元年自廣朝京師六月癸亥以疾薨於金<lb/>
陵天子惻然輟視朝一日賻以粟帛贈刑部尚書諡曰<lb/>
襄明年七月乙酉返葬於曲江之龍歸鄉成家山之原<lb/>
公為人質重剛勁而言語恂恂不見喜怒自少博學強<lb/>
記至於厯代史記雜家小説隂陽律厯外暨浮屠老子<lb/>
之書無所不通天聖二年舉進士為贑縣尉以書判㧞<lb/>
萃改将作監丞知新建縣再遷祕書丞刋較二史充集<lb/>
<pb n="KR2k0053_WYG_059-36a"/>
賢較理天章閣待制范公仲淹以言事觸宰相得罪諫<lb/>
官御史不敢言公疏論之坐貶監筠州酒税移泰州已<lb/>
而天子感悟亟復用范公而因之以被斥者皆召還惟<lb/>
公以便親乞知英州遷太常博士丁母憂服除遂遷為<lb/>
集賢較理同判太常禮院景祐慶厯之間天下怠於久<lb/>
安吏習因循多失職及趙元昊以夏叛師出久無功縣<lb/>
官財屈而民重困天子赫然思拯頽弊以修百度既以<lb/>
更用二三大賢又增置諫官四員使言天下事公其一<lb/>
<pb n="KR2k0053_WYG_059-36b"/>
人也即改右正言供職公感激奮勵遇事輙言無所迴<lb/>
避姦諛權倖屏息畏之其補益多矣然亦不勝其忌嫉<lb/>
也慶厯四年元昊納誓請和将加封册契丹以兵臨境<lb/>
上遣使言為中國討賊請止毋與和朝廷患之欲聴重<lb/>
絶夏人而兵不得息不聴生事北邊議未決公獨以謂<lb/>
中國厭兵久矣此契丹之所幸一日使吾息兵養勇非<lb/>
其利也故用此以撓我耳是不可聴朝廷雖是公言然<lb/>
猶留夏册不遣而假公諌議大夫以報公從十餘騎馳<lb/>
<pb n="KR2k0053_WYG_059-37a"/>
出居庸闗相見於九十九泉從容坐帳中辨折往復數<lb/>
十卒屈其議取其要領而還朝廷遂發夏册臣元昊西<lb/>
師既解嚴而北邊亦無事是嵗以公知制誥史館修譔<lb/>
而契丹卒自攻元昊明年使來告捷又以公往報坐習<lb/>
彼語出知吉州怨家因之中以事左遷将作少監分司<lb/>
南京公怡然還鄉里杜門謝賔客絶人事凡六年天子<lb/>
每思之欲用者數矣大臣有不喜者第遷光禄少卿於<lb/>
家又以為雅州刺史夀州兵馬鈐轄辭不拜皇祐二年<lb/>
<pb n="KR2k0053_WYG_059-37b"/>
祀明堂覃恩遷衛尉卿明年知䖍州丁父憂去官而蠻<lb/>
賊儂智高陷邕州連破嶺南州縣圍廣州乃即廬中起<lb/>
公為祕書監知潭州即日疾馳在道改知桂州廣南西<lb/>
路經畧安撫使公奏曰賊在東而徙臣西非臣志也天<lb/>
子嘉之即詔公經制廣州而智高復西走邕州自智高<lb/>
初起交趾請出兵助討賊詔不許公以謂智高交趾叛<lb/>
者宜聴出兵毋阻其善意累疏論之不報至是公曰邕<lb/>
州與交趾接境今不納必忿而反助智高乃以便宜趨<lb/>
<pb n="KR2k0053_WYG_059-38a"/>
交趾㑹兵又募儂黃諸姓皆縻以職與之誓約使聴節<lb/>
制或疑其不可用公曰使不與智高合足矣及智高入<lb/>
邕州遂無外援既而宣撫使狄青㑹公兵敗賊於歸仁<lb/>
智高走入峒邕州平公請復終䘮不許諸将班師以智<lb/>
高尚在請留公廣西委以後事遷給事中諌官御史列<lb/>
疏言公功多而賞薄再遷尚書工部侍郎留廣西逾年<lb/>
撫緝完復嶺海肅然又遣人入特磨襲取智高母及其<lb/>
弟一人俘於京師斬之拜集賢院學士而徙知潭州又<lb/>
<pb n="KR2k0053_WYG_059-38b"/>
徙青州再遷吏部侍郎嘉祐五年交趾宼邕州殺五巡<lb/>
簡天子以謂恩信著於嶺外而為交趾所畏者公也驛<lb/>
召以為廣西體量安撫使悉發荆湖兵以從公至則移<lb/>
檄交趾召其臣費嘉祐詰責之嘉祐惶恐對曰種落犯<lb/>
邊罪當死願歸取首惡以獻即械五人送欽州斬於界<lb/>
上公還邕人遮道留之不得明年以尚書左丞知廣州<lb/>
英宗即位遷工部尚書代還道病卒享年六十五公經<lb/>
制五營前後十九年凡治六州所至有惠愛雖在兵間<lb/>
<pb n="KR2k0053_WYG_059-39a"/>
手不釋卷有文集二十卷奏議五卷三史刋誤四十卷<lb/>
娶林氏封魯郡夫人子男三人伯荘殿中丞早卒仲荀<lb/>
今為屯田員外郎叔英大理評事女六人長適職方員<lb/>
外郎郭師愈次適屯田員外郎孫邵次適宿州觀察度<lb/>
支使周熊次適祕書省較書郎章惇裕次適越州上虞<lb/>
縣主簿張元潭一尚幼孫男七人嗣恭嗣昌皆大理評<lb/>
事嗣隆太常寺奉禮嗣徽嗣光嗣立嗣京未仕孫女五人<lb/>
銘曰余遷曲江仍世不顯奮自襄公有聲甚逺始興開<lb/>
<pb n="KR2k0053_WYG_059-39b"/>
國襲美於前兩賢相望三百年間偉哉襄公惟邦之直<lb/>
始登於朝官有言責左右獻納姦諛屏息慶厯之治實<lb/>
多補益逢時有事奔走南北功書史官名在異國出入<lb/>
艱勤咸有一徳小人之讒公廢於里一方有警公起於<lb/>
家威行信結嶺海幽遐公之在焉帝不南顧胡召其還<lb/>
殞於中路返匶來歸韶人負土代石刻辭立於墓門以<lb/>
貽來世匪止韶人<lb/>
　　永濟行宫記　　　　　　　　　　張　維<lb/>
<pb n="KR2k0053_WYG_059-40a"/>
永濟夫人龍母温者晉康郡之程水人也其先不可得<lb/>
考記秦始皇時夫人浣於江岸旁得卵如斗異焉持歸<lb/>
蔵於器中後有物如守宫破卵而出長數尺性喜水投<lb/>
之江嬉逰自適每夫人往觀輒以魚置其側而去一日<lb/>
夫人治魚誤揮刀斬其尾遂不復見久之復來猵身生<lb/>
鱗文有五色頭有兩角夫人與鄉里始以為龍郡守以<lb/>
上聞始皇遣中使盡禮致聘将納夫人於宫夫人不樂<lb/>
使者敦迫上道數旬至始安郡一夕龍引所乗船還程<lb/>
<pb n="KR2k0053_WYG_059-40b"/>
水使者復還龍復引歸凡數次夫人果以疾殞既葬西<lb/>
源上後大風雨其墓忽移在江北即今悦城也闔境畜<lb/>
乗皆汗而疲困晝夜號哭有聲如人逺近神之共立龍<lb/>
母廟於墓旁祈禱應答如響唐太和中李景休㑹昌趙<lb/>
令則刻文於碑詳矣宋熈寧丙辰嵗交賊犯順皇師致<lb/>
討甲兵糧饋之運舟尾相繼未嘗有風波之虞使者具<lb/>
言夫人有功於國宜在祀典戊午詔贈龍母為永濟委<lb/>
官增修悦城廟貌樓居宏壮州之西南隅夫人行宫枕<lb/>
<pb n="KR2k0053_WYG_059-41a"/>
江干下臨石磧其居高爽而棟宇頹壊風雨莫庇郡人<lb/>
徐曉王恩陳京等議欲率衆營構一新衆意未齊㑹維<lb/>
以罪來𨽻郡籍因為文出錢以倡率皆奉行率錢得五<lb/>
十六萬鳩工聚材踰月告成祠堂邃深拜閣巍峩門厨<lb/>
廊廡儼然有序制度不侈不廣而木石精悍可以延永<lb/>
望者莫不偉焉乙丑春日記<lb/>
　　潮州韓文公廟碑　　　　　　　蘇　軾<lb/>
匹夫而為百世師一言而為天下則是皆有以參天地<lb/>
<pb n="KR2k0053_WYG_059-41b"/>
之化闗盛衰之運其生也有自來其逝也有所為矣故<lb/>
申吕自嶽降而傅説為列星古今所傳不可誣也孟子<lb/>
曰吾善養吾浩然之氣是氣也寓於尋常之中而塞乎<lb/>
天地之間卒然遇之則王公失其貴晉楚失其富良平<lb/>
失其智賁育失其勇儀秦失其辯是孰使之然哉其必<lb/>
有不依形而立不恃力而行不待生而存不隨死而亡<lb/>
者矣故在天為星辰在地為河嶽幽則為鬼神而明則<lb/>
復為人此理之常無足怪者自東漢以來道䘮文弊異<lb/>
<pb n="KR2k0053_WYG_059-42a"/>
端並起厯唐貞觀開元之盛輔以房杜姚宋而不能救<lb/>
獨韓文公起布衣談笑而麾之天下靡然從公復歸於<lb/>
正盖三百年於此矣文起八代之衰而道濟天下之溺<lb/>
忠犯人主之怒而勇奪三軍之帥此豈非參天地闗盛<lb/>
衰浩然而獨存者乎盖嘗論天人之辨以謂人無所不<lb/>
至惟天不容偽智可以欺王公不可以欺豚魚力可以<lb/>
得天下不可以得匹夫匹婦之心故公之精誠能開衡<lb/>
山之雲而不能回憲宗之惑能馴鱷魚之暴而不能弭<lb/>
<pb n="KR2k0053_WYG_059-42b"/>
皇甫鎛李逢吉之謗能信於南海之民廟食百世而不<lb/>
能使其身一日安於朝廷之上盖其所能者天也其所<lb/>
不能者人也始潮人未知學公命進士趙徳為之師自<lb/>
是潮之士皆篤於文行延及齊民至於今號稱易治信<lb/>
乎孔子之言君子學道則愛人而小人學道則易使也<lb/>
潮人之事公也飲食必祭水旱疾疫凡有求必禱焉而<lb/>
廟在刺史公堂之後民以出入為艱前守欲請諸朝新<lb/>
廟不果元祐五年朝散郎王君滌來守是邦凡所以養<lb/>
<pb n="KR2k0053_WYG_059-43a"/>
士治民者一以公為師民既悦服則出令曰願新公廟<lb/>
者聽民懽趨之卜地於州城之南七里朞年而廟成或<lb/>
曰公去國萬里而謫於潮不能一嵗而歸沒而有知其<lb/>
不眷戀於潮也審矣軾曰不然公之神在天下者如水<lb/>
之在地中無所往而不在也而潮人獨信之深思之至<lb/>
焄蒿悽愴若或見之譬如鑿井得泉而曰水專在是豈<lb/>
理也哉元豐七年詔封公昌黎伯故榜曰昌黎伯韓文<lb/>
公之廟潮人請書其事於石因為作詩而遺之使歌以<lb/>
<pb n="KR2k0053_WYG_059-43b"/>
祀公其詞曰公昔騎龍白雲鄉手抉雲漢分天章天孫<lb/>
為織雲錦裳飄然乗風來帝旁下與濁世掃粃糠西逰<lb/>
咸池畧扶桑草木衣被昭回光追逐李杜參翺翔汗流<lb/>
籍湜走且僵滅沒倒景不得望作書詆佛譏君王要觀<lb/>
南海窺衡湘厯舜九嶷弔英皇祝融先驅海若藏約束<lb/>
鮫鱷如驅羊鈞天無人帝悲傷謳吟下招遣巫陽犦牲<lb/>
雞卜羞我觴於粲荔丹與蕉黄公不少畱我涕滂翩然<lb/>
被髮下大荒<lb/>
<pb n="KR2k0053_WYG_059-44a"/>
　　伏波廟記　　　　　　　　　　蘇　軾<lb/>
漢有兩伏波皆有功徳於嶺南之民前伏波邳離路侯<lb/>
也後伏波新息馬侯也南越自三代不曾有秦雖逺通<lb/>
置吏旋復為夷邳離始伐滅其國開九郡然至東漢二<lb/>
女側貳叛海南振動六十餘城其世祖初年天下民勞<lb/>
厭兵方閉玉闗謝西域况南荒不足以辱王師非新息<lb/>
苦戰則九郡梗化至今矣由此論之兩伏波廟食於嶺<lb/>
南均矣古今所傳莫能定於一自徐聞渡海適朱崖南<lb/>
<pb n="KR2k0053_WYG_059-44b"/>
望連山若無若有杳一髮耳艤舟将濟股栗䘮魄海上<lb/>
有伏波祠元豐中詔封忠顯王凡濟者必卜焉某日可<lb/>
濟乎必告然後敢濟使人信之如度量衡平必不吾欺<lb/>
者嗚呼非盛徳孰能如此自漢以來朱崖儋萬或置或<lb/>
否揚雄有言朱崖之棄捐之力也否則介鱗易我衣裳<lb/>
此言施於當時可也自五代中原避亂之人多家於此<lb/>
今衣冠禮樂班班然矣其可復言棄乎四州之地以徐<lb/>
聞為咽喉南北之濟者以伏波為指南事神其可不恭<lb/>
<pb n="KR2k0053_WYG_059-45a"/>
某以罪謫儋耳三年今獲還海北往返皆順風無不答<lb/>
神貺乃碑而銘曰至險莫測海與風至幽不仁此魚龍<lb/>
至信可恃漢兩公寄命一葉萬仞中自南而北洗汝胷<lb/>
撫循民夷必精通自南而北端汝躬屈伸窮達正直忠<lb/>
生為人英沒愈雄神雖無言我意同<lb/>
　　峻靈王廟碑　　　　　　　　　蘇　軾<lb/>
古者王室及大諸侯國皆有寳周有琬琰大玉魯有夏<lb/>
后氏之璜皆所以守其社稷鎮撫其民人也唐代宗之<lb/>
<pb n="KR2k0053_WYG_059-45b"/>
世有比丘尼若夢恍惚見上帝者賜八寳以獻諸朝且<lb/>
傳帝命曰中原兵久不解腥聞于天故以此寳鎮之則<lb/>
改元寳應以是知天亦分寶以鎮世也自徐聞渡海厯<lb/>
瓊至儋耳又西至昌化縣西北二十里有山秀峙海上<lb/>
石峰巉然若巨人冠帽西南向而坐者俚人謂之山胳<lb/>
膊而偽漢之世封其山神為鎮海廣徳王五代之末南<lb/>
夷有望氣者曰是山有寳氣上達於天艤舟其下斷山<lb/>
發石以求之夜半大風浪駕其舟空中碎之石峯之右<lb/>
<pb n="KR2k0053_WYG_059-46a"/>
夷皆溺死儋之父老猶有及見敗舟山上者今獨有矴<lb/>
石存焉耳天地之寳非人所得睥睨者晉張華使其客<lb/>
雷煥發豐城獄取寳劍佩之終以忠遇禍坐此也夫今<lb/>
此山之上上帝賜寳以奠南極而貪冒無知之人欲以<lb/>
力取而已有之其誅死宜矣元豐五年七月詔封山神<lb/>
為峻靈王用部使者承議郎彭次雲之請也紹聖四年<lb/>
七月瓊州别駕蘇某以罪遣於儋至元符三年五月有<lb/>
詔徙亷州自念謫居海南三載飲鹹食腥凌暴颶霧而<lb/>
<pb n="KR2k0053_WYG_059-46b"/>
得生還者山川之神實相之謹再拜稽首西向而辭焉<lb/>
且書其事碑而銘之山有石池産紫鱗魚民莫敢犯石<lb/>
峰之側有荔枝黄柑得就食持去則有風霆之變銘曰<lb/>
瓊崖千里塊海中民夷錯居古相䝉方壺蓬萊此别宫<lb/>
峻靈獨立秀且雄為帝守寳甚嚴恭庇廕嘉榖嵗屢豐<lb/>
大小逍遥逐鰕龍鶢鶋安棲不避風我浮而西今復東<lb/>
碑銘赫然昭無窮<lb/>
　　瓊州惠通泉記　　　　　　　　蘇　軾<lb/>
<pb n="KR2k0053_WYG_059-47a"/>
禹貢濟水入於河溢為滎河南為滎陽河北曰滎澤沱<lb/>
潛本梁州二水亦見於荆州水行地中出沒數千里外<lb/>
雖河海不能絶也唐相李文饒好飲惠山泉置驛以取<lb/>
水有僧言長安昊天觀井與惠山泉通雜以他水十餘<lb/>
缶試之僧獨指其一曰此惠山泉也文饒為置水驛瓊<lb/>
州之東五十餘里有三山菴下有泉味類惠山泉東坡<lb/>
居士過瓊菴僧惟徳以水餉焉且求為名之曰惠通元<lb/>
符三年六月十七日記<lb/>
<pb n="KR2k0053_WYG_059-47b"/>
　　嵗寒堂十二石記　　　　　　　蘇　軾<lb/>
登州下臨大海目力所及沙門鼉磯卓牛大竹小竹凡<lb/>
五島惟沙門最近兀然焦枯其餘皆紫翠巉絶出沒濤<lb/>
中真神仙所宅也上生芝草木皆竒偉多不識名者又<lb/>
多美石五采斑斕或有金色熈寧己酉嵗李天章為登<lb/>
守吳子野往從之逰時解貳卿致政退居於登使人入<lb/>
諸島取石得十二株皆秀色粲然適有舶在岸下将轉<lb/>
海至潮子野請於解公盡得十二石以歸置所居嵗寒<lb/>
<pb n="KR2k0053_WYG_059-48a"/>
堂下近好事能致石者多矣未有取北海置南海者也<lb/>
　　威武廟碑隂記　　　　　　　　李　綱<lb/>
故翰林學士承㫖蘇公謫儋耳既北歸作伏波将軍廟<lb/>
碑言兩伏波皆有功徳於嶺表廟食海上為往來濟者<lb/>
指南辭意瓌偉自作碑迄今逾三十年未克建立盖闕<lb/>
典也綱以罪謫知萬安行次海濵疾作不果謁祠下遣<lb/>
子某攝祭病卧館中黙禱於神異時儻得生還往返無<lb/>
虞當書蘇公所作之碑刻石廟中使人有所觀以答神<lb/>
<pb n="KR2k0053_WYG_059-48b"/>
貺時建炎三年十一月二十有四日也既得吉夜半乗<lb/>
潮而渡翼日次瓊筦恬無驚憂後三日祗奉徳音䝉恩<lb/>
聽還疾良愈躬禱行宫卜以十二月五日己丑北度不<lb/>
吉再卜六日庚寅吉己丑晝風霾大作庚寅乃息日中<lb/>
潮來風便波平舉帆行安如枕席海色天容軒豁呈露<lb/>
不一時已達岸乃知神之威靈肸蠁昭著如此蘇公之<lb/>
言信不誣也次雷陽書碑施金委郡守董侯總其事大<lb/>
書深刻垂之無窮且序所以䝉神之休者志碑隂式告<lb/>
<pb n="KR2k0053_WYG_059-49a"/>
觀者正廟新息馬侯也宣和中詔封忠烈王皆在蘇公<lb/>
作碑之後故併記於此<lb/>
　　五仙觀記　　　　　　　　　　張　勵<lb/>
廣為南海郡治番禺之山而城以五羊得名所從來逺<lb/>
㕘考南粤嶺表記諸録并圖經所載初有五仙人皆手<lb/>
持榖穗一莖六出乗五羊而至仙人之服與羊各異色<lb/>
如五方既遺穗與廣人仙忽飛昇以去羊留化為石廣<lb/>
人因即其地為祠祀之今祠地是也然所傳時代不一<lb/>
<pb n="KR2k0053_WYG_059-49b"/>
或以為周顯王時或以為漢趙佗時或以為呉滕修時<lb/>
或以為晉郭璞遷城時説雖不一要其大致則同漢距<lb/>
今千三百餘年而呉晉亦八九百餘年前此未之有改<lb/>
也廼者守吏更治州舍輙遷祠他所後守繼以其地斥<lb/>
酒室真仙失故處非徒神之不安也而人亦不安嵗多<lb/>
有怪風盲雨疫癘間作或海溢水潦為患州人咸以五<lb/>
仙失所處而然願還其舊有日矣政和三年春二月余<lb/>
自鄉郡移守此州夏四月至官聞州人之説訪聞故址<lb/>
<pb n="KR2k0053_WYG_059-50a"/>
猶有存者又因讀昔守程公師孟詩云欲舉輕舟印碧<lb/>
虛善鄰猶得道流居及蒋公之竒詩云州宅之西敞華<lb/>
堂我來拜跪焚寳香堂中塑像何所見乃有五仙乗五<lb/>
羊二公近在熙寧元祐間則知其遷徙亦未久今不復<lb/>
将遂失其故處遺跡掃矣名存實廢後何所考據秋八<lb/>
月乃即故地規度還其所侵畚除瓦礫草萊以胥棟宇<lb/>
恭承𤣥圭冬祀赦文應古蹟壇塲福地靈祠勝蹟所在<lb/>
令守令常加崇奉由是滋不敢置明年八月祠成其月<lb/>
<pb n="KR2k0053_WYG_059-50b"/>
二十七日奉舊像并五石還祠維守土之臣事神治民<lb/>
皆其本職矧朝廷命令叮嚀如是其敢弗䖍予且代去<lb/>
慮來者之不知又有改之者謹書以告期永無廢焉<lb/>
　　放生池記　　　　　　　　　　真徳秀<lb/>
天地之大徳曰生聖人贊天地範隂陽裁成滋育之化<lb/>
以蕃庶類之殖羽騰蹄遶鱗流食息蠢動根荄均被其<lb/>
徳澤亦大矣紹興癸亥夏詔郡縣訪唐舊跡置放生池<lb/>
申嚴法禁以敦忠厚之風潮於西山之麓堙湖餘壤僅<lb/>
<pb n="KR2k0053_WYG_059-51a"/>
存步畆蓮池以奉約束索魚於筌傾缶以注邀禽於籠<lb/>
拊掌而揚沿襲浸久罔有革之者恭惟太上皇帝體堯<lb/>
舜以推至仁稽商周以恢洪業量包溟渤恩沛雨露齎<lb/>
志𢎞廓豈以㝷常之丘壑縱噞喁啾唧之惠為哉今皇<lb/>
上䖍奉嚴訓篤行不絶好生之徳洽於邇遐羣黎萬物<lb/>
咸薰陶於泰和之域乾道乙酉秋守臣曾造來莅斯邦<lb/>
政事條舉朞年而治乃詢元耆有立江立界之意命海<lb/>
陽邑令張某相所以易之為城之東清江浩漫逺源而<lb/>
<pb n="KR2k0053_WYG_059-51b"/>
衆㑹晝夜之流混混不停於是即其要津累塞建閣以<lb/>
際𢎞深礱石刻名於其側掲標上下共十里以禁採捕<lb/>
渉旬而號孚誠允稱於承宣之職矣噫濟以乗輿曷若<lb/>
杠梁之為便灌以桔橰曷若霡霂之為渥鱔鰌之溝奚<lb/>
可以活鱣鮪鷦鷯之枝奚可以舒鴻鵠詳斯池之規方<lb/>
於曩制曠邈優裕任其自適廣平多衆巨細之兼容無<lb/>
一物之不得所是以前瞻則晨峯弄暉而征鴻和西顧<lb/>
則暮雲歸岫而棲翮集南觀則洪潮嘘吸而鯨鱷潜北<lb/>
<pb n="KR2k0053_WYG_059-52a"/>
望則層巒幽翳而麋鹿伏徙倚而環視之頒首莘尾漾<lb/>
鬐歔鬛油油洋洋於波濤間而鳧鷖鵁鶄之屬徊翔乎<lb/>
煙渚低昻於砂磧迄無網罟繒弋之虞仰而思之躊蹰<lb/>
而繹之永與聖夀長久等於生生不窮之道焉書載咸<lb/>
若之訓詩詠於牣之章其見於今日乎老臣居枕江湄<lb/>
時樂斯樂故特書於石<lb/>
　　伏波将軍廟記　　　　　　　　袁　潭<lb/>
隂氣復回必發為震霆神功湮渝必騰為光怪崇功茂<lb/>
<pb n="KR2k0053_WYG_059-52b"/>
績久翳則增明其漢伏波路公之謂乎初武帝有事於<lb/>
邊庭公以右北平太守從驃騎直𢷬金山斬首捕敵二<lb/>
千七百級以功封邳離侯南越尉趙陀之死也越王有<lb/>
歸漢之志元鼎四年詔以諌大夫終軍宣辭於南越公<lb/>
以衛尉将兵屯於桂陽明年以衛尉為伏波将軍討呂<lb/>
嘉之叛公自桂陽下匯水與樓船将軍楊僕㑹兵俱至<lb/>
番禺越人乃城守僕方力攻縱火焚城西公遣使賜印<lb/>
以招徠之越人素聞伏波名於是悉城來降不煩一陣<lb/>
<pb n="KR2k0053_WYG_059-53a"/>
遂開九郡飲馬於儋耳焚舟於瓊山示弗復用兵所以<lb/>
宣暢王靈威加海宇徳被黎庶者固宜紀之太常銘之<lb/>
鍾鼎有聞於無窮而血食於後世矣惜乎太史公不為<lb/>
立傳其事則既見於他文固以可惜東漢建武馬公文<lb/>
淵討女子側貳之亂亦命之曰伏波盖追前所已成之<lb/>
勲託之名以驚動羣聽耶文淵長驅苦戰安靖五溪足<lb/>
以繼公無愧而謂復出於上不可也公開九郡於其初<lb/>
文淵破二女於其後其功同其名譽同其有徳於逺人<lb/>
<pb n="KR2k0053_WYG_059-53b"/>
又同則其血食於此方宜其無異也海濵之祠不載其<lb/>
創立之年後世亦莫知為誰中間嘗請於朝錫之王爵<lb/>
記事者始以為公俄有以為文淵者其後有識之士考<lb/>
訂遺跡建别廟以祀公再請於朝亦命以王爵公於是<lb/>
與文淵並駕無餘恨矣紹興四年提㸃刑獄公事青社<lb/>
董公弅按行諸部南抵於海渉鯨波宣上徳意往返叩<lb/>
二祠悵然念公祠宇蕞陋獨在一隅不足以侈神靈而<lb/>
昭示無窮思撤而新之以語知軍州事九江陶公堯夫<lb/>
<pb n="KR2k0053_WYG_059-54a"/>
公乃手為規晝委兵馬監押開封趙公价董其役以七<lb/>
月一日聚工落成于十有二月十有七日二廟一新重<lb/>
門雙峙庭宇寥豁廟貌修潔增廣於舊數倍既成以圖<lb/>
來公命宋臺袁潭為之記潭曰自古有志於功名之士<lb/>
或阨於下位至沒世而無聞十常八九功名不如意而<lb/>
不克終幸而功適成於當時可傳於後世又或不幸以<lb/>
疑似掩其名不暴白於人耳目天下事其不可必如此<lb/>
然而士患志不立不患功不成功患不及於民不患不<lb/>
<pb n="KR2k0053_WYG_059-54b"/>
傳於久公之聲稱幾滅矣一旦暴白千載之下如霆凌<lb/>
空如劍衝斗翳而增明終莫能掩天下事可必者勉之<lb/>
其不可必者聽之以待考古之士有若董公倡之陶公<lb/>
和之忠勇之士莫不聞風而振起亦足以補太史公之<lb/>
闕云<lb/>
　　新州竹城記　　　　　　　　　胡　寅<lb/>
新昌郡自兩漢及齊皆縣置號曰臨允至蕭梁氏始升<lb/>
為新州廢於隋而復於唐本朝因之既七百年亦可謂<lb/>
<pb n="KR2k0053_WYG_059-55a"/>
古郡矣然有城而無郭無以攷其故惟城之北曰朝天<lb/>
門者斷墉翼之巋然猶存讀其記則政和中太守古公<lb/>
革承詔所為經始之績未就緒也城纔一里百有十二<lb/>
步耳僅容州治列廩獄餘官廨民居悉在城外莫為保<lb/>
障理不應爾紹興二十年八桂黄齊義卿由肇慶别駕<lb/>
來攝郡符值鼠盜數十輩依山為害官兵三討而未克<lb/>
坊市數驚最後受諭出降人猶洶洶義卿於是有興築<lb/>
之意㑹真拜郡乃俾推官朱洵權令黄熈巡行四周求<lb/>
<pb n="KR2k0053_WYG_059-55b"/>
古遺跡相今所宜標示其處分委兵馬監押趙公傃巡<lb/>
檢董元縣尉周祺各督所部丁夫彞凹凸禆狹虛基址<lb/>
既堅取野竹駢植之環袤一千二百八十四丈再月而<lb/>
畢不愆於素或曰闢土為城不易之道也恐其未堅則<lb/>
有蒸而築之者矣虞其易圯則有甓而石之者矣今也<lb/>
望固禦於檀欒蔽翳之間曾是以為可乎唐大中中王<lb/>
式為安南都䕶始至無城池式乃立木栅塹其外而栽<lb/>
竹焉時詔蠻浸強莫能犯也孰謂竹不可恃哉凡物有<lb/>
<pb n="KR2k0053_WYG_059-56a"/>
同類而殊材者斯竹也引梢如城分枝如棘既衆且多<lb/>
森如蒺藜其叢則轇輵緻密望隔表裏及嵗久而愈繁<lb/>
雞鶩羔豚不能道也或者火之葉燬幹存乃益悍勁嗚<lb/>
呼異哉昔樊川子目于郊園賦所見者有曰竹林外裹<lb/>
兮十萬丈夫甲刃樅兮密陳而環衛始以為詞人之空<lb/>
言今施於實用乃如此物孰不然在人處之且方言刺<lb/>
竹曰竻竹盖嶺南謂刺竹云工庸告成竹日盛長州之<lb/>
人歡喜晏然若有壁壘之恃咸曰後之來者與公同志<lb/>
<pb n="KR2k0053_WYG_059-56b"/>
本之以徳政重之以備豫申嚴戒令有培勿翦非特甘<lb/>
棠一召伯之思也其為斯民之惠所覃逺矣義卿勤於<lb/>
職業厚於愛民興利補弊甚衆新興戸知之若推排丁<lb/>
口以均徭賦役既新子城樓觀雉堞又作南門及竹城<lb/>
則其最大者也郡學正麥克等來道耆老之意恐久而<lb/>
無傳丐余為之記余憂患疹疾筆力衰老不能兼載衆<lb/>
美獨最其大者而書之云爾<lb/>
　　平賊碑記　　　　　　　　　　陸升之<lb/>
<pb n="KR2k0053_WYG_059-57a"/>
紹興三十年夏陵鐵吳文精以卒叛官軍戰不利兩尉<lb/>
死告急於府命戍将以桂邕融宜之師來厯三時連戰<lb/>
一裨将又死賊張甚朝廷劄三司招捕轉運判官右朝<lb/>
奉大夫<hi>闕二字</hi>鄧公冒瘴暑踰千二百里視師號令始震<lb/>
五月辛夘縛兩賊首檻送府下俘馘三百縱其萬人給<lb/>
之田雷高化三州罷警民大悦惟宋受命薄海内外罔<lb/>
不臣屬嶺以南去京師尤逺自交人儂智高伏辜今百<lb/>
有餘年民不知戰靖康之禍徧天下獨百粤晏然故官<lb/>
<pb n="KR2k0053_WYG_059-57b"/>
吏不戒於亂姦人一呼醜類響應盜賊剽出凶燄日煽<lb/>
屠遂溪吳川二邑睥睨三郡益縱兵不測非公天資忠<lb/>
厚奮不顧身為國討賊得無為天下之憂至遣将出禁<lb/>
卒如慶厯時乎考績較功豈不綽然哉敢銘於石用永<lb/>
憲於後銘曰天子中興臣妾萬方山川鬼神孰敢不祥<lb/>
南粵之墟古今之疆提兵叫呶維彼獝狂天生鄧公金<lb/>
節煌煌攘除凶殃汝艘于洋汝柵于岡王誅是将霆震<lb/>
于威徳風以翔釋其從舍各歸而鄉男菽女桑億載萬<lb/>
<pb n="KR2k0053_WYG_059-58a"/>
年罔有害塲我民有言誰踰公功往告天子惟公是庸<lb/>
惟禄是崇粵山蓁蓁海波溶溶我銘于斯以詔無窮<lb/>
　　重建東嶽行宫記　　　　　　　崔與之<lb/>
邑之南二里嶽舊有祠祠已久而廢為之宰者奪於簿<lb/>
領之繁束於財用之乏不遑及張侯來樽節浮費纔數<lb/>
月而公帑充牣於是訪諸屬里有今當營繕而昔病未<lb/>
能者咸與新之以故百廢俱興一旦邑人以祠為請侯<lb/>
戄然曰神與令均受民寄而祠不稱令之咎也奚辭乃<lb/>
<pb n="KR2k0053_WYG_059-58b"/>
鳩工度材相其故址而加敞焉規模雄深丹雘煇煥塑<lb/>
繪悉備森列乎神之左右者色荘心敬而善念以生兹<lb/>
固宅神亦化民之一助也侯乃致書屬與之以識其事<lb/>
再拜辭不敏弗克且曰嶽諡公古例也而以帝稱自本<lb/>
朝始庸非有功於民乎有功於民崇其祀宜也亦令責<lb/>
也然而侯之意所以奉神庇民之外初非有所覬也侯<lb/>
名勲字希聖丞相魏國公之姪孫南軒先生則其叔父<lb/>
也侯守魏公忠亮之節而又親承南軒誠敬之學此心<lb/>
<pb n="KR2k0053_WYG_059-59a"/>
所存毫髮無歉復有何求於神哉始至眡章以例告廟<lb/>
觀其致祝之辭寡簡數語信所行於心而委禍福於㝠<lb/>
㝠對越之際已見其真今獨於此而有所覬誰其信之<lb/>
大抵嶽祠徧天下民之遷善悔惡者趨焉侯字民以仁<lb/>
而又託民以神是役也可以堅人向善之心可以答神<lb/>
庇民之貺而侯一無與焉乃侯之本意也亦與之所願<lb/>
識也紹興甲寅四月記<lb/>
　　建集靈廟記　　　　　　　　　宋　諤<lb/>
<pb n="KR2k0053_WYG_059-59b"/>
連之封内民以數椽屋立土木像供香火薦牲血嵗時<lb/>
坎鼔鏗金以從事於鬼神之事者浩不可紀往往多出<lb/>
於閭閻鄙語之淫私考其載在祀典正而不它者纔二<lb/>
十餘所大率皆有額爵惟六侯之神最為靈顯獨其爵<lb/>
額功徳昭著民所畏信久而不忘傳曰盛徳及民必百<lb/>
世祀者幾是歟昔在皇祐中儂獠犯邑瘟淫蠱食寖及<lb/>
于連時太平日久民不識金革竄伏山谷城郭蕭然神<lb/>
于是時炳靈助順散出隂兵布匝城壘旗幟戈甲當晝<lb/>
<pb n="KR2k0053_WYG_059-60a"/>
赫變賊莫測其所自謂有王師之至聞風鶴之聲覩草<lb/>
木之象者無不震慓巳而遯走境内以安其後事聞於<lb/>
朝得賜金額廟向乾崑山峭壁萬仞豐隆峻極北與九<lb/>
嶷相甲乙下臨潮水飛流濺沫來如奔雷激電澤洞所<lb/>
瀦蛟龍伏焉故其神集山川之靈能興風雨捍患救災<lb/>
福及一方凡盜賊兵火之不測水旱疫癘之無常禱焉<lb/>
立應事再聞於朝得賜金爵可謂不慙於廟有徳於民<lb/>
血焉而不忝其祀者其與木居士置諸道隅聾瞽愚昧<lb/>
<pb n="KR2k0053_WYG_059-60b"/>
使往來徼無根之福者豈不相萬萬哉紹興辛酉冬修<lb/>
武郎閤門祗候殿前司摧鋒軍統領軍馬黄進被天子<lb/>
命來戍于連按兵示威不窮不黷積年猾宼影滅跡絶<lb/>
民晏如也一日觀兵升髙望逺以鞭指崑湖之山謂左<lb/>
右将校曰連以山得名是山扶輿鬱積上薄霄漢一州<lb/>
清淑之氣盡屬於是是中必有仙人釋子之館必有神<lb/>
靈之宫俯問田夫對以六侯之迹於是退而清晨齊沐<lb/>
率其部帳公謁祠下精䖍祀事牲肥酒㫖恍惚之中若<lb/>
<pb n="KR2k0053_WYG_059-61a"/>
有鬼神之物隂來格者奠畢徘徊瞻顧歎屋卑陋不足<lb/>
以稱邦人之崇奉於是願割己俸易而新之左右将校<lb/>
有樂出財力者亦所不問不踰時殿宇深邃神威凜凜<lb/>
入其門升其堂者恭肅之心莫不油然而生事既落成<lb/>
屬宗諤為記聞國之大事在祀與戎二者可相有不可<lb/>
相無方戰國時人皆樂戰而妄祀故孔子之對衛靈公<lb/>
之問陳則曰爼豆之事則嘗聞之矣軍旅之事未之學<lb/>
也盖所以譏當時之人知戰而不知祭者嗚呼惟戰以<lb/>
<pb n="KR2k0053_WYG_059-61b"/>
忠故能服人惟祭以誠故能格神今黄公揮三軍五兵<lb/>
之事臨機果料敵明既巳根于忠智而駿奔走執籩豆<lb/>
未嘗跛倚以臨事抑又篤于精誠其于戰國之士豈可<lb/>
同日而語哉孔子曰我戰則克祭則受福誠哉斯言也<lb/>
　　南恩州　孔子小影記　　　　　傅　雱<lb/>
先聖之貌像去聖既逺見於載籍者或擬之黄帝成湯<lb/>
或謂其類唐堯夏禹其他世傳追似之説有不足道也<lb/>
竊惟夫子之道天下後世仰之有如異天壤而共處越<lb/>
<pb n="KR2k0053_WYG_059-62a"/>
宇宙而同時至於先聖素王之表則學士大夫往往常<lb/>
患所傳或異鮮得見其真雱頃嘗得夫子四十六代孫<lb/>
孔宗夀家藏小影乃唐人吳道子之名筆載夫子按儿<lb/>
而坐從以十弟子見者莫不竦然注其耳目如出乎其<lb/>
時如見乎其人如親侍於洙泗之間豈易得哉雱叨守<lb/>
南恩州敎授陳君輯請圖其像於州學御書閣且曰此<lb/>
唐名筆嶺海所無况經兵火之後其像尤難得若表之<lb/>
閣中不惟俾逺方士子得以瞻仰誠有如親與十哲摳<lb/>
<pb n="KR2k0053_WYG_059-62b"/>
衣請益於吾夫子之前豈不甚善乎陳君潮州人講學<lb/>
傳道於此行且及𤓰愛此土士惓惓有不忘之意而此<lb/>
邦之人亦樂君之教而不厭故於言詞之際嘗有勉勵<lb/>
邦人之㫖蘇東坡作潮州韓文公廟記有曰始潮之人<lb/>
未知學及公命進士趙徳為之師自是潮人皆篤於文<lb/>
行至今士流輩出為時顯人者甚多皆韓公有以勉之<lb/>
之力也今南恩自朝廷復興庠序以來士之峩冠博帯<lb/>
爭趨塲屋者幾十人其間篤志肄業者固亦不少而書<lb/>
<pb n="KR2k0053_WYG_059-63a"/>
名桂籍者獨未聞豈潮之人可以勸激而南恩獨不然<lb/>
哉竊嘗勉以陳君孜孜之意而復表以名筆真像使邦<lb/>
人益知嚮風他日掇取巍科翕赫嶺海者豈潮之人獨<lb/>
擅美哉念是事不可以不書恐繪圖不能久傳再刻之<lb/>
石且冠以四朝御贊使學者咸知列聖嚴師重道之意<lb/>
如此紹興辛未季秋重陽日記<lb/>
　　貞烈祠記　　　　　　　　　　陳公奉<lb/>
自仙羊而上入綏水六十里為四㑹縣踰水之二十里<lb/>
<pb n="KR2k0053_WYG_059-63b"/>
近西樓峯林巒蔚然榮長而森秀崇岡突下四望平逺<lb/>
是為貞山烈女之祠舊記唐貞觀元年建妙虛宫嵗久<lb/>
為墟沒一百六十年實貞元三年有女文氏父母已許<lb/>
鮑生未嫁生樵山斃於虎文氏匍匐赴其䘮服衰三年<lb/>
事公姑謹潔已而感愴忽然歸遯於山之隂不與世接<lb/>
影響㝠邈人莫迹其處貞元十七年髙秋九日天氣澄<lb/>
澈俄有異雲起西南幡幢管磬擁一婦人於杳靄間讙<lb/>
謂文氏女仙去今升仙壇具存即其下為祠晨香夕燈<lb/>
<pb n="KR2k0053_WYG_059-64a"/>
嵗時不懈遇水旱祈禱罔不昭答公奉到官數月春向<lb/>
深不雨令尹陳侯希黙相率拜祠下僉曰兹祠尚矣舊<lb/>
記不足以傳逺請更而鐫諸石令尹舉手見囑越翼日<lb/>
雨大作乃笑相謂烈女之意欲遂成斯文乎予謂前輩<lb/>
罕言神仙事以世所傳者皆幻而近誣今文氏純介之<lb/>
行表見於世其識不凡其神不死英靈精爽實與天通<lb/>
距今數百年而惠澤一方顯應如是豈可掩沒也哉因<lb/>
載其實以與此山共傳紹興三年四月一日<lb/>
<pb n="KR2k0053_WYG_059-64b"/>
　　張余二公祠記　　　　　　　　楊萬里<lb/>
人物粤産古不多見見必竒傑也故張文獻公一出而<lb/>
曲江名天下至本朝余襄公繼之兩公相望揭日月引<lb/>
星辰粤産亦盛矣哉盖自唐武徳放于今五百有餘載<lb/>
粤産二人而止爾則亦希矣然二代各一人而二人同<lb/>
一州又何富也世謂以文取人抑末也兩公俱以文學<lb/>
進以名節顯以文取人不可也以文廢人可乎兩公立<lb/>
朝忠言大節多矣而諫用牛仙客安太子瑛誅安禄山<lb/>
<pb n="KR2k0053_WYG_059-65a"/>
留范希文排張堯佐此尤治亂之所先者也三言不用<lb/>
而二言用天寳之敗慶厯之隆豈適然哉雖文獻相唐<lb/>
而襄公未及大用或以是為襄公憾吾獨不然聖賢君<lb/>
子之於斯世顧道之行與否爾相與否奚顧哉兩公者<lb/>
道行則宋隆道不行則唐敗然則兩公之於斯世孰遇<lb/>
孰不遇乎後之有為之主有志之士能知兩公遇不遇<lb/>
之説諏諸往度諸來必有超然悟慨然歎者矣郡博士<lb/>
廖君徳明庀職數月謂兩公廟祀而不於庠序非所以<lb/>
<pb n="KR2k0053_WYG_059-65b"/>
風勵學者也謁於太守徐侯璉守丞李君文伯而作堂<lb/>
祠焉既成屬萬里記之則招諸生而諗之曰二三子廬<lb/>
於斯饔於斯業於斯進而拜先聖先師曰莫予云範退<lb/>
而瞻兩公曰莫予云磋跂而望曲江之山川曰莫予云<lb/>
殖可乎不可也不可而莫予云續何也二三子盍思之<lb/>
　　濓溪書院記　　　　　　　　　朱　熹<lb/>
秦漢以來士不知學言天者遺人而天無用語人者不<lb/>
及天而人無本專下學者不知上達而滯於形器心上<lb/>
<pb n="KR2k0053_WYG_059-66a"/>
達者不務下學而溺於空虛優於治已者或不足於及<lb/>
人而隨世以就功名者又未必自其本而推之也夫如<lb/>
是是以天理不明而人欲熾道學不傳而異端起人挾<lb/>
其私智以馳騖於世者不至老死則不止而終莫悟其<lb/>
非也宋興九疑之下舂陵之墟有濓溪先生者作然後<lb/>
天理明而道學之傳復續盖有以闡太極隂陽五行之<lb/>
奥而天下之為中正仁義者得以知其所自來言聖學<lb/>
之有要而下學者知勝私復禮之可以馴致於上達明<lb/>
<pb n="KR2k0053_WYG_059-66b"/>
天下之有本而言治者知誠心端身可以舉而措之天<lb/>
下其所以上接洙泗千嵗之統下啓河洛百世之傳者<lb/>
脈絡分明而規模宏逺矣是以人欲自是而不得肆異<lb/>
端自是而不得騁盖自孟氏既沒而厯選諸儒授受之<lb/>
次以論其開創興復汛掃平一之功信未有高焉者也<lb/>
先生熈寧中嘗為廣南東路提㸃刑獄公事而治於韶<lb/>
洗寃澤物其兆足以行矣而以病去乾道庚寅知州事<lb/>
周侯舜元仰止遺烈慨然永懐始作祠堂於州學講堂<lb/>
<pb n="KR2k0053_WYG_059-67a"/>
之東序而以河南二程先生配焉後十年敎授廖君徳<lb/>
明至故祠頗巳摧剥而香火之奉亦惰弗供明年乃增<lb/>
廣而作新之像設儼然列坐有序月旦望率諸生拜謁<lb/>
嵗春秋釋奠之明日則以三獻之禮禮焉而猶以為未<lb/>
也則又日取三先生之書以授諸生曰熟讀精思而力<lb/>
行之則其進而登此堂也不異乎親炙之矣又明年以<lb/>
書來告曰韶故名郡士多愿慤少浮華可與進於道者<lb/>
盖有張文獻余襄公之遺風焉然前賢既逺而未有先<lb/>
<pb n="KR2k0053_WYG_059-67b"/>
生君子之敎以啓迪於其後雖有名世大賢來官其地<lb/>
亦未有能摳衣請業而得其學之傳者此周侯之所為<lb/>
惓惓焉者而徳明所以奉承於後而不敢怠也今既訖<lb/>
事而徳明亦将終更以去矣夫子幸而予之一言庶幾<lb/>
乎有以卒成周侯之志也是亦徳明之願而諸生之幸<lb/>
也廖君嘗以其學講於熹者故不復辭而輙為著先生<lb/>
倡明道學之功以示韶人使因是而知所以用力之方<lb/>
又記其作興本末於此使來者有所攷核焉<lb/>
<pb n="KR2k0053_WYG_059-68a"/>
　　開鑿楞伽峽記　　　　　　　　葉　適<lb/>
湟水㑹衆流東南束兩崖滿怒激躍勢傾百里舟行必<lb/>
踰峽矣然後喜無患夫山川之險亦所在而有此固其<lb/>
著名者耶嘉泰二年崖壅水髙者十數丈下者百餘尺<lb/>
雨不時霽則谿谷倒注横溢航楫不通賈貨不行嘉定<lb/>
庚辰太守楊侯榕始至嵗適大潦城邑吞浸幾為湖海<lb/>
四顧歎曰州素薄監司未有意将孰弭兹禍轉運判官<lb/>
劉強學聞而矍然亟舉兩司六百萬實其費是冬遂命<lb/>
<pb n="KR2k0053_WYG_059-68b"/>
司法李華郡人張淵叟大議疏鑿華巧思強力侯專任<lb/>
不疑易者勸趨難者募應小石繂運大石鑱落上以火<lb/>
攻下以堰取餘穩石黯平流中尚數處工不知所為華<lb/>
創巨靈鑿貫木百鈞𢷬之糜碎春且半石之為水害者<lb/>
盡平舟自番禺來集城下羣川衆壑各得所歸老稚聚<lb/>
觀喜極或泣曰連始復為郡矣按書隨山濬川所以令<lb/>
天人同願勤功茂伐最為繁悉而迥莫能詳也及梁山<lb/>
頹阤晉人乃以為國君當自貶損不敢言修治其他仆<lb/>
<pb n="KR2k0053_WYG_059-69a"/>
陵摧阜駭聞異見史氏所録盖多有之而終不言某能<lb/>
攻除以還其舊者豈其逸而不傳耶抑敬而不敢亦若<lb/>
晉人之所謂耶雖然以今峽視之捨而不治則一州廢<lb/>
矣夫忽人患而不加䘏慢天災而茍自恣二過孰愈今<lb/>
夫揚侯慘怛而仁劉侯果毅而明而又得屬如李君奔<lb/>
走畢力以出連人於塗炭之苦此豈非天人之所同願<lb/>
歟未幾侯遷提舉常平二公方萃處餘慶其能為所部<lb/>
捍患致利民必被其賜矣<lb/>
<pb n="KR2k0053_WYG_059-69b"/>
　　慶雲記　　　　　　　　　　　白玉蟾<lb/>
淳熙改元十月既望惠州守臣王寧奉天子命蕆醮事<lb/>
於羅浮山山即十大洞天之一朱明耀真之府也先是<lb/>
唐天成中洞出古劍跡其篆文已應太祖皇帝丁亥聖<lb/>
君之識我宋受命時遣中使奉金龍玉簡之典嵗修國<lb/>
醮著在令甲孝宗始登大寳爰致初敬是日也御香既<lb/>
上蕆事薦成歩虛升聞環佩作序天容紺碧風日清美<lb/>
珍禽舞馴鹿悦仙花瑤草滿洞芳妍醮壇之西北隅有<lb/>
<pb n="KR2k0053_WYG_059-70a"/>
五彩光華出焉上亘霄昊是謂卿雲輪囷郁麗華景繽<lb/>
紛中有金龍徊翔蓊鬱天人交慶實應太平夫太平無<lb/>
象也然而慶雲天來亦於其人不於其天天意以之昭<lb/>
格山川於焉出雲雲物精祲猶登臺以課之建官以紀<lb/>
之秉筆以書之自祥符初泰山慶雲見今焉復應猗歟<lb/>
盛哉河清嶽潤信有其時廣東漕臣繪圖上之踰年有<lb/>
㫖令禮部每遇郊恩給降祠牒以度其年勞者使修香<lb/>
火永為典故寳慶丁亥道士鄒師正該覃恩霈州家檄<lb/>
<pb n="KR2k0053_WYG_059-70b"/>
之知冲虛觀事興懐休符命為記文而繋之銘曰太祖<lb/>
之潛龍也古劍出焉孝宗之飛龍也慶雲翔焉劍所以<lb/>
化龍於地雲所以從龍於天易曰雲從龍風從虎聖人<lb/>
作萬物覩<lb/>
　　東莞縣遷學記　　　　　　　　王中行<lb/>
東莞故郡也後為監郡監榜猶在及為縣地軼賦夥長<lb/>
材秀民之戰藝有司者倍他邑士而館之宜稱邑左三<lb/>
里許有闖于榛菅間者曰學也棟宇綿蕞絃誦寂寥今<lb/>
<pb n="KR2k0053_WYG_059-71a"/>
幾何年哉余領邑未閲月士襜然前曰嵗久室老學宜<lb/>
新莽叢獸逸地宜革詰其地以一二對鳩衆往瞻與故<lb/>
址相<hi>缺文</hi>其孰從違歟謹按唐史志東廣名山二邑之<lb/>
黃嶺其一也官廨釋刹之直是者率非匹有山自東來<lb/>
矯而南去邑有百餘步正與黃嶺相賔主中彞外曠地<lb/>
屬黎民余不期而得之若天造地設有待然遂進邑士<lb/>
告之兹植化本也既得卜不容以豐儉計於是以撙用<lb/>
儲贏一徙而新之僦工市材一准外直門廡殿堂層而<lb/>
<pb n="KR2k0053_WYG_059-71b"/>
立翼廡為齋兩相向因直廬而閣之為堂綴職掌有位<lb/>
庖廩有所祭具故不如式一切更而足之下至席榻亦<lb/>
集向之荒者治庳者敞險者豁闕者備眎故規豈直什<lb/>
伯歟學成尚以都養廬鬻公田輟網租民畝失籍者悉<lb/>
歸嵗入倍於曩且增弟子員以充之自經始至訖工凡<lb/>
有再稔而後就其為邑士地無絲髮靳士於此而不專<lb/>
心謀習尚可他諉耶太凡遂序黨庠一為秀異設於他<lb/>
民若無與漸仁摩義乃根於此者古之學明倫而已讀<lb/>
<pb n="KR2k0053_WYG_059-72a"/>
書作文餘習也環黨遂以居孰不在人倫中歟目擊心<lb/>
化藉此以啓其機耳然則淬勵成就固為秀異望版於<lb/>
他民者幸毋曰邑學之無意于我云是役也邑尉陳穎<lb/>
實先後之余則掲陽王中行也淳熙十五年戊申八月<lb/>
記<lb/>
　　欽州學記　　　　　　　　　　張　栻<lb/>
安陽岳侯霖為欽州之明年政通人和乃經理其州之<lb/>
學悉其故之卑陋廟廡整齊次第一新特來掲記久之<lb/>
<pb n="KR2k0053_WYG_059-72b"/>
未暇也又明年學之敎授周去非秩滿道桂復以侯意<lb/>
來請且曰欽之為邦僻在海隅地近日南而俗尚利縫<lb/>
掖之士盖鮮有焉惟侯不敢以其陋而加忽也故新其<lb/>
學以勸之且求一言以示後庶幾或有興起也栻於是<lb/>
而歎曰夫所為建學者欲其士之衆多也今夫通都大<lb/>
邑操觚習辭發䇿決科肩攀袂屬必如是而後謂之多<lb/>
士乎哉殆未然也夫寡國鮮士亦何足病十室之邑必<lb/>
有忠信之質而其成就與否則係乎學與不學而已學<lb/>
<pb n="KR2k0053_WYG_059-73a"/>
者所以成材而善俗也今欽州雖僻其士雖鮮然其間<lb/>
亦豈無忠信之質乎無以掲之曷其招之無以道之曷<lb/>
其通之為之嚴學宫於此詳其訓迪以明乎人倫之教<lb/>
聖賢之言行薰濡之漸由耳目以入其心志其生質之<lb/>
美者能不有以感發乎有以感發則将去利就義以求<lb/>
乎為學之功而又以訓其子弟率其朋友則多士之方<lb/>
豈不庶幾矣乎異時人材成就風俗淳美其必由今日<lb/>
之舉有以發之請刻記乎學以垂於後來<hi>以上記</hi>
<pb n="KR2k0053_WYG_059-73b"/>
　　乳泉賦　　　　　　　　　　　蘇　軾<lb/>
隂陽之化天一為水六者其壮一其穉也夫物老死於<lb/>
坤而萌芽於復故水者物之終始也意水之在人也如<lb/>
山川之蓄雲草木之含滋漠然無形而為往來之氣也<lb/>
為氣者水之生而有形者其死也死者鹹而生者甘甘<lb/>
者能往能來而鹹者一出而不復返此隂陽之理也吾<lb/>
何以知之盖嘗求之於身而得其説凡水之在人者為<lb/>
汗為涕為洟為血為溲為淚為涎為沫此數者皆水之<lb/>
<pb n="KR2k0053_WYG_059-74a"/>
去人而外騖然後肇形如有物皆鹹而不能返故鹹者<lb/>
九而甘者一一者何也泰華池之真液下湧於舌底而<lb/>
上流於牙頰甘而不壊清而不濁宜古之仙者以是為<lb/>
金丹之祖長生不死之藥也今夫水在天地之間者下<lb/>
則為江湖井泉上則為雨露霜雪皆同一味之甘是以<lb/>
變化往來有逝而無竭故海洲之泉必甘而海雲之雨<lb/>
不鹹者如涇渭之不相亂河濟之不相渉也若夫四海<lb/>
之水與凡出鹽之泉皆天地之死氣也故能殺而不能<lb/>
<pb n="KR2k0053_WYG_059-74b"/>
生能槁而不能浹也豈不然哉賦曰吾謫居儋耳卜築<lb/>
城南鄰於司命之宫百井皆鹹而醪醴鍾乳獨發於宫<lb/>
中給吾酒茗飲食之用盖沛然而無窮吾嘗中夜而起<lb/>
挈瓶而東有落月之相隨無一人而我同汲者未動夜<lb/>
氣方歸鏘瓊珮之落谷灔玉池之生肥吾三啜而遄返<lb/>
懼守神之訶譏却五味而謝六塵悟一真而失百非信<lb/>
飛仙之有藥中無主而何依渺喬松之安在猶想像於<lb/>
庶幾<lb/>
<pb n="KR2k0053_WYG_059-75a"/>
　　颶風賦　　　　　　　　　　　蘇　過<lb/>
仲秋之夕客有叩門指雲物而告予曰海氣甚惡非祲<lb/>
非祥斷霓飲海而北指赤霞夾日而南翔此颶之漸也<lb/>
子盍備之語未卒庭戸肅然槁葉䇿䇿驚鳥疾呼怖獸<lb/>
辟易忽野馬之决驟矯退飛之六鷁襲土囊而暴露掠<lb/>
衆竅之呵吸予入室而坐斂袵變色客曰未也此颶風<lb/>
之先驅爾少焉排戸破牖損瓦辟屋礧擊巨石揉㧞喬<lb/>
木勢翻渤澥響振坤軸疑屏翳之赫怒執陽侯而将戮<lb/>
<pb n="KR2k0053_WYG_059-75b"/>
鼓千尺之洪濤翻百仞之陵谷吞泥沙於一卷落巨崖<lb/>
於再觸列萬馬而并騖潰千車而爭逐虎豹讋駭鯨鯢<lb/>
犇䠞類鉅鹿之戰呼殺聲之動地似昆陽之役舉百萬<lb/>
于一覆予亦股慄毛聳索氣側足夜拊榻而九徙晝命<lb/>
龜而三卜盖三日而後息也父老來唁酒漿羅列勞來<lb/>
童僕懼定而説理草木之既偃葺軒楹之已折補茆茨<lb/>
之罅漏塞牆垣之頹缺已而山林寂然海波不興動者<lb/>
自止鳴者自停湛天宇之蒼蒼流孤月之熒熒忽悟且<lb/>
<pb n="KR2k0053_WYG_059-76a"/>
歎莫知所營嗚呼大小出於相形憂喜因於所遇昔之<lb/>
飄然者若為巨耶吹萬不同果足怖耶蟻之縁也嘘則<lb/>
墜蚋之集也呵則舉夫嘘呵曾不能以振物而施之二<lb/>
蟲則甚懼鵬水擊而三千摶扶揺而九萬彼視吾之惴<lb/>
慄亦爾汝之相莞均大塊之噫氣奚巨細之足辨陋耳<lb/>
目之不廣為外物之所變且夫物象起滅衆怪耀眩求<lb/>
髣髴於過耳視空中之飛電則向之所謂可懼者實耶<lb/>
虛耶惜吾知之晚也<hi>以上賦</hi>
<pb n="KR2k0053_WYG_059-76b"/>
　　逺遊菴銘<hi>并序</hi>　　　　　　　　蘇　軾<lb/>
　吳復古子野吾不知其何人也徒見其出入人間若<lb/>
　有求者而不見其所求不喜不憂不剛不柔不惰不<lb/>
　修吾不知其何人也昔司馬相如有言列僊之儒居<lb/>
　山澤間形容甚癯意甚鄙之乃取屈原逺遊作大人<lb/>
　賦其言宏妙不遣而放今子野行於四方十餘年矣<lb/>
　而歸于南海之上必将俯仰百世奄忽萬里有得于<lb/>
　屈原之逺遊者故以名其菴而銘之曰<lb/>
<pb n="KR2k0053_WYG_059-77a"/>
惜哉世俗之逼隘也願從子而逺遊子歸不來而吾不<lb/>
往使罔象乎相求問道于三閭借車于相如忽然不自<lb/>
知厯九嶷而過崇丘宛兮相逢于南海之上踞龜殻而<lb/>
食蛤蜊者必子也庶幾為我一笑而少留乎<lb/>
　　按軾謫粤吳復古每徒步往來不逺千里及北還<lb/>
　　又送至清逺峽其與復古文字頗多謹存一種<lb/>
　　何公橋銘　　　　　　　　　蘇　軾<lb/>
天壤之間水居其多人之往來如鵜在河順水而行雲<lb/>
<pb n="KR2k0053_WYG_059-77b"/>
駛鳥疾惟水之利千里咫尺亂流而渉過膝則止惟水<lb/>
之害咫尺千里沔彼濫觴蛙跳儵遊溢而懐山神禹所<lb/>
憂豈無一水支此大壊舞于盤渦氷折雷解坐使此邦<lb/>
畫為兩州雞犬相聞顛越莫救允毅何公甚勇于仁始<lb/>
作石梁其艱其勤将作復止更此百年公心如鐵匪石<lb/>
則堅公以身先民以悦使老壮負石如負其子疏為玉<lb/>
虹隱為金隄直欄横檻百賈所棲我來與公同載而出<lb/>
驩呼闐道抱其馬足我歎而言視此滔滔未見剛者孰<lb/>
<pb n="KR2k0053_WYG_059-78a"/>
為此橋願公千載與橋夀考持節復來以慰父老如朱<lb/>
仲卿食於桐鄉我作銘詩子孫不忘<lb/>
　　九成臺銘<hi>并序</hi>　　　　　　　　蘇　軾<lb/>
韶陽太守狄咸新作九成臺玉局散吏蘇軾為之銘曰<lb/>
自秦并天下滅禮樂韶之不作盖三千三百二十有三<lb/>
年矣其器存其人亡則韶既已隱矣而况人器兩亡而<lb/>
不傳雖然韶則亡矣而有不亡者存盖嘗與日月寒暑<lb/>
晦明風雨並行乎天地之間世無南郭子綦則耳未嘗<lb/>
<pb n="KR2k0053_WYG_059-78b"/>
聞地籟也而况得聞天籟使耳得聞天籟則凡有形有<lb/>
聲者皆吾羽旄干戚管磬匏絃嘗試與子登夫韶石之<lb/>
上舜峰之下望蒼梧之渺莽九疑之聯綿覽觀山川之<lb/>
吐吞草木之俯仰鳥獸之鳴號衆族之呼吸往來唱和<lb/>
非有度數而均節自成者非韶之大全乎上方立極以<lb/>
安天下人和而氣應氣應而樂作則夫所謂簫韶九成<lb/>
來鳳凰而舞百獸者既巳燦然畢陳於前矣<lb/>
　　卓錫泉銘<hi>并序</hi>　　　　　　　　蘇　軾<lb/>
<pb n="KR2k0053_WYG_059-79a"/>
　六祖住曹溪卓錫泉湧清凉滑甘贍足大衆逮今數<lb/>
　百年矣或時小竭則衆汲於山下今長老辯公住山<lb/>
　四嵗泉日湧溢聞之嗟異為作銘曰<lb/>
祖師無心心外無學有來扣者雲湧泉落問何從來初<lb/>
無所從若有從處來則有窮初住南華集衆正水水性<lb/>
融㑹豈有無理引錫指石寒泉自冽衆渴得飲如我説<lb/>
法云何至今有溢有枯泉無溢枯溢其人乎辯來四年<lb/>
泉水洋洋烹煑灌溉飲及牛羊手不病汲肩不病負匏<lb/>
<pb n="KR2k0053_WYG_059-79b"/>
勺瓦盂莫知其故我不求水水則許我訊於祖師有何<lb/>
不可<lb/>
　　自然端硯銘　　　　　　　　　蘇　軾<lb/>
其色馬肝其聲磬其文水中月真寳石也而其徳則正<lb/>
其形天合其於人也畧是故可使而不可役也<lb/>
　　端石硯銘　　　　　　　　　　蘇　軾<lb/>
千夫挽綆百夫運斤篝火下縋以出斯珍一嘘而液嵗<lb/>
久愈新誰其似之我懐斯人與墨為入玉靈之食與墨<lb/>
<pb n="KR2k0053_WYG_059-80a"/>
為出隂鑑之液懿以兹石君子之側匪以况物維以觀<lb/>
徳<lb/>
　　三洲巖銘　　　　　　　　　　祖無擇<lb/>
維山巖巖維室耽耽隂闔陽闢天覆地圅我行其間冬<lb/>
温夏寒有廂有廡有櫺有軒有髙有閈有巖如鍵設爵<lb/>
有坫鳴琴有薦我官宰鄙一嵗三至清泉我有白雲我<lb/>
侍其來忘疲其樂忘饑亦既去止寤寐思之凡物既久<lb/>
因人不朽召伯甘棠羊公峴首彼賢與仁我豈其倫實<lb/>
<pb n="KR2k0053_WYG_059-80b"/>
睎高風於千萬春至堅者石有時而泐故告後來再磷<lb/>
再刻<hi>以上銘</hi>
　　中閣頌　　　　　　　　　　　髙　紳<lb/>
　<hi>闕</hi>　　　　冬乃命大内大庫高班内品李懐信賫<lb/>
　齋文建道塲于羅浮中閣禪院凡七晝夜仍降内府<lb/>
　名香以錫之夫天之立君凡以為民也君之承天亦<lb/>
　以為民也王者不惟禮樂刑政令民率由而復以雩<lb/>
　禱祈禳為民錫福盖天意也是山按圖牒為蓬萊之<lb/>
<pb n="KR2k0053_WYG_059-81a"/>
　别島實朱明之洞天藴秘韜竒含靈蓄異璚花琪葉<lb/>
　鎮以紫鳳之壇駕飈騰烟宅以白雲之洞爾乃寳枋<lb/>
　清䆳祗樹幽深紺殿晨嚴蘭膏夕燎祝辭秘奥襍梵<lb/>
　唄于五天薝蔔氛氲散香雲于三界有五色珍禽羣<lb/>
　翔齋所靈應繽紛而効祉隂雲霾蔽而復晴㝠感有<lb/>
　如此者謹為之頌曰<lb/>
巖巖羅浮鎮於南裔三山一海浮空而至開闔烟嵐薈<lb/>
翳松桂蓄異康時宅靈瑞帝吾皇撫運惠綏四時名山<lb/>
<pb n="KR2k0053_WYG_059-81b"/>
大川罔不祗肅乃建中閣民祈福禧法㑹攸啓天意聿<lb/>
隨皇皇者華将命精潔圓嶠香降博山焚爇川祗薦瑞<lb/>
天龍生悦五色靈禽翔飛㵳泬<hi>頌</hi>
　元<lb/>
　　海角亭記　　　　　　　　　　范　梈<lb/>
欽亷僻在百粤距中國萬里郡南皆大洋而亷又居其<lb/>
拆故曰海角也有亭在於西南隅昔人以是名之嵗逺<lb/>
代易廢已久矣延祐三年秋余使過郡訪址得於荒烟<lb/>
<pb n="KR2k0053_WYG_059-82a"/>
亂水之間欲復之未能也屬之郡吏曰諾明年來告成<lb/>
請記之夫土木之靡工人之用雖未獲諗至於雲霞之<lb/>
映帶島渚之出沒夢寐所厯猶見其處亦殊方之勝槩<lb/>
也然為侯邦亭有地勝居是者雖擁高爵厚禄亦往往<lb/>
有悲憤無聊之感者何也盖地里僻逺復加瘴癘自古<lb/>
以來非謫徙流離之士鮮至焉以吾無所為而得之宜<lb/>
其人之戚爾也抑嘗推昔朝廷之於士大夫茍非顯過<lb/>
極惡未嘗不欲曲受而優容之萬不得已則又非深放<lb/>
<pb n="KR2k0053_WYG_059-82b"/>
逺屏無以啓其摧痛自反之忠此固聖王忠厚意也寓<lb/>
斯土而登斯亭有能驅去流俗之態涵養孤忠之氣把<lb/>
酒賦詩臨高瞰逺反而求之何往而不得其所適又豈<lb/>
獨誇結搆之華從臨眺之樂而已哉<lb/>
　　廣州府儒學重修大成殿記　　　熊朋來<lb/>
國家撫有區宇南訖海外咸暨聲敎廣為南海一都㑹<lb/>
肅政亷訪司宣慰元帥所親莅皆以敬敎勸學為第一<lb/>
義於是禮殿壮麗甲於南方元正初嘗一修之速成茍<lb/>
<pb n="KR2k0053_WYG_059-83a"/>
簡遄底蠧圯勢不得不改作乃相與謀鑒兹前欲速圖<lb/>
後可久因沒官巨材復買其半以足用凡買甎甓礎石<lb/>
諸物悉從市賈工匠夫役皆雇募亷訪使多爾濟公卜<lb/>
公大璋創其始副使都爾蘓巴勒公成其終副使李公徳<lb/>
厚僉事張公世榮范公致毅色埓黙公經厯董邦用知<lb/>
事王淑照磨戴從龍衆吏協心同力帥府以副帥王公<lb/>
從政董其事帥幕穆齊英佐史周南梁晟從副帥日至<lb/>
督視材必堅良工必精緻廟殿經始于丙辰之冬塐像<lb/>
<pb n="KR2k0053_WYG_059-83b"/>
肇于丁已之春而畢成戊午之秋儀門廊廡新與廟稱<lb/>
凡用匠以工計者二萬役夫倍之鈔統以貫計者六萬<lb/>
米以石計者四百其半取於贍士之餘其半有司徵逋<lb/>
以給之物無強賈民無横役財無濫用對聖賢而無愧<lb/>
勒金石而可書教授陳學禮殫其心力迄用有成述其<lb/>
始末書來請記於熊朋來且曰昔亷訪李公至道搆尊<lb/>
經閣余公璉新明倫堂今使者歸侵疆覈隱租購羣書<lb/>
明載籍於是敎養悉備廣學故有春秋祭樂今創二亭<lb/>
<pb n="KR2k0053_WYG_059-84a"/>
前曰思敬後曰政徳以為肄樂之所幸併書之余之為<lb/>
瑟譜也盡閲諸學之譜而正其訛酌獻之曲必按月律<lb/>
江廣諸郡多用之因其來請授以藏之書閣肄樂則按<lb/>
譜取聲奏諸新殿尚其足以召和氣之祥而䝉斯文之<lb/>
福且夫聖人道徳高厚敎化無窮實與天地參而四時<lb/>
同宗廟之美百官之富遊聖門者猶曰不可見豈比於<lb/>
異端以殿宇之雄為誇美哉時延祐六年正月日豫章<lb/>
前進士熊朋來撰<lb/>
<pb n="KR2k0053_WYG_059-84b"/>
　　得全書院記　　　　　　　　　歐陽𤣥<lb/>
故宋丞相趙忠簡公有祠於解之聞喜𤣥嘗記之時以<lb/>
國子博士趙君繼清之請也繼清忠簡之六世孫而𤣥<lb/>
之同年進士也作聞喜祠事甫畢㝷遷亞中大夫出為<lb/>
潮州路推官潮盖忠簡為秦檜所斥居之地也忠簡為<lb/>
相欲使其君正名定義檜為相欲使其君匿怨事讐於<lb/>
是檜必殺忠簡然後巳計行忠簡已斥檜怒未已事未<lb/>
可測也忠簡因扁所寓之堂曰得全自以為庶幾獲免<lb/>
<pb n="KR2k0053_WYG_059-85a"/>
於權奸之手嗚呼忠簡為國元臣而以免於横逆為其<lb/>
身之幸宋事豈不大可傷也忠簡再斥而潮人慕之不<lb/>
忘堂存如新爾後祠之於堂有司因民所欲視書院儀<lb/>
嵗時遣官獻享迨嘉泰初忠簡之孫謐為潮守淳祐中<lb/>
陳圭典郡咸增葺焉宋祚訖而書院廢繼清之求外補<lb/>
於潮也志固在得全及至潮刑清訟理大振厥職因以<lb/>
所得職廩之資復所謂得全書院於潮城名賢坊西街<lb/>
之右燕居祠庭講肄之室門墻堂廡粲然畢備俾潮民<lb/>
<pb n="KR2k0053_WYG_059-85b"/>
之秀受業於其中請設録事司校官以主領之報政京<lb/>
師即𤣥曰解之祠君記之矣潮之書院君又當記之𤣥<lb/>
竊有感焉古之君子敬其親故愛其身而以全而生之<lb/>
全而歸之者為孝若曾子之以孝稱孜孜然保是以為<lb/>
訓也然語有曰事君能致其身致之云者委而不有之<lb/>
名也其全其毁豈復計哉龍逢比干未嘗以是有負于<lb/>
孝公有致身之義於宋何獨以得全為幸乎已而思之<lb/>
在其當時使忠簡死於檜而其事有益於宋則身非所<lb/>
<pb n="KR2k0053_WYG_059-86a"/>
當惜也方檜挾上令行已私與其徒死而無益於事則<lb/>
不如姑全吾父母之所生事君事親之道猶庶幾者也<lb/>
忠簡之為是言豈得巳也哉况萬一檜斃身得獨全猶<lb/>
冀收再用之功也又焉得不以是身之存為一時之幸<lb/>
乎至於使公獲奉其得全之軀以歸其父母而使宋之<lb/>
時君不獲有其全付之業以見其祖宗殆天之所為也<lb/>
雖然忠簡不幸遇夫幅員分裂之世遂齎志以歿繼清<lb/>
乃幸生乎車書混一之時北作解祠南為潮之書院相<lb/>
<pb n="KR2k0053_WYG_059-86b"/>
距萬里所欲無不克遂其志豈不大幸於乃祖之所遇<lb/>
歟宜其有光於前人也學子來游思忠簡之以道事君<lb/>
而於得全為非得已又思繼清之顯親為孝而淑人以<lb/>
錫類則藏修進退動審其是海邦黎獻褒然為特出焉<lb/>
此作書院之本意也忠簡名鼎繼清名賢翁<lb/>
　　香山縣遷學記　　　　　　　　吳　澄<lb/>
廣為百粤之地三代政化之所不及漢晉而唐俗漸漸<lb/>
易至宋彌文香山縣最後置其初東莞縣之香山鎮也<lb/>
<pb n="KR2k0053_WYG_059-87a"/>
紹興壬申始陞為縣距宋亡百二十餘年耳而士習亦<lb/>
能與他州相頡頏今者崇文仍前代之舊文教所施無<lb/>
逺弗届而教事之隆替亦繫乎治官之能否焉旴江左<lb/>
祥職翰林院國史十五年泰定乙丑授承直郎廣州路<lb/>
香山縣尹其在院也予覘其材之能官久矣及既赴官<lb/>
予亦歸田越四年調潮州路經厯以書來言曰祥以菲<lb/>
才叨膺民寄思治之本在乎教也莅官之初首謁先聖<lb/>
廟直縣治之西卑濕隘陋於嚴祀弗稱謀諸同僚擬更<lb/>
<pb n="KR2k0053_WYG_059-87b"/>
諸塽塏再至學俾敎官召集羣儒議咸曰縣東有文廟<lb/>
舊基土質堅燥山勢拱抱宋末遷于今所遷之後士風<lb/>
頓衰今復舊所為宜迺與同僚往視其地果如所言前<lb/>
直學楊仲玉起而言曰廟果遷歟敎諭高懸生願獻柱<lb/>
梁礎石已而羣士各備大小材木以供用節縮養士餘<lb/>
資市瓦甓等泰定丙寅孟秋興役次年春先搆大成殿<lb/>
崇三㝷有六尺廣倍其崇深視其廣殺四之一仲秋落<lb/>
成次搆儀門九間九標其崇常有二尺廣十有三㝷深<lb/>
<pb n="KR2k0053_WYG_059-88a"/>
三㝷二尺季秋落成惟明倫堂東西廡未完祥既去官<lb/>
亦儲木石屬同僚嗣成之至順壬申冬左尹來過曰香<lb/>
山之舊僚與其敎官及邑士營造明倫堂東西廡已畢<lb/>
其堂十一標中五十有二尺廣七㝷有二尺深三㝷有<lb/>
一尺夾室左右各三其崇殺於堂三其深如堂其廣五<lb/>
㝷有一尺天厯己巳冬搆次年春成東西廡七標各十<lb/>
一室其崇視堂之夾室深亦如之南北之修七常有一<lb/>
㝷至順辛未冬搆次年春成祥仕於嶺海間至三幸免<lb/>
<pb n="KR2k0053_WYG_059-88b"/>
瘝曠而香山小邑獲遷廟學於吉地始謀雖出於祥而<lb/>
終成其事實頼邑僚邑士之力邑長那海邑令韓文衍<lb/>
邑貳張方榖黄𢎞益敎諭陳汾楊以禮黎復叟郭至邑<lb/>
士之輸材竭心者楊仲玉高懸生陳志袁瑩中也敢蘄<lb/>
先生紀其始末垂示永久以無忘僚友士夫成終之勤<lb/>
予謂左尹有三善今之居官者惟私於己何䘏於民而<lb/>
尹無私於己有志於民其善一也或優於政不暇於敎<lb/>
其善二也官之政敎去官則已而尹雖已去官猶不忘<lb/>
<pb n="KR2k0053_WYG_059-89a"/>
在官未竟之事視官事如家事然其善三也嘗稽郡志<lb/>
宋紹聖間廣守童楶以郡學在中城西近於喧雜諸生<lb/>
一百五十餘人各致辭請擇地而徙乃遷於牙城東南<lb/>
隅左尹之遷學也亦自西而東與二百餘年前章守之<lb/>
遷郡學時異事同章守自作遷學記期廣俗丕變如齊<lb/>
魯今左尹屬記於予也所望香山之士其亦如章守之<lb/>
心乎然則廟堂既遷而新矣士習之遷而新者宜如之<lb/>
何曰貢詔頌行具有謨訓為士者亦惟明經修行焉耳<lb/>
<pb n="KR2k0053_WYG_059-89b"/>
矣廓志破愚就義舍利存理去欲長善消惡此明經之<lb/>
效也能孝能弟能慈能睦能忠能信能恥能讓此行修<lb/>
之實也經不明行不修而徒綴緝程試之文昧眩主司<lb/>
之目以攫科名茍官禄而巳則近負聖朝之恩逺負聖<lb/>
師之敎抑寧不負邑宰遷廟學以新士習之意哉<lb/>
　　馬公祠記　　　　　　　　　　周伯琦<lb/>
人之立行茍有可以扶世敎者君子必有取焉况當城<lb/>
復於隍之時而能以危為安以敝為完奮不顧身以盡<lb/>
<pb n="KR2k0053_WYG_059-90a"/>
委質之義者哉至元十有二年嵗乙亥宋既内附東南<lb/>
風靡惟潮僻在海右大兵且壓境守令棄印綬竄山澤<lb/>
郡人馬侯發承宗室之命繇砦将攝州事勞慰士卒嬰<lb/>
城堅守屢戰屢捷事出不虞變生肘腋外郛既虛猶收<lb/>
創殘百餘人以死誓保子城至不可為乃令妻妾自縊<lb/>
於是服鴆就死潮遂平時十五年戊寅嵗三月一日是<lb/>
年冬十一月文丞相天祥亦在郡就執後六十又九年<lb/>
當至正丙戌之臘予司憲問俗於潮潮之父老猶能言<lb/>
<pb n="KR2k0053_WYG_059-90b"/>
其畧及閲郡乗乃得其人知未有祠父老欲為之而未<lb/>
能也因以屬郡副佐三衢張宗元焉副言于郡貳倅差<lb/>
吉為主治祠于校宫東偏之室先正之次為文告之已<lb/>
復請予記其事今夫衣冠而禄食者孰不曰我為良我<lb/>
為忠彝考其行非怵於勢則奪於利忘君父背理義無<lb/>
所不至方炎趙就南四海之人莫不順時變以為己計<lb/>
馬侯獨以孤孱之餘抗驍鷙之衆非有所挾而氣益厲<lb/>
非有所逼而志益堅其所成就真足以暴於天下所謂<lb/>
<pb n="KR2k0053_WYG_059-91a"/>
舍生取義者於是乎見之學校所以明人倫也君臣之<lb/>
義大焉實存是舉可謂為政之本矣故為感而書之使<lb/>
後千百年有過潮者曰南粵之陬宋有斯人焉<lb/>
　　七賢太守記　　　　　　　　　吳　禮<lb/>
郡以亷名太守所致也古有亷山亷泉故自東漢以來<lb/>
皆選士為郡名實相應遂改合浦為亷郡焉府城東偏<lb/>
立七賢太守祠列位奉祀曰孟曰謝曰蘇曰顔曰丁曰<lb/>
高曰季皆前代徳澤施於民相傳祀事而不能忘也志<lb/>
<pb n="KR2k0053_WYG_059-91b"/>
書燬於兵火無以考據唯珠還合浦著在方冊者孟嘗<lb/>
也每遇水旱災宼郡人禱之應如影響嵗久祠宇傾圯<lb/>
而木主尚存至正庚寅春通守龔侯來莅是郡首謁祠<lb/>
下念前賢遺澤惕然於懐欲興廢而鼎新之疑七賢不<lb/>
知名諡舊無繪像嵗時祀典無以致如在之誠咨嗟久<lb/>
之余始視事之日侯以是告余曰不然前代立祠褒封<lb/>
郡人事之久矣宜神明之佑人也如星月之在天風雨<lb/>
晦㝠人莫之見而照臨之徳未始不及於人者也又何<lb/>
<pb n="KR2k0053_WYG_059-92a"/>
待覩容光而後瞻拜哉昔蕭敏中為建陽縣令問邑之<lb/>
先賢得陳師道陳仲修游定夫皆以文學風節稱立三<lb/>
賢堂而祀之去職之後邑民思蕭令之賢足以配三君<lb/>
子者遂更其榜為四賢堂焉今侯追慕七賢之遺風重<lb/>
建祠宇使郡人得專祀之美他日必有思侯之徳轉而<lb/>
榜為八賢報侯之徳于無窮也侯名文殊又字仲曄京<lb/>
師人亷簡易直無愧于七賢乎<hi>以上記</hi>
　明<lb/>
<pb n="KR2k0053_WYG_059-92b"/>
　　送陳公甫南遷序　　　　　　　羅　倫<lb/>
白沙先生處南海者二十餘年矣觀天人之微究聖賢<lb/>
之藴充道以富尊徳以貴天下之物可愛可求漠然無<lb/>
動其中者孟子曰飽乎仁義不願人之文繡周子曰見<lb/>
其大則心泰心泰則無不足無不足則富貴貧賤處之<lb/>
一也其斯之謂與夫天之生物也人為貴其予人也心<lb/>
為大以仁居之以禮位之以義道之以知出之以信成<lb/>
之以配天地以明日月以行鬼神以流河海以奠山嶽<lb/>
<pb n="KR2k0053_WYG_059-93a"/>
以綏萬物以蕃草木育鳥獸大行為伊吕窮居為孔孟<lb/>
不其大與孔子曰富與貴是人之所欲也貧與賤是人<lb/>
之所惡也先生不欲富貴而樂貧賤獨何心哉見其大<lb/>
而已矣堯舜禹天下大聖也為天子天下大貴也有四<lb/>
海天下大富也孟子曰人皆可以為堯舜荀子曰途之<lb/>
人可以為堯為舜為禹豈其為富貴哉為其大而已矣<lb/>
走而為大者麟飛而為大者鳳介而為大者龜鱗而為<lb/>
大者龍人而為大者聖賢飛走鱗介有為大者以人而<lb/>
<pb n="KR2k0053_WYG_059-93b"/>
不為焉亦禽獸之恥乎趙孟之所貴彼能大之亦能小<lb/>
之也自我而大者彼惡得而小哉大自人者小人大之<lb/>
一時大之君子不大也小人大之君子大之天下大之<lb/>
後世大之大自我也然後可以為大也先立乎其大者<lb/>
然後小者不能奪也然後可以為大也可大者獨先生<lb/>
哉先生南歸道金陵諸君各為四韻詩以别謂余言余<lb/>
顧謂諸君自立其大者予何言<lb/>
　　道學傳序　　　　　　　　　陳獻章<lb/>
<pb n="KR2k0053_WYG_059-94a"/>
自炎漢迄今文字記録著述之繁積數百千年于天下<lb/>
至于汗牛充棟猶未足也許文正語人曰也須焚書一<lb/>
遭此暴秦之迹文正不諱言之果何謂哉廣東左方伯<lb/>
陳公取元所修宋史列傳中道學一編鏤板與同志者<lb/>
共之宋史之行于天下有全書矣公復於此留意焉噫<lb/>
我知之矣孔子曰十室之邑必有忠信如某者焉不如<lb/>
某之好學也後世由聖門以學者衆矣語忠信如聖人<lb/>
鮮能之何其與夫子之言異也夫子之學非後人所謂<lb/>
<pb n="KR2k0053_WYG_059-94b"/>
學後之學者記誦而巳耳詞章而已耳天之所以與我<lb/>
者固懵然莫知也夫何故載籍多而功不專耳目亂而<lb/>
知不明宜君子之憂之也是故秦火可罪也君子不諱<lb/>
非與秦也盖有不得已焉夫子没微言絶更千五百年<lb/>
濓洛諸儒繼起得不傳之學于遺經更相講習而傳之<lb/>
載于此編者備矣雖與天壤共敝可也抑吾聞之六經<lb/>
夫子之書也學者徒誦其言而忘味六經一糟粕耳猶<lb/>
未免于玩物喪志今是編也采諸儒行事之迹與其論<lb/>
<pb n="KR2k0053_WYG_059-95a"/>
著之言學者茍不但求之書而求之吾心察于動静有<lb/>
無之機致養其在我者而勿以聞見亂之去耳目支離<lb/>
之用全虛圓不測之神一開卷盡得之矣非得之書也<lb/>
得自我者也盖以我而觀書隨處得益以書博我則釋<lb/>
卷而茫然此野人所欲獻于公與四方同志者之芹曝<lb/>
也承公命為序故及之公名選字士賢浙之臨海人先<lb/>
公勿齋先生宰新城遺愛在民公稱其家學云<lb/>
　　張文獻集序　　　　　　　　邱　濬<lb/>
<pb n="KR2k0053_WYG_059-95b"/>
古今説者咸曰唐相張文獻公嶺南第一流人物也嗟<lb/>
乎公之人物豈但超出嶺南而已哉盖自三代以至於<lb/>
唐人才之生盛於江北開元天寳以前南士未有以科<lb/>
第顯者而公首以道侔伊吕科進未有以詞翰顯者而<lb/>
公首掌制誥内供奉未有以相業顯者而公首相𤣥宗<lb/>
公薨後四十餘年浙士始有陸敬輿閩士始有歐陽行<lb/>
周又二百四十餘年江西之士始有歐陽永叔王介甫<lb/>
諸人起於易代之後由是以觀公非但超出嶺南盖江<lb/>
<pb n="KR2k0053_WYG_059-96a"/>
以南第一流人物也公之風度先知見重於𤣥宗氣節<lb/>
功業著在信史播揚於天下後世唐三百年賢相前稱<lb/>
房杜後稱姚宋胡明仲謂姚非宋比可與宋齊名者公<lb/>
也由是以觀公又非但超出江南乃有唐一代第一流<lb/>
人物也然公聲名赫奕在人口耳非直以其相業在當<lb/>
時且甚有文名史稱其七嵗知屬文張説謂其為後世<lb/>
詞人之冠又與徐堅評其文如輕縑素練實濟時用栁<lb/>
宗元亦謂其能以比興兼著述予生公六百餘年之後<lb/>
<pb n="KR2k0053_WYG_059-96b"/>
慕公之為人童穉時嘗得韶郡所刻金鑑録讀之灼知<lb/>
其偽有志求公全集刻梓以行世邇來京師㳺太學入<lb/>
官翰林每遇藏書家輙訪求之竟不可得盖餘二十年<lb/>
嵗己丑始得公曲江集於館閣羣書中手自抄録僅成<lb/>
帖聞先姚太宜人喪因攜南歸期免喪後自備梓刻之<lb/>
道韶適友人五羊涂君暲倅郡偶語及之太守毘陵蘇<lb/>
君韡同知莆田方君新謂公此集乃韶之文獻請留刻<lb/>
郡齋嗟乎公之相業世孰不知其文則不盡知也矧是<lb/>
<pb n="KR2k0053_WYG_059-97a"/>
集藏館閣中舉世無由而見茍非為鄉後進者表而出<lb/>
之天下後世安知其終不泯泯也哉是以不揆愚陋僭<lb/>
書其首<lb/>
　　舊粤志序　　　　　　　　　　黄　佐<lb/>
吾廣十郡各自為志今㑹而通之者何居盖備一方文<lb/>
獻以牖民彞而迪我聖明之率典也在昔唐虞聲敎暨<lb/>
南交之日久矣疆理于周作鎮于楚南武紀于漢先賢<lb/>
傳于吳記志圖經迭出于晉唐之間文獻非不足也然<lb/>
<pb n="KR2k0053_WYG_059-97b"/>
不㑹而通之則統之無宗紛員嵬瑣甚或畧鉅而詳小<lb/>
遺古而稡今無乃草澤之私言與高帝之有天下也稽<lb/>
古立政首命儒臣倣周禮建邦圖數與張弛貢賦為洪<lb/>
武志志繫以紀年者示繼述也天順初元英廟始成一<lb/>
統志惟識其大者而吾廣與焉然成化以後所增諸縣<lb/>
猶未之登載也嘉靖乙未侍御四明戴璟乃纂通志成<lb/>
於倉猝命曰初藁意将有待云丁巳少司馬督府毘陵<lb/>
談公愷覽而少之檄藩司聘予俾重加蒐輯予病謝不<lb/>
<pb n="KR2k0053_WYG_059-98a"/>
能也代以奉化王公訪禮請益敦㑹侍御姑蘇徐仲楫<lb/>
至枉顧衡門稽首再拜以請予業已納還幣聘力謝固<lb/>
辭楫請愈䖍至于再三而幣復重拜不獲終辭乃於仲<lb/>
冬開局于貢院左轄新建魏良貴大叅莆田張英新建<lb/>
呉芳桂主讌臬閫諸司則陪位焉時少叅錢塘陳善温<lb/>
陵田楊職守在外實與聞之前期有司咨耆舊索經籍<lb/>
至是告備而所徵鄉進士陳紹文黎民表梁紹曾及予<lb/>
中子在素皆集予乃發凡舉例歸諸廣郡太守㑹稽陶<lb/>
<pb n="KR2k0053_WYG_059-98b"/>
君大有達于有位僉以為韙然州縣續志積至百餘方<lb/>
博求往古以補事之鉅而略者不遑及也郡檄復徵庠<lb/>
生多辭不至越明春至者惟曾元魯陳萬春陳冕歐大<lb/>
任林喬黎民懐梁有兆與焉人各分彚袠不踰三凡四<lb/>
閲月而竣事惟碑碣詩文交互鼎來視之怢焉莫能鑒<lb/>
也諗于魏良貴曰焉有綜貫百家能裁揃菁華者乎曰<lb/>
顧提舉起經其選也乃召顧君以監謄至局刪節分註<lb/>
已於事而竣厯代題名前脱後闕考之茫焉莫能補因<lb/>
<pb n="KR2k0053_WYG_059-99a"/>
諗于陶大有曰焉有閎覽載牒能研覈古今者乎曰陳<lb/>
縣丞達其選也乃召陳君以供餼至局參伍傳記已於<lb/>
事而竣於是草創編為七十卷㑹紹曾北上惟留陳黎<lb/>
二生討論修飾然題辭論贊猶謙讓未遑予則總之顧<lb/>
所紀録悉確有據惟潤色而已何者千鈞之重加以錙<lb/>
銖則移萬里之流祛其蕭葦則駛予奚容心於其間哉<lb/>
第性本疎愚言且耄拙幽痗頻作載筆殊艱每欲已之<lb/>
適王公擢憲留臺代以莆田鄭絅亟令有司贊成其事<lb/>
<pb n="KR2k0053_WYG_059-99b"/>
而侍御歸安潘季馴尤惓惓注意遂鍥諸梓仍檄學諭<lb/>
陳其箴劉裁康日章次第校讐㑹潘侍御以交代去左<lb/>
轄姑蘇楊伊志大叅豫章徐南金皆以遷去而右轄豐<lb/>
城雷賀大叅萬安劉慤少叅盱江袁應樞海鹽馮臯謨<lb/>
僉以校完遂貯諸庫以俟代巡侍御漢陽蔡結左轄福<lb/>
清翁世經偕至而後頒行焉凡三厯寒暑而後成盖事<lb/>
事不敢茍故也予乃拜手颺言曰猗乎一方文獻庶其<lb/>
觕備矣哉惟皇上帝降衷于下民有恒性焉日用由之<lb/>
<pb n="KR2k0053_WYG_059-100a"/>
而不知則寖以澆訛匪獻敷厥政化将泯泯棼棼于何<lb/>
其乂惟后王君公降徳于兆民有成憲焉承以大夫師<lb/>
長而望所鑒觀則易以愆忘匪文緝厥訓典将敗制越<lb/>
軌于何其率是故善思治者厚其生殖均其地征以綏<lb/>
之阜其財求利其器用以富之茂正其徳節邁其性以<lb/>
敎之而又輕繇少事以振其急約法省刑以持其後使<lb/>
之務利而避害懐仁而畏威此輔世之大經也然猶時<lb/>
遣皇華之使諏謀詢度慶賀其福事賻補其札喪賙委<lb/>
<pb n="KR2k0053_WYG_059-100b"/>
其凶荒槀禬其師役哀弔其禍烖凡此五物者治其事<lb/>
故及其利害為一書其禮俗政事敎治刑禁之逆順為<lb/>
一書其悖逆暴亂作慝猶犯令者與夫因喪荒而厄貧<lb/>
及康樂和親安平者又各為一書焉外史合為四方之<lb/>
志掌其成書稽之政令以保天下元元畏天命而憫人<lb/>
窮故也是則㑹而通之者其來尚矣遵我太祖作志之<lb/>
初猷其諸周禮是宗乎故大司徒掌地域廣輪之數令<lb/>
遂人造縣鄙形體之法形方正其華離司書括其圖記<lb/>
<pb n="KR2k0053_WYG_059-101a"/>
量人分其涂數保章辨其星野用是土訓掌道地圖以<lb/>
詔地事誦訓掌道方志以詔觀事如指諸掌矣始總一<lb/>
方中列十郡而終以羅浮南海者粤之望也是皆志之<lb/>
管也故首圖經訓方氏掌道政事與其上下之志傳而<lb/>
誦之乃為編年自周訖于正徳逌今眎昔鑑戒炯矣其<lb/>
猶資治之史乎故次之以事紀太宰施典于邦國以治<lb/>
官府邦則牧監州縣國則封建諸侯官則用人府則理<lb/>
財後世不能易也揆文敎奮武衛設方伯連帥監夏殷<lb/>
<pb n="KR2k0053_WYG_059-101b"/>
而損益之猶夫周也書其姓名邑里作職官表大司徒<lb/>
以先物賔興必先徳行今也藝焉而已然猶貤恩以勸<lb/>
孝焉作選舉表國有仁賢則職方之圖土地人民政事<lb/>
頼之矣由是庠序之敎始于釋奠鄉射蔇于大宗伯五<lb/>
禮皆可舉也凡大合樂必遂養老肄絃歌施英韶以協<lb/>
大師律同皆可奏也禮樂明備則文章煥然可述故凡<lb/>
書掌於外史者達于四方摛之㒺極而琬琰昭焉作五<lb/>
志乃若攷徳行察道藝鄉大夫以興賢能者内史因之<lb/>
<pb n="KR2k0053_WYG_059-102a"/>
修諸家毋有壊於廷者其馭叙一而已矣故名宦有聲<lb/>
兹土人物㒺玷厥躬者與夫流寓之進退列女之貞烈<lb/>
皆核實作列傳而異敎諸蠻祥眚神怪則為外志終焉<lb/>
猗乎蒐之弗精輯之弗詳是謂觕備實予之罪也夫抑<lb/>
又嘗竊聞之尚書大傳南交宅于荆揚裔土非至秦漢<lb/>
而後通中國也證以水經注則陶水之渚有堯行宫而<lb/>
舜奏九成于韶石逖聞雖若不可究詰然羲叔平秩夏<lb/>
伯貢樂蹟其在兹與是編也採擷頗繁舊志百僅存一<lb/>
<pb n="KR2k0053_WYG_059-102b"/>
大𩔖皇華分彚而合成之雖無甚髙論然愚者一得於<lb/>
輔世福民之道獨諄切焉其事則粤其文則史其義則<lb/>
通天下之志茍潤澤而時措之豈但備一方文獻而已<lb/>
哉於戲豈但備一方文獻而已哉<lb/>
　　贈陳郡守入覲序　　　　　　　翁萬達<lb/>
太守之於民近而責重至易知也其在治朝人主不易<lb/>
視此官輙嘗問姓名察所治状賜車盖黄金降璽書褒<lb/>
譽或召入為公卿為御史中丞至顯榮矣顧豈非賢者<lb/>
<pb n="KR2k0053_WYG_059-103a"/>
任耶太守誠果賢樂有其民而因以為政誠又如古者<lb/>
得專制事事攷鏡屬邑吏亦咸知太守意相與以子民<lb/>
為功是興理之道而太平之基也乃今視昔何如哉藩<lb/>
臬長貳若臺臣監者雜然以簿領相煩文法相稽牽泥<lb/>
日甚闗白少疎則大訾而小譏什九齟齬盖其勢易撓<lb/>
而其過易求也設復有恣睢可駭如近所聽聞雖屏不<lb/>
敢信然何嘗有毫髮利愛斯人之心賢者不敢資漁獵<lb/>
狥風指彼能不潜忿瑣摘昧其腹心矧於屬邑吏何恤<lb/>
<pb n="KR2k0053_WYG_059-103b"/>
哉時事驚人非特太守之事輕也然人亦有言變觀時<lb/>
定觀理賢者顧獨可以理定而或幸所治之郡僻逺在<lb/>
一隅監者行部不數至以擾我之隙猶可得與若屬修<lb/>
百姓之急宣上恩徳孜孜舉其職豈其難哉潮固粤之<lb/>
截壤陳君又博大仁人也懐千里之印而不以潮人為<lb/>
陋和保而噢休之厭棄機術屏絶游談無事於操切摘<lb/>
抉探迎跂附之為定於性則然其勉覈諸屬吏用情附<lb/>
實抑揚皆徳風也以故屬吏亦樂擾咸相戒言無忍負<lb/>
<pb n="KR2k0053_WYG_059-104a"/>
長者長者今且以述職行矣天子異日儻親問太守治<lb/>
民事勤勞何以為對将陳説閭閻疾苦時事得失太守<lb/>
得為不得為之故冀有所感動即不車盖黃金璽書之<lb/>
賜而名重當時致位卿丞可日月待也太守可他官視<lb/>
者哉余辱陳君知最深不宜無一言以贈㑹掲陽鄭君<lb/>
暨其僚友以文見屬遂發其所欲云如此<lb/>
　　重修　闗帝神祠序　　　　　　劉熈祚<lb/>
自古忠臣義士崇血食而走蒸嘗者槩不乏人然或其<lb/>
<pb n="KR2k0053_WYG_059-104b"/>
所挺生之鄉焉已耳不則或其所濯靈赫聲之地及其<lb/>
所殉節赴義之區焉已耳若夫几筵榱桷徧震國邑而<lb/>
載在祀典人人過而思敬廟貌恒新引之勿替幾與宣<lb/>
聖分席者惟神獨也神豐功偉烈福國祐民自漢迄今<lb/>
上下數千年如一日盖天道輔正神則而行之海内瀰<lb/>
淪無非浩氣域中香火總是良心若水之發源崑崙泛<lb/>
衍沙界大而江河小而川瀆水無不在而卒不可指一<lb/>
處以為在也史稱神識春秋大義夫春秋先聖之刑書<lb/>
<pb n="KR2k0053_WYG_059-105a"/>
也萬世君臣父子扶人綱植風紀何一時無君臣父子<lb/>
何一處無君臣父子則神之英爽肸蠁亦復如是其閲<lb/>
漢而暨昭代褒崇顯號光燭天壤自侯而王而帝於我<lb/>
昭代尤丕著神威在在福祐有以也興寧神祠剏而圯<lb/>
圯而更葺者不啻一再熈祚承乏兹邑朞年以還年穀<lb/>
順成庶務咸理民無灾沴欃槍偃而歳徳明皆神力所<lb/>
庇也載瞻衡宇以歳久摧頹祚與邑之父老慨然議修<lb/>
亦掘地得泉不忘水徳靈長之意也君君臣臣父父子<lb/>
<pb n="KR2k0053_WYG_059-105b"/>
子人有同心慮無不樂為蠲助者謹蠲俸為之倡爰弁<lb/>
其首于右云<lb/>
　　總督凌雲翼平羅旁猺宼序　　　海　瑞<lb/>
國家統一六合雖在外聲敎者無不欲其入我覆育生<lb/>
成之中粤東西設重臣便宜以控諸宼列聖相仍用此<lb/>
道也即如羅旁一隅之患耳跳梁門庭昔者亦不一創<lb/>
之以致復有今議開府計二百年地方凜凜不殊初日<lb/>
毋乃覆育之道講之有未至重臣奉行故事多濶略歟<lb/>
<pb n="KR2k0053_WYG_059-106a"/>
夫兵武國之大事有七徳焉急在戢兵安民保大定功<lb/>
不計區區獻捷之事也太倉凌洋山公得命開府代石<lb/>
汀公之後奮然曰羅旁之請今日亦後時矣門庭示弱<lb/>
而我又從而緩之也可乎遂申前議日咨訪夕籌畫諸<lb/>
凡調集兵餉練選才武相機肅令暨分哨道示所往雖<lb/>
行軍故事則然昔之人有行之者而公益加詳慎矣詩<lb/>
云有嚴有翼共武之服公其有之曩公兵備密雲予辱<lb/>
傾盖一時倚馬談九邊事而公亹亹懸河曲折顯微罔<lb/>
<pb n="KR2k0053_WYG_059-106b"/>
不條貫天下事北難南易公不難其事於邊雲朔雪之<lb/>
際矣今日之役十萬衆若運之掌斧鉞所加勢如破竹<lb/>
矣夫豈偶然之故哉吉甫之薄伐方叔之來威人人舉<lb/>
此比方為頌而公且諰諰若思若畫有歉然無滿於是<lb/>
之意非公無滿於是也公之初意别有所為而不在是<lb/>
也藉一時之雷霆收百世之雲雨奏捷之令将行而縣<lb/>
所之請遽上公之為心為計具於是矣方且自計便宜<lb/>
有命徹土度方扼險隘安置降人厯厯善後皆有成畫<lb/>
<pb n="KR2k0053_WYG_059-107a"/>
非茍言之實允蹈之王陽明既克八寨欲改賔之南丹<lb/>
衛鎮其中事竣而請當事者認為緩情因成寝閣今日<lb/>
有此舉有此後悔耶陽明平八寨而八寨存公平羅旁<lb/>
而縣所設陽明之於公何如哉夫粤東西事有缺一指<lb/>
畫棄前功者上首功則已之謂也有因一指畫收千萬<lb/>
世緒者得其地疆理其地之謂也故予於是役不以震<lb/>
驚徐方周程伯為公許特以徹我疆土召虎為公徳若<lb/>
使當公之任者惟公之為至今日寧復有猺獞之梗寧<lb/>
<pb n="KR2k0053_WYG_059-107b"/>
復有年復年兵行之毒已乎公之功著在一時公之徳<lb/>
垂及後日惟公不以久近便不便二其心是以能為國<lb/>
家計長逺圖其大周書曰乃心㒺不在王室用奉恤厥<lb/>
若公之謂矣瓊府太守唐可封同知楊繼文府判黄與<lb/>
儔節推劉學易荷公威澤鼓舞不能自已願予一言予<lb/>
亦澤及中人也念惟得有大焉大有自來因綴之以為<lb/>
賀且用為後公者告其兵行顛末當有紀其盛者矣不<lb/>
詳及云<lb/>
<pb n="KR2k0053_WYG_059-108a"/>
　　二蘇雷儋集序　　　　　　　　林齊聖<lb/>
宋室諸君子以謫而后先至海南北者多矣獨蘇家兄<lb/>
弟同時而至當其相逢瘴霧中蕭然酒别各攜一幼子<lb/>
間闗百罹狼狽萬状顧乃以娱憂紓悲之言發洩於風<lb/>
晨月夕之下伯唱仲酬嘯歌自得若視向者登大科步<lb/>
天衢兄弟優㳺於金馬玉堂間未必有此喜者異哉假<lb/>
非生平學道之深何以遇困窮不戚戚乃爾即嘗讀子<lb/>
瞻詩云海南萬里真吾鄉而子由亦云故國田園少何<lb/>
<pb n="KR2k0053_WYG_059-108b"/>
須恨海淮子瞻詩云莫嫌兄弟隔雲海聖恩猶許遥相<lb/>
望而子由亦云幸賴吾君仁議止海濵黜則又歎二君<lb/>
忠厚愛君之至擯九死以無忘匪直其詩之精深華妙<lb/>
相為伯仲已也至于海上之文片楮尺幅俱足膾炙人<lb/>
間予小子祕而珍之久矣一行作吏渡海而南既經子<lb/>
瞻舊逰今徙而北復得子由故居跨海清光二公當日<lb/>
所分受之者余小子得而合領之則兹逰實不負余余<lb/>
安可負兹逰哉每山窮水絶處往往有二公題詠余因<lb/>
<pb n="KR2k0053_WYG_059-109a"/>
而漫題其後以託尚友之意於千載或庶幾焉<lb/>
　　重修大雲寺序　　　　　　　　林長存<lb/>
道書云世界有三十六洞天七十二福地惟粵東之羅<lb/>
浮居其一而餘不與焉余于庚戌春叱馭之官過大庾<lb/>
嶺流覽全粤諸名勝如安期生之於白雲浮丘丈之於<lb/>
浮丘以及觀音巖飛來寺諸峯曲曲幽竒不減諸洞而<lb/>
靈之六峯山尤其最勝者邑居山之麓兵燹之後滿目<lb/>
蒿萊昔日之瓊閣瑶宫今日而逰雲荒草矣昔日之寳<lb/>
<pb n="KR2k0053_WYG_059-109b"/>
洲金界今日而斷梗荒榛矣花宫仙梵盡委于石窟飛<lb/>
灰者不知凡幾其有巋然僅存如魯靈光者則有大雲<lb/>
寺寺建於邑之西枕六峯而峙其勝雖在城市隱若山<lb/>
林焉特以雨剥霜摧風號露吸簷牙聳而毁落廊腰折<lb/>
而傾頹烏啄罘罳空堂寂若苔侵屓屭斷碣荒凉遥遥<lb/>
數千祀之功徳竟付之衰草寒烟其不惻然而心悸者<lb/>
無有也余嘗從朔望拜　先師之廟而過其門仰視榱<lb/>
楹危然欲絶不勝喟然歎曰是豈無布給孤之金而為<lb/>
<pb n="KR2k0053_WYG_059-110a"/>
興復之舉者乎沈吟者久之兹有居僧惺悟大發願力<lb/>
竭蹶圓功遂慨然曰願復作清凉臺弗惜布廣長舌望<lb/>
門持鉢不能無藉於優婆塞優婆彝者也爰挾短疏乞<lb/>
余弁數言以徧告諸檀那長者以為梵釋天龍余思佛<lb/>
氏之説在昔傅奕韓退之歐陽修諸公相與詆之以其<lb/>
説近誣而失於正余亦經生何敢娓娓狥香火情而佞<lb/>
佛也雖然陳眉公有云西方之敎可翊經而行宗門易<lb/>
之㫖也譯受書之法也偈贊詩之叶也戒律禮之衛也<lb/>
<pb n="KR2k0053_WYG_059-110b"/>
果報春秋之賞罰也甚矣佛氏之敎而翊經而行也其<lb/>
翊經者以翊世也余亦有翊世婆心故慫慂而為是舉<lb/>
亦悟惺氍瑜中醉夢哉若謂娓娓狥香火情而佞佛余<lb/>
盖非然也<lb/>
　　賦役全書序　　　　　　　　　謝天顔<lb/>
吾儒於名山誦讀致君澤民之念矢之夢寐必欲效之<lb/>
當官故一命之士心切民生莫不欲於人有濟素所期<lb/>
許者然也及身膺民社遽貨利是圖以傳舍眎其職守<lb/>
<pb n="KR2k0053_WYG_059-111a"/>
誅求無藝以秦越待其民人豈朝廷倚任之意兆姓待<lb/>
命之心哉安所稱不負所學不負斯民以不負乎天子<lb/>
不佞司鐸澄庠間嘗觀風問俗每見奔競相髙瘡痍未<lb/>
起為之扼腕久之乃諸俊秀屢向余言曰澄非殘邑也<lb/>
縣制之規畫素定奈當事者遐外視之督索多端士民<lb/>
苦於賦役斯彫敝日甚爾余曰不然宰治者制在必行<lb/>
即萬難措手中尤當婉曲通變以宜民茍僅能遵守已<lb/>
不免膠柱之譏矧蔑法自私因以病民乎邵康節謂法<lb/>
<pb n="KR2k0053_WYG_059-111b"/>
雖嚴正賢者盡心之時能寛一分則民受一分之賜平<lb/>
素之自命謂何豈不一聞而行之舛也及䝉委攝篆即<lb/>
其所見揆之所聞乃知膏脂有盡雜費無窮諸俊秀之<lb/>
言信不誣也因取全書叅閲為之綜其大綱稽其曲節<lb/>
以一嵗之所入供四季之所需上而各官俸薪下而諸<lb/>
役工食若者應起運若者宜存留若者為嵗辦若者為<lb/>
額辦若者為雜辦臚列詳備昭如指掌乃進諸生而告<lb/>
之曰嘻全書所載周悉如此儻遵行勿失民有不寧一<lb/>
<pb n="KR2k0053_WYG_059-112a"/>
者乎我輩愛鼎冰蘗可茹自不狥差放之私滋灑派之<lb/>
弊特恐吏胥之流舞文階厲身漁厚糈反以浚削讒令<lb/>
民疲竭澤并以煩苛謗法與其事後釐剔孰若先為防<lb/>
範之愈也某雖不敢自謂於誦讀克究厥施大有造於<lb/>
澄民然聊盡區區以無負一日之責諒亦合邑士民與<lb/>
後之主政者宜有同心也寧忍弁髦乎余言<lb/>
　　平世急民詩序　　　　　　　　葉春及<lb/>
西江之水逺自益部經流三千餘里百川所注無慮五<lb/>
<pb n="KR2k0053_WYG_059-112b"/>
十餘州鬱林桂繡臨賀其大者也江河萬里而赴尾閭<lb/>
洪波漭瀁别以灉沱至於兗揚皆廝為九其流殺矣西<lb/>
江迢迢而來其廣可葦無支流以疏播之及至瑞州而<lb/>
峽山綰轂其口大壑尚遙秋水時至百川灌河江流之<lb/>
大不能遽洩載於髙地不亦宜乎漢儒載洪範配五事<lb/>
於五行恒雨大水罪歸於貌四徳咸有何貌而獨不修<lb/>
藉令一身能干天地之和貌何獨召乎水于時有位不<lb/>
能作肅一國之人盡狂抑又何也大都布氣者天建利<lb/>
<pb n="KR2k0053_WYG_059-113a"/>
者地定傾者人夏而資裘冬而資絺旱而資舟水而資<lb/>
車物之理也既雨乃求蓑笠是謂後時故君子不恃無<lb/>
菑恃吾有以待之非明天人之故裁成輔相之宜惡足<lb/>
語此余觀前代之載自唐而上記事簡略宋元迄於今<lb/>
日水不絶書固知端州病水地勢之宜未可歸罪人事<lb/>
也萬厯丙戌嵗自春徂夏淫雨不絶及秋西潦大至江<lb/>
水濫溢督府須桴而入堤決九十餘區宫室漂漂若泛<lb/>
梗夫不寧婦父不有子垂溺而望濟者聲聞四境城中<lb/>
<pb n="KR2k0053_WYG_059-113b"/>
水從地濆起隍幾覆矣當是時督撫則連江吳公監司<lb/>
則山隂王公太守則山隂鄭公覲還厪二旬吴公曰嗟<lb/>
不穀奉王命撫兩粤適見於天民将為魚不穀之罪也<lb/>
二三大夫何以免我王公避席曰否洪範有之王省惟<lb/>
嵗卿士則月師尹則日位有尊卑故省有大小王不省<lb/>
卿士卿士不省師尹督府豈省泮所省乎泮待罪嶺西<lb/>
厪厪二郡端為首又嘗守端泮之餘烈也督府何罪之<lb/>
有焉鄭公攝齊進曰信如洪範師尹奚逭夫病指不如<lb/>
<pb n="KR2k0053_WYG_059-114a"/>
股股不如身兩粤視端猶指也嶺西視端猶股也一身<lb/>
舉病吾尚欲誰嫁之監司以故守引慝今守奈何一麟<lb/>
之罪也監司何罪之有焉於是鄭公降服減膳出則望<lb/>
洋而拜入則席藁而坐靡神不舉祝幣史辭遣縣人治<lb/>
墉遣鄉人築堤遣候人戒舟援溺遣館人居溺者水退<lb/>
行縣察疾苦匡困乏貸逋負弔寡問孤發倉廩以賑饑<lb/>
人泛舟之役日相望於道遣遂正籍墊没貰其租菑而<lb/>
不害父老曰天施而不生為而不宰萬物出乎機入乎<lb/>
<pb n="KR2k0053_WYG_059-114b"/>
機見為象而形為器地則然矣吳公王公天道也鄭公<lb/>
地道也又曰拊長畜育父母皆同孚翼而腹之惟母吳<lb/>
公王公父道也鄭公母道也則相率聲詩頌鄭公摛為<lb/>
十章等其功於禹稷云昔孟子推禹稷之急民也謂思<lb/>
天下有溺有饑由巳溺已饑之洚水為儆黎民阻饑禹<lb/>
稷適當其敝救民為務已足稱賢我實未嘗溺而饑之<lb/>
誰敢厚誣賢者禹稷不然居其位思任其責平水土由<lb/>
我播穀由我有溺且饑而由人乎况天下一家中國一<lb/>
<pb n="KR2k0053_WYG_059-115a"/>
人非意之也後世秦越其民不闗欣戚即勉強任事常<lb/>
思税駕於人曠責任負清時賢不肖相去逺矣鄭公守<lb/>
郡惟安民為汲汲不幸被水直指以為已辜其賢可知<lb/>
抑有本也王父遂溪公呉父栁州公皆以民功顯弓冶<lb/>
箕裘殆非虛語孔子遜避禹稷而子孫昌阜不啻過之<lb/>
以古準今鄭氏其有興乎父老謁余序之葉子曰諾<lb/>
　　懐惪祠集序　　　　　　　　　岑　萬<lb/>
邑之有頌言何也以宣民情而達之政理不可強也亦<lb/>
<pb n="KR2k0053_WYG_059-115b"/>
不可抑故太古之治使人忘之其次使人懐之其次使<lb/>
人歌之康衢擊壤之歌曰吾日出而作日入而息耕田<lb/>
而食鑿井而飲帝力何有於我哉忘之至也周公居東<lb/>
将歸國人留之曰鴻飛遵陸公歸不復於汝信宿從征<lb/>
之士曰既破我斧又缺我戕周公東征四國是皇哀我<lb/>
人斯亦孔之将其所以懐而歌之者不既深乎故民有<lb/>
心也抑之而不能止民而怨也不能強之使悦予觀於<lb/>
懐徳之篇而知大羅之功可頌也夫四㑹為邑東連韶<lb/>
<pb n="KR2k0053_WYG_059-116a"/>
連西接梧賀北通郴桂盖三廣之交中多大山林麓綿<lb/>
亘五百餘里而大羅山又特深嶮峒猺盤㨿其間恒嘯<lb/>
聚為患屬者暴戾恣睢執人之父兄子弟求贖金稍不<lb/>
稱意即縛殺投之溪潭中故沿山深谷間無人敢晝行<lb/>
先是提督十山談公謀之藩鎮諸司僉曰宜剿疏聞上<lb/>
可其奏乃聚兵食相機宜刻日致師大㕘王龍阜公㑹<lb/>
諸道兵並進肇慶郡貳吕湘泉公實矢心協謀以共武<lb/>
事丁巳春兵抵賊巢賊披靡無敢拒我師盖俘獲斬首<lb/>
<pb n="KR2k0053_WYG_059-116b"/>
凡三十有竒厥功懋焉邑之士民繼自今始有寧宇乃<lb/>
侈其聲歌為頌褒之盈帙且建祠懐惪肖十山公之象<lb/>
禮焉配以龍阜湘泉榮功也邑令尹張君三吳白郡守<lb/>
盧公連城刻石為記舉人蔡子希尹走數百里來請予<lb/>
文弁詩歌之首将鋟梓焉余惟天子撫有萬邦仁育義<lb/>
正雖我海濵亦㒺不率俾而蠢諸蠻猺敢或鴟張姦宄<lb/>
奪攘矯䖍以干法典一時率作興事之臣乃能戮力同<lb/>
心請命討賊凡厥士民孚于肝膈播之話言可謂知本<lb/>
<pb n="KR2k0053_WYG_059-117a"/>
然兹役也固廟堂之成算聖天子之威靈而邑之士民<lb/>
若㒺聞知盖忘之也予所謂康衢擊壤而歌者非與談<lb/>
公之去也逺近胥慼焉其西歸而懐衮衣者與兹之頌<lb/>
也其破斧缺戕而皇四國者與或曰頌言繁興何居予<lb/>
曰民之情也凡音之起由人心生是故盛世之民樂其<lb/>
詞昌以達衰世之民偷其詞淫以詖亂世之民憂其詞<lb/>
危而激怨而怒故君子以觀民風焉孔子刪詩明王敎<lb/>
雖孺子婦人之歌不廢並載列國意可推也<lb/>
<pb n="KR2k0053_WYG_059-117b"/>
　　舊粤志序　　　　　　　　　　陳性學<lb/>
越嶺以南襟帯山海稱都㑹舊已説者猥云荒憬則以<lb/>
為漢陸大夫使越越廼通不者猶然椎結豈以九丘散<lb/>
佚終不可問耶唐虞之際典謨史傳所稱述南交韶石<lb/>
蹟匪磨滅下此則商著獻令周詠疆理其比隆中土非<lb/>
一日矣至于載籍圖經則晉唐盛焉盖天地之氣自北<lb/>
而南而乾坤磅礴惟海滋大其闇曶于初未始不發抒<lb/>
于後故紀載詳略可以觀風越固南漸之極也其至每<lb/>
<pb n="KR2k0053_WYG_059-118a"/>
遲昌明之運中天而始耀攷在肅宗朝則直指戴璟宫<lb/>
詹黃佐先後志之盖千古得失之林而璆琅之府也逮<lb/>
今餘四十年其間州邑開設以十計勲賢建立以百計<lb/>
尸籍登耗以千計至於採山竭澤之使絡繹不絶於道<lb/>
徑竇旁開漁獵四出比之夙昔憲章紛更者又不但以<lb/>
萬億計世代嬗禪日異而月不同寧令其脱略殘闕使<lb/>
後之人無所考鏡而因革也乎前司馬廣陵陳大科直<lb/>
指黔南馬文卿竊有慨焉而欲新之時則勲卿郭棐勲<lb/>
<pb n="KR2k0053_WYG_059-118b"/>
丞王學曾藩㕘袁昌祚皆世所推博雅君子也有筆如<lb/>
椽㑹居家食殆天惠越人而貽之三先生以執纂修之<lb/>
事猶集二三儒彦燃藜騁目兼采旁摉豈徒庖羞獨割<lb/>
尸祝引助乎哉無何陳司馬馬直指遷去今戴司馬顧<lb/>
直指相繼毖事而今李直指實董飭之辛丑秋余不佞<lb/>
濫竽藩政昕夕飲冰猶懼爽侮而忝盛典爰戒吏人除<lb/>
客館勾掌故拓工資以佐之編摩讐校再厯寒暑幸邀<lb/>
諸使者之靈三先生之惠獲睹其成有榮施矣而標華<lb/>
<pb n="KR2k0053_WYG_059-119a"/>
揚美寧能授簡于臺使者後乎雖然史記尉陀乗黃屋<lb/>
稱制者近百年乃髙固著傳時世已目之為海濵鄒魯<lb/>
迄晉景純先生南抵靈洲稱為盛衣冠之氣亶其然與<lb/>
况華風醖釀迨今日也不佞曩奉璽書督屯鹺于臬偶<lb/>
以督學使者闕遂越爼攝試事車轍幾遍粤中得以攬<lb/>
勝探竒大都與紀載所稱不謬獨金銀珠寳之氣徒存<lb/>
空名於籍今兹之來則東土㑹計之司錢穀之吏也主<lb/>
㑹計則言㑹計盖不能不咨嗟流涕為粤民悲矣夫越<lb/>
<pb n="KR2k0053_WYG_059-119b"/>
揚州之遐域厥田僅下下耳則壤成賦不煩使節追呼<lb/>
嵗所灌輸以應公家卒不敢後于率土粤之民其三代<lb/>
直道之民乎丙申以來水旱兵凶嵗無寧日小民其咨<lb/>
救死不贍鄰境猶欲為晉而越為秦鴻雁嗷嗷越則中<lb/>
澤斯又難矣乃兹税賦日增率土胥困越所輸至盈二<lb/>
十萬緡海而鹽蜃藪而薪烝毫析銖算視率土倍則倍<lb/>
困矣豈東南財力越最稱饒而因饒取之耶夫下之奉<lb/>
上也不難先率土而用其情上之取下也奈何倍天下<lb/>
<pb n="KR2k0053_WYG_059-120a"/>
而重之困漢臣曰琴瑟不調甚者必解而更張之日天<lb/>
子軫念元元下咫尺罷諸一切夫非琴瑟更張時乎未<lb/>
幾而反汗征斂如故辟諸東野畢之御馬馬力竭矣而<lb/>
猶求焉将敗績壓覆是懼不佞所以按圖撫籍咨嗟流<lb/>
涕而求以寛之無繇也嘗觀天下風氣蓄極必洩洩極<lb/>
必窮窮極返樸粤之民力竭矣窮極此其興耶三先生<lb/>
翩翩稱良史才要以志中所紀述字嚴衮鉞義昭勸戒<lb/>
正欲使吏兹土者睹運甓易瓦之勤而警慵也誦鐵漢<lb/>
<pb n="KR2k0053_WYG_059-120b"/>
貪泉之詠而砥節也撫三洲九成之臺而尋理閾也追<lb/>
還珠沉香遺履之風而清化源也察馴鱷分茅銅柱之<lb/>
跡而𢷬批無慴也讀罷荔括地之疏而赤衷思效也繼<lb/>
自今景行戮力以濟時艱而挽風靡樹駿流鴻非異人<lb/>
任将無以是編為秦鏡乎抑有説焉蕭酇侯主計闗中<lb/>
給餽不絶則以圖籍在握動知虛實耳不佞戔戔謬總<lb/>
越中財賦使額數茫然無所印證亦何以知今日之故<lb/>
而慰此越人然則三先生之大有助於不佞者是志也<lb/>
<pb n="KR2k0053_WYG_059-121a"/>
它日藏之名山遺之令則寧使薰歇響絶竹素空垂銀<lb/>
書未續者哉於是乎序<lb/>
　　舊粤志序　　　　　　　　　　郭　棐<lb/>
粤有紀載其來逖矣髙固相楚鐸椒發其微自是王範<lb/>
有交廣春秋楊方著呉越春秋或輯十三州記或編瓊<lb/>
海方輿各成一家言未稡其全也今者道化淪濡稗乗<lb/>
觕備戴直指璟創為初藁鬱有體裁黃宫詹佐始輯全<lb/>
書備極藻繢第自絶筆以來迄今又四十禩凡吏治之<lb/>
<pb n="KR2k0053_WYG_059-121b"/>
因革學校之創修城郭之經營官署之建置以及宦轍<lb/>
陞遷賢才選舉與夫所改而縣縣陞而州皆時政攸闗<lb/>
不有纂組後将何攷制府維揚陳大科直指馬文卿爰<lb/>
議修志左轄游應乾右轄胡心得僉謀胥同乃肅刺其<lb/>
幣詣不佞棐倩偕王禄丞學曾袁藩㕘昌祚總其事而<lb/>
以恩選林挺文學黃作霖霍尚守盧廷龍朱完劉克治<lb/>
張鴻黎逺昌各司分校未幾馬直指代去游胡左石轄<lb/>
並以擢行而直指顧龍正繼至則偕左轄王泮右轄王<lb/>
<pb n="KR2k0053_WYG_059-122a"/>
任憲使王民順胡桂芳大㕘李同芳憲副章邦翰余夢<lb/>
鯉李開芳陳鳴華少㕘周應治劉一瀾胥議以己亥九<lb/>
月念七之吉肅筵開局各矢精白惟公惟毖以綜志務<lb/>
克治尋以恩選北上完罹内艱中輟自冬十一月至七<lb/>
月凡九閲月諸青衿縁大比期逼告假比撤棘而盧生<lb/>
廷龍張生鴻掇魁北上諸生以冬十一月復局辛丑春<lb/>
制府長泰戴燿直指貴陽李時華先後下車視志益䖍<lb/>
催竣惟亟憲副學道袁茂英朱燮元相繼督學諮詢志<lb/>
<pb n="KR2k0053_WYG_059-122b"/>
事爰以藁上㕘閲發梓乃直指尤鋭精研磨創理學傳<lb/>
以翼文運選留挺作霖尚守逺昌四生編讀委畨禺司<lb/>
訓黄天榜督其工天榜尋以憂去而畨禺倅錢栢代之<lb/>
時黎生逺昌先辭歸省挺偕作霖尚守增闕訂譌焚膏<lb/>
繼晷又越三月剞劂就緒制府戴燿直指李時華左轄<lb/>
陳鳴華督學袁茂英各有弁言陸離炳蔚翼斯志以傳<lb/>
不朽甚大美也諸君子謂不佞總其役當序其由陳左<lb/>
轄復命之不敢以戔戔辭盖聞志者志也尼父曰吾志<lb/>
<pb n="KR2k0053_WYG_059-123a"/>
在春秋夫春秋魯之史也仲尼假二百四十年行事之<lb/>
權筆削之列而為經褒善貶惡以尊周室仲尼之志見<lb/>
矣兹粤志何志哉亦惟尊王朝崇省㑹聨郡國而已是<lb/>
故志縁乎治者也因乎勢者也藉乎力者也治之盛者<lb/>
志從而盛焉不則異是有出于勢力之所能為者有牿<lb/>
于勢力之所不得為者以近事論張官置吏凡以為民<lb/>
也近析置羅定州新安普寧等九邑各設守令撫綏之<lb/>
是子惠之澤也崇墉新築以鞏海邦外宼突來恃之無<lb/>
<pb n="KR2k0053_WYG_059-123b"/>
恐是保鄣之衛也琶洲建塔以樹捍門衆水所趨一方<lb/>
攸奠是華表之勝也府庠鼎修規模宏廓直闢前門以<lb/>
暢靈秀之氣是文明之㑹也飭條鞭蠲夫甲禁加耗杜<lb/>
接濟抒忠瀝悃則救世之仁也詧二廣之鹽弊定七欵<lb/>
之規則以寛乎商而亦利于國則濟時之畫也此其勢<lb/>
力之所得為者志之所備載也至於時勢齟齬所不能<lb/>
為君子何可終恝然乎昔士行運甓於舍投博簺於江<lb/>
士心惕然知向于正兹則法禁之勢諭之而不能止是<lb/>
<pb n="KR2k0053_WYG_059-124a"/>
風俗不如前也伯和居恒杜門公府不一覿其面曰神<lb/>
龍貴以不見為徳兹則望門投刺諂笑締交是士氣不<lb/>
如前也哨船目兵以防海也兹則船圯朽不足以衝犂<lb/>
兵老羸不足以戰守器械苦窳不足以擊刺是兵之蠡<lb/>
也進餉嵗有定額而驟加二十萬民何以堪直指抗疏<lb/>
未奉俞㫖是餉之蠧也西南二支之派一來朝宗一䕶<lb/>
順莞舊勢然也兹則沙壅水涸不趨㑹省久闕朝宗之<lb/>
水不得不勤君子經緯之慮也凡此皆力之所不得為<lb/>
<pb n="KR2k0053_WYG_059-124b"/>
者志之所深念也或曰志猶藏府而宦績獻徵尤重焉<lb/>
管子曰十年之計樹木百年之計樹人一樹十穫者木<lb/>
也一樹百穫者人也粵之宦賢樹植有自來矣測景疆<lb/>
理而下酌泉惜隂停碑却硯之儔皆百世之儁也李忠<lb/>
簡常言曲江之張日南之姜晚得劉瞻于湟詫炎方之<lb/>
多賢也繼是若增江之清獻瓊山之文荘忠介新㑹之<lb/>
白沙順徳之文康增城之文簡南海之文敏文襄徳業<lb/>
焜煌又非斯志之光耶不佞唯唯備書之以諗于後之<lb/>
<pb n="KR2k0053_WYG_059-125a"/>
君子時則右轄蔡應科憲使林如楚大㕘盛萬年任可<lb/>
容分守嶺東朱東光前瓊州督學程有守各䖍其事遹<lb/>
觀其成前廣郡守方遂今郡守沈鳴雷節推陳三槐各<lb/>
殫心力勤督理前南海令黃琰今令王循學前番禺令<lb/>
蔣之秀今令穆天顔尤悉心綜覈克襄盛典者也至若<lb/>
郡佐湯塾署香山郡倅馮運吉署番禺海防陳自淳郡<lb/>
倅廖守晉咸揭報惟勤纂修攸賴又若韶州郡守王以<lb/>
通惠州郡守何偉肇慶郡守陳濓徳慶州州守沈有巖<lb/>
<pb n="KR2k0053_WYG_059-125b"/>
前南海令吳㝱相今香山令張大猷順徳令倪尚忠東<lb/>
莞令翁汝遇新㑹令周思稷清逺令劉幼學新寧令熊<lb/>
文華連山令林裕陽皆與有勞例得備書云<hi>以上序</hi>
　<lb/>
　<lb/>
　<lb/>
　<lb/>
　廣東通志卷五十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>廣東通志卷六十一</head> <lb/>
    <p>
<pb n="KR2k0053_WYG_061-1a"/>
欽定四庫全書<lb/>
　廣東通志卷六十一<lb/>
　　藝文志<hi>三</hi>
　　詩集<lb/>
　梁<lb/>
　　遊羅浮山　　　　　　　　　　蕭　譽<lb/>
神哉蓬島合影羅岑南濵溟渤西負桂林龍隈斜峙牛<lb/>
嶺旁升形高華霍德邁衡岷橫天起巘插雲生襲修崖<lb/>
<pb n="KR2k0053_WYG_061-1b"/>
蔽景孤峰鳯立所謂耀真仙靈攸集鮑靚栖偃葛洪餌<lb/>
丹梁盧王佐控鶴軒鸞翠袍挂日朱霞冒冠寶文可佩<lb/>
氷玉宜餐羣生浮瞬隙電盈輝枝葉禮義黥劓是非無<lb/>
因獨往山阿采薇吐納沖氣卷服雲衣無他利己骨竦<lb/>
身跳至人齊物中還藴妙灰心守一形枯道要史吹姬<lb/>
笙嵇琴阮嘯桃出李傍李生桃側無俟相因李僵桃實<lb/>
桃李雖榮終無久赩不摧松桂歲寒表色日惟一味安<lb/>
止容膝神以動疲驕隨滿溢溢滿則敧淳真志畢積想<lb/>
<pb n="KR2k0053_WYG_061-2a"/>
幽人羨兹正吉敢刻名山勒銘斯實<lb/>
　右四言古<lb/>
　齊<lb/>
　　午日詠嶺外風土　　　　　　　魏　收<lb/>
麥涼殊未畢蜩鳴早欲聞喧林尚黃鳥浮天已白雲辟<lb/>
兵書鬼字神印題靈文因想蒼梧郡兹日祀陳君<lb/>
　右五言古<lb/>
　梁<lb/>
<pb n="KR2k0053_WYG_061-2b"/>
　　遊羅浮山　　　　　　　　　　江　淹<lb/>
紫烟世不覿赤鱗庖所捐白雲炎海外葐蒀起三山蕭<lb/>
瑟玉池上容裔羅山前欲知清都裏乘此乃登天<lb/>
　右五言古<lb/>
　唐<lb/>
　　遊羅浮山　　　　　　　　　　李　白<lb/>
桂水分五嶺衡山朝九疑江關杳安西流浪將何之素<lb/>
色愁明湖秋渚晦寒姿疇昔紫芳意已過黃髮期君王<lb/>
<pb n="KR2k0053_WYG_061-3a"/>
縱疎散雲壑借巢彜爾去之羅浮我還憩峨眉中闊道<lb/>
萬里霞月遙相思<lb/>
　　前題　　　　　　　　　　　　劉禹錫<lb/>
海黑天宇曠星辰來逼人人言羅浮上容易見九根漸<lb/>
高元氣壯汹湧來翼身隂陽迭用事乃俾夜作晨咿喔<lb/>
天雞鳴扶桑色昕昕赤波千萬里湧出黃金輪<lb/>
　　前題　　　　　　　　　　　司馬退之<lb/>
不踐名利途始覺塵土腥不味稻粱食始覺塵骨清羅<lb/>
<pb n="KR2k0053_WYG_061-3b"/>
浮奔走外日月無短明山瘦松亦勁鶴老飛更清逍遙<lb/>
此中客翠髮皆長生草木多古色雞犬無新聲去矣丹<lb/>
霄路向曉雲㝠㝠<lb/>
　　初南食貽元十八協律　　　　　韓　愈<lb/>
鱟實如惠文背眼相負行蠔相黏為山百十各自生蒲<lb/>
魚尾如蛇口眼不相營蛤即是蝦蟇同實浪異名章舉<lb/>
馬甲柱鬭以怪自呈其餘數十種莫不可歎驚我來禦<lb/>
魑魅自宜味南烹調以鹹與酸芼以椒與橙腥臊始發<lb/>
<pb n="KR2k0053_WYG_061-4a"/>
越咀吞面汗騂惟蛇舊所識實憚口眼獰開籠聽其去<lb/>
鬰屈尚不平賣爾非我罪不屠豈非情不祈靈珠報幸<lb/>
無嫌怨并聊歌以記之又以告同行<lb/>
　　遊峽山　　　　　　　　　　　楊　衡<lb/>
隂岸東流水上有微風生素羽漾翠澗碧苔敷丹英重<lb/>
林宿雨晦逺岫孤霞明飛猿相攀牽白雲亂縱橫有客<lb/>
泝輕檝閱勝匪羈程逍遙一息間塵土五侯榮搴茗庶<lb/>
蠲熱潄泉聊析酲寄言絲竹者詎識松風聲<lb/>
<pb n="KR2k0053_WYG_061-4b"/>
　以上五言古<lb/>
　　楞伽峽　　　　　　　　　　　韓　愈<lb/>
江盤峽束春湍豪雷風戰鬭魚龍逃懸流轟轟射水府<lb/>
一瀉千里翻雲濤橫浪卓龍相搏激渀湃急疾聲怒號<lb/>
漂船擺石萬瓦裂咫尺性命輕鴻毛<lb/>
　　端州紫石歌　　　　　　　　　李　賀<lb/>
端州石工巧如神踏天磨刀割紫雲傭刓抱水含滿脣<lb/>
暗灑萇𢎞冷碧痕紗帷晝暖墨花春輕漚漂沫松麝熏<lb/>
<pb n="KR2k0053_WYG_061-5a"/>
乾膩薄重立脚勻數寸光秋豁日昏圓毫促點聲靜新<lb/>
孔硯寛頑何足云<lb/>
　以上七言古<lb/>
　　扶胥海　　　　　　　　　　　張九齡<lb/>
海上生明月天涯共此時人情正遙暮竟夕起相思滅<lb/>
燭憐光滿披衣覺露滋不堪盈手贈還寢夢佳期<lb/>
　　過湞陽峽　　　　　　　　　　張九齡<lb/>
行舟傍越岑窈窕越溪深水闇先秋冷山晴當晝隂重<lb/>
<pb n="KR2k0053_WYG_061-5b"/>
林間五色對壁聳千尋惜此生遐邇誰知造化心<lb/>
　　坡山　　　　　　　　　　　　李羣玉<lb/>
五仙騎五羊何代降兹鄉澗有堯時韭山餘禹日糧樓<lb/>
臺籠海色草木發天香浩笑烟波裏浮生興更長<lb/>
　　度大庾嶺　　　　　　　　　　張　祜<lb/>
萬里南邊客辛勤嶺路遙竹溪逢水弩野店避山魈瘴<lb/>
海須求藥貪泉莫舉瓢但能堅志義白日甚昭昭<lb/>
　　送陸協律之端州　　　　　　　賈　至<lb/>
<pb n="KR2k0053_WYG_061-6a"/>
越井人南去湘川水北流江邊數杯酒海外一孤舟嶺<lb/>
嶠同遷客京華即舊遊春心將别恨萬里共悠悠<lb/>
　以上五言律<lb/>
　　畫不如樓　　　　　　　　　　劉禹錫<lb/>
行盡瀟湘萬里餘少逢知己憶吾廬數間茅屋閒臨水<lb/>
一盞秋燈夜讀書地逺何當隨計吏䇿成終日詣公車<lb/>
剡溪若問連州事惟有青山畫不如<lb/>
　　崖州道中　　　　　　　　　　李德裕<lb/>
<pb n="KR2k0053_WYG_061-6b"/>
嶺水爭分路轉迷桄榔椰葉暗蠻溪怕衝秋霧巢蛇草<lb/>
畏落沙蟲避燕泥五月畬田收火米三更津吏報朝雞<lb/>
不堪囘首思鄉處紅槿花中越鳥啼<lb/>
　　寄韓潮州愈　　　　　　　　　賈　島<lb/>
此心曾與木蘭舟直到天南潮水頭隔嶺篇章來華嶽<lb/>
出關書信過瀧流峯懸驛路殘雲斷海浸城根老樹秋<lb/>
一夕瘴烟風捲盡月明初上浪西樓<lb/>
　　送羽人歸羅浮　　　　　　　　曹　唐<lb/>
<pb n="KR2k0053_WYG_061-7a"/>
風前整頓紫荷巾歸向羅浮好養神石磴倚天行帶月<lb/>
鐵橋通海入無塵龍蛇出洞閒邀雨犀象眠花不避人<lb/>
最愛葛洪尋藥處露苗煙蕊滿山春<lb/>
　　沖虛觀　　　　　　　　　　　胡　宿<lb/>
五粒青松䕶翠苔石門岑寂斷纎埃水浮花片知仙路<lb/>
風逓鸞聲認笑臺桐井曉寒千乳斂茗園春暖一旗開<lb/>
馳烟未勒山庭字可是英靈許再來<lb/>
　　送軒轅道士歸羅浮　　　　　　李　洞<lb/>
<pb n="KR2k0053_WYG_061-7b"/>
仙山歸隠浪搖青綠髮雙瞳一帙經符帖布帆猿鳥背<lb/>
鶴煎金鼎鬼神聽洞深頭上覺船過樓靜鼻中聞海腥<lb/>
此處先生應不住吾君南望謾勞形<lb/>
　　韶陽樓　　　　　　　　　　　許　渾<lb/>
待月江樓捲翠羅玉杯瑤瑟近星河簷前碧樹窮秋宻<lb/>
窗外青山薄暮多鴝鵒未知狂客舞鷓鴣先讓美人歌<lb/>
使君不惜通宵醉勳業今看馬伏波<lb/>
　　登越王臺　　　　　　　　　　許　渾<lb/>
<pb n="KR2k0053_WYG_061-8a"/>
月流高岫宿雲開萬里歸心獨上來河畔雪飛揚子宅<lb/>
海邊花發越王臺瀧分桂嶺魚難過瘴近衡陽鴈却囘<lb/>
鄉信漸稀人易老只應頻向北枝梅<lb/>
　　遊西樵山　　　　　　　　　　曹　松<lb/>
百花成實未成歸未必歸心與事違但把壺觴資逸詠<lb/>
盡敎風景入清機半川殘霧籠寒樹一道晴蜺雜落暉<lb/>
遊子馬前芳草合鷓鴣啼歇又南飛<lb/>
　　題羅浮軒轅道士遺居　　　　　皮日休<lb/>
<pb n="KR2k0053_WYG_061-8b"/>
亂峯四百三十二欲問徵君何處尋紅翠數聲瑤室響<lb/>
真檀一炷石樓深山都遺負沽來酒樵客容看化後金<lb/>
從此謁君知不遠求官先有葛洪心<lb/>
　以上七言律<lb/>
　　經石門山　　　　　　　　　　杜審言<lb/>
石門千仭斷迸水落遙空道束懸巖外橋攲絶澗中仰<lb/>
攀人屢息直上騎纔通泥擁奔馳徑雲霾伏獸叢星躔<lb/>
牛斗北地脈象牙東開塞隨行變高深觸望同江聲連<lb/>
<pb n="KR2k0053_WYG_061-9a"/>
驟雨日氣抱殘虹未改朱明律先含白露風幽遐殊不<lb/>
憚險澁諒難窮有異登臨賞徒為造化功<lb/>
　　遊峽山　　　　　　　　　　　張　說<lb/>
流落經荒外逍遙此梵宫雲峰吐日月石壁淡煙虹寶<lb/>
墖靈山湧懸龕造化功天香涵竹氣虚唄引松風簷牖<lb/>
飛花入房廊激水通猿鳴知山靜魚躍辨江空靜默將<lb/>
何貴所貴心鏡同<lb/>
　　前題　　　　　　　　　　　　沈佺期<lb/>
<pb n="KR2k0053_WYG_061-9b"/>
覽徧名山境無如此峽山兩峯支碧漢一水抱清灣松<lb/>
老龍猶在波澄勢自還煙蘿籠佛座風月伴僧閒騷客<lb/>
吟無盡良工畫想難奇哉真福地千古鎮人寰<lb/>
　　前題　　　　　　　　　　　　宋之問<lb/>
傳聞峽山好旭日棹前圻雨色搖丹嶂泉聲聒翠微兩<lb/>
崖天作帶萬壑樹披衣秋橘迎霜序春藤礙日暉映潭<lb/>
花似錦繞嶺竹成圍寂厯還沙浦葱蘢轉石磯露餘江<lb/>
未熱風落瘴初稀猿飲排虚上禽驚掠水飛牧童彜唱<lb/>
<pb n="KR2k0053_WYG_061-10a"/>
合樵女越吟歸良候斯為美邊心自有違誰知望鄉國<lb/>
惆悵失芳菲<lb/>
　　登越王臺　　　　　　　　　　宋之問<lb/>
江上越王臺登高望幾囘南溟天外合北尸日邊開地<lb/>
濕烟全起山晴雨半來冬花掃盧橘夏果摘楊梅跡類<lb/>
虞翻相人非賈誼才歸心不可見白髮重相催<lb/>
　　泛石岐　　　　　　　　　　　鄭　愚<lb/>
此日攜琴劍飄然事遠遊臺山初罷霧岐海正分流漁<lb/>
<pb n="KR2k0053_WYG_061-10b"/>
浦颺來笛鴻逵翼去舟鬢愁蒲栁早衣怯芰荷秋未卜<lb/>
虞翻宅休登王粲樓悠然懷伴侣徒爾賦離憂<lb/>
　以上五言排律<lb/>
　　宣溪　　　　　　　　　　　　韓　愈<lb/>
韶州南去接宣溪雲水蒼茫日向西客淚數行元自落<lb/>
鷓鴣休傍耳邊啼<lb/>
　　開元寺　　　　　　　　　　　韓　愈<lb/>
橋夾水松行百步竹林筦席到僧家暫拳一手支頭卧<lb/>
<pb n="KR2k0053_WYG_061-11a"/>
還把漁竿下釣沙<lb/>
　　望闕亭　　　　　　　　　　　李德裕<lb/>
獨上江亭望帝京鳥飛猶是半年程青山也恐人歸去<lb/>
百匝千遭遶重城<lb/>
　以上七言絶<lb/>
　宋<lb/>
　　遊峽山　　　　　　　　　　　蘇　軾<lb/>
天開清逺峽地轉凝碧灣我來無遲速攝衣步孱顔山<lb/>
<pb n="KR2k0053_WYG_061-11b"/>
僧本幽獨乞食尚未還雲碓水自舂松門風為關溪泉<lb/>
解娛客琴筑鳴空山佳人劍翁孫遊戲蹔人間忽憶笑<lb/>
雲侣賦詩留玉環林深不可見霧雨霾髻鬟<lb/>
　　巾峯晚眺　　　　　　　　　　張　栻<lb/>
我聞路將軍威稜著湟水又聞韓吏部風流遺燕喜徘<lb/>
徊巾山阿遐想千古意天池多黃埃凴欄頻徙倚<lb/>
　　遊曹溪　　　　　　　　　　　文天祥<lb/>
此行近千里迷復望西東行行至南華匆匆如夢中佛<lb/>
<pb n="KR2k0053_WYG_061-12a"/>
化知幾塵患乃與我同有形終歸滅不滅惟真空笑看<lb/>
曹溪水門前坐松風<lb/>
　以上五言古<lb/>
　　遊羅浮山　　　　　　　　　　習　韶<lb/>
羅浮山下江天碧琪樹夜寒秋露滴銀河倒瀉斗柄橫<lb/>
畫舶獨眠看月色聞道山中多羽人藥爐丹竈隨朝曛<lb/>
截得蘢葱紫玉管碧桃花下吹晴雲桃花落地蒼苔紫<lb/>
黍珠宫前暮煙起王母雲旗海上來鶴背松風浩如水<lb/>
<pb n="KR2k0053_WYG_061-12b"/>
嗟予自是放浪徒瑤池青鳥應招呼何當結屋薜蘿上<lb/>
淨掃朱霞觀玉書<lb/>
　以上七言古<lb/>
　　棲霞寺　　　　　　　　　　　白玉蟾<lb/>
海岸孤絶處晴河露遠汀潮花人鬢白山色佛頭青夕<lb/>
照雌黃筆秋烟水墨屏天空杉月影鶴夢幾囘醒<lb/>
　　海珠　　　　　　　　　　　　蘇　軾<lb/>
朝市日已逺此身良自如三杯軟飽後一枕黑甜餘蒲<lb/>
<pb n="KR2k0053_WYG_061-13a"/>
澗疎鐘曉黃灣落木初天涯未覺逺處處各樵漁<lb/>
　　遊峽山　　　　　　　　　　　高　紳<lb/>
古寺清江上維舟夕照前山根盤到海墖影直侵天蘿<lb/>
月空禪石霜鐘落客船秋風懶囘首送目入雲烟<lb/>
　　遊惠陽西湖　　　　　　　　　陳堯佐<lb/>
附郭水連山公餘獨往還疎烟漁艇遠斜日寺樓閒繫<lb/>
馬芭蕉外移舟菡萏間天涯逢此景誰信自開顔<lb/>
　　題端州郡齋　　　　　　　　　包　拯<lb/>
<pb n="KR2k0053_WYG_061-13b"/>
清心為治本直道是身謀修榦終成棟精剛不作鈎倉<lb/>
充燕雀喜草盡兔狐愁往牒有遺訓無貽來者羞<lb/>
　　登陽江望海樓　　　　　　　　胡　銓<lb/>
君恩寛逐客萬里聽歸來未上淩烟閣聊登望海臺山<lb/>
高翠浪湧潮拓碧天開目斷雲飛處終身愧老萊<lb/>
　　遊銅石巖　　　　　　　　　　胡　銓<lb/>
是處山皆石他山盡不如固非從地出疑是補天餘下<lb/>
漏一拳小高淩千仞虚奇花應未見名不下中書<lb/>
<pb n="KR2k0053_WYG_061-14a"/>
　　浦口　　　　　　　　　　　　彭延年<lb/>
浦口村居好柴門鎮不扄晴嵐深染翠寒笋嫩抽青酒<lb/>
筆驅吟倦林風引睡醒東堂清且泚待創碧蓮亭<lb/>
　以上五言律<lb/>
　　南水村　　　　　　　　　　　盧多遜<lb/>
珠崖風景水南村山下人家林下門鸚鵡巢時椰結子<lb/>
鷓鴣啼處竹生孫漁鹽家給無虛市禾黍年登有酒尊<lb/>
逺客杖藜來往熟却疑身世在桃源<lb/>
<pb n="KR2k0053_WYG_061-14b"/>
　　羅浮山　　　　　　　　　　　古成之<lb/>
憶昔羅浮海上峯當年曾此寄遺蹤凭欄月色出滄海<lb/>
攲枕秋聲入古松採藥靜臨幽澗洗寄書閒向白雲封<lb/>
紅塵一下拘名利不聽人間午夜鐘<lb/>
　　水簾洞　　　　　　　　　　　張鎮孫<lb/>
岧嶤仙境倚層丘百尺泠泠瀑素流春長嫩莎成繡幕<lb/>
夜留新月作瓊鈎澗邊雲䕶千年韭巖底涼生六月秋<lb/>
欲訪安期何處覓藥爐丹竈且追遊<lb/>
<pb n="KR2k0053_WYG_061-15a"/>
　　遊蒲澗　　　　　　　　　　　蘇　軾<lb/>
優鉢曇華豈有花問師此曲唱誰家已從子美識桃竹<lb/>
更問安期覔棗𤓰宴坐林間時有虎高眠屋後不聞鴉<lb/>
勝遊自古兼支許為採松肪寄一車<lb/>
　　登浴日亭　　　　　　　　　　蘇　軾<lb/>
劍氣崢嶸夜插天瑞光明滅到黃灣坐看暘谷浮金暈<lb/>
遙想錢塘湧雪山已覺蒼涼蘇病骨更煩沆瀣洗衰顔<lb/>
忽驚馬動行人起飛上千峯紫翠間<lb/>
<pb n="KR2k0053_WYG_061-15b"/>
　　重闢西湖　　　　　　　　　　林　㟽<lb/>
鏡奩平處小橋西橋外輕鷗掠鏡飛鑿破青雲放山出<lb/>
撥開碧蘚引湖歸帶煙插栁隂雖瘦趂雨栽荷綠已肥<lb/>
欲借禽魚祝君壽君恩寛大此情微<lb/>
　　峽山飛來寺　　　　　　　　　向敏中<lb/>
峽山勝地安禪處萬仭危橋壓要津世上豈知名利路<lb/>
浪中空笑往來人倚門怪石狂遮面入座寒雲碎遶身<lb/>
日暮西風懶囘首滿林幽鳥語聲頻<lb/>
<pb n="KR2k0053_WYG_061-16a"/>
　　前題　　　　　　　　　　　　崔與之<lb/>
萬里星槎海上旋名山今豈得攀緣猿揮孫恪千年夢<lb/>
日照維摩半夜禪磴長荒苔人跡少崖攅古樹鵲巢懸<lb/>
江流上溯曹溪水時送鐘聲過洞前<lb/>
　　潮陽海岸望海　　　　　　　　楊萬里<lb/>
動地驚風起海陬為人吹散兩眉愁身行島北新春後<lb/>
眼到天南最盡頭衆水更來何處著千峯赴此却囘休<lb/>
客中供給能消底萬里烟波一白鷗<lb/>
<pb n="KR2k0053_WYG_061-16b"/>
　以上七言律<lb/>
　　靈洲九曜石　　　　　　　　　程師孟<lb/>
何人移巨室終日壓寒泉不逐千秋改長如九曜連森<lb/>
然禹州牧儼若舜官聯春浴多沂水霄占盛潁川舟疑<lb/>
槎汎到橋訝鵲飛填暗向吹笳後明於秉燭邊風濤撼<lb/>
莫轉霜霰蝕難穿可繼元章嗜無由靖節眠廢興時自<lb/>
異終羨爾長年<lb/>
　　坡山　　　　　　　　　　　　古成之<lb/>
<pb n="KR2k0053_WYG_061-17a"/>
元元分古觀南鎮越王城五石空留穗羣仙不記名丹<lb/>
砂雖久鍊雞犬自長生楹簇鼇頭景門通鶴踁程煙霞<lb/>
沿砌起花木逐時榮古井涵虚碧疎鐘入竹清荒蕪延<lb/>
野色寒溜引秋聲丹竈封苔老芝田積雨平風光齊岳<lb/>
麓音信接蓬瀛願得身從此乘雲到玉京<lb/>
　以上五言排律<lb/>
　　曹氏園亭　　　　　　　　　　寇　準<lb/>
野靜長原迥亭開夕吹清登臨時一望海樹與雲平<lb/>
<pb n="KR2k0053_WYG_061-17b"/>
　　鵠奔亭　　　　　　　　　　　郭正祥<lb/>
新江自南來西與端江滙屹然奔鵠亭遺意溢千載<lb/>
　　堯山　　　　　　　　　　　　米　芾<lb/>
信矣此山高穹窿逺朝市暑木結蒼隂飛泉落青翠<lb/>
　以上五言絶<lb/>
　　遊蒲澗　　　　　　　　　　　季　陵<lb/>
飛泉一派木千章九節菖蒲澗底香拔宅不留雞犬在<lb/>
至今無處問仙方<lb/>
<pb n="KR2k0053_WYG_061-18a"/>
　　遊峽山　　　　　　　　　　　郭正祥<lb/>
舟繞蒼苔轉碧津層層雲水畫屏新分明便是桃源路<lb/>
底事無花不見人<lb/>
　　金鎖潭　　　　　　　　　　　方信儒<lb/>
西來畢獸路應迷金鎖何年落此溪不比李侯心似水<lb/>
歸舟猶擲石門西<lb/>
　　遊羅浮山　　　　　　　　　　周惇頤<lb/>
紅塵白日少閒人況有緋魚繫此身獨上羅浮開逺目<lb/>
<pb n="KR2k0053_WYG_061-18b"/>
浩然心意復吾眞<lb/>
　　飛泉嶺　　　　　　　　　　　朱　熹<lb/>
梯雲石際羊腸遠轉壑飛泉碧玉斜一落風煙春淡薄<lb/>
數聲雞犬野人家<lb/>
　以上七言絶<lb/>
　元<lb/>
　　東山廟　　　　　　　　　　　林宗山<lb/>
直氣神如在常為此地靈拓開千仭峻巍鎮一峯青劍<lb/>
<pb n="KR2k0053_WYG_061-19a"/>
㦸依瑤砌龍蛇蟄翠屏愆陽或時作凴仗起雷霆<lb/>
　　三洲巖　　　　　　　　　　　陳　曄<lb/>
三洲巖洞勝名里領東西拂拭濓溪字摩挲玉局題高<lb/>
明窮賞覽敧仄費攀躋恍若登仙舉歸來興欲迷<lb/>
　以上五言律<lb/>
　　飛來寺　　　　　　　　　　　賈　煥<lb/>
五嶺雲霞簇萬峯峽川風月浩無窮兩山矗起排神劍<lb/>
一水中流走玉虹古刹飛來仙跡在妖猿化去世緣空<lb/>
<pb n="KR2k0053_WYG_061-19b"/>
歸舟却遇重陽近林下黃花識退翁<lb/>
　　湖光巖　　　　　　　　　　　曾留逺<lb/>
天風吹送入閩船來結遊湖未了縁一徑僅容飛鳥過<lb/>
四山如䕶老龍眠禪心秋月寒潭外客思孤雲夕照邊<lb/>
却笑梁谿元不到清吟空抱斷碑傳<lb/>
　以上七言律<lb/>
　　越王臺　　　　　　　　　　　許有壬<lb/>
問俗來南海休期上越臺際天迷蒼茫拔地起巍崔五<lb/>
<pb n="KR2k0053_WYG_061-20a"/>
管衣冠府連城錦繡堆勢吞蒲澗逺氣壓海珠摧嶺嶠<lb/>
橫卷石滄溟瞰一杯人驚塵世隘鳥盡碧天迴霧列番<lb/>
中國雲摩船上桅黑風鯨浪立紅氣蜃樓開市貨煩重<lb/>
譯蠻琛盡九垓緬思椎髻子徒困島彜財下瀨纔分節<lb/>
雕甍又刦灰我行求古蹟天遣度詩材長嘯魚龍駭遄<lb/>
歸皷角催遠遊心未已東北是蓬萊<lb/>
　右五言排律<lb/>
　明<lb/>
<pb n="KR2k0053_WYG_061-20b"/>
　　遊曹溪　　　　　　　　　　　周　瑯<lb/>
崎嶇厯山谷窈窕經林丘廣川相縈帶梵境迴以幽金<lb/>
光蕩松筠鐘磬雲間流苔痕交虎跡墖影沈龍湫依依<lb/>
示化身鬱鬱祥煙浮撫念得深省榮利非所求安得逐<lb/>
羣衲從此事焚修<lb/>
　　遊羅浮山　　　　　　　　　　陳　璉<lb/>
仙山鬱嵯峨千古青未了樓臺起中天鐘磬出林杪奇<lb/>
花散仙葩五色翔神鳥誰能躡高頂洞覽周八表<lb/>
<pb n="KR2k0053_WYG_061-21a"/>
　　前題　　　　　　　　　　　　林　挺<lb/>
神山浮海來上與星辰通司命佐南嶽作鎮滄溟雄雙<lb/>
樓屼危石鐵橋亘天中巖端潄飛泉瑤臺錯玲瓏靈譎<lb/>
信超越玉簡閟神功誰其㝠寂士來此訪𤣥風丹砂尚<lb/>
恍惚仙書未易逢俯拾金芝英仰攀璚樹叢梯雲望出<lb/>
日扶桑生海東天雞鳴中宵寒波澹溟濛明霞太親人<lb/>
直接蓬萊宫不恨隔中州走望禮羣公不邇聲利途逋<lb/>
客絶遊蹤亮哉美吾土長願偃微躬<lb/>
<pb n="KR2k0053_WYG_061-21b"/>
　　登越王臺　　　　　　　　　　黃　佐<lb/>
精廬展良晤勝地紆𤣥覽舍輿躡風磴聯袂度雲埯粤<lb/>
臺一以陟遠翠紛可擥瀟瀟雨初霽冉冉日欲晻川光<lb/>
溢寥廓野色開黤慘長謠出金石英論照肝膽於言謝<lb/>
羈束何必理鉛槧沈㝠聖所珍傲睨吾豈敢憑林悟榮<lb/>
悴步壑玩流坎<lb/>
　　鶴舒臺　　　　　　　　　　　黃　佐<lb/>
天池集南翼帝車迴北衡芳草寒未歇潦川憺猶清晏<lb/>
<pb n="KR2k0053_WYG_061-22a"/>
隂日夕起鬱抱何由平遡風肅徂軫陟雲延友生周遭<lb/>
度元渚紆徐搴落英晨霞散餘絢倐忽淩虛明虬松移<lb/>
翠葆虹澗流金聲轅馬何蕭蕭谷鳥亦嚶嚶藴真效龍<lb/>
蠖撫化忘將迎靈墀一永歎遠壑浩自盈緬惟遼海鶴<lb/>
載彼瑤臺笙邈矣安期子迺垂千載名<lb/>
　　前題　　　　　　　　　　　　黎民表<lb/>
安期鍊玉液飛步淩紫霄空餘璇臺上千古鬱岧嶤金<lb/>
床鎖靈穴碧樹敷英翹鸞笙空縹緲鶴馭徒逍遙物化<lb/>
<pb n="KR2k0053_WYG_061-22b"/>
迹逾勝理愜境自超願弭雲中駕隨君揮碧寥<lb/>
　　遊白雲山　　　　　　　　　　黎民表<lb/>
靈嶽奠南溟鵬翼矯而峙上干矚斗樞下盤絶地理修<lb/>
阪饒莃苓迴蹊䕃楩梓東觀極扶木西窺逼濛汜晨標<lb/>
頳霞截夜氣白虹起玉樹發葱菁金潭耿清泚平生信<lb/>
經奇兹山擅巨美圖史謾莫傳倜儻固難紀倘驂飛鸞<lb/>
翔長揖當途子<lb/>
　　遊西樵山　　　　　　　　　　趙志臯<lb/>
<pb n="KR2k0053_WYG_061-23a"/>
赤輪躍東桑褰帷入西麓直矗躡高岑紆迴度幽谷浮<lb/>
海四茫茫攅峯數六六林翳晝常隂雲深樹如沐碧水<lb/>
淨烟嵐懸厓倚茅屋老叟解逢迎兒童喜相逐卜築忘<lb/>
歲年問俗去寒燠朝日下橫江丁丁聞伐木迤邐白雲<lb/>
窩千尋瀉飛瀑追蹤烏利巖仙人曾辟穀我亦愛樵居<lb/>
無縁能信宿把酒握同心登眺以舒目<lb/>
　　前題　　　　　　　　　　　　歐大任<lb/>
弱齡誦圖經雅志愛丘壑良朋訂逺遊名山赴幽約杪<lb/>
<pb n="KR2k0053_WYG_061-23b"/>
秋天宇清始至諧夙諾心邁易躋攀步健輕崟㠋曉行<lb/>
陟諸峯周覽凌峻削皛皛浮氛斂霏霏寒氣薄霜木聳<lb/>
巘高風泉灑空落跡絶洞疑扄雲攅岫如幕搴蘿上松<lb/>
門臨平出烟閣桂叢隠可招暫托幽人樂地逺聲總銷<lb/>
谷虛神更躍眷言懷昔賢來者視猶昨窅然得天遊何<lb/>
用躭微爵畢婚非達言從此訪靈岳<lb/>
　　遊西樵碧玉洞　　　　　　　　區必傳<lb/>
杖䇿恣遨遊相從在浚谷洞口白雲生天際巖如屋瀑<lb/>
<pb n="KR2k0053_WYG_061-24a"/>
布掛崖間飛空作碧玉長似江流聲還如烟霧簇幽人<lb/>
獲其趣仰卧觀不足采彼澗中蒲泛觴石泉曲吹笙應<lb/>
空山幽響恒相逐狂笑任所之沿流攬秋菊共唱紫芝<lb/>
歌遙慕綺與甪<lb/>
　　遊石室山　　　　　　　　　　韓　雍<lb/>
二氣初盪空清勝迥幽絶清濁旣分判崆峒見巖穴初<lb/>
登覺幽深旁轉更高潔嶙峋起玉柱繚繞垂彩纈寒溜<lb/>
浮空明巨石羅曲折逢逢擊地鼓洪響不外泄乃知化<lb/>
<pb n="KR2k0053_WYG_061-24b"/>
工神難與俗儒說丹青筆雖巧誰能寫奇絶良辰羽書<lb/>
稀聊此一怡悅辱我同心友款留出佳設坐久毛骨寒<lb/>
恍如在氷雪舉觴初引滿浩歌激壯烈丈夫感知遇圖<lb/>
報心孔切所愧才德劣弗能紹前哲正誼不謀利臨事<lb/>
秉大節仰視蒼蒼天此心誓如鐵<lb/>
　　前題　　　　　　　　　　　　陳獻章<lb/>
我行蒼梧野息槳端江湄郊行縱逺眺石室涵晴暉前<lb/>
哲有題蹟拭目往讀之徘徊東壁下髣髴元公遺今古<lb/>
<pb n="KR2k0053_WYG_061-25a"/>
一相成光風吹我衣蟲鳴丹竈中葛仙胡不歸圓蟾夜<lb/>
烱烱蝙蝠秋飛飛願言託高棲行矣無是非<lb/>
　　前題　　　　　　　　　　　　楊載鳴<lb/>
平生丘壑心所厯窮地紀兹巖鬱靈秀混沌窺無始玲<lb/>
瓏劃朗豁懸綴出瓌詭晻映日月華合沓雲烟靡通天<lb/>
信有門隕星差可擬撑拄疑神功空閡悟名理歲晏瘴<lb/>
氛銷山川氣清美旣協賞心緣復遘良朋喜危坐俯虚<lb/>
無劇談淹景晷流霞滿尊罍元氣隨杖履頽然成夢遊<lb/>
<pb n="KR2k0053_WYG_061-25b"/>
邂逅洪崖子恍惚持銅章殷勤遺石髓期我閬風岑長<lb/>
笑謝紛滓覺來牽簪裾徘徊暮山紫<lb/>
　以上五言古<lb/>
　　廣州歌　　　　　　　　　　　孫　蕡<lb/>
廣南富貴天下聞四時風氣長如春長城百雉白雲裏<lb/>
城下一帶春江水少年行樂隨處佳城南南畔更繁華<lb/>
朱樓十里映楊栁簾櫳上下開户牖閩姬粤女顔如花<lb/>
蠻歌野曲聲咿啞□峩大舶映雲日賈客千家萬家室<lb/>
<pb n="KR2k0053_WYG_061-26a"/>
春風列屋艷神仙夜月滿江聞管絃良辰吉日天氣好<lb/>
翡翠明珠照烟島亂鳴鼉鼓競龍舟爭賭金釵鬭百草<lb/>
遊冶留連忘所歸千門燈火夜相輝遊人過處錦成陣<lb/>
公子醉時花滿堤扶留葉青蜆灰白盆飣㯽榔邀上客<lb/>
丹茘枇杷火齊山素馨茉莉天香國别來風物不堪論<lb/>
寥落秋花對酒樽囘首舊遊歌舞地西風斜日澹黃昏<lb/>
　　遊西樵噴玉巖　　　　　　　　歐大任<lb/>
天泉百道下晴潭淙淙西嶺霾烟嵐跳珠翻雪不知數<lb/>
<pb n="KR2k0053_WYG_061-26b"/>
獨稱噴玉千丈巖噴玉天泉水源從山上起倐看閃電<lb/>
來半在青山裏灑流橫激濕行雲濺沫時驚過鳥羣征<lb/>
飈萬里吹難斷浩月三更影不分初疑白鸞在樹出更<lb/>
疑寶劍倚天立左潨右射洗青空頽崖快瀉雙石谼幾<lb/>
見嶔崟下赤日遂令澒洞來寒風曾聞天台之南雁宕<lb/>
北絶巘飛泉削蒼壁偃蓋低飄萬樹松明霞削映五色<lb/>
石匡廬九叠屏風張銀河倒挂三石梁香爐鬱葱吐雲<lb/>
散瀑布夭矯驚龍翔合山廬岳遙相望我昔扁舟恣長<lb/>
<pb n="KR2k0053_WYG_061-27a"/>
往玉巖之水澄我心歸來福地何蕭爽潄石枕流奚所<lb/>
營朝餐金液暮赤英仙人招我彩雲裏便御茅龍朝太<lb/>
清<lb/>
　　前題　　　　　　　　　　　　梁柱臣<lb/>
層巒合沓嵐煙簇玉龍卧斷蒼山隩曉吸滄江百尺瀾<lb/>
却向巖前濺飛瀑噴沫流珠下翠微千巖錯落散明璣<lb/>
聲傳石竇逶迤轉白滿寒潭厯亂飛精融液洩氣慘烈<lb/>
萬古清秋長不竭初疑雲雨暗巫陽轉訝梁園夜飛雪<lb/>
<pb n="KR2k0053_WYG_061-27b"/>
遙空隠隠半如雷坐令疊嶂無氛埃直窺素練煙中起<lb/>
却似銀河天際來潨濤洶湧沸絶壑磵戸無風自揮霍<lb/>
觸石浮雲凍不翻當忩木葉先秋落落葉亭亭亂晚霏<lb/>
絶憐空翠濕人衣别有清流斷肌骨龍吟石上涓涓出<lb/>
紛披百道下松風月明幾處翻蕭瑟朅來濯足兹山頭<lb/>
髣髴如寄匡廬遊水簾石室無溽暑披襟兀坐清煩憂<lb/>
下看埃<graphic n="KR1631" url="https://raw.githubusercontent.com/kanripo/KR-Gaiji/master/images/KR1631.png" mimeType="image/png"/>一長笑千山日暮斷猿愁<lb/>
　　遊西樵山　　　　　　　　　　李待問<lb/>
<pb n="KR2k0053_WYG_061-28a"/>
昔聞西樵之峯七十二巃嵸削天出平地金甌山勢蜿<lb/>
蜒開盤互其中四十里校書題破青山色留得遊人供<lb/>
宿醉露氅風瓢結伴行為向層巒曠盈視春當二月花<lb/>
氣迎拂林低靄如有情丹梯逺接翳門上夾道草色春<lb/>
風生此山由來嶺外奇不到山中迥不知黃雲孤邐擎<lb/>
仙掌滄海光涵浴日池上為雲屏玉峙七星浮黛以蔽<lb/>
虧下為噴玉飛簾千山濺雪而寒漪石梁倒挂明珠璣<lb/>
素濤飛舞雙白螭中峰遙接天柱眉雷壇火葢多累垂<lb/>
<pb n="KR2k0053_WYG_061-28b"/>
雞聲鳴午雲間出桃花流水何參差仰天長嘯振衣立<lb/>
大科小科如拱揖洞拂蓬萊疊錦張石綻芙蓉空翠濕<lb/>
相傳烏利鏁金砂銀井留丹覆綘霞又傳紫姑服日華<lb/>
素煙玉女明三花羣真遙來聚窟宅遂令䆗窱成幽遐<lb/>
孤懷寂寂松風石搔首臨臯如夙昔夕陽佳色款荆扉<lb/>
春送香風生兩腋每道銀魚妨賞適草堂猿鶴憐乖隔<lb/>
勝情空復留塵跡長使山靈笑逋客何時攬浮丘之袖<lb/>
兮接安期之舄瑤草春深挂蘿席方丘原自足煙霞又<lb/>
<pb n="KR2k0053_WYG_061-29a"/>
奚事於朝期五岳兮暮馳七澤<lb/>
　　遊石室山　　　　　　　　　　梁　敏<lb/>
七星何年隕為石壯觀南溟鎮坤極平原散作青蓮花<lb/>
元氣淪渾䕶蒼碧巖巒聳峙爭嵯峨杓行直上聯奎壁<lb/>
洞然一室張虚明高越匡廬幾千尺騰龍躍虎分形勝<lb/>
勢擁浮嵐轉昕夕峯稜側立磨劍石上割烟霞斷鵬翼<lb/>
雄觀偉視足奇怪擎天衆柱排雲直蓬萊之山在何許<lb/>
此境尤為人愛惜苔花叠錦燦石文鍾乳垂珠散膏液<lb/>
<pb n="KR2k0053_WYG_061-29b"/>
涼蟾清吹颯秋意異草名葩自春色憶從天地開闢初<lb/>
滄海桑田幾更易巖中神仙何渺茫巖前版築留遺跡<lb/>
古人遊覽為盛事地靈人傑今猶昔皇華使者乘驄遊<lb/>
澗谷林巒總光飾臨花傍栁開綺筵拂苔灑墨詩無敵<lb/>
巖居老人深感激再拜向前訴衷臆乃言巖龍長晏眠<lb/>
一春霖雨無消息使者奏奉上帝勅呼之起布陽春澤<lb/>
生民早得服田畝濕衣飽食咸帝錫我生世住靈巖前<lb/>
歌頌太平昭聖德<lb/>
<pb n="KR2k0053_WYG_061-30a"/>
　　峽山飛來寺　　　　　　　　　朱燮元<lb/>
吳中已覩飛來峯嶺南再陟飛來寺地靈天巧滿八區<lb/>
河徙山移或有此矗矗千峯兩岸環白虹吐吞山之間<lb/>
磨角神龍杳莫見斷鎖靈犀不出潭竹蘿朱槿風瑟瑟<lb/>
更飄暮雨似巫峽官舟毒熱未能揮羨爾雙烏隨老衲<lb/>
老衲支笻指上方爛然錦石流璚漿勸我一杯撑腸飽<lb/>
立生羽翮淩空翔吁嗟葛壇堆剰翠和光洞口榴花蔽<lb/>
世上虚傳跨鶴圖壁間休讀歸猿記<lb/>
<pb n="KR2k0053_WYG_061-30b"/>
　以上七言古<lb/>
　　海珠　　　　　　　　　　　　湛若水<lb/>
孤根分穗石樹影帶城堤泛泛星槎外荒荒日馭西兩<lb/>
崖烟火斷一笑海雲迷便欲依僧寺終同野鶴棲<lb/>
　　石門山　　　　　　　　　　　陳獻章<lb/>
白髮非公事扁舟進此門山雲寒不雨江路曲通村匡<lb/>
世吾何有長途馬不存曉來堪一醉山月照空尊<lb/>
　　遊靈洲山　　　　　　　　　　倫以諒<lb/>
<pb n="KR2k0053_WYG_061-31a"/>
爲愛鼇峯勝靈洲閣影蟠東南觀欲盡天地若為寛雲<lb/>
樹閒清晝江帆亂激湍山川迂歲月風雨又凭欄<lb/>
　　前題　　　　　　　　　　　　皇甫渙<lb/>
憶昔金山寺重來海上遊亂㠶飛逺近幽鳥自沈浮兩<lb/>
岸疎鐘度千村宿雨收東坡臺上望芳草不勝愁<lb/>
　　前題　　　　　　　　　　　　倫以訓<lb/>
江山一梵宇塵外幾仙家日抱黿鼉窟水通星漢槎虛<lb/>
臺橫碧落細路轉丹霞且莫催留滯中泉好試茶<lb/>
<pb n="KR2k0053_WYG_061-31b"/>
　　前題　　　　　　　　　　　　黎民表<lb/>
荒臺圍樹色孤石纜雲根野水寒侵岸漁舟夜到門霜<lb/>
風閒共倚沙鳥靜聞喧不寐看山月秋光滿給園<lb/>
　　遊西樵雲谷　　　　　　　　　黎民表<lb/>
何年招隠處綺搆出林端地因霞外僻天到谷中寛石<lb/>
磴蒼烟濕雲門白雪寒有約重攜手高臨百八盤<lb/>
　　題玉池釣臺　　　　　　　　　曾仕鑑<lb/>
龍池臨釣石初月似勾沈松壑流雲濕花源積翠深觀<lb/>
<pb n="KR2k0053_WYG_061-32a"/>
魚知自樂馴鶴伴誰吟未是終焉計逃虚有足音<lb/>
　　白雲洞　　　　　　　　　　　李　德<lb/>
峽雲藏絶壁峽水積寒流寶樹籠香閣天花散彩樓梵<lb/>
音清隠隠鐘韻晩悠悠更有金仙宅飛來最上頭<lb/>
　　度大庾嶺　　　　　　　　　　何維栢<lb/>
梅關山色舊蒲石未寒盟古木堪垂釣江門好濯纓片<lb/>
雲浮世界孤月澹滄溟八極神遊遠悠悠得此生<lb/>
　　海珠　　　　　　　　　　　　徐　章<lb/>
<pb n="KR2k0053_WYG_061-32b"/>
盤石臨江上樓臺駕海隅車塵應不到鷗鳥自相呼勢<lb/>
壓蓬萊島光含合浦珠中流如砥柱潮水幾盈虚<lb/>
　　遊西樵山　　　　　　　　　　霍與瑕<lb/>
天晩度山南荒丘歇小驂雨花封短磴烟樹鎖澄潭邃<lb/>
閣盈新蘚遺書憶舊函昔年庭訓地囘首可能堪<lb/>
　　海珠　　　　　　　　　　　　孫永思<lb/>
慈航今利涉始識海珠宫鷲嶺中流出鯨波四望通松<lb/>
亭籠曙色鐵笛響雲空莫惜相逢飲奇遊屬此中<lb/>
<pb n="KR2k0053_WYG_061-33a"/>
　　遊西樵　　　　　　　　　　　鄒　善<lb/>
蠟屐春來理乘閒陟上方雨餘山色潤風過鳥聲長野<lb/>
老雲中下巖居世外藏何時重攬秀擊壤共徜徉<lb/>
　　海珠　　　　　　　　　　　　李時行<lb/>
島嶼中流出慿虚結蜃樓浪翻沙際月楓落海門秋照<lb/>
水禪燈寂棲雲祇樹幽坐看神女見清夜弄珠遊<lb/>
　　登越王臺　　　　　　　　　　梁有譽<lb/>
越臺枕郊郭吟眺喜逢秋山向庾關斷江從鬱水流菊<lb/>
<pb n="KR2k0053_WYG_061-33b"/>
湖荒草没花塢夕陽愁極目雄圖外蒼蒼雲樹浮<lb/>
　　遊白雲山　　　　　　　　　　區大相<lb/>
昔聞採藥去過海訪蓬壺尚憶如𤓰棗難尋九節蒲泉<lb/>
聲清澗壑鳥道轉虚無玉舄留秦代飄飄鶴駕徂<lb/>
　　白雲洞口號　　　　　　　　　葉春及<lb/>
洞晚雲隨入巖秋雨自飛莫愁霑野席猶得涴塵衣歲<lb/>
月吾將老烟霞興不違昔年招隠處叢桂可同歸<lb/>
　　遊西樵　　　　　　　　　　　孫光祖<lb/>
<pb n="KR2k0053_WYG_061-34a"/>
海上留仙島如從物外遊風迴烟景換溪轉水聲幽澗<lb/>
石和雲煮山茶帶露收門無催稅吏何處覔丹丘<lb/>
　　遊曹溪　　　　　　　　　　　林如楚<lb/>
谷暗樹重重人稀見虎蹤引泉僧荷鍤聽鳥客扶笻勾<lb/>
漏還堪問桃源似可逢莫愁歸路晩明月在西峯<lb/>
　　前題　　　　　　　　　　　　袁昌祚<lb/>
為愛曹溪勝郵亭晚泊船行隨僧錫入坐想佛衣傳樹<lb/>
色深圍寺山腰細引泉眺遊情不厭翻欲息塵緣<lb/>
<pb n="KR2k0053_WYG_061-34b"/>
　　宿峽山　　　　　　　　　　　陳子壯<lb/>
束峽行方峻沿江路欲迷水光疑兕伏嶂靜覺猿啼風<lb/>
觸松根轉星浮石角低從來思設險他日罷征西<lb/>
　以上五言律<lb/>
　　遊峽山　　　　　　　　　　　孫　蕡<lb/>
明日青陽逼歲闌繡衣聊得共躋攀雲鋪鶴背浮金殿<lb/>
風引猿聲嘯玉環薄宦豈堪重作客故鄉惟有一登山<lb/>
藤床睡殺梅花月輸與蒲庵老衲閒<lb/>
<pb n="KR2k0053_WYG_061-35a"/>
　　遊羅浮　　　　　　　　　　　孫　蕡<lb/>
四百峯巒江海上飛雲絶頂敞𤣥都丹砂五色時光現<lb/>
紫翠中天半有無觀裏松枝常駐鶴山間竹葉盡成符<lb/>
鐵橋歸去多真賞爛醉仙人白玉壺<lb/>
　　遊峽山　　　　　　　　　　　黃　哲<lb/>
峽束滄江萬壑雷梵王樓閣倚天開山從中宿城邊起<lb/>
水自連州港上來風葉捲時猿獻玉雨花飛處客登臺<lb/>
青鞋未訪和光洞奏賦金門亦壯哉<lb/>
<pb n="KR2k0053_WYG_061-35b"/>
　　韓瀧　　　　　　　　　　　　金幼孜<lb/>
重泛仙槎憶舊遊酒酣乘興獨登樓隔溪好鳥啼烟樹<lb/>
兩岸殘陽送客舟懷古山川關雅興凴高天宇豁凝眸<lb/>
昌黎勝槩今何在惟有寒瀧東自流<lb/>
　　五指山　　　　　　　　　　　丘　濬<lb/>
五峯如指翠相連撑起炎州半壁天夜盥銀河摘星斗<lb/>
朝探碧落弄雲烟雨餘玉筍空中現月出明珠掌上懸<lb/>
豈是巨靈伸一臂遙從海外數中原<lb/>
<pb n="KR2k0053_WYG_061-36a"/>
　　粤秀山　　　　　　　　　　　倫以諒<lb/>
攀蘿猶覺苧衣單短壑松隂午亦寒孤鳥帶風來郭外<lb/>
片雲浮雨過江干高低逺樹如烟織濃淡青山入畫看<lb/>
萬里晴空堪眺望晚來杯酒正交歡<lb/>
　　登大科峯　　　　　　　　　　方獻夫<lb/>
晚來偶發登臨興䇿杖高淩絶頂頭盡見百川歸大海<lb/>
却疑諸嶺在平丘拂雲天外觀何極選石松根坐不休<lb/>
一枕借眠誰可共幾囘飛夢到羅浮<lb/>
<pb n="KR2k0053_WYG_061-36b"/>
　　遊觀翠巖　　　　　　　　　　方獻夫<lb/>
振衣誰上紫雲頭借濯瑤池萬古流蒲菊何心穿石峭<lb/>
松梅得意倚巖幽層崖翠引千山嶂虛壑空生六月秋<lb/>
九曲武彜何必問因君閒憶訪方舟<lb/>
　　遊靈洲山　　　　　　　　　　霍　韜<lb/>
入眼浮漚見此臺嶺南佳勝自天開何人兩屐松根出<lb/>
千載孤舟夢裏來枕石老龍三月睡高岡鳴鳯幾時囘<lb/>
凴欄吟望情何極近浦吹笙曉棹催<lb/>
<pb n="KR2k0053_WYG_061-37a"/>
　　遊羅浮　　　　　　　　　　　湛若水<lb/>
聞歌一夜動幽懷直踏飛雲萬丈崖翠靄浮空白日暝<lb/>
虹橋有路青天來三月二月春之半千山萬山花正開<lb/>
笑問仙源杳何許雲濤浩浩不堪裁<lb/>
　　謁增江祖祠　　　　　　　　　王守仁<lb/>
海上孤忠歲月深舊壝荒落杳難尋風聲再樹逢賢令<lb/>
廟貌重新見古心香火十年傷旅寄烝嘗兩地嘆商參<lb/>
鄰祠父老皆仁里從此增城是故林<lb/>
<pb n="KR2k0053_WYG_061-37b"/>
　　鎮海樓　　　　　　　　　　　何維栢<lb/>
兀兀層巒控海樓仙城繚繞跨浮丘雲封野寺三千界<lb/>
風度長空萬里秋極目星河依北斗迴瀾砥柱屹中流<lb/>
登臨莫謂炎方遠鄒魯年來是此州<lb/>
　　遊白雲山　　　　　　　　　　何維栢<lb/>
登臨地迥三城盡紫翠烟深一逕微雲淨九龍依洞出<lb/>
臺空孤鶴向人飛千山佳氣還依樹萬壑涼飈故拂衣<lb/>
悵望清秋情不極皓歌囘首月斜暉<lb/>
<pb n="KR2k0053_WYG_061-38a"/>
　　菩提壇　　　　　　　　　　　何維相<lb/>
清齋飯罷暮鐘時墖裏傳燈樹影稀僧在上方秋寂寂<lb/>
月生東海夜遲遲風旛著相心先動明鏡非臺性自知<lb/>
却笑黃梅留偈别三更衣鉢使人疑<lb/>
　　鎮海樓　　　　　　　　　　　黎民表<lb/>
朱甍畫棟逼星河秋色蒼然隠薜蘿地轉青山開越井<lb/>
天懸緑水下牂牁凴欄漸覺清商冷顧影其如白髮何<lb/>
烏鴈有懷成悵望浮雲西北晚來多<lb/>
<pb n="KR2k0053_WYG_061-38b"/>
　　遊蒲澗　　　　　　　　　　　黎民表<lb/>
青林䆗窱絶塵氛一派鈞天下界聞龍去不收千日雨<lb/>
鶴來還動滿溪雲山瓢祇獻長生酒石室應藏内景文<lb/>
歸去幔亭何日到緘書先報武陵君<lb/>
　　遊浮丘山　　　　　　　　　　黎民表<lb/>
解組南歸問五湖昔遊風月未曾孤閒攜天祿青藜杖<lb/>
來坐仙人白玉壺碧海蓬萊今不逺丹砂勾漏豈全無<lb/>
前身恐是浮丘伯勝事重逢蔣大夫<lb/>
<pb n="KR2k0053_WYG_061-39a"/>
　　遊石室山　　　　　　　　　　黎民表<lb/>
白玉樓中貯列仙浮來滄海是何年風塵半出忩前地<lb/>
日月雙懸袖裏天苔雜雨花生坐榻澗含春溜入平田<lb/>
輕舟欲采芙蓉去觸散芳湖九㸃烟<lb/>
　　鎮海樓　　　　　　　　　　　梁有譽<lb/>
丹丘裊裊虚無裏下界遙看紫翠重星斗暮懸溟海樹<lb/>
烟霞秋斷越山鐘盃前風景非秦代樓外關河盡漢封<lb/>
搔首白雲應可掇誰騎黃鶴躡仙蹤<lb/>
<pb n="KR2k0053_WYG_061-39b"/>
　　遊蒲澗　　　　　　　　　　　梁有譽<lb/>
磵道秋生松桂風泉聲飛下綠雲中何時天外招黃鵠<lb/>
此日巖前看白虹露濕野壇丹井合苔昏荒徑菊湖空<lb/>
興來負笈歸何處五嶽迢遙路不窮<lb/>
　　遊羅浮　　　　　　　　　　　梁有譽<lb/>
縹緲丹梯萬仞餘風塵囘首列仙居石樓積翠臨滄海<lb/>
鐵柱龍泉落紫虛鸞鶴凌霞時自度松苓滿地日堪鋤<lb/>
何當歸訪葛洪去四百峯頭好結廬<lb/>
<pb n="KR2k0053_WYG_061-40a"/>
　　東臯　　　　　　　　　　　　李東陽<lb/>
日日沙頭看鳥飛柴門剛枕釣魚磯鶴鳴驚見海穿月<lb/>
客笑不知風滿衣鄰舍牆邊呼酒近故人天上寄書稀<lb/>
從今小隠須稱大新向長安市上歸<lb/>
　　鎮海樓　　　　　　　　　　　孫永思<lb/>
粤王臺接五層樓極浦名山傍古丘瘴海波濤浮日月<lb/>
炎江風雨自春秋亂帆歸晚歌相應綠樹含烟翠欲流<lb/>
莫向危欄聽吹笛武陵離思在南州<lb/>
<pb n="KR2k0053_WYG_061-40b"/>
　　遊峽山　　　　　　　　　　　孫永思<lb/>
峻閣層欄俯碧流峽山佳勝冠南州烟霞日抱魚龍窟<lb/>
松桂高含帝子樓石壁題詩空暮鳥飛來風雨定何秋<lb/>
故山猿鶴盟原舊悵望青雲笑去舟<lb/>
　　鎮海樓　　　　　　　　　　　李時行<lb/>
縹緲飛樓高接天窗臨星斗望中懸浮空雪浪三江口<lb/>
映樹晴霞五嶺前草長粤臺連野色花深藥圃暗春烟<lb/>
倚闌極北頻囘首遙指長安在日邊<lb/>
<pb n="KR2k0053_WYG_061-41a"/>
　　遊峽山　　　　　　　　　　　王　佐<lb/>
紫殿金光滿九霄魚龍峽裏駭波濤夜聞風雨空山動<lb/>
曉見雲霞别殿高靈鵲翺翔棲未定野猿魍魎去還號<lb/>
昨遊綠鬢今如雪莫怪栽松鶴已巢<lb/>
　　遊峽山　　　　　　　　　　　陳獻章<lb/>
孤舟昔繫飛來寺白首重來十四秋若有西風吹綵鷁<lb/>
何如老子坐青牛留情世事終難補得意雲山亦易休<lb/>
見說夔龍滿朝著九重應許放巢由<lb/>
<pb n="KR2k0053_WYG_061-41b"/>
　　舟經西樵　　　　　　　　　　陳獻章<lb/>
青谿落日江濛濛百丈曳過樵嶺東萬里山河秋色裏<lb/>
滿船笳皷浪聲中衰顔下照波濤日幽思長吟島嶼風<lb/>
却望蒼梧在何處東籬今負菊花叢<lb/>
　　登浴日亭　　　　　　　　　　陳獻章<lb/>
殘月無光水拍天漁舟數㸃落前灣赤騰空洞昨宵日<lb/>
翠展蒼茫何處山顧影未須悲鶴髮負暄可以獻龍顔<lb/>
誰能手抱陽和去散入千崖萬壑間<lb/>
<pb n="KR2k0053_WYG_061-42a"/>
　　前題　　　　　　　　　　　　王漸逵<lb/>
雲磴霏微紫翠環清秋載酒一凴闌江山對客還如識<lb/>
風雨欺人故著寒地軸半隨南極盡海潮多趂暮天寛<lb/>
却從浴日亭邊望絶勝羅浮夜半看<lb/>
　　遊峽山　　　　　　　　　　　周　振<lb/>
兩岸嵐光擁翠岑飛來蘭若在山隂香飄花雨諸天近<lb/>
路入松蘿一逕深猿送玉環歸野洞僧翻貝葉坐雲林<lb/>
觀風幾度閒登覽踏破烟霞發浩吟<lb/>
<pb n="KR2k0053_WYG_061-42b"/>
　　前題　　　　　　　　　　　　黃光昇<lb/>
落日維舟訪古臺萬山過雨正春囘林間石出侵雲上<lb/>
檻外江流到海來地迥時聽仙管度心清暗覺寶花開<lb/>
三千世界本寥廓九萬鵬歸寧用催<lb/>
　　前題　　　　　　　　　　　　吳國倫<lb/>
一線江流萬仞山嵐烟迴合隠禪關佛來自擁青蓮座<lb/>
猿去空遺碧玉環幽逕薜蘿穿象外上方鐘磬落雲間<lb/>
波銜片月龍宫吐兩岸芙蓉可盡攀<lb/>
<pb n="KR2k0053_WYG_061-43a"/>
　　前題　　　　　　　　　　　　羅洪先<lb/>
飛來古寺枕江邊鐘鼓微茫樹接烟千㸃落花寒食雨<lb/>
數聲啼鳥夕陽天妙高臺上多遺草如意亭中有太𤣥<lb/>
我是九霄雲路客豈應疎懶傍魚船<lb/>
　　前題　　　　　　　　　　　　趙志臯<lb/>
天削靈山福地開舒州何代此飛來兩峯高並青霄逼<lb/>
一瀉中泠碧玉迴釋子西來曾掛錫仙翁南訪舊登臺<lb/>
行過愧我風塵色日暮諸天首重囘<lb/>
<pb n="KR2k0053_WYG_061-43b"/>
　　遊浮丘山　　　　　　　　　　趙志臯<lb/>
仙人吹鳯去山中縹緲神丘有路通渤澥已非珊井在<lb/>
莓苔深掩石壇空移官愧比西湖長䇿杖欣逢北海翁<lb/>
遙望九天佳氣鬱扶搖還擬問鴻濛<lb/>
　　遊白雲山　　　　　　　　　　王𢎞誨<lb/>
一上名山石磴懸禪宫高倚翠微巔江波泱莽晴常雨<lb/>
海霧蒼茫斷復連緱嶺似乘鸞鶴下仙槎真泛斗牛旋<lb/>
不須方外尋真訣自是人間别有天<lb/>
<pb n="KR2k0053_WYG_061-44a"/>
　　遊靈洲山　　　　　　　　　　王𢎞誨<lb/>
海上青山一柱孤寶陁雲擁巨鼇扶天連瓊島迷吳岫<lb/>
地控珠江鎮粤都千古衣冠曾表郭百年風韻尚傳蘇<lb/>
登臨莫問前身事作賦空慚漢大夫<lb/>
　　遊羅浮　　　　　　　　　　　王𢎞誨<lb/>
何處神山四百峯丹梯萬仞削芙蓉瑤臺積翠臨暘谷<lb/>
鐵澗飛泉瀉玉淙丹洞雲深留鶴馭澄潭秋漲蟄蛟龍<lb/>
七飛擬鍊超塵刦桂父安期信可通<lb/>
<pb n="KR2k0053_WYG_061-44b"/>
　　題五指山　　　　　　　　　　王𢎞誨<lb/>
地盡南溟氣復連五峯如指勢擎天浴光應捧咸池日<lb/>
染翠疑探太乙烟瑤島露分仙掌湛寶輪花傍佛支懸<lb/>
寰中諸嶽分羅立誰向鴻濛握化原<lb/>
　　前題　　　　　　　　　　　　王世貞<lb/>
東南欲盡覺天寛矗立高標障海瀾掩日修羅雲外掌<lb/>
摩空銅柱露中盤削成華嶽峯峯秀寫出郇公朶朶寒<lb/>
寄語地靈王學士九重今借指南看<lb/>
<pb n="KR2k0053_WYG_061-45a"/>
　　遊白雲山　　　　　　　　　　陳　堂<lb/>
為問仙蹤事有無尋幽嵓岫亦清都臺空不見千年鶴<lb/>
磵冷猶懸九節蒲物外江山浮世界雲間丹竈亂蘼蕪<lb/>
無才正欲從仙隠落日踟蹰聽鷓鴣<lb/>
　　登大科峯　　　　　　　　　　陳　堂<lb/>
獨上樵峯最上頭大科蕭颯黯然秋望窮南北東西盡<lb/>
水抱乾坤日月浮劍氣凴陵吞六合歌聲寥廓俯神州<lb/>
翛然身世雲霄外不數盧敖汗漫遊<lb/>
<pb n="KR2k0053_WYG_061-45b"/>
　　同鄭使君七星巖　　　　　　　葉春及<lb/>
青山如㦸倚雲霄仙去巖空鶴可招蜃市氣澄金闕出<lb/>
龍宫雲閟玉書遙風生桂楫時呼酒月冷松門夜聽簫<lb/>
濟世正憐公等在漫圖生計向漁樵<lb/>
　　端州慶雲　　　　　　　　　　葉春及<lb/>
越裳東築受降城囘首長鯨蹴浪行非霧逺含崧樹曉<lb/>
斷虹先報峽山晴風雷一駕黿鼉窟日月雙懸驃騎營<lb/>
聞道光華歌聖世將因並入管絃聲<lb/>
<pb n="KR2k0053_WYG_061-46a"/>
　　登飛來寺　　　　　　　　　　葉春及<lb/>
峽束澄江靜不流深藏紺殿萬峯幽玉環洞杳風生樹<lb/>
金鎖潭空月滿舟帝子南來山竹裂仙人東去穀亭留<lb/>
少年彩筆頻經此捧檄重遊笑白頭<lb/>
　　第一樓秋興<hi>卽郡城鐘樓年讀書於此</hi>　　　　葉春及<lb/>
萬石樓高切太虚家貧還得此樓居青山入户寒偏瘦<lb/>
綠鬢逢秋晚漸疎北郭長楸朝騁馬西隣明月夜吹竽<lb/>
成都揚子惟清靜門外無人只著書<lb/>
<pb n="KR2k0053_WYG_061-46b"/>
　　題觀羅臺　　　　　　　　　　葉春及<lb/>
為愛羅浮四百峯築臺江上看芙蓉青苔坐掃蛟龍動<lb/>
白髮遊憐鶴鹿從雲起錦屏開絶壁雨晴素練掛疎松<lb/>
問余石洞幽棲處東望巑岏第幾重<lb/>
　　海珠　　　　　　　　　　　　姚光泮<lb/>
清秋珠海瘴雲空露湛蒹葭夜正中一鑑光懸天上下<lb/>
萬山晴映水西東岧嶤銀闕涵江樹浩蕩金波漾晚風<lb/>
載酒臨流人似玉却疑飛度廣寒宫<lb/>
<pb n="KR2k0053_WYG_061-47a"/>
　　遊西湖懷蘇文忠　　　　　　　魏浣初<lb/>
玉局文心絶代無天敎到處領西湖不緣浪迹頻仙謫<lb/>
爭得蠻鄉入畫圖秋色斷橋連嶂起寒鴉古木一亭孤<lb/>
羅浮道士今何在月出山空似可呼<lb/>
　　遊西樵　　　　　　　　　　　郭　槃<lb/>
一望樵湖野水分奇峯嶻嶪絶纎氛巖光半落仙人石<lb/>
日影全遮玉女雲四月餘寒生几席九天空翠散氤氲<lb/>
乘風便欲凌飛翰漫向青霄訪道君<lb/>
<pb n="KR2k0053_WYG_061-47b"/>
　　遊浮丘山　　　　　　　　　　郭　棐<lb/>
春暇相隨訪泬寥五雲樓觀鬱岧嶤虚堂白晝聞天籟<lb/>
深洞青林濕露標海上丹砂何日就巖前烟樹此相招<lb/>
閒來我欲跨𤣥鶴直上仙都度石橋<lb/>
　　前題　　　　　　　　　　　　張廷臣<lb/>
綠樹春穠谷鳥啼仙山映帶曲池西譚𤣥擬見丹砂就<lb/>
藉草翻憐玉液攜容與鳬鷖芳渚集參差樓閣暮雲齊<lb/>
朱明此去蓬瀛近不似桃源路易迷<lb/>
<pb n="KR2k0053_WYG_061-48a"/>
　　前題　　　　　　　　　　　　區大相<lb/>
海上何年大藥成蒼茫島樹近東瀛烟霞似挹浮丘袖<lb/>
風竹宜調子晉笙仙去壇荒丹井在客來雲起毒龍迎<lb/>
凴誰共拾金光草十二樓高近在城<lb/>
　　遊石室山　　　　　　　　　　區大相<lb/>
磴道紆迴碧霧盤玉虚宫闕上巑岏何來靈氣真人御<lb/>
不盡長風大壑寒洞口秋隂連薜荔巖前空翠濕琅玕<lb/>
丹梯裊裊非塵世鴻鴈㝠㝠愧羽翰<lb/>
<pb n="KR2k0053_WYG_061-48b"/>
　　前題　　　　　　　　　　　　區大樞<lb/>
彩霞飛自赤城標雙棹凌空渡玉橋波上星辰三島接<lb/>
湖中雲樹十洲遙層巖錦石晴相映小洞桃花晚故飄<lb/>
共促仙杯駐顔色醉來同聽紫鸞簫<lb/>
　　前題　　　　　　　　　　　　王　清<lb/>
神斧何年奪化工倚天鑿破玉芙蓉洞簫夜月來仙鶴<lb/>
石壁春雷起蟄龍千古未勞金鎖合四時長藉白雲封<lb/>
酒酣猶覺風生腋疑在蓬萊第一峯<lb/>
<pb n="KR2k0053_WYG_061-49a"/>
　　前題　　　　　　　　　　　　田汝成<lb/>
曾聞宿石當空隕今見靈巖大地開環極只疑霄漢上<lb/>
乘槎直拂斗牛囘盧敖天上鸞騶渺蕭史雲中鳯吹來<lb/>
坐久恍然塵世迥白榆厯厯望三台<lb/>
　　登玉廩峯　　　　　　　　　　區大任<lb/>
獨吹鐵笛一臨霞青玉壇邊散曉鴉洞逼金華羊是石<lb/>
嶺疑緱氏鶴為車瀑前木客支茶竈雲裏山都問酒家<lb/>
莫遣移文羞澗壑周顒真欲老天涯<lb/>
<pb n="KR2k0053_WYG_061-49b"/>
　　遊鐵泉精舍　　　　　　　　　區大任<lb/>
巖前舊是子雲家門掩飛泉一道斜石室竟藏高士傳<lb/>
山園猶種故侯𤓰虎看丹竈多年火樹掛詩瓢幾度花<lb/>
小草尚慚曾出洞至今猿鳥悵烟霞<lb/>
　　遊靈洲山　　　　　　　　　　吳桂芳<lb/>
曾依京口望金山海上重逢亦巨觀仙掌高擎凌萬派<lb/>
滄波東下見孤巒雲移蜃閣中流駐風送潮聲四面寒<lb/>
勝地登臨春日暮鄉心極目路漫漫<lb/>
<pb n="KR2k0053_WYG_061-50a"/>
　　前題　　　　　　　　　　　　郭大治<lb/>
重謁蘇臺感素秋江山不改舊年遊蕭蕭貝葉連青嶂<lb/>
漠漠楊花漾碧流紺宇祇應留古跡瓊枝空自老丹丘<lb/>
不勝仰止高山意赤碧金蓮思亦休<lb/>
　　前題　　　　　　　　　　　　葉夢熊<lb/>
津頭相送意遲遲伐鼓開帆傍醉時别去青山惟有夢<lb/>
朅來白髮漸成絲穿林細聽風聲滿拄杖頻看島影移<lb/>
獨怪醒餘天際隔峽雲汀栁轉淒其<lb/>
<pb n="KR2k0053_WYG_061-50b"/>
　　前題　　　　　　　　　　　　李開芳<lb/>
海上驚看小六鼇故人天外賸揮毫蹉跎浪跡慙清境<lb/>
停望寒江捲夜濤若問前身三島近相思囘看七星高<lb/>
蒼茫莫負靈洲勝笑把山花對濁醪<lb/>
　　遊噴玉巖　　　　　　　　　　甘　學<lb/>
息履巖頭再振衣千秋囘首憶同誰水聲不似當年響<lb/>
石壁猶存去日詩野老掃苔驚客暮山花催鳥報春遲<lb/>
未知真隠歸何處斜照闌干半謝時<lb/>
<pb n="KR2k0053_WYG_061-51a"/>
　　遊白雲洞　　　　　　　　　　譚清海<lb/>
西樵勝跡朝元洞萬丈丹梯紫翠連濯雨飛虹凌白日<lb/>
出雲孤劍插青天靈姬玉瑟秋仍響仙客龍宫夜不眠<lb/>
谷口紅塵車馬度金函玉簡向誰傳<lb/>
　　登聚仙臺　　　　　　　　　　霍尚守<lb/>
妬人風雨喜初收千仞危臺夏亦秋芳樹逺分孤嶼色<lb/>
丹崖晴照大江流欣逢謝傅登臨興笑效盧生汗漫遊<lb/>
更聽玉簫鳴夜月風流不數武昌樓<lb/>
<pb n="KR2k0053_WYG_061-51b"/>
　　遊都嶠山　　　　　　　　　　曾仕鑑<lb/>
洞門春盡紫烟重勾漏西來見此峯赤日空林啼虎豹<lb/>
青天飛翠濕芙蓉高巖酒滴天花雨哀壑風傳石室鐘<lb/>
更欲振衣凌絶壁碧桃千樹暮雲封<lb/>
　　入羅浮　　　　　　　　　　　曾仕鑑<lb/>
去年勾漏過寒食今日羅浮亦暮春滿地松苓何歲月<lb/>
諸天宫闕自金銀丹砂草碧迷仙令符竹煙深失羽人<lb/>
惟有豫章祠下月清光長照水粼粼<lb/>
<pb n="KR2k0053_WYG_061-52a"/>
　　七星巖　　　　　　　　　　　曾仕鑑<lb/>
海上仙山散白榆瑤花如雨墮清都丹梯倒綴藤蘿黑<lb/>
石室青含日月孤駐舸樓臺觴隠映入天鐘磬韻虛無<lb/>
蓬萊清淺須臾事一醉同君卧玉壺<lb/>
　　遊曹溪　　　　　　　　　　　劉克正<lb/>
道在無生悟者稀遲來猶得款禪扉天開寶地出龍象<lb/>
人自祇園傳鉢衣溪上雲霞常映帶山中蘭若歲芳菲<lb/>
勞勞塵土多年夢暫向空門學息機<lb/>
<pb n="KR2k0053_WYG_061-52b"/>
　以上七言律<lb/>
　　海珠　　　　　　　　　　　　區大任<lb/>
江遶前朝寺山開故國樓匡床還對月楚客自唫秋葉<lb/>
落禪房冷鐘鳴旅鴈稠僧逢大小朗地即鳯麟洲酒為<lb/>
攢眉去言從灌頂酬寂寥師講後幻滅祖燈留旛影閒<lb/>
霄梵潮聲急溟流袁宏將訪道相約過羅浮<lb/>
　　錦石巖　　　　　　　　　　　楊起元<lb/>
化邑兹巖勝金仙自幻裁丹青緣半壁珠玉落中台水<lb/>
<pb n="KR2k0053_WYG_061-53a"/>
帶西來意山當震旦開猿猴蒼木外雞犬白雲隈仙枕<lb/>
盤牀睡龍聞說法來簷花晴亦雨山鳥倦還囘太史藏<lb/>
書室仙人煉藥臺彩雲飛玉宇佳氣接蓬萊同看烟霞<lb/>
興慚無丹雘才長歌仍未盡呼酒更傳杯<lb/>
　　石門山别友　　　　　　　　　黎　正<lb/>
北接梅關道南連穗石城潮隨滄海落山與白雲平遠<lb/>
岫呈秋色斜陽弄晚晴僅離三舍影遙見半輪明綠樹<lb/>
棲霞錦金波漾翠瓊牛羊來草墅烟火起柴荆歸客心<lb/>
<pb n="KR2k0053_WYG_061-53b"/>
千里行途驛幾程羣英羅偉餞尊酒叙離情風起征帆<lb/>
急潮平去棹輕鷗飛檣近白山過目留青對景圖堪寫<lb/>
搜詩句易成瓊臺入烟霧儋耳限蓬瀛惜别思投轄銘<lb/>
心若斷纓為公歌此曲感激意縱橫<lb/>
　　鄭端州邀星巖登高因之泛湖　　葉春及<lb/>
作賦三秋客登高九日筵寒螿啼草露雲鴈下江烟洞<lb/>
窈層城外山浮積水前金箱圖五岳芝闕儼羣仙太守<lb/>
庭多暇邀賔席屢遷朝登松閣靜夕返桂舟牽簫鼓中<lb/>
<pb n="KR2k0053_WYG_061-54a"/>
流震樓臺落影懸殊方黃菊節萬頃白鷗天棋拙逢强<lb/>
敵杯深怯老年鶡冠吾自放鵬路爾俱鶱良吏雙聯璧<lb/>
酣歌獨扣舷醉非風側帽歸愛月隨鞭何必東籬酌王<lb/>
𢎞有酒錢<lb/>
　　遊靈洲山　　　　　　　　　　梁有譽<lb/>
東坡不可作遺像見丰標臺接丹丘月門臨滄海潮一<lb/>
官空白首十載為青苗玉簡芳名紀瑤編綺思饒感時<lb/>
真笑賈著論每凌晁伊昔金蓮遇何年斷梗飄投珠人<lb/>
<pb n="KR2k0053_WYG_061-54b"/>
共惜毁璧妬難消舊蹟嗟平漫荒祠更寂寥砌閒衰草<lb/>
積牖暗暮雲飄懷古難成調思君詎可招丹青猶藹藹<lb/>
松檜已蕭蕭漁火連江暗禪鐘振壑搖旅懷多感激行<lb/>
矣寄長謠<lb/>
　以上五言排律<lb/>
　　遊西樵山　　　　　　　　　　王學曾<lb/>
高秋結侣泛孤航遙陟西樵共采芳萬仭丹梯雲竇杳<lb/>
千山紅葉澗聲長凌霄老桂香初藹待月天池夜未央<lb/>
<pb n="KR2k0053_WYG_061-55a"/>
晨爽杖藜尋幻蹟朝暉倒影聚仙房瑤臺怪石嶙峋現<lb/>
丹嶠叢霞縹緲光巖列九龍棲燕雀天開雲谷䕃松篁<lb/>
玉崖瀑落珠簾璨石室雲生古木蒼竈冷久湮仙子舄<lb/>
砌隂空隠薜蘿牀振衣攀躡大科頂把酒逍遙見日傍<lb/>
奏技能令天一笑凴虚何異鶴孤翔層巒叠巘如羣垤<lb/>
赤縣神州布八荒錯落錦巖烟澹蕩崚嶒虹洞翠飛揚<lb/>
雲泉不減風雷壯曲沼頻傳主客觴孤劍插天凌日月<lb/>
石橋流水奏笙簧坐來頓覺塵心淨歌罷寧知醉態狂<lb/>
<pb n="KR2k0053_WYG_061-55b"/>
興盡不妨歸棹促出山聊賦遠遊章<lb/>
　以上七言排律<lb/>
　　度大庾嶺　　　　　　　　　　汪廣洋<lb/>
春深長憶出秦關寒擁貂裘馬上還今日入關春更淺<lb/>
野花紅白草斕斑<lb/>
　　坡山　　　　　　　　　　　　湛若水<lb/>
白蓮池畔訪仙蹤曾聽攢眉夜夜鐘七十年前燈火地<lb/>
東尋無路白雲封<lb/>
<pb n="KR2k0053_WYG_061-56a"/>
　　春草園　　　　　　　　　　　梁　儲<lb/>
綠徧江南夢不知何人今見畫中詩瑤琴一弄香烟歇<lb/>
滿眼青青亦自疑<lb/>
　　峽山飛來寺　　　　　　　　　海　瑞<lb/>
峽中奇勝擬蓬萊想是當年欲建臺天恐此方窮土木<lb/>
故令神物特飛來<lb/>
　　題西樵山留石　　　　　　　　劉克治<lb/>
一片雲根竹徑斜千秋長屬列仙家崢嶸疑是支機石<lb/>
<pb n="KR2k0053_WYG_061-56b"/>
笙鶴同君醉弄霞<lb/>
　　遊靈洲山　　　　　　　　　　林　烴<lb/>
孤峯突兀水縈迴艤棹攀巖覽勝來不見當年蘇學士<lb/>
空留遺跡妙高臺<lb/>
　　遊蒲澗　　　　　　　　　　　王漸逵<lb/>
九節菖蒲生澗烟人傳此地駐飛仙何當共覓安期跡<lb/>
數到蓬萊清淺年<lb/>
　　江門三首　　　　　　　　　　曾仕鑑<lb/>
<pb n="KR2k0053_WYG_061-57a"/>
廬阜晴開碧玉樓十年三度此維舟伊人何處蒹葭暮<lb/>
縱有青樽不管愁<lb/>
迴合青山一水分萬家煙樹接黃雲孤舟酒醒江門月<lb/>
篴裏梅花盡夜聞<lb/>
鷺宿沙青江水空楚雲囘首月明中長風鼓柁厓門去<lb/>
萬里滄波興不窮<lb/>
　　馬鞍岡　　　　　　　　　　　董其昌<lb/>
鞭石何年自海東平岡一踴類行空標形笑取山為馬<lb/>
<pb n="KR2k0053_WYG_061-57b"/>
不入驪黃牝牡中<lb/>
　　望夫石　　　　　　　　　　　徐　渭<lb/>
海天萬里渺無窮秋草春花插髻紅自送夫君出門去<lb/>
一生長立月明中<lb/>
　　白雲洞　　　　　　　　　　　梁可瀾<lb/>
人遊仙洞多迷路惟有仙人路不迷一片白雲開洞口<lb/>
野人還往小巖谿<lb/>
　以上七言絶<lb/>
<pb n="KR2k0053_WYG_061-58a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0053_WYG_061-58b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　廣東通志卷六十一<lb/>
</p>
<p>
</p>
  </div>
</body>
</text>
</TEI>
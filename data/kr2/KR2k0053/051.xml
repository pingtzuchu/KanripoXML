<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>廣東通志卷五十一</head> <lb/>
    <p>
<pb n="KR2k0053_WYG_051-1a"/>
欽定四庫全書<lb/>
　廣東通志卷五十一<lb/>
　　風俗志<lb/>
　　粤為炎服地多燠而少寒寒少則氣不藏燠多則<lb/>
　　氣易洩故南方君子好以節義文章著而或失之<lb/>
　　輕颺其小人務本力田亦或未知學道載稽曩轍<lb/>
　　代醇代疵恭惟<lb/>
聖天子嘉惠元元有加無已<lb/>
<pb n="KR2k0053_WYG_051-1b"/>
　令甲所布月吉所頒家喻而戸曉矣復設觀風整俗<lb/>
　　之使務令海隅日出罔不率俾焉爰為搜輯前編<lb/>
　　爬梳往䇿匪課虚而叩寂將彰往以察來以見一<lb/>
　　道同風登三咸五葢在斯矣志風俗<lb/>
　　省總<lb/>
　東南曰揚州其民二男五女<hi>周禮職方氏</hi>
　越揚也謂發揚也又其性輕揚也<hi>爾雅注</hi>
　越楚則有三俗　浙江南則越　南楚好詞巧說少<lb/>
<pb n="KR2k0053_WYG_051-2a"/>
　信　九疑蒼梧以南至儋耳者與江南大同俗　楚<lb/>
　越之地地廣人稀飯稻羮魚或火耕而水耨果陏蠃<lb/>
　蛤不待賈而足地勢饒食無饑饉之患以故呰窳偷<lb/>
　生無積聚而多貧是故江淮以南無凍餓之人亦無<lb/>
　千金之家<hi>史記</hi>
　揚越之地少隂多陽其人疏理鳥獸希毛其性耐暑<lb/>
　　越人愚戅輕薄綿力薄材不能陸戰　信巫鬼重<lb/>
　淫祀文身斷髮以避蛟龍之害　儋耳珠厓郡民皆<lb/>
<pb n="KR2k0053_WYG_051-2b"/>
　服布如單被穿中央為貫頭<hi>前漢書</hi>
　交州荒裔水與天際越裳自南荒服之外　南海之<lb/>
　宇聖武是恢稍稍受羈遂遵黃支杭海三萬來牽其<lb/>
　犀<hi>揚雄交州箴</hi>
　荆揚角徵㑹氣漂輕人聲急其泉酸以苦<hi>河圖括地象</hi>
　交州所統雖置郡縣而言語各異重譯乃通<hi>後漢書</hi>
　揚州漸太陽位天氣奮揚履正含文故取名焉<hi>太康地理</hi>
　<hi>志</hi>
<pb n="KR2k0053_WYG_051-3a"/>
　宅土熇暑封疆瘴癘或魋結而左言或鏤膚而鑽髮<lb/>
　或明發而嬥歌或浮泳而卒歲<hi>左思魏都賦</hi>
　士女佇眙工賈駢坒紵衣絺服雜沓漎萃　富中之<lb/>
　甿乘時射利競其區宇則并疆兼巷矜其宴居則珠<lb/>
　服玉饌　𢎞舸連軸巨艦接艫飛雲葢海制非常模<lb/>
　篙工楫師選自閩禺習御長風狎翫靈胥　鏤身之<lb/>
　卒比飾虬龍亄費錦繢鵰悍狼戾　江湖險陂物産<lb/>
　殷充士有陷堅之銳俗有節槪之風<hi>左思吳都賦</hi>
<pb n="KR2k0053_WYG_051-3b"/>
　江南之氣躁勁厥性輕颺<hi>晉書</hi>
　人性輕悍質直任信<hi>隋書</hi>
　嶺南二十餘郡土皆下濕號為瘴癘<hi>隋志</hi>
　衣卉麫木巢山館水<hi>張說記</hi>
　冬寒不嚴地恒洩<hi>韓愈詩</hi>
　嶺南氣候不常菊花開時卽重陽涼天佳月卽中秋<lb/>
　不須以日月為斷也又云四時俱是夏一雨便成秋<lb/>
　又云嶺南萬户皆春色<hi>蘇軾記</hi>
<pb n="KR2k0053_WYG_051-4a"/>
　人物富庶商賈阜通<hi>陳若沖記</hi>
　人物粤産古不多見見必奇傑<hi>楊萬里二公祠記</hi>
　嶺南溟海浥潤温風徐來是謂東南之仁氣瀕海地<lb/>
　卑土薄故陽燠之氣常洩隂濕之氣常盛<hi>李西美攝生論</hi>
　地無曠原沃壤刀耕火種最為勤苦<hi>元志</hi>
　海濵遐陬冠昏喪祭悉遵典禮藹然無異於中州<hi>明新</hi>
　<hi>志</hi>
　月令春正月李桃花盛柔桑可採二麥黃老圃種薑<lb/>
<pb n="KR2k0053_WYG_051-4b"/>
　剪韭田功旣興二月雷發聲虹蜺見魚苗生蜆降於<lb/>
　霧木綿橘柚華是月也農功畢作三月温風至梅子<lb/>
　熟梹榔苞拆催耕鳴田蛙皷吹夏四月榴火明榕成<lb/>
　䕃紫菱照水樹蘭綴珠白雨以時至<hi>俗曰半晴半雨早禾天</hi>五<lb/>
　月朱荔熟椰含漿蟬大噪鈎割鳴年早穀登場<hi>早禾自播</hi>
　<hi>種始計百日可割俗名抛犂望</hi>六月白雨足西潦至颶母乘潮芭蕉<lb/>
　垂荔奴早熟<hi>龍眼曰早花者以六月六日可食</hi>是月也新穀旣升亟<lb/>
　播晚種<hi>俗曰翻藁</hi>秋七月秧針碧蓊田浮蝴蝶營繭是月<lb/>
<pb n="KR2k0053_WYG_051-5a"/>
　也暑始酷爍石流金八月木芙蓉華梨栗熟芋可剝<lb/>
　秥始穫河魨乘潮至九月木樨瘴發紅<graphic n="KR1538" url="https://raw.githubusercontent.com/kanripo/KR-Gaiji/master/images/KR1538.png" mimeType="image/png"/>登白欖落<lb/>
　嘉魚出於峽大秥始穫菊有黃華冬十月嶺梅開八<lb/>
　蠶功畢橘柚垂實潮田盡登是月也霜始下氣乃寒<lb/>
　十一月桃始華冬笋茁楓漸丹鷓鴣蔽葉山花時茂<lb/>
　畬田布種是月也農斂穀屯囷涸塘以漁十二月水<lb/>
　仙來賔梅乃大放風蘭賀春青陽漸暢草木萌動<lb/>
　歲時迎春日競看土牛或灑以菽稻名曰消疹啖生<lb/>
<pb n="KR2k0053_WYG_051-5b"/>
　菜春餅以迎生氣元日禮神賀節上元觀燈或作鞦<lb/>
　韆百戲十六夜婦女走百病擷取園中生菜曰采青<lb/>
　十九日掛蒜於門以辟惡廣州謂為天穿日作餺飥<lb/>
　禱神曰補天穿二月祭社分肉小兒食之使能言入<lb/>
　社後田功畢作<hi>諺曰嬾人傍社</hi>十五日花朝至三月上已祓<lb/>
　禊清明插栁於門其前五日始一月中掃墓郊行謂<lb/>
　之踏青亦曰剷草俗曰壓紙以楮置墳上也<hi>嶺南雜記云宗</hi>
　<hi>孫盛者堆如積雪</hi>四月八日浮屠浴佛五月朔日祀祖先五<lb/>
<pb n="KR2k0053_WYG_051-6a"/>
　日飲蒲酒饟角黍鏤艾虎書朱符為兒女佩採蓮競<lb/>
　渡至五日乃止<hi>廣州有逾月者奪標較勝往往成訟今此風已戢惟大洲龍船高大如海</hi>
　<hi>舶具魚龍百戲積物力至三十年一出出則諸鄉舟行以從懸花毬繡囊香溢珠海孫仲衍所云天香茉</hi>
　<hi>莉素馨國是也</hi>夏至日擘荔薦祖考磔犬以辟隂氣七月七<lb/>
　日曝衣書家汲井華水貯之以備酒漿曰聖水兒女<lb/>
　以花果作供捕蜘蛛乞巧十四日浮屠盂蘭盆㑹剪<lb/>
　紙為衣以祀其先望日以龍眼花果相餽遺曰結緣<lb/>
　二十五日士庶多為蒲澗逰<hi>廣州相傳安期生以是日升仙自古有遨頭㑹</hi>
<pb n="KR2k0053_WYG_051-6b"/>
　八月望夜賞月尚剥芋食螺重陽有墓祭者亦曰登<lb/>
　高細民放風鳶<hi>風鳶之戲自古有之或云因天地之風候以舒小兒之氣而除内熱但廣</hi>
　<hi>州則以重陽若瓊州則於五月南風盛時截竹綳布績藤為繩放之聲聞數里鳶製大可十倍</hi>十月<lb/>
　朔日以五斂雜芥菜食辟寒氣舉火星醮<hi>廣州禳囘禄闤闠次</hi>
　<hi>第行之自十月朔至於歲暮</hi>冬至作冬糍祀祖有祭墓者臘月念<lb/>
　四日為小年夜祀竈用爆竹飴餹除夕祀祖家人聚<lb/>
　飲曰團年酒圍坐達旦曰守歲相遺以物曰餽歲易<lb/>
　桃符小兒賣痴獃此粤俗大較也他若韶之十月朔<lb/>
<pb n="KR2k0053_WYG_051-7a"/>
　日以米糍作犒牛㑹雄之寒食日上壠以烏糯飯祭<lb/>
　墓九月上日建九皇㑹惠之三月賽東岳宫士女沿<lb/>
　街膜拜中元日家家掛楮曰弔田錢潮之正月五日<lb/>
　後儺以禳災上元日鬭輋歌<hi>輋音斜俗字卽山歌也</hi>肇以花朝<lb/>
　賽社高以穀熟時取戌日為臘廉之高涼以十月為<lb/>
　歲首以亥為市雷以己酉為臘瓊之五月　關帝會<lb/>
　士女各荷紙校以禱罪祈福<lb/>
　歲占立春微雨兆有年諺云乾冬濕年禾黍滿田<hi>各府</hi>
<pb n="KR2k0053_WYG_051-7b"/>
　<hi>皆然惟瓊州相反曰冬濕年乾禾米滿倉冬乾年濕禾米少粒</hi>諺曰春寒春暖春暖<lb/>
　春寒　朔日雨主一月多雨每月交二十五日雨主<lb/>
　次月有雨曰隔月雨　春霧晴秋霧雨冬霧不寒夏<lb/>
　霧不暑　正月八日為穀日晴為祥雨為災　三月<lb/>
　十六為黃姑浸種日西南風主大雨　三月二十三<lb/>
　為天后誕日前後必有風雨　六月十二日俗謂彭<lb/>
　祖忌必有大風雨舟行忌之　四月八日雨多則荔<lb/>
　子多蛀而落　四月二十俗曰小分龍五月二十俗<lb/>
<pb n="KR2k0053_WYG_051-8a"/>
　曰大分龍皆宜雨不雨則歲歉　五月有三卯占有<lb/>
　年　嶺南錄云梅雨後涼風一月曰舶掉風舶掉者<lb/>
　白撞之轉音也粤當四五月時晴天片雲雨頃刻至<lb/>
　者曰白撞諺云早禾望白撞翻藁望偷淋偷淋者夜<lb/>
　雨也　霜降日有風則穎不實諺曰禾忌霜降風<lb/>
　寒露日不宜雨諺曰不忌霜降風只怕寒露雨　鵲<lb/>
　巢占風巢高風大巢低風小　水氣腥為颶風之兆<lb/>
　斷虹曰颶母　冬有紅霞北風卽起謂之攪霜風諺<lb/>
<pb n="KR2k0053_WYG_051-8b"/>
　曰朝三晚七日午風囘不半日子夜翻風日又日<lb/>
　瓊州以海水占年諺曰海水莫熱禾穀將結海水其<lb/>
　涼禾穀登場<lb/>
　潮汐潮朝潮也汐夕潮也統謂之潮潮與月相應余<lb/>
　靖云月臨卯酉則水漲乎西東月臨子午則潮盛乎<lb/>
　南北彼竭則此盈者是也然月順天右行積三十日<lb/>
　一周天故其臨子午卯酉時有先後故潮因之亦有<lb/>
　晝夜早暮之不同粤潮分五節朔至初三十六至十<lb/>
<pb n="KR2k0053_WYG_051-9a"/>
　八潮夏辰冬午春秋已汐夏戌冬子春秋亥此之謂<lb/>
　平初四至初六十九至二十一潮夏已冬未春秋午<lb/>
　汐夏亥冬丑春秋子此之謂落初七至初九二十二<lb/>
　至二十四潮夏寅冬辰春秋卯汐夏申冬戌春秋酉<lb/>
　此之謂敗初十至十二二十五至二十七潮皆同上<lb/>
　惟春則已時汐皆同上惟春則亥時此之謂起十三<lb/>
　至十五二十八至三十潮夏卯冬已春秋辰汐夏酉<lb/>
　冬亥春秋戌此之謂旺大抵潮於寅則汐於申兩辰<lb/>
<pb n="KR2k0053_WYG_051-9b"/>
　而盈兩辰而縮朔後三日明生而潮壯望後三日魄<lb/>
　見而汐湧仲春月落水生而汐微仲秋月明水生而<lb/>
　潮壯隂陽消息不失其時故曰潮信若夏秋之際朝<lb/>
　潮未落夕汐乘之駕以颶風前後相蹙海水沸溢是<lb/>
　曰沓潮此則潮之變水之不能應其節者也廣州以<lb/>
　潮之長為水頭潮之消為水尾漁者每於消長時得<lb/>
　魚故云水頭魚多水尾魚少不如沓潮魚無大小而<lb/>
　惟瓊州潮與諸郡異每月不潮不汐者二三日冬或<lb/>
<pb n="KR2k0053_WYG_051-10a"/>
　至三四日八九月潮勢獨大夏至大於晝冬至大於<lb/>
　夜二十五六潮長至朔而盛初三大盛後漸殺十一<lb/>
　二又長至望而盛十八大盛後又漸殺皆視月之盈<lb/>
　虛為候瓊管志以為潮之大小隨長短星不繫於月<lb/>
　之盛衰者非也其以瓊潮為半月東流半月西流者<lb/>
　亦不盡然葢地形西北高東南下瓊雷兩岸相夾見<lb/>
　水長而上則以為西流見水消而下則以為東流耳<lb/>
　然陳讓有云天下潮汐皆同惟瓊海兩岸東西異流<lb/>
<pb n="KR2k0053_WYG_051-10b"/>
　每南岸水流東而長則北岸水流西而消北岸水流<lb/>
　東而長則南岸水流西而消同此一海兩岸異流彼<lb/>
　逆此順然東流日僅二十四刻西流則計時有九又<lb/>
　或數日不流葢伏流也天后廟碑言十六七八九四<lb/>
　日伏流可渡至中流始有怒濤乃東西合流處所謂<lb/>
　中洋合巢浪是也凡潮水兩邊落至三尺中間潮心<lb/>
　獨高俗謂之□水□者界也□水行乎江中其白如<lb/>
　雪此坎中一陽之象故東西分流亦自有說總之諸<lb/>
<pb n="KR2k0053_WYG_051-11a"/>
　潮皆有一定之信其不同者則以地之有近遠故遲<lb/>
　早不同海之有廣隘則消長略異也若以歲之十月<lb/>
　自朔至十二日候潮朔日潮盛則來歲正月水必大<lb/>
　餘日以次推之皆然此則水之神於節者也或曰瀕<lb/>
　海漁人於十月初逐日取水衡其輕重以占來歲潮<lb/>
　汐之大小其法尤為不爽云<lb/>
　瘴候嶺南之地愆陽所積暑濕所居藴隆不宣一歲<lb/>
　之中風雨燠寒罕應其候故蒸變而為瘴癘瘴有四<lb/>
<pb n="KR2k0053_WYG_051-11b"/>
　候青草黃梅瘴於春夏新禾黃茅瘴於秋冬皆草木<lb/>
　之氣挾毒蟲惡蟄蒸鬱而成深山箐林之中香花瘴<lb/>
　尤酷木樨開時山嵐氣隨之而發行者聞異香出林<lb/>
　味如桂菊毒易中人近海州郡地氣稍舒風濤變動<lb/>
　諸瘴少作唯山澤間蓬蓬勃勃鬱結如火不散當唐<lb/>
　宋時以新春儋崖諸州為仕宦畏途今者瘴烟大豁<lb/>
　險隘盡平山川疎暢中州清淑之氣數道相通葢調<lb/>
　燮之功鉅矣<lb/>
<pb n="KR2k0053_WYG_051-12a"/>
　冠昏喪祭古冠禮中州少行粤之樂昌仁化猶采典<lb/>
　禮遵用三加諸郡縉紳之族間有行之者率簡畧從<lb/>
　事臨娶始冠其大較也　婚禮用㯽榔椰子之屬以<lb/>
　當委禽親迎唯士夫行之然以閥閲相高時有詬誶<lb/>
　者娶必以二十前後為率南韶細民多童昏而少嫁<lb/>
　瓊俗有先贅而後娶　喪禮昔有用樂如蘇軾鐘鼔<lb/>
　不分哀樂事所譏者諸郡或相沿未變近來士夫悉<lb/>
　遵丘濬儀節矣俗祭用七至四十九日而止親戚誄<lb/>
<pb n="KR2k0053_WYG_051-12b"/>
　奠主人報禮元志所謂喪葬必盛餚饌以待送客是<lb/>
　也俗尚佛事有識者亦為之曰習俗固然青鳥家言<lb/>
　惑俗已久有停棺數十年不葬者近奉嚴禁俗亦稍<lb/>
　變　祭禮舊四代神主設於正寢今多立祠堂置祭<lb/>
　田春秋二分及冬至廟祭一遵朱子家禮下邑僻壤<lb/>
　數家村落亦有祖㕔祀事歲時薦新惟清明則設墓<lb/>
　祭有行之重九冬至者諸郡不同<lb/>
　方言俗字古稱鴃舌者為南蠻猺岐諸種是也自秦<lb/>
<pb n="KR2k0053_WYG_051-13a"/>
　以中土人與趙佗風俗已變東晉南宋衣冠望族向<lb/>
　南而趨占籍各郡於是言語不同省會音柔而直歌<lb/>
　聲清婉可聽唯東新各邑平韻多作去聲西北韶南<lb/>
　連州地連楚豫言語大畧相通其聲重以急惠之近<lb/>
　廣者其音輕以柔唯齊與灰庚與陽四韻音同莫辨<lb/>
　興寧長樂音近於韶謂我為哎廣人呼為哎子東至<lb/>
　潮語同閩有音無字與廣人語多不通肇高廉雷土<lb/>
　音畧與省會相合而舌本强廣州呼人曰個畜曰隻<lb/>
<pb n="KR2k0053_WYG_051-13b"/>
　而諸郡相反瓊島孤懸海外音與潮同雜以閩人間<lb/>
　有與㢘州相似類廣西梧州音者名西江黎語云廣<lb/>
　州謂父曰爸<hi>音巴</hi>亦曰爹母曰媽<hi>音/馬</hi>亦曰□<hi>音拿上聲</hi>謂風<lb/>
　亦曰□卽颶母之說也謂子曰崽<hi>音宰</hi>亦曰仔凡物之<lb/>
　小者亦曰仔良家子曰亞官仔<hi>廣州多用亞字發語</hi>奴僕曰弟<lb/>
　仔惠州曰賴子言為主人所賴也謂平人曰獠嶺北<lb/>
　人曰外江獠指外省人言語曰蠻聲呵橫恣者曰蠻<lb/>
　澄鋹劉鋹龔澄樞古粤人之橫逆者也肇人自稱曰<lb/>
<pb n="KR2k0053_WYG_051-14a"/>
　儂與吳近稱外祖父曰公低亦曰翁爹外祖母曰㜑<lb/>
　低子女晚生者多名曰孻<hi>盡子也音賴平聲</hi>或曰屘<hi>尾子也音米</hi>
　貴而故賤其名使易育曰狗仔美人之貌曰靘呼顛<lb/>
　者曰廢遊戲曰則劇順德曰仙新會曰了廣州謂來<lb/>
　曰黎走曰趯取物曰邏謂欺曰到謂卵曰春食飽曰<lb/>
　□<hi>音救</hi>數物之束者曰一子二子家曰一主穀曰一造<lb/>
　瓊州數尚六禾六束曰一把錢六百曰一串物六十<lb/>
　觔曰一担潮州以錢八十為一佰高雷諸郡搆茆以<lb/>
<pb n="KR2k0053_WYG_051-14b"/>
　栖曰<graphic n="KR1760" url="https://raw.githubusercontent.com/kanripo/KR-Gaiji/master/images/KR1760.png" mimeType="image/png"/>
                    <hi>音寮</hi>村落多名<graphic n="KR1760" url="https://raw.githubusercontent.com/kanripo/KR-Gaiji/master/images/KR1760.png" mimeType="image/png"/>如新<graphic n="KR1760" url="https://raw.githubusercontent.com/kanripo/KR-Gaiji/master/images/KR1760.png" mimeType="image/png"/>紙<graphic n="KR1760" url="https://raw.githubusercontent.com/kanripo/KR-Gaiji/master/images/KR1760.png" mimeType="image/png"/>者是也自陽春<lb/>
　以下至瓊地名多曰那某曰羅某曰扶某黎人姓名<lb/>
　亦多曰那曰扶曰抱潮及惠之濵海者髻曰莊鬚曰<lb/>
　秋牛曰悟字與音全相反輋人謂火曰桃花溜溜謂<lb/>
　飯曰拐燶瓊人曰邁此須重譯乃通者也他如俗字<lb/>
　穏坐之為□<hi>音穏</hi>人物之短者為□<hi>音矮</hi>人物之瘦者為<lb/>
　奀<hi>音芒</hi>山之巖洞為<graphic n="KR3234" url="https://raw.githubusercontent.com/kanripo/KR-Gaiji/master/images/KR3234.png" mimeType="image/png"/>
                    <hi>音/墈</hi>水之磯激為泵<hi>音聘</hi>蓄水之地<lb/>
　為氹<hi>圖錦切</hi>通水之道為圳<hi>屯去/聲</hi>水之曲折為乪<hi>音瀼</hi>路<lb/>
<pb n="KR2k0053_WYG_051-15a"/>
　之險隘為卡<hi>音汊</hi>隠身忽出為<hi>人音/門閃</hi>截木作墊曰不<hi>敦上</hi>
　<hi>聲</hi>門上橫木曰閂<hi>音/拴</hi>物之脫者曰甩<hi>倫粒切</hi>此粤字之<lb/>
　隨俗撰出者也又多譌字如華為□泥為坭誕為□<lb/>
　循為□敎為□兹為兹隣為僯悵為□䦧為□貺為<lb/>
　□曷為□聞為□徊為<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>激為□之類皆承訛襲陋<lb/>
　而不知其非者也邇者粤曁閩學習正音户誦家絃<lb/>
　悉依字典同文之治聿昭海宇矣<hi>至碙作硇蜑作蛋今通用</hi>
　　各府<lb/>
<pb n="KR2k0053_WYG_051-15b"/>
　　　廣州府<lb/>
　南海盛衣冠之氣<hi>晉郭璞</hi>
　閭閻霧撲士女雲流歌聲有霸道之餘毗俗得華風<lb/>
　之雅<hi>王勃浄慧塔記</hi>
　地濕烟全起山晴雨半來<hi>宋之問詩</hi>
　番禺大府節制五嶺秦漢以來號為都會俗襍五方<lb/>
　海舶貿易商賈輻輳富饒寖不逮古而文風日張雖<lb/>
　蕉荔桄榔之墟絃誦相聞挾䇿登名與中州等<hi>余靖志</hi>
<pb n="KR2k0053_WYG_051-16a"/>
　南海廣東一都會也襟帶五嶺控制百粤海舶賈畨<lb/>
　以珠犀為之貨叢委於地地大物夥號稱富庶又其<lb/>
　風俗事佛尤謹<hi>趙叔盎千佛塔記</hi>
　東莞故郡也後為監郡監榜猶在及為縣地軼賦夥<lb/>
　長材秀民之戰萟有司者倍他邑<hi>王中行遷學說</hi>
　增城雖僻在嶺表聲名文物與中州等<hi>揭奚斯學記</hi>
　香山士習亦能與他州相頡頏<hi>吳澄學記</hi>
　廣南富貴天下聞四時風景長如春<hi>孫蕡廣州歌</hi>
<pb n="KR2k0053_WYG_051-16b"/>
　南海風俗視華夏不殊而且日趨於古人文日新月<lb/>
　盛<hi>丘濬學記</hi>
　南海大魁蟬聯名卿鼎峙後先輝煌<hi>王學曾太平濠記</hi>
　　　韶州府<lb/>
　韶之曲江所謂將相之鄉也<hi>李渤司空廟碑</hi>
　控挹五嶺韶為交衢唇齒湘江咽喉交廣地之重也<lb/>
　霜霧比均瘴癘南盡氣之和也霞變萬栱雲蒸千礎<lb/>
　麗之廣也<hi>余靖公署記</hi>
<pb n="KR2k0053_WYG_051-17a"/>
　韶故名邦士多愿慤少浮華可與進於道<hi>朱子周濂溪祠記</hi>
　習尚樸而不襍淳而不漓　英州土曠人稀為農者<lb/>
　擇沃土而耕而於磽地多不用力<hi>圖經</hi>
　商不富賈不巨工不良技不巧歲時不事晏遊　為<lb/>
　農者不力於耕而運販鹽鈔嵗月可以致富簡質是<lb/>
　安而井市貿易自日用飲食之外珍奇之貨不售焉<lb/>
　<hi>一統志</hi>
　韶州壤接江楚徼與濵海不同霜雪屢見龍荔罕茂<lb/>
<pb n="KR2k0053_WYG_051-17b"/>
　𤓰蔬花實早於北而遲於南<hi>曲江志</hi>
　山川夷曠風氣稍平　六邑邨落客至用油㸃茶<hi>郡志</hi>
　韶近衡嶽氣接中州大冬隆寒時或飄雪澗沼積氷<lb/>
　視嶺南諸郡獨異云　韶之人才盛於開元名公鉅<lb/>
　卿勳德文章為一時冠當斯際郴以北號多材猶或<lb/>
　遜之<hi>郭棐志</hi>
　　　南雄府<lb/>
　南方遐陬人强吏懦<hi>太平寰宇記</hi>
<pb n="KR2k0053_WYG_051-18a"/>
　海外諸國日以通商齒革羽毛之殷魚鹽蜃蛤之利<lb/>
　上足以備府庫之用下足以贍江漢之求<hi>張九齡大庾嶺記</hi>
　南雄古郡兩路之喉襟足跡所接舟車所㑹其地望<lb/>
　甚重<hi>洪勲通判題名記</hi>
　操翰以取青紫比比相屬<hi>洪邁學記</hi>
　工無巧技商無厚貲<hi>圖經</hi>
　大庾嶺分衡嶽之一支石路旣開五嶺以南之人才<lb/>
　出矣財貨通矣中朝之聲敎日逺矣遐陬之風俗日<lb/>
<pb n="KR2k0053_WYG_051-18b"/>
　變矣<hi>丘濬大庾嶺記</hi>
　南雄東南首郡非深入南之比瘴癘唯二八月有之<lb/>
　若隆冬嚴寒積雪則寒暑以時民少瘴癘<hi>譚大初記</hi>
　雄郡地近荆衡俗與韶同二縣民性質樸農工是尚<lb/>
　保昌文物勝於始興<hi>郭棐志</hi>
　南雄古諸侯郡郡凋敝甚政和平則盜賊掃迹野無<lb/>
　閒田四境内粗曰富庶<hi>張元正學記</hi>
　　　惠州府<lb/>
<pb n="KR2k0053_WYG_051-19a"/>
　嶺外惟惠俗喜鬭茶<hi>蘇軾記</hi>
　土人以魚肉諸物埋飯中謂之盤游飯雜羮中謂之<lb/>
　骨董羮<hi>仝上</hi>
　婚喪用音樂衣葛紵蘇軾詩云鐘皷不分哀樂事衣<lb/>
　冠難辨吉凶人<hi>舊志</hi>
　惠州壤鄰汀贑奸民實繁　興寧俗輕生而善搆<hi>謝德</hi>
　<hi>溥序</hi>
　興寧四郊皆平疇千山鎖合<hi>祝允明水記</hi>
<pb n="KR2k0053_WYG_051-19b"/>
　粤自周元公以提㸃至王文成以軍旅至其流風餘<lb/>
　韻粤人士至今服習尸祝之<hi>葉夢熊記</hi>
　鵝城萬雉半入鑑光漁歌樵唱朝夕相聞杭穎之匹<lb/>
　誠亦無愧<hi>楊起元拱北樓記</hi>
　惠居五嶺東南羅浮甲於天下重溟環之其民鍾氣<lb/>
　於山大都樸野悃愊故訐訟岸獄鮮而椎魯頑昧或<lb/>
　不免焉<hi>黃佐郡志序</hi>
　惠俗鮮詐而多質其訟獄無堅根深穴而近情稍一<lb/>
<pb n="KR2k0053_WYG_051-20a"/>
　綏輯卽為樂土<hi>楊載鳴郡志論</hi>
　惠俗樸茂率而之道也易<hi>歐陽鐸學記</hi>
　　　潮州府<lb/>
　州在廣府極東界過海口下惡水濤瀧壯猛颶風鱷<lb/>
　魚禍患不測州南近界漲海連天毒霧瘴氛日夕發<lb/>
　作<hi>韓愈潮州謝表</hi>
　此州學廢日久進士明經百十年間不聞夫十室之<lb/>
　邑必有忠信今此州户萬有餘豈無庶幾者耶<hi>又請置鄉</hi>
<pb n="KR2k0053_WYG_051-20b"/>
　<hi>校牒</hi>
　窮冬或攜扇盛夏或重裘<hi>韓愈詩</hi>
　始潮人未知學命進士趙德為之師自是潮之士皆<lb/>
　篤於文行延及齊民至於今號稱易治<hi>蘇軾韓廟記</hi>
　潮州自文公未到已有文行之士如趙德者葢風俗<lb/>
　之美久矣<hi>又與吳子野論韓廟碑書</hi>
　潮人雖小民亦知禮義又云海濵鄒魯是潮陽<hi>陳堯佐</hi>
　晴雲欲午常揮扇曉霧生寒又著綿自是嶺南多氣<lb/>
<pb n="KR2k0053_WYG_051-21a"/>
　候日中常有四時天<hi>龔茂良題惠來驛</hi>
　遺老衣冠猶近古窮邊學校久同文<hi>元周伯琦潮陽詩</hi>
　程鄉風俗善多而惡少<hi>陳獻章學記</hi>
　饒平濵海倚山其俗剽悍<hi>江朝宗建縣記</hi>
　潮州自唐以前聲敎罕通文物未著山川靈異之氣<lb/>
　半湮於荆榛瘴癘山林海市之中自昌黎出守趙德<lb/>
　為師士始知學山川之色亦遂爛然一新又越數百<lb/>
　年而元城劉公謫居梅州建書院於梅城日聚多士<lb/>
<pb n="KR2k0053_WYG_051-21b"/>
　講學其中士習民風翕然丕變<hi>李士淳書院記</hi>
　　　肇慶府<lb/>
　洞丁多斵石蠻女半淘金<hi>許渾詩</hi>
　地最遐僻俗性獷悍易動難安<hi>包拯奏疏</hi>
　端之為郡也萬山四峙攅秀疊碧大江橫前環抱逶<lb/>
　迤原野疏曠無瘴毒之侵俗尚簡樸梗化者亦復間<lb/>
　見比年以來號為易治政平訟理囹圄空虛公無負<lb/>
　租民安其業<hi>王揆包公祠記</hi>
<pb n="KR2k0053_WYG_051-22a"/>
　肇慶地卑土薄陽氣浮而不斂<hi>郡志</hi>
　食魚稻好著木屐雞骨為占鬬歌為樂<hi>地圖綜要</hi>
　野有胡蔓草衣服多吉貝蕉布豪渠之家喪祭鳴銅<lb/>
　皷召衆鳴舂堂巧作木疊藤帽五色藤箱席市無陶<lb/>
　瓦<hi>張天復皇輿考</hi>
　土荒民疲耕織僅以自給俗尚簡樸居喪之禮不脫<lb/>
　衰絰<hi>郭棐志</hi>
　　　高州府<lb/>
<pb n="KR2k0053_WYG_051-22b"/>
　三日一墟人不斷雙流遶郭海相通<hi>吕沈化州清風堂詩</hi>
　高涼俗猶近古風亦自開<hi>姚繼舜社學記</hi>
　高涼勝槩振古如兹科第隆替今昔懸殊<hi>黄儒炳學記</hi>
　高州僻在庾嶺之西濵海依山與西廣接壤天順間<lb/>
　西寇犯境士喪其業農失其耕民力疲竭<hi>孔鏞城隍廟記</hi>
　高地瘠而多曠民窳而習於侈<hi>徐兆魁曹公祠記</hi>
　吳川錯大海而縣為五嶺咽喉<hi>李元暢演武亭記</hi>
　高在粤東稍稱僻遠鮮嗜學今士衿皆含精茹粹如<lb/>
<pb n="KR2k0053_WYG_051-23a"/>
　懸黎結綠<hi>姚岳吳川樓記</hi>
　遙居海島顓䝉不事詩書又為城市豪民異境黠商<lb/>
　所誘<hi>歐陽烈社學記</hi>
　地卑濕為欄以居以禾熟後己酉為臘<hi>舊志</hi>
　　　廉州府<lb/>
　合浦郡土地磽确無有田農百姓以采珠為業商賈<lb/>
　往來以珠貨米吳時珠禁甚嚴慮百姓私散好珠禁<lb/>
　來去人以饑困<hi>晉書陶璜傳</hi>
<pb n="KR2k0053_WYG_051-23b"/>
　欽之為邦僻在海隅其俗尚利縫掖之士葢鮮有焉<lb/>
　<hi>張栻學記</hi>
　廉州視海南為邇其人多聰明樸茂<hi>黄佐學記</hi>
　不耕而資珠璣以臘月為歲首亥日為聚市俗有四<lb/>
　民<hi>地圖綜要</hi>
　民性樸而生計拙<hi>黄佐志</hi>
　風氣勁悍其人好剛而弗純於習海有魚鹽其力易<lb/>
　給<hi>郭棐志</hi>
<pb n="KR2k0053_WYG_051-24a"/>
　　　雷州府<lb/>
　蠻言莫辨海氣常昏出有踐蛇茹蠱之憂入有陽淫<lb/>
　隂伏之病<hi>蘇轍謝表</hi>
　擎雷去上郡萬里海隅風氣與中華迥異然而田疇<lb/>
　盈眺綠隂蔽野民鑿井耕田日晡為市市間有廊各<lb/>
　貿有無交易而退所以泉貨少流於民間民亦少貯<lb/>
　於財貨其俗得乎真淳之性也<hi>張絃思亭記</hi>
　始雷俗未知禮遜長子之子常為長易數世之後至<lb/>
<pb n="KR2k0053_WYG_051-24b"/>
　叔父反拜猶子自諭以長幼之序親疎之儀悉革其<lb/>
　舊<hi>張栻思亭後記</hi>
　雷古南合濵海地也風景不殊中州士生其間尚氣<lb/>
　節研義理習詞章扶輿清淑之氣豈以地之偏而嗇<lb/>
　於人乎<hi>余炳貢士莊記</hi>
　凡並海而為州皆有颶風而雷為甚<hi>文天祥譙樓記</hi>
　雷為東粤名邦雖瀕海而民繁富庠序之士日相講<lb/>
　學辛勤匪懈故出而應時用往往與中州等<hi>王來府學題名</hi>
<pb n="KR2k0053_WYG_051-25a"/>
　<hi>記</hi>
　雷負山襟海為粤嶺以西之絶徼蒼涼孤陋曾不及<lb/>
　嶺東南風物之一二<hi>魏浣初書院記</hi>
　雷州窮服嶺並南海平田沃壤海道通閩浙其俗人<lb/>
　多欄居以避時鬱風淳向學己酉為臘極南倍熱州<lb/>
　襍黎俗<hi>張天復皇輿考</hi>
　　　瓊州府<lb/>
　海中洲居廣袤千里　男子耕農稿禾稻紵麻女子<lb/>
<pb n="KR2k0053_WYG_051-25b"/>
　桑蠶織績<hi>前漢書</hi>
　珠厓儋耳二郡在海洲上其渠帥貴長耳皆穿而縋<lb/>
　之垂肩三寸<hi>後漢書</hi>
　珠崖如囷廩大與徐聞對渡舉帆一日可至<hi>元和郡國志</hi>
　以梹榔為命以藷菜為糧<hi>瓊管志</hi>
　魚鹽家給無墟市禾黍年登有酒尊<hi>李德裕詩</hi>
　瓊厓周歲皆東風<hi>方輿志</hi>
　瓊崖千里塊海中民彛錯居古相䝉<hi>蘇軾峻靈王廟碑</hi>
<pb n="KR2k0053_WYG_051-26a"/>
　自漢末至五代中原避亂者多家於此今衣冠禮樂<lb/>
　葢斑斑然矣<hi>又伏波廟記</hi>
　風俗淳樸雖無富民而尚儉約無饑寒之民凶年無<lb/>
　丐者<hi>李光記</hi>
　南溟之澔瀚中有奇甸數千里地居炎方多熱少寒<lb/>
　<hi>明太祖</hi>
　以衣冠禮樂之俗居閬風懸圃之堧勢盡而氣脈不<lb/>
　斷域少而氣局斯全　草經冬而不枯花非春而亦<lb/>
<pb n="KR2k0053_WYG_051-26b"/>
　放<lb/>
　民生全古樸之風物類有瑰奇之狀<hi>丘濬南溟奇甸賦</hi>
　富而尚儉民無饑寒黎蠻襍居牛羊被野無冒攘者<lb/>
　<hi>地圖纂要</hi>
　　　羅定州<lb/>
　瀧水山深而險地僻而陋雖縣市中居民甚少窮鄉<lb/>
　遠邨猺獞錯雜以居而長山大谷之中悉為其巢穴<lb/>
　自古為民患<hi>尹鳯岐瀧水縣記</hi>
<pb n="KR2k0053_WYG_051-27a"/>
　羅旁之地土著之民多質悍利入猺為雄長客籍之<lb/>
　民多文巧利出猺為圉奪兹固長孽之媒也<hi>袁昌祚記</hi>
　羅定本唐竇州地周藩秦郡總於南海固古名區哉<lb/>
　邑雖褊小山川如織藩方稱靈秀焉<hi>陳紹儒州治碑</hi>
　羅旁僻在粤之一隅猺賊獷頑屢世為梗西東兩山<lb/>
　正在盤據之地今且建邑立州與大都頡頏<hi>陳璘羅旁善後</hi>
　<hi>碑</hi>
　東西兩山之衝民貧而稀俗愚而獷故稱巖邑<hi>趙士際州</hi>
<pb n="KR2k0053_WYG_051-27b"/>
　<hi>城記</hi>
　西寧地境寛平風氣融萃<hi>何維栢建縣記</hi>
　　　連州<lb/>
　桂陽郡濵南州風俗脆薄不識學義荆為設喪紀昏<lb/>
　姻制度使知禮禁<hi>後漢書許荆傳</hi>
　連州民風與長沙同祖習原鮮而膴卉物柔澤荒服<lb/>
　之善部炎裔之涼墟<hi>劉禹錫刺史㕔記</hi>
　陽山天下之窮處也縣郭無居民官無丞尉夾江荒<lb/>
<pb n="KR2k0053_WYG_051-28a"/>
　茅篁竹之間小吏十餘家始至言語不通畫地為字<lb/>
　然後可告以出租賦奉期約<hi>韓愈送區冊序</hi>
　連州山水之名甲天下葢自唐賢以記詠發之由是<lb/>
　文風日振為進士者代不之人見諸錢學士所為書<lb/>
　堂記斑斑可紀　𨽻湖南湖南學者實宗南軒此地<lb/>
　又嘗經其品題<hi>陳晉接學記</hi>
　<lb/>
　<lb/>
<pb n="KR2k0053_WYG_051-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　廣東通志卷五十一<lb/>
</p>
<p>
</p>
  </div>
</body>
</text>
</TEI>
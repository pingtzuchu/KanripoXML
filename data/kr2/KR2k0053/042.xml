<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>廣東通志卷四十二</head> <lb/>
    <p>
<pb n="KR2k0053_WYG_042-1a"/>
欽定四庫全書<lb/>
　廣東通志卷四十二<lb/>
　　名宦志省總<hi>五至自省總列傳起  忠義傳訖</hi>
　　　總督<lb/>
國朝佟養甲字陸海奉天人從　龍世閥隨貝勒克閩<lb/>
　　授兩廣總督奉<lb/>
命平定百粤順治三年偕提督李成棟統師入潮州先<lb/>
　　遣閩衿黃夢麒宣諭威徳潮人赴關迎附時羣盜<lb/>
<pb n="KR2k0053_WYG_042-1b"/>
　　黃海如劉公顯等各擁衆數萬分據諸縣養甲剿<lb/>
　　撫並用盜各歸順由惠入廣撫循難民以次削平<lb/>
　　山寇招徠新附四年順徳亂民余龍等以巨舶數<lb/>
　　百圍廣州養甲水陸邀襲龍敗走七月故指揮楊<lb/>
　　可觀等欲以城應賊養甲斬以徇俘其黨三千餘<lb/>
　　人時羽書旁午帶甲縱横養甲善於控馭凡糗糧<lb/>
　　餼牽之借索者樵蘇蒐獵之蹂藉者約束嚴明民<lb/>
　　咸賴焉粤土初平諸司未及銓授養甲妙選幹員<lb/>
<pb n="KR2k0053_WYG_042-2a"/>
　　　慎簡亷吏劣者置諸法不少寛五年戊子歲饑養<lb/>
　　　甲捐金平糶存活甚衆是年成棟以肇慶叛脅養<lb/>
　　　甲不從死之康熙二十三年祀名宦<lb/>
　　　李棲鳯字瑞吾奉天人為諸生即以天下為已任<lb/>
　　　由内院副理事官補東昌荆南二道遷湖廣右藩<lb/>
　　　巡撫安徽所至有政績順治六年平靖兩藩統師<lb/>
　　　平粤<lb/>
世祖章皇帝念巡撫重任必得才畧兼優威望素著始稱<lb/>
<pb n="KR2k0053_WYG_042-2b"/>
　　　是職<lb/>
　特簡棲鳯以僉都御史撫粤棲鳯與兩藩先定南韶二<lb/>
　　　郡揚帆直下廣州遂平棲鳯軍容整肅諸將凜凜<lb/>
　　　莫敢仰視然剿撫並用動合機宜未嘗一于嚴厲<lb/>
　　　也撫粤八年杜請托絶饋遺省刑薄斂勞來安集<lb/>
　　　粤民賴之頻年山海叛服不常兩藩羽檄交馳棲<lb/>
　　　鳯居中調停隂受和平之福尋加兵部侍郎巡撫<lb/>
　　　如故順治十一年始開制府以李率泰典軍事而<lb/>
<pb n="KR2k0053_WYG_042-3a"/>
　　民瘼政治則資棲鳯為擘畫與制軍相得益彰十<lb/>
　　四年考滿加兵部尚書<lb/>
賜表裏緞有加十五年率泰遷浙閩總督去以棲鳯代<lb/>
　　其官時西省潯南兩郡未平東省尚多伏莽棲鳯<lb/>
　　受事五月即檄調梧栁髙亷各鎭三路進軍恢廓<lb/>
　　兩郡東粤積年巨盜如鄧耀黄占三王興楊二蕭<lb/>
　　國隆俱相繼就縛各烏蠻土司暨交趾諸郡讋服<lb/>
　　歸貢我<lb/>
<pb n="KR2k0053_WYG_042-3b"/>
　國家南顧金甌無缺棲鳯功稱首十七年加太子少<lb/>
　　保十八年予告歸卒於家<lb/>
命官祭之棲鳯在粤十二年粤人思之祀名宦<lb/>
　　李率泰字夀籌滿洲人由勲衛仕為刑部侍郎従<lb/>
　　大軍定三呉下閩粤威望素著順治十年以兵部<lb/>
　　侍郎總督兩廣入境即省廚傳劾貪汚輕徭役西<lb/>
　　逆李定國入犯力禦之㑹靖南將軍兵大破於新<lb/>
　　㑹城下走其衆遂復髙雷諸郡先是新㑹被圍城<lb/>
<pb n="KR2k0053_WYG_042-4a"/>
　　　中食盡守者人相食徧掠城内婦女率泰力言于<lb/>
　　　平藩釋者千人民立李公祠擢兵部尚書遷浙閩<lb/>
　　　總督後卒於閩<lb/>
　　　王國光奉天人世襲阿思哈尼哈番由戸部侍郎<lb/>
　　　改都統順治十三年節制兩粤居官亷潔果斷下<lb/>
　　　車之始革去一切供億時粤歸正未乆西逆窺伺<lb/>
　　　土寇充斥國光嚴於詰盜念粤之致盜者三雄藩<lb/>
　　　初建少年游食子弟多倚城社父兄亦徇隠之則<lb/>
<pb n="KR2k0053_WYG_042-4b"/>
　　　為嚴連坐之法又其渠魁借團練為名挾制堡寨<lb/>
　　　民幸以盜止盜則為嚴保甲之法有司畏盜案滋<lb/>
　　　蔓聴斷疎縱規避處分而盜益熾則為嚴承審之<lb/>
　　　法萑苻衰息民俗丕變矣康熙三年海盜蘇利復<lb/>
　　　叛抗遷界據潮郡<lb/>
聖祖仁皇帝以國光知兵加鎮海大將軍銜往討平之兵<lb/>
　　　不血刃鯨鯢授首人擬其功於韓范云崇祀名宦<lb/>
　　　金光祖滿洲人兩粤寇平制府特資威望<lb/>
<pb n="KR2k0053_WYG_042-5a"/>
聖祖仁皇帝以光祖從　龍舊佐擢任時康熈十二年也<lb/>
　　　甫下車謁<lb/>
　　聖廟嗟典儀簡陋爰訪頖宫舊制増翟籥笙柷之器<lb/>
　　　習登拜升降之儀於是圜橋改觀髦士蔚起粤自<lb/>
　　　兩藩駐劄已三十年凡米糓魚鹽芻茭布帛之屬<lb/>
　　　市儈侵漁利歸王府小民朘削光祖禁之取尤黠<lb/>
　　　者寘諸法民乃安堵又粤東多商粤西多農泉布<lb/>
　　　菽粟兩相便也自藩吏肆擾兩江之船遂不往來<lb/>
<pb n="KR2k0053_WYG_042-5b"/>
　　　光祖聴民自為市糴錢穀流通粤處天末八旗重<lb/>
　　　鎮皇華使者雲合霧集民疲奔命光祖悉列其弊<lb/>
　　　請於藩府無藝之徵少息矣康熈二十年滇黔煽<lb/>
　　　亂命光祖率領大軍進剿光祖聞<lb/>
　命慷慨誓師未㡬雲南平紀功司勲其偏禆卒伍寸勞<lb/>
　　　薄伐亦得議叙以故爭先用命光祖殁士民感其<lb/>
　　　徳請祀名宦<lb/>
　　　呉興祚號留邨正紅旗人初任江南無錫令康熈<lb/>
<pb n="KR2k0053_WYG_042-6a"/>
　　十四年耿逆披猖隨<lb/>
王師平閩以功署觀察使及臺灣底定遂超遷閩撫康<lb/>
　　熙二十一年<lb/>
特命總制兩粤入境之日相度機宜部署廢藩緑旗官<lb/>
　　兵分左右翼左鎮廣州右鎮韶州制軍坐鎮上游<lb/>
　　控御全粤得扼要之勢逆藩尚之信以罪誅遺孽<lb/>
　　猶擅鹽鐵重利興祚釐剔甦民東安之河頭西趨<lb/>
　　髙涼直抵瓊州舟車輻輳百貸鱗集奸猾胡従等<lb/>
<pb n="KR2k0053_WYG_042-6b"/>
　　據市籍率二十而算一緡興祚杖而逐之潮之廣<lb/>
　　濟橋閩粤衝衢歲乆圯傾民皆病涉興祚捐白金<lb/>
　　四萬兩重葺到今利焉粤錢法壅滯興祚設局鼓<lb/>
　　鑄經畫悉協錢乃流通至於招墾荒嚴營汛春秋<lb/>
　　耀旅鬭場聲振林木海不揚波苗蠻歸化者㡬二<lb/>
　　十年智名勇功忠君愛國不愧古名臣矣自崧臺<lb/>
　　解組待<lb/>
命石羊猶躡屐花田泛舟珠海與騷人墨客吟詠唱和<lb/>
<pb n="KR2k0053_WYG_042-7a"/>
　　所著有宋元聲律選及史遷句解歸<lb/>
朝後復出為古北口都統卒于官訃至兩粤之人奔走<lb/>
　　聚哭祀名宦<lb/>
　　石琳字琅公滿洲正白旗人父某開國元勲封忠<lb/>
　　勇伯琳第六子也初由佐領禮部郎中擢山東觀<lb/>
　　察使歴任浙藩開府滇楚所在建祠尸祝康熙癸<lb/>
　　酉<lb/>
特簡總督兩廣下車相險阻水陸營堡碁置星布宵壬<lb/>
<pb n="KR2k0053_WYG_042-7b"/>
　　屏跡康熙三十五年東粤告饑乞糴于西西人遏<lb/>
　　糴琳為通融法爰有泛舟之役復解俸散給糜粥<lb/>
　　存活甚衆瀧江羚羊峽當西流之衝暴水潰堤琳<lb/>
　　朝服立堤上刑馬沈玉禱於江躬負薪塞堤水即<lb/>
　　退康熙辛巳決黎讞于瓊南殱渠魁釋株連民用<lb/>
　　大寧壬午猺人肆擾其窟穴八排在萬山之中琳<lb/>
　　提師㑹剿深入其阻蠻烟瘴雨中入腎胃而琳憊<lb/>
　　矣琳官粤一十四年分圖甲而錢糧清革私税而<lb/>
<pb n="KR2k0053_WYG_042-8a"/>
　　　商賈悦恤獄囚而瘐斃鮮嚴海防而盜風息重文<lb/>
　　　行而士勸學禁鬻女而民興慈流風善政之在人<lb/>
　　　者蓋百世不諼者也猺人平復輿疾㑹讞廣州<lb/>
聖祖仁皇帝命使者齎藥存問琳拜<lb/>
　恩泣不能起登舟歸數日病革遂卒百姓巷哭聲相聞<lb/>
聖祖遣官致祭粤東西之民相與肖其貌而祀之兄子文<lb/>
　　　晟撫粤别有傳<lb/>
　　　郭世隆號常伯奉天人康熈四十二年總督兩廣<lb/>
<pb n="KR2k0053_WYG_042-8b"/>
　　　亷而仁明而能斷粤人重之世隆念粤地濱海海<lb/>
　　　防為亟酌其宜汰者順徳密邇省㑹無憂弱總兵<lb/>
　　　官宜從減酌其宜増者大鵬平海二營海道紆雜<lb/>
　　　澄海協與南澳對峙甚衝要急須水師宜從益酌<lb/>
　　　其宜變者達濠海門弁兵宜互易白鴿碙州防守<lb/>
　　　宜通融<lb/>
聖祖仁皇帝皆從之其視屬吏也法不少徇然凖情度理<lb/>
　　　不膠於法瓊州一郡孤懸海外吏抱牘至省往來<lb/>
<pb n="KR2k0053_WYG_042-9a"/>
　　　踰期以風為解不得則犯險而前多溺世隆矜焉<lb/>
　　　疏請展限兩月乃甚便之四十三年沿海諸邑被<lb/>
　　　水世隆急請蠲賑民不患災又粤抵京道逺送囚<lb/>
　　　例用長解役苦之世隆請視逃人例易短解役免<lb/>
　　　長途跋涉矣其存心厚而不失之濫馭下嚴而不<lb/>
　　　失之苛實能無負封疆云<lb/>
　　　楊琳號玉峰奉天人康熙五十四年由福建提督<lb/>
　　　遷巡撫初琳歴任開閫察弁員馭卒伍綽有餘地<lb/>
<pb n="KR2k0053_WYG_042-9b"/>
聖祖仁皇帝遂命巡撫廣東初康熈三年屯糧全徵本色<lb/>
　　　其離省險逺之區輓運維艱琳疏請改折價三千<lb/>
　　　四百餘石民甚便之踰二年授總督入<lb/>
　覲奉<lb/>
聖祖仁皇帝指授方畧遂有沿海礟臺之設是役也琳裁<lb/>
　　　濶狹酌險易新者建之舊者整之共計礟臺城垣<lb/>
　　　汛地一百二十六處將則有調兵則有増共計三<lb/>
　　　千九百九十一人首尾相應疎宻協宜又上言防<lb/>
<pb n="KR2k0053_WYG_042-10a"/>
　　海六事一曰統巡分路二曰戰船宜増三曰哨船<lb/>
　　宜均四曰要汛増兵五曰要地設官六曰逺協屬<lb/>
　　鎮皆洞切情勢<lb/>
詔報可其視鹺政多法外施恩開府於粤頗乆年亦漸<lb/>
　　邁雍正元年<lb/>
上命琳專督廣東事又一年而卒<lb/>
　　孔毓珣號松菴　至聖六十七代孫歴官至廣西<lb/>
　　巡撫雍正二年<lb/>
<pb n="KR2k0053_WYG_042-10b"/>
上以毓珣練兵有方遂授廣西總督踰年總制兩廣晉<lb/>
　　階大司馬毓珣練達機務轉圜敏妙大政小事各<lb/>
　　無凝滯粤素多盜治之者恒失要領盜愈熾毓珣<lb/>
　　嚴保甲整斥堠信賞必罰宻捕盜魁立寘諸法黨<lb/>
　　與震恐悔罪自投者二百四十餘人盜患遂熄又<lb/>
　　綜覈全粤山海形勢瞭如指掌兵防營制井井如<lb/>
　　畫移香協都司於潭洲設專營守備於從化駐鎮<lb/>
　　標遊擊於増城調瓊山縣丞於海口改碣石衛為<lb/>
<pb n="KR2k0053_WYG_042-11a"/>
　　同知升連州為直𨽻諸所措置詳審精宻不錯寸<lb/>
　　趾粤東春夏兵糈孔亟而粟米之征未逮倉中糓<lb/>
　　陳陳相因莫敢擅發毓珣請以倉糓春米給兵秋<lb/>
　　成還穀無不稱便猶以肇惠為督臣提臣駐節之<lb/>
　　所潮州南澳碣石各鎮協營統計弁兵凡二萬四<lb/>
　　千四百六十人非貯穀二萬八千七百餘石灌輸<lb/>
　　之不可加以建倉運費非得朱提一萬六千餘兩<lb/>
　　籌畫之不可毓珣疏言臣署有無礙銀協此數願<lb/>
<pb n="KR2k0053_WYG_042-11b"/>
　　以<lb/>
皇上之賜贍<lb/>
皇上之兵<lb/>
詔嘉許之復區七千金増製各營兠鍪組練干鹵殳鋌<lb/>
　　弓矢飛礟之屬軍容整肅壁壘一新焉四年秋偶<lb/>
　　患積雨廣肇惠十一邑被水毓珣疏言廣西桂梧<lb/>
　　南栁四郡鬱賓兩州貯穀頗多平糶外猶足協濟<lb/>
　　請先運三十萬石而東以四萬石貯肇慶以二十<lb/>
<pb n="KR2k0053_WYG_042-12a"/>
　　六萬石貯廣州<lb/>
詔報可而粤東米價遂平他若重圍基而請監司督修<lb/>
　　築海塘而禦雷州潮汐鹺政舉而賈人各安其業<lb/>
　　洋禁開而梯航相望以来皆績之卓卓可紀者六<lb/>
　　年<lb/>
上命割廣西一省屬雲貴毓珣益得專力廣東矣制粤<lb/>
　　以來恭刋<lb/>
聖主厯年<lb/>
<pb n="KR2k0053_WYG_042-12b"/>
上諭莊誦尋繹七年秋遷河道總督未㡬卒于官<lb/>
　　　巡撫<lb/>
　　董應魁奉天人順治初授良鄉今以賢能課最擢<lb/>
　　寳慶太守分守武昌遷山東鹽驛道晉閩臬及廣<lb/>
　　西右藩順治十八年以少司寇巡撫廣東下車之<lb/>
　　日問疾苦懲積弊招攜懷逺民大安之時粤屢遭<lb/>
　　兵燹瘡痍未復值靖藩移鎮閩省家口行糧程督<lb/>
　　孔亟急之則槁民緩之則誤軍應魁曰吾不忍粤<lb/>
<pb n="KR2k0053_WYG_042-13a"/>
　　　民傫瘠溝中亦不忍諉咎於百執事寧以身任厥<lb/>
　　　愆耳遂鐫級遷江西督糧道尋罷歸粤人建祠于<lb/>
　　　禪山祀之<lb/>
　　　王來任字𢎞宇奉天人康熙四年以副都御史巡<lb/>
　　　撫廣東時粤地屢經盜寇賦役未減平靖兩藩輕<lb/>
　　　視民命來任至安集流亡咨詢疾苦踵總督盧崇<lb/>
　　　峻覆陳六大害一曰夫役二曰民船三曰私抽四<lb/>
　　　曰採買五曰誣盜六曰擅殺請<lb/>
<pb n="KR2k0053_WYG_042-13b"/>
　命禁革民交相慶親慮囚平反積案囹圄一空微服遊<lb/>
　　　市閭察有司之淑慝不少狥晝夜巡邏奸宄竊發<lb/>
　　　即捕獲兵厮横暴即重懲嚴禁畧販令關津非驗<lb/>
　　　符傳毋得闌出粤女培養士氣綏靖邊疆皆由實<lb/>
　　　心行政未幾以京察自陳免粵人相率詣<lb/>
　闕籲留而來任已病革矣臨終遺疏以復海遷界為言<lb/>
聖祖仁皇帝許之祀名宦<lb/>
　　　劉秉權字持衡奉天人從<lb/>
<pb n="KR2k0053_WYG_042-14a"/>
世祖章皇帝入關授兵部主政遷刑部啓心郎轉僉都御<lb/>
　　　史擢國史院學士康熈七年巡撫廣東甫視事即<lb/>
　　　懲貪墨禁加派革供應風紀肅然時方巡海展界<lb/>
　　　招徠安插男婦十六萬有竒墾田二萬五千餘頃<lb/>
聖祖仁皇帝優奬之招復竈丁而鹽課足餉請減屯賦而<lb/>
　　　戍卒安業正己率屬息事寧民務持大體不為苛<lb/>
　　　細尤崇理學重師儒開省治文明門以延秀氣士<lb/>
　　　風日盛甲寅秋潮鎮劉進忠叛秉權帥師斬偽將<lb/>
<pb n="KR2k0053_WYG_042-14b"/>
　　　金統積勞卒於軍訃聞優䘏予廕諡<lb/>
　　　李士正字毅可奉天人舉明經厯任江西巡撫康<lb/>
　　　熈二十年逆潘既殄部議廣州各員皆令復還内<lb/>
　　　城原署撫治則改藩府為之二十一年命士正以<lb/>
　　　原銜移撫蓋重其選也時藩焰方熄而𨽻藩之三<lb/>
　　　旗馬步閒丁尚數千人紛紛臲<graphic n="KR1142" url="https://raw.githubusercontent.com/kanripo/KR-Gaiji/master/images/KR1142.png" mimeType="image/png"/>士正不動聲色<lb/>
　　　量地畫界分東西以處兵民凡田廬之為藩敓者<lb/>
　　　店舍之為兵據者一一給還於民刋布寛大之政<lb/>
<pb n="KR2k0053_WYG_042-15a"/>
　　　二十四條兵民遵守氣象一新已念粤為嶺海巖<lb/>
　　　疆兵防綦重復與制府提督諸大吏周行海甸相<lb/>
　　　其要害扼塞之所分汛設戍海氛肅清遂㑹師搜<lb/>
　　　捕花山沙潭諸盜犂其巢幕<lb/>
　　題請建縣以資控制今花縣所自始也<lb/>
聖天子東南宵旰之憂稍紓矣士正乆任外吏敭厯諳練<lb/>
　　　所至郡國必觀其形勢衝險隂陽向背於粤則治<lb/>
　　文廟建三賢祠改創棘院闢文明門修青雲橋濬東<lb/>
<pb n="KR2k0053_WYG_042-15b"/>
　　　西池隍水道重新鎮海拱北二樓收斂悍氣粤風<lb/>
　　　遂醇在粤六載人思其功徳俎豆於五仙門外又<lb/>
　　　崇祀名宦<lb/>
　　　朱𢎞祚字徽䕃山東髙唐州人順治戊子舉人起<lb/>
　　　家盱眙令以卓異薦厯任直𨽻守道<lb/>
聖祖仁皇帝悉其能於康熙二十七年<lb/>
　命巡撫粤東<lb/>
　陛辭日有言人所不能言為人所不能為之語<lb/>
<pb n="KR2k0053_WYG_042-16a"/>
聖祖壯之賜白金鞍馬以寵其行出都日單車走庾嶺憫<lb/>
　　　役夫之苦給以直且立石道左自後役不濫派𢎞<lb/>
　　　祚始也既抵任首念粤鹺政漸壞疏陳其弊一清<lb/>
　　　陋規以勵臣志一禁換埠以靖奸風一定鹽價以<lb/>
　　　杜横索一專緝捕以免株連語語剴切商民徳之<lb/>
　　　衛所屯田舊税三斗為額頗重戍者多逃亡𢎞祚<lb/>
　　　疏請減其額并裁補徵之項弁兵賴焉瓊郡逺居<lb/>
　　　海外兵燹後澄邁臨髙二邑錢糧逋欠至七萬一<lb/>
<pb n="KR2k0053_WYG_042-16b"/>
　　　千九百兩有竒而髙郡之呉川復以流亡失業有<lb/>
　　　無徵銀四萬二千兩有竒米四千一百石有竒𢎞<lb/>
　　　祚皆疏免其累廣州由水道赴惠潮港汊通海商<lb/>
　　　旅患胠篋蹤跡詭秘莫得渠魁𢎞祚為文檄城隍<lb/>
　　　之神宻捕之盜皆獲悉繫鋃鐺投諸江盜遂息其<lb/>
　　　整綱飭紀摘伏除姦皆此類世謂先資之言見於<lb/>
　廷見兩語良不負所學云康熙三十二年擢浙閩總督<lb/>
　　　崇祀廣東名宦<lb/>
<pb n="KR2k0053_WYG_042-17a"/>
　　彭鵬字古愚莆田人舉孝亷官諫垣直聲震天下<lb/>
　　康熙四十年出撫粤西政務肅舉旋調粤東屬吏<lb/>
　　聞其至惴惴屏息鵬進諸司而訓之曰周官六計<lb/>
　　上亷吏不亷雖有小善不足録也故墨吏即劾無<lb/>
　　少狥者性勤敏視事常至日昃退則繙閲官書讞<lb/>
　　語目不停覽手不停披夜漏三下未寢率以為常<lb/>
　　有以獄上者鵬輒親讞發奸如神掾史伍伯不敢<lb/>
　　索一錢㑹天旱史巫祈禱弗應鵬露頂跣足行赤<lb/>
<pb n="KR2k0053_WYG_042-17b"/>
　　日中汗出如注從者以巾拭之不許甘霖大沛粤<lb/>
　　人為喜雨詩紀其事其時仲坑開採聚衆幾二十<lb/>
　　萬鵬驅散之惠潮隂受其福鵬博學强識條貫經<lb/>
　　史熟於國家典故凡有奏疏犂然當利病常愛惜<lb/>
　　人材汲引公當經薦剡者<lb/>
朝廷俱不次擢用其誠足以格<lb/>
君如此未幾以勤勞卒於任崇祀名宦<lb/>
　　石文晟滿洲正白旗人前兩廣總督石琳兄子康<lb/>
<pb n="KR2k0053_WYG_042-18a"/>
　　熙二十七年知潮州府事時當海氛初靖文晟壹<lb/>
　　意招徠宣揚文教四十三年自滇撫移粤居官亷<lb/>
　　潔明練抵任後平差徭禁羨耗除茶蠟舟車之費<lb/>
　　擴清夙弊屬吏望風惟謹漕糧改折起自前明洪<lb/>
　　武以避風濤之患吏緣為奸穀賤仍勒重價文晟<lb/>
　　喟然曰天予豐年所以惠民官反噆之是國之虱<lb/>
　　也嚴飭諸司仍收本色冒禁者罪時狼蠻弗靖勢<lb/>
　　頗洶洶文晟相機宜擒其副賊蠻遂就撫粤地寧<lb/>
<pb n="KR2k0053_WYG_042-18b"/>
　　謐溯石氏兩世開府粤東勲徳相繼足垂百世云<lb/>
　　未幾遷兩湖總督粤民祀名宦<lb/>
　　楊宗仁奉天正白旗人明警亷儁康熙五十八年<lb/>
　　巡撫粤東洗剔陋例褫屬吏之貪墨除重充之革<lb/>
　　役懲終訟之刁風官師肅軌奸猾潛蹤又知人善<lb/>
　　任凡所調拔之員無負厥職前此撫粤者親屬相<lb/>
　　隨頗多宗仁僅攜十數人耳粤東山海交錯向行<lb/>
　　保甲法日乆廢弛宗仁法在必行否則劾其令盜<lb/>
<pb n="KR2k0053_WYG_042-19a"/>
　　遂屏息尤加意作人振舉學校庚子鄉試監臨盡<lb/>
　　除宿弊凡宗仁所行政事必貫以誠實之心外視<lb/>
　　之凛凛不可犯而中含和煦撫粤四載擢湖廣總<lb/>
　　督加太子少保登車之日粤童叟泣而攀轅不能<lb/>
　　進後三年卒於楚加贈少保<lb/>
賜諡清端<lb/>
本朝總督得此易名者數人而已粤人聞其沒咸哀之<lb/>
　　請祀名宦子文乾别有傳<lb/>
<pb n="KR2k0053_WYG_042-19b"/>
　　楊文乾字元統宗仁子也敏練嚴重有大臣幹局<lb/>
　　自少能撥煩治劇初任山東曹州牧擢守東昌遷<lb/>
　　陜西榆林道㑹宗仁總督兩湖<lb/>
　奏以自隨<lb/>
上加按察使銜令赴楚雍正二年起授河南布政使司<lb/>
　　疏豁祥符中牟封邱等縣虚糧豫人徳之四年授<lb/>
　　廣東巡撫文乾自以三載之内父子秉鉞兹土<lb/>
君恩父業淬厲以承甫五日即丁父憂㑹有奪情之<lb/>
<pb n="KR2k0053_WYG_042-20a"/>
命文乾不敢違墨縗視事時值歲祲文乾告糴四方聚<lb/>
　　米實倉減價平糶貧不能市糧者按口賑給奸民<lb/>
　　肆梗立寘之法秋東莞博羅等五縣被水文乾方<lb/>
　　監試棘闈即疏請蠲賑復出俸金先給災民尤重<lb/>
　　農事嚴察基圍髙其舊址俾西江之水不溢出為<lb/>
　　田患督理海關秋毫不以自潤<lb/>
上有操守勝人實心辦事整飭官民不避嫌怨之褒服<lb/>
　　未闋請假葬親赴京召對<lb/>
<pb n="KR2k0053_WYG_042-20b"/>
特賜御書整躬率屬匾額六月<lb/>
命往清理閩逋秉公無隠次年事竣復囘粤撫任先是<lb/>
　　文乾在閩時聞粤米價騰貴士卒苦饑即發籯金<lb/>
　　數千兩有竒遣使齎犒兩營荷戈之士載道歡呼<lb/>
　　是年文乾竟以國事勞瘁卒於任逺近悲痛文乾<lb/>
　　撫粤三年嚴而濟之以寛所薦拔多至方面大僚<lb/>
　　著懋績海洋番舶有失風漂徙皆資以餼廩俾得<lb/>
　　還國殁後<lb/>
<pb n="KR2k0053_WYG_042-21a"/>
朝廷念文乾功因<lb/>
勅所過地方一體致祭録次子應琚為戸部員外郎旋<lb/>
　　擢河東分守道粤人感文乾遺澤祀名宦<lb/>
　　　布政使<lb/>
　　張仲徳奉天人康熈十七年官廣東布政性明決<lb/>
　　幹濟抵任後南韶二郡盜起值<lb/>
王師西下軍興旁午攟載輸將溯流轉輓仲徳運籌有<lb/>
　　方上不虧賦下不病民盜平招集流亡墾闢荒畝<lb/>
<pb n="KR2k0053_WYG_042-21b"/>
　　治民時裁闊狹凡扣尅擾累諸弊盡革除之藩司<lb/>
　　為省綰轂錢糧賦稅出入輕重悉為釐定粤俗輕<lb/>
　　生爭訟輒服毒草奸徒藉為竒貨仲徳亷知其弊<lb/>
　　嚴行禁飭刁風乃寢未㡬卒於官祀名宦<lb/>
　　魯超號謙菴順天籍浙江㑹稽人也康熙三十一<lb/>
　　年官惠潮道督撫奉<lb/>
命舉亷能官以超名上<lb/>
特授粵西按察使三十七年擢廣東布政使前後在粤<lb/>
<pb n="KR2k0053_WYG_042-22a"/>
　　凡七載潮舊有絶戸虚丁乆為民累除豁三千餘<lb/>
　　戸康熙甲戌水漲超晝夜築堤以身為捍至今名<lb/>
　　魯公堤丁丑歲饑守令議發積貯平糶未敢擅動<lb/>
　　超力任之果報可人比之漢汲黯云泊晉粤藩益<lb/>
　　厲清操葺嶺南珠江義學穗城扶風書院延宿儒<lb/>
　　置都養士彬彬興學矣粤東兵餉例間用錢值錢<lb/>
　　滯兵苦虧折强市民物民復苦之超請<lb/>
　題全給白金兵民均賴焉卒於官士民哀之舉祀名<lb/>
<pb n="KR2k0053_WYG_042-22b"/>
　　宦潮人專祀於鳯凰臺側<lb/>
　　　按察使<lb/>
　　曹國柄直𨽻順天人順治七年隨<lb/>
王師恢粤莅任廣東按察使方正峻潔寛大不苛日給<lb/>
　　止粗糲瓜菜一切服用澹如也時方綏定之初壹<lb/>
　　意與民休息誥誡屢頒期於無訟録囚多所平反<lb/>
　　粤民愛之<lb/>
　　　各道<lb/>
<pb n="KR2k0053_WYG_042-23a"/>
　　　李綺字友三江南人順治三年隨總督佟養甲入<lb/>
　　　粤任廣東按察司僉事提督學政時值明季兵荒<lb/>
　　　之後鞠學宫為茂草竄子衿於叢棘綺下車宣揚<lb/>
　皇朝文徳多士鼓舞萃集<lb/>
　景運丕新綺與有力焉繼綺督學者張調鼎顧鏞俱江<lb/>
　　　南人亦有聲<lb/>
　　　馮偀字英人浙江慈谿人己丑進士順治六年粤<lb/>
　　　東李成棟叛<lb/>
<pb n="KR2k0053_WYG_042-23b"/>
世祖章皇帝<lb/>
　特簡偀副使巡視海道㑹同大帥統師抵粤平南韶等<lb/>
　　　郡約束軍伍反側子望風投欵及抵廣州與大帥<lb/>
　　　相度機宜先以一軍取三水從化等縣旋平廣州<lb/>
　　　傳檄各鄉堡禁掠子女藉廬舍未㡬偽陽春伯范<lb/>
　　　承恩據城叛偀遣人恫喝之承恩惶恐不知所為<lb/>
　　　偀又宻令健兒運城内諸大礟至西關多鼓鈞聲<lb/>
　　　發礟震天地承恩一時無措黨遂潰而廣州復安<lb/>
<pb n="KR2k0053_WYG_042-24a"/>
　　在粤功頗鉅其去也人咸思之祀名宦<lb/>
　　林嗣環號鐵崖福建晉江人順治七年由進士分<lb/>
　　巡雷瓊一介不取豪强屏跡先是賊首羅成基踞<lb/>
　　民田百姓代之輸稅及賊平沒其産稅仍在民累<lb/>
　　無已嗣環力請清覈以賊産入籍餘還民瓊向有<lb/>
　　派役之例值者苦之嗣環力均偏累未㡬内召去<lb/>
　　民迺設主侑享於包拯祠<lb/>
　　施起元字虹澗福建福清人進士隨平藩南征入<lb/>
<pb n="KR2k0053_WYG_042-24b"/>
　　粤順治七年<lb/>
特授嶺東參議道庚寅莅任時惠州新復哀鴻未集起<lb/>
　　元勞來還定下車之日力行十二事曰撫民曰蕩<lb/>
　　寇曰安流移曰率屬員曰約軍需曰束吏役曰省<lb/>
　　訟牒曰恤刑獄曰除雜耗曰豁夫累曰興人材曰<lb/>
　　行鄉約境内以安辛夘攝學政分考惠屬所拔悉<lb/>
　　當以憂解任卒於家祀名宦<lb/>
　　畢振姬山西人由進士順治十四年厯任廣東按<lb/>
<pb n="KR2k0053_WYG_042-25a"/>
　　　察司僉事亷潔明敏剛正公平民呼為畢青天任<lb/>
　　　滿遷轉不攜羊城一物人思其徳<lb/>
　　　李文煌號包闇河南人由進士入翰林轉諫垣順<lb/>
　　　治十三年出守嶺東道甫下車問民疾苦興利除<lb/>
　　　害政教大行嶺東多盜文煌恩威互用剿撫兼施<lb/>
　　　殱樟九凹巨魁招黄沙巢遺黨民賴以寧又修學<lb/>
　　　宫均夫役禁苛派嚴奸胥養老䘏孤省刑薄斂能<lb/>
　　　正已率屬苞苴不行至今人思遺愛<lb/>
<pb n="KR2k0053_WYG_042-25b"/>
　　　呉嵩仞直𨽻眞定人登進士初任河東守道旋授<lb/>
　　　饒南分巡時粤東李成棟叛順治十五年<lb/>
世祖章皇帝䇿遣兩潘入粤<lb/>
　特授嵩仞廣東分巡驛傳道甫下車督戰艦籌兵餉大<lb/>
　　　事以集地方蕩平花山界枕番松盜魁王興負固<lb/>
　　　嵩仞統大師深入叢林宻箐剿撫協宜賊黨掃除<lb/>
　　　遂空其地今所立花山縣治者也粤地濱海水患<lb/>
　　　屢衝決嵩仞修堤築防遂成沃土兵燹之餘澤宫<lb/>
<pb n="KR2k0053_WYG_042-26a"/>
　　鞠草嵩仞修葺學校妙選名儒文教興矣及攝鹺<lb/>
　　政釐剔錮弊念粤鹺政之壞多係流商罔恤身家<lb/>
　　利析毫末於是禁逐豪儈墾復場竈遴土著富民<lb/>
　　執引身處脂膏一絲不染卒之日民咸懷之崇祀<lb/>
　　名宦<lb/>
　　趙廷標浙江錢塘人康熙十年分巡廣南肇道有<lb/>
　　惠政善緝盜盜聞其名輒遁去肇舊有分巡使者<lb/>
　　柴薪錢吏籍其贏餘以獻廷標屏不受頒民之煢<lb/>
<pb n="KR2k0053_WYG_042-26b"/>
　　弱無告者為政務持大體不事更張明年以丁憂<lb/>
　　去後厯楚南秦隴皆有政聲祀名宦<lb/>
　　仇昌祚號漪園山西曲沃人由明經任潮州府同<lb/>
　　知康熙十二年入<lb/>
覲囘至程鄉值劉進忠叛其黨挾之入郡授以官不屈<lb/>
　　詐病臥牀蓐者三年康親王恢潮嘉其不汚偽命<lb/>
　　疏授惠州府知府㝷擢嶺東守道剔蠧弭盜甚有<lb/>
　　卓績<lb/>
<pb n="KR2k0053_WYG_042-27a"/>
　　陳肇昌號省齋湖廣黃岡人由戊戌進士令寳雞<lb/>
　　報最擢主事遷刑部郎中康熙十七年授廣東督<lb/>
　　學時當兵燹後士多流亡肇昌加意招徠秉公甄<lb/>
　　拔嶺表藉以起衰復亷士之貧者量為周給所至<lb/>
　　申明條約嚴飭學校士習以醇時值軍興旁午例<lb/>
　　許入貲肇昌於各學正額外甄拔遺才示勸士鼓<lb/>
　　舞焉考成居最還都之日諸生泣送攀轅雍正三<lb/>
　　年祀名宦<lb/>
<pb n="KR2k0053_WYG_042-27b"/>
　　蔣伊號莘田江南常熟人康熙癸丑進士由庶常<lb/>
　　改陜西道御史直言敢諫康熈二十一年補廣東<lb/>
　　督糧道參議革陋羨嚴浮派日用薪水皆自辦給<lb/>
　　故事吏下縣捧檄促解勢張甚縣不勝擾伊立為<lb/>
　　革去又解省米價例浮於時伊平凖諸市而官無<lb/>
　　侵漁時逆藩多佔據民舍伊暑不張蓋躬自察勘<lb/>
　　民得復還故業兵糧最苦撥支軍歎跋涉吏又持<lb/>
　　之伊酌以本地糧給本地兵軍民兩稱便焉康熙<lb/>
<pb n="KR2k0053_WYG_042-28a"/>
　　二十二年<lb/>
　聖廟傾圮且藩卒横踞伊出俸錢造軍房八十餘楹<lb/>
　　先申制府以戢兵隨鳩衆工以葺<lb/>
　廟兵心安而士氣振其持大體定危機類如此尤加<lb/>
　　意文教風厲後進創立穗城書院嶺南義學置膳<lb/>
　　田六百餘畝以給四方來學之士月吉課甲乙海<lb/>
　　濱鄒魯駸駸盛焉康熙二十四年擢河南督學解<lb/>
　　纜日囊槖蕭然士民號泣攀轅及卒粤人設位嶺<lb/>
<pb n="KR2k0053_WYG_042-28b"/>
　　南義學哭者甚衆籲祀名宦又公葺穗城書院為<lb/>
　　蔣公祠祀之<lb/>
　　白璧琛正白旗人廕生由員外郎延建僉事督糧<lb/>
　　江西康熙五十一年以卓異擢廣南韶道莅任見<lb/>
　文廟傾圯即加修葺礪廉隅飭官方墨吏望風解組<lb/>
　　江灣為奸人逋逃藪環攻殄滅之西山猺相鬭單<lb/>
　　騎厯險諭降之歲旱步禱靈雨零嘉禾生皆實政<lb/>
　　也六十一年祀名宦<lb/>
<pb n="KR2k0053_WYG_042-29a"/>
　　程大畢湖廣孝感人少敏目數行下由博士弟子<lb/>
　　員貢成均授典籍轉司務厯戸兵兩部郎中擢河<lb/>
　　南汝寧府知府卓有政聲康熙五十二年奉<lb/>
特㫖授兩廣鹽法道粤鹺政積弊多端有盤掣常規有<lb/>
　　領繳糜費大畢甫下車悉心釐剔定引七帑三之<lb/>
　　例請新舊兼疏由是帑鹽不致雲屯引鹽不致日<lb/>
　　滯商賴之州縣以積引不銷新例詿誤者凡五十<lb/>
　　四人大畢又請分限十年帶銷<lb/>
<pb n="KR2k0053_WYG_042-29b"/>
詔曰可得免處分官賴之大畢視鹺時年近七十公餘<lb/>
　　手不釋卷恤商之餘尤能造士觀風所拔士皆知<lb/>
　　名資給膏火以故科第多出其門下而商民子弟<lb/>
　　咸鼓篋向學矣康熙五十七年還里攀轅遮道夜<lb/>
　　始得行崇祀名宦<lb/>
　　　各府<lb/>
　　陸元機浙江山隂人順治三年　大兵初定粤以<lb/>
　　元機行廣州知府事開誠布公遐邇向化丁亥失<lb/>
<pb n="KR2k0053_WYG_042-30a"/>
　　獄犯陳知希總督佟養甲疑其故縱命斬之百姓<lb/>
　　蜂擁號泣以身翼蔽爭乞代死養甲見民情激切<lb/>
　　乃釋縛籍其貲止值數金養甲遂復其官粤民戴<lb/>
　　之如慈父<hi>下縣令</hi>
　　楊交泰江南無為州人順治七年從征入粤知畨<lb/>
　　禺縣精明亷恕莅任三載人頌神君時夫役浩繁<lb/>
　　軍需交迫泰嘗自矢曰交泰年五十無子所不恤<lb/>
　　吾民者絶其嗣人咸徳之<lb/>
<pb n="KR2k0053_WYG_042-30b"/>
　　劉象震字轅星江南霍邱人順治七年冬由歲貢<lb/>
　　任新㑹令單騎赴縣釋奠見啓聖宫毁圯亟新之<lb/>
　　入春給牛種於四鄉以勸耕陳涌盜陳徳貫踞鄉<lb/>
　　作亂請兵擒滅之時　大兵剿新化石碑諸寇有<lb/>
　　難民數百來歸鳩形鵠面聚泣縣門象震賑䘏俾<lb/>
　　得其所癸巳歲饑煮糜平糶婦女老弱計口日給<lb/>
　　多所存濟治具延師以教秀民立局擇醫以濟貧<lb/>
　　病十一年春擢西安同知已辦裝西逆犯城遂協<lb/>
<pb n="KR2k0053_WYG_042-31a"/>
　　力守禦八月圍解乃去仕至泉州知府<lb/>
　　李君柱湖廣黃岡人順治七年從征入粤知新安<lb/>
　　縣潔已奉公勞心撫字時營兵肆暴守備王守祖<lb/>
　　復縱之君柱力爭不得自投劾去上官亷得其實<lb/>
　　守祖遂被糾民益感君柱<lb/>
　　蘇嵋河南汲縣人順治辛丑進士八年任三水縣<lb/>
　　邑當四達之衝車馬供應絡繹嵋力紓之葺黌宫<lb/>
　　興義塾催科不擾夏税秋糧各以時辦人甚徳之<lb/>
<pb n="KR2k0053_WYG_042-31b"/>
　　康熈六十一年祀名宦<lb/>
　　田家修字獻之江南鳯陽人順治十年由學博遷<lb/>
　　知從化縣邑多流亡盜賊並起家修諭降十餘寨<lb/>
　　勸令開墾復為良民編戸口清賦役輕刑簡訟以<lb/>
　　蘇殘黎人安其政厯任四載擢西城兵馬指揮<lb/>
　　沈蘭字丹穎浙江徳清人順治十一年由教職遷<lb/>
　　知香山縣中途遇盜無錢賃舟車里胥宻以金餽<lb/>
　　弗受束胥役戢悍兵輕徭革耗務與民休息每朔<lb/>
<pb n="KR2k0053_WYG_042-32a"/>
　　望後一日延紳士於堂講學三年頌聲日起以强<lb/>
　　項去職民思之<lb/>
　　馬以懋陜西乾州人順治十三年由舉人令新安<lb/>
　　兵燹之餘土地荒蕪民苦賦役以懋區别其等催<lb/>
　　科無擾稱循吏焉<lb/>
　　孫繩字斯百山東臨淄人順治十六年以拔貢令<lb/>
　　從化下車詢民疾苦條陳十事上官韙之花山盤<lb/>
　　古諸盜流刦近郊請兵剿捕獲賊百餘降其渠魁<lb/>
<pb n="KR2k0053_WYG_042-32b"/>
　　謝麗崑等七人散其黨三百餘人賑石磕漢田諸<lb/>
　　村流亡日集以治行薦去後民立遺愛碑<lb/>
　　楊熚湖廣漢陽人順治己亥進士康熈二年授龍<lb/>
　　門令革濫徵修廢墜葺名宦鄉賢祠新譙樓浚城<lb/>
　　濠間集諸生課藝年饑設糜粥民咸就食山寇肆<lb/>
　　虐率兵深入紅溪李三岡寇逸邑賴以安祀名宦<lb/>
　　龍之繩湖廣公安人康熙三年以舉人知新㑹縣<lb/>
　　時再定邊界民頓道途之繩力為賑䘏比視事却<lb/>
<pb n="KR2k0053_WYG_042-33a"/>
　　餽遺革耗羨一意與民休息訟牒至庭輒好言勸<lb/>
　　慰往往懷牒歸甫三月以疾去百姓送之哭失聲<lb/>
　　云<lb/>
　　王永名正紅旗人康熙二十二年由例監銓授三<lb/>
　　水縣二十四年割南海番禺地置花縣永名適至<lb/>
　　遂調補焉地多叢篁鳥道盜賊淵藪永名鑿山堙<lb/>
　　谷築城浚隍立學宫設防守招四方流民授廛墾<lb/>
　　田以勞卒祀名宦<lb/>
<pb n="KR2k0053_WYG_042-33b"/>
　　樊翰河南桐柏人康熙二十五年由舉人任三水<lb/>
　　縣性甘澹泊虀鹽晏如催科有法志存撫字嘗曰<lb/>
　　正供外悉民脂膏若之何吮民自奉也公餘課<lb/>
　　必告曰十先立品毋僕僕謁上官遇水災力請捐<lb/>
　　租民咸徳之祀名宦<lb/>
　　郭遇熙河南新鄉人康熙己未進士二十八年令<lb/>
　　從化本孝友治民民師其徳葺<lb/>
　文廟立義塾相度形勢滙衆流之吐納矗以浮圖啓<lb/>
<pb n="KR2k0053_WYG_042-34a"/>
　　文明也修邑志建倉厫皆節俸為之以最遷刑部<lb/>
　　主事祀名宦<lb/>
　　徐勍浙江鄞縣人由進士初任陜之三原令政通<lb/>
　　人和尋以母老告終養歸服闋康熙二十九年改<lb/>
　　授順徳令英丰奕奕斷決如流目所經悉識姓名<lb/>
　　弗忘受事之初即禁雜派免浮糧絶苞苴清保甲<lb/>
　　莅順四年始終勿渝尤精讞獄一日晨起視事有<lb/>
　　少年泥首堂下問之曰新㑹人也年二十五矣婦<lb/>
<pb n="KR2k0053_WYG_042-34b"/>
　　翁嫌吾貧不吾室也勍曰汝聘乎曰白金五兩媒<lb/>
　　與之勍曰雖然不能越境治盍歸直乎少年以頭<lb/>
　　擊柱血被面勍哀之乃縶少年偽若獲盜者牒新<lb/>
　　令取盜黨逮其婦翁至則曰吾壻也恨不與婦故<lb/>
　　誣我勍曰吾固知若壻之無良也若予五十金吾<lb/>
　　為若絶之且曰偕若女來越三日金至女亦至笑<lb/>
　　曰五十金中人産也壻不貧矣吾僦舍西郊令完<lb/>
　　婚趨具花燈鼓吹去邑傳為佳話他決疑獄皆此<lb/>
<pb n="KR2k0053_WYG_042-35a"/>
　　類也東關外長堤十里舊名青雲路上有奎文閣<lb/>
　　舊係明知縣倪尚忠所建歲乆荒墟勍捐修之旁<lb/>
　　植松萬株倣古列樹表道之義重建鐘樓於澤宫<lb/>
　　之左遷侍御卒邑人奉祀於青雲閣下雍正三年<lb/>
　　祀名宦<lb/>
　　髙遐昌號菉園河南淇縣人丙辰進士康熙三十<lb/>
　　七年令東莞亷明勤肅年饑市米平糶歲不為災<lb/>
　　除蠧役清保甲興文學聴斷如流民無寃獄二年<lb/>
<pb n="KR2k0053_WYG_042-35b"/>
　　調髙州茂名邑多盜遐昌用盜攻盜之法寘功過<lb/>
　　牌信賞必罰期年耕熙飲恬夜戸不閉治茂凡六<lb/>
　　年兩攝信宜一䕶郡篆乙夘擢御史茂邑建三賢<lb/>
　　祠遐昌實居一康熙五十五年祀名宦<lb/>
　　顧嗣協字迂客江南長洲人康熙四十六年由貢<lb/>
　　生出宰新㑹誓神而後入新邑襟山帶海號稱難<lb/>
　　治嗣協因俗成化薄賦輕徭清夙弊革濫征民安<lb/>
　　其簡間有訟者不羈候日雜鞫之至誠披示民以<lb/>
<pb n="KR2k0053_WYG_042-36a"/>
　　不欺明儒陳獻章祠在白沙故里日乆頽落嗣協<lb/>
　　新之兼鐫其集以粤板字多譌命弟翰林嗣立僱<lb/>
　　江南良匠開雕庚寅自崖門歸遘疾不起著有漪<lb/>
　　園近草殁後祀名宦<lb/>
　　王授位遼東廣寧人正黄旗監生康熙四十三年<lb/>
　　授龍門令初謁<lb/>
　文廟仰見傾圮即整修之山發蟄水壞民居授位饑<lb/>
　　者食死者棺建義學人知率教練鄉兵人厲義勇<lb/>
<pb n="KR2k0053_WYG_042-36b"/>
　　莅任九年陞福建邵武同知祀名宦<hi>下縣佐</hi>
　　婁君玉直𨽻京衛人康熙二年蛋賊周玉李榮作<lb/>
　　亂民多煽惑幕府檄沙灣茭塘兩巡檢報従逆者<lb/>
　　姓名君玉治茭塘以籍上數寥寥上官切責之君<lb/>
　　玉曰身可戮民必不可枉也及送囚㑹鞫凡所株<lb/>
　　連力為申辨所保全甚衆在任九年寸蔬斗粟未<lb/>
　　嘗取於民卒之日貧無以殮民醵金賻之<hi>下教職</hi>
　　陳銓興寧人由拔貢為従化教諭舉動端方講明<lb/>
<pb n="KR2k0053_WYG_042-37a"/>
　　正學新澤宫備祭器歲饑捐俸金作糜以食餓者<lb/>
　　月吉讀法外不至宰室有端士之目康熙五十二<lb/>
　　年祀名宦<lb/>
　　湛上錫字衮卿河源人由副榜貢生初任順徳訓<lb/>
　　導厚重端方誨人不倦初至謁<lb/>
　文廟見斷簷破壁亟命修葺又捐資重建青雲閣朔<lb/>
　　望宣讀<lb/>
上諭必屏息悚聴條分縷析以為勸勉待諸生嚴而有<lb/>
<pb n="KR2k0053_WYG_042-37b"/>
　　禮知縣何玉度請主義學講席從者數百人成名<lb/>
　　纍纍順邑紳士醵金於南關外作湛公書院復置<lb/>
　　田以供祀事立石紀功遷潮州潮陽教諭卒於官<lb/>
　　雍正二年祀名宦<lb/>
　　　右廣州府<lb/>
　　劉世豸字漢直直𨽻雄縣舉人康熙二年守韶州<lb/>
　　飲冰茹蘖請托不行吏民敬而畏之守韶七年圜<lb/>
　　扉生草力行教化捐俸金葺學舍創書院勤行月<lb/>
<pb n="KR2k0053_WYG_042-38a"/>
　　課一時掇科稱盛以憂去後二十年郡人思之祀<lb/>
　　名宦<hi>下縣令</hi>
　　郭𢎞纘字梓叅福建漳浦人起家明經從貝勒入<lb/>
　　閩有功順治四年知乳源縣乳故巖邑前令死於<lb/>
　　兵當軸度非𢎞纘莫辦遂任之𢎞纘威重見者憚<lb/>
　　怖明布約條反側子乃安未㡬山賊雲屯謀攻乳<lb/>
　　𢎞纘詗知預上方畧寇至𢎞纘佯坐城樓痛飲賊<lb/>
　　易之未即攻越日援兵至出賊不意徑渡河擊之<lb/>
<pb n="KR2k0053_WYG_042-38b"/>
　　旌旗四起城中金鼓震山谷賊驚衆披靡俘斬甚<lb/>
　　夥是役也援兵不滿百摧巨寇如拉朽遂成竒功<lb/>
　　至於申免逋欠懇革重派皆𢎞纘實政之及民者<lb/>
　　任乳二年槖無餘金後民思之<lb/>
　　蔡嘉復陜西西安舉人順治四年知仁化縣開誠<lb/>
　　招撫百姓負擔而歸兵戈之餘漸以樂業朞年卒<lb/>
　　於任其子鍾台奔喪亦卒櫬不能歸士民葬之水<lb/>
　　南塔下<lb/>
<pb n="KR2k0053_WYG_042-39a"/>
　　李棟字雲浦湖廣蘄縣人己亥進士康熙三年為<lb/>
　　樂昌令留心民瘼㢘介自持懲奸宄恤困窮置義<lb/>
　　倉建書院遷雅州守<lb/>
　　熊維祺湖廣孝感人順治己亥進士康熙七年知<lb/>
　　仁化時鹽引遞年報名宦室多竄匿村市為虛維<lb/>
　　祺至設法招商以杜報充之害振興學校己酉分<lb/>
　　校多知名士卒於官<lb/>
　　田從典山西陽城人起家進士康熙三十四年出<lb/>
<pb n="KR2k0053_WYG_042-39b"/>
　　宰韶之英徳風裁峻整品行醇篤莅任先夕齋宿<lb/>
　　城隍祠舊制也從典為文誓神云治囊槖之計而<lb/>
　　傾人一家狥喜怒之偏而戕人一命則大庾嶺上<lb/>
　　頽石同傾始興江中流波俱逝識者已覘其逺大<lb/>
　　之器矣月吉讀法向視為具文從典朔望宣讀<lb/>
上諭集四鄉之耆老子弟丁寧告戒若扣洪鐘而起聾<lb/>
　　瞶人情鼓舞家喻戸曉焉<lb/>
國朝定鼎後英邑學宫未葺從典曰事有急於此乎鳩<lb/>
<pb n="KR2k0053_WYG_042-40a"/>
　　工庀材宫牆壯色又特建近聖齋節俸金買田授<lb/>
　　都養設講席考其勤惰人文蔚起英當四達之衝<lb/>
　　星軺絡繹羽書旁午賦役不均從典革去陋規俾<lb/>
　　無偏累民得休息邑自清逺香爐正陽三峽迤邐<lb/>
　　南來連岡複嶂林木窅深不逞之徒盜採銅鉛兼<lb/>
　　胠篋探丸從典洞悉其害嚴緝長岡嶺蟒子坪諸<lb/>
　　處盜源以清旱魃為災率士庶䖍禱踰十步則褒<lb/>
　　<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>而前中暍弗顧甘霖立沛康熙丙子丁丑洊饑<lb/>
<pb n="KR2k0053_WYG_042-40b"/>
　　民多仳<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>質子以給從典設賑平糶流民徳之治<lb/>
　　英五年訟牒稀少琴鶴翛然報最去百姓留之不<lb/>
　　得官至内閣大學士祀廣州名宦<lb/>
　　　右韶州府<lb/>
　　鄭龍光字韜生浙江平湖人順治己丑成進士次<lb/>
　　年任南雄知府時藩帥初克城龍光以亷介見憚<lb/>
　　剔奸除蠧扶弱存孤民倚賴之戸内蕭然籠槖無<lb/>
　　緘鐍繩牀布被多補綴痕以一童二僕自隨凡客<lb/>
<pb n="KR2k0053_WYG_042-41a"/>
　　投謁無所拒至其室見其清素無敢以私請者嘗<lb/>
　　履畝省荒過五斗嶺前有虎負嵎衆莫敢進龍光<lb/>
　　叱馭驅之曰昔劉昆為治虎北渡河今太守以勸<lb/>
　　農入山虎曷為來哉虎果遁去厯任六年藩帥敬<lb/>
　　禮旌其潔已愛民御史楊某特疏薦之乙未擢西<lb/>
　　寧副使祀名宦<lb/>
　　陸世楷字孝山浙江平湖人丙戌拔貢順治十三<lb/>
　　年自登州府同知擢南雄守凡所設施酌古凖今<lb/>
<pb n="KR2k0053_WYG_042-41b"/>
　　解俸建天峰書院祀張九齡王守仁二先賢置田<lb/>
　　以供俎豆諸生肄業其間季試月課親臨不倦厯<lb/>
　　任十九載多行惠政巡按趙之麟特疏薦云苦心<lb/>
　　調劑衝劇潔已軫恤瘡痍蓋舉其槩云後以憂去<lb/>
　　士民至今念之祀名宦<hi>下縣令</hi>
　　潘名世浙江仁和人順治初年為保昌令愛民如<lb/>
　　子律已以亷民負兵債不能償將鬻其妻名世為<lb/>
　　償之又嘗出金以贖難婦之被掠者後李成棟檄<lb/>
<pb n="KR2k0053_WYG_042-42a"/>
　　民輸布千疋名世力爭成棟怒坐以他事戮於市<lb/>
　　臨刑顔色不變籍其貲無長物百姓莫不流涕<lb/>
　　白可乆陜西膚施人順治十三年以推官改授保<lb/>
　　昌知縣性剛介督郵捧檄來張甚可乆不少屈值<lb/>
　　歲旱饑民室家不保而軍需孔棘可乆仰天太息<lb/>
　　引疾臥氣鬱死上官聞之驚厚恤其弟俾扶櫬歸<lb/>
　　　右南雄府<lb/>
　　陳應相直𨽻宛平人順治十一年由貢生知惠州<lb/>
<pb n="KR2k0053_WYG_042-42b"/>
　　府秉性剛方而善於撫綏民受無事之福祀名宦<lb/>
　　<hi>下府佐</hi>
　　鄭欽陞河南汝寧人壬辰進士順治十一年任惠<lb/>
　　州司李明允折獄洞燭民𨼆委曲開導多所感化<lb/>
　　士民愛之<lb/>
　　彭繩祖湖廣黄安人順治十四年由貢生為惠州<lb/>
　　府同知佐政亷平編審丁口里閭不費一錢遷石<lb/>
　　阡知府<hi>下縣令</hi>
<pb n="KR2k0053_WYG_042-43a"/>
　　沈時江南鳯陽人蓋州衛籍順治四年隨征入粤<lb/>
　　授永安令禦寇招降多著勞績為人耿介方正淡<lb/>
　　泊自甘嚴禁奸民服斷腸草斷腸草者一葉入口<lb/>
　　血潰百竅粤俗茹以陷人者也亷訪蠧胥嚴行釐<lb/>
　　剔順治四年秋流寇攻城親冒矢石出竒制勝築<lb/>
　　子城以防地隙造雲車以禦衝突閲三月援兵至<lb/>
　　圍解城得保全調海陽縣擢潮州知府又擢兵巡<lb/>
　　道兼督學政厯廣東海北糧儲驛傳道所至民懐<lb/>
<pb n="KR2k0053_WYG_042-43b"/>
　　其徳順治十八年入名宦<lb/>
　　尹惟日湖廣茶陵州進士順治十二年任和平才<lb/>
　　識敏練時九連山寇猖獗岑岡為賊所踞四省㑹<lb/>
　　剿不克惟日以單騎深入招撫賊感泣來歸復條<lb/>
　　陳固守機宜請設官駐守岑岡修葺營房兵民安<lb/>
　　堵未㡬卒於官民置祭田陪祀王守仁祠<lb/>
　　陳邦簡江南石埭舉人順治十四年令長寧待士<lb/>
　　有禮治民有方催科無苛政而賦自辦以刑罰責<lb/>
<pb n="KR2k0053_WYG_042-44a"/>
　　人人皆不怨頑梗者多化而遷善云<lb/>
　　潘好讓山東濟寧人由進士康熈二十六年任龍<lb/>
　　川縣修邑乗興義塾為政無赫赫聲而民安之嘗<lb/>
　　告人曰居官但求無過足矣邑人多服毒誣命居<lb/>
　　竒好讓立重禁嚴反坐在任四年以病乞休卒祀<lb/>
　　名宦<lb/>
　　　右惠州府<lb/>
　　劉正河南新鄭人拔貢生康熙四年莅任潮州司<lb/>
<pb n="KR2k0053_WYG_042-44b"/>
　　李精明果斷庶獄多所平反却苞苴杜請託釐剔<lb/>
　　奸弊吏莫敢欺殫心積貯旱澇有備民利賴焉祀<lb/>
　　名宦<hi>下縣令</hi>
　　王岱湖廣湘潭人康熈二十二年由舉人令澄海<lb/>
　　清謹自持捐貲積粟備饑邑多曠土岱招徠墾闢<lb/>
　　興修水利戢奸禁暴訟牒鮮少工繪事好詩受職<lb/>
　　後不復躭之殁後舉祀名宦<lb/>
　　　右潮州府<lb/>
<pb n="KR2k0053_WYG_042-45a"/>
　　張至隆鑲紅旗人康熙三十二年為肇慶府以亷<lb/>
　　潔率下僚屬敬畏肅學校勸農桑飭保甲省刑獄<lb/>
　　士民頌之郡當牂牁下流歲三四月西流暴漲廬<lb/>
　　舍漂溺豐樂長圍一決則受害更烈至隆親駕小<lb/>
　　舟於研沙羚峽間躬先負土日夜督率堤以永固<lb/>
　　從肇慶新橋而上人煙寥落山路多岐舟人以胡<lb/>
　　蔓毒藥為香燃之客皆迷遂啓鐍竊其資名曰夢<lb/>
　　香船至隆捕得悉投大江中其患始息黃江厰稅<lb/>
<pb n="KR2k0053_WYG_042-45b"/>
　　胥吏多横索至隆悉裁抑之商民立碑記焉祀名<lb/>
　　宦<hi>下縣令</hi>
　　謝廷䇿字仲若浙江貢生知髙要縣時順治七年<lb/>
　　冬歸正之初民未寧宇廷䇿勞來安集撫字有方<lb/>
　　又能設法勸諭以辦軍需催科不擾受事數月卒<lb/>
　　於官士民痛惜之<lb/>
　　侯昌印字充魯江南監生順治十一年為四㑹令<lb/>
　　人民凋敝力為鳩聚恤里役革陋例諮訪利弊因<lb/>
<pb n="KR2k0053_WYG_042-46a"/>
　　時立法公暇則進多士而庭教之性恬淡寡營意<lb/>
　　氣謙謹士民樂其政而服其教<lb/>
　　范祝字五全浙江㑹稽人順治十八年由拔貢為<lb/>
　　陽江令慈惠亷介政尚寛平禮賢愛士振興文教<lb/>
　　居三年以憂去囊無餘資父老號泣以送其行<lb/>
　　張國城字宗子江南舒城人康熙十三年由進士<lb/>
　　授髙明令寛厚慈愛視民如子斷事公正不受請<lb/>
　　託而加意禮士甫下車遇鄰寇刦□泔村焚殺男<lb/>
<pb n="KR2k0053_WYG_042-46b"/>
　　女千餘人國城請兵滅賊弔孤恤傷凡被難鄉民<lb/>
　　緩其征蠲其役給發牛種俾無廢業任二年辭職<lb/>
　　衆民如失父母攀留不獲至今思之祀名宦<lb/>
　　鈕琇字玉樵江南呉江人由選貢初令項城丁憂<lb/>
　　康熙三十七年補髙明山界連鹿峒皂幕諸峰赤<lb/>
　　摩逕尤盜所出入琇以情致諸盜魁傾巢而出者二<lb/>
　　十四人請之上官人給免死牌一使守禦贖罪貧<lb/>
　　者計口授食卜室居之諸盜相戒毋犯由是邑無<lb/>
<pb n="KR2k0053_WYG_042-47a"/>
　　警水界連牂牁每西江漲則基圍易決琇修築維<lb/>
　　謹間捐金以助之邑鮮水災尤好奬勵孤寒設義<lb/>
　　塾教士課其甲乙士皆振拔祀名宦<lb/>
　　　右肇慶府<lb/>
　　羅麗宸奉天人順治十一年知髙州府英敏亷幹<lb/>
　　心存撫字嘗屬疾不視事聞堂下呼寃聲即力疾<lb/>
　　出問立白其寃自罹兵燹富民苦重役家立破碎<lb/>
　　多以賄免麗宸毅然曰弊不可長即以所賄助役<lb/>
<pb n="KR2k0053_WYG_042-47b"/>
　　而均其徭有庠生董儼舒為鎮兵所執併其家屬<lb/>
　　繫之明倫堂麗宸徒步趨解使去而白之帥時藩<lb/>
　　下悍將以客兵駐府白晝攫於市麗宸馳説其將<lb/>
　　下令約束民乃安堵與同官論事相齟齬互訐於<lb/>
　　大府力求解職百姓攀轅遮道不得去後赴省疾<lb/>
　　卒民甚哀之<lb/>
　　沈弼字長垣黔之普安人也由拔貢厯任部曹康<lb/>
　　熈己夘出守髙州髙州屢經兵燹地瘠民貧弼加<lb/>
<pb n="KR2k0053_WYG_042-48a"/>
　　意拊循治尚安靜不求名譽以誠率屬寮以和協<lb/>
　　文武禁副倅擅受訟牒除地方供應陋例添防汛<lb/>
　　以靖盜源設行埠以便行旅權化州篆清虛糧甦<lb/>
　　逋戸減稅額恤徭民實政嘖嘖人口癸未春奉調<lb/>
　　赴省以公務勞瘁致疾卒於陽春士民哀之請祀<lb/>
　　名宦<hi>下府佐</hi>
　　郎熈化奉天人順治十六年為髙州通判執法不<lb/>
　　撓凡地方賦役陋規悉申請革除驕兵悍卒誣陷<lb/>
<pb n="KR2k0053_WYG_042-48b"/>
　　良民覈實即按法雖鎮將求解不聴民恃為長城<lb/>
　　施鳴珮江南人順治十六年為髙州司理寛而有<lb/>
　　制刑政清簡奉勘荒稅自備餱糧毫不擾民巡按<lb/>
　　首薦稱為司理白眉旋卒於任<lb/>
　　呉存義正黄旗人康熈三十三年任髙州府倅清<lb/>
　　操自矢凡日用薪蔬與修葺官舍不敢以一銖累<lb/>
　　民倅任督捕稽察有方萑苻屏跡厯攝州縣篆則<lb/>
　　革重耗汰徭役敬禮賢士遺愛在民祀名宦<hi>下牧令</hi>
<pb n="KR2k0053_WYG_042-49a"/>
　　王訓山東濟南人順治十二年以歲貢知石城時<lb/>
　　城市荒蕪多方招徠哀鴻始集大帥宿兵動多悉<lb/>
　　索訓不避權豪調劑有法士民愛之二年卒於官<lb/>
　　丘崇文奉天人康熈二年知化州招撫流民復其<lb/>
　　邦族加意噢咻之時調兵資糧屝屨甚擾至化而<lb/>
　　什減五六崇文之力也<lb/>
　文廟城池及諸祠宇多所營葺州中為之改觀稱良<lb/>
　　牧云<lb/>
<pb n="KR2k0053_WYG_042-49b"/>
　　秦松如江南無錫監生康熙十九年令呉川招降<lb/>
　　土寇冼彪徧給牛種以資墾耕請豁虚丁荒糧修<lb/>
　　葺學校訓士以罣誤去民徳之祀名宦<lb/>
　　李廷樞號澹村江南無錫人康熙辛未進士四十<lb/>
　　一年筮仕信宜令正身率物約已裕民革私徵省<lb/>
　　差役絶請託杜苞苴每堡置籍予錢千文令鄉正<lb/>
　　給下鄉胥役飲食不許擾民民甚徳之士安于讀<lb/>
　　民安于耕庭鮮訟獄在任甫六月卒於官逺近奔<lb/>
<pb n="KR2k0053_WYG_042-50a"/>
　　赴號泣貧無以歸櫬士民賻之立祠致祭康熈四<lb/>
　　十三年祀名宦<lb/>
　　　右髙州府<lb/>
　　楊模聖江南懷逺人順治八年由進士厯官亷州<lb/>
　　知府時土弁縱横閭井荒廢模聖殫力撫綏單騎<lb/>
　　往欽靈招降劇寇安輯遺黎自攜蔬米獨飲亷州<lb/>
　　水耳在任十年去之日士民泣送模聖下車慰囑<lb/>
　　曰氣死勿告狀餓死莫作賊至今傳誦之<lb/>
<pb n="KR2k0053_WYG_042-50b"/>
　　孫裔昌山東濟寧州貢生順治十八年知亷州府<lb/>
　　興教勸學除蠧戢兵嚴行保甲約束奸頑值遷海<lb/>
　　巡邊裔昌謹干掫飭夫役治供具以百姓疾苦告<lb/>
　　力求節省事竣民立碑頌徳云<hi>下府佐</hi>
　　李善篤河南人順治十七年由進士任亷州司李<lb/>
　　操行端方存心愷悌憫㢘土僻逺士學荒廢以振<lb/>
　　興文教為己任數與士子講明大義未㡬病卒<hi>下縣</hi>
　　<hi>令</hi>
<pb n="KR2k0053_WYG_042-51a"/>
　　多𢎞安號君修直𨽻阜城人康熙二年由拔貢任<lb/>
　　靈山縣時邑甚荒殘居無衙舍器用缺乏𢎞安處<lb/>
　　之晏如徐行招撫捐給牛種流移漸復創學宫繕<lb/>
　　官廨葺城垣除盜賊恩威並用靈邑草昧實𢎞安<lb/>
　　開之祀名宦<hi>下教職</hi>
　　王啓輔號揆延㑹同人康熙六年以明經司訓靈<lb/>
　　山時教職乆缺人文荒落學宫初建門廡未就啓<lb/>
　　輔成之日進諸生講誦士始知向學為人恬淡寛<lb/>
<pb n="KR2k0053_WYG_042-51b"/>
　　和亷介方正不愧人師<lb/>
　　　右亷州府<lb/>
　　陳允中奉天人順治十六年知雷州府亷潔愛民<lb/>
　　屏除積弊里中無直月之苦部民無夫役之費康<lb/>
　　熙三年平黄明標之難活西山難民數千口次年<lb/>
　　妖人陳老子聚衆於時禮嶺捕得誅之散其黨數<lb/>
　　百人七年殱陳大旗擒營伍同為亂者以丁艱去<lb/>
　　後補雲南武定府知府<hi>下府佐</hi>
<pb n="KR2k0053_WYG_042-52a"/>
　　周熛陜西臨潼舉人順治十一年由知縣擢雷州<lb/>
　　府同知亷敏有才留心民瘼時西寇未平巡按張<lb/>
　　純熙委官招撫文武皆縮恧莫敢應熛偕司理趙<lb/>
　　永祚單騎入山遂招王翰等出降副將先啓玉縱<lb/>
　　兵虐民熛理諭勢禁其威稍戢異績著聞上官疏<lb/>
　　薦十五年陞鳯陽知府雷人思之<lb/>
　　趙永祚山西人順治十三年由進士為雷州府推<lb/>
　　官性剛決執法不阿吏胥無敢舞文以為民害尤<lb/>
<pb n="KR2k0053_WYG_042-52b"/>
　　軫恤士子雷郡屢遭兵荒自順治丁亥迄丁酉民<lb/>
　　匿山谷絃誦蔑聞四學諸生通計僅百人適巡按<lb/>
　　張純熙至郡永祚繪流亡圖以進純熙出榜招徠<lb/>
　　續得文義稍通者二百人附學雷郡於是乎始重<lb/>
　　弟子員矣招降王翰功見同知周熛傳<lb/>
　　董期生浙江山隂人順治十四年由舉人任雷州<lb/>
　　司理持法亷平民以不寃時雷郡荒糧未豁吏緣<lb/>
　　為奸期生亷置之法積弊乃清及攝亷篆有盜踞<lb/>
<pb n="KR2k0053_WYG_042-53a"/>
　　横山行刦期生擒盜魁民稱慶十七年遷汾州同<lb/>
　　知累官至淮安太守<hi>下縣令</hi>
　　鄭惟飇浙江縉雲人由進士於康熙二十二年令<lb/>
　　海康仁慈亷潔均里役革耗羨興文教科名日盛<lb/>
　　故禮部尚書陳璸其傑出也病卒於官至今俎豆<lb/>
　　之<lb/>
　　　右雷州府<lb/>
　　朱之光浙江人順治十二年知瓊州府事撫字有<lb/>
<pb n="KR2k0053_WYG_042-53b"/>
　　方刑平政簡居官無赫赫之名而去後常見思祀<lb/>
　　名宦<lb/>
　　張萬言奉天人康熙二十六年由監生任瓊州知<lb/>
　　府潔已愛民三十年鹺使議設瓊商配引如餉瓊<lb/>
　　郡環海竈戸皆自煎鬻民甚便之黎人亦資口食<lb/>
　　設商則病矣萬言力請議遂革是歲旱發倉賑饑<lb/>
　　民懷其惠四十五年祀名宦<lb/>
　　賈棠直𨽻河間人康熈三十七年由歲貢任瓊州<lb/>
<pb n="KR2k0053_WYG_042-54a"/>
　　知府正已率屬決訟如流置義田濟孤貧歲饑捐<lb/>
　　賑民賴以甦郡治苦低窪除道成梁以便行旅捐<lb/>
　　俸修學宫輯郡志任瓊九年百廢具舉擢本省鹽<lb/>
　　法道整飭鹺政通商恤民祀名宦<lb/>
　　林文英福建侯官人康熈戊辰進士五十四年由<lb/>
　　郎署出守瓊州一切陋例捐除殆盡瓊隔海南士<lb/>
　　子艱於應試文英當賓興輒捐俸金買舟以濟瓊<lb/>
　　士感之俗信鬼惑禨祥親喪怠𦵏或至數十年文<lb/>
<pb n="KR2k0053_WYG_042-54b"/>
　　英痛懲其弊風遂革舉祀名宦<hi>下府佐</hi>
　　何澄直𨽻眞定人舉進士順治十一年授瓊州府<lb/>
　　節推時當兵燹瘡痍未復澄力以休養為己任藩<lb/>
　　府兵驕弁横市中穀帛茭蒭之屬强攫之噤莫敢<lb/>
　　攖澄抶其悍者民少安峝黎竊發澄領兵進討剿<lb/>
　　撫並行黎乃受約束以治行最擢兵科給事中祀<lb/>
　　名宦<hi>下牧令</hi>
　　梅欽江南宣城人初任黄州通判順治十二年知<lb/>
<pb n="KR2k0053_WYG_042-55a"/>
　　崖州時用兵後市井蕭條欽勞來撫循流民皆襁<lb/>
　　負來歸康熈元年請豁荒米一千四十七石二斗<lb/>
　　九升有竒幷請豁軍屯米一千九十八石在任七<lb/>
　　年多惠政卒於任<lb/>
　　李𢎞名浙江仁和人順治十二年以舉人任定安<lb/>
　　縣亷静慈惠申請豁免荒蕪田糧不肯虛報墾荒<lb/>
　　田畝實心愛民後以詿誤去民咸徳之立祠祀焉<lb/>
　　今入名宦<lb/>
<pb n="KR2k0053_WYG_042-55b"/>
　　陶元淳字子師江南常熟人時萟卓然名家康熙<lb/>
　　戊辰成進士三十三年令昌化邑濱海土瘠水決<lb/>
　　沙淤禾稼鮮登復苦濫役元淳請清丈别荒熟定<lb/>
　　規額民困蘇焉昌俗多鬻子元淳榜諭之復召父<lb/>
　　老反復勸誠保全甚衆未㡬卒於官士民勒石紀<lb/>
　　遺愛崇祀名宦<lb/>
　　張光祖山東厯城人康熈三十八年知萬州掲先<lb/>
　　勞二字於退食齋徵收錢糧立分限程期民不擾<lb/>
<pb n="KR2k0053_WYG_042-56a"/>
　　而鮮逋賦萬多陂塘洪口陂深陂為利最大光祖<lb/>
　　嚴疏濬潤田數千頃歲凶無憂祀名宦<lb/>
　　徐濬正黃旗人康熙五十一年知萬州以恤民為<lb/>
　　本萬承兵燹後多横征濫派濬悉革除之修平政<lb/>
　　仙河兩橋民涉不病嘗仿行周官十二荒政以備<lb/>
　　災旱歲祲民不流亡祀名宦<hi>下教職</hi>
　　王玉本姓屈番禺人順治辛夘舉人賦性誠慤以<lb/>
　　孝友稱戊戌任崖州學正清約自持勤於訓課貧<lb/>
<pb n="KR2k0053_WYG_042-56b"/>
　　士以束修為贄皆不受學者重其文行翕然宗之<lb/>
　　辛丑計偕卒於京邸<lb/>
　　　右瓊州府<lb/>
　　王鉞號任菴山東諸城人順治己亥進士初授郡<lb/>
　　司理奉裁改令於康熈己酉莅西寧居官持平峻<lb/>
　　絶請託人不敢干以私每自公退食慿閣著書進<lb/>
　　諸生討論經籍風流𢎞奬人奉為宗考形家言創<lb/>
　　隂橋以鎖文昌江邑中文風日振秩滿上官㑹薦<lb/>
<pb n="KR2k0053_WYG_042-57a"/>
　　已奉<lb/>
命行取以病不赴祀名宦<hi>下教職</hi>
　　梁晨棟號匪莪髙州人順治十八年由貢生任羅<lb/>
　　定州學正篤志好學耄年不倦勵品行以興譽髦<lb/>
　　却贄幣以䘏寒士捐貲倡建學宫鳩工董役身任<lb/>
　　其勞卒於任士人思之<lb/>
　　　右羅定州<lb/>
　　武職<lb/>
<pb n="KR2k0053_WYG_042-57b"/>
　　　將軍<lb/>
　　蟒吉圖滿洲人以任子起家隨征滇黔奪鐵索橋<lb/>
　　有功康熈十三年逆藩呉三桂耿精忠相繼叛吉<lb/>
　　圖隨鎭南將軍尼某援粤東後𨽻將軍舒恕戲下<lb/>
　　以功擢副都統守肇慶㑹尚之信叛偽將馬雄圍<lb/>
　　肇慶急吉圖潰圍北走江右請援賊簡精騎三千<lb/>
　　躡之且偽檄沿途要截吉圖轉戰二千餘里大敗<lb/>
　　韶州叛將張星耀經大小七十餘戰踰三月始達<lb/>
<pb n="KR2k0053_WYG_042-58a"/>
　　　信豐遇賊將王割耳擁兵犯城吉圖以疲卒五百<lb/>
　　　破其萬衆㑹將軍舒恕於贑復解南康之圍捷聞<lb/>
聖祖仁皇帝嘉其忠勇持節委平兩粤佩鎮南大將軍印<lb/>
　　　將軍舒恕以下俱聴節制十六年七月滇逆遣偽<lb/>
　　　將馬寳胡國柱等寇韶州簡甲裹糧志在必得吉<lb/>
　　　圖急自省馳入韶州視北城衝要慮其單薄急築<lb/>
　　　土城賊晝夜力攻雲梯容百人蔽以黃牛之革吉<lb/>
　　　圖令持長矛刺之立斃賊踞筆峰山俯瞰城中發<lb/>
<pb n="KR2k0053_WYG_042-58b"/>
　　　礟擊城屋瓦俱震女牆頽壊守陴者不能立勢頗<lb/>
　　　急幸土城堅賊卒不得入然後知向増築之力也<lb/>
　　　賊又築長圍為坐困計而吉圖先遣一軍駐白土<lb/>
　　　村衛廣州饟道軍糧頗裕賊又乗夜渡江東襲蓮<lb/>
　　　花嶺以遏援兵而吉圖先飛檄促江寧將軍額楚<lb/>
　　　赴援適與賊遇賊殊死鬬吉圖出城中兵夾擊之<lb/>
　　　㑹督標軍亦至以肇慶兵横擊之賊大敗棄輜重<lb/>
　　　遁去韶城獲全吉圖之功也後在粤西規畫甚大<lb/>
<pb n="KR2k0053_WYG_042-59a"/>
　　　破呉逆擒馬孽料敵如神終于粤西民感其徳祔<lb/>
　　　祀伏波將軍廟中吉圖卒之前三日有巨蟒見於<lb/>
　　　栁州山麓吉圖發一矢中其項而斃次日吉圖項<lb/>
　　　腫大如斗遂卒人異之<lb/>
　　　　副都統<lb/>
　　　汪世臣正紅旗廕生襲職三等阿達哈哈番順治<lb/>
　　　十六年隨將軍明安達禮出師湖北屢著戰功順<lb/>
　　　治十七年補佐領次年以三等阿達哈哈番駐防<lb/>
<pb n="KR2k0053_WYG_042-59b"/>
　　　粤之潮州時海寇蘇利犯順世臣率所部師隨鎮<lb/>
　　　海將軍王安國為犄角勢與賊戰於石井寨親冒<lb/>
　　　矢石自寅至申鼓聲不絶世臣思以竒兵勝之别<lb/>
　　　分兵繞出賊營賊遂大潰餘黨猶伏世臣開誠布<lb/>
　　　公諭以天命順逆賊皆感泣就撫潮郡悉平是役<lb/>
　　　也世臣所得功牌二等一員三等五等各一員<lb/>
聖祖仁皇帝以世臣忠勇遂留防潮在任七年回京<lb/>
　陛見康熙三十八年由京口協領補粤東副都統世臣<lb/>
<pb n="KR2k0053_WYG_042-60a"/>
　　　自以躍馬潮州今復秉鉞全省力圖報效時際昇<lb/>
　　　平刁斗無警世臣約束士卒時其訓練暇則與賢<lb/>
　　　士大夫歌詠休明復十有三年康熙五十一年以<lb/>
　　　老<lb/>
　賜告歸崇祀名宦<lb/>
　　　　提督<lb/>
　　　許正福建人康熈二十二年授廣東提督初正任<lb/>
　　　江西提督發耿逆偽劄屢平劇盜恢復郡邑為全<lb/>
<pb n="KR2k0053_WYG_042-60b"/>
　　　省保障<lb/>
聖祖仁皇帝嘉之<lb/>
　特加太子少保<lb/>
　賜宣力南疆匾額世襲拜他勒布喇哈番詳江西志傳<lb/>
　　　中迨開閫廣東海氛消淨封疆寧謐正以忠信慈<lb/>
　　　惠從容鎭之值歲旱米貴正出金市米以活貧者<lb/>
　　　鄉民不戒於火延燒千餘間正助之錢入夏暴風<lb/>
　　　多覆舟正派船拯溺營房漂於水正徧恤之信賞<lb/>
<pb n="KR2k0053_WYG_042-61a"/>
　　必罰兵輯民安隂受和平之福不減江右斬將搴<lb/>
　　旗功也任一十三年卒粤人哀之康熙三十六年<lb/>
　　祀名宦<lb/>
　　　總兵<lb/>
　　黃應傑陜西榆林衛人任惠州總兵官鎮嶺東剿<lb/>
　　長寧劇盜民賴以寧順治四年四營巨寇合圍興<lb/>
　　寧告急應傑親率精鋭晝夜兼程至縣未及安營<lb/>
　　即馳三騎衝賊壘賊潰追斬數千級營於城東黃<lb/>
<pb n="KR2k0053_WYG_042-61b"/>
　　嶺平定安集有再造之功八年復提兵定亂至興<lb/>
　　寧營於邑西赤巷嶺寧人感徳建大恩祠祀之<lb/>
　　呉六竒號葛如海陽人少讀書倜儻落拓不事家<lb/>
　　人産明季投筆從戎委守豐順殱山寇<lb/>
　王師定粤六竒中路迎謁率衆景附<lb/>
特授掛印總兵官開閫饒平㑹土寇江龍踞大埔鄭儼<lb/>
　　據湯坑六竒悉討平之順治十年潮鎮郝尚乆叛<lb/>
　　各鎮多從六竒抗不肯附及　大兵圍城六竒捐<lb/>
<pb n="KR2k0053_WYG_042-62a"/>
　　　餉助攻甚力潮城既恢復紀功獨多<lb/>
　特詔褒美<lb/>
世祖章皇帝賜蟒貂刀馬等物以左都督加太子少保六<lb/>
　　　竒修府庠明倫堂饒平大埔兩<lb/>
　　文廟及鳯城驛太平公館卒贈少師諡順恪<lb/>
　賜祭葬祀鄉賢弟標連州遊擊擢江寧府鎮標中軍參<lb/>
　　　將長子啓晉順治丁酉舉人次啓豐貴州安籠總<lb/>
　　　兵次啓鎭協鎮黃崗副將次啓爵另有傳<lb/>
<pb n="KR2k0053_WYG_042-62b"/>
　　　呉啓爵六竒季子也以正黃旗侍衛奉<lb/>
　命征臺灣克澎湖有功<lb/>
　賜御袍及帽授山西太原總兵父卒授瓊州總兵戢兵<lb/>
　　　愛民夙嫺籌畧康熙二十八年三月陵水熟黎王<lb/>
　　　國臣等為亂刦掠村民啓爵統兵入喃嘮陶家墜<lb/>
　　　等峝擒斬三百八十餘人悉奪囘被掠者八月生<lb/>
　　　黎母葵母贊等峝復出犯營汛啓爵率本部立破<lb/>
　　　母贊殺賊十餘人羣黎慴服皆歸順共撫生黎一<lb/>
<pb n="KR2k0053_WYG_042-63a"/>
　　十七村計三百三十五戸啓爵兩次深入黎境具<lb/>
　　悉形勢遂自請畧定黎地廓清全瓊添設州縣為<lb/>
　　乆安計未行而止因設水尾太平薄沙寳停并舊<lb/>
　　設樂安共五營各據要路分兵駐防為善後計云<lb/>
　　祀名宦<lb/>
　　　副將<lb/>
　　江起龍江南徽州人順治十三年任水師參將駐<lb/>
　　劄白鴿寨通明港始至營署俱圯無城塹可守起<lb/>
<pb n="KR2k0053_WYG_042-63b"/>
　　龍周視白鴿當郡城入海之口為雷州左臂無白<lb/>
　　鴿則無雷州乃捐貲立營寨招居民屯聚為墟市<lb/>
　　商貨畢集聲勢與雷城相聨絡及康熙三年遷海<lb/>
　　寨起龍遂進副將移營海安口兵民帖服五年出洋<lb/>
　　捕盜風發舟覆起龍殞焉叠著神異雍正九年<lb/>
欽定英佑驍騎將軍之神起龍為人仁勇忠直故生著<lb/>
　　匪躬之節殁顯利涉之功宜膺　大典云<hi>請封詳編年</hi>
　　　參將<lb/>
<pb n="KR2k0053_WYG_042-64a"/>
　　陳啓明閩漳浦人官參將署順鎮時前將陳璠擊<lb/>
　　海賊敗為所殺賊遂逼邑旁近村攻圍焚刦無所<lb/>
　　憚擲雉尾炬焚守汛艦汛艦皆走賊乗勝追至北<lb/>
　　門石湖涌登岸恣掠老幼爭趨城城門閉民呼門<lb/>
　　大哭自相踐踏多死者啓明三叩帥轅請發兵不<lb/>
　　應大言曰食禄為將坐視賊猖狂至此不前死賊<lb/>
　　可乎乃擐甲持刀出親兵十餘隨之徑開東門與<lb/>
　　賊遇瞋目當先突前奮擊手殺十餘賊當其鋒者<lb/>
<pb n="KR2k0053_WYG_042-64b"/>
　　皆碎各散走直追至河下賊跳船遁首尾不能自<lb/>
　　顧啓明扼腕曰使得一艦發大砲追之無噍類矣<lb/>
　　賊自後膽破不敢近城一戰力也奪囘擄口衣物<lb/>
　　無算悉還民無匿者民以是徳之後奉檄還端民<lb/>
　　懇留不可得則鼓吹送至江濱數千人羅拜雨泣<lb/>
　　忽麾下中軍劉漢臣引纜截江不聽去問之則以<lb/>
　　前官坐逋船械銀未償為鏹不貲民奮前曰無慮<lb/>
　　也是在吾儕因擁還城各持鉢科募男子解腰纒<lb/>
<pb n="KR2k0053_WYG_042-65a"/>
　　婦人拔簮釧須臾皆滿如其數夜呼劉示之劉乃<lb/>
　　大慙謝次日復備禮如前送數十里而别<lb/>
　　　遊擊<lb/>
　　陳培祺號芝田遼東人順治十七年由衢州右營<lb/>
　　守備陞欽州城守遊擊鎮守有方能東兵愛民征<lb/>
　　鐵山劇寇擒龍門海盜有大功捐俸錢葺<lb/>
　文廟送古銅鼓入明倫堂修復三元閣尊賢下士有<lb/>
　　古良將風欽人徳之立碑紀其事<lb/>
<pb n="KR2k0053_WYG_042-65b"/>
　　陳誥字禹夫福建侯官人康熙二十二年以功加<lb/>
　　左都督任欽州營遊擊時亂後兵驕恩威互用謹<lb/>
　　斥堠時簡閲紀律森嚴兵戢民懷尤敬禮儒生捐<lb/>
　　資修學宫躬親督理有古儒將風在欽十六年擢<lb/>
　　廣西永寧參將以病乞休歸至龍川道卒祀名宦<lb/>
　忠義<lb/>
　　劉𢎞祚南昌舉人國初官連平知州順治四年内<lb/>
　　管營兵與守城把總賀炳作亂𢎞祚力禦不克投<lb/>
<pb n="KR2k0053_WYG_042-66a"/>
　　南門方井死從死者吏目鄭亮福建人學正葉上<lb/>
　　青北直人<lb/>
　　蓋一鵾本姓孫陜西富平人起家諸生以武功顯<lb/>
　　厯任參將國初率先投誠以原官協守淮陽遷廣<lb/>
　　東副將順治五年陞總統水師都督同知總兵官<lb/>
　　十一年西寇李定國圍新㑹一鵾領舟師守江門<lb/>
　　㑹賊艘雲集一鵾鼓衆血戰殁于陣<lb/>
恩䘏祭𦵏<lb/>
<pb n="KR2k0053_WYG_042-66b"/>
　　呉道岸江南江都人順治七年從平靖兩藩入粤復廣<lb/>
　　州敘功委連山令道岸莅任念連民數被兵加意撫循<lb/>
　　八年秋七月逆寇馬寳率衆攻城道岸督義兵死守<lb/>
　　救援不至力竭城破被執罵賊死之祀名宦<lb/>
　　鄔象鼎浙江仁和人舉進士順治七年以參議道<lb/>
　　備兵羅定地當西粤之衝象鼎至簡軍實固牧圉<lb/>
　　十年六月西寇呉子聖猝犯州城象鼎命守陴者<lb/>
　　列柵待援勵僚佐固守寇揮黨數千人斬北門入<lb/>
<pb n="KR2k0053_WYG_042-67a"/>
　　象鼎督兵巷戰力竭罵賊死<lb/>
　　愼淑仞歸安人知羅定州西寇呉子聖破城與州<lb/>
　　同金芳吏目陳炳新各赴連灘溺死芳義烏人炳<lb/>
　　新山隂人並入名宦<lb/>
　　張令憲字胥游江南無錫人由貢士順治七年從<lb/>
　　軍入粤八年任香山時郡邑初定粟米蒭茭之供<lb/>
　　倍昔令憲屬邑之父老告曰徵輸急矣顧兹殘黎<lb/>
　　吾不忍迫也盍完而課罔罹於法民感之壬辰歲<lb/>
<pb n="KR2k0053_WYG_042-67b"/>
　　歉賊梁子直等率饑民直抵城下蟻緣而入城破<lb/>
　　令憲罵曰吾與城存亡身死分也顧其子曰死親<lb/>
　　孝也遂父子遇害事<lb/>
聞贈太僕卿祀名宦無子兄子達廕補浮梁令<lb/>
　　鮑之竒浙江人順治七年以明經知恩平縣縣先<lb/>
　　為賊據遂即任於凹頭村之竒屢謀入城五團父<lb/>
　　老遮道泣留不聽一日單騎詣之宣布<lb/>
朝廷威徳賑窮賙乏民皆感悅賊憚其得民令其黨何<lb/>
<pb n="KR2k0053_WYG_042-68a"/>
　　國佐殺之死之日血漂於地䑕食之皆自斃國佐<lb/>
　　忽發狂死<lb/>
　　宋登喬籍貫無稽駐防曲江順治四年叛兵簡信<lb/>
　　等圍城登喬與參將李美等出戰屢勝後以先登<lb/>
　　陣亡<lb/>
　　莫之倣字節之陽山人少有志節具敏練才憲府<lb/>
　　授外委職銜順治八年西逆馬寶入寇之倣傾貲<lb/>
　　助餉悉力守禦城卒完明年秋象寇披猖城已陷<lb/>
<pb n="KR2k0053_WYG_042-68b"/>
　　之倣猶率死士巷戰被執賊誘以降不從觸石死<lb/>
　　屠洪基浙江嘉興人順治八年令陽山莅任三月<lb/>
　　西逆馬寳犯城洪基繕糗糧督義勇登陴固守以<lb/>
　　少敵衆賊不能破總兵郭升援至洪基出城夾擊<lb/>
　　圍解截其歸路斬獲甚衆招徠難民還定安集次<lb/>
　　年九月寳復與黨曹志建等攻陷連山連州進攻<lb/>
　　陽山洪基堅守如前賊黨髙必正復率步騎萬餘<lb/>
　　繼至環城夾攻凡四日夜城陷洪基被執不屈罵<lb/>
<pb n="KR2k0053_WYG_042-69a"/>
　　賊死之逾月郭升督兵至覔洪基遺骸得之河南<lb/>
　　坪焉洪基為政嚴明慈惠陽民戴如父母兩遭逆<lb/>
　　寇致身報國祀名宦<lb/>
　　金世爵鑲藍旗舉人順治十四年任合浦縣知縣<lb/>
　　時髙州總兵祖澤清叛合浦震恐世爵蒐軍實捍<lb/>
　　邊疆㑹滇逆呉三桂遣偽將王某李某帥兵數萬<lb/>
　　圍合浦衆寡不敵城陷死難<lb/>
　　李成功遼東人順治己丑進士任參將𨽻潮鎮劉<lb/>
<pb n="KR2k0053_WYG_042-69b"/>
　　進忠麾下康熙十三年進忠受閩逆耿精忠偽職<lb/>
　　謀叛成功宻與續順公標員于國璉謀誅之機洩<lb/>
　　被執不屈死焉事<lb/>
聞贈驃騎將軍同時死義者張善繼于國璉白虎何亮<lb/>
　　張善繼直𨽻彭城衛人康熈丁未科殿試第二名<lb/>
　　進士八年任潮州城守時劉進忠謀叛善繼隂與<lb/>
　　李成功約討之為所敗以身殉<lb/>
恩贈參將<lb/>
<pb n="KR2k0053_WYG_042-70a"/>
　　于國璉遼東人續順公標下防禦也性忠勇與參<lb/>
　　將李成功謀誅叛鎭劉進忠事洩進忠進兵擊之<lb/>
　　璉奮登陷陣射進忠中臂力戰三晝夜死之<lb/>
　　白虎陜西秦州人署澄海都司值劉進忠之叛虎<lb/>
　　不為屈與其子死之事<lb/>
聞賜銀三百五十兩恤其家<lb/>
　　何亮程鄉人澄海協右哨把總隨遷千總康熙十<lb/>
　　三年劉逆挾叛不從被殺事<lb/>
<pb n="KR2k0053_WYG_042-70b"/>
聞䘏之<lb/>
　　　以上五人俱於康熙二十七年祀名宦<lb/>
　　周士英陜西榆林人由行伍授順徳鎮標左營守<lb/>
　　備陞右營遊擊叛鎮劉進忠亂士英奉檄統兵堵<lb/>
　　截於黄岡力戰而死康熙十七年贈官廕子䘏銀<lb/>
　　四百兩二十年復給祭葬<lb/>
　　李坤字日開鎮平人由行伍康熙八年任平鎮營<lb/>
　　千總尋署守備事十三年賊林青袍倡亂平逺坤<lb/>
<pb n="KR2k0053_WYG_042-71a"/>
　　進剿斬青袍繼征河婆五指石瓦諸寨屢建竒績<lb/>
　　十六年調征西粤巡撫傅某題授總兵官明年冬<lb/>
　　與呉逆戰於梧州大捷次日賊麇至復大戰坤馬<lb/>
　　蹶陣亡事<lb/>
聞予諡忠烈子國柱官梧州容縣都司<lb/>
　　羅華順徳人少任俠從軍總督盧崇峻異之拔充<lb/>
　　右營把總調澄海協劉進忠叛脅從不屈死事<lb/>
聞廕子衛千總䘏其家<lb/>
<pb n="KR2k0053_WYG_042-71b"/>
　　劉象亨鎭平人少倜儻自負不事生人産折節讀<lb/>
　　書不售棄去仗䇿謁藩邸與諸將交懽康熈甲寅<lb/>
　　鎭將劉進忠據潮叛象亨承檄署守備傾家結死<lb/>
　　士起兵解饒平圍師次西山率其屬三百人直取<lb/>
　　賊營賊驚遁大軍踵其後列陣柏子橋鼓未成列<lb/>
　　賊忽大至我軍亂象亨獨以所部血戰亡於陣從<lb/>
　　征逾年功未成而死人咸惜之<lb/>
　　黃勝湖廣人康熙十三年西賊煽動總督金光祖<lb/>
<pb n="KR2k0053_WYG_042-72a"/>
　　劄授電白營把總二十年冬海寇犯山后港勝領<lb/>
　　六哨船衝鋒迎戰遇伏起被殺二十五年遣官祭<lb/>
　　之<lb/>
　　黄相福建龍溪人少竒警由武衿獻䇿劄授督標<lb/>
　　副將康熙十三年奉檄討髙明壠泔賊率先入寨<lb/>
　　麾而呼曰登矣旋被執不屈死贈都督僉事録廕<lb/>
　　給䘏<lb/>
　　鄧材黄良俱程鄉人𨽻潮鎮左營材為千總良為<lb/>
<pb n="KR2k0053_WYG_042-72b"/>
　　把總居恒氣節相勗康熙十三年劉進忠叛脅之<lb/>
　　不從唾曰吾兩人俱烈丈夫恨不食爾肉遂死事<lb/>
聞錄廕給䘏<lb/>
　　劉忠康熙十三年由撫標戰兵補把總守禦南海<lb/>
　　龍山殺賊陣亡廕一子䘏白金百兩<lb/>
　　張二以千總守龍山與劉忠同戰死廕一子䘏白<lb/>
　　金百兩<lb/>
　　杜嶠以部劄從征署廉州乾體營遊擊康熙十四<lb/>
<pb n="KR2k0053_WYG_042-73a"/>
　　　年秋西逆破廉抗節被殺廕子弟一人䘏銀一百<lb/>
　　　五十兩<lb/>
　　　侯進學廉州鎭遊擊康熙十六年西逆突犯廉城<lb/>
　　　抗節不屈遂遇害贈副將䘏銀四百兩遣官致祭<lb/>
　　　　以上四人以文卷燬失籍貫莫稽而煌煌<lb/>
　恩典名姓長留足為盡忠效節之勸矣<lb/>
　　　王忠孝遼東人藩委阿喇哈章京康熈十四年入<lb/>
　　　京<lb/>
<pb n="KR2k0053_WYG_042-73b"/>
聖祖仁皇帝賜參將銜同　大兵進廣圍解十七年從征<lb/>
　　　高凉授叅將管呷喇章京事十九年署左翼鎭總<lb/>
　　　兵官進剿滇南衝鋒破敵身先士卒引兵逼城下<lb/>
　　　戰於東坡深入陷堅沒於陣贈都督同知䘏銀六<lb/>
　　　百兩廕一子守備<lb/>
　　　羅文舉福建永定人開建營千總奉總督金光祖<lb/>
　　　檄督剿廣西屢立戰功擢梧肇守備康熈十四年<lb/>
　　　六月賊犯廣西藤縣調援合擊衝鋒陷陣而沒贈<lb/>
<pb n="KR2k0053_WYG_042-74a"/>
　　廕予祭給葬銀三百兩<lb/>
　　文天夀陜西安塞人由將材授左翼鎮標中軍遊<lb/>
　　擊康熙十五年領兵守江門賊孫楷宗誘以叛天<lb/>
　　壽叱曰背主不忠吾錚錚丈夫豈䑕輩可脅哉遂<lb/>
　　被殺沈屍海中十九年遣官致祭贈廕有加<lb/>
　　翟永昌山西人由將材授廣東開建城守備康熙<lb/>
　　十五年西逆圍肇慶永昌至髙要縣大逕賊猝至<lb/>
　　率先摧鋒矢盡被殺贈都司僉書廕子祭葬<lb/>
<pb n="KR2k0053_WYG_042-74b"/>
　　朱鴻祚陜西人潮州都司僉書康熙十六年守東<lb/>
　　莞石龍鎮軍令明肅後征海寇力戰陣殁優䘏録<lb/>
　　廕仍給口糧䕶喪歸<lb/>
　　蕭萬竒湖廣臨武人康熙十七年授虎門協左軍<lb/>
　　都司巡沙亭遇海賊砲箭雨下遂戰死十九年贈<lb/>
　　遊擊復子祭葬<lb/>
　　岑嗣恪順徳人與江西新城王起龍東莞黄徳貴<lb/>
　　並𨽻虎門協戲下夙以忠勇相許康熙十九年正<lb/>
<pb n="KR2k0053_WYG_042-75a"/>
　　月謝昌入寇并力血戰死各贈廕如例<lb/>
　　陳璠京衛人起家武進士授順徳鎮標中軍遊擊<lb/>
　　康熙十九年海寇謝昌作亂璠率舟師禦賊戰死<lb/>
　　予祭葬廕䘏<lb/>
　　馮俊新㑹人籍山東官順徳鎭標中營守備謝昌<lb/>
　　之亂聞陳璠戰死赴救死之予祭葬廕䘏<lb/>
　　髙有功山東籍湖廣蘄水人康熙十八年署虎門<lb/>
　　協右營都司駐潭州號令嚴肅征剿海寇血戰死<lb/>
<pb n="KR2k0053_WYG_042-75b"/>
　　十九年贈廕二十二年給祭葬<lb/>
　　林廷燏海陽人由行伍以功授守備隨征呉逆率<lb/>
　　兵抵雲南城下弩矢如雨廷燏戰死康熙二十年<lb/>
　　贈官廕子二十一年給祭葬<lb/>
　　王承業江南廬州人率衆歸誠授副將康熙二十<lb/>
　　年征滇逆困於重圍身被數創死贈右都督䘏白<lb/>
　　金六百兩<lb/>
　　楊廷潮州人瓊鎭左營千總隨征逆賊王之詵力<lb/>
<pb n="KR2k0053_WYG_042-76a"/>
　　戰陣亡優恤<hi>瓊州志未紀年分</hi>
　　　按虎頭門有藩委副將張瑜者今祔享瓊山縣<lb/>
　　　江起龍祠相傳謂康熈十九年戰死但查東莞<lb/>
　　　縣志中紀康熙十九年海逆謝昌之亂副將張<lb/>
　　　應科張瑜相繼失守遁守莞城云云又不相符<lb/>
　　　合豈遁入之後復出戰死歟事無確據未敢立<lb/>
　　　傳<lb/>
　　謹按<lb/>
<pb n="KR2k0053_WYG_042-76b"/>
國朝新増名宦諸傳俱準名宦祠冊為據有不入祠而<lb/>
　　特立傳者惟總督郭世隆楊琳孔毓珣三人至于<lb/>
　　忠義一類廣為搜補果有實據雖卑官瑣秩不敢<lb/>
　　遺佚餘俱刪葺舊志已見條例<lb/>
　<lb/>
　<lb/>
　<lb/>
　廣東通志卷四十二<lb/>
</p>
<p>
</p>
  </div>
</body>
</text>
</TEI>
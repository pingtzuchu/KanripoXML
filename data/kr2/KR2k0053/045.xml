<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>廣東通志卷四十五</head> <lb/>
    <p>
<pb n="KR2k0053_WYG_045-1a"/>
欽定四庫全書<lb/>
　廣東通志卷四十五<lb/>
　　人物志<hi>二州俱明廣  府</hi>
　明彭通字萬里南海人早失怙恃力學工詩隱居教<lb/>
　授從之遊者常數百人洪武四年由儒士舉銓部以<lb/>
　名入見帝親閲之拜給事中參劾封駁正直莊嚴同<lb/>
　列皆以為莫及時帝方向文學俾侍左右應制通詩<lb/>
　思敏給嘗和御製醉學士歌帝稱之九年轉監察御<lb/>
<pb n="KR2k0053_WYG_045-1b"/>
　史嘗奉命巡京郡薦拔賢才攻擊貪暴有能聲久之<lb/>
　擢山西布政司參政單車赴任能以公亷滌積弊河<lb/>
　東運司官匿羨餘不以實聞亷得其情遂寘于法賜<lb/>
　寶鏹旌之有呉印者官至陜西方面本五臺寺僧也<lb/>
　以才辨受主知嘗譖殺按察司僉事張丁其家人横<lb/>
　肆諸藩臬皆畏之偶以事干通通正其罪且以上聞<lb/>
　尋引年致仕卒于家通為人恭謹外柔内剛為政若<lb/>
　不事皦察而所舉刺動無遺失故能以功名終<lb/>
<pb n="KR2k0053_WYG_045-2a"/>
　梁宏字廓之南海人少穎敏被選為弟子員貢入胄<lb/>
　監以學行知名司業劉崧試其文稱為竒才同館莫<lb/>
　不推重居二載乞假省親方孝孺為南士之説贈之<lb/>
　歸廣州後靖難兵起遂不復仕<lb/>
　周志新南海人永樂嘗呼為周新因改名以志新為<lb/>
　字洪武己卯舉于鄉初授大理寺評事每有疑獄一<lb/>
　言而決拜監察御史彈劾敢言貴戚畏之目為冷面<lb/>
　寒鐵公永樂元年巡按福建奏言朝廷設立軍民諸<lb/>
<pb n="KR2k0053_WYG_045-2b"/>
　司兩非統屬請自今府衛相見等禮途遇則分道而<lb/>
　行即有公事不許徑下府縣母得責辱有司官吏詔<lb/>
　書一至雖邊衛亦從藩司遣齎都司無與焉帝悉從<lb/>
　之二年巡按北京時制令吏民有犯流徒者免罪就<lb/>
　發北京民稀處種田而羈繫詳擬往復數月多死獄<lb/>
　中新奏請死罪及職官有犯詳擬待報其吏民犯流<lb/>
　徒者悉從北京刑部或巡按詳允之後就發種田則<lb/>
　下無淹滯之患上不負寛恤之恩矣帝諭都察院曰<lb/>
<pb n="KR2k0053_WYG_045-3a"/>
　御史言是也且命北京百姓有犯應決者許其收贖<lb/>
　燕民大恱三年秋九月超為雲南按察使未赴命改<lb/>
　浙江有寃民淹繫聞之喜曰冷面寒鐵公來吾無患<lb/>
　矣至未幾洗其寃釋之自是異政日著一日視篆忽<lb/>
　旋風吹異葉至前詢之獨一僧寺有此木曰此必寺<lb/>
　僧殺人瘞其下也發之得一婦人屍人稱為神明一<lb/>
　巨商逺囘未抵家而日暮潛以其資置一祠石下至<lb/>
　家妻問之告以故明日求之無有往訴之新曰是必<lb/>
<pb n="KR2k0053_WYG_045-3b"/>
　爾妻有外遇也覈之果然有爭蓋者新立命剖之各<lb/>
　持其半去隂遣人尾其後甲曰我始欲助汝蓋價之<lb/>
　半得非汝利乎乙答曰蓋本我物寧當屬汝於是甲<lb/>
　就縛正其罪境中有虎害為文告城隍旋得虎格殺<lb/>
　之一日行道上蠅蚋迎馬而聚尾之見一暴屍佩小<lb/>
　大布印乃令人市布得印誌同者鞫之果刦布商賊<lb/>
　也其燭奸類此新未顯時其妻治褥以給及同官内<lb/>
　讌荆釵布裙以往大類田野婦各相慚恧更為澹素<lb/>
<pb n="KR2k0053_WYG_045-4a"/>
　其亷介類此故當是時周憲使之名震天下澤及無<lb/>
　告民自不寃雖三尺童子皆頌其美焉初錦衣衛指<lb/>
　揮紀綱使千户行浙詗事多作威福受吏賕新如京<lb/>
　師遇諸涿州捕繫之千户脱走訴于綱綱乃更誣奏<lb/>
　新帝怒令馳馬逮新承綱意者榜掠無完膚既至蒲<lb/>
　伏陛前猶抗聲曰按察司行事與在内都察院同陛<lb/>
　下所詔也臣奉詔擒奸惡奈何罪臣臣死且不憾帝<lb/>
　愈怒遽命戮之臨刑大呼曰生為直臣死當作直鬼<lb/>
<pb n="KR2k0053_WYG_045-4b"/>
　他日帝顧問侍臣曰周新何許人對曰廣東帝嘆曰<lb/>
　廣東有此好人耶朕枉殺之矣後紀綱以罪誅事益<lb/>
　白新既被刑其妻獨挈遺衣及書數卷歸廣貧居如<lb/>
　洗巡撫楊信民存問其家周以月俸嘗語人曰周志<lb/>
　新當代第一人吾黨所未及也<lb/>
　李晟字孟昭南海人器宇凝重早有文名少孤能承<lb/>
　顔事母建文己卯舉于鄉永樂初為户科給事中嘗<lb/>
　侍左右言事稱旨帝嘗有所遣陛辭許過家省母賜<lb/>
<pb n="KR2k0053_WYG_045-5a"/>
　道里費人皆榮之七年春正月奏事奉天門帝謂吏<lb/>
　部曰吏材中多有能者令給事中保舉若非其人則<lb/>
　平日交結可知晟受命奏保郎中萬子雅辦事官前<lb/>
　御史傅衡皆稱職由是益為帝所知九年進都給事<lb/>
　出知南寧府專尚德教歴六載梗化者馴服積逋盡<lb/>
　輸以績最擢河南左參政所至有聲致仕家居尤篤<lb/>
　孝友鄉邦論純德君子必曰李大參云<lb/>
　廖謹字慎初南海人性恬靜不妄交遊績學多聞稱<lb/>
<pb n="KR2k0053_WYG_045-5b"/>
　廖五經永樂間解縉出為交阯參議過謹與語重之<lb/>
　題其西樵書舍曰反身循理懲忿窒欲敬之敬之如<lb/>
　金如玉稷契皋陶何書可讀蓋深期之也後舉明經<lb/>
　為通山教諭愿樸不能事上官或以古必目之古必<lb/>
　謂泥古不通變也謹作古必解折焉久之遷南安教<lb/>
　授致仕其教人以禮為先羣從兄弟嘗受學者終身<lb/>
　莫敢鴈行族子詢登進士歴官通顯事謹猶自為役<lb/>
　人以是高之<lb/>
<pb n="KR2k0053_WYG_045-6a"/>
　劉士傳字習之南海人積學工文不求聞達永樂元<lb/>
　年有司聞其名以學行舉之不得已而出授兵科給<lb/>
　事中屢言邊事帝嘉之授陜西布政司參議巡行固<lb/>
　原建議備邊或以為迂轉授福建邵武知府公勤亷<lb/>
　慎興學勸士多所造就郡人德之<lb/>
　彭森字伯森南海人孤貧久次諸生所服襴衫破敝<lb/>
　紉紙補之有司見而憫焉為給燈油使力學森以是<lb/>
　得肆力於書援筆輒萬言皆中矩矱永樂甲午鄉試<lb/>
<pb n="KR2k0053_WYG_045-6b"/>
　第一明年登進士授山西道監察御史陞福建參政<lb/>
　始未第時聘同里貧家女及發解其家以窶辭親戚<lb/>
　復以女貌陋止之森不可竟成婚恩愛甚篤生子皆<lb/>
　賢有舉于鄉者<lb/>
　顔宗字學淵南海人永樂癸卯舉于鄉授福建邵武<lb/>
　知縣為政平易愷悌以救荒憫旱為先増置義倉嵗<lb/>
　遭歉計口給賑民無阻饑遇大旱齋沐徒行百里禱<lb/>
　于神雨大注嵗遂稔民有呉姓者垂死托其子名鐵<lb/>
<pb n="KR2k0053_WYG_045-7a"/>
　牛於友育之一日鐵牛為人所殺邑佐執其友抵罪<lb/>
　宗疑之積誠告城隍夢有人訴曰殺牛者驢也明日<lb/>
　召耆老問其親有邱驢者執之一訊具服人稱為神<lb/>
　明閩鄧茂七作亂帝命率師討之渠魁既得餘黨據<lb/>
　險當道委宗招撫宗率耆老數輩直詣賊所賊衆皆<lb/>
　泣聽命散為良民所活十萬餘人景泰二年滿考擢<lb/>
　兵部車駕司主事轉署員外郎奔母喪歸卒于途宗<lb/>
　善畫山水為世所重一時名畫若林良猶遜之<lb/>
<pb n="KR2k0053_WYG_045-7b"/>
　易善南海人以鄉薦歴官給事中出知岳州府政尚<lb/>
　寛厚決訟明察吏不敢欺稱為神明歴湖廣布政使<lb/>
　景泰中引年卒于家<lb/>
　程勉南海人永樂甲午鄉薦任江西理問亷介勤慎<lb/>
　決獄無私擢監察御史按江西以亷能著聲久之丁<lb/>
　内艱哀毁而卒<lb/>
　胡濟字孟時南海人學行素著洪熙元年有司以賢<lb/>
　良舉授廣西布政司檢校正統二年廣西僉事王凱<lb/>
<pb n="KR2k0053_WYG_045-8a"/>
　薦知理定縣招徠流民復調平南邑瀕大藤峽猺獞<lb/>
　不時侵掠濟築城衛之民始奠居正統九年廣西總<lb/>
　兵韓觀征剿大藤峽賊附近居民多就俘者濟力為<lb/>
　民辨䝉活二千餘人民懷其德以疾卒於官<lb/>
　王子倫名綱以字行南海人宣德初監察御史何善<lb/>
　薦為攸縣丞政惠及民民愛之時草寇蕭彦正剽掠<lb/>
　子倫與百户張本捕之抵衡山遇寇與戰失利中有<lb/>
　引矢向子倫者衆呼曰無傷仁賢父母遂得免尋以<lb/>
<pb n="KR2k0053_WYG_045-8b"/>
　才節薦知江隂縣亷名益著都御史陳智聞其有學<lb/>
　守復疏奏舉之居六年内召邑民千餘人遮道留之<lb/>
　不得解舄懸譙門以示不忘至京授河南道監察御<lb/>
　史直聲大著歴官始終不攜妻子正統間巡按雲南<lb/>
　卒二子載貫載能文章隱居不仕貫有詩名由鄉貢<lb/>
　任南平知縣卒載子觀光亦舉於鄉子倫所著有彛<lb/>
　齊集<lb/>
　何楚英字邦佐南海人正統丁卯舉於鄉釋褐陜西<lb/>
<pb n="KR2k0053_WYG_045-9a"/>
　道監察御史天順初天變詔求直言上疏條陳四事<lb/>
　一課農桑二禁游惰三正倫理四明禮制帝嘉納之<lb/>
　又嘗劾曹吉祥擅作威福㑹大祀督光禄寺厨人竊<lb/>
　蜜事發舉正其罪吉祥縁此中傷之下錦衣獄械示<lb/>
　三月左遷貴縣主簿成化間巡撫都御史韓雍用楚<lb/>
　英剿賊獲文清等以功超為潯州同知又以饋運糧<lb/>
　草積有年勞擢柳州知府城舊土壘至即易以巨石<lb/>
　時倚以為安丁内艱起復補太平以弭盜安民考上<lb/>
<pb n="KR2k0053_WYG_045-9b"/>
　上晉廣西參政越二年去官歸杜門不謁公府惟與<lb/>
　朋故相娯卒年八十二<lb/>
　蕭塤字孟昭南海人景泰庚午鄉薦筮仕合州知州<lb/>
　築長隄以捍江水灌溉平疇民獲其利亷能大著擢<lb/>
　應天府治中<lb/>
　李嗣字克承南海人性端謹質幹魁梧年十三為邑<lb/>
　諸生性度敏達識者知其偉器景泰甲戌進士授南<lb/>
　京户部主事嘗催督南畿江西積欠輸賦不勞而集<lb/>
<pb n="KR2k0053_WYG_045-10a"/>
　奏増大臣一人專董其事遂為例晉署郎中事時五<lb/>
　城兵馬司妄奏房鈔都稅司侵尅參提兩正其罪尚<lb/>
　書張鳯推重之曰公輔才也欲薦自代㑹鳯卒出知<lb/>
　金華府下車之始適行鄉飲酒禮有司設席豐於主<lb/>
　而儉於賔遽命撤之由是吏民不敢干以私奏立正<lb/>
　學書院祀先儒王何金許四賢重修麗澤書院俾郡<lb/>
　人知所嚮慕奏設湯溪縣𨽻本府治行冠江浙諸郡<lb/>
　成化八年大計考績高等遷浙江參政修築長隄以<lb/>
<pb n="KR2k0053_WYG_045-10b"/>
　禦紹興寧波海漲二郡民永賴其利又上軍政數十<lb/>
　事皆行之晉福建右布政使漳州有狂生善幻術醉<lb/>
　後驅使草木邑吏上變藩臬議舉兵嗣曰討之是激<lb/>
　其反爾單車往其家遂縛以歸一省帖然尋轉左布<lb/>
　政使十七年入覲道經金華民爭迓之刻石路左以<lb/>
　昭功德十九年遭内艱適蘇松多事奪情起為左副<lb/>
　都御史巡撫其地首陳事宜降敕嘉奬所至百廢具<lb/>
　興尋召還授户部右侍郎㑹本部有言兩淮鹽法不<lb/>
<pb n="KR2k0053_WYG_045-11a"/>
　舉虧損邊儲者奉璽書督視兼都察院左僉都御史<lb/>
　以行悉心羣務以疾乞歸乘傳還第𢎞治七年卒年<lb/>
　六十有九居官三十餘年篋中惟白金十兩田園無<lb/>
　所増時稱其清介云<lb/>
　呉讓字克讓南海人景泰中進士知臨桂縣以清慎<lb/>
　知名巡撫葉盛奬異之天順已卯超擢慶逺知府慶<lb/>
　逺在極邊所轄東蘭南丹那地三州皆土官各餽金<lb/>
　三百兩讓悉却之由是土官知有法紀地方以安居<lb/>
<pb n="KR2k0053_WYG_045-11b"/>
　一年卒年僅四十八<lb/>
　陳騏字夢祥南海人天順丁丑進士授大理寺評事<lb/>
　晉左寺副出為江西僉事巡視嶺西修撰羅倫為序<lb/>
　送之稱其剛介比至發奸摘伏有能名民病癘瘴騏<lb/>
　知醫以藥活八百餘人覈虛賦明經界均徭役民不<lb/>
　敢欺有病死而歸以被蹴傷告者騏視而折之曰傷<lb/>
　必有血廕今肋骨彎外黒内非由蹴也煮皂角水洗<lb/>
　之黑色盡去獄遂決巡九江以南清出虛賦十八萬<lb/>
<pb n="KR2k0053_WYG_045-12a"/>
　三千餘石儲贖罪穀備賑濟至二十一萬六千石有<lb/>
　竒以各道罰罪銀市材鳩工修理學校祭器所毁淫<lb/>
　祠九十有七區遷雲南副使時鎮守太監錢能家人<lb/>
　不法每為騏所制遂中傷之落職卒年八十餘騏性<lb/>
　勁厲晩年論名理嘗與張詡不協著鳶魚辨原學諸<lb/>
　篇亦其自得之見云<lb/>
　龎瑽字廷佩南海人天順己卯舉於鄉知福清縣有<lb/>
　智畧治尚精明以邑人好訟用嚴治之犯者輒麗於<lb/>
<pb n="KR2k0053_WYG_045-12b"/>
　法吏胥斂戢不敢為奸崇儒重道廣學宫置祭器公<lb/>
　署吏廨悉改舊觀時稱能吏後祀名宦孫尚龍以鄉<lb/>
　薦歴楚府長史<lb/>
　馮遵字宗轍南海人天順庚辰進士筮仕吏部主事<lb/>
　清謹有名進員外郎持法不私為當路所畏久之擢<lb/>
　福建右參政時官吏部者多得京堂而遵補外怡然<lb/>
　無愠色莅任益盡心所職民皆懷其惠後致仕卒遵<lb/>
　有人倫鑒識大學士梁儲參政李祥於未顯時皆其<lb/>
<pb n="KR2k0053_WYG_045-13a"/>
　壻也子濟𢎞治戊午鄉薦授湖廣永州府同知以亷<lb/>
　能稱卒於官<lb/>
　鄺文字載道南海人父𢎞善詩與陳獻章賡和淡於<lb/>
　勢利二子通顯其貧如舊獻章以三代遺老稱之文<lb/>
　登成化丙戌進士歴監察御史覈帑通州劾外戚掊<lb/>
　尅謫黃巖令挫豪猾完逋負捕劇盜以最擢淮安同<lb/>
　知丁内艱起知大名改漳州居官亷明剛果吏胥震<lb/>
　懾民多通外番因而刦掠文嚴禁之鮮敢犯者為政<lb/>
<pb n="KR2k0053_WYG_045-13b"/>
　未究而卒族弟郊南京工部郎中以清操聞孫約壬<lb/>
　戌進士歴監察御史巡按應天貴州所至有聲終河<lb/>
　南按察副使<lb/>
　陳珷南海人成化己丑進士改庶吉士授監察御史<lb/>
　時宦官汪直管西厰横恣羅織珷偕郭和疏諍不聽<lb/>
　出按雲南有王射者怙直勢詐稱使者至珷械送京<lb/>
　師直黨錢能鎮守雲南大恣威焰遇珷甚恭珷弗為<lb/>
　禮㑹能貪暴事發珷遂劾能與直朋邪相倚啓釁害<lb/>
<pb n="KR2k0053_WYG_045-14a"/>
　民直隂持之逮珷論法謫戍居庸其子上書訟寃及<lb/>
　言官論捄放歸珷直聲遂震天下當塗無不重珷者<lb/>
　督府韓雍尤敬之<lb/>
　陳庸字秉常南海人力行好古成化甲午舉於鄉聞<lb/>
　陳獻章講學江門往師事之獻章深服其德量自以<lb/>
　為不及庸潛心理奥多所自得其學以主靜為本羅<lb/>
　倫莊㫤望重一時少許可遇庸輒嘆賞年踰五十親<lb/>
　友强之仕釋褐荆門州同知莅任未幾不能隨時俯<lb/>
<pb n="KR2k0053_WYG_045-14b"/>
　仰輒拂衣歸足跡不履城郭督學副使王𢎞請與相<lb/>
　見竟謝不往友人謝祐卒貧無以葬罄囊助之病革<lb/>
　沐浴更衣設獻章像焚香再拜而卒年八十六所著<lb/>
　有東峯語録其徒多以科第顯倫文叙最著<lb/>
　鄧應仁字子榮南海人少有文名成化辛卯領首薦<lb/>
　辛丑登進士授浦城知縣為政愷悌𢎞治二年處州<lb/>
　賊竊發逺近騷動應仁躬督拒戰賊遁去内擢主事<lb/>
　歴郎中出守南安亷靜寡慾政尚平恕在任數年惟<lb/>
<pb n="KR2k0053_WYG_045-15a"/>
　攜一僮自隨門無私謁既去民思之有肖像祀其家<lb/>
　者<lb/>
　陳希文字載道南海人成化癸卯舉於鄉乙丑令武<lb/>
　縣去京師百里政弊民疲俗又頑悍希文至視篆七<lb/>
　日即執勲舊家之豪横者治之弊革利興期年而邑<lb/>
　治邑舊無城池嘗苦於賊希文移書勛戚計田出資<lb/>
　築之功遂告成以薦拜太僕寺丞庚午領庫銀往大<lb/>
　同買馬給散軍士兼閲帑得欺匿銀三萬以聞歸途<lb/>
<pb n="KR2k0053_WYG_045-15b"/>
　遇劉六等亂行次定州城中驚駭希文即登城號召<lb/>
　發公廩給貧民守者隂與賊通擒縛以徇民遂固守<lb/>
　賊知有備乃去至真定賊已抵近郊守官閉城遣人<lb/>
　審視希文乃肯啓鑰希文按轡徐行驅民先入尋奏<lb/>
　覈真定等府寄庫養馬餘地銀乾沒者治如律帝從<lb/>
　之丙子出為湖廣常德知府修理河渠振興學校居<lb/>
　三年解官歸卒年六十有五<lb/>
　熊季芳南海人成化甲辰進士授東流知縣秉政剛<lb/>
<pb n="KR2k0053_WYG_045-16a"/>
　方臨民簡易招撫流移復業者一百四十二户出俸<lb/>
　贖還饑民子女十有七人擢九江府同知甫朞月丁<lb/>
　外艱服闋以終母養卒於家年九十有六兄孟芳天<lb/>
　順丁丑進士户部主事仲芳子一源禮部郎中一漢<lb/>
　𢎞治己未進士累官副都御史巡撫貴州值支禄隴<lb/>
　政搆亂一漢討平之徵為大理卿廕子<lb/>
　呉璉字美中南海人成化甲辰進士授含山知縣操<lb/>
　守亷潔以德化民年荒賑濟所活盈萬政暇授生徒<lb/>
<pb n="KR2k0053_WYG_045-16b"/>
　以周易踰年以憂去任士民如失慈母起復知進賢<lb/>
　縣以守正不合引疾歸後以子貴封南京户部署員<lb/>
　外郎卒年八十餘子允正允禄别有傳允裕舉於鄉<lb/>
　判寧波府父子兄弟以學業顯士林榮之<lb/>
　黄衷字子和南海人父璉居喪盡禮以學行稱衷幼<lb/>
　穎絶倫三嵗誦孝經問孝本天性何别於天子諸侯<lb/>
　璉大異之弱冠登𢎞治丙辰進士授南京户部主事<lb/>
　監江北諸倉覈括積嵗侵羨得粟十餘萬及督𣙜揚<lb/>
<pb n="KR2k0053_WYG_045-17a"/>
　州丁内艱時僅四十日輸銀九千三百餘兩前此即<lb/>
　一嵗之入也正德初除户部晉員外郎罹外艱補南<lb/>
　京兵部員外歴禮吏武選郎中在留都久與應登顧<lb/>
　璘陳沂輩以詩文擅名後知湖州府稍遷福建都轉<lb/>
　運使監司胡世寧薦衷堪總糧政遂晉廣西參政至<lb/>
　則嚴法繩奸境内肅然時大征古田有功晉俸一階<lb/>
　賜銀幣辛巳晉雲南右布政使征芒市以功轉左布<lb/>
　政巡察疏衷忠清公亮宜加重任甲申擢右副都御<lb/>
<pb n="KR2k0053_WYG_045-17b"/>
　史巡撫雲南薦賢黜貪安民禦盜清里役以節財力<lb/>
　復條陳地方利病八事皆切機宜無何移鎮湖廣兼<lb/>
　理戎務奸吏多望風解綬復修沔陽州龍淵滄浪等<lb/>
　隄在鎮數月積粟八十餘萬石銀四萬餘兩户部疏<lb/>
　聞特下詔嘉奬丙戌湖廣盜起授守巡官以方畧進<lb/>
　兵討之俘獲無算捷聞大被褒賚㑹營顯陵及建仁<lb/>
　壽宫晉工部右侍郎兼僉都御史尋考最病足乞休<lb/>
　不允改兵部右侍郎㑹忌者恣為飛語謂衷潛至京<lb/>
<pb n="KR2k0053_WYG_045-18a"/>
　師乘山轎謁當路帝遣人察問無跡猶削秩焉衷未<lb/>
　嘗置辯也久之詔復職致仕卒年八十所著有矩洲<lb/>
　文集十卷海語一卷<lb/>
　冼光字汝實南海人生而長身玉立讀書八行俱下<lb/>
　登𢎞治丙辰進士授江西安仁縣潔己愛民善辯疑<lb/>
　獄百姓為之語曰民無寃訟有冼燈籠訟無滯屈有<lb/>
　冼三日言其明且斷也水災光賑饑不俟請命縣有<lb/>
　引鹽光不利其羨因以輸公遂為成例時進諸生講<lb/>
<pb n="KR2k0053_WYG_045-18b"/>
　學勉以大義桂萼兄弟皆感教而興者也丁父艱去<lb/>
　補令泰興召為陜西道御史出按應天奬亷察墨風<lb/>
　教大著出寃商於獄衆論翕然居臺七載疏毁佛像<lb/>
　疏劉瑾專權疏江彬誘駕巡幸侃侃千萬言疏皆留<lb/>
　中遂乞歸養母杜門十八年以薦起南京通政歴工<lb/>
　部右侍郎遇太廟災援例自陳准致仕光亷靜正直<lb/>
　解組林下不通冠蓋日從父老徒步田間問樵答稼<lb/>
　人不知為卿佐卒後世宗遣官諭祭子堯相廕京府<lb/>
<pb n="KR2k0053_WYG_045-19a"/>
　别駕孫應芳憲祖俱舉於鄉憲祖登庚戌進士任參<lb/>
　政<lb/>
　唐澤字加民南海人少孤家貧力學登𢎞治戊午賢<lb/>
　書正德間授新淦令時工役繁興澤以愛民惜用為<lb/>
　念遷粤西鳯化令兵備副使傅習重之舉軍前掌理<lb/>
　錢穀寛征役革羨糧民免流移將陞任遂解官歸孫<lb/>
　之燦登嘉靖戊午鄉書歴官吏部司務<lb/>
　倫文叙字伯疇南海人狀貌魁竒頭顱大二尺許五<lb/>
<pb n="KR2k0053_WYG_045-19b"/>
　嵗時與羣兒戲有術者獨指之曰是兒當大魁天下<lb/>
　𢎞治己酉以儒士就試巡按御史周南得其卷於遺<lb/>
　材中嗟異之入試果中高等己未㑹試殿試皆第一<lb/>
　授翰林修撰學行才器為世所推重乙丑武宗登極<lb/>
　頒朔安南充正使㑹丁外艱歸不果行庚午起復命<lb/>
　充經筵講官尋超為右春坊右諭德兼翰林侍講壬<lb/>
　申九月進講舜有臣五人而天下治多規諫語癸酉<lb/>
　進修玉牒命主考應天試事竣還卒于京師年四十<lb/>
<pb n="KR2k0053_WYG_045-20a"/>
　有七文叙天性純厚德器粹然望之皆知其為君子<lb/>
　篤於孝友室無私財雅有𢎞量尤能仗義賙恤既以<lb/>
　文章連掇大魁人皆期為台輔及卒天下惜之為文<lb/>
　悠長宛轉子以諒鄉試第一以訓㑹試第一廷試第<lb/>
　二以詵登進士高第俱有傳父子三元海内科名獨<lb/>
　擅云<lb/>
　陳則字養新南海人稟性端方舉𢎞治辛酉鄉薦授<lb/>
　定州學正教士有方擢國子監學正轉博士癸酉典<lb/>
<pb n="KR2k0053_WYG_045-20b"/>
　福建鄉闈遷北臺御史鯁直敢諫疏劾權璫欺罔之<lb/>
　罪朝端動色巡視東城執法不阿出按保定湖廣所<lb/>
　至舉賢懲奸釋寃摘滯除荆州重稅特糾内監抽分<lb/>
　世宗繼統巨璫迎宫眷所過縱肆宻疏劾奏楚民賴<lb/>
　以安尋掌河南道加光禄寺少卿致仕杜門講學閩<lb/>
　粤士多歸之梁文康儲顔其堂曰心性著有心性學<lb/>
　宗并疏稿詩集行世祀鄉賢孫世善見隠逸傳<lb/>
　呉允正字天祐璉之子登𢎞治壬戌進士歴户部郎<lb/>
<pb n="KR2k0053_WYG_045-21a"/>
　中出知永州府愷悌寛仁莅官清儉興學造士不科<lb/>
　擾於民民有弗率者委曲訓諭不事刑罰歴廣西參<lb/>
　政祀永州名宦弟允禄亦以進士歴吏部郎中出為<lb/>
　湖廣參政賑饑有方存活甚衆擢按察使<lb/>
　陳錫字祐卿南海人宋朝散大夫康延之後祖觀在<lb/>
　隱逸傳父珙以戴記授徒貢為上猶訓導錫登𢎞治<lb/>
　乙丑進士授户部主事嘗司廏政劉瑾方用事羣璫<lb/>
　列中外雖東芻出納亦混主計錫以法繩之衆不敢<lb/>
<pb n="KR2k0053_WYG_045-21b"/>
　肆司漕運通州革弊政六條人以為便轉員外郎調<lb/>
　吏部稽勲司尋陞郎中屬舍人朱麒求襲封保國公<lb/>
　錫以祖制非有重大軍功不得封爵襲廕駁之尚書<lb/>
　楊一清從其議因著為令正德丁丑遷福建參政歴<lb/>
　左布政使綏定叛軍鈎稽乾沒樹立風紀卓有令聞<lb/>
　擢應天府尹去之日閩人為立遺愛亭居應天未及<lb/>
　三載廷議欲晉孤卿錫三疏請致仕優游田園以翰<lb/>
　墨自娯凡十餘年卒年八十有一賜祭葬祀鄉賢兄<lb/>
<pb n="KR2k0053_WYG_045-22a"/>
　子紹儒亦歴順天府尹轉尚書另有傳<lb/>
　方獻夫字叔賢南海人其先自莆田來宦遂留家焉<lb/>
　祖用中博學篤行督府韓雍平大藤峽賦詩百篇一<lb/>
　時傳誦父遂以鄉薦署全州學正遺腹生獻夫七嵗<lb/>
　即苦學不輟𢎞治甲子舉鄉試第二登乙丑進士選<lb/>
　庶吉士乞歸養母起禮部主事歴吏部文選員外郎<lb/>
　正德中復謝病歸與湛若水霍韜卜築西樵講學嘉<lb/>
　靖癸未以薦起授考功員外郎㑹大禮議興廷臣依<lb/>
<pb n="KR2k0053_WYG_045-22b"/>
　倣濮議獻夫上疏曰今日有不可以濮議例者宋仁<lb/>
　宗無子我孝宗有武宗為之子不同者一宋仁宗嘗<lb/>
　育英宗宫中立為皇子今皇上未嘗育於孝宗不同<lb/>
　者二宋濮王有衆子今獻帝子止皇上一人不同者<lb/>
　三此三不可烏得牽合而强附哉少師楊廷和見而<lb/>
　惡之衆勸其勿認前疏執不肯曰臣而欺君大罪也<lb/>
　甲申轉侍講學士敷陳洪範之義帝嘉納之乙酉大<lb/>
　禮書成擢少詹事丁亥轉禮部右侍郎帝以張寅獄<lb/>
<pb n="KR2k0053_WYG_045-23a"/>
　久不白命桂萼攝刑部張璁攝都察院獻夫攝大理<lb/>
　寺廷鞫之得薛良黄金誣罔狀萼等以聞帝大怒欲<lb/>
　誅御史馬録及其黨株連四十人獻夫與璁韜並疏<lb/>
　救之録得謫戍餘皆末減帝欲誅建昌侯張延齡宻<lb/>
　詢之對曰昔漢文誅薄昭傷太后心非盛德事也遂<lb/>
　寢後夏言伺帝意隂令董至等上變延齡始不免是<lb/>
　冬遷吏部侍郎尋擢禮部尚書嘗以畿内尼菴大傷<lb/>
　風化力請毁之帝從其議戊子明倫大典成加太子<lb/>
<pb n="KR2k0053_WYG_045-23b"/>
　太保尋改吏部尚書五轉皆兼學士應詔陳言省災<lb/>
　諸疏多見採納庚寅累疏謝病特許乘傳歸隨馳詔<lb/>
　徵還具疏懇辭薦尚書梁材王廷相以自代優詔褒<lb/>
　答仍促之行比至晉少保兼武英殿大學士參預機<lb/>
　務賜金章曰忠誠直諒一品秩滿進光禄大夫柱國<lb/>
　甲午以病乞骸骨不許少傅李時為請乃許之歸而<lb/>
　治第西樵山麓優游十載卒贈特進太保諡文襄平<lb/>
　生厚於人倫解相後笞家奴忤其兄茂夫意輒長跪<lb/>
<pb n="KR2k0053_WYG_045-24a"/>
　謝罪友人陳激衷貧置田園以娯其老少時與王守<lb/>
　仁同官吏部位居其上而折節相師年僅五十輒辭<lb/>
　樞筦著有易經説約大學中庸二原西樵存稿子繁<lb/>
　廕歴尚寶卿蕖多智畧精騎射歴贛州府同知有平<lb/>
　寇功累擢武定知府<lb/>
　黄重字子任南海人正德戊辰進士授行人壬申使<lb/>
　伊藩癸酉使遼東例贈皆不受甲戌擢户科給事中<lb/>
　巡視内十庫并光禄寺宿弊俱革建言重名器久任<lb/>
<pb n="KR2k0053_WYG_045-24b"/>
　用慎薦舉省榷課四事從之已而清理畿内倉場權<lb/>
　貴避跡時左都御史彭澤坐事勘問重奏請寛宥以<lb/>
　昭前功輿論韙之尋進兵科右給事中考選京衛武<lb/>
　官淑慝罔弗當者㑹武宗北巡迎駕有勞賜金幣遂<lb/>
　疏乞歸省丁艱服闋補吏科右給事中時中官用權<lb/>
　市魁恃勢恣為奸利重疏劾之㑹災異修省復疏陳<lb/>
　詔令不常爵賞太濫聽言不𢎞營建不節言甚剴切<lb/>
　聞者危之甲申夏晉兵科左給事中太監潘真出鎮<lb/>
<pb n="KR2k0053_WYG_045-25a"/>
　荆湖違例丐請重封駁之秋以言禮杖於午門外尋<lb/>
　進户科都給事中丙戌充武舉考官丁亥畿内饑疏<lb/>
　請賑濟詔行其言入侍經筵擢南京太常寺少卿己<lb/>
　丑星變自陳致仕時同年吕柟謫金陵嘗書喬岳大<lb/>
　川氣概青天白日衿懷以贈重平居和易然向義甚<lb/>
　勇如捐貲贖還姊産傾槖賙其同僚償窮民之逋釋<lb/>
　盜誣之獄革横刷之舟築捍澇之牐鄉人誦德輒自<lb/>
　遜謝巡撫錢如京疏請起用而已病卒年六十有二<lb/>
<pb n="KR2k0053_WYG_045-25b"/>
　帝遣官賜祭葬著有諫院疏畧草堂存稿存於家<lb/>
　霍韜字渭先南海人祖厚一父華世有隱德黄蕭養<lb/>
　稱亂鄉豪悉受偽官厚一獨拒之世稱義士韜生而<lb/>
　重瞳風格峻整年十九即揭居處恭三字于座前識<lb/>
　者器之正德癸酉鄉試第二甲戌㑹試第一廷試復<lb/>
　擬第一為權貴所忌抑置二甲第一引例歸婚值權<lb/>
　璫横恣遂隠西樵世宗登極授兵部主事大禮議起<lb/>
　韜與方獻夫力排楊廷和之説著大禮議上尚書毛<lb/>
<pb n="KR2k0053_WYG_045-26a"/>
　澄不納乃上疏曰帝王相繼惟繼其統不言繼嗣倘<lb/>
　惟嗣是繼而拘拘於父子之稱則漢宣嘗後昭帝矣<lb/>
　以侄孫而父叔祖可乎唐宣嘗後武宗矣以叔而反<lb/>
　父侄可乎故惟統是繼兄終弟及則不惟孝宗之統<lb/>
　不絶而武宗之統亦延矣嘉靖元年上三劄一論聖<lb/>
　學治道其要在居處恭精任相一論六部政務其要<lb/>
　在稽冗濫思撙節一論中外積弊其要在正人心擴<lb/>
　天理遏人欲侃侃萬言時以董賈比之二年復謝病<lb/>
<pb n="KR2k0053_WYG_045-26b"/>
　歸西樵開精舍著書講學九卿交薦五召不赴六年<lb/>
　擢少詹事兼侍讀學士兩疏懇辭帝眷注彌切賜敬<lb/>
　一箴洪範序及文獻通考於山中部檄停諸司俸趣<lb/>
　行乃復出山首薦王瓊魏校王守仁等三十餘人轉<lb/>
　詹事兼學士三辭不許始就職尋上法祖十二事時<lb/>
　江西督學徐一鳴毁寺散僧鎮守内官黎鑑誣其激<lb/>
　變逮詔獄韜力救獲免七年進禮部侍郎旋擢尚書<lb/>
　兼學士屢辭不拜錦衣衛指揮聶能遷結巨璫崔文<lb/>
<pb n="KR2k0053_WYG_045-27a"/>
　妄作威福誣訐大臣韜表其罪帝杖而戍之韜雖遜<lb/>
　處散地每朝廷有大議輒建論數千言多見採用八<lb/>
　年己丑命主㑹試唐順之羅洪先輩皆所取士尋充<lb/>
　修大明㑹典副總裁因疏言田土失額文武冗濫且<lb/>
　請覈内官員額屬之禮曹内官人人自危遂中沮之<lb/>
　九年郊祀議興給事夏言素善術士邵元節知帝志<lb/>
　在必更首倡分祀韜持論過激帝震怒下獄尋復其<lb/>
　官俄以憂去偕弟任廬墓西樵服闋後召為吏部侍<lb/>
<pb n="KR2k0053_WYG_045-27b"/>
　郎以進賢為己任多所鑒拔乙未議莊肅皇后諡應<lb/>
　循舊典用十二字帝寖不恱竟以六字諡之久之尚<lb/>
　書汪鋐罷代秉銓衡痛革宿弊選法一新權貴惡其<lb/>
　厲已甫十月出為南京禮部尚書己亥冊立東宫徵<lb/>
　拜太子少保禮部尚書掌詹事府事三疏乞休不許<lb/>
　是時九廟七陵工費靡極乃與諭德鄒守益上聖功<lb/>
　圖以諷帝怒詰責尋察其忠懇原之韜方北上途遇<lb/>
　内官張禧憑勢作威所過騷擾按其冒濫劾奏之時<lb/>
<pb n="KR2k0053_WYG_045-28a"/>
　復有南巡之議韜因疏諫事遂寢既而權貴結術士<lb/>
　以方技嗇神之說進冀為奸利韜疏力諫前後共九<lb/>
　十上庚子春滿二品考是冬卒于任贈太子太保諡<lb/>
　文敏遣行人游震德䕶喪歸賜祭葬韜為人質直好<lb/>
　古行誼高潔平生肆力於居處恭即獻納亦以此為<lb/>
　第一義尤好進賢汲汲如不及康海李夢陽王九思<lb/>
　輩坐累禁銅猶屢薦之峽山有虎患韜移文責山神<lb/>
　俄而震雷殺虎峽江中有妖石壞舟過者必祭韜祝<lb/>
<pb n="KR2k0053_WYG_045-28b"/>
　告於天即雷裂其石其感格甚竒二品叙廕舍子而<lb/>
　官宗子與球積俸置産悉與從兄弟共之尤人所難<lb/>
　云所著有詩經註解象山學辨程朱訓釋霍氏家訓<lb/>
　渭厓集行於世學者稱渭厓先生弟任最知名另有<lb/>
　傳長子與璞穎悟過人年十五註楚詞蚤卒與瑕與<lb/>
　瓔與瑺並舉於鄉而與瑕登進士<lb/>
　梁焯字日孚南海人正德甲戌進士過贛從王守仁<lb/>
　學辨問居敬窮理悚然有悟拜主客主事己卯三月<lb/>
<pb n="KR2k0053_WYG_045-29a"/>
　帝議南巡與葉龍等十七人上疏諫止帝怒罰跪五<lb/>
　日大杖三十車駕遂行㑹佛郎機番三十人入貢至<lb/>
　南京江彬領四家兵馬從帝遊豫導引和爾結雅克紳謁<lb/>
　帝喜而留之比至京師入四譯館不行跪禮焯執問<lb/>
　杖之又番人舎音華善與甥宻和爾瑪哈穆特以貢獻<lb/>
　事誣陷甘肅文武大臣彬與之交通飲食遊戲相馳<lb/>
　逐以是輕侮朝官焯每約束之二番人相謂曰天顔<lb/>
　可即主事乃顧不可即耶彬聞之謂焯凌虐駕下人<lb/>
<pb n="KR2k0053_WYG_045-29b"/>
　員幾不免㑹武宗崩皇太后懿旨誅彬已而和爾結雅克<lb/>
　紳等就獄與舎音華善等皆伏誅有詔佛郎機不許<lb/>
　入貢嘉焯忠諫被杖陞俸一級嘉靖初改司職方聞<lb/>
　弟訃而病遂予告歸養卒焯性剛直遇事敢為嘗恤<lb/>
　其同門友冀元亨之喪人多義之霍韜少許可獨重<lb/>
　焯每經焯墓必祭之<lb/>
　曽俊字仲才南海人弱冠有文名精研理奥博極子<lb/>
　史領正德己卯鄉薦授廣西融縣令融半猺獞梗化<lb/>
<pb n="KR2k0053_WYG_045-30a"/>
　逋賦俊以至誠撫諭之衆皆樂輸察吏鋤奸舞文者<lb/>
　戢暇則進諸生講解不輟尋以檄征銅鼓山蠻獨當<lb/>
　隘地賊不敢越制府多其功邑有牛税嵗久千緡前<lb/>
　令多乾沒俊悉登於籍竟以亷介不能賄權璫免歸<lb/>
　行李蕭然融人至今思之所著有鶴峰集易義一得<lb/>
　洪範圖輯諸書其令融時有訓俗篇大關於世教子<lb/>
　應珪孫仕鑑相繼鄉薦皆以才名顯於時<lb/>
　倫以諒字彦周文叙長子丰神秀雅世比之衛玠正<lb/>
<pb n="KR2k0053_WYG_045-30b"/>
　德丙子舉鄉試第一越五年登進士第選庶吉士秉<lb/>
　軸者忌其才名出為山西道御史未幾歸養數年言<lb/>
　官交薦起補浙江道疏舉尚書林俊諸耆英輿論多<lb/>
　之改文選主事歴稽勲郎中久之出為南京通政司<lb/>
　參議復謝病歸尋丁母憂遂無復用世志與主事王<lb/>
　漸逵最相得偕遊名山詩酒自適卒年六十五以諒<lb/>
　性孝友弟宦遊歸無居第輒讓舍居之親族待舉火<lb/>
　者甚衆然未嘗德色人以此多之<lb/>
<pb n="KR2k0053_WYG_045-31a"/>
　倫以訓字彦式文叙次子自幼穎悟絶人稍長通六<lb/>
　經子史百家無不閲覽正德癸酉鄉試第六人時年<lb/>
　十六丁父憂丁丑㑹試第一廷試第二授編修予告<lb/>
　畢婚侍母養七年癸未復出供職乙酉纂修武宗實<lb/>
　録成晉修撰賜白金文綺己丑壬辰㑹試同考充經<lb/>
　筵講官甲午進右春坊右諭德主試南畿所取多名<lb/>
　士丙申出為南京國子監祭酒毅然以斯道為己任<lb/>
　迎母就養宦邸母一日忽思歸即抗疏還粤人多其<lb/>
<pb n="KR2k0053_WYG_045-31b"/>
　孝平生不植私黨不茍取予熟於朝廷典章有問者<lb/>
　條答無遺其發為文詞意暢神適壬辰㑹試文質一<lb/>
　策究竟古今循環之迹而變通以道帝大奬異後建<lb/>
　崇質殿蓋取其意云所著詩文八十卷國朝彞憲二<lb/>
　百卷丁内艱服闋四年而卒年四十八<lb/>
　陳激衷字元誠南海人行不疾趨容無遽色少為諸<lb/>
　生釋奠掌佾歌鹿鳴淵淵有金石聲後中壬午鄉試<lb/>
　教諭邵武之泰寧與諸生朔望習禮東修餽遺皆不<lb/>
<pb n="KR2k0053_WYG_045-32a"/>
　受晉國子監助教致官歸益貧困方獻夫時延之談<lb/>
　論鼓琴雅歌及卒偕祀鄉賢<lb/>
　梁廷振字伯綱南海人眉宇秀竦天資穎異正德丁<lb/>
　卯領鄉薦築海雲精舍於瀾石究心古學嘉靖癸未<lb/>
　成進士連丁内外艱號慟屢絶服闋授兵部職方主<lb/>
　事尋進郎中㑹安南弗順廷議主討廷振力止之戊<lb/>
　戌出為廣西副使同參政翁萬達監督諸軍剿斷藤<lb/>
　峽捷聞賜金幣復平府江諸猺遷福建右參政督理<lb/>
<pb n="KR2k0053_WYG_045-32b"/>
　糧儲進按察使憲度端肅遷浙江左右布政使遇旱<lb/>
　禱雨輒應嘗却木商謝金鉅萬人服其亷未幾卒於<lb/>
　任同里有梁方者亦以進士歴雲南布政使清介絶<lb/>
　倫歴仕三十年所業僅餬口然過於嚴峻論者謂不<lb/>
　及廷振云<lb/>
　劉模字叔憲南海人嘉靖辛卯舉於鄉授蘭谿教諭<lb/>
　校文陜西得大學士馬自强擢置第一時稱其藻鑑<lb/>
　遷知貴縣祛積弊弭山寇以能名丁母憂歸起補梓<lb/>
<pb n="KR2k0053_WYG_045-33a"/>
　潼令革繁費以蘇里甲製灌車以興民利辨寃獄祠<lb/>
　忠節循良茂著尋致政歸甘貧茹淡與龎嵩何維栢<lb/>
　輩講詩易所著有格致説學庸疑天德太極解多獨<lb/>
　得之見<lb/>
　龎嵩字振卿南海人博通經籍嘉靖甲午舉於鄉復<lb/>
　講業羅浮學者執經門下釋褐判應天遷治中築隄<lb/>
　墾田立惠民莊四以招流移值嵗歉輒發粟散賑不<lb/>
　足復捐貸所存活者六萬七千餘人尋徙刑曹郎時<lb/>
<pb n="KR2k0053_WYG_045-33b"/>
　諸郎鮮習法令奸吏得因縁為市嵩諳練而介多所<lb/>
　平反其執議即權貴不假以故見忌於時嘗科比律<lb/>
　例撰刑曹志為編四曰原刑曰司刑曰祥刑曰明刑<lb/>
　尚書陶尚德深器重之擢守曲靖曲靖故雜蠻難治<lb/>
　嵩崇教化刻同文編行鄉約保甲以變陋俗居二載<lb/>
　以剛直為時所忌用老疾罷歸時纔五十爾歸從湛<lb/>
　若水遊聞隨處體認天理之㫖若水沒學者翕然宗<lb/>
　之晩年築室西樵大科峰下常棲息焉卒年七十有<lb/>
<pb n="KR2k0053_WYG_045-34a"/>
　七嵩秩二千石田僅數十畝食不兼味澹薄若寒儒<lb/>
　世多其清苦所著有太極圖書解弼唐遺言祀曲靖<lb/>
　應天名宦子一䕫一德並舉於鄉<lb/>
　呉宗湯字允相南海人少聰慧篤學德性温醇嘉靖<lb/>
　乙未中㑹試乙榜選横州學正惠訓不倦遷桐廬知<lb/>
　縣自勵清操夙弊盡革三載考滿赴闕中途得病不<lb/>
　克覲例當黜以保留量移古田而宗湯遂謝病家居<lb/>
　三十餘年足不履城市里中有楊希顔者被盜誣鍛<lb/>
<pb n="KR2k0053_WYG_045-34b"/>
　鍊成獄郡守以宗湯長者欲得其一言而決其子奉<lb/>
　厚貲請宗湯為白其誣而不受其餽人皆義之<lb/>
　何維栢字喬仲南海人少為三水諸生見同舍生臨<lb/>
　祭而謔輒引避衆皆愧服慕西樵泉石之勝負笈讀<lb/>
　書其中時湛若水霍韜亦山棲與語多黙契嘉靖辛<lb/>
　卯舉於鄉乙未成進士選庶吉士尋授御史疏止沙<lb/>
　河功德二役省費百萬再疏罷征安南師極論毛尚<lb/>
　書伯温奪情非禮帝多嘉納未幾謝病歸與劉模王<lb/>
<pb n="KR2k0053_WYG_045-35a"/>
　漸逵陳激衷往來講究比北上訪羅欽順以証陳獻<lb/>
　章之學復補御史出按八閩值嵗大祲福興漳泉四<lb/>
　郡為甚下車輒發倉廩賑䘏所存活者數十萬因條<lb/>
　為救荒十策著為令是時嚴嵩顓柄維栢疏論嵩罪<lb/>
　至比之李林甫盧杞帝震怒詔逮之所過士庶遮道<lb/>
　以萬計緹騎持之急諸生大哭維栢拱手謝曰此予<lb/>
　慮定而後發人臣之義自當如是生何哭為逮至杖<lb/>
　瀕死下獄法司承嵩風㫖逼供諸科臣同黨酷掠不<lb/>
<pb n="KR2k0053_WYG_045-35b"/>
　變免歸屏居僧舍聚徒論學隆慶改元復原官擢大<lb/>
　理少卿俄遷左副都御史協理臺務徐少師階楊少<lb/>
　傅博甚重之大政多所取決尋以憂去萬厯初徵拜<lb/>
　前職無何轉吏部侍郎前後請修聖德勤聖學飭羣<lb/>
　工諸疏多剴切出為南禮部尚書次潞河遂乞骸骨<lb/>
　歸角巾野服恣遊名山闢天山書院發明獻章宗㫖<lb/>
　薦紳之士皓首北面尚書葉夢熊僉事陳吾德輩多<lb/>
　出其門並以勲節著聲海内云卒年七十七諡端恪<lb/>
<pb n="KR2k0053_WYG_045-36a"/>
　所著有易學義禮經辨太極圖解天山存稿及編陳<lb/>
　子言行録傳於世子崇亨以廕歴南京都督府經歴<lb/>
　倫以詵字彦羣文叙季子也幼穎悟善摛詞年十七<lb/>
　舉鄉薦嘉靖戊戌登進士第授儀制主事考定典禮<lb/>
　表正文體先是王府科掾多弊竇力釐革之轉南京<lb/>
　武選郎中力請歸養事伯兄甚恭從湛若水遊言動<lb/>
　衣冠多率古禮於鄉閭恂恂如也甲子柘林饑戍薄<lb/>
　城郭外震恐亟叩直指開城門納之暮年力學不倦<lb/>
<pb n="KR2k0053_WYG_045-36b"/>
　丐言者屨滿户外卒年八十所著文集五十六卷詩<lb/>
　集四十三卷<lb/>
　陳紹儒字師孔南海人生而異光滿室五嵗讀孝經<lb/>
　知愛親敬長應嘉靖辛卯貢卒業太學祭酒湛若水<lb/>
　吕柟咸器重之丁酉與從兄紹文同領鄉書戊戌連<lb/>
　登進士觀政後給假歸省適母病晝夜扶侍不少懈<lb/>
　還朝授户部雲南司主事晉員外郎詰内豎混竊之<lb/>
　奸革倉庫積年之弊議設陪庫主事一人經歴大使<lb/>
<pb n="KR2k0053_WYG_045-37a"/>
　各一人以防闌出遂著為令一年羨餘至盈五萬轉<lb/>
　山東司郎中奉命總理遼東糧儲兼理屯種三年章<lb/>
　凡數上皆防守大計與諸將修邊備登陴設守遂習<lb/>
　騎射射必破的諸將驚為神授調山西司再調雲南<lb/>
　進㑹計録帝優詔從之省京邊冗費二十餘萬遷湖<lb/>
　廣副使治鄖陽秋襄樊水溢乃築老龍諸堤以捍之<lb/>
　又捐俸濟饑存活萬餘人襄民為樹碑峴山之陽尋<lb/>
　以權貴人不悦謫泉州同知未赴轉南昌知府越五<lb/>
<pb n="KR2k0053_WYG_045-37b"/>
　月擢廣西副使備兵右江督狼兵援兩浙紀律嚴明<lb/>
　所過秋毫無犯轉福建參政丁内艱服闋補任四川<lb/>
　尋轉按察使肅政明刑憲度振舉平白蓮教之亂散<lb/>
　其黨三千餘人晉廣西右布政丁外艱起補雲南左<lb/>
　布政未赴擢順天府尹時穆宗登極紹儒釐革夫驛<lb/>
　冒濫豪貴斂手甫六月轉太常寺卿帝耕耤召問禮<lb/>
　儀悉據經以對出為南京户部右侍郎條陳遼東甘<lb/>
　肅等十三鎮兵馬主客錢糧帝嘉納之轉左侍郎提<lb/>
<pb n="KR2k0053_WYG_045-38a"/>
　督京通臨徐等處倉場議復漕運例限六疏晉南京<lb/>
　工部尚書忌者媒孽之遂致仕歸忠孝之心至老不<lb/>
　懈所著文集二十卷子𢎞采廕歴鎮逺知府𢎞乘國<lb/>
　子典籍孫熙韶熙昌曽孫子壯另有傳<lb/>
　馬拯字壯輿南海人少穎悟經史過目成誦嘉靖丁<lb/>
　酉解元連登進士與盧夢陽齊名時稱盧馬年方弱<lb/>
　冠請告歸娶赴選授工部主事介直自持内豎以年<lb/>
　少且大用囑托以事堅拒之未數月卒<lb/>
<pb n="KR2k0053_WYG_045-38b"/>
　龎尚鵬字少南南海人嘉靖癸丑進士初授江西樂<lb/>
　平知縣立社學置贍田建洪皓許瑗祠以表忠節召<lb/>
　為監察御史命覈浙江軍餉發總制胡宗憲監軍鄢<lb/>
　懋卿冒破之奸語侵嚴嵩幾中竒禍復命執奏如前<lb/>
　直聲動天下上防倭五事憂深慮逺士論韙之出按<lb/>
　河南强宗縮朒貪墨吏皆望風解印緩丁外艱歸服<lb/>
　闋催赴河南道理考察事時科臣胡應嘉劾太宰得<lb/>
　罪尚鵬疏救甚力且劾輔臣郭朴尋按浙江首發歸<lb/>
<pb n="KR2k0053_WYG_045-39a"/>
　安豪宦縱横之罪又立均徭條鞭法疏請通行海内<lb/>
　至今稱便立祠祀之礦徒倡亂啓巡撫劉畿剿平之<lb/>
　釋幼小千餘懽聲載道又立孫忠烈祠修岳武穆墓<lb/>
　以示風勸改提督京畿學校嚴條約立學規風教整<lb/>
　飭㑹穆宗踐祚條陳時政數萬言擢大理寺丞讞獄<lb/>
　持平時議興復九邊屯鹽晉右僉都御史行部次東<lb/>
　昌内侍張恩馳驛殺人劾戍之御史孫以仁贓私狼<lb/>
　藉劾罷之又劾給事中張齊隂壞邊餉言官惡傷其<lb/>
<pb n="KR2k0053_WYG_045-39b"/>
　類銜之刺骨未有以中尚鵬巡歴各邊足跡殆徧與<lb/>
　總督尚書王崇古經畧邊務克成厥功執政亦忌之<lb/>
　行次甘州御史郜永春亟劾尚鵬疏下吏部太宰楊<lb/>
　博曰此能臣也特疏保留高拱不悦傳㫖切責勒博<lb/>
　致仕尚鵬遂落職未幾博召用尚鵬亦以僉都御史<lb/>
　起督福建軍務至則罷商税減寺租蠲宿逋五十餘<lb/>
　萬踰年擢左副都御史協理院事時張居正起復言<lb/>
　者俱得罪尚鵬移書申救詞過直居正不懌亡何報<lb/>
<pb n="KR2k0053_WYG_045-40a"/>
　最御史陳三謨以簿書年月小舛劾之囘籍聽用亟<lb/>
　抵家值母病劇得永訣時謂尚鵬雖去官實天成其<lb/>
　孝云居四年卒遣官諭祭諡惠敏尚鵬忠介慷慨負<lb/>
　膽畧有經濟才其立朝知有法紀而不顧一身利害<lb/>
　其當官知恤民艱而不避一時讒疑海内縉紳皆推<lb/>
　重焉所著有百可亭稿十六卷奏議十卷其殷鑒録<lb/>
　行邊漫紀仲弟尚鴻彚次為評斷疏進之<lb/>
　陳萬言字道襄南海人嘉靖丙辰進士授池州府推<lb/>
<pb n="KR2k0053_WYG_045-40b"/>
　官鋤奸剔蠧雷厲風行擢監察御史巡中城時同年<lb/>
　御史鄒應龍劾首相子世蕃衆懼不測萬言就其家<lb/>
　鼓琴義形於色已巡長蘆清釐積弊巡閩中倭寇警<lb/>
　急嚴檄戚將軍繼光為防禦計民賴以安再巡川蜀<lb/>
　番人入貢溢常例者三百餘人萬言以朝廷威德諭<lb/>
　之俾遵舊約萬言之巡閩蜀也皆典試事得名士最<lb/>
　多遷江西副使視學事二載辭歸侍母病尋丁艱服<lb/>
　闋以御史疏薦謁部補大名兵備副使改永平萬言<lb/>
<pb n="KR2k0053_WYG_045-41a"/>
　習於邊務轉江西右參政為忌者所攟摭乃致政歸<lb/>
　結社浮邱優游林泉而卒<lb/>
　霍與瑕字勉齋尚書韜次子年十九舉於鄉登嘉靖<lb/>
　己未進士授慈谿知縣時邑罹倭禍與瑕務休息之<lb/>
　民乃甦政尚精明豪猾屏息與淳安海瑞齊名浙中<lb/>
　稱二亷吏俱為御史袁淳所擠士民赴闕訴留弗得<lb/>
　歸棲西樵六年隆慶改元以薦召補鄞令俄遷南京<lb/>
　僕寺丞轉兵部員外郎時羽書旁午多所贊畫尋出<lb/>
<pb n="KR2k0053_WYG_045-41b"/>
　為廣西僉事備兵左江土官黄金彪叛與瑕先剪其<lb/>
　羽翼縛致之復撫八寨城新寧州㑹以憂去旋為御<lb/>
　史唐鍊中所劾尚書譚綸重其才力持之起理鹺江<lb/>
　右踰年忤御史張簡當徙官遂罷歸所著有勉齋集<lb/>
　慈谿新寧並建祠祀之<lb/>
　郭棐字篤周南海人弱冠由儒士領嘉靖己酉鄉薦<lb/>
　師事湛若水與聞心性之㫖壬戌成進士初授户部<lb/>
　主事尋改禮部㑹穆宗即位次日傳封七夫人御札<lb/>
<pb n="KR2k0053_WYG_045-42a"/>
　出棐力諍納還輔臣高拱為時指摘間以語棐棐諷<lb/>
　以恢𢎞相度拱不悦棐遂以祖母年耄請歸養因疏<lb/>
　陳十事如設史局之官録于謙之後進薛瑄陳獻章從<lb/>
　祀孔廟皆由棐啓之獨以數忤當路出為䕫州知府<lb/>
　䕫地巖瘠棐課農養士為根本計兩校蜀闈所得皆<lb/>
　知名士晉湖廣屯田副使攝蘄州道有柯賊數千為<lb/>
　梗督府陳瑞欲提兵剿之棐願以身往果得首惡正<lb/>
　其罪餘悉解散來往數經張居正之門不投一刺焉<lb/>
<pb n="KR2k0053_WYG_045-42b"/>
　萬厯五年始改四川提學棐掄選公明所拔置前茅<lb/>
　學士范醇敬輩登鄉㑹榜幾三百人皆屈指豫定人<lb/>
　服其藻鑑癸未抵京將補銓司相國申時行余有丁<lb/>
　皆棐同年雅欲推轂而棐每多規諷語遂外除右江<lb/>
　副使至則首平象州洛容等亂修柳慶賔象四學旋<lb/>
　陞湖北參政糴穀萬石以賑繕武陵龍陽沅江等邑<lb/>
　隄六千餘丈又計擒苗帥楊廣和一方獲安秩滿轉<lb/>
　山東按察使值倭寇窺邊棐計畫防守全齊晏然未<lb/>
<pb n="KR2k0053_WYG_045-43a"/>
　幾擢雲南右布政攝行堂事滇人方苦師旅復苦貢<lb/>
　金棐為平丁苴戢緬寇又疏罷増金二千兩為閣部<lb/>
　所抑不得奏乙未大計乞休詔晉光禄正卿致仕家<lb/>
　居十年卒棐孝友公忠家無餘積其子陽齡藉手親<lb/>
　友始克成喪云所著有粤大記嶺海名勝記廣東四<lb/>
　川通志夢菊全集齊楚滇蜀諸稿<lb/>
　郭槃字樂周南海人由番禺諸生領辛酉鄉薦授岳<lb/>
　州府同知岳枕洞庭萑苻曠莽槃畫防海十策置兵<lb/>
<pb n="KR2k0053_WYG_045-43b"/>
　艦嚴哨捕地方無警以兄棐分守湖北避改延平首<lb/>
　重儒教次編保約督倉儲嚴侵漁鋤積猾部使嘉重<lb/>
　之移知桂陽州值荒旱槃屛騶從躬自察覈出囊金<lb/>
　以賑乙未覲還勞瘁而卒所著有明霞桂華稿四儒<lb/>
　粹語三禮纂要<lb/>
　陳堂字明佐南海人父其魯苦心嗜學數竒不售堂<lb/>
　幼聰警其魯授以經書不由外傅登隆慶戊辰進士<lb/>
　初仕嚴州司理以治行最徵拜南京監察御史屢奉<lb/>
<pb n="KR2k0053_WYG_045-44a"/>
　敕巡視京營巡上下江監兑漕糧督修孝陵兩監應<lb/>
　天棘闈所至激濁揚清釐奸剔蠧萬厯丁丑以星變<lb/>
　上疏論河套貢市漕河段疋諸宜興革狀及請斥權<lb/>
　璫易樞部宥諫臣纚纚數萬言皆切中時弊與張居<lb/>
　正忤出為四川參議以大計貶歸而罹外憂遂家居<lb/>
　奉母絶意仕進闢朱明洞龍潭圍旦夕寄傲母終起<lb/>
　復廣西僉事大征岑溪奏捷堂與有勞踰年入賀晉<lb/>
　光禄寺少卿疏裁冗費又請皇太子冠婚危言勁氣<lb/>
<pb n="KR2k0053_WYG_045-44b"/>
　不減居南臺時未幾奉使冊封以南京尚寶司卿致<lb/>
　仕家居二十年靡所營樹肆力著述談笑舒徐而化<lb/>
　所著有邊河四疏及湘南皇華南歸諸集<lb/>
　霍鎮東字彦蕃南海人六嵗失恃事繼母以孝聞舉<lb/>
　隆慶庚午第一辛未成進士授刑部主事以清慎明<lb/>
　決受知於大司寇嚴清清少許可獨器鎮東辛巳當<lb/>
　恤刑首以鎮東往浙事竣擢雲南副使備兵曲靖當<lb/>
　鎮東在浙時平反囚獄四百餘人及涖曲靖緬寇孔<lb/>
<pb n="KR2k0053_WYG_045-45a"/>
　亟撫滇者欲調尋甸兵鎮東言尋方新附調之恐生<lb/>
　他變力持不可未幾以父喪歸復除湖廣分部岳州<lb/>
　江防有行客被殺漂尸至君山寺鞫獄者濫坐無辜<lb/>
　鎮東悉讞出之而監司已主先入鎮東度不可解遂<lb/>
　題詩岳陽樓投劾歸監司覺悟遣使追之已度關矣<lb/>
　屏跡林泉卒年七十二子見大汝元皆舉於鄉姪應<lb/>
　陽慷慨好義創建文昌閣於大岸至今存焉<lb/>
　張守讓字懋功南海人少穎異弱冠與兄守謙同舉<lb/>
<pb n="KR2k0053_WYG_045-45b"/>
　隆慶庚午鄉薦授福建永安令長於吏治多異政先<lb/>
　是有林正興者手刃兩人而逃五載不獲守讓方視<lb/>
　事忽有異葉墜於庭蟲蝕成文似十九日夢溪獲數<lb/>
　字守讓懷之即發健卒往夢溪果獲以歸邑有虎患<lb/>
　守讓為文禱之虎逸去嘗勸農行縣途中羣鴉繞輿<lb/>
　而鳴守讓疑其寃遣人跡之遺骸在焉密訪之罪人<lb/>
　斯得秩滿擢大理評事歴寺正平反甚衆出守鎮逺<lb/>
　治無城郭居民輻輳多火災一夜火大作延及衙署<lb/>
<pb n="KR2k0053_WYG_045-46a"/>
　守讓引罪自責俄而風返火滅因改南嶺火星廟於<lb/>
　山下火患遂絶有兩巫同行其一被殺守讓揣得其<lb/>
　情必同行者忽有異蛇從梁下點首其旁若佐證然<lb/>
　人以為神復念郡俯大江民多病涉捐俸造橋以利<lb/>
　往來晉思仁副使以憂去服闋補貴寧道時苗患孔<lb/>
　棘監軍使者以疾告守讓毅然請行條陳七欵深得<lb/>
　其要因榜示禍福諸苗争倒戈來降竟以勞瘁不起<lb/>
　天啓三年撫按上其功有材長戡亂志篤捐軀之語<lb/>
<pb n="KR2k0053_WYG_045-46b"/>
　有㫖議䘏守讓性至孝母諱日終身雪涕沾襟居官<lb/>
　實心實政鎮逺永安俱祀名宦<lb/>
　王學曽字唯吾南海人登萬厯丙子鄉薦丁丑成進<lb/>
　士授醴陵令俗豪横多骩法學曽以三尺繩之調繁<lb/>
　崇陽均土田平徭役隆學校縣稱大治考選南道御<lb/>
　史疏救言官鄒元標孟一脈等糾劾弗避權貴以言<lb/>
　事觸怒謫判興國州移德安司理遷南刑部主事郎<lb/>
　中擢光禄寺丞助饗太廟上法祖切要八事時忽有<lb/>
<pb n="KR2k0053_WYG_045-47a"/>
　三王並封之詔議者紛紛學曽疏乞收還詔㫖帝震<lb/>
　怒削籍二十載偕御史區大倫輩倡明道學纂輯志<lb/>
　乘卒萬厯中泰昌紀元詔贈太僕寺少卿賜祭一壇<lb/>
　有入楚吟疏草飛雲等集<lb/>
　金節字持甫南海人隆慶庚午魁鄉薦萬厯丁丑成<lb/>
　進士授官中書秩滿改南京户部員外晉郎中出知<lb/>
　臨安府與同知李鞾督剿巨寇捷聞賜金幣旋擢副<lb/>
　使備兵金騰㑹緬賊阿瓦犯邊節親歴三司布揚威<lb/>
<pb n="KR2k0053_WYG_045-47b"/>
　令賊平以憂去居三載絶跡公門起補閩臬分部漳<lb/>
　南時倭氛孔棘節調度兵食保障山海以河税充餉<lb/>
　中使不能奪剪制豪猾訟息民安民感其德立祠祀<lb/>
　之未幾以廣西參政罷還卒於家著有缶鳴集呉粤<lb/>
　草仕學膚言<lb/>
　盧龍雲字少從南海人生有異徵幼而穎悟萬厯丙<lb/>
　子舉於鄉癸未成進士授馬平知縣清隱占汰浮冗<lb/>
　田賦獲免二千餘石補邯鄲令治行為諸郡邑冠復<lb/>
<pb n="KR2k0053_WYG_045-48a"/>
　補長樂邑苦洪潦龍雲創濬陳唐港圳抵海三千餘<lb/>
　丈疏導濵巖湖七十二洋總流以鯁直忤權要左遷<lb/>
　江右藩幕尋轉南大理晉户部員外郎出𣙜揚州擢<lb/>
　貴州參議時苗仲猖獗甫下車即訪苗情條其欵要<lb/>
　於巡撫時往來谿中竭力慰諭以勞成病卒於官巡<lb/>
　撫疏其功有白金文綺之賜龍雲藴藉和平雖遭折<lb/>
　挫無幾微少見顔色事親以孝聞嗜學至老不倦所<lb/>
　著有四留堂稿諸書祀鄉賢<lb/>
<pb n="KR2k0053_WYG_045-48b"/>
　陳錫爵字儒修南海人高祖珷直節著聞父嗣光嘉<lb/>
　靖壬子鄉薦為通道令清白卒於官錫爵時九嵗母<lb/>
　復見背號泣擗踊若成人生有慧質幼讀左氏史記<lb/>
　能以已意置解萬厯丁酉魁於鄉授河南光州知州<lb/>
　州苦河患錫爵為建潢橋以利涉福藩之國錫爵辦<lb/>
　供億如出素儲於時上官皆才之轉滇南永昌府同<lb/>
　知府轄三宣六慰八關二十四甸所在蠢動乃首募<lb/>
　鄉勇巡關隘嚴斥堠設詗探繕火器寇聞風膽落尋<lb/>
<pb n="KR2k0053_WYG_045-49a"/>
　縛土司段進忠得其地御史楊春茂疏上請擢錫爵<lb/>
　僉事錫爵素無宦情不任勞苦遂掛冠歸所著有徵<lb/>
　觀閣等集<lb/>
　馮奕垣字弱璧南海人萬厯辛卯舉於鄉辛丑成進<lb/>
　士選庶吉士未幾補監察御史巡視西城時貂璫骩<lb/>
　法奕垣按治之權豪斂跡丙午巡按貴州黜貪奬亷<lb/>
　百司肅清時黔以平播後苗民土司交訌加以蜀撫<lb/>
　貪功大擾邊徼奕垣參處得宜兵端得寢按部抵銅<lb/>
<pb n="KR2k0053_WYG_045-49b"/>
　仁四面為紅苗窟穴向無藩籬奕垣捐鍰城之至今<lb/>
　屹然金湯以積勞得病抵家而卒叙功加贈光禄寺<lb/>
　少卿生平儉樸不貴異物征苗獲銅鼓二却而不納<lb/>
　由史館以迄西臺朝廷利弊知無不言有奏疏若干<lb/>
　卷<lb/>
　郭尚賔字朝諤南海人登萬厯甲辰進士授吉安司<lb/>
　理丰裁清肅人無敢干以私他郡有大議大獄必以<lb/>
　質成朝至夕報咸得其當攝府篆及廬陵吉水安福<lb/>
<pb n="KR2k0053_WYG_045-50a"/>
　諸邑罰鍰浮耗一切不染秩滿行取垂槖蕭然鄒元<lb/>
　標雅重之及選刑科忠直敢言疏凡數十上請減鹽<lb/>
　税止採珠止閩𣙜監之移粤糾東厰緝事阮升之入<lb/>
　廣徙澳番清濫獄皆便於民者邑有定弓虛祱嵗貱<lb/>
　七千兩疏請下撫按以各邑新生沙坦抵額而止鄉<lb/>
　人賴之乙卯典試山東丙辰上封還内降疏投散地<lb/>
　泰昌紀元詔起南京兵部主事轉大理丞署寺事天<lb/>
　啓壬戌充廷試讀卷官甲子晉太僕卿尋遷江西巡<lb/>
<pb n="KR2k0053_WYG_045-50b"/>
　撫時魏璫薫灼尚賔不肯阿諛遂削職家居四載復<lb/>
　起樞貳視師都郊多所建白卒於官贈兵部尚書予<lb/>
　葬祭有疏稿文集藏於家子聰授光禄寺署丞驌授<lb/>
　中書科舍人<lb/>
　關驥字德甫南海人領萬厯甲午鄉薦甲辰成進士<lb/>
　初授全椒令講荒政出俸賑饑身行阡陌勸課農桑<lb/>
　濬陂蓄洩使水旱不為災置學田以贍士之貧者丙<lb/>
　午分較南闈臺使交章薦之值滌守横征驥力庇其<lb/>
<pb n="KR2k0053_WYG_045-51a"/>
　民坐此竟柅召命量移嘉興郡丞時有海寇驥蒐兵<lb/>
　扞禦寇遂靖有奴殺主逺竄驥從二千里外跡獲之<lb/>
　磔於市郡頌神君壬子當入計郡邑並缺驥以一人<lb/>
　總六篆聽決如流癸丑擢比部郎奉敕讞獄江南平<lb/>
　反者數百人冤滯一空遷知寧國府㑹尚衣局<hi>闕</hi>機<lb/>
　樣不染一絲中貴責貢梨栗甚横驥調馭有法事<hi>闕</hi>
　而不擾自軍興告急内郡議助餉積粟驥率取諸俸<lb/>
　<hi>闕</hi>以卓異擢副使督學粤西崇雅黜浮兩江人士化<lb/>
<pb n="KR2k0053_WYG_045-51b"/>
　之<hi>闕</hi>當軸有求賄者驥遂解組歸歴宦二十餘年亷<lb/>
　明清<hi>闕</hi>全椒嘉興寧國皆建祠祀之卒年七十六祀<lb/>
　郡邑鄉賢<lb/>
　李孝問字萊孺南海人誥贈尚書李暢仲子少負異<lb/>
　質端凝簡重十嵗通易能文食餼郡庠兩登乙榜以<lb/>
　泰昌元年恩選貢入成均考知縣趣裝赴選與弟尚<lb/>
　書待問以馳命偕行抵德安行臺病卒年五十四孝<lb/>
　問生平才識過人留心世務有備禦濠鏡議減定弓<lb/>
<pb n="KR2k0053_WYG_045-52a"/>
　議建立忠義營及敦睦宗祠奬學助祭鄉族賴之與<lb/>
　待問同祀郡邑鄉賢弟敬問在孝義傳<lb/>
　李待問字葵孺南海人萬厯甲辰進士給假歸娶授<lb/>
　連城令捐浮糧五百餘石復調晉江請免雜餉一千<lb/>
　五百餘兩議以先儒羅從彦李侗二賢從祀從之擢<lb/>
　禮部主事歴吏部文選郎中劾巨璫干預選事政府<lb/>
　有所請托待問火其函擢應天巡撫時巨璫魏忠賢<lb/>
　生祠遍天下南京更當明孝陵周道凡謁陵者守閹<lb/>
<pb n="KR2k0053_WYG_045-52b"/>
　必責拜璫祠待問謁陵畢即疾馳履任忠賢聞而銜<lb/>
　之松徽等郡亦請祠璫待問駁其議不行語巡按御<lb/>
　史曰名節至重安得委棄若此㑹黄山民變三王之<lb/>
　國兩事皆忠賢所注意欲興羅織待問獨不肯假借<lb/>
　附㑹由是忠賢益思有以中之待問遂以病免懷宗<lb/>
　踐祚起户部右侍郎總督漕運先是漕法濡滯待問<lb/>
　為釐定整飭先期辦集閣臣入告以為年來興復舊<lb/>
　制僅見漕運一事耳復請増修堤堰賑䘏蝗潦寛遼<lb/>
<pb n="KR2k0053_WYG_045-53a"/>
　餉之半革疲邑之徵前後諸疏悉為殘黎請命秩滿<lb/>
　拜本部尚書數召對賜坐御札第呼計臣而不名籌<lb/>
　畫兵食輒至夜分心枯血竭遂病痿不能行告病章<lb/>
　凡二十八上始得㫖途次猶手疏請免練餉謂今日<lb/>
　需餉孔亟而臣敢言免者誠以練餉一項百姓則受<lb/>
　額外之徵國家實無毫髮之益外而墨吏肥其私囊<lb/>
　内而税璫視為竒貨上有既燬之室下無可怡之堂<lb/>
　臣不知所税駕云云懷宗讀之輒流涕然弗能用也<lb/>
<pb n="KR2k0053_WYG_045-53b"/>
　歸未逾年卒贈宫保諡忠定賜祭葬待問自通籍後<lb/>
　禄養所餘盡出以周貧乏任漕撫時捐犒軍造礟賑<lb/>
　饑築壩及裁堂規以助邊者共銀一十二萬有竒及<lb/>
　鄉居則修忠義營靈應祠宇創通濟橋文昌書院甃<lb/>
　羊城古路築赤岡塔毋使留餘鏹以累子孫也所著<lb/>
　有史涉及詩文集典銓總漕諸疏草子象䝉國子監<lb/>
　博士象家内閣中書象頤廕生歴兵部司務孫錫瓆<lb/>
　康熙甲子舉人曽孫紹祖康熙丙子經魁任江西永<lb/>
<pb n="KR2k0053_WYG_045-54a"/>
　新令<lb/>
　區慶雲字子卿南海人淹博能文優吏治時有疑獄<lb/>
　連年不決司理賫牘造廬以請為之條析犁然歴纂<lb/>
　邑郡省志稱良史焉登萬厯丙午科中副榜尋授宜<lb/>
　興教諭輯常州府志邑多學田為權勢所占慶雲力<lb/>
　復之所賞拔諸生成進士者甚衆以忤權閹左遷滇<lb/>
　倅署篆累累撥煩理劇綽有餘地所至建祠尸祝上<lb/>
　官交薦其能當遷秩輒引病歸所著有定香樓集二<lb/>
<pb n="KR2k0053_WYG_045-54b"/>
　十卷選古文世編歴代大文章傳世<lb/>
　曽道唯字元魯南海人登萬厯庚戌進士授刑部主<lb/>
　事轉郎中能孤介自守出參常鎮兵備轉山東按察<lb/>
　使尋以病歸天啓間起江西右布政時巨璫魏忠賢<lb/>
　用事道唯力辭不就崇禎間起浙江右轄調湖廣左<lb/>
　轄時楚藩禄米外庶宗口糧悉多虛偽道唯釐剔濫<lb/>
　冒嵗省公帑數萬金未幾以親老乞休㑹廣郡荒旱<lb/>
　捐助賑濟鄉人賴焉先是南海縣向有定弓加賦道<lb/>
<pb n="KR2k0053_WYG_045-55a"/>
　唯與兵部侍郎郭尚賔等公揭兩府疏除以他邑沙<lb/>
　坦抵額民困甦焉居鄉非公不謁當塗歴方伯陟卿<lb/>
　貳如一日暮年究心醫術得養生法卒年七十六有<lb/>
　介石齋詩稿傳世<lb/>
　陳熙韶字仲慈南海人紹儒之孫負夙穎甫就傅大<lb/>
　父有客至命屬聨應聲輒佳弱冠同弟熙昌應選貢<lb/>
　入南雍司成馮夢正賞識之稱嶺南二陳領萬厯己<lb/>
　酉鄉薦授梧州府同知攝守令篆所在宜民𣙜梧厰<lb/>
<pb n="KR2k0053_WYG_045-55b"/>
　裕餉通商分校鄉闈稱得人督援黔師紀律嚴正擢<lb/>
　南户部員外郎上筦庫十議夙弊劃然積羨千緡悉<lb/>
　捐餉邊轉郎中出守思恩府九司故桀驁而守土者<lb/>
　率苛漁以是愈見輕熙韶概却之九司懷威奉令致<lb/>
　政歸卒祀鄉賢伯子子履貴縣知縣季子豐亦有名<lb/>
　陳熙昌字當時萬厯丙午以弱冠領解第一丙辰成<lb/>
　進士令浙之平湖決訟平允事無留牘定七限徵輸<lb/>
　官民户均役驩聲雷動尋擢吏科給事風采為天下<lb/>
<pb n="KR2k0053_WYG_045-56a"/>
　望抗疏劾魏忠賢崔呈秀㑹呈秀受淮商賄奪粤行<lb/>
　鹽又力為之爭奸黨忌之㑹子子壯典浙闈誣以試<lb/>
　録訕謗並鐫籍為民崇禎初復職尋卒贈太常寺少<lb/>
　卿祀平湖名宦民咸思之子壯字集生少穎異萬厯<lb/>
　己未廷對及第第三人授編修時熙昌以治行徵為<lb/>
　吏科給事中劾魏忠賢之奸璫摭子壯試録中語父<lb/>
　子同日奪官及詔起諸言事者子壯以春坊諭德召<lb/>
　熙昌亦遷吏科都給事中㑹熙昌病卒子壯居憂服<lb/>
<pb n="KR2k0053_WYG_045-56b"/>
　闋不入官凡五年轉少詹明年遷禮户右侍郎兼侍<lb/>
　讀學士充經筵日講官每進講懷宗動容傾聽又召<lb/>
　對擬票稱㫖敏練掌故奏勘動合機宜崇禎八年流<lb/>
　寇蹂中都毁皇陵召廷臣問策子壯倡言今日當以<lb/>
　收人心為急宜下罪已詔以激發忠義寇乃可滅因<lb/>
　陳時務十二事詔行其十事焉宗藩唐王周王皆以<lb/>
　小故劾州縣道府督學御史等官竝下獄論治子壯<lb/>
　具疏捄之又有詔宗室中具文武材者許改秩授職<lb/>
<pb n="KR2k0053_WYG_045-57a"/>
　子壯復疏言不便懷宗怒下詔獄廷臣交章申捄得<lb/>
　減死放還自是杜門謝客築雲淙書院嘯咏其中臺<lb/>
　省疏薦不起奉母隱居後死於粤有順德陳邦彦從<lb/>
　之<lb/>
　楊邦翰南海人崇禎辛未進士初任溧水令省徭寛<lb/>
　賦能愛民分校南闈能得士以最績擢部曹堂考有<lb/>
　清操練達之語授福州郡守值軍變開誠撫諭咸遵<lb/>
　約東遷粤西學使以終養辭歸卒祀鄉賢<hi>以上南海</hi>
<pb n="KR2k0053_WYG_045-57b"/>
　黄裳字迪吉番禺人少從李韡游明經學善文詞洪<lb/>
　武癸酉鄉貢進士授政和知縣值嵗荒勸富民發粟<lb/>
　賑饑約至秋成石息二斗獲全者衆民甚德之政為<lb/>
　一省最罹母憂去服闋部使者以文學政事薦陞禮<lb/>
　部主事歴刑部郎中卒裳有學識多所著述嘗修政<lb/>
　和縣志他詩文亦多可採者時承南園詩社之後廣<lb/>
　人多工詩裳與周溥敬曽惟忠潘翥胡悌梁咨涂俊<lb/>
　黎本寧楊肇初皆有名於時<lb/>
<pb n="KR2k0053_WYG_045-58a"/>
　冼用行番禺人少力學馳聲郡校洪武中貢入南雍<lb/>
　聞譽益著永樂初授鎮江推官斷獄平允甚得民心<lb/>
　輿論賢之<lb/>
　張舉字元直番禺人家貧力學少有文名建文己卯<lb/>
　領解首署全州學正立教嚴肅士知敬業永樂三年<lb/>
　以學行徵為户科給事中選備講讀乞歸卒<lb/>
　陳諤字克忠番禺人永樂戊子舉於鄉卒業太學越<lb/>
　二年拜刑科給事中彈劾不避權要嘗奏事聲震朝<lb/>
<pb n="KR2k0053_WYG_045-58b"/>
　班聽者悚然帝餓之數日奏對如前帝曰是天生也<lb/>
　每見呼為大聲秀才云以直諫觸怒命為坎瘞之露<lb/>
　其首七日不死釋還故官遷吏科都給事中亡何言<lb/>
　事忤㫖落職罰令治象房同事者先畢工謫去諤貧<lb/>
　不能雇役乃躬為之值駕至問治屋者為誰諤趨前<lb/>
　對帝憫諤戇直且貧詔復故官辛卯九月奉使雲南<lb/>
　還命署通政司事逾年署應天府尋改刑部所至張<lb/>
　弛悉中肯綮丙申轉署鴻臚寺明年改工部聲績視<lb/>
<pb n="KR2k0053_WYG_045-59a"/>
　前有加署事四年擢順天府尹政尚嚴明有漢張趙<lb/>
　風無何出為湖廣按察使歴官三載無寃獄比代吏<lb/>
　部侍郎師逵有事湖廣留贊戎務尋改山西以事忤<lb/>
　趙王貶知海鹽縣洪熙元年正月封建諸藩選佐輔<lb/>
　帝偶問左右曰大聲官人何在宜為輔導令人易聞<lb/>
　過遂起為荆府長史王大書忠良鯁直四字賚之宣<lb/>
　德戊申以母憂歸郡人素服其公寃抑者多訟之諤<lb/>
　語諸當塗悉伸之服闋復為長史與王不協徙鎮江<lb/>
<pb n="KR2k0053_WYG_045-59b"/>
　府同知時户部尚書周忱督漕於淮檄之修陂堤卓<lb/>
　有成績以老乞歸卒年六十有八<lb/>
　龔遂字文昌番禺人永樂辛丑登進士第選授浙江<lb/>
　道監察御史以註誤降山東布政司副理問九載考<lb/>
　最陞廣西按察司經歴性亷靜不求榮進景泰癸酉<lb/>
　擢柳州知府柳為廣右要害悉心籌畧民安之將及<lb/>
　九載當赴奏績巡撫兩廣僉都御史葉盛察其介潔<lb/>
　為官吏所畏服習知民情勤勞年久奏請加遂職俸<lb/>
<pb n="KR2k0053_WYG_045-60a"/>
　仍管府事吏部以聞欲竢至部考覈而後擢之遂乞<lb/>
　致仕歸道逢刦賊獲所攜數十簏啓視之皆書籍云<lb/>
　陳政字宣之番禺人生而秀穎六月能言十五作自<lb/>
　訟文提學僉事彭琉見之曰此殆潛心孔孟者亟稱<lb/>
　之正統辛酉發解卒業太學祭酒李時勉命與商輅<lb/>
　等四十八人讀書尊經閣登景泰甲戌進士選為翰<lb/>
　林庶吉士預修寰宇志書成拜湖廣道監察御史疏<lb/>
　敬天勤民十事人服其敢言尋奉命督學直𨽻條教<lb/>
<pb n="KR2k0053_WYG_045-60b"/>
　十五以稽勤惰隨其資質成就之大都首德行次文<lb/>
　藝未嘗輕易棄人學者咸懷其德九載諸生奏保留<lb/>
　特陞山東副使提督學校如故蓋前此未有也先是<lb/>
　積嵗餉缺諸生廩折半支鈔政奏言京師首善之地<lb/>
　宜優禮賢才不宜嗇小費詔如舊典士益感激久之<lb/>
　太常卿缺吏部侍郎尹旻召飲指犀帶示意政對曰<lb/>
　腰金恒愧敢溢涯分乎遂不果用成化三年改雲南<lb/>
　按察副使修舉憲度張弛得宜十年獻績如京至湖<lb/>
<pb n="KR2k0053_WYG_045-61a"/>
　湘遘疾歸二載卒年五十有九政為人淳雅忠厚不<lb/>
　言人過孝友信義洽於鄉邦其博洽多聞蓋餘事也<lb/>
　從子道最知名<lb/>
　韓殷字阜民番禺人宋魏公琦之後祖文祥宋末始<lb/>
　徙番禺殷少舉於鄉登景泰甲戌進士歴官刑部郎<lb/>
　中伸寃理枉不避權要號韓鐵筆都人比之二鮑嘗<lb/>
　鞫御史朱榮獄守正不阿及卒督府韓雍為勒碑表<lb/>
　其賢著有雪鴻稿四卷從子宗堯為安仁令亦有亷<lb/>
<pb n="KR2k0053_WYG_045-61b"/>
　聲<lb/>
　鄭瓘番禺人景泰丙子舉於鄉授豐城知縣以憂去<lb/>
　改令晉江邑多豪强健訟前令罕滿秩者瓘平易亷<lb/>
　恕推誠待物民風丕變𢎞治三年賊温文進來寇府<lb/>
　寮閉門震恐瓘帥師討平之邑有陸斗門障捍大江<lb/>
　旋興旋毁瓘繕治有方民䝉其利勒石紀功秩滿邑<lb/>
　民數千人詣朝再留三年擢杭州府通判晉江人至<lb/>
　今思之<lb/>
<pb n="KR2k0053_WYG_045-62a"/>
　張璝字德潤番禺人威儀岳立見者起敬登天順丁<lb/>
　丑進士歴官户部主事兵部員外郎出知撫州撫為<lb/>
　江右大郡號稱難治璝清詞訟抑豪右制奸吏不徇<lb/>
　私謁徵士呉與弼訟田為弟所奪當路怙其重名久<lb/>
　不能斷璝一言定之有權貴寄籍者前守莫敢役璝<lb/>
　役之如例豪右殺人繫獄請囑百端竟不可易卒正<lb/>
　其辜郡中詭户免徵匿丁避役諸弊革去幾盡隣境<lb/>
　大旱連年饑殍盈道撫獨無害成化四年境内野蠶<lb/>
<pb n="KR2k0053_WYG_045-62b"/>
　成繭士民以為德化所致撫人歴數前政謂閩漳王<lb/>
　昇和易不苛祥符王宇清峻不滓璝兼其能而文學<lb/>
　過之成化十年改守漳州是秋八月溪水大漲壞民<lb/>
　田廬漂溺不可勝計璝具船結筏拯活數百人先發<lb/>
　廩賑而後報聞上官責其擅璝曰待報而發民死盡<lb/>
　矣是年奏減六縣租有差又留意學校以漳士專業<lb/>
　易乃延莆田鄭思亨授以尚書後多成就士民立去<lb/>
　思碑再調潯州不能徇物旋罷歸璝詞翰如流尤工<lb/>
<pb n="KR2k0053_WYG_045-63a"/>
　於詩子詡最著<lb/>
　陳道字克修番禺人政從子也祖天福洪武初以事<lb/>
　戍泗州父榮徙旴𣅿因占籍焉道少力學天順壬午<lb/>
　舉於應天登甲申進士授吏部文選主事坐累調南<lb/>
　京刑部歴郎中清謹自持門無私謁改南京武選甫<lb/>
　踰年擢知金華府民健訟多所牽引累月不能決道<lb/>
　一訊輒得其情鮮挂累者有奸豪屢起大獄捕置於<lb/>
　法在事七年擢江西參政歴陜西左布政使所至以<lb/>
<pb n="KR2k0053_WYG_045-63b"/>
　能著聲尋擢右副都御史巡撫河南至任疏陳利害<lb/>
　甚悉治河防寇動中機宜又請禁宗室之横者戊午<lb/>
　入為刑部右侍郎尋擢右都御史視篆南院踰年改<lb/>
　南京刑部尚書道諳練而詳慎所奏讞鮮稱寃者癸<lb/>
　亥秩滿將赴京奏績以病乞休尋卒年六十九贈太<lb/>
　子少保賜祭葬為人寡言笑慎取予淡交遊雖尚寛<lb/>
　厚至於臨大事治大獄則持之確如也子大章登進<lb/>
　士歴南京太僕少卿孫雲松官參政<lb/>
<pb n="KR2k0053_WYG_045-64a"/>
　陳稶字仲方番禺人登天順甲申進士授南京户部<lb/>
　主事侍郎王恕署部事少許可獨稱其介歴正郎出<lb/>
　守梧州州當兩廣衝政務繁劇稶處之得宜制府朱<lb/>
　英擬薦之㑹以憂去起復例補故官適王恕為吏部<lb/>
　尚書雅知之超擢福建參政巡歴所至吏不容奸民<lb/>
　甚德之晉廣西右布政使時兵旅繁興供餉不乏𢎞<lb/>
　治辛酉與臺臣忤遽乞歸居家十餘年以詩文自娯<lb/>
　卒年七十有八稶方嚴見客必冠帶聚㑹雖甚歡未<lb/>
<pb n="KR2k0053_WYG_045-64b"/>
　嘗出一狎語稚婦孀閨風範厲肅人稱其家政云從<lb/>
　子文輔登𢎞治庚戌進士歴大理寺剛方明決以讞<lb/>
　獄不右中官劉瑾惡之罷歸瑾誅起知台州府不赴<lb/>
　年未五十士論高之所著有坡山集<lb/>
　林榮字孟仁番禺人天順甲申進士授南京河南道<lb/>
　監察御史以憂去起補河南道成化五年按山東值<lb/>
　嵗大饑設法賑濟流民復業者以千計十年按治山<lb/>
　西劾襄王不法遣使往覈如榮言由是名益振十六<lb/>
<pb n="KR2k0053_WYG_045-65a"/>
　年擢福建按察副使巡視海道俘海寇四百餘人二<lb/>
　十年解官家居十年卒<lb/>
　羅昕字公旦番禺人少習春秋力學不倦成化乙酉<lb/>
　舉春秋魁廣士爭從學焉嘗著春秋綱領摭要後登<lb/>
　甲辰進士𢎞治間累遷貴州按察僉事以剛方見稱<lb/>
　尋陞廣西副使恩威並行邊人思之<lb/>
　江源字一原番禺人少勤苦成化乙酉領解首登己<lb/>
　丑進士授上饒知縣清訟獄却餽遺士民敬之遷户<lb/>
<pb n="KR2k0053_WYG_045-65b"/>
　部主事歴郎中以忤權貴出為江西僉事綜理屯田<lb/>
　水利燭奸刷弊不動聲色擢四川副使飭兵松潘餽<lb/>
　獻一無所受居三載廷議超擢源遽乞休優游泉石<lb/>
　以詩鳴<lb/>
　陶魯字自强廣西鬱林人賜籍廣東因家番禺新㑹<lb/>
　間父成浙江僉事正統壬戌整飭邊務以平倭功屢<lb/>
　邀恩賞戊辰禦賊力戰死諭祭贈左參政配享越國<lb/>
　公胡大海祠魯以父廕入國子監授新㑹丞時邑令<lb/>
<pb n="KR2k0053_WYG_045-66a"/>
　王重江西宿儒也甚器重之魯因受學如師弟子禮<lb/>
　重喜曰丞學已大過人他日必為國名臣吾不及也<lb/>
　尋以從征大藤峽有功遷知縣黄蕭養寇廣州援師<lb/>
　有功擢府同知歴按察使奉敕撫治兩廣左右布政<lb/>
　使兼廣東副使世稱為三廣公焉前後破賊建縣保<lb/>
　障兩粤四十餘年事績具名宦傳以賊仇害其先塋<lb/>
　因請賜籍尋卒諭祭賜祠新㑹都御史鄧廷瓚疏其<lb/>
　功以錦衣衛世襲後長子荆民襲千户征雲中大同<lb/>
<pb n="KR2k0053_WYG_045-66b"/>
　歴官懷逺將軍上輕車都尉次梁民備邊大同死事<lb/>
　贈宣威將軍都尉其子壯擊寧夏戰沒贈廣威將軍<lb/>
　騎都尉以弟益之子燦嗣襲指揮僉事禦倭厓門有<lb/>
　功封宣武將軍騎都尉子應垣授武德將軍驍騎尉<lb/>
　孫映授御營副將奉國將軍俱著軍功<lb/>
　張詡字廷實璝之子少負經濟力行好古厭薄章句<lb/>
　莆田彭韶見其詩嘆曰嶺海孤鳯也成化甲辰登進<lb/>
　士請告歸都御史屠滽促之仕赴闕授户部主事尋<lb/>
<pb n="KR2k0053_WYG_045-67a"/>
　丁艱高蹈清修不問時事御史累疏薦謝病不起正<lb/>
　統九年用御史高韶薦拜南京通政司參議具疏辭<lb/>
　不獲遂抱疾赴留都謁孝陵而歸卒年六十詡學務<lb/>
　主靜淵源聖始陳獻章每喜其微㑹與楚李承箕齊<lb/>
　名<lb/>
　李化龍字伯熙番禺人父茂魁潯州府同知化龍幼<lb/>
　慧年十三以詩名南海廟達奚司空詩人爭誦之弱<lb/>
　冠補諸生試輒冠軍未幾舉明經先是董應舉為教<lb/>
<pb n="KR2k0053_WYG_045-67b"/>
　授竒化龍才迨應舉遷去化龍以貢入京廷試日適<lb/>
　應舉為尚書相與握手道故傷時感事化龍指畫今<lb/>
　古發議雄竒在廷諸公為之咋舌不欲屈為儒官勸<lb/>
　之歸行李蕭然惟遇山川形勝留連登眺感懷今昔<lb/>
　得詩若干篇名旅愾集抵里築西臺精舍於所居黄<lb/>
　木灣與其師湛若水唱酬觴咏其下焉性簡脱不羈<lb/>
　每遇人寒索衣饑索食雖耕夫漁父見即執手與語<lb/>
　竟日畧無嫌疑以篤學高誼見重鄉邦卒年六十二<lb/>
<pb n="KR2k0053_WYG_045-68a"/>
　是曰人有見其盛衣冠入學宫問之笑語如生平忽<lb/>
　不見後乃聞其死也相傳以為化龍得僊至今過西<lb/>
　臺者咸慕其高風云<lb/>
　陳昊元字乾善番禺人少好學從陳獻章遊登𢎞治<lb/>
　壬子賢書授陸川縣教諭丁内艱起復改南宫教諭<lb/>
　登戊辰進士為青田令有賢聲正德中廷臣交章論<lb/>
　薦辭不受歸而杜門講學一意高蹈有訓子箴行世<lb/>
　陳昊賢字乾及番禺人舉𢎞治己酉鄉薦初授臨江<lb/>
<pb n="KR2k0053_WYG_045-68b"/>
　通判專督糧儲時宸濠為虐嵗發米千艘與民貿易<lb/>
　强索重價有司不能禁昊賢請於兩院改諸道運次<lb/>
　民以為便擢漳州同知宸濠亂作江西徵兵協討檄<lb/>
　其統兵赴援即就道人皆壯之嘗攝郡事開元寺僧<lb/>
　有私置田作齋贍僧歿其徒訟之兩造共出重賂求<lb/>
　分田昊賢竟沒其田供宋儒朱子祠祀并贍諸生之<lb/>
　貧者覲事竣移文於漳致仕所著有在臨在漳稿子<lb/>
　其具領乙酉鄉薦為鍾祥令有政聲所著有思誠日<lb/>
<pb n="KR2k0053_WYG_045-69a"/>
　録讀易疑義粤山社稿同時陳□以學行名嘗從陳<lb/>
　獻章遊事父兄最恭謹鄉邦稱之<lb/>
　王漸逵字用儀番禺人父傳為泰州學正禄俸悉以<lb/>
　濟貧比卒室如懸磬母謂漸逵曰貧至此兒欲以讀<lb/>
　書佐食何異藝石田濟枵也漸逵泣曰兒力不任農<lb/>
　圃巧不任工商惟劬學足代耕耳乃苦志鑽研弱冠<lb/>
　登正德丁丑進士授刑部主事未幾請告侍養以臺<lb/>
　省薦起刑曹條陳四事言極剴切人皆危之而書留<lb/>
<pb n="KR2k0053_WYG_045-69b"/>
　中不報再疏乞歸與倫以諒為物外之遊名勝無不<lb/>
　遊歴漸逵益貧以諒嵗周之霍韜亦重其為人嘗曰<lb/>
　予平生莫逆交惟王用儀梁日孚耳著有水記正學<lb/>
　記四書邇言嶺南耆彦傳王氏宗禮青蘿集行於世<lb/>
　隆慶初䘏建言諸臣贈光禄少卿子原相登進士歴<lb/>
　江西按察使<lb/>
　陶鳯儀字瑞之以大父陶魯著績三廣賜籍番禺父<lb/>
　荆民錦衣衛僉事世襲正千户鳯儀能文章明法律<lb/>
<pb n="KR2k0053_WYG_045-70a"/>
　有聲公卿間以襲錦衣衛職詣藩邸奉箋迎世宗繼<lb/>
　統由此見知嘗恤刑雲南多所平反奉使朝鮮贈遺<lb/>
　無所受犒軍九邊却常例折席錢一萬兩帝以為亷<lb/>
　歴陞指揮同知加賜一品服前後管厰衛篆理刑諸<lb/>
　務持正不阿廷臣以言獲罪者必百計保全之御史<lb/>
　何維栢飛疏劾嚴嵩忤㫖逮至京發錦衣衛杖責在<lb/>
　廷無敢救者時鳯儀方掌衛事宻諭杖者曲䕶卷以<lb/>
　席從後渠私載而出嵩黨持挺至門大索無所得乃<lb/>
<pb n="KR2k0053_WYG_045-70b"/>
　去天下以此益賢鳯儀而鳯儀久直禁闥思退避權<lb/>
　奸以母老再疏力求還鄉詔許馳驛奉母歸里有司<lb/>
　嵗給月俸兩遣内使存問前後所賜有御書題柱寶<lb/>
　劍蟒服玉帶金盂御用器物復賜其母鄭淑人金帛<lb/>
　錦絮杖蓋異數也尋以母喪哀毁骨立卒諭賜祭葬<lb/>
　嗣子復襲官亦以勤慎有功歴陞錦衣指揮使掌衛<lb/>
　事孫中麟以錦衣千户扈從至桂林沒於王事<lb/>
　李義壯字稚大番禺人嘉靖癸未進士初令仁和其<lb/>
<pb n="KR2k0053_WYG_045-71a"/>
　政在鋤治豪强矜䘏㷀獨三年遷户部主事司臨清<lb/>
　鈔關以進羨餘七萬受旌改禮部儀制義壯工古文<lb/>
　詞其時諸郎如田汝成王慎中屠應竣悉負儁名而<lb/>
　獨嚴事義壯以為益友歴員外郎出為廣西督學僉<lb/>
　事轉湖廣副使備兵辰沅先是苗人不靖都御史萬<lb/>
　鏜以為憂義壯至督兵直走盧溪急攻其為梗者以<lb/>
　次殲焉諸砦遂望風降附境内以平詔賜白金文綺<lb/>
　加俸一級歴四川參政福建按察使革冗弊清吏蠧<lb/>
<pb n="KR2k0053_WYG_045-71b"/>
　杜請託人莫敢干以私者轉右布政擢僉都御史巡<lb/>
　撫貴州時方征苗所規畫多與總制張岳相左遂乞<lb/>
　休既歸有司造請多不報日檢閲書史為文𢎞博浩<lb/>
　瀚有法則詩亦壯麗性剛方砥礪名節士論歸焉著<lb/>
　述最富多散佚所存三洲初稿十五卷行於世子成<lb/>
　性領鄉試第一蚤卒<lb/>
　崔廷奎字國信番禺人性孝友有才識登嘉靖丙戌<lb/>
　進士授行人奉命勞西陲將士擢監察御史疏通河<lb/>
<pb n="KR2k0053_WYG_045-72a"/>
　道便利漕運居民祠之尋遷廣西僉事招撫猺蠻谿<lb/>
　峒向化詔加副使俸服再任卒莅官二十載囊無餘<lb/>
　蓄有集十卷行於世<lb/>
　趙勲字彝伯番禺人嘉靖戊子舉於鄉辛丑銓授瑞<lb/>
　金令僻小近閩使傳旁午隣豪復多詭寄重累土著<lb/>
　勲為申請均徭始得甦息值嵗祲委賑各縣饑民存<lb/>
　活甚衆上官重之時安逺有黄鄉峒葉氏世統其衆<lb/>
　會峒長死二子尚幼妻曽氏主之而其姪葉經者横<lb/>
<pb n="KR2k0053_WYG_045-72b"/>
　行剽掠屢敗官軍於是都御史召勲問方畧勲願躬<lb/>
　往撫諭御史壯而遣之單騎入峒賊初列兵露刃夾<lb/>
　道擁視勲推誠慰撫曽氏相率跪服縛葉經及梗者<lb/>
　數十人以獻餘黨悉降勲以二子入軍門白都御史<lb/>
　赦之且送郡學觀禮自是築城設官數年積寇遂各<lb/>
　革心事聞以治行徵拜南京監察御史時守備太監<lb/>
　漸多踰制生事害民勲疏陳五事禁無名之徭役革<lb/>
　官司之借辦嚴竊盜之妄扳肅巡捕之考覈省引稟<lb/>
<pb n="KR2k0053_WYG_045-73a"/>
　之煩勞世宗下其奏南京守備諸司為之斂戢壬子<lb/>
　選山東按察僉事巡東平濟南二道審録獄囚決配<lb/>
　者遣寃抑者雪齊魯之間稱明允焉值嵗大饑人相<lb/>
　食巡視拯䘏不遺餘力預檄州邑告賑即發不待報<lb/>
　可民賴以生為僉事三年論薦於朝者數十上甲寅<lb/>
　以憂歸年五十而卒祀郡邑鄉賢有遺集五卷<lb/>
　郭大治字思道番禺人幼警敏動循矩矱少時父正<lb/>
　為仇家所齮齕被囚入請室大治號訴法司多其孝<lb/>
<pb n="KR2k0053_WYG_045-73b"/>
　為直其誣嘉靖辛卯舉於鄉再試春官不第以親老<lb/>
　釋褐為萍鄉教諭邑士故椎魯鮮學乃嚴為程督恤<lb/>
　貧警窳士風丕變督府張岳奬異之標為江右學式<lb/>
　時嚴嵩專柄宦轍至者無不起居其家大治絶不通<lb/>
　刺且繩其子弟之豪横者嵩心銜之以故七年不徙<lb/>
　官尋以憂去徒步扶喪歸服闋從湛若水遊大見稱<lb/>
　賞起補虞城尋令新城務以古道教民每勸農桑節<lb/>
　省騶從人不知其為令也隣邑權貴虐民輒械其僕<lb/>
<pb n="KR2k0053_WYG_045-74a"/>
　上官受權貴頤指切責之遂拂衣去卒祀廣州鄉賢<lb/>
　萍鄉名宦後贈湖廣參政<lb/>
　唐守勲字允懋番禺人家貧力學嘉靖辛卯舉於鄉<lb/>
　督府以學行延之嶺表書院為諸生師甲辰登進士<lb/>
　知閩縣舊例嵗收綱銀支給公費不瞻則預徵民甚<lb/>
　苦之守勲裁浮冗節出入積有餘羨值荒歉民獲樂<lb/>
　生以憂去起補貴溪邑無城郭寇至率民兵禦之擒<lb/>
　渠魁而還撫按交薦遷南京户部主事歴郎中己未<lb/>
<pb n="KR2k0053_WYG_045-74b"/>
　擢興化知府卒有集藏於家守勲篤於倫理誨弟如<lb/>
　嚴師守明守文皆領鄉薦守敬以詞翰聞<lb/>
　李价字少藩番禺人穎悟有志學務躬修嘗從香山<lb/>
　黄佐遊登嘉靖丁未進士知當塗縣俸外一無所取<lb/>
　地當衝塗前令逢迎無虛日价至專務節儉嵗省民<lb/>
　財數千己酉覈蝗災蠲民租十之四獄中大辟因惟<lb/>
　四人為辨出其二有父告子不孝者反覆開諭令扑<lb/>
　其子父感悟為泣請焉擢户部主事里正馳至采石<lb/>
<pb n="KR2k0053_WYG_045-75a"/>
　奉白金為贐却之壬子以才行改吏部稽勲司主事<lb/>
　遷考功員外郎兩列上考亡何疾發乞休太宰李黙<lb/>
　止之晉稽勲郎中疾彌甚歸家踰年卒人咸惜之<lb/>
　梁士楚字思立番禺人舉嘉靖壬子鄉薦授麗水教<lb/>
　諭擢詔安令詔以孤城界閩廣倭寇入犯肆毒士楚<lb/>
　至乃練習鄉兵萬餘多所斬獲時倭與土寇呉平聲<lb/>
　勢相倚士楚度力能破賊而當軸業已主撫遂入平<lb/>
　砦令其放歸所掠子女二萬餘人後朝廷以平罪不<lb/>
<pb n="KR2k0053_WYG_045-75b"/>
　赦命戚繼光討之賊怒攻詔安士楚擊却之獲五百<lb/>
　餘俘次日設伏以待復大敗之既而破平㑹以憂解<lb/>
　職猶懇贖累囚者數千人繼光謂士楚用兵英武皆<lb/>
　由善教得民非繼光所及其推重如此叙功議超遷<lb/>
　之服闋補福建練兵僉事轉巡視海道以平海寇賞<lb/>
　功擢貴州參議分守思仁帶管川東湖北撫苗道時<lb/>
　苗互相煽惑士楚解而攜之逺近歸服芟荆棘闢土<lb/>
　田通交易苗地遂成樂土復以思州府乃田氏故業<lb/>
<pb n="KR2k0053_WYG_045-76a"/>
　恐其子孫復有不逞者因上便宜十餘事於巡撫悉<lb/>
　允行之未幾調簡歸士楚居官忠慎莅下以恩不喜<lb/>
　苛繩所歴皆尸祝著有水灣集沿海要害圖説行世<lb/>
　古文炳番禺人舉嘉靖癸卯鄉薦癸丑成進士少以<lb/>
　名節自勵筮仕㑹稽令有政聲民祀之於雙清祠尤<lb/>
　精校閲首拔羅萬化張元忭後俱大魁擢刑部郎中<lb/>
　理寃雪枉出知南寧府奉公持正惜費宜民土蠻猖<lb/>
　獗繫獄潛以數千金祈免炳執法不貸未幾卒於官<lb/>
<pb n="KR2k0053_WYG_045-76b"/>
　士民痛念之祀名宦<lb/>
　李鳯字鳴岡番禺人其先大庾人父賢始屬籍番禺<lb/>
　兄鸞登嘉靖辛丑進士歴户部郎中嘗以經教授成<lb/>
　就甚衆鳯少從兄學丙午舉於鄉後十年登進士知<lb/>
　蕭山縣鋤豪强禁溺女均賦役士民咸孚頌聲載道<lb/>
　徙治劇餘姚甫下車有禦倭功入為大理評事治獄<lb/>
　以不寃稱遷登州知府地瀕海饒於魚鹽嵗羨數千<lb/>
　金一切麾却之日理民事惟務節愛歴廣西布政使<lb/>
<pb n="KR2k0053_WYG_045-77a"/>
　所至以清介自持不肯阿徇權貴媒孽之以老罷歸<lb/>
　官居二品所業不足餬口訓家甚嚴兄子良柱亦登<lb/>
　萬厯甲戌進士為廣西參議<lb/>
　䝉詔字廷綸番禺人父宗逺靈川尉有擒寇功民為<lb/>
　立祠兄諫户部郎中詔幼岐嶷弱冠舉嘉靖庚子鄉<lb/>
　魁壬戌登進士第授行人選監察御史巡歴延慶宣<lb/>
　大威令大行豪横屏跡夙弊盡革陳兵食六事以固<lb/>
　邊防轉浙省巡漕條議十事深切利弊出按八閩貪<lb/>
<pb n="KR2k0053_WYG_045-77b"/>
　吏望風解綬典試棘闈所拔皆英俊己巳冬以前治<lb/>
　漕功加俸一級擢浙江副使巡視海道歴參政按察<lb/>
　使及左布政使奉宣德意丕釐法紀久任兩浙政聲<lb/>
　茂著丁丑冬擢都察院右僉都御史提督南贛汀韶<lb/>
　軍務凡地方利病即上封事以聞於時有濟論者謂<lb/>
　其敏直端亮有大臣風度尋被論歸杜門養母既而<lb/>
　遘疾不起母年近百嵗哭之哀亦卒有司為立坊以<lb/>
　表之所著奏疏十卷文集六卷藏於家子紹基入國<lb/>
<pb n="KR2k0053_WYG_045-78a"/>
　學萬厯庚子授光禄寺署正天啓甲子改武英殿中<lb/>
　書奉敕撫賞山海崇禎己巳擢大理寺評事復奉命<lb/>
　撫賞宣大致仕卒於家<lb/>
　李韡字鄂先番禺人有至性前母以廢疾出韡泣懇<lb/>
　於父請迎歸事二母如一隆慶丁卯登鄉書授太倉<lb/>
　學正晉南寧司理凡有疑讞立剖決署鹺篆及宣化<lb/>
　聲益藉甚遷寧國别駕嘗握郡轄及諸巖邑符條議<lb/>
　悉中轉知全州調停均節民皆便之以艱去繼補秭<lb/>
<pb n="KR2k0053_WYG_045-78b"/>
　歸擢臨安丞專職銀場大懲侵漁釐革夙弊時撫滇<lb/>
　者議輯經制以定等威一用韡所裁定嘗征巨寇有<lb/>
　功未幾新化有積寇韡督儂氏兵往一鼓擒之覲歸<lb/>
　道授武定知府武定原以土改流田分公私而水利<lb/>
　不入民韡正土田均水利郡人賴焉卒於官人甚悼<lb/>
　之<lb/>
　方肯堂字子昇番禺人父紹魁為沙縣令政驅猛虎<lb/>
　邑有捕虎吟祀名宦肯堂嘉靖庚子領鄉薦隆慶辛<lb/>
<pb n="KR2k0053_WYG_045-79a"/>
　未進士授湖廣慈利令邑居萬山中素患苗猺兇燄<lb/>
　肯堂徙築其城於河之陽多設方畧患稍紓㑹峒猺<lb/>
　作亂撫而諭之相率肉袒謝進千金為壽肯堂止納<lb/>
　其一猴以示馴服猺人喜曰公英風高潔蠻不復反<lb/>
　矣調廬陵令有豪家殺人重賂不獲則請托於首輔<lb/>
　張居正肯堂以去就爭之尋遷南兵部主事歴正郎<lb/>
　剔弊賑饑聲籍籍江淮間值大選肯堂内揮金璧外<lb/>
　却權勢見忤於時出為楚王太傅調停骨肉之間武<lb/>
<pb n="KR2k0053_WYG_045-79b"/>
　岡王德之餽以千金不受尋以病乞休歸槖蕭然有<lb/>
　集行世弟肯搆由貢歴掌教事端重有操族弟亮工<lb/>
　與堂同登進士位至副使聽獄明允與堂兄弟齊名<lb/>
　韓上桂字孟郁號月峯番禺人誕之夕有異徵生而<lb/>
　穎敏絶倫日誦萬言家貧苦無書每借人二十一史<lb/>
　覽一月即卒業萬厯甲午舉於鄉以親老求仕初授<lb/>
　國子監丞未幾轉永平通判時軍儲孔亟南北飛輓<lb/>
　時有告匱上桂精心計經畫設法計漕之多寡所載<lb/>
<pb n="KR2k0053_WYG_045-80a"/>
　幾何上下大小畫如龜形中以十字歸算百艘如一<lb/>
　不錯升斗不半月完運邊軍賴以濟巡撫方一藻才<lb/>
　之大為薦賞上桂博學多通洞識星緯泣謂其子騏<lb/>
　超與兄子公躍曰汝二人速歸事親吾必死官守矣<lb/>
　甲申三月流賊陷京師上桂號泣病數日卒巡撫方<lb/>
　一藻總兵祖大壽等經紀其喪次子駿超奉靈輀歸<lb/>
　劉如性字淡然番禺人萬厯己酉舉於鄉七赴春官<lb/>
　不第授英德教諭擢賀縣令賀多山寇如性下車即<lb/>
<pb n="KR2k0053_WYG_045-80b"/>
　親履賊砦撫諭賊感悦皆為良民所屬多金銀鉛錫<lb/>
　礦一日郡守檄取錫二百觔吏白曰此往例也每錫<lb/>
　百觔折銀百兩皆派於礦户如性曰吾官可罷吾民<lb/>
　可苦耶竟以錫如數與之遂忤守意後被劾降建昌<lb/>
　府經歴既而朝廷知之因補授陽宗令有政聲撫按<lb/>
　交薦遷知滇之趙州時四方鼎沸如性料民講武為<lb/>
　捍禦計州得以無患未幾歸里卒年八十有三<lb/>
　梁挺字孟修番禺人生而穎悟讀書有竒畧弱冠領<lb/>
<pb n="KR2k0053_WYG_045-81a"/>
　萬厯乙卯鄉薦以母老亟於禄養除鉅鹿令俗强悍<lb/>
　多輕生挺慨然曰禮樂不興司風化者之責也乃選<lb/>
　學宫文行醇和者四生分居四隅使講孝經申明禮<lb/>
　義并旌其率訓者民風稍變里役苦解馬挺憂之設<lb/>
　法官為市解民稱便焉賊柳昌善射糾衆為亂挺計<lb/>
　擒之時流寇充斥鉅鹿守備單弱挺屬父老勸以忠<lb/>
　義衆咸感激曰願為梁公死賊至士民不呼而集堅<lb/>
　守三月賊忽遁去後獲賊黨稱遙見金甲神勒馬城<lb/>
<pb n="KR2k0053_WYG_045-81b"/>
　上人謂挺忠誠所感云時順德所轄九邑相次淪陷<lb/>
　而鉅鹿獨存撫臣丁魁楚上其功監司亦薦為邑宰<lb/>
　清亷第一而以母老乞歸邑人號泣遮留築生祠焉<lb/>
　所著有金臺集觸奸論行世<lb/>
　蕭嗣立字而權番禺人舉萬厯戊午鄉薦事繼母以<lb/>
　孝聞初為潁上宰發奸摘伏如神崇禎朝江北蝗蟲<lb/>
　為災惟潁上蝗不入境時人比之魯中牟流氛日熾<lb/>
　嗣立脱室人簪珥以犒士捐俸錢製火器為守城具<lb/>
<pb n="KR2k0053_WYG_045-82a"/>
　賊憚之相戒勿犯潁人著守城紀實以誌之㑹潁州<lb/>
　失守總漕朱大典以重地需人特表嗣立為潁州牧<lb/>
　乃招集流亡修復城池整學宫廨宇使民開荒耕植<lb/>
　喣嫗創痍民歌頌焉十二年兼攝壽州張獻忠率衆<lb/>
　來犯嗣立與鄉紳方震孺厲兵募死士夜斫賊營斬<lb/>
　其梟帥賊遂退十四年豫賊數十萬交馳潁道合圍<lb/>
　攻潁賊覘視望見有天神執刀現城上驚遁去追斬<lb/>
　賊首數千嗣立露宿城上兩月有十餘日以病卒屬<lb/>
<pb n="KR2k0053_WYG_045-82b"/>
　纊之日猶呼追賊者三貧不能歸喪士民助之崇祀<lb/>
　鄉賢<lb/>
　黎遂球字美周番禺人祖瞻父密皆有詩名球生而<lb/>
　岐嶷博學能文舉天啓丁卯鄉薦初上公車名噪京<lb/>
　師歸而丁外艱遂杜門著述服闋再赴春官不第歸<lb/>
　道揚州進士鄭元勲集名流於影園賦黄牡丹詩遂<lb/>
　球即席立成十首一時共呼牡丹狀元是時流寇内<lb/>
　訌詔大臣保舉經濟名儒禮部侍郎陳子壯首舉遂<lb/>
<pb n="KR2k0053_WYG_045-83a"/>
　球以母老不就丙子粤東饑遂球畫賑濟之法存活<lb/>
　甚衆崇禎末有叛將擁衆數萬自湖南挾吉藩突至<lb/>
　連州省㑹洶洶遂球言諸按察使方震孺令嚴警備<lb/>
　勵人心徐以檄呵叛將去亂遂寢子壯力薦之遂球<lb/>
　始出授兵部職方司主事監督廣東兵守贛州城破<lb/>
　與弟遂珙死之所著有周易爻物當名蓮鬚閣詩文<lb/>
　集<lb/>
　黎崇宣字孺旬番禺人曽祖伯興兩浙鹽運副使有<lb/>
<pb n="KR2k0053_WYG_045-83b"/>
　亷聲祖永正舉孝亷博學善文工楷𨽻人號書厨父<lb/>
　承先為名諸生崇宣生而穎敏有雋才舉萬厯丙子<lb/>
　鄉薦以母老就海陽教諭潮俗豪紳凌侮後進崇宣<lb/>
　率諸生詣監司抗辯士氣乃伸崇禎辛未始成進士<lb/>
　授廣德州知州政簡刑清撫民如子竟以抗直自免<lb/>
　歸民哭留不得起袁州府推官不就優游林下十餘<lb/>
　載嘗徒步攜具登山或入兒童村塾盤桓竟日喜奬<lb/>
　引後輩延名士林楚主鄉塾招貧子弟就學傾槖供<lb/>
<pb n="KR2k0053_WYG_045-84a"/>
　贍多所成就所著有怡情集若干卷母羅氏壽百嵗<lb/>
　崇宣左右就養甲申母卒又聞流賊破京師哀毁痛<lb/>
　劇未幾亦卒<lb/>
　朱實蓮字子潔番禺人七嵗能文慷慨有大志未冠<lb/>
　舉天啓辛酉鄉薦第三人崇禎庚辰膺學使魏浣初<lb/>
　舉薦授德清知縣值嵗荒捐賑有法尋擢刑部主事<lb/>
　轉户部郎中後死於節<hi>以上番禺</hi>
　區禹民南海龍津人<hi>今順德</hi>曽祖仕衡宋景定中為太<lb/>
<pb n="KR2k0053_WYG_045-84b"/>
　學生嘗上書論賈似道誤國不報後陳恢復策亦不<lb/>
　見用禹民少以剛直聞元末豪民聚為亂禹民偕族<lb/>
　子忠吉體原率衆立寨保障鄉土廖永忠既下廣州<lb/>
　禹民等詣永忠降㑹副將軍朱亮祖困於山南賊忠<lb/>
　吉等往破之亮祖圍解禹民入朝詔授汀州知府以<lb/>
　資高辭改授仁風鎮巡檢忠吉授彰德衛百户告身<lb/>
　以區為歐遂因之與體原等皆未嘗仕<lb/>
　鍾順字必華順德人宣德壬子鄉貢進士景泰中知<lb/>
<pb n="KR2k0053_WYG_045-85a"/>
　沔陽州江西人周禮洪能起大獄為患荆沔順召至<lb/>
　杖殺之監利縣民越境而訴者百有七十人受理聽<lb/>
　斷咸得其情監利民大悦為立生祠於滄浪之上後<lb/>
　終廣西太平知府政暇能為聲詩人多傳誦<lb/>
　康麟字文瑞順德人景泰甲戌進士授御史按閩中<lb/>
　發奸摘伏如神出為僉事亷介無私豪强屏跡卒以<lb/>
　剛直見忤人皆惜之陳獻章為賦介軒詩以贈麟工<lb/>
　於詩嘗以韻類集唐詩為雅音㑹編又著世教録行<lb/>
<pb n="KR2k0053_WYG_045-85b"/>
　於世<lb/>
　梁昉字景熙順德人景泰丙子鄉試第一登進士甫<lb/>
　弱冠授蕭山知縣禮賢興學治甚有聲三載擢御史<lb/>
　遷浙江按察僉事善擊斷不避權勢能發奸摘伏豪<lb/>
　猾逺徙卒於官生平亷介不餘一錢同邑有周世雍<lb/>
　者亦進士歴江西憲副其清埒昉精律令剖決如流<lb/>
　然持法過嚴頗傷平恕云<lb/>
　何淡字中美順德人天順間以進士知濵州濵古渤<lb/>
<pb n="KR2k0053_WYG_045-86a"/>
　海難治且多無名之徵淡以勞農勸相為首務病民<lb/>
　者一切罷之絹布粟麥皆得折充賦税民深以為便<lb/>
　暇取教民榜雜以吕氏鄉約為條教使行誼老人訓<lb/>
　其閭里月望以善惡聞民有不善引躬自咎於是民<lb/>
　各悔謝相責訟為之簡所得輿皂折薪錢悉移以應<lb/>
　公務新學宫修禮器延師儒聚民之秀者教之民風<lb/>
　丕變都御史賈疋疏淡異等㑹以憂去士庶萬餘遮<lb/>
　哭憐其貧醵錢二十萬為贐淡峻却之乃貌淡於龔<lb/>
<pb n="KR2k0053_WYG_045-86b"/>
　遂祠祀焉服闋入為虞衡員外遷漢陽知府府多魚<lb/>
　親藩與小民爭利上書止之教民築陂堰使時灌溉<lb/>
　為永利尋擢貴州參政時生熟苗相攻臺議用兵淡<lb/>
　獨主撫請身任其事卒單騎諭定之未幾乞歸養從<lb/>
　弟副都御史經亦同時致仕淡居官三十年一介不<lb/>
　取知縣呉廷舉以為呉隠之流亞分俸賙之卒年七<lb/>
　十五<lb/>
　何昌字克昌順德人少力學天順己卯鄉薦知麗水<lb/>
<pb n="KR2k0053_WYG_045-87a"/>
　縣甫三月以憂去服闋補宣平道出麗水民爭迎焉<lb/>
　其為政寛厚無擾甚得民和時邑草創百務俱興昌<lb/>
　役之以義民亦不以為勞邑有劇盜毒痡閩浙諸郡<lb/>
　兵不能制昌設方畧擒之請減坑課辦額嵗銀一千<lb/>
　餘兩民戴其惠九載致仕卒孫宏鼇另有傳<lb/>
　張泰字叔亨順德人成化丙戌進士知沙縣政尚寛<lb/>
　平庭無留事時邑經兵燹荒瘠泰至百廢具興三載<lb/>
　徵授御史論宫闈與政廷杖之尋督學政以憂去十<lb/>
<pb n="KR2k0053_WYG_045-87b"/>
　餘年起按雲南奏開解額五名嘗薦董玘神童不稱<lb/>
　㫖後玘及第人始服其知人先是象馬思楪執木邦<lb/>
　宣慰司罕穵法囚禁四十年未有以處之泰徵兵臨<lb/>
　其境而以檄諭思楪思楪感悔出罕穵法還其故土<lb/>
　並械首禍者三十餘人請罪事得已人以為能既復<lb/>
　命劾中貴人及戚里壞法者帝怒以半年俸贖罪尋<lb/>
　超為南京太僕少卿尋改大理薊州皇莊與牧馬草<lb/>
　場爭地久不決泰據永樂開設圖籍為証權貴始屈<lb/>
<pb n="KR2k0053_WYG_045-88a"/>
　擢副都御史督儲南京疏十二事皆報可正德二年<lb/>
　遷工部侍郎改南京都察院右都御史遷南京户部<lb/>
　尚書致仕居家三月卒泰孝友兄順庶出母欲薄分<lb/>
　順泰泣諫竟均之夫妻相敬如賔聲色不加於僮僕<lb/>
　聞人過未嘗出諸口時稱長者官居六卿猶守先人<lb/>
　之産子孫不免貧乏云<lb/>
　李聰字士達順德人父德彰以醫濟人而不責報嘗<lb/>
　力禦黄蕭養境内獲全聰以成化丙戌進士授南京<lb/>
<pb n="KR2k0053_WYG_045-88b"/>
　江西道御史疏請正儲位賜綵幣出知饒州節用簡<lb/>
　刑勸農興學湖水為患築堤捍之今稱李公堤云雨<lb/>
　暘失節禱無不應民居被焚聰親救之須臾反風滅<lb/>
　火有虎入城傷人禱於神曰知府虐民宜為虎傷否<lb/>
　則神當除虎既禱虎即就擒其異如此向時官校横<lb/>
　索民財聰至無敢犯者遷廣西參政未幾致仕家居<lb/>
　三十年不輕履城郭雖耄出不輿暑不蓋水旱必禱<lb/>
　於社年八十四卒<lb/>
<pb n="KR2k0053_WYG_045-89a"/>
　梁魚順德人成化辛卯鄉薦知平樂縣縣小役繁魚<lb/>
　至比籍均役蠲免其雜賦尤善撫猺獞治甚有聲遷<lb/>
　賔州知州思恩土官岑濬為梗奉檄往諭濬進兼金<lb/>
　不受以忤部使者拂衣歸使者愧謝留之不可賔民<lb/>
　思之<lb/>
　梁儲字叔厚順德人生有異質丰儀秀偉音如洪鐘<lb/>
　識者知其公輔器弱冠舉於鄉成化戊戌禮闈第一<lb/>
　人廷試二甲第一人選庶吉士改編修兼司經局校<lb/>
<pb n="KR2k0053_WYG_045-89b"/>
　書侍孝宗武宗東宫講讀册封安南充正使悉却饋<lb/>
　遺不與陪臣唱和時稱其得體進翰林學士教習庶<lb/>
　吉士纂修實録㑹典擢少詹事兼學士擢吏部侍郎<lb/>
　正德初進尚書兼學士劉瑾惡其不附己指摘㑹典<lb/>
　紕繆降右侍郎實録成復尚書兼職如故瑾憾不已<lb/>
　徙南京吏部復矯詔將籍儲家儲在南都聞報色不<lb/>
　少動蓋儲素亷自知家無長物也瑾敗召還以前職<lb/>
　兼文淵閣大學士入參機務尋兼武英殿大學士時<lb/>
<pb n="KR2k0053_WYG_045-90a"/>
　都御史彭澤討西寇有功後處哈宻乖方本兵欲置<lb/>
　重典儲力救之止免官壬申四月流賊平加謹身殿<lb/>
　大學士時少師楊廷和服闋儲力薦起既至遜居已<lb/>
　上甲戌以一品兩考滿加少師兼太子太師華蓋殿<lb/>
　大學士戊寅奉安孝正皇太后於茂陵損益禮儀悉<lb/>
　當亡何秦王請塞上沃地廣其封壤中官張鋭嬖臣<lb/>
　朱寧江彬受賄為請帝許之羣臣交章執奏不聽廷<lb/>
　和當草制念與地恐貽患不與帝怒不測則與大學<lb/>
<pb n="KR2k0053_WYG_045-90b"/>
　士蔣冕皆引疾於是帝大怒促草制急儲草上曰高<lb/>
　皇帝今此地不以封非有愛也地廣饒産善馬士卒<lb/>
　鵰悍易生戎心奸萌從臾不利社稷王受地毋俷德<lb/>
　毋聚奸人毋多蓄士馬謀不軌震我邊方帝覽之大<lb/>
　駭曰若是其勿與己卯帝幸宣府欲自稱威武大將<lb/>
　軍而以彬副召儲草敕手劍睨曰不草齒此於是儲<lb/>
　免冠伏地涕泣請死曰安有臣名君者臣死不敢奉<lb/>
　詔帝察其誠擲劍起彬復受宸濠賂請召其世子司<lb/>
<pb n="KR2k0053_WYG_045-91a"/>
　香太廟大臣集閣會議儲正色曰上春秋鼎盛何遽<lb/>
　及此萬一有他吾輩伏鑕矣邪謀安可聽耶衆悚然<lb/>
　議遂寢儲善諫持正皆此類也是年以一品滿九載<lb/>
　加特進光禄大夫左柱國庚辰宸濠反帝親征儲力<lb/>
　請遣將不聽詔廷和居守儲冕扈從未至宸濠已平<lb/>
　儲七請囘鑾不聽留駐南都欲因舊壇大祀天地儲<lb/>
　力言南北配位不同典章不可紊乃不果郊帝駐蹕<lb/>
　久留都苦供億又聞欲幸呉楚民益洶洶儲以屢不<lb/>
<pb n="KR2k0053_WYG_045-91b"/>
　得請乃與冕等自執章奏跪泣行宫外自未至酉得<lb/>
　㫖乃起於是駕旋裏河丁夫數十萬久俟水次饑疫<lb/>
　死者相藉儲令有司散遣之在途三疏求退不允抵京<lb/>
　亡何與楊廷和等受遺詔迎世宗入繼大統寵眷方<lb/>
　隆忌者隂嗾其黨論之儲亦累懇乞骸帝重違其志<lb/>
　許之手詔褒諭曰張九齡之忠藎崔與之之風概卿<lb/>
　可謂兼之矣遣官䕶行乘傳還鄉命有司給月米輿<lb/>
　𨽻以定策功廕子世襲錦衣衛指揮力辭乃進其子<lb/>
<pb n="KR2k0053_WYG_045-92a"/>
　鈞甫秩儲雅有文譽六典文衡一時名士多出其門<lb/>
　雅量休休不矜功伐論議常依忠厚色温言遜若無<lb/>
　所忤至臨大節則屹不可奪人或誣之未嘗疏辨有<lb/>
　劾其黨宸濠假䕶衛者第曰吾去已矣勿問久之乃<lb/>
　知當制者楊廷和也給事中田賦御史張璉王溱李<lb/>
　鐸皆嘗劾儲或出風聞或聽人頤指儲皆不較且薦<lb/>
　璉用之而擢鐸為大理丞其厚德比王旦至於持正<lb/>
　寤主旦不及也晩年家居尤謙遜訪其師至里門必<lb/>
<pb n="KR2k0053_WYG_045-92b"/>
　舍輿而前士林多之卒年七十七訃聞輟朝諭祭贈<lb/>
　太師諡文康儲歴官四十餘年歸槖蕭然至不能治<lb/>
　第門生相與經營始就有鬱洲稿行於世叙廕八人<lb/>
　子次揆次挹並中書舍人次揭太學生贈州判官鈞<lb/>
　甫尚寶司丞次挹以學行稱嘗讓爵於其弟後以銓<lb/>
　曹疏薦復官之孫宸中書舍人敕太常少卿孜禮部<lb/>
　主事欽禮部員外郎孜有逸才詩近中唐畫追元宋<lb/>
　楷書得文徵明結法性謙和喜賔客曽孫紹曽舉於<lb/>
<pb n="KR2k0053_WYG_045-93a"/>
　鄉<lb/>
　蘇葵字伯誠順德人以成化丁未進士選庶吉士授<lb/>
　編修𢎞治丙辰次當同考㑹試柄臣屬其私人遂謝<lb/>
　試事出為江西提學僉事士子服其公明嘗修白鹿<lb/>
　洞書院増置學田留心振作鎮守内臣董讓作威福<lb/>
　惡葵守正遂誣奏葵遣法司盛洪等臨治之洪欲加<lb/>
　酷刑諸生數百擁葵去事竟得白改四川行理不能<lb/>
　具其兄從建寧資之乃行歴福建布政使卒後督學<lb/>
<pb n="KR2k0053_WYG_045-93b"/>
　李夢陽祀葵於白鹿洞先賢祠<lb/>
　梁景行字宗烈順德人少從陳獻章遊𢎞治二年鄉<lb/>
　薦知崇明縣屬嵗饑請粟賑之活者數萬人邑多海<lb/>
　盜景行設法迹捕宿盜盡擒奸巫惑婦女夜禱求嗣<lb/>
　景行收按誅之遂毁祠為社學故事令有荻税盡移<lb/>
　以給諸生膏火荆南進木道出崇明司木者檄徭過<lb/>
　多景行力與之爭省五六萬又請減馬糧之半諸雜<lb/>
　供盡革之改晉江未赴以憂歸服除不起先是呉廷<lb/>
<pb n="KR2k0053_WYG_045-94a"/>
　舉知順德以國士遇景行既為卿貳屢薦之及廷舉<lb/>
　巡撫應天又以郡丞薦乃除鎮江府同知至則上驗<lb/>
　聖學察黨與廣分封嚴内侍蠲逋負比什伍六事於<lb/>
　朝皆報聞以事忤相國楊廷和遷壽府長史歸所著<lb/>
　有壺山集十卷<lb/>
　鍾曉字景暘順德人少沈毅寡言舉𢎞治壬子鄉薦<lb/>
　授梧州訓導遷國子學正擢南御史奏革錦衣金吾<lb/>
　龍驤騰驤四衛冗員及工部冗匠嵗省漕米數十萬<lb/>
<pb n="KR2k0053_WYG_045-94b"/>
　劾江西參政王奎參議王泰白金僉事李淳等黨宸<lb/>
　濠將釀大禍及宸濠平帝思曉言賜金旌之刷卷四<lb/>
　川疏請召還迎佛使臣省費數萬并奏停採木之役<lb/>
　蜀人德焉未幾中忌者謫判沔陽遷知歸州先是湖<lb/>
　廣忠路四川石柱兩土官爭地相攻四十餘年院省<lb/>
　官不能平曉奉檄訊之片言而服遷瑞州同知思恩<lb/>
　知府致仕曉歴官三十年貧約如寒士生平謙和與<lb/>
　物無競嘗治室樹楹矣隣人以為蔽已遂裁之年八<lb/>
<pb n="KR2k0053_WYG_045-95a"/>
　十五卒祀沔陽名宦子千另有傳<lb/>
　冼文淵字希哲順德人𢎞治乙卯舉於鄉任松溪教<lb/>
　諭擢知南安有惠政居官清苦如寒士以剛直忤權<lb/>
　貴遷判南昌知宸濠將反遂告歸卒貧不克葬嘉靖<lb/>
　乙巳御史陳儲秀為起塚樹碑<lb/>
　何瑜字以忠順德人𢎞治中嵗薦正德辛未丞祁門<lb/>
　明敏練達以善決獄聞訟久不能平者一鞫輒辨嘗<lb/>
　署邑一鍰不染禱雨立應姚源賊萬餘掠婺源漸薄<lb/>
<pb n="KR2k0053_WYG_045-95b"/>
　祁門瑜應檄出捕饋饟不繼瑜佐之以俸衆心感奮<lb/>
　一戰殱焉叙功行賞償以金不受丙子紅巾賊起瑜<lb/>
　復遮擊於栢溪俘獲甚衆當路表之令嫉其能遂力<lb/>
　乞休邑人勒其功特祠祀焉<lb/>
　何宏字道充順德人昌之孫也正德丁卯舉於鄉授<lb/>
　通州學正負氣節文廟分獻據禮與州守夏邦謨爭<lb/>
　論督學直宏議以憂補泰州遷六合知縣縣當孔道<lb/>
　民棘於供億宏均其役稱畫一焉有貴戚與豪民訟<lb/>
<pb n="KR2k0053_WYG_045-96a"/>
　久弗決刑部以宏往遂決之溧陽民坐殺人拷死相<lb/>
　繼不白御史下宏遂白嘗具獄御史田頊三反宏三<lb/>
　執人謂宏當獲罪頊竟薦之曰縣令不為御史所撓<lb/>
　不謂賢乎人亦以是賢頊云尋擢南京江西道御史<lb/>
　疏論銓曹任用非人詔逮下獄尋釋之遷德安知府<lb/>
　致仕<lb/>
　何鼇字子魚亦昌之孫也正德戊辰進士知慶元縣<lb/>
　慶元在萬山中獷悍難制豪猾持吏短長鼇至捕首<lb/>
<pb n="KR2k0053_WYG_045-96b"/>
　惡誅之治聲籍甚召為御史奏驅佛郎機番人出境<lb/>
　嶺表始安擢守松江遷按察副使備兵徐淮定約法<lb/>
　減夫役嵗省民財數萬自沛至徐築隄亘百里河不<lb/>
　為害人以是頌德焉歴湖廣布政使卒弟鮤字子時<lb/>
　嘉靖中以禮經魁兩闈授兵部主事未幾移疾歸當<lb/>
　路嘗咨民瘼邑里受其賜子思贊亦登進士歴福建<lb/>
　運使<lb/>
　鄧炳字子幾順德人性亷靜簡易正德戊辰進士授<lb/>
<pb n="KR2k0053_WYG_045-97a"/>
　南京刑部主事歴郎中出知太平府擢廣西兵備副<lb/>
　使所至有政聲尋以剿思恩賊有功當遷以病乞休<lb/>
　居家節儉寡營雖官監司猶然布素也卒年九十同<lb/>
　邑鍾華以鄉薦歴光澤令經學文義與炳齊名<lb/>
　張澯字景川順德人善昭之孫生而秀朗弱冠以正<lb/>
　德辛未進士知建平三年稱職待詔考功先是巡江<lb/>
　御史賀洪有邑子客遊建平檄澯與之徭不聽而澯<lb/>
　所擒治邑豪復搆之於是洪論澯不稱職改廣昌澯<lb/>
<pb n="KR2k0053_WYG_045-97b"/>
　乃上書訟洪違憲綱聽請寄挾懷私忿凌轢下僚諸<lb/>
　狀洪坐削籍澯仍改廣昌尋遷禮部主事督㑹同館<lb/>
　是時大司馬王瓊與都御史彭澤有怨以處哈宻事<lb/>
　欲寘澤於法澯獨爭之瓊遣其屬儲洵持牒邀澯窮<lb/>
　核其事且囑曰事成有顯擢澯峻拒之卒不署牒㑹<lb/>
　閣部大臣及言官亦多捄澤者乃得釋尋改儀制掌<lb/>
　朝廷典章封册學校貢舉及四方章奏前主事姚鏌<lb/>
　嘗類為書未備及澯乃卒就之進精膳員外㑹大禮<lb/>
<pb n="KR2k0053_WYG_045-98a"/>
　議興澯與諸臣哭諫帝怒悉繫詔獄澯竟以杖死年<lb/>
　三十有八澯未死猶力創草疏期再上及困篤投其<lb/>
　疏曰身盡廢矣獨此心耿耿耳隆慶改元贈太常少<lb/>
　卿<lb/>
　鍾善經字理夫順德人正德辛未進士授興化推官<lb/>
　善折獄時有使臣入境威嚴甚赫經一見即知其偽<lb/>
　叱左右執之當道交薦其能召拜御史尋以親老歸<lb/>
　養居㑹城數十年未嘗請謁為時所重痛弟蚤喪訓<lb/>
<pb n="KR2k0053_WYG_045-98b"/>
　其二子皆登鄉薦奉母安輿常扶侍數百步母再三<lb/>
　命退乃已卒祀仰高祠<lb/>
　鍾千字君錫曉之子舉正德丙子鄉薦判岳州工部<lb/>
　檄解木節省羨金二百餘兩歸於部部旌之遷瑞州<lb/>
　同知章聖太后南祔撫臣命千祗迎事辦而民不擾<lb/>
　郡中羣盜數百出凌江抄掠千部卒殱其渠魁餘黨<lb/>
　悉平俗佞佛嘗於上元舁之出遊動糜財幣千杖其<lb/>
　僧遂盡毁淫祠為社學嘉靖九年復令市木價不足<lb/>
<pb n="KR2k0053_WYG_045-99a"/>
　則鬻諸廢田宅充之終不箕斂於民後罷歸父曉搜<lb/>
　其裝不滿十金喜曰不負吾教矣家居四十年不履<lb/>
　城郭<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>粥不繼晏如也年九十卒<lb/>
　張拱辰字仰德順德人善昭族子正德丁丑既舉進<lb/>
　士塗遇驃騎將軍陸宣欲與俱過倖臣朱寧所竟不<lb/>
　往授户部主事歴郎中監太倉尚書侯觀欲私槩人<lb/>
　拱辰不少徇成化以來鹽法改折商積鹽輸銀户部<lb/>
　以次給引有數世候支者黠商潛賄計曹祈四朝鹽<lb/>
<pb n="KR2k0053_WYG_045-99b"/>
　引偕發拱辰獨抗言國家鹽法有成例四朝偕發則<lb/>
　成化𢎞治鹽擁不行由此虧折國賦非細事也衆不<lb/>
　能奪未幾擢福建參議罷歸尚書霍韜兩疏薦拱辰<lb/>
　竟不用拱辰剛直喜急人難史官蕭與成病疫故舊<lb/>
　不敢近拱辰躬為調䕶病已乃去晩節益堅嘗自耘<lb/>
　𤓰有以重貲邀其關説者拱辰揮鋤不顧霍韜憐其<lb/>
　貧嘗周之御史陳聨芳以清白表其里<lb/>
　劉士竒字邦正順德人正德丁丑進士授刑部主事<lb/>
<pb n="KR2k0053_WYG_045-100a"/>
　錦衣千户陶淳枉法殺人言官請逮治不聽士竒再<lb/>
　請竟治之遷員外以議禮廷杖幾死已遷郎中奉㫖<lb/>
　訊山陜藩訟論如法出守梧州梧重鎮𣙜關時有餘<lb/>
　羨士竒不以為利民多竹舍士竒為之表火道障以<lb/>
　崇墉火災乃止在郡七年超拜廣西參政平七山寇<lb/>
　擢江西按察使時當賔興柄文者欲私權貴數令人<lb/>
　諷士竒不可有某甲者一家九人傅致强盜幽囚數<lb/>
　嵗士竒鞫而釋焉遷山東右布政以病乞骸骨歸家<lb/>
<pb n="KR2k0053_WYG_045-100b"/>
　徒壁立杜門八年卒<lb/>
　王鳯靈字應時順德人生有異稟日誦書數萬言終<lb/>
　身弗忘正德丙子偕兄鳯儀舉於鄉明年成進士授<lb/>
　刑部主事時甫弱冠明習法律如老吏宦官張鋭都<lb/>
　督錢安等罪當死詔減戍且許贖金諸法吏咸愕視<lb/>
　鳯靈獨疏論之疏奏竟如法司議給事中陳洸者罪<lb/>
　有顯狀世宗以議禮故庇之鳯靈疏言曰議禮者自<lb/>
　議禮犯罪者自犯罪何得援此以掩彼也如議禮諸<lb/>
<pb n="KR2k0053_WYG_045-101a"/>
　臣或處極盈之㑹犯不韙之科亦將與衆棄之而不<lb/>
　得私而況洸乎廷臣咸為悚栗出為襄陽太守未幾<lb/>
　以母喪歸服闋補淮安淮稱劇郡鳯靈清徭賦擊豪<lb/>
　猾更創郡縣治所又闢龍溪書院課士校文引淮水<lb/>
　入泮宫一時登第顯庸者甚多淮故有水患鳯靈首<lb/>
　陳五事以疏泄重農為先又因頻嵗旱蝗上疏請蠲<lb/>
　秋糧雜賦出餘鹽銀數千以賑民復疏停馬價懇惻<lb/>
　數千言民賴以甦嘗鑿淤河辨疑獄緝治巨盜在淮<lb/>
<pb n="KR2k0053_WYG_045-101b"/>
　五年擢陜西學使淮人即龍溪書院尸祝之未抵陜<lb/>
　遭謗歸起補霸州兵備佐翟鑾行九邊又督城沙河<lb/>
　議省費失柄事者意五載始遷廣右參政未赴以考<lb/>
　察罷鳯靈有才幹然性伉直好激論天下事以此多<lb/>
　忤人未究於用所著有淮陽稿及諸奏疏字宗王羲<lb/>
　之人藏弆之淮上諸生稱曰筆峯先生鳯儀亳州學<lb/>
　正子一貫舉鄉魁<lb/>
　余經字朝綱順德人幼而竒穎天性孝友正德庚辰<lb/>
<pb n="KR2k0053_WYG_045-102a"/>
　舉進士辛巳廷對授行人奉使葬祭蜀王不受贈賄<lb/>
　擢刑科給事中常劾兵部侍郎胡世寧南京督學蕭<lb/>
　鳴鳯廣東督學魏校人稱其直乙酉奉命清察兩廣<lb/>
　錢穀獨持風裁㑹計不爽毫忽㑹廷議大禮忤㫖左<lb/>
　遷漳浦縣丞經恪勤奉職民皆急公庭無留獄上官<lb/>
　交奬委攝龍溪篆擢甌寧令甫三月卒於官貧甚臺<lb/>
　司為遣官䕶喪歸<lb/>
　何繼之字克肖順德人祖璋以鄉薦知横州有惠政<lb/>
<pb n="KR2k0053_WYG_045-102b"/>
　後補沔陽州以事忤劉瑾逮詔獄州民千餘詣闕保<lb/>
　留獲免後祀横州名宦繼之登嘉靖丙戌進士知攸<lb/>
　縣懲豪民張金逋負由是知名晉户部主事歴松江<lb/>
　知府却賦役陋例累擢河南參政監糴小灘以漕中<lb/>
　都額外餘羨銀八萬七千餘兩同事欲私之不從遷<lb/>
　福建按察使未赴隨遷河南右布政使抵家卒<lb/>
　岑萬字體一順德人嘉靖丙戌進士授户部主事歴<lb/>
　福建左布政使與御史曽佩爭朝賀禮為其所銜論<lb/>
<pb n="KR2k0053_WYG_045-103a"/>
　謫廣西參政遷按察使靖江王不得於母作新劇寓<lb/>
　譏讌藩臬命伶人歌焉萬遽起曰此非所忍聞也一<lb/>
　旦上聞以此督過於王奈何王竦然立命焚其書母<lb/>
　子遂歡好如初遷河南右布政前御史仍不解嗾言<lb/>
　萬老勒致仕時年甫踰艾云祀蜀名宦子用賔另有<lb/>
　傳<lb/>
　何彦字善充順德人登嘉靖乙未進士授行人擢南<lb/>
　京户科給事中正德間劉瑾擅權鎮守中官益横暴<lb/>
<pb n="KR2k0053_WYG_045-103b"/>
　世宗登極罷之至是武定侯郭勛請復置彦乃疏鎮<lb/>
　守之害非祖宗法事得寢嘗論吏部尚書許讚徇情<lb/>
　骩法禮部尚書嚴嵩宣淫納賂直聲震朝宁出守荆<lb/>
　州遼王縱恣嵗禄稍不給即升堂譟謼彦在郡無譁<lb/>
　者荆當岷江下流分數道以殺其勢權貴欲湮其一<lb/>
　為利彦獨持不可曰若然民其魚矣卒不行擢副使<lb/>
　治荆岳徙貴州遷甘肅行太僕卿遂不出彦長者於<lb/>
　物無忤然至大利害未嘗風靡當道以其醇德年又<lb/>
<pb n="KR2k0053_WYG_045-104a"/>
　最高益重之壽九十卒子兆湖以鄉薦歴國子監學<lb/>
　正<lb/>
　梁用逵號徐㕔順德人嘉靖癸卯舉於鄉初授廣西<lb/>
　鬱林州學正理學為一時推重徵聘江西分校擢萍<lb/>
　鄉令時分宜嚴嵩當軸田里多寄萍鄉子弟恃勢逋<lb/>
　賦用逵下車輒笞之不少貸嚴嗾直指陷用逵使者<lb/>
　知用逵剛正宻令解組歸嚴家人要之於道有䕶之<lb/>
　者始得免先是萍鄉患虎逵至修理城郭安輯居民<lb/>
<pb n="KR2k0053_WYG_045-104b"/>
　虎遂絶跡子符嘉靖己酉鄉薦授福建福州府同知<lb/>
　與海瑞同年相為砥礪後隨總兵戚繼光征倭運籌<lb/>
　為多賜金奬諭符子兆電舉萬厯乙酉鄉薦授東安<lb/>
　教諭卒於官電孫朝鑑舉崇禎丙子科四世習易俱<lb/>
　登賢書有文行為邑望族<lb/>
　林挺春字少和順德人少事親孝藩臬並旌其門挺<lb/>
　春不喜標榜輒屏去嘗從湛若水遊以嘉靖癸卯科<lb/>
　舉人授僊遊教諭學田所入散給諸生籩豆禮器捐<lb/>
<pb n="KR2k0053_WYG_045-105a"/>
　俸錢辦之遷知南靖縣邑遭兵燹後官署里居一空<lb/>
　挺春芟穢掩骼倚茅聽政已潦水至城郭蕩析乘桴<lb/>
　露處乃遷於大帽山下邑焉漳經界不正自宋儒朱<lb/>
　熹已患其然相沿尤甚富者割倍賦之田無直以啗<lb/>
　貧民民利而從之既而賦日積縣官受其病挺春悉<lb/>
　究其所繇來責諸富者以其間招流移撫凋瘵南靖<lb/>
　大治久之遷霑益知州以親老不赴挺春性清慎自<lb/>
　筮仕至老未嘗一介取於人罷官甚貧人以是咸重<lb/>
<pb n="KR2k0053_WYG_045-105b"/>
　之<lb/>
　梁典字惇伯順德人家故貧少傳經以供其親比舉<lb/>
　於鄉二親已沒輒不欲仕親舊勸之謁選得上林學<lb/>
　諭督課諸生如傳經時上林遂彬彬多文學矣遷南<lb/>
　雍博士尋出判南康署星子都昌建昌三縣而在建<lb/>
　昌最久建昌學圯於河典新之諸齋舍自此興建昌<lb/>
　大疫多逋負民皆流亡典綏之復業者相踵在南康<lb/>
　三年清謹如一日伯兄嘗過其邸談及家人産典曰<lb/>
<pb n="KR2k0053_WYG_045-106a"/>
　視傳經時已侈矣卒於官百姓哀之子思年博古工<lb/>
　詩翰喜談名理蚤卒人珍藏其𨽻書<lb/>
　陳克侯字士鵠順德人七嵗就外傅能日誦萬言嘉<lb/>
　靖戊午舉於鄉署閩縣教諭擢令永福嵗祲務賑恤<lb/>
　境内賴之遷知永寧州補騰越州境内多礦官每染<lb/>
　指久或藪盜克侯至即申嚴禁㑹地震下令救一人<lb/>
　予三金活百餘人州徼去緬僅百餘里奸人岳鳯亡<lb/>
　命教誘為邊患克侯以計擒之緬人擁象馬訌境上<lb/>
<pb n="KR2k0053_WYG_045-106b"/>
　猝無兵備群擬閉門守克侯曰若閉城城外赤子皆<lb/>
　殲矣因張幟為疑兵開門納民緬不敢逼高國春木<lb/>
　元瑞起徒步為萬户侯感克侯恩以千金壽正色却<lb/>
　之騰越兼治土苗例以五百金贄畏克侯亷不敢進<lb/>
　遷大理郡丞仍管州事從民願也所部以行能薦者<lb/>
　三在事拜御賞者二無何以上官訐怨波累免歸尋<lb/>
　復官致仕家居二十年卒<lb/>
　岑用賔字允穆萬長子嘉靖乙未進士授衢州推官<lb/>
<pb n="KR2k0053_WYG_045-107a"/>
　補池州景王歸葬官校以供張不給多凌虐有司用<lb/>
　賔獨稱辦而民亦不擾擢南京户科給事中喜論奏<lb/>
　章凡數十上大學士高拱負才剛狠狹中而忌隆慶<lb/>
　初為給事中魏時亮所劾而御史齊康希拱㫖劾大<lb/>
　學士徐階帝皆不問用賔乃奏言兩人日侍左右心<lb/>
　孰邪正行孰臧否量孰廣狹豈能逃遁聖鑒高拱剛<lb/>
　愎自用苛刻立威決非端人乞令致仕以杜厲階不<lb/>
　聽拱深銜之以此出為紹興守紹興人聞用賔來計<lb/>
<pb n="KR2k0053_WYG_045-107b"/>
　必武健自用及至乃更寛和務在德化民大喜有故<lb/>
　人欲饋用賔畏其亷託以茗進用賔面發之得金大<lb/>
　怒絶焉既入計謫陜宜川丞至任逾月卒自嚴嵩當<lb/>
　國沈楊輩以直言賈禍人皆結舌及用賔在職言路<lb/>
　復振終亦不免貶死海内惜之有小谷集行於世<lb/>
　鄭昊字祖欽順德人其祖漢章得金蒲澗訪其主還<lb/>
　之昊少力學善屬文登嘉靖乙丑進士知江隂縣補<lb/>
　海鹽前令欲治海塘均里甲籌策未竟昊卒就之民<lb/>
<pb n="KR2k0053_WYG_045-108a"/>
　䝉其利遷南户部主事歴工部郎中出守柳州㑹八<lb/>
　砦之役久旱大饑百姓嗷嗷昊殫力晝夜餽餉繕兵<lb/>
　八砦平紀績賜金未幾卒於任昊端慤清慎年踰五<lb/>
　十始獲一第不以日暮為封殖計官六轉歴二千石<lb/>
　囊無餘貲督府劉堯誨知其亷命所經郡邑祭賻之<lb/>
　嚴應恩字若貺順德人萬厯己卯舉人以親老就禄<lb/>
　養得東光教諭擢國子監學録旋出守象州起凋振<lb/>
　敝轉任雲南霑益州安輯土蠻轉移風俗例應殊擢<lb/>
<pb n="KR2k0053_WYG_045-108b"/>
　以親老歸弟旗先亦舉壬午鄉榜<lb/>
　胡與京順德人萬厯壬午舉於鄉初任大埔教諭以<lb/>
　理學訓多士租税分給貧生擢學録歴刑曹卓有政<lb/>
　績遷户部員外轉郎中供職勤慎操守清亷卒於官<lb/>
　止遺圖書數笥而已祀鄉賢<lb/>
　林志孟字淑之順德人幼穎異能文髫齡登萬厯己<lb/>
　卯賢書癸未南宫乙榜授江西進賢教諭分校棘闈<lb/>
　翰林學士呉士元禮部侍郎李光元兵部尚書熊明<lb/>
<pb n="KR2k0053_WYG_045-109a"/>
　遇皆出其門號得人尋授荔波知縣築城修學興利<lb/>
　除弊以薦調繁昭平殲積年巨寇旋丁内艱服闋補<lb/>
　建德令政簡刑清以卓異擢户部主事命甫下為忌<lb/>
　者所中遂拂衣歸邑人士為之勒石建祠所著有留<lb/>
　餘集<lb/>
　黄儒炳字士明順德人登萬厯甲辰進士入翰林主<lb/>
　試江西應天歴官南祭酒修南雍續志輯二十一史<lb/>
　具題請修率性正義修道三堂時有條議納班以充<lb/>
<pb n="KR2k0053_WYG_045-109b"/>
　財用者儒炳力爭之議乃止轉南吏部侍郎值尚書<lb/>
　缺攝理堂務㑹推鄒元標為冢宰中㫖不下儒炳兩<lb/>
　疏請之攝工部時主事惠承芳建議於都城下嵗加<lb/>
　税十萬兩人情洶洶儒炳隨疏駁參議始罷攝禮部<lb/>
　篆齊庶宗多不法乃定宗長之制轉禮部右侍郎兼<lb/>
　侍讀學士纂修神宗光宗實録副總裁進吏部左侍<lb/>
　郎兼官如故時欲以中璫出鎮儒炳極言不可嚴㫖<lb/>
　詰責猶三拜疏㑹右侍郎缺巨璫魏忠賢傳内降挾<lb/>
<pb n="KR2k0053_WYG_045-110a"/>
　補儒炳與冢宰王紹徽矢曰頭可斷缺不可假忠賢<lb/>
　謀始寢既而魏良卿剖伯爵儒炳歎曰事不可為矣<lb/>
　即杜門註籍以母老身病請告得㫖囘籍歸家未幾<lb/>
　而母歿竟以哀毁卒儒炳留心桑梓制府何士晉増<lb/>
　𣙜雜税力止之邊餉迫急儒炳請帶征及澳門藉餉<lb/>
　販糴省中大擾御史陳保泰激變被辱儒炳時在南<lb/>
　都上疏辨析後止誅亂首不濫及無辜儒炳之力也<lb/>
　所著有影木軒文集子圖贊字曰性以廕仕至户部<lb/>
<pb n="KR2k0053_WYG_045-110b"/>
　四川司郎中<lb/>
　梁亭表字無疇順德人以春秋舉萬厯丙午鄉薦授<lb/>
　大埔教諭修邑志有史才擢國子監助教遷都察院<lb/>
　司務調吏部人有以賄求薦者峻拒之當道忌其介<lb/>
　而賞其能轉武庫司員外出知南安府府當衝衢馬<lb/>
　户供應煩苦力請釐革未幾流寇張獻忠披猖楚豫<lb/>
　間縣多迎降亭表慷慨自誓謂僚吏曰公等無怖君<lb/>
　父重則身家輕亭表籌之審矣衆聞莫不感激願為<lb/>
<pb n="KR2k0053_WYG_045-111a"/>
　死守直指薦治行第一擢荆南兵備兼撫蠻副使而<lb/>
　亭表已不起矣卒年六十有七著菁莪集子若衡崇<lb/>
　禎庚午鄉薦庚辰特賜進士初除廣西永福令戢叛<lb/>
　猺扞流冦卓有風力奔父喪歸補左州知州不赴丙<lb/>
　戌年竟捐軀焉<lb/>
　胡曰乾字酉仲順德人與京長子也髫年好學父常<lb/>
　攜其文至京師見者詫為竒童濲水胡元瑞作阿咸<lb/>
　歌贈之萬厯戊午魁賢書踰三十年就教澄海捐貲<lb/>
<pb n="KR2k0053_WYG_045-111b"/>
　治學宫召諸生課讀資其廩給擢南雍助教曰乾喜<lb/>
　購書積至萬餘卷古今名畫法書數百軸尊彛鼎卣<lb/>
　皆秦漢物也後散失殆盡亦不甚惜年八十六卒祀<lb/>
　鄉賢<lb/>
　趙恂如字侯聖順德人弱冠補郡文學萬厯戊午舉<lb/>
　人己未進士初授中書舍人分較京闈稱得人屢奉<lb/>
　使星軺徧馳閩楚呉越間帝嘉其勞首擢銓部有清<lb/>
　通簡要之譽敭歴四司以養疴請假尋命按察西蜀<lb/>
<pb n="KR2k0053_WYG_045-112a"/>
　復辭歸年七十而卒生平孝友儉樸有古君子風祀<lb/>
　郡邑鄉賢<lb/>
　梁元柱字仲玉順德人天啓壬戌選庶吉士遷陜西<lb/>
　道御史時副都御史楊漣首疏魏璫二十四大罪元<lb/>
　柱繼之直聲震天下遂削籍去崇禎改元召還原職<lb/>
　至河間聞京師戒嚴人多觀望元柱曰主憂臣辱正<lb/>
　當稽首伏階以笏畫策君前尚泄泄坐此耶聞者歎<lb/>
　服抵京補福建道御史監北京鄉試旋奉敕按雲南<lb/>
<pb n="KR2k0053_WYG_045-112b"/>
　便道歸省連丁内外艱起補陜西參議未赴卒年四<lb/>
　十八<lb/>
　李廷龍字勷臣順德人天啓壬戌進士出宰寧都時<lb/>
　土木大興司農告匱廷龍清羨餘以應命不擾於民<lb/>
　復值流寇逼近廷龍矢志死守身為士卒倡甲子分<lb/>
　考稱得士秩滿授南吏部主事歴文選司郎中每當<lb/>
　考核公慎自持疏陳銓弊數十事皆中時務辛未冬<lb/>
　召對内殿有力定如山心清似水之褒以父老陳情<lb/>
<pb n="KR2k0053_WYG_045-113a"/>
　侍養予告歸卒年五十有六祀郡邑鄉賢著可亭集<lb/>
　藏於家<lb/>
　黎象斗字樞漢順德人登天啓甲子賢書任鼉江教<lb/>
　諭以薦陞思州府推官勒碑革弊建橋濟人獄無寃<lb/>
　滯己卯衡文黔闈得士多雋督府李若星疏薦之晉<lb/>
　秩刺史以母老乞歸講學家庭不事干謁年八十有<lb/>
　五卒長子可逢順治甲午舉於鄉<lb/>
　陳士諤順德人居家以孝友稱杜門隱居不與户外<lb/>
<pb n="KR2k0053_WYG_045-113b"/>
　事早謝舉子業而能崇尚經學教子弟敦行孝讓毋<lb/>
　陷於浮薄賊犯鄉莊掠男女率丁仗邀截脱囘者百<lb/>
　數十計人多其能士諤家富於財慨然曰富者衆之<lb/>
　怨也乃輕貲以濟人急嘗救人於溺賑鄉里之饑者<lb/>
　崇禎四年鄉飲賔雍正元年祀鄉賢<hi>以上順德</hi>
　何真字邦佐東莞人少英偉有才畧事母以孝稱元<lb/>
　至正中仕為河源務副使時中原兵起嶺海騷動真<lb/>
　棄官歸慨然以生民為念至正十五年邑民王成陳<lb/>
<pb n="KR2k0053_WYG_045-114a"/>
　仲玉搆難真請於行省舉義兵執仲玉以歸成築砦<lb/>
　自守乃使弟迪驍將黄從簡等頓兵圍之募人能縛<lb/>
　成者鈔十千未幾成奴縛之以出真釋之引坐笑謂<lb/>
　曰公奈何養虎遺患成慙謝曰始以為猫孰知其虎<lb/>
　奴求賞真如數與之使人具湯鑊烹奴駕轉輪車號<lb/>
　於衆曰四境有如奴縛主者視此於是人服其賞罰<lb/>
　有章居無何叛將黄常與王仲剛據惠貪虐不道民<lb/>
　苦之迎真守惠逐常戮仲剛解惠州之困遂兼領惠<lb/>
<pb n="KR2k0053_WYG_045-114b"/>
　循二州行省奏遷惠州路同知癸卯南海民邵宗愚<lb/>
　陷廣州守將何深死真率將校復其城號令明肅廣<lb/>
　人大悦擢廣東分省參知政事進江西行中書省左<lb/>
　丞未幾改江西福建中書省左丞仍治廣州乙巳九<lb/>
　月宗愚挾亷訪副使廣寧等叛圍廣真禦之踰十月<lb/>
　部將與賊通絶糧道真出走惠州丁未五月率惠州<lb/>
　部曲至廣民響應復克之宗愚退走真保有廣南或<lb/>
　陳符瑞勸為尉佗計者即戮之示無二心明洪武元<lb/>
<pb n="KR2k0053_WYG_045-115a"/>
　年二月征南將軍廖永忠率舟師取廣東至福州即<lb/>
　遣人諭真宣示威德三月師至潮州真遣都事劉克<lb/>
　佐詣軍門上印章籍部内户口兵馬錢糧遣使奉表<lb/>
　降永忠送其使及表詣京師帝賜詔褒之驛召至京<lb/>
　四月永忠至東莞真率屬出見永忠慰諭之仍榜招<lb/>
　降諸寨宗愚等餘孽悉平詔至真乘傳入朝貢方物<lb/>
　賜宴中書授江西行省參知政事真莅官政令風行<lb/>
　霆斷人莫敢犯而尤主寛厚好儒術平居讀書綴文<lb/>
<pb n="KR2k0053_WYG_045-115b"/>
　無虛日三年遷山東行省參政四年命還廣東收集<lb/>
　舊將士復任山東九年致仕十三年真請以子貴參<lb/>
　侍東宫即除貴北城兵馬指揮十四年命真及貴同<lb/>
　往雲南規畫糧餉開拓道路置驛傳以候大軍征討<lb/>
　及還擢山西右布政使十六年致仕復命真歸廣東<lb/>
　收集未至軍校十八年遷浙江十九年朝京師調湖<lb/>
　廣二十年復賜致仕八月封東莞伯食禄一千五百<lb/>
　石予鐵券復賜鈔萬貫甲第一區以其第六子宏為<lb/>
<pb n="KR2k0053_WYG_045-116a"/>
　尚寶司丞二十一年三月真卒年六十有七帝為文<lb/>
　祭之敕遷京城南真豐偉美鬚髯吐音如鐘性忠慎<lb/>
　歸朝畏威惟謹帝推心委任弗疑故能以功名終東<lb/>
　莞建祠置田祀羣祖以惠州私第為義祠斥私田百<lb/>
　餘頃為義田世俾宗子主祀事立塾以淑其子弟置<lb/>
　庫以周窮乏嫁娶喪葬一如范文正公故事至論其<lb/>
　保障南服識時知命比之竇融李勣云子八人知名<lb/>
　者榮貴宏榮字耀先卓犖喜讀書有文名洪武二十<lb/>
<pb n="KR2k0053_WYG_045-116b"/>
　一年夏四月襲封東莞伯後二年罹黨禍人皆傷之<lb/>
　簡祖英字世英東莞人學問該博兼有才畧事元為<lb/>
　江西都省員外後從左丞何真起兵保䕶鄉邑平邵<lb/>
　宗愚其贊畫為多廖永忠克服廣東乃徵祖英赴闕<lb/>
　錫燕勞之賚以纁帛拜建平縣知縣以母辭歸許之<lb/>
　時帝方風厲天下凡元降臣始雖榮遇終必擯辱名<lb/>
　士如危素輩皆所不免人咸以祖英卓見云<lb/>
　趙晦字俊明東莞人系出濮邸元季避地石岡雖在<lb/>
<pb n="KR2k0053_WYG_045-117a"/>
　亂離中篤志問學手不釋卷洪武五年以明經薦授<lb/>
　番禺教諭時干戈甫戢士鮮知學晦端模範嚴課程<lb/>
　日為講授藩憲大僚以其學行純懿咸禮重之擢國<lb/>
　子監學録多所陶範一時門徒居侍從有聲者甚衆<lb/>
　黎光字仲輝東莞人博學能文父伯原元季歴德慶<lb/>
　惠陽教授有漁唱集光得自家學倜儻有竒氣洪武<lb/>
　壬子鄉薦釋褐拜監察御史正色立朝卓有風裁常<lb/>
　按蘇松民罹災饑疏請賑之存活甚衆及巡鳯陽所<lb/>
<pb n="KR2k0053_WYG_045-117b"/>
　條奏皆切時弊遂受知於帝性剛介執法不阿為御<lb/>
　史大夫陳寧所忌擢刑部侍郎三閲月竟中以事謫<lb/>
　同知卒人皆惜之<lb/>
　陳璉字廷器東莞人性孝友敏而好學領洪武庚午<lb/>
　鄉薦為桂林教授嚴條約以身先之秩滿遷國子助<lb/>
　教永樂初近臣薦璉有治才召試高等擢知許州以<lb/>
　寛厚寧民郡多淫祠璉毁之俗遂變未幾改滁州均<lb/>
　徭役時征斂禁奸戢暴民用大和成祖幸北都所過<lb/>
<pb n="KR2k0053_WYG_045-118a"/>
　先遣廷臣察吏治卓異者加遷擢璉以績最聞滁人<lb/>
　恐失之詣闕乞留遂擢揚州知府攝滁州事賜綺衣<lb/>
　寶鈔宴餞給驛還滁居九年擢四川按察使憲度最<lb/>
　明黠胥斂跡建言修武備慎刑罰明禮制復義倉正<lb/>
　風俗等九事帝嘉納之宣德丙午吏部言璉德望凝<lb/>
　重宜師表國學召還改南京通政使攝國子監事師<lb/>
　道尊嚴善於訓迪士類悦之丁内艱正統初起南京<lb/>
　禮部侍郎五年致仕璉德行淳懿文詞典重人愛之<lb/>
<pb n="KR2k0053_WYG_045-118b"/>
　若拱璧所進有巡狩頌平寇頌鐃歌鼓吹縉紳祈文<lb/>
　者相踵於門應之如響著作甚富有琴軒集歸田稿<lb/>
　行於世黄蕭養亂璉設制禦策竟平之卒年八十五<lb/>
　賜葬祭方其去滁時滁人侑之醉翁亭與歐陽修王<lb/>
　禹偁為三賢祠縣令呉中祠璉及李用李春叟亦曰<lb/>
　三賢祠璉嘗搆萬卷堂積書其中<lb/>
　羅亨信字用賔東莞人自幼穎悟好學永樂癸未鄉<lb/>
　薦甲申進士授工科給事中視浙水災奏蠲嘉興海<lb/>
<pb n="KR2k0053_WYG_045-119a"/>
　鹽崇德税糧五十餘萬石調吏科尋轉右給事中適<lb/>
　詿誤連坐謫交趾胥吏九載洪熙改元用洗馬張瑛<lb/>
　薦起監察御史往通州察倉庫誅民之無賴者數人<lb/>
　道路肅然巡按真定等府清軍山西所至有聲詔加<lb/>
　按察司僉事俸宣德十年起擢僉都御史備邊平涼<lb/>
　璽書慰諭賜幣正統元年與都督趙安巡邊遇敵安<lb/>
　與都督蔣貴用都指揮安敬議逗遛不行亨信至其<lb/>
　營斥之曰汝輩受國厚恩臨敵退縮安用握重兵為<lb/>
<pb n="KR2k0053_WYG_045-119b"/>
　且汝特畏死耳死三尺法孰若死敵貴等色變以糧<lb/>
　芻不繼為解即上章劾貴等老師玩寇怯懦不忠侵<lb/>
　尅軍餉帝命兵部尚書王驥往詢皆如言置貴於法<lb/>
　斬敬以徇自是將士股慄用命迤西以寧奏捷晉秩<lb/>
　賚金幣改巡撫大同宣府總督屯糧贍軍餉興利除<lb/>
　害為久安計每嵗秋囘京議事條奏汰冗官省虛費<lb/>
　積邊儲禁私役請修各衛土城以絶覘伺又言敵專<lb/>
　俟釁圖入宜預於直北要害増置城衛備之不然恐<lb/>
<pb n="KR2k0053_WYG_045-120a"/>
　貽大患議寢不行後果有土木之難時參將石亨欲<lb/>
　以大同四州七縣之民三丁取一為兵復令軍餘盡<lb/>
　撥屯種量田計税亨信奏言邊民疲甚加以邊地鹻<lb/>
　薄倘如亨言是絶其衣食而逼其逃竄也且當今事<lb/>
　勢正宜布恩信以結人心奈何反絶其衣食乎從之<lb/>
　十三年冬進副都御史其明年英宗北狩人心洶洶<lb/>
　亨信在宣府孤城危甚當國者議趣宣府總戎官率<lb/>
　兵入衛京師或欲遂棄其城衆紛然爭就道亨信仗<lb/>
<pb n="KR2k0053_WYG_045-120b"/>
　劍當門下令曰敢有出城者斬衆遂定城中老稚歡<lb/>
　呼曰吾屬生矣因設策捍禦敵不敢南人多其功年<lb/>
　踰七十乞致仕不許㑹報宦官喜寧偕敵入城下議<lb/>
　和宻遣驍將楊俊伏兵執寧敵失嚮道乃引去帝嘉<lb/>
　其功下詔褒之復賜金幣是嵗陛辭益力因免冠叩<lb/>
　首帝見其巔髮皆盡乃許致仕八年卒年八十一賜<lb/>
　葬祭<lb/>
　翟溥福字本德東莞人永樂元年鄉薦明年登進士<lb/>
<pb n="KR2k0053_WYG_045-121a"/>
　第知青陽縣境多虎患為文檄神三日即殲之邑人<lb/>
　樹碑頌德移知新淦推誠布公教民禮讓累擢刑部<lb/>
　郎中出知南康府至則訪民疾苦省刑罰禁横征先<lb/>
　是郡值嵗歉民有擅取富室穀粟及收漂流官木者<lb/>
　百餘人前守論寘重典溥福亷得其情杖而遣之封<lb/>
　壤瀕湖舟楫苦風濤無泊所遂出俸金築石隄百餘<lb/>
　丈舟人稱便後立廟祀之政暇遊廬山見白鹿洞書<lb/>
　院遺址喟然興嘆倡議重建延經師簡弟子肄業其<lb/>
<pb n="KR2k0053_WYG_045-121b"/>
　中親為講論大義考績赴京以老疾辭侍郎趙新嘗<lb/>
　巡撫江西知其賢留之竟不可初溥福登車日父老<lb/>
　知其貧醵白金送之不受民涕泣不忍去因留帶立<lb/>
　廟祀焉復配享於白鹿書院之三賢祠三賢者唐李<lb/>
　渤宋周惇頤朱熹也投老却掃田宅無所増公庭無<lb/>
　所凟年七十一卒祀於崇賢祠子慎謙慎景泰庚午<lb/>
　鄉薦仕至建寧府教授謙舉明經仕至來賔學教諭<lb/>
　皆有時名<lb/>
<pb n="KR2k0053_WYG_045-122a"/>
　彭誼字景宜東莞人宣德乙卯舉於鄉授工部司務<lb/>
　正統己巳邊事起命大臣舉風憲選老成持重者部<lb/>
　以誼應擢湖廣道御史時王文掌院號嚴明獨禮重<lb/>
　誼景泰庚午南畿諸郡饑誼往賑之日馳數邑全活<lb/>
　甚衆壬申河決張秋隄水東趨失道受命修理先是<lb/>
　尚書石璞都御史王暹洪英各言方畧試輒敗誼乃<lb/>
　督役夫濬之以殺水勢旋築隄扞禦約之使復故道<lb/>
　漕輓遂通以功加俸甲戌從都御史王文平蘇郡寇<lb/>
<pb n="KR2k0053_WYG_045-122b"/>
　有功擢大理寺丞乙亥進僉都御史提督紫荆關修<lb/>
　築城堡按古法造神臂弓守之尋復提督各關倉糧<lb/>
　保定等衛屯糧天順丁丑以忤權貴左遷紹興知府<lb/>
　值民饑即發倉䘏之或謂當上聞誼曰待請而發則<lb/>
　轉溝壑者多矣吾何愛一身而不以活萬命乎明年<lb/>
　有秋民爭輸不踰月倉復盈先是郡縣官田税重耕<lb/>
　者流移賦多逋負誼請計畝起耗減重増輕民便之<lb/>
　又築白馬閘鹵潮不入溉良田數百頃郡䝉其利九<lb/>
<pb n="KR2k0053_WYG_045-123a"/>
　載遷山東左布政尋擢工部侍郎未幾改副都御史<lb/>
　巡撫遼東前任者與鎮守總兵相左不以邊儲為重<lb/>
　倉無再嵗之支誼至發餉實鐵嶺三萬諸衛相繼既<lb/>
　乃大閲命將調發建大將軍旗鼓出廣寧度遼陽部<lb/>
　次嚴整旌甲蔽野命都指揮崔勝巡邊振旅而歸成<lb/>
　化七年下詔褒諭九年統師征小黑山斬獲六十二<lb/>
　級燒燬連州麥州等巢穴搜獲馬匹牛羊無算復奬<lb/>
　賚之時總督内官横征諸屬衛誼乃令所屬移文不<lb/>
<pb n="KR2k0053_WYG_045-123b"/>
　經院議者皆令覆請違者以軍法從事虐焰頓息邊<lb/>
　人德之在遼十有一年成化戊戌始得謝事歸兩奉<lb/>
　恩詔進階至資善大夫優游二十餘載年八十有八<lb/>
　終詔賜祭葬子恪以廕補太安州判官孫絅正德甲<lb/>
　戌進士官至郎中<lb/>
　袁衷字秉中東莞人正統辛酉鄉貢初授户部河南<lb/>
　司主事歴梧州知府改平樂永州所至公正亷明民<lb/>
　䝉其惠長於詩文所著有竹庭稿<lb/>
<pb n="KR2k0053_WYG_045-124a"/>
　黄結字資友東莞人以正統辛酉鄉薦就天河教諭<lb/>
　轉泉州教授益肆力書史兩預考官權貴以厚貲為<lb/>
　子關節且許薦為御史結斥絶之其設教嚴立科條<lb/>
　士多激發擇穎敏者授以春秋後皆得雋泉中始有<lb/>
　春秋之學九載赴銓曹考天下教職學行第一擢遼<lb/>
　府右長史多所規諫王稍見疎久之知其賢始加敬<lb/>
　焉丁内艱復除岷府而卒孫閲古登進士官福建都<lb/>
　轉運使<lb/>
<pb n="KR2k0053_WYG_045-124b"/>
　盧祥字仲和東莞人幼多技能兄寛為全州訓導祥<lb/>
　從之遊年三十始習舉子業宣德乙卯遂領廣西鄉<lb/>
　薦正統壬戌登進士授南京禮科給事中多所論建<lb/>
　六年丁外艱服闋補吏科劾大臣王文項文曜等朝<lb/>
　中憚之未幾以言事謫蒲州判官天順改元擢禮科<lb/>
　都給事中章疏剴切多見聽納戊寅擢南京太僕寺<lb/>
　少卿尋以内艱歸甲申起補順天府丞尋轉僉都御<lb/>
　史巡撫延綏至則嚴武備肅綱紀正賞罰屢以捷聞<lb/>
<pb n="KR2k0053_WYG_045-125a"/>
　下詔勞慰賜之金綺成化丁亥冬謝歸明年五月卒<lb/>
　遣官諭祭祥博學有才識以氣節自高寡諧於世獨<lb/>
　與林聰最厚有所獻納必協力成之歴仕所至有氷<lb/>
　蘖聲其學精春秋所成就甚衆子士亷從子皞□皗<lb/>
　俊皆預賔興所著有行素集<lb/>
　鄭敬字德聚東莞人少秀異明敏登正統壬戌進士<lb/>
　授南京湖廣道監察御史亷介自持曹無滯牒六載<lb/>
　出為江西按察僉事改河南雲南清慎不渝秩滿將<lb/>
<pb n="KR2k0053_WYG_045-125b"/>
　之京土蠻贐以兼金或勸之受叱曰我司風紀二十<lb/>
　年享有常禄猶恐弗稱敢改節乎竟却之成化丙戌<lb/>
　轉山東副使勤於事方四袠而髮盡白自陳致仕歸<lb/>
　卒於家年五十八幾無以為殯人皆稱之<lb/>
　方俊字彦卿東莞人涉獵羣書尤喜程朱語録與新<lb/>
　會蔣濬友善日夕倡和濬自以為不及景泰癸酉舉<lb/>
　於鄉授浙江義烏令改廣西藤縣所至亷能有政聲<lb/>
　俸入惟購書籍不事産業曰吾留心田遺子孫足矣<lb/>
<pb n="KR2k0053_WYG_045-126a"/>
　性峭直好面刺人過縉紳皆憚之尤善品評人物少<lb/>
　許可獨重同年張泰後泰歴尚書為名臣人多其藻<lb/>
　鑑<lb/>
　陳䪧字蒼崖東莞人生平有勇畧登景泰鄉薦天順<lb/>
　癸未會塲火䪧躍身棘牆屈信其足救舉子七十餘<lb/>
　人成化間判瓊府委征生黎䪧椎牛饗士躬提八十<lb/>
　斤鐵簡擒其黎長蒲盧男黎寇平擢廣西僉事年七<lb/>
　十三卒學士邱濬以詩褒之有誰知别駕真丈人秋<lb/>
<pb n="KR2k0053_WYG_045-126b"/>
　毫無犯除妖氛之句云<lb/>
　王拯字以仁東莞人天順三年舉於鄉授邵武知縣<lb/>
　為人英敏强記吏民有事於縣者一見輒不忘公亷<lb/>
　愛民服食淡素督造版籍請托不行稽考精明宿弊<lb/>
　盡革每朔望詣學課試諸生賞勤懲惰率以為常尋<lb/>
　以憂去服闋補知昌化政如在邵武時邱濬稱其政<lb/>
　行雖古循吏不能過也<lb/>
　祁順字致和東莞人天順庚辰進士廷對當首舉以<lb/>
<pb n="KR2k0053_WYG_045-127a"/>
　姓名近御諱傳臚弗便乃抑寘二甲第二授兵部主<lb/>
　事巡山海關歸轉户部員外郎中督餉臨清成化乙<lb/>
　未建儲賜一品服使朝鮮關人故集土兵土物萬計<lb/>
　從而貿易悉屏斥之惟疋騎從自就館至旋斾金繒<lb/>
　聲使之奉一切麾却三韓君臣相顧駭異為築却金<lb/>
　亭刻使東稿以獻未幾出為江西參政三載以詿誤<lb/>
　謫知石阡府其地僻陋至則謹斥堠開屯田廣儲蓄<lb/>
　流散日復土人素不知學乃集儒生親為講授後擢<lb/>
<pb n="KR2k0053_WYG_045-127b"/>
　科者數人歴江西左布政使兩院交薦王恕在吏部<lb/>
　亦疏引之内閣邱濬劉健素知順欲相援順辭甚力<lb/>
　其平生邃問學持大體人不敢干以私在江西積羨<lb/>
　金數千將易簀聞人言可私為歸計者即戒妻子曰<lb/>
　若私此金吾目必不瞑矣乃悉歸公帑卒年六十四<lb/>
　嘗著石阡志十卷巽川集二十卷行於世弟頤舉於<lb/>
　鄉從弟珍敦雅明經子敏孜政敕皆以春秋得舉敏<lb/>
　敕最知名敏字惟學壬戌進士授户部廣西司主事<lb/>
<pb n="KR2k0053_WYG_045-128a"/>
　嘗差宣慰懷來鎮給賜邊軍人受實惠<lb/>
　何瀞字源清東莞人成化壬辰進士授松江府推官<lb/>
　折獄明允門無私謁擢南京湖廣道御史轉四川按<lb/>
　察僉事軫念民瘼巡歴僻阻遂卒於官瀞平生學務<lb/>
　純實處事不茍清操尤勵所至以亷慎稱<lb/>
　袁仕鳯字彦祥東莞人成化乙未進士初授江西廣<lb/>
　昌知縣亷介風勵摘伏如神扶弱鋤强奸黨為之褫<lb/>
　魄調繁萬安民聞風畏之及視事愛民如子而薄於<lb/>
<pb n="KR2k0053_WYG_045-128b"/>
　自奉遇事果斷務合人情士民帖服期年行取至京<lb/>
　當得臺省以無内援乃陟都察院都事尋卒於官喪<lb/>
　經萬安民爭祭賻之<lb/>
　林光字熙緝東莞人生而狀貌清臞資性粹美苦學<lb/>
　不懈博綜經史年十七補邑庠生讀先儒論學諸書<lb/>
　益大感悟建得趣亭日讀書持敬涵養其中成化乙<lb/>
　酉領鄉薦己丑㑹試拜陳獻章於神樂觀語大合從<lb/>
　歸江門曰吾得師矣獻章亦深期之已而築室欖山<lb/>
<pb n="KR2k0053_WYG_045-129a"/>
　往來問學者二十年巡撫朱英勸之仕光報曰夫人<lb/>
　幼而習之於小學必求所以事上長而進之於大學<lb/>
　必求所以治下善學者不汲汲於施為成敗利鈍之<lb/>
　外而汲汲於吾心權衡尺度之間寧學成而不用未<lb/>
　有不成而茍用者也尋丁外艱服闋因母强之出甲<lb/>
　辰㑹試中乙榜授平湖教諭以身為教上敦風化養<lb/>
　亷恥疏言甚懇切詔允行之巡撫彭某知其賢待以<lb/>
　賔師之禮成化丙午主考福建𢎞治己酉主考湖廣<lb/>
<pb n="KR2k0053_WYG_045-129b"/>
　是年總修浙藩憲宗實録辛亥修嘉興邑乘壬子復<lb/>
　同考順天凡三校文時服其藻鑒部使者以卓異薦<lb/>
　尋擢兖州府學教授㑹丁内艱起復補浙之嚴州府<lb/>
　學教授按察使孫需以古道正學薦國子博士作正<lb/>
　學解教胄子解諸生翕然宗之三載乞致仕不允尋<lb/>
　遷襄府左長史值襄府代嬗之際百弊叢積光隨方<lb/>
　整頓由是宫僚効職羣小皆側目焉未幾進中順大<lb/>
　夫致仕邑大夫請為鄉賔皆不應日惟端坐手不釋<lb/>
<pb n="KR2k0053_WYG_045-130a"/>
　卷乘興則花欄竹塢吟風弄月於一切世好澹然無<lb/>
　與<lb/>
　葉永秀字汝實東莞人𢎞治庚戌進士授烏程知縣<lb/>
　清慎有幹力邑值水患饑饉相繼永秀濬積流力賑<lb/>
　恤民䝉其惠六年擢御史讞滯獄雖餘喘必訊其情<lb/>
　凡可以生之者即為伸雪正德元年按北畿摧抑權<lb/>
　横論奏剴切執政忌之出知永州府丁内艱家居劉<lb/>
　瑾誣以事逮就廷尉得不死奪職歸庚午瑾誅起知<lb/>
<pb n="KR2k0053_WYG_045-130b"/>
　衛輝未抵任擢陜西按察副使卒於官<lb/>
　王縝字文哲東莞人父恪寶慶知府縝為人敦倫寡<lb/>
　言笑𢎞治癸丑進士選庶吉士授兵科給事中出使<lb/>
　安南却所餽金得使臣體遷禮科覈南畿屯田剗革<lb/>
　宿弊擢工科都給事中正德初擢山西參政改雲南<lb/>
　尋超為右布政使俄轉福建左布政使進副都御史<lb/>
　巡撫應天討姚峒賊有功賜鈔幣尋以乾清宫災疏<lb/>
　答天譴四事皆切時弊武宗欲西巡疏止之不報壬<lb/>
<pb n="KR2k0053_WYG_045-131a"/>
　申丁内艱服闋以父老乞終養詔起撫治鄖陽是時<lb/>
　武宗欲幸諸郡供億繁費縝多所裁損竟不問己卯<lb/>
　夏寧藩煽亂荆襄震動縝下令設備以安民心尋擢<lb/>
　南京刑部侍郎嘉靖改元疏陳十事正大本法祖德<lb/>
　廣延訪重詔令禁奢侈求賢才恤民窮正風俗復舊<lb/>
　制重人命多見採納遷南京户部尚書疏辭不許時<lb/>
　畿内大饑縝區處賑恤請内帑銀五萬兩給之尋卒<lb/>
　於官年六十有一賜祭葬<lb/>
<pb n="KR2k0053_WYG_045-131b"/>
　趙璧字國珍東莞人性敏好學篤於孝友成化丙午<lb/>
　以春秋領鄉薦丁未乙榜署廣西融縣教諭化及猺<lb/>
　民𢎞治乙卯典試雲貴得人為最尋以外艱歸服闋<lb/>
　登己未進士與姚江王守仁同籍以孔顔樂事相質<lb/>
　姚江重之未幾假歸時直指費鎧按粤與璧有舊歡<lb/>
　未嘗干以私起授南京户部主事有亷能聲上馭閹<lb/>
　疏朝野韙之丁内艱歸哀毁而卒正德六年廷議叙<lb/>
　用因劉瑾去官者得璧疏加工部都水司員外郎祀<lb/>
<pb n="KR2k0053_WYG_045-132a"/>
　廣西融縣名宦<lb/>
　李一寧字應乾東莞人宋儒春叟之後領正德丁卯<lb/>
　鄉薦鷄澤學諭提學御史王應鵬檄掌漳川書院清<lb/>
　苦服勤士習化之選蘇州府學教授居常端方嚴重<lb/>
　遇諸生恂恂無疾言遽色而未嘗徇人後知懷寧縣<lb/>
　豈弟愛民卒於官貧無以為殮士民哀之嘗渡江遇<lb/>
　一覆舟鑿之得婦人抱嬰兒猶活詢知為長沙人饑<lb/>
　二日矣為買舟送還其鄉兄一清亦領鄉薦知新繁<lb/>
<pb n="KR2k0053_WYG_045-132b"/>
　縣有亷名<lb/>
　鍾雲瑞字天慶東莞人親喪與伯兄雲祥廬墓鄉黨<lb/>
　稱孝正德丁丑第進士授南京大理評事折獄平恕<lb/>
　㑹爭世廟大禮忤㫖廷杖出為江西按察僉事秉正<lb/>
　執法不避豪右尋轉參議忤巡撫以飛語改調歸居<lb/>
　西廬為終焉之計三年部檄催赴選補雲南丁内艱<lb/>
　服闋補湖廣時提督泰和山中貴部𨽻恣横雲瑞繩<lb/>
　以法嵗時餽遺拒不受未幾遷副使遂謝病歸誅茅<lb/>
<pb n="KR2k0053_WYG_045-133a"/>
　構堂閉門危坐表正鄉閭時循寇連嵗流刦雲瑞糾<lb/>
　衆防禦鄉人德之建祠以祀邑令楊寅秋顔其堂曰<lb/>
　慕德隆慶庚午祀鄉賢從子卿最著<lb/>
　祁敕字惟允東莞人順季子弱冠魁鄉薦登正德丁<lb/>
　丑進士歴刑部主事郎中嘗辨出曹恕王良弼之寃<lb/>
　議減屈劍高欒之獄人以為平戊子廣西主考竣事<lb/>
　拜饒州守治獄如刑曹時奸吏屏跡常議鑿井濟囚<lb/>
　渴忽泉自湧出人呼為應德泉㑹有詔辦郊壇磚以<lb/>
<pb n="KR2k0053_WYG_045-133b"/>
　愆期逮獄謫婺川典史道病歸卒其教子弟曰士君<lb/>
　子求不愧此心而已進退榮辱命也有堂野稿藏於<lb/>
　家<lb/>
　陳志敬字一之東莞人嘉靖元年以鄉薦授南寧通<lb/>
　判土賊盧蘇之亂督府檄守武縁衆懼欲奔志敬力<lb/>
　止之晉同知新建伯王守仁征八寨命提兵往斬首<lb/>
　八十級提督侍郎林富繼征忠江二州志敬率衆擣<lb/>
　巢穴逆賊就擒尋乞休致孫履登隆慶辛未進士歴<lb/>
<pb n="KR2k0053_WYG_045-134a"/>
　廣西兵備副使有能聲<lb/>
　鍾卿字懋敬東莞人幼倜儻有志畧年十七上書季<lb/>
　父雲瑞雲瑞竒其志既而補邑諸生督學歐陽鐸以<lb/>
　卿輔期之舉嘉靖戊子鄉試連登進士授知許州摘<lb/>
　伏如神擢南兵部員外轉郎中丁外艱起補户部坐<lb/>
　失儀謫郴州同知察獄賑饑多所全活量移判萊州<lb/>
　郴人立石頌德入為南都水部郎中擢知九江府以<lb/>
　郡當孔道供億浩繁弛其不急者以甦民困修陂塘<lb/>
<pb n="KR2k0053_WYG_045-134b"/>
　泉堰幾以千計又禁絶𣙜關注籍之弊繕岳飛廟其<lb/>
　革蠧維風類此擢廣西副使踰年晉參政轉按察使<lb/>
　宗藩有罪不少假諸宗肅然晉廣西右布政己未晉<lb/>
　福建左布政使疏乞骸骨歸居鄉杜門不謁公府而<lb/>
　常留心世務辛酉倭寇交訌誓衆固守賊不敢犯督<lb/>
　府李遷署其堂曰清白卿雖位至方岳而事季父雲<lb/>
　瑞最恭謹每夜宴歸必出門扶輿而入士林多之隆<lb/>
　慶改元以耆舊起疏謝病詔以光禄寺卿致仕卒年<lb/>
<pb n="KR2k0053_WYG_045-135a"/>
　七十七<lb/>
　戴銑字子聲東莞人嘉靖己丑進士觀政吏部上時<lb/>
　政疏千餘言授禮部主事督㑹同館峻抑厰校至怫<lb/>
　中貴曹長諷令少徇持之益力尋改監察御史朞月<lb/>
　間奏十餘疏多人所難言者論劾尚書聶賢劉龍等<lb/>
　六人不職冢宰汪鋐欲加銑罪帝優容之後言官論<lb/>
　鋐黨䕶奸邪當路謂出銑謀坐免家居淡薄自甘足<lb/>
　跡不至公門廷臣交章論薦未幾卒年四十六子記<lb/>
<pb n="KR2k0053_WYG_045-135b"/>
　亦登進士官楚雄知府<lb/>
　林烈字孔承東莞人父汝椿篤行長者烈幼聰朗通<lb/>
　左傳漢書嘉靖甲午舉於鄉嘗師事魏校潛心理學<lb/>
　四上春官不第釋褐江隂教諭擢南大理寺司務九<lb/>
　載遷户部員外轉郎中以勤慎著聲庚申督賦江右<lb/>
　綜理惟嚴以外艱去服闋復補户部出為福建鹽運<lb/>
　同知革常例祛積蠧嚴闌出商至如歸鹺政大舉於<lb/>
　是毁淫祠興社學剏書院日與諸生講習其中又聨<lb/>
<pb n="KR2k0053_WYG_045-136a"/>
　什伍恤孤貧置義阡立鄉厲壇修養濟院民始患盜<lb/>
　已復患虎悉力驅除之偶夢歸章綬心異焉適世宗<lb/>
　遺詔至遂卒百姓巷哭商罷市立祠水口尸祝之子<lb/>
　培坦城俱領鄉薦培最知名另有傳<lb/>
　陳履字德基東莞人嘉靖戊午舉於鄉登隆慶辛未<lb/>
　進士授蒲圻縣調休寧俗輕生健訟履一以長厚化<lb/>
　之值旱禱於齊雲山陸行三十里須㬰大雨如注民<lb/>
　歌之補浙江崇德縣擢蘇州府海防同知先是倭患<lb/>
<pb n="KR2k0053_WYG_045-136b"/>
　方熾學士徐階里第以水師䕶之有司給餉遂為故<lb/>
　事履議去之階聞為罷役監兑浙江請寛祲嵗之限<lb/>
　擢户部郎中司餉蘇州課績第一遷廣西副使以病<lb/>
　免著有懸榻齋集<lb/>
　尹瑾字崑潤東莞人隆慶辛未進士授福建漳州府<lb/>
　推官誅劇盜鍾乾華聲譽大振擢諫垣晉吏科都給<lb/>
　事中申救同官郭惟賢風節矯矯疏陳海防八議全<lb/>
　粤賴之尋晉冏卿有詩集行世<lb/>
<pb n="KR2k0053_WYG_045-137a"/>
　袁昌祚字茂文原名炳東莞人弱冠舉嘉靖乙卯鄉<lb/>
　薦第一隆慶辛未成進士知左州州故僻民鮮讀書<lb/>
　昌祚設塾師董之人始知學調湖廣彞陵王世貞雅<lb/>
　重之與大學士徐階書稱其為文古而暢能取辦一<lb/>
　時而其人長者無援引㑹修楚志俾總裁其事晉户<lb/>
　部員外郎擢廣西提學僉事轉四川參議時修乾清<lb/>
　坤寧兩宫督材山中辦而不擾川人德之以父憂解<lb/>
　職復丁内艱起補廣西不赴年八十卒昌祚性嗜書<lb/>
<pb n="KR2k0053_WYG_045-137b"/>
　老而益篤與郭棐共修省志人皆服其直筆和易而<lb/>
　介節未嘗干郡邑以私鄉飲延為上賔卒不肯就所<lb/>
　著有樂律考莞沙文集<lb/>
　林培字培之東莞人少登萬厯癸酉科鄉薦壬辰授<lb/>
　湖廣新化令值嵗饑賑恤有方修水利建社學山谿<lb/>
　有絃誦聲饒貴親屬五人死於盜而盜不可蹤跡乃<lb/>
　禱於神從蛺蝶所至得之人驚為神召為南臺御史<lb/>
　所建議累數千言直聲大著後上别忠邪疏忤㫖左<lb/>
<pb n="KR2k0053_WYG_045-138a"/>
　遷福建鹽運使知事兩府檄訪名賢遺跡周歴八閩<lb/>
　所至新其祠墓尋奉檄便道歸省不忍即之官友愛<lb/>
　諸弟終身同居一錢尺帛無所私家居一載卒<lb/>
　鄧雲霄字元度東莞人性穎悟絶倫慷慨重然諾工<lb/>
　詩以選貢中萬厯順天鄉試戊戌成進士授長洲令<lb/>
　下車遇饑祲首戢攘奪設法賑給民賴以甦織造中<lb/>
　使酷虐激變雲霄立召其用事者懲之乃解尋擢南<lb/>
　户科給事中多所建白廣東直指増餉十八萬疏爭<lb/>
<pb n="KR2k0053_WYG_045-138b"/>
　之出為湖廣僉事有苗賊行掠主兵者欲因以邀功<lb/>
　雲霄傳檄而定轉四川參議以民乞留仍駐永州㑹<lb/>
　勢宦殃民雲霄亷實置其家人於法疏劾之見忤而<lb/>
　歸復起陜西兵備尋改廣西丁繼母憂服闋不出吟<lb/>
　詠自娯㑹署縣管天衢與雲霄有隙中以深文削籍<lb/>
　聽勘發憤卒後其子逢京具疏鳴寃得復原職有百<lb/>
　花洲諸集行世<lb/>
　尹遂祈字鏡陽東莞人幼穎異抗志高逺既乃遜志<lb/>
<pb n="KR2k0053_WYG_045-139a"/>
　江門之學以致虛守靜為要年二十一舉萬厯戊子<lb/>
　鄉薦辛丑成進士初授閩令尋改同安潔己愛民絶<lb/>
　請托雖權貴不能奪商税累民力請蠲免與税監忤<lb/>
　遂祈吃不能言而性抗直竟以此見忌落職典教人<lb/>
　為不平遂祈了無介色歸至贛州而卒所著叢桂堂<lb/>
　集二十卷藏於家子體震能讀父書明季徵辟授中<lb/>
　書舍人未幾掛冠歸<lb/>
　王猷字印方東莞人少有志節舉萬厯己酉鄉薦丙<lb/>
<pb n="KR2k0053_WYG_045-139b"/>
　辰進士授行人司行人嘗冊封衡岷二藩一無所受<lb/>
　擢户部主事視税崇文門屬魏忠賢有建祠之諷猷<lb/>
　不從以親老故力求外補因出知泉州值鄭芝龍擁<lb/>
　衆逼城猷督兵屢挫其鋭芝龍退兵求撫猷集在籍<lb/>
　大學士史繼階等二十八人議剿撫兩策日旰未決<lb/>
　少保黄克纘以問猷猷曰猷守臣也知有守耳御史<lb/>
　蘇琰因言守以盡守土之職撫以紓目前之憂於是<lb/>
　議遂定猷開示恩信芝龍遂就撫其餘黨復叛猷即<lb/>
<pb n="KR2k0053_WYG_045-140a"/>
　遣芝龍剿之捐俸築鏡臺於鷓鴣溜石間以扼其險<lb/>
　㑹官兵失利賊舟直抵内港猷身親督戰發巨砲擊<lb/>
　沈其舟俘斬無算一時巨寇流毒於閩浙兩粤者相<lb/>
　繼授首海氛以平陞興泉道御史卒於任泉民行哭<lb/>
　罷市詔贈太僕寺卿祀泉州名宦本邑鄉賢<lb/>
　袁崇煥字元素東莞人多才能以經濟自負登廣西<lb/>
　鄉薦萬厯己未成進士授知縣擢兵部主事明自萬<lb/>
　厯末年承平日久民不知兵天啓壬戌廣寧師潰當<lb/>
<pb n="KR2k0053_WYG_045-140b"/>
　事者欲劃關而守崇煥謂守關當在關外遂由主事<lb/>
　歴寧前道丁外艱奪情視事披荆棘立軍府弔死問<lb/>
　傷丙寅正月固守寧逺未幾遽擢巡撫世廕巨璫魏<lb/>
　忠賢素忌崇煥㑹崇煥固請終制遂罷歸崇禎初手<lb/>
　詔起之晉大司馬授以專閫崇煥甫受事謂毛文龍<lb/>
　在東江糜金錢數十萬無尺寸功遽渡海入其軍邀<lb/>
　文龍計事數文龍十二罪立斬之奏聞席藁待罪有<lb/>
　㫖褒美舉朝皆驚其膽決然識者以為崇煥自此不<lb/>
<pb n="KR2k0053_WYG_045-141a"/>
　知死所矣己巳之役崇煥星夜入援日馳三百里兵<lb/>
　不解甲自謂有功竟以同事者讒搆逮置極典閣臣<lb/>
　成基命冢宰王永光皆疏申救不報籍沒之日無子<lb/>
　亦無所積時有江南布衣程更生冒死白其寃與崇<lb/>
　煥并戮於市其疏中有云崇煥恃恩太過任事太繁<lb/>
　而抱心太熱平日任勞任怨既所不辭今日來謗來<lb/>
　疑宜其自取爭蚤晩原不爭死生也可謂知崇煥者<lb/>
　更生徽州人<lb/>
<pb n="KR2k0053_WYG_045-141b"/>
　蕭奕輔字翼猷東莞人泰昌元年恩貢天啓辛酉雋<lb/>
　南雍連登壬戌進士知長汀縣丁内艱不克舉喪邑<lb/>
　人賻之補葉縣邑有銀礦民願輸萬金開採奕輔慮<lb/>
　藪盜力寢之擢廣西道御史按浙㑹海寇嘯聚乃倣<lb/>
　戈船置勁兵台處資以保障遇旱禱雨輒隨車澍印<lb/>
　馬西陲刷卷南畿晉太僕寺少卿出撫福建召對稱<lb/>
　㫖因賜食撫閩四載利興弊革山海諸盜咸以輯寧<lb/>
　歴叙平寇功加俸服三級因時議弗合告歸家居省<lb/>
<pb n="KR2k0053_WYG_045-142a"/>
　城遇韶連急警出積俸建城北炮臺以備扞圉崇禎<lb/>
　甲申聞變悲憤病卒<lb/>
　尹明翼字美隣東莞人少好學領天啓甲子鄉薦連<lb/>
　登乙丑進士授汝寧司李鋭志澄清貪墨望風解綬<lb/>
　丁卯聘校浙闈所取士馬嘉植等以文章節義顯時<lb/>
　權璫李實氣燄張甚明翼疾馳弗與見署汝寧府事<lb/>
　㑹魏璫建祠檄下翼卻弗行庚午再較豫闈咸稱得<lb/>
　士辛未擢南臺御史上時政缺失一疏直糾周延儒<lb/>
<pb n="KR2k0053_WYG_045-142b"/>
　權奸悞國嚴㫖切責出知河南府時流寇横行明翼<lb/>
　核餉蒐卒力為捍禦賊退去當事方録其功㑹丁内<lb/>
　艱歸一年卒士論惜之<lb/>
　郭九鼎字聖襄東莞人性孝友亷直領天啓丁卯鄉<lb/>
　薦連登進士初授行人奉使諭祭楚藩遷工科給事<lb/>
　中時詔赦已頒有司久未奉行九鼎疏請有㫖嚴責<lb/>
　實效海内德之又疏救選司呉羽文侍郎陳子壯請<lb/>
　䘏死難副將何可綱參厰委魯國禮舉朝皆嚴憚之<lb/>
<pb n="KR2k0053_WYG_045-143a"/>
　復又請裁節内帑工費以濟目前之急速叙秦省蜀<lb/>
　黔功次以作三軍之氣皆得㫖奉使冊封江右兩藩<lb/>
　轉禮科左右給事首請改正先朝實録毋令賢奸倒<lb/>
　置復陳王官不得攝篆百姓不得投充王役皆言人<lb/>
　所不敢言巡按葛徵竒疏免粤東虛税九鼎特揭請<lb/>
　部臣清覈粤民獲甦擢吏科都給事請速考選授官<lb/>
　以收人材矢虛公枚卜以端揆席所歴諫垣侃侃正<lb/>
　言直聲布中外尋卒於任命給夫馬䕶櫬歸所著疏<lb/>
<pb n="KR2k0053_WYG_045-143b"/>
　草若干卷藏於家<lb/>
　陳象明字麗南東莞人天啓丁卯舉於鄉戊辰成進<lb/>
　士授户部主事遣視淮關免㕓市魚湖諸例税數萬<lb/>
　兩及商賈例耗日計四百餘兩概免之㑹水漲淹沒<lb/>
　者衆懸賞格能救一人者予三十金多賴存活歸至<lb/>
　十八灘遇賊艘行刦知為象明曰此亷吏也去之歴<lb/>
　任南昌知府以缺饋中涓不得遷改饒州府潔已奉<lb/>
　公不憚權貴明慎用刑而無留獄御史巡方坐失迎<lb/>
<pb n="KR2k0053_WYG_045-144a"/>
　候謫浙江鹽運副百姓罷市三日後二年復任長沙<lb/>
　府遷湖廣上湖南兵巡道檄運廣西軍糧值亂至南<lb/>
　寧與思恩府陳邦輔連兵至梧州榕樹潭死之著有<lb/>
　塵外賞諸書行世子諸生應光杜門自廢文行有名<lb/>
　張家玉字元子東莞人崇禎癸未進士出諭德周鳯<lb/>
　翔之門改庶吉士館師倪元璐器重焉甲申闖賊李<lb/>
　自成陷京師鳯翔元璐皆殉節家玉被執不屈有隂<lb/>
　縱之者間道趨金陵復奔錢塘歸粤死之當家玉未<lb/>
<pb n="KR2k0053_WYG_045-144b"/>
　死時總督佟養甲甚竒其才以書招之曰倘或脂車<lb/>
　觀光必不至以儕耦相待家玉以義有不可為辭養<lb/>
　甲嘆其孤忠云<hi>以上東莞</hi>
　歐陽寅字敬之從化人少敦樸力學以禮自律屏去<lb/>
　浮靡鄉人咸以篤行稱之領天順壬午鄉薦知鬱林<lb/>
　州操持清謹有惠政九年考滿士民遮道留之僉事<lb/>
　曽麒以其政績聞詔加俸復留舊任三年擢南寧府<lb/>
　同知遂稱疾致仕鬱林人思其德祀名宦<lb/>
<pb n="KR2k0053_WYG_045-145a"/>
　黎貫字一卿從化人登正德丁卯鄉試授建平教諭<lb/>
　力禁溺女之俗葺名宦祠祀呉應龍輩十人丁丑登<lb/>
　進士第選庶吉士作大禮慶成賦為時所稱授陜西<lb/>
　道御史首言京師火甲之弊奏可民賴以蘇奉命福<lb/>
　建清軍閲帑時鎮守内臣同布政使乾沒帑金以萬<lb/>
　計貫按劾之又疏請表孫燧許逵等忠節褒録先發<lb/>
　宸濠逆狀鄭岳等三臣皆從之嘉靖初流賊起山東<lb/>
　奏設總制大臣以理軍事及請兩廣行鵰剿之法咸<lb/>
<pb n="KR2k0053_WYG_045-145b"/>
　用其議正德末天下耗於冗食請稽考國初與正德<lb/>
　中賦入上供之數權其輕重以為定式又令户部覈<lb/>
　奏績官必糧完乃得遷徙著為令時廷議欲以戚畹<lb/>
　奉安陸陵祀貫謂非宜疏論之癸未出按江西首辯<lb/>
　寃獄罷浮橋之害遭父喪歸庚寅起視河南道事上<lb/>
　疏忤㫖下詔獄罷為民卒於家年六十有七建邑以<lb/>
　來士人登第者自貫始所著有臺中稿使閩稿西巡<lb/>
　稿及文集六卷傳於世子民表民衷自有傳孫邦琰<lb/>
<pb n="KR2k0053_WYG_045-146a"/>
　亦登進士歴江西參政<lb/>
　劉格字豫誠從化人性至孝幼而父歿哀毁幾滅性<lb/>
　弱冠舉嘉靖庚子鄉薦壬戌謁選授六合令清慎勤<lb/>
　敏百廢具舉徐國公家僮鎖禁良民格杖而戍之閭<lb/>
　中丞擒江盜數百疏皆抵死宻亷其枉者數十力爭<lb/>
　之不少屈時稱强項令操江都御史欲朘削沿江官<lb/>
　軍格不阿承遂調信豐㑹雩都令以丈田激變督府<lb/>
　殷從儉三遣官弗能定格繼往片言解散執其首惡<lb/>
<pb n="KR2k0053_WYG_045-146b"/>
　正法焉從儉疏其能留雩都而信豐士民請還益力<lb/>
　未幾從儉去長沙李裳來代譖言先入徙荆府審理<lb/>
　正後祀信豐名宦及鄉賢祠所著性説翊善論大倫<lb/>
　圖多發古人所未發子克正克修並舉於鄉克治選<lb/>
　貢克正在文苑傳<hi>以上從化</hi>
　廖大科龍門人嘉靖中恩貢授廣西北流縣前令議<lb/>
　墾田田未墾輒増課民耗産於虛額者什九大科亟<lb/>
　白兩府覈實蠲虛邑豪乘催科急多貸貧民母錢既<lb/>
<pb n="KR2k0053_WYG_045-147a"/>
　而責償盡奪民産大科亷知其弊寛征而嚴禁之民<lb/>
　困始甦解組歸惟攜桂樹數本植之鄉人因目其居<lb/>
　為桂林<hi>龍門</hi>
　伍驥字惟良新㑹文章里人<hi>今新寧</hi>其先汴人宋末為<lb/>
　翰林典章扈蹕至厓山遂家焉驥早孤事兄騏甚謹<lb/>
　騏以事謫戍固請代行不得哀動路人嘗泊舟白沙<lb/>
　滸夜半捄一童子乃盜擠之者黎明盜跡至紿曰一<lb/>
　子墮水捄得者予百金同舟人利其金欲歸童子驥<lb/>
<pb n="KR2k0053_WYG_045-147b"/>
　大呼曰賊在此矣遂執盜挈童白於官其行義類此<lb/>
　積書數千卷一時名士黎正王子倫胡濟皆與之遊<lb/>
　記問甚博今祀新寧鄉賢<hi>新寜</hi>
　張度字景儀増城人洪武壬子舉於鄉辛亥詔選賢<lb/>
　能擢監察御史時諸勲戚多依勢作威度上疏奏劾<lb/>
　不避權貴風采凜然高帝重之尋擢常州知府勤政<lb/>
　持公人不敢以私干治行為京畿第一拜吏部侍郎<lb/>
　條舉銓法之不當者數十事皆見用進本部尚書藻<lb/>
<pb n="KR2k0053_WYG_045-148a"/>
　鑑流品不肯徇私銓選得體後以詿誤受譴杜門憤<lb/>
　惋卒帝聞之驚悼使人視篋中不盈數金命以大臣<lb/>
　禮葬之<lb/>
　張迪増城人有才識洪武辛亥鄉薦選為御史抗疏<lb/>
　彈奸有直聲左遷弋陽知縣惠澤及民嚴法馭吏後<lb/>
　以詿誤被逮縣民何溥等千餘人赴京奏請還職尋<lb/>
　復召為御史<lb/>
　廖德璋増城人元末為本邑教諭當嶺海繹騷建策<lb/>
<pb n="KR2k0053_WYG_045-148b"/>
　保障民賴以安明初退居於青帽山以耕讀為業洪<lb/>
　武辛酉隣民蘇友興惑衆作亂德璋募義兵佐南雄<lb/>
　侯趙庸討之寇平復歸山<lb/>
　呉澮字源深増城人自幼嚴謹嘗讀書一室有女僕<lb/>
　戲於傍澮怒白其母出之天順庚辰登進士第初令<lb/>
　弋陽慕古循良風日與諸生講學習射助其不給復<lb/>
　立義倉儲粟萬石時中貴人行縣暴斂無藝莫之敢<lb/>
　撓澮每抑之居六載民間利病興革殆盡政平訟理<lb/>
<pb n="KR2k0053_WYG_045-149a"/>
　澹薄自甘嵗旱祈禱徒跣行烈日中甘雨時注遐邇<lb/>
　大悦直指陳選薦其賢遂擢饒州府同知清操愈勵<lb/>
　鄉大夫高明率六邑之民留為郡守命未下而卒惟<lb/>
　一老僕相隨饒守發篋視之不足於殮士民並建祠<lb/>
　祀之<lb/>
　胡璋字資禮増城人領成化甲午鄉薦為甌寧令在<lb/>
　任九年多善政民俗窳陋其親死則舉而焚諸壇再<lb/>
　舉女則溺之水璋禁之不能得乃力毁其壇宻訪溺<lb/>
<pb n="KR2k0053_WYG_045-149b"/>
　女者併罪其隣俗始為變祀名宦<lb/>
　姚珩増城人賦性清介登成化甲辰進士歴户部郎<lb/>
　中時四方運糧凑集皆按至期先後以次收而解官<lb/>
　有求速收者以百金因其僕賄焉珩杖而遣之既而<lb/>
　奉命督邊餉痛革陋例以餘耗充餉人稱其亷卒於<lb/>
　官旅櫬蕭然<lb/>
　盧綸増城人𢎞治壬戌進士授行人奉命押蠻使蠻<lb/>
　獻之金辭弗受還除兵科左給事中奉命稽大同諸<lb/>
<pb n="KR2k0053_WYG_045-150a"/>
　餉檢舉諸不法中官忌之出為四川參政適大饑左<lb/>
　轄欲待報乃賑綸曰汲長孺矯節急民命也遂出官<lb/>
　帑廣賑活者數萬進兵備副使時賊首御馬子久為<lb/>
　蜀患千户文獻集亡命有異志綸俱勒兵誅之晉按<lb/>
　察使以裁抑相國楊廷和子姪之怙勢者為所銜竟<lb/>
　罷歸隆慶二年祀鄉賢<lb/>
　湛若水字元明増城人生而穎悟𢎞治壬子以書魁<lb/>
　其鄉從陳獻章遊嘗屏居一室潛心理學超然逺到<lb/>
<pb n="KR2k0053_WYG_045-150b"/>
　比獻章卒心喪三年甲子以母命復出過南昌謁莊<lb/>
　㫤論學亟見奬許赴留都讀書辟雍祭酒章懋課以<lb/>
　晬面盎背論竒之乙丑試禮闈衡文者讀其卷知其<lb/>
　新㑹高弟也置第二登進士選庶吉士授編修時王<lb/>
　守仁在吏部相與講明正學而修撰吕柟輩皆往來<lb/>
　辨論一時學者稱為甘泉先生奉使冊封安南却餽<lb/>
　金便道奉母留都大開講席有甘泉問辨等書正德<lb/>
　丁亥丁母憂歸廬墓三年産異𤓰九實相連人謂孝<lb/>
<pb n="KR2k0053_WYG_045-151a"/>
　感所至服闋謝病復都講於西樵嘉靖初召補原官<lb/>
　尋遷南祭酒晉禮部侍郎上天德王道及聖學等疏<lb/>
　嘗著獻納篇格物通以補大學衍義所未備録本進<lb/>
　呈並嘉納之累遷南京禮吏兵三部尚書兩滿二品<lb/>
　考以老致政其設教以隨處體認天理為宗㫖曰此<lb/>
　吾六字符也勿忘勿助其庶幾乎從遊甚衆吕柟蔣<lb/>
　信其最著者所著心性書遵道録等皆以羽翼聖經<lb/>
　居天關置講田以贍四方來學嘉靖庚申卒年九十<lb/>
<pb n="KR2k0053_WYG_045-151b"/>
　有五隆慶初贈太子少保諡文簡<lb/>
　潘禹謨字明叔増城人少有文名領萬厯庚子鄉薦<lb/>
　甲辰成進士授鄱陽知縣以亷能著聲民有藉宗室<lb/>
　為不逞者請於王府繩以法宗室帖然勢豪匿税貽<lb/>
　害小民力為釐正里役嵗運米泊王洲每為風濤所<lb/>
　撼禹謨創建倉房九十二間於牛厰糧至即兑民利<lb/>
　賴之遷南京户部主事督儲鳯陽杜耗侵捐斛面出<lb/>
　羨餘百餘斛以佐軍需丁外艱歸舟次十八灘竟以<lb/>
<pb n="KR2k0053_WYG_045-152a"/>
　哀毁卒旅櫬蕭然軍民商旅共立去思碑於鳯陽鄱<lb/>
　人聞之建祠祀焉禹謨生平清白自砥性尤友愛嘗<lb/>
　讓産於兄弟不為已私邑人仰其德祀鄉賢<hi>以上増城</hi>
　周尚文香山人初從翰林待制黄哲講藝番山清苦<lb/>
　該博哲器重之洪武甲子領解額第一乙丑登進士<lb/>
　明年選龍巖丞莅任公勤亷潔嘗修虎渡橋以便民<lb/>
　請改鐵賈為折鈔免逺運之苦召為御史未行坐事<lb/>
　謫戍馴象衛時丁顯偕戍相與倡和超然自得其文<lb/>
<pb n="KR2k0053_WYG_045-152b"/>
　多玅悟以韓柳李杜為宗其孫慈堅儒雅有祖風<lb/>
　鄭榮叟香山人果敢有謀元末巨寇刦掠縣治宣差<lb/>
　達魯花赤朶羅歹力不能支乃率榮叟及邑人楊昆<lb/>
　等移縣於古寨山上屯守已而朶羅歹卒人心動揺<lb/>
　有族人曰橘官溺死人傳為神榮叟投之以機即迎<lb/>
　禱之每寇至言見一紅衣人掠陣中鄉民奮勇百倍<lb/>
　寇輒遯去築壘鑿塹據守一十八年龍潭賊盧實善<lb/>
　等累攻不下洪武初征南將軍廖永忠率兵至乃歸<lb/>
<pb n="KR2k0053_WYG_045-153a"/>
　附云祀鄉賢<lb/>
　林茂香山人里中素不知學茂始發憤讀書文名大<lb/>
　著洪武庚午領鄉薦入胄監列上等被選為湖廣道<lb/>
　御史擢刑部員外郎卓有政績所作詩雋永可喜嘗<lb/>
　詠松桂人傳誦之<lb/>
　楊餘䕃字樸菴香山人生七嵗而孤及長博涉經史<lb/>
　尤通春秋大義正統辛酉邑大饑餘䕃捐賑穀三千<lb/>
　石先是元至正間嵗祲餘䕃五世祖紹宣與弟賑穀<lb/>
<pb n="KR2k0053_WYG_045-153b"/>
　五千石邑人德之為建麗澤亭至是新之題曰繼美<lb/>
　黄瑜字廷美香山人幼聰穎明尚書景泰丙子舉於<lb/>
　鄉入成均以經行為一時冠天順初詔求直言疏上<lb/>
　正身正家六事凡數千言觸權貴將得罪賴尚書王<lb/>
　翺侍郎薛逺捄之而免成化己丑授長樂知縣禮賢<lb/>
　興學士多化之有兄弟相訟者開導之皆涕泣相讓<lb/>
　而退豪民黄新殺人匿其屍訊不肯伏法司欲從矜<lb/>
　疑瑜請覆訊黙禱於神俄有蚱蜢折左股斃於硯謂<lb/>
<pb n="KR2k0053_WYG_045-154a"/>
　新曰汝折其左足埋黑水塘中神告我矣新大驚吐<lb/>
　實遂具獄其洗寃燭奸如此以勁直忤當道民攀留<lb/>
　不可則為立生祠卒年七十有三所著有雙槐集及<lb/>
　嵗抄傳於世子畿孫佐最知名<lb/>
　黄佐字才伯香山人父畿以學行名佐幼穎悟一覽<lb/>
　成誦弱冠舉正德庚午鄉試第一作九州問以見志<lb/>
　潛心理奥至忘寢食庚辰登進士選庶吉士諸老竒<lb/>
　其才謂張平子王文考之流也授翰林編修時嘉靖<lb/>
<pb n="KR2k0053_WYG_045-154b"/>
　初上政要疏及修新政疏尚書林俊韙之㑹冊封渭<lb/>
　南王充副使事竣乞歸覲抵家遂請告戊子出為江<lb/>
　西僉事上疏乞養親改補廣西僉事提督學校至則<lb/>
　修書院育人材正士習毁淫祠行射禮舉節孝立鄉<lb/>
　社即猺獞子弟皆教之風化大行聞報母疾即日棄<lb/>
　官去督府以佐初謁傲憾之遂劾其擅離職守坐免<lb/>
　既歸卜築粤洲草堂文學士多從之遊戊戌冬命選<lb/>
　宫僚吏部尚書許讚疏薦海内名士十人充之尚書<lb/>
<pb n="KR2k0053_WYG_045-155a"/>
　霍韜為首而佐與焉起除中允嘗作六經政要箴欲<lb/>
　上之見忌於少師夏言乃止充講官遇事規諷轉侍<lb/>
　讀掌南院事便道歸省奉母以行轉諭德兼修撰出<lb/>
　為南京國子祭酒頒五倫條約禁止超撥之法學士<lb/>
　張治見所作樂典歎曰簫韶九成可復聞也尋以母<lb/>
　憂去起擢少詹事兼侍讀學士既至談及河套事夏<lb/>
　言不悦㑹吏部右侍郎缺以佐及王用賔推補先是<lb/>
　崔桐與許成名爭補是職言官劾之遂併論佐覬覦<lb/>
<pb n="KR2k0053_WYG_045-155b"/>
　勒致仕歸從遊者益衆日録所聞名曰庸言晩嵗謝<lb/>
　病簡賔客惟事著述嘗作鄉禮寓保甲之法卒年七<lb/>
　十七佐問學該博所著禮樂典翰林志廣東志廣西<lb/>
　志南雍志革除遺事泰泉集詩經通解春秋傳意明<lb/>
　音類選諸書隆慶初贈禮部侍郎諡文裕<lb/>
　郭尚敬字吉吾香山人萬厯戊子舉於鄉稟性謙謹<lb/>
　内行修飭邑人欲遷學宫以費重難之尚敬捐貲為<lb/>
　倡任沙縣令愛民造士稱為循良解組還杜絶私謁<lb/>
<pb n="KR2k0053_WYG_045-156a"/>
　以撰述自娯祀鄉賢<lb/>
　鄭士熙字我純香山人本浦江名族先世宦粤遂家<lb/>
　焉性孝幼失怙哀動路人奉母教惟謹弱冠餼於庠<lb/>
　萬厯二十一年拔貢謁選得潮陽學博以端士習正<lb/>
　文體為急遷山東長清令㑹嵗荒民饑輒開倉假貸<lb/>
　蒿目溝瘠未忍追償法當免民聞之恐失士熙牛車<lb/>
　擔負繦屬不絶旬日補足調湖廣城步縣革除横征<lb/>
　陋例每出輒有童子百十人迎拜馬首曰公實生我<lb/>
<pb n="KR2k0053_WYG_045-156b"/>
　士熙笑撫之署惟飲水茹蔬老歸里家徒壁立祀鄉<lb/>
　賢<lb/>
　毛可珍字美仲原名元鎧香山人生而端慤萬厯癸<lb/>
　卯舉於鄉知諸暨縣縣在萬山中夙稱難治可珍月<lb/>
　吉讀法進父老講仁讓政大和諸暨有義塚勢家溺<lb/>
　堪輿言欲盡奪之可珍持不可鄉人名其地曰毛公<lb/>
　地俗多溺女為嚴連坐法由是存活者衆貧民以男<lb/>
　女質錢踰期沒為奴婢可珍計其傭直還諸父母調<lb/>
<pb n="KR2k0053_WYG_045-157a"/>
　靜海時蘆田久為豪家私庄嵗耗課額可珍下車不<lb/>
　數月宿弊頓清晩年高蹈不出卒年八十有八康熙<lb/>
　十二年祀鄉賢<lb/>
　繆士傑香山人選貢生尚解推之義贖鬻兒救貧乏<lb/>
　任河内主簿保固隄工擢潁川衛經歴減耗羨平斗<lb/>
　甬屯民賴之告休歸九列賔筵崇禎八年卒祀鄉賢<lb/>
　李孫宸字伯襄香山人少警敏淹博萬厯壬子中鄉<lb/>
　試第二癸丑成進士授翰林院庶吉士給假歸葬庚<lb/>
<pb n="KR2k0053_WYG_045-157b"/>
　申秋入京師供起居注旋掌内書堂不欲與中涓作<lb/>
　縁求改掌誥敕凡所為文詞莊嚴得體壬戌較禮闈<lb/>
　得人如王錫衮張四知徐石麒陳仁錫呉麟徵張第<lb/>
　元其最著者時班聨中門户角立孫宸無所阿附㑹<lb/>
　持節冊封藩府事竣歸里閉户著述不與外事未幾<lb/>
　起掌春坊左庶子拜南祭酒寢逆璫納班准撥之例<lb/>
　素封不得輸貲買閒晉詹事府侍讀學士改南禮部<lb/>
　右侍郎旋推北禮部尚書巨璫魏忠賢忌之不用時<lb/>
<pb n="KR2k0053_WYG_045-158a"/>
　中外奏章必頌忠賢功德方免於禍孫宸署禮部篆<lb/>
　不肯假借一字織造中官牒移禮部為逆閹祠額孫<lb/>
　宸拒不應崇禎初晉北禮部左侍郎掌翰林院内計<lb/>
　察典直道而行羣心允服旋晉經筵充日講寓箴規<lb/>
　於剖析脗合時政懷宗霽顔聽受稱為學行俱優庚<lb/>
　午囘部頒程式以挽浮靡禁異服以還樸茂申救科<lb/>
　塲苛摘考官得免嚴譴辛未知貢舉剔奸釐弊㑹五<lb/>
　月亢暘孫宸具疏言事剛直切責之十月復召對面<lb/>
<pb n="KR2k0053_WYG_045-158b"/>
　陳得失孫宸備陳外吏貪汚由撫按情面廷臣廢弛<lb/>
　因宦官干政反覆剴切轉南禮部尚書上地震疏再<lb/>
　申前疏所未悉又設法清覈陵寢寺田得復舊額疏<lb/>
　禁齊庶宗諸不法事疏請南監不待北咨得預送試<lb/>
　甲戌秋三疏乞骸不許因賦金陵歸思百韻以見志<lb/>
　未幾卒於位年五十有五門人經紀其喪撿署内惟<lb/>
　古爐香帶各一鬻充殮殯其餘圖史及敝衣數襲而<lb/>
　已孫宸性孝友立朝居鄉亷介可為矜式工詩善書<lb/>
<pb n="KR2k0053_WYG_045-159a"/>
　著有建霞樓集<lb/>
　鄭一岳字東巖士熙之子也與兄一龍同食邑餼而<lb/>
　一岳名尤著天啓丁卯舉於鄉崇禎丁丑成進士知<lb/>
　丹徒縣縣當大江之衝南北郵傳往來迎送無虛晷<lb/>
　一岳才足肆應一切徵發立辦未嘗煩民常預糴米<lb/>
　備漕而緩征還庫公私便之嵗蝗旱民多流亡賑粥<lb/>
　活之郡守某以禁酒激民變一岳治之立定寇至舉<lb/>
　城洶洶郡守曰令行矣一岳即跨馬率家丁丙夜潛<lb/>
<pb n="KR2k0053_WYG_045-159b"/>
　往擒其渠魁羣賊散去報最復試以單縣時齊魯荒<lb/>
　殘單又僻邑豪右肆横甚穴土埋人身半輒死一岳<lb/>
　亷得其狀立寘之法以母老陳情㑹甲申變起孤城<lb/>
　疲邑事不可為一岳涕泣就道至南康舟中病發不<lb/>
　藥死康熙六十年祀鄉賢<hi>以上香山</hi>
　茹連新㑹人明經學領洪武丙子鄉貢初為齊府奉<lb/>
　祠副改江安丞超為刑部員外郎出知長沙府連身<lb/>
　體豐偉一飯數升豖首一枚然皆仰給公廩未嘗取<lb/>
<pb n="KR2k0053_WYG_045-160a"/>
　於民嚴介自持不受私托有與連同鄉官者置酒邀<lb/>
　連相談謔夸其器用之美連艴然曰君非盜於民何<lb/>
　以得此遽拂衣起一日入對帝憫其老令致仕連自<lb/>
　陳曰臣日食米肉若干臣去官恐無以自飽然郡中<lb/>
　一時仕者稱連亷<lb/>
　<hi>缺</hi>　　新㑹人永樂乙酉鄉薦將赴舉禮部黎正作<lb/>
　<hi>缺</hi>　　　之嘉祐再拜受教<hi>缺</hi>是以縱横自用為終<lb/>
　身戒<hi>缺</hi>　　知縣涖事公平待人<hi>缺</hi>信大得民心雖<lb/>
<pb n="KR2k0053_WYG_045-160b"/>
　山谷猺<hi>缺</hi>　片紙召之無敢後期者政暇與諸生講<lb/>
　學士風大振卒於官民祠祀之世稱正為知人而賢<lb/>
　嘉祐之能聽受云<lb/>
　温琇新㑹人與鄧林為同門友永樂初以國子生知<lb/>
　陽春縣勸農興學均役平賦嘗減嵗造皮張士民德<lb/>
　之徙治劇建陽同時有李讓者知縉雲縣亦撫字有<lb/>
　方多善政竝見稱於時<lb/>
　余慶字原善新㑹人永樂中以國子生知南安縣革<lb/>
<pb n="KR2k0053_WYG_045-161a"/>
　奸弊均徭役修縣治興學校奏免廢田虛賦一千二<lb/>
　百餘石流亡復業秩滿去民遮道泣留如失父母同<lb/>
　時番禺周思敬知南城縣亦明於吏事剖決詳允不<lb/>
　為深文邑稱德焉<lb/>
　蔣濬字希舜新㑹人正統甲子鄉薦積學能文尤工<lb/>
　於詩同年學士邱濬亟稱之成化初知晉江縣明敏<lb/>
　勤慎恤獄愛民給民以粤穀教之播種民䝉其惠名<lb/>
　蔣家稻常禄外一介無所取秩滿遷漳州府同知政<lb/>
<pb n="KR2k0053_WYG_045-161b"/>
　如在泉時去任後民皆見思<lb/>
　陳獻章字公甫新㑹人生有異徵幼甚慧弱冠領正<lb/>
　統丁卯鄉薦第九人兩上春官過臨川謁呉與弼有<lb/>
　解悟比歸名聲蔚起時學士錢溥謫順德見而心知<lb/>
　其醇儒也雅重之勸之竟業成均時邢讓為祭酒命<lb/>
　和楊龜山此日不再得詩覽之驚曰警敏絶倫青於<lb/>
　藍矣闕下競傳之成化己丑南歸遂有終焉之志從<lb/>
　學日益衆於是天下無不知有白沙陳獻章也者其<lb/>
<pb n="KR2k0053_WYG_045-162a"/>
　時江西左轄陳煒修復白鹿書院因虛師席以請固<lb/>
　謝不往壬寅左布政彭韶薦之朝謂宜尋呉與弼故<lb/>
　事有㫖命所在有司親為勸駕竟以母老且病力辭<lb/>
　都御史朱英禮之益謹旦夕趣就道因曰請為先生<lb/>
　駕毋遲遲以重英誑君之罪也乃勉起赴京吏部則<lb/>
　用故事試之獻章上疏曰臣累染虛弱自汗諸疾又<lb/>
　有老母朝夕侍養不能赴部聽選左布政使彭韶右<lb/>
　都御史朱英前後具本薦臣堪充任使吏部移文趣<lb/>
<pb n="KR2k0053_WYG_045-162b"/>
　令起程臣以舊疾未平母年加老未能輒行府縣官<lb/>
　吏承行文書日久催迫不免强起就道而沿途病發<lb/>
　隨地問醫扶衰補羸僅不大憊於成化十九年三月<lb/>
　三十日朝見乃以久勞道路前疾復作耳<hi>缺</hi>　壅面<lb/>
　黄頭暈視昔所染無慮數倍衆目所覩不敢自誣<hi>缺</hi>
　臣母以貧賤蚤寡俯仰無聊殷憂成疾老而彌劇使<lb/>
　<hi>缺</hi>　　異鄉臣母之憂臣日甚臣又以病軀憂老母<lb/>
　年<hi>缺</hi>　　　則衰心欲為而力不逮雖欲效分寸於<lb/>
<pb n="KR2k0053_WYG_045-163a"/>
　旦夕<hi>缺</hi>　　所益哉臣所以日夜憂憊欲處而未能<lb/>
　者又以此也夫内無攻心之疾則外不見從事之難<lb/>
　上有至仁之君則下多曲成之士惟陛下以大孝化<lb/>
　天下至誠體萬物海宇之内無匹夫匹婦不獲其所<lb/>
　者則臣之微亦豈敢終有所避而不自盡哉伏望聖<lb/>
　明察臣初年願仕之心憫念久病思親不能自已之<lb/>
　念乞放臣暫歸田里日就醫藥奉侍老母以窮餘年<lb/>
　俟母養獲終臣病痊可仍前赴部以聽試用則臣母<lb/>
<pb n="KR2k0053_WYG_045-163b"/>
　子未死之年皆陛下所賜臣感恩益厚圖報益深雖<lb/>
　死於道路無所復辭矣疏入明日授翰林檢討俾親<lb/>
　終疾愈仍來供職獻章既得家居則時時談道自樂<lb/>
　間發為詠歌以暢其天性蓋脱屣聲利之場矣嵗有<lb/>
　薦辟俱援詔不行𢎞治庚申卒年七十三獻章孝友<lb/>
　樂易器度裕如嘗慨然以紹明聖道為己任其還自<lb/>
　臨川閉户讀書湛思理義夜不就席久之悟曰學得<lb/>
　諸心則言為典籍聖賢論著只在當前耳乃築春陽<lb/>
<pb n="KR2k0053_WYG_045-164a"/>
　臺兀坐竟日者數年已復歎曰道無動無靜二之則<lb/>
　非其答張元正書有味言之畧曰夫學至無而動至<lb/>
　近而神藏而後發明其幾矣形而斯存道在我矣夫<lb/>
　動已形者其未形則虛而已矣虛其本也致虛所以<lb/>
　立本也其訓學者以去耳目支離之用全虛圓不測<lb/>
　之神一時縉紳先生皆尊事之相與辨論往還及門<lb/>
　之士如遼東賀欽嘉魚李承箕番禺張詡増城湛若<lb/>
　水東莞林光皆紹江門之緒者其詩自名其家書法<lb/>
<pb n="KR2k0053_WYG_045-164b"/>
　宗晉唐晩喜為茆筆書世競珍焉萬厯乙酉以臺臣<lb/>
　詹仕講王學曽疏從祀孔廟<lb/>
　魯能字千之新㑹人登景泰甲戌進士官至陜西布<lb/>
　政關陜重地聚戎馬十數萬控制荒逖糧餉百需皆<lb/>
　取給藩司能有心計所歴山川阨塞屯堡要害儲蓄<lb/>
　多寡兵馬强弱無不周知創㑹計堂出納損益咸得<lb/>
　其當自是備邊休民皆能之力也嵗所給糴銀數十<lb/>
　萬舊乾沒於權要悉革之晉都察院右副都御史巡<lb/>
<pb n="KR2k0053_WYG_045-165a"/>
　撫甘肅制置事宜十條曰新號令謹練習修城堡明<lb/>
　賞罰覈功實抑虛詐恤孤寡稽儲積行賑貸撫番落<lb/>
　令下軍民安之甫三月而家訃至哀毁踰禮比代還<lb/>
　疾已篤歸至㑹城卒年五十八囊中惟白金三十餘<lb/>
　兩士論哀之祀鄉賢<lb/>
　余統字承之新㑹人成化丙戌進士授行人擢南京<lb/>
　監察御史疏乞均用材抑奔競糶陳糧併殘伍禁宿<lb/>
　弊修國學前後疏數千言皆切時政有奉使者寄孥<lb/>
<pb n="KR2k0053_WYG_045-165b"/>
　而行統避居僧舍俟其使還乃偕入其持操類此卒<lb/>
　於官<lb/>
　陳經綸字汝學新㑹人少穎悟領成化癸卯鄉薦第<lb/>
　一登進士奉使廣西暇與士子講易一時宗之尋授<lb/>
　南京户部主事以忤權貴謫象州同知至則撫定猺<lb/>
　民修學勸教盡力以圖百姓撫按疏薦之尋卒於官<lb/>
　所著有寒泉遺稿<lb/>
　余敬字行簡新㑹人𢎞治庚戌進士知溆浦縣修學<lb/>
<pb n="KR2k0053_WYG_045-166a"/>
　築城訟清盜息徵拜南京監察御史嘗因天變奉詔<lb/>
　陳言乞黜不職罷不急舒民困清戎伍等事丁憂歸<lb/>
　遇副使歸善姚祥卒於途敬殯之而歸其喪及服闋<lb/>
　以病不行卒於家<lb/>
　李渭字長源新㑹人少以事困於縣令遂發憤下帷<lb/>
　不就席者二年領成化甲午鄉薦又十年登進士授<lb/>
　鳯陽府推官善剖決時妖僧崔同兒蠱惑行奸大盜<lb/>
　宣寧巨惡干紀並為民患渭前後寘之法民稱快焉<lb/>
<pb n="KR2k0053_WYG_045-166b"/>
　仕終淮安府同知<lb/>
　張璧光字純卿新㑹人嘗從陳獻章遊領𢎞治甲子<lb/>
　鄉薦母黄氏年至九十二嵗每食必親供初任慈谿<lb/>
　縣俗故多淹女璧光立保甲嚴禁之所活甚夥尋改<lb/>
　懷集令政務勤民城池橋梁捐俸以時修築民德焉<lb/>
　屢舉鄉賔年八十一卒<lb/>
　區越字文廣新㑹人八嵗喪母哀慕切至事繼母以<lb/>
　孝聞𢎞治乙丑進士授嘉善令入覲時有郁生德越<lb/>
<pb n="KR2k0053_WYG_045-167a"/>
　饋茗置金亟還之擢户部主事歴員外郎中委兑清<lb/>
　江倉糧以亷著歴知建寧寧國府讞出寃獄當事難<lb/>
　之越請以身任其咎當事者不能奪嘗雪夜念及械<lb/>
　者亟起釋之曰罪止小懲凍死其若之何擢浙江副<lb/>
　使尋遷江西左參政分守湖東平積年逋寇年七十<lb/>
　致仕<lb/>
　劉文瑞字廷麟新㑹人正德辛未進士授行人奉使<lb/>
　占城賜一品服選刑科給事中時帝屢巡幸文瑞抗<lb/>
<pb n="KR2k0053_WYG_045-167b"/>
　疏極諫疏入不報尋擢湖廣僉事抵家卒文瑞為人<lb/>
　樸厚慷慨甘於貧乏卒之日殮葬不給云<lb/>
　梁以蘅字仲房新㑹人性孝友弱冠以超貢授賔州<lb/>
　訓導嘉靖癸卯領廣西鄉薦轉廬陵教諭歴紹興府<lb/>
　教授亷慎温文賑貧理枉惟力是視擢連城令革里<lb/>
　甲供具聽訟常從末減至吏胥有犯毫不少貸稽覈<lb/>
　版籍里役有逃亡者以富室補之逃亡者咸復業既<lb/>
　入覲遂上疏乞歸居家教授當路高之<lb/>
<pb n="KR2k0053_WYG_045-168a"/>
　陳吾德字懋修新㑹人嘉靖乙丑進士授行人隆慶<lb/>
　己巳晉工科給事時朝廷命市珠吾德爭之乃削籍<lb/>
　神宗即位以臺薦起為兵科給事中㫖以内官鄭真<lb/>
　傳兄子為錦衣吾德抗疏力爭復論都御史劉燾不<lb/>
　宜召用并劾罷禮部主事宋儒㑹成國公朱希忠薨<lb/>
　求贈為王上書爭之忤張居正意遂出守饒州有惠<lb/>
　政居正憾未巳因王府被竊坐謫馬邑典史御史張<lb/>
　簡承風㫖劾吾德講學又削籍居正沒復起為馬邑<lb/>
<pb n="KR2k0053_WYG_045-168b"/>
　典史遷思恩府推官寶慶府同知以親老不就親沒<lb/>
　徵為紹興同知五月遷湖廣僉事亡何卒於官吾德<lb/>
　在諫垣多所建明條陳廣東八事明賞罰復兵防議<lb/>
　舟師禁闌出補假貸覈虛冒慎撫剿恤忠勞帝皆從<lb/>
　之其居鄉建預備倉連嵗大祲民賴以活又宿寇縱<lb/>
　暴累年悉白當道捕治之鄉人以此見德云<lb/>
　陸象賢字肖靜新㑹人少孤貧母蘇氏紡績教之領<lb/>
　萬厯丙子鄉薦授程鄉教諭督學陳鳴華稱為人倫<lb/>
<pb n="KR2k0053_WYG_045-169a"/>
　師表擢福建松溪令明清慎勤礦使開採調停有方<lb/>
　御史何熊祥薦於朝以拂上官意罷歸居鄉族立規<lb/>
　約杜門清修不入公府未幾卒時魏濬為嶺南僉事<lb/>
　為文祭之語極哀著有螺源社集<lb/>
　黄淳字鳴谷新㑹人登萬厯庚辰進士授寧海令下<lb/>
　車即鼎新方孝儒祠堂以崇教化為先務㑹有履畝<lb/>
　之役躬巡阡陌吏胥不敢奸鋤豪猾無所梗避上官<lb/>
　忌之聞其善畫故令索之淳謝曰罷邑令救過不遑<lb/>
<pb n="KR2k0053_WYG_045-169b"/>
　遑及畫哉竟以此得罪謝病歸闢洞鳴山搆定帆亭<lb/>
　詠歌其中晩年自號六柳先生以況陶彭澤賑饑築<lb/>
　城為德於鄉里嘗與李舉人以龍修縣志所著有鳴<lb/>
　山集李杜或問諸書壽八十五<lb/>
　何熊祥字乾宰新㑹人父上新少慷慨嘗題簡肅二<lb/>
　字為家學萬厯壬辰成進士選庶吉士改御史初按<lb/>
　上谷奏除積逋時有言開採者熊祥抗言陵寢正脈<lb/>
　不宜揺動遂巳之再按閩奏罷礦税尋按三呉疏請<lb/>
<pb n="KR2k0053_WYG_045-170a"/>
　免掊克以安人心𣙜璫悚息又奏免御額六萬旱澇<lb/>
　五十萬夙逋金花六十萬呉人德之轉按南都奏免<lb/>
　税券十五萬糾參税監并白益都令呉宗堯之寃疏<lb/>
　十餘上語皆批鱗咸獲嘉納歴御史冏卿廷尉累遷<lb/>
　少司寇時兩京多繋囚熱審久不行力請熱審民免<lb/>
　瘐死㑹南京三部俱闕兼署之皆有所建白請用人<lb/>
　發帑以急危疆吏也請太子毋輟學太孫急冊婚禮<lb/>
　也請發偽咨起送之奸清運軍僱募之弊復阻凍速<lb/>
<pb n="KR2k0053_WYG_045-170b"/>
　儧之規得嵗積錢凡數十萬户也擢都御史復兼署<lb/>
　兵工二部請戢悍兵捐蘆課具得㫖又疏免逐言事<lb/>
　之臣請廕海瑞之後具允行晉南大司空倡率捐俸<lb/>
　錢平白蓮妖賊廷議轉北以親老陳乞得㫖予告侍<lb/>
　養十餘年始終以簡肅銘座右卒賜祭葬諡文懿所<lb/>
　著有四巡疏鈔南都疏畧馬政事宜平刑八義若干<lb/>
　卷<lb/>
　梁斗輝字忠旋新㑹人父大績邑庠生以學行稱斗<lb/>
<pb n="KR2k0053_WYG_045-171a"/>
　輝領萬厯丁酉鄉薦以權璫羅織下獄五年與湖廣<lb/>
　僉事馮應京荆州司李華鈺襄陽司李何棟如四十<lb/>
　餘人獄中講學不倦所著有經世實用黄河議薦辟<lb/>
　人物考馬政書任官考十三經繹註疏萬厯四十二<lb/>
　年以水灾肆赦斗輝及同邑舉人勞養魁鍾聲朝俱<lb/>
　削籍歸里應京聞之曰吾學南矣斗輝歸授徒大雲<lb/>
　四十三年詔赴禮闈以禫服未除不肯就道天啓二<lb/>
　年任湖廣通城教諭能其官擢國子學正大司成李<lb/>
<pb n="KR2k0053_WYG_045-171b"/>
　孫宸雅重之遷太平府同知剔奸蠧逐優娼禁遊賭<lb/>
　稱鐵面江防云署繁昌令所至民祠祀之歸林下二<lb/>
　十餘年絶跡公門撰述聖學正宗諸書二十餘卷卒<lb/>
　年九十<lb/>
　張傑夫字淩山新㑹人三嵗失怙能孺慕年十七試<lb/>
　邑童子科學使者大竒之萬厯庚子領鄉薦庚戌成<lb/>
　進士授長泰令有異政都御史戴時宗薦之擢南京<lb/>
　户部主事長泰為立遺愛碑焉𣙜關淮安有盜刦官<lb/>
<pb n="KR2k0053_WYG_045-172a"/>
　船即冒官以免税傑夫亷得其狀捕誅之籍其所獲<lb/>
　獻於朝帝嘉其功賜以所獲之半年四十一卒於官<lb/>
　林枝橋字陽仲新㑹人性孝友博綜羣籍萬厯丙辰<lb/>
　進士授當塗令政尚寛簡守法不撓懲豪吏除積弊<lb/>
　決疑獄築隄捍田民賴其利蜚蝗為災躬自禱神計<lb/>
　所捕斗斛受賞令下而蝗轉徙考最擢禮部主事歴<lb/>
　吏部郎中清操自厲銓綜平允以事忤魏忠賢天啓<lb/>
　五年七月與李邦華周宗建周順昌李日宣等同日<lb/>
<pb n="KR2k0053_WYG_045-172b"/>
　奪職崇禎元年詔復原官五年遷湖廣參議轉福建<lb/>
　副使忤直指左考去官繼起貴州參政遷按察使所<lb/>
　至祥刑肅紀得吏民心丁繼母憂歸壬午六月卒所<lb/>
　著有白鶴山房集子堯徽字啓人崇禎元年恩貢孝<lb/>
　友嚴正時邑中勢家多藉縣令丞尉刑禁人於城樓<lb/>
　邑令卞應聘初筮仕訪徽於京邸徽力陳其害且言<lb/>
　防盜禁奸拒佞清蠧五事卞力行之夙弊頓革與弟<lb/>
　太學生堯揆友愛出必鴈行性好學老而不倦所纂<lb/>
<pb n="KR2k0053_WYG_045-173a"/>
　述盈數簏明季隱居不仕自號天紳居士<lb/>
　黄公輔字振璽新㑹人萬厯丙辰進士知浦城縣薄<lb/>
　斂省刑民甚德之擢御史授南京山西道却暮金持<lb/>
　風憲疏劾韓敬湯賔尹等為崑浙所忌復以建言忤<lb/>
　魏璫囘籍璫敗起湖廣參議分巡湖北轉江西副使<lb/>
　湖民保留晉參政分守寶慶越二年兼兵巡鎮長沙<lb/>
　未幾復囘寶慶以平林藍賊有功加俸一級所在皆<lb/>
　亷明練達深得民心壬午乞休歸巳而起通政轉刑<lb/>
<pb n="KR2k0053_WYG_045-173b"/>
　部侍郎晉尚書公輔性寛厚樸誠謙恭慎宻澹於名<lb/>
　利兄弟最友愛人稱為長者後遭難流離瑣尾卒年<lb/>
　八十四<lb/>
　梁應材字瑤石新㑹人天啓壬戌進士初授江西進<lb/>
　賢以亷靜治劇邑而政無不理以艱去起補蕪湖令<lb/>
　興學繕隄申嚴保甲於是文物蔚興奸宄消滅兩攝<lb/>
　關篆税課之外不問餘羨以治行擢駕部主事尋遷<lb/>
　文選司益清慎自矢請託路絶歸隱陽春山中足跡<lb/>
<pb n="KR2k0053_WYG_045-174a"/>
　不入城市誡家人不得仍稱故號但呼曰阿翁壽七<lb/>
　十六卒<lb/>
　鍾鼎臣字彛公新㑹人年十三補諸生大宗伯王𢎞<lb/>
　誨甚器重之禮為館甥鼎臣謝不往以高才食餼二<lb/>
　十餘年執經問業者多高官顯仕鼎臣始領癸酉鄉<lb/>
　薦明年成進士都人士咸惜其晩遇云鼎臣為人性<lb/>
　倜儻不喜修飾邊幅釋褐授寧國推官尋改河南嘗<lb/>
　分考山東丙子鄉試所得士皆名宿陞真定知府改<lb/>
<pb n="KR2k0053_WYG_045-174b"/>
　知嘉興後竟殉節<lb/>
本朝平江浙奉<lb/>
命守土者弔祭時年六十有二<hi>以上新㑹</hi>
　陸宣字汝為三水人天順己卯舉於鄉以乙榜授江<lb/>
　隂教諭考最當遷詣部力辭改授靈壁過訪莊㫤傾<lb/>
　蓋相孚壬子校文江西得羅欽順卷置第一明年欽<lb/>
　順及第時服其知人服官必先身教却餽遺賦性剛<lb/>
　介好古循禮為時所重後祀靈壁名宦祠<lb/>
<pb n="KR2k0053_WYG_045-175a"/>
　胡澧字伯鍾三水人彊力有幹𢎞治癸丑進士授刑<lb/>
　部主事遷員外以病免正德庚午起為工部員外遷<lb/>
　郎中督治濟寧河道有功遷知叙州轉四川松潘副<lb/>
　使先是番人作逆官軍不能克澧至製神機火箭討<lb/>
　之箭所及人馬無不焦爛遂焚其營帳一日五寨俱<lb/>
　平番人震懼送欵督府胡世寧疏其功以忤柄臣棄<lb/>
　官歸都御史呉廷舉疏薦不起嘗遊西樵山詹事霍<lb/>
　韜山居倒屣迎之因試澧箭驚以為神與論理學益<lb/>
<pb n="KR2k0053_WYG_045-175b"/>
　見稱賞後韜起為吏部侍郎值大同兵變韜薦澧併<lb/>
　進澧箭詔赴京令兵部傳其技擬授僉都御史開府<lb/>
　西北命未下而卒<lb/>
　李希孔字子鑄三水人生而穎悟八嵗能屬文為諸<lb/>
　生時倡建魁岡塔尊經閣九躓棘闈而志益勵越萬<lb/>
　厯己酉庚戌乃聨魁兩榜觀政吏部忽心動告歸歸<lb/>
　數日而父卒居喪盡禮服闋授中書舍人奉命冊封<lb/>
　陜藩悉屏餽遺考選江南道御史時科臣姚宗文排<lb/>
<pb n="KR2k0053_WYG_045-176a"/>
　熊廷弼希孔甫拜命即疏糾之舉其可駭者二揭其<lb/>
　不解者三疏再三上又糾其阻抑考選冢宰周嘉謨<lb/>
　稱其氣節泰昌元年冬陛辭而南復條陳時務七欵<lb/>
　明年夏馳疏奏府臣邵輔忠影匿之奸又明年奉京<lb/>
　營差因白蓮作孽疏陳四䇿以戒不虞抵京彈沈㴶<lb/>
　劉時俊乞正鄒之麟造書傾陷之罪疏辨宫闈三大<lb/>
　事又疏請保姆出宫請誅崔文昇僉壬切齒幾為主<lb/>
　察者所中京營差滿旋差屯馬未拜而卒所彚南臺<lb/>
<pb n="KR2k0053_WYG_045-176b"/>
　疏草具載家集中<hi>以上三水</hi>
　謝宗齊清逺人宣德癸丑貢入太學授杭州衛經歴<lb/>
　在任優䘏軍餘差遣有節衛官不得私役上官賢之<lb/>
　薦擢趙州同知涖事公平士民悦服歴任五載餘謝<lb/>
　病歸仁愛閭里尤加意於鰥寡孤獨天順中流賊陷<lb/>
　城邑民張俊家無噍類宗齊養之十載及歿殯葬之<lb/>
　人多其義<lb/>
　朱琳清逺人景泰間任龍溪知縣居鄉時有黄清幼<lb/>
<pb n="KR2k0053_WYG_045-177a"/>
　年父母淪沒琳憐之助其喪葬且擇婚又曽出稻賑<lb/>
　貧為德於桑梓祀鄉賢<hi>以上清逺</hi>
　呉預字少凱新安人正德己卯鄉薦嘉靖八年銓授<lb/>
　邵武府推官亷而有斷寛而不阿嘗署邵武縣事釐<lb/>
　革宿弊省節民財考最擢柳州府同知署篆思恩適<lb/>
　寇至守戍望風潰散孤城無援預運籌為攻守具賊<lb/>
　衆臨城申以大義皆俯地感泣而去十九年陞工部<lb/>
　員外郎尋卒於任祀邵武名宦<lb/>
<pb n="KR2k0053_WYG_045-177b"/>
　歐陽𢎞字任重新安人少時就塾常借同舍生餘光<lb/>
　誦讀淹貫羣籍嘉靖己酉以春秋中式授孟縣教諭<lb/>
　遷知閩之永安清操自矢未幾解印歸卜築官橋之<lb/>
　野環堵蕭然僅蔽風雨楊起元造訪之時年八十有<lb/>
　一倚杖迎入見其土塊支牀敝薦為卧具非人所堪<lb/>
　臨别請益𢎞曰清心而已起元竦然曰謹受教卒後<lb/>
　起元誌之<hi>以上新安</hi>
　湯性方字行素番禺石湖人<hi>今花縣</hi>舉永樂甲午鄉薦<lb/>
<pb n="KR2k0053_WYG_045-178a"/>
　讀書成均初授刑部主事歴員外郎多所平反正統<lb/>
　初遷廣西僉事嘗從兵部尚書王驥行邊遷陜西行<lb/>
　軍副使與驥及侍郎柴車僉都羅亨信等禦敵塞外<lb/>
　調度有方每遇功賞必覆驗而後行無冒濫者以親<lb/>
　老請告歸里口不言功優悠泉石凡十餘年<lb/>
　黄皞字時雍南海朗頭村人<hi>今花縣</hi>成化乙酉舉於鄉<lb/>
　讀書太學幾二十年明習典故試銓曹第一授吏部<lb/>
　司務轉驗封員外郎時東厰權燄特盛曹署請謁必<lb/>
<pb n="KR2k0053_WYG_045-178b"/>
　跪皞以頒厯往惟長楫而已尋擢江西右參議督理<lb/>
　糧儲機察明敏猾吏不能售其奸宸濠蓄異志禮多<lb/>
　僭擬庶寮朝見輒贊叩頭皞伏不動俟贊畢而興識<lb/>
　者以為得體已欲増禄米之值皞執不可大怒遣李<lb/>
　儀賔動以危言曰王已具奏布政林泮已下且斬皞<lb/>
　徐曰第斬吾一人足矣彼何與焉議竟沮濠屢欲捃<lb/>
　摭其私終不可得正德丁卯劉瑾用事裁督糧官皞<lb/>
　輕舟徑去明年擢雲南左參政所部納樓茶甸長官<lb/>
<pb n="KR2k0053_WYG_045-179a"/>
　死妻沙福代與夫弟普顯治兵相攻數年死者甚衆<lb/>
　皞單車往諭召二渠詰之將撻其通把數輩衆皆懾<lb/>
　伏不敢逞皞度其已困釋之曰日暮且休矣遲明俱<lb/>
　來詰旦二渠皆束身伏廷下聽命與之定約而歸居<lb/>
　數月二渠各行千金求變初約皞峻却之竟弭其亂<lb/>
　初安南長官那代攻破䝉自擄其令禄卿族屬負固<lb/>
　垂二紀皞濬塹増陴調餼練兵若將征之者代懼請<lb/>
　歸禄卿族屬乞緩師以圖自新由是威震六詔巨璫<lb/>
<pb n="KR2k0053_WYG_045-179b"/>
　崔安附瑾作威且忌其功賞語侵之皞不少屈聲色<lb/>
　俱厲安媿服連呼鐵漢吏民因稱鐵漢公云比致政<lb/>
　垂槖而歸卒年七十三子學裘學矩鶴齡學準延年<lb/>
　並舉於鄉延年領壬午解首學裘祀龍溪名宦學準<lb/>
　另有傳<lb/>
　黄學準字本平參政皞第四子領正德己卯鄉薦嘉<lb/>
　靖間授崖州學正崖地荒逺士不知學學準訓以經<lb/>
　義多成就者遷潛江令邑當江漢衝夏潦嵗至沒城<lb/>
<pb n="KR2k0053_WYG_045-180a"/>
　公署中可舟也學準築堤捍之患遂息劇盜夏三流<lb/>
　刦湖湘間郡邑兵不能制學準宻計擒之初皇莊人<lb/>
　藉三行刦學準併擒之中官廖斌索不與而治兵使<lb/>
　者亦忌其功兩人交搆遂改淮安教授久之擢南國<lb/>
　子助教出判潯州又署貴縣事里甲日供堂饌千錢<lb/>
　學準曰此皆民脂也一切不受百姓德之既歸與何<lb/>
　維栢霍與瑕結詩社於盍簪樓所著家園諸稿子潛<lb/>
　從子淙俱舉於鄉<lb/>
<pb n="KR2k0053_WYG_045-180b"/>
　李瑤南海揚武都人<hi>今花縣</hi>少負竒志禔躬以禮𢎞治<lb/>
　間由監生授孝感丞署應城縣遇旱上疏請蠲民租<lb/>
　孝感令缺復署令築城有方民不告勞番禺令王澄<lb/>
　瑶所造士也瑤歸澄敬事之而初未嘗干謁焉<lb/>
　張大猷字元敬順德李溪陂人<hi>今花縣</hi>舉嘉靖壬午鄉<lb/>
　試第一登丙辰進士授工部主事差視徐州洪閘治<lb/>
　決河有功徐人德之事聞璽書褒榮未幾以忤權貴<lb/>
　調判鄭州又判大名府擢吉安同知皆有惠政官至<lb/>
<pb n="KR2k0053_WYG_045-181a"/>
　雲南提學僉事性豪放仕宦十載囊槖蕭然然貧交<lb/>
　待而舉火有友人遣女資裝不辦以告大猷猷曰第<lb/>
　飲即辦趣家人治具悉座上盞斚及出幃褥贈之嘗<lb/>
　作文章源委三篇何鏜序之以傳<lb/>
　畢烜字彦晦番禺畢村人<hi>今花縣</hi>讀書一覽輒記登嘉<lb/>
　靖壬辰進士授户部主事時年甫二十請歸畢婚未<lb/>
　幾卒嘗念郡北諸山綿亘數邑地皆荒僻擬於丫髻<lb/>
　山下請設州治又以獅嶺司地嵗常苦旱欲開河百<lb/>
<pb n="KR2k0053_WYG_045-181b"/>
　里以便灌溉事不果行然迄今立邑適符其議<lb/>
　王命卿字簡之番禺九傳湖人<hi>今花縣</hi>萬厯癸丑進士<lb/>
　授福清知縣清介自持以不肯阿權貴調五河有治<lb/>
　聲遷刑部主事歴郎中出為長沙知府時魏忠賢擅<lb/>
　權摧殘善類吏部劉𢎞化忤忠賢削職坐賍罄産不<lb/>
　辦命卿隂為之寛及忠賢誅𢎞化得復原官命卿之<lb/>
　力也致仕歸里每以禄不逮親為恨自號匪蓼人多<lb/>
　其孝云<lb/>
<pb n="KR2k0053_WYG_045-182a"/>
　徐龍正字騰九南海横潭人<hi>今花縣</hi>家貧力學博通經<lb/>
　史崇禎癸酉舉於鄉初授福寧州知州累官禮部儀<lb/>
　制員外為人沈靜有志節當公車時嘗為闖賊李自<lb/>
　成所執不屈及居鄉遇嵗饑設法賑救存活甚衆<hi>以上</hi>
　<hi>花縣</hi>
　<lb/>
　<lb/>
　<lb/>
<pb n="KR2k0053_WYG_045-182b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　廣東通志卷四十五<lb/>
</p>
<p>
</p>
  </div>
</body>
</text>
</TEI>
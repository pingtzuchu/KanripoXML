<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0053_WYG_001-1a"/>
　欽定四庫全書<lb/>
　　廣東通志卷一<lb/>
　典謨志<hi>恭見凡例第一條</hi>
世祖章皇帝<lb/>
御製大清律序<hi>順治三年</hi>
　朕惟<lb/>
太祖<lb/>
太宗創業東方民淳法簡大辟之外惟有鞭笞朕仰荷<lb/>
<pb n="KR2k0053_WYG_001-1b"/>
天庥撫臨中夏人民既衆情偽多端每遇奏讞輕重出入<lb/>
　　頗煩擬議律例未定有司無所禀承爰敕法司官廣<lb/>
　　集廷議詳譯明律參以國制増損劑量期於平允書<lb/>
　　成奏進朕再三覆閲仍命内院諸臣校訂妥確乃允<lb/>
　　刋布名曰大清律集解附例爾内外有司官吏敬此<lb/>
　　成憲勿得任意低昂務使百官萬民畏名義而重犯<lb/>
　　法冀幾刑措之風以昭我<lb/>
祖宗好生之徳子孫臣民其世世守之<lb/>
<pb n="KR2k0053_WYG_001-2a"/>
御製人臣儆心錄序<hi>順治十二年</hi>
　朕惟人臣立身制行本諸一心心正則為忠為直衆美<lb/>
　　集焉不正則為姦為慝羣惡歸焉是故心者萬事之<lb/>
　　本善惡之所由出也顧事有殊塗心惟一致一於國<lb/>
　　則忘其家一於君則忘其身如此者不特名顯身榮<lb/>
　　邦家亦允頼之矣若夫姦邪之流樹黨營私怙權亂<lb/>
　　政卒至身名俱喪為國厲階盖縁居恒無正心之功<lb/>
　　一當勢利遂昬迷瞀亂狂肆驕矜上昧王章下乖臣<lb/>
<pb n="KR2k0053_WYG_001-2b"/>
　　誼或作威而聨羽翼或比匪而效奔趨如譚泰石漢<lb/>
　　以累世舊臣久叨恩遇不思圖報逞臆横行跋扈自<lb/>
　　恣目無綱紀陳名夏則一介豎儒驟蒙顯拔倚任深<lb/>
　　重賜賚優隆而乃背徳植交蔑法罔上此皆自作罪<lb/>
　　孽以致隕厥身家朕歴稽徃古宵人誤國代代有之<lb/>
　　觀之近事復炯鑒昭然足為永戒恐後之為臣者或<lb/>
　　仍蹈覆轍負主恩而渝素志至於身罹刑憲悔悼無<lb/>
　　由故推原情狀而論列之録成一編以為人臣儆心<lb/>
<pb n="KR2k0053_WYG_001-3a"/>
　　之訓云<lb/>
　頒示賦役全書序<hi>順治十四年</hi>
　朕惟古帝王臨御天下必以國計民生為首務故禹貢<lb/>
　　則壤定賦周官體國經野法至備也當明之初取民<lb/>
　　有制休養生息至萬歴年間海内殷富家給人足及<lb/>
　　乎天啓崇正之世因兵増餉加派繁興貪吏縁以為<lb/>
　　奸民不堪命國祚隨之良足深鑒朕荷<lb/>
上天付託之重為生民王一夫不獲亦疚朕懐凡服御饍<lb/>
<pb n="KR2k0053_WYG_001-3b"/>
　　羞深自約損然而<lb/>
祖宗百神軍旅燕饗犒錫之繁以及百官庶役餼廩之給<lb/>
　　罔不取之民間誠恐有司額外加派豪蠧侵漁中飽<lb/>
　　民生先困國計何資兹特命户部右侍郎王𢎞祚將<lb/>
　　各直省每年額定徴收起存總撤實數編撰成帙詳<lb/>
　　稽徃牘參酌時宜凡在參差遺漏悉行駁正錢糧則<lb/>
　　例俱照萬厯年間其天啓崇正時加増盡行蠲免地<lb/>
　　丁則開原額若干除荒若干原額以萬歴刋書為準<lb/>
<pb n="KR2k0053_WYG_001-4a"/>
　除荒以覆奉御㫖為憑地丁清核次開實徴又次開<lb/>
　起存起運者部寺倉口種種分晰存畱者欵項細數<lb/>
　事事條明至若九釐銀舊書未載者今已増入宗禄<lb/>
　銀昔為存畱者今為起運漕白二糧確依舊額運丁<lb/>
　行月必令均平肨襖盔甲昔解本色今俱改折南糧<lb/>
　本折昔留南用今抵軍需官員經費定有新規㑹議<lb/>
　裁冗改歸正項本色絹布顔料銀朱銅錫茶蠟等項<lb/>
　已改折者照督撫題價值開例解本色者照刋書價<lb/>
<pb n="KR2k0053_WYG_001-4b"/>
　值造入每年督撫確察時值題明填入易知單内照<lb/>
　數辦解更有昔未解而今宜増者有昔太冗而今宜<lb/>
　裁者俱細加清核條貫井然後有續増地畝錢糧督<lb/>
　撫按彚題造册報部以憑稽核綱舉目張勒成一編<lb/>
　名曰賦役全書頒布天下庶使小民遵兹令式便於<lb/>
　輸將官吏奉此章程罔敢苛歛為一代之良法垂萬<lb/>
　世之成規雖然此其大畧也若夫催科之中寓以撫<lb/>
　字廣招徠之法杜欺隱之奸則守令之責也正已率<lb/>
<pb n="KR2k0053_WYG_001-5a"/>
　　屬承流宣化覈出納之數慎那移之防則布政司之<lb/>
　　責也舉亷懲貪興利除害課殿最於荒墾昭激揚於<lb/>
　　完欠恪遵成法以無負朕足國裕民之意則督撫之<lb/>
　　責有特重焉其敬承之毋忽<lb/>
聖祖仁皇帝上諭十六條<hi>康熈十八年</hi>
　　敦孝弟以重人倫篤宗族以昭雍睦和鄉黨以息爭<lb/>
　　訟重農桑以足衣食尚節儉以惜財用隆學校以端<lb/>
　　士習黜異端以崇正學講法律以儆愚頑明禮讓以<lb/>
<pb n="KR2k0053_WYG_001-5b"/>
　　厚風俗務本業以定民志訓子弟以禁非為息誣告<lb/>
　　以全善良誡匿逃以免株連完錢糧以省催科聨保<lb/>
　　甲以弭盜賊解讐忿以重身命<lb/>
御製<lb/>
　至聖先師孔子贊<hi>并序</hi>　<hi>康熈二十五年</hi>
　　盖自三才建而天地不居其功一中傳而聖人代宣<lb/>
　　其藴有行道之聖得位以綏猷有明道之聖立言以<lb/>
　　垂憲此正學所以常明人心所以不泯也粤稽徃緒<lb/>
<pb n="KR2k0053_WYG_001-6a"/>
　仰遡前徽堯舜禹湯文武達而在上兼君師之寄行<lb/>
　道之聖人也孔子不得位窮而在下秉刪述之權明<lb/>
　道之聖人也行道者勲業炳於一朝明道者敎思周<lb/>
　於百世堯舜文武之後不有孔子則學術紛淆仁義<lb/>
　湮塞斯道之失傳也久矣後之人而欲探二帝三王<lb/>
　之心法以為治國平天下之凖其奚所取衷焉然<lb/>
　則孔子之為萬古一人也審矣朕廵省東國謁<lb/>
　祀<lb/>
<pb n="KR2k0053_WYG_001-6b"/>
　闕里景企滋深敬摛筆而為之贊曰<lb/>
　清濁有氣剛柔有質聖人參之人極以立行著習察<lb/>
　舍道莫由惟皇建極惟后綏猷作君作師垂統萬古<lb/>
　曰惟堯舜禹湯文武五百餘嵗至聖挺生聲金振玉<lb/>
　集厥大成序書刪詩定禮正樂既窮象繫亦嚴筆削<lb/>
　上紹徃緒下示來型道不終晦秩然大經百家紛紜<lb/>
　殊途異趣日月無踰羮牆可晤孔子之道惟中與庸<lb/>
　此心此理千聖所同孔子之徳仁義中正秉彜之好<lb/>
<pb n="KR2k0053_WYG_001-7a"/>
　　根本天性庶幾夙夜勗哉令圖遡源洙泗景躅唐虞<lb/>
　　載歴庭除式觀禮器摛毫仰贊心焉遐企百世而上<lb/>
　　以聖為歸百世而下以聖為師非師夫子惟師於道<lb/>
　　統天御世惟道為寳泰山巖巖東海泱泱牆髙萬仞<lb/>
　　夫子之堂孰窺其藩孰窺其徑道不逺人克念作聖<lb/>
御製顔子贊<hi>康熙二十八年</hi>
　　聖道早聞天資獨粹約禮博文不遷不貳一善服膺<lb/>
　　萬徳來萃心齋坐忘其樂一致禮樂四代治法兼備<lb/>
<pb n="KR2k0053_WYG_001-7b"/>
　　用行舍藏王佐之器<lb/>
　　曽子贊<lb/>
　　洙泗之傳魯以得之一貫曰唯聖學在兹明徳新民<lb/>
　　止善為期格致誠正均平以推至徳要道百行所基<lb/>
　　纂承統緒修明訓辭<lb/>
　　子思子贊<lb/>
　　於穆天命道之大原靜養動察庸徳庸言以育萬物<lb/>
　　以贊乾坤九經三重大法是存篤恭慎獨成徳之門<lb/>
<pb n="KR2k0053_WYG_001-8a"/>
　　卷之藏宻擴之無垠<lb/>
　　孟子贊<lb/>
　　哲人既萎楊墨昌熾子輿闢之曰仁曰義性善獨闡<lb/>
　　知言養氣道稱堯舜學屏功利煌煌七篇並垂六藝<lb/>
　　孔學攸傳禹功作配<lb/>
　　平定朔漠告成太學碑<hi>康熙三十六年</hi>
　　惟<lb/>
天盡所覆海内外日月所出入之區悉以畀予一人自踐<lb/>
<pb n="KR2k0053_WYG_001-8b"/>
　　阼迄今早夜殫思休養生息冀臻熙皥以克副維皇<lb/>
　　大徳好生之意庶幾疆域無事得以偃兵息民迺厄<lb/>
　　魯特噶爾丹阻險北陲困此一方人既荼毒塞外輒<lb/>
　　狡焉肆其凶逆犯我邊鄙虐我臣服人用弗寧夫蕩<lb/>
　　寇所以息民攘外所以安内邊寇不除則吾民不安<lb/>
　　此神人所共憤夭討所必加豈憚一人之勞弗貽天<lb/>
　　下之逸於是斷自朕心躬臨朔漠欲使悔而革心故<lb/>
　　每許以不殺彼怙終不悛我師三出絶塞朕皆親御<lb/>
<pb n="KR2k0053_WYG_001-9a"/>
　以行深入不毛屢涉寒暑勞苦艱難與偏禆士卒共<lb/>
　之迨彼狂授首脅從歸誠荒外君長來享闕下西北<lb/>
　萬里灌燧銷烽中外乂謐惟朕不得已用兵以安民<lb/>
　既告厥成事迺蠲釋𤯝灾潔事禋望為億兆祈昇平<lb/>
　之福而廷臣請紀功太學垂示來兹朕勞心於邦本<lb/>
　嘗欲以文徳化成天下顧兹武畧廷臣僉謂所以建<lb/>
　威銷萌宜昭斯績于有永也朕不獲辭考之禮王制<lb/>
　有曰天子將出征受成於學出征執有罪反釋奠於<lb/>
<pb n="KR2k0053_WYG_001-9b"/>
　學以訊馘告而泮宫之詩亦曰矯矯虎臣在泮獻馘<lb/>
　又禮王師大獻則奏愷樂大司樂掌其事則是古者<lb/>
　文事武事為一折衝之用具在樽爼之間故受成獻<lb/>
　馘一歸於學此文武之盛制也朕嚮意於三代故斯<lb/>
　舉也出則告於神祗歸而遣祀闕里兹允廷臣之請<lb/>
　猶禮先師以告克之遺意而於六經之指為相符合<lb/>
　也爰此思樂泮水之義惟詩以銘之以見取亂侮亡<lb/>
　之師在朕有不得已而用之之實或者不戾於古帝<lb/>
<pb n="KR2k0053_WYG_001-10a"/>
　王伐罪安民之意云爾銘曰<lb/>
巍巍先聖萬世之師敬信愛人治平所基皇皇聖言文<lb/>
　武道一禮樂征伐自天子出朕臨域中逾兹三紀嘗<lb/>
　見羮牆寤寐永矢下念民瘼上承帝謂四海無外盡<lb/>
　𨽻侯尉維此兇醜凟亂典常既梗聲教遂窺我疆譬<lb/>
　之於農患在螟螣秉畀不施將害稼穡度彼游魂險<lb/>
　逺是怙震以徳威可徃而取朕志先定龜筮其依屬<lb/>
　車萬乗建以龍旂祝融驂鸞風伯戒途宜暘而暘利<lb/>
<pb n="KR2k0053_WYG_001-10b"/>
　我樵蘇大野水涸川瀆効靈泉忽自湧其甘如<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>設<lb/>
　為犄角一出其西一出其東中自將之絶域無人獸<lb/>
　羣受掩五日窮追彼狂走險大殱於路波血其孥翦<lb/>
　其黨孽俘彼卒徒衆烏晝號單馬宵遁恐久駐師重<lb/>
　為民困慎固戌守還轅於京自夏徂冬雨雪其零載<lb/>
　馳載驅我行至再蠢兹窮寇昬惑不悔我邊我氓以<lb/>
　休以助爰寧其居爰復其賦藩落老稚斯恬斯嬉嵗<lb/>
　晏來歸春與之期春風飄翩揚我斾旓我今于邁如<lb/>
<pb n="KR2k0053_WYG_001-11a"/>
　　渉我郊言秣我馬狼居胥山登髙以眺閔彼彈丸天<lb/>
　　降兇罰孤雛就羈三駕三捷封狼輿尸既腊梟獍既<lb/>
　　獮豺貙大漠西北解甲棄殳振旅凱入澤霈郊卜明<lb/>
　　禋肆赦用迓景福昔我徃矣在泮飲酒陳師鞠旅誓<lb/>
　　屈羣醜今我來思在泮獻功有赫頌聲文軌來同採<lb/>
　　芹採藻頌興東魯車攻馬同亦鐫石鼓師在安民非<lb/>
　　出得已古人有作昭示此㫖緬維虞廷誕敷文徳聖<lb/>
　　如先師戰慎必克惟兵宜戢惟徳乃綏億萬斯年視<lb/>
<pb n="KR2k0053_WYG_001-11b"/>
　　此銘詞<lb/>
御製訓飭士子文<hi>康熙四十一年</hi>
　　國家建立學校原以興行教化作育人材典至渥也<lb/>
　　朕臨御以來隆重師儒加意庠序近復慎簡學使釐<lb/>
　　剔弊端務令風教修明賢才蔚起庶幾樸棫作人之<lb/>
　　意乃此年士習未端儒效罕著雖因内外臣工奉行<lb/>
　　未能盡善亦由爾諸生積錮已久猝難改易之故也<lb/>
　　兹特親製訓言再加警飭爾諸生其敬聽之從來學<lb/>
<pb n="KR2k0053_WYG_001-12a"/>
　者先立品行次及文學學術事功源委有敘爾諸生<lb/>
　幼聞庭訓長列宫牆朝夕誦讀寧無講究必也躬修<lb/>
　實踐砥礪亷隅敦孝順以事親秉忠貞以立志窮經<lb/>
　考業勿雜荒誕之談取友親師悉化憍盈之氣文章<lb/>
　歸於醇雅毋事浮華軌度式於規繩最防蕩軼子衿<lb/>
　佻達自昔所譏茍行止有虧雖讀書何益若夫宅心<lb/>
　弗淑行已多愆或蜚語流言脅制官長或隱糧包訟<lb/>
　出入公門或唆撥姦猾欺孤凌弱或招呼朋類結社<lb/>
<pb n="KR2k0053_WYG_001-12b"/>
　邀盟乃如之人名教不容鄉黨勿齒縱幸脫禠朴濫<lb/>
　竊章縫返之於衷寧無媿乎况乎鄉㑹科名乃掄才<lb/>
　大典闗係尤鉅士子果有真才實學何患困不逢年<lb/>
　顧乃標榜虚名暗通聲氣夤縁詭遇罔顧身家又或<lb/>
　改竄鄉貫希圖進取囂凌騰沸網利營私種種弊端<lb/>
　深可痛恨且夫士子出身之始尤貴以正若兹厥初<lb/>
　拜獻便已作姦犯科則異時敗檢踰閑何所不至又<lb/>
　安望其秉公持正為國家宣猷樹績膺後先疏附之<lb/>
<pb n="KR2k0053_WYG_001-13a"/>
　選哉朕用嘉惠爾等故不禁反復惓惓兹訓言頒到<lb/>
　爾等務共體朕心恪遵明訓一切痛加改省爭自濯<lb/>
　磨積行勤學以圖上進國家三年登造束帛弓旌不<lb/>
　特爾身有榮即爾祖父亦増光寵矣逢時得志寧俟<lb/>
　他求哉若仍視為具文玩愒勿儆毁方躍冶暴棄自<lb/>
　甘則是爾等㝠頑無知終不能率教也既負栽培復<lb/>
　干咎戾王章具在朕亦不能為爾等寛矣自兹以徃<lb/>
　内而國學外而直省鄉校凡學臣師長皆有司鐸之<lb/>
<pb n="KR2k0053_WYG_001-13b"/>
　責者並宜傳集諸生多方董勸以副朕懐否則職業<lb/>
　勿修咎亦難逭勿謂朕言之不預也爾多士尚敬聽<lb/>
　之哉<lb/>
今上皇帝初登大寳諭外任文武諸臣<hi>雍正元年州自督撫起至  縣</hi>
諭總督<lb/>
　自古帝王疆理天下必有岳牧之臣以分猷佐治而<lb/>
　後四方寧謐共臻上理此封疆大臣以總督為最重<lb/>
　也總督地控兩省權兼文武必使將吏協和軍民綏<lb/>
<pb n="KR2k0053_WYG_001-14a"/>
　　輯乃為稱職但統轄遼逺職務殷繁較巡撫之所屬<lb/>
　　更大是在遴選屬僚之賢能者委任得宜則振綱飭<lb/>
　　紀可無廢弛之虞而以人報國亦得大臣之體特是<lb/>
　　澄清吏治必本大公之心虚懐察訪果係清節素著<lb/>
　　才具練達者任以要劇即行保薦則舉一可以風百<lb/>
　　今或以逢迎意㫖為能以沽名市譽為賢甚至暗通<lb/>
　　賄賂私受請托不肖官吏濫列薦章而樸素無華敦<lb/>
　　尚實治者反抑而不伸是豈風厲屬員之道乎朕視<lb/>
<pb n="KR2k0053_WYG_001-14b"/>
　　天下如一家視臣鄰如一體爾等亦宜深體此意以<lb/>
　　一家之心視兩省以一體之心視屬吏本之至公用<lb/>
　　之至當則上司之任使下僚如身之使臂臂之使指<lb/>
　　凡有才有守之人皆樂為効用矣至於所在管轄地<lb/>
　　方有作奸犯科之豪猾倚勢剝民之搢紳理應重加<lb/>
　　懲治因巧於結納反得僥倖自全而家居之大臣官<lb/>
　　員皆經<lb/>
皇考任用之人致政投閒安靜自好為大吏者並不加以<lb/>
<pb n="KR2k0053_WYG_001-15a"/>
　禮貌或反被土豪侵欺者有之亦非所以表率屬僚<lb/>
　彰善癉惡之道也總督與巡撫將軍提督誼屬同寅<lb/>
　凡地方軍民事務宜互相商㩁各本虚公勿苟且雷<lb/>
　同勿偏執臆見方於國計民生有所禆益總督㕘劾<lb/>
　知府例由司道揭報㕘劾州縣例由兩司道府揭報<lb/>
　衆論僉同所以示公也近有㕘劾之後始行補揭夫<lb/>
　果其當劾司道府不能揭報於前既有狥庇之愆而<lb/>
　令其補揭於後又欲寛其失察之罪彼此巧飾以欺<lb/>
<pb n="KR2k0053_WYG_001-15b"/>
　朝廷尚得謂之至公乎朕觀古之純臣載在史册者<lb/>
　興利除弊以實心行實政實至而名亦歸之故曰名<lb/>
　者實之華也今之居官者釣譽以為名肥家以為實<lb/>
　而云名實兼收不知所謂名實者果何為也爾督臣<lb/>
　膺兹簡畀固宜篤矢忠誠尤當戒諭屬員痛改陋習<lb/>
　更有仕宦之初頗著亷名及身躋大位則頓易其操<lb/>
　者古人謂之巧宦其心事豈可問乎且職居制閫亦<lb/>
　非徒以清操自善也若但謹身節用而遇地方大事<lb/>
<pb n="KR2k0053_WYG_001-16a"/>
　　一籌莫展雖免貪冒之名究鮮屏翰之實國家又何<lb/>
　　所倚毗耶爾督臣皆<lb/>
皇考擢任之大臣朕嗣紹丕基一切遵循成法惟冀爾等<lb/>
　　察吏安民練兵核餉崇實行而不事虚名秉公衷而<lb/>
　　不持偏見故諄諄告誡並兩司道府州縣各有諭㫖<lb/>
　　爾等亦宜細心體察與爾屬吏共勵官箴交相儆惕<lb/>
　　朕自優加恩禮始終保全若爾等恣意狥私不能竭<lb/>
　　忠盡職則深負<lb/>
<pb n="KR2k0053_WYG_001-16b"/>
皇考簡用之恩其罪甚大國法森嚴朕雖欲寛貸爾等不<lb/>
　　可得矣特諭<lb/>
　諭巡撫<lb/>
　　國家任官守土綏輯兆民封疆之責惟撫臣為重今<lb/>
　　之巡撫即古者保釐夾輔之臣也一省之事凡察吏<lb/>
　　安民轉漕裕餉皆統攝於巡撫茍非正已率屬振飭<lb/>
　　勵精則一切政刑錢穀必致隳墮拊循保障之功何<lb/>
　　賴乎夫吏治不清民何由安從來大法則小亷自兩<lb/>
<pb n="KR2k0053_WYG_001-17a"/>
　司以至郡縣平時㕘見接談即可畧知其才品優劣<lb/>
　迨試以委任訪之輿情賢否清濁自難淆混惟上官<lb/>
　偏私好諛屬僚善於逢迎者即推為才能其樸直自<lb/>
　好潔已愛民之員反無見知之地及至計典黜陟并<lb/>
　遇選擇保題之缺或先納賄賂或責報異時始為之<lb/>
　薦引亦有寄耳目於監司等官聽毁譽於幕賓僚友<lb/>
　之口以致舉劾不公潛滋奔競勸賞黜陟既失其當<lb/>
　地方安得良有司乎藩庫錢糧虧空近來或多至數<lb/>
<pb n="KR2k0053_WYG_001-17b"/>
　十萬盖因巡撫之貲用皆取給於藩司或以柔和交<lb/>
　好互相侵那或先鈎致藩司短長繼以威制勒索分<lb/>
　肥入已徒供一身夤縁自奉之費罔顧朝廷帑藏財<lb/>
　用之虚及事發難掩惟思加派補庫展轉累民負國<lb/>
　營私莫此為甚州縣積穀本為備荒之計水旱歉收<lb/>
　之嵗待此拯濟於民生最有闗係今皆視為正供之<lb/>
　餘項借出陳易新之民半為胥吏中飽半為州縣補<lb/>
　空一遇災荒茫無賑貸皆由巡撫平時疎畧包容玩<lb/>
<pb n="KR2k0053_WYG_001-18a"/>
　愒所致也屬員缺出委署雖由兩司詳請其實巡撫<lb/>
　操其權下屬鑽營囑託以缺之美惡定酬賂之重輕<lb/>
　攝篆之人久則年餘近亦數月徃徃視為傳舍情同<lb/>
　行劫不恤小民之脂膏但飽谿壑於無厭務償得署<lb/>
　之餽遺而止試思此一年數月之間窮黎何罪而可<lb/>
　縱貪暴以剝削之乎此等積弊尤為國法所不容者<lb/>
　巡撫㕘劾知府應由司道揭報㕘劾州縣應由司道<lb/>
　府揭報所以示公慎無私之意也近有先行㕘劾而<lb/>
<pb n="KR2k0053_WYG_001-18b"/>
　令其補揭若所劾不公則其補揭未免以勢凌之使<lb/>
　不得不從果其當劾則司道府既不能公揭於前而<lb/>
　復巧飾於後以寛其狥庇失察之咎上下容隱視功<lb/>
　令為具文公慎無私之謂何撫標兵丁多者二千餘<lb/>
　名少亦千餘名境内設有匪類竊發藉以捍禦搜捕<lb/>
　今撫臣自謂無行軍進剿之職置標兵強弱於度外<lb/>
　不加訓練器械朽鈍營伍廢弛裁汰老弱之兵空糧<lb/>
　悉歸私槖大非國家設兵衛民之意矣雲貴川廣猺<lb/>
<pb n="KR2k0053_WYG_001-19a"/>
　　獞雜處其奉公輸賦之土司皆當與内地人民一體<lb/>
　　休養俾得遂生樂業乃不虚朕懐保柔逺之心嗣後<lb/>
　　毋得生事擾累致令峒氓失所至於土豪巨猾結交<lb/>
　　官吏武斷鄉曲逞奸干紀之徒每或彌縫漏網而告<lb/>
　　休歸田之大臣官員安分杜門反狥私吹索借端凌<lb/>
　　踐此皆大失好惡之公尤損保全耆舊之義非鎮撫<lb/>
　　者所當畱意乎爾諸撫臣皆荷<lb/>
皇考任用之恩受全省撫綏之寄朕纘承大統祗遵成憲<lb/>
<pb n="KR2k0053_WYG_001-19b"/>
　　優禮大臣保全終始惟冀爾等各抒忠悃安靖封疆<lb/>
　　朕所諭者有則悔悟速改無則省躬加勉兩司道府<lb/>
　　州縣各有諭㫖爾亦宜詳細體察與諸屬吏共相勉<lb/>
　　勗同心協力以盡職守若不念<lb/>
皇考簡畀之隆致貽地方黎庶之害負恩曠職自取罪戾<lb/>
　　朕又安能廢法以宥爾乎特諭<lb/>
　諭督學<lb/>
　朕惟自古帝王皆以興賢育才為務我國朝自<lb/>
<pb n="KR2k0053_WYG_001-20a"/>
太祖<lb/>
太宗肇造鴻圖<lb/>
世祖定鼎中夏首隆學校加意人才開國規模超越前古<lb/>
　　至我<lb/>
皇考<lb/>
聖祖仁皇帝御極六十一年培養教育怙冒涵濡深仁厚<lb/>
　　澤有加無已<lb/>
御製訓飭士子文頒布學宫東西南朔海澨山陬户習詩<lb/>
<pb n="KR2k0053_WYG_001-20b"/>
　　書家敦禮樂遐邇無不嚮風文教之隆莫過於此矣<lb/>
　　朕纘承大統遵守舊章寤寐求賢惟恐或失念學校<lb/>
　　為士子進身之階督學一官尤人倫風化所繫遴選<lb/>
　　各省學臣倍加鄭重爾等須亷潔持身精勤集事實<lb/>
　　行文風兩者所當並重若徒事文華而不敦崇實行<lb/>
　　猶未為盡職也表揚忠孝節義崇祀先聖先賢訪求<lb/>
　　山林隱逸摉羅名蹟藏書而衡文一道專以理明學<lb/>
　　正典雅醇潔為主古人云言乃心聲氣由夙養必士<lb/>
<pb n="KR2k0053_WYG_001-21a"/>
　　品端而後文風正他日為國家柱石為朝廟羽儀不<lb/>
　　綦重歟勿私納苞苴勿瞻狥情面勿輕視武途勿濫<lb/>
　　取祠䕃勿矯激沽名勿昬庸廢事勿卑汚貶節勿驕<lb/>
　　暴凌人胥吏必謹闗防幕客尤宜選擇如此則内外<lb/>
　　交毖本末兼修上不負朝廷下不愧多士朕耳目所<lb/>
　　及必有見聞若罔顧聲名㢘隅不飭國有常憲罰必<lb/>
　　隨之尚其勉旃毋忽特諭<lb/>
　諭提督<lb/>
<pb n="KR2k0053_WYG_001-21b"/>
　　國家武功赫濯綏靖區夏用資専閫統率全省將士<lb/>
　　俾黎庶諴和疆圉寧謐提督之任綦重矣當兹海宇<lb/>
　　承平士卒狃於晏安不以兵革為事相沿日久營伍<lb/>
　　漸弛非所以肅軍政飭戎行也爾等皆係<lb/>
皇考簡用節鉞之大臣尤宜恪遵令典倡率所屬將弁簡<lb/>
　　閱卒伍整理器械操演技勇平時討論軍實訓練精<lb/>
　　勤乃稱節制之師折衝禦侮庶幾有備無患矣夫儲<lb/>
　　糧裕餉所以足兵食壯干城非為飽一人之私槖也<lb/>
<pb n="KR2k0053_WYG_001-22a"/>
　乃虚兵冒餉侵漁扣尅視為故常以致朝廷恤兵養<lb/>
　士之典止供將吏肥家之計居心多慾自難彈壓下<lb/>
　僚馭衆寡恩何以振興士氣提臣職任拊循果能亷<lb/>
　正自持無虛給餉俾士飽馬騰有不感激思奮者乎<lb/>
　至山海要區得人最重爾身為大帥凡將佐偏禆果<lb/>
　其智勇素著才技優長肅紀律而輯兵民歴有成績<lb/>
　之員或軍政薦舉或破格題請皆當予以優擢如本<lb/>
　係庸劣之弁狥情面受賄賂始則權宜委任旋復列<lb/>
<pb n="KR2k0053_WYG_001-22b"/>
　名保奏不特冒千名器必致貽悮地方濫用匪人之<lb/>
　咎其能逃於功令乎且設兵所以衛民文武官屬殊<lb/>
　途而轄兵愛民均有責焉如各執已見不相和協勢<lb/>
　必有縱兵虐民挾制長吏以逞威作奸者在文臣豈<lb/>
　容辭咎而提臣統領水陸重師管轄不嚴調劑不力<lb/>
　致文武抗衡兵民異視責更難逭書曰同寅協恭和<lb/>
　衷哉爾當一秉虚公和衷辦事嚴飭將弁於所屬汛<lb/>
　地實心捍衛勤緝奸宄俾居民安堵無虞地方咸受<lb/>
<pb n="KR2k0053_WYG_001-23a"/>
　　其利益爾等皆勤勞素著効力年久之人<lb/>
皇考屢加拔擢洊膺斯任朕祗遵成憲優遇大臣保全終<lb/>
　　始爾等其各抒忠悃以無負朕愛養兵民之至意其<lb/>
　　總兵副將㕘遊等官各有諭㫖爾亦應詳細體察同<lb/>
　　心協力共相䇿勵靖共爾位永奠封疆特諭<lb/>
　諭總兵<lb/>
　　國家幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>廣大凡巖疆重鎮闗塞要害之地設立總<lb/>
　　兵俾之鎮守上承督臣之節制下樹將弁之表率輯<lb/>
<pb n="KR2k0053_WYG_001-23b"/>
　　兵安民厥任綦重居是官者當以寧謐地方為念嚴<lb/>
　　飭官兵巡緝奸宄倘有匪類務必窮盡根株使宵小<lb/>
　　無從潛匿良民得以寧居若平時漫無覺察日久必<lb/>
　　致蔓延綢繆未雨之謂何武臣雖不干民事然保障<lb/>
　　捍衛責有攸歸守此方即當軫念此方之民毋得視<lb/>
　　之膜外縱兵肆擾至文武職任雖分盡心王事則一<lb/>
　　彼此和衷同心共濟自不致貽悮公事况揆文振武<lb/>
　　經術同源善於恤兵必善於愛民尚何至縱兵虐民<lb/>
<pb n="KR2k0053_WYG_001-24a"/>
　　失國家設兵衛民之意乎總兵統轄營汛甚多當以<lb/>
　　訓練為先嫻騎射整隊伍備器械限期校閱勤惰嚴<lb/>
　　分賞罰明而軍政肅隱然一長城矣所屬將弁兵丁<lb/>
　　智勇超羣則立登薦剡武藝精熟則特拔戎行以之<lb/>
　　鼓勵軍士猶有古良將之風焉兵之所需糧餉最重<lb/>
　　給糧而扣尅則師旅有枵腹之憂缺兵而不補則營<lb/>
　　伍有空虚之患總兵率先潔已嚴飭偏禆毋得久懸<lb/>
　　兵缺以恣侵漁毋得尅減額糧以肥囊槖則兵籍無<lb/>
<pb n="KR2k0053_WYG_001-24b"/>
　　虚士氣益奮有不收臂指之效者乎至於馭兵之道務<lb/>
　　在寛嚴得中過寛則兵以怠玩而生驕過嚴則兵以<lb/>
　　拘迫而滋怨能於嚴明之中隱寓愛恤之意庶幾上<lb/>
　　下一心忠義自奮此又在爾鎮臣之善為運用者也<lb/>
　　仰惟<lb/>
皇考垂誡提鎮諸臣有曰韜鈐宜裕紀律宜明拊循宜至<lb/>
　　訓練宜精又曰文武輯睦毋相抗衡軍民調劑各得<lb/>
　　其平煌煌<lb/>
<pb n="KR2k0053_WYG_001-25a"/>
天語勒於箴規久矣爾等皆係<lb/>
皇考簡畀之人果能實心力行不致始勤終怠上負<lb/>
聖訓朕心嘉乃成績必懋錫殊典如其徒擁厚禄虚縻爾<lb/>
　　位既無益於兵民致有乖於令典國法森嚴朕不爾<lb/>
　　貸也特諭<lb/>
　諭布政司<lb/>
　朕惟國家官制分省開藩爾職居方伯任寄旬宣所以<lb/>
　　綏輯羣黎布昭徳意實庶邦之喉舌列服之綱維任<lb/>
<pb n="KR2k0053_WYG_001-25b"/>
　　既重矣責亦大矣府州縣官之賢不肖最闗民生休<lb/>
　　戚當不時察核治行務知其實分别臧否以告督撫<lb/>
　　爾以無私自信督撫自不以私心致疑協和盡力以<lb/>
　　勸賢懲不肖則除害興利一方安矣今計典之黜陟<lb/>
　　特疏之薦彈朝廷憑督撫之奏章督撫憑布按之詳<lb/>
　　揭爾布政為官吏表式自當益矢公忠若愛憎任情<lb/>
　　是非倒置以諂事上官通行請託為賢以不善逢迎<lb/>
　　恥投暮夜為不肖其何以稱之屏之翰百辟為憲者<lb/>
<pb n="KR2k0053_WYG_001-26a"/>
　哉夫官至監司敡歴有年當服官之初亷潔自守漸<lb/>
　登髙位頓改初心更有矯飾虛聲潛納賄賂陋俗相<lb/>
　沿謂之名實兼收其罔上行私為尤甚孔子謂事君<lb/>
　勿欺寧不聞乎賦役㑹計皆爾專司調劑均平乃為<lb/>
　稱職今錢糧火耗日漸加増重者每兩加至四五錢<lb/>
　民脂民膏朘剝何堪至州縣差徭巧立名色恣其苛<lb/>
　派竭小民衣食之資供官司奴𨽻之用爾試思户版<lb/>
　稅籍誰為職掌私派横征誰任其咎顧可失於覺察<lb/>
<pb n="KR2k0053_WYG_001-26b"/>
　乎各省庫項虧空動盈千萬是侵是那總無完補耗<lb/>
　蠧公帑視為泛常尤為不法宜嚴革前弊永杜侵那<lb/>
　如司庫盤查之責在巡撫虧空之根亦由巡撫巡撫<lb/>
　借支而布政不應者少矣然職在監守果能亷正自<lb/>
　持則巡撫挾勢借支斷不能行爾但謹身節用量入<lb/>
　為出司庫必無虧空矣州縣庫盤查之責在知府覺<lb/>
　察虚實之責獨在布政爾但潔已率屬不容狥庇州<lb/>
　縣庫必不虧空矣朕深悉弊原所以反覆諄切言之<lb/>
<pb n="KR2k0053_WYG_001-27a"/>
　　冀爾等悔且改也<lb/>
皇考徳洽區宇六十餘年朕嗣守丕基惟成法是式爾等<lb/>
　　皆䝉<lb/>
皇考簡抜職任蕃宣果能各効忠誠凜遵功令朕自始終<lb/>
　　保全加以擢用若營私黷貨曠職累民爾既負<lb/>
皇考之深恩朕又安能弛國家之令典三尺莫逭爾其慎<lb/>
　　之特諭<lb/>
　諭按察司<lb/>
<pb n="KR2k0053_WYG_001-27b"/>
　朕惟直省大小獄訟民命所闗國家各設按察司以專<lb/>
　　掌之一切州縣申詳至爾司而獄成凡督撫達部題<lb/>
　　奏事件皆由爾司定案任豈不重歟<lb/>
皇考仁覆如天每覽西曹奏牘反覆推詳惟寛惟慎逮情<lb/>
　　真罪當猶施緩決之恩好生之徳洽於民心六十餘<lb/>
　　年於兹朕嗣守大訓思四海之内有匹夫匹婦罰非<lb/>
　　其辜者即非所以繼<lb/>
皇考之志夙夜凛凛焉何道而能不濫不寃實爾司是賴<lb/>
<pb n="KR2k0053_WYG_001-28a"/>
　　朕惟國家考定律例所以弼教非以厲民是故嚴立<lb/>
　　刑書防其或麗於法及至斷獄又條分縷析思以曲<lb/>
　　全其生書曰欽哉欽哉惟刑之恤哉又曰與其殺不<lb/>
　　辜寧失不經此律例之本意也今或情例相違牽合<lb/>
　　文法以納民於網或有兩例並見輒上下其手以自<lb/>
　　遂其私安得無寃獄哉<lb/>
太祖髙皇帝之訓曰生殺之際不可不慎聽斷之官必期<lb/>
　　得情大哉聖言包舉虞書周禮之義夫折獄憑口供<lb/>
<pb n="KR2k0053_WYG_001-28b"/>
　　而平反憑案卷今法吏不求得情惟求完結州縣案<lb/>
　　卷之申詳爾司者多鍛練口供附於律例冀免爾司<lb/>
　　之駁查爾司之詳督撫督撫之揭部院者又加文致<lb/>
　　焉冀免三法司之駁查漢路温舒所云奏當既成雖<lb/>
　　臯陶視之猶以為死有餘辜者也口供案卷如是寃<lb/>
　　抑何從平反咎在聽斷之初心原非欲必得其情也<lb/>
　　今宜釐剔宿弊歸于明允毋得因循故事自墮姦欺<lb/>
　　也大計黜陟由爾司詳報督撫宜以用刑明慎執法<lb/>
<pb n="KR2k0053_WYG_001-29a"/>
　不阿者為賢能毋以善事督撫弗逆爾意者為賢能<lb/>
　也地方豪猾若苗有莠不除不剪害我嘉生至於良<lb/>
　善巨室致政大臣猾吏或借端侵抑之非所以稱朕<lb/>
　意也邇來士大夫好云名實兼收所謂名者官爵也<lb/>
　所謂實者貨財也習俗媮薄朕甚憫焉夫六亷之義<lb/>
　百司攸同至納賄出入人罪於法尤重戕人之命破<lb/>
　人之家以潤屋奉身歴觀古來逃於國法者十無一<lb/>
　二免於天罰者更百無一二書之吕刑曰獄貨非寳<lb/>
<pb n="KR2k0053_WYG_001-29b"/>
　非聽訟者之明訓歟爾司其正已率下使法無枉撓<lb/>
　庶幾刑措之風尚其勗諸特諭<lb/>
諭道員<lb/>
　爾等官歴僉司所以贊襄藩臬承流宣化者也分守<lb/>
　分巡職居協理糧河鹽驛各有專司身居是官必顧<lb/>
　名思義名者實之華也克副其實而後名歸焉如守<lb/>
　巡兩道首當潔已惠民凡府州縣之亷潔貪汚俱宜<lb/>
　細加察訪不時宻詳督撫以憑舉劾地方有土豪武<lb/>
<pb n="KR2k0053_WYG_001-30a"/>
　斷尤宜禁戢翦除衛良鋤莠乃稱其實若但知趨承<lb/>
　大吏或祗圖下屬陋規一切吏治民生槩置不問貪<lb/>
　庸陋劣殊負朝廷設官之意矣糧道專理漕運職任<lb/>
　匪輕使徒知起運規例扣尅運費苦累運丁營私煩<lb/>
　擾有玷官箴貽害百姓何所底止河道有董率工程<lb/>
　之責凡分修河員孰賢孰否俱應洞晰並宜親身經<lb/>
　歴查勘估計某口險峻某口平易某處提工堅固某<lb/>
　處冒支帑金倘不計虚實不辨勤惰僅以納賄多者<lb/>
<pb n="KR2k0053_WYG_001-30b"/>
　為能員餽遺少者為拙吏而於工程漠不經意一遇<lb/>
　坍潰誰之咎耶鹽道一官尤闗國課邇年鹽法弊竇<lb/>
　叢生正項錢糧每多虧欠一由上下各官需索商人<lb/>
　巧立名色誅求無已窮商力竭不得不那新補舊上<lb/>
　虧國課髙擡鹽價下累小民至於官鹽騰貴貧民販<lb/>
　賣私鹽捕役鬭毆株連人命流弊無窮一由商人用<lb/>
　度奢靡相仍陋俗不知節儉致欠額徵爾等運籌鹽<lb/>
　法宜將陋例積習盡情禁革必思何以甦商何以裕<lb/>
<pb n="KR2k0053_WYG_001-31a"/>
　　課上供軍國下利閭閻方為稱職驛道為驛站錢糧<lb/>
　　所係必亷潔自守乃克剔弊釐奸凡驛逓馬匹數目<lb/>
　　多寡每有假冒開銷歲修船隻亦有虛浮不實該員<lb/>
　　一貪貲貨勢必昬庸或過於苛覈勒索多方經管屬<lb/>
　　吏疲不能支總之病官病民悉縁貪黷敬爾有官垂<lb/>
　　諸古訓靖共爾位載在風詩爾等各有常職各守官<lb/>
　　方名實二字極宜體認今以獻賂為實虛譽為名動<lb/>
　　云名實兼收内以欺已外以負國有靦面目其何以<lb/>
<pb n="KR2k0053_WYG_001-31b"/>
　　立身而抒忠藎乎<lb/>
皇考御極六十餘年以軫恤民生為首務各省道員必親<lb/>
　　加遴擢諄諄誡勉極其詳慎朕纘承大統翼翼小心<lb/>
　　惟仰體<lb/>
皇考愛養元元至意亦期爾等爭自濯磨振飭風憲以副<lb/>
　　朕望果能肅清綱紀無致廢弛朕當破格奬勵其或<lb/>
　　因循不改朕必置之重法特諭<lb/>
　諭副將㕘將遊擊等官<lb/>
<pb n="KR2k0053_WYG_001-32a"/>
朕惟國家兵制凡疆宇要地既設提督總兵統率鎮守<lb/>
　又設副將㕘遊分列營伍遞相鈐轄盖從古治兵有<lb/>
　大帥必有偏禆所以宣揚威武協贊軍機收指臂之<lb/>
　效奠磐石之安也爾等所屬地形有險易兵數有多<lb/>
　寡各宜預定練兵之法親校騎射嚴試技勇簡拔驍<lb/>
　銳更換老羸務令一營士卒人材雄健武藝精嫻又<lb/>
　時教以行陣使之步伐進退井然有法日演月習氣<lb/>
　壯心齊自成有制之師而無難折衝禦侮矣乃有不<lb/>
<pb n="KR2k0053_WYG_001-32b"/>
　肖將弁不勤訓練按籍徒有虛名責效毫無實濟營<lb/>
　伍廢弛為害最大究其弊由於將弁之貪利而廢法<lb/>
　一在冒虚糧而兵無實數一在尅月糧而兵有怨心<lb/>
　上虧天家之糧餉下朘窮卒之脂膏身司戎務而不<lb/>
　能亷正以服衆雖日示訓練之法誰為之踴躍用命<lb/>
　乎爾等遇有兵丁空缺即選力勇技精者補足隊伍<lb/>
　至於馬步各糧按期領給不得尅減分毫古之良將<lb/>
　多以愛恤士卒克建膚功投醪挾纊之風爾等宜知<lb/>
<pb n="KR2k0053_WYG_001-33a"/>
　　嚮慕焉官軍之協守一方所以捍衛一方之百姓故<lb/>
　　曰設兵以衛民也防亂於未萌緝奸於已發俾居民<lb/>
　　安家樂業共享昇平自然受兵之利而不受兵之害<lb/>
　　倘或約束不嚴縱兵肆虐誘賭放債恃强奪利甚至<lb/>
　　地方小警漫不防禦緝捕以致奸宄滋蔓徒缷責於<lb/>
　　　司文武失和秦越相視殊背國家設兵鎮守之意<lb/>
　　律法具在罪有攸歸至於爾等簡用督撫中軍責任<lb/>
　　匪輕尤宜潔已奉公恪遵法紀至都司守備千總把<lb/>
<pb n="KR2k0053_WYG_001-33b"/>
　　總等員各有城守汛防之責亦宜努力稱職自奮功<lb/>
　　名朕念爾等曽受<lb/>
皇考選擢之恩自應保守前勞力圖後效果能整飭戎伍<lb/>
　　允著干城之望朕自不惜寵以崇階倘若廢隳武備<lb/>
　　侵漁糗芻甚且妄執武官不惜死之言恣意逞威虐<lb/>
　　民生事為害於地方王法森嚴決難輕貸特諭<lb/>
　諭知府<lb/>
　　國家親民之官莫先於守令盖州縣官與民最親而<lb/>
<pb n="KR2k0053_WYG_001-34a"/>
　　知府又與州縣官最親凡州縣興利除害之事皆於<lb/>
　　知府有專責焉是知府一官分寄督撫監司之耳目<lb/>
　　而為州牧縣令之表率承流於上宣化於下所繫綦<lb/>
　　重矣漢宣帝有曰太守吏民之本也又曰庶民所以<lb/>
　　安其田里而無歎息愁恨之心者政平訟理也與我<lb/>
　　共此者其惟良二千石乎故兩漢循良稱盛而賢守<lb/>
　　尤多龔黄召杜諸人大都皆亷潔和平正身率屬以<lb/>
　　與民休養生息史稱其所居民富所去民思此皆彰<lb/>
<pb n="KR2k0053_WYG_001-34b"/>
　　明較著者也<lb/>
皇考澄肅官方慎簡僚吏知府中有政績茂異聲名著聞<lb/>
　　者必加優眷數年之間即膺殊擢所以鼓勵循良務<lb/>
　　令羣黎受福爾等䝉<lb/>
皇考簡用之恩受國家民社之寄地方不甚遼逺則於民<lb/>
　　間之疾苦可以周知勢分不甚懸殊則于屬下之賢<lb/>
　　否可以洞悉爾果亷正自持屏絶賄賂則督撫監司<lb/>
　　必不致肆行需索而州牧縣令亦不敢恣意貪婪近<lb/>
<pb n="KR2k0053_WYG_001-35a"/>
　聞州縣火耗任意加増罔知顧忌以小民之脂膏飽<lb/>
　貪吏之谿壑由爾不能却遺金於暮夜又安能禁屬<lb/>
　吏之濫征乎盤查倉庫必須覈實不可視為故事乃<lb/>
　或借盤查之名勒索餽遺是因盤查而虧空愈甚矣<lb/>
　爾能時勤勸誡加以體恤則州縣可無虧空之虞能<lb/>
　制節謹度淡泊是安則爾亦可免虧空之累勸農課<lb/>
　桑以厚風俗禁强戢暴以安善良平情聽斷以清獄<lb/>
　訟皆爾職守之所當盡者至於督撫舉劾州縣必由<lb/>
<pb n="KR2k0053_WYG_001-35b"/>
　爾之詳揭務須秉公持正勿涉偏私若善於逢迎者<lb/>
　從而庇䕶薦㧞之而端方恬靜之人反故為摧抑下<lb/>
　吏皆茍且營私以求容恱地方之事尚可問乎居官<lb/>
　者每有初入仕途清操自矢漸登華要頓改初心既<lb/>
　知砥礪亷隅即當始終一節更有巧於仕宦者人每<lb/>
　謂其名實兼收朕最不解此語夫名者實之華果能<lb/>
　潔已愛民奉公盡職此所謂實也治行稱首民歌輿<lb/>
　頌此所謂名也實至而民隨之如本立而華茂焉若<lb/>
<pb n="KR2k0053_WYG_001-36a"/>
　　以弋取虚譽為名而以封殖多藏為實此則小人之<lb/>
　　尤更甚於貪黷彰聞之輩矣朕纘承大統夙夜祗懼<lb/>
　　惟恐有負<lb/>
皇考付託之重深冀爾等各體此意精白乃心以古循良<lb/>
　　自勉若狥私納賄不能率屬愛民貽害地方蔑視憲<lb/>
　　典三尺具在朕不能為爾等寛也特諭<lb/>
　諭知州知縣<lb/>
　朕惟國家首重吏治爾州牧縣令乃親民之官吏治之<lb/>
<pb n="KR2k0053_WYG_001-36b"/>
　　始基也貢賦獄訟爾實司之品秩雖卑職任綦重州<lb/>
　　縣官賢則民先受其利州縣官不肖則民先受其害<lb/>
　　膺兹任者當體朝廷惠養元元之意以愛民為先務<lb/>
　　周察蔀屋綏輯鄉里治行果有其實循卓自有其名<lb/>
　　非内聚賄而外干譽謂之名實兼收也全省吏治如<lb/>
　　作室然督撫其棟梁也司道其垣墉也州縣其基址<lb/>
　　也書云民惟邦本本固邦寧夫所以固邦本者在吏<lb/>
　　治而吏治之本在州縣茍州縣之品行不端猶基不<lb/>
<pb n="KR2k0053_WYG_001-37a"/>
　　立則室不固庸有濟乎<lb/>
皇考臨御六十一年灼知州縣之重特行引見咨詢明試<lb/>
　　至詳至慎其有亷能之員每不次超擢以示鼓勵今<lb/>
　　海内羣黎皆<lb/>
皇考所懐保也朕膺<lb/>
宗社重寄思纘<lb/>
皇考之治功惟爾州縣諸臣具有父母斯民之責其為朕<lb/>
　　立之基址以固邦本焉誠能潔已奉公實心盡職一<lb/>
<pb n="KR2k0053_WYG_001-37b"/>
　　州一縣之中興仁興讓教孝教忠物阜民安刑清訟<lb/>
　　簡朕將升之朝宁用作股肱如或罔念民瘼恣意貪<lb/>
　　婪或朘削肥家或濫刑逞虐或借刻以為清或恃才<lb/>
　　而多事或諂媚上司以貪位或任縱胥吏以擾民或<lb/>
　　狥私逞欲以上虧國帑王章具在豈爾貸歟更有任<lb/>
　　州縣時私肥已槖而漫云且俟顯要方立名節者其<lb/>
　　與初立清名晚而改操之人何以異哉至於錢糧闗<lb/>
　　係尤重絲毫顆粒皆百姓之脂膏増一分則民受一<lb/>
<pb n="KR2k0053_WYG_001-38a"/>
　　分之累減一分則民沾一分之澤前有請暫加火耗<lb/>
　　抵補虧空帑項者<lb/>
皇考示諭在廷不允其請爾諸臣共聞之矣今州縣火耗<lb/>
　　任意加増視為成例民何以堪乎嗣後斷宜禁止或<lb/>
　　被上司察核或被科道糾㕘必從重治罪決不寛貸<lb/>
　　夫欲清虧空之源莫如節儉正直節儉則用無不足<lb/>
　　正直則上官不可干以私若朘小民之生以飽上官<lb/>
　　之貪欲冒不測之罪以快一時之奢侈豈砥礪亷隅<lb/>
<pb n="KR2k0053_WYG_001-38b"/>
　　為民父母之道乎爾州縣等官其恪共乃職勿貽罪<lb/>
　　戾毋謂地逺官卑朕不及察其賢否也特諭<lb/>
　諭旌奬務期核實<hi>雍正元年</hi>
　上諭禮部致治之要首在風化移風易俗莫先於鼓勵<lb/>
　　良善使人人知彜倫天則之為重忠孝亷節之宜敦<lb/>
　　古帝王勞來匡直所以納民於軌物者舍是無由也<lb/>
　　朝廷每遇覃恩詔欵内必有旌表孝義貞節之條實<lb/>
　　係鉅典邇來直省大吏徃徃視為具文並未廣諮逺<lb/>
<pb n="KR2k0053_WYG_001-39a"/>
　訪祗將有力之家囑託賂遺者漫憑郡縣監司之申<lb/>
　詳即為題請建坊而山村僻壤窮氓耕織之人或菽<lb/>
　水養親天性篤孝或栢舟矢志之死靡他鄉鄰嗟嘆<lb/>
　為可欽而姓氏不傳於城邑幽光湮鬱潛徳消沉者<lb/>
　何可勝數爾部即着傳諭督撫學政諸臣嗣後務期<lb/>
　各屬搜羅虚公核詢確據本人鄉評實蹟題奏旌奬<lb/>
　勿以匹夫匹婦而輕為沮抑勿以富家巨族而濫為<lb/>
　表揚以副朕成俗化民實心彰善至意特諭<lb/>
<pb n="KR2k0053_WYG_001-39b"/>
諭開墾<hi>雍正元年</hi>
上諭朕臨御以來宵旰憂勤凡有益於民生者無不廣<lb/>
　為籌度因念國家承平日久生齒殷繁土地所出僅<lb/>
　可贍給偶遇荒歉民食維艱將來户口日滋何以為<lb/>
　業惟開墾一事於百姓最有禆益但向來開墾之弊<lb/>
　自州縣以至督撫俱需索陋規致墾荒之費浮於買<lb/>
　價百姓畏縮不前徃徃膏腴荒棄豈不可惜嗣後各<lb/>
　省凡有可墾之處聽民相度地宜自墾自報地方官<lb/>
<pb n="KR2k0053_WYG_001-40a"/>
　不得勒索吏胥亦不得阻撓至陞科之例水田仍以<lb/>
　六年起科旱田以十年起科着著為定例其府州縣<lb/>
　官能勸諭百姓開墾地畝多者准令議敘督撫大吏<lb/>
　能督率各屬開墾地畝多者亦准議敘務使野無曠<lb/>
　土家給人足以副朕富民阜俗之意特諭<lb/>
諭鹽政崇尚節儉<hi>雍正元年</hi>
上諭各省鹽院國家欲安黎庶莫先於厚風俗厚風俗<lb/>
　莫要於崇節儉周禮一書上下有等財用有度所以<lb/>
<pb n="KR2k0053_WYG_001-40b"/>
　防僭越禁驕奢也孟子亦曰食時用禮菽粟足而民<lb/>
　無不仁朕臨御以來躬行節儉欲使海内之民皆敦<lb/>
　本尚實庶康阜登而風俗醇夫節儉之風貴行於閭<lb/>
　里而奢靡之習莫甚於商人朕聞各省鹽商内實空<lb/>
　虛而外事奢侈衣服屋宇窮極華靡飲食器具備求<lb/>
　工巧俳優妓樂恒舞酣歌宴㑹嬉遊殆無虛日金錢<lb/>
　珠貝視為泥沙甚至悍僕豪奴服食起居同於仕宦<lb/>
　越禮犯分罔知自檢驕奢淫佚相習成風各處鹽商<lb/>
<pb n="KR2k0053_WYG_001-41a"/>
　皆然而淮揚為尤甚使愚民尤而效之其弊可勝言<lb/>
　哉爾等既司鹽政宜約束商人嚴行禁止出示曉諭<lb/>
　諄切勸戒使其痛自改誨庶循禮安分不致蹈僭越<lb/>
　之愆而省一日之靡費即可以裕數日之國課且使<lb/>
　小民皆知警惕敦尚儉約於民生亦有禆益庶不負<lb/>
　朕維風振俗之意若仍前奢侈不知悛改或經朕訪<lb/>
　聞或被督撫㕘劾商人必從重究治爾等亦不能辭<lb/>
　狥縱之咎特諭<lb/>
<pb n="KR2k0053_WYG_001-41b"/>
禁現任官立生祠書院<hi>雍正二年</hi>
上諭人臣膺命効職果能實心愛民清白自矢則官去<lb/>
　民思甘棠畱詠有愈久而不能忘者從古有之若今<lb/>
　之生祠書院不知始自何人自督撫提鎮以及監司<lb/>
　守令所在多有究其實不過官員在任之時或係下<lb/>
　屬獻媚逢迎或地方紳衿有出入公門包攬詞訟之<lb/>
　輩倡議糾合假公𣲖費占地興工甚至園囿亭臺窮<lb/>
　極華麗勞民傷財一無顧惜及其後或為宴㑹遊玩<lb/>
<pb n="KR2k0053_WYG_001-42a"/>
　之塲或本官竟據為産業考其年月則官員去任之<lb/>
　後百姓追思而特為興造者甚少此事向曽禁止而<lb/>
　踵弊如故當再為嚴飭嗣後如有仍造生祠書院者<lb/>
　或經告發或被糾㕘即將本官及為首之人嚴加議<lb/>
　處其現在之生祠書院如果係名宦去任之後民間<lb/>
　追思盖造者准其存畱其餘俱着地方官查明一槩<lb/>
　改為别用或為義學延師授徒以廣文教如此則以<lb/>
　無用為有用以惜民財力杜絶虚浮於地方風俗大<lb/>
<pb n="KR2k0053_WYG_001-42b"/>
　有裨益特諭<lb/>
諭外省秋審覆奏<hi>雍正二年</hi>
上諭朕惟明刑所以弼教君徳期於好生從來帝王於<lb/>
　用刑之際法雖一定而心本寛仁是以虞廷以欽恤<lb/>
　垂訓周書以慎罰為辭誠以民命至重寧過乎仁毋<lb/>
　過乎義也朕自臨御以來一切章奏無不畱心細覽<lb/>
　於刑讞一事尤加詳慎惟恐法司未能平允情罪未<lb/>
　能悉當朕心深用惻然故凡京城及各直省題奏讞<lb/>
<pb n="KR2k0053_WYG_001-43a"/>
　　獄但少有可矜者無不法外施仁量加末減獨念朝<lb/>
　　審重囚其情實者刑科必三覆奏聞勾出者方行處<lb/>
　　決而外省情實重囚惟於秋審後法司具題即咨行<lb/>
　　該省無覆奏之例朕思中外一體豈在京諸囚宜加<lb/>
　　詳慎在外省者獨可不用詳慎乎人命攸闗正當同<lb/>
　　仁一視自今年為始凡外省重囚經秋審具題情實<lb/>
　　應決者爾法司亦照朝審之例三覆奏聞以副朕欽<lb/>
　　恤慎罰之至意特諭<lb/>
<pb n="KR2k0053_WYG_001-43b"/>
　御製<lb/>
聖諭廣訓序<hi>雍正二年</hi>
　　書曰每嵗孟春遒人以木鐸徇於路記曰司徒修六<lb/>
　　禮以節民性明七教以興民徳此皆以敦本崇實之<lb/>
　　道為牖民覺世之模法莫良焉意莫厚焉我<lb/>
聖祖仁皇帝久道化成徳洋恩普仁育萬物義正萬民六<lb/>
　　十年來宵衣旰食祗期薄海内外興仁講讓革薄從<lb/>
　　忠共成親遜之風永享昇平之治故<lb/>
<pb n="KR2k0053_WYG_001-44a"/>
特頒上諭十六條曉諭八旗及直省兵民人等自綱常名<lb/>
　　教之際以至於耕桑作息之間本末精粗公私鉅細<lb/>
　　凡民情之所習皆<lb/>
睿慮之所周視爾編氓誠如赤子<lb/>
聖有謨訓明徵定保萬世守之莫能易也朕纘承大統臨<lb/>
　　御兆人以<lb/>
聖祖之心為心以<lb/>
聖祖之政為政夙夜黽勉率由舊章惟恐小民遵信奉行<lb/>
<pb n="KR2k0053_WYG_001-44b"/>
　　久而或怠用申誥誡以示提撕謹將<lb/>
上諭十六條尋繹其義推衍其文共得萬言名曰<lb/>
聖諭廣訓旁徴逺引徃復周詳意取顯明語多直樸無非<lb/>
　　奉<lb/>
先志以啟後人使羣黎百姓家喻而户曉也願爾兵民等<lb/>
　　仰體<lb/>
聖祖正徳厚生之至意勿視為條教號令之虛文共勉為<lb/>
　　謹身節用之庶人盡除夫浮薄囂凌之陋習則風俗<lb/>
<pb n="KR2k0053_WYG_001-45a"/>
　醇厚家室和平在朝廷徳化樂觀其成爾後嗣子孫<lb/>
　並受其福積善之家必有餘慶其理豈或爽哉<lb/>
御製朋黨論<hi>雍正二年</hi>
朕惟天尊地卑而君臣之分定為人臣者義當惟知有<lb/>
　君惟知有君則其情固結不可解而能與君同好惡<lb/>
　夫是之謂一徳一心而上下交乃有心懐二三不能<lb/>
　與君同好惡以至於上下之情暌而尊卑之分逆則<lb/>
　皆朋黨之習為之害也夫人君之好惡惟求其至公<lb/>
<pb n="KR2k0053_WYG_001-45b"/>
　而已矣凡用舍進退孰不以其為賢而進之以其為<lb/>
　不賢而退之惟或恐其所見之未盡當也故虚其心<lb/>
　以博稽衆論然必衆論盡歸於至正而人君從之方<lb/>
　合於大公若朋黨之徒挾偏私以惑主聽而人君或<lb/>
　誤用之則是以至公之心反成其為至私之事矣孟<lb/>
　子論國君之進賢退不肖既合左右諸大夫國人之<lb/>
　論而必加察焉以親見其賢否之實洪範稽疑以謀<lb/>
　及乃心者求卿士庶民之從而皇極敷言必戒其好<lb/>
<pb n="KR2k0053_WYG_001-46a"/>
　　惡偏黨以歸於王道之蕩平正直若是乎人君之不<lb/>
　　自用而必欲盡化天下之偏私以成大同也人臣乃<lb/>
　　敢溺私心樹朋黨各狥其好惡以為是非至使人君<lb/>
　　懲偏聽之生奸謂反不如獨見之公也朋黨之罪可<lb/>
　　勝誅乎我<lb/>
聖祖仁皇帝御極六十年用人行政邁越千古帝王而大<lb/>
　　小臣僚未能盡矢公忠徃徃要朋結黨<lb/>
聖祖戒飭再三未能盡改朕即位以來屢加申飭而此風<lb/>
<pb n="KR2k0053_WYG_001-46b"/>
　　尚存彼不顧好惡之公而狥其私暱牢不可破上用<lb/>
　　一人則相與議之曰是某所汲引者也於是乎逺之<lb/>
　　若凂曰吾避嫌也不附勢也爭懐妒心交騰謗口以<lb/>
　　媒蘗之必欲去之而後快上去一人則相與議之曰<lb/>
　　是某所中傷者也親暱者為之惋惜疎逺者亦慰藉<lb/>
　　稱屈即素有嫌隙者至此反致其殷勤欲借以釋憾<lb/>
　　而修好求一人責其改過自新者無有也於是乎其<lb/>
　　人亦不復自知其過惡而愈以滋其怨上之心是朝<lb/>
<pb n="KR2k0053_WYG_001-47a"/>
　廷之賞罰黜陟不足為重輕而轉以黨人之咨嗟歎<lb/>
　息為榮以黨人之指摘詆訿為辱亂天下之公是公<lb/>
　非作好惡以隂撓人主予奪之柄朋黨之為害一至<lb/>
　是哉且使人主之好惡而果有未公則何不面折廷<lb/>
　諍而為是陽奉隂違以遂其植黨營私之計也書曰<lb/>
　予違汝弼汝無面從退有後言當時君臣告語望其<lb/>
　匡弼而以面從後言為戒夫是故一堂之上都俞吁<lb/>
　咈用能賡歌颺拜以成太和之運朕無日不延見羣<lb/>
<pb n="KR2k0053_WYG_001-47b"/>
　臣造膝陳詞何事不可盡達顧乃黙無獻替而狡獪<lb/>
　叵測蓄私見以肆為後言事君之義當如是乎古純<lb/>
　臣之事君也必期致吾君於堯舜而人君亦當以堯<lb/>
　舜自待其月豈惟當以堯舜待其身亦當以臯夔稷<lb/>
　契待其臣孟子曰責難於君謂之恭陳善閉邪謂之<lb/>
　敬吾君不能謂之賊夫以吾君不能而謂之賊則為<lb/>
　君者以吾臣不能亦當謂之忍語云取法乎上僅得<lb/>
　乎中茍不以唐虞君臣相期待而區區傚法僅在漢<lb/>
<pb n="KR2k0053_WYG_001-48a"/>
　唐以下是烏能廓然盡去其私心而悉合乎大公至<lb/>
　正之則哉宋歐陽修朋黨論創為邪說曰君子以同<lb/>
　道為朋夫罔上行私安得為道修之所謂道亦小人<lb/>
　之道耳自有此論而小人之為朋者皆得假同道之<lb/>
　名以濟其同利之實朕以為君子無朋惟小人則有<lb/>
　之且如修之論將使終其黨者則為君子解散而不<lb/>
　終於黨者反為小人朋黨之風至於流極而不可挽<lb/>
　實修階之厲也設修在今日而為此論朕必誅之以<lb/>
<pb n="KR2k0053_WYG_001-48b"/>
　正其惑世之罪大抵文人掉弄筆舌但求騁其才辯<lb/>
　每至害理傷道而不恤惟六經語孟及宋五子傳註<lb/>
　可奉為典要論語謂君子不黨在易渙之六四曰渙<lb/>
　其羣元吉朱子謂上承九五下無應與為能散其朋<lb/>
　黨之象大善而吉然則君子之必無朋黨而朋黨之<lb/>
　必貴解散以求元吉聖人之垂訓亦既明且切矣夫<lb/>
　朋友亦五倫之一朋黨不可有而朋友之道不可無<lb/>
　然惟草茅伏處之時恒資其講習以相佽助今既登<lb/>
<pb n="KR2k0053_WYG_001-49a"/>
　　朝蒞官則君臣為公義而朋友為私情人臣當以公<lb/>
　　滅私豈得稍顧私情而違公義且即以君親之並重<lb/>
　　而出身事主則以其身致之於君而尚不能為父母<lb/>
　　有况朋友乎況可藉口於朋以怙其黨乎朕自四十<lb/>
　　五年來一切情偽無不洞矚今臨御之後思移風易<lb/>
　　俗躋斯世於熙皥之盛故兼聽並觀周諏博採以詳<lb/>
　　悉世務且熟察風俗之變易與否而無知小人輒議<lb/>
　　朕為煩苛瑣細有云人君不當親庶務者信若斯言<lb/>
<pb n="KR2k0053_WYG_001-49b"/>
　　則臯陶之陳謨何以云一日二日萬幾孔子之贊舜<lb/>
　　何以云好問好察此皆朋黨之錮習未去畏人君之<lb/>
　　英察而欲䝉蔽耳目以自便其好惡之私焉耳朕在<lb/>
　　藩邸時坦易光明不樹私恩小惠與满漢臣工素無<lb/>
　　交與有欲徃來門下者嚴加拒絶<lb/>
聖祖鑒朕居心行事公正無私故令纘承大統今之好為<lb/>
　　朋黨者不過冀其攀援扶植緩急可恃而不知其無<lb/>
　　益也徒自逆天悖義以陷於誅絶之罪亦甚可憫矣<lb/>
<pb n="KR2k0053_WYG_001-50a"/>
　朕願滿漢文武大小諸臣合為一心共竭忠悃與君<lb/>
　同其好惡之公恪遵大易論語之明訓而盡去其朋<lb/>
　比黨援之積習庶肅然有以凛尊卑之分歡然有以<lb/>
　洽上下之情虞廷賡歌颺拜明良喜起之休風豈不<lb/>
　再見於今日哉<lb/>
諭勸農<hi>雍正二年</hi>
上諭朕惟撫養元元之道足用為先朕自臨御以來無<lb/>
　刻不廑念民依重農務本業已三令五申矣但我國<lb/>
<pb n="KR2k0053_WYG_001-50b"/>
　家休養生息數十年來户口日繁而土田止有此數<lb/>
　非率天下農民竭力耕耘兼收倍獲欲家室盈寧必<lb/>
　不可得周官所載巡稼之官不一而足又有保介田<lb/>
　畯日在田間皆為課農設也今課農雖無專官然自<lb/>
　督撫以下孰不兼此任也其各督率有司悉心相勸<lb/>
　並不時咨訪疾苦有絲毫妨於農業者必為除去仍<lb/>
　於每鄉中擇一二老農之勤勞作苦者優其奬賞以<lb/>
　示鼓勵如此則農民知勸而惰者可化為勤矣再舍<lb/>
<pb n="KR2k0053_WYG_001-51a"/>
　傍田畔以及荒山不可耕種之處度量土宜種植樹<lb/>
　木桑柘可以飼蠶棗栗可以佐食桕桐可以資用即<lb/>
　榛楛雜木亦足以供炊㸑其令有司督率指畫課令<lb/>
　種植仍嚴禁非時之斧斤牛羊之踐踏奸徒之盜竊<lb/>
　亦為民利不小至孳養牲畜如北方之羊南北之彘<lb/>
　牧養如法乳字以時於生計不無禆益總之小民至<lb/>
　愚經營衣食非不迫切而於目前自然之利反多忽<lb/>
　畧所頼親民之官委曲周詳多方勸導庶使踴躍爭<lb/>
<pb n="KR2k0053_WYG_001-51b"/>
　先人力無遺而地利始盡不惟民生可厚風俗亦可<lb/>
　還淳爾督撫等官各體朕惓惓愛民之意實心奉行<lb/>
　倘視為具文茍且塗飾或反以擾民則尤其不可也<lb/>
諭設社倉<hi>雍正二年</hi>
上諭社倉之設原以備荒歉不時之需用意良厚然徃<lb/>
　徃行之不善致滋煩擾官民俱受其累朕意以為奉<lb/>
　行之道宜緩不宜急宜勸諭百姓聽民便自為之而<lb/>
　不當以官法繩之也近聞各省漸行社倉之法貯蓄<lb/>
<pb n="KR2k0053_WYG_001-52a"/>
　於豐年取資於儉歲俾民食有賴而荒歉無憂朕心<lb/>
　深為喜恱但因地制宜須從民便是在有司善為倡<lb/>
　導於前畱心照應於後使地方有社倉之益而無社<lb/>
　倉之害此則爾督撫所當加意體察者也又民間輸<lb/>
　納錢糧用自封投櫃法亦屬便民之道但偶有短少<lb/>
　之處令其添補每致多索其數浮於所少之外理應<lb/>
　將原銀發還仍於原封内照數補足交納庶可免多<lb/>
　索之弊此雖細事督撫大吏亦不可不畱心體察嚴<lb/>
<pb n="KR2k0053_WYG_001-52b"/>
　飭有司以除民累特諭<lb/>
諭關鹽各差<hi>雍正二年</hi>
上諭從來闗𣙜鹽稅之說所以通商裕國或用欽差專<lb/>
　轄或令督撫兼理無非因地制宜利商便民之至意<lb/>
　也朕前於闗鹽兩差各下諭㫖誥誡諄切但旗員向<lb/>
　來相沿成習陽奉隂違任意侈靡不知撙節額外加<lb/>
　派苦累商民差满之日惟恐囬京有當差効力之事<lb/>
　每以缺額懇求寛限希圖掩飾是以不憚丁寧再加<lb/>
<pb n="KR2k0053_WYG_001-53a"/>
　申飭大抵闗差之弊皆未講日計不足月計有餘之<lb/>
　長䇿惟知目前小利恣意侵漁聽信家丁縱容胥吏<lb/>
　開闗分别遲早肆無厭之誅求報單任意重輕為納<lb/>
　課之多寡飽谿壑者則任其漏稅代為朦朧不遂欲<lb/>
　者則倒篋傾箱一物不免致商賈畏懼裹足不前行<lb/>
　旅徬徨越闗迂道則困商實所以自困也鹽差之弊<lb/>
　尤合重懲飛渡重照貴賣夾帶弊之在商者猶小加<lb/>
　派陋規弊之在官者更大若不徹底澄清勢必致商<lb/>
<pb n="KR2k0053_WYG_001-53b"/>
　人失業國帑常虧夫以一引之課漸添至數倍有餘<lb/>
　官無論大小職無論文武皆視為利藪照引分肥商<lb/>
　家安得而不重困賠累日深則配引日少配引日少<lb/>
　則官鹽不得不貴而私鹽得以横行故逐年之課難<lb/>
　以奏銷連嵗之引盡皆壅滯非加派之所致與故闗<lb/>
　差惟在嚴禁苛求使舟車絡繹貨物流通則稅自足<lb/>
　額鹽差惟在力除加派使商困少蘇盡復舊業則課<lb/>
　自贏餘至於督撫係封疆大吏更當仰體朝廷歸併<lb/>
<pb n="KR2k0053_WYG_001-54a"/>
　之意闗政不得視為帶理漫不經心誤任屬員聽其<lb/>
　剝削鹽政不得罔恤窮商獨專厚利硬派州縣計口<lb/>
　徴錢夫𣙜闗部屬尚有顧忌恐督撫持其短長今歸<lb/>
　督撫則何所瞻顧巡鹽御史地方官或不奉約束今<lb/>
　歸督撫則孰敢抗違况欽差猶每年更換而督撫兼<lb/>
　理則無限期若不實心奉行使風清弊絶則大負歸<lb/>
　併之本意矣至將耗羨充課固屬急公但恐以耗羨<lb/>
　歸正額而正額之外復加耗羨商民重輸叠出何以<lb/>
<pb n="KR2k0053_WYG_001-54b"/>
　堪此朕深悉闗鹽擾累之害垂念商民營逐之苦特<lb/>
　諭爾等經理𣙜稅者務期奉公守法遴委得人知商<lb/>
　旅之艱辛絶箕斂之弊竇通商即所以理財足民即<lb/>
　所以裕國如自利自便罔上行私責有攸歸其悉遵<lb/>
　朕㫖特諭<lb/>
諭沿海居民敬神<hi>雍正二年</hi>
上諭沿海居民人等朕思天地之間惟此五行之理人<lb/>
　得之以生全物得之以長養而主宰五行者不外夫<lb/>
<pb n="KR2k0053_WYG_001-55a"/>
　隂陽隂陽者即鬼神之謂也孔子言鬼神之徳體物<lb/>
　而不可遺豈神道設教哉盖以鬼神之事即天地之<lb/>
　理故不可以偶忽也凡小而邱陵大而川岳莫不有<lb/>
　神焉主之故當敬信而尊事况海為四瀆之歸宿乎<lb/>
　使以為不足敬則堯舜之君何以柴望秩于山川文<lb/>
　武之君何以懐柔百神及河喬嶽今愚民昧於此理<lb/>
　徃徃淫祀而不信明神傲慢褻凟致干天譴夫善人<lb/>
　多而不善人少則天降之福即稍有不善者亦䝉其<lb/>
<pb n="KR2k0053_WYG_001-55b"/>
　庇不善人多而善人少則天降之罰雖善者亦被其<lb/>
　殃近者江南報上海崇明諸處海水泛濫浙江又報<lb/>
　海寧海鹽平湖㑹稽等處海水衝決隄防致傷田禾<lb/>
　朕痛切民隱憂心孔殷水患雖闗乎數或亦由近海<lb/>
　居民平日享安瀾之福絶不念神明庇䕶之力傲慢<lb/>
　褻凟者有之夫敬神固理所當然而趨福避禍之道<lb/>
　即在乎此能敬則謂之順天不敬則謂之褻天褻天<lb/>
　之人顧可望綏寧之福乎詩曰敬天之怒無敢戯渝<lb/>
<pb n="KR2k0053_WYG_001-56a"/>
　　又曰畏天之威于時保之朕固當朝乾夕惕不遑寧<lb/>
　　處以敬承天意亦願爾百姓共凛此言内盡其心外<lb/>
　　盡其禮敬神如神在實以至誠昭事而不徒尚乎虚<lb/>
　　文人意即神意一念之感格自足以致休祥豈獨一<lb/>
　　家一鄉之被其澤哉爾百姓果能人人心存敬畏必<lb/>
　　獲永慶安瀾著該督撫將此諭㫖令該地方官家諭<lb/>
　　户曉俾沿海居民一體知悉特諭<lb/>
　御製大清律集解序<hi>雍正三年</hi>
<pb n="KR2k0053_WYG_001-56b"/>
　　周禮大小司冦之職以三典詰四方以五刑聽獄訟<lb/>
　　正嵗帥其屬而觀刑象不用法者國有常刑月吉始<lb/>
　　和布刑於邦國都鄙乃懸刑象之法於象魏使萬民<lb/>
　　聚而觀之是知先王立法定制將以明示朝野俾官<lb/>
　　習之而能斷民知之而不犯所由息爭化俗而致於<lb/>
　　刑措也恭惟我<lb/>
皇考聖祖仁皇帝大徳如天以至仁涵育羣生法司上奏<lb/>
　　率多全宥停刑肆赦屢沛<lb/>
<pb n="KR2k0053_WYG_001-57a"/>
恩綸<lb/>
臨御六十一年厚澤周浹乎宇内血氣心知之倫熙然安<lb/>
　　處於仁壽之域朕紹守丕圖深懐繼述雍正元年八<lb/>
　　月乃命諸臣將律例館舊所纂修未畢者遴簡西曹<lb/>
　　殫心蒐輯稿本進呈朕以是書民命攸闗一句一字<lb/>
　　必親加省覽每與諸臣辯論商㩁折中裁定或析異<lb/>
　　以歸同或刪繁而就約務期求造律之意輕重有權<lb/>
　　盡讞獄之情寛嚴得體三年八月編校告竣刋布内<lb/>
<pb n="KR2k0053_WYG_001-57b"/>
　　外永為遵守易曰先王以明罰敕法漢鄭昌言律令<lb/>
　　一定愚民知所避奸吏無所施是書也豈惟百爾有<lb/>
　　位宜精思熟習悉其聰明以察小大之比凡士之注<lb/>
　　名吏部將膺民社之責者講明有素則臨民治事不<lb/>
　　假於幕客胥吏而判決有餘若自通都大邑至僻壤<lb/>
　　窮鄉所在州縣倣周禮布憲讀法之制時為解說令<lb/>
　　父老子弟逓相告戒知畏法而重自愛如此則聽斷<lb/>
　　明於上牒訟息於下風俗可正禮讓可興於以體<lb/>
<pb n="KR2k0053_WYG_001-58a"/>
皇考好生之徳而追虞廷從欲之治不難矣朕實有厚望<lb/>
　　焉<lb/>
　　平定青海告成太學碑<hi>雍正三年</hi>
　　我國家受<lb/>
天眷命撫臨八極日月所照罔不臣順遐邇乂安兆人䝉<lb/>
　　福乃有羅卜藏丹津者其先世固始汗自國初稽首<lb/>
　　歸命當時使臣建議畀以駐牧之地其居雜番羌宻<lb/>
　　近甘凉我<lb/>
<pb n="KR2k0053_WYG_001-58b"/>
皇考聖祖仁皇帝睿慮深逺每廑於懐既<lb/>
親御六師平定朔漠威靈所加青海部落札什巴圖兒等<lb/>
　　震讋承命<lb/>
聖祖仁皇帝因沛殊恩封為親王兄弟八人咸賜爵禄羈<lb/>
　　縻包容示以寛大而狼心梟性不可以徳義化三十<lb/>
　　年來包藏異志朕紹登寳位優之錫賚榮其封號尚<lb/>
　　冀革心輯寧部衆而羅卜藏丹津昏謬狂悖同黨吹<lb/>
　　拉克諾木齊阿爾布坦温布藏巴禮布等實為元惡<lb/>
<pb n="KR2k0053_WYG_001-59a"/>
　謂國家方𢎞浩蕩之恩不設嚴宻之備誕敢首造逆<lb/>
　謀迫脅番羌侵犯邊城反狀彰露用不可釋於天誅<lb/>
　遂命川陜總督太保公年羮堯為撫逺大將軍聲罪<lb/>
　致討以雍正元年十月師始出塞自冬涉春屢破其<lb/>
　衆凡同叛之部落戈鋋所指應時摧敗招降數十萬<lb/>
　衆又降其貝勒貝子公台吉等二十餘人朕猶憫其<lb/>
　蠢愚若悔禍思愆束手來歸尚可全宥而怙惡不悛<lb/>
　負險抗違乃決翦滅之計以方畧宻付大將軍羮堯<lb/>
<pb n="KR2k0053_WYG_001-59b"/>
　調度軍謀簡稽將士用四川提督岳鍾琪為奮威將<lb/>
　軍於仲春初旬禡牙徂征分道深入搗其窟穴電掃<lb/>
　風驅搜剔巖阻賊徒蒼黄縻潰窮蹙失據羅卜藏丹<lb/>
　津之母及逆謀渠魁悉就俘執擒獲賊衆累萬牲畜<lb/>
　軍械不可數計賊首逃遁我師踰險窮追獲其輜重<lb/>
　人口殆盡羅卜藏丹津孑身易服竄匿荒山殘喘待<lb/>
　斃自二月八日至二十有二日僅旬有五日軍士無<lb/>
　久役之勞内地無轉輸之費克奏膚功永清西徼三<lb/>
<pb n="KR2k0053_WYG_001-60a"/>
　　月之朔奏凱旋旅鐃鼓喧轟士衆訢喜四月十有一<lb/>
　　日以倡逆之吹拉克諾木齊等三人獻俘<lb/>
廟<lb/>
社受俘之日臣民稱慶伏念<lb/>
聖祖仁皇帝威靈震於遐方福慶流於奕葉用克張皇六<lb/>
　　師殄滅狂賊行間將士亦由感激<lb/>
湛恩厚澤為朕踴躍用命斯役也芟夷凶悖綏靖番羌俾<lb/>
　　烽燧永息中外人民胥享安阜實成<lb/>
<pb n="KR2k0053_WYG_001-60b"/>
先志以懋有丕績廷臣上言稽古典禮出征而受成於學<lb/>
　　所以定兵謀也獻俘而釋奠於學所以告凱捷也宜<lb/>
　　刋諸珉石揭於太學用昭示於無極遂為之銘曰<lb/>
　　天有雷霆聖作弧矢輔仁而行威逺寧邇維此青海<lb/>
　　種類實繁錫之茅土列在藩垣被我寵光位崇禄富<lb/>
　　負其阻遐禍心潛搆恭惟<lb/>
聖祖慮逺智周睠念荒服綏撫懐柔朔野既清西陲攸震<lb/>
　　爵號洊加示之恩信如何兇狡造謀逆天鼓動昬憝<lb/>
<pb n="KR2k0053_WYG_001-61a"/>
　　寇侵於邊惟彼有罪自干<lb/>
　天罰桓桓虎貔爰張九伐王師即路冬雪初零日耀組<lb/>
　　練雷響鼙鉦蠢兹不順敢逆戎旅奮張螳臂以當齊<lb/>
　　斧止如山嶽疾如雨風我戰則克賊壘其空彼昬終<lb/>
　　迷曽不悔戾當翦而滅斯焉決計厲兵簡將徃𢷬其<lb/>
　　巢踰歴嶔嶇坦若坰郊賊棄其家我縶而獲牛馬谷<lb/>
　　量器仗山積蹇兎失窟何所逋逃枯魚遊釜假息煎<lb/>
　　熬師以順動神明所福旬日凱歸不疾而速殪彼逆<lb/>
<pb n="KR2k0053_WYG_001-61b"/>
　　謀懸首藁街獻俘成禮金鼓調諧西域所瞻此惟雄<lb/>
　　特<lb/>
　天計既申羣酋惕息槖戈偃革告成辟雍聲教遐暨萬<lb/>
　　國來同惟我<lb/>
聖祖親平大漠巍功煥文邁桓軼酌流光悠久視此銘辭<lb/>
　　繼志述事念兹在兹<lb/>
　諭大吏速奏水旱<hi>雍正三年</hi>
　上諭天人相感之理至㣲而實至顯凡人果實盡誠敬<lb/>
<pb n="KR2k0053_WYG_001-62a"/>
　　自能上格天心人君受天眷命日監在兹其感通為<lb/>
　　尤捷朕自臨御以來敬<lb/>
天之心夙夜儆惕凡水旱災祲皆上天譴責朕躬特示警<lb/>
　　戒内省行事之過愆詳察政治之闕失務期黽勉以<lb/>
　　囘<lb/>
天意用是上承<lb/>
帝鑒有求輒應如今年三月十六日覽署山西巡撫伊都<lb/>
　　立奏摺知平陽地方三春少雨朕懐甚為憂慮祗告<lb/>
<pb n="KR2k0053_WYG_001-62b"/>
　　神明齋心䖍禱續據伊都立之奏報於十八十九二<lb/>
　　十等日得雨霑足三月二十九日覽河南巡撫田文<lb/>
　　鏡奏摺知開封一帶地方亢旱朕於四月初一日禱<lb/>
　　於神明竭誠致敬刻不敢懈昨田文鏡奏報初三日<lb/>
　　開封四境果得時雨可見天人感通之理捷如影響<lb/>
　　益覺可畏可懼而不敢纎毫疎忽也但恐督撫大吏<lb/>
　　於地方水旱之事不速行奏聞則朕無從省戒以挽<lb/>
天心致使旱澇成災閭閻受困此則地方大吏隱蔽之咎<lb/>
<pb n="KR2k0053_WYG_001-63a"/>
　　嗣後督撫等於地方纔覺有水旱之事即據實速奏<lb/>
　　庶朕可及時修省祈求爾督撫等亦宜省咎思過勤<lb/>
　　求民隱勿徒視為禱祝之虛文以飾愚民之觀聽朕<lb/>
　　此㫖並非自謂精誠昭格欲以誇示於衆盖實實有<lb/>
　　見於天人之際感應不爽呼吸可通有善天既降福<lb/>
　　則有過天亦必降罰惟有兢兢業業時存戒懼盡人<lb/>
　　事以仰邀<lb/>
天鑒願日與諸臣交相勉朂而已特諭<lb/>
<pb n="KR2k0053_WYG_001-63b"/>
　諭營伍舉報節烈<hi>雍正三年</hi>
　上諭治道莫尚於風化而節行實為風化之首故旌揚<lb/>
　　盛典歴代崇之凡以闡幽光而彰至教也朕即位以<lb/>
　　來拳拳以敦教化勵風俗為務恩詔中敕令旌表節<lb/>
　　義使苦寒守節之家均沾恩澤嗣又頒發諭㫖至再<lb/>
　　至三誠欲地方有司加意採訪俾深山窮谷之中側<lb/>
　　㣲幽隱無一不大顯於斯世也但每見直省舉節俱<lb/>
　　係民間婦女而營伍中絶少夫海内營伍中其矢志<lb/>
<pb n="KR2k0053_WYG_001-64a"/>
　勵操艱苦備嘗以完節行者斷不乏人而向來罕聞<lb/>
　舉報豈以旌典例由生員具呈教官具結而教官生<lb/>
　員與兵丁聲氣渺不相同無由真知灼見故舉報寥<lb/>
　寥耶朕於兵民一視同仁而兵之與民其秉彛好徳<lb/>
　之心濯磨激勸之道又未嘗有二營伍中節烈或竟<lb/>
　湮没不彰朕甚憫焉夫生儒與戎伍既恐聲氣不接<lb/>
　而風化之原要未有不起於學校者必如何而使兵<lb/>
　民一體凡營伍中節行貞烈之婦女盡得舉報不致<lb/>
<pb n="KR2k0053_WYG_001-64b"/>
　冒濫亦不致隱漏舉向來湮鬱未著之幽芳並邀國<lb/>
　家旌揚之盛典著九卿等詳議具奏以副朕廣勵風<lb/>
　節至意特諭<lb/>
諭學政保舉生員<hi>雍正四年</hi>
上諭國家設學校以儲養人材鄉㑹廷試拔其尤者而<lb/>
　用之即古選士造士之遺意也但士子作文有一日<lb/>
　之長短縱使主司公明搜羅豈能無遺况去取惟憑<lb/>
　文藝其人品之髙下才能之優絀無由得知每有出<lb/>
<pb n="KR2k0053_WYG_001-65a"/>
　羣拔萃之才屢試不售即或晚得一第而年力衰邁<lb/>
　不堪為國家任使朕思各省學政奉命課士黜劣舉<lb/>
　優係其專責嗣後學政三年任滿將生員中實在人<lb/>
　品端方有猷有為有守之士大省舉四五人小省二<lb/>
　人送部引見朕親加考試酌量擢用現在報滿各學<lb/>
　政即遵照薦舉其到任未久者如有所知亦即舉出<lb/>
　夫一省而舉數士不可謂無人學政巡歴各府三年<lb/>
　之久日與士子相親考文察行不得謂不知但能虚<lb/>
<pb n="KR2k0053_WYG_001-65b"/>
　公衡鑑所舉必得其人且風聲所樹凡讀書士子必<lb/>
　皆鼓舞振興力學敦行求為有用之儒於士習人材<lb/>
　大有禆益該學政其各實心奉行毋得茍且塞責如<lb/>
　有狥私冒濫等弊必嚴加治罪特諭<lb/>
諭教士子責成學臣教職<hi>雍正四年</hi>
上諭為士者乃四民之首一方之望凡屬編氓皆遵之<lb/>
　奉之以為讀聖賢之書列膠庠之選其所言所行俱<lb/>
　可為鄉人法則也故必敦品勵學謹言慎行不愧端<lb/>
<pb n="KR2k0053_WYG_001-66a"/>
　人正士然後以聖賢詩書之道開示愚民則民必聽<lb/>
　從其言服習其教相率而歸於謹厚或小民偶有不<lb/>
　善之事即懐愧恥之心相戒勿令某人知之如古人<lb/>
　之徃事則民風何患不淳世道何患不復古耶朕觀<lb/>
　今日之士子雖不乏閉門勤修讀書立品之輩而蕩<lb/>
　檢踰閑不顧名節者亦復不少或出入官署包攬詞<lb/>
　訟或武斷鄉曲欺壓平民或違抗錢糧藐視國法或<lb/>
　代民納課私潤身家種種卑汚下賤之士難以悉數<lb/>
<pb n="KR2k0053_WYG_001-66b"/>
　彼為民者見士子誦讀聖賢之書而行止尚且如此<lb/>
　則必薄待讀書之人而並輕視聖賢之書矣士習不<lb/>
　端民風何由而正其間闗係極為重大朕自即位以<lb/>
　來加恩學校培養人材所以教育士子者無所不至<lb/>
　宜乎天下之士皆鼓舞奮興爭自濯磨盡去其佻達<lb/>
　之習矣而内外諸臣條奏中臚列諸生之劣跡請行<lb/>
　嚴懲者甚多朕思轉移化導之法當先端其本源教<lb/>
　官者多士之儀型也學臣者教官之表率也教官多<lb/>
<pb n="KR2k0053_WYG_001-67a"/>
　屬中材又或年齒衰邁貪位竊禄與士子為朋儔視<lb/>
　考課為故套而學臣又但以衡文為事任教官之因<lb/>
　循怠惰茍且塞責漫不加察所以倡率之本不立無<lb/>
　怪乎士習之不端而風俗之未淳也朕孜孜圖治欲<lb/>
　四海之大萬民之衆皆向風而慕義革薄而從忠故<lb/>
　特簡督學之臣慎重學臣之職欲使自上而下端本<lb/>
　澄源以收實效也凡為學臣者務使持公秉正宣揚<lb/>
　風化於教官之稱職者即加薦拔溺職者即行㕘革<lb/>
<pb n="KR2k0053_WYG_001-67b"/>
　為教官者訓誨士子悉秉誠心如父兄之督課子弟<lb/>
　至於分别優劣則至公至當不涉偏私如此各盡其<lb/>
　道則士子人人崇尚品詣砥礪亷隅且不但自淑其<lb/>
　身而羣黎百姓日聞善言日觀善行以生其感發之<lb/>
　念風俗之丕變庶幾其可望也特諭<lb/>
諭老人<hi>雍正四年</hi>
上諭朕覽户部奏銷本章見恩詔内賞給老人一項直<lb/>
　𨽻各省七十以上至百歲以上老民老婦共一百四<lb/>
<pb n="KR2k0053_WYG_001-68a"/>
　　十二萬一千六百二十五名賞給絹布等件價銀共<lb/>
　　八十九萬餘兩米一十六萬五千餘石等語凡此老<lb/>
　　人但就民人而言如仕宦紳士商賈僧道皆不入此<lb/>
　　數之内洪範以壽居五福之首而昔人稱七十為古<lb/>
　　稀誠以壽為難得而可貴也乃今日老人之多至於<lb/>
　　如此皆由我<lb/>
皇考聖祖皇帝六十餘年以來深仁厚澤休養生息凡山<lb/>
　　陬海澨僻壤窮鄉無不沐浴<lb/>
<pb n="KR2k0053_WYG_001-68b"/>
鴻慈涵濡大化太和翔洽壽國壽民所以期頤耄耋龎眉<lb/>
　　皓首之人至數百餘萬之多所謂老耆以壽終幼孤<lb/>
　　得遂長者皆我<lb/>
皇考之賜也從此益加培養日積月累則民間之享髙年<lb/>
　　介眉壽者更不知如何之衆矣此等老人躬際昌期<lb/>
　　年登上壽大扺皆居心忠厚力行善事之人即或有<lb/>
　　一二年少時未盡醇謹者亦必中年暮齒能自悔悟<lb/>
　　之人盖一念修省即荷上天福祐也是國家有培養<lb/>
<pb n="KR2k0053_WYG_001-69a"/>
　之恩而由本人能修善以祗承之非倖而致之者也<lb/>
　爾等百姓觀百年之盛事當歡忻鼓舞謹身修徳以<lb/>
　迓天庥父與父言慈子與子言孝兄弟友恭夫婦和<lb/>
　順比閭族黨之間相親相愛無詐無欺革薄從忠循<lb/>
　分守法盡除乖戾之氣為國家淳朴善良之民則天<lb/>
　地佑善錫福長享遐年此必然之理也但生齒日盛<lb/>
　食指繁多則謀生之計不可不講爾等百姓當重農<lb/>
　桑以順天時勤開墾以盡地利務本業以戒遊惰謹<lb/>
<pb n="KR2k0053_WYG_001-69b"/>
　盖藏以裕久逺而且節省食用愛惜物力毋縱奢侈<lb/>
　毋競紛華毋任意靡費以耗有用之財毋但顧目前<lb/>
　而忘經久之計朕以勤儉先天下宫禁之中於食餘<lb/>
　之物皆不忍棄必令人檢取收貯之數年以來所貯<lb/>
　米粟已至數十石之多朕臨御萬方尚多方樽節愛<lb/>
　養以為加惠元元之本爾等小民安可縱口腹之所<lb/>
　欲而忘物力之艱難乎爾等誠能體朕諄諄訓誨之<lb/>
　意敦善行則心體安務本計則俯仰足惜財用則家<lb/>
<pb n="KR2k0053_WYG_001-70a"/>
　　室裕人心和樂風俗醇美同為壽考之人長享昇平<lb/>
　　之福豈非朕之所厚望哉著該部將朕此㫖轉發直<lb/>
　　省督撫通行所屬郡邑鄉村咸使聞知特諭<lb/>
　諭利弊辨<hi>雍正四年</hi>
　上諭帝王體國經邦政治所施惟準乎道理之至當寛<lb/>
　　嚴賞罰各得其宜若一涉利弊二字便入於私是以<lb/>
　　孟子云仁義而己矣何必曰利盖仁所以休養安全<lb/>
　　義所以裁成化導也朕自承大統四年於兹凡政教<lb/>
<pb n="KR2k0053_WYG_001-70b"/>
　　號令皆遵法<lb/>
皇考<lb/>
皇考在位六十二年<lb/>
聖謨𢎞逺<lb/>
諭㫖周詳紀綱法度靡不備舉特當時臣下或有陽奉隂<lb/>
　　違不能實力遵行者或有事經歴久漸至廢弛者朕<lb/>
　　在藩邸時知之甚悉即位以來仰體<lb/>
皇考仁育義正之心屢降明㫖諄諄誥誡無非欲内外大<lb/>
<pb n="KR2k0053_WYG_001-71a"/>
　　小臣僚咸恪遵<lb/>
皇考之良法美政實心奉行以共成久安長治之盛是朕<lb/>
　　所行之政皆<lb/>
皇考已行之章程所申之令皆<lb/>
皇考己申之寳訓實未嘗有所減省増益也特以歴年既<lb/>
　　久新進踈逺之臣未能悉知見朕所施之政令遂以<lb/>
　　為從前所未有而淺陋寡識之人徃徃於陳奏内有<lb/>
　　衆利皆興諸弊盡除等語朕經理天下凡用人行政<lb/>
<pb n="KR2k0053_WYG_001-71b"/>
　　悉本大中至正之心事至而應惟理所當然從無計<lb/>
　　及利弊之私意如謂興利除弊則凡平治道路疏濬<lb/>
　　河渠修葺城垣開墾田畝此國家經理之常典而可<lb/>
　　謂之興利乎年嵗豐歉不齊設有水旱為之賑饑平<lb/>
　　糶蠲賦緩徵此朝廷軫恤之恒政而可謂之興利乎<lb/>
　　老人應賜以衣食則賜之孤獨應恤以錢糧則恤之<lb/>
　　勸之孝弟本小民自有之天良助以耕桑因閭閻各<lb/>
　　盡之職業而可謂之興利乎至於盜賊姦宄法所應<lb/>
<pb n="KR2k0053_WYG_001-72a"/>
　　誅貪官汙吏法所應黜豪紳劣衿法所應鋤而謂誅<lb/>
　　盜姦黜貪汚鋤豪劣為除弊可乎情罪重者予以刑<lb/>
　　辟情罪輕者予以矜釋此又可為除弊乎欲正民風<lb/>
　　而端士習不得不戒之用休董之用威也將以此為<lb/>
　　興利乎抑除弊乎念習俗之流於奢靡也朕躬為節<lb/>
　　儉以身示天下慮農人之惰於南畝也朕親為耕耤<lb/>
　　以身先天下將以此為興利乎抑除弊乎夫存興利<lb/>
　　之心即有不利之害有除弊之意即為起弊之端由<lb/>
<pb n="KR2k0053_WYG_001-72b"/>
　　此類推治道安得有利弊之名朕又何嘗有興利除<lb/>
　　弊之舉也<lb/>
皇考六十餘年有豐功偉烈布在方冊皆因事治事以人<lb/>
　　治人從不居興利除弊之名而以此頌揚朕之政事<lb/>
　　朕實不敢當朕亦不願當也外省督撫諸臣未能深<lb/>
　　悉朕意為此曉諭知之<lb/>
　諭耕耤<hi>雍正五年</hi>
　上諭自雍正二年以來朕躬耕耤田而耤田之中每嵗<lb/>
<pb n="KR2k0053_WYG_001-73a"/>
　　必産嘉穀上年自雙穗至於九穗今嵗則自雙穗至<lb/>
　　於十三穗在廷諸臣及京都耆庶皆驚訝以為竒朕<lb/>
　　之宣示於衆者並非矜詡誇張以為祥瑞盖實有見<lb/>
　　於天人感召之理捷於影響而朕敬<lb/>
天之心至誠至切願與内外大小臣工共勉之也稼穡為<lb/>
　　天地之寳實生民之命攸闗我<lb/>
聖祖仁皇帝臨御六十餘年無刻不以重農力穡為先務<lb/>
　　仰觀天時俯察地理辨土性而課人功資雨暘而防<lb/>
<pb n="KR2k0053_WYG_001-73b"/>
　　旱潦旰食宵衣偶遇雨澤愆期<lb/>
聖心憂勞之切侍側臣子皆惶悚不寧所以為萬民謀粒<lb/>
　　食者至矣盡矣朕瞻仰目覩者四十餘年今纘承大<lb/>
　　統竭誠效法念切民依每年䖍祀<lb/>
　先農躬耕帝耤仰䝉<lb/>
上天眷祐叠錫嘉禾信而可徴纎毫不爽是以特頒諭㫖<lb/>
　　令各省守土官共舉耕耤之禮為萬方百姓祈禱秋<lb/>
　　成今見各省督撫奏報前來處處風雨均調春麥秋<lb/>
<pb n="KR2k0053_WYG_001-74a"/>
　　禾並登豐稔雖邊逺荒僻之地亦慶有秋惟直𨽻湖<lb/>
　　廣安徽數州縣近水最低之處常年被潦者畧有侵<lb/>
　　注亦不為災是今嵗可稱大有年矣朕感<lb/>
上天之垂慈慶下民之受福而推求其故良由今年各省<lb/>
　　初耕耤田各該有司自然小心敬慎齋祓䖍誠是以<lb/>
　　感格<lb/>
上蒼而獲此盈寧之錫倘從此益加敬慎不懈初心則嵗<lb/>
　　嵗屢豐可以預必爾督撫等可通行曉諭所屬官民<lb/>
<pb n="KR2k0053_WYG_001-74b"/>
　　當凛<lb/>
帝鑒之匪遥勿視耕田為故事永矢敬恪以迓<lb/>
天和天下臣民受福斯朕之福也思之慎之毋忽朕言<lb/>
　諭閩廣百姓各務本業<hi>雍正五年</hi>
　上諭閩廣兩省督撫常稱本省産米甚少不足以敷民<lb/>
　　食總督髙其倬亦曽具奏巡撫楊文乾則云廣東所<lb/>
　　産之米即年嵗豐收亦僅足供半年之食朕思本省<lb/>
　　之米不足供本省之食在歉歲則有之若云每嵗如<lb/>
<pb n="KR2k0053_WYG_001-75a"/>
　此即豐收亦然恐無此理或田疇荒廢未盡地力或<lb/>
　耕耘怠惰未用人功或奸民希圖重價私賣海洋三<lb/>
　者均未可定昨曽面諭九卿今廣西巡撫韓良輔奏<lb/>
　稱廣東地廣人稠專仰給於廣西之米在廣東本處<lb/>
　之人惟知貪射重利將地土多種龍眼甘蔗烟葉青<lb/>
　靛之屬以致民富而米少廣西地瘠人稀豈能以所<lb/>
　産供鄰省多令販運等語此奏與朕前㫖相符可知<lb/>
　閩廣民食之不足有由來矣令二省督撫等悉心勸<lb/>
<pb n="KR2k0053_WYG_001-75b"/>
　導俾人人知食乃民天各務本業盡力南畝不得貪<lb/>
　利而費農功之大不得逐末而忘稼穡之艱至於園<lb/>
　圃果木之類當俟有餘地餘力而後為之豈可圖目<lb/>
　前一時之利益而不籌畫於養命之源以致緩急無<lb/>
　所倚賴而待濟於鄰省哉假若鄰省或亦歉收則又<lb/>
　將何如哉該督撫等務須諄切曉諭善為化導俾愚<lb/>
　民豁然醒悟踴躍趨事則地方不致虚耗而米穀不<lb/>
　致匱乏矣特諭<lb/>
<pb n="KR2k0053_WYG_001-76a"/>
諭舉貢生生員<hi>雍正五年</hi>
上諭從來為政在乎得人書曰野無遺賢萬邦咸寧盖<lb/>
　賢才登進在位者多則分猷效職庶績自能就理而<lb/>
　民生無不被其澤也朕即位以來加意旁求凡所以<lb/>
　延訪擢用之道盡朕心力如現任官員及侯補候選<lb/>
　科目諸人每特令薦舉遴選引見廣開録用之途冀<lb/>
　收羣䇿之力又念各省學校之設原以養育人才爰<lb/>
　命學臣保舉賢能升聞於朝以備任使乃直省學臣<lb/>
<pb n="KR2k0053_WYG_001-76b"/>
　所舉人數不多又多草率塞責不能副得人之實夫<lb/>
　十室之邑必有忠信今直省府州縣學貢生生員多<lb/>
　者數百人少亦不下百餘其中豈無行誼醇篤好修<lb/>
　自愛明達之士乎著知州知縣官㑹同各該學教官<lb/>
　將府州縣之貢生生員内居家孝友行止端方才可<lb/>
　辦事而文亦可觀者秉公確查一學各舉一人於今<lb/>
　年秋末冬初申報該上司奏聞請㫖其或僻逺中學<lb/>
　小學實無可舉者令知縣教官出具印結該督撫查<lb/>
<pb n="KR2k0053_WYG_001-77a"/>
　實奏聞朕因廣攬人材舉此曠典所以黜浮華而資<lb/>
　實用州縣教職等官為一方師長選賢薦能乃其專<lb/>
　責倘敢有輕忽之心虚應故事濫舉非人者定照溺<lb/>
　職例革職若或狥情受賄則又加倍治罪八旗之滿<lb/>
　洲䝉古漢軍亦照此例將人品端方通曉漢文者著<lb/>
　該佐領各舉一人如不得其人之佐領亦具印結令<lb/>
　該都統彚齊奏聞請㫖庶使潛修篤行之士得以表<lb/>
　見而國家亦收得人之效矣特諭<lb/>
<pb n="KR2k0053_WYG_001-77b"/>
諭禮義亷恥辨<hi>雍正五年</hi>
上諭近因考試新科進士以宋儒所云士人當有禮義<lb/>
　亷恥句為論題諸進士試卷進呈朕躬自披覽見其<lb/>
　文藝之工拙優劣固有不同然大槩皆詞章記誦之<lb/>
　常談見解卑淺識量狹隘未能真知題中之理藴而<lb/>
　實有發明盖所言止於儀文末節而已非禮義亷恥<lb/>
　之大者也朕則謂古人言禮義亷恥國之四維者盖<lb/>
　以天下之大四海之衆皆範圍其中而不可須臾離<lb/>
<pb n="KR2k0053_WYG_001-78a"/>
　而士人貴有禮義亷恥之說所指甚逺所包甚宏上<lb/>
　之為人君下之為人臣者當求其大者以為務而不<lb/>
　可屬於儀文末節之間也以禮言之如化民成俗立<lb/>
　教明倫使天下之人為臣者皆知忠為子者皆知孝<lb/>
　此禮之大者也進退周旋俯仰揖讓此禮之小者也<lb/>
　以義言之如開誠布公蕩平正直使天下之人無黨<lb/>
　無偏和衷共濟此義之大者也然諾不欺出入必謹<lb/>
　此義之小者也以亷言之理財制用崇儉務本使天<lb/>
<pb n="KR2k0053_WYG_001-78b"/>
　下之人家給人足路不拾遺盜賊不生爭訟不作貪<lb/>
　官汚吏無以自容此亷之大者也簞食豆羮一介不<lb/>
　取此亷之小者也至於以恥言之為人君者憲天出<lb/>
　治諴和萬民則當以一夫不獲其所為恥為人臣者<lb/>
　行義達道兼善天下則當以其君之不為堯舜為恥<lb/>
　若夫迂拘曲謹如鄉黨自好之類不失言於人不失<lb/>
　色於人此乃知恥之小者耳曽何足以盡有恥之道<lb/>
　乎欲為君盡君道欲為臣盡臣道而其道曽不外禮<lb/>
<pb n="KR2k0053_WYG_001-79a"/>
　義亷恥之四端士人者必當以天下為己任其身即<lb/>
　為臣之身而有致君之責者豈可徒知禮義亷恥之<lb/>
　小節而不知禮義亷恥之大者乎夫禮義亷恥由一<lb/>
　端之小者擴而充之皆可以保四海然必知其大者<lb/>
　而務之自可不遺於其小若或徒窺小節而不知其<lb/>
　大則迂拘曲謹止圖檢束一身而不敢任天下之重<lb/>
　此則細民之行而非士人之道也孔子曰人能𢎞道<lb/>
　非道𢎞人其可不勉自奮立乎朕引見新科進士之<lb/>
<pb n="KR2k0053_WYG_001-79b"/>
　時即欲面加訓諭因天氣炎熱恐伊等暫時跪聽不<lb/>
　能悉心領㑹今特詳為宣示朕願與大小諸臣交相<lb/>
　儆勉詳思禮義亷恥之大者身體力行則人心風俗<lb/>
　蒸蒸日上而唐虞三代之治庶幾其可復見也特諭<lb/>
詔督撫藩臬奉行諭㫖<hi>雍正五年</hi>
　和碩怡親王大學士張廷玉面奉<lb/>
上諭朕宵旰勤勞時以教養萬民為念是以所頒諭㫖<lb/>
　皆正徳厚生之要務實切於民生日用者又恐愚民<lb/>
<pb n="KR2k0053_WYG_001-80a"/>
　一時未必即能醒悟於是諄諄訓誡至再至三總期<lb/>
　四海之廣遐陬僻壤之衆家喻户曉深知朕視民如<lb/>
　子之心自然感發天良遵道遵路以成移風易俗之<lb/>
　治朕心何等殷切豈各省地方大吏尚不知之乎乃<lb/>
　聞向來諭㫖頒至各省者不過省㑹之地一出告示<lb/>
　而已而州縣各處並未遍傳至於鄉村庄堡偏僻之<lb/>
　區則更無從知之矣朕以愛育黎庶化導人心至誠<lb/>
　至切之苦衷屢頒諭㫖而地方大吏竟視為虚文故<lb/>
<pb n="KR2k0053_WYG_001-80b"/>
　事怠忽因循若此尚得謂之不負簡任不愧職掌乎<lb/>
　又如禁止黄銅器皿者所以杜銷燬制錢之弊使錢<lb/>
　文充裕以便民用也禁止賭博者所以戒游惰匪僻<lb/>
　之行使保家立品以厚民俗也禁宰耕牛者所以重<lb/>
　稼穡之資念農夫力田之助也朕為百姓籌畫者委<lb/>
　曲周詳無微不到而地方官員並不實力奉行聞省<lb/>
　㑹之地黄銅器皿市賣如故郡縣之間種種賭具亦<lb/>
　市賣如故有司不行禁約上司置若罔聞是朕為百<lb/>
<pb n="KR2k0053_WYG_001-81a"/>
　姓籌畫之至意百姓並未曉然於心無怪乎習而不<lb/>
　改迷而不悟也京師乃五方雜處之地凡禁約之事<lb/>
　較他省為難今京城内外市賣銅器及羣聚賭博者<lb/>
　俱已禁止豈外省轉不行乎此等事可以一時禁止<lb/>
　實有益而無害者而地方大吏不肯禁約他如清查<lb/>
　保甲積貯社倉之類行之必以其漸而地方始無紛<lb/>
　擾若驟然舉行而迫之以官法奸胥猾吏將借端為<lb/>
　非轉為小民之累今觀地方大吏於應當從容辦理<lb/>
<pb n="KR2k0053_WYG_001-81b"/>
　之事則急切為之而於一時可以禁止之事實有益<lb/>
　而無害者則悠悠忽忽漫不經心豈非緩急失宜先<lb/>
　後不得其序耶且各處情形不同而屬員才力亦不<lb/>
　一為上司者於寛嚴緩急之間又當詳審酌量而出<lb/>
　之不然則寛有寛之弊嚴有嚴之弊是皆不可以不<lb/>
　察也至於邪教妖言大有闗於人心風俗該地方官<lb/>
　一有所聞即當畱心根究庶可以消奸宄而安良善<lb/>
　所謂防微杜漸也昨山西李恒榮及近日澤州妖言<lb/>
<pb n="KR2k0053_WYG_001-82a"/>
　誘人之案即是榜様倘地方有此等之事下司隱匿<lb/>
　不報或上司知之又欲化有事為無事勢必致奸民<lb/>
　漏網匪黨無所忌憚附和者愈衆則將來株連者愈<lb/>
　多是本欲息事而轉致多事故不如懲治之於早也<lb/>
　各省督撫藩臬皆地方大吏爾等可將朕諭㫖録出<lb/>
　寄與知之<lb/>
詔採買黄銅<hi>雍正五年</hi>
上諭制錢為民間日用必需之物向來錢價甚昂民間<lb/>
<pb n="KR2k0053_WYG_001-82b"/>
　深為不便朕為籌畫宵旰焦勞因思鼓鑄日増而錢<lb/>
　文不見其多必有銷燬制錢以為器皿之事是以令<lb/>
　京城與直𨽻各府及各省督撫駐劄之省城不許鑄<lb/>
　造黄銅器皿凡有黄銅器皿者俱著交官照數給與<lb/>
　價值無非欲錢文充裕俾小民有資生之益而無乏<lb/>
　用之苦也年來於京城内外屢次拏獲銷燬制錢之<lb/>
　奸民而欽差官員於甘肅地方亦見有燬錢為器者<lb/>
　可見銅器若不嚴禁則燬錢之弊必不能除而錢文<lb/>
<pb n="KR2k0053_WYG_001-83a"/>
　必不能裕錢價必不能平此其相因之情勢固有灼<lb/>
　然不爽者京城現今奉行惟謹凡黄銅器皿俱已陸<lb/>
　續交納給價乃聞各處省城並未設有收買銅器之<lb/>
　公所與專司其事之官員則民間雖有銅器何從交<lb/>
　納此皆各督撫怠忽因循並不實心奉行之故也用<lb/>
　是再頒諭㫖著各省督撫設立公所於屬員中揀擇<lb/>
　亷謹老成之人專司其事在司庫先撥數千金以為<lb/>
　價值嗣後陸續給發凡有交納銅器者按其斤兩給<lb/>
<pb n="KR2k0053_WYG_001-83b"/>
　以頒定價值不得絲毫扣尅亦不得以重秤令其虧<lb/>
　折夫制錢為日用之所不可缺而器皿則不必定用<lb/>
　黄銅此理甚明此事易曉各省督撫果能將朕便民<lb/>
　利用之至意諄切曉諭而又核實給以價值則民間<lb/>
　之交納銅器者自必踴躍争先矣著各督撫將所買<lb/>
　銅器斤兩每年嵗底奏聞其所發價值報部奏銷倘<lb/>
　委辦之員有侵蝕扣尅等弊督撫即行題㕘從重治<lb/>
　罪直𨽻各府委官之處亦照此一體遵行特諭<lb/>
<pb n="KR2k0053_WYG_001-84a"/>
諭湖廣廣東江西等省百姓毋輕徙四川<hi>雍正六年</hi>
上諭上年聞湖廣廣東江西等省之民因本地歉收米<lb/>
　貴相率而遷移四川者不下數萬人已令四川督撫<lb/>
　設法安插毋使失所但思上年江西收成頗好即湖<lb/>
　廣廣東亦非歉嵗不過近水之地畧被淹損何至居<lb/>
　民輕去其鄉者如此其衆也因時時畱心體察今據<lb/>
　各處陸續奏聞大約因川省曠土本寛米多價賤而<lb/>
　無知之民平日既懐趨利之見又有傳說者謂川省<lb/>
<pb n="KR2k0053_WYG_001-84b"/>
　之米三錢可買一石肉價則一錢可買七斤此等之<lb/>
　言最易動愚賤之聽又有一種包攬棍徒極言川省<lb/>
　易於度日一去入籍便可富饒每户得銀包送愚民<lb/>
　被其煽惑不獨貧者墮其術中即有業者亦鬻産以<lb/>
　圖富足其情弊大抵如此獨不思川省食物平賤之<lb/>
　故盖因地曠人稀食用者少是以如此若逺近之人<lb/>
　雲集一省則食之者衆求如從前之賤價豈可得乎<lb/>
　況彼此相隔或至千里或數千里小民離棄鄉井扶<lb/>
<pb n="KR2k0053_WYG_001-85a"/>
　老挈㓜跋涉山川安有餘貲以供路費中途困厄求<lb/>
　救無門不相率為匪勢將為溝中之瘠矣此時追悔亦<lb/>
　復何及豈非輕舉妄動者自貽之累乎草野識見庸<lb/>
　愚必須訓示為地方有司者當撫綏之於平日而勸<lb/>
　教之於臨時開其愚䝉恤其窮困念念如保赤子時<lb/>
　勤訓導使百姓知故土之可戀轉徙之非宜則愚民<lb/>
　之不醒悟者亦少矣且各省皆有可墾之田土即如<lb/>
　廣東髙雷亷三府儘有荒地可以耕鑿而所以任其<lb/>
<pb n="KR2k0053_WYG_001-85b"/>
　廢棄者聞其故有二一則民俗好為爭競也當其未<lb/>
　墾之時則置之不問及至既墾之後則羣起相爭是<lb/>
　以將可種之壤抛為曠土甚為可惜一則墾田必需<lb/>
　工本而寒苦之民不能措辦以致委諸草莽為有司<lb/>
　者當如何經其疆界以息爭端助其耔種以資工作<lb/>
　寛其陞科之年優其上農之賞則百姓斷無有不踴<lb/>
　躍鼓舞趨事赴工者矣凡地方荒業田土皆地方官<lb/>
　不實心愛養體恤百姓之所致也朕宵旰勤勞無刻<lb/>
<pb n="KR2k0053_WYG_001-86a"/>
　不以小民生計為念數年以來所以為閭閻籌畫者<lb/>
　盡朕苦心兹頒諭㫖並非禁百姓之謀食於他方也<lb/>
　祗以愚民無知圖利心切惑於邪說見異而遷遂輕<lb/>
　舍故鄉甘受流離之苦朕心實為不忍不思在彼在<lb/>
　此皆吾赤子若本籍果逢歉嵗難以資生該地方有<lb/>
　司自能仰體朕心即時奏聞朕必沛以恩膏使之得<lb/>
　所何必分散他方以希冀不可必得之利乎著各督<lb/>
　撫將此通行曉諭所屬官民等咸使聞知特諭<lb/>
<pb n="KR2k0053_WYG_001-86b"/>
諭人子毋毁傷肢體<hi>雍正六年</hi>
上諭覽福建巡撫常賚奏稱羅源縣孝子李盛山割肝<lb/>
　救其母病母病愈後李盛山傷重身故請加旌表部<lb/>
　議以割肝乃小民輕生愚孝向無旌表之例應不准<lb/>
　行朕念割肝療疾事雖不經而其迫切救母之心實<lb/>
　難得而可憫已加恩准其旌表矣嘗讀韓愈之文曰<lb/>
　母疾則止於烹粉藥石以為事未聞毁傷肢體以為<lb/>
　養茍不傷於義則聖賢當先衆而為之矣又讀朱子<lb/>
<pb n="KR2k0053_WYG_001-87a"/>
　　書曰割股固自不是若誠心為之不求人知亦庶幾<lb/>
　　今乃有以此要譽者是先儒論及此者屢矣本朝順<lb/>
　　治年間定例割股或致傷生卧冰或致凍死恐民倣<lb/>
　　傚不准旌表伏思我<lb/>
世祖皇帝<lb/>
聖祖皇帝臨御萬方立教明倫與人為善而於此例慎予<lb/>
　　旌表者誠乃天地好生之盛心聖人覺世之至道視<lb/>
　　人命為至重不可以愚昧而誤戕念孝道為至𢎞不<lb/>
<pb n="KR2k0053_WYG_001-87b"/>
　　可以毁傷為正理立法垂訓實有深意存焉但向來<lb/>
　　地方有司未嘗以聖賢經常之道與國家愛養之心<lb/>
　　明白曉諭開導編氓是以愚夫愚婦救親而捐軀殉<lb/>
　　夫而殞命者徃徃有之既有其事若不予以旌表恐<lb/>
　　無以彰其苦志而慰其幽魂所以數十年來雖定不<lb/>
　　予旌表之例而仍許其奏聞且有邀恩於常格之外<lb/>
　　者仰見<lb/>
聖祖皇帝哀矜下民之<lb/>
<pb n="KR2k0053_WYG_001-88a"/>
聖心固如是之周詳而委曲也孝經曰身體髮膚受之父<lb/>
　　母不敢毁傷孝之始也孟子曰事孰為大事親為大<lb/>
　　守孰為大守身為大此皆言人子一身乃父母之遺<lb/>
　　體雖一髪一指不可偶有虧損以傷父母之所貽也<lb/>
　　孔子曰父母惟其疾之憂盖父母愛子之心無所不<lb/>
　　至偶有疾病尚以為憂設有不肖忤逆之子父母且<lb/>
　　恕而矜之其純孝之子而父母之憐愛又當如何也<lb/>
　　豈有以已身患病之故割其子之肝肉充飲饌而和<lb/>
<pb n="KR2k0053_WYG_001-88b"/>
　　湯藥其父母之心斷無不驚憂慘惕不安之理也若<lb/>
　　因此而致於傷生又豈父母所忍聞者乎夫父母有<lb/>
　　疾固人子所當盡心竭力之時而孝道多端實不容<lb/>
　　効命捐軀於一節孔子曰生事之以禮死葬之以禮<lb/>
　　祭之以禮是人生孺慕之誠原通百年而無間者也<lb/>
　　人子一身承先啟後負荷甚鉅若舍生殞命於倉卒<lb/>
　　之間而忘宗祀繼續之重恐非所以為孝也况人子<lb/>
　　於親本乎天性倘能盡至誠純孝之實則親病雖篤<lb/>
<pb n="KR2k0053_WYG_001-89a"/>
　呼籲請禱力省一身之過誓願為一正人如此必能<lb/>
　感天地動鬼神何須割肝刲股以為回生之良劑乎<lb/>
　家庭之行惟在至誠至敬善體親心不必以驚世駭<lb/>
　俗之為著竒於日用倫常之外也至若婦人從一之<lb/>
　義醮而不改乃天下之正道而其間節婦烈婦亦有<lb/>
　不同者烈婦以死殉夫慷慨相從於地下固為人所<lb/>
　難能然烈婦難而節婦尤難盖從死者取決於一時<lb/>
　而守貞者必歴夫永久從死者致命而遂已而守貞<lb/>
<pb n="KR2k0053_WYG_001-89b"/>
　者備嘗其艱難且烈婦之殉節捐軀其間情事亦有<lb/>
　不同者或迫於貧窶而寡自全之計或出於憤激而<lb/>
　不暇為日後之思不知夫忘之後婦職之當盡者更<lb/>
　多上有翁姑則當奉養以代為子之道下有後嗣則<lb/>
　當教育以代為父之道他如修治蘋蘩經理家業其<lb/>
　事難以悉數安得以一死畢其責乎是以節婦之旌<lb/>
　表載在典章而烈婦不在定例之内者誠以烈婦捐<lb/>
　生與割肝刲股之愚孝其事相類假若倣傚者多則<lb/>
<pb n="KR2k0053_WYG_001-90a"/>
　戕生者衆為上者之所不忍也向來未曽通行曉諭<lb/>
　朕今特頒諭㫖著地方有司廣為宣布務期僻壤荒<lb/>
　村家喻户曉俾愚民咸知孝子節婦之自有常道可<lb/>
　行而保全生命之為正理則倫常之地皆合中庸不<lb/>
　負國家教養矜全之徳矣倘訓諭之後仍有不愛軀<lb/>
　命蹈於危亡者朕亦不槩加旌表以成閭閻激烈之<lb/>
　風長愚民輕生之習思之思之特諭<lb/>
諭閩廣正鄉音<hi>雍正六年</hi>
<pb n="KR2k0053_WYG_001-90b"/>
上諭凡官員有蒞民之責其語言必使人人共曉然後<lb/>
　可以通達民情熟悉地方事宜而辦理無悮是以古<lb/>
　者六書之制必使諧聲㑹意嫻習語音皆所以成遵<lb/>
　道之風著同文之治也朕每引見大小臣工凡陳奏<lb/>
　履歴之時惟有福建廣東兩省之人仍係鄉音不可<lb/>
　通曉夫伊等以現登仕籍之人經赴部演禮之後其<lb/>
　敷奏對揚尚有不可通曉之語則赴任他省又安能<lb/>
　於宣讀訓諭審斷詞訟皆歴歴清楚使小民共知而<lb/>
<pb n="KR2k0053_WYG_001-91a"/>
　共解乎官民上下語言不通必致吏胥從中代為傳<lb/>
　達於是添飾假借百弊業生而事理之貽悮者多矣<lb/>
　且此兩省之人其語言既皆不可通曉不但伊等歴<lb/>
　任他省不能深悉下民之情即伊等身為編氓亦必<lb/>
　不能明白官府之意是上下之情捍格不通其為不<lb/>
　便實甚但語音自㓜習成驟難改易必其徐加訓導<lb/>
　庶幾歴久可通應令福建廣東兩省督撫轉飭所屬<lb/>
　各府州縣有司及教官遍為傳示多方教導務期語<lb/>
<pb n="KR2k0053_WYG_001-91b"/>
　言明白使人通曉不得仍前習為鄉音則伊等將來<lb/>
　引見殿陛奏對可得詳明而出仕地方民情亦易於<lb/>
　通達矣特諭<lb/>
誡勉臣下諭<hi>雍正六年</hi>
上諭大凡為臣者必以報稱君上為心而不得有曕顧<lb/>
　身家之念從古聖賢之所以教忠皆是道也盖在平<lb/>
　時則正其誼不謀其利明其道不計其功孝弟忠信<lb/>
　一一皆盡其實而不可有一毫之虛假及至居官則<lb/>
<pb n="KR2k0053_WYG_001-92a"/>
　國而忘家公而忘私盡屏其偏陂黨同之習悉去其<lb/>
　沽名市惠之端此之謂實心任事而智名勇功於是<lb/>
　乎出内不欺衾影即外不愧大廷矣夫臣下之用心<lb/>
　在上未有不燭照其微洞悉其隠者古之良臣有嘉<lb/>
　謀嘉猷則入告於内而順應於外其誠意之交孚何<lb/>
　如其懇摯茍或挾詐任術飾貌修文隠微有潛伏之<lb/>
　私則必不能忠敬以事上而上有不知其情偽者乎<lb/>
　凡有學古入官之寄者宜矢之以至誠將之以篤敬<lb/>
<pb n="KR2k0053_WYG_001-92b"/>
　秉虛公以揆大中之則務正直以遵王道之平本忠<lb/>
　君為國之實心為立身行道之大務以此自勉更以<lb/>
　此交勉可以成明良一徳之盛矣特諭<lb/>
恩蠲舊糧<hi>雍正六年</hi>
上諭户部福建歴年地丁錢糧雍正四年册報共計未<lb/>
　完銀四十四萬二千一百餘兩其或欠在官或欠在<lb/>
　民從前未曽分别明晰經朕特遣大臣㑹同督撫徹<lb/>
　底清查除查出官吏侵蝕那移虧空外共實在民欠<lb/>
<pb n="KR2k0053_WYG_001-93a"/>
　未完銀三十三萬八千三百餘兩朕思今年閩省州<lb/>
　縣有數處微欠雨澤收成量不能十分豐足若於明<lb/>
　年徵收正額之外仍帶徵歴年舊欠恐民力艱於輸<lb/>
　將兹特大沛恩膏將康熈五十五年起至雍正四年<lb/>
　民欠地丁銀三十三萬八千三百餘兩槩予蠲免其<lb/>
　有已徵在官者即照數畱抵雍正已酉年本户徵賦<lb/>
　此朕惠養黎元勤求民隱之至意該督撫等應仰體<lb/>
　朕心家喻户曉并嚴飭州縣等官實力奉行務俾小<lb/>
<pb n="KR2k0053_WYG_001-93b"/>
　民均霑實惠倘有不肖州縣陽奉隂違或將已徵在<lb/>
　官者侵匿入已仍作民欠開報或將應行蠲免者私<lb/>
　自徵收一經察出定將州縣官從重治罪該督撫一<lb/>
　并嚴加處分再雲南貴州四川廣東廣西等省皆係<lb/>
　邊逺地方如有歴年民欠錢糧俱著該督撫詳細查<lb/>
　明將實數具奏爾部即遵諭行<lb/>
賞兵丁銀兩生息<hi>雍正七年</hi>
上諭在京八旗兵丁朕悉心為之籌畫其家若有吉凶<lb/>
<pb n="KR2k0053_WYG_001-94a"/>
　之事需用之費無所取辦實為拮据可憫特給内庫<lb/>
　銀兩王大臣等營運生息以備兵丁一時之用今思<lb/>
　外省駐防之滿洲漢軍兵丁等亦當一體加恩江寧<lb/>
　杭州西安京口荆州廣東福建寧夏右衛共九處每<lb/>
　處賞銀二萬兩天津河南潼闗乍浦成都共五處每<lb/>
　處賞銀一萬兩俱著布政司庫内支給交與該將軍<lb/>
　副都統等公同存貯營運生息如該處駐防兵丁家<lb/>
　有吉凶之事將生息銀兩酌量賞給以濟其用其本<lb/>
<pb n="KR2k0053_WYG_001-94b"/>
　銀永逺為存公生息之項不令彼繳還該將軍副都<lb/>
　統等務須盡心辦理使兵丁均霑實惠倘該管大臣<lb/>
　官員有私自侵蝕那移或委任非人以致本利虧缺<lb/>
　者定行從重治罪仍於該管及委用等官名下嚴追<lb/>
　還項其營運利息之處亦為公平辦理倘有指稱官<lb/>
　銀名色或佔奪百姓事業或重利刻剝閭閻與商賈<lb/>
　小民爭利擾累地方督撫不時稽查即行㕘奏如督<lb/>
　撫或狥隱不奏經朕訪聞必將該督撫一并議處此<lb/>
<pb n="KR2k0053_WYG_001-95a"/>
　項本利銀兩每年出入之數交與在京八旗都統副<lb/>
　都統查核一旗或一省或管二省著怡親王大學士<lb/>
　等酌量𣲖定每嵗底各省該管大臣官員造冊各該<lb/>
　旗查核奏聞再各省督標撫標提標兵丁等亦倣此<lb/>
　例每標或給銀一二萬兩或給銀數千兩按兵丁之<lb/>
　數分别銀兩之多寡亦著怡親王大學士等酌量𣲖<lb/>
　定其銀即交與各該督撫提督委員料理以惠濟兵<lb/>
　丁一切照駐防之例行其前後接任之時將此造入<lb/>
<pb n="KR2k0053_WYG_001-95b"/>
　交代冊内查核至於各省鎮標兵丁等一時難以遍<lb/>
　及量國用之出入次第加恩陸續降㫖特諭<lb/>
恩恤廣東蛋户<hi>雍正七年</hi>
上諭聞粤東地方四民之外另有一種名為蛋户即猺<lb/>
　蠻之類以船為家以捕魚為業通省河路俱有蛋户<lb/>
　生齒繁多不可數計粤民視蛋户為卑賤之流不容<lb/>
　登岸居住蛋户亦不敢與平民抗衡畏威隠忍跼蹐<lb/>
　舟中終身不獲安居之樂深可憫惻蛋户本屬良民<lb/>
<pb n="KR2k0053_WYG_001-96a"/>
　無可輕賤擯棄之處且彼輸納魚課與齊民一體安<lb/>
　得因地方積習強為區别而使之飄蕩靡寧乎著該<lb/>
　督撫等轉飭有司通行曉諭凡無力之蛋户聽其在<lb/>
　船自便不必强令登岸如有力能建造房屋及搭棚<lb/>
　棲身者准其在於近水村庄居住與齊民一同編列<lb/>
　甲户以便稽查勢豪土棍不得借端欺凌驅逐并令<lb/>
　有司勸諭蛋户開墾荒地播種力田共為務本之人<lb/>
　以副朕一視同仁之至意特諭<lb/>
<pb n="KR2k0053_WYG_001-96b"/>
詔禁賭博<hi>雍正七年</hi>
上諭游惰之民自昔治天下之所深惡若好為賭博之<lb/>
　人又不止于游惰而已荒棄本業廢盡家貲品行日<lb/>
　即於卑汚心術日趨於貪詐父習之則無以訓其子<lb/>
　主習之則無以制其奴鬬毆由此而生爭訟由此而<lb/>
　起盜賊由此而多匪類由此而聚其為人心風俗之<lb/>
　害誠不可以悉數也大凡為不善之事者雖干犯功<lb/>
　令猶可得微利於一時而獨至賭博則今日之所得<lb/>
<pb n="KR2k0053_WYG_001-97a"/>
　明日即未必能保若合一年數月而計之勝者與負<lb/>
　者同歸于盡此天下人所共知者而無如邪僻之人<lb/>
　一入其中即迷而不悟且甘為下賤而不辭者大可<lb/>
　悲矣數年以來屢降諭㫖嚴禁而此風尚未止息者<lb/>
　則以製造賭具之尚有其人而有司之禁約未曽盡<lb/>
　力也百工技藝之事可以獲利營生者何事不可為<lb/>
　而乃違條犯法製此壊風俗惑人心之具其罪尚可<lb/>
　言乎嘗思賭博之風所以盛行者父兄為之子弟見<lb/>
<pb n="KR2k0053_WYG_001-97b"/>
　而傚之家主為之奴僕在傍見而傚之甚至婦人女<lb/>
　子亦沉溺其中而不以為怪總因習此者多故從風<lb/>
　而靡者衆也假若嚴行禁止使人不敢再犯則日積<lb/>
　月累後生子弟無從而見即無從而學此風自然止<lb/>
　息無俟條教號令之煩矣凡地方大吏有司有化民<lb/>
　成俗之責而乃悠悠忽忽視為平常安辭溺職之咎<lb/>
　今特定本地官員勸懲之法以清其源嗣後拿獲賭<lb/>
　博必窮究賭具之所由來其製造賭具之家果審明<lb/>
<pb n="KR2k0053_WYG_001-98a"/>
　確有証據出於某縣將某縣知縣照溺職例革職知<lb/>
　府革職留任督撫司道等官各降一級留任如本地<lb/>
　有私造賭具之家而該縣能緝獲懲治者著加二級<lb/>
　知府著加一級督撫司道等官著紀録二次將此勸<lb/>
　懲之法永著為例於雍正庚戌年為始著該督撫通<lb/>
　行曉諭使城邑鄉村及逺陬僻壤咸使聞知特諭<lb/>
勸開墾<hi>雍正七年</hi>
上諭國家承平日久户口日繁凡屬閒曠未耕之地皆<lb/>
<pb n="KR2k0053_WYG_001-98b"/>
　宜及時開墾以裕養育萬民之計是以屢頒諭㫖勸<lb/>
　民墾種而川省安插之民又令給與牛種口糧使之<lb/>
　有所資藉以盡其力今思各省皆有未墾之土即各<lb/>
　處皆有願墾之人或以食用無資力量不及遂不能<lb/>
　趨事赴功徘徊中止亦事勢之所有者著各省督撫<lb/>
　各就本地情形細加籌畫轉飭有司作何勸導之法<lb/>
　其情願開墾而貧寒無力者酌動存公銀穀確查借<lb/>
　給以為牛種口糧俾得努力於南畆俟成熟之後分<lb/>
<pb n="KR2k0053_WYG_001-99a"/>
　限三年照數還項五年後按則起科總在該督撫等<lb/>
　統率州縣因地制宜實心經理務使田疇日闢耕鑿<lb/>
　惟勤以副朕愛養元元之至意特諭<lb/>
諭富户<hi>雍正七年</hi>
上諭直省各處富户其為士民殷實者或由於祖父之<lb/>
　積累或已身之經營操持儉約然後能致此饒裕此<lb/>
　乃國家之良民也其為鄉紳有餘者非由於先世之<lb/>
　畱遺即已身之俸禄制節謹度始能成其家計此乃<lb/>
<pb n="KR2k0053_WYG_001-99b"/>
　國家之良吏也是以紳衿士庶中之家道殷實者實<lb/>
　居五福之一而為國家所愛養保䕶之人則爾等本<lb/>
　身安可不思孳孳為善以永保其身家乎夫保家之<lb/>
　道若奢侈糜費固非所以善守而慳吝刻薄亦非所<lb/>
　以自全周禮以鄉三物教萬民有曰孝友睦婣任䘏<lb/>
　可知公財行惠任䘏之義與孝友而並重者也盖凡<lb/>
　民之情賤者忌人之貴貧者忌人之富彼窮乏之人<lb/>
　既游閒破耗自困其生又皆不知已過轉懐忌於温<lb/>
<pb n="KR2k0053_WYG_001-100a"/>
　飽之家若富户復以慳吝刻薄為心朘削侵牟與小<lb/>
　民爭利在太平盛世年穀順成之時固可相安從來<lb/>
　遇歉荒之時貧民肆行搶奪先衆人而受其害者皆<lb/>
　為富不仁之家也迨富家被害之後官法究擬必將<lb/>
　搶奪之貧民置之重典是富户以斂財而傾其家貧<lb/>
　民以貪利而喪其命豈非兩失之道大可憫惻者乎<lb/>
　朕為此勸導各富户等平時當以體䘏貧民為念凡<lb/>
　鄰里佃户中之窮乏者或遇年穀歉收或值青黄不<lb/>
<pb n="KR2k0053_WYG_001-100b"/>
　接皆宜平情通融切勿坐視其困苦而不為之援手<lb/>
　如此則富户濟貧民之急貧民感富户之情居常能<lb/>
　緩急相周有事可守望相助忮求之念既忘親睦之<lb/>
　心必篤豈非富户保家之善道乎從來家國一理若<lb/>
　富户能自保其身家貧民知共衛夫富户一鄉如此<lb/>
　則一鄉永靖一邑如此則一邑長寧是富户之自保<lb/>
　其家尤富户之宣力於國也朕臨御以來屢經人條<lb/>
　奏民間貧富不均請行限田之法乃至逆賊曽靜私<lb/>
<pb n="KR2k0053_WYG_001-101a"/>
　著謗書謂方今輕徭薄賦惟利於豪强兼并之家與<lb/>
　貧民無渉非復行井田不能養贍百姓等語朕思此<lb/>
　等怪謬支離之說乃理勢所萬不能行者夫天下富<lb/>
　者一而貧者百以一人之有餘欲濟衆人之不足貧<lb/>
　者未必便能成立而富户無辜已受摧殘矣此乃懐<lb/>
　欲窮天下之賊論有此情理乎朕既知其必不可行<lb/>
　若但令地方出示曉諭陽奉隂違朕實恥而不為若<lb/>
　以不能行之事委之各省督撫以示徳於貧民使之<lb/>
<pb n="KR2k0053_WYG_001-101b"/>
　感朕恩意而以奉行不力之故歸怨於各督撫等又<lb/>
　朕所不忍為者是以特頒諭㫖告誡爾等富户為富<lb/>
　户者當知已之得於天者甚厚當存濟人利物之心<lb/>
　行救困扶危之事敦睦宗族周䘏鄉鄰下逮佃户傭<lb/>
　工皆加惠養則人人感其徳意即可消患於未萌况<lb/>
　積善之家必有餘慶種福果於天地之間子孫必常<lb/>
　享豐厚豈不美歟著各省督撫將朕此㫖通行該屬<lb/>
　之鄉紳士民人等共知之料朕赤子良民必不負朕<lb/>
<pb n="KR2k0053_WYG_001-102a"/>
　期望之誠意也特諭<lb/>
恩免庚戌年錢糧<hi>雍正七年</hi>
上諭自古帝王之治天下設官分職不得其人則庶政<lb/>
　莫由振舉而理財不得其道則國用不足雖欲減賦<lb/>
　蠲租沛膏澤於萬姓其勢有所不能此自然之理也<lb/>
　數年以來怡親王大臣等辦理户部事務敬慎公忠<lb/>
　風清弊絶阜民裕國府庫充盈國家經費既敷則蠲<lb/>
　除惟正之供施恩常格之外使羣黎百姓俯仰有餘<lb/>
<pb n="KR2k0053_WYG_001-102b"/>
　乃朕寤寐之至願也昨山東署撫奏稱今嵗東省秋<lb/>
　成大稔父老皆言二十餘年以來所僅見朕思上年<lb/>
　命田文鏡總督山東而今年地方禾稼遂登大有又<lb/>
　如岳鍾琪總督陜省平日駐劄西安則西安比嵗豐<lb/>
　收今夏領兵前徃甘肅則甘肅收成大熟而西安六<lb/>
　七月間便覺苦旱又如鄂爾泰之在雲南連嵗滇省<lb/>
　地方雨暢時若今夏巡歴貴州甫離滇境而雲南府<lb/>
　屬之晉寧宜良等處即有暴雨潰堤低田被水之事<lb/>
<pb n="KR2k0053_WYG_001-103a"/>
　　又如李衛之在浙江屢年四境豐樂今嵗李衛暫離<lb/>
　　浙省而衢屬江山縣峽口谷即有起蛟發水淹沒禾<lb/>
　　麥之災觀此數事益見賢督撫之感召<lb/>
天和捷於影響則凡為督撫者宜何如之敬謹居心公忠<lb/>
　　奉職以不愧屋漏之誠為感格<lb/>
上天之本聞今年秦省西安一帶夏月甚旱而地方文武<lb/>
　　大臣官員罔知修省此則封疆大臣之所當切戒者<lb/>
　　朕非責於臣工而屢頒此等諭㫖也盖朕實有見於<lb/>
<pb n="KR2k0053_WYG_001-103b"/>
　　天人感應之理纎毫不爽而夙夜敬謹乾惕覺<lb/>
鑒觀之有赫而呼吸之可通朕心有一刻之懶弛而徒以<lb/>
　　訓誡之詞責諸臣下其又何以對越<lb/>
天地神明乎又據廣東督撫布按等奏稱今年粤東雨澤<lb/>
　　均調百穀順成合計通省米價貴者不過八錢幾分<lb/>
　　賤者至於五六錢實粤省從來希有之事朕聞之深<lb/>
　　為慰恱此皆該省人民等革薄從忠醇厚良善之心<lb/>
　　仰感<lb/>
<pb n="KR2k0053_WYG_001-104a"/>
上天垂祐而錫以豐穰之所至也著將山東廣東二省庚<lb/>
　　戌年地丁錢糧各免四十萬兩以奬地方官民之善<lb/>
　　直𨽻陜西今年已各蠲銀四十萬兩庚戌年著再各<lb/>
　　免地丁銀四十萬兩山西通省連嵗皆豐收著免庚<lb/>
　　戌年地丁銀四十萬兩安徽各屬亦著免庚戌年地<lb/>
　　丁銀四十萬兩此六省共蠲免額徵銀二百四十萬<lb/>
　　兩乃朕加恩閭閻之特恩該督撫等應轉飭有司仰<lb/>
　　體朕心敬謹奉行使小民均霑實惠倘有不肖官吏<lb/>
<pb n="KR2k0053_WYG_001-104b"/>
　　及紳士土豪等有侵蝕包攬等弊一經發覺定行從<lb/>
　　重治罪并將失察之督撫上司等官嚴加議處特諭<lb/>
　諭沿海弁兵<hi>雍正七年</hi>
　上諭粤東三面皆海各省商民及外洋番估携資置貨<lb/>
　　徃來貿易者甚多而海風飄發不常貨船或有覆溺<lb/>
　　全賴營汛弁兵極力搶救使被溺之人得全軀命落<lb/>
　　水之物不致飄零此國家設立汛防之本意不專在<lb/>
　　於緝捕盜賊已也乃沿海不肖之弁兵等利欲熏心<lb/>
<pb n="KR2k0053_WYG_001-105a"/>
　貪圖財物每於商船失風之時利其所有乗機搶奪<lb/>
　而救人之事姑置不問似此居心行事更甚於盜賊<lb/>
　無恥殘惡之極豈國家弁兵忍為之事乎如雍正六<lb/>
　年八月間有福建龍溪縣人徐榜貿易西洋行至廣<lb/>
　東新寧縣地方遭風損船廣海寨守備鄧成同兵丁<lb/>
　等巡哨至彼撈獲銀錢私相分取而坐視徐榜等在<lb/>
　危困之中不行救䕶此案現在題㕘候審又聞有香<lb/>
　山縣澳門番人月旺貿易交趾於雍正六年十二月<lb/>
<pb n="KR2k0053_WYG_001-105b"/>
　在瓊州府㑹同縣遭風損船該汛百總文秀即駕小<lb/>
　船搬運貨物及至登岸止還本人縀疋銀器數件其<lb/>
　餘藏匿不吐地方官現在查追似此貪殘不法之事<lb/>
　廣東福建二省居多而他省沿江濱海之營汛亦所<lb/>
　不免此皆該地方督撫提鎮等不能化導於平時又<lb/>
　不能稽查懲究於事後以致不肖弁兵等但有圖財<lb/>
　貪利之心而無濟困扶危之念也嗣後若有此等應<lb/>
　作何嚴定從重治罪之條使弁兵人等有所畏懼儆<lb/>
<pb n="KR2k0053_WYG_001-106a"/>
　　戒著沿海督撫各抒已見議奏到時九卿㑹同再行<lb/>
　　定議此㫖頒到之時著一面即行出示宣諭弁兵等<lb/>
　　一面定議具奏特諭<lb/>
　諭重農<hi>雍正七年</hi>
　上諭自古帝王致治諴民莫不以重農為首務書陳無<lb/>
　　逸先知稼穡之艱難詩載豳風備敘田家之力作論<lb/>
　　語云百姓足君孰與不足孟子云民事不可緩也蓋<lb/>
　　國以民為本民以食為天農事者帝王所以承天養<lb/>
<pb n="KR2k0053_WYG_001-106b"/>
　　人久安長治之本也我國家撫綏寰宇<lb/>
聖祖仁皇帝臨御六十餘年深仁厚澤休養生息户口日<lb/>
　　増生齒益繁而直省之内地不加廣近年以來各省<lb/>
　　皆有收成其被水歉收者不過州縣數處耳而米價<lb/>
　　遂覺漸貴閩廣之間頗有不敷之慮望濟於鄰省<lb/>
　　良由地土之所産如舊而民間之食指愈多所入不<lb/>
　　足以供出是以米少而價昂此亦理勢之必然者也<lb/>
　　夫米穀為養命之寳既賴之以生則當加意愛惜而<lb/>
<pb n="KR2k0053_WYG_001-107a"/>
　不可存輕棄之心且資之者衆尤當隨時撙節而不<lb/>
　可縱口腹之欲每人能省一勺在我不覺其少而積<lb/>
　少成多便可多養數人若數人如此則所積豈不更<lb/>
　多所養豈不更衆乎養生家以食少為要訣固所以<lb/>
　頤神養和亦所以節用惜福也况脾主於信習慣便<lb/>
　成自然每見食少之人其精神氣體未嘗不壯此顯<lb/>
　而可見者至於各省地土其不可以種植五穀之處<lb/>
　則不妨種他物以取利其可以種植五穀之處則當<lb/>
<pb n="KR2k0053_WYG_001-107b"/>
　視之如寳勤加墾治樹藝菽粟安可舍本而逐末棄<lb/>
　膏腴之沃壤而變為果木之塲廢饔飱之恒産以倖<lb/>
　圖贏餘之利乎至於煙葉一種于生人日用毫無裨<lb/>
　益而種植必擇肥饒善地尤為妨農之甚者也小民<lb/>
　較量錙銖且但顧目前不為久逺之計故當圖利之<lb/>
　時若令其舍多取寡移重就輕必非其情之所願而<lb/>
　地方官遽繩之以法則勢有所難行轉資紛擾惟在<lb/>
　良有司懃懃懇懇諄切勸諭俾小民豁然醒悟知稼<lb/>
<pb n="KR2k0053_WYG_001-108a"/>
　　穡為身命之所闗非此不能生活而其他皆不足恃<lb/>
　　則羣情踴躍不待督課而皆盡力於南畝矣朕聞江<lb/>
　　南江西湖廣粤東數省有一嵗再熟之稻風土如此<lb/>
　　而仍於乏食者是地土之力有餘而播植之功不足<lb/>
　　豈非小民習於怠惰而有司化導者有未至耶或者<lb/>
　　曰米穀太多則價賤而難於糶賣昔人有穀賤傷農<lb/>
　　之說諺語所謂熟荒者此則不必過慮假若小民勤<lb/>
　　於耕作收穫豐盈至價賤而難於出糶朕必多發官<lb/>
<pb n="KR2k0053_WYG_001-108b"/>
　　價以糴買之使重農務本之良民獲利而有餘貲也<lb/>
　　朕生平愛惜米穀每食之時雖顆粒不肯抛棄以朕<lb/>
　　玉食萬方豈慮天庾之不給而所以如此撙節愛惜<lb/>
　　者實出於天性自然之敬慎並不由於勉强且以米<lb/>
　　穀乃<lb/>
上天所賜以生養萬民者朕為天下生民主惟有敬謹寳<lb/>
　　重仰冀<lb/>
天心黙祐雨暘時若嵗獲有秋俾小民家有盖藏人歌樂<lb/>
<pb n="KR2k0053_WYG_001-109a"/>
　　土朕既為億萬生民計不敢輕忽天貺爾等紳衿百<lb/>
　　姓獨不自為一身一家之計乎朝夕生養之需既受<lb/>
上天之賜若果加意愛惜隨時撙節則天心頻頻賜賚長<lb/>
　　享盈寧之福若恣情縱欲暴殄天物則必上干天怒<lb/>
　　不䝉賜賚而水旱災祲之事皆所不免其理豈有爽<lb/>
　　哉又聞江西廣西地方竟有以米穀飼養豚豕者試<lb/>
　　思穀食之與肉食孰重孰輕孰急孰緩而乃以<lb/>
上天之所賜小民終嵗勤苦之所獲者為豢養物類之用<lb/>
<pb n="KR2k0053_WYG_001-109b"/>
　　豈不干天和而輕民命乎朕所以惓惓訓諭者惟期<lb/>
　　天下之人專務本業以杜浮糜愛惜物力以圖久逺<lb/>
　　共體朕敬迓<lb/>
天庥勤恤民隱之意則爾等家室必益至於豐饒爾等子<lb/>
　　孫必永綿其福澤思之思之毋忽朕言著將此曉諭<lb/>
　　内外官民人等並通行逺鄉僻壤咸使聞知特諭<lb/>
　御製大義覺迷錄序<hi>雍正八年</hi>
　　自古帝王之有天下莫不由懐保萬民恩加四海膺<lb/>
<pb n="KR2k0053_WYG_001-110a"/>
上天之眷命協億兆之懽心用能統一寰區垂庥奕世盖<lb/>
　　生民之道惟有徳者可為天下君此天下一家萬物<lb/>
　　一體自古迄今萬世不易之常經非尋常之類聚羣<lb/>
　　分鄉曲疆域之私衷淺見所可妄為同異者也書曰<lb/>
　　皇天無親惟徳是輔盖徳足以君天下則天錫祐之<lb/>
　　以為天下君未聞不以徳為感孚而第擇其為何地<lb/>
　　之人而輔之之理又曰撫我則后虐我則仇此民心<lb/>
　　向背之至情未聞億兆之歸心有不論徳而但擇地<lb/>
<pb n="KR2k0053_WYG_001-110b"/>
　　之理又曰順天者昌逆天者亡惟有徳者乃能順天<lb/>
　　天之所與又豈因何地之人而有所區别乎我國家<lb/>
　　肇基東土<lb/>
列聖相承保乂萬邦<lb/>
天心篤祐徳教𢎞敷恩施遐暢登生民於袵席徧中外而<lb/>
　　尊親者百年於兹矣夫我朝既仰承<lb/>
天命為中外臣民之主則所以䝉撫緩愛育者何得以華<lb/>
　　夷而有殊視而中外臣民既共奉我朝以為君則所<lb/>
<pb n="KR2k0053_WYG_001-111a"/>
　　以歸誠効順盡臣民之道者尤不得以華夷而有異<lb/>
　　心此揆之<lb/>
天道驗之人理海隅日出之鄉普天率土之衆莫不知大<lb/>
　　一統之在我朝悉子悉臣罔敢越志者也乃逆賊吕<lb/>
　　畱良兇頑悖惡好亂樂禍俶擾彛倫私為著述妄謂<lb/>
　　徳祐以後天地大變亘古未經於今復見而逆徒嚴<lb/>
　　鴻逵等轉相附和備極猖狂餘波及於曽靜幻怪相<lb/>
　　煽恣為毁謗至謂八十餘年以來天昏地暗日月無<lb/>
<pb n="KR2k0053_WYG_001-111b"/>
　　光在逆賊等之意徒謂本朝以滿洲之君入為中國<lb/>
　　之主妄生此疆彼界之私遂故為訕謗詆譏之說耳<lb/>
　　不知本朝之為滿洲猶中國之有籍貫舜為東夷之<lb/>
　　人文王為西夷之人曽何損於聖徳乎詩言戎狄是<lb/>
　　膺荆舒是懲者以其僭王<graphic n="KR2069" url="https://raw.githubusercontent.com/kanripo/KR-Gaiji/master/images/KR2069.png" mimeType="image/png"/>夏不知君臣之大義故<lb/>
　　聲其罪而懲艾之非以其為戎狄而外之也若以戎<lb/>
　　狄而言則孔子周遊不當至楚應昭王之聘而秦穆<lb/>
　　之霸西戎孔子刪定之時不應以其誓列於周書之<lb/>
<pb n="KR2k0053_WYG_001-112a"/>
　後矣盖從來華夷之說乃在晉宋六朝偏安之時彼<lb/>
　此地醜徳齊莫能相尚是以北人詆南為島夷南人<lb/>
　指北為索虜在當日之人不務修徳行仁而徒事口<lb/>
　舌相譏已為至卑至陋之見今逆賊等於天下一統<lb/>
　華夷一家之時而妄判中外謬生忿戾豈非逆天悖<lb/>
　理無父無君蜂蟻不若之異類乎且以天地之氣數<lb/>
　言之明代自嘉靖以後君臣失徳盜賊四起生民塗<lb/>
　炭疆圉靡寧其時之天地可不謂之閉塞乎本朝定<lb/>
<pb n="KR2k0053_WYG_001-112b"/>
　鼎以來掃除羣寇寰宇乂安政教興修文明日盛萬<lb/>
　民樂業中外恬熙黄童白叟一生不見兵革今日之<lb/>
　天地清寧萬姓沾恩超越明代者三尺之童亦皆洞<lb/>
　曉而尚可謂之昏暗乎夫天地以仁愛為心以覆載<lb/>
　無私為量是以徳在内近者則大統集於内近徳在<lb/>
　外逺者則大統集於外逺孔子曰故大徳者必受命<lb/>
　自有帝王以來其揆一也今逆賊等以㝠頑狂肆之<lb/>
　胸不論<lb/>
<pb n="KR2k0053_WYG_001-113a"/>
天心之取舍政治之得失不論民物之安危疆域之大小<lb/>
　　徒以瑣瑣鄉曲為阿私區區地界為忿嫉公然指斥<lb/>
　　以遂其昧棄彜倫滅廢人紀之逆意至于極盡狂吠<lb/>
　　之音竟敢指天地為昏暗豈<lb/>
皇皇上天鑒觀有赫轉不如逆賊等之智識乎且逆賊吕<lb/>
　　畱良等以夷狄比於禽獸未知<lb/>
上天厭棄内地無有徳者方<lb/>
眷命我外夷為内地之主若據逆賊等論是中國之人皆禽<lb/>
<pb n="KR2k0053_WYG_001-113b"/>
　　獸之不若矣又何暇内中國而外夷狄也自詈乎詈<lb/>
　　人乎且自古中國一統之世幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>不能廣逺其中有<lb/>
　　不向化者則斥之為夷狄如三代以上之有苗荆楚<lb/>
　　玁狁即今湖南湖北山西之地也在今日而目為夷<lb/>
　　狄可乎至於漢唐宋全盛之時北狄西戎世為邊患<lb/>
　　從未能臣服而有其地是以有此疆彼界之分自我<lb/>
　　朝入主中土君臨天下并䝉古極邊諸部落俱歸版<lb/>
　　圖是中國之疆土開拓廣逺乃中國臣民之大幸何<lb/>
<pb n="KR2k0053_WYG_001-114a"/>
　得尚有華夷中外之分論哉從來為君上之道當視<lb/>
　民如赤子為臣下之道當奉君如父母如為子之人<lb/>
　其父母即待以不慈尚不可以疾怨忤逆况我朝之<lb/>
　為君實盡父母斯民之道殫誠求保赤之心而逆賊<lb/>
　尚忍肆為訕謗則為君者不知何道而後可也從前<lb/>
　康熈年間各處奸徒竊發動輒以朱三太子為名如<lb/>
　一念和尚朱一貴者指不勝屈近日尚有山東人張<lb/>
　玉假稱朱姓託於明之後裔遇星士推算有帝王之<lb/>
<pb n="KR2k0053_WYG_001-114b"/>
　命以此希冀鼔惑愚民現被步軍統領衙門拿獲究<lb/>
　問從來異姓先後繼統前朝之宗姓臣服於後代者<lb/>
　甚多否則隠匿姓名伏處草野從未有如本朝奸民<lb/>
　假稱朱姓揺惑人心若此之衆者似此蔓延不息則<lb/>
　中國人君之子孫遇繼統之君必至於無噍類而後<lb/>
　已豈非奸民迫之使然乎况明繼元而有天下明太<lb/>
　祖即元之子民也以綱常倫紀言之豈能逃簒竊之<lb/>
　罪至於我朝之於明則鄰國耳且明之天下喪於流<lb/>
<pb n="KR2k0053_WYG_001-115a"/>
　賊之手是時邊患肆起倭冦騷動流賊之有名目者<lb/>
　不可勝數而各村邑無賴之徒乗機刦殺其不法之<lb/>
　將弁兵丁等又借征勦之名肆行擾害殺戮良民請<lb/>
　功以充獲賊之數中國民人死亡過半即如四川之<lb/>
　人竟致靡有孑遺之歎其偶有存者則肢體不全耳<lb/>
　鼻殘缺此天下人所共知康熈四十五年間猶有目<lb/>
　覩當時情形之父老垂涕泣而道之者且莫不慶幸<lb/>
　我朝統一萬方削平羣冦出薄海内外之人於湯火<lb/>
<pb n="KR2k0053_WYG_001-115b"/>
　之中而登之袵席之上是我朝之有造於中國者大<lb/>
　矣至矣至於厚待明代之典禮史不勝書其藩王之<lb/>
　後實係明之子孫則格外加恩封以侯爵此亦前代<lb/>
　未有之曠典而胸懐叛逆之奸民動則假稱朱姓以<lb/>
　為搆逆之媒而吕畱良輩又借明代為言肆其分别<lb/>
　華夷之邪說冀遂其叛逆之志此不但為本朝之賊<lb/>
　寇實明代之仇讐也且如中國之人輕待外國之入<lb/>
　承大統者其害不過妄意詆譏蠱惑一二匪類而已<lb/>
<pb n="KR2k0053_WYG_001-116a"/>
　　原無損於是非之公倫常之大倘若外國之君入承<lb/>
　　大統不以中國之人為赤子則中國之人其何所托<lb/>
　　命乎况撫之則后虐之則仇人情也若撫之而仍不<lb/>
　　以為后殆非順天合理之人情也假使為君者以非<lb/>
　　人情之事加之於下為下者其能堪乎為君者尚不<lb/>
　　可以非人情之事加之於下豈為下者轉可以此施<lb/>
　　之於上乎孔子曰君子居是邦也不非其大夫况其<lb/>
　　君乎又曰夷狄之有君不如諸夏之亡也夫以春秋<lb/>
<pb n="KR2k0053_WYG_001-116b"/>
　　時百里之國其大夫猶不可非况我朝奉<lb/>
天承運大一統太平盛世而君上尚可謗議乎且聖人之<lb/>
　　在諸夏猶謂夷狄為有君况為我朝之人親被教澤<lb/>
　　食徳服疇而可為無父無君之論乎韓愈有言中國<lb/>
　　而夷狄也則夷狄之夷狄而中國也則中國之歴代<lb/>
　　以來如有元之混一區宇有國百年幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>極廣其政<lb/>
　　治規模頗多美徳而後世稱述者寥寥其時之名臣<lb/>
　　學士著作頌揚紀當時之休美者載在史册亦復燦<lb/>
<pb n="KR2k0053_WYG_001-117a"/>
　然具備而後人則故為貶詞槩謂無人物之可紀無<lb/>
　事功之足録此特懐挾私心識見卑鄙之人不欲歸<lb/>
　美於外來之君欲貶抑淹没之耳不知文章著述之<lb/>
　事所以信今傳後著勸戒於簡編當平心執正而論<lb/>
　於外國入承大統之君其善惡尤當秉公書録細大<lb/>
　不遺庶俾中國之君見之以為外國之主且明哲仁<lb/>
　愛如此自必生奮勵之心而外國之君見是非之不<lb/>
　爽信直道之常存亦必愈勇於為善而深戒為惡此<lb/>
<pb n="KR2k0053_WYG_001-117b"/>
　文藝之功有補於治道者當何如也倘故為貶抑淹<lb/>
　没畧其善而不傳誣其惡而妄載將使中國之君以<lb/>
　為既生中國自享令名不必修徳行仁以臻郅隆之<lb/>
　治而外國入承大統之君以為縱能夙夜勵精勤求<lb/>
　治理究無望於載籍之褒揚而為善之心因而自怠<lb/>
　則内地蒼生其苦無有底止矣其為人心世道之害<lb/>
　可勝言哉况若逆賊吕留良等不惟於我朝之善政<lb/>
　善教大經大法槩為置而不言而更鑿空妄撰憑虚<lb/>
<pb n="KR2k0053_WYG_001-118a"/>
　横議以無影無響之談為惑世誣民之具顛倒是非<lb/>
　紊亂黒白以有為無以無為有此其誕幻譸張誑人<lb/>
　聽聞誠乃千古之罪人所謂愍不畏死凡民罔不憝<lb/>
　不待教而誅者也非祗獲罪於我國家而已此等憸<lb/>
　邪之人胸懐思亂之心妄冀僥倖於萬一曽未通觀<lb/>
　古今大勢凡首先倡亂之人無不身膏斧鑕遺臭萬<lb/>
　年夫以天下國家之鞏固豈烏合䑕竊之輩所能輕<lb/>
　言揺動即當世運式微之時其首亂之人歴觀史冊<lb/>
<pb n="KR2k0053_WYG_001-118b"/>
　從無有一人能成大事者如秦末之陳渉項梁張耳<lb/>
　陳餘等以至元末之劉福通韓林兒陳友諒張士誠<lb/>
　等雖一時跳梁究竟旋為灰燼而唐宋中葉之時其<lb/>
　草竊之輩接踵叠跡亦同歸於盡總之此等奸民不<lb/>
　知君臣之大義不識天命之眷懐徒自取誅戮為萬<lb/>
　古之罪人而已夫人之所以為人而異於禽獸者以<lb/>
　有此倫常之理也故五倫謂之人倫是闕一則不可<lb/>
　謂之人矣君臣居五倫之首天下有無君之人而尚<lb/>
<pb n="KR2k0053_WYG_001-119a"/>
　可謂之人乎人而懐無君之心而尚不謂之禽獸乎<lb/>
　盡人倫則謂人滅天理則為禽獸非可因華夷而區<lb/>
　别人禽也且天命之以為君而乃懐逆天之意焉有<lb/>
　不遭天之誅殛者乎朕思秉彛好徳人心所同天下<lb/>
　億萬臣民共具天良自切尊君親上之念無庸再為<lb/>
　剖示宣諭但憸邪昬亂之小人如吕畱良等胸懐悖<lb/>
　逆者普天之下不可言止此數賊也用頒此㫖特加<lb/>
　訓諭若平日稍有存此心者當問天捫心各發天良<lb/>
<pb n="KR2k0053_WYG_001-119b"/>
　詳細自思之朕之詳悉剖示者非好辨也古昔人心<lb/>
　淳樸是以堯舜之時都俞吁咈其詞甚簡逮至殷周<lb/>
　之世人心漸不如前故殷盤周誥所以誥誡臣民者<lb/>
　徃復周詳肫誠剴切始能去其蔽銅覺其愚䝉此古<lb/>
　今時勢之不得不然者每見隂險小人為大義所折<lb/>
　理屈詞窮則借聖人之言以巧為詆毁曰是故惡夫<lb/>
　佞者不知孔子之以子路為佞因子路何必讀書然<lb/>
　後為學之語而發盖以無理之論而欲强勝於人則<lb/>
<pb n="KR2k0053_WYG_001-120a"/>
　謂之佞所謂禦人以口給也若遇吕畱良嚴鴻逵曽<lb/>
　靜等逆天背理惑世誣民之賊而曉以天經地義綱<lb/>
　常倫紀之大道使愚昧無知平日為邪說陷溺之人<lb/>
　豁然醒悟不致遭天譴而罹國法此乃為世道人心<lb/>
　計豈可以謂之佞乎天下後世自有公論著將吕畱<lb/>
　良嚴鴻逵曽靜等悖逆之言及朕諭㫖一一刋刻通<lb/>
　行頒布天下各府州縣逺鄉僻壤俾讀書士子及鄉<lb/>
　曲小民共知之並令各貯一冊於學宫之中使將來<lb/>
<pb n="KR2k0053_WYG_001-120b"/>
　後學新進之士人人觀覽知悉倘有未見此書未聞<lb/>
　朕㫖者經朕隨時察出定將該省學政及該縣教官<lb/>
　從重治罪特諭<lb/>
命大吏衙門約束書吏諭<hi>雍正八年</hi>
上諭朕訪聞得有數省督撫司道不能約束書吏者其<lb/>
　胥役人等狐假虎威無惡不作而督撫衙門為尤甚<lb/>
　其名有内外班之分内班經管案件外班傳逓信息<lb/>
　朋比作奸種種嚇詐飽其貪壑則改重為輕拂其所<lb/>
<pb n="KR2k0053_WYG_001-121a"/>
　欲則批駁不已即如廣東各案盜犯未獲無論年月<lb/>
　逺近不拘盜犯多寡總督書辦槩於冬季寫票差提<lb/>
　承緝之吏目典史巡檢齊至肇慶示期比責其陋規<lb/>
　則有院房年節禮每員到彼各送書辦銀三四十兩<lb/>
　遂准回任若微員無力餽送則差押不放甚至禀請<lb/>
　杖責此粤省之弊端也至於各省督撫書役則有承<lb/>
　舍旗牌等名皆自號為差官該督撫給票差遣亦用<lb/>
　差官字様而通省吏民遂莫不以差官目之平日踞<lb/>
<pb n="KR2k0053_WYG_001-121b"/>
　坐差房包攬詞狀每於府州縣官謁見督撫之便私<lb/>
　行囑托濫准枉斷及差徃他處則肩輿逾分馬挂胸<lb/>
　纓儼然官長沿途拜㑹有司需索夫馬餽送此輩狡<lb/>
　猾性成或以小忠小信趨奉本官得其歡心間或委<lb/>
　其訪察屬員事跡則假公濟私作威作福其害更不<lb/>
　可言矣從來胥役之為患有闗吏治在精明亷察之<lb/>
　督撫自能覺照而防範之在庸懦之督撫為所欺而<lb/>
　不知受其累而不悟者正不少也又如藩司掌通省<lb/>
<pb n="KR2k0053_WYG_001-122a"/>
　之錢糧臬司掌通省之刑名案牘如山不得不仗熟<lb/>
　練之書役為之辦理而其中百弊叢生舞文弄法之<lb/>
　處不可悉數朕素知此輩之情狀已經定例嚴申禁<lb/>
　約今再行訓飭是在督撫藩臬等約束於平時訪察<lb/>
　於臨事不因熟悉條例而輕聽其言不因善承使令<lb/>
　而誤墮其術秉公駕馭用意防閑一有見聞即加懲<lb/>
　治不存姑息之見不畱回䕶之心如此則若輩雖欲<lb/>
　舞弊而不能雖欲玩法而不敢矣倘任封疆岳牧之<lb/>
<pb n="KR2k0053_WYG_001-122b"/>
　寄於一二管轄之書吏不能使之安分守法格其非<lb/>
　心又安能察吏安民詰奸禁暴成移風易俗之治乎<lb/>
　朕深為庸懦之督撫藩臬恥之特諭<lb/>
宣諭知府直𨽻州詔<hi>雍正八年</hi>
　　安陸府知府談九敘汀州府知府王士任署長沙<lb/>
　　府知府魚海源恭請<lb/>
聖訓<lb/>
上面諭曰知府一官有承上率下之責闗係吏治民生<lb/>
<pb n="KR2k0053_WYG_001-123a"/>
　　最為緊要爾等勿將此席視為傳舍但務逢迎上司<lb/>
　　以圖陞遷為榮身之計做此一官須盡一官之職居<lb/>
　　官一日當盡一日之心果能察吏安民實盡其道便<lb/>
　　終身不得遷轉亦足畱名譽於將來若一味請托鑽<lb/>
　　營希圖保薦縱一時倖獲寸進而遺臭無窮公論難<lb/>
　　免何能掩人之耳目哉况近來知府無難做之處上<lb/>
　　司俱不收規禮節禮若果實心盡職不患薦舉之不<lb/>
　　公即如刑名事件知府尤為上下闗鍵務期明允公<lb/>
<pb n="KR2k0053_WYG_001-123b"/>
　　當地方始無寃民不可聽屬員懇求亦不可畏上司<lb/>
　　駁詰而草率苟且以致訟獄顛倒下結民怨上干<lb/>
天和至於催科一節固有考成若果遇水旱災荒自當據<lb/>
　　實申詳加意撫恤不可隱匿以圖省事亦不可揑報<lb/>
　　以滋弊端夫寛大惠愛者乃為政之要道朕非令爾<lb/>
　　等嚴厲苛刻以從事也但古人云養稂莠者傷禾稼<lb/>
　　惠奸宄者賊良民若保全貪官汚吏以博長厚之名<lb/>
　　縱容地棍土豪以沽安靜之譽此所謂婦人之仁大<lb/>
<pb n="KR2k0053_WYG_001-124a"/>
　有害於人心吏治古昔聖賢言之詳矣不待朕諭而<lb/>
　後知之也沽名邀譽者乃居官之大患大凡在任時<lb/>
　使耆民鄉約貼徳政之歌謡離任時令豪紳劣衿具<lb/>
　保畱之呈牒此皆非真正好官也惟在任之日亦不<lb/>
　覺其好而去任之日紳衿百姓思之不置念之不忘<lb/>
　愈久而愈切斯則不愧古之循良矣知府與知縣不<lb/>
　同知縣為一邑之宰果能殫竭心力使四境之内民<lb/>
　人樂業便是良有司至於知府則有統轄屬員之職<lb/>
<pb n="KR2k0053_WYG_001-124b"/>
　若各屬之内有一人居官不善在知府分内即為一<lb/>
　分曠職不可云潔已謹守遂可無忝黄堂之任也天<lb/>
　下人才難得當存愛惜之心若果善於鼓舞教導則<lb/>
　中材皆可進於髙明倘過於苛刻摧殘則因細故微<lb/>
　瑕而致干放廢終身者不少矣總之遇好官則當愛<lb/>
　重保䕶之遇中材則當勸導扶掖之遇劣員則當懲<lb/>
　治罷黜之以爾等自己教訓子弟之公心督課屬員<lb/>
　而屬員有不觀感興起者無此情理也况天下官員<lb/>
<pb n="KR2k0053_WYG_001-125a"/>
　　百姓各具天良無不可感化之人如曽靜之兇惡性<lb/>
　　成古今罕有其比者朕尚且感發其愧悔之念則知<lb/>
　　信及豚魚古人之言不我欺也爾等居官惟有至誠<lb/>
　　至敬實心實政自然屬吏承風羣黎嚮化和氣致祥<lb/>
上天必錫之以福慶矣至於㕘罰案件外官必不能免朕<lb/>
　　從不肯以情有可原之案廢棄賢員常有因公㕘處<lb/>
　　之州縣官朕見其人才可用而逾格加恩遷擢者爾<lb/>
　　等勿存見小之念顧惜功名局於庸衆之規模而無<lb/>
<pb n="KR2k0053_WYG_001-125b"/>
　　逺大之器量也爾談九敘朕看來才具平常因爾曽<lb/>
　　任知府七年諸事熟練亦無過犯是以復加簡用大<lb/>
　　凡曽經歴練之人若以其巧滑之習和光同塵盜名<lb/>
　　欺世此等之人實為國家之蠧若出其素所閱歴者<lb/>
　　以察吏安民誠心供職較之初入仕途之人大相逕<lb/>
　　庭實為國家之寳為蠧為寳在汝自擇之爾王士任<lb/>
　　朕看來甚是聰明從前髙其倬曽在朕前陳奏今史<lb/>
　　貽直特行保舉爾須努力上進不可自恃聰明將來<lb/>
<pb n="KR2k0053_WYG_001-126a"/>
　可望成就勉之勉之並將此通行宣諭天下之為知<lb/>
　府為直𨽻知州者<lb/>
欽定訓飭州縣規條諭<hi>雍正八年</hi>
上諭牧令為親民之官一人之賢否闗係萬姓之休戚<lb/>
　故自古以來慎重其選而朕之廣攬旁求訓勉告誡<lb/>
　冀其奏循良之績以惠我烝黎者亦備極苦心矣惟<lb/>
　是地方事務皆發端於州縣頭緒紛繁情偽百出而<lb/>
　膺斯任者類皆初登仕籍之人未練習於平時而欲<lb/>
<pb n="KR2k0053_WYG_001-126b"/>
　措施於一旦無怪乎徬徨瞻顧心志茫然即採訪咨<lb/>
　詢而告之者未必其盡言無隱此古人所以有學製<lb/>
　美錦之歎也向以大學士朱軾左都御史沈近思外<lb/>
　任多年周知地方利弊雍正二年曽令二臣商著規<lb/>
　則以為州縣之南車乃書未就緒而沈近思物故邇<lb/>
　年以來朱軾復時多病此事遂至遲延去年始降㫖<lb/>
　委諸總督田文鏡李衛今二臣各抒所見繕録諸條<lb/>
　以進朕親加披覽見其條理詳明言詞剴切民情吏<lb/>
<pb n="KR2k0053_WYG_001-127a"/>
　習罔不兼該大綱細目莫不備舉誠新進之津梁庶<lb/>
　官之模範也在二臣各就其所閱歴者而言繁簡同<lb/>
　異之間不必一致而慎守官方勤恤民隱興利除害<lb/>
　易俗移風其大指則一而已矣爰就本文付之欹劂<lb/>
　頒賜州縣官各一帙俾置之几案間朝夕觀覽省察<lb/>
　提撕治效未臻必思所以勉之弊端未革必思所以<lb/>
　去之本之以實心行之以實力毋始勤而終怠毋靜<lb/>
　言而庸違如此則不但國家得司牧之賢草野有父<lb/>
<pb n="KR2k0053_WYG_001-127b"/>
　母之頒而爾等身膺顯擢叨被榮光福貽子孫名標<lb/>
　史冊豈不美歟特諭<lb/>
諭富户借貸銀米毋重生息<hi>雍正八年</hi>
　諭民間借貸一事所以通彼此之有無濟一時之緩<lb/>
　急意本善也乃有貪利營私之徒徃徃乗人匱乏勒<lb/>
　索重利如借貸米穀則不但加三起息竟有加五或<lb/>
　多至加倍者小民偶爾窘迫止顧目前及禾稼登塲<lb/>
　終嵗辛苦之所獲不能復為已有雖豐潤之嵗僅足<lb/>
<pb n="KR2k0053_WYG_001-128a"/>
　　供償債之需一遇歉收之年則束手無䇿必致息上<lb/>
　　起息累年不能楚結且貽累於子孫而挾貲射利乗<lb/>
　　急多取者視為固然全無矜憐憫惜之意貪饕為性<lb/>
　　澆薄成風此亦世道人心之患也夫緩急亦人所有<lb/>
　　周禮三物六行孝友睦婣而繼以任恤盖儕類里黨<lb/>
　　有急則相倚任有困則相賑恤此鄉鄰風俗之美王<lb/>
　　化所先而其人以仁厚居心亦所以長享福澤于勿<lb/>
　　替此即仰邀<lb/>
<pb n="KR2k0053_WYG_001-128b"/>
天地神明賜祐休徵之根本也從來窮通貧富境遇不常<lb/>
　　幸而富貴有餘是<lb/>
天之待我獨厚則當思濟人利物恤災扶困以廣行善事<lb/>
　　仰答<lb/>
天恩若以<lb/>
天之厚我者持以為剝削貧人之具不但<lb/>
上天監臨必加譴責即返之於心亦忍為之乎凡屬貪鄙<lb/>
　　之人利令智昏以為如此可以致富獨不思貧富有<lb/>
<pb n="KR2k0053_WYG_001-129a"/>
　一定之數善惡有不爽之報假令為富不仁者皆得<lb/>
　擁厚貲以長子孫則樂善好施者必致匱乏終身矣<lb/>
　自古迄今有此天理乎嘗見不義之財得之若易乃<lb/>
　享受未久或耗於意外之災患或敗於不肖之後人<lb/>
　是知刻薄之行損人適以自損仁厚之風利人還以<lb/>
　自利也此種盤算薄惡之俗若不曉諭化導遽以官<lb/>
　法繩之恐轉阻其借貸之路非所以為便於窮民故<lb/>
　特將天道好還循環徃復之道委曲詳明覺悟貪夫<lb/>
<pb n="KR2k0053_WYG_001-129b"/>
　薄夫而啟其良心杜其敝俗凡有借貸銀錢米穀者<lb/>
　加二加三起息尚屬情理可行若太多則誠為富不<lb/>
　仁矣著地方有司將天理人心時時訓諭所屬之人<lb/>
　以化其殘忍刻薄之習倘勸導既久如下愚頑惡之<lb/>
　性不移尚有為富不仁重利盤放者則訪確一二人<lb/>
　加以懲治以儆其餘如此庶惡習可以轉移貪風可<lb/>
　以止息也如有無藉棍徒因朕此勸導之訓諭或借<lb/>
　端圖頼或生事强借以擾害良善温飽之家者尤當<lb/>
<pb n="KR2k0053_WYG_001-130a"/>
　加以重懲不可寛貸但全賴地方有司奉行勸導之<lb/>
　公當勤誠也特諭<lb/>
申諭毋埋藏金銀<hi>雍正八年</hi>
上諭向來愚人無知每將私蓄銀兩埋藏深固惟恐人<lb/>
　知並其子孫亦不識其踪跡及至數十年後遂爾迷<lb/>
　失歸於烏有間或被人掘取則紛爭角訟牽累招尤<lb/>
　其害不可勝數又如金銀殉葬一事尤屬庸愚之見<lb/>
　毫無益於死者而徒啟小人覬覦之心此聖賢之所<lb/>
<pb n="KR2k0053_WYG_001-130b"/>
　深戒如吾弟怡賢親王則深明至理生前預行切囑<lb/>
　云身後殮殯只用常服凡金玉珠寳之屬絲毫不可<lb/>
　入棺其福金及諸子遵其遺言即平日所束之帶亦<lb/>
　不曽用此賢王之儉徳逺識可為法於天下後世者<lb/>
　也以上二事從前曽降諭㫖勸解天下之愚人並令<lb/>
　九卿㑹議具奏隨經九卿議稱若有埋藏銀兩之家<lb/>
　事露之日將所藏金銀充地方賑恤窮民之用其以<lb/>
　金銀殉葬者一并通行曉諭等語比時已降㫖允行<lb/>
<pb n="KR2k0053_WYG_001-131a"/>
　在案朕思金銀殉葬無盖而有害乃人所共知之事<lb/>
　人尚易於明曉若埋藏銀兩一事愚人溺於積習近<lb/>
　來尚未悛改不思天地生財原以濟萬民之用或置<lb/>
　莊田或事商販皆可使財寳流通於宇宙若藏者日<lb/>
　多則用者日少即違天地生財之意亦非便民利用<lb/>
　之道但從前九卿所議尚未詳晰亦未指銀數之多<lb/>
　寡或銀少而妄生事端或銀多而無從發覺均未可<lb/>
　定著再通行曉諭中外臣民等若數千金或一二萬<lb/>
<pb n="KR2k0053_WYG_001-131b"/>
　金埋藏於室廬之内或牆壁之間不至將來迷失者<lb/>
　仍准其收藏外若多至數萬金而置之隱僻深潛不<lb/>
　應埋藏之處准人首告差官查驗果地方銀數一一<lb/>
　相符著以一半賞給首告之人一半為賑濟窮民之<lb/>
　用如首告不符或挾讐報復或圖利詐騙以致生事<lb/>
　拖累擾害善良者定行從重治罪不稍寛貸特諭<lb/>
　<lb/>
　廣東通志卷一<lb/>
</p>
<p>
</p>
  </div>
</body>
</text>
</TEI>
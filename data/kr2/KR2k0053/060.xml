<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>廣東通志卷六十</head> <lb/>
    <p>
<pb n="KR2k0053_WYG_060-1a"/>
欽定四庫全書<lb/>
　廣東通志卷六十<lb/>
　　藝文志<hi>二</hi>
　明<lb/>
　　何氏義田遺訓記　　　　　　　宋　濓<lb/>
何公名真字邦佐世居廣之東莞至公始遷惠州初授<lb/>
中奉大夫江西等處行中書省㕘知政事洪武庚戌移<lb/>
山東行省越七年以老致其政初公追思顯榮之盛由<lb/>
<pb n="KR2k0053_WYG_060-1b"/>
於先世既於東莞率族人建祠置田以祀羣祖復與弟<lb/>
迪謀悉以其先所遺田捐入以祭其禰祖公猶未愜於<lb/>
心乃以惠州城西之私第為義祠並有所私之田百餘<lb/>
頃為義田世俾宗子主祀事恐族人不知學也有塾以<lb/>
教之恐族人不能立也有粟帛以賑給之嫁娶葬祭有<lb/>
以助之疾病疲癃有以養之懼其久而或失其意也為<lb/>
書以訓之俾嗣弗壊而來請記于余嗟乎先王所以親<lb/>
民善俗之道至矣賢人志士欲推之于世而勢有所不<lb/>
<pb n="KR2k0053_WYG_060-2a"/>
能退而惠一族化一鄉而力有所不逮者有之至于勢<lb/>
足以為而不為力可以至而不至者有之此所以越數<lb/>
十世而事曾不一二見也惟公奮自布衣除盜安民輯<lb/>
寧南服致位尊顯又能推本反始孝于祖宗惠及族人<lb/>
所踐所言洵可為法其于富貴可謂不茍取矣視彼私<lb/>
厥身而忘其所自者其賢豈不多哉是宜紀其事著之<lb/>
金石以為後世法也<lb/>
　　何仙姑井亭記　　　　　　　　孟士潁<lb/>
<pb n="KR2k0053_WYG_060-2b"/>
仙姑姓何氏邑人何泰女也生唐開耀間有孝行性静<lb/>
柔簡淡所居春岡即今鳳凰臺初生時紫雲繞室頂有<lb/>
六毫四嵗能舉移一鈞所居地産雲母甞夢老人授服<lb/>
餌法漸覺身輕井亭遺址者其尸解時遺履于井上也<lb/>
然則神仙之事信有之與唐賜仙姑朝霞服一襲宋元<lb/>
豐邑士譚粹為文刻之石今井具存而石已泐文已漫<lb/>
漶傳為燬于景炎之兵燹也洪武某年之春吉安謝君<lb/>
江夏沙君與余偶過祠下㑹教諭唐君訓導温君白其<lb/>
<pb n="KR2k0053_WYG_060-3a"/>
事因為亭于井上俾余記諸壁嗟乎迂誕之蹟似不足<lb/>
以垂信然考之史册又若可厯據者不特漢武外傳如<lb/>
上元夫人輩也今詢之故老考之郡乗厯厯在人耳目<lb/>
前抑尤有可信者矣而謂謬悠之說荒唐之論可乎且<lb/>
何氏之族至今蕃衍則又有異口同詞者固知羅浮洞<lb/>
天不獨麻姑一現神異也<lb/>
　　五仙觀記　　　　　　　　　　孫　蕡<lb/>
五仙觀在廣城藩治西側按郡志始建城時五仙騎羊<lb/>
<pb n="KR2k0053_WYG_060-3b"/>
臨之持穂祝曰願此闤闠永無荒饑之虞辭訖徑去羊<lb/>
化為石邦人徳之用啟今祀某年春征南將軍中書平<lb/>
章廖公鎮廣東駐節藩治兵寓斯觀誤烈薪火燬焉由<lb/>
是一區廢為榛莽中書掾錢塘髙君過之為慨然曰是<lb/>
靈境也即請於廖公作而新之以答休貺廖公曰吾志<lb/>
也子其成焉若乃擇吉日選有司規没人之贏購免青<lb/>
之氓具器就作用集厥事材良力勤勿亟匪徐翼月告<lb/>
成華構有嚴前開靈祠後峙蕊宫簷楹騫飛黝堊鮮澤<lb/>
<pb n="KR2k0053_WYG_060-4a"/>
太平盛觀復在目中矣神仙方伎本出常理之外然而<lb/>
吾人鍾扶輿萃清淑茍不梏而全焉則長生騰化理亦<lb/>
可致惟夫得志於世出入將相精神志慮竭於經濟則<lb/>
交梨火棗所不暇及若乃藴其才而不試鬱其志而不<lb/>
泄端居静默將谷神於内景私載營魄蟬蛻方外固自<lb/>
君子餘事而之數老者其亦斯人之儔也歟生為英賢<lb/>
不得以沛惠澤于斯民去為佺仙烜其餘光猶可以垂<lb/>
修名於千秋待天理之定觀恵從之極偉其表建真可<lb/>
<pb n="KR2k0053_WYG_060-4b"/>
謂寥廓曠絶不凡者矣然當生死之闗既握元命之柄<lb/>
萬化生身宇宙在手則能明復為人宜無難者昌運既<lb/>
復其亦可以出而上佐天子矣等人間世何昔眷而今<lb/>
遺耶紺殿風朝星壇月夕羽衣士子其為予吟步虛以<lb/>
招之辭曰太和磅礴神搆精黍珠光開生百靈蒼虯出<lb/>
海眼若鉦白虎嘯風尾為旌地爐槲葉坤乾并龍蟠虎<lb/>
伏丹始成朱衣真人居黄庭顔如寒梅眉紫清泥丸夜<lb/>
誦蕊珠經琅風清微韻泠泠翩然冲虛凌太清前呵豐<lb/>
<pb n="KR2k0053_WYG_060-5a"/>
隆後朱陵晨朝十二樓五城手持芙蓉拜龍軿帝傍羣<lb/>
曹愉且驚之人奚為目熒熒三光森羅下倒明天孫賜<lb/>
錦華若英醉騎麒麟驅六丁來游人間寄閬瀛何年塵<lb/>
中留幻形𤣥都絳闕髙巖亭霞忩霧閣開彤屏綺食更<lb/>
覺楓香腥春風桃花吐前楹石壇秋髙淡見星兔葵燕<lb/>
麥鶴遺翎征南前來道復興珮環清空雲杳㝠天風何<lb/>
處鸞簫聲昌辰寳厯開天真騎羊歸來佐明廷文為蕭<lb/>
曹武韓黥明星作景雲作卿倒傾金潢清北庭西遊太<lb/>
<pb n="KR2k0053_WYG_060-5b"/>
華浮濁涇時巡秋郊振風鈴劔吼鬼血罡風鳴九年餘<lb/>
粟倉箱盈四海盡化為蓬瀛蒼生顒望如秋蠅胡為澠<lb/>
酒酣山坰遲君一住三千齡<lb/>
　　髙要縣儒學記　　　　　　　　李時勉<lb/>
髙要縣學在城治之東宋政和間所建元末兵燹學廢<lb/>
洪武中因舊址修復之然其地狹隘東逼衛治西逼縣<lb/>
牆前臨大街後邇城墉雖有隙地而為戍卒所據師生<lb/>
講讀無㕔棲宿無舍書籍無所藏飯饍無所設殿堂廊<lb/>
<pb n="KR2k0053_WYG_060-6a"/>
廡悉已敝壊祀事無所掲䖍正統戊午提督學校僉憲<lb/>
彭君毓敬巡厯至是欲擴而闢之顧瞻左右莫可為力<lb/>
獨其後軍營實舊學地雖失之已久而理有可言衛帥<lb/>
聞之即掲軍營以其地來歸君於是即其地廣為髙閣<lb/>
若干營上以貯國朝所降詔敇及所賜書其下中為諸<lb/>
生講讀之所西為饍堂東以㑹饌閣之前為明倫堂堂<lb/>
之兩旁為閣皆三間下以為兩齋上以貯經籍子史諸<lb/>
書堂之南為大成殿兩廡㦸門櫺星門以次而成其西<lb/>
<pb n="KR2k0053_WYG_060-6b"/>
有池曰浴沂池水深而長傍池之東為屋若干楹以跨<lb/>
於池上覆以板闌檻軒忩疎通明逺牀帳几席悉具以<lb/>
為諸生退息之所池之西為射圃南為教官廨宇凡三<lb/>
所其二南向其一東向至於神厨庫廩庖湢之處莫不<lb/>
備具地雖狹隘而規制壯觀有加於昔經始於正統戊<lb/>
午之春三月明年己未春三月訖工髙要判簿鮑宣文<lb/>
司訓李瓊共成其事<lb/>
　　番山亭記　　　　　　　　　　陳　贄<lb/>
<pb n="KR2k0053_WYG_060-7a"/>
畨禺兩小山在廣城中特㟝嶁耳古人合二山以名邑<lb/>
其義何居地師云衆山皆尊小者為主豈其然耶不然<lb/>
環廣鉅山林林也奚舍彼而取此乎番山值郡學之後<lb/>
髙不逾四五尋去雲章閣僅數十步武自昔搆亭其上<lb/>
四簷髙敞忩櫳虛明屏几浄嘉長松前列衆木交䕃士<lb/>
子講誦餘暇此焉游息盖甚宜也景泰壬申冬亭燬於<lb/>
火巡撫嶺南兵部亞卿平西掲公侍御富春周公姑蘓<lb/>
盛公命畨禺知縣嚴遜以海舶餘材重構焉不旬日而<lb/>
<pb n="KR2k0053_WYG_060-7b"/>
亭告成渠渠翼翼美輪美奐視昔有加於是教授葉君<lb/>
正偕諸僚友過余徵文用記重建之嵗月辭不獲因曰<lb/>
天下名山以五嶽四鎮為稱首其尊無與加尚他如青<lb/>
城玉笥鴈宕天姥天台與近地之羅浮厥名非不有聞<lb/>
也卒多釋老之所宅於吾儒無與焉至若匡廬武夷則<lb/>
因濓溪周子晦菴朱子而名愈顯潮之韓山恵之白鶴<lb/>
峯則因昌黎韓子東坡蘇子而後顯不特此也峴山因<lb/>
羊叔子而顯東山因謝安石而顯先正有云水因人而<lb/>
<pb n="KR2k0053_WYG_060-8a"/>
得名無限於大小斯言有徵哉今兹畨山固因名邑而<lb/>
有聞於世又安知不因人而名愈顯乎諸士游焉息焉<lb/>
於斯可不以古昔大賢君子之道徳功業表表偉偉著<lb/>
聞穹壤間者自期待乎誠能以古人自期一旦舒厥所<lb/>
學以措於用上以致君於堯舜下以匡濟乎庶民則兹<lb/>
山也兹亭也其又因人而益顯也審矣吾知諸公期望<lb/>
學者之意亦不外此況師之於弟子有不以是期之乎<lb/>
因葉君之請姑書此碑嵌亭間之壁用為諸士子勸是<lb/>
<pb n="KR2k0053_WYG_060-8b"/>
為記<lb/>
　　還珠亭記　　　　　　　　　　李　駿<lb/>
合浦古郡也今為縣𨽻廉州府舊有亭曰還珠盖以表<lb/>
孟甞之異政也亭在今府治東北還珠嶺下屢經兵火<lb/>
漫不可識景泰五年郡守江右李君遜始構地於稍南<lb/>
而作新之既建亭其中又立祠其後工力費用皆措置<lb/>
有方民悉欣然趨事無有怨咨經始於是嵗之冬落成<lb/>
於明年之夏適予按部斯郡遂以記請予惟州郡守吏<lb/>
<pb n="KR2k0053_WYG_060-9a"/>
秩不貴於諸侯而勢等爾諸侯始封其地大者不過五<lb/>
百里小者僅百里而已今郡地至於千里州猶不下數<lb/>
百里俗之登耗政之巨細金穀之出納教化之張弛皆<lb/>
懸於長吏之賢否以故擇吏者慎之方漢室既東政尚<lb/>
督責當時之為郡者率皆衂於貨寳專務誅求由是含<lb/>
胎孕珠之蚌亦皆苦之而徙於他境為政之弊一至於<lb/>
此尚何望其有所建明哉獨孟君之來也去其害而興<lb/>
其利通其政而和其民禮樂教化之具畢修愆伏凌苦<lb/>
<pb n="KR2k0053_WYG_060-9b"/>
之灾不降由是人無瘥札物無疵癘雖池中産珠之蚌<lb/>
甞徙於他境者亦皆感之而復還夫以無知之微物且<lb/>
然矧民吾同胞者在當時宜無不被其惠愛矣民無不<lb/>
被其惠愛凡政之懸於郡長者在當時亦無不建明矣<lb/>
若孟君者誠可為東漢守吏之最而足以師表百世者<lb/>
也今去孟君幾千百年而人之思孟君者同於一日則<lb/>
知善政之感於人心殆千載一時而未甞有所間也今<lb/>
李君能因民心之所同而復新斯亭以示勸因表其義<lb/>
<pb n="KR2k0053_WYG_060-10a"/>
以勵俗則其為政亦未必不取法於孟君焉<lb/>
　　瀧水縣新城碑記　　　　　　　尹鳳岐<lb/>
肇慶之屬邑瀧水去郡西南隅三百餘里東接信宜西<lb/>
連岑溪山深而險地僻而陋雖縣市中居民甚少窮鄉<lb/>
逺村猺獞錯雜以居而長山大谷之中悉為其窠穴自<lb/>
古為民患夫猺本百粤醜𩔖無恒心無恒産滅絶禮義<lb/>
棄遺國法一旦竊發民輙受害守土之官雖有智力莫<lb/>
能勝其倉卒之變瀧水坐是素號難治正統戊辰猺賊<lb/>
<pb n="KR2k0053_WYG_060-10b"/>
趙音旺鼓集羣猺倡為禍亂鄉村騷動其勢日以滋蔓<lb/>
有司弗克治乃具事以聞朝廷不忍加兵恐辜及良善<lb/>
爰敇廣東藩閫之臣加意撫諭冀其悛改賊乃背徳負<lb/>
固恃險或出或潜連嵗不順由是信宜岑溪諸山叛猺<lb/>
亦皆相應而禍延及兩廣數邑而瀧水之民肝腦塗地<lb/>
者過半官府學宫倉庫民舍盡為賊所焚蕩亦慘矣哉<lb/>
迨景泰四年賊愈猖獗皇上念赤子之遭荼毒命將出<lb/>
師以聲罪致討復選在廷良股肱之素負徳望者付之<lb/>
<pb n="KR2k0053_WYG_060-11a"/>
總督軍務而今右都御史馬公實當兩廣馬公祗承明<lb/>
命秉鉞就道既檄兩廣總兵官各統精兵分道據要尅<lb/>
日並進公親率銳卒不避險阻窮探深入直抵其巢穴<lb/>
當時捕敵者敢前攻寨者爭先未幾首賊就擒部落兇<lb/>
渠斬戮殆盡已而諸山皆平班師駐龍水公撫摩其瘡<lb/>
痍之民而慰勞甚至因而嘆曰瀧水之險僻如是匪兵<lb/>
守賊何懼匪城池民何恃馳奏既符所請遂相其原隰<lb/>
而城焉又立千户所以鎮之擇文武之兼資者以董其<lb/>
<pb n="KR2k0053_WYG_060-11b"/>
役得廣東都指揮徐寜肇慶府同知饒秉鑑二君相與<lb/>
協心戮力圖稱委任夫匠出於軍民而不知勞木石採<lb/>
於山林而不知費始於景泰五年七月告成於六年之<lb/>
二月計其周廣六百六十丈有竒三尺濶一丈六尺為<lb/>
垜頭千三百于城上以避矢石穿水溝凡五處於城下<lb/>
以殺水勢其東南北三面則建以門名曰順徳永安武<lb/>
成門之上各樓三間砌築繕完巋然一堅壁也至若縣<lb/>
治暨學宫昔在陂陀之上卑陋不稱今皆遷於城内平<lb/>
<pb n="KR2k0053_WYG_060-12a"/>
廣之地與千户所而並立焉而凡廟堂廨宇規制𢎞壯<lb/>
視昔有加矣其為役亦大且勤矣盖公之徳信服於人<lb/>
也深以是雖有大役亦莫或以為勤也昔南仲城於朔<lb/>
方仲山甫城於東方此二臣之徳信於其君覆於其民<lb/>
雖千萬載之下可考其功勤惟聖天子臣服萬邦承平<lb/>
日久蠢爾猺賊窺乗間罅宼害一隅公以文武長才除<lb/>
殘去暴補弊立廢以牧其民其勤于今與南仲山甫等<lb/>
是宜瀧水之民被冒公徳而不忘相與立石以勒其大<lb/>
<pb n="KR2k0053_WYG_060-12b"/>
勳示永世也兹秉鑑不逺千里走伻致書于予以求言<lb/>
記予昔官翰林獲與公相往還厚善今歸老於鄉側聞<lb/>
公之勳勞有補于國家如此敢有不躍然而為之言乎<lb/>
公名昻字景臯河間滄州人也<lb/>
　　仰髙祠記　　　　　　　　　　王　直<lb/>
仰髙祠者廣州府學禮賢之祠也禮賢而謂仰髙祠者<lb/>
何仰賢者之髙風峻節之非尋常可及也非尋常可及<lb/>
而蔽以髙之一言何其善於形容而善言徳行也按太<lb/>
<pb n="KR2k0053_WYG_060-13a"/>
守沈侯所述事畧云初宋以蒋之竒守廣州拳拳於礪<lb/>
名節慨郡之前賢未有祀以晉呉隠之唐宋璟李朝隠<lb/>
盧奐李勉孔戣盧鈞蕭倣八人列而祀之於城上又益<lb/>
以晉之滕修梁之王琳作十賢贊因名曰十賢堂開寳<lb/>
以來茂勛清徳有若潘美向敏中余靖魏瓘陳世卿邵<lb/>
曄陳從易張頡八人又合於祠焉名八賢堂在十賢堂<lb/>
之東嵗久頽廢而晉陶侃宋蘇軾楊長孺元張𢎞範俱<lb/>
以名宦著國朝僉都御史楊信民撫定叛亂有惠及民<lb/>
<pb n="KR2k0053_WYG_060-13b"/>
卒而祠之城隍廟東若唐張九齡宋崔與之温若春李<lb/>
昴英郭閶古成之皆鄉先生有祠名先賢祠在明倫堂<lb/>
之西射圃之北久而浸弊淳祐甲辰廣帥方大琮立張<lb/>
文獻九齡崔清獻與之之祠名二獻祠元至元中宣撫<lb/>
梁雄飛又以蘇軾楊長孺並祠於亷吏呉隠之之祠今<lb/>
皆廢朝廷飭臺憲勵亷節以風天下而廣東守臣注意<lb/>
於此亦久矣天順改元都察院右僉都御史業公奉命<lb/>
巡撫臨東謁諸祠廟嘆先賢祠之弊陋十賢八賢廉吏<lb/>
<pb n="KR2k0053_WYG_060-14a"/>
二獻諸祠廟廢也議所以作新之巡按監察使史莊公<lb/>
歙宋公熒白公侃吕公洪及藩憲守臣按察使方公員<lb/>
副使楊公宜張公文陳公泰鄺公彦譽陳公濓僉事樂<lb/>
公㫤季公駿謝公獻歐公輝張公昊金公愷王公鼎戈<lb/>
公立黄公隆張公祚鄧公順布政使宋公彰陳公亹張<lb/>
公瑄㕘政胡公拱宸龔公毅呉公惠劉公煒㕘議熊公<lb/>
鍊范公琮朱公英議以克合擇學之巽隅為堂三間以<lb/>
祀之考諸賢之爵里名諡以十賢寘室中八賢東室名<lb/>
<pb n="KR2k0053_WYG_060-14b"/>
宦鄉先生則寘於西室葉公思所以聳具瞻取詩髙山<lb/>
仰止之義更名祠曰仰髙祠嵗以丁祭畢知府率僚屬<lb/>
諸生從事於其間祠成之明年庚辰平湖沈侯琮來知<lb/>
府事喜祠之成而崇徳尚賢之美得以示勸於無窮既<lb/>
書其合祠之意復取諸賢事畧書之碑隂又致書以仰<lb/>
髙祠屬予記予年踰八十老病才匱不足以與此然觀<lb/>
諸公所以好賢而作礪之者亦猶昔也既新其祠美其<lb/>
名而謹其禮矣好賢之志亦豈有已哉緇衣之改為豈<lb/>
<pb n="KR2k0053_WYG_060-15a"/>
但適館授粲將有大者焉勉之而極其至在乎已而已<lb/>
於戲表往昔以儀來今此君子所望也故為之記以見<lb/>
祠之所以更作如此若諸賢事畧則有沈侯碑隂之記<lb/>
可考祠成之日乃天順年月也<lb/>
　　修廣州儒學記　　　　　　　　葉　盛<lb/>
正統初廣東按察僉事彭琉以朝命來視學時廣學未<lb/>
甚壊補葺之而已黄宼之後兵餘數十年而學益敝云<lb/>
天順癸未僉事胡榮再奉璽書督學政曰學且敝其何<lb/>
<pb n="KR2k0053_WYG_060-15b"/>
以為教從事莫先於此矣於是左㕘政胡拱宸與協謀<lb/>
知府沈琮提舉毛瓛教授鄭萬奎皆能辰至酉歸積勤<lb/>
力其力役之人旁郡邑皆聞風踵治而百需之費悉自<lb/>
公出一不煩於民禮殿明倫堂兩廡四齋燕居杏壇櫺<lb/>
星㦸門泮池庫廩庖湢更衣之室前之摧圯者易漫漶<lb/>
者飾别作周垣髙厚堅好畨山有亭舊名九思後以山<lb/>
名以舊名於學者有警也復之若仰髙祠為故八賢十<lb/>
賢堂亷吏祠若雲章閣皆潤澤焉校官廨宇學徒號舍<lb/>
<pb n="KR2k0053_WYG_060-16a"/>
又以其規模褊陋且溷於明倫堂之下則拓鹽倉廢地<lb/>
改為之而學之基地始正以完乃以崇徳廣業居仁由<lb/>
義更著齋額以朱子語聖人司教化黌序育羣材因心<lb/>
有明訓善端得深培字東號童䝉貴養正遜弟乃其方<lb/>
十五志于學及時起髙翔字西號以明徳新民正心誠<lb/>
意致知格物率性修道博文約禮忠信篤敬扁其十有<lb/>
二門而貫道一門則直燕居之前扄鐍嚴固肅如煥然<lb/>
盖三閱月而後成禮行舍菜以告復以記為請嗟夫今<lb/>
<pb n="KR2k0053_WYG_060-16b"/>
之士居學校廟焉而享學焉而經師焉有教也稟焉有<lb/>
養也固已異乎他之為士者矣教養異乎人而所學所<lb/>
立視乎人有弗造而復有愧焉可乎廣州嶺海列郡之<lb/>
望也而弗迨乎嶺海之人已求無愧於天下士其又可<lb/>
得乎其為廣學之士亦難矣尚亦祈勉乎哉與修學之<lb/>
議者巡按監察御史王朝逺布政使陳亹張瑄按察使<lb/>
夏塤等他効勞官屬名銜與凡工費有述位置有員則<lb/>
具刻于記事碑石之隂天順八年甲申秋記<lb/>
<pb n="KR2k0053_WYG_060-17a"/>
　　唐丞相張文獻公開鑿大庾嶺碑隂記<lb/>
　　　　　　　　　　　　　　　　丘　濬<lb/>
嶺南自秦時入中國厯兩漢三國南北朝至於唐八百<lb/>
八十八年丞相張文獻公始鍾光岳全氣而生於曲江<lb/>
之湄時唐髙宗咸亨四年癸酉也公生七嵗即知屬文<lb/>
十三以書干廣州刺史王方慶是時已為張燕公所知<lb/>
年三十五登進士第授校書郎盖公長於武后時不欲<lb/>
仕女主迨至中宗復辟之三年始出也𤣥宗即位之初<lb/>
<pb n="KR2k0053_WYG_060-17b"/>
又策道侔伊吕科為左拾遺内供奉開元四年承詔開<lb/>
大庾嶺路唐書地理志謂開路在十七年非也當以公<lb/>
序文是年為是燕公於開元十三年薦公可備顧問明<lb/>
年燕公卒𤣥宗思其言召公為祕書少監集賢院學士<lb/>
知院事㑹賜渤海詔書命無足為者召公為之被召輙<lb/>
成遷工部侍郎知制誥尋遷中書侍郎是嵗又拜同中<lb/>
書門下平章政事又進中書令與李林甫裴耀卿並相<lb/>
林甫無學術見公文雅為𤣥宗所知内忌之竟為所傾<lb/>
<pb n="KR2k0053_WYG_060-18a"/>
而罷公在相位甫三年耳俄以周子諒事出為荆州長<lb/>
史卒年六十有八公之氣節文章治功相業著在信史<lb/>
百世共知自公生後五嶺以南山川熌熌有光氣士生<lb/>
是邦北仕於中州不為海内士大夫所鄙彞者以有公<lb/>
也凡生嶺海之間與夫宦遊於斯土者經公所生之鄉<lb/>
行公所闢之路而不知所以起敬起慕其非夫哉予生<lb/>
嶺海極南之徼在公既薨之後六百又八十年甫知讀<lb/>
書即得韶郡所刻千秋金鑑録讀之已灼知其為偽既<lb/>
<pb n="KR2k0053_WYG_060-18b"/>
而即史攷之史臣僅著其名而不載其言意其遺文不<lb/>
具也求之偏方下邑無所謂曲江集者年二十七始道<lb/>
此上京師遊太學徧求之兩京藏書家亦無有也三十<lb/>
四登進士第選讀書中祕見曲江集列名館閣羣書目<lb/>
中然木天之中卷帙充棟檢尋良艱計求諸掌故凡積<lb/>
十有六寒暑至成化己丑始得之乃併與余襄公武溪<lb/>
集手自録出是嵗丁内艱南還道韶適鄉友涂君應旻<lb/>
倅是郡因話及之留刻於郡齋公之遺文至是始傳於<lb/>
<pb n="KR2k0053_WYG_060-19a"/>
人間竊覩集中有公所作開犬庾路序而蘇詵為之銘<lb/>
意公此文當時必有碑刻嵗久傾圯磨滅今陳迹如故<lb/>
而遺刻不存豈非大缺典歟每遇士夫之官廣南勢力<lb/>
可為者輙為凂其伐石鐫文以復當時之舊諾之而食<lb/>
言者多矣上即位三年嶺北袁君慶祥由秋官屬擢廣<lb/>
東按察司僉事奉勅提督雄韶等府兵備臨行别予予<lb/>
復申前言君曰諾哉又明年以書抵予謂近得碑石于<lb/>
英磨礲以就將求善書者録公序文及蘇公之銘刻諸<lb/>
<pb n="KR2k0053_WYG_060-19b"/>
其陽屬予一言以識其隂嗚呼天地大勢起自西北而<lb/>
趨於東南大庾嶺分衡嶽之一支東出横亘江廣之間<lb/>
自此之南以極於海島竒材珍貨出焉戰國以前未始<lb/>
通中國也秦時始謫徙中原民戍五嶺漢武帝始遣將<lb/>
分路下南粤樓船將軍楊僕出豫章下湞水疑即此途<lb/>
也然序又謂嶺東路廢人苦峻極行徑夤縁數里重林<lb/>
之表千丈層崖之下意者大嶺迤東舊别有一途公既<lb/>
登朝始建議相山谷之宜革坂險之故以開兹路也歟<lb/>
<pb n="KR2k0053_WYG_060-20a"/>
兹路既開然後五嶺以南之人才出矣財貨通矣中朝<lb/>
之聲教日逮矣遐陬之風俗日變矣公之功於是為大<lb/>
後之人循其途而履其跡息肩于古松之隂寓目於新<lb/>
亭之下讀公之遺文想公之風度豈徒若晉人望峴山<lb/>
而思羊叔子哉萬世之後亦有過洛水而歌大禹如昔<lb/>
人者已雖然公之功固大而著矣然使千載之下徃來<lb/>
之人臨公遺跡而知開鑿之功真出於公無疑傳誦感<lb/>
戴於無窮盖亦有賴於斯碑之重建焉僉事君之功亦<lb/>
<pb n="KR2k0053_WYG_060-20b"/>
不可以不紀也君字徳徵贛之雩都人其家去此百里<lb/>
而逺盖在嶺之北也君在太學時建言國計大有補於<lb/>
時用是名聞逺近今持憲節於嶺南聲譽籍籍以起其<lb/>
進蓋未可量也予雖家嶺之南然去此幾二千里年踰<lb/>
公薨之嵗始見知於當宁而日薄西山無能為矣所以<lb/>
追前人之芳躅而振發其英華者不無望于嶺南北後<lb/>
來之俊彦而於僉憲公盖惓惓焉予也幼有志尚友古<lb/>
人而於鄉衮尤所注意今年七十有二矣將歸首丘素<lb/>
<pb n="KR2k0053_WYG_060-21a"/>
願乃酬豈非平生一快事哉不勝忻幸勉為書之畀以<lb/>
刻焉<lb/>
　　南海縣儒學記　　　　　　　　丘　濬<lb/>
王者之化與聖人之教並駕而偕行郡縣所至之處學<lb/>
校隨之無間於邇遐南海在中國極南之徼孔子没後<lb/>
二百十有六年始入中國適在儒道厄絶之世厯漢晉<lb/>
而隋唐至宋慶厯以後學校之制始備南海古郡也隋<lb/>
開皇世始以名縣縣學舊附於郡學西廡之下元初始<lb/>
<pb n="KR2k0053_WYG_060-21b"/>
徙於今所薄於民居甚隘且陋景泰初姑蘇韓公來貳<lb/>
廣憲始謀大之首徙旁近居民四家以地益學規畫甫<lb/>
定公擢任還朝功弗克究又若干年公自都臺出督兩<lb/>
廣邊務武事既修即慨然欲畢前志乃出官帑白金若<lb/>
干授藩臬二府俾左布政使張公瑄按察使寗公良等<lb/>
經營之而以提學胡公榮專任其事曾未踰時凡學校<lb/>
規制所當建置者昔所未有及有未備備而或廢壊者<lb/>
一旦咸截然方正窿然髙大完然周緻煥然明麗甚稱<lb/>
<pb n="KR2k0053_WYG_060-22a"/>
都憲公作興之盛意藩臬諸公間遣南海文學陳元齎<lb/>
書浮梁來徵予記惟聖人之道推而放之四海而凖儒<lb/>
道不立則王化不行南海在秦世已入中國方是時詩<lb/>
書之教廢而仁義之澤竭世惟刑名功利是用華夏且<lb/>
不有於儒道而況四逺之外哉漢興始崇文教重經術<lb/>
以至於今中間雖或有所廢弛然未有舍學校而能作<lb/>
人才正風俗以求一代之治者也洪武開基之三年即<lb/>
詔天下立府州縣學頒示規制教士必本孔氏六經解<lb/>
<pb n="KR2k0053_WYG_060-22b"/>
經必用濓洛諸儒之說踰百年於兹學制大備文教日<lb/>
興故雖窮荒絶域前代所不能臣服之地莫不皆有學<lb/>
校南海在前代固若遐外然在今日則内地也其風俗<lb/>
視華夏不殊而且日趨於古人文日新月盛又非但文<lb/>
學一事能先北方之士而已也士生於斯固毅然以大<lb/>
道自居而中州之人亦孰敢藐然以遐外視之哉所以<lb/>
然者固由聖王教化積久漸漬所致亦總督大臣及藩<lb/>
臬諸公作興造就之功也後之遊學於斯者覩其規制<lb/>
<pb n="KR2k0053_WYG_060-23a"/>
之備荷其教育之深可不知其所自而益思所以自勵<lb/>
哉於是乎記<lb/>
　　平蠻遺蹟記　　　　　　　　　丘　濬<lb/>
成化改元之二年廣東西峒蠻竊發攻刦州縣戕賊生<lb/>
民民失其業士墜其教廣之屬郡髙雷及亷數千里幾<lb/>
不聞雞犬聲事聞當宁命將往討簡命在廷具文武才<lb/>
者得都御史姑蘇韓公總理戎務公承命夙夜不遑克<lb/>
勤乃事一鼓而渠魁就戮再鼓而鼠穴始空尤慮漏殄<lb/>
<pb n="KR2k0053_WYG_060-23b"/>
餘孽奔逃出箐分命副總兵范信㕘將張通布政使張<lb/>
瑄提兵自廣之新㑹抵髙雷乘勝破敵易如拉朽天戈<lb/>
所指罔不望風披靡擒戮俘獲賊勢消鑠捷聞廷議時<lb/>
雖底平人懐反側非良吏撫理弗能安也乃遴選有司<lb/>
治行著名者僉舉連山縣令孔侯鏞拜髙州守侯始至<lb/>
時尚有餘孽憑阻逃遯不即誅孔侯宣天子威令撫綏<lb/>
反側於是羣醜悟悔投刃頓伏願完父子卒為華民未<lb/>
幾西宼復侵郡邑孔侯激勵民彞指授方畧偕僉事陶<lb/>
<pb n="KR2k0053_WYG_060-24a"/>
魯都指揮藤漢歐磐親率師旅直犯賊衝前後擒斬逆<lb/>
宼千餘級俘奪賊屬被掠男婦不可勝計號令嚴明士<lb/>
卒遵命所向必克宼乃底平於是興學校以鼓士氣繕<lb/>
城池以保未危化荒為穰易沴為和百工攸序吏民允<lb/>
懐厥功彰明詔褒顯擢自薦紳縫掖以及編户之氓咸<lb/>
欣欣喜色詣予而請曰盖聞有功徳者銘之太常勒之<lb/>
金石用彰不朽吾郡非諸公戡亂孔侯撫治無以致今<lb/>
日矣厥功在民庸可不書於石以垂永久予曰諾乃厯<lb/>
<pb n="KR2k0053_WYG_060-24b"/>
叙諸公滅賊安民之蹟以告來者孔侯練達兵政學博<lb/>
古今文章之美治行之詳姑俟太史作名臣傳者書之<lb/>
兹不贅<lb/>
　　髙州府儒學記　　　　　　　　丘　濬<lb/>
髙涼郡學興於公私力屈之時可書也天下之事動之<lb/>
有機用之有要為之有其方則不難於有成十數年來<lb/>
海以北地為峒猺所侵掠民什喪其七八官府岌岌然<lb/>
居民上凡事一切粗具上之人亦不甚拘以文法按以<lb/>
<pb n="KR2k0053_WYG_060-25a"/>
故事至於學校一事尤以為不急之務視之蔑如也廣<lb/>
東按察副使闕里孔公韶文獨慨然太息以謂民物凋<lb/>
弊甚矣必欲復承平之舊觀非振作士氣固結人心不<lb/>
可得已必欲作士氣結人心亦惟鼓之以其機提之以<lb/>
其要行之必效之力然後庶幾焉耳學校者申明教化<lb/>
之所行理義之所出也所謂動之之機用之之要為之<lb/>
而的有可效之方其不在兹乎始公以名進士出知邊<lb/>
縣擢知髙州府事以撫綏得宜控制有方為當道者論<lb/>
<pb n="KR2k0053_WYG_060-25b"/>
薦起貳憲臺奉璽書專理髙雷二郡兵務然其心尤惓<lb/>
惓於髙顧惟士氣疲薾人心渙散所以鼓而舞之萃而<lb/>
聚之非學非廟厥道何由所以申明教化使民知所趨<lb/>
向講明義理使民知所感發無有先於教學之事者於<lb/>
是乎節縮費用量度事宜取用於財屈之餘役力於民<lb/>
鮮之時其所施為措置盖視他郡尤難焉者凡學制所<lb/>
當具大成殿明倫堂從祀之廡分教之齋其規制一復<lb/>
承平之舊而又有加焉知髙州府事豫章胡侯琳知茂<lb/>
<pb n="KR2k0053_WYG_060-26a"/>
名縣事瓊山曽君英以書來求子記其成昔魯僖公修<lb/>
泮宫春秋不書說者謂常事爾春秋之世雖曰征伐盟<lb/>
㑹嵗無虛月然當是時禍不及民是以學校之修盖未<lb/>
甞廢雖不書可也若夫今日髙凉之景自夫有司不戒<lb/>
於其初遂馴至於田里蕭條民無盖藏凡所以養生喪<lb/>
死之具一切蕩盡尚何有於教與學哉於此之時有能<lb/>
以餘力及於教學之修可例以為常而不書哉孔公此<lb/>
舉可謂得其機要而必有可效之方詩曰既作泮宫淮<lb/>
<pb n="KR2k0053_WYG_060-26b"/>
彞攸服盖理明則人心固人心固則士氣作士氣作則<lb/>
彼蠢然㝠頑者亦將惕然感動幡然歸順矣運其機舉<lb/>
其要行其方而必效者孰有過於此哉<lb/>
　　髙州府重修城隍廟記　　　　　孔　鏞<lb/>
髙州府重修城隍廟成郡守韓公請記於予予惟朝廷<lb/>
酌古準今為治内自畿甸外至天下郡邑莫不立廟以<lb/>
祀城隍之神凡吏始至必先謁神然後之任視事所以<lb/>
重事神治民之道也髙州府僻在庾嶺之西濵海依山<lb/>
<pb n="KR2k0053_WYG_060-27a"/>
與西廣接壤天順間西宼犯境士喪其業農失其耕吏<lb/>
不供祀廟宇傾圯迨至成化丙戌予假守斯郡每嘆民<lb/>
力疲竭不能一新神宇仰體朝廷崇重祀典之意竊甞<lb/>
禱曰神與郡之長吏相為表裏吏不修職神必隂譴以<lb/>
昭聰明正直之徳夫民何辜罹此流孽之禍希神黙相<lb/>
易危為安庶馨香之薦無隳吏有厚幸盖自守土以至<lb/>
分憲凡流孽竊發必禱於神則流孽授首雨暘愆期必<lb/>
禱於神則雨暘時若以至軍民之疫癘凡禱於神者隨<lb/>
<pb n="KR2k0053_WYG_060-27b"/>
叩隨應捷如影響也韓守偕僚屬士民感神之休一旦<lb/>
詣予曰兹值嵗時豐和疫癘不作盗賊屏息皆神之賜<lb/>
今廟宇傾圮不撤而新之可乎予允之乃合庶謀各捐<lb/>
俸市材僦工建廟宇增拜亭髙敞宏麗煥然一新視舊<lb/>
規有加焉誠有以奠神位妥威靈聳瞻視而於事神治<lb/>
民之道庶幾克盡矣經始于成化乙未冬十月告成于<lb/>
次嵗春三月也韓浙之餘姚人由進士太僕丞任今官<lb/>
學有師法故為政知所先務云<lb/>
<pb n="KR2k0053_WYG_060-28a"/>
　　新建饒平縣治記　　　　　　　江朝宗<lb/>
饒平縣新建所轄八都屬嶺東潮州府府之屬邑曰海<lb/>
陽距海陽二百餘里有地曰三饒上饒中饒下饒是也<lb/>
瀕海倚山其甿僄悍一或倡之彼此響應昔甞不軌朝<lb/>
廷命將帥師征剿餘習尚存故於軍國之需賦稅之徵<lb/>
梗化自恣愆期弗至成化丁酉都察院右都御史朱英<lb/>
奉命總督兩廣軍務兼理巡撫因昔㕘議廣東甞平嶺<lb/>
東程鄉叛賊稔知三饒地勢民情至是毅然曰民之所<lb/>
<pb n="KR2k0053_WYG_060-28b"/>
以梗化者由僻逺官府政教弗逮故也百里之外當立<lb/>
縣治矧數百里乎乃因前巡撫副都御史吳琛疏三饒<lb/>
設縣之狀遂覈實以聞之名曰饒平總督偕巡按御史<lb/>
瞿俊袁正確商建治之具檄左㕘政劉洪督府縣相度<lb/>
三饒之地惟下饒廣袤數十里大山環之溪水繞之誠<lb/>
山明水秀之地定縣治於兹築土城以衛内而捍外焉<lb/>
劉致仕左㕘政丁璐僉事趙引陳廷玉相繼代之檄同<lb/>
知邵有良督其事知縣楊昱董其成伐木於山鑿石於<lb/>
<pb n="KR2k0053_WYG_060-29a"/>
崖工獻其能民効其力㕔堂立於中幕㕔立於側兩廊<lb/>
以理案牘儀門以聳觀瞻有麗譙廨舍有庖湢廩庾建<lb/>
廟學於縣東藩臬分司及府館於縣西至於諸神之祠<lb/>
宇壇場咸致完美總督猶慮土城非保障經久計復命<lb/>
製甎甃之以固以堅偉然壯麗肇工於戊戌之夏告成<lb/>
於庚子之冬布政使彭韶袁愷按察使閔珪副使李榕<lb/>
相率命余為記余聞饒平居民謂先夕甞聞鐘鼓聲豈<lb/>
非地之靈有兆於先歟矧縣學既立不三年庚子鄉試<lb/>
<pb n="KR2k0053_WYG_060-29b"/>
實居首科歌鹿鳴者六人焉因人之盛而可以驗地之<lb/>
靈矣然則為人牧者可不盡其所當務耶節其豐約均<lb/>
其勞逸教之樹藝以厭其衣食之欲導之禮樂以化其<lb/>
僄悍之風恤無所告之困窮理不能伸之訟獄誠於此<lb/>
行之弗畔焉則民趨乎善不啻水之赴壑馬之奔櫪者<lb/>
矣縣治之設不亦大有光耶於戲總督慮患之逺而嘉<lb/>
謨若此其周藩臬承託之重而圖成若此其密郡佐邑<lb/>
令克相其成是皆經畧之宜為安民之務也肆特記之<lb/>
<pb n="KR2k0053_WYG_060-30a"/>
垂永逺云<lb/>
　　勇敢祠記　　　　　　　　　　陶　魯<lb/>
國家承平日久正統間帥臣失守廣右諸猺始為邊患<lb/>
延及廣左髙亷以東戍守迄無寜嵗至天順間民窘甚<lb/>
寖起為盜維時守令或暴或罷武夫制勝無術由是充<lb/>
斥所在騷然矣余自景泰甲戌來丞新㑹至是滿九載<lb/>
將去其民相率以保障乞留於上尋被命尹兹邑當時<lb/>
旁邑屢破有唇亡齒寒之憂予乃進諸父兄告之曰願<lb/>
<pb n="KR2k0053_WYG_060-30b"/>
留我必盡發若子弟從我擊賊不然城壘雖堅未足守<lb/>
也諸父兄許諾退即選子弟之才者甲胄之堅者丁之<lb/>
壯者不日而集先是人心恟恟惟賊鋒之為畏至是始<lb/>
有固志邑西北當賊騎之衝相地為寨寨各有長其險<lb/>
於外者為長堵置堠火設邏卒以伺賊將至一寨有急<lb/>
諸寨畢應凡此所以扞其外也環郭為輔城溝其旁施<lb/>
鐵蒺藜曉夜戒嚴燎火燭天桴鼔如雷所以防吾内也<lb/>
子弟以技擊相髙賊遇輙殊死戰屢破之三數年間危<lb/>
<pb n="KR2k0053_WYG_060-31a"/>
者以安怯者以勇鄰有被賊者恃此以為應援是豈余<lb/>
之所能哉實由天子威徳與諸父兄之教子弟之力也<lb/>
余累遷今秩子弟以功顯者冠帶受禄有差其尤可念<lb/>
者奮不顧身冒險阻觸白刃棄其妻子死者實衆成化<lb/>
辛夘予巡視至邑俯仰今昔問諸父兄存歿諸父兄咸<lb/>
願作祠以祀之為請於都憲韓公買地城西造屋三十<lb/>
間正北為堂傍列兩廡命曰勇敢祠祀於此者通六十<lb/>
五人報死事也割廢寺田若干頃為祭需復一人為祠<lb/>
<pb n="KR2k0053_WYG_060-31b"/>
籍專掌之嗚呼死者有知其無憾乎因書其始末於此<lb/>
　　新築西河堤記　　　　　　　　商　輅<lb/>
韶郡太守王賔用之予同邑友也由名進士擢監察御<lb/>
史有聲陞守是郡下車三越月公暇巡行城外問民疾<lb/>
苦城之西偪邇武溪每年盛夏潢潦泛漲衝激堤岸剥<lb/>
及二百餘丈相去城脚逺者丈許近者尺餘守見而嘆<lb/>
曰危哉是城遲之嵗月城垣必致頺毁城垣既毁何以<lb/>
禦暴衛民論今日為政之務莫急於此俟其既頺而築<lb/>
<pb n="KR2k0053_WYG_060-32a"/>
之孰若於其未頺而防之乎歸而謀諸僚屬父老僉曰<lb/>
是誠不可緩也守曰築剥岸所以固城垣也固城垣所<lb/>
以保軍民也予來知府事甫三月首率軍民事工築非<lb/>
愛之適以病之矣訪知部民欺隠田糧者不可勝計兹<lb/>
欲核其實宥其愆俾各捐貲來助以共成斯役庶㡬不<lb/>
勞民力不傷民財可乎衆皆曰然此計之善請亟行之<lb/>
令出部民欺隠者惕然改悔爭先得白金二千餘兩適<lb/>
僉憲趙君𢎞駐節韶陽守偕同知曹謙通判徐饒推官<lb/>
<pb n="KR2k0053_WYG_060-32b"/>
余嵩經厯李時堅同具築堤固城之狀以告憲僉曰審<lb/>
若是清田糧増城池固民不勞而事集夫豈不可已而<lb/>
僉憲達是謀於巡撫都憲朱公公喜曰取有餘之財固<lb/>
將頺之城足以保障一方誠善政也即日報可檄至千<lb/>
户趙雄謂太守曰予忝守城之官是舉固吾職也兼董<lb/>
其役運石倩工一毫不擾於民經始於戊戌冬十月落<lb/>
成於明年冬十二月横直三百餘丈既堅且固時又見<lb/>
河西通津百步許有待舟津頭冒瀝雨雪者有歸人爭<lb/>
<pb n="KR2k0053_WYG_060-33a"/>
渡男女混淆者守曰此又司風化者所宜區畫也乃照<lb/>
舊埠二十丈許别置水埠疊堦甃石俾客舟泊於上流<lb/>
步楫泊於下流使男女不致混淆復建長亭十二間於<lb/>
津頭為柱四十八楹雖或舟師輟棹士女待渡無復前<lb/>
日冒瀝雨雪之患矣功成事集觀者肩摩踵接咸舉手<lb/>
加額曰是舉有益於民多矣僚屬父老曰此盛事也不<lb/>
可無記以時堅與予同郡屬其具事狀來徵文予惟大<lb/>
易有言重門擊柝以待暴客盖取諸豫書曰惟事事乃<lb/>
<pb n="KR2k0053_WYG_060-33b"/>
其有備有備無患孔子曰凡事豫則立不豫則廢此古<lb/>
聖之明訓誠後之人所當視以為法者也世之為政者<lb/>
不知所務有如此城必俟其傾圯之餘乃起而修築之<lb/>
費大而功顯似矣其如古訓何今觀韶城剝岸之築有<lb/>
僉憲能體都憲思患預防之心以倡其事又有賢守能<lb/>
體都憲僉憲之心以成其事而諸佐貳又能協志同謀<lb/>
以贊成厥美誠可謂知所務矣誠可謂能體聖人之訓<lb/>
者矣自今以始韶城之所以固奸暴之所以禦軍民之<lb/>
<pb n="KR2k0053_WYG_060-34a"/>
所以安厥功懋哉予故摭其事而為之記俾刻之以垂<lb/>
示永久云<lb/>
　　厓山全節廟碑　　　　　　　　陳獻章<lb/>
世道升降人有任其責者君臣是也予少讀宋史惜宋<lb/>
之君臣當其盛時無精一學問以誠其身無先王政教<lb/>
以新天下化本不立時措莫知雖有程明道兄弟不見<lb/>
用於時迹其所為治不過漢唐之間仰視三代以前師<lb/>
傅一尊而王業盛畎畝既出而世道亨之君臣何如也<lb/>
<pb n="KR2k0053_WYG_060-34b"/>
南渡之後惜其君非撥亂反治之主雖有其臣任之弗<lb/>
専邪議得以間之大志弱而易撓大義隠而弗彰量敵<lb/>
玩讎國計日非往往坐失機㑹不能成恢復之功至於<lb/>
善惡不分用舍倒置刑賞失當怨憤生禍和議成而兵<lb/>
益衰嵗幣多而民愈困如久病之人氣息奄奄以及度<lb/>
宗之世則不可藥為之掩卷出涕不忍復觀之矣孔子<lb/>
曰人之生也直罔之生也幸而免斯言也其天下國家<lb/>
治亂之符驗歟宋室播遷慈元殿草創于邑之厓山宋<lb/>
<pb n="KR2k0053_WYG_060-35a"/>
亡之日陸丞相負少帝赴水死矣元師退張太傅復至<lb/>
厓山遇慈元后問帝所在慟哭曰吾忍死萬里間關至<lb/>
此正為趙氏一塊肉耳今無望矣投波而死是可哀也<lb/>
厓山近有大忠廟以祀文丞相陸丞相張太傅𢎞治辛<lb/>
亥冬十月今户部侍郎前廣東右布政華容劉公大夏<lb/>
行部至邑與予泛舟厓門弔慈元故址始議立祠於大<lb/>
忠之上邑著姓趙思仁請具土木公韙之予贊其決曰<lb/>
祠成當為公記之未㡬公去為都御史修理黄河委其<lb/>
<pb n="KR2k0053_WYG_060-35b"/>
事府通判顧君叔龍甲寅冬祠成是役也一朝而集制<lb/>
命不由於有司所以立大閑愧頽俗而輔名教人心之<lb/>
所不容已也碑於祠中使來者有所觀感云<lb/>
　　吳川縣城記　　　　　　　　　陳獻章<lb/>
書城防城向之㫖得之春秋然後知長府之役可罷於<lb/>
魯人而譏鄭子産惠而不知為政非孟氏之過也昔寇<lb/>
盜充斥於髙涼百姓凛凛委性命于豺虎之林我按察<lb/>
司僉事陶公被上命經略是方大著討賊之聲高涼之<lb/>
<pb n="KR2k0053_WYG_060-36a"/>
民倚公為長城寇既平公于是城吳川縣厚一丈髙二<lb/>
丈周五百八十丈亦勞矣自師旅興而民滋弊是役也<lb/>
公實圖之豈得已哉經始於成化戊戌之秋越明年冬<lb/>
城始克完民喜曰衛我者生我勞我者惜我公大惠我<lb/>
何可忘父老相與言於官遣生員李凌雲以狀走白沙<lb/>
乞文記之適予與二三友登碧玉樓望厓山慈元廟與<lb/>
大忠祠照映上下顧謂凌雲曰是公與僉都御史東山<lb/>
劉先生之偉績也無費于民民爭趨之大有功于名教<lb/>
<pb n="KR2k0053_WYG_060-36b"/>
是之謂達為政之首務皆可書凡公之功在民不違春<lb/>
秋義例可書者時焉爾矣施於無事之日如是而弗已<lb/>
焉其效不亦逺乎老子曰治大國如烹小鮮<lb/>
　　程鄉縣儒學記　　　　　　　　陳獻章<lb/>
潮之程鄉縣儒學傾圮久矣今按察司僉事雲都袁公<lb/>
慶祥處分以新之明年巡按廣東監察御史劉公纓分<lb/>
巡嶺東道僉事李公徳美往來為之勸借財用以相其<lb/>
成凡學宫之設有文廟有明倫堂前後位置所見皆同<lb/>
<pb n="KR2k0053_WYG_060-37a"/>
亦程鄉之舊也袁公因地之形勢廣狹而更張之尊左<lb/>
則廟次右為堂皆南面而並峙此則學之大觀也廟主<lb/>
以像世相沿襲有異教之嫌而未詳其所自意者古以<lb/>
尸祭之遺意與廟前樹杏為壇夾以兩廡㦸門之東祠<lb/>
鄉賢西祠名宦泮池在櫺星門之内池之左為宰牲所<lb/>
堂之東西偏為兩齋為諸生號舍道義門與儒學門相<lb/>
望東廡之上神庫西齋之上神厨廟與堂之間㑹饌堂<lb/>
居之北列廨宇凡此皆出於袁公之規畫授圖於縣令<lb/>
<pb n="KR2k0053_WYG_060-37b"/>
俾成之總之為屋凡若干楹自辛亥迄癸丑三易寒暑<lb/>
而後成其形勝雖極壯麗則亦天下之通制不書可也<lb/>
袁公不以風教落第二義追惟古先聖王立學教人之<lb/>
本意而作新之袁公所以望於程鄉則不可不告也今<lb/>
夫南面而朝亦南面而堂一以奉古之人一以居今之<lb/>
人正乎尊乎並立乎其間此維因地而寓形而教未始<lb/>
不存也夫子太極也而人有不具太極而生者乎語以<lb/>
四科稱羣弟子由漢以來儒者以言語稱者㡬人以政<lb/>
<pb n="KR2k0053_WYG_060-38a"/>
事稱者㡬人以文學稱者㡬人其間足以方駕乎古人<lb/>
而絶於當世者亦鮮矣況徳行乎顔子超然於卓爾之<lb/>
地所以遨遊乎聖人之方而元同乎聖人之神者非可<lb/>
揣摩而得也故其言曰夫子步亦步趨亦趨夫子奔軼<lb/>
絶塵而回則瞠乎其後微顔子其孰能知之親切如此<lb/>
夫茍從事於斯雖未即優入顔域亦庶乎閔冉之間而<lb/>
由求又有不屑為者矣予嘗聞程鄉風俗善多而惡少<lb/>
孟子曰雞鳴而起孳孳為善者舜之徒也雞鳴而起孳<lb/>
<pb n="KR2k0053_WYG_060-38b"/>
孳為利者蹠之徒也夫三尺童也聞人稱其善則喜稱<lb/>
其惡則怒是何心哉予老矣彼將有感吾言而興起者<lb/>
乎辛君貴以袁公之命具其事之本末遣生員陳珀乞<lb/>
記於予故為之一言葉柏鍾譽楊偉咸以義官董諸役<lb/>
柏又偕珀來謁文費莫大於納粟指揮陳昻義官鍾華<lb/>
次之其餘助者又七十餘人名氏多不具載宜刻之碑<lb/>
隂云<lb/>
　　雲潭記　　　　　　　　　　　陳獻章<lb/>
<pb n="KR2k0053_WYG_060-39a"/>
白沙之西山則圭峰也東北連數峰最勝者為綠護屏<lb/>
屏南有潭淵然曰聖池下蟠蛟龍龍嘘氣成雲變化萬<lb/>
狀里生周鎬偕其季京來謁予白沙時維仲春風日晴<lb/>
美予與二子攜酒飲于西山之麓班荆而坐仰而四顧<lb/>
有雲起綠護屏炫爛如丹青郁紛若祥瑞予顧謂二子<lb/>
曰是聖池之雲也偉哉觀乎二子愀然正襟侍側曰是<lb/>
吾先子之志也先子居龍溪垂五十年無他嗜好惟喜<lb/>
為潭之觀故先子之號曰雲潭予曰嘻有是哉若先子<lb/>
<pb n="KR2k0053_WYG_060-39b"/>
我舊不幸早世不及見若兄弟長也若豈盡聞之乎居<lb/>
吾語女夫潭取其潔也雲取其變也潔者其本乎變者<lb/>
其用乎二子齊應曰然予曰未也野馬也塵埃也雲也<lb/>
是氣也而雲以蘇枯澤物為功易曰密雲不雨自我西<lb/>
郊是也水以動為體而潭以靜為用物之至者妍亦妍<lb/>
媸亦媸因物賦形潭何容心焉是之取爾二子喜相謂<lb/>
曰先生命我矣於是復進而告之曰天地間一氣而已<lb/>
詘信相感其變無窮人自少而壯自壯而老其歡悲得<lb/>
<pb n="KR2k0053_WYG_060-40a"/>
喪出處語黙之變亦若是而已孰能久而不變哉變之<lb/>
未形也以為不變既形也而謂之變非知變者也夫變<lb/>
也者日夜相代乎前雖一息變也況於冬夏乎生于一<lb/>
息成於冬夏者也夫氣上蒸為水下注為潭氣水之未<lb/>
變者也一為雲一為潭變之不一而成形也其必有將<lb/>
然而未形者乎黙而識之可與論易矣二子於是起而<lb/>
再拜乞書為雲潭記<lb/>
　　青雲橋記　　　　　　　　　　倫文叙<lb/>
<pb n="KR2k0053_WYG_060-40b"/>
南海廣州首邑也邑之境曰胥江前臨通津後枕崇阜<lb/>
以達山谷事耕鑿商販為業廬舍殆萬計俗厚力完實<lb/>
南海奥壤而他方莫與京也比罹豐湖刦奪之擾震疊<lb/>
憂灼生業隳廢遂有蕭條落寞之漸矧不惟胥江而已<lb/>
𢎞治乙丑僉憲吳公奉璽書董廣韶諸郡兵政念黎元<lb/>
之墊於荼毒而莫之救藥迺白督府疏聞上徵勁兵數<lb/>
萬為薙獮迄冬十二月亂流斯得胥民大荷息肩安枕<lb/>
之賜將營文勒石以永公徳公曰毋吾猶煦汝惎汝尋<lb/>
<pb n="KR2k0053_WYG_060-41a"/>
行部至胥立堡伍併市集除道途隄堰度華山寺之隙<lb/>
規為社學寺前實胥通衢而横阻水澤往來遷道孔艱<lb/>
公為惻然喻老父曰是不可甃而橋耶待次官霍雲昇<lb/>
輩首倡義鄉曲不旬日得白金拾有五鎰為伐石鳩工<lb/>
之費而義官張寧浮圖覺定左右惟力曽未逾年虹舒<lb/>
雲搆宛若天成咸詣軍府請曰自兇悖之未殄也浚澤<lb/>
為塹阻塹為柵以自固而猶不免掲篋擔囊之患今則<lb/>
跨水為橋坦若平康雖捆簏載途而罔或覘覬是果疇<lb/>
<pb n="KR2k0053_WYG_060-41b"/>
之所至耶而倣陳公隄故事以命橋名斯彰明徳於不<lb/>
朽也公曰噫殲寇宜民祿食之職奚庸兹為惟若胥民<lb/>
實繁且碩然猶擯于武鄉文理之列者步月登雲之士<lb/>
尚淪伏于草莽焉耳今若子弟晨入社學於橋焉往迨<lb/>
暮而退於橋焉返盍以青雲為名若曰往返斯橋者皆<lb/>
青雲之士然庶克激發其嚮往之志於不能自已也衆<lb/>
忻喜而退謀鐫珉以詔後禩謁予記其詳夫指榮名以<lb/>
誘進後生匪公之志也毋亦就人情而牖之歟使能由<lb/>
<pb n="KR2k0053_WYG_060-42a"/>
是上達而何害其為善教哉且青雲薄于九霄非蝢翮<lb/>
可覬繫乎所養非隠園池秕稻梁可能鹵莽故必雄文<lb/>
傑藻玉錯貝朋貫耀乎文藝之塲而後凌雲之翮始得<lb/>
潄載籍芳潤摭子史百家華腴内深括羽鏃礪之功外<lb/>
殫蜾負舟藏之助而後園池稻粱之養始具茍有一或<lb/>
遺而遽欲軒翥其不為槍枋控地之歸也㡬希凡爾胥<lb/>
產其尚富園池養稻粱致六翮舒張以為青雲之階可<lb/>
也惡可落落無聞以孤名公莫大之徳意乎公名廷舉<lb/>
<pb n="KR2k0053_WYG_060-42b"/>
字獻臣廣右蒼梧人登丁未進士第宦業所被罔不得<lb/>
理而經也張民之的尤宏拔振邁區區猗彴未足為公<lb/>
重也所當奉以為重而不敢忽焉者其惟胥人乎其惟<lb/>
胥人乎<lb/>
　　新開潮陽縣城河紀功之碑　　　吳　裕<lb/>
潮州屬邑有潮陽者三面距河城東有濠嵗久湮塞舟<lb/>
楫不通民之轉輸興販輕則由陸重則經海負載之勞<lb/>
固所不堪風波之險尤所不測成化丁未周君萬里由<lb/>
<pb n="KR2k0053_WYG_060-43a"/>
刑部員外郎出守是邦越𢎞治庚戌令行民信既闢三<lb/>
利溪以便乎一郡復將有事於此以令未得人而止未<lb/>
㡬令尹姜君元茂至謁見之初周謂是可與吾共理者<lb/>
因諭之曰為政以遠猷為上見小欲速聖人不取潮陽<lb/>
有城濠長千百丈可濬未有能闢之者子往闢之用通<lb/>
舟楫吾當有以助子要使立成千萬人之利衍而為千<lb/>
百世之功庶吾守令之責塞耳姜曰諾既篆乃考圖志<lb/>
相地宜召父老告之曰吾欲闢東城濠何如衆曰難姜<lb/>
<pb n="KR2k0053_WYG_060-43b"/>
曰做官也要先從難處做遂日夜經度民如何役工如<lb/>
何均甃岸用石從何出鑿石用匠如何募孰可總督其<lb/>
工孰可分理其事計定以為周君復君曰善農隙為之<lb/>
明年辛亥冬興於是商人輸金富家捐粟豪强侵占者<lb/>
還地但見子來之民霧滃雲集捄土如爭聚土如城鑿<lb/>
石丁丁運石繩繩周守姜令時或一經勤者勸怠者懲<lb/>
有不如法者更至癸丑而工成深一丈廣五丈長千百<lb/>
丈兩岸似界一水若帶北通程掲南達豐惠釋負戴於<lb/>
<pb n="KR2k0053_WYG_060-44a"/>
長途謝風波於巨海其利博矣余以是年省母於家適<lb/>
功告成耆民姚廷宜蕭宜寳詣余請曰吾邑無溪厯數<lb/>
百年而始成於今吾守令之功也願一言以為之記余<lb/>
曰凡士可以致逺者皆有逺猷而其所以致逺者在器<lb/>
識余曩在銓部佐太宰若洛陽耿公好問豐城李公咨<lb/>
徳三原王公宗貫每有所擇必取其器識足以致逺者<lb/>
然後能立大功垂遠猷而硜硜浮淺之夫不與焉周君<lb/>
萬里姜君元茂皆器識不凡故當時力薦於太宰求以<lb/>
<pb n="KR2k0053_WYG_060-44b"/>
置吾邦其今日有此建立宜矣因記二君之功而推本<lb/>
其所自者如此俾千載而下利此溪者亦可以想見其<lb/>
人云<lb/>
　　三利溪記　　　　　　　　　　李東陽<lb/>
潮州府舊有三利溪盖自海陽附郭而西潮陽掲陽以<lb/>
入於海其間迤邐曲折若干里三縣利之溪以是名正<lb/>
統間大水為泥沙所堙天順間朝廷修明一統志而名<lb/>
不載是其利之廢久矣𢎞治初永州周君萬里來知府<lb/>
<pb n="KR2k0053_WYG_060-45a"/>
事病民之往來三縣者肩任背負利不償力怨聲載塗<lb/>
環海而行則顛風怒濤多墜不測乃詢諸父老得是溪<lb/>
議修復之命屬吏籍丁夫具畚鍤月計日督以要其成<lb/>
自郭西至于陳橋雲梯岡楓洋諸里水既告濬復慮其<lb/>
縮而涸也浚南濠渠韓江之水以益之又築關置鍵以<lb/>
節啟閉使厯冬夏雖旱溢常平而無虞於是耕者沾灌<lb/>
商者行者免踣溺數十年之利復于一旦而名亦隨之<lb/>
皆仍稱為三利溪云潮去廣州不甚逺予聞洗馬梁君<lb/>
<pb n="KR2k0053_WYG_060-45b"/>
叔厚稱是溪之利甚博非茍焉塞吏責者吾長沙與永<lb/>
亦地相邇素知周君為君喜而潮人大理評事謝君有<lb/>
容輩謂是役宜有所紀請予記乃為之言曰易以利為<lb/>
四徳之一凡卦之象川者必言利涉書陳六府始於水<lb/>
而三事亦稱利用利惡可廢哉顧淺於謀國者急功效<lb/>
傷本基則利未獲而已見其害如以水言固有壑鄰以<lb/>
召釁者於是孟子與司馬遷諸子皆以利為深戒夫聖<lb/>
人言之而賢人以下皆不屑道非以名同而實異故耶<lb/>
<pb n="KR2k0053_WYG_060-46a"/>
守令之職固以利民也民不能自安必藉提警驅使之<lb/>
力而後遂故凡以佚道使民者雖勞不怨也今玩事廢<lb/>
日一聽其自為利以至於弊而不能捄亦惡以守令為<lb/>
哉方君之議是溪盖亦有曉之者矣深猷熟計暫費而<lb/>
大蠲今之民獨非昔之民乎其不曰勞我所以佚我者<lb/>
非其情也君之利其與此水俱長矣夫<lb/>
　　宋包孝肅新祠記　　　　　　　張　詡<lb/>
端之名宦每以宋包孝肅公為首稱而公之善政每以<lb/>
<pb n="KR2k0053_WYG_060-46b"/>
清正為之本觀其自賦詩云清心為治本直道是身謀<lb/>
可知矣按史公立朝剛毅貴戚宦官為之斂手平居無<lb/>
私書故人親黨皆絶之至比其笑為黄河清又相目為<lb/>
閻羅包老雖古之遺直弗過也雖貴自奉如布衣時遺<lb/>
戒後裔出仕有犯贓者生不得歸本家死不得祔祖葬<lb/>
雖古之真清弗過也故其守端也往往以直清著端產<lb/>
土硯前守緣貢悉取數十倍以遺權貴公命製者纔足<lb/>
貢數皆本乎直中來也及官滿而歸一硯不持皆本乎<lb/>
<pb n="KR2k0053_WYG_060-47a"/>
清中來也坐是地方千里民樂耕桑水蜑山猺趨庭嚮<lb/>
化端之父老至今傳誦之不衰祭法曰法施於民則祀<lb/>
之若公者非其人耶端舊有祠以祀公在郡署儀門之<lb/>
左宋熙寧中郡守蔣續新建其後修廢不一明混一之<lb/>
九十年為成化乙酉知郡事黄瑜始疏入祀典嵗春秋<lb/>
饗以少牢之禮又四十年為𢎞治甲子總督都憲潘公<lb/>
以祠限郡署内凡東西往來瞻謁者弗之便也乃委郡<lb/>
守黄侯於郡署外之西百步許相地而改祠焉僉憲許<lb/>
<pb n="KR2k0053_WYG_060-47b"/>
公實贊襄之告成之日黄侯徵詡文以記詡竊嘗歎夫<lb/>
今昔生民之不幸也莫甚於官吏之貪亦莫甚於政刑<lb/>
之弗平盖貪則浚民膏血而凋瘁其本矣政刑弗平則<lb/>
賦斂繁而下疲於供應法網密而民無所措手足矣生<lb/>
意沮而㢘恥喪禮讓衰而盜賊起職此之由也又竊怪<lb/>
夫世之貪夫佞士事苞苴總貨寳脂韋淟涊趨炎附勢<lb/>
以爭憐取寵為得計縱富敵郿塢貴窮公卿不旋踵禍<lb/>
敗相繼卒之身名俱喪間有幸而免者亦貽殃於子孫<lb/>
<pb n="KR2k0053_WYG_060-48a"/>
其視公之清風直道浩然天地之間尸祝俎豆名流百<lb/>
世之逺得失相去奚啻霄壤哉然則救其敝當若何是<lb/>
故惟直可以塞邪枉之路惟清可以澄貪虐之源昔舜<lb/>
命伯彛為秩宗曰直哉惟清夫交神明且不能外是而<lb/>
他求焉則以之而正心治人孰謂其不可哉此我都憲<lb/>
公注意乎是祠之遷也豈但寓懷賢之意而已耶將俾<lb/>
食祿與夫宦遊而道出於兹土者造祠登拜之頃覩廟<lb/>
貌之煥然瞻遺像之如在肅然興其仰止之心勃然篤<lb/>
<pb n="KR2k0053_WYG_060-48b"/>
其思齊之志殆見播清風而秉直道濟濟乎其人也則<lb/>
於世道端有賴焉都憲名蕃字廷芳崇徳人僉憲名暄<lb/>
字景輝開化人黄侯名顒字伯望莆田人觀其好尚可<lb/>
以知其政矣祠經始于是年正月六日落成則四月朔<lb/>
日也𢎞治年月日<lb/>
　　四㑹縣儒學記　　　　　　　　湛若水<lb/>
正徳辛巳季秋四㑹縣學教諭林君棨與其僚成君儉<lb/>
蔣君球以李生渫告甘泉子於西樵曰惟兹學治舊在<lb/>
<pb n="KR2k0053_WYG_060-49a"/>
于金岡惟宋咸淳遷兹城陽厥制惟備惟久乃壞正徳<lb/>
戊寅進士永新蕭君樟來尹兹邑惟僉憲金華陳公正<lb/>
之來講武事胥視文廟疇次百廢胥與捐金修之别駕<lb/>
平湖潘君鵾暫攝助之惟殿廡堂墀修厥毁惟齋號門<lb/>
井修厥缺惟泮橋修厥圯惟豆籩簠簋修厥制乃輪乃<lb/>
奐乃瞻乃奠乃遊乃處乃以興學惟子乃學之宗盟惟<lb/>
子是式是訓甘泉子曰學一而已矣知陳公因武修文<lb/>
之義斯可與語學矣知諸君修學之義斯可與語道矣<lb/>
<pb n="KR2k0053_WYG_060-49b"/>
夫道一而已矣學修之以復乎道而已矣是故聖人修<lb/>
道以成天之能君子修身以復己之命故古之學者本<lb/>
乎一今之學者出乎二二則支支則離支離之弊也久<lb/>
矣故夫文武二而天下無全材矣豈惟文武為然才徳<lb/>
二而天下無全人矣豈惟才徳為然體用二而天下無<lb/>
知道矣豈惟體用為然知行動靜二而天下無善學矣<lb/>
豈惟知行動靜為然徳業舉業二而天下支離甚矣非<lb/>
其本然也孟子之時其楊墨矣程子之時其釋老矣故<lb/>
<pb n="KR2k0053_WYG_060-50a"/>
自支離之説興而儒學壞儒學壞而天理㡬乎息矣嗚<lb/>
呼諸子知學之壞而不知儒者之學之壞也原本要始<lb/>
故知合一之説知合一之説則可化舉業而之道矣或<lb/>
問何謂合一曰執事則敬作事則學吾聞其語矣未見<lb/>
其人矣故學在修其二而復之一而已矣<lb/>
　　顯忠亭記　　　　　　　　　祝允明<lb/>
正徳甲戌進士王天與貫惠之興寧丙子令贛之寧都<lb/>
己卯從征宸濠歿於江西之南昌歸葬北郊之湖背嘉<lb/>
<pb n="KR2k0053_WYG_060-50b"/>
靖甲申作亭於墓之前凡三間亭額顯忠己亥方令述<lb/>
書之也作祠於亭之東凡三間墓有以妥香火廬于祠<lb/>
之東隅凡三間以居守者有池二畝田六畝于亭之南<lb/>
可漁可耕以食守者繚以周垣墄以瓴甋飾以粉黛環<lb/>
樹以木木亦既拱矣公之弟天敘經畫之作亭作祠作<lb/>
廬之費仰成于天子之賜也嘉靖改元詔存䘏賞三十<lb/>
金聞其風者郡守蘇輔益之五金邑令應鵬翀又益之<lb/>
二十金賻也天敘曰吾兄死王事天下義之褒忠之典<lb/>
<pb n="KR2k0053_WYG_060-51a"/>
薦至祗實吾撲滿何以相見于地下盡出所入表厥墓<lb/>
門故曰成於天子之賜非自作之也庠生王部公嗣子<lb/>
請記予惟公行蹟惠贛二州志既詳而核信史也予何<lb/>
言哉亭曰顯忠取諸仲虺之誥維忠云何自靖自獻於<lb/>
先王無或慚負矣禮諸侯之大夫以時接見乎天子者<lb/>
其服總恩禮疏數報效因之寧都長山荒谷君門萬里<lb/>
公不以疏逖自汨覆奸殖良行㢘政平是殆天顔咫尺<lb/>
江湖憂思者乎此可為逺臣之訓四郊多壘守者猶不<lb/>
<pb n="KR2k0053_WYG_060-51b"/>
能舉一矢矧曰境外之守惟公守官章貢勒兵大庾搗<lb/>
其巢曰樟木坑曰白玉石曰黄泥坑曰大富灣曰員分<lb/>
曰井背小坑六見于䖍臺志如此桓桓于征謂勇聨逺<lb/>
近以成身謂仁此可謂勤事之訓宸濠作難奉頭竄多<lb/>
矣公獨勤王亂兵行刦火民廬妄殺無辜新建伯王守<lb/>
仁命公禁戢之出入火中無顧避左右諫止之公曰避<lb/>
火全生祇為身謀大夫之命委諸草莽全城之衆納諸<lb/>
烈熖是違命無義棄其民不祥請以一身活此千萬人<lb/>
<pb n="KR2k0053_WYG_060-52a"/>
竟以災卒夫人之所欲莫甚於生茍利社稷身且不惜<lb/>
若貪人牟利愞夫全軀保妻子為身便之圖可以愧矣<lb/>
此可為致命遂志之訓古人遇賢者之知甚於爵祿之<lb/>
榮寵故為知己者死新建一代偉人公入贛即為所識<lb/>
拔且疏名薦剡嘗恐弗類負賢人知遂以身相許瀕九<lb/>
死而無貳或者始則矯情折節以釣芳名而末路汙辱<lb/>
自棄聲教之外又其甚者客人之館而賣其主因人之<lb/>
信也而逞其詐可以愧矣此可為不負知己之訓是故<lb/>
<pb n="KR2k0053_WYG_060-52b"/>
自靖自獻無所慚負惟其所在耿耿有懐非必死於王事<lb/>
死於知己為忠而徳澤在寧都勲業在大庾不為忠耶<lb/>
惟南昌之歿大節尤烈也丘隴數楹摩厲千古亭不虛<lb/>
作矣<lb/>
　　平南碑記　　　　　　　　　　黄　佐<lb/>
維二十七祀歐陽公蒞百粤而龢其民既乃戢兵逺近<lb/>
咸有寧宇甫踰期克有戎勳先是安南内亂其族目莫<lb/>
正中帥衆來奔居無何逆黨范子儀謀挾之以爭立煽<lb/>
<pb n="KR2k0053_WYG_060-53a"/>
誘其東海諸蠻蜎合豕突擾我欽州僇官掠地奪貨圍<lb/>
城恣厥矯䖍邊鄙其聳公至聞變亟圖之乃與總戎平<lb/>
江伯陳公議曰制勝之道務在萬全欽接蠻壤無山海<lb/>
限隔我兵潛度當犂其巢彼以舟為長技不先破之而<lb/>
罙其阻則主客之勢既弗相當水陸之行又弗相及其<lb/>
何以全取勝未戰而算惟形是度敵在吾目中矣於是<lb/>
密速海道副使黄君光昇躬募東莞新會戈船百有六<lb/>
十艘器械餱糧胥飭以備已於事而竣乃選習水戰之<lb/>
<pb n="KR2k0053_WYG_060-53b"/>
將以都指揮俞大猷董之環集甲士務飽而嬉已於事<lb/>
而竣乃行參政沈君應龍分守參議方君民悦暨㢘守<lb/>
胡鼇相與襄之密機事戒輕進嚴烽堠盛間諜比次其<lb/>
艘授以成算已於事而竣乃僉謀以大艘泊冠頭嶺之<lb/>
滸以伺其來賊果至龍門港跳梁諸村如公所度云乃<lb/>
僉謀都帥移戈船泊鳯凰汀以扼其必出之衝遇賊兵<lb/>
逆戰大敗之俘斬奔潰隻舟莫返公聞捷又度其勢必<lb/>
危渙而易流患也即申命都帥督水陸兵徑𢷬其春蘭<lb/>
<pb n="KR2k0053_WYG_060-54a"/>
之穴以殲渠魁將士賈勇先登獲其醜㡬三百人斬馘<lb/>
千級其餘俘獲不可勝計稽諸前政成功之竒速未有<lb/>
若是之烈也夫用兵之法一曰形二曰氣三曰威四曰<lb/>
竒湟灕之師以形勝也浪泊之戰以氣隨也南中之擒<lb/>
以威讋也山越之𢷬以竒破也伏波諸葛之神略公實<lb/>
兼之故能度其形而措勝養其士而氣鋭奪其港而申<lb/>
威覆其穴而出竒華風清謐喜氣磅礴於是胡守銘之<lb/>
堅石予序而頌曰雷為戈兮日為蓋肅旂<graphic n="KR1242" url="https://raw.githubusercontent.com/kanripo/KR-Gaiji/master/images/KR1242.png" mimeType="image/png"/>兮耀炎海<lb/>
<pb n="KR2k0053_WYG_060-54b"/>
操參伐兮靖氛靄窫窳誅兮光帝載震萬世兮道無外<lb/>
　　釣鼇橋記　　　　　　　　　　黄　佐<lb/>
王制建國經野必有橋梁以濟人力之難通補神工之<lb/>
弗宰非直恵政攸存抑亦有相之道焉是故建置惟宜<lb/>
則天紀經地理正民志寧如非其道也逆民志盭地理<lb/>
紊隂陽之紀豈細故哉掲陽城西有溪通西北舊跨溪<lb/>
有橋曰釣鼇當閩廣通衢至洪武初而圮民病涉則以<lb/>
舟渡天順中有司築為直道溪流兩遏舟楫奏艱道且<lb/>
<pb n="KR2k0053_WYG_060-55a"/>
直衝邑西堪輿家以為咎亡何果罹寇變道亦胥淪正<lb/>
徳時築新橋於道所議者屢欲復舊弗果會稽季公謫<lb/>
簿來邑乃甃甕垣於城門之西關石門於其外用障衝<lb/>
迄嘉靖乙未橋復圮大為民疚今丁酉春潮郡丞晴川<lb/>
劉公以撫巡檄掌邑符學校城池羣廢既樹士民以是<lb/>
告公慨然曰嘻是誠不可已也乃訪舊橋徙頽石鍤河<lb/>
土以壯橋址得古橋楞木數十於塗泥於舊基無尺寸<lb/>
爽若神助焉益信物之興復固有定數也於是杼材結<lb/>
<pb n="KR2k0053_WYG_060-55b"/>
礱駢坒緻密虹舒玉豎累百象一雖役鵲架黿莫是過<lb/>
者眂龍伯一釣連六鼇而三山奠麗如故亦奚足儗哉<lb/>
橋凡為門三為梁十有二崇若干廣若干季春肇工仲<lb/>
夏畢役費出罪贖民罔知勞邑令滇南薛公炳繼至詢<lb/>
邑興廢以有功於掲不可無紀謀諸文學陳君鳯至黎<lb/>
君明之遣弟子員郭生維藩黄生懋修來速文以記其<lb/>
成嗟夫吾嘗觀人之情大抵好佚而惡煩趣欲而舍誼<lb/>
詳利害而略猷為重浮華而輕世務誠以其惡易其好<lb/>
<pb n="KR2k0053_WYG_060-56a"/>
則百事成以其趣易其舍則揆度修以其略易其詳則<lb/>
不遐遺以其輕易其重則理道得然而终莫之或易也<lb/>
不習為吏秦越其民亦何心哉是役也百年湮鬱民志<lb/>
恫切自兹寧矣襟腋衝虧地理章咎自兹正矣風雨旱<lb/>
暵天紀弗恒自兹經矣公於好惡趣舍詳略輕重何如<lb/>
盖其視民之顛實若毛髮在躬拔之痛罔不省良由心<lb/>
之不忍故也嘻仁矣哉故予大書以遺其邑之人體公<lb/>
之心億萬年俾勿壞公名魁吉之泰和人薦厯節判州<lb/>
<pb n="KR2k0053_WYG_060-56b"/>
牧所到皆有恵政嘗受學於陽明之門故在潮每崇名<lb/>
理以淑俊髦而清苦自厲輿誦賢之厥考鳯巢公亦從<lb/>
吾黨白沙先生遊令永福擢守賓州祀於名宦盖其家<lb/>
學有自云<lb/>
　　㢘州府儒學記　　　　　　　　黄　佐<lb/>
明宅有天下垂二百禩風教所孚暨於炎海荒逖絃誦<lb/>
盖詵詵如也㢘視海南為邇其人多聰穎樸茂然府學<lb/>
故在東北隅地勢洿下土氣弗舒以故賓興漸鮮嘉靖<lb/>
<pb n="KR2k0053_WYG_060-57a"/>
乙未志安張公岳來知府事懼無以稱聖天子作人至<lb/>
意乃程士業而砥礪之凡裂綴之文髙虛之説一切屛<lb/>
去士亦翕然從焉既三載政成民裕同知餘姚朱公同<lb/>
蓁節推永嘉王公良弼僉議以南門内𤣥妙觀爽塏峻<lb/>
厚可居令訓導廖景春朱衮達諸當路請兩易之覆議<lb/>
報可用金易民居五十間增廓其地併計匠役木石之<lb/>
費僅一百餘兩經始以戊戌秋八月即觀故址中建先<lb/>
師廟前為樂舞臺左右翼以兩廡前為㦸門又前為泮<lb/>
<pb n="KR2k0053_WYG_060-57b"/>
池又前為櫺星門自㦸門右達則為宰牲所廟後為明<lb/>
倫堂東西各為齋東齋之南門出循東廡之後為儀門<lb/>
外通以長道為儒學門其東為啟聖公祠又前為敬一<lb/>
箴亭東為名宦祠西為鄉賢祠又前為門而門之東其<lb/>
内為衙宇西齋之後又各為門亦各為衙宇繚以周垣<lb/>
躭躭靚深且立文明坊於通衢昭聖化也功未告成而<lb/>
張公擢浙江學憲以去代者同安陳公健益加毖致以<lb/>
終厥事次年冬臘月落成使吳生正來徵文記焉予謂<lb/>
<pb n="KR2k0053_WYG_060-58a"/>
民生而蒙蒙貴養惟養本乃端比長而學學貴行惟行<lb/>
道乃成是以小學之法務養以正使由之而後使知之<lb/>
大學之法務要其成使知之而後使行之弗養而使之<lb/>
知是無玉而琢也弗知而使之行是瞽而索塗也故養<lb/>
而後知知而後行教學之序也詩曰天生蒸民有物有<lb/>
則民之秉彛好是懿徳夫則也者理也窮究其理物格<lb/>
之謂也格之者其惟修身而盡倫乎耳目聰明之類所<lb/>
以修身也父慈子孝之類所以盡倫也得其本萬物備<lb/>
<pb n="KR2k0053_WYG_060-58b"/>
擴而充之盈天地凡夫理之幽明巨細逺近淺深無弗<lb/>
貫於一者學校之設聯以師儒迪以經史舍此亦奚所<lb/>
事哉然世之卑陋者惟知記誦摽掠以業舉而其髙虛<lb/>
者則又竊取圓覺之説以亂真二者之弊不同其悖先<lb/>
王教學之道一也宋朱子嘗曰學始於知惟格物足以<lb/>
致之知之至則意誠心正而大學之序推而達之無難<lb/>
者及其作瓊州學記惟引蒸民之詩道以身心之所固<lb/>
有然則其所謂格物者豈求諸外而遂遺其本哉近世<lb/>
<pb n="KR2k0053_WYG_060-59a"/>
發明朱學宜無若泉之蔡氏而張陳二公皆以承學出<lb/>
於其鄉相繼振起㢘士而賓興之必有超瓊州才雋而<lb/>
上追鄒魯者矣然則圖回化理用對聖天子之休命其<lb/>
在兹哉庸書以俟<lb/>
　　孝子祠記　　　　　　　　　　張　岳<lb/>
孝子名韺字汝明姓鄭氏石康海岸鄉梁村人父賜正<lb/>
統初以春秋魁嶺南鄉試仕蒼梧訓導母謝氏孝子生<lb/>
而穎俊未弱冠為人賦梅月雙清駿馬圖二詩句語警<lb/>
<pb n="KR2k0053_WYG_060-59b"/>
拔長老皆嗟異之賜卒於任謝氏挈喪與孝子兄弟還<lb/>
鄉天順壬午流賊起廣西延入郡境破石康縣治四出<lb/>
為暴掠人口苦繫之以質取其貨不得皆殺之謝母亦<lb/>
在掠中孝子哀痛辭兄挺身入賊營詒賊曰吾欲丐母<lb/>
命豈敢靳貨顧貨在吾母手藏必欲吾代釋吾母歸取<lb/>
之吾在此母決不忍不以貨來也賊信之釋謝孝子既<lb/>
免其母而家實無由得貨久留賊所已而賊為官軍所<lb/>
逼移營至遂溪縣拜臺村以前語詰孝子遂遭害其後<lb/>
<pb n="KR2k0053_WYG_060-60a"/>
耆民沈昱等狀孝子事跡於石康縣表章之會縣廢事<lb/>
寢嘉靖丙申余行部至永安所距梁村不逺聞孝子事<lb/>
亟索二詩讀之果警拔不凡又訪其家得沈昱等狀草<lb/>
一篇可謂信據無疑梁村故有社學一區始自元時其<lb/>
後屢興屢廢至孝子之父兄復繕葺之以教鄉人子弟<lb/>
孝子幼肄業焉近又廢乃請於巡按御史陳公大用即<lb/>
其地立屋三間各有翼室前為講堂其後以祀孝子復<lb/>
於永安城内為坊牌大書烈孝二字掲示通衢盖孝子<lb/>
<pb n="KR2k0053_WYG_060-60b"/>
之死於今㡬百年矣一旦振發而暴著如此豈非一念<lb/>
精誠通於天地鬼神與百世之人心固有黙相為感者<lb/>
耶方其奮身詣賊志在存母而已母得存而身已死其<lb/>
孔氏所謂求仁得仁者與梁村濱海去郡城二百餘里<lb/>
時有科第而人之景慕孝子也尤深表而祠之不但以<lb/>
發孝子之幽烈也又使後之人知能盡性蹈義以死者<lb/>
窮海之濱百嵗之逺終不至冺沒無聞中材以下或有<lb/>
勸而益勉於善其繫世教豈淺哉<lb/>
<pb n="KR2k0053_WYG_060-61a"/>
　　克復堂記　　　　　　　　　鄒守益<lb/>
吾友鹿厓胡子之㢘也慨然自奮曰㢘瀕海而郡逖京<lb/>
師萬里然攷三代準四海明徳無異也鼇欲灑濯而新<lb/>
之以揚聖道翊皇化其必由教乎乃稽學宫故址并𤣥<lb/>
妙觀以搆書院名之曰崇正繼復思曰學之正脈宜莫<lb/>
若顔子名其堂曰克復日與四庠之秀竭力勿罷以風<lb/>
於齊民而請記於益以闡聖學授受之藴益謂甚矣胡<lb/>
子之學道以愛人也仁者以天地萬物為一體莫非己<lb/>
<pb n="KR2k0053_WYG_060-61b"/>
也故自腹心手足至于齒髮爪甲無弗在所養者是謂<lb/>
之仁體或泥成説乃以己為私以歸仁為效於心恒疑<lb/>
之子所雅言曰為己曰正己曰求諸己皆對人而稱也<lb/>
問仁一章凡三言之而二以為私己一以為眞已則何<lb/>
居果以歸仁為效則畏於匡微服於宋絶糧於陳蔡匪<lb/>
直不與而顧戕之其果吾道非耶盖聖門嘗發於君子<lb/>
之問矣克者修治之義也禮者天然自有之敬也克己<lb/>
復禮其修己以敬乎天下歸仁其安人安百姓乎故視<lb/>
<pb n="KR2k0053_WYG_060-62a"/>
聽言動己之目也非禮勿視聽言動修己之目也除却<lb/>
視聽言動更無身矣聖人繫易以復之初九歸諸顏氏<lb/>
子而其象曰不逺之復以修身也則修身之為克己其<lb/>
較章明已乎身外無人故曰仁者人也仁外無心故曰<lb/>
仁人心也知此者其知授受之藴矣㢘郡雖遐視聽言<lb/>
動將異於鄒魯乎廓然虛中以求仁是曰休復挺然中<lb/>
行而弗滑羣議是曰獨復肫然篤恭而不息是曰敦復<lb/>
斐然進取而弗能守是曰頻復㝠然習俗甘謂不能以<lb/>
<pb n="KR2k0053_WYG_060-62b"/>
自賊是曰迷復諸士子之請事於斯堂也其為休為獨<lb/>
為敦為頻為迷在敬擇之矣夫學宫之徙變為黄冠羽<lb/>
服數百年矣一旦而煥然章縫陶然絃歌以並于上國<lb/>
在反掌間耳學術之湮變而訓詁詞章亦久矣一旦而<lb/>
崇正教敦實行仁其身以仁天下將孰跋之而孰㚄之<lb/>
顏何人也予何人也幸無忝於斯堂<lb/>
　　原道堂記　　　　　　　　　　鄒守益<lb/>
聖人之道盡其性而已矣性也者天地萬物一體者也<lb/>
<pb n="KR2k0053_WYG_060-63a"/>
充其一體之量而無弗愛焉謂之仁裁成輔相而各適<lb/>
其宜焉謂之義故君臣父子昭其倫也冠婚朝聘昭其<lb/>
儀也車服放殛昭其政也蠶桑畎畝昭其養也詩書禮<lb/>
樂昭其文也斗斛權衡昭其用也夫是以仁育義肅四<lb/>
達而不悖天得以清地得以寧禽獸得以畜草木得以<lb/>
繁大哉聖人盡性之學乎由此以治民堯舜湯武之為<lb/>
君也由此以事君伊傅周召之為臣也由此以範後孔<lb/>
顔曽孟之為師也聖學不明而老與佛之徒乗其廢壞<lb/>
<pb n="KR2k0053_WYG_060-63b"/>
而入之自以為道徳自以為性命而藐視仁義若有所<lb/>
不屑者故其為教外倫理蔑禮法遺棄事物以得罪於<lb/>
聖門後之儒者蒐獵綴緝以求宣暢先王之典則又多<lb/>
其辭説繁其儀文而未能反身而誠以距詖行或乃陷<lb/>
於孑孑煦煦以為二氏所哂甚者至於靜言而庸違之<lb/>
賊仁與義而莫之省憂也嗚呼聖道何由而興乎蘇吳<lb/>
虞山陳君原習自太常卿貳謫署海陽之教事惻惻然<lb/>
思進諸士於道而士猶舊習未釋也默自思曰潮之所<lb/>
<pb n="KR2k0053_WYG_060-64a"/>
尊信莫如韓子韓子之學固闢佛老以閑聖道者也牖<lb/>
明而祛蔽其在兹乎乃請於前郡守山隂王君袍深以<lb/>
為然始與郡丞蕭君世科郡倅陳君碩計貲庸而授厥<lb/>
事既先後代去功未用就今郡守莆田邱君其仁繼至<lb/>
亟謀諸郡丞劉君秉鑑力圖厥終胥相葺祠宇復侵田<lb/>
以樹風聲鼎建原道堂闢齋舍以居諸士相與洗濯而<lb/>
新之未㡬陳君量移廣信以僉浙臬具書徵記惓焉以<lb/>
嘉惠潮之多士嗟乎陳君之愛於潮者勤矣爾多士其<lb/>
<pb n="KR2k0053_WYG_060-64b"/>
勤於自愛乎陟降斯堂顧名而思義勿惑於異端之空<lb/>
寂勿溺於俗學之泛濫毅然充惻隠羞惡之良以達諸<lb/>
家國天下曰富貴曰貧賤曰患難不使須臾離焉夫是<lb/>
之謂志道夫是之謂據徳夫是之謂盡性以至於命庶<lb/>
以無負爾陳君直以無忘爾韓子<lb/>
　　新浚韶郡東河堤記　　　　　　符　錫<lb/>
事為之在天下無為而無所不為聖人也為之而有方<lb/>
焉衆人也夫聖人者與天為徒道全而才備旋乾轉坤<lb/>
<pb n="KR2k0053_WYG_060-65a"/>
特餘事也衆人學為聖人者也莫不隨其知之所至治<lb/>
一官守一職遇事焉竭其力而已耳庸詎知吾之非聖<lb/>
人藐焉視之而無所介於其衷哉十有七載御臣錫始<lb/>
捐前職重蒞舊邦曾未解鞍已知東潦之為害隄城之<lb/>
不可緩也猶慨夫未有以及民而先勞之吾且獨勝任<lb/>
乎明年春水益暴衝隄決隍其不及城者無㡬余亟出<lb/>
視之蹙然曰岌岌乎殆哉隄之不可以已也如此夫遂<lb/>
謀同寅集衆論稽委積度經費手疏而上請於大總制<lb/>
<pb n="KR2k0053_WYG_060-65b"/>
蔡公經首蒙賜允且飭曰子其勉焉無貽後艱敢不䇿<lb/>
厲駑蹇効勞夙夜耶乃召匠於吉伐石於仁物用麤備<lb/>
濯河及底而直樹之樁縱比之柵疊石而衡之八而縮<lb/>
而衡之十有二而清之灰實之土而築之登登惟固為<lb/>
隄修二百三十有五丈廣五丈崇丈有八尺由是而頒<lb/>
春亭焉水神祠焉操壯營焉左民廬焉矢直砥平鱗次<lb/>
相望職事者以告隄斯成矣城斯固矣盍不轉而聞之<lb/>
大總府昭厥勞勩余曰嘻斯役也工食浩穰程期稽緩<lb/>
<pb n="KR2k0053_WYG_060-66a"/>
能不及罰足矣未㡬果有謗者役擅興費無經功為虛<lb/>
實為名隨有倚而和之官築隄捍韶城後有作功誰京<lb/>
或問余曰子為隄似矣或以謗或以誦何居應之曰謗<lb/>
耶誦耶吾烏得而知耶且吾始而築之也無所為謗無<lb/>
所為誦而既築之也無情之言適自外至吾又安所逃<lb/>
而招之獨不聞乎韶城始之卜也東河之東既之遷也<lb/>
西河之西實自唐武徳迄梁乾化不勝水之為患而再<lb/>
遷今治介乎兩河之間又六百年矣始而西水為患也<lb/>
<pb n="KR2k0053_WYG_060-66b"/>
太守王公賓賦匿税之金二千築之繼而東河内徙城<lb/>
切患之二守李公純伐鳯來之松塞之塞之良是也水<lb/>
至雷鳴而復決矣間者大巡陳公大用目擊愍焉遂大<lb/>
發贖刑之金二千有竒屬之有司弗竟其業也遺之余<lb/>
焉意者天將以余為孤注而天刑之不可逭也敢不殫<lb/>
知畢力俛焉而圖厥有終哉且夫水之為患也亘古及<lb/>
今有可以人力勝之不可勝之若殷都之遷瓠子之決<lb/>
不可以人而勝之者也至河決於滑湖渇於杭有所謂<lb/>
<pb n="KR2k0053_WYG_060-67a"/>
陳公蘇公之隄者是隄之築緒餘也不及萬分之一也<lb/>
余又何所容心於謗與誦哉甚矣余之騃愚不量力也<lb/>
自履韶來嘗浮西河之舟矣嘗復郵傳之舍矣嘗鑿貞<lb/>
峽之險矣嘗闢樂邑之瀧矣凡此皆賢哲之所為避而<lb/>
騃愚之所冒而進也記曰絶迹易無行地難謂人不能<lb/>
以無為也有為也有迹有迹也有言故曰無為而無所<lb/>
不為其為聖人乎愚固學者也知効一官而已矣猶記<lb/>
之石係之職事者名氏庶俾來哲知患之所由始隄之<lb/>
<pb n="KR2k0053_WYG_060-67b"/>
所由成顧余非所為文也<lb/>
　　捍海隄記　　　　　　　　　　李義壯<lb/>
雷之為郡濱海不十里而近郡東洋田頃以萬計嵗若<lb/>
颶風不時挾潮斥鹵損稼郡西有湖諸山之水咸滙於<lb/>
湖舊澌為二渠迤邐南出折而東合特侣諸水以灌東<lb/>
洋備旱熯焉嵗海鹵不入湖泉不出而後可獲有年之<lb/>
利是故隄防不可以已也數年以來相承樂嵗莫有一<lb/>
為注視者嘉靖壬子岐陽羅大夫以度支中郎來知郡<lb/>
<pb n="KR2k0053_WYG_060-68a"/>
事無何而海溢颶作蕩折東洋田廬者半斯民憧憧赴<lb/>
愬大夫憮然曰此邦之故吾知之矣今日之政尚有急<lb/>
於此乎乃率諸令長行海上視決隄與民共約度田㑹<lb/>
粟聚口賦庸四境忻如罔不趨赴已乃斬牲饗海神乃<lb/>
作興事經始于癸丑春二月初吉越秋八月而訖工完<lb/>
齾凸凹甃甓嵌石神沛淵歸不諐於素海康黄君復初<lb/>
輩一日請余再拜使紀其成以紓闔郡士民喁喁之意<lb/>
余問其長短廣狹之度則對曰當捄度土功之初我大<lb/>
<pb n="KR2k0053_WYG_060-68b"/>
夫緣號以分域比丈以省工余縣南度之北岸由院度<lb/>
之北至于東洋以抵北角為號三十有六為丈一百萬<lb/>
二千一百五十有二為牐三十有九南岸由荇村至於<lb/>
西洋以抵調排為號四十有六為丈一萬三百四十有<lb/>
四為牐六十遂溪由大村至余之東洋為號視余北岸<lb/>
四之一為丈三之一為牐六之一其髙或半雉低且尋<lb/>
直其濶下一丈六尺上殺三之二用人之力海康二萬<lb/>
四千八百有竒遂溪一萬二千六百有竒此其大凡也<lb/>
<pb n="KR2k0053_WYG_060-69a"/>
余聞而謂曰此萬世永賴之績也可無紀乎余嘗讀稻<lb/>
人掌稼下地以瀦畜水以防止水以溝蕩水以遂均水<lb/>
以列舍水以澮冩水為法至備為利至博而後知隄防<lb/>
之不可以已也有如此又嘗至蜀之青城觀離堆入閩<lb/>
之莆陽觀蘭陂焉以究古人用心之勤審然離堆止於<lb/>
鑿山導江以避沬水之害而無捍海之勞蘭陂雖兼二<lb/>
者而有之然為丈僅三十有五而止南北相望一日可<lb/>
盡孰若大夫今日之績上瀦泉水使不得出下遏斥鹵<lb/>
<pb n="KR2k0053_WYG_060-69b"/>
使不得入而為丈以萬千計其艱易巨細緩急輕重為<lb/>
何如哉雖然事莫難於慮始尤不易於成终古之有志<lb/>
利民者雖不言所利未始不欲久存勿壞以宣恵于無<lb/>
窮而繼者往往自騁私見以墮成績如郡西湖者灌白<lb/>
沙諸田何限乃今假兑佃以肆紛更者凡㡬可痛也已<lb/>
後之為郡者使常體大夫今日之用心而較若畫一雖<lb/>
千萬世永賴可也雷之為郡豈復有遺利哉大夫精義<lb/>
致用蒞郡未踰年而捍患興利之政殆非一端此特其<lb/>
<pb n="KR2k0053_WYG_060-70a"/>
大者耳余間得大夫先難後獲之文而誦之涵泳累日<lb/>
然後知防民之有本非徒然者故特紀之大夫名某字<lb/>
某閩中人甲辰進士岐陽其别號云<lb/>
　　忠孝祠記　　　　　　　　　　蕭鳴鳯<lb/>
鳴鳯嘗聞元末時吾浙東多避世君子至太祖乃往往<lb/>
摉羅用於朝文章勳業炳烺後先至若忠孝萃於一門<lb/>
足以翼綱常於登極之初則有廣東參議王公其人者<lb/>
雖用於遐逺一施未竟而其功則甚大罹險危攖大難<lb/>
<pb n="KR2k0053_WYG_060-70b"/>
而其道則甚光豈不尤賢矣哉公諱綱字性常家世餘<lb/>
姚人洪武四年以文學徵上親䇿之對稱㫖拜兵部郎<lb/>
中時年已七十餘矣值潮民弗靖推廣東布政司參議<lb/>
督理兵餉公即與家人訣攜其子彥達以行既至省乃<lb/>
單舸往諭亂者以順逆禍福皆稽首服罪聽約束威信<lb/>
遂以大行回過增城遇海寇曹眞竊發鼓譟截舟願得<lb/>
公為師公以理開諭不從則厲聲叱罵之遂共扶舁而<lb/>
去賊為壇位日羅拜請不已公叱罵不絶聲遂遇害時<lb/>
<pb n="KR2k0053_WYG_060-71a"/>
彦達亦隨入賊中奮救不能得因哭罵求死其魁曰父<lb/>
忠子孝殺之不祥戒其黨毋加害與之食不顧賊憫其<lb/>
誠容令綴羊革裹尸而出得歸葬焉昔東晉遘蘇峻之<lb/>
難在朝公卿奉頭䑕竄如庾亮者塵相望也獨尚書令<lb/>
卞壼力疾苦戰而死二子眕盰隨之亦赴敵死故稱父<lb/>
為忠臣子為孝子古今以為僅有公父子大節乃與之<lb/>
上下千餘年相輝映非根于天者全體於身教于家者<lb/>
安固而不遷其何以能是將使萬世之下為臣子者聞<lb/>
<pb n="KR2k0053_WYG_060-71b"/>
其風尚有所振起又豈獨有功於一代之綱常哉公事<lb/>
舊載郡志頗詳嘉靖戊子嵗知增城縣朱道瀾始立祠<lb/>
於城南并置田三十九畝圖嵗祀焉適公六世孫新建<lb/>
伯兵部尚書陽明先生總督南方列省諸軍事既平邕<lb/>
桂旋節東廣因設祭於祠下先生素倡明正學以繼往<lb/>
開來為己任出其緒餘勳業遂以滿天下兹復天假之<lb/>
便得以展公之廟貌忠孝之傳固信有攸自於是萬姓<lb/>
咨嗟興懷公之英爽直若飛動于目前者天之於仁人<lb/>
<pb n="KR2k0053_WYG_060-72a"/>
昌大其後嗣發舒其鬱積抑何其盛歟凡此則又卞忠<lb/>
烈歿後之所未聞者數之豐嗇固難盡齊然若公者則<lb/>
人心之於天道尤可以大快而無憾矣鳴鳯觀風此邦<lb/>
深樂此廟之成有禆於教事故書巔末麗牲之石<lb/>
　　平浰頭碑　　　　　　　　　　王守仁<lb/>
四省之寇惟浰尤黠擬官僭號潛圖孔蒸正徳丁丑冬<lb/>
輋猺既殄益機險阱毒以虞王師我乃休士歸農戊寅<lb/>
正月癸卯計擒其魁遂進兵擊其懈丁未破三浰乗勝<lb/>
<pb n="KR2k0053_WYG_060-72b"/>
逐北大小三十餘戰滅巢三十有八俘斬三千餘三月<lb/>
丁未回軍壺漿迎道耕夫徧野父老咸懽農器不陳於<lb/>
今三年復我常業還我室廬伊誰之力赫赫皇威匪威<lb/>
曷憑爰伐山石用紀厥成<lb/>
　　修韶州府儒學記　　　　　　　羅欽順<lb/>
學校之教所以明倫理育人才厚風化隆治道自古帝<lb/>
王君臨天下必以此為先務焉而凡為民師亦皆預有<lb/>
其責其祇其怠而興廢係之矣凡教之所以興必由於<lb/>
<pb n="KR2k0053_WYG_060-73a"/>
表率之端詢誘之善勸戒之明固無待乎其外然而廟<lb/>
貌之顯設堂宇之崇峙齋舍之分列乃學者陟降瞻依<lb/>
之地藏修遊息之所完且美則其居之也安而志不容<lb/>
於不篤故興修之舉誠亦有資於教事不遂槩以末節<lb/>
視也然其所望於學者豈徒藝焉而已哉夫學所以學<lb/>
為人也人之所以為人仁而已矣四端五典萬事萬物<lb/>
無一不統於仁故孔門教人以求仁為第一義凡古聖<lb/>
賢經傳其言累千萬計無非所以發明是理博學而慎<lb/>
<pb n="KR2k0053_WYG_060-73b"/>
擇之審問而精思之明諸心體諸身積之厚而推之善<lb/>
其仁至於不可勝用然後為學之成不此之求而徒事<lb/>
空言以致利達則其志亦陋矣夫安能為有無於斯世<lb/>
哉韶為嶺南名郡在唐有張文獻公在宋有余襄公皆<lb/>
其人物之表表者郡故有學自宋景徳開創迄今垂五<lb/>
百年中間屢壞屢修而其頽弊莫如頃年之甚盖郡嘗<lb/>
為猺寇所踐蹂繼以師旅之供給公私匱乏而修葺不<lb/>
時無怪乎其然也嘉靖初九溪周侯敘以前大理正起<lb/>
<pb n="KR2k0053_WYG_060-74a"/>
自謫籍來守是邦急民之難一意撫循爰及期年民用<lb/>
蘇息而嵗復大稔喟然嘆曰廟學之修此其時哉㑹寺<lb/>
僧以因果誑人事發當入其銀四百兩遂以給諸費不<lb/>
足則議毁諸淫祠通融以益之以白督府右都御史張<lb/>
公嵿巡按御史謝君珊涂君敬皆報如議於是涓日興<lb/>
事若大成殿及大成門及櫺星門若明倫堂皆撤而新<lb/>
之若兩廡若兩齋以及號舍之類則皆因而葺之又新<lb/>
作堂二曰㑹講曰習禮祠二以祀名宦鄉賢門一以表<lb/>
<pb n="KR2k0053_WYG_060-74b"/>
泮宫殿中塑加精兩廡仍用木主經始于嘉靖改年壬<lb/>
午之冬落成于三年甲申之夏材良工善計必經久輪<lb/>
奐之美迥軼舊觀於是師生共與謀曰兹學之新凡以<lb/>
為吾徒計爾顧其費省而功倍非吾侯詳於理勤於督<lb/>
視未易臻兹盍紀其成功刻之石以示永逺郡佐臨江<lb/>
符侯錫聞而韙之樂贊其成以余嘗蒞南雍有一日之<lb/>
長具書及事狀遣訓導張杞芳來請記余聞周侯往以<lb/>
忠説獲罪賢名已振一時及起而蒞韶政有以宜其民<lb/>
<pb n="KR2k0053_WYG_060-75a"/>
為士者亦皆樂從其教至于修舉廢墮其成績又章章<lb/>
如此不賢而能之乎然學既一新第不知諸生之所以<lb/>
學者何也誠能遺其近小之圖而勵其逺大之志由吾<lb/>
之説以底于學之成處也徳足以重其鄉出也道有以<lb/>
周于用風俗之厚治化之隆皆能有補於其間則其卓<lb/>
然為一代之偉人也必矣伊周顏孟猶將可及矧其鄉<lb/>
先正乎哉余既嘉周侯之功又感符侯之書能達其意<lb/>
遂不辭而為之既且因以致丁寧於其學者計亦諸君<lb/>
<pb n="KR2k0053_WYG_060-75b"/>
之所樂聞而不厭也杞芳歸矣持是説也以往殆不虛<lb/>
此行乎<lb/>
　　新安經始碑記　　　　　　　　何維栢<lb/>
隆慶壬申夏巡海仁山劉公還自海上過予述南頭父<lb/>
老吳祚等語曰吾儕老且死獨子孫世淪鬱陷何由見<lb/>
天日號籲伏地請建縣治以圖保障予曰公何不力任<lb/>
以綏厥蒸民公謂建置事重惟議添一丞少慰衆望予<lb/>
曰南頭設海防郡貳與守備彈壓兹土尚不能為小人<lb/>
<pb n="KR2k0053_WYG_060-76a"/>
依附何有於丞若建邑則職専宰牧責重拊循約東强<lb/>
悍不得肆其惡比聯良弱有所恃以生東莞為藩籬㑹<lb/>
省為門户輯邇控逺安内攘外一舉而衆善得矣昔與<lb/>
制府劉公吳公創議首此今在鎮殷公亦言之備公入<lb/>
以予言探之翌日公以添丞上詳因以予言質殷公殷<lb/>
公曰彼中父老意若何公曰萬口同詞惟願立縣殷公<lb/>
曰何公素不茍于言父老且宜之宜以建縣請令更詳<lb/>
入殷公覈下即疏馳請奉俞㫖名為新安因舊城以為<lb/>
<pb n="KR2k0053_WYG_060-76b"/>
固輯軍民以為居肇剏邑堂學宫諸所經營次第就緒<lb/>
公過予稽首曰新安邑治不佞承矩迪乃有今兹敢冀<lb/>
名言以記始事予拜諾甲戌秋公晉貳冏卿行復申請<lb/>
業揮稾時新令倥傯未遑冬予應召北上戊寅嵗始歸<lb/>
時公已辭世追夙議每對新安士友言屬視篆輒代念<lb/>
不及此竟落莫負公委丙戌嵗冬林子培過山中語及<lb/>
慨然因會吳子國光貽書令尹丘侯侯即與盧學諭一<lb/>
松譚司訓一陽遣諸生葉大霖吳國正奉書幣敦請予<lb/>
<pb n="KR2k0053_WYG_060-77a"/>
念兹土在漢𨽻南海郡厯晉而隋或郡或縣舊名寳安<lb/>
磨移到涌為東莞縣洪武間城舊郡地為守禦千户所<lb/>
南控溟渤東西諸路悍商番舶翔帆日千里可至誠嶺<lb/>
海重鎮往昔經略疎濶漫無防守大都以漁樵耕種為<lb/>
事而海寇負險嘯聚為内境患不啻數十年所今萬姓<lb/>
有所利賴耕鑿魚販得自食其力以享室家之樂島外<lb/>
小醜徘徊海壖莫敢窺伺海不揚波境内咸籍康毗芟<lb/>
彝就坦化梗為良曩時驍悍干盾之區率為詩書絃歌<lb/>
<pb n="KR2k0053_WYG_060-77b"/>
之習士子嗜學績文裒然為舉首䇿南宫上第諸所敬<lb/>
業席珍以需清廟之用盖將埒東邑而上之是舉也兩<lb/>
廣制府殷公定其議侍御楊公藩臬司府協其謨海防<lb/>
貳守周希冕東莞令尹董裕綜其務而決斷力成之者<lb/>
則仁山公也槩邑士民莫不追慕公徳今復得丘侯加<lb/>
意率育俾予得紀公事績以不爽幽明之誼成美正教<lb/>
日進無疆用備記之以貽來者<lb/>
　　新築北津寨記　　　　　　　　葉春及<lb/>
<pb n="KR2k0053_WYG_060-78a"/>
肇慶為郡北扆萬山南傅於海而陽江縣則當大海之<lb/>
濱北津其要害也東接閩西過髙雷瓊㢘通安南越裳<lb/>
海上諸夷國估客夷寇猶門庭上往來而粤緣海舊有<lb/>
六寨潮有柘林惠有碣石廣有南頭雷有白鴿門㢘有<lb/>
烏兔瓊有白沙上下聯絡豈不如引繩哉第所則海朗<lb/>
雙魚相去二百里砦則南頭白鴿門相去一千二百四<lb/>
十里而北津居其中入縣厪三十里近矣故嵗調東莞<lb/>
戈船發神電陽江雙魚海朗尺籍戍戙船澳為北津外<lb/>
<pb n="KR2k0053_WYG_060-78b"/>
藩嘉靖三十五年撤戍自此盜賊如履堂皇一陷海朗<lb/>
再陷雙魚三寇陽江入其郛北津海陵民無噍類當是<lb/>
時海寇鄭大漢林道乾朱良寳最螫萬厯元年許恩殺<lb/>
鄭大漢以降居之北津保界四年督府凌公奏言陛下<lb/>
不知臣不肖使待罪行間羅旁賴陛下神靈州縣其地<lb/>
北津未砦海上之民未得安枕陽電緣海雖隸白鴿門<lb/>
部未免魯縞之弩將士林立而倚降寇以為安不亦輕<lb/>
朝廷而羞封疆之臣乎請以北津為寨以雷㢘叅將兼<lb/>
<pb n="KR2k0053_WYG_060-79a"/>
水砦事烏兔雖近珠池遣一校守海康可無患請罷之<lb/>
以兵補北津之闕制曰可其年戈船七十又四戍卒二<lb/>
千二百七十分三軍許恩領中軍保界如故六年許恩<lb/>
謝其黨置田宅居縣城西偏為編氓其黨亦散處喬馬<lb/>
都則遣把總代領其軍八年督府劉公請革叅將置欽<lb/>
總自是乃有欽總然居縣城北津無砦如故初許恩既<lb/>
居北津則以蜃合沙土築城自守池其外雖金湯不過<lb/>
也恩去跛牂牧其上日圮十四年春珠池之役海上戒<lb/>
<pb n="KR2k0053_WYG_060-79b"/>
嚴郡丞方公職防海視師北津四顧躊躇欲砦之矣太<lb/>
守鄭公覲回謂方公陽江以海為池而北津綰轂其口<lb/>
頃置砦有詔軍吏跧伏縣城猥以治所不備為解守在<lb/>
四境則謂之何君亟圖之方公曰諾請于兵憲王公屬<lb/>
秋暮王公行縣至北津觀許恩城曰朝廷待恩不死故<lb/>
恩為朝廷城今避居遜我奈何弃之且恩自營兔窟不<lb/>
萬全豈但已哉因之便於是方公圖上方略因恩之舊<lb/>
亦蜃而築之周二百二十丈髙一丈五尺基廣半仞上<lb/>
<pb n="KR2k0053_WYG_060-80a"/>
有雉堞瓴甋為之其髙如基之廣門三譙櫓七睥睨視<lb/>
堞馬内外皆有道池即恩所鑿者中為按察分司左為<lb/>
欽依總司又左以居分總右則備倭之署皆西嚮負山<lb/>
鼉江所遶也兵民相錯以居南門外闢講武場容萬人<lb/>
中有亭場東濱海有陵登而望之不知㡬千萬里亭其<lb/>
上曰望海匪特游觀亦以偵寇費凡千金兩臺曰善而<lb/>
陽江藏金僅四之一餘未有出也先是恩率衆降督府<lb/>
賚以千金恩専之衆不平然未敢發會恩死則相率訟<lb/>
<pb n="KR2k0053_WYG_060-80b"/>
于督府事下海防方公乃謂恩妻子曰衆怒難犯専欲<lb/>
難成向衆不敢及千金徒以恩在恩死衆殺而母子猶<lb/>
咋䑕耳饑人所以忍死而不食烏喙者為愈充腹而與<lb/>
餓死同患也今死千金亦食烏喙之類也不如出千金<lb/>
而籍所置田宅官為章識之則衆不敢侵犯得以享其<lb/>
所有甘食美衣於母子亦得矣恩妻子乃涕泣曰惟明<lb/>
府之所詔之方公又謂衆曰若等皆死賴督府生之幸<lb/>
甚尚望金耶督府所謂賚千金者以保界也今鳥獸遁<lb/>
<pb n="KR2k0053_WYG_060-81a"/>
何功而金之望若等既從編民一不逞有司得以三尺<lb/>
繩之令恩妻不出金若終不敢動搖不如以歸佐饟督<lb/>
府必喜是以不可得之金而易必得之福也孰利千金<lb/>
固在恩亦不能名一金以死若得享其餘福孰多衆又<lb/>
涕泣曰惟明府之所詔之於是出恩藏金存者九百以<lb/>
上督府吳公曰其以治北津砦功乃成葉子方纂郡乗<lb/>
鄭公方公則謂葉子子職紀載北津事敢勤從者余謂<lb/>
國家西北設九邊防禦自山以東負海之郡淮浙閩廣<lb/>
<pb n="KR2k0053_WYG_060-81b"/>
盡于珠崖衆建衛所皆倭以也東南舟楫儵忽千里與<lb/>
健馬等皆為長技顧馬以鵰鷙為性又善衝突亭障熢<lb/>
堠朝夕兢兢東南衛所之不遑其他何有游徼之官祈<lb/>
望之守往往擇便而嬉夫狡焉思奮爪牙以填谿壑者<lb/>
觀釁而起此所以敗覆相尋而駢首就戮衆也勇夫重<lb/>
閉豈虛語哉且恩假息之人綢繆穴窟不拔是務無亦<lb/>
身家之廑身視民而家視官不待亡羊牢必補矣是役<lb/>
也方公身之鄭公啟之王公主之成則吳公不然雖有<lb/>
<pb n="KR2k0053_WYG_060-82a"/>
良庖不能無刀而割皆社稷之役視民如身視官如家<lb/>
者也經始於是年春三月成於秋八月欽總王重喜分<lb/>
總朱相百户王宗成陽江知縣宋良木典史王舜皆有<lb/>
勞者庸書以貽後人俾勿壞<lb/>
　　歸善天泉書院記　　　　　　　葉夢熊<lb/>
夫道在天地亘古今一聖愚昭昭若掲日月而行何後<lb/>
世紛紛多岐也混沌一氣相忘無言至孔子正學大明<lb/>
當其時羣弟子互相辨質曾無異説以詫竒行怪孟氏<lb/>
<pb n="KR2k0053_WYG_060-82b"/>
逺紹不傳之緒自謂守先王以待後學異端角立辭而<lb/>
闢之雖目為好辨不辭寥寥千載至宋諸儒多所發明<lb/>
顧濂洛關閩先説亦不能盡一學者各守其師説以求<lb/>
指歸如紫陽幔亭鵞湖白鹿彬彬盛矣明興統一道真<lb/>
則河東餘干新會餘姚毅然以斯道為己任後學羣起<lb/>
而宗之雖自分門别户要以升堂入奥而止今㝢内人<lb/>
士猶然各守其説而不背盖道固不假名言乃輓近非<lb/>
獨異端亂道即吾儒各執其是不有明辨使後學將奚<lb/>
<pb n="KR2k0053_WYG_060-83a"/>
主也鼎石周公少講聖賢之學多所解悟正慮夫後世<lb/>
之多岐也惟闡明道一之㫖往督學齊魯日引諸生為<lb/>
談説理道亹亹誨之不倦齊魯翕然化之頃以叅藩入<lb/>
粤餘兩年所復引諸生談説如齊魯按部至惠公暇即<lb/>
徧遊羅浮西湖諸形勝聚十校弟子為之辨晰而四方<lb/>
聞者亦莫不負笈至生徒聚者日益衆户外願受教屨<lb/>
常滿諸生患絃誦無所咸願假館庶㡬得一造就以告<lb/>
於郡邑大夫乃允諸生之請為相地西湖之北湖光拍<lb/>
<pb n="KR2k0053_WYG_060-83b"/>
天一碧萬頃望之若天然故曰天泉剏講院居之為堂<lb/>
五楹旁列號舍庖湢備具復置田百畝贍四方來學者<lb/>
諸生欣然樂羣公於是設條規擇博士之賢者為之督<lb/>
率月凡㑹者四方期登堂進諸生辨質疑難諸所陳説<lb/>
講義彚而成編名曰道一不佞獲受而卒業先啟發答<lb/>
問纚纚非一歸之大要惟求反之於一而已古今聖愚<lb/>
同歸一致公之學固已識其大哉郡邑大夫以不佞宜<lb/>
一言以記其盛余謂宋諸賢講學直將與霄壤相終始<lb/>
<pb n="KR2k0053_WYG_060-84a"/>
粤自元公以提㸃至文成以軍旅至其流風餘韻粤人<lb/>
士至今服習尸祝之公固元公之裔文成之鄉人也粤<lb/>
人士服習公不異兩公則百世尸祝之何疑西湖去江<lb/>
門相距非遙兹院且將與碧玉樓後先輝映也使後有<lb/>
聞者知斯道之明自天泉始天泉之名於世自周公始<lb/>
哉公名應治號鼎石浙江鄞縣人庚辰進士<lb/>
　　河源制府湖記　　　　　　　　楊起元<lb/>
制府湖者河源縣□湖也曷為以制府名彰制府陳公<lb/>
<pb n="KR2k0053_WYG_060-84b"/>
之賜也河源之休戚繫其城而城之興廢繫此湖桂山<lb/>
為河源巨鎮蔥蒨秀特昔人據桂榦為城而枝布為三<lb/>
郭環之肇自南齊迄于宋上下百年生齒蕃育四時歌<lb/>
遊人文萃焉元來城陷于寇孑遺之民逃散四逺城因<lb/>
以廢國初乃即中下二郭間濱江為城舍幹就枝勢弱<lb/>
形下水稍溢即嚙之辛未壬午兩罹水患漂溺者尤衆<lb/>
於是令長父老相率修復古城居之民迺即安是城也<lb/>
非河源之休戚所繫歟當城盛時銀漢之水出自桂山<lb/>
<pb n="KR2k0053_WYG_060-85a"/>
遶城之西而環其北滙其東為□湖城因之以為險其<lb/>
守可固是以厯千數百年而無患其後下埠瀝洩而深<lb/>
水瀝繼之鵞公瀝繼之牛角埪木棉塘又繼之故寇之<lb/>
能陷城者城之失其險也一陷而遂不復以致於别城<lb/>
者不難於復城而難於復湖也城以湖失而廢又以湖<lb/>
難復而竟廢則是湖也又非城之興廢所繫歟夫城之<lb/>
興廢為河源之休戚所繫城重湖之有無又為城之興<lb/>
廢所繫湖尤重河源父老謝成學李乾等因其士夫李<lb/>
<pb n="KR2k0053_WYG_060-85b"/>
燾舉人李樹正以請而制府陳公慨然念之下其事道<lb/>
府議捐軍儲助費者盖二百金焉於是即下埠築基其<lb/>
址厚十有五丈其崇三丈其長二十餘丈名之曰萬年<lb/>
基其他若深水鵞公牛角木棉及城南之南澗等處凡<lb/>
可以為蓄水計者莫不築焉盖民感制府之仁而動子<lb/>
來之義故取用於二百金充然其無不足也而湖乃汪<lb/>
洋浩蕩成巨浸於厥城之東而銀漢之源所以委輸於<lb/>
西北長壕者益以𢎞衍靜深城賴之以為固而汲其清<lb/>
<pb n="KR2k0053_WYG_060-86a"/>
以資飲食挹其秀以興文運為利巨矣盖仁河源之民<lb/>
而資之以為此湖也民即湖名公以垂示子孫千萬年<lb/>
無忘所自不亦宜哉公鎮粤二載㢘靜寡欲省興作務<lb/>
撙節未嘗妄費人莫不知公之儉迹公此舉豈非所謂<lb/>
儉而能廣者耶公之仁雖一物之微不忍傷之然至彛<lb/>
情深固重關利害人所逡巡相視莫敢發難者公輒持<lb/>
其<graphic n="KR1094" url="https://raw.githubusercontent.com/kanripo/KR-Gaiji/master/images/KR1094.png" mimeType="image/png"/>綮而定之於呼吸之間此又以見公之徳故能勇<lb/>
也上今召公入佐晉位大司徒天下有大事公可屬公<lb/>
<pb n="KR2k0053_WYG_060-86b"/>
諱蕖湖廣應城人戊辰進士不佞方有事郡乗河源士<lb/>
夫父老請記遂不能辭而為之記<lb/>
　　平岑岡寇記　　　　　　　　王世禎<lb/>
連江吳公既即家起拜御史大夫兼少司馬盡護嶺東<lb/>
西諸將公至軍悉集諸將筴筴先其重者於是嶺右之<lb/>
府江大桐江猺與平樂昭平永安荔浦之猺媾而為亂<lb/>
已金鵞松柏深埇之猺復繼亂公前後發兵蕩平之斬<lb/>
首垂二千俘賊屬三百有竒聽撫者千餘業已奏聞膺<lb/>
<pb n="KR2k0053_WYG_060-87a"/>
上賞諸猺服公之威神而感其徳只咸滌面拱手以請<lb/>
旦夕之命而獨嶺左之惠州曰岑岡其先故浰寇池仲<lb/>
容之支藪也當王文成公守仁之誘擒仲容也悉殲其<lb/>
黨二十四巢而獨岑岡之一巢最險逺不可下王公業<lb/>
使就撫取羈縻而已巢之渠魁曰李鑑鑑死其子文彪<lb/>
繼之以詐力驅使諸巢亡敢不服而有所任以為謀主<lb/>
者曰江月照尤獷黠嘗出刦掠敗王師執倅司理萬户<lb/>
以去南贛之持節者討而僅勝之文彪跳九連山失妻<lb/>
<pb n="KR2k0053_WYG_060-87b"/>
子尋還故巢鳩其亡散復振官為歸其妻子乃稍定文<lb/>
彪死月照妻其故妻子其子威焰逾於文彪時嘗縛鞭<lb/>
郡倅之則壤者已剽刦商絹已又多僇其黨之自逺者<lb/>
事稍稍露吳公怒曰蕞爾猺敢干天子之威命以荼毒<lb/>
我生靈謂惠州守時雨汝司察治月照聞而懼遂稱兵<lb/>
以其紀綱之僕據隘喉咽之其旁寨之有力者羽翼之<lb/>
儇巧者耳目之守㢘得其狀以聞公公乃屬藩叅顯守<lb/>
時雨將軍夢鯉等練卒蒐乗分布要害曰胥後令仍屬<lb/>
<pb n="KR2k0053_WYG_060-88a"/>
藩叅及守縣購傍寨曰棄月照自歸者赦而罪能以月<lb/>
照來者軍正議賞賞同首功諸寨響應縛月照道伏毒<lb/>
死致其尸餘寇李珍等因成資據險自固時時誘殺撫<lb/>
黨公檄諸軍夾攻賊度勢不支由間道出江西之龍南<lb/>
定南等處師尾而急擊大破之俘斬二百四十有竒餘<lb/>
墜崖塹死者不可勝數捕脅從千五百人皆釋弗誅沒<lb/>
賊田㡬五千畝以予屯卒捷聞吳公及諸君賞賚有差<lb/>
惠州守與其父老相語岑岡四寨天險為諸猺最以王<lb/>
<pb n="KR2k0053_WYG_060-88b"/>
文成之宏略擁百勝之兵乗破竹之勢而不能得志于<lb/>
彈丸黑子之地六十餘年來其人不復知有三尺法甚<lb/>
者如夜郎王謂漢孰與我大也吳公不費尺刃斗糧坐<lb/>
縛其兇首如一孤豚而後揚兵脅諸黨衆俟其出而尾<lb/>
擊之百世之巢穴一旦而盡空然不以多殺為績俾千<lb/>
五百人之脅從悉保其首領何吳公之智且仁也嶺以<lb/>
東為寇者不且曰我獪何如月照險何如岑岡今彼之<lb/>
謂何螳螂之臂我則焉敢乎不佞守髙拱而安吏民之<lb/>
<pb n="KR2k0053_WYG_060-89a"/>
上諸父老飽飯鼓腹亡意外警誰之力也貽書屬世禎<lb/>
使紀其事世禎故熟吳公竊謂公始治嶺西已併治五<lb/>
嶺前後斬馘以萬計盪巢穴以數百計化賊為良者又<lb/>
以數萬計此於公功牘不當二我安能悉登石惟是志<lb/>
守與父老之所欲効於公者而已吳公名文華數更厯<lb/>
藩臬治常為天下最藩叅吳氏守黄氏將軍洪氏其贊<lb/>
碩畫親軍事當公亞惠倅賴岳䕫和平令陳源湛禆將<lb/>
而下數人皆預有勞者也法得附書辭曰元二之厯聖<lb/>
<pb n="KR2k0053_WYG_060-89b"/>
睠於南掃其鯨鯢以填釡鬵壯者僇磔降者悉撫遂剪<lb/>
荆棘以正軍府四帥迭興咸告武成茅土既開旂常是<lb/>
旌天迴春陽劑彼霜雪有斐吳公丕謨丕烈第舞羽干<lb/>
毋憯莫邪返爾死魂授之生涯五嶺懽騰斬削馮陵息<lb/>
其餘憊以時寢興箐平瘴披一照萬里疇不加額自愧<lb/>
厥始岑岡之巔實惟宇下恃其牙爪捋囓行旅昔在先<lb/>
朝虎士萬羣謀臣將之為飈為雲仰覯兹岡造天萬仞<lb/>
岝㟧硣豁縮不敢進六十餘年實繁醜徒梗我王略逋<lb/>
<pb n="KR2k0053_WYG_060-90a"/>
我天誅羣謀大興是剪是刈公曰無庸攝厥附離悍兇<lb/>
不庭鴟張獝奔以間得之如縛孤豚六師迅發如電之<lb/>
掣雖負螳斧而魄則奪蹙之龍南血波肉山千五百人<lb/>
碪盎之間公釋弗誅贖為編氓籍其膏膴授以刀耕昔<lb/>
也盜糧今則國儲工惠商流勸嬉道塗御圉弗障鋒鏑<lb/>
長鏽人各自愛愉佚老夀誰謂疥癬其疻胷腋和扁祛<lb/>
之不砭而液守遡迺庸爰歸吳公公復不有歸於九重<lb/>
五嶺諸管穹海靡際衿裾耒耜以永世世<lb/>
<pb n="KR2k0053_WYG_060-90b"/>
　　漢前將軍關忠義侯廟記　　　　曹志遇<lb/>
關公之祠徧天下而吾楚最著髙涼之廟不知所由始<lb/>
聞向山寇將犯郭門若有攝其魂而祛之者諸人士歸<lb/>
徳于公稍飾廟貌而病逼狹又垂數十載矣萬厯甲寅<lb/>
予來守土適聞公有新命顯號乃集材鳩工命經厯沈<lb/>
邦玉董其役自臘月經始乙卯春仲告成堂髙爽而宇<lb/>
軒昻前搆三門中塑公像傍列禆將及公之乗馬在焉<lb/>
因卜吉具牲詣公之靈而為之記曰公自黔首起應募<lb/>
<pb n="KR2k0053_WYG_060-91a"/>
掃黄巾若敗葉馘良梟徳若承蜩縛禁若係䑕覆七軍<lb/>
若淹螘其跳盪摧拉之雄夫人能狀之間關萬死跡故<lb/>
主於一錐莫立之地抗漢賊扶漢燼於一綫未盡之息<lb/>
其孤忠亮節夫人而能言之公之威靈著於逺邇䘏大<lb/>
災捍大患與祀典脗合夫人而能頌之仰之獨公神之<lb/>
所以久而且大者弗盡知也今夫髙涼荒嶠之外馬援<lb/>
所未至諸葛所未入自冼母開基垂千祀耳而公英風<lb/>
超邁父老若覩若聞者何赫赫然予觀之山川之靈不<lb/>
<pb n="KR2k0053_WYG_060-91b"/>
百年而盡陵谷之移滄桑之變盖非精誠所凝結也傳<lb/>
不云乎至誠無息不息則久以麥城之役公穆然就㝠<lb/>
其後為開皇一顯於玉泉之刹為崇寧再顯於蚩尤之<lb/>
戰至明帝定鼎金陵建鷄鳴山十殿而未及公遂夢公<lb/>
朝謁自陳功伐應有廟食太祖恍然悟因命創祠祀公<lb/>
表棹楔之英霛其累朝以來若以一身化億兆身而應<lb/>
天下天下以億兆心為一心以趨公其䘏捍之靈與供<lb/>
奉之䖍略不爽盖上而后王君公下而紅女嬰孺近而<lb/>
<pb n="KR2k0053_WYG_060-92a"/>
都掖逺而魋結侏儒之鄉無不心儀公者公之所以久<lb/>
而大則誠也亡論其雄武即所謂孤忠亮節皆誠為之<lb/>
也誠可以貫金石侔三光始終萬物而又何疑焉予奉<lb/>
兹明信以薦馨薌公其據我乎予何敢隕越以保此疆<lb/>
埸姑陳臆説誠其大云耳公官至前將軍諡忠義而漢<lb/>
夀亭侯之封操意也公所不屑故今于廟額削而不書<lb/>
云<lb/>
　　增祀南雷二將記　　　　　　　李　齡<lb/>
<pb n="KR2k0053_WYG_060-92b"/>
宋熙寧中郡遣軍校鍾姓名英者貢方物於朝道經睢<lb/>
陽唐河南節度副使右金吾衛將軍檢校主客郎中兼<lb/>
御史中丞贈揚州大都督張公巡睢陽太守兼御史中<lb/>
丞贈荆州大都督許公逺雙廟在焉英齋沐詣廟丐靈<lb/>
是夜夢神告以殿後櫃中有神像十二銅輥一錫汝奉<lb/>
歸以祀潮陽東山之東岳廟左可數十步有佛寺寺之<lb/>
隂有大石屹立於其上下宜建祠以妥靈英趨京卒事<lb/>
還具酒脯答神貺取所賜而還置於岳祠俄而立化常<lb/>
<pb n="KR2k0053_WYG_060-93a"/>
有𤣥旌樹于岳麓寺中夜見光怪僧徒駭怖走白有司<lb/>
移寺以宅神凡有禱求其應如響事聞于上二公册封<lb/>
王爵賜廟額曰靈威誠稀濶事也按唐史二公以睢陽<lb/>
疲卒數萬嬰孤墉抗方張不測之敵大小數百戰鯁其<lb/>
喉牙使不得搏食東南而唐全得江淮財用以濟中興<lb/>
雖其力竭而死而忠貫日月功在社稷不可冺也宋章<lb/>
聖皇帝東巡過其廟咨巡等雄挺盡節異代著金石刻<lb/>
贊明厥終與夷齊餓踣西山孔子稱仁何以異誠哉然<lb/>
<pb n="KR2k0053_WYG_060-93b"/>
當時若南霽雲之神資機敏豪邁絶人與二公義氣脗<lb/>
合請師臨淮冒圍出戰萬衆遮之左右射皆披靡既見<lb/>
進明兵不出為大饗樂泣不忍食斷指射浮屠誓滅賀<lb/>
蘭城陷與巡逺俱被執至死不屈其忠烈盛矣天子下<lb/>
詔贈開府儀同三司再贈揚州大都督徳宗差次武徳<lb/>
以來將相功效尤著者以顔杲卿袁履謙盧奕及巡逺<lb/>
霽雲為上雷萬春為巡偏將令狐潮圍雍丘萬春立城<lb/>
上賊伏弩發六矢著其面不動賊疑刻木人諜知乃大<lb/>
<pb n="KR2k0053_WYG_060-94a"/>
驚遙謂巡曰向見雷將軍知君之令嚴矣將命方略不<lb/>
及霽雲而强毅用命巡任之與霽雲鈞二君生與巡逺<lb/>
同捍寇死與巡逺同其操睢陽廟祀豈得専彼而不及<lb/>
此歟抑英之來朝未久而速化後人逸其傳歟千載而<lb/>
下不免為有識者疵議而二公亦豈能無遺恨于𠖇𠖇<lb/>
乎嵗在癸酉姑蘇湯君垣奉命承吾邑因為道其事君<lb/>
輒慨然有修舉之志越明年政醇治洽迺謀於教諭泰<lb/>
和尹君克贊訓導官若杭都昌李君徳洎耆彥姚源禮<lb/>
<pb n="KR2k0053_WYG_060-94b"/>
輩僉以為宜禱之張許同協其吉遂捐已貲鳩工飾材<lb/>
塑霽雲之像于巡左右則萬春配焉春秋報告靡有缺<lb/>
遺三載于兹時和嵗登人用底寧咸以為昔之缺典迄<lb/>
今而完其英靈忠烈之氣聚于一堂凝為福祥發為感<lb/>
孚以恵利吾邑人也容有既耶因為辭使歌以祀神而<lb/>
記其事于石辭曰明皇嵗晏兮不戒履霜昵憸邪兮逺<lb/>
忠良外寵祿山兮内作色荒一旦兵戈兮起漁陽九廟<lb/>
不守兮心惶惶四方兮雲擾擾乗勝兮寇睢陽二公死<lb/>
<pb n="KR2k0053_WYG_060-95a"/>
守兮俾不得張援兵不至兮賊日以熾大小三百餘戰<lb/>
兮人知死而義不忘孤城兮備竭跪敶辭兮訴蒼蒼亦<lb/>
有南雷為爪牙兮挫其鋭而摧其堅剛城雖陷兮同淪<lb/>
亡保障江淮兮再造中唐英風兮凜凜與烈日兮爭光<lb/>
昔配享兮既缺今同祀兮東山之岡吾民告報兮潔且<lb/>
芳酌桂酒兮奠椒漿絙瑟兮拊鼓振長佩兮鳴璆鏘五<lb/>
音紛兮繁㑹疏綏節兮浩倡神連蜷兮既降聊逍遙兮<lb/>
徜徉倐而去兮不可望駕飛龍兮髙馳翔沛遺澤兮下<lb/>
<pb n="KR2k0053_WYG_060-95b"/>
土驅癘疫兮螟蝗時和嵗豐兮民樂康千秋萬禩兮垂<lb/>
無疆<lb/>
　　重修赤灣天妃廟碑記　　　　　吳國光<lb/>
王者主鬯梯航萬國懷柔百神煌煌乎盛矣余考圖牒<lb/>
天妃之神自宋至今累錫封號廣之有廟建自征南將<lb/>
軍廖永忠敕加賜額有司春秋致祭赤灣地濱大海永<lb/>
樂八年差中貴張源使暹羅始立廟又行人某使外國<lb/>
還捐金令父老吳松山等買田供祀前後朝紳奉使每<lb/>
<pb n="KR2k0053_WYG_060-96a"/>
出錢佐之厯嵗寖久稍就頽圯萬厯八年貳守周公以<lb/>
海防事至顧瞻祠宇低徊久之乃集鄉父老議鳩工聚<lb/>
材為鼎新計逾四年告成父老謁國光記之光曰余小<lb/>
子戔戔不嫺于辭然竊有慨于中矣夫明有禮樂幽有<lb/>
鬼神其理一也捍災則祀恤患則祀其典鈞也余聞故<lb/>
老相傳神靈顯海上舟棹遇風顛危呼禱輒應夫聖人<lb/>
不語神懼惑天下也今顯赫徵異若此其英烈之氣鬱<lb/>
結磅礴必且靖鯨波除旱魃彰善癉惡上之輔國下之<lb/>
<pb n="KR2k0053_WYG_060-96b"/>
庇民功徳𢎞茂用光帝命雖與天壤俱敝國家共悠久<lb/>
可也赤灣余童子釣遊所嵗時展拜祠下西南俯溟海<lb/>
波濤萬頃奔騰淜湃慨然興朝宗之思焉東北眺羣峰<lb/>
迤邐倚伏羅浮梧桐隠隠雲端四顧鬱葱令人心神怡<lb/>
曠山川之竒若彼神顯赫徵異又若此宜其靈傑益彰<lb/>
也哉余小子管窺之説亦安所當聊以備觀省耳神姓<lb/>
氏出處具見廣志廟寢殿三間堂三間寢至堂亘以亭<lb/>
堂之前為重簷門樓三間堂左右為二㕔周圍垣牆楚<lb/>
<pb n="KR2k0053_WYG_060-97a"/>
楚翼翼是舉也創議于貳守周公希尹後先襄之者則<lb/>
署縣鄧公凌雲王公維翰前縣侯梁公大皥今縣侯丘<lb/>
公體乾也督工父老吳鄭仕才輩與有勞併書之祀田<lb/>
坵畝暨捐金姓氏别有記<lb/>
　　琶洲海鼇塔記　　　　　　　袁昌祚<lb/>
㑹郡自白雲巃嵸逆趨東北隅而入其厚阯盤于海右<lb/>
海珠左海印以東扼三江及溪河之輸而東山左臂稍<lb/>
伏兩涯林巒雖與人居相錯猶纍纍釡鐘然故形家者<lb/>
<pb n="KR2k0053_WYG_060-97b"/>
流皆言㑹城水口宜塔是人民之英鍔也光禄勳丞唯<lb/>
吾王君再以直諌歸謝每于斯厝意焉㑹有河南赤岡<lb/>
者君以偏其南而逼近郊圻未可也萬厯丙申適還舟<lb/>
自波羅遙望琶洲去郡可三十里其山蔥秀刺目遂息<lb/>
棹登之洲踞二水中吞吐潮汐勢逆而回巽二山連綴<lb/>
嶐然若魁文之丘内一山石頂髙平為塔基若天造焉<lb/>
亟以語同行憲副金持甫及甘山人皆竒之歸而謀之<lb/>
郭篤周勳卿楊肖韓曹郎姚繼晤郡守相繼命舟往視<lb/>
<pb n="KR2k0053_WYG_060-98a"/>
皆曰可繼惠郡楊正復少宰往益慫慂之猶以為慮㑹<lb/>
制府通州陳公移鎮至政暇觴二三縉紳于君之飛雲<lb/>
洞因以間言建塔請徼惠然制府聽許第須諸生白事<lb/>
乃可行爾次晨君以屬其弟太學生學羲諸生戴科唐<lb/>
裔光游應旂等上言即報可助以千金直指惠安劉公<lb/>
凡六百藩伯婺源游公與藩臬諸大夫皆協助通計二<lb/>
千餘金士民募義又千餘金繼直指貴陽馬公金二百<lb/>
乃命工師龔坤司其度擇耆民能者程其工營畫度支<lb/>
<pb n="KR2k0053_WYG_060-98b"/>
則總諸篤周肖韓與君三人數往督視所私費再倍其<lb/>
所題金而篤周應諸工料費更倍之不計也始于丁酉<lb/>
年三月初五日至庚子年十二月十五日而成稜觚峻<lb/>
起凡九級曰海鼇塔則先陳制府命名之吾粤列郡以<lb/>
㑹城為冠冕㑹郡壯則全粤並壯理勢固然而琶洲綰<lb/>
轂其口為扄鐍意者山川韞靈以待今之人文始大興<lb/>
起邪顧設科以來望赤墀而願致身粤非乏士也大率<lb/>
以樸直孤蹤有晉有蹇將亦風氣致然兹塔成屹然與<lb/>
<pb n="KR2k0053_WYG_060-99a"/>
白雲並秀為捍門其勢皆逆趨而上地力益厚引海珠<lb/>
海印為三關並海逺山壁立而外護靈氣完矣自是科<lb/>
名不乏于庠奔奏不滯于國弓旌不遺于野樞華不缺<lb/>
于朝今年春黄君士俊遂大魁天下此一驗已㝢内人<lb/>
士將謂粤人質行不改其素而驄鑣天路彬彬也敢忘<lb/>
諸大夫建始之貺先是塔建至五級物力漸恐不繼今<lb/>
制府長泰戴公直指無錫顧公共捐金六百郡守京山<lb/>
方公遂為檄十六屬咸助輸甎石有差今憲副前郡守<lb/>
<pb n="KR2k0053_WYG_060-99b"/>
沈公今召佐司馬番禺令穆公與先令南海王公則不<lb/>
獨捐金且協相之制府戴公復起海堧築石道上屬之<lb/>
塔塔前為神祠門樓者三助金居多而前功益以完美<lb/>
詳具副碑<lb/>
　　羅旁善後功蹟碑記　　　　　陳　璘<lb/>
天子在御之四年道化翔洽方内外罔不率俾獨羅旁<lb/>
僻在東粤之一隅猺賊獷頑累世為梗於時督臣仗天<lb/>
威直搗其穴而殲之名在旂常勳越今古盖兹十餘禩<lb/>
<pb n="KR2k0053_WYG_060-100a"/>
矣顧東西兩山正猺獞竊據之地今且建邑立州與大<lb/>
都頡頏而未能刻珉勒碑以紀其事遂使盛美弗著道<lb/>
路興嗟璘竊以為曠典不能無言夫羅旁東西延袤可<lb/>
㡬千里自洪武以來申國公鄧鎮討平之後叛服靡常<lb/>
撫𠞰莫定𠞰則依山為固撫則其心必異封豕長蛇為<lb/>
日滋甚厯二百餘年鮮有能得志者屬天心厭亂蠻運<lb/>
將傾先督撫大臣殷公題疏議殄確有成畫第以他寇<lb/>
方張日不暇給然已發難開端矣後大司馬督臣凌公<lb/>
<pb n="KR2k0053_WYG_060-100b"/>
繼之丕紹厥志多方集議定計誓師作攻取之士氣徵<lb/>
兵處餉鼓疑畏之人心文武士各盡所長東西省惟其<lb/>
所用進征分十大哨武為統督文為監督而監軍之權<lb/>
尤重用兵計二十萬主有土兵客有浙兵而狼家之兵<lb/>
尤多兵哨嚴而不漏分合詳而有法羅旁哨以屬原任<lb/>
都司朱鈺而監之者憲副劉公經緯也瀧水哨以屬都<lb/>
司劉天慶繼之者遊擊章延廪而監之者僉憲徐公汝<lb/>
陽也岑溪哨以屬永寧叅將王瑞而監之者左江道少<lb/>
<pb n="KR2k0053_WYG_060-101a"/>
叅秦公舜翰也繼之者分守蒼梧道大叅王公原相也<lb/>
陽春哨以屬遊擊楊瑄而監之者少叅何公子明也新<lb/>
興哨以屬遊擊陳典而監之者大叅周公浩也徳慶哨<lb/>
以屬柳慶叅將倪中化而監之者左江大參沈公子<hi>闕</hi>
也伏峒哨以屬都司黄豝而監之者左江僉憲李公一<lb/>
迪也南鄉哨鄰信宜則屬之原任叅將徐天麟茂名哨<lb/>
鄰新興則屬之原任叅將侯熙而兼督之者亦即新興<lb/>
信宜也信宜哨時璘以髙州叅將監諸武弁為統督而<lb/>
<pb n="KR2k0053_WYG_060-101b"/>
監之者嶺西道大㕘劉公志伊也十哨之兵星列棊布<lb/>
而在適中劄營者廣東總兵官張公元勳廣西總兵官<lb/>
李公錫也監十哨者則廣東監軍副使趙公可懷也他<lb/>
若徳慶江道則以陽電叅將畫地而守亦屬之新興監<lb/>
督以防賊北渡之津廣西容縣六雲則以潯梧叅將王<lb/>
徳懋領兵屯駐屬之蒼梧兵巡道王公一卿以防賊西<lb/>
奔之路盖自始事以至凱旋行師甫四閲月𠞰平至千<lb/>
餘里積年蠶食之土宇悉歸版圖累世被戮之官民盡<lb/>
<pb n="KR2k0053_WYG_060-102a"/>
償寃慘計自兩廣用兵功未有竝於此者也是役也奉<lb/>
詞討罪仗鉞臨戎者大司馬凌公雲翼主之監軍翼贊<lb/>
之十哨分任之而户部尚書殷公正茂則首建大䇿兵<lb/>
部尚書譚公綸則多方指授其餘海陸兼資兵糧調度<lb/>
則兩粤之藩臬諸司及百執事多有勞焉詳在捷書中<lb/>
可鏡也地方既平督撫大臣爰上善後之䇿當宁以為<lb/>
然於是分東西為兩山二山各以叅將一員分守之山<lb/>
以東置東安縣山以西置西寧縣以瀧水縣適中陞為<lb/>
<pb n="KR2k0053_WYG_060-102b"/>
羅定州治𨽻以二邑而控之憲臣協守之中路守備環<lb/>
之南鄉富霖函口封門四守禦千户所大小相維軍民<lb/>
雜居二山自是屹然巨鎮矣善後建邑之初聽民遷徙<lb/>
築城助功授田與世業璘於時即以髙州改補東山加<lb/>
副總銜大司馬凌公面諭璘曰東山爾轄地也東山草<lb/>
創民未安輯爾既有成勞且捐貲募兵以充戍守若能<lb/>
授田立家新附之民永有固志矣璘於是毅然承之披<lb/>
荆剪棘又將十年之後有狼山之役今西山璘不能知<lb/>
<pb n="KR2k0053_WYG_060-103a"/>
即吾東邑自令尹蕭公元岡首事以來規模具矣今令<lb/>
尹陳公大復興廢舉缺百度聿新至使新造區宇與象<lb/>
郡相等將繼是而理者易易也嗚呼大兵不發則一方<lb/>
受荼毒之禍善後不早則百年無安枕之期至今狼煙<lb/>
息警山城如畫行者歌居者寧縉紳大夫士東西上下<lb/>
而夜柝不擊斯果誰之力哉璘不佞大征後築室分田<lb/>
以世兹土子九經復忝以軍功沐新命備員南鄉守禦<lb/>
之末則採摭盛事俾大司馬羣公之丕績昭然在人耳<lb/>
<pb n="KR2k0053_WYG_060-103b"/>
目億萬禩而不磨者璘之分也是用藉其先後次第語<lb/>
而碑以附勒依然平淮西之後若蕩蕩聖天子之威徳<lb/>
則璘無得而名焉萬厯十二年嵗次甲申仲冬吉旦<lb/>
　　惠州府儒學記　　　　　　　　楊載鳴<lb/>
先王之世道徳一而風俗同者其故何哉其聚天下之<lb/>
士而教之學也一以徳行道藝而辨其名器制其度數<lb/>
為之俎豆洗爵羽籥管絃之物而馴之升降周折誦歌<lb/>
蹈舞之文以暢其煩鬱而坊其淫越使之顓乎耳目束<lb/>
<pb n="KR2k0053_WYG_060-104a"/>
乎筋骨而成之乎其心故徳成而智仁聖義中和之盛<lb/>
至於通性命行成而孝友睦婣任恤之原至於盡倫紀<lb/>
而不可謂之上藝成而禮樂射御書數之精至於窮物<lb/>
則而不可謂之下盖其教之醇且該者固然也而異端<lb/>
衆技不雜乎其間人之生自幼至長不見異物而遷其<lb/>
學以足乎内而無慕乎外其磨揉者漸而浸被者深如<lb/>
此故上焉者至於裁成天地潤澤生民徳及萬世而其<lb/>
次亦皆謹㢘讓敦禮樂授之以政而其施宜達之於進<lb/>
<pb n="KR2k0053_WYG_060-104b"/>
退取舍死生之際而其節著其久也化行於閭巷而刑<lb/>
罰措於國此先王所以一道徳同風俗其教使然也周<lb/>
衰而教道放失至漢氏以來士各以其性之所近為學<lb/>
其拘陋守隘者既偏曲而不通方而髙明特立者亦徒<lb/>
以振動一時均之不足以道中庸而其沉溺於流俗茍<lb/>
且一切者固衆矣故昔之兔置野人稱腹心干城而後<lb/>
之士或不足以備緩急昔之在位者比節羔羊而後之<lb/>
公卿大夫或以簠簋不飭為譏其弊也豈獨道徳之不<lb/>
<pb n="KR2k0053_WYG_060-105a"/>
一風俗之不同而已哉今天下學者咸知談先王之道<lb/>
尊孔子而黜百家可謂盛矣而黌序之間三代之教未<lb/>
覩其科條之制以定於一而文詞以為藝者已失其故<lb/>
況於道徳之實乎惟教不出於黌序故縉紳先生時發<lb/>
明其學以待鄉黨之士而博士諸生牽文義守成業不<lb/>
知究大道之原其稱有志者多為名髙而鮮實徒以譁<lb/>
世疑民甚者相詆訾矣又安望其道徳一而風俗同也<lb/>
孔子之教曰文行忠信四科其成章者首徳行曷嘗不<lb/>
<pb n="KR2k0053_WYG_060-105b"/>
本先王之法哉若命則罕言性與天道不可得聞其意<lb/>
可知也狂者名之為狂狷者名之為狷鄉原者名之為<lb/>
鄉原曰無以亂徳所以扶主極正人心使知由道徳之<lb/>
實以盡性至命故折衷於孔子而今之學可知也學敝<lb/>
而俗成居身者以同流合汚為賢任事者以擇便乗利<lb/>
為材國家何賴焉吁可懼哉予為此説久矣而今以記<lb/>
惠州之學之成學廢興具諸記語中嘉靖間一再修之<lb/>
更久而壞通判吳君晉之署郡事予適為推官始議修<lb/>
<pb n="KR2k0053_WYG_060-106a"/>
學吳君㢘平簡質而敏於義既得請躬為營度廟自禮<lb/>
殿暨秩祀之祠學自講堂藏書之閣暨經館燕休之廬<lb/>
凡故所有而今廢者及諸腐缺漫漶者咸新作之以丙<lb/>
辰夏始事亡何載鳴遷去明年春二月之望二君乃與<lb/>
同知何君宗魯考之而謁予為記方學宫之不治或忽<lb/>
不省而見謂難及諸大夫為之遂績於成天下之弊何<lb/>
不可振者而學者之於學豈不存乎其志也哉今之學<lb/>
視古昔器物度數固不能盡備而習禮樂之容究道徳<lb/>
<pb n="KR2k0053_WYG_060-106b"/>
之實俾風移而俗易宜莫之禁也以學之既修閎壯完<lb/>
美諸生且益奮勵遊歌講肄其中而樂至於所自學乃<lb/>
安乎故不能即乎新非大惑與惠自蘇子瞻來居大放<lb/>
於詞故其人好文自羅孟郊王度諸君子以忠孝聞故<lb/>
其人尚行其興起宜易予懼其有所奪而不純固也迺<lb/>
稱先王孔子之教以詔之俾歸刻於石以待其成焉記<lb/>
之作其年秋七月朔也<lb/>
　　重建東山靈威廟碑記　　　　　林大春<lb/>
<pb n="KR2k0053_WYG_060-107a"/>
有唐忠臣張許二公死節事在睢陽睢陽祠之舊矣潮<lb/>
陽非二公故所經厯地也而必祠之者按舊志宋熙寧<lb/>
間軍校鍾英以郡遣入貢京師道出睢陽禱於雙廟其<lb/>
夜夢神告以遺像處命之歸祀于東山英心異之及抵<lb/>
京竣事還過廟如神指探寢殿笥中果得十二銅像二<lb/>
銅輥以歸置於東山之東岳祠時有𤣥旌見其上旁寺<lb/>
驚怪不安請移避之有司因立廟焉事聞封二公王爵<lb/>
賜廟額曰靈威潮之有廟盖自兹始其後二百餘六十<lb/>
<pb n="KR2k0053_WYG_060-107b"/>
九年元之大徳十一年也縣尹袁天漢始與前進士趙<lb/>
嗣助倡義鼎新之説具劉山長應雄碑記又二百六十<lb/>
年為明嘉靖癸亥廟燬於兵越二年而潮州節推鄭侯<lb/>
良璧者來署邑事復捐俸重建焉其年邑人林子適自<lb/>
睢陽至因考睢陽廟祀位次自張許二公而下祔以雷<lb/>
南姚賈凡六人盖詳之也而吾潮則特祀二公繼增雷<lb/>
廟者義起也今新廟像設二公與雷南而不及其它者<lb/>
仍舊也廟制雕鏤金碧之飾視舊略為渾樸者費省而<lb/>
<pb n="KR2k0053_WYG_060-108a"/>
不及民也廟庭從以鍾趙及生祠鄭侯者不忘其初從<lb/>
民欲也而記則林子為之鄉先生志也林子曰余曩嘗<lb/>
守睢陽親弔二公百戰之處低徊而不能去至詢及二<lb/>
公託夢來潮事則故老已無在者或謂昌黎韓公當時<lb/>
常持正論以闢朝議後坐諫佛骨謫潮潮人祀之故二<lb/>
公之來以韓公所遊寓也天順間夏嶺為亂長驅且襲<lb/>
朝陽既入界遙望見城中車旂火炬甚盛遂不敢進乃<lb/>
者倭數内侵少年輒乗城罵賊賊為首䑕而走又漳寇<lb/>
<pb n="KR2k0053_WYG_060-108b"/>
乗虛夜追入城為翁别駕所破其時賊衆嘗自言既入<lb/>
城即手持尺鐵不動長老相傳皆謂二公之靈致之及<lb/>
癸亥之春倭復大舉數萬泊城下以雲梯十道先登鄉<lb/>
兵莊七等奮擊死之賊兵大敗顧獨恨欲坐困我又復<lb/>
造為臨衝之車以圖後舉未至客有被執者迺從賊所<lb/>
射書城中言擊車法甚具且曰賊圍潮陽且兩月不下<lb/>
彼意亦欲遯耳第竊間之賊中言往者來寇嘗有二神<lb/>
人現今望之蔑如矣意者神其不護此邦耶此乃所以<lb/>
<pb n="KR2k0053_WYG_060-109a"/>
久而不去也為今計莫若禱於雙忠之祠請夜見焉不<lb/>
則迎神於城以明為神亦一助也書至父兄豪傑皆疑<lb/>
以為賊間諜且嘗試於我余獨謂此若有合乎兵家用<lb/>
詭之説者從之便於是與衆禱之復為二公遺像夜出<lb/>
城上賊望見果大驚既又稍用其法連破賊車於城西<lb/>
南於是倭彛始有遯意矣㑹賊中有偽降者陽為兵向<lb/>
賊實持城中隂事以與賊且幸不去為利賊乃以千人<lb/>
積薪累城下厯晝夜髙可二丈許城中危甚莫知所出<lb/>
<pb n="KR2k0053_WYG_060-109b"/>
父兄豪傑皆云宜用火攻㑹是時日暮風起議未定復<lb/>
如祠卜禱之請得反風頃之火下薪燃天果反風火大<lb/>
熾鼓噪聞數十里我兵從城上望見賊棄營走所射殺<lb/>
焚死無數明日果遯去其英爽如此世謂二公在日死<lb/>
守睢陽屹為江淮保障唐人得之以濟中興而不知神<lb/>
遊千百載之後猶能顯其靈異以保我海邦如此也則<lb/>
夫今日廟貌之重新亦豈偶然之故哉初潮之被圍也<lb/>
兵火相接者彌月遂及於廟及鄭侯至首謁行祠而有<lb/>
<pb n="KR2k0053_WYG_060-110a"/>
感焉即慨然以起敝更新為己任士民聞者莫不慕義<lb/>
輸金協力以佐工作盖至是而東山新廟告成侯因樂<lb/>
與鄉士大夫登覽而賦之其年乙丑秋九月也距經始<lb/>
纔三閲月耳所謂不日成之者非歟辭曰於穆雙廟爰<lb/>
始睢陽二公是祀厯宋而唐功存一代神遊八荒鍾君<lb/>
乃夢至于海邦斾彼𤣥旌丕顯其光廬厥禪居以慰神<lb/>
棲天子聞之賜爵執珪世代更易嵗久而隳邦有賢哲<lb/>
趙公令儀作廟翼翼是享是宜威靈有赫剪彼潢池天<lb/>
<pb n="KR2k0053_WYG_060-110b"/>
運維艱棟宇山頺㑹朝堂搆忠魂是依云誰之功賢侯<lb/>
戾止明明我侯化隆風紀明禋匪懈下民是庇勒此貞<lb/>
石永垂奕世<lb/>
　　九成臺記　　　　　　　　　　陳竒謀<lb/>
余嘗博考㝢内山水弔古追風慨然欲縱觀皇王以前<lb/>
勝址至韶治之有九成臺斯又故虞帝南巡所歌風舊<lb/>
跡也阜財解愠遐哉有深思乎萬厯之己丑余奉命來<lb/>
守是邦㑹郡務久墜殫心整頓匝兩月而始暇觀風<lb/>
<pb n="KR2k0053_WYG_060-111a"/>
爰偕同曹劉君承範吕君良佐黄君華秀相與登眺其<lb/>
上則見崷崪雲表下俯城雉瞰山臨水青翠照人而江<lb/>
上舳艫之聲時聞於琅風松瀑其井廬而托處者夫又<lb/>
轔轔相望也此何必減滕王黄鶴諸樓哉已而覽志何<lb/>
以名則昉諸蘇文忠公席上銘而歌之者然其間寖復<lb/>
寖廢代異時殊志所載詳矣靡竢而喙云迄世廟初有<lb/>
唐公升者始勒子瞻之文碑其上而甍瓦更新迺嵗齧<lb/>
而又漸以圯矣余顧謂兩君曰臺為我主而令隳於闤<lb/>
<pb n="KR2k0053_WYG_060-111b"/>
闠暮烟之中於地主何辭因相與議修創而獨囏於應<lb/>
募無從者惟是我兩賢寮捐俸是賴而友邑令長曲江<lb/>
劉文芳樂昌丘一鵬英徳蘇大用仁化謝一豸翁源陳<lb/>
文熙乳源林文豐亦靡不相率而和之至下逮郡文學<lb/>
許調元慶元兩兄弟者亦驩然出四棟而輸為楹也豈<lb/>
有虞氏之風至今能動人心乎哉嘻余於臺有辭矣由<lb/>
是鳩工聚財品畫經制上架以重樓八窻洞朗渺渺可<lb/>
受烟霞額曰空中樓閣其堯天之境界乎臺制面東月<lb/>
<pb n="KR2k0053_WYG_060-112a"/>
出而當樓之中斯冰壺映徹月到天心處也不妨取康<lb/>
節句矣而樓之上額復曰雲裏帝城盖又為虞氏之遺<lb/>
而取唐人語相肖也至其蒼崖白雲江流湍悍寓目寥<lb/>
曠若增而勝昔人之不鑒賞青山綠水而有味乎烟水<lb/>
雲山者余於是臺亦云若廣袤豐殺一踵舊基不加侈<lb/>
麗惟中設簾幃屛案而時時供縉紳賢豪長者遊是舉<lb/>
也寮長不愛其財士民不私其力盖不閲月而功卒用<lb/>
成余前謂有虞氏之風至今尚能鼓動人心也嗣是務<lb/>
<pb n="KR2k0053_WYG_060-112b"/>
暇即與二三寅儕擥衣舒嘯間以江鱗村釀佐之因而<lb/>
采民風發民隠以劻勷我平日勤䘏之不逮毋徒為章<lb/>
華銅雀之鉅觀也者且也貽諸後而千古簫韶遞有遺<lb/>
響如眺滕王而悵帝子步黄鶴而想羽衣太守事也太<lb/>
守責也儻曰勞民傷財飾觀美睹沾沾騁遊佚而博愉<lb/>
快則余不敏即不敢比宋子瞻氏之後塵而敢希晉風<lb/>
流之庾亮乎哉劉君吕君黄君僉曰然落成走筆記之<lb/>
　　新開羅定州治碑記　　　　　　陳紹儒<lb/>
<pb n="KR2k0053_WYG_060-113a"/>
萬厯四年丙子冬督撫凌公雲翼師征羅旁上方略越<lb/>
明年丁丑春武成獻議開拓州縣帝命陞瀧水縣為羅<lb/>
定州懸衡東西建縣二曰東安曰西寧轄屬羅定𨽻藩<lb/>
省設千户所四曰南鄉富霖封門函口連瀧水千户所<lb/>
凡五知州州同州判州幕全設式廓隍池官衙堂序門<lb/>
屛棹楔易故起新經文治者兵備僉事一人共武服者<lb/>
叅將守備三人田賦增糧一千五百版圖孔阜學校俊<lb/>
髦孔殷文廟壇墠制典竝舉郵驛兵壯巡司營堡達四<lb/>
<pb n="KR2k0053_WYG_060-113b"/>
郊而雜四鄰戍兵八千載自章程嶺西疆理形勢雄全<lb/>
由周而來誠一創覩者也己卯春督撫劉公堯誨代至<lb/>
文昭武赫亟重維新光啟帝圖民萌永賴臺院先令詹<lb/>
公貞吉龔公懋賢梅公淳科條申飭勱相帝謨于時四<lb/>
圉咸清全藩坐靖偉哉疆場之為烈也庚辰夏州守師<lb/>
生謁予文紀之石陳氏紹儒曰職方方隅惟四海廣東<lb/>
藩稱南海盖荆揚裔土云天官書日月五星起揚粤斗<lb/>
牛之次東連營室包青齊絡鄒魯北錯楚之翼軫星紀<lb/>
<pb n="KR2k0053_WYG_060-114a"/>
鶉尾爰負南海廣藩荆揚之土其益闢以廣焉由甿渚<lb/>
支山南達竇州盖曰蠻荆西通夜郎牂牁也廣且大今<lb/>
之嶺西羅旁是已羅旁本唐竇州地周藩秦郡總於南<lb/>
海隋置瀧水縣厯代沿革宋元因之瀧水其南海古名<lb/>
區哉邑井雖褊小雲際靈陽晉康忠讜山川如織藩方<lb/>
稱靈秀焉前代人文若漢之封川陳元疏左氏春秋帝<lb/>
為立學唐之開建莫宣卿狀元及第膺跡金縷之鄉梁<lb/>
之瀧水陳法念孝誼振俗簪纓蟬聯皆瀧水百里内外<lb/>
<pb n="KR2k0053_WYG_060-114b"/>
賢人也山川不殊敷土制治則代殊是故六條郡于漢<lb/>
分交命亂刺史于晉假節民離府軍于唐統乖政潰宋<lb/>
以安撫弱元以宣慰彛當其時厯代分疆域民若州縣<lb/>
勢裂雄長封域有遺憾矣有明藩服嶺南東西十三所<lb/>
翰京邑叅伍吳楚浙閩之制田賦科貢麗焉嶺西羅旁<lb/>
今兹規畫七城聲勢雄連萬山叢薄刳其腹心千里金<lb/>
湯猰㺄莫逞令更而民集軌順而文同滌開陽永熙之<lb/>
殘壘壁康州端州之上遊天峻其防地彰其險隂陽相<lb/>
<pb n="KR2k0053_WYG_060-115a"/>
其闔闢山川格其精誠閫外壯猷智勇奚尚嗟夫城池<lb/>
為固禮義為紀信斯言也封疆開置明作惇大存乎其<lb/>
人昔周宣中興命召公疆理至于南海其王者必世之<lb/>
仁焉國家二百餘禩經營羅定社稷之役興於外僚由<lb/>
今觀之文武耀乎中區威靈洽乎殊俗仁覆天下是不<lb/>
可明徵哉夫周藩南海非宣王無以成召公疆理之功<lb/>
今閫外督臣非忠結天子之知又烏以豎此嶺南羅旁<lb/>
萬年不拔之業哉主臣一徳建邦綏猷猗歟盛矣時重<lb/>
<pb n="KR2k0053_WYG_060-115b"/>
新封文武吏論定而官者也圓機勝算首掲儀表則兵<lb/>
巡前少叅徐公汝陽今僉憲侯公應爵亮采和衷則州<lb/>
守胡君相東西中材官則副總兵陳公璘叅戎朱君文<lb/>
達守備葉君騰鳯咸振武干城云予聞文武不具良民<lb/>
懼然語今新封之民兆庶惟和而文武全兹固南國萬<lb/>
年之翼宣也銘曰維徳光大海隅斯熙周王維藩望岳<lb/>
陳詩楚庭日煥中縣風移荆揚連壤東西丕基天經地<lb/>
紀夙表南陲禆海遙環嶺岫分披西京而後疆宇離離<lb/>
<pb n="KR2k0053_WYG_060-116a"/>
桂梧東下甿渚亞支嶺西羅旁浪賊猺彛畢網弗飭元<lb/>
宋羈縻屢煩斧鉞罔見衰息天討徂征斬俘靡遺督臣<lb/>
獻凱忠赤傾葵奮武經文九重曰咨分疆闢土開創其<lb/>
宜瀧邑陞州東西縣斯五所聯分八千章師憲臣綱之<lb/>
猛將祁祁大夫師長文徳爰施鴻圖保大治正勳竒屈<lb/>
筴綏猷張弛惟時東藩南海甘棠永思<lb/>
　　建羅定兵備道碑　　　　　　　龎尚鵬<lb/>
輿圖萬里卓貫古今自萬厯改元四表來附百蠻安堵<lb/>
<pb n="KR2k0053_WYG_060-116b"/>
此千載一時惟吾廣羅旁故嶺西内地乃數百年來各<lb/>
猺人與浪賊相沿嘯聚為亂雄此王法不待終朝磔之<lb/>
者先督府大司馬殷公正茂請誅之已而少司馬凌公<lb/>
雲翼繼至肅將天威不移時羣兇蕩滅武功告成遂建<lb/>
議白於朝首置羅定道移廣州兵備徐公汝陽董治之<lb/>
創東安西寧二縣改瀧水縣為羅定州㑹徐公持服解<lb/>
官去時侯公應爵先是由㢘郡丞以紀功至原職典州<lb/>
篆戮力軍中其才望特以卓異聞上命代徐公奉璽書<lb/>
<pb n="KR2k0053_WYG_060-117a"/>
經略西事其官署擁山川之秀自展事以迄於考成規<lb/>
畫權衡皆侯公采羣議而斷以己意先是徐公叅訂而<lb/>
行之其有所未備者今知州胡君相曲成畫諾綜理周<lb/>
詳盖屹然為西土具瞻其雄偉蔑以加矣胡君以余昔<lb/>
㑹典文事乃授簡於予請為之記余竊謂安攘大計文<lb/>
以綏太平武以靖禍亂即古治朝皆不能廢也若邊海<lb/>
當戒嚴及一切重地往往設憲臣以兵事屬之程度具<lb/>
存坐收勝算即有不虞之變鑒往程來亦可傳檄而定<lb/>
<pb n="KR2k0053_WYG_060-117b"/>
惟羅旁横亘千里藂林蔽天昔倡議動太兵皆相顧駭<lb/>
愕謂得其人不可役使也得其地不可郡縣也得其田<lb/>
不可賦税也當洪武時業已討平未㡬復反其後多相<lb/>
繼用兵終莫得其要領遂從中報罷以不治治之盖能<lb/>
搏擊於虎視鴟張之時而不能芟彛於潛滋暗長之後<lb/>
理棼絲而治亂繩此其故盖難言之矣今以天兵臨之<lb/>
勢若燎原始無噍類既改州縣復設富霖函口南鄉封<lb/>
門與瀧水共五千户所更相犄角軍聲如雷有叅備以<lb/>
<pb n="KR2k0053_WYG_060-118a"/>
至副將軍彼此責成臂指之相使復以羅定道從東西<lb/>
指顧而督察之益無遺䇿矣故清田里闢封疆樹官兵<lb/>
築城堡興學校募民占籍分地建官皆所以銷釁孽於<lb/>
將來為千萬年久安長治之計今田廬日闢風氣日開<lb/>
生齒日蕃食足兵强羣盜屏息如通都鉅邑然牛羊横<lb/>
山谿耒耜徧原野東西水陸晝夜行不復知為羅旁矣<lb/>
寛九重宵旰之懷樹西人保釐之福此非曠世鴻烈哉<lb/>
獨念時異勢殊事難遙度今惟以聚民為急薄催科勤<lb/>
<pb n="KR2k0053_WYG_060-118b"/>
撫字使新附之衆皆望風來歸練土兵廣屯田不使供<lb/>
億之勞為有司坐困嵗解徵調羽檄盡停馭兵勤民各<lb/>
有專責即深山窮谷素稱獷悍之人莫不交臂來庭願<lb/>
受㕓於王土奉王法為王民豈復有跋扈跳梁自甘孥<lb/>
戮哉余先是行役九邊東自遼陽如宣府如延綏及寧<lb/>
夏甘肅西至嘉峪閲其境内無郡縣有司惟軍衛棊布<lb/>
星羅此祖宗疆理原有深意文臣自督府而下惟整飭<lb/>
邊備副使或僉事其權最專余以屯田下所司講求非<lb/>
<pb n="KR2k0053_WYG_060-119a"/>
諸軍無可任者然其間籍名親戰陣聽調遣專哨操初<lb/>
未嘗缺又其護城池理鹽鐵供驛遞備雜差者往往為<lb/>
他役所苦不得辭其留屯塞上者皆諸軍父兄子弟也<lb/>
羅致幕下責授之邊人忍饑寒枕干戈與羌為鄰戰鬬<lb/>
不少休暇則鱗次而居動則魚麗而陣寇數入數擊却<lb/>
之卒無二心者以其備先具賞罰明恩信孚軍法素行<lb/>
故情足以相維義足以相死而邊之屏翰實賴之語云<lb/>
非其地種之不生非其人教之不成若驅市人而戰即<lb/>
<pb n="KR2k0053_WYG_060-119b"/>
有孫吳將安用乎故兵家能使一當百以其選之精女<lb/>
軍能蹈水火以其教之嚴不備不虞不可以師余聞侯<lb/>
公之治兵紀律嚴明恩威相濟如雷霆雨露之相須故<lb/>
同時將士莫不延頸嚮風願為公破賊此當保千百年<lb/>
無事然兵事當為後世法趙充國不嫌伐一時之功而<lb/>
垂鑑將來盖老臣謀國之忠長慮却顧如此公早作夜<lb/>
思信良工苦心矣舉善後事宜著為畫一之法因地借<lb/>
籌使繼至者悉祖習而必行之吏稱其職民安其業韜<lb/>
<pb n="KR2k0053_WYG_060-120a"/>
戈卷甲西嶺晏然此其功當百世不朽哉按公署本州<lb/>
治西南隙地闢民舍而廣之鳩工掄材皆取給於軍資<lb/>
而民不知勞丁丑冬十月方始工至戊寅四月而落成<lb/>
自公堂以及燕居之地後為巍樓皆髙明爽塏内外百<lb/>
執事悉有寧居堂之左燕居之後復增建數楹窻户髙<lb/>
虛周垣環衛觀者凜然題其堂曰廓清後曰籌逺日顧<lb/>
諟不忘其於控制機宜必有獨得於心思聞見之外舉<lb/>
胸中兵甲動惟其時如引積水而決千仞之谿駕輕車<lb/>
<pb n="KR2k0053_WYG_060-120b"/>
而登萬里之途盖必身親驗之非漫然無據也昔人有<lb/>
閉户習操舟之術出而試之江有不心悸神摧者鮮矣<lb/>
夫江行必常履風濤不動聲色視天吳海若如蚍蜉而<lb/>
後能濟安事空談哉惟兵法亦然余不文為官署紀嵗<lb/>
月輒附以芻蕘之見得無誕乎是役也州判錢伯實躬<lb/>
任之法得竝書萬厯五年記<lb/>
　　張督府平寇碑記　　　　　　　黄士俊<lb/>
韶故東粤上遊錯壤粤西䖍楚乳源其屬也治萬山中<lb/>
<pb n="KR2k0053_WYG_060-121a"/>
剏始宋乾道三年嗣數中兵比入於明朝城守漸修徼<lb/>
有寧宇而咫尺楚臨藍寇穴時慮剝膚崇禎丙子楚饑<lb/>
穴寇四出剽掠附以礦徒勢日熾丁丑夏陷大橋脅從<lb/>
寧溪偽號剗平王斬木掲竿擇人而食燎原不可嚮邇<lb/>
矣旋陷湘潭湘鄉諸邑肆毒於袁之萬載萍鄉蔓及郴<lb/>
桂不半朞而窺乳源者五乳之不為樂昌續㡬希爾鄴<lb/>
郡張公奉璽書以右司馬建大中丞節來督我兩粤諸<lb/>
寇懾先聲引去而虎視耽耽也戊寅三月竟薄韶城毒<lb/>
<pb n="KR2k0053_WYG_060-121b"/>
霧腥風張甚羽書至公亟遣偏師馳擊隨督狼土諸兵<lb/>
入韶先是寇悉鋭攻堅屢為南韶兵道㢘憲劉君所却<lb/>
已而徵調咸集公定方略面授師武臣迅掃寇氛守道<lb/>
大叅陳公奉令扼禦於連陽安逺賊無所得掠疊敗而<lb/>
膽益寒棄甲帶傷望臨藍宵遯韶連諸州邑業閴無鼙<lb/>
鼓而公穆然深思賊巢未剷終當竊發匪鼓鋭盡殲師<lb/>
老謂何甫閱徂暑更督師武深入其阻躬披蓁棘移師<lb/>
駐乳源購鄉導洞見彼中彛險且悉桂臨諸姦倚穴賊<lb/>
<pb n="KR2k0053_WYG_060-122a"/>
為聲援先殲穴賊諸繁有徒拉朽耳乃肅稟廟算㑹師<lb/>
四省運籌而合𠞰之將士用命爭先首控諸路咽喉攻<lb/>
無不克賊魄已禠仍恃紫獠源四圍陡絶其髙倚天頓<lb/>
積矢石砲器芻粟如山妄意猿猱且難捷至不謂官兵<lb/>
從間道奪其巔矣賊驚愕失據且戰且奔我師併力疾<lb/>
攻焚殺俱盡舉數十年豺聲螳臂入負嵎出薦食之寇<lb/>
一朝蕩洗靡或孑遺俘斬五千有竒餘悉填谷墮岸還<lb/>
所擄男婦千萬人縱毁米鹽器物稱是粤東西暨䖍楚<lb/>
<pb n="KR2k0053_WYG_060-122b"/>
從此燧寢氛銷農安於田民嬉於野厥功懋哉當公之<lb/>
移鎮乳源也念斗大山城兵實處此保無驛騷首下令<lb/>
有擾及閭井市㕓者殺無赦而民不知有兵僻邑故無<lb/>
厨傳公撤騶從即一蔬一粟必厚給月俸錢為將吏倡<lb/>
而民不知有供億盖公郊居將三月火雲晝灼零露宵<lb/>
蒙拮据勞勩不辭第期脱萬姓於湯火登之袵席而已<lb/>
曩兵憲劉君率文武吏士捍韶八晝夜不交睫所以禦<lb/>
賊營諸火技無遺算二源之捷冒險先馳稱公左右手<lb/>
<pb n="KR2k0053_WYG_060-123a"/>
而韶之熊郡守許司李暨曲江潘令乳源蔣令當劇寇<lb/>
狡窺摩厲以固吾圉及援師集境輸輓以飽戎行皆公<lb/>
帷幄折衝一助也攷藍寇煽虐原非一朝嘉靖時趙賊<lb/>
踞藍峒破大橋暨二三城邑命兩監軍陳師踰年始獲<lb/>
其餘黨迄從撫今閱數十載賊踞益堅洊陷䖍楚諸名<lb/>
城賊謀益毒奉有西藩㑹𠞰之㫖而公親提兩粤鋭師<lb/>
選將出竒和衷共濟不曠時日不糜芻糧不損寸鏃尺<lb/>
戈用使膚功立奏聞公雖擐甲胄猶數稱詩讀其視師<lb/>
<pb n="KR2k0053_WYG_060-123b"/>
諸作一何雅歌整以暇而奏凱捷以神歟自俾天子南<lb/>
顧紓宵旰憂圭瓚彤弓有彛章在屬者邊烽未息流焰<lb/>
仍存外攘内安亟資壯猷元老輔昇平而銘鍾鼎寧異<lb/>
人任耶乳邑士民戴公威徳徵言勒石用志不諼余惟<lb/>
公芟劇寇于方張固天南之半壁偉伐書天府洪仁被<lb/>
四蕃乳第粤中邑耳一畦一畝欣沐膏霖忘其崇朝而<lb/>
澤區㝢也不亦淺之乎頌公哉雖然師處而市肆不驚<lb/>
民既無虞荆棘伯茇而甘棠勿剪古亦矢之聲歌是何<lb/>
<pb n="KR2k0053_WYG_060-124a"/>
可以無徵輒識其巔末如此銘曰於鑠我師肅將九伐<lb/>
累世逋逃如距斯拔既刈厥根載芟其蘖淨掃攙搶䖍<lb/>
劉式遏江廣鋒銷臨藍我闥百堵四封嬉衢舞襏聿奏<lb/>
膚功皇仁暢達蕞爾山城甘棠春茁於萬斯年召伯所<lb/>
茇<lb/>
　　建連平州治碑記　　　　　　黄士俊<lb/>
崇禎六年癸酉九連山寇悉就蕩平按臺錢公時按部<lb/>
潮惠毅然躬探賊穴熟察諸險要地得所為四往咽喉<lb/>
<pb n="KR2k0053_WYG_060-124b"/>
謂宜剏州治統東南兩邑居中而控制商之督府熊公<lb/>
合疏以連平建治請既報可及落成嶺西巡道左方伯<lb/>
王公與余同籍起家徵言為記吾粤臨海負山粤地之<lb/>
苦寇山與海埒山則九連髙造層霄廣環四省叢箐疊<lb/>
嶂萬壑千溪姦宄逋逃倚為窟穴中一二桀黠役知驅<lb/>
使諸不逞動至千萬人蟻聚蜂屯出剽鄉落恣所䖍劉<lb/>
蹂躪急則獸竄鳥飛憑恃阻深妄謂莫我誰何甚且夜<lb/>
郎王自大也廣南韶諸郡竝受剝膚在惠潮尤不堪其<lb/>
<pb n="KR2k0053_WYG_060-125a"/>
毒稽諸往牒時生發時芟刈而旋芟復旋發者盖地逺<lb/>
則法逾疎縱鞭長而腹不及所從來已往增從之役連<lb/>
寇發難於鬱峒版天藍氛爛禾等寨嶺西巡道王公實<lb/>
督陳叅戎照李叅戎相平之越崇禎四年辛未九連山<lb/>
大賊渠陳萬雄據七巢所聚姦徒分統於賊總若而人<lb/>
勢張甚又有大賊渠鍾凌秀踞銅鼓嶂出沒石窟間諸<lb/>
賊總紅黑白九良星各領其衆二渠耽耽虎視虐焰熏<lb/>
天始興永安警報狎至重以鳥岑南嶺賊首曾閻羅相<lb/>
<pb n="KR2k0053_WYG_060-125b"/>
與響應而惠潮土寇若劉粗鱗葉襖㜑張文斌鄒崖鼻<lb/>
結巢鳩黨乗間横決兩郡諸邑所在洶洶前任督府王<lb/>
公奏奉三省㑹𠞰之㫖粤年來兵單餉匱王公拮据擘<lb/>
畫心力靡遺迺移鎮惠陽命嶺東守道㢘憲洪公前以<lb/>
分守嶺南兼攝恵潮兩道往監軍事洪公念賊實繁兹<lb/>
我兵寡數不敵惟陽以撫攜賊黨隂以𠞰一士心諸宥<lb/>
脅殲渠精間諜密伺探悉與總戎鄧君懋官定計於早<lb/>
則以惠州司李程君鐸入諭二渠而急督王鼎徐之龍<lb/>
<pb n="KR2k0053_WYG_060-126a"/>
諸將間道克閻羅等寨俘斬千數百維時督府熊公方<lb/>
撫閩遣將鄭芝龍率兵抵三河戰輒捷嶺西巡道王公<lb/>
復捐貲繕銃器以裕軍需凌秀不能支因跳九連與萬<lb/>
合若曰深峒層巒迂迴陡削非從天下誰則能攻而我<lb/>
兵業徧堵諸要路為坐困計矣無何巢中食且盡突圍<lb/>
出斬級凡五百賊望䖍楚而趨惟是在楚楚禦在䖍䖍<lb/>
禦不得不從南安還粤洪公馳至雄同鄧總戎暨南雄<lb/>
司李王君坊督諸將張一傑周一陽等設竒夾擊殺賊<lb/>
<pb n="KR2k0053_WYG_060-126b"/>
梟雄百餘陳鍾二渠始大恐洪公曰是可計取耳遣數<lb/>
辯士誘還舊巢則先發梁叅戎東旭領兵一扼九連山<lb/>
歸路一扼銅鼓嶂要衝陳萬還僅得抵獐坑凌秀亦僅<lb/>
抵石窟二渠知中我計進退無復之於是遣典史費映<lb/>
奎誘陳萬出縛解正法併令李相蔡時春等同南贛撫<lb/>
臺陸公所遣䖍將金文先入搗七巢馘斬殆盡凌秀勢<lb/>
孤膽落自縛詣閩將鄭芝龍尋解正法獨凌秀餘孽逸<lb/>
武平土賊附焉仍披猖於泰和興國諸境江省為震㑹<lb/>
<pb n="KR2k0053_WYG_060-127a"/>
三省官兵躡蹤追𠞰大捷屢聞凡凌秀存日號紅黑白<lb/>
九良星諸賊總俱膏斧鑕至脅從則後先解散無慮萬<lb/>
千嶺東巡道憲副周公復䇿曰流寇雖滅土賊尚存伏<lb/>
莽保無生心乎我師乗勝轉攻則海陽令江君愈敏掲<lb/>
陽令陳君鼎新夏叅戎之木朱遊擊之印各率兵為犄<lb/>
角或絶汲道或斷歸途或間之使反攻或諭之使自獻<lb/>
向所稱劉粗鱗葉襖㜑張文斌鄒崖鼻與逸出之鍾復<lb/>
秀湯豺虎張五子以次授首其一二走羅定者嶺西巡<lb/>
<pb n="KR2k0053_WYG_060-127b"/>
道王公發兵擒之逺近歡聲雷動寧惟師武臣力督府<lb/>
熊公實克壯猷萬山中一片土昔日苦為嘯聚之場今<lb/>
而復睹敉寧光景矣先是南贛撫臺陸公暨前任按臺<lb/>
梁公運籌制勝之餘鰓鰓善後石窟建縣九連建縣二<lb/>
議業具疏聞督撫熊公曩在閩亦已熟計而猶俟寇氛<lb/>
之淨掃也按臺錢公甫下車肅法除殘面授行間方略<lb/>
遂與督撫熊戡定廓清收三省㑹𠞰之全功以報明命<lb/>
既屬嶺東守巡二道清釐賊產比安潮惠再四諮詢亟<lb/>
<pb n="KR2k0053_WYG_060-128a"/>
曰百聞不若一見奈何以衝嵐宿霧辭爰偕守道洪公<lb/>
巡道周公自程鄉單騎遄行抵平逺之石窟諦觀前議<lb/>
遷縣處已馳惠境直入九連鳥道虎嵎足跡靡所不徧<lb/>
揆險易相隂陽無若惠化啚之周陂山環水合一望平<lb/>
田寛衍凡若干里北則䖍之龍南信豐東則惠之和平<lb/>
龍川西則南韶之翁源始興南則惠之河源長寧勢若<lb/>
率然而九連山諸賊巢胥於此扼要焉迺更熟籌曰連<lb/>
平建縣即和平河源等縣耳畫疆而守痛癢既非同體<lb/>
<pb n="KR2k0053_WYG_060-128b"/>
應援終是隔籓惟連平為州而以和河兩縣為屬庶統<lb/>
轄專而事權合卒有緩急臂指可使呼吸可通如一身<lb/>
頭目手足之相須聖朝所以綏奠遐陬計無便此維時<lb/>
擇才授事長寧令陳君國正司工築永安令牟君應受<lb/>
均田賦而守道洪公惠州司理吳君希哲則始終董厥<lb/>
成州編户若干里析和平之惠化啚翁源之梅桃二舖<lb/>
若大隆都長寧之長吉二都河源之忠信一啚共糧二<lb/>
千五百七十餘石所析各邑復為裒益適均官照裁減<lb/>
<pb n="KR2k0053_WYG_060-129a"/>
知州一員吏目一員儒學學正訓導各一員而訓導即<lb/>
裁和平縣訓導以充之兵防則守城一百二十名内管<lb/>
設營一兵八十名東于野鴨潭設營一西于獐坑磜頭<lb/>
設營一兵各四十名合之岑岡營原額兵二百刁斗遞<lb/>
聞干掫環衛月餉自額給而外其餘贍以所清賊産足<lb/>
果其腹無煩更議云是皆錢公心圖手畫身厯口詢酌<lb/>
於督臺叅之藩臬諸大夫俯及郡邑父老士庶輿情僉<lb/>
協綢繆先事罔有弗周以貽吾粤長治久安而仰副聖<lb/>
<pb n="KR2k0053_WYG_060-129b"/>
明嘉恵東人之意城廣六百三十八丈髙二丈一尺厚<lb/>
一丈六尺門四南玉驄北彩鳯東鎮連西鎮英中為州<lb/>
正堂左捕衙右倉庫東為文廟學宫公署稍前為分<lb/>
司西南為祝釐之所稍後為城隍廟城外東南為演武<lb/>
場經始于崇禎癸酉八月初三日明年甲戌某月某日<lb/>
告成磚灰木石取自近山事半而功倍計費二萬六千<lb/>
六百有竒悉熊錢二公所措處不糜公帑一銖亦不擾<lb/>
民間一粟熊公捐俸贖金二千兩陸公捐俸贖金五百<lb/>
<pb n="KR2k0053_WYG_060-130a"/>
兩錢公捐俸贖金一千兩併藩臬司道府縣暨總戎叅<lb/>
遊而下共捐助一萬四千二百七十兩又設法摉助八<lb/>
千八百七十餘兩計于别碑嘗咏詩南仲召穆城朔營<lb/>
南匡輔成周之業爛焉王文成𠞰定浰頭請置和平縣<lb/>
兹再有增設迄今咸賴安堵迺九連山寇則文成平浰<lb/>
頭時所未及平者也熊錢二公緯武經文用能蕩平嶺<lb/>
嶠剏建州治永銷亂萌從此荆棘化為桑麻草昧開以<lb/>
文物克襄聖天子龕暴綏和之盛南召勲猷覘一斑矣<lb/>
<pb n="KR2k0053_WYG_060-130b"/>
若夫州當新造俗獷民稀鴻鴈甫還瘡痍未起後之蒞<lb/>
兹土也毋亦仁愛以拊之㢘明以威之禮樂以馴之法<lb/>
紀以馭之使風俗人心樂為良而恥為盜萬山中一片<lb/>
土庶其長有寧宇而州治克稱嶺表金湯矣乎其平逺<lb/>
之石窟都同時剏邑曰鎮平别有記督府右司馬兼僉<lb/>
都御史王公名業浩號峩雲浙江山隂籍餘姚人萬厯<lb/>
癸丑進士前南贛撫臺右都御史陸公名問禮號衷虛<lb/>
南直𨽻常熟人萬厯甲辰進士前按臺梁公名天竒號震<lb/>
<pb n="KR2k0053_WYG_060-131a"/>
寰北直𨽻南樂人萬厯己未進士左方伯王公名世徳<lb/>
號迴溪浙江永康人萬厯辛丑進士嶺南道右方伯王<lb/>
公名道元號洪厓浙江烏程人萬厯丁未進士嶺東分<lb/>
守道㢘憲洪公名雲蒸號紫雲湖廣攸縣人萬厯庚戌<lb/>
進士嶺東巡道憲副周公夢尹號奠維浙江上虞人萬<lb/>
厯癸丑進士<lb/>
　　增築廣州北城記　　　　　　黄士俊<lb/>
嶺以外山海崇深㑹省實控上遊綰轂全粤繕城築壘<lb/>
<pb n="KR2k0053_WYG_060-131b"/>
未雨綢繆倍亟於他方天子注念保民詔修城為四事<lb/>
冠大司農南海李公承徳意䇿維桑疏陳粤省北城故<lb/>
跨山為墉雉卑且薄於建威銷萌無當宜增修隨奉俞<lb/>
㫖併許量加廣鹽課給修城經費遐方防禦實軫聖衷<lb/>
補數百年所未有備全粤封疆洵厚幸矣昨秋部檄至<lb/>
鍤畚方興㑹直指柳公銜命式臨飭新百度首叱馭閱<lb/>
城工念工匪堅尋且瑕材匪良尋且朽蹈常襲簡何以<lb/>
收永逸紓南顧憂亟下令改絃而張城故負山特層累<lb/>
<pb n="KR2k0053_WYG_060-132a"/>
之毋俾外得俯瞰城故因陂麓特峭塹之毋俾内得躡<lb/>
躋城馬道故湮悉清遺址毋俾豪民潛侵俯城而屋睥<lb/>
睨量城為髙期登陴足瞭逺臺樓舖柵槩與增飾期環<lb/>
布足資折衝已髙要詳修鎮城狀公韙之檄南番興作<lb/>
倣鎮城集衆商確墉倍崇廣如干尋堞倍髙厚如干尺<lb/>
馬路闢長濶如干丈甕城敵臺銃臺譙樓閘舖缺者築<lb/>
窳者新如干座增廓城北左右延袤如干步商既協而<lb/>
時絀未易舉贏也公特捐俸贖金一千有竒自督臺暨<lb/>
<pb n="KR2k0053_WYG_060-132b"/>
藩臬府縣捐各有差南海朱令君稟教令殫心力庀材<lb/>
鳩工伐石陶甓無纖巨不身先無風雨晦冥不省視而<lb/>
公皇華諮度委遲周道計安設險馳神呼鸞鎮海間每<lb/>
按部道珠江必親登閲故捄陾相望邪許相間工子赴<lb/>
如歸材中程如令費有經如額屬目北城一帶屹然金<lb/>
湯樓櫓雲連甕臺舖閘星列而碁置内外之防既峻平<lb/>
峭之勢頓懸至憑髙指顧鳯凰彌陀蓆帽諸峰羅立下<lb/>
方環相拱䕶胥公挈領提綱改絃而張之力也盖公貫<lb/>
<pb n="KR2k0053_WYG_060-133a"/>
日丹心撼山風槩下車吾粤贊一人封墨烹阿諸所糾<lb/>
剔興釐一惟乂安蒸庶是圖是力尤雅意興起人文其<lb/>
捐築㑹城綢桑固圉經始去臘落成今冬甫及朞而繕<lb/>
建不拔無煩闤闠一粟而容畜鞏於山河厥功懋哉薦<lb/>
紳人士戴保障于靡諼徵余一言勒諸石以垂永久夫<lb/>
廣之有城也創自越之公師隅閲宋而三城鼎峙明遣<lb/>
永嘉侯平定南徼乃始合三為一垂三百年遞增子城<lb/>
所徼惠前守土良厚獨北城狃承平猶仍其貫邇者時<lb/>
<pb n="KR2k0053_WYG_060-133b"/>
事多虞私衷用是鰓鰓慮焉間常偕大司農暨吾黨扼<lb/>
腕借箸深念朝廷敦行四事至意維殷賴公肅將新命<lb/>
經營捐發登粤省於泰山而四維之躬督所部諸司揣<lb/>
髙卑度厚薄仞溝洫物土方議逺邇量事期計徒庸慮<lb/>
材用書餱糧築城之義協于春秋可無大書特書懸諸<lb/>
日月為千百年仰髙山景行歟崧髙之雅曰登是南邦<lb/>
世執其功全粤荷公帡幪芘公綏奠直與嶺海崇深同<lb/>
不朽矣當宁丕嘉迺功錫之寵褒殊陟寧竢余贅聊詳<lb/>
<pb n="KR2k0053_WYG_060-134a"/>
巔末用告後之采風于粤者公諱寅東别號鳯詹四川<lb/>
梓橦縣人崇禎辛未進士<lb/>
　　逺風堂記　　　　　　　　　姜一洪<lb/>
粤之厓門故有大忠祠祀有宋文公天祥丞相陸公秀<lb/>
夫太傅張公世傑云嵗久茀不治戊寅夏四月侍御葛<lb/>
公行部至其下捐俸緡新之既成榜其堂曰逺風以示<lb/>
後人焉予不敏承乏粤藩欣覩其盛撫而嘆曰休哉侍<lb/>
御公之志豈不以三先生風世然而寄託深逺矣當宋<lb/>
<pb n="KR2k0053_WYG_060-134b"/>
末造士大夫以名義氣節相尚一時豈下十百輩哉迨<lb/>
至厓門㡬盡而三先生乃以忠特顯嗚呼非其志矣後<lb/>
之君子即何能不援其事以論其世也夫厓門之事已<lb/>
矣而其先世立國忠厚有罪輒伏闕引陳以釋之所以<lb/>
培養之者蔑不至而時亦奮起先王之教粲白六經上<lb/>
擬三代君臣之義彛紀之防豈不灼灼乎著于人心哉<lb/>
夫何不數傳遂以不振也原宋之亡人才之盛視往代<lb/>
為烈則祖宗培養意甚深原宋人才之盛卒無救于其<lb/>
<pb n="KR2k0053_WYG_060-135a"/>
亡則平日所為講明于身心而被服乎道徳者大率成<lb/>
功鮮而相循于其虛也嘗攷理宗朝事日非矣史猶稱<lb/>
其黜從祀偽學而進濓雒諸儒士風翕然丕變則夫激<lb/>
發忠義整合叛亡以庶㡬夏后氏成旅之烈無踰此時<lb/>
者而奈何其寥寥也一陳宜中耳能上書于諸生之時<lb/>
而及其身為宰執國危委主而去之占城則當日人主<lb/>
所以收養士之報與士之見用而報其主者亦大略可<lb/>
知矣能不拊三先生之已事而欷歔欲絶哉豈以大道<lb/>
<pb n="KR2k0053_WYG_060-135b"/>
昭明羣喆紛起無術以耀國靈窒邊釁而因循積漸致<lb/>
使賢才以次就彫區區竭三先生之忠以與之爭而國<lb/>
非其國矣則雖謂宋三百二十年之間學術事功之效<lb/>
至三先生而始益彰可也國以人存以人亡若三先生<lb/>
者厓門豈遂足以亡宋哉嗟乎厓門之事其不可為者<lb/>
天也厓門之人其可為者非天也君子不言天亦為其<lb/>
可為者以敦其立身致主之閑而已矣侍御公之有慨<lb/>
乎風之逺也意在斯乎若夫侍御公顯猷大節光炳寰<lb/>
<pb n="KR2k0053_WYG_060-136a"/>
㝢出而為天子下閭閻問疾苦彰善癉惡興起吏治惠<lb/>
此東國良厚而惓惓于發明臣子之大義表振前徽以<lb/>
忠孝為先則後之聞三先生之風而拜祠下者見三先<lb/>
生其無忘侍御公至意可也<lb/>
　　南海神祠碑記　　　　　　　　黎遂球<lb/>
禮曰天子祭天下名山大川五嶽視三公四瀆視諸侯<lb/>
諸侯祭名山大川之在其地者<graphic n="KR1014" url="https://raw.githubusercontent.com/kanripo/KR-Gaiji/master/images/KR1014.png" mimeType="image/png"/>黎氏之居板橋也本<lb/>
南海之嶼藉祝融之庥庇乗風潮而往來雖甚震撼無<lb/>
<pb n="KR2k0053_WYG_060-136b"/>
或傾沮出雲雨澤時和年豐波濤流宕汰其害氣無有<lb/>
疾癘停毓祥淑人物暢拔靡不賴焉是故四業之民嵗<lb/>
時奔走惟南海之神是托是賴神廟在廣州治之東南<lb/>
海道八十里板橋更在神廟之南凡奉瓣香賽謁則必<lb/>
渡海而後得詣于廟往返必竟一日板橋更立為神祠<lb/>
當大南岡之下古道之衝所以便祈祝其來舊矣一曰<lb/>
板橋人家抱山而環水地勢由三老七星峰至南岡蜿<lb/>
蜒而過古之善為青烏術者教立祠宇而傍鑿二井以<lb/>
<pb n="KR2k0053_WYG_060-137a"/>
鎮洩其氣脈俾於焉停聚為居者利<graphic n="KR1014" url="https://raw.githubusercontent.com/kanripo/KR-Gaiji/master/images/KR1014.png" mimeType="image/png"/>黎氏初本單傳<lb/>
今數世繁衍千丁衣冠代起皆以此理固宜然遂球按<lb/>
以古者之制南海神次最貴在唐冊尊為王<graphic n="KR1014" url="https://raw.githubusercontent.com/kanripo/KR-Gaiji/master/images/KR1014.png" mimeType="image/png"/>國家以<lb/>
人神異道不仍其稱然記有恒典則視諸侯禮也<graphic n="KR1014" url="https://raw.githubusercontent.com/kanripo/KR-Gaiji/master/images/KR1014.png" mimeType="image/png"/>黎<lb/>
氏雖代顯而有大功于朝爵不過諸侯又非若古者受<lb/>
社分封建國之地以為恒祀得無淫僣然遂球之先人<lb/>
有園居即在祠側今且家焉遂球雖生于五羊然嵗時<lb/>
伏臘必歸而祀於祖因獲隨諸父兄後肅誠㑹祀於神<lb/>
<pb n="KR2k0053_WYG_060-137b"/>
見夫祈者必應禱者必福神冕服端凝居然王者之儀<lb/>
而匹夫匹婦茍竭誠長跪舉酒拜叩燒燭獻楮顒若望<lb/>
之神容色凜然酡醉故莫不敬畏魏恭簡為督學使者<lb/>
時以是為淫祠欲毁之方召工役撤垣壁遽報恭簡去<lb/>
位而止今祠柱猶有鋸痕深八寸許又遂球之弟遂璧<lb/>
頃以修祠飭牓匠某竊匿色料去忽若冥冥中有擊之<lb/>
者昏悶沉痛亟輸誠來還之請罪百叩乃蘇若是者皆<lb/>
神之威靈顯赫使非宜祀則豈能然夫以天子之尊侯<lb/>
<pb n="KR2k0053_WYG_060-138a"/>
王之貴覲聘有儀式㑹同有時候無或敢褻且凟者然<lb/>
華封人得以祝堯罪人得以泣禹祝網者得以受解于<lb/>
湯老而釣者得載而見之于武然則以神之尊不遺卑<lb/>
賤鑒而享之宜也今齊魯之間皆祀泰山元君往往立<lb/>
為行宫其地邇畿輔太常宗伯不以為禁又何疑于是<lb/>
故神而致福則宜祠祠而嵗久則必宜于修飭崇禎己<lb/>
卯遂璧實偕諸兄弟募工易祠垣以磚使可堅久拓為<lb/>
厨所使齋獻地規度仍舊則以師青烏家之遺意毋敢<lb/>
<pb n="KR2k0053_WYG_060-138b"/>
增殺弇侈而遂球曾於萬厯己未之夏為父病禱之神<lb/>
請以身代既而父愈遂球亦竟以得寛於罪譴至於南<lb/>
北往返瀕危獲免皆信為神力因肅誠齋潔為文勒石<lb/>
用彰休貺且垂告後人俾勉强為善以迓神福而系以<lb/>
詩使歌之以樂神焉其詩曰絳節兮雲霓飄搖氣蒸山<lb/>
兮神乗潮持地兮生子居天一兮空輪何軌帝儵兮禪<lb/>
代<graphic n="KR1014" url="https://raw.githubusercontent.com/kanripo/KR-Gaiji/master/images/KR1014.png" mimeType="image/png"/>求福兮同彼泰岱神謂<graphic n="KR1014" url="https://raw.githubusercontent.com/kanripo/KR-Gaiji/master/images/KR1014.png" mimeType="image/png"/>兮無傷迎明王兮壺漿<lb/>
蔗菱兮蘆蔔貴為王侯兮不吐<graphic n="KR1014" url="https://raw.githubusercontent.com/kanripo/KR-Gaiji/master/images/KR1014.png" mimeType="image/png"/>食唯善為馨兮誠信<lb/>
<pb n="KR2k0053_WYG_060-139a"/>
是實南山巍巍兮春波灝灝蛟龍黿鼇兮虬螭神駕兮<lb/>
霧靄光漏而參差冕旒兮龍衮植鍤觀歎兮扶畚黄木<lb/>
灣兮露花之濱去復來兮福<graphic n="KR1014" url="https://raw.githubusercontent.com/kanripo/KR-Gaiji/master/images/KR1014.png" mimeType="image/png"/>善人<lb/>
　　修廣州城西度海陸路碑記　　　熊文燦<lb/>
揚粤在職方阻罙甲于天下諸瀕海郡縣千四百里而<lb/>
遙廣州綰轂上流北負箐巒迤逶聯庾嶺東南西三面<lb/>
枕江支流如織名裏海外海則浩淼重溟自潮惠迄㢘<lb/>
遙包絡廣州如帶諸風檣出沒如乗鴈雙鳬瞬息渺不<lb/>
<pb n="KR2k0053_WYG_060-139b"/>
知其所之故昔人閉三關可以黄屋左纛帝制自雄今<lb/>
不逞之民釋耰鋤憑險阻可旦夕逋誅盖襲積之下蟣<lb/>
蝨生焉廣厦長廊間鳥䑕以為穴亦其勢然也崇禎五<lb/>
年余奉命督府兩廣維時九連餘孽猶伏而待張海上<lb/>
巨魁往還掠温台漳泉薄我惠潮張甚而裏海禦人質<lb/>
子諸盜白晝充斥海隅嵗賦供輸既虞攻剽航海之旅<lb/>
動苦其胠篋而趨於是江帆落落盜益雄行咫尺河干<lb/>
皆成畏路矣余居常往肇節制潮惠既遙而耳目裏海<lb/>
<pb n="KR2k0053_WYG_060-140a"/>
亦稍隔迺移節廣州戒師武臣飭戈船銃礟築樁門禦<lb/>
巨盜潮惠而㢘土盜窟穴將擒渠散脇為裏海廓清㑹<lb/>
南海里老百十人相率以修廣州城西度海南岸通順<lb/>
徳新會香山三水諸陸路為請余念小民晨夕負戴陸<lb/>
既便於穰熙富民逺邇輪蹄陸亦便于走集矧土盜藉<lb/>
海為耕進而望陸無所逞其兇退而負耰鋤歸我戎索<lb/>
亦銷氛固圉之一籌也亟可其請前御史葉公咸報可<lb/>
前布政使今撫滇王公率前南海令黄君躬閱四民稱<lb/>
<pb n="KR2k0053_WYG_060-140b"/>
便無異辭首蠲俸贖三百緡御史劉公蠲五百緡余蠲<lb/>
一千緡佐經費兼為慕義倡仍檄南海簡所屬㢘能分<lb/>
保界宣力而度支經畫則倚重鄉紳尚書李公尚書郎<lb/>
龎公特董其成砥矢周行于焉經始矣迨巨盜燼滅潮<lb/>
惠安瀾土盜窟穴焦園兩行剿撫海内外漸奏敉寧余<lb/>
益得為粤境整暇綢繆為粤民罄圖樂利鄉來經始諸<lb/>
路期旦夕觀厥成而兩賢紳夙以經國長才著暫為桑<lb/>
梓借籌材必良毋楛工必堅毋窳費必核毋或漁地之<lb/>
<pb n="KR2k0053_WYG_060-141a"/>
為土石汙泥陂陁窪塹必相其宜毋或乖路之宜剏宜<lb/>
因宜紆宜直宜層壘而髙宜剷彛而下必惟其形毋或<lb/>
拂由度海而大通而神安而佛山而黄鼎以往抵諸邑<lb/>
計百餘里蕩平寛衍皆一轍中際溝澮津途可堙者路<lb/>
之不可堙則橋之不可橋則舟之橋凡十六座横渡凡<lb/>
八所渡著為令人給一錢毋重需為厲路成行者居者<lb/>
修之毋或替咸有令存與四民共守是役也鍤畚方興<lb/>
余正計安鯨浪比落成伊邇而京觀亦先封是天祚海<lb/>
<pb n="KR2k0053_WYG_060-141b"/>
邦燕喜一時駢集微第九連郡縣化伏戎為樂郊而行<lb/>
旅由海則帆檣無恙由陸則轂擊肩摩寧謐豈一隅耶<lb/>
嗟乎周官之營國中也合方氏掌達道路舟車敘而行<lb/>
之趙充國之治湟中也橋七十所以制西域信威千里<lb/>
如從枕席過師余承乏此中當烽舉燧燔酌便冝興作<lb/>
何敢希充國信威而藉手諸同事兩賢紳於靖寇之餘<lb/>
成兹利往亦周官叙而行之之意也語曰善作不必承<lb/>
余兹督京省兵剿流寇行矣謹識顛末屬署南海篆汪<lb/>
<pb n="KR2k0053_WYG_060-142a"/>
君勒貞珉道左俾後來吏兹土者廓斯路無疆銷攻剽<lb/>
如今日也至醵金如干度支如干詳縣牘兹不贅而御<lb/>
史葉公諱紹顒劉公諱呈瑞左轄王公諱世徳姜公諱<lb/>
一洪海道鄭公諱覲光前令黄君諱熙印署令汪君諱<lb/>
運光尚書李公諱待問尚書郎龎公諱景忠皆蠲金助<lb/>
修而一時相與有成者也並識其名垂諸不朽<lb/>
　　重修南海縣學記　　　　　　郭　棐<lb/>
南海粤鉅邑也其造士之宫屹峙治南之左俎豆冠裳<lb/>
<pb n="KR2k0053_WYG_060-142b"/>
於是乎在其毓靈儲粹則士之文章勲業裒然名世者<lb/>
映賁後先五嶺以南號材藪焉顧厯嵗滋久風雨震淩<lb/>
腐撓莫支規制頽圯懸綬者詎不愀然動念直以邑當<lb/>
煩劇率簿書而疲跼課讞而拘攣非有度越之才卓邁<lb/>
之識莫克大剏而鼎新之者勢矣萬厯十有八年豐城<lb/>
蔣侯來令兹邑祗謁聖宫徘徊周覽大懼神靈弗妥士<lb/>
肄弗寧教思竭焉將無以稱師帥而仰承徳意乃畢智<lb/>
殫慮節請于當塗議悉如侯則諏日庀材程工鼓役捐<lb/>
<pb n="KR2k0053_WYG_060-143a"/>
俸禄以佐資其始修則自禮殿廡門及東西翼坊工始<lb/>
庚寅仲冬迄辛卯孟夏而竣繼修則自啟聖之宫清獻<lb/>
之祠書閣奎樓講堂齋舍工始壬辰仲冬迄癸巳孟冬<lb/>
而竣朽者以更敧者以正增建其所未稱易置其所未<lb/>
宜丹堊就理舄奕殊觀學博鄧君紹元蔡君甲甯君遵<lb/>
念拮据之惟艱嘉侯之徳宜垂無斁率其弟子伐石于<lb/>
廟而求記于余余固肇業斯宫其敢謝不敏竊嘗攷功<lb/>
令其廣厲之條譽髦之任在守令冣為隆重然往往職<lb/>
<pb n="KR2k0053_WYG_060-143b"/>
眎傳舍凡可茍為文具則未嘗過而問焉不知養士之<lb/>
源庠序乎賴為民父母詎可玩襲故常而已我侯心懸<lb/>
天日力運風霆宿蠧纖釐徽猷毛舉去害馬而習烹鮮<lb/>
吏肅民愉困窮得職卓然古循良之槩詩稱豈弟誠無<lb/>
讓焉乃若鋭志修文躭情雅化育才振徳無鉅弗肩視<lb/>
篆以來比庚辛壬癸其中間以衡士之程入覲之典責<lb/>
當兩<graphic n="KR1247" url="https://raw.githubusercontent.com/kanripo/KR-Gaiji/master/images/KR1247.png" mimeType="image/png"/>而荷其勞鼛厯四週而振其怠其擘畫之勤規<lb/>
模之逺綜覈之詳彼其作士之風未易數數然也猗嗟<lb/>
<pb n="KR2k0053_WYG_060-144a"/>
侯勳豈不偉哉雖然侯以此儀示矣則士之應之宜何<lb/>
如焉夫士非其衿佩縛束為凡民異也又非其記誦繁<lb/>
華操觚染翰為耳目資也六經垂訓如日中天五典五<lb/>
常含識而具復其在我曾非益之本無故曰人皆可以<lb/>
為堯舜又曰塗之人可以為禹工肆既飭士鵠而端尚<lb/>
悟夫中處藐焉混兹帥塞鼎立三才槖羅萬彚變造化<lb/>
而乗鬼神性術豈假作為大道原無蹊徑斂之一掬霈<lb/>
乎九圍内聖外王窮元一脈常而矞雲瑞日變而烈風<lb/>
<pb n="KR2k0053_WYG_060-144b"/>
震霆社稷蒼生是倚是毗儻其䝉詬亡節弁髦禮儀徒<lb/>
弄小技以獵名器毋論垢名僇質豈不茍生天地貽聖<lb/>
門羞多士游歌于斯瞻仰謂何其反而求諸有生之初<lb/>
毋局牽于故識侯新其宫士新其徳則士不負侯侯不<lb/>
負士道隆相與其兩無憾哉僣為多士諗之<hi>以上記</hi>
　　萬世文字之祖論　　　　　　　葉夢熊<lb/>
聖人所以先天下而立極於無窮者亦惟㑹道之精而<lb/>
已矣夫道果有始乎始而無始道未嘗祕也道果有終<lb/>
<pb n="KR2k0053_WYG_060-145a"/>
乎終而無終道未嘗息也而其精則具于人心之初通<lb/>
於天地貫于古今極于始終之變而未有窮然不可以<lb/>
無所寄而不得不寄之于文文者根于無言而呈于<lb/>
象所以載道而行之也聖人者出則為斯道之主而㑹<lb/>
其精于一心夫是以發之而為文法天下傳後世人見<lb/>
道之不廢于天下後世者聖人為之也而不知其至文<lb/>
之所寄也人見聖人之寄斯道者文也而不知其至精<lb/>
之所㑹也天不息而道亦不息而聖人之文亦不息噫<lb/>
<pb n="KR2k0053_WYG_060-145b"/>
此其所為萬世文字之祖也且夫道之在天下也以為<lb/>
出于天地矣謂其原也而所以居天地之先者孰主張<lb/>
是以為出于聖人矣謂其至也而所以為聖人之精者<lb/>
孰綱維是原矣必有大原是謂生天生地為化之始至<lb/>
矣必有極至是謂生人生物為理之先渾渾然爾矣沌<lb/>
沌然爾矣無意無象然爾矣初何有於道之名也道且<lb/>
未有其名亦何有於文字也故文字者已非道之初矣<lb/>
然而聖人未生道在天地聖人既生道在聖人聖人者<lb/>
<pb n="KR2k0053_WYG_060-146a"/>
天之所生以為斯文計也天地之心也生民之命也萬<lb/>
世之太平也均之係焉故文之不可以已也當伏羲氏<lb/>
之作也天垂象見吉凶聖人則之以通神明之徳以類<lb/>
萬物之情始于一畫而已有象而無言也有數而無文<lb/>
也列之而八推之而六十四極之而千萬以至於無算<lb/>
非有異也即其一焉者也渾渾者至是而啟矣沌沌者<lb/>
至是而闢矣意象之無者至是而露矣夫聖人何心于<lb/>
一畫哉天不愛道河出圖洛出書造化且不秘也況聖<lb/>
<pb n="KR2k0053_WYG_060-146b"/>
人乎自是而精一之文出焉十六字所以開心學之傳<lb/>
也自是而為湯銘武範焉建中建極亦心學也是故潔<lb/>
淨精微易教也窮其一之變矣疏通知逺書教也彰其<lb/>
一之用矣温柔敦厚詩教也道其一之情矣恭儉莊敬<lb/>
禮教也綜其一之紀矣屬辭比事春秋教也正其一之<lb/>
分矣始之一畫文非略也固所以為萬殊之宗詳之六<lb/>
經文非繁也固所以為一之著作之于伏羲此心之精<lb/>
也前乎千百世之既往非此無以開其始述之于列聖<lb/>
<pb n="KR2k0053_WYG_060-147a"/>
此心之精也後乎千百世之將來非此無以要其終何<lb/>
者其一畫在天為變化之始在人為未發之中若鑑之<lb/>
未照也若太阿之未出匣也不見其錯綜往來酬酢纖<lb/>
悉之動所謂無體之文也繇是而萬化行焉性情發焉<lb/>
洪鐘叩而聲揚矣璞玉啟而光煥矣所謂成章之文也<lb/>
天下人心之所同也萬世人心之所同也聖人㑹其天<lb/>
下萬世之文之精而立人極于上而文章之盛由此以<lb/>
傳之無窮此其所以為文字之祖也是故堯舜傳之禹<lb/>
<pb n="KR2k0053_WYG_060-147b"/>
禹傳之湯湯傳之文武周公周公傳之孔子而至于孟<lb/>
子均之會道之極也均之具經世之文也達而在上則<lb/>
謨訓典章詩歌篇帙燦然灼然非有加于一畫之初也<lb/>
窮而在下則刪述修正著為經傳炳炳然以教萬世亦<lb/>
非有損于一畫之初也外是而戰國䇿則亂世之文矣<lb/>
太𤣥書則衰世之文矣中説續經之作則僭世之文矣<lb/>
要之其精藴不足于内也故其文不可以為法求之唐<lb/>
則原道一篇其庶㡬乎然而博愛之語未得其真亦未<lb/>
<pb n="KR2k0053_WYG_060-148a"/>
足以與於斯文也求之宋則濟濟盛矣周子之太極通<lb/>
書實與大易之旨相為表裏而程子定性書易傳序則<lb/>
所以發明一畫之微至于朱蔡之易學張子之西銘亦<lb/>
何莫而非羽翼乎斯文也哉是故尚論古今之文字伏<lb/>
羲其祖也文王衍之周公彖之孔子繫之繩其祖武者<lb/>
也顏曾思孟諸子之文則無忝乃祖者也而焚于秦註<lb/>
于漢決裂于唐祖脈如綫矣大明于宋使如綫之緒復<lb/>
續則有功于祖徳者乎噫亦有本焉所謂吾心之精是<lb/>
<pb n="KR2k0053_WYG_060-148b"/>
也易有太極而吾心即太極也吾之心通于天地則天<lb/>
地之文㑹于我也貫于古今則古今之文㑹于我也求<lb/>
之不覩不聞之中以觀其未發作何氣象則一畫之妙<lb/>
且渾然在我矣精之莫見莫顯之際以觀其衆動百為<lb/>
之化則一畫之變且恢然在我矣文思而曰欽也文明<lb/>
而曰塞也緝熙敬止文之所以為文也知此可以論于<lb/>
文字之外矣<hi>論</hi>
　　南溟竒甸賦<hi>有序</hi>　　　　　　　丘　濬<lb/>
<pb n="KR2k0053_WYG_060-149a"/>
　讀太祖御製文集其勞海南衛指揮勅有曰南溟之<lb/>
　大中有竒甸數千里地居炎方多熱少寒是時瓊入<lb/>
　職方僅再朞其地在炎天漲海之外荒僻鄙陋而帝<lb/>
　即視之以畿甸而褒之以竒之一言豈無意哉濬世<lb/>
　于海南北學于中國偶有所見謹拜手稽首而賦之<lb/>
維竒甸之界在南溟之中邈輿圖之垂盡綿地脈以潛<lb/>
通山别起而為崑崙水畢歸以為溟渤氣以直達而專<lb/>
勢以不分而足萬山綿延兹其獨也百川瀰茫兹其谷<lb/>
<pb n="KR2k0053_WYG_060-149b"/>
也豈非瀛洲之别區神州赤縣之在異域者耶有竒一<lb/>
士全鍾其氣北學于中國頡頏乎天下之士於是叫閶<lb/>
闔呈琅玕翺翔乎玉堂徘徊乎道山肆言六合之外馳<lb/>
騁百氏之間自詫所生之竒勝敢為髙論恣為大言翰<lb/>
林主人聞之駭而訝焉曰吁子來前子生寰區之外漲<lb/>
海之邊學何所受道何所傳何所從而至何所見而云<lb/>
然試為我一一言之吾將即子之所云云者以紀載于<lb/>
簡編士曰唯唯乃作而言曰自夫天一生水融而為川<lb/>
<pb n="KR2k0053_WYG_060-150a"/>
地十成土結而為山川者天地之血脈山者天地之肌<lb/>
骨血脈流行于肌骨之中浹洽於中而外出出乎外而<lb/>
環其中是為一大堪輿也且元氣之渾淪容日月之出<lb/>
沒然而大堪輿之外突起於浩淼之中而為小堪輿者<lb/>
又不知其凡㡬窟穴也是故其大而顯者為帝王之宇<lb/>
其小而幽者為神仙之丘帝王之宇是為神州赤縣神<lb/>
仙之丘是為圓嶠瀛洲一則非骨蜕羽化莫能到而非<lb/>
常理一則雖聲名文物之所萃而非真遊惟走所居之<lb/>
<pb n="KR2k0053_WYG_060-150b"/>
地介乎仙凡之間類乎島彛而不彛者有如仙境而匪<lb/>
仙以衣冠禮樂之俗居閬風𤣥圃之堧勢盡而氣脈不<lb/>
斷域小而氣局斯全九州一大宇兹為其奥四海一通<lb/>
川茲為其竅上至北極僅十九度於天為近逺至神京<lb/>
㡬一萬里於地為大茫茫巨浸兮與天為界漠漠平川<lb/>
兮壯地之介豈非天造地設藏此竒勝於遼絶之域用<lb/>
以見天聽之孔卑表王化之無外邪其為甸也可謂竒<lb/>
矣然竒而不怪焉翰林主人曰子之言辨矣豈其然與<lb/>
<pb n="KR2k0053_WYG_060-151a"/>
載考諸古兹地禹貢之所不載職方之所不書郡縣治<lb/>
漢武之世分野僅星紀之餘在漢七世固嘗棄之盖不<lb/>
以之為有無也且甸者王畿之名非所以為遐外之域<lb/>
竒者殊常之稱不可以加寂寞之墟子之言胡所見而<lb/>
云乎士曰兹豈走之言哉於是惕然興悚然懼舉手加<lb/>
額北望向天百拜稽首而颺言曰此太祖聖神文武統<lb/>
天大孝髙皇帝之所宣也大哉皇言乎自吾兹地而得<lb/>
兹言地若增而髙物若加而姸山林草木濯濯然如在<lb/>
<pb n="KR2k0053_WYG_060-151b"/>
昆吾御宿之近封疆畛域整整然如與侯服邦畿以相<lb/>
連嗟夫地以人勝從昔則然蘭渚以羲之而著天台以<lb/>
孫綽而傳夫以殘水剰山之勝一經騷人墨客之所賞<lb/>
咏尚揚芳於四外流美于當年矧兹竒甸環海以為疆<lb/>
者餘二千里縱步以行兮地雖甚遐仰首而觀兮天則<lb/>
伊邇一經大聖人之所品題山勢駸駸而向内波流躍<lb/>
躍而立起物則且然人可知己然則走所言者豈無所<lb/>
以耶主人乃仰焉而思俯焉而嘆曰良有以也願聞其<lb/>
<pb n="KR2k0053_WYG_060-152a"/>
所以士曰走也少而遊庠序壯而走四方雖生于是甸<lb/>
之中而甸之所以為竒也容有所不能詳盖嘗厯考夫<lb/>
禹益之所寄緬想夫章亥之所步古往今來之宙上下<lb/>
四方之宇天左舒而起牽牛地右闢而起昻畢天有四<lb/>
維地有四極東至于泰逺西踰於邠國南訖於濮鉛北<lb/>
底于祝栗管子言名山三千墨氏云名川三百三百之<lb/>
川總歸㑹於東南三千之山皆發原於西北是則海者<lb/>
川之所委嶺者山之所積兹甸也居嶺海之盡處又越<lb/>
<pb n="KR2k0053_WYG_060-152b"/>
其涯而獨出别開絶島千里之疆總收中原百道之脈<lb/>
者也原夫天下之山皆自夫崑崙而來越戎而夏出險<lb/>
即彛分為兩戒析為三支其中一支自中條經滙越江<lb/>
而極於衡霍遂散流而分披至此而地勢將盡乃益險<lb/>
<graphic n="KR2404" url="https://raw.githubusercontent.com/kanripo/KR-Gaiji/master/images/KR2404.png" mimeType="image/png"/>巉巖<graphic n="KR2338" url="https://raw.githubusercontent.com/kanripo/KR-Gaiji/master/images/KR2338.png" mimeType="image/png"/>㠑嵂崒崥崹孰知一脈透出於瀛海之外其<lb/>
地可畫而井無以異於秦晉之近圻觀夫天下之川皆<lb/>
至於溟渤而止滔滔汨汨雖日趨于東然皆折於南西<lb/>
而後已大起而為國都小起而為洲坻其尾閭收萬水<lb/>
<pb n="KR2k0053_WYG_060-153a"/>
而瀦衆流遂浩溔而無涯涘自此而水勢益下弱莫能<lb/>
起㶀臈沆瀁渺沔瀖泋孰知一島孤峙於瀛海之中其<lb/>
地可葦而航無以異湖江之流水水可渡兮不踰百里<lb/>
山可登兮不踰尋丈舟之行也朝斯往而夕斯返人之<lb/>
遊也足可屐而手可杖意其磈磈䃬䃬乃爾坦然彛曠<lb/>
意其汗汗沺沺乃爾悠然平漫蕞爾小方外之封疆宛<lb/>
然大域中之氣象陽明盛而氣之運也無息機土産殊<lb/>
而物之生也多竒相草終冬而不零花非春而亦放境<lb/>
<pb n="KR2k0053_WYG_060-153b"/>
臨乎極邊而匪塞海洩其菀氣而無瘴地四平以受敵<lb/>
無固可負嵗三穫以常穰有積可仰通衢絶乞丐之夫<lb/>
幽谷多耉老之丈古無戰場軾語信乎有徵地為頗善<lb/>
符言斷乎非妄民生存古樸之風物類有瑰竒之狀其<lb/>
植物則郁乎其文彩馥乎其芬馨陸摘水挂異類殊名<lb/>
其動物則彪炳而有文馴和而善鳴陸産水遊詭象竒<lb/>
形凡夫天下之所常有者兹無不有而又有其所素無<lb/>
者於兹生焉兹嵗有八蠶之繭田有數種之禾山富薯<lb/>
<pb n="KR2k0053_WYG_060-154a"/>
芋水廣鱻蠃所生之物非一可食之物孔多兼東西之<lb/>
所産備南北之所有木乃生水樹或出酎麫苞于榔豆<lb/>
莢于柳竹或肖人之面果或像人之手蠏出沒兮凝石<lb/>
鰌横港兮堆阜小鳯集而色五竝鱟遊而數偶修蝦而<lb/>
龍鬚文魚而鸚噣鱗登陸兮或變火鳩樹垂根兮遂攢<lb/>
金狗鼪緣樹杪而飛馬乗果下而走魚之皮可以容刀<lb/>
蚌之壳用以盛酒波底之砂行如郭索海澨之貝大如<lb/>
玉斗花梨靡刻而文烏樠不涅而黝椰一物而十用俱<lb/>
<pb n="KR2k0053_WYG_060-154b"/>
宜榔三合而四徳可久木之精液爇之可通神明鳥之<lb/>
鷸毛製之可飾容首有自然之器具有粲然之文繡天<lb/>
下皆有於菟兹獨無之豈天欲居民之蕃息於此常夜<lb/>
户不閉而無觸藩之虞乎江南皆無蛜蜥兹獨有之豈<lb/>
天欲寓公之久居於此使照壁見喜而無北風之思乎<lb/>
噫斯地也近隔雷㢘祗一水耳而物之生也乃爾不同<lb/>
逺去齊晉殆萬里兮而氣之通也胡為無異若是者雖<lb/>
云生物之偶然安知造物者之無深意也然則兹甸之<lb/>
<pb n="KR2k0053_WYG_060-155a"/>
所以為甸而竒之所以為竒庸有在於是主人曰然此<lb/>
物之竒爾如人何無乃竒之為竒獨鍾于物而遺於人<lb/>
耶士曰不然天地盛大流行之氣始于北而行于南始<lb/>
也黄帝北都涿鹿中而堯舜漸南而都於河東其後武<lb/>
周之興乃自豐鎬又南而宅於洛中盖自北而漸南非<lb/>
獨天地之氣為然而帝王之治亦循是以為始終盖水<lb/>
生天一而坎位于北而艮之為山又介乎東北之間自<lb/>
北而東折歸於南其氣之所以融結而流行者非止乎<lb/>
<pb n="KR2k0053_WYG_060-155b"/>
一水一山山之餘而為嶺水之委而為海而是甸居乎<lb/>
嶺海之外收其散而一之透其餘而出之所以通其鬱<lb/>
而解其結其域最逺其勢最下其脈最細是以開闢以<lb/>
來天地盛大流行之氣獨後其至至遲而發也遲固其<lb/>
理也亦其勢焉是以三代以前兹地在荒服之外而為<lb/>
駱越之域至於有漢之五葉始偕七郡而入於中國曼<lb/>
胡之纓未易也椎結卉服之風未革也持章甫而適之<lb/>
尚懵而未之識也魏晉以後中原多故衣冠之族或宦<lb/>
<pb n="KR2k0053_WYG_060-156a"/>
或商或遷或戍紛紛日來聚廬託處薫染過化嵗異而<lb/>
月或不同世變風移久假而客反為主劘獷悍以仁柔<lb/>
易介鱗而布縷今則禮義之俗日新矣絃誦之聲相聞<lb/>
矣衣冠禮樂彬彬然盛矣北仕于中國而四方髦士相<lb/>
後先矣䇿名天府列迹縉紳其表表者盖已冠冕佩玉<lb/>
立于天子殿陛之間行道濟時而堯舜其君民矣孰云<lb/>
所謂竒者顓在物而不在人哉主人乃離席而立拱手<lb/>
而言曰神矣哉聖神之見乎其所謂竒者盖至是乎騐<lb/>
<pb n="KR2k0053_WYG_060-156b"/>
矣士曰不然何地不生才而才生不擇地人才之生何<lb/>
地無之竒哉竒哉豈止是哉當聖祖肇基之初輿圖際<lb/>
天地兵衛極邊鄙絲綸之音雲漢之章無日而不下無<lb/>
處而不至然而竒甸之言乃獨以耑美乎兹地非甸而<lb/>
謂之甸未竒而豫期以竒豈無意哉盖帝王之言代乎<lb/>
上帝聖人之心通乎天地故能握乾符而妙奪神功闡<lb/>
坤珍而斡旋厚勢逺移而近書軌合以皆同質變以文<lb/>
聲教暨而靡異咫尺之間振舉乎萬里斯須之頃流通<lb/>
<pb n="KR2k0053_WYG_060-157a"/>
乎百世化庸陋以為神竒變雜駁以為精粹遐兮如邇<lb/>
未焉如既凡其所期兮罔或不遂引而弗替兮終萬古<lb/>
而勢常如是是則斯地之所以為甸而甸之所以為竒<lb/>
雖造設於天地然所以表而章之昭示于萬世者實本<lb/>
乎奉天啟運宰制山河之聖帝翰林主人聆兹言也囅<lb/>
然以咍憮然以喟曰祕矣哉天之藏兹地也逺矣哉聖<lb/>
人之期此地也自夫天開地闢以至今日不知凡㡬運<lb/>
㡬世矣自夫開疆闢土以建此區不知凡㡬王㡬帝矣<lb/>
<pb n="KR2k0053_WYG_060-157b"/>
然而多視之以窮荒或遂至於遐棄孰謂其今日有是<lb/>
哉不假詞臣之代言不出輔臣之建議發淵衷運睿思<lb/>
形之於言以為絲綸之製夫豈無所為哉皇之言天之<lb/>
意也士言及此亦竒士哉於是三復士言而繼之以歌<lb/>
曰明明太祖兮載闢地而開天上帝眷顧兮付以其所<lb/>
覆之全仁周八表兮顧獨惓惓於窮海之一堧竒哉斯<lb/>
甸兮何幸得聖人品題之言千秋萬祀兮長炳炳烺烺<lb/>
乎天地之間<lb/>
<pb n="KR2k0053_WYG_060-158a"/>
　　粤㑹賦　　　　　　　　　　黄　佐<lb/>
百粤之㑹是為南海仰稽璿璣星紀所在黄鍾協律赤<lb/>
熛流形上爥南斗之精下凝衡岳之靈左跨荆揚五嶺<lb/>
之重阻表以靈洲黄嶺之山右瞰牂牁溟渤之洪波帶<lb/>
以桂鬱正肄之川神鼇奠足星鶉頫首睇睞甌閩若趨<lb/>
若走前有虎頭之門限隔島彛來航萬里㳂泝溔瀰而<lb/>
凡暹羅真臘之屬其布猶棊焉於後則白雲紫雲迤為<lb/>
越臺曹幕地湧石門天開蹠以羅浮璇房瑤室穹窿<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>
<pb n="KR2k0053_WYG_060-158b"/>
崒巃嵸鬱嵂朱明靚深鐵橋嶪岌神芝珍禽往往叢集<lb/>
近郭則㑹以九曜縈以三江表裏回遊奔峭飛淙沉珠<lb/>
拾翠礧砢盪激入極浦而邅迴迷不知其所適於逺則<lb/>
循洸口以荒極得靜福之寒林接黄連之巨嶠信南戒<lb/>
之喉襟呀峽山而陟韶石撫神臯而挹粤區盖自赤縣<lb/>
之外於焉重啟堪輿晞暘光於夜半朅靈景之扶胥殆<lb/>
有大章孺亥所不能□林閭梗槩靡得而書者矣方姬<lb/>
籙之季嬴秦擇肉勁越守險尸尉睢而摧監祿雖大荒<lb/>
<pb n="KR2k0053_WYG_060-159a"/>
之南徼風氣則通乎域中道汙而汙道隆而隆東井緯<lb/>
聚龍戰函夏季以兆王佗以基霸遇吕雉而自君待漢<lb/>
文而後順絶潼關以立國迄獲嘉而始郡鄧譲貢而漢<lb/>
復炎區景攘而火終運郭馬亂吳盧循覆晉馮歸隋治<lb/>
劉據唐衰至於鋹降真伏雖百世可知也宜其可定為<lb/>
巖邑實係皇輿之安危然而議者猥言荒裔殊異要綏<lb/>
豈不戾哉自明代之遹興也淮飛神龍陸翦長鯨薄海<lb/>
内外罔有不庭左丞稽首遂合三城千雉𢎞麗五翬飛<lb/>
<pb n="KR2k0053_WYG_060-159b"/>
驚増拓黄圖延納丹溟嫓周法而剗元薉陋囂隲之所<lb/>
經營於是登望則綴珠崖亘銅柱跨龍編揮鱷渚北通<lb/>
燕薊吳鈎楚距萬里帆檣蠻煙蜑雨胡賈鼎來所至成<lb/>
聚斷虹兆颶戙船碆嶼其氣候之不齊或瞬息而備寒<lb/>
暑然而謫徙寖繁華風日邁霜雪時降民不告憊允矣<lb/>
樂國四方所居實泉貨之淵藪彛夏之都㑹也内則閭<lb/>
閻撲地長衢廣陌關闢七門溝濬六脈臚列市㕓隧分<lb/>
貿易連盖結駟埃壒相射莫不奴陶頓僕翁伯皂張里<lb/>
<pb n="KR2k0053_WYG_060-160a"/>
臺濁質囊槖孔夠螤斛仍溢夫馬蹴紅腐緡繮朽赤仄<lb/>
執牙籖以夜籌向什一而今千百山澤之沃鍾為土毛<lb/>
禾稻綺錯秔穧穭䆁塍埒交經枕海連臯秋成豐蔚富<lb/>
侈相髙賽社祈年或沉湎而自豪其布帛則攀枝吉貝<lb/>
機杼精工百卉千華凌亂殷紅蕉苧雲浮紬絁冰空疎<lb/>
絺薾暑密斜弭風其材木則梌楠松㮨楓樟杉榆<graphic n="KR1954" url="https://raw.githubusercontent.com/kanripo/KR-Gaiji/master/images/KR1954.png" mimeType="image/png"/>柘<lb/>
榖梡榕櫟椿樗合抱隠岑千仞排虛剛柔性異貞脆質<lb/>
殊卑髙沃瘠各隨所如其香藥則沉檀安息白膠青木<lb/>
<pb n="KR2k0053_WYG_060-160b"/>
馬牙鷄舌龍腦天竺巻柏茯苓青精黄獨宜男益母有<lb/>
繁其屬其果則盧橘楊梅黄蕉丹茘柑橙九金櫞柚幄<lb/>
翠橄欖餘甘五斂千嵗人面薦仁宜濛醖水其蔬則金<lb/>
虀玉<graphic n="KR1538" url="https://raw.githubusercontent.com/kanripo/KR-Gaiji/master/images/KR1538.png" mimeType="image/png"/>香菌紫芝杞吠靈尨芋眩蹲鴟樹笳筏蕹紅葩<lb/>
綠㽔擢蒨盈園搖芳映畦至于雞豚散野牛馬量谷家<lb/>
積䔲椒户映藤竹魚鹽漆蠟其雧如蔟豢術廣於齊民<lb/>
之篇植品奓於桐君之籙矧又火伏孽鳬海縆懷珠山<lb/>
熂水封鑿礦攻瑜據險角力嵗罔奠居霣身狥財卒諡<lb/>
<pb n="KR2k0053_WYG_060-161a"/>
為愚島舶之來有粲其實鍇鐐鐼鈏璠璵瑾璪璣琲瑟<lb/>
瑟瑇瑁瑪瑙玻璃珊瑚琉璃車渠木難火齊陽燧方諸<lb/>
龜筒鶴頂犀角象齒猫睛日耀鴉鶻霞綺流黄空青縹<lb/>
碧紫英其罯如雲其爌如星盖廣南之富傳自古昔茍<lb/>
非上失其道則亦無致於捐瘠故其民莫不因嵗時事<lb/>
娛嬉蒲澗越井弔古探竒騰吹峻坂弭盖清漪邀遨頭<lb/>
以偕樂導雙旌而前馳亦有俠客疇人五豪七貴㩉魚<lb/>
鬭鷄攤錢角觝六博五白弦管流沸爰長騁以遐眺挹<lb/>
<pb n="KR2k0053_WYG_060-161b"/>
自然之神麗循東溪陟北岡渡樾橋至珠江刺桐木槿<lb/>
含榮吐芳素馨茉莉旖旎芬香椰漿醉客侑以檳榔竹<lb/>
枝金鏤翠翹明璫擁㝞<graphic n="KR3068" url="https://raw.githubusercontent.com/kanripo/KR-Gaiji/master/images/KR3068.png" mimeType="image/png"/>之蛾眉萃□□之衣裳盖處<lb/>
沃土而淫慆民之常也方和樂而謳吟世之昌也使歌<lb/>
喬木之南有戒蟋蟀之太康則雖好樂又奚傷焉盍亦<lb/>
覽霸迹以自明乎昔尉佗之在秦也力政毒痡血民干<lb/>
牙咸陽瓦崩萬寓蠒拏於是乗黄屋而自王總朱垠以<lb/>
為家乃據秦府庫殺其長吏營宫建室自置神器謻門<lb/>
<pb n="KR2k0053_WYG_060-162a"/>
曲榭坻鄂𢎞閟虹梁纚連雲構林植既崔嵬以𢎞璉又<lb/>
窙豁而贔屓左纛以朝箕踞魋結爰立相臣御史中尉<lb/>
將軍郎吏盜竊秦制閣道圜闕髙甍甲第上崢嶸而瓌<lb/>
瑋下金雘而繪繢避暑離宫不知其㡬汔莫能名其一<lb/>
二焉猝遇陸生築臺朝漢蒸土切厓掲孽隆矸墆霓承<lb/>
雲立其正連岫複坂環其畔視奔星之俯馳挹流泉之<lb/>
滮□國終殄於樛女巋餘基之漶漫民生其時亦孔之<lb/>
悲工役不息肉刑且施辟張羅以絶飛走又為豺虎而<lb/>
<pb n="KR2k0053_WYG_060-162b"/>
敺之漢唐休養施于五季兵纒紫微蠚及丹裔劉龑潛<lb/>
據業承先世身為蛟蜃恣厥吞噬乃自謂膺乾符執坤<lb/>
樞熙鴻名恢駿圖鑿翠闢閣繚瀛作都雙闕徼道九軌<lb/>
經塗門千户萬宿衛周廬搆乾和之寳殿法太紫之規<lb/>
摹抗應龍於閶闔耀玉題與金鋪罘罳洄洑以迤邐藻<lb/>
井狎獵以紛敷後宫則有禹餘太一景福龍應玉清思<lb/>
元南宫定聖南薰别殿北接明光椒鶴貫魚袨服靚裝<lb/>
温室甲帳永巷迴廊飾華榱以懸黎緣繡栭以璧璫苑<lb/>
<pb n="KR2k0053_WYG_060-163a"/>
囿則有昌華芳華甘泉望春飛橋跨沼崇桃映津泛桮<lb/>
濯足翼翼鱗鱗離宫閒館亘五十里呼鸞載道引以蘭<lb/>
錡蒼虯銜綏白澤衛軹時升中於圜丘或耕耤於中鄙<lb/>
復通鄰而耀武啟封疆而自喜左三湘而右八桂控賁<lb/>
禺而役交阯又有玉液之池明月之峽含珠之亭紫雲<lb/>
之閣桀壁對峙汍泉旁達修篁灌木青翠相發風露披<lb/>
漬于翳薈日月投光于巖穴躆名勝而建浮屠宫于四<lb/>
周者二十有八叶列宿之景曜金磬鏜鍧而互答遵彼<lb/>
<pb n="KR2k0053_WYG_060-163b"/>
北川迄于西城層軒叠閣建鼓揚舲宫娥競渡貂璫練<lb/>
兵招羽人于藥洲陳不死之丹經又有三事六官府署<lb/>
司院蘭臺石室濟濟儒彦虎鶡開幕闟㦸峩弁張鄽列<lb/>
肆征𣙜充羨金稜供御紅雲設宴蟾姬瓊仙握爵銜憲<lb/>
學士自宫以求進才人調謔而相見乃設水獄劍樹刀<lb/>
山槐棘之貴就僇猶菅虐焰散於黄壚腥徳通乎𤣥間<lb/>
民亦何辜罹此凶艱䝉元方興宋社將屋讖符四廣厄<lb/>
鍾百六鑾輿狩于厓門竟膠舟而不復百萬王師盡化<lb/>
<pb n="KR2k0053_WYG_060-164a"/>
為魚貞后忠臣之氣恒黤慘而不舒然經慈元之殿阯<lb/>
瞻永福之陵墟徵天道之往復而奚必詠秀麥之油油<lb/>
與皇矣太祖徳合泰清命彼征南掃此欃槍風丘月竁<lb/>
款塞來庭詔幽滯以天光振潛蟄以仁聲故雖百粤之<lb/>
遐逖仰人文而化成洎列聖丕承蕩蕩涵育三辰受撫<lb/>
四靈在畜道胡不臻化胡不穆天地無為鼓其化者槖<lb/>
籥神功不宰分其治者岳牧是以簡賢哲之霦霦用班<lb/>
布于南服乃建薇藩其藩躭躭乃建霜臬其臬巖巖都<lb/>
<pb n="KR2k0053_WYG_060-164b"/>
兹兵閫竝立為三驄馬行臺以察以監十府七州雌塗<lb/>
郡閣縣踰六十犬牙間錯駪駪庠序泮宫俱作衛所戎<lb/>
行督鹺理舶巡警置郵犴司蓮幕峩棟宇而萃胥徒依<lb/>
崇墉而臨巨壑於是宣天彛恤民恫播芳猷息嚚風開<lb/>
誠展才表正景從思齊處黙抗迹敬宗使茂徳流於有<lb/>
截而芳訊垂於無窮函氣之屬聲教漸浹雖椎埋之雄<lb/>
遊俠之客竒袤之酋侏<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>之域莫不革面而澡心沐浴<lb/>
於皇澤是以邊鄙不聳海波不揚男勤稼穡女務蠶桑<lb/>
<pb n="KR2k0053_WYG_060-165a"/>
黄耉台背遊戯康莊耳不聞乎枹皷目不覩乎牙璋歌<lb/>
禾㕓之既登談穂石之為祥今日之民可謂康矣春王<lb/>
初吉置酒交㑹粲昫冠服鏗鏘劍佩元夕冶遊鼇鐙絳<lb/>
天士女如雲寳馬瑤軿清明簪柳椒漿酹墓端午酌蒲<lb/>
錦幖競渡中秋重陽泛芋題糕亦既醉止其樂陶陶春<lb/>
秋社蜡椎牛釃酒飲以兕觥有濡其首卒嵗大儺伐皷<lb/>
鳴葭侲子萬童帊首讙譁左斬<graphic n="KR3219" url="https://raw.githubusercontent.com/kanripo/KR-Gaiji/master/images/KR3219.png" mimeType="image/png"/>魃右殪蜲蛇宸綱為<lb/>
之蹋跆況黄父與赤蝦迄守嵗而迎春俗靡愛乎紛奢<lb/>
<pb n="KR2k0053_WYG_060-165b"/>
觴茅柴而羮谷董亦何恤其無家循河南岸市比如櫛<lb/>
齒革果布埴鑄髹漆藤竹諸器巧逾天出煙雲連騎羅<lb/>
綺盈室殊方異類豪舉猋集登山取材則柯株攢露篠<lb/>
簜封塵花梨蒲箑積猶棘薪煑海為鹽則雪濤漂紺炎<lb/>
甗烹素神液磊磈甘鹵布濩至於狍犳璀璨翎鰾紛披<lb/>
握椒片糖天下所資每易致而輕視或塵泥而棄之今<lb/>
日之民可謂庶且富矣且夫世方俶擾則龍蛇起陸牂<lb/>
羊在野山呈古劍海出丹馬今也青雲干吕靈銔順經<lb/>
<pb n="KR2k0053_WYG_060-166a"/>
和飈甘澍疵厲不興不童不涸不騫不騰嶽祗貢祉川<lb/>
后效靈城埤隍社羣公先正春秋秩其祀事莫不流肸<lb/>
蠁而飲徳馨然則山川鬼神又可謂寧矣東北多山獸<lb/>
走鳥翔鳥則鷓鴣山胡鸜鵒鵾鸘鷄鵲繡質鶷鸛綬章<lb/>
白鷴縞衣金鴇黄裳晨風林鬱時鷮山梁爰居違煖賓<lb/>
鴻避涼鸚鵡以言而畏笯孔翠因羽而懼戕映明壑而<lb/>
迥翫戀赤霄以悠揚獸則䴦鹿麖麕犴獌狨猴麡狼猨<lb/>
<graphic n="KR0968" url="https://raw.githubusercontent.com/kanripo/KR-Gaiji/master/images/KR0968.png" mimeType="image/png"/>土麝沙牛甲攢陵鯉箭豎豪㺏䍶羚角逐狸兕儦遊<lb/>
<pb n="KR2k0053_WYG_060-166b"/>
狖鼯繽翻猰㺄<graphic n="KR1894" url="https://raw.githubusercontent.com/kanripo/KR-Gaiji/master/images/KR1894.png" mimeType="image/png"/>虯飛枝擲於猓<graphic n="KR1738" url="https://raw.githubusercontent.com/kanripo/KR-Gaiji/master/images/KR1738.png" mimeType="image/png"/>曾厓響乎獾獳蹲<lb/>
深谷而<graphic n="KR1750" url="https://raw.githubusercontent.com/kanripo/KR-Gaiji/master/images/KR1750.png" mimeType="image/png"/>騃發密藪而伊呦東南多水韜星浴日珠池<lb/>
貝闕鼇宫鮫室黿鼉鯤鯢於焉宅窟鰌鬐聳山鱀脊揚<lb/>
鉍鱘鰉龍喙鯊鯼虎質鱒鯽嘉於丙穴鱣鮪夥於沮漆<lb/>
鋸張牙而㦸立鰂窺烏而墨出蝦寄目於水母蟹或腹<lb/>
于璅<graphic n="KR1436" url="https://raw.githubusercontent.com/kanripo/KR-Gaiji/master/images/KR1436.png" mimeType="image/png"/>海僧泣而占災天吳舞而颺颶罾罛網簿獲必<lb/>
盈槎鯿鱭魴鱧鰽鱋鮆鰕鵞毛鳯尾白飯黄花腰帶横<lb/>
擲比目貼沙蒼芒蒲赤蒸雲擁霞鱗介交錯既牣且躍<lb/>
<pb n="KR2k0053_WYG_060-167a"/>
喣沫涯壖睢盱瀺汋蚶蟶<graphic n="KR3383" url="https://raw.githubusercontent.com/kanripo/KR-Gaiji/master/images/KR3383.png" mimeType="image/png"/>蚌螺蜆蠣蛤鱟帆海鏡江<lb/>
瑤沙白車螯胡鰱蝤蛑蟛螖仙掌瓦屋石首筍殻雖汀<lb/>
渚之濎濙猶露鱅而潛鰐然則鳥獸魚鱉亦既咸若矣<lb/>
噫乎天之生物也寒之則凋暴之則榮人之居室也多<lb/>
隂則幽多陽則明惟陽明勝夫隂濁則扶輿淑氣栽而<lb/>
弗傾故嶺海炳靈英俊挺生鍊金之晶比玉之貞樂道<lb/>
好修晞古振纓騰其實則為龍光蜚其聲則化鶴鳴邁<lb/>
跡董正疏源則徳詒世程追蹤羅威唐頌則孝闡天經<lb/>
<pb n="KR2k0053_WYG_060-167b"/>
迄馮翼以儀天朝也格泰清奠泰寧輔皇極陳丹誠書<lb/>
䍚䍚以合紀力㩖㩖以承貞茍非其時不榮以祿寧為<lb/>
嶤嶤無然碌碌彼其兆楚相之仙羊馴洭令之白鹿司<lb/>
中正於州閭宣威信於蠻俗又孰與謝湘東以捫羅遯<lb/>
甘溪而采菊也哉若乃囊笏槐位獻鑑楓垣海鷰托諷<lb/>
白羽銜恩從其謨則儲闈靖謐違其諫則鼙皷喧闐張<lb/>
曲江之相開元也平章綸省獻納台司一介不取九死<lb/>
不移安居則非己有却賄則畏人知劉湟川之相懿僖<lb/>
<pb n="KR2k0053_WYG_060-168a"/>
也鵷池摛藻鶴駕養正臺閣品式禮樂命令直金華而<lb/>
獻五箴循秩宗而贊八政馮道宗之傅天聖也力辭相<lb/>
樞疏十三陳秋圃寒香頭老海濱臨邊則敵人失其勇<lb/>
智登陴則逆卒讋其威神崔正子之為千載一人者也<lb/>
然且躅姬周贙夏商鰈濬虞鶼聖唐駢貫三才蠲明五<lb/>
常目肴覈乎道徳期曼羨其輝光遡洙泗而洄源挾伊<lb/>
臯與翺翔盖偕昊天而出王洞化育之洋洋者乎於是<lb/>
侁侁青衿番番黄髮凡竄屏葭葦與鳥獸羣者咸俙焉<lb/>
<pb n="KR2k0053_WYG_060-168b"/>
憤悱而罔閼旦夕敷言靡國不達傴僂俶儻晻<graphic n="KR1865" url="https://raw.githubusercontent.com/kanripo/KR-Gaiji/master/images/KR1865.png" mimeType="image/png"/>昭察<lb/>
税陷扄而榮鏡易叨□而闓澤乃駢坒而謳曰猗粤之<lb/>
昌兮猗俊之章兮彼紛葩瓌麗曷克當兮端拱治世儀<lb/>
鳯凰兮緺繢璘㻞粤為鄹鄉兮皇兮唐兮㥦天則以無<lb/>
疆兮<lb/>
　　遊羅浮賦<hi>有序</hi>　　　　　　　　湯顯祖<lb/>
　夫星圖粤地引潮汐於元紐日次周天晷晝夜於陽<lb/>
　陸然則南嶺之南北户之北固以輿象之所偏龎燭<lb/>
<pb n="KR2k0053_WYG_060-169a"/>
　龍之所長寤矣而廬嶽天子之障衡山祝融之標樞<lb/>
　軸雖連於西極經絡未窮於南紀髙融奥博是在羅<lb/>
　浮羅山上直百粤之精旁羅赤溟之氣軒轅以降隆<lb/>
　為粤嶽矣而浮山者是惟蓬萊神山浮自㑹稽靈海<lb/>
　斷鼇不足比其波蕩操蛇不足異其轉徙盖流睒絶<lb/>
　橋佇貽分嶴飛峰息壤神理自然所悵鬱者名迹蕪<lb/>
　藹采真莫贖湧塔暗朝花之影沉湖銷夜樂之音每<lb/>
　與友人輩嘆恨其竒大有終焉之意而束官陵祀升<lb/>
<pb n="KR2k0053_WYG_060-169b"/>
　踐靡由辛卯冬始以出尉徐聞速令尹崔子玉於南<lb/>
　海遲文學翟從先於東莞枻川墟履原隰遂宿朱明<lb/>
　曜真之館候霏焉盖晦夕也詰朝朔微雨襲梅墟經<lb/>
　石門聽泉於葉大夫春及之廊阿明日觀大簾泉避<lb/>
　雨厥朏弔湛公于黄龍講堂道甚岝峉夜火青霞洞<lb/>
　口有湛公樓七楹仙䑕居之此盡下界三矣明日起<lb/>
　青霞至巔際觀日出為中上六界美人峰殊好神如<lb/>
　道人時時出雲其下千仞葉大夫石館處也桃始華<lb/>
<pb n="KR2k0053_WYG_060-170a"/>
　露欲晞見城郭者四五前立石雙如蛾翅豎又立石<lb/>
　翥為燕子門一名彈子門為美人障其前蟾蜍峰也<lb/>
　同人不前獨往彌勝從數羽衣人芟藴而上鳥道二<lb/>
　十餘里迴翔眩視草樹飛走光氣有異非所經識意<lb/>
　謂靈境阻鬱剨然一岡平曼修婉名以子午正其昏<lb/>
　朝登頓再舍圭隂未禺遂躡飛雲凌日觀唯見香燈<lb/>
　一具白水一巵祀羅浮君焉望天池以陽星沙而隂<lb/>
　東連扶津之藹西盡崦嵫之色靡不區封有畛昭藐<lb/>
<pb n="KR2k0053_WYG_060-170b"/>
　無倪者矣可謂恢魁乎大觀淵綿其神致遂賦之<lb/>
緬夫極廬衡之經首暐赤嶽於賁禺略招搖之桂樹望<lb/>
雲氣于蒼梧問津途於莞城釋泛舟於源墟灧林霏之<lb/>
窈窕漠巖户之紆徐晨光飛而首路夕影流而載驅倒<lb/>
煙容於衿帶睇朱明於隙餘磴環頳於莽蒼林織密以<lb/>
扶疎䇿孤征而䁆影鳥羣歸而沸呼傍靈池以涉阯厯<lb/>
迴梁而聳軀鐘皷鳴于林間香氣騰于路隅是為帝軒<lb/>
轅之所履神赤熛之所廬坐參正而披衣閱柳中而定<lb/>
<pb n="KR2k0053_WYG_060-171a"/>
居何遷人之鞅掌得借一於沖虛靈想接而心歡營宅<lb/>
清而寐除慨衣冠其委土想丹竈之流珠問洗藥於真<lb/>
人發靈簫於聖姑守瑤光之玉虎戴碧斗之銅魚恨太<lb/>
華之宫不存怨明月之壇久蕪斷㝠心其莫引翳神光<lb/>
其忽諸徒使來粤都者走明珠於合浦浮毳衣於賈胡<lb/>
彼臯壤與山林非天性其焉如將縱觀其窟宅恣風雲<lb/>
之襲余若有人兮山中葉公逃其大夫瞰神峰之窅渺<lb/>
感鮑女之來胥築清泠之妙館移家室於真圖半九天<lb/>
<pb n="KR2k0053_WYG_060-171b"/>
而一息卷懸泉而自舒契蘭溪之趙相詠明懷於彼姝<lb/>
悵峨嵋之脈逺覺茅山之氣殊諒仙人之藐矣居其堂<lb/>
以鬱呼度石關之穹窿接新搆之離婁泉淙淙而夜鳴<lb/>
雲英英而晝敷清不可兮久留澹容與以踟躇山帶氲<lb/>
而翠積水簾波而素紆營槃砥兮偃仰䠞葩華兮噴嘘<lb/>
避雨蝴蝶之洞睨梁天漢之虛彼增城之湛子洵赤海<lb/>
之名儒匪淳耀其外麗有神精而内攄吐經書以𤣥澹<lb/>
集龍鳯以娭娛若洙泗之誾誾儼夏屋之渠渠委樓觀<lb/>
<pb n="KR2k0053_WYG_060-172a"/>
於山精寄田業於門徒聖無存而不玅凡有亡而必粗<lb/>
疑海波之增減窺户牖之有無藴苦心其為誰遡流風<lb/>
而涕俱於是拂金沙兮夜語蹍青霞兮旦發逗威彛而<lb/>
宛轉望敦龎而軮軋澹孤青於氣表漏陽華於空閱砉<lb/>
崖隒於川渠錯璁瓏於樓闕雖道絶於登降亦臨觀其<lb/>
曲折緬增城其在兹遞仙風而岋<graphic n="KR2083" url="https://raw.githubusercontent.com/kanripo/KR-Gaiji/master/images/KR2083.png" mimeType="image/png"/>俯龍門而直上有<lb/>
流光之彯撇徵上界之精華照下方之明滅何峰容之<lb/>
偉竒漾真人之秀烈偶麗石之前臨露參差而障列如<lb/>
<pb n="KR2k0053_WYG_060-172b"/>
倚翅以斯沖似懸帆之次掲映神姬之出雲美朝暾而<lb/>
暮晰轉靈蝸而下視象寒津之𠻳齧始浮山而浮來自<lb/>
㑹稽而涌垤覽至今之草木有東方之種别泯合際於<lb/>
羅丘度鐵橋而綴缺豈華靈之逺孹非秦王之近設抵<lb/>
半舍而泉分宿煙炊而飲潔詫木末崔子玉之下來愴<lb/>
石罅翟點蒼之困歇信絶地之行難豈中天而興輟定<lb/>
飄搖而整巾豫<graphic n="KR2650" url="https://raw.githubusercontent.com/kanripo/KR-Gaiji/master/images/KR2650.png" mimeType="image/png"/>跚而結襪頓金䇿之拳竒步羽人之<lb/>
勃窣上登<graphic n="KR1415" url="https://raw.githubusercontent.com/kanripo/KR-Gaiji/master/images/KR1415.png" mimeType="image/png"/>其若梯進孱顔其若闑陗壁虛而溜浮積<lb/>
<pb n="KR2k0053_WYG_060-173a"/>
泐敧而苔滑寄掌股於旁徑托跟趾乎冒橛起瑤池而<lb/>
躡飛雲周三十里之靈樾象耕之所絶蹊雉樵之所迷<lb/>
術肆竒樹之葱蘢并異卉兮冥密紺蒼凝而互隂碧鮮<lb/>
流而競發固風霞之所藹薱亦丹膏之所淫鬱有一花<lb/>
而四照有五色而一節或建日而無影或嵌空而有雪<lb/>
青珠泠風其欲乳珊瑚叢生而逾活神䴥倚其雍容仙<lb/>
鼯彯而撇拂木客離簁而似語山魈隠映而倐忽别有<lb/>
朝菌若雲夜芝如月翠羽攢菁金粉浮馛曩得一而為<lb/>
<pb n="KR2k0053_WYG_060-173b"/>
艷此成林而不掇固靈境其常然嘆人生之覯絶謂林<lb/>
封而徑窮忽岡巒之秀濶儗撐距而不前乃案衍而條<lb/>
達曉發足於青霞午淩岡而載茇候鷄鳴於上霄降兹<lb/>
巒而子末正子午之嘉名定昏曉之相割念人間之急<lb/>
晷劣旋車而已瞥矧山行之阻迂慮峰攢而影咽竟凌<lb/>
霄而未禺何鄧林之蚤渇豈日氣之偏延非海隂之所<lb/>
遏遂徑庭其造天極空䆡而戴日屬湘嶷於壘碓辨交<lb/>
㢘之壠埒眇菁木於河林認扶桑於渤碣掞瓊州而地<lb/>
<pb n="KR2k0053_WYG_060-174a"/>
矯引長星而天豁布肸蠁之芒芒衆每生而忽忽偶旦<lb/>
宅以推排糅山川與名物昔冥丘而去燕今南池而徙<lb/>
越為情多而苦悲亦心淺而易悦塵影舍而智虧年路<lb/>
湥而意沒夜樂何時而遇仙花首何因而禮佛忖凡情<lb/>
於聖真若闚觀與窮髮將無始之趨未融令有終之相<lb/>
難閱朱鳯沫而潭氛碧鷄殷而石裂覽異鳥其參差意<lb/>
靈禽之彷彿官觀巋而如在丘壑虚而起屈吾將洗浮<lb/>
氲於自然悟空明於一切朱陵之花靡謝曜真之氣長<lb/>
<pb n="KR2k0053_WYG_060-174b"/>
結曄光景兮夐不如乎天之所窮靚凌兢兮吾以觀乎<lb/>
日之所出<lb/>
　　限門賦<hi>有序</hi>　　　　　　　　　李元暢<lb/>
　吳川濱海而縣其南三十里有限門焉納鑑江零洞<lb/>
　潭峩之水放於海門廣盈丈夾磧對峙如虎牙錯淺<lb/>
　流中逶迤蜿蜒而入即瞿塘灧澦之險不能過每風<lb/>
　濤搏激雪浪山立其響如輕雷聞百里是門也北達<lb/>
　燕齊旁通閩廣西南走諸島彛瓊雷碙洲僅隔衣帶<lb/>
<pb n="KR2k0053_WYG_060-175a"/>
　水風勁可一瞬航之海上多故此門設半旅可當劍<lb/>
　閣一夫也商舶至非購篙師定檣烏不敢入稍失道<lb/>
　觸淺流中夾磧舟立𤓰碎盖亦海濱之雄鎮也余賦<lb/>
　之俾履險者慎焉其詞曰<lb/>
登文翁之崔嵬望南溟其一杯疑巨靈之擘石騞重門<lb/>
而洞開納三川之積水轟萬古之奔雷挺螺峰以成㦸<lb/>
斷鼇極以為椳限天險以南北通潮汐而往來故能咽<lb/>
喉水府闔闢乾坤陽侯抱關而擊柝馮彛效職以守閽<lb/>
<pb n="KR2k0053_WYG_060-175b"/>
長鯨透而恍呈魚鑰濃烟合而俄列藩垣呀百越而呷<lb/>
七閩總舸艦出入之户控牂牁而引碣石立華彛保障<lb/>
之根其為狀也斷磧横絶如環半缺對錯猛牙雙流積<lb/>
鐵含形内虛盤紆曲折隂雲結駟而長驅髙浪翻車而<lb/>
無轍或命火鰌而建羽旗或吐晴虹而安棹楔其為怪<lb/>
也大塊噫氣海怒波揚飛濤起沫雪照炎鄉響振地軸<lb/>
勢動天閶類鉅鹿之戰人馬咆哮而落魄似漁陽之役<lb/>
鼓鼙嗚咽而斷腸當其金樞吐月扶桑出日風靜蜃樓<lb/>
<pb n="KR2k0053_WYG_060-176a"/>
浪恬鮫室羣靈雜遝而曳裾層波澎湃而鼓瑟指安期<lb/>
於蓬萊恨登龍之無術憶博望之仙槎觸支機而蕩潏<lb/>
及其出斯門也貢琛甘泉輸粟幽燕巨艦連屋危檣刺<lb/>
天候風掛席占星涉川迅若鵾鵬之展翮疾如騏驥之<lb/>
加鞭一息千里所屆不待於經年若乃雕題鑿齒寇我<lb/>
門庭青天黯淡白日沉㝠龍爭虎鬭山搖海傾血流百<lb/>
谷燧暗千城樊噲荷戈以排闥終軍無路而請纓故治<lb/>
不可以忘亂而國惟在於足兵至如商檝當門津迷水<lb/>
<pb n="KR2k0053_WYG_060-176b"/>
涸天道妬盈風濤交惡暗石穿舟利同干鏌貨隕深淵<lb/>
人填巨壑骨纒恨而難銷魂依貪而靡泊故宗元有招<lb/>
賈之文而蔡襄戒弄潮之樂亂曰閫不在髙所重禦戎<lb/>
閾不在深所貴能容蜀閣髙矣揖盜而入龍門深矣掃<lb/>
軌而急惟兹限也通一箭也藏汚澣也鎖宇縣也閉而<lb/>
席毋折而屐敢告執㦸寂如水毋囂如市集敢告行李<lb/>
視此勿忒<hi>以上賦</hi>
　　天關自然臺銘<hi>并序</hi>　　　　　　湛若水<lb/>
<pb n="KR2k0053_WYG_060-177a"/>
　自然者聖人之中路也聖人所以順天地萬物之化<lb/>
　而執夫天然自有之中夫路一而已矣學者欲學聖<lb/>
　人不先知聖人之中路焉其可至乎白沙先生云學<lb/>
　以自然為宗當時聞者惑疑焉若水服膺是訓垂四<lb/>
　十年矣乃今信之益篤盖先生自然之説本於明道<lb/>
　明覺自然之説無絲毫人力之説明道無絲毫人力<lb/>
　之説本於孟子勿忘勿助之説孟子勿忘勿助之説<lb/>
　本於夫子毋意必固我之説或者乃謂老莊明自然<lb/>
<pb n="KR2k0053_WYG_060-177b"/>
　之説惑亦甚矣銘曰<lb/>
有堂恢恢在彼天關自然其名哲人維言或曰老莊無<lb/>
亦其禪曰彼二氏私智煩難焉覩本體焉知自然曰自<lb/>
然者何以云然夫自然者自然而然吾且不能知其然<lb/>
吾又何以知其所以然問之天地天地不言而蒼然隤<lb/>
然問之萬物萬物熙然怡然不言而其意已傳或失則<lb/>
多或失則少或過不及如自然何仰惟宣聖示學之大<lb/>
毋意毋必毋固毋我川上之嘆不舍晝夜天時在上水<lb/>
<pb n="KR2k0053_WYG_060-178a"/>
土在下卓彼先覺大公有廓自喜自怒自哀自樂天機<lb/>
之動無適無莫知天所為絶其絲毫人力是謂自然其<lb/>
觀於天地也天自為髙地自為卑乾動坤靜巽風震雷<lb/>
澤流山峙止坎明離四時寒暑自適自期一隂一陽之<lb/>
為道道自無為是謂自然其觀於萬物也化者自化生<lb/>
者自生色者自色形者自形自動自植自飛自潛鳶自<lb/>
戾天魚自躍淵不犯手段是謂自然是何以然莫知其<lb/>
然其然莫知人孰與之孰其主張孰其綱維孰商量之<lb/>
<pb n="KR2k0053_WYG_060-178b"/>
孰安排之天地人物神之所為曰神所為何以思惟吾<lb/>
何以握其機勿忘勿助無為而為有事於斯若或見之<lb/>
其神知㡬其行不疑窮天地而罔後超萬物而無前天<lb/>
地萬物與我渾然一闔一闢一語一黙各止其極莫見<lb/>
其迹莫知其然是謂自然百爾諸賢哲哉勉旃<lb/>
　　龜峰塔銘　　　　　　　　　　區大倫<lb/>
峩峩龜峰拔乎中川塔勢湧出作柱于天應符以興維<lb/>
兹多賢翼翼佐帝億萬斯年<lb/>
<pb n="KR2k0053_WYG_060-179a"/>
　　無眼端石銘　　　　　　　　　徐　渭<lb/>
鸚鵒之目偶在石或取以驗真或指以為疾我則不然<lb/>
問果落墨不落墨<hi>以上銘</hi>
　　請從祀名宦議　　　　　　　　郭子章<lb/>
本府近因學道按臨檢閲名宦冊籍間稽往牒先賢已<lb/>
崇祀者無容復議其間有大功徳於潮而未入祀典於<lb/>
漢得二人焉海陽侯搖毋餘從漢髙帝滅秦破項為東<lb/>
越功臣之最掲陽令安道侯史定以全城歸漢武帝民<lb/>
<pb n="KR2k0053_WYG_060-179b"/>
脱鋒鏑之苦於唐得二人焉中書侍郎同平章事潮州<lb/>
刺史楊嗣復在潮陽十七寒暑勤於吏事民稱明神吏<lb/>
部侍郎同平章事襄武縣侯潮州司户叅軍李宗閔以<lb/>
宰相貶潮閉閣思過潮人憐之於宋得十四人焉叅知<lb/>
政事左丞相許國公吳潛以論姦臣丁大全徙於潮州<lb/>
尋徙化州樞密使諡武襄公狄青以破儂智髙取道梅<lb/>
州秋毫無犯右丞相信國公文天祥初復梅州繼復潮<lb/>
州尋被執于潮陽之五坡嶺左丞相兼知潮州陸秀夫<lb/>
<pb n="KR2k0053_WYG_060-180a"/>
死事崖山子孫流寓潮州墓在饒平之南澳少傅越國<lb/>
公張世傑由泉州恢復潮州其後航海死節兵部侍郎<lb/>
鄒㵯文丞相書吏蕭資俱死難於潮陽進士陳龍復宣<lb/>
教郎帶行軍器監簿劉子俊權惠州通判林琦丞相客<lb/>
杜滸正將徐臻俱同丞相被執於潮陽尋俱死難架閣<lb/>
監軍蕭明哲國子監丞添差梅州通判曾鳯俱同丞相<lb/>
督幕於汀梅尋俱遇害於元得二人焉潮州路總管丁<lb/>
聚創廨舍置學田史稱良吏潮州教授虞士龍立杏壇<lb/>
<pb n="KR2k0053_WYG_060-180b"/>
鑿泮池加意風教於明得六人焉廣東布政司叅議王<lb/>
綱洪武間以潮寇弗靖單舸往諭潮民感悦而竟死於<lb/>
增城之賊廣東按察司僉事諡忠襄毛吉天順間分巡<lb/>
惠潮擒賊程鄉而竟創於新㑹之寇潮州知府王源宣<lb/>
徳間有建廣濟橋之功潮州知府劉湛正統間有平三<lb/>
饒賊之勲潮州府同知陞工部員外郎贈光祿少卿劉<lb/>
魁在潮多惠政其後建言世廟繫獄六載隆慶改元始<lb/>
得褒贈潮州府知府陞雲南按察司副使郭春震在潮<lb/>
<pb n="KR2k0053_WYG_060-181a"/>
三載重修文廟學碑可紀再修府志文獻足徵以本府<lb/>
考鏡者如此則其所遺佚者必多不崇祀典於學宫何<lb/>
以慰忠魂於泉壤伏乞下之該學通查史書志書凡有<lb/>
功在潮未入祀典者一槩查出細加覈實如果公議允<lb/>
協相應崇祀施行<lb/>
　　廣鹽課議　　　　　　　　　　張應宿<lb/>
昔漢之七國吳以煮海獨富强名山大川總為利藪欽<lb/>
㢘之境瀕海者半而欽州之海澨曾無一竈煮鹽且州<lb/>
<pb n="KR2k0053_WYG_060-181b"/>
境西與北接壤西粤其食鹽靡不仰給於㢘其鹽船靡<lb/>
不取道於欽查得郡之鹽商其子母之貲僅以十計即<lb/>
百金者尠與長蘆淮揚擅貲鉅萬者天淵也而視長蘆<lb/>
淮揚者利更饒更速不兩月可子母全收不必逺募商<lb/>
而中鹽者可輻輳獨其額課歸公家者什一而旁落者<lb/>
什五費用之孔多侵漁之手衆充邊餉者㡬何而入私<lb/>
槖者盈溢盖瘠下而上不肥天地自然之利國家竟不<lb/>
得盡賴其用也嘗謂合浦之白皮等處瀕海欽亦瀕海<lb/>
<pb n="KR2k0053_WYG_060-182a"/>
邊海即可產鹽欽亦何獨不可產鹽計民力農隙儘多<lb/>
暇時計道里商運更為便益若無論其是否土著是否<lb/>
竈丁令得沿海增竈儘力烹煮山野多薪不必如浙之<lb/>
計丁分草場也閩廣多商不必如淮揚長蘆盡大商巨<lb/>
賈也隨到隨中隨掣隨放不必淹滯停留廢時曠日也<lb/>
若然則斥鹵可盡為桑田而課額足仰裨軍餉以欽之<lb/>
利供欽之費以欽之餉餉欽之兵不加賦而可加兵固<lb/>
足術也不特此今鹽商自郡而至欽例先輸課於府旋<lb/>
<pb n="KR2k0053_WYG_060-182b"/>
又輸於州以額外夾帶者多而懼盤問又私輸於長墩<lb/>
司經㡬多胥吏費㡬多需索守㡬多時日故官課一而<lb/>
私課三總之課也總之充餉也何不併歸一處照條鞭<lb/>
一體投櫃可省加耗之半應解者解應支銷者支銷在<lb/>
州猶在府也誠使裝載於斯投納於斯秤掣於斯不踰<lb/>
日隨可放行便商者多矣若此則於舊額之外量增以<lb/>
益餉彼亦樂從也所裨於國家經費豈淺鮮哉言利不<lb/>
稱善政然不病民不病商第於公私上下間塞旁漏之<lb/>
<pb n="KR2k0053_WYG_060-183a"/>
孔而裒多益寡無亦彼此兩利乎舍鹽與屯而欲求加<lb/>
兵加餉是道旁之築舍終為説鈴畫餅而已此必不得<lb/>
之數也<lb/>
　　保甲議　　　　　　　　　　　袁崇友<lb/>
今郡縣之民所最苦者無如盜賊自綰綬大吏以至遊<lb/>
徼卒史闇懦失職即相䝉以文法邀身逭而已而其能<lb/>
任劇號一切治辦者不過多其鉤距取發起主名嚴格<lb/>
捕得輒論罔所縱舍則技力已殫而終不得所以化之<lb/>
<pb n="KR2k0053_WYG_060-183b"/>
之術嗟夫三代以降民之可哀而死者固已衆矣昔在<lb/>
周禮五家為比十家為聯五人為伍十人為聯使之相<lb/>
保相受刑罰慶賞相及相共以作田役以比追胥盖其<lb/>
意専於禁民盜賊得其源而制之而又其時民皆淳樸<lb/>
衣食恒足八家之人相守望扶持不啻指臂推之鄉鄙<lb/>
則棊布星羅皆截然方正而無有畸零僻阻耳目不相<lb/>
及之處故其人皆有所以為善而不至於可以為惡成<lb/>
康之世遂以刑措其本如此至管仲祖其餘以制齊國<lb/>
<pb n="KR2k0053_WYG_060-184a"/>
之政分鄉立邑使皆有伍與其為善於鄉也不如為善<lb/>
於家匹夫有不善可得而誅也終於國無罷民而强霸<lb/>
天下晚世則不然民雖村落烟火相望乎而家渙人離<lb/>
了無聯屬一體之意而又貧富相傾弱强相凌爭競日<lb/>
多盜賊日熾皆其散亂之勢有以驅之而為之上者獨<lb/>
一意於芟彛削除而曾不知其亂之所自始故曰三代<lb/>
以降民之可哀而死者亦以衆矣愚嘗觀史漢所稱能<lb/>
吏若張趙之流誅斬動數百十其效至于枹鼓解弛盜<lb/>
<pb n="KR2k0053_WYG_060-184b"/>
發輒得以是為稱職終其世罷去復亂至于今讀其書<lb/>
而思其行法之毒為之皺眉酸鼻以其能而名之為酷<lb/>
而要其方盜賊横肆之時非此不足以勝雖亦心知其<lb/>
酷而有所不暇計豈不哀哉今天下之民散則亦猶夫<lb/>
三代之降也而有司闒茸者以忠厚養賊視良民被害<lb/>
如秦越人之視肥瘠趙張實不能為而曰恥為之其能<lb/>
者亦皆畏酷之名而有所不敢而又未嘗相與講求圖<lb/>
所以制盜袖手而來泛然而去使其民愁痛號呼如天<lb/>
<pb n="KR2k0053_WYG_060-185a"/>
之不可知其安用郡邑使為今欲復周官比伍使民相<lb/>
保任其弊為連坐恐民有驚駭遁逃之擾而其勢又未<lb/>
能盡所以養民而使之相親相聚以行吾教而其道終<lb/>
不可以聽民之苦而莫之救也則不如行保甲昔王伯<lb/>
安行保甲而效今其條其率監撫大吏申飭而有司奉<lb/>
之若律令然其道不歸於政事而吠鳴充斥未嘗得保<lb/>
甲分毫之力或比之塵飯塗羮亦已過矣愚以為今保<lb/>
甲名而無實弊有三焉法十家為甲比閭而書之雖有<lb/>
<pb n="KR2k0053_WYG_060-185b"/>
頑不良者一人而不得使之出甲則良者苦矣弊一保<lb/>
甲必且連坐曰一家非為爾何為不舉也而其先以入<lb/>
甲不敢詰後雖有犯畏連坐怨讎更相容隠弊二法且<lb/>
布必為之籍籍取之地方小甲而其人皆有所率錢民<lb/>
未見便而先見害又有司捕尉或嵗時行視點集小民<lb/>
廢田業守候不知昏旦故往往患苦而罷弊三今誠反<lb/>
其弊師彷周官相保之微意而通之敬仲氏罷士無伍<lb/>
之術使民得自别良惡而自為甲不責以比屋鄉甲若<lb/>
<pb n="KR2k0053_WYG_060-186a"/>
干而訖其零者吾因以知其人或以麗辟而為衆所不<lb/>
與或行惡已見端而衆先絶之除其往明示與之更始<lb/>
而使通鄉察之能改行則以入甲不悛則取一以儆百<lb/>
如此則雖其人無藉悍戾而可使之化不化則無與藏<lb/>
其惡而又明鄉約以飭之視俗所淑慝為教條以新之<lb/>
三老孝弟力田以旌别之行之數年民必淳風必正盜<lb/>
必不殺而可衰止易曰豶豕之牙吉斯亦其術也不然<lb/>
而空以禽薙為治則趙張果可以為循吏哉<lb/>
<pb n="KR2k0053_WYG_060-186b"/>
　　條議海防要務　　　　　　　　尹　瑾<lb/>
議為敷陳海防要務以安生靈事竊惟廣東海防浩渺<lb/>
寇盜靡常東起潮州西盡瓊㢘原設水寨以備防守在<lb/>
潮州則有柘林寨在惠州則有碣石寨在廣州則有南<lb/>
頭寨在髙肇則有恩陽寨在雷州則有白鴿門寨在瓊<lb/>
州則有白沙寨在㢘州則有烏兔寨烏兔寨近裁革矣<lb/>
而六寨猶存給以官船領以捕盜哨官分管之將領總<lb/>
管之船非不豫也兵非不備也當事臣工非不殫心經<lb/>
<pb n="KR2k0053_WYG_060-187a"/>
理也然或不能消寇孽於未萌而擒盜賊於卒至此其<lb/>
故何哉海洋廣濶其分布難周也海澳險阻其巨艦易<lb/>
壞也汛地空虚其奸宄易乗也兵糧虛冒其軍旅未充<lb/>
也器具缺少其急用未濟也接濟潛通其盜源未塞也<lb/>
𠞰撫失算其兵威未奮也督率乏人其查覈未嚴也瑾<lb/>
生長海濱灼知梗槩備員漳州曾涉海洋紀功廣東海<lb/>
防機務諮詢悉詳今欲議行整刷茍有所知不敢隠黙<lb/>
謹條陳海防八事以効一得之愚焉<lb/>
<pb n="KR2k0053_WYG_060-187b"/>
一量地廣狹以置船多寡夫各府之封疆不同而各寨<lb/>
之廣狹亦異即如南頭一寨東至大星西至廣海省城<lb/>
門户所由繫焉原置寨船六十隻視諸寨獨為加多加<lb/>
之誠是也本寨之船分為汛地三哨一巡佛堂門一巡<lb/>
大星一巡廣海分之誠是也但廣州地方遼逺哨探未<lb/>
周如船在佛堂門則佛堂門有備矣設寇由鷄公頭潛<lb/>
入新安縣恐佛堂門之兵未之知也船在大星則大星<lb/>
有備矣設寇由大鵬潛入大步屯恐大星之兵未之知<lb/>
<pb n="KR2k0053_WYG_060-188a"/>
也船在廣海則廣海有備矣設寇由十字門潛入香山<lb/>
由松柏門潛入新㑹恐廣海之兵未之知也南頭寨地<lb/>
方之曠逺類如此若柘林寨則東起柘林澳西至神前<lb/>
港其中大城蓬州海門靖海諸所在焉饒平澄海潮陽<lb/>
惠來諸縣在焉海之曠逺不減南頭而寇之淵藪獨倍<lb/>
他寨南澳向為賊巢河渡門號為寇窟乃若寨船止四<lb/>
十隻與他寨同焉豈知自柘林以至神前千有餘里皆<lb/>
其汛地哨船泊在柘林柘林以下皆寇之乗虚而入境<lb/>
<pb n="KR2k0053_WYG_060-188b"/>
者也哨船移泊神前則神前以上皆寇之乗間而竊發<lb/>
者也近設南澳兵船可謂據險握要一定而不可易者<lb/>
而河渡門乃商船往來之衝寇之接濟聚黨皆在于此<lb/>
即海寇林道乾回洋首泊其地安可置而不講也白沙<lb/>
寨則統轄瓊州四圍皆海周環數千里清瀾諸所累被<lb/>
賊陷樂會諸縣曾遭寇殃近以烏兔寨之設止為廣州<lb/>
珠池乃行裁革而以船二十隻增入白沙寨矣夫白沙<lb/>
之船固增矣而復撥二十隻輪流看守海安兼哨珠池<lb/>
<pb n="KR2k0053_WYG_060-189a"/>
又安能守汛地哉是白沙寨之船雖增猶未增也兼以<lb/>
崖州陵水萬州樂㑹抵連外洋使哨船弛備海寇突至<lb/>
其何以禦之至于碣石寨則東起甲子西至平海所界<lb/>
在南頭柘林二寨之間白鴿門恩陽二寨亦東連南頭<lb/>
南抵白沙寨此三寨也地方稍狹䇿應有援雖各置船<lb/>
四十隻似難裁減可無論已而南頭柘林白沙三寨尚<lb/>
宜酌量海澳添造官船務足分布港門無至疎略而河<lb/>
渡一港猶不可不增柘林之船以分布防禦者也寨船<lb/>
<pb n="KR2k0053_WYG_060-189b"/>
既增海澳鱗集即有海寇無罅可入矣或謂添船兵恐<lb/>
糧餉不足愚以為不然廣東瀕年大征山寇餉且足用<lb/>
今山寇俱已蕩平别無所費各營兵可以相機量減能<lb/>
減二營之兵即可以剰一寨之餉故不必增餉而餉自<lb/>
足也且海濱貧民倚海而生饑不得食則潛出刦掠乃<lb/>
其故態若多置哨船兇悍無籍者皆得投兵就食既為<lb/>
兵不必為寇又未必非潛消寇孽之微權也　一量海<lb/>
淺深以置船大小夫廣東六寨汛地各有港可以避風<lb/>
<pb n="KR2k0053_WYG_060-190a"/>
泊船但港門有淺深灣澳有險易港深而易泊者無論<lb/>
船隻大小皆可駐劄若港門淺狹則利於小船而不利<lb/>
於大船今六寨之中水深可泊者在南頭則有屯門佛<lb/>
堂門也在柘林則有東山下河渡門也在恩陽則有神<lb/>
電馬騮門也港澳既深雖有颶風驟發船易入港用大<lb/>
船以禦敵誠為上䇿若白鴿門汛地惟北隘頭可以泊<lb/>
船其港亦淺兼以巡哨錦囊永安二所往來洋中俱有<lb/>
沙行大船恐未利也白沙寨汛地惟清瀾可泊大船而<lb/>
<pb n="KR2k0053_WYG_060-190b"/>
白沙萬州諸港俱淺鬼叫門亦有沙此二寨也然猶有<lb/>
可泊之地卒遇颶風壞船猶少也至若碣石衛一寨殆<lb/>
又甚焉碣石汛地惟白沙湖頗可泊船然湖中泥爛湖<lb/>
尾淺狹僅可容十餘船耳若碣石衛則海石嵯岈船易<lb/>
衝磕甲子門則港門甚淺船易涸頓一遇大風大船不<lb/>
能入港累被漂壞豈能遽爾造補而本寨之汛地未免<lb/>
空虚故甲子門屢被寇刦而竟無一兵與較勝負非兵<lb/>
退怯苦無敵船也今於碣石白沙白鴿門三寨須酌用<lb/>
<pb n="KR2k0053_WYG_060-191a"/>
三號四號之船遇颶可以入港灣泊其船常存則其威<lb/>
常振耳或謂三寨海寇要衝而小船不利於戰然與其<lb/>
必用大船而屢被衝破孰若多置小船而振耀兵威小<lb/>
船多與大船相當也况所謂小船者非若小哨馬之類<lb/>
也惟其可以入港而已　一就寨修船以固守汛地夫<lb/>
廣東海澳瀰漫若澳無兵船則跳梁之衆猝至俟兵船<lb/>
復集勢已無及惟澳有兵船則蜂屯蝟集棋布星列將<lb/>
顧忌兵威而不敢動勢使然耳先年六寨借用民船可<lb/>
<pb n="KR2k0053_WYG_060-191b"/>
暫而不可久故汛地虛空近設官船與福建事例相同<lb/>
船常在寨甚可經久但往嵗寨船俱掣回省城修整各<lb/>
寨汛地並無船隻防守又何海寇之不結黨也南頭一<lb/>
寨附近省城掣之猶可柘林碣石二寨逺在東路恩陽<lb/>
白沙白鴿門三寨逺在西路順風俱有八九日之程若<lb/>
遇逆風即一二月不能到計其修理往來之期動經數<lb/>
月萬一寇至將何禦之往往地方失事而無兵克敵者<lb/>
正坐此也今改議三年回省一修亦計量及此耳愚以<lb/>
<pb n="KR2k0053_WYG_060-192a"/>
為各寨之船宜在各寨修之即三年亦不必掣也各寨<lb/>
俱有港澳俱可修船油釘藤蔴之類隨處足用若防汛<lb/>
已畢即可就近修理不必掣回省城惟白沙一寨屬在<lb/>
瓊州瓊州無桅而省城之桅難以過海勢必回省替換<lb/>
耳若白沙寨船隻間有一二壞桅者方許駕回省城換<lb/>
桅修理或回至恩陽附近更換茍非桅壞不必回省夫<lb/>
各寨之船既不離汛地則沿海之澳不至虛空矣　一<lb/>
查革虛冒以整飭軍旅廣東寨船大號者兵七十名二<lb/>
<pb n="KR2k0053_WYG_060-192b"/>
號者兵六十名三號者兵五十名四號者兵四十名哨<lb/>
馬則二十五名兵有多寡隨船大小也惟其可以駕船<lb/>
禦敵而已乃將領有嗜利者每船虛兵三名哨官效將<lb/>
領捕盜效哨官各有所利各不相非甚以跟隨人役冒<lb/>
頂兵餉招募老弱尅減月糧扶同欺隠海上逺涉孰從<lb/>
而知之或司道點閱則僱人答應或掣名不到則假託<lb/>
私逃計一船之兵十分已虛其二而實在駕船者㡬何<lb/>
人哉計實在之兵老弱已居其半而奮勇禦敵者又㡬<lb/>
<pb n="KR2k0053_WYG_060-193a"/>
何人哉夫兵已虛矣又老弱雜處無事登岸者過半㸔<lb/>
守無人或颶風驟發無兵䕶船船必壞或海寇突至無<lb/>
兵應敵敵必勝故兵船懦弱不振凡以虛冒耳今宜責<lb/>
任守巡及海防督理本府兵船嘗至海防杳檄嚴禁虛<lb/>
冒使兵皆足數揀汰老弱使兵皆勇壯或有逃亡事故<lb/>
者限一日内申明扣餉召人補額毋得隠匿支糧船泊<lb/>
在澳不許各兵登岸偷閒為將官者亦毋得身先登岸<lb/>
以為人望近日撫按諸臣已屢行申飭但恐海上虛兵<lb/>
<pb n="KR2k0053_WYG_060-193b"/>
乃其故態如再有前弊許撫按查叅重處則將領畏法<lb/>
而兵不虚冒矣　一預置器具以防備急用夫船以槓<lb/>
椇為生槓椇缺則船壞而無用兵以戎器為衛戎器缺<lb/>
則兵怯而無威六寨船隻槓椇一年小修三年大修己<lb/>
為定例但海洋不測一時颶風驟發船不到港槓椇損<lb/>
壞亦常事耳如偶折桅柁則船不能駕撐損失椗纜則<lb/>
船不能灣泊闗係非細故也捕盜無銀修理姑將船隻<lb/>
灣泊港内不敢出洋不得已兵將和同私減兵數冒支<lb/>
<pb n="KR2k0053_WYG_060-194a"/>
月餉銀兩隨而修理之此通弊也方其來修也船泊港<lb/>
内不堪督駕兵數不足不堪禦敵忽有盜賊束手無䇿<lb/>
有船與無船同耳今於各船槓椇果係被風損壞而哨<lb/>
捕人員原無侵欺冒領情弊海防官宜即行查明缺即<lb/>
補之毋徒棄船港中若所費不多則量出官銀不必拘<lb/>
小修大修之例或有船隻被風打破亦宜速行造補以<lb/>
免汛地空虛海洋鹹水船易生蛆艕版必爛將官猶宜<lb/>
按月朔望潮汐之期責令捕官將船燂洗庶乎船可堅<lb/>
<pb n="KR2k0053_WYG_060-194b"/>
固而駕撑長久也至於軍器火藥隨船大小支給多寡<lb/>
各有定數然須多置預備然後兵將有恃無恐又宜令<lb/>
捕兵不時檢點毋致濕爛銃炮爆裂即當查換火藥缺<lb/>
用即當支給但新造銃炮之時須鑿記年月分别官物<lb/>
以防私換夫槓椇已修則船有實用戎器已備則兵有<lb/>
壯威矣　一嚴禁私濟以杜絶寇源照得海寇所賴者<lb/>
船也船上所賴槓椇兵器也彼海邊刦掠不過布帛米<lb/>
穀而已擄人取贖而已至於船上器具柁椗硝磺之類<lb/>
<pb n="KR2k0053_WYG_060-195a"/>
皆船中所急用者也烏得而有之惟海邊姦民潛相通<lb/>
濟利其財物賤貨而倍價乏兵器則以兵器通乏槓椇<lb/>
則以槓椇通故賊船得修理以為逋逃抗敵若有司地<lb/>
方嚴加禁革不使接濟之貨得以下船各澳各船嚴加<lb/>
巡緝毋致接濟之船得以出海則海上無一年不修之<lb/>
船亦無半年不壞之槓椇桅柁偶折則船為虚器風篷<lb/>
既爛則寸步難移船以漸棄賊亦漸散固其勢也語云<lb/>
海邊無接濟則海上無姦細正謂此耳雖謂姦細潛泊<lb/>
<pb n="KR2k0053_WYG_060-195b"/>
海隅村落雜之商販捕魚出沒無時此則其鄉里鄰族<lb/>
所得而知也官府果能設法禁戢有出首得實者不惜<lb/>
重賞鄰里容隠者嚴加重處其事未有不發露者矣<lb/>
一嚴酌招撫以奮揚兵威夫所謂撫者撫其黨而散之<lb/>
渠魁歸命根株已芟而復散其脇從以歸編氓撫之誠<lb/>
是也非謂聽其聚黨而雄據一方也往嵗廣東寇盜叢<lb/>
興烽火旁午有司懼吾兵之弛而無與犄齕不能制其<lb/>
死命而徒効招撫是縱之非撫之也其害則據險聚黨<lb/>
<pb n="KR2k0053_WYG_060-196a"/>
負固不散陽稱効順隂出刦掠即如林道乾向已就撫<lb/>
據河渡門聚黨數千集船數十遇烏艚販鹽則毎船取<lb/>
銀四五十兩名為買水遇白艚捕魚則每船納銀七八<lb/>
兩名為扣税百姓以其既撫而畏禍不敢言官司以其<lb/>
既招而隠忍不宜發猶癰疽積毒久則必潰是皆不制<lb/>
其死命故撫而復叛叛而復撫海濱之民保無效尤而<lb/>
起哉夫海寇所以難擒者以海洋廣濶萬里渺茫若其<lb/>
肯與兵戰則勝負尚未可定惟被兵開洋任風飄蕩賊<lb/>
<pb n="KR2k0053_WYG_060-196b"/>
船可往兵船不可往兵船又不能時時聯絡而海隅邨<lb/>
落遼逺星錯倐忽而來及兵至則又逸去若撫之而不<lb/>
能令其散黨歸命徒寛之則反以養患防之則仍費提<lb/>
防與不撫同此所以欲得其死命而後剿撫嚴密兵威<lb/>
可奮矣　一専任海防以嚴軍務夫將官之統兵海上<lb/>
也虛兵尅餉苟且偷安由其積習致然若查覈親督則<lb/>
海洋欺隠無由兵將之利病可悉今總兵衙門間差旗<lb/>
牌等官至寨整飭悉是利得厚賂則回稱兵將精强否<lb/>
<pb n="KR2k0053_WYG_060-197a"/>
則廢弛徒有科斂無禆實用此哨官之不可遣也整飭<lb/>
原在司道而専理當在海防若海防官實心用事不以<lb/>
别委常在海旁駐劄督理則海寇卒至不敢逗遛觀望<lb/>
分布巡哨必不敢潛住港澳船上之兵必不敢登岸偷<lb/>
閒哨兵數目必不敢虛名冒餉船隻破爛可即查申造<lb/>
補槓椇損壞可即驗明替換兵器不足可即查數支給<lb/>
哨兵逃亡即可扣餉頂補北風汛發必率兵以防北南<lb/>
風汛發必率兵以防南老弱者無所容接濟者有所憚<lb/>
<pb n="KR2k0053_WYG_060-197b"/>
又何患兵威之不振也故撫按當責成司道司道當責<lb/>
成海防若海防果能常往海邊振勵軍旅地方輯寧嵗<lb/>
終優敘以酬其功則人懷奮勵而海防有賴矣<hi>以上議</hi>
　<lb/>
　<lb/>
　<lb/>
　<lb/>
　廣東通志卷六十<lb/>
</p>
<p>
</p>
  </div>
</body>
</text>
</TEI>
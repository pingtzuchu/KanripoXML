<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>廣東通志卷六</head> <lb/>
    <p>
<pb n="KR2k0053_WYG_006-1a"/>
欽定四庫全書<lb/>
　廣東通志卷六<lb/>
　　編年志<hi>一</hi>
　　　史有分門析户皎若列眉者有年經月緯累若<lb/>
　　　貫珠者周禮誦訓掌道方志注以為載一方之<lb/>
　　　山川物産然則志從乎分門析户而不從乎年<lb/>
　　　經月緯明矣雖然昔之方志有師年經月緯義<lb/>
　　　者若九州春秋呉越春秋交廣春秋此物此志<lb/>
<pb n="KR2k0053_WYG_006-1b"/>
　　　也意者古往今來提綱挈領或有取爾因薈萃<lb/>
　　　大畧釐編年二卷始于顓頊五帝前此典墳散<lb/>
　　　佚百無一考不足徴信也歴今雍正八年後此<lb/>
寳祚靈長萬有千嵗更俟續函也其祭典别詳禮樂朝<lb/>
　　　貢别詳外番惟志其原始及尤要者而已名曰<lb/>
　　　編年遵劉勰編年綴事起訖慮踈之敎焉志編<lb/>
　　　年<lb/>
　五帝紀<lb/>
<pb n="KR2k0053_WYG_006-2a"/>
顓頊創制九州南至于交趾<lb/>
堯命羲叔宅南交<lb/>
舜廵狩至衡之南<lb/>
　舊志奏韶樂於其上因名韶州<lb/>
　三王紀<hi>周以後紀事書年</hi>
夏禹聲敎訖于四海<lb/>
　通典至南海交趾<lb/>
商湯始定南越獻令<lb/>
<pb n="KR2k0053_WYG_006-2b"/>
　汲冡周書成湯問伊尹以諸候來獻方物定為獻令<lb/>
　伊尹請定南蠻令以珠璣瑇瑁象齒文犀翠羽菌鶴<lb/>
　短狗為獻<lb/>
周武王十三年己夘定南海為藩服<hi>嗣後建置大者例書</hi>
　通厯王正九服徹法以南海地在東南揚州之裔定<lb/>
　為藩服乃經土地而井牧其田野以距于海<lb/>
成王七年壬辰周公測景至於南海<lb/>
　通厯周公攝政七年禮樂成問於大夫商髙立周碑<lb/>
<pb n="KR2k0053_WYG_006-3a"/>
　以測日景明算王厯其後有榮方者述而成之言周<lb/>
　公測景時北極出地至朔方而益髙南極入地至南<lb/>
　海而益下<lb/>
王會諸侯南人致衆者皆北向<lb/>
　南南越也今廣東地詳見外畨志<hi>叅補</hi>
宣王二年乙亥命召公虎平淮南疆理南海<hi>嗣後武功大者例書</hi>
顯王三十五年丁亥越伐楚楚子熊商大敗之越遂散<lb/>
處江南海上是為百粤<lb/>
<pb n="KR2k0053_WYG_006-3b"/>
　秦紀<lb/>
秦始皇帝二十五年己夘遣將王翦南征百粤悉定其<lb/>
地<lb/>
二十六年庚辰置南海郡以屠睢為南海郡尉史禄為<lb/>
南海郡監<lb/>
二十九年癸未南越叛秦<lb/>
三十三年丁亥遣任囂趙佗定南越置南海桂林象郡<lb/>
以囂為南海郡尉佗為龍川縣令謫徙民五十萬戍之<lb/>
<pb n="KR2k0053_WYG_006-4a"/>
二世皇帝元年壬辰以女無夫家者萬五千人予南越<lb/>
　西漢紀<hi>嗣後紀事書月間有未考姑闕疑</hi>
漢髙帝元年乙未冬十一月南海尉任囂卒趙佗代任<lb/>
囂為尉擊并桂林象郡<lb/>
佗改南海為南武自立為南武王都番禺<lb/>
十一年乙巳夏五月遣陸賈封佗為南越王南越王佗<lb/>
入貢築䑓朝漢<lb/>
　西京雜記南越王尉佗獻髙祖鮫魚茘枝髙祖報以<lb/>
<pb n="KR2k0053_WYG_006-4b"/>
　蒲桃錦四疋佗築朝漢䑓朔望升拜以朝漢<lb/>
髙后吕氏五年戊午春二月南越王佗背漢稱制<lb/>
文帝元年壬戌秋八月遣太中大夫陸賈諭南越王佗<lb/>
稱臣奉貢<lb/>
武帝建元四年甲辰南越王佗卒孫胡嗣<lb/>
六年丙午夏六月閩越王郢攻南粵遣大行王恢大司<lb/>
農韓安國擊之閩人殺郢以降<lb/>
　漢書閩越王郢興兵南擊邊邑南越守天子約不敢<lb/>
<pb n="KR2k0053_WYG_006-5a"/>
　擅發兵而使人上書以聞上多其義大為發兵遣兩<lb/>
　將誅閩適會閩越王弟餘善殺王以降於是罷兵<lb/>
遣中大夫莊助使南越以世子嬰齊入宿衞<lb/>
元朔六年戊午南越王胡卒世子嬰齊嗣<lb/>
元狩二年庚申夏五月南越王嬰齊卒世子興嗣<lb/>
元鼎四年戊辰遣諫議大夫終軍等諭南越入朝<lb/>
夏四月遣校尉韓千秋摎樂伐南越南越相吕嘉反屯<lb/>
兵石門禦之<lb/>
<pb n="KR2k0053_WYG_006-5b"/>
　漢書王興與母后治行裝重資為入朝具吕嘉年長<lb/>
　得衆心愈于王上書數諫不聴至是漢兵至嘉遂反<lb/>
　王興與其母后俱被害殺使者終軍<lb/>
吕嘉立髙昌侯建徳為王以兵擊殺千秋等<lb/>
　漢書初嬰齊粤妻生子建徳封髙昌侯至是嘉立之<lb/>
秋遣伏波將軍路博徳樓船將軍楊僕擊南越<lb/>
六年庚午冬十月路博徳楊僕師入番禺南越將軍畢<lb/>
取及南海太守棄皆降于博德遣司馬蘇𢎞等追獲王<lb/>
<pb n="KR2k0053_WYG_006-6a"/>
建徳相吕嘉遂平南越置南海蒼梧鬰林合浦交趾九<lb/>
真日南七郡<lb/>
元封元年辛未置儋耳珠厓二郡<hi>得海上大洲故</hi>
宣帝甘露二年己巳交趾珠厓郡反夏四月遣䕶軍都<lb/>
尉張禄將兵擊之<lb/>
元帝初元二年甲戌擊珠厓不克師還<lb/>
三年乙亥春詔棄珠厓<lb/>
成帝綏和元年癸丑春三月設交趾合浦郡都尉<lb/>
<pb n="KR2k0053_WYG_006-6b"/>
　東漢紀<lb/>
光武帝建武十六年庚寅春交趾女子徴側徴貳反<lb/>
　漢書徴側者麊泠縣雒將之女也嫁為朱䳒人詩索<lb/>
　妻甚雄勇交趾大守蘇定以法繩之側忿故反以其<lb/>
　女弟徴貳為副於是九真日南合浦蠻俚皆應之凡<lb/>
　略六十五城自立為王都麊泠交趾刺史及諸太守<lb/>
　僅得自守<lb/>
十八年壬辰春二月馬援擊徴側等於浪泊大破之<lb/>
<pb n="KR2k0053_WYG_006-7a"/>
十九年癸巳夏四月徴側徴貳伏誅<lb/>
　漢書馬援軍至浪泊上與徴側等戰大破之四月斬<lb/>
　徴側徴貳傳首洛陽封援為新息侯食邑三千户援<lb/>
　請以其地立封溪望海二縣許之援所過輒為郡縣<lb/>
　治城郭穿渠灌溉以利其民條奏越律與漢律駁者<lb/>
　十餘事與越人申明舊制以約束之自後駱越奉行<lb/>
　馬將軍故事<lb/>
復立珠厓縣屬合浦郡<lb/>
<pb n="KR2k0053_WYG_006-7b"/>
九月馬援建銅柱於林邑界交趾平罷州牧置刺史<lb/>
章帝建初八年癸未開交趾入貢嶠道<lb/>
　通鑑㑹稽鄭𢎞為大司農時交趾七郡貢獻轉運皆<lb/>
　從東冶汎海而至風波艱阻沉溺相繼𢎞奏開零陵<lb/>
　桂陽嶠道自是遂為常路<lb/>
安帝永初元年丁未夏四月大雨雹交趾大水<hi>嗣後災祥大者例書</hi>
延光三年甲子夏四月南徼外蠻内屬秋七月其豪帥<lb/>
入貢<lb/>
<pb n="KR2k0053_WYG_006-8a"/>
順帝永建元年丙寅春正月詔交趾部賑貧窮<lb/>
永和二年丁丑夏五月日南蠻攻郡府交趾刺史樊演<lb/>
發九真交趾兵救之<lb/>
三年戊寅夏六月九真太守祝良交趾刺史張喬招日<lb/>
南蠻降之嶺外平<lb/>
建康元年甲申冬十月日南蠻復亂交趾刺史夏方討<lb/>
平之以方為桂陽太守<lb/>
桓帝建和元年置髙興郡<hi>靈帝改為髙凉</hi>
<pb n="KR2k0053_WYG_006-8b"/>
永壽三年丁酉夏四月九真蠻叛都尉魏朗破之<lb/>
延熹三年庚子復以夏方為交趾刺史冬十一月叛蠻<lb/>
䧏<lb/>
　漢書方威惠素著九真宿賊聞之二萬餘人相率詣<lb/>
　方䧏<lb/>
靈帝中平元年甲子夏六月交趾屯兵叛刺史賈琮撫<lb/>
平之<lb/>
獻帝初平元年庚午以巫令士燮為交趾太守<lb/>
<pb n="KR2k0053_WYG_006-9a"/>
　呉志士燮字威彦蒼梧廣信人也父賜桓帝時為日<lb/>
　南太守燮舉茂才除巫令遷交趾太守<lb/>
建安八年癸未改交趾為交州増置州牧賜交州牧使<lb/>
持節給鼔吹<lb/>
十四年己丑以士燮為安逺将軍封龍度亭侯<lb/>
　呉志是時天下道路梗絶而燮不廢貢職特下詔拜<lb/>
　安逺将軍封龍度亭侯<lb/>
十五年庚寅徙交州刺史治南海<lb/>
<pb n="KR2k0053_WYG_006-9b"/>
　交廣春秋交州初治嬴<graphic n="KR1454" url="https://raw.githubusercontent.com/kanripo/KR-Gaiji/master/images/KR1454.png" mimeType="image/png"/>縣元封五年移治蒼梧建<lb/>
　安十五年治南海郡番禺<lb/>
十八年癸巳春正月并交州以屬荆州<lb/>
　後漢紀<lb/>
後漢帝建興四年丙午<hi>吳黄武五年</hi>交州牧士燮卒<hi>嗣後粤賢卒例書</hi>
析合浦以北三郡<hi>南海蒼梧鬰林</hi>置廣州<hi>廣州之始嗣後十府二直𨽻州命名之始例書</hi>
　晉紀<lb/>
晉武帝太康二年辛丑以始興郡屬廣州省珠崖郡入<lb/>
<pb n="KR2k0053_WYG_006-10a"/>
合浦郡<lb/>
八年丁未春二月廣州大中正王範上交廣春秋<lb/>
懐帝永嘉元年丁夘以始興郡屬湘州<lb/>
六年壬申叛民迎王機據廣州<hi>機故刺史毅子</hi>
愍帝建興三年乙亥秋七月徙陶侃為廣州刺史八月<lb/>
廣州刺史陶侃討王機平之<lb/>
元帝大興元年戊寅冬十月加廣州刺史陶侃平南將<lb/>
軍<lb/>
<pb n="KR2k0053_WYG_006-10b"/>
成帝咸和元年丙戌分南海立東官郡<lb/>
　晉書東官郡治寳安今東莞也<lb/>
四年己丑春三月以陶侃都督交廣寧州諸軍事<lb/>
　通鑑侃討蘇峻至是論平峻功晉都督封長沙郡公<lb/>
穆帝永和元年乙巳春三月以廣州始興屬義陽郡<lb/>
升平五年辛酉春二月分蒼梧立晉康郡<lb/>
　晉書領縣十四初穆帝以蒼梧境土寛廣析置晉康<lb/>
　郡<lb/>
<pb n="KR2k0053_WYG_006-11a"/>
置新寧永平新安郡<lb/>
武帝太元三年戊寅禁廣州貨錢<lb/>
　詳錢法志<lb/>
五年庚辰十月九真太守李遜據交州<lb/>
六年辛巳秋七月交州太守杜瓊誅李遜交州平<lb/>
十六年辛夘冬十二月増城白雀見<lb/>
　宋書符瑞志白雀見南海郡増城縣民吳比屋上<lb/>
十七年壬辰春二月廣州甘露降<lb/>
<pb n="KR2k0053_WYG_006-11b"/>
　冊府元龜甘露䧏於南海番禺縣楊樹<lb/>
安帝隆安元年丁酉春正月分東官立義安郡<lb/>
　晉書義安郡分揭陽縣立統綏安海寧海陽義招潮<lb/>
　陽程鄉六縣<lb/>
元興元年壬寅春二月以右將軍呉隠之為廣州刺史<lb/>
三年甲辰冬十月海賊盧循攻陷廣州自攝州事<lb/>
　晉書循浮海寇廣州攻番禺隠之率將士固守為所<lb/>
　敗長子曠之戰没循攻城百餘日遂陷隠之欲奔還<lb/>
<pb n="KR2k0053_WYG_006-12a"/>
　都為循所得循自攝州事號平南將軍明年遣隠之<lb/>
　歸<lb/>
義熙二年丙午春三月以劉裕督交廣二州軍事討盧<lb/>
　循<lb/>
四年戊申興寧大鳥化為虎<lb/>
劉裕入輔<lb/>
六年庚戌秋八月劉裕遣將軍孫處沈田子自海道襲<lb/>
廣州冬十一月拔之盧循還番禺<lb/>
<pb n="KR2k0053_WYG_006-12b"/>
七年辛亥春二月盧循圍廣州不克夏四月沈田子破<lb/>
之循襲合浦交州刺史杜慧度誅循<lb/>
十三年丁巳秋七月南海妖賊徐道期攻廣州始興相<lb/>
劉謙之討平之以謙之為振威將軍廣州刺史<lb/>
恭帝元熙元年己未分南海立新㑹郡<lb/>
　宋書新㑹郡本南海之平彛縣兼統蒼梧之臨允縣<lb/>
　今新興是也<lb/>
　宋紀<lb/>
<pb n="KR2k0053_WYG_006-13a"/>
宋武帝永初三年壬戌罷廣州獻細布<lb/>
　南史廣州嘗獻入筒細布一端八丈上惡其精麗即<lb/>
　付有司彈太守以布還之並詔嶺南禁作此布<lb/>
文帝元嘉八年辛未春正月復立珠厓郡屬交州<lb/>
夏五月南海番禺甘露降<lb/>
九年壬申夏六月遣大使廵交廣<lb/>
　宋書詔曰益梁交廣境域幽遐物情或多偏壅可更<lb/>
　遣大使廵求民瘼<lb/>
<pb n="KR2k0053_WYG_006-13b"/>
冬十一月分廣州立宋康郡<lb/>
十三年丙子分南海四㑹縣立綏建郡<lb/>
十七年庚辰置海昌宋熙二郡<lb/>
二十九年壬辰以始興臨賀始安三郡屬廣州<lb/>
三十年癸巳秋七月元凶劭黨蕭簡據廣州九月南海<lb/>
太守鄧琬始興太守沈法系等討平之<lb/>
明帝泰始四年戊申春三月妖賊劉思道攻廣州龍驤<lb/>
將軍陳伯紹討平之<lb/>
<pb n="KR2k0053_WYG_006-14a"/>
交州人李長仁據州叛以陳伯紹為東莞太守討平之<lb/>
五年己酉秋七月以東莞太守陳伯紹為交州刺史<lb/>
七年辛亥分廣交郡置越州以陳伯紹為刺史兼督之<lb/>
　齊紀<lb/>
齊髙帝建元三年辛酉改宋熙郡為宋隆郡<lb/>
　梁紀<lb/>
梁武帝天監五年丙戌夏四月分湘廣二州置東衡州<lb/>
立陽山郡以𨽻之又置安逺郡秋七月分廣州置桂州<lb/>
<pb n="KR2k0053_WYG_006-14b"/>
　舊志廣分東西始此晉宋間廢置州郡不可勝計廣<lb/>
　州領二十三郡梁末惟存五郡<lb/>
十六年丁酉廣州流人王正秀㕘軍杜景謀襲州城長<lb/>
史蕭昻討斬之<lb/>
普通二年辛丑分廣州翁源清逺立清逺郡<lb/>
四年癸夘夏六月分廣州置成州南定州合州建州<lb/>
大通元年己酉衡州都督蘭欽討陽山始興叛蠻平之<lb/>
　梁書欽屢有戰功詔假欽節都督衡州三郡兵討桂<lb/>
<pb n="KR2k0053_WYG_006-15a"/>
　陽陽山始興三郡叛蠻至即破之賊平封安振縣男<lb/>
大同元年乙夘夏六月立髙州於髙梁郡以孫冋為髙<lb/>
州刺史<hi>髙州之始</hi>
俚帥陳文徹犯廣州冬十一月都督蘭欽破擒之<lb/>
三年丁巳夏四月以安南將軍蘭欽為廣州刺史<lb/>
七年辛酉冬十二月交趾豪李賁反刺史蕭諮出奔越<lb/>
州遣越州刺史陳侯等㑹廣州兵討之<lb/>
八年壬戌冬豪渠盧子畧等反攻廣州叅軍陳覇先討<lb/>
<pb n="KR2k0053_WYG_006-15b"/>
平之以覇先為西江督䕶髙要太守<lb/>
九年癸亥秋九月以陳覇先為直閤將軍封新安縣子<lb/>
十年甲子春二月以陳覇先為交州司馬領武平太守<lb/>
討李賁㑹諸軍發自番禺<lb/>
十一年乙丑春三月省廣越諸州戍邏不便于民者<lb/>
　梁書詔尚書州郡條奏上聞<lb/>
中大同元年丙寅夏六月陳覇先敗李賁於交州<lb/>
以合州為南合州<lb/>
<pb n="KR2k0053_WYG_006-16a"/>
太清元年丁夘春正月陳覇先從交州刺史楊㬓討李<lb/>
賁平之<lb/>
　陳書賁竄入新昌屈獠洞中屈獠斬賁傳首建康<lb/>
春三月以陳覇先為振逺將軍西江督䕶髙要太守督<lb/>
七郡諸軍事<lb/>
二年戊辰廣州刺史元景仲反<lb/>
三年己巳春二月遣超武將軍歐陽頠征討廣衡二州<lb/>
山賊<lb/>
<pb n="KR2k0053_WYG_006-16b"/>
　陳書時湘衡之界五十餘洞不賔敕令衡州刺史韋<lb/>
　粲討之粲啓武帝稱頠誠幹降詔褒賞加超武將軍<lb/>
　征討廣衡二州山賊侯景搆逆粲自解任還都征景<lb/>
　以頠監衡州<lb/>
秋七月髙要太守陳覇先討元景仲誅之迎定州刺史<lb/>
蕭勃為刺史<lb/>
　南史覇先集義兵於南海馳檄以討景仲曰朝廷以<lb/>
　景仲與賊合從謀危社稷今遣曲江公勃為刺史鎮<lb/>
<pb n="KR2k0053_WYG_006-17a"/>
　撫此州軍巳頓朝廷矣景仲所部聞之皆棄景仲而<lb/>
　散景仲窮蹙縊於閤下覇先迎勃鎮廣州勃梁宗室<lb/>
　也<lb/>
前髙州刺史蘭裕作亂據始興郡遂攻衡州陳覇先帥<lb/>
兵往平之以覇先監始興郡事<lb/>
　通鑑裕欽之弟也<lb/>
冬十月始興太守陳覇先起兵討侯景<lb/>
　通鑑覇先既得郡結郡中豪傑起兵<lb/>
<pb n="KR2k0053_WYG_006-17b"/>
簡文帝大寳元年庚午夏五月髙州刺史李遷仕反髙<lb/>
凉太守馮寳妻冼氏襲擊大破之<lb/>
　通鑑初燕王馮𢎞奔髙麗使其族人馮業以一二百<lb/>
　人浮海奔宋因留新㑹自業至孫融世為羅州刺史<lb/>
　融子寳為髙凉太守髙凉冼氏有女多籌略善用兵<lb/>
　諸洞皆服其信義融聘以為寳婦髙州刺史李遷仕<lb/>
　據大臯口遣使召寳寳欲往冼氏止之曰刺史無故<lb/>
　不應召太守必欲詐君共反耳願且無往以觀其變<lb/>
<pb n="KR2k0053_WYG_006-18a"/>
　數日遷仕果反遣主帥社平鹵將兵入灨石城魚梁<lb/>
　以逼南康覇先使周文育擊之冼氏謂寳曰平鹵驍<lb/>
　將也今入灨石與官軍相拒勢未得還遷仕在州無<lb/>
　能為也襲擊大破之遷仕走保寧都文育亦擊走平<lb/>
　鹵據其城冼氏與覇先㑹于灨石還謂寳曰陳都督<lb/>
　非常人也甚得衆心必能平賊君宜厚資之<lb/>
秋七月陳覇先遣杜僧明等擊李遷仕擒之<lb/>
冬十一月以蕭勃為廣州刺史<lb/>
<pb n="KR2k0053_WYG_006-18b"/>
元帝承聖元年壬申夏六月東衡州刺史王懷明作亂<lb/>
刺史蕭勃討平之<lb/>
敬帝紹泰元年乙亥春二月加蕭勃司徒鎮南將軍仍<lb/>
為廣州刺史<lb/>
　通鑑東衡州刺史歐陽頠委身於勃<lb/>
　陳紀<lb/>
陳武帝永定元年丁丑春二月梁刺史蕭勃舉兵討陳<lb/>
陳遣平西將軍周文育帥諸軍擊之勃敗死歐陽頠降<lb/>
<pb n="KR2k0053_WYG_006-19a"/>
夏四月梁蕭勃記室李寳藏奉懷安侯蕭任據廣州反<lb/>
陳遣衡州刺史歐陽頠討平之<lb/>
　陳書髙祖遣頠討定餘寇未至嶺南頠子紇已克始<lb/>
　興及頠既至嶺南諸郡皆懾伏請降廣州悉平<lb/>
二年戊寅春正月以歐陽頠為都督交廣等十九州諸<lb/>
軍事廣州刺史<lb/>
　陳書頠盡有越地改授都督廣交越成定明新髙合<lb/>
　羅愛建徳宜黄利安石雙十九州諸軍事<lb/>
<pb n="KR2k0053_WYG_006-19b"/>
文帝天嘉元年庚辰夏五月置東衡州以侯曉為刺史<lb/>
　通鑑割衡州之始興安逺二郡置東衡州以侯安都<lb/>
　弟曉為刺史<lb/>
四年癸未春二月加刺史歐陽頠為征南大將軍秋九<lb/>
月頠卒以其子紇為廣州刺史<hi>頠書卒志除代也不書官例不得與秦任囂同</hi>
宣帝大建元年己丑春正月徴歐陽紇為左衞將軍冬<lb/>
十月紇據廣州反遣車騎將軍章昭達討之<lb/>
陽春太守馮僕以兵拒歐陽紇<lb/>
<pb n="KR2k0053_WYG_006-20a"/>
　僕寳之子也紇舉兵誘僕同反其母冼氏怒絶之遂<lb/>
　發兵拒境帥百粤長迎章昭達<hi>叅補</hi>
二年春二月庚寅章昭達擒歐陽紇送建康伏誅廣州<lb/>
平<lb/>
封馮僕為信都侯其母冼氏為石龍郡太夫人<lb/>
　通鑑馮僕以其母功封信都侯遷石龍太守遣使持<lb/>
　節冊命冼氏為石龍郡太夫人賜繡幰油絡駟馬安<lb/>
　車一乘給鼔吹一部<lb/>
<pb n="KR2k0053_WYG_006-20b"/>
十三年辛丑夏四月分東衡州安逺郡屬西衡州<lb/>
後主正明三年己酉春正月衡州刺史王勇襲廣州髙<lb/>
凉郡夫人冼氏以兵迎隋將韋洸入廣州王勇䧏于隋<lb/>
隋以韋洸為廣州總管<lb/>
　隋書洸所綏集二十四州拜廣州總管<lb/>
冬十月番禺俚帥王仲宣反圍廣州隋總管韋洸死之<lb/>
　隋紀<lb/>
隋文帝開皇九年己酉春平陳省揚粤州郡<hi>即陳正明三年</hi>
<pb n="KR2k0053_WYG_006-21a"/>
　隋書省安逺郡置曲江始興樂昌三縣省清逺郡置<lb/>
　清逺翁源二縣省東官郡置增城寳安政賔三縣省<lb/>
　綏建郡置四㑹化䝉二縣省新㑹郡置新㑹義寧二<lb/>
　縣省髙興郡置電白石龍呉川海安四縣省髙要晉<lb/>
　康宋龍新寧四郡置髙要端溪平興新興四縣省陽<lb/>
　山郡置旌陽陽山連山三縣<hi>宋龍即宋隆</hi>
置廣循二州總管<lb/>
　隋書平陳置廣州總管于始興循州總管於龍川開<lb/>
<pb n="KR2k0053_WYG_006-21b"/>
　皇末移廣州總管于南海<lb/>
十年庚戌春二月行軍副總管慕容三藏大破王仲宣<lb/>
兵廣州圍解<lb/>
遣給事黄門侍郎裴矩廵撫嶺南矩及大將軍鹿愿㑹<lb/>
馮盎兵討王仲宣平之<lb/>
　盎僕之子也<hi>叅補</hi>
以馮盎為髙州刺史進封冼氏為譙國夫人<lb/>
　通鑑論平廣州功拜馮盎髙州刺史追贈馮寳為廣<lb/>
<pb n="KR2k0053_WYG_006-22a"/>
　州總管譙國公冊冼氏為譙國夫人<lb/>
置連州潮州端州<hi>連州潮州之始端州改肇慶見宋紀</hi>
十四年甲寅冬閏十月詔立南海祠<lb/>
　隋書禮儀志詔南海於海鎮南近海立祠此南海神<lb/>
　廟之始<lb/>
仁夀元年辛酉改廣州為番州<hi>一作番禺</hi>
　避太子晉王廣諱也<hi>叅補</hi>
四年甲子交州俚帥李佛子作亂遣總管劉方討平之<lb/>
<pb n="KR2k0053_WYG_006-22b"/>
番禺峒獠作亂命車騎將軍薛世雄討平之<lb/>
煬帝大業六年庚午春二月改晉康郡為南康州<lb/>
　隋書領端溪樂城二郡<hi>按開皇九年已省晉康入端溪至是又改之</hi>
十二年丙子秋七月高凉通守冼寳徹兵起嶺南溪洞<lb/>
多應之<lb/>
冬十二月豫章林士𢎞僣號<lb/>
番禺俚帥髙法澄兵起<lb/>
南海人鄧文進據南海郡<hi>時又改番州為南海郡</hi>
<pb n="KR2k0053_WYG_006-23a"/>
十三年丁丑林士𢎞畧地至番禺授冼寳徹高法澄官<lb/>
爵<lb/>
俚楊世畧據循州<lb/>
梁主蕭銑畧地至番禺鄧文進以州附<lb/>
　舊志銑梁之後都江陵修復園廟畧地至番禺鄧文<lb/>
　進竟以州屬銑銑使張繡狥嶺南<lb/>
恭帝義寧二年戊寅馮盎據嶺表附于林士𢎞<lb/>
　唐紀<lb/>
<pb n="KR2k0053_WYG_006-23b"/>
唐髙祖武徳四年辛丑冬十月撫慰大使李靖帥師伐<lb/>
梁梁主蕭銑降十一月命李靖安撫嶺南<lb/>
　通鑑以李靖為上柱國賜爵永康縣公仍為撫慰大<lb/>
　使使之安撫嶺南得承制授拜<lb/>
劉洎以嶺表五十餘城降命為南康州長史<lb/>
　通鑑先是銑遣黄門侍郎劉洎畧地嶺表得五十餘<lb/>
　城未還而銑敗洎以所得城降除南康州都督長史<lb/>
五年壬午春正月楊世畧以潮循二州降<lb/>
<pb n="KR2k0053_WYG_006-24a"/>
　世畧更名畧除循州刺史<hi>㕘補</hi>
夏四月隋鴻臚寺卿寗長真以地降授長真欽州都督<lb/>
　通鑑長真以寧越桂林之地䧏于李靖<lb/>
鄧文進以南海郡降復名廣州以番州領曲江始興樂<lb/>
昌臨瀧良化五縣<lb/>
秋七月漢陽太守馮盎䧏以為髙州總管<lb/>
　通鑑隋漢陽太守馮盎承李靖檄帥所部䧏以其地<lb/>
　為髙羅春白厓儋林振八州以盎為髙州總管封耿<lb/>
<pb n="KR2k0053_WYG_006-24b"/>
　國公遂廢勤州<hi>勤州本年析髙凉郡置</hi>
冬十月林士𢎞遣其弟藥師攻循州總管楊畧平之<lb/>
　惠州志初士𢎞據南昌度循之地龎孝恭招慰䧏潮<lb/>
　循二州至是士𢎞弟藥師以兵二萬圍循州畧斬藥<lb/>
　師士𢎞請䧏㑹士𢎞死其衆遂散<lb/>
六年癸未春三月南州刺史龎孝恭反陷南越州合州<lb/>
刺史寗純引兵破之<lb/>
秋七月岡州刺史馮士<graphic n="KR1304" url="https://raw.githubusercontent.com/kanripo/KR-Gaiji/master/images/KR1304.png" mimeType="image/png"/>據新㑹廣州刺史劉感討平<lb/>
<pb n="KR2k0053_WYG_006-25a"/>
之<lb/>
九月詔上柱國李靖以交廣兵趨宣州<lb/>
　通鑑淮南行䑓僕射輔公祏反以衆討之<lb/>
太宗正觀元年丁亥春二月以廣州屬嶺南道詔嶺南<lb/>
以米充租庸調<lb/>
改東衡為韶州改南合州為東合州尋改雷州又分置<lb/>
越州尋改廉州<hi>韶州雷州廉州之始</hi>
五年辛夘春正月馮盎入朝<lb/>
<pb n="KR2k0053_WYG_006-25b"/>
　通鑑時羅竇諸峝獠反敕盎帥部落二萬為諸軍前<lb/>
　鋒獠皆走因縱兵斬首千餘太宗美其功厚加賞賚<lb/>
置瓊州<hi>瓊州之始</hi>
髙宗顯慶四年己未嶺南初舉進士明經張𢎞雅及第<lb/>
　唐志劉思立奏加進士雜文明經填帖從之曲江張<lb/>
　𢎞雅首舉明經及第<lb/>
儀鳯元年丙子秋八月始遣使詣廣州都督府注擬<lb/>
　通鑑綱目敕廣桂等都督府比來注擬簡擇未精自<lb/>
<pb n="KR2k0053_WYG_006-26a"/>
　今每四年遣五品以上官充使仍令御史同往注擬<lb/>
　時人謂之南選<lb/>
武后垂拱元年乙酉秋九月廣州都督王杲討反獠平<lb/>
之<lb/>
三年丁亥秋七月雨金於廣州<lb/>
長夀三年癸夘夏六月嶺南採訪使宋慶禮諭崖振五<lb/>
州蠻皆降<lb/>
　唐書時崖振五州首領更相掠民苦于兵使者至輒<lb/>
<pb n="KR2k0053_WYG_006-26b"/>
　苦瘴癘莫敢往慶禮入境諭以大義皆釋仇相親<lb/>
秋九月貶魏元忠為髙要尉流張說於嶺南<hi>嗣後賢而謫者例書</hi>
中宗神龍二年丙午春二月置嶺南廵察使<lb/>
秋八月長流敬暉於瓊州張東之於瀧州<lb/>
景龍元年丁未春二月䇿試舉人擢韶州張九齡及第<lb/>
睿宗大極元年壬子秋八月流劉幽求於封州<lb/>
元宗開元元年癸丑冬十月流郭元振於新州<lb/>
二年甲寅冬十月嶺南市舶使周慶立進竒器坐罪免<lb/>
<pb n="KR2k0053_WYG_006-27a"/>
嶺南竹有華實是歳大饑<lb/>
三年乙夘春三月以宋璟為廣州都督始教民陶瓦<lb/>
四年丙辰夏五月遣使求南海珠翠尋罷之<lb/>
　續大事記遣監察御史楊範臣求南海珠翠範臣諌<lb/>
　乃止<lb/>
命内供奉左拾遺張九齡開鑿大庾嶺新路<lb/>
　通鑑初九齡入内供奉為元宗所知及為相以身繫<lb/>
　天下安危者二十年所疏道路廣人便之<lb/>
<pb n="KR2k0053_WYG_006-27b"/>
十六年戊辰春正月嶺南獠反命宦官楊思勗討平之<lb/>
　通鑑春龍等州獠陳行範廣州獠馮璘何遊魯反以<lb/>
　思勗為驃騎大將軍發桂州嶺北近道兵討之破行<lb/>
　範於瀧州擒遊魯及璘行範逃於雲際盤遼二洞追<lb/>
　捕斬之<lb/>
十八年庚午春二月復置勤州<lb/>
　唐書陳行範餘黨侵銅陵北山廣州都督耿仁忠奏<lb/>
　復置勤州治富林洞因以為縣後徙治銅陵雲浮郡<lb/>
<pb n="KR2k0053_WYG_006-28a"/>
二十一年癸酉置嶺南採訪使<lb/>
秋八月中書令張九齡上千秋金鑑録<lb/>
　唐書帝千秋節羣臣皆獻寳鏡九齡述前代興廢之<lb/>
　源為書五卷名曰千秋金鑑録上之賜書褒美<lb/>
二十八年庚辰春二月荆州長史前中書令張九齡卒<lb/>
　諡文獻<lb/>
天寳元年壬午春正月置嶺南五府經畧使<lb/>
　舊唐書五府經畧使治廣州兵萬五千四百綏静峒<lb/>
<pb n="KR2k0053_WYG_006-28b"/>
　獠統經畧清海二軍經畧在城内兵五千四百清海<lb/>
　在恩州兵二千又置桂管治始安兵千容管治普寧<lb/>
　兵千一百安南都䕶府治交州兵四千二百邕管治<lb/>
　朗寧兵千七百四經畧使與經畧清海曰嶺南五管<lb/>
復改廣州為南海郡韶州為始興郡<lb/>
十三年甲午秋七月敕嶺南五府貢舉<lb/>
　冊府元龜敕嶺南州縣近者頓習文傳自今以後其<lb/>
　嶺南五府管内白身有詞藻可稱者每主選補時任<lb/>
<pb n="KR2k0053_WYG_006-29a"/>
　令應諸邑鄉貢仍委去使准考試有堪及第者具奏<lb/>
　聞願赴京者聴<lb/>
肅宗至徳元載丙申春正月復改南海郡為廣州始興<lb/>
郡為韶州陞嶺南五府經畧討擊使為節度使<lb/>
　唐書領廣韶循潮康瀧端新封春勤羅潘髙恩雷厓<lb/>
　瓊振儋萬安藤二十三州治廣州<lb/>
二載丁酉春正月初以賀蘭進明為嶺南五府經畧兼<lb/>
節度使<lb/>
<pb n="KR2k0053_WYG_006-29b"/>
三月上皇遣使至曲江祭前中書令張九齡<lb/>
乾元元年戊戌夏六月改嶺南黜陟使為觀察使<lb/>
代宗大厯十四年己未夏五月以劉晏判度支掌嶺南<lb/>
財賦<lb/>
徳宗正元八年壬申夏四月命户部侍郎張滂掌領南<lb/>
兩稅<lb/>
六月嶺南奏安南市易不果<lb/>
　通鑑節度使奏言近日海舶殊異多就安南市易欲<lb/>
<pb n="KR2k0053_WYG_006-30a"/>
　遣判官就安南收市乞命中使一人與俱徳宗欲從<lb/>
　之陸贄上言廣州素為衆舶所凑今忽改就安南若<lb/>
　非侵刻過深則必招攜失所玉毁櫝中是將誰咎珠<lb/>
　飛境外安可復追書曰不貴異物則逺人格豈必重<lb/>
　中使而輕外使奏寢不行<lb/>
憲宗元和元年丙戌夏五月嶺南節度使趙昌進瓊管<lb/>
儋振萬安六州六十二洞歸降圖<lb/>
禁嶺南掠良民為奴婢者<lb/>
<pb n="KR2k0053_WYG_006-30b"/>
四年己丑夏六月禁錢不過嶺南<lb/>
九年甲午三月廣州妖人梁叔髙伏誅<lb/>
　舊唐書叔髙自廣州來授書與吏部侍郎楊於陵使<lb/>
　為已輔於陵執之以告殺之<lb/>
十四年己亥春正月貶刑部侍郎韓愈為潮州刺史<lb/>
十八年癸夘冬十二月環王陷驩愛二州<lb/>
　環王本林邑也亦曰占興至是宼安南陷二州<hi>叅補</hi>
文宗太和八年甲寅詔弛南海番舶之稅<lb/>
<pb n="KR2k0053_WYG_006-31a"/>
　册府元龜詔曰南海番舶宜委觀察使除舶脚收市<lb/>
　進奉外任其來往自為交易不得加税<lb/>
宣宗大中五年辛未開建莫宣卿狀元及第<hi>嗣後狀元例書</hi>
　宣卿少有詩名嶺南狀元及第自宣卿始<hi>叅補</hi>
十二年戊寅夏四月嶺南軍亂逐其節度使楊發詔以<lb/>
李承勲為節度使討平之<lb/>
懿宗咸通元年庚辰冬十二月雲南蠻陷交趾命嶺南<lb/>
五管調兵戍之<lb/>
<pb n="KR2k0053_WYG_006-31b"/>
三年壬午夏五月分嶺南為東西道東道治廣州西道<lb/>
治邕州以邕管經畧使鄭愚為廣州刺史充嶺南東道<lb/>
節度使<lb/>
冬十二月嶺南西道節度使蔡京為軍士所逐詔以鄭<lb/>
愚代之<lb/>
四年癸未春二月弛廉州採珠禁<lb/>
　舊唐書制廉州珠池與人共利近聞本道禁㫁遂絶<lb/>
　通商宜令本州任百姓採取<lb/>
<pb n="KR2k0053_WYG_006-32a"/>
秋七月詔福建餽運至廣州<lb/>
　通鑑時安南蠻反諸道兵援之屯聚嶺南餽運勞費<lb/>
　潤州人陳磻石上言請造千斛大船自福建運米從<lb/>
　海航至廣州從之運食以足<lb/>
十四年癸巳冬十二月免嶺南東道水旱州縣租賦<lb/>
僖宗乾符六年己亥夏五月黄巢陷廣州嶺南東道節<lb/>
度李迢死之<lb/>
　唐書黄巢趣廣南陷廣州初巢上表求嶺南節度使<lb/>
<pb n="KR2k0053_WYG_006-32b"/>
　朝議以為廣州市舶寳貨所聚豈可令賊得之宰相<lb/>
　于琮請除巢率府從之巢得告身大怒攻廣州陷之<lb/>
　執節度李迢使草表迢曰腕可㫁表不可草遂殺之<lb/>
中和三年癸夘夏六月以廣州牙將劉謙為封州刺史<lb/>
　通鑑丞相韋宙出鎮南海有小將劉謙氣宇殊異宙<lb/>
　以從女妻之曰此人非常流也他日吾子孫或可依<lb/>
　之謙擊羣盜屢有功拜封州刺史生三子曰隠曰台<lb/>
　曰巖此南漢之始也<lb/>
<pb n="KR2k0053_WYG_006-33a"/>
四年甲辰秋七月尚讓敗黄巢于瑕邱巢伏誅<lb/>
光啓元年乙巳春三月改元赦天下詔至嶺南<lb/>
　通鑑時號令所行惟河西山南劍南嶺南數十州而<lb/>
　已<lb/>
昭宗乾寧元年甲寅十二月封州刺史劉謙卒以其子<lb/>
隠為封州刺史<lb/>
　通鑑封州刺史劉謙卒嶺南節度使劉崇龜表其子<lb/>
　隠為封州刺史<lb/>
<pb n="KR2k0053_WYG_006-33b"/>
二年乙夘春三月陞嶺南東路節度使為清海軍節度<lb/>
使<lb/>
秋九月劉崇龜卒以徐彦若為清海軍節度使<hi>例見陳歐陽頠卒</hi>
三年丙辰冬十月以劉隠為清海行軍司馬<lb/>
天復元年辛酉冬十二月徐彦若卒遺表節度副使劉<lb/>
隠權留後<lb/>
景宗天祐元年甲子冬十二月以劉隠為清海軍節度<lb/>
使<lb/>
<pb n="KR2k0053_WYG_006-34a"/>
天祐二年乙丑夏五月加劉隠檢校太尉兼侍中封大<lb/>
彭王<lb/>
　册府元龜隠進竒寳名藥品𩔖甚多朱温喜之<lb/>
　後梁紀<lb/>
梁太祖開平二年戊辰以劉隠兼静海軍節度使安南<lb/>
都䕶<lb/>
三年己巳夏四月進封劉隠南平王<lb/>
　五代史加檢校太師兼中書令<lb/>
<pb n="KR2k0053_WYG_006-34b"/>
乾化元年辛未春三月劉隠卒弟巖嗣<hi>卒不書爵例不得與漢趙佗同</hi>
二年壬申春正月以劉巖為清海軍節度使檢校太保<lb/>
同平章事<lb/>
夏四月劉巖遣使貢獻于梁梁使韋堅報之<lb/>
　冊府元龜廣州獻金銀犀角象牙雜寳貨及名香等<lb/>
　合估數十萬是月客省引進使韋堅使廣州及還以<lb/>
　銀茶上獻其估凡五百餘萬明年梁遂加巖檢校太<lb/>
　傅<lb/>
<pb n="KR2k0053_WYG_006-35a"/>
三年癸酉秋七月梁封劉巖為南海王<hi>海一作平</hi>
劉巖擊取髙州唐刺史劉昌魯死之<lb/>
　五代史巖悉平諸寨殺昌魯等更置刺史<lb/>
劉巖始與梁絶<lb/>
　通鑑巖以呉越王錢鏐為國王而已獨為南海王表<lb/>
　求封南越不許由是貢使遂絶<lb/>
劉巖擊取容管及潮韶二州<lb/>
　五代史時桂州劉士政邕州葉廣畧容州龎巨昭交<lb/>
<pb n="KR2k0053_WYG_006-35b"/>
　州曲顥分據諸管巖大出兵攻敗盧氏取潮州韶州<lb/>
　又西與馬殷争容州管獲士政逐巨昭又取邕管降<lb/>
　廣畧未服者交州而已<lb/>
末帝正明三年丁丑秋八月劉巖自稱尊號立宗廟署<lb/>
百官以廣州為興王府<hi>所稱年號見各史兹不載</hi>
劉巖建玉堂珠殿<lb/>
　五代史巖性聰悟而苛酷為刀鋸支解刳剔之刑又<lb/>
　好奢侈聚南海珍寳以為玉堂珠殿<lb/>
<pb n="KR2k0053_WYG_006-36a"/>
四年戊寅冬十一月劉巖改國號曰漢<lb/>
六年庚辰春正月劉巖始立學校設選舉<lb/>
　五代史放明經進士十餘人如唐故事以南海人簡<lb/>
　文會為狀元<lb/>
　後唐紀<lb/>
唐莊宗同光二年甲申劉巖更名陟<lb/>
　次年又改名龔至晉天福六年又改名龑<hi>叅補</hi>
　後晉紀<lb/>
<pb n="KR2k0053_WYG_006-36b"/>
晉髙祖天福七年壬寅夏四月劉龑卒子𢎞度嗣更名<lb/>
玢<lb/>
秋七月循州盗張遇賢起劉玢遣其弟𢎞昌𢎞杲帥師<lb/>
討之不克<lb/>
冬十月丙子張遇賢陷循州殺刺史劉傳<lb/>
出帝天福八年癸夘春三月劉𢎞熙簒立更名晟<lb/>
冬十月劉晟指揮使萬景忻敗張遇賢於循州<hi>後唐兵斬遇賢</hi>
析韶州置雄州析循州置正州<lb/>
<pb n="KR2k0053_WYG_006-37a"/>
　後周紀<lb/>
周太祖廣順元年辛亥冬十月劉晟遣内侍潘崇徹帥<lb/>
師伐楚取郴州<lb/>
　通鑑晟遣内侍省丞潘崇徹將軍謝貫將兵攻郴州<lb/>
　唐邊鎬發兵救之崇徹敗唐兵於宜章遂取郴州邊<lb/>
　鎬請除全道二州刺史為備<lb/>
劉晟大建宮室<lb/>
　五代史晟益得志遣巨艦指揮使暨彦贇以兵入海<lb/>
<pb n="KR2k0053_WYG_006-37b"/>
　掠商人金帛作離宮遊獵故劉氏時有南宮昭華甘<lb/>
　泉玩華秀華玉清太微諸宮<lb/>
十一月劉晟遣巨象指揮使内侍呉懷恩帥師取楚連<lb/>
州又取桂州盡有嶺南地<lb/>
二年壬子夏五月南唐將張巒侯訓攻桂州劉晟遣兵<lb/>
擊之南唐師敗績<lb/>
冬十二月湖南將王逵攻郴州潘崇徹大敗之<lb/>
顯徳五年戊午秋七月劉晟卒子繼興嗣更名鋹<lb/>
<pb n="KR2k0053_WYG_006-38a"/>
　宋紀<hi>宋或稱廣南或稱嶺南各順諸史所記</hi>
宋太祖乾徳二年甲子宋師伐劉鋹克郴州斬鋹將暨<lb/>
彦贇刺史陸光圖<lb/>
　通鑑宋既克郴得劉氏内侍徐延業宋主訪其國政<lb/>
　延業具言其主作燒煮剝剔刀山劍樹之刑或令罪<lb/>
　人鬭虎抵象又賦歛繁重邕民入城者人輸一錢瓊<lb/>
　州斗米税四五錢置媚川都定其課令採珠以珠玳<lb/>
　飾宮殿内官陳延受作諸淫巧日費數萬金宮城左<lb/>
<pb n="KR2k0053_WYG_006-38b"/>
　右離宮數十遊幸常至月餘或旬日以豪民為課户<lb/>
　供宴犒之費宋主驚駭曰吾當救此一方民時方謀<lb/>
　下蜀未遑也<lb/>
開寳元年戊辰秋九月廣州民見衆星皆北流<lb/>
　文獻通考廣州民見衆星皆北流明年廣南平<lb/>
三年庚午冬十月宋遣潘美尹崇珂帥師伐劉鋹鋹遣<lb/>
宦者龔澄樞等禦之宋師克賀州斬鋹將伍彦柔澄樞<lb/>
遁還冬十二月宋師克連州鋹所署招討使盧收退保<lb/>
<pb n="KR2k0053_WYG_006-39a"/>
清逺<lb/>
　通鑑美督戰艦聲言順流趨廣州鋹憂迫計無所出<lb/>
　乃以潘崇徹為都統領衆三萬屯賀江會美徑趨昭<lb/>
　州崇徹但擁衆自保而已美乗勝克昭州進拔桂連<lb/>
　二州鋹聞之謂左右曰昭桂連賀本屬湖南今北師<lb/>
　取之足矣吾知不復南也<lb/>
宋以曹光實為嶺南都廵檢使<lb/>
　宋史光實既至捕逐羣盗海隅以寧<lb/>
<pb n="KR2k0053_WYG_006-39b"/>
四年辛未春二月宋師攻廣州鋹將郭崇嶽戰死潘美<lb/>
帥師次于白田鋹出降廣南平<lb/>
改雄州為南雄<hi>以别河北雄州也南雄之始</hi>
夏大赦秋禁廣南鬻男女<lb/>
五年壬申夏五月省廣南州縣<lb/>
　宋史併州十三縣三十九<lb/>
罷嶺南採珠<lb/>
六年癸酉秋七月減廣南無名率錢<lb/>
<pb n="KR2k0053_WYG_006-40a"/>
七年甲戌夏四月遣使檢嶺南民田夏四月庚午定嶺<lb/>
南盜賊律<lb/>
　宋史詔嶺南盜賊滿五貫以上者死<lb/>
太宗太平興國二年丁丑定廣南田賦興學校<lb/>
　宋史廣南諸州轉運副使周渭奏請去劉鋹時税算<lb/>
　之繁重者定田賦興學校從之<lb/>
六年辛巳春三月廣州獻黄芝<lb/>
雍熙元年甲申夏六月遣使按察廣南獄訟<lb/>
<pb n="KR2k0053_WYG_006-40b"/>
　宋史以廣南獄訟多濫遣使按察<lb/>
淳化元年庚寅秋八月禁嶺南淫祀<lb/>
　宋史禁嶺南殺人祭鬼使州縣察捕募告者賞之<lb/>
冬十月禁嶺南溪洞誘子女出境<lb/>
二年辛夘夏四月罷端州貢硯<lb/>
真宗咸平二年己亥廣南旱發粟賑之<lb/>
景徳元年甲辰秋八月遣使訪廣南便宜<lb/>
三年丙午夏六月詔廣州毋得擅伐交趾<lb/>
<pb n="KR2k0053_WYG_006-41a"/>
　宋史知廣州凌震請發兵定交趾亂真宗以黎桓素<lb/>
　修職貢惟令安撫<lb/>
秋七月緣海安撫使邵華上安南國山川圖<lb/>
　宋史緣海安撫邵華上邕州至交州水陸路及控制<lb/>
　宜州山川等圖真宗曰祖宗闢土廣大惟當慎守不<lb/>
　必貪無用地苦勞兵民<lb/>
録廣南劉氏子孫<lb/>
四年丁未冬十月詔省廣南刑獄<lb/>
<pb n="KR2k0053_WYG_006-41b"/>
　宋史詔免廣南刑獄死罪以下逓減一等<lb/>
大中祥符三年庚戌詔許交趾互市㢘州<lb/>
天禧四年庚申春改正州為惠州<hi>惠州之始</hi>
　時太子受益改名正故避之即仁宗也<hi>叅補</hi>
乾興元年壬戌春二月貶㓂準為雷州司户叅軍<lb/>
仁宗天聖元年癸亥冬十一月禁廣南巫覡邪術<lb/>
二年甲子轉運使黄震奏罷海南貢異花<lb/>
　宋史海南嵗進異花八千本道路紛擾至是罷之<lb/>
<pb n="KR2k0053_WYG_006-42a"/>
夏五月罷瓊州貢瑇瑁鼊皮紫貝<lb/>
明道元年壬申命任廣南者毋過兩任以防貪黷<lb/>
景祐二年乙亥夏五月廣南猺獠作亂詔桂廣會兵討<lb/>
之<lb/>
冬十二月知廣州任仲師毁公廨滛祠<lb/>
　宋史仲師知廣州視事之明日吏白故事當謁諸祠<lb/>
　廟而廨有滛祠仲師遽命去之<lb/>
三年丙子春二月置廣南醫藥<lb/>
<pb n="KR2k0053_WYG_006-42b"/>
　宋史以廣南民苦瘴毒為置醫藥<lb/>
秋九月桂陽洞蠻宼邊<lb/>
四年丁丑以余靖為廣南宣撫使<lb/>
慶厯七年戊子春正月詔減連州夏租<lb/>
　以被猺害減其明年夏租<hi>叅補</hi>
皇祐四年壬辰春二月儂智髙圍康州知州趙師旦死<lb/>
之夏四月命知桂州陳曙討儂智髙五月儂智髙圍廣<lb/>
州秋七月轉運使王罕以惠州兵至智髙解去兵馬鈐<lb/>
<pb n="KR2k0053_WYG_006-43a"/>
轄張忠與戰死之九月以余靖經制廣南盜賊狄青為<lb/>
宣徽南院使討儂智髙<lb/>
五年癸巳春正月以廣南用兵罷上元張燈置讌<lb/>
宣徽南院使狄青大敗儂智髙於崑崙關追至邕州廣<lb/>
南平<lb/>
嘉祐四年己亥冬十月廣東轉運使榮諲治棧道於清<lb/>
逺<lb/>
　宋史廣有板歩古河絶險林箐瘴毒諲開正陽峽至<lb/>
<pb n="KR2k0053_WYG_006-43b"/>
　洸口古徑作棧道七十間抵清逺趨廣州遂為夷塗<lb/>
英宗治平元年甲辰夏六月封始興郡開國公余靖卒<lb/>
　贈刑部尚書諡襄後紹興三十一年官靖孫一人<hi>叅補</hi>
四年丁未知廣州呂居簡始陶甓甃城<lb/>
　宋史先是盧士宏知廣州訛傳安南將入宼士宏鎮<lb/>
　之以静民乃安至是居簡陶甓甃城防之人以為便<lb/>
秋八月以周敦頤為廣東轉運判官兼提點刑獄<lb/>
知廣州張田築東城<lb/>
<pb n="KR2k0053_WYG_006-44a"/>
　宋史廣舊無外郭民悉野處田始築東城環七里賦<lb/>
　功五十萬兩旬而成初役人相驚以白虎夜出田迹<lb/>
　知其偽召戒邏者曰今夕有白衣人出入林間者謹<lb/>
　捕之如言而獲城就<lb/>
神宗熙寧六年癸丑知廣州程師孟築西城<lb/>
　宋史州城舊為儂宼所毁師孟在廣六年作西城及<lb/>
　交趾陷邕管聞廣守備因不敢東<lb/>
八年乙夘冬十一月交趾陷欽亷二州<lb/>
<pb n="KR2k0053_WYG_006-44b"/>
九年丙辰春正月遣使祭南海<lb/>
　宋史時交趾反叛宼陷欽㢘二州祭南海告以南伐<lb/>
三月詔恤欽㢘二州及邕州<lb/>
　宋史交趾陷邕州知州蘇緘死之詔恤欽㢘邕三州<lb/>
　死事者家瘞戰亡士賊所蹂踐除其田租<lb/>
夏四月詔恤廣南亡殁士卒<lb/>
　宋史廣南亡殁士卒及百姓為賊殘破者詔轉運安<lb/>
　撫司具實并議賑恤事宜以聞<lb/>
<pb n="KR2k0053_WYG_006-45a"/>
秋七月水寨鈐轄和斌等帥師自南海伐交趾<lb/>
　宋史安南行營郭逵次桂州遣鈐轄和斌等督水軍<lb/>
　渉海自廣東入諸軍自廣南入<lb/>
秋九月詔恤嶺南死事之家表將士墓<lb/>
冬十一月賜廣南東路空名告敕募富室子弟入錢助<lb/>
軍<lb/>
十二月安南招討使郭逵大敗交趾兵於富良江<lb/>
　宋史郭逵大敗交趾兵於富良江獲其偽太子洪正<lb/>
<pb n="KR2k0053_WYG_006-45b"/>
　李乾徳請降遂班師<lb/>
黎賊黄嬰宼朱崖軍詔廣南西路嚴兵備之<lb/>
十年丁巳春二月赦廣州繫囚<lb/>
　宋史二月以復廣源蘇茂等州羣臣表賀赦廣州囚<lb/>
　罪一等徒以下釋之又以交趾降赦廣南東路繫囚<lb/>
　餘各降等徒以下釋之<lb/>
元豐二年己未秋七月瓊州甘露降<lb/>
哲宗元祐三年戊辰春二月妖人岑深謀襲番禺知廣<lb/>
<pb n="KR2k0053_WYG_006-46a"/>
州蔣之竒討平之<lb/>
紹聖元年甲戌夏四月貶蘇軾為寜逺軍節度副使惠<lb/>
州安置劉安世為忻州别駕英州安置<lb/>
四年丁丑春二月貶蘇轍化州别駕梁燾雷州别駕安<lb/>
置蘇軾昌化軍劉安世髙州三月貶王巖叟雷州别駕<lb/>
元符元年戊寅秋七月編管范祖禹化州秦觀雷州<lb/>
徽宗崇寧二年癸未春正月竄任伯雨陳瓘龔夬鄒浩<lb/>
于嶺南<lb/>
<pb n="KR2k0053_WYG_006-46b"/>
重和元年戊戌改端州為肇慶<hi>肇慶之始</hi>
宣和二年庚子夏四月增置廣東武臣提刑<lb/>
　宋史詔江西廣東兩界羣盜嘯聚添置武臣提刑<lb/>
六年甲辰夏六月詔廣東納免夫錢<lb/>
　宋史詔以收復燕雲以來京東兩河之民困於調度<lb/>
　令廣東西路並納免夫錢期以兩月納足違者從軍<lb/>
　法<lb/>
髙宗建炎二年戊申冬十一月貶李綱萬安軍安置<lb/>
<pb n="KR2k0053_WYG_006-47a"/>
三年己酉春二月還嶺南士大夫被竄斥者<lb/>
　宋史惟李綱罪不宥<lb/>
紹興元年辛未春二月宜州賊犯英連韶諸州荆湖兵<lb/>
討平之<lb/>
　宋史宜州縣民李冬二作亂犯英連彬韶諸州又鄂<lb/>
　州賊馬友兵力強甚荆湖東路安撫使向子諲說降<lb/>
　友與共討冬二平之<lb/>
都統制岳飛敗賊曹成于桂嶺成走連州統制張憲追<lb/>
<pb n="KR2k0053_WYG_006-47b"/>
擊破之成降<lb/>
　宋史知鄂州曹成反宼郴賀等州飛屢破之成奔連<lb/>
　州砦飛遣張憲與飛會連州進兵追成成走宣撫司<lb/>
　降時以盛夏行師瘴地撫循有方士無一人死癘者<lb/>
　嶺表平<lb/>
盜陳顒圍循州焚龍川縣命江西安撫司遣將撫之<lb/>
　宋史顒十一月連犯循梅二州十二月䖍賊謝達犯<lb/>
　惠州三年正月顒復圍潮州<lb/>
<pb n="KR2k0053_WYG_006-48a"/>
三年癸丑春二月蠲廣南諸州被賊民家税<lb/>
䖍賊周十隆犯循梅二州詔統制趙庠等合兵捕之<lb/>
四月招討使岳飛討平廣宼陳顒等班師<lb/>
六月發兵屯駐廣州<lb/>
　宋史發兵彈壓盜賊凡三千人<lb/>
冬十二月海宼黎盛犯循惠等州集諸路兵討滅之<lb/>
　宋史黎盛犯廣州城縱火官軍莫敢前潮循惠均受<lb/>
　其害命統兵滅之<lb/>
<pb n="KR2k0053_WYG_006-48b"/>
四年甲寅春正月蠲循惠梅潮四州被兵家租賦<lb/>
冬十一月廣賊區稠圍樂昌兵馬鈐轄韓京遣兵擊斬<lb/>
之<lb/>
六年丙辰秋八月詔廣東經畧安撫使便宜措置盜賊<lb/>
七年丁己冬十月安置張浚于嶺表<hi>趙鼎請之改永州至十六年貶連州</hi>
十年庚申夏六月安置趙鼎于潮州<lb/>
十一年辛酉冬十二月殺太保樞密副使岳飛徙其家<lb/>
屬於廣南<lb/>
<pb n="KR2k0053_WYG_006-49a"/>
　南海志飛諸孫珂等流寓廣州久之得放還<lb/>
十二年壬戌冬十一月竄胡銓於新州旋編管海南<lb/>
十三年癸亥春正月蠲廣東免行錢<lb/>
十七年丁夘夏五月貶洪皓於新州<lb/>
二十年庚午春三月安置胡寅於新州<lb/>
二十五年乙亥冬十二月禁廣東貢珍珠文犀<lb/>
二十六年丙子冬閏十月罷㢘州貢珠<lb/>
　府志珠池在㢘州凡十餘接交趾者水深百尺而有<lb/>
<pb n="KR2k0053_WYG_006-49b"/>
　大珠蛋户取之多為巨魚所害至是罷之民各稱便<lb/>
置屯戌三十八所<lb/>
　宋史凡廣東西盜賊所出入之處南北三十有八分<lb/>
　屯將士以守之<lb/>
冬十二月詔廣南經畧市舶司審蕃商假托入貢<lb/>
二十七年丁丑秋七月復韶州鑄錢監<lb/>
焚交趾所貢翠羽于通衢<lb/>
夏閏六月復置廣南路提點坑冶鑄錢<lb/>
<pb n="KR2k0053_WYG_006-50a"/>
六月以廣東折帛經制錢充江州軍費<lb/>
孝宗隆興二年甲申春三月减髙雷二州罪囚夏秋二<lb/>
季稅賦<lb/>
　宋史以廣西賊平故<lb/>
乾道元年乙酉春三月湖南盜入廣東焚掠州縣官軍<lb/>
討平之<lb/>
冬十二月詔嶺南監司守臣舉㢘吏<lb/>
五年己丑冬十一月增置廣東水軍<lb/>
<pb n="KR2k0053_WYG_006-50b"/>
冬十一月遣官鬻二廣官田<lb/>
淳熙元年甲午春正月詔賜交趾國號安南進封李天<lb/>
祐為安南國王<hi>此安南國王之始</hi>
二年乙未夏六月茶宼賴文政犯廣東守臣辛棄疾誅<lb/>
之<lb/>
　宋史文政起湖南宼連州桂陽辛棄疾誘殺之秋九<lb/>
　月賞平茶冦功<lb/>
五年戊戌春正月詔廣南攝官者毋得治獄<lb/>
<pb n="KR2k0053_WYG_006-51a"/>
　宋史以攝官者多不專<lb/>
七年庚子春三月潮州盜起廣東安撫鞏湘㑹提舉常<lb/>
平楊萬里帥師平之<lb/>
　宋史楊萬里提舉廣東常平茶鹽潮州巨盜沈師犯<lb/>
　南粤帥師往平之孝宗稱之曰仁者之勇遂有大用<lb/>
　意就除提點刑獄請於惠潮二州築外砦潮以鎮賊<lb/>
　之巢惠以扼賊之路本紀又云安撫鞏湘誘師出降<lb/>
　誅之意者萬里時同鞏湘以平此賊乎並書以備叅<lb/>
<pb n="KR2k0053_WYG_006-51b"/>
　考<lb/>
秋七月詔廣南帥臣監司察所部守臣臧否以聞<lb/>
八年辛丑臨安郡饑冬十二月以度僧牒募廣民入米<lb/>
　宋史九年正月又糴廣米赴臨安<lb/>
九年壬寅春二月遣使訪問廣南鹽法利害<lb/>
　宋史十二月更二廣官賣鹽法復行客鈔仍出緡錢<lb/>
　四十萬以備漕計之闕十年春詔盡罷官鬻鹽法是<lb/>
　月又命二廣復行官賣鹽法紹熙初詔嵗減廣東官<lb/>
<pb n="KR2k0053_WYG_006-52a"/>
　賣鹽尋罷廣東増收鹽觔錢<lb/>
十五年戊申夏五月減十二州折納米價錢<lb/>
光宗紹熙二年辛亥春三月増廣州摧鋒軍<lb/>
寧宗慶元元年乙夘夏四月安置呂祖儉于韶州<lb/>
五年己未廣東大水遣使賑之<lb/>
冬十二月命給廣東士大夫死不能歸者<lb/>
　宋史廣東水土惡弱諸州建安仁宅惠濟倉庫凡士<lb/>
　夫死不能歸者給之<lb/>
<pb n="KR2k0053_WYG_006-52b"/>
六年庚申夏六月配處士呂祖泰于欽州<hi>書處士照通鑑綱目例</hi>
開禧元年乙丑夏六月罷廣東稅場<lb/>
廣州旱詔賑之<lb/>
嘉定六年癸酉冬十二月蠲瓊州丁鹽錢<lb/>
十三年庚辰春二月番禺溫若春狀元及第<lb/>
理宗端平元年甲午春正月叛卒攻廣州安撫使兼知<lb/>
廣州崔與之平之<lb/>
　宋史廣帥曾鳯治遁去僚佐詣與之問計與之登城<lb/>
<pb n="KR2k0053_WYG_006-53a"/>
　叛兵羅拜遂引去適有安撫知廣州之命三辭後拜<lb/>
　職亡何冦平復謝政其所得俸錢萬緡米二千八百<lb/>
　石悉歸于官<lb/>
夏五月蠲南雄州上供銀<lb/>
　舊志以知州黄晟言<lb/>
嘉熙三年己亥冬十二月觀文殿大學士崔與之卒<lb/>
　贈少師諡清獻<hi>叅補</hi>
寳祐六年戊午秋九月詔廣南海道飭邊防<lb/>
<pb n="KR2k0053_WYG_006-53b"/>
景定元年庚申春三月廣帥劉雄飛禦元師敗之<lb/>
　宋史元遣師自大理由廣南入衡州雄飛逆戰于道<lb/>
　俘獲甚衆<lb/>
三年壬戌秋八月髙州刺史汪立信上新城圖<lb/>
　宋史詔奬諭之<lb/>
五年甲子夏四月安南王煚上表謝恩進方物詔却之<lb/>
　宋史先自安南乞世襲詔曰煚與男威晃俱授安南<lb/>
　王至是由廣南入貢謝恩上却其方物仍厚賚以奬<lb/>
<pb n="KR2k0053_WYG_006-54a"/>
　恭順<lb/>
度宗咸淳六年庚午秋七月初命鄧道為韶州相江書<lb/>
院山長<lb/>
七年辛未春二月南海張鎮孫狀元及第<lb/>
八年壬申春正月詔禁以珠翠銷金為首飾服用<lb/>
夏六月罷廣東銀場<lb/>
　詳錢法志<lb/>
恭宗徳祐二年丙子春正月封吉王昰為益王判福州<lb/>
<pb n="KR2k0053_WYG_006-54b"/>
信王昺為廣王判泉州<lb/>
　宋史時元師漸逼文天祥乞命二王鎮閩廣從之<lb/>
三月元師入臨安以帝北去<lb/>
端宗景炎元年丙子夏五月益王昰即位于福州遣廣<lb/>
東制置使趙溍等出兵于嶺表堵禦元師以圗興復<hi>即恭</hi>
<hi>宗徳祐二年</hi>
六月元師入廣州摧鋒將黄俊死之<lb/>
秋九月東莞民熊飛及新會令曾逢龍復廣州<lb/>
<pb n="KR2k0053_WYG_006-55a"/>
舟幸廣州次甲子門<lb/>
冬十月元師入韶州曾逢龍及熊飛死之<lb/>
　崖山新志元吕師䕫張榮實入梅嶺十月趙溍遣逢<lb/>
　龍飛往南雄禦之續遣將校劉自立守韶州逢龍戰<lb/>
　死飛退于韶師䕫等至自立叛以城降飛巷戰敗赴<lb/>
　水死張世傑及陳宜中奉端宗登舟至福安時正軍<lb/>
　十七萬民兵三十萬有竒淮兵一萬由東港入海趨<lb/>
　潮州<lb/>
<pb n="KR2k0053_WYG_006-55b"/>
元師入英徳十二月廣東制置使趙溍棄廣州遁郡人<lb/>
趙若岡以城降元<lb/>
舟次惠州遣使奉表請降于元<lb/>
郡人待制張鎮孫都統凌震起兵興復以鎮孫為廣東<lb/>
經畧使知廣州<lb/>
　崖山志鎮孫家居海上與都統凌震結集鄉兵分行<lb/>
　伍東西二路誓圖恢復<lb/>
二年丁丑夏四月廣東經畧使張鎮孫復廣州<lb/>
<pb n="KR2k0053_WYG_006-56a"/>
五月樞密副使張世傑復潮州<lb/>
秋八月右丞相文天祥兵潰走循州<lb/>
九月樞密副使張世傑帥師入援<lb/>
冬十月經畧使張鎮孫及塔出吕師䕫戰於海珠寺鎮<lb/>
孫敗績元師復入廣州<lb/>
三年戊寅春二月舟復幸廣州尋次於碙州夏四月崩<lb/>
衞王昺即皇帝位改元祥興升碙州為翔龍縣升廣州<lb/>
為翔龍府<lb/>
<pb n="KR2k0053_WYG_006-56b"/>
元師定廣連韶徳慶惠潮南雄英徳等郡縣<lb/>
冬十月元張𢎞範等襲翔龍府入之<lb/>
閏十一月元張𢎞範執右丞相文天祥于五坡嶺<lb/>
　詳本傳<lb/>
祥興二年己夘春二月元張𢎞範襲厓山樞密使陸秀<lb/>
夫負帝赴海死之樞密副使張世傑舟覆宋亡<lb/>
元設廣州降州縣達嚕噶齊<lb/>
　元紀<lb/>
<pb n="KR2k0053_WYG_006-57a"/>
元世祖至元十七年庚辰春三月郭守敬至粤測騐晷<lb/>
景<lb/>
十九年壬午冬十一月詔兩廣五品以下官從行省就<lb/>
便銓注<lb/>
初立廣東提刑按察司<lb/>
二十年癸未春正月改廣東提刑按察司為海北廣東<lb/>
道肅政㢘訪司<lb/>
二月定廣東戍軍更役<lb/>
<pb n="KR2k0053_WYG_006-57b"/>
　元史凡三年一更廪其家屬二十六年又詔季陽益<lb/>
　都淄萊三萬户軍戍廣東疫死者衆其令二年一更<lb/>
二十三年丙戌冬十一月改廣東轉運市舶提舉司為<lb/>
鹽課市舶提舉司<lb/>
三十年癸巳春正月陞廣州為上路總管府置廣東市<lb/>
舶司復移㢘訪司治廣州<lb/>
成宗大徳四年庚子秋八月置廣東鹽課提舉司九月<lb/>
陞英徳州為路<lb/>
<pb n="KR2k0053_WYG_006-58a"/>
　元史廣東英徳州達嚕噶齊托歡察爾而招降郡盜二<lb/>
　千餘户因陞州為路而以托歡察爾而兼領萬户鎮之<lb/>
仁宗延祐四年丁巳冬十二月設廣東採金銀珠子都<lb/>
提舉司<lb/>
六年己未夏四月遣使𣙜廣東番貨六月罷廣東採珠<lb/>
提舉司<lb/>
英宗至治元年辛酉冬十月肇慶路水詔賑之<lb/>
至治二年壬戌春三月復置廣東採珠提舉司<lb/>
<pb n="KR2k0053_WYG_006-58b"/>
泰定帝泰定元年甲子春二月惠潮南恩州饑賑之罷<lb/>
廣州採珠<lb/>
　元史潮州五路饑賑之罷廣州各處採珠蛋户為民<lb/>
　仍免差稅一年<lb/>
順帝至正三年癸未道州猺蔣丙攻破連州<lb/>
十三年癸巳南海盜邵宗愚自稱元帥<lb/>
二十一年辛未江南行䑓侍御史巴咱爾巴哈殺㢘訪<lb/>
使特黙齊副使李思誠僉事旺扎勒圗遂據廣州<lb/>
<pb n="KR2k0053_WYG_006-59a"/>
　元史巴咱爾巴哈以㢘訪使久居廣東專恣自用詔<lb/>
　以旺扎勒圖等為㢘訪司官而除巴咱爾巴哈為侍御<lb/>
　史巴咱爾巴哈不受命怒旺扎勒圖等代巳誣以罪盡<lb/>
　殺之惟㢘訪使董鑰哀請得免<lb/>
廣州増城香山盜起<lb/>
　南海志增城縣人王可成曹叔安等自稱元帥攻據<lb/>
　縣治何真遣弟廸平之遂撫其縣香山縣人李祖二<lb/>
　聚衆攻掠縣治宣差多羅岱不能禦邑人鄭榮叟等<lb/>
<pb n="KR2k0053_WYG_006-59b"/>
　徙治於邑之古寨山奉多羅岱同守新㑹土冦黃斌<lb/>
　攻掠縣治居民流散<lb/>
二十二年壬寅春廣西賊秦得用據清逺縣<lb/>
湖廣賊陳淵據連州<lb/>
秋八月長星竟天<lb/>
冬十月邵宗愚陷廣州殺巴咱爾巴哈<lb/>
　元史江西行省平章多倫巴哈移檄討巴咱爾巴哈<lb/>
　邵宗愚陷廣州執巴咱爾巴哈殺之<lb/>
<pb n="KR2k0053_WYG_006-60a"/>
江西行省左丞何真復廣州邵宗愚走三山<lb/>
　南海志邵宗愚據城縱火殺掠居民東莞何真集義<lb/>
　保障人多歸之真聞宗愚據廣乃率衆攻復廣州宗<lb/>
　愚走還三山真入省嚴號令禁屠掠廣賴以安<lb/>
二十五年乙巳秋九月邵宗愚圍廣州冬十月陷之<lb/>
　南海志宗愚挾㢘訪司副使廣宗等復來圍廣真撫<lb/>
　衆拒戰賊乃退時城中糧盡民食蕉頭麻根至煮皮<lb/>
　籠靴鞋禦饑終無異志是嵗十月真部屬馬丑寒與<lb/>
<pb n="KR2k0053_WYG_006-60b"/>
　宗愚通竊據博羅真亟赴惠平之宗愚矙真離廣復<lb/>
　率衆陷城<lb/>
太常卿余觀國航海招諭諸盜多降者<lb/>
二十七年丁未夏四月何真復廣州<lb/>
　舊志真還廣民皆應之宗愚走三山真以功特進右<lb/>
　丞<lb/>
六月彗星見於南方<lb/>
以江西省員外郎李質鎮守封川<lb/>
<pb n="KR2k0053_WYG_006-61a"/>
　舊志是時以質權僉福建江西等處行樞密院事故<lb/>
　有是命<lb/>
二十八年戊申春二月潮州路歸附於明明兵取惠州<lb/>
路夏四月明兵取英徳路<hi>尋為縣屬韶州</hi>
　明紀<hi>雜採明史粤志及所傳聞不復標引用書目</hi>
明太祖洪武元年戊申春二月遣征南將軍廖永忠等<lb/>
取廣東<hi>即元至正二十八年</hi>
　廖永忠自福州遣人以書至廣東諭左丞何真真得<lb/>
<pb n="KR2k0053_WYG_006-61b"/>
　書有歸附意太祖敕贛州衞指揮使陸仲亨副使胡<lb/>
　通帥本衞及南雄韶州等衞軍馬㑹征南將軍廖永<lb/>
　忠等征廣東諭仲亨等曰近命平章廖永忠等由福<lb/>
　建取廣東今特命爾等率師由韶州直𢷬徳慶進師<lb/>
　為犄角之勢先聲既震勢如破竹廖永忠率舟師自<lb/>
　福州航海趨廣東<lb/>
元江西行省左丞何真降<lb/>
　平章廖永忠總征南之師至廣守臣何真以廣循惠<lb/>
<pb n="KR2k0053_WYG_006-62a"/>
　欵附勞而撫之餘城相繼來服海之北海之南凡計<lb/>
　三十餘城皆納印請吏于是多改路為府<lb/>
命永嘉侯朱亮祖鎮廣東<lb/>
詔減官田稅額<lb/>
改元徳慶路化州路為府<hi>至八年俱降為州九年降化州為縣十四年仍改化州</hi>
秋七月何真率其官屬入朝授真江西行省叅政<lb/>
三年庚戌春正月禁火葬<lb/>
夏六月改稱南海神號<lb/>
<pb n="KR2k0053_WYG_006-62b"/>
　凡嶽鎮海瀆並去前代所封名號四海稱東海之神<lb/>
　西海之神南海之神北海之神<lb/>
秋八月始選士<lb/>
四年辛亥春二月命工部遣官往廣東買耕牛給屯糧<lb/>
六年癸丑冬十二月始作藩府<lb/>
　廣東行中書省舊鎮也公宇嵗久復漶漫摧壓乃於<lb/>
　洪武四年八月興作是年十二月落成<lb/>
永嘉侯朱亮祖拓廣東北城八百餘丈建鎮海樓<lb/>
<pb n="KR2k0053_WYG_006-63a"/>
朱亮祖以罪徴還<lb/>
　亮祖廬州六安人以軍功封永嘉侯命鎮廣東所為<lb/>
　多不法番禺縣知縣道同上言亮祖數十事遂罷職<lb/>
九年丙辰秋八月改行中書省為承宣布政使司<lb/>
十五年壬戌春正月南雄侯趙庸率兵討東莞諸盜平<lb/>
之<lb/>
二月趙庸率兵討陽山歸善等縣蠻冦平之<lb/>
十六年癸亥秋八月遣征南將軍鄧鎮等討廣東猺賊<lb/>
<pb n="KR2k0053_WYG_006-63b"/>
命何真還廣東收集土豪<lb/>
十九年丙寅夏五月東莞賊曹真作亂命趙庸率兵討<lb/>
平之<lb/>
二十年丁夘八月封湖廣左布政使致仕何真為東莞<lb/>
伯<lb/>
　食禄一千二百石賜鐵劵賜第京師復賜鈔萬貫以<lb/>
　其第六子為尚寳丞<lb/>
二十一年戊辰春三月東莞伯何真卒<lb/>
<pb n="KR2k0053_WYG_006-64a"/>
　御製祭文賜葬京城南八里岡<lb/>
夏四月以何榮襲封東莞伯<lb/>
　真長子有文名<lb/>
二十四年辛未夏五月指揮同知花茂收集兵民<lb/>
　茂巢縣人在廣州嘗剿平陽春等縣叛賊及清逺英<lb/>
　徳翁源博羅東莞増城龍川興寧歸善南海香山諸<lb/>
　縣及海南雷州等處山寨巨盜至是擢都指揮同知<lb/>
　因上言廣州地方若東莞香山等縣逋逃蛋户附居<lb/>
<pb n="KR2k0053_WYG_006-64b"/>
　海島遇官軍則稱捕魚遇番賊則同為冦不時出没<lb/>
　刦掠人民殊難管轄請徙其人為兵庶革前患又奏<lb/>
　添設沿海依山碣石神電等二十四衞所城池收禁<lb/>
　海民隠料無籍等軍守禦仍於要害山口海汊立堡<lb/>
　撥軍屯守皆從之<lb/>
冬十月廣州大毁寺觀<lb/>
　令天下郡縣止存寺觀一區<lb/>
二十五年壬申夏五月安南遣其臣阮均等奉表由廣<lb/>
<pb n="KR2k0053_WYG_006-65a"/>
東貢方物却之<lb/>
　諭禮部臣曰安南簒弑不許朝貢已諭廣西布政司<lb/>
　毋納其吏今又從廣東奈有司不先請命而擅納其<lb/>
　使亟遣人詰責之仍却其貢獻不受<lb/>
二十六年癸酉冬十一月何廸伏誅<lb/>
　廸東莞伯何真弟也真次子宏以罪誅廸自疑禍及<lb/>
　遂聚衆作亂南海衞以兵捕之廸伏衆襲殺官軍三<lb/>
　百餘人遁入海島廣東指揮使司發兵追擊敗之械<lb/>
<pb n="KR2k0053_WYG_006-65b"/>
　廸送京師誅之<lb/>
二十七年甲戌秋七月始命安陸侯呉傑等廣東備倭<lb/>
　命安陸侯吳傑永定侯張全等往廣東訓練沿海衞<lb/>
　所官軍以備倭冦<lb/>
二十八年乙亥冬十二月平潭源諸峝賊<lb/>
　征冦將軍胡冕率兵至郴桂征剿山冦分遣指揮僉<lb/>
　事宋晨等討平廣東潭源諸峝生擒賊首呂法子等<lb/>
　械送京師<lb/>
<pb n="KR2k0053_WYG_006-66a"/>
三十年丁丑春二月定廣東運鹽例<lb/>
　監察御史嚴震直上言廣東海北鹽課宜將兩鹽課<lb/>
　司所出俱令以大船運廣東布政司以小船運至梧<lb/>
　州府廣西官司又自梧州接運至廣西布政司先收<lb/>
　三十萬引足然後令梧州收二十五萬引餘尚有三<lb/>
　十萬八千五百引存留廣東布政司置倉收貯召募<lb/>
　商人往廣西乏糧衞所照例納米自赴廣東支鹽令<lb/>
　於江西南安贛州吉安臨江四府發賣為便從之<lb/>
<pb n="KR2k0053_WYG_006-66b"/>
三十一年戊寅春三月仁化縣賊鍾均道冦南韶肇慶<lb/>
西山猺作亂命指揮王濬等討之<lb/>
夏四月禁廣東通番<lb/>
秋七月連州諸峝逃軍兒阿孫等作亂命廣東官司招<lb/>
撫之<lb/>
建文元年己夘春二月改廣東鹽課提舉司為廣東都<lb/>
轉運鹽使司海北鹽課提舉司為海北分司<lb/>
三月仁化縣賊首鍾均道降<lb/>
<pb n="KR2k0053_WYG_006-67a"/>
夏五月連州賊兒阿孫降<lb/>
二年庚辰春正月初命京官廵撫三月廵撫廣東大理<lb/>
寺丞彭與民等奏撫黎事宜詔從之<lb/>
三年辛巳夏五月選武官弟姪為沿海廵檢<lb/>
冬十一月禁夾帶番香貨賣<lb/>
成祖永樂元年癸未秋七月詔選女官於廣州<lb/>
　詔求民間識字婦女充六局内職南海女子王氏被<lb/>
　選入宮<lb/>
<pb n="KR2k0053_WYG_006-67b"/>
二年甲甲秋八月詔徙廣東富民實京師<lb/>
五年丁亥夏六月安南平<lb/>
　永樂四年秋命成國公朱能為征南將軍充總兵官<lb/>
　西平侯沐晟新城侯張輔副之師至龍川能卒詔以<lb/>
　輔代之至是大破賊擒黎季犛等遂開設十五府領<lb/>
　四十三州二百一十縣<lb/>
八年庚寅春正月蠲肇慶等府絶户租税<lb/>
冬十二月倭賊陷㢘州<hi>此倭入冦之始</hi>
<pb n="KR2k0053_WYG_006-68a"/>
九年辛夘春倭賊陷昌化<lb/>
　千户王佛等戰敗被殺指揮千户徐忠等捕冦贖罪<lb/>
夏四月初命刑部主事張璉往廣東恤刑<lb/>
　璉詳讞平恕廣人稱其仁厚<lb/>
十三年乙未罷廣州採珠<lb/>
十四年丙申夏五月增置欽州驛遞<lb/>
十七年己亥夏四月除南雄荒田稅<lb/>
十八年庚子春三月蠲崖州寧逺縣本年租稅<lb/>
<pb n="KR2k0053_WYG_006-68b"/>
　山水暴泛決田稼漂人民壞廬舎遣官踏視民田有<lb/>
　壊者改撥旁近閑田開墾耕種<lb/>
冬十一月蠲海康遂溪二縣本年田租<lb/>
　布政司言今夏颶風暴雨海水漲溢傷民禾稼田租<lb/>
　無徴者一千六百石遂免之<lb/>
仁宗洪熙元年乙巳春正月詔弛珠池金銀坑冶之禁<lb/>
宣宗宣徳二年丁未冬十二月詔棄安南欽州澌凛峝<lb/>
長黄金廣以四峝叛<lb/>
<pb n="KR2k0053_WYG_006-69a"/>
英宗正統十四年己巳夏海賊黄蕭養反攻廣州都指<lb/>
揮使王清死之冬十月命都督同知董興兵部侍郎孟<lb/>
鑑右僉都御史楊信民等討之<lb/>
　初黄蕭養越獄聚衆一十萬攻廣州王清率兵致討<lb/>
　即為所殺時承平日久民皆束手事聞遣董興總兵<lb/>
　與孟鑑等進討之旋以信民廵撫廣東<lb/>
十二月赦苖蠻罪犯<lb/>
景泰元年庚午夏四月賊黄蕭養伏誅<lb/>
<pb n="KR2k0053_WYG_006-69b"/>
　初蕭養既屢勝遂僣稱東陽王據五羊驛為行宮遣<lb/>
　賊衆四出剽掠信民舊為廣東㕘議有惠政将至民<lb/>
　争歸之賊衆日散信民既卒侍郎孟鑑等益加招徠<lb/>
　蕭養中流矢被擒伏誅餘冦悉平<lb/>
析南海大良等地置順徳縣<hi>明置縣甚多例書</hi>
　以賊蕭養起南海之冲鶴因析其地為縣割新㑹白<lb/>
　藤等堡益之名曰順徳<lb/>
天順三年己夘春二月禁廣東有司貪恣<lb/>
<pb n="KR2k0053_WYG_006-70a"/>
詔討連山猺賊<lb/>
　廵撫兩廣右僉都御史葉盛等奏連山及賀縣獞賊<lb/>
　糾衆流刦湖廣江華縣乞㑹調兩廣湖廣官軍尅期<lb/>
　剿殺從之<lb/>
五月廣西流賊攻肇慶州縣詔討之<lb/>
憲宗成化元年乙酉春二月廣西大藤峽賊冦雷㢘髙<lb/>
肇等府以趙輔為將軍韓雍為僉都御史贊理軍務討<lb/>
平之<lb/>
<pb n="KR2k0053_WYG_006-70b"/>
　廣西大藤峽蠻賊久為害流刦廣東雷㢘髙肇韶州<lb/>
　諸府遂大發兵往征時兵部尚書王竑薦二人素有<lb/>
　才畧可任大事從之<lb/>
二年丙戌析陽江新興新㑹三邑地置恩平縣城新興<lb/>
夏六月順徳天雨米<lb/>
冬十一月赦兩廣盜賊<lb/>
　是月二十七日詔兩廣盜賊生發去處軍民為饑寒<lb/>
　所廹流移他處不得已相聚為盜今許令自新免其<lb/>
<pb n="KR2k0053_WYG_006-71a"/>
　本罪所司不許違擾聴其復業免其糧差二年官司<lb/>
　善加撫恤<lb/>
三年丁亥冬十月流賊冦石康知縣羅紳死之遂廢石<lb/>
康入合浦<lb/>
十三年丁酉春三月按察使陶魯始建博羅城<lb/>
翰林學士瓊山邱濬修宋元續綱目成<lb/>
十四年戊戌夏四月析海陽縣地置饒平縣析髙要縣<lb/>
地置髙明縣<lb/>
<pb n="KR2k0053_WYG_006-71b"/>
十九年癸夘秋九月徴新㑹陳獻章為翰林院檢討<lb/>
二十三年丁未夏禮部侍郎邱濬進大學衍義補<lb/>
孝宗𢎞治三年庚戌析番禺縣地置從化縣<lb/>
四年辛亥冬十月建大忠祠全節廟於厓山<lb/>
　布政使劉大夏與檢討陳獻章所議皆宋死事諸臣<lb/>
　詳寺觀志<lb/>
八年乙夘春二月少保大學士邱濬卒<lb/>
　贈太傅諡文莊<lb/>
<pb n="KR2k0053_WYG_006-72a"/>
九年丙辰秋九月徙從化縣於馬場田<lb/>
　革去縣丞主簿存十有六里<lb/>
析増城地置龍門縣<lb/>
十一年戊午夏六月連山賊入翁源黃峝誘衆作亂官<lb/>
軍討平之<lb/>
十二年己未春三月賜南海倫文叙狀元及第<lb/>
南海番禺大饑<lb/>
　東莞増城亦饑勸民入穀<lb/>
<pb n="KR2k0053_WYG_006-72b"/>
析新㑹地置新寧縣<lb/>
十三年庚申春二月翰林院檢討陳獻章卒<lb/>
秋八月以全節廟大忠祠入祀典<lb/>
十四年辛酉秋七月儋州賊符南蛇亂總兵毛鋭平之<lb/>
十六年癸亥惠州大帽山冦起平之<lb/>
　大帽山本名大望山在興寧北九十里時猺冦據之<lb/>
　勢張甚渠魁彭錦據大信上下輋劉文玉據<graphic n="KR2123" url="https://raw.githubusercontent.com/kanripo/KR-Gaiji/master/images/KR2123.png" mimeType="image/png"/>龍練<lb/>
　成才葉清各據險四出流刦督撫總鎮檄三司剿之<lb/>
<pb n="KR2k0053_WYG_006-73a"/>
　始息<lb/>
武宗正徳元年丙寅秋七月討連州盜梁茍龍等平之<lb/>
五年庚午夏四月撫兩廣流民<lb/>
十一年丙子佛朗機始入廣州<lb/>
　佛朗機不知何許種落明初禁不許通貢至是假入<lb/>
　貢為名突至廣州舉大銃如雷徑抵南澳郡城震駭<lb/>
　後謀據東莞南頭地至掠買小兒食之強奪民家婦<lb/>
　女其滛毒古所未有也至十三年冬逐之出境<lb/>
<pb n="KR2k0053_WYG_006-73b"/>
十二年丁丑春三月賜南海倫以訓榜眼及第<lb/>
　以訓父文叙廷試㑹試俱第一兄以諒鄉試第一而<lb/>
　以訓㑹試復第一廷試以第二人賜及第父子四元<lb/>
　明代所未有云<lb/>
十三年戊寅五月置和平縣<lb/>
　廵撫南贛都御史王守仁平浰頭賊奏析龍川河源<lb/>
　二縣地立和平縣<lb/>
世宗嘉靖三年甲申春正月置惠來縣<lb/>
<pb n="KR2k0053_WYG_006-74a"/>
　惠州海豐縣龍溪等都與潮州潮陽縣惠來等都皆<lb/>
　濵海阻山號為難治遂議割二縣之地立惠來縣𨽻<lb/>
　於潮<lb/>
秋七月南吏部侍郎湛若水上格物通<lb/>
　凡一百卷蓋以補真邱二氏衍義之未備云<lb/>
五年丙戌春二月析南海髙要二縣地置三水縣析饒<lb/>
平縣地置大埔縣<lb/>
七年戊子秋九月少師華蓋殿大學士致仕梁儲卒<lb/>
<pb n="KR2k0053_WYG_006-74b"/>
　贈太師諡文康<lb/>
九年庚寅春三月兩廣蠻亂提督侍郎林富討平之<lb/>
　廣西桂林之七都板塘潯州之㫁藤峽龍山廣東肇<lb/>
　慶之西山羅旁淥水石硯廣州之㑹寧白水長塘等<lb/>
　蠻猖獗富遣總兵張佑叅將沈希儀等剿之遂平<lb/>
十一年壬辰夏五月詔革兩廣鎮守内臣<lb/>
春三月賜海陽林大欽狀元及第<lb/>
十五年丙申春二月初市戰馬<lb/>
<pb n="KR2k0053_WYG_006-75a"/>
　南贛督撫以所轄四省通途修阻有兵無馬難於調<lb/>
　發乃於民兵額設每百名除二十名市馬十疋分給<lb/>
　牧之自備鞍轡同部兵赴鎮班以便征調<lb/>
二十一年壬寅夏六月收復欽州澌凜等四峝民歸籍<lb/>
　宣徳時土豪以四峝叛入於安南至是莫登庸降乃<lb/>
　以四峝歸<lb/>
二十九年庚戌流賊犯髙明秋七月瓊州黎賊那燕等<lb/>
亂提督侍郎歐陽必進討平之<lb/>
<pb n="KR2k0053_WYG_006-75b"/>
二十二年癸丑春正月海冦許棟犯潮陽<lb/>
　棟饒平人航海為盜通倭入冦潮人苦之是秋為養<lb/>
　子朝光所殺明年其黨陳滄海復殺朝光尋解散<lb/>
三月流賊犯髙明<lb/>
　三月刦大幕都九月刦大平都十一月刦田心等都<lb/>
　叅将馮文焯討之不克次年擊走之<lb/>
三十三年甲寅春二月海冦何亞八徐銓等作亂討平<lb/>
之<lb/>
<pb n="KR2k0053_WYG_006-76a"/>
三十六年丁巳春三月命廣東守臣採丹砂于連州<lb/>
　明年叅政程伯鎬採無所得遂報罷<lb/>
羅山猺亂提督侍郎王鈁討平之<lb/>
　大小羅山猺接壤清逺四㑹懷集諸處出没無忌侍<lb/>
　郎談愷集兵七萬分嶺西嶺南二道進討㑹愷勒致<lb/>
　仕南贛都御史王鈁加秩代愷遂領其衆俘斬八千<lb/>
　六百餘人嶺南路兵坐鄒繼芳不振賊多漏刃惟嶺<lb/>
　西路兵實收全功云<lb/>
<pb n="KR2k0053_WYG_006-76b"/>
三十七年戊午春正月倭犯揭陽官軍擊敗之<lb/>
冬十月倭陷黄岡鎮城兵備副使林懋舉等擊敗之<lb/>
三十八年己未冬十一月置廣寧縣<lb/>
　提督王鈁請於潭圃設縣割四㑹縣太平橄㰖太圃<lb/>
　等地𨽻之仍於龍口水立屯田千户所移後千户所<lb/>
　并肇慶衞中前二所軍屯住耕種移金潭廵司於車<lb/>
　洞以控龍口之東而厚集兵卒於南江浦移扶溪廵<lb/>
　司於扶落以防龍口之西<lb/>
<pb n="KR2k0053_WYG_006-77a"/>
三十九年庚申夏四月南京兵部尚書致仕湛若水卒<lb/>
　隆慶中追贈太子少保諡文簡<lb/>
八月御史龎尚鵬上條編法<lb/>
　按條編法今通行天下民皆稱便浙江各府立生祠<lb/>
　祀之廣東㑹城有永賴祠<lb/>
四十年辛酉夏五月晦日赤虹亘天<lb/>
八月大盜張璉林朝曦作亂命提督侍郎張臬同都督<lb/>
劉顯俞大猷等討之<lb/>
<pb n="KR2k0053_WYG_006-77b"/>
　璉饒平庫役也為虐吏所廹遂拒捕為亂知縣林叢<lb/>
　槐招之為所拘留與林朝曦等約結築列城堡攻刦<lb/>
　郡邑流害三省故命臬同顯等討之<lb/>
四十一年壬戌夏六月提督侍郎張臬平張璉<lb/>
　璉等勢日張大臬奏調兵七萬六千進討都督劉顯<lb/>
　俞大猷王寵領其衆叅議馮臯謨僉事皇甫渙賀涇<lb/>
　張冕監之斬首六千六百級擒璉磔之傳首三省<lb/>
冬十月擒賊黨林朝曦磔於市<lb/>
<pb n="KR2k0053_WYG_006-78a"/>
　璉既平其黨林朝曦恃險不下攻程鄉知縣徐甫宰<lb/>
　嚴兵禦之臬遣把總陳璘單騎入砦諭以威信諸黨<lb/>
　解散遂擒朝曦磔於市臬奨璘金千兩<lb/>
四十二年癸亥秋七月置澄海縣<lb/>
　割潮陽上中下外三都揭陽之篷州鰐浦鮀江三都<lb/>
　饒平之蘇灣共七都置縣於下外闢望村是為郡之<lb/>
　南蔽從鄉老曽棟等請也<lb/>
四十三年甲子春倭冦潮州提督侍郎吳桂芳平之<lb/>
<pb n="KR2k0053_WYG_006-78b"/>
置平逺縣<lb/>
夏四月潮州柘林兵叛犯廣州呉桂芳尋討平之<lb/>
六月以提督兼廵撫廣東更設廵撫於廣西<lb/>
　初兩廣各置廵撫成化五年以事權相左置總督而<lb/>
　罷廣西廵撫至是復設<lb/>
提督侍郎吳桂芳始開府於肇慶<lb/>
　桂芳以開府梧州惠潮山海冦時發相去二千里文<lb/>
　檄往來徴調為難乃徙于肇慶迄今制軍仍之<lb/>
<pb n="KR2k0053_WYG_006-79a"/>
秋八月海賊吳平犯惠潮詔閩廣㑹師討之<lb/>
　吳平糾殘倭流刦惠州海豐轉入潮州境既而聞二<lb/>
　省㑹討乃退保南澳福建總兵戚繼光兵先至亟攻<lb/>
　之𢷬其巢穴平間道乗小舟奔交阯其遺孽曽一本<lb/>
　復嘯聚海上髙雷諸郡騷擾者數年<lb/>
四十四年乙丑春二月徳慶羅旁下江猺亂吳桂芳議<lb/>
立營鎮之<lb/>
　徳慶羅旁上下江道為兩省咽喉猺人沿江刦掠而<lb/>
<pb n="KR2k0053_WYG_006-79b"/>
　下江為甚行旅阻塞桂芳以為猺所恃者兩江茂林<lb/>
　潜伏伺刦今為督兵沿岸開山伐木且耕且守制其<lb/>
　出没此不治之治也於是南江口下至洚水一百二<lb/>
　十里間各闢地深入十里立營十營兵各百或二百<lb/>
　戍之稍寧數年未㡬流賊蟠據其中大恣刦掠營兵<lb/>
　不能支矣<lb/>
流賊冦新興官軍擊走之<lb/>
四十五年丙寅春二月户部主事瓊州海瑞上言天下<lb/>
<pb n="KR2k0053_WYG_006-80a"/>
第一事下刑部錮之<lb/>
　瑞疏時事皆人所不敢言遂錮于獄<lb/>
廣韶惠賊李阿元鄧廷鳯官祖政等亂吳桂芳討平之<lb/>
冬十一月出户部主事海瑞于獄復其官<lb/>
穆宗隆慶元年丁夘春三月命大理寺丞海瑞祭南海<lb/>
夏四月罷雷州貢葛<lb/>
六月海冦曽一本攻廣州<lb/>
三年己巳春正月置長寧永安二縣<lb/>
<pb n="KR2k0053_WYG_006-80b"/>
倭犯海豐叅將王詔耿宗元禦之把總周雲翔殺宗元<lb/>
執通判潘槐叛入于倭<lb/>
三月提督侍郎張瀚遣叅將蔡汝蘭帥師平倭執周雲<lb/>
翔歸廣州誅之<lb/>
夏四月以右都御史兼兵部侍郎劉燾總制閩廣軍務<lb/>
　時海冦曾一本未平命燾鎮閩廣協兵討之<lb/>
海冦曽一本伏誅<lb/>
六年壬申春三月廣州饑秋七月廣州大水<lb/>
<pb n="KR2k0053_WYG_006-81a"/>
秋八月從化英徳河源賊亂提督殷正茂討平之<lb/>
九月給事中李學一御史陳堂請討嶺東山冦<lb/>
　惠州冦亂十餘年殺掠不可勝紀士民赴闕訴賊狀<lb/>
　繪圖以獻堂與學一交章請討從之遂大征<lb/>
十一月提督殷正茂大征嶺東諸山冦<lb/>
　正茂議撫諸冦李學一力請大舉討之謂兩廣兵食<lb/>
　俱足而正茂才猷足辦不宜議撫釀亂詔書責正茂<lb/>
　正茂不得已興師四萬分五軍叅將王詔守偹陳璘<lb/>
<pb n="KR2k0053_WYG_006-81b"/>
　出歸善叅議顧養謙監之叅將李誠立出揭陽叅政<lb/>
　陳奎監之遊擊將軍王瑞出長樂副使蘇愚監之叅<lb/>
　將沈思孝出海豐叅政唐九徳監之指揮祖萬松出<lb/>
　永安亦叅議顧養謙監之總兵張元勲將中軍居陳<lb/>
　田副使吳一介則監諸軍并力合討以次剪滅斬首<lb/>
　一萬七千餘級明年三月始旋師<lb/>
神宗萬厯元年癸酉夏五月析東莞縣置新安縣<lb/>
四年丙子命總督凌雲翼征平瀧水猺置羅定州<hi>羅定之始</hi>
<pb n="KR2k0053_WYG_006-82a"/>
　瀧水即羅旁也東界新興南連陽春西抵鬱林北盡<lb/>
　長江萬山聨絡猺賊蟠踞四出剽刦雲翼疏請大征<lb/>
　徴兵遴帥合兩廣十萬之師十道並進搗其巢穴而<lb/>
　咸劉之摧破諸峝五百六十有四俘斬四萬三千有<lb/>
　竒條議善後乃割地立東安西寧二縣陞為州設兵<lb/>
　備道彈壓之<lb/>
九年辛巳冬行清丈法<lb/>
十年壬午春菊有黃華<lb/>
<pb n="KR2k0053_WYG_006-82b"/>
析潮陽縣地置普寧縣<lb/>
十五年丁亥秋八月南京右都御史海瑞卒冬十二月<lb/>
南京禮部尚書致仕何維栢卒<lb/>
　瑞贈吏部尚書諡忠介維栢諡端恪<lb/>
二十一年癸巳廵按廣東御史王有功禁治閩商私糴<lb/>
　閩商白艚至廣輒多買米以私各島牙户利其重貲<lb/>
　相與為奸米價驟騰民譁有功治商逐艚民乃定<lb/>
二十六年戊戌遣開採少監李敬至粤<lb/>
<pb n="KR2k0053_WYG_006-83a"/>
　時有言東粤珠池礦沙之利遣敬督採後擾累甚至<lb/>
　三十四年乃罷之<lb/>
二十七年己亥夏四月稅課使李鳯至粤<lb/>
　有言粤中稅課方物𣙜之可増額二十萬及鳯至不<lb/>
　能充額<lb/>
二十八年庚子夏定鐵鑪餉<lb/>
二十九年辛丑春禁里甲<lb/>
三十五年丁未春二月賜順徳黃士俊狀元及第<lb/>
<pb n="KR2k0053_WYG_006-83b"/>
交趾賊翁富陷欽州<lb/>
三十六年戊申命總督兩廣御史戴耀督安南都統使<lb/>
黎維新討翁富平之<lb/>
四十一年癸丑征崖州黎<lb/>
四十三年乙夘減税銀三之一<lb/>
　奉慈聖李太后遺詔也<lb/>
四十八年庚申増遼餉<lb/>
熹宗天啓六年丙寅總督商周祚檄嶺南道王道元征<lb/>
<pb n="KR2k0053_WYG_006-84a"/>
東瓜坑賊平之<lb/>
懷宗崇正四年辛未秋八月命總督王業浩㑹江西福<lb/>
建兩省官兵剿山冦平之<lb/>
　時銅鼔嶂賊鍾凌秀九連山賊陳萬等犯永安海豐<lb/>
　始興縣流刦江西瑞金福建長汀等處於是命業浩<lb/>
　移鎮惠州總兵官鄧懋官亦至閩撫熊文燦移鎮上<lb/>
　杭䖍撫陸某移鎮信豐守道洪雲蒸監軍檄叅將王<lb/>
　鼎徐之龍閩遊擊鄭芝龍䖍叅將金文光協兵擊之<lb/>
<pb n="KR2k0053_WYG_006-84b"/>
　賊始遁擒凌秀至六年八月餘黨盡殱<lb/>
冬十月練選軍<lb/>
　王業浩先檄募練新兵三百名嵗加餉銀三千兩指<lb/>
　揮雷大壯上議云萬厯初年奉例揀選壯軍一百名<lb/>
　敎習鳥銃守禦征調俱賴再將四所軍復揀二百凑<lb/>
　足三百立為三哨練之有警則聴調無事則守禦不<lb/>
　煩召募不費増餉業浩以為然通行粤省<lb/>
六年癸酉春二月總督熊文燦奏設連平州及鎮平縣<lb/>
<pb n="KR2k0053_WYG_006-85a"/>
夏五月檄竪沿海樁門<lb/>
七年甲戌春正月㑹剿海盜劉香<lb/>
　劉香閩人聚衆入海天啓六年焚刦粤之潮惠至是<lb/>
　捨舟登岸㑹城戒嚴文武合剿斬獲甚衆次年熊文<lb/>
　燦檄閩帥鄭芝龍誅之<lb/>
八年乙亥秋八月命府州縣積榖抽十之三助邊餉徴<lb/>
生員優免丁銀助餉<lb/>
十一年戊寅析新興恩平新㑹三縣地置開平縣<lb/>
<pb n="KR2k0053_WYG_006-85b"/>
十四年辛巳春正月歸善淡水賊劉士魁林九我等掠<lb/>
海豐永安博羅等縣冬十月討平之<lb/>
　賊據惠州烏禽嶂山為巢穴四路分刦總督沈某檄<lb/>
　都司嚴遵浩剿之調潮州兵接應歸善縣知縣王孫<lb/>
　蕙誘降賊黨張鴻張堯李冲雲等於是檄潮兵堵南<lb/>
　嶺取青皮寨㫁賊右臂四面圍攻㧞柵登壟斬獲無<lb/>
　數次年餘黨盧惟正復襲潮州揭陽縣分廵惠潮道<lb/>
　魯元寵以叅將林宏㑹同守道邢大忠破之於野猪<lb/>
<pb n="KR2k0053_WYG_006-86a"/>
　坑賊盡平<lb/>
十五年壬午秋八月徵三省㑹剿連平猺賊<lb/>
九月蠲十二年以前逋糧<lb/>
加廣東舉人六名<lb/>
十六年癸未冬十一月晡時有流星光芒丈餘自西南<lb/>
入東北有聲<lb/>
羣盜起<lb/>
　黄海如破澄海閻王總掠保昌邱文徳攻揭陽劉公<lb/>
<pb n="KR2k0053_WYG_006-86b"/>
　顯據石坑陳大智刦和平蘇誠據潮陽黃厯元焚程<lb/>
　鄉林學賢據惠來王興亂恩平陳耀據歸善十六七<lb/>
　年之間各擁衆數萬流毒慘酷不可勝數蓋<lb/>
本朝景運將開隂沴之氣不鬱蒸則不廓清萬年太平<lb/>
　有兆兇殘之燄不暫燃則不永熄也<lb/>
　<lb/>
　<lb/>
　廣東通志卷六<lb/>
</p>
<p>
</p>
  </div>
</body>
</text>
</TEI>
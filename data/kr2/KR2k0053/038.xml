<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>廣東通志卷三十八</head> <lb/>
    <p>
<pb n="KR2k0053_WYG_038-1a"/>
欽定四庫全書<lb/>
　廣東通志卷三十八<lb/>
　　名宦志<hi>一○自陶唐起至唐訖</hi>
　　宦何以名名者實之賔也以亷名以知名以能名<lb/>
　　以勇名以勲業名以節義名紀之司勲名于朝播<lb/>
　　之詩歌名于野傳諸學士大夫名于一時勒諸彝<lb/>
　　鼎旂常名于萬世名之義大矣哉粤亦仕國也石<lb/>
　　門之泉合浦之珠端江之硯其名香矣自陶唐迄<lb/>
<pb n="KR2k0053_WYG_038-1b"/>
　　今史不絶書矧我<lb/>
　朝泰運之隆<lb/>
神聖繼起整飭官方澄清吏治大臣法小臣廉有其宦<lb/>
　　也必有名也而寧嚴毋濫寧簡毋繁其倣古循良<lb/>
　　傳之遺意歟志名宦<lb/>
　　　省總<lb/>
　陶唐羲叔羲和之屬官帝堯命羲和欽若昊天厯象<lb/>
　　日月星辰敬授人時申命羲叔宅南交平秩南訛<lb/>
<pb n="KR2k0053_WYG_038-2a"/>
　　今化州以此得名<lb/>
　周召虎康公奭之後宣王六年虎帥師平淮南疆理<lb/>
　　至於南海王錫以圭瓚秬鬯山川土田虎拜稽首<lb/>
　　對揚王休頌天子萬夀大雅美之卒諡穆公<lb/>
　秦史禄秦時監郡者也始皇使尉屠睢伐百粤遣禄<lb/>
　　轉餉鑿渠通饟道於陽海山下粤既平立南海郡<lb/>
　　命祿為監所鑿渠遂為通道又利灌田時謂之靈<lb/>
　　渠禄有德於民其後有史定仕南粤為揭陽令元<lb/>
<pb n="KR2k0053_WYG_038-2b"/>
　　鼎六年漢兵下番禺定決計屬漢武帝嘉之封安<lb/>
　　道侯邑六百户子當時嗣侯子孫遂家於掲陽<lb/>
　　任囂秦始皇將也初楚成王頵受天子命鎮粤亂<lb/>
　　及莊王時臣服於楚番禺之都有楚庭焉始皇始<lb/>
　　遣王翦平百粤用屠睢為尉統五軍討不服粤人<lb/>
　　遯入叢薄而隂置雄桀將攻睢殺之始皇大怒發<lb/>
　　兵拜囂南海尉徃定揚粤囂乃入番禺居焉尋以<lb/>
　　謫徙人五十萬戌五嶺能和輯粤衆遂定粤亂後<lb/>
<pb n="KR2k0053_WYG_038-3a"/>
　　諸侯兵起獨南海晏然囂之力也今瀧口有任將<lb/>
　　軍廟云<lb/>
　漢趙佗真定人秦始皇末從任囂畧定揚粤拜龍川<lb/>
　　令二世即位佗上書求女無夫家者萬五千人為<lb/>
　　士卒衣補及囂病篤召佗語曰秦為無道天下苦<lb/>
　　之番禺負山險阻延袤數千里頗有列國人相輔<lb/>
　　此亦一州主也郡中長吏無足與言者故召公即<lb/>
　　被佗書行南海尉事囂死佗即移檄告横浦陽山<lb/>
<pb n="KR2k0053_WYG_038-3b"/>
　　湟谿關曰盜兵且至急絶道聚兵自守因稍以法<lb/>
　　誅秦所置吏擊并桂林象郡自立為南越武王漢<lb/>
　　髙帝十一年使陸賈立佗為南粤王與剖符通使<lb/>
　　和集百越毋為南邉患害佗稱臣奉貢築臺朝漢<lb/>
　　髙后五年有司請禁南越關市鐡器佗遂自稱制<lb/>
　　發兵攻長沙敗數縣而去因此以兵威邉閩越西<lb/>
　　甌駱役屬焉東西萬餘里乘黄屋左纛文帝元年<lb/>
　　復使陸賈賜佗書諭之賈至佗惶恐謝罪書畧曰<lb/>
<pb n="KR2k0053_WYG_038-4a"/>
　　老夫臣佗處粤四十九年於今抱孫焉然夙興夜<lb/>
　　寐寢不安席食不甘味以不得事漢也今陛下哀<lb/>
　　憐復故號通使漢如故老夫死骨不腐賈還報文<lb/>
　　帝大悦佗年百餘嵗至建元四年卒粤人立祠祀<lb/>
　　佗感保鄣之功也龍川舊宅亦立祠水旱報賽其<lb/>
　　應如響云<hi>佗入名宦見唐劉謙傳注</hi>
　　陸賈楚人有口辨從髙帝定天下居左右常使諸<lb/>
　　侯時中國初定尉佗自王於南越髙帝憐百姓新<lb/>
<pb n="KR2k0053_WYG_038-4b"/>
　　勞苦故且休兵使賈賜佗印為南粤王賈至佗魋<lb/>
　　結箕踞見之賈因以義說佗佗乃蹶然起謝曰居<lb/>
　　蠻中乆殊失禮義留陸生與飲數月曰越中無足<lb/>
　　與語至生來令我日聞所不聞遂拜佗為南粤王<lb/>
　　稱臣奉漢約歸報髙帝大恱拜賈為太中大夫文<lb/>
　　帝即位賈復使粤令佗去黄屋稱制令比諸侯皆<lb/>
　　如意㫖賈之力也世傳賈兩奉使所著有南粤行<lb/>
　　記紀其遊覽所及中言羅浮山巔有湖環以嘉植<lb/>
<pb n="KR2k0053_WYG_038-5a"/>
　　南粤花有芳香者移自外國不隨水土而變賈嘗<lb/>
　　與佗汎端溪讌于錦石山今山下有陸大夫祠粤<lb/>
　　人嵗時祀之<lb/>
　　路博徳平州人初為右北平太守元狩四年從驃<lb/>
　　騎將軍以功封邳離侯後遷衛尉元鼎五年秋南<lb/>
　　粤叛以博徳為伏波將軍同楊僕徃討之師岀咸<lb/>
　　陽分五路博徳次于桂陽下湟水與僕㑹番禺時<lb/>
　　博徳所將兵道逺後期乃有千餘人進居西北建<lb/>
<pb n="KR2k0053_WYG_038-5b"/>
　　徳與嘉皆城守而僕自擇便處居東南攻敗粤人<lb/>
　　縱火燒城粤素聞伏波名皆降于博徳嘉與建徳<lb/>
　　以夜亡入海博徳遣人追捕其校司馬蘇𢎞生獲<lb/>
　　建徳粤郎都稽追及嘉斬其首以獻六年三月論<lb/>
　　功博徳仍舊侯益封六百户前擊南粤者校尉摎<lb/>
　　樂韓千秋皆死事封樂子廣徳為龒侯千秋子延<lb/>
　　年為成安侯故南海太守棄子嘉為涉都侯建徳<lb/>
　　為術陽侯趙光為桃侯畢取為膫侯蘇𢎞為海常<lb/>
<pb n="KR2k0053_WYG_038-6a"/>
　　侯孫都為臨蔡侯史定為安道侯居翁為湘成侯<lb/>
　　博徳後以子犯罪免上念其功以為彊弩都尉屯<lb/>
　　居延卒今連州湟水上有伏波將軍廟以祀博徳<lb/>
　　葢報功也<lb/>
　　楊僕宜陽人嘗為御史督盜賊關東治以敢擊行<lb/>
　　稍遷至主爵都尉拜樓船將軍伐南粤以摧鋒却<lb/>
　　敵有功封將梁侯然好誅殺故功名逺遜博徳<lb/>
　　郭孚太原人以材勇知畧聞漢武帝時為光祿大<lb/>
<pb n="KR2k0053_WYG_038-6b"/>
　　夫元鼎中以衛尉路博徳為伏波將軍孚為偏將<lb/>
　　軍博徳帥師下湟水而留孚守桂陽孚撫輯其民<lb/>
　　極有惠愛南越平孚始至番禺以無戰功不得侯<lb/>
　　比卒桂陽民感其徳建廟祀之<lb/>
　　來漢新野人事武帝為光禄大夫元鼎五年秋副<lb/>
　　樓船將軍楊僕伐粤岀豫章下横浦遂平粤僕性<lb/>
　　酷烈所至民苦鋒鏑漢以寛厚輔之粤人多藉全<lb/>
　　活既開七郡伏波功居諸將之首樓船以推鋒䧟<lb/>
<pb n="KR2k0053_WYG_038-7a"/>
　　堅次之粤人皆不伏僕故副者不侯漢後復副僕<lb/>
　　擊朝鮮無功而還嘗自謂吾志在活人人食我徳<lb/>
　　後昆其庻有興乎元孫仲哀帝時為諌議大夫生<lb/>
　　征羌節侯歙為中興勲臣奕葉通顯漢言騐云<lb/>
　　羅𢎞長沙人征和中為交阯部刺史先任者以海<lb/>
　　隅荒逺行部罕徧𢎞既至始發蒼梧春征冬息咨<lb/>
　　詢民間疾苦為之劑調稽察吏治太守墨酷者多<lb/>
　　解印綬肉袒請罪所至繕緝城社經畫山川番禺<lb/>
<pb n="KR2k0053_WYG_038-7b"/>
　　舊有尉佗南武城其北有粤王山山路石磴相連<lb/>
　　便于登覽相傳為𢎞所闢<lb/>
　　鄧讓南陽人建武初為交阯牧時海邦騷動閉境<lb/>
　　自守將軍岑彭素善讓貽書陳漢威徳於是讓以<lb/>
　　所部太守江夏侯登武陵王堂桂陽張隆零陵田<lb/>
　　翕蒼梧杜穆交阯錫光等歸附光治績尤著其在<lb/>
　　交阯教道民獠漸以禮義治化大行同時任延為<lb/>
　　九真太守亦以禮教為首務與光齊名延嘗言忠<lb/>
<pb n="KR2k0053_WYG_038-8a"/>
　　臣不私私臣不忠履正奉公臣子之節世以為名<lb/>
　　言<lb/>
　　馬援字文淵茂陵人慷慨有武畧輔光武中興為<lb/>
　　虎賁中郎將帝嘗言援論兵與我意合建武十七<lb/>
　　年交阯女子徴側與女弟徴貳反攻没其郡九真<lb/>
　　日南合浦蠻皆應之寇畧嶺外六十餘城於是璽<lb/>
　　書拜援伏波將軍副以扶樂侯劉隆督樓船兵沿<lb/>
　　海而進隨山刋道千餘里十八年春軍至浪泊上<lb/>
<pb n="KR2k0053_WYG_038-8b"/>
　　與賊戰大破之明年正月斬徴側徴貳傳首洛陽<lb/>
　　封援為新息侯嶺嶠悉平立銅柱于漢之極界徃<lb/>
　　來南海撫定珠厓調立城郭置井邑立珠厓縣二<lb/>
　　十年秋振旅還京師援好騎善别名馬得駱越銅<lb/>
　　鼔乃鑄為馬式上之二十四年擊武陵五溪蠻至<lb/>
　　壺頭病卒初援在交阯常餌薏苡實用能輕身以<lb/>
　　勝瘴氣援欲以為種軍還載之一車人以為南土<lb/>
　　珍怪權貴皆望之援時有寵故莫以聞及卒後有<lb/>
<pb n="KR2k0053_WYG_038-9a"/>
　　上書譖援者謂所載還皆明珠文犀梁松以宿憾<lb/>
　　復謗之帝益怒援妻孥惶懼不敢以喪還舊塋槀<lb/>
　　葬城西肅宗建初三年追諡曰忠後雷瓊二郡多<lb/>
　　祀博徳及援為伏波將軍祠迄今不廢<lb/>
　　谷朗耒陽人建武中仕至太中大夫值交阯叛遣<lb/>
　　朗征之經番禺牂牁威聲大著事平遷九真太守<lb/>
　　楊扶字聖儀烏傷人和帝永元中扶以薦辟為武<lb/>
　　源令遷交阯刺史有理能名洞民有羣入人家奪<lb/>
<pb n="KR2k0053_WYG_038-9b"/>
　　飲食者其家與之格鬭黨與畢集因行刦掠督郵<lb/>
　　徃捕反為所傷後乃益兵始就縛扶謂曰汝苐饑<lb/>
　　爾叱使就粟南海郡吏盡諍以為縱惡不可扶笑<lb/>
　　遣之行二日盡投江中聞者大驚有瞽嫗市物泉<lb/>
　　刀盡失訟諸扶扶密遣人詗得所遺予嫗嫗感泣<lb/>
　　而去凡行部所至有恩惠州人為之謡曰楊聖儀<lb/>
　　政多竒葢此類也在嶺表生二子長喬為尚書桓<lb/>
　　帝時數上書言政事次璇舉孝亷為零陵太守靈<lb/>
<pb n="KR2k0053_WYG_038-10a"/>
　　帝時蒼梧桂陽寇起吏人恐懼璇乃製馬車數十<lb/>
　　乘又為兵車彀弓弩與戰大破平之境内以寧歴<lb/>
　　尚書僕射<lb/>
　　綦母俊上虞人少涉儒學治左氏春秋安帝永初<lb/>
　　中舉孝亷拜左校令出為交阯刺史元初三年合<lb/>
　　浦蠻反遣侍御史任逴督州郡兵討之俊保鄣蒼<lb/>
　　梧乃徃戎行所向摧靡功當封賞上書歸功于逴<lb/>
　　自謂致寇當誅帝下詔美之其後同郡虞翻稱俊<lb/>
<pb n="KR2k0053_WYG_038-10b"/>
　　㧞濟一郡讓爵土之封多其不伐云<lb/>
　　周敞汝南人舉孝亷順帝永和元年為交阯太守<lb/>
　　請立為州即拜敞交阯刺史懷柔民獠甚有威惠<lb/>
　　自鄧讓以七郡歸附後寇賊時發敞能勞來安集<lb/>
　　海寇不敢犯境嘗行部至龍川聞山木響異因伐<lb/>
　　取以為鼔以下分鼔給桂林郡上分鼓給交阯郡<lb/>
　　擊一鼔則二鼓皆鳴俚獠相驚謂有龍潛而密應<lb/>
　　者莫不畏之因名其山曰龍山<lb/>
<pb n="KR2k0053_WYG_038-11a"/>
　　陳茂字若恩汝南人容止儼恪鬚眉甚偉為交阯<lb/>
　　别駕從事並有竒績舊令刺史行部不涉海永初<lb/>
　　中盜賊横行海濵皆震刺史周敞渡海巡方遇大<lb/>
　　風船欲覆茂按劍呵水神風即息海上人望之如<lb/>
　　神明莫不畏仰比敞遷豫州刺史與茂俱行到頴<lb/>
　　川陽翟傳傳中有置美酒一柙敞去敕御騶載酒<lb/>
　　以行茂見即擊柙破之敞問茂曰刺史年老須酒<lb/>
　　益氣别駕破柙沽名何益茂荅曰所過皆仰明使<lb/>
<pb n="KR2k0053_WYG_038-11b"/>
　　君傳車而騑驂載酒非宜也敞愈敬重茂後遷荆<lb/>
　　州刺史以公正著聲<lb/>
　　胡貢一名寵華容人五世祖剛避王莽亂遯於交<lb/>
　　阯和帝永初元年貢以徳行純懿被辟召官至交<lb/>
　　阯都尉南撫桂陽東綏番禺延見將吏禮洽法行<lb/>
　　軍旅大治在郡六年桴鼓頓息子廣太傅後有沈<lb/>
　　景者桓帝時為交阯都尉屯兵圉馬新厥政令禦<lb/>
　　貫胸蠻有功交部以寧<lb/>
<pb n="KR2k0053_WYG_038-12a"/>
　　胡瑒新野人髙祖父著日南太守瑒早有辨慧好<lb/>
　　章句博學修行尤篤孝愛桓帝時舉孝亷累遷桂<lb/>
　　陽太守脩明風教吏民戴之以延熹四年遭母喪<lb/>
　　去官廬於墓次<lb/>
　　魏朗字少英上虞人習春秋圖緯又詣太學受五<lb/>
　　經為九真都尉到官率勵吏民討破羣賊斬首三<lb/>
　　千級桓帝美其功徴拜議郎遷尚書令<lb/>
　　度尚字博平湖陸人少有文武才畧受知於刺史<lb/>
<pb n="KR2k0053_WYG_038-12b"/>
　　朱穆累遷右校令延熹五年長沙零陵賊自桂陽<lb/>
　　攻沒蒼梧南海交阯三郡交阯刺史蒼梧太守望<lb/>
　　風奔遯時穆為尚書應詔舉尚為荆州刺史尚至<lb/>
　　州先攻宿賊於桂陽賊皆畏威逃徙尚窮追數百<lb/>
　　里遂入南海破其三屯岀兵三年羣寇悉定七年<lb/>
　　封右鄉侯遷桂陽太守明年徴還京師桂陽賊復<lb/>
　　起於是以尚為中郎將討平之斬胡蘭等三千五<lb/>
　　百級復以尚為荆州刺史延熹九年卒于官<lb/>
<pb n="KR2k0053_WYG_038-13a"/>
　　張喬永初元年為交阯刺史時日南象林徼外蠻<lb/>
　　區憐將數千人攻象林縣燒城寺殺長吏交阯刺<lb/>
　　史樊演發交阯九真二郡兵萬餘人救之賊勢轉<lb/>
　　盛㑹侍御賈昌使日南即與州郡併力討之不利<lb/>
　　帝以為憂明年召公卿百官及四府掾屬問其方<lb/>
　　畧皆議遣大將發荆揚兗豫四萬人赴之大將軍<lb/>
　　從事中郎李固駮其不可謂喬前在益州有破賊<lb/>
　　功可用為刺史帝從固議即拜喬為交阯刺史喬<lb/>
<pb n="KR2k0053_WYG_038-13b"/>
　　至開示慰誘並皆降散由是嶺外復平<lb/>
　　祝良字邵卿臨湘鄉人順帝永建中為正陽令永<lb/>
　　和中補九真太守嶺南外蠻犯合浦象林等郡殺<lb/>
　　刺史良單車入蠻中招以威信降者如堵粤遂定<lb/>
　　夏方九江人建康元年為交阯刺史以才畧名初<lb/>
　　日南蠻寇作亂九真太守祝良與刺史張喬招降<lb/>
　　之喬遷去日南復與九真煽動方開恩招誘賊皆<lb/>
　　降服以功遷桂陽太守有治聲永夀三年居風令<lb/>
<pb n="KR2k0053_WYG_038-14a"/>
　　以貪暴激變朱達等於是九真日南大亂延熹三<lb/>
　　年復以方為交阯刺史方恩威乆著宿賊二萬餘<lb/>
　　人悉降嶺海以安<lb/>
　　賈琮字孟堅聊城人舉孝亷歴遷交阯刺史交土<lb/>
　　多珍竒前刺史缺清白上承權貴下積私賂輙遷<lb/>
　　代去故吏民怨叛中平元年交阯屯兵反執刺史<lb/>
　　及合浦太守朱達自稱柱天將軍靈帝敕三府精<lb/>
　　選能吏有司舉琮為交阯刺史琮到部訊其反狀<lb/>
<pb n="KR2k0053_WYG_038-14b"/>
　　咸言賦斂過重告寃無所民不聊生聚為盜賊琮<lb/>
　　即移書告諭招撫荒散蠲復徭役誅斬渠帥為大<lb/>
　　害者簡選良吏試守諸縣嵗間蕩定百姓以安巷<lb/>
　　路為之歌曰賈父來晚使我先反今見清平吏不<lb/>
　　敢飯琮却琛獻守令亦皆不敢受在事三年為十<lb/>
　　三州最徴拜議郎後為度遼將軍<lb/>
　　朱儁字公偉上虞人縣長度尚見而竒之舉孝亷<lb/>
　　除蘭陵令有異政為東海相所表㑹交阯部羣賊<lb/>
<pb n="KR2k0053_WYG_038-15a"/>
　　並起梁龍等萬餘人與南海太守孔芝反叛攻破<lb/>
　　郡縣光和元年拜儁交阯刺史令過本郡簡募家<lb/>
　　兵及所調合五千人分為兩道而入抵境界按甲<lb/>
　　不前先遣使詣郡觀賊虚實宣揚威徳震動其心<lb/>
　　遂與七郡兵進逼之誅梁龍降者數萬旬月盡定<lb/>
　　以功封都亭侯<lb/>
　　周乘字子居安城人天資聰明髙峙嶽立非陳蕃<lb/>
　　黄憲之徒則不交也中平初與憲及封祈等六人<lb/>
<pb n="KR2k0053_WYG_038-15b"/>
　　以孝亷為太守李張所舉拜郎中遷鄢陵長建安<lb/>
　　中被徴拜侍御史公車司馬令不畏强禦以是見<lb/>
　　怨於幸臣岀為交阯刺史上書云南交絶域習於<lb/>
　　貪濁强宗聚奸長吏肆狡侵漁萬民貽毒乆矣今<lb/>
　　為本朝掃清一方是時屬城解綬者三十餘人嶺<lb/>
　　表肅然陳蕃常嘆曰若周子居者真治國之器譬<lb/>
　　諸寶劍則世之干將其為名流推重如此<lb/>
　後漢李恢字徳昻俞元人先主入益州恢為庲降都<lb/>
<pb n="KR2k0053_WYG_038-16a"/>
　　督持節領交州刺史昭烈崩髙定恣睢於越巂雍<lb/>
　　闓跋扈於建寧朱裒反叛於牂牁惟恢鎮南土與<lb/>
　　諸葛亮聲勢相倚以功封漢興亭侯加安漢將軍<lb/>
　　建興七年詔以交州屬呉尋徴恢還<lb/>
　　　各府<lb/>
　　呉恢陳畱人也順帝時為南海太守欲殺青簡以<lb/>
　　寫經書子祐年十二隨官諌曰大人踰越五嶺逺<lb/>
　　在海濵多珍異國家猜疑權戚覬望此書若成則<lb/>
<pb n="KR2k0053_WYG_038-16b"/>
　　載之兼兩昔馬援以薏苡興謗王陽以衣囊徼名<lb/>
　　嫌疑之間先賢所謹恢乃止撫祐背曰我家世不<lb/>
　　乏季子矣恢臨政慎謐以清白著聲祐後為河間<lb/>
　　相生二子鳳愷及孫駕皆仕宦有名於世<lb/>
　　孔嵩字仲山南陽人少遊太學有髙節歴官南海<lb/>
　　太守在郡清白麄袍糲食如貧賤時士民咸敬之<lb/>
　　黄演字元長江陵人少有至性父母病輒不飲食<lb/>
　　病止復故章和中舉孝亷仕番禺令涖政亷平鎮<lb/>
<pb n="KR2k0053_WYG_038-17a"/>
　　靖不擾吏民安之<lb/>
　　　右廣州府<lb/>
　　衛颯字子産脩武人家貧好學徙師無糧常傭以<lb/>
　　自給建武二年辟大司徒鄧禹府舉能案劇除侍<lb/>
　　御史改襄城令擢桂陽太守郡接交州其俗不知<lb/>
　　禮度颯下車修庠序之教設婚姻之禮期年間境<lb/>
　　内大化含洭正陽曲江三邑為越故地武帝平越<lb/>
　　以屬桂陽民居山谷間習其風土不供田賦去郡<lb/>
<pb n="KR2k0053_WYG_038-17b"/>
　　逺者或且千里吏事徃來輒發民挽舟名曰傳役<lb/>
　　每一吏岀徭及數家百姓苦之颯乃鑿山開險通<lb/>
　　道五百里許列亭館置郵驛於是役省勞息流徙<lb/>
　　者還漸成邑聚咸樂輸賦颯居官如家所施悉中<lb/>
　　時宜視事十年郡内清理民不知書嘗約史記要<lb/>
　　言以類相從為史要十卷南土傳誦之二十五年<lb/>
　　徴還擬拜少府㑹颯臥疾敕以桂陽太守歸家須<lb/>
　　後詔書居二載詣闕自陳困篤迺収印綬賜錢十<lb/>
<pb n="KR2k0053_WYG_038-18a"/>
　　萬<lb/>
　　茨充字子河南陽人初舉孝亷赴京師同伴馬斃<lb/>
　　充抵前亭輒舍車馳馬還迎之人多其義建武中<lb/>
　　代颯守桂陽循其善政民多徒跣盛寒足裂春温<lb/>
　　或至膿潰充教之編草為履民不知耕作復勸其<lb/>
　　種桑麻示以採桑飼蠶之法民獲利益至今嶺以<lb/>
　　南知桑蠶織屨者皆充之賜也<lb/>
　　鄧彪字智伯新野人太傅禹族屬父邯中興初以<lb/>
<pb n="KR2k0053_WYG_038-18b"/>
　　功封鄳侯歴渤海太守彪勵志修行父卒讓國於<lb/>
　　異母弟鳳明帝髙其節下詔許焉後仕州郡辟公<lb/>
　　府累遷桂陽太守旬宣所至教民孝友聽訟平恕<lb/>
　　部内悅服徴入為太僕永平末拜太尉在位清白<lb/>
　　為百僚式和帝即位拜太傅錄尚書事賜爵關内<lb/>
　　侯舉朝宗其禮讓永元五年卒天子親臨弔祭始<lb/>
　　興民建祠報之<lb/>
　　許荆字少張陽羨人祖父武嘗讓財與兩弟以孝<lb/>
<pb n="KR2k0053_WYG_038-19a"/>
　　友著聲歴仕長樂少府荆少為郡掾拯兄子世於<lb/>
　　難人謂其有祖風太守黃競舉孝亷和帝時遷桂<lb/>
　　陽太守郡濵南州風俗窳陋荆為設喪紀婚姻制<lb/>
　　度使知禮禁有兄弟争財互訟者對之嘆曰吾荷<lb/>
　　國重任而教化不行咎在太守顧吏使上書陳狀<lb/>
　　欲詣廷尉兄弟感悔各祈受罪諸不養父母兄弟<lb/>
　　分析者聞風感化葢千餘人在事十二年民吏安<lb/>
　　之為立廟樹碑孫戫靈帝時為太尉<lb/>
<pb n="KR2k0053_WYG_038-19b"/>
　　欒巴字叔元内黄人性質直博覽經史順帝擢為<lb/>
　　郎累遷桂陽太守以郡處南陲不閑典訓為立學<lb/>
　　校以奬進之雖幹吏卑末皆課令習讀程試殿最<lb/>
　　隨能授職居七載以病乞骸骨荆州刺史李國薦<lb/>
　　巴治績徴拜議郎守光祿大夫<lb/>
　　周昕字君光下邳人桓帝時舉孝亷拜尚書侍郎<lb/>
　　遷固始相尋轉桂陽太守樂昌縣西一百十八里<lb/>
　　為武溪驚湍激石犇流數百里昔馬援南征其門人<lb/>
<pb n="KR2k0053_WYG_038-20a"/>
　　轅寄生善吹笛援為作歌和之名武溪深其辭曰<lb/>
　　滔滔武溪一何深鳥飛不度獸不能臨嗟哉武溪<lb/>
　　何毒淫昕至郡命能吏督夫徙盤石投之窮壑剷<lb/>
　　髙填下鑿截回曲因勢導之嶮阻既平洶湧遂絶<lb/>
　　六瀧悉奠水合流行旅無舟楫憂昕之功也熹平<lb/>
　　三年曲江人于瀧頭瀧口並為立廟勒石紀功至<lb/>
　　今頌之不衰<lb/>
　　區祉字叔賢東安人熹平中為曲江長以太守周<lb/>
<pb n="KR2k0053_WYG_038-20b"/>
　　昕循良特異遵承典憲宣揚徳訓率履不越乃與<lb/>
　　荆州從事龔臺王鼎等即瀧上立神漢桂陽守功<lb/>
　　徳碑邑人郭蒼為之銘<lb/>
　　熊喬字伯舉舂陵人少治歐陽尚書以經學顯名<lb/>
　　初平中被辟至東都京兆尹陳龜推為曲江長雍容<lb/>
　　涖事徃惡不咎判斷如流海隅懷化爵廩英俊序<lb/>
　　以禮範郎吏督郵隂邪屏跡㑹董卓作亂劉表為<lb/>
　　荆州牧選拜綏民校尉籌畫畢張仁聲益隆居五<lb/>
<pb n="KR2k0053_WYG_038-21a"/>
　　年去官未幾詔拜車騎都尉灌陽長膏澤再施徽<lb/>
　　音嗣聞建安中卒<lb/>
　　　右韶州府<lb/>
　　費貽犍為人少好學有志操為鄉黨所推重王莽<lb/>
　　末公孫述據蜀僭號貽漆身為癩徉狂以避之退<lb/>
　　藏山藪十餘年述滅後光武聞其賢下詔徴之仕<lb/>
　　合浦太守涖政清簡民懐其徳世傳合浦江山皆<lb/>
　　以亷名者由貽亷故云<lb/>
<pb n="KR2k0053_WYG_038-21b"/>
　　孟嘗字伯周上虞人其先三世為郡吏並伏節死<lb/>
　　難嘗少修操行仕郡為户曹史邑寡婦養姑至孝<lb/>
　　姑卒夫女弟誣婦鴆母嘗言婦枉狀太守不為理<lb/>
　　遂謝病歸婦竟寃死郡中連旱後太守殷丹問故<lb/>
　　嘗言其事丹刑訟女而祭婦墓天應澍雨榖稼以<lb/>
　　登嘗後察孝亷舉茂才歴遷合浦太守亷郡少產<lb/>
　　穀民頼珠為活徃守宰多貪穢採求無厭珠遂漸<lb/>
　　徙於交阯郡界行旅不至貧餓載道嘗求民利病<lb/>
<pb n="KR2k0053_WYG_038-22a"/>
　　痛革前弊未踰嵗而珠還商賈流通百姓復業稱<lb/>
　　為神明被徴當行吏民攀留不得進乃載鄉民船<lb/>
　　乘夜遁去隱處窮澤身自耕傭士民慕其徳就其<lb/>
　　居止者百餘家桓帝時尚書同郡楊喬薦之曰臣<lb/>
　　前後七表言故合浦太守孟嘗終不蒙察嘗清行<lb/>
　　出俗能幹絶羣前更守宰移風改政去珠復還饑<lb/>
　　民蒙活且南海多珍而嘗單身謝病不揚華藻沉<lb/>
　　淪草莽永謝聖朝臣誠傷心故敢罄其拳拳書上<lb/>
<pb n="KR2k0053_WYG_038-22b"/>
　　不報嘗卒於家<lb/>
　　　右亷州府<lb/>
　　孫豹㑹稽人父幸武帝末為朱崖郡太守朝廷令<lb/>
　　為廣幅布以獻蠻不堪役遂聚衆殺幸於是豹合<lb/>
　　率善人還攻蠻破之自領郡事討擊餘黨連年乃<lb/>
　　平豹遣使封還印綬上書言狀制詔即以豹為朱<lb/>
　　崖太守威政大行獻命嵗至<lb/>
　　僮尹丹陽人舉孝亷為郎寓次京師永平十七年<lb/>
<pb n="KR2k0053_WYG_038-23a"/>
　　儋耳慕義來貢渠帥貴長耳皆穿而縋之垂肩三<lb/>
　　寸餘人則鏤其頰為數支見者詫為異物是時甘<lb/>
　　露頻降樹枝内附公卿百姓以為瑞應徴在逺人<lb/>
　　乃集朝堂稱觴上夀尹從武始侯張奮引見便殿<lb/>
　　應對稱㫖上竒之因拜儋耳太守尹至郡未幾詔<lb/>
　　擢為交阯刺史復還朱崖戒敕官吏毋貪珍賂勸<lb/>
　　諭其民毋鏤面頰以自别於洞俚雕題之俗自是<lb/>
　　蠻風日變建初中遷武陵太守<lb/>
<pb n="KR2k0053_WYG_038-23b"/>
　　　右瓊州府<lb/>
　　　忠義<lb/>
　　終軍字子雲濟南人也年十八選博士弟子詣府<lb/>
　　受遣太守聞其有竒才召見甚竒之軍步入關關<lb/>
　　吏與繻為傳軍棄繻而去至長安上書言事武帝<lb/>
　　異其文拜軍謁者給事中從上幸雍祠五畤獲白<lb/>
　　麟一角五蹄又得竒木其枝旁岀輒復上合帝異<lb/>
　　之博詢羣臣軍上對曰臣聞詩頌君徳樂舞后功<lb/>
<pb n="KR2k0053_WYG_038-24a"/>
　　異經而同指明盛徳之所隆也夫明徳之徴上亂<lb/>
　　飛鳥下動淵魚各以類推今野獸并角明同本也<lb/>
　　衆支内附示無外也若此之應殆將有逺方蒙化<lb/>
　　者焉對奏稱㫖由是改元為元狩後數月軍言果竒<lb/>
　　中擢諌大夫元鼎四年軍自請願受長纓羈南粤<lb/>
　　王致之闕下乃遣軍使南粤粤王聽許請舉國内<lb/>
　　屬未幾相吕嘉舉兵反軍不屈而死史紀殺漢使<lb/>
　　者終軍予其節也<lb/>
<pb n="KR2k0053_WYG_038-24b"/>
　　　名宦省總<hi>自三國訖隋列傳不多祗分省總不分各府</hi>
　三國呉步騭字子山淮隂人世亂避難江東以種瓜自<lb/>
　　給晝勤四體夜誦經傳建安中孫權為討虜將軍<lb/>
　　召騭為主記除海鹽長歴交州刺史呉中舊遊聞<lb/>
　　之曰步子山有此功業日閎矣明年拜使持節征<lb/>
　　南中郎將劉表所置蒼梧太守呉巨隂懐異心外<lb/>
　　附内違騭計斬之威聲大振交阯太守士燮兄弟<lb/>
　　相率供命南土之賔自此始初州治在番禺城西<lb/>
<pb n="KR2k0053_WYG_038-25a"/>
　　接牂牁沮洳難居騭徙治尉佗故都築立城郭民<lb/>
　　用綏集拜平戎將軍封廣信侯呉黃武三年遷右<lb/>
　　將軍改封臨湘侯赤烏九年代陸遜為丞相猶誨<lb/>
　　門生手不釋卷出督西陵二十年鄰敵敬其威信<lb/>
　　性寛𢎞得衆喜怒不形而内外肅然<lb/>
　　士燮字威彥廣信人父賜桓帝時為日南太守燮<lb/>
　　少遊學京師事頴川劉子竒治左傳春秋察孝亷<lb/>
　　舉茂才除巫令遷交阯太守燮乃表弟壹領合浦<lb/>
<pb n="KR2k0053_WYG_038-25b"/>
　　太守次弟徐聞令䵋領九真太守䵋弟武領南海<lb/>
　　太守燮體器寛厚謙虚下士中國士人徃依避難<lb/>
　　者以百數耽玩春秋為之注解陳國袁徽與尚書<lb/>
　　令荀彧書甚見稱譽獻帝賜燮璽書曰交州絶域<lb/>
　　南帶溟海上恩不宣下義壅隔劉表又遣頼恭閲<lb/>
　　我南土今以燮為綏南中郎將董督七郡領交阯<lb/>
　　太守如故時天下喪亂交州貢職不廢復詔進安<lb/>
　　逺將軍龍度亭侯奉步騭節度孫權加左將軍質<lb/>
<pb n="KR2k0053_WYG_038-26a"/>
　　其子廞以為武昌太守燮在郡四十餘嵗封龍編<lb/>
　　侯黄武五年年九十卒<lb/>
　　吕岱字定公海陵人仕呉為安南將軍封都鄉侯<lb/>
　　時交阯太守士燮子徽叛據交州岱乃表分海南<lb/>
　　三郡為交州以將軍戴良為刺史海東四郡為廣<lb/>
　　州岱為刺史共擊徽大破之進封番禺侯後討平<lb/>
　　髙涼等賊時已八十躬親王事拜大司馬卒年九<lb/>
　　十六<lb/>
<pb n="KR2k0053_WYG_038-26b"/>
　　聶友字文悌豫章人少以才諝錄為縣吏虞翻徙<lb/>
　　交州友送之翻與語竒焉薦於豫章太守陳裴以<lb/>
　　為功曹既至都諸葛恪遂與友善及孫權將圖朱<lb/>
　　崖恪薦友為太守詔加將軍與校尉陸凱同徃既<lb/>
　　奏捷留友治之友慮師乆致疫簡其精鋭自衛餘<lb/>
　　先遣還權大悦徴為丹陽太守<lb/>
　　陸凱字敬風呉郡人丞相遜族子拜都尉手不釋<lb/>
　　卷赤烏中除儋耳太守同將軍聶友討朱崖以功<lb/>
<pb n="KR2k0053_WYG_038-27a"/>
　　遷建武校尉<lb/>
　　陸印字敬宗呉人凱弟也赤烏十一年九真蠻賊<lb/>
　　攻没城邑揚粤騷動有趙嫗者年長不嫁入山聚<lb/>
　　羣盜自為首領攻刦郡邑勇敢善戰常著金蹋踶<lb/>
　　戰退輒張帷幕少勇數十侍側無能制之者乃以<lb/>
　　印為交州刺史安南校尉印入南界集交廣兵喻<lb/>
　　以恩信務崇招納髙涼渠黨皆降趙嫗亦平交域<lb/>
　　清泰加安南將軍永安元年徴為西陵督封都亭<lb/>
<pb n="KR2k0053_WYG_038-27b"/>
　　侯今廣城北甘溪印所浚也所撰有廣州先賢傳<lb/>
　　行于世<lb/>
　　鍾離牧字子幹㑹稽山隂人呉大帝赤烏五年遷<lb/>
　　南海太守時高涼越率仍弩等破畧殘害越界牧<lb/>
　　討旬日降服又揭陽賊率曾夏等數千人叛歴十<lb/>
　　餘年以侯爵雜繒下令購募不可得牧遣使慰諭<lb/>
　　之皆首服自改為良民始興太守羊衜稱其恩威<lb/>
　　智勇操行清純有古人風<lb/>
<pb n="KR2k0053_WYG_038-28a"/>
　　薛綜字敬文沛郡人綜少明經善屬文舉秀才漢<lb/>
　　末避地交州從劉熙學士燮既附孫權召綜為五<lb/>
　　官中郎將除合浦太守治郡威惠兼行民獠愛之<lb/>
　　獠俗婦多淫奔綜繩以禮禁俗乃少戢後守交阯<lb/>
　　歴官太子太傅所著詩文名私載又定五宗圖述<lb/>
　　二京解皆傳於世子珝威南將軍瑩散騎常侍瑩<lb/>
　　子兼尚書三世皆傅東宫<lb/>
　　呉展字士季下邳人舉孝亷仕至廣州刺史為政<lb/>
<pb n="KR2k0053_WYG_038-28b"/>
　　清平不尚嚴威南嶠蔡洪稱其清足勵俗信可結<lb/>
　　神才堪幹世時以為知言<lb/>
　　李肅字偉恭南陽人少以才聞薦㧞後進品題藻<lb/>
　　鑑確有定衡孫權命主選舉號為得才求外補為<lb/>
　　桂陽太守分郴以北為北部始興以南為南部隨<lb/>
　　俗而治吏民悅服比卒知與不知並痛惜焉<lb/>
　　羊衜南陽人受知孫權為中庻子赤烏二年春督<lb/>
　　軍擊魏有功廖式作亂既平以衜為桂陽太守孫<lb/>
<pb n="KR2k0053_WYG_038-29a"/>
　　皓甘露元年分桂陽南部為始興郡改衜為始興<lb/>
　　太守衜益研政術南嶠率服藻鑑人物初無一爽<lb/>
　　人皆敬之<lb/>
　　　忠義<lb/>
　　虞授餘姚人永安中仕至廣州刺史軫恤災旱申<lb/>
　　理幽滯廣民愛之行部所至密擒寇賊勸相農桑<lb/>
　　闔境大治三年代去後南土盜發天紀末復用授<lb/>
　　為廣州都督居常以馬革褁尸自許及郭馬作亂<lb/>
<pb n="KR2k0053_WYG_038-29b"/>
　　授竟死於難人以為䜟云子基右軍司馬孫球黄<lb/>
　　門侍郎<lb/>
　　　名宦省總<lb/>
　晉滕修字顯先南陽人仕呉以征討功封西鄂侯孫<lb/>
　　皓時廣州部曲督郭馬等為亂皓以修宿有威惠<lb/>
　　使持節都督廣州軍事鎮南將軍廣州牧以討之<lb/>
　　未尅而晉師伐呉修率衆赴難至巴邱聞皓已降<lb/>
　　乃縞素流涕而還與廣州刺史閭豐蒼梧太守王<lb/>
<pb n="KR2k0053_WYG_038-30a"/>
　　毅各送印綬詔以修為安南將軍廣州牧持節都<lb/>
　　督如故封武當侯加鼔吹委以南方事修在南積<lb/>
　　年為邉人所附太康九年卒請葬京師諡曰忠<hi>按晉</hi>
　　<hi>書滕修討南賊用陶璜之計以取勝璜字世英秣陵人呉時為交州牧有功</hi>
　　諸葛京字行宗瑯琊人漢丞相亮之孫魏人滅漢<lb/>
　　京父瞻戰死咸熙初徙其家河東晉武帝泰始中<lb/>
　　詔曰諸葛亮在蜀盡其心力其子瞻臨難而死義<lb/>
　　天下之善一也其孫京隨才署吏後為郿令尚書<lb/>
<pb n="KR2k0053_WYG_038-30b"/>
　　僕射山濤薦之擢中庻子惠帝時位至平越中郎<lb/>
　　將廣州刺史假節推誠待物有祖風烈吏民稱之<lb/>
　　王毅長沙人晉武帝時以學行被州郡辟仕至蒼<lb/>
　　梧太守惠帝元康中遷平越中郎將廣州刺史在<lb/>
　　位甚得民情朝政方亂嶺表頼毅以安永興二年<lb/>
　　卒於廣州子矩為南平内史有討庾氷陳敏功亦<lb/>
　　授廣州刺史在州月餘以勞瘁卒<lb/>
　　滕含西鄂人前刺史修之子初為庾氷輕車長史<lb/>
<pb n="KR2k0053_WYG_038-31a"/>
　　討蘇峻有功封夏陽縣開國侯授平南將軍廣州<lb/>
　　刺史在任積年甚有威惠世濟其美廣人稱之㑹<lb/>
　　林邑陷日南攻九真征西督䕶滕畯率交廣之兵<lb/>
　　徃禦反為所敗升平末含率衆伐之林邑王范佛<lb/>
　　懼請降含與盟而還卒諡曰戴<lb/>
　　尹虞長沙人慷慨有志節永嘉初為始興太守治<lb/>
　　民弭盜張弛有法每以忠義相勉士多效命家訓<lb/>
　　肅然郡民化之秩滿還家值杜弢作亂虞舉義兵<lb/>
<pb n="KR2k0053_WYG_038-31b"/>
　　於巴陵號曰監軍移檄討弢乘勝進長沙亡何敗<lb/>
　　沒二女有殊色為弢所得將妻之二女曰安有二<lb/>
　　千石女為賊婦耶吾何惜一死弢怒殺之廣州刺<lb/>
　　史郭訥聞虞舉事遣始興太守嚴佐帥師相援敗<lb/>
　　還始得虞凶問吏民莫不哀悼<lb/>
　　陶侃字士行鄱陽人以荆州刺史討平杜弢王敦<lb/>
　　忌其功左遷廣州刺史平越中郎將時王機據廣<lb/>
　　州侃至遣兵斬機一方頼之以功封柴桑侯侃在<lb/>
<pb n="KR2k0053_WYG_038-32a"/>
　　州悉取賔佐酒器蒱博之具投之江語人曰大禹<lb/>
　　聖人乃惜寸隂至於衆人當惜分隂豈可逸遊荒<lb/>
　　醉生無益於時死無聞於後是自棄也侃居常朝<lb/>
　　運百甓於齋外暮運於齋内人問其故答曰吾方<lb/>
　　致力中原豈可過自優逸其勤勵類如此交州刺<lb/>
　　史王諒為賊梁碩所陷侃遣將髙寶進擊平之進<lb/>
　　號征南大將軍開府儀同三司王敦反侃復遣將<lb/>
　　髙寶致討及敦平遷都督荆雍等八州諸軍事荆<lb/>
<pb n="KR2k0053_WYG_038-32b"/>
　　州刺史交廣并領焉楚郢士女莫不相慶後都督<lb/>
　　江州敗石勒將平襄陽拜大將軍太尉封長沙郡<lb/>
　　公卒年七十六諡曰桓<lb/>
　　王導字茂𢎞瑯琊人晉懷帝時為始興郡内史寛<lb/>
　　𢎞博大民吏安之元帝為瑯琊王與導相善比鎮<lb/>
　　下邳以導為安東司馬經畧多出其謀時稱江左<lb/>
　　夷吾帝即位遂委任之每字而不名累遷司徒封<lb/>
　　始興郡公邑三千户帝以導治始興素著政譽故<lb/>
<pb n="KR2k0053_WYG_038-33a"/>
　　封於此後拜丞相中外倚重咸平五年卒諡文獻<lb/>
　　謝奉字𢎞道㑹稽山隂人歴安南將軍廣州刺史<lb/>
　　為政清静不煩徴為吏部尚書後免官東還道逢<lb/>
　　謝安共語三日安欲慰其失官奉輒引以他事安<lb/>
　　嘆曰謝奉故是竒士<lb/>
　　羅友襄陽人刺廣州在藩政舉大綱不存小察吏<lb/>
　　民安之有天韻好遊觀嘗疉石以玩簾泉七月中<lb/>
　　旬倡為遨頭與民同樂後改益州卒<lb/>
<pb n="KR2k0053_WYG_038-33b"/>
　　楊方字公回㑹稽人少好學通五經内史諸葛恢<lb/>
　　雅重之薦之功曹虞預預為延譽於京師司徒王<lb/>
　　導辟為掾進東安太守遷司徒叅軍方不願乆居<lb/>
　　京秩求補外郡導從之補高凉太守在郡數年以<lb/>
　　詩書化俗民安盜息綽有循聲所著五經鈎沉呉<lb/>
　　越春秋削繁増闕世争傳之<lb/>
　　袁宏字彦伯陽夏人有逸才晉哀帝時為南海太<lb/>
　　守表章行誼大興風教漢徴士番禺董正學行著<lb/>
<pb n="KR2k0053_WYG_038-34a"/>
　　在南土宏奏旌其門嘗登羅浮紀事作疏多所著<lb/>
　　述終東陽太守三子皆知名<lb/>
　　呉隱之字處黙濮陽人元興元年為龍驤將軍廣<lb/>
　　州刺史都督交廣二州軍事行次貪泉酌而飲之<lb/>
　　賦詩曰古人云此水一歃懷千金試使夷齊飲終<lb/>
　　當不易心及涖州清操踰常食惟菹菜乾魚而已<lb/>
　　帷帳器服皆付外庫時人頗謂其矯然始終不易<lb/>
　　元興中下詔褒賞及盧循陷南海長子曠之戰没<lb/>
<pb n="KR2k0053_WYG_038-34b"/>
　　隱之為循所得囚之表請加戮詔不許劉裕與循<lb/>
　　書令遣隱之還乆方得返歸舟之日裝無餘貲其<lb/>
　　妻劉氏齎沉香一斤隱之索而投諸湖亭之水今<lb/>
　　有沉香浦及至家居數畆小宅籬垣仄陋内外茅<lb/>
　　屋六間僅容妻子尋拜度支尚書後遷中領軍每<lb/>
　　月初得禄裁留身糧其餘悉分給親族義熙八年<lb/>
　　知劉裕有異志隱之遂請老詔許之九年卒子延<lb/>
　　之復厲清操為鄱陽太守<lb/>
<pb n="KR2k0053_WYG_038-35a"/>
　　鄧騫字長真長沙人有節操識量𢎞逺推誠行已<lb/>
　　能以正直全於多難之時湘州刺史譙王承辟騫<lb/>
　　為主簿使説安南將軍甘卓㑹師討王敦卓遣人<lb/>
　　馳至廣州與陶侃尅期而留騫為叅軍當與俱行<lb/>
　　騫以母老辭還後歴武陵太守太尉庾亮甚重之<lb/>
　　咸和中改始興太守恩威並著南土愛戴遷大司<lb/>
　　農卒子燦髙潔不應辟刺史桓冲卑禮請為别駕<lb/>
　　乃起嘗以父有忠信言而無知者著元明紀十篇<lb/>
<pb n="KR2k0053_WYG_038-35b"/>
　　胡藩義熙十四年為始興相時盧循餘黨結諸猺<lb/>
　　寇為亂民不聊生藩至帥師討平之闔郡安堵後<lb/>
　　論平司馬休之及廣固功封陽山縣男<lb/>
　　孫處字季高永興人以字行少任氣樂義從劉裕<lb/>
　　征孫恩及定京邑拜振武將軍廣固之役先登有<lb/>
　　功復破盧循於新亭裕遣處率衆三千汎海襲番<lb/>
　　禺循守戰士尚數千人城池甚固處先焚舟艦悉<lb/>
　　力登岸㑹天大霧四面陵城即日克之循父嘏長<lb/>
<pb n="KR2k0053_WYG_038-36a"/>
　　史孫建之司馬虞尫夫等輕舟奔始興即分遣振<lb/>
　　武將軍沈田子等討平始興南康臨賀始安嶺表<lb/>
　　諸郡循自嶺道還襲廣州處拒戰二十餘日循敗<lb/>
　　走所殺萬餘人追奔至鬱林㑹病不得窮討循遂<lb/>
　　轉向交州義熙七年四月處卒於晉康追贈龍驤<lb/>
　　將軍南康太守封侯官縣侯食邑千户九年裕為<lb/>
　　太尉表處之功重贈交州刺史將軍如故子欽公<lb/>
　　嗣<lb/>
<pb n="KR2k0053_WYG_038-36b"/>
　　杜慧度朱䳒人本京兆人曽祖元為寧浦太守遂<lb/>
　　家焉父瑗仕州府歴交阯太守刺史滕遯之當之<lb/>
　　官九真太守李遜拒之瑗収衆斬遜州境獲寧林<lb/>
　　邑范胡達攻郡瑗大破之以功為龍驤將軍交州<lb/>
　　刺史進號冠軍將軍盧循據廣州遣使通好瑗斬<lb/>
　　之義熙六年瑗卒朝命除慧度為刺史詔未到盧<lb/>
　　循襲破合浦徑向交州慧度率文武六千人拒循<lb/>
　　于石碕破之循晨造兩津令三軍入城乃食慧度<lb/>
<pb n="KR2k0053_WYG_038-37a"/>
　　悉索宗族私財充賞自登髙艦合戰以火箭焚其<lb/>
　　船循中箭赴水死傳首京師以功封龍編侯慧度<lb/>
　　布衣疏食處身儉約禁斷淫祀崇修學校嵗饑則<lb/>
　　以私禄賑給為政纎密如治家由是威惠沾洽姦<lb/>
　　盜不起聞朝遣劉裕北征以子𢎞文行鷹揚將軍<lb/>
　　配兵三千赴助㑹關洛已平至廣州而還慧度卒<lb/>
　　𢎞文襲父爵為刺史元嘉四年以王徽代之徴入<lb/>
　　朝時被重疾聞命即行卒於道遣弟𢎞猷詣京朝<lb/>
<pb n="KR2k0053_WYG_038-37b"/>
　　廷甚哀之<lb/>
　　劉謙之彭城人好學而博晉義熙中為始興相時<lb/>
　　奸人徐道期陷廣州傾府庫集亡命出攻始興謙<lb/>
　　之帥師與戰大破之乘勝而南遂復廣州事聞擢<lb/>
　　謙之振威將軍廣州刺史累官太中大夫所著晉<lb/>
　　記二十卷行于世<lb/>
　　王鎮之字伯重瑯琊人世著宦績鎮之初為瑯琊<lb/>
　　王叅軍岀為令守在官清潔義熈末遷御史中丞<lb/>
<pb n="KR2k0053_WYG_038-38a"/>
　　執政不撓百僚憚之岀為建威將軍平越中郎將<lb/>
　　廣州刺史加都督劉裕謂人曰鎮之少著清績必<lb/>
　　將繼美呉隱之嶺南之弊非此子不康也在鎮果<lb/>
　　不受禄俸蕭然無營去官之日不異初至裕初建<lb/>
　　相國府為諮議叅軍遷宋臺祠部尚書及裕簒晉<lb/>
　　以脚患自陳岀為瑯琊太守永初三年卒<lb/>
　　張裕字茂度呉郡人祖彭祖廣州刺史父敞度支<lb/>
　　尚書呉國内史義熙中裕為始興相經盧循寇後<lb/>
<pb n="KR2k0053_WYG_038-38b"/>
　　舍宇焚燬人民凋零裕創立城廨弔死撫傷収集<lb/>
　　離散户口漸復居嵗餘徴為太尉叅軍累遷揚州<lb/>
　　别駕宋武帝伐劉毅北征關洛皆留居守擢都督<lb/>
　　廣州刺史平越中郎將入為廷尉歴都官尚書光<lb/>
　　禄大夫卒諡曰恭子演鏡永辨岱俱知名時謂之<lb/>
　　張氏五龍<lb/>
　　　忠義<lb/>
　　冼勁南海人家本武帥世為部曲至勁讀書尚節<lb/>
<pb n="KR2k0053_WYG_038-39a"/>
　　操為廣州中兵叅軍元興三年冬十月海寇盧循<lb/>
　　攻圍廣州勁帥揚威兵五百人岀戰城陷為循所<lb/>
　　執神氣自若循欲釋而用之勁叱曰賊奴乃欲陵<lb/>
　　國士耶遂遇害刺史呉隱之上其事義熙中追贈始<lb/>
　　興太守曲江縣侯諡忠義<lb/>
　　　名宦省總<lb/>
　宋檀和之髙平人父憑積有軍功和之智畧尤著文<lb/>
　　帝嘗稱其有將才元嘉二十年冬詔以和之為交<lb/>
<pb n="KR2k0053_WYG_038-39b"/>
　　州刺史涖交留意足民乃更練武㑹林邑王陽邁<lb/>
　　寇盜不已文帝以和之為龍驤將軍領交廣兵及<lb/>
　　振武將軍宗慤伐之和之遣司馬蕭景憲為前鋒<lb/>
　　陽邁聞之懼欲輸金一萬觔銀十萬觔銅三十萬<lb/>
　　觔還所畧日南户其大臣毒僧達諌止之乃遣大<lb/>
　　帥范扶龍戍其北界區粟城景憲攻城克之乘勝<lb/>
　　入象浦陽邁以具裝被象來拒慤制獅子形禦之<lb/>
　　象果驚奔遂克林邑陽邁父子孑身逃奔獲其珍<lb/>
<pb n="KR2k0053_WYG_038-40a"/>
　　異皆是未名之寶又銷其金人得黄金數十萬觔<lb/>
　　和之既克林邑益自謙慎以餘財頒及交廣軍士<lb/>
　　捷聞召還以功封雲杜縣子景憲代刺史交州卒<lb/>
　　追贈左將軍諡曰襄<lb/>
　　宗慤字元幹南陽人慤年少言志曰願乘長風破<lb/>
　　萬里巨浪叔父少文異之慤任氣好武隨江夏王<lb/>
　　義恭鎮廣陵補上軍將軍元嘉中從檀和之伐林<lb/>
　　邑克之珍寶不可勝計慤一毫無犯惟有被枕櫛<lb/>
<pb n="KR2k0053_WYG_038-40b"/>
　　刷此外蕭然三十年伐逆有功孝武即位以為左<lb/>
　　衛將軍封洮陽侯假節平越中郎將廣州刺史誅<lb/>
　　何亮以定一方之亂拜平西將軍後刺雍州加都<lb/>
　　督卒諡曰肅<lb/>
　　劉勔字伯猷彭城人祖懷義始興太守父頴之汝<lb/>
　　南太守勔少有志節兼好文義仕宋初為廣州増<lb/>
　　城令吏幹精通刺史劉道錫引為揚烈府主簿道<lb/>
　　錫嘗遣勔詣京文帝引見之應對稱㫖除寧逺將<lb/>
<pb n="KR2k0053_WYG_038-41a"/>
　　軍綏建太守元嘉末蕭簡據廣州為亂勔起義討<lb/>
　　之燒其南門簡平刺史宗慤又命為軍府主簿以<lb/>
　　功封亭侯除員外散騎侍郎明帝即位遷輔國將<lb/>
　　軍後拜廣州刺史勔著聲南土廣人思之元徽中<lb/>
　　桂陽王休範作亂勔與戰死之事聞贈司空子悛<lb/>
　　嗣順帝昇明末為廣州刺史孫覽為始興内史尤<lb/>
　　勵風節父子祖孫宦于嶺南皆以清名<lb/>
　　陳伯紹頴川人伯紹少勇智英發事廣州刺史袁<lb/>
<pb n="KR2k0053_WYG_038-41b"/>
　　曇逺為偏禆討始興劉嗣祖破之及歸宋明帝官<lb/>
　　龍驤將軍泰始四年妖人劉思道作逆進攻廣州<lb/>
　　殺刺史羊希嶺海大震東官太守蕭惠徽與戰敗<lb/>
　　死伯紹領西江兵討思道誅之為西江都䕶以合<lb/>
　　浦北界蠻獠叢居編户乃帥兵二千人獵于北地<lb/>
　　見二青牛驚走入草逐之不得謂此地當有異祥<lb/>
　　啓立為越州明帝命為交州刺史使經營焉七年<lb/>
　　始置百梁龍蘇永寧安昌富昌南泳六郡割廣交<lb/>
<pb n="KR2k0053_WYG_038-42a"/>
　　朱䳒三郡來屬元徽二年以伯紹為刺史督交越<lb/>
　　二州軍事始立州鎮穿山為城門以保邉境俗呼<lb/>
　　為青牛城伯紹惠及士民威服俚獠民甚徳之伯<lb/>
　　紹卒民為立祠以與陳霸先同族霸先受禪尊為<lb/>
　　王故稱陳王祠<lb/>
　　陸徽字休猷呉郡人嘗為建康令廉正無私為武<lb/>
　　帝所善元嘉十四年遷始興太守清操愈勵士民<lb/>
　　敬之明年遷廣州刺史<lb/>
<pb n="KR2k0053_WYG_038-42b"/>
　　陸展呉郡人徽之弟少善詞章嘗撰世説新語人<lb/>
　　競傳之宋元嘉中為増城令歴南海太守務持體<lb/>
　　要不為苛細士民安之後改守尋陽<lb/>
　　徐豁字萬同姑幕人起太學博士元嘉初為始興<lb/>
　　太守三年遣使巡行四方且令郡縣各言損益豁<lb/>
　　表陳三事利病具悉文帝聞其政績下詔嘉之曰<lb/>
　　始興太守豁潔已退食恪居在官政事修理惠澤<lb/>
　　霑被屬者嶺南荒敝郡境尤甚乃拯䘏有方濟厥<lb/>
<pb n="KR2k0053_WYG_038-43a"/>
　　饑饉雖古之良守蔑以尚焉宜蒙褒賚以旌清績<lb/>
　　可賜絹二百疋穀二千斛五年加持節都督廣交<lb/>
　　諸軍事寧逺將軍平越中郎將廣州刺史未拜卒<lb/>
　　帝悼惜之賜錢十萬布百疋營葬事<lb/>
　　王琨瑯琊人宋孝建中為建威將軍平越中郎將<lb/>
　　廣州刺史南土沃實官此者常致巨富琨無所取<lb/>
　　納表獻祿俸之半州鎮舊有鼓吹又啓輸還人服<lb/>
　　清操謂隱之不能過及罷任孝武知其清慰問甚<lb/>
<pb n="KR2k0053_WYG_038-43b"/>
　　至官至光禄大夫<lb/>
　　陸法真呉郡人宋大明中為劉秀之安北錄事叅<lb/>
　　軍持身亷介老而益堅羊希嘗薦於孫詵以東南<lb/>
　　名士稱之泰始初為南海太守時廣州部將李萬<lb/>
　　周以南江都䕶兵作逆殺刺史袁曇逺將有異圖<lb/>
　　法真保障庶民鎮静不擾郡境頼之竟以勞瘁卒<lb/>
　　于官<lb/>
　　沈法系字體光呉興人太尉慶之從弟多才畧嘗<lb/>
<pb n="KR2k0053_WYG_038-44a"/>
　　隨慶之征五水蠻武帝討逆以為南中郎叅軍事<lb/>
　　平擢寧朔將軍始興太守封平固縣侯時元凶劭<lb/>
　　逆黨蕭簡據廣州反遂命法系同鄧琬討之八道<lb/>
　　並攻遂拔城斬簡遷驍騎將軍<lb/>
　　關康之河東人注意墳籍四十年不岀門不應徴<lb/>
　　辟宋泰始中以母老家貧始就懷化令在任清約<lb/>
　　不通賔客得俸奉母滿考而去精左氏學為世所<lb/>
　　稱<lb/>
<pb n="KR2k0053_WYG_038-44b"/>
　　羊希字泰聞太山人少有才氣為尚書左丞泰始<lb/>
　　三年為寧朔將軍廣州刺史四年希以沛郡劉思<lb/>
　　道行晉康太守領軍伐俚思道違節失利希遣収<lb/>
　　之思道不受命率所領襲州希遂遇害<lb/>
　　孫奉伯東筦莒人鑒識清朗文藝暢美明帝時為<lb/>
　　尚書吏部郎出為始興太守治郡重禮教泰始五<lb/>
　　年太子納妃中外臣僚各獻物多者直踰百金奉<lb/>
　　伯獨獻琴書其不肯虐民取媚類此後召為少府<lb/>
<pb n="KR2k0053_WYG_038-45a"/>
　　卿遷淮南太守<lb/>
　　到遁武源人宋元徽中為寧逺將軍輔國長史南<lb/>
　　海太守在郡嚴公有威刺史陳顯達出令遁不茍<lb/>
　　從後以力諫見殺<lb/>
　　謝昌㝢陳郡人宋昇明末為廣州叅軍性至孝珍<lb/>
　　品非父母先嘗不敢食其俸給供養之餘輒以施<lb/>
　　予嘗養一鵠昌㝢病二旬鵠二旬不食比卒鵠遂<lb/>
　　飛去<lb/>
<pb n="KR2k0053_WYG_038-45b"/>
　　　忠義<lb/>
　　孫曇瓘呉郡人曉暢兵法而運矛超距冠絶一時<lb/>
　　元徽五年以屯騎校尉遷越州刺史俾選越騎入<lb/>
　　衛吏民素聞曇瓘將畧莫不聽命尋進輔國將軍<lb/>
　　司徒袁粲欲討蕭道成乃徴曇瓘帥越騎至建康<lb/>
　　粲敗曇瓘獨脱走歸呉道成捕殺之范法詢妻褚<lb/>
　　氏令其子僧簡収葬<lb/>
　　　名宦省總<lb/>
<pb n="KR2k0053_WYG_038-46a"/>
　齊王僧孺郯人仕齊為南海太守俗殺牛無忌僧孺<lb/>
　　下令禁之又蠻珍土産海舶嵗至貿易州郡利之<lb/>
　　僧孺曰昔人為蜀長史終身無蜀物吾豈以越裝<lb/>
　　遺子孫並無所取視事朞月有詔徴還郡民詣闕<lb/>
　　請留不許既至拜中書郎領著作<lb/>
　　范雲字彦龍南鄉人少機警善屬文起家書佐齊<lb/>
　　永元初以散騎侍郎岀為始興内史潔已省費民皆<lb/>
　　安業舊例郡界亡奴婢悉付部曲即賣銀輸官雲<lb/>
<pb n="KR2k0053_WYG_038-46b"/>
　　乃先聽民認之百日無主者如例郡故有雜役雲<lb/>
　　盡省去並為帝所賞境内多豪猾大姓二千石弗<lb/>
　　良輙共殺害不則逐之邉雜蠻俚尤多寇盜前内<lb/>
　　史皆以兵刃自衛雲入境撫以恩徳罷亭堠商賈<lb/>
　　露宿郡中稱為神明遷廣州刺史後事梁武帝終<lb/>
　　尚書左僕射諡曰文<lb/>
　梁蕭勵字文約南蘭陵人梁武帝之從子也喜慍不<lb/>
　　形於色位太子洗馬歴豫章内史徙廣州刺史廣<lb/>
<pb n="KR2k0053_WYG_038-47a"/>
　　州邉海舊饒外國舶至多為刺史所侵及勵纎毫<lb/>
　　不犯舶嵗十餘至俚人為暴勵征討所獲軍賞之<lb/>
　　外悉送臺前後刺史皆營私畜方物之貢少登天<lb/>
　　府自勵在州嵗中數獻軍國所須相繼不絶武帝<lb/>
　　嘆曰朝廷自是有廣州詔以本號還朝而西江俚<lb/>
　　帥陳文徹岀寇髙要又詔勵復任防禦招徠克殫<lb/>
　　智力勵以南江危險宜立重鎮乃表於臺行之以<lb/>
　　績最徴為太子左衛率勵性儉約而器度寛裕左<lb/>
<pb n="KR2k0053_WYG_038-47b"/>
　　右嘗將羮至當胷翻之顔色不異徐呼更衣人服<lb/>
　　雅量性躭儒素聚書至萬卷披翫不倦尤好東觀<lb/>
　　漢記畧皆誦憶劉顯執卷䇿勵酬應如流乃至卷<lb/>
　　次行數亦不差失結交唯與裴子野張纘善卒贈<lb/>
　　侍中諡曰光侯<lb/>
　　蘭欽字休明中昌魏人有謀畧勇決善戰歩行日<lb/>
　　二百里善於撫馭得人死力梁天監中征南中五<lb/>
　　郡諸洞反者所至皆平以功累封安懷侯後平梁<lb/>
<pb n="KR2k0053_WYG_038-48a"/>
　　漢改授都督衡州刺史經廣州因破俚帥陳文徹<lb/>
　　兄弟擒之至衡州進號平南將軍改封曲江縣公<lb/>
　　在州有惠政吏人詣闕請立碑頌徳詔許焉後為<lb/>
　　廣州刺史前刺史新渝侯暎卒南安侯恬權行州<lb/>
　　事冀得即真及聞欽至嶺遣人毒殺之帝聞大怒<lb/>
　　檻車収恬欽子夏禮侯景至歴陽率其部曲邀景<lb/>
　　兵敗死之<lb/>
　　栁惲字文暢河東人少有志行工篇什梁武帝與<lb/>
<pb n="KR2k0053_WYG_038-48b"/>
　　宴必詔惲賦詩深見賞羨天監八年持節都督廣<lb/>
　　交桂越四州諸軍事仁武將軍平越中郎將廣州<lb/>
　　刺史為政清静吏民懷之徴為秘書監領左軍將<lb/>
　　軍<lb/>
　　王勱字公濟瑯琊人美風儀博涉經史恬静清簡<lb/>
　　未嘗以利欲干懷大同末拜冠軍將軍南海太守<lb/>
　　為廣州刺史河東王譽長史譽至嶺南多所侵掠<lb/>
　　因懼罪稱疾委州還朝以勱行廣州府事越中饒<lb/>
<pb n="KR2k0053_WYG_038-49a"/>
　　沃前後守宰例多貪縱勱獨以清白著聞入為給<lb/>
　　事黄門侍郎及蕭勃平後以勱舊在嶺表早有政<lb/>
　　績乃授使持節都督廣州等二十州諸軍事平南<lb/>
　　將軍平越中郎將廣州刺史改衡州刺史陳天嘉<lb/>
　　元年徴為侍中尚書右僕射卒贈中書監諡曰溫<lb/>
　　杜僧明字𢎞照廣陵人形貌眇小而有膽氣善騎<lb/>
　　射梁大同中盧安興為廣州刺史南江督䕶僧明<lb/>
　　與兄天合及周文育並為安興所啟請與俱行頻<lb/>
<pb n="KR2k0053_WYG_038-49b"/>
　　征俚獠有功為新州防助天合亦有才幹預在征<lb/>
　　伐安興卒僧明復副其子子雄及交州豪士李賁<lb/>
　　反逐刺史蕭諮奔廣州臺遣子雄與髙州刺史孫<lb/>
　　冏討賁時春瘴方起子雄請待秋討之廣州刺史<lb/>
　　新渝侯蕭映不聽蕭諮又促之子雄等不得已遂<lb/>
　　行至合浦死者十六七引兵還蕭諮啓子雄及冏<lb/>
　　與賊交通逗遛不進梁武帝敕於廣州賜死天合<lb/>
　　謀於衆欲為子雄報仇攻蕭映陳霸先時守髙要<lb/>
<pb n="KR2k0053_WYG_038-50a"/>
　　率衆來討大破之殺天合擒僧明及文育等並釋<lb/>
　　之引為主帥霸先征交阯及討元景仲僧明文育<lb/>
　　並有功侯景之亂隨霸先入援建鄴霸先於始興<lb/>
　　破蘭裕僧明為前鋒斬裕梁元帝承節授新州刺<lb/>
　　史臨江縣子卒贈散騎常侍諡曰威陳文帝即位<lb/>
　　追贈開府儀同三司<lb/>
　　王琳字子珩㑹稽山隂人梁元帝素親厚之然性<lb/>
　　多忌以琳所部甚盛又得衆心故出之嶺外都督<lb/>
<pb n="KR2k0053_WYG_038-50b"/>
　　廣州刺史時友人主書李膺見知于帝謂膺曰琳<lb/>
　　蒙擢拔常欲畢命報國今天下未平遷琳嶺外倘<lb/>
　　有不虞安得琳力何不以琳為雍州刺史使鎮武<lb/>
　　寧為國捍禦警急可赴膺然其言而不敢啓遂率<lb/>
　　其衆鎮嶺南元帝為魏攻逼乃徴琳赴援琳至已<lb/>
　　無及矣<lb/>
　　裴政字德表聞喜人梁承聖中為廣州長史時魏<lb/>
　　遣于謹伐梁廣州刺史王琳遣兵入援次長沙政<lb/>
<pb n="KR2k0053_WYG_038-51a"/>
　　請間道先報江陵為魏人所獲梁王詧謂之曰我<lb/>
　　武帝孫也不可為爾君乎若從我貴及子孫不然<lb/>
　　腰領分矣政詭曰唯命詧鎖之至城下命言曰僧<lb/>
　　辯己自為帝王琳不復能來政大言曰援兵漸至<lb/>
　　各思自勉詧怒欲殺之叅軍蔡大業諫曰此民望<lb/>
　　也殺之則荆州不可下矣乃釋之<lb/>
　　蕭介字茂鏡蘭陵人少頴悟有器識博涉經史兼<lb/>
　　善屬文齊永元末釋褐著作佐郎梁天監中累遷<lb/>
<pb n="KR2k0053_WYG_038-51b"/>
　　給事黄門侍郎乆之岀為揚州長史在職清白為<lb/>
　　朝廷所稱髙祖謂何敬容曰蕭介甚貧可處以一<lb/>
　　郡始興頃無良守嶺土民不寧可以介為之由是<lb/>
　　岀為始興太守介至任宣布威徳境内肅清七年<lb/>
　　徴為少府卿歴光祿大夫<lb/>
　　劉覽字孝智彭城人髙祖懐義嘗為始興太守祖<lb/>
　　勔父悛並以輔國將軍鄱陽侯刺廣州覽年十六<lb/>
　　通老易授中書郎除尚書左丞性聰敏尚書令史<lb/>
<pb n="KR2k0053_WYG_038-52a"/>
　　七百人一見悉記名姓居官清鯁從兄孝綽為吏<lb/>
　　部郎受賄覽劾罷之岀為始興内史涖郡尤勵清<lb/>
　　節俸祿之外毫不茍取復入為尚書左丞<lb/>
　　何逺字義方郯人梁武帝擢為宣城太守尋遷樹<lb/>
　　功將軍始興内史時泉陵侯朗為桂州緣道多剽<lb/>
　　掠入始興界毫無所犯逺在官好修城池繕庾廩<lb/>
　　闢衢道即市里民居且施及之所至若營家然尤<lb/>
　　加意窮民屢蠲其租調田秩俸錢並無所受每陳<lb/>
<pb n="KR2k0053_WYG_038-52b"/>
　　政務帝必優詔答之累遷給事黄門侍郎公清為<lb/>
　　天下第一凡典郡所至皆為立生祠<lb/>
　陳沈恪呉興武康人始從梁新渝侯蕭映涖廣州以<lb/>
　　恪兼府中兵叅軍常領軍討伐俚洞盧子畧之亂<lb/>
　　恪拒戰有功除中兵叅軍又以嶺南勲除員外散<lb/>
　　騎常侍大建元年以恪都督廣衡東衡交越成定新<lb/>
　　合羅愛德宜黄利安石雙等十八州諸軍事鎮南將<lb/>
　　軍平越中郎將廣州刺史廣州新罹兵荒所在殘<lb/>
<pb n="KR2k0053_WYG_038-53a"/>
　　毁恪綏懷安輯被以恩惠嶺表頼之尋加侍中遷<lb/>
　　䕶軍將軍後進金紫光禄大夫卒諡曰元<lb/>
　　周文育字景徳陽羨人少孤貧年十一能反覆游<lb/>
　　水中躍起五六尺及壯善騎射㑹盧安興為南江<lb/>
　　督䕶啓文育同行累征有功除南海令能勸課百<lb/>
　　姓彈壓盜賊士民頼之安興殁後文育與杜僧明<lb/>
　　等謀攻廣州為陳髙祖所獲宥之及髙祖討侯景<lb/>
　　尅蘭裕援歐陽頠破蔡路養擒李遷仕文育俱有<lb/>
<pb n="KR2k0053_WYG_038-53b"/>
　　功封東遷縣侯徐嗣徽引齊人渡江據蕪湖文育<lb/>
　　逆風大戰破之封夀昌縣公廣州蕭勃兵起文育<lb/>
　　又平之授鎮南將軍開府儀同三司都督江廣衡<lb/>
　　交諸州軍事後死難贈司空諡忠愍<lb/>
　　周鐵虎膂力過人事梁河東王蕭譽以勇敢聞拔<lb/>
　　為中兵叅軍譽刺廣州以為興寧令及譽遷湘州<lb/>
　　又改臨蒸令侯景之亂元帝於荆州遣世子方等<lb/>
　　代譽臨以兵譽拒戰大捷方等死鐵虎功最委遇<lb/>
<pb n="KR2k0053_WYG_038-54a"/>
　　甚重及王僧辯討譽於陣獲鐵虎僧辯命烹之鐵<lb/>
　　虎呼曰侯景未滅奈何殺壯士僧辯竒其言乃宥<lb/>
　　之還其麾下及侯景西上鐵虎從僧辯克任約獲<lb/>
　　宋子仙每戰皆有功後從周文育拒蕭勃于南海<lb/>
　　文育命鐵虎偏師趨苦竹灘襲勃擒其前軍歐陽<lb/>
　　頠又從文育征王琳於沌口敗績鐵虎與文育侯<lb/>
　　安都並為琳所擒琳引見諸將與之語獨鐵虎辭<lb/>
　　氣不屈遂見害陳髙祖哀之贈侍中<lb/>
<pb n="KR2k0053_WYG_038-54b"/>
　　徐度字孝節安陸人少倜儻不拘小節姿貌瓌偉<lb/>
　　始興内史蕭介之郡度從之將領士卒征諸山洞<lb/>
　　以驍勇聞陳武帝征交阯厚禮招之度乃委質侯<lb/>
　　景之亂武帝克定廣州平蔡路養破李遷仕計畫<lb/>
　　多岀於度侯景平後追錄前後戰功加通直散騎<lb/>
　　常侍封廣徳縣侯後進位司空總督步軍由嶺路<lb/>
　　襲華皎有功卒贈太尉諡曰忠肅<lb/>
　　歐陽頠字靜世臨湘人少質直有文行廬於麓山<lb/>
<pb n="KR2k0053_WYG_038-55a"/>
　　寺專精習業博通經史大同二年隨廣州刺史蘭<lb/>
　　欽征討擒陳文徹遷為直閣將軍欽征交州復啓<lb/>
　　頠同行欽卒於廣頠除臨賀内史啓乞送欽喪然<lb/>
　　後之任討廣衡二州山賊有功授東衡州刺史陳<lb/>
　　髙祖即位頠為蕭勃所刼勃敗死陳復以頠刺衡<lb/>
　　州討嶺南蕭任平之遂拜頠為廣州刺史都督交<lb/>
　　廣十九州軍事初廣州刺史缺帝命輔臣各舉所<lb/>
　　知衆未及對帝乃曰吾已得一人歐陽頠者甚公<lb/>
<pb n="KR2k0053_WYG_038-55b"/>
　　正有匡濟才遂以命之果有治聲初交州刺史袁<lb/>
　　曇綏密寄五百金于頠以百兩還合浦太守龔蔿<lb/>
　　以四百付兒知矩人弗之知頠尋為蕭勃所破貲<lb/>
　　財並盡唯所寄金獨存時曇綏已沒頠並如囑畀<lb/>
　　其子時人莫不嘆服頠威震南土能助軍國天嘉<lb/>
　　四年卒于廣州贈司空諡曰穆<lb/>
　　徐儉郯人尚書陵之子累遷中書侍郎陳大建初<lb/>
　　廣州刺史歐陽紇舉兵反宣帝命儉持節喻旨紇<lb/>
<pb n="KR2k0053_WYG_038-56a"/>
　　見儉盛列仗衛言辭不恭儉曰吕嘉之事誠當已<lb/>
　　逺將軍獨不見近陳寶應乎紇黙不答懼儉沮衆<lb/>
　　不許入城置儉孤園寺紇嘗岀見儉儉謂曰將軍<lb/>
　　業已舉事儉須還報天子儉之性命雖在將軍將<lb/>
　　軍成敗不在於儉幸不見畱紇乃令從間道馳還<lb/>
　　帝命章昭達討紇以儉監軍紇平進兼中書通事<lb/>
　　舍人<lb/>
　　章昭達字伯通武康人天嘉元年封欣樂侯進車<lb/>
<pb n="KR2k0053_WYG_038-56b"/>
　　騎大將軍歐陽紇據嶺南反詔昭達都督衆軍征<lb/>
　　之紇聞昭達奄至乃岀頓洭口聚沙石盛以竹籠<lb/>
　　置於水柵之外用遏舟艦昭達居其上流裝艦造<lb/>
　　舶以臨賊柵又令人銜刀潛行水中以斫竹籠籠<lb/>
　　篾皆解因縱大艦突之大敗紇擒之送都廣州平<lb/>
　　進位司空歴封邵陵郡公<lb/>
　　王勇字世雄更名猛父清安南將軍封中盧公大<lb/>
　　寶中廣州刺史蕭勃命清帥師救杜龕為歐陽頠<lb/>
<pb n="KR2k0053_WYG_038-57a"/>
　　所害勇生于始興甫五嵗母韋氏㩦之走匿㑹稽<lb/>
　　長勤學博渉經史兼習孫呉兵法大建初釋褐鄱<lb/>
　　陽王府中兵叅軍歴官散騎常侍孔範等惡其梗<lb/>
　　直欲岀之于外㑹廣州刺史馬靖不受徴乃除勇<lb/>
　　都督東衡州刺史領始興内史與廣州刺史陳方<lb/>
　　慶共取靖勇至擒靖送建鄴進爵為公又討平徼<lb/>
　　外荒梗正明中授鎮南大將軍都督二十四州諸<lb/>
　　軍事隋師渡江勇督所部赴援廣衡二州刺史觀<lb/>
<pb n="KR2k0053_WYG_038-57b"/>
　　望不至勇遣將以輕兵就斬之而發其兵陳亡舉<lb/>
　　哀服素藉藁不食猶沿江拒守㑹隋將韋洸帥師<lb/>
　　至勇以州付之未幾卒<lb/>
　　蔡景厯字茂世濟陽考城人少俊爽有孝行家貧<lb/>
　　好學善尺牘工草𨽻解褐諸王府佐岀為海陽令<lb/>
　　為政明敏有能名陳武帝引為記室叅軍以功遷<lb/>
　　豫章内史封新豐縣侯終度支尚書卒贈侍中諡<lb/>
　　忠敬<lb/>
<pb n="KR2k0053_WYG_038-58a"/>
　　孫瑒字徳璉呉郡人祖文惠齊越騎校尉清逺太<lb/>
　　守瑒少倜儻好謀畧博涉經史尤便書翰始為衡<lb/>
　　州平南府司馬破黄洞蠻賊有功除東莞太守行<lb/>
　　廣州刺史在州能理民黎懷之後為五兵尚書領<lb/>
　　右軍將軍侍中如故正明元年卒於官諡曰桓子<lb/>
　　後主題銘後四十字時論以為榮瑒二十一子咸<lb/>
　　有父風銘詞曰秋風動竹烟水驚波幾人樵徑何<lb/>
　　處山阿今時日月宿昔烟蘿天長路逺地乆雲多<lb/>
<pb n="KR2k0053_WYG_038-58b"/>
　　功臣未勒到此如何<lb/>
　　錢道戢字子韜呉興人少以孝聞長有才幹天嘉<lb/>
　　元年為臨海太守侯安都討畱異道戢帥軍岀松<lb/>
　　陽以斷異後異平以功拜都督衡州刺史始興内<lb/>
　　史復從章昭達平歐陽紇於廣州除左衛將軍<lb/>
　　區伯虎南海人祖金父頴皆刺史伯虎智勇有軍<lb/>
　　功益折節讀書官至新州刺史撫綏民獠政得人<lb/>
　　和陳寶應連畱異為亂伯虎從都督章昭達討平<lb/>
<pb n="KR2k0053_WYG_038-59a"/>
　　之<lb/>
　隋韋洸字世穆杜陵人性剛毅有器幹少便弓馬從<lb/>
　　季父孝寛擊尉遲迥於相州拜柱國進封襄陽郡<lb/>
　　公陳平拜江州總管率騎二萬畧定九江進圖嶺<lb/>
　　南文帝遺洸書曰公鴻勲大業名髙望重率將戎<lb/>
　　旅撫慰彼方風行電掃感應稽服若使干戈不用<lb/>
　　黎庶獲安方副朕懷是公之力洸至廣州説都督<lb/>
　　王猛下之嶺表皆定帝聞大悦許以便宜從事洸<lb/>
<pb n="KR2k0053_WYG_038-59b"/>
　　所綏集二十四州拜廣州總管嵗餘番禺王仲宣<lb/>
　　聚衆為亂以兵圍洸洸勒兵拒之中流矢而卒贈<lb/>
　　上柱國賜錦絹萬段諡曰敬子協嗣拜柱國<lb/>
　　何稠字桂林修城人開皇初授都督累遷散騎侍<lb/>
　　郎桂州俚李先聚衆為亂詔稠募兵討之師次衡<lb/>
　　嶺遣使者諭其渠帥洞主莫崇解兵降欵桂州長<lb/>
　　史王文同鏁崇以詣稠所稠宣言曰州縣不能綏<lb/>
　　養致邊民擾叛非崇之罪也設酒食而遣之崇大<lb/>
<pb n="KR2k0053_WYG_038-60a"/>
　　恱歸洞不設備稠至五更掩入其洞悉擒之發兵<lb/>
　　以臨餘賊象州逆帥杜條遼羅定逆帥龎靖等相<lb/>
　　繼降欵分遣建州開府梁昵討俚帥羅夀羅州刺<lb/>
　　史馬暄討賊帥李大檀並平之傳首軍門承制署<lb/>
　　首領為州縣官而還衆皆悦服欽州刺史寗猛力<lb/>
　　率衆迎軍請自入朝稠以其老且病為約秋月啓<lb/>
　　行行未幾猛力卒戒其子長真入朝稠為先言於<lb/>
　　帝及期長真果朝京師帝大恱曰何稠著信蠻人<lb/>
<pb n="KR2k0053_WYG_038-60b"/>
　　若此耶以勲授開府<lb/>
　　慕容三藏燕人父紹宗齊尚書左僕射三藏幼聰<lb/>
　　敏多武畧開皇九年嶺南俚帥王仲宣反圍廣州<lb/>
　　詔柱國將軍襄陽公韋洸為行軍總管三藏副之<lb/>
　　洸至廣州與賊交戰中流矢卒詔令三藏檢校廣<lb/>
　　州道行軍事十一年賊衆四面攻圍三藏率驍鋭<lb/>
　　夜岀突圍擊之賊衆敗散廣州獲全以功授大將<lb/>
　　軍<lb/>
<pb n="KR2k0053_WYG_038-61a"/>
　　令狐熙字長熙燉煌人開皇中為汴州刺史考績<lb/>
　　為天下最帝以嶺南數為反亂徴拜桂州總管督<lb/>
　　十七州軍事許以便宜從事刺史以下官得承制<lb/>
　　補授給帳内五百人賜帛五百疋傳送其家累改<lb/>
　　封武康郡公熙至部大𢎞恩信溪洞蠻帥更相謂<lb/>
　　曰前總管皆以兵威相脅今者乃以手教相諭我<lb/>
　　輩其可違乎時有甯猛力者與陳後主同日生嘗<lb/>
　　希覬非分陳末據南海陳因而撫之拜安州刺史<lb/>
<pb n="KR2k0053_WYG_038-61b"/>
　　猶驕倨恃其險阻未嘗叅謁熙手書諭之申以交<lb/>
　　友之分其母有疾遺以藥餌猛力感之詣府請謁<lb/>
　　不敢為非於是改安州為欽州在職數年表請解<lb/>
　　任優給不許賜以醫藥熙奉詔令交州渠帥李佛<lb/>
　　子入朝佛子欲為亂請至仲冬上道熙意在羈縻<lb/>
　　遂從之有人詣闕訟熙受佛子賂而捨之帝聞而<lb/>
　　疑既而佛子反問至帝大怒遣使鎻熙詣闕熙性<lb/>
　　素剛行至永州憂憤病卒及行軍總管劉方擒佛<lb/>
<pb n="KR2k0053_WYG_038-62a"/>
　　子送京師言熙實無贓貨帝悟乃召其四子官之<lb/>
　　少子徳棻最知名<lb/>
　　周法尚字徳邁汝南人少果勁有風㮣好讀兵書<lb/>
　　隋髙祖受禪累遷永州總管安集嶺南賜縑五百<lb/>
　　段良馬五匹陳陽山太守毛爽等詣法尚降尋轉<lb/>
　　桂州總管仍為嶺南安撫大使討平李光仕之亂<lb/>
　　後入朝以本官宿衛<lb/>
　　王長述霸城人開皇十年授司憲大夫拜廣州刺<lb/>
<pb n="KR2k0053_WYG_038-62b"/>
　　史甚有威惠吏人懷之在任數年蠻獠咸服歸者<lb/>
　　三萬餘户朝議嘉之拜大將軍後歴襄仁二州總<lb/>
　　管並有名後數嵗以行軍總管擊南寧未至道病<lb/>
　　卒贈上柱國冀州刺史<lb/>
　　皇甫誕字元憲安定人隋開皇中為廣州長史悦<lb/>
　　近來逺伐叛懷柔雕題儋耳咸漸其化後除益州<lb/>
　　總管司法<lb/>
　　樊子蓋字華宗廬江人事隋髙祖平陳有功官至<lb/>
<pb n="KR2k0053_WYG_038-63a"/>
　　齊州刺史轉循州總管許便宜從事十八年入朝<lb/>
　　奏嶺南地圖賜以良馬雜物煬帝即位徴還轉涼<lb/>
　　州刺史居嶺表十餘載後除民部尚書有軍功進<lb/>
　　爵為齊公<lb/>
　　薛世雄字世英汾隂人以戰功累遷車騎將軍煬<lb/>
　　帝嗣位番禺獠相聚為亂詔世雄討平之遷右監<lb/>
　　門郎將世雄性亷謹几行軍破敵秋毫無犯帝嘉<lb/>
　　之謂羣臣曰世雄亷正節㮣有古人之風拜右翊<lb/>
<pb n="KR2k0053_WYG_038-63b"/>
　　衛將軍<lb/>
　　侯莫陳頴字遵道代人隋大業中拜桂州總管十<lb/>
　　七州諸軍事大崇恩信民獠恱服後徴歸京師嶺<lb/>
　　南閩越多不附帝以頴前在桂林有惠政為南土<lb/>
　　所信服復拜南海太守後四嵗卒<lb/>
　　劉權字世畧彭城人隋大業中為南海太守行至<lb/>
　　鄱陽㑹羣盜起不得進詔令權召募討之權率兵<lb/>
　　與盜遇不與戰先乘單舸詣賊營説以利害羣賊<lb/>
<pb n="KR2k0053_WYG_038-64a"/>
　　感悦一時降附帝聞而嘉之既至南海甚有異政<lb/>
　　嵗遇旱盜蜂起來攻郡城權盡力固守以拒之子<lb/>
　　世徹又密遣人齎書詣權稱四方恇擾英雄並起<lb/>
　　時不可失諷令舉兵權召集佐僚對斬其使竟無<lb/>
　　異圖守之以死卒於官年七十<lb/>
　　栁旦河東人大業初拜龍川太守民居山峝好相<lb/>
　　攻擊旦為設學校大變其風帝聞而善之下詔褒<lb/>
　　美四年徴為太常少卿攝判黄門侍郎事封新城<lb/>
<pb n="KR2k0053_WYG_038-64b"/>
　　縣公<lb/>
　　　名宦省總<lb/>
　唐李靖字藥師三原人姿貌魁梧通書史嘗曰大丈<lb/>
　　夫當以功名顯何拘拘於章句儒為耶唐武徳初<lb/>
　　上圖蕭銑十䇿使從李孝恭討平之封永康公檢<lb/>
　　校荆州刺史度嶺招慰馮盎等皆以子弟來謁南<lb/>
　　方悉定承制補官得郡凡九十六户六十餘萬詔<lb/>
　　書奬勉授嶺南撫慰大使檢校桂州總管以嶺嶠<lb/>
<pb n="KR2k0053_WYG_038-65a"/>
　　僻逺非震威武示禮義則無以變風俗即帥兵南<lb/>
　　巡所過問疾苦延見長老宣布恩惠逺近悦服厯<lb/>
　　官中書門下平章事開府儀同三司二十二年病<lb/>
　　卒年七十九贈司徒諡曰景武<lb/>
　　劉齡之彭城人唐武徳中為廣州都督表稱嶺南<lb/>
　　州縣僻在南服官其地者任情恣肆不顧憲章惟<lb/>
　　求潤屋其婚姻貲需即税人子女百姓怨苦數叛<lb/>
　　且都督刺史多居莊宅經旬月不一至府詞訟皆<lb/>
<pb n="KR2k0053_WYG_038-65b"/>
　　委判官敇詔施行者纔經省覽而已且首領娶部<lb/>
　　民女為妻妾不限多少肆情侵奪民不堪命疏奏<lb/>
　　下詔禁斷民俗便之<lb/>
　　馮立馮翊人有武藝畧涉書記正觀中為千牛衛<lb/>
　　將軍拜廣州都督前後作牧者多黷貨為蠻獠患<lb/>
　　由是數怨叛立不營求衣食取給而已常至貪泉<lb/>
　　嘆曰此呉隱之所酌也一杯何足道哉吾日汲而<lb/>
　　飲能易吾性乎遂飲去在事數年甚有惠政卒于<lb/>
<pb n="KR2k0053_WYG_038-66a"/>
　　官<lb/>
　　馮元常安陽人為廣州都督詔便驛赴官安南渠<lb/>
　　帥李嗣僊殺都䕶劉延祐刦州縣詔元常討之率<lb/>
　　士卒航海馳檄先示禍福賊黨多降元常遣兵斬<lb/>
　　其首惡衆乃悉散卒為酷吏周興所陷追赴都下<lb/>
　　獄死神龍中旌其家署曰忠臣之門<lb/>
　　唐臨字本徳長安人為侍御史奉使嶺外按交州<lb/>
　　刺史李道彦等伸理寃繫三千餘人永徽元年為<lb/>
<pb n="KR2k0053_WYG_038-66b"/>
　　御史大夫威惠並著所撰㝠報記二卷<lb/>
　　王方慶名綝以字行咸陽人永淳中累遷太僕少<lb/>
　　卿拜廣州都督南海嵗有崑崙乘舶以珍物與中<lb/>
　　國交市舊都督路元叡冒取其貨崑崙懷刃殺之<lb/>
　　及方慶至任數載秋毫無所索外番悦服又管内<lb/>
　　諸州首領舊多貪縱百姓有詣府稱寃者府官以<lb/>
　　先受首領叅餉未嘗鞫問方慶乃禁止府寮絶其<lb/>
　　交徃首領縱暴者悉繩之由是境内清肅有唐以<lb/>
<pb n="KR2k0053_WYG_038-67a"/>
　　來治廣州者無岀方慶之右制褒之曰朕以卿厯<lb/>
　　職著稱美化逺聞實副朝寄今賜卿雜綵六十段<lb/>
　　并瑞錦等物以彰善政累遷鸞臺侍郎同鳳閣鸞<lb/>
　　臺平章事卒諡曰貞方慶博學好著述所撰雜書<lb/>
　　凡二百卷尤精三禮子晙工書知名性嚴謹官至<lb/>
　　殿中侍御史<lb/>
　　宋慶禮永平人擢明經補衛尉武后朝遷大理評<lb/>
　　事使嶺南時崖振等五州首領更相攻掠民苦于<lb/>
<pb n="KR2k0053_WYG_038-67b"/>
　　兵使者至輒苦瘴癘莫敢徃慶禮身到其境諭首<lb/>
　　領大誼皆釋讐相親州土以安罷戍卒五千厯監<lb/>
　　察御史以習識邊事為度支營田使兼營州都督<lb/>
　　卒贈工部尚書慶禮為政嚴而公吏不敢犯卒諡<lb/>
　　曰敬<lb/>
　　宋璟南和人舉進士耿介有大節好學工文辭開<lb/>
　　元初為御史大夫力辯魏元忠之誣有飛書告張<lb/>
　　昌宗者請窮究太后欲原之令詣璟謝璟不見曰<lb/>
<pb n="KR2k0053_WYG_038-68a"/>
　　公事公言之若私事法無私也後坐小累徙廣<lb/>
　　州都督廣人以竹茅茨屋多火璟教之陶瓦築堵<lb/>
　　自是鮮火患恩州苗帥作亂遣五府總管臨之以<lb/>
　　甲卒開諭以恩信革心降服種落大寧召拜刑部<lb/>
　　尚書尋遷吏部兼侍中封廣平郡公廣人為璟立<lb/>
　　遺愛頌璟上言頌所以傳徳載功也臣治蹟不足<lb/>
　　紀廣人以臣當國故為溢辭徒成諂諛宜釐正之<lb/>
　　請自臣始有詔許停止樹張説所著碑終尚書右<lb/>
<pb n="KR2k0053_WYG_038-68b"/>
　　丞相致仕璟風度凝逺人莫涯其量始自廣州入<lb/>
　　朝帝遣内侍楊思勗驛迓竟不交一言思勗自以<lb/>
　　將軍貴幸訴之帝益嗟重唐稱賢相莫有過者開<lb/>
　　元末年卒贈太尉諡文貞<lb/>
　　裴伷先聞喜人宰相炎從子䕃為太僕丞炎請武<lb/>
　　后歸政被誣死伷先坐流嶺南中宗復位求炎後<lb/>
　　授伷先詹事丞開元中遷廣州都督廣故多貨伷<lb/>
　　先政務清簡廣人愛之謂宋璟之後一人云封翼<lb/>
<pb n="KR2k0053_WYG_038-69a"/>
　　城縣公卒年八十六<lb/>
　　張九齡字子壽曲江人景龍元年擢進士第二人<lb/>
　　授校書郎開元初以道侔伊吕科䇿髙第遷左拾<lb/>
　　遺内供奉四年十一月奉命開大庾嶺道還奏稱<lb/>
　　㫖時重内階而輕外任以牧守之職為斥逐之地<lb/>
　　甿庶徃徃為不肖所擾九齡請重守令之選科定<lb/>
　　其資仕不厯都督刺史雖考髙第不得任侍郎列<lb/>
　　卿不厯縣令雖有善政不得任臺郎給舍其都督<lb/>
<pb n="KR2k0053_WYG_038-69b"/>
　　守令逺者不令乆滯庻幾人人思勵且選部用人<lb/>
　　膠以格條據資配職不擇才行或以一詩一判優<lb/>
　　劣之賢才遺逸可勝言乎倘命選部慎擇牧令務<lb/>
　　得其人使所貢境内士試其才行可入流品始許<lb/>
　　進臺加以覆覈大計羣吏稽所用多寡為殿最則<lb/>
　　刺史邑令不得不慎所舉矣且清議立則名節崇<lb/>
　　未有朝廷以令名晉士而士不兢兢焉修名自勵<lb/>
　　者也宰相姚崇負重名為帝所親任九齡奏記勸<lb/>
<pb n="KR2k0053_WYG_038-70a"/>
　　其逺諂躁進純厚崇嘉納焉俄遷左補闕九齡精<lb/>
　　藻鑑朝中推服嘗與選部品第人材莫不厭衆望<lb/>
　　開元十年遷司勲員外郎封曲江男岀為冀州刺<lb/>
　　史以養母求罷十八年徙桂州都督兼嶺南按察<lb/>
　　選補使九齡精吏事面決是非口成案牘獄無輕<lb/>
　　重咸得其平召為秘書少監集賢院學士帝臨朝<lb/>
　　見九齡風儀秀整挺岀百僚顧左右曰每見九齡<lb/>
　　令人精神頓生後帝每用人必曰風度得如九齡<lb/>
<pb n="KR2k0053_WYG_038-70b"/>
　　否其見重如此屢乞歸養不許移其弟九皋九章<lb/>
　　官嶺南近地聽給驛省覲尋轉中書侍郎同平章<lb/>
　　事餘詳人物傳<lb/>
　　張九臯弱冠舉孝亷按察使裴伷先求賢問俗推<lb/>
　　九皋南海郡司户叅軍及伷先受命征五溪奏授<lb/>
　　贑令倚辦供億蠻平擢巴陵别駕尋進始興太守<lb/>
　　兼五府按察使無何兄九齡求解相侍養不許詔<lb/>
　　就近地改授九臯南康别駕季弟九章桂陽長史<lb/>
<pb n="KR2k0053_WYG_038-71a"/>
　　以便省覲尋罹母憂服闋除殿中丞遷尚書職方<lb/>
　　郎中厯南康淮安彭城睢陽四郡太守累有政績<lb/>
　　詔書褒美徙守襄陽兼山南東道採訪處置使以<lb/>
　　亷仁著聲封南康縣男屬西南騷動勢連川廣改<lb/>
　　南海太守兼五府經畧節度使攝御史中丞勞心<lb/>
　　保障嶺海奠安帝手詔褒之進銀青光祿大夫封<lb/>
　　南康郡開國公溪洞貿遷貨舶輻輳九臯嚴禁豪<lb/>
　　奪逺人如歸秩滿遷殿中監餘詳人物傳<lb/>
<pb n="KR2k0053_WYG_038-71b"/>
　　張九章仕南海令累遷桂陽長史天寶五年累官<lb/>
　　嶺南經畧節度使好為民興利户口倍増後為義<lb/>
　　王府長史奉命册封南海神為廣利王碑刻尚存<lb/>
　　餘詳人物傳<lb/>
　　李朝隱字光國三原人少以明法舉累授大理丞<lb/>
　　神龍中功臣敬暉桓彦範為武三思所搆諷侍御<lb/>
　　史鄭愔奏請誅之敕大理詰其罪朝隱以所犯不<lb/>
　　經鞫實未可即正刑名忤㫖貶嶺南惡地侍中韋<lb/>
<pb n="KR2k0053_WYG_038-72a"/>
　　巨源中書令李嶠奏曰朝隱素稱清正一朝逺徙<lb/>
　　嶺表恐天下疑其非罪中宗意解岀為聞喜令尋<lb/>
　　遷侍御史至開元中以御史大夫兼判廣州事軫<lb/>
　　恤民隱屢有建議公直亷潔輿論稱之明年卒於<lb/>
　　嶺外年七十贈吏部尚書官給靈轝兼家口給遞<lb/>
　　還鄉諡曰正<lb/>
　　李尚隱萬年人年二十舉明經神龍中擢左臺監<lb/>
　　察御史雪寃伸枉厯桂州都督𤣥宗知其忠公遣<lb/>
<pb n="KR2k0053_WYG_038-72b"/>
　　使勞之賜雜綵百疋自桂州遷廣州都督五府經<lb/>
　　畧使尚隱性剛亮與人披心示誠人多德之召為<lb/>
　　御史大夫共裒金以贈尚隱謝曰吾性不喜此物<lb/>
　　非畏人知也時司農卿陳思問引小人為屬吏乾<lb/>
　　沒錢榖尚隱按其贓累鉅萬流死嶺南尚隱卒諡<lb/>
　　曰正<lb/>
　　盧奐滑州人宰相懷慎之子少為郎吏以清白聞<lb/>
　　厯御史中丞岀為南海太守兼五府經畧節度使<lb/>
<pb n="KR2k0053_WYG_038-73a"/>
　　南海利兼水陸珍寶山積前守劉巨鱗彭杲皆坐<lb/>
　　贓鉅萬特授奐代之遐方之地貪吏斂迹中使市<lb/>
　　舶亦不敢干法邊俗咸安時謂自開元來廣州節<lb/>
　　度清白宋璟李朝隱及奐三人而已詔加銀青光<lb/>
　　祿大夫三年入為尚書右丞<lb/>
　　宇文審萬年人融之子擢進士第累遷大理評事<lb/>
　　楊國忠顓政殺嶺南流人以中使傳口敕行刑議<lb/>
　　者嫉其酷乃以審為嶺南監法處置等使活者甚<lb/>
<pb n="KR2k0053_WYG_038-73b"/>
　　衆後轉和永二州刺史<lb/>
　　李勉字元卿長安人少喜學内沉雅外清整肅宗<lb/>
　　即位靈武擢監察御史糾劾武臣背闕喧嘩者帝<lb/>
　　嘆曰吾有勉朝廷始尊入為京兆兼御史大夫尋<lb/>
　　為嶺南節度使番禺賊馮崇道梁崇牽等負險為<lb/>
　　亂殘十餘州勉遣將李觀率容州刺史王翃討斬<lb/>
　　之五嶺遂平西南番舶向嵗至者纔四五譏視苛<lb/>
　　密故也勉既亷潔又不暴征明年至者四百餘柁<lb/>
<pb n="KR2k0053_WYG_038-74a"/>
　　居官乆未嘗収飭器用車服後召歸至石門盡搜<lb/>
　　家人所蓄犀珍投江中其介如此部民叩闕請立<lb/>
　　碑頌德代宗許之進工部尚書封汧國公徳宗立<lb/>
　　加同平章事帝問曰衆言盧杞為姦邪朕殊不覺<lb/>
　　其然勉對曰天下皆知而陛下獨不知此所以為<lb/>
　　姦邪也卒年七十二贈太傅諡曰正簡<lb/>
　　張伯儀魏州人以戰功𨽻李光弼軍討平浙賊袁<lb/>
　　晁功第一擢睦州刺史後為嶺南節度使伯儀朴<lb/>
<pb n="KR2k0053_WYG_038-74b"/>
　　厚不知書然能推誠委任軍府簡肅人皆便之卒<lb/>
　　贈揚州大都督諡曰恭<lb/>
　　宗仲字羲仲南陽人少有材畧安史之亂以戰功<lb/>
　　累遷遊擊將軍廣徳初宦官廣州市舶使吕太一<lb/>
　　作亂節度使張體棄城奔端州事聞詔以楊徽為<lb/>
　　御史中丞嶺南節度使仲叅其軍為節度使判官<lb/>
　　與江西觀察使李勉共討之犄角相援者三年仲<lb/>
　　潛軍間道克復廣州始通貢獻授大理寺少卿兼監察<lb/>
<pb n="KR2k0053_WYG_038-75a"/>
　　御史永泰元年奏捷如京師卒<lb/>
　　路嗣恭三原人始名劍客為神鳥姑臧二縣令考<lb/>
　　績為天下最𤣥宗謂可嗣漢魯恭因賜名嗣恭大<lb/>
　　厯八年嶺南將哥舒晃殺節度使吕崇賁反五嶺<lb/>
　　騷擾詔加嗣恭兼嶺南節度觀察使嗣恭擢流人<lb/>
　　孟瑶敬冕使分其務瑶主大軍當其衝冕自間道<lb/>
　　輕入招集義勇得八千人岀其不意遂斬晃及誅<lb/>
　　其同惡萬餘人築為京觀五嶺削平拜檢校兵部<lb/>
<pb n="KR2k0053_WYG_038-75b"/>
　　尚書<lb/>
　　杜佑字君卿杜陵人以䕃厯户部侍郎建中初遷<lb/>
　　御史大夫領廣州刺史嶺南節度使佑至廣為開<lb/>
　　大衢疏析㕓閈以息火災朱厓黎氏三世保險不<lb/>
　　賔佑討平之召拜尚書右丞復相徳宗年老以太<lb/>
　　保致仕元和七年卒贈太傅諡曰安簡佑政行兼<lb/>
　　修而性嗜學雖貴猶夜分讀書先是劉秩為政典<lb/>
　　二十五篇房琯稱才過劉向佑以為未盡因廣其<lb/>
<pb n="KR2k0053_WYG_038-76a"/>
　　闕叅益新禮為二百篇名曰通典奏之優詔奬美<lb/>
　　李復字初陽隴西人以父䕃為江陵令累遷廣州<lb/>
　　刺史兼御史大夫嶺南節度觀察使㑹安南經畧<lb/>
　　使髙正平張應相繼卒其叅佐偏禆李元度胡懐<lb/>
　　義等阻兵稱亂復誘懐義杖殺之奏流元度于荒<lb/>
　　裔又勸導百姓變茅居為瓦舍瓊州乆陷於蠻獠<lb/>
　　復累遣使喻之遣兵勦其元惡奏置瓊州都督以<lb/>
　　撫綏其民疏言瓊州本𨽻廣府管内乾封年山洞<lb/>
<pb n="KR2k0053_WYG_038-76b"/>
　　反叛遂兹淪陷至今百有餘年臣令判官姜孟京<lb/>
　　崖州刺史張少逸併力討除竊以瓊州控壓賊洞<lb/>
　　請昇為都督府加瓊崖振儋萬等五州招討遊奕<lb/>
　　使其崖州都督請停帝從之遂教民陶瓦為屋以<lb/>
　　免颶風之患復所至有徳政士民頌之徴拜檢校<lb/>
　　尚書左僕射卒贈司空<lb/>
　　徐申字維降京兆人擢進士第累遷洪州長史以<lb/>
　　討李希烈功擢韶州刺史韶用兵四十年刺史以<lb/>
<pb n="KR2k0053_WYG_038-77a"/>
　　縣為治署而令丞雜處民間申按公田之廢者三<lb/>
　　百頃募人開墾嵗入三萬斛諸工計所庸受粟有<lb/>
　　差乃徙治故州未幾邑閈如故創驛堠作大市器<lb/>
　　用悉具州民五百人詣觀察使請勒碑建祠報之<lb/>
　　申始至韶户僅七千居六年増倍遷潮州刺史進<lb/>
　　嶺南節度使前使歿後吏盜印署官職百餘員畏<lb/>
　　事泄謀作亂申覺擒首惡殺之羣邪遂定逺俗以<lb/>
　　攻刦相矜申禁嚴切無敢犯者外蕃嵗以珠瑇瑁<lb/>
<pb n="KR2k0053_WYG_038-77b"/>
　　香文犀浮海至申於常貢外未嘗賸索商賈饒盈<lb/>
　　劉闢反表請發卒五千循馬援故道繇僰抵蜀𢷬<lb/>
　　闢不備詔加檢校禮部尚書封東海郡公卒贈太<lb/>
　　子少保諡曰平<lb/>
　　趙昌字洪祚天水人始為昭義節度李承昭府屬<lb/>
　　累遷䖍州刺史安南獠杜英翰叛都䕶髙正平以<lb/>
　　憂死拜昌安南都䕶獠人嚮化叛兵即定詔加昌<lb/>
　　檢校户部尚書遷嶺南節度使綏輯荒陬瓊管儋<lb/>
<pb n="KR2k0053_WYG_038-78a"/>
　　振崖萬等五州峝俚來歸為圖以獻徃來鯨海扞<lb/>
　　禦多方無復侵掠瓊人徳之卒年八十五諡曰成<lb/>
　　楊於陵字達夫關西人年十八擢進士厯嶺南節<lb/>
　　度使辟韋詞李翺等在幕府咨訪得失教民陶瓦<lb/>
　　易蒲屋以絶火患監軍許遂振者悍戾貪肆憚於<lb/>
　　陵不敢撓以私則為飛語聞京師於陵罷歸遂振<lb/>
　　領畱後事笞吏剔抉其贓吏呼曰楊公尚拒他方<lb/>
　　賂遺肯私官錢邪宰相裴垍亦知其枉乃授吏部<lb/>
<pb n="KR2k0053_WYG_038-78b"/>
　　尚書而遂振終得罪於陵尋改户部尚書其為人<lb/>
　　節操堅明始終不失其正太和四年卒贈司空諡<lb/>
　　曰正孝<lb/>
　　鄭絪字文發滎陽人幼有竒志擢進士宏辭髙第<lb/>
　　累遷嶺南節度使絪以儒術進守道寡欲所居不<lb/>
　　為烜赫而持已亷平世以耆徳推之以太子太傅<lb/>
　　致仕卒年七十八贈司空諡曰宣<lb/>
　　馬總字㑹元扶風人元和中以䖍州刺史遷安南<lb/>
<pb n="KR2k0053_WYG_038-79a"/>
　　都䕶亷靖不撓峝獠安之建二銅柱於漢故處劖<lb/>
　　著唐徳以明伏波之裔嘗駐合浦甚有威惠歴遷<lb/>
　　嶺南節度使至南海即修教令明賞罰磨洗姦慝<lb/>
　　百粵率服舉給事中穆質以自代入為刑部侍郎<lb/>
　　進户部尚書卒贈右僕射諡曰懿<lb/>
　　孔戣字君嚴魯國人　至聖三十八世孫擢進士<lb/>
　　厯官左丞忤中官岀為華州刺史明州嵗貢淡菜<lb/>
　　蚶蛤之屬戣以為自海抵京師道路凡役四十三<lb/>
<pb n="KR2k0053_WYG_038-79b"/>
　　萬人奏罷之厯大理卿國子祭酒㑹嶺南節度使<lb/>
　　缺帝謂裴度曰嘗論罷蚶菜者誰歟今安在是可<lb/>
　　徃為朕求之度以戣對即拜嶺南節度使既至免<lb/>
　　屬州逋負十八萬緡米八百斛黄金税嵗八百兩<lb/>
　　南方鬻口為貨掠人為奴婢戣峻為之禁由是閭<lb/>
　　里相約不敢犯士之斥南不能北歸與有罪之後<lb/>
　　百餘族才可用用之黄洞諸蠻叛乆不平容桂二<lb/>
　　管利擄掠幸有功乃請合兵討之戣固言不可帝<lb/>
<pb n="KR2k0053_WYG_038-80a"/>
　　不聽後果無功安南乘之殺都䕶李象古而桂管<lb/>
　　裴行立容管陽旻皆以憂死獨戣不邀一旦功交<lb/>
　　廣晏然大治以禮部尚書致仕卒年七十三贈兵<lb/>
　　部尚書諡曰正<lb/>
　　李憲洮州人父晟事徳宗有大功於社稷憲於諸<lb/>
　　子中號最仁孝以禮法自持厯太府卿遷嶺南節<lb/>
　　度使憲性明恕詳正大獄活無罪者數百人所至<lb/>
　　以吏能顯政績暴著崔䕶繼憲節度雖負重名而<lb/>
<pb n="KR2k0053_WYG_038-80b"/>
　　徳威不及廣人益思憲云<lb/>
　　崔珙博陵人父頲官同州刺史生八子皆有才人<lb/>
　　比之漢荀氏八龍珙為人有威重精吏治太和七<lb/>
　　年拜廣州刺史兼嶺南節度使延英中謝帝問以<lb/>
　　撫理南海之宜珙奏對明辯帝深嘉之㑹徐州承<lb/>
　　王智興之後軍驕難制帝即以王茂元代珙鎮廣<lb/>
　　南授珙檢校工部尚書徐州刺史武宗即位拜同<lb/>
　　中書門下平章事與崔鉉不協貶恩州司馬今州<lb/>
<pb n="KR2k0053_WYG_038-81a"/>
　　西有丞相嶺蓋珙所嘗登眺處云<lb/>
　　盧鈞字子和范陽人元和四年進士擢第開成元<lb/>
　　年冬代李從易為嶺南節度使南海有番舶之利<lb/>
　　珍貨輻輳舊帥者靡不捆載而還鈞性仁恕為政<lb/>
　　亷潔奏請監軍領市舶使已一不干預番獠與華<lb/>
　　人錯居相婚嫁多占田營第舍吏或撓之則相煽<lb/>
　　為亂鈞下令番華異處不得通婚非土人不得占<lb/>
　　田業由是闔部肅然正元後流放衣冠其子姓窮<lb/>
<pb n="KR2k0053_WYG_038-81b"/>
　　弱遇赦不能自還者鈞減俸錢為營棺槥還葬有<lb/>
　　疾苦死喪則給醫藥殯殮孤兒幼女為之婚聘凡<lb/>
　　數百家人服其徳又除採金税以甦民困三年將<lb/>
　　代華蠻數千人詣闕為鈞請立生祠遷户部尚書<lb/>
　　河東節度使入為太子太師卒<lb/>
　　韋正貫字公理萬年人舉賢良方正異等除太子<lb/>
　　校書累擢嶺南節度使南海舶賈始至大帥必取<lb/>
　　象犀明珠上珍而售以下直正貫既至無所取吏<lb/>
<pb n="KR2k0053_WYG_038-82a"/>
　　咨其清南方風俗右鬼正貫毁淫祠教民無妄祈<lb/>
　　㑹海水溢人爭咎之貫登城沃酒以誓曰不當神<lb/>
　　意長人任其咎無逮下民俄而水去民乃信之居<lb/>
　　鎮三嵗卒贈工部尚書<lb/>
　　李承勲栁城人祖光弼戰功中興第一承勳智勇<lb/>
　　岀人思纘祖烈厯嶺南節度使發鄰道兵討平王<lb/>
　　令寰奏捷至帝嘆曰朕幾失人初忠武軍精兵皆<lb/>
　　以黄冒首號黄頭軍承勳以百人定嶺南由是五<lb/>
<pb n="KR2k0053_WYG_038-82b"/>
　　管多效其服裝賊聞風而靡百粤汔康承勲倡之<lb/>
　　也詔加承勲檢校兵部尚書<lb/>
　　韋宙萬年人父丹觀察江西為循吏第一帝問宰<lb/>
　　相周墀曰丹有子否墀以宙對即推廕厯侍御史<lb/>
　　後遷嶺南節度使南詔陷交阯加宙尚書左僕射<lb/>
　　同中書門下平章事宙益嚴師旅招徠流移俚俗<lb/>
　　婚姻喪葬禁誨以禮嶺表種落莫不信悦咸通中<lb/>
　　卒<lb/>
<pb n="KR2k0053_WYG_038-83a"/>
　　蕭倣字思道南蘭陵人太和元年擢進士累遷給<lb/>
　　事中厯嶺南節度使倣性公亷南方珍賄叢夥月<lb/>
　　俸之外他物不以入門家人病醫須烏梅左右取<lb/>
　　於公廚以和劑倣知命亟還之促買於市後遷司<lb/>
　　空封蘭陵縣侯卒子廩字富侯第進士選尚書郎<lb/>
　　時領南海解官徃侍南海多穀紙倣敕諸子繕殘<lb/>
　　書廩諌曰州距京師且萬里書成不可露齎必貯<lb/>
　　以囊笥貪者伺望得無薏苡嫌乎倣曰善吾思不<lb/>
<pb n="KR2k0053_WYG_038-83b"/>
　　及此乃止故唐末之際克保令名<lb/>
　　鄭從讜字正求滎陽人㑹昌二年進士及第累官<lb/>
　　廣州刺史嶺南節度使五管為詔蠻所擾而林邑<lb/>
　　又復内侵諸獠棼然乃募土豪置渠長而約束之<lb/>
　　禦侮扞城皆得其效交廣晏然僖宗立詔為刑部<lb/>
　　尚書同平章事致仕卒諡文忠<lb/>
　　鍾傅萬載人僖宗時討王仙芝有功厯官嶺南節<lb/>
　　度使時黄巢亂後州縣廢貢舉惟傅嵗薦士行鄉<lb/>
<pb n="KR2k0053_WYG_038-84a"/>
　　飲酒禮士不逺千里趨之傅少時好獵常醉遇虎<lb/>
　　手搏之不勝旁助以劍乃斃及貴歎曰士處世尚<lb/>
　　智勿效吾暴虎因畫搏虎狀以戒子孫<lb/>
　　劉崇龜字子長滑州人績學能文進士擢第累遷<lb/>
　　起居舍人厯檢校户部尚書岀為廣州刺史清海<lb/>
　　軍節度嶺南東道觀察處置等使有富商子泊舟<lb/>
　　江滸見妙姬當門不避因挑之期夜相過是夕果<lb/>
　　啓扉待有偷兒入姬悞就之遂為所刺遺刀而去<lb/>
<pb n="KR2k0053_WYG_038-84b"/>
　　商子後至踐其血見赫然死人急岀解維而去明<lb/>
　　日其家隨血跡至江岸客船已發官追獲拷掠備<lb/>
　　至具吐實惟不承殺人崇龜視其刀屠刀也下令<lb/>
　　曰某日演武饗軍庖丁悉赴已晩命畱刀於廚明<lb/>
　　日再至隂以殺人刀雜之詰旦各請刀獨一屠曰<lb/>
　　此非某刀乃某人之刀也跡之則已竄矣崇龜夜<lb/>
　　斬死囚號為富商子竄者歸家遂擒伏法仍科商<lb/>
　　子以夜入人家罪其臨政精明類此崇龜仕累華<lb/>
<pb n="KR2k0053_WYG_038-85a"/>
　　要及涖南海姻舊干以財率不答但寫荔枝圖與<lb/>
　　之弟崇望相昭宗亦有名<lb/>
　　　各府<hi>唐以後各府分郡縣正佐</hi>
　　張祐字承吉清河人工詩晩窺建安風格一時賢<lb/>
　　俊多與之遊受辟諸侯府狷介鮮容輒自劾去後<lb/>
　　知南海廉潔自持一介不取朞月間解職惟載羅<lb/>
　　浮石筍還平生不治産没後子息幾不自給溫庭<lb/>
　　筠經其故居作詩悼之有丹陽集行於世<lb/>
<pb n="KR2k0053_WYG_038-85b"/>
　　　右廣州府<lb/>
　　鄧文進南陽人其祖始徙南海世雄於財至文進<lb/>
　　折節讀書士之流徙者競趨其門皆館穀之賔客<lb/>
　　千餘人因選勇畧軰使扞郷井蠻獠悚服役屬唯<lb/>
　　謹隋改廣州為番州治始興郡大業中文進為刺<lb/>
　　史移州治于武水西煬帝被賊文進募兵赴難旬<lb/>
　　日間合衆數萬至庾嶺值偽帥林士𢎞據䖍饒阻<lb/>
　　不克進於是退保番韶二州歸者如市豪渠楊世<lb/>
<pb n="KR2k0053_WYG_038-86a"/>
　　畧據循潮馮盎據髙羅寗長真據欽亷桂林諸郡<lb/>
　　文進皆與通書定盟以生民為念粤不罹兵者文<lb/>
　　進力也無何士𢎞稱帝遣使至番禺授諸帥偽官<lb/>
　　文進獨不受梁主蕭銑遣兵狥嶺南至樂昌輒馳<lb/>
　　守阨塞令不得進唐髙祖武徳四年諸帥以次納<lb/>
　　欵四月文進率所部歸命髙祖賞勞之拜鷹揚將<lb/>
　　軍刺史如故累立戰功卒文進嚴重有威吏民畏<lb/>
　　服每戰身先士卒奮臂一呼山岳震動没後著靈<lb/>
<pb n="KR2k0053_WYG_038-86b"/>
　　郡中祀樂昌明景泰中給事白瑩追論其保障功<lb/>
　　賜諡忠襄<lb/>
　　韋迢京兆人好學工詩景龍初進士厯禮部郎中<lb/>
　　開元間遷韶州刺史道經潭州與杜甫唱和涖韶<lb/>
　　治尚清静民懷其惠嘗修范雲三楓亭有記<lb/>
　　栁無忝蒲州人曾祖奭中書令髙宗廢王后立武<lb/>
　　氏奭以后親屬貶愛州尋遣使殺之開元初赦奭<lb/>
　　子孫令歸葬而授無忝官遷韶州刺史居三年大有<lb/>
<pb n="KR2k0053_WYG_038-87a"/>
　　政聲累官潭州都督<lb/>
　　韋倫京兆人父光乘天寶中為朔方節度使倫以<lb/>
　　廕調藍田尉嘗監鑄錢省費減半擢大理評事厯<lb/>
　　襄州刺史兼御史大夫以不謁李輔國為所擠陷<lb/>
　　貶務州尉代宗即位起厯饒州刺史中官吕太一<lb/>
　　逐廣州刺史張休矯詔募兵為亂乃拜倫韶州刺<lb/>
　　史兼御史中丞韶連郴三州都團練使討之太一<lb/>
　　迺用賂反間貶倫隨州司馬擯棄十年客豫章廣<lb/>
<pb n="KR2k0053_WYG_038-87b"/>
　　韶士民莫不徃謁後召倫使吐蕃以功遷太常卿<lb/>
　　兼御史大夫屢言朝廷得失為盧杞所忌進太子<lb/>
　　少師郢國公致仕卒贈揚州都督諡曰肅<lb/>
　　韓㑹鄧州南陽人吏部侍郎愈之兄進士擢第累<lb/>
　　官起居舍人能文章擅清譽為衆所忌貶韶州刺<lb/>
　　史愈幼孤隨㑹至韶㑹撫愈如子在韶多善政卒<lb/>
　　於官民思慕之及愈貶潮陽過始興江口賦詩致<lb/>
　　哀云<lb/>
<pb n="KR2k0053_WYG_038-88a"/>
　　周君巢太原人元和初為韶州刺史其治以亷静<lb/>
　　為主材幹亦裕然好餌藥求長生栁宗元馳書戒<lb/>
　　之君巢遂却藥益勤於政韶人戴之<lb/>
　　張蒙元和末為韶州刺史蠲革民瘼修廣庠序涖<lb/>
　　事四年民獠悦服無梗化者與君巢並稱<lb/>
　　于琮字用禮髙陵人燕公志寧五世孫宣宗朝擢<lb/>
　　進士第尚廣徳公主主甚賢咸通中琮累遷中書<lb/>
　　侍郎兼户部尚書為韋保衡所搆以檢校司空岀<lb/>
<pb n="KR2k0053_WYG_038-88b"/>
　　為山南東道節度使三貶韶州刺史主皆從行或<lb/>
　　以炎瘴止之弗聽至韶侍者不满十人悉却郡邑<lb/>
　　餽獻内外肅然琮政尚清簡甚得民和及保衡敗<lb/>
　　僖宗以太子少傅召厯尚書右僕射黄巢陷京師<lb/>
　　適琮臥病廹起為相琮罵曰吾死在旦夕且身為<lb/>
　　宰相豈受賊汚乎遂遇害主泣曰吾誼不獨存當<lb/>
　　與僕射同死拒户自經主從琮宦遊中外治家以<lb/>
　　禮為世聞婦偕死日遐邇傷悼云<lb/>
<pb n="KR2k0053_WYG_038-89a"/>
　　陳讜字昌言侯官人登三史科後求便養親為本<lb/>
　　部長史厯春韶二州刺史所至有善政讜仁孝謙<lb/>
　　恭居官餘禄悉與宗族親友共之鄉邦稱其髙誼<lb/>
　　謝肇字景初上猶人乾符中從父率義兵征南功<lb/>
　　第一授韶州刺史㑹寇起江閩肇受命討平之遷<lb/>
　　清海軍防禦使閩粤卒反肇復督兵定亂下詔褒<lb/>
　　嘉授金紫光禄大夫檢校户部尚書<hi>下郡佐</hi>
　　袁髙字公頤滄州人祖恕已以平武氏亂封南陽<lb/>
<pb n="KR2k0053_WYG_038-89b"/>
　　王諡正烈髙少慷慨有氣節擢進士第建中二年<lb/>
　　拜京畿觀察使坐累貶韶州長史佐郡不事邊幅<lb/>
　　而人起敬政暇賦詩士民傳誦甫期復拜給事中<lb/>
　　時盧杞謫新州司馬尋移吉州長史復擢為饒州<lb/>
　　刺史髙不肯草制更命他舍人制岀髙執不下奏<lb/>
　　杞奸邪罪當誅不宜復用由是直聲震天下比卒<lb/>
　　中外悼惜後贈禮部尚書<lb/>
　　　右韶州府<lb/>
<pb n="KR2k0053_WYG_038-90a"/>
　　李翺字集之登進士元和中楊於陵節度嶺南辟<lb/>
　　為幕府攝循州文學矜式一方厯遷禮部郎中立<lb/>
　　朝論議無所屈嘗面斥宰相李逢吉過失終山南<lb/>
　　東道節度使卒諡曰文<hi>下縣令</hi>
　　元仁惠洛陽人北魏武陵王雄之孫㓜岐嶷有器<lb/>
　　度武徳中擢河源令政本忠信民化其徳于疲亡<lb/>
　　尤加軫恤終凉州長史<lb/>
　　　右惠州府<lb/>
<pb n="KR2k0053_WYG_038-90b"/>
　　常懷徳新豐人少習三禮明經及第仕厯郡邑有<lb/>
　　聲髙宗儀鳳間刺潮厓山賊寇郡遣兵討之戮其<lb/>
　　渠魁以狥餘黨悉散其為政務禮教郡中喪祭至<lb/>
　　鮮用浮屠澆訛為之一變<lb/>
　　常衮京兆人天寶末進士及第性狷潔由太子正<lb/>
　　字累為中書舍人文采贍蔚譽重一時魚朝恩倚<lb/>
　　寵兼判國子監衮奏成均當用名儒不宜以宦官<lb/>
　　領職遷禮部侍郎代宗誅元載拜門下侍郎同中<lb/>
<pb n="KR2k0053_WYG_038-91a"/>
　　書門下平章事封河内郡公徳宗即位衮奏貶崔<lb/>
　　祐甫坐換秩再貶潮州刺史道惠所駐岡遂名為<lb/>
　　丞相嶺捐貲墾田以供羅浮游士及涖州興學教<lb/>
　　士潮俗丕變士類尊敬之爭傳誦其文然頗苛細<lb/>
　　以清儉自賢建中初楊炎輔政起為觀察使潮人<lb/>
　　由衮知學卒于官年五十五贈尚書左僕射<lb/>
　　韓愈字退之南陽人以進士拜監察御史時關中<lb/>
　　旱饑京兆尹李實催科益急愈力陳其非徳宗怒<lb/>
<pb n="KR2k0053_WYG_038-91b"/>
　　貶陽山令惠愛在民民生子多以其姓字之暇日<lb/>
　　讀書縣齋南海區册軰徃從之遊順宗即位徴還<lb/>
　　厯官至刑部侍郎憲宗遣使者徃鳳翔迎佛骨入<lb/>
　　禁中王公士人奔走膜唄至于灼體膚委珍貝騰<lb/>
　　踏道路愈乃上表極諌帝大怒持示宰相將抵以<lb/>
　　死裴度崔羣曰愈言誠牾然忠願少寛假以來諌<lb/>
　　爭帝意稍解乃貶潮州刺史既至潮以表哀謝帝<lb/>
　　得表頗感悔欲復用之皇甫鎛素忌愈直即奏言<lb/>
<pb n="KR2k0053_WYG_038-92a"/>
　　愈終狂疏可且内移乃改袁州刺史初愈至潮問<lb/>
　　民疾苦皆曰惡溪鱷魚食民畜產為患害數日愈<lb/>
　　自徃視令其屬秦濟以一羊一豚投溪水而祝之<lb/>
　　約三日至七日使徙去以避天子命吏祝之夕暴<lb/>
　　風震電起溪中數日水盡涸西徙六十里自是潮<lb/>
　　無鱷患始潮人未知學愈命進士趙徳為之師自<lb/>
　　是潮之士篤于文行延及齊民號稱易治後召拜<lb/>
　　國子監祭酒轉兵部侍郎終吏部侍郎長慶四年<lb/>
<pb n="KR2k0053_WYG_038-92b"/>
　　卒年五十七贈禮部尚書諡曰文潮民祀之<lb/>
　　劉暹曹州南華人弟晏以使相善國計為楊炎搆<lb/>
　　害賜死家屬徙嶺表天下以為寃暹明經及第為<lb/>
　　汾州刺史天性疾惡所至以方直為觀察使所畏<lb/>
　　建中末召為御史大夫宰相盧杞憚其嚴更薦前<lb/>
　　河南尹于頎代之岀暹為杭州刺史更授潮州涖<lb/>
　　事以嚴立亭於州治南以勸善良孝悌者嵗勞以<lb/>
　　羊酒潮俗興焉比䕶晏家屬北還而炎適流崖州<lb/>
<pb n="KR2k0053_WYG_038-93a"/>
　　賜死人皆快之<lb/>
　　楊嗣復字繼之登進士官至中書侍郎開成三年<lb/>
　　與李珏並同平章事貶湖南觀察使再貶潮州刺<lb/>
　　史不以榮辱介意勤於吏事剖斷如在目前民稱<lb/>
　　神明<hi>下縣令</hi>
　　曾芳不傳籍貫偽南漢時為程鄉令民病瘴以藥<lb/>
　　濟之求者踵接迺囊藥置井中令民汲水飲之病<lb/>
　　良已後人名其井曰曾井立祠井旁宋仁宗詔封<lb/>
<pb n="KR2k0053_WYG_038-93b"/>
　　芳為忠孝公井為曾氏忠孝泉用飛白御書芳他<lb/>
　　政靡所攷見然厯今數百年名益章兒童走卒過<lb/>
　　祠下咸稽首禮焉<lb/>
　　　右潮州府<lb/>
　　崔嘏字乾錫清河人元和十五年進士及第復應<lb/>
　　制䇿中選厯考功郎中知制誥中書舍人㑹李徳<lb/>
　　裕謫崖州嘏草制以徳裕忠正不盡書其過帝見<lb/>
　　之怒貶端州刺史時稱誼士蒞任盡心民事笞榜<lb/>
<pb n="KR2k0053_WYG_038-94a"/>
　　不加獄市自清後以夀終<lb/>
　　劉謙一名知謙上蔡人避亂客封州為清海牙將<lb/>
　　節度使韋宙以兄女妻之衆謂不可宙曰若人狀<lb/>
　　貌非常吾以子孫托之黄巢自嶺表北還湖湘間<lb/>
　　羣盜蟻結謙因據封州有詔即授刺史兼賀水鎮<lb/>
　　使以遏梧桂謙撫納流亡節嗇用度養士卒未幾<lb/>
　　得精兵萬人多具戰艦境内肅然乆之疾病召諸<lb/>
　　子曰今五嶺盜賊方興吾有精甲犀械爾勉建功<lb/>
<pb n="KR2k0053_WYG_038-94b"/>
　　時哉不可失也謙卒衆推其子隱為嗣清海軍節<lb/>
　　度使劉崇龜表為封州刺史開平初封南海王隱<lb/>
　　卒弟巖嗣<hi>按趙佗劉謙史漢有列傳五代在世家廣東舊志則厠之名宦以其保障疆土</hi>
　　<hi>歸命朝廷猶藩服之職而一時事跡亦有關乎因革者兹故仍照舊志編入  下郡佐</hi>
　　竇漢扶風人父思亮榆林太守漢以名家子被舉<lb/>
　　為亳令有能聲召為鴻臚丞改殿中丞端州長史<lb/>
　　厲志臨政日昃忘食聽辭剸劇民甚宜之竟以勞<lb/>
　　悴卒於官張九齡有為李郎中祭舅竇端州文見<lb/>
<pb n="KR2k0053_WYG_038-95a"/>
　　曲江集中<lb/>
　　張柬之字孟將襄陽人少補太學生涉獵經史尤<lb/>
　　好三禮進士擢第補青城丞永昌元年以賢良召<lb/>
　　時年七十餘對䇿第一授監察御史厯拜同鳳閣鸞<lb/>
　　臺平章事誅張昌宗張易之復中宗以功擢天官<lb/>
　　尚書漢陽郡公遷中書令進封漢陽郡王神龍二<lb/>
　　年王同皎謀誅武三思事覺三思遂誣柬之等同<lb/>
　　逆於是五王皆長流而柬之貶新州司馬三思遣<lb/>
<pb n="KR2k0053_WYG_038-95b"/>
　　周利正攝侍御史就嶺外矯制殺之柬之已憂憤<lb/>
　　先卒年八十二景雲元年贈中書令諡文貞<lb/>
　　桓彦範丹徒人初為監察御史以狄仁傑薦遷中<lb/>
　　丞與柬之謀誅二張以白其母母曰忠孝不兩全<lb/>
　　先國後家可也乃帥兵迎中宗入斬易之昌宗封<lb/>
　　扶陽郡王貶瀧州司馬有惠政尋為周利正所害<lb/>
　　景龍四年與柬之等並追復官爵<lb/>
　　姜晦上邽人以世家子起家叅軍縣令有威惠聲<lb/>
<pb n="KR2k0053_WYG_038-96a"/>
　　開元初為吏部侍郎主選曹吏為奸晦除之革舊<lb/>
　　示簡廷議以為非既而贓賕路塞流品有叙衆乃<lb/>
　　服坐兄晈被放晦亦貶春州司馬遇旱禱於射木<lb/>
　　山輒雨因立神祠洞獠岀掠晦提兵陟岡禦之賊<lb/>
　　皆遁去遂名將軍嶺云後徙海州刺史卒<lb/>
　　李紳字公垂無錫人紳六嵗而孤哀等成人母盧<lb/>
　　躬授之學為人短小精悍時號為短李擢進士第<lb/>
　　累擢中書舍人宰相李逢吉嫉之貶端州司馬韋<lb/>
<pb n="KR2k0053_WYG_038-96b"/>
　　處厚屢言紳枉折逢吉之奸後謗書得白乃召還<lb/>
　　始紳南逐厯封康間湍瀬險澁惟乘漲流乃濟康<lb/>
　　州有媼龍祠舊傳能致雲雨紳以書禱俄而大漲<lb/>
　　抵端竟恬如也在端自檢益嚴端人見之皆有立<lb/>
　　㑹寶厯赦令徙江州長史端人攀畱不可畱其衣<lb/>
　　帶祠之累拜中書侍郎同中書門下平章事諡文<lb/>
　　肅<lb/>
　　房千里字鵠舉河南人太和中進士幼有才學善<lb/>
<pb n="KR2k0053_WYG_038-97a"/>
　　為詩文既登上第已遷端州别駕畱心政治大得<lb/>
　　民情遷髙州刺史<lb/>
　　張裼字公表河間人㑹昌四年進士擢第釋褐夀<lb/>
　　州防禦判官與于琮為布衣交咸通八年琮登宰<lb/>
　　輔薦裼為司勲員外厯中書舍人十三年琮為韋<lb/>
　　保衡所搆譴逐裼坐貶封州司馬封民語不可解<lb/>
　　裼時以文義教之漸知讀書士子日來請益與論<lb/>
　　文章無倦及保衡伏誅琮得雪裼量移入朝為太<lb/>
<pb n="KR2k0053_WYG_038-97b"/>
　　子賔客遷吏部尚書天平節度使<hi>下尉</hi>
　　魏元忠宋州人為太學生上封事言命將用兵之<lb/>
　　要髙宗善之武后時擢拜鳳閣鸞臺平章事遷左<lb/>
　　肅政臺御史大夫張易之家奴暴百姓元忠笞殺<lb/>
　　之易之等怒即共譖之遂貶元忠髙要尉至端州<lb/>
　　治戎旅備洞寇居朞月民獠敬服中宗復位即日<lb/>
　　驛召元忠知政事拜中書令封齊國公<lb/>
　　許遠杭州鹽官人右相敬宗曽孫寛厚長者明吏<lb/>
<pb n="KR2k0053_WYG_038-98a"/>
　　治初客河西章仇兼瓊辟署劍南府欲以子妻之<lb/>
　　固辭兼瓊怒以事劾貶髙要縣尉以勤惠著及赦<lb/>
　　還安禄山反召拜睢陽太守與張巡同守睢陽以<lb/>
　　忠節著詔贈逺荆州大都督<lb/>
　　　右肇慶府<lb/>
　　馮盎字明達髙州人本北燕馮𢎞裔孫隋仁夀初<lb/>
　　盎為宋康令潮成等五州獠叛盎馳至京師請討<lb/>
　　番禺新興賊髙法澄冼寶徹等受林士𢎞節度殺<lb/>
<pb n="KR2k0053_WYG_038-98b"/>
　　官吏盎率兵破之寶徹兄子智臣復聚兵拒戰盎<lb/>
　　釋胄大呼曰若識我耶衆委戈袒而拜擒寶徹智<lb/>
　　臣等遂有蒼梧番禺朱崖地號總管武徳五年始<lb/>
　　以地降髙祖析為髙羅春白崖儋林振八州授盎<lb/>
　　上柱國髙州總管封越國公或告盎叛太宗召右<lb/>
　　武衛將軍藺謩討之魏徴諌宜懐之以徳盎懼必<lb/>
　　自來帝乃遣散騎常侍韋叔諧喻盎盎遣子智戴<lb/>
　　入侍帝曰徴一言賢於十萬衆五年盎來朝宴賜<lb/>
<pb n="KR2k0053_WYG_038-99a"/>
　　甚厚俄而羅竇諸峒獠叛詔盎率衆為諸軍先鋒<lb/>
　　賊據險不可攻盎發七矢斃七人賊退走盎縱兵<lb/>
　　乘之斬首千餘級帝詔智戴還慰賞予不可計奴<lb/>
　　婢至萬人盎善為治閲簿摘奸發伏如睹卒贈左<lb/>
　　驍衛大將軍荆州都督子三十人智戴最知名<hi>下郡</hi>
　　<hi>佐</hi>
　　韋覲京兆人舉進士累官太僕卿宣宗時覲家人<lb/>
　　因禱醮故為女巫告下獄論死帝知其寃誅巫謫<lb/>
<pb n="KR2k0053_WYG_038-99b"/>
　　覲潘州司馬至則訪求民瘼安輯撫恤南宕洞落<lb/>
　　悉服焉御史李明逺贈之以詩有北鳥飛不到南<lb/>
　　人誰共遊之句蓋惜其才也<lb/>
　　　右髙州府<lb/>
　　顔游泰瑯琊人武徳初為廉州刺史時天下初平<lb/>
　　人多暴梗游泰盡心撫䘏禮讓大行髙祖賜璽書<lb/>
　　勞慰之<hi>下郡佐</hi>
　　李邕字泰和江都人自少知名父善崇賢館直學<lb/>
<pb n="KR2k0053_WYG_038-100a"/>
　　士注文選邕附事見義世傳其業既冠從特進李<lb/>
　　嶠假直閣秘書萬卷讀之應辯如響嶠嘆曰子且<lb/>
　　名家遂以文章顯拜左拾遺㑹宋璟劾張昌宗等<lb/>
　　反狀武后不應邕立階下大言曰璟所陳社稷大<lb/>
　　計陛下當聽后色解乃可璟奏武三思因韋后復<lb/>
　　任事以怨殺五王邕坐善張柬之貶富州司户叅<lb/>
　　軍韋后誅召拜左臺殿中侍御史彈劾不避人頗<lb/>
　　憚之後為陳州刺史仇人告邕贓罪下獄當死許<lb/>
<pb n="KR2k0053_WYG_038-100b"/>
　　昌男子孔璋上書曰李邕剛毅忠烈難不茍免徃<lb/>
　　者折二張之角挫韋氏之鋒雖身受謫屈而姦謀<lb/>
　　沮解今聞坐贓下吏死在旦夕臣聞生無益於國<lb/>
　　者不若殺身以明賢臣願膏鈇鉞以代邕死疏奏<lb/>
　　邕得減死貶欽州遵化尉流璋嶺南而卒邕感時<lb/>
　　傷事作六公詩以美張柬之桓彦範敬暉袁恕己<lb/>
　　崔元暐狄仁傑盡忠唐室因自寄焉後從中官楊<lb/>
　　思朂討嶺南賊有功徙豐州司馬北海太守天寶<lb/>
<pb n="KR2k0053_WYG_038-101a"/>
　　中李林甫傅他獄杖殺之代宗朝贈秘書監<lb/>
　　　右亷州府<lb/>
　　張採曲江人祖九章奕世顯仕至採以明經刺雷<lb/>
　　州政尚寛簡不事苛細常恬若無為而惠逮者逺<lb/>
　　人以為得治體<lb/>
　　栁仲郢字諭蒙華原人父公綽累官兵部尚書有<lb/>
　　忠孝大節仲郢元和末進士及第為校書郎牛僧<lb/>
　　孺辟置幕府嘆其有父風入為監察御史遷户部<lb/>
<pb n="KR2k0053_WYG_038-101b"/>
　　尚書封河東縣男為山南西道節度使南鄭令權<lb/>
　　奕有罪郢杖殺之坐貶雷州刺史至郡盡心民事<lb/>
　　岀所抄經書訓士未幾遷太子賔客分司東都咸<lb/>
　　通五年為天平節度使卒於鎮<lb/>
　　陳聽思潤州人咸通初為雷州刺史臨政善斷以<lb/>
　　才能稱常密遣人隨海舶徃來於閩得海寇情形<lb/>
　　遂自閲兵防禦間攻其無備寇不敢至雷民安之<lb/>
　　　右雷州府<lb/>
<pb n="KR2k0053_WYG_038-102a"/>
　　張鵬德興人宣宗命擇儒臣文武才者鵬為河南<lb/>
　　節度書記宰臣舉鵬引見思政殿吐蕃犯邊鵬率<lb/>
　　數千騎敗之賜朱衣金魚懿宗立擢為瓊管五州<lb/>
　　招討使知瓊州軍州事甚有威惠後厯嶺南西道<lb/>
　　節度使<hi>下州佐</hi>
　　王義方泗州漣水人淹究經術補晉王府叅軍素<lb/>
　　善張亮亮抵罪義方坐貶儋州吉安丞道南海舟<lb/>
　　師持酒脯請福義方酌水誓曰有如忠獲戾孝見<lb/>
<pb n="KR2k0053_WYG_038-102b"/>
　　尤四維廓氛千里安流神之聽之無作神羞時盛<lb/>
　　夏濤霧蒸湧既祝天雲開霽人服其誠吉安介蠻<lb/>
　　俗梗悍不馴義方召首領選生徒為開陳經書行<lb/>
　　釋奠禮清歌吹籥登降雍容蠻人觀者無不悦而<lb/>
　　習之後徙洹水丞入為御史復以彈李義府被貶<lb/>
　　　右瓊州府<lb/>
　　何鼎番禺人少頴悟日記萬言大中初進士筮仕<lb/>
　　著作郎遷瀧州司馬以能名節度使李迢禮重之<lb/>
<pb n="KR2k0053_WYG_038-103a"/>
　　累遷容管經畧使唐季民生憔悴鼎專意招徠頼<lb/>
　　以安堵峒賊梁宗煽叛鼎單車徃説之賊露刃林<lb/>
　　立鼎從容諭以禍福且曰汝曹何不兵我宗與其<lb/>
　　徒皆拜泣曰聞使君髙誼乆矣今開示逆順是生<lb/>
　　死而肉骨也敢違命乎即率衆歸耕終鼎任無胠<lb/>
　　篋者廉新二州嵗大祲賑濟不足以俸周之㑹鼎<lb/>
　　小疾民為燃指禱神其得民如此<lb/>
　　　右羅定州<lb/>
<pb n="KR2k0053_WYG_038-103b"/>
　　王晙滄洲人徙咸陽厯仕殿中侍御史永徽初出<lb/>
　　刺連州有智畧善於撫馭民猺安之景龍末轉桂<lb/>
　　州都督劉幽求放封州廣州都督周利正欲殺之<lb/>
　　道出晙所晙畱不遣營救得免由是名益起累遷至<lb/>
　　同中書門下三品終唐之世刺連州為名相者晙<lb/>
　　一人而巳<lb/>
　　劉禹錫字夢得中山人永正元年坐王叔文黨貶<lb/>
　　連州刺史未至斥朗州司馬十年不調執政憐其<lb/>
<pb n="KR2k0053_WYG_038-104a"/>
　　才召還尋以看花君子詩寓諷復岀為播州刺史<lb/>
　　從中丞裴度請移連州禹錫負才偃蹇以詞章自<lb/>
　　適而郡中文學日興論者多其振作之功<lb/>
　　蔣防字子徽南興人年十八時父令作秋河賦援<lb/>
　　筆立就長慶四年由尚書司封郎遷翰林學士知<lb/>
　　制誥岀守臨汀寶厯二年改連州刺史有惠政常<lb/>
　　疏楞伽峽水民便之著述甚富今福山碑飛泳亭<lb/>
　　銘尚存<hi>下州佐</hi>
<pb n="KR2k0053_WYG_038-104b"/>
　　王仲舒字𢎞中并州人少孤貧事母以孝聞正元<lb/>
　　十年舉賢良方正拜左拾遺帝欲相裴延齡仲舒<lb/>
　　與陽城交章極言不可十三年以吏部員外郎謫<lb/>
　　連州司戸叅軍在官如在家政暇闢北山地為燕<lb/>
　　喜亭韓愈為之記後厯中書舍人岀為江西觀察<lb/>
　　使嘗岀官錢二萬貫代貧户輸税民感其徳<lb/>
　　　右連州<lb/>
　　　忠義<hi>名宦忠義例叙年不分省總各府自唐李劉二傳起訖  國朝同</hi>
<pb n="KR2k0053_WYG_038-105a"/>
　　李迢隴西人宗室疎族素以剛正聞乾符中為嶺<lb/>
　　南東道節度使黄巢寇起所至莫禦天平節度使<lb/>
　　張禓薨巢求代朝廷不許巢復上表求節度廣州<lb/>
　　帝命大臣議之左僕射于琮以為廣州市舶寶貨<lb/>
　　所聚豈令賊得之亦不許巢大怒詬執政急攻廣<lb/>
　　州即日陷之執迢使草表述其所懷迢曰予世受<lb/>
　　國恩腕可斷表不可草遂遇害<lb/>
　　劉昌魯彭城人唐末為髙州刺史以恩威御民民<lb/>
<pb n="KR2k0053_WYG_038-105b"/>
　　皆戴之時黄巢大寇昌魯誓衆以死綏自守巢將<lb/>
　　至昌魯率諸蠻據險拒之賊不敢入境民頼以安<lb/>
　　及劉隱據廣南昌魯不從謂其下曰我唐臣也惟<lb/>
　　知事唐而已後為隱弟龑所害衆共哀之<lb/>
　<lb/>
　<lb/>
　<lb/>
　廣東通志卷三十八<lb/>
</p>
<p>
</p>
  </div>
</body>
</text>
</TEI>
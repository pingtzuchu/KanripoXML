<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>廣東通志卷五十八</head> <lb/>
    <p>
<pb n="KR2k0053_WYG_058-1a"/>
欽定四庫全書<lb/>
　廣東通志卷五十八<lb/>
　　外番志<lb/>
　　南徼以外呼内地人曰唐或曰唐李唐也唐之威<lb/>
　　尚已顧我朝<lb/>
聖人首出逺紹中天豈直李唐可儗然則唐非李唐之<lb/>
　　唐乃陶唐之唐耳<lb/>
皇上徳為陶唐之徳治為陶唐之治民亦陶唐之民外<lb/>
<pb n="KR2k0053_WYG_058-1b"/>
　　番以唐呼之宜矣抑陶唐光被四表協和萬邦乃<lb/>
　　命羲叔平秩南訛稽之禹貢島夷卉服安知外番<lb/>
　　所謂唐者不指陶唐而以三代以後之唐當之哉<lb/>
　　蓋觀于<lb/>
本朝恩威遐暢梯航重譯而益信之矣志外番<lb/>
　黄帝時南彛乘白鹿來獻鬯及褐裘<lb/>
　唐堯南撫交阯三苗來賔<lb/>
　虞舜時僬僥氏來貢没羽<lb/>
<pb n="KR2k0053_WYG_058-2a"/>
　夏禹揚州之貢島彛卉服弼成五服聲敎訖於四海<lb/>
　商湯命伊尹正四方獻令正東越漚鬋髮文身命以<lb/>
　魚皮之鞞蛟瞂利劍為獻正南甌鄧桂國損子産里<lb/>
　百濮九菌令以珠璣瑇瑁象齒文犀翠羽菌鶴短狗<lb/>
　為獻<lb/>
　周武王克商之後通道八蠻八蠻謂天竺陔首僬僥<lb/>
　跂踵穿胸儋耳狗軹旁舂也成周王㑹東越海蛤甌<lb/>
　人蟬蛇於越納<hi>缺</hi>且甌文蜃共人元貝海陽大蟹自<lb/>
<pb n="KR2k0053_WYG_058-2b"/>
　深桂㑹稽以<graphic n="KR2396" url="https://raw.githubusercontent.com/kanripo/KR-Gaiji/master/images/KR2396.png" mimeType="image/png"/>蠻揚之翟倉吾翡翠皆南方之貢也<lb/>
　　按上古書缺有間不得而詳然考其地與物粤東<lb/>
　　海外諸國近之矣<lb/>
　西漢朱崖郡南有都元諶離夫甘都盧黄支等國近<lb/>
　者十餘日逺至四五月程其俗畧與朱崖相類其州<lb/>
　境廣大户口蕃滋多異物武帝時常遣應募人與其<lb/>
　使俱入海市明珠璧琉璃竒石異物齎黄金雜繒而<lb/>
　往所至國皆廪食為耦賈船轉送致之外番珍貨流<lb/>
<pb n="KR2k0053_WYG_058-3a"/>
　入中國始此<lb/>
　東漢光武時交阯日南徼外蠻來貢馬援建銅柱後<lb/>
　西屠亦改國名哥羅屬於扶南自是各國名屢易矣<lb/>
　桓帝時扶南之西天竺大秦等國皆由南海重譯貢<lb/>
　獻而賈番自此充斥於揚粤矣<lb/>
　三國呉孫權遣宣化從事朱應中郎康泰使諸番國<lb/>
　其所經及傳聞則有數百國泰立記傳謂之扶南土<lb/>
　俗<lb/>
<pb n="KR2k0053_WYG_058-3b"/>
　晉武帝平吳林邑扶南入貢之後曰牟羅曰横盧曰<lb/>
　末利曰卑離曰滿都曰□余曰沙樓曰蒲林皆昔所<lb/>
　未聞<lb/>
　宋齊南方至者若師子毗加梨干陀利闍婆狼牙修<lb/>
　槃槃頓遜等蓋十有餘國<lb/>
　梁武帝時婆利丹丹毗騫始通毗騫王知神聖未然<lb/>
　之事此其尤異者也<lb/>
　隋遣使通赤土致羅刹他若投和邊斗之屬貢於隋<lb/>
<pb n="KR2k0053_WYG_058-4a"/>
　者頗多大扺皆南海中小國其貢金寶香藥等物亦<lb/>
　有獻佛牙舎利者皆奉婆羅門之敎也<lb/>
　唐始置市舶使以嶺南帥臣監領之設市區令蠻使<lb/>
　來貢者為市稍收利入官凢舟之來最大者為獨檣<lb/>
　舶能載一千婆蘭<hi>番人謂二百斤為一婆蘭</hi>次曰牛頭舶比獨檣<lb/>
　得三之一又次曰三木舶曰料河舶遞得三之一貞<lb/>
　觀十七年詔三路舶司番商販到龍腦沉香丁香白<lb/>
　豆蔲四色並抽解一分武后時都督路元叡冒取番<lb/>
<pb n="KR2k0053_WYG_058-4b"/>
　貨舶主不勝忿殺之開元初市舶使周慶立與波斯<lb/>
　僧造竒巧以進將遣使者之南海求珠翠往師子國<lb/>
　求靈藥醫嫗監察御史楊範臣奏詔悉罷之後於廣<lb/>
　州設結好使每番舶至則審事宜以聞是時諸番多<lb/>
　所更改林邑號環王而陸真臘亦號文單皆常犯邊<lb/>
　元和中安南都䕶張舟擊敗之乃復立銅柱以正疆<lb/>
　界其後節度使馬總又鑄二柱以繼之貞元時波斯<lb/>
　古羅二國入貢多珍物節度使王處休奉宣威徳撫<lb/>
<pb n="KR2k0053_WYG_058-5a"/>
　令市易常供外一無所取乃為使院圖表進其言有<lb/>
　曰海門之外隱若敵國資忠履信貽厥將來時稱得<lb/>
　體其後以軍興漸加市税太和中文宗下詔除之<lb/>
　宋開寶四年置市舶司於廣州以知州兼使通判兼<lb/>
　判官淳化二年始立抽解二分<hi>凡諸番之在南海者並通貨以金錫緍金</hi>
　<hi>易其犀象珊瑚琥珀珠琲鑌鐵鼉皮瑇瑁瑪瑙車渠水精番布烏樠蘇木胡椒香藥等物太宗置𣙜務於</hi>
　<hi>京師詔諸番貨至廣州非出官庫者無得私相貿易其後有詔非竒珍物皆聽市後又詔他貨之良者亦</hi>
　<hi>聽市其半大抵海舶至徵其什一而給其餘價直嵗入以數十鉅萬計縣官經費有助焉</hi>太平興<lb/>
<pb n="KR2k0053_WYG_058-5b"/>
　國三年李昌齡知廣州廣有海舶之饒昌齡不能以<lb/>
　亷自守淳化二年代還昌齡上言廣州市舶每歲商<lb/>
　舶至官盡增價買之良楛相雜少利自今請擇其良<lb/>
　者如價給之楛者恣其賣勿禁熙寧中廣州市舶歲<lb/>
　課虧折或以為市易司擾之故令提舉究詰以聞於<lb/>
　是務官吕邈以闌取番物劾免後以言者罷杭明市<lb/>
　舶諸司皆𨽻廣州元豐三年中書言廣舶已修定條<lb/>
　約宜選官推行詔廣東以轉運使孫迥罷帥臣兼領<lb/>
<pb n="KR2k0053_WYG_058-6a"/>
　大觀元年復置浙廣福建二路市舶提舉官<hi>杭明仍復置司</hi>
　<hi>又増一司於泉州</hi>三年番商欲往他郡者從舶司給券毋雜<lb/>
　禁物其防船兵仗給之如諸國法船舶司鬻所市物<lb/>
　皆不得過二分官吏市者有禁政和四年詔廣南市<lb/>
　舶司嵗貢珍珠犀角象齒建炎元年詔市舶多以無<lb/>
　用之物枉費國用取悦權近自今有以篤耨香指環<lb/>
　瑪瑙猫兒眼睛之類博買及有虧番商者重治其罪<lb/>
　皆寘於法惟賜臣僚象笏犀帶可者量令輸送<hi>舊法番物</hi>
<pb n="KR2k0053_WYG_058-6b"/>
　<hi>麤細二色龍腦珍珠之類皆為細色十分抽一後又博買四分麤色十分抽二又博買四分抽買既多商</hi>
　<hi>人多匿其細者弗寳舊法細色以五千兩為一綱麤色以萬斤為一綱每逢一綱則有脚乘贍家錢一千</hi>
　<hi>餘緍其後部運者詭以象犀紫礦之類以冒脚乘而舊日一網至分為三十三綱多費脚乗贍家錢三千</hi>
　<hi>餘貫也</hi>紹興二十七年詔廣南經畧市舶司察番商假<lb/>
　托入貢隆興初臣僚以象齒珠犀比他貨最重請十<lb/>
　分抽一罷博買乾道初臣僚又言福建廣南皆有市<lb/>
　舶物貨浩瀚置官提舉實宜<hi>乾道七年詔麤色貨物以二萬斤為一綱所耗</hi>
　<hi>六百斤依舊支破水脚錢一千六百六十二貫有竒南渡後經費困乏一切倚辦海舶嵗入固不少然金</hi>
<pb n="KR2k0053_WYG_058-7a"/>
　<hi>銀銅鐵幣亦用是漏泄外境而錢之泄尤甚法禁雖嚴姦巧愈宻其弊卒不可禁</hi>淳熙二年<lb/>
　詔廣州市舶𣙜貨外他貨之良者止市其半<lb/>
　元世祖嘗立提舉司尋罷之英宗至治中遣使𣙜廣<lb/>
　東畨貨乃復立之聽海商貿易歸徵其税順帝元統<lb/>
　元年罷廣東提舉二司至正二年復立廣東提舉申<lb/>
　嚴市舶之禁三年仍聽海商貿易歸徵其税<lb/>
　明洪武初通使諸番定例三年一貢世見來王許以<lb/>
　互市立市舶提舉司以主之舊制應入貢番邦先給<lb/>
<pb n="KR2k0053_WYG_058-7b"/>
　與符簿凡使至三司與合符驗視表文方物無偽乃<lb/>
　津送入京若國王王妃陪臣等附至貨物抽其十分<lb/>
　之五其餘官給之直暹邏𤓰哇二國免抽其番商私<lb/>
　齎貨物入為易市者舟至水次悉封籍之抽其十二<lb/>
　乃聽貿易然閩廣姦民往往有椎髻耳環效番衣服<lb/>
　聲音入其舶中導之為姦因縁抄暴傍海甚苦之洪<lb/>
　武三年五月遣使頒科舉詔於安南占城以其通中<lb/>
　國文字也永樂改元遣使四出招諭諸番貢獻畢至<lb/>
<pb n="KR2k0053_WYG_058-8a"/>
　竒貨重寶前所未有乃命内臣監鎮市舶設公館於<lb/>
　城南水濵而税璫多縱恣為民害三年九月大理寺<lb/>
　卿關良輔初為湖廣副使坐事降行人至是奉使西<lb/>
　南諸番暹邏𤓰哇以至西洋古里諸國還京奏事稱<lb/>
　㫖擢廣東按察使内臣侯顯鄭和等偕行人往返番<lb/>
　王皆厚禮之四年六月廣東布政司上言每嵗海外<lb/>
　番邦入貢方物水路以舟楫運載惟南雄至南安限<lb/>
　隔梅嶺舟楫不通自今請用民力接運報曰為君務<lb/>
<pb n="KR2k0053_WYG_058-8b"/>
　養民今番貢無定期而農民少暇日假令自春至秋<lb/>
　番邦入貢不絶皆役民接運豈不妨農事乎自今如<lb/>
　值農務之時其方物竝於南雄收貯俟十一月農隙<lb/>
　却令運赴南安著為令八月置懷逺驛於廣州城蜆<lb/>
　子步建屋一百二十間以居番人𨽻市舶提舉司然<lb/>
　内官總貨提舉官吏惟領簿而已成化𢎞治之世貢<lb/>
　獻至者日夥有司惟容使者入見餘皆停留驛館惟<lb/>
　設燕管待方許入城正德十二年因西海番人佛朗<lb/>
<pb n="KR2k0053_WYG_058-9a"/>
　機亦稱朝貢突入東莞縣火銃迅烈震駭逺邇御史<lb/>
　丘道隆何鼇奏之奉命誅逐出境自是海舶悉行禁<lb/>
　止例應入貢諸番亦鮮有至者貢舶乃往漳泉廣城<lb/>
　市肆蕭然非舊制矣兩廣巡撫都御史林富稽祖訓<lb/>
　遵㑹典奏聞報可由是番舶復通焉此歴代柔逺之<lb/>
　大概也<lb/>
國朝㑹典恭載云國家一統之盛超邁前古東西朔南<lb/>
　　稱藩服奉朝貢者不可勝數進貢之年有期入朝<lb/>
<pb n="KR2k0053_WYG_058-9b"/>
　　之人有數方物有額頒賞有等司其職者禮部主<lb/>
　　客清吏司并提督㑹同館蓋柔逺之典視前代有<lb/>
　　加焉今考海外諸國其入貢道路有由廣東者有<lb/>
　　昔由廣東而今由福建者有由福建廣西而境接<lb/>
　　廣東者俱歴志之以備參考<lb/>
　　暹邏國<hi>本暹與邏斛二國地古赤土及婆羅刹也在占城極南北直亷州循海北岸連于交</hi>
　　<hi>趾暹國土瘠不宜耕藝羅斛土田平衍而多稼暹人嵗仰給之隋大業三年屯田主事常駿等自南</hi>
　　<hi>海郡乘舟使赤土至今訛傳為赤眉遺種後改曰暹元元正初暹人嘗遣使入貢至正間暹始降於</hi>
<pb n="KR2k0053_WYG_058-10a"/>
　　<hi>邏斛合為一國明洪武初暹邏斛國王參烈昭昆牙遣使朝貢進金葉表詔賜大統厯七年暹邏斛</hi>
　　<hi>國使臣沙里抜來朝貢方物自言本國令其同奈思里儕刺悉識替入貢去年八月舟次烏諸洋遭</hi>
　　<hi>風壞舟漂至海南達本處官司收獲漂餘蘇木降香兜羅錦等物來獻省臣以奏帝怪其無表狀詭</hi>
　　<hi>言舟覆而方物乃有存者疑必番商也命却之詔中書禮部曰古者中國諸侯於天子比年一小聘</hi>
　　<hi>三年一大聘九州之外番邦逺國則每世一朝其所貢方物不過表誠敬而已高麗稍近中國頗有</hi>
　　<hi>文物禮樂與他番異是以命依三年一聘之禮若就每世一見亦從其意其他逺國如占城安南西</hi>
　　<hi>洋鎖里𤓰哇浡尼三佛齊暹邏斛真臘等處新附國土入貢既頻勞費甚大朕不欲也令遵古典而</hi>
　　<hi>行不必頻煩其移文使諸國知之後其子參烈實昆牙<graphic n="KR3679" url="https://raw.githubusercontent.com/kanripo/KR-Gaiji/master/images/KR3679.png" mimeType="image/png"/>哩哆囉禄紹封九年其王遣子昭禄羣膺</hi>
<pb n="KR2k0053_WYG_058-10b"/>
　　<hi>貢象方物賜詔褒諭授以暹邏之印及襲衣十六年給文冊冊號分暹與邏為符信自是世遵用稱</hi>
　　<hi>暹邏國王二十八年詔遣内使趙達宋福等使暹邏國祭故王賜嗣王蘇門邦王昭禄羣膺文綺四</hi>
　　<hi>疋羅四疋氁絲布四十疋王妃文綺四疋羅四疋□絲布十二疋勅諭之永樂元年遣使朝貢賀即</hi>
　　<hi>位二年其王昭禄羣膺哆囉諦刺遣使坤文琨貢方物遣内官齎勅勞之幷賜文綺紗帛四年復遣</hi>
　　<hi>使貢方物詔賜古今列女傳且乞量衡為國中式從之七年遣使奉儀物致祭仁孝皇后命中宫宫</hi>
　　<hi>以告几筵九月復遣使修職貢賜鈔幣遣之時南海人何八觀等流移海島遂入暹邏至是因文琨</hi>
　　<hi>等歸帝令諭其國王遣八觀等還毋納逋逃以取罪戾并賜其王金織紵絲紗羅絨錦八年遣使貢</hi>
　　<hi>馬及方物悉送中國流移人還賜勅勞之并賜緑幣十年復來朝貢十三年五月昭禄羣膺哆囉諦</hi>
<pb n="KR2k0053_WYG_058-11a"/>
　　<hi>刺卒其子三賴波磨扎刺的賴紹封十七年遣使諭暹邏國王俾與滿剌加平十八年遣使入貢賜</hi>
　　<hi>之鈔幣仍遣中官楊敏等䕶送還國賜其王錦綺紗羅等物十九年遣使奈懷等六十人貢方物謝</hi>
　　<hi>侵滿刺加國之罪賜鈔幣有差十九年復入貢二十一年三月遣使貢方物賜之鈔幣洪熙宣德間</hi>
　　<hi>率三年一貢正統景泰間貢或不常成化以後大率六年一貢至嘉靖三十二年遣使坤隋離等貢</hi>
　　<hi>白象及方物白象巳斃遺象牙一枝長六尺首尾鑲金起花牙首大五寸七分鑲石榴子十顆中鑲</hi>
　　<hi>珍珠十顆寶石四顆尾大一寸鑲金剛鑽一顆金盒内貯白象尾毛為証又象牙一十九枝共三百</hi>
　　<hi>五十斤烏木三十七株共三千六百斤樹香六百斤藤黄四百八十斤大楓子五百八十斤紫梗三</hi>
　　<hi>百斤連香二十一株共六百五十斤木香二十斤白豆蔲六十斤胡椒八百一十斤蘇木一萬四千</hi>
<pb n="KR2k0053_WYG_058-11b"/>
　　<hi>二百斤三十七年八月遣使坤應命等貢方物象牙三百斤樹香六百五十斤藤黄一百五十斤速</hi>
　　<hi>香三百一十斤白豆蔲三十斤蘇木一萬三千二百斤胡椒四百五十斤烏木三千八百斤大楓子</hi>
　　<hi>五千斤其眡舊獻頗似不同萬厯七年復具金葉表文入貢自後無可考</hi>
<hi>國朝康熙二年十二月遣使朝貢進金葉表文一道貢    獻方物龍涎香一斤象牙三百斤西洋閃金銀花</hi>
　　<hi>緞六疋胡椒三百斤藤黄三百斤豆蔲三百斤蘇木三千斤速香三百斤烏木三百斤大楓子三百</hi>
<hi>皇后斤金銀香三百斤貢獻閃金銀花緞四疋象牙一    方物龍涎香八兩西洋</hi>
　　<hi>百五十斤胡椒一百五十斤藤黄一百五十斤豆蔲一百五十斤蘇木一千五百斤速香一百五十</hi>
　　<hi>斤大楓子一百五十斤金銀香一百五十斤康熙六年六月遣使朝賀</hi>
<pb n="KR2k0053_WYG_058-12a"/>
<hi>萬壽進金葉表文一本譯字表文一本貢獻方物龍亭    一座龍涎香一斤速香三百斤蘇木三千斤象牙</hi>
　　<hi>三百斤安息香三百斤白豆蔲三百斤大楓子三百斤藤黄三百斤孔雀四隻烏木三百斤胡椒三</hi>
　　<hi>百斤降香三百斤馴象一隻犀角六座六足龜四隻孔雀尾十屏翠鳥毛六百張樹膠香一百斤沈</hi>
　　<hi>水香二斤樹皮香一百斤兒茶一百斤胡椒花一百斤碗石一斤紫梗一百斤鮫綃布六疋雜花色</hi>
　　<hi>布六疋<graphic n="KR2422" url="https://raw.githubusercontent.com/kanripo/KR-Gaiji/master/images/KR2422.png" mimeType="image/png"/>天四條紅布一疋紅撒喇哈唎布六疋/人字花布十疋花紋人象<graphic n="KR2422" url="https://raw.githubusercontent.com/kanripo/KR-Gaiji/master/images/KR2422.png" mimeType="image/png"/>四條西洋布十疋大</hi>
　　<hi>冰片一斤中冰片二斤油片二十瓢樟腦一百斤黄檀香一百斤薔薇露六十礶硫磺一百斤貢獻</hi>
<hi>皇后齊年方物龍涎香八兩速香一百五十斤蘇木一    千五百斤象牙一百五十斤安息香一百五十斤</hi>
　　<hi>豆蔲一百五十斤大楓子一百五十斤藤黄一百五十斤孔雀二隻烏木一百五十斤胡椒一百五</hi>
<pb n="KR2k0053_WYG_058-12b"/>
　　<hi>十斤降香一百五十斤犀角三座六足龜二隻孔雀尾五屏翠鳥毛三百張樹膠香五十斤兒茶五</hi>
　　<hi>十斤胡椒花五十斤沈水香一斤樹皮香五十斤碗石八兩紫梗五十斤鮫綃布三疋雜花色大布</hi>
　　<hi>三疋<graphic n="KR2422" url="https://raw.githubusercontent.com/kanripo/KR-Gaiji/master/images/KR2422.png" mimeType="image/png"/>天二條紅布五疋紅撒喇哈唎布三疋人/字花布五疋西洋布五疋人象雜色花<graphic n="KR2422" url="https://raw.githubusercontent.com/kanripo/KR-Gaiji/master/images/KR2422.png" mimeType="image/png"/>二條大</hi>
　　<hi>冰片八兩中冰片一斤油片十瓢樟腦五十斤黄檀香五十斤薔薇露三十礶硫磺五十斤康熙十</hi>
　　<hi>年十一月貢獻方物進金葉表文一道譯字表文一道龍亭一座馴象一隻孔雀四隻六足龜四隻</hi>
　　<hi>龍涎香一斤碗石一斤沈水香二斤犀角六座速香三百斤象牙三百斤安息香三百斤白豆蔲三</hi>
　　<hi>百斤藤黄三百斤胡椒三百斤降香三百斤大楓子三百斤烏木三百斤蘇木三千斤胡椒花一百</hi>
　　<hi>斤紫梗一百斤樹皮香一百斤樹膠香一百斤翠鳥毛六百張孔雀尾十屛兒茶一百斤鮫綃布六</hi>
<pb n="KR2k0053_WYG_058-13a"/>
　　<hi>疋雜花色大布六疋<graphic n="KR2422" url="https://raw.githubusercontent.com/kanripo/KR-Gaiji/master/images/KR2422.png" mimeType="image/png"/>天四條紅布十疋紅撒喇哈布六疋印字花布十疋西洋布十疋大冰片一</hi>
　　<hi>斤中冰片二斤油片二十瓢樟腦一百斤黄擅香一百斤薔薇露六十礶硫磺一百斤貢獻</hi>
<hi>皇后方物孔雀二隻六足龜二隻龍涎香八兩碗石八    兩犀角三座沈水香一斤速香一百五十斤安息</hi>
　　<hi>香一百五十斤白豆蔲一百五十斤藤黄一百五十斤胡椒一百五十斤象牙一百五十斤降香一</hi>
　　<hi>百五十斤大楓子一百五十斤烏木一百五十斤胡椒花五十斤紫梗五十斤兒茶五十斤樹皮香</hi>
　　<hi>五十斤樹膠香五十斤翠鳥毛三百張孔雀尾五屛蘇木一千五百斤鮫綃布三疋雜花色大布三</hi>
　　<hi>疋<graphic n="KR2422" url="https://raw.githubusercontent.com/kanripo/KR-Gaiji/master/images/KR2422.png" mimeType="image/png"/>天二條紅布五疋紅撒喇哈唎布三疋印字花布五疋西洋布五疋大冰片八兩中冰片一斤</hi>
　　<hi>油片十瓢樟腦五十斤黄檀香五十斤薔薇露三十礶硫磺五十斤奉</hi>
<pb n="KR2k0053_WYG_058-13b"/>
<hi>詔頒賜暹邏國王錦四疋緞六疋織金緞四疋紗六疋    織金紗四疋羅六疋織金羅四疋</hi>
<hi>詔賜王妃緞四疋織金緞二疋羅四疋織金羅二疋紗    四疋織金紗二疋正貢使二貢使三貢使緞各七</hi>
　　<hi>疋羅各四疋織金羅各二疋絹各二疋裏各一疋布各一疋連氊襪緑皮牙縫一等靴各一雙通事</hi>
　　<hi>賞彭緞袍一件辦事緞四疋羅二疋絹一疋連氊襪□臉幇皮靴一雙從人二十二名賞絹各二疋</hi>
　　<hi>布各五疋連氊襪牛皮靴各一雙伴貢官賞彭緞袍一件其賞賜之物於户工二部移取在</hi>
　<hi>午門前頒給在部筵宴二次俟暹邏貢使到省之日  照例設酒一次遣囘已上  貢俱一例頒賞使囘</hi>
　　<hi>令于廣東布政司管待康熙二十二年九月遣使朝貢進金葉表文一道進</hi>
<hi>皇上方物象一隻孔雀四隻六足龜四隻龍涎香一斤    碗石一斤沈香二斤犀角六座速香三百斤象牙</hi>
<pb n="KR2k0053_WYG_058-14a"/>
　　<hi>三百斤安息香三百斤白豆蔲三百斤藤黄三百斤胡椒三百斤降香三百斤大楓子三百斤烏木</hi>
　　<hi>三百斤蘇木三千斤胡椒花一百斤紫梗一百斤樹皮香一百斤樹膠香一百斤翠鳥毛六百張孔</hi>
　　<hi>雀尾十屏兒茶一百斤白鮫綃布六疋紅鮫綃布六疋紅布六疋白西洋布十疋花<graphic n="KR2422" url="https://raw.githubusercontent.com/kanripo/KR-Gaiji/master/images/KR2422.png" mimeType="image/png"/>六疋<graphic n="KR2422" url="https://raw.githubusercontent.com/kanripo/KR-Gaiji/master/images/KR2422.png" mimeType="image/png"/>天十</hi>
　　<hi>條雜花布六疋花氊二條大冰片一斤中冰片二斤油片二十瓢樟腦一百斤黄檀香一百斤薔薇</hi>
<hi>皇后露六十礶硫磺一百斤進隻龍涎香八兩碗石八    方物孔雀二隻六足龜二</hi>
　　<hi>兩犀角三座沈香一斤速香一百五十斤安息香一百五十斤白豆蔲一百五十斤藤黄一百五十</hi>
　　<hi>斤胡椒一百五十斤象牙一百五十斤降香一百五十斤大楓子一百五十斤烏木一百五十斤胡</hi>
　　<hi>椒花五十斤紫梗五十斤兒茶五十斤樹皮香五十斤樹膠香五十斤翠鳥毛三百張孔雀尾五屏</hi>
<pb n="KR2k0053_WYG_058-14b"/>
　　<hi>蘇木一千五百斤白鮫綃三疋紅鮫綃三疋紅布五疋白西洋布五疋花<graphic n="KR2422" url="https://raw.githubusercontent.com/kanripo/KR-Gaiji/master/images/KR2422.png" mimeType="image/png"/>三疋<graphic n="KR2422" url="https://raw.githubusercontent.com/kanripo/KR-Gaiji/master/images/KR2422.png" mimeType="image/png"/>天四條雜花布</hi>
　　<hi>二條大冰片八兩中冰片一斤油片十瓢樟腦五十斤黄檀香五十斤薔薇露三十礶硫磺五十斤</hi>
<hi>皇上四十六年十二月遣使朝貢齎金葉表文一道進    方物龍亭一座速香三百斤降真香三百斤豆蔲</hi>
　　<hi>三百斤安息香三百斤藤黄三百斤胡椒三百斤龍涎香一斤檀香一百斤上冰片一斤中冰片二</hi>
　　<hi>斤薔薇露六十礶孔雀尾十屏樟腦一百斤孩兒茶皮一百斤硫磺一百斤紫梗一百斤象牙三百</hi>
　　<hi>斤大楓子三百斤烏木三百斤紅木三十擔沈香二斤油片二十瓢犀角六座翠鳥毛六百張丁香</hi>
　　<hi>皮一百斤椒花一百斤碗石一斤棧一百斤金頭白加紗六疋金頭紅加紗六疋大紅西洋布十疋</hi>
　　<hi>金頭白西洋布十疋花西洋布六疋<graphic n="KR2422" url="https://raw.githubusercontent.com/kanripo/KR-Gaiji/master/images/KR2422.png" mimeType="image/png"/>天十疋小/<graphic n="KR2422" url="https://raw.githubusercontent.com/kanripo/KR-Gaiji/master/images/KR2422.png" mimeType="image/png"/>天六疋大花絨氊二領謝</hi>
<pb n="KR2k0053_WYG_058-15a"/>
<hi>恩禮物<graphic n="KR2422" url="https://raw.githubusercontent.com/kanripo/KR-Gaiji/master/images/KR2422.png" mimeType="image/png"/>天六疋絨氊二領猴棗四枚伽楠香一斤半    鑲珠水晶碗一個鑲珠水晶盤一個鑲珠水晶礶</hi>
<hi>皇后一個花西洋布六疋鑲金烏鎗二門進十斤降真    方物速香一百五十斤安息香一百五</hi>
　　<hi>香一百五十斤象牙一百五十斤豆蔲一百五十斤大楓子一百五十斤藤黄一百五十斤胡椒一</hi>
　　<hi>百五十斤龍涎香半斤烏木一百五十斤紅木一十五擔沈香一斤上冰片半斤中冰片一斤油片</hi>
　　<hi>十瓢檀香五十斤薔薇露三十礶金頭白加紗三疋金頭紅加紗三疋大紅西洋布五疋金頭白西</hi>
　　<hi>洋布五疋花西洋布五疋<graphic n="KR2422" url="https://raw.githubusercontent.com/kanripo/KR-Gaiji/master/images/KR2422.png" mimeType="image/png"/>天五疋小<graphic n="KR2422" url="https://raw.githubusercontent.com/kanripo/KR-Gaiji/master/images/KR2422.png" mimeType="image/png"/>天三疋犀角三座孔雀尾五屏翠鳥毛三百張樟腦五十</hi>
　　<hi>斤丁香皮五十斤孩兒茶皮五十斤椒花五十斤硫磺五十斤碗石半斤紫梗五十斤棧五十斤四</hi>
<hi>皇上十七年七月添進絲猴二隻六十年遣使進貢表    方物馴象二隻金</hi>
<pb n="KR2k0053_WYG_058-15b"/>
<hi>皇上文一道進一座象二隻白猴一隻龍涎香一斤沈    方物龍亭</hi>
　　<hi>香一斤幼鐉石一斤犀角六座速香三百斤象牙三百斤安息香三百斤豆蔲三百斤藤黄三百斤</hi>
　　<hi>胡椒三百斤降真香三百斤大楓子三百斤烏木三百斤蘇木三千斤蓽撥一百斤紫梗一百斤桂</hi>
　　<hi>皮一百斤蠟一百斤兒茶一百斤樟腦一百斤檀香一百斤硫磺一百斤翠鳥皮六百張孔雀尾十</hi>
　　<hi>屛織金頭白加紗六疋織金頭桃紅加紗六疋濶幼紅布十疋織金頭白幼布十疋幼花布六疋幼</hi>
　　<hi>花<graphic n="KR2422" url="https://raw.githubusercontent.com/kanripo/KR-Gaiji/master/images/KR2422.png" mimeType="image/png"/>天十疋濶幼花布六疋大和蘭氊二領上冰片一斤中冰片二斤片油二十瓢薔薇露六十礶</hi>
<hi>皇后大西洋濶全緞二疋大濶幼宋緞一疋進犀角三    方物龍涎香八兩沈香一斤幼鐉石八兩</hi>
　　<hi>座速香一百五十斤象牙一百五十斤安息香一百五十斤豆蔲一百五十斤藤黄一百五十斤胡</hi>
<pb n="KR2k0053_WYG_058-16a"/>
　　<hi>椒一百五十斤降真香一百五十斤大楓子一百五十斤烏木一百五十斤蘇木一千五百斤蓽撥</hi>
　　<hi>五十斤紫梗五十斤桂皮五十斤蠟五十斤兒茶五十斤樟腦五十斤檀香五十斤硫磺五十斤翠</hi>
　　<hi>鳥毛三百張孔雀尾五屏織金頭白加紗三疋織金頭桃紅加紗三疋濶幼紅布五疋織金頭白幼</hi>
　　<hi>布五疋幼花布三疋幼花<graphic n="KR2422" url="https://raw.githubusercontent.com/kanripo/KR-Gaiji/master/images/KR2422.png" mimeType="image/png"/>天五疋濶幼花布三疋上冰片八兩中冰片一斤片油十瓢薔薇露三</hi>
<hi>皇上十礶六十一年七月添貢七月暹邏國前進貢時    方物犀牛一隻雍正二年</hi>
<hi>聖祖奉皇帝諭㫖至是遣使進獻塗連三十株望屈十株    仁</hi>
　　<hi>暹荔枝四十株榔䬃二十株香檨二十株鶯嘴檨二十株象頭檨二十株甜暹棗二十株酸暹棗二</hi>
　　<hi>十株暹菖蒲二十株大西洋菖蒲十株哆囉蜜十株大西洋青菓十五株暹青菓三十株灑椿三十</hi>
<pb n="KR2k0053_WYG_058-16b"/>
　　<hi>株灑圭二十株木槐三十株暹肉棗二十株暹柿二十株酸子三十株西洋甜荔枝三十株西洋酸</hi>
　　<hi>荔枝二十株縐皮酸柑二十株薄皮酸柑二十株黄菓二十株三老哆囉蜜二十株薔薇菓二十株</hi>
　　<hi>牽樹子四十瓢孛櫓樹子十七瓢榔木樹子十八瓢橙樹子二十七瓢榆木樹子七瓢紅木樹子十</hi>
　　<hi>瓢獵狗六隻西洋鹿一隻穀種十一樣獨朗七擔統馬泳七擔科臘望七擔更盞五擔香米一擔玲</hi>
　　<hi>玫三擔五十斤開漳□三擔五十斤樂邁菜三擔五十斤統盻象三擔五十斤弄抹三擔五十斤環</hi>
<hi>㫖暹屢三擔五十斤术米一擔描覽烏木米七擔奉年    邏國進貢船隻所帶壓艙貨物照康熙二十二</hi>
<hi>皇上例停其徴税雍正六年九月進貢一尊仗劍一尊    方物唐番表二道龍亭一座寶劍</hi>
　　<hi>馴象三隻龍涎香一斤上沈香二斤幼鐉石一斤犀角三對速香三百斤象牙三百斤安息香三百</hi>
<pb n="KR2k0053_WYG_058-17a"/>
　　<hi>斤豆蔲三百斤藤黄三百斤胡椒三百斤降香三百斤大楓子三百斤烏木三百斤蘇木三千斤蓽</hi>
　　<hi>撥一百斤紫梗一百斤桂皮一百斤樹膠香一百斤兒茶皮一百斤樟腦一百斤上檀香一百斤硫</hi>
　　<hi>磺一百斤翠鳥皮六百張孔雀尾十屏織金地交枝柳條大版帶三條織金頭白加紗六疋織金頭</hi>
　　<hi>桃紅加紗六疋織金頭西洋白幼布十疋濶幼西洋布十疋花幼西洋<graphic n="KR2422" url="https://raw.githubusercontent.com/kanripo/KR-Gaiji/master/images/KR2422.png" mimeType="image/png"/>天十條幼花西洋布六疋</hi>
　　<hi>濶幼花西洋布六疋大和蘭氊二領上冰片一斤中冰片二斤冰片油二十瓢薔薇露六十礶進貢</hi>
<hi>皇后方物龍涎香八兩沈香一斤幼鐉石八兩犀角三    座速香一百五十斤象牙一百五十斤安息香一</hi>
　　<hi>百五十斤豆蔲一百五十斤藤黄一百五十斤胡椒一百五十斤降香一百五十斤大楓子一百五</hi>
　　<hi>十斤烏木一百五十斤蘇木一千五百斤蓽撥五十斤紫梗五十斤桂皮五十斤樹膠香五十斤兒</hi>
<pb n="KR2k0053_WYG_058-17b"/>
　　<hi>茶皮五十斤樟腦五十斤上檀香五十斤硫磺五十斤翠鳥皮三百張孔雀尾五屏織金頭白加紗</hi>
　　<hi>三疋織金頭桃紅加紗三疋濶紅西洋布五疋織金頭白幼布五疋幼花西洋布三疋幼花西洋<graphic n="KR2422" url="https://raw.githubusercontent.com/kanripo/KR-Gaiji/master/images/KR2422.png" mimeType="image/png"/>
                    </hi>
　　<hi>天五條濶幼花西洋布三疋上冰片八兩中冰片一斤冰片油十瓢薔薇露三十礶七年閏七月添</hi>
<hi>皇上貢物火雞一隻龍涎香一斤黒軟穀種一十六擔    方</hi>
<hi>㫖暹白粳穀種一十八擔喂雞人一名奉誠朕念該國    邏國王遣使逺來貢獻方物具見悃</hi>
　<hi>逺隔海洋進獻方物齎送不易欲酌量裁減以示恩恤逺藩之意但此次貢物既巳齎送前來難以帶囘</hi>
　<hi>本國照往例收納其常貢土物内有速香安息香加紗布疋等十件在内府無必須應用之處嗣後將此</hi>
　<hi>十件免其入貢永著為例該部詳悉行文該國知之欽此</hi>
<pb n="KR2k0053_WYG_058-18a"/>
　　西洋國<hi>地最大與僧伽宻邇諸番之㑹也去中國十萬里西瀕大海南距柯枝北接狼奴兒</hi>
　　<hi>國其地産沈香木香西洋布五色布白雁胡椒馬五色鴉鶻石明永樂元年國王馬那必刺滿遣使</hi>
　　<hi>馬戎朝貢三年又遣使朝貢詔封為古里國王給銀印誥命五年令太監鄭和賜王誥幣陞賞其將</hi>
<hi>國朝領有差年十月内遣使朝貢方物進金葉表文一    康熙六</hi>
　　<hi>函國王像一幅全金金剛石飾金劍一持金琥珀書箱一座珊瑚樹一枝珊瑚珠一串琥珀珠六串</hi>
　　<hi>伽楠香二段哆囉絨二疋象牙十枝犀角四座乳香六桶蘇合油一桶丁香一籠金銀乳香二籠花</hi>
<hi>皇后露一箱花幔四端花氊一鋪進獻琥珀珠四串花    方物大玻璃鏡一面珊瑚珠一串</hi>
　　<hi>露一籠丁香一籠金銀乳香一籠花幔四端花氊一鋪續據該貢使開報</hi>
<pb n="KR2k0053_WYG_058-18b"/>
<hi>皇恩賞賜緞疋銀兩國王雜色錦緞八十疋銀三百兩    正貢官雜色花緞三十六疋銀一百兩䕶貢官雜</hi>
　　<hi>色花絹緞一十八疋銀五十兩和尚雜色花緞一十八疋銀五十兩隨役一十九名每名雜色緞十</hi>
　　<hi>疋每名銀二十兩使囘令廣東布政司照例管待遣還康熙五十九年七月進貢</hi>
<hi>皇上辣茶一櫃計三百枚露二小匣每匣計十七瓶各    樣藥水一櫃計四十瓶露體三匣内二匣各十四</hi>
　　<hi>礶一匣計十三瓶哥巴伊呱油一箱計六瓶鼻烟兩小箱每箱計六罐糖豆一櫃計六礶巴爾酥嘛</hi>
　　<hi>香一小箱計四瓶巴爾酥嘛油一匣即水安息香計六十個細香素珠一滿匣哆囉絨一櫃計三塊</hi>
　　<hi>烏鎗一杆九月西洋王遣大學士暗博祚進京隨從人二十四名同進</hi>
<hi>皇上表章物件雍正三年六月西洋教化王聞十瓶鍍皇上新嗣位遣使賫表文進貢方物厚福水五</hi>
<pb n="KR2k0053_WYG_058-19a"/>
　　<hi>金緑玻璃鳳壺一執鑲銀纍絲匣一個鑲銀哩呵嘶波囉盃一隻蜜蠟盃一隻小蜜蠟盃一對蜜蠟</hi>
　　<hi>小瓶三個法瑯人物山水小員牌三個蜜蠟小刀把二個銀纍絲四輪船一隻小銅日規一個銀纍</hi>
　　<hi>絲瓶二個連纍絲花二樹水晶滿堂紅燈一架鼻烟壺小玻璃鏡瑪瑙扣銀絲小匣玩器共十八件</hi>
　　<hi>咖石㖮鼻烟礶一對各色玻璃鼻烟壺十二個青金石瑪瑙蜜蠟咖石㖮各色員球八十二個銅花</hi>
　　<hi>漆匣一個哩阿嘶波囉咖石㖮瑪瑙水晶鼻烟壺十六個銀纍絲大小花盤四個實地銀花盤一個</hi>
　　<hi>銀纍絲船一隻連座銀花匣一個銀纍絲小花瓶一對連鑲寳石花二枝銀絲小漏盤一個線花畫</hi>
　　<hi>五張皮畫九張皮扇面畫十二張繡花紙盤四面小銀礶二十九個花石片大小十八塊阿噶噠燭</hi>
　　<hi>臺一對鐵花盒二個巴爾薩嗎油一小盒咖石㖮蓋盃一對鍍金皮規矩一對鑲牙片鼻烟盒十一</hi>
<pb n="KR2k0053_WYG_058-19b"/>
　　<hi>個銀花素鼻烟盒一對銅花漆匣一個鑲銀花砂漏一對咖石㖮緑石鼻烟盒各一個阿噶噠片四</hi>
　　<hi>塊番銀筆一對咖石㖮帶頭片大小二十四塊瑪瑙刀把一個瑪瑙鼻烟壺一個各色石鞭桿頭六</hi>
　　<hi>個石小盒一對珊瑚珠二串瑪瑙珠四串珊瑚哩阿嘶波囉咖石㖮石頭瑪瑙寶石阿喇喇德間銀</hi>
　　<hi>纍絲素珠十四串花紙盤七面香枕囊大小六個顯微鏡一套石頭火漆印把一對大字鏡一個玻</hi>
　　<hi>璃碁盤碁子共二盒火漆八色大紅羽緞四疋週天球一個鼻烟五十礶照字鏡二架按西洋教化</hi>
<hi>聖主王聞即遣使航海而來惟我    御極</hi>
<hi>皇上仁德覃敷所以海外絶域莫不傾心向慕也雍正    四年五月復遣使進貢</hi>
<hi>皇上表文方物纍絲鑲珊瑚花箱一個大珊瑚珠一串    寶石素珠一串金鑲口咖石㖮瓶一個金法瑯鼻</hi>
<pb n="KR2k0053_WYG_058-20a"/>
　　<hi>烟盒一個金鑲蜜蠟鼻烟盒一個銀鑲咖石㖮鼻烟盒一個金鑲瑪瑙鼻烟盒一個銀鑲藍石鼻烟</hi>
　　<hi>盒一個銀鍍金鑲雲母鼻烟盒二個竒樣銀鍍金鑲雲母鼻烟盒三個竒様銀鍍金鑲玳瑁鼻烟盒</hi>
　　<hi>一個水晶箱一個各品藥露五十四個小玻璃瓶金絲緞一疋金銀絲緞一疋金花緞一疋洋緞三</hi>
　　<hi>疋大紅羽毛緞二疋大紅哆囉呢二疋異樣銀柄武器一具洋刀一把長劍一把短劍一把緘銀花</hi>
　　<hi>火器一具自來火長鎗一口手鎗二把上品鼻烟十二玻璃瓶古巴依瓦油四瓶聖多黙巴爾撒木</hi>
　　<hi>油四瓶璧露巴爾撒木油二瓶伯肋西理巴爾撒木油二瓶各品衣香十二瓶巴斯第理十二瓶葡</hi>
　　<hi>萄紅露酒十二瓶葡萄黄露酒十二瓶白葡萄酒十二瓶紅葡萄酒十二瓶咖石㖮二大塊各色法</hi>
　　<hi>瑯料十四塊烏木鑲青石桌面二張烏木鑲黄石桌面二張烏木鑲各色石花條桌二張織成各種</hi>
<pb n="KR2k0053_WYG_058-20b"/>
　　<hi>故事逺視畫九大幅七年七月西洋國賫奉表文方物入貢因四年教化王遣使慶祝</hi>
<hi>皇上嗣位教化王感激特具金線袋裝表文一封紅絨御筆囘書</hi>
<hi>皇上匣一個恭謝    洪恩</hi>
　　荷蘭國<hi>從古未至其種類曰紅毛於明萬厯二十九年冬二三大舶頓至濠鏡之口其人衣</hi>
　　<hi>紅長身赤髮深目藍睛足踵及趾長尺二寸猙獰可畏澳番詰問譯言不敢為寇欲通貢而已有司</hi>
　　<hi>以無往例又訝其無表拒不納時税璫李鳳召舶主入見游處㑹城將一月始遣還諸番在澳者尋</hi>
　　<hi>共守之不許登陸始去繼聞滿刺加伺其舟囘遮殺殆盡</hi>
<hi>國朝順治十年荷蘭國遣使請修朝貢十二年廣東巡    撫奏聞禮部覆准督撫差官員兵丁䕶送來京十</hi>
<pb n="KR2k0053_WYG_058-21a"/>
　　　<hi>三年貢使嗶嚦哦□嘢哈哇㘃等到京禮部議准五年一貢</hi>
<hi>世祖章皇帝憫其道路險逺改八年一貢貢道由廣東康      熙二年荷蘭國遣出海王領兵至閩安鎮助𠞰海</hi>
　　　<hi>逆并請貿易令二年來貿易一次三年又遣出海王助兵𠞰海逆賚以銀緞等物五年入貢貿易奉</hi>
<hi>㫖荷蘭既八年一貢其二年貿易令停止六年違例從福      建入貢申令嗣後務由廣東二十五年復請五年</hi>
　　　<hi>一貢許之貿易處所止許廣東福建准其貢道改由福建嗣後朝貢詳福建志兹不載厥貢舊有銀</hi>
　　　<hi>盤甲鞍番花桂花被褥毛纓薔薇木白石畫小車白小牛胡椒織金緞盛各樣油小箱腰刀羽緞倭</hi>
　　　<hi>緞布琉璃燈聚耀燭臺琉璃盃肉豆蔲葡萄酒象牙皮帶夾板樣船後俱免進惟貢馬珊瑚鏡哆囉</hi>
　　　<hi>絨織金毯嗶吱緞自鳴鐘丁香檀香冰片琥珀鳥鎗火石  貢物不詳多少數</hi>
<pb n="KR2k0053_WYG_058-21b"/>
　　　安南國<hi>西界滇徼老撾東北接東西兩粤南盡海堧帶占城古稱交趾其人兩足大趾交曲</hi>
　　　<hi>相向故名帝顓頊時南至于交趾莫不砥屬帝堯時申命羲叔宅南交周成王六年交趾南有越裳</hi>
　　　<hi>氏重三譯而來獻白雉周公曰德澤不加君子不饗其贄政令不施君子不臣其人譯曰吾國之黄</hi>
　　　<hi>耉曰天無烈風淫雨海不揚波三年矣意中國有聖人乎於是來朝周公致薦于宗廟使者迷其歸</hi>
　　　<hi>路周公錫以軿車五乘皆為指南之制使者載之由扶南林邑海際期年而至其國越裳即九真也</hi>
　　　<hi>秦始皇以交趾𨽻象郡漢初屬南越武帝平粤置交趾九真日南三郡兼置交趾刺史治羸<graphic n="KR1454" url="https://raw.githubusercontent.com/kanripo/KR-Gaiji/master/images/KR1454.png" mimeType="image/png"/>光武</hi>
　　　<hi>中興交趾九真置守教其耕種制為冠履始知婚娶漸立學校建武十六年女子徵側徵貳反馬援</hi>
　　　<hi>討平之立銅柱為界獻帝建安中改為交州呉孫權分交州為廣州而徙交州治龍編六朝並因之</hi>
<pb n="KR2k0053_WYG_058-22a"/>
　　<hi>唐初改安南都䕶府屬嶺南道安南之名始此五代為土豪曲承美楊廷藝所據後州將呉昌岌奪</hi>
　　<hi>之再傳至其弟昌文宋乾德初昌文死吕處玶等爭立有丁部領者平之自稱大勝王至開寳八年</hi>
　　<hi>遣其子丁璉入貢詔封為交趾郡王部領卒璉立璉卒弟璿立尚幼大校黎桓簒之丁氏傳三世共</hi>
　　<hi>十一年太平興國五年詔討桓破之于白藤江口桓上表謝罪雍熙二年入貢以桓為安南都䕶充</hi>
　　<hi>靜海軍節度使四年封交趾郡王黎氏有交阯自此始景德元年桓卒中子龍鉞立為其弟龍廷所</hi>
　　<hi>簒四年龍廷入貢遂得詔封大中祥符元年大校李公藴逐之自稱留後黎氏傳三世共二十年詔</hi>
　　<hi>以公藴為節度使封南平王卒子德政嗣德政卒子日尊嗣嘉祐四年日尊寇欽州五年寇邕州詔</hi>
　　<hi>安撫使余靖討之日尊上表待罪熙寧二年表言占城國久缺貢臣親帥兵討之執其王矣於是遂</hi>
<pb n="KR2k0053_WYG_058-22b"/>
　　<hi>僭號改元五年卒傳子乾德熙寧八年冬三道入寇連陷欽亷二州遣招討使郭逵討之九年十二</hi>
　　<hi>月逵次富良江敗其精兵殺其王子洪真乾德懼遣使奉表納欵乞修職貢還所奪州縣乾德卒子</hi>
　　<hi>陽煥立陽煥卒子天祚立淳熙元年二月進封天祚為安南國王安南之為國自此始天祚子龍翰</hi>
　　<hi>龍翰子昊旵皆紹封昊旵卒無子女昭盛主國事李氏傳八世共二百二十二年紹定三年昭盛避</hi>
　　<hi>位于夫陳日照改名曰煚承李氏祀四年詔封煚為安南國王景定五年禪位其子威晃改名光昺</hi>
　　<hi>表乞世襲煚自為太王而其子光昺紹封自是始立詭名以欺中國矣元世祖既平雲南遂遣師入</hi>
　　<hi>取廣西道光昺上表奉貢中統二年封為安南國王至元十四年卒子日烜不請命自立世祖遣人</hi>
　　<hi>召之日烜不行明年再召以疾辭止令其叔遺愛代覲世祖怒封遺愛為王以兵千人送之就國安</hi>
<pb n="KR2k0053_WYG_058-23a"/>
　　<hi>南不納遺愛迯去二十一年冬命鎮南王脱懽平章阿里海牙征之進兵臨境日烜拒敵潰走二十</hi>
　　<hi>二年日烜僭稱尊號襲其父名光昺父子同名猶林邑陽邁也傳位于其子日燇自稱太上皇其弟</hi>
　　<hi>益稷歸順入見復封益稷為安南王二十四年送益稷發兵平定其國日烜大敗與其子棄城走入</hi>
　　<hi>海島遣使謝罪二十七年卒日燇遣使入貢詔諭來朝不從又議征之㑹世祖崩成宗命罷兵日燇</hi>
　　<hi>遣使上表進慰并獻方物願為藩臣自是貢獻不絶後封為安南國王至大四年世子日□遣奉表</hi>
　　<hi>來朝尋入寇廣西俾湖廣行省發兵討之泰定三年世子日爌遣使入貢不稱王懼討也傳至日煃</hi>
　　<hi>明洪武元年冬遣漢陽知府易濟齎詔往諭安南二年日煃遣使入貢請封遣翰林學士張以寧典</hi>
　　<hi>簿牛諒往封日煃為安南國王賜駝紐塗金銀印十月至其界而日煃先卒其從子日熞嗣遣使告</hi>
<pb n="KR2k0053_WYG_058-23b"/>
　　<hi>哀且請封帝自製文遣翰林院編修王亷充弔祭使吏部主事林唐臣充頒詔使封日熞為安南國</hi>
　　<hi>王并取前使張以寜等所䕶印及賜物畀之亷既行又詔以漢伏波將軍馬援昔討交趾立銅柱為</hi>
　　<hi>表其功甚大命王亷備牲醴就祭之三年秋八月王亷等至安南國日熞及陪臣俯伏出迎於郊預</hi>
　　<hi>日設位使者南面宣讀御製祭文日熞率其臣再拜俯伏以聽成禮而退翌日唐臣等捧詔印授之</hi>
　　<hi>日熞率其臣北面跪受初交人惟以長揖為敬至是始行稽首頓首禮自表謝後嵗常入貢謹修臣</hi>
　　<hi>職日熞尋為其伯叔明所簒五年二月叔明遣使入貢却之七年叔明奉表謝罪且稱老以弟煓代</hi>
　　<hi>視事許之八年煓遣使請朝貢期詔以三年一朝貢若王立世見十一年告煓卒弟煒代十二年煒</hi>
　　<hi>入貢詔諭與占城平十三年叔明屢遣使入貢方物詔戒諭之二十一年冬煒為其國相黎季犛所</hi>
<pb n="KR2k0053_WYG_058-24a"/>
　　<hi>幽弑之立叔明子日焜主國事大柄皆出季犛建文元年季犛弑其主日焜而立其子顒尋弑顒而</hi>
　　<hi>立其幼子□復弑之大殺陳氏宗室而奪其位陳氏傳十二世共一百七十年季犛更姓名曰胡一</hi>
　　<hi>元其子蒼更曰胡<graphic n="KR1039" url="https://raw.githubusercontent.com/kanripo/KR-Gaiji/master/images/KR1039.png" mimeType="image/png"/>自謂舜裔胡公滿之後改國/號為大虞季犛復僭稱太上皇<graphic n="KR1039" url="https://raw.githubusercontent.com/kanripo/KR-Gaiji/master/images/KR1039.png" mimeType="image/png"/>為皇帝永樂元</hi>
　　<hi>年遣使奉表賀即位具奏稱陳氏之甥為衆所推權理國事乞賜封爵遣行人楊渤往察之<graphic n="KR1039" url="https://raw.githubusercontent.com/kanripo/KR-Gaiji/master/images/KR1039.png" mimeType="image/png"/>遣使</hi>
　　<hi>隨渤入朝進其陪臣耆老奏章謂實陳氏外孫遂封為安南王然<graphic n="KR1039" url="https://raw.githubusercontent.com/kanripo/KR-Gaiji/master/images/KR1039.png" mimeType="image/png"/>僭號如故二年八月陳氏舊臣</hi>
　　<hi>裴伯耆潛入京師奏季犛父子簒弑乞復立陳氏子孫未幾老撾宣慰司亦送日烜孫陳天平至帝</hi>
　　<hi>憐而納之安南賀正旦使至帝命禮部出天平示之使者識其故王孫也皆錯愕下拜有感泣者伯</hi>
　　<hi>耆在傍責使者以大義皆惶恐不能對三年使行人往諭<graphic n="KR1039" url="https://raw.githubusercontent.com/kanripo/KR-Gaiji/master/images/KR1039.png" mimeType="image/png"/>
                        <graphic n="KR1039" url="https://raw.githubusercontent.com/kanripo/KR-Gaiji/master/images/KR1039.png" mimeType="image/png"/>請迎還天平以君事之四年送天平</hi>
<pb n="KR2k0053_WYG_058-24b"/>
　　<hi>還安南<graphic n="KR1039" url="https://raw.githubusercontent.com/kanripo/KR-Gaiji/master/images/KR1039.png" mimeType="image/png"/>伏兵殺之帝大怒遂命成國公朱能為將軍西平侯沐晟新城侯張輔副之帥兵八十萬</hi>
　　<hi>征安南九月師至龍州能病薨即命輔總兵柄冬十月輔等率師至隘留關大破之輔傳檄數其大</hi>
　　<hi>罪二十求陳氏子孫復其王爵沐晟軍至白鶴遣將往㑹沿海築城樹柵相連亘九百餘里盡發江</hi>
　　<hi>北諸府州民守之仍調兩廣江浙荆閩兵八萬從征師至多邦城輔攻西南晟攻東南賊接戰驅象</hi>
　　<hi>當前以畫獅䝉馬翼以神機銃象傷於銃箭皆退走突城長驅而進遂克之於是循富良江南下破</hi>
　　<hi>其東都左右參將李彬陳旭撃西都城賊逃入海五年春郡邑聞風相繼降附諜報季犛及其子澄</hi>
　　<hi>等聚兵於黄江遂水陸並進大敗之三月甲子南策州人莫䆳等同北江等府縣耆老千餘人詣軍</hi>
　　<hi>門言陳氏子孫被黎賊殺盡無可繼承願復古郡縣即日馳奏上聞追賊敗之于富良江乘勝長驅</hi>
<pb n="KR2k0053_WYG_058-25a"/>
　　<hi>至黄江季犛父子以數小舟遁去五月追出竒羅海口生擒黎季犛土人武如卿等復獲偽大虞國</hi>
　　<hi>王黎蒼偽太子苪及其子孫弟姪偽梁國王黎潡等安南平六月癸未朔以安南立交趾都布按三</hi>
　　<hi>司開設十五府四十三州二百一十縣及軍民衙門設官分理九月乙卯輔遣都督僉事柳升齎露</hi>
　　<hi>布獻俘至京詔以季犛及子蒼偽將相等悉付獄而赦其子孫澄苪等蓋入交趾有三道一由廣東</hi>
　　<hi>伏波以來水軍皆由之一由廣西至宋始開由憑祥州入自鎮南關一日至文淵州一由雲南至元</hi>
　　<hi>始開由䝉自縣經蓮花灘入交之石瀧張輔發兵憑祥晟則從䝉自抵白鶴縣皆不循前伏波故道</hi>
　　<hi>者用夾攻之策以決勝也論功行賞進封輔為英國公晟為黔國公六年輔晟等旋師獻交趾地圖</hi>
　　<hi>東西相距一千七百六十里南北相距二千八百里是年秋簡定作亂别立陳季擴為偽王謂為陳</hi>
<pb n="KR2k0053_WYG_058-25b"/>
　　<hi>氏後命沐晟由雲南征之不利七年復命張輔由廣西進討大破之十一月獲賊首簡定遂班師八</hi>
　　<hi>年陳季擴請降復反九年復命輔討之命户部全支將士俸糧十二年三月始獲季擴於老撾械送</hi>
　　<hi>京師餘黨悉平至冬敕輔還京十五年命豐城侯李彬佩將軍印鎮交趾時鎮守中官馬騏貪黷誅</hi>
　　<hi>求盜賊蠭起十六年春土官巡檢黎利叛彬遣兵討之不克十七年秋土官潘僚亦以馬騏非理凌</hi>
　　<hi>虐遂反官軍破之僚等逃入老撾妖僧范玉僭稱羅平王彬大戰擒之二十年彬卒仁宗即位遣中</hi>
　　<hi>官山壽齎敕諭黎利赦其罪以為清化知府利不從宣德元年命成山侯王通安逺侯柳升黔國公</hi>
　　<hi>沐晟先後討之皆無功升中鏢死二年冬通與黎利盟約退師利求得陳氏後曰暠者云安南王顒</hi>
　　<hi>三世嫡孫竄身老撾二十年乞循太宗繼絶之明詔使陳氏既滅而復續一國之人䝉戴天恩於無</hi>
<pb n="KR2k0053_WYG_058-26a"/>
　　<hi>窮也遣人進表及方物隨王通人至帝許之即遣使冊封陳暠為安南國王朝貢仍遵洪武舊制命</hi>
　　<hi>總兵官王通等即率官軍各囘原衛所其交趾所設官吏悉皆囘京三年五月使者還黎利遣人奉</hi>
　　<hi>表謝恩且言陳暠己卒陳氏子孫並絶國人推利謹守其國以俟朝命四年利及耆老遣頭目貢方</hi>
　　<hi>物并代身金人六年復陳情謝罪乃命利權署安南國事利即僭號稱制建東西二都東都在交州</hi>
　　<hi>府富良江之南即古龍編城漢置交趾郡唐置安南都䕶府皆在此其外大羅城乃唐所築古羸<graphic n="KR1454" url="https://raw.githubusercontent.com/kanripo/KR-Gaiji/master/images/KR1454.png" mimeType="image/png"/>
                    </hi>
　　<hi>縣地也西都在清華府乃古九真郡治之地分其國為十三道置百官設學校以經義詩賦取士宣</hi>
　　<hi>德八年利卒九年命利子麟仍權署安南國事麟木名龍請封則名麟自是皆有詭名蓋沿陳光昺</hi>
　　<hi>之故智也正統元年六月詔封麟為安南國王賜塗金銀印七年卒子基隆以名濬紹封天順元年</hi>
<pb n="KR2k0053_WYG_058-26b"/>
　　<hi>乞賜衮冕如朝鮮國王例不許三年庶兄宜民弑之而自立四年以名琮紹封國人誅之立麟第四</hi>
　　<hi>子思誠六年以名灝紹封𢎞治十年卒子鏳嗣十二年以名暉紹封十七年卒長子湋嗣改名敬未</hi>
　　<hi>封旋卒弟璿嗣正德二年以名誼紹封寵任母黨阮种阮伯勝兄弟恣行威虐國人詛怨种等專寵</hi>
　　<hi>不可制正德四年冬逼璿自殺而立伯勝國人討种等誅之而立思誠孫瀅七年以名晭紹封為陳</hi>
　　<hi>暠所弑暠本社堂燒香官自詭為陳氏後僭號自立稱大虞晭臣莫登庸既降暠尋復與黎氏大臣</hi>
　　<hi>阮𢎞裕起兵攻暠奔諒山據長寧太原清都三府登庸與其羣臣共立晭子譓十二年譓請封因國</hi>
　　<hi>亂不果行以登庸有興復功封武川伯總兵柄登庸潛畜異志十三年黎氏臣鄭綏不平遂作亂譓</hi>
　　<hi>出奔登庸攻綏敗之逼納譓母乃迎譓歸國自稱為太傅仁國公又率兵攻陳暠暠敗走死登庸遂</hi>
<pb n="KR2k0053_WYG_058-27a"/>
　　<hi>自稱安興王謀弑譓譓母潛告譓間行得脱居於清華登庸立其庶弟懬嘉靖四年譓遣使間道入</hi>
　　<hi>貢并求封為登庸所阻五年登庸為懬求封六年登庸使其國人范嘉謨偽作懬禪詔簒其位旋鴆</hi>
　　<hi>之立其子方瀛為皇太子七年入貢至輪番諒山城被攻而還九年登庸禪位於方瀛自稱太上皇</hi>
　　<hi>退居都齋海陽為方瀛外援九月黎譓卒於清華黎氏傳十世歴一百十年十五年冬十月諭禮臣</hi>
　　<hi>夏言皇子生宜頒詔安南夏言疏稱自正德十年黎晭貢後逾二十載向諭即位為道梗而還請罷</hi>
　　<hi>往使從之復令與兵部議遣錦衣副千户陶鳳儀百户姚景祥往勘不貢并簒奪罪人姓名敕提督</hi>
　　<hi>兵部侍郎潘旦豫計兵食俟勘報興師㑹譓子黎寧差頭目鄭惟憭泛海至京以登庸僭逆奏聞十</hi>
　　<hi>六年二月禮臣嚴嵩兵臣張瓚㑹府部諸大臣議請討登庸于是命咸寧侯仇鸞為總兵改太子賔</hi>
<pb n="KR2k0053_WYG_058-27b"/>
　　<hi>客工部尚書毛伯温為兵部尚書兼右都御史參贊軍務尋以黎寧奏事未審真偽且從宜撫剿夏</hi>
　　<hi>五月召潘旦還以山東巡撫蔡經代之蓋伯温恐其沮議也帝方鋭意用兵而朝議難之故撫剿久</hi>
　　<hi>不決時亷州知府張岳亦數言安南情形可以計降未可遽以兵力取蔡經迺傳檄諭登庸十八年</hi>
　　<hi>七月方瀛遣范正敬上降表至雲南阮文泰上降表至廣西表聞下兵部議廷議以為登庸上表乞</hi>
　　<hi>降舉土地人民願聽天朝處分辭雖卑懇顧恐其意叵測宜令仇鸞伯温往同兩藩督撫之臣計畫</hi>
　　<hi>征討若乞降果實方許馳奏取自上裁從之十九年方瀛卒登庸立其子福海嗣三月仇鸞伯温至</hi>
　　<hi>廣州㑹議復馳檄諭登庸父子急宜自新聽命否則駢戮有文皇之烈在諭國中能擒斬登庸父子</hi>
　　<hi>者賞格有差六月仇鸞伯温經㑹師梧州九月趨南寧十月鸞召還以安逺侯柳珣代時登庸欲聚</hi>
<pb n="KR2k0053_WYG_058-28a"/>
　　<hi>毒上流且言造舟二千餘欲泛海襲梧衆請備之獨參政翁萬達持議與張岳合迺奏留二臣計議</hi>
　　<hi>萬達因言登庸本欲束身降服假天朝名號以自固顧狐疑未決聲言此以綴我師爾迺遣指揮王</hi>
　　<hi>良輔通判蘇廷瓛開關傳譯令母求封母求貢束身請罪歸地納印去僭號奉正朔則天兵可止而</hi>
　　<hi>登庸可生矣復曉以手書甚悉大軍分道並進聲威張甚登庸悟且懼請降期許以十一月初三日</hi>
　　<hi>納降師集鎮南關於關内立幕府築昭德臺至日登庸素衣繋組率兄子文明等由關道左入脱履</hi>
　　<hi>跣足面北跪傳解其組接受降書登庸俯伏五拜三叩首畢其兄子文明等亦如之上降書畢恭向</hi>
　　<hi>軍前俯伏再拜監統諸司即臨南關登庸又倉皇脱履跪迎俯伏再拜皆語以朝廷恩威軍府號令</hi>
　　<hi>姑容戴罪還國恭俟朝命勿為細人恐愒簧惑有言私覿餽謝者國法不貸登庸跪聽畢又俯伏再</hi>
<pb n="KR2k0053_WYG_058-28b"/>
　　<hi>拜叩謝去遂傳令閉關斂兵歸營留文明等同指揮王良輔入奏伯温㑹疏上下兵部集議請革去</hi>
　　<hi>安南國號王封改為安南都統使司登庸授與都統使賜從二品銀印仍與世襲前黎氏僭擬中國</hi>
　　<hi>制度悉改正迴避獻還澌凜金勒古森丫葛四峝歸入欽州版圖六月羣臣稱賀論功賞賚大學士</hi>
　　<hi>夏言等以下有差毛伯温召還八月敕下安南授登庸都統使二十二年登庸卒孫福海嗣頻遣陪</hi>
　　<hi>臣入貢二十五年福海卒子𢎞瀷方五嵗登庸義子阮敬擅權國中亂至三十年三月甫得請襲而</hi>
　　<hi>登庸臣黎伯驪合黎寧臣鄭檢攻之出奔海陽四十三年𢎞瀷卒嫡妻裴氏生茂洽以萬厯元年襲</hi>
　　<hi>都統三年遣使謝恩及賀即位進方物自嘉靖三十年以來未及貢者悉補貢如儀九年正月遣使</hi>
　　<hi>并修三年六年職貢其嘉靖時闕貢者仍補貢如前然自是其國益多故矣黎寧一名□自嘉靖九</hi>
<pb n="KR2k0053_WYG_058-29a"/>
　　<hi>年譓卒寧嗣位嗣位之四年登庸攻之竄占城界國人立其弟憲以扼登庸其後亷知寧所在憲與</hi>
　　<hi>臣鄭惟悦迎寜歸清華請於朝奉㫖棲漆馬江以存黎氏後寜死其臣鄭檢立其嫡子黎寵無子死</hi>
　　<hi>立其宗人維邦維邦死鄭檢子松立維邦次子維潭世居清華萬厯十九年黎氏起兵攻茂洽奔嘉</hi>
　　<hi>林縣春社二十年冬松襲殺茂洽奪其印茂洽子敬恭與宗人履遜等奔廣西思陵州莫敬邦有衆</hi>
　　<hi>十餘萬起京北道攻黎黨范抜萃范百禄諸兵走之衆推敬邦署都統未幾黎兵攻殺敬邦時莫敬</hi>
　　<hi>璋屯東海新安敬恭敬用屯諒山高平懼黎追索竄近憑祥龍州界趣土官列狀維潭亦叩關請通</hi>
　　<hi>貢左江僉事張璧上之二十一年正月廣西撫臣陳大科迺㑹疏畧曰番邦易姓如奕棋然不當以</hi>
　　<hi>彼之叛服為順逆惟當以彼之叛我服我為順逆斯機權在我無容以蕞土而遽議兵顧維潭將恢</hi>
<pb n="KR2k0053_WYG_058-29b"/>
　　<hi>復是圖而茂洽者故職方之貢臣也安得不請命于朝<graphic n="KR0972" url="https://raw.githubusercontent.com/kanripo/KR-Gaiji/master/images/KR0972.png" mimeType="image/png"/>然戮之竊謂黎氏擅興之罪不可以不問</hi>
　　<hi>莫氏孑遺之緒不可以不存儻如先朝故事命大臣致討方聽其欵關棲莫比諸漆馬江以不剪其</hi>
　　<hi>祀惟聖明裁之下部覆如所言二十二年檄上石知府孫繼先督備指揮呉懷仁同往察之敬用請</hi>
　　<hi>兵維潭求欵督撫陳大科檄左江副使楊寅秋譯問於是寅秋竊計曰不拒黎不棄莫吾策定矣時</hi>
　　<hi>莫敬用等取龍州邊民為擁衛甚衆復自願居高平以海東安置敬恭敬璋而黎維潭繼遣官目黎</hi>
　　<hi>重華請欵再三至二十三年冬議始定次年春具報督撫檄參將李鳯往部兵受欵寅秋與參議林</hi>
　　<hi>震主其事得思明知府黄承祖諜報言莫敬璋兵往永安州黎衆邀而殱之海東之地盡黎有矣於</hi>
　　<hi>是欵議已決而維潭自負恢復不欲以登庸例例之尚無束身入關意迺復持檄督諭之報曰如約</hi>
<pb n="KR2k0053_WYG_058-30a"/>
　　　<hi>忽使人言於關候曰士卒饑病欵儀未備且莫氏棲高平不敢聞命遂宵遁督撫陳大科戴耀㑹疏</hi>
　　　<hi>聞科臣徐成楚危之廣西巡撫黄紀賢獨計其欵必成請稍假以期限維潭尋遣鄭公義范彦等以</hi>
　　　<hi>非遁自明冬十二月運儀物至諒山遣官往視詰其菲薄曰此方物也以副代身亟進爾貢非得請</hi>
　　　<hi>不敢上二十五年正月廣西巡按林道楠察黎情形尚首鼠持兩端趣寅秋議因力贊其決召使人</hi>
　　　<hi>唐世畑等入見限以四月初旬受欵至期維潭繋組蟻伏如莫登庸叩關之儀事成遂閉關督撫㑹</hi>
　　　<hi>疏遣指揮白明逵偕黎使馮克寛等二十四人俱至京師兵部叙諸臣功賞有差勅授維潭為安南</hi>
　　　<hi>都統使世襲令廣西以嵗頒厯如數莫敬恭安挿高平一府如黎氏之棲漆馬江也</hi>
　<hi>國朝順治十七年安南都統莫敬耀求入貢納欵并求    賜封號報可安南黎維禔聞高平莫敬耀投誠亦</hi>
<pb n="KR2k0053_WYG_058-30b"/>
　　　<hi>遣陪臣齎表欵關於康熙二年入貢至京頒賞有差遣送歸國維禔未及封爵而卒三年子維禧嗣</hi>
<hi>聖祖仁援例請封納偽敕印五年維禧遵繳遂遣使齎敕      皇帝命繳</hi>
　　　<hi>印封黎維禧為安南國王先是莫敬耀來歸亦未受封爵而卒其子元清襲安南都統使及維禧為</hi>
　　　<hi>王黎莫搆兵不已六年維禧襲取高平元清敗潰奔滇之歸順行李盡空男女不足三千口七年始</hi>
　<hi>朝僉聞於氏擅兵宜加征討    以黎</hi>
<hi>聖祖仁皇帝不忍加兵暫移元清於南寧遣内院侍讀李      仙根兵部主事楊兆傑往諭維禧令以高平還元</hi>
　　　<hi>清八年正月仙根等至安南維禧及其柄臣鄭檍請還石林一州使臣不可迺以高平及上琅下琅</hi>
　　　<hi>石林廣淵四州還元清九年維禧卒弟維䘺嗣十三年呉三桂叛維䘺與其臣鄭檍復攻高平元清</hi>
<pb n="KR2k0053_WYG_058-31a"/>
　　　<hi>挈家奔歸順黎氏復奪高平之地十四年維䘺卒弟維正嗣十九年王師剿雲南統兵由剥塞進時</hi>
　　　<hi>元清己卒其子敬光與泗城土官岑繼禄為鄉導二十年雲南平維正入貢并告哀且言元清父子</hi>
<hi>聖祖仁從逆事其誣命敬光并家人等歸國安挿毋致殘      皇帝知</hi>
　　　<hi>害二十一年廣西巡撫郝浴遣官送敬光歸國敬光懼不敢歸未至關自盡鄭檍死子椿秉政維正</hi>
　　　<hi>擁虚位而已二十二年封維正為安南國王嘉其不從呉逆</hi>
<hi>御書忠孝守邦四字賜之二十四年維正遣陪臣報謝二      十五年入貢二十八年禮部以安挿敬光兄弟等</hi>
　　　<hi>歸國事情令維正囘覆移咨廣西三十年維正遣陪臣入貢嗣後五年一貢永為定例其貢道由廣</hi>
　　　<hi>西其朝貢詳廣西志兹不載厥貢舊有白絹降真香白木香牛黑線後俱免進貢金香爐花瓶銀盆</hi>
<pb n="KR2k0053_WYG_058-31b"/>
　　　<hi>沈香速香象牙犀角貢道今由廣西憑祥州  貢物不詳多少數</hi>
　　　琉球國<hi>琉球在東南海中漢魏唐宋不通中國元招諭不從明洪武初入朝太祖嘉之賜以</hi>
　　　<hi>符印章服分其國為三曰中山王山南王山北王景泰間中山并取二國其人深目長鼻男子去髭</hi>
　　　<hi>鬚婦人以墨㸃手為龍蛇文皆紵繩束髮從額後盤繞至額男以鳥羽為冠裝以珠玉赤毛婦以羅</hi>
　　　<hi>文白布為帽織鬬縷皮并雜毛為衣以螺為飾而下垂小貝作丁東聲宫室朴素貴者瓦屋不過三</hi>
　　　<hi>楹餘皆茅土王所居壁下多聚髑髏為佳賦法畧如井田用刑甚嚴盜竊即剕劓兵甲堅利進止節</hi>
　　　<hi>以金鼓鄰國畏之自明通中國屢入朝貢嘉靖中有琉球客商船飄至瓊州恤之</hi>
　<hi>國朝順治六年奉表納欵八年頒一年琉球遣世子尚勅諭一道令將明季敕印繳換十</hi>
<pb n="KR2k0053_WYG_058-32a"/>
　　<hi>質繳到明季鍍金銀印一顆封王爵詔一道敕諭一道</hi>
<hi>詔冊封琉球國王尚質中山王遣官前往貢貢道由福賜詔書一道鍍金銀印一顆定期二年一</hi>
　　<hi>建凡朝貢詳福建志兹不載厥貢舊有金銀礶金銀粉匣金銀酒海泥金采畫屏風泥金扇泥銀扇</hi>
　　<hi>畫扇蕉布苧布紅花胡椒蘇木腰刀大刀鎗盔甲鞍馬絲錦螺盤後俱免進惟貢熟硫黄海螺殻紅</hi>
　　<hi>銅多貢物不詳  少數</hi>
　　蘇禄國<hi>地在東南海中明永樂中其國東王巴都噶叭答刺西王巴都噶叭蘇哩峒王叭都</hi>
<hi>國朝巴剌十各來朝貢石丹龔廷綵入貢道由福建歸    雍正四年遣使阿</hi>
　　<hi>國六年被風飄入廣東船壞給銀四百三十五兩修船而去  貢物未考</hi>
<pb n="KR2k0053_WYG_058-32b"/>
　　占城國<hi>古越裳氏界本秦象郡林邑縣地其地西去廣州二千五百里東濵滄海西際𤓰哇</hi>
　　<hi>南接真臘北連安南東西五百里而贏南北千里國城去海百二十里去日南界四十餘里其郎湖</hi>
　　<hi>浦口秦象郡墟城猶存迤南二百餘里有西屠國亦稱王馬援因植二銅柱以表漢界援北還留遺</hi>
　　<hi>兵十餘家居壽泠岸南而對銅柱悉姓馬至隋有三百餘户交州以其流寓號曰馬流言語衣服尚</hi>
　　<hi>與華同山川移易銅柱今復在海中馬流人常識其處銅柱山周十里兩跨重巖東臨大海漢時為</hi>
　　<hi>象林縣屬日南郡漢末功曹子區連殺縣令自號為王謂之林邑國呉時通使赤烏十一年交州取</hi>
　　<hi>其區粟城大戰于灣浦數世後其王無嗣外甥范熊代立傳子逸晉建興中逸奴范文教逸制造城</hi>
　　<hi>池宫室兵陣器械王愛信之咸康二年逸死文簒位都典沖去海岸四十里貪日南肥沃欲畧有之</hi>
<pb n="KR2k0053_WYG_058-33a"/>
　　<hi>數為寇害其後攻并旁國遂據日南永和九年文死子佛立七年交州刺史楊平九真大守灌䆳討</hi>
　　<hi>佛走之佛請降隆安三年佛孫胡達累寇日南九真諸郡交州遂至虛弱至其孫文敵為扶南王子</hi>
　　<hi>當根純所殺大臣范農平其亂自立為王農死子陽邁立陽邁死子咄立復名曰陽邁恃勇寇掠宋</hi>
　　<hi>元嘉二十年使振武將軍宗慤與交州刺史檀和之討之其後遣使朝貢齊梁陳時或不賔服隋遣</hi>
　　<hi>大將軍劉方及欽州刺史寗長真伐之其王梵志遣使謝罪於是朝貢不絶唐貞觀中其王頭黎死</hi>
　　<hi>子鎮龍被弑更立頭黎女為王國人不服立頭黎姑之子諸葛地為王妻以女其國乃定至德後以</hi>
　　<hi>國在環州界更號環王王所居曰占城又以占城名之元和三年犯安南時楊於陵為嶺南節度使</hi>
　　<hi>與安南都䕶張舟遣兵擊走之虜其王子黄巢亂後嶺海多虞史亦絶書周顯德五年其王釋利因</hi>
<pb n="KR2k0053_WYG_058-33b"/>
　　<hi>德漫遣使朝貢以貝多葉書表香木為函始自稱占城國云宋建隆二年其王釋利因盤陀遣使朝</hi>
　　<hi>貢自是貢不絶太平興國六年交州黎桓俘其人九十餘口來獻太宗命廣州存撫給衣服資糧遣</hi>
　　<hi>還占城七年遣使乘象入貢詔留象廣州畜養之八年伐交趾為黎桓所敗雍熙二年其王施利陀</hi>
　　<hi>盤呉日歡遣使獻方物且訴為交州所侵掠三年其王劉繼宗遣使李朝仙來貢自是儋州廣州雷</hi>
　　<hi>州恩州數上言有占城人率家口來附俾分𨽻南海清逺諸縣尋遣還之淳化元年新王楊陀排自</hi>
　　<hi>訴為交人所攻奔處佛逝國去舊都七百里遣使來貢帝賜黎桓詔令各守境界尋賜其王白馬兵</hi>
　　<hi>器諸番聞之不敢侵侮至道元年上表謝恩併獻方物且言本國流民三百散居南海蒙㫖放還今</hi>
　　<hi>猶有在廣州者乞隨其舶船歸國從之復賜白馬二遂為常制咸平二年嗣王楊普俱毗茶室離入</hi>
<pb n="KR2k0053_WYG_058-34a"/>
　　<hi>貢大中祥符三年嗣王施離霞離鼻麻底得金毛獅子於三佛齊四年來獻天禧三年嗣王尸嘿排</hi>
　　<hi>摩惵遣使入貢言國人詣廣州或風漂船至石塘即累嵗不達矣石塘在崖州海面七百里外下陷</hi>
　　<hi>八九尺者也天聖七年奉表進鳯八年嗣王楊補孤施離皮入貢慶厯元年廣東商人邵保見逋賊</hi>
　　<hi>鄂鄰等百餘人在占城命轉運司選使臣齎詔書器幣賜其王購鄰致闕下餘黨就令戮之明年十</hi>
　　<hi>一月其王刑卜施離值星霞弗遣使獻馴象嘉祐元年其使蒲息陁琶貢方物還至太平州沈失行</hi>
　　<hi>槖奏聞詔廣州賜銀千兩七年其王施里律茶盤麻常修武備以禦交趾由廣東路入貢請賜白馬</hi>
　　<hi>從之熙寧元年其王楊卜尸利律陀般摩提婆入貢乞市驛馬令於廣州買騾以歸建炎二年其王</hi>
　　<hi>楊卜麻疊入貢紹興二十五年子鄒時蘭巴嗣封乾道三年子鄒亞娜嗣掠大食國方物來貢為大</hi>
<pb n="KR2k0053_WYG_058-34b"/>
　　<hi>食所訴詔却之不議封七年閩人飄至占城見其國與真臘乘象以戰無大勝負乃教以騎射王大</hi>
　　<hi>悦具舟送之吉陽軍市馬得數十匹歸戰大捷明年復求市于瓊州拒之憤怒大掠而歸知吉陽軍</hi>
　　<hi>林寶慈奏聞淳熙二年嚴馬禁不得售外番三年占城歸所掠生口惟存八十三人求通商不許四</hi>
　　<hi>年占城以舟師襲真臘入其國都慶元五年真臘大舉伐占城以復讐俘其主以歸其地悉歸真臘</hi>
　　<hi>因名占臘元至元十五年遣使至占城還言其主失理咱牙信合八刺哈迭瓦有内附意詔封占城</hi>
　　<hi>郡王十七年其王保寶且挐囉耶印南詙占把地囉耶遣使貢方物奉表降十九年以其國主孛由</hi>
　　<hi>補刺者吾既内屬即其地立省而其子補的負固不服遣兵自廣州航海征之至占城港港口北連</hi>
　　<hi>海海旁有小港五通其國官軍依海岸屯駐占城兵治木城四面約二十餘里起樓柵立囘囘三梢</hi>
<pb n="KR2k0053_WYG_058-35a"/>
　　<hi>砲百餘座堅拒不下復遣瓊州安撫使陳仲達等三道進攻破其木城殺溺死者數千人王與其臣</hi>
　　<hi>逃入山使報答者來求降官軍復駐城外既歸欵然終無順志明洪武元年其王阿答阿者遣使入</hi>
　　<hi>貢二年春遣行人呉用賜以鍍金銀印封占城國王四年奉金葉表朝賀尋以諸國貢使皆帶行商</hi>
　　<hi>多行譎詐詔並沮之至十六年復遣子入賀比還始給勘合文冊二十四年復來以其臣弑主命絶</hi>
　　<hi>之永樂元年王占巴的賴始貢且請禁安南侵掠遣行人往報禮勅胡<graphic n="KR1039" url="https://raw.githubusercontent.com/kanripo/KR-Gaiji/master/images/KR1039.png" mimeType="image/png"/>修好息兵四年七月勅廣</hi>
　　<hi>東都司選精兵八百人屬能幹千百户具器甲糗糧航海先與占城㑹兵八月遣内官馬彬往諭以</hi>
　　<hi>伐安南賜黄金百兩白金五百兩紗帽金帶錦綺文幣等甚厚占巴的賴遂出師助征五年五月來</hi>
　　<hi>獻安南俘貢方物賜詔嘉奬六年遣其孫舍楊該入貢還賜敕嘉勞賜金印黄白金各三百兩益以</hi>
<pb n="KR2k0053_WYG_058-35b"/>
　　<hi>錦綺文幣七年八年十一年皆至惟八年九月再遣馬彬䕶其使濟標還國賜敕及綺幣報之自是</hi>
　　<hi>不專使報禮與諸番同十三年四月又遣其孫舍阿那沙來冬十一月鎮撫安南兵部尚書陳洽奏</hi>
　　<hi>言占城向雖聽命來助兵實慮唇齒觀望懷二心私納黎蒼女隂以金帛戰象資陳季擴收季擴舅</hi>
　　<hi>及鄧鎔之弟鍛等男女三萬餘人侵奪升華州縣驅掠其人民厥罪與季擴等請征之帝以交南粗</hi>
　　<hi>安不忍窮已傳至摩</hi>　<hi>但遣使敕諭占巴的賴慎守爵土而貴由景泰間卒無子其弟盤羅脱天</hi>
　　<hi>順初嗣封齎報後為</hi>　<hi>貢即以制敕䋱幣屬其使逋沙婆利南侵噬徙居赤坎邦都郎遣使請封</hi>
　　<hi>值安南陪臣據其國都使臣馮乂等誤封之嗣王古來航海訴督府屠滽檄參議姜英勘實將䕶送</hi>
　　<hi>至京時安南納其叛將助之虐輒言古來不當嗣於是古來留廣東滽議以冊印有古來名奏請仍</hi>
<pb n="KR2k0053_WYG_058-36a"/>
　　<hi>畀古來復責安南以睦鄰及順逆大義安南聽從尋具舟師䕶送至新洲港歸國𢎞治十八年古來</hi>
　　<hi>卒沙古卜洛嗣正德五年勅封為占城國王十二年來貢嘉靖二十一年貢使再至云其國臘月猶</hi>
　　<hi>暑士著苧衣民多裸袒南陌稻熟北秧猶青樹多㯽榔紅蕉椰子夜鼓八更為節厥貢象象牙犀犀</hi>
　　<hi>角孔雀孔雀尾橘皮抹身香龍腦熏衣香金銀竒南香土降香檀香栢木香燒碎香花梨木烏木蘇</hi>
　　<hi>木花藤香蕪蔓番沙紅印花布油紅綿布白綿布烏綿布圓璧花布花紅邊縵雜色縵番花手巾帕</hi>
　　<hi>兠羅錦被洗白布泥</hi>
　　真臘國<hi>在占城西南自占城順風三晝夜可到或云半月西南去林邑三千餘里水步道通</hi>
　　<hi>一曰吉蔑又名甘孛智本屬扶南即古狼㬻躶國男女惟以竹筒木葉蔽形至暝夜與人交市闇中</hi>
<pb n="KR2k0053_WYG_058-36b"/>
　　<hi>齅金便知好惡其先女子為王號曰葉柳柳音聊即葉調國近南有徼國人名混漬來伐葉柳降之</hi>
　　<hi>遂以為妻惡其躶教著貫頭國人效之男子著横幅今干漫也其後天竺僧憍陳如有其國教國人</hi>
　　<hi>事天神每日誦經咒故其俗重僧隋世其王姓刹利始通貢傳至伊金那唐貞觀初遂并扶南而有</hi>
　　<hi>之東距車渠西有朱波北近九真南瀕海距廣州水行約有十日程城周圍可二十里郭下二萬餘</hi>
　　<hi>家石濠廣二十餘丈餘城三十所各有數千家王宫及官舍皆面東城門上有石佛頭五其中者獨</hi>
　　<hi>飾以金當國中有金塔金橋王宫在其北近門處五六里正室瓦皆用鉛凡嵗時一㑹則羅列玉猿</hi>
　　<hi>孔雀白象犀牛於前名曰百塔用金盤金碗盛食諺曰富貴真臘也永徽初兼并鳩宻富那迦乍武</hi>
　　<hi>令僧高等國神龍以後國分為二其南近海號水真臘其北多山阜號陸真臘後復合而為一迄宋</hi>
<pb n="KR2k0053_WYG_058-37a"/>
　　<hi>通貢不絶及滅占城號為占臘役從參半真里登流眉道明蒲甘為屬國所領聚落六十餘地方七</hi>
　　<hi>千餘里元元正中遣使招諭之乃始臣服明洪武初國王忽兒那遣其臣奈亦吉郎等表獻方物二</hi>
　　<hi>十年七月行人唐敬還自真臘其國王遣使貢象五十隻香六萬斤自是朝貢不絶永樂改元詔使</hi>
　　<hi>至其國氣候常熱田穀嵗熟煑海為鹽風俗富饒男女椎髻穿短衫圍梢布非復躶國矣其屬國猶</hi>
　　<hi>有躶者見人衣服即笑之法有劓刖刺配犯盜則斷手足其民殺中國人則償命中國人殺其民則</hi>
　　<hi>罰金無金賣身贖罪二年八月國王參列婆毘牙遣陪臣奈職等九人朝貢方物賜鈔幣表裏初中</hi>
　　<hi>官往使真臘將歸有從行軍三人遁索之不得國王以其國中三人歸補伍至是禮部引見帝曰中</hi>
　　<hi>國人自遁何預彼事而責償且得此三人語言不通風俗不諳吾焉用之況其皆自有家寜樂處此</hi>
<pb n="KR2k0053_WYG_058-37b"/>
　　<hi>命禮部給之衣食予道里費遣還真臘尚書李至剛等言臣意中國人必非遁於彼者或為彼所匿</hi>
　　<hi>則此三人亦不當遣帝曰不用逆詐為君但推天地之心待人可也三年參列婆毘牙卒命序班王</hi>
　　<hi>孜往祭之封其長子參烈昭平牙為王賜之綵幣等物十七年三月參烈昭平牙遣使奉金鏤表文</hi>
　　<hi>入貢厥貢象象牙蘇木胡椒黄蠟犀角烏木黄花木土降香寶石孔雀翎</hi>
　　瓜哇國<hi>古訶陵也一曰闍婆又名莆家龍在真臘之南海中洲上東與婆利西與墮婆登北</hi>
　　<hi>與真臘國接南臨大海其屬國有蘇吉丹打板打綱底等國以木為城有文字知星厯夏至立八尺</hi>
　　<hi>表景在表南二尺四寸宋元嘉九年始通中國後絶至唐貞觀二十一年與墮和羅墮婆登皆遣使</hi>
　　<hi>入貢天寶中自闍婆遷於婆露伽斯城宋淳化三年其王穆羅茶遣使朝貢元時始稱𤓰哇世祖大</hi>
<pb n="KR2k0053_WYG_058-38a"/>
　　<hi>舉兵征之不克後命將史弼破其國擒渠長以歸尋放還明洪武二年遣行人呉用賜𤓰哇國王璽</hi>
　　<hi>書三年其王昔里八達刺遣使朝貢封為國王八年命三佛齊𤓰哇山川之神附祭於廣東山川之</hi>
　　<hi>次十三年其王八達那巴那務遣使奉金葉表入貢使者留月餘遣還先是三佛齊國王遣使奉表</hi>
　　<hi>請印綬帝嘉其慕義遣使賜之𤓰哇誘使者而害之因戒諭焉三十年諸番阻絶無商旅以三佛齊</hi>
　　<hi>為𤓰哇屬國命禮部移文暹邏轉達𤓰哇知之後分為東西二國永樂元年西王都馬板遣使奉表</hi>
　　<hi>賀即位貢五色鸚鵡孔雀及方物賜鈔并襲衣文綺表裏二年東王孛令達哈遣使貢方物且奏請</hi>
　　<hi>印章命鑄鍍金銀印賜之并賜鈔幣三年西王復遣使貢方物時其傍近牒里日夏羅治金猫里三</hi>
　　<hi>國各遣使以方物來貢俱賜文綺襲衣四年西王復來貢珍珠珊瑚空青等物東王遣使貢馬俱賜</hi>
<pb n="KR2k0053_WYG_058-38b"/>
　　<hi>錢鈔及幣有差四年西王遣使朝貢且言東王不當立已撃滅之降詔切責五年上表請罪願償黄</hi>
　　<hi>金六萬兩復立孛令達哈之子從之六年都焉板遣使獻黄金萬兩謝罪禮部言其尚負五萬兩請</hi>
　　<hi>下法司帝曰逺人欲其畏罪而已豈利其金耶既能知過所負金悉免之仍遣使齎敕諭意并賜之</hi>
　　<hi>鈔幣八年都馬板遣使貢馬及方物時三佛齊已入𤓰哇廢為舊港傳言滿刺加國請索其地王頗</hi>
　　<hi>疑懼十一年復遣使來貢及還賜以綺幣仍敕諭之令其勿聽浮言十三年更名楊惟西沙遣使謝</hi>
　　<hi>恩十六年十九年皆貢而東王久不至蓋已為所并矣正統二年再貢賜王及妃綺幣景泰三年請</hi>
　　<hi>封賜蟒衣繖蓋天順四年其王都馬班遣使貢方物賜宴賞賚之仍命齎勅以綵幣表裏歸賜其王</hi>
　　<hi>及妃自是不可考今按明統志𤓰哇東抵古女人國西抵三佛齊國南抵古大食國北界占城國自</hi>
<pb n="KR2k0053_WYG_058-39a"/>
　　<hi>占城起程順風二十晝夜可至其國地廣人稠甲兵藥銃為東洋諸番之雄其港口曰新村屋店連</hi>
　　<hi>行商貨交通三佛齊為其所并名舊港以别於新村厥貢胡椒蓽茇蘇木黄蠟烏爹泥金剛子烏木</hi>
　　<hi>番紅土薔薇露伽㑲香檀香麻藤香速香降香木香乳香烏香龍腦血竭肉豆蔲白豆蔲藤竭阿魏</hi>
　　<hi>蘆薈没藥大楓子丁皮番木鼈子悶蟲藥碗石蓽澄茄寶石珍珠錫西洋鐵摺鐵刀鐵鎗苾布油紅</hi>
　　<hi>布孔雀火雞鸚鵡玳瑁孔雀尾翠毛鶴頂犀角象牙龜筒黄熟香安息香</hi>
　　三佛齊國<hi>古干陀利也在占城之南相距五日程居真臘𤓰哇之間所管十五州其屬國</hi>
　　<hi>有單馬令凌牙斯逢豐登牙儂細蘭等國其王號詹卑其人多蒲姓梁天監九年入貢後絶不至唐</hi>
　　<hi>天祐初始通中國宋建隆初其王悉利胡大霞里檀遣使朝貢淳化三年冬廣州上言其使蒲押陀</hi>
<pb n="KR2k0053_WYG_058-39b"/>
　　<hi>黎前年來貢自京囘聞本國為闍婆所侵停海南一年今春乘舶至占城風信不利復還乞降詔諭</hi>
　　<hi>本國從之熙寜十年使大首領地華伽囉來入見以金蓮花貯珍珠龍腦撒殿其俗以為至敬元豐</hi>
　　<hi>中使至者再廣州先以其貢獻方物表上之俟報乃䕶至闕下南渡後入貢不絶明洪武二年遣行</hi>
　　<hi>人趙述使其國四年趙述還國王馬哈刺札八刺卜遣使隨述奉金字表文來朝貢賜大統厯及織</hi>
　　<hi>金紗羅文綺六年復遣使賀正旦并貢方物八年復遣使從招諭拂菻國朝使來貢九年其王卒遣</hi>
　　<hi>使奉表乞紹封請印綬命鑄駝紐鍍金銀印賜之封其嗣子麻那者巫里為三佛齊國王詔使還𤓰</hi>
　　<hi>哇國人遮而殺之帝為之切責𤓰哇繼而以胡惟庸謀亂通其間諜命禮部移文暹邏達於𤓰哇俾</hi>
　　<hi>責戒焉自是番舶多不至三十年以商旅阻絶欲遣使諭𤓰哇國王恐其中阻聞三佛齊係𤓰哇統</hi>
<pb n="KR2k0053_WYG_058-40a"/>
　　<hi>屬命禮部移文暹邏國王令遣人轉達𤓰哇與三佛齊知之其後三佛齊遂為𤓰哇所廢以其地為</hi>
　　<hi>舊港仍立頭目以司市易永樂三年正月遣行人譚勝受千户楊信等往舊港招撫南海逃民梁道</hi>
　　<hi>明等時道明挈家居於彼者累年閩粤軍民從之者至數千人勝受亦南海人故遣齎敕往招諭之</hi>
　　<hi>十一月勝受等還以道明及鄭伯可等來朝貢方物賜道明襲衣及鈔文綺表裏其副頭目施進卿</hi>
　　<hi>遂代領其衆帝以勝受稱㫖擢浙江按察使五年九月太監鄭和使西洋諸國還至舊港遇海賊陳</hi>
　　<hi>祖義等遣人招諭之祖義等詐降潛謀要刼和覺之潛整兵械祖義兵至與戰大敗之殺其黨五千</hi>
　　<hi>餘人擒祖義等械送京師誅之諸番莫不讋服是年舊港頭目施進卿遣壻邱彦誠朝貢詔設舊港</hi>
　　<hi>宣慰使司命進卿為宣慰使賜印誥冠帶文綺紗羅後卒二十一年子濟孫請襲賜紗帽鍍金花帶</hi>
<pb n="KR2k0053_WYG_058-40b"/>
　　<hi>織金文綺襲衣銀印令中官鄭和齎往賜之自是朝貢不絶舊港不復為國轄於𤓰哇順風八晝夜</hi>
　　<hi>可至由港口入其地饒沃倍於他壤俗囂淫善水戰厥貢黑熊火雞五色鸚鵡諸香兜羅錦被苾布</hi>
　　<hi>白獺龜筒胡椒肉豆蔲番油子米腦永樂後罕至廣州</hi>
　　滿刺加國<hi>古哥羅富沙也漢時常通中國為頓遜所羈屬故其處舊不稱國自舊江順風</hi>
　　<hi>八晝夜可至其國傍海山孤人少服於暹邏每嵗輸金四十兩為税明永樂三年其王西利八兒速</hi>
　　<hi>刺遣使奉金葉表文來朝貢七年命正使太監鄭和等統官兵二萬七千餘人駕海舶四十八艘往</hi>
　　<hi>諸番開讀賞賜詔封為滿刺加國王賜銀印冠帶袍服且建碑立界暹邏始不敢侵擾九年七月嗣</hi>
　　<hi>王拜里述蘇刺率其妻子陪臣五百四十餘人來朝帝聞之念其輕去鄉土跋涉海道即遣中官海</hi>
<pb n="KR2k0053_WYG_058-41a"/>
　　<hi>壽禮部郎中黄裳等往宴勞之復命有司供張㑹同館既至奉表入見并獻方物帝御奉天門宴勞</hi>
　　<hi>之别宴王妃及陪臣等仍命光禄寺日給牲牢上尋命禮部賜王金繡龍衣二襲麒麟衣一襲及金</hi>
　　<hi>銀器皿帷幔裀褥賜王妃八兒迷速里及其子姪陪臣傔從文綺紗羅襲衣有差及出就㑹同館復</hi>
　　<hi>賜宴焉八月賜其王金鑲玉帶儀仗鞍馬并賜王妃冠服九月拜里迷蘇刺辭歸錫宴于奉天門賜</hi>
　　<hi>敕勞之十二年國王母來宴賜如王妃二十年三月其王西哩麻哈喇率其妃及頭目來朝貢方物</hi>
　　<hi>以告嗣位也宣德九年國王復來天順三年國王無答佛哪沙卒其子蘇丹茫速沙請命復遣冊封</hi>
　　<hi>按滿剌加國疆域在占城南厥貢番小厮犀角象牙玳瑁鶴頂鸚鵡黑熊白麂鎖袱金母鶴頂金鑲</hi>
　　<hi>戒指撒哈喇白苾布薑黄布撒都細布西洋布花縵片腦梔子花薔薇露沈香乳香黄速香金銀香</hi>
<pb n="KR2k0053_WYG_058-41b"/>
　　<hi>降真香紫檀香丁香烏木蘇木大楓子番錫番鹽</hi>
　　蘇門答刺國<hi>古大食也其先本波斯别種隋大業中始自王據有波斯之西境至唐皆</hi>
　　<hi>號曰白衣大食及阿羅拔立始更號為黑衣大食在占城之西洋中南接目連所居賔童龍國東北</hi>
　　<hi>接雪山葱嶺皆佛境也西北與大秦相鄰為其統屬自滿刺加順風九晝二夜可至其西去一晝夜</hi>
　　<hi>程有龍涎嶼獨峙南巫里洋之中每至春間羣龍交戲於上遺涎則國人駕獨木舟採之以為香然</hi>
　　<hi>極難得宋初與占城通貢於南唐遂達於宋淳化四年舶主蒲希宻得廣州蕃長寄書招諭遂至南</hi>
　　<hi>海以老病不能詣闕乃以方物來獻大中祥符五年復有百三十嵗老人無西忽盧華耳重輪貌甚</hi>
　　<hi>瑰異附古羅國舶來廣州自言願慕皇化至此事聞賜錦衣銀帶加束帛次年還自是通貢先是陸</hi>
<pb n="KR2k0053_WYG_058-42a"/>
　　<hi>路由沙州恐為西人鈔畧乃詔自今取海路由廣州至京師熙寜中其使辛押陀羅乞統察蕃長司</hi>
　　<hi>公事詔廣州裁度又進銀錢助修廣州城不許歸國被誅明洪武間遣使奉金葉表貢馬并方物國</hi>
　　<hi>名須文達那永樂三年其主宰奴里阿必丁隨中官尹慶朝貢封為蘇門答刺國王給印及誥五年</hi>
　　<hi>嗣王鎖丹罕阿必鎮遣使阿里來朝并貢方物宣德六年復來貢十年復請封其子為王初太監鄭</hi>
　　<hi>和奉使至蘇門答刺偽王蘇幹刺方謀殺宰奴里阿必丁以奪其位且怨使臣賜不及已領兵數萬</hi>
　　<hi>邀撃官軍和率衆及其國兵與戰蘇幹刺敗走追至喃勃利國并其妻子俘之以歸永樂十三年九</hi>
　　<hi>月獻俘以大逆不道伏誅諸番震服其後分部領為勿斯離弼琶囉勿跋等國蘇門答刺則出龍涎</hi>
　　<hi>香者也布那姑兒則産硫磺者也又有層檀國熙寧四年始入貢順風行百六十日經勿巡古林三</hi>
<pb n="KR2k0053_WYG_058-42b"/>
　　<hi>佛齊國乃至廣州多産香藥其風俗語音與大食同厥貢馬犀牛龍涎香撒哈喇梭眼布寶石木香</hi>
　　<hi>丁香降真香沈速香胡椒蘇木錫水晶瑪瑙番刀番弓石青囘囘青硫磺</hi>
　　錫蘭山國<hi>古狼牙修也梁時嘗通貢在南海中去廣州二萬四千里自蘇門答刺順風十</hi>
　　<hi>二晝夜可至其國地廣人稠貨物積聚亞於𤓰哇中有高山上産鴉鶻寶石每遇大雨衝流山下沙</hi>
　　<hi>中拾取之隋常駿至林邑極西望見焉番語謂高山為錫蘭因名相傳釋迦從翠藍嶼來嶼在龍涎</hi>
　　<hi>西北五晝夜程登此山足跡猶存山下有寺中貯釋迦涅槃真身側卧及舍利子番俗嚴事之明永</hi>
　　<hi>樂七年詔諭其王亞烈苦奈兒遣太監鄭和等齎詔敕金銀供器綵粧織金寶幡布施於寺及建石</hi>
　　<hi>碑賞賜國王頭目有差亞烈苦奈兒負固不恭發兵謀絶歸路和先發制之使衆銜枚疾走夜半聞</hi>
<pb n="KR2k0053_WYG_058-43a"/>
　　<hi>砲則奮撃而入生擒其王永樂九年歸獻闕下上命擇其支屬賢者立之禮部言詢其國人皆謂耶</hi>
　　<hi>巴乃那賢十年九月遂遣使齎詔及誥印封之時羣臣皆請誅亞烈苦奈兒帝赦之亦遣歸時國人</hi>
　　<hi>已立不刺葛麻巴思刺查為王詔諭使遜位十四年十一月耶巴乃那位既定乃偕占城𤓰哇滿刺</hi>
　　<hi>加蘇門答刺南巫里沙里浡泥彭亨古里木骨都束溜山洋喃勃利小刺哇阿丹麻林喇撒忽魯謨</hi>
　　<hi>斯柯枝諸國及舊港宣慰司各遣使貢馬及犀象方物遣鄭和等齎敕及錦綺紗羅綵絹等物偕往</hi>
　　<hi>賜各國正統十年國王遣使耶巴刺謨的里啞等貢獻方物天順三年其王葛力生夏刺昔利把交</hi>
　　<hi>刺惹復遣使來貢按錫蘭山疆域在西洋與柯枝國對峙南以别羅里為界厥貢象寶石珊瑚水晶</hi>
　　<hi>金戒指撒哈喇乳香木香土檀香没藥西洋細布藤竭蘆薈硫磺烏木胡椒碗石</hi>
<pb n="KR2k0053_WYG_058-43b"/>
　　柯枝國<hi>在錫蘭山南以别羅里為界其地接連大小葛蘭二國</hi>
　　溜山洋國<hi>在别羅里南</hi>
　　大小葛蘭國<hi>在錫蘭山國西連暹邏</hi>
　　亦思把罕國<hi>在大小葛蘭國西</hi>
　　小刺哇國<hi>在古里國南</hi>
　　忽魯謨斯國<hi>在古里國西</hi>
　　刺撒國<hi>在忽魯謨斯國西</hi>
　　阿丹國<hi>在刺撒國西</hi>
<pb n="KR2k0053_WYG_058-44a"/>
　　佛朗機國<hi>在𤓰哇南向不通貢或云古徐狼鬼國有東西二洲其西洲之境天竺僧憍陳</hi>
　　<hi>如遥屬之今佛朗機與𤓰哇對峙疑即其地然不可考明正德十二年佛朗機大舶突入廣州澳口</hi>
　　<hi>銃聲如雷以進貢請封為名左布政兼副使呉廷舉誤許之撫按集議以非例不許尋退泊東莞南</hi>
　　<hi>頭徑造屋樹柵恃火銃以自固數掠十嵗以下小兒烹食之率一口金錢百文惡少縁以為市廣人</hi>
　　<hi>咸惴惴御史邱道隆何鼇疏其殘逆先年潛遣火者亞三附滿刺加使舶至廣窺伺機便長蔓至今</hi>
　　<hi>請亟誅亞三毁其居驅逐出海嚴私通者律從之督府已捕得亞三戮於市檄海道副使汪鋐帥兵</hi>
　　<hi>往逐其舶人輒鼓衆逆戰數發銃撃敗官軍尋有獻計者請乘其驕募善水人潛鑿其舟底遂沈溺</hi>
　　<hi>有奮出者悉擒斬之餘皆遁去遺其銃械嘉靖間汪鋐柄用遂請如佛朗機制為銃頒諸邊鎮詔許</hi>
<pb n="KR2k0053_WYG_058-44b"/>
　　<hi>之今衝鋒及火戰皆資焉</hi>
　　日本國<hi>舊名倭國後改日本其地數千里當朝鮮之下流山巒巉屼環以大海漢武帝既滅</hi>
　　<hi>朝鮮使驛始通於漢光武中元二年倭使自稱大夫奉貢朝賀賜以印綬安帝永初元年倭國王帥</hi>
　　<hi>升等來朝貢獻生口是後倭韓俱屬帶方郡韓國七千餘里其地大較在㑹稽東治之東與珠崖儋</hi>
　　<hi>耳相近倭産亦與珠崖儋耳相同地温暖冬夏食生莱魏景初二年平公孫瓚倭女王卑彌呼入貢</hi>
　　<hi>歴代無犯邊之事隋開皇中禁江南雙桅大舶大業三年遣使朝貢兼帶沙門數十人來學佛法唐</hi>
　　<hi>置嶺南節度兵守屯門鎮太宗貞觀五年倭遣使入貢來朝帝矜其逺詔有司無拘嵗貢遣新州刺</hi>
　　<hi>史高仁表往諭與王争禮不平不宣詔而還久之更附新羅使者上書其後新羅梗海道始由明州</hi>
<pb n="KR2k0053_WYG_058-45a"/>
　　<hi>越州入求内外經教及傳戒其國分五道東海南海西海東山山隂其使自唐以來用僧明洪武四</hi>
　　<hi>年遣使臣朝貢既而數為邊患二十八年命安陸侯呉傑永定候張金率致仕武官往廣東訓練沿</hi>
　　<hi>海衛所官以備倭永樂九年倭寇攻陷昌化殺千户王偉命副總兵指揮李珪等討之十九年正月</hi>
　　<hi>珪於潮州靖海邊遇倭賊與戰敗之生擒十五人斬首五顆所獲器械并送北京嘉靖三十七年正</hi>
　　<hi>月倭寇自漳泉入揭陽大肆焚掠官軍撃敗之復攻刼饒平破黄岡民鎮據城為巢倭來者益衆土</hi>
　　<hi>寇應之提督都御史王鈁移駐潮州調集漢達狼兵招募鄉勇令海道副使林懋舉僉事經彦宷為</hi>
　　<hi>監軍與參將鍾坤秀等帥師大敗之至三十八年二月倭寇遁還閩之平和詔安於是鈁歸蒼梧令</hi>
　　<hi>坤秀統兵守之十月倭寇復犯潮陽坤秀與按察副使張子𢎞嶺東分守參議馮皋謨僉事殷從儉</hi>
<pb n="KR2k0053_WYG_058-45b"/>
　　<hi>督軍堵剿大小數十戰屢敗其衆㑹鈁遷南京右都御史以兵部侍郎鄭絅代之益兵嚴討至三十</hi>
　　<hi>九年二月海道副使鄭維誠與僉事齊遇至軍督戰益力殘寇悉遁倭患始平今</hi>
<hi>聖人御宇海不揚波日    本固享王之國也</hi>
　　吕宋國<hi>從前未至明永樂中一朝萬厯二十六年八月初五日徑抵濠鏡澳住舶索請開貢</hi>
　　<hi>督撫司道咸謂其越境違例議逐之諸澳番亦謹守澳門不得入九月移泊虎跳門言候丈量越十</hi>
　　<hi>月又使人言已至甲子門舟破趨還遂就虎跳門徑結屋羣居不去海道副使章邦翰飭兵嚴諭焚</hi>
　　<hi>其聚落次年九月始還東洋或曰此閩廣商誘之使來也</hi>
　　古麻刺國<hi>地在東南海中</hi>
<pb n="KR2k0053_WYG_058-46a"/>
　　祖法兒國<hi>東南大海西北重山無城郭氣候常如秋王白布纒首衣青花絲帨或金錦袍</hi>
　　<hi>靴履乘轎跨馬前後列象駝馬鼓吹</hi>
　　百花國<hi>地在東南海中依山為國</hi>
　　覽邦國<hi>地在西南海中</hi>
　　渤泥國<hi>本闇婆屬國在西南大海中統一十四州明洪武四年國王馬謨沙表貢方物永樂</hi>
　　<hi>三年封為王後嘗朝貢其俗以板為城以銅鑄甲喪塟有棺盛食無器室宇𢎞厰原田豐利習尚奢</hi>
　　<hi>侈産諸香象牙吉貝玳瑁鶴頂</hi>
　　淡巴國<hi>地在西南海中風景秀瞻土地廣衍泉甘水清畜産甚夥石城瓦屋王乘輿官跨馬</hi>
<pb n="KR2k0053_WYG_058-46b"/>
　　<hi>男女務常業</hi>
　　阿魯國<hi>地在西南海中與九州山相望</hi>
　　木骨都束國<hi>國瀕西南海壘石為城屋</hi>
　　天方國<hi>一名天堂即西域西海盡處也有囘囘厯</hi>
　<lb/>
　<lb/>
　<lb/>
　廣東通志卷五十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>廣東通志卷六十四</head> <lb/>
    <p>
<pb n="KR2k0053_WYG_064-1a"/>
欽定四庫全書<lb/>
　廣東通志卷六十四<lb/>
　　雜事志<lb/>
　　志有雜事即說部之遺意也西京賦云小說九百<lb/>
　　起自虞初嗣是而中壘之說苑臨川之世說沿及<lb/>
　　元明簡繁帙瑣未盡盩於道而碎於辭也故志有<lb/>
　　取乎爾顧司馬遷之傳燕太子丹也本燕太子丹<lb/>
　　三篇而削去烏頭白馬生角二語後人以為擇焉<lb/>
<pb n="KR2k0053_WYG_064-1b"/>
　　而精况粤說最多夸誕亦或寓言什九今槩不録<lb/>
　　録其有禆史乗廣聞見資懲勸者志雜事<lb/>
　廣州府<lb/>
　　南海神<lb/>
道書南海君姓視名赤夫人姓翳名鬰寥廟在波羅江<lb/>
上建自隋開皇年大門内祭碑林立唐韓愈碑在東廊<lb/>
宋循州刺史陳諫重書神自唐開元時祭典始盛甞册<lb/>
尊為廣利王嵗以立夏命廣州刺史行事祠下祝文書<lb/>
<pb n="KR2k0053_WYG_064-2a"/>
御名宋真宗錫王玉帯至和元年加王冕九旒犀簮導<lb/>
青纊充耳青衣五章朱裳四章革帯鉤䚢綪韍素單大<lb/>
帯錦綬劍佩履韈内出花釵九株袿䙱簮䥖署曰賜明<lb/>
順夫人明順者王之夫人皇祐初封號也配以六侯曰<lb/>
助利侯達奚司空也曰助威侯社公司空也曰濟應侯<lb/>
巡海曹將軍也曰順應侯巡海提點使也曰輔靈侯王<lb/>
長世子也曰贊寧侯王次子也元時數遣使者奉錦幡<lb/>
銷金幡金銀香盒呉萊古蹟記言南海廟有玉簡玉簫<lb/>
<pb n="KR2k0053_WYG_064-2b"/>
玉硯象鞭林靄所獻銅鼓及宋真宗所賜玉帯蕃國刻<lb/>
金書表龍牙火浣布今皆不存明洪武六年賜黄金香<lb/>
盒重十六兩黄綾幡一副藩臬春秋仲月壬日祭我<lb/>
朝另加册封詳編年志<hi>㕘舊志</hi>
唐韓愈云南海神次最貴在北東西三神河伯之上號<lb/>
為祝融又南海之帝也家語云水火木金土是為五帝<lb/>
莊周云南海之帝為倐又曰赤帝淮南子云南方之極<lb/>
自北户之界至炎風之野赤帝祝融之所司正義云赤<lb/>
<pb n="KR2k0053_WYG_064-3a"/>
帝南方赤熛怒之神又雜見七經緯及馬鄭諸儒所云<lb/>
語其所司石氏星經云南方炎帝其精朱鳥為七宿司<lb/>
夏司火司南嶽司南海司南方既司水復司火盖水體<lb/>
陽用隂火體隂用陽坎離相濟南北互應者也<hi>採補</hi>
　　南海廟銅鼓<hi>并附各銅鼔考</hi>
銅鼓縁起或曰周禮司徒有鼓人掌六鼓四金之事故<lb/>
範銅為鼓乃周禮遺軌漢時周制尚存故伏波鑄之留<lb/>
西南甚衆然按周禮四金錞鐲鐃鐸之制如鐘如鈴今<lb/>
<pb n="KR2k0053_WYG_064-3b"/>
銅鼓絶不相肖且錞以和鼓鐲以節鼓鐃鐸以止鼓通<lb/>
鼓皆以鼓為主而實非鼓也似難指為銅鼓縁起或曰<lb/>
考之後漢書注廣州記俚獠鑄銅為鼓初成懸之於庭<lb/>
置酒召同類子女各以金銀為大釵執以叩鼓叩畢留<lb/>
遺主人晉書蠻俗富豪子弟留納銅鼓釵宋史蠻號有<lb/>
銅鼓者曰都老衆推服之今之銅鼓盖諸峒獠所遺然<lb/>
據各史諸說則似不始東漢之初今廟中所藏内有鐫<lb/>
云漢伏波將軍所鑄何以稱焉張穆異聞録云昔馬伏<lb/>
<pb n="KR2k0053_WYG_064-4a"/>
波征蠻以山溪易雨因製銅鼓粤人亦謂雷亷至交阯<lb/>
濱海卑濕革鼓多痺緩不鳴無以振威故伏波始製銅<lb/>
為之狀亦類鼓名曰駱越之鼓此乂一說也<hi>㕘補</hi>
廟中銅鼓一得之唐節度使鄭絪一得之潯州府知府<lb/>
所獻制畧小<hi>㕘補</hi>
　　右銅鼓原始<lb/>
廟中銅鼓大小各一大者徑五尺髙稱之中空無底釼<lb/>
垂四懸腰束而臍隆起旁有兩耳通體作絡索連錢及<lb/>
<pb n="KR2k0053_WYG_064-4b"/>
水瀫紋色微青艷若鋪翠光景晶瑩邊際舊有六鼃今<lb/>
不存小者殺大者五之一髙亦稱之製類大者其四角<lb/>
舊有金蝦蟆五為畨人所竊聲遂稍石色純緑作鷓鴣<lb/>
斑斜文纎麗隠若八卦<lb/>
　　附考<lb/>
唐時有牧童掘得銅鼓形如腰鼓其旁多鑄鼃黽之狀<lb/>
<hi>嶺表録異</hi>
銅鼓其身徧有花草蟲魚之狀<hi>同上</hi>
<pb n="KR2k0053_WYG_064-5a"/>
銅鼓一頭有面面與身連全用銅鑄鼓面圓一尺許或<lb/>
二尺許<hi>同上</hi>
銅鼓皆搆精銅極堅紋縷亦頗精<hi>老學庵筆記</hi>
銅鼓深三尺許面徑可三尺五寸旁圍漸縮如腰形復<lb/>
微展而稍弇其口<hi>西事珥</hi>
明永樂中萬州土官黄惠於多輝溪中得一銅鼓長三<lb/>
尺面濶五尺凸二寸許沿邊皆蝌蚪各銜線縷抵臍束<lb/>
腰奓尾若今之杖鼓者然又萬厯間茂名縣溪水陡發<lb/>
<pb n="KR2k0053_WYG_064-5b"/>
湧出銅鼓徑三尺髙二尺有竒面列鼃蛤六徧體作細<lb/>
篆文有硃砂積翠蝸蝕之孔凡十餘又羅定城隍廟有<lb/>
銅鼓髙二尺五寸徑二尺又雷州英靈岡雷廟有銅鼓<lb/>
二其色如大鏞圍徑五尺許髙亦如之在左者面邊蟆<lb/>
六右者蟆五其旁皆有兩耳每耳又分而二之耳下有<lb/>
一獸首反俯下足尾入於郛左者土花剥蝕右者質理<lb/>
瑩然如碧玉其面稍亷中心微拱而平其暈有十二圈<lb/>
暈各一聲暈中夾平綈如波紋兩圈作連錢文旁紋人<lb/>
<pb n="KR2k0053_WYG_064-6a"/>
字如莞簟其綈作雷紋斜方斗紋色翠緑徹骨有一綫<lb/>
丹氣午後乘隂蒼潤玉滴午前象褐色稍淡蝕處如蝸<lb/>
篆<hi>㕘補</hi>
　　右銅鼓制度<lb/>
南海廟中銅鼓相傳其鳴應潮自遭盜刦靈鼃殘缺遂<lb/>
不復自鳴又傳銅鼓之大者舊雌雄各一今廟中所存<lb/>
者雄也其雌向遇風雷飛入獅子海中今雄鳴則其雌<lb/>
輙相應嵗二月十三日海神夀日粤人擊之以娯神其<lb/>
<pb n="KR2k0053_WYG_064-6b"/>
音闛<graphic n="KR1861" url="https://raw.githubusercontent.com/kanripo/KR-Gaiji/master/images/KR1861.png" mimeType="image/png"/>鏗鍧若行雷隠隠<hi>㕘補</hi>
　　附考<lb/>
銅鼓或以革掩底或積水甕中盖而繫之聲聞十餘里<lb/>
外叩鼃蛤其聲益逺<hi>㕘補</hi>
蠻人攻伐時則聲銅鼓至者如雲<hi>晉書</hi>
擊之響亮不下鳴鼉<hi>嶺表録異</hi>
兩人舁行以手拊之聲全似鞞鼓<hi>桂海虞衡志</hi>
蠻中銅鼓有剥蝕而聲響者為上上易牛千頭次響者<lb/>
<pb n="KR2k0053_WYG_064-7a"/>
七八百頭<hi>湧幢小品</hi>
　　右銅鼓聲音<lb/>
南海廟中銅鼓大者相傳自海中浮至明嘉靖間海盜<lb/>
曾一本謀移去鐡索忽斷不可舉乃已<hi>㕘補見雌者飛入海  上聲音</hi>
<hi>考</hi>
小者相傳得之潯洲銅鼓灘灘水湍急舂石底作銅鼓<lb/>
聲入夜輙有光怪一日水涸銅鼓出焉<hi>㕘補</hi>
　　附考<lb/>
<pb n="KR2k0053_WYG_064-7b"/>
有人聞田中蛤鳴往捕之見蛤跳入穴中掘之得銅鼓<lb/>
<hi>嶺表録異</hi>
羅定城隍廟銅鼓凡州人爭訟不平及被衊求雪者擊<lb/>
之則咎有攸歸無事而擊則殃擊者<hi>㕘補</hi>
銅鼓皆伏波瘞以鎮蠻每遇風雨輙有聲循其聲之所<lb/>
出往往掘得銅鼓故亷州有銅鼓塘欽州有銅鼓村靈<lb/>
山有銅鼓嶺文昌萬州亦有銅鼓嶺皆以掘得銅鼓而<lb/>
名<hi>㕘補</hi>
<pb n="KR2k0053_WYG_064-8a"/>
　　右銅鼓神異<lb/>
　　天后<lb/>
海舶祀天后者相傳為湄州林氏女至孝能知人禍福<lb/>
没而衆祠之航海者禱輙應宋封靈惠夫人元封天妃<lb/>
明封䕶國聖妃今天后祈求必應凡下東西二洋造舶<lb/>
别為一舶如其製而小置神前凡覆溺傾敧兆必先見<lb/>
在洋中或渡瓊海每遇顛危䖍誠拜禱即有神火集桅<lb/>
上或有江鷗一雙入倉集神前舟楫即時鎮定至今神<lb/>
<pb n="KR2k0053_WYG_064-8b"/>
之<hi>舊志</hi>
　　禾穀夫人<lb/>
禾穀夫人或云后稷之母姜嫄也今香山村落皆祀之<lb/>
<hi>㕘補</hi>
　　趙佗四臺<lb/>
趙佗築臺凡四一在廣州北門外固岡上曰朝漢臺一<lb/>
在廣州粤秀山上曰越王臺今名歌舞岡一在肇慶新<lb/>
興縣南十五里曰白鹿臺佗獵得白鹿因築臺以志其<lb/>
<pb n="KR2k0053_WYG_064-9a"/>
喜一在惠州長樂縣五華山上曰長樂臺盖佗受漢封<lb/>
時所築長樂本龍川地佗之舊治也故築臺是曰趙佗<lb/>
四臺或云越王臺最先築長樂次之白鹿次之最後築<lb/>
朝漢臺<hi>㕘補</hi>
　　韓信後<lb/>
廣南有韋氏者韓信之後也當淮隂既縛信有客匿其<lb/>
孤求撫於蕭相國相國作書致南粤尉佗佗素重信又<lb/>
憐其寃慨然受託姓之以韋者去其韓之半也孤後入<lb/>
<pb n="KR2k0053_WYG_064-9b"/>
粤西有武功世長海壖受鐡券至今蕭何與尉佗書尚<lb/>
勒鼎彞昭然可考<hi>峝谿纎志</hi>
　　芝蘭湖<lb/>
番禺北有芝蘭湖旁多人家其流南注西湖今在北城<lb/>
外雙井街周家治圃得斷礎有古詩云芝蘭生深林無<lb/>
人長自芳君子處此庭明徳惟馨香游魚牣且躍好鳥<lb/>
名鴛鴦微風動林岸此心共迴翔其下斷缺數字<hi>南越志</hi>
　　河畔雪<lb/>
<pb n="KR2k0053_WYG_064-10a"/>
唐許渾詩河畔雪飛楊子宅楊子漢議郎楊孚也字考<lb/>
元甞樹河南五鬛松於廣城北岸粵本無雪至是乃降<lb/>
後有張瓊者掘地得磚曰楊孝元宅<hi>舊志</hi>
　　舊藩府<lb/>
廣州府有新城舊城舊城向為平藩尚可喜駐鎮大小<lb/>
衙門俱在新城自蕩平後衙門仍入舊城巡撫衙門為<lb/>
尚可喜府第將軍衙門為尚之孝府第舊僭為九間殿<lb/>
今為將軍府將軍王永譽分為三脊始敢居之大堂前<lb/>
<pb n="KR2k0053_WYG_064-10b"/>
榮有拜單石深一丈二尺濶六丈門前石獅乃耿逆在<lb/>
粤時從肇慶取石為之髙大雄駿東南希有後移藩閩<lb/>
中故之孝居之今新城各衙門俱移僅存總督衙門為<lb/>
入省駐節之地<hi>嶺南雜記</hi>
　　虛市<lb/>
越之市名為虛多在村塲先期招集各商或歌舞以來<lb/>
之荆南嶺表皆然盖市之所在有人則滿無人則虛嶺<lb/>
南村市滿時少虛時多故謂之虛<hi>南越志</hi>
<pb n="KR2k0053_WYG_064-11a"/>
　　飛鏹<hi>瓊州附</hi>
順治庚子廣州有白鏹數萬錠飛於空中自南而北一<lb/>
官焚香拜之飛下近簷竟復飛去有為之賦飛鏹行者<lb/>
<hi>嶺南雜記</hi>
康熙三十八年五六兩月廣東瓊州府有元寳從空中<lb/>
飛過往南一路而去有聲鏗鏗然前有黄旗二面中元<lb/>
寳不計其數末有黄色如紙條尾之自午初至未刻方<lb/>
止如此者兩月凡官吏兵民無不仰視<hi>述異記</hi>
<pb n="KR2k0053_WYG_064-11b"/>
　按此二事頗怪然金銀有神常思利見故窖藏之物<lb/>
　往往無翼而飛以此知窖藏之無益也<lb/>
　　五里四㑹元父子四元<lb/>
倫文叙及子以訓梁儲霍韜皆舉㑹試第一皆南海縣<lb/>
人皆居縣治西三十里有村曰黎涌石□石頭相去僅<lb/>
五里倫居黎涌梁居石□霍居石頭故世稱五里四㑹<lb/>
元而文叙後中狀元以訓榜眼以諒解元進士以詵進<lb/>
士故世稱父子四元科名之盛殆極一時又倫文叙霍<lb/>
<pb n="KR2k0053_WYG_064-12a"/>
韜以儒士入科中式未甞一日為諸生是尤為異<hi>㕘補</hi>
　　百嵗觀塲兩預鹿鳴<lb/>
順徳人黄章年近四旬寄籍新寧為博士弟子六十餘<lb/>
嵗試優補廩八十三嵗貢名太學康熈己夘入闈秋試<lb/>
大書百嵗觀塲四字於燈令其曾孫前導同學之士有<lb/>
異而問之者曰我今年九十九非得意時也俟一百二<lb/>
嵗乃獲雋耳督撫兩官召見授餐其飯啖俱過常人各<lb/>
贈金幣遣之而是科潮州呉日炎以十四嵗中式<hi>㕘補</hi>
<pb n="KR2k0053_WYG_064-12b"/>
又有東莞尹之逵者順治丁酉科舉人至康熈丁酉年<lb/>
八十九嵗秋榜發巡撫復延赴鹿鳴宴一人兩與丁酉<lb/>
宴亦希有事也主試嚴思位贈詩云六十年前攀桂客<lb/>
天留碩果到今時已從石室傳丹訣復與瓊筵泛玉巵<lb/>
金粟山頭清白吏珊瑚洲畔去來詞非潜非見窮經術<lb/>
百嵗常為後輩師<hi>㕘補海又雍正癸夘有新安舉人麥世球  豐舉人洪首闢俱係康熈二</hi>
<hi>年癸夘中式重與雍正癸夘鹿鳴宴年皆八十餘</hi>
　　四鼓<lb/>
<pb n="KR2k0053_WYG_064-13a"/>
粤中水塘宵更禁五鼓僅四鼓而天已明矣相傳擊五<lb/>
鼓則潮水泛溢此亦悠繆之說然城中仍五嚴也<hi>嶺南雜記</hi>
　　澳門<lb/>
香山百里外其山從海濵發支如蓮蓬挿入海中有城<lb/>
皆畨人所居無漢人離澳設闗以稽人口出入其地不<lb/>
産米鹽蔬菜俱内地運出城中有西洋官職如侍郎粤<lb/>
東文書事件往還俱用通事其俗見人以摘帽為禮凡<lb/>
内地所用犀象香珀哆囉嗶吱羽緞羽紗蘇木椒檀玻<lb/>
<pb n="KR2k0053_WYG_064-13b"/>
瓈種種洋物皆與之互市<hi>嶺南雜記</hi>
　　自生火<lb/>
南海蕭丘之上有自生之火春起秋滅上純生一種木<lb/>
雖為火所着但少焦黒人或得以為薪炊熟則灌滅之<lb/>
用之不窮<hi>抱樸子</hi>
　　金花並普主<lb/>
靈應祠廣州仙湖之西其故老相傳神廣之金氏女也<lb/>
少為巫時稱為金花小娘後没於仙湖之水數日不壊<lb/>
<pb n="KR2k0053_WYG_064-14a"/>
且有異香里人陳觀見而異之偕衆舉殮得香木如人<lb/>
形因刻像立祠祈嗣往往有應祠毁成化五年巡撫都<lb/>
御史陳濓重建稱為金花普主惠福夫人張詡題詩玉<lb/>
顔當日睹金花化作仙湖水面霞霞本無心還片片晚<lb/>
風吹落萬人家嘉靖初提學魏校毁其祠焚其像然廣<lb/>
人篤信於今立金花㑹<hi>舊志</hi>
　　神女石<lb/>
神女石一名望夫石在碧雲峯南髙三十餘丈絶肖人<lb/>
<pb n="KR2k0053_WYG_064-14b"/>
形作望逺狀居民晨出者常見緋衣女子徘徊石下正<lb/>
徳中一日晴空無雲暴雷擊石隳其鬢幾二尺餘<hi>西樵志</hi>
　　盤古氏墓<lb/>
盤古氏墓在南海蠻峒中亘三百餘步相傳云後人追<lb/>
葬盤古之魂也兩廣峒蠻多相傳為盤瓠之後或譌為<lb/>
盤古云<hi>述異記</hi>
　　神弩<lb/>
交州外域記曰交阯未有郡縣之時土地有雒田其田<lb/>
<pb n="KR2k0053_WYG_064-15a"/>
從潮水上下民墾食其田因名為雒民設雒王雒侯主<lb/>
諸郡縣縣多為雒將雒將銅印青綬後蜀王子將兵三<lb/>
萬來討雒王雒侯服諸雒將蜀王子因稱為安陽王南<lb/>
粤王佗舉衆攻安陽安陽王有神人名臯通下輔佐為<lb/>
安陽王治神弩一張一發殺三百人南越王知不可戰<lb/>
却軍住武寧縣遣太子名始降服安陽王稱臣事之乃<lb/>
安陽王不知通神人遇之無道通便去安陽王有女名<lb/>
曰眉珠見始端正重焉始問珠令取父弩視之始見弩<lb/>
<pb n="KR2k0053_WYG_064-15b"/>
便盜以鋸截弩訖逃歸報越王越進兵攻之安陽王發<lb/>
弩弩折遂敗安陽王下船逕出南海<hi>水經注</hi>
　　粤三宦者<lb/>
唐髙力士髙州人馮盎之曾孫也嶺南討擊使李千里<lb/>
以為閹兒進之武后武后賜髙延福為假子遂冒其姓<lb/>
明皇時累加左監門衛大將軍事上忠謹帝常用其言<lb/>
其母麥氏在潘州力士迎歸而不相識母曰兒胸前七<lb/>
黑子在否又出金環曰此兒幼所服也遂相持而哭帝<lb/>
<pb n="KR2k0053_WYG_064-16a"/>
封麥氏為越國夫人力士後從帝幸蜀進齊國公及還<lb/>
京為李輔國所搆流巫州其地多薺而不食力士感而<lb/>
咏曰兩京秤觔買五谿無人採南北雖不同氣味終不<lb/>
改㑹赦歸卒陪葬泰陵<hi>㕘舊志</hi>
五代南漢邵廷琄東莞人事劉鋹為常侍累遷内侍監<lb/>
上柱國禹餘宫使宋太祖受禪廷琄言於鋹曰漢乗亂<lb/>
居此五十餘年幸中國多故干戈不及聞宋君有一天<lb/>
下之志今益邊兵欲窺我地宜修兵為備鋹懵然不以<lb/>
<pb n="KR2k0053_WYG_064-16b"/>
為慮惡其直言恨之及宋師克郴州鋹所遣將暨彦贇<lb/>
戰死餘衆退保韶州鋹於是始思廷琄言加廷琄東面<lb/>
招討使於是招輯亡叛訓士卒修戰備國人賴以少安<lb/>
㑹有投匿名書者譖廷琄將圖不軌鋹信之遣使賜廷<lb/>
琄死士卒排軍門見使者訴廷琄無反狀請加考驗弗<lb/>
許乃相與立廟洸口祀之頗有靈<hi>叅五代史</hi>
明雲竒南海人洪武十三年丞相胡惟庸謀逆誑言居<lb/>
第中井湧醴泉邀駕往觀駕出西華門内使雲竒衝蹕<lb/>
<pb n="KR2k0053_WYG_064-17a"/>
勒馬卒惶急舌鴃不能言撾捶亂下以手指惟庸第臂<lb/>
幾折弗為縮洪武帝悟登城眺之見兵氣隠隠即掩捕<lb/>
伏誅召竒死矣追封右少監賜葬鍾山<hi>㕘明史</hi>
　按唐宦者楊思朂仇士良俱係粤産然不足志宦者<lb/>
　邵成章白鍔係謫官於粤亦不必志姑録此三人以<lb/>
　表宦官之可傳者<lb/>
　　羅浮鎮寳<lb/>
羅浮有鎮山銅龍六銅魚一二物雖似銅鑄細玩則非<lb/>
<pb n="KR2k0053_WYG_064-17b"/>
金非石非銅非鐡龍各具四足而微鱗魚空洞其中而<lb/>
無孔其輕有若木葉實神物也藏於觀中明嘉靖戊午<lb/>
文移取之<hi>舊志</hi>
　　黑鯤<lb/>
黑河北極也其水濃黑不流上雲生焉有黑鯤千尺如<lb/>
鯨常飛往南海或宕而失所死於南海之濱肉骨皆消<lb/>
唯膽如石上仙藥也<hi>拾遺記</hi>
　　呉八神祠<lb/>
<pb n="KR2k0053_WYG_064-18a"/>
祠在濠畔街相傳神姓呉行八浙之紹興人前明時客<lb/>
於粤晨起見有人踞井上黑氣旋繞呉怪問之曰我司<lb/>
疫者凡飲此井俱斃踰七日則無害矣言訖歘失所在<lb/>
呉於是晝夜守井有來汲者告焉或弗信則以死持之<lb/>
洎七日呉曰可矣然吾當先試之掬水而飲飲訖輙病<lb/>
死鄉人醵錢葬其所而祀焉或云呉見鬼物以身入井<lb/>
救之<hi>㕘補</hi>
　韶州府<lb/>
<pb n="KR2k0053_WYG_064-18b"/>
　　鐡鼔<lb/>
韶州盧忠惠祠有鐡鼓一面微損擊之有聲先時江中<lb/>
有一蛟舟行者多為害光稠以鐡為鼔及船使役人乘<lb/>
之一日夜來往五羊得蛟斬之至今蛟骨二段存祠中<lb/>
盖以鐡物治蛟乃金尅木之道龍性畏鐡蛟亦然是皆<lb/>
屬木故以金制之伏波鑄鐡船沉於合浦其亦以鎮壓<lb/>
毒蛟而已<hi>採補</hi>
　　隂城<lb/>
<pb n="KR2k0053_WYG_064-19a"/>
韶州府城上周圍俱盖房舍兵環居之不作女墻謂之<lb/>
隂城最便堅守康熈乙夘呉逆遣呉國柱馬寳攻之年<lb/>
餘不能克<hi>嶺南雜記</hi>
　　峽山寺犧尊<lb/>
秦時犧尊制作竒古宋宣和間有以勢取舟中出峽遭<lb/>
風濤懼甚乃還之廟中今無矣廟亦廢<hi>舊志</hi>
　　周府君碑䟦<lb/>
歐文右漢桂陽周府君碑按韶州圖經云後漢桂陽太<lb/>
<pb n="KR2k0053_WYG_064-19b"/>
守周府君碑其廟在樂昌縣西一百一十八里武溪上<lb/>
武溪驚湍激石流數百里昔馬援南征其門人袁寄生<lb/>
善吹笛援為作歌和之名曰武溪深其辭曰滔滔武溪<lb/>
一何深鳥飛不渡獸不能臨嗟哉武溪何毒淫周使君<lb/>
開此溪下合滇水桂陽人為立廟刻石又云碑在廟中<lb/>
郭蒼文今碑文磨滅云府君字君光而名已訛缺不可<lb/>
辨圖經但云周使君亦不著其名後漢書又無傳遂不<lb/>
知為何人也碑首題云神漢者如唐人云聖唐爾盖當<lb/>
<pb n="KR2k0053_WYG_064-20a"/>
時已為此語而史傳他書無之獨見於此碑也南豐集<lb/>
熈寜八年某從知韶州王之材求得此本之材又以書<lb/>
來曰按曲江縣圖經周府君名昕字君光則永叔云圖<lb/>
經不著其名者盖未之詳也又有碑隂列故吏及工師<lb/>
官號州里姓名之材并模以來永叔盖未之得也其碑<lb/>
隂曲江字皆作曲紅而蒼江字江夏字亦作紅盖古字<lb/>
通用不可不知此學者所以貴乎博覽也永叔又記劉<lb/>
原父所得商洛之鼎銘云惟十有亖月旁死魄君謨因<lb/>
<pb n="KR2k0053_WYG_064-20b"/>
問十四月者何謂原父不能言也以某考之古字如亦<lb/>
作□人作□之類皆重出如此者甚衆則此文作亖者<lb/>
特二字耳永叔原父君謨皆博識而亦有所未達學者<lb/>
又不可不知故并見之於此也<hi>舊志</hi>
　南雄府<lb/>
　　梅嶺<lb/>
越王子孫在丹陽鄉更姓梅梅里是也今豫章三十里<lb/>
有梅嶺當古驛道相傳將軍梅鋗屋臺嶺因呼梅嶺云<lb/>
<pb n="KR2k0053_WYG_064-21a"/>
正義曰據地志梅嶺在乾化縣東北二十八里即唐九<lb/>
齡開鑿大庾之路<hi>舊志</hi>
　　漣溪<lb/>
水經注漣溪山即大庾嶺也五嶺之最東矣故曰東嶠<lb/>
山其下船路名漣溪連水流注於東溪庾仲初謂之庾<lb/>
嶠東溪亦名東江又曰始興水又西邪階水注之水出<lb/>
縣東南邪階山水有别源曰巢頭重嶺衾瀧湍奔相屬<lb/>
祖源雙注合為一川水側有鼻帝子城鼻帝子所未聞<lb/>
<pb n="KR2k0053_WYG_064-21b"/>
也邪溪水又西北注於東江<hi>舊志</hi>
　　何公廟<lb/>
廟在府城東三十里亡其名後周時為廣東㕘軍往征<lb/>
南海死於賊鄉人為立祠宋熙寧間贈侍御清海軍使<lb/>
<hi>舊志</hi>
　　梁侯祠<lb/>
祠在保昌縣東一百里地名黄團宋嘉定中峒宼犯境<lb/>
摧鋒將梁滿戰死提刑廖徳明謂其忠勇可尚立祠以<lb/>
<pb n="KR2k0053_WYG_064-22a"/>
祀之<hi>舊志</hi>
　恵州府<lb/>
　　梅花夢<lb/>
隋開皇中趙師雄遷羅浮一日天寒日暮在醉醒間於<lb/>
松林酒肆旁舍見一女人淡粧素服出迓師雄時已昏<lb/>
黑月色微明師雄與語言極清麗芳香襲人因叩酒肆<lb/>
門相與飲少頃有一緑衣童來笑歌戲舞師雄醉寢但<lb/>
覺風寒相襲久之東方已白起視在梅花樹下上有翠<lb/>
<pb n="KR2k0053_WYG_064-22b"/>
羽啾嘈相顧月落參横惆悵而己<hi>龍城録</hi>
　　羅浮山<lb/>
羅浮者二山合體髙三千丈有七十石室七十二長溪<lb/>
神明神禽玉樹朱草山有龜淵淵有<hi>缺</hi>龜龜鼻貫銅環<lb/>
有人擾此淵即雨<hi>羅浮山記</hi>
　　霍仙<lb/>
秦霍龍龍川人始皇時避亂卜隠太乙山巖遇真人授<lb/>
以金液還生丹後遇瘴濟人名傳於世後人名此山曰<lb/>
<pb n="KR2k0053_WYG_064-23a"/>
霍山<hi>啟䝉石記</hi>
　　碧霞丹<lb/>
唐顔真卿為盧杞所搆陷令單車問罪於李希烈促裝<lb/>
東邁内外知不還矣親族相餞於長樂坡因謂諸姻族<lb/>
曰吾早典郡於江南曾與道士陶八八授與一刀圭碧<lb/>
霞丹令服之自後體健至今不衰謂我七十上有厄如<lb/>
有即吉他日待我於羅浮山得非今日之厄乎遂至汜<lb/>
水忽逢陶笑謂公曰吉吉遂指嵩少而去及至汴州希<lb/>
<pb n="KR2k0053_WYG_064-23b"/>
烈僭號使人害於近郊及希烈敗詔得歸葬偃師北山<lb/>
後有商人至羅浮忽見兩道人樹下圍棋一道士謂商<lb/>
人曰子何人對曰洛陽人道士笑曰奉寄一書達吾家<lb/>
也立札一封題寄偃師北山顔家商人至偃師詢所居<lb/>
地乃即塋庄也守冢老蒼頭得書大驚曰先太師親翰<lb/>
也因以藏於室子孫選吉日發冢開棺即已空矣於是<lb/>
徑往羅浮求之竟無跡<hi>舊志</hi>
　　羅浮仙<lb/>
<pb n="KR2k0053_WYG_064-24a"/>
陳永定間仙人見於羅浮山寺小石樓長三丈餘通身<lb/>
潔白衣服楚麗廣州刺史歐陽頠表上其事<hi>陳書</hi>
　　羅浮神<lb/>
唐武后時遣使羅浮採藥㑹使者迷路禱於山神是夕<lb/>
羣象踏山開路因建平雲閣張鷟立碑記其事<hi>府志</hi>
　　米穴醴泉<lb/>
龍川霍山青華觀即太乙宫巖也巖内有穴唐㑹昌中<lb/>
有米從穴出日供十餘人饌後有僧將穴鑿巨冀其多<lb/>
<pb n="KR2k0053_WYG_064-24b"/>
出米乃止巖後又有醴泉昔時出酒味極清洌日滿數<lb/>
斗今泉滃然出猶帯酒味間或如酒可飲即以為瑞云<lb/>
<hi>府志</hi>
　潮州府<lb/>
　　大顛書<lb/>
韓昌黎與大顛書前人論之詳矣蘇東坡則力言其為<lb/>
偽朱晦庵則力辨以為真未有折其衷者其觀黄東發<lb/>
之說有云韓與大顛書東坡謂妄撰而晦翁載其全書<lb/>
<pb n="KR2k0053_WYG_064-25a"/>
以為真夫蘇公學佛猶辨其為偽而先生闢佛反指以<lb/>
為真所不可曉况據韓文韓公止因祭神至海上曾與<lb/>
大顛語今請之者四書又亟以道為望安有平日謂道<lb/>
其所道非吾所道而一旦求之亟如此使其既與習熟<lb/>
而少變其說尚近人情今未之曽見而先欲聞其道尤<lb/>
不可曉也按東發朱子之徒其說如此天下之公言也<lb/>
且李漢編韓文序謂收拾遺文無有遺墜總其目七百<lb/>
篇今内集是也外集皆非韓作而此正在外集其為妄<lb/>
<pb n="KR2k0053_WYG_064-25b"/>
撰尤灼然矣<hi>丹鉛餘録</hi>
　　張睢陽廟<lb/>
宋熈寧中潮郡遣軍校鍾姓名英者貢方物於朝道經<lb/>
睢陽唐張公巡許公逺雙廟在焉英齋沐詣廟丐靈是<lb/>
夜夢神告以殿後匱中有神像十二銅輥一錫汝奉歸<lb/>
以祀潮陽東山東嶽廟左可數十步有佛寺之隂大石<lb/>
矻立其上下宜建祠以妥靈英趨京卒事還具酒脯答<lb/>
神貺取所錫而還置於嶽祠俄而立化常有𤣥旌樹於<lb/>
<pb n="KR2k0053_WYG_064-26a"/>
嶽麓寺中夜見光怪僧徒駭怖走白有司移寺以宅神<lb/>
凡有禱求其應響甚事聞於朝二公册封王爵賜廟額<lb/>
曰靈威誠稀濶事也宋文天祥題為子死孝為臣死忠<lb/>
死又何妨自光嶽氣分士無全節君臣大義誰負剛腸<lb/>
罵賊張巡愛君許逺留取聲名萬古香後來者無二公<lb/>
之操百鍊之鋼人生翕歘云亡好烈烈轟轟做一塲使<lb/>
當時負國甘心折節安得留芳古廟幽沉遺容儼雅枯<lb/>
木寒鴉幾夕陽郵亭下有奸雄過此子細思量<hi>府志</hi>
<pb n="KR2k0053_WYG_064-26b"/>
　　陸丞相墓<lb/>
郡守葉元玉復張詡求陸丞相墓書承命求陸侍郎墓<lb/>
訪得本郡有髙士陸大策者為童稚時聞其先人云南<lb/>
闗陸氏尚有忠正神主在堂又有墓在澳山北青徑口<lb/>
及譜存焉惜乎譜遭兵燹不完存者僅二葉耳亟索而<lb/>
讀之公諱秀夫字君實諡曰忠正乃楚州鹽城人也後<lb/>
徙家鎮江宋景定初進士性沉静不茍求知矜莊終日<lb/>
未常少有希合處李庭芝鎮淮南辟置幕中擢以㕘議<lb/>
<pb n="KR2k0053_WYG_064-27a"/>
徳祐初復擢禮部侍郎使軍前議和不就二王走温州<lb/>
追從之益王立福州進端明學士簽書樞宻院事時君<lb/>
臣顛越海濱每朝㑹間儼然正笏立如治朝因以陳宜<lb/>
中譖遂謫於潮公四子有曰繇者好漁獵而放跡海島<lb/>
繇以夀終於潮而末破爛不知所云其二葉有水村劉<lb/>
壎詩一章云天地無託足海天同<hi>缺</hi>光明知復何為不<lb/>
忍隳三剛祼薦覬少延謳謌寧逺忘或者莒在齊聊且<lb/>
帝一方竭蹷意委頓臣謀非不臧運去天莫留力盡心<lb/>
<pb n="KR2k0053_WYG_064-27b"/>
彌强終不負吾主名義天地長懐璽隨龍遊舉意水中<lb/>
央斯人文華士乃爾百鍊鋼機雲儻通譜應羞朝洛陽<lb/>
又家藏廣陵牡丹卷破爛已甚詩讀不能句後偶見白<lb/>
石樵唱稿乃宋淳祐間林霽山所著中有題陸大㕘秀<lb/>
夫廣陵牡丹詩詩卷云南海英魂叫不醒舊題重展墨<lb/>
香凝當時京洛花無主猶有春風寄廣陵大䇿又於丁<lb/>
巳年行弔海邊陳秀才家默念其宗在彼也因訪問鄉<lb/>
人此有陸氏何在或答云陸氏住於沙岡其地相去不<lb/>
<pb n="KR2k0053_WYG_064-28a"/>
逺皆陸丞相之後也今學士館其址尚存時大策直造<lb/>
其地請相見老者曰自宋而來吾乃陸學士之後也祖<lb/>
居於此其後子孫散處有家城南者有家城東者大策<lb/>
曰翁稱陸氏之後有據乎老者引大策入左畔青麻園<lb/>
指其地曰此學士館遺址也其蓮花石磉約丈許天井<lb/>
堦欄次第如故大策曰我聞丞相驅妻子赴海寧復有<lb/>
子孫乎老者曰自先人相傳學士有一子好漁獵被逐<lb/>
遂家於海島後學士奉幼主於此識其地也言訖大策<lb/>
<pb n="KR2k0053_WYG_064-28b"/>
告曰吾正城東陸也老者設飯以待大策而别生得此<lb/>
甚喜但云墓於澳山北青徑口盖此一處海面有隆南<lb/>
青深四澳青徑口不知屬何澳也大策既為陸侍郎後<lb/>
即當遣人并强大策親往必求其所謂青徑口者儻墳<lb/>
竟不可求生當於韓文公祠堂左山下稍寛平處構一<lb/>
祠專祀之庶忠魂得少慰焉<hi>崖山舊志</hi>
　　山神化蛇<lb/>
紹聖初年朝臣劉安世器之尤為章惇蔡卞所忌逺謫<lb/>
<pb n="KR2k0053_WYG_064-29a"/>
嶺外盛夏奉老母以行一日行山中扶其母籃舁憇樹<lb/>
下有大蛇冉冉而至草木皆披靡擔夫驚走器之不動<lb/>
也蛇若相向者久之乃去村民羅拜曰公異人也蛇乃<lb/>
此山之神見公喜相迎耳<hi>事文類聚</hi>
　　呉六竒軼事<lb/>
浙江舉人有查繼佐者常自謂海内竒傑非從塵埃中<lb/>
物色未可得也家居嵗暮命酒獨酌頃之彤雲四合雪<lb/>
大如掌因緩步至門見一丐者避雪廡下强直而立繼<lb/>
<pb n="KR2k0053_WYG_064-29b"/>
佐熟視良久心異之因呼之入坐而問曰我聞街市間<lb/>
有手不曳杖口若銜枚敝衣枵腹而無餓寒之色人皆<lb/>
稱為鐡丐者是汝耶曰是也問能飲乎曰能因令侍童<lb/>
以壺中餘酒傾甌與飲丐者舉壺立盡繼佐大喜復熾<lb/>
炭發醅與之約曰汝以甌飲我以巵酬竭此醅乃止丐<lb/>
盡三十餘甌無醉容而繼佐頹卧矣侍童扶掖入内丐<lb/>
逡巡出仍宿廡下達旦雪霽繼佐酒醒謂其家人曰我<lb/>
昨與鐡丐對飲甚懽觀其衣極藍縷何以禦此嚴寒亟<lb/>
<pb n="KR2k0053_WYG_064-30a"/>
以我絮袍與之丐披袍而去亦不求見致謝明年繼佐<lb/>
寓杭之長明寺暮春之初偕侣攜觴薄遊湖上忽遇前<lb/>
丐於放鶴亭側露肘跣足昻首獨行復挈之歸寺詢以<lb/>
舊袍何在曰時當春杪安用此為已質錢付酒家矣繼<lb/>
佐竒其言因問曾讀書識字否丐曰不讀書識字不至<lb/>
為丐也繼佐悚然心動薰沐而衣履之徐諗其姓氏里<lb/>
居丐曰僕系出延陵心儀曲逆家居粤海名曰六竒袛<lb/>
以早失父兄性好豪飲遂致落拓江湖流轉至此因念<lb/>
<pb n="KR2k0053_WYG_064-30b"/>
叩門乞食昔賢不免僕何人斯敢以為汚不謂獲遘明<lb/>
公賞於風塵之外加以推解之恩僕雖非淮隂少年然<lb/>
一飯之惠其敢忘乎繼佐亟起而捉其臂曰呉生固海<lb/>
内竒傑也我以酒友目呉生失呉生矣仍命寺僧沽市<lb/>
中酒一石相與日夕痛飲盤桓累月贈以屝屨之資遣<lb/>
歸粤東六竒世居潮州為呉觀察道夫之後涉獵詩書<lb/>
浪遊湖海於闗河孔道險阻形勝無不諳熟明季委守<lb/>
豐順　大師由浙入廣六竒迎謁軍門麾下請見主帥<lb/>
<pb n="KR2k0053_WYG_064-31a"/>
備陳粵中形勢傳檄可定且曰竒有香火兄弟三十人<lb/>
素號雄武祗以四海無主擁衆據土弄兵潢池方今<lb/>
泰運當陽　義旌南下正蒸庶徯蘇之㑹豪傑効用之<lb/>
秋茍假竒以遊劄三十道先往馳諭散給羣豪近者迎<lb/>
降逺者響應不踰月而破竹之形成矣帥從其言由是<lb/>
六竒運箸之謀所投必合扛鼎之勇無堅不破征閩討<lb/>
蜀屢立竒功數年之間位至通省水陸提督當六竒流<lb/>
落不偶時自分悠悠一世無知已者獲遇查繼佐解袍<lb/>
<pb n="KR2k0053_WYG_064-31b"/>
衡門贈金蕭寺且有海内竒傑之譽果能奮跡行間進<lb/>
階開閫康熈初駐節循州即遣牙將持三千金存其家<lb/>
另奉書幣邀致繼佐來粤供帳舟輿俱極腆備將度梅<lb/>
嶺遣其子迎候道左執禮甚恭樓船簫鼓由胥江順流<lb/>
而南凡轄下文武僚屬無不願見查舉人去州城二十<lb/>
里六竒躬自出迎八騶前馳千兵後擁導從儀衛上擬<lb/>
侯王既迎繼佐至府則涕泣蒲伏泥首自稱昔年賤丐<lb/>
非遇先生何有今日幸先生辱臨糜丐之身未足酬德<lb/>
<pb n="KR2k0053_WYG_064-32a"/>
居一載軍事旁午凡繼佐一言無不立從其歸也復以<lb/>
三千金贈行曰非敢云報聊以誌淮隂少年之感耳既<lb/>
而繼佐悞罹竒禍亦藉六竒奏辨得雪初繼佐之在募<lb/>
府也園亭極勝中有英石峯一座髙可二丈許嵌空玲<lb/>
瓏若出鬼製繼佐極所賞題曰縐雲閣旬往視忽失此<lb/>
石則已命載巨艦送至繼佐家矣涉江踰嶺費亦千金<lb/>
<hi>採補</hi>
　肇慶府<lb/>
<pb n="KR2k0053_WYG_064-32b"/>
　　斗姥<lb/>
斗姥像在肇慶七星巖名摩利支天菩薩亦名天后花<lb/>
冠瓔珞赤足兩手合掌兩手擎日月兩手握劍天女二<lb/>
捧盤在左右盤一羊頭一兎頭前總制熊文燦之所造<lb/>
也文燦招撫鄭芝龍時便芝龍與海宼劉香大戰菩薩<lb/>
見形空中香因敗滅文燦以為菩薩即𤣥女蚩尤為暴<lb/>
時黄帝仰天而歎天遣𤣥女下授黄帝兵符伏蚩尤又<lb/>
甞下天女曰魃以止蚩尤風雨古聖人用兵皆以神女<lb/>
<pb n="KR2k0053_WYG_064-33a"/>
為助於是傾貲十餘萬為宫殿極其壯麗以答之按今<lb/>
廣州府粤秀山上亦有斗姥殿像亦莊嚴<hi>採補</hi>
　　總督旗竿<lb/>
兩廣總督轅門兩旗竿東西省各主其一康熈丙寅二<lb/>
月白晝飛火忽焚其右焦灼過半是年孫延齡叛竊據<lb/>
桂林<hi>採補</hi>
　　烈女祠<lb/>
自仙羊而上入綏水六十里為四㑹縣踰水之三十里<lb/>
<pb n="KR2k0053_WYG_064-33b"/>
近西數峯林巒蔚然崇岡突下四望平逺是為貞山烈<lb/>
女之祠舊記唐貞觀元年建妙虛宫嵗久為墟後一百<lb/>
六十年實貞元三年有女文氏父母己許鮑生未嫁生<lb/>
樵山斃於虎文氏匍匐服其䘮事公姑謹潔忽然歸遁<lb/>
於山之隂不與世接影響㝠邈人莫測其處貞元十七<lb/>
年髙秋九日天氣澄徹俄有異雲起西南幡幢管磬擁<lb/>
一婦人於香靄間讙謂文氏女仙去今昇仙壇俱存即<lb/>
其下為祠晨香夕燈嵗時不懈遇水旱祈禱無不昭告<lb/>
<pb n="KR2k0053_WYG_064-34a"/>
<hi>貞烈祠記</hi>
　　陸大夫廟<lb/>
漢陸賈使南越尉佗與之泛舟至此賈黙禱曰我若說<lb/>
越肯稱臣當以錦裹石為山靈報使還遂募人植花卉<lb/>
以代錦後人因立廟祀之宋乾道間梁竑入都艤舟石<lb/>
下夜夢一客自稱陸大夫云我抑鬰於此千餘嵗矣兹<lb/>
者君幸見臨願留一詩竑題詩於壁而去<hi>夷堅志</hi>
　　石峒神<lb/>
<pb n="KR2k0053_WYG_064-34b"/>
石峒神周氏髙要人唐貞觀初封周正公五代南漢加<lb/>
王爵祠於峒中去府城北十里將軍嶺之東七星巖之<lb/>
北一峯虎踞巖穴天闢南北二門上虛通天四旁異石<lb/>
彷彿輿馬徒御拱列呵䕶異禽鳴嘯出没空處聲傳遇<lb/>
潦水漲溢狂風怒濤則峒有龍歸世傳謂神還宫皇祐<lb/>
四年儂宼至合城隂禱其宼不終夕而遂遁去人民安<lb/>
堵<hi>府志</hi>
　　李曇僕<lb/>
<pb n="KR2k0053_WYG_064-35a"/>
王達者屯田郎中李曇僕夫也事曇久曇親信之既而<lb/>
去曇應募為兵十年㑹曇以子孝學妖術事敗夫婦械<lb/>
繫御史臺獄具曇平生親友無一人敢嚮問者達獨旦<lb/>
夕守門不離給服供食者幾兩月曇貶恩州别駕諸子<lb/>
皆流嶺南仍使人監防出國門達追泣而隨之防者遏<lb/>
之達曰此我主人也豈不得相隨乎曇河朔人不習嶺<lb/>
南水土其家人皆辭去達獨在左右不忍去數日曇自<lb/>
縊死旁無家人達為之治喪事如親父子見者皆流涕<lb/>
<pb n="KR2k0053_WYG_064-35b"/>
及殯曇於城南佛舍然後歸<hi>灼艾集</hi>
　髙州府<lb/>
　　金井<lb/>
金井在觀山潘茂名昇仙處有二井一曰金井二曰玉<lb/>
井<hi>府志</hi>
　　石船<lb/>
在潘山上茂名常煉丹於此<hi>一統志</hi>
　　石龍鳴<lb/>
<pb n="KR2k0053_WYG_064-36a"/>
化州治之後有石潛矗江中謂之龍尾州庭左偏有石<lb/>
微露出地上謂之龍首州人神之圍以欄杆不敢䙝守<lb/>
倅將祭時夜静則鳴聲類鵝而洪大特甚景泰八年州<lb/>
同知楊景生子一清其夜石龍大吼兼有靈異<hi>舊志</hi>
　　龎夫人<lb/>
龎瀑在縣北二十五里髙三十餘丈周圍二十餘里頂<lb/>
上洪厓陡壁中有石堂可坐數十人水從厓下濆出上<lb/>
有龎氏夫人之祠遇旱精誠祈禱雨即如注稍有不謹<lb/>
<pb n="KR2k0053_WYG_064-36b"/>
雖禱無雨在今東坑是也<hi>府舊志</hi>
　　王健配嶺南<lb/>
宋真宗時有王健者江州長江人少時薄遊江界至星<lb/>
子縣夜宿逆旅遇道士授黄白術未盡其要後再遇其<lb/>
人於茅山相攜至厯陽指示靈草并傳以和合密訣試<lb/>
皆有驗仍别付靈方緘縢之戒曰非遇人君慎勿輕述<lb/>
健後以徉狂抵禁配流嶺南時供奉官閤下祗候謝徳<lb/>
權適總巡兵頗聞其異健後竄歸闕下徳權乃館於私<lb/>
<pb n="KR2k0053_WYG_064-37a"/>
第煉成藥銀上進真宗異之命解軍籍使劉承珪詰其<lb/>
事健以師戒嚴終不敢泄唯願見至尊面陳於是承珪<lb/>
乃為健改名中正得召見即授許州散掾留止京師尋<lb/>
授神武將軍致仕仍給全俸遷髙州刺史康州團練使<lb/>
前後貢藥金銀累巨萬輝彩絶異不類世寳當時賜天<lb/>
慶觀金寳牌即其金所鑄也然中正亦不敢妄費唯周<lb/>
貧乏崇奉仙釋今汀州開元寺乃其施材所建也卒贈<lb/>
嶺南節度使此近古所未聞也其遷刺髙州盖遙領之<lb/>
<pb n="KR2k0053_WYG_064-37b"/>
<hi>萬花谷</hi>
　亷州府<lb/>
　　杉葉詩<lb/>
劉欣期交州記云合浦東百里有杉樹葉落隨風飄入<lb/>
洛陽城内漢時有望氣者曰此休徵也庾信詩傳聞合<lb/>
浦葉逺向洛陽飛薛道衡詩杉葉朝飛向洛京吳均詩<lb/>
三秋合浦葉皇甫丹詩心隨合浦葉楊烱文合浦杉葉<lb/>
飛向洛陽李羣玉序向洛水而北飛所指皆此葉也<hi>㕘郡</hi>
<pb n="KR2k0053_WYG_064-38a"/>
<hi>志</hi>
　　龍門<lb/>
有龍門水深百尋大魚登此化成龍不得過𦢊腮點額<lb/>
血流此水恒如丹池即欽州龍門江也<hi>交州記</hi>
　　銅柱<lb/>
銅柱非一南裔異物志昔馬文淵積石為塘達於象浦<lb/>
建金標為南極之界林邑記建武十九年馬援植兩銅<lb/>
柱於象林南界與西屠國分漢南疆晉地理志日南郡<lb/>
<pb n="KR2k0053_WYG_064-38b"/>
有銅柱漢立此為界今尚存隋書大業元年劉方敗林<lb/>
邑經馬援銅柱南八日至其國都刻石紀功唐南蠻傳<lb/>
林邑南大浦有五銅柱山形若倚盖西重巖東涯海漢<lb/>
馬援所植也至唐明皇時詔何履光以兵定南詔取安<lb/>
寧城及鹽井復立馬援銅柱乃還栁文安南都䕶張舟<lb/>
復立銅柱馬總傳元和中以䖍州刺史遷安南都䕶亷<lb/>
清不撓用儒術教其俗政事嘉美獠夷安之建二銅柱<lb/>
於漢故處鑱著唐徳以明伏波之裔五代史晉天福五<lb/>
<pb n="KR2k0053_WYG_064-39a"/>
年楚馬希範平羣蠻自謂伏波之後立銅柱於溪州杜<lb/>
甫諸將詩回首扶桑銅柱標㝠㝠氛祲未全銷越裳翡<lb/>
翠無消息南海明珠久寂寥殊錫曾為大司馬總戎皆<lb/>
插侍中貂炎風朔雪天王地只在忠良翊聖朝<hi>㕘舊志</hi>
　　銅船<lb/>
合浦四十里南有一湖每隂雨日百姓見有銅船出水<lb/>
又有一牛在湖中以雞酒為祭便大獲魚<hi>交州記</hi>
　　馬伏波運河舊道<lb/>
<pb n="KR2k0053_WYG_064-39b"/>
合浦大洸港有潮西通九河江江口有赤羊墪蛋人取<lb/>
蠔於此又名赤蠔墪相傳漢馬援征交阯時駐軍合浦<lb/>
由外海運糧恒苦烏雷風濤之險及海宼攘刦之患遂<lb/>
以昬夜鑿白皮蜂腰之地以通糧艘此河通龍門七十<lb/>
二徑直抵欽城其掘鑿處約長七八里闊五六丈深三<lb/>
四尺今兩頭潮水尚通但中間堙塞此水一開實欽亷<lb/>
舟楫之利明嘉靖知府張某欲鑿之不果<hi>府志</hi>
　　天涯海角<lb/>
<pb n="KR2k0053_WYG_064-40a"/>
天涯海角言逺也而欽州有天涯亭亷州有海角亭<hi>言鯖</hi>
　　象牙<lb/>
象性最靈徐少溪從植庭貺宦合浦其地有象非其土<lb/>
産乃從安南來者能過海於水底行捕魚食之欲換氣<lb/>
則浮以鼻向天若植桅然良久復没偶一嵗颶風大作<lb/>
羣象不能呼吸皆死數日浮薄岸牙骨悉為珠池太監<lb/>
所得其後以秋七八月至食人禾稻村人悉起持兵器<lb/>
擊鑼鼓罵之象佇聴良久轉羣奔去至他所亦然或設<lb/>
<pb n="KR2k0053_WYG_064-40b"/>
陷坑每嵗亦得二三隻常問外夷云取之法若欲活者<lb/>
則家畜象囮使就野象水草久之情熟則誘一二野象<lb/>
離其羣俟稍逺象囮各以鼻纒其足拖歸其家預掘坑<lb/>
以待之象囮置野象於坑中飢之三四日乃為假人以<lb/>
篙懸而下騎之象見假人大躍地為之震復引假人而<lb/>
上每日如是數次俟稍馴投之草料久之象奴下騎之<lb/>
月餘益馴與家象同方砍地出之象牙自蛻者色黯生<lb/>
牙自有肉紅色可辨如欲取象牙亦使象囮有野羣象<lb/>
<pb n="KR2k0053_WYG_064-41a"/>
入夾山中度行逺象囮急奔出則衆人悉力置竹鎗埋<lb/>
鹿角掘坑塹外圍既固其中水草盡則群象死無論多<lb/>
寡皆得其牙<hi>月山叢談</hi>
　　鑿横石<lb/>
交阯以北鉅南海有水路多覆巨舟髙駢往視之乃有<lb/>
横石隠然在水中因奏開鑿竟去其石民今賴之<hi>北夢瑣言</hi>
　　潿洲石室<lb/>
潿洲有石室其東一石如鼓形又有榴木杖倚石壁採<lb/>
<pb n="KR2k0053_WYG_064-41b"/>
珠者必致祭<hi>交州記</hi>
　　龍村<lb/>
合浦有人得夜光珠吞之遂不食數數喜入水未幾生<lb/>
鱗鬛化龍而去今龍村是也<hi>合浦志</hi>
　雷州府<lb/>
　　雷神<lb/>
雷神廟在英榜山廟貌尊嚴相傳陳時雷州人有陳鉷<lb/>
者無子業捕獵家有九耳犬甚靈凡將獵卜諸犬耳一<lb/>
<pb n="KR2k0053_WYG_064-42a"/>
耳動則獲一獸動多則三四獸少則一二獸一日出獵<lb/>
而九耳俱動鉷大喜以為必多得獸矣既之野有叢棘<lb/>
一區九耳犬圍繞不去異之得一巨卵徑尺攜以歸雷<lb/>
雨暴作卵開乃一男子其手有文左曰雷右曰州有神<lb/>
人甞入室中乳哺鄉人以為雷種也神之太建三年果<lb/>
為雷州刺史名曰文玉既沒神化大顯民因祀焉<hi>㕘補</hi>
　　海神<lb/>
海神甚靈明嘉靖間有渡瓊者見海神卓立水面髙丈<lb/>
<pb n="KR2k0053_WYG_064-42b"/>
餘朱髮長髯冠劍偉麗衆驚伏下拜海神徐掠舟而過<lb/>
有光景經久不滅次日有三舟復見大譟拒之風波盪<lb/>
湧舟盡覆海濱父老云凡渡海每月十八日勿渡渡則<lb/>
攖神之怒若至海安所聞濤聲哮吼大地震動則知三<lb/>
四日内必有大風雨不可渡也<hi>㕘補</hi>
　　祈雨樹<lb/>
海康縣之討綱村前海嶼三墪上有古樹槎枒甚怪號<lb/>
龍王有井味淡號龍泉天旱酌井中水樹下祭之則雨<lb/>
<pb n="KR2k0053_WYG_064-43a"/>
<hi>海康志</hi>
　　陷湖<lb/>
陷湖在遂溪縣東南七十里周圍十餘里其泉極清故<lb/>
老傳云古系托寗二村唐時有一白牛入于本村村人<lb/>
共殺食之惟一老嫗不食一日天降大雨二村俱陷老<lb/>
嫗攜一傘竹杖乘雨而走回望地陷不已遂以<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>竹插<lb/>
地陷乃止二村人民無一存者其後<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>竹倒生湖傍因<lb/>
名陷湖即今之湖光巖是也<hi>府志</hi>
<pb n="KR2k0053_WYG_064-43b"/>
　　呪肉<lb/>
雷州奏牘有人為巫詛死問其狀巫以熟牛羊肉呪之<lb/>
須臾為生肉又咒之須臾復活牛仍為牛羊仍為羊但<lb/>
渺小耳又呪之須臾復為生肉又呪之須臾復熟人食<lb/>
之腹中淫淫動隨裂而死乃逮巫磔之<hi>筆談</hi>
　　金牛庵<lb/>
唐開元中見一牛色如黄金與常牛大異衆逐急牛跑<lb/>
而没于土掘六尺餘止見尾五寸許村人砍取之乃金<lb/>
<pb n="KR2k0053_WYG_064-44a"/>
也因是創庵穴上名金牛庵凡風雨夜牛常出庵外踏<lb/>
印於地<hi>府志</hi>
　　伏波例封<lb/>
府城南三里祀兩伏波將軍前伏波路博徳後伏波馬<lb/>
援凡濟海者必卜焉蘇軾有記宋元豐五年封忠顯王<lb/>
誥曰明神在於天幽功施于世從而修報古之道也靈<lb/>
貺所及屢獲嘉應宜賜爵號以答神休宜特加封忠顯<lb/>
王宣和二年封誥曰雷州忠顯王昔以智謀終殄金溪<lb/>
<pb n="KR2k0053_WYG_064-44b"/>
之宼已而精爽常為月窟之遊既憑物以顯靈况有功<lb/>
而當祀嶠南萬里遺愛猶存廟食千年英風尚凜頃縁<lb/>
使舶共苦風濤漕臣修致禱之䖍以求共濟屏翳息號<lb/>
空之怒飄順而安遂成濟海之功無媿伏波之號宜進<lb/>
加於徽號用昭報於寵休神其格思歆我嘉命可特封<lb/>
忠顯佑順王兩神同一誥盖例封也<hi>府志</hi>
　　木佛<lb/>
第六都香坑村昔年水漂一木於香坑溪逆流而上落<lb/>
<pb n="KR2k0053_WYG_064-45a"/>
於田中鄉人棄去復反者數四因異之刻為九座木佛<lb/>
旱澇禱之應如影響至今其佛猶存<hi>府志</hi>
　　石牛<lb/>
遂溪縣第三都英靈下村昔有土地堂陳時有客驅牛<lb/>
至堂前悉化為石石皆半牛頭形客因家於此即雷種<lb/>
之祖地也後人因其石如牛形故立為石牛廟<hi>府志</hi>
　　龍爬石<lb/>
舊縣東五里輋崙埠有石枕於海岸長五尺闊三尺宋<lb/>
<pb n="KR2k0053_WYG_064-45b"/>
嘉定九年天雷大雨龍降其地爪痕在石如鑿有泉水<lb/>
在石湧出旋為潭鄉人凡遇亢旱於此祈禱雨澤焉<hi>府志</hi>
　　石馬井<lb/>
徐聞縣東五里有馬盜食田禾人逐之入井因垂絙而<lb/>
下得石馬<hi>府志</hi>
　瓊州府<lb/>
　　毘邪<lb/>
瓊臨髙縣西十里有毘邪山建武二年村民王氏者二<lb/>
<pb n="KR2k0053_WYG_064-46a"/>
人長曰祈次曰律與鄉人王居傑獵於山憇石上祈為<lb/>
石所吞啗居傑三引刀不解祈被吞未盡間忽作聲曰<lb/>
我為毘邪天神隠此石室已後可以純白三牲一祀我<lb/>
言訖遂寖入石中不復見宋靖康間賊王文滿煽亂率<lb/>
衆環攻臨髙民受荼毒無能禦者吏民乃禱之於毘邪<lb/>
神須臾蜂蠆彌空肆毒行螫羣盗奔潰民賴以安盖神<lb/>
其祐也<hi>地理志</hi>
　　黎母<lb/>
<pb n="KR2k0053_WYG_064-46b"/>
黎母山之巔雖生黎亦不能至相傳其上有人夀考逸<lb/>
樂不與世接虎豹守險無路可攀但覺水泉甘美絶異<lb/>
爾<hi>桂海虞衡志</hi>
　　勞將軍<lb/>
勞將軍廟去城東隅六十里許祀屋久廢隙地在焉凡<lb/>
官莅任必先此設祭祀典不載其名爵父老相傳云此<lb/>
神乃伏波部下先鋒將方凱旋時牽馬飲於河馬忽覩<lb/>
水中影雙蹄奮起傷勞而死遂為神<hi>海槎餘録</hi>
<pb n="KR2k0053_WYG_064-47a"/>
　　木飲<lb/>
朱崖境内有一島居民甚衆地無井泉海水特鹹取草<lb/>
木汁飲之故號木飲州<hi>酉陽雜俎</hi>
　　徐庶飛昇<lb/>
康熈三十五年廣東五指山白日雲鶴翔空香霧繚繞<lb/>
有一仙人升舉空中語山中人曰我三國時徐庶也修<lb/>
煉千餘年今得冲舉汝輩可傳與世人知之<hi>述異記</hi>
　　雞窠小兒<lb/>
<pb n="KR2k0053_WYG_064-47b"/>
宋李守忠太平興國中為承㫖奉使過海至瓊逢一翁<lb/>
自稱楊遐舉年八十一邀見其父叔連年一百二十二<lb/>
祖宋卿年一百九十五梁上雞窠中小兒出頭下視宋<lb/>
卿曰此乃前代祖也不語不食不知其年朔望子孫列<lb/>
拜而已<hi>洞微志</hi>
　　梁飛<lb/>
唐貞觀初析崖州地置瓊州於麻釵都大江之濱城垣<lb/>
基址俱具廨宇初竪一夕梁飛忽失所在覓得之於今<lb/>
<pb n="KR2k0053_WYG_064-48a"/>
城因定州治<hi>府志</hi>
　　鯉魚潭<lb/>
鯉魚潭在澄邁縣南三十里林表村深碧中有異魚如<lb/>
鯉身首稍圓不下千百數以飯投之始則如掌大者羣<lb/>
食再投則盈尺或二三尺者出食人不敢取水雖漫魚<lb/>
不離所間有隨水出者人獲而剖之血流滿地烹之成<lb/>
水禱雨隨應上有聖母祠<hi>府志</hi>
　　李徳裕後<lb/>
<pb n="KR2k0053_WYG_064-48b"/>
李贊皇之南遷也卒於崖州子孫遂為獠族數百人自<lb/>
相婚配明正徳間呉人顧朝楚為儋州同知以事至崖<lb/>
召見其族狀與苗獠無異耳綴銀環索垂至地言語亦<lb/>
不相通徳裕誥勅尚存<hi>峝谿纎志</hi>
　　衣冠勝事<lb/>
廣於天下為逺藩仕籍華秩已少况瓊於廣又為逺郡<lb/>
明成化二年秋進薛逺為户部尚書邢宥為都御史丘<lb/>
濬為翰林學士皆在一月海外衣冠勝事真竒逢也<hi>府志</hi>
<pb n="KR2k0053_WYG_064-49a"/>
　　金節婦<lb/>
節婦姓耿氏歸金用和未三閱月用和以事渡河暴風<lb/>
卒起同舟皆溺報者謂己死節婦亟入室以首飾服器<lb/>
管鑰之類盡付夫妹閉門自縊已而夫歸而節婦氣絶<lb/>
適名醫徐公美聞哭聲入視之心尚微温依法救之良<lb/>
久始甦間與用和談論古今援引皆有証據用和或不<lb/>
知也及用和罹竒禍節婦避難於民間為民所得將舁<lb/>
入城節婦曰昔王凝之妻為逆旅主人所持即斷其臂<lb/>
<pb n="KR2k0053_WYG_064-49b"/>
而吾以目視惡人可乎不如死之為愈也即暝目不食<lb/>
者數日民懼乃舁還其家氣已垂絶矣開目謂夫妹曰<lb/>
吾死分矣汝可語汝兄善視兒女言罷而卒<hi>瓊臺類稿</hi>
　羅定州<lb/>
　　趙佗像<lb/>
州西五里名牛頭灣有古廟塐漢趙佗像祀之明萬厯<lb/>
五年夜大風雨像忽飛去至玉樹岡止焉鄉民遂飭神<lb/>
宇祈禱其舊鐘及爐未飛至者數請入新廟輙又飛去<lb/>
<pb n="KR2k0053_WYG_064-50a"/>
竟不可留<hi>州志</hi>
　連州<lb/>
　　聖鼓枝<lb/>
洭水東南入陽山縣東岸有聖鼓枝即陽山之鼓枝也<lb/>
横在川側雖衝波水激未甞移動百鳥翔鳴莫敢萃者<lb/>
舩人上下以篙撞者輙有異騐<hi>水經注</hi>
　按聖鼓枝荆州記名為聖木秦時伐此木為鼓顙至<lb/>
　今猶存根株在縣西北石塘村岸旁<lb/>
<pb n="KR2k0053_WYG_064-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　廣東通志卷六十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>廣東通志卷二</head> <lb/>
    <p>
<pb n="KR2k0053_WYG_002-1a"/>
欽定四庫全書<lb/>
　廣東通志卷二<lb/>
　星野志<lb/>
　　漢司馬遷云天有列宿地有州域星野者天地協<lb/>
　　應者也而参天兩地必有至誠以統理之我<lb/>
皇上龍飛御宇日月合璧五星聯珠粤地慶雲叠現皇<lb/>
　　哉堂哉萬載一遇矣傳稽上古尚書獨載堯以来<lb/>
　　平秩南訛今化州是也大禹玉牒記云祝融司方<lb/>
<pb n="KR2k0053_WYG_002-1b"/>
　　發其英沐日浴月百寳生詎非神臯奥區歟粤於<lb/>
　　卦為離離麗也日月麗乎天百穀草木麗乎土化<lb/>
　　成天下麗乎正<lb/>
聖人首出配天地而貫三才仰則觀象俯則觀法泰運<lb/>
　　遐昌苞符翕集南陲有耀亘古獨昭已志星野<lb/>
<pb n="KR2k0053_WYG_002-2a"/>
</p>
<p>
<pb n="KR2k0053_WYG_002-3a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0053_WYG_002-3b"/>
　　總<lb/>
　　周天三百六十五度有竒二十八宿環布赤道各<lb/>
　　占度數分為十二次配十二野宿離不貸毋失紀<lb/>
　　紀今繪總圖考天文志以徵其實其係於粤者别<lb/>
　　繪分圖焉<lb/>
自尾十度至南斗十一度是為析木於辰在寅燕之分<lb/>
　　野<hi>今北直順天保定河間永平  盛京與朝鮮</hi>
自南斗十二度至須女七度是為星紀於辰在丑吳越<lb/>
<pb n="KR2k0053_WYG_002-4a"/>
　　之分野<hi>今江南江西浙江福建廣東廣西梧州</hi>
自須女八度至危十五度是為元枵於辰在子齊之分<lb/>
　　野<hi>今山東濟南東昌青州登州萊州</hi>
自危十六度至奎四度是為娵訾於辰在亥衞之分野<lb/>
　　<hi>今河南衞輝彰徳懐慶北直大名</hi>
自奎五度至胃六度是為降婁於辰在戍魯之分野<hi>今山</hi>
　　<hi>東兖州</hi>
自胃七度至畢十一度是為大梁於辰在酉趙之分野<lb/>
<pb n="KR2k0053_WYG_002-4b"/>
　　<hi>今北直真定順徳廣平山西大同</hi>
自畢十二度至東井十五度是為實沈於辰在申魏之<lb/>
　　分野<hi>今山西太原平陽遼沁澤潞四州</hi>
自東井十六度至栁八度是為鶉首於辰在未秦之分<lb/>
　　野<hi>今陜西四川雲南貴州</hi>
自栁九度至張十六度是為鶉火於辰在午周之分野<lb/>
　　<hi>今河南洛陽南陽湖廣鄖陽襄陽均州光化穀城棗陽徳安隨州應山</hi>
自張十七度至軫十一度是為鶉尾於辰在已楚之分<lb/>
<pb n="KR2k0053_WYG_002-5a"/>
　　野<hi>今湖廣廣西廣東廉州連州四川夔州貴州銅仁黎平</hi>
自軫十二度至氐四度是為夀星於辰在辰鄭之分野<lb/>
　　<hi>今河南開封汝寕</hi>
自氐五度至尾九度是為大火於辰在夘宋之分野<hi>今江</hi>
　　<hi>南徐州</hi>
<pb n="KR2k0053_WYG_002-6a"/>
</p>
<p>
<pb n="KR2k0053_WYG_002-7a"/>
　　星紀<hi>斗牛女</hi>
爾雅釋天星紀斗牽牛也<lb/>
　　謹按爾雅本文星紀祗言斗牽牛而不及女然注<lb/>
　　疏則曰丑為星紀初斗十二度終婺女七度<lb/>
春秋元命苞牽牛流為揚州分為越國<lb/>
　　謹按此以牽牛一宿主揚越不及斗女<lb/>
周禮疏須女虛危元枵也齊青州分野自濟達河其象<lb/>
　為天津絶雲漢之陽而岱宗為十二諸侯受命之府<lb/>
<pb n="KR2k0053_WYG_002-7b"/>
　下流得婺女為九河末流比于星紀與吳越同占南<lb/>
　斗牽牛星紀也吳越揚州分野南斗在雲漢下流當<lb/>
　淮海間為吳分牽牛去南河浸逺負豫章迄㑹稽南<lb/>
　踰嶺徼為越分<lb/>
　　謹按此亦以斗牽牛為星紀然婺女曰比于星紀<lb/>
　　則亦分而仍合<lb/>
杜預左傳注星紀在丑斗牛之次<lb/>
史記天官書南斗為廟牽牛為犧牲婺女其北織女織<lb/>
<pb n="KR2k0053_WYG_002-8a"/>
　女天女孫也斗江湖牽牛婺女揚州<lb/>
正義須女越之分野斗牛吳之分野<lb/>
前漢書地理志粤地牽牛婺女之分野也今之蒼梧鬱<lb/>
　林合浦交趾九真南海日南皆粤分也<lb/>
祭邕月令章句自斗六度至須女二度謂之星紀之次<lb/>
　越之分野<lb/>
星經南斗牽牛吳越之分野揚州　又曰牽牛六星次<lb/>
　一二星主南越明則王道昌　又曰牛七度天之闗<lb/>
<pb n="KR2k0053_WYG_002-8b"/>
　梁　又曰女前十二星近九坎東主十二國鄭北一<lb/>
　星曰越<lb/>
淮南星部名斗牽牛越須女吳<lb/>
　　謹按此以斗牛為越而女專屬吳與諸家説互異<lb/>
皇甫謐帝王世紀黄帝受命始推分星次以定律度自<lb/>
　斗十一度至婺女七度<hi>一名須女</hi>曰星紀之次於辰在丑<lb/>
　<hi>亦謂之赤奮若</hi>於律為黄鍾斗建在子今吳越分野<lb/>
沈懐逺南越志南越之地牛女分野揚州之末土也<lb/>
<pb n="KR2k0053_WYG_002-9a"/>
唐書天文志南斗為吳分牽牛為越分婺女當九河末<lb/>
　派比於星紀與吳越同占　又曰初南斗九度餘千<lb/>
　四十二秒十二太中南斗二十四度終女四度自廬<lb/>
　江九江負淮水南盡臨淮廣陵至於東海又逾南河<lb/>
　得漢丹陽㑹稽豫章西濵彭蠡南涉越門迄蒼梧南<lb/>
　海逾嶺表自韶廣以西珠崖以東為星紀之分也古<lb/>
　吳越羣舒廬桐六蓼及東南百越之國南斗在雲漢<lb/>
　下流當淮海間為吳分牽牛去南河寖逺自豫章迄<lb/>
<pb n="KR2k0053_WYG_002-9b"/>
　㑹稽南逾嶺徼為越分翼軫鶉尾也初張十五度餘<lb/>
　千七百九十五秒二十二太中翼十二度終軫九度<lb/>
　自房陵白帝而東盡漢之南郡江夏東達廬江南郡<lb/>
　濵彭蠡之西得長沙武陵又逾南紀盡鬱林合浦之<lb/>
　地自沅湘上流西達黔安之左皆全楚之分<lb/>
唐書地理志嶺南古揚州之南境韶廣康端封梧藤羅<lb/>
　雷崖以東為星紀分<lb/>
韓愈曰踰甌閩而南皆百越之地於天文其次星紀<lb/>
<pb n="KR2k0053_WYG_002-10a"/>
杜佑通典揚州管斗吳之分野兼得楚及南越之交牽<lb/>
　牛婺女越之分野<lb/>
宋史嶺南當牛女之分<lb/>
元史斗四度三十六分六十六杪入吳越分<lb/>
明統志粤廣州牛女分野南雄韶州肇慶髙州雷州瓊<lb/>
　州同惠州潮州牽牛<lb/>
山堂考索牛女為越分<lb/>
<pb n="KR2k0053_WYG_002-11a"/>
　　翼軫<lb/>
春秋元命苞軫星散為荆州<lb/>
　　謹按此以軫一宿主楚不及翼<lb/>
周禮疏翼軫鶉尾也楚荆州分野翼與觜張同象當南<lb/>
　河之地軫在天闗之外當南河之南其中一星長沙<lb/>
　逾嶺徼而南為東甌青邱之分安南諸州在雲漢上<lb/>
　源之東陽宜屬鶉火而栁七星張皆當中州不得連<lb/>
　負海之地故麗於鶉尾<lb/>
<pb n="KR2k0053_WYG_002-11b"/>
史記天官書翼為羽翮主逺客軫為車主風　又曰翼<lb/>
　軫荆州<lb/>
蔡邕月令章句自張十六度至軫六度謂之鶉尾之次<lb/>
楚之分野<lb/>
陳卓分配星度翼軫楚荆州　又曰桂陽入軫六度<hi>今連</hi>
　<hi>州</hi>
天文書東甌五星在翼之南張衡云主東越<lb/>
唐書天文志翼軫逾南紀盡鬱林合浦之地<hi>合浦今廉州</hi>
<pb n="KR2k0053_WYG_002-12a"/>
輿地志東粤九郡俱屬禹貢揚州南境天文牛女分野<lb/>
　惟廉州㫄蠡翼軫以廉地西接粤西南寕故星野皆<lb/>
　同也<lb/>
宋史天文志東甌五星在翼南蠻邦星也青邱七星在<lb/>
　軫東南蠻之國號<lb/>
明統志粤廉州翼軫<lb/>
郭棐云天官書獨主南斗語稍濶畧明諸臣之作一統<lb/>
　志也始考鏡於班固與僧一行之説以廣州九郡並<lb/>
<pb n="KR2k0053_WYG_002-12b"/>
　屬牛女而㫄蠡翼軫為廉州　又云連州屬桂陽郡<lb/>
　領於荆州為翼軫之次一統志不載以統於廣也其<lb/>
　州志仍屬鶉尾附見於此<lb/>
　　謹按今連州陞直𨽻星野所當考正<lb/>
<pb n="KR2k0053_WYG_002-13a"/>
</p>
<p>
<pb n="KR2k0053_WYG_002-14a"/>
　　天市垣<lb/>
鄭樵通志天市垣在房心東北主權衡主聚衆市中星<lb/>
　衆潤澤則嵗實<lb/>
宋兩朝天文志天市垣二十二星東西列各十一星其<lb/>
　東垣南第二星曰南海第六星曰吳越<lb/>
<pb n="KR2k0053_WYG_002-15a"/>
　　三台北斗<lb/>
論語摘輔象兖豫屬上台荆揚屬下級<lb/>
史記天官書北斗七星所謂璇璣玉衡以齊七政衡殷<lb/>
　南斗　又曰斗魁戴匡六星曰文昌宫魁下六星兩<lb/>
　兩相比者名曰三能三能齊君臣和<lb/>
星書北斗七星第一星曰天樞二曰璇三曰璣四曰權<lb/>
　五曰玉衡六曰闓陽七曰瑶光石氏曰一主秦二主<lb/>
　楚三主梁四主吳五主趙六主燕七主齊<hi>按吳兼吳越言</hi>
<pb n="KR2k0053_WYG_002-15b"/>
　又曰三台為天階太一躡以上下一曰泰階所以和<lb/>
　隂陽而理萬物也<lb/>
星經玉衡第六星主揚州常以五已之日候之<lb/>
孟康曰泰階三台也下一台屬荆揚荆揚粤也<lb/>
宋天文志三台六星兩兩而居其西近文昌二星曰上<lb/>
　台為司命下台主荆揚<lb/>
廣雅布度定紀布州繫象徐揚屬權荆屬衡<lb/>
　　據張輯廣雅以九州屬北斗<hi>自徐州揚州荆州外雍州屬魁兾州屬樞</hi>
<pb n="KR2k0053_WYG_002-16a"/>
　　<hi>兖青二州屬機梁州屬闓陽豫州屬瑶光</hi>星止七而州有九盖合青于<lb/>
　　兖合揚于徐也<lb/>
　　謹按此分屬又與諸説互異<lb/>
戴璟曰東粤於北斗在權星於三台在司命下星此不<lb/>
　可易者<lb/>
郭棐曰北斗第六星名闓陽權乃第四星主荆當從闓<lb/>
　陽為是<lb/>
<pb n="KR2k0053_WYG_002-17a"/>
　　老人星<lb/>
史記天官書弧直狼狼北地有大星名曰南極老人老<lb/>
　人見治安常以秋分時候之於南郊<lb/>
晉書天文志老人一星在弧南秋分之旦見於丙春分<lb/>
　之夕入於丁常以秋分候之南郊明大則人主有夀<lb/>
　天下安寕<lb/>
天文書南極在丁<lb/>
星書老人星常於秋分見丙丁之位按粤東盡溟海其<lb/>
<pb n="KR2k0053_WYG_002-17b"/>
　次居丙丁秋分之曙南極老人星見於其位南粤之<lb/>
　星多於天下唐時有人行瓊海以八月時見南極老<lb/>
　人星下有大星無數皆古所未名星經所不能載<lb/>
宋中興天文志南極老人在弧矢南司天下人民夀算<lb/>
　葢北極在丑艮故南極在未坤南極入地三十六度<lb/>
　不可得而見也故其精神出地以見乎南謂之南極<lb/>
　老人然其出地亦不甚逺故隐見不常見則為祥其<lb/>
　勢位等威葢與中斗相埒以輔上帝故雖在井分井<lb/>
<pb n="KR2k0053_WYG_002-18a"/>
　不得而司之也<lb/>
　　熒惑星<hi>熒惑傳以十月入朝太㣲出行列宿二嵗而周天出入無常故不繪圖而附後</hi>
史記天官書察剛氣以處熒惑曰南方火主夏日丙丁<lb/>
　心為明堂熒惑廟是也　又曰吳楚之疆候在熒惑<lb/>
　占於烏衡<lb/>
星經熒惑主衡山荆揚交州<lb/>
晉書天文志熒惑曰南方夏火禮也視也主楚吳越以<lb/>
　南<lb/>
<pb n="KR2k0053_WYG_002-18b"/>
天文書熒惑主楚越丙主楚戌主吳越<lb/>
唐書天文志星紀鶉尾以負南海其神主於衡山熒惑<lb/>
　位焉<lb/>
宋中興天文志熒惑色赤比心大星大小類填遇有道<lb/>
　之分則循軌順行天下義寕年榖順成主南方<lb/>
　　以上總圖分圖及雜引考證復採舊志及各府志<lb/>
　　可備叅訂者列左<lb/>
舊省志夫司天在南土則日中星烏尚矣顧其事專於<lb/>
<pb n="KR2k0053_WYG_002-19a"/>
　授時若夫宿離經紀則非分星莫辨遡其始葢與律<lb/>
　度相凖後寖廣之以察禨祥春秋史墨有占姑不逺<lb/>
　述第以世紀考之自斗十一度至婺女七度為星紀<lb/>
　揚州吳越之次於辰在丑律為黄鍾斗建在子此其<lb/>
　較著也其間又或分星分度不同天官書獨主南斗<lb/>
　語稍濶畧迨明之作志始考鏡於班固與僧一行之<lb/>
　説以廣州九郡並属牛女而旁蠡翼軫為廉州燦然<lb/>
　辨矣若陳卓分星以配郡僅取諸吳越故疆而東南<lb/>
<pb n="KR2k0053_WYG_002-19b"/>
　負海諸郡不入儒者錮於方位又疑星紀北而吳越<lb/>
　在南顧昔人以表景揆度計一度可二千九百三十<lb/>
　餘里今盡計吳越及濵海之地以配度數尚為有餘<lb/>
　律始黄鍾故星紀為日月五星之中道其南北相直<lb/>
　精氣必逺而相麗屬倘置海國於度外不占又欲其<lb/>
　封域與星皆不逺咫尺此何藉於保章氏哉<lb/>
廣州府志綜全粤而言分星大槩屬之斗牛女而又分<lb/>
　出廉州屬于翼軫唐天文志曰翼軫逾南紀盡鬱林<lb/>
<pb n="KR2k0053_WYG_002-20a"/>
　合浦之地今之廉州建于唐盖漢之合浦郡也考廣<lb/>
　郡一十七屬連州與連陽二縣之分野亦屬翼軫葢<lb/>
　連州於漢為桂陽𨽻于荆州連陽二邑皆桂陽之境<lb/>
　當居翼軫之次故漢書地理志曰楚地翼軫之分野<lb/>
　南郡桂陽等郡屬焉晉天文志曰翼軫楚荆州今桂<lb/>
　陽入軫六度是也此一郡分星之有異者<lb/>
　考諸家分星之説雖度數或有不同要皆屬之牛女<lb/>
　為多但史記天官書謂越之平熒惑守斗而西漢天<lb/>
<pb n="KR2k0053_WYG_002-20b"/>
　文志亦謂元鼎中熒惑守斗斗越分也未幾越平星<lb/>
　文實應之又似乎越之分野專在於斗或以度數論<lb/>
　之粤得南斗為多云<lb/>
韶州府志明舊志云韶州屬牛女之分星紀之次<lb/>
南雄府志郡守陸世楷曰周制保章氏以列星配合九<lb/>
　州謂之分野而天官書因之然有地南而星北地西<lb/>
　而星東地狹而星多地廣而星少者談天之家類如<lb/>
　聚訟焉考嶺南古揚州境周禮斗牛女當揚州之域<lb/>
<pb n="KR2k0053_WYG_002-21a"/>
　春秋元命苞牽牛流為揚州史記斗江湖牽牛婺女<lb/>
　揚州魏晉書俱自斗十一度至女七度為星紀吳越<lb/>
　分野于辰在丑故廬江以南盡于珠崖皆揚州分域<lb/>
　至考續隋書鶉尾擁篲而占在吳越鶉尾者翼軫也<lb/>
　是吳越亦與楚同分而歐必元之志粤省也嘗主之<lb/>
　矣葉春及志端州則又揆北極逺近謂尾箕當閩越<lb/>
　之南楊載鳴志惠州亦謂惠宜殷乎尾箕在斗牛下<lb/>
　而以南粤録左帶牛頭右據龍尾為證即諸家互異<lb/>
<pb n="KR2k0053_WYG_002-21b"/>
　而斗牛女三宿又似去粤差逺焉然明之一統志專<lb/>
　主班與一行之之説以廣州九郡並属牛女而旁蠡<lb/>
　翼軫為廉州至為確當雄州則在漲海以北梧藤封<lb/>
　以東欲以一隅之地而占之于参之旁氐之下以騐<lb/>
　其祥異豈能尺寸而量而毫髪無所失乎然若代郡<lb/>
　入東井二十八度太原入東井二十九度則各郡柝<lb/>
　之而雄之度數宜稽也又若魏徙大梁而西河合于<lb/>
　東井秦拔宜陽而上黨入于輿鬼則鄰郡接之而雄<lb/>
<pb n="KR2k0053_WYG_002-22a"/>
　之躔次又宜别也是皆不可以不審也要之斗為天<lb/>
　廟牛為闗梁婺女為少府其候不一各以類應此在<lb/>
　司天者慎推步以騐懸象即諸家同異之説亦漸有<lb/>
　所折中矣<lb/>
　郡守黨居易曰分野之説前陸世楷論之詳已獨以<lb/>
　代郡兼井六度太原入井二十度分析之則雄之度<lb/>
　數宜稽也按輿地志東粤九郡俱屬禹貢揚州南境<lb/>
　天文牛女分野惟廉州旁蠡翼軫以廉地南接粤西<lb/>
<pb n="KR2k0053_WYG_002-22b"/>
　南寕故分野皆同也今以分星考之斗牛女同在丑<lb/>
　宫斗二十二度牛七度女十一度九江斗一度廬江<lb/>
　斗六度丹陽斗十六度豫章斗十度雄之非斗明已<lb/>
　若牛星則㑹稽在其一度臨淮入其四度廣陵入其<lb/>
　八度而牛之度已盡雄之去三郡為差逺泗水則入<lb/>
　女二度六安入女六度而女之所屬又全雄之去二<lb/>
　郡為尤逺必欲明其度意者其在牛女之界歟又以<lb/>
　魏徙大梁而西河合于東井秦拔宜陽而上黨入于<lb/>
<pb n="KR2k0053_WYG_002-23a"/>
　輿鬼以鄰郡辦接而雄之躔次又宜别也攷二十八<lb/>
　宿分𨽻言之大約四正子午夘酉則得三宿子得女<lb/>
　虛危而齊當之邜得氐房心而宋當之午得栁星張<lb/>
　而周當之酉得胃昴畢而趙當之其餘每宫止躔二<lb/>
　宿丑與子二宫得介女金女土之間而吳當之揚粤<lb/>
　皆古吳地丑其雄之躔次歟凡此者皆前人之所欲<lb/>
　詳也考辨於此庶幾按圖而索驥不至於差謬歟<lb/>
惠州府壬寅志夫斗牛女非天之北乎吳粤非地之南<lb/>
<pb n="KR2k0053_WYG_002-23b"/>
　乎以北分南何居乎天地南北東西殊也曷殊乎天<lb/>
　之運也平地之倚也欹人處地上觀天之半而已天<lb/>
　雖有北實交地中必平旋而南焉夫然後人得而見<lb/>
　也是故爾殊也殊則列宿皆然矣曷獨斗牛女分吳<lb/>
　越乎曰二極適中是謂天腹列宿成象或則上焉或<lb/>
　則下焉斗牛女之象葢成於厥下矣故其旋而見也<lb/>
　殷乎南耳吾嘗仰而觀之見其烱然在天市垣之南<lb/>
　也以分吳越不亦宜乎然則惠亦同分矣曰惠雖同<lb/>
<pb n="KR2k0053_WYG_002-24a"/>
　分而實有不同焉者夫惠在吳之南尾箕在斗牛之<lb/>
　下惠宜若殷乎尾箕南粤録曰左帶牛頭右據龍尾<lb/>
　夫盖有所受乎乃今以占幽并焉吾恐南北不胥殷<lb/>
　矣抑天一度二千九百三十二里俯視齊州豈直九<lb/>
　點烟哉而何疑乎惠之尾箕耶<lb/>
　　謹按此説獨以惠殷尾箕據南粤録之言恐非垂<lb/>
　　信<lb/>
丙辰志分野所屬惟斗牛女之地極逺九州之域揚獨<lb/>
<pb n="KR2k0053_WYG_002-24b"/>
　數倍而大是皆不能究知其端委矣然保章氏以星<lb/>
　土辨九州而粤為揚州之南境其説所從来乆逺夫<lb/>
　粤至秦乃通中國則保章氏時粤猶未入職方而固<lb/>
　以揚之分野槩之其果然歟即以占全粤猶懼其疏<lb/>
　閡矣况惠一隅乎故某不欲詳之語曰天道逺人道<lb/>
　邇六合之外聖人存而不論有以哉<lb/>
潮州府志黄佐廣東通志纎悉具備而獨缺於分野毌<lb/>
　亦以天道逺而叵測乎顧三才之故即一郡不可不<lb/>
<pb n="KR2k0053_WYG_002-25a"/>
　備也夫體國經野必先别其分星而分星以斗牛為<lb/>
　首日月五星起於斗宿由斗牛以紀星故曰星紀所<lb/>
　以攷和順而詔修應也潮𨽻廣東之東廣在漢為南<lb/>
　越地在春秋為百越地在禹貢為揚州之域其次為<lb/>
　星紀其宿為牽牛其辰丑至明一統志及分野書閩越<lb/>
　諸郡俱牛女分野獨惠州專屬須女而潮州專属牽<lb/>
　牛豈星紀之次本有定分而潮惠所應又有不可混<lb/>
　而無别者與古之辰次與節氣相係各據當時歴數<lb/>
<pb n="KR2k0053_WYG_002-25b"/>
　與嵗差遷徙不同而臺歴司察其分主而以潮州屬<lb/>
　牽牛與或舊志牛女之分其説然與夫揚州分野僅<lb/>
　天下之半而潮州不足以當其百一區區星紀之説<lb/>
　芒芴不可質度何也<lb/>
肇慶府志經星凡百一十八名積數七百八十三星皆<lb/>
　有州國官宫物類之象肇慶雖東粤一隅於星兼屬<lb/>
　斗牛女其伏見早晚虛實濶陿及五星所行合散躔<lb/>
　次動闗禨祥歴代所記猶有存者<lb/>
<pb n="KR2k0053_WYG_002-26a"/>
　　謹按葉春及志肇慶星野亦謂殷乎尾箕與惠郡<lb/>
　　壬寅志議論多同兹不贅引<lb/>
高州府志分野不見于經而昉于保章詳於歴代之史<lb/>
　故粤占牛女由来乆矣夫揚在往古九州之一耳今<lb/>
　則南紀半附于揚而揚之有廣廣之有髙弹丸黒子<lb/>
　舍牛女将安麗之然五星聚東井而應于粤熒惑守<lb/>
　南斗而亦應于粤考諸星經並以吳越當南斗分分<lb/>
　數不同其應懸逺倘所謂有分星無分野是耶非耶<lb/>
<pb n="KR2k0053_WYG_002-26b"/>
廉州府志南粤之地自遷固以来皆以為屬星紀牛女<lb/>
　之分惟唐僧一行謂韶廣封梧藤羅富雷南及珠崖<lb/>
　自此而東為星紀其西屬鶉尾宋歐陽修唐書謂自<lb/>
　昭象龔繡容及廉以西為鶉尾之墟故明朝清類天<lb/>
　文以及統志皆以廉属翼軫合楚分<hi>按地志有以廣東為揚州南境</hi>
　<hi>廣西為荆州南境梧踰高凉之北廉遶潯邕之南藤梧封以東為牛女則廉潯邕當為翼軫諸説不同但</hi>
　<hi>考宋熙寕八年十月彗星見軫未幾交阯擾欽廉邕三州則廉在軫也明矣</hi>
雷州府志星野之説以僧一行之論為確不以地理方<lb/>
<pb n="KR2k0053_WYG_002-27a"/>
　位南北而定也三代以前嶺以外不入職方故止於<lb/>
　荆揚吳越之占止於斗牛女舊矣嶺以外要以上下<lb/>
　流别之附海者屬牛女廣潮惠雷瓊及邊海之縣是<lb/>
　也若自肇雄韶髙皆直翼軫此其大較矣<lb/>
　　謹按此以肇雄韶髙皆直翼軫恐非確據<lb/>
瓊州府志瓊郡分野屬揚州之域星紀之次婺女初二<lb/>
　度六分三十八杪<hi>粤屬牽牛六度而瓊地方千里只屬婺女二度葢女初二度孤懸星</hi>
　<hi>紀之次與瓊地千餘里孤懸大海之中殆相類也且婺女之宿為度凡十有一而其初二度不離星體星</hi>
<pb n="KR2k0053_WYG_002-27b"/>
　<hi>體所臨之地氣尤獨鍾故於瓊也巋然黎婺一山挺峙天外耳  以上舊志原文郡守賈棠曰婺女雖天</hi>
　<hi>星實非女宿瓊郡有黎母山舊傳山中有女出自卵中誕生黎類遂名黎母因以黎母名山亦稱黎婺山</hi>
　<hi>因人命名本與天星無與更考婺星乃女宿傍小星例不得與列宿同司分野瓊属女宿非屬婺星此理</hi>
　<hi>甚明不可誣也</hi>
　南海北極出地一十五度<hi>史曰南逾珠崖葢逾珠崖而南盡海而止也止有十</hi>
　<hi>五度者地既卑下又以黎母五指諸山蔽乎其北故北極出地度止此耳  按帝王世紀云自斗十一度</hi>
　<hi>至女七度為吳越分與陳卓魏志同而蔡邕月令起斗六度至女五度獨曰越分其説又與漢書熒惑守</hi>
　<hi>南斗語合豈象著于上自有常度而人自下觀之乃有差殊邪  以上舊志原文郡守賈棠曰天地之體</hi>
<pb n="KR2k0053_WYG_002-28a"/>
　<hi>本圓古人既以物喻之矣然天體動而不息衆星經也日月五星緯也晝夜四時日月運行莫不於經緯</hi>
　<hi>測之惟北辰北極如磨之臍如輪之軸居其所而不動是天之樞紐也昏旦四時日月躔度者於是測之</hi>
　<hi>然北極居北自近望之出地甚髙漸南漸逺漸見其低矣瓊郡視北極出地纔十五度以逺故也故天文</hi>
　<hi>家繪天為圓圖北極天樞紫㣲垣謂之常現不隐之星以昏旦皆見之也太㣲天市二十八宿即不能常</hi>
　<hi>現升於昏者必没於旦見於春者恒隐於秋窮終嵗之仰測始得盡見之至圖之邊際又為常隐不見之</hi>
　<hi>域外此非無星辰也以其去人甚逺漸逺漸低而漸沒於地耳日月之出沒亦猶是理也既有常見不隐</hi>
　<hi>之區即有常隐不現之域天體甚大人迹罕窮見此者既不能見彼則海外異域之人亦必見彼而不見</hi>
　<hi>此故越裳氏之國不見北斗而出塞萬里至於南視北斗葢所居異而所見亦不同以此理推之則中原</hi>
<pb n="KR2k0053_WYG_002-28b"/>
　<hi>十五省北極出地之高下所謂移轍異視皆有自然之理而又何怪乎瓊郡視北極出地之卑乎若謂黎</hi>
　<hi>母五指之山蔽之故出地止此然則郡城本在黎母五指之北又何能蔽北望之目乎為此説者盖亦勿</hi>
　<hi>思矣</hi>
羅定州志禹貢揚州之境實兼荆州諸家分野之説多<lb/>
　屬星紀明統志輿圖志蒼梧地域屬荆天文次牛女<lb/>
　羅舊屬蒼梧地以仰儀法推之則星紀北懸而吳越<lb/>
　南應其光所燭處是為星紀則於辰為丑於律為黄<lb/>
　鍾於五星為熒惑於北斗為權於三台為司命下星<lb/>
<pb n="KR2k0053_WYG_002-29a"/>
　明矣占候者尚有考焉<lb/>
連州志連在禹貢為荆州之域劉禹錫云與荆楚同星<lb/>
　分與番禺犬牙相錯故從地則屬楚從水則𨽻之廣<lb/>
　州今辨其躔次表其形勝則固翼軫之分野也古云<lb/>
　桂陽入軫舊矣<lb/>
　　占驗<hi>缺</hi>
　　謹按天人感應道至㣲也周禮保章氏其職止於<lb/>
　　詔政序事不言徴騐孔子序論六經紀異而已漢<lb/>
<pb n="KR2k0053_WYG_002-29b"/>
　　司馬遷天官書星術風雲俱有經緯而近事休咎<lb/>
　　不見㸃畫且曰臯唐甘石論其占驗凌雜米鹽然<lb/>
　　則占騐之説多近附㑹瑣屑之見可知葢格天之<lb/>
　　道自有大本大原天子有道天庥疊至固恃乎存<lb/>
　　誠主敬之聖學而指某瑞為某事之丕應印定軌<lb/>
　　轍可乎守土之大臣亦然率厥職而雨暘時若年<lb/>
　　穀順成矣保家之庶人亦然盡其性而天君泰然<lb/>
　　百體從令矣書曰王省唯嵗卿士唯月師尹唯日<lb/>
<pb n="KR2k0053_WYG_002-30a"/>
　　此通乎上下之説也而要其感於呼吸捷於影嚮<lb/>
　　遷於須臾又何可膠柱之論臆㫁員機管窺之識<lb/>
　　輕言垂象鄰於誣而益之疑耶故占騐一則缺而<lb/>
　　有待可也<lb/>
　　雜引<hi>諸家所言有闗推測者謹附數則不敢廣引無稽以滋糾紛</hi>
唐書天文志一行以為天下山河之象存乎兩戒南戒<lb/>
　自岷山嶓冡負地格之陽東及太華連商山熊耳外<lb/>
　方桐柏自上洛南踰江漢擕武當荆山至於衡陽乃<lb/>
<pb n="KR2k0053_WYG_002-30b"/>
　東循嶺徼達東甌閩是謂南紀<hi>北戒不録</hi>　江源自南紀<lb/>
　之首循梁山南徼達華陽而與地絡相㑹並行而東<lb/>
　及荆山之陽分而東流與漢水淮瀆相為表裏謂之<lb/>
　南河<hi>河源不録</hi>自江源循嶺徼南東及海為蠻越觀兩河<lb/>
　之象與雲漢之所始終而分野可知矣<lb/>
　　據河分兩戒之説元明以来精於測騐者往往譏<lb/>
　　其踈謬通雅云星土分野唐志為詳然自西法圖<lb/>
　　成則兩戒之説荒唐矣<hi>利瑪竇為兩圖一載中土嘗見之星一載中土未見</hi>
<pb n="KR2k0053_WYG_002-31a"/>
　　<hi>之星天河自井接尾箕盡垓埏萬方而分度界之真可决從古之疑此本江西志</hi>
宋蔡戡曰分野之説肇自黄帝星文之學源于甘石其<lb/>
　所從来逺矣遷固范氏之説以斗女為吳越分而翼<lb/>
　軫為荆楚分凡欲知星文之所係先考郡國之所屬<lb/>
　可也方少康庶子之始封而為越國都於㑹稽其後<lb/>
　勾踐又以㑹稽而伯閩王揺趙佗尉之王也一都東<lb/>
　甌一都番禺其地皆北接吳之境土故前代多以吳<lb/>
　越並稱而史或謂之揚粤以粤亦揚州之分也凡遷<lb/>
<pb n="KR2k0053_WYG_002-31b"/>
　固以來謂斗牛女為吳越之分野並屬揚州者皆指<lb/>
　粤之東界<lb/>
元史歴志列宿古用闚管今新制渾儀測用二線所測<lb/>
　度數分秒與前代不同斗二十五度二十分牛七度<lb/>
　二十分女十一度三十五分翼十八度七十五分軫<lb/>
　十七度三十分黄道宿度斗二十三度四十七分牛<lb/>
　六度九十分女十一度三十二分翼二十度九分軫<lb/>
　十八度七十五分黄道十二次宿度斗三度七十六<lb/>
<pb n="KR2k0053_WYG_002-32a"/>
　分八十五秒入星紀之次辰在丑女二度六分三十<lb/>
　八秒入元枵之次辰在子張十五度二十六分六秒<lb/>
　入鶉尾之次辰在已軫十度七分九十七秒入夀星<lb/>
　之次辰在辰<lb/>
　<lb/>
　<lb/>
　<lb/>
　<lb/>
<pb n="KR2k0053_WYG_002-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　廣東通志卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0006_WYG_023-1a"/>
　欽定四庫全書<lb/>
大清世宗敬天昌運建中表正文武英明寛仁信毅大孝<lb/>
至誠憲皇帝聖訓卷二十三<lb/>
　　　理財<lb/>
　　　雍正二年甲辰二月丙午<lb/>
上諭各省關差鹽差等官從來關𣙜鹽税之設所以通商<lb/>
　裕國或用欽差專轄或令督撫兼理無非因地制宜利<lb/>
　商便民之至意也朕前於關鹽兩差各下諭㫖誥誡諄<lb/>
<pb n="KR2f0006_WYG_023-1b"/>
　切但旗員向來相沿成習陽奉陰違任意侈靡不知撙<lb/>
　節額外加派苦累商民差滿之日惟恐囘京有當差効<lb/>
　力之事毎以缺額懇求寛限希圗掩飾是以不憚叮嚀<lb/>
　再加申飭大抵關差之弊皆惟知目前小利恣意侵漁<lb/>
　聽信家丁縱容胥吏開關分别遲早肆無厭之誅求報<lb/>
　單任意重輕為納課之多寡飽谿壑者則任其漏税代<lb/>
　為朦朧不遂欲者則倒篋傾箱不遺纖細致商賈畏懼<lb/>
　裹足不前行旅徬徨越關迂道則困商實所以自困也<lb/>
<pb n="KR2f0006_WYG_023-2a"/>
鹽差之弊尤合重懲飛渡重照貴賣夾帶弊之在商者<lb/>
猶小加派陋規弊之在官者更大若不徹底澄清勢必<lb/>
致商人失業國帑常虧夫以一引之課漸添至數倍有<lb/>
餘官無論大小職無論文武皆視為利藪照引分肥商<lb/>
家安得而不重困賠累日深則配引日少配引日少則<lb/>
官鹽不得不貴而私鹽得以橫行故逐年之課難以奏<lb/>
銷連歲之引盡皆壅滯非加派之所致歟故關差惟在<lb/>
嚴禁苛求使舟車絡繹貨物流通則税自足額鹽差惟<lb/>
<pb n="KR2f0006_WYG_023-2b"/>
在力除加派使商困少蘇盡復舊業則課自贏餘至於<lb/>
督撫係封疆大吏更當仰體朝廷歸併之意關政不得<lb/>
視為帶理漫不經心誤任屬員聽其剝削鹽政不得罔<lb/>
恤窮商獨專厚利硬派州縣計口征錢夫𣙜關部屬尚<lb/>
有顧忌恐督撫持其短長今歸督撫則何所瞻顧廵鹽<lb/>
御史地方官或不奉約束今歸督撫則孰敢抗違况欽<lb/>
差猶毎年更換而督撫兼理則無限期若不實心奉行<lb/>
使風清弊絶則大負歸併之本意矣至將耗羨充課固<lb/>
<pb n="KR2f0006_WYG_023-3a"/>
　屬急公但恐以耗羡歸正額而正額之外復加耗羨商<lb/>
　民重輸疊出何以堪此朕深悉關鹽擾累之害垂念商<lb/>
　民營逐之苦特諭爾等經理𣙜税者務期奉公守法遴<lb/>
　委得人知商旅之艱辛絶箕斂之弊竇通商即所以理<lb/>
　財足民即所以裕國如自利自便罔上行私責有攸歸<lb/>
　其悉遵朕㫖<lb/>
　　　三月丁丒<lb/>
上諭河南廵撫石文焯據奏請將捐穀耗羨銀兩收存司<lb/>
<pb n="KR2f0006_WYG_023-3b"/>
　庫畱充公用耗羨存庫不過暫寄以備地方公用斷不<lb/>
　可歸入錢糧之内凡此等羨餘概不得牽混正項國家<lb/>
　經費自有常額若將此入正項爾等羨餘必仍另取不<lb/>
　特名實相違且恐移東就西反致滋弊<lb/>
　　　雍正三年乙巳五月癸丑<lb/>
上諭内閣制錢乃日用必需之物務使逺近流通以便民<lb/>
　用京師錢局毎歳鼓鑄則制錢應日加增今雖不致缺<lb/>
　乏而各省未得流布民用不敷是必有銷燬官錢以為<lb/>
<pb n="KR2f0006_WYG_023-4a"/>
　私鑄者且聞湖廣河南等省私鑄之風尤甚著直隸及<lb/>
　各省督撫申飭該地方官宻訪查拏嚴行禁止母使姦<lb/>
　徒漏網儻稽察少踈仍蹈前弊一經訪覺定將地方大<lb/>
　小官吏分别治罪<lb/>
　　　雍正四年丙午四月己丑<lb/>
上諭内閣各省耗羨銀兩與營伍中數分公糧存貯公所<lb/>
　原為本省本營之中或有公事需用或為各官養亷使<lb/>
　地方營伍備用有資不致派累兵民乃通權達變之法<lb/>
<pb n="KR2f0006_WYG_023-4b"/>
　其來久矣竝非正項錢糧可比也邇來督撫提鎮中小<lb/>
　心拘謹者恐目前經手將來無以自明具摺奏請咨部<lb/>
　以記出納原係見小之舉該部祇應存案此竝非開銷<lb/>
　正項錢糧也若將耗羨銀兩俱比照正項具題報銷相<lb/>
　沿日久或有不肖官員指耗羨為正項而於耗羨之外<lb/>
　又事苛求必致貽累小民此風斷不可長<lb/>
　　　九月丙申<lb/>
上諭内閣錢文乃民間日用之所必需向因錢價昻貴朕<lb/>
<pb n="KR2f0006_WYG_023-5a"/>
　悉心籌畫至再至三今鼔鑄之錢日増而錢文不見其<lb/>
　多錢價仍復不減是必姦民圖利有銷燬制錢打造器<lb/>
　皿之事若不禁止銅器則錢價究不能平嗣後除三品<lb/>
　以上官員准用銅器外其餘人等不得用黄銅器皿定<lb/>
　限三年令將所有黄銅器皿悉行報出官給應得之價<lb/>
　如旗人則於本旗交官領價漢官民人則於五城該管<lb/>
　之處交官領價不論輕重多寡隨便收買不許發價之<lb/>
　人絲毫扣剋違者重治其罪若三年之後仍有私藏黄<lb/>
<pb n="KR2f0006_WYG_023-5b"/>
　銅器皿者亦加重處如此可永杜燬錢制器之弊而國<lb/>
　寶流通民用充裕實為有益著九卿確議具奏<lb/>
　　　十二月丙子<lb/>
上諭都察院及五城御史等制錢乃日用之所必需務使<lb/>
　充足流通始便民間之用國家開局年年鼓鑄而京師<lb/>
　錢文不見加增外省地方亦未流布是必有銷燬制錢<lb/>
　製造器皿以致錢文短少錢價日昻朕念切民生屢降<lb/>
　諭㫖而錢價仍未平減是以禁用黄銅器皿凡民間所<lb/>
<pb n="KR2f0006_WYG_023-6a"/>
　有俱給價令其交官以資鼔鑄此悉心籌畫專為民間<lb/>
　資生便用起見竝非朕有需用銅斤之處而廣收民間<lb/>
　之銅器於内府也似此有益於民間之事即當踴躍急<lb/>
　公欣然交納使錢文贏餘日用贍足尚何待於上官稽<lb/>
　查催廹耶况銅器交官皆如數領受價值又何樂而不<lb/>
　為且民間器皿非必定需黄銅製造其在有力之家則<lb/>
　白銅紅銅皆非難得之物而無力之家如木盆磁器價<lb/>
　廉工省亦未甞不適於用非若錢文為人人所萬不可<lb/>
<pb n="KR2f0006_WYG_023-6b"/>
　缺者與其將黄銅器皿藏匿於家將來限滿三年犯禁<lb/>
　獲罪何如彼此相勸早為交納既得價值而又受錢價<lb/>
　減省之利益乎著將此㫖通行曉諭其咸體朕意<lb/>
　　　雍正五年丁未四月壬辰<lb/>
上諭户部國家設立寶源寶泉二局鼓鑄制錢原期充足<lb/>
　流通以便民用乃鼔鑄日增而錢文不見其多錢價不<lb/>
　見其平必有姦偽之徒銷燬制錢造作器皿以賈利害<lb/>
　民者向經九卿會議凡黄銅器皿除樂器鏡面戥盤外<lb/>
<pb n="KR2f0006_WYG_023-7a"/>
　其餘不准使用悉令交官給與價值朕令先試行於直<lb/>
　隸及各處省城無非欲杜燬錢之弊而清其源也乃立<lb/>
　法甚明而玩法者尚衆昨歩軍統領阿齊圖現於崇文<lb/>
　門外拏獲銷燬制錢之人近在輦轂尚有此軰則鄉邑<lb/>
　偏僻之地可知矣此弊不除錢文何以得充著直隸總<lb/>
　督嚴飭各地方官宻行緝拏如有踈縱將該地方官照<lb/>
　溺職例革職至於銅器交官給價先試行於直隸及各<lb/>
　處省城其餘各府州縣地方一時難於通行故尚准其<lb/>
<pb n="KR2f0006_WYG_023-7b"/>
　使用然既准其使用又復任其打造貨賣則將來仍滋<lb/>
　弊端於事無益著該督撫通行禁飭嗣後各處舗户人<lb/>
　等不得製造黄銅新器違者照例治罪<lb/>
　　　九月乙卯<lb/>
上諭各省督撫等民生日用所需制錢最為切要朕特為<lb/>
　便民起見屢頒諭㫖嚴禁銷燬制錢竝令京城及各省<lb/>
　督撫駐劄之省城不許鑄造黄銅器皿三品以下官員<lb/>
　及兵民人等不得私用此朕欲期錢文豐裕為小民易<lb/>
<pb n="KR2f0006_WYG_023-8a"/>
於資生非朕有所需用也已曾諄切詳諭不啻再三京<lb/>
城現今奉行錢價已覺稍平乃近聞各處督撫駐劄之<lb/>
省城銅器店内仍用黄銅鑄造者甚多此明係各省督<lb/>
撫不實力奉行徒以告示曉諭虚文掩飾而已朕向因<lb/>
錢局鼔鑄日增而錢文日見短少即知有銷燬制錢鑄<lb/>
造銅器之弊嗣於京城内屢次拏獲銷燬制錢之姦民<lb/>
而欽差官員至甘肅地方亦見有燬錢為器者省會乃<lb/>
督撫駐節之區耳目最近政令易行非若逺鄉僻壤之<lb/>
<pb n="KR2f0006_WYG_023-8b"/>
難於稽察也若果實心遵奉甚屬易事朕為制錢籌畫<lb/>
宵旰焦勞各省地方官辦運銅斤亦甚費經營跋渉之<lb/>
苦然後官局得以鼔鑄錢文以資百姓之用夫以鑄錢<lb/>
如此之難而姦棍貪財射利竟將已成之錢復行銷燬<lb/>
故禁用黄銅者所以杜燬錢之源也今特再加訓誡各<lb/>
省督撫務宜實力奉行倘仍前踈忽定將督撫嚴加處<lb/>
分至從前曾斟酌三品以上許用黄銅器皿今覺濫用<lb/>
者多嗣後惟一品官員之家器皿許用黄銅餘著通行<lb/>
<pb n="KR2f0006_WYG_023-9a"/>
　禁止<lb/>
　　　戊辰<lb/>
上諭户部向來山西虧空甚多國帑久虚不能彌補歴任<lb/>
　撫臣毎請將虧空人員革職留任彌補不但毫無益於<lb/>
　國帑此等劣員轉將虧空為䕶符無所不為民生實受<lb/>
　其害諾岷涖任後將虧空人員盡行叅革酌定以公完<lb/>
　公之法將州縣之火耗重者嚴行裁汰酌中量留耗羨<lb/>
　抵補無著之虧空不使累及民間而官員亦免承追不<lb/>
<pb n="KR2f0006_WYG_023-9b"/>
　力之叅罰又恐官員無以養亷復酌撥以為日用之資<lb/>
　凡地方公務所需亦皆取給於此上不誤公下不累民<lb/>
　此實通權達變之良䇿也諾岷在任二年將山西數十<lb/>
　年未清之積案漸漸就緒伊都立接任柔懦無能且好<lb/>
　務虚名因循瞻顧從前諾岷之未及清理者未能清理<lb/>
　一事當諾岷在任之時髙成齡不得已協力相助上𦂳<lb/>
　辦理及伊都立接任髙成齡茍且怠忽贊成伊都立之<lb/>
　廢弛今見年歳已久舊案不能楚結又經朕數次嚴諭<lb/>
<pb n="KR2f0006_WYG_023-10a"/>
始請定承追之限獨不思數年以來藏匿花費弊端種<lb/>
種清理愈難髙成齡何不陳奏於從前而乃遲至於今<lb/>
日乎應如何追完之處俟石麟到任後與髙成齡悉心<lb/>
定議具奏伊都立曾奏稱地方虧空彌補全完之後應<lb/>
將耗羨解充公帑他省亦屢有如此陳奏之人朕皆嚴<lb/>
切訓飭之蓋耗羨者出産於地方即小民之膏脂也以<lb/>
地方之出産完本地之虧項所謂以公完公官民均有<lb/>
裨益若虧空既完則此項耗羨應仍歸於本地之官民<lb/>
<pb n="KR2f0006_WYG_023-10b"/>
豈有收入公帑之理他省亦有將州縣之耗羨提解十<lb/>
分中之二三以備公用者該地方大吏應念此項雖充<lb/>
公用實民力之所輸將百凡撙節愛惜不使妄費遇有<lb/>
應用之事而後動用方為節用愛人之道乃近來督撫<lb/>
藩司等多以此項既已捐之於公取㩦甚便任意支用<lb/>
如此非諾岷提解火耗之初心矣昨田文鏡奏稱河南<lb/>
固始縣東闗官河一道地勢窪下七月間驟雨水漲東<lb/>
岸長興集西岸站馬集二處被水浸注民房倒塌漂沒<lb/>
<pb n="KR2f0006_WYG_023-11a"/>
　人口幸而水退甚速禾稼無恙竝不成災無庸題請蠲<lb/>
　免其被水人民已將司庫存貯耗羨之銀動撥令道員<lb/>
　確查散賑加意撫恤等語如田文鏡之辦理此事乃以<lb/>
　地方之耗羨為地方之公用百姓得霑恩惠而耗羨之<lb/>
　留誠為有益大凡地方小有水旱之事勘不成災於例<lb/>
　不應題本者該督撫當就近酌量料理竝具摺奏聞務<lb/>
　令朕得知地方情形無絲毫隱匿方不負封疆大臣之<lb/>
　任田文鏡所奏固始臨河鄉村被水之處河道或有應<lb/>
<pb n="KR2f0006_WYG_023-11b"/>
　修濬以除水患者著田文鏡商酌辦理<lb/>
　　　雍正六年戊申二月丙申<lb/>
上諭直省督撫布政使等任土作貢天地之常經守法奉<lb/>
　公生民之恒性斷無有食地之利而不願輸納正供以<lb/>
　甘蹈罪戾者何以錢糧虧空拖欠之弊積習相沿難於<lb/>
　整理如此一則胥吏中飽之患未除也或由包攬入已<lb/>
　或由洗改串票或將投櫃之銀釣封竊取或將應比之<lb/>
　户匿名免追種種弊端不可枚舉其故皆由於錢糧完<lb/>
<pb n="KR2f0006_WYG_023-12a"/>
欠細數官未甞顯示於民在官則以為民欠在民則以<lb/>
為已完故吏胥得以作姦而官民竝受蒙蔽應飭州縣<lb/>
官毎年令各鄉各里書手將所管欠户各名下已完錢<lb/>
糧若干尚欠若干逐一開明呈送州縣官查對無差即<lb/>
用印出示各貼本里使欠糧之民家喻户曉如有中飽<lb/>
等弊許執串票具控則吏胥不得肆其姦盜矣再則不<lb/>
肖有司借端侵漁那新掩舊之弊不可不察也朕因各<lb/>
省舊欠甚多恐民力難於輸納格外開恩准其分年帶<lb/>
<pb n="KR2f0006_WYG_023-12b"/>
徴其應徴之數有在十年以上者亦有寛至十年以外<lb/>
者酌其多寡分别逺近此朕愛養黎元之至意期於民<lb/>
欠易完而民力可紓也乃聞有不肖州縣官另立私冊<lb/>
於毎年應徴分數之外溢額多收及至報解之時止照<lb/>
分數起解該管上司因其已經照數起觧不復再行稽<lb/>
查而此多徴之數遂得任其侵那又成虧空之項且民<lb/>
間見已經完納者徒供官吏之侵漁亦遂怠其急公之<lb/>
念而抗延拖欠之事由此而起朕意分年帶徴之項亦<lb/>
<pb n="KR2f0006_WYG_023-13a"/>
　應將花户名下毎年應完若干之處詳細開明出榜曉<lb/>
　示令其按數完納以上二條乃據朕所聞書示其作何<lb/>
　因地制宜與斟酌立法之處總在地方大臣詳察弊端<lb/>
　權衡損益督率有司實心經理果有忠誠廉幹之人自<lb/>
　無不可清釐之事信乎治賦在乎得人除弊方能立政<lb/>
　任地方之重寄者其慎思之<lb/>
　　　九月庚午<lb/>
上諭户部論語曰百姓足君孰與不足朕宵旰孜孜惟以<lb/>
<pb n="KR2f0006_WYG_023-13b"/>
　足民益下為念是以各省逋賦則蠲至數百萬毎年正<lb/>
　額則免至數十萬凡興作工程俱支國帑偶遇旱澇蠲<lb/>
　賑兼施此中外所共知共見者乃邇年以來各省督撫<lb/>
　等有以地方舊有之項不敢入已奏請歸公者彼時陳<lb/>
　奏之際似出急公奉法之心今細加體察此等欵項多<lb/>
　係地方相沿之積弊歴年未革之陋規不取之於民即<lb/>
　取之於國者一種欺世盜名之督撫往往奏請歸公以<lb/>
　博清廉之美譽更有本係一己之贓私入己囊槖又恐<lb/>
<pb n="KR2f0006_WYG_023-14a"/>
　敗露不得已而奏請歸公以盖前愆又或回䕶前任之<lb/>
　員而奏請歸公以掩其短則是諸臣欲沽一己之名欲<lb/>
　逃一己之罪而巧借奉公之説為此遮飾之計也著各<lb/>
　省督撫等悉心確查若無礙於國無礙於民可以歸公<lb/>
　之項則將緣由備細聲明具摺陳奏候朕批示其有上<lb/>
　竊之於國而下取之於民者則應永行裁革不許借歸<lb/>
　公之名以遂其私心而掩其積弊如有仍蹈舊習者經<lb/>
　朕察出定行嚴加處分<lb/>
<pb n="KR2f0006_WYG_023-14b"/>
　　　十一月丙子<lb/>
上諭户部蘇州廵撫所屬七府五州自康熙五十一年起<lb/>
　至雍正四年未完地丁錢糧積至八百一十三萬八千<lb/>
　餘兩其中蘇松常三府太倉一州積欠最多自一百四<lb/>
　十餘萬兩至一百八十餘萬兩不等朕念切民瘼凡閭<lb/>
　閻疾苦周知洞悉此未完錢糧或有産去糧存而不能<lb/>
　完納者或有人産已盡而無可催追者又或有從前遇<lb/>
　歉收之歳而地方官匿荒未報小民無力輸將致成拖<lb/>
<pb n="KR2f0006_WYG_023-15a"/>
欠者累積十餘年之久其數至千百萬兩但其中有或<lb/>
本係該地方官虧空而希圖卸脱揑作民欠者或糧户<lb/>
已經交納而姦胥蠧役侵蝕入已仍作民欠者是此項<lb/>
未完大約官虧空者十之一二吏侵蝕者十之三四其<lb/>
實民欠不過四五而已在貧窶之民固不能為無米之<lb/>
炊而官吏因縁作弊蠧國害民情罪可惡若非徹底清<lb/>
釐即欲加惠於百姓其道無由是以從前令張楷將江<lb/>
蘇民欠清查分晰張楷竝不清查奏稱俱係民欠請分<lb/>
<pb n="KR2f0006_WYG_023-15b"/>
年帶徴朕雖姑允其請意甚未愜鄂爾泰於蘇州布政<lb/>
使任内實力稽查將有頭緒時以雲南廵撫職任綦重<lb/>
將鄂爾泰補授而清查之案又未竟其事後陳時夏到<lb/>
任之後一味怠忽疲玩毫無整理釐剔之心將從前分<lb/>
年帶徴之項一併催追以致小民艱於輸納地方官又<lb/>
奉行不善日事敲撲嚴比七府五州之黎庶不得霑被<lb/>
恩澤朕心深為軫念乃陳時夏又奏稱蘇松積欠難於<lb/>
清結從前既䝉聖恩蠲免浮糧今請以舊欠之糧均派<lb/>
<pb n="KR2f0006_WYG_023-16a"/>
　於新糧户内分年徴收以抵補積欠夫蘇松浮糧朕仰<lb/>
　承<lb/>
皇考聖心毎歲額免四十五萬兩煌煌明㫖布告億兆豈<lb/>
　有既蠲正額而復借此抵補積欠之理朕以誠信待天<lb/>
　下臣民寧肯為巧詐之術乎且舊欠自有本人即非本<lb/>
　人亦自另有著落若舍此不追而均派新糧是刁民因<lb/>
　積欠而得利良民因先輸而倍徴從此人人效尤誰復<lb/>
　輸供正賦况以舊欠派入新糧舊欠未必全完而新糧<lb/>
<pb n="KR2f0006_WYG_023-16b"/>
　又致欠缺此種狂悖之論不過因朕留伊在蘇州清理<lb/>
　未完一時不能脱身藉此草率完結耳今尹繼善現在<lb/>
　清查尹繼善初任封疆兹事煩重非一人心力所能辦<lb/>
　理蘇松等七府太倉等五州歴年帶徴地丁錢糧著一<lb/>
　概暫停徴比俟朕派員前往與該地方官協理清查將<lb/>
　各州縣官侵若干吏蝕若干實在民欠若干一一釐剔<lb/>
　清楚朕當再降諭㫖户部即遵諭行令該督撫遍行出<lb/>
　示曉諭其派員分查之處著户部詳悉定議具奏<lb/>
<pb n="KR2f0006_WYG_023-17a"/>
　　　雍正七年己酉二月甲午<lb/>
上諭户部鹽茶皆民生日用所必需查川省鹽課考成惟<lb/>
　責之産鹽州縣其餘竝無廵查之責且有僻逺地方不<lb/>
　行官引以致私販充塞甚為鹽政之弊應將官引通行<lb/>
　合省約計州縣户口之多寡均匀頒發令其各自招商<lb/>
　轉運倘有壅滯責成各州縣定為考成如此則有司等<lb/>
　自必加意查察使私販息而官引銷弊端可以釐剔矣<lb/>
　又聞川茶皆論園論樹以定税額夫茶樹有大小不同<lb/>
<pb n="KR2f0006_WYG_023-17b"/>
　園地有廣狹不一若概以園樹之數為額未為允當應<lb/>
　將茶税照斤兩收納方得其平以上二項著該督撫詳<lb/>
　議定為成例使川省鹽茶經理妥協於民生均有禆益<lb/>
　　　乙未<lb/>
上諭户部錢為國寶固貴流通以利民然必權衡輕重使<lb/>
　得其平方能便民用而無囤積私銷之弊近聞馬蘭峪<lb/>
　地方奉天直隸數府錢價過賤民間貿易物價必致虧<lb/>
　損且恐姦弊從此而生著該督及奉天府府尹嚴飭地<lb/>
<pb n="KR2f0006_WYG_023-18a"/>
　方官通行曉諭嗣後錢價毎銀一兩止許換大制錢一<lb/>
　千文竝著該部行文各省督撫轉飭各地方毎銀一兩<lb/>
　所換制錢不得過一千文俾民用便利而國寶流通以<lb/>
　為經久平凖之定則<lb/>
　　　戊戌<lb/>
上諭内閣各省關口開放船隻向例有部頒號簿以便稽<lb/>
　查兹聞各關另設私簿徵收報部時始將號簿挨日填<lb/>
　造其意以船隻往來多寡不齊不能逐日有徵收之數<lb/>
<pb n="KR2f0006_WYG_023-18b"/>
　目是以匀派填造如此則簿内數目與商船過税串票<lb/>
　毫不相符殊非政體且凡事據實則可以無弊作偽則<lb/>
　弊竇叢生嗣後各關於部頒號簿務須據實填寫如無<lb/>
　船隻過税之日亦即註明倘仍蹈前轍定行嚴加議處<lb/>
　該部亦不得混行指駁致滋弊端<lb/>
　　　十月甲子<lb/>
上諭内閣朕夙夜孜孜以吏治民風為念惟蘇松所屬糧<lb/>
　賦浩繁民欠累積官吏借此侵漁姦徒肆其包攬若不<lb/>
<pb n="KR2f0006_WYG_023-19a"/>
徹底清查則吏治難以整肅民風無由淳厚是以特命<lb/>
大臣總理清查之事又遴選大員分查州縣協理令將<lb/>
官侵吏蝕民欠三項明晰清釐不得絲毫朦混又屢次<lb/>
降㫖將蘇松等七府太倉等五州歴年帶徵地丁漕項<lb/>
錢糧一概暫停徵比俟釐剔清楚之後再降諭㫖并令<lb/>
該督撫遍行出示曉諭是朕於清查一案已申示再四<lb/>
可謂明白詳備矣乃承命之員奉行不善其始以為官<lb/>
侵無㡬遂將紳衿所欠帶徵之項指為官侵以致姦胥<lb/>
<pb n="KR2f0006_WYG_023-19b"/>
蠧吏借端挾詐如松江候選州同朱榮椿者積欠錢糧<lb/>
九百餘兩而為蠧書訛詐亦至九百餘兩此其明驗也<lb/>
又聞不肖州縣有以里圖櫃書侵蝕之項將來難於歸<lb/>
著議令官户富户分派攤賠者又有將帶徴錢糧加增<lb/>
火耗以補官虧者其説雖未足盡信然人言籍籍總理<lb/>
其事者寧未聞之耶此皆由於承命之員不能深體朕<lb/>
心而以徵比為清查之誤也設朕欲藉此為催徴錢糧<lb/>
之計從前又何以降㫖停徴乎其有自願完納仍令地<lb/>
<pb n="KR2f0006_WYG_023-20a"/>
方官收受者縁浙江總督李衛來京陛見時奏稱江南<lb/>
舊欠錢糧自奉諭停徴之後凡有願完者州縣官恐渉<lb/>
先侵後吐之嫌概不收受於民情頗有未便等語朕以<lb/>
民間凡有隱匿錢糧尚准其自首豈有願完舊欠而不<lb/>
准其輸納之理是以諭令户部行文該總理清查大員<lb/>
知之乃不意奉行者遂借此為由將停徴之項概行催<lb/>
徴名曰勸輸而差役追呼甚於嚴比近見各員所奏有<lb/>
稱已完一百餘萬者有稱旬餘之内州縣完三萬餘兩<lb/>
<pb n="KR2f0006_WYG_023-20b"/>
者而溫而遜奏云此番清查首在勸其完納不徒在於<lb/>
造冊又聞朱鴻緒告人云鎮江一府舊欠二年内必令<lb/>
其全完是各員俱以完納錢糧為重而以清查官侵吏<lb/>
蝕民欠置之度外矣與朕㫖不大相逕庭乎著將未完<lb/>
積欠概行停徴其中或有官吏侵蝕今自首完納贖罪<lb/>
者聽其交庫外其餘民欠即有情願交納者亦不准收<lb/>
受該總理之員務令分查協理各員恪遵前㫖將官侵<lb/>
吏蝕民欠分别清釐無得絲毫朦混倘仍有私行徵納<lb/>
<pb n="KR2f0006_WYG_023-21a"/>
　及將民欠内之官户富户掩蓋官吏侵蝕者該督撫及<lb/>
　總理大臣即行指叅從重治罪倘隱徇不舉或失於覺<lb/>
　察經朕訪聞定將該督撫等一併交部嚴加議處又聞<lb/>
　分查之員令各欠户自行首報夫前㫖之准令自首者<lb/>
　乃侵蝕錢糧之官吏此等侵蝕之人本有應得之罪朕<lb/>
　不忍其盡罹國典是以令其據實自首則從寛免其治<lb/>
　罪至於歴年積欠前已分年帶徴今又一概停徴伊等<lb/>
　又有何罪而令其自首乎總之各員不知朕澄清吏治<lb/>
<pb n="KR2f0006_WYG_023-21b"/>
　惠養小民之心而惟以錢糧為重朝廷之德意不宣究<lb/>
　於下司其事者寧無愧乎諭到著督撫布政使即刋刻<lb/>
　頒發所屬凡逺鄉僻壤悉行張掛使官吏紳衿軍民人<lb/>
　等咸知朕意<lb/>
　　　十二月癸卯<lb/>
上諭内閣朕即位以來屢有臣工條奏各處地方官徵收<lb/>
　落地税銀交公者甚少所有贏餘皆入私槖雍正三年<lb/>
　又有人條奏廣西梧州一年收税銀四五萬兩不等止<lb/>
<pb n="KR2f0006_WYG_023-22a"/>
觧正項銀一萬一千八百兩潯州一年收税銀二萬兩<lb/>
止觧正項銀四千六百兩應令該撫查核據實奏聞并<lb/>
令各省抽收税銀之處俱據實奏報等語隨經九卿議<lb/>
令各省督撫遴委幹員監收一年之後視其贏餘若干<lb/>
奏聞候㫖朕思孟子言治國之道首稱取於民有制所<lb/>
謂有制者即一定額徴之數也若税課之屬無顯然額<lb/>
徵之數則官吏得以高下其手而閭閻無所遵循即如<lb/>
從前各處税課經地方官徵收有於解額之外多數倍<lb/>
<pb n="KR2f0006_WYG_023-22b"/>
者且有多至數十倍者既無一定之章程則多寡可以<lb/>
任意其弊不可勝言屬員既已貪取上司必致苛求官<lb/>
員既已營私胥役必至橫索日積月累漸有增加之勢<lb/>
而難於稽查豈非民生之隱患乎朕是以允從條奏所<lb/>
請及九卿所議令各省督撫委員監收以定科則其徵<lb/>
收不及舊額者亦令奏聞降㫖裁減年來報出贏餘之<lb/>
處朕皆令留於本地或作各官養廉之需或為百姓公<lb/>
事之用使官員用度有頼自不妄取民財使地方公用<lb/>
<pb n="KR2f0006_WYG_023-23a"/>
有資即可寛恤民力無非以小民之財物仍用之於民<lb/>
間不令飽貪官汚吏之慾壑而已若該督撫等果能督<lb/>
率有司奉行盡善將一年所收者悉行奏聞不及額數<lb/>
者請㫖減免則賦有常經萬民共受其福矣乃聞外省<lb/>
中多有奉行不善者以朕愛民除弊之善政而庸劣有<lb/>
司借歸公之名或肥身養家或爭多鬭勝以致肩挑背<lb/>
負之㣲物皆徵收税課而該督撫等又不悉心稽查民<lb/>
間苦於擾累或起朝廷加税之疑獨不思朕愛養斯民<lb/>
<pb n="KR2f0006_WYG_023-23b"/>
如江南浙江江西三省額徵錢糧則永逺豁免六十餘<lb/>
萬各省毎年蠲免之正賦又一二百萬不等而發帑為<lb/>
地方興修工程者又不下數百萬豈有於數千百萬之<lb/>
帑金並不吝惜而轉與小民爭此蠅頭之利乎至於提<lb/>
解火耗乃均平通便之道官員有養廉之資民間無苛<lb/>
派之擾上司無得受饋遺狥情瞻顧之私下屬無請託<lb/>
鑽營暗通賄賂之弊屢頒諭㫖甚明從前督撫中有請<lb/>
將耗羨歸公者朕切加訓飭盖此項乃民間之物惟有<lb/>
<pb n="KR2f0006_WYG_023-24a"/>
　用之於本地若將絲毫歸公是朕利其所有矣朕必不<lb/>
　為也著各直省督撫將朕此㫖刋刻頒布自諭到通行<lb/>
　之後倘仍有加添重耗者一經發覺將經徵之員於本<lb/>
　地方即行正法其該管各上司失於覺察者亦必從重<lb/>
　治罪决不寛貸<lb/>
　　　雍正八年庚戌正月丙申衍聖公孔傳鐸奏兖州<lb/>
　　　府屬屯莊集税銀兩舊充尼山書院及林墓歳修<lb/>
　　　之用今各省清查税課請將此項報明歸公充餉<lb/>
<pb n="KR2f0006_WYG_023-24b"/>
上諭曰目今他省有清查税務之事葢因税課一項向無<lb/>
　定額地方官吏毎多侵蝕欺隐髙下其手刻剝小民是<lb/>
　以今將實數查出凡舊額之外所有贏餘即留為本地<lb/>
　官民之用並未將絲毫歸入公項也兗州屯莊集税銀<lb/>
　兩向充書院林墓歳修之費正是闕里之公用而孔傳<lb/>
　鐸忽請解部充餉是將此項税銀視為私槖也朕於<lb/>
　文廟工程敬謹辦理一切動用帑金所費不下數十萬<lb/>
　孔傳鐸寧不知之而為此卑鄙之陳奏甚屬不合嗣後<lb/>
<pb n="KR2f0006_WYG_023-25a"/>
　著將此項集税銀兩核實支給為書院林墓之用<lb/>
　　　九月丁丑<lb/>
上諭大學士等從前直省應行起運錢糧該省撫藩以解<lb/>
　部為艱毎至撥餉之時百計營求借備公協餉之名存<lb/>
　留本省而户曹堂司亦就中漁利將雜項税課盡留該<lb/>
　省司庫即正項觧部者亦屬寥寥以致外省撫藩得藉<lb/>
　存庫名色通同那用而州縣效尤亦不肯隨徴隨解官<lb/>
　侵吏蝕虧空纍纍自怡賢親王總理户部以來與二三<lb/>
<pb n="KR2f0006_WYG_023-25b"/>
　大臣同心釐整直省一切正雜錢糧除實在存留併各<lb/>
　封貯數十萬兩以備公用外其餘悉於春秋二季按數<lb/>
　撥解從此各省不敢有虚收虛報之弊是以虧項漸清<lb/>
　帑藏充裕今怡賢親王薨逝户部大臣仍遵守遺規未<lb/>
　甞稍易但恐不肖司官及姦猾胥吏乘間覬覦希圖撞<lb/>
　騙而無知外吏或冀倖可以復行舊習稍留掩藏虧空<lb/>
　餘地仍令書吏家人到京鑽營亦未可定倘有此等或<lb/>
　經户部大臣察出叅奏或朕親有訪聞定將撫藩革職<lb/>
<pb n="KR2f0006_WYG_023-26a"/>
　究擬司官書吏即行正法决不姑貸<lb/>
　　　十一月戊子<lb/>
上諭内閣朕即位之初清查户部錢糧始知歴年以來虧<lb/>
　空竟至二百五十餘萬兩之多是時怡賢親王管理部<lb/>
　務奏稱此項虧空歴年已久若一一根究責令賠補則<lb/>
　獲罪之人甚衆懇請寛免查究嗣後以本部餘平銀兩<lb/>
　陸續代為完補數年以來該部既有補帑之事是以各<lb/>
　省解銀交庫之時平銀未免稍重但從前解京銀兩到<lb/>
<pb n="KR2f0006_WYG_023-26b"/>
　部交納時雜費繁多又有暗中包攬官吏勒索種種情<lb/>
　弊此中外所共知者自怡賢親王管理三庫以來弊絶<lb/>
　風清各色浮費悉行禁革雖餘平銀兩畧覺加添而較<lb/>
　之從前雜費則減省已多且怡賢親王之意原欲俟虧<lb/>
　空彌補全完之後仍將平銀裁減此亦王屢次陳奏於<lb/>
　朕前者今庫中虧空之項俱已補足著將辛亥年春撥<lb/>
　解部銀兩照從前餘平之數減去一半該部即行文各<lb/>
　省巡撫布政使知之此項銀兩大約出自耗羨項下嗣<lb/>
<pb n="KR2f0006_WYG_023-27a"/>
　後著留於本省以備地方公事之用若司庫官員有額<lb/>
　外多索者著管理三庫之王大臣查叅若外省官員因<lb/>
　此次恩㫖將解部之項或有扣尅短少等弊亦著王大<lb/>
　臣指叅議處<lb/>
　　　雍正十一年癸丒十月甲寅<lb/>
上諭内閣各省商牙雜税額設牙帖俱由藩司衙門頒發<lb/>
　不許州縣濫給所以防增添之弊不使貽累於商民也<lb/>
　近聞各省牙帖歳有增添即如各集場中有雜貨小販<lb/>
<pb n="KR2f0006_WYG_023-27b"/>
　向來無藉牙行者今概行給帖而市井姦牙遂恃此把<lb/>
　持抽分利息是集場多一牙户商民即多一苦累甚非<lb/>
　平價通商之本意著直省督撫飭令各該藩司因地制<lb/>
　宜著為定額報部存案不許有司任意增添嗣後止將<lb/>
　額内退帖頂補之處查明換給再有新開集場應設牙<lb/>
　行者酌定名數給發亦報部存案庶貿易小民可永除<lb/>
　牙行苛索之弊矣<lb/>
　　　十一月癸巳<lb/>
<pb n="KR2f0006_WYG_023-28a"/>
上諭内閣鼔鑄錢文專為便民利用銅重則滋銷燬本輕<lb/>
　則多私鑄原係隨時更定籌畫變通斯可平錢價而杜<lb/>
　諸弊順治元年毎文鑄重一錢二年改鑄一錢二分十<lb/>
　四年加至一錢四分康熙二十三年因銷燬弊多仍改<lb/>
　重一錢嗣因私鑄競起於四十一年仍復一錢四分之<lb/>
　制迨後銅價逐漸加增以致工本愈重今寶泉寶源二<lb/>
　局額鑄錢文歳計虧折工本約銀三十萬兩朕思錢重<lb/>
　銅多徒滋銷燬且姦民不須重本便可随時鎔化跴緝<lb/>
<pb n="KR2f0006_WYG_023-28b"/>
　殊難若照順治二年之例每文鑄重一錢二分在銷燬<lb/>
　者無利而私鑄者亦難似屬權衡得中可以行之乆逺<lb/>
　再現今五省採辦洋銅三省採辦滇銅朕思與其令三<lb/>
　省辦銅解部莫若即令滇省就近鑄錢運至四川永寕<lb/>
　縣由水路運赴漢口搭附漕船解京可省京鑄之半甚<lb/>
　為便益至於户工兩局需用鉛斤舊係商辦聞貴州鉛<lb/>
　厰甚旺如酌給水脚令該撫委員解京較之商辦節省<lb/>
　尤多著酌定規條妥協辦理<lb/>
</p>
<p>
</p>
  </div>
</body>
</text>
</TEI>
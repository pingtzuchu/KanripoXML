<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0006_WYG_004-1a"/>
　欽定四庫全書<lb/>
大清世宗敬天昌運建中表正文武英明寛仁信毅大孝<lb/>
至誠憲皇帝聖訓卷四<lb/>
　　　聖學<lb/>
　　　雍正三年乙巳七月丁巳<lb/>
上諭禮部自古修己治人之道載在經書帝王御宇膺圗<lb/>
　咸資典學我<lb/>
聖祖仁皇帝天亶聰明而好古敏求六十餘年孜孜不倦<lb/>
<pb n="KR2f0006_WYG_004-1b"/>
　朕幼承<lb/>
庭訓時習簡編自即位以來更欲以研經味道之功為敷<lb/>
　政寧人之本顧以諒隂之際未舉經筵今八月二十三<lb/>
　日為釋服之期爾部可擇日舉行經筵典禮並詳查定<lb/>
　例以聞<lb/>
　　　雍正五年丁未六月壬寅<lb/>
上諭内閣近因考試新科進士以宋儒所云士人當有禮<lb/>
　義廉恥句為論題諸進士試卷進呈朕躬自披覽見其<lb/>
<pb n="KR2f0006_WYG_004-2a"/>
文藝之工拙優劣固有不同然大槩皆詞章記誦之常<lb/>
談未能真知題中之理藴而實有發明蓋所言止於儀<lb/>
文末節而已非禮義廉恥之大者也朕則謂古人言禮<lb/>
義廉恥國之四維者蓋以天下之大四海之衆皆範圍<lb/>
其中而不可須臾離而士人貴有禮義廉恥之説所指<lb/>
甚逺所包甚宏上之為人君下之為人臣皆當求其大<lb/>
者以為務而不可局於儀文末節間也以禮言之如化<lb/>
民成俗立教明倫使天下之人為臣皆知忠為子皆知<lb/>
<pb n="KR2f0006_WYG_004-2b"/>
孝此禮之大者也進退周旋俯仰揖讓此禮之小者也<lb/>
以義言之如開誠布公蕩平正直使天下之人無黨無<lb/>
偏和衷共濟此義之大者也然諾不欺出入必謹此義<lb/>
之小者也以廉言之理財制用崇儉務本使天下之人<lb/>
家給人足路不拾遺盜賊不生爭訟不作貪官汚吏無<lb/>
以自容此廉之大者也簞食豆羮一介不取此廉之小<lb/>
者也至於以恥言之為人君者憲天出治諴和萬民則<lb/>
當以一夫不獲其所為恥為人臣者行義達道兼善天<lb/>
<pb n="KR2f0006_WYG_004-3a"/>
　下則當以其君之不為堯舜為恥若夫鄉黨自好不失<lb/>
　言於人不失色於人此乃耻之小者耳欲為君盡君道<lb/>
　欲為臣盡臣道而其道不外禮義廉恥之四端士人者<lb/>
　以天下為己任其身既為臣之身而有致君之責者豈<lb/>
　可徒知其小節而不知其大者乎夫禮義廉耻由一端<lb/>
　之小者擴而充之皆可以保四海然必知其大者而務<lb/>
　之自可不遺於其小若或徒窺小節而不知其大則迂<lb/>
　拘曲謹祗圗檢束一身而不敢任天下之重此皆細民<lb/>
<pb n="KR2f0006_WYG_004-3b"/>
　之行而非士人之道也孔子曰人能𢎞道非道𢎞人其<lb/>
　可不勉自奮立乎朕引見新科進士時即欲面加訓諭<lb/>
　因天氣炎熱恐伊等暫時跪聽不能悉心領會今特詳<lb/>
　為宣示朕願與大小諸臣交相儆勉詳思禮義廉恥之<lb/>
　大者身體力行則人心風俗蒸蒸日上而唐虞三代之<lb/>
　治庶㡬其可復見也<lb/>
　　　七月癸酉<lb/>
上諭禮部朕惟<lb/>
<pb n="KR2f0006_WYG_004-4a"/>
孔子以天縱之至徳集羣聖之大成堯舜禹湯文武相<lb/>
傳之道具於經籍者頼<lb/>
孔子纂述修明之而魯論一書尤切於人生日用之實<lb/>
使萬世之倫紀以明萬世之名分以辨萬世之人心以<lb/>
正風俗以端若無<lb/>
孔子之教則人將忽於天秩天敘之經昧於民彝物則<lb/>
之理勢必以小加大以少陵長以賤妨貴尊卑倒置上<lb/>
下無等干名犯分越禮悖義所謂君不君臣不臣父不<lb/>
<pb n="KR2f0006_WYG_004-4b"/>
父子不子雖有粟吾得而食諸其為世道人心之害尚<lb/>
可勝言哉惟有<lb/>
孔子之教而人道之大經彞倫之至理昭然如日月之<lb/>
麗天江河之行地歴世愈久其道彌彰統智愚賢不肖<lb/>
之儔無有能越其範圍者綱維既立而人無踰閑蕩檢<lb/>
之事在君上尤受其益易曰君子以辨上下定民志禮<lb/>
運曰禮達而分定使非<lb/>
孔子立教垂訓則上下何以辨禮制何以達<lb/>
<pb n="KR2f0006_WYG_004-5a"/>
　孔子所以治萬世之天下而為生民以來所未有也使<lb/>
　為君者不知尊崇<lb/>
　孔子亦何以建極於上而表正萬邦乎人第知<lb/>
　孔子之教在明倫紀辨名分正人心端風俗亦知倫紀<lb/>
　既明名分既辨人心既正風俗既端而受其益者之尤<lb/>
　在君上也哉朕故表而出之以見<lb/>
　孔子之道之大而<lb/>
　孔子之功之隆也<lb/>
<pb n="KR2f0006_WYG_004-5b"/>
　　　十一月壬戌<lb/>
上諭内閣朕覽明太祖所著洪武寳訓一書詞義周詳誥<lb/>
　誡諄切所以教其子孫臣庶者亦費苦心但明太祖起<lb/>
　自布衣奄有天下雖姿性過人而其識見尚局於卑隘<lb/>
　其規模未臻於廣大蓋縁文過其實言行多不能相符<lb/>
　而議論自相矛盾者有之朕觀堯舜授受心法惟有一<lb/>
　中治世之道必事事合乎時中始為至善我<lb/>
太祖<lb/>
<pb n="KR2f0006_WYG_004-6a"/>
太宗<lb/>
世祖<lb/>
聖祖相承之神謨聖烈合於大中至正之道者已經敬輯<lb/>
聖訓垂為世法而從前史册所載歴代帝王之舉動言論<lb/>
　毎於中道之權衡或未能悉協大抵由於時勢之所值<lb/>
　不同故政治訓辭亦因之而有偏向後之論者遂不能<lb/>
　無疑議於其間朕意欲將經史所載歴代帝王之嘉言<lb/>
　懿行可以紹執中建極之心傳者採錄成書為後世子<lb/>
<pb n="KR2f0006_WYG_004-6b"/>
　孫之法鑒著派翰林官分任纂修陸續進呈朕親加酌<lb/>
　定<lb/>
　　　十二月甲申刋刻孝經小學清漢文告成<lb/>
御製孝經序文曰孝經者聖人所以彰明彞訓覺悟生民<lb/>
　溯天地之性則知人為萬物之靈叙家國之倫則知孝<lb/>
　為百行之始人能孝於其親處稱惇實之士出成忠順<lb/>
　之臣下以此為立身之要上以此為立教之原故謂之<lb/>
　至徳要道自昔聖帝哲王宰世經物未有不以孝治為<lb/>
<pb n="KR2f0006_WYG_004-7a"/>
　先務者也恭惟<lb/>
聖祖仁皇帝纘述<lb/>
世祖章皇帝遺緒<lb/>
詔命儒臣編輯孝經衍義一百卷刋行海内垂示永久顧<lb/>
　以篇帙繁多慮讀者未能周徧朕乃命專譯經文以便<lb/>
　誦習夫孝經一書詞簡義暢可不煩注解而自明誠使<lb/>
　内外臣庶父以教其子師以教其徒口諷其文心知其<lb/>
　理身踐其事為士大夫者能資孝作忠揚名顯親為庶<lb/>
<pb n="KR2f0006_WYG_004-7b"/>
　人者能謹身節用竭力致養家庭務敦於本行閭里胥<lb/>
　嚮於淳風如此則親遜成化和氣薰蒸躋比户可封之<lb/>
　俗是朕之所厚望也夫<lb/>
御製小學序文曰古者八歳而入小學教之以灑掃應對<lb/>
　進退之節愛親敬長之義俾童而習之以養其徳性其<lb/>
　説散見經傳朱子採集為小學一書所以示人教學之<lb/>
　方而有以為正心修身之本其言約其理該蓋六經四<lb/>
　子性理諸書之階梯也<lb/>
<pb n="KR2f0006_WYG_004-8a"/>
皇考聖祖仁皇帝嘗<lb/>
特頒諭旨令有司兼以命題課士海内士子固已咸知誦<lb/>
　法矣又<lb/>
命尚書顧八代一人繙譯清文日進呈<lb/>
覽欽定三年而後成嘉惠後學之心至深且厚當日未經<lb/>
　刋刻頒行朕敬承<lb/>
皇考遺志特命校對授梓以資肄習讀者宜知綱常倫紀<lb/>
　之當崇視聽言動之當謹與夫嘉言懿行之當遵循慕<lb/>
<pb n="KR2f0006_WYG_004-8b"/>
　效修其職自在家庭日用之常經而充其量可以成聖<lb/>
　賢忠孝之大節子弟之習於是而淳教化之原於是而<lb/>
　備詩曰成人有徳小子有造朕蓋深有望焉<lb/>
　　　雍正七年己酉閏七月癸酉<lb/>
上諭内閣九卿等易經云立天之道曰隂與陽立地之道<lb/>
　曰柔與剛立人之道曰仁與義仁義雖分而其理則一<lb/>
　天下之人但知仁主於慈義主於斷仁主於寛義主於<lb/>
　嚴以為仁義各有其用而不知其相資相濟而不可須<lb/>
<pb n="KR2f0006_WYG_004-9a"/>
　臾離也蓋有仁而無義則姑息之愛不合於事理當然<lb/>
　之則矣孔子曰惟仁者能好人能惡人蓋其所好惡必<lb/>
　合於事理之宜而後天下享仁人之福所謂殺一人以<lb/>
　安千萬人義之至正所以為仁之至也即如翦除盗賊<lb/>
　義也盗賊既除則良善得寧豈非仁乎懲創兇頑義也<lb/>
　兇頑既懲善者益勉於善而不善者且相率而遷於善<lb/>
　豈非仁乎其餘互相為用之處皆可以此𩔖推其分仁<lb/>
　與義為二而不能融㑹貫通者則見理不透故也<lb/>
<pb n="KR2f0006_WYG_004-9b"/>
　　　八月丁巳<lb/>
上諭大學士九卿等朕於用人行政是非賞罰總視乎理<lb/>
　之至公而未嘗稍存成見大學云心有所忿懥則不得<lb/>
　其正有所恐懼則不得其正有所好樂則不得其正有<lb/>
　所憂患則不得其正夫心不正則是非可否皆不得其<lb/>
　當其弊有不可勝言者矣周子通書云無欲則靜虛動<lb/>
　直静虛則明明則通動直則公公則溥可見人之心必<lb/>
　静虚動直而後應事接物可得其平若一有所偏向則<lb/>
<pb n="KR2f0006_WYG_004-10a"/>
　静不能虛動不能直又安望其明通公溥哉夫有所者<lb/>
　不過流於一偏而已足為心之累至於有我則全是自<lb/>
　私自利之心縈繞固結於中但知有已而不知有人其<lb/>
　心之不正更甚矣古稱溺愛者不明凡人溺愛他人則<lb/>
　於是非可否己不能辨而不免於惑况溺愛己身則但<lb/>
　見其是而不見其非但見其可而不見其否沈惑迷謬<lb/>
　以至過咎日叢愆尤日積而全不知醒悟改悔其為害<lb/>
　尚可言哉又如人臣以忠言規諫其君則望君之虛懷<lb/>
<pb n="KR2f0006_WYG_004-10b"/>
　採納而人君以正言訓勉其臣亦望臣之實心聽從君<lb/>
　不用臣言則加以拒諌之名若臣奉君之訓聼之藐藐<lb/>
　清夜自思能安於心乎惟是君不聼臣言人人皆得而<lb/>
　見之而臣之不能洗心易慮以從君之訓則在隱微之<lb/>
　間人所難知是在為臣者之捫心省察而已<lb/>
　　　雍正十年壬子五月甲申<lb/>
御製重修闕里<lb/>
　聖廟碑文其文曰朕惟<lb/>
<pb n="KR2f0006_WYG_004-11a"/>
上天垂佑蒸民篤生<lb/>
　至聖先師孔子以仁義道徳啟廸萬世之人心而三綱<lb/>
　以正五倫以明後之繼天御宇兼君師之任者有所則<lb/>
　傚以敷政立教企及乎唐虞三代之隆大矣哉聖人之<lb/>
　道其為福於羣黎也甚溥而為益於帝王也甚宏宜乎<lb/>
　尊崇之典與天地共悠乆也曲阜廟庭為<lb/>
　孔子里宅毓聖鍾靈之地神爽式憑明禋祗肅廟貌崇<lb/>
　閎由周而來乆且加盛我<lb/>
<pb n="KR2f0006_WYG_004-11b"/>
皇考聖祖仁皇帝徳符元化悟徹性天自羲農堯舜禹湯<lb/>
　文武周公之道集成於孔子者一一體於身心宣為政<lb/>
　治聖統在上應運而承康熙甲子東廵狩臨幸闕里謁<lb/>
　奠廟林殷禮隆儀漢唐莫及朕躬膺丕緒志切羮牆即<lb/>
　位之初加封<lb/>
　先師五代王爵詣雍釋菜題額歌詩佩徳報功之願夙<lb/>
　夜㒺釋於懷雍正二年闕里<lb/>
　聖廟不戒於火有司奏告朕悚惕靡寧詣廟致祭旋發<lb/>
<pb n="KR2f0006_WYG_004-12a"/>
　帑興修命大臣專董厥役殿廡規模悉準宫闕製器備<lb/>
　物亦令繪圗呈式裁酌協宜數年内諄諭執事臣僚經<lb/>
　營周至纖毫無憾始惬朕衷七年冬有司具奏<lb/>
　大成殿上梁前二日慶雲見於曲阜合詞稱瑞朕以天<lb/>
　人感應理固不爽而誠敬微忱詎能邀<lb/>
上帝<lb/>
　先師之垂鑒用是祗將祀事倍増試額俾普天率土被<lb/>
　聖人之徳化者同心感慶庶足以廣教澤而答嘉庥而<lb/>
<pb n="KR2f0006_WYG_004-12b"/>
　撫躬警勉恒朝夕凛凛焉朕嘗謂帝王之尊聖尊其道<lb/>
　也尊其道貴行其道居行道之位而能擴充光大達之<lb/>
　政令修齊治平得其要紀綱法度合其宜禮樂文章備<lb/>
　其盛凡聖道之未行於當時者悉行於後世雖去聖乆<lb/>
　逺而心源相接不啻親授於一堂之上黙證於千載之<lb/>
　前如是而欽崇褒顯悉由於中心誠服而治化日盛聖<lb/>
　道斯尊且夫聖人之道一天道也天以牖民之責屬之<lb/>
　聖人刪定贊修代天宣教彞倫敦敘禮法彰明後之帝<lb/>
<pb n="KR2f0006_WYG_004-13a"/>
　王奉其道以治世師承㒺斁資益良多然則尊天尊聖<lb/>
　理原合一今茲崇禮至聖正所以欽若<lb/>
昊天而於修建廟庭之重典有不至誠至敬者哉朕勤求<lb/>
　上理宵旰孜孜冀以仰述<lb/>
皇考之鴻謨丕揚<lb/>
　先師之厚澤爰敬推上天篤生聖人與聖人承天立教<lb/>
　垂憲奕世之意勒文碑石以昭示臣民於無極而系以<lb/>
　辭曰天心覺世聖治承天治法道法聖聖相傳三五之<lb/>
<pb n="KR2f0006_WYG_004-13b"/>
　隆以道致治峻徳宏昭豐功逺被聞知續統<lb/>
　至聖挺生中天復旦文教昌明經緯三才陶融萬象體<lb/>
　具中和功侔參兩表揚六籍程式五常如㑹滄海若揭<lb/>
　秋陽惟我<lb/>
皇考聰明睿知苞藴圗書滙宗洙泗徳與聖合禮為道崇<lb/>
　升堂容肅過里恩隆緒纘朕躬勤圖紹述至訓煌煌箴<lb/>
　銘宥密惟皇建極惟聖時中古今雖邈心理攸同作帝<lb/>
　王師與天地配開闢一人神靈如在奕奕新廟輝映尼<lb/>
<pb n="KR2f0006_WYG_004-14a"/>
　防金絲在御車服盈堂煥乎天文五雲示慶錫佑者天<lb/>
　承庥者聖敢云瑞應鑒厥微誠普祈洪貺永福編氓文<lb/>
　治光華日星晶麗木鐸揚聲垂億萬世<lb/>
　　　雍正十二年甲寅十月己酉<lb/>
上諭大學士等鬼神之道實是體物不遺古聖賢云無愧<lb/>
　衾影蓋實見得隨處有神明所以如此戒謹耳惟信以<lb/>
　為有而時時誠敬厥後必然受福若以為無而事事欺<lb/>
　慢厥後必然受禍理有一定毫髮不爽也<lb/>
<pb n="KR2f0006_WYG_004-14b"/>
　<lb/>
　<lb/>
　<lb/>
　<lb/>
　<lb/>
　<lb/>
大清世宗敬天昌運建中表正文武英明寛仁信毅大孝<lb/>
至誠憲皇帝聖訓卷四<lb/>
</p>
<p>
</p>
  </div>
</body>
</text>
</TEI>
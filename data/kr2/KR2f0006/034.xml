<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0006_WYG_034-1a"/>
　欽定四庫全書<lb/>
大清世宗敬天昌運建中表正文武英明寛仁信毅大孝<lb/>
至誠憲皇帝聖訓卷三十四<lb/>
　　　褒忠節<lb/>
　　　雍正二年甲辰十月癸未<lb/>
上諭九卿詹事科道等朕惟周禮有司勲之官凡有功者<lb/>
　書名太常祭於大烝祭法曰以死勤事則祀之凡以崇<lb/>
　德報功風勵忠節也<lb/>
<pb n="KR2f0006_WYG_034-1b"/>
太祖高皇帝肇造鴻圖<lb/>
太宗文皇帝式廓區夏<lb/>
世祖章皇帝奄有萬邦自創業以至定鼎將帥之臣致命<lb/>
　立功者不少<lb/>
聖祖仁皇帝臨御六十一年中間殱滅三逆永清朔漠以<lb/>
　及平定西藏臺灣雖天戈所指如疾風振槁而師旅之<lb/>
　臣捐軀馬革及守土之官見危授命者所在多有邇者<lb/>
　青海蕩平西域効順然自用兵以來將士奮勇前驅亦<lb/>
<pb n="KR2f0006_WYG_034-2a"/>
　有殁於行陣者此皆盡忠報國之臣朕甚嘉之亦甚憫<lb/>
　之當於京城建立祠廟春秋妥侑其偏裨士卒力戰敵<lb/>
　愾舍生取義者亦附列左右用以褒崇大節揚表芳徽<lb/>
　俾遠近觀聽勃然生忠義之心於治道亦有裨益仍令<lb/>
　翰林官纂其籍貫事蹟各為立傳彚成一編垂諸永久<lb/>
　爾等悉心詳議具奏<lb/>
　　　雍正七年己酉五月壬戌<lb/>
上諭内閣自本朝開國及平定三藩廓清朔漠以來褒忠<lb/>
<pb n="KR2f0006_WYG_034-2b"/>
　錄功之典最為優渥凡文武官弁兵丁之効力行間著<lb/>
　有勞績及臨戎致命遇敵受傷者皆赤心報國之人朝<lb/>
　廷沛澤加恩惟恐不速乃近年以來部臣辦事遲緩因<lb/>
　循往往因一二事之駁查遂將衆人䘏賞之典俱致淹<lb/>
　滯卽如陜甘川省從前攻剿南川北川青海桌子山等<lb/>
　處之文武官弁兵丁已經查核明晰應行䘏賞議敘祗<lb/>
　因青海等處功加冊結内有原任廵撫王景灝同知張<lb/>
　梅革職離任所造冊結無印可鈐部議駁查以致南川<lb/>
<pb n="KR2f0006_WYG_034-3a"/>
　等案䘏賞之處一并稽延經朕訪察而後知之夫官弁<lb/>
　例應議敘者不得早沾國恩固為不可而陣亡受傷人<lb/>
　等遲至數載之後尚未邀帑金之賜尤可憫惻著該部<lb/>
　速行䘏賞議敘嗣後凡有出兵加恩之案其中若有應<lb/>
　行駁查者止將應查之人扣除俟查明補給不得因一<lb/>
　二人之行查而稽遲衆人應得之恩典將此永著為例<lb/>
　又如從前進藏出征之官弁兵丁若有預借銀兩而本<lb/>
　身陣亡或在軍中受傷病故者除照例䘏賞外其所預<lb/>
<pb n="KR2f0006_WYG_034-3b"/>
　借銀兩槩免追還<lb/>
　　　十月己未<lb/>
上諭禮部雲貴廣西總督鄂爾泰忠誠體國經理苗疆勳<lb/>
　績懋著伊曾祖圖捫於開國時奮勇陷陣効命疆場忠<lb/>
　節炳然垂先衍慶積於其孫鄂爾泰為不世出之良臣<lb/>
　祖孫忠良後先輝映朕甚嘉焉今鄂爾泰奏稱曾祖圖<lb/>
　捫與祀昭忠寺牌位列銜佐領請將苗疆議敘之案移<lb/>
　賞曾祖祖父誥封等語著將鄂爾泰之曾祖祖父俱照<lb/>
<pb n="KR2f0006_WYG_034-4a"/>
　總督加内大臣兵部尚書職銜給與一品誥封其昭忠<lb/>
　寺牌位改書新贈之銜入於大臣之列鄂爾泰苗疆之<lb/>
　案仍著議敘<lb/>
　　　十一月戊寅<lb/>
上諭内閣從來開國之初必有從龍之佐或闢疆拓土茂<lb/>
　建崇勳或陷陣衝鋒捐軀殉節至於承平之後伐叛討<lb/>
　逆其抒誠宣力之臣壯猷忠節竝足以垂光竹帛流譽<lb/>
　無窮為人上者無不存篤念忠勳之心於本身厚加贈<lb/>
<pb n="KR2f0006_WYG_034-4b"/>
　䘏尤切望其子孫克紹前徽永受優待功臣之澤為之<lb/>
　子孫者自當謹守家風努力奮志砥礪廉隅世世為國<lb/>
　家有用之材以繼述先烈卽或貧窶不能自振國家自<lb/>
　必加以恩澤周恤其身家而不至於困苦無依也乃功<lb/>
　臣之後往往有不肖子孫自甘敗類或謀私結黨欺君<lb/>
　誤國或貪贓壞法虧空國帑陷身刑辟以致發遣遠邊<lb/>
　妻子入辛者庫在國家之法雖宗室懿親亦不能曲為<lb/>
　寬宥豈能於忠節之子孫别開寛假之路乎此等之人<lb/>
<pb n="KR2f0006_WYG_034-5a"/>
不念先人之心跡以致深負國恩非惟不忠更兼不孝<lb/>
其祖父有知亦應深惡而痛絶之且國家遇此等人寬<lb/>
之以恩則法有所不伸置之於法則情有所不忍為君<lb/>
者實處兩難之地其人之罪尚可言乎然伊等忍於負<lb/>
國而併忘其先人朕豈忍不念舊勳而不推恩及其後<lb/>
裔上年降旨令各旗將功臣之子孫内有犯法問罪及<lb/>
虧空拖欠者一一查出具奏今年各該旗陸續查奏前<lb/>
來朕詳加披覽斟酌情罪或其中勳節之後嫡派止此<lb/>
<pb n="KR2f0006_WYG_034-5b"/>
一二人者如施世驊等共六十二員名下應追未完銀<lb/>
共五十四萬六百九十五兩金五百兩米一千七百二<lb/>
十一石此各項錢糧俱係國家公帑非朕所得私自用<lb/>
恩豁免者著將内庫銀兩照數撥補代為伊等完項其<lb/>
或擬以充發監候及妻子家屬入辛者庫等罪者槩行<lb/>
寛釋凡此邀恩宥貸之人皆當捫心自愧刻骨銘肌并<lb/>
勉其子弟遷善遠辜毋或仍蹈故轍倘有過犯豈能再<lb/>
邀倖免凡屬忠節之子孫皆當以此為戒共加奮勉倘<lb/>
<pb n="KR2f0006_WYG_034-6a"/>
　因此次格外之恩或生玩法之念是朕之加恩不能勸<lb/>
　人為善轉至導人為非矣豈不重負朕念舊褒忠之至<lb/>
　意乎凡此寬宥人等倘有貧乏不能自給者准其於該<lb/>
　都統處具呈俟該都統奏聞朕當另加恩䘏以存養之<lb/>
　　　雍正八年庚戌六月乙丑<lb/>
上諭宗人府怡親王第三子𢎞暾朕指配富察氏尚未婚<lb/>
　娶而𢎞暾病故富察氏聞信卽慟哭截髪至王府懇求<lb/>
　持服守制彼時怡親王不允富察氏於門外跪哭以夜<lb/>
<pb n="KR2f0006_WYG_034-6b"/>
　繼日王始終未允并未遣人與彼一語王之意以王子<lb/>
　已故不忍再誤富察氏之終身也乃富察氏歸至母家<lb/>
　持服守節二年以來之死靡他今年吾弟薨逝富察氏<lb/>
　又至王門悲慟銜哀懇求服孝從前之事吾弟竝未奏<lb/>
　聞今王之管事人員以應否准其服孝奏請朕始知之<lb/>
　遂降旨准伊服孝令進王府諭王妃收以為媳富察氏<lb/>
　以幼年之女能知大義矢志栢舟其情可憫其行可嘉<lb/>
　𢎞暾身後一應禮儀俱照貝勒之例著於𢎞暾親姪内<lb/>
<pb n="KR2f0006_WYG_034-7a"/>
　以一人為𢎞暾之嗣卽襲封貝勒令富察氏撫養俾其<lb/>
　無子而有子以彰節女之厚報焉<lb/>
　　　七月戊寅<lb/>
上諭内閣國家効忠宣力之臣勳績茂著必膺崇報之典<lb/>
　令其世享烝嘗雍正二年朕已敇建昭忠寺自開國以<lb/>
　來致命立功盡忠報國之儔皆得春秋妥侑世世血食<lb/>
　顧念古者大烝之祭凡法施於民以勞定國者皆得竝<lb/>
　列祀典永受明禋則我朝名臣良弼其經邦佐治黼黻<lb/>
<pb n="KR2f0006_WYG_034-7b"/>
　昇平者皆祭法所必登朕欲為之建立祠宇久矣卽如<lb/>
　怡親王之精白一心忠誠體國勳在<lb/>
社稷澤被生民其功德隆盛又豈一切効忠宣力者之所<lb/>
　可比倫乎洪惟<lb/>
太祖<lb/>
太宗創業垂統厥有一德佐命之良<lb/>
世祖撫綏萬邦實多奮庸熙載之彦迨我<lb/>
聖祖臨御六十餘年其間良臣碩輔後先相望據朕所深<lb/>
<pb n="KR2f0006_WYG_034-8a"/>
　知者舉其一二如大學士公圖海公頼塔大學士張英<lb/>
　尚書顧八代馬爾漢趙申喬河道總督靳輔齊蘇勒總<lb/>
　督楊宗仁廵撫陳璸等持躬正直奉職公忠或垂節鉞<lb/>
　之勳或勵冰霜之節俯仰無愧為朝野所共欽終始不<lb/>
　渝無瑕疵之可指似此等靖共爾位不愧古大臣之風<lb/>
　者正不乏人旣樹羽儀於一世宜隆爼豆於千秋且使<lb/>
　世世為臣者觀感奮發知所慕效羣以臯䕫稷契共相<lb/>
　期待則明良喜起之盛朕於斯有厚望焉著於京城内<lb/>
<pb n="KR2f0006_WYG_034-8b"/>
　白馬關帝廟之旁選擇吉地特建廟宇命名賢良祠春<lb/>
　秋以時展祀其應入祠之員著内閣會同該部確查本<lb/>
　朝滿漢文武大臣才德著聞完名全節者詳愼開列具<lb/>
　奏請旨將來繼起之臣亦併得沾被恩光永為盛典<lb/>
　　　十一月丁亥<lb/>
上諭内閣各省選拔生員到京朕俱特派大臣秉公考試<lb/>
　分别等次進呈前有湖北應山縣生員楊可鏡一卷文<lb/>
　理荒疎經部議照例革去選拔頃朕聞楊可鏡乃明臣<lb/>
<pb n="KR2f0006_WYG_034-9a"/>
　楊漣之元孫昔順治四年楊漣之子楊之易為江南松<lb/>
　江府同知遭提督吳勝兆之叛捐軀殉難忠節凛然䝉<lb/>
世祖章皇帝之恩優加贈䘏此卽楊可鏡之曾祖也朕思<lb/>
　楊漣父子兩世忠義其後嗣子孫若稍能自立品行無<lb/>
　虧雖文藝不工亦當格外造就楊可鏡准作選拔赴國<lb/>
　子監肄業仍著禮部帶領引見<lb/>
　　　雍正九年辛亥正月乙亥<lb/>
上諭大學士等凖噶爾賊人乘我西路軍營不備傾其醜<lb/>
<pb n="KR2f0006_WYG_034-9b"/>
　類犯我卡倫盜赶駝馬總兵官樊廷等領兵二千轉戰<lb/>
　七晝夜擊殺賊衆又將盜去駝馬牲畜奪回樊廷忠勇<lb/>
　冠軍頗得勝算總兵張元佐副都統綽般台吉衮布三<lb/>
　等台吉定匝拉錫領兵應援奮力夾攻大敗賊人副將<lb/>
　張朝良以孤軍被困而能全師出圍凡此將弁皆見義<lb/>
　能勇致身効力均屬可嘉樊廷著賞銀一萬兩給一等<lb/>
　阿逹哈哈番張朝良冶大雄俱著賞銀五千兩給拜他<lb/>
　喇布勒哈番張元佐綽般俱著賞銀三千兩給拖沙喇<lb/>
<pb n="KR2f0006_WYG_034-10a"/>
　哈番台吉衮布著封公爵三等台吉定匝拉錫著授為<lb/>
　扎薩克一等台吉其餘有功將弁俱著大將軍岳鍾琪<lb/>
　查明奏聞加恩從優議敘再著署内務府總管鄂善馳<lb/>
　驛前往肅州於軍需銀兩内動支十萬兩令大將軍將<lb/>
　此番出征弁兵等查明戰功等第按名賞給至陣亡將<lb/>
　弁兵丁分晰查明造冊具奏從優賞䘏該督撫動用正<lb/>
　項錢糧於安西地方建立忠勇祠將陣亡之將士等設<lb/>
　造牌位致祭俾義烈將士永遠流芳以示朕崇奬忠勳<lb/>
<pb n="KR2f0006_WYG_034-10b"/>
　之至意<lb/>
　　　甲申<lb/>
上諭大學士等凖噶爾賊衆侵犯西路汛界盜竊駝馬乘<lb/>
　我不備事起倉猝其力戰克敵者甚屬可嘉而授命疆<lb/>
　埸者尤為可憫前已降旨令建忠勇祠春秋祭享以表<lb/>
　忠節矣兹應賞給世職令其子孫承襲永誌恩施副將<lb/>
　徐宗仁著給與拜他喇布勒哈番守備劉貴才劉芳雨<lb/>
　李國勳俱著給與拖沙喇哈番其應得䘏典仍著該部<lb/>
<pb n="KR2f0006_WYG_034-11a"/>
　察例具奏千總王大謨徐維新外委把總方正劉世勳<lb/>
　俱著該部從優議䘏此外如有應加恩䘏之弁員俱著<lb/>
　大將軍岳鍾琪查明具奏凡陣亡兵丁於䘏賞定例之<lb/>
　外俱倍加賞賜其隨役人等有受傷亡故者照兵丁䘏<lb/>
　賞定例給賞朕今以酒三爵遥酹陣亡將士著署内務<lb/>
　府總管鄂善將酒齎往軍營凡陣亡將士每名以羊一<lb/>
　隻奠祭宣朕憫惻傷悼至意朕不得已而用兵本期全<lb/>
　師克敵不損一人乃為至願豈必捐軀致命始稱効忠<lb/>
<pb n="KR2f0006_WYG_034-11b"/>
　報國乎今此陣亡弁兵朕雖加恩優䘏而惻怛不忍之<lb/>
　念愈覺難釋於懷著鄂善將朕諭旨徧行宣布令衆知<lb/>
　之至所賞賚銀十萬兩鄂善至軍營時或與大將軍岳<lb/>
　鍾琪或與䕶大將軍印務紀成斌分别將弁兵丁建功<lb/>
　出力之等次秉公賞給務使均霑恩賜以示國家酬庸<lb/>
　奬勳之令典<lb/>
　　　雍正十年壬子二月辛邜<lb/>
上諭内閣我朝從前文武大臣持躬正直奉職公忠樹績<lb/>
<pb n="KR2f0006_WYG_034-12a"/>
　建勳完名全節者朕已降旨於京師賢良祠永遠展祀<lb/>
　以彰令範因思外任大臣鎭撫封疆宣猷布化忠勇効<lb/>
　命威愛宜民其政績卓然可紀者若於身故之後建立<lb/>
　賢良祠俾得永膺祀典旣足慰兵民懿好之公亦足為<lb/>
　後來居官者之勸如近日之將軍蔡良提督張起雲總<lb/>
　兵蘇大有魏翥國皆素有賢聲勤勞王事而殁於官者<lb/>
　允宜在賢良之列著直省各於省會之地建立祠宇其<lb/>
　與祀之人卽從近年為始向後凡有應請入祠者該地<lb/>
<pb n="KR2f0006_WYG_034-12b"/>
　方督撫於一人各具一本請旨不必彚奏<lb/>
　　　五月庚辰<lb/>
上諭兵部去年六月凖噶爾賊夷犯我北路弁兵奮勇進<lb/>
　𠞰遂致失利其効力之官員兵丁已降旨軍營著優加<lb/>
　賞賚至於陣亡之大臣官員兵丁今據大將軍順承親<lb/>
　王詳查造冊送部此陣亡人等皆荷國家厯年養育朕<lb/>
　原欲伊等建立偉功以膺國家重賚伊等世受國恩篤<lb/>
　思報効勇往直前以致身陷疆埸雖誤入危機而致命<lb/>
<pb n="KR2f0006_WYG_034-13a"/>
　効忠誠切可憫朕自聞報以來至今中心悽惻難釋於<lb/>
　懷著交該部按冊詳查應加贈廕及祭葬賞䘏之處照<lb/>
　例分别詳議具奏<lb/>
　　　雍正十一年癸丑正月戊戌<lb/>
上諭内閣大定副將楊馥統兵擊賊奮勇先登為暗鎗所<lb/>
　傷其忠義之氣甚屬可嘉伊子楊恒新現在軍前技勇<lb/>
　頗優亦甚有志氣著授為遊擊不必在軍前効力遇有<lb/>
　遊擊缺出卽行題補平越營遊擊羅資衮以帶兵應援<lb/>
<pb n="KR2f0006_WYG_034-13b"/>
　勇往被害深可憫惻伊子羅雲標現在隨征効力著授<lb/>
　為守備該督等酌量題補至楊馥羅資衮應得䘏典俟<lb/>
　事竣題報到日仍照例賞給<lb/>
　<lb/>
　<lb/>
　<lb/>
大清世宗敬天昌運建中表正文武英明寬仁信毅大孝<lb/>
至誠憲皇帝聖訓卷三十四<lb/>
</p>
<p>
</p>
  </div>
</body>
</text>
</TEI>
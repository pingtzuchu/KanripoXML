<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0006_WYG_013-1a"/>
　欽定四庫全書<lb/>
大清世宗敬天昌運建中表正文武英明寛仁信毅大孝<lb/>
至誠憲皇帝聖訓卷十三<lb/>
　　　用人<lb/>
　　　康熙六十一年壬寅十一月庚戌<lb/>
上諭大學士等朕惟敷政之道用人為先闢門籲俊之典<lb/>
　由来尚矣然知人則哲自古為難朕在藩邸不與朝臣<lb/>
　往来所以内外大小官吏皆不能晰知今荷<lb/>
<pb n="KR2f0006_WYG_013-1b"/>
皇考大行皇帝命承大統臨御之初簡用人材爾諸大臣<lb/>
　皆久䝉<lb/>
皇考知遇任以股肱茲值<lb/>
梓宫在上靈爽式慿爾等哀感交廹之時益當各竭忠藎<lb/>
　仰報髙深内而大臣以及閒曹外而督撫以及州縣或<lb/>
　品行端方或操守清㢘或才具敏練者爾等各據真知<lb/>
　灼見從公具摺宻奏古人云内舉不避親外舉不避讎<lb/>
　爾等果矢公忠以人報國或素日同僚共事或同鄉同<lb/>
<pb n="KR2f0006_WYG_013-2a"/>
　年或門生親戚子弟俱准保奏勿避嫌疑勿徇私援黨<lb/>
　勿沽名市恩勿輕聽風聞勿言過其實有一於此則上<lb/>
　負<lb/>
皇考任用之恩又負朕諮詢之意矣<lb/>
皇考遺命囑朕篤愛懿親保全臣下數十年来聖明之世<lb/>
　本不容有姦貪昭著之人朕所需者人材但當有舉無<lb/>
　劾毋得修怨䧟害爾等具摺或滿字或漢字各須親寫<lb/>
　不可假手於子弟詞但達意不在文理字畫之工拙其<lb/>
<pb n="KR2f0006_WYG_013-2b"/>
　有不能書寫者即行面奏至於政事中有應行應革能<lb/>
　裨益國計民生者果能深知利弊亦著各行宻奏朕自<lb/>
　即位以来用人行政若有闕失亦宜直言勿隠朕之諄<lb/>
　切詢問者一則急欲得人以資治理二則欲知朕行事<lb/>
　之當否三則觀爾等所舉之人及所奏之事便可知爾<lb/>
　等之居心制行矣<lb/>
　　　雍正元年癸卯二月丙寅<lb/>
上諭六部尚書侍郎等各部屬員既各分司則各有職守<lb/>
<pb n="KR2f0006_WYG_013-3a"/>
　彼此不得干預况每司滿漢共有六員不可謂辦事無<lb/>
　人若皆闒冗貪庸何難指名題叅另易其人安用他司<lb/>
　越爼代庖乎此明係鑽營包攬為漁獵之計嗣後不論<lb/>
　何司不論滿漢永逺不得借才能之名一人兼攝數司<lb/>
　之事若有緊要事件暫時派出指辦一二事尚可<lb/>
　　　三月乙酉<lb/>
上諭吏部各省督撫衙門事繁非一手一足所能辦勢必<lb/>
　延請幕賔相助其来久矣但幕賔賢否不等毎有不肖<lb/>
<pb n="KR2f0006_WYG_013-3b"/>
　之徒勾通内外肆行作弊黜陟屬員則清濁混淆申理<lb/>
　獄訟則曲直倒置敗督撫之清節誤督撫之功名彼則<lb/>
　置身事外飽槖而去殊屬可恨夫今之幕客即古之叅<lb/>
　謀記室凡節度觀察等使赴任之時皆徵辟幕僚功績<lb/>
　果著即拜表薦引彼愛惜功名自不敢任意茍且嗣後<lb/>
　督撫所延幕客須擇歴練老成深信不疑之人將姓名<lb/>
　具題如効力有年果稱厥職行文咨部議敘授之職位<lb/>
　以示砥礪該部詳議具奏<lb/>
<pb n="KR2f0006_WYG_013-4a"/>
　　　四月甲子<lb/>
上諭直隸各省督撫國家敦勵風俗首重賢良舉髦士以<lb/>
　勸秀民實為政教之大端凡封疆大吏宜共體此意廣<lb/>
　詢博訪不可視為具文漫不加察也前所頒恩詔内有<lb/>
　每府州縣衞各舉孝㢘方正暫賜以六品頂帶榮身以<lb/>
　備召用一條距今數月未有疏聞豈通都大邑之中海<lb/>
　澨山陬之逺遂無潛修砥操克稱俊乂可應詔㫖者歟<lb/>
　誠恐有司怠於採訪雖有端方之品無由上達殊負朕<lb/>
<pb n="KR2f0006_WYG_013-4b"/>
　殷殷延攬之至意特著直省各督撫速遵前詔確訪所<lb/>
　屬果有行誼篤實素為鄉黨所推者即列名具奏毋得<lb/>
　隠蔽及濫引塞責<lb/>
　　　十月辛亥<lb/>
上諭總理事務王大臣等部院筆帖式食俸僅二十八兩<lb/>
　不及一䕶軍領催之錢糧而伊等樂於供職者冀有陞<lb/>
　轉之途也伊等既有陞轉之途若概與加俸恐伊等不<lb/>
　知鼓勵轉不竭力嗣後各部院筆帖式著各堂官及該<lb/>
<pb n="KR2f0006_WYG_013-5a"/>
　管之人將伊等内謹慎無過又或辦事勤敏或寫本精<lb/>
　工或善於繙稿者於年終分别保奏此保奏之人如何<lb/>
　照伊等品級增添俸銀或另行加恩之處朕再降㫖<lb/>
　　　乙丑<lb/>
上諭大學士等國家建官分職於翰林之選尤為慎重必<lb/>
　人品端方學問醇粹始為無忝厥職所以培館閣之材<lb/>
　儲公輔之器也從前<lb/>
聖祖加意育才循循訓導又纂修各種書籍需員甚多故<lb/>
<pb n="KR2f0006_WYG_013-5b"/>
　翰林院編檢幾至二百人庶吉士亦五六十人朕臨御<lb/>
　之初未有編纂諸事又未能如<lb/>
聖祖之善於訓導誠恐人才置之閒散特多方録用内而<lb/>
　科道吏部外而道府州縣俱各隨材器使務令疏通今<lb/>
　編檢尚有百餘人庶吉士尚有數十人著内閣大學士<lb/>
　會同翰林院掌院教習秉公别擇其學問優長字畫端<lb/>
　楷或精於繙譯國書者留本衙門辦事及派各館纂修<lb/>
　其或才具練達可當科道吏部之選或長於吏治編檢<lb/>
<pb n="KR2f0006_WYG_013-6a"/>
　可為道府庶吉士可為州縣者一一分别具奏至或老<lb/>
　病衰廢願自解退者聽其以原官休致其有行止不端<lb/>
　事蹟確實者奏聞革退今朕特恩開科人材輩出將来<lb/>
　揀選庶常朕當親加考試引見揀選至日後散館仍照<lb/>
　舊例以三等分用目今正届殿試之期朕深知向有擬<lb/>
　送䇿聮鑽營甲第等弊殊可痛恨朕所㸃閲卷大臣俱<lb/>
　係平日實心委任之人各宜虚公謹慎杜絶諸弊倘有<lb/>
　仍蹈前轍者必嚴加處分務使文治日隆英材蔚起以<lb/>
<pb n="KR2f0006_WYG_013-6b"/>
　副朕籲俊興賢之至意<lb/>
　　　十二月辛亥<lb/>
上諭八旗都統等向者每甲喇止設叅領一員因不敷用<lb/>
　始委署一員協理昨議政大臣奏稱䕶軍校驍騎校等<lb/>
　官以之委署叅領職卑不勝其任應停其委署等語朕<lb/>
　加以酌量將委署叅領改作副叅領秩為五品嗣後副<lb/>
　叅領員缺仍將䕶軍校驍騎校等官一併揀選引見補<lb/>
　用若叅領副叅領奉有差遣其員缺應行委署者奏聞<lb/>
<pb n="KR2f0006_WYG_013-7a"/>
　委署如此則責任專而管轄得力由兵丁出身者其陞<lb/>
　轉之途亦不致壅滯旗下既得人材辦理事務亦大有<lb/>
　裨益至現在委署叅領應分别優劣優者授為副叅領<lb/>
　劣者令其各回原職<lb/>
　　　雍正二年甲辰三月庚辰<lb/>
上諭吏部兵部朕命各省督撫提鎮將所知官員保題特<lb/>
　以要缺須得人辦理耳若其人著有勞績陞任别省者<lb/>
　概不肯令赴陞任仍復題留本省殊未允協夫天下一<lb/>
<pb n="KR2f0006_WYG_013-7b"/>
　體豈得各分爾我嗣後如係水師營緊要員缺仍許題<lb/>
　請外餘俱不許題留<lb/>
　　　八月己丑<lb/>
上諭吏部國家分理庶績務在得人道府州縣等官尤屬<lb/>
　要職其有才幹素著㢘潔自持者倘不得以時上聞何<lb/>
　以示勸著於各省道府同知通判州縣等官内總督保<lb/>
　奏三員廵撫保奏二員布政使按察使各保奏一員將<lb/>
　軍提督亦屬本省大員將所知者亦令保奏一員俱各<lb/>
<pb n="KR2f0006_WYG_013-8a"/>
　宻封保奏不得會同商酌此保奏内不必將朕特用之<lb/>
　員塞責朕特用人員有才守兼優者不拘人數亦另摺<lb/>
　奏聞俟朕降㫖調取之時再令来京引見如保奏不當<lb/>
　日後劣蹟敗露將保奏上司一併治罪<lb/>
　　　雍正三年乙巳三月甲寅<lb/>
上諭吏部月選道府州縣等官於地方民生最為切近與<lb/>
　其甄别於既仕之後不若詳慎於未仕之前是以我<lb/>
皇考特重其事每於月官銓選之後令九卿詹事科道驗<lb/>
<pb n="KR2f0006_WYG_013-8b"/>
　看凡有出身不正素行不端之人各將所知據實陳奏<lb/>
　而九卿等每多瞻徇莫肯抒誠及朕臨御以来屢降明<lb/>
　諭務令直陳無隠乃仍循舊習瞻顧懐私係同鄉則畏<lb/>
　避嫌怨係别籍又謂不能確知如此殊非慎選官方之<lb/>
　道也嗣後月官掣缺之後九卿照例驗看但九卿人少<lb/>
　不能周知竝令各部院衙門堂司官將所知漢人内有<lb/>
　出身不正行止不端者各具宻摺於月官考履歴之日<lb/>
　至乾清門進呈其有品行素優者亦令宻奏若係旗員<lb/>
<pb n="KR2f0006_WYG_013-9a"/>
　則令本佐領叅領都統副都統亦照此例各具宻摺奏<lb/>
　聞倘有挾讎誣奏者朕參閱衆論自能洞悉諸臣亦斷<lb/>
　不能欺朕也如此則不肖倖進之徒皆知儆畏名器不<lb/>
　致濫邀矣<lb/>
　　　六月庚寅<lb/>
上諭吏部外任官員廻避本族例俱赴京另補朕思督撫<lb/>
　兩司及統轄全省之道員其族人廻避者自應赴京另<lb/>
　補若分廵數府之道員及知府同知通判知州等官所<lb/>
<pb n="KR2f0006_WYG_013-9b"/>
　轄之地無幾其屬員職分卑㣲若必一例赴京另補未<lb/>
　免往返稽延艱難拮据深可軫念嗣後遇此等應行廻<lb/>
　避之員著該督撫即於本省内調補如此則屬員既遵<lb/>
　本族廻避之例而又無另補守候之苦於公私均為有<lb/>
　益爾部即遵諭行<lb/>
　　　十月己巳<lb/>
上諭果郡王允禮順承郡王錫保八旗漢軍内有平居孝<lb/>
　友守分讀書之人考試既不獲中式而又不能别就者<lb/>
<pb n="KR2f0006_WYG_013-10a"/>
　爾二人查明分别挑選其上三旗包衣旗鼓佐領下人<lb/>
　令内務府總管保奏其王等包衣旗鼓佐領下人令各<lb/>
　該王保舉如此則人不致於壅滯而亦可得才能之選<lb/>
　矣<lb/>
　　　雍正四年丙午六月丙寅<lb/>
上諭吏部三年舉行大計所以激濁揚清整飭吏治必舉<lb/>
　劾之間至公至當方足以昭勸懲之典查定例卓異人<lb/>
　員俱送京引見而叅劾人員則聽候部院議奏不行引<lb/>
<pb n="KR2f0006_WYG_013-10b"/>
　見此中或有寃抑及避重就輕等弊亦未可定嗣後大<lb/>
　計之年除貪酷之員既已指明劣蹟叅奏無庸再行引<lb/>
　見外其餘叅劾等官該部照例處分出缺其應作何送<lb/>
　京引見之處九卿詳議具奏<lb/>
　　　己丑<lb/>
上諭諸王大臣等從古帝王之治天下皆言理財用人朕<lb/>
　思用人之闗係更在理財之上果任用得人又何患財<lb/>
　之不理事之不辦乎朕即位以来推心置腹以待爾等<lb/>
<pb n="KR2f0006_WYG_013-11a"/>
大臣時時諮訪務得人才共襄庶政爾大臣等亦各有<lb/>
所保薦以備任用朕深嘉之但知人自古為難而保人<lb/>
更非易事知人者不過知其才具豈能知其存心保人<lb/>
者亦祗能保其目前豈能保其異日是以朕曲加體諒<lb/>
從不苛求但公私二字所闗甚重不可以不辨而公中<lb/>
有私私中有公尤不可不時時警省也即如始初見其<lb/>
人善而舉之既舉之後其人改操易轍即當據實奏聞<lb/>
倘以為從前既舉而自䕶其短為之掩飾彌縫此則公<lb/>
<pb n="KR2f0006_WYG_013-11b"/>
中之私也或始初因朋友故舊之情而舉之既舉之後<lb/>
時時警戒提撕相責以善一聞其聲名不好或即行檢<lb/>
舉或宻奏以聞此則私中之公也爾諸大臣每一人所<lb/>
舉多者不過二三十人平時訪察其行為勸勉其㢘謹<lb/>
或有居官不善即行叅奏不稍回䕶如此則人人有所<lb/>
忌憚爭自濯磨國家可收得人之益爾等亦不愧以人<lb/>
事君之義矣又如爾等大臣各有子弟居官為父兄者<lb/>
同列於朝情闗朋友豈不望其有成然與其私受囑託<lb/>
<pb n="KR2f0006_WYG_013-12a"/>
　庇䕶朋友之子弟使子弟有所恃而不肯努力上進何<lb/>
　如切加教導使其儆惕玉之於成若大臣子弟既有父<lb/>
　兄之訓廸又有堂官之督率則成人者必多國家豈不<lb/>
　甚樂有世家大族之子孫而用之哉總之朕之優待爾<lb/>
　大臣與其遷官賞賚不若成就爾之名節為一不朽之<lb/>
　人爾等之於朋友及薦舉之人與其結以私恩小惠䕶<lb/>
　其過愆而喪其人品何如以大義相規使之為端人良<lb/>
　吏永保令名至於家庭之間訓導子弟又不待言矣勉<lb/>
<pb n="KR2f0006_WYG_013-12b"/>
　之戒之<lb/>
　　　七月丁酉<lb/>
上諭吏部道府等官有表率屬員之責必得賢能諳練之<lb/>
　員方於地方事務不致貽誤朕慎重官方雖州縣等官<lb/>
　皆審酌補用而於道府尤為加意非審知其人材識足<lb/>
　以勝任者不輕試用捐例候選人員初任者多於地方<lb/>
　事務從未經歴一旦畀以道府驟膺民社未必遽能稱<lb/>
　職及至不稱職時督撫糾叅反受黜革情亦可憫嗣後<lb/>
<pb n="KR2f0006_WYG_013-13a"/>
　凡係捐例候選道府人員俱著補授各部郎中令其學<lb/>
　習辦事至應陞道府時令各該堂官保送引見<lb/>
　　　己亥<lb/>
上諭吏部朕從前曾下諭㫖各省道府州縣之居官好者<lb/>
　命總督保舉三人廵撫保舉二人提督布政按察二司<lb/>
　各保舉一人宻封具奏不得互相商議原以通省人才<lb/>
　不少保舉多者不過二三人少者僅一人諸臣於所素<lb/>
　知者各拔其尤自然精確督撫提督布按二司皆朝廷<lb/>
<pb n="KR2f0006_WYG_013-13b"/>
　大吏受國家深恩自應體朕為天下得人之意不徇私<lb/>
　情秉公薦舉乃其中竟有挾私妄舉者及来京引見俱<lb/>
　極庸陋殊非人臣以人事君之義今各員俱已引見爾<lb/>
　部可再行文與各省督撫布按二司除從前曾經宻舉<lb/>
　及朕特㫖補授各員外督撫暨布按二司各於道府州<lb/>
　縣中明舉一人不得雷同督撫自行題奏布按二司咨<lb/>
　呈爾部文到日爾部即繕摺具奏被舉之州縣官員並<lb/>
　令給咨来京引見保舉之道府官員不必来京如有挾<lb/>
<pb n="KR2f0006_WYG_013-14a"/>
　私任情草率濫舉者朕必從重治罪斷不姑容<lb/>
　　　雍正五年丁未二月乙亥<lb/>
上諭河南廵撫田文鏡據奏請將候選州縣分撥各省學<lb/>
　習以裨吏治此議朕於踐阼之初業經思及因難以施<lb/>
　行遂寢而未發蓋自古迄今大抵中材居多欲求出𩔖<lb/>
　拔萃之賢世不屢覯故理國之道貴儲才有素首先以<lb/>
　厚風俗為要務風俗既端斯趨向有方而人材蔚起不<lb/>
　特科甲輩學古入官即一切旗漢人員無不講求經濟<lb/>
<pb n="KR2f0006_WYG_013-14b"/>
　吏治民生豈盡茫然莫喻但恐其居心不肯恪秉公忠<lb/>
　以奉乃職耳若慮以民社為新進後生所嘗試之具粤<lb/>
　稽舜典明試以功車服以庸已啟後世科資循格之端<lb/>
　是以地方外吏全賴守封疆者激揚公正糾舉精明正<lb/>
　所謂三載考績黜<graphic n="KR1406" url="https://raw.githubusercontent.com/kanripo/KR-Gaiji/master/images/KR1406.png" mimeType="image/png"/>幽明也至云新選者少則數月多<lb/>
　則經年安保其無害於民今學習之員不令攝事無由<lb/>
　覈驗優劣委令署理彼僉邪小人之為害於民又獨不<lb/>
　然乎况督撫諸臣雖簡命自朕未必一皆公爾忘私或<lb/>
<pb n="KR2f0006_WYG_013-15a"/>
　稍涉夤縁則大啟奔競其弊有不可勝言者不寧惟是<lb/>
　即朕現今用人之法亦止堪暫行一時將来自仍歸於<lb/>
聖祖疇昔銓衡之成憲朕縁目擊官常懈弛吏治因循不<lb/>
　得不大示鼓勵以振作羣工委靡之氣俟咸知奮勉治<lb/>
　行改觀時朕另有裁處又據奏朕超擢教職為州選舉<lb/>
　生員為縣雜職亦准卓異試觀如是甄拔才堪入彀者<lb/>
　能得幾人此亦出於偶爾旁求非可永逺循行之良䇿<lb/>
　所以吏兵兩部向年舊例悉仍舊貫未命更張一二間<lb/>
<pb n="KR2f0006_WYG_013-15b"/>
　遇督撫越例題請補授亦俱令聲明原委朕降特㫖允<lb/>
　行蓋有深意存焉豈俾輕紊成憲而致一代典章混淆<lb/>
　無序哉<lb/>
　　　三月丁未<lb/>
上諭吏部會試舉人著爾部揀選引見併問九卿將所知<lb/>
　者舉出再舉人内有伊等同鄉素日推服之人亦著舉<lb/>
　人公舉或數人共舉一人或十數人共舉一人俱將姓<lb/>
　名註明務須有猷有為有守之人方可推薦不得冒濫<lb/>
<pb n="KR2f0006_WYG_013-16a"/>
　　　閏三月乙丑吏部遵<lb/>
㫖會同九卿揀選下第舉人引<lb/>
見分發各直省以州縣委署試用<lb/>
上諭曰守令乃親民之官闗係百姓之休戚故得其人則<lb/>
　民生被澤而風俗日淳不得其人則民生受累而風俗<lb/>
　日薄自古安民必先察吏此不易之經也朕御極以来夙<lb/>
　夜孜孜欲使薄海之内無一夫不獲其所而此願一時<lb/>
　難遂者則以縣令之不能盡得其人也果能得有猷有<lb/>
<pb n="KR2f0006_WYG_013-16b"/>
　為有守之人布散各省分膺民社之寄彼一人之精神<lb/>
　力量足以貫注乎一邑凡督撫大吏耳目心思之所不<lb/>
　能徧及者縣令皆能體察經理之則民生安得不厚風<lb/>
　俗安得不淳而朕心無一夫不獲之願於是乎可遂矣<lb/>
　向来各省縣令多循資按次照例選用之員故其中庸<lb/>
　碌無能者有之年力衰憊者有之少不更事者有之以<lb/>
　致茍且因循貪位竊禄諸事闒冗職掌廢弛此等之人<lb/>
　尚不能顧一身之考成豈能為地方之慿藉乎今因會<lb/>
<pb n="KR2f0006_WYG_013-17a"/>
試後天下舉子齊集京師朕思其中必有才品兼優之<lb/>
士是以特加遴選畀以縣令之任朕之所望於爾等者<lb/>
不僅在於辦理刑名徵收賦稅了簿書期會之責而已<lb/>
必須實盡父母斯民之道視衆庶為一體剛柔相濟教<lb/>
養兼施化澆薄而為醇良懲僉邪以安善𩔖古稱愛民<lb/>
如子此語最宜體會父母愛子之心未有不教之以正<lb/>
者縣令果視民如子豈有優柔貽害姑息養姦行婦人<lb/>
之仁忘聖賢之義而可謂之恫瘝保赤者乎書經曰罔<lb/>
<pb n="KR2f0006_WYG_013-17b"/>
違道以干百姓之譽自古聖賢為治皆尚實政最惡虛<lb/>
名若時存沽名市惠之心必至為同流合汚之鄉愿又<lb/>
何能為整綱飭紀之良吏乎從来父子之間施者不以<lb/>
為恩受者竝忘其感守令之於民果能潛移黙化使閭<lb/>
閻習為固然而泯其感頌之迹斯不愧父母之稱而嫓<lb/>
美古之循良矣紳士居鄉倘有違理肆行之處令有司<lb/>
約束勸導之者無非欲其同歸於善竝非令地方官有<lb/>
意摧折之也爾等涖任後於紳士之品行端方者則當<lb/>
<pb n="KR2f0006_WYG_013-18a"/>
　加意敬禮以樹四民之坊表其小有過愆者則勸戒之<lb/>
　令其悛改其不可覺悟不可寛宥者則置之於法以警<lb/>
　其餘如此則賞罰公明輿情恱服而觀感興起比戸可<lb/>
　封矣爾等身叨鄉薦皆以古之孝㢘相比擬何以克副<lb/>
　此孝㢘二字且現經下第選期尚逺朕破格遴選授以<lb/>
　官職即論感恩圖報之常情亦當人人自奮况朕心實<lb/>
　仗爾等為朕教養斯民移風易俗以成一道同風之盛<lb/>
　爾等豈可薄待其身而為陋習所漸染私欲所牽制乎<lb/>
<pb n="KR2f0006_WYG_013-18b"/>
　爾等果能卓然自立不負選用朕自格外加恩倘拜命<lb/>
　之初一時感激而涖官以後頓改初心則不但國典王<lb/>
　章無可寛貸即清夜静思亦應無地自容矣勉之勉之<lb/>
　　　四月癸巳<lb/>
上諭内閣從来為政在乎得人書曰野無遺賢萬邦咸寧<lb/>
　蓋賢才登進在位者多則分猷効職庶績自能就理而<lb/>
　民生無不被其澤也朕即位以来加意旁求凡所以延<lb/>
　訪擢用之道無不備至如現任官員及候補候選科目<lb/>
<pb n="KR2f0006_WYG_013-19a"/>
諸人每特令薦舉遴選引見廣開録用之途冀收羣䇿<lb/>
之力又念各省學校原以養育人材命學臣保舉賢能<lb/>
升聞於朝以備任使乃直省學臣所舉人數不多又或<lb/>
草率塞責不能副得人之實夫十室之邑必有忠信古<lb/>
者取人之法惟鄉舉里選合於三代之制今直省府州<lb/>
縣學貢生生員多者數百人少亦不下百餘人其中豈<lb/>
無行誼醇篤好修自愛明達之士乎著州縣官會同該<lb/>
學教官將貢生生員内居家孝友行已端方才可辦事<lb/>
<pb n="KR2f0006_WYG_013-19b"/>
而文亦可觀者秉公確查一學各舉一人於今年冬底<lb/>
申報該上司奏聞請㫖或實無可舉者出具印結該督<lb/>
撫查實奏聞朕因廣攬人材舉此曠典所以黜浮華而<lb/>
資實用州縣教職為一方師長選賢薦能乃其專責倘<lb/>
敢虚應故事濫舉非人照溺職例革職或徇情受賄則<lb/>
當重治其罪八旗之滿洲䝉古漢軍亦照此例將人品<lb/>
端方通曉漢文者著該佐領各舉一人如不得其人亦<lb/>
具印結令該都統彚齊奏聞請㫖庶使潛修篤行之士<lb/>
<pb n="KR2f0006_WYG_013-20a"/>
　得以表見而國家亦收得人之效矣<lb/>
　　　五月庚辰<lb/>
上諭直省司道知府等朕惟治道之要莫大於用人督撫<lb/>
　經理地方必任用司道知府猶朕統御天下必任用在<lb/>
　廷諸大臣如廷臣不能實心任事則庶務之繁朕豈能<lb/>
　以一人獨理如司道府不能實心任事則屬員之賢否<lb/>
　民生之利弊督撫豈能徧悉而周知用人之闗於治道<lb/>
　誠至重矣第人之才具不同心術各異用之有甚難者<lb/>
<pb n="KR2f0006_WYG_013-20b"/>
　彼司道府等官有一等姦巧之人督撫有所委託稍涉<lb/>
　繁難謂非分内所應辦即逡廵退縮似此懐姦詭避而<lb/>
　反沽不阿諛上司之名此人之不能為督撫用者也有<lb/>
　一種好事之人不安本分惟所欲為如遇無能之督撫<lb/>
　則事無大小任其簸弄督撫為所把持而不能自主如<lb/>
　遇有為之督撫則巧窺意㫖百計投合督撫不覺入其<lb/>
　彀中一任逞其私智此又督撫之用非其人者也顧為<lb/>
　督撫者勢不能不於所屬之司道府寄耳目委腹心必<lb/>
<pb n="KR2f0006_WYG_013-21a"/>
將遴選其能任事者而委任焉人見其於稠人之中專<lb/>
任一二人則指為鑽營奔競甚至媒蘖其短以為怙勢<lb/>
作威攬權納賄必致損敗督撫之聲名此等皆非公恕<lb/>
之論也且其人既為督撫所信任自當不取恱於同官<lb/>
不徇庇乎下屬銳意孤行無所顧惜其心有何攬權怙<lb/>
勢之可言哉論者不察其心從而媒蘖之抑何不恕之<lb/>
甚乎朕以為人之行事所辨在公私是非之間而已向<lb/>
令此一二專任之司道府官果能秉公持正實心辦理<lb/>
<pb n="KR2f0006_WYG_013-21b"/>
地方之事不特督撫資其贊助朕亦且嘉賴焉要之用<lb/>
人有專任一二人者亦事勢有所不得已焉耳設使各<lb/>
省司道府等官皆殫其宣力分猷之實則督撫何樂而<lb/>
不多用也亦猶在廷諸大臣人人公忠體國則皆朕之<lb/>
股肱心膂朕求之而不可得者又何取乎一二人之專<lb/>
任哉但知人則哲惟帝其難之彼為督撫者因屬員中<lb/>
不能盡得其人而用之乃不得已而以耳目腹心專付<lb/>
之於一二或有擇之不精用之不慎所託非人稍有所<lb/>
<pb n="KR2f0006_WYG_013-22a"/>
　覺即當警省改悔不可袒䕶飾非則無過矣朕實深悉<lb/>
　直省督撫用人之委曲復洞鑒直省司道府各官種種<lb/>
　情偽為此諄切曉諭俾各警惕猛省直省督撫務須仰<lb/>
　體朕意將屬員時加體察勿為宵小欺䝉朕自有逺照<lb/>
　斷不使若輩少有遁情夫天下上智下愚之人無幾惟<lb/>
　中材可與為善可與為不善者居多尚其敬聽朕訓共<lb/>
　勉為秉公持正實心辦事之人下不愧州縣之表率上<lb/>
　以不負督撫任用者不負朝廷則吏治烝烝日上措天<lb/>
<pb n="KR2f0006_WYG_013-22b"/>
　下於郅隆不亦美與<lb/>
　　　九月乙丑<lb/>
上諭吏部凡縣令改授教職者因其不勝牧民之任例當<lb/>
　罷斥朕念其讀書攻苦選授一官不忍遽令廢棄是以<lb/>
　俾居師儒之席以展其所學此朕格外之恩也况教官<lb/>
　有化導士子之責較理民之任闗係尤重應當殫心竭<lb/>
　力以盡職守倘因改授之故志氣隳頽奉職怠忽著各<lb/>
　省廵撫學政查叅議處<lb/>
<pb n="KR2f0006_WYG_013-23a"/>
　　　十一月乙卯<lb/>
上諭吏部定例凡在京各部院官員因病告假回籍調理<lb/>
　者病痊之日仍以原衙門補用至在外各官一經告病<lb/>
　即令休致所以防不肖有司之託病規避也夫外官有<lb/>
　地方之責患病不能辦事自應呈請離任但病痊之日<lb/>
　格於成例雖有才具優長之員不得起用殊為可惜從<lb/>
　前有府縣官員告病者朕降㫖調来引見見其才尚可<lb/>
　用即命醫調治痊可仍行補用誠以人才難得雖片長<lb/>
<pb n="KR2f0006_WYG_013-23b"/>
　薄技不忍棄置也嗣後外官告病者著督撫查明確實<lb/>
　具題令其回籍調治痊可有情願起用者於本籍起文<lb/>
　赴部引見仍以原缺補用如此則可以杜規避之端而<lb/>
　人才亦不至於淪棄矣<lb/>
　　　十二月丁亥<lb/>
上諭大學士九卿等為治之道首重得人朕臨御以来夙<lb/>
　夜孜孜廣為諮訪期得人材以理庶政而内外臣工所<lb/>
　保舉之員其中秉公推薦足備任使者固不乏人而徇<lb/>
<pb n="KR2f0006_WYG_013-24a"/>
私濫舉及茍且塞責者亦復不少朕思薦舉人材闗係<lb/>
國家辨才論官之要道舉得其人則政事無不就理舉<lb/>
非其人則弊從此而生孟子曰立賢無方孔子曰舉爾<lb/>
所知觀聖賢之言則知得人之道宜廣其途以為搜羅<lb/>
而各舉所知庶可以收克知灼見之益也今特諭内外<lb/>
諸臣等京官自翰林科道郎中以上外官自知府道員<lb/>
學政以上武官自副將以上旗員自叅領以上皆令各<lb/>
舉一人滿洲官員則保舉滿洲漢軍官員則保舉漢軍<lb/>
<pb n="KR2f0006_WYG_013-24b"/>
漢人官員則保舉漢人文職官員許保武職武職官員<lb/>
許保文職於滿漢文武内或係現任職官或係候補候<lb/>
選之人或係進士舉人貢監生員或係山林隠逸務期<lb/>
有猷有為有守品行才具足備國家之用者各人宻封<lb/>
奏摺赴奏事人員處轉奏外官則遣家人齎送宻摺来<lb/>
京付奏事人呈進即或親戚子姪等亦可據實薦奏不<lb/>
必以嫌疑引避但京官如尚書侍郎外官如督撫提鎮<lb/>
兩司皆係朕已經深知簡任者不必入所薦之列其奏<lb/>
<pb n="KR2f0006_WYG_013-25a"/>
　摺内只開列本人官銜姓名註明所薦之人官銜考語<lb/>
　不必引頌聖繁文此朕旁求俊乂之苦心冀賢才輩出<lb/>
　師濟盈廷俾百職得宜庶務畢舉凡有保舉之責者不<lb/>
　得瞻顧私交不得受人囑託不得互相商議不得輕聽<lb/>
　風聞夫十室之邑必有忠信凡人生平豈無一人熟識<lb/>
　深知者况既列朝紳受國家之爵禄而朕又推心置腹<lb/>
　畀以舉賢薦能之美事倘猶有懐藏私意濫舉非人者<lb/>
　清夜捫心尚可以為人乎且朕之觀人往往洞見隠㣲<lb/>
<pb n="KR2f0006_WYG_013-25b"/>
　將来觀所舉之人即可知舉人者心術之公私識見之<lb/>
　明昧亦不使諸臣得以行其私也<lb/>
　　　雍正六年戊申四月丁未<lb/>
上諭内閣凡辦理府州縣事務若得曾經出仕諳練之人<lb/>
　於地方實有裨益朕愛惜人才於罷斥之員常降㫖調<lb/>
　来引見以觀其才具之優劣不忍令其棄置今思從前<lb/>
　因公罣誤之員其中未必無才守可觀者著吏部行文<lb/>
　各省凡知府同知通判知州知縣任内除大計特疏糾<lb/>
<pb n="KR2f0006_WYG_013-26a"/>
　叅外其因公罣誤降革者該員曾經居官五年而離任<lb/>
　之後交代清楚無錢糧案件未清之處准本人親赴吏<lb/>
　部具呈吏部不拘人數即行奏聞考試履歴帶領引見<lb/>
　候朕酌量起用起用之後若有貪婪不法再經叅出必<lb/>
　嚴加治罪倘係平庸無能或行止不端之人妄自陳請<lb/>
　希圖僥倖者亦難逃朕之鑒察<lb/>
　　　七月庚申<lb/>
上諭内閣向来督撫赴任之時有奏請將平日所知人員<lb/>
<pb n="KR2f0006_WYG_013-26b"/>
　帶往以備委用者朕因督撫事務甚繁欲得素所熟悉<lb/>
　之人以收臂指之效事屬可行是以允從所請令其帶<lb/>
　往酌量題補近聞督撫等帶往人員在地方不甚相宜<lb/>
　或羣相趨奉而指為上司之腹心或妄生議論而以為<lb/>
　上官之偏袒其中弊端日生以致流言不少如楊文乾<lb/>
　請帶王士俊殷邦翰前往廣東楊文乾信用之廣東闔<lb/>
　省人心不服陳時夏請帶蔡益仁往蘇而江南之人指<lb/>
　為陳時夏之耳目莽鵠立請帶朱亨衍李敏徳傅樹崇<lb/>
<pb n="KR2f0006_WYG_013-27a"/>
往陜西原為備辦軍需乃不令効力一事藩司孔毓璞<lb/>
即逢迎廵撫以一人委署二缺而命往試用之員不行<lb/>
委署此皆帶往人員不宜於地方者朕思所帶之二三<lb/>
人其得力有限而沮衆人効力之心則為益少而無益<lb/>
多况屬員之㣲愆小過上司本應曲體保全而既為督<lb/>
撫帶往親信之人理當畏避嫌疑有不便格外保全之<lb/>
勢亦非所以愛惜人才也且督撫等果公正精明善於<lb/>
察吏則闔屬中豈無有㢘幹之員可相信以心相資為<lb/>
<pb n="KR2f0006_WYG_013-27b"/>
理者何必於帶往之一二人是賴而啟衆口之疑議乎<lb/>
文官與武職不同武職以弓馬技勇為主有操練兵丁<lb/>
差委廵緝之事督撫提鎮等將熟悉之人奏請帶往以<lb/>
供使令可以得其効用之益至於文員則不應帶往從<lb/>
前督撫等之奏請甚非朕亦不當允從其請除督撫已<lb/>
經到任之後因本地要缺奉㫖題補而本地不得其人<lb/>
將别省舊屬題補者不必解任外如楊文乾陳時夏莽<lb/>
鵠立及各省督撫大吏從前所請帶往之人目今現在<lb/>
<pb n="KR2f0006_WYG_013-28a"/>
　屬下者俱著回京請㫖另用<lb/>
　　　十月癸未鑲黄旗䝉古副都統宗室滿珠錫禮條<lb/>
　　　奏京營叅將以下千總以上等員應叅用滿洲不<lb/>
　　　宜專用漢人<lb/>
上諭曰從来為治之道在開誠布公遐邇一體若因滿漢<lb/>
　存分别之見則是有意猜疑互相漠視豈可以為治乎<lb/>
　天之生人滿漢一理其才質不齊有善有不善者乃人<lb/>
　情之常用人惟當辨其可否不當論其為滿為漢也自<lb/>
<pb n="KR2f0006_WYG_013-28b"/>
　我<lb/>
太祖髙皇帝開國之初即滿漢兼用是以規模宏逺中外<lb/>
　歸心蓋漢人中固有不可用之人而可用者亦多如三<lb/>
　藩變亂之際漢人中能奮勇効力以及捐軀殉節者正<lb/>
　不乏人豈可謂漢人不當用乎滿洲中固有可用之人<lb/>
　而不可用者亦多如貪贓壊法罔上營私之輩豈可因<lb/>
　其為滿洲而用之乎且滿洲人數本少今祗將中外緊要<lb/>
　之缺補用已足辦理若叅將以下之員弁悉將滿洲補<lb/>
<pb n="KR2f0006_WYG_013-29a"/>
用則人數不敷勢必有員缺而無補授之人朕屢諭在<lb/>
廷諸臣當一徳一心和衷共濟勿各存私見而分彼此<lb/>
在滿洲當禮重漢人勿有意以相逺始為存至公無我<lb/>
之心去黨同伐異之習蓋天下之人有不必强同者五<lb/>
方風氣不齊習尚因之有異如滿洲長於騎射漢人長<lb/>
於文章西北之人果決有餘東南之人頴慧較勝非惟<lb/>
不必强同實可以相濟為理者也至若言語嗜好服食<lb/>
起居從俗從宜各得其適此則天下之大各省不同而<lb/>
<pb n="KR2f0006_WYG_013-29b"/>
一省之中各府州縣亦有不同豈但滿漢有異乎朕臨<lb/>
御以来以四海為一家萬物為一體於用人之際必期<lb/>
有裨於國計民生故凡秉公持正實心辦事者雖疎逺<lb/>
之人而必用有徇私利已壊法亂政者雖親近之人而<lb/>
必黜總無分别滿漢之見惟知天下為公凡中外諸臣<lb/>
皆宜深體朕懐同寅協恭股肱手足交相為濟則國家<lb/>
深有倚賴久安長治之道必由於此也<lb/>
　　庚子<lb/>
<pb n="KR2f0006_WYG_013-30a"/>
上諭吏部國家政務必得其人而後理朕加意旁求多方<lb/>
　遴選惟期庶司百職俊乂在官以收得人之效但各職<lb/>
　需人之處甚多該督撫等又屢屢奏請而現在赴部銓<lb/>
　選之員不敷揀用因思自古人臣為國有以人事君之義<lb/>
　孔子論舉賢才之道亦云舉爾所知可見凡人平生必<lb/>
　有深知篤信之才足備朝廷任使者果其以公忠為心<lb/>
　自無薦舉不得其實之理也兹特降諭㫖著京官大學<lb/>
　士以下主事以上之漢軍漢人外官督撫以下知縣以<lb/>
<pb n="KR2f0006_WYG_013-30b"/>
　上之滿洲漢軍漢人每員各舉一人除現任知縣以上<lb/>
　官員不必保舉外或係舉貢生監或係山林隠逸果有<lb/>
　品行才猷可備任使者即親戚子弟亦不必引避嫌疑<lb/>
　據實保舉至外官所轄之現任佐貳雜職等屬員亦准<lb/>
　其保薦朕從政務需人起見開誠布公以期集思廣益<lb/>
　内外大小臣工等共受國恩時懐報効自應秉公據實<lb/>
　以展臣子之心必無有徇私冒濫以自蹈欺罔者倘或<lb/>
　舉非其人將来覺察或試用不稱責有攸歸勉之勉之<lb/>
<pb n="KR2f0006_WYG_013-31a"/>
　　　雍正七年己酉四月壬辰<lb/>
上諭内閣外任督撫藩臬為全省之表率闗係甚重每當<lb/>
　簡用之時常以一時不得其人深勞念慮凡内外大臣<lb/>
　受國家厚恩均當留意於平時秉公奏薦盡以人事君之<lb/>
　道京官自學士侍郎以上外官自藩臬以上著各人宻<lb/>
　保一人將其人可勝督撫之任或可勝藩臬之任據實<lb/>
　奏明不必拘定滿漢亦不限定資格即府縣等員官階<lb/>
　尚逺者果有真知灼見信其可任封疆大僚亦准列於<lb/>
<pb n="KR2f0006_WYG_013-31b"/>
　薦牘之内若一時無深知可舉之人准其從容採訪不<lb/>
　得草率塞責有負諮詢<lb/>
　　　閏七月丙申<lb/>
上諭吏部凡逺省烟瘴地方文武官員之缺例將本省熟<lb/>
　悉風土之人調補朕思烟瘴地方大半係邉逺簡僻之<lb/>
　缺若概行調補不令陞補未免强幹之員轉駐簡僻之<lb/>
　所止圖挨俸無所表見而才具可用有志上進之人或<lb/>
　生茍且因循之念亦未可定嗣後凡遇烟瘴地方文武<lb/>
<pb n="KR2f0006_WYG_013-32a"/>
　官員缺出向例調補者著該撫提鎮等於屬員内秉公<lb/>
　酌量若有可以題陞之員即具題請㫖陞授若係應調<lb/>
　之員仍照舊調補陞調兼行不拘一格總期人地相宜<lb/>
　材職相當以副朕鼓舞裁成之至意倘有應行調補之<lb/>
　人不願前往而該管上司聽其規避者或有不應題陞<lb/>
　之人而該管上司徇情題陞者經朕察出定行從重議<lb/>
　處<lb/>
　　　雍正八年庚戌二月乙已<lb/>
<pb n="KR2f0006_WYG_013-32b"/>
上諭吏部為政之道務在得人朕加意旁求惟期賢才奮<lb/>
　庸布列庶位百職修舉嘉惠民生凡所以遴選而登進<lb/>
　之者亦多方矣雍正六年十月間以各處需員甚多而<lb/>
　赴部銓選之人不敷揀用特降諭㫖令京官大學士以<lb/>
　下主事以上外官督撫以下知縣以上每人各舉一人<lb/>
　送部引見今行之既已年餘而内外官員未經舉報者<lb/>
　尚多則其平日必無深知灼見之人倘復展轉遲延必<lb/>
　致人萌奔競之心而滋夤縁請託之弊所當酌量變通<lb/>
<pb n="KR2f0006_WYG_013-33a"/>
　者也現今會試中額廣至四百名其中必有可供任使<lb/>
　之人而直省選㧞貢生陸續来京亦可教導而成就之<lb/>
　以備庶官之用著將各保一人之例停止若有已經到<lb/>
　部者仍准其引見該部即行文在京各衙門幷直省地<lb/>
　方知之<lb/>
　　　三月己巳<lb/>
上諭内閣朕愛惜人材不忍聽其限於考成遂至放廢而<lb/>
　外任各官案件繁多往往罹於叅罰是以數年来因公<lb/>
<pb n="KR2f0006_WYG_013-33b"/>
　詿誤之員例應降革者多於覆本之内降㫖令該上司<lb/>
　岀具考語送部引見若其才具稍有可用必再試以職<lb/>
　任而成全之雖片善寸長亦不肯輕棄也今思在京部<lb/>
　院司官及旗員等雖叅罰之案不多然亦有因公詿誤<lb/>
　者所當一體加恩與以贖過自新之路嗣後在京文武<lb/>
　各官有因公詿誤至於降革而任内無錢糧不清及治<lb/>
　罪之案者准照外員之例令該堂官該旗大臣出具考<lb/>
　語奏聞帶領引見或將該員仍留原任或另行試用或<lb/>
<pb n="KR2f0006_WYG_013-34a"/>
　照例降革候朕降㫖裁奪<lb/>
　　　十月己酉<lb/>
上諭内閣辦理軍需必得熟練之員方為有益陜甘二省<lb/>
　州縣官員備辦軍需有經手數年者有經手一二年者<lb/>
　似此熟練人員若因細過㣲瑕即行叅革則接任之員<lb/>
　初辦軍務未免生疎或至遲誤嗣後陜甘地方辦理軍<lb/>
　需之州縣官員若無大過其所犯情有可原者著該督<lb/>
　撫揆情度理量加寛宥若錢糧㣲有不清而事屬因公<lb/>
<pb n="KR2f0006_WYG_013-34b"/>
　者統俟大軍凱旋之後查核明白以定功過<lb/>
　　　雍正十二年甲寅七月丁丑<lb/>
上諭吏部凡命往各省人員多係不應即選之人該督撫<lb/>
　等自應先行差委試看果有勞績再令署印署印果優<lb/>
　然後題補或該省懸缺需人一到即行委署更當留心<lb/>
　訪察必實有政績可考方行題請實授嗣後題請實授<lb/>
　者著將實在政績一一敘入本中題奏如果係卓越之<lb/>
　才即不滿年限亦可聲明題請<lb/>
<pb n="KR2f0006_WYG_013-35a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0006_WYG_013-35b"/>
　<lb/>
　<lb/>
　<lb/>
　<lb/>
　<lb/>
　<lb/>
大清世宗敬天昌運建中表正文武英明寛仁信毅大孝<lb/>
至誠憲皇帝聖訓卷十三<lb/>
</p>
<p>
</p>
  </div>
</body>
</text>
</TEI>
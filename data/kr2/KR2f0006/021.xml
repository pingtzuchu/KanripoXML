<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0006_WYG_021-1a"/>
　欽定四庫全書<lb/>
大清世宗敬天昌運建中表正文武英明寛仁信毅大孝<lb/>
至誠憲皇帝聖訓卷二十一<lb/>
　　　勵將士<lb/>
　　　雍正元年癸卯正月辛巳<lb/>
上諭提督國家武功赫濯綏靖區夏用資專閫統率全省<lb/>
　將士俾黎庶諴和疆圉寧謐提督之任綦重矣當兹海<lb/>
　宇承平士卒狃於宴安不以兵革為事相沿日久營伍<lb/>
<pb n="KR2f0006_WYG_021-1b"/>
　漸弛非所以肅軍政飭戎行也爾等皆係<lb/>
皇考簡用節鉞之大臣尤宜恪遵令典倡率所屬將弁簡<lb/>
　閲卒伍整理器械操演技勇平時討論軍實訓練精勤<lb/>
　乃稱節制之師折衝禦侮庶幾有僃無患矣夫儲糧裕<lb/>
　餉所以足兵食壯干城非為飽一人之私槖也乃虛名<lb/>
　冒餉侵漁扣剋視為故常以致朝廷恤兵養士之典止<lb/>
　供將吏肥家之計居心多慾自難彈壓下僚馭衆寡恩<lb/>
　何以振興士氣提臣職任拊循果能廉正自持無虛給<lb/>
<pb n="KR2f0006_WYG_021-2a"/>
　餉俾士飽馬騰有不感激思奮者乎至山海要區得人<lb/>
　最重爾身為大帥凡將佐偏禆果其智勇素著才技優<lb/>
　長肅紀律而輯兵民歴有成績之員或軍政薦舉或破<lb/>
　格題請皆當予以優擢如本係庸劣之弁徇情面受賄<lb/>
　賂始則權宜委任旋復列名保奏不特冒干名器必致<lb/>
　貽誤地方濫用匪人之咎其能逃於功令乎且設兵所<lb/>
　以衛民文武官屬殊途而轄兵愛民均有責焉如各執<lb/>
　己見不相和協勢必有縱兵虐民挾制長吏以逞威作<lb/>
<pb n="KR2f0006_WYG_021-2b"/>
　姦者在文臣豈容辭咎而提臣統領水陸重師管轄不<lb/>
　嚴調劑不力致文武抗衡兵民異視責更難逭書曰同<lb/>
　寅協恭和衷哉爾當一秉虛公和衷辦事嚴飭將弁於<lb/>
　所屬汛地實心捍衛勤緝姦宄俾居民安堵無虞地方<lb/>
　咸受其利益爾等皆勤勞素著効力年久之人<lb/>
皇考屢加拔擢洊膺斯任朕祗遵成憲優遇大臣保全終<lb/>
　始爾等其各抒忠悃以無負朕愛養兵民之至意其總<lb/>
　兵副將叅遊等官各有諭旨爾亦應詳細體察同心協<lb/>
<pb n="KR2f0006_WYG_021-3a"/>
　力共相䇿勵靖共爾位永奠封疆<lb/>
　　　是日<lb/>
上諭總兵官國家幅隕廣大凡巖疆重鎭關塞要害之地<lb/>
　設立總兵俾之鎭守上承督臣之節制下樹將弁之表<lb/>
　率輯兵安民厥任綦重居是官者當以寧謐地方為念<lb/>
　嚴飭官兵廵緝姦宄儻有匪𩔖務必窮盡根株使宵小<lb/>
　無從潛匿良民得以寧居若平時漫無覺察日久必致<lb/>
　蔓延綢繆未雨之謂何武臣雖不干民事然保障捍衞<lb/>
<pb n="KR2f0006_WYG_021-3b"/>
　責有攸歸守此方即當軫念此方之民毋得視之膜外<lb/>
　縱兵肆擾至文武職任雖分盡心王事則一彼此和衷<lb/>
　同心共濟自不致貽誤公事况揆文振武經術同源善<lb/>
　於恤兵必善於愛民尚何至縱兵虐民失國家設兵衞<lb/>
　民之意乎總兵統轄營汛甚多當以訓練為先嫺騎射<lb/>
　整隊伍僃器械限期校閲勤惰嚴分賞罰明而軍政肅<lb/>
　隱然一長城矣所屬將弁兵丁智勇超羣則立登薦剡<lb/>
　武藝精熟則特拔戎行以之鼓勵軍士猶有古良將風<lb/>
<pb n="KR2f0006_WYG_021-4a"/>
　焉兵之所需糧餉最重給糧而扣剋則師旅有枵腹之<lb/>
　憂缺兵而不補則營伍有空虚之患總兵率先潔己嚴<lb/>
　飭偏裨毋得久懸兵缺以恣侵漁毋得剋減額糧以肥<lb/>
　囊槖則兵籍無虛士氣益奮有不收臂指之效者乎至<lb/>
　於馭兵之道務在寛嚴得中過寛則兵以怠玩而生驕<lb/>
　過嚴則兵以拘迫而滋怨能於嚴明之中隱寓愛恤之<lb/>
　意庶幾上下一心忠義自奮此又在爾鎭臣之善為運<lb/>
　用者也仰惟<lb/>
<pb n="KR2f0006_WYG_021-4b"/>
皇考垂誡提鎭諸臣有曰韜鈐宜裕紀律宜明拊循宜至<lb/>
　訓練宜精又曰文武輯睦毋相抗衡軍民調劑各得其<lb/>
　平煌煌<lb/>
天語勒於箴規久矣爾等皆係<lb/>
皇考簡畀之人果能實心力行不致始勤終怠上負<lb/>
聖訓朕心嘉乃成績必懋錫殊典如其徒擁厚禄虛縻爾<lb/>
　位既無益於兵民致有乖於令典國法森嚴朕不爾貸<lb/>
　也<lb/>
<pb n="KR2f0006_WYG_021-5a"/>
　　　是日<lb/>
上諭副將叅將遊擊等官朕惟國家兵制凡疆宇要地既<lb/>
　　提督總兵統率鎭守又設副將叅遊分列營伍遞相<lb/>
　鈐轄蓋從古治兵有大帥必有偏裨所以宣揚威武協<lb/>
　贊軍機收指臂之效奠磐石之安也爾等所屬地形有<lb/>
　險易兵數有多寡各宜預定練兵之法親校騎射嚴試<lb/>
　技勇簡拔驍鋭更換老羸務令一營士卒人材雄健武<lb/>
　藝精嫺又時教以行陣使之歩伐進退井然有法日演<lb/>
<pb n="KR2f0006_WYG_021-5b"/>
　月習氣壯心齊自成有制之師而無難折衝禦侮矣乃<lb/>
　有不肖將弁不勤訓練按籍徒有虛名責效毫無實濟<lb/>
　營伍廢弛為害最大究其弊由於將弁之貪利而廢法<lb/>
　一在冒虛糧而兵無實數一在剋月糧而兵有怨心上<lb/>
　虧天家之糧餉下朘窮卒之脂膏身司戎務而不能廉<lb/>
　正以服衆雖日示訓練之法誰為之踴躍用命乎爾等<lb/>
　遇有兵丁空缺即選力勇技精者補足隊伍至於馬歩<lb/>
　各糧按期領給不得剋減分毫古之良將多以愛恤士<lb/>
<pb n="KR2f0006_WYG_021-6a"/>
　卒克建膚功投醪挾纊之風爾等宜知嚮慕焉官軍之<lb/>
　協守一方所以捍衞一方之百姓故曰設兵以衞民也<lb/>
　防亂於未萌緝姦於已發俾居民安家樂業共享昇平<lb/>
　自然受兵之利而不受兵之害儻或約束不嚴縱兵肆<lb/>
　虐誘賭放債恃強奪利甚至地方小警漫不防禦緝捕<lb/>
　以致姦宄滋蔓徒卸責於有司文武失和秦越相視殊<lb/>
　背國家設兵鎭守之意律法具在罪有攸歸至於爾等<lb/>
　簡用督撫中軍責任匪輕尤宜潔己奉公恪遵法紀至<lb/>
<pb n="KR2f0006_WYG_021-6b"/>
　都司守僃千總把總等員各有城守汛防之責亦宜努<lb/>
　力稱職自奮功名朕念爾等曾受<lb/>
皇考選擢之恩自應保守前勞力圖後効果能整飭戎伍<lb/>
　允著干城之望朕自不惜寵以崇階儻若廢隳武僃侵<lb/>
　漁糗芻甚且妄執武官不惜死之言恣意逞威虐民生<lb/>
　事為害於地方王法森嚴决難輕貸<lb/>
　　　四月丁卯<lb/>
上諭領侍衞内大臣八旗大臣等國家武僃關繫重大爾<lb/>
<pb n="KR2f0006_WYG_021-7a"/>
　等皆有訓兵責任昔<lb/>
皇考常躬率士卒寓訓練於較獵之中<lb/>
皇考騎射超倫士卒無不欽服各相鼓勵竝非爾等訓練<lb/>
　所致朕不能企及<lb/>
皇考則訓練之事惟爾等是賴但訓練士卒有實心操習<lb/>
　者亦有虛應故事者若爾等按期較射以圖塞責不過<lb/>
　閒談飲茶而散則不但徒勞軍士爾等亦徒多徃返何<lb/>
　益之有此皆朕居藩邸時素所深知者爾等能盡職朕<lb/>
<pb n="KR2f0006_WYG_021-7b"/>
　必全爾等顔面爾等亦宜全朕繼述之孝思嗣後爾等<lb/>
　務宜實心訓練比來軍士生計稍艱<lb/>
皇考教養六十餘年<lb/>
恩賚頻施無不周僃以天下之正供贍養兵丁如此外再<lb/>
　欲加増錢糧亦恐難給兵丁生計之艱其故雖多大抵<lb/>
　因奢侈所致爾等皆管轄兵丁之人應將平素守分者<lb/>
　加以優奬奢侈者加以訓飭則自知懲勸矣此事一時<lb/>
　亦難移易朕與爾等約以三年為期如三年後仍不能<lb/>
<pb n="KR2f0006_WYG_021-8a"/>
　改爾等之罪不止罷黜且一經罷黜勿希復用彼時勿<lb/>
　更怨望<lb/>
　　　六月乙亥<lb/>
上諭領侍衛内大臣八旗都統等附近京畿等處駐防八<lb/>
　旗官員兵丁内儘有曽經出征効力者伊等竝無陞轉<lb/>
　之處應選其漢仗好人去得勞績宣著者給與陞階著<lb/>
　公同㑹議具奏<lb/>
　　　九月辛卯<lb/>
<pb n="KR2f0006_WYG_021-8b"/>
上諭湖廣總督楊宗仁天下緑旗兵丁大率十分中有二<lb/>
　三分空糧為專閫大臣及將弁等所侵冒而老弱殘疾<lb/>
　不能騎射者復充當兵數徒令國家錢糧費於無用之<lb/>
　地夫武僃關係重大額設兵數不特緩急恃以為用竝<lb/>
　藉以防緝盜賊守護城汛豈可任聽將弁挑選隨丁一<lb/>
　無拘限今奉天等處將軍副都統官員俱令酌選數名<lb/>
　著為定額其提督總兵以下等官亦宜照例酌定各於<lb/>
　該管兵内查有不堪者亟應沙汰選擇年力精壯漢仗<lb/>
<pb n="KR2f0006_WYG_021-9a"/>
　雄偉者頂補嗣後營伍騎射須時加操演火器營兵在<lb/>
　春秋二季操演水師營兵在戰船操演其安營布陣進<lb/>
　退作止之法務令精熟盔甲器械船隻等項務令堅固<lb/>
　沿途守望煙墩之兵量増數名酌計幾墩令千把等員<lb/>
　輪流分轄不時稽察至山谷林麓近江濱海險僻處所<lb/>
　或有匪類潛藏亦未可定應派委叅遊以下二員領兵<lb/>
　四十名時徃廵哨更須嚴飭所領兵丁經過地方毋許<lb/>
　騷擾兵丁内有實能効力弓馬嫺熟者遇有把總缺出<lb/>
<pb n="KR2f0006_WYG_021-9b"/>
　即行録用以示鼓勵其懶惰刁悍者嚴行責革以彰法<lb/>
　紀從前把總一缺提鎭將弁每將家丁及同鄉戚屬虛<lb/>
　冒錢糧毫無勞績者朦混佔補似此何以服士卒之心<lb/>
　今限一年内徹底肅清儻不遵諭旨仍蹈前轍定將該<lb/>
　管大臣及將弁等從重治罪爾封疆大吏各宜敬凛毋<lb/>
　忽<lb/>
　　　雍正三年乙巳五月壬寅<lb/>
上諭直省提鎭等我<lb/>
<pb n="KR2f0006_WYG_021-10a"/>
皇考聖祖仁皇帝優待武臣恩眷之隆自昔希比諸武臣<lb/>
　感激恩寵遇事奮力効命但平日居官砥礪操守撫恤<lb/>
　兵民之道尚多不及夫為將弁者雖貴乎材勇然使有<lb/>
　衝鋒破陣之才而不能潔己愛人撫綏士衆或至扣剋<lb/>
　貪婪人罹其害則與盜賊何異彼盜賊之肆行刧掠不<lb/>
　恤身命何嘗不勇惟因利人財物遂謂之為盜賊而法<lb/>
　在必誅勇不足稱即為可恥凡爾武臣務須廉潔持躬<lb/>
　奉法循令恤兵愛民綏輯地方遵國憲正所以重身家<lb/>
<pb n="KR2f0006_WYG_021-10b"/>
　也設或婪財貪利横生事端致干法網則地方既滋擾<lb/>
　害而法所不容國家又失一勇力有用之材豈不可惜<lb/>
　是知心存報國最在平日之愛恤兵民安靜守分耳若<lb/>
　至生事擾害之後雖或捐軀亦何所補從前縱有微勞<lb/>
　亦不足以贖此日之罪愆矣爾將弁當各輕目前小利<lb/>
　勉為國家梁棟垂名竹帛以圖光前裕後之功業可也<lb/>
　勉之戒之勿負朕諄諄告誡之意<lb/>
　　　十二月乙酉<lb/>
<pb n="KR2f0006_WYG_021-11a"/>
上諭兵部朕君臨萬方中外一體有功必賞有罪必懲初<lb/>
　無偏黨之心亦竝不存依違之見前以羅卜藏丹津潛<lb/>
　行悖逆謀擾邊陲朕命將出師用彰天討滿洲緑旗漢<lb/>
　土官兵皆能奮勇争先克成懋績論功行賞恩所宜施<lb/>
　乃年羮堯以私昵人員冒濫入冊以致緑旗官兵議敘<lb/>
　至今駁查未定而土司功冊亦因之暫停朕心深為憫<lb/>
　念夫土司非比内地凡所遣調目兵皆預定名數按名<lb/>
　隨師無從虛冒其功績等第必當詳確稽查如四川屬<lb/>
<pb n="KR2f0006_WYG_021-11b"/>
　之瓦斯雜谷二土司部下目兵與三寨包坐之頭目所<lb/>
　部番兵皆屢年効力戰功尤多小金川土司湯鵬陜西<lb/>
　土司魯華齡於攻取桌子山時其目兵亦能戮力用命<lb/>
　似此邊遠番衆知効忠誠則其寸功必宜盡録爾部查<lb/>
　照領兵官所報各土司功冊除各土兵已給賞賜外其<lb/>
　官目應各加以職銜仍予恩賞陣亾帶傷者照依緑旗<lb/>
　兵丁一體優恤務期均沾實惠仍將此㫖下與該管督<lb/>
　撫提鎭轉飭各土司自兹以徃尤宜益矢忠勤各安駐<lb/>
<pb n="KR2f0006_WYG_021-12a"/>
　牧嚴束部落不得滋事生非和睦族鄰不可恣行仇殺<lb/>
　尺地莫非王土率土莫非王臣番苗種類固多皆係朕<lb/>
　之赤子或有强悍不平各土司祗宜赴該管上司陳告<lb/>
　豈得任意戕殺以背朕好生保赤之念各該土官果能<lb/>
　凛遵訓誡則世守職土朕自加恩若敢恃功驕肆陽奉<lb/>
　陰違則國法具在亦斷不因今日之功賞更從寛貸也<lb/>
　　　雍正五年丁未二月庚申<lb/>
上諭直省督撫提鎭等向例千把總俱由督撫提鎭拔補<lb/>
<pb n="KR2f0006_WYG_021-12b"/>
　徃徃以其家人長隨及私自効力請託夤縁之人補用<lb/>
　徇情面而無公道以致老弱不堪之人得受千把總者<lb/>
　甚多其所管汛地道路之遠近俱茫然不知而兵丁内<lb/>
　年力精壯技勇可觀者轉不能得一官職甚為可憫千<lb/>
　把總職掌關係營伍有稽查汛地管束兵丁之責又為<lb/>
　行伍出身之途若聽其因循冒濫何以整飭戎政鼓舞<lb/>
　兵心今定半年之限令該督撫提鎭將所轄千把總内<lb/>
　除曽經効力久歴行伍尚堪任使之人外凡有老弱不<lb/>
<pb n="KR2f0006_WYG_021-13a"/>
　堪不能稱職者秉公細加看驗考試盡行沙汰不可姑<lb/>
　容一人其所出之缺務將兵丁内年力精壯技勇可觀<lb/>
　之人從公選擇拔補不得仍蹈故習<lb/>
　　　十一月丁丑<lb/>
上諭八旗都統等歴來滿洲人材壯健弓馬技勇罕與比<lb/>
　倫前令八旗查得親軍護軍内能開八個力以上硬弓<lb/>
　者現有一萬八千餘人昨朕在瀛臺考試天下武舉騎<lb/>
　射之後令八旗人等當衆人之前校射伊等所用之弓<lb/>
<pb n="KR2f0006_WYG_021-13b"/>
　自十八個力以至十三個力不等舉重若輕從容合度<lb/>
　衆武舉等咸驚異以為從來罕覩朕心甚為嘉悦著分<lb/>
　别賞給銀兩伊等藝勇超羣是其盡心學習之所致嗣<lb/>
　後務須更加勉勵演習熟練不可以弓力相爭尚將此<lb/>
　通諭八旗知之<lb/>
　　　雍正六年戊申正月庚辰<lb/>
上諭値班侍衞及守衞護軍等滿洲舊制最重學習清語<lb/>
　近見挑選之侍衞護軍等棄其應習之清語反以漢語<lb/>
<pb n="KR2f0006_WYG_021-14a"/>
　互相戲謔甚屬不合且滿洲人等俱係<lb/>
太祖<lb/>
太宗<lb/>
世祖<lb/>
聖祖皇考之所留遺者當日耆舊大臣務以造就後進為<lb/>
　心每將學習滿洲本務努力上進之語時時教導今兵<lb/>
　丁直班之處彼此戲謔殊非善習嗣後各宜勉勵屏除<lb/>
　習氣以清語拉弓及相搏等技專心習學此爾等進身<lb/>
<pb n="KR2f0006_WYG_021-14b"/>
　之階國家亦收得人之效矣<lb/>
　　　雍正七年己酉正月戊申<lb/>
上諭兵部各省守僃内有操守廉潔漢仗去得諳練營務<lb/>
　熟習水師堪用遊擊之員爾部行文該提督出具考語<lb/>
　分别水師陸路塡寫年歲籍貫履厯照保舉副將叅將<lb/>
　分定等第之例開列一等者咨部俟降諭㫖再行調來<lb/>
　引見所保人員務期秉公㨿實毋得瞻顧徇私儻保舉<lb/>
　之後有改易前轍不思奮勵精進者亦照副將叅將更<lb/>
<pb n="KR2f0006_WYG_021-15a"/>
　換等第之例咨部改定以副朕簡選任使之至意<lb/>
　　　十二月乙巳<lb/>
上諭内閣國家設兵衞民所以安良除暴雖尚武勇之力<lb/>
　然必謹守法度顧惜廉恥不為犯法干紀之行始不負<lb/>
　朝廷豢養之恩可以有上進之望八旗兵丁國家所以<lb/>
　養之者甚厚偶有差遣征𠞰之事復加意體恤賞給各<lb/>
　項銀兩行糧之外復給坐糧所以籌畫其用度養贍其<lb/>
　身家者至周至渥矣為兵丁者自宜感戴國恩兢兢奉<lb/>
<pb n="KR2f0006_WYG_021-15b"/>
　法共知自愛以邀爵賞而沐寵榮況朕之訓飭教導者<lb/>
　至再至三豈伊等尚不知猛醒痛改惡習乎乃自藏回<lb/>
　陜之八旗兵丁四百名仍有沿途騷擾居民之事經撫<lb/>
　臣憲德兩次叅奏共一百三十餘件似此負恩犯法無<lb/>
　知無恥朕實為伊等深愧之且其所得有限乃一時率<lb/>
　其獷悍之性不知檢束以至身投法網罪無可逃能不<lb/>
　愧悔況損人利己者天理之所不容強奪横取者國法<lb/>
　之所不宥爾兵丁等奈何惟利是貪而不顧天理不畏<lb/>
<pb n="KR2f0006_WYG_021-16a"/>
　國法為此可羞可愧之行乎今將該撫所叅各款一一<lb/>
　開出竝降此㫖著交與八旗及各省駐防管兵官員等<lb/>
　各抄録一道每月傳集兵丁敬謹宣讀令其觸目警心<lb/>
　時時檢束恪謹遵奉<lb/>
　　　雍正八年庚戌四月丙午給事中王瓚疏言設兵<lb/>
　　　所以衞民每見督撫提標之兵駐劄省㑹地方自<lb/>
　　　謂大標平素欺壓良民挾制上官又或因公調遣<lb/>
　　　先有許多借貸求懇以致鎭協標兵聞風借口此<lb/>
<pb n="KR2f0006_WYG_021-16b"/>
　　　實臣見聞所及特行奏聞<lb/>
上諭兵部從來教練兵丁之道固在乎技勇優長尤在明<lb/>
　曉禮義謹守法度聖賢所以著有勇知方之訓數年以<lb/>
　來朕軫念兵丁屢加恩䘏其該管官弁若有扣剋糧餉<lb/>
　者必嚴加懲治又為督撫提標兵丁等籌畫生息之䇿<lb/>
　濟其吉㐫之用無非望其循理奉公以受國家之恩養<lb/>
　也但聞有數省兵丁驕縱之習難除傲慢之風未改而<lb/>
　湖廣為尤甚今見給事中王瓚所奏甚為詳悉切中兵<lb/>
<pb n="KR2f0006_WYG_021-17a"/>
　丁之弊此實該管官員之責著直省督撫提臣切加訓<lb/>
　誨嚴行約束儻有生事不法者即重治其罪毋得姑容<lb/>
　以長惡習如徇隱寬縱經朕訪聞必將該管官從重議<lb/>
　處該給事中雖稱鎭協之兵不若督撫提標之甚然兵<lb/>
　志易驕難分優劣該管官亦應時加訓飭儻蹈故轍咎<lb/>
　有攸歸著通行曉諭督撫提鎭等標共知之<lb/>
　　　七月壬申<lb/>
上諭八旗武職大臣等武藝者乃滿洲之本務八旗大臣<lb/>
<pb n="KR2f0006_WYG_021-17b"/>
　有管轄兵丁之責理宜操練武藝習勞苦耐寒暑以及<lb/>
　疾趨超距撲跌等技留心諳習近觀大臣官員侍衞等<lb/>
　値班俱不親佩腰刀一味偷安又不操練服習勞苦儻<lb/>
　遇緊要處不能爭先獨使兵丁前進乎抑停留等待乎<lb/>
　且至彼時力不能支即懷奮勇之心亦屬無用安能使<lb/>
　兵丁克稱精鋭乎從前<lb/>
皇考每歲行圍令衆人學習技勇服習勞苦及朕即位仰<lb/>
　思<lb/>
<pb n="KR2f0006_WYG_021-18a"/>
皇考付託之重八年以來勵精圖治未及廵幸郊外而武<lb/>
　職大臣侍衞官員兵丁技力亦漸不如前不可不急為<lb/>
　整飭嗣後八旗武職人員及各省駐防之武職人員年<lb/>
　未至五十五歲者勒限半年令各奮力學習一切技勇<lb/>
　若仍有自圖安逸不肻學習者或經朕調來引見或經<lb/>
　朕行幸時查出必重加懲治責革照違㫖例治罪如有<lb/>
　學而不能者准其告退<lb/>
　　　雍正九年辛亥二月乙卯<lb/>
<pb n="KR2f0006_WYG_021-18b"/>
上諭管理旗務大臣等朕因八旗兵丁不甚整齊曽屢降<lb/>
　諭㫖命都統等善為訓練俾各兵丁俱成精鋭乃至今<lb/>
　尚未整齊此皆都統等未嘗悉心訓練之所致也著傳<lb/>
　㫖與八旗都統等於驍騎營兵内擇其年少無疾騎射<lb/>
　不堪不能滿洲蒙古言語之人滿洲蒙古每旗合派一<lb/>
　百名共八百名八旗漢軍合派二百名共一千名在西<lb/>
　厰子聖化寺等處設立一營令其學習一切技藝更於<lb/>
　驍騎營官員内擇其年少而行走怠惰者滿洲旗分各<lb/>
<pb n="KR2f0006_WYG_021-19a"/>
　派二員蒙古漢軍旗分各派一員令與兵丁一同學習<lb/>
　使人人皆成精鋭至於八旗前鋒護軍内騎射稍優年<lb/>
　力精壯人材可觀而未經服習勤苦之人有願入其中<lb/>
　學習者亦著挑選一千名另立一營令其學習其前鋒<lb/>
　叅領護軍叅領副護軍叅領護軍校之内有願與兵丁<lb/>
　等一同在彼學習者每旗各派二員此項兵丁諸處俱<lb/>
　不得差遣每日學習騎射所用之馬令伊等親身飼養<lb/>
　以習勤苦營内一概不許漢語惟習清語或蒙古語其<lb/>
<pb n="KR2f0006_WYG_021-19b"/>
　教習趨走超距及清語等事於索倫新滿洲烏拉齊内<lb/>
　挑選好者分為三四班令其教習至於總管二營不必<lb/>
　派委都統等著將領侍衞内大臣散秩大臣職名開列<lb/>
　朕酌量派委令其管理<lb/>
　　　雍正十年壬子正月丁卯<lb/>
上諭八旗兵丁等兵可百年不用不可一日不僃帝王之<lb/>
　治天下未有不以明武僃為先務而兵丁之武藝亦未<lb/>
　有不勤加訓練而能有成者從來士農工商各治一業<lb/>
<pb n="KR2f0006_WYG_021-20a"/>
茍不專心竭力則其業必不精況兵丁所司者皆戰鬭<lb/>
之事彎弓挾矢冒鏑衝鋒非膂力剛強不能披堅執鋭<lb/>
非技藝嫺熟不能克敵宣威柰何怠惰茍安虛度歲月<lb/>
不思國家設兵之本意不念自己專司之職業乎爾兵<lb/>
丁等世受國恩朝廷愛養猶如赤子凡八旗將軍大臣<lb/>
等多由行伍出身漸登榮顯爾等誠能立志向上奮勉<lb/>
自勵勤加練習技勇可觀將來建立功勲馳名軍伍不<lb/>
但本身有上進之階且光耀宗祖榮及子孫受福曷可<lb/>
<pb n="KR2f0006_WYG_021-20b"/>
限量哉國家承平日久人人耽於安逸武僃漸弛今當<lb/>
邊陲用兵是以降㫖令勤加操演又念操演之兵若仍<lb/>
輪流值班則其力難以兼顧而工夫未免間斷是以不<lb/>
令該班俾得專心訓練又復給以飯錢資其食用無非<lb/>
體恤爾等之勤勞也爾等各宜勉力學習如騎射長槍<lb/>
之類必令純熟精強用成國家之勁旅以柔弱怯懦為<lb/>
恥以安逸華麗為戒人之力量用之則日増不用則日<lb/>
減如出城操練之際正可演習歩行又何必騎馬乘車<lb/>
<pb n="KR2f0006_WYG_021-21a"/>
　徒多糜費嗣後果能仰遵朕訓努力向前且互相勸勉<lb/>
　鼓勵鋭氣朕必聞知加以格外之恩賞如有不肖之徒<lb/>
　茍且怠玩甚至妄生怨言搖惑衆聽此不但藐視公事<lb/>
　自誤功名實為人心風俗之害經朕察出必以軍法從<lb/>
　事勉之勉之<lb/>
　　　是日<lb/>
上諭八旗該班兵丁等目今軍興之際兵丁等訓練操演<lb/>
　甚為緊要若以操演之兵仍令照舊該班則訓練未有<lb/>
<pb n="KR2f0006_WYG_021-21b"/>
　專功技藝難以純熟是以特加挑選令其每日操演將<lb/>
　爾等分作兩班輪流當差所以使操演之兵得專心學<lb/>
　習也然人果有上進之志何時不可黽勉何地不可學<lb/>
　習即如爾等換班之時原可練習技藝雖該班之地不<lb/>
　便演放槍礮而拉弓相撲舞棍趨走等技藝在領班之<lb/>
　大臣官員未嘗不可訓練爾等愼勿以未經入選不在<lb/>
　操演之列自甘懦弱而不勤加訓練也夫該班與操演<lb/>
　俱係一體出力且操演兵丁如有缺少自必於該班兵<lb/>
<pb n="KR2f0006_WYG_021-22a"/>
　丁内挑補則爾等不更當奮勉乎現今雖將爾等分為<lb/>
　兩班較前稍為勞苦然較之軍前之人則勞苦又相懸<lb/>
　絶矣數年後仰邀<lb/>
天眷大兵凱旋之時爾等差使仍得暇豫從容儻目今不<lb/>
　思黽勉但偷一時之安以致技藝生疎則日後必為無<lb/>
　用之廢人國家經制錢糧豈有養贍廢人之理如有此<lb/>
　等無知不肖之徒一經查出除革退錢糧外仍從重治<lb/>
　罪<lb/>
<pb n="KR2f0006_WYG_021-22b"/>
　　　三月戊寅<lb/>
上諭兵部向因武員養廉不敷以致扣剋兵餉是以酌定<lb/>
　親丁名糧以為養贍家口之費又因營伍公用無資定<lb/>
　有額兵百名准抽二名之例似此曲加體恤無非施恩<lb/>
　於弁員使應有之兵數再無虛冒以收戎行之實用也<lb/>
　近聞各省中尚有數處不能全除空糧之弊或於親丁<lb/>
　名糧之外仍有家人長隨頂名支領者又有字識匠作<lb/>
　之𩔖亦得濫充額數暗佔兵糧者且或游手之輩賄求<lb/>
<pb n="KR2f0006_WYG_021-23a"/>
　濫充而勇力之人轉不得入選每遇調撥差用則委靡<lb/>
　退縮不耐勞苦前歲湖廣提標曽以兵丁二百名調補<lb/>
　鎭筸四營其中逃避者即已過半又如援𠞰黔苗時提<lb/>
　標兵丁徃來鎭筸六里等處跋前疐後行役維艱國家<lb/>
　歲費帑金養一兵期獲一兵之用若實存之名數既有<lb/>
　空虛而在伍之兵丁又復怯懦不振則所謂武僃修明<lb/>
　者安在乎著該管大臣用心稽查勤加訓練務將陋規<lb/>
　永革諸弊悉除毋得溺於積習茍且因循負朕委用儻<lb/>
<pb n="KR2f0006_WYG_021-23b"/>
　屢經訓飭之後仍有不知悛改者定當加以嚴譴<lb/>
　　　雍正十一年癸丑正月丁亥辦理軍機大臣等議<lb/>
　　　准署陜西總督劉於義奏駐劄陜西省勇健營兵<lb/>
　　　丁其中多驕悍不可用之人請令總兵周一德等<lb/>
　　甄别挑汰遞囘原籍<lb/>
上諭曰朕前以各省民人内必有人材壯健技勇可觀願<lb/>
　為國家効力以圖上進者是以特降諭㫖令各省督撫<lb/>
　召募揀選送京訓練以僃軍旅之用伊等如果能奮勇<lb/>
<pb n="KR2f0006_WYG_021-24a"/>
出力建績立功將來俱可為干城之寄故疊加恩賚於<lb/>
應募後即各給守糧一分贍養家口到京後撥給房屋<lb/>
居住月餉銀米從優給發起程赴陜又各賞衣裝路費<lb/>
銀兩暫令駐劄近邊地方以候差用俾伊等各展効力<lb/>
之心竝圖進身之路是朕加恩於勇健兵者至為優渥<lb/>
伊等各自揣量實為過分乃其中多有放縱驕悍生事<lb/>
不法者上年到京即不安本分肆行爭鬭及令赴陜沿<lb/>
途又復生事騷擾該督撫曽具摺叅奏而駐劄甘州之<lb/>
<pb n="KR2f0006_WYG_021-24b"/>
後竟有私自脱逃之人陳天培又經具奏此等無賴之<lb/>
徒固由各省督撫不愼重揀選濫募充數總統大員不<lb/>
能嚴行約束整飭教導而在伊等受恩而不知感自甘<lb/>
廢棄㝠頑惡劣即令調赴大營亦不可用著總兵周一<lb/>
德即行甄别挑汰遞囘本籍交該地方官嚴加收管不<lb/>
令出境生事若有心懷怨望揑造浮言并恃強肆横鬭<lb/>
毆不法等事該地方官立即拘拏禀知督撫提鎭一面<lb/>
奏聞一面按法究治至於挑存可用之人俱應感激朕<lb/>
<pb n="KR2f0006_WYG_021-25a"/>
　恩遵循法紀嗣後益加黽勉努力戎行以圖上進朕必<lb/>
　加以恩澤著將此㫖曉諭知悉<lb/>
　　　六月丁巳<lb/>
上諭兵部武弁中熟習水師之人甚為難得該管大臣若<lb/>
　不於平日留心儲養何以收人地相宜之效每見督撫<lb/>
　提臣中有將熟習水師人員題請調用陸路者此皆未<lb/>
　曽周詳籌算之故著通行傳諭嗣後細加體察若在水<lb/>
　師中平常而長於陸路者准其調補若係長於水師之<lb/>
<pb n="KR2f0006_WYG_021-25b"/>
　員俱留於水師題補不可因陸路需人輕易改調以致<lb/>
　用違其長從前有如此誤用者可查明題請改調向後<lb/>
　部中推陞之缺亦著該部聲明請㫖<lb/>
　　　十一月辛丑<lb/>
上諭兵部從來將僃之選務須精悍之材雖目不識丁而<lb/>
　膽畧豈關文采縱貌非出衆而義勇無礙麤疎蓋整肅<lb/>
　部伍委寄干城矢奔走於疆場甘勤勞於行列類非薄<lb/>
　具聰明小有才幹者之所能為而勁健渾樸氣盛力充<lb/>
<pb n="KR2f0006_WYG_021-26a"/>
　之裨弁所當畧短取長加意造就以儲將材以重武僃<lb/>
　者也近見各省督提等保題引見之大小弁員除軍功<lb/>
　勞績外大率以明白勤敏才堪辦事註考朕親加簡閲<lb/>
　竝逐一詢問奏對便給者有之才具明晰者有之而人<lb/>
　材雄偉技勇超軼者曽不數見豈明白勤敏即可為將<lb/>
　材而才堪辦事即所謂武僃耶嗣後該督提等凡保題<lb/>
　將弁務重弓馬兼選漢仗全材難得實效須收如仍有<lb/>
　以軟弱而謬稱熟練以機巧而謬稱通逹濫行保題者<lb/>
<pb n="KR2f0006_WYG_021-26b"/>
　是重違朕訓膜視封疆矣定將督提等嚴加議處<lb/>
　　　雍正十三年乙卯三月甲午<lb/>
上諭兵部國家設立兵丁原以充緝盜安民之寄廣東為<lb/>
　濱海巖疆武備尤宜勤練不應少有廢弛查通省兵丁<lb/>
　共計七萬餘名不為不多歲費俸餉將及二百萬兩國<lb/>
　家養之者不為不厚乃近年以來朕留心訪察粤省兵<lb/>
　丁怯懦退縮者多奮徃用力者少曽有客船被刧盜止<lb/>
　八人汛弁兵丁一任事主喊救閉門不出又廵哨私鹽<lb/>
<pb n="KR2f0006_WYG_021-27a"/>
　不能擒捕屢被打傷搶去器械此朕訪聞甚確者同一<lb/>
　廣東之人而為盜賊私梟者則強悍無比其食糧入伍<lb/>
　者轉怯弱不堪皆由將僃選募時多憑兵家子弟親戚<lb/>
　夤縁充當但取其應對熟嫺趨蹌便捷不但民間強壯<lb/>
　勇敢之人無由入選即餘丁中之勇健而質樸者亦棄<lb/>
　而不録以致營伍之中習尚虛文全無實濟此乃戎政<lb/>
　之最有關係者著廣東督撫提鎭等嚴飭所屬將弁痛<lb/>
　改從前陋習嗣後募補務取強健勇敢之人時加訓練<lb/>
<pb n="KR2f0006_WYG_021-27b"/>
　申明賞罰如再有遇賊退怯等情必重懲以示儆其現<lb/>
　在老弱之輩濫充營伍者作何沙汰募補之法著該督<lb/>
　撫提鎭等秉公妥議辦理倘仍蹈前轍者經朕訪聞必<lb/>
　將督撫提鎭及大小將弁分别嚴加議處不少寬貸<lb/>
　<lb/>
　<lb/>
大清世宗敬天昌運建中表正文武英明寛仁信毅大孝<lb/>
至誠憲皇帝聖訓卷二十一<lb/>
</p>
<p>
</p>
  </div>
</body>
</text>
</TEI>
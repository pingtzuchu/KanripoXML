<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0006_WYG_008-1a"/>
　欽定四庫全書<lb/>
大清世宗敬天昌運建中表正文武英明寛仁信毅大孝<lb/>
至誠憲皇帝聖訓卷八<lb/>
　　　敬天<lb/>
　　　雍正元年癸卯五月甲申<lb/>
上諭禮部近日天時頗旱<lb/>
皇考先年屢降<lb/>
諭㫖云大喪之後必有旱年<lb/>
<pb n="KR2f0006_WYG_008-1b"/>
太皇太后<lb/>
世祖章皇帝<lb/>
皇太后皇后之事倶曽經過朕當此之際嘗恐懼於懐而<lb/>
　未置也三月十二日雨雖霑足朕曽兩三次以儆惕之<lb/>
　意曉諭衆人三月以来多風不雨遂覺旱乾再直隸山<lb/>
　東山西河南地方連年雨水不調田禾歉收朕雖遣大<lb/>
　臣官員賑救當此旱時民必皇皇朕心甚以為慮朕在<lb/>
　宫中久已盡心虔誠祈禱爾部亦虔誠祈禱諸大臣各<lb/>
<pb n="KR2f0006_WYG_008-2a"/>
　敬謹齋戒<lb/>
　　　十月辛酉<lb/>
上諭直隸廵撫李維鈞冬令之雪消蝗潤麥洵稱瑞應我<lb/>
　君臣惟互相朂勉以㳟迓<lb/>
天庥不因瑞雪及時遂爾逸豫怠忽則一誠上格自必永<lb/>
　承彼蒼之垂佑耳<lb/>
　　　雍正二年甲辰八月甲申<lb/>
上諭江浙督撫等朕思天地之間惟此五行之理人得之<lb/>
<pb n="KR2f0006_WYG_008-2b"/>
　以生全物得之以長養而主宰五行者不外夫隂陽隂<lb/>
　陽者即鬼神之謂也孔子言鬼神之徳體物而不可遺<lb/>
　豈神道設教哉盖以鬼神之事即天地之理不可以偶<lb/>
　忽也凡小而邱陵大而川嶽莫不有神焉主之故皆當<lb/>
　敬信而尊事况海為四瀆之歸宿乎使以為不足敬則<lb/>
　堯舜之君何以望秩於山川文武之君何以懐柔百神<lb/>
　及河喬嶽今愚民昧於此理往往信滛祀而不信神明<lb/>
　傲慢䙝瀆致干天譴夫善人多而不善人少則天降之<lb/>
<pb n="KR2f0006_WYG_008-3a"/>
　福即稍有不善者亦蒙其庇不善人多而善人少則天<lb/>
　降之罰雖善者亦被其殃近者江南奏報上海崇明諸<lb/>
　處海水泛溢浙江又奏報海寧海鹽平湖㑹稽等處海<lb/>
　水衝決隄防致傷田禾朕痛切民隐憂心孔殷水患雖<lb/>
　闗乎天數或亦由近海居民平日享安瀾之福絶不念<lb/>
　神明庇䕶之力傲慢䙝瀆者有之夫敬神固理所當然<lb/>
　而趨福避禍之道即在乎此能敬則謂之順天不敬則<lb/>
　謂之䙝天䙝天之人顧可望綏寧之福乎詩曰敬天之<lb/>
<pb n="KR2f0006_WYG_008-3b"/>
　怒無敢戲豫又曰畏天之威于時保之朕固當朝乾夕<lb/>
　惕不遑寧處以敬承<lb/>
天意亦願百姓共凜此言内盡其心外盡其禮敬神如在<lb/>
　以至誠昭事而不徒尚乎虗文人意即神意一念之感<lb/>
　格自足以致休祥豈獨一鄉一家之被其澤哉若百姓<lb/>
　果能人人心存敬畏必獲永慶安瀾著該督撫将此諭<lb/>
　㫖令地方官家喻户曉俾沿海居民一體知悉<lb/>
　　　雍正三年乙巳四月戊寅<lb/>
<pb n="KR2f0006_WYG_008-4a"/>
上諭大學士等天人相感之理至微而實至顯凡人果實<lb/>
　盡誠敬自能上格<lb/>
天心人君受<lb/>
天眷命日監在兹其感通為尤捷朕自臨御以来敬<lb/>
天之心夙夜警惕凡水旱災祲皆<lb/>
上天譴責朕躬特示警戒内省身心之過愆外考政治之<lb/>
　闕失務期黽勉以回<lb/>
天意用是上承<lb/>
<pb n="KR2f0006_WYG_008-4b"/>
帝鑒有求輒應如今年三月十六日覽署山西廵撫伊都<lb/>
　立奏摺知平陽地方三春少雨朕懐甚為憂慮祗告神<lb/>
　明齋心虔禱續據伊都立奏報於十八十九二十等日<lb/>
　得雨霑足三月二十九日覽河南廵撫田文鏡奏摺知<lb/>
　開封一帶地方亢旱朕於四月初一日禱於神明竭誠<lb/>
　致敬刻不敢懈昨田文鏡奏報初三日開封四境果得<lb/>
　時雨可見天人感通之理捷於影響益覺可畏可懼而<lb/>
　不敢纖毫疎忽也但恐督撫大吏於地方水旱之事不<lb/>
<pb n="KR2f0006_WYG_008-5a"/>
　速行奏聞則朕無從省戒以挽<lb/>
天心致使旱澇成災閭閻受困此則地方大吏隐蔽之咎<lb/>
　也嗣後督撫等於地方偶有水旱之事即據實速奏庶<lb/>
　朕可及時修省爾督撫等亦宜省咎思過勤求民隐勿<lb/>
　徒為祝禱之虚文以飾愚氓之觀聼朕此㫖並非自謂<lb/>
　精誠昭格欲以誇示於衆盖實有見於天人之際感應<lb/>
　不爽呼吸可通有善天既降福則有過天亦必降罰惟<lb/>
　有兢兢業業時存戒懼盡人事以仰邀<lb/>
<pb n="KR2f0006_WYG_008-5b"/>
天鑒願日與諸臣交為勉朂而已<lb/>
　　　七月丙午<lb/>
上諭大學士等舊嵗直隸搃督李維鈞奏稱畿輔地方每<lb/>
　有蝗蝻之害土人虔禱於劉猛将軍之廟則蝗不為災<lb/>
　朕念切恫瘝凡事之有益於民生者皆欲推廣行之且<lb/>
　禦災捍患之神載在祀典即大田之詩亦云去其螟螣<lb/>
　及其蟊賊無害我田穉田祖有神秉畀炎火是蝗蝻之<lb/>
　害古人亦未嘗不藉神力驅除也今兩江縂督查弼納<lb/>
<pb n="KR2f0006_WYG_008-6a"/>
　奏稱江南地方有為劉猛將軍立廟之處則無蝗蝻之<lb/>
　害其未曾立廟之處則不能無蝗此乃查弼納偏狹之<lb/>
　見疑朕専恃祝禱為消弭災祲之方也其他督撫亦多<lb/>
　有奏稱設法祈雨禱晴者夫天人之理感應不爽凡水<lb/>
　旱蝗蝻之災或朝廷有失政則<lb/>
天示此以警之或一方之大吏不能公正宣猷或郡縣守<lb/>
　令不能循良敷化又或一郡一邑之中風俗澆漓人心<lb/>
　險偽以致隂陽沴戾災祲洊臻所謂人事失於下則天<lb/>
<pb n="KR2f0006_WYG_008-6b"/>
　道變於上也故朕一聞各直省雨暘愆期必深自修省<lb/>
　思改缺失朝夕乾惕兾回<lb/>
天意爾等封疆大吏暨司牧之官以及居民人等亦當恐<lb/>
　懼修省交相勸勉夫人事既盡自然感召<lb/>
天和災祲可消豐穰可致此桑林之禱所以㨗於影響也<lb/>
　盖惟以恐懼修省誠敬感格為本至於祈禱鬼神不過<lb/>
　借以逹誠心耳若専恃祈禱以為消弭災祲之方而置<lb/>
　恐懼修省於不事是未免濬流而舍其源執末而遺其<lb/>
<pb n="KR2f0006_WYG_008-7a"/>
　本矣朕實有見於天人感應之至理而斷不惑於鬼神<lb/>
　巫禱之俗習故不惜反覆明晰言之内外臣工黎庻其<lb/>
　共體朕意<lb/>
　　　雍正五年丁未正月癸巳諸王大臣等以黄河澄<lb/>
　　　清奏請受賀<lb/>
上諭曰朕思<lb/>
上天之錫福降災即如人君之賞罰也若<lb/>
上天嘉祐示以休徴而承之者驕矜縱肆怠惰前修則将<lb/>
<pb n="KR2f0006_WYG_008-7b"/>
　轉福為災矣若<lb/>
上天譴責示以咎徵而承之者戒慎恐懼省改前愆則将<lb/>
　化災為福矣天人感應捷於影響視其人之自取而<lb/>
天心仁愛雷霆雨露均属成就之恩一如君臣上下之間<lb/>
　用賞用罰無非曲成之使其遷善改過也朕事<lb/>
皇考四十餘年凡遇<lb/>
聖諭訓責嘉奨恩寵此心皆以恐懼儆惕處之一念愚誠<lb/>
　深蒙<lb/>
<pb n="KR2f0006_WYG_008-8a"/>
皇考垂鑒御極以後事<lb/>
天之心即當日事<lb/>
皇考之心也乃數年之中休徵疊見難以悉數稽諸史冊<lb/>
　咸稱福慶而朕受寵若驚不以為喜實以為懼盖恐前<lb/>
　此之受貺無因而後此不能仰副也惟有君臣益加勉<lb/>
　朂一徳一心㳟承<lb/>
天眷昔<lb/>
皇考臨御初年偶有一二災祲之事此特兆三逆之變亂<lb/>
<pb n="KR2f0006_WYG_008-8b"/>
　由於氣數使然而<lb/>
皇考朝乾夕惕誠敬交孚是以感格<lb/>
上蒼錫以多福四海寧謐厯數綿長此天道彰明較著者<lb/>
　也朕即位以来敷政宣猷豈足當<lb/>
上天嘉貺唯有孝敬思慕<lb/>
皇考之心實為誠切或者仰邀<lb/>
皇考昭察代籲<lb/>
昊天黙祈福祐從前疊賜嘉祥今又有河清之瑞盖許其<lb/>
<pb n="KR2f0006_WYG_008-9a"/>
　已往而勉其将来也朕祗承之下益深敬畏黾勉不遑<lb/>
　若允行慶賀則沿襲頌美之虗文大非朕戒儆之素志<lb/>
　既蒙<lb/>
皇考錫以希有之瑞應告祭<lb/>
景陵申朕感激惶悚之誠至上年朱家口河水潰決朕勅<lb/>
　諭河臣悉心修築今於十二月十三日決口合龍越三<lb/>
　日即有河清之應具見河神福國佑民功用顯著宜崇<lb/>
　祀典以答神庥該部察例具奏至所請陞殿受賀不必<lb/>
<pb n="KR2f0006_WYG_008-9b"/>
　行<lb/>
　　　丁酉<lb/>
上諭諸王大臣等朕毎逢祭祀天氣必和藹去年冬至祭<lb/>
天蒙降瑞雪今日祭<lb/>
太廟又有微雪可為豐稔之兆此皆<lb/>
天心黙佑朕躬故於祭祀之日示以休徵朕心不勝欣慰<lb/>
　然<lb/>
天庥滋至人事益不可怠朕又不勝兢惕也爾諸臣其共<lb/>
<pb n="KR2f0006_WYG_008-10a"/>
　勉之<lb/>
　　　雍正六年戊申十一月癸丑<lb/>
上諭大學士九卿等朕恭閲<lb/>
太祖高皇帝實録内<lb/>
聖訓昭垂惟時以敬<lb/>
天為要務諄諄誥誡念茲在兹邇来又覽明太祖本紀所<lb/>
　載當時訓諭之詞亦皆原本敬<lb/>
天之意是知天道昭明鑒觀有赫與人事感孚捷於影響<lb/>
<pb n="KR2f0006_WYG_008-10b"/>
　自古迄今神靈首出之君必皆以欽崇時憲為盛徳大<lb/>
　業所由成承烈顯謨所由極此明太祖之開創規模與<lb/>
　我<lb/>
太祖高皇帝後先同揆良有以也夫天覆冒萬物至高至<lb/>
　逺而其實上際下蟠惟一理為充周人心之中禀賦自<lb/>
　天其大公至正之理即天之所以為天也朕臨御萬幾<lb/>
　日深乾惕祗求事事上合<lb/>
天心至在廷諸大臣佐朕為理有賛襄輔翼之責一言一<lb/>
<pb n="KR2f0006_WYG_008-11a"/>
　動皆在<lb/>
上蒼降鑒之中亦當無時無事而不敬畏豈可蔽於一己<lb/>
　之私不知旦明陟降之理乎兹朕特以素所躬行實踐<lb/>
　者廣朂諸臣諸臣當每日於所欲言欲行之事一一揆<lb/>
　度理義惕然内省必可以上對<lb/>
天地下自對其祖禰而無愧無怍者然後舉而行之則以<lb/>
　自知之明為自省之功時刻糾䖍庶無褻越盖事之純<lb/>
　乎天理者即以討罰刑威加之於人而其實乃所以為<lb/>
<pb n="KR2f0006_WYG_008-11b"/>
　善事之違乎天理者即以慶賞賜予加之於人而其實<lb/>
　乃所以為不善故凡違道干譽煦煦為仁自謂不愧於<lb/>
天者乃悖<lb/>
天之尤者也可不慎乎又若刑名之官職司邦憲為天下<lb/>
　生命所闗操生殺出入之大柄尤不可不知天道之精<lb/>
　㣲凡議重議輕皆宜準之國法推之人情無枉無濫協<lb/>
　於咸中乃可以為敬<lb/>
天畏<lb/>
<pb n="KR2f0006_WYG_008-12a"/>
天之實也故非特狥私利己之念毫不可萌即揣摩朕意<lb/>
　妄為迎合亦萬萬不可夫人命至重自古帝王所最慎<lb/>
　在朕之權衡成讞斟酌詳審原無成見於胸中諸臣有<lb/>
　一毫迎合之見則私意障蔽天理無自而彰勢必宜寛<lb/>
　而或嚴宜嚴而或寛既不能殫對越之誠又安能適合<lb/>
　朕意之所在乎爾諸臣果能以循理為矜恤以執法為<lb/>
　常經寛猛咸宜至公至當則天理之所昭垂即必為朕<lb/>
　心之所孚合是揣摩迎合之私原可以不事也朕念一<lb/>
<pb n="KR2f0006_WYG_008-12b"/>
　徳一心明良交泰之道無有大於事<lb/>
天者是以不憚諄詳縷晰而著明之爾諸臣其敬聽無忽<lb/>
　　　雍正七年己酉三月戊午<lb/>
上諭内閣嘗思嵗時雨暘之各地不同者其故或由於朝<lb/>
　廷政事有所缺失或地方官吏乖其職守或民間習俗<lb/>
　澆漓人心偽薄皆足上干<lb/>
天和致成災祲此理數之必然纖毫不爽者數年以来朕<lb/>
　已諭之詳矣上年直隸通省地方收成豐稔惟宣化懐<lb/>
<pb n="KR2f0006_WYG_008-13a"/>
來保安三州縣獨愆雨澤朕心即疑地方官民恐有招<lb/>
致之由秋間口北道王棠来京朕令進見曽經諭及今<lb/>
據王棠摺奏宣化懐來保安等處去年夏秋亢旱今春<lb/>
他處皆得瑞雪而此地獨少二月間臣因公出境勘得<lb/>
雞鳴驛新保安之間有古惠民渠一道灌田數百餘頃<lb/>
旗民互訟歴三十餘年未曽結案臣詳勘渠道先剖曲<lb/>
直繼将上年所奉上諭再四宣布勸使回心一時旗民<lb/>
人等頂頌皇仁即時感悟分渠共溉永息争端果於三<lb/>
<pb n="KR2f0006_WYG_008-13b"/>
月初一二等日連降瑞雪平地尺餘春耕有頼萬民稱<lb/>
慶等語王棠此奏不過敷陳其事而實乃天人感應之<lb/>
至理盖人之所以為心即天之所以為心儻一方之中<lb/>
彼此猜嫌搆争起訟人懐不平之氣斯天地之氣亦湮<lb/>
塞於一方不能和暢寛舒有不雨暘失序者乎古聖有<lb/>
言萬方有罪罪在朕躬朕躬有罪無以萬方今朕此言<lb/>
非為人君寛觧而推缷其責於臣民也君民上下原為<lb/>
一體嘗見直省督撫官員等毎遇年嵗豐登輒曰此皇<lb/>
<pb n="KR2f0006_WYG_008-14a"/>
　上之洪福此語朕從不受朕無自私之福以天下人之<lb/>
　福為福若吏治澄清民風淳厚以致時和年豐天下人<lb/>
　各受其福即朕之福也若官吏壊法營私黎庶囂凌成<lb/>
　習以致召為災異此皆用人不得其當化導未盡其方<lb/>
　天下不能共受其福即朕之歉於福也人君原無可諉<lb/>
　之責而臣民自有各盡之道朕以實心實政乾惕於上<lb/>
　天下臣民果能黾勉修省同歸於善以感召於下則太<lb/>
　和之氣流行於宇宙間災沴何自而生雨雪應時而降<lb/>
<pb n="KR2f0006_WYG_008-14b"/>
　人歌樂利百室盈寧以同受<lb/>
上天之慈惠豈不美歟著各省督撫通行所属咸使聞知<lb/>
　　　七月壬申諸王大臣奏賀滇省慶雲<lb/>
上諭曰朕思雲霞之氣時結時散今慶雲屢見於滇南地<lb/>
　方自因該省大臣官弁兵民有感格<lb/>
上天之處始蒙錫此嘉徵以示恩奨但<lb/>
天象之災祥由於人心之敬肆捷於影響呼吸可通朕毎<lb/>
　承<lb/>
<pb n="KR2f0006_WYG_008-15a"/>
天貺益深䖍惕夙夜靡寧惟兾滇省官民愈加黾勉始終<lb/>
　一致以仰答<lb/>
上天垂象之鴻恩<lb/>
　　　九月丙戌<lb/>
上諭内閣上年直隸通省收成豐稔惟宣化府属之宣化<lb/>
　懐來保安三處交界之地廣約四十里長約百里獨愆<lb/>
　雨澤頗覺亢旱今據直𨽻廵農御史舒喜奏稱京畿一<lb/>
　百四十州縣築場納稼百榖咸登各府州縣之收成冊<lb/>
<pb n="KR2f0006_WYG_008-15b"/>
　報八分九分十分不等老幼得所共慶有秋惟宣化府<lb/>
　属宣化西寧蔚縣三處今年六七月間有氷雹之傷禾<lb/>
　稼稍損朕思天人感應之理纖毫不爽連年以來直隸<lb/>
　通省雨澤應時西成豐稔而宣化府属之數州縣地方<lb/>
　兩年之内有亢旱氷雹之災此必地方官民政治有缺<lb/>
　風俗不淳是以<lb/>
上天顯示儆戒欲其警醒悔悟翻然悛改於将来也官斯<lb/>
　土者宜敬謹修省以免過愆著遍行曉諭勸導令所属<lb/>
<pb n="KR2f0006_WYG_008-16a"/>
　百姓消亢戾澆漓之風敦和睦忠厚之行共為良善以<lb/>
　迓<lb/>
天庥而此數州縣之紳衿士庶尤當深感<lb/>
上天垂象示儆之恩各捫心自問若有㡬微匪僻乖戾之<lb/>
　念即猛加省改並交相勸勉俾比閭族黨興仁講義共<lb/>
　成親遜良善之俗則以和召和雨暘時若之應<lb/>
天必錫之以福矣<lb/>
　　　十一月癸酉<lb/>
<pb n="KR2f0006_WYG_008-16b"/>
上諭滿漢文武大臣等今日冬至祀<lb/>
天於<lb/>
圜丘天氣晴明和藹<graphic n="KR1199" url="https://raw.githubusercontent.com/kanripo/KR-Gaiji/master/images/KR1199.png" mimeType="image/png"/>異平時朕御極以来時時黙禱凡<lb/>
　遇<lb/>
壇<lb/>
廟祭祀典禮所闗皆求<lb/>
上天賜以晴和天氣而齋戒之日朕必虔誠敬謹以為昭<lb/>
　格之本不敢絲毫怠忽乃數年之中蒙<lb/>
<pb n="KR2f0006_WYG_008-17a"/>
上天鑒察朕心每逢祭祀典禮或先期風雨或過後隂寒<lb/>
　而本日行禮之時必晴霽暄和此萬耳萬目所觀瞻歴<lb/>
　歴不爽者天道至公惟祐善人一念善天錫之福一念<lb/>
　不善天降之災且天道至近時刻照臨於前後左右帝<lb/>
　王有帝王之天臣工有臣工之天即匹夫匹婦亦有匹<lb/>
　夫匹婦之天舉首即是動念即是不以貴賤殊亦無須<lb/>
　㬰離也善惡之報全視乎其人之自取即如播種者種<lb/>
　稷生稷種黍生黍又如擊器者擊金則為金聲擊石則<lb/>
<pb n="KR2f0006_WYG_008-17b"/>
　為石聲此一定之理無可疑者然其善惡之分又必視<lb/>
　乎其心之公私所謂私者不但狥情枉法婪贓受賄然<lb/>
　後謂之私有沽名邀譽之念亦是私有計較利害之念<lb/>
　亦是私有迎合君上之念亦是私必将毁譽得失全不<lb/>
　計及只一念順理而行以俟天命此乃所謂誠也然必<lb/>
　敬而後能誠古之聖賢以主敬為本惟其主敬是以念<lb/>
　兹在兹不愧屋漏無慚衾影處處可以對天則不善之<lb/>
　念何自而萌乎既無不善之念則是一身之中方寸之<lb/>
<pb n="KR2f0006_WYG_008-18a"/>
　内有獲福之基無招禍之理焉有不荷神明之黙佑而<lb/>
　順適暢遂者乎爾諸臣試遵朕言而行自然覺悟自有<lb/>
　效騐也縂之為君為臣之道只有敬天勤民二端而用<lb/>
　人行政即在敬天勤民之内爾等每當頒祿受賞之際<lb/>
　咸感激朕恩不知朕之所以自奉與逮及大小臣工者<lb/>
　皆百姓之脂膏也君若臣共受百姓之奉養而於教民<lb/>
　養民之道漠不闗心聼其失所清夜捫心何以自安尚<lb/>
　云可以對<lb/>
<pb n="KR2f0006_WYG_008-18b"/>
天地而無慚乎吾君臣當共勉之<lb/>
　　　十二月辛酉<lb/>
上諭内閣朕御極以来七年之中未遇日食之異今據欽<lb/>
　天監奏稱庚戌年六月初一日日食九分二十二秒朕<lb/>
　心深為畏懼想由朕之政事有缺用人敷治之間未為<lb/>
　允當或内外臣工不能敬謹奉職民情尚未舒暢以致<lb/>
　上干<lb/>
天和垂象示儆朕寤寐之中時刻修省内外臣工等各宜<lb/>
<pb n="KR2f0006_WYG_008-19a"/>
　悚惕恪盡厥職共相勉朂以凛<lb/>
天戒但期各矢誠心不必以空言回奏<lb/>
　　　雍正八年庚戌六月丁夘<lb/>
上諭内閣江寧織造郎中隋赫徳具摺奏稱本年六月初<lb/>
　一日日食之期江寧地方先期隂雨至午後則天色晴<lb/>
　明萬物共見日光無虧地方咸以為瑞特行奏賀等語<lb/>
　朕彼時即批諭切責隋赫徳此並非爾職掌應奏之事<lb/>
　且以識見庸鄙之人而輕言<lb/>
<pb n="KR2f0006_WYG_008-19b"/>
天象尤属誕妄又山西巡撫覺羅石麟奏稱太原等處濃<lb/>
　雲密雨日食不見朕亦降㫖切加申飭矣從來<lb/>
天象之災祥由於人事之得失若<lb/>
上天嘉佑而示以休徵盖欲人之知所黾勉永保令善於<lb/>
　勿替也若<lb/>
上天譴責而示以咎徵盖欲人之知所恐懼痛加修省於<lb/>
　将来也凡為人者受<lb/>
天嘉佑而或驕矜縱肆怠惰前修則将轉福為災矣受<lb/>
<pb n="KR2f0006_WYG_008-20a"/>
天譴責而或戒慎悚惕省改前愆則将化災為福矣此天<lb/>
　人感應呼吸相通之理朕所日日訓示天下臣民者況<lb/>
天之錫福降災即如人君之賞罰也凡為臣者受賞一次<lb/>
　則終身當有奮勉感激之心受罰一次則終身當有儆<lb/>
　惕抱愧之意安有過後即淡漠置之俟再有賞罰之時<lb/>
　而復知感懼者乎雍正八年六月初一日之日食乃<lb/>
上天垂象以示儆所當永逺敬畏勿忘兢業之心詎可以<lb/>
　偶爾觀瞻之不顯而遂誇張以稱賀乎山西地方偶值<lb/>
<pb n="KR2f0006_WYG_008-20b"/>
　隂雨不可以槩天下至隋赫徳所稱江南日光不見虧<lb/>
　缺朕推求其故盖日光外向過午之後已是漸次復圓<lb/>
　之時所虧止二三分是以不顯虧缺之象昔年遇日食<lb/>
　四五分之時日光照耀難以仰視<lb/>
皇考親率朕同諸兄弟在乾清宫用千里鏡四週用夾紙<lb/>
　遮蔽日光然後看出考騐所虧分數此朕身經試驗者<lb/>
　若果虧蝕不及分數則係欽天監推算之誤又豈可因<lb/>
　此而怠忽<lb/>
<pb n="KR2f0006_WYG_008-21a"/>
天戒稍存縱肆之心乎康熙三十六年二月初一日日食<lb/>
　是時我<lb/>
皇考降㫖日食雖人可預算然自古帝王皆因此而戒懼<lb/>
　盖所以敬天變修人事也若庸主則諉諸氣數矣去年<lb/>
　水潦地震今又日食意必隂盛所至豈可謂無與人事<lb/>
　乎可諭九卿如有人事應修改者悉行奏聞<lb/>
皇考敬<lb/>
天之心誠切如此是以<lb/>
<pb n="KR2f0006_WYG_008-21b"/>
上天眷佑本年即成蕩平噶爾丹之大功邊方寧謐中外<lb/>
　歡騰此即轉災為福之明徵也又康熙五十八年正月<lb/>
　初一日日食<lb/>
皇考在宫敬謹齋肅<lb/>
特命朕同諸皇子赴禮部衙門虔誠禮拜是日隂雲微雪<lb/>
　未曽顯見<lb/>
皇考諭廷臣曰京師雖未曽見别省無雲之處必有見者<lb/>
　況日值三始人事不可不謹或有缺失之處諸臣應商<lb/>
<pb n="KR2f0006_WYG_008-22a"/>
　酌確議此皆我<lb/>
皇考之垂訓子孫臣民者今見外省臣工中有因今年日<lb/>
　食不顯而生欣喜之心為慶賀之奏者甚属非理大違<lb/>
　朕心特諄切宣諭俾中外臣民共知之<lb/>
　　　八月己酉甘肅巡撫許容疏報積石闗至撒喇城<lb/>
　　　查漢逹斯等處黄河澄清<lb/>
上諭内閣朕從來不言祥瑞年來各省奏報慶雲醴泉鳳<lb/>
　凰芝草之属悉皆屏却惟務君臣士庶修徳行義以承<lb/>
<pb n="KR2f0006_WYG_008-22b"/>
天眷屢頒諭㫖詳矣今年春降㫖於河州口外地方恭建<lb/>
　廟宇以答河神福國佑民之賜而彼地河流即昭上瑞<lb/>
　顯著休徵益見天人感應之理捷如影響若求之不以<lb/>
　其道或以己事或出私心則不但不能感通且上干明<lb/>
　神之怒惟以公心為昭事之本必蒙<lb/>
上天垂鑒而默佑之其益加勉朂夙夜敬謹以受<lb/>
天恩<lb/>
　　　甲寅諸王滿漢文武大臣等以河州地方黄河澄<lb/>
<pb n="KR2f0006_WYG_008-23a"/>
　　　清合詞奏賀并請宣付史館垂示永乆<lb/>
上諭曰朕從來不言祥瑞諒王大臣等久已深知朕心朕<lb/>
　之祗事<lb/>
上帝神明惟以公誠一念為昭格之本果蒙<lb/>
上天垂鑒頻年顯示嘉祥觀公誠之感通神捷如此則懐<lb/>
　不公不誠之心者豈能逃於<lb/>
上天之譴責乎朕心不但不敢矜誇且因此倍加乾惕更<lb/>
　願天下臣工士庶各矢公誠之念以受<lb/>
<pb n="KR2f0006_WYG_008-23b"/>
上天之恩著照王大臣等所請宣付史館俾世世子孫臣<lb/>
　民恪遵朕訓以綿福澤<lb/>
　　　九月庚寅<lb/>
上諭内閣今年八月十九日地動朕恐懼修省以凛<lb/>
天戒並将夏秋以來朕躬静攝不能勤敬如前以致上干<lb/>
天和引過自責曉諭天下今經一月矣地氣尚未全寧又<lb/>
　值兩次隂雨朕軫念露處之民恫瘝乃身未嘗不願與<lb/>
　之共此苦也惟是天地之災祥皆由於人心之感召朱<lb/>
<pb n="KR2f0006_WYG_008-24a"/>
　子曰吾之心正而天地之心亦正吾之氣順而萬物之<lb/>
　氣亦順然則天地之心安有不正者其或有不正乃從<lb/>
　人心之所感天地豈有降災於人之理也尚書曰作善<lb/>
　降之百祥作不善降之百殃善惡之報如影随形是人<lb/>
　人有感格天地錫福降殃之理遇災而懼上下貴賤當<lb/>
　同此心乃顯而易見之理也當地動之日朕偶先登舟<lb/>
　是以並未受驚即既動之後城内宫中及圓明園宫眷<lb/>
　子孫長幼内外侍從數百人悉皆安吉豈非<lb/>
<pb n="KR2f0006_WYG_008-24b"/>
上天示儆之中仍賜䕶佑耶今者地動之象久而未定雖<lb/>
　當日曽經<lb/>
皇考訓諭曰大動之後必有微動康熙十八年地動至一<lb/>
　月有餘又曽見書籍記載明成化時地動至二十三日<lb/>
　是地動經月之乆亦向來之所有者然虔修人事以轉<lb/>
　移<lb/>
天心必須君臣上下各殫其誠悃朕身居帳幕之中寤寐<lb/>
　悚惕寝食靡寧者已一月有餘矣願爾大臣官員士庶<lb/>
<pb n="KR2f0006_WYG_008-25a"/>
　兵丁等人人誠心感激<lb/>
上天示儆之深恩返衷自問思過省愆不但惡事邪念急<lb/>
　宜掃除即怨尤抑鬱之心亦當屏絶則<lb/>
天高聽卑必垂照察不但地土寧静共獲安居且可永免<lb/>
上帝之譴責斷無再罹險阨之虞也朕非以地動之異諉<lb/>
　過於臣工黎庶也朕之平生先責己而後責人先自勉<lb/>
　而後共勉願天下臣民共知朕心<lb/>
　　　雍正九年辛亥六月壬寅<lb/>
<pb n="KR2f0006_WYG_008-25b"/>
上諭内閣今年仲夏以来京師雨澤愆期目前甚覺亢旱<lb/>
　朕於宫中齋心虔禱尚未仰蒙<lb/>
天降甘霖展轉思維從來<lb/>
上天之錫福降災悉由於人心之感召尚書曰作善降之<lb/>
　百祥作不善降之百殃古人又曰福之至也人自生之<lb/>
　禍之至也人自成之盖<lb/>
上天慈愛為心斷無降災於人之理其遭值水旱饑饉者<lb/>
　皆由天下人之自取所當恐懼修省以凛<lb/>
<pb n="KR2f0006_WYG_008-26a"/>
天戒若因此而或生怨尤之心則其獲罪更大而為無忌<lb/>
　憚之小人矣朕深明此理時刻自儆切切兾望天下臣<lb/>
　民共修趨吉避凶之道以承受<lb/>
上天之恩數年以来諭之詳矣今兹亢旱之象或由於朝<lb/>
　廷政事之有闕或由於臣工職業之不修或由於士民<lb/>
　心術之不善有一於此皆足以干<lb/>
天和而致祲沴儻有無知小人不察人事感召之故不知<lb/>
上天垂象之意狂肆㝠頑敢生怨懟則乖戾之氣自外生<lb/>
<pb n="KR2f0006_WYG_008-26b"/>
　成<lb/>
上天雖欲寛宥而不可得矣朕兢兢戒懼夙夜靡寧再四<lb/>
　推求欲得致旱之由急行改易凡属臣工均當撫躬自<lb/>
　思何處不能稱職何事應當獲譴一一省察而悛改之<lb/>
　至為士為民者雖無治人理事之權而舉念之純疵居<lb/>
　心之善惡<lb/>
天高聽卑實垂照鍳茍無自作之孽必不遭難逭之條縂<lb/>
　在吾君臣士庶各自捫心省愆思過勿推於他人而存<lb/>
<pb n="KR2f0006_WYG_008-27a"/>
　自恕之念勿諉諸氣數而忘儆惕之心則和氣致祥時<lb/>
　雨甘霖必仰邀<lb/>
上天之恩賜勉之勉之著将此㫖通行曉諭在京官弁兵<lb/>
　民人等咸使知悉其近京省分若有缺雨之處著一體<lb/>
　宣示<lb/>
　　　雍正十年壬子正月乙亥<lb/>
上諭内閣京師自冬及春未得雨雪畿輔地方及近京各<lb/>
　省雖有奏報得雪者亦未普遍霑足因思上年十一月<lb/>
<pb n="KR2f0006_WYG_008-27b"/>
　十五日月食據欽天監觀候曽引占書燕趙旱禾麥有<lb/>
　傷之語朕心甚為憂懼擬於正月祈榖之期虔禱<lb/>
上帝以迓<lb/>
天和後因朕躬偶感風寒醫家奏請避風静攝是以未曽<lb/>
　躬親祀典此心愈加乾惕惟兹數月以来雨雪未降顯<lb/>
　係<lb/>
上天垂象以示儆甚可畏也朕虔誠修省體察政治之缺<lb/>
　失以期仰格<lb/>
<pb n="KR2f0006_WYG_008-28a"/>
天心大學士九卿等各宜恪慎齋戒至誠祈禱尤當洗心<lb/>
　滌慮殫職奉公以為敬<lb/>
天祈福之本京師為四方輻輳之地民食浩繁更宜豫為<lb/>
　籌畫至於該督撫等各自敬謹修省外所属地方雨澤<lb/>
　之有無播種之遲早務期悉心訪察先事圗維儻二麥<lb/>
　歉收必思患預防勿使黎民有乏食之虞方不負朕之<lb/>
　委任儻有玩忽隐飾等弊經朕訪聞必加嚴譴内外大<lb/>
　臣等領此諭㫖務在實心奉行不必以空言覆奏<lb/>
<pb n="KR2f0006_WYG_008-28b"/>
　　　五月丙子<lb/>
上諭内閣商書曰天作孽猶可違自作孽不可逭此甚言<lb/>
　自作孽之不可也<lb/>
天心仁愛必不作孽於人凡禍福災祥之來皆由人事之<lb/>
　感召而<lb/>
天本無心也即如地方之水旱災荒必有所自或由於朝<lb/>
　廷政事之缺失或由於臣工職業之乖差或由於有司<lb/>
　教令之煩苛或由於民間風俗之澆薄有一於此皆足<lb/>
<pb n="KR2f0006_WYG_008-29a"/>
　以干<lb/>
天和而致沴戾是以數年来每當晴雨不時朕必虔心修<lb/>
　省思過省愆切諭大小臣工戒懼悚惕以凛<lb/>
天戒但思天下人民衆多良頑不一或有愚昧無知因饑<lb/>
　饉困厄而生愁怨之心者夫平時心術詐偽習俗乖張<lb/>
　仰蒙<lb/>
上天垂象示儆而又不自改悔轉相怨懟竟忘<lb/>
上天降罰之由来視為己身無辜而獲譴者背<lb/>
<pb n="KR2f0006_WYG_008-29b"/>
天逆理莫此為甚朕即修省祈禱亦未必能代伊等觧免<lb/>
　而寛其罰也每見一州一縣之中相隔不逺而雨澤多<lb/>
　寡不均收穫豐歉各異此即顯而可見者朕並非諉其<lb/>
　責於天下臣民也臣職之有虧民風之不厚皆朕之過<lb/>
　所望天下臣民遵朕訓諭各盡其道以為敬<lb/>
天之本偶逢旱潦逾加悚惕寤寐之中不敢有幾微怨望<lb/>
　不平之意如此則和氣致祥必能轉災為福思之勉之<lb/>
　　　八月己巳<lb/>
<pb n="KR2f0006_WYG_008-30a"/>
上諭山東廵撫岳濬今嵗春月東省郡邑雨澤愆期而兖<lb/>
　東二府為尤甚朕心憂慮遣官發粟糶賑兼施從前嗷<lb/>
　嗷待哺之民有所倚恃心志安貼豫順之氣感召<lb/>
天和遂得連沛甘霖轉荒歉而為豐稔即目前之事觀之<lb/>
　益知朕平日切切以天人相感之理訓示天下臣民者<lb/>
　確乎其不爽也民為邦本食乃民天凡為官者思欲感<lb/>
　召<lb/>
天和必以暢悦民情為本平時與百姓同其好惡不使閭<lb/>
<pb n="KR2f0006_WYG_008-30b"/>
　閻有抑鬱之情偶值雨暘之不均旱潦之将兆即據實<lb/>
　奏聞俾朕得早為百姓經營以為補救挽回之䇿在民<lb/>
　則當安分循理共敦善良偶遇災祲即思招致之有由<lb/>
　恐懼警惕不敢因困苦而生愁怨之心如此上下交修<lb/>
　官民胥勉将見和氣致祥災沴不作比户享盈寧之福<lb/>
　矣勉之勉之<lb/>
　　　雍正十二年甲寅八月戊午<lb/>
上諭内閣從來天人感應之理捷於影響朕自臨御以來<lb/>
<pb n="KR2f0006_WYG_008-31a"/>
　每遇水旱災祲即恐懼儆畏思政事之缺失虔加省改<lb/>
　不肯諉其過於臣民惟是<lb/>
上天之降災往往畫地分疆廣狹不一有隣省倶獲豐登<lb/>
　而一省獨遭荒歉者亦有通省皆收而一府一縣或一<lb/>
　鄉一里獨罹災沴者此豈<lb/>
上天有所厚薄於其間哉或由彼地之文武官弁政令乖<lb/>
　舛或由本鄉之人庶風俗澆漓其招致之由必非無故<lb/>
　不可不敬凛<lb/>
<pb n="KR2f0006_WYG_008-31b"/>
天威上下各自省畏也即如雍正六年直隸通省地方收<lb/>
　成豐稔惟宣化府所属之宣化懐来保安三州縣交界<lb/>
　之處廣約四十里長約百里獨愆雨澤甚覺亢旱是年<lb/>
　冬月他處皆得瑞雪而此地獨少此必地方文武大員<lb/>
　不能妥協或無知愚民有干和氣之所致今年六月間<lb/>
　又聞宣化地方苦旱七月杪又有被氷雹之處其大有<lb/>
　如拳如鷄子者田禾多被損傷朕思氷雹雖北方所時<lb/>
　有而宣化鄉村被災獨甚為近來所罕見可見<lb/>
<pb n="KR2f0006_WYG_008-32a"/>
上天垂象屢屢示儆於宣化者顯然若彼地官民或視為<lb/>
　氣數之適然而不知恐懼戰慄思過省愆是不知敬<lb/>
天畏<lb/>
天而為無忌憚之小人矣其何以感召<lb/>
天和享百堂盈寧之慶乎著該部将朕此㫖通行曉諭宣<lb/>
　属文武官員兵民著人人各自省疚共戴<lb/>
上天垂象示儆之意以迓将來時和年豐之福<lb/>
　<lb/>
<pb n="KR2f0006_WYG_008-32b"/>
　<lb/>
　<lb/>
　<lb/>
　<lb/>
　<lb/>
　<lb/>
大清世宗敬天昌運建中表正文武英明寛仁信毅大孝<lb/>
至誠憲皇帝聖訓卷八<lb/>
</p>
<p>
</p>
  </div>
</body>
</text>
</TEI>
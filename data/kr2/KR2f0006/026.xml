<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0006_WYG_026-1a"/>
　欽定四庫全書<lb/>
大清世宗敬天昌運建中表正文武英明寛仁信毅大孝<lb/>
至誠憲皇帝聖訓卷二十六<lb/>
　　　厚風俗<lb/>
　　　雍正元年癸卯二月癸亥<lb/>
上諭禮部致治之要首在風化移風易俗莫先於鼓勵良<lb/>
　善使人人知彝倫天則之為重忠孝廉節之宜敦古帝<lb/>
　王勞來匡直所以納民於軌物者舍是無由也朝廷每<lb/>
<pb n="KR2f0006_WYG_026-1b"/>
　遇覃恩詔<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>内必有旌表孝義貞節之條實係鉅典邇<lb/>
　來直省大吏往往視為具文並未廣咨逺訪祗憑郡縣<lb/>
　監司申詳即為題請建坊而山邨僻壤貧寒耕織之人<lb/>
　或菽水養親天性篤孝或栢舟矢志之死靡他鄉鄰嗟<lb/>
　歎為可欽而姓氏不𫝊於城邑幽光湮鬱潜徳銷沉者<lb/>
　何可勝數爾部即行𫝊諭督撫學政嗣後務令各屬加<lb/>
　意搜羅虛公核詢確具本人鄉評實蹟題請旌奨勿以<lb/>
　匹夫匹婦而輕為沮抑勿以富家巨族而濫為表揚以<lb/>
<pb n="KR2f0006_WYG_026-2a"/>
　副朕成俗化民實心彰善至意<lb/>
　　　八月己酉<lb/>
上諭各省鹽政官員國家欲安黎庶莫先於厚風俗厚風<lb/>
　俗莫要於崇節儉周禮一書上下有等財用有度所以<lb/>
　防僣越禁驕奢也孟子亦曰食時用禮菽粟足而民無<lb/>
　不仁朕臨御以來躬行節儉欲使海内之民皆敦本尚<lb/>
　實庶康阜登而風俗醇夫節儉之風貴行於閭里而奢<lb/>
　靡之習莫甚於商人朕聞各省鹽商内實空虚而外事<lb/>
<pb n="KR2f0006_WYG_026-2b"/>
　奢侈衣服屋宇窮極華靡飲食器具備求工巧俳優妓<lb/>
　樂恒舞酣歌宴會嬉遊殆無虚日金錢珠貝視為泥沙<lb/>
　甚至悍僕豪奴服食起居同於仕宦越禮犯分罔知自<lb/>
　檢驕奢淫佚相習成風各處鹽商皆然而淮揚為尤甚<lb/>
　使愚民尤而效之其弊可勝言哉爾等既司鹽政宜約<lb/>
　束商人嚴行禁止出示曉諭諄切勸誡使其痛自改悔<lb/>
　庶循理安分不至蹈僣越之愆而省一日之糜費即可<lb/>
　以裕數日之國課且使小民皆知警惕敦尚儉約於民<lb/>
<pb n="KR2f0006_WYG_026-3a"/>
　生亦有裨益庶不負朕維風振俗之意若仍前奢侈不<lb/>
　知悛改或經朕訪聞或被督撫叅劾商人必從重究治<lb/>
　爾等亦不能辭狥縱之咎<lb/>
　　　九月乙已<lb/>
上諭大學士等人臣膺命効職果能實心愛民清白自矢<lb/>
　則官去民思甘棠畱詠有愈久而不能㤀者從古有之<lb/>
　若今之生祠書院不知始自何人自督撫提鎮以及監<lb/>
　司守令所在多有究其實不過該員在任之時或係屬<lb/>
<pb n="KR2f0006_WYG_026-3b"/>
　員獻媚或係地方紳士逢迎甚至有出入公門包攬詞<lb/>
　訟之輩倡議糾合假公派費占地興工以致園囿亭臺<lb/>
　窮極華麗勞民傷財一無顧惜營造之後或為宴會遊<lb/>
　玩之場或本官竟㨿為産業果係官去民思不㤀遺愛<lb/>
　特為興建者甚少此事向曽禁止而踵弊如故應加嚴<lb/>
　飭嗣後如有仍造生祠書院或經告發或被糾叅即将<lb/>
　本官及為首之人嚴加議處其現在之生祠書院如實<lb/>
　係名宦去任之後百姓追思葢造者准其存畱其餘俱<lb/>
<pb n="KR2f0006_WYG_026-4a"/>
　著地方官查明一槩改為别用或為義學延師授徒以<lb/>
　廣文教如此則以無用為有用惜民財力杜絶虚浮於<lb/>
　地方風俗大有裨益<lb/>
　　　雍正二年甲辰四月戊申<lb/>
上諭八旗官員等朕以八旗滿洲等生計時廑於懐其縱<lb/>
　肆奢靡歌場戲館飲酒賭博等事屢經降㫖訓誡即諸<lb/>
　臣條奏所請應行禁止之處亦已施行凡朕所降諭㫖<lb/>
　及各項禁約務将厯年利弊詳加剖晰明白書寫每旗<lb/>
<pb n="KR2f0006_WYG_026-4b"/>
　每佐領各頒一張嚴示衆人各都統亦宜時加訓誡謂<lb/>
　主上廑念八旗滿洲等生計種種恩施不一而足各宜<lb/>
　安分遵守儉樸之道力改奢靡凡賭博縱飲遨遊園館<lb/>
　等事洗滌惡習以副主上訓諭仁愛至意儻不實心感<lb/>
　戴不學為善不遵法度則一生徒自暴棄不但終身卑<lb/>
　賤且無益於生計雖主上疊布恩施何益之有主上頻<lb/>
　勞心慮諄諄訓飭爾等誠宜省悟日夜仰戴遵行儉樸<lb/>
　之道凡清語騎射當差行走操演技藝嫺習禮儀等事<lb/>
<pb n="KR2f0006_WYG_026-5a"/>
　皆當盡心努力學之或有不改前愆不遵法度之人一<lb/>
　經查出務必從重治罪以警衆人併将此語書寫不時<lb/>
　傳示始為有益不然但於朕降㫖時暫申禁令久而遂<lb/>
　輟亦何益哉将此𫝊諭八旗都統知之<lb/>
　　　雍正三年乙巳三月乙卯<lb/>
上諭九卿等節行為風化之首故旌揚盛典厯代崇之朕<lb/>
　即位以來拳拳以敦教化勵風俗為務恩詔中敕令旌<lb/>
　表節義嗣又頒發諭㫖至再至三誠欲地方有司加意<lb/>
<pb n="KR2f0006_WYG_026-5b"/>
　採訪每見直省舉報節行俱係民間婦女而營伍中人<lb/>
　絶少豈旌典例由生員具呈教官具結與兵丁聲氣𣺌<lb/>
　不相通無由舉報耶嗣後必使兵民一體凡營伍中節<lb/>
　行貞烈之婦女盡得舉報不致冒濫亦不致隱漏以副<lb/>
　朕廣勵風節至意<lb/>
　　　四月庚辰<lb/>
上諭盛京将軍等邇來盛京諸事隳廢風俗日流日下朕<lb/>
　前祭<lb/>
<pb n="KR2f0006_WYG_026-6a"/>
陵時見盛京城内酒肆幾及千家平素但以演戲飲酒為<lb/>
　事稍有能幹者俱於人參内謀利官員等亦不以公務<lb/>
　為事衙門内行走者甚少其聚會往來不過彼此相請<lb/>
　食祭肉嬉戲而已司官竟有終年不一至衙門者堂官<lb/>
　亦置若㒺聞坐臺之人㸔守邊口俱係關東人伊等雖<lb/>
　有押送罪人之差而當兵者全無當兵之實為官者亦<lb/>
　無為官之道朕深知此等陋習雖降諭㫖數次竟不悛<lb/>
　改因将将軍大臣内不及者革退另簡爾等補授爾等<lb/>
<pb n="KR2f0006_WYG_026-6b"/>
　雖係新任但能畱心細訪即便知之應将盛京陋習極<lb/>
　力整飭令其悛改復還滿洲舊日儉樸風俗勤學騎射<lb/>
　武藝若有惡亂之人即加重處以儆其餘将軍大臣其<lb/>
　欽遵朕㫖與下屬官員同心協力各自黽勉力改從前<lb/>
　陋習再盛京地方乃本朝創業之地關係甚重爾等将<lb/>
　聚集惡亂之人不時稽查應逐去者作速逐出境外大<lb/>
　臣等若仍相推諉不實心効力朕訪聞治罪之時勿復<lb/>
　怨悔<lb/>
<pb n="KR2f0006_WYG_026-7a"/>
　　　雍正四年丙午十月己巳<lb/>
上諭大學士九卿等直𨽻地方旗民雜處往往以强陵弱<lb/>
　勢力相加而謹樸良民常被欺壓因而相習於强悍之<lb/>
　風不知悛改俗不淳厚或由於此朕勵精圖治欲四海<lb/>
　之廣道徳一而風俗同况輦轂之下首善之區尤當整<lb/>
　飭化導以為萬邦之式今欲将滿漢漢軍御史各差二<lb/>
　員令其廵查直𨽻八府地方凡旗下告退官員及在屯<lb/>
　之荘頭内監之族戚與在籍之鄉紳衿監儻有不安本<lb/>
<pb n="KR2f0006_WYG_026-7b"/>
　分陵虐良民不畏官吏恣行暴悍者或即行懲治或具<lb/>
　本叅奏其地方命盜案件亦聽其查訪務使豪强歛跡<lb/>
　良善安居以副朕移風易俗之至意其如何遣官分廵<lb/>
　之處爾等定議具奏<lb/>
　　　辛未<lb/>
上諭戸部朕覽所奏恩詔内賞給老人一項直𨽻各省七<lb/>
　十以上至百歳以上老民老婦共一百四十二萬一千<lb/>
　六百二十五名其仕宦紳士商賈僧道皆不入此數内<lb/>
<pb n="KR2f0006_WYG_026-8a"/>
　洪範以夀居五福之首而昔人稱七十為古稀誠以夀<lb/>
　為難得而可貴也乃今日老人之多至於如此皆由我<lb/>
皇考聖祖仁皇帝六十餘年以來深仁厚澤休養生息凡<lb/>
　山陬海澨僻壤窮鄉無不沐浴<lb/>
鴻慈涵濡大化太和翔洽夀國夀民所以期頤耄耋龎睂<lb/>
　皓首之人至數百餘萬之多所謂老耆以夀終幼孤得<lb/>
　遂長者皆我<lb/>
皇考之賜也從此益加培養日積月累則民間之享高年<lb/>
<pb n="KR2f0006_WYG_026-8b"/>
　介睂夀者更不知如何之衆矣此等老人躬際昌期年<lb/>
　登上夀大抵皆居心忠厚力行善事之人即或有一二<lb/>
　年少時未盡醇謹者亦必中年暮齒能自悔悟葢一念<lb/>
　修省即荷<lb/>
上天福祐也是國家有培養之恩而本人又能修善以祗<lb/>
　承之非倖而致之者也爾等百姓覩太平之盛事當歡<lb/>
　欣鼓舞謹身修徳以迓<lb/>
天庥父與父言慈子與子言孝兄弟友恭夫婦和順比閭<lb/>
<pb n="KR2f0006_WYG_026-9a"/>
　族黨之間相親相愛無詐無欺革薄從忠循分守法盡<lb/>
　除乖戾之氣為國家淳樸善良之民則<lb/>
天地佑善錫福長享遐年此必然之理也但生齒日盛食<lb/>
　指繁多則謀生之計不可不講爾等百姓當重農桑以<lb/>
　順天時勤開墾以盡地利務本業以戒游惰謹葢藏以<lb/>
　裕久逺而且節省食用愛惜物力毋尚奢侈毋競紛華<lb/>
　毋任意糜費以耗有用之財毋但顧目前而㤀經久之<lb/>
　計朕以勤儉先天下宫禁之中尚多方撙節愛養以為<lb/>
<pb n="KR2f0006_WYG_026-9b"/>
　加惠元元之本爾等小民安可㤀物力之艱難乎誠能<lb/>
　體朕諄諄訓諭之意敦善行則心體安務本計則俯仰<lb/>
　足惜財用則家室裕人心和樂風俗醇美同為夀考之<lb/>
　人長享昇平之福朕葢有厚望焉<lb/>
　　　十一月癸丑<lb/>
上諭内閣滿洲風俗尊卑上下秩然整肅最嚴主僕之分<lb/>
　家主所以約束奴僕者雖或嚴切亦無不相安為固然<lb/>
　及至見漢人陵替之俗彼此相形而不肖奴僕遂生觖<lb/>
<pb n="KR2f0006_WYG_026-10a"/>
　望雖約束之道無加於疇昔而向之相安者遂覺為難<lb/>
　堪矣乃至一二滿洲大臣漸染漢人之俗亦有寛縱其<lb/>
　下漸就陵替者此於風俗人心大有關係不可不加整<lb/>
　飭夫主僕之分一定則終身不能更易在本身及妻子<lb/>
　仰其衣食賴其生養固宜有不忍背負之心而且世世<lb/>
　子孫長逺服役亦當有不敢縱肆之念今漢人之奴僕<lb/>
　乃有傲慢頑梗不遵約束加以訶責則輕去其主種種<lb/>
　敝俗朕所洞悉嗣後漢人奴僕如有頑傲不遵約束或<lb/>
<pb n="KR2f0006_WYG_026-10b"/>
　背主逃匿或私行訕謗被伊主覺察者應作何懲治與<lb/>
　滿洲待奴僕之法作何畫一之處著滿洲大學士九卿<lb/>
　詳悉定議具奏<lb/>
　　　雍正五年丁未正月癸巳<lb/>
上諭八旗官員兵丁等滿洲風俗原以淳樸儉約為尚今<lb/>
　漸染漢人習俗互相倣傚以致諸凡用度皆渉侈靡不<lb/>
　識撙節之道因酌定品次以禁服色勒限一年令其各<lb/>
　按品次著用諭㫖甚明此特軫念八旗滿洲官兵如同<lb/>
<pb n="KR2f0006_WYG_026-11a"/>
　保赤關係尤切故曲為籌畫或有無知之徒於已禁之<lb/>
　後新製衣服誑稱禁前所製若如此則終無底止時矣<lb/>
　人之尊榮不在衣服惟在各人行止葢富足之人少而<lb/>
　貧乏之人多既已貧乏而强相倣傚則生計愈窘爾等<lb/>
　與其為衣服拮据倣傚豈若安守本分砥礪於技藝品<lb/>
　行如果能奮勉得至官員大僚即可服用矣凡官員兵<lb/>
　丁所恃以謀生者惟在俸餉且各有應當之差若因製<lb/>
　一衣服即耗費數月之錢糧其日用尚能饒裕乎夫儉<lb/>
<pb n="KR2f0006_WYG_026-11b"/>
　約為持家根本不能節省於衣服等項焉能有益於生<lb/>
　理若能謹遵朕諭儉約自持不事奢靡濫用馴至比戸<lb/>
　充盈方感戴朕教養之深恩也著交與八旗該管處再<lb/>
　行曉諭務使咸知朕心各圖儉約以副朕軫恤優待旗<lb/>
　人之至意<lb/>
　　　四月己亥<lb/>
上諭管理旗務諸王及滿洲文武大臣等自古人生以節<lb/>
　儉為本葢節儉則不至於困窮糜費則必至於凍餒此<lb/>
<pb n="KR2f0006_WYG_026-12a"/>
　理所必然者也本朝滿洲素性淳樸凡遇出兵行圍俱<lb/>
　係自備並無違誤而生計各足近來滿洲等不善謀生<lb/>
　惟恃錢糧度日不知節儉妄事奢靡朕屢曽降㫖諄諄<lb/>
　訓諭但兵丁等相染成風仍未改其糜費之習多有以<lb/>
　口腹之故而鬻賣房産者即如每飯必欲食肉将一月<lb/>
　所得錢糧不過食肉數次即罄盡矣又将每季米石不<lb/>
　思存貯備用違背禁令以賤價盡行糶賣沽酒市肉恣<lb/>
　用無餘以致闔家匱乏凍餒交迫尚自誇張謂我從前<lb/>
<pb n="KR2f0006_WYG_026-12b"/>
　曽食美物服鮮衣並不悔悟所以致此困窮者乃以美<lb/>
　食鮮衣之故也今漢人謀生尚知節儉殷實之家毎日<lb/>
　肉食者甚少其貧乏之人孳孳謀食僅堪餬口若滿洲<lb/>
　等果能節儉将毎月所得錢糧少使畱餘則日久習成<lb/>
　生計自裕産業可立矣或有不肖之輩不守本分妄行<lb/>
　糜費既至貧乏惟希恩賞從前<lb/>
皇考軫念兵丁効力行間致有債負曽發帑金五百四十<lb/>
　一萬五千餘兩一家獲賞俱至數百如此厚賚未聞兵<lb/>
<pb n="KR2f0006_WYG_026-13a"/>
丁等置有産業生計滋益者悉由妄用於衣食徒令貿<lb/>
易之人得利一二年間蕩然無餘心愈奢侈而生計較<lb/>
前反加窘乏其後又發帑金六百五十五萬四千餘兩<lb/>
賞賜兵丁人等亦如從前立時費盡朕自即位以來除<lb/>
特行賞賜外賞給兵丁一月錢糧者數次毎次所賞需<lb/>
銀三十五六萬兩此銀一入兵丁之手亦不過妄用於<lb/>
飲食不及十日悉為烏有亦何裨益且庫帑俱係國家<lb/>
之正項天下百姓之脂膏豈可無故濫行賞賚以累百<lb/>
<pb n="KR2f0006_WYG_026-13b"/>
萬之帑項徒供伊等數日口腹之費乎若不将惡習改<lb/>
除朕即有施恩之意亦不可舉行兵丁等果将朕訓諭<lb/>
之意曉然明晰實心遵行痛改妄行糜費之習朕加恩<lb/>
賞賜衆亦可得永逺均霑至生計各遂之時始知朕所<lb/>
以愛養滿洲之恩為至深且切也王大臣等亦宜各從<lb/>
儉約以為下人之表率行之既久自可挽此惡習滿洲<lb/>
乃國家根本朕知之既深豈有不教之理朕自即位以<lb/>
來衆人有論朕為太嚴者斯亦由朕欲衆人痛改惡習<lb/>
<pb n="KR2f0006_WYG_026-14a"/>
　進於善良止其奢靡使知儉約凡朕意慮所及之處悉<lb/>
　申禁令而不肖匪類不得肆行其意或妄加議論如朕<lb/>
　曽有禁止酗酒禁止賭博赴園館鬭雞及䳺鶉蟋蟀僱<lb/>
　人當差放印子銀兩典錢糧米石用黄銅器皿等諭㫖<lb/>
　悉為兵丁等身家計也如此訓誨不已衆人咸應體朕<lb/>
　苦衷且此等訓誡咸係<lb/>
皇考從前禁止之事並非創始於朕但當時之臣工未能<lb/>
　實心奉行是以一應惡習未得盡改今王大臣官員内<lb/>
<pb n="KR2f0006_WYG_026-14b"/>
　仰體朕㫖加意奉行者不過十居其五大半未愜朕懐<lb/>
　而無知之人遂論以為過嚴如欲使若輩稱為寛仁之<lb/>
　主何難之有但不加約束任其種種糜費則不但坐視<lb/>
　滿洲等漸流至於不得衣食毫無顔面即以國家全力<lb/>
　養贍伊等亦且不能給足朕意實有所不忍勢亦必不<lb/>
　可也爾等其仰副朕意各将所屬官兵及閒散人等剖<lb/>
　晰情理不時詳加訓誡<lb/>
　　　五月己未<lb/>
<pb n="KR2f0006_WYG_026-15a"/>
上諭内閣前織造等衙門貢獻物件所進御用繡線黄龍<lb/>
　袍曽至九件之多又燈幃之上有加以綵繡為飾者朕<lb/>
　心深為不悅即降㫖誡諭近因端陽令節外間所進香<lb/>
　囊宫扇中有裝飾華麗雕刻精工者此皆開風俗奢侈<lb/>
　之端朕所深惡而不取也向來外省諸臣凡有進獻方<lb/>
　物朕每頒賜諸王内外大臣如黄龍繡縀之類既不可<lb/>
　以頒賜不過收貯於宫中耳其餘華燦之物在朕用之<lb/>
　心中尚覺不安若賜諸王大臣在伊等亦覺非分豈非<lb/>
<pb n="KR2f0006_WYG_026-15b"/>
　費於無益之地乎况朕素性實不喜華靡一切器具惟<lb/>
　以雅潔適用為貴此朕撙節愛惜之心本出自然並非<lb/>
　勉强數十年如一日者凡外臣進獻惟應量加工價少<lb/>
　異於市肆之物即可見恭敬之忱何必過於工巧人情<lb/>
　喜新好異無所底止見一美麗式様初則競相慕傚後<lb/>
　必出竒鬭勝此雕文纂組古人所以斥為竒衺豈可導<lb/>
　使為之而不防其漸乎葢治天下之道莫要於厚風俗<lb/>
　而厚風俗之道必當崇儉而去奢若諸臣以奢為尚又<lb/>
<pb n="KR2f0006_WYG_026-16a"/>
何以訓民儉乎朕觀四民之業士之外農為最貴凡士<lb/>
工商賈皆賴食於農以故農為天下之本務而工賈皆<lb/>
其末也今若於器用服玩爭尚華巧必将多用工匠市<lb/>
肆中多一工作之人則田畝中少一耕稼之人且愚民<lb/>
見工匠之利多於力田必羣趨而為工羣趨為工則物<lb/>
之製造者必多物多則售賣不易必至壅滯而價賤是<lb/>
逐末之人多不但有害於農而並有害於工也小民舍<lb/>
輕利而趨重利故逐末易而務本難茍遽然繩之以法<lb/>
<pb n="KR2f0006_WYG_026-16b"/>
必非其情之所願而勢有所難行惟在平日畱心勸導<lb/>
使民知本業之為貴崇尚樸實不為華巧如此日積月<lb/>
累遂成風俗雖不必使為工者盡歸於農然可免為農<lb/>
者相率而趨於工矣至於士人所業在乎讀書明理以<lb/>
為世用故居四民之首然父兄之教子弟亦當觀其才<lb/>
質如何若果頴悟醇謹可望有成則當使之就學而為<lb/>
士若愚濁中下之資讀書難通即當早令改業使盡力<lb/>
於南畝誠恐讀書不成而又麤識數字曠廢閒遊必致<lb/>
<pb n="KR2f0006_WYG_026-17a"/>
　非分妄為越禮犯法是浮慕讀書之名而不得其道其<lb/>
　傷農而害本者為尤甚也朕深揆人情物理之源知奢<lb/>
　儉一端關係民生風俗者至大故欲中外臣民黜奢賤<lb/>
　末専力於本人人自厚其生自正其徳則天下共享太<lb/>
　平之樂矣朕自身體力行為天下先諸王内外大臣文<lb/>
　武官弁與鄉紳富戸當深體朕心欽遵朕諭期共勉之<lb/>
　　　十一月庚辰<lb/>
上諭内閣向來常有演習拳棒之人自號教師召誘徒衆<lb/>
<pb n="KR2f0006_WYG_026-17b"/>
　鼔惑愚民此等多係游手好閒不務本業之流而强悍<lb/>
　少年從之學習廢弛營生之道羣居終日尚氣角勝以<lb/>
　致賭博酗酒打降之類往往由此而起甚且有以行教<lb/>
　為名勾引劫盜竊賊擾累地方者若言民間學習拳棒<lb/>
　可以防身禦侮不知人果謹遵國法為善良尚廉耻則<lb/>
　盜賊之風盡息而鬭訟之累自消又何須拳棒以防身<lb/>
　乎若使實有膂力勇健過人何不學習弓馬或就武科<lb/>
　考試或投營伍食糧為國家効力以圖榮身上進豈可<lb/>
<pb n="KR2f0006_WYG_026-18a"/>
　私行教習誘惑小民耶著各省督撫轉飭地方官将拳<lb/>
　棒一事嚴行禁止如有仍前自號教師及投師學習者<lb/>
　即行拏究庶游手浮蕩之徒知所儆懼好勇鬭很之習<lb/>
　不致漸染而民俗可歸於謹厚矣<lb/>
　　　雍正七年己酉三月戊申<lb/>
上諭内閣直省各處富戸其為士民而殷實者或由於祖<lb/>
　父之積累或由於己身之經營操持儉約然後能致此<lb/>
　饒裕此乃國家之良民也其為鄉紳而有餘者非由於<lb/>
<pb n="KR2f0006_WYG_026-18b"/>
　先世之遺畱即由於己身之俸禄制節謹度始能成其<lb/>
　家計此乃國家之良吏也是以紳衿士庶中家道之殷<lb/>
　實者實為國家之所愛養保䕶則本身安可不思孳孳<lb/>
　為善以永保其身家乎夫保家之道奢侈糜費固非所<lb/>
　以善守而慳吝刻薄亦非所以自全周禮以鄉三物教<lb/>
　萬民有曰孝友睦婣任䘏可知公財行惠任䘏之義與<lb/>
　孝友而並重也葢凡窮乏之人既游閒破耗自困其生<lb/>
　又不知己過轉懐忌於温飽之家若富戸復以慳吝刻<lb/>
<pb n="KR2f0006_WYG_026-19a"/>
薄為心朘削侵牟與小民爭利在年榖順成之時固可<lb/>
相安一遇歉荒貧民肆行搶奪先衆人而受其害者皆<lb/>
為富不仁之家也逮富家被害之後官法究擬必将搶<lb/>
奪之窮民置之重典是富户以歛財而傾其家貧民以<lb/>
貪利而喪其命豈非兩失之道大可憫惻者乎朕為此<lb/>
勸導各富戸等平時當以體恤貧民為念凡鄰里佃户<lb/>
中之貧乏者或遇年穀歉收或值青黄不接皆宜平情<lb/>
通融切勿坐視其困苦而不為之援手如此則居常能<lb/>
<pb n="KR2f0006_WYG_026-19b"/>
緩急相周有事可守望相助忮求之念既忘親睦之心<lb/>
必篤豈非富户保家之善道乎從來家國一理若富戸<lb/>
能自保其身家貧民知共衞夫富戸一鄉如此則一鄉<lb/>
永靖一邑如此則一邑長寧是富戸之自保其家猶富<lb/>
戸之宣力於國也况積善之家必有餘慶種福果於天<lb/>
地之間子孫必長享豐厚豈不美歟著各省督撫将朕<lb/>
此㫖通行該屬之鄉紳士民人等共知之<lb/>
　　六月丁丑<lb/>
<pb n="KR2f0006_WYG_026-20a"/>
上諭内閣游惰之民自昔治天下者所深惡若賭博之人<lb/>
　又不止於游惰而己荒棄本業蕩廢家貲品行日即於<lb/>
　卑汚心術日趨於貪詐父習之則無以訓其子主習之<lb/>
　則無以制其奴鬭毆由此而生爭訟由此而起盜賊由<lb/>
　此而多匪類由此而聚其為人心風俗之害誠不可以<lb/>
　悉數也凡為不善之事者雖干犯功令猶可得微利於<lb/>
　一時獨至賭博則今日之所得明日即未必能保若合<lb/>
　一年數月而計之勝者與負者同歸於盡此人所共知<lb/>
<pb n="KR2f0006_WYG_026-20b"/>
　者無如邪僻之人一入其中迷而不悟數年以來屢次<lb/>
　降㫖嚴禁而此風尚未止息者以尚有製造賭具之人<lb/>
　而有司之禁約未盡力也百工技藝之事可以獲利營<lb/>
　生者何事不可為而乃違禁犯法製此壊風俗惑人心<lb/>
　之具其罪尚可言乎嘗思賭博之風所以盛行者父兄<lb/>
　為之子弟在旁見而傚之家主為之奴僕在旁見而傚<lb/>
　之甚至婦人女子亦沉溺其中而不以為怪總因習此<lb/>
　者多故從風而靡者衆也假若嚴行禁止使人不敢再<lb/>
<pb n="KR2f0006_WYG_026-21a"/>
　犯則日積月累此風自然止息無俟條教號令之煩也<lb/>
　凡地方大吏有司均有化民成俗之責而乃悠悠忽忽<lb/>
　視為泛常安辭溺職之咎今特定本地官員勸懲之法<lb/>
　以清其源嗣後拏獲賭博之人必窮究賭具之所由來<lb/>
　其製造賭具之家果審明確有證據出於某縣将該縣<lb/>
　知縣照溺職例革職知府革職畱任督撫司道等官各<lb/>
　降一級畱任如本地有私造賭具之家而該縣能緝拏<lb/>
　懲治者知縣著加二級知府著加一級督撫司道等官<lb/>
<pb n="KR2f0006_WYG_026-21b"/>
　著紀録二次将此勸懲之法永著為例於雍正庚戌年<lb/>
　為始著該督撫通行曉諭使城邑鄉邨及逺陬僻壤咸<lb/>
　各聞知<lb/>
　　　雍正八年庚戌正月壬午<lb/>
上諭内閣從來左道妖言如䜟緯圖記禨祥禍福之屬皆<lb/>
　足以惑世誣民為人心風俗之大患自古帝王皆深惡<lb/>
　而嚴禁之苟有犯者必置重典雖赦不宥所以為世道<lb/>
　民風計者至深逺也朕觀陜西之人秉性直魯凡好為<lb/>
<pb n="KR2f0006_WYG_026-22a"/>
　誕妄之說者多至此省摇惑人心年來屢有其事已降<lb/>
　㫖切加訓誡矣觀滿洲漢軍人等亦每易為此等邪說<lb/>
　所惑昨總督范時繹又於江南人家查出違禁圖䜟之<lb/>
　書是草野之間妖言惑衆之風未嘗止息地方官員儻<lb/>
　不能化導禁約轉從而崇信之是竟以身為庶民之倡<lb/>
　又何怪閭閻無知之人沉溺其中而不知覺悟耶凡造<lb/>
　為災異禍福之說者其言不驗則為害尚小儻天時氣<lb/>
　數偶與其言相合一二則信者愈衆而為害愈大甚至<lb/>
<pb n="KR2f0006_WYG_026-22b"/>
　心懐不軌之徒借此妖言妄興兵革荼毒生靈不可不<lb/>
　防其漸也滿洲八旗大臣弁兵等皆國家干城腹心之<lb/>
　寄况我滿洲忠義之氣技勇之才實為人所莫及果能<lb/>
　安分循理盡忠孝之道無邪僻之行自然上邀<lb/>
天地之恩永受國家之澤書曰惠廸吉從逆㐫又曰作善<lb/>
　降之百祥作不善降之百殃爾等但當於己身求之為<lb/>
　善必獲善報為惡必獲惡報所謂如影隨形也奈何舍<lb/>
　可以獲福之正理而信從姦民無稽之言被其牽累輕<lb/>
<pb n="KR2f0006_WYG_026-23a"/>
　則罹於刑罰重則喪及身家不亦可憫之甚乎大凡為<lb/>
　欺人惑衆之說者皆市井㐫頑無賴之輩或胸懐不軌<lb/>
　冀以摇動人心或貧困無依欲以騙取財物爾等試思<lb/>
　之天下焉有修道前知之人不遯跡於清淨寥廓之鄉<lb/>
　而奔走紅塵與世俗相徵逐者乎凡我滿洲漢軍官弁<lb/>
　兵丁等世受國恩共矢尊君親上之素志豈肻聽姦人<lb/>
　妖妄之言而遂為其所摇動但恐漸染日久有邪說在<lb/>
　其意中而遇有委用使令之時或稍存疑貳之念則所<lb/>
<pb n="KR2f0006_WYG_026-23b"/>
　關匪細故不得不訓誨開導之於平時使之恍然醒悟<lb/>
　也著将此㫖通行曉諭八旗及各處駐防弁兵等共知<lb/>
　之<lb/>
　　　雍正十二年甲寅五月壬辰<lb/>
上諭八旗都統等向來八旗官員遇有吉㐫之事競尚繁<lb/>
　華恣意糜費以致兵民效尤㒺知撙節大有累於生計<lb/>
　朕屢降訓諭并令九卿等按其品級分别等次酌定規<lb/>
　條頒行已久伊等自當體朕教養之苦心各循分位謹<lb/>
<pb n="KR2f0006_WYG_026-24a"/>
　守章程以為仰事俯育之道乃近聞八旗人等仍有未<lb/>
　改陋習以誇多鬭靡相尚者不知聖人教人以生養死<lb/>
　葬合禮為孝又曰禮與其奢也寧儉喪與其易也寧戚<lb/>
　朕之教人亦即此意如父母之祭葬必以耗財為孝獨<lb/>
　不思蕩費家産以致不能顧恤品行辱及先人其不孝<lb/>
　也更為何如子女之婚嫁必以厚資為慈獨不思無所<lb/>
　貽謀以致不能養育子孫饑寒困苦其不慈也更為何<lb/>
　如况越禮踰分之事但覺可耻更有何榮朕之提撕警<lb/>
<pb n="KR2f0006_WYG_026-24b"/>
　覺已至再三而庸愚之人尚未醒悟今特再行宣諭該<lb/>
　都統等務須諄切化導並不時稽察俾八旗人等遵照<lb/>
　所頒定例實力奉行毋得陽奉隂違負朕崇儉黜奢維<lb/>
　風訓俗之至意<lb/>
　　　十一月壬午<lb/>
上諭内閣朕聞閩省漳泉地方民俗强悍好勇鬭很而族<lb/>
　大丁繁之家往往恃其人力强盛欺壓單寒偶因小故<lb/>
　動輒糾黨械鬭釀成大案及至官司捕治又復逃匿抗<lb/>
<pb n="KR2f0006_WYG_026-25a"/>
拒目無國憲兩郡之劣習相同而所屬之平和南勝一<lb/>
帶為尤甚朕思上天隂隲下民與以至善之性故云民<lb/>
之秉彝好是懿徳雖五方風氣不齊而本善之性則有<lb/>
善而無惡漳泉之民亦未有天秉獨異者其所以不善<lb/>
之故則因俗尚囂陵漸成積習耳聞目見皆剽悍桀驁<lb/>
之風而無禮讓遜順之氣遂令本然至善之性陷溺而<lb/>
不自知也其中即有善良之人亦不過自潔其身實難<lb/>
以數人之力挽風俗之澆漓朕自臨御以來屢頒諭㫖<lb/>
<pb n="KR2f0006_WYG_026-25b"/>
訓廸内外黎庶詳明諄切至再至三自通都大邑至僻<lb/>
壤遐陬咸使之家喻戸曉而各省民風漸能奉法循理<lb/>
不敢蕩檢踰閑且如最難化者莫過苗蠻猺獞之人近<lb/>
亦頗知革面革心有欣欣向化之意豈漳泉内地之民<lb/>
轉不如苗衆等之悔過遷善革薄從忠而甘於自暴自<lb/>
棄陷身法網乎朕心深為不忍特降諭㫖切加訓導易<lb/>
曰積善之家必有餘慶積不善之家必有餘殃書曰作<lb/>
善降之百祥作不善降之百殃此言善惡感召之機捷<lb/>
<pb n="KR2f0006_WYG_026-26a"/>
　於影響作姦犯科之人既為王法所不宥必為天理所<lb/>
　難容禍福利害之間判然兩途則爾等亦何所憚而不<lb/>
　為善何所利而為不善乎大抵居鄉之道親睦為要保<lb/>
　身之道循分為先毋以强陵弱毋以富欺貧毋以智侮<lb/>
　愚毋以衆逼寡毋為行險僥倖之事毋為干名犯義之<lb/>
　行父老子弟聨為一體鄰里鄉黨視若一家相友相助<lb/>
　息訟息爭使朝廷旌為義鄉有司表為仁里身名俱泰<lb/>
　刑罰不加天下樂利之事安適之境無過於此况閩省<lb/>
<pb n="KR2f0006_WYG_026-26b"/>
　文風頗優武途更盛而漳泉二府人材又在他郡之上<lb/>
　歴來為國家宣猷効力者實不乏人獨有風俗强悍一<lb/>
　節為天下所共知亦為天下所共鄙何不翻然醒悟共<lb/>
　相勉勵而成禮義仁讓之鄉乎著該督撫仰體朕心時<lb/>
　加訓誡更立勸懲之法實力奉行務俾俗易風移以副<lb/>
　朕一道同風之至意<lb/>
大清世宗敬天昌運建中表正文武英明寛仁信毅大孝<lb/>
至誠憲皇帝聖訓巻二十六<lb/>
</p>
<p>
</p>
  </div>
</body>
</text>
</TEI>
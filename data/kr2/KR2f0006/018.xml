<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0006_WYG_018-1a"/>
　欽定四庫全書<lb/>
大清世宗敬天昌運建中表正文武英明寛仁信毅大孝<lb/>
至誠憲皇帝聖訓卷十八<lb/>
　　　察吏<lb/>
　　　雍正元年癸卯五月丁亥<lb/>
上諭廣西巡撫孔毓珣據奏梧州府知府張若霈等請陞<lb/>
　補蒼梧道等缺蒼梧道員業已部選殷邦翰朕聞張若<lb/>
　霈居官聲名較優所以允行至其餘各員俱照爾所請<lb/>
<pb n="KR2f0006_WYG_018-1b"/>
　爾統率一省該屬員自必有深知灼見處始行奏請假<lb/>
　若日後改易操行切毋存回護之念姑息從事今日因<lb/>
　其賢能而保薦後日因其改易而糾叅正見爾之公正<lb/>
　無私將朕此㫖轉諭伊等俾各知警懼時加愼勉庶不<lb/>
　敢恃被薦在前而稍有放縱也保薦一事甚難人或懐<lb/>
　衒玉求售之心掩其不善而著其善一被愚惑他日受<lb/>
　累不淺斷不可輕忽於一時也朕將合省百萬赤子付<lb/>
　托督撫似此薦舉數人有何可疑而不推心信任其間<lb/>
<pb n="KR2f0006_WYG_018-2a"/>
　設有徇情納賄假公濟私實據斷不輕恕<lb/>
　　　庚寅<lb/>
上諭大學士等刑部直省命盗案件主稿雖在刑部然必<lb/>
　由三法司等衙門公同確勘畫題方行請㫖今刑部議<lb/>
　覆被盗疎防及人命失察等案有該督撫未將所屬地<lb/>
　方官弁報叅者刑部於具題完結本尾聲明行令查叅<lb/>
　到日再議嗣經該督撫有照例補叅者亦有援例請免<lb/>
　者止用咨覆刑部既不再題又不照會都察院大理寺<lb/>
<pb n="KR2f0006_WYG_018-2b"/>
　衙門是以部中姦猾胥役得以操縱其事暗地招摇有<lb/>
　部費者則為援引輕例且有竟將咨文沉匿日久潛消<lb/>
　者如無部費雖督撫聲明在所可寛不准邀免欺隱朦<lb/>
　混事同議異嗣後凡三法司會議案件本尾有帶及行<lb/>
　令補叅者督撫咨覆到部其或處分或寛免作何完結<lb/>
　之後令刑部知會畫題衙門公同刷卷如此則胥役不<lb/>
　得萌逞故智上下其手矣<lb/>
　　　六月乙亥<lb/>
<pb n="KR2f0006_WYG_018-3a"/>
上諭吏部兵部三年舉行大計五年舉行軍政其居官優<lb/>
　者列為卓異劣者分别輕重置之八法所以澄叙官方<lb/>
　勸善懲過典至重也朕思卓異八法所舉所劾不過十<lb/>
　數人而平等供職不列舉劾者尚有多員如文官倉庫<lb/>
　之盈虧辦事之能否武官騎射之優劣訓練之勤惰皆<lb/>
　未塡註考語是考課羣吏尚有遺漏之處也嗣後大計<lb/>
　軍政除卓異八法照舊例舉行外其平等官員文職自<lb/>
　知縣以上武職自守備以上俱於大計軍政之年令督<lb/>
<pb n="KR2f0006_WYG_018-3b"/>
　撫提鎭註明考語造冊報明吏兵二部務期秉公核實<lb/>
　不得徇情任意顚倒是非爾等確議具奏<lb/>
　　　是日<lb/>
上諭户部各倉監督向有年限滿漢一同更換立法最善<lb/>
　前任若有未清後任豈肻接受所以稽錢糧之出入而<lb/>
　除虧空之弊端也惟通州坐糧㕔貯有通濟庫每年動<lb/>
　用輕齎等項司其出入關係錢糧數十萬兩而坐糧㕔<lb/>
　一差並無年限或滿員陞轉則更滿員或漢員陞轉則<lb/>
<pb n="KR2f0006_WYG_018-4a"/>
　更漢員滿漢參差更換彼此牽制囘護勢難徹底澄清<lb/>
　况在任日久倘有虧欠必至積累增多更難清理爾部<lb/>
　可將通濟庫錢糧逐一確查務期明晰其坐糧㕔一差<lb/>
　嗣後或限二年或限三年滿漢一同更換庶接受之際<lb/>
　不至含糊而弊端亦自此清釐爾部即確議具奏<lb/>
　　　雍正二年甲辰七月乙巳<lb/>
上諭直省總督巡撫等引見月官内經朕改調人員特因<lb/>
　地方緊要觀其人言動舉止似屬可用是以記名調用<lb/>
<pb n="KR2f0006_WYG_018-4b"/>
　然必俟任事後方可定其賢否若督撫不實心訪察而<lb/>
　因朕一時稱許遂爾優容任其恣意行事豈朕改調之<lb/>
　意乎再揀選命往各省人員該督撫亦不可因係揀選<lb/>
　之人聽其妄為不行糾叅此等人係朕特用必當益加<lb/>
　勉勵實心愛民方不負簡拔之意倘任意放縱有玷官<lb/>
　箴即當從重治罪嗣後督撫題叅官内有此等官員著<lb/>
　將原係奉㫖調用或㨂選命往不思報効辜負擢用之<lb/>
　處於叅本内聲明<lb/>
<pb n="KR2f0006_WYG_018-5a"/>
　　　雍正三年乙巳四月戊子<lb/>
上諭直省督撫等為政首重安民安民必先察吏邇年有<lb/>
　司不能仰體<lb/>
聖祖仁皇帝寛仁德意吏治漸致廢弛朕即位以來嚴加<lb/>
　訓誡整飭官方欲其潔己愛民奉公盡職在朕並非苛<lb/>
　刻亦非偏私乃有庸懦無能之督撫間有叅劾每向人<lb/>
　云我若不叅恐非上意又恐他人叅劾於我不便以此<lb/>
　等語解釋於衆似覺叅劾為迎合朕意而出於不得已<lb/>
<pb n="KR2f0006_WYG_018-5b"/>
　者即如浙閩總督滿保叅劾知府何國棟似屬迎合朕<lb/>
　察其無貪汚之蹟仍准留任則朕無成心可知矣前滿<lb/>
　保曾奏浙閩屬吏已劾多員若再題叅恐致無人辦事<lb/>
　魏廷珍巡撫湖南時亦曾奏稱屬員叅劾過半容再查<lb/>
　奏等語夫屬員之去留惟視居官之優劣豈論叅劾之<lb/>
　多寡朕心總出於至公爾督撫等安得以庸鄙之見偏<lb/>
　私之心妄為窺測乎又聞外間議論云朝廷懲盗臣而<lb/>
　重聚斂之臣此語尤為荒誕自朕臨御以來蠲免舊欠<lb/>
<pb n="KR2f0006_WYG_018-6a"/>
　錢糧不下千百萬兩江南蘇松之浮糧江西南昌之浮<lb/>
　糧共免額徵銀五十餘萬此皆惟正之供尚且大沛恩<lb/>
　膏特行豁免現今各省督撫大吏將諸項名色私派陋<lb/>
　規裁革甚多莫非推惠於民尚得謂之聚斂乎至若虧<lb/>
　空侵蝕以及貪婪枉法之輩蠧國殃民有干法紀既寛<lb/>
　其誅巳屬格外若又不嚴追完項一任貪吏優游自得<lb/>
　國法安在耶此明係朋黨匪人懷私揑造悖謬之語以<lb/>
　惑衆聽殊屬可恨故特諭衆知之願爾内外大小臣工<lb/>
<pb n="KR2f0006_WYG_018-6b"/>
　深知朕心凡事秉公據理不可稍存迎合之見則庶政<lb/>
　皆得其宜而吏治民生均有攸賴矣<lb/>
　　　雍正四年丙午八月丙戌<lb/>
上諭内閣吏治惟在得人而各省有司員缺甚多非廣收<lb/>
　博取不足備庶官之位故數年以來各省官員經朕揀<lb/>
　選命往者亦多然當其揀選之時或見其奏對明白舉<lb/>
　止從容或見其條陳事宜似屬可採遂入於揀選之中<lb/>
　命往各省以試用之又有奉㫖特用之員大約因督撫<lb/>
<pb n="KR2f0006_WYG_018-7a"/>
　上司等薦舉保奏朕召來引見見其才具可用遂加遷<lb/>
　擢以鼓勵之此等人員朕不過取拔於臨時並未曾試<lb/>
　驗於平日實不知其居心行事何如也伊等涖任後自<lb/>
　應倍加敬謹勉為良吏方不負朕格外之恩若自恃為<lb/>
　揀選特用之員傲上陵下恣意妄行而該管上司以為<lb/>
　朕所揀選特用之員不加約束委曲寛容則大非朕澄<lb/>
　清吏治整飭官方之意矣朕以大公之心撫馭萬方凡<lb/>
　屬臣工只論其居官之賢否以為進退豈以部選揀選<lb/>
<pb n="KR2f0006_WYG_018-7b"/>
　常用特用分别異視有所偏向凡為督撫者宜深知朕<lb/>
　心切勿以其為揀選特用之員有意優待而姑容之倘<lb/>
　居官不善即據實叅奏不為隱蔽不渉瞻徇如此則人<lb/>
　皆知儆官皆得人而於吏治大有裨益矣<lb/>
　　　十月戊寅<lb/>
上諭雲貴川廣湖南各省督撫直省地方官辦理欽部案<lb/>
　件皆有定限其不依限完結者例有處分惟邊省苗疆<lb/>
　間有督撫自行歸結之案地方官因無限期遂生怠玩<lb/>
<pb n="KR2f0006_WYG_018-8a"/>
　以致案件稽遲民人受其拖累嗣後遇有民苗爭訟事<lb/>
　件該督撫嚴飭該管各官作速查審完結如地界兩省<lb/>
　或有關提之人或有會勘之處兩省大吏務須和衷辦<lb/>
　理不得互相推諉其有不肖有司託故稽遲巧為推卸<lb/>
　者亦當指名題叅毋得徇庇<lb/>
　　　雍正五年丁未三月丙申<lb/>
上諭吏部盛京五部司官多係本處居住之人互相交結<lb/>
　瞻徇情面欺蔽上司朕屢降諭㫖不能悛改若不盡行<lb/>
<pb n="KR2f0006_WYG_018-8b"/>
　調換難於整頓爾部將盛京本處之人現任郎中以下<lb/>
　主事以上人員查明人數悉行調來以京員用其員缺<lb/>
　著在京各部堂官揀選辦事中等司官爾部帶領引見<lb/>
　補用所遺員缺即將盛京撤囘之員補授如此則盛京<lb/>
　堂官易於辦理而盛京部院積習可以悛改矣<lb/>
　　　閏三月丙寅<lb/>
上諭内閣凡州縣錢糧之虧空總不出侵欺那移二項當<lb/>
　其侵那之時官固主之而經手之經承自無不知也乃<lb/>
<pb n="KR2f0006_WYG_018-9a"/>
　不行禀阻且從而慫慂之以便作姦分肥迨至本官監<lb/>
　追而經承且優游於事外本官問重罪而經承僅得不<lb/>
　行禀阻之處分故凡虧空纍纍多由於官吏之相成也<lb/>
　朕以為經承庫吏經管倉庫之人亦宜重其處分之例<lb/>
　更定以勸懲之法凡州縣官到任先揀選殷實老成胥<lb/>
　吏二人充錢糧總吏通詳報部凡徵收錢糧即令隨徵<lb/>
　報解不得存留内署承辦五年該縣無虧空者即將總<lb/>
　吏咨部以九品雜職即用本官少有虧空該總吏力行<lb/>
<pb n="KR2f0006_WYG_018-9b"/>
　禀阻如不聽從許徑赴司院呈明免罪若該吏不行禀<lb/>
　阻致本官以虧空糾叅即將經承一同監追減本官一<lb/>
　等治罪如此則經承有所勸懲不敢順從本官擅動國<lb/>
　帑亦杜絶虧空之一法也<lb/>
　　　乙酉<lb/>
上諭内閣各省建立忠義節孝祠宇及賞給老民老婦布<lb/>
　絹米石皆係朕之特恩凡地方有司自應實心奉行以<lb/>
　彰朝廷曠典昨據安徽巡撫叅奏太湖縣知縣冒開老<lb/>
<pb n="KR2f0006_WYG_018-10a"/>
婦名數至二千餘名之多即此則各省有司之奉行不<lb/>
能無獘可知矣建立忠義節孝祠宇表揚德行在地方<lb/>
有司奬善慕義之公心即捐輸巳資亦當勇往今朕動<lb/>
用國帑為之建立而承辦各官尚忍於冒銷錢糧草率<lb/>
從事以致易於傾圯有此情理乎著行文各省督撫詳<lb/>
加察勘有無冒銷果否堅固之處不得容其朦混並令<lb/>
各地方官將所建祠宇造入盤查册内前後交代倘工<lb/>
程不堅未久即至坍塌者仍著落原辦之人賠補至於<lb/>
<pb n="KR2f0006_WYG_018-10b"/>
永遠照看修葺則係地方官分内之事若能隨時整理<lb/>
所費不過數金多亦不出數十金甚易為力嗣後責成<lb/>
於地方官則彼必視為己事時時留心大於祠廟有益<lb/>
倘准其動用正項錢糧修理則不肖有司必至借端開<lb/>
銷而姦胥猾吏又從中侵漁入已有名無實屋宇必至<lb/>
頹壞負朕彰善闡幽之至意矣太湖縣冒開老婦名數<lb/>
業已被叅各省州縣必有冒濫開銷及胥吏朦混侵蝕<lb/>
等弊著各省督撫一併確查如該地方官將浮冒之處<lb/>
<pb n="KR2f0006_WYG_018-11a"/>
　自行出首免其治罪倘仍隱匿不報或經旁人告發或<lb/>
　被督撫科道等題叅定行嚴加治罪<lb/>
　　　六月丁亥<lb/>
上諭内閣學政一官所以化導士習養育人材職任甚重<lb/>
　近年以來各省督學諸臣頗能仰體朕心祗遵朕訓矢<lb/>
　公矢愼杜絶苞苴深可嘉奬但向來學政恣行貪劣以<lb/>
　國家興賢造士之途視為射利營私之地此固本人之<lb/>
　不肖而亦大半由於提調官員贊成之也其學政之秉<lb/>
<pb n="KR2f0006_WYG_018-11b"/>
　心貪劣者與提調官通同作弊固不待言而學政之可<lb/>
　與為善可與為惡者提調官則引誘之或挾制之使不<lb/>
　得全其操守而於其中網取厚利此提調官之惡習而<lb/>
　天下之所通知者也學政原有關防若提調官持正秉<lb/>
　公則學政必不能肆行無忌學政果能公明廉潔提調<lb/>
　官更當敬禮而玉成之豈可反導之為非乎提調與學<lb/>
　政相為表裏嗣後學政聲名不好應將提調官一併議<lb/>
　處其如何定例之處著九卿會議具奏<lb/>
<pb n="KR2f0006_WYG_018-12a"/>
　　　七月丁巳<lb/>
上諭吏部各衙門筆帖式在部院辦事者必當愼重揀選<lb/>
　補用方於部務有益嗣後補用筆帖式時爾部將應補<lb/>
　之人俱帶來引見朕酌量補用再筆帖式内若有不願<lb/>
　在伊本衙門行走因而告病解退希圗另補好缺者其<lb/>
　起補時俱著於伊本衙門缺出補用再盛京人員赴任<lb/>
　向來原無憑限往往補用之後經年累月竟不到任其<lb/>
　堂官亦不咨查至現任官員有告假來京者亦多無故<lb/>
<pb n="KR2f0006_WYG_018-12b"/>
　稽留不囘本任以致部務廢弛此等風俗不可不加意<lb/>
　整理嗣後選補盛京官員以奉㫖之日為始扣限一個<lb/>
　月到任若有違限者該堂官查明咨部題叅照例議處<lb/>
　除公事差遣外有告假來京者該堂官奏明奉㫖給假<lb/>
　方准其來京<lb/>
　　　雍正六年戊申五月己巳<lb/>
上諭内閣國家舉行大計乃三年考績之大典其中卓異<lb/>
　人員皆加以特恩不次擢用誠以該管上司為國家薦<lb/>
<pb n="KR2f0006_WYG_018-13a"/>
拔人才必深知灼見然後列為卓異斷無有徇私受託<lb/>
草率冒濫以負國恩而辱鉅典者而到任未久之上司<lb/>
不能深知屬員之賢否又准其題請展限以俟確訪如<lb/>
此則屬員人品之邪正自無有不能辨晰之理乃見有<lb/>
從前卓異之員而後任内竟至貪贓枉法罹於重罪者<lb/>
夫以三年之久數百屬員之多保舉數人以光大典則<lb/>
非一時應詔薦舉可比也其人既犯貪贓枉法之條則<lb/>
平日必係行止姦邪之輩又非尋常詿誤及才力不及<lb/>
<pb n="KR2f0006_WYG_018-13b"/>
之類可比也督撫提鎭等專以察吏為務而乃以此等<lb/>
之人列為卓異及至敗露之後尚可藉口於知人之不<lb/>
易不能保其將來乎此等若不定以處分恐相沿日久<lb/>
必有濫舉失實之弊嗣後文武卓異官員有犯貪贓不<lb/>
法之款而審訊確實者將從前列為卓異之上司一併<lb/>
議處倘於該員未敗露之先有能查出叅奏者免其處<lb/>
分其如何定例之處著九卿詳議具奏<lb/>
　　七月戊午江西巡撫布蘭泰叅奏清江縣知縣牛<lb/>
<pb n="KR2f0006_WYG_018-14a"/>
　　　元弼祈雨不親屠禁方開張筵唱戲政務不理臨<lb/>
　　　江府知府吳恩景代為隱飾請均予革職<lb/>
上諭内閣牛元弼於屠宰開禁之後開筵唱戲不比祈禱<lb/>
　之時若牛元弼平日性好聲歌耽於逸樂則布蘭泰何<lb/>
　以不早行叅奏至所叅政務不理亦當實指其廢弛者<lb/>
　何事今因一時意見遽將該縣嚴叅並知府一同革職<lb/>
　定例内屬員犯貪贓重罪者知府徇庇及失於覺察其<lb/>
　處分止降級調用今因屬員唱戲而遂將知府奏請革<lb/>
<pb n="KR2f0006_WYG_018-14b"/>
　職似此越例之事幾有作福作威之意矣朕之待督撫<lb/>
　大臣深加信任常有督撫叅劾尚輕而朕從重處分者<lb/>
　總以揆情度理期於公當而已凡為督撫者當為國家<lb/>
　愛惜人才而於叅劾之間尤當加意愼重若誤去一幹<lb/>
　員其過更在誤薦劣員之上蓋薦一劣員而誤用之異<lb/>
　日自然敗露若將幹員誤行罷斥則其人終身放廢不<lb/>
　可復振天下人才幾何豈可因一時之喜怒而濫行摧<lb/>
　折乎察吏之道公明二者缺一不可若存心本公而識<lb/>
<pb n="KR2f0006_WYG_018-15a"/>
　見不到必致為屬員所欺瞞浮言所䝉蔽布蘭泰之存<lb/>
　心雖無徇私而少知人之明且瑣屑不識大體地方雨<lb/>
　暘之時若水旱之為災全係乎督撫大臣之感召若果<lb/>
　能布德存仁安民察吏自能上感<lb/>
天和豐亨有慶若政事有闕舉劾失宜以致雨澤不能應<lb/>
　時而降此時徒恃祈禱之虛文巳屬庸鄙之見而乃欲<lb/>
　諉過於屬員以謝已之責不亦屈抑之甚乎牛元弼吳<lb/>
　恩景不必革職若二人任内另有虧空劣蹟著布蘭泰<lb/>
<pb n="KR2f0006_WYG_018-15b"/>
　查明續叅再降諭㫖若别無款蹟可叅著將牛元弼吳<lb/>
　恩景送部引見候㫖另用<lb/>
　　　乙亥<lb/>
上諭内閣前山東叅革知縣朱成元令家人叩閽一案朕<lb/>
　命學士繆沅前往審理據繆沅將朱成元蒲臺縣任内<lb/>
　餽送巡撫布按各官規禮印簿查出陳奏朕一一閲看<lb/>
　知係朱成元任内二十餘年餽上司之陋規而自雍正<lb/>
　元年以後仍復餽送如故已交部嚴察議奏自朕即位<lb/>
<pb n="KR2f0006_WYG_018-16a"/>
以來嚴飭官方禁止私賄又恐督撫等官用度不敷暗<lb/>
中巧取是以給與養廉之項俾其公私有賴俯仰從容<lb/>
庻永杜苞苴以為澄清吏治之本蓋上司既受屬官之<lb/>
餽遺又何以禁止屬官之貪墨甚至以餽遺之多寡分<lb/>
情誼之厚薄則屬員之優劣何由辨别而吏治尚可問<lb/>
乎各省督撫養廉之項皆經奏聞奉㫖者司道等官亦<lb/>
皆於公用内支給其無公項可支之員亦應於督撫前<lb/>
陳明准其收受何項以為用度豈有朝廷既給養廉而<lb/>
<pb n="KR2f0006_WYG_018-16b"/>
仍收受屬員陋規之理今觀山東巡撫司道等官之私<lb/>
受陋規如故則他省或有似此欺隱私受者亦未可知<lb/>
著各省督撫一一嚴查據實陳奏在地方官薪水之資<lb/>
自不可缺但於屬員之手接受節禮陋規則斷乎不可<lb/>
目今各省内或有尚未分給養廉之員著各省督撫悉<lb/>
心商酌辦理奏聞寧可以州縣應出之項解至藩庫從<lb/>
公發給而不可使其自相授受廢公議而徇私交留禮<lb/>
儀交際之名而長貪婪賄賂之弊也倘再有私收規禮<lb/>
<pb n="KR2f0006_WYG_018-17a"/>
　者將該員置之重典其該管之督撫亦從重治罪<lb/>
　　　八月己卯<lb/>
上諭直省督撫等知府一官管理通郡有察吏之責如知<lb/>
　府得人則察吏以安民於地方實有裨益但知府内有<lb/>
　僅係循分供職不能察吏而又素無過犯不至於叅劾<lb/>
　者此等人員若令其久任地方於屬員賢否必不能詳<lb/>
　察周知於吏治無益著各省督撫將現任知府詳加甄<lb/>
　别其有才具中平不能察吏者一面具題以在京部屬<lb/>
<pb n="KR2f0006_WYG_018-17b"/>
　改補仍令該員暫留本任辦事一靣於本省同知以下<lb/>
　知縣以上等官内揀選能勝知府之任者保題送部引<lb/>
　見如所保人員可用准其補授俟伊到任後著前任知<lb/>
　府交代清楚來京以部屬之缺改用如此則因才器使<lb/>
　辦理部務得人而各省知府均屬勝任之員矣若所保<lb/>
　人員到京引見時朕察其才具亦屬中平則仍將前任<lb/>
　知府留於原任各省督撫宜秉公詳擇以副朕澄叙官<lb/>
　方之至意<lb/>
<pb n="KR2f0006_WYG_018-18a"/>
　　　雍正七年己酉正月癸丑<lb/>
上諭戸部朕聞糧船過淮所費陋規甚多有一幫費至三<lb/>
　四百金者旗丁既多苦累勢必多索於民甚為漕政之<lb/>
　弊嗣後著派御史二員前往淮安專司稽察之任不許<lb/>
　官吏人等向旗丁額外需索以致擾累其糧艘攜帶物<lb/>
　件除照例許帶外該旗丁如有夾帶私鹽及違禁等物<lb/>
　者亦著該御史稽察但不得過於吹求以致糧運遲滯<lb/>
　至糧船抵通之時其該管衙門官吏及經紀車戸人等<lb/>
<pb n="KR2f0006_WYG_018-18b"/>
　恐有額外需索陋規者亦著派御史二員前往稽查差<lb/>
　往淮安之員著於二月初派往差往通州之員著於三<lb/>
　四月内派往不必拘定滿漢各一員著都察院按期開<lb/>
　列請㫖<lb/>
　　　五月庚申<lb/>
上諭内閣凡遠省烟瘴之地及沿邊沿海之區因其險阻<lb/>
　荒凉或民情難治是以有司缺出或揀選補授或將内<lb/>
　地之員保題調補該員到任之後有歷俸三年即陞者<lb/>
<pb n="KR2f0006_WYG_018-19a"/>
　亦有五年即陞者所以恤其苦而賞其勞加恩於常格<lb/>
　之外也乃向來督撫等徇情受託往往庇護私人以保<lb/>
　題烟瘴邊缺為名俾得速於陞遷仍將其人委署近地<lb/>
　輾轉留滯而本任竟屬虚懸是以𦂳要之缺轉成閒曠<lb/>
　之所矣近年以來雖州縣正印官不敢仍蹈故轍而同<lb/>
　知通判等員則聞尚有借委署他處之名不到本任延<lb/>
　至數年俸滿居然得以陞遷者此等弊端甚有關係嗣<lb/>
　後著嚴行禁止倘有應行署理之處著該督撫就近差<lb/>
<pb n="KR2f0006_WYG_018-19b"/>
　委不得使屬員巧為規避之計倘有仍前營私作弊者<lb/>
　經朕查出定將該督撫及本員一併從重議處<lb/>
　　　閏七月壬午吏部帶領各督撫保舉之知府引<lb/>
見<lb/>
上諭曰知府一官承上接下以察吏安民為要務督撫統<lb/>
　轄全省地方遼濶屬員多至百數十員察核賢否自難<lb/>
　人人確當所賴者汝等府道耳一府所屬其多者不過<lb/>
　十餘州縣耳目易於周知如能與督撫同心協力則舉<lb/>
<pb n="KR2f0006_WYG_018-20a"/>
劾悉當吏治自然肅清但不得背公違理迎合督撫之<lb/>
意如屬員果賢督撫或有苛求爾等須竭力保全不可<lb/>
搜求詳揭若係不肖之員雖督撫密露庇護之意亦不<lb/>
可委曲順從蓋劣員貽誤地方即此時順從督撫曲為<lb/>
徇庇將來倘被新任督撫題叅徒然貽累己身若秉公<lb/>
察吏獲罪上司即被叅劾至於降革朕調來引見面加<lb/>
詢問果係情眞理當必將誤叅之上司嚴加處分在汝<lb/>
等何害乎至秉公持正之督撫爾等又不得與所屬人<lb/>
<pb n="KR2f0006_WYG_018-20b"/>
員通同欺詐朦蔽譬如督撫與朕必能一德一心方可<lb/>
整官方而清吏治若各懷欺隱之心朕亦難於辦理矣<lb/>
從來人材難得朕欲爾等察吏並非苛刻捜求細事以<lb/>
叅劾詳揭為能如屬員之過出於無心情有可恕務必<lb/>
盡心教訓冀其悛改至再蹈前轍然後叅揭方不屈抑<lb/>
人才爾等皆有志上進之人若能恊同督撫報効國家<lb/>
撫綏百姓將來陞授大員時自有賢能屬員來相贊助<lb/>
也古語云使天下無一夫不獲其所實非人力不能之<lb/>
<pb n="KR2f0006_WYG_018-21a"/>
　事一府之大或一人之力不能周到若一州縣得一好<lb/>
　官則一方百姓自受其福庇推之天下州縣各得其人<lb/>
　豈非匹夫匹婦各得其所之明驗乎所以治天下之道<lb/>
　惟在察吏一事再近來外官多有視督撫之行事以為<lb/>
　進退者如遇才守兼優不徇情面不避嫌怨之督撫即<lb/>
　踴躍向前若遇中等督撫則凡事因循觀望不肻盡心<lb/>
　殊非臣子竭誠供職之道爾等總宜改除陋習勉盡職<lb/>
　守以圗上進若不公忠勤愼報効盡職不惟深負朕恩<lb/>
<pb n="KR2f0006_WYG_018-21b"/>
　且有何顔面以對保舉之人而忍貽累於知己之上司<lb/>
　耶爾等赴任務期夙夜凜遵毋負朕諄切訓誨之至意<lb/>
　　　十一月己亥<lb/>
上諭内閣各省兵丁於糧糈之外給以季餉所以撫養士<lb/>
　卒令得仰事俯育以為地方捍衞所關甚重而朋銀一<lb/>
　項於俸餉内扣留貯庫為各營買補馬匹之用亦國家<lb/>
　恤兵至意也近聞直隸布政使衙門姦吏於請領朋銀<lb/>
　時每匹扣陋規二兩至二兩五錢不等直隸如是他省<lb/>
<pb n="KR2f0006_WYG_018-22a"/>
　大約皆然夫倒馬立有限年報銷復有成額豈容姦胥<lb/>
　舞弊侵扣嗣後著各督撫及布政司查照定例按期給<lb/>
　發如有姦吏增減剋扣遲延等弊各該督撫即行拏究<lb/>
　按律重處倘督撫失於覺察布政司不能釐剔弊端朕<lb/>
　有訪聞定一併嚴加議處至兵丁歲底預借春餉及支<lb/>
　放季餉亦聞有不肖餉書於放餉則需索季規於借餉<lb/>
　則科斂借費此種姦弊深可痛恨著各督撫一併嚴查<lb/>
　禁革務須按季給發不得遲延該部通行直省督撫布<lb/>
<pb n="KR2f0006_WYG_018-22b"/>
　政使將朕諭㫖刋刻曉諭俾官吏兵弁等咸知之<lb/>
　　　雍正八年庚戌五月壬辰湖南安陸府知府談九<lb/>
　　　叙等恭請<lb/>
聖訓<lb/>
上諭曰知府一官有承上率下之責關係吏治民生最為<lb/>
　緊要爾等勿視為傳舍但務逢迎上司以圗陞遷為榮<lb/>
　身之計果能察吏安民實盡其道即使終身不得遷轉<lb/>
　亦足留名譽於將來若一味請託鑽營希圗保薦縱一<lb/>
<pb n="KR2f0006_WYG_018-23a"/>
　時倖獲寸進而公論難免何能掩人之耳目哉刑名事<lb/>
　件知府尤為上下關鍵務期明允公當地方始無寃民<lb/>
　不可聽屬員懇求亦不可畏上司駁詰而草率茍且以<lb/>
　致訟獄顚倒下結民怨上干<lb/>
天和若催科一節固有考成果遇水旱災荒自當據實申<lb/>
　詳加意撫恤不可隱匿以圗省事亦不可揑報以滋弊<lb/>
　端夫寛大惠愛者乃為政之要道朕非令爾等嚴厲苛<lb/>
　刻以從事也但古人云養稂莠者傷禾稼惠姦宄者賊<lb/>
<pb n="KR2f0006_WYG_018-23b"/>
　良民若保全貪官汚吏以博長厚之名縱容地棍土豪<lb/>
　以沽安靜之譽此大有害於人心吏治者也沽名邀譽<lb/>
　乃居官之大患大凡在任時貼德政之歌謡離任時具<lb/>
　保留之呈牒皆非眞正好官也惟去任之後紳衿百姓<lb/>
　思念不忘則不愧古之循良矣知府與知縣不同知縣<lb/>
　為一邑之宰果能殫竭心力使四境之内民人樂業便<lb/>
　是良有司至於知府則有統轄屬員之職若各屬之内<lb/>
　有一人居官不善在知府分内即為一分曠職不可云<lb/>
<pb n="KR2f0006_WYG_018-24a"/>
　潔己謹守遂可無忝牧守之任也天下人才難得倘過<lb/>
　於苛刻摧殘則因細故微瑕而至於放廢終身者不少<lb/>
　矣總之遇好官則當愛重保護之遇中材則當勸導扶<lb/>
　掖之遇劣員則當懲治罷黜之以此督課屬員有不觀<lb/>
　感興起者無此情理也至於叅罰案件外官必不能免<lb/>
　朕從不肯以情有可原之案廢棄賢員常有因公叅處<lb/>
　之州縣官朕見其人才可用而逾格加恩遷擢者爾等<lb/>
　勿存見小之念顧惜功名局於庸衆之規模而無遠大<lb/>
<pb n="KR2f0006_WYG_018-24b"/>
　之器量也將此諭㫖吏部通行天下之知府直隸知州<lb/>
　知之<lb/>
　　　雍正十三年乙卯七月乙巳<lb/>
上諭九卿各省拏獲賭具查其製造年月在半年之内者<lb/>
　大小官員有議叙之例所以奬勵臣工使之實心禁約<lb/>
　賭博也今朕訪聞各省拏獲賭具均稱造賣在半年以<lb/>
　内迨細心根究率多不實蓋地方官希冀議叙未免支<lb/>
　飾邀功所恃上司稽核精詳庶幾功過不爽然上司又<lb/>
<pb n="KR2f0006_WYG_018-25a"/>
　例得並叙茍非公正不欺者勢必茍且雷同此朕訪聞<lb/>
　最確者夫賭博之害最關風俗人心澄源端本則賭具<lb/>
　在所必嚴計效責功則勸懲誠難偏廢然州縣身任查<lb/>
　拏而上司則不過嚴為督率本屬分内之事今因並叙<lb/>
　之例轉滋徇揑之端而不能收勸懲之實效應作何分<lb/>
　别定例著九卿悉心妥議具奏<lb/>
　<lb/>
　<lb/>
<pb n="KR2f0006_WYG_018-25b"/>
　<lb/>
　<lb/>
　<lb/>
　<lb/>
　<lb/>
　<lb/>
大清世宗敬天昌運建中表正文武英明寛仁信毅大孝<lb/>
至誠憲皇帝聖訓卷十八<lb/>
</p>
<p>
</p>
  </div>
</body>
</text>
</TEI>
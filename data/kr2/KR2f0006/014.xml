<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0006_WYG_014-1a"/>
　欽定四庫全書<lb/>
大淸世宗敬天昌運建中表正文武英明寛仁信毅大孝<lb/>
至誠憲皇帝聖訓卷十四<lb/>
　　　恤臣下<lb/>
　　　康熙六十一年壬寅十二月戊午<lb/>
上諭吏部兵部王大臣等驗看革退人員内其武職官曽<lb/>
　在軍旅効力身經受傷雖年齒衰邁仍畱職銜文職官<lb/>
　除年老庸劣外若由進士舉人正途出身初選知縣即<lb/>
<pb n="KR2f0006_WYG_014-1b"/>
　以才力不及革退亦屬可憫嗣後將此等人員或改授<lb/>
　敎職或以原品休致著會同酌議定例遵行<lb/>
　　　雍正元年癸卯五月甲申<lb/>
上諭直隸巡撫李維鈞據奏直隸虧空請計州縣官歲入<lb/>
　所餘積累塡補州縣官令少從容不慮窘乏方可責其<lb/>
　盡心撫字少有餘貲亦可自為地方興利之舉何可勒<lb/>
　令為他人補苴虧缺耶<lb/>
　　　十一月癸卯兵部以考選軍政具奏<lb/>
<pb n="KR2f0006_WYG_014-2a"/>
上諭曰此係初次考選爾等秉公考驗内有出兵効力行<lb/>
　走年老俸深者諸事尚能坐理仍著留任再人雖年老<lb/>
　衰頺不宜留任而出兵効力之處甚多將伊即行革退<lb/>
　致令無以度日深屬可憫應另行分晰具奏朕自加恩<lb/>
　其雖無効力行間之處而供職年久者伊等身逢太平<lb/>
　之世何由經歴戰陣爾等亦宜留心驗看<lb/>
　　　十二月甲子<lb/>
上諭兵部國家保障封疆惟武臣是賴㕘將以上責任尤<lb/>
<pb n="KR2f0006_WYG_014-2b"/>
　重其年老有疾不能辦理以致營務廢弛者自難姑容<lb/>
　但其間或有久歴戎行曾著勞績者情亦可憫嗣後㕘<lb/>
　將以上有老病之員該督撫提鎮照例題㕘仍將伊從<lb/>
　前行間効力之處查明繕摺夾入本章内同送内閣奏<lb/>
　聞朕酌加恩典以示篤念舊勞之意<lb/>
　　　雍正三年乙巳九月丁酉<lb/>
上諭戸部朕體恤臣工時深軫念每思經理區畫以贍其<lb/>
　俯仰之資查舊例在京大小漢官每年俸米俱支給十<lb/>
<pb n="KR2f0006_WYG_014-3a"/>
　二石蓋因向日漢官攜帶家口者少食指無多故給米<lb/>
　十二石即可粗足今見漢官帶家口者多若俸米仍照<lb/>
　舊數則日用或有不敷難免内顧之慮嗣後在京大小<lb/>
　漢官著按俸銀數目給與俸米俾祿糈所頒足供養贍<lb/>
　以示朕加惠羣臣之至意<lb/>
　　　雍正四年丙午二月壬午<lb/>
上諭大學士等朱軾奏請解任開缺以終服制情詞廹切<lb/>
　此乃伊名節所關朕知其出於至性誠懇允從所請解<lb/>
<pb n="KR2f0006_WYG_014-3b"/>
　任開缺以全其志但三年為時甚久卸事閒居在籍伊<lb/>
　心亦未必自安况目前現有畿輔水利之事正資料理<lb/>
　可於八月起身前來居住京師以備委任顧問不居現<lb/>
　任之職則與家居無異於禮既盡於心亦可安矣朱軾<lb/>
　素性誠篤今遭母喪深恐其哀毁過節爾等可將朕意<lb/>
　諄切諭之伊年高體弱不宜過於悲戚况六十不毁載<lb/>
　在禮經若能仰體朕心時思朕訓䕶惜此身為國家出<lb/>
　力伊母有知亦必深慰斯為忠孝兩全倘過哀以致毁<lb/>
<pb n="KR2f0006_WYG_014-4a"/>
　瘠則有負朕恩矣爾等竝傳諭膳房侍衛永壽攜茶飯<lb/>
　往賜<lb/>
　　　雍正五年丁未三月癸巳<lb/>
上諭八旗都統等兵丁等喜喪之事俱已加恩賞給銀兩<lb/>
　朕思大臣官員内有家貲饒裕者亦有家計艱窘者其<lb/>
　於喜事尚可若遇喪事倉卒之間必致窘廹無措嗣後<lb/>
　大臣官員内若遇喪事有情願借銀者著户部借給四<lb/>
　個月俸祿至下季扣除若於未及扣除之前有縁事革<lb/>
<pb n="KR2f0006_WYG_014-4b"/>
　職者除世襲官員外仍令其賠補如病故者著即賞給<lb/>
　免令賠補其行取户部庫銀恐一時不能即得先將旗<lb/>
　下恩賞兵丁銀兩給與再行取户部庫銀墊補<lb/>
　　　十一月丁卯<lb/>
上諭兵部本營兵丁不得拔補本營千把前經高其倬奏<lb/>
　請部議准行數年以來朕留心體訪始知將此處兵丁<lb/>
　用為他處千把頗多未便蓋兵丁平日所管汛地其情<lb/>
　形險阻素所深知及用為千把諸事有駕輕就熟之益<lb/>
<pb n="KR2f0006_WYG_014-5a"/>
　若用往他處則初到之時一切茫然必待學習而後通<lb/>
　曉此辦理公事之當籌及者也至於微員末弁安土重<lb/>
　遷盤費居址措置匪易若令調換至數百里外必至拮<lb/>
　据艱難有室家之累此又私情之當籌及者也朕思本<lb/>
　營兵丁即為本營千把誠不能免於牽制瞻徇若於同<lb/>
　城之中互相更換如係左營則用為右營前營則用為<lb/>
　後營又如撫標鎮標之同城者亦可彼此更換庶於公<lb/>
　私兩便其地方止有一營者或應於就近調補或應仍<lb/>
<pb n="KR2f0006_WYG_014-5b"/>
　照從前舊例著該部定議具奏<lb/>
　　　雍正六年戊申二月庚戌<lb/>
上諭内閣吏户兵刑工五部堂官今皆各殫厥職贊襄政<lb/>
　治共相黽勉矢勤矢愼端方自持剔除情弊杜絶請託<lb/>
　甚屬可嘉朕深許之夫大臣果廉潔自守其用度必稍<lb/>
　不敷朕因國家政事資藉大臣之力而使之分心家計<lb/>
　朕心不忍五部大臣内除差徃外省署印之人外俸銀<lb/>
　俸米著加倍給與其署理之大臣亦照此賞給若遇罰<lb/>
<pb n="KR2f0006_WYG_014-6a"/>
　俸案件將朕分外所給之俸不必入議<lb/>
　　　十一月乙亥<lb/>
上諭户部滇省邊鎭諸臣用度不敷朕深為軫念著將報<lb/>
　明公件餘剩銀一萬三千兩全行賞給提鎭等官以為<lb/>
　養廉若有贏餘令該提鎭酌為營伍公事之用以副朕<lb/>
　眷念邊鎭之至意<lb/>
　　　雍正七年己酉正月庚戌<lb/>
上諭吏部臺灣地方遠隔重洋全在道府㕔縣各得其人<lb/>
<pb n="KR2f0006_WYG_014-6b"/>
　而該員又須熟悉風土情形殫心辦理於地方始有裨<lb/>
　益向例文官俱以三年為滿後經原任總督滿保條奏<lb/>
　將三年任滿之員加銜再留三年所以愼重海疆俾諳<lb/>
　練之人久於其任也今據總督高其倬摺奏臺員以六<lb/>
　年為滿而調任之時渡海而往即須數月任滿之後候<lb/>
　缺挨陞以及交盤渡海又或一二年不等是前後合計<lb/>
　須八九年且臺灣之例不帶家口其父母妻子隔越海<lb/>
　洋未免有所牽掛應否請以四年為滿等語朕思臺灣<lb/>
<pb n="KR2f0006_WYG_014-7a"/>
　道府㕔縣等官自宜選用熟習諳練者然定期六年為<lb/>
　滿又加以候缺交盤渡海之期實為太久今再四思維<lb/>
　臺灣文員自到任之日為始將滿一年之期著該督撫<lb/>
　於閩省内地官員内揀選賢能之員乘冬月北風之時<lb/>
　令其到臺新舊協同辦理半年之内大約可以熟悉地<lb/>
　方情形則令舊員乘夏月南風之時囘至内地補用將<lb/>
　來接任之員俱照此更換該員到臺協辦之時俱一體<lb/>
　算俸并給與俸銀及養廉之項如此則該員在臺前後<lb/>
<pb n="KR2f0006_WYG_014-7b"/>
　不過二年為期甚近而更換之員先往協辦又可習練<lb/>
　地方事宜似有裨益其道府大員作何請㫖揀選同知<lb/>
　以下等官作何銓選調補及量加議敘之處該部詳悉<lb/>
　妥議具奏<lb/>
　　　三月甲戌<lb/>
上諭内閣在京官員歴俸六年准其告假省親此乃通行<lb/>
　之常例為伊等父母居家無事願歸定省者而言若其<lb/>
　父母身患疾病或年過七十精力衰憊為子者廹欲囘<lb/>
<pb n="KR2f0006_WYG_014-8a"/>
　家侍奉以伸其孝養之忱則非可以年例拘也嗣後在<lb/>
　京官員有聞其父母患病急欲省覲或父母年逾七十<lb/>
　而衰憊者俱不必俟六年俸滿著取具同鄉官印結於<lb/>
　本衙門堂官處具呈該堂官查明啓奏請旨給假速回<lb/>
　本籍不必由吏部彚題其歴俸六年告假省親者仍由<lb/>
　吏部題奏將此永著為例<lb/>
　　　九月辛巳<lb/>
上諭户部外任大小官員罰俸之例如罰俸一年者則將<lb/>
<pb n="KR2f0006_WYG_014-8b"/>
　本年應領俸銀扣抵若再有罰俸之案則勒限一年追<lb/>
　出俸銀解部如一年不完又罰俸一年展轉増加常有<lb/>
　因一二年罰俸而積至數年或數十年者此例不甚妥<lb/>
　協在罰俸多案之州縣與力薄難完之微員深為可憫<lb/>
　著該部通行各省凡有此等罰俸之員倘力不能完即<lb/>
　將伊任内應得之俸逐年扣抵不必勒限追繳又定例<lb/>
　凡有休致革職病故之官員其應追罰俸銀兩俱行豁<lb/>
　免惟江南等省有休革等事只將虚俸豁免其在罰俸<lb/>
<pb n="KR2f0006_WYG_014-9a"/>
　以前食過之俸仍行追出直省例不畫一今著將休致<lb/>
　病故官員食過之俸槩行免追其革職之員則追其食<lb/>
　過之俸以示懲儆直省一體遵行<lb/>
　　　十二月戊申<lb/>
上諭内閣康熙五十九年陜省解送駝馬進藏文武官五<lb/>
　十員每員借支肅州公庫銀五百兩為行裝路費之資<lb/>
　本係應給之項因當時該督撫未經題報不敢作正項<lb/>
　開銷是以各員回陜之時仍於各名下著追補項至今<lb/>
<pb n="KR2f0006_WYG_014-9b"/>
　尚有未完銀一萬六千八百兩朕念伊等効力戎行遠<lb/>
　涉藏地雖非衝鋒破敵者比而間關行役亦屬可憫著<lb/>
　將未完銀兩槩行豁免其已完者悉給還本員或交伊<lb/>
　之的屬如該員有别項虧欠應追者即准其抵補以示<lb/>
　優恤勞役之至意<lb/>
　　　雍正八年庚戌三月戊寅<lb/>
上諭内閣各省駐防官員嗣後有効力年久因老辭職者<lb/>
　著該將軍等將伊食俸披甲之年及在行間効力之處<lb/>
<pb n="KR2f0006_WYG_014-10a"/>
　聲明咨送兵部奏聞候朕閱看其應加恩者照在京旗<lb/>
　員例加以恩施<lb/>
　　　庚寅<lb/>
上諭吏部查例載官員失察衙役犯贓十兩以上者革職<lb/>
　朕思胥役衆多一官之耳目難於周遍倘知而故縱自<lb/>
　當從重處分若但失於覺察即將本官罷黜則賢員因<lb/>
　此詿誤者不少矣情有可原而處分太重轉易滋隠匿<lb/>
　之弊此應加通變者該部其悉心詳酌另行定例具奏<lb/>
<pb n="KR2f0006_WYG_014-10b"/>
　　　七月癸酉<lb/>
上諭兵部舊例武弁給與親丁名糧以為養贍僕從家口<lb/>
　之需前朕聞弁員等離任時即將隨丁名糧召募補足<lb/>
　而接任之員陸續候缺每至數載不得養贍之資甚為<lb/>
　艱窘已特降諭旨嗣後武弁去任者將所有名糧不必<lb/>
　募補留與接任之員俾其得霑餘潤此無非體恤貧員<lb/>
　給與養廉以免扣剋虛冒苦累兵丁之弊也近聞武弁<lb/>
　等若有陞遷事故者於該員離任之日即將隨丁名糧<lb/>
<pb n="KR2f0006_WYG_014-11a"/>
　按數開除其住支銀米歸作截曠項下彚報充餉俟新<lb/>
　任之員到日方許申報起支朕思署事之員不無往來<lb/>
　車馬食用之費且各營署事多係部發候補試用之人<lb/>
　竝無俸薪等項應為籌畫養贍之道嗣後武弁去任之<lb/>
　時其親丁名糧照舊存留不必歸入截曠項下其署事<lb/>
　之員若係候補試用者准其全行支給以作養廉若係<lb/>
　現任之員兼理者准其支給一半將一半留在本營以<lb/>
　為修葺衙署添補器用之費即交該營守備存貯如有<lb/>
<pb n="KR2f0006_WYG_014-11b"/>
　動用之處每季造册申報該上司查核著各直省一體<lb/>
　遵行<lb/>
　　　九月丁卯<lb/>
上諭内閣昨因京師地震凡兵民等屋宇傾圯者巳降旨<lb/>
　詳查賞給銀兩以為修理之費而滿漢大小官員等亦<lb/>
　俱有修垣葺屋之事朕心軫念著將各部院衙門官員<lb/>
　八旗都綂副都統統領叅領佐領驍騎校護軍校等以<lb/>
　及上衙門之世襲官上三旗侍衛内務府官員歩軍統<lb/>
<pb n="KR2f0006_WYG_014-12a"/>
　領衙門等官巡捕三營官弁每人俱賞給半年之俸<lb/>
　　　十月壬子<lb/>
上諭内閣向因大興宛平二縣近在輦轂之下常有速辦<lb/>
　之公事不得不那移庫銀以濟用而上司察知每以虧<lb/>
　空題叅至於罷黜治罪實為可憫用沛特恩於大宛二<lb/>
　縣各發庫銀一萬兩存貯該縣倘遇有速辦之公事准<lb/>
　其詳眀府尹動支應用此朕體恤有司之至意也近思<lb/>
　辦理軍需之州縣其急切應付之處不容刻緩而該州<lb/>
<pb n="KR2f0006_WYG_014-12b"/>
　縣竝無存貯備用之項若擅動公帑又干嚴譴有司實<lb/>
　處兩難不可不為籌及朕意欲於辦理軍需及事務繁<lb/>
　劇之州縣亦倣大宛之例酌留帑銀以備急切公事之<lb/>
　用其如何舉行俾辦公有頼而弊竇不生著大學士會<lb/>
　同大將軍岳鍾琪總督高其倬悉心定議具奏<lb/>
　　　雍正十年壬子六月戊辰<lb/>
上諭辦理軍機大臣等前𣲖往西北兩路出征之滿洲䝉<lb/>
　古漢軍大臣官員等於起程之時朕令寛裕給與跟隨<lb/>
<pb n="KR2f0006_WYG_014-13a"/>
　人數其家中隨甲銀米仍留為該員家口養贍之資竝<lb/>
　未令其裁革頃聞戸部於本年三月間行文各處以各<lb/>
　員在外既有隨甲則家中不應重領銀米將各員隨甲<lb/>
　銀米停其支領且自雍正七年大兵起程之日為始凡<lb/>
　家中領過銀米於本人應領俸銀俸米之内照數坐扣<lb/>
　還項該部因愼重錢糧之意竝未請旨遽爾通行甚屬<lb/>
　錯謬殊非朕體恤出征人員之本意今特頒諭旨凡軍<lb/>
　前之大臣官員等家中已領之隨甲銀米不必扣還其<lb/>
<pb n="KR2f0006_WYG_014-13b"/>
　應領之項照常給與竝將此旨通行各處軍營知之<lb/>
　　　雍正十一年癸丑七月戊戌<lb/>
上諭内閣據倉場總督兆華疏報六月二十二三等日雨<lb/>
　水連綿河流驟漲天津一帶糧船多有浸濕漂損等語<lb/>
　今年伏雨稍多河流驟漲以致損壊漕船尚非運官旗<lb/>
　丁疎忽之咎其漂失米石免其賠補損壊船隻亦免賠<lb/>
　修運官亦不必議處此朕體恤寛大之恩倘將來運官<lb/>
　旗丁等因此番寛典不知加意隄防或有揑報巧飾等<lb/>
<pb n="KR2f0006_WYG_014-14a"/>
　弊一經察出按律治罪<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0006_WYG_014-14b"/>
　<lb/>
　<lb/>
　<lb/>
　<lb/>
　<lb/>
大清世宗敬天昌運建中表正文武英明寛仁信毅大孝<lb/>
至誠憲皇帝聖訓卷十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0006_WYG_006-1a"/>
　欽定四庫全書<lb/>
大清世宗敬天昌運建中表正文武英明寛仁信毅大孝<lb/>
至誠憲皇帝聖訓卷六<lb/>
　　　聖治二<lb/>
　　　雍正三年乙巳三月丙寅<lb/>
上諭總理事務王大臣等大臣等之家人互相黨比結為<lb/>
　兄弟鑽營請託之處甚多大臣等彼此和洽其請託固<lb/>
　不待言如彼此不睦家人從中或為調停或為激怒千<lb/>
<pb n="KR2f0006_WYG_006-1b"/>
　態萬狀各欺其主以圖己利伊主為其所惑不能辨别<lb/>
　是非反為家人所用而忘己之利害獲罪敗名不可勝<lb/>
　數此朕數年来所深知亦衆人所共知也此等事大有<lb/>
　闗係不可不嚴行禁止著交與歩軍統領五城官貟凡<lb/>
　大臣等之家人如有嫁娶筵席延請親友等事令各禀<lb/>
　明家主然後舉行倘有私結黨與約為兄弟彼此會飲<lb/>
　藉以請託事件者即行嚴拿治罪將此通行八旗曉諭<lb/>
　　　丁夘<lb/>
<pb n="KR2f0006_WYG_006-2a"/>
上諭雲貴總督髙其倬等聞黔省狆苗最為不法上年三<lb/>
　四月間輙敢蟻聚搶奪集市至八月間撫提會調兵丁<lb/>
　二千名委員進勦於九月行至定畨州兵丁强買民物<lb/>
　喧閙罷市暮抵谷藺地方夜火不戢又復焚燬熟苗五<lb/>
　寨以致民苗合圍射傷官兵夫師出以律乃沿途騷擾<lb/>
　平民激變熟苗種種强横何漫無法紀竟至如此且狆<lb/>
　苗及紅黑諸苗之巢穴附在各州縣者種𩔖不一出沒<lb/>
　無常朕意與其有事而加勦撫孰若未事而預為計畫<lb/>
<pb n="KR2f0006_WYG_006-2b"/>
　黔省文武各官委靡成風匪伊朝夕爾等須大為整頓<lb/>
　身先倡率文自司道以至府州縣衛惟撫恤是務武自<lb/>
　鎮協以至叅遊備弁惟操練是勤務使民無派累之苦<lb/>
　兵無怠玩之習將見各處向化熟苗必皆舉踵企慕擇<lb/>
　其頭目中淳良可用者令該管官宣播恩徳加以優賚<lb/>
　俾各愛養所屬以偹驅䇿其有干紀犯科者從而重懲<lb/>
　以示警戒不一二年間内地之民莫不感激奮勵已附<lb/>
　之夷人胥皆畏威懐恵彼狆苗及紅黑諸苗多與漢姦<lb/>
<pb n="KR2f0006_WYG_006-3a"/>
聲氣相通自當俛首帖耳望風惕息猶敢縱肆猖獗乎<lb/>
設有怙惡不悛者亦必審查果係族𩔖衆多稔惡渠魁<lb/>
始遣熟苗頭目先行招撫撫之不從然後行知所在將<lb/>
弁塞其奔逸之路一面命熟苗頭目率伊部落前往勦<lb/>
捕大兵從而繼之自獲全勝所獲牲畜等物即頒賞熟<lb/>
苗酬其功績將勞績尤著之輩或奏請賜一職銜如是<lb/>
平定一二處則其餘不待招撫而歸誠恐後矣至於直<lb/>
省各貟俱有火耗羡餘畀之養廉黔省錢糧額寡耗羡<lb/>
<pb n="KR2f0006_WYG_006-3b"/>
無㡬或以養廉不足加派民苗然州縣貟缺較他省無<lb/>
多猶易為設法莫若將各項陋規通盤查清即以本省<lb/>
之所出還濟本省之公用似屬允協聞自廵撫提鎮及<lb/>
司道等官各有納糧官莊每嵗收米千百石至數十石<lb/>
不等府州縣亦間有之此皆國家正賦豈容私行隠佔<lb/>
又聞貴陽鎮逺安順普安四處𣙜税每嵗抽收一二萬<lb/>
金而報觧正項不過數千思南威寧黔西大定畢節等<lb/>
處俱有過往牛馬銅鹽并落地等税每嵗可收至八九<lb/>
<pb n="KR2f0006_WYG_006-4a"/>
　千金少亦不下二三千金而報觧正項不過數百此等<lb/>
　府州縣養㢘太覺有餘至若都勻思州石阡平越獨山<lb/>
　麻哈廣順定畨清鎮安平等處養廉又甚屬不足一省<lb/>
　之中豐嗇懸殊安可不為調劑嗣後爾督撫應將各處<lb/>
　税課逐一清查每年盈餘若干量留該管官養廉餘者<lb/>
　貯庫并將文武各貟所佔官荘交納之米盡數貯倉闔<lb/>
　省錢糧耗羡一總提觧合此三項通行會計自廵撫司<lb/>
　道以下及府州縣分别衝僻繁簡酌定養㢘之數而派<lb/>
<pb n="KR2f0006_WYG_006-4b"/>
　與之如此則溥遍均平缺羙者無虧空之虞缺苦者亦<lb/>
　不至科累民苗上下俱無染指各員咸得奉公盡職矣<lb/>
　再者除養廉外量存數千金貯司庫以備賞犒兵丁苗<lb/>
　猓之用亦未始非裨益地方之一助也爾等其周思詳<lb/>
　議具摺陳奏務令官民兩賴可以永乆行之無弊庶㡬<lb/>
　地方寧輯民苗樂利以副朕懐逺籌邊之至意<lb/>
　　　七月己亥<lb/>
上諭大學士等朕惟治天下之道首重用人朕自臨御以<lb/>
<pb n="KR2f0006_WYG_006-5a"/>
　来凡大小文武官員俱親加看騐考試補用至降革罰<lb/>
　俸等項處分必再三詳審務使情罪允當不令稍有屈<lb/>
　抑今吏兵二部銓𨕖處分則例刋刻遵行已乆其中不<lb/>
　無前後互異之處又現行則例有未經校刻者部内抄<lb/>
　白存查遇事引用外官無由得知姦胥猾吏因而髙下<lb/>
　其手亦未可定今律例館纂修律例將竣著吏兵二部<lb/>
　會同將銓𨕖處分則例并抄白條例逐一細查詳議應<lb/>
　刪者刪應留者留務期簡明確切可以永逺遵守仍逐<lb/>
<pb n="KR2f0006_WYG_006-5b"/>
　卷繕寫并原書進呈朕親加酌量刊刻頒行再書肆有<lb/>
　刻賣六部則例等書行文五城並各直省督撫嚴行禁<lb/>
　止<lb/>
　　　癸亥<lb/>
上諭直隸總督李維鈞聞近京各處地方橋梁道路多被<lb/>
　潦水淹沒行旅維艱諸物騰貴朕心甚為軫念爾可轉<lb/>
　飭各地方官悉心籌畫其大路中積水之處作何疏洩<lb/>
　窪圯之處作何修墊通州一路可交與副將賽都通永<lb/>
<pb n="KR2f0006_WYG_006-6a"/>
　道髙鑛古北口一路可交與總兵何祥書及該管州縣<lb/>
　官宣府一路可交與總兵許國桂及該管州縣官至近<lb/>
　京一帶可交與大興宛平良鄉涿州等州縣俱速令其<lb/>
　相度地勢設法修理使行旅之人通行無阻不可借端<lb/>
　差派以便民之政反致累民<lb/>
　　　雍正四年丙午正月癸丑<lb/>
上諭大學士等朕今日坐勤政殿以待諸臣奏事乃部院<lb/>
　八旗竟無奏事之人想諸臣以朕駐蹕圓明園欲圖安<lb/>
<pb n="KR2f0006_WYG_006-6b"/>
　逸故將所奏之事有意簡省耶朕因郊外水土氣味較<lb/>
　城内稍清故駐蹕於此而每日辦理政事與宫中無異<lb/>
　未嘗一刻肯自暇逸已曽屢降諭旨切告廷臣令其照<lb/>
　常奏事若朕偶欲静息自當曉諭諸臣知之儻廷臣不<lb/>
　知仰體朕心將陳奏事件有意簡省是不欲朕駐蹕圓<lb/>
　明園矣又見各衙門奏事有一日擁集繁多者有一日<lb/>
　竟無一事者似此太覺不均以後八旗定為八日各分<lb/>
　一日輪奏部院衙門各分一日輪奏六部之外都察院<lb/>
<pb n="KR2f0006_WYG_006-7a"/>
　與理藩院為一日内務府為一日其餘衙門可酌量事<lb/>
　務之多寡附於部院班次每日一旗一部同来陳奏則<lb/>
　朕每日皆有辦理之事而不来奏事之大臣又得在京<lb/>
　辦理誠為妥便至朕聼政辦事及百官齊集之日原不<lb/>
　在輪班奏事之數次日仍按班前來若該部院衙門輪<lb/>
　班之日無事可奏其堂官亦著前来恐有召問委辦之<lb/>
　事亦未可定其緊要事件仍不拘班次即行啟奏<lb/>
　　　二月辛夘<lb/>
<pb n="KR2f0006_WYG_006-7b"/>
上諭八旗都統等朕常飭八旗大臣八旗為本朝根本凡<lb/>
　係生計禁令習俗等事屢經申降諭旨從前<lb/>
皇考之時恩賞稠疉歴經多年而滿洲等生計並不見其<lb/>
　滋殖轉益減損者皆法令懈弛之故也今八旗兵丁貧<lb/>
　乏即將倉糧國帑盡行頒賜朕固不惜但使随得随盡<lb/>
　曽不浃旬遽即蕩然亦何濟之有竝有將原置房産變<lb/>
　易無遺者若於此輩加以顧恤不但惡者無所懲即善<lb/>
　者亦無由勸矣凡此不肖人等各叅領佐領理宜痛加<lb/>
<pb n="KR2f0006_WYG_006-8a"/>
懲治如終不改即應革退以為不肖者戒大臣等果能<lb/>
視兵如子懲惡奨善併責令叅領佐領等不時教導何<lb/>
事不成今大臣等但知不通賄賂不徇情面以校射為<lb/>
要務勤加操練而已不知爾等職任正不止於此也必<lb/>
教以典禮倫常及治生之計俾各好善惡惡崇儉戒奢<lb/>
方可謂教育有成嗣後大臣及叅領等宜痛加勉勵竭<lb/>
誠管理不可仍前粉飾再佐領下人等俱闗係一佐領<lb/>
教導之事較大臣叅領等更為切近如原管佐領世管<lb/>
<pb n="KR2f0006_WYG_006-8b"/>
佐領或係年尚幼穉或質甚愚昧或衰老不能辦事應<lb/>
行查明如係伊祖父原管及因宣力所得之佐領只給<lb/>
伊佐領之俸勿令管理事務另於該旗大臣官貟内擇<lb/>
其能管理者令其兼管至驍騎校亦屬緊要若皆得其<lb/>
人佐領下事務自必整理倘爾等仍不加意整飭使兵<lb/>
丁等生計無所資益俟過三年朕查閲之時斷不輕釋<lb/>
也<lb/>
　　五月壬辰<lb/>
<pb n="KR2f0006_WYG_006-9a"/>
上諭川陜總督岳鍾琪從來滿洲兵丁情性質朴奉公守<lb/>
　法不知争論財物自圖便利亦未聞於該管上司前有<lb/>
　控告錢糧等事昔年福州漢軍駐防兵丁因爭競馬乾<lb/>
　錢糧<lb/>
聖祖仁皇帝將為首之人重懲附和之人分别治罪葢恐<lb/>
　其漸成惡習故用法以儆將来也每見旗人為上司往<lb/>
　往袒護旗人亦有故意刻待旗人袒護漢人以示公者<lb/>
　漢人為上司又往往袒護漢人亦有故意刻待漢人袒<lb/>
<pb n="KR2f0006_WYG_006-9b"/>
　護旗人以示公者此皆非大公至正之道也朕君臨天<lb/>
　下一視同仁惟期事事公平不肯稍有偏向如滿洲駐<lb/>
　防兵丁其所得錢糧馬乾等項較緑旗兵丁為多此非<lb/>
　厚待旗人也葢緑旗兵丁係土著之人經營度日稍覺<lb/>
　容易滿洲兵丁於錢糧之外無所資藉故特加恩恵以<lb/>
　養贍之旗兵既有多得錢糧之處則不應復占緑旗之<lb/>
　分例今據奏鍾保詳稱寧夏滿兵初到採買米石草束<lb/>
　實難請將夏朔二縣實徵草束并額徵一萬五千石之<lb/>
<pb n="KR2f0006_WYG_006-10a"/>
米盡給滿兵以折價給與緑旗兵丁此奏甚屬錯謬若<lb/>
云折價足敷採買之用則緑旗可以採買滿兵即可以<lb/>
採買且地方官亦可以採買矣若云折價不敷則滿兵<lb/>
不敷緑旗兵亦即不敷矣兵丁同為朝廷豢養之人滿<lb/>
洲素性尚義輕財豈肯奪緑旗兵丁之利以自便其私<lb/>
乎據云詢問緑旗兵丁欣然樂從凡辦事祇論理之當<lb/>
行與否若於理當行豈因緑旗兵丁不願而遂停止乎<lb/>
若於理不當行即緑旗兵丁情願固屬可嘉獨不計及<lb/>
<pb n="KR2f0006_WYG_006-10b"/>
滿洲兵丁之顔面乎又稱所需白米每石以一兩五錢<lb/>
折價為數無㡬等語國家有一定之經費若屬應用則<lb/>
數千數萬亦不為多若不應用則一絲一粟亦宜察核<lb/>
豈有因數目不多而遂可任意増添乎况為數不過七<lb/>
百餘金即將此分與三千人衆為利㡬何而令滿兵徒<lb/>
受與國家較量錙銖之名乎鍾保身為藩司料理軍餉<lb/>
乃其專責滿洲兵丁所需米石草束著交與鍾保管理<lb/>
採買散給不得稍有虧缺若借端貽累地方朕必加重<lb/>
<pb n="KR2f0006_WYG_006-11a"/>
　處俟辦理數年兵丁住乆熟習之後再行奏聞令兵丁<lb/>
　各自採買<lb/>
　　　六月庚午<lb/>
上諭總督倉塲侍郎等旗丁輓運天儲每嵗勤勞朕屢降<lb/>
　諭旨加恩優恤欲其俯仰充足不至匱乏近聞糧船抵<lb/>
　通石壩經紀勒索斛費每船至三十金在從前旗丁多<lb/>
　帶貨物射利營私所過地方不無需索煩擾故抵通之<lb/>
　後有此陋規今各幫旗丁遵守法度押運官弁約束亦<lb/>
<pb n="KR2f0006_WYG_006-11b"/>
　嚴所帶貨物有一定額數不敢多携除所給行月糧外<lb/>
　安有餘貲以為斛費爾倉塲總督可嚴飭坐糧㕔申飭<lb/>
　經紀嗣後糧船抵通除應加耗米外不得借斛費名色<lb/>
　索取銀兩亦不得淋尖踢斛以致正糧虧缺苦累旗丁<lb/>
　倘有違者必嚴加治罪若該管各官失於覺察經朕訪<lb/>
　聞亦必從重議處<lb/>
　　　丁丑<lb/>
上諭管理旗務王大臣等爾等遇會議事件緘黙不言者<lb/>
<pb n="KR2f0006_WYG_006-12a"/>
　甚衆轉以言者為專擅似此何以議事朕因將爾等分<lb/>
　别定為班次前議大臣一班後議大臣一班如會議事<lb/>
　件限以二十日者前議大臣十日後議大臣亦十日前<lb/>
　議大臣於限内議定立稿與後議大臣公同閲看如所<lb/>
　議皆符即定議具奏或有不符著另議具奏仍將另議<lb/>
　之處告知前議大臣有願另奏者亦准其另奏如此則<lb/>
　學習之人亦得諳練事體矣將此著為定例<lb/>
　　　七月戊戌<lb/>
<pb n="KR2f0006_WYG_006-12b"/>
上諭直省督撫布按等居官立身之道自以操守廉潔為<lb/>
　本但封疆大吏職任甚鉅洪範所稱有猷有為有守三<lb/>
　者並重則是操守者不過居官之一節耳安民察吏興<lb/>
　利除弊其道多端倘但恃其操守博取名譽而悠悠忽<lb/>
　忽於地方事務不能整飭經理茍且塞責姑息養姦貽<lb/>
　害甚大盖此等清官無所取於民而善良者感之不能<lb/>
　禁民之為非而豪强者頌之故百姓之賢不肖皆稱之<lb/>
　無所取於屬員而亦不能禁屬貟之不法故屬貟之賢<lb/>
<pb n="KR2f0006_WYG_006-13a"/>
不肖者皆安之大臣之子弟親戚犯法則姑容而不行<lb/>
叅革地方之强紳劣衿生事則寛待而不加約束故大<lb/>
臣紳衿皆言其和平而望其乆留甚至胥吏作姦而不<lb/>
能懲盜賊肆行而不能察故自胥吏至於盗賊皆樂其<lb/>
安静而不欲其去任及至事務廢弛朝廷訪聞加以譴<lb/>
責罷斥而地方官民人等羣然歎息以為去一清廉上<lb/>
司為之稱屈此則平日模棱悦衆違道干譽之所致也<lb/>
夫操守雖清而皆顧惜情面一味遷就求容悦於人自<lb/>
<pb n="KR2f0006_WYG_006-13b"/>
使内外之人譽之者多若操守既更勝於他人而又能<lb/>
實心任事整飭官民不避嫌怨因而遂不滿衆人之意<lb/>
或謗其苛刻或議其偏執或譏其驕傲故意吹索加以<lb/>
評論此風若不悛改必至封疆大吏皆以實心任事整<lb/>
理地方為嫌相率而為茍且之計吏治何所倚賴乎朕<lb/>
深望爾等為明體達用之全材而深惜爾等為同流合<lb/>
俗之鄉愿故諄諄誥誡不憚周詳此春秋責備之意勉<lb/>
之凛之<lb/>
<pb n="KR2f0006_WYG_006-14a"/>
　　　八月庚申<lb/>
上諭吏部户部直隸地方旗民雜處猾吏舞文太監戚屬<lb/>
　散處州縣兼皇荘王公等莊屯全在其間地方官往往<lb/>
　掣肘今直隸虧空倉糧四十二州縣特行揀選人員命<lb/>
　往令其清理倉庫整飭地方但直𨽻書吏積弊凡新官<lb/>
　到任一切文卷悉行藏匿州縣官因限期嚴廹急而求<lb/>
　之方始取出由是墮其術中以後事件皆任其把持為<lb/>
　害甚大州縣官能鈎致其隠而重置之法者不可多得<lb/>
<pb n="KR2f0006_WYG_006-14b"/>
　錮弊相仍朕知之甚悉已諭令總督李紱嚴查但流弊<lb/>
　既乆命往各官徹底清查必需時日一切案件勢難依<lb/>
　限完結恐有遲延之虞著將直隸各州縣現在欽部案<lb/>
　件一年之内暫行寬限庶各貟得以從容釐剔積弊可<lb/>
　除再直隸州縣太監之父兄弟姪在地方不無生事本<lb/>
　人亦未必盡知可令該州縣大事照例詳報總督具題<lb/>
　小事徑報内務府内務府傳該太監曉諭令其自行約<lb/>
　束如仍不悛改内務府即酌量懲治内府大糧莊頭并<lb/>
<pb n="KR2f0006_WYG_006-15a"/>
　諸王大臣荘頭如有生事梗法之處大者仍申報總督<lb/>
　具題細㣲事件屬内務府者申報内務府懲治其餘莊<lb/>
　頭人等申報都察院轉行各該管官貟懲治不必奏聞<lb/>
　　　九月壬子<lb/>
上諭内閣賭博之事最壊人之品行若下等之人習此必<lb/>
　至聚集匪𩔖作姦犯科放僻邪侈之事多由此起若讀<lb/>
　書居官之人習此必至廢時失事志氣昏濁何能立品<lb/>
　上進乃向来屢申禁飭而此風尚未止息深可痛恨若<lb/>
<pb n="KR2f0006_WYG_006-15b"/>
　不嚴禁賭具究不能除賭博之源著京城内外及各省<lb/>
　地方官将紙牌骰子悉行嚴禁不許貨賣違者重治其<lb/>
　罪嘗有窩賭之家誘人入局以取其利嗣後准輸錢之<lb/>
　人自行出首免其賭博之罪仍追還所輸之銀錢庶使<lb/>
　賭博之人有害而無利則其風可以止息又見漢軍惡<lb/>
　習常以工於馬弔互相誇尚夫既已居官則應辦之事<lb/>
　務甚多日夕不遑尚恐遲誤安有餘閒為此無益之戯<lb/>
　且聞有上司與屬員鬭牌為樂者尤非體統大玷官箴<lb/>
<pb n="KR2f0006_WYG_006-16a"/>
　嗣後若有司官貟鬭牌賭博著該管上司及該督撫指<lb/>
　名題叅至禁止賭博宜如何定例之處該部議奏<lb/>
　　　雍正五年丁未二月庚申<lb/>
上諭雲南貴州四川廣西督撫提鎮等狆苗素稱兇悍加<lb/>
　以漢奸販棍潛藏其中引誘為惡以致燒殺刼掠毒害<lb/>
　善良居民深受其擾今督臣鄂爾泰等奉旨𠞰撫業已<lb/>
　擒獲兇苗販棍正在撫恤地方籌畫乆逺之計朕聞滇<lb/>
　黔蜀粤四省接壤之區猺猓雜處不時統衆越境讐殺<lb/>
<pb n="KR2f0006_WYG_006-16b"/>
　擾害鄰封地方文武官員往往以責任不專彼此推諉<lb/>
　茍且因循以致塵案莫結者甚多此天下之共知共聞<lb/>
　者如廣西西隆州古障地方土目王尚義等與貴州普<lb/>
　安州捧鮓地方之苗目阿九等互控一案遷延數年之<lb/>
　乆尚未審理朕已降旨督責此即其明證也况各省所<lb/>
　設汛防在於腹内而猺猓則環居腹外防範難周遇有<lb/>
　殺掠必待事主禀報始行追捕往返躭延兇徒已逺遁<lb/>
　矣四省督撫提鎮宜各委賢員於四省接壤之地勘明<lb/>
<pb n="KR2f0006_WYG_006-17a"/>
　界址凡猺猓販棍往来要路設立營汛派撥遊守等官<lb/>
　帶領弁兵駐防稽察倘有越境讐殺刼掠之事即時擒<lb/>
　觧不使漏網其委防弁兵以一年為期即於四省附近<lb/>
　營伍内輪流撥換如一年之内無越境生事之人及有<lb/>
　而能逐名拿獲者四省督撫提鎮會同保題從優議敘<lb/>
　兵丁量加賞賚倘有貪功生事騷擾地方者立即題叅<lb/>
　從重治罪<lb/>
　　　甲子户部議准御史陳學海條奏直省徵收錢糧<lb/>
<pb n="KR2f0006_WYG_006-17b"/>
　　　例有火耗請敕下各督撫查核酌定畫一遵行<lb/>
上諭曰火耗原非應有之項乃廹於時勢不能全行禁革<lb/>
　耳故加耗重者必重治其罪而賢員愛養斯民將舊有<lb/>
　之數亦可輕減若一經督撫題定數目則火耗遂成定<lb/>
　額雖遇清廉之官亦不能裁減而遇貪劣之員又將多<lb/>
　取於此數之外以飽私槖必致重累民生該御史請令<lb/>
　督撫具題該部即照所請議覆均屬不合此處不准行<lb/>
　　　閏三月己夘<lb/>
<pb n="KR2f0006_WYG_006-18a"/>
上諭内閣三農仰資雨澤所重尤在春時今年三月間直<lb/>
　隸地方雨暘不一朕念切民依時時體訪昨閏三月十<lb/>
　一日京師及近畿之地俱得雨澤而薊州僅有㣲雨不<lb/>
　能霑足朕向来屢降諭旨凡水旱災祲之故或因朝廷<lb/>
　政事缺失或因該省大吏及該郡邑有司有乖職守各<lb/>
　致愆尤或因本地風俗偷薄人情澆漓此數者皆足以<lb/>
　上干<lb/>
天和致使隂陽違序古人言此最為詳備而朕研究天人<lb/>
<pb n="KR2f0006_WYG_006-18b"/>
　感應之理確然知其不爽是以往復諄諄訓諭中外期<lb/>
　於共相儆勉修人事以格<lb/>
天心此念無一刻或忘也今春畿輔逺近雨澤不均朕再<lb/>
　四思維不得其故昨見保定府舉人蘇庭條奏請將本<lb/>
　年帶徵錢糧緩其徴收而又故為廹切愁苦之詞欲以<lb/>
　聳動朕聼即此可知小民之心無時饜足當收成偶歉<lb/>
　之際朕多方拯恤比嵗緩徵而小民皆習視為固然迨<lb/>
　及嵗已豐熟全不念租賦乃惟正之供輸將乃分内之<lb/>
<pb n="KR2f0006_WYG_006-19a"/>
　事仍思遷延僥倖遂其私心轉覺納科完糧為意外之<lb/>
　事相對輾轉志氣不舒遂致上干<lb/>
天和甘雨不能應時而降既忘朝廷撫綏保護之深恩又<lb/>
　忘<lb/>
上天錫福恵民之大徳人情如此尚得謂之風淳俗厚而<lb/>
　可邀<lb/>
上天之眷佑乎夫錢糧出於地畝凡應完國課者皆係有<lb/>
　産業之家並非無力窮民可比豈有上年豐收之時全<lb/>
<pb n="KR2f0006_WYG_006-19b"/>
　不籌及於今年國課之理假若民力果屬艱難該地方<lb/>
　大吏有司自然體朕宵旰勤民之至意暫緩催科斷不<lb/>
　忍過於迫急竭民力而違朕旨也朕因小民習染既乆<lb/>
　私欲難除不識君民一體之情不知天人感召之理致<lb/>
　干<lb/>
上蒼譴責垂慈示儆朕心深用憫惻切加訓飭果能遵朕<lb/>
　諭旨安分守法循理奉公則俯仰寬舒心志暢適古人<lb/>
　云和氣致祥將見五風十雨大有頻書斷不憂水旱災<lb/>
<pb n="KR2f0006_WYG_006-20a"/>
　祲之為累若宵小無知以為朕因催科降此諭旨則不<lb/>
　但不知朕教養之深恩抑且昧天人感召之理矣著直<lb/>
　隸總督督率有司體恤民隠教養兼施將朕此旨通行<lb/>
　出示曉諭務使逺鄉僻壤之民詳悉知之<lb/>
　　　四月癸丑<lb/>
上諭内閣朕以移風易俗為心凡習俗相沿不能振拔者<lb/>
　咸與以自新之路如山西之樂户浙江之惰民皆除其<lb/>
　賤籍使為良民所以勵廉恥而廣風化也近聞江南徽<lb/>
<pb n="KR2f0006_WYG_006-20b"/>
　州府則有伴儅寧國府則有世僕本地呼為細民㡬與<lb/>
　樂户惰民相同又其甚者如二姓丁户村莊相等而此<lb/>
　姓乃係彼姓伴儅世僕凡彼姓有婚喪之事此姓即往<lb/>
　服役稍有不合加以箠楚及訊其僕役起自何時則皆<lb/>
　茫然無考非實有上下之分不過相沿惡習耳此朕得<lb/>
　諸傳聞者若果有之應予開豁為良俾得奮興向上免<lb/>
　至汚賤終身累及後裔著該撫查明定議具奏<lb/>
　　　乙夘<lb/>
<pb n="KR2f0006_WYG_006-21a"/>
上諭八旗大臣内務府總管等直隸州縣緝拿逃盗每每<lb/>
　察訪至内務府荘頭之家而荘頭等護庇不令緝捕以<lb/>
　致逃人盜案匪𩔖不絶再八旗在屯居住人等多係不<lb/>
　思上進怠惰浮薄之輩竟有窩藏逃盜欺陵百姓好事<lb/>
　妄為者若不嚴加約束必至妄生事端八旗都統内務<lb/>
　府總管等行文直隸總督及廵察御史嗣後内府莊頭<lb/>
　及鄉居旗人有窩藏逃盗在家者地方官差役捜捕有<lb/>
　抗拒者即將窩家一併拿究或有不守本分酗酒生事<lb/>
<pb n="KR2f0006_WYG_006-21b"/>
　妄為者該地方官即行詳報總督若係旗人由總督移<lb/>
　咨該旗係内務府荘頭移咨内務府該旗及内務府將<lb/>
　應行審理者即行審理應行拿送者即行拿送若有遲<lb/>
　延違誤將爾等治罪若地方官徇隠不行詳報總督或<lb/>
　已詳報而總督不行移咨各該管處者被廵察御史題<lb/>
　叅該總督及州縣官一併嚴加議處廵察御史徇隠不<lb/>
　行查叅或别案發覺或經朕訪聞務必重治其罪如此<lb/>
　立法則内府莊頭及鄉居旗人各知警戒畏法守分而<lb/>
<pb n="KR2f0006_WYG_006-22a"/>
　直隸地方窩藏逃盗之弊可清於鄉居旗人百姓亦大<lb/>
　有裨益<lb/>
　　　九月丙子<lb/>
上諭各省督撫藩臬等朕宵旰勤勞時以教養萬民為念<lb/>
　所頒諭旨皆正徳厚生之要務實切於民生日用者乃<lb/>
　聞向来諭旨頒至各省不過省會之地一出告示州縣<lb/>
　並未徧傳至於鄉村荘堡偏僻之區則更無從知之矣<lb/>
　如禁止黄銅賭博宰牛等事朕為百姓籌畫者委曲周<lb/>
<pb n="KR2f0006_WYG_006-22b"/>
　詳而地方官員有司不行禁約上司置若罔聞無怪乎<lb/>
　百姓之迷而不悟也京師乃五方雜處之地凡禁約之<lb/>
　事較他省為難今京城内外市賣銅器及羣聚賭博者<lb/>
　俱已禁止豈外省轉不能行乎他如清查保甲積貯社<lb/>
　倉之𩔖行之必以其漸地方始無紛擾若驟然舉行而<lb/>
　廹之以官法姦胥猾吏將借端為非轉為小民之累今<lb/>
　觀地方大吏於應當從容辦理之事則急切為之而於<lb/>
　一時可以禁止之事實有益而無害者則漫不經心豈<lb/>
<pb n="KR2f0006_WYG_006-23a"/>
　非緩急失宜先後不得其序耶至於邪教妖言大有闗<lb/>
　於人心風俗該地方官一有所聞即當留心根究庶可<lb/>
　以消姦宄而安良善所謂防㣲杜漸也若下司隠匿不<lb/>
　報或上司知之又欲化有事為無事勢必致姦宄漏網<lb/>
　匪黨無所忌憚附和者愈衆則將来株連者愈多是本<lb/>
　欲息事而轉致多事故不如懲治之於早也各省督撫<lb/>
　藩臬皆地方大吏勉之毋忽<lb/>
　　　十一月戊午江西廵撫布蘭泰叅奏蔚州叅將裴<lb/>
<pb n="KR2f0006_WYG_006-23b"/>
　　　魁虛冒名糧請革職究追<lb/>
上諭内閣武弁虚冒糧餉㡬分乃厯来積弊較有司之貪<lb/>
　贓枉法累及國計民生者似有分别該上司等應預行<lb/>
　嚴飭令其悛改為國家愛惜人才若切加訓誨仍不遵<lb/>
　奉則當叅革治罪今布蘭泰到任伊始尚未教導屬員<lb/>
　遽以空糧幾分將裴魁叅奏未免過刻若督撫等皆如<lb/>
　此劾叅恐有用之才受㣲愆之累而不得改過自新者<lb/>
　多矣朕念裴魁從前効力從寬免其究問著降三級留<lb/>
<pb n="KR2f0006_WYG_006-24a"/>
　任朕此畨降旨將裴魁寬免深恐各省武弁等尅扣兵<lb/>
　糧而該管上司等徇情寬縱者由此漸多若照例將裴<lb/>
　魁治罪則又恐各該上司以此事叅處為是因而刻意<lb/>
　搜求使可用之員遽行黜革實屬可惜是以明降諭旨<lb/>
　凡此寛嚴輕重之間朕實以至公之心而權衡於至當<lb/>
　之理封疆大臣等祗遵朕訓随事察理因時制宜遇屬<lb/>
　員中之小過當加訓戒容其改悔自新方能事事合乎<lb/>
　公平至當也<lb/>
<pb n="KR2f0006_WYG_006-24b"/>
　　　壬戌<lb/>
上諭内閣朕日理萬幾勤思上治凡外省来京之小臣如<lb/>
　州縣佐貳等官常令引見并許條奏地方事務數年以<lb/>
　来覽所奏甚多其中指陳近理言有可採者或交部議<lb/>
　或即准行此皆朕留心政治期有裨益於地方之意也<lb/>
　特恐行之日乆致生弊端或各省督撫藩臬等見地方<lb/>
　事務有不便自行陳奏之處因授意於屬官令其寫入<lb/>
　條陳之内亦未可定朕防㣲杜漸不得不預行曉諭倘<lb/>
<pb n="KR2f0006_WYG_006-25a"/>
　有此等則顯蹈欺罔之罪一經發露斷不寬貸至朕屢<lb/>
　頒諭㫖訓勵臣工總為國計民生之至要各省督撫諸<lb/>
　臣自當實心遵奉但恐前任督撫所奉之諭旨接任者<lb/>
　未曽備悉或致日乆廢弛著各省督撫等將厯来所奉<lb/>
　諭旨俱繕録成冊一一詳載以便每日觀覽觸目警心<lb/>
　并將此冊交代不許失漏藏匿如此則前任奉行之諭<lb/>
　㫖後任仍得知所遵循觀覽之際悉如親承朕訓於國<lb/>
　計民生庻有裨益<lb/>
<pb n="KR2f0006_WYG_006-25b"/>
　　　十二月己亥<lb/>
上諭兵部向来雲貴川廣以及楚省各土司僻在邊隅肆<lb/>
　為不法擾害地方剽掠行旅且彼此互相讐殺爭奪不<lb/>
　休而於所轄苗蠻尤復任意殘害草菅民命罪惡多端<lb/>
　不可悉數是以朕命各省督撫等悉心籌畫可否令其<lb/>
　改土歸流各遵王化此朕念邊地窮民皆吾赤子欲令<lb/>
　永除困苦咸樂安全並非以烟瘴荒陋之區尚有土地<lb/>
　人民之可利因之開拓疆宇増益版圖而為此舉也今<lb/>
<pb n="KR2f0006_WYG_006-26a"/>
幸承平日乆國家聲教逺敷而任事大臣又能宣布朕<lb/>
意勦撫兼施所在土司俱已望風歸向並未重煩兵力<lb/>
而願為内屬者數省皆然自此土司所屬之夷民即我<lb/>
内地之編氓土司所轄之頭目即我内地之黎獻民胞<lb/>
物與一視同仁所當加意撫綏安輯使人人得所共登<lb/>
袵席而後可副朕懐也但地方遼濶文官武弁需員甚<lb/>
多其間未必盡屬賢良之輩且恐官弁等之意以為土<lb/>
民昔在水火今既内附已脱從前之暴虐即略有需索<lb/>
<pb n="KR2f0006_WYG_006-26b"/>
亦屬無傷此等意見則萬萬不可著該督撫提鎮等嚴<lb/>
切曉諭不妨至再至三且須時時留心訪察稍覺其人<lb/>
不宜苗疆之任即時調換竝嚴禁兵丁胥役生事滋擾<lb/>
務俾政事清明地方寧謐安居樂業共享昇平倘有不<lb/>
遵朕旨絲毫苛索於土民地方者著該上司立即叅劾<lb/>
重治其罪即係平日保舉之人亦不可為之容隠果能<lb/>
據實糾叅朕必宥其失察之愆嘉其公忠之誼該督撫<lb/>
提鎮等可共體朕心各盡懐保邊民之道<lb/>
<pb n="KR2f0006_WYG_006-27a"/>
　　　雍正六年戊申三月壬子<lb/>
上諭内閣覽福建廵撫常賚奏稱羅源縣孝子李盛山割<lb/>
　肝救其母病傷重身故請加旌表部議以割肝乃小民<lb/>
　輕生愚孝向無旌表之例應不准行朕思我<lb/>
世祖章皇帝<lb/>
聖祖仁皇帝臨御萬方立教明倫與人為善而於此例慎<lb/>
　予旌表者誠天地好生之盛心聖人覺世之至道視人<lb/>
　命為至重不可以愚昧而誤戕念孝道為至宏不可以<lb/>
<pb n="KR2f0006_WYG_006-27b"/>
　毁傷為正理立法垂訓實有深意但向来地方有司未<lb/>
　嘗以聖賢經常之道與國家愛養之心明白曉諭開導<lb/>
　編氓是以愚夫愚婦救親而捐軀殉夫而殞命者往往<lb/>
　有之既有其事若不予以旌表恐無以彰其苦志而慰<lb/>
　其幽魂所以數十年来雖定不予旌表之例而仍許其<lb/>
　奏聞且有邀恩於常格之外者仰見<lb/>
聖祖仁皇帝哀矜下民之<lb/>
聖心固如是之周詳而委曲也孝經曰身體髪膚受之父<lb/>
<pb n="KR2f0006_WYG_006-28a"/>
母不敢毁傷孝之始也孟子曰事孰為大事親為大守<lb/>
孰為大守身為大此皆言人子一身乃父母之遺體雖<lb/>
一髪一指不可偶有虧損以傷父母之所貽也孔子曰<lb/>
父母惟其疾之憂葢父母愛子之心無所不至偶有疾<lb/>
病尚以為憂設有不肖忤逆之子父母且恕而矜之若<lb/>
純孝之子則父母之憐愛又當何如也若以己身患病<lb/>
之故致其子割肝肉以充飲饌和湯藥縱其子無恙父<lb/>
母之心斷無不驚憂慘惕不安之理况因此而至於傷<lb/>
<pb n="KR2f0006_WYG_006-28b"/>
生又豈父母所忍聞者乎夫父母有疾固人子所當盡<lb/>
心竭力之時而孝道多端實不容効命捐驅於一節孔<lb/>
子曰生事之以禮死塟之以禮祭之以禮是人生孺慕<lb/>
之誠原通百年而無間者也人子一身承先啟後負荷<lb/>
甚鉅若舎生殞命於倉猝之間而忘宗祀繼續之重非<lb/>
所以為孝也况人子於親本乎天性儻能盡至誠純孝<lb/>
之實則親病雖篤呼籲請禱力省一身之過誓願為一<lb/>
正人如此必能感天地動鬼神何須割肝刲股以為回<lb/>
<pb n="KR2f0006_WYG_006-29a"/>
生之良劑乎家庭之行惟在至誠至敬善體親心不必<lb/>
以驚世駭俗之為著竒於日用倫常之外也至若婦人<lb/>
從一之義醮而不改乃天下之正道而其間節婦烈婦<lb/>
亦有不同者烈婦以死殉夫慷慨相從於地下固為人<lb/>
所難能然烈婦難而節婦尤難葢從死者取决於一時<lb/>
而守貞者必厯夫永乆從死者致命而遂已守貞者備<lb/>
嘗夫艱難且烈婦之殉節捐軀其間情事亦有不同者<lb/>
或廹於貧窶而寡自全之計或出於憤激而不暇為日<lb/>
<pb n="KR2f0006_WYG_006-29b"/>
後之思不知夫亡之後婦節之當盡者更多上有翁姑<lb/>
則當奉養以代為子之道下有後嗣則當教育以代為<lb/>
父之道他如修治蘋蘩經理家業其事難以悉數安得<lb/>
以一死畢其責乎是以節婦之旌表載在典章而烈婦<lb/>
不在定例之内者誠以烈婦捐生與割肝刲股之愚孝<lb/>
其事相𩔖假若倣傚者多則戕生者衆為上者之所不<lb/>
忍也向来未曽通行曉諭朕今特頒諭旨著地方有司<lb/>
廣為宣布務期僻壤荒村家喻户曉俾愚民咸知孝子<lb/>
<pb n="KR2f0006_WYG_006-30a"/>
　節婦自有常經而保全生命實為正理則倫常之地皆<lb/>
　合中庸不負國家教養矜全之徳矣倘訓諭之後仍有<lb/>
　不愛軀命蹈於危亡者朕亦不概加旌表以成閭閻激<lb/>
　烈之風長愚民輕生之習也<lb/>
　　　己未吏部帶領無錫縣知縣江日容崐山縣知縣<lb/>
　　　朱紘引<lb/>
見<lb/>
上諭曰縣令乃親民之官最為緊要得其人則一縣之事<lb/>
<pb n="KR2f0006_WYG_006-30b"/>
　無有不理不得其人則一縣之事必多廢弛盖以縣令<lb/>
　於百里之内民事可以周知若果實心辦理則古人所<lb/>
　謂無一夫不獲其所者乃力所能為非空文也向来州<lb/>
　縣往往以民風之樸魯者謂為馴良而可愚以民風之<lb/>
　秀頴者謂為巧詐而難御如無錫崑山自来皆苦煩劇<lb/>
　殊不知地方所以難治者皆由縣令未能實心辦理之<lb/>
　故耳若果實心實政恵澤及民則秀頴之俗其易治尤<lb/>
　甚於樸魯如無錫崐山地方人多禀山川之秀氣讀書<lb/>
<pb n="KR2f0006_WYG_006-31a"/>
明理者多人心之公道易於感動非如愚樸之人賢否<lb/>
不能一時立辨也縣令果毫無欺偽其效即旋至而立<lb/>
應有何煩劇難治之理乎凡天下小民總不可欺視之<lb/>
雖若顓䝉而有司所行之政毫不能掩其耳目但可以<lb/>
正感而不可以術馭至於州縣徵收錢糧人人皆知寓<lb/>
撫字於催科然皆逐末不知其本夫正供之項小民無<lb/>
不樂輸緣不肖有司每於額外浮派以求贏餘或朘民<lb/>
脂膏希圖肥已或上司勒索借為逢迎以致吏胥乘間<lb/>
<pb n="KR2f0006_WYG_006-31b"/>
中飽百弊叢生小民不勝苦累遂有姦猾之徒得持官<lb/>
府之短長抗糧包攬任意拖欠醇良者亦輸納不前矣<lb/>
若州縣潔己愛民毫無浮派則民間正供乃義當完納<lb/>
之項何憚而不早完乎惟當於肯完正供者實意撫恤<lb/>
於實在抗欠之頑户嚴其催比毫不瞻顧此乃寓撫字<lb/>
於催科之道也即如為政之道不外寬猛兩端傳云寬<lb/>
以濟猛猛以濟寬者非謂行數端寬縱之事随濟以數<lb/>
端之猛行數端猛烈之事隨濟以數端之寬也惟在斟<lb/>
<pb n="KR2f0006_WYG_006-32a"/>
酌於情理之中宜寬而寬寬而不失於慢宜猛而猛猛<lb/>
而不失於殘寬猛咸得其宜乃為相濟之道未有遇事<lb/>
之先横寛猛之念於胸中之理也此皆庸迂者錯會古<lb/>
人之意耳向来地方官多有欲借鄉紳之游揚則交結<lb/>
鄉紳而欺陵百姓或欲百姓之稱譽則袒庇百姓而摧<lb/>
折鄉紳不知百姓為國家之赤子豈可徇巨室之私交<lb/>
而肆其陵虐至於鄉紳或祖父為國家宣勞或己身為<lb/>
國家効力又豈可使簮纓之族轉賤於編氓而故為摧<lb/>
<pb n="KR2f0006_WYG_006-32b"/>
抑乎是鄉紳百姓皆不可存成見以待之惟當凖之天<lb/>
理人情論其是非曲直物来順應而不為天下先乃能<lb/>
處之各得其平而無一偏之私也每見居官者於蒞任<lb/>
之始多喜沽名釣譽行一二巧偽之事以求媚於人不<lb/>
知巧偽之術决無乆乆可行之理始雖粉飾可觀未幾<lb/>
而行藏畢露其可恥實甚何如秉公持正後先如一乎<lb/>
要之操守清廉乃居官之大本操守素優則實心實政<lb/>
皆能力行而有餘否則大本已虧雖欲竭蹶矯飾而勢<lb/>
<pb n="KR2f0006_WYG_006-33a"/>
　有不能故凡居官者必當端其操守以為根本乃可以<lb/>
　勉為良吏夫太上言忘身而身存居官者倘能置利害<lb/>
　得失於度外一以公忠報國愛民為心則不求名而聲<lb/>
　譽自孚不求榮而爵禄自至若不能忘懐得失則舉動<lb/>
　瞻徇行止卑汚究之身敗名裂禄位仍不能保實為可<lb/>
　憫朕於外省大小臣工之賢否無不留心體察是以實<lb/>
　心任事之員由縣令而洊厯司道以至擢任督撫者頗<lb/>
　不乏人爾等當仰遵朕諭實力奉行不惟百姓受爾等<lb/>
<pb n="KR2f0006_WYG_006-33b"/>
　愛養之惠亦爾等自求多福之道也<lb/>
　　　四月壬寅<lb/>
上諭内閣錢糧之加耗羡原非應有之項朕勤求治理愛<lb/>
　養黎民本欲將此項悉行禁革而博採輿論留心體訪<lb/>
　凡為州縣地方官實有萬不得已公私兩項之用度若<lb/>
　全革耗羡其勢必不可行為有司者果能減輕收納不<lb/>
　苛取於民在民亦所樂從此耗羡所以未盡裁革之故<lb/>
　也州縣既有耗羡而上司官員無以養廉勢不得不收<lb/>
<pb n="KR2f0006_WYG_006-34a"/>
州縣之餽送是上司冒貪贓之罪以為日用之資在謹<lb/>
慎小心者則畏懼而不敢行必至過於窘迫而貪取濫<lb/>
用者又因無所限制借規禮之名恣意横索弊端種種<lb/>
州縣公私之用既有不敷必致加派巧取為害於民况<lb/>
上司既收屬員之規禮則必有瞻顧回䕶之處而下屬<lb/>
反得操上司之短長於察吏之道大有闗繫所以雍正<lb/>
二年間山西廵撫諾岷請以通省耗羡提解存公將闔<lb/>
省公事之費及上司下屬養廉之需咸取於此上不誤<lb/>
<pb n="KR2f0006_WYG_006-34b"/>
公下不累民無偏多偏少之弊無苛索横徵之擾實通<lb/>
權逹變之善䇿朕是以降旨允行此提解火耗之所由<lb/>
来也向来山西虧空甚多國帑乆虚不能彌補從前撫<lb/>
臣多請將虧空之員革職留任以為彌補之計夫以不<lb/>
肖之徒令其留任還帑是以虧空為䕶官之符不但無<lb/>
益於國計亦且有害於民生而徳音在任又借彌補虧<lb/>
空之名提火耗以肥私槖及諾岷接任潔己奉公實心<lb/>
辦理將虧空劣員悉行㕘革州縣火耗嚴行裁減而酌<lb/>
<pb n="KR2f0006_WYG_006-35a"/>
留羡餘以補無著之虧空既不累及於閭閻而有司亦<lb/>
免叅罰又為官員定養廉之資為公事留辦理之費諾<lb/>
岷此舉於國計民生上下公私均有裨益然伊當始行<lb/>
之時不但晉省屬員怨望而内外臣工皆有異詞朕比<lb/>
時降旨曰此事惟如諾岷之督撫方能行之耳葢朕之<lb/>
意原聽各省督撫自為之而至於不能行之督撫不便<lb/>
行之地方則朕並未强之使行也諾岷舉行之後随有<lb/>
數省倣傚其意提觧十分中二三以備公用亦以地方<lb/>
<pb n="KR2f0006_WYG_006-35b"/>
公務繁多若不預為計畫則一時需費仍至累及小民<lb/>
然此亦皆督撫自行奏請者非由朕諭也伊都立接諾<lb/>
岷之任曽奏稱山西虧空漸次清楚將来耗羡便可充<lb/>
餉朕嚴切訓飭曰本地之羡餘只應作本地之用度若<lb/>
歸公充餉斷無是理且恐相沿日乆遂成公項不肖官<lb/>
員竟有重復徴收之事矣田文鏡亦曽奏稱豫省虧空<lb/>
彌補已清火耗尚有贏餘等語朕批示之曰此項耗羡<lb/>
原係豫省官民之物假使果有贏餘則當増添官員養<lb/>
<pb n="KR2f0006_WYG_006-36a"/>
　廉之資使其用度寬裕倘再有贏餘則當再減民間火<lb/>
　耗之數使其儲蓄充盈葢朕之准其提觧耗羡者原是<lb/>
　愛養官民之苦心若以支給地方公用之外尚有餘資<lb/>
　即准收作公項朕必不為也前陳時夏亦具奏欲行提<lb/>
　觧耗羡之法因其有分别地方有無多寡之語朕諭之<lb/>
　曰政令之行必須各屬一體方得均平若有所分别便<lb/>
　可髙下其手易滋弊端諭旨如此聞陳時夏向人云奉<lb/>
　旨令全提耗羡此乃陳時夏自行奏請之事而以其名<lb/>
<pb n="KR2f0006_WYG_006-36b"/>
　歸之於朕朕不受也今魏廷珍又效法之以上江提解<lb/>
　火耗之事具摺陳奏恐外人不知亦以為出自朕意故<lb/>
　特頒此旨明白曉諭盖提觧火耗之舉若行之果善亦<lb/>
　督撫分内之事不得居功倘行之不善實足為伊身家<lb/>
　性命之患無所逃罪總在伊等自行度量其願行者朕<lb/>
　不拒阻其不願者朕亦不强也<lb/>
　　　五月丙辰<lb/>
上諭内閣各省驛站夫役原以備公事之用國家嵗費帑<lb/>
<pb n="KR2f0006_WYG_006-37a"/>
　金本欲使州縣無賠累之苦民間無差派之擾官民並<lb/>
　受其福也但聞各省往来人員有不應用驛夫而擅自<lb/>
　動用者該管之人或畏其威勢而不敢不應或迫於情<lb/>
　面而不得不應積習相沿驟難禁止地方夫役並受擾<lb/>
　累重負朕加惠官民之至意嗣後惟兵部勘合欽差大<lb/>
　臣及督撫入境學差試差或知府下縣盤查及他員奉<lb/>
　督撫差委盤查者准動用天役其餘槩不准用倘有違<lb/>
　例妄索者該管官即行揭報督撫題叅若該管官違例<lb/>
<pb n="KR2f0006_WYG_006-37b"/>
　濫應發覺之日照例治罪著各省管理驛站之道員不<lb/>
　時查察倘有徇隠一併處分<lb/>
　　　六月丙申<lb/>
上諭内閣為政之道以愛民為本愛民者必須厚民之生<lb/>
　雨暘時若百榖順成始可登蒼生於袵席然感召<lb/>
天和必由於民情之舒暢而民情舒暢必由於吏治之克<lb/>
　修從来言吏治者不外興利除弊二大端夫利之所在<lb/>
　小民自必趨事赴功不待督率而為者為上者不過相<lb/>
<pb n="KR2f0006_WYG_006-38a"/>
　導之而已至於除弊則小民所不能為之事而專賴為<lb/>
　上之人時刻留心體察破積習以厚民風者也葢地方<lb/>
　之害莫大於貪官蠧役之朘削强紳劣衿之欺凌地棍<lb/>
　土豪之暴横巨盜積賊之刧奪此等之人不能化導懲<lb/>
　戒則百姓不獲安生假若為大吏有司者圖寬大之名<lb/>
　沽安静之譽於貪官蠧役則庇䕶之於强紳劣衿則寬<lb/>
　假之於地棍土豪則姑容之於巨盜積賊則疎縱之雖<lb/>
　在已無殘害百姓之實蹟而留此害民之人令百姓暗<lb/>
<pb n="KR2f0006_WYG_006-38b"/>
　中受其荼毒無可控訴古人云養稂莠者害禾稼惠姦<lb/>
　宄者賊良民如此則民氣何由而舒<lb/>
天和何由而致乎天以牧民之任授之君臣而百姓又復<lb/>
　敬謹尊奉胼手胝足竭力輸將以事其上為君臣者當<lb/>
　共思之受<lb/>
天之恩奉<lb/>
天之命食民之食衣民之衣而乃怠忽優游不能鋤姦禁<lb/>
　暴置民間疾苦於度外上負<lb/>
<pb n="KR2f0006_WYG_006-39a"/>
穹蒼下負百姓誠天地間之大罪人矣豈但天理有所不<lb/>
　容即清夜捫心當如何愧怍有牧民之責者各宜撫躬<lb/>
　自問時加警省慎之勉之<lb/>
　　　八月乙酉<lb/>
上諭吏部州縣為親民之官地方事務全資料理凡有委<lb/>
　署印務者必鄰近地方始能兼顧向来督撫藩司等委<lb/>
　員署印每憑一已之私心而不計道里之逺近此習相<lb/>
　沿已乆近日秉公之上司已將此等陋習滌除而其餘<lb/>
<pb n="KR2f0006_WYG_006-39b"/>
　尚有未能盡改者如常賚官達之在廣東則以韶州府<lb/>
　乳源縣令署廣州府之花縣又以廣州府花縣令署惠<lb/>
　州府之海豐縣此皆隔府差委相去數百里之逺者夫<lb/>
　州縣一官錢糧必及時徴收盜賊必立時緝捕人命必<lb/>
　當時相驗承審案件必如限完結若於數百里之外兼<lb/>
　攝印篆不但顧此失彼諸務廢弛而吏役奔忙人犯拖<lb/>
　累種種遲悞之處難以悉數嗣後州縣缺出該上司等<lb/>
　必須選委鄰近官員署理倘正印官一時不得其人即<lb/>
<pb n="KR2f0006_WYG_006-40a"/>
　遴選鄰近之賢能佐貳官署理如係地方要缺鄰近難<lb/>
　得其人則將隔府正印官委署另委官員以署該員本<lb/>
　縣之事務期人地相宜而各縣公務又不至於遲誤斯<lb/>
　有裨益倘該上司有市惠徇情任意委署者經朕察出<lb/>
　定嚴加處分<lb/>
　　　九月辛酉<lb/>
上諭内閣省會之區民居稠密人烟凑集一或弗戒於火<lb/>
　每至比屋延燒被火之家倉皇搬運兼有無賴棍徒以<lb/>
<pb n="KR2f0006_WYG_006-40b"/>
　救火為名乘機搶竊地方官員雖率領衙役赴救而心<lb/>
　力不齊且救火之具不備難以撲滅昨因湖廣荆州居<lb/>
　民失火蔓延鄰舎行令該地方官倣照京城置備救火<lb/>
　器具以資防範今著各省督撫一體遵照於省會之地<lb/>
　多設水桶水銃鈎鐮麻搭之𩔖分貯各衙門令文武各<lb/>
　官派定人役兵丁倘遇火警齊集救䕶即時撲滅並將<lb/>
　搶火惡棍查拏治罪向例地方失火延燒屋宇稍多者<lb/>
　地方官員例有處分近多視為具文或曲為掩飾嗣後<lb/>
<pb n="KR2f0006_WYG_006-41a"/>
　著該上司嚴查叅劾不得徇情隠匿其或赴救不力以<lb/>
　至延燒多户至數十家以上者著據實查叅嚴加議處<lb/>
　至於各府州縣並令該地方官預偹防範以副朕恤民<lb/>
　禦患之至意<lb/>
　<lb/>
　<lb/>
　<lb/>
　<lb/>
<pb n="KR2f0006_WYG_006-41b"/>
　<lb/>
　<lb/>
　<lb/>
　<lb/>
　<lb/>
　<lb/>
大清世宗敬天昌運建中表正文武英明寛仁信毅大孝<lb/>
至誠憲皇帝聖訓卷六<lb/>
</p>
<p>
</p>
  </div>
</body>
</text>
</TEI>
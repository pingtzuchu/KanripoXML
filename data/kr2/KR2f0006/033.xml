<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0006_WYG_033-1a"/>
　欽定四庫全書<lb/>
大清世宗敬天昌運建中表正文武英明寛仁信毅大孝<lb/>
至誠憲皇帝聖訓卷三十三<lb/>
　　　篤勲舊<lb/>
　　　雍正元年癸卯九月丙午<lb/>
上諭内閣朕惟我<lb/>
太祖髙皇帝天錫智勇肇造鴻基<lb/>
太宗文皇帝纘業恢圖布昭聖武<lb/>
<pb n="KR2f0006_WYG_033-1b"/>
世祖章皇帝統一寰區功成治定其時内外文武勲舊臣<lb/>
　工戡亂効力茂著厥功<lb/>
皇考聖祖仁皇帝特敕内閣翰林院諸臣纂修<lb/>
三朝國史用揚<lb/>
列祖之鴻謨並及諸臣之勞勣迄今尚未編輯矧惟<lb/>
聖祖仁皇帝垂統六十餘年以守兼創<lb/>
恩澤聲教遠及海外絶域<lb/>
德業之盛超於百世凡於指授所及能顯立功勲誠敬任<lb/>
<pb n="KR2f0006_WYG_033-2a"/>
　事之大臣與夫軼羣出衆有才之人若不及今博採聞<lb/>
　見薈萃成編恐閲世久遠或致闕畧著將國初以來文<lb/>
　武諸臣内立功行間誠敬任事卓越之才有應傳述者<lb/>
　行文八旗將諸王貝勒貝子公以及文武大臣之冊文<lb/>
　誥敕碑記功牌家傳等項詳加查核暨有顯績可紀者<lb/>
　亦著詳察逐一按次彚成文冊悉付史館刪去無稽浮<lb/>
　夸之詞務採確切事實編成列傳如此可以垂之萬世<lb/>
　庶為國家宣力有功之大臣不致冺沒矣<lb/>
<pb n="KR2f0006_WYG_033-2b"/>
　　　雍正二年甲辰六月癸未大學士王頊齡年老乞<lb/>
　　　休<lb/>
上諭曰卿學識優裕品行端雅增重巖廊年雖耄耋體素<lb/>
　康寧今力辭祿位朕弗忍焉即不獲已而諒闇之年卿<lb/>
　其可不强畱耶蓋一日之畱勝千里之暌也卿當少安<lb/>
　體朕眷舊之至意又<lb/>
諭内閣諸老臣皆係<lb/>
皇考簡用貽朕之人如因衰老休致朕心不忍大學士王<lb/>
<pb n="KR2f0006_WYG_033-3a"/>
　頊齡著仍在内閣辦事年邁之人間時行走可也<lb/>
　　　十月乙亥<lb/>
上諭吏部八旗世襲官員如因罪革退不准其子孫承襲<lb/>
　應令伊嫡親兄弟承襲若無嫡親兄弟即襲與親兄弟<lb/>
　之子孫如兄弟亦無子孫者將原立勲績之處及獲罪<lb/>
　緣由與原立功人之子孫一併查奏其應否承襲之處<lb/>
　俟朕閲定如此庶為國家宣力之人不至冺沒矣<lb/>
　　　雍正三年乙巳六月乙亥<lb/>
<pb n="KR2f0006_WYG_033-3b"/>
上諭領侍衞内大臣公馬爾賽等爾等俱係勲舊大臣之<lb/>
　子孫孰不當為國家効用乎但今擇人任用大臣等之<lb/>
　子孫内能勝任者不可驟得今大臣之子及散秩大臣<lb/>
　侍衞等之子内爾諸臣有知其善者即行舉奏縱不深<lb/>
　知訪問於章京䕶軍校等如得其人亦行舉奏以備朕<lb/>
　之試用如此則人各加鼓勵矣且今大臣等多有不教<lb/>
　其子弟者雖不教以漢書即教以清書亦可得明義理<lb/>
　乃其中家資豐裕者並不黽勉正務而習為嬉戲此皆<lb/>
<pb n="KR2f0006_WYG_033-4a"/>
　不教之所致也其家道窘乏者又無教訓之力以致子<lb/>
　弟往往陷於不才爾諸臣公同將上三旗勲舊世臣如<lb/>
　公侯伯精竒尼哈番阿思哈尼哈番阿逹哈哈番及登<lb/>
　城巴圖魯等之子自二十歲以下十四歲以上或十二<lb/>
　三歲而身軀長成者亦同揀選開明伊等履厯帶領引<lb/>
　見朕量酌其宜加教訓成就之處另降諭㫖<lb/>
　　　雍正四年丙午正月乙卯<lb/>
上諭吏禮二部原任禮部尚書顧八代品行端方學術醇<lb/>
<pb n="KR2f0006_WYG_033-4b"/>
　正昔蒙<lb/>
皇考簡用服官有年當征𠞰吳逆時以學士協贊軍務從<lb/>
　將軍莽吉圖頼塔等克復粤西滇南勞績茂著備承<lb/>
恩眷擢授秩宗且深知其品學優長足為模範<lb/>
特命為朕兄弟之師朕自幼與共朝夕講論忠孝之大義<lb/>
　研究經書之至理肫誠周至獲益良多嗣以公事詿誤<lb/>
　罷職仍在内廷課讀數載後因抱疾遂就閒居於戊子<lb/>
　之冬物故是時朕親臨其喪並遣人經理殯葬本欲陳<lb/>
<pb n="KR2f0006_WYG_033-5a"/>
　情於<lb/>
皇考之前求加恩賜䘏適値<lb/>
聖體違和不敢凟奏迄今回憶當年誦讀情景宛然如昨<lb/>
　老成舊學時眷於懷應加優贈䘏以展朕篤念師資酬<lb/>
　奬前勞之至意爾部會議具奏<lb/>
　　　五月己酉<lb/>
上諭領侍衞内大臣等朕思教育三旗之記名功臣子孫<lb/>
　若令伊等在一處讀書則教授之人必不加勉而衆幼<lb/>
<pb n="KR2f0006_WYG_033-5b"/>
　童聚於一處亦不得實在肄業將此内二十歲以上曾<lb/>
　習清漢書者爾等查明各與二兩錢糧米石令在部院<lb/>
　為貼寫筆帖式令該管大臣將優者保奏以筆帖式補<lb/>
　用若二十歲以上之不曾讀書者照䕶軍與四兩錢糧<lb/>
　米石令在捕牲執事人處行走倂給養馬錢優者即可<lb/>
　用為侍衞或補授官職其十九歲以下者如在家能延<lb/>
　師教訓無庸倂及其餘毎月與四兩錢糧以為延師肄<lb/>
　業之費此次恩施並將大臣等之子孫一體均沾交伊<lb/>
<pb n="KR2f0006_WYG_033-6a"/>
　等父兄令將子弟之文武學業加意教訓俟伊等至二<lb/>
　十歲時奏聞朕所以如此施恩者凡欲成就功臣之子<lb/>
　孫也伊等父兄理宜仰體朕意各自諄切教其子弟庶<lb/>
　伊等之文武學業俱得漸進以底於成就矣<lb/>
　　　雍正五年丁未五月庚申<lb/>
上諭内閣朕覽治河方畧見原任河道總督靳輔昔年修<lb/>
　理河工勞績茂著欲加恩澤以奬勲庸據該部查奏靳<lb/>
　輔於康熈四十六年已蒙<lb/>
<pb n="KR2f0006_WYG_033-6b"/>
聖祖仁皇帝加贈宫保給與世職今著追贈工部尚書銜<lb/>
　予祭一次以示朕篤念前勞至意<lb/>
　　　八月癸卯<lb/>
上諭大學士等<lb/>
皇祖妣<lb/>
皇妣外家俱有世襲公爵<lb/>
孝誠仁皇后外家之公爵因常泰獲罪奉<lb/>
皇考諭㫖革退而彼時未令承襲者<lb/>
<pb n="KR2f0006_WYG_033-7a"/>
皇考或有深意存焉今可著常海之子倫布承襲再原任<lb/>
　都統頼塔當三逆變亂時伊統兵征𠞰克復雲南功績<lb/>
　懋著朕恭閲<lb/>
聖祖仁皇帝實錄備悉其詳因伊身有過犯其功過適足<lb/>
　以相抵是以未封公爵給以阿思哈尼哈番在國法實<lb/>
　為允當且當日之不優封賴塔者欲使立功之人咸知<lb/>
　儆惕收歛不可恃功驕肆妄為今事厯多年後人已知<lb/>
　鑒戒奉法著將賴塔追封為一等公令伊孫博爾屯承<lb/>
<pb n="KR2f0006_WYG_033-7b"/>
　襲以示朕眷念舊臣之至意<lb/>
　　　十一月丁卯<lb/>
上諭内閣昔<lb/>
聖祖仁皇帝常稱巴圖魯公鰲拜効力處甚多厥功甚大<lb/>
　因犯重案不得已將伊治罪伊孫逹禮善朕甚望其成<lb/>
　立欲加恩育但伊人甚平常行止不堪可惜不能承朕<lb/>
　恩眷當時<lb/>
諭㫖如此朕數十年來惟聞鰲拜僭妄無禮擅權作威之<lb/>
<pb n="KR2f0006_WYG_033-8a"/>
　罪未深知伊之功勳倂不知鰲拜子孫現在者何人昨<lb/>
　引見達福時方知達福人去得朕又恭閲<lb/>
聖祖仁皇帝實錄鰲拜所効功績每多超衆之處是以康<lb/>
　熈五十二年<lb/>
聖祖特命查鰲拜之子孫加恩賞給一等阿思哈尼哈番<lb/>
皇考既已施恩寬免鰲拜之罪應將鰲拜効力所得一等<lb/>
　公爵給達福承襲世襲㒺替仍授為散秩大臣鰲拜著<lb/>
　致祭一次至建立石碑加恩等處交該部查例具奏<lb/>
<pb n="KR2f0006_WYG_033-8b"/>
　　　雍正六年戊申七月乙亥<lb/>
上諭正紅旗漢軍都統等原任大學士寗完我乃國家舊<lb/>
　臣朕念伊功績查伊後人其三世孫寗蘭人老成若有<lb/>
　驍騎校缺出帶領引見寗蘭家貧賞住房一所内庫銀<lb/>
　五百兩四世孫寗邦璽人平常係康親王屬下交與康<lb/>
　親王給伊拜唐阿錢糧若能習文即令其讀書倘不能<lb/>
　習文則挑在拜唐阿上教導行走成就時著王奏聞<lb/>
　　　九月癸丑<lb/>
<pb n="KR2f0006_WYG_033-9a"/>
上諭内閣原任南陽總兵官李永陞向以居官不職收受<lb/>
　軍政陋規經接任官叅劾部議革職治罪朕令發往阿<lb/>
　爾泰驛跕坐臺効力今年春間朕恭閲<lb/>
聖祖仁皇帝實錄見原任四川總督李國英擒𠞰逆寇勞<lb/>
　績茂著因命查其子孫帶領引見彼時將伊孫李永安<lb/>
　授為副叅領倂知李永陞即李國英之孫特從臺站地<lb/>
　方調回授為叅領面諭之曰爾不自念爾之祖父勉為<lb/>
　好官朕心實不忍忘爾祖父之勞績也今特加恩宥仍<lb/>
<pb n="KR2f0006_WYG_033-9b"/>
　予錄用爾其思之勉之昨該旗奏伊名下應追未完銀<lb/>
　兩伊情願變産扣俸完納朕又降㫖免追矣大凡官員<lb/>
　等之祖父為國家宣力抒誠致身殉節者其子孫應體<lb/>
　祖父之忠心倍加黽勉以紹家聲斯不愧名臣之後若<lb/>
　犯法婪贓虧空國帑不修名節有玷家風是不忠之外<lb/>
　又加不孝之罪以情理論之應加倍重懲然朕繼述<lb/>
先志褒功奬善追維往昔時時眷注於懷是伊等不肖之<lb/>
　子孫忍於自忘其祖父而朕則不忍以其子孫之不肖<lb/>
<pb n="KR2f0006_WYG_033-10a"/>
　遂忘其先人之善不加恩於其後嗣也著八旗通查凡<lb/>
　有祖父陣亡盡節及偉績殊勳載在國史而子孫犯法<lb/>
　問罪及虧空拖欠者無論已結未結著該旗大臣等秉<lb/>
　公據實確查具奏又漢人中如嵇曾筠之父錢以塏之<lb/>
　祖抗節捐軀舍生取義已荷國恩優加榮奬又如趙申<lb/>
　喬楊宗仁清亷公正乃國家實心任事之大臣其任内<lb/>
　一切應賠銀兩朕已概從寛免無使絲毫牽累著各省<lb/>
　督撫等確查所屬有居官清正如趙申喬楊宗仁湯斌<lb/>
<pb n="KR2f0006_WYG_033-10b"/>
　陳璸張伯行之比而其子孫犯法問罪及虧空拖欠者<lb/>
　無論已結未結俱行秉公據實具奏若其祖父係陣亡<lb/>
　盡節者亦照八旗例查奏<lb/>
　　　十二月甲午大學士朱軾以積疴未痊奏請解任<lb/>
　　　調養<lb/>
上諭曰卿才具優長品行端謹老成練達勤敏和衷朕所<lb/>
　深知正資倚任今偶患咳𠻳之症自可從容調理待其<lb/>
　痊可向來漢大學士多用二員現今閣中有大學士張<lb/>
<pb n="KR2f0006_WYG_033-11a"/>
　廷玉蔣廷錫二人辦理實無曠缺卿當頤養之時必須<lb/>
　寬懷澄慮不以事物攖心自然藥餌有功漸次平復以<lb/>
　慰朕之殷懷今若以久未入直仍慮及内閣職務雖矢<lb/>
　心匪懈具見卿之悃誠而思慮紛縈殊有乖於調攝之<lb/>
　道朕昨以卿抱病多時特遣内大臣前往看視聞卿於<lb/>
　内大臣之前力疾叩謝禮數繁多甚覺勞頓次日清晨<lb/>
　又至宫門謝恩是轉增朕心之不安於義深為未協朕<lb/>
　知卿素性拘謹舉動備極小心是以比來一切飲饌服<lb/>
<pb n="KR2f0006_WYG_033-11b"/>
　食之類未便頻頻頒賜正所以冀卿之安逸望卿之速<lb/>
　痊也嗣後宜恪遵朕訓時加頤養導引中和節勞静攝<lb/>
　即受朕恩賚亦免其拜跪始於病體為宜卿年尚未老<lb/>
　若調攝有方自然全愈為朕宣力之處甚多此時不必<lb/>
　以解退陳情用是特手書諭㫖賜卿其悉朕惓惓之至<lb/>
　意<lb/>
　　　雍正七年己酉正月丁巳<lb/>
上諭内閣滿漢内閣大學士俱各全備辦理事務亦甚屬<lb/>
<pb n="KR2f0006_WYG_033-12a"/>
　妥協無容再為增添朕因<lb/>
聖祖仁皇帝時所有年久老臣目今在朝者甚少時深注<lb/>
　念禮部尚書陳元龍左都御史尹泰厯事<lb/>
聖祖仁皇帝多年屢經任使今雖年近八旬而精力尚健<lb/>
　特加恩授為額外大學士以示朕優眷老臣成全耆舊<lb/>
　之至意<lb/>
　　　二月己亥<lb/>
上諭内閣馬蘭泰之祖明安原係兀魯特部落貝勒<lb/>
<pb n="KR2f0006_WYG_033-12b"/>
太祖髙皇帝時納欵歸順在軍中亦甚効力建立功勳授<lb/>
　為二等伯現今馬蘭泰承襲朕念明安當年勞績格外<lb/>
　施恩著封為一等侯令馬蘭泰承襲世襲罔替<lb/>
　　　雍正八年庚戌二月庚子<lb/>
上諭内閣我國家膺圖受命則有佐命元臣際會風雲開<lb/>
　拓疆宇至於承平之世亦有勞臣宣力綏靖不庭凡厥<lb/>
　鴻猷駿烈焜耀旂常於是酬庸奬功錫以公爵分為一<lb/>
　等至二等三等以第其勳勞表其閥閲比於古者河山<lb/>
<pb n="KR2f0006_WYG_033-13a"/>
　帶礪之盟爰及苗裔永久勿替甚盛典也朕考古封爵<lb/>
　之制漢唐以來公侯皆繫以郡縣之名而漢世功名顯<lb/>
　著者則加以美號如信武冠軍建忠定遠之屬並以榮<lb/>
　名垂光史冊本朝封王者選用嘉美字樣其嗣王襲封<lb/>
　皆因之而公爵則但分等次未有封號字樣朕意欲考<lb/>
　其當日勳庸錫以嘉名追加為某公使勳勞之臣顯功<lb/>
　丕績常赫赫在人耳目間而其子孫承襲封號亦皆顧<lb/>
　名思義共知奮勉世為國家効忠抒力期踵美前人之<lb/>
<pb n="KR2f0006_WYG_033-13b"/>
　光以副朕褒念勳舊之至意至於宗室外戚則倣古恩<lb/>
　澤侯之例命為奉恩公或承恩公以昭寵錫其如何命<lb/>
　名定制並將厯來功臣勳戚加錫美號之處該部詳查<lb/>
　定議以聞<lb/>
　　　雍正九年辛亥十一月己卯<lb/>
上諭八旗都統等八旗漢軍兵丁技藝俱未嫻熟皆失於<lb/>
　訓練所致今於額數之外挑選丁壯二千名另設一營<lb/>
　教習訓練務期精銳再八旗漢軍勳舊大臣等子弟因<lb/>
<pb n="KR2f0006_WYG_033-14a"/>
　其父兄失於教導甚乏可用之才朕心深為憐憫現今<lb/>
　尚耿石李佟祖蔡王諸家之子弟無論在京在外其年<lb/>
　至十五歲以上二十歲内外者著揀選帶領引見朕量<lb/>
　其才器令其學習行走日後俾得成就以副朕加恩造<lb/>
　就勳舊子弟之至意<lb/>
　　　雍正十一年癸丑十一月戊戌正藍旗漢軍都統<lb/>
　　　公慶復等遵<lb/>
㫖議覆八旗世職絶嗣人員有以近族遠族子孫為後者<lb/>
<pb n="KR2f0006_WYG_033-14b"/>
　　　有以親戚收養為後者應分别降等令其承襲至<lb/>
　　　墳墓在<lb/>
　　盛京及不知墳墓所在者既無人承管祭奠應無庸<lb/>
　　　承襲<lb/>
上諭曰朕加恩絶嗣人員為之立後賞給世職令其承襲<lb/>
　皆念伊等勳勞不忍聽其血食斷絶也其墳墓在盛京<lb/>
　而承襲世職之人在京當差者如情願往盛京居住即<lb/>
　令移往盛京隨彼處當差至不知墳墓所在者亦可立<lb/>
<pb n="KR2f0006_WYG_033-15a"/>
　墳祭奠著一體加恩賞給世職令其承襲<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0006_WYG_033-15b"/>
　<lb/>
　<lb/>
　<lb/>
　<lb/>
　<lb/>
　<lb/>
大清世宗敬天昌運建中表正文武英明寛仁信毅大孝<lb/>
至誠憲皇帝聖訓卷三十三<lb/>
</p>
<p>
</p>
  </div>
</body>
</text>
</TEI>
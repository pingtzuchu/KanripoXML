<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0006_WYG_035-1a"/>
　欽定四庫全書<lb/>
大清世宗敬天昌運建中表正文武英明寛仁信毅大孝<lb/>
至誠憲皇帝聖訓卷三十五<lb/>
　　　綏藩服<lb/>
　　　雍正元年癸卯正月丙戌<lb/>
上召來京叩謁<lb/>
梓宫之科爾沁達爾漢親王和碩額駙羅卜藏滚布等入<lb/>
　　　養心殿<lb/>
<pb n="KR2f0006_WYG_035-1b"/>
諭曰爾等先世俱在<lb/>
太祖時歸誠効順竭力同心誼若一家懋著勤績爾等皆<lb/>
　深沐<lb/>
皇考加恩愛養之人今聞<lb/>
皇考升遐叩謁<lb/>
梓宫哀號擗踊朕心深為憫惻仰惟<lb/>
皇考視爾等如子孫於兹六十餘年恩隆情篤今<lb/>
龍馭上賔屬大位於朕躬朕仰承<lb/>
<pb n="KR2f0006_WYG_035-2a"/>
皇考付託之重當視爾等亦如一家深加愛養爾等宜感<lb/>
　念<lb/>
皇考深恩和衷共勵竭誠効力爾等衆扎薩克俱有辦理<lb/>
　旗務統轄衆庶之責凡事秉公矢慎各撫恤屬下人等<lb/>
　慎勿擾累<lb/>
　　　三月癸巳禮部議覆福建廵撫黄國材奏琉球國<lb/>
　　　進貢頭號船内貢使表文及方物一半沉海二號<lb/>
　　　船内彞目應准其返國令補具表文方物進呈<lb/>
<pb n="KR2f0006_WYG_035-2b"/>
上諭曰琉球國進貢使臣毛宏健等所坐頭號船内人貟<lb/>
　俱衝礁覆沒甚屬可憫所失表文方物免其補進二號<lb/>
　船内所存方物交與來使帶回仍准作進貢其賞給之<lb/>
　處著察例具奏所賞之物行文該地方官賞給令其起<lb/>
　程<lb/>
　　　四月乙卯<lb/>
上諭理藩院爾衙門人貟來往䝉古地方者聞有不肖之<lb/>
　徒肆行無禮勒索陵虐夫外藩之與天朝不但扎薩克<lb/>
<pb n="KR2f0006_WYG_035-3a"/>
　王即台吉亦係賔客豈可令領催等卑賤之人肆其欺<lb/>
　陵爾衙門嚴行申禁詳定條例嗣後永逺遵行<lb/>
　　　六月乙卯<lb/>
上諭理藩院郭爾羅斯乏食爾等議將鄰近扎薩克公巴<lb/>
　圖旗下倉糧撥給散賑等語殊未妥協若將此項倉糧<lb/>
　撥給將來伊旗下儻遇災旱又將何處米石撥給乎朕<lb/>
　思白都納貯存倉糧頗多可備散賑之用但止給與米<lb/>
　糧餬口並無産業營生亦非久逺之計従前給産業買<lb/>
<pb n="KR2f0006_WYG_035-3b"/>
　牲餼之事俱將富戸派出以致茍且塞責所給之物浮<lb/>
　報數倍䝉古並不得實恵夫科爾沁一旗與别部落䝉<lb/>
　古不同<lb/>
太祖髙皇帝時首先臣服且為朕<lb/>
皇曽祖妣孝莊文皇后<lb/>
皇祖妣孝恵章皇后之母家世為國戚恪恭巽順歴今百<lb/>
　有餘年今聞伊屬下之人乏食朕心軫惻著即動用正<lb/>
　項錢糧三萬兩往賑再派出大臣一貟司官一貟往郭<lb/>
<pb n="KR2f0006_WYG_035-4a"/>
　爾羅斯旗下將實在窮苦並無牲餼之人查明數目按<lb/>
　其户口給與乳牛羊隻務令寛裕足用爾衙門㑹同總<lb/>
　理事務王大臣速議具奏<lb/>
　　　丙子<lb/>
上諭八旗䝉古都統等塞外居住之八旗察哈爾䝉古䕶<lb/>
　軍驍騎之器械三年查看一次而前往之䕶軍參領驍<lb/>
　騎參領䓁騷擾䝉古勒索馬牛等物其三年一往比丁<lb/>
　之官貟亦有勒索之處朕所洞悉再察哈爾䝉古内未<lb/>
<pb n="KR2f0006_WYG_035-4b"/>
　曽出痘者甚多若來京挑選䕶軍儻遇出痘恐有損傷<lb/>
　嗣後察哈爾八旗䕶軍缺出即著察哈爾總管副總管<lb/>
　參領公同閲看人材可用者挑補其挑補之䕶軍俟三<lb/>
　年查看軍器時従京中奏派大臣一貟前往查看軍器<lb/>
　將所挑之䕶軍一併驗看其三年比丁亦照外省例交<lb/>
　與該總管等詳察明白將比過丁數造冊送各該旗都<lb/>
　統則衆䝉古無騷擾之患亦無往返京師之事於伊等<lb/>
　大有裨益著八旗䝉古都統領侍衛内大臣前鋒統領<lb/>
<pb n="KR2f0006_WYG_035-5a"/>
　䕶軍統領公同議奏<lb/>
　　　七月辛卯<lb/>
上諭禮部朝鮮國歸順我朝以來恪盡藩職進貢年久在<lb/>
太宗文皇帝<lb/>
世祖章皇帝<lb/>
聖祖仁皇帝時屢次施恩將伊國貢物減免今所貢禮物<lb/>
　尚多此内若有可減去者爾部㑹同内務府確議具奏<lb/>
　再加減免以紓朝鮮民力<lb/>
<pb n="KR2f0006_WYG_035-5b"/>
　　　是日頒賜朝鮮國王李昀及使臣李樴等<lb/>
上召使臣李樴進見諭曰爾朝鮮國王啟疆東土於我<lb/>
太宗文皇帝時誠心豫附恪守藩封我<lb/>
太宗文皇帝<lb/>
世祖章皇帝視同一家恩施優渥爾國王祖父亦能仰承<lb/>
　厚澤奉職惟謹百年於兹矣我<lb/>
聖祖仁皇帝化成久道萬國來王念爾國君李焞㓜纘嗣<lb/>
　服克紹前猷權不下移恵能撫衆數十年來職貢匪懈<lb/>
<pb n="KR2f0006_WYG_035-6a"/>
　用是<lb/>
隆恩異數寵眷有加賚予便蕃貢物頻減病則賜之以珍<lb/>
　藥歿則錫之以榮名<lb/>
特遣近臣優頒奠弔今朕纘承大統爾嗣王李昀遣爾恭<lb/>
　進賀表朕嘉爾嗣王忱悃肫篤又念爾係嗣王宗族特<lb/>
　行召見以示優禮爾歸告爾嗣王繼乃祖父之緒夙夜<lb/>
　黽勉慎守綱維毋替厥服長為屏翰不㤀恭順克殫忠<lb/>
　誠朕必體<lb/>
<pb n="KR2f0006_WYG_035-6b"/>
列聖怙冒𢎞仁俾爾逺藩保安全於永久爾其識之<lb/>
　　　八月己巳管理藩院侍郎事都統拉錫奏喀喇沁<lb/>
　　　等處嵗歉乏食請於查覆到日賑濟<lb/>
上諭曰據奏俟查覆到日加恩拯救現今乏食人等必至<lb/>
　失所著戸部作速派官二貟領銀五萬兩前往再著侍<lb/>
　郎本錫副都統阿林保作速馳驛赴喀喇沁處俟錢糧<lb/>
　一到即行散賑扎薩克八處俱一面清查一面給發毋<lb/>
　得稽遲<lb/>
<pb n="KR2f0006_WYG_035-7a"/>
　　　丙子<lb/>
上詣<lb/>
景陵奉移<lb/>
梓宫敬安<lb/>
地宫率諸王大臣䝉古王台吉塔布囊等行禮舉哀畢<lb/>
諭䝉古王等曰自爾先世歸附<lb/>
太祖<lb/>
太宗䝉被聖化於兹五六代矣世締國姻恩深祿重兄弟<lb/>
<pb n="KR2f0006_WYG_035-7b"/>
　主臣洽比保聚安居樂業百有餘年其間厄魯特噶爾<lb/>
　丹猖獗弄兵破喀爾喀七旗侵及内扎薩克䝉古蹂躙<lb/>
　遊牧之地<lb/>
皇考為爾等三次自將出師乃滅噶爾丹使爾等永享太<lb/>
　平之福六十餘年以來爾等屬下偶有饑饉災傷莫不<lb/>
　發帑與糧資給畜牧更派富戸屯田代耕使饑者復安<lb/>
　散者復聚<lb/>
皇考養育爾等䝉古恩澤重矣大矣曩者郭爾羅斯以嵗<lb/>
<pb n="KR2f0006_WYG_035-8a"/>
　饑聞朕仰體<lb/>
皇考聖意即遣大臣前往發倉賑救賞給牛羊今喀喇沁<lb/>
　翁牛特八旗又以嵗饑聞復遣大臣前往即速查明饑<lb/>
　口動用正項錢糧買米散賑夫一時阻饑朕雖賑之常<lb/>
　年貧乏之民在爾各君長於本旗内裒多益寡互相賙<lb/>
　恤以養育之庶㡬得所耳若仍然厚歛重徭納之於阽<lb/>
　危之域使之至於散亡孰為爾等納賦孰為爾等供徭<lb/>
　愛民恵下是第一要務不可不知也連嵗災旱頻仍今<lb/>
<pb n="KR2f0006_WYG_035-8b"/>
　年又遭饑饉爾等各子其民者如何減賦如何輕徭如<lb/>
　何裕其農功如何孳其畜牧爾等王貝勒大臣等議定<lb/>
　務使各得生理以仰副我<lb/>
皇考聖心以慰朕心定議之後儻有顯背公議仍然重賦<lb/>
　苛役者國法具在非朕所得而私也我<lb/>
皇考目覩爾等長成愛如子孫事事包容處處軫恤爾等<lb/>
　視<lb/>
皇考如祖父恃<lb/>
<pb n="KR2f0006_WYG_035-9a"/>
皇考之慈愛每事懈逸朕新即位務須各盡爾職謹慎小<lb/>
　心管轄屬下訓練兵丁嚴禁盗賊奉公守法循分安生<lb/>
　仰報我<lb/>
皇考軫愛之恩俾朕得以仰法<lb/>
皇考慈恵爾等至意始終保全永永勿替朕之願也今日<lb/>
　特於<lb/>
皇考梓宫前諭爾等知之<lb/>
　　　九月丁亥理藩院奏扎魯特等處乏食請加賑䘏<lb/>
<pb n="KR2f0006_WYG_035-9b"/>
上諭曰著再給銀二萬兩交與本錫阿林保齎往此項因<lb/>
　従前發去銀五萬兩或有不敷添解備用並非分别此<lb/>
　一旗給與若干彼一旗給與若干也可將兩次銀兩合<lb/>
　數旗之人通行散給如有不敷再行請㫖<lb/>
　　　雍正二年甲辰正月丁丑<lb/>
上諭理藩院朕問貝勒博貝管轄之吳梁海人民近時何<lb/>
　以資生據奏在將軍祁里徳處借餉一萬八千五百六<lb/>
　十兩買牲分給各得産業今勝於昔其所借餉銀伊將<lb/>
<pb n="KR2f0006_WYG_035-10a"/>
　俸銀逐年抵補等語朕思博貝歴年宣力勲績卓然且<lb/>
　吳梁海等衆均係朕之百姓豈有養育朕之百姓而借<lb/>
　餉於朕之理所借銀兩不必扣還著行文將軍祁里徳<lb/>
　知之<lb/>
　　　三月壬辰<lb/>
上敕諭凖噶爾台吉䇿妄阿喇布坦爾前者無故侵擾我<lb/>
　哈宻疆界罪在不赦<lb/>
皇考聖意止令於邊地防守雖各路發兵原無𠞰滅凖噶<lb/>
<pb n="KR2f0006_WYG_035-10b"/>
　爾之意也其後澤卜尊丹巴胡土克圖為爾奏懇<lb/>
皇考欲施恩寛宥所以遣使楚楊託音等諭爾前年爾所<lb/>
　遣使垂納木喀布厓等至澤卜尊丹巴胡土克圖處轉<lb/>
　至總督年羮堯軍前送至京師朕定爾平生功罪開示<lb/>
　大義面諭遣回今爾深省前非歸誠請罪遣使根頓同<lb/>
　楚楊託音前來奏辭恭順得遂<lb/>
皇考初心朕意嘉悦爾奏稱惟祈休養生靈闡揚正教為<lb/>
　第一要務等語爾台吉不過凖噶爾一部落之主尚欲<lb/>
<pb n="KR2f0006_WYG_035-11a"/>
　休養生靈闡揚正教何况朕為四海臣民之主普天之<lb/>
　下皆朕土率土之濵皆朕臣乎用是特遣御前總管京<lb/>
　城喇嘛班第副扎薩克大喇嘛達爾漢楚楊託音内閣<lb/>
　學士衆佛保副都統扎錫喇嘛錫拉卜格春等宣諭若<lb/>
　台吉果欲輯寧爾國尚其誠一乃心與朕所遣大臣等<lb/>
　申定疆圻諸事循理妥議歸於和順朕必施恩軫念永<lb/>
　加眷顧仍前通市使命往來爾台吉誠能以鮮終為戒<lb/>
　其必惟和惟順無貳無疑披瀝悃忱以期永好不特克<lb/>
<pb n="KR2f0006_WYG_035-11b"/>
　協於朕休養生靈至意爾台吉遊牧地方亦永永無虞<lb/>
　安居樂業矣特此諭示並賜各色縀二十七疋爾其祗<lb/>
　承<lb/>
　　　四月戊申<lb/>
上諭理藩院據蘇尼特阿霸垓阿霸哈納䝉古人等俱稱<lb/>
　連年災傷今又遭大雪牲餼俱已倒斃等語若差官查<lb/>
　奏始行加恩則現今乏食之人恐至饑餒著參領多索<lb/>
　禮侍衞納蘭馳驛前往查核發戸部帑銀二萬兩㑹同<lb/>
<pb n="KR2f0006_WYG_035-12a"/>
　阿霸垓公徳木楚克逐一查明計算實在無畜牧不能<lb/>
　度日者將此銀兩酌量散給均使霑恩<lb/>
　　　五月辛亥<lb/>
上諭禮部兵部安南國王黎維祹遣陪臣范謙益等賀登<lb/>
　大寳貢獻方物並三年嵗貢従廣西桂林府水路進京<lb/>
　朕因向來驛遞供應多有騷擾曽諭定例供給之外不<lb/>
　許溢額應付今安南慶賀大禮遣使逺來應加恩恤其<lb/>
　經過地方供給食物酌量増加令其充足以示朕嘉恵<lb/>
<pb n="KR2f0006_WYG_035-12b"/>
　逺人至意<lb/>
　　　十月己亥廣東廵撫年希堯奏暹羅國運米并進<lb/>
　　　榖種等項<lb/>
上諭内閣暹羅國王不憚險逺進獻稻種果樹等物最為<lb/>
　恭順殊屬可嘉應加奬賚其運來米石令地方官照粵<lb/>
　省現在時價速行發賣不許行戸任意低昂如賤買貴<lb/>
　賣甚非朕體恤小國之意嗣後且令暫停俟有需米之<lb/>
　處候㫖遵行其壓船随帶貨物一槩免徴税銀來船捎<lb/>
<pb n="KR2f0006_WYG_035-13a"/>
　目徐寛等九十六名雖係廣東福建江西等省民人然<lb/>
　住居該國厯經數代各有親屬實難勒令遷歸著照所<lb/>
　請免令回籍仍在該國居住以示寛大之典<lb/>
　　　十一月己酉<lb/>
上諭怡親王允祥外藩人等來朝給以食物及其歸國頒<lb/>
　以賞賜俱有定制但該管官貟未免忽略遂使逺人不<lb/>
　霑實恵朝鮮國守職恪順百年有餘今琉球來使亦甚<lb/>
　恭謹伊等歸國時一切應賞之物擇其佳者給與務使<lb/>
<pb n="KR2f0006_WYG_035-13b"/>
　得霑實恵嗣後除理藩院䝉古賔客外朝鮮鄂羅斯暹<lb/>
　羅安南等國遣使來朝所給食物歸時所頒賞賜爾㑹<lb/>
　同該部辦理或有應行加賞之處酌量定議奏聞<lb/>
　　　雍正三年乙巳四月己丑<lb/>
上諭雲貴總督髙其倬覽奏交阯舊界有逺近互異等情<lb/>
　朕思柔逺之道分疆與睦鄰論則睦鄰為美畏威與懐<lb/>
　徳較則懐徳為上據云都龍南丹等處在明季已為安<lb/>
　南所有是侵占非始於我朝也安南自我朝以來累世<lb/>
<pb n="KR2f0006_WYG_035-14a"/>
　恭順深屬可嘉方當奬勵是務寧與爭尺寸之地况係<lb/>
　明季久失之區乎其地果有利耶則天朝豈宜與小邦<lb/>
　爭利如無利耶則又何必與之爭朕居心惟以大公至<lb/>
　正為期視中外皆赤子且兩地接壤連境最易生釁尤<lb/>
　須善處以綏懐之非徒安彼民正所以安吾民耳即以<lb/>
　小溪為界庸何傷貪利倖功之舉皆不可為訓悉朕此<lb/>
　意斟酌行之尋安南國王黎維祹奏稱臣國渭川州向<lb/>
　　　與雲南開化府接壤以賭咒河為界河之西歸開<lb/>
<pb n="KR2f0006_WYG_035-14b"/>
　　　化府河之東歸渭川州聚龍社忽接雲貴總督移<lb/>
　　　咨臣國聚龍斜路村等六寨皆係開化屬内地向<lb/>
　　　為都龍土目占侵至今四十餘年合行清立疆界<lb/>
　　　臣已具文回覆隨有開化總鎮親來斜路村之鞍<lb/>
　　　馬山去賭咒河一百二十里就立界牌設立房屋<lb/>
　　　分兵防守臣備錄情由謹具奏聞<lb/>
上敕諭安南國王此事王未奏之先雲貴總督髙其倬方<lb/>
　差貟勘界之時即已摺奏矣朕念安南累世恭順王能<lb/>
<pb n="KR2f0006_WYG_035-15a"/>
　恪繼職守可嘉且此地乃棄自明朝安南之民住居旣<lb/>
　久安土重遷恐有流離之苦朕心存柔逺中外一視甚<lb/>
　為不忍已批諭將斜路村等處人貟撤回别議立界之<lb/>
　地務期允當諒兹時所批已到必另有料理矣王但自<lb/>
　共厥職以綏爾民靜候可也<lb/>
　　　十月癸酉<lb/>
上敕諭西洋教化王伯納弟哆覽王奏並進貢方物具見<lb/>
　悃誠我<lb/>
<pb n="KR2f0006_WYG_035-15b"/>
聖祖仁皇帝怙冐萬方無逺弗屆<lb/>
龍馭升遐中外臣民悲思永慕朕纘承大統勉思紹述<lb/>
前徽教化王地處極逺特遣使臣齎章陳奏感<lb/>
先帝之垂恩祝朕躬之衍慶周詳懇至詞意䖍恭披閲之<lb/>
　餘朕心嘉慰使臣逺來朕已加禮優待至於西洋寓居<lb/>
　中國之人朕以萬物一體為懐時時教以謹飭安静果<lb/>
　能慎守法度行止無愆朕自推愛撫恤兹因使臣歸國<lb/>
　特頒斯敕並賜糚縀錦縀大縀六十疋次縀四十疋王<lb/>
<pb n="KR2f0006_WYG_035-16a"/>
　其領受悉朕惓惓之意<lb/>
　　　雍正四年丙午十月丁卯浙閩總督髙其倬奏蘇<lb/>
　　　祿國王遣使表貢方物<lb/>
上諭内閣蘇祿國逺在海外隔越重洋従來未通職貢今<lb/>
　輸誠嚮化甚屬可嘉閩省起送來京之時著沿途地方<lb/>
　官䕶送照看應用夫馬食物著従厚支給以示朕加恵<lb/>
　逺人之至意<lb/>
　　　丙戌禮部奏琉球國中山王尚敬為謝<lb/>
<pb n="KR2f0006_WYG_035-16b"/>
恩遣使臣進表并貢方物應照例察收<lb/>
上諭曰琉球國王因朕頒賜御書匾額及玉器綵縀等物<lb/>
　特遣使臣進表謝恩貢獻禮儀具見誠悃朕加恩逺藩<lb/>
　不欲收其貢物但旣航海逺來不忍令其帶回本國著<lb/>
　交内務府存留准作二年一次正貢以示朕體恤逺人<lb/>
　之至意<lb/>
　　　十二月丙戌<lb/>
上諭理藩院向來四十八旗王台吉派為兩班來徃京城<lb/>
<pb n="KR2f0006_WYG_035-17a"/>
　伊等即有本地要務或身抱疾疴亦必前來交春始回<lb/>
　明嵗冬季又復該班日期旣近冬寒往返勞苦深可軫<lb/>
　念伊等内有願請朕安者當於草青時照常前來其年<lb/>
　例應分為三班二年一次俾伊等得以休息爾等議奏<lb/>
　　　雍正五年丁未十一月丁巳<lb/>
上諭理藩院今年口外䝉古地方收穫甚豐科爾沁敖漢<lb/>
　等十六處扎薩克地方未能豐收宜加特恩科爾沁地<lb/>
　方五旗著賞銀三千兩交與現今在京科爾沁王羅卜<lb/>
<pb n="KR2f0006_WYG_035-17b"/>
　藏滚布貝子拉錫等帶去查明賞給敖漢等十一處扎<lb/>
　薩克地方著賞銀六千兩爾衙門派司官二貟分兩路<lb/>
　帶去㑹同各處扎薩克查明賞給再此等扎薩克各旗<lb/>
　倉内現有存貯米糧其未能豐收者應如何酌量借給<lb/>
　之處爾衙門議奏<lb/>
　　　雍正六年戊申正月己卯<lb/>
上敇諭安南國王朕前令守土各官清立疆界原屬行之<lb/>
　於内地未令清查及於安南也督臣髙其倬以職任封<lb/>
<pb n="KR2f0006_WYG_035-18a"/>
疆詳考誌書兼訪輿論知開化府與安南分界之處當<lb/>
在逢春里之賭咒河於是一面設立防汛一面奏聞比<lb/>
因該國王陳奏朕特降諭㫖令該督另議立界又恐髙<lb/>
其倬固執己見復命接任總督鄂爾泰秉公辦理鄂爾<lb/>
泰體朕懐逺之心定界於鉛厰山下小河一面設立防<lb/>
汛一面奏聞較之舊界已縮減八十里誠為仁至義盡<lb/>
此皆地方大臣經理邊疆職分所當為者也朕統馭寰<lb/>
區凡屬臣服之邦皆𨽻版籍安南旣列藩封尺地莫非<lb/>
<pb n="KR2f0006_WYG_035-18b"/>
吾土何必較論此區區四十里之壤若該國王以至情<lb/>
懇求朕亦何難開恩賜與祇以該督臣兩次定界之時<lb/>
該國王激切奏請過於觖望種種陳訴甚為不恭該國<lb/>
王旣失事上之道朕亦無従施恵下之恩此天地之常<lb/>
經上下之定體乃王之自取非朕初心也頃鄂爾泰將<lb/>
該國王上年十二月内本章呈奏知該國王深感朝廷<lb/>
怙冐之仁自悔從前執迷之誤踴躍拜命詞意䖍恭朕<lb/>
覽閲之餘甚為嘉恱在王既知盡禮在朕便可加恩况<lb/>
<pb n="KR2f0006_WYG_035-19a"/>
　此四十里之地在雲南為朕之内地在安南仍為朕之<lb/>
　外藩一毫無所分别著將此地仍賞賜該國王世守之<lb/>
　並遣大臣等前至該國宣諭朕衷朕念已加恵藩王亦<lb/>
　當俯従民便儻此地居住民人有情願遷入内地者已<lb/>
　令督臣鄂爾泰酌量料理並諭該國王知之<lb/>
　　　二月甲申<lb/>
上諭禮部朝鮮年貢之例每年貢米百石朕念該國路途<lb/>
　遥逺運送匪易著減去稻米三十石江米三十石每年<lb/>
<pb n="KR2f0006_WYG_035-19b"/>
　止貢江米四十石足供祭祀之用永著為例<lb/>
　　　雍正七年己酉正月丙午<lb/>
上諭䝉古王等朕思従前所定外藩扎薩克䝉古王等之<lb/>
　俸祿比於内地王等較少者必非以内外之故遂有多<lb/>
　寡之分也或因爾䝉古王等人貟衆多且在外藩居住<lb/>
　費用尚為儉約而國家錢糧亦或有不敷之處故將爾<lb/>
　等俸祿従少定議耳今朕恭承<lb/>
上天垂佑<lb/>
<pb n="KR2f0006_WYG_035-20a"/>
聖祖仁皇帝貽庥天下太平無事數年以來屢登豐稔國<lb/>
　家錢糧頗為饒裕朕為統馭天下萬物之主凡事當周<lb/>
　詳籌畫而行爾䝉古王等以下扎薩克一等台吉以上<lb/>
　之俸令著概行加増一倍賞給再平常一等台吉従前<lb/>
　俱無俸祿今亦著照扎薩克一等台吉等所食百金之<lb/>
　俸賞給此乃朕特行加恩爾等之處朕亦未敢遽為定<lb/>
　例總以國家錢糧之出入敷與不敷為定耳嗣後著戸<lb/>
　部理藩院於每年嵗底將仍給與原俸或加賞之處㑹<lb/>
<pb n="KR2f0006_WYG_035-20b"/>
　同具奏請㫖朕於臨時酌降諭㫖<lb/>
　　　七月己巳<lb/>
上諭禮部暹羅國王遣使逺來貢獻方物具見悃誠朕念<lb/>
　該國逺隔海洋所進方物齎送不易欲酌量裁減以示<lb/>
　恩恤逺藩之意但此次貢物旣已齎送前來難以帶回<lb/>
　本國著照往例收納其常貢土物内有束香安息香袈<lb/>
　裟布疋等在内府無須應用嗣後將此等免其入貢永<lb/>
　著為例該部詳悉行文該國王知之<lb/>
<pb n="KR2f0006_WYG_035-21a"/>
　　　八月丁未福建廵撫劉世明奏呂宋夷船被風飄<lb/>
　　　入閩廣地方<lb/>
上諭内閣呂宋被風夷船既已開往廣東佛山著廣東督<lb/>
　撫查照給與口糧加意撫恤聴其候風回國嗣後凡有<lb/>
　外國船隻遭風飄入内地者俱著該地方官查明縁由<lb/>
　悉心照料動支公項給與口糧修補船隻俾得安全回<lb/>
　其本國以副朕恩恤逺人之至意<lb/>
　　　九月甲午雲貴廣西總督鄂爾泰奏附近雲南之<lb/>
<pb n="KR2f0006_WYG_035-21b"/>
　　　南掌國王島孫貢象二隻<lb/>
上諭内閣南掌國逺在西南徼外従來未通職貢今輸誠<lb/>
　向化甚屬可嘉滇省起送來京之時著沿途地方官䕶<lb/>
　送照看應用夫馬食物著従厚支給以示朕加恵逺人<lb/>
　之至意<lb/>
　　　十月辛亥琉球國中山王尚敬遣陪臣毛鴻基等<lb/>
　　　表謝敕書蟒縀玉器<lb/>
恩並貢方物<lb/>
<pb n="KR2f0006_WYG_035-22a"/>
上諭禮部琉球地處重洋之外奉表修貢逺渉風濤朕心<lb/>
　深為軫念是以従前降㫖令將雍正四年該國王謝恩<lb/>
　所貢儀物准作雍正六年正貢以示恩眷今該國王以<lb/>
　六年正貢之期仍遵定制遣使航海逺來奉表進貢情<lb/>
　詞懇切具見悃忱著將六年進貢之物准作八年正貢<lb/>
　若八年貢物已經遣使起程即准作十年正貢著行文<lb/>
　該國王知之<lb/>
　　　己未<lb/>
<pb n="KR2f0006_WYG_035-22b"/>
上諭禮部朝鮮國王世篤恭順䖍修職貢昔䝉<lb/>
世祖章皇帝軫念藩封特頒<lb/>
敕諭所有應進<lb/>
聖壽冬至元旦表儀俱准於元旦併貢以彰柔逺之至意<lb/>
　近見該國王於領受賞賚等事皆特遣使臣齎表奏謝<lb/>
　朕念該國距京三千餘里貢使往來未免勞費嗣後凡<lb/>
　屬謝恩本章俱著與三大節表一同齎奏不必特遣使<lb/>
　臣永著為例該部即行文該國王知之<lb/>
<pb n="KR2f0006_WYG_035-23a"/>
　　　十一月丙申<lb/>
上諭理藩院八旗遊牧地方甚屬緊要近來總管等仍有<lb/>
　貪婪勒索屬下之事䝉古等雖欲陳訴情由因無廵察<lb/>
　之人即有含寃受抑者亦無處控告著於每年或部屬<lb/>
　司官或監察御史派出一貟令其廵察如有此等之事<lb/>
　即著據實叅奏儻徇庇隐匿被接任之貟查出將廵察<lb/>
　官一併従重治罪其歸化城亦照此派往<lb/>
　　　庚子議政王大臣等議覆署廣東廵撫傅泰奏暹<lb/>
<pb n="KR2f0006_WYG_035-23b"/>
　　　羅國進貢方物並請採買京弓銅線應否採買賞<lb/>
　　　給之處請<lb/>
㫖遵行<lb/>
上諭曰暹羅國逺隔重洋輸誠嚮化恭順修職歴有年所<lb/>
　其所請採買物件著行令該撫採買賞給以示朕嘉恵<lb/>
　逺人之意<lb/>
　　　雍正九年辛亥二月乙巳<lb/>
上諭貝勒頗羅鼐朕為統一天下之主凡四海生靈一視<lb/>
<pb n="KR2f0006_WYG_035-24a"/>
　同仁無分中外乃者附近帕爾城之布魯克巴地方人<lb/>
　等起釁搆兵互相讎殺朕聞之深為不忍軫念於懐爾<lb/>
　能仰體朕意遣使與班禪額爾得尼之使一同前往和<lb/>
　說又遣使宣諭朕之恩徳布魯克巴地方人等遂感悟<lb/>
　息爭輸誠嚮化各帶部落敬順無違且請朕施恩訓誨<lb/>
　朕甚嘉恱布魯克巴地方人等自兹以往宜各守疆界<lb/>
　共相和睦永遵佛教祗奉恩綸如能黽勉力行朕自益<lb/>
　加優眷布魯克巴之諾顔林親齊雷喇布集後身喇嘛<lb/>
<pb n="KR2f0006_WYG_035-24b"/>
　渣色禮布魯克古迹等著加恩賞賜噶碧東羅布喇嘛<lb/>
　率衆先歸尤為可嘉著従優賞給以示朕懐逺嘉順之<lb/>
　至意爾可將此諭㫖宣諭布魯克巴地方人等知之<lb/>
　　　七月庚辰<lb/>
上諭青海王貝勒貝子公台吉等爾等俱係顧實汗之子<lb/>
　孫自祖宗以來依附内地邊疆恪順供職我<lb/>
聖祖仁皇帝視爾等如子孫撫育六十餘年寵遇之隆至<lb/>
　優極渥且念爾等尊崇黄教是以我朝於達賴喇嘛班<lb/>
<pb n="KR2f0006_WYG_035-25a"/>
禪額爾得尼備極恩眷若凖噶爾者暗遣賊兵侵犯西<lb/>
地殺害喇嘛毁滅供器實為黄教之罪人爾等儻違棄<lb/>
先人崇祀之教辜負國家歴沛之恩一家之内興起兵<lb/>
戎以啟賊人僥倖之端雖愚昧之人亦不出此前者羅<lb/>
卜藏丹津聴信流言敢行背叛我朝發兵征𠞰逃竄在<lb/>
凖噶爾處困苦辱耻爾等無不聞知今爾等若到彼處<lb/>
路途如許遥逺馬畜必致疲斃彼豈能為爾等置立産<lb/>
業分與遊牧地方令爾等各統所屬依然保聚乎况凖<lb/>
<pb n="KR2f0006_WYG_035-25b"/>
噶爾四面皆成讎敵終嵗爭戰不休凡用兵之處必置<lb/>
爾等於前虐使任意豈若各守祖父基業永享太平之<lb/>
為得乎爾等若不熟計利害聴伊誑誘之詞依附賊人<lb/>
妄思蠢動將來興師問罪必先及爾等彼時即欲悔禍<lb/>
國法不爾貸也朕所以頻降諭㫖反覆開導令爾等㑹<lb/>
集兵丁小心防守將屬下人早行移入者實冀保全爾<lb/>
等非欲調遣爾等為進𠞰之用也爾等當思朕愛䕶安<lb/>
全之至意詳細曉諭屬下人等合力防範果能遵㫖奉<lb/>
<pb n="KR2f0006_WYG_035-26a"/>
　行朕自大沛恩膏爾等遊牧妻子既無吞併之憂而中<lb/>
　外安居亦永享無窮之福矣<lb/>
　　　九月戊辰<lb/>
上諭理藩院邊疆地方報稱鄂羅斯之郎喀前來鄂羅斯<lb/>
　近來甚屬恭順伊等貨物至楚庫拜星處即行申報而<lb/>
　邊疆地方遲延致使伊等久候時值隆冬其盤費馬畜<lb/>
　未免困苦朕特施恩著理藩院派官一貟於戸部庫内<lb/>
　領銀一萬兩前往賞給以為途中買換馬畜之資<lb/>
<pb n="KR2f0006_WYG_035-26b"/>
　　　庚午<lb/>
上諭四十九旗扎薩克䝉古等爾等於<lb/>
太宗皇帝時即敬順歸降創業之際輔佐効力至於朕身<lb/>
　受恩四世爾等感戴之忱朕所確知爾等之騎射技藝<lb/>
　亦倍勝於凖噶爾但恐爾等之意以喀爾喀逺居絶塞<lb/>
　凖噶爾即有劫掠亦不過及於喀爾喀爾等可置於度<lb/>
　外不知喀爾喀之王台吉俱係爾等成吉思汗之苖裔<lb/>
　一姓之兄弟也凖噶爾者自元朝背叛至今世為爾等<lb/>
<pb n="KR2f0006_WYG_035-27a"/>
　讎敵喀爾喀乃衆扎薩克之屏障可置於度外乎従前<lb/>
皇考親自領兵在圖拉昭莫多地方滅噶爾丹保全喀爾<lb/>
　喀者亦為爾衆䝉古也其後䇿妄阿喇布坦之兵來侵<lb/>
　哈宻被我兵擊敗來擾吐魯畨被我兵𠞰殺又暗使䇿<lb/>
　零敦多卜等襲破西藏<lb/>
皇考為爾衆䝉古奉佛之地遣將興師破賊定藏今朕於<lb/>
　兩路駐劄大兵亦為爾内外之䝉古也嗣後王台吉與<lb/>
　弁兵等果能出羣効力朕自従優議叙并賜與世襲巴<lb/>
<pb n="KR2f0006_WYG_035-27b"/>
　圖魯達爾漢之號使令名垂於永逺凖噶爾事定之後<lb/>
　干戈永息長享太平之樂矣勉之勉之<lb/>
　　　十月戊午<lb/>
上諭大學士等八旗察哈爾俱累世効力之舊人従前征<lb/>
　討南方𠞰滅噶爾丹並随圍出獵以及數年用兵於凖<lb/>
　噶爾宣力之處不可枚舉此次達什率領察哈爾兵一<lb/>
　千名較衆先到軍營又擊敗凖噶爾賊人䇿零敦多卜<lb/>
　等奪回駝馬等物甚屬可嘉昨厄魯特大臣來京奏稱<lb/>
<pb n="KR2f0006_WYG_035-28a"/>
　舊察哈爾人等之生計反不如新厄魯特等語朕聞之<lb/>
　惻憫今沿邊居住之䝉古並王大臣等馬羣之䝉古多<lb/>
　有伊主不能養贍者似此生計艱難朕心不忍爰命大<lb/>
　臣前往查勘令伊等各得養贍將朕此㫖通行傳諭<lb/>
　　　十一月丙寅<lb/>
上諭喀爾喀汗王貝勒貝子公扎薩克台吉並各屬下人<lb/>
　等近日凖噶爾賊夷噶爾丹䇿零寄信與王喇嘛扎卜<lb/>
　稱喀爾喀厄魯特法教相同本屬和好及噶爾丹博碩<lb/>
<pb n="KR2f0006_WYG_035-28b"/>
　克圖時失睦既而我父追念前好曽屢奏<lb/>
皇帝乞將喀爾喀青海復舊安置今<lb/>
皇帝欲將我如喀爾喀青海入於旗下佐領之内給與封<lb/>
　號以故我等興兵至此若能成事則將喀爾喀青海照<lb/>
　舊安置即不能成事亦不令統屬於人等語此實係賊<lb/>
　夷姦詐離間之詭計従前爾喀爾喀人等被噶爾丹戰<lb/>
　敗以致失地我<lb/>
聖祖皇考憫念爾等歸誠存恤愛養將喀爾喀諾顔等按<lb/>
<pb n="KR2f0006_WYG_035-29a"/>
　伊原品封為汗王貝勒貝子公扎薩克屬下人等俱各<lb/>
　賜生業安享富饒令歸原遊牧處爾等之感恩報徳同<lb/>
　心効力乃人所共悉者凖噶爾賊夷出狂悖之言借安<lb/>
　置爾等為詞欲肆行擾亂即論爾等之封號親王郡王<lb/>
　貝勒貝子等爵位俱係我朝冊封宗室子孫兄弟之號<lb/>
　其餘臣下雖効力立功並無封貝子之例惟四十九旗<lb/>
　扎薩克成吉思汗之後博爾濟錦氏台吉等誠心歸順<lb/>
　我<lb/>
<pb n="KR2f0006_WYG_035-29b"/>
太宗皇祖俱賜以宗室封號視如骨肉結為姻親累世寵<lb/>
　榮何嘗視為奴僕乎至編設旗分佐領亦欲其易於查<lb/>
　考以便加恩並恐扎薩克等互起爭端之故今已及百<lb/>
　年何嘗役使爾等一人乎自分旗以來爾喀爾喀之鄂<lb/>
　托克達魯哈等屬便於查管遇饑饉則賑濟之行圍出<lb/>
　兵則厚賞之可有催徵之事乎此亦爾等所共知者凖<lb/>
　噶爾賊夷姦詐狡獪外托黄教而擾亂藏地違背教原<lb/>
　口雖稱為青海喀爾喀兩家而又搶掠爾等將胡土克<lb/>
<pb n="KR2f0006_WYG_035-30a"/>
　圖俱欲搶奪姦惡極矣且凖噶爾一姓自鄂爾栢克尼<lb/>
　古勒蘇克齊汗之後興兵擾亂諸部落殘殺博爾濟錦<lb/>
　氏㡬至斷絶至今讎怨未已今䇿零敦多卜前來被爾<lb/>
　喀爾喀等𠞰殺敗遁賊夷懐恨必深思欲報復乗隙擾<lb/>
　亂若賊夷之事不定則爾喀爾喀不得安衆䝉古亦不<lb/>
　得安朕是以不惜國帑發數萬大兵逺行征𠞰綏靖邊<lb/>
　圉祇為爾等生全之計也爾屬下人等宜仰體朕心各<lb/>
　加奮勉藉朕威力效法此次進兵之王貝勒貝子公台<lb/>
<pb n="KR2f0006_WYG_035-30b"/>
　吉等朕必為爾等𠞰滅賊夷永保安寧前者噶爾丹作<lb/>
　亂時爾等互為搶掠盗竊今又有搶掠盗竊者此種惡<lb/>
　習甚屬愚賤其務力為悛改且爾等既屬内地多年共<lb/>
　知法度若舎棄遊牧擅行掠竊干犯王章何不力戰賊<lb/>
　夷立功雪耻乎即爾等歸順賊夷亦斷不能保全爾等<lb/>
　令爾等安享也爾等宜熟計之<lb/>
　　　雍正十年壬子三月己卯<lb/>
上敕諭喇達克汗徳中納木扎爾朕統御寰區内外視為<lb/>
<pb n="KR2f0006_WYG_035-31a"/>
　一體凡撫恤逺人奬勵恭順懲治悖逆皆朕分内事也<lb/>
　爾徳中納木扎爾遣使向辦理藏務大臣等呈稱臣惟<lb/>
　以辦理國事尊崇佛教量力行走探取葉爾啟木凖噶<lb/>
　爾處信息報知貝勒頗羅鼐轉行奏達乞早降恩諭等<lb/>
　語朕覽之甚為嘉恱従前因爾父尼瑪納木扎爾與貝<lb/>
　子康濟鼐同心報効朕已沛恩膏今爾亦效法爾父與<lb/>
　貝勒頗羅鼐一體効力甚屬勤勞嗣後益加黽勉以紹<lb/>
　前徽則永享朕恩於無既矣兹特頒恩賜賞給縀疋等<lb/>
<pb n="KR2f0006_WYG_035-31b"/>
　物爾其祗領特諭<lb/>
　　　八月庚午辦理藏務侍郎僧格等奏巴爾布國雅<lb/>
　　　木布葉楞庫庫穆三汗奉表進貢方物<lb/>
上敕諭巴爾布國雅木布葉楞庫庫穆三汗據爾等奏稱<lb/>
　従前不知内地禮儀未遂觀光之志今遣使朝覲恭請<lb/>
　訓諭進貢之物不多略盡恭敬之忱等語朕為天下主<lb/>
　一視同仁爾等汗越在邊逺自古未通華夏慕朕仁化<lb/>
　萬里輸誠朕甚嘉恱所進方物悉已收納苐念道路遥<lb/>
<pb n="KR2f0006_WYG_035-32a"/>
　逺往返艱難爾使臣即由西藏遣回爾等汗但與西藏<lb/>
　貝勒頗羅鼐協力和衷維持黄教以副朕普育羣生之<lb/>
　至意特賜縀疋玻璃磁器各種一併發往<lb/>
　　　十月辛酉理藩院奏杜爾伯特固山貝子班珠爾<lb/>
　　　等三旗地畝歉收請賞給米石並借給買米銀兩<lb/>
上諭曰若俟行文扎薩克等行查未免遲延其扎魯特兩<lb/>
　處地方著派出侍衞達哈蘇並戸部司官一貟帶銀一<lb/>
　萬兩到彼將家口數目查明賞賑杜爾伯特與黒龍江<lb/>
<pb n="KR2f0006_WYG_035-32b"/>
　相近著速行文將軍卓爾海㑹同該處御史將杜爾伯<lb/>
　特䝉古人等家口數目查明或動用倉榖或動用庫銀<lb/>
　酌量賞給<lb/>
　　　雍正十一年癸丑七月庚辰<lb/>
上諭辦理軍機大臣等據侍衞達哈蘇奏稱科爾沁公喇<lb/>
　嘛扎卜旗分並無牲畜其貧苦人等止有六月至八月<lb/>
　米糧今年種榖無多又經亢旱無收等語朕思此所種<lb/>
　之榖即使全收亦不足養贍數千人口恐至饑饉流散<lb/>
<pb n="KR2f0006_WYG_035-33a"/>
　不可不預為籌畫伊等與何處相近即動支彼處米榖<lb/>
　賑濟及如何養贍俾得過冬之處爾等查議具奏<lb/>
　　　八月丁丑<lb/>
上諭理藩院喀喇沁王伊達木扎卜等旗分田榖歉收著<lb/>
　派侍衞司官各一貟前往查勘實在貧人按名賑給再<lb/>
　貝勒僧滚扎卜等旗分地畝雖稱五六分以上收成不<lb/>
　等或其中亦有乏食不能餬口者著一併查出酌量賞<lb/>
　給<lb/>
<pb n="KR2f0006_WYG_035-33b"/>
　　　雍正十二年甲寅十一月庚子<lb/>
上諭辦理軍機大臣等據哈宻貝子額敏奏稱所屬回民<lb/>
　等有可種四百石榖之地現在軍營屯田界内願將此<lb/>
　作為官地等語哈宻地方悉皆朕土無俟伊等獻納且<lb/>
　大兵既撤之後此地皆可留與哈宻亦斷無因其獻地<lb/>
　另行安置民人之理但此地現與官地交錯若不允其<lb/>
　所請照舊令回民耕種難免互相爭角儻收為官地又<lb/>
　係回民生計所資朕意或另賞伊等地畝及牛具秄種<lb/>
<pb n="KR2f0006_WYG_035-34a"/>
　或每嵗將應得榖石折給銀兩之處著署大將軍查郎<lb/>
　阿等就近查議<lb/>
　　　雍正十三年乙卯六月壬辰福建提督王郡奏呂<lb/>
　　　宋國以麥收歉薄今附洋船載榖二千石銀二千<lb/>
　　　兩海參七百斤來厦賣銀糴麥查五榖不許出洋<lb/>
　　　律有明禁今呂宋以榖易麥請<lb/>
㫖欽定<lb/>
上諭内閣朕統御寰區内外皆為一體呂宋雖隔重洋朕<lb/>
<pb n="KR2f0006_WYG_035-34b"/>
　心並無岐視國家之所以嚴禁五榖不許出洋者乃杜<lb/>
　姦商匪類私販私載暗生事端之弊若該國偶然缺少<lb/>
　米糧以實情奏聞於朕朕尚酌量豐餘以濟之今呂宋<lb/>
　以麥收歉薄載榖易麥更為情理之當従者著該督撫<lb/>
　等轉飭有司按照榖麥時價均平糶糴不許内地之人<lb/>
　抑勒欺詐俾畨船載麥回國以濟其用並將朕㫖傳諭<lb/>
　來商知之<lb/>
<pb n="KR2f0006_WYG_035-35a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0006_WYG_035-35b"/>
　<lb/>
　<lb/>
　<lb/>
　<lb/>
　<lb/>
　<lb/>
大清世宗敬天昌運建中表正文武英明寛仁信毅大孝<lb/>
至誠憲皇帝聖訓卷三十五<lb/>
</p>
<p>
</p>
  </div>
</body>
</text>
</TEI>
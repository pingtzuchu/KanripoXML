<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0006_WYG_020-1a"/>
　欽定四庫全書<lb/>
大清世宗敬天昌運建中表正文武英明寬仁信毅大孝<lb/>
至誠憲皇帝聖訓卷二十<lb/>
　　　訓臣工二<lb/>
　　　雍正五年丁未正月甲辰<lb/>
上諭内閣覽諸王大臣等奏稱河水澄清二千里期逾兩<lb/>
　旬為從來未有之瑞懇請陞殿慶賀朕嘗言天下至大<lb/>
　庻務至繁斷非人主一身所能經理必賴内外臣工協<lb/>
<pb n="KR2f0006_WYG_020-1b"/>
　力贊襄然後可以成一道同風之盛若上有凉德之主<lb/>
　而下皆臯夔稷契之臣則工虞水火佐理有人政務亦<lb/>
　不患其不舉若上有堯舜之主而下皆共工驩兜之輩<lb/>
　則耳目股肱無所資藉政務亦必至於廢弛故人君之<lb/>
　道以得人為要而人臣之道以奉職為先此一定之理<lb/>
　也朕統臨萬方雖刻刻有勵精圖治之念然必賴内外<lb/>
　臣工共矢公忠各殫才力然後有實政實效及於吏治<lb/>
　民生方可以感<lb/>
<pb n="KR2f0006_WYG_020-2a"/>
天和而錫繁祉不然則朕雖有勤政之念豈能事事躬親<lb/>
　辦理也今見數年之中荷蒙<lb/>
上天<lb/>
皇考黙佑疊錫嘉祥兹又有河清之上瑞朕細推天人感<lb/>
　應之理自非無因當由内外臣工能體朕宵衣旰食之<lb/>
　懷洗陽奉隂違之習分猷効職有數端之善上合<lb/>
昊天<lb/>
皇考之心是以錫兹福慶以勵將來爾等試再思之人事<lb/>
<pb n="KR2f0006_WYG_020-2b"/>
　甫修僅有數端之善即邀<lb/>
上天<lb/>
皇考之嘉貺若此倘能益竭忠誠事事皆善則其獲福又<lb/>
　當何如或由此而侈然自足怠惰前修則其獲譴又當<lb/>
　何如可不慎乎可不懼乎况天道惡盈朕心方且因此<lb/>
　益加戒儆所請慶賀典禮朕必不行朕念君臣之間實<lb/>
　屬一體<lb/>
上天<lb/>
<pb n="KR2f0006_WYG_020-3a"/>
皇考既垂訓於朕朕即以此訓及諸臣<lb/>
上天<lb/>
皇考既錫福於朕朕即以此福及諸臣凡屬京官自大學<lb/>
　士尚書以下主事以上内大臣都統前鋒統領護軍統<lb/>
　領步軍統領以下叅領以上凡屬外官自督撫以下知<lb/>
　縣以上武官自將軍提鎮以下叅將以上俱著加一級<lb/>
　其王公等管理部院都統事務者應如何加恩之處著<lb/>
　宗人府議奏自兹以徃内外臣工當益加黽勉精白乃<lb/>
<pb n="KR2f0006_WYG_020-3b"/>
　心和衷共濟矢勤矢慎秉公去私凛<lb/>
天鑒之匪遥念感應之不爽以至誠至敬仰承<lb/>
上天<lb/>
皇考之眷佑則受福孔多永永勿替矣勉之勉之<lb/>
　　　八月庚子<lb/>
上諭大學士九卿等天下庻務殷繁斷非一人所能辦理<lb/>
　朕宵旰勤勞勵精圖治而分猷贊理之任實於爾諸大<lb/>
　臣是賴為大臣者必湏視國事如家事方可謂之公忠<lb/>
<pb n="KR2f0006_WYG_020-4a"/>
不負朕股肱心膂之寄如爾等自理家務必商酌盡善<lb/>
措置得宜斷無漫然為之聽其錯誤不為釐正之理至<lb/>
於敎導家人約束奴僕其分别優劣賞罰寬嚴之間爾<lb/>
等亦斷無率意而行之事而獨至辦理公事之時類多<lb/>
茍且塞責漫不經心或隨衆畫題畫行而於其中之原<lb/>
委曲折茫然不知或心知其不可而瞻顧不肯直言以<lb/>
為非我一人之事不如隨班逐隊以免是非至於接待<lb/>
屬員如同僚友平時不辨别其是非不督責其過失及<lb/>
<pb n="KR2f0006_WYG_020-4b"/>
至甄别之際又復瞻徇情面曲直不分種種陋習皆部<lb/>
院大臣所不能免古人云公爾忘私國爾㤀家言人臣<lb/>
既以身許國即當置家事於不問也今縱不能如古人<lb/>
之體國奉公㤀私㤀家亦安可視國事家事截然分為<lb/>
兩途而輕重疎密其相去若是之逺哉庸臣具臣之習<lb/>
切宜深戒朕日以良臣名臣之道期望大臣爾等慎勿<lb/>
菲薄自待重負朕期望之心至於諸臣存心之誠偽朕<lb/>
觀其陳奏之言辦理之事即可洞悉其隱微或改變初<lb/>
<pb n="KR2f0006_WYG_020-5a"/>
　心或屏除舊習朕一見無不知之不可不自勉也夫人<lb/>
　臣之弊莫大於迎合上意此朕所深惡而日加訓誡者<lb/>
　朕欲大小臣工俱為好官爾等若欲迎合朕意何不即<lb/>
　以勉為好官為迎合之首務則朕之心慰爾等亦無負<lb/>
　於朕矣<lb/>
　　　庚戌八旗都統帶領各旗副佐領引<lb/>
見<lb/>
上諭八旗人員乃國家根本所關甚重養育敎誨不可少<lb/>
<pb n="KR2f0006_WYG_020-5b"/>
　懈佐領者乃統轄一佐領之人俾佐領下人等皆不失<lb/>
　生計不染惡俗養之敎之使趨於善莫要於佐領爾等<lb/>
　理宜為國家宣力正己率物敎育所轄佐領下人佐領<lb/>
　内有原管佐領有世管佐領有公中佐領原管佐領乃<lb/>
太祖<lb/>
太宗時爾等之祖或率所部來歸或戰陣有功賞賜人口<lb/>
　各編為佐領令其管理是爾等與佐領下人同是滿洲<lb/>
　其中亦有從爾等之祖宣力國家得受世職逮於子孫<lb/>
<pb n="KR2f0006_WYG_020-6a"/>
爾等理宜骨月視之若自以為原管佐領將佐領下人<lb/>
視同奴隸而陵賤之豈惟國法不容亦敗汝祖勤勞所<lb/>
立之基業矣世管佐領因爾等之祖曾宣力國家或人<lb/>
材可用善於管轄故令其管理佐領世世相𫝊以至於<lb/>
爾等之身爾等理宜將佐領下人愛惜訓誨念爾祖之<lb/>
勤勞以永保累世所管之佐領也再管公中佐領之人<lb/>
特以其能理佐領之事能敎佐領下人是以揀選令其<lb/>
管理益宜視佐領下人如同手足誘掖訓導誠切肫篤<lb/>
<pb n="KR2f0006_WYG_020-6b"/>
則佐領下人無不成就佐領内事無不辦理矣夫佐領<lb/>
之管佐領下人無異州縣之於百姓州縣所轄地方或<lb/>
百里有餘或幾二百里户口人民不下數萬徴糧斷訟<lb/>
事件繁多然猶可為地方興利除弊懲惡勸善俾庶民<lb/>
各遂其生一佐領下滿洲多不及二百人少或七八十<lb/>
人計户不過四五十家世為同里孰守分節儉孰越禮<lb/>
奢侈孰孝弟勤學孰妄亂生事諒無有不知者也管佐<lb/>
領之人誠於佐領内之善者奬勸優待薦舉以鼔勵之<lb/>
<pb n="KR2f0006_WYG_020-7a"/>
則善者益樂為善其劣者視如子弟初敎之不改再則<lb/>
斥辱之誠如此愛惜而訓誨之雖係下愚亦必中心省<lb/>
悟倘有賦性頑劣怙終不悛者即申詳叅領都統等懲<lb/>
戒之或送部治罪以警衆人則佐領下頑梗之徒咸懼<lb/>
而不敢為非矣今佐領内或有不肖之人自恃身為佐<lb/>
領陵虐佐領下人不論是非恣意妄行其或昏懦怠惰<lb/>
之輩將佐領事盡諉之驍騎校領催轉相𫝊示其或貪<lb/>
鄙之輩不知愛惜反貪小利而朘刻之則佐領下人何<lb/>
<pb n="KR2f0006_WYG_020-7b"/>
由心服何由成就是以朕今特令每佐領設副佐領一<lb/>
員協同佐領辦事和衷共濟倘副佐領目無佐領不問<lb/>
事理肆行無忌該佐領即申詳都統若佐領與佐領下<lb/>
人結黨目無副佐領朦朧作弊副佐領亦即申詳都統<lb/>
不可彼此瞻徇情面爾等以朕訓旨謹識於心將佐領<lb/>
下人教育約束勉習文武之業副朕樂育八旗人材之<lb/>
至意<lb/>
　　十月癸卯<lb/>
<pb n="KR2f0006_WYG_020-8a"/>
上諭滿漢文武大臣等凡為國家大臣者非爵位崇顯體<lb/>
　貌魁梧之謂必其胸襟識量所見者大方可謂之大臣<lb/>
　朕觀諸臣中有器量小者見朕賞賜則欣喜不勝見於<lb/>
　詞色夫受賞而欣喜若此則受罰必怨忿於心矣朕之<lb/>
　賞罰悉出大公總視乎其人之自取受賞者當思所以<lb/>
　致賞之由竝思所以不愧乎賞之道則可以常保其恩<lb/>
　賞受罰者當思所以致罰之由竝思所以免罰之道則<lb/>
　可以不至於再罰矣<lb/>
<pb n="KR2f0006_WYG_020-8b"/>
　　　雍正六年戊申九月甲戌<lb/>
上諭内閣大凡為臣者必以報稱君上為心而不得有瞻<lb/>
　顧身家之念古聖賢之教忠皆是道也蓋在平時則正<lb/>
　其誼不謀其利明其道不計其功孝弟忠信一一皆盡<lb/>
　其實而不可有一毫之虛假及乎居官則國爾忘家公<lb/>
　爾忘私盡屏其偏陂黨同之習悉去其沽名市恵之念<lb/>
　此之謂實心任事而智名勇功於是乎出矣夫臣下之<lb/>
　用心在上未有不洞燭其隱微者古之良臣有嘉謀嘉<lb/>
<pb n="KR2f0006_WYG_020-9a"/>
　猷則入告於内而順應於外其誠意之交孚何如其懇<lb/>
　摯茍或挾詐任術飾貌修文隱微有潛伏之私則必不<lb/>
　能忠敬以事上而上有不知其情偽者乎凡學古入官<lb/>
　者宜矢之以至誠將之以篤敬秉虛公以揆大中之則<lb/>
　務正直以遵王道之平存忠君為國之實心務立身行<lb/>
　道之大本以此自勉更以此交勉則可以成明良一德<lb/>
　之盛矣<lb/>
　　　十月甲午<lb/>
<pb n="KR2f0006_WYG_020-9b"/>
上諭諸王大臣等易經謙卦之辭曰天道虧盈而益謙地<lb/>
　道變盈而流謙鬼神害盈而福謙人道惡盈而好謙蓋<lb/>
　滿則招損謙則受益此一定不易之道古聖人所以惓<lb/>
　惓垂訓也人之所以能謙尤在於公而不私和而不同<lb/>
　周書之示誡則曰以公滅私虞書之陳謨則曰同寅協<lb/>
　恭和衷哉公私和同之間實君子小人之所由分凡人<lb/>
　立身行己待人接物未有不嚴辨於此而可以無失者<lb/>
　也朕日以公和訓誨諸臣而能遵奉者少爾等同為國<lb/>
<pb n="KR2f0006_WYG_020-10a"/>
家大臣彼此實屬一體若見彼有錯誤之處即當密告<lb/>
之令其悛改而聽受之人黙感其意即改其愆方為正<lb/>
理今則見人有錯誤於背後譏誚之而當面且作襃揚<lb/>
之詞間有箴規過失者聽者不但不感且從而怨恨之<lb/>
身為國家大臣豈可蹈此等陋習子路人告之以有過<lb/>
則喜其樂於聞過者正其勇於改過也今人能自知其<lb/>
過者甚少如朕降旨詰責處分之人伊等心中尚懷怨<lb/>
望不能省愆何况朋友箴規之言安能欣然聽受乎易<lb/>
<pb n="KR2f0006_WYG_020-10b"/>
曰君子以虛受人周子通書曰無欲則靜虛動直蓋凡<lb/>
人之心虛則明有所蔽錮則昏人有欲求好之心尚流<lb/>
於偏而不得其正况心意之間全是一團私欲蒙蔽其<lb/>
顛倒錯亂可勝言乎諸臣能公則可以袪意念之私能<lb/>
和則可以去阿比之習既公且和則自然能謙能虛於<lb/>
已則樂受規勸之言於人則能盡直諒之道人已之間<lb/>
兩得之矣<lb/>
　　十一月己巳廣東將軍蔡良叅奏左營中軍副將<lb/>
<pb n="KR2f0006_WYG_020-11a"/>
　　　金國泰右營遊擊吳廷元酗酒不職<lb/>
上諭兵部廣東文武官員每以飲酒宴會為事相習成風<lb/>
　今將軍標下將弁羣聚酗飲致相争毆此風不改官箴<lb/>
　安在書經以三風十愆儆於有位曰敢有恒舞於宫酣<lb/>
　歌於室時謂巫風又曰卿士有一於身家必喪古訓所<lb/>
　垂豈非官方之炯戒嗣後該督撫將軍應將屬員嚴加<lb/>
　申飭其或不悛即行叅處大凡居官者或遇節令之期<lb/>
　或有喜慶之事設酒開筵原所不禁若以酒食遊戲徴<lb/>
<pb n="KR2f0006_WYG_020-11b"/>
　逐應酬不惟玩愒時日廢弛政務并起争忿結怨之端<lb/>
　有闗大體各省文武大臣俱宜約束屬員時加訓誨庶<lb/>
　於風俗官方竝有裨益<lb/>
　　　雍正七年己酉五月丙午<lb/>
上諭内閣屢年以來朕以天人相感之理諄諄曉諭内外<lb/>
　臣工蓋朕實切敬<lb/>
天勤民之念於寤寐之中而確見其感應之不爽尤願各<lb/>
　省督撫有封疆之重任者體朕此心至誠至敬各盡其<lb/>
<pb n="KR2f0006_WYG_020-12a"/>
　道以為感格<lb/>
上天之本惠我蒸民共登袵席朕竝非以年榖之順成有<lb/>
　意歸美於大吏亦非以雨暘之差忒强欲卸責於臣工<lb/>
　也假使為督撫者因朕有地方豐歉由於吏治得失之<lb/>
　諭旨而欲自彰其善自護其短於奏報秋成或有溢美<lb/>
　之詞於奏報歉收或有諱災之意則事<lb/>
天為不誠事君為不忠臨民待下為不仁不信有此數端<lb/>
　而欲荷<lb/>
<pb n="KR2f0006_WYG_020-12b"/>
上天嘉祐錫福凝禧有是理乎况粉飾一己之聲名而不<lb/>
　顧生民之休戚其何以對所屬之官民而無愧怍乎朕<lb/>
　留心體察覺近來督撫等之奏報年榖間有此弊不得<lb/>
　不通行曉諭以防其漸在爾督撫等返躬自思有則改<lb/>
　之無則加勉况朕之見聞甚廣訪察維勤倘掩飾於此<lb/>
　而敗露於彼豈不自取朕之輕視乎人臣事君之道惟<lb/>
　以誠實無欺為本爾督撫等其共勗之<lb/>
　　　七月辛未<lb/>
<pb n="KR2f0006_WYG_020-13a"/>
上諭都察院凡人臣辦事務湏秉公持正不可存一恐懼<lb/>
　好樂之心若先有恐懼好樂之心則心既不得其正事<lb/>
　必不能合中或太過或不及皆非中庸之道所謂中庸<lb/>
　者本日用常行之事即至當不易之理而人每多習而<lb/>
　不察也且人臣事君尤當至誠不欺若稍存欺心便是<lb/>
　獲罪於天試觀大姦大惡之人天不遽加之顯報必俟<lb/>
　其罪惡貫盈全體敗露然後降之災殃以昭著於天下<lb/>
　後世爾等必先問心若果能不愧幽獨方可質諸大廷<lb/>
<pb n="KR2f0006_WYG_020-13b"/>
　廣衆遇事又必湏審定是非不可偏執已見自以為是<lb/>
　如辦一事初信為是者寧可再加詳審將他事比較竝<lb/>
　將他人議論詳酌或有未協之處必求至是而後行蓋<lb/>
　天下自有公是公非必心無私曲方能辨别是非凡被<lb/>
　他人所惑溺愛不明其為害尚小蓋以人為憑可冀有<lb/>
　時覺悟倘自身溺愛不明其為害也更甚而覺悟體察<lb/>
　也尤難夫心懷偏私則一己之是非已不能定又何能<lb/>
　定他人之是非乎大凡立心行事必從根本上用力方<lb/>
<pb n="KR2f0006_WYG_020-14a"/>
　能有濟若専務枝葉雖費盡心思於事無裨朕辦理天<lb/>
　下事務廓然大公因事制宜實不預立成見爾等凡有<lb/>
　條奏如果有益於國計民生朕自採納若預揣朕意曲<lb/>
　為迎合或袒庇瞻徇畏首畏尾不惟於國家政事無補<lb/>
　實難逃朕之洞察在國法何得寛貸也總之人情任勞<lb/>
　易任怨難任怨之事不獨在臣工即為君者亦然但存<lb/>
　心合乎天理雖有一二無知之輩肆為怨謗久之天下<lb/>
　後世自有公論爾等果能公忠為國目下即被小人怨<lb/>
<pb n="KR2f0006_WYG_020-14b"/>
　尤日久自然消釋<lb/>
上天必加垂佑人主必能體察爾等敬聆諭旨各思奮勉<lb/>
　勿負朕教誨之至意<lb/>
　　　雍正八年庚戌九月戊辰<lb/>
上諭内閣自古為治之道在於和衷孟子曰天時不如地<lb/>
　利地利不如人和蓋天下之事未有不和而能有成者<lb/>
　果能和矣則天地神明尚覺吸呼可通而况於人乎然<lb/>
　能和之道惟在於公公則必不至於不和不公則斷不<lb/>
<pb n="KR2f0006_WYG_020-15a"/>
能和此又一定不易之理朕所日日訓誨天下臣民而<lb/>
望其洗心滌慮信受奉行以共享昇平之福也文武雖<lb/>
屬兩途然同在一省一方之中同辦國家之事則不但<lb/>
有同舟之誼實如手足臂指之同在一身也人身一體<lb/>
不適則百骸皆為之不寧此亦顯而易見者奈何為私<lb/>
欲蔽錮而任肢體之互相戕賊以貽腹心之患乎數年<lb/>
以來朕留心體察内外同事臣工頗能遵朕諭旨勉矢<lb/>
和衷之義即文武各官同在一方而各殫其職無争競<lb/>
<pb n="KR2f0006_WYG_020-15b"/>
嫉忌之念者亦多有之此皆人心風俗之善亦該省文<lb/>
武大臣實心表率化導之功也惟有廣東一省惡習相<lb/>
沿頹風難挽文與武既分為兩黨而文與文武與武又<lb/>
各分為一黨如楊文乾石禮哈常賚阿克敦官逹之互<lb/>
相排陷仇怨相尋則皆方願瑛一人從中播弄之所致<lb/>
至於文武彼此告訐之言不可殫述文官則言武職諸<lb/>
員或向知府包攬漏税或向州縣囑託人情稍不如意<lb/>
即出謗言以勤謹辦事者為過於躁急以不徇私情者<lb/>
<pb n="KR2f0006_WYG_020-16a"/>
為擅作威福又如兵米一項地方有司給與本色而營<lb/>
弁以不能折價為憾徃徃蓄怨於心此文員陳訴之大<lb/>
概也武官則言文職諸員貪鄙居心黨援不解恃有承<lb/>
審之柄藐視武途大小有司夤縁交結武弁若拂其意<lb/>
即啟釁端以為報復之計常有武職查拏違禁之事如<lb/>
賭博私宰等𩔖而文員則置若罔聞或徇情釋放又如<lb/>
礦山聚衆至數千人係府縣官員之家人勾引奸徒開<lb/>
採希圖重利武弁遣兵驅逐以致結怨益深此武弁陳<lb/>
<pb n="KR2f0006_WYG_020-16b"/>
訴之大概也年來似此等語達於朕聽者不止數處亦<lb/>
不止數人雖出於怨懟之口不足盡信然亦未必皆全<lb/>
無影響之談爾文武各員自思之膺國家簡命之榮受<lb/>
管轄兵民之寄乃以營私網利之故相傾相軋效市井<lb/>
無賴小人之所為而置人心風俗官方戎政於不問爾<lb/>
等不自知愧朕實為爾等愧之也况督撫藩臬而有袒<lb/>
護文官之心則武弁必有被其屈者矣提督總兵而有<lb/>
袒護武弁之心則文員必有受其枉者矣文員而有袒<lb/>
<pb n="KR2f0006_WYG_020-17a"/>
護百姓之心則必有無辜受累之兵丁矣武弁而有袒<lb/>
護兵丁之心則必有無辜受累之百姓矣不和之故由<lb/>
於不公不公之害至使官弁兵民竝受其困為臣工者<lb/>
尚可狃於故習而不猛省速改乎廵撫統率全省文員<lb/>
提督統率通省武弁至於總督則兼文武而統轄之者<lb/>
果能秉公持正無黨無偏以己身為庶官之坊表而又<lb/>
時時宣揚朕諭俾其儆戒提撕若遇屬員有争競告訐<lb/>
之事則以理判其曲直不存文武偏向之見過小者切<lb/>
<pb n="KR2f0006_WYG_020-17b"/>
加戒飭過大者即入彈章俾强弱不得相陵是非無或<lb/>
倒置如此而屬員有不革面革心嚮風率教者無是理<lb/>
也朕今再頒諭旨通行曉諭著該督撫等遵照刋刻通<lb/>
省文武大小官弁各給一道俾令朝夕觀覽改前愆而<lb/>
敦善行倘再有蹈襲故轍罔知悛悔者則是㝠頑不靈<lb/>
自違越於德教之外矣國法具在本人自無所逃而文<lb/>
武大臣表率無方訓導不力有忝封疆之任負朕倚任<lb/>
之恩亦定行嚴加處分不稍寬貸觀風整俗使亦當留<lb/>
<pb n="KR2f0006_WYG_020-18a"/>
　心稽察可也<lb/>
　　　雍正十年壬子閏五月甲午<lb/>
上諭八旗官員人等昔人云和氣致祥乖氣致異此天人<lb/>
　相感之至理古今不爽朕以此訓導天下臣民至詳且<lb/>
　悉矣去夏今春京師亢旱地猶微動未息朕戒慎恐懼<lb/>
　思過省愆幸邀<lb/>
上天慈恩錫以霖雨不致大為災患然所以垂象示儆必<lb/>
　有由來朕留心體察於旗人得一二事似有抑鬱不舒<lb/>
<pb n="KR2f0006_WYG_020-18b"/>
　之氣以致上干<lb/>
天怒朕不得自寬衆亦各應自省也如用兵凖噶爾一節<lb/>
　八旗將士逺役於外父母妻子愁望於家或者以為朝<lb/>
　廷不惜士卒有此可已而不已之舉不知凖噶爾賊夷<lb/>
　狡獪兇頑世濟其惡擾害我臣服之蒙古窺伺我西北<lb/>
　之邊疆若不加創懲則蒙古不獲安居邊塞不能寧謐<lb/>
　我八旗之人尚得優游燕處度外置之乎是知<lb/>
皇考經理於前朕紹述於後皆出於萬不得已竝非窮兵<lb/>
<pb n="KR2f0006_WYG_020-19a"/>
　黷武欲拓地開疆而疲勞將士於沙漠窮荒之地也觀<lb/>
　近日賊夷跳梁之狀以我朝大兵駐劄邊境而猶心懷<lb/>
　覬覦敢肆狂逞則從前雖欲棄置不問以圖息事寧人<lb/>
　其可得乎我滿洲八旗人等素有忠義之心勇敢之氣<lb/>
　爾等祖父自從龍入闗以及各處征討削平冦亂皆以<lb/>
　捐軀致命為榮以老死牖下為耻今乃承平日久習於<lb/>
　宴安因數年之征戍即生愁怨之心而忘乃祖乃父之<lb/>
　勞績何志氣隳惰自暴自棄一至於此乎從來急公殉<lb/>
<pb n="KR2f0006_WYG_020-19b"/>
　難者享千古不朽之榮名而奏凱獻功者膺國家寵褒<lb/>
　之爵賞豈但出征弁兵當勇徃争先即其父母妻子亦<lb/>
　當深知大義遏抑私情務其遠大則忠君報國之悃誠<lb/>
　必䝉<lb/>
上天垂鑒黙加福祐大功可以立成凡列在戎行者均受<lb/>
　國家逾格之恩澤矣又如催追虧空一節聞八旗人等<lb/>
　亦以為苦累獨不思居官之人侵盜國帑剝蝕民膏律<lb/>
　以國法皆在不赦之列朕以習染既久人數衆多不忍<lb/>
<pb n="KR2f0006_WYG_020-20a"/>
　加戮特從寬典勒追還項以儆將來使知侵盜横取之<lb/>
　物不足以長子孫庶可以止姦貪而厲廉耻此朕之苦<lb/>
　心實欲為人心風俗計也若云朕為財物計而為此綜<lb/>
　核之事獨不思十年以來朕之減除正賦蠲免積逋與<lb/>
　夫興修工程賑濟賞賚加惠於官弁兵民者所費不下<lb/>
　數千萬曾無吝惜豈有惟與旗人較量錙銖之理哉且<lb/>
　雍正三年以前之舊欠朕已令該旗大臣等查奏酌免<lb/>
　矣朕之意旨旗人既未能悉知該管官員又不能宣布<lb/>
<pb n="KR2f0006_WYG_020-20b"/>
　開示每於催追之時過於嚴刻甚且牽累無辜此庸劣<lb/>
　不忠之大臣奉行不善而更隱示以奉朕意旨致令若<lb/>
　輩心懷怨懟朕旨果如是乎夫獲罪而不知悔沐恩而<lb/>
　不知感此皆乖戾之氣均足上干<lb/>
天和用是再頒諭旨通行曉諭儻八旗人等果能遵朕訓<lb/>
　誨洗滌肺腸共矢愛君親上之懷永絶昧理欺公之習<lb/>
　不但朕之沛澤施恩必先自旗人始而<lb/>
上天福祐善良諸事吉慶亦可預信其必然矣<lb/>
<pb n="KR2f0006_WYG_020-21a"/>
　　　雍正十二年甲寅正月己卯<lb/>
上諭諸王大臣等爾諸王大臣以元旦立春恰遇甲寅年<lb/>
　丙寅月戊寅日甲寅時瑞雪繽紛竟日盈尺考之占書<lb/>
　最為嘉祥豐年可慶為朕稱賀朕素不言祥瑞降諭至<lb/>
　再至三爾諸王大臣聞之熟矣凡祥瑞者特其兆耳兆<lb/>
　為吉之先見全在人事贊成凡靈芝卿雲麟鳳嘉禾之<lb/>
　屬皆<lb/>
天心所以示喜豈得不以為慶但須君臣益加修省以祗<lb/>
<pb n="KR2f0006_WYG_020-21b"/>
　承休命果能事事上合<lb/>
天心則祥乃成其為祥否則其事尚在未成何得遽為稱<lb/>
　慶洪範恭之對待曰狂如或因有嘉兆而不加修省遂<lb/>
　侈然自肆則咎徵特在轉移之間耳祥其可恃乎譬如<lb/>
　爾諸王大臣朕以其人可用許以加恩其人一聞朕旨<lb/>
　便自放縱頓改前操朕亦惟有收回成命加之以罪豈<lb/>
　得更不轉移而仍以恩待乎朕於天人感應之際信之<lb/>
　甚篤知之甚明信之篤是以一刻不敢自懈自逸知之<lb/>
<pb n="KR2f0006_WYG_020-22a"/>
明是以不憚反覆申明誥誡詩云天維顯思無曰高高<lb/>
在上蓋面前虛空即是昊天足履撮土即是大地如人<lb/>
有七尺之軀㧞一毫毛則通體皆知痛癢豈人於天地<lb/>
之中舉一念行一事而天地有不呼吸相通者乎作善<lb/>
降之百祥作不善降之百殃如影隨形如響應谷形谷<lb/>
既存而以影響為不可必之數豈不愚昧之甚夫善者<lb/>
公而已矣心乎天下國家之謂公心乎一身一家之謂<lb/>
私為大臣者誠心乎天下國家之公而不計及一身一<lb/>
<pb n="KR2f0006_WYG_020-22b"/>
家之私天有不降之百祥者朕信其必無是理然則其<lb/>
一身一家之計正復得則兩得也茍心乎一身一家之<lb/>
私而不計及天下國家之公天有不降之百殃者朕亦<lb/>
信其必無是理然則其一身一家之計亦復失則兩失<lb/>
也朕雖深信此理朝乾夕惕不敢刻㤀然天下國家之<lb/>
事非朕一身所能獨理書曰天工人其代之朕不能不<lb/>
賴爾諸王大臣之克代天工則朕固不能已於諄諄訓<lb/>
誡爾諸王大臣也人惟無志則不能自立而推諉他人<lb/>
<pb n="KR2f0006_WYG_020-23a"/>
　如為大臣者以天下國家之事為己事身任之而不辭<lb/>
　一人如是人人如是則内外大小諸務有不事事合宜<lb/>
　者乎如使内而八旗部院每事諉之叅佐司屬叅佐司<lb/>
　屬又諉之大臣外而督撫藩臬每事諉之府㕔州縣府<lb/>
　㕔州縣又諉之督撫藩臬又或内則諉之於外外則諉<lb/>
　之於内皆謂主上自有乾斷如此則朕雖朝乾夕惕亦<lb/>
　何由使事事合宜以仰邀<lb/>
上天之嘉祥福應乎今歲元旦時雪既有其兆當益加奮<lb/>
<pb n="KR2f0006_WYG_020-23b"/>
　勵朝夕修省以成此瑞慶我君臣其共勉之<lb/>
　　　雍正十三年乙卯正月壬辰<lb/>
上諭内閣朕每見天下督撫有司等於人命盜案查審定<lb/>
　擬時曲為開脱以行其婦寺之仁意謂寬宥一人可以<lb/>
　種陰德於㝠㝠之中不知君與臣皆任教養斯民之責<lb/>
　平時不能殫教養之道使之不陷於重辟在吾君臣已<lb/>
　有不得辭之過然尚屬伊等干犯法紀自取其罪國家<lb/>
　設立科條原以禁暴除姦使人共守非可枉法市恩是<lb/>
<pb n="KR2f0006_WYG_020-24a"/>
　故刑罰之設乃不得已而然至於水旱災荒天時有不<lb/>
　齊之數鰥寡孤獨人生有所遇之窮彼寧塡溝壑而不<lb/>
　肻為匪者率皆良民似此無辜之赤子不幸而遭值困<lb/>
　阨朕以牧養斯民之任寄之天下督撫有司而不能保<lb/>
　護撫綏登之袵席乃視同秦越聽其饑餓流離此孟子<lb/>
　所謂受牧牛羊立而視其死者<lb/>
天高聽卑必加重譴而顧欲於命盜案中曲活一二有罪<lb/>
　之人以冀倖邀福報何識見顚倒一至此乎朕望天下<lb/>
<pb n="KR2f0006_WYG_020-24b"/>
　督撫董率有司屏棄虛文敦尚實政平時則勸農教稼<lb/>
　闢地墾荒崇儉黜奢儲糧積粟以立其根本偶遇旱潦<lb/>
　即據實奏聞殫心區畫俾澤中鴻雁共慶樂郊有此濟<lb/>
　人利物之功方不負父母斯民之職較之曲活一二罪<lb/>
　人者相去奚啻霄壤耶至於樂善好施史稱義舉扶危<lb/>
　濟困人有同心周禮以六行教萬民孝友睦婣而繼以<lb/>
　任恤可見任恤之道與孝友竝重也鄰里鄉黨之間原<lb/>
　有休戚相關之誼以己之有餘濟人之不足在我本為<lb/>
<pb n="KR2f0006_WYG_020-25a"/>
　不多之費而在人已為當厄之施况民有秉彜自然觀<lb/>
　感興起衆擎易舉利益孔多從來積善之家必有餘慶<lb/>
　一人行善則慶在一家衆人行善則慶在衆姓果然風<lb/>
　俗淳良號稱仁里則和氣致祥天道之感應捷於影響<lb/>
　凡水旱災祲之戾氣悉變為五風十雨之休徵矣然興<lb/>
　仁樂善者乃鄉隣長厚之風而鼓舞旌揚者則大吏有<lb/>
　司之責如所屬内有紳衿士庶惠愛鄉閭力行善事該<lb/>
　督撫等當優禮褒嘉加意培植以表揚之應題請者即<lb/>
<pb n="KR2f0006_WYG_020-25b"/>
　行題請將朕此旨刋刻頒布務使遠鄉僻壤人人知悉<lb/>
　<lb/>
　<lb/>
　<lb/>
　<lb/>
　<lb/>
大清世宗敬天昌運建中表正文武英明寛仁信毅大孝<lb/>
至誠憲皇帝聖訓卷二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0006_WYG_001-1a"/>
　欽定四庫全書<lb/>
大清世宗敬天昌運建中表正文武英明寛仁信毅大孝<lb/>
至誠憲皇帝聖訓卷一<lb/>
　　　聖徳一<lb/>
　　　雍正元年癸卯七月丙午<lb/>
上諭諸王大臣及内外文武官員等朕惟自古帝王撫御<lb/>
　寰區治化隆盛中外臣民紀功述徳頌禱情殷故天保<lb/>
　之詩卷阿之什擬升恒於日月期純嘏之彌長祝釐之<lb/>
<pb n="KR2f0006_WYG_001-1b"/>
　詞形諸歌詠者往往有之我<lb/>
聖祖仁皇帝御極六十餘年至治神功參兩天地深仁厚<lb/>
　澤超邁百王薄海内外無不食德飲和淪肌浹髓臣工<lb/>
　黎庶無以致其感激愛戴之誠故每於<lb/>
萬壽聖節京師暨直省各建道場誦經祝壽總因<lb/>
聖祖仁皇帝恩德及人者至乆感人者至深諸臣於無可<lb/>
　報答之中勉竭忱悃以普天同慶之心傚華封稱祝之<lb/>
　意在諸臣亦藉以自盡其心耳今朕嗣位之初夙夜祗<lb/>
<pb n="KR2f0006_WYG_001-2a"/>
　懼不敢少懈所以立政圖治者安能及<lb/>
聖祖之萬一爾諸臣工於朕誕日儻仍照從前建立道場<lb/>
　則自此以後將成定例在京王公以下及部院等官未<lb/>
　免從事靡文稽遲公事在外文武大吏亦恐科派屬員<lb/>
　貽累地方且以有用之財供無益之費既非朕以勤儉<lb/>
　勵有位之心又非朕以康阜期海内之意尚虛文而無<lb/>
　禆實政朕甚無取焉特宣布中外於朕誕日毋得建立<lb/>
　祝壽道場但冀内外諸臣各殫厥心勉襄化理勤修職<lb/>
<pb n="KR2f0006_WYG_001-2b"/>
　業利濟蒼生以慰朕宵衣旰食之焦勞即不啻天保卷<lb/>
　阿之祝頌矣若不遵諭㫖朕必加以處分不少寛貸<lb/>
　　　十一月丁酉<lb/>
上諭禮部<lb/>
　孔子道冠古今爲萬世師表薄海内外無不俎豆尊崇<lb/>
　國學乃四方表率其制尤重<lb/>
聖祖仁皇帝臨雍釋奠典禮優隆朕纘承大統景仰先型<lb/>
　羮牆如見念國學爲造士之地聖教所被莫先於此恐<lb/>
<pb n="KR2f0006_WYG_001-3a"/>
　歴歳既乆有應加修葺之處爾部㑹同工部詳加閲視<lb/>
　凡<lb/>
　文廟殿宇廊廡及講堂學舍務須整理周備俾廟貌聿<lb/>
　新以申景慕朕將親詣焉<lb/>
　　　雍正二年甲辰二月辛酉<lb/>
上諭禮部帝王臨雍大典所以尊師重道爲敎化之本朕<lb/>
　覽史册所載多稱幸學而近日奏章儀注相沿未改此<lb/>
　臣下尊君之詞朕心有所未安今釋菜伊邇朕將親詣<lb/>
<pb n="KR2f0006_WYG_001-3b"/>
　行禮嗣後一應奏章記注將幸字改爲詣字以申崇敬<lb/>
　　　三月己卯大學士等以<lb/>
皇上誠敬感協<lb/>
天心甘雨應時合辭稱賀<lb/>
上諭曰誠敬二字朕之所勉朕能先天下之憂而憂諸卿<lb/>
　必後天下之樂而樂也期卿等共勉之<lb/>
　　　四月癸亥總理事務王大臣議奏青海大㨗應獻<lb/>
　　　俘於<lb/>
<pb n="KR2f0006_WYG_001-4a"/>
太廟恭請<lb/>
皇上御午門受俘<lb/>
上諭曰平定青海實乃<lb/>
皇考留貽之功故㨗音到日恭告<lb/>
景陵今造逆首惡吹拉克諾木齊阿爾布坦温布藏巴扎<lb/>
　布等三人檻送來京朕令議獻俘<lb/>
太廟之禮以慰<lb/>
列祖在<lb/>
<pb n="KR2f0006_WYG_001-4b"/>
天之靈諸王大臣等乃議請受俘歸功於朕非朕本意也<lb/>
　可否祗行獻俘不行受俘之禮諸王大臣等再察典禮<lb/>
　具奏<lb/>
　　　六月甲午衍聖公孔傳鐸奏報闕里<lb/>
　聖廟灾六月初九日申時大雷電火自鴟吻中出<lb/>
　先師大成殿及兩廡俱燬<lb/>
　聖像神位移奉新建崇聖祠内幸得無恙<lb/>
上諭内閣朕惟<lb/>
<pb n="KR2f0006_WYG_001-5a"/>
　孔子道髙德厚爲萬世師表所以維世敎立人極者與<lb/>
　天地同其悠乆朕臨御以來思極尊崇之典用申仰止<lb/>
　之忱今闕里<lb/>
　聖廟被灾豈朕尊師重道之誠有未至與朕在諒隂之<lb/>
　中素服齋居無庸更事減膳撤樂謹擬親詣國學<lb/>
　文廟䖍申祭奠宣讀告文以展朕跼蹐不安之誠先期<lb/>
　齋戒二日於二十七日不設鹵簿朕素服前徃諸王大<lb/>
　臣官員陪祀者亦皆常服從事仍遣官馳赴闕里告祭<lb/>
<pb n="KR2f0006_WYG_001-5b"/>
　以慰<lb/>
　神靈幸新建崇聖祠無恙<lb/>
　聖像神牌不至露處朕心稍寧遣工部堂官一員㑹同<lb/>
　該撫作速計材料工擇日興修務期規制復舊廟貌重<lb/>
　新告成之日朕將親詣行禮該部遵㫖速行<lb/>
　　　七月甲辰大學士等以松江提督髙其位摺奏飛<lb/>
　　　鴉食蝗請將原摺發抄并宣付史館<lb/>
上諭曰若以飛鴉食蝗爲瑞則起蝗之初得無有由乎昨<lb/>
<pb n="KR2f0006_WYG_001-6a"/>
　發下奏摺與諸王大臣閱看者誠恐爾等體朕憂民之<lb/>
　意不釋於懷故將蝗不成灾之處令衆知之非以爲瑞<lb/>
　也其發抄及宣付史館俱不必行<lb/>
　　　雍正三年乙巳正月戊辰<lb/>
上諭内閣據欽天監奏稱雍正三年二月二日庚午日月<lb/>
　合璧以同明五星聯珠而共貫宿躔營室之次位當娵<lb/>
　訾之宮爲從來未有之瑞應請敕付史館等語朕惟日<lb/>
　月五星運行於天本有常度是以從古歴元可坐算而<lb/>
<pb n="KR2f0006_WYG_001-6b"/>
　得然古稱髙陽時五星㑹於營室漢帝時五星聚於東<lb/>
　井宋祖時五星聚於奎史書皆紀以爲祥葢七政㑹合<lb/>
　數雖一定而遭逢其時者實海宇昇平民安物阜之㑹<lb/>
　也若以爲德化所致朕方臨御二載有何功德遽能致<lb/>
　此嘉祥皆由我<lb/>
皇考六十餘年聖德神功際天蟠地爲千古不世出之君<lb/>
　爲<lb/>
上天第一篤愛之子所以純禧駢集厯數綿長錫祚垂光<lb/>
<pb n="KR2f0006_WYG_001-7a"/>
　至於今日覩此難逢之嘉瑞朕嗣統以來兢兢業業率<lb/>
　由舊章惟以<lb/>
皇考之心爲心以<lb/>
皇考之政爲政宅衷圖事罔敢稍越尺寸故邀<lb/>
上天垂鑒仍如<lb/>
皇考之御宇綏猷而錫以無疆之福也朕幸逢嘉㑹不但<lb/>
　不敢自居亦且不敢自謙總由<lb/>
上天申眷<lb/>
<pb n="KR2f0006_WYG_001-7b"/>
皇考朕與天下臣民同在福佑之中當與天下臣民共慶<lb/>
　之所奏著付史館并頒示中外<lb/>
　　　二月己巳<lb/>
上諭諸王大臣等據奏二月二日庚午日月合璧五星聯<lb/>
　珠爲亘古難逢之大瑞請陞殿慶賀等語朕惟<lb/>
皇考六十餘年敬<lb/>
天勤民始終如一是以<lb/>
上天申眷至於今日覩此嘉祥在<lb/>
<pb n="KR2f0006_WYG_001-8a"/>
皇考爲福鍾善慶之餘在朕躬爲迎迓<lb/>
天庥之始惟有兢兢業業竭力盡心永乆如一以仰答<lb/>
上天之眷佑以克承<lb/>
皇考之𢎞猷期與大小臣工矢誠心而敦實政陞殿受賀<lb/>
　不必舉行但念<lb/>
天瑞實因<lb/>
皇考而致應遣官告祭<lb/>
景陵以昭祥瑞之自應行典禮著該部具奏<lb/>
<pb n="KR2f0006_WYG_001-8b"/>
　　　庚午諸王大臣等復奏請<lb/>
皇上陞殿受賀<lb/>
上諭曰朕生平存心真誠内外如一昨頒諭㫖已悉朕意<lb/>
　今諸王大臣等再申懇請是以有意謙讓視朕矣<lb/>
上天既賜嘉祥朕與内外臣工惟有益加敬謹以仰答<lb/>
上天昭示之恩承<lb/>
皇考詒謀之遠所奏陞殿慶賀不必行<lb/>
　　　四月己巳吏部議奏原任檢討董玘准其終養俟<lb/>
<pb n="KR2f0006_WYG_001-9a"/>
　　　親終服滿來京補用<lb/>
上諭曰凡人誰無父母爲人子者無不欲其父母常存今<lb/>
　於告請終養疏内聲明親終服滿補用爲人子者聞之<lb/>
　何以爲情况該撫舉董玘爲孝廉方正此人雖暫未録<lb/>
　用朕但願伊克盡子職常奉伊親耳似此不仁之語朕<lb/>
　不惟不忍降㫖亦不忍閱覽將本發回著刪去此段具<lb/>
　奏<lb/>
　　　癸未<lb/>
<pb n="KR2f0006_WYG_001-9b"/>
上諭内務府今年京城附近地方雖雨水霑足然山東河<lb/>
　南兩省尚未得雨進膳餚羞宜爲撤減著每日只用菜<lb/>
　蔬二器餅餌二器滿菜二器用榼盛貯進御餘物一槩<lb/>
　不用<lb/>
　　　五月癸丑<lb/>
上諭内閣朕軫念民生蠲租賜復不過行吾心之所安使<lb/>
　斯民共霑實惠竝無一毫市恩之念欲以崇尚虛名也<lb/>
　前蠲免江南蘇松兩府浮糧彼處士民感激朕恩爲朕<lb/>
<pb n="KR2f0006_WYG_001-10a"/>
　祈福聞有誦經立碑葢造龍亭聚㑹演戲者雖或出於<lb/>
　愛戴之誠然實非矢報君親之理朕所望於天下者祗<lb/>
　欲各安職業端本務實以生以養庶幾家給人足共享<lb/>
　昇平仰報我<lb/>
皇考之付託耳以云祈報莫大於此至於誦經禮懴諸事<lb/>
　皆爲粉飾虛文即謂頌禱致䖍亦於朕躬毫無所益且<lb/>
　聚衆演戲蓋造碑亭非徒糜費金錢兼恐有不肖官吏<lb/>
　及里胥人等借名私派乾沒肥已貽累小民俱未可定<lb/>
<pb n="KR2f0006_WYG_001-10b"/>
　此等陋俗<lb/>
聖祖仁皇帝久已洞悉曾屢降<lb/>
諭㫖禁止及朕臨御以來曉諭天下人民務本重農力行<lb/>
　節儉而聚衆演戲諸事更屬奢靡浪費蘇松士民習於<lb/>
　華侈今又爲此虛文以祈朕福甚非朕意著該督撫嚴<lb/>
　行禁飭其碑亭建造之處槩行停止仍遍諭士民各歸<lb/>
　本業以副朕懷<lb/>
　　　八月癸酉<lb/>
<pb n="KR2f0006_WYG_001-11a"/>
上諭内閣九卿等古有諱名之禮所以昭誠敬致尊崇也<lb/>
　朕臨御以來恐臣民過於拘謹屢降諭㫖凡與御名聲<lb/>
　音相同字樣不必廻避近見各省地名以音同而改易<lb/>
　者頗多朕爲天下主而四海臣民竭誠盡敬如此况<lb/>
　孔子德髙千古道冠百王正彝倫端風化爲往聖繼絶<lb/>
　學爲萬世開太平自天子以至於庶人皆受師資之益<lb/>
　而直省郡邑之名有<lb/>
　聖諱字在内者古今相沿未改朕心深爲不安爾等㑹<lb/>
<pb n="KR2f0006_WYG_001-11b"/>
　議凡直省地名有同<lb/>
　聖諱者或改讀某音或另易他字至於常用之際於此<lb/>
　字作何廻避一併詳議具奏<lb/>
　　　九月壬寅順天府府尹張令璜奏耤田嘉禾一莖<lb/>
　　　九穗闔府士民公籲撰文立碑昭示奕禩<lb/>
上諭曰耤田嘉穀雖有九穗之瑞但今歲畿輔地方被水<lb/>
　小民乏食朕方修省之不暇所請撰文勒石不必行<lb/>
　　　十二月庚寅禮部等衙門遵<lb/>
<pb n="KR2f0006_WYG_001-12a"/>
㫖議覆<lb/>
　先師孔子聖諱理應廻避惟祭<lb/>
天於圜丘丘字不用廻避外凡遇姓氏俱加偏旁爲邱字<lb/>
　　　如係地名則更易他名至於書寫常用之際則從<lb/>
　　　古體<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>字<lb/>
上諭曰今文出於古文若改用<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>字是仍未嘗廻避也此<lb/>
　字本有期音查毛詩及古文作期音者甚多嗣後除四<lb/>
　書五經外凡遇此字竝用邱字地名亦不必改易但加<lb/>
<pb n="KR2f0006_WYG_001-12b"/>
　偏旁讀作期音庶乎允協足副朕尊崇<lb/>
　先師至聖之意<lb/>
　　　雍正四年丙午八月丁卯<lb/>
上親祭<lb/>
　先師孔子<lb/>
諭禮部侍郎三泰等曰儀注内開獻帛進酒皆不跪朕今<lb/>
　跪獻非誤也若立獻於<lb/>
　先師之前朕心有所不安可記檔案以後照此遵行<lb/>
<pb n="KR2f0006_WYG_001-13a"/>
　　　十月庚申諸王文武大臣等以<lb/>
萬壽聖節奏請慶賀<lb/>
上諭曰朕即位以來事事效法<lb/>
皇考當日<lb/>
皇考聖誕未曾每歲行慶賀禮是以今年朕萬壽節禮部<lb/>
　奏請慶賀朕降㫖停止蓋<lb/>
皇考六十年來所行之事朕力能效法者無不遵奉施行<lb/>
　其力所不能者則待朕黽勉於他日即如<lb/>
<pb n="KR2f0006_WYG_001-13b"/>
皇考慎重武備每歲巡行邊塞校獵講武一事朕年來未<lb/>
　一舉行而庸劣無知之官員及怠惰不堪之兵丁頗有<lb/>
　以朕之不往爲是者此皆愚賤之人偷安自便不知大<lb/>
　體之論國家武備關係𦂳要不可一日廢弛朕之不往<lb/>
　乃朕不及<lb/>
皇考之處朕自知之蓋<lb/>
皇考德盛化神睿思廣運巡幸所至日理萬幾畧無曠缺<lb/>
　與在宫中無異朕則從朝至夕殫竭心力尚恐經理未<lb/>
<pb n="KR2f0006_WYG_001-14a"/>
　周實無暇及於校獵行圍之事此朕不及<lb/>
皇考者也<lb/>
皇考神武天授挽强貫札之能超越千古衆䝉古見之無<lb/>
　不驚服而朕之技射又不及<lb/>
皇考矣<lb/>
皇考聖體康强如天行之常健春秋已髙猶不減壯盛之<lb/>
　時而朕之精力又不及<lb/>
皇考矣是以臨邊講武之事未曾舉行祗於前歲令皇子<lb/>
<pb n="KR2f0006_WYG_001-14b"/>
　出口行圍以習訓練而武弁及旗員引見則皆試以技<lb/>
　射而後用之朕欲俟經理政事悉皆得宜即當於農隙<lb/>
　之時躬行獮狩之禮耳朕事事不及<lb/>
皇考惟有洞悉下情之處則朕得之於親身閲歴朕在藩<lb/>
　邸四十餘年凡臣下之結黨懷姦夤緣請託欺罔䝉蔽<lb/>
　陽奉隂違假公濟私之習皆深知灼見可以屈指而數<lb/>
　者是以今日宵旰憂勤爲世道人心長乆之計禁之不<lb/>
　得不嚴訓之不得不切非好爲辨論自取煩勞也其他<lb/>
<pb n="KR2f0006_WYG_001-15a"/>
　宣猷敷政實不及<lb/>
皇考之萬一惟有事事黽勉效法而行如萬壽節不行慶<lb/>
　賀禮乃事之易行者著仍遵前㫖<lb/>
　　　雍正五年丁未二月甲子<lb/>
上諭内閣三月十八日爲<lb/>
皇考聖祖仁皇帝萬壽聖節舊例於是日䖍誠齋肅禁止<lb/>
　屠宰今應永逺遵行<lb/>
　至聖先師孔子師表萬世八月二十七日爲聖誕之期<lb/>
<pb n="KR2f0006_WYG_001-15b"/>
　亦應䖍肅致敬朕惟<lb/>
君師功德恩被億載普天率土尊親之戴永永不忘而於<lb/>
　誕日尤當加謹以展恪恭思慕之忱非以佛誕爲比擬<lb/>
　也著内閣九卿㑹同確議具奏<lb/>
　　　閏三月乙酉<lb/>
上諭内閣聞㑹試舉人感朕特恩以今年爲朕五十萬壽<lb/>
　特於京城寺廟設立經壇以申頌祝之意此舉甚爲虛<lb/>
　妄朕臨御天下孜孜求治凡所行之事惟以循理爲本<lb/>
<pb n="KR2f0006_WYG_001-16a"/>
　誠以理之所在即<lb/>
天意所在感孚黙應㨗於影響若朕所行悉合於理則問<lb/>
　心無愧之處即可以對越神明而輿情之頌祝與否皆<lb/>
　可置之不問也朕儆戒乾惕之切無時或釋舉人乃平<lb/>
　日讀書明理之人當效法古之聖賢豈可爲此世俗誕<lb/>
　妄之舉且朕正念士子貧寒歸途艱於資斧是以賞給<lb/>
　路費今乃費於無用之地尤不能體朕之心矣其所設<lb/>
　經壇即行禁止朕又聞各省督撫因朕今年五十萬壽<lb/>
<pb n="KR2f0006_WYG_001-16b"/>
　欲購覔玩好之物以爲進獻者此舉尤爲不可夫地方<lb/>
　大吏偶有進獻方物土産者不過借此以達其瞻仰之<lb/>
　意而朕之酌量收納又復隨便分賜廷臣者亦所以聯<lb/>
　君臣上下之情若今年亦只照每年之例備辦尚准其<lb/>
　奏達朕前儻别有玩賞之物槩不寓目朕仰賴<lb/>
皇考福庇在藩邸數十年所蓄器玩頗有及即位後見宮<lb/>
　中傳留古玩器皿皆質樸之物實無竒異爲人所罕見<lb/>
　者言之於人亦令人難信視朕藩邸所藏尚屬不逮朕<lb/>
<pb n="KR2f0006_WYG_001-17a"/>
　深用抱愧於懷當日二阿哥在東宫時廣蓄竒巧珍貴<lb/>
　之物數倍於<lb/>
皇考宫中之所有朕仰思<lb/>
皇考恭儉至德實可垂法萬世欽服之誠切於五内益覺<lb/>
　二阿哥之所爲實屬無益當爲鑒戒也朕既深知二阿<lb/>
　哥之非若朕此時復留心玩好廣收進獻則將來子孫<lb/>
　之賢而有識者豈不以此爲朕躬之累乎朕意欲俟暇<lb/>
　時將宫中所有之物或係<lb/>
<pb n="KR2f0006_WYG_001-17b"/>
皇考傳留或朕藩邸舊蓄一一分晰標記以明<lb/>
皇考之儉德俾世世子孫共知之又安肯多收玩好以滋<lb/>
　朕心之愧乎朕澄清吏治令督撫諸臣共勵亷隅即量<lb/>
　予公費不過供其日用之需安有餘資搜求玩器儻轉<lb/>
　索之於屬員則又開下吏逢迎奔競之漸尚望其秉公<lb/>
　督率整飭官方乎朕心惟以民安物阜爲美薦賢舉能<lb/>
　爲貴儻督撫等秉公察吏實心爲國行一利民之政勝<lb/>
　於獻希世之珍也薦一可用之才勝於貢連城之寳也<lb/>
<pb n="KR2f0006_WYG_001-18a"/>
　當年<lb/>
皇考五十萬壽時朕再三懇請慶賀不蒙<lb/>
俞允若以朕所强求而不能仰得<lb/>
皇考之歡心者今朕五十壽誕躬自舉行於心實有未安<lb/>
　至於設立經壇建立碑亭等事在<lb/>
皇考當日甚鄙而厭之因見諸臣籲懇之切隨便聽其舉<lb/>
　行乃朕所深悉者而其中羣下隱情在<lb/>
皇考實不能深知朕居子臣之位四十年於臣庶情形皆<lb/>
<pb n="KR2f0006_WYG_001-18b"/>
　所親見是以不肯復爲内外諸臣其共體朕心祗遵朕<lb/>
　諭殫竭誠意屏絶虛文勉之勉之<lb/>
　　　四月辛丑<lb/>
上諭内閣朕今年五十已有諭㫖不行慶賀禮昨楊名時<lb/>
　南天祥奏摺俱稱今年進京慶祝萬壽朕思<lb/>
聖祖仁皇帝乆道化成聖德神功際天蟠地當年五十<lb/>
聖壽之時尚未允行慶賀之禮朕臨御以來雖時時有勵<lb/>
　精圖治乂安海宇之心而實在善政善敎可以造福於<lb/>
<pb n="KR2f0006_WYG_001-19a"/>
　社稷蒼生者何事堪以自信正當君臣交相儆勉期於<lb/>
　有成又安可爲此粉飾之事以滋煩擾乎朕之待下惟<lb/>
　有一誠諸臣果矢誠懇之念於隱微寤寐之中尊君親<lb/>
　上如詩書所載元后父母之誼豈不勝於拜舞彤墀效<lb/>
　稱觴祝嘏之儀節乎外任諸臣俱不必具本奏請來京<lb/>
　只照常年之例行若有因地方事務應來京陛見者朕<lb/>
　自另降諭㫖其各省耆民等若有欲來京慶祝者著地<lb/>
　方官切止之再各省地方若有指稱萬壽建立經壇或<lb/>
<pb n="KR2f0006_WYG_001-19b"/>
　聚集梨園諠譁糜費者此皆生事不安本分之徒誘惑<lb/>
　愚人希圖財利尤宜嚴禁儻有司不行禁止經朕訪聞<lb/>
　定照欺罔之律治罪<lb/>
　　　六月丙申<lb/>
御製黄河澄清碑文曰朕聞<lb/>
上天孚佑生民日監在下垂示休徵警覺有位凡欲使之<lb/>
　懋德勤政無怠無荒而修省加䖍用答嘉貺天人感應<lb/>
　之理致不爽也我<lb/>
<pb n="KR2f0006_WYG_001-20a"/>
皇考聖祖仁皇帝功德隆盛臨御乆長厚澤深仁洋溢於<lb/>
　薄海内外朕寅紹鴻圖仰承<lb/>
盛烈蒙被<lb/>
福䕃民安物阜數年以來嘉祥疊見雍正四年十有二月<lb/>
　河道總督齊蘇勒副總河嵇曾筠漕運總督張大有河<lb/>
　南廵撫田文鏡山東廵撫塞楞額陜西廵撫法敏先後<lb/>
　馳奏黄河自陜西府谷縣歴山西河南山東以至江南<lb/>
　之桃源冰開水清湛然澄澈其在陜西山西始見於雍<lb/>
<pb n="KR2f0006_WYG_001-20b"/>
　正四年十有二月八日乙丑迄於雍正五年正月十三<lb/>
　日庚子凡三十有六日其在河南山東始見於十有二<lb/>
　月九日丙寅迄於次年正月十日丁酉凡三十有一日<lb/>
　山東之單縣亦清於丙寅至癸酉甲戌清澈見底而是<lb/>
　月之二十二日己卯漸復其舊凡十有四日其在江南<lb/>
　則始於十有二月十六日癸酉迄於是月二十三日庚<lb/>
　辰凡七日蓋其清也自上而下及其復舊自下而上故<lb/>
　時日之先後逺近漸次如此維時中外臣民僉以河清<lb/>
<pb n="KR2f0006_WYG_001-21a"/>
　爲千年罕見之盛事稽諸史冊咸稱上瑞况横亘三千<lb/>
　一百餘里綿歴三旬有餘尤亘古所未覯合辭懇請御<lb/>
　殿受賀至再至三朕惟<lb/>
上天之錫福降災猶人君之用賞行罰感召之機分於敬<lb/>
　肆一念甫動休咎頓殊朕祗若<lb/>
昊天敬慕<lb/>
皇考翼翼小心夙夜罔敢懈怠因得仰邀<lb/>
皇考昭察黙籲<lb/>
<pb n="KR2f0006_WYG_001-21b"/>
蒼穹錫兹福慶朕惟慮前此之受貺無因且恐將來之承<lb/>
　庥不易朝乾夕惕益深謹凜特命䖍告<lb/>
景陵以申忱悃專遣大臣致祭<lb/>
　河神以彰靈應至升殿受賀沿襲頌美之虛文朕所不<lb/>
　取是以堅却不允而廣推<lb/>
皇考錫嘏𢎞仁施恩中外羣臣有專職者咸晉一階諄諭<lb/>
　周詳共加敬勉爰允廷臣所請勒石以紀夫天一生水<lb/>
　是爲天地之氣所流通而河稱四瀆之宗上應雲漢澄<lb/>
<pb n="KR2f0006_WYG_001-22a"/>
　潔安流用昭嘉瑞天和協應必有自來詩曰文王陟降<lb/>
　在帝左右蓋言文王與天同德而子孫䝉其福澤也我<lb/>
皇考配<lb/>
天之靈於昭在上眷顧啓迪至深且厚朕祗承瑞應恐懼<lb/>
　悚惶嘉與羣臣増修實政書曰昭受上帝天其申命用<lb/>
　休又曰先王奉若天道君臣上下之間無忘戒儆朕亦<lb/>
　惟是嚴恭寅畏不遑康寧庶幾求無負於<lb/>
上天<lb/>
<pb n="KR2f0006_WYG_001-22b"/>
皇考錫予嘉祥之至意濡毫紀實鐫勒貞珉用抒朕祗敬<lb/>
　之誠永自儆朂云爾<lb/>
　　　十月己亥軍營効力原任大同總兵官馬覿伯奏<lb/>
　　　鄂爾昆圖拉地方産瑞麥有一莖十五穗者實稱<lb/>
　　　上瑞<lb/>
上諭内閣今歲各省俱産嘉禾頃馬覿伯復進瑞麥朕觀<lb/>
　自古聖帝賢王皆務實心實政不以祥瑞爲尚朕深明<lb/>
　此理擯斥虛文因今歲爲通行耤田典禮之初即獲感<lb/>
<pb n="KR2f0006_WYG_001-23a"/>
　召<lb/>
天和是以特爲表著以明天人感應之理捷於影響期中<lb/>
　外諸臣益加誠敬共相儆勉於將來也但恐地方有司<lb/>
　未必深悉朕心或競尚嘉禾之美名借端粉飾致有隱<lb/>
　匿旱潦而不以上聞者亦未可定著將雍正五年以後<lb/>
　各省田畝所産嘉禾俱停其進獻奏聞<lb/>
　　　十一月丙子<lb/>
上諭諸王大臣等朕每恭讀<lb/>
<pb n="KR2f0006_WYG_001-23b"/>
聖祖仁皇帝實録必䖍加頂禮然後展誦每遇<lb/>
聖祖尊號必頂禮致敬不敢平視此朕居敬存心不待勉<lb/>
　强非獨一事爲然也聖人戒慎恐懼之功無間須臾時<lb/>
　時收斂此心便是敬稍或不敬則此心縱逸而不可追<lb/>
　矣凡人動怒之時或與人相爭之時心尤易縱切須以<lb/>
　敬自持果能操存涵養不但是聖賢修己功夫亦可得<lb/>
　養生之道不可不加之意也爾等每聆朕諭㫖聽受之<lb/>
　下中心誠服在爾等斷無面從背違之習然恐存此成<lb/>
<pb n="KR2f0006_WYG_001-24a"/>
　見或中心以爲是未必果然全是也設爾等陳奏之言<lb/>
　朕或誤以未當者爲當其失僅在一事所係猶小若朕<lb/>
　所發諭㫖爾等漫以未盡善者爲盡善其所係不綦重<lb/>
　乎嗣後切須爲朕存心致思詳加體認不可稍有遷就<lb/>
　迎合之意使朕有失言過舉朕於爾等有厚望焉<lb/>
　<lb/>
　<lb/>
　<lb/>
<pb n="KR2f0006_WYG_001-24b"/>
　<lb/>
　<lb/>
　<lb/>
　<lb/>
　<lb/>
　<lb/>
大清世宗敬天昌運建中表正文武英明寛仁信毅大孝<lb/>
至誠憲皇帝聖訓卷一<lb/>
</p>
<p>
</p>
  </div>
</body>
</text>
</TEI>
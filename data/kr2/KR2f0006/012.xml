<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0006_WYG_012-1a"/>
　欽定四庫全書<lb/>
大清世宗敬天昌運建中表正文武英明寛仁信毅大孝<lb/>
至誠憲皇帝聖訓卷十二<lb/>
　　　敦睦<lb/>
　　　康熙六十一年壬寅十二月壬子<lb/>
上諭宗室覺羅人等<lb/>
皇考至仁至厚恩篤宗支凡宗室覺羅大罪薄懲小罪寛<lb/>
　免歴年無一人及於刑辟者必不得已乃令圈禁朕思<lb/>
<pb n="KR2f0006_WYG_012-1b"/>
皇考時問罪圈禁之人原不應釋放祗以現遇恩赦姑與<lb/>
　寛宥伊等當念身係宗室覺羅湏閉戸家居安分静守<lb/>
　慎毋怙過不悛再罹重罪<lb/>
　　　雍正元年癸卯正月丙申<lb/>
上以莊靖親王博果鐸薨欲親臨祭奠諸王大臣等懇請<lb/>
　　　停止<lb/>
上諭曰王大臣等所奏雖是但朕之長軰止有莊親王一<lb/>
　人宗親誼篤朕心必欲親往著宗人府並有執事之王<lb/>
<pb n="KR2f0006_WYG_012-2a"/>
　大臣等隨徃<lb/>
　　　十一月辛丑<lb/>
上諭王大臣等怡親王於<lb/>
皇考時敬慎持身亷潔立品未甞圖利干預一事糾黨邀<lb/>
　結一人所屬人員略無擾累其安分自守家計空乏舉<lb/>
　國皆知朕素崇奬自朕御極以来一心戴朕克盡臣弟<lb/>
　之道所交事務悉効公忠亦衆所共知也查從前朕弟<lb/>
　兄分封之例總計各得錢糧二十三萬兩朕欲援此例<lb/>
<pb n="KR2f0006_WYG_012-2b"/>
　賜之王奏辭不己朕勉諭再四僅受十三萬兩而已再<lb/>
　照裕親王例令支官物六年王又叩首固辭極其懇切<lb/>
　朕欲以王之善表揚於衆且為後日子孫模範故特諭<lb/>
　諸王大臣今不允王之所請既不可得允王所請則超<lb/>
　軼尋常實心為國宣力之弟轉不得以諸弟兄應得之<lb/>
　分賜之朕心實爲不忍著諸王大臣議奏<lb/>
　　　乙巳<lb/>
上諭王大臣等前將怡親王奏摺交王大臣等議奏王又<lb/>
<pb n="KR2f0006_WYG_012-3a"/>
　屢次奏辭力求允其所請朕尚難於酌定想王大臣等<lb/>
　自難定議今俱著照所請以副王謙抑之懷朕另行加<lb/>
　恩將現在王所兼管之佐領俱令為王之屬下賞給一<lb/>
　等䕶衛四員二等䕶衛四員三等䕶衛十二員加賜豹<lb/>
　尾槍二長桿刀二每佐領下添給親軍二名以此加恩<lb/>
　於王即遵旨行<lb/>
　　　雍正二年甲辰正月甲午<lb/>
上諭總理事務王大臣等朕御極以来加恩文武官員各<lb/>
<pb n="KR2f0006_WYG_012-3b"/>
　得陞階而宗室獨無仕進之路朕欲施恩予以陞階思<lb/>
　之再三總不可得如用伊等為大臣等及侍衛猶可供<lb/>
　朕使令若用部院或遇屬下人為大臣難以行走勢必<lb/>
　至瞻徇情面若令其應鄉會試與民人一體搜檢恐失<lb/>
　觀瞻可否補用宗人府官員筆帖式之處爾等𫝊與宗<lb/>
　人府議奏再宗室内有學優才美者作何考選之處亦<lb/>
　著議奏<lb/>
　　　閏四月戊寅<lb/>
<pb n="KR2f0006_WYG_012-4a"/>
上諭宗學正敎長輔國將軍善福等朕惟睦族敦宗務先<lb/>
　敎化甞見宗室中習氣未善各懷私心互相傾軋並無<lb/>
　扶持愛䕶之意惟知寵厚妻黨姻婭其於本支骨肉視<lb/>
　若讐敵殊為悖謬或因祖父昔日微嫌追念舊惡必圖<lb/>
　報復即如齊正額行事無狀甘蹈匪僻以致重干法紀<lb/>
　王貝勒之子孫妄自尊大任意奢侈不顧禮義陷於罪<lb/>
　戾者往往有之其將軍及閒散宗室不知自重狎比小<lb/>
　人蕩盡先人産業者尤為不少昔我<lb/>
<pb n="KR2f0006_WYG_012-4b"/>
皇考加恩宗室養育栽培撫恤備至茍有片長薄技靡不<lb/>
　收録如普奇經希勒什亨等皆曾擢用伊等不思感恩<lb/>
　酬徳反要結朋黨專事鑽營大負<lb/>
皇考委任之意且其居家素行亦多乖戾又如賴士不安<lb/>
　本分蕩産破家及其贖罪軍前仍不改過生事訐告此<lb/>
　皆宗室中之可為炯戒者朕甞歎明代宗室年久繁衍<lb/>
　失於訓敎末流猥鄙至不可言誠恐朕之宗室日流日<lb/>
　下不知前鑒深用為憂是以亟籌保全之道若非立學<lb/>
<pb n="KR2f0006_WYG_012-5a"/>
　設敎鼔舞振興循循善誘安能使之改過遷善望其有<lb/>
　成今特立義學揀選爾等敎習宗室爾等隨其資質勸<lb/>
　學興行導以禮義夫敎訓之方漸摩陶淑非可責效旦<lb/>
　夕也但湏盡心竭力善為開導毋避怨毋倦怠敎習久<lb/>
　而禮義明自當遠惡從善或有不遵敎訓㒺顧亷恥有<lb/>
　玷名敎者小則爾等自行懲戒大則揭報宗人府㑹同<lb/>
　奏聞其行止端方精勤好學者無論年齒長幼即行保<lb/>
　奏從来立敎之術莫要於奬善懲惡善不奬不能使之<lb/>
<pb n="KR2f0006_WYG_012-5b"/>
　勸惡不懲不能使之改爾等既膺簡任其各平心静氣<lb/>
　屏除私意敎訓宗室子弟如己之子弟懇懇然無毫髪<lb/>
　不盡其心所頒諭旨令其朝夕記誦如木鐸之警衆俾<lb/>
　皆覺悟自新庶幾積習可除翕然嚮化以協休風爾等<lb/>
　務期勤慎黽勉恪供厥職以副朕篤厚宗親殷勤教育<lb/>
　之至意<lb/>
　　　五月己巳<lb/>
上諭宗人府王府佐領分出之人編設佐領令其兄弟子<lb/>
<pb n="KR2f0006_WYG_012-6a"/>
姪管理尚可若以旗分之人凑集編設佐領令其兄弟<lb/>
子姪管理朕意以為非宜雖係兄弟子姪亦各有定分<lb/>
宗室等豈可將他人之定分占據乎凡此等處應行區<lb/>
别宗室為鎮國將軍等職乃伊等分内之事一為佐領<lb/>
竟成諸王之屬下矣其宗室覺羅佐領惟朕可以役使<lb/>
若在王等門下以供使令王等既難自安且多掣肘之<lb/>
處理應置之公中令在上三旗行走况閒散宗室内亦<lb/>
有統轄旗分佐領者王公理宜統轄屬下閒散宗室豈<lb/>
<pb n="KR2f0006_WYG_012-6b"/>
宜統轄屬下乎似此者亦應撤出置之公中王等果能<lb/>
為國宣力著有嘉行朕自將佐領添增賜給再公等之<lb/>
長軰宗室陵侮幼軰擾累伊等屬下之人視為泛常公<lb/>
等亦不能相抗任其所為其屬下人等念係本公宗族<lb/>
之長亦不便於首告或千百之中僅有一二發覺耳其<lb/>
無辜受累者甚多伊等行軰雖卑亦係統轄屬下之人<lb/>
若恃其輩長而陵侮之可乎擾累其屬下之人又可乎<lb/>
將此著宗人府一併詳議具奏<lb/>
<pb n="KR2f0006_WYG_012-7a"/>
　　　十二月壬午王大臣等奏二阿哥病勢不起<lb/>
上諭曰前看守之王大臣奏聞二阿哥病症朕即下旨與<lb/>
　王大臣於太醫院擇良醫調治昨者少愈二阿哥披誠<lb/>
　陳奏感激朕恩殊為可憫今日醫云病復變重朕欲往<lb/>
　看恐二阿哥執為臣之禮俟有事後朕再往奠前二阿<lb/>
　哥福金事既照親王福金辦理若二阿哥有事亦應照<lb/>
　親王之例辦理一切所用之物交與内務府大臣莊親<lb/>
　王常明来保等俱於内府取給理郡王所屬人等俱著<lb/>
<pb n="KR2f0006_WYG_012-7b"/>
　穿孝即傳諭令其預備二阿哥之子孫交與總管太監<lb/>
　多派人照看從前<lb/>
皇考時大阿哥福金曾派在内阿哥穿孝如二阿哥有事<lb/>
　著誠親王公允祹長子𢎞曙𢎞晫𢎞曦𢎞昉𢎞春𢎞昻<lb/>
　穿孝照親王例齊集時值隆冬福金及大臣之命婦免<lb/>
　其齊集著擇定出殯日期送至鄭家莊設棚安厝令伊<lb/>
　子𢎞晳得盡子道出殯時每翼派領侍衛内大臣各一<lb/>
　員散秩大臣各二員侍衛各五十員送至鄭家莊<lb/>
<pb n="KR2f0006_WYG_012-8a"/>
　　　甲申王大臣等以二阿哥患病溘逝<lb/>
皇上降旨親往致祭合詞懇請停止<lb/>
上諭曰王大臣勸朕雖是但朕心不能自已之處爾等尚<lb/>
　未盡知二阿哥獲重罪於<lb/>
皇考其身若在乃係負罪之人今既薨逝則罪案己畢依<lb/>
　然朕之兄也從前裕親王殁時<lb/>
皇考自熱河回京躬臨致奠朕之弟兄俱著穿孝今封二<lb/>
　阿哥為親王即與裕親王無異朕登大寳以来於二阿<lb/>
<pb n="KR2f0006_WYG_012-8b"/>
　哥處未降一㫖未遣一人雖錫賚頻加皆未言及朕所<lb/>
　頒賜惟交與總管太監𫝊送盖朕心不欲受伊拜謝並<lb/>
　不欲聞伊感恩之言也前日聞伊病篤朕遣大臣往視<lb/>
　二阿哥奏曰臣䝉皇上種種施恩甚厚臣心實深感激<lb/>
　又訓伊子理郡王曰爾若能一心竭誠効力以事君父<lb/>
　方為令子等語此皆二阿哥至誠由衷之言朕今往奠<lb/>
　乃兄弟至情不能自已並非邀譽也明日朕必往奠王<lb/>
　大臣不必再奏<lb/>
<pb n="KR2f0006_WYG_012-9a"/>
　　　雍正三年乙巳三月辛亥諸王宗室等以建立宗<lb/>
　　　學具摺謝<lb/>
恩<lb/>
上諭曰書云以親九族九族既睦爾等宗室之内自應和<lb/>
　協彼此保䕶骨肉之親豈可相為讐敵乎朕在藩邸時<lb/>
　雖知宗室惡習但孔子云不在其位不謀其政又云非<lb/>
　天子不議禮不制度不考文朕今即位敎育愛䕶宗室<lb/>
　俱係朕躬職分之事前朕議處蘇努吳爾占之罪伊等<lb/>
<pb n="KR2f0006_WYG_012-9b"/>
　並非與朕舊有隙怨祗以骨肉之内彼此傾䧟互為讐<lb/>
　敵一有微隙可乘羣起而攻之則其人何所容身乎今<lb/>
　我宗室内互相讐陷之習皆由蘇努所致凡讐當觧不<lb/>
　當結所謂九世之仇必報者指敵國而言之耳非言宗<lb/>
　族骨肉也以骨肉而信下人無影響之言彼此視為讐<lb/>
　敵反與旁人相親豈非輕重倒置乎今朕宗室僅千餘<lb/>
　人尚不及十佐領人數若如此互相傾陷何所底止朕<lb/>
　甚惜之惟望爾等習為善人爾宗室内不但同心協力<lb/>
<pb n="KR2f0006_WYG_012-10a"/>
報效國家之人為朕所深眷只安静守分不干法紀之<lb/>
人即在朕眷注之中若妄行犯法朕必照例處分豈可<lb/>
望朕之寛宥乎爾等為立宗學之故謝恩如以朕設立<lb/>
此學果為有益爾諸王宗室之子弟或在家延師讀書<lb/>
亦可或勞其身心閱厯事務令入宗室學中讀書亦可<lb/>
惟令敎習等嚴加訓誨爾等又時加約束自可望其成<lb/>
就若溺愛袒䕶己子反怨敎訓之人何由望其成立耶<lb/>
爾衆宗室等聽朕此㫖實心奉行各自勉勵或學習經<lb/>
<pb n="KR2f0006_WYG_012-10b"/>
書或嫺熟武藝宗族骨肉内彼此扶持各守本分無貽<lb/>
羞辱如果學習數年文武兩途有幾人成材則朕心喜<lb/>
恱如獲奇珍庶此學之設不為虚矣再宗室子弟之成<lb/>
丁者宜各自黽勉嚮學至於鼔舞振作之勤則在爾宗<lb/>
人府王貝勒公等如數年中各自勤學誠得㡬人成立<lb/>
彼時不但爾等謝朕之恩朕且舉行筵宴以誌歡慶總<lb/>
之宗族骨肉之間以和為貴爾等勉㫋<lb/>
　　雍正四年丙午七月辛亥<lb/>
<pb n="KR2f0006_WYG_012-11a"/>
御書忠敬誠直勤慎亷明匾額賜怡親王<lb/>
上諭大學士九卿翰詹科道等曰朕自即位以来怡親王<lb/>
　事朕克殫忠誠至純至恪事事為朕實心辦理而朕委<lb/>
　任之處甚多約畧舉之職掌之大而且繁者有九議政<lb/>
　關係機宻戸部掌領度支三庫總理出納興修畿輔水<lb/>
　利以厚民生管領漢侍衞以育人材至於諸王子之事<lb/>
　務舊邸之事務以及督領圓明園八旗守衞禁兵養心<lb/>
　殿監理製造鉅細事件皆一人經畫料理而怡親王公<lb/>
<pb n="KR2f0006_WYG_012-11b"/>
　爾忘私視國事如家事處處妥帖能代朕勞不煩朕心<lb/>
　盖其忠君親上之念肫懇篤摯是其忠也小心兢業無<lb/>
　纎毫怠忽是其敬也精白一心無欺無僞是其誠也直<lb/>
　言無隠表裏如一是其直也黽勉奉公夙夜匪懈即如<lb/>
　目今王雖身抱疴疾而案牘紛紜披閱不倦朕聞之實<lb/>
　至於不忍是其勤也一舉未甞放逸一語未甞宣漏是<lb/>
　其慎也清潔之操一塵不染是其亷也見理透徹莅事<lb/>
　精詳利弊周知賢愚立辯是其明也是以朕特書忠敬<lb/>
<pb n="KR2f0006_WYG_012-12a"/>
　誠直勤慎亷明八字賜之惟朕深知王之徳洞悉王之<lb/>
　心覺此八字實不能盡其美善亦無一毫過量之詞若<lb/>
　有一字不確不切是朕之頒賜非嘉奬之詞乃譏諷之<lb/>
　語矣朕不爲也且朕賜此八字乃就怡親王事朕之大<lb/>
　端而言至於王之當年侍奉<lb/>
皇考極盡誠孝深䝉<lb/>
皇考之慈愛而其居心之方正秉性之和平待人之寛厚<lb/>
　遇下之仁惠種種善行筆不勝書朕觀爾等在朝諸臣<lb/>
<pb n="KR2f0006_WYG_012-12b"/>
　於忠勤慎明四字尚多有之若敬誠直亷四字朕則未<lb/>
　能輕許向後咸當奮勉砥礪以副朕望<lb/>
　　　雍正六年戊申二月丙戌<lb/>
上諭宗人府果郡王為人直樸謹慎品行卓然朕即位以<lb/>
　来命王辦理理藩院及三旗事務數年王矢志忠誠毫<lb/>
　不顧及己私執持正理槩不瞻徇贊襄朕躬允稱篤敬<lb/>
　王微有弱疾雖偶爾在家調養而一切交辦事件仍然<lb/>
　盡心料理今承我<lb/>
<pb n="KR2f0006_WYG_012-13a"/>
聖祖皇考六十餘年至聖至神化洽宇宙之恩普天共享<lb/>
　昇平固無庸似昔年諸王効力於行間朕以為若能盡<lb/>
　心為國備極忠誠恪守臣子恭順之道其人為尤勝其<lb/>
　事為尤難著將王晋封親王為朕之子弟及世世子孫<lb/>
　之表範<lb/>
　　　雍正七年己酉閏七月癸未<lb/>
上諭王大臣等向来覺羅佐領或有或無俱未畫一今既<lb/>
　將下五旗覺羅佐領由各該王屬下撤出作為公中佐<lb/>
<pb n="KR2f0006_WYG_012-13b"/>
　領朕意均派八旗方為妥協前者宗人府設立宗學祗<lb/>
　令敎習宗室未及覺羅覺羅人衆今若一槩歸併宗學<lb/>
　敎者勢難遍及應每旗各立一衙門管轄覺羅或王或<lb/>
　公派委一員統理令其於各該旗覺羅内揀選老成練<lb/>
　達品行端方者一二人分管即於該旗衙門之旁各設<lb/>
　一學除情願在家學習者外擇其可敎之人令其讀書<lb/>
　學射滿漢兼習所派出之管轄人員不時訓誨稽察如<lb/>
　内有行止不端不知守法安分者即囘明宗人府王等<lb/>
<pb n="KR2f0006_WYG_012-14a"/>
　令在該旗衙門居住學習禁止出門俟其改行遷善之<lb/>
　後再許出門年底彚疏具題如此則於覺羅少年子弟<lb/>
　大有裨益而人人皆可成就著宗人府王公等會同滿<lb/>
　洲大學士六部尚書詳悉議奏<lb/>
　　　雍正八年庚戌五月甲戌<lb/>
上諭内閣朕因怡親王薨逝中心悲慟雖强自排遣而飲<lb/>
　食俱覺無味寢卧皆不能安蓋王之事朕誠敬忠愛之<lb/>
　心八年有如一日自古以来無此公忠體國之賢王則<lb/>
<pb n="KR2f0006_WYG_012-14b"/>
　朕所以待王之禮亦應在常例之外今朕素服一月以<lb/>
　稍展思慕不釋之情此一月之内朕既素服則在廷諸<lb/>
　臣遇朝服之期亦著仍穿常服一切宴㑹俱不必行凡<lb/>
　朕加恩於王之處皆不足以酬王之碩徳豐功而在朝<lb/>
　之諸王大臣官員等受國家之恩必念國家失此賢王<lb/>
　同深悲痛昨日朕親臨奠醊之時見滿漢文武諸臣悲<lb/>
　切之狀人有同情朕心甚慰益見王之素行感人者深<lb/>
　也<lb/>
<pb n="KR2f0006_WYG_012-15a"/>
　　　丙子<lb/>
上諭内閣怡親王忠孝性成端方清直當年事我<lb/>
聖祖皇考敬謹恪恭克盡子臣之道深䝉<lb/>
皇考慈愛而王慎密有加小心安分此中外所共知者逮<lb/>
　朕御極之初命王總理事務王夙夜匪懈公爾忘私精<lb/>
　白一心無欺無隐其殫竭忠誠贊襄於密勿之地者八<lb/>
　年有如一日至於軍務機宜度支出納興修水利督領<lb/>
　禁軍凡宫中府中事無鉅細皆王一人經畫料理無不<lb/>
<pb n="KR2f0006_WYG_012-15b"/>
　精詳妥協符合朕心無煩朕之指示其有關於吏治民<lb/>
　生之利弊有聞必奏每語必詳而為國家保䕶善𩔖培<lb/>
　養人材一片篤摯真切之念形於寤寐王之懿徳美行<lb/>
　從不欲表著於人而人亦無從盡知之朕即知王最深<lb/>
　而亦口不能宣筆不能述也是以雍正四年特書忠敬<lb/>
　誠直勤慎亷明八字以賜彼時降㫖朕深知王之徳洞<lb/>
　悉王之心覺此八字實不能盡王之美善不過就王事<lb/>
　朕之大端而言耳盖王實能佐朕治安天下朕實頼王<lb/>
<pb n="KR2f0006_WYG_012-16a"/>
　翼贊昇平徧觀自古史冊所載賢王懿戚從未有可與<lb/>
　王比倫者且王居心之和平公正行事之寛厚仁慈皆<lb/>
　足以享遐齡而綿夀算豈意王遽舍朕而溘然長逝耶<lb/>
　自去年冬月王抱病以来朕縈於懐無刻稍釋商確醫<lb/>
　藥黙禱<lb/>
神祇以冀沉疴頓起乃今醫藥㒺效祈禱不靈天何奪我<lb/>
　忠誠輔弼之賢王若此之速耶王抱恙時居住交暉園<lb/>
　與圎明園相近朕間欲親往看視王再三懇辭而於一<lb/>
<pb n="KR2f0006_WYG_012-16b"/>
　旬半月之間必力疾入圓明園與朕相見及王病勢漸<lb/>
　加力不能支惟恐朕心憂煩則稱交暉園乃起病之所<lb/>
　暫且移避遂養疾於西山無非欲與圎明園相遠令朕<lb/>
　不深悉其病狀可以安慰朕心也及王回城中府第朕<lb/>
　以祈雨回宫前月得雨之後王屢次奏請朕幸圎明園<lb/>
　是王但恐以病狀煩勞朕心而於己身之生死全不計<lb/>
　及也及聞病勢沉篤朕方欲命駕臨視乃王聞知即脫<lb/>
　塵而去蓋王不欲以永訣傷朕之懐是以顯此剛決之<lb/>
<pb n="KR2f0006_WYG_012-17a"/>
　相其於去留之際明白超脫若此在王成一忠孝正直<lb/>
　賢智慧覺之全人而朕頓失此柱石賢弟感痛悲哀何<lb/>
　能自已耶王之徳行功績難以枚舉從来豐勲偉烈必<lb/>
　膺國家崇報之典惟王為<lb/>
聖祖皇考之令子為我朝<lb/>
列祖之功臣允宜配享<lb/>
太廟列於從前建立大功諸王之次庶與王之功徳相副<lb/>
　且可上慰<lb/>
<pb n="KR2f0006_WYG_012-17b"/>
列祖<lb/>
皇考在天之心而朕思念悲切之衷亦可稍觧於萬一其<lb/>
　餘一切恩䘏典禮該部㑹同大學士九卿悉心詳察從<lb/>
　優定議具奏<lb/>
　　　丙戌<lb/>
上諭内閣怡親王為朕辦理大小諸務無不用心周到而<lb/>
　於營度將来吉地一事甚為竭力殫心從前在九鳯朝<lb/>
　陽山經畫有年後因其地未為全美復於易州泰寜山<lb/>
<pb n="KR2f0006_WYG_012-18a"/>
太平峪周詳相度得一上吉之地王往来審視備極辛<lb/>
勤又恐隨從人等煩擾居民將飲饌之屬俱不令前驅<lb/>
預備常至昏夜始進一餐其所擇吉壤實由王親自相<lb/>
度而得而臣工之精地理者詳加斟酌詢謀僉同且以<lb/>
為此皆王忠赤之心感格神明是以具此慧眼卓識也<lb/>
其相近山水廻環形勢聫絡之處又有中吉次吉之地<lb/>
朕以王經營吉地實為首功欲以中吉者賜之王驚悚<lb/>
變色惶懼固辭朕鑒其誠心遂寢其事己而在六十里<lb/>
<pb n="KR2f0006_WYG_012-18b"/>
外涞水縣境内得一平善之地曰此庶幾臣下可用者<lb/>
奏請賜給朕彼時遲回未曾降㫖王於病中令侍郎劉<lb/>
聲芳懇切轉奏朕不得已允其所請王得㫖喜極至於<lb/>
踴躍忭舞云皇上待我隆恩異數不可枚舉今兹恩賜<lb/>
則子孫世世俱受皇上之福於綿長矣即日遣䕶衞前<lb/>
往起土越數日䕶衞呈看土色王取一塊捧而吞之盖<lb/>
王知朕眷王之深惟恐塋域未定將来仍以前所欲賜<lb/>
之地賜之也其用心之謙謹周密至於如此王薨逝後<lb/>
<pb n="KR2f0006_WYG_012-19a"/>
　朕詢問王府管事之人知王病中將身後之事一一指<lb/>
　示特畫親王墳塋圖一幅與其王妃及諸子曰我身後<lb/>
　塋地之制悉照㑹典所載親王之禮行毋得稍有踰越<lb/>
　如或稍過則汝等違我之治命矣昨王府之人以圖進<lb/>
　呈朕覽僅有門三間享堂五間此國家經常之制非所<lb/>
　以待有大功之賢王者但思王之生平謙抑退讓朕每<lb/>
　加恩禮王必再四懇辭朕鑒其一一實皆出於至誠往<lb/>
　往俞允今若身後獨不從其言朕心有所不忍然以豐<lb/>
<pb n="KR2f0006_WYG_012-19b"/>
　功碩徳不世出之賢王而寢園僅循常制則褒徳顯功<lb/>
　之典禮實為缺畧朕心又有所不忍今如何使朕心之<lb/>
　輾轉不忍者得以大慰而揣度王心亦受之而安且揆<lb/>
　之於禮適為合宜允協著大學士九卿等悉心詳酌定<lb/>
　議具奏<lb/>
　　　六月丁未<lb/>
上諭大學士等從前怡親王常在朕前奏稱白家疃一帶<lb/>
　居民忠厚善良深知感激朝廷敎養之恩今王薨逝而<lb/>
<pb n="KR2f0006_WYG_012-20a"/>
　彼地居民人等感念王之恩徳欲自備資本建立祠宇<lb/>
　歳時致祭輿情懇切足徴王之遺愛在人而民風醇厚<lb/>
　亦即此可見朕心深為嘉恱欲將白家疃數村地丁錢<lb/>
　糧永遠蠲免以為將来祭祀香火之資竝使良民均霑<lb/>
　恩澤爾等確議具奏<lb/>
　　　辛酉大學士等議奏怡親王塋制<lb/>
上諭曰怡親王有遺言身後殯殮只用常服一切金玉珠<lb/>
　寳之屬槩不可用王妃及諸子遵其遺言只以常服為<lb/>
<pb n="KR2f0006_WYG_012-20b"/>
　殮即平日所束之帶亦未曾用朕親臨其喪亦祗以血<lb/>
　淚巾帕及所佩香囊附棺中示含玉之意誌永訣之哀<lb/>
　盖王天性節儉一生服食之需愛惜物力不肯多費絲<lb/>
　粟故拳拳於身後如此且識見高明深凛古人寳玉送<lb/>
　死之戒即此一節其器量過人遠矣是以附身附棺之<lb/>
　物皆從其遺言不忍違其素志至於園寢之制則關係<lb/>
　國家之典禮徳懋懋官功懋懋賞乃古今之通義恐非<lb/>
　朕所得私亦非王所可讓者今大學士九卿等酌古凖<lb/>
<pb n="KR2f0006_WYG_012-21a"/>
　今詳明定議悉與典禮符合甚惬朕懐著依議行<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0006_WYG_012-21b"/>
　<lb/>
　<lb/>
　<lb/>
　<lb/>
　<lb/>
　<lb/>
大清世宗敬天昌運建中表正文武英明寛仁信毅大孝<lb/>
至誠憲皇帝聖訓卷十二<lb/>
</p>
<p>
</p>
  </div>
</body>
</text>
</TEI>
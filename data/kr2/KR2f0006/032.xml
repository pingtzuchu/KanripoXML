<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0006_WYG_032-1a"/>
　欽定四庫全書<lb/>
大清世宗敬天昌運建中表正文武英明寛仁信毅大孝<lb/>
至誠憲皇帝聖訓卷三十二<lb/>
　　　崇祀典<lb/>
　　　雍正元年癸卯三月甲午<lb/>
上諭内閣禮部<lb/>
　至聖先師孔子道冠古今德參天地樹百王之模範立<lb/>
　萬世之宗師其為功於天下者至矣而水源木本積厚<lb/>
<pb n="KR2f0006_WYG_032-1b"/>
　流光有開必先克昌厥後則<lb/>
　聖人之祖考宜膺崇厚之褒封所以追溯前徽不忘所<lb/>
　自也粤稽舊制<lb/>
　孔子之父叔梁公於宋眞宗時追封啟聖公自宋以後<lb/>
　厯代遵循而叔梁公以上則向來未加封號亦未奉祀<lb/>
　祠庭朕仰體<lb/>
皇考崇儒重道之盛心敬修崇德報功之典禮意欲追封<lb/>
　五代並享烝嘗用伸景仰之誠庶慰羮牆之慕内閣禮<lb/>
<pb n="KR2f0006_WYG_032-2a"/>
　部可會同確議具奏<lb/>
　　　四月丁卯禮部奏<lb/>
　孔子先世五代俱應封公爵<lb/>
上諭曰五倫為百行之本天地君親師人所宜重而天地<lb/>
　君親之義又頼師教以明自古師道無過於<lb/>
　孔子誠首出之聖也我<lb/>
皇考崇儒重道超軼千古凡尊崇<lb/>
　孔子典禮無不備至朕䝉<lb/>
<pb n="KR2f0006_WYG_032-2b"/>
皇考教育自幼讀書心切景仰欲再加尊崇更無可增之<lb/>
　處故敇部追封<lb/>
　孔子先世五代今部議封公上考厯代帝王皆有尊崇<lb/>
　之典唐明皇封<lb/>
　孔子為文宣王宋眞宗加封至聖文宣王封<lb/>
　孔子父叔梁紇為齊國公元加封<lb/>
　孔子為大成至聖文宣王加封齊國公為啟聖王至明<lb/>
　嘉靖時猶以王係臣爵改稱為<lb/>
<pb n="KR2f0006_WYG_032-3a"/>
　至聖先師孔子改啟聖王為啟聖公王公雖同屬尊稱<lb/>
　朕意以為王爵較尊<lb/>
　孔子五世應否封王之處著詢問諸大臣具奏<lb/>
　　　七月甲申<lb/>
上諭禮部國家祀典必貴潔誠<lb/>
　先農壇每歲展祀且為親耕耤田之所最宜清肅舊制<lb/>
　圍牆内有地一千七百畝以二百畝給壇户種植五穀<lb/>
　蔬菜以供祭祀餘一千五百畝每年交租銀三百兩以<lb/>
<pb n="KR2f0006_WYG_032-3b"/>
　備修理聞康熙四十年間内務府撥給園頭耕種粢盛<lb/>
　蔬菜無所從出惟向市井採買殊非潔淨精誠之意今<lb/>
　著園頭清還地畝仍給太常寺壇户耕種以供祭祀之<lb/>
　需餘地一千五百畝著將内外圍牆查明丈尺每種地<lb/>
　十畝估計令其修牆若干務期加謹葺䕶毋致傾壞毎<lb/>
　年派滿漢太常寺少卿一員不時稽察庶壇壝清潔祀<lb/>
　事更加䖍謹矣<lb/>
　　　九月乙未<lb/>
<pb n="KR2f0006_WYG_032-4a"/>
上諭大學士等朕近於<lb/>
聖祖仁皇帝所遺書笥中檢得未經頒發<lb/>
諭㫖一道以明太祖崛起布衣統一方夏經文緯武為漢<lb/>
　唐宋諸君之所未及其後嗣亦未有如前代荒淫暴虐<lb/>
　亡國之跡欲大廓成例訪其支派一人量授官職以奉<lb/>
　春秋陳薦仍令世襲朕伏讀之下仰見我<lb/>
聖祖仁皇帝海涵天覆大度深仁遠邁百王超軼萬古朕<lb/>
　思史載東樓詩歌白馬商周以來無不推恩前代後世<lb/>
<pb n="KR2f0006_WYG_032-4b"/>
　𩔖多疑忌以致厯代之君宗祀殄絶朕仰體<lb/>
聖祖如天之心遠法隆古盛德之事謹將<lb/>
聖祖所貽<lb/>
諭㫖頒發訪求明太祖支派子姓一人量授職銜俾之承<lb/>
　襲以奉春秋祭享但恐有明迄今年代久遠或有姦徒<lb/>
　假冒致生事端爾内閣大學士卽會同廷臣詳明妥議<lb/>
　以副<lb/>
聖祖仁皇帝寛仁矜恤之至意<lb/>
<pb n="KR2f0006_WYG_032-5a"/>
　　　雍正二年甲辰五月辛酉禮部等衙門遵<lb/>
㫖議奏從祀<lb/>
　孔廟諸儒<lb/>
上諭曰先儒從祀<lb/>
　文廟關係學術人心典至重也宜復宜增必詳加考證<lb/>
　折衷盡善庶使萬世遵守永無異議爾等所議復祀諸<lb/>
　儒雖皆有功經學然戴聖何休未為純儒鄭衆盧植服<lb/>
　䖍范寗謹守一家言轉相傳述視鄭康成之淳質深通<lb/>
<pb n="KR2f0006_WYG_032-5b"/>
　似乎有閒至若唐之陸贄宋之韓琦勲業昭垂史冊自<lb/>
　是千古名臣然於孔孟心傳果有授受而能表彰羽翼<lb/>
　乎其他諸儒是否允協以及宰予冉有增置博士之處<lb/>
　著再公同確議務期至當不易<lb/>
　　　八月甲午禮部等衙門遵<lb/>
㫖再議從祀<lb/>
　孔廟先賢先儒宜復祀者六人林放蘧瑗秦冉顔何鄭<lb/>
　　　康成范寗宜增祀者二十人縣亶牧皮樂正子公<lb/>
<pb n="KR2f0006_WYG_032-6a"/>
　　　都子萬章公孫丑諸葛亮尹焞魏了翁黄幹陳淳<lb/>
　　　何基王栢趙復金履祥許謙陳澔羅欽順蔡清陸<lb/>
　　　隴其入崇聖祠者一人張廸宜增置博士者四人<lb/>
　　　冉雍冉伯牛子張有若<lb/>
上諭曰朕念先賢先儒扶持名教羽翼聖經有關學術人<lb/>
　心爰命九卿詳議今諸臣參考周詳評論公正甚合朕<lb/>
　心著依議行<lb/>
　　　雍正六年戊申二月丁亥<lb/>
<pb n="KR2f0006_WYG_032-6b"/>
上諭内閣朕惟風雨時若百物繁昌皆由誠敬感格<lb/>
天心用能福佑下民時和歳稔而司天號令長養阜成風<lb/>
　神之貺厥功允懋頻年以來朕䖍祀龍神福庇蒼生歴<lb/>
　有明驗因思古稱雨暘燠寒以風為本亦宜特隆祀典<lb/>
　以答洪庥考之周禮大宗伯以槱燎祀風師虞書禋於<lb/>
　六宗劉歆鄭康成之説咸謂六宗之内風其一也厯代<lb/>
　各置壇兆至宋祥符間曾立風伯廟近代及本朝俱列<lb/>
南郊四配之中典禮具備今欲於都城和會之地特建廟<lb/>
<pb n="KR2f0006_WYG_032-7a"/>
　宇因時禱祀以展朕為民祈福之誠其考據禮儀相度<lb/>
　營建之處著禮工二部會同内務府詳議具奏<lb/>
　　　三月癸丑<lb/>
上諭禮部光祿寺<lb/>
陵寢祭祀銀器等項向從光祿寺臨期運送此器皿關係<lb/>
　祭祀大典路遠運送往返恐不潔淨且或致有損傷殊<lb/>
　非誠敬奉祀之意况毎逢祭祀運送未免徒費䟦渉其<lb/>
　作何辦理之處著查議具奏<lb/>
<pb n="KR2f0006_WYG_032-7b"/>
　　　雍正七年己酉正月庚申<lb/>
上諭禮部山川之神錫福於地方百姓是以自古帝王皆<lb/>
　誠心展祀以答神貺即如向來盛京之地旱潦不時者<lb/>
　凡六載康熙五十九年朕奉<lb/>
皇考命躬詣<lb/>
祖陵道經山麓謁北鎮廟潔蠲致祭因捐貲庀工載修廟<lb/>
　宇囑令地方官員䖍恭致祭自康熙六十年以至於今<lb/>
　盛京年榖悉豋豐稔又如黄河之神䖍誠禱祀果見安<lb/>
<pb n="KR2f0006_WYG_032-8a"/>
　瀾有慶萬姓寧居皆神祗垂佑顯然昭著纖毫不爽者<lb/>
　此葢以目前一二事而言其他難以枚舉也古稱江海<lb/>
　為百川之長而湖廣境内西南數省之水滙入大江又<lb/>
　為川澤之總會凡屬地土民人及舟楫行旅皆仗江神<lb/>
　黙佑保䕶安寧允宜修建廟宇按時致祭以崇報享著<lb/>
　湖廣總督會同湖北湖南廵撫確查妥議南北兩省應<lb/>
　於何處各建廟宇或舊有祠廟敬謹興修皆動支公帑<lb/>
　辦理此朕䖍禱神祇䕶國佑民之意並非諂媚以求一<lb/>
<pb n="KR2f0006_WYG_032-8b"/>
　己之福也并令該督撫曉諭居民不得私結社會妄事<lb/>
　祈求以滋褻慢<lb/>
　　　二月壬辰<lb/>
上諭内閣朕惟雲雨風雷之神代天司令俾百昌萬寶普<lb/>
　含膏澤以錫福於烝民厥功並懋朕恭承<lb/>
天眷恪修祀典為四海蒼黎仰祈嘉佑已經特建廟宇崇<lb/>
　祀龍神風伯而雲師雷師尚闕專祠嘗考虞書禋於六<lb/>
　宗之文漢人以乾坤六子釋六宗震雷巽風均列禋祀<lb/>
<pb n="KR2f0006_WYG_032-9a"/>
　而易曰雷以動之風以散之則風雷之發生萬物功實<lb/>
　相等禮記曰天降時雨山川出雲周禮亦以五雲辨年<lb/>
　歲是雲與雨皆運行造化同昭<lb/>
天貺者也前代及本朝<lb/>
南郊大祀雲雨風雷俱列從壇之次式隆配享典禮亦旣<lb/>
　備矣邇年以來雲物兆祥雷行應候茂育庶彚宣布陽<lb/>
　和庇國佑民之德靈應顯然今欲特建廟宇䖍奉雲師<lb/>
　雷師之神因時禱祀敬迓洪庥以展朕為民祈福之意<lb/>
<pb n="KR2f0006_WYG_032-9b"/>
　其考據禮儀相度營建之處著禮工二部詳議具奏<lb/>
　　　丙申<lb/>
上諭内閣朕於興修闕里<lb/>
　文廟一事盡誠盡敬頒發國帑務令規模宏壯堅固輝<lb/>
　煌計日告竣雍正三年六月即敇令原任廵撫陳世倌<lb/>
　領帑興工遴員修造拳拳委託至再至三嗣於塞楞額<lb/>
　接任之時又復諄諄訓諭豈料陳世倌委用不得其人<lb/>
　旣已耽誤於前而塞楞額又復因循怠玩於後以致工<lb/>
<pb n="KR2f0006_WYG_032-10a"/>
　程遲滯久未告成昨已特遣通政使畱保前往協同署<lb/>
　撫岳濬督催令在事人員殫心竭力迅速竣事陳世倌<lb/>
　著速赴東省盡心辦理以贖前愆此次修理<lb/>
　文廟工程務期巍焕崇閎堅緻壯麗纖悉完備燦然一<lb/>
　新倘舊制之外有應行添設者有應加修整者俱著估<lb/>
　計奏聞添發帑金葺理丹雘工成之日朕當親往瞻謁<lb/>
　以展尊禮<lb/>
　先師至誠至敬之意<lb/>
<pb n="KR2f0006_WYG_032-10b"/>
　　　八月丙寅<lb/>
上諭工部朕惟古聖人之制祭祀也凡山川嶽瀆之神有<lb/>
　功德於生民能為之禦災捍患者皆載在祀典葢所以<lb/>
　薦歆昭格崇德報功而并以動人敬畏祗肅之心也雍<lb/>
　正二年浙江海塘潮水衝決朕特發帑金命大臣察勘<lb/>
　修築并念居民平日不知畏敬明神多有䙝慢切諭以<lb/>
　䖍誠修省之道令地方官家諭户曉警覺衆庶比年以<lb/>
　來塘工完整災沴不作居民安業葢已黙叨神佑矣今<lb/>
<pb n="KR2f0006_WYG_032-11a"/>
　年潮汐盛長㡬至泛溢官民震恐幸而水勢漸退隄防<lb/>
　無恙此皆神明黙垂䕶佑惠我烝民者也兹特發内帑<lb/>
　銀十萬兩於海寧縣地方敇建海神之廟以崇報享著<lb/>
　該督遴委賢員度地鳩工敬謹修建務期制度恢宏規<lb/>
　模壯麗崇奉祀事用答明神庇民禦患之休烈且令遠<lb/>
　近人民奔走瞻仰興起感動相與服教畏神遷善改過<lb/>
　永荷庥祥則於國家事神治人之道均有頼焉<lb/>
　　　九月甲戌<lb/>
<pb n="KR2f0006_WYG_032-11b"/>
上諭内閣山東泰安州神廟奉祀東嶽泰山之神厯代相<lb/>
　傳靈顯昭著佑庇萬民俾國家享昇平之福者明神之<lb/>
　功德其來久矣遠近人民感荷黙佑之恩焚香頂禮罔<lb/>
　不䖍肅其廟宇重修於康熙十二年距今五十餘年兹<lb/>
　據署廵撫費金吾奏稱廟宇盤道有傾圮頽壞之處應<lb/>
　加繕葺山路亦當修整著發内帑銀兩命内務府郎中<lb/>
　丁皂保赫達色前往督工敬謹修理務使廟貌輝煌工<lb/>
　程堅固速行告竣以副朕為民報享之至意<lb/>
<pb n="KR2f0006_WYG_032-12a"/>
　　　雍正八年庚戌四月丁未<lb/>
上諭内閣古稱黄河之神上通雲漢光啟圖書禮曰三王<lb/>
　之祭川也皆先河而後海惟神澤潤萬國福庇兆民自<lb/>
　古及今功用昭著我朝自定鼎以來仰荷神庥尤為彰<lb/>
　顯或結為冰橋以濟師旅或淤成沃壤以惠黎元或湧<lb/>
　出沙洲作天然之保障或長就堤㟁屹永固之金湯他<lb/>
　如濟運通漕安瀾順軌有禱必應無感不通至於澄清<lb/>
　六省之遙閲歴七旬之久稽諸史冊更屬罕聞神之相<lb/>
<pb n="KR2f0006_WYG_032-12b"/>
　佑我國家者至矣朕敬禮之心至為誠切因念江南河<lb/>
　南等處皆有廟宇䖍恭展祀而河源相近之處向來未<lb/>
　建專祠以崇報享典禮亟宜舉行查河源發於崑崙地<lb/>
　隔遙遠人稀境僻其流入内地之始則在秦省之西寧<lb/>
　地方朕意於此地特建廟宇專祀河源之神敬奉烝嘗<lb/>
　以答神貺其如何加封神號及度地建廟一應典禮著<lb/>
　九卿悉心詳議具奏<lb/>
　　　雍正十年壬子三月乙丑<lb/>
<pb n="KR2f0006_WYG_032-13a"/>
上諭内閣直省各府州縣設立壇墠致祭<lb/>
社稷及風雲雷雨山川城隍之神每歳春秋展祀以崇報<lb/>
　享典至重也從前初建之時有司或視為具文規制未<lb/>
　必周備及歴年既久漸有傾圮之處又未必及時修葺<lb/>
　是以僻遠之郡縣規模簡畧禮儀草率者往往有之甚<lb/>
　非肅將禋祀之本意也著禮部查照定例行文各該督<lb/>
　撫轉飭府州縣敬謹如式修理以重祀典仍令造冊報<lb/>
　部每遇該管官員陞遷事故俱照<lb/>
<pb n="KR2f0006_WYG_032-13b"/>
　先農壇忠孝節義祠例入交盤項内查明接受則有司<lb/>
　自顧考成經理益加䖍恪矣<lb/>
　　　雍正十一年癸丑六月庚午<lb/>
上諭内閣祀事修明國家令典<lb/>
　孔子文廟春秋祭儀尤宜備物盡敬聞外省州縣中有<lb/>
　因荒裁減公費者朕思公費既減必致祭品簡畧或轉<lb/>
　派累民間二者均未可定著各省督撫查明所屬若有<lb/>
　因荒減費之州縣即於存公銀内撥補以足原額務令<lb/>
<pb n="KR2f0006_WYG_032-14a"/>
　粢盛豐潔以展朕肅將禋祀之誠其各凛遵毋忽<lb/>
　　　雍正十二年甲寅十月甲子<lb/>
上諭内閣<lb/>
壇<lb/>
廟乃祭典攸關俱當潔淨嚴肅<lb/>
太廟<lb/>
社稷更宜恭敬故派太監等專責以掃除之事又派旗員<lb/>
　輪班看守若非祭祀之日一應官員不許擅入原係定<lb/>
<pb n="KR2f0006_WYG_032-14b"/>
　例近聞在内住宿之太監等將伊等親友縱令出入行<lb/>
　走看守之旗員亦將親友引入廊院乘涼此皆平日懈<lb/>
　弛之所致也著交禮部太常寺嚴查禁止割草之人令<lb/>
　太常寺酌量選擇數名令其敬謹除治並交與内務府<lb/>
　御史等不時稽查如有容畱閒散人等混入者即行指<lb/>
　名題叅嚴加治罪如仍前懈弛經朕聞知定將禮部太<lb/>
　常寺堂官及御史等一併交部議處<lb/>
<pb n="KR2f0006_WYG_032-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0006_WYG_032-15b"/>
　<lb/>
　<lb/>
　<lb/>
　<lb/>
　<lb/>
　<lb/>
大清世宗敬天昌運建中表正文武英明寛仁信毅大孝<lb/>
至誠憲皇帝聖訓卷三十二<lb/>
</p>
<p>
</p>
  </div>
</body>
</text>
</TEI>
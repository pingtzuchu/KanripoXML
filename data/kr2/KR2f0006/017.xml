<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0006_WYG_017-1a"/>
　欽定四庫全書<lb/>
大清世宗敬天昌運建中表正文武英明寬仁信毅大孝<lb/>
至誠憲皇帝聖訓巻十七<lb/>
　　　恤兵<lb/>
　　　雍正元年癸卯三月己酉<lb/>
上諭八旗都統等私行科派殊非善事貧乏兵丁所恃以<lb/>
　為生者惟在錢糧嗣後各旗佐領下一應公中事務概<lb/>
　不許私自派取若有擅行私派者即以作弊治罪<lb/>
<pb n="KR2f0006_WYG_017-1b"/>
　　　四月丁卯<lb/>
上諭吏部戸部兵部各省給發駐防官兵米榖草豆等項<lb/>
　價值不一除已有定額省分照常給發外其餘未曽定<lb/>
　額省分多寡不符理應将本省歴年給發之價酌處其<lb/>
　中畫一定議價值一定便於遵行如遇年豐價平稍有<lb/>
　贏餘於官兵亦屬有益儻嵗歉價昻該督撫據實陳奏<lb/>
　朕自加恩<lb/>
　　　五月庚辰兵部議覆雲貴總督髙其倬奏免鶴永<lb/>
<pb n="KR2f0006_WYG_017-2a"/>
　　　等處取藏兵丁賠補倒斃馬匹應不准行<lb/>
上諭曰兵丁逺馳異域甚屬勞苦且滿洲綠旗俱當一視<lb/>
　其倒斃馬匹若仍令伊等賠補朕心不忍著盡行豁免<lb/>
　　　十月辛未<lb/>
上諭八旗大臣等八旗滿洲為我朝根本植本不可不固<lb/>
　近見八旗兵丁技勇産業大減於前此皆文武臣工仰<lb/>
　恃<lb/>
皇考之寬仁遂乃怠於公務不勤厥職玩忽茍安因而法<lb/>
<pb n="KR2f0006_WYG_017-2b"/>
　制廢弛兵丁等既無教訓之人遂少儆惕之意不習騎<lb/>
　射不諳生計妄費濫用競尚服飾飲酒賭博漸至困窮<lb/>
　從前<lb/>
皇考恩養兵丁屢加賞賚代償逋欠又設立公庫以利濟<lb/>
　之惠澤雖頻空乏如故曽何禆益乎朕今初登大位未<lb/>
　遑徧行查視惟爾諸臣是頼限於三年内将一切廢弛<lb/>
　陋習悉行整飭其各實心任事訓練騎射整齊器械教<lb/>
　以生理有頑劣者即懲之以法儻至三年仍不悛改朕<lb/>
<pb n="KR2f0006_WYG_017-3a"/>
　必行罰無赦再叅領一官管轄多人辦理旗務甚屬𦂳<lb/>
　要優者留用劣者即行罷黜至於兵丁器械既於明年<lb/>
　十月㸃閲爾諸臣應即行查看有不齊者令其佐領内<lb/>
　預為補足今不置備臨期倍價賒買又為債負所累貧<lb/>
　乏兵丁何以為生凡此等處諸臣宜各留意也<lb/>
　　　雍正二年甲辰正月辛丑<lb/>
上諭八旗都統等八旗滿洲蒙古漢軍人等俱經累世効<lb/>
　力現今承平既久滿洲戸口滋盛餘丁繁多而護軍馬<lb/>
<pb n="KR2f0006_WYG_017-3b"/>
　甲額設有定是以不得披甲之閒散滿洲至有窘迫不<lb/>
　能養其妻子者朕每加憫念將如何施恩俾得資生之<lb/>
　處再四籌度並無長䇿若欲増編佐領恐正項米石不<lb/>
　敷若不給與錢糧養贍伊等何以聊生既不能養其家<lb/>
　口何由造就以成其材今將八旗滿洲蒙古漢軍内共<lb/>
　選取四千八百人為教養兵訓練藝業所選人等毎月<lb/>
　給與錢糧三兩計四千八百人每年共需錢糧十七萬<lb/>
　二千八百兩每一旗滿洲蒙古漢軍共六百名内滿洲<lb/>
<pb n="KR2f0006_WYG_017-4a"/>
　四百六十名蒙古六十名漢軍八十名其漢軍之八十<lb/>
　名令為步兵每月給與錢糧二兩就此錢糧數内計其<lb/>
　贏餘通融料理可以多給四十名兵丁每漢軍一旗著<lb/>
　選取一百二十名再軍器内長槍尤為有用著滿洲蒙<lb/>
　古每佐領下選取護軍四名馬甲四名令其學習長槍<lb/>
　漢軍每佐領下選取馬甲四名令其學習籐牌挑刀此<lb/>
　四千八百名教養兵若計佐領選取恐其人有多寡不<lb/>
　同應於旗下甲喇内通計人數選取則護軍馬甲益得<lb/>
<pb n="KR2f0006_WYG_017-4b"/>
　有用之人而閒散餘丁亦得學習成就矣至於如何編<lb/>
　錄教訓管轄之處八旗都統護軍統領副都統等公同<lb/>
　盡心詳酌務期永逺可行定議具奏<lb/>
　　　九月癸卯<lb/>
上諭戸部前往臺灣換班兵丁俱在臺灣支給糧餉伊等<lb/>
　所留家口無力養贍必至内顧分心著將兵丁所留家<lb/>
　口每戸賞月米一斗内地米少即動臺灣所有之米合<lb/>
　算船價僱運至厦門交地方官按戸給發務使均霑實<lb/>
<pb n="KR2f0006_WYG_017-5a"/>
　惠<lb/>
　　　雍正三年乙巳六月壬辰<lb/>
上諭戸部今年雨大屋漏牆欹者多朕軫念披甲人等家<lb/>
　貧不能修理特加恩賜務使人人得所著動戸部庫銀<lb/>
　九萬兩賞給八旗毎旗一萬兩上三旗内府佐領一萬<lb/>
　兩令得修理房屋著八旗都統前鋒統領護軍統領副<lb/>
　都統内務府總管會同酌議分別賞給<lb/>
　　　雍正四年丙午十月甲子<lb/>
<pb n="KR2f0006_WYG_017-5b"/>
上諭兵部各省駐防兵丁巳故者其婦女每年以船載送<lb/>
　回京江南浙江等處俱於七八月起程福建廣東荆州<lb/>
　等處俱於四五月起程沿途換船船戸惟利是圖故意<lb/>
　延挨一到臨清濟寧地方即稱恐致冰凍仍令岸路來<lb/>
　京中途苦累甚屬可憫嗣後著於定限之前一月起程<lb/>
　交與沿途地方官速換船隻與糧船一例照管督催務<lb/>
　令必至張家灣庶寡婦等不致苦累而回空船隻亦不<lb/>
　致守凍矣<lb/>
<pb n="KR2f0006_WYG_017-6a"/>
　　　十二月戊午四川巡撫法敏奏進𠞰建昌冕山苖<lb/>
　　　蠻之官兵請暫照松潘戍守兵丁例支給口糧陸<lb/>
　　　續扣還<lb/>
上諭兵部向來官兵凡在内地行走者例不給與口糧朕<lb/>
　思内地亦有逺近之分行走不無遲速之別宜酌加恩<lb/>
　澤以奨勤勞今建昌官兵因進𠞰賊蠻已經深入梁山<lb/>
　此地舊稱險逺並非内地可比而賊徒金格等潜匿荒<lb/>
　僻之區尚未授首現在官兵各處搜𠞰奮勇効力甚屬<lb/>
<pb n="KR2f0006_WYG_017-6b"/>
　可嘉查前嵗進𠞰南坪時官兵俱經給與口糧今進𠞰<lb/>
　梁山官兵著照南坪之例一體支給口糧以示朕撫恤<lb/>
　兵丁之至意<lb/>
　　　雍正五年丁未九月丁卯雲貴總督鄂爾泰奏雲<lb/>
　　　南提督郝玉麟帯兵進乂木多時各兵曽借餉銀<lb/>
　　　原議分三年扣還請展限六年以紓兵力<lb/>
上諭兵部當日兵丁前往乂木多時未免起身匆忙馬駝<lb/>
　之屬畧覺多費朕心軫念原欲將借支餉銀全行豁免<lb/>
<pb n="KR2f0006_WYG_017-7a"/>
　以示恩恤因一時未暇降旨今覽鄂爾泰所奏著将應<lb/>
　扣銀四萬三千兩悉行豁免其已扣之七千餘兩仍照<lb/>
　數賞給兵丁以副朕愛養兵丁之至意<lb/>
　　　十月丙戌<lb/>
上諭内閣八旗滿洲火器營護軍校及兵丁等往蘆溝橋<lb/>
　操演槍礮起身甚速天氣寒冷著每人賞給銀五兩製<lb/>
　備禦寒衣服不得妄費<lb/>
　　　雍正六年戊申九月己酉<lb/>
<pb n="KR2f0006_WYG_017-7b"/>
上諭兵部各省水師兵丁惟福建最為熟練朕前降旨令<lb/>
　藍廷珍揀選五十名發往浙江照陜西兵丁赴浙之例<lb/>
　令其補充營伍敎習浙江水師其起身盤費及到浙安<lb/>
　插之處令髙其倬李衞照例賞給查湖北湖南共有水<lb/>
　師七營向來操演亦未精熟須得閩人為之敎導著照<lb/>
　浙江之例令藍廷珍揀選熟練之兵丁五十名發往湖<lb/>
　廣交與總督提督分撥各營令其敎習其起身盤費及<lb/>
　在楚安插之處亦著髙其倬邁柱等照浙江之例料理<lb/>
<pb n="KR2f0006_WYG_017-8a"/>
　賞給再舊例湖廣鎮標協標考拔千把先行咨送提督<lb/>
　轉送總督再加考試方行補用但湖南湖北路途遥逺<lb/>
　又隔洞庭之險㣲弁往返艱難資斧不易且致乆曠汛<lb/>
　守嗣後湖北二十四營千把專隸總督考定咨知提督<lb/>
　湖南二十四營千把專隸提督考定咨知總督俾㣲員<lb/>
　得省逺行之費而汛守亦不至於久曠若新任總督提<lb/>
　督到楚之時南北各標武職等官仍聽總督提督通行<lb/>
　調試分別優劣<lb/>
<pb n="KR2f0006_WYG_017-8b"/>
　　　十一月戊午<lb/>
上諭内閣邇年川陜漢土官兵𠞰撫番苗逺涉藏地効力<lb/>
　勤勞朕心深為軫念著動支庫帑銀十萬兩交與總督<lb/>
　岳鍾琪會同四川提督黄廷桂酌量分别等次通行賞<lb/>
　給以示朕加恩沛澤之至意<lb/>
　　　乙亥<lb/>
上諭兵部雲南等省所有苗蠻㺜獞種類甚多殘忍性成<lb/>
　逞兇嗜殺剽掠行旅賊害良民又或劫去人口重價勒<lb/>
<pb n="KR2f0006_WYG_017-9a"/>
贖所以為内地平民之害者不可枚舉而衆苗之中又<lb/>
復互相讎殺争奪不休於其所轄土民則任意傷殘草<lb/>
菅人命朕念普天率土之民皆吾赤子豈肯令邊省蒼<lb/>
黎獨受苗人之侵擾而苗衆繁多朕亦不忍聽其獨在<lb/>
徳化之外是以從封疆大臣之請𠞰撫兼行切加訓誨<lb/>
務以化導招徠為本不可脅以兵威或致多有殺戮屢<lb/>
頒諭旨甚明今幸數年之内苗人陸續歸誠者甚衆將<lb/>
來可望地方寧謐但官弁士卒跋涉於深林密箐之間<lb/>
<pb n="KR2f0006_WYG_017-9b"/>
歴險峻之區染瘴癘之氣而苗性狡獪反覆當用兵之<lb/>
際往往詭詐負嵎出其不意以致官兵受傷亦間有之<lb/>
事夫弁兵受國家多年教養之恩雖臨陣捐軀義不避<lb/>
難但以蠢然無知之苗蠻而致損我義勇之士卒得失<lb/>
不足相抵朕心深為憫惻除已降旨賜䘏賞賚外其雲<lb/>
南貴州四川𠞰撫苗蠻之官弁兵丁從前若有預借銀<lb/>
兩俱免其還項陣亡之官弁兵丁著照陣亡例加倍賞<lb/>
給銀兩得病身故及受傷之官弁兵丁著照陣亡例賞<lb/>
<pb n="KR2f0006_WYG_017-10a"/>
　給銀兩俱交與鄂爾泰岳鍾琪各於所屬確查動帑遵<lb/>
　旨賞賜務俾均霑實惠以副朕優䘏弁兵之至意<lb/>
　　　十二月戊戌<lb/>
上諭兵部哈密駐防官兵每年輪換定期於十二月内派<lb/>
　往朕思臘月天寒草枯水凍官兵跋涉為難查從前甘<lb/>
　肅官兵駐防哈密有五月内更換之例今仍著於五月<lb/>
　内派往<lb/>
　　　雍正七年己酉正月己未<lb/>
<pb n="KR2f0006_WYG_017-10b"/>
上諭兵部福建臺灣戍守之兵丁父母妻子留在内地前<lb/>
　已加恩每月給與米糧以資養贍聞臺兵之例每月將<lb/>
　所領錢糧扣留五錢於内地為養贍家口之用朕思兵<lb/>
　丁逺涉海洋所得餉銀又復扣除以養家口恐本身用<lb/>
　度或有不敷今沛特恩於駐臺兵丁每年賞銀四萬兩<lb/>
　為養贍家口之用著總督等均匀分派按期給發俾兵<lb/>
　丁本身食用既得寬舒而父母妻子之在内地者又得<lb/>
　養贍以示朕䘏兵賞勞之至意<lb/>
<pb n="KR2f0006_WYG_017-11a"/>
　　　二月丁丑<lb/>
上諭兵部陜省兵丁年來効力甚多朕深為軫念伊等出<lb/>
　征之時若因已給行糧遂扣其坐糧則伊等妻子在家<lb/>
　難以養贍嗣後出征兵丁於照例支給行糧外仍給與<lb/>
　坐糧銀米俾免内顧之慮再陜西營伍甚屬𦂳要若兵<lb/>
　丁有派出之處著總督岳鍾琪酌量召募充補另行按<lb/>
　名給以錢糧<lb/>
　　　三月戊午<lb/>
<pb n="KR2f0006_WYG_017-11b"/>
上諭内閣朕為在京八旗兵丁悉心籌畫其家若有吉凶<lb/>
　之事需用之費無所取辦一時拮据實為可憫特給内<lb/>
　庫銀兩令王大臣等營運生息以備兵丁一時之用今<lb/>
　思外省駐防之滿洲漢軍兵丁等亦當一體加恩江寜<lb/>
　杭州西安京口荆州廣東福建寜夏右衛共九處每處<lb/>
　賞銀二萬兩天津河南潼關乍浦成都共五處每處賞<lb/>
　銀一萬兩俱著於布政司庫内支給交與該将軍副都<lb/>
　統等公同存貯營運生息如該處駐防兵丁家有吉凶<lb/>
<pb n="KR2f0006_WYG_017-12a"/>
之事將息銀酌量賞給以濟其用其本銀永逺為存公<lb/>
生息之項不令繳還該將軍副都統等務須盡心辦理<lb/>
使兵丁均霑實惠儻該管大臣官員有私自侵蝕那移<lb/>
或委任非人以致本利虧缺者定行從重治罪仍於該<lb/>
管及委用等官名下嚴追還項其營運利息之處亦必<lb/>
公平辦理儻指稱官銀名色或占奪百姓行業或重利<lb/>
刻剝閭閻與商賈小民争利擾累地方著各督撫不時<lb/>
稽查即行叅奏儻督撫徇隐不奏經朕訪聞必將該督<lb/>
<pb n="KR2f0006_WYG_017-12b"/>
撫一併議處此項本利銀兩每年出入之數交與在京<lb/>
八旗都統副都統查核一旗或管一省或管二省著怡<lb/>
親王大學士等酌量派定每年於嵗底各省該管大臣<lb/>
官員等造冊齎送各該旗查核奏聞再各省督標撫標<lb/>
提標兵丁等亦倣此例每標或給銀一二萬兩或給銀<lb/>
數千兩按照兵丁之額數分别銀兩之多寡亦著怡親<lb/>
王大學士等酌量派定其銀即交與各該督撫提督委<lb/>
員料理以惠濟兵丁一切照駐防之例行其前後接任<lb/>
<pb n="KR2f0006_WYG_017-13a"/>
　之時將此造入交代冊内查核至於各省鎮標兵丁等<lb/>
　一時難以遍及候朕酌量國用之出入次第加恩陸續<lb/>
　降旨<lb/>
　　　四月丁丑<lb/>
上諭内閣官兵馬匹其有倒斃免賠樁銀者各省不同從<lb/>
　前補以中茶馬匹及後則給以朋銀採買此諸省通行<lb/>
　之例惟有陜甘各營因停止招中茶馬之時未将動支<lb/>
　朋銀聲明是以相沿至今凡有倒斃馬匹俱係兵丁出<lb/>
<pb n="KR2f0006_WYG_017-13b"/>
　資買補深可軫念著總督岳鍾琪詳悉查明将嗣後作<lb/>
　何准報補給之處分晰定議具奏<lb/>
　　　甲午<lb/>
上諭内閣八旗兵丁並各省駐防以及各標兵丁朕已賞<lb/>
　給銀兩令該管官員經營生息以濟其吉凶緩急之用<lb/>
　今因征𠞰凖噶爾派出兩路大兵逺臨邊塞此所派兵<lb/>
　丁等既為國家効力行間朕心更為軫念已於行糧恩<lb/>
　賞外給與坐糧以養贍其家口但兵丁等出門之後家<lb/>
<pb n="KR2f0006_WYG_017-14a"/>
　中若有吉凶之事料理無資不可不為籌畫周濟除京<lb/>
　城八旗出征兵丁該旗照例支給外其奉天等處八旗<lb/>
　出征兵丁著照京城護軍之例吉禮賞銀十兩喪禮賞<lb/>
　銀二十兩其直隸山東山西河南陜西等處出征綠旗<lb/>
　兵丁著照京城驍騎之例吉禮賞銀六兩喪禮賞銀十<lb/>
　二兩凡此賞給銀兩其有已經孳生利息之處即於利<lb/>
　息内支給其未曾賞銀及雖經賞銀而尚無利息可支<lb/>
　之處即動正項錢糧支給著該管官員通行曉諭使出<lb/>
<pb n="KR2f0006_WYG_017-14b"/>
　征兵丁咸共知悉伊等家中遇有應領賞銀之時即報<lb/>
　明本管官出具領結照數支領毋得稽遲俾効力行間<lb/>
　之士均霑實惠無内顧之憂以副朕加恩沛澤之至意<lb/>
　　　閏七月庚辰<lb/>
上諭兵部駐藏兵丁其家口在家著照出征兵丁之例給<lb/>
　與坐糧以為養贍之資若家有喜喪事件亦照出征兵<lb/>
　丁例賞給銀兩<lb/>
　　　八月甲辰<lb/>
<pb n="KR2f0006_WYG_017-15a"/>
上諭兵部凡兵丁等承應官差養贍家口專於糧餉是頼<lb/>
　乃有射利之舖戸土豪人等交結隊目廣放營債以取<lb/>
　重利兵丁墮其術中借銀到手隨意花費及至領餉之<lb/>
　時不足以飽債主之谿壑此實兵丁等暗中耗費以致<lb/>
　窘乏之由也向來旗人有放印子錢各色等弊今嚴禁<lb/>
　之後兵丁漸覺從容著通行文武官員出示曉諭嗣後<lb/>
　不許舖戸土豪人等再放營債違者從重治罪其從前<lb/>
　已經借給者著清還本銀不許收取利息將此懲債主<lb/>
<pb n="KR2f0006_WYG_017-15b"/>
　之貪心以杜暗蝕兵糧之患其營伍兵丁彼此借貸者<lb/>
　除朋情緩急通融外若有放債圖利剝削同輩者著該<lb/>
　管官稽查嚴禁儻違禁不遵一經發覺将該管官一併<lb/>
　議處<lb/>
　　　十二月癸卯署陜西總督查郎阿奏西路一應軍<lb/>
　　　需兵馬俱由嘉峪關出口肅州米豆草束昻貴該<lb/>
　　　鎮標兵額餉本色少而折價多不敷糴買之用請<lb/>
　　　酌量加增<lb/>
<pb n="KR2f0006_WYG_017-16a"/>
上諭内閣朕前因寧逺大将軍岳鍾琪之請特念哈密為<lb/>
　軍需往來之地将駐防兵丁増給口糧鹽菜今肅州為<lb/>
　大軍出口要道辦理軍務之員咸集其地食指繁多未<lb/>
　免物價昻貴著將肅鎮兵丁折支米豆每石於折中一<lb/>
　兩之外増給銀五錢每草一束増給銀一分自雍正七<lb/>
　年秋季起至大兵凱旋之日俱照増加價值每季按名<lb/>
　給發毋得扣尅侵漁統入該年奏銷冊内報部查核以<lb/>
　示朕軫念邊兵至意<lb/>
<pb n="KR2f0006_WYG_017-16b"/>
　　　丁巳<lb/>
上諭兵部天津水師營兵丁錢糧前經部議每月定為一<lb/>
　兩五錢朕近聞兵丁用度稍有不敷已降旨加為每月<lb/>
　二兩浙江乍浦水師營兵丁亦應一體加恩其新拔之<lb/>
　兵丁等每月支銀一兩五錢者亦著照天津之例加為<lb/>
　二兩<lb/>
　　　雍正八年庚戌三月乙酉<lb/>
上諭内閣從前陜甘各標及松潘鎮出征兵丁添補衣裝<lb/>
<pb n="KR2f0006_WYG_017-17a"/>
　據大將軍岳鍾琪奏明動支各兵家口夏秋二季一半<lb/>
　餉銀製備今總督查郎阿等奏報俱已製辦運送軍前<lb/>
　訖兵丁等効力行間逺征邊塞朕心深為軫念此所添<lb/>
　補衣裝銀兩著加恩賞給不必扣除伊等家口月餉即<lb/>
　行文陜甘川三省並大將軍處曉諭兵丁知之<lb/>
　　　八月癸丑<lb/>
上諭兵部從前以武弁一年所得俸薪不敷所用令自提<lb/>
　鎮以至千把總俱量給與親丁名糧以資養贍今各省<lb/>
<pb n="KR2f0006_WYG_017-17b"/>
　添設外委千把尚未議及念此外委人員所辦者千把<lb/>
　總之事而所食者仍止本身一分馬糧一應公差紙筆<lb/>
　衣馬之費實有不敷著將各省添設外委千把總每員<lb/>
　給與步糧一分即令伊之子弟家人頂食以資養廉倘<lb/>
　有巧借辦公名色扣尅兵餉滋擾地方者著該管官即<lb/>
　行揭報該轄大員指叅毋得姑徇寬縱<lb/>
　　　九月丁卯<lb/>
上諭八旗都統八旗兵丁等房屋傾圮者昨已每旗賞銀<lb/>
<pb n="KR2f0006_WYG_017-18a"/>
　三萬兩為修理之用聞該管之都統官員等不論坍塌<lb/>
　牆屋之多寡及有無傷損人口之處一概均匀給散並<lb/>
　無差等其名則均而實則不均之甚總因伊等潦草塞<lb/>
　責不肯以實心經理公事俾朕之恩澤不濫不偏登衆<lb/>
　兵於袵席也除從前所賞銀兩各旗已經均給外朕再<lb/>
　賞每旗帑銀三萬兩著該旗大臣等悉心確查分別等<lb/>
　次秉公賞給務令寒苦之家實霑恩惠儻仍任意給發<lb/>
　不能公當者經朕訪聞必於該旗之大臣官員是問至<lb/>
<pb n="KR2f0006_WYG_017-18b"/>
　於八旗官弁已給半年之俸不在查賞之内<lb/>
　　　十月辛亥<lb/>
上諭内閣年來出征兵丁在外支給口糧而仍給與坐糧<lb/>
　以養贍其家口蓋因其荷戈持㦸効力戎行不忍令有<lb/>
　内顧之慮也至各省土兵有派撥征𠞰者則於起程時<lb/>
　賞給銀兩而無養贍家口之例朕思本身逺出在外則<lb/>
　於營生之計不能兼顧其父母妻子或至俯仰無資深<lb/>
　可軫念嗣後土兵之出征者除恩加賞賚外其父母妻<lb/>
<pb n="KR2f0006_WYG_017-19a"/>
　子在家照守兵坐糧之例每月給銀九錢米三斗米折<lb/>
　銀賞給著督撫提鎮差委官弁前往該地方會同土官<lb/>
　秉公散給務令均霑實惠儻有侵蝕扣尅等弊一經發<lb/>
　覺定行從重治罪決不寛貸目今雲貴川廣等省効力<lb/>
　之土兵即照此例行並將此旨通行曉諭各省土兵知<lb/>
　之<lb/>
　　　十二月戊戌<lb/>
上諭兵部前因口外用兵哈密為軍需往來之地特准大<lb/>
<pb n="KR2f0006_WYG_017-19b"/>
　將軍岳鍾琪之請將駐防兵丁口糧鹽菜加恩増給又<lb/>
　准署總督查郎阿之請將肅鎮兵丁折支米豆草束銀<lb/>
　兩各行増給總以肅州哈密一帶地方兵馬往來物價<lb/>
　未免昻貴故加恩於常格之外也今思嘉峪關在肅州<lb/>
　哈密之間其地苦寒所需兵糧皆從肅州轉運事屬一<lb/>
　體其營汛兵丁折支米豆草束之價俱著照肅鎮之例<lb/>
　米豆每石加銀五錢每草一束加銀一分其加増之期<lb/>
　亦照肅鎮補行給發以示朕軫恤邊兵之至意<lb/>
<pb n="KR2f0006_WYG_017-20a"/>
　　　雍正九年辛亥二月丁未<lb/>
上諭大學士等從前阿爾泰兵丁駐劄之時糧運維艱是<lb/>
　以廷議每兵每月祗給米一斗併羊價五錢邇年以來<lb/>
　羊價漸長所給銀兩不足羊隻之值月米一斗亦有未<lb/>
　敷不免半菽之虞朕心深為軫念查察罕叟爾每年屯<lb/>
　種所獲富有餘貯而運送糧石較前亦易著將現今調<lb/>
　撥軍營防守之滿洲兵丁每名月給米二斗四升九合<lb/>
　其戍守阿爾泰之滿洲兵丁每名月給米二斗至察哈<lb/>
<pb n="KR2f0006_WYG_017-20b"/>
　爾土黙特兵丁每名月給米一斗五升以示朕恩恤兵<lb/>
　丁之意<lb/>
　　　五月甲子<lb/>
上諭兵部今嵗命往陜西西安駐防兵丁派出直隸張家<lb/>
　口營兵一百八十餘名聞各兵家口支領錢糧而該管<lb/>
　武弁等以各兵應有錢糧俱給與新募之兵支領無可<lb/>
　給發以致各兵家口三月未曾領餉日食不敷四路奔<lb/>
　訴凡兵丁撥派他往者如馬兵一名原領月餉二兩則<lb/>
<pb n="KR2f0006_WYG_017-21a"/>
　以九錢付本兵為途中鹽菜之用以一兩一錢為養贍<lb/>
　家口之資所有兵米亦仍令其家口支領若有新募兵<lb/>
　丁則另行給與月餉並無以本兵錢糧付新募兵丁之<lb/>
　事何以張家口官弁等錯誤遲延以至各兵家口餬口<lb/>
　無資著該督該提鎮即速查明照例給發並將遲誤之<lb/>
　處據實叅奏<lb/>
　　　癸未<lb/>
上諭内閣朕視天下兵丁皆為一體莫不冀其生計有頼<lb/>
<pb n="KR2f0006_WYG_017-21b"/>
　俯仰從容然養育於平時者自有經常畫一之道而加<lb/>
　恩於格外者則不得不由近及逺次第舉行如恩賞兵<lb/>
　丁生息銀兩一事首先及於在京之八旗次則推廣於<lb/>
　外省駐防及督撫提督標下又次推廣於各省鎮標皆<lb/>
　令將軍副都統督撫提鎮大臣會同經理以為長久之<lb/>
　計數年來固有料理得宜可濟兵丁之緩急者而措置<lb/>
　未協啟人議論者亦往往有之則此事經畫之難可知<lb/>
　矣至於各省協標兵丁雖同列行伍而駐劄分防之處<lb/>
<pb n="KR2f0006_WYG_017-22a"/>
　與督撫提鎮相隔遥遠若偶遇緩急必湏文移往來多<lb/>
　延時日始得領此數金豈能濟其一時之用若照例給<lb/>
　發則現今督撫提鎮大臣辦理此事尚覺繁難未能妥<lb/>
　貼副將以下等官豈可交辦此事恐徒貽累於弁員而<lb/>
　無裨於兵丁之實用也近聞各省協標兵丁有謂督撫<lb/>
　提鎮等不為代請而生怨望之心者不知國家之施恩<lb/>
　並無偏向戎行之沐澤自有後先將來西陲軍務吿竣<lb/>
　國用充饒朕自徐思周遍加恩之䇿若伊等不察事勢<lb/>
<pb n="KR2f0006_WYG_017-22b"/>
　此時遽欲均霑妄生冀倖是因朕逾格之恩而啓非分<lb/>
　之望則朕惟有將現行之恩賞悉令撤回然後可以畫<lb/>
　一豈不因數人之無知而阻衆人受恩之路乎思之思<lb/>
　之<lb/>
　　　七月癸未<lb/>
上諭大學士等各省駐防兵丁生齒日繁現今餘丁甚多<lb/>
　若聽其閒散既無從學習技勇而定額錢糧亦難以養<lb/>
　贍家口著各處將軍於滿洲餘丁内擇其能騎射可供<lb/>
<pb n="KR2f0006_WYG_017-23a"/>
　驅使者於額設兵丁之外添設若干名並作何給與錢<lb/>
　糧操演技勇之處悉心定議而行<lb/>
　　　九月丁丑<lb/>
上諭大學士等上年西路擊賊有功及帶傷患病之兵丁<lb/>
　前已降旨令其各回内地營汛休息調理以示恩恤其<lb/>
　凍傷手足致成殘疾者舊例查其子弟一人入伍食糧<lb/>
　仍令地方官每月給米三斗養贍終身朕思本兵若成<lb/>
　廢疾而家無可以入伍食糧之子弟恐月給官米三斗<lb/>
<pb n="KR2f0006_WYG_017-23b"/>
　不敷餬口之用實為可憫著該管大臣確查上年西路<lb/>
　兵丁因擊賊受傷致成廢疾而家無子弟入伍者俱給<lb/>
　與守糧一分以終其身用示朕加恩優恤之至意<lb/>
　　　雍正十年壬子二月乙卯<lb/>
上諭大學士等賊人侵犯哈密塔爾納沁等處所派官兵<lb/>
　征𠞰堵截其中多有步行者雖因將領無能觀望退縮<lb/>
　致令賊衆逃遁而兵丁之奮力前驅勤勞實堪軫念著<lb/>
　大將軍將大營塔爾納沁哈密等處此次出征之兵丁<lb/>
<pb n="KR2f0006_WYG_017-24a"/>
　查明分別賞賚其陣亡受傷之兵丁尤可憐憫著查明<lb/>
　照例賞䘏<lb/>
　　　三月戊午<lb/>
上諭大學士等坐卡兵丁專司瞭望哨探之事較之在營<lb/>
　駐劄兵丁更為辛苦且汛地離營既逺市買鹽菜未免<lb/>
　多費著傳諭大將軍岳鍾琪除三大卡倫外其他各處<lb/>
　坐卡兵丁每月加賞銀一兩羊價七錢俾伊等食用充<lb/>
　足以示朕格外加恩之至意嗣後儻再有疎忽貽誤之<lb/>
<pb n="KR2f0006_WYG_017-24b"/>
　事定行從重治罪其如何挑選輪班之處聽大將軍酌<lb/>
　量辦理<lb/>
　　　甲申<lb/>
上諭内閣各直省督撫提鎮標下之兵丁朕俱賞給生息<lb/>
　銀兩以濟其緩急之用而各省協營甚多一時難以普<lb/>
　及欲俟軍務吿竣國用充裕再思周遍加恩從前所頒<lb/>
　諭旨言之詳矣上年大學士鄂爾泰在雲貴廣西總督<lb/>
　任内奏稱滇省舟楫不通所有生息銀兩分派營運則<lb/>
<pb n="KR2f0006_WYG_017-25a"/>
易聚總生息則難若督撫提鎮各標賞銀過多轉致不<lb/>
能營運漸生弊端因將各鎮應領銀兩令與各協營均<lb/>
匀分給同受國恩黔粤兩省亦彷彿照此辦理此鄂爾<lb/>
泰因地制宜行之於邊逺三省使兵丁均霑賞賚者今<lb/>
據廣東總督郝玉麟奏稱廣東督撫提鎮各標蒙賞帑<lb/>
銀共十萬兩計每年生息除賞給督撫提鎮標兵外尚<lb/>
有餘剰銀兩應照各協營寨兵數之多寡均匀分給於<lb/>
雍正癸丑年開賞等語朕愛養兵丁一視同仁本欲令<lb/>
<pb n="KR2f0006_WYG_017-25b"/>
其均霑恩澤但次第經理不得不有先後之别今鄂爾<lb/>
泰郝玉麟通融辦理俾協營兵丁亦有以濟其緩急深<lb/>
慰朕加惠戎行之至意著各省督撫等酌量本地情形<lb/>
悉心籌運若可以照此變通辦理則協營兵丁可以早<lb/>
受恩賞誠屬有益但各省地方之利息輕重不同餘銀<lb/>
多寡不一若不能行之省分不必勉强從事倣而行之<lb/>
也<lb/>
　　四月壬辰<lb/>
<pb n="KR2f0006_WYG_017-26a"/>
上諭辦理軍機大臣等西路兵丁口糧從前議定每名日<lb/>
　支粟米八合三勺或炒麵一斤駐劄之時本無不足惟<lb/>
　有事行走及對敵之際晝則追奔攻擊夜則防範巡查<lb/>
　非駐劄之時可比恐舊數稍有不敷嗣後凡遇此等日<lb/>
　期著每名日支粟米一升其應支炒麵之日每名日支<lb/>
　一斤四兩俾兵丁等口糧寛裕以昭朕格外加恩之至<lb/>
　意至分派屯種各兵耕耘播耨胼胝為勞其耕種之一<lb/>
　月内所支口糧亦照行走攻戰之兵米麵一體増給著<lb/>
<pb n="KR2f0006_WYG_017-26b"/>
　即𫝊諭大將軍岳鍾琪等知之<lb/>
　　　五月戊辰<lb/>
上諭辦理軍機大臣等巴爾庫爾出征之西安滿洲兵三<lb/>
　千名寜夏兵一千名出口已將二年冬衣不無敝損應<lb/>
　行加恩添補查莊浪現有存貯皮袍褂三千套皮㡌三<lb/>
　千頂著署督查郎阿巡撫許容再於蘭州添製皮衣一<lb/>
　千套皮㡌一千頂俱於秋間觧送軍營賞給西安寧夏<lb/>
　滿洲兵以示朕格外加恩之至意<lb/>
<pb n="KR2f0006_WYG_017-27a"/>
　　　庚午<lb/>
上諭辦理軍機大臣等去年遣往巴爾庫爾軍營之京城<lb/>
　驍勇官兵一百名巴爾虎兵一百名原令於襲擊烏魯<lb/>
　木齊旋師之後即行撤回此兵俱係精鋭軍營現資差<lb/>
　遣暫停撤回每人著再賞銀三十兩以為整理衣服等<lb/>
　物之用<lb/>
　　　閏五月乙未<lb/>
上諭辦理軍機大臣等前因西路軍營兵丁行走攻擊之<lb/>
<pb n="KR2f0006_WYG_017-27b"/>
　時從前所定口糧不敷朕已加恩増給今思兵丁駐劄<lb/>
　之時亦應使之口糧寬裕以鼔勤勞其如何酌量加増<lb/>
　之處爾等妥議具奏<lb/>
　　　八月癸亥<lb/>
上諭辦理軍機大臣等聞北路所派四省綠旗官兵數年<lb/>
　以來有陸續在軍前病故者今年七月間該管將弁始<lb/>
　接到部文而各兵家口從前所領月餉例應從病故之<lb/>
　日追出歸入截曠項内朕思國家養育兵丁加恩優渥<lb/>
<pb n="KR2f0006_WYG_017-28a"/>
　而出征身故之兵丁尤朕所格外矜憫者其未奉文之<lb/>
　前家口所領月餉悉著加恩免追再今年七月間該提<lb/>
　鎮等始接部文而所轄協營道路遠近不齊奉文先後<lb/>
　不等其秋季餉銀必有已經散給者著將各兵應扣秋<lb/>
　季之項無論已領未領一概賞給以示朕恩恤故兵之<lb/>
　至意<lb/>
　　　雍正十一年癸丑五月乙巳<lb/>
上諭辦理軍機大臣等北路所派四省綠旗官兵有在軍<lb/>
<pb n="KR2f0006_WYG_017-28b"/>
　前病故者其本營於未奉部文之前家口所領月餉朕<lb/>
　已於上年八月降旨免其追還今思西路亦有調撥別<lb/>
　省之綠旗兵丁其中豈無在軍前病故者若將本營未<lb/>
　奉部文之先伊等家口所領月餉按日著追實為可憫<lb/>
　著行文各該省若有軍前病故兵丁月餉於未奉部文<lb/>
　之前已經支領者免其追還儻有借給庫銀之處著以<lb/>
　該省司庫存公銀兩代為補項<lb/>
　　　六月癸亥<lb/>
<pb n="KR2f0006_WYG_017-29a"/>
上諭辦理軍機大臣等各省挑選之勇健兵丁原冀其黽<lb/>
　勉出力各圖上進之路以膺國家厚澤因其中賢愚不<lb/>
　等優劣不齊不得不甄别挑汰以示勸懲今挑出赴營<lb/>
　各兵既循分守法有奮勇効力之心著給與馬步戰糧<lb/>
　俾得内外充裕其自甘起程之時每人借支銀兩并上<lb/>
　年十月借過等項俱著賞給免其在月餉内坐扣以示<lb/>
　朕格外加恩之至意著勇健營總統周一徳等曉諭各<lb/>
　兵知悉<lb/>
<pb n="KR2f0006_WYG_017-29b"/>
　　　十二月丙辰<lb/>
上諭戸部本年江南應徵漕米朕已降旨密飭該督撫等<lb/>
　以半本半折徵收為接濟民食之用惟是漕糧既一半<lb/>
　改折則漕船亦應一半停運定例漕船減歇之年該運<lb/>
　丁給與一半月糧以為養贍但上年業已緩截本年又<lb/>
　復減歇其行裝等項俱經預備於將次出運之時旋復<lb/>
　停運則所領一半月糧或不敷用未免艱苦著将本年<lb/>
　應支月糧等項悉行賞給<lb/>
<pb n="KR2f0006_WYG_017-30a"/>
　　　雍正十二年甲寅十一月辛丑<lb/>
上諭内閣朕賞各省兵丁生息銀兩原交與該管大員善<lb/>
　為營運以濟緩急之用從前有草率從事者即將此銀<lb/>
　借給兵丁收取利息以為賞䘏似此辦理甚不妥協朕<lb/>
　已降㫖訓飭嚴行禁止近聞仍有無識無能之總兵官<lb/>
　希圖省事暗中借給兵丁者又有兵丁假商人借領之<lb/>
　名而其實自用官銀繳利者朕思兵丁切要用度莫大<lb/>
　於吉凶二事朕既已賞給官銀則二事可以粗備至於<lb/>
<pb n="KR2f0006_WYG_017-30b"/>
　尋常衣食之類無銀則可節省有銀易至輕費此乃人<lb/>
　情之常今見有官銀可借到手甚易一時用去將来補<lb/>
　償無資其拮据之苦仍兵丁身受之豈朕愛養加惠之<lb/>
　本意乎至於兵丁假借商名領銀繳利更為不可兵丁<lb/>
　既非殷實之家又非久慣貿易之人虧折之後從何賠<lb/>
　補不但領銀之兵受累於目前且致將來之兵不能霑<lb/>
　國家之恩澤此顯然可見者著各該管大員一一清查<lb/>
　若有似此情弊速行更改儻官銀不敷營運不妨據實<lb/>
<pb n="KR2f0006_WYG_017-31a"/>
　奏聞或地僻難於招商不妨輕減利息若取兵丁之息<lb/>
　銀以為賞䘏是以朕惠兵之心而成將來累兵之舉則<lb/>
　該管大員經理不善之罪無可寛貸除從重議處外仍<lb/>
　將虧欠之項責令賠補<lb/>
　　　雍正十三年乙卯閏四月甲申<lb/>
上諭内閣從前賞給各省駐防兵丁生息銀兩因兵丁數<lb/>
　少之處無大員管領難於經理是以未曽議及今查保<lb/>
　定太原徳州三處各駐防兵五百四名熱河駐防兵八<lb/>
<pb n="KR2f0006_WYG_017-31b"/>
　百名為數雖少亦應一體加恩以資吉凶之用保定太<lb/>
　原徳州三處各賞銀二千兩熱河賞銀三千兩保定熱<lb/>
　河二處銀兩交與總督李衞派員管理太原銀兩交與<lb/>
　巡撫石麟徳州銀兩交與巡撫岳濬務令辦理妥協俾<lb/>
　兵丁等得霑實惠<lb/>
　<lb/>
大清世宗敬天昌運建中表正文武英明寛仁信毅大孝<lb/>
至誠憲皇帝聖訓卷十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2f0006_WYG_024-1a"/>
　欽定四庫全書<lb/>
大清世宗敬天昌運建中表正文武英明寛仁信毅大孝<lb/>
至誠憲皇帝聖訓卷二十四<lb/>
　　　慎刑<lb/>
　　　雍正元年癸卯二月壬子辦理土黙特事務刑部<lb/>
　　　郎中福柱等奏披甲阿納等盜牛二頭照例應絞<lb/>
　　　立決<lb/>
上諭内閣偷盜一二牲餼即將䝉古立絞人命重大嗣後<lb/>
<pb n="KR2f0006_WYG_024-1b"/>
　應改為擬絞監候若從此䝉古盜案漸少則照此例行<lb/>
　倘䝉古無知法輕多玩而盜案比往年較多則仍照原<lb/>
　例擬罪<lb/>
　　　六月己酉<lb/>
上諭刑部熱審減等國朝舊有成例蓋念時當盛暑囹圄<lb/>
　之地倍覺炎蒸笞杖所加更為酷烈故特予減等以昭<lb/>
　法外之仁迨後日久弊生罪人妄希巧脫胥吏因緣為<lb/>
　姦故延日期致逃法網是以停止熱審減等之例以杜<lb/>
<pb n="KR2f0006_WYG_024-2a"/>
　弊端我<lb/>
聖祖仁皇帝如天好生凡閱讞章哀矜詳慎秋審決囚屢<lb/>
　行停止至每嵗夏月必<lb/>
特沛恩綸監候者寛其刑具枷責者緩至秋凉雖停熱審<lb/>
　之例仍寓減等之心恩至渥也朕仰體<lb/>
聖慈時深欽恤嗣後每逢熱審之期仍復減等舊例其監<lb/>
　禁重犯亦量加寛恤至情罪可疑及牽連待質人等暫<lb/>
　予保釋俟秋後再行拘禁凡内外讞獄衙門一體詳慎<lb/>
<pb n="KR2f0006_WYG_024-2b"/>
　遵行庶幾刑期無刑之意其有故意遲延仍蹈前弊希<lb/>
　圖漏網者除本犯不准減等外官吏嚴加議罪爾部即<lb/>
　通行直省<lb/>
　　　雍正二年甲辰二月庚戌<lb/>
上諭刑部部内彚奏本内有罪應割筋者定例固然但割<lb/>
　後即成廢人理宜審慎今部奏入彚題冊中恐致疎忽<lb/>
　嗣後滿洲人等有此罪之案另行具奏<lb/>
　　　壬申<lb/>
<pb n="KR2f0006_WYG_024-3a"/>
上諭刑部今届仲春雨澤愆期時有大風朕心深用兢惕<lb/>
　念自臨御以來惟恐政事或有缺失時時省察不敢少<lb/>
　有忽畧且令諸臣直言陳奏而諸臣所奏徒事頌揚毫<lb/>
　無裨益朕之虛公至意可以質諸<lb/>
天地實堪自信無少愧處熟思刑名為國家之要務上關<lb/>
天和下係民命若刑獄未能清理即為天時亢旱之由是<lb/>
　以朕於讞獄再三詳慎即懲治之人雖置之於法朕於<lb/>
　其中從寛從輕之處惟<lb/>
<pb n="KR2f0006_WYG_024-3b"/>
天地知之至於兇頑之徒情罪重大衆人有知者亦有不<lb/>
　能盡知者朕俱於法外從寛不可勝數竝未寃抑一人<lb/>
　此亦可自信者但爾部所辦案件雖如朕親理然其中<lb/>
　終有微間夫用法不得不嚴所謂火烈而民畏之爾等<lb/>
　執法之官固宜外示嚴明而中心須存仁恕凡案件到<lb/>
　部數日可結者不得固執定限即當速行審結以免拖<lb/>
　累牽連則輕罪之人不致久覊囹圄且案件早完一日<lb/>
　則無辜者得早脫一日之苦若因限期未滿任意耽延<lb/>
<pb n="KR2f0006_WYG_024-4a"/>
　雖所告得伸者亦必致其含怨即訊鞫罪人亦不可輕<lb/>
　用重刑若云非夾訊不能定案此尤爾部之大謬錄囚<lb/>
　之際當如懲治家人子弟嚴切之下務存矜憫之心但<lb/>
　求平允不可過當所謂如得其情則哀矜而勿喜也朕<lb/>
　在藩邸時奉<lb/>
聖祖諭旨發審事件初見用刑遍體驚顫不覺淚下至數<lb/>
　見之後遂覺少異於前爾等刑官訊獄動刑習為常事<lb/>
　若少有未當所關甚鉅即大負朕任用之意且爾等亦<lb/>
<pb n="KR2f0006_WYG_024-4b"/>
　當自念其子孫豈可疎忽致有後悔乎蓋刑部非他曹<lb/>
　可比尤不可以愚昧意想不到以致錯誤為辭嗣後諸<lb/>
　事當同寅協恭速為辦理毋得恃才偏執毋得瞻徇推<lb/>
　諉務宜仰體朕心欽恤民命也<lb/>
　　　三月己卯<lb/>
上諭刑部昨曽面諭爾部刑獄上關<lb/>
天和當欽恤民命無得牽連多人久行覊禁當即恪遵朕<lb/>
　旨釋放數百餘人不越三四日甘霖大霈逺近霑足可<lb/>
<pb n="KR2f0006_WYG_024-5a"/>
　見天人之感㨗如影響莫謂適逢其會事屬偶然也嗣<lb/>
　後宜更加詳慎以副朕刑期無刑之至意<lb/>
　　　甲午<lb/>
上諭刑部刑獄關係重大必湏虛公詳慎盡得實情不可<lb/>
　疎忽遺漏以致民有寃抑夫君臣之義本同一體朕視<lb/>
　臣下如手足也爾等遇事有可疑不能決者不妨面奏<lb/>
　俟朕斟酌至當然後施行若既不面奏又以私心揣度<lb/>
　巧為迎合及刑罰不中則退有後言將所謂股肱大臣<lb/>
<pb n="KR2f0006_WYG_024-5b"/>
　之任而存心卑汚如此豈不可耻或朕有未當之處亦<lb/>
　不妨直陳所見人非聖人孰能無過君子之過如日月<lb/>
　之食過而能改善莫大焉朕之不吝改過諒爾諸臣素<lb/>
　所共知凡有功者加之以賞有罪者加之以刑此乃帝<lb/>
　王馭世之大權朕但知因事順應竝不先有成見爾等<lb/>
　皆宜體朕欽恤之意不可自恃己見亦不可彼此推諉<lb/>
　和衷協恭平心靜氣毋得有意逢迎務使用法如衡之<lb/>
　平如鑑之明庶幾民不輕犯國無寃獄以共成咸中有<lb/>
<pb n="KR2f0006_WYG_024-6a"/>
　慶之治<lb/>
　　　四月庚戌<lb/>
上諭刑部朕惟明刑所以弼教君徳在於好生從來帝王<lb/>
　於用刑之際法雖一定而心本寛仁是以虞廷以欽恤<lb/>
　垂訓周書以慎罰為辭誠以民命至重少渉疑案寧過<lb/>
　乎仁無過乎義也朕自臨御以來一切章奏無不留心<lb/>
　細覽於刑讞一事尤加詳慎誠恐法司未能平允情罪<lb/>
　未能悉當故凡京城及直省題奏讞獄少有可矜者無<lb/>
<pb n="KR2f0006_WYG_024-6b"/>
　不法外施仁量加末減獨念朝審重囚其情實者刑科<lb/>
　必三覆奏聞勾除者方行處決而外省情實重囚惟於<lb/>
　秋審後法司具題即咨行該省無覆奏之例朕思中外<lb/>
　一體豈在京諸囚宜加詳慎在外省者獨可不用詳慎<lb/>
　乎人命攸關自當同仁一視自今年為始凡外省重囚<lb/>
　經秋審具題情實應決者爾法司亦照朝審之例三覆<lb/>
　奏聞以副朕欽恤慎刑之至意爾部即遵諭行<lb/>
　　　壬子<lb/>
<pb n="KR2f0006_WYG_024-7a"/>
上諭刑部禁止私刨人參舊例不論已得未得俱解送刑<lb/>
　部往返拖累故於盛京刑部監禁每年差官前往審理<lb/>
　朕思伊等倶係圖利窮民春夏時被獲監至九月十月<lb/>
　方得審結延挨日月身受寒暑多致疾病死亡甚屬可<lb/>
　憫寧古塔有將軍辦事御史盛京有將軍刑部併副都<lb/>
　御史永福嗣後將各地方所獲者即行審理作速完結<lb/>
　年底彚齊具本啟奏自今將審理偷刨人參之部院衙<lb/>
　門堂官停其遣往如此則案内之人無久禁凍餒之苦<lb/>
<pb n="KR2f0006_WYG_024-7b"/>
　累矣<lb/>
　　　閏四月戊寅<lb/>
上諭刑部朕披覽奏章其中人命案件如故殺謀殺者尚<lb/>
　少而以鬭毆傷人者甚多或因口角相爭或因微物起<lb/>
　釁揮拳操戈一時殞命及至抵罪雖悔何追此皆由於<lb/>
　愚賤鄉民不知法律因一朝之忿貽身命之憂言之可<lb/>
　為憫惻古有月吉讀法之典<lb/>
聖祖仁皇帝上諭十六條内有講法律以儆愚頑一則蓋<lb/>
<pb n="KR2f0006_WYG_024-8a"/>
　欲使民知法之不可犯律之無可寛畏懼猛醒遷善而<lb/>
　逺過也但法律包舉甚廣一時難以遍喻爾部可將大<lb/>
　清律内所載凡毆殺人命等條逐條摘出疏解詳明通<lb/>
　行各省令地方有司刋刻散布於大小鄉村處張掛遍<lb/>
　加曉諭風雨損壞仍復再頒俾知鬭毆之律尚然如此<lb/>
　則故殺謀殺罪更可知父兄子弟互相講論時存提撕<lb/>
　警戒之心以化其好勇鬭很之習庶命案可以漸少以<lb/>
　副朕好生慎罰之至意<lb/>
<pb n="KR2f0006_WYG_024-8b"/>
　　　六月癸未<lb/>
上諭刑部刑法上關<lb/>
天和下係民命實為政治之要朕御極以來讞斷必加詳<lb/>
　慎務期當罪而得其平惟明克允所以體<lb/>
天心而重民生也向來八旗官軍人等待家人過嚴微小<lb/>
　之失甚至毆責斃命奴僕雖賤彼亦人子况性命攸關<lb/>
　何得任意荼毒朕於刑部成獄除强盜故殺謀殺等犯<lb/>
　不得不依律正法其餘罪犯畧有可恕者俱行寛免從<lb/>
<pb n="KR2f0006_WYG_024-9a"/>
　未降旨特殺一人朕大君也於有罪者尚不忍輕加刑<lb/>
　戮為臣下者乃可毆死無辜之奴僕乎且奴僕奔走服<lb/>
　勞又性多愚暗易獲過愆全賴上人之矜恤而原宥之<lb/>
　即有酗酒冒犯之處應加懲治亦不宜過重致於死地<lb/>
　以逞一時之憤怒該部即行文曉諭八旗嗣後務宜待<lb/>
　下以寛不得擅自毆死家人凡遇毆斃家人詳其情罪<lb/>
　分作三等定例議奏<lb/>
　　　十二月丁丑<lb/>
<pb n="KR2f0006_WYG_024-9b"/>
上諭刑部殺人之犯因伊親老家無次丁奏請免死留養<lb/>
　然亦須查明被殺之人有無父母是否獨子若係親老<lb/>
　又係獨子一旦被殺以致親老無人贍養而殺人之人<lb/>
　反得免死留養殊與情理未協著行文直省督撫如奏<lb/>
　請殺人之犯存留養親務須將被殺之人有無父母及<lb/>
　以次成丁之處一併查明於本内聲明具奏<lb/>
　　　雍正三年乙巳六月壬辰<lb/>
上諭刑部朕每覽審理案件常有無辜之人因稍有干連<lb/>
<pb n="KR2f0006_WYG_024-10a"/>
　即行解審以致往返拖累守候日久必待結案之後始<lb/>
　得歸業此等株累之人深為可憫乃承審各官竝不留<lb/>
　心民瘼視為故常殊非朕愛育黎民之至意嗣後爾部<lb/>
　暨各直省審案凡係干連之人作何即行釋放或有待<lb/>
　質者作何取保之處爾部詳議具奏<lb/>
　　　九月癸丑勾決四川廣東福建三省情實人犯<lb/>
上諭大學士等人命至重按罪務使情法得中嚴固不可<lb/>
　寛亦不可須平心研究求罪犯可生之路至於萬無可<lb/>
<pb n="KR2f0006_WYG_024-10b"/>
　生然後勾決則國法所不容亦其自取耳從來法寛則<lb/>
　愚民易犯非刑期無刑之意爾等識之<lb/>
　　　十月丁卯勾決河南山東二省情實人犯<lb/>
上諭大學士等法律關係重大必至公至當俾用法者之<lb/>
　心與死者之心皆幾微無憾方為明允各省情實人犯<lb/>
　若輕重之間少有未協朕必再四詳酌爾大臣等各據<lb/>
　所見直陳無隐<lb/>
　　　辛未勾決山西省情實人犯<lb/>
<pb n="KR2f0006_WYG_024-11a"/>
上諭大學士等用刑貴於平恕惟平惟恕斯寛非濫而嚴<lb/>
　非枉但平恕二字必詳慎精密得其至情方能無誤若<lb/>
　祇照舊例斷決則一廵撫衙門老吏能之何待朕與爾<lb/>
　等大臣悉心商酌爾等須竭力贊襄有言必盡毋畏毋<lb/>
　隐<lb/>
　　　雍正四年丙午七月丁未<lb/>
上諭刑部國家立法本以懲兇暴之徒而因事原情則時<lb/>
　深惻隐之念書云宥過無大刑故無小所以斟酌權衡<lb/>
<pb n="KR2f0006_WYG_024-11b"/>
　用廣好生之徳也朕慎重刑罰矜恤下民每遇讞鞫之<lb/>
　案往復披覽至再至三求其可生之路嘗見各直省命<lb/>
　案内或緣細事起爭或因䕶親情急或已經退避而毆<lb/>
　者勢不相容或本意恐嚇而誤傷者遂至莫救其誤傷<lb/>
　之中有經報官保辜者亦有未經保辜者有延至數日<lb/>
　殞命者亦有延至數十日殞命者當其爭角之時祇知<lb/>
　乗憤直前豈計因傷至斃按律抵罪法所當然但念蚩<lb/>
　蚩愚氓祗因一朝之忿頓罹重罪每詳閱案情朕心實<lb/>
<pb n="KR2f0006_WYG_024-12a"/>
　為不忍且秋審時凡情輕之案多以情可矜原減等發<lb/>
　落今特沛殊恩予以自新之路現在各直省具題到部<lb/>
　己未入秋審案内除情由可惡者不准寛免外其餘一<lb/>
　百七十七名俱著釋放分别有力無力照追埋葬銀兩<lb/>
　給付死者之家此朕格外生全浩蕩之恩為舊例之所<lb/>
　未有凡兹小民當體朕省刑宥過之慈懷身受者力圖<lb/>
　改悔以贖前愆旁觀者觀感提撕時存警醒父訓其子<lb/>
　兄勉其弟比閭族黨互相勸勉各安本業不犯王章則<lb/>
<pb n="KR2f0006_WYG_024-12b"/>
　是朕之法外加恩與小民之望外受恩均為移風易俗<lb/>
　之美事倘以為法網寛恕希圖倖免不改其好勇鬭很<lb/>
　之習重負朕牖民遷善之心則格外之寛典豈能屢邀<lb/>
　而異日之追悔亦屬何益爾部將此行文各該地方官<lb/>
　遍行曉諭務使鄉里愚民盡皆知悉<lb/>
　　　八月丙戌<lb/>
上諭内閣朕欽恤刑獄每遇讞決無論罪之輕重必原情<lb/>
　酌理再三推求務使情罪允協又念罪人幽囚叢棘易<lb/>
<pb n="KR2f0006_WYG_024-13a"/>
　致瘐斃屢諭問刑衙門修整監獄督責禁卒不時灑掃<lb/>
　潔淨遇有疾病必加意調治務令痊可此亦矜恤罪囚<lb/>
　之一端也乃近閱各省本章監斃人犯不少多由覊禁<lb/>
　之處跼隘倒敝以致嚴寒酷暑侵骨刻肌潮濕穢惡之<lb/>
　氣薫蒸傳染之故也況監獄不固防禦多疎罪人越獄<lb/>
　脱逃亦所不免特飭各直省督撫通查所屬監獄逐一<lb/>
　修葺竝高築墻垣以資防範其地勢低窪者改造高阜<lb/>
　之處狹隘者酌量刑獄煩簡展寛蓋造凡枷號暫覊之<lb/>
<pb n="KR2f0006_WYG_024-13b"/>
　門關倉所亦必繕治完固正印官仍不時稽查毋令獄<lb/>
　官獄卒任意陵虐懈弛疎防如此則罪人不致瘐病而<lb/>
　監禁既固亦可免越逃之虞該督撫其各仰體朕好生<lb/>
　至意督令有司遵行毋忽<lb/>
　　　十二月丁丑<lb/>
上諭九卿從來監斃人犯多由獄官疎忽一任禁卒陵逼<lb/>
　所致若使本犯有應死之罪又當别論其軍流以下輕<lb/>
　罪之人瘐斃在獄甚屬可憫嗣後監斃不應死之輕犯<lb/>
<pb n="KR2f0006_WYG_024-14a"/>
　與應死之重犯其處分似應分别輕重著為定例其犯<lb/>
　輕罪之人在獄患病者應否保釋調治再督撫題報監<lb/>
　斃人犯本内務將本犯情罪竝病故緣由聲明毋令朦<lb/>
　混著九卿一併議奏<lb/>
　　　雍正五年丁未九月丁丑<lb/>
上諭刑部刑名關係民命死者不可復生斷者不可復續<lb/>
　故禮記王制曰刑者侀也侀者成也一成而不可變故<lb/>
　君子盡心焉朕於刑名更加慎重書曰天討有罪五刑<lb/>
<pb n="KR2f0006_WYG_024-14b"/>
　五用哉五刑有輕重之等無一非天理之當然故當輕<lb/>
　當重必須至公至平乃為欽承天道若應嚴而寛便是<lb/>
　逆天稍寛且不可而況於嚴乎朕為人君尚不可寛嚴<lb/>
　稍失其平況人臣居法司之任者乎凡有案件始之以<lb/>
　聽斷繼之以研訊定之以律例若稍有不公不平之處<lb/>
　則情罪之輕重不得其宜而用法之寛嚴皆失其當矣<lb/>
　蓋鴟鴞不除無以致鸞鳳稂莠不剪無以植嘉禾司刑<lb/>
　名者姑息養姦則小人無所懲戒必不能改惡以從善<lb/>
<pb n="KR2f0006_WYG_024-15a"/>
　此所謂婦人之仁其害豈淺小哉故刑法者使人遷善<lb/>
　逺罪所以輔教化者也舜之勉臯陶曰汝作士明于五<lb/>
　刑以弼五教期于予治刑期于無刑民協于中夫持法<lb/>
　之平可以成協中之化故居法司之任者不但重罪不<lb/>
　可疎忽即輕罪亦當詳慎務操至公至平之心而時凛<lb/>
　天監在兹之懼使用法之寛嚴悉當情罪之輕重允孚<lb/>
　則不愧明允之司而成無刑之治矣<lb/>
　　　雍正六年戊申正月戊寅<lb/>
<pb n="KR2f0006_WYG_024-15b"/>
上諭内閣凡律例之設乃詳情察理揆度至當而後定者<lb/>
　也審擬罪案之時應引某條則引之斷無輕重任意或<lb/>
　介在兩可之理常見外省本章及法司議覆疏内往往<lb/>
　有先引一例復云不便照此治罪更引重罪以坐之此<lb/>
　乃臣下巧於營私之陋習或欲以嚴刻之名歸之於上<lb/>
　或冀法外之恩巧於開脫均非明允之道從前已經降<lb/>
　旨禁止而去冬刑部本内猶有蹈此者夫治獄之道貴<lb/>
　得其平而司刑之官在乎執法今以一罪而引兩律則<lb/>
<pb n="KR2f0006_WYG_024-16a"/>
　是法無一定而獄不得其平矣豈朕明刑弼教之至意<lb/>
　乎嗣後再有兩引條例者外省督撫提鎮本章著通政<lb/>
　司駁回將情由叅奏三法司本章著内閣駁回將情由<lb/>
　叅奏若所犯之罪當引輕律而故意坐以重罪亦難逃<lb/>
　朕之洞鑒内外執法臣工各宜凛遵毋忽<lb/>
　　　十二月己丑<lb/>
上諭刑部今年各省秋審情實人犯内有情罪畧可原者<lb/>
　已於勾到之時改為監候刑部情實人犯今年暫停處<lb/>
<pb n="KR2f0006_WYG_024-16b"/>
　決其情罪畧可原者分别減等發落至於督撫九卿所<lb/>
　擬緩決之犯論法則均有應得之罪而其中情事不一<lb/>
　尚有彼輕於此稍可從寛者或因一朝之忿奮不顧身<lb/>
　或因纖毫之利偶相爭角或因旁觀不平而致鬭或因<lb/>
　被打情急而還毆似此類者均非有謀害之念於平日<lb/>
　并無必殺之意於臨時祗以愚民無知好勇鬭很遂致<lb/>
　陷於重辟雖悔難追深可憫惻兹朕再四酌量特施法<lb/>
　外之仁將此等人犯照可矜人犯免死減等之例發落<lb/>
<pb n="KR2f0006_WYG_024-17a"/>
　伊等試思生於人世同為父母妻子所倚賴之身何苦<lb/>
　捨命輕生自罹法網縱使終身緩決亦只於囹圄之中<lb/>
　幽囚待斃不亦大可哀乎今幸遇國家寛典特予矜全<lb/>
　從此再生之年皆為遷善之日當知恩不可以倖邀法<lb/>
　不可以再試痛自悔恨悛改前非共為良善之民儻或<lb/>
　再有過犯則斷乎不能茍免矣著該督撫於各犯發落<lb/>
　之時將朕此旨明白宣諭加意訓誡務令人人改過自<lb/>
　新以副朕矜恤下民之至意<lb/>
<pb n="KR2f0006_WYG_024-17b"/>
　　　雍正七年己酉五月辛亥<lb/>
上諭内閣朕慎重民命留心刑獄每於讞決之際往復審<lb/>
　察至再至三是以外省每年秋審亦照朝審之例悉令<lb/>
　三覆奏聞今思每日所進本章内有擬以極典及斬絞<lb/>
　立決之犯雖其情罪俱屬重大律無可寛然朕心猶欲<lb/>
　慎審而後置之於法嗣後如遇此等本章已閱過票簽<lb/>
　交與本房者著批本官員照三覆奏之例進呈三次候<lb/>
　朕再加詳慎然後批發以副朕欽恤矜慎之至意<lb/>
<pb n="KR2f0006_WYG_024-18a"/>
　　　雍正八年庚戌四月庚申<lb/>
上諭内閣向因各省員缺需人朕於部選之外特旨命往<lb/>
　甚多恐其中賢愚不等或有倚恃特用而生縱佚恣肆<lb/>
　之心者又或該管上司不知朕心以其為特用之員而<lb/>
　存瞻徇姑容之見者是以曽有特用人員深負朕恩則<lb/>
　加倍治罪之旨蓋欲其知所儆惕以圖上進也然必其<lb/>
　所犯之罪果係貪婪不法不可寛宥方行加倍懲治非<lb/>
　謂因公詿誤一切叅罰案件皆以其為特用之員而概<lb/>
<pb n="KR2f0006_WYG_024-18b"/>
　行加倍也從前屢降諭旨甚明近來該部及各省督撫<lb/>
　尚有不問事之輕重概以加倍議罪者甚非朕立法之<lb/>
　本意至於盜案越獄亦曽有加倍治罪之旨蓋因朕整<lb/>
　飭吏治於地方事務不許隐匿是以有司不敢諱盜諱<lb/>
　命每有案件即行詳報以致監禁之犯未免較多而奸<lb/>
　宄兇惡之徒往往乗間越獄冀脫重罪又有罪本不至<lb/>
　於死亦乗機越逃者尤為逞奸玩法藐視憲典是以有<lb/>
　加倍治罪之條以懲頑慝又恐罪犯等不知此例誤蹈<lb/>
<pb n="KR2f0006_WYG_024-19a"/>
　重辟特令各地方官刋木榜置於獄中使身繫囹圄之<lb/>
　人莫不知悉免致一時誤犯以上加倍治罪二條係朕<lb/>
　曽經降旨者乃内而法司外而督撫往往比照此例以<lb/>
　加倍定擬具題又有將本犯輕罪議以加倍而抵之於<lb/>
　死者尤非平允之道且國家立法原一定而不可易其<lb/>
　有應行從重加倍者亦必待朕酌其情罪特頒諭旨非<lb/>
　臣工所可擅定者也嗣後凡有議處議罪之條俱照本<lb/>
　律定擬其有負恩犯法情罪重大應從重定擬者必須<lb/>
<pb n="KR2f0006_WYG_024-19b"/>
　折衷平允不得擅用加倍字樣開朦混苛刻之端負朕<lb/>
　立法牖民警省防閑之至意<lb/>
　　　六月丙寅<lb/>
上諭内閣尚書舜典云欽哉欽哉惟刑之恤哉朱子曰所<lb/>
　謂欽恤者欲其詳審曲直令有罪者不得免而無罪者<lb/>
　不濫刑也吾弟怡賢親王嘗奏朕云今法司衙門凡有<lb/>
　審問事件竝不究其情之虛實動以夾訊夫聽斷之下<lb/>
　求之於辭氣耳目以察其情設誠以待之據理以鞫之<lb/>
<pb n="KR2f0006_WYG_024-20a"/>
未有不得其實者何庸夾訊倘有証佐確據情罪顯著<lb/>
而本犯猶狡獪不以實供則不得已而用刑若竝不詳<lb/>
鞫其情而概用重刑嚴訊三木之下何求不得此重案<lb/>
之未免有寃抑牽累也吾弟之言如此是以八年以來<lb/>
凡朕交王承審數十件繁難大案皆以誠敬用心以情<lb/>
理感格簡孚閱實愚頑自將罪犯委曲招吐從未曽夾<lb/>
訊搒楚一人而諸案情罪無不允當吾弟之存心忠厚<lb/>
如此今外省有司既不能聽辨五辭無明決折獄之才<lb/>
<pb n="KR2f0006_WYG_024-20b"/>
每遇重大案件至期限將滿之時慮及處分則連用重<lb/>
刑該犯欲緩須臾之命凡官吏訊問之語靡不承認遂<lb/>
據其供招鍜煉成獄且凡遇命盜案件其中牽連之人<lb/>
有司亦明知其無辜而欲為開釋恐致上司之翻駁遂<lb/>
有非夾訊不能歸結之論夫欲保全一己之功名彌縫<lb/>
上司之查駁無論情之虛實罪之輕重輙用三木以訊<lb/>
每致未結而有刑斃之人此其居心尚可問乎吾弟怡<lb/>
賢親王存心仁恕固不待言而其本懷總不欲使天下<lb/>
<pb n="KR2f0006_WYG_024-21a"/>
　有一寃抑之人俾國家受濫刑之議此其忠君愛國之<lb/>
　心出於誠懇篤摯是以凡有聽斷歸乎至當能使羣議<lb/>
　帖服刑章式叙也今吾弟薨逝之後凡啟靈大祀之日<lb/>
上天必賜以清和景象而羣工黎庶各致其哀慕深情<lb/>
天之報吾弟亦云厚矣吾弟嘉謨入告之事不可勝數偶<lb/>
　因戒飭問官輕用三木一節將吾弟敷奏之言宣示於<lb/>
　衆且布告各省有司令咸以吾弟怡賢親王之聽訟居<lb/>
　心奉為按鞫之規範則明慎用刑庶幾咸中有慶矣著<lb/>
<pb n="KR2f0006_WYG_024-21b"/>
　凡掌刑名衙門將此諭刋榜永示於堂署<lb/>
　　　十月甲辰<lb/>
上諭内閣各省人命抵罪之案其應輕應重朕確有所見<lb/>
　者即降旨定奪若其情罪在疑似之間而擬罪在可輕<lb/>
　可重之際朕心不能即定者方交與九卿定議以期平<lb/>
　允乃往往見九卿定議之案概以減等發落覆奏如此<lb/>
　則朕何不即令減等而必多此曲折乎凡此交與九卿<lb/>
　定議之案其中有應行減等者或有可以枷責完結者<lb/>
<pb n="KR2f0006_WYG_024-22a"/>
　亦有不可寛貸仍應按律抵罪者向後務期權衡允當<lb/>
　寛嚴適中以副朕明罰敕法之至意<lb/>
　　　雍正九年辛亥六月癸卯<lb/>
上諭内閣仲夏以來京師亢旱雨澤愆期朕心焦勞無時<lb/>
　或釋因思刑獄上關<lb/>
天和法司衙門此時尤當加意除重罪監候處決人犯不<lb/>
　應寛釋外凡有牽連待質及候審候結輕罪之人將來<lb/>
　擬罪不至於死而覊禁在獄者著刑部堂官逐一速查<lb/>
<pb n="KR2f0006_WYG_024-22b"/>
　應完結者即行完結應保釋者即行保釋俟處暑後再<lb/>
　行審明結案八旗高墻拘禁人犯著該旗大臣亦照此<lb/>
　速行辦理毋得稽遲至於枷號人犯除情罪重大奉旨<lb/>
　永逺枷示者不宥外其有限期未滿枷號之犯著照舊<lb/>
　例暫行保釋於處暑後補枷以滿期限刑部八旗順天<lb/>
　府五城御史可一體遵行<lb/>
　　　雍正十年壬子二月丙申<lb/>
上諭内閣冬春以來京師未得雨雪朕與諸大臣等戒懼<lb/>
<pb n="KR2f0006_WYG_024-23a"/>
　修省䖍誠祈禱以冀仰格<lb/>
天心聞畿輔地方及河南山東雨雪亦少山西陜西二省<lb/>
　雖有得雪之處亦未周徧朕心憂慮深恐二麥歉收小<lb/>
　民難於餬口已切諭該督撫等多方籌畫為思患預防<lb/>
　之計從來天人感召之理㨗如影響所賴該督撫等以<lb/>
　恤民之心為格<lb/>
天之本果能使民氣舒暢未有不感召<lb/>
天和者至於清理刑獄亦祈求雨澤之要務除在京已命<lb/>
<pb n="KR2f0006_WYG_024-23b"/>
　刑部法司清查案件速行歸結以免拖累外其畿輔地<lb/>
　方及河東山陜等省郡縣繁多有司賢否不一其中或<lb/>
　有聽斷刻覈濫及無辜者或有淹滯覊留塵案莫結者<lb/>
　或有牽連待質致誤恒業者該督撫大吏等當悉心體<lb/>
　察嚴飭屬員速為清理應釋放者釋放應取保者取保<lb/>
　務祈平允矜慎俾閭閻各安生業其他政令稍有不便<lb/>
　於民者急思力為改圖總在該督撫等體朕若保赤子<lb/>
　之心各切恫瘝乃身之念至誠惻怛勤求民隐殫竭實<lb/>
<pb n="KR2f0006_WYG_024-24a"/>
　心普行實政庶幾<lb/>
上天昭格早降甘霖勉之勉之<lb/>
　　八月壬戌<lb/>
上諭内閣向來偷挖人參之犯若係滿洲䝉古則發往江<lb/>
　寧荆州有滿洲兵駐防之省城當差若係漢軍漢人則<lb/>
　發往廣東廣西雲貴烟瘴地方當差近聞發遣廣東人<lb/>
　犯例在崖州陵水等處此地水土最惡易染疾病每多<lb/>
　傷損朕思此等不良之輩雖孽由自作然其情罪較之<lb/>
<pb n="KR2f0006_WYG_024-24b"/>
　盜犯尚覺稍輕即發遣之本意亦欲全其性命也今因<lb/>
　水土不服以致傷生殊可憫惻若將此等人犯改發沿<lb/>
　海一帶衞所入伍充軍俾得保全軀命似亦法外之仁<lb/>
　著廣東督撫會同按察司確查議奏其雲貴廣西等處<lb/>
　地方風土有與此相類者亦著該督撫將如何改發之<lb/>
　處妥議具奏<lb/>
　　　雍正十一年癸丑九月庚子<lb/>
上諭刑部爾等身為大臣須務其大者逺者如國家之水<lb/>
<pb n="KR2f0006_WYG_024-25a"/>
　旱生民之凍餒最為𦂳要一夫不獲其所即係朕與諸<lb/>
　大臣之責至犯法論死本由其人自取原不必過為寛<lb/>
　縱或謂刑官開釋罪人可以積陰徳於子孫此大不然<lb/>
　如果秉公據法使刑皆當罪則慶流子孫此理之可必<lb/>
　者如將殘忍凶惡之人屈法姑容欲邀一己之福而令<lb/>
　死者含寃於地下不但不能致福且足以遺殃有罪之<lb/>
　人法所難貸原不得任意從寛也夫寛且不可任意而<lb/>
　況於嚴乎朕處事惟至公無私據案件而論其事之是<lb/>
<pb n="KR2f0006_WYG_024-25b"/>
　非初不先存一毫意見至於平日不能化導使不犯罪<lb/>
　朕與諸臣方且抱愧斷無以不殺人為刑措之理朕見<lb/>
　之最真最切特與爾諸大臣言之<lb/>
　　　壬寅<lb/>
上御洞明堂閱秋審湖廣等省情實招冊<lb/>
諭刑部曰爾等所進秋審冊俱經細加酌勘擬定情實但<lb/>
　此内有一線可生之機爾等亦當陳奏蓋在秋審定擬<lb/>
　時自當執法而在勾到時儻有可寛之處又當原情二<lb/>
<pb n="KR2f0006_WYG_024-26a"/>
　者原不相背斷不可因已定情實欲符前奏難於更改<lb/>
　遂隐黙不復奏也執法原情總歸於大公至當而已閱<lb/>
　畢又<lb/>
諭曰朕閱招冊得寛一犯便心意順適若不能寛便覺不<lb/>
　快諸臣自同此心即質之天下之人自亦同此心斷未<lb/>
　有以多殺一犯為快者但犯人情罪必實有可寛之處<lb/>
　而後予以矜全此心順適方出於自然若犯人情罪萬<lb/>
　無可宥勉强求一時之順適屈法從寛致令惡人無所<lb/>
<pb n="KR2f0006_WYG_024-26b"/>
　儆懼恣肆妄行則罹於法網者必多皆此姑息之一念<lb/>
　貽之害也辟以止辟欲求斯民之遷善逺罪正不得暫<lb/>
　圖一時之順適耳<lb/>
　　　十月丁卯<lb/>
上諭刑部從來明刑所以弼教除暴所以安民何恩何怨<lb/>
　何寛何嚴處之無心竝非二事準乎天理善亦不為慈<lb/>
　協乎人情殺亦不為忍朕臨御萬方日夕乾惕念不能<lb/>
　一道同風俾吾民各安生理免於刑戮每以自咎所望<lb/>
<pb n="KR2f0006_WYG_024-27a"/>
内外諸大臣務識大體持正秉公抱刑期無刑之心執<lb/>
辟以止辟之法先使民不敢犯俾無漏網之奸兇繼則<lb/>
導人不為漸化向風之頑懦如此設施需之嵗月雖不<lb/>
敢遽望刑措或庶幾可移習俗應知刑即是教怨即是<lb/>
恩義刑義殺即所以仁育仁懷自古至今莫之能易者<lb/>
朕十年以來一切刑獄莫不虛衷歛息詳慎推研凡情<lb/>
有可原者務從緩減而意非主寛凡法無可貸者便依<lb/>
斬絞而意非主嚴本無成見惟其自取朕每見諸廷臣<lb/>
<pb n="KR2f0006_WYG_024-27b"/>
竝督撫大吏諄切講求反復開示諒已悉朕心喻朕旨<lb/>
矣今者秋審大典詳覽直省各冊往往有法無可貸情<lb/>
無可原者而各該督撫概擬緩決竝無勘語且有上次<lb/>
定擬情實而今年又自改緩決者有監候年久之犯而<lb/>
每年秋審忽擬情實忽擬緩決者有本定緩決因部改<lb/>
情實即照擬情實本定情實因部改緩決即照擬緩決<lb/>
者業經九卿法司詳核改定試問該督撫等讞獄録囚<lb/>
何等重大之事豈竟漫不經心抑竟毫無定見耶夫封<lb/>
<pb n="KR2f0006_WYG_024-28a"/>
　疆重任為民大父母利濟安全實有攸賴一夫失所當<lb/>
　引為己愆一政未平當引為己耻水旱災祲以及盜竊<lb/>
　愚頑皆當引為己責朕實存此心執此行以望諸臣工<lb/>
　匡佐承宣俾徳意廣敷萬姓䝉福至於殺人者死國有<lb/>
　常刑儻殺人者不死則寃死者何伸朕嘗謂疎縱之過<lb/>
　甚於苛刻姑息之害等於殘忍但本公誠之至意逹仁<lb/>
　義之通權此心此理至公無我方為平允若以為欲嚴<lb/>
　是負朕恩若以為欲寛亦辜朕訓内外諸大臣務籌逺<lb/>
<pb n="KR2f0006_WYG_024-28b"/>
　大不任法不弛刑由此類推庶政皆然其各身體而勤<lb/>
　求之毋忽<lb/>
　　　十二月甲戌<lb/>
上諭内閣直省州縣重囚輕犯例應分别監禁不許混雜<lb/>
　一處其餘干連人犯即令取保候審不得濫行監禁定<lb/>
　例昭然且朕屢降諭旨嚴飭奉行乃近聞州縣中有將<lb/>
　一切斬絞流徒罪犯混雜監禁全無分别竝將未經審<lb/>
　結之笞杖輕罪與大案干連人犯一概混行收禁獄官<lb/>
<pb n="KR2f0006_WYG_024-29a"/>
　禁卒以流徒杖罪之人不至於死可無意外之虞干連<lb/>
　人犯指日省釋諒無脫逃之事因而任其親屬餽送探<lb/>
　望又利其出入之賄賂不為嚴禁此牽彼引借探視輕<lb/>
　犯為由代重囚𫝊遞消息或宻送挖墻斷鎖行兇之具<lb/>
　致令重犯越獄脫逃種種弊端總由輕重罪犯混雜監<lb/>
　禁所致著各省督撫嚴飭府州縣等官務將重囚輕犯<lb/>
　分别監禁不許混雜致滋弊端或間有州縣監獄房屋<lb/>
　甚少不能分别者酌量另造數間於監獄之外以收禁<lb/>
<pb n="KR2f0006_WYG_024-29b"/>
　流徒等犯其杖罪以下及干連人犯仍遵照定例取保<lb/>
　看守毋得濫禁如不肖州縣仍蹈前轍即行叅處<lb/>
　　　雍正十二年甲寅九月乙亥<lb/>
上諭九卿國家刑名最關緊要而九卿秋審定擬尤為讞<lb/>
　獄大典各省撫臣所奏若輕重不同九卿當悉心斟酌<lb/>
　務期畫一以成協中之治假使寛縱者仍其寛縱嚴刻<lb/>
　者仍其嚴刻則各省刑名委之督撫更無餘事又何用<lb/>
　廷臣之集議乎嗣後秋審案件若其中有應改而不改<lb/>
<pb n="KR2f0006_WYG_024-30a"/>
　及不應改而妄改者經朕察出定將九卿從重議處若<lb/>
　九卿及與議之官員等意見或有不同准兩議陳奏請<lb/>
　旨定奪即衆人皆同而一人獨異者亦准陳奏<lb/>
　　　癸巳<lb/>
上諭刑部爾等職司邦禁弼教明刑惟一秉至公庶幾大<lb/>
　小獄訟歸於平允夫胸中不存一物但存一片公心猶<lb/>
　恐人之情偽難窮未必事事協於至是何況先存一從<lb/>
　寛從嚴之見横據胸中以待事至是則纖塵著眼泰山<lb/>
<pb n="KR2f0006_WYG_024-30b"/>
　在前而不能睹豈能得其實情又况挾私徇情顛倒是<lb/>
　非乎至於用刑不可視為習慣人情乍見則心怵目驚<lb/>
　相習則安之若素朕在藩邸時奉<lb/>
聖祖仁皇帝諭旨審理事件初見夾訊竟至戰慄悲涕迨<lb/>
　經數次辦理之後便視為尋常人情熟習薫染之為害<lb/>
　如此爾等日日習見未免臨事輕率務須保守此心常<lb/>
　如初見之怵惕更須將面前聽訊之人之心詳細體量<lb/>
　委曲追求則不特不敢輕易用刑且心誠求之何患情<lb/>
<pb n="KR2f0006_WYG_024-31a"/>
　實之不得夫事之情形不一如人之面目不同雖極相<lb/>
　似之案件若細心推求必有不同之處非律例之所能<lb/>
　該縱使加倍增添律例亦斷不能全該未來之案件若<lb/>
　非實心辦理秉公衡量其輕重之間豈能無失爾等如<lb/>
　肯以至公之心求其平允則刑貪戮暴正所以為集福<lb/>
　之基如其寛嚴任意輕重失衡或且以婦寺之仁曲貸<lb/>
　姦宄之命以為求福之道斯則自求其禍有何福之可<lb/>
　得朕於此理見之甚明爾等深信力行自有效驗勉之<lb/>
<pb n="KR2f0006_WYG_024-31b"/>
　慎之<lb/>
　　　是日<lb/>
上諭刑部朕每閱獄讞至罪重惡極人犯雖情理可惡必<lb/>
　平心靜氣將伊致罪情由詳加審度茍有一線可生之<lb/>
　路必為之細細推求求其生而不得方置之於法不敢<lb/>
　因一時之見而失於嚴至情似可原者朕推情度理必<lb/>
　其實有可原然後加以矜恤亦不敢任一時之見而失<lb/>
　於寛爾等刑憲大臣尤須詳體此意於讞獄時必設身<lb/>
<pb n="KR2f0006_WYG_024-32a"/>
　處地詳慎推求以期允當一案有一案之委曲一犯有<lb/>
　一犯之情罪不可有意於寛亦不可有意於嚴大凡人<lb/>
　之處事始而矜持久則漸熟未必不輕忽任意若於用<lb/>
　刑之時能常存初任刑憲之心庶刑獄得其平而天下<lb/>
　無寃民矣<lb/>
　　　雍正十三年乙卯三月癸未<lb/>
上諭内閣據刑部議覆江西民人徐節孫因救母情急致<lb/>
　死黄起鵬一案本内有徐節孫若不奪打聽其下手則<lb/>
<pb n="KR2f0006_WYG_024-32b"/>
　其罪與殺母無異等語殊為錯謬凡父母與人爭鬭而<lb/>
　救䕶情急致傷人命者止當原其救父母之情若救䕶<lb/>
　不力而即加以殺父母之罪自古及今無此科條也此<lb/>
　等過當之語即見之談論尚且不可今乃載入奏章通<lb/>
　行天下是廹人子以不得不殺人之勢又添殺人救親<lb/>
　之條例矣况果如部議設有兇惡之徒謀欲殺人先令<lb/>
　伊父母尋釁鬭毆故作跌撲傷損之狀而伊子繼至廹<lb/>
　切救䕶斃人性命且得引此案以自辨則貽害長姦豈<lb/>
<pb n="KR2f0006_WYG_024-33a"/>
　可勝言乎數年以來屢降諭旨凡救親情急致成命案<lb/>
　者當察其情罪之重輕以定減等與否假若一概從寛<lb/>
　則其中詐偽百出弊端叢生刑罰多不得其平矣徐節<lb/>
　孫之罪實有可原但部議與殺母無異一語大有疵病<lb/>
　不得不指出曉諭内外之秉持法憲者<lb/>
　　　閏四月戊戌<lb/>
上諭内閣各省秋審定例該督撫會同司道等官審録分<lb/>
　晰情實緩決矜疑具題關係最為重大向聞外省會審<lb/>
<pb n="KR2f0006_WYG_024-33b"/>
　之時不論案件多寡務於一日之内悉行定議一切俱<lb/>
　聽督撫主張不特守令不敢置喙即司道亦無一辭輕<lb/>
　重定於俄頃之間是非決於一人之口究其實際督撫<lb/>
　亦未必了然不過令幕客創一畧節貼於冊上徒飾觀<lb/>
　瞻而已况有席氊懸綵鼓吹喧闐日甫踰中即退而肆<lb/>
　筵飲酒竟有似於宴會之禮者甚至召令優人演劇為<lb/>
　樂近來曉明義理者多各檢㸃而此風猶未盡革夫刑<lb/>
　罰者國家不得已而用之者也天以父母斯民之責畀<lb/>
<pb n="KR2f0006_WYG_024-34a"/>
　之吾君臣凡兹犯法獲罪之民皆吾赤子也平時不能<lb/>
　撫綏化導使之遵守法度免於罪愆已有忝於教養之<lb/>
　職矣及陷於刑辟之後又復視為泛常不察情罪之輕<lb/>
　重率定爰書之出入寛所不當寛而嚴所不當嚴以致<lb/>
　讞獄不得其平寃情抑而莫訴勸懲兩失兇暴肆行所<lb/>
　謂明刑弼教者安在清夜捫心能無愧赧乎朕自臨御<lb/>
　以來於一切刑名案件莫不虛衷歛息詳慎推研每於<lb/>
　法司所進立決本章悉令内廷管本官員三次覆奏然<lb/>
<pb n="KR2f0006_WYG_024-34b"/>
　後批發每年秋審朝審時朕先將招冊細細披覽及至<lb/>
　勾到之日復面與大學士刑部堂官等往復講論至再<lb/>
　至三然後降旨蓋哀矜惻怛之意動於不能已而發於<lb/>
　不自知竝非欲博欽恤好生之名於天下臣民也<lb/>
聖祖當年於勾到日皆著素服朕亦效法行之凡為督撫<lb/>
　大臣者受朕封疆之寄應與朕同此哀矜惻怛之心乃<lb/>
　各省秋審大約皆於一日之間草率定局竝未博採羣<lb/>
　議詳察實情不過視秋審為具文於會審之日雖不便<lb/>
<pb n="KR2f0006_WYG_024-35a"/>
　穿著素服豈有結綵設席徵歌演劇之理此則殘忍性<lb/>
　成不學無術者之所為嗣後各省秋審時該督撫務率<lb/>
　司道等官敬慎周詳殫心辦理必使權衡不爽情罪相<lb/>
　符向來竝無限期何妨多寛時日安得視為虛文故套<lb/>
　輕忽民命以供其自便之私至於會集既久除日食常<lb/>
　餐外倘有肆筵設席仍蹈從前陋習者經朕訪聞必嚴<lb/>
　加議處<lb/>
　　　六月丁酉<lb/>
<pb n="KR2f0006_WYG_024-35b"/>
上諭内閣朕聞奉天地方凡事關旗民者俱送盛京刑部<lb/>
　會審雖司員會同有司承審實皆司員主稿乃奉天司<lb/>
　員積成陋習惟事威嚴一切人犯到案先將鎻鍊盤於<lb/>
　地上令其膝跪謂之跪鎻繼以荆條互擊其背任意敲<lb/>
　打謂之背花鞭又案無定限如上年八月間遼陽州民<lb/>
　郭金美毆死旗人裴玉亨一案旗員及知州會驗任聽<lb/>
　屍親串同仵作混報多傷刑夾供認草率定擬本年閏<lb/>
　四月内葛森到任始駁令另行驗審相距已十餘月尚<lb/>
<pb n="KR2f0006_WYG_024-36a"/>
　未定案又筆帖式皆本處生長之人所司者不過繙譯<lb/>
　之事乃當審訊之時輙亦列坐詰問此皆朕訪聞甚確<lb/>
　者國家定例訊鞫人犯必須審問實情其應用刑訊者<lb/>
　自有一定規條今奉天司員承審人犯於定例之外創<lb/>
　為跪鎻等項似此嚴刑重罰其中豈無寃濫至於筆帖<lb/>
　式微員公然列坐審詰命案有乖體制以上二事著嚴<lb/>
　行禁止倘再蹈陋習經朕察出定將該堂官及司員等<lb/>
　一併嚴加議處至人命等案若無定限則拖累牽連之<lb/>
<pb n="KR2f0006_WYG_024-36b"/>
　弊不可勝數嗣後應如何定限永逺遵行著盛京刑部<lb/>
　侍郎會同該將軍悉心定議<lb/>
　<lb/>
　<lb/>
　<lb/>
　<lb/>
大清世宗敬天昌運建中表正文武英明寛仁信毅大孝<lb/>
至誠憲皇帝聖訓卷二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江城名蹟</head>
    <p>
<pb n="KR2k0099_WYG_000-1a"/>
欽定四庫全書　　　　　史部十一<lb/>
　江城名蹟　　　　　　　地理類七<hi>古蹟之屬</hi>
　　提要<lb/>
　　　　<hi>臣</hi>等謹案江城名蹟四巻<lb/>
　　　國朝陳宏緒撰宏緒字士業新建人明末以薦<lb/>
　　　　授晉州知州時劉宇亮以閣臣督師欲移兵<lb/>
　　　　入晉州宏緒扼不納坐謫為湖州府經厯鼎<lb/>
　　　　革後終于家是書以江西省㑹為南昌新建<lb/>
<pb n="KR2k0099_WYG_000-1b"/>
　　　　二縣地因攷其名蹟以城之内外為限凡去<lb/>
　　　　城逺者則不及多詳于樓觀祠宇梵刹園亭<lb/>
　　　　之類巻上為攷古巻下為證今自序謂古與<lb/>
　　　　今不以時代為斷而一以興廢存亡為斷葢<lb/>
　　　　事皆目厯非徒按籍而發也宏緒文章淹雅<lb/>
　　　　在明末號能復古故作是書序次頗有條理<lb/>
　　　　考證亦多精核惟喜載雜事多近小説且多<lb/>
　　　　曼衍旁渉如天寧寺條下載寺僧淫䙝之類<lb/>
<pb n="KR2k0099_WYG_000-2a"/>
　　　　頗乖大雅亦非地志之體是則體例未嚴不<lb/>
　　　　免為白璧之瑕矣乾隆四十六年九月恭校<lb/>
　　　　上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR2k0099_WYG_000-3a"/>
江城名蹟自序<lb/>
名蹟記記江城内外之名跡也城之為門者十有二今<lb/>
僅存其七其四𨽻南邑其三𨽻新邑新邑濵章江渡江<lb/>
而西則漸遠於城矣南邑地皆平野帶郭之闤闠頗盛<lb/>
民居盡而阡陌林莽出則又漸遠於城矣遠於城者槩<lb/>
不記記固以城之内外為限也吾郡之名蹟夥矣而僅<lb/>
以城内外限者何也城内外吾之所日涉而遠於城者<lb/>
非吾所日涉也非吾所日涉者猶吾父母之邦之名跡<lb/>
<pb n="KR2k0099_WYG_000-3b"/>
也而顧可略之乎緩急之異也吾日接四方賔客問我<lb/>
以遠於城之名蹟而吾茫然孰與夫問我以城内外而<lb/>
吾茫然者之可耻也故曰緩急之異也且夫城内外名<lb/>
蹟非獨吾日涉之亦四方賔客之所日涉也其問我也<lb/>
必先乎城内外而後徐及乎遠於城者其徐及之吾亦<lb/>
可以徐及之也析為上下二巻者何也兹則古今之異<lb/>
也薛道衡之所豔王勃之所稱杜牧之之所揚詡倐忽<lb/>
而歸於灰飛烟滅薛與王與杜之所未及見而待吾軰<lb/>
<pb n="KR2k0099_WYG_000-4a"/>
為之薛與王與杜者亦倐忽強半而歸於灰飛烟滅其<lb/>
不能遽議汶陽之復者於是題之曰攷古其幸而尚在<lb/>
與新搆者於是題之曰證今古與今不以時代為斷而<lb/>
一以興廢存亡為斷焉此上下巻之所由析也嗚呼吾<lb/>
愧非道衡也愧非勃也牧也然而百年有盡之軀則有<lb/>
時而古矣古則人恕而存之恕而存之又安問其為道<lb/>
衡為勃為牧哉而又安問其不恕者哉石莊居士陳宏<lb/>
緒題<lb/>
</p>
<p>
</p>
  </div>
</body>
</text>
</TEI>
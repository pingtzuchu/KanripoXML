<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>閩中理學淵源考卷一</head> <lb/>
    <p>
<pb n="KR2g0052_WYG_001-1a"/>
欽定四庫全書<lb/>
　閩中理學淵源考卷一<lb/>
　　　　　　　　　　廣平府知府李清馥撰<lb/>
　　文靖楊龜山先生時學派<lb/>
　閩學開自有唐歐陽四門倡起彼時人文未著也宋<lb/>
　初所謂海濱四先生者與安定泰山徂徠同時其學<lb/>
　已有近裏之功彼時朋類未孚也至龜山先生得中<lb/>
　州正學之的上肩周程統緒下啟羅李朱厯代相傳<lb/>
<pb n="KR2g0052_WYG_001-1b"/>
　之奥于是聖學彰明較著而鄒魯濓洛之㣲言大義<lb/>
　萃于閩山海嶠矣夫程伯子以吾道之南贈屬其行<lb/>
　不再三傳而紫陽集諸儒之大成是天欲開伊洛之<lb/>
　道之南亦即魯鄒之道之南也昔賢心與道會妙契<lb/>
　天合遂持符如左券信乎斯文之興喪豈非天哉自<lb/>
　是而後遂有海濱鄒魯之稱我<lb/>
國朝道運昌明<lb/>
列聖肇基啟佑<lb/>
<pb n="KR2g0052_WYG_001-2a"/>
聖祖崇儒重道表章有宋諸儒由朱子而來至今五百<lb/>
　餘嵗矣實應<lb/>
王者受命之期而我<lb/>
皇上躬<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>統緒顯闡于天命人心之本以<lb/>
聖繼<lb/>
聖千古而同符者矣謹按文靖楊公為程門髙弟<lb/>
聖祖仁皇帝曽賜匾額顔曰程氏正宗由是閩士愈爭<lb/>
　自濯磨禮陶樂淑之化於前尤有烈也溯吾閩宗風<lb/>
<pb n="KR2g0052_WYG_001-2b"/>
　者其必以延津為星宿云<lb/>
　　　文靖楊龜山先生時<lb/>
楊先生諱時字中立其先京兆人五世祖唐末入閩寓<lb/>
南劍之將樂遂家焉先生資稟仁厚不為崖異夸絶之<lb/>
行以求世俗名譽性至孝喪母哀毁如成人事繼母尤<lb/>
謹熈寧九年年二十四登進士第授汀州司户不赴杜<lb/>
門力學元豐四年年二十九授徐州司法又不赴以師<lb/>
禮謁見程明道先生於穎昌後告歸明道送之出門謂<lb/>
<pb n="KR2g0052_WYG_001-3a"/>
坐客曰吾道南矣六年官徐州八年明道先生卒先生<lb/>
聞之設位哭寢門而以書訃告同學者旋丁繼母憂服<lb/>
闋赴調䖍州司法元祐五年丁外艱服除八年赴調至<lb/>
京遷瀛州防禦推官又師事伊川先生於洛年盖四十<lb/>
矣一日伊川瞑坐先生與游定夫侍立不去及覺門外<lb/>
雪深一尺先生嘗疑張横渠西銘近於兼愛與二程辨<lb/>
論往復聞理一分殊之說始豁然無疑紹聖元年知瀏<lb/>
陽縣四年伊川以黨論送涪州編管時先生在任滿寓<lb/>
<pb n="KR2g0052_WYG_001-3b"/>
瀏陽元符二年歸家先是從二先生學者甚衆而先生<lb/>
獨歸杜門不仕者累年沈浸經書推廣師說窮探力索<lb/>
務極其趣於是沙陽陳淵投書問學崇寧元年以諫垣<lb/>
薦除荆州教授大觀元年知餘杭事是年伊川先生卒<lb/>
政和初待次毘陵二年赴蕭山縣任先生厯官所至皆<lb/>
有恵政浮沈禄仕不求聞達而徳望日重四方之士不<lb/>
逺千里從之遊稱曰龜山先生四年年六十二請祠退<lb/>
居餘杭後寓毘陵乆之而先生年已七十矣是時蔡京<lb/>
<pb n="KR2g0052_WYG_001-4a"/>
當國天下多故會蔡京客張觷言於京曰宗社危在旦<lb/>
夕宜亟引舊徳老成置諸左右庶㡬猶可及會有使髙<lb/>
麗者國王問龜山先生安在使回以聞六年以秘書郎<lb/>
召到闕遷著作郎入對奏陳言熈寧之初大臣文六藝<lb/>
之言以行其私祖宗之法紛更殆盡元祐繼之盡復祖<lb/>
宗之舊熈寧之法一切廢革至紹聖崇寧凡元祐之政<lb/>
事著在令甲皆焚之以滅其跡自是分為二黨縉紳之<lb/>
禍至今未殄願明詔有司條具祖宗之法但有宜於今<lb/>
<pb n="KR2g0052_WYG_001-4b"/>
者舉而行之當損益者損益之一趨于中而已徽宗首<lb/>
肯之除邇英殿説書時朝廷方圖燕雲虚内事外先生<lb/>
知時勢將變陳論政事十餘條執政不能用而金人已<lb/>
入境先生激切上言今事勢如積薪已燃當自奮勵進<lb/>
賢退奸以竦動觀聴若示以怯懦之形委靡不振則事<lb/>
去矣又謂今日所急者莫如収人心請罷免夫之役及<lb/>
京城聚斂東南花石之害極論天下積憤鬱而不得發<lb/>
者㡬二十年欲致人和去此三者且言山東之民凋弊<lb/>
<pb n="KR2g0052_WYG_001-5a"/>
已甚所仰者東南而已二浙災傷之餘瘡痍未合更誅<lb/>
求不已則前日方臘之事可以為鑒昔唐方用兵之時<lb/>
裴度復相則先開謁禁以延見士大夫為急故能有成<lb/>
功自元和以後數用兵宰相不得休沐李徳裕在位雖<lb/>
遽書警奏皆從容裁決率午漏下還第盖鎮安人心不<lb/>
可不如是耳已而欽宗嗣位金人日迫大臣方以推恩<lb/>
晉秩争議行幸莫念軍計先生乞對言聞勤王之兵漸<lb/>
有至者宜召將領議戰守之計諸葛亮曰有制之兵無<lb/>
<pb n="KR2g0052_WYG_001-5b"/>
能之將不可以敗無制之兵有能之將不可以勝今諸<lb/>
路烏合之衆不相統一而不立統帥雖唐李郭以九節<lb/>
度之師不免敗衂不可不慮又言上皇痛自引咎禪位<lb/>
而宰執遷叙安受不辭此何理也主辱臣死大臣宜任<lb/>
其責而皆為竄亡自全之計陛下孤立何賴焉童貫為<lb/>
三路總帥金人侵疆棄軍而歸朝廷置而不問故梁方<lb/>
平何灌相繼而遁使敵騎得以長驅而前其誤國已甚<lb/>
當正典刑以為臣子不忠之戒疏入欽宗大喜擢右諫<lb/>
<pb n="KR2g0052_WYG_001-6a"/>
議大夫金兵既退先生上殿極言和議之非時議者欲<lb/>
割三鎮以講和先生疏言河朔朝廷重地三鎮河朔要<lb/>
藩今一旦棄之距京無藩籬之固且聞三鎮之民欲以<lb/>
死拒之萬一不守則數州之衆朝廷寧坐視不救乎急<lb/>
宜命衆出師并乞召用种師中劉光世問以方畧可否<lb/>
不可專守和議疏上欽宗詔出師而議者多持兩端先<lb/>
生復抗疏力争凡所論多切時務皆不報會李綱罷太<lb/>
學生伏闕上書乞留軍民集者數萬吴敏乞用先生以<lb/>
<pb n="KR2g0052_WYG_001-6b"/>
靖太學因召對先生言諸生忠於朝廷非有他意但擇<lb/>
老成有行誼者為之長貳則將自定欽宗曰無逾於卿<lb/>
遂以先生兼國子祭酒先生遂言蔡京用事二十餘年<lb/>
蠧國害民㡬危宗社人所切齒而論京罪者莫知其所<lb/>
本也盖京以繼述神宗為名實挾王安石以圖身利故<lb/>
推尊安石無所不至今日之禍實安石有以啟之因詳<lb/>
舉安石邪說乞正其學術之謬追奪王爵明詔中外毁<lb/>
去配享之像疏上詔罷安石配享猶留從祀時士習王<lb/>
<pb n="KR2g0052_WYG_001-7a"/>
氏學取科第已數十年忽聞先生説紛然闢之於是諫<lb/>
官馮澥上疏詆先生又會學宫紛争有㫖並罷先生即<lb/>
上章乞出除給事中請益力遂以徽猷閣直學士奉祠<lb/>
又懇辭直學士之命有㫖楊時學行醇固諫諍有聲改<lb/>
徽猷閣待制高宗即位除工部侍郎兼侍講召赴行在<lb/>
至則勸上典學納諫及修建炎會計録加恤勤王之兵<lb/>
連章丐外二年以老疾乞出除龍圖閣直學士予祠歸<lb/>
家四年上章告老致仕優遊林泉以著書講學為事紹<lb/>
<pb n="KR2g0052_WYG_001-7b"/>
興五年四月卒年八十三近臣朱震奏楊某據經論事<lb/>
不愧古人所著三經義辨有益學者乞下本州鈔録仍<lb/>
請優恤其家有㫖贈左中大夫紹興十二年贈少師諡<lb/>
文靖先生在東郡所交皆天下士先達陳瓘鄒浩皆以<lb/>
師禮事先生渡江以來東南學者推先生為程氏正宗<lb/>
與胡氏安國往來講論尤多先生浮沈州縣四十九年<lb/>
晚在諫省僅九十日凡所論列皆切于世道而其大者<lb/>
則闢王氏經學排靖康和議使邪說不作凡紹興初崇<lb/>
<pb n="KR2g0052_WYG_001-8a"/>
尚元祐學術而朱晦菴張南軒之學得程氏之正其源<lb/>
委脈絡皆出於先生昔程純公嘗指喜怒哀樂未發之<lb/>
中令先生反求其後羅豫章李延平遞相祖述令學者<lb/>
静中體認大本未發氣象分明所謂龜山門下相傳指<lb/>
訣胡文定云據龜山所見在中庸自明道先生所授此<lb/>
其源流所本與<hi>按先生中庸義序自云昔在元豐中嘗受學明道先生之門得其緒言一二未</hi>
<hi>及卒業而先生沒文定所謂自明道先生所授者此也</hi>吕氏本中撰行狀嘗聞前<lb/>
輩長者以為明道先生温然純粹終身無疾言遽色先<lb/>
<pb n="KR2g0052_WYG_001-8b"/>
生實似之胡文定公安國誌其墓曰自孟子没遺經僅<lb/>
在而聖學不傳所謂見而知之者世無其人則有西方<lb/>
之傑窺見閒隙遂入中國舉世傾動靡然從之於是人<lb/>
皆失其本心莫知所止而天理滅矣宋嘉祐中有河南<lb/>
二程先生得孟子不傳之學於遺經以倡天下而升堂<lb/>
覩奥號稱髙弟在南方則廣平游定夫上蔡謝顯道與<lb/>
先生三人是也先生天資夷曠濟以問學充養有道徳<lb/>
器早成閒居和樂色笑可親臨事裁處不動聲色與<lb/>
<pb n="KR2g0052_WYG_001-9a"/>
之遊者雖羣居終日飲人以和而鄙薄之態自不形也<lb/>
推本孟子性善之説發明中庸大學之道當時公卿大<lb/>
夫之賢者莫不尊信之熈寧初代余典教渚宫始獲從<lb/>
先生遊三十年間出處險夷亦嘗覸之熟矣視先生一<lb/>
飯雖蔬食脆甘若皆可於口未嘗有所嗜也每加一衣<lb/>
雖狐貉緼袍皆適於體未嘗有所擇也平生居處雖敝<lb/>
廬厦屋若皆可以託宿未嘗有所羨而求安也故山之<lb/>
田園皆先世所遺守其世業亦無所營増豆區之入也<lb/>
<pb n="KR2g0052_WYG_001-9b"/>
老之將至沈伏下僚厄窮遺佚若將終身焉然則先生<lb/>
于斯世所欲不存果何求哉心則逺矣凡訓釋論辨以<lb/>
闢邪説存于今者其傳寖廣諸所建白深切著明而先<lb/>
生之學於河南小嘗試之其用已如此所謂援而止之<lb/>
而止必有以也進不隱賢必以其道豈不信乎世或以<lb/>
不屑去疑先生盖淺之為丈夫也又與楊大諫書曰楊<lb/>
先生造養深逺燭理甚明混迹同塵知之者鮮知之者<lb/>
知其文學而已不知者以為蔡氏所引先生無求於人<lb/>
<pb n="KR2g0052_WYG_001-10a"/>
蔡氏焉能凂之朱晦菴曰龜山先生晚嵗一出人多議<lb/>
之惟胡文定之言曰當時若能聴用決須救得一半此<lb/>
語最公又曰龜山此行固是有病但只後人又何曽夢<lb/>
到他地位在惟胡文定以栁下恵援而止之而止比得<lb/>
極好云所著有校正伊川易三經義春秋禮記解學庸<lb/>
語孟解易春秋孟子義辨字解論日録奏議龜山文集<lb/>
明成化元年從祀孔子廟廷<lb/>
國朝康熈四十五年准學臣沈涵之請<lb/>
<pb n="KR2g0052_WYG_001-10b"/>
賜御書程氏正宗懸於祠子迪附見家學<hi>宋史撰胡文定公  墓誌</hi>
<hi>學年譜録伊川淵源録  知統    道南源委</hi>　<hi>聖</hi>
　　　楊文靖公語録<lb/>
先生曰自堯舜以前載籍未具世所有者獨宓犧所畫<lb/>
八卦耳當是之時聖賢如彼其多也自孔子刪定繫作<lb/>
之後更秦厯漢以迄于今其書至不可勝記人之所資<lb/>
以為學者宜易於古然其間千數百年求一人如古之<lb/>
聖賢卒不易得何哉豈道之所傳固不在於文字之多<lb/>
<pb n="KR2g0052_WYG_001-11a"/>
寡乎夫堯舜禹臯陶皆稱若稽古非無待於學也其學<lb/>
果何以乎由是觀之聖賢之所以為聖賢其用心必有<lb/>
在矣學者不可不察之也<lb/>
六經不言無心惟佛氏言之亦不言修性惟揚雄言之<lb/>
心不可無性不假修故易止言洗心盡性記言正心尊<lb/>
徳性孟子之言存心養性<lb/>
君子務本言凡所務者惟本而已若仁之於孝悌其本<lb/>
之一端耳盖為仁必自孝悌推之然後能為仁也其曰<lb/>
<pb n="KR2g0052_WYG_001-11b"/>
為仁與體仁者異矣體仁則無本末之别孔子曰老者<lb/>
安之朋友信之少者懷之此無待乎推之也孟子曰老<lb/>
吾老以及人之老幼吾幼以及人之幼此推之也推之所<lb/>
謂為仁<lb/>
狼跋之詩曰公孫碩膚赤舄几几周公之遇謗何其安<lb/>
閒而不迫也學詩者不在語言文字當想其氣味則詩<lb/>
之意得矣<lb/>
事道與祿仕不同常夷甫家貧召入朝神宗欲優厚之<lb/>
<pb n="KR2g0052_WYG_001-12a"/>
令兼數局如登聞鼓染院之類庻㡬俸給可贍其家夷<lb/>
甫一切受之不辭及正叔以白衣擢為勸講之官朝廷<lb/>
亦使之兼他職則固辭盖前日所以不仕者為道也則<lb/>
今日之仕須是官足以行道乃可受不然是茍祿也然<lb/>
後世道學不明君子之辭受取舎人少能知之故常公<lb/>
之不辭人不以為非而程公之辭人亦不以為是<lb/>
又曰孟子對人君論事句句未嘗離仁此所謂王道也<lb/>
曰安得句句不離乎仁曰須是知一以貫之之理曰一<lb/>
<pb n="KR2g0052_WYG_001-12b"/>
以貫之仁足以盡之否曰孟子固曰一者何曰仁也仁<lb/>
之用大矣今之學者仁之體亦不曽體究得<lb/>
人臣之事君豈可佐以刑名之説如此是使人主失仁<lb/>
心也人主無仁心則不足以得人故人臣能使其君視<lb/>
民如傷則王道行矣<lb/>
或勸先生解經曰不敢易也曽子曰吾日三省吾身為<lb/>
人謀而不忠乎與朋友交而不信乎傳不習乎夫傳而不<lb/>
習以處已則不信以待人則不忠三者胥失也昔有勸<lb/>
<pb n="KR2g0052_WYG_001-13a"/>
正叔先生出易傳示人者正叔曰獨不望學之進乎姑<lb/>
遲之覺耄即傳矣盖已耄則學不復進故也學不復進<lb/>
若猶不可傳是其言不足以垂後矣<hi>黄氏東發云按此説則近世紛紛解</hi>
<hi>經者可戒矣</hi>
知合内外之道則禹稷顔子之所同可見盖自誠意正<lb/>
心推之至於可以平天下此内外之道所以合也故觀<lb/>
其意誠心正則知天下由是而平觀其天下平則知非<lb/>
意誠心正不能也兹乃禹稷顔回之所以同也<lb/>
<pb n="KR2g0052_WYG_001-13b"/>
君子之治心養氣接物應事唯直而已直則無所事矣<lb/>
康子饋藥孔子既拜而受之矣乃曰丘未達不敢嘗此<lb/>
疑於拂人情然聖人慎疾豈敢嘗未達之藥既不敢嘗<lb/>
則直言之何用委曲㣲生髙乞鄰醯以與人在今之君<lb/>
子盖常事耳顧亦何害然孔子不以為直以所辭康子<lb/>
之言觀之信乎其不直也<lb/>
李似祖曹令徳問何以知仁曰孟子以惻𨼆之心為仁<lb/>
之端平居但以此體究乆乆自見因問似祖令徳尋常<lb/>
<pb n="KR2g0052_WYG_001-14a"/>
如何説𨼆似祖云如有𨼆憂勤䘏民𨼆皆疾痛之謂也<lb/>
曰孺子將入於井而人見之者必有惻𨼆之心疾痛非<lb/>
在已也而謂之疾痛何也似祖曰出於自然不可已也<lb/>
曰安得自然如此若體究此理知其所從來則仁之道<lb/>
不逺矣二人退余從容問曰萬物與我為一其仁之體<lb/>
乎曰然<lb/>
問論語言仁處何語最為親切曰皆仁之方也若正所<lb/>
謂仁則未之嘗言也故曰子罕言利與命與仁要道得<lb/>
<pb n="KR2g0052_WYG_001-14b"/>
親切唯孟子言仁人心也最為親切<hi>黄氏東發云按此提掇最得要</hi>
吴審律儀勸解易曰易難解曰及今可以致力若後力<lb/>
衰却難曰某嘗觀聖人言易便覺措辭不得只如乾坤<lb/>
兩卦聖人嘗釋其義於後是則解易之法也乾之初九<lb/>
潜龍勿用釋云陽在下也又曰龍徳而𨼆者也又曰下<lb/>
也又曰陽氣潜藏又曰𨼆而未見行而未成此一爻耳<lb/>
反覆推明至五變其說然後已今之釋者其於他卦能<lb/>
如是推明乎若不能爾則一爻之義只可用之一事易三<lb/>
<pb n="KR2g0052_WYG_001-15a"/>
百八十四爻爻指一事則是其用止於三百八十四事<lb/>
而已如易所該其果極於此乎若三百八十四事不足<lb/>
以盡之則一爻之用不止於一事亦明矣觀聖人於繫<lb/>
辭發明卦義尚多其説果如今之解易者乎故某嘗謂<lb/>
説易須髣髴聖人之意然後可以下筆此其所以未敢<lb/>
茍也<lb/>
問中庸只論誠而論語曽不一及誠何也曰論語之教<lb/>
人凡言恭敬忠信所以求仁而進徳之事莫非誠也論<lb/>
<pb n="KR2g0052_WYG_001-15b"/>
語示人以其入之之方中庸言其至也盖中庸子思傳<lb/>
道之書不正言其至則道不明孔子所罕言孟子常言<lb/>
之亦猶是矣<lb/>
易曰君子敬以直内義以方外夫盡其誠心而無偽焉<lb/>
所謂直也若施之於事則厚薄隆殺一定而不可易為<lb/>
有方矣敬與義本無二所主者敬而義則自此出焉故<lb/>
有内外之辨其實義亦敬也故孟子之言義曰行吾敬<lb/>
問必有事焉而勿正心勿忘勿助長既不可忘又不可<lb/>
<pb n="KR2g0052_WYG_001-16a"/>
助長當如何著力曰孟子固曰至大至剛以直養而無<lb/>
害則雖未嘗忘亦不助長<lb/>
曾子曰士不可以不𢎞毅人須能𢎞然後有容因言陳<lb/>
述古先生云丈夫當容人勿為人所容<lb/>
論西銘曰河南先生言理一而分殊知其理一所以為<lb/>
仁知其分殊所以為義所謂分殊猶孟子言親親而仁<lb/>
民仁民而愛物其分不同故所施不能無差等或曰如<lb/>
是則體用果離而為二矣曰用未嘗離體也且以一身<lb/>
<pb n="KR2g0052_WYG_001-16b"/>
觀之四體百骸皆具所謂體也至其用處則履不可加<lb/>
之於首冠不可納之於足則即體而言分在其中矣<lb/>
孟子一部書只是要正人心教人存心養性収其放心<lb/>
至論仁義禮智則以惻𨼆羞惡辭讓是非之心為之端<lb/>
論邪説之害則曰生於其心害於其政論事君則欲格<lb/>
君心之非正君而國定千變萬化只説從心上來人能<lb/>
正心則事無足為者矣大學之脩身齊家治國平天下<lb/>
其本只是正心誠意而已心得其正然後知性之善孟<lb/>
<pb n="KR2g0052_WYG_001-17a"/>
子遇人便道性善永叔却言聖人之教人性非所先永<lb/>
叔論列是非利害文字上儘去得但於性分之内全無<lb/>
見處故説不通人性上不可添一物堯舜所以為萬世<lb/>
法亦只是率性而已所謂率性循天理是也外邉用計<lb/>
用數假饒立得功業只是人欲之私與聖賢作用天地<lb/>
懸隔<lb/>
仲素問横渠云氣質之性如何曰人所資稟固有不同<lb/>
者若論其本則無不善盖一陽一隂之謂道隂陽無不<lb/>
<pb n="KR2g0052_WYG_001-17b"/>
善而人則受之以生故也然而善者其常也亦有時而<lb/>
惡矣猶人之生也氣得其和則為安樂人及其有疾也<lb/>
以氣不和則反常矣其常者性也此孟子所以言性善也<lb/>
横渠説氣質之性亦云人之性有剛柔緩急强弱昏明<lb/>
而已非謂天地之性然也今夫水清者其常然也至於<lb/>
汩濁則泥沙混之矣泥沙既去其清者自若也是故君<lb/>
子於氣質之性必有以變之其澄濁而求清之議歟<lb/>
語羅仲素云今之學者只為不知為學之方又不知學<lb/>
<pb n="KR2g0052_WYG_001-18a"/>
成要何用此事體大須是曽著力来方知不易夫學者<lb/>
學聖賢之所為也欲為聖賢之所為須是聞聖賢所得<lb/>
之道若只要博通古今為文章作忠信愿慤不為非義<lb/>
之士而已則古來如此等人不少然以為聞道則不可<lb/>
且如東漢之衰處士逸人與夫名節之士有聞當世者<lb/>
多矣觀其作處責之以古聖賢之道則畧無毫髮髣髴<lb/>
相似何也以彼於道初無所聞故也今時學者平居則<lb/>
曰吾當為古人之所為纔有事到手便措置不得盖其<lb/>
<pb n="KR2g0052_WYG_001-18b"/>
所學以博通古今為文章或志於忠信愿慤不為非義<lb/>
而已而不知須是聞道故應如此由是觀之學而不聞<lb/>
道猶不學也<lb/>
語仲素曰西銘只是發明一箇事天底道理所謂事天<lb/>
者循天理而已<lb/>
語仲素曰某嘗有數句教學者讀書之法云以身體之<lb/>
以心驗之從容黙會於幽閒静一之中超然自得於書<lb/>
言象意之表此盖某所為者如此<lb/>
<pb n="KR2g0052_WYG_001-19a"/>
仲素問盡其心者知其性如何是盡心底道理曰未言<lb/>
盡心須先理會心是何物又問心之為物明白洞達廣<lb/>
大静一若體會得了然分明然後可以言盡未理會得<lb/>
心盡箇甚能盡其心自然知性不用問人大抵須先理<lb/>
會仁之為道知仁則知心知心則知性是三者初無異<lb/>
也横渠作西銘亦只是要學者求仁而已<lb/>
聞正叔云古之學者四十而仕未仕以前二十餘年得<lb/>
盡力於學問無他營也故人之成材可用今之士十四<lb/>
<pb n="KR2g0052_WYG_001-19b"/>
五以上便學綴文覓官豈嘗有意為已之學夫以不學<lb/>
之人一旦授之官而使之事君長民治事宜其效不如<lb/>
古也故今之在仕路者人物多凡下不足道以此<hi>黄氏東發</hi>
<hi>云按此極中時病士大夫宜反求其所謂學</hi>
學者若不以敬為事便無用心處致一之謂敬無適之<lb/>
謂一<lb/>
　　　文集<lb/>
辱示髙文用意精深益見好學之篤夫養氣之道如治<lb/>
<pb n="KR2g0052_WYG_001-20a"/>
苗然舍之而不耘則有稂莠之傷助之長則揠之而槁<lb/>
矣其説是也然将不舍而耘之則宜奈何與夫助之長<lb/>
者又何辨此近似之際體之者尤當慎擇也又曰反諸<lb/>
身者反求諸身也盖萬物皆備於我非自外得反諸身<lb/>
而已反身而至於誠則利人者不足道也又曰生之謂<lb/>
性未有過也告子論生之所以謂之性則失之矣老氏<lb/>
之有無佛氏之色空盖将明天下之賾非有人物之異<lb/>
也老子以有生于無又曰有無之相生是不知有無一<lb/>
<pb n="KR2g0052_WYG_001-20b"/>
致矣正䝉謂萬象為太虚中所見物則物與虚不相資<lb/>
卒陷於浮圖以山河大地為見病之説山河大地正指<lb/>
物言之也若謂指物言之可也則浮圖見病之說不足<lb/>
非矣此與佛氏以心法起滅天地更當究觀所謂心法<lb/>
起滅天地之㫖未易以一言攻之也更詳味之如何或<lb/>
有未盡無惜疏示<hi>與楊仲逺書其三</hi>
克己者揚雄所謂勝己之私是也反身而誠則常體而<lb/>
足無所克也故前書論反身與克己異意耳更詳考之<lb/>
<pb n="KR2g0052_WYG_001-21a"/>
告子知生之謂性而不知生之所以謂之性故失之非<lb/>
生之謂性有二説也特告子未達耳<hi>其四</hi>
諸子之學折諸聖人猶望洋向若其辨自屈也儒佛之<lb/>
論造其極致則所差眇忽耳其義難知而又其辭善遁<lb/>
非操戈入室未易攻也雖横渠之愽辨精深猶未能屈<lb/>
之為城下之盟况餘人乎置而勿論可也要當深造而<lb/>
自得之則其辨自見矣近日治經讀史如何家居既不<lb/>
為外事湮汩諒須精到也或有論議寄示為幸<hi>其六</hi>
<pb n="KR2g0052_WYG_001-21b"/>
夫聖人人倫之至也豈有異於人乎哉堯舜之道曰孝<lb/>
弟不過行止疾徐而已皆人所日用而昧者不知也夏<lb/>
葛而冬裘渴飲而饑食日出而作晦而息無非道也譬<lb/>
之莫不飲食而知味者鮮矣推是而求之則堯舜與人<lb/>
同其可知也已然而為是道者必先乎明善然後知所<lb/>
以為善也明善在致知致知在格物號物之多至於萬<lb/>
則物盖有不可勝窮者反身而誠則舉天下之物在我<lb/>
矣詩曰天生蒸民有物有則凡形色具於吾身者無非<lb/>
<pb n="KR2g0052_WYG_001-22a"/>
物也而各有則焉反而求之則天下之理得矣由是而<lb/>
通天下之志類萬物之情參天地之化其則不逺矣夫<lb/>
入徳之門有宜先傳者有後倦者其序不可誣也若洒<lb/>
掃應對則門人小子所宜先傳者茍於成人而復使為<lb/>
之則或倦矣然聖人所謂性與天道者亦豈嘗離夫洒<lb/>
掃應對之間哉其始也即此而為學其卒也非離此以<lb/>
為道後倦焉者皆由之而不知者也故曰有始有卒者<lb/>
其唯聖人乎某之所聞如此<hi>答李杭</hi>
<pb n="KR2g0052_WYG_001-22b"/>
伊川先生在時世人迂怪之論皆歸之以為訕笑今往<lb/>
矣士大夫尊信其學者漸衆殊不可曉也先生語録傳<lb/>
之浸廣其間記録頗有失真者某欲收聚刪去重複與<lb/>
其可疑者公幸閒居無事可更博為尋訪恐有遺失聞<lb/>
朱教授在洛中所傳頗多康侯皆有之候尋便以書詢<lb/>
求異時更相校對稍加潤色共成一書以傳後學不為<lb/>
無補先生之門所存惟吾二人耳不得不任其責也<hi>與游</hi>
<hi>定夫其六</hi>
<pb n="KR2g0052_WYG_001-23a"/>
致知必先於格物物格而後知至知至斯知止矣此其<lb/>
序也盖格物所以致知格物而至於物格則知之者至<lb/>
矣所謂止者乃其至處也自脩身推而至於平天下莫<lb/>
不有道焉而皆以誠意為主茍無誠意雖有其道不能<lb/>
行也故中庸論天下國家有九經而卒曰所以行之者<lb/>
一一者何誠而已葢天下國家之大未有不誠而能動<lb/>
者也然而非格物致知烏足以知其道哉大學所論誠<lb/>
意正心脩身治天下國家之道其原乃在乎物格推之<lb/>
<pb n="KR2g0052_WYG_001-23b"/>
而已若謂意誠便足以平天下則先王之典章文物皆<lb/>
虚器也故明道先生嘗謂有關雎麟趾之意然後可以<lb/>
行周官之法度正謂此耳<hi>與學者其一</hi>
學之廢乆矣詖淫邪遁之辭盈天下士溺於所習㝠行<lb/>
而已予嘗考之周官司徒以知仁聖義忠和六徳教萬<lb/>
民夫仁與聖孔子不敢居而先王以是教萬民者葢天<lb/>
地萬物一性耳無聖賢知愚之異故顔子曰舜何人也<lb/>
予何人也有為者亦若是孟子亦曰人皆可以為堯舜<lb/>
<pb n="KR2g0052_WYG_001-24a"/>
故學者必以聖人為師猶之射者棲鵠於侯以為的司<lb/>
徒以仁聖教民盖亦棲鵠之義與之為的耳然仁之為<lb/>
仁聖之為聖必有在矣學者未知仁聖之所以為仁聖<lb/>
雖有學猶虚器也世之論者以謂仁者愛而已矣盖未<lb/>
嘗究觀孔子之言耳知孔子之言仁則聖亦從而可知<lb/>
矣<hi>浦城文宣王殿記</hi>
學始於致知終於知止而止焉致知在格物物固不可<lb/>
勝窮也反身而誠則舉天下之物在我矣詩曰天生蒸<lb/>
<pb n="KR2g0052_WYG_001-24b"/>
民有物有則凡形色之具於吾身無非物也而各有則<lb/>
焉目之於色耳之於聲口鼻之於臭味接乎外而不得<lb/>
遁焉者其必有以也知其體物而不可遺則天下之理<lb/>
得矣天下之理得則物與吾一也無有能亂吾之知慮<lb/>
而意其有不誠乎由是而通天下之志類萬物之情贊<lb/>
天地之化其則不逺矣則其知可不謂之至矣乎知至<lb/>
矣則宜有止也譬之四方萬里之逺茍無止焉則將焉<lb/>
歸乎故見其進未見其止孔子之所惜也古之聖人自<lb/>
<pb n="KR2g0052_WYG_001-25a"/>
誠意正心至於平天下其理一而已所以合内外之道<lb/>
也世儒之論以髙明處已中庸處人離内外判心迹其<lb/>
失是矣故余竊謂大學者其學者之門乎不由其門而<lb/>
欲望其堂奥非余所知也蕭君欲仁志學之士也録示<lb/>
大學一篇求余言以題其後其意盖非茍然者故聊為<lb/>
發之茍於是盡心焉則聖人之庭户可䇿而進矣欲仁<lb/>
其勉之哉<hi>題蕭欲仁大學篇後</hi>
　　　學士廖用中先生剛<hi>以下門人</hi>
<pb n="KR2g0052_WYG_001-25b"/>
廖剛字用中順昌人少從陳瑩中及楊龜山學崇寧五<lb/>
年登第宣和初自漳州司録除國子録擢監察御史蔡<lb/>
京當國論奏一無所避以親老乞補外出知興化軍欽<lb/>
宗即位以右政言召丁父憂服闋除工部員外郎以母<lb/>
疾歸紹興元年盜起旁郡官吏悉逃去部使者檄剛撫<lb/>
定剛遣長子遲諭賊賊知剛父子信義亦散去除本路<lb/>
提㸃刑獄尋召吏部員外郎遷起居舎人權吏部侍郎<lb/>
兼侍講除給事中丁母憂服闋復拜給事中言江淮兵<lb/>
<pb n="KR2g0052_WYG_001-26a"/>
備莫若屯田可以免待哺轉餉之患為三説以獻時朝<lb/>
廷推究章惇蔡卞誤國之罪追貶其身仍詔其子孫不<lb/>
得官於朝於是章傑自郎中出知婺州蔡僅自大府丞<lb/>
提舉江東茶鹽事剛封還詔書謂如此豈足以示懲有<lb/>
㫖悉與之祠遷刑部侍郎乞補外除徽猷閣直學士知<lb/>
漳州漳俗侈靡喪娶踰制剛立條約諭之值日食求言<lb/>
剛請正建國儲君之號布告中外異時雖百斯男不復<lb/>
更易乃可以承天意示大公髙宗讀之竦然詔拜御史<lb/>
<pb n="KR2g0052_WYG_001-26b"/>
中丞奏臣職糾奸邪當務大體若捃摭細故非臣本心<lb/>
又奏經費不支盜賊不息事功不立命令不孚及兵驕<lb/>
官冗之弊時諸將恃功希恩所請多廢法剛隨事論列<lb/>
至于四五諸将肅然鄭億年與秦檜有連遂得美官邉<lb/>
報至從官會都堂剛謂億年曰公以百口保金人今已<lb/>
背約有何面目在朝廷乎因顯疏其惡億年奉祀去復<lb/>
乞起舊相之有徳望者處以近藩秦檜聞之曰置我何<lb/>
地耶改工部尚書以王次翁代其任次翁劾剛薦劉昉<lb/>
<pb n="KR2g0052_WYG_001-27a"/>
陳淵相為朋比以徽猷閣直學士提舉亳州明道宫明<lb/>
年致仕以紹興十三年卒著詩經註解性理小學集註<lb/>
學者稱古溪先生子四人遲過遂遽皆秉麾節邦人號<lb/>
為萬石廖氏<hi>閩書簡録</hi>　<hi>道南源委/延平府志</hi>　<hi>宏</hi>
　　　宗正陳知黙先生淵<lb/>
陳淵字知黙初名漸字㡬叟沙縣人瑩中從孫淵初受<lb/>
業程門獨先於瑩中繼亦受業龜山與羅豫章為友龜<lb/>
山稱其深識聖賢㫖趣妻以女當知餘杭時嘗送南歸<lb/>
<pb n="KR2g0052_WYG_001-27b"/>
詩云㡬年夢想到親闈身逐行雲萬里飛苕水未殊沂<lb/>
上樂春風無負舞雩歸紹興五年近臣廖剛胡寅等薦<lb/>
充樞密院編修丞相李綱重其行為布衣交至是為江<lb/>
南西路安撫制置大使辟為制置司機宜文字七年詔<lb/>
舉直言以胡文定安國薦召對改官賜進士出身除監<lb/>
察御史遷右正言入對言比年以來恩恵太濫賞給太<lb/>
厚又論程頥王安石學術同異髙宗曰楊時之學能宗<lb/>
孔孟其三經義辨理甚當對曰楊時始宗安石後得程<lb/>
<pb n="KR2g0052_WYG_001-28a"/>
頥師之乃悟其非髙宗曰觀三經義解具見安石穿鑿<lb/>
矣對曰穿鑿尚小至於道之大原安石無一不差上曰<lb/>
云何對曰聖賢所傳止有論孟中庸論語主仁中庸主<lb/>
誠孟子主性安石皆昧其原仁道至大論語隨問隨答<lb/>
以愛人語樊遲特其一端而已安石遂以愛為仁其言<lb/>
中庸則謂中庸所以接人髙明所以處已孟子七篇專<lb/>
發明性善而安石取揚雄善惡混之言至謂無善無惡<lb/>
又溺於佛其失性逺矣因論和議願以和為息戰之權<lb/>
<pb n="KR2g0052_WYG_001-28b"/>
以戰為守和之具章五上益梗切秦檜惡之復疏論其<lb/>
親黨鄭億年檜益怒遂解言職除宗正少卿以何鑄論<lb/>
罷管台州崇道觀十五年卒著有黙堂集三十卷<hi>閩書  道</hi>
<hi>南源委簡録</hi>　<hi>宏</hi>
　　　朝請林朝彦先生宋卿<lb/>
林宋卿字朝彦仙遊人崇寧五年進士與廖剛同造陳<lb/>
了翁受教了翁徐曰頭項直宋卿言下領悟為多又嘗<lb/>
從楊龜山學召試秘書省正字出知恭州時邉臣多以<lb/>
<pb n="KR2g0052_WYG_001-29a"/>
拓地䝉賞瀘南帥司因奏開溪費州置一州二縣宋卿<lb/>
疏以為不可徽宗詔罷其役龜山聞之曰朝彦真百鍊<lb/>
鋼也時尚書省令䕫路斂十萬縑充燕山軍需宋卿言<lb/>
䕫門至隘人心易搖事遂已又請蠲恭民宿逋二十萬<lb/>
八千餘緡米十五萬四千餘石自受俸非祿令所著者<lb/>
一介不取家繪生祠奉之靖康中僑寓涪陵之朝亭日<lb/>
與其士大夫倡酬自適涪人以宋卿才學出處與黄太<lb/>
史相後先因號小涪尹和靖見之曰溪費一奏皆自養<lb/>
<pb n="KR2g0052_WYG_001-29b"/>
氣中得之薦於張浚辟㕘謀軍事力辭建炎三年以涪<lb/>
守王擇仁及河北帥臣薦充湖南帥司㕘議浚視師江<lb/>
上欲以宣撫判官辟不就及還朝首薦之蒙召乞祠終<lb/>
朝請大夫<hi>莆陽文獻源閩書  道南  委</hi>
　　　運判盧公圭先生奎<lb/>
盧奎字公圭邵武人居太學作毋我論為衆所推號盧<lb/>
毋我講學於楊龜山所論仁及忠恕一貫皆的確有味<lb/>
登政和間進士仕至江西運判有筆録十卷<hi>道南源委  閩書</hi>
<pb n="KR2g0052_WYG_001-30a"/>
　　　主簿蕭子莊先生顗<lb/>
蕭顗字子荘浦城人天資樸實少孤事母以孝聞母喪<lb/>
廬墓有靈芝之異與李郁陳彦羅從彦同受業楊龜山<lb/>
之門嘗答友人書云士之所志舍仁義何為哉仁必欲<lb/>
熟義必欲精仁熟則造次顛沛有所不違義精則利用<lb/>
安身而徳崇矣後以累舉得官為清流簿終嵗而歸徜<lb/>
徉閭里朱韋齋嘗師事之<hi>道南源委閩書</hi>
　　　陳先生好<lb/>
<pb n="KR2g0052_WYG_001-30b"/>
陳好初名豪晉江人受業楊龜山後在太學與陳東上<lb/>
書留李綱東被誅變名游瓊州即家焉<hi>閩書</hi>
　　　提刑黄用和先生鍰<lb/>
黄鍰字用和浦城人政和五年進士從楊龜山學甚見<lb/>
器重及為工曹守將髙其才多委以事適諸邑大水按<lb/>
視官希部使者意多不以實聞鍰獨減蠲田租十之八<lb/>
使者怒加誚責終不可奪再調西安丞靖康初李綱宣<lb/>
撫河東辟幕屬髙宗朝拜監察御史首陳七事深䝉嘉<lb/>
<pb n="KR2g0052_WYG_001-31a"/>
納一日問孟子與齊梁國君問答之說鍰對詞義敷暢<lb/>
髙宗曰卿可謂非堯舜之道不陳王前因諭曰黄鍰論<lb/>
人君治心事甚詳當處以諫職㑹有阻之者除江西提<lb/>
㸃刑獄乞祠歸鍰在臺越月風節凜然縉紳推賢天下<lb/>
誦直有奏議雜著論語類觀唐史篤論共二十卷<hi>建寧府志</hi>
<hi>委道南源    通志</hi>
　　　廖仲辰先生衙<lb/>
廖衙字仲辰将樂人龜山姪壻善為詩論議得龜山壼<lb/>
<pb n="KR2g0052_WYG_001-31b"/>
奥而年不永<lb/>
　　　學士江全叔先生琦<lb/>
江琦字全叔建陽人宣和三年進士文學行誼知名當<lb/>
世從遊多鉅人長者覃思春秋之學著春秋經解三十<lb/>
卷辨疑一篇楊龜山見而稱之又著語孟說各五卷仕<lb/>
永州學教授厯官宣教郎終徽猷閣學士<hi>建寧府志道南源委</hi>
<hi>閩書</hi>
　　　參議章希古先生才邵<lb/>
<pb n="KR2g0052_WYG_001-32a"/>
章才邵字希古崇安人以父䕃補官少時謁楊龜山先<lb/>
生先生教以熟讀論語才邵玩味躬行世目為篤實君<lb/>
子厯典賀辰二州改荆湖北路參議官<lb/>
　　　楊遵道先生迪<hi>以下家學</hi>
楊迪字遵道龜山子也髫齡已能力學既冠益貫穿古<lb/>
今孝友和易中外無間言平居無喜愠色至急人困乏<lb/>
而樂其為善與人辨論綱振條析發㣲詣極氷解的破<lb/>
聞者欽聳退而察其私言若不能出諸口盖度不身踐<lb/>
<pb n="KR2g0052_WYG_001-32b"/>
不茍言也抱經遊伊川之門以藐然少年同門之士咸<lb/>
斂手推先伊川少然可雅器許之嘗答龜山書曰令子<lb/>
好學美質當成逺器其於易春秋尤精朱韋齋撰墓志<lb/>
云予不及識公自来閩中多從龜山門士遊間論近世<lb/>
學者至公皆曰吾不及也官至奉議大夫<hi>朱韋齋先生撰墓志畧</hi>
　　　楊仲逺先生敦仁<hi>以下交友</hi>
楊敦仁字仲逺將樂人元祐三年進士龜山先生答書<lb/>
云得所恵書謂能不變於俗此固區區所望道廢千年<lb/>
<pb n="KR2g0052_WYG_001-33a"/>
學士大夫溺於異端之習乆矣士志於道者非見善明<lb/>
用心剛往往受變而不自知此俗習之移人甚可畏也<lb/>
若夫外勢利聲色不為流俗詭譎之行以是為不變於<lb/>
俗則於學者未足道也吾子勉之又曰為己之學正猶<lb/>
饑渴之於飲食非有恱乎外也以為弗飲食則饑渴之<lb/>
病必至於致死人而不學則失其本心不足以為人然<lb/>
古之善學者必先知所止知所止然後可以漸進倀倀<lb/>
焉莫知所之而欲望聖賢之域多見其難矣又常與往<lb/>
<pb n="KR2g0052_WYG_001-33b"/>
返論養氣克己之學異端佛老之非<hi>閩書集楊龜山先生文    延平郡</hi>
<hi>志</hi>
　　　宣教郎翁好徳先生邵<lb/>
翁邵字好徳順昌人初名醇篤信好古博學工文元豐<lb/>
八年進士調崇安尉時劉韐在布衣邵待以國士遷丞<lb/>
福清亷謹方正當路聞其名欲羅致之檄至公堂猶責<lb/>
以苛邵拂衣面有棄官意檄者愧悔委曲慰安之已而<lb/>
以疾歸里縣令俞偉大興學政屈邵主師席堅讓不出<lb/>
<pb n="KR2g0052_WYG_001-34a"/>
友人楊龜山貽書敦譬不獲已應之數州之士負笈雲<lb/>
集官至宣教郎又龜山先生常與書曰某愚無似加以<lb/>
齒少視公為前輩每辱眷遇進之為執友之遊顧何足<lb/>
當自惟直諒多聞之益所得於長者多矣<hi>延平府志生楊龜山先</hi>
<hi>文集</hi>
　　　審律吴國華先生儀<lb/>
吴儀字國華世為延平人自少篤志彊學老益不懈六<lb/>
經百代之書無所不究窮探博取自信不疑尤深於詩<lb/>
<pb n="KR2g0052_WYG_001-34b"/>
易皆有成説晚益玩心於象數音律之學自為一家崇<lb/>
寧五年詔求天下遺逸部使者以先生應詔辭不就已<lb/>
而敦迫之乃乗驛就道授將仕郎太晟府審驗音律未<lb/>
㡬府罷先生亦浩然而歸不復出先生為人剛毅篤實<lb/>
洞見城府而善善惡惡無所容貸其事親以孝顯交朋<lb/>
友以義著嘗漁釣橘溪之上時或行歌松蹊竹疃莫窺<lb/>
其際龜山先生撰先生墓誌言吴氏以學行著聞鄉閭<lb/>
者有三人焉曰某字及之曰熈字季明而審律先生其<lb/>
<pb n="KR2g0052_WYG_001-35a"/>
一也當嘉祐治平之間士方以聲律偶儷之文争名於<lb/>
時而三人者獨與切磋以窮經學古為務不事科舉退<lb/>
老於家若将終身焉其後季明以經行被召不赴授某<lb/>
官而審律先生晚亦出仕獨及之老於布衣予視三人<lb/>
者為前輩而少得從審律遊最厚云又龜山嘗與先生往<lb/>
復論王氏學嘗題其釣臺及咏歸堂豫章羅氏曽師事<lb/>
焉自號審律學者稱為審律先生<hi>閩書生楊龜山先  集</hi>
　　　吴季明先生熈<lb/>
<pb n="KR2g0052_WYG_001-35b"/>
吴熈字季明博學勵操與兄國華齊名時稱雙璧或從<lb/>
之談道論文傾心㵼意語以勢利俛焉不答元祐間陳<lb/>
瑩中瓘以其兄弟學行言於郡守延至學為諸生講經<lb/>
薦於朝被召不赴授某官<hi>按道南原委載得召赴闕兹從龜山先生文集</hi>
　　　楊先生希旦<lb/>
楊希旦将樂人自少文行知名屢舉不第退老於家詩<lb/>
書自娱敦樸夷易晬然長者之風龜山先生言某嘗侍<lb/>
先生燕閒善言懿行飫聞習見又為序其集言其詩文<lb/>
<pb n="KR2g0052_WYG_001-36a"/>
清切平易不尚雕琢<hi>閩書志延平府</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0052_WYG_001-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷一<lb/>
</p>
<p>
</p>
  </div>
<div>
<head>閩中理學淵源考卷二</head> <lb/>
    <p>
<pb n="KR2g0052_WYG_002-1a"/>
欽定四庫全書<lb/>
　閩中理學淵源考卷二<lb/>
　　　　　　　　　　廣平府知府李清馥撰<lb/>
　　文肅游廣平先生酢學派<lb/>
　謝上蔡先生曰昔在二程門下明道最愛中立伊川<lb/>
　最愛定夫觀其二人氣象亦相似又前儒嘗論程門<lb/>
　髙弟傳其學者惟龜山為最盛次之而上蔡謝氏今<lb/>
　考先生門徒所傳莫詳僅録一二考簡肅黄公母游<lb/>
<pb n="KR2g0052_WYG_002-1b"/>
　氏為文肅公之妹每囑簡肅視乃舅而師法之簡肅<lb/>
　㓜時文肅特愛其厚重今録附學𣲖之列焉再考志<lb/>
　乗游朱蔡劉四世家為崇安舊族游氏世有𨼆徳執<lb/>
　中為定夫先生族父楊文靖公志其墓稱其行脩學<lb/>
　富讀書求心到自得其成就門徒盖非碌碌口耳之<lb/>
　習維時定夫與龜山承伊洛之傳而執中亦卓然自<lb/>
　立開游氏家學之先厥後少監及文靖文清又與紫<lb/>
　陽南軒講切特至盖潛徳之光乆而彌茂矣<lb/>
<pb n="KR2g0052_WYG_002-2a"/>
　　　文肅游廣平先生酢<lb/>
游先生酢字定夫建陽人與兄醇俱以文行知名所交<lb/>
皆天下士伊川先生以事至京師一見謂其資可與適<lb/>
道時大程子知扶溝縣事偕弟伊川方以倡興道學為<lb/>
己任設庠序聚邑人子教之乃召先生俾職學事先生<lb/>
欣然從之得其㣲言遂盡棄其學而學焉元豐六年第<lb/>
進士調越州蕭山尉縣有疑獄十餘年莫能決先生攝<lb/>
邑事一問得其情釋之用侍臣薦召為太學録除博士<lb/>
<pb n="KR2g0052_WYG_002-2b"/>
以奉親不便求知河清縣范忠宣公判河清待以國士<lb/>
移守穎昌辟先生為教授未㡬還朝復秉鈞軸即除先<lb/>
生太學博士已而忠宣罷政先生亦丐外授齊州判官<lb/>
丁父憂服闋調泉州簽判徽宗立召為監察御史出知<lb/>
和州歲餘管勾南京鴻慶宫乆之知漢陽軍以母老丐<lb/>
祠提㸃成都府長生觀丁母憂服闋知舒州移濠州罷<lb/>
歸僑厯陽因家焉先生自幼不羣讀書一過輒成誦比<lb/>
壯益自力心專目到儀容詞令粲然有文望而知為成<lb/>
<pb n="KR2g0052_WYG_002-3a"/>
徳君子也其事親無違交友有信莅官遇僚吏有恩人<lb/>
樂自盡時新法方行編民　於征斂所在騷然先生厯<lb/>
知四郡處之裕如即有興建民若不知而事集恵政在<lb/>
民故戴之若父母去則見思伊川先生嘗謂龜山曰游<lb/>
君徳器粹然問道日進政事亦絶人逺甚其見重如此<lb/>
宣和五年卒年七十一諡文肅學者稱廣平先生所著<lb/>
有易説詩二南義論語孟子雜解中庸義及文集十卷<lb/>
祠在建陽禾平里即先生舊時倡學處也嘉熈二年勅<lb/>
<pb n="KR2g0052_WYG_002-3b"/>
扁廌山書院弟醳元祐進士<hi>楊文靖公撰墓志名儒傳  閩書</hi>
　　　備考<lb/>
臨川李氏穆堂識游楊授受考曰朱子大全集載云伯<lb/>
謨家所藏胡文定公帖云昔事定夫先生未嘗以言色<lb/>
相假由此觀之則文定為游氏門人也晁公武讀書記<lb/>
題胡文定春秋傳謂文定師事伊川誤矣胡氏春秋傳<lb/>
亦與程傳不甚合然二程子髙第弟子稱游楊侯謝學<lb/>
者謂朱文公得統于程由楊中立傳羅豫章豫章傳李<lb/>
<pb n="KR2g0052_WYG_002-4a"/>
愿中愿中以授文公是固然矣不知游定夫傳胡文定<lb/>
文定傳從子籍溪籍溪亦以其學授文公盖兼承游楊<lb/>
之統者也文定又以其學授子五峯宏宏授張南軒栻<lb/>
　按穆堂先生考胡文定公手帖以文定為文肅門人<lb/>
然考淵源録載吕氏本中撰文定墓志云公自謂吾於<lb/>
游楊謝諸公皆義兼師友宜尊信之若論其傳授却自<lb/>
有來厯據龜山所見在中庸自明道先生所授吾所聞<lb/>
在春秋自伊川先生所發云云據此則前帖所謂事之<lb/>
<pb n="KR2g0052_WYG_002-4b"/>
者似亦致欽仰尊禮之意爾再考公本傳云某出處自<lb/>
崇寧以來皆内斷於心雖定夫顯道諸丈人行皆不以<lb/>
此謀之此亦是前帖事之之意今姑録此備考大抵當<lb/>
以朱子之言為斷朱子嘗言文定之學得之上蔡為多<lb/>
焉又答汪尚書書論周程受學曰受學之語見於吕與<lb/>
叔所記二先生語中云昔受學於周茂叔故據以為説<lb/>
從遊盖所尊敬而不為師弟子之辭故范内翰之於二<lb/>
先生胡文定之於三君子某皆用此字讀此則朱子評<lb/>
<pb n="KR2g0052_WYG_002-5a"/>
訂文定於游楊謝三君子端的有在矣<hi>建寧郡志</hi>
　　　進士陳復之先生侁<hi>以下門人</hi>
陳侁字復之長樂人擢進士第娶吴人林旦女與陳了<lb/>
翁交從甚密了翁謫亷州侁以書賀之至千餘言由此<lb/>
得罪又從游定夫先生學得治氣養心行已接物之要<lb/>
<hi>三山新志</hi>
　　　游執中先生復<hi>以下家學</hi>
游復字執中建陽人定夫先生之族父性資孝愛總角<lb/>
<pb n="KR2g0052_WYG_002-5b"/>
强學砥礪竭力養親家乏經月之儲而親意未嘗不怡<lb/>
既壯學富行脩鄉里旁郡見服聞者悦而信之遣子弟<lb/>
從遊者逺近相屬其學以中庸為宗誠意為主閑邪寡<lb/>
欲為入徳之途晝驗之妻子夜考之夢寐其與人謀不<lb/>
啻自己其教人禁切其不善而開其善不啻如其父兄<lb/>
亦或以忠誨成懟憾復終不改曰寧人負我我毋負人<lb/>
盖直道不苟如此以故鄉曲之士嘗受經其門者往往<lb/>
率徳自好讀書亦求心到自得以善其身其成就人才<lb/>
<pb n="KR2g0052_WYG_002-6a"/>
盖非碌碌口耳之習也少不事舉業晚徇親意一舉於<lb/>
有司不第而止年六十有五卒龜山楊文靖公志其墓<lb/>
<hi>楊文靖公撰墓志</hi>
　　　奉議大夫游質夫先生醇<lb/>
游醇字質夫建陽人執中猶子醇夙以文行知名所交<lb/>
皆天下士從弟定夫得遊程門與楊中立先生倡道閩<lb/>
南而醇私淑家庭上下議論㕘考互訂文章理學一時<lb/>
推重仕至奉議大夫<hi>建寧志儒林傳</hi>
<pb n="KR2g0052_WYG_002-6b"/>
　　　少監游定齋先生操<lb/>
游操字存誠醳之子少為定夫先生竒愛長工於文紹<lb/>
興中與潘良能沈介黄景伯俱為秘書省正字同日赴<lb/>
館職自秘書少監權禮部侍郎僑居盱江奉祠晚號定<lb/>
齋居士<lb/>
　　　上舎游子䝉先生開<lb/>
游開字子蒙操季子同上舎出身從朱文公遊編集中<lb/>
庸文公嘗答張孟逺書云友人游子䝉定夫先生從孫<lb/>
<pb n="KR2g0052_WYG_002-7a"/>
議論文學優贍可與晤語者計當自識之<hi>建寧郡志儒林傳</hi>
　　　文靖游黙齋先生九言<lb/>
游九言字誠之初名九思文肅三世孫也嘗於武夷重<lb/>
搆水雲寮為繼述之所九言開爽慷慨方十歲即為文<lb/>
詆秦檜及長鋭志當世熟南北事初筮古田尉入監文<lb/>
思院被㫖視行在諸邑災傷歸白都堂放苗八分以上<lb/>
孝廟攅宫有司妄費希賞九言上書極諫張栻帥廣西<lb/>
辟幕下栻弟杓帥金陵復辟撫幹時禁方嚴九言記上<lb/>
<pb n="KR2g0052_WYG_002-7b"/>
元縣明道祠痛譏之調全椒令開禧初為淮西安撫機<lb/>
宜尋知光化軍充荆鄂宣撫㕘謀官卒端平中特贈直<lb/>
龍圖閣諡文靖九言始學于栻栻教以求放心乆之有<lb/>
得嘗序太極圖曰周子以無極加太極何也方其寂然<lb/>
無思萬善未發是無極也雖云未發而此心昭然靈源<lb/>
不昧是太極也欲知太極先識吾心讀者稱之號㸃齋<lb/>
弟九功<hi>閩書志武夷山</hi>
　　　文清游受齋先生九功<lb/>
<pb n="KR2g0052_WYG_002-8a"/>
游九功字勉之一字禹成用廕補官累遷咸寧令辟充<lb/>
荆鄂宣撫司時徳安遣戍兵潰歸有反意九功即絶江<lb/>
撫諭衆皆帖服嘉定中興元失利九功知金州州無城<lb/>
以便宜遣兵備禦収復隣疆除河北運判知鄂州被論<lb/>
予祠起為兵部郎入見首言守邉必先結人心今征役<lb/>
無藝以資苞苴囊槖而民心失將帥朘削功賞不以時<lb/>
下而軍心失倚重諛佞䕶疾忌醫而士大夫之心失出<lb/>
知泉州在郡有清嚴之稱端平初召為司郎少卿疏論<lb/>
<pb n="KR2g0052_WYG_002-8b"/>
姦貪多佚罰諸賢或號召未至又論沿邉夫役之弊兼<lb/>
樞密副都承㫖出知慶元府以循吏稱入權刑部侍郎<lb/>
丐祠再調不赴除待制加寳謨直學士卒九功清慎亷<lb/>
恪與兄九言自為師友講明理學平生真體實踐出於<lb/>
誠意及門之士皆心服之學者稱受齋先生寳祐中諡<lb/>
文清<hi>道南源委建寧郡志</hi>
　　　學正游子善先生應翔<lb/>
游應翔字子善酢七世孫也值宋元兵革未靖結屋武<lb/>
<pb n="KR2g0052_WYG_002-9a"/>
夷澄川之上畊𨼆自晦人稱其操履端方無媿先世後<lb/>
繇武夷直學遷學正<hi>建寧府志</hi>
　　　邑令江處中先生側<hi>以下交友</hi>
江側字處中建陽人性純一以儒學教授其鄉熈寧中<lb/>
以學究出身嘗與游定夫施景明葉祖洽講肄於邑之<lb/>
石壁山官將作監主簿厯饒信洪三邑令與族子汝舟<lb/>
號二先生<lb/>
　　朝奉王信伯先生蘋學派<lb/>
<pb n="KR2g0052_WYG_002-9b"/>
　按葉文忠公福清縣學記畧曰建溪之業肇自道南<lb/>
　同時及門實推信伯信伯再傳而亦之又再傳而希<lb/>
　逸星辰沒矣又考楊文靖公當時為程門先進嘗曰<lb/>
　同門後來成就莫踰信伯者矣今録其門徒可考者<lb/>
　著於篇<lb/>
　　　朝奉王信伯先生蘋<lb/>
王先生蘋字信伯福清人自其考徙平江先生資稟清<lb/>
粹充養純固為程門髙弟平居恂恂儒者及語當世之<lb/>
<pb n="KR2g0052_WYG_002-10a"/>
務民俗利病若習於從政者然不邀名譽世罕知之紹<lb/>
興間知府事孫祐列先生學行於朝召見賜進士出身<lb/>
除祕書省正字上言曰人心廣大無垠萬善皆備盛徳<lb/>
大業由此而成故欲傳堯舜禹湯文武之道擴充是心<lb/>
焉爾帝王之學與儒生異尚儒生從事章句文義帝王<lb/>
務得其要措之事業盖聖人經世大法備在方冊茍得<lb/>
其要舉而行之無難也未㡬兼史館校勘遷著作郎丐<lb/>
外補通判常州主管台州崇道觀致仕官至左朝奉郎<lb/>
<pb n="KR2g0052_WYG_002-10b"/>
時中書舎人朱公震寳文閣直學士胡公安國徽猷閣<lb/>
待制尹公焞皆舉先生自代胡公薦尤力謂先生學有<lb/>
師承識通世務使司獻納必有補於聖時楊龜山常曰<lb/>
同門後來成就莫踰吾信伯矣紹興二十三年五月卒<lb/>
年七十二𦵏於胡州長興縣茅栗山所著有論語集解<lb/>
及著作集<hi>墓誌委道南源</hi>
　<hi>吴氏瑞登諸儒述槩云所記有春秋録拾遺</hi>
　　　教授陳齊之先生長方<lb/>
<pb n="KR2g0052_WYG_002-11a"/>
陳長方字齊之長樂人父侁見游氏學派長方長外家<lb/>
從王信伯蘋游紹興中舉進士授江隂教授尋歸居吴中<lb/>
步里終日閉户研窮經史著書名步里客談及春秋禮<lb/>
記尚書傳漢唐論俱行世學者稱唯室先生弟少方字<lb/>
同之亦端慧不羣孝宗朝為東宫講官號二陳<hi>三山新志</hi>
　<lb/>
　<lb/>
　<lb/>
<pb n="KR2g0052_WYG_002-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷二<lb/>
</p>
<p>
</p>
  </div>
<div>
<head>閩中理學淵源考卷三</head> <lb/>
    <p>
<pb n="KR2g0052_WYG_003-1a"/>
欽定四庫全書<lb/>
　閩中理學淵源考卷三<lb/>
　　　　　　　　　　廣平府知府李清馥撰<lb/>
　　武彛胡氏家世學派<lb/>
　國家當郅隆盛治之時其英俊多萃于一家一門相<lb/>
　與左右後先而岀以翼衛道脈其盛衰升降與國運<lb/>
　相為終始閩中武彛胡氏自其先公淵已有孝徳聞<lb/>
　其家本深末茂得中州教澤又師友於龜山先生世<lb/>
<pb n="KR2g0052_WYG_003-1b"/>
　傳家學發春秋大易之㫖論者謂渡江以來儒者進<lb/>
　退合義以文定及尹公為稱首云馥嘗聞之先訓云<lb/>
　魯論八士者一家之瑞耳而繫之周者以見盛時風<lb/>
　流篤茂其英才皆萃而生者也胡氏父子叔姪闡發<lb/>
　經㫖紹述儒學世以五賢並稱厥後蔡氏九儒劉氏<lb/>
　五忠繼之亦以見間世之英並時而出謂非世運之<lb/>
　所肇基而覆育者哉再按南軒張氏撰廣仲墓志言<lb/>
　胡氏至文定公始大其上世皆在建州崇安里中文<lb/>
<pb n="KR2g0052_WYG_003-2a"/>
　定宦遊荆楚嵗乆父澤之先生淵殁塟於荆門紹興<lb/>
　初因徙家衡嶽之下於是二弟實從焉間嘗考胡氏<lb/>
　論性之㫖朱子語類言胡季隨主其家學<hi>即文定孫五峰之子</hi>
　説性不可以善言本然之善本自無對才說善時便<lb/>
　與那惡對矣才説善惡便非本然之性矣本然之性<lb/>
　是上面一箇其尊無比善是下面底才説善時便與<lb/>
　惡對非本然之性矣孟子道性善只是贊嘆之辭説<lb/>
　好箇性如佛言善哉某嘗辨之云本然之性固渾然<lb/>
<pb n="KR2g0052_WYG_003-2b"/>
　至善不與惡對此天之賦予我者然也然行之在人<lb/>
　則有善有惡做得是者為善做得不是者為惡豈可<lb/>
　謂善者非本然之性只行得善便是那本然之性也<lb/>
　若言有本然之善又有善惡相對之善則是有二性<lb/>
　矣此文定之説故其子孫皆主其説而致堂五峯以<lb/>
　來其説益差遂成有兩性然文定實得於龜山龜山<lb/>
　得之東林常總總龜山鄉人後往廬山東林總極聰<lb/>
　明深通佛書有道行龜山問孟子道性善説得是否<lb/>
<pb n="KR2g0052_WYG_003-3a"/>
　總曰是又問性豈可以善惡言總曰本然之性不與<lb/>
　惡對此語流傳自他然總之言本亦未有病盖本然<lb/>
　之性是本無惡及至文定遂以性善為贊歎之辭到<lb/>
　得致堂五峯遂分成兩截説善底不是性若善底非<lb/>
　本然之性却那處得這善來既曰贊歎性好之辭便<lb/>
　是性本善矣若非性善何贊歎之有二蘓論性亦是<lb/>
　如此蘓氏論性説自上古聖人以来至孔子不得已<lb/>
　而命之曰一寄之曰中未嘗以善惡言也自孟子道<lb/>
<pb n="KR2g0052_WYG_003-3b"/>
　性善而中與一始支矣諸胡之説亦然按此段先公<lb/>
　朱子語類四纂録在師友淵源類中見武彛胡氏論<lb/>
　性與程朱有差别處惟時湖湘學者崇尚知言大抵<lb/>
　多祖是説故朱子極力而明辨之今語類中講論數<lb/>
　條皆是也朱子又言某嘗為敬夫辨析甚諱之渠當<lb/>
　初倡道湖南偶無人能與辨論者又説湖南學先體<lb/>
　察云不知古人是先學洒掃應對為復先體察按南<lb/>
　軒傳五峯之學者觀朱子所詳論辨析箴規救正皆是<lb/>
<pb n="KR2g0052_WYG_003-4a"/>
　論道㣲言尤學者所當盡心熟玩云乾隆辛未四月<lb/>
　十八日乙酉書<lb/>
　　　中大夫胡澤之先生淵<lb/>
胡淵字澤之崇安人少聰穎能文長益務强識熈寧初<lb/>
以親老家貧授學浙江毎嵗終度父母所須力能致者<lb/>
盡市歸以獻後以母末疾不復逺遊即里閈教生徒晨<lb/>
夕歸省毎諸生饋食有甘脆必持歸佐匕箸而自甘蔬<lb/>
水初同里有呉羨門者號仙州居士以六經教授淵往<lb/>
<pb n="KR2g0052_WYG_003-4b"/>
從之羨門閱淵所冩論語尚書終帙一無差舛遂妻以<lb/>
女是生安國及安國入官淵盡斥其俸以贍兄弟之子<lb/>
又取而教之以宣教郎致仕卒游氏酢銘其墓後以安<lb/>
國追贈中大夫<hi>閩書志建寧府</hi>
　　　通判胡先生安止<lb/>
胡安止父淵臨訣以安止與其弟安老授安國命嚴勅<lb/>
之安國誓不忍撻乃撫而教焉皆感奮力學俱以經術<lb/>
行義著稱以兄安國䕃累官朝奉郎岳州通判政先撫<lb/>
<pb n="KR2g0052_WYG_003-5a"/>
字不為鈎距民安樂之子實<hi>閩書䕃建寧府志胄  目録</hi>
　　　州守胡康年先生安老<lb/>
胡安老字康年恬簡澹黙喜周人急用安國䕃補官嘗<lb/>
知宜春羅江二縣終知袁州子憲<hi>閩書溪朱子撰籍  行狀</hi>
　　<hi>按朱子撰籍溪先生行狀云先生諱憲字原仲文定公從父兄之子也祖聳父淳皆不仕考閩書及</hi>
　　<hi>道南原委皆以籍溪為安老之子考行狀為淳之子似當從行狀今此傳仍舊本籍溪傳則改從行</hi>
　　<hi>狀</hi>
　　　文忠胡致堂先生寅<lb/>
<pb n="KR2g0052_WYG_003-5b"/>
胡寅字明仲本文定弟淳之子初生弟婦以多男不舉<lb/>
文定取而子之少桀黠難制閉之空閣閣上有雜木盡<lb/>
刻為人形文定曰當有以移其心置書數千卷其上嵗<lb/>
餘成誦長從河東侯師聖遊十九入辟雍宣和三年登<lb/>
進士第除校書郎楊龜山為祭酒復稟學焉遷司門員<lb/>
外郎金人陷京師議立異姓先生與張魏公浚趙忠簡<lb/>
鼎逃太學中不書議狀張邦昌僭立先生棄官歸建炎<lb/>
三年髙宗幸建康以張魏公薦為駕部郎尋擢起居郎<lb/>
<pb n="KR2g0052_WYG_003-6a"/>
金人南侵詔議移蹕先生上書乞按行淮襄絶和議以<lb/>
圖中原不宜退保吴越又言必務實效去虚文任君子<lb/>
斥小人反覆萬言宰執吕頥浩惡其切直除管江州太<lb/>
平觀㑹應詔上十事曰脩政事備邉陲治軍旅用人才<lb/>
除盜賊信賞罰理財用核名實屏諛佞去奸慝不報命<lb/>
知永州復召起居郎紹興五年累遷給事中時議遣使<lb/>
講和先生援春秋大義以復讎為請髙宗嘉納降詔奨<lb/>
諭既而張魏公自江上還言遣使為兵家機權竟反前<lb/>
<pb n="KR2g0052_WYG_003-6b"/>
㫖先生力言無益者十事不納乞便郡就養除徽猷閣<lb/>
待制改知嚴州又知永州徽宗寧徳皇后訃至朝議欲<lb/>
用故事以日易月先生上疏言禮讎不復則不除願詔<lb/>
服喪三年衣墨臨戎以化天下尋除禮部侍郎兼侍講<lb/>
直學士院丁父憂免喪時秦檜當國除徽猷閣直學士<lb/>
奉祠俄許致仕檜憾不已坐與李光書譏訕朝政右正<lb/>
言章厦劾先生不持本生母服不孝諫通鄰好不忠遂<lb/>
落職新州安置檜死詔自便復其官卒年五十九諡文<lb/>
<pb n="KR2g0052_WYG_003-7a"/>
忠先生志節豪邁初擢第張邦昌欲妻以女不許文定<lb/>
頗重秦檜靖康之節及檜擅國先生遂與絶新州之謫<lb/>
即日就道在謫所著讀史管見數十萬言及論語詳説<lb/>
崇正辨皆行于世又有斐然集三十卷學者稱為致堂<lb/>
先生<hi>道南原委宏簡録</hi>
　　　寺丞胡茒堂先生寧<lb/>
胡寧字和仲文定季子也用䕃補官秦檜當國留意名<lb/>
家子弟貽書明仲問寧何不通書寧勉陳數事及奏乞<lb/>
<pb n="KR2g0052_WYG_003-7b"/>
二程邵張從祀既召試館職除勅令所刪定官會秦禧<lb/>
拜元樞檜問曰禧近除外議何如答曰外議以相公必<lb/>
不為蔡京之所為也遷太常寺丞祠部郎寧以父兄故<lb/>
召用及兄與檜忤言者希意論寧兄弟阿附趙忠簡出<lb/>
為夔路安撫司㕘議官除知澧州不赴奉祀歸文定之<lb/>
傳春秋也修纂檢討多出寧手又著春秋通㫖以羽翼<lb/>
之稱苑堂先生<hi>道南源委閩書</hi>
　　　主簿胡廣仲先生實<lb/>
<pb n="KR2g0052_WYG_003-8a"/>
胡實字廣仲朝奉郎安止子生晚不及親受文定之教<lb/>
自幼氣識異於常兒年甫十五從家塾習辭藝從兄五<lb/>
峯先生察其質之美從容告之曰文章一小技於道未<lb/>
為尊所謂道者人之所以生而聖賢得之所以為聖賢<lb/>
也吾家文定之業子知之乎實由是所見日以開明五<lb/>
峯没實獨念前賢淪落且懼緒業荒墜慨然發憤見於<lb/>
辭色孜孜訪友惟恐不逮其居家雍睦而有制閨門内<lb/>
外無不敬愛之朝奉公没時幼子寓僅垂髫實撫育教<lb/>
<pb n="KR2g0052_WYG_003-8b"/>
訓之至族姻間不能自振者實區處調䕶非一而其好<lb/>
善疾惡亦本於天資平時誦習文定公春秋之説尤患<lb/>
末俗統系殽亂毎舉莒人滅鄫之義言意深切其操心<lb/>
主於忠厚為學謹於人倫貴日用而恥空言行事之可<lb/>
見者大抵如此早以門䕃補將仕郎殆將二紀約居恬<lb/>
然不急仕進後始就廣西銓選得欽州靈山縣主簿未<lb/>
上卒其殁也張南軒先生為之墓志言與實交㡬十五<lb/>
年志氣相合嵗時㑹遇與夫尺書往來無非以講學切<lb/>
<pb n="KR2g0052_WYG_003-9a"/>
磋為事稱其務實趨本自反於卑近而虚中求益不私<lb/>
其故常所造未可量云子大同大有<hi>道南源委墓閩書  南軒撰  志</hi>
　　　僉判胡伯誠先生大正<lb/>
胡大正初名慥字伯誠用季父寅郊恩補官調興化尉<lb/>
鄭僑以疑訟繫於官大正竒其人力為辨白且勉以逺<lb/>
業僑感奮卒以大魁為時名輔再調南康軍司法史浩<lb/>
劉珙薦其賢明清介改秩僉判泉州劇賊羅動天者逼<lb/>
漳州甚急泉為鄰郡忽近郊有荷斧者四五十人兵捕<lb/>
<pb n="KR2g0052_WYG_003-9b"/>
以聞時郡守政尚勇決同幕希意請肆諸城下大正不<lb/>
書牘曰賊欲攻城乃無戎裝攻具長兵耶詢之果採山<lb/>
菌者皆釋之同幕慚服郡為蕃商之㑹每舶至驗視者<lb/>
得利不貲大正秋毫無取焉<lb/>
　　　胡伯逢先生大原<lb/>
胡大原字伯逢五峯從子按朱子文集答書第四首畧<lb/>
曰知言之書用意深逺析理精㣲豈末學所敢輕議向<lb/>
輒疑之自知己犯不韙之罪矣兹承誨喻尤切愧悚但<lb/>
<pb n="KR2g0052_WYG_003-10a"/>
鄙意終有未釋然者知行先後已具所答晦叔書中其<lb/>
説詳矣乞試取觀可見得失矣至於性無善惡之説則<lb/>
前後論辨不為不詳近又有一書與廣仲論此尤詳於<lb/>
前此外盖已無復可言者矣然恐䝉垂諭反復思之似<lb/>
亦尚有一説盖孟子所謂性善者以其本體言之仁義<lb/>
禮智之未發者是也<hi>原註程子曰人之生也其本真而静其未發也五性具焉曰仁義禮</hi>
<hi>智</hi>所謂可以為善者以其用處言之四端之情發而中<lb/>
節是也盖性之與情雖有未發已發之不同然其所謂<lb/>
<pb n="KR2g0052_WYG_003-10b"/>
善者則血脈貫通初未嘗有不同也此孟子道性善之<lb/>
本意伊洛之所傳而未之有改者也知言固非以性為<lb/>
為不善者竊原其意盖欲極其髙逺以言性而不知夫<lb/>
名言之失反陷性於淫蕩恣睢駁雜不純之地云再按<lb/>
張南軒先生答書略曰垂諭性善之説詳程子之言謂<lb/>
人生而静以上更不容說讒説性時便已不是性繼之<lb/>
曰凡人説性只是説繼之者善也孟子言性善是也但<lb/>
請詳味此語意自可見大抵性固難言而惟善可得而<lb/>
<pb n="KR2g0052_WYG_003-11a"/>
名之此孟子之言所以為有根抵也但所謂善者要人<lb/>
能名之耳若曰難言而遂不可言曰不容説而遂不可<lb/>
説却恐渺茫而無所止也知言之説究極精㣲固是要<lb/>
發明向上事第恐未免有弊不若程子之言為完全的<lb/>
確也某所恨在先生門闌之日甚少兹焉不得以所疑<lb/>
從容質扣於前追悵何極然吾曹往返論辨不為茍同<lb/>
尚先生平日之志哉<lb/>
　　<hi>按胡氏論性葢其家學立論如此朱子與南軒辨析詳矣今未得伯逢事實惟附二先生答書亦可</hi>
<pb n="KR2g0052_WYG_003-11b"/>
　　<hi>想見當日論學之砥柱也馥嘗欲輯乾淳論學往復考以備伊洛之夾輔姑存所志而未逮也</hi>
　　　胡季隨先生大時<hi>附季立季履</hi>
胡大時字季隨五峯季子師事張敬夫後從學於晦菴<lb/>
問答甚多載大全集再按南軒集有與季立書朱子集<lb/>
有與季履書皆講切問學事實莫考矣季履名大壯季<lb/>
立未詳按文公答季隨論延平先生灑落一條云灑落<lb/>
二字本是黄太史語後來延平先生拈出亦是且要學<lb/>
者識箇深造自得底氣象以自考其自得之淺深不謂<lb/>
<pb n="KR2g0052_WYG_003-12a"/>
不一再傳而其弊乃至於此此古之聖賢所以只教人<lb/>
於下學處用力至於此等則未之嘗言也又云顔曽以<lb/>
上都無此等語子思孟子以下乃頗有之亦有所不得<lb/>
已云<hi>朱子文集閩南軒文集    書</hi>
　　　進士胡武宗先生師徐<lb/>
胡師徐字武宗於文定為疏屬愽學通經尤長於詩紹<lb/>
興第進士幼失怙事母盡孝朱子稱之母喪廬墓三年<lb/>
以祿不逮養竟不仕卒<lb/>
<pb n="KR2g0052_WYG_003-12b"/>
　　文定胡康侯先生安國學派<lb/>
　按武彛胡文定公雖未及二程之門而師友於游楊<lb/>
　謝諸公諸公亦皆以斯文之任期許之其著書立言<lb/>
　前哲論之詳矣其學大抵得之上蔡為多平日所以<lb/>
　治身訓家尤在踐履上著力文公稱其傳家録議論<lb/>
　極有力可以律貪起懦是也公嘗言曰世間事如浮<lb/>
　雲流水不足留意隨所寓而安也寅近年却於正路<lb/>
　上有箇見處所以立朝便不碌碌與往日全不同觀<lb/>
<pb n="KR2g0052_WYG_003-13a"/>
　此則公平昔所以訓勉家庭者尤嚴且正卒之明仲<lb/>
　兄弟皆能不屈於秦却其招不往所以持家聲而勵<lb/>
　臣節者大矣公之諸子皆能衍述父學五峯之學傳<lb/>
　之南軒與紫陽相夾輔所謂湖南一派者皆其緒餘<lb/>
　也至乾淳間文孫季隨切磋於紫陽南軒象山之門<lb/>
　其與文公講論家學再三明辨尤學者所當詳考云<lb/>
　乾隆丁夘六月望後一日書<lb/>
　　　文定胡康侯先生安國<lb/>
<pb n="KR2g0052_WYG_003-13b"/>
胡先生安國字康侯少長入太學晝夜刻勵同舍有穎<lb/>
昌靳裁之得程氏學先生從之講論自是益進紹聖四<lb/>
年登第䇿問大要欲復熈豐之政先生推言大學格致<lb/>
誠正之道以漸復三代為對考官定為第一宰執以䇿<lb/>
中無詆元祐語降其等哲宗命再讀之稱善者數親擢<lb/>
第三除荆南教授遷太學博士足不躡權門蔡京惡之<lb/>
俄提舉湖南學事詔舉遺逸先生以永州布衣王繪鄧<lb/>
璋薦二人乃范純仁客也零陵簿李良輔希京意誣為<lb/>
<pb n="KR2g0052_WYG_003-14a"/>
鄒浩請托京命湖南提刑置獄推治獄未成移北路再<lb/>
鞫訖不得請託之狀直除先生名勒停湖南帥臣曽孝<lb/>
廣謂人曰胡康侯當患難而聲色不動賢於人逺矣先<lb/>
生退居荆門漳水之上定省外經籍自娱家人皆忘其<lb/>
貧而親心適焉既而良輔以他罪發覺臺臣乃辨明前<lb/>
事有㫖復官改正元斷然先生仕意益薄矣政和元年<lb/>
除成都路學事二年丁内艱移江東父殁終喪謂子弟<lb/>
曰吾昔為親而仕今雖有祿萬鍾将何所施遂稱疾掛<lb/>
<pb n="KR2g0052_WYG_003-14b"/>
冠買田塋傍築室勤耕將終身焉宣和末侍臣合薦先<lb/>
生經學可用齒髪未衰除尚書屯田員外郎先生入謝<lb/>
且辭靖康元年除太常少卿再除起居郎三辭不允乃<lb/>
至京師方以疾在告一日方午欽宗急召坐後殿以俟<lb/>
先生入見奏曰臣聞明君以務學為急聖學以正心為<lb/>
要願擇名儒明於治平之本者虚懷訪問又云陛下御<lb/>
極越半年紀綱尚紊風俗益衰大臣争競而朋黨之患<lb/>
開百執窺覦而浸潤之姦作用人失當而名器愈輕出<lb/>
<pb n="KR2g0052_WYG_003-15a"/>
令數更而士民不信若不掃除更張竊恐大勢一傾不<lb/>
可復正除中書舍人屢辭不受時門下侍郎耿南仲倚<lb/>
攀附之舊凡與己不合者皆指為朋黨見奏怒形詞色<lb/>
言於欽宗曰安國往者不事上皇今又不事陛下可謂<lb/>
不臣矣欽宗不納一日問中丞許翰識安國否對曰自<lb/>
蔡京得政天下士大夫無不受其籠絡超然逺迹者惟<lb/>
安國一人欽宗稱異勉令受職除中書舍人賜三品服<lb/>
南仲知上意不可回乃諷臺諫犄角言其稽慢不恭宜<lb/>
<pb n="KR2g0052_WYG_003-15b"/>
從黜削欽宗終不許中書侍郎何㮚建議分置四道都<lb/>
總管先生奏曰内外之勢適平則安偏重則危今州郡<lb/>
太輕理宜通變然一旦遽以數百州之地分為四道則<lb/>
權復太重萬一抗衡跋扈號召不至何以待之若但委<lb/>
諸路帥臣專治軍旅每嵗一案察其部内或有警急京<lb/>
城戒嚴則各率所屬應援如此則既有擁衛京師之勢<lb/>
又無尾大不掉之虞㮚方得欽宗心密説京師若不可<lb/>
守則出幸山南可以入蜀其意欲當南道之任又於先<lb/>
<pb n="KR2g0052_WYG_003-16a"/>
生嘗有推挽之力必無駁異至是駭曰康侯乃以異議<lb/>
為髙古人言山林之士不可用信然不得已於四總管<lb/>
之地各削其逺近州縣而已及後京師被圍西道王襄<lb/>
領所部兵翺翔漢上不復北顧果如先生所言矣吏部<lb/>
侍郎馮澥言劉珏行李綱責辭實為綱游説珏坐貶先<lb/>
生論澥越職封還詞頭且言陛下欲復祖宗善政而澥<lb/>
言祖宗未必全是熈寧未必全非隂崇王氏之學再挾<lb/>
紹述之議於是耿南仲大怒宰相唐恪何㮚從而擠之<lb/>
<pb n="KR2g0052_WYG_003-16b"/>
遂除右文殿修撰知通州行至襄陽而北騎已薄都城<lb/>
矣欽宗命召還㫖竟不達髙宗即位召為給事中黄潜<lb/>
善方專政意欲斥逐忠賢訪給事中康執權論其託疾<lb/>
罷之建炎二年以樞密使張浚薦再起給事中先生子<lb/>
寅時修起居注髙宗賜手札曰卿父未到可諭朕㫖催<lb/>
促前來先生行至池州聞駕幸呉越遂引疾提舉洞霄<lb/>
宫紹興元年除中書舍人兼侍講再辭不允遂行獻時<lb/>
政論二十一篇復除給事中髙宗知先生深於春秋出<lb/>
<pb n="KR2g0052_WYG_003-17a"/>
左氏傳令㸃句正音先生奏春秋乃仲尼親筆實經世<lb/>
大典見諸行事非空言比方今思濟艱難左氏繁碎不<lb/>
宜虚費光隂髙宗稱善除兼侍講專以春秋進講先生<lb/>
以學未卒業乞在外編集未允㑹故相朱勝非同都督<lb/>
江淮荆浙諸軍事先生奏勝非與黄潛善汪伯彦同在<lb/>
政府緘黙附會馴致渡江尊用張邦昌結好金國淪滅<lb/>
三綱不顧君父恐不足倚仗詔勝非改除侍讀先生羞<lb/>
與同列卧家不出是時秦檜雖奸故深相知而故相吕<lb/>
<pb n="KR2g0052_WYG_003-17b"/>
頥浩自都督江上還朝欲傾秦檜未知所出或曰目為<lb/>
朋黨可矣但黨魁在鎖闥當先去頥浩大喜力引勝非<lb/>
為助言先生偃蹇朝命遂落職提舉仙都觀是夕彗出<lb/>
東南檜三上章乞留不報解印去諫官江躋呉表臣懇<lb/>
留頥浩即黜躋等二十餘人以應星變臺省一空勝非<lb/>
遂相先生歸休于衡嶽之下作書堂數間頺然當世之<lb/>
念矣初王安石獨用己意著三經新説稱為道徳性命<lb/>
之學於春秋聖人行事之實漫不能曉則詆為斷爛朝<lb/>
<pb n="KR2g0052_WYG_003-18a"/>
報直廢棄之崇寧間防禁益密先生自少年即有服<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>
之志嘗曰六籍惟此書出先聖之手乃使人主不得聞<lb/>
講説學士不得相傳習亂倫滅理殆由是乎於是潛心<lb/>
刻意採拾辨正準則之以語孟權衡之以五經據證之<lb/>
以厯代之史研玩沈酣者三十年及得程伊川所作傳<lb/>
其間精義十餘條若合符節益以自信探索愈勤至是<lb/>
年六十一而書始就歎曰此傳心要典也蓋於克己脩<lb/>
徳之方尊君父討亂賊存天理正人心之術未嘗不屢<lb/>
<pb n="KR2g0052_WYG_003-18b"/>
書而致詳焉紹興五年除徽猷閣待制知永州不拜差<lb/>
提舉江州太平觀令纂修所著春秋傳進入書成奏御<lb/>
髙宗屢對羣臣稱善除提舉萬夀觀兼侍讀委所在守<lb/>
臣以禮津遣先生以疾未行會諫官陳公輔乞禁程頥<lb/>
學先生奏曰孔孟之道不傳乆矣自頥兄弟始發明之<lb/>
然後知其可學而至今使學者師孔孟而禁不從頥學<lb/>
是入室而不由户也本朝自嘉祐以來西都有邵雍程<lb/>
顥及其弟頥關中有張載皆以道徳名世望乞加封爵<lb/>
<pb n="KR2g0052_WYG_003-19a"/>
載在祀典仍詔館閣裒其遺書較正頒行奏入公輔與<lb/>
御史中丞周秘侍御史石公揆論先生學術頗僻行義<lb/>
不脩復除永州提舉太平觀乆之髙宗念先生訓經納<lb/>
諫之忠特除寳文閣直學士紹興八年卒年六十有五<lb/>
諡文定賜田十頃恤其孤累贈至中大夫先生負傑出<lb/>
絶異之資見善必為知惡必去自幼少時已有出塵之<lb/>
趣登科後同年宴集飲酒過量是後終身不復醉嘗好<lb/>
奕棋先令人責之曰得一第徳業竟耶是後不復奕在<lb/>
<pb n="KR2g0052_WYG_003-19b"/>
長沙日按行屬部過衡嶽愛其雄秀欲一登覽已戒行<lb/>
矣俄而思曰非職事所在也即止晚居山下五年竟亦<lb/>
不出也罷官荆南僚舊餞行于渚宫呼樂戲以俟其交<lb/>
代龜山楊公時具朝膳留先生鮭菜蕭然引觴徐酌置<lb/>
語孟案間清坐講論不覺日晷云暮也壬子赴闕過上<lb/>
饒有從臣家居者治饌延先生飾姬妾請令出奉巵酒<lb/>
為夀先生蹙然曰二帝蒙塵國步阢隉豈吾徒為宴樂<lb/>
之日敢辭其人赧赧而止先生風度凝逺蕭然塵表視<lb/>
<pb n="KR2g0052_WYG_003-20a"/>
天下無一物足以攖其心者辭受取捨一介之㣲必度<lb/>
於義飢不可得而食寒不可得而衣也恬静簡黙寡于<lb/>
言動雖在燕閒獨處未嘗有怠容慢色語孟五經諸史<lb/>
周而復始至老未嘗釋手毎晨昏子弟定省必問何所<lb/>
業有矜意則曰士當志於聖人勿臨深以為髙見怠慢<lb/>
不䖍必頻蹙曰流光可惜將為小人之歸矣子弟或近<lb/>
出燕集雖夜已深猶未寢必俟其歸驗其醉否且問其<lb/>
所集何客所論何事有益無益以是為常士子有自逺<lb/>
<pb n="KR2g0052_WYG_003-20b"/>
来學者先生隨其資性接之大抵以立志為先忠信為<lb/>
本以致知為窮理之漸以敬為持養之要毎誦曽子之<lb/>
言曰君子之愛人也以徳小人之愛人也以姑息故不<lb/>
以辭色假借子弟及學者亦未嘗降志遜言茍為唯諾<lb/>
以祈人之悦也于出處言行由道據義以心之所安為<lb/>
主志在康濟時艱見中原淪没常若痛切於身自登第<lb/>
逮休致凡四十年其在實厯之日不登六載雖數以罪<lb/>
去而愛君憂國之志逺而彌篤毎被召即置家事不問<lb/>
<pb n="KR2g0052_WYG_003-21a"/>
或通夕不寢思所以告君者然宦情如寄所好不在焉<lb/>
嘗語學者曰知至故能知言意誠故能養氣又曰豈有<lb/>
見理已明而不能處事者朱震被召問出處之宜先生<lb/>
曰世間惟講學論政不可不切切詢究至於行已大致<lb/>
去就語黙之㡬如人飲食其飢飽寒温必自斟酌不可<lb/>
決之於人亦非人所能決也吾平生出處皆内斷于心<lb/>
浮世名利如蠛蠓過前何足道哉故渡江以来儒者進<lb/>
退合義以先生與尹公焞為稱首所與交惟游公酢謝<lb/>
<pb n="KR2g0052_WYG_003-21b"/>
公良佐楊公時皆程門髙弟先生不及二程之門而三<lb/>
君子皆以斯文之任期先生謝公嘗語人曰胡康侯正<lb/>
如大冬嚴雪百草萎死而松柏挺然獨秀也先生尚論<lb/>
古人則以諸葛武侯為首于本朝卿相則以韓忠獻公<lb/>
為冠慕用鄉往言必稱之性本剛急及其老也氣宇粹<lb/>
温儀貌雍穆于和樂中有毅然不可犯之象于嚴正中<lb/>
有薰然可親近之意年寢髙矣加以疾病而謹飭於禮<lb/>
無異平時其於祭也必沐洛盛服率子孫諸婦各執其<lb/>
<pb n="KR2g0052_WYG_003-22a"/>
事方饗則敬已祭必哀濟濟促促如祖考之臨之也雖<lb/>
在離亂遷次居處衣食或有不給而奉先之禮未嘗或<lb/>
闕由少至老食不兼味家世至貧轉徙流寓遂至空乏<lb/>
然貧之一字于親故間非惟口所不道故亦手所不書<lb/>
嘗戒子弟曰對人言貧者其意將何求汝曹志之二程<lb/>
門人侯仲良言必稱二程先生他鮮所許可後至漳濱<lb/>
先生館留之逾年仲良潛察先生心意于言笑動止之<lb/>
間不覺歎服語人曰視不義富貴如浮雲者當今天下<lb/>
<pb n="KR2g0052_WYG_003-22b"/>
惟公一人耳朱晦菴曰公傳道伊洛志在春秋著書立<lb/>
言格君垂後所以明天理正人心扶三綱叙九法者深<lb/>
切著明而其正色危言據經論事剛大正直之氣亦無<lb/>
愧于古人又曰文定之學後來得之上蔡者為多云所<lb/>
著春秋傳若干卷資治通鑑舉要補遺一百卷初娶李<lb/>
氏繼室王氏皆贈令人子三人寅寧宏姪憲塟于潭州<lb/>
湘潭縣龍穴山明正統間從祀孔廟<lb/>
國朝康熈四十五年從學臣沈涵之請<lb/>
<pb n="KR2g0052_WYG_003-23a"/>
賜御書霜松雪柏四大字匾於祠<hi>道南源委伊閩書源宏簡録    洛淵</hi>
<hi>録槩</hi>　<hi>宋史知諸儒述聖學  統録翼</hi>
　　　胡文定公文集<lb/>
窮理盡性乃聖門事業物物而察知之始也一以貫<lb/>
之知之至也來書以五典四端毎事充擴亦未免物<lb/>
物致察非一以貫之之要是欲不舉足而登泰山也<lb/>
四端固有非外鑠五典天叙不可違充四端惇五典<lb/>
則性成而倫盡矣釋氏雖有了心之説然知其未了<lb/>
<pb n="KR2g0052_WYG_003-23b"/>
者為其不先窮理反以理為障而於用處不復究竟<lb/>
也故其説流遁莫可致詰接物應事顛倒差謬不堪<lb/>
㸃檢聖門之學則以致知為始窮理為要知至理得<lb/>
不迷本心如日方中萬象畢見則不疑所行而内外<lb/>
合也故自修身至於天下國家無所處而不當矣來<lb/>
書又謂充良知良能而至於盡與宗門要妙兩不相<lb/>
妨何必舎彼而取此夫良知良能愛親敬長之本心<lb/>
也儒者則擴而充之達於天下釋氏則以為前塵為<lb/>
<pb n="KR2g0052_WYG_003-24a"/>
妄想批根拔本而殄滅之正相反也而以為不相妨<lb/>
何哉<lb/>
　　　提刑范伯達先生如圭<lb/>
范如圭字伯達建陽人少從舅氏胡文定公受春秋學<lb/>
建炎二年進士廷對策極論人主正心立志之方力詆和<lb/>
議宴安之失言甚壯切為考官抑寘乙科授武安節度<lb/>
推官始至帥將斬人公白其誤帥曰已署矣公正色曰<lb/>
節下柰何重易一字輕數命耶帥矍然從之尋以憂去<lb/>
<pb n="KR2g0052_WYG_003-24b"/>
近臣交薦召試除秘書省校書郎㑹秦檜力建和議金<lb/>
使鼎來其詞悖傲不可聴從公與同省十餘人合議并<lb/>
疏争之既具草而駭遽引却者衆公獨手書詆檜責其<lb/>
曲學倍師忘讎辱國且曰公不病狂喪心柰何一旦為<lb/>
此以遺臭萬世檜怒公卒與史官六人上所議草未㡬<lb/>
金歸河南地以嘗我檜方自以為功公曰是亦安能久<lb/>
有因輪對言兩京版圖既入則九廟八陵瞻望咫尺今<lb/>
朝脩之使未遣何以仰慰神靈下萃民志髙宗泫然曰<lb/>
<pb n="KR2g0052_WYG_003-25a"/>
非卿不聞此言立命遣使檜以公不先白己益怒之公<lb/>
亦以先墓乆寄荆門乃謁告歸塟故鄉既即以病告差<lb/>
主管台州崇道觀前後三請杜門讀書不與人事者十<lb/>
餘年尋起通判邵州又通判荆南府事檜死首被命入<lb/>
對髙宗猶記前議勞問乆之公因進言為治以知人為<lb/>
先知人以清心寡慾為本語甚切至時陳文恭公知政<lb/>
事亦欲留公朝著為檜黨所擠以直秘閣提舉江西常<lb/>
平茶鹽公事出之尋改利州提㸃刑獄公事復請祠時<lb/>
<pb n="KR2g0052_WYG_003-25b"/>
宗藩並建儲位未立道路竊竊有異言公雖在逺外獨<lb/>
深憂之故嘗剟至和嘉祐間名臣章奏合為一書至是<lb/>
囊封以獻髙宗感其言語輔臣歎曰如圭可謂愛君矣<lb/>
遂留陳公決定大計即日下詔進孝宗為建王因復起<lb/>
公知泉州既至舉大體盡下情擇任丞史蠲屬縣負課<lb/>
以裁正宗官被譖領祠如故僦舎邵武門巷蕭然士大<lb/>
夫益髙仰之逺近學者多從質問經史疑義屬疾移書<lb/>
政府舊交惟以國事為寄卒年五十有九後兩年孝宗<lb/>
<pb n="KR2g0052_WYG_003-26a"/>
受内禪而公已不及見世亦莫知公之嘗有言也公為<lb/>
人篤厚易直不飾邉幅忠孝誠實得之於天其學根於<lb/>
經術不為無用之文有集十卷皆書疏議論之語後文<lb/>
公朱子撰公墓碑末云先人為史官時實常與公連名<lb/>
奏事及罷而歸又與公同日艤舟國門外其相與期於<lb/>
固窮守死之意晚而愈篤先人既没公所以憐某者亦<lb/>
益厚至於親為講畫反復辨告盖惟恐其迷昧没溺喪<lb/>
失所守以辱其先人也此意豈可忘哉子念徳見朱子<lb/>
<pb n="KR2g0052_WYG_003-26b"/>
學派<hi>閩書神名臣言行録府朱子撰  道碑  建寧  志</hi>
　　召使胡五峯先生宏學派<lb/>
　先公嘗曰胡氏之學五峯其優乎故曰性立天下之<lb/>
　有情效天下之動心妙性情之徳又曰誠者命之道<lb/>
　乎中者性之道乎仁者心之道乎又曰立志以端其<lb/>
　本居敬以持其志志立乎萬物之表敬行乎事物之<lb/>
　内而後義可精此數句公所屢述以為昔賢論學質<lb/>
　的也按知言一書詳於性命道徳之㫖其髙弟南軒<lb/>
<pb n="KR2g0052_WYG_003-27a"/>
　張成公謂是書言約義精而先生之意毎自以為未<lb/>
　足逮疾革猶時有所更定盖未及脱藁而先生下世<lb/>
　矣是此書恐亦公尚未定之本耳朱子曽與胡廣仲<lb/>
　書言知言中言善不足以言性則不知善之所自来<lb/>
　此等議論與其他好處自相矛盾者極多惜乎不及<lb/>
　供灑掃于五峯之門而面質之先公榕村講授中纂<lb/>
　此書次於王氏中説邵氏觀物外篇之列其殆論學<lb/>
　者所折衷歟乾隆辛未四月十四立夏後四日書<lb/>
<pb n="KR2g0052_WYG_003-27b"/>
　　　召使胡五峯先生宏<lb/>
胡宏字仁仲文定子也授學家庭聞伊洛之説欣然心<lb/>
㑹年十五遂自為論語説編程氏雅言序而藏之旦夕<lb/>
玩誦文定懼其果於自用乃授以所修通鑑舉要於是<lb/>
肆力研究弱冠遊大學與樊光逺張九成師事楊龜山<lb/>
侯仲良而卒傳其父文定之學優游衡山下餘二十年<lb/>
玩心神明不舎晝夜張敬夫師事之紹興間上書論復<lb/>
讎大義累數千言有曰二帝逺適窮荒辛苦墊隘其願<lb/>
<pb n="KR2g0052_WYG_003-28a"/>
望陛下加兵敵國猶饑渴之於飲食庶㡬父子兄弟生<lb/>
得相見引領東望九年於此在廷之人不能對颺天心<lb/>
充陛下仁孝之志反以天子之尊北面讎敵陛下自念<lb/>
以此事親何如也陛下御位以来中正邪佞更進更退<lb/>
無堅定不易之誠陳東以直諫死於前馬伸以正論死<lb/>
於後而未聞誅一奸邪黜一諛佞雖當時輔相之罪然<lb/>
中正之士陛下腹心耳目也柰何以天子之威握億兆<lb/>
之命乃不能保全以自輔助顧令奸邪得而殺之竊傷<lb/>
<pb n="KR2g0052_WYG_003-28b"/>
陛下威權之不在己也司業髙閌請幸太學先生見其<lb/>
表作書責其欺天罔人言當此忘讎滅理北面敵國之<lb/>
時既不能建大論明天人之理以正君心乃阿諛柄臣<lb/>
希合風㫖求舉縟節粉飾太平聞者歎服初以䕃補官<lb/>
不調秦檜當國意欲用之貽書其兄明仲言二弟何不<lb/>
通問先生作書辭氣甚厲示以不可召之意時四方從<lb/>
學者甚衆一隨其髙下誘進之而汲汲乎理欲之辨仁<lb/>
敬之説檜死侍臣交薦被召竟以病辭卒於家所著書<lb/>
<pb n="KR2g0052_WYG_003-29a"/>
曰知言門人張敬夫稱其言約義精實道學之樞要制<lb/>
治之蓍龜尚有詩文五卷皇王大紀八十卷學者稱五<lb/>
峯先生<hi>道南源委簡建寧府志  宏  録</hi>
　　　縣尉詹應之先生慥<lb/>
詹慥字應之崇安人素與胡五峯劉屏山諸公遊少時<lb/>
甘貧力學砥節礪行弱冠首薦鄉書試南宫弗售遂為<lb/>
鄉學師多所造就為文涉筆立成人謂腹藁晚調信豐<lb/>
尉㑹金人渝盟往見張浚論滅金秘計浚辟為屬禆賛<lb/>
<pb n="KR2g0052_WYG_003-29b"/>
居多嘗渡桐江弔子陵詩云光武親征血戰回舉朝誰<lb/>
識渭川才熊羆果有周王卜未必先生戀釣臺其慨然<lb/>
有用世之志如此有文集二十卷行世子體仁見朱子<lb/>
學派<hi>閩書</hi>
　　　吴晦叔先生翊<lb/>
吴翊字晦叔建陽人師胡五峯五峯没又與其弟廣仲<lb/>
子伯逢就張敬夫論學翊生平忠信撫幼孤曲有恩義<lb/>
與人交表裏殫竭心所不安者告語切至而不失其和<lb/>
<pb n="KR2g0052_WYG_003-30a"/>
故朋儕多受益而樂親之葉衡山稱其賢妻之以女翊<lb/>
因導其子定謁張敬夫受學定卒為脩士翊之力也敬<lb/>
夫門人在衡湘者日從翊參決所疑舊有嶽麓書院設<lb/>
山長教授生徒尋廢五峯嘗請復之乾道初帥守劉珙<lb/>
始復書院猶虚山長後轉運副使蕭之敏以禮聘翊翊<lb/>
曰侯之意美矣然此吾先師之所不得為者豈可以涼<lb/>
德當之哉力辭不赴築室衡山下有竹林水沼之勝取<lb/>
程子澄濁求清意榜曰澄齋日與士友講道讀書脩然<lb/>
<pb n="KR2g0052_WYG_003-30b"/>
自樂及殁朱子為志狀<hi>建寧府志</hi>
　　靖肅胡籍溪先生憲學派<lb/>
　按文公撰先生行狀言先生從文定公學始得聞河<lb/>
　南程氏之説尋與鄉人白水劉致中受學於涪陵處<lb/>
　士譙天授所與同志惟白水先生既與俱𨼆又得屏<lb/>
　山先生更相切劘而韋齋先生亦晚而定交焉此文<lb/>
　公託孤所由來也文公稟學於三君子後二劉下世<lb/>
　獨事先生為最久云<lb/>
<pb n="KR2g0052_WYG_003-31a"/>
　　　靖肅胡籍溪先生憲<lb/>
胡憲字原仲文定公從父兄之子也祖聳父淳皆不仕<lb/>
<hi>行狀</hi>先生生而沈静端慤稍長從文定公學始聞河南程<lb/>
氏之説紹興中以鄉貢入太學㑹元祐學有禁獨與鄉<lb/>
人白水劉公致中隂誦竊講既又學易于涪陵處士譙<lb/>
公天授乆未有得天授曰是固當然盖心為物潰故不<lb/>
能有見惟學乃可明耳先生喟然曰所謂學者非克己<lb/>
工夫耶自是一意下學不求人知一旦揖諸生歸𨼆故<lb/>
<pb n="KR2g0052_WYG_003-31b"/>
山非其道義一毫不取于人力田賣藥以養其親文定<lb/>
稱其有𨼆君子之操鄉人士從者益衆於是近臣折彦<lb/>
質范沖朱震劉子羽吕祉吕本中共以其行義聞於朝<lb/>
被召以母老辭及彦質入西府又言之趣召愈急先生<lb/>
固辭乃授左迪功郎添差建州教授先生猶不出太守<lb/>
魏矼遣行義諸生入里敦致詔㫖且為手書力勸乃勉<lb/>
就職日進諸生訓以為己之學聞者始而笑終而疑乆而<lb/>
觀其所以脩身事親接人無一不如所言遂翕然悦服<lb/>
<pb n="KR2g0052_WYG_003-32a"/>
郡人程元以篤行稱龔何以亷節著皆迎致之俾㕘學<lb/>
政學者大化秩滿復留者再盖七年不徙官嗣以母老<lb/>
不樂居官舎求監南嶽廟以歸乆之起為福建路安撫<lb/>
司屬官時帥張宗元𣙜鹽急私販銖兩亦重坐先生告<lb/>
以為政大體帥不悦遂請祠去會秦檜用事天地閉塞<lb/>
㡬二十年先生已泊然無復當世之念及檜死召大理<lb/>
司直未行改秘書省正字人謂先生必不復起而先生<lb/>
一拜即受雖門人弟子莫不疑之會次當奏事病不能<lb/>
<pb n="KR2g0052_WYG_003-32b"/>
朝即草疏言金人大治汴京宫室勢必敗盟今元臣宿<lb/>
將惟張浚劉錡在願亟起之時兩人皆為積毁所傷未<lb/>
有敢顯言當用者先生獨首言之疏入即求去諸公留<lb/>
之不得上亦感其言以為左宣教郎主管崇道觀使歸<lb/>
而食其禄先生每極論天下事至於慷慨洒涕其以館<lb/>
職召適秦檜諱言之後獨與王十朋馮方查籥李浩相<lb/>
繼論事太學生為五賢詩以歌之在位僅半年人惜其<lb/>
不究云紹興中卒年七十七諡靖肅先生質本恬澹而<lb/>
<pb n="KR2g0052_WYG_003-33a"/>
培飬深固平居危坐植立時然後言望之枵然如槁木<lb/>
之枝而即之温然雖當倉卒不見其有疾言遽色人或<lb/>
犯之未嘗校也其讀書不務多為訓説獨嘗纂論語説<lb/>
數十家復抄取其要附以己説與他文草藁藏於家平<lb/>
生與劉公致中同志既與俱𨼆又得劉公子翬與之遊<lb/>
更相切磨以就其學而朱公松亦晚而定交焉朱公既<lb/>
病且没遂因以屬其子晦菴於先生及致中子翬之門<lb/>
而晦菴事先生為最乆吕祖謙林之奇魏掞之熊克曽<lb/>
<pb n="KR2g0052_WYG_003-33b"/>
逢皆其門人學者稱籍溪先生<hi>閩書源録</hi>　<hi>考亭淵行狀</hi>
　　　直閣魏艮齋先生掞之<lb/>
魏掞之字子實故名挺之字元履建陽人少師事胡籍<lb/>
溪先生憲已徧從鄉儒先長者遊又適四方盡交其先<lb/>
達名士聞見日廣聲稱日以大嘗客衢守章傑家故相<lb/>
趙鼎以謫死歸塟常山傑雅怨鼎又希秦檜意逮繋其<lb/>
家人劾治甚急掞之作書譙讓傑長揖歸兩以鄉舉試<lb/>
禮部不第閩帥汪應辰建守陳正同相與論薦於朝時<lb/>
<pb n="KR2g0052_WYG_003-34a"/>
相尼之又不得召後數嵗詔舉遺逸部刺史芮煜師其<lb/>
寮與帥守六人共言掞之行誼有詔特徴之辭謝不獲<lb/>
以布衣入見極論當世之務孝宗奬歎開納勞問移時<lb/>
遂詔賜同進士出身授左迪功郎守太學録既就職日<lb/>
進諸生教誨之釋奠孔子祠先事白宰相陳俊卿請言<lb/>
於上廢安石父子勿祀而追爵程氏兄弟使從食又言<lb/>
太學之教宜先徳行經術其次尤當使之通習世務以<lb/>
備官使今一以空言浮説取人非是至他政事有係安危<lb/>
<pb n="KR2g0052_WYG_003-34b"/>
治亂之機宰相不能正臺諫侍從不敢言者無不抗疏<lb/>
盡言至三四上並不見納則移病杜門曽覿召還掞之<lb/>
移書與時宰責其不能救止時宰雅招徠掞之至是見<lb/>
其書詞峻切亦不能平而掞之前已數求去矣遂以迎<lb/>
親予告使歸行數日罷為台州學教授掞之自少有志<lb/>
于當世晚而遇主然其仕不能半歲而不合以歸先是<lb/>
榜其書室曰艮齋至是日處其間條理舊學以益求其<lb/>
所未至平生於學無不講而尤詳於前代治亂興廢存<lb/>
<pb n="KR2g0052_WYG_003-35a"/>
亡之説以至本朝故事之實為文章長於議論善談說<lb/>
聴者悚然居家謹喪祭重禮法恤親舊雖貧不懈遇嵗<lb/>
饑為粥以食饑者且請于官為之移粟閭里賴之鄉人<lb/>
有不塟其親者為白於官請冨與之期貧與之費賴以<lb/>
掩者亦以千計其與人交嘉善救失如不及後進以禮<lb/>
來者茍有一長汲汲推挽之嘗有病其太過者笑曰不<lb/>
猶愈于横目自營者耶既卒孝宗嗟悼乆之即下詔曰<lb/>
朝廷不可無直諫之士掞之雖死其以宣教郎直秘閣<lb/>
<pb n="KR2g0052_WYG_003-35b"/>
告其第掞之素與文公朱先生遊乾道中文公被召將<lb/>
行聞掞之去國遂止子應仲見朱子學派<hi>張南軒撰墓表  閩書</hi>
<hi>宏簡録</hi>
　　　縣令邵秀山先生景之<lb/>
邵景之字秀山古田人從父整著春秋元經以家學相<lb/>
友景之早負文才事繼母至孝登乾道壬辰進士攝教<lb/>
建寧受業籍溪胡憲之門官至莆田令教授常百餘人<lb/>
著有玉坡集<lb/>
<pb n="KR2g0052_WYG_003-36a"/>
　　<hi>按閩書邵整字宋舉自號䝉谷遺老與族人景之以家學自相友此傳本道南源委稱整為景之從</hi>
　　<hi>父待再考</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0052_WYG_003-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷三<lb/>
</p>
<p>
</p>
  </div>
<div>
<head>閩中理學淵源考卷四</head> <lb/>
    <p>
<pb n="KR2g0052_WYG_004-1a"/>
欽定四庫全書<lb/>
　閩中理學淵源考卷四<lb/>
　　　　　　　　　　廣平府知府李清馥撰<lb/>
　　文質羅豫章先生從彥學派<lb/>
　嘗考史傳先生從楊文靖公問學既而築室山中絶<lb/>
　意仕進終日端坐間謁楊公將樂溪上吟咏而歸恒<lb/>
　充然自得又考延平先生屏退山田結茅水竹之間<lb/>
　謝絶世故餘四十年簞瓢屢空怡然自適然後知二<lb/>
<pb n="KR2g0052_WYG_004-1b"/>
　公安貧守道優游樂天守孔顔家法私心向往不禁<lb/>
　超然寓懐於塵坌之外矣豫章之從學史載年四十<lb/>
　餘後相從尚二十年所講貫切磨服膺終身文公嘗<lb/>
　言龜山門徒千餘然語其潛思力行任重詣極蓋羅<lb/>
　公一人而已其為學大㫖嘗令學者於静坐中看喜<lb/>
　怒哀樂未發之謂中未發時作何氣象蓋其所重在<lb/>
　涵養操存以身體之以心騐之此非獨楊羅李朱逓<lb/>
　傳之學的即程門二先生學的也後世於心性根源<lb/>
<pb n="KR2g0052_WYG_004-2a"/>
　隔膜異視本體不明反己功踈故二先生闡發此義<lb/>
　羅李逓傳守此尤謹當日程子所謂須静坐始能收<lb/>
　斂者蓋收斂方見本體易言利貞者性情也本義言<lb/>
　利貞是收斂歸本體處於此可見性情之實在天道<lb/>
　於穆不已者四時不息之運而收斂翕聚為造化生<lb/>
　物之本在人身為歸根復命之時伊川程子又恐人<lb/>
　鄰於攝心坐禪只管静去與事物不相交涉故説只<lb/>
　用敬不用静蘇氏季明於師門問答備詳其義朱子<lb/>
<pb n="KR2g0052_WYG_004-2b"/>
　於延平沒後與南軒講論中和之㫖反復數年始定<lb/>
　其說無非此也雖曰静曰敬義有偏全然其體認大<lb/>
　本涵養本源學者求端性善於人生而静以上之初<lb/>
　於静字似有端的伊川解静専云不専一則不能直<lb/>
　遂正是此意則静中工夫固是養動之根矣朱子逺<lb/>
　宗伊川謂觀未發之說終是少偏亦是救彼時偏重<lb/>
　之弊耳竊謂論探索之原而静之義為切求體用兼<lb/>
　備而敬之説為長蓋敬統其全而静極其本羅李工<lb/>
<pb n="KR2g0052_WYG_004-3a"/>
　夫朱子累述之要之皆並行不悖矣溯厥淵源如顔<lb/>
　氏之四勿曾氏之動容貌正顔色孟氏之存夜氣以<lb/>
　及周程之主靜定性無非殊條而共貫也嗚呼<lb/>
　求道者舍此亦無所用其力矣乾隆丁夘六月<lb/>
　十日<lb/>
　　　文質羅豫章先生從彦<lb/>
羅先生諱從彦字仲素先代自豫章徙劍浦世稱為豫<lb/>
章先生祖父皆隱身不仕先生自幼頴悟不為言語文<lb/>
<pb n="KR2g0052_WYG_004-3b"/>
字之學及長嚴毅清苦篤志求道初從審律吴國華逰<lb/>
已而聞楊龜山得伊洛之學遂徃從焉初見三日驚汗<lb/>
浹背曰不至是㡬枉過一生矣嘗論易至乾九四一爻<lb/>
龜山曰曩日聞伊川説甚善先生遂鬻田走洛見伊川<lb/>
問之所聞亦不外龜山之說於是歸而卒業龜山之門<lb/>
龜山與語云今之學者只為不知為學之方又不知學<lb/>
成要何用此事體大須曽着力来先生受命益力既而<lb/>
築室山中絶意仕進終日端坐間謁龜山将樂溪上吟<lb/>
<pb n="KR2g0052_WYG_004-4a"/>
咏而歸恒充然自得自是摳衣侍席二十餘載初龜山<lb/>
以孟子饑者甘食章令先生思索先生曰飲食必有正<lb/>
味饑渴害之則不得正味而甘之猶學者必有正道不<lb/>
説於小道而適正焉則堯舜人皆可為矣龜山曰此説<lb/>
甚善更於心害上一着猛省則可以入道矣先生服膺<lb/>
此語凡世所嗜好一切禁止故學問日新尤不可及然<lb/>
其晦跡求志人鮮知者沙縣陳黙堂淵毎詣先生竟日<lb/>
乃還謂人曰自得仲素日聞所未聞奥學清節南州冠<lb/>
<pb n="KR2g0052_WYG_004-4b"/>
冕也先生與黙堂亦多往復問辨嘗與書曰承喻聖道<lb/>
甚微有能於後生中得一個半個可以與聞於此庶㡬<lb/>
傳者愈廣吾道不孤又何難之不易也某聞尊兄此言<lb/>
尤著意詢訪近有後生李愿中者向道甚鋭曾以書求<lb/>
教趨向大抵近正云由是愿中執弟子禮從之學時政<lb/>
和六年也其後新安朱喬年官於延亦同門受業焉七<lb/>
年復從龜山於毘陵授學經年盡裒得其書以歸靖康<lb/>
元年遵堯録成厯言宋一祖三宗開基紹述若舜禹遵<lb/>
<pb n="KR2g0052_WYG_004-5a"/>
堯相守一道見王安石用事則痛心疾首紹興二年以<lb/>
特科授惠州博羅縣主簿適州學落成郡守周綰命先<lb/>
生行釋菜禮與諸生等往復論道有洙泗講切氣象吕<lb/>
舎人以詩叙諸廟壁其山居有顔樂齋寄傲軒濯纓亭<lb/>
諸勝每賦詩與黙堂諸公相倡和所著有春秋指歸毛<lb/>
詩解中庸語孟説議論要語台衡録二程龜山語録五<lb/>
年卒於官年六十有四朱晦菴曰龜山先生倡道東南<lb/>
士之游其門者甚衆語其潛思力行任重詣極如羅公<lb/>
<pb n="KR2g0052_WYG_004-5b"/>
者蓋一人而已又語類載道夫言羅先生教學者静坐<lb/>
中看喜怒哀樂未發謂之中未發時作何氣象李先生<lb/>
以為此意不惟於進學有力兼亦養心之要而遺書云<lb/>
既思則是已發昔嘗疑其與前所舉有礙細思亦甚𦂳<lb/>
要不可以不考直卿云此問亦甚切但程先生剖析毫<lb/>
釐體用明白羅先生探索本原洞見道體二者皆有大<lb/>
功於世善觀之則亦並行而不相悖矣况羅先生於其<lb/>
静坐觀之乃其思慮未萌虚靈不昧自有以見其氣象<lb/>
<pb n="KR2g0052_WYG_004-6a"/>
則初不害於未發蘇季明以求字為問則非思慮不可<lb/>
伊川所以力辨其差也先生曰公雖是如此分解羅先<lb/>
生説終恐做病如明道亦説靜坐可以為學上蔡亦言<lb/>
多著靜不妨此説終是小偏纔偏便做病道理自有動<lb/>
時自有靜時學者只是敬以直内義以方外見得世間<lb/>
無處不是道理雖至微至小處亦有道理便以道理處<lb/>
之不可專要去靜處求所以伊川謂只用敬不用靜便<lb/>
説得平也是他經厯多故説得恁地正而不偏若以世<lb/>
<pb n="KR2g0052_WYG_004-6b"/>
人紛擾觀之㑹靜得固好如講學則不可有毫髮之偏<lb/>
也又曰靜坐理㑹道理自不妨只是討要靜坐則不可<lb/>
又曰存養之功不専在靜坐時須於日用動靜之間無<lb/>
處不下功夫乃無間斷爾<hi>按朱子此段與羅李講習之初畧有出入真西山嘗言此</hi>
<hi>朱子發明伊川程子主敬之説而不專主於静云</hi>淳祐間賜諡文質明萬厯間<lb/>
從祀孔子廟廷<lb/>
國朝康熙四十五年從學臣沈涵之請<lb/>
賜御書奥學清節四大字匾於祠<lb/>
<pb n="KR2g0052_WYG_004-7a"/>
　　<hi>謹案豫章先生本傳宋史詳矣獨其載政和二年壬辰受學龜山於蕭山年四十一後之綦録斯傳</hi>
　　<hi>者考證似有未合兹輯此傳從邵氏宏簡録毛氏豫章事實年譜黄氏宋儒學案并龜山集豫章集</hi>
　　<hi>朱子經義考諸書輯録而重訂焉學案云考龜山丁亥知餘杭壬辰知蕭山相去六年而餘杭所聞</hi>
　　<hi>已有豫章之問答則其從學非始於蕭山明矣其言豫章之見伊川在見龜山之後伊川卒於丁亥</hi>
　　<hi>若見龜山始於壬辰則伊川之卒已六年矣又何從見之乎以上所考辨殊有足據獨學案豫章本</hi>
　　<hi>傳載崇寧初見龜山於將樂余求其所証未得考羅氏革跋豫章師説云族兄仲素從龜山遊摳衣</hi>
　　<hi>二十餘載就豫章授官博羅主簿之嵗溯上二十九載當在崇寧三年甲申按是年以後龜山皆赴</hi>
　　<hi>官非在家也所云見龜山於将樂者此則未合再考龜山年譜辛巳春沙陽陳黙堂淵投書問學以</hi>
<pb n="KR2g0052_WYG_004-7b"/>
　　<hi>黙堂跋師說考之自云與豫章定交㡬四十年以豫章卒官之歲溯至黙堂投書問學之年有三十</hi>
　　<hi>五年亦㡬四十年矣又考龜山年譜自元符二年己夘歸家三年庚辰講學於含雲寺作勉學詩以</hi>
　　<hi>示諸生中有學成要何用奔走利名塲之戒與語録訓豫章語云今之學者只為不知為學之方又</hi>
　　<hi>不知學成要何用之説語意相冋越一年辛巳即屬陳氏淵問學之歲意彼時龜山學成道尊羣從</hi>
　　<hi>蔚萃較其時考其地似有足徵蓋自紹聖四年伊川先生以黨論送涪州編管越両年龜山歸自瀏</hi>
　　<hi>陽抵家正值洛學黨禁之餘傳中所謂杜門累年沉浸經書推廣師説者此其時也其指示學者大</hi>
　　<hi>本所在以身體之以心騐之即其指缺也至其髙弟黙堂陳氏淵投書問學亦適及講學是年之上</hi>
　　<hi>下黙堂所言訂交於先生者未始不於此相邂逅也於乎四賢一脉轉相嬗承其所維繫誠一縷千</hi>
<pb n="KR2g0052_WYG_004-8a"/>
　　<hi>鈞之重斯文其不在茲乎載籍浸逺考證莫詳今将原稾不敢遽下從學何年與受學何處就前人</hi>
　　<hi>所考證者重訂其畧尚有待於博考者正云乾隆己丑三月望日清馥謹識</hi>
　　　羅豫章先生文集<lb/>
宣和三年歲在癸丑之中秋朱喬年得尤溪尉常治一<lb/>
室聚羣書宴坐寝休其間後知大學之淵源異端之學<lb/>
無所入於其心自知卞急害道名其室曰韋齋取古人<lb/>
佩韋之義泛觀古人有以物為戒者有以人為戒者所<lb/>
謂佩韋以物為戒者也人之大患在於不知過知過而<lb/>
<pb n="KR2g0052_WYG_004-8b"/>
思自改於是有戒焉非賢者孰能之乎予始以困揜未<lb/>
能遂志因作航齋陸海中且思古人所以進此道者必<lb/>
有由而然久之乃喟然嘆曰自孟軻氏歿更厯漢唐寥<lb/>
寥千載迄無其人有能自樹立者不過注心於外崇尚<lb/>
世儒之語而已與之遊孔氏之門入於堯舜之道其必<lb/>
不能至矣夫中庸之書世之學者盡心以知性躬行以<lb/>
盡性者也而其始則曰喜怒哀樂之未發謂之中其終<lb/>
則曰夫焉有所倚肫肫其仁淵淵其淵浩浩其天此言<lb/>
<pb n="KR2g0052_WYG_004-9a"/>
何謂也差之毫釐謬以千里故大學之道在知所止而<lb/>
已茍知所止則知學之先後不知所止則於學無自而<lb/>
進矣漆雕開之學曰吾斯之未能信曾㸃之學曰異乎<lb/>
三子者之撰顔淵之學曰回雖不敏請事斯語矣而孔<lb/>
子悦開與㸃稱顔回以庶㡬蓋許其進也此予之所嘗<lb/>
自勉者也故以聖賢則莫學而非道以俗學則莫學而非<lb/>
物喬年才髙而智明其剛不屈於俗其學也方進而未<lb/>
艾齋成之明年使人来求記於余余辭以不能則非朋<lb/>
<pb n="KR2g0052_WYG_004-9b"/>
友之義欲蹈襲世儒之語則非吾心故以其嘗所自勉<lb/>
者併書之使人知其在此而不在彼也<hi>韋齋記</hi>
　延平先生答晦翁云承録示韋齋記追往念舊<lb/>
　令人凄然某中間所舉中庸始終之説元晦以<lb/>
　為肫肫其仁淵淵其淵浩浩其天即全體是未<lb/>
　發底道理惟聖人盡性能然若如此看即於全<lb/>
　體何處不是此氣象第恐無甚氣味耳某竊以<lb/>
　謂肫肫其仁以下三句乃是體認到此達天德<lb/>
<pb n="KR2g0052_WYG_004-10a"/>
　之效處就喜怒哀樂未發處存養至此氣象儘有地<lb/>
　位也<lb/>
畧曰五經論其理春秋見之行事春秋聖人之用也龜<lb/>
山常告人曰春秋其事之終與學者先明五經然後學<lb/>
春秋則其用利矣亦以此也政和歲在丁酉余從龜山<lb/>
先生于毗陵授學經年盡裒得其書以歸掇其至當者<lb/>
作春秋指歸<hi>春秋指歸序</hi>
　　　議論要語<lb/>
<pb n="KR2g0052_WYG_004-10b"/>
聖人無欲君子寡欲衆人多欲<lb/>
横渠教人且令留意神化二字所存者神便能所過者<lb/>
化私吝盡無即渾是道理即所過自然化矣<lb/>
正者天下之所同好邪者天下之所同惡而聖賢未嘗<lb/>
致憂於其間蓋邪正已明故也至於邪正未明則聖賢<lb/>
憂之觀少正夘言偽而辨行僻而堅孔子則誅之楊墨<lb/>
一則為我一則兼愛孟子則闢之皆邪正未明而惑人<lb/>
者衆此孔孟之所以汲汲<lb/>
<pb n="KR2g0052_WYG_004-11a"/>
教化者朝廷之先務㢘恥者士人之美節風俗者天下<lb/>
之大事朝廷有教化則士人有㢘恥士人有廉恥則天<lb/>
下有風俗或朝廷不務敎化而責士人之㢘恥士人不<lb/>
尚廉恥而望風俗之美其可得乎<lb/>
君子在朝則天下必治蓋君子進則常有亂世之言使<lb/>
人主多憂而善心生故天下所以必治小人在朝天下<lb/>
必亂蓋小人進則常有治世之言使人主多樂而怠心<lb/>
生故天下所以必亂<lb/>
<pb n="KR2g0052_WYG_004-11b"/>
朝廷大姦不可容朋友小過不可不容若容大姦必亂<lb/>
天下不容小過必無全人<lb/>
立朝之士當愛君如愛父愛國如愛家愛民如愛子然<lb/>
三者未嘗不相賴也凡人愛君則必愛國愛國則必愛<lb/>
民未有以君為心而不以民為心者故范希文謂居廟<lb/>
堂之上則憂其民處江湖之逺則憂其君諒哉<lb/>
君明君之福臣忠臣之福君明臣忠則朝廷治安得不<lb/>
謂之福乎父慈父之福子孝子之福父慈子孝則家道<lb/>
<pb n="KR2g0052_WYG_004-12a"/>
隆盛得不謂之福乎俗人以富貴為福陋哉<lb/>
名器之貴賤以其人何則授於君子則貴授於小人則<lb/>
賤名器之所貴則君子勇於行道而小人甘於下僚名<lb/>
器之所賤則小人勇於浮競而君子恥於求進以此觀<lb/>
之人主之名器可輕授人哉<lb/>
祖宗法度不可廢徳澤不可恃廢法度則變亂之事起<lb/>
恃徳澤則驕佚之心生自古徳澤最厚莫若唐虞向使<lb/>
子孫可恃則堯舜必傳其子至於法度莫若周家之最<lb/>
<pb n="KR2g0052_WYG_004-12b"/>
明向使子孫世守則厯年至今猶存可也<lb/>
王者富民覇者富國富民三代之世是也富國齊晉是<lb/>
也至漢文帝行王者之道欲富民而告戒不嚴民反至<lb/>
於奢武帝行覇者之道欲富國而費用無節國乃至於<lb/>
耗<lb/>
西漢人才可與適道東漢人才可與立三國人才可與<lb/>
權杜欽谷永可與適道而不可與立故附王氏陳蕃竇<lb/>
武可與立而不可與權故困於宦官至於諸葛孔明然<lb/>
<pb n="KR2g0052_WYG_004-13a"/>
後可與權夫人才至可與權則不可以有加張良近太<lb/>
公之材畧諸葛亮近伊伊之出處然良佐髙祖論其時<lb/>
則宜論其徳則合亮處三國則才大任小惜哉<lb/>
士之立朝要以正直忠厚為本正直則朝廷無過失忠<lb/>
厚則天下無嗟怨二者不可偏也一於正直而不忠厚<lb/>
則漸入於刻一於忠厚而不正直則流入於懦汲黯正<lb/>
直所以闢張湯之殘刻武帝享國五十五年其臣之賢<lb/>
獨此一人而已武帝反不用其君可知<lb/>
<pb n="KR2g0052_WYG_004-13b"/>
中人之性由於所習見其善則習於為善見其惡則習<lb/>
於為惡習於為善則舉世相率而為善而不知善之為<lb/>
是東漢黨錮之士與夫太學生是也習於為惡則舉世<lb/>
相率而為惡而不知惡之為非五代君臣是也<lb/>
老子曰禍兮福所倚福兮禍所伏指國家而言故晉武<lb/>
平吴何曾知其将亂隋平平陳房喬陳其不久禍福倚<lb/>
伏者其在茲乎人之立身可常行者在徳不可常行者<lb/>
在威盖徳則感人也深而百世不忘威則格人也淺而<lb/>
<pb n="KR2g0052_WYG_004-14a"/>
一時所畏然徳與威不可偏廢也常使徳勝威則不失<lb/>
其為忠厚之士茍威勝徳則未免為鍜鍊之流觀羊祜<lb/>
與杜預俱守㐮陽後人思祜之深而思預之淺者豈祜<lb/>
尚徳而預尚威乎<lb/>
石守道採摭唐史中女后姦臣宦官事各以其類作三<lb/>
卷目之曰唐鑑而言曰巍巍巨唐女后亂之於前姦臣<lb/>
壊之於中宦官覆之於後考其所論可為萬世鑑惜乎<lb/>
不推其本而言之故人主欲懲三者之患其本不過有<lb/>
<pb n="KR2g0052_WYG_004-14b"/>
二以内則清心以外則知人能清心則女后不能亂之<lb/>
能知人則姦臣不能壊之宦官不能覆之請借明皇一<lb/>
君而論開元能清心矣能知人矣武氏惠妃蕭蒿楊思<lb/>
勉豈能易其志及天寳之際不能清心矣不能知人矣<lb/>
而楊貴妃李林甫髙力士遂亂其心清心知人其人主<lb/>
致治之本歟<lb/>
姦邪之人亂國政李林甫是也庸鄙之士弱國勢張禹<lb/>
是也荀子曰權出於一者强謂權出於一則主勢不分<lb/>
<pb n="KR2g0052_WYG_004-15a"/>
而君道尊矣後世宰相侵君之權而不令終者多如李<lb/>
文饒尚不能免此况李林甫之徒哉為人臣者當視此<lb/>
以為戒<lb/>
人世讀經則師其意讀史則師其迹然讀經以尚書為<lb/>
先讀史以唐書為首盖尚書論人主善惡為多唐史論<lb/>
朝廷變故最盛<lb/>
　　詩<lb/>
　　　觀書有感<lb/>
<pb n="KR2g0052_WYG_004-15b"/>
静處觀心塵不染閒中稽古意尤深周誠程敬應粗㑹<lb/>
奥理休從此外尋<lb/>
　　　自警<lb/>
性地栽培恐易蕪是非理欲謹於初孔顔樂地非難造<lb/>
好讀誠明静定書<lb/>
　　　示書生<lb/>
知行蹊徑固非艱每在操存養性間此道悟來隨寓見<lb/>
一毫物欲敢相闗<lb/>
<pb n="KR2g0052_WYG_004-16a"/>
　　　顔樂齋<lb/>
山染嵐光帶日黄蕭然茅屋枕池塘自知寡與真堪笑<lb/>
賴有顔瓢一味長<lb/>
　　　邀月臺<lb/>
矮作垣墻小作臺時邀明月寫襟懐夜深獨有長庚伴<lb/>
不許庸人取次来<lb/>
　延平先生云羅先生山居詩侗記不全今只據追思<lb/>
　得録去邀月臺詩云云侗見先生出此語後兩句不甚<lb/>
<pb n="KR2g0052_WYG_004-16b"/>
　愜人意嘗妄意云先生可改下兩句不甚渾然先生<lb/>
　改云也知鄰鬭非吾事且把行藏付酒杯盖作此數<lb/>
　絶詩正靖康間也<lb/>
　　　勉李愿中五首<hi>愿中以書求道甚力作詩五首以勉其意然借視聽於聾盲未</hi>
　　　　<hi>知是否</hi>
聖道由来自坦夷休迷佛學惑他岐死灰槁木渾無用<lb/>
縁置心官不肯思<hi>學道以思為上孟子曰心之官則思書曰思曰睿睿作聖惟狂克念作聖</hi>
<hi>佛法一切反是</hi>
<pb n="KR2g0052_WYG_004-17a"/>
不聞雞犬閙桑麻仁宅安居是我家耕種情田勤禮義<lb/>
眼前風物任繁華<lb/>
今古乾坤共此身安身須是且安民臨深履薄縁何事<lb/>
祗恐操心近矢人<hi>外吾聖人之學申韓佛老皆冇書在決擇也</hi>
彩筆畫空空不染利刀割水水無痕人心但得如空水<lb/>
與物自然無怨恩<hi>吾道當無疑於物</hi>
權門来往絶行蹤一片閒雲過九峯不似在家貧亦好<lb/>
水邊林下養踈慵<lb/>
<pb n="KR2g0052_WYG_004-17b"/>
　　　顔樂亭用陳黙堂韻<lb/>
平時仰止在髙山要以亭名樂内顔顛倒一生渾是夢<lb/>
尋思百計不如閒心齋肯與塵汚染陋巷寧容俗往還<lb/>
堅守簞瓢心不改恐流乞祭向墦間<lb/>
　　　寄傲軒用陳黙堂韻<lb/>
自嗟踽踽復涼涼餬口安能仰四方目送歸鴻心自逺<lb/>
門堪羅雀日偏長家徒四壁樽仍緑侯户千頭橘又黄<lb/>
我醉欲眠卿且去肯陪俗客語羲皇<lb/>
<pb n="KR2g0052_WYG_004-18a"/>
　　　備考<lb/>
金華胡氏翰撰羅文質公集叙曰尚論人物者功業易<lb/>
見學術易知而道徳為難顔子之不違仁必孔子而後<lb/>
知之有若之似聖人必曾子而後辨之一時之門弟子<lb/>
非不賢也日與之處也猶不能致察於斯而况庸常之<lb/>
人方之聖賢才智相百十也将探其所藴之精微孰從<lb/>
而得之乎而况世之相去又逺也将極所至之髙妙孰<lb/>
從而得之乎揚子雲曰存則人亡則書将必於其書而<lb/>
<pb n="KR2g0052_WYG_004-18b"/>
知之而得之羅文質公之在宋仕不登於朝化不行於<lb/>
國紹興之未言任斯道之重者必屬之先生焉先生受<lb/>
學於龜山楊文靖公因文靖而見伊川程正公則固及<lb/>
程氏之門矣當是時若李籲之才器謝良佐之力學張<lb/>
繹之髙識尹焞之篤行未嘗不與其進而道南之歎明<lb/>
道獨於龜山發之及論西銘猶不能無疑伊川以理一<lb/>
分殊喻之道之難明也如此先生聞易於龜山與其聞<lb/>
於伊川者無間則固㑹而為一矣嘗謂漢唐儒者能自<lb/>
<pb n="KR2g0052_WYG_004-19a"/>
樹立不過注心於外與之遊仲尼之門入堯舜之道必<lb/>
不能至此其志為何如哉由是性明行完擴之以廣大<lb/>
體之以仁恕有如李延平之書潛思力行任重詣極有<lb/>
如朱晦菴之言其所造又何如哉李籲輩未聞有以是<lb/>
與之者今欲以其近似而窺測之固學者之所惑也獨<lb/>
不考之先生之遺書乎盖博古通今務以文章為學者<lb/>
非先生之學也忠信愿慤不為非義而自守者非先生<lb/>
之學也二者不同而俱失之先生之學靜而求之喜怒<lb/>
<pb n="KR2g0052_WYG_004-19b"/>
哀樂未發之中擴而極夫肫肫其仁淵淵其淵則達天<lb/>
徳之妙矣舉而措之行事施於有政則莫非達道之用<lb/>
矣故先生退而隱居而志常存乎天下遭世多故而義<lb/>
不忘乎朝廷其言𩔖皆切於時弊達於治體其言既足<lb/>
以懲熙寧創殘之失其授受之際又足以啟淳熙理學<lb/>
之正觀是集者雖不能盡知先生因文以求義因迹以<lb/>
求用庶亦得其緒餘乎余喜遂不墜其家學以寡聞陋<lb/>
見論前人之道徳其亦過矣仲尼之門顔子交一臂而<lb/>
<pb n="KR2g0052_WYG_004-20a"/>
失之而况其逺者其亦難言矣姑存其大要焉<lb/>
毛氏念恃撰豫章羅先生事實節畧曰先生清介絶俗<lb/>
里人知之者尚少惟郡人李愿中新安朱喬年聞先生<lb/>
得伊洛之學於龜山之門遂執弟子禮從之遊愿中以<lb/>
書謁先生云先生性明而脩行全而潔充之以廣大體<lb/>
之以仁恕精深微妙多極其至漢唐諸儒無近似者至<lb/>
於不言而飲人以和與人並立而使人化如春風發物<lb/>
盖亦莫知其所以然也故讀聖賢之書稍有見識者皆<lb/>
<pb n="KR2g0052_WYG_004-20b"/>
願授經門下以質所疑其愿中之所以心服於先生而<lb/>
善為形容與凡從先生學問者終日相對端坐解説文<lb/>
字未嘗一及雜語晚年以特奏中下科授惠州博羅縣<lb/>
主簿或曰博羅尉紹興二年壬子八月上丁延平郡守<lb/>
周綰命之領袖諸生行釋菜禮有洙泗齗齗氣象焉盖<lb/>
先生之道上得之楊龜山再上則得之河南程夫子一<lb/>
傳而為李延平再傳而為朱紫陽則先生其繼徃開来<lb/>
之人哉其山居有顔樂齋寄傲軒邀月臺獨寐軒白雲<lb/>
<pb n="KR2g0052_WYG_004-21a"/>
亭又池畔有亭曰濯纓每自賦詩黙堂諸公皆有唱和<lb/>
嘗曰士之立朝要以正直忠厚為本正直則朝廷無過<lb/>
失忠厚則天下無怨嗟又曰朝廷大奸不可容朋友小<lb/>
過不可不容若容大奸必亂天下不容小過則無全人<lb/>
又云教化者朝廷之先務亷耻者士人之美節風俗者<lb/>
天下之大事朝廷有教化則士人有亷耻士人有亷耻<lb/>
則天下有風俗或朝廷不務教化而責士人之亷耻士<lb/>
人不尚亷耻而望風俗之美其可得乎又曰君子在朝<lb/>
<pb n="KR2g0052_WYG_004-21b"/>
則天下必治盖君子進則常有亂世之言使人主多憂<lb/>
而善心生故天下所以治小人在朝天下必亂盖小人<lb/>
進則常有治世之言使人主多樂而怠心生故天下所<lb/>
以亂先生之言其體用兼該如此所著詩春秋語孟解<lb/>
説釋例今多不傳其著遵堯録八卷厯言宋之祖宗紹<lb/>
述綱舉目張無漢唐雜覇之未醇君聖臣賢若舜禹遵<lb/>
堯而不變迨乎熈寧之間王安石用事管心鞅法甲倡<lb/>
乙和卒稔禍亂為痛心疾首義激由中言言剴切書成<lb/>
<pb n="KR2g0052_WYG_004-22a"/>
未奏公殁之後七十九年為寧宗嘉定癸酉延平郡守<lb/>
劉允濟上其書於朝乞宣付史館錫諡號至理宗淳祐<lb/>
六年提刑楊棟請諡羅李兩先生七年乃錫諡文質至<lb/>
正三年有沙縣知縣曹道振者輯先生之行實為年譜<lb/>
一卷事雖不詳亦可寓景行之一班焉爾善乎廬陵劉<lb/>
將孫之䟦先生遺稿也其文曰學記曰三王之祭川也<lb/>
先河而後海此之謂務本至哉言乎此師友之定論也<lb/>
考亭朱子出延平李氏延平出豫章羅氏今朱氏之書<lb/>
<pb n="KR2g0052_WYG_004-22b"/>
滿天下豫章延平之遺言緒論未有聞者將孫一來延<lb/>
平適兵革之後慨然求之耆舊間久乃得延平問答其<lb/>
詞語渾樸皆當以三隅反者且自謂不能發揮以文又<lb/>
乆之得豫章家集所傳者寥寥僅見又非延平比益信<lb/>
二先生之所以上接伊洛而下開考亭者或曰其簡也<lb/>
若是道烏乎傳余作而言曰兹道之所以傳也子曰余<lb/>
欲無言又曰文莫吾猶人也躬行君子則吾未之有得<lb/>
言語之道盛而自得之學𨼆矣二先生之自得者有不<lb/>
<pb n="KR2g0052_WYG_004-23a"/>
能得於言也其所以傳朱氏者亦不在於言也朱氏之<lb/>
得於二先生者亦有不能言者也而朱氏之所為言之<lb/>
長者其所授者無二朱氏也朱氏之言不得已而言者<lb/>
也而世之求道者往往必求之言也則吾為斯道慨然<lb/>
於此久矣此集鳩集勞矣寶守尤不易正不必他求而<lb/>
附益之先生之所以為先生者不在此盖嘗拜先生之<lb/>
晬容矣光風霽月玉色金聲劍山青青劍水流清徘徊<lb/>
瞻極何往而不聞金石絲竹之音也是可為善言道南<lb/>
<pb n="KR2g0052_WYG_004-23b"/>
之學者矣是可為善讀豫章先生之集者矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷四<lb/>
</p>
<p>
</p>
  </div>
<div>
<head>閩中理學淵源考卷五</head> <lb/>
    <p>
<pb n="KR2g0052_WYG_005-1a"/>
欽定四庫全書<lb/>
　閩中理學淵源考卷五<lb/>
　　　　　　　　　　廣平府知府李清馥撰<lb/>
　　文靖李延平先生侗學派<lb/>
　按濓洛元公開主靜之宗又伊洛二先生訓門人常<lb/>
　以靜坐嘆其善學厥後龜山遞傳豫章以及延平祖<lb/>
　述師説引學者為入道之根朱子嘗言李先生教人<lb/>
　大抵令於靜中體認大本未發時氣象分明即處事<lb/>
<pb n="KR2g0052_WYG_005-1b"/>
　應物自然中節此乃龜山門下相傳指訣然當時親<lb/>
　炙之時貪聼講論又方好章句訓詁之習不得盡心<lb/>
　於此至今若存若亡無一的實見處辜負教育之意<lb/>
　每一念此未嘗不愧汗沾衣也此文公答何氏叔京<lb/>
　書之語然文公於羅先生靜坐論中又言不可偏求<lb/>
　之靜大約在北宋時程門諸公不無專守靜虚之弊<lb/>
　流及南渡其弊尤深於是掃去聞見只求一心文公<lb/>
　見彼時流風偏弊之漸引伊川只用敬不用靜之語<lb/>
<pb n="KR2g0052_WYG_005-2a"/>
　故起而掲出敬之一字以救末流之差而師門授受<lb/>
　之㫖何曽錯誤後之論學者訾議且上及濓溪主靜<lb/>
　之宗豈不誣哉嘗考朱子他日答張南軒書云來教<lb/>
　謂言靜則溺於虚無此固所當深慮然此二字如佛<lb/>
　氏之論誠有此患若以天理觀之則動之不能無靜<lb/>
　猶靜之不能無動也靜之不能無養猶動之不可不<lb/>
　察也至靜之中盖有動之端焉是乃易所謂見天地<lb/>
　之心而先王之所以至日閉闗盖當此之時則安靜<lb/>
<pb n="KR2g0052_WYG_005-2b"/>
　以養乎此爾固非逺事絶物而偏於靜之謂來教又<lb/>
　謂某言以靜為本不若遂言以敬為本此固然也然<lb/>
　敬字工夫通貫動靜而必以靜為本故某向來輒有<lb/>
　是語今遂易為敬雖若完全然却不見敬之所施有<lb/>
　先有後則亦未得為諦當也西山先生論主靜一條<lb/>
　録此書與二先生靜敬之義叅論先公纂文公語類<lb/>
　亦録此書附後評曰朱子此書於敬靜之義盡矣盖<lb/>
　一動一靜無時不敬而必以靜者為主不專一則不<lb/>
<pb n="KR2g0052_WYG_005-3a"/>
　能直遂不翕聚則不能發散理固如此且當其動時<lb/>
　亦須先一收斂打疊而後應豈可以為動而遽隨之<lb/>
　此皆所謂主靜之㫖而持敬之要也<hi>馥</hi>謹按周子主<lb/>
　靜之義考之二先生所論朱子所辨晰西山所録先<lb/>
　公所纂述闡發精確如此説靜方不入於空寂大學<lb/>
　定而後能靜亦是從收歛凝定説起此洙泗㣲言周<lb/>
　程之所以淵源於此者羅李朱遞相授受後先一轍<lb/>
　朱子後來每説持敬者救時之弊而平昔論學亦未<lb/>
<pb n="KR2g0052_WYG_005-3b"/>
　嘗擯却靜之一字而指斥其禪宗惟在學者善觀之<lb/>
　或疑觀未發前氣象多鄰于空寂者豈知李先生嘗<lb/>
　曰黙坐澄心體認天理此正用未發前功失曰黙坐<lb/>
　澄心即存養曰體認天理即省察此從事戒懼慎獨<lb/>
　之功者也文公嘗曰舊聞李先生曰人固有無喜怒<lb/>
　哀樂之時然謂之未發則不可言無主也觀此則是<lb/>
　中有所主非戒懼慎獨之功不可又曰先言慎獨然<lb/>
　後及中和此意亦嘗言之此則戒懼慎獨後方能養<lb/>
<pb n="KR2g0052_WYG_005-4a"/>
　成此中和心體是又從事大本大原完養深厚周宻此<lb/>
　子朱子所述見答于林擇之書<lb/>
國朝栢鄉魏貞菴先生嘗言延平平日存養省察之功<lb/>
　未有所遺正合戒懼慎獨之學又先公曽言周子主<lb/>
　靜之義曰人言靜故無欲而不知無欲故靜也知靜<lb/>
　故無欲則必專其功于靜專其功于靜者釋老之學<lb/>
　也無欲故靜則必如聖門所謂戒謹恐懼以完其未<lb/>
　發之中而後可吾儒之學也延平先生論學本㫖遞<lb/>
<pb n="KR2g0052_WYG_005-4b"/>
　相師授自有本末不出戒懼慎獨之義朱子輓先生<lb/>
　詩曰河洛傳心後毫釐復易差淫辭方眩俗夫子獨<lb/>
　名家意彼時流弊已然矣後世託言心學者可無辨乎<lb/>
　　　文靖李延平先生侗<lb/>
李先生諱侗字愿中南劍州劍浦人年二十四聞郡人<lb/>
羅公從彦得河洛之學於龜山楊文靖公之門以書謁<lb/>
之遂往師焉初見時終日相對靜坐只説文字未嘗及<lb/>
一雜語羅公極好靜坐先生退入室中亦靜坐羅公令<lb/>
<pb n="KR2g0052_WYG_005-5a"/>
靜中看喜怒哀樂未發前氣象而求所謂中者乆之<lb/>
而知天下之大本真有在乎是也由是操存益固涵養<lb/>
益熟觸處洞然發必中節從之累年授春秋中庸語孟<lb/>
之説既而屏居山田結廬水竹之間謝絶世故餘四十<lb/>
年簞瓢屢空怡然自適其事親從兄有人所難能者閨<lb/>
門内外肅穆若無人聲而衆事自理生事素薄而處之<lb/>
有道凡親故鄰里貧不能婚嫁者節衣食以賑助之長<lb/>
者事之盡禮少者賤者接之盡道其答問後學窮晝夜<lb/>
<pb n="KR2g0052_WYG_005-5b"/>
不倦隨其淺深必語以反身自得而可入于聖賢之域<lb/>
嘗謂學者曰學問不在多言但黙坐澄心體認天理則<lb/>
雖一毫私欲之發亦退聼矣又曰學者之病在於未有<lb/>
洒然氷解凍釋處縱有力持守不過茍免顯然尤悔而<lb/>
已若此者恐未足道也其語中庸則曰聖賢之所以開<lb/>
悟後學者無遺䇿矣而所謂喜怒哀樂之未發謂之中<lb/>
者又一篇之要指也必也體之於身實見是理如顔子<lb/>
之嘆卓然若有所見而不違乎心目之間然後擴充而<lb/>
<pb n="KR2g0052_WYG_005-6a"/>
往無所不通語春秋則曰春秋一事各是發明一例如<lb/>
觀山水徙步而形勢不同不可拘以一法又嘗曰讀書<lb/>
者知其所言莫非吾事而即吾身以求之則凡聖賢所<lb/>
至而吾所未至者皆可知矣若直以文字求之悦其詞<lb/>
義以資誦説其不為玩物喪志者㡬希以故未嘗為講<lb/>
解文字然其辨析精微毫釐畢察嘗以黄魯直所稱周<lb/>
濓溪胸中灑落如光風霽月為善形容有道氣象學者<lb/>
存此於胸中庶㡬遇事廓然而義理少進又云講學切<lb/>
<pb n="KR2g0052_WYG_005-6b"/>
在深濳縝宻然後氣味深長蹊徑不差若概以理一而<lb/>
不察乎其分之殊此學者所以流於疑似亂真之説而<lb/>
不知也朱韋齋松與先生為同門友嘗與沙縣鄧廸語<lb/>
及先生曰愿中如氷壺秋月瑩徹無瑕非吾曹所及遂<lb/>
命朱晦菴往師焉後晦菴撰先生行狀稱先生資禀勁<lb/>
特氣節豪邁充養完粹無復圭角精純之氣達于面目<lb/>
色温言厲神定氣和語黙動靜端詳閑泰自然之中若<lb/>
有成法平居恂恂於事若無甚可否及其酬酢事變斷<lb/>
<pb n="KR2g0052_WYG_005-7a"/>
以義理則有截然不可犯者蚤歳聞道即棄塲屋超然<lb/>
逺引若無意于當世然憂時論事感激動人其論治道<lb/>
必以明天理正人心崇節義勵亷耻為先本末具備可<lb/>
舉而行異端之學無所入於其心然一聞其説則實知<lb/>
其詖淫邪遁之所以然而辨之於錙銖毫忽之間盖其<lb/>
徳純道備學術通明既不求知於世亦未嘗輕以語人<lb/>
庶㡬乎遯世不見知而不悔者年七十有一卒諡文靖<lb/>
學者稱延平先生生平不著書不作文所傳有延平問<lb/>
<pb n="KR2g0052_WYG_005-7b"/>
答及語録行世子友直信甫皆舉進士信甫見家學理<lb/>
宗朝追贈諡文靖萬厯四十二年從祀孔廟<lb/>
國朝康熈四十五年從學臣沈涵之請<lb/>
賜御書靜中氣象四大字匾于祠<hi>行狀南誌銘  道  源委</hi>　<hi>宋史閩書</hi>
　　書<lb/>
　　　初見羅豫章先生書<lb/>
侗聞之天下有三本焉父生之師教之君治之闕其一<lb/>
則本不立古之聖賢莫不有師其肄業之勤惰涉道之<lb/>
<pb n="KR2g0052_WYG_005-8a"/>
淺深求益之先後若存若亡其詳不可得而考惟洙泗<lb/>
之問七十二弟子之徒議論問答具在方冊有足稽焉<lb/>
是得夫子而益明也孟氏之後道失所傳枝分派别自<lb/>
立門户天下真儒不復見於世其聚徒成羣所以相傳<lb/>
授者句讀文義而已耳謂之熄焉可也恭惟先生鄉丈<lb/>
服膺龜山之講席有年矣况嘗及伊川先生之門得不<lb/>
傳於千五百歳之後性明而修行完而潔擴之以廣大<lb/>
體之以仁恕精深微妙各極其至漢唐諸儒無近似者<lb/>
<pb n="KR2g0052_WYG_005-8b"/>
至於不言而飲人以和與人並立而使人化如春風發<lb/>
物盖亦莫知其所以然也凡讀聖賢之書粗有識見者<lb/>
孰不願得受經門下以質所疑至於異論之人固當置<lb/>
而勿論也侗之愚鄙徒以習舉子業不得服役於門下<lb/>
今日拳拳欲求教於先生者以謂所求有大於利禄也<lb/>
抑侗聞之道之可以治心猶食之充饑衣之禦寒也身<lb/>
有廹於饑寒之患者遑遑焉為衣食之謀造次顛沛未<lb/>
始忘也至於心之不治有沒世不知慮者豈愛心不若<lb/>
<pb n="KR2g0052_WYG_005-9a"/>
口體哉弗思甚矣侗不量資質之陋妄意於此徒以祖<lb/>
父以儒學起家不忍墜箕裘之業孳孳矻矻為利禄之<lb/>
學兩終星紀雖知真儒有作聞風而起固不若先生親<lb/>
炙之得於動靜語黙之間目擊而意㑹也今生二十有<lb/>
四歳矣茫乎未有所止燭理不明而是非無以辯宅心<lb/>
不廣而喜怒易以揺操履不完而悔恡多精神不克而<lb/>
智巧襲揀焉而不淨守焉而不敷朝夕恐懼不啻猶饑<lb/>
寒切身者求充饑禦寒之具也不然安敢以不肖之身<lb/>
<pb n="KR2g0052_WYG_005-9b"/>
為先生長者之累哉<lb/>
　　　與教授公書<lb/>
侗塊處山樊絶無曩昔師友不聞道義之訓朝夕兀坐<lb/>
頼天之靈尚得以舊學尋繹以警釋貧憊而已其他亦<lb/>
何足言苦於無侣可以縱歩前造齋館以承近日餘論<lb/>
臨紙馳情<lb/>
　　　又與教授公書<lb/>
侗塊處山間絶無過從頼有經史中古人心迹可以探<lb/>
<pb n="KR2g0052_WYG_005-10a"/>
賾雖粗能遣釋朝夕然離羣索居不自知其過者亦多<lb/>
矣尚何敢疏一二於吾兄者邪忽得不外指示所志一<lb/>
一諦思足見别後造道之深欽服欽服侗文采鄙拙未<lb/>
嘗輙敢發一語近為朋遊見廹有一二小詩輙不揆録<lb/>
去求教取笑而已非敢以報來辱也便次有以警誨者<lb/>
千萬勿恡至懇至懇<lb/>
　　　與羅博文書<lb/>
元晦進學甚力樂善畏義吾黨鮮有晚得此人商量所<lb/>
<pb n="KR2g0052_WYG_005-10b"/>
疑甚慰又曰此人極頴悟力行可畏講學極造其微處<lb/>
某因此追求有所省渠所論難處皆是操戈入室須從<lb/>
原頭體認來所以好説話某昔於羅先生得入處後無<lb/>
朋友㡬放倒了得渠如此極有益渠初從源頭善處下<lb/>
工夫來故皆就裏面體認今既論難見儒者路脉極能<lb/>
指其差誤之處自見羅先生來未見有如此者又云此<lb/>
人别無他事一味潛心於此初講學時頗為道理所縳<lb/>
今漸能融釋於日用處一意下工夫若於此漸熟則體用<lb/>
<pb n="KR2g0052_WYG_005-11a"/>
合矣此道理全在日用處熟若靜處有而動處無即非矣<lb/>
　　　與劉平甫書<lb/>
學問之道不在於多言但黙坐澄心體認天理若真有<lb/>
所見雖一毫私欲之發亦自退聽矣乆乆用力於此庶<lb/>
㡬漸明講學始有力也<lb/>
　　　又與劉平甫書<lb/>
大率有疑處須靜坐體究人倫必明天理必察於日用<lb/>
處著力可見端緒在勉之爾<lb/>
<pb n="KR2g0052_WYG_005-11b"/>
　　答問上<lb/>
丁丑六月二十六日書云承諭涵養用力處足見近來<lb/>
好學之篤也甚慰甚慰但常存此心勿為他事所勝即<lb/>
欲慮非僻之念自不作矣孟子有夜氣之説更熟味之<lb/>
當見涵養用力處也於涵養處着力正是學者之要若<lb/>
不如此存養終不為己物也更望勉之<lb/>
戊寅七月十七日書云某村居一切只如舊有不可不<lb/>
應接處又難廢墮但靳靳度日爾朝夕無事齒髪已邁<lb/>
<pb n="KR2g0052_WYG_005-12a"/>
筋力漸不如昔所得於師友者往來於心求所以脱然<lb/>
處竟未得力頗以是懼爾<lb/>
春秋且將諸家熟看以胡文定解為凖玩味乆必自有<lb/>
㑹心處卒㸔不得也伊川先生云春秋大義數十炳如<lb/>
日星所易見也唯微辭奥㫖時措從宜者所難知爾更<lb/>
須詳考其事又玩味所書抑揚予奪之處看如何積道<lb/>
理多庶漸見之大率難得學者無相啓發處終憒憒不<lb/>
灑落爾<lb/>
<pb n="KR2g0052_WYG_005-12b"/>
問吾十有五而志于學一章横渠先生曰常人之學日<lb/>
益而莫自知也仲尼行著習察異于他人故自十五至<lb/>
於七十化而知裁其進徳之盛者與伊川先生曰孔子<lb/>
生而知之自十五至七十進徳直有許多節次者聖人<lb/>
未必然亦只是為學者立下一法盈科而後進不可差<lb/>
次須是成章乃達兩説未知孰是先生曰此一叚二先<lb/>
生之説各發明一義意思深長横渠云化而知裁伊川<lb/>
云盈科而後進不成章不達皆是有力處更當深體之<lb/>
<pb n="KR2g0052_WYG_005-13a"/>
可爾某竊以謂聖人之道中庸立言常以中人為説必<lb/>
十年乃一進者若使困而知學積十年之乆日孳孳而<lb/>
不倦是亦可以變化氣質而必一進也若以鹵莽滅裂<lb/>
之學而不用心焉雖十年亦只是如此則是自暴自棄<lb/>
之人爾言十年之漸次所以警乎學者雖中才於夫子<lb/>
之道皆可積習勉力而至焉聖人非不可及也不知更<lb/>
有此意否<lb/>
問或問禘之説一章伊川以此章屬之上文曰不知者<lb/>
<pb n="KR2g0052_WYG_005-13b"/>
蓋為魯諱知夫子不欲觀之説則天下萬物各正其名<lb/>
其治如指諸掌也或以為此魯君所當問而不問或人<lb/>
不當問而問之故夫子以為不知所以微諷之也餘如<lb/>
伊川説云龜山引禮記禘嘗之義大矣治國之本也不<lb/>
可不知也明其義者君也能其事者臣也不明其義君<lb/>
道不全不能其事為臣不全非或人可得而知也其為<lb/>
義大豈度數云乎哉蓋有至賾存焉知此則於天下乎<lb/>
何有此數説不審孰是先生曰詳味禘自既灌以下至<lb/>
<pb n="KR2g0052_WYG_005-14a"/>
指其掌看夫子所指意處如何却將前後數説皆包在<lb/>
其中似於意思稍盡又未知然否<lb/>
問子曰參乎吾道一以貫之曽子曰唯子出門人問曰<lb/>
何謂也曽子曰夫子之道忠恕而已矣熹謂曽子之學<lb/>
主於誠身其於聖人之日用觀省而服習之蓋已熟矣<lb/>
惟未能即此以見夫道之全體則不免疑其有二也然<lb/>
用力之乆而亦將有以自得故夫子以一以貫之之語<lb/>
告之葢當其可也曽子於是黙會其㫖故門人有問而<lb/>
<pb n="KR2g0052_WYG_005-14b"/>
以忠恕告之蓋以夫子之道不離乎日用之間自其盡<lb/>
已而言則謂之忠自其及物而言則謂之恕莫非大道<lb/>
之全體雖變化萬殊於事為之末而所以貫之者未嘗<lb/>
不一也然則夫子所以告曽子曽子所以告其門人豈<lb/>
有異㫖哉而或者以為忠恕未足以盡一貫之道曽子<lb/>
姑以違道不逺者告其門人使知入道之端恐未曽盡<lb/>
曽子之意也如子思之言忠恕違道不逺乃是示人以<lb/>
入道之端如孟子之言行仁義曾子之稱夫子乃所謂<lb/>
<pb n="KR2g0052_WYG_005-15a"/>
由仁義行者也先生曰伊川先生有言曰維天之命於<lb/>
穆不已忠也乾道變化各正性命恕也體會于一人之<lb/>
身不過只有盡己及物之心而已曾子於日用處夫子<lb/>
自有以見之恐其未必覺此亦是一貫之理故卒然問<lb/>
曰參乎吾道一以貫之曽子於是領㑹而有得焉輙應<lb/>
之曰唯忘其所以言也東坡所謂口耳俱喪者亦佳至<lb/>
於答門人之問只是發其心耳豈有二耶若以謂聖人<lb/>
一以貫之之道其精微非門人之問所可告姑以忠恕<lb/>
<pb n="KR2g0052_WYG_005-15b"/>
答之恐聖賢之心不如是之支也如孟子稱堯舜之道<lb/>
孝弟而已人皆足以知之但合内外之道使之體用一<lb/>
源顯微無間精粗不二滚同盡是此理則非聖人不能<lb/>
是也中庸曰忠恕違道不逺特起此以示人相近處然<lb/>
不能貫之則忠恕自是一忠恕爾<lb/>
十一月十三日書云吾人大率坐此窘窶百事驅遣不<lb/>
行唯於稍易處處之為庶㡬爾某村居兀坐一無所為<lb/>
亦以窘廹遇事窒塞處多毎以古人貧甚極難堪處自<lb/>
<pb n="KR2g0052_WYG_005-16a"/>
體即啜菽飲水亦自有餘矣夫復何言<lb/>
來諭以為人心之既放如木之既伐心雖既放然夜氣<lb/>
所息而平旦之氣生焉則其好惡猶與人相近木雖既<lb/>
伐然雨露所滋而萌蘖生焉則猶有木之性也恐不用<lb/>
如此説大凡人理義之心何嘗無唯持守之即在爾若<lb/>
於旦晝間不至梏亡則夜氣存矣夜氣存則平旦之氣未<lb/>
與物接之時湛然虚明氣象自可見此孟子發此夜氣<lb/>
之説於學者極有力若欲涵養須於此持守可爾恐不<lb/>
<pb n="KR2g0052_WYG_005-16b"/>
須説心既放木既伐恐又似隔截爾如何如何<lb/>
己卯六月二十二日書云聞不輟留意於經書中縱未<lb/>
深自得亦可以驅遣俗累氣象自安閑也<lb/>
己卯長至後三日書云今學者之病所患在於未有洒<lb/>
然氷解凍釋處縱有力持守不過只是茍免顯然尤悔<lb/>
而已似此恐皆不足道也<lb/>
庚辰五月八日書云某晚景别無他唯求道之心甚切<lb/>
雖間能窺測一二竟未有洒落處以此兀坐殊憒憒不<lb/>
<pb n="KR2g0052_WYG_005-17a"/>
快昔時朋友絶無人矣無可告語安得不至是耶可歎<lb/>
可懼示諭夜氣説甚詳亦只是如此切不可更生枝節<lb/>
尋求即恐有差大率吾輩立志已定若看文字心慮一<lb/>
澄然之時略綽一見與心會處便是正理若更生疑即<lb/>
恐滯礙伊川語録中有記明道嘗在一倉中坐見廊柱<lb/>
多因黙數之疑以為未定屢數愈差遂至令一人敲柱<lb/>
數之乃與初黙數之數合正謂此也夜氣之説所以於<lb/>
學者有力者須是兼旦晝存養之功不至梏亡即夜氣<lb/>
<pb n="KR2g0052_WYG_005-17b"/>
清若旦晝間不能存養即夜氣何有疑此便是日月至<lb/>
焉氣象也某曩時從羅先生學問終日相對靜坐只説<lb/>
文字未嘗及一雜語先生極好靜坐某時未有知退入<lb/>
室中亦只靜坐而已先生令靜中看喜怒哀樂未發之<lb/>
謂中未發時作何氣象此意不唯於進學有力兼亦是<lb/>
養心之要元晦偶有心恙不可思索更於此一句内求<lb/>
之靜坐㸔如何往往不能無補也<lb/>
承恵示濓溪遺文與頴濵語孟極荷愛厚不敢忘不敢<lb/>
<pb n="KR2g0052_WYG_005-18a"/>
忘通書向亦曽見一二但不曽得見全本今乃得一見<lb/>
殊慰卑抱也二蘇語孟說儘有可商論處俟他日見靣<lb/>
論之嘗愛黄魯直作濓溪詩序云舂陵周茂叔人品甚<lb/>
高胸中洒落如光風霽月此句形容有道者氣象絶佳<lb/>
胸中洒落即作為盡洒落矣學者至此雖甚逺亦不可<lb/>
不常存此體段在胸中庶幾遇事廓然於道理方少進<lb/>
願更存養如此<lb/>
羅先生山居詩某記不全今只據追思得者録去顔樂<lb/>
<pb n="KR2g0052_WYG_005-18b"/>
齋詩云山染嵐光帶日黄蕭然茅屋枕池塘自知寡與<lb/>
真堪笑頼有顔瓢一味長池畔亭曰濯纓詩云擬把冠<lb/>
纓掛墻壁等閒窺影自相酬邀月臺詩云矮作墻垣小<lb/>
作臺時邀明月瀉襟懐夜深獨有長庚伴不許庸人取<lb/>
次來又有獨寐榻白雲亭詩皆忘記白雲亭坐處望見<lb/>
先生母氏墳故名某向日見先生將出此詩邀月臺詩<lb/>
後兩句不甚愜意嘗妄意云先生可改下兩句不甚渾<lb/>
然先生别云也知鄰鬭非吾事且把行藏付酒杯蓋當<lb/>
<pb n="KR2g0052_WYG_005-19a"/>
作此數絶時正靖康間也<lb/>
聞召命不至復有指揮今來亦執前說辭之甚佳葢守<lb/>
之已定自應如此縱煎廹擾擾何與我事若於義可行<lb/>
便脫然一徃亦可也某嘗以謂遇事若能無毫髪固滯<lb/>
便是洒落即此心廓然大公無彼己之偏倚庶幾於道<lb/>
理一貫若見事不徹中心未免微有偏倚即渉固滯皆<lb/>
不可也未審元晦以為如何為此說者非理道明心與<lb/>
氣合未易可以言此不然只是說也<lb/>
<pb n="KR2g0052_WYG_005-19b"/>
庚辰七月書云某自少時從羅先生學問彼時全不渉<lb/>
世故未有所入聞先生之言便能用心静處尋求至今<lb/>
淟泊憂患磨滅甚矣四五十年間毎遇情意不可堪處<lb/>
即猛省提掇以故初心未嘗忘廢非不用力而迄於今<lb/>
更無進步處常竊静坐思之疑於持守及日用儘有未<lb/>
合處或更有關鍵未能融釋也向來嘗與夏丈言語間<lb/>
稍無間因得一次舉此意質之渠乃以釋氏之語來相<lb/>
淘終有纎巧打訛處全不是吾儒氣味㫖意大段各别<lb/>
<pb n="KR2g0052_WYG_005-20a"/>
當俟他日相見劇論可知大率今人與古人學殊不同<lb/>
如孔門弟子羣居終日切磨又有夫子為之依歸日用<lb/>
間相觀感而化者甚多恐於融釋而脫落處非言説可<lb/>
及也不然子貢何以謂夫子之言性與天道不可得而<lb/>
聞耶元晦更潛心於此勿以老邁為戒而怠於此道為<lb/>
望<lb/>
所云見語録中有仁者渾然與物同體一句即認得西<lb/>
銘意㫖所見路脉甚正宜以是推廣求之然要見一視<lb/>
<pb n="KR2g0052_WYG_005-20b"/>
同仁氣象却不難湏是理㑹分殊雖毫髪不可失方是<lb/>
儒者氣象<lb/>
又云便是日月至焉氣象一段某之意只謂能存養者<lb/>
積久亦可至此若比之不違氣象又迥然别也今之學<lb/>
者雖能存養知有此理然旦晝之間一有懈焉遇事應<lb/>
接舉處不覺打發機械即離間而差矣雖存養熟理道<lb/>
明習氣漸爾銷鑠道理油然而生然後可進亦不易也<lb/>
來諭以謂能存養者無時不在不止日月至焉若如此<lb/>
<pb n="KR2g0052_WYG_005-21a"/>
時却似輕㸔了也如何<lb/>
某兀坐於此朝無一事若可以一來甚佳致千萬意如<lb/>
此然又不敢必覬恐侍旁乏人老人或不樂即未可更<lb/>
須於此審處之某尋常處事毎值情意廹切處即以輕<lb/>
重本末處之似少悔吝願於出處間更體此意<lb/>
問性相近也習相逺也二程先生謂此言氣質之性非<lb/>
性之本尹和靖云性一也何以言相近葢由習相逺而<lb/>
為言熹按和靖之意云性一也則正是言性之本萬物<lb/>
<pb n="KR2g0052_WYG_005-21b"/>
之一源處所以云近但對逺而言非實有異品而相近<lb/>
也竊謂此説意稍渾全不知是否先生曰尹和靖之説<lb/>
雖渾全然却似没話可説學者無着力處恐須如二先<lb/>
生謂此言氣質之性使人思索體認氣質之説道理如<lb/>
何為有力爾蓋氣質之性不究本源又由習而相逺政<lb/>
要玩此曲折也<lb/>
問太極動而生陽先生嘗曰此只是理做已發㸔不得<lb/>
熹疑既言動而生陽即與復卦一陽生而見天地之心<lb/>
<pb n="KR2g0052_WYG_005-22a"/>
何異竊恐動而生陽即天地之喜怒哀樂發處於此即<lb/>
見天地之心二氣交感化生萬物即人物之喜怒哀樂<lb/>
發處於此即見人物之心如此做兩節㸔不知得否先<lb/>
生曰太極動而生陽至理之源只是動静闔闢至於終<lb/>
萬物始萬物亦只是此理一貫也到得二氣交感化生<lb/>
萬物時又就人物上推亦只是此理中庸以喜怒哀樂<lb/>
未發已發言之又就人身上推尋至於見得大本達道<lb/>
處又滚同只是此理此理就人身上推尋若不於未發<lb/>
<pb n="KR2g0052_WYG_005-22b"/>
已發處㸔即何縁知之蓋就天地之本源與人物上推<lb/>
來不得不異此所以於動而生陽難以為喜怒哀樂已<lb/>
發言之在天地只是理也今欲作兩節㸔切恐差了復<lb/>
卦見天地之心先儒以為静見天地之心伊川先生以<lb/>
為動乃見此恐便是動而生陽之理然於復卦發出此<lb/>
一段示人又於初爻以顔子不逺復為言此只要示人<lb/>
無間斷之意人與天理一也就此理上皆収攝來與天<lb/>
地合其徳與日月合其明與四時合其序與鬼神合其<lb/>
<pb n="KR2g0052_WYG_005-23a"/>
吉凶皆其度内爾妄測度如此未知元晦以為如何有<lb/>
疑更容他日得見劇論語言既拙又無文采似發脱不<lb/>
出也元晦可意㑹稍詳之㸔理道通否<lb/>
辛巳上元日書云昔嘗得之師友緒餘以謂學問有未<lb/>
愜適處只求諸心若反身而誠清通和樂之象見即是<lb/>
自得處更望勉力以此而已<lb/>
承諭近日學履甚適向所耽戀不洒落處今已漸融釋<lb/>
此便是道理進之效甚善甚善思索有窒礙及於日用<lb/>
<pb n="KR2g0052_WYG_005-23b"/>
動静之間有拂戾處便於此致思求其所以然者久之<lb/>
自循理爾<lb/>
五十知天命一句三先生之説皆不敢輕㸔某尋常㸔<lb/>
此數句竊以謂人之生也自少壯至於老耄血氣盛衰<lb/>
消長自不同學者若循其理不為其所使則聖人之言<lb/>
自可以馴致但聖賢所至處淺深之不同爾若五十矣<lb/>
尚昧於所為即大不可也横渠之説似有此意試一思<lb/>
索㸔如何<lb/>
<pb n="KR2g0052_WYG_005-24a"/>
承録示韋齋記追往念舊令人凄然某中間所舉中庸<lb/>
終始之説元晦以為肫肫其仁淵淵其淵浩浩其天即<lb/>
全體是未發底道理惟聖人盡性能然若如此㸔即於<lb/>
全體何處不是此氣象苐此無甚氣味爾某竊以謂肫<lb/>
肫其仁以下三句乃是體認到此逹天徳之效處就喜<lb/>
怒哀樂未發處存養至見此氣象儘有地位也某嘗見<lb/>
吕芸閣與伊川論中説吕以為循性而行無往而非禮<lb/>
義伊川以謂氣味殊少吕復書云云政謂此爾大率論<lb/>
<pb n="KR2g0052_WYG_005-24b"/>
文字切在深潛縝宻然後蹊徑不差釋氏所謂一超直<lb/>
入如來地恐其失處正坐此不可不辨<lb/>
某衰晚碌碌只如舊所恨者中年以來即為師友捐棄<lb/>
獨學無助又渉世故沮困殆甚尚存初心有端緒之可<lb/>
求時時見於心目爾<lb/>
壬午四月二十二日書云吾儕在今日止可於僻寂處<lb/>
草木衣食茍度此歲月為可他一切置之度外惟求進<lb/>
此學問為庶幾耳若欲進此學須是盡放棄平日習氣<lb/>
<pb n="KR2g0052_WYG_005-25a"/>
更鞭䇿所不及處使之脱然有自得處始是道理少進<lb/>
承諭應接少暇即體究方知以前皆是低㸔了道理此<lb/>
乃知覺之效更在勉之有所疑便中無惜詳及庶幾彼<lb/>
此得以自警也<lb/>
壬午五月十四日書云承諭處事擾擾便似内外離絶<lb/>
不相該貫此病可於静坐時收攝將來㸔是如何便如<lb/>
此就偏着處理會久之知覺即漸漸可就道理矣更望<lb/>
勉之也<lb/>
<pb n="KR2g0052_WYG_005-25b"/>
壬午六月十一日書云承諭仁一字條陳所推測處足<lb/>
見日來進學之力甚慰某嘗以謂仁字極難講説只㸔<lb/>
天理統體便是更心字亦難指説唯認取發用處是心<lb/>
二字須要體認得極分明方可下工夫仁字難説論語<lb/>
一部只是説與門弟子求仁之方知所以用心庶幾私<lb/>
欲沉天理見則知仁矣如顔子仲弓之問聖人所以答<lb/>
之之語皆其要切用力處也孟子曰仁人心也心體通<lb/>
有無貫幽明無不包括與人指示於發用處求之也又<lb/>
<pb n="KR2g0052_WYG_005-26a"/>
曰仁者人也人之一體便是天理無所不備具若合而<lb/>
言之人與仁之名亡則渾是道理也來諭以謂仁是心<lb/>
之正理能發能用底二箇端緒如胎育包涵其中生氣<lb/>
無不純備而流動生發自然之機又無頃刻停息憤盈<lb/>
發洩觸處貫通體用相循初無間斷此説推擴得甚好<lb/>
但又云人之所以為人而異乎禽獸者以是而已若犬<lb/>
之性牛之性則不得而與焉若如此説恐有礙蓋天地<lb/>
中所生物本源則一雖禽獸草木生理亦無頃刻停息<lb/>
<pb n="KR2g0052_WYG_005-26b"/>
間斷者但人得其秀而最靈五常中和之氣所聚禽獸<lb/>
得其偏而已此其所以異也若謂流動發生自然之機<lb/>
與夫無頃刻停息間斷即禽獸之體亦自如此若以為<lb/>
此理唯人獨得之即恐推測體認處未精於他處便有<lb/>
差也又云須體認到此純一不雜處方見渾然與物同<lb/>
體氣象一叚語却無病又云從此推出分殊合宜處便<lb/>
是義以下數句莫不由此而仁一以貫之蓋五常百行<lb/>
無往而非仁也此説大槩是然細推之却似不曽體認<lb/>
<pb n="KR2g0052_WYG_005-27a"/>
得伊川所謂理一分殊龜山云知其理一所以為仁知<lb/>
其分殊所以為義之意蓋全在知字上用着力也謝上<lb/>
蔡語録云不仁便是死漢不識痛癢了仁字只是有知<lb/>
覺了了之體段若於此不下工夫令透徹即何縁見得<lb/>
本源毫髪之分殊哉若於此不了了即體用不能兼舉<lb/>
矣此正是本源體用兼舉處人道之立正在於此仁之<lb/>
一字正如四德之元而仁義二字正如立天道之隂陽<lb/>
立地道之柔剛皆包攝在此二字爾大抵學者多為私<lb/>
<pb n="KR2g0052_WYG_005-27b"/>
欲所分故用力不精不見其效若欲於此進歩須把斷<lb/>
諸頭路静坐黙識使之泥滓漸漸消去方可不然亦只<lb/>
是説也更熟思之<lb/>
某幸得早從羅先生遊自少時粗聞端緒中年一無佽<lb/>
助為世事淟汨者甚矣所幸比年來得吾元晦相與講<lb/>
學於頽惰中復此激發恐庶幾於晚境也何慰如之<lb/>
封事熟讀數過立意甚佳今日所以不振立志不定事<lb/>
功不成者正坐此以和議為名爾書中論之甚善見前<lb/>
<pb n="KR2g0052_WYG_005-28a"/>
此赦文中有和議處一條又有事廹許便宜從事之語<lb/>
蓋皆持兩端使人心疑也要之斷然不可和自整頓綱<lb/>
紀以大義斷之以示天下向背立為國是可爾此處更<lb/>
可引此又許便宜從事處更下數語以暁之如何某不<lb/>
能文不能下筆也封事中有少疑處已用貼紙貼出矣<lb/>
更詳之明道語云治道在於修己責任求賢封事中此<lb/>
意皆有之矣甚善吾儕雖在山野憂世之心但無所伸<lb/>
爾亦可早發去為佳<lb/>
<pb n="KR2g0052_WYG_005-28b"/>
謝上蔡語極好玩味蓋渠皆是於日用上下工夫又言<lb/>
語只平説尤見氣味深長今已抄得一本矣謹以奉内<lb/>
恐亦好看也<lb/>
問熹昨妄謂仁之一字乃人之所以為人而異乎禽獸<lb/>
者先生不以為然熹因以先生之言思之而得其説復<lb/>
求正於左右熹竊謂天地生萬物本乎一源人與禽獸<lb/>
草木之生莫不具有此理其一體之中即無絲毫欠剩<lb/>
其一氣之運亦無頃刻停息所謂仁也<hi>先生批云有有血氣者有無血</hi>
<pb n="KR2g0052_WYG_005-29a"/>
<hi>氣者更體究此處</hi>但氣有清濁故稟有偏正惟人得其正故能<lb/>
知其本具此理而存之而見其為仁物得其偏故雖具<lb/>
此理而不自知而無以見其為仁然則仁之為仁人與<lb/>
物不得不同知人之為人而存之人與物不得不異故<lb/>
伊川夫子既言理一分殊而龜山又有知其理一知其<lb/>
分殊之説而先生以為全在知字上用着力恐亦是此<lb/>
意也<hi>先生勾出批云以上文大概得之它日更用熟講體認</hi>不知果是如此否又<lb/>
詳伊川之語推測之竊謂理一而分殊此一句言理之<lb/>
<pb n="KR2g0052_WYG_005-29b"/>
本然如此全在性分之内本體未發時看<hi>先生抹出批云須是兼本</hi>
<hi>體已發未發時看合内外為可</hi>合而言之則莫非此理然其中無一物<lb/>
之不該便自有許多差别雖散殊錯糅不可名狀而纎<lb/>
㣲之間同異畢顯所謂理一而分殊也知其理一所以<lb/>
為仁知其分殊所以為義此二句乃是於發用處該攝<lb/>
本體而言因此端緒而下工夫以推尋之處也蓋理一<lb/>
而分殊一句正如孟子所云必有事焉之處而下文兩<lb/>
句即其所以有事乎此之謂也<hi>先生抹出批云恐不須引孟子説以證之孟子</hi>
<pb n="KR2g0052_WYG_005-30a"/>
<hi>之説若以㣲言恐下工夫處落空如釋氏然孟子之説亦無𨼆顯精粗之間今録謝上蔡一説於後玩味之即</hi>
<hi>無時不是此理也此説極有力</hi>大抵仁字正是天理流動之機以其包<lb/>
容和粹涵育融漾不可名貎故特謂之仁其中自然文<lb/>
理密察各有定體處便是義只此二字包括人道已盡<lb/>
義固不能出乎仁之外仁亦不離乎義之内也然則理<lb/>
一而分殊者乃是本然之仁義<hi>先生勾斷批云推測到此一段甚宻為得之加</hi>
<hi>以涵養何患不見道也甚慰甚慰</hi>前此乃以從此推出分殊合宜處為<lb/>
義失之逺矣又不知如此上所推測又還是否更乞指<lb/>
<pb n="KR2g0052_WYG_005-30b"/>
教先生曰謝上蔡云吾常習忘以養生明道曰施之養<lb/>
則可於道則有害習忘可以養生者以其不留情也學<lb/>
道則異於是必有事焉勿正何謂乎且出入起居寧無<lb/>
事者正心待之則先事而迎忘則渉乎去念助則近於<lb/>
留情故聖人心如鑑所以異於釋氏心也上蔡録明道<lb/>
此語於學者甚有力蓋尋常於静處體認下工夫即於<lb/>
閙處使不着蓋不曽如此用功也自非謝先生確實於<lb/>
日用處下工夫即恐明道此語亦未必引得出來此語<lb/>
<pb n="KR2g0052_WYG_005-31a"/>
録所以極好玩索近方看見如此意思顯然元晦於此<lb/>
更思看如何唯於日用處便下工夫或就事上便下工<lb/>
夫庶幾漸可合為己物不然只是説也某輒妄意如此<lb/>
如何如何<lb/>
問熹又問孟子養氣一章向者雖䝉曲折面誨而愚意<lb/>
竟未見一總會處近日求之頗見大體只是要得心氣<lb/>
合而已故説持其志無暴其氣必有事焉而勿正心勿<lb/>
忘勿助長也皆是𦂳切處只是要得這裏所存主處分<lb/>
<pb n="KR2g0052_WYG_005-31b"/>
明則一身之氣自然一時奔凑翕聚向這裏來存之不<lb/>
已及其充積盛滿睟面盎背便是塞乎天地氣象非求<lb/>
之外也如此則心氣合一不見其間心之所向全氣隨<lb/>
之雖加齊之卿相得行道焉亦沛然行其所無事而已<lb/>
何動心之有易曰直方大不習無不利而文言曰敬義<lb/>
立而徳不孤則不疑其所行也正是此理不審先生以<lb/>
為何如先生曰養氣大概是要得心與氣合不然心是<lb/>
心氣是氣不見所謂集義處終不能合一也元晦云睟<lb/>
<pb n="KR2g0052_WYG_005-32a"/>
面盎背便是塞乎天地氣象與下云亦沛然行其所無<lb/>
事二處為得之見得此理甚好然心氣合一之象更用<lb/>
體察令分暁路陌方是某尋常覺得於畔援歆羡之時<lb/>
未必皆是正理亦心與氣合到此若髣髴有此氣象一<lb/>
差則所失多矣豈所謂浩然之氣耶某竊謂孟子所謂<lb/>
養氣者自有一端緒須從知言處養來乃不差於知言<lb/>
處下工夫儘用熟也謝上蔡多謂於田地上面下工夫<lb/>
此知言之説乃田地也先於此體認令精審認取心與<lb/>
<pb n="KR2g0052_WYG_005-32b"/>
氣合之時不倚不偏氣象是如何方可看易中所謂直<lb/>
方大不習無不利然後不疑其所行皆沛然矣元晦更<lb/>
於此致思看如何某率然如此極不揆是與非更俟他<lb/>
日面㑹商量可也<lb/>
問熹近看中庸鬼神一章竊謂此章正是發明顯㣲無<lb/>
間只是一理處且如鬼神有甚形迹然人却自然有畏<lb/>
敬之心以承祭祀便如真有一物在其上下左右此理<lb/>
亦有甚形迹然人却自然秉彛之性才存主着這裏便<lb/>
<pb n="KR2g0052_WYG_005-33a"/>
自見得許多道理參前倚衡雖欲頃刻離而遁之而不<lb/>
可得只為至誠貫徹實有是理無端無方無二無雜方<lb/>
其未感寂然不動及其既感無所不通濓溪翁所謂静<lb/>
無而動有至正而明達者於此亦可以見之不審先生<lb/>
以為何如先生曰此段看得甚好更引濓溪翁所謂静<lb/>
無而動有作一貫暁㑹尤佳中庸發明顯㣲之理於承<lb/>
祭祀時為言者只謂於此時鬼神之理昭然易見令學<lb/>
者有入頭處爾但更有一説若看此理須於四方八面<lb/>
<pb n="KR2g0052_WYG_005-33b"/>
盡皆収入體究來令有會心處方是謝上蔡云鬼神横<lb/>
渠説得來别這箇便是天地間妙用須是將來做箇題<lb/>
目入思慮始得講説不濟事又云鬼神自家要有便有<lb/>
要無便無更於此數者一併體認不可滯在一隅也某<lb/>
偶見如此如何如何<lb/>
壬午八月九日書云此箇氣味為上下相咻無不如此<lb/>
者這箇風俗如何得變某於此有感焉當今之時茍有<lb/>
修飭之士須大段涵養韜晦始得若一旦齟齬有所去<lb/>
<pb n="KR2g0052_WYG_005-34a"/>
就雖去流俗逺矣然以全體論之得失未免相半也使<lb/>
衰世之公子皆信厚湏如文王方得若未也恐不若且<lb/>
誦龜山與胡文定梅花詩直是氣味深長也如何<hi>龜山詩欲</hi>
<hi>驅殘臈變春風只有寒梅作選鋒莫把踈英輕鬭雪好藏清艷月明中右渚宫觀梅寄康侯</hi>韜晦一<lb/>
事嘗騐之極難自非大段涵養沈潜定不能如此遇事<lb/>
輒發矣亦不可輕㸔也如何如何<lb/>
十月朔日書云承諭近日㸔仁一事頗有見處但乍喧<lb/>
乍静乍明乍暗仔細㸃檢儘有勞攘處詳此足見潜心<lb/>
<pb n="KR2g0052_WYG_005-34b"/>
體認用力之效盖湏自見得病痛窒礙處然後可進因<lb/>
此而修治之推測自可見甚慰甚慰孟子曰夫仁亦在<lb/>
乎熟之而已乍明乍暗乍喧乍静皆未熟之病也更望<lb/>
勉之至祝至祝<lb/>
癸未五月二十三日書云近日涵養必見應事脱然處<lb/>
否須就事兼體用下工夫久久純熟漸可見渾然氣象<lb/>
矣勉之勉之<lb/>
　　答問下<lb/>
<pb n="KR2g0052_WYG_005-35a"/>
李延平初間也是豪邁底人到後来也是磨琢之功在<lb/>
鄉若不異扵常人鄉曲以上底人只道他是個善人他<lb/>
也畧不與人説待問了方與説<lb/>
羅仲素先生嚴毅清苦殊可畏李先生終日危坐而神<lb/>
彩精朗畧無隤墮之氣<lb/>
問延平先生言行曰他却不曽著書充養得極好凡為<lb/>
學也不過是恁地涵養将去初無異議只是先生睟面<lb/>
盎背自然不可及<lb/>
<pb n="KR2g0052_WYG_005-35b"/>
明道教人静坐李先生亦教人静坐㸔来須是静坐始<lb/>
能収斂羅仲素都是著實仔細去理會李先生氣象好<lb/>
熹初為學全無見成規矩這邉也去理會尋討那邉也<lb/>
去理會尋討後来見李先生較説得有下落更縝宻<lb/>
李先生説人心中大叚惡念却易制伏最是那不大段<lb/>
計利害乍往乍来底念憲相續不斷難為驅除今㸔得<lb/>
来是如此<lb/>
或問近見廖子晦言今年見先生問延平先生静坐之<lb/>
<pb n="KR2g0052_WYG_005-36a"/>
説先生頗不以為然不知如何曰這事難説静坐理會<lb/>
道理是不妨只是討要静坐則不可理會得道理明透<lb/>
自然是静今人都是討静坐以省事則不可嘗見李先<lb/>
生説舊見羅先生説春秋某心嘗疑之以今觀之是如<lb/>
此盖心下熱閙如何㸔得道理出須静方㸔得出所謂<lb/>
静坐只是打疊得心下無事則道理始出道理既出心<lb/>
下愈明静矣<lb/>
行夫問李先生謂常存此心勿為事物所勝先生答之<lb/>
<pb n="KR2g0052_WYG_005-36b"/>
<hi>云云</hi>頃之復曰李先生涵養得自是别真所謂不為事<lb/>
物所勝者古人云終日無疾言遽色他真個是如此尋<lb/>
常人去近處必徐行出逺處行必稍急先生去近處也<lb/>
如此出逺處亦只如此尋常人呌一人呌之一二聲不<lb/>
至則聲必厲先生呌之不至聲不加於前也又如坐處<lb/>
壁間有字某毎常亦湏起頭一看若先生則不然方其<lb/>
坐時固不㸔也若是欲看則必起就壁下視之其不為<lb/>
事物所勝大率若此常聞先生後生時極豪邁一飲必<lb/>
<pb n="KR2g0052_WYG_005-37a"/>
數十盃醉則好馳馬一驟三二十里不迴後来却收拾<lb/>
得恁地醇粹所以難及<lb/>
問先生所作李先生行状云終日危坐以騐夫喜怒哀<lb/>
樂之前氣象為如何而求所謂中者與伊川之説若不<lb/>
相似曰這處是舊日下得語太重今以伊川之語格之<lb/>
則其下工夫處亦是有些子偏只是被李先生静得極<lb/>
了便自見得是有個覺處不似别人今終日危坐只是<lb/>
且收斂在此勝如奔馳若一向如此又似坐禪入定<lb/>
<pb n="KR2g0052_WYG_005-37b"/>
淳問延平欲扵未發之前觀其氣象此與楊氏體騐扵<lb/>
未發之前者異同如何曰這箇亦有些病那體騐字是<lb/>
有個思量了便是已發若觀時恁著意看便也是已發<lb/>
問此體騐是著意觀只恁平常否曰此亦是以不觀觀<lb/>
之<lb/>
或問延平先生何故騐於喜怒哀樂未發之前而求所<lb/>
謂中曰只是要見氣象陳後之曰持字良久亦可見未<lb/>
發氣象曰延平即是此意若一向這裏又差從釋氏去<lb/>
<pb n="KR2g0052_WYG_005-38a"/>
李先生云舜之所以能使瞽瞍底豫者盡事親之道共<lb/>
為子職不見父母之非而已昔羅先生語此二句只為<lb/>
天下無不是底父母<lb/>
不以道得富貴不處不以道得貧賤不去是説處這事<lb/>
君子去仁惡乎成名是主宰處終食造次顛沛是操存<lb/>
處李先生説得好<lb/>
舊曽問李先生顔子非助我者處李先生云顔子扵聖<lb/>
人根本有黙契處不假枝葉之助也如子夏乃枝葉之<lb/>
<pb n="KR2g0052_WYG_005-38b"/>
助<lb/>
問灑掃應對是其然必有所以然者如何曰所以然者<lb/>
亦只是理也惟窮理則自知其皆一致此理惟延平之<lb/>
説<hi>在或問格物中</hi>與伊川差合雖不顯言其窮理而皆體此意<lb/>
吾與回言終日章集注載李先生之説甚分明<lb/>
問李先生謂顔子扵聖人體段已具體叚二字莫只是<lb/>
言個模様否曰然<lb/>
孟子養氣一章李先生曰配是襯貼起来又曰若説道<lb/>
<pb n="KR2g0052_WYG_005-39a"/>
襯貼却是兩物氣與道義只是一滾發出来後来思之<lb/>
一滾發出来説得道理好襯貼字却説得配字極親切<lb/>
必有事焉而勿正心勿忘勿助長熹舊日理會道理亦<lb/>
有此病後見李先生説病去聖經中求義遂刻意經學<lb/>
推見實理始信前日諸人之誤也<lb/>
李先生説一步是一步如説仁者其言也訒熹當時為<lb/>
之語云聖人如天覆萬物<hi>云云</hi>李曰不要如是廣説湏<lb/>
窮其言也訒前頭如何要得一進步處<lb/>
<pb n="KR2g0052_WYG_005-39b"/>
必有事焉由此可至君子三變改過遷善由此可至所<lb/>
過者化李先生説<lb/>
熹舊見李先生時説得無限道理也曽去學禪李先生<lb/>
云汝恁地懸空理㑹得許多而面前事却又理㑹不得<lb/>
道亦無幽妙只在日用間著實做工夫處理㑹便自見<lb/>
得後来方曉得他説故今日不至無理㑹耳<lb/>
李先生嘗云人之念慮若是於顯然過惡萌動此却易<lb/>
見易除却怕扵匹似間底事爆起来纒繞思念将去不<lb/>
<pb n="KR2g0052_WYG_005-40a"/>
能除此尤害事<lb/>
延平先生嘗言道理湏是日中理㑹夜裏却去静坐地<lb/>
思量方始有得熹依此説去做真箇是不同<lb/>
李先生云書不要㸃㸔得更好<lb/>
李先生言事雖紛紜須還我處置<lb/>
熹少時亦曽學禪只李先生極言其不是後来考究畢<lb/>
竟佛學無是處<lb/>
李先生當時説學已有許多意思只為説敬字不分明<lb/>
<pb n="KR2g0052_WYG_005-40b"/>
所以許多時無捉摸處<lb/>
闢佛者皆以義利辯之此是第二義及見李先生之言<lb/>
初亦信未及且理㑹學問㸔如何後漸見其非<lb/>
李先生説横渠説不湏㸔非是不是只是恐先入了費力<lb/>
向時諸前輩毎人各是一般説話後見李先生較説得<lb/>
有下落説得較縝宻<lb/>
仁字心字亦湏畧有分别始得記得李先生説孟子言<lb/>
仁人心也不是将心訓仁字此説最有味試思之<lb/>
<pb n="KR2g0052_WYG_005-41a"/>
吕與叔論民可使由之處意思極好昔侍李先生論近<lb/>
世儒佛雜學之弊因引其説先生亦深然之凡百但以<lb/>
此等意思存之便自平實<lb/>
李文名侗師事羅仲素先生羅嘗見伊川後卒業龜山<lb/>
之門深見稱許其棄後學久矣李文獨深得其閫奥經<lb/>
學純明涵養精粹延平士人甚尊事之請以為郡學正<lb/>
雖不復應舉而温謙慤厚人與之處久而不見其涯鬱<lb/>
然君子人也先子與之遊數十年道誼之契甚深<lb/>
<pb n="KR2g0052_WYG_005-41b"/>
中和二字皆道之體用舊聞李先生論此最詳後来所<lb/>
見不同遂不復致思今乃知其為人深切然恨己不能<lb/>
盡記其曲折矣如云人固有無所喜怒哀樂之時然謂<lb/>
之未發則不可言無主也又云致字如致師之致又如<lb/>
先言慎獨然後及中和此意亦嘗言之但當時既不領<lb/>
畧後来又不深思遂成蹉過孤負此翁耳<lb/>
熹記頃年汪端明説沈元用問尹和靖伊川先生易傳<lb/>
何處最切要尹云體用一源顯㣲無間此是最切要處<lb/>
<pb n="KR2g0052_WYG_005-42a"/>
後舉問李先生先生曰尹說固好然湏是㸔得六十四<lb/>
卦三百八十四爻都有下落處方始説得此話若學者<lb/>
未曽子細理會便與他如此説豈不誤他余聞之悚然<lb/>
始知前日空言無實全不濟事自此讀書益加詳細<lb/>
熹自延平逝去學問無分寸之進汩汩度日無朋友之<lb/>
助未知終何所歸宿春秋工夫未及下手而先生棄去<lb/>
然嘗畧聞其一二以為春秋一事各是發明一例如㸔<lb/>
風水移步換形但以今人之心求聖人之意未到聖人<lb/>
<pb n="KR2g0052_WYG_005-42b"/>
灑然處不能無失耳此亦可見先生發明之大㫖也<lb/>
李先生曰受形天地各有定數治亂窮通斷非人力惟<lb/>
當守吾之正而已然而愛身明道修已俟時則不可一<lb/>
日㤀於心此聖賢傳心之要法或者放肆自佚惟責之<lb/>
人不責之已非也<lb/>
李先生曰陰陽之精散而萬物得之凡麗扵天附扵地<lb/>
列扵天地之兩間聚有類分有群生者形者色者莫不<lb/>
分繫於陰陽<lb/>
<pb n="KR2g0052_WYG_005-43a"/>
又曰陽以燥為性以奇為數以剛為體其為氣炎其為<lb/>
形圎浮而明動而吐皆物扵陽者也陰以濕為性以耦<lb/>
為數以柔為體其為氣凉其為形方沈而晦静而翕皆<lb/>
物扵陰者也<lb/>
李先生曰動静真偽善惡皆對而言之是世之所謂動<lb/>
静真偽善惡非性之所謂動静真偽善惡也惟求静于<lb/>
未始有動之先而性之静可見矣求真于未始有偽之<lb/>
先而性之真可見矣求善扵未始有惡之先而性之善<lb/>
<pb n="KR2g0052_WYG_005-43b"/>
可見矣<lb/>
李先生曰虚一而静心方實則物乗之物乗之則動心<lb/>
方動則氣乗之氣乗之則惑惑斯不一矣則喜怒哀樂<lb/>
皆不中節矣<lb/>
思索義理到紛亂窒塞處湏是一切掃去放教胸中空<lb/>
蕩蕩地了却舉起一㸔便自覺得有下落處向見李先<lb/>
生曽如此説来今日方真實騐得<lb/>
舊見李先生説理會文字須令一件融釋了後方便理<lb/>
<pb n="KR2g0052_WYG_005-44a"/>
㑹一件融釋二字下得極好此亦伊川所謂今日格一<lb/>
件明日又格一件格得多後自脱然有貫通處此亦是<lb/>
他真曽經厯來便得如此分明今若一件未能融釋而<lb/>
又欲理㑹一件則第二件又不了推之萬事事事不了<lb/>
何益<lb/>
人若著些利害便不免開口告人却與不學之人何異<lb/>
向見李先生説若大段排遣不去只思古人所遭患難<lb/>
有大不可堪者以自比則亦可以少安矣始者甚卑其<lb/>
<pb n="KR2g0052_WYG_005-44b"/>
説以為何至如此後來臨事却覺有得力處不可忽也<lb/>
昔聞延平先生之敎以為為學之初且當常存此心勿<lb/>
為他事所勝凡遇一事即當且就此事反復推尋以究<lb/>
其理待此一事融釋脱落然後循序少進而别窮一事<lb/>
如此既久積累之多胸中自當有灑然處非文字言語<lb/>
之所及也詳味此言雖其規模之大條理之密若不逮<lb/>
於程子然其工夫之漸次意味之深切則有非他説所<lb/>
能及者惟嘗實用力於此者為能有以識之未易以口<lb/>
<pb n="KR2g0052_WYG_005-45a"/>
舌爭也<hi>格菴趙氏曰程子言若一事窮未得且别窮一事延平則言且就一事推尋待其融釋脱落然</hi>
<hi>後另窮一事其言不同葢程子以人心各有明處有暗處若就明處推去則易為力非為一事未窮得而可貳</hi>
<hi>以二参以三也若延平則專為不能主一者之戒</hi>
李先生居處有常不作費力事所居狹隘屋宇卑小及<lb/>
子弟漸長逐間接起又接起㕔屋亦有小書屋然甚齊<lb/>
整瀟灑安物皆有常處其制行不異於人亦常為任希<lb/>
純敎授延入學作職事居常無甚異同頺如也真得龜<lb/>
山法門亦嘗議龜山之失<lb/>
<pb n="KR2g0052_WYG_005-45b"/>
李先生不著書不作文頺然若一田夫野老<lb/>
正蒙知言李先生極不要人傳冩及看舊嘗看正䝉李<lb/>
甚不許然李終是短於辨論邪正葢皆不可無無之即<lb/>
是少博學詳説工夫也<lb/>
李先生之學云常在目前只在戒謹不睹恐懼不聞便<lb/>
自然常存顔子非禮勿視聽言動正是如此<lb/>
熹初師屏山籍溪自見於此道未有所得乃見延平<lb/>
熹赴同安任時年二十四五矣始見李先生曽與他説<lb/>
<pb n="KR2g0052_WYG_005-46a"/>
禅李先生只説不是却倒疑李先生理會此未得再三<lb/>
質問李先生為人簡重却不甚會説只敎看聖賢言語<lb/>
熹意中道禪亦自在且將聖人書來讀日復一日覺得<lb/>
聖賢言語漸漸有味囬看釋氏之説漸漸破綻鏬漏百<lb/>
出<lb/>
李先生云頼天之靈常在目前如此安得不進蓋李先<lb/>
生為黙坐澄心之學持守得固龜山之學以身體之以<lb/>
心驗之從容自得於燕閒靜一之中李先生之學出於<lb/>
<pb n="KR2g0052_WYG_005-46b"/>
龜山源流是如此<lb/>
李先生敎學者於靜中看喜怒哀樂未發之氣象為如<lb/>
何伊川謂即思即是已發道夫謂李先生之言主於體<lb/>
認程先生之言專在涵養其大要實相表裏<lb/>
舊見李先生常説少從師友幸有所聞中間無講習之<lb/>
助幾成廢墜然頼天之靈此箇道理只常在心目間未<lb/>
嘗敢忘此可見其持守之功矣然則所見安得而不精<lb/>
所養安得而不熟邪<lb/>
<pb n="KR2g0052_WYG_005-47a"/>
學者須常令胸中通透灑落恐非延平先生本意此説<lb/>
甚善大扺此箇地位乃是見識分明涵養純熟之效從<lb/>
真實積累功用中來不是一旦牽强著力做得灑落兩<lb/>
字本是黄太史語後來延平先生拈出亦是且要學者<lb/>
識箇深造自得底氣象以自考其所得之淺深<lb/>
熹蚤從延平李先生學受中庸之書求喜怒哀樂未發<lb/>
之㫖未達而先生没聞張敬夫得衡山胡氏學則往從<lb/>
而問焉敬夫告余以所聞亦未之省也暇日檢故書得<lb/>
<pb n="KR2g0052_WYG_005-47b"/>
當時往還書藁一編題曰中和舊説獨恨不得奉而質<lb/>
諸李氏之門然以先生之所已言者推之知其所未言<lb/>
者其或不逺矣<lb/>
熹生十有四年而先君子棄諸孤遺命來學於籍溪胡<lb/>
公先生草堂屏山二劉先生之門先生飲食敎誨之皆<lb/>
無不至而屏山獨嘗字而祝之曰木晦於根舂容華敷<lb/>
人晦於身神明内腴後事延平李先生先生所以敎熹<lb/>
者葢不異乎三先生之説而其所謂晦者則猶屏山之<lb/>
<pb n="KR2g0052_WYG_005-48a"/>
志也<lb/>
通書者濓溪夫子之所作也熹自蚤歲即幸得其遺編<lb/>
而伏讀之初葢茫然不知其所謂而甚或不能以句壯<lb/>
歲獲遊延平先生之門然後始得聞其説之一二比年<lb/>
以來潛玩既久乃若粗有得焉<lb/>
往年誤欲作文近年頗覺非力所及遂已罷去不復留<lb/>
情其間頗覺省事講學近見延平李先生始畧窺門户<lb/>
而疾病乗之未知終得從事於斯否耳大概此事以涵<lb/>
<pb n="KR2g0052_WYG_005-48b"/>
養本原為先講論經㫖特以輔此而已<lb/>
李先生意只是要得學者靜中有箇主宰存養處<lb/>
李先生敎人大扺令於靜中體認大本未發時氣象分<lb/>
明即處事應物自然中節此乃龜山門下相傳指訣<lb/>
　附錄<lb/>
羅先生與陳黙堂書曰承喻聖道甚微有能於後生中<lb/>
得一箇半箇可以與聞於此庶幾傳者愈廣吾道不孤<lb/>
又何難之不易也從彦聞尊兄此言猶著意詢訪近有<lb/>
<pb n="KR2g0052_WYG_005-49a"/>
後生李愿中者向道甚鋭曽以書求敎趨向大扺近正<lb/>
謾錄其書并從彦所作小詩呈左右未知以為然否<hi>勉李</hi>
<hi>愿中詩五首已見羅豫章先生集</hi>
陳淵答李先生書云仲素晦迹求志人罕知者吾友獨<lb/>
能自㧞流俗而師尊之其為識慮豈淺淺者所能窺測<lb/>
聖學無窮得其門者或寡況堂奥乎孔子之門從遊者<lb/>
三千獨得顔子為殆庶又不幸短命道之難也如此<lb/>
文公彊志博見凌高厲空自受學于李先生退然如將<lb/>
<pb n="KR2g0052_WYG_005-49b"/>
弗勝於是斂華就實反博歸約<lb/>
文公學靡常師出入於經傳泛濫於釋老自受學于李<lb/>
先生洞明道要頓悟異學之非專精致誠剖微窮深晝<lb/>
夜不懈至忘寢食而道統之傳始有所歸矣<lb/>
文公常言自見李先生為學始就平實乃知向日從事<lb/>
於釋老之説皆非<lb/>
延平於韋齋為同門友先生歸自同安不逺數百里徒<lb/>
歩往從之延平稱之曰樂善好義鮮與倫比又曰頴悟<lb/>
<pb n="KR2g0052_WYG_005-50a"/>
絶人力行可畏其所論難體認切至自是從遊累年精<lb/>
思實體而學之所造者益深矣<lb/>
羅博文云延平先生之傳廼某伯祖仲素先生之道河<lb/>
洛之學源流深逺<lb/>
陳淵語孟師説䟦有曰孟子饑者甘食渇者甘飲與人<lb/>
能無以饑渇之害為心害則不及人不為憂矣仲素思<lb/>
之累日疏其義以呈龜山龜山云此説甚善但更於心<lb/>
害上一著猛省留意則可以入道矣今日李君愿中以<lb/>
<pb n="KR2g0052_WYG_005-50b"/>
其遺書質予其格言要論自為一家之書閲其學益進<lb/>
誦其言益可喜信乎自心害而去之也自仲素之亡傳<lb/>
此書者絶少非愿中有志於吾道其能用心如此專乎<lb/>
劉將孫䟦豫章藁曰考亭朱氏出延平李氏延平李氏<lb/>
出豫章羅氏今朱氏之書滿天下延平豫章之遺言緒<lb/>
論未有聞者將孫一來延平適兵革之後慨然求之耆<lb/>
舊間久乃得延平答問其詞語渾樸皆當以三隅反者<lb/>
且自謂不能發揮以文又久之得豫章家集又非延平<lb/>
<pb n="KR2g0052_WYG_005-51a"/>
比愚于是益信二先生之所以上接伊洛而下開考亭<lb/>
者初不在於言也<hi>按豫章集此䟦後有元貞第二春廿有二日廬陵後學劉將孫手書  劉</hi>
<hi>公係延平敎授也</hi>
　　李先生行狀節錄<lb/>
初龜山先生倡道東南士之遊其門者甚衆然語其潛<lb/>
思力行任重詣極如羅公者葢一人而已先生既從之<lb/>
學誦講之餘危坐終日以驗夫喜怒哀樂未發之前氣<lb/>
象為何如而求所謂中者若是者葢久之而知天下之<lb/>
<pb n="KR2g0052_WYG_005-51b"/>
大本真有在乎是也葢天下之理無不由是而出既得<lb/>
其本則凡出于此者雖品節萬殊曲折萬變莫不該攝<lb/>
洞貫以次融釋而各有條理如川流脉絡之不可亂大<lb/>
而天地之所以高厚細而品類之所以化育以至于經<lb/>
訓之微言日用之小物折之於此無一不得其𠂻焉由<lb/>
是操存益固涵養益熟精明純一觸處洞然泛應曲酬<lb/>
發必中節<lb/>
又嘗曰學者之病在於未有灑然氷解凍釋處縱有力<lb/>
<pb n="KR2g0052_WYG_005-52a"/>
持守不過茍免顯然悔尤而已若此者恐未足道也又<lb/>
嘗曰今人之學與古人異如孔門諸子羣居終日交相<lb/>
切磨又得夫子為之依歸日用之間觀感而化者多矣<lb/>
恐於融釋而脱落處非言説所及也不然子貢何以言<lb/>
夫子之言性與天道不可得而聞也邪<lb/>
　　墓誌銘節錄<lb/>
元晦之為人應宸所畏也審於擇善嚴于衛道遺佚窮<lb/>
困而不以外物易其所守之錙銖其事先生久益不懈<lb/>
<pb n="KR2g0052_WYG_005-52b"/>
以為每一見則所聞必益超絶葢其上達不已日新如<lb/>
此也應宸守福唐聞先生之言行于元晦為詳他日移<lb/>
書屈致先生不予鄙惠然來臨庻幾聞所未聞焉至三<lb/>
日方坐語忽疾作而已不救矣其孫䕶䘮以歸將以二<lb/>
年八月庚申葬于所居山之左而以銘見屬應宸于先<lb/>
生雖不獲從容敬請以畢其所欲見之志而其景慕之<lb/>
誠非茍然者<lb/>
　　祭李延平先生文<hi>朱文公撰</hi>
<pb n="KR2g0052_WYG_005-53a"/>
道䘮千載兩程勃興有的其緒龜山是承龜山之南道<lb/>
則與俱有覺其徒望門以趨惟時豫章傳得其宗一簞<lb/>
一瓢凛然高風猗歟先生早自得師身世兩忘惟道是<lb/>
資精義造約窮深極微凍解氷釋發於天機乾端坤倪<lb/>
鬼秘神彰風霆之變日月之光爰暨山川草木昆蟲人<lb/>
倫之正王道之中一以貫之其外無餘縷析毫差其分<lb/>
則殊體用混圓隱顯昭融萬變並酬浮雲太空仁孝友<lb/>
弟灑落誠明清通和樂展也大成婆娑邱林世莫我知<lb/>
<pb n="KR2g0052_WYG_005-53b"/>
優哉遊哉卒歲以嬉迨其季年德盛道尊有來摳衣發<lb/>
其蔽昏侯伯聞風擁篲以迎大本大經是度是程税駕<lb/>
云初講義有端疾病乗之醫窮技殫又曰嗟惟聖學不<lb/>
絶如綫先生得之既厚以全進未獲施退未及傳殉身<lb/>
以没孰云非天熹也小生丱角趨拜恭惟先君實共源<lb/>
派誾誾侃侃斂袵推先氷壺秋月謂公則然施及後人<lb/>
敢渝斯志從游十年誘掖諄至春山朝榮秋堂夜空即<lb/>
事即理無幽不窮相期日深見勵彌切蹇歩方休鞭繩<lb/>
<pb n="KR2g0052_WYG_005-54a"/>
已掣安車暑行過我衡門返斾相遭凉秋已分熹於此<lb/>
時適有命召問所宜言反覆敎詔最後有言吾子勉之<lb/>
凡兹衆理子所自知奉以周旋幸不失墜歸裝朝嚴訃<lb/>
音夕至失聲長號淚落懸泉何意斯言而訣終天<lb/>
　　　輓李先生詩<lb/>
河洛傳心後毫釐復易差淫辭方眩俗夫子獨名家本<lb/>
本初無二存存自不邪誰知經濟業零落舊烟霞<lb/>
　　　其二<lb/>
<pb n="KR2g0052_WYG_005-54b"/>
聞道無餘事窮居不計年簞瓢渾謾興風月自悠然灑<lb/>
落濓溪句從容洛社篇平生行樂地今日但新阡<lb/>
　　　其三<lb/>
岐路分南北師門數仭髙一言資善誘十載笑徒勞斬<lb/>
板今來此懷經痛所遭有疑無與析揮淚首頻搔<lb/>
　　　備考<lb/>
後學趙氏師夏撰先生文集序曰延平李先生之學得<lb/>
之仲素羅先生羅先生之學得之龜山楊先生龜山葢<lb/>
<pb n="KR2g0052_WYG_005-55a"/>
伊洛之高弟也先生不特以得於所傳授者為學其心<lb/>
造之妙葢有先儒之所未言者今觀此編與行述之所<lb/>
紀智者觀之當見之矣始我文公朱先生之先人吏部<lb/>
公與延平先生俱事羅先生為道義之交故文公先生<lb/>
於延平為通家子文公㓜孤從屏山劉公學問及壯以<lb/>
父執事延平而已至於論學葢未之契而文公毎誦其<lb/>
所聞延平亦莫之許也文公領簿同安反復延平之言<lb/>
若有所得者於是盡棄所學而師事焉則此編所錄葢<lb/>
<pb n="KR2g0052_WYG_005-55b"/>
同安既歸之後也文公先生嘗謂師夏曰余之始學亦<lb/>
務為儱侗宏濶之言好同而惡異喜大而耻於小於延<lb/>
平之言則以為何為多事若是天下之理一而已心疑<lb/>
而不服同安官餘以延平之言反覆思之始知其不我<lb/>
欺矣葢延平之言曰吾儒之學所以異於異端者理一<lb/>
分殊也理不患其不一所難者分殊耳此其要也今文<lb/>
公先生之言行布滿天下光明俊偉毫厘必辨而有以<lb/>
㑹其同曲折致詳而有以全其大所謂致廣大而盡精<lb/>
<pb n="KR2g0052_WYG_005-56a"/>
微極高明而道中庸本末兼舉細大不遺而及門之士<lb/>
亦各随其分量有所依據而篤守循序而漸進無憑虚<lb/>
蹈空之失者實延平先生一言之緒也世之學者其尊<lb/>
信文公之道者則以為聰明絶世故其探討之微有不<lb/>
可及至於不能無疑者則又以為其學出於性習之似<lb/>
得之意好之偏而已而不知師弟子之間離合從違之<lb/>
際其難也如此嗚呼此葢為千古計也豈容有一毫曲<lb/>
徇茍合相為容悦之意哉北海王耕道舊讀此書而悦<lb/>
<pb n="KR2g0052_WYG_005-56b"/>
之攝郡姑孰取之刋之郡齋以畀學者其惠宏矣師夏<lb/>
贊貳于此因得述其所聞于後以告同學者葢丙辰夏<lb/>
夜之言也幸貰其僣嘉定甲戌三月望日後學趙師夏<lb/>
謹識<lb/>
黄東發先生日抄讀延平先生集曰按程門高弟如謝<lb/>
上蔡楊龜山末流皆不免畧染禪學惟尹和靖堅守不<lb/>
變其後龜山幸三傳而得朱文公始裒萃諸家而辨折<lb/>
之程門之學因以大明故愚所讀先儒諸書始於濂溪<lb/>
<pb n="KR2g0052_WYG_005-57a"/>
終於文公所傳之勉齋以究正學之終始焉次以龜山<lb/>
上蔡以見其流雖異而源則同焉又次以和靖以見源<lb/>
雖異而其流有不變者焉次以横浦三陸以見其源流<lb/>
之益别焉然上蔡龜山雖均為畧染禪學而龜山傳之<lb/>
羅仲素仲素傳之李延平延平亦主澄心静坐乃反能<lb/>
救文公之㡬陷禪學一轉為大中至正之歸致知之學<lb/>
豪釐之辨不可不精葢如此故又次延平於此以明心<lb/>
學雖易流於禪而自有心學之正者焉此書文公所親<lb/>
<pb n="KR2g0052_WYG_005-57b"/>
集延平之學以涵養為功夫以常在心目之間為效驗<lb/>
以脫然洒落處為超詣之地文公之問多本論語多先<lb/>
孝弟此皆學者所當熟味序此書者廖徳明載文公之<lb/>
言謂先生𨼆㞐不仕燕間體察黙而成之非他人能及<lb/>
若夫經綸天下之大經措諸事業時有勞逸之殊遇故<lb/>
二程因發明敬字合内外貫動静敬附錄云<lb/>
明蔡松莊元偉考徳錄曰喜怒哀樂未發之中與發而<lb/>
中節之和是戒懼慎獨後養成心體如此李延平先生<lb/>
<pb n="KR2g0052_WYG_005-58a"/>
是如此説朱子章句不從其説後來累悔不及改正謂<lb/>
孤負此翁今當以延平之説為定<lb/>
國朝孫夏峰竒逢曰人固有無喜怒哀樂之時然中無<lb/>
所主㝠然不靈與醉夣何異固不可謂之未發未發謂<lb/>
中發而中節謂和非戒懼慎獨之後焉能有此中和乎<lb/>
延平以此指授晦翁其所陶鑄深矣<lb/>
國朝魏貞菴裔介曰後世之學者葢亦習於格物窮理<lb/>
之説主敬脩身之言然於大本之卓然者未能有見則<lb/>
<pb n="KR2g0052_WYG_005-58b"/>
沈潛淵黙之中既失所以自養而浮游怠惰之氣遂無<lb/>
所以勝之此所以遇物而為物所乘處事而為事所紛<lb/>
發而不能中節舛錯叢脞其端皆起於此也李延平受<lb/>
學於羅仲素羅仲素受學於楊龜山龜山則伊洛之高<lb/>
弟也其學問源流固已有所自矣至其所謂學者則惟<lb/>
在静中看喜怒哀樂未發前氣象而求所謂中嗚呼中<lb/>
者何即所謂天命之性也天命之性不可見故於喜怒<lb/>
哀樂未發時驗之此時情欲不萌思慮未動而天之所<lb/>
<pb n="KR2g0052_WYG_005-59a"/>
以與我者固渾然其全偹於此體認涵養主宰豈語言<lb/>
文字之所及乎朱元晦曰先生之學云嘗在目前只是<lb/>
戒謹不睹恐懼不聞便自然常存顔子非禮勿視聽正<lb/>
是如此而又曰吾儒之所以異於異端者理一而分殊<lb/>
也理不患其不一所難者分殊耳即此二段見先生之<lb/>
學内而不遺乎外𨼆而不遺乎顯有得於形下形上之<lb/>
一致道心人心之密㡬也夫以朱元晦豪傑之才聖賢<lb/>
之質猶嘗汎濫於諸家出入於佛老而延平有以正之<lb/>
<pb n="KR2g0052_WYG_005-59b"/>
後來考究乃漸見其非是元晦之所以為大儒者延平<lb/>
成之也延平之功顧不偉哉王氏云顔子沒而聖人之<lb/>
學亡夫聖學豈遂亡也由延平澄心體認天理之説求<lb/>
之則顔子之不逺復無祗悔不遷怒不貳過之學或庶<lb/>
㡬焉<lb/>
又曰佛氏者流著有心經於諸經之中自尊為無上妙<lb/>
義然不過大易艮卦彖辭艮其背不獲其身行其庭不<lb/>
見其人之説葢於人心之危者似已絶其㡬矣而於道<lb/>
<pb n="KR2g0052_WYG_005-60a"/>
心之微者未嘗有所窺也人心情也道心性也惟精惟<lb/>
一以執厥中則道心之微者不雜於人心之危矣佛氏<lb/>
但言心而不知性彼防其心之變則以為五蘊皆空聖<lb/>
賢言心而必言性黙察其心之理則以為五性皆實實<lb/>
而未嘗不虚則喜怒哀樂之未發謂之中之謂也虚而<lb/>
未嘗不實則發而皆中節謂之和之謂也易曰天下何<lb/>
思何慮天下同歸而殊途一致而百慮天下何思何慮<lb/>
易無思也無為也寂然不動感而遂通天下之故此可<lb/>
<pb n="KR2g0052_WYG_005-60b"/>
謂善於形容中體者矣李延平之觀喜怒哀樂未發氣<lb/>
象朱元晦以為龜山門下相傳指訣夫豈徒觀其氣象<lb/>
而已哉正觀其天下之大本耳觀其上天之載無聲無<lb/>
臭者耳由是以戒懼慎獨存天理遏人欲是之謂上達<lb/>
之超詣也而豈空觀者流哉或曰延平但言觀未發子<lb/>
今益之以戒懼慎獨豈延平之學高而有所遺與曰非<lb/>
也延平答元晦曰常存此心勿為他事所勝即欲慮非<lb/>
僻之念自不作矣孟子有夜氣之説更熟味之當見涵<lb/>
<pb n="KR2g0052_WYG_005-61a"/>
養用力處也於涵養處著力正是學者之要觀此語則<lb/>
涵養省察之説延平未有所遺而元晦之得力於延平<lb/>
固昭然可考矣<lb/>
先文貞公觀瀾錄曰延平學於豫章豫章學於龜山屏<lb/>
山白水籍溪則韋齋托孤朱子禀學焉然其終身誦説<lb/>
師承列為七賢而釋奠於精舍延平一人而已誦其詩<lb/>
讀其書則諸子高而延平卑也故道以切近精實為至<lb/>
又榕村語錄曰延平受學羅仲素仲素受學於龜山朱<lb/>
<pb n="KR2g0052_WYG_005-61b"/>
子於楊羅皆有微辭獨延平無間然滄洲精舍祀七人<lb/>
周程張邵司馬及延平意可見已<lb/>
　　　承議郎羅宗禮先生博文<lb/>
羅博文字宗禮一字宗約祖畸太常博士從祖為仲素<lb/>
先生博文用祖廕補將仕郎福州司戸㕘軍再調静江<lb/>
府觀察支使時秦檜用事士大夫以忤意竄斥南來道<lb/>
出府下者博文皆善遇之至竭廪奉鬻衣服以濟其乏<lb/>
改知瑞金縣始至嵗歉先事儲偹及饑發粟賑贍躬親<lb/>
<pb n="KR2g0052_WYG_005-62a"/>
厝置又推其餘以及旁縣縣故多盜計獲渠魁數人寘<lb/>
諸法在官餘九月會張魏公都督江淮辟為幹辦公事<lb/>
以嗣位恩轉通直郎賜五品服使募兵江西又糴建康<lb/>
皆有成績得知和州未上而吏部侍郎汪公應辰制置<lb/>
全蜀辟為㕘議官汪既虚心好問博文亦推誠啓告成<lb/>
都之政遂最天下博文之助為多嘗以致遺錢不得辭<lb/>
却蓄之公帑取二程遺文與他名臣論奏纂述之可垂<lb/>
世者募工鋟板横渠張子之家避地流落貧不自振為<lb/>
<pb n="KR2g0052_WYG_005-62b"/>
言汪公延置府學士大夫遊宦貧不能歸或不幸死不<lb/>
克葬者皆出俸金以振業之累遷承議郎秩滿自請奉<lb/>
祠得管台州崇道觀卒朱晦菴為撰行狀曰公資禀和<lb/>
粹沉静寡欲處已待人一主誠敬聞人之善稱慕如不<lb/>
及視人患難困乏如切其身經營周救必盡其力聞天<lb/>
下士有一言一行之㡬乎道至或千里求之嘗從同郡<lb/>
李愿中先生遊聞河洛所傳之要多所發明于是喟然<lb/>
歎曰儒佛之異無他公私之間耳由是沛然自信其守<lb/>
<pb n="KR2g0052_WYG_005-63a"/>
益堅其亦受學于李先生之門先生為某道公之為人<lb/>
甚詳其于從辟江淮也喜而言曰張公高明閎大有餘<lb/>
而宗禮以精密詳練佐之募府無過事矣時某未識公<lb/>
也及先生沒乃獲從公遊而得其志行之美然後益信<lb/>
先生為知人然公自是入蜀相望數千里日夜望公之<lb/>
還得復相與講其舊學而公乃以喪歸惜其不及大為<lb/>
時用又傷吾道不幸而失此人焉所編有延平語錄黄<lb/>
氏震曰此書本名欽佩録然其所載多高深閒又造語<lb/>
<pb n="KR2g0052_WYG_005-63b"/>
如諸子之立論者視朱文公所編答問似不同云<hi>朱子文集</hi>
<hi>府延平  志</hi>
　　　御史李先生信甫<hi>以下家學</hi>
李信甫名友諒以字行文靖侗次子同兄友直登紹興<lb/>
二十七年進士第厯監察御史出知衢州善政善教不<lb/>
沗家學擢廣東憲以特立不容罷去<hi>閩書志延平府</hi>
　<lb/>
　閩中理學淵源考卷五<lb/>
</p>
<p>
</p>
  </div>
<div>
<head>閩中理學淵源考卷六</head> <lb/>
    <p>
<pb n="KR2g0052_WYG_006-1a"/>
欽定四庫全書<lb/>
　閩中理學淵源考卷六<lb/>
　　　　　　　　　　廣平府知府李清馥撰<lb/>
　　崇安劉氏家世學𣲖<hi>世住崇安之五夫號東族</hi>
　按崇安建陽劉氏合二族實伯仲分𣲖也二族以忠<lb/>
　名世者得五人世稱為五忠云考是時劍建間宻邇<lb/>
　京室故家舊俗懐仁思而伸義憤者惟以三綱不振<lb/>
　為深恥故其平昔家庭之際所告戒訓勵者孰有大<lb/>
<pb n="KR2g0052_WYG_006-1b"/>
　於君臣之際乎忠顯公之使金營是二帝未北狩之<lb/>
　時也乃能不辱朝廷卒之子孫族姓皆能以忠悃翊<lb/>
　衛王家鞠躬臣節而屏山草堂二先生又以師資付<lb/>
　授紫陽以聖賢之學相砥礪此其學問源流所以夐<lb/>
　出於儕輩也今附滕氏祐五忠堂記於後以備參考<lb/>
　焉<lb/>
　　　劉聖仕先生民先<lb/>
劉民先字聖仕崇安人屏山先生叙其世譜畧云劉居<lb/>
<pb n="KR2g0052_WYG_006-2a"/>
建之潭溪九世餘二百年矣其初京兆人唐僖宗時有<lb/>
為將軍者歲久名逸五季亂時有諱庸者南逰於此愛<lb/>
其形勝因家焉<hi>按熊勿軒撰劉氏族譜序謂庸即金吾上將軍翔所出</hi>今推為始<lb/>
祖以其近可考也蕩拓焚拂以啟山林二世而廬室完<lb/>
三世而田疇闢庸生光信光信生玉玉生文廣文廣生<lb/>
朝議公太素於是崇禮文篤經術謹逰從厚風化識者<lb/>
知其後必大云民先即朝議公子也敦謹有行從安定<lb/>
胡先生受春秋學晚以累舉得官歸家教授學者至數<lb/>
<pb n="KR2g0052_WYG_006-2b"/>
百人作一枝堂潭溪之上與弟民覺奉母以終餘年既<lb/>
𦵏廬墓日夜哀悲鄉評尚之子韐韡韞<hi>閩書朱劉屏山集    子文集</hi>
　　　劉莘材先生民覺<lb/>
劉民覺字莘材朝議次子也為人淳樸謙厚恪紹前修<lb/>
早自知名正奉逰學時普寧暨夫人老矣民覺嘗留侍<lb/>
以故不遑科舉之事夫人年九十六而卒民覺始終孝<lb/>
養敬不弛顔鄉評尚之耋老聚而請曰非公孰為吾黨<lb/>
指南民覺據師席二十餘年毓英導秀多所成就忠顯<lb/>
<pb n="KR2g0052_WYG_006-3a"/>
之守㑹稽長樂嘗迎民覺就養欲請於朝官之民覺曰<lb/>
衰朽那復有此意其恬曠自適世網莫之能攖也年八<lb/>
十四卒後屛山為表其墓<hi>劉屏山撰墓表</hi>
　　　忠顯劉仲偃先生韐<lb/>
劉韐字仲偃紹聖元年進士調豐城尉歲饑多盗他邑<lb/>
率以捕殺希賞韐曰此饑民救死耳率豪右賑濟多所<lb/>
全活歴陜西轉運使攝帥鄜延夏人攻振武韐出竒兵<lb/>
擣之解其圍乞祠起知越州方臘陷衢婺越大震官吏<lb/>
<pb n="KR2g0052_WYG_006-3b"/>
悉遁韐曰吾當與城存亡冦至城下擊敗之河北盗起<lb/>
韐守真定單騎赴鎮招諭賊首柴宏時金人方謀南牧<lb/>
韐諜得實隂治城守以待變金人治梯衝設圍示欲攻<lb/>
擊韐發强弩射之金人知不可脅竟退欽宗善之拜資<lb/>
政殿學士充河北河東宣撫副使太原陷召入為京城<lb/>
四壁守禦使宰相沮罷之初敵之入真定也父老號呼<lb/>
曰使劉資政在鎮豈有此敵益知韐名及京城不守必<lb/>
欲得之宰相紿以割地遣韐使金營金人素知其名命<lb/>
<pb n="KR2g0052_WYG_006-4a"/>
僕射韓正館之僧舍正曰國相知君今用君矣韐曰偷<lb/>
生以事二姓死不為也金人退即手書片紙召指使持<lb/>
歸報諸子沐浴更衣酌巵酒而縊顔色如生金人嘆其<lb/>
忠瘞之夀聖寺西崗上遍題窓壁識其處年六十一建<lb/>
炎元年贈資政殿大學士諡忠顯韐莊重寛厚寡言笑<lb/>
與人交謙恭若有所畏至臨大事則毅然不可奪累歴<lb/>
大藩事無巨細必親臨之為政愛人出於誠心求民瘼<lb/>
如去已病小民犯罪或越法縱舍至大奸則立斷不疑<lb/>
<pb n="KR2g0052_WYG_006-4b"/>
軍中家報有曰今日邊鄙多事只得盡忠死節餘不足<lb/>
言其素如此靖康死難之臣葢韐為尤著云子子羽子<lb/>
翼子翬按翺之裔孫名頜者收峒寇有功諡忠簡名純<lb/>
者死邵武冦立廟封忠烈韐子子羽諡忠定孫珙諡忠<lb/>
肅故世號五忠劉氏云<hi>通志</hi>　<hi>閩書</hi>
　　　郡守劉仲固先生韞<lb/>
劉韞字仲固以門䕃入仕歴倅三州典二郡皆有聲後<lb/>
以朝散大夫致仕築室縣南有臺榭花木之勝自號秀<lb/>
<pb n="KR2g0052_WYG_006-5a"/>
野與劉子翬朱元晦諸賢倡酬甚多時人謂之吟龍子<lb/>
子翔丞瀏陽秩滿不仕亦能詩有父風時人謂之詞虎<lb/>
　　　忠定劉彦修先生子羽<lb/>
劉子羽字彦脩韐長子以䕃補官韐帥浙江子羽年二<lb/>
十五佐以主管機宜文字用羸卒數百破方臘數十萬<lb/>
衆全其城歴知池州改秦州未行髙宗召赴行在除樞<lb/>
宻院簡詳文字建炎三年大將范瓊擁强兵跋扈不臣<lb/>
與樞宻院事張浚宻謀誅之浚宣撫川陜遂辟為參議<lb/>
<pb n="KR2g0052_WYG_006-5b"/>
軍事至秦州立幕府節度五路諸將規以五年而後出<lb/>
師明年金人窺江淮甚急浚欲合五路兵進撓之子羽<lb/>
諌不聽比至富平與金人戰敗績力言當留興州以安<lb/>
闗蜀收集散亡分布險隘堅壁固壘觀釁而動庶幾可<lb/>
以補前愆而贖後悔浚然之而諸將無敢行者子羽即<lb/>
單騎就道至秦州召諸亡將諸將聞命大喜悉來㑹命<lb/>
忠州防禦使吳玠柵和尚原守大散闗而分兵守險金<lb/>
人知有備引去會秦鳳金房二鎮皆饑鎮帥吳玠王彦<lb/>
<pb n="KR2g0052_WYG_006-6a"/>
皆願得子羽守漢中浚乃承制拜子羽利州路經畧使<lb/>
兼知興元府既至通商輸粟二鎮獲安除寳文閣直學<lb/>
士金人復攻金州彦失守退保石泉子羽急移兵守饒<lb/>
風闗馳告玠列營以拒金金人從間道繞出玠後玠不<lb/>
能支遽還漢中全蜀大震玠邀子羽俱去子羽固持不<lb/>
可留玠先柵定軍山以守玠不從子羽不得已退守三<lb/>
泉從兵不滿三百乃築壘於潭毒山上儲粟十餘萬石<lb/>
積石數十百萬數日候騎報敵軍且至即下令蓐食遲<lb/>
<pb n="KR2g0052_WYG_006-6b"/>
明上馬先至戰地前當山角據胡床坐諸將泣請曰此<lb/>
非待制坐處子羽慷慨語曰將死於此諸將皆奮㑹敵<lb/>
乏食亦引去子羽與玠引兵合擊之墮溪谷死者不可<lb/>
勝計其餘衆不能自㧞降者十數柵敵之喪失莫甚於<lb/>
此是時金人主兵用事者計必取蜀以窺東南其選募<lb/>
戰攻不遺餘力惟時為必守計者惟子羽與浚協心戮<lb/>
力毅然以身當兵衝將士感激争奮全蜀卒賴以安四<lb/>
年坐富平之役與浚俱罷尋為言者所論責貶單州團<lb/>
<pb n="KR2g0052_WYG_006-7a"/>
練副使白州安置吳玠始為禆將未知名子羽獨竒之<lb/>
薦於浚至是玠上疏訟子羽功請納節贖罪得復原官<lb/>
提舉江州太平觀復為集英殿修撰知鄂州未幾召公<lb/>
赴闕使諭指西師且察邊備虚實子羽還奏敵未可圖<lb/>
宜益治兵廣營田以俟機會時又方議易置淮西大將<lb/>
且以其兵屬子羽子羽復以為不可遂以親老乞郡乃<lb/>
以徽猷閣待制知泉州已淮西軍亂議者反謂子羽實<lb/>
使然不責無以係叛將南歸之望遂以散官安置漳州<lb/>
<pb n="KR2g0052_WYG_006-7b"/>
十一年以張浚薦復原官知鎮江府兼沿江安撫使建<lb/>
議清野徙淮東人於鎮江撫以恩信兵民雜居無敢相<lb/>
侵者十二年復待制進爵子益封二百户竟以不附秦<lb/>
檜和議奉祠歸卒贈少傅諡忠定子羽平生慷慨厲節<lb/>
有忘身徇國之忠衆人惶惑失措子羽色愈厲氣愈勁<lb/>
遇事立斷凛不可犯料敵决勝雖古名將不能過之至<lb/>
其為政愛民禮士敦尚教化摘奸發伏不畏强禦而天<lb/>
性孝友接人樂易開心見誠豁然無纎芥滯吝意好賢<lb/>
<pb n="KR2g0052_WYG_006-8a"/>
樂善輕財喜施於姻親舊故貧病困阨之際尤孜孜焉<lb/>
朱文公嘗稱子羽在川陜雖盛寒必侵晨着單衣汗衫<lb/>
入教塲射箭三百率以為常又言幼常侍側賔客滿座<lb/>
見其目覽書冊耳聽指授口供應對手答書疏頃刻之<lb/>
間五官並用百函俱發並無差錯真人傑也子珙<hi>通志  建</hi>
<hi>寧府志碑朱子撰劉公神道    名臣傳</hi>
　　　郡守劉彦禮先生子翼<lb/>
劉子翼字彦禮少精敏力學用䕃補承務郎調秀州司<lb/>
<pb n="KR2g0052_WYG_006-8b"/>
録時朝廷割地議和遣人持詔取河北監司分畫地界<lb/>
韐鎮真定稱詔拒之靖康元年韐遣子翼入奏事賜對<lb/>
延和殿欽宗見子翼進止閒雅因而受知未幾除江西<lb/>
轉運使司歴轉宣議郎建州熊志寧范汝為相繼叛有<lb/>
㫖除子翼知建州道路梗塞或勸子翼從王師航海進<lb/>
子翼曰不可乃單車自崇安入賊方棲山守險所在屯<lb/>
布子翼﨑嶇行賊營以誠信諭之曰汝輩詿誤及此今<lb/>
王師且至若能自新釋兵歸農太守能活汝不然悔無<lb/>
<pb n="KR2g0052_WYG_006-9a"/>
及賊皆曰我輩生矣羅拜去王師尋下多所俘獲子翼<lb/>
分别善惡縱釋之賊首逸去子翼設方略購獲之尋知<lb/>
南劍州蠲減科斂一新郡治紹興二年應詔獻言忤當<lb/>
路奉祠俄以薦知撫州徙信州為人開明勤决而本之<lb/>
以恕所至簡易不擾甚得民心<hi>閩書</hi>　<hi>郡志</hi>
　　　忠肅劉共父先生珙<lb/>
劉珙字共父少長從季父屏山受書知刻苦自勵以祖<lb/>
韐死節恩補承務郎舉紹興十二年進士中乙科累遷<lb/>
<pb n="KR2g0052_WYG_006-9b"/>
禮部郎官中書舍人秦檜當國欲為其父作諡珙不亟<lb/>
奉行檜怒諷言者論去之檜死累遷吏部郎權秘書少<lb/>
監中書舍人金人渝盟髙宗將興兵復讐一時詔檄多<lb/>
出珙手詞氣激烈聞者感奮泣下從幸建康兼直學士<lb/>
院車駕將遷臨安時江淮軍務未有所付衆望屬於張<lb/>
浚而詔乃以楊存中為宣撫使珙不書録黄奏論其不<lb/>
可髙宗怒顧宰相曰劉珙之父為張浚所知此奏專為<lb/>
浚地耳宰相召珙喻旨且曰再繳累且及張公珙曰珙<lb/>
<pb n="KR2g0052_WYG_006-10a"/>
計國家故不暇為張公謀若為張公謀不為是矣再論<lb/>
愈力存中命乃寢孝宗隆興元年除集英殿脩撰知泉<lb/>
州改衢州又改潭州兼湖南安撫使討平宜章冦李金<lb/>
孝宗賜璽書嘉勞於是湖南地方數千里姦盗屏跡三<lb/>
年召還除翰林學士知制誥兼侍讀因陳聖王之學以<lb/>
正心明理為萬事之綱上亟稱善擢拜中大夫同知樞<lb/>
宻院事辭謝不獲乃就職因薦汪應辰陳良翰張栻請<lb/>
召用之孝宗可其奏既入西府日召諸軍將佐從容訪<lb/>
<pb n="KR2g0052_WYG_006-10b"/>
問盡得其材器所宜以待選用詔兼參知政事與陳俊<lb/>
卿同心輔政因奏自今聖㫖不經三省宻院者所下之<lb/>
官皆請俟奏審乃得行孝宗不悦罷為端明殿學士在<lb/>
外宫觀改知隆興府江南西路安撫使明年除資政殿<lb/>
學士知荆南湖北路安撫使始至條上荆襄兵少財匱<lb/>
之狀詔即委珙措置珙因行視襄鄂兵屯並邊形勢盡<lb/>
得其實處畫各有條理明年遭内艱八年免喪乃復除<lb/>
知潭州安撫湖南淳熈二年除知建康府安撫江南東<lb/>
<pb n="KR2g0052_WYG_006-11a"/>
路留守行宫會歲水旱珙首奏蠲賦税設法賑貸闔境<lb/>
數十萬人無一人捐瘠流徙者孝宗賜書褒諭進觀文<lb/>
殿學士五年屬疾請致仕臨卒草遺奏千餘言極言近<lb/>
習用事之禍且薦陳俊卿張栻可用卒年五十有五贈<lb/>
光禄大夫罷朝一日賜諡忠肅珙為人機鑑精明議論<lb/>
英發遇事立斷威不可犯而居家極其孝慈内外功緦<lb/>
之戚必素服以終月數在官為罷燕樂聞同寮有喪者<lb/>
亦如之在朝危言正色直前無避其忠義奮發不以死<lb/>
<pb n="KR2g0052_WYG_006-11b"/>
生動心在荆州時北敵亦每使諜者詗珙家世葢知其<lb/>
忠義之有傳也所著有文集八卷奏議十卷内外制二<lb/>
十卷以學雅學裘為後<lb/>
　　　劉平父先生坪<lb/>
劉坪字平父屏山先生嗣子用門䕃調邵武軍户曹遂<lb/>
力請復南嶽祠官坪少有竒質長事胡籍溪請問講學<lb/>
之要天姿孝友事生母卓氏盡孝鄉人化之先廬在屏<lb/>
山之下坪廣其觀逰種竹疏泉上下磵谷為退隱計復<lb/>
<pb n="KR2g0052_WYG_006-12a"/>
善脩身悟古人日損日益之意自號曰七者翁名其齋<lb/>
曰七者寮每與朱文公諸賢倡和有詩集十卷子五人<lb/>
録學古學博學箕<hi>朱子撰墓志  閩書</hi>
　　　縣令劉先生學古<lb/>
劉學古坪之子屏山之孫文公壻也嘗為臨桂縣令弟<lb/>
學博俱從文公㳺<hi>考亭淵源録</hi>
　　　劉先生學箕<lb/>
劉學箕恬於仕進年未五十即南山之下家焉扁曰方<lb/>
<pb n="KR2g0052_WYG_006-12b"/>
是閑堂若將終身為文髙爽閒雅得其家傳有方是閒<lb/>
小藁行世<hi>建寧府志</hi>
　　　劉正之先生學雅<lb/>
劉學雅字正之忠定公之孫馳騁東西為諸侯客已而<lb/>
以憤世嫉邪斥辱權要罷歸田里弟學裘<lb/>
　　　郡守劉傳之先生學裘<lb/>
劉學裘字傳之忠定公之孫用父䕃補郎守撫州移守<lb/>
邕州有惠政後以疾累得郡不赴終朝散大夫<lb/>
<pb n="KR2g0052_WYG_006-13a"/>
　　建陽劉氏家世學𣲖<hi>世住建陽之麻沙號西族</hi>
　按劉氏東西族二𣲖已叙述前編矣此不重述<lb/>
　　　忠簡劉子誠先生頜<lb/>
劉頜字子誠建陽人與韐同祖翺之七世孫也頜紹興<lb/>
間為廣州叅謀盗綦母謹和尚陷三水鎮帥兵剿捕後<lb/>
為淮東提刑金主亮趨淮東力戰死之諡忠簡弟崇之<lb/>
<hi>閩書</hi>
　　　文忠劉瑞樟先生崇之<lb/>
<pb n="KR2g0052_WYG_006-13b"/>
劉崇之字智父淳熈二年進士授福清簿梁克家帥三<lb/>
山檄攝幕甚器之與詹體仁等六人同薦於朝除定詳<lb/>
三司𠡠令所刪定官遷太府丞應詔上書論弭變五説<lb/>
除秘書省校書郎光宗内禪上書請朝重華宫除行太<lb/>
常寺丞懽兵部郎中朱文公罷經筵命從中出崇之率<lb/>
同列請留之辭極剴切偽學禁興力請外得荆湖南路<lb/>
常平使者嘉泰初起知贑州言者論周必大併及崇之<lb/>
因請祠久之除成都路提刑應詔條上蜀民利害九事<lb/>
<pb n="KR2g0052_WYG_006-14a"/>
已而除户部郎中領四川宣撫兩司節制未幾吳曦變<lb/>
作上表待罪請師平賊除荆湖北路提刑被論永州安<lb/>
置開禧中四川宣撫使安丙表陳崇之不汙之節詔復<lb/>
原官崇之天資頴敏居左塾讀書三十年未嘗移他所<lb/>
文章温潤典雅有光制誥而用非其長論者惜之卒諡<lb/>
文忠號瑞樟先生子純<hi>閩書志建寧府</hi>
　　　忠烈劉君錫先生純<lb/>
劉純字君錫建陽人少年喜騎射以父䕃授沙縣簿歲<lb/>
<pb n="KR2g0052_WYG_006-14b"/>
大疫治粥藥存活之死而無收者作大塜瘞焉秩滿丞<lb/>
分宜復值歲旱極力賑救如簿沙時繼入京監和劑門<lb/>
紹定己丑閩冦晏頭陀等嘯聚汀郡殘破寧化清流將<lb/>
樂陷劍南犯建寧純適調湖北帳幹聞賊迫近其鄉里<lb/>
即歸散家財招唐石義勇千人討之樵守王遂請於朝<lb/>
命知邵武縣俾將所招軍往立官府收散亡軍勢大振<lb/>
事聞改宣教郎詔號其軍曰忠武與招捕使陳韡擊破<lb/>
連城潭飛漈諭降其七十餘寨頭陀計窮伏誅而邵武<lb/>
<pb n="KR2g0052_WYG_006-15a"/>
盗又有劉安國者先因民困貪暴鼓衆而起官軍不能<lb/>
敵而又無以招撫之坐是建寧復騷建守趙紡夫請於<lb/>
朝移純軍於縣命下即行得賊所募為首者二人斬以<lb/>
獻㑹旴守遣邑令將兵來援為賊所圍純斬數賊㧞令<lb/>
歸又入富田剿其渠魁賊懼合諸寨攻純純令統制周<lb/>
喜領淮西軍繞賊後擊其巢俘獲甚衆安國就擒次日<lb/>
純率兵往招降下瞿賊為賊所得不屈死之事聞贈朝<lb/>
散郎加諡義壯郡人立二廟於邵武麻沙祀之後賜額<lb/>
<pb n="KR2g0052_WYG_006-15b"/>
忠烈<hi>閩書志建寧府</hi>
　　　郎中劉潤之先生滋<lb/>
劉滋字潤之景德中試開封禮部皆第一調知無錫縣<lb/>
通判福州仁宗時知南劍州州北黯淡灘善覆舟滋别<lb/>
開灘傍灌疏三巨洲鑿七盤石轉山曲二百餘丈以舒<lb/>
水勢自是舟行無患歴典九郡皆有惠政官至職方郎<lb/>
中累贈開府儀同三司吏部尚書始滋未貴時嘗夢神<lb/>
人携印一簏令吞之印大小凡百餘顆滋吞至十四印<lb/>
<pb n="KR2g0052_WYG_006-16a"/>
文纍纍然見腹間後更中外十四任而典郡者九滋子<lb/>
同大理寺丞勲知臨江軍照河陽令孫元振曽孫瑋勉<lb/>
之瑋有詩名與劉子翬多所唱酬勉之别見本學𣲖<hi>閩書</hi>
　　　劉君式先生元振<lb/>
劉元振字君式少沉静有器識季父照當任子將屬元<lb/>
振辭與其弟貺弱冠㳺太學持身有禮衆敬憚之國子<lb/>
先生吕大臨㳺酢皆與友善元豐中士子方尚文華元<lb/>
振獨沉涵載籍深造義理是以不合有司遂篤意養親<lb/>
<pb n="KR2g0052_WYG_006-16b"/>
放情泉石子勉之<hi>閩書子郡志  朱  文集</hi>
　　<hi>按朱子撰聘君劉公墓表云公之曽大父諱滋大父諱照父諱元振此傳云季父照疑錯似當以朱</hi>
　　<hi>子文集為據</hi>
　　　朝奉劉恒軒先生𢡟<lb/>
劉𢡟字子勉白水孫也博學通經文辭竒偉長受學屏<lb/>
山先生得其論著繼從胡籍溪㳺始知為學大㫖自是<lb/>
易象天文地理律厯之奥無所不通受迪功郎任會昌<lb/>
西尉兼學事秩滿轉文林郎奉祠監衡州南嶽廟以朝<lb/>
<pb n="KR2g0052_WYG_006-17a"/>
奉大夫致仕杜門掃軌仰師聖賢鄉人子弟多所造就<lb/>
學者稱恒軒先生以子爚貴贈金紫光禄大夫所著禮<lb/>
記集説論孟訓解子爚炳炯<lb/>
　　　郎中劉韜仲先生炳<lb/>
劉炳字韜仲與兄爚從文公㳺文公編集程氏遺書炳<lb/>
兄弟研窮誦讀晨夜不息舉淳熈五年進士授迪功郎<lb/>
知應城縣好賢禮士修飾儒學訪求前令謝良佐遺跡<lb/>
創上蔡先生祠於講堂東隅朱文公為記再調劍浦丞<lb/>
<pb n="KR2g0052_WYG_006-17b"/>
專以仁義教化平易近民民有訟委曲訓戒之後有鬭<lb/>
者愬於官曰何面目復見公耶累官兵部郎中朝散大<lb/>
夫乞祠閑居誦讀不輟自號悠然翁所著有睦堂類藁<lb/>
若干卷四書問目綱目要略堂銘故事傳於世子填孫<lb/>
應李銓<hi>閩書</hi>
　　　縣令劉季明先生炯<lb/>
劉炯字季明慶元五年進士授進賢丞遷固始令早從<lb/>
文公學比掛冠倘佯武夷九曲間悠然自尋其樂焉<hi>閩書</hi>
<pb n="KR2g0052_WYG_006-18a"/>
　　　忠簡劉子時先生欽<lb/>
劉欽字子時伯醇子幼在襁褓中或啼哭示以書帙即<lb/>
嬉笑甫能言母梁氏教以古詩輙成誦不忘七歲日受<lb/>
數千言每夜達旦母憐而節之乃匿膏室中候寢熟復<lb/>
燃從蔡沈學精於易以祖䕃補官承事郎知嵊縣有政<lb/>
聲轉朝奉大夫出知饒處邵武南康時江汀邵冦竊發<lb/>
境内騷動欽募義勇𠞰捕誅其首惡餘悉縱還鄉事聞<lb/>
陞殿中侍御史同知樞宻諌院事歸隱武夷茶洞口築<lb/>
<pb n="KR2g0052_WYG_006-18b"/>
茶巖小隱堂為終焉計自號氷壺散人終朝請大夫諡<lb/>
忠簡所著有書經衍義文集十卷<hi>閩書郡志</hi>
　　　縣令劉子静先生鑑<lb/>
劉鑑字子静以祖澤䕃桂東令工詩文翰墨如題文天<lb/>
祥贊答尹虚齊僚諸詩深得風人之㫖鄧尤薦稱其一<lb/>
生琢對匠語洗削冶澤齒牙間纚纚有聲大率精切得<lb/>
意處前無古人至老皮毛落盡孤興兀然雷霹之琴大<lb/>
成之鐻潮湍激齧之山皆天然成趣不繩削而自合<hi>閩書</hi>
<pb n="KR2g0052_WYG_006-19a"/>
<hi>郡志</hi>
　　　主簿劉希泌先生應李<lb/>
劉應李字希泌初名棨謹厚莊重博習修潔舉咸淳十<lb/>
年進士調建陽簿至元不仕與熊禾胡廷芳講道洪源<lb/>
山居十有二年後建化龍書院於莒潭聚徒講授厚給<lb/>
課試悉倣州縣法<hi>閩書</hi>
　　　縣尉劉子平先生銓<lb/>
劉銓字子平慶元五年進士博通詩禮學宗考亭尉臨<lb/>
<pb n="KR2g0052_WYG_006-19b"/>
川有聲尤工吟咏著傷時歌深悼世人不務本實穆然<lb/>
有返樸之思焉<hi>閩書</hi>
　　　備考<lb/>
滕氏祐撰劉氏五忠堂記曰郡之望曰劉氏其先仕唐<lb/>
宋為顯官者不知凡幾百人其功烈炳著以忠名世者<lb/>
合二族得五人焉其所自出則漢楚元王之裔由京兆<lb/>
遷入閩曰翔者居崇安之五夫曰翺者居建陽之麻沙<lb/>
翔八世孫曰韐靖康間以資政殿學士使金營金人欲<lb/>
<pb n="KR2g0052_WYG_006-20a"/>
相之韐作書與家訣自縊而死贈太師追封魏國公韐<lb/>
生子羽宣和間為徽猷閣待制與張浚協力拒金人以<lb/>
保全蜀卒贈少傅追贈魏國公子羽生珙在孝宗朝官<lb/>
至同知樞宻院事立朝臨陣亡身憂國卒贈太師封魯<lb/>
國公此皆五夫之劉世曰東族也翺七世孫曰頜紹興<lb/>
間為淮東提刑金兵入淮頜死之又十二世而生純紹<lb/>
定間知邵武縣率兵破賊為餘寇所執不屈而死郡人<lb/>
立廟祀之贈太尉諡義壯此皆麻沙之劉世謂西族也<lb/>
<pb n="KR2g0052_WYG_006-20b"/>
是五公者或臨難或死節或立朝盡瘁事有不同其為<lb/>
忠一也故其諡也韐以忠顯子羽以忠定珙以忠肅頜<lb/>
以忠簡而純之廟號賜忠烈名之稱情其若是哉嗚呼<lb/>
偉矣人得天地剛大之氣以生養而為全人蓄而為德<lb/>
行措而為事業其在人國也平時則效誠宣力而為翊<lb/>
國之忠臨難則致命遂志而守殉國之節存乎方寸之<lb/>
微充乎天地之大行之一時之近昭乎萬世之逺使三<lb/>
綱不至於淪斁人極不至於破壊而天下後世永有賴<lb/>
<pb n="KR2g0052_WYG_006-21a"/>
焉葢如是而後為全人如是而後無愧乎天地之生人<lb/>
矣五公者其養之厚蓄之深其措之而沛然者乎其足<lb/>
以扶三綱立人極位兩間而無愧得有生而獨全者乎<lb/>
况忠臣烈士世不常有扶輿間氣之所生非偶然也今<lb/>
以劉氏一門而為忠者有五竒勲大節髙爵鴻名累數<lb/>
世而迭出此尤自昔之所罕見舉世難得者嗚呼盛哉<lb/>
祐嘗竊怪漢髙祖以仁厚得天下而後世未嘗有大惡<lb/>
如桀紂徒以强臣䟦扈至於亡國今其末流子孫散在<lb/>
<pb n="KR2g0052_WYG_006-21b"/>
天下生於異代者猶烈烈間出為世偉人以扶植人極<lb/>
於不墜則其仁厚之餘澤詎可誣哉前此五公未嘗有<lb/>
祠且以世逺不得與四代之祭夫有祖宗如此而子孫<lb/>
乃使之冺然不得與血食於人心何如也祐姊壻太學<lb/>
生甌寧劉君澤韐十三世孫也以𢎞治己酉十月搆堂<lb/>
於屏山祠右設木主而奠焉牓其額曰五忠葢崇先德<lb/>
啟後思而闡世澤於無窮其用意也逺矣堂成祐喜其<lb/>
事於名教有闗非特可以勵劉氏後也作文記之<lb/>
<pb n="KR2g0052_WYG_006-22a"/>
　　文靖劉屏山先生子翬學𣲖<lb/>
　按屏山先生為忠顯公季子家學相承一門忠節炳<lb/>
　著外此不知師承何人惟朱子作墓表言公與胡原<lb/>
　仲劉致中為道義交相見講學外無一雜言又為韋<lb/>
　齋先生託孤則其源流亦可考矣<lb/>
　　　文靖劉屏山先生子翬<lb/>
劉子翬字彦冲崇安人贈太師韐之季子以父任補承<lb/>
務郎辟真定府幕屬韐死靖康之難先生痛憤廬墓三<lb/>
<pb n="KR2g0052_WYG_006-22b"/>
年服除通判興化軍寇入閩境與郡將張當世畫計備<lb/>
衛如素服戎事者賊不敢犯年方三十自以哀毁致羸<lb/>
疾不堪吏責丐閒局主管冲祐觀以歸不出者凡十七<lb/>
年世家屏山下潭溪之上有園林水石之勝俯仰其間<lb/>
盡棄人事自號病翁獨居危坐嗒然竟日夜意有所得<lb/>
則筆之於書至聞人有片言之善則從容咨叩必竭兩<lb/>
端後生來問學則隨其器識告語成就無倦色間數日<lb/>
輙一走父墓涕咽或累日乃返事繼母吕夫人及兄子<lb/>
<pb n="KR2g0052_WYG_006-23a"/>
羽子翼極盡孝友兄子珙幼敏嗜學先生教之不懈珙<lb/>
卒有立焉素與胡原仲劉致中為道義交每相見講學<lb/>
外無一雜言所與㳺皆當世知名士朱韋齋且死囑晦<lb/>
菴師事之晦菴將冠先生命字祝詞晦菴嘗言某蚤以<lb/>
童子獲侍左右先生始亦但以舉子見期某竊窺見其<lb/>
自為與教人者若不相似暇時僣請焉先生嘉其志乃<lb/>
開示為學門户朝夕誨誘不倦先生深於易家有東西<lb/>
二齋東以復名西以䝉名一日晦菴侍疾請問先生平<lb/>
<pb n="KR2g0052_WYG_006-23b"/>
昔入道次第先生欣然告之曰吾少未聞道官莆田時<lb/>
以疾病始接佛老之徒聞其所謂清净寂滅者而心悦<lb/>
之以為道在是矣比歸讀吾書而有契焉然後知吾道<lb/>
之大其體用之全乃如此抑吾於易得入道之門焉所<lb/>
謂不逺復者則吾之三字符也佩服周旋罔敢失墜於<lb/>
是嘗作復齋銘聖傳論以見吾志然吾忘吾言久矣今<lb/>
乃相與言之汝尚勉哉晦菴頓首受教先生妻死不再<lb/>
娶以兄子翼幼子坪為後年四十七得微疾即入謁宗<lb/>
<pb n="KR2g0052_WYG_006-24a"/>
廟泣别母夫人前徧以書告訣素所往來者召其姪珙<lb/>
付以家事指示𦵏處既已則與學者論説修身求道之<lb/>
要作訓誡數百言彈琴賦詩澹如平日後兩日而殁學<lb/>
者稱屏山先生諡文靖有文集二十卷<hi>閩書行録</hi>　<hi>名臣言宏簡録</hi>
<hi>子宋史表朱  撰墓</hi>
　　　聖傳論<hi>録四首</hi>
易固多術或尚其辭或尚其變或尚其象或尚其占皆<lb/>
用也盡其本則用自應何謂本復是矣嘗竊為之説曰<lb/>
<pb n="KR2g0052_WYG_006-24b"/>
學易者必有門户復卦易之門户也入室者必自户始<lb/>
學易者必自復始得是者其惟顔子乎不逺而復稱為<lb/>
庶幾葢本夫子嘗以復禮為仁之説告之矣顔子躬行<lb/>
允蹈遂臻其極一己既克天下歸仁復之之功至矣如<lb/>
何天下歸仁惟踐履實地自然洞徹為一顔子終日如<lb/>
愚論語所載惟發二問一為仁一為邦夫子答之皆極<lb/>
天理人事之大者原易之用内焉惟窮理盡性外焉惟<lb/>
開物成務顔子盡之雖無諸子之著撰謂之通易可也<lb/>
<pb n="KR2g0052_WYG_006-25a"/>
文中子言九師興而易道微九師之前未有為易之説<lb/>
者豈易道本於踐履非區區言説所能至耶是知復之<lb/>
一義為平白坦易之塗聖人善誘之上機學者用心之<lb/>
急務也余嘗作復齋銘曰大易之㫖微妙難詮善學易<lb/>
者以復為先惟人之生咸具是性喜怒哀樂或失其正<lb/>
視而知復不蝕其明聽而知復不流於聲言而知復匪<lb/>
易匪輕動而知復悔吝不生惟是四知本焉則一孰覺<lb/>
而存孰迷而失勿謂有本勞思内馳亦勿謂無悠悠弗<lb/>
<pb n="KR2g0052_WYG_006-25b"/>
思廓爾貫通心㝠取舍既復其初無復之者蕩蕩坦坦<lb/>
周流六虚昔非不足今非有餘伊顔氏子口不言易庶<lb/>
幾之功黙臻其極今我仰止以名斯齋念兹在兹其敢<lb/>
怠哉<hi>顔子</hi>
曽子之孝立身揚名惟此一節而於聞道最為超警生<lb/>
死之際粲然明白葢由始則因孝心而致敬終則因敬<lb/>
心而成已驗其平日服膺念兹在兹而已啟手足則見<lb/>
於戰戰兢兢之時發善言則存乎容貌辭氣之際皆敬<lb/>
<pb n="KR2g0052_WYG_006-26a"/>
之謂也戴經所記奥義甚多首文三語已盡其要學者<lb/>
非弗知也然皆有愧於曽子者行之弗至也恭於昭昭<lb/>
者孝之名也謹於昏昏者孝之實也求其名匹夫匹婦<lb/>
能焉核其實聖人以為難矣曽子曰養可能也敬為難<lb/>
敬可能也安為難安可能也卒為難斯須之敬人能勉<lb/>
强至於能安能卒非確然自信毅然必為未有能樂其<lb/>
常而至其至也此無他疑情未除也學者之害疑情為<lb/>
大彼窮搜博覽惟恐不聞者疑情未除也朝咨夕叩請<lb/>
<pb n="KR2g0052_WYG_006-26b"/>
益不休者疑情未除也博量揣摸求合乎似者疑情未<lb/>
除也情既有疑則中不安不安則輕聽而易移輕聽則<lb/>
不能尊其所聞易移則不能行其所知二者交亂其間<lb/>
方且以禮法為拘囚專精為滯着求其有始有卒難矣<lb/>
曽子逰聖門最為年少夫子與之言道唯諾而已夫豈<lb/>
有毫髪疑情哉宜其成就巍巍度越諸子矣<hi>曽子</hi>
唐李翺自謂得子思中庸之學著復性三篇會理者稱<lb/>
其卓絶然差之毫釐異乎吾所聞矣其説曰人之所以<lb/>
<pb n="KR2g0052_WYG_006-27a"/>
惑其性者情也喜怒哀懼愛惡欲皆情之所為也情者<lb/>
妄也邪也妄情息滅本性清明又曰循理而動所以教<lb/>
人忘嗜欲歸性命之道也迹其推衍大約皆以滅情為<lb/>
言其言非不髙妙然非子思中庸之學也中庸之學未<lb/>
嘗滅情也夫情與生俱生果可滅耶情可滅性可滅矣<lb/>
今持一葉以示嬰兒與之則笑奪之則啼此喜怒哀樂<lb/>
之端也情之所發也與生俱生而欲滅之猶惡水之波<lb/>
而涸之其源益流惡木之花而<graphic n="KR0914" url="https://raw.githubusercontent.com/kanripo/KR-Gaiji/master/images/KR0914.png" mimeType="image/png"/>之其根浸傷聖人不<lb/>
<pb n="KR2g0052_WYG_006-27b"/>
過節之防之止之不使其爛熳害性而已善養性者不<lb/>
汨於情亦不滅情不流於喜怒哀樂亦不去喜怒哀樂<lb/>
子思所謂中也即喜怒哀樂以為中不可離喜怒哀樂<lb/>
以為中亦不可如金石之有聲如飲食之有味非合非<lb/>
離中即契焉故喜怒哀樂之未發謂之中子思姑約此<lb/>
以明中非舍此而中可得也<hi>子思</hi>
聖人標指固非一途前學以是流布後學以是進修孟<lb/>
子乃斷然言曰君子深造之以道欲其自得之夫以聖<lb/>
<pb n="KR2g0052_WYG_006-28a"/>
賢標指拳拳服膺自應有至何復名自得耶自得者得<lb/>
之於心也心無所得而蹈規守矩終出勉强不能從容<lb/>
優入聖域是學也父兄至愛不能發其端師友至宻不<lb/>
能進其道必也靈襟中啟獨見内融洞洞然屬屬然如<lb/>
平昔之傳聞想像一旦親覩焉庶乎其可也夫學者之<lb/>
心發於憒憒其見必卓開於冥冥其詣必至故拙魯愚<lb/>
鈍為道之資智巧聰明為性之障真志立於懦真習養<lb/>
於徐真用發於常真樂生於淡軒軒之志久必墜皎皎<lb/>
<pb n="KR2g0052_WYG_006-28b"/>
之習久必疎掲掲之用久必變沾沾之樂久必渝是以<lb/>
學貴終始也千了萬通愈失真宗惟循惟黙乃能自得<lb/>
囘之愚參之魯在孔門所得最深皆用心於無所用若<lb/>
退而進者也去聖已逺自得之學湮没無聞非唯學者<lb/>
之失也亦教者之過焉六經之言毫髪分辨聖人之意<lb/>
極口宣揚諄諄屑屑無舉隅善誘之方將以利之反以<lb/>
害之學者亦曰如是足矣理盡於此矣拾前人之咳唾<lb/>
遵舊轍以驅馳故思學廢於箋解省學廢於譏議悟學<lb/>
<pb n="KR2g0052_WYG_006-29a"/>
廢於揣度通學廢於偏黨黙學廢於領略敏學廢於疑<lb/>
貳六學廢而道衰矣孰以孟子自得之言啟之哉孟子<lb/>
有自得之言無自得之迹但言居之安資之深左右逢<lb/>
其源而已不可以意義形容也<hi>孟子</hi>
　　　漢書雜論<lb/>
班固作漢書惟紀最為嚴宻事皆詳載於傳而撮其要<lb/>
書於紀固自名之曰春秋考紀其言有深意焉<lb/>
班固作史贊非獨詳於紀善也又重美之非獨略於紀<lb/>
<pb n="KR2g0052_WYG_006-29b"/>
過也又婉其辭其紀善也雖小善必録其紀過也非大<lb/>
過不書文帝之仁言儉德贊中縂列十數條嘆曰嗚呼<lb/>
仁哉於景帝贊又曰至於孝文加以恭儉於武帝賛又<lb/>
曰文景務在養民非詳於紀善又重美之乎武帝之窮<lb/>
兵奢侈其賛曰雄才大略不改文景之恭儉詩書所稱<lb/>
何以加焉非略於記過又婉其辭乎元帝之號令温雅<lb/>
成帝之穆穆之容皆見稱述者不以一失廢其他長也<lb/>
故曰雖小善必録吕后之寵産禄景帝之殺晁周皆略<lb/>
<pb n="KR2g0052_WYG_006-30a"/>
而不言者不以小疵玷其全美也故曰非大過不書<lb/>
史贊諸帝皆稱述獨髙祖贊推其世系運統而已無所<lb/>
稱也葢以髙祖之盛德大業不假言而自著亦非一二<lb/>
言可贊也故賛衛霍不言征伐之功贊相如不論文章<lb/>
之美其他則片善寸長贊皆言之有餘易見不足難知<lb/>
故也<lb/>
朱元晦祝詞曰冠而欽名粤惟古制朱氏子熹幼而騰<lb/>
異交朋尚焉請祝以字字以元晦表名之義木晦於根<lb/>
<pb n="KR2g0052_WYG_006-30b"/>
舂容華敷人晦於身神明内腴昔者曽子稱其友曰有<lb/>
若無實若虚不斥厥名而傳於書雖百世之逺也揣其<lb/>
氣象知顔氏如愚迹參并游英馳俊驅豈無他人夫誰<lb/>
敢居自諸子言志囘欲無伐一宣於聲終身弗越陋巷<lb/>
闇然其光烈烈從事於兹惟參也無慚貫道雖一省身<lb/>
則三夾輔孔門翺翔兩驂學的欲正吾知斯之為指南<lb/>
惟先吏部文儒之粹彪炳育珍又華其繼來兹講磨融<lb/>
融熹熹真聰開廓如源之方駛望洋渺瀰老我縮氣古<lb/>
<pb n="KR2g0052_WYG_006-31a"/>
人不云乎純一不已悵友道之衰變切切而唯唯子德<lb/>
不日新則時余之恥勿謂此耳充之益充借曰合矣宜<lb/>
養於䝉言而思毖動而思躓凛乎惴惴惟顔曽是畏<lb/>
遺訓曰木穉而曲其老不舒人穉不攻其成必愚故善<lb/>
學者必謹其初凡日用間業業乾乾散佚必恭執事必<lb/>
處中惟不自輕雖奴𨽻亦尊唾地如汙其畏如是寢則<lb/>
易安食則知味頮面奏圊脱襟屣履每每存之斯無過<lb/>
矣自朝至昏以一條貫焉勿謂末也本實由之毋悦於<lb/>
<pb n="KR2g0052_WYG_006-31b"/>
新毋駭於竒驟得必夸久而寖微習而察焉豈曰無徴<lb/>
出指於西底止必秦其次也頃刻之功初若不足外務<lb/>
奪之或斷或續及其至焉皆其所積故君子許其進而<lb/>
惰夫疑以自絶<lb/>
　　　黄子厚先生銖<lb/>
黄銖字子厚甌寧人朱文公年十五六時與相遇於劉<lb/>
屏山齋中俱事屏山先生銖少文公一歲與文公切磋<lb/>
讀書為文略相上下一日忽踴躍猛進出語驚人文公<lb/>
<pb n="KR2g0052_WYG_006-32a"/>
嘆其超然不可追逐其後詩文益工文公每得其藁未<lb/>
嘗不賞嘆移日銖文學太史公詩學屈宋書𨽻學魏晉<lb/>
以前中年不得志於塲屋遂發憤謝去杜門讀書清坐<lb/>
竟日間軌曳杖行吟田野間其於騷詞能以楚聲古韻<lb/>
為之節族晚節詩彌髙古其變化開闔恍惚微妙又不<lb/>
止於昔日也<hi>閩書集朱子文</hi>
　　　運幹歐陽慶嗣先生光祖<lb/>
歐陽光祖字慶嗣崇安人九歲能文人稱童瑞從劉子<lb/>
<pb n="KR2g0052_WYG_006-32b"/>
翬朱文公講學子翬甚重之文公亦遣子師事焉乾道<lb/>
八年再舉登第不赴趙汝愚張栻列薦於朝方欲召用<lb/>
而趙公去國後為江西運幹致仕卜築松坡之上湛然<lb/>
終老<hi>閩書</hi>
　　劉白水先生勉之學𣲖<lb/>
　先生偕籍溪初學易於涪陵譙氏後從龜山於毘陵<lb/>
　其問業之廣久而有得則從元城劉公始故其成就<lb/>
　卓犖為韋齋托孤晦菴師事之其聲氣感通豈偶然<lb/>
<pb n="KR2g0052_WYG_006-33a"/>
　哉兹特著其𣲖系附焉<lb/>
　　　聘君劉白水先生勉之<lb/>
劉勉之字致中崇安人父元振先生自幼强學日誦數<lb/>
千言肆筆為文滂沛閎闊凌厲頓挫踰冠以鄉舉詣太<lb/>
學時蔡京用事禁士挾元祐書制師生收書連坐罪至<lb/>
流徒名為一道同風實以鉗天下之口先生知其非是<lb/>
隂訪伊洛程氏之傳得其書藏去俟深夜同舍生熟寐<lb/>
乃探篋燃膏潛抄黙誦涪陵譙天授嘗從二程㳺兼䆳<lb/>
<pb n="KR2g0052_WYG_006-33b"/>
易學適以事至京即徃叩焉得其本末遂棄録牒揖諸<lb/>
生歸道南都見劉元城過毘陵見楊龜山皆從請業元<lb/>
城尤竒之留語數十日告以平生行已立朝大節以至<lb/>
方外之學無不傾盡先生聽受其言精思力行久之若<lb/>
有所得與劉彦冲及胡籍溪講論切磋為事其於當世<lb/>
之務若不屑焉亂後故山室廬荒頓乃即建陽近郊蕭<lb/>
屯别墅結草為堂讀書力穡無求於世賢士大夫咸髙<lb/>
仰之紹興間中書舍人吕本中與同列曾天㳺李似之<lb/>
<pb n="KR2g0052_WYG_006-34a"/>
張子猷共薦於朝特詔赴闕劉屏山作招劍文送之既<lb/>
至秦檜方主和議恐觸忌諱但令對䇿不令入見先生<lb/>
知時不合即日謝病歸杜門不復出平居嚴敬自持而<lb/>
接物恂恂色笑可親臨事財處不動聲氣學子造門隨<lb/>
其材品為開説聖賢教學之門前言往行之懿故相趙<lb/>
鼎出鎮南州道出里門紆轡入謁坐語移日彌加嘆賞<lb/>
蚤與朱韋齋先生友善韋齋臨老命晦菴師事焉屬以<lb/>
後事先生經理其家愛晦菴如己子以女妻之所居有<lb/>
<pb n="KR2g0052_WYG_006-34b"/>
白水學者稱白水先生孫懋<hi>道南源委朱宏簡録表名儒傳    子撰墓</hi>
　　光澤李氏家世學𣲖<lb/>
　子朱子撰特奏名李公墓誌銘曰邵武軍光澤縣東<lb/>
　里其處曰烏洲李氏世居為郡著姓其先有贈大理<lb/>
　評事者諱鐸始以文行知名鄉里生太常博士誥始<lb/>
　發進士第卒贈朝請大夫陳忠肅公賢之稱其率真<lb/>
　樂易有古人風其仲子深紹聖間以論斥時相之姦<lb/>
　與任公伯雨俱入元祐黨籍季曰處士藩隱處不仕<lb/>
<pb n="KR2g0052_WYG_006-35a"/>
　其葬也脩撰李公䕫實銘之葢自其先世所與交逰<lb/>
　姻好盡一時知名士故其子弟見聞開廓趣尚髙逺<lb/>
　不與世俗同若特奏府君諱純德字得之則處士之<lb/>
　長子也按李氏族系文公叙述詳矣上官氏祐稱光<lb/>
　澤一邑由西山李先生得道南之緒大倡斯道月洲<lb/>
　雲巖教音嗣布與考亭師友濟美當世而過化之澤<lb/>
　浹乎人心流風餘韻猶有存云兹再備録於編<lb/>
　　　博士李先生誥<lb/>
<pb n="KR2g0052_WYG_006-35b"/>
李誥贈大理評事鐸之後誥舉進士第官至太常博士<lb/>
卒贈朝請大夫陳忠肅公瓘賢之稱其率真樂易有古<lb/>
人風弟詳子深孫純德曽孫吕𤣥孫閎祖<hi>閩書</hi>
　　　寺丞李自明先生詳<lb/>
李詳字自明幼警悟善屬文議論純正登嘉祐八年第<lb/>
知潯州立學校革夷俗官終大理丞<hi>邵武府志</hi>
　　　朝散李叔平先生深<lb/>
李深字叔平登熈寧九年進士第調濟隂簿歴鄱陽遂<lb/>
<pb n="KR2g0052_WYG_006-36a"/>
平二縣以清慎稱召為編敕所詳簡役法文字與蔡京<lb/>
章惇廷争奪一官已叙復遷朝散郎陛辭以言事論斥<lb/>
時相之姦與任公伯雨等罷入元祐黨籍安置復州四<lb/>
年移建昌軍改青州五年復官有杭州集二十卷弟勉<lb/>
子階郁<hi>閩書志邵武府</hi>
　　　縣令李安道先生勉<lb/>
李勉字安道舉進士知尤溪順昌二縣素負氣節多忤<lb/>
於時遂謝事休致亦入黨籍<hi>閩書</hi>
<pb n="KR2g0052_WYG_006-36b"/>
　　　郡守李進祖先生階<lb/>
李階字進祖崇寧二年禮部第一特奏名安忱對䇿言<lb/>
使黨人之子魁南宫多士無以示天下遂奪階出身遇<lb/>
赦復官調鹽城尉建炎初攝臨安府比較務州卒陳通<lb/>
脅叛階叱之遂遇害事聞贈右承事郎與一子官<hi>閩書</hi>
　　　特奏李得之先生純德<lb/>
李純德字得之處士藩之長子少治周禮兼左氏春秋<lb/>
為文簡古不逐時好事親至孝篤友諸弟遇族黨有恩<lb/>
<pb n="KR2g0052_WYG_006-37a"/>
意少有忿争即為居間極力平處不令至官不幸死喪<lb/>
則為經理家事而任其婚嫁之責有以惡聲至者未嘗<lb/>
與較至周其急輟衣食不恤也諸弟嘗問善人之道答<lb/>
曰臨事而無隂據便利之心斯可矣又嘗語人事有當<lb/>
為力雖未及亦勉為之若必有餘而後為則終無時矣<lb/>
此其行身及物之本意也平居方嚴不妄戲笑性敦厚<lb/>
質實發言處事不以幽顯物我為間樂聞人善而務掩<lb/>
其惡所與交皆巨人長者從弟郁嘗面嘆曰兄於答問<lb/>
<pb n="KR2g0052_WYG_006-37b"/>
若不經意而受其言者反覆十思終無以易紹興五年<lb/>
以特奏恩將入奉廷對先卒朱晦菴為作墓銘子吕<hi>閩書</hi>
　<hi>邵武府志朱子文集</hi>
　　　李澹軒先生吕<lb/>
李吕字濵老號澹軒深之從孫蚤孤事母孝育弟妹有<lb/>
成聚族千指昕夕序揖致禮自少至老不以寒暑少變<lb/>
幼從學於從父郁郁學於楊龜山家傳逺有端緒淳熈<lb/>
六年年已晚見朱文公於廬阜遂為講學之友邑令張<lb/>
<pb n="KR2g0052_WYG_006-38a"/>
訢者病已無社倉以其事就吕圖焉吕為條畫精明綜<lb/>
理縝宻文公為之記吕學甚富尤深於易每言易在識<lb/>
時和之以義茍非真知義之所在而喜言變通反害於<lb/>
易矣所著有周易議説澹軒集子閎祖相祖壯祖孫方<lb/>
子俱見朱子學𣲖<hi>閩書邵考亭淵源録    武郡志</hi>
　　　縣令李守約先生閎祖<hi>弟相祖壯祖</hi>
李閎祖字守約别號絅齋吕之長子蚤授庭訓與其二<lb/>
弟登晦菴先生之門篤志强力精思切論晦菴延之家<lb/>
<pb n="KR2g0052_WYG_006-38b"/>
塾以訓諸孫為編中庸章句或問輯略登嘉定四年進<lb/>
士廷對發明所學不逐時好調靖江之臨桂簿提刑方<lb/>
信孺待以國士漕使陳孔碩引以自輔兩臺之事咸倚<lb/>
以决暇日即詣學訓迪諸生士習丕變調福州古田令<lb/>
終廣西經略安撫司幹官黄幹李燔張洽陳淳皆敬重<lb/>
之有師友問答十卷<lb/>
李相祖字時可嘗以晦菴命編書説三十餘卷辨質詳<lb/>
明用心精切平居謹飭雅言矩步見者為之肅敬<lb/>
<pb n="KR2g0052_WYG_006-39a"/>
李壯祖字處謙初以書見朱子求教朱答書嘉其有志<lb/>
遂語以為學之要後與兄守約同第進士調閩清尉真<lb/>
西山薦之稱為典型人物<lb/>
　　　州牧李公謹先生文子<lb/>
李文子字公謹方子之弟亦從朱子學紹熈四年進士<lb/>
歴知閬潼二州吏譽藹然持麾蜀中二十年以道學倡<lb/>
蜀人宗之著蜀鑑十卷<hi>道南源委録考亭淵源</hi>
　　李西山先生郁學𣲖<lb/>
<pb n="KR2g0052_WYG_006-39b"/>
　朱子答李濵老吕書云某少時讀程氏書年二十許<lb/>
　始得西山先生所著論孟諸説讀之又知龜山之學<lb/>
　横出此枝而恨不及見也既而得從何兄叔京逰乃<lb/>
　知足下葢得其家傳者是時家居西距髙隱不逺不<lb/>
　得一往質其所疑徒往來於心不忘云<lb/>
　　　刪定李西山先生郁<lb/>
李郁字光祖光澤人元祐黨人朝散郎深之子幼不好<lb/>
玩坐立必莊從舅氏陳忠肅公學踰冠乃見龜山而請<lb/>
<pb n="KR2g0052_WYG_006-40a"/>
業焉龜山一見竒之妻以第三女是時龜山以程氏説<lb/>
教授東南一時學者翕然趨之而龜山每告之曰道之<lb/>
所以傳固不在於文字而古之聖賢所以為聖賢者其<lb/>
用心必有在矣及請見於餘杭則其告之亦曰學者當<lb/>
知古人之學何所用心學之將以何用若曰孔門之學<lb/>
仁而已則何為而謂之仁若曰仁人心也則何者而謂<lb/>
之人心公退求其説不合因取論孟讀之蚤夜不懈十<lb/>
有八年乃渙然有得龜山葢深許之龜山没以所學淑<lb/>
<pb n="KR2g0052_WYG_006-40b"/>
後進亦曰學者於經讀之又讀於無味處益致思焉至<lb/>
於群疑並興寢食不置然後始當驟進耳陳黙堂稱其<lb/>
學口目俱到未見其比㳺太學紹興中以遺逸召對陳<lb/>
當世大務髙宗改容傾聽補迪功郎除勅令所刪定官<lb/>
丁憂服闋會秦檜用事自度不能俯仰禄仕築室於邑<lb/>
西山家計屢空曠然不為意當世賢大夫益髙仰之辟<lb/>
福建帥府機宜文字日訪民間利病告其長而興除之<lb/>
一日帥欲毁民居數十為列肆酤酒要利争之不聽以<lb/>
<pb n="KR2g0052_WYG_006-41a"/>
老病謝歸帥慚謝强留卒於官年六十五先生天資粹<lb/>
美涵養有方誨人無倦色自奉甚約而事親極其厚承<lb/>
朝散公遺命為其叔父庭之後庭卒毁瘠如禮治喪必<lb/>
誠必敬兄階罵賊死先生事嫂如母撫其子女如己出<lb/>
凡世務人情官政文法以至行陣農圃之事靡不習知<lb/>
所著有易傳論孟遺藁及遺文數十卷藏於家學者稱<lb/>
西山先生朱晦菴表其墓曰聖賢逺矣然其所以立言<lb/>
垂訓開示後學可謂至哉顧自秦漢以來道學不傳儒<lb/>
<pb n="KR2g0052_WYG_006-41b"/>
者不知反己潛心而一以記覽誦説為事是以有道君<lb/>
子深以為憂然亦未嘗遂以束書不讀坐談空妙為可<lb/>
以徼幸於有聞也若龜山之所以教與西山之所以學<lb/>
其亦足以觀矣予是以著之而并記其行事後之君子<lb/>
尚有考焉<hi>道南源委朱子文集</hi>
　　　縣令張叔澄先生彦清<lb/>
張彦清字淑澄浦城人紹興元年進士初主光澤簿教<lb/>
授泉州丞安福用薦者改秩知慶元縣彦清生紹興之<lb/>
<pb n="KR2g0052_WYG_006-42a"/>
季長於乾道淳熈間初從朱文公㳺得其大㫖及仕光<lb/>
澤與隱君子李濵老吕㳺質疑辨惑造詣日深其為人<lb/>
以孝友忠信為根本潔亷勁挺為質幹親蚤殁恨養弗<lb/>
逮不茹甘服美者終其身女兄未嫁捐所有資之少從<lb/>
鄉先生徐君翷學徐喜其開敏欲妻以女未及而死既<lb/>
與薦有富室將女之彦清曰忍負徐公仕雖久家無旬<lb/>
月儲歲暮貧且迫不肯茍受嘗被檄試士三山時偽學<lb/>
之論方熾同列以是發䇿士子希主司意争詆訾先儒<lb/>
<pb n="KR2g0052_WYG_006-42b"/>
彦清獨取持議不阿者與其選陳丞相自强嘗校文于<lb/>
建彦清其所取士也及自强為相屢欲鈎致彦清彦清<lb/>
弗屑就及陳敗衆始嘆服有守其施之政則自始仕以<lb/>
勤民為心慎於治獄曽被臬司命往鞫疑案將至微服<lb/>
徒行訪得其寃狀至獄破械將釋之吏争不可弗聽未<lb/>
幾真殺人者獲於他邑彦清亦絶口勿言吉安峒蠻竊<lb/>
發燬永新蹂龍泉距縣不百里彦清佐其長聚兵防之<lb/>
蠻詗知有備引去俄傳冦且至彦清徧諭居人慎勿動<lb/>
<pb n="KR2g0052_WYG_006-43a"/>
己而傳者果妄郡檄彦清行眡永新既至餓民纍纍請<lb/>
加賑恤未報而命彦清督其租彦清歎曰此豈催科時<lb/>
耶晚宰慶元甫至而目眚作以疾請主管台州崇道觀<lb/>
真文忠公銘其墓<hi>閩書府志</hi>　<hi>建寧通志</hi>
　<lb/>
　<lb/>
　<lb/>
　<lb/>
<pb n="KR2g0052_WYG_006-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷六<lb/>
</p>
<p>
</p>
  </div>
<div>
<head>閩中理學淵源考卷七</head> <lb/>
    <p>
<pb n="KR2g0052_WYG_007-1a"/>
欽定四庫全書<lb/>
　閩中理學淵源考卷七<lb/>
　　　　　　　　　　廣平府知府李清馥撰<lb/>
　　延平陳氏家世學𣲖<lb/>
　按延津楊羅李朱四賢之外私淑程門而與龜山師<lb/>
　友者忠肅與黙堂二先生為最著考忠肅先世乃祖<lb/>
　為光逺先生世卿父為君舉先生偁皆清宦夙學肇<lb/>
　啟後人讀王忠文公蒞泉時咏陳公偁祠詩曰九年<lb/>
<pb n="KR2g0052_WYG_007-1b"/>
　地主百年祠民自元豐結去思善政在人宜有後堂<lb/>
　堂忠肅見公兒今録自君舉先生而下著於編<lb/>
　　　朝議陳君舉先生偁<lb/>
陳偁字君舉沙縣人以父任補太廟齋郎再調羅源令<lb/>
有惠政調通判蔡州力争死獄五人知惠州州有豐湖<lb/>
税民魚湖廢而税尚存偁堤湖數里時蓄洩魚利歸民<lb/>
奏免其課錢凡五十餘萬民建祠祀焉移治宿州用嚴<lb/>
為治獄空訟息召知開封府屬新法行請外知泉州未<lb/>
<pb n="KR2g0052_WYG_007-2a"/>
幾坐開封府陷失青苗錢罷州人聞之期三日裒錢五<lb/>
十萬償負贖留之改知尉州築堤十里以防皖溪之患<lb/>
元豐五年再知泉州歲旱教民用牛車汲水入東湖溉<lb/>
田舊法番商至必使詣東廣否則没其貨偁請立市舶<lb/>
司于泉哲宗立詔從其議以朝議大夫致仕贈特進子<lb/>
瑗汀州推官珏校書郎瓘見下璣知吉州<hi>延平府志</hi>
　　忠肅陳瑩中先生瓘學𣲖<lb/>
　按紫陽先生每以公與元城忠定劉公並論大抵其<lb/>
<pb n="KR2g0052_WYG_007-2b"/>
　志氣相同其才畧亦同也王龜齡梅溪自云丱角讀<lb/>
　書聞先生長者之論即知欽慕公之為人宦逰絶嶠<lb/>
　獨携温公忠肅二畫像以行其為賢哲所心仰可想<lb/>
　矣平生學問私淑程門於龜山在師友之間一時英<lb/>
　賢林立講習而服行之其踐履篤實百折不挫稱有<lb/>
　體有用之學梅溪列韓范司馬十二名臣以公為殿<lb/>
　後云再按龜山先生題李丞相送陳幾叟序謂李公<lb/>
　視了翁為前輩雖未嘗從㳺而聲氣相求非一日也<lb/>
<pb n="KR2g0052_WYG_007-3a"/>
　問道之勤見於斯文惓惓之意厚矣今特附之交友<lb/>
　云<lb/>
　　　忠肅陳瑩中先生瓘<lb/>
陳先生瓘字瑩中號了翁沙縣人偁之子少好讀書不<lb/>
務進取父母强之乃應舉元豐二年甲科第三人調湖<lb/>
州掌書記元祐四年僉書越州判官時蔡卞為越州守<lb/>
察其賢每事加禮而先生輒自逺屢乞歸章不得上檄<lb/>
攝通判明州章惇入相先生隨衆道謁惇聞先生名邀<lb/>
<pb n="KR2g0052_WYG_007-3b"/>
與同舟問當世務先生以所乗舟勢偏輕偏重喻之因<lb/>
問今天子待公為政公將奚先惇曰司馬光奸邪所當<lb/>
先辨耳先生曰公誤矣果爾將失天下之望惇厲色曰<lb/>
司馬獨執朝柄不務纘述先烈大更神考之政誤國如<lb/>
此得非奸邪先生曰不察其心而疑其跡則不為無罪<lb/>
若掲為奸邪重復改作則誤國滋甚為今之計惟當消<lb/>
朋黨持中道庶可捄弊惇意雖忤然亦驚異之留先生<lb/>
共飯而别到闕召為太學博士先生聞其與蔡卞方合<lb/>
<pb n="KR2g0052_WYG_007-4a"/>
知必害於正論遂以婚嫁為辭久乃赴官時羣邪得志<lb/>
卞黨薛昻林自議毁資治通鑑板先生聞之因䇿士題<lb/>
特引神宗序文自驚曰此豈神考親製耶先生曰誰言<lb/>
其非也自曰亦神考少年之文耳先生曰聖人之學得<lb/>
之天性豈有少長之異自以告卞卞乃宻令學中置板<lb/>
髙閣不復敢議毁嘗為别試所主文自謂蔡卞曰聞陳<lb/>
瓘欲盡取史學而黜通經之士意在動搖荆公之學也<lb/>
卞怒謀因此害先生先生固預料其如此乃於前五名<lb/>
<pb n="KR2g0052_WYG_007-4b"/>
悉取用王氏學者卞無以發然五名之下往往皆博洽<lb/>
稽古之士先生嘗曰當時若無矯揉則勢必激壊故隨<lb/>
時所以救時不必取快目前也遷秘書省校書郎紹述<lb/>
之説盛行先生入奏哲宗言堯舜禹皆以粤若稽古為<lb/>
訓粤者考論舊事若者順而行之稽者詳其當否所以<lb/>
成帝王之治帝王之孝與士大夫異帝反覆究問語遂<lb/>
移時意甚感悦令再入見有變更時事之意執政聞而<lb/>
憾之出通判滄州知衛州徽宗即位以韓忠彦薦召為<lb/>
<pb n="KR2g0052_WYG_007-5a"/>
右正言遷左司諌蔡京蔡卞羽翼章惇京復隂結權貴<lb/>
徽宗將有大用之意先生上疏力言先後凡十上末疏<lb/>
言翰林學士承㫖蔡京當紹聖之初兄弟在朝贊導章<lb/>
惇共作威福卞則隂為謀畫惇則私斷力行而京則且<lb/>
謀且行惇之矜伐卞之乖悖京實贊之七年之間擠陷<lb/>
言官常安民孫諤董端逸陳次升鄒浩等五人掩朝廷<lb/>
之耳目成私門之利勢言路既絶人皆鉗黙凡所施行<lb/>
得以自恣遂使當日之所行皆為今日之所蔽遂舉京<lb/>
<pb n="KR2g0052_WYG_007-5b"/>
四事皆天下所譏議者為徽宗言之徽宗以先生所論<lb/>
不根罷右司諌添差揚州糧料院將出都併奏所未上<lb/>
四章尋改知無為軍明年還為著作郎遷右司員外郎<lb/>
兼權給事中宰相曽布屢薦先生于徽宗遣人諭意云<lb/>
將大用先生作書投布兼以日録辨國用須知送布言<lb/>
布尊私史而厭宗廟縁邊費而壊先政二者天下所共<lb/>
知而聖主不得聞其説䝉蔽之患莫大於此布得書大<lb/>
怒争辨移時至箕踞誶語先生色不為動徐曰昔所論<lb/>
<pb n="KR2g0052_WYG_007-6a"/>
者國事是非有公議公未可遽失待士禮布矍然改容<lb/>
先生出即録所與布書及日録辨國用須知録以狀申<lb/>
三省乞行竄逐信宿出知泰州崇寧中除名竄袁亷二<lb/>
州五年遇赦移彬州稍遷宣德郎以子正彚在杭告蔡<lb/>
京有動搖東宫之跡杭守蔡薿執送京師先飛書告京<lb/>
事下開封府制獄併逮先生京使權尹李孝夀治其獄<lb/>
獄具正彚坐流海上先生安置通州在通州時復取前<lb/>
在明州時所著日録辨推而廣之名尊堯録釐為八門<lb/>
<pb n="KR2g0052_WYG_007-6b"/>
合論四十九篇而為之序張商英為相獨取其書既上<lb/>
而商英罷又徙先生台州時宰遍令所遇州出兵甲逓<lb/>
送至台每十日一徙且命凶人石悈知州事執至庭大<lb/>
陳獄具將挾以死先生大呼曰今日之事豈被制㫖耶<lb/>
悈曰朝廷令取尊堯集耳先生曰然則何用如此君知<lb/>
尊堯所以立名乎葢以神考為堯主上為舜助舜尊堯<lb/>
何得為罪時相學術粗淺為人所愚君所得幾何亦不<lb/>
畏公議耶悈時已窘先生百端而宰相猶以為怯而罷<lb/>
<pb n="KR2g0052_WYG_007-7a"/>
之在台五年乃得自便纔復承事郎徽宗令再叙一官<lb/>
仍與差遣執政持不行卜居江州復有譛之者至不許<lb/>
輙出城旋令居南康纔至又移楚州使不得一日安處<lb/>
先生平生論京卞皆披摘其處心發露其情慝最所忌<lb/>
恨故得禍最酷劉安世聞其疾使人勉以醫藥曰天下<lb/>
將有賴于公當力加保愛以待時用宣和六年卒于楚<lb/>
州年六十五靖康初詔贈諌議大夫召官其子正彚紹<lb/>
興中髙宗讀尊堯録謂明君臣大分而是之賜諡忠肅<lb/>
<pb n="KR2g0052_WYG_007-7b"/>
先生謙和矜莊通易數言國家大事後多有驗嘗與校<lb/>
書郎范淳夫同事淳夫論顔子不遷怒不貳過唯伯淳<lb/>
有之先生驚問為誰淳夫黙然久之曰不知有程伯淳<lb/>
耶先生深以寡陋為媿作責沈文自責焉子正彚官至<lb/>
直秘閣次子正同敷文閣待制從孫淵見龜山學𣲖所<lb/>
著有了齋集<hi>通志録閩書臣名臣傳宏簡    名  言行録</hi>
　　　教授林商卿先生彖<lb/>
林彖字商卿仙逰人幼孤隨母鞠於外祖陳次升家以<lb/>
<pb n="KR2g0052_WYG_007-8a"/>
故得盡讀六經百氏之書多聞元祐名臣出處大節與<lb/>
宋累朝典故後僑居真州又得事劉安世任伯雨陳瓘<lb/>
諸公而與任申先象先兄弟為忘年友紹興初嘗為簽<lb/>
樞徐俯禮致而終不受其薦奉母歸閩菽水盡歡母没<lb/>
終喪寓居僧舍不謀婚娶曰吾有弟不至絶先人世不<lb/>
問家事曰吾以付二弟隆興元年春監司帥臣列薦召<lb/>
赴行在力以疾辭其秋丞相陳康伯樞宻黄祖舜令監<lb/>
司郡守敦促之復引疾不就於是陳孝則林孝澤皆泉<lb/>
<pb n="KR2g0052_WYG_007-8b"/>
莆偉人適以憲漕會閩中相繼率數百人以彖名聞參<lb/>
政周葵為轉上之詔再促召亦不赴乾道四年特與進<lb/>
士出身添差興化軍教授未一考卒年七十自號萍齋<lb/>
<hi>閩書志仙逰</hi>
　　　教授陳伯嚮先生葵<lb/>
陳葵字伯嚮閩縣人初入太學試上舍優等中南省第<lb/>
三人擢甲科蔡京籍元符中上書王定等十八人奏乞<lb/>
編置葵其一也謫居衡州三年雷震元祐黨人碑得釋<lb/>
<pb n="KR2g0052_WYG_007-9a"/>
還詔有司許依元考定甲分註官授樂清尉再調建州<lb/>
以陳瓘門人復為京黨劾罷髙宗即位訪求元祐黨人<lb/>
胡世將孟庾宣諭福建以葵應召授承事郎將作監丞<lb/>
尋召對除諸王官教授踰年又以趙鼎黨罷歸葵屢遭<lb/>
躓蹶操尚不改時論髙之<hi>閩書</hi>
　　　直講張聖行先生讀<lb/>
張讀字聖行安溪人紹聖四年以上舍生擢第調頴昌<lb/>
府法曹叅軍除編脩國初會要以父年逾九十求便養<lb/>
<pb n="KR2g0052_WYG_007-9b"/>
通判本州後除王府直講未幾請郡知興化軍時靖康<lb/>
初士卒驕恣一日讙趨庭下乞額外給賜先生正色叱<lb/>
之諸卒感服反告其渠魁即梟於市一郡肅然建炎初<lb/>
被召以疾辭奉祠性至孝居喪廬墓蔬食終制杜門却<lb/>
掃所交皆天下士始與陳瑩中友善既仕為趙清獻范<lb/>
純禮所奬重後與李方叔端叔為蘇黄門客子由作東<lb/>
坡墓銘以示先生先生曰斯文妙盡東坡平生恐仇人<lb/>
復藉此媒蘖不若刮摩之為愈使東坡無此銘萬世之<lb/>
<pb n="KR2g0052_WYG_007-10a"/>
下其不知有東坡乎晚年徙晉江與李文肅邴過從尤<lb/>
宻善屬文閩中碑碣多出其手貲入即分親故之貧者<lb/>
夀八十卒李文肅哭以詩有累日塵生甑經年肘見衿<lb/>
之語嘉熈中邑令趙崇栗表其鄉曰曽子里<hi>閩書</hi>
　　　教授王酉室先生伯起<lb/>
王伯起字聖時福清人曽祖仁繢不受閩王審知偽命<lb/>
終隱南山伯起少逰京師受經于王安石學文於曾鞏<lb/>
樞宻曽孝寛聞其賢延館之奏授將仕郎試國子監簿<lb/>
<pb n="KR2g0052_WYG_007-10b"/>
以假承務郎授嚴州教授力辭不就解官歸題其齋曰<lb/>
酉室一時名人若江公望陳瓘皆與友有詩曰唱道野<lb/>
集卒贈右宣教郎<hi>閩書志三山新</hi>
　　邵武李氏家世學𣲖<lb/>
　按龜山楊文靖公撰李公䕫墓志云余與公同為諸<lb/>
　生肄業于上庠挾策考疑時相過從又與陳公了翁<lb/>
　亦最相善忠定䟦了翁文云余政和乙未歲自尚書<lb/>
　郎謁告迎親霅溪時了翁自天台歸通川與余相遇<lb/>
<pb n="KR2g0052_WYG_007-11a"/>
　於姑蘇一再見有忘年之契後四年當宣和之初余<lb/>
　以左史論事謫沙陽了翁方居南康余因序送陳淵<lb/>
　幾叟并寓書通慇懃了翁荅書辭意懇懇至舉狄梁<lb/>
　公及本朝李文靖王文正二公事業以相勉余竊怪<lb/>
　公相期太過非所敢當也又後七年靖康改元歲次<lb/>
　丙午余䝉異恩自奉常不旬日擢參大政實總軍旅<lb/>
　之事踰月冦退宗社已安四方敉寧叨處樞輔追感<lb/>
　知己恨公不見及也以上録楊陳二先生語想見一<lb/>
<pb n="KR2g0052_WYG_007-11b"/>
　時英賢碩德群聚類處交相期待非偶然也因録李<lb/>
　氏家世著之篇端<lb/>
　　　龍圖李師和先生䕫<lb/>
李䕫字師和其先江南人唐末避亂徙居邵武䕫幼孤<lb/>
鞠於外家成童猶未知書而頴悟絶人舅氏資政黄履<lb/>
每器重之因授以書凡耳濡目染過即成誦自是六經<lb/>
諸子百氏之書下至毛鄭箋傳無所不窺學由是日進<lb/>
逮居上庠與龜山楊時最相善元豐三年登進士第為<lb/>
<pb n="KR2g0052_WYG_007-12a"/>
華亭尉又調松溪尉兼主簿遷司封員外郎力請外補<lb/>
除知蔡州朝廷惜其去留為宗正少卿訓辭有曰非清<lb/>
德老儒曷任兹選轉朝請大夫累官集賢館修撰知鄧<lb/>
州兼西南路安撫使䕫下車盡革前弊紀綱大整遂以<lb/>
疾請祠章再上除提舉杭州洞霄宫東歸家於梁溪錫<lb/>
山之傍日以文字為娛子綱為鎮江教官就養子舍及<lb/>
公為尚書郎丐迎養京師除䕫提舉醴泉轉中大夫改<lb/>
右文殿修撰終龍圖閣待制所著文集二十卷禮記義<lb/>
<pb n="KR2g0052_WYG_007-12b"/>
十卷藏於家子四綱維經綸年七十五卒龜山為撰墓<lb/>
志<lb/>
　　　忠定李伯紀先生綱<lb/>
李綱字伯紀其先江南人唐末徙邵武父䕫與楊龜山<lb/>
先生同為諸生肄業上庠相友善公登政和二年進士<lb/>
及第積官監察御史以言事忤權貴改比部員外郎遷<lb/>
起居郎宣和元年京師大水疏言隂氣太盛當以盗賊<lb/>
外患為憂調監沙縣税務七年為太常寺少卿金人渝<lb/>
<pb n="KR2g0052_WYG_007-13a"/>
盟邊報狎至朝議欲避敵公上禦敵五策因語給事中<lb/>
吳敏曰皇太子恭儉聞天下以守宗社可也敏曰監國<lb/>
可乎公曰肅宗靈武之事不逮號不足以復邦而逮號<lb/>
之議不出於明皇後世惜之翼日敏請對因言李綱論<lb/>
與臣同有㫖召公入議公刺臂血上疏於是徽宗内禪<lb/>
之議遂决欽宗即位召對延和殿時遣李鄴使金議割<lb/>
地公奏祖宗疆土當以死守何可尺寸與人欽宗嘉納<lb/>
除兵部侍郎靖康元年以吳敏為行營副使公為參謀<lb/>
<pb n="KR2g0052_WYG_007-13b"/>
金兵渡河徽宗東幸宰執議請上暫避敵鋒太宰白時<lb/>
中謂都城不可守公曰都城宗廟社稷百官萬民所在<lb/>
捨此何之但當整飭軍馬固結民心堅守以待勤王之<lb/>
師欽宗問可將者宰相因推公即除尚書右丞又以公<lb/>
為東京留守公為欽宗力陳所以不可去之意欽宗意<lb/>
頗悟會内侍奏中宫已行欽宗變色倉卒降御榻曰朕<lb/>
不能留矣公泣拜以死邀之欽宗顧公曰朕今為卿勉<lb/>
留治兵禦敵專以責卿公惶恐受命未幾復决意南狩<lb/>
<pb n="KR2g0052_WYG_007-14a"/>
公趨朝則禁衛擐甲乗輿已駕矣公急呼曰爾等願守<lb/>
宗社乎願從幸乎皆曰願死守公入見曰六軍父母妻<lb/>
子皆在都城願以死守萬一中道散歸陛下孰與為衛<lb/>
且敵兵已逼倘知乗輿未逺健馬疾追何以禦之欽宗<lb/>
感悟遂命輟行公傳㫖語左右曰敢復有言去者斬禁<lb/>
衛皆拜伏呼萬歲六軍聞之無不感泣命公為親征行<lb/>
營使以便宜從事公治守戰具不數日畢敵兵攻城公<lb/>
身督戰募壯士縋城下斬酋長十餘人衆數十級金人<lb/>
<pb n="KR2g0052_WYG_007-14b"/>
知有備又聞欽宗已内禪乃退求遣大臣至軍中議和<lb/>
公請行上遣李棁公曰臣恐棁怯懦誤國家欽宗不聽<lb/>
竟遣棁往金人須金幣以千萬計求割太原中山河間<lb/>
地以親王宰相為質棁不措一辭還報公謂所需金幣<lb/>
竭天下且不足况都城乎三鎮國之屏蔽割之何以立<lb/>
國至於遣質即宰相當往親王不當往若遣辯士姑與<lb/>
之議宿留數日大兵四集彼孤軍深入不得所欲亦欲<lb/>
速歸此時與盟則彼不敢輕中國而和可久也宰執議<lb/>
<pb n="KR2g0052_WYG_007-15a"/>
不合公不能奪求去欽宗慰諭曰卿第出治兵此事當<lb/>
徐議之公退則誓書已行所求皆與之以皇弟康王及<lb/>
少保張邦昌為質時朝廷日輸金幣而金人需求不已<lb/>
日肆屠掠四方勤王之師漸有至者种師道姚平仲亦<lb/>
以涇原秦鳳兵來公奏言金人無厭勢非用師不可且<lb/>
彼以孤軍入重地當以計取之今若扼河津絶饟道分<lb/>
兵復畿北諸邑而以重兵臨敵營堅壁勿戰俟其食盡<lb/>
力疲然後以一檄取誓書復三鎮縱其北歸半渡擊之<lb/>
<pb n="KR2g0052_WYG_007-15b"/>
此必勝之計也欽宗深以為然約日舉事會姚平仲急<lb/>
於要功先期夜斫敵營欲生擒斡里雅布及取康王以歸<lb/>
夜半中使傳㫖諭公速援公率諸將旦出封邱門與金<lb/>
人戰却之平仲竟以襲敵營不克懼誅亡去金使來宰<lb/>
相李邦彦語之曰用兵乃李綱姚平仲非朝廷意遂罷<lb/>
公以謝金人太學生陳東等詣闕上書明公無罪軍民<lb/>
集者數十萬呼聲動地至殺傷内侍欽宗亟召公公入<lb/>
見泣拜請死欽宗亦泣命公復為尚書右丞充京城四<lb/>
<pb n="KR2g0052_WYG_007-16a"/>
壁守禦使公下令能殺敵者厚賞衆無不奮躍金人懼<lb/>
稍稍引却且得割三鎮詔及親王為質乃退師除公知<lb/>
樞宻院事公奏請如澶淵故事遣兵䕶送且戒諸將可<lb/>
擊則擊之乃以兵十萬分道並進將士受命踴躍以行<lb/>
宰相咎公盡遣城下兵追敵恐倉卒無措急徴還諸將<lb/>
已追及金人邢趙間遽得還師之命無不扼腕迨公力<lb/>
争復追而將士解體矣詔議迎太上皇還京徽宗還次<lb/>
南都以書問改革政事之故且召吳敏及公公至具道<lb/>
<pb n="KR2g0052_WYG_007-16b"/>
皇帝仁孝思慕欲以天下養之意請陛下早還京師語<lb/>
多調和兩宫徽宗感悟出玉帶金魚象簡賜公時北兵<lb/>
已去太上還宫上下恬然置邊事不問公獨以為憂靖<lb/>
康元年四月公在宻院與同知樞宻許翰議調防秋兵<lb/>
時太原圍未解种師中戰没師道病歸南仲曰欲援太<lb/>
原非綱不可乃以公為河東北宣撫使公即移疾乞致<lb/>
仕且曰此必有建議不容臣於朝者辭章十餘上許翰<lb/>
書杜郵二字遺公公惶恐受命行次懐州有詔罷減諸<lb/>
<pb n="KR2g0052_WYG_007-17a"/>
路所起兵公奏太原之圍未解河東之勢甚危臣出使<lb/>
未幾朝廷盡改前詔臣誠不足任此且以軍法勒諸路<lb/>
起兵而以寸紙罷之臣恐後時有所號召無復應者矣<lb/>
疏上不報御批日促解太原圍而諸將承受御畫事皆<lb/>
專達宣撫徒有節制之名俄又以議和止公進兵毎一<lb/>
次詔下公皆上䟽極論之不報未幾徐處仁吳敏皆罷<lb/>
而相唐恪進聶山陳過庭李囘等公聞之歎曰事無可<lb/>
為矣即上疏丐罷曰自秋以來沿邊探報金人日聚兵<lb/>
<pb n="KR2g0052_WYG_007-17b"/>
為南牧深入之計朝廷日罷兵如太平無事之時無謂<lb/>
和議之使一遣便可恃以為安也乃命种師道代公而<lb/>
召公赴闕尋除觀文殿學士知揚州公奏辭未幾以公<lb/>
專主戰議喪師費財落職予祠責授建昌軍安置再謫<lb/>
江寧及金兵再至欽宗始悟和議之非除公資政殿大<lb/>
學士領開封府事公行次長沙被命<hi>按行狀靖康元年冬都城圍急朝命</hi>
<hi>始以京尹召公至次年四月公始聞召命其辭免開封府事表文云果聞鐵騎再犯金城號令阻隔者半年煙</hi>
<hi>火斷絶者千里雖心馳魏闕之下常夢清都而身滯江湖之濵莫陪義旅</hi>即率湖南勤王師<lb/>
<pb n="KR2g0052_WYG_007-18a"/>
入援未至而都城失守矣髙宗即位拜尚書右僕射兼<lb/>
中書侍郎趣赴闕力辭不許因上十事以比姚崇一議<lb/>
國是二議巡幸三議赦令四議僭逆五議偽命六議戰<lb/>
七議守八議政本九議久任十議脩德翌日頒公議于<lb/>
朝堂惟僣逆偽命二事留中不出於是公再言留中二<lb/>
事乃今日政刑之大者陛下欲建中興之業而尊崇僣<lb/>
逆之臣何以示四方不問偽命之汙何以厲時節時黄<lb/>
潛善主邦昌甚力公因泣拜曰臣不可與邦昌同列當<lb/>
<pb n="KR2g0052_WYG_007-18b"/>
以笏擊之陛下必欲用邦昌苐請罷臣髙宗頗感動乃<lb/>
貶邦昌潭州吳并莫儔而下皆遷謫有差公又言羣臣<lb/>
能仗節死義者在内惟李若水在外惟霍安國願加贈<lb/>
恤髙宗從之因詔諸路詢訪死節者以聞有㫖兼充御<lb/>
營使入對奏當今之務非有規模而知先後緩急之序<lb/>
則不能以成功所謂規模者外禦彊敵内消盜賊脩軍<lb/>
政變士風裕邦財寛民力改弊法省冗官誠號令以感<lb/>
人心信賞罰以作士氣擇帥臣以任方面選監司郡守<lb/>
<pb n="KR2g0052_WYG_007-19a"/>
以奉行新政俟吾所以自治者政事已脩然後可迎還<lb/>
二聖此所謂規模也至於所當急而先者則在料理河<lb/>
北河東葢河北河東者國之屏蔽也莫若於河北置招<lb/>
撫司河東置經制司擇有才略者為之使宣諭天子恩<lb/>
德所以不忍棄兩河與敵之意有能全一州復一郡者<lb/>
以為節度防禦團練使如唐方鎮之制使自為守非惟<lb/>
絶其從敵之心又可資其禦敵之力此最今日先務也<lb/>
髙宗善其言問誰可任公薦張所傅亮遂以所為河北<lb/>
<pb n="KR2g0052_WYG_007-19b"/>
招撫使亮為河東經制副使開封守闕公薦宗澤髙宗<lb/>
從之時議遣使於金命草表奏言堯舜之道孝悌而已<lb/>
陛下以二聖逺狩不甘寢食此孝悌之至正宜枕戈嘗<lb/>
膽使刑政脩而中國强則二帝不俟迎請而自歸不然<lb/>
雖冠葢相望卑辭厚禮恐亦無益乞降哀痛之詔以感<lb/>
動天下又乞省冗員節浮費髙宗皆從之一日論靖康<lb/>
事髙宗曰淵聖勤於政事覽章奏終夜不寢何以卒致<lb/>
播遷公曰人主之職在知君子小人而進退之則大功<lb/>
<pb n="KR2g0052_WYG_007-20a"/>
可成否則雖衡石程書無益因勸上以明恕盡人言以<lb/>
恭儉足國用以英果斷大事皆嘉納焉又奏臣嘗言車<lb/>
駕巡幸之所闗中為上襄陽次之建康為下陛下縱未<lb/>
能行上䇿當且適襄鄧示不忘故都以係天下之心不<lb/>
然中原非復我有車駕還闕無期矣髙宗乃詔諭兩京<lb/>
以還都之意讀者皆感泣未幾有詔欲幸東南避敵黄<lb/>
潜善汪伯彦實隂主之髙宗意已决綱謂國之存亡於<lb/>
是焉分吾當以去就争之即上疏極論其不可䟽上留<lb/>
<pb n="KR2g0052_WYG_007-20b"/>
中不出已而遷公為尚書左僕射兼門下侍郎黄潜善<lb/>
除右僕射兼中書侍郎公奏招撫經制臣所建明而張<lb/>
所傅亮臣所薦用今潜善沮所與亮正所以沮臣亮竟<lb/>
罷因再疏求去先是公嘗具三疏請募兵買馬與募民<lb/>
出財助兵諌議大夫宋齊愈聞而笑其非策疏論之未<lb/>
幾齊愈以議立張邦昌僭逆附偽之罪坐誅張浚乃劾<lb/>
公以私意殺侍從且論其買馬招軍之罪詔罷為觀文<lb/>
殿大學士奉祠尚書右丞許翰言公忠義捨之無以佐<lb/>
<pb n="KR2g0052_WYG_007-21a"/>
中興會髙宗召見陳東東言潛善伯彦不可任公不可<lb/>
去東坐誅翰遂求退後有㫖奪公職居鄂州公為相僅<lb/>
三月而張所旋以罪去傅亮以母病辭歸招撫經制二<lb/>
司皆廢車駕遂東幸兩河郡縣相繼淪没金人攻京東<lb/>
西殘毁闗輔而中原盜賊蠭起矣紹興二年除觀文殿<lb/>
學士湖廣宣撫使兼知潭州是年荆湖江湘盜以萬數<lb/>
方議屯宿重兵鼎澧嶽鄂荆南一帶以圖恢復中原之<lb/>
漸議未及行而諌官徐俯劉裴論劾復罷奉祠西京崇<lb/>
<pb n="KR2g0052_WYG_007-21b"/>
福宫福州居住四年冬金人及偽齊來攻公具防禦三<lb/>
策詔付樞宻院及三省施行五年詔問攻戰守備措置<lb/>
綏懐之方公奏言宜於防守既固軍政既備之後即議<lb/>
攻討至於守備之宜則當料理淮南荆襄以為東南屏<lb/>
蔽有守備矣然後議攻戰之利分責諸路因利乗便收<lb/>
復京畿以及故都斷以必為之志勿失機會若夫萬乗<lb/>
所居必擇形勝建康江山雄壯地勢寛博宜權駐蹕至<lb/>
於西北之民其心未嘗一日忘宋天威震驚必有結納<lb/>
<pb n="KR2g0052_WYG_007-22a"/>
願為内應者宜給之土田予以爵賞優加撫循使益堅<lb/>
戴宋之心因條上六事髙宗賜詔褒諭除江西安撫制<lb/>
置大使兼知洪州及張浚以吕祉敗引咎罷相言者引<lb/>
漢誅王恢為比公言浚措置失當誠為有罪然其區區<lb/>
徇國之心有可矜者願少寛假以責來效時車駕將幸<lb/>
平江公以為平江去建康不逺徒有退避之名不宜輕<lb/>
動八年朝廷遣王倫使金還與金使偕來以詔諭江南<lb/>
為名公憤懣上疏言卑辭厚幣廢祖宗之業失生靈之<lb/>
<pb n="KR2g0052_WYG_007-22b"/>
望願陛下請詔群臣講明長久之策擇善而從之疏奏<lb/>
雖與衆論不合髙宗曰大臣當如此矣九年除知潭州<lb/>
荆湖南路安撫大使具奏力辭遂允其請十年薨年五<lb/>
十八訃聞朝廷軫悼遣使賻贈撫問其家給喪葬費贈<lb/>
少師官其親族十人孝宗朝諡忠定公筮仕三朝負天<lb/>
下之望以一身用捨為社稷生民安危雖身或不用用<lb/>
又不久而其忠誠義氣凛然動乎逺邇毎宋使至燕山<lb/>
必問李綱趙鼎安否宋史論當時排和議以禦敵為己<lb/>
<pb n="KR2g0052_WYG_007-23a"/>
任者在廷惟公一人而已夫公之進退布衣之士捐生<lb/>
為白於朝非忠所動曷能爾顧反不信於主上取嫉於<lb/>
同列至如張浚賢者亦不免見忌而訾其短嗚呼無亦<lb/>
天未悔禍使然耶公晚年於易尤有所得著易傳内篇<lb/>
十卷外篇十二卷頗取卦變互體為説動有所稽異於<lb/>
今世君子所辨釋又著論語詳説十卷文章歌詩奏議<lb/>
百餘卷又有靖康傳信録奉迎録建炎時政記建炎進<lb/>
退志建炎制誥表劄集宣撫荆廣記制置江右録<hi>宋史  名</hi>
<pb n="KR2g0052_WYG_007-23b"/>
<hi>臣傳録宏簡</hi>
　　文昭林拙齋先生之竒學𣲖<lb/>
　按先生學於紫薇吕公本中本中學於尹公和靖至<lb/>
　吕公伯恭則先生之門人也李氏士英言行録云公<lb/>
　自少講學即聞父祖至論又從㳺楊力叩微㫖復造<lb/>
　劉安世陳瓘之門請益公之學問端緒深逺如此吕<lb/>
　成公祭公文曰昔我伯祖西垣公<hi>即本中先生</hi>躬受中原<lb/>
　文獻之傳載而之南裴回顧瞻未得所付踰嶺入閩<lb/>
<pb n="KR2g0052_WYG_007-24a"/>
　而先生與二李伯仲實來一見意合遂定師生之分<lb/>
　於是嵩洛闗輔諸儒之源流靡不講慶厯元祐羣叟<lb/>
　之本末靡不咨以廣大為心而陋專門之曖昧以踐<lb/>
　履為實而刋繁文之枝葉致嚴乎辭受出處而欲其<lb/>
　明白無玷致察乎邪正是非而欲其毫髪不差昕夕<lb/>
　函丈聞無不信信無不行前望聖賢大路九軌自謂<lb/>
　以必可至又曰里居之良若方若陸旁郡之士若胡<lb/>
　若劉更唱迭和於寂寞之濵韜積渟蓄未幾聲光四<lb/>
<pb n="KR2g0052_WYG_007-24b"/>
　出而不可遏州黨推擇居東面之席踵門請起至再<lb/>
　三不得已而臨之長樂之士知鄉大學知尊前輩知<lb/>
　宗正論則皆先生與二李之力焉嗚呼西垣公既不<lb/>
　及公道之伸而二李毎皆以布衣老獨先生甫入東<lb/>
　觀若將有為而病輙隨之中原諸老之規模迄不得<lb/>
　再白於世其用必有所繫矣某未冠綴弟子之末行<lb/>
　期待之厚獨出於千萬人之右顧齒髪日衰業弗加<lb/>
　脩大懼先生之功力為虚施毎靦然慚惕然恐也惟<lb/>
<pb n="KR2g0052_WYG_007-25a"/>
　當與二三子尊所聞行所知使先生未伸之志獨有<lb/>
　考焉今謹撮此大略著之篇端<lb/>
　　　文昭林拙齋先生之竒<lb/>
林之竒字少頴侯官人紫薇舍人吕公本中入閩先生<lb/>
甫冠從之學鄉舉赴禮部試行至衢州以不得事親翻<lb/>
然而歸向學益力本中竒之從學者踵至登紹興二十<lb/>
一年進士調莆田簿改尉長汀召為秘書省正字轉校<lb/>
書郎時猶用三經義説先生亟請罷斥上言王氏三經<lb/>
<pb n="KR2g0052_WYG_007-25b"/>
率為新法地晉人以王何清談罪深桀紂本朝靖康禍<lb/>
亂考其端倪王氏實負王何之責正所謂邪説淫辭之<lb/>
不可訓者或傳金人南侵先生作書抵當路言久和畏<lb/>
戰人情之常故彼常以虚聲恫喝示我以欲戰之意非<lb/>
果欲戰所以堅吾和也吾果欲與之和宜無憚於戰則<lb/>
其權常在我矣以痺疾乞外由大宗正丞提舉閩舶奉<lb/>
祠家居吕公祖謙因之受學卒年六十五有尚書集解<lb/>
春秋周禮論論語孟子講義楊子解義道山記聞拙齋<lb/>
<pb n="KR2g0052_WYG_007-26a"/>
集行世學者稱拙齋先生諡文昭從子子冲<hi>閩書志三山新</hi>
　　　潘先生滋<lb/>
潘滋懐安人林先生之竒髙弟也黄勉齋嘗學焉<hi>閩書</hi>
　　　縣丞林通卿先生子冲<lb/>
林子冲字通卿學問德業有聲鄉里從㳺者數百人為<lb/>
南豐簿邑民交頌太守陳岐請脩禮樂書以子冲大儒<lb/>
之後延以特榻子冲隨文釋義補闕訂訛書成周必大<lb/>
楊萬里稱其精宻調將樂丞未上留盱攝郡太學丁外<lb/>
<pb n="KR2g0052_WYG_007-26b"/>
艱以哀毁卒子耕字畊叟衡州教授能傳家學<hi>閩書經朱子</hi>
<hi>義考</hi>
　　　備考<lb/>
孫畊後序曰畊自兒時侍先君旴江官舍郡齋脩刋禮<lb/>
樂書先君實董其事與益國周公誠齋楊先生書問往<lb/>
來訂正訛舛甚悉暇日因與言曰吾家先拙齋書解今<lb/>
傳於世者自洛誥以後皆訛葢是書初成門人東萊吕<lb/>
祖謙伯恭取其全本以歸諸生傳録十無二三書坊急<lb/>
<pb n="KR2g0052_WYG_007-27a"/>
於鋟梓不復叅訂訛以傳訛非一日矣先君猶記鄉曲<lb/>
故家及嘗從先拙齋逰者録得全文及歸方尋未獲不<lb/>
幸此志莫償畊早孤稍知讀書則日夕在念慮間汩汩<lb/>
科舉業由鄉選入太學䟦涉困苦如是者三十餘年淳<lb/>
祐辛丑僥倖末第閒居需次得理故書日與抑齋今觀<lb/>
文陳公虚齋今文昌趙公參考講求摳趨請益抑齋出<lb/>
示北山先生手蹟具言居官婺女日從東萊先生學東<lb/>
萊言吾少侍親官於閩從林少頴先生學且具知先拙<lb/>
<pb n="KR2g0052_WYG_007-27b"/>
齋授書之由時抑齋方閲六經尤加意於林吕之學虚<lb/>
齋亦倣朱文公辨安國書著本㫖畊得互相詰難其間<lb/>
凡諸家講解搜訪無遺一日友人陳元鳳儀叔擕書説<lb/>
拾遺一集示予蠧蝕其表蠅頭細書云得之宇文故家<lb/>
葢宇文之先曽從拙齋學親傳之藁也其集從康誥至<lb/>
君陳此後又無之遂以鋟本參校康誥酒誥梓材召誥<lb/>
皆同鋟本自洛誥至君陳與鋟本異其詳倍之至是益<lb/>
信書坊之本誤矣當令兒輩作大字謄出以元集歸之<lb/>
<pb n="KR2g0052_WYG_007-28a"/>
然猶未有他本可以參訂也又有一朋友云建安書坊<lb/>
余氏數年前新刻一本謂之三山林少頴先生尚書全<lb/>
解此集葢得其真刋成僅數月而書坊火今板本不存<lb/>
矣余亦未之信因遍索諸鬻書者乙巳春仲一老丈鶉<lb/>
衣銜袖踉蹡入門喜甚揖余而言曰吾為君求得青氊<lb/>
矣開視果新板以尚書全解標題書坊果建安余氏即<lb/>
倍其價以鬻之以所謄本參校自洛誥至君陳及顧命<lb/>
以後至卷終皆真本向者麻沙之本自洛誥以後果偽<lb/>
<pb n="KR2g0052_WYG_007-28b"/>
矣朋友轉相借觀以為得所未見既而畊暫攝鄉校學<lb/>
録葉君真里之耆儒嘗從勉齋逰其先世亦從拙齋學<lb/>
與東萊同時又出家藏寫本林李二先生書解及詩説<lb/>
相示較之首尾並同葢得此本而益有証騐矣嗟夫此<lb/>
書先拙齋初著之時毎日誦正經自首至尾一遍雖有<lb/>
他務不輟貫穿諸家旁搜逺紹會而稡之該括詳盡不<lb/>
應於洛誥以後詳略如出二手今以諸本參較真贗曉<lb/>
然信而有徵可以傳而無疑矣書解自麻沙初刻繼而<lb/>
<pb n="KR2g0052_WYG_007-29a"/>
婺女及蜀中皆有本然承襲舛誤竟莫能辨柯山夏氏<lb/>
解多引林氏説自洛誥以後則畧之僅有一二語亦從<lb/>
舊本往往傳訛東萊解只於禹貢引林三山數段他未<lb/>
之詳東萊非隱其師之説葢拙齋已解者東萊不復解<lb/>
而惟條暢其義嗟夫書自安國而後不知其幾家我先<lb/>
拙齋裒集該括自壯及耄用心如此之勤用力如此之<lb/>
深始克成書而傳襲謬誤後學無從考証我先君家庭<lb/>
授受中更散亡極意搜訪竟無從得畊恪遵先志又二<lb/>
<pb n="KR2g0052_WYG_007-29b"/>
十餘年旁詢博問且疑且信又得宇文私録又得余氏<lb/>
新刋全解又得葉氏録家藏寫本稽驗新故訂正真贗<lb/>
參合舊聞而後釋然以無疑確然而始定然則著書傳<lb/>
後豈易云乎哉畊既喜先拙齋之書獲全又喜先君縣<lb/>
丞公之志始遂顧小子何力之有抑天不欲墜廢斯文<lb/>
故久鬱而獲伸歟不然何壁藏汲冡之復出也淳祐丁<lb/>
未之歲石鼓冷㕔事力甚微學廪粗給當路諸公不賜<lb/>
鄙夷捐金撥田悉有所助三年之間補葺經創石鼓兩<lb/>
<pb n="KR2g0052_WYG_007-30a"/>
學輪奐鼎新書板舊帙缺者復全於是慨然而思曰吾<lb/>
先君未償之志孰有切於此者吾先世未全之書豈容<lb/>
緩於此者實為子孫之責也乃會書院新租歲久之積<lb/>
因郡庠憲臺撥鏹之羡撙學㕔清俸公給之餘計日命<lb/>
工以此全書亟鋟諸梓字稍加大匠必用良板以千計<lb/>
字以五十萬計釐為四十卷始於乙酉之孟冬迨明年<lb/>
夏五月而畢是書之傳也亦難矣哉亦豈茍然哉舊本<lb/>
多訛畊偕次兒駿伯重加㸃校凡是正七千餘字今為<lb/>
<pb n="KR2g0052_WYG_007-30b"/>
善本庶有補於後學淳祐庚戌夏五嗣孫迪功郎衡州<lb/>
州學教授兼石鼓書院山長畊謹書<lb/>
鄧均曰觀林君畊叟序述其先王父全書始末兩世訪<lb/>
求志亦苦矣先是抑齋陳先生為僕言閩學源流開教<lb/>
甚悉乃知始於紫薇吕公載道而南而拙齋先生實親<lb/>
承心學拙齋著書多而於尚書尤注意即少頴先生書<lb/>
解是也然自洛誥以後傳者失真世不得其全書為恨<lb/>
先生之猶子諱子冲登癸丑科為南豐簿嘗分教盱江<lb/>
<pb n="KR2g0052_WYG_007-31a"/>
再轉為丞僕頃在庠序尚及識縣丞公於文席縣丞公<lb/>
在盱據勘遺文多矣獨於拙齋全書散佚之餘訪求而<lb/>
未得不幸齎志以殁又數十年而先生之孫畊始克摹<lb/>
就豈其書之泰阨固自有時耶拙齋雖不克竟其用而<lb/>
傳聖賢之心夀斯文之脉其功大矣縣丞公刻志世其<lb/>
學而畧不獲施於用至畊而全書始出以傳惟拙齋之<lb/>
學卓然光明久而益昌何容繪畫畊字畊叟暨先生甫<lb/>
三世其孜孜問學多識往行好脩者也君子曰無忝厥<lb/>
<pb n="KR2g0052_WYG_007-31b"/>
祖淳祐十年七月既望<lb/>
　　<hi>按畊叟序中言抑齋今觀文陳公疑即北山先生之子韡時為觀文殿學士後諡忠肅言虚齋今文</hi>
　　<hi>昌趙公者考三山藝文志趙公以夫有虚齋樂府二卷疑即此公也二公淵源正學宋季士林多推</hi>
　　<hi>重之</hi>
　<lb/>
　<lb/>
　<lb/>
　閩中理學淵源考卷七<lb/>
</p>
<p>
</p>
  </div>
<div>
<head>閩中理學淵源考卷八</head> <lb/>
    <p>
<pb n="KR2g0052_WYG_008-1a"/>
欽定四庫全書<lb/>
　閩中理學淵源考卷八<lb/>
　　　　　　　　　　廣平府知府李清馥撰<lb/>
　　文節林艾軒先生光朝學𣲖<lb/>
　陳正獻公曰閩中洛學之興肇自建劍而莆儒風之<lb/>
　盛自紹興以來四五十年崇尚洛學艾軒先生實作<lb/>
　成之林公希逸曰自南渡後洛學中微朱張未起以<lb/>
　經行倡東南使知聖賢心不在訓詁者自莆南夫子<lb/>
<pb n="KR2g0052_WYG_008-1b"/>
　始莆南者艾軒先生也朱子曰這道理易晦而難明<lb/>
　某少年過莆見林謙之與方次雲説一種道理説得<lb/>
　精神為之踊躍鼓動退而思之至忘寢食後來過莆<lb/>
　二公已往無有能繼其學者矣劉後村曰以言語文<lb/>
　字行世非先生意也先生乾淳間大儒國人師之文<lb/>
　公於當世之學間有異同惟於先生加敬于時朝野<lb/>
　語先生不以姓名皆曰艾軒觀此則公之從㳺陸公<lb/>
　子正淵源程氏之學其時豈特為莆所宗仰哉先生<lb/>
<pb n="KR2g0052_WYG_008-2a"/>
　曽與楊次山手札自言與方次雲論晉代人物如寒<lb/>
　蟬孤潔不入俗調心甚樂之方云此數人來孔子之<lb/>
　門恐一日着脚不定乃悟夫子之門為人物凖的千<lb/>
　歲人物要入得此窠様中乃為無愧耳此又先生與<lb/>
　方氏黙會孔門親切之訓者也維時莆之宗𣲖發自<lb/>
　艾軒其平日師友講習多從事於經術行檢使人知<lb/>
　聖賢心不在文字訓詁間也聖學湮廢寥寥千載於<lb/>
　孔門德行之科莫能尋討契合而不知其體認於學<lb/>
<pb n="KR2g0052_WYG_008-2b"/>
　問根柢淵源未易窺也朱子嘗釋善言德行之説謂<lb/>
　所言皆其自已分上事故當時惟顔閔以上從事此<lb/>
　工夫自洛閩之學興師弟講切無非此義而一發千<lb/>
　古之矇方林二公得程氏緒餘殆窺見此㫖歟乾隆<lb/>
　辛未四月望後一日書<lb/>
　　　文節林艾軒先生光朝<lb/>
林光朝字謙之莆田人學者稱艾軒先生少有聲塲屋<lb/>
再舉禮部不第不復以得失為意聞吳中陸子正學出<lb/>
<pb n="KR2g0052_WYG_008-3a"/>
尹和靖遂往從之自是專心聖賢踐履之學通六經貫<lb/>
百氏出入起居必中規矩歸莆設講於東井紅泉四方<lb/>
來學者無慮數百稱為南夫子葢先生之學一傳為林<lb/>
亦之再傳為陳藻三傳為林希逸其為教以身為律以<lb/>
道德為權輿不專習詞章為進取計平生未嘗著書其<lb/>
於聖賢微㫖有得於師傳者惟口授學者使之心通理<lb/>
解嘗曰道之全體存乎太虚六經既發明之後世註解<lb/>
固已支離若復増加道愈逺矣又曰日用是根株言語<lb/>
<pb n="KR2g0052_WYG_008-3b"/>
文字是註脚學者須求之日用求之不已則察乎天地<lb/>
隆興元年年五十始以進士及第授袁州司户參軍乾<lb/>
道三年龍大淵曽覿以潛邸恩倖進先生與劉朔以名<lb/>
儒薦對頗及二人罪由是改知永福縣而大臣論薦不<lb/>
已召試館職為秘書省正字歴著作郎進國子司業兼<lb/>
太子侍讀九年張説再除簽書樞宻院先生不往賀遂<lb/>
以顯謨閣出為廣西提㸃刑獄淳熈元年移廣東以擊<lb/>
殺茶冦功拜國子祭酒四年孝宗幸國子監命講中庸<lb/>
<pb n="KR2g0052_WYG_008-4a"/>
大稱善面賜金紫除中書舍人兼侍講時吏部郎謝廓<lb/>
然以曽覿薦賜同進士出身除殿中侍御史命從中出<lb/>
先生愕然曰是輕臺諌羞科目也立封還詞頭孝宗度<lb/>
先生必不奉詔改權工部侍郎請外遂以集英殿脩撰<lb/>
出知婺州引疾提舉江州興國宫年六十五卒諡文節<lb/>
先生老儒通達世務負士望甚重出使入朝徇義忘私<lb/>
無田宅以遺妻子在後省久未有建明吕東萊私謂所<lb/>
知曰未知此老若為收煞及繳駁謝廓然除命乃喜曰<lb/>
<pb n="KR2g0052_WYG_008-4b"/>
此舉過江後未有也先生既没朱文公嘗嘆曰某少年<lb/>
過莆見林謙之方次雲説得道理極精細為之踴躍鼓<lb/>
動退而思之至忘寢食後來再過則二公已没更無一<lb/>
人能繼其學者矣陳正獻公曰莆儒風特盛自紹興以<lb/>
來四五十年士始知洛學而以行義脩飭聞於鄉里者<lb/>
艾軒實作成之也有集二十卷陳氏宓謂其森嚴奥美<lb/>
上叅經訓下視騷辭劉氏克莊亦謂髙處迫檀弓穀梁<lb/>
平處與韓並驅林氏俊曰艾軒不獨道學倡莆詩亦莆<lb/>
<pb n="KR2g0052_WYG_008-5a"/>
之祖用字命意無及者後付雖工其深厚未至也按先<lb/>
生嘗師事同郡林霆林公深於象數之學者所著有易<lb/>
論詩書語録中庸解等集<hi>莆陽文獻林閩書集朱子語類    貞肅</hi>
　　　文畧<lb/>
與朱編脩元晦曰前此數得來書祝耕老有五夫便人<lb/>
去令來取書因循如許言之愧甚去年過黄亭只相隔<lb/>
得三二日所欲道者亦何數唯耿耿比承除書之下此<lb/>
在公論以為太遲不知賢者出處自有時直道之信善<lb/>
<pb n="KR2g0052_WYG_008-5b"/>
類増氣見教恭而安數語乃是從根株上説過來别後<lb/>
對此如一對面語但所謂與虞仲達及此一節更記憶<lb/>
不上是日説數件語當不止此耳林用中聞以館舍處<lb/>
之得質正所聞而求所未聞甚善復之到官已三月偶<lb/>
疾唾中有血雜出令人憂懸也<lb/>
與楊次山曰某授徒三十年不過為塲屋舉子之習學<lb/>
問一事雖稍涉其涯而所以作語及所以傳授於人唯<lb/>
是一律豈敢輒出塲屋繩尺之外也某年近二十未知<lb/>
<pb n="KR2g0052_WYG_008-6a"/>
龜山所遺後來者為何書及隨計走都下此説一歴耳<lb/>
又二三年中乃得之是時有周先生尹先生諄諄然八<lb/>
九十歲人乃文靖公一輩流也王信伯得之於龜山施<lb/>
廷先得之於信伯廷先吾友也廷先毎説洞庭之野有<lb/>
一人吾所畏當買舟同一見之不及見此人廷先死矣<lb/>
傷哉廷先毎對人道説必為之出涕廷先乃吾亡友方<lb/>
正字次雲之友某以次雲六兄之故遂定交某幼歲聞<lb/>
李太白石曼卿之為人即踴躍道其事又初讀晉書見<lb/>
<pb n="KR2g0052_WYG_008-6b"/>
一様人物如寒蟬孤潔不入俗調此心甚樂之一日對<lb/>
次雲説古人如此終是不俗六兄云此數人來孔子之<lb/>
門恐一日着脚不定某乃悟夫子之門為人物凖的千<lb/>
歲人物要入得此窠様中乃為無愧耳<lb/>
　　　詩<lb/>
送别湖北漕李秘監仁甫詩曰文字眇煙雲過眼徒浩<lb/>
浩所有未見書惜哉吾已老子雲客長安陳迹如一掃<lb/>
同叔向來人我生苦不早亦聞青城山斯翁為有道瞿<lb/>
<pb n="KR2g0052_WYG_008-7a"/>
塘不可上秋夢長顛倒白日來西崑一見自應好縱譚<lb/>
百代前至境非枯槁多為開口笑明日生懐抱黄鶴有<lb/>
髙樓怳如事幽討攬轡逢道州聽書下下考周南勿留<lb/>
滯掇拾供史藁分手重酸辛璠璵衆所寳十日不得面<lb/>
何為太草草<lb/>
　　　備考<lb/>
陳正獻公俊卿撰艾軒祠堂記畧曰淳熈壬寅夏四月<lb/>
永嘉林仲元來守此邦以厚風俗敦教化為本闔郡之<lb/>
<pb n="KR2g0052_WYG_008-7b"/>
士咸造於庭曰莆雖小壘儒風特盛自紹興以來四五<lb/>
十年士始知洛學而以行義脩飭聞於鄉里者艾軒先<lb/>
生實作成之也先生學通六經旁貫百代蚤㳺上庠已<lb/>
而思親還里開門教授四方之摳衣從學者歲率數百<lb/>
人其取巍科登顯仕者甚衆先生之為教以身為律以<lb/>
道德為權輿不專習詞章為進取計也其出入起居語<lb/>
黙問對無非率禮蹈義士者化之間有經行井邑而衣<lb/>
冠肅然有不可犯之色人雖不識望之知其為艾軒弟<lb/>
<pb n="KR2g0052_WYG_008-8a"/>
子也莆之士風豈無所自先生殁已六年人思其矩範<lb/>
願得立為祠宫春秋薦以苾芬以慰邦人之思太守乃<lb/>
擇南城隙地為屋十六楹丹艧一新因謀刻歲月謁記<lb/>
於予予於艾軒㳺四十年所謂三益之友其可辭乎<lb/>
明貞肅氏俊撰艾軒文選序略曰吾家艾軒先生崛起<lb/>
南服專志聖賢于時遺儒陸子正施廷先嘗學和靖龜<lb/>
山先生特從指授以上紹伊洛之傳窮博而會之要絶<lb/>
意著述東井倡道盡羣俊而朋來之四方年五十始奏<lb/>
<pb n="KR2g0052_WYG_008-8b"/>
名十一轉而至中舍平茶冦講中庸一再為孝宗褒奬<lb/>
坐封還詞頭改工部侍郎以集英脩撰知婺州提舉興<lb/>
國宫以卒先生長晦翁一十六歲晦翁商畧理道獨先<lb/>
生意合嘉其精細退若有得請質時見於書兑澤南軒<lb/>
於易有所異為晦翁獨與其繳駁新端也東萊曰平生<lb/>
保任此老不負諡文節也君子謂允去今三百五十年<lb/>
祠久圯墓之田易數姓穉弱二孫稀落可念龍坡之為<lb/>
仰止書院馮公行健雷公孟升意也俊偕汝華謀曰先<lb/>
<pb n="KR2g0052_WYG_008-9a"/>
生嘗同晦翁講道以齒則兄以道則友晦翁固道學淵<lb/>
源先生亦道學名𣲖一方而名天下稱南夫子無異詞<lb/>
宜並祀雷喜白之馮暨貳暨大巡宣司監司督學議可<lb/>
並祀二先生侍以莆髙弟子而復梓其文以傳云<lb/>
　　　侍講陳英仲先生士楚<hi>以下門人</hi>
陳士楚字英仲莆田人從學林公光朝登乾道八年進<lb/>
士調臨江户曹攝新喻縣政化大洽改秩調侯官丞相<lb/>
周必大薦之以國子監簿召對孝宗奬其誠實紹熈初<lb/>
<pb n="KR2g0052_WYG_008-9b"/>
除宗正丞兼嘉王府直講一日百官已趣班雪大作宰<lb/>
相索表稱賀援筆立就朝士稱嘆青宫開經筵講周書<lb/>
無逸章其解稼穡艱難曰百穀麗於土荄萌既敷方有<lb/>
實三農力於田莠草既除方有秋以諷小人妨君子之<lb/>
意夀皇傳諭曰陳直講説書議論精詳理致深奥得師<lb/>
儒之道除右侍郎右史退葺御書閣扁陽春堂揖壺樓<lb/>
觀稼亭皆宸筆揮洒慶元改元除侍講林希逸守莆祠<lb/>
艾軒綱山樂軒于穀城山後人以士楚侑饗云<hi>莆陽文獻閩書</hi>
<pb n="KR2g0052_WYG_008-10a"/>
　　　主簿黄季野先生芻<lb/>
黄芻字季野莆田人少從林艾軒學志行髙古自劉夙<lb/>
劉朔林亦之而下皆推讓焉登紹興二十一年進士第<lb/>
調懐安簿未上卒二劉葬之表其墓<hi>莆陽文獻  閩書</hi>
　　　推官卓進之先生先<lb/>
卓先字進之莆田人少從林艾軒學年十五㧞鄉解紹<lb/>
興四年年四十以特科調龍溪主簿歲旱疫多所全活<lb/>
累遷建寧軍節度推官歲亢旱松溪政和建陽浦城四<lb/>
<pb n="KR2g0052_WYG_008-10b"/>
邑仰食下流客米府禁米舟出城先争曰四邑非建民<lb/>
耶平生居官亷静言論據經與人寡合陳宓鄭爚許與<lb/>
特甚而傅伯成尤敬重之族孫得慶<hi>莆陽文獻  閩書</hi>
　　　魏天隨先生几<lb/>
魏几字天隨福清人從林艾軒以克己復禮問艾軒曰<lb/>
五湖明月因以頴悟賦丹霞夾明月有半白在梨花之<lb/>
句人以半白梨花郎目之其昆仲有雪堂天㳺亦名士<lb/>
也<hi>閩書志三山郡</hi>
<pb n="KR2g0052_WYG_008-11a"/>
　　　林載德先生阿盥<lb/>
林阿盥字載德福清人林髙諸孫也從林艾軒學苦六<lb/>
經無所入至欲投江死艾軒稱之謂魚鹽中膠鬲<hi>閩書  三</hi>
<hi>山郡志</hi>
　　　陳先生叔盥<lb/>
陳叔盥福清人少從林艾軒講學出揖客而容頳艾軒<lb/>
曰心不負人面無頳容叔盥悟而自克遂以行誼名<hi>閩書</hi>
<hi>郡三山  志</hi>
<pb n="KR2g0052_WYG_008-11b"/>
　　　傅景初先生䝉<lb/>
傅䝉字景初仙逰人少從林艾軒學工詞賦兼五經孝<lb/>
宗朝嘗上萬言書退而講學龍池以淑後進<hi>閩書志仙逰邑</hi>
　　　教授林恭之先生肅<lb/>
林肅字恭之仙逰人淳熈三年進士少有文名與傅䝉<lb/>
逰林艾軒之門試教官科授臨安教授卒<hi>仙逰邑志  閩書</hi>
　　　提舉楊似之先生興宗<lb/>
楊興宗字似之長溪人祖惇禮字穆仲興宗少師事鄭<lb/>
<pb n="KR2g0052_WYG_008-12a"/>
夾漈後執經林謙之之門登紹興三十年進士調鉛山<lb/>
簿孝宗登極上封事末陳以守為攻之䇿時相湯思退<lb/>
主和議使人要曰若登對無立異當以美職相處郤之<lb/>
累書抵東府力争孝宗嘉其志除武學博士丞相陳俊<lb/>
卿舉充館職條對時弊歴遷校書郎與林謙之同校文<lb/>
省殿擢鄭僑蔡幼學陳傅良時稱得人脩四朝會要歴<lb/>
遷司勲郎論張説不當與趙汝愚同拜不報又駁楊和<lb/>
王存中封爵太優忤時相虞允文乞祠出守處州大有<lb/>
<pb n="KR2g0052_WYG_008-12b"/>
政聲除知温州改嚴州終湖廣提舉著有自觀文集<hi>閩書</hi>
　　　林先生恂如<lb/>
林恂如莆田人少從林艾軒學嘗傾貲殫力脩築木蘭<lb/>
坡之南岸堤祖國鈞建紅泉學延族子艾軒為師焉<hi>閩書</hi>
　　　判官林井伯先生成季<hi>以下家學</hi>
林成季字井伯艾軒從子有學行從朱子㳺朱子深器<lb/>
重之所與筆札甚多趙忠定禮為上客毎事必咨仕興<lb/>
國軍判官<hi>莆陽文獻</hi>
<pb n="KR2g0052_WYG_008-13a"/>
　　　備考<lb/>
劉後村䟦趙忠定公朱文公與林井伯帖某為童子時<lb/>
受教於先友井伯林丈初筮主靖安簿辱授印焉卷中<lb/>
諸帖昔皆嘗見後三十餘年復從君保陳君見之葢先<lb/>
友冡上之木已拱而其家亦益落矣感今念昔不勝悲<lb/>
慨當乾淳間艾軒先生與忠定相君同館井伯丈以艾<lb/>
軒猶子為忠定上客所交皆當世名人而於朱張吕三<lb/>
君子尤厚忠定帖雖家事瑣碎亦謀焉文公帖如黨論<lb/>
<pb n="KR2g0052_WYG_008-13b"/>
之興大愚之貶衡陽之薨皆當時大變故士大夫掩耳<lb/>
不敢聞公獨諄諄然赴告於井伯丈一太學生未脱韋<lb/>
布而隱然任世道之隆替受諸老之付囑可不謂賢哉<lb/>
初餘干縣尹有憾於忠定謫命下祖昔人憾萊公元城<lb/>
故智張皇特甚井伯丈適在吳中先馳書以報忠定賴<lb/>
以自安嗚呼使遇良史筆之豈減於陳仲弓郭有道耶<lb/>
　　　漕舉吳省齋先生澥<hi>以下交友</hi>
吳澥字清臣龍溪人兩請鄉舉有聲又請漕舉及同文<lb/>
<pb n="KR2g0052_WYG_008-14a"/>
館舉澥著述甚富援筆立成皆極精妙與陳知柔林光<lb/>
朝諸公為莫逆交知柔嘗擊節稱賞謂其貌古心古學<lb/>
古文古三山林子晦亦嘆其為天下竒才學者師之稱<lb/>
省齋先生有省齋集行世<hi>道南源委  閩書</hi>
　　　縣令陳元榘先生昭度<lb/>
陳昭度字元榘興化人紹興五年進士第為尤溪主簿<lb/>
部使者檄令捃摭屬吏細過昭度憮然拂衣去閒居讀<lb/>
書著文十餘年不出與鄉大夫林迪為忘年友艾軒林<lb/>
<pb n="KR2g0052_WYG_008-14b"/>
光朝次雲方翥正字劉夙兄弟皆嘗至其家登堂拜母<lb/>
誼均兄弟既而教授藤州藤地鄙逺俗尚庳陋昭度勵<lb/>
士以致知謹獨之學由是士競於學知所指歸改知長<lb/>
樂縣未上卒昭度淵源濓洛為文得古法簡嚴閑淡理<lb/>
致深逺艾軒志其墓謂不縁師授視横渠為同時獨曉<lb/>
者<hi>莆陽文獻  閩書</hi>
　　　鄭夾漈先生樵<lb/>
鄭樵字漁仲興化人父國器太學生嘗鬻已田築蘇洋<lb/>
<pb n="KR2g0052_WYG_008-15a"/>
陂人食其德没於姑蘇樵年十六徒步歸葬自是謝絶<lb/>
人事結廬越王山下閉户誦習卜築草堂夾漈居之久<lb/>
之出逰名山大川搜竒訪古遇藏書家必留借讀夜則<lb/>
仰觀星象寒暑寢食為之都忘一時名人如李綱趙鼎<lb/>
張浚皆器重之初為小學經㫖禮樂文字天文地理蟲<lb/>
魚草木方書之學皆有論辨紹興十九年上書曰草萊<lb/>
臣鄭樵昧死百拜獻書皇帝陛下臣本山林之人入山<lb/>
結茅欲讀古今之書通百家之學討六藝之文而為羽<lb/>
<pb n="KR2g0052_WYG_008-15b"/>
翼忽忽三十年著述之功百不償一不圖晚景獲見太<lb/>
平松筠之節不改歲寒葵藿之心難忘日下恭惟陛下<lb/>
留心聖學篤志斯文擢用儒臣典司東觀内外之藏治<lb/>
有條理百代之典燦然可觀臣伏觀秘書省歲歲求書<lb/>
之勤臣雖身在草萊亦欲及時效兹尺寸謹繕寫十六<lb/>
部百四十卷恭詣簡院投進其餘卷帙稍多望賜睿㫖<lb/>
許臣料理餘續當上進得展盡底藴詔以其書藏秘府<lb/>
歸而益厲所學從者二百餘人尋喪母哀毁廬墓部使<lb/>
<pb n="KR2g0052_WYG_008-16a"/>
者舉孝亷者三舉遺逸者二皆不就二十七年以侍講<lb/>
王綸賀允中薦應召明年上殿奏言臣處山林三十餘<lb/>
年脩書五十種皆已就其未成者臣取歴代之籍始三<lb/>
皇卒五季彚緝為一名曰通志體參馬遷法則稍異謹<lb/>
摭其要覽十二編名曰脩史大例先上之帝曰聞卿名<lb/>
久矣敷陳古學自成一家何相見之晚耶授右迪功郎<lb/>
禮兵部架閣為御史葉義問所劾力乞還山改監南嶽<lb/>
還家論著閲四年通志就詣闕請上會髙宗幸建康命<lb/>
<pb n="KR2g0052_WYG_008-16b"/>
為樞宻院編脩官尋兼攝簡詳諸房文字因求入秘書<lb/>
省繙閲典籍詔許於三館假書觀之陸務觀以為一時<lb/>
快事又坐言者寢及駕歸繳進通志而樵卒時年五十<lb/>
九矣生平枯淡好施居鄉累歲不一詣守令筆札雖詔<lb/>
從官給未嘗取也見人寸善推譽如有不及有來質問<lb/>
者為之顛倒數於當路薦林光朝林彖學者稱夾漈先<lb/>
生詩文有谿西集五十卷<hi>莆陽文獻  閩書</hi>
　　　州守蔣元肅先生雝<lb/>
<pb n="KR2g0052_WYG_008-17a"/>
蔣雝字元肅仙逰人少博學强記下筆輒數千言曲盡<lb/>
其妙鄉先輩宋藻舉經傳扣雝随問隨答毎以南方夫<lb/>
子稱之設席郡庠户履常滿與林光朝同時十人俱知<lb/>
名號莆陽十先生登紹興二十一年進士教授泉州守<lb/>
王十朋見其文大加賞識雝因作夢仙賦以獻十朋曰<lb/>
長卿大人太白大鵬之比也又撰時政十議十朋嘆曰<lb/>
此經世之文矣後知江隂軍再知通州以郡人張次山<lb/>
坐與程明道邵康節同好惡得罪及陳瑩中任德翁嘗<lb/>
<pb n="KR2g0052_WYG_008-17b"/>
遷謫於此合為堂祀之扁曰三賢以厲風俗秩滿入覲<lb/>
首言江東鹽課較之淳熈七年出入之數虧二萬緡主<lb/>
筴者方以衍課増秩上矍然曰某人欺朕因訪本末雝<lb/>
口誦指畫應對如響上曰卿材通練合以蒲郡處卿雝<lb/>
拜謝上目其背方面材也將除贑州為宰執所沮退居<lb/>
樸鄉十餘年凡四請祠以夀終著有樸齋文集子祈從<lb/>
子有秋<hi>仙逰邑志  閩書</hi>
　　　徵士方直甫先生秉白<lb/>
<pb n="KR2g0052_WYG_008-18a"/>
方秉白字直甫莆人隱居教授林謙之方次雲劉賔之<lb/>
復之諸名士皆其友也孝宗朝以孝亷薦不起郡守趙<lb/>
彦勵嘗辟脩莆陽志有草堂文集<hi>閩書</hi>
　　　州守方先生漸<lb/>
方漸莆田人重和元年進士紹興中判韶州知梅湖南<lb/>
恩歴官朝散郎平生清白無十金之産所至挾書自隨<lb/>
積至數千卷皆手自纂定就寢不解衣林謙之質之答<lb/>
曰夜或有尋討便不懐安為小屋三間以藏其書榜曰<lb/>
<pb n="KR2g0052_WYG_008-18b"/>
富文鄭節仲嘗就讀焉子林鄉貢進士孫其義曽孫應<lb/>
發<hi>莆陽縣志</hi>
　　文介林綱山先生亦之學𣲖<lb/>
　按先生師事艾軒三十餘年莆人推先生嗣講席後<lb/>
　先生之學授之陳樂軒藻亦嗣綱山講席林氏希逸<lb/>
　創三先生祠奉祀并録其遺文所謂三先生者莆南<lb/>
　林公光朝福清林公亦之陳公藻也惜三先生之學<lb/>
　至希逸林氏而無傳矣葉文忠公向髙曰王信伯再<lb/>
<pb n="KR2g0052_WYG_008-19a"/>
　傳而亦之又再傳而希逸星辰没矣源流正學溯於<lb/>
　前脩固皆同為洛學淵源也於乎懿哉<lb/>
　　　文介林綱山先生亦之<lb/>
林亦之字學可閩縣人盛年挾䇿逰四方卒不契去之<lb/>
紅泉謁林艾軒光朝而師之左右三十餘年遂為髙弟<lb/>
艾軒卒莆人推亦之嗣講席艾軒之學一本躬行亦之<lb/>
户外履幾半於師矣或勸其著書答之詩曰講學紅泉<lb/>
不著書只將心學授生徒趙汝愚帥閩辟入東井書堂<lb/>
<pb n="KR2g0052_WYG_008-19b"/>
待以賔禮上其學業於朝命未下卒學者稱綱山先生<lb/>
一曰魚月先生著論語考工記毛詩綱山詩集景定間<lb/>
林希逸追舉其賢贈迪功郎賜諡曰文介子簡字綺伯<lb/>
莆中劉克莊少師之<hi>閩書</hi>
　　　文逺陳樂軒先生藻<lb/>
陳藻字元潔福清人師林亦之得艾軒經學之傳為時<lb/>
通儒遂嗣亦之講席藻家貧篤志於學不求人知入則<lb/>
課妻子耕織出則誘生徒絃誦登山臨水而已學者稱<lb/>
<pb n="KR2g0052_WYG_008-20a"/>
樂軒先生所著有語孟莊子杜詩解并詩集景定間門<lb/>
人林希逸薦其賢贈迪功郎賜諡曰文逺<hi>閩書志三山新</hi>
　　　中書林竹溪先生希逸<lb/>
林希逸字肅翁號鬳齋福清人師事陳藻藻之學出於<lb/>
林亦之亦之出於林光朝其授受逺有源委登端平二<lb/>
年進士為平海軍節度推官以清白稱淳祐中遷秘書<lb/>
省正字入對乞信任給諌又乞早决大計以慰人望理<lb/>
宗皆開納歴翰林權直學士兼崇政殿説書以直秘閣<lb/>
<pb n="KR2g0052_WYG_008-20b"/>
知興化軍下車首詔學者云自南渡後洛學中微朱張<lb/>
未起以經行倡東南使知聖賢心不在訓詁者自莆南<lb/>
夫子始初疑漢儒不達性命洛學不好文辭使知性與<lb/>
天道不在文章外者自福清兩夫子始學者不可不知<lb/>
信從也因立三先生祠祀之併鋟其遺文以傳莆南夫<lb/>
子者林光朝兩夫子者亦之藻也景定四年舉亦之及<lb/>
藻為有道之士又舉林光遇幼承父澤奉親不仕並乞<lb/>
褒崇詔有司為三人樹表書諡並祀之學宫希逸官司<lb/>
<pb n="KR2g0052_WYG_008-21a"/>
農少卿終中書舍人所著有易講春秋正附篇考工記<lb/>
解竹溪稿子泳歴興化倅國子監丞劉克莊序希逸詩<lb/>
宋自光朝三傳至希逸比之于師槁而華矣明代郭萬<lb/>
程曰自道學興辭命多鄙光朝之門獨為斐然閩自楊<lb/>
氏道南葢光朝可接羅李之宗惜時儒未深知者至希<lb/>
逸而亡傳矣<hi>閩書三莆陽文獻    山新志</hi>
　　　朝奉嚴坦叔先生粲<lb/>
嚴粲字坦叔一曰明卿邵武莒溪人精毛氏詩箋註嘗<lb/>
<pb n="KR2g0052_WYG_008-21b"/>
自註詩曰嚴氏詩緝朱文公詩傳多采其説焉<hi>邵武郡志</hi>
　　<hi>按嚴氏粲自序詩緝在理宗淳祐戊申去朱子捐館之歲已四十八年林氏希逸撰嚴氏詩緝序言</hi>
　　<hi>華谷嚴君坦叔早有詩名江湖間甲辰余抵京以同舍生見時出詩緝語我其説大抵與老艾合遂</hi>
　　<hi>求全書而讀之今以序詩之年考之亦後於朱子四十餘年嚴氏本傳所言朱子採其説者自邵武</hi>
　　<hi>郡志如此今讀詩緝中所引用諸説凡朱氏曰者皆文公朱子之説嚴氏採朱子之説而立傳者反</hi>
　　<hi>謂朱子採其説相沿承誤似無可疑今録原序并林序二篇附後俟考訂者再詳之</hi>
　　　備考<lb/>
嚴氏粲自序詩緝曰二兒初為周南召南受東萊義誦<lb/>
<pb n="KR2g0052_WYG_008-22a"/>
之不能習余為緝諸家説句析其訓章括其㫖使之瞭<lb/>
然易見既而友朋訓其子若弟者競傳寫之困於筆劄<lb/>
胥命鋟之木此書便童習耳詩之興幾千年於此矣古<lb/>
今性情一也人能會孟氏説詩之法涵泳三百篇之性<lb/>
情則悠然見詩人言外之趣毛鄭以下且束之髙閣此<lb/>
書覆瓿可也淳祐戊申夏五月華谷嚴粲序<lb/>
林氏希逸詩緝序曰六經皆厄於傳疏詩為甚我朝歐<lb/>
蘇王劉諸鉅儒雖罷落毛鄭舊説争出新意而得失互<lb/>
<pb n="KR2g0052_WYG_008-22b"/>
有之東萊吕氏始集百家所長極意條理頗見詩人趣<lb/>
味然踈缺渙散要未為全書葢詩於人學自為一宗筆<lb/>
墨蹊徑或不可尋逐非若他經然其流既為騷為選為<lb/>
唐古律而吾聖人所謂可以興觀羣怨孟子所謂以意<lb/>
逆志者悉付之明經家艾軒林先生嘗曰鄭康成以三<lb/>
禮之學牋傳古詩難與論言外之㫖矣艾軒終身不著<lb/>
書遺言間得於前一輩鄉長老客逰二十年未有印此<lb/>
語者華谷嚴君坦叔早有詩名江湖間甲辰余抵京以<lb/>
<pb n="KR2g0052_WYG_008-23a"/>
同舍生見時出詩緝語我其説大抵與老艾合且曰吾<lb/>
用於此有年非敢有以臆决摭諸家而求其是要以發<lb/>
昔人優柔温厚之意而已余既竦然起敬遂就求全書<lb/>
而讀之乃知其鈎貫根葉疏析條緒或會其㫖於數章<lb/>
或發其微於一字出入窮其機綜排布截其幅尺辭錯<lb/>
而理意曲而通逆求情性於數千載之上而興寄所在<lb/>
若見其人而得之至於音訓疑似名物異同時代之後<lb/>
前制度之纎悉訂證精宻開卷瞭然嗚呼詩於是乎盡<lb/>
<pb n="KR2g0052_WYG_008-23b"/>
之矣易盡於伊川春秋盡於文定中庸大學語孟盡於<lb/>
考亭繼自今吾知此書與並行也然則華谷何以度越<lb/>
諸子若是哉余嘗得其舊藁五七言幽深夭矯意具言<lb/>
外葢嘗窮諸家閫奥而獨得風雅餘味故能以詩言詩<lb/>
此牋傳所以瞠若乎其後也余曰艾軒惜不見子君曰<lb/>
子又豈容遺艾軒之言故不自揆而為之叙云爾是年<lb/>
十有二月竹溪鬳齋林希逸書<lb/>
　閩中理學淵源考卷八<lb/>
</p>
<p>
</p>
  </div>
<div>
<head>閩中理學淵源考卷九</head> <lb/>
    <p>
<pb n="KR2g0052_WYG_009-1a"/>
欽定四庫全書<lb/>
　閩中理學淵源考卷九<lb/>
　　　　　　　　　　廣平府知府李清馥撰<lb/>
　　莆田劉氏家世學𣲖<lb/>
　彭從吾先生曰莆壤土褊小至宋始成郡而文獻特<lb/>
　盛忠惠<hi>蔡襄</hi>文節<hi>林光/朝</hi>正獻<hi>陳俊卿</hi>三五公為之冠冕最<lb/>
　後後村劉先生起而繼之文章流布事業兼備論者<lb/>
　謂三五公而下一人而已葢劉自著作<hi>夙</hi>正字<hi>朔</hi>二<lb/>
<pb n="KR2g0052_WYG_009-1b"/>
　先生師事文節公道同行偕齊名乾淳間蔚然為文<lb/>
　章家著作之子吏部侍郎<hi>彌正</hi>與羣從又皆以行義名<lb/>
　世吏部之子則後村先生資禀既異濡染亦深壯而<lb/>
　益學以至於成加以夀數之髙位遇之顯遂以文事<lb/>
　紹先聞於天下當世大儒真文忠公辟帥參且以學<lb/>
　貫古今文追騷雅薦於朝晚乃薦歴工部尚書以龍<lb/>
　圖閣學士致仕年八十三而没<lb/>
　　　著作劉賔之先生夙<lb/>
<pb n="KR2g0052_WYG_009-2a"/>
劉夙字賔之莆田人與弟朔師事林艾軒得其傳紹興<lb/>
二十一年登第歴臨安教授以弟朔為温州司户迎母<lb/>
就養因乞與温州教授莫沖兩易以便親從之作養人<lb/>
材多所成就陳傅良以諸生見夙賞重之果以文名孝<lb/>
宗即位召除樞宻院編脩以親老求去無何兼國史院<lb/>
編脩力辭不就除著作佐郎所對館職策言薦舉之弊<lb/>
曰此執政大臣為惠而不為政致之也陳執中章子厚<lb/>
人知其小人也然能不以官私其親今將告執政大臣<lb/>
<pb n="KR2g0052_WYG_009-2b"/>
曰子為子厚乎子為執中乎則艴然怒矣至其行事則<lb/>
有為子厚執中所不為者矣又上封事曰陛下與曽覿<lb/>
龍大淵輩觴詠倡酬字而不名罷宰相易大將待其言<lb/>
乃決嚴法守裁僥倖當自宫掖近侍始所請凡六事丐<lb/>
外除荆湖北路安撫司參議乾道元年以親老丐祠主<lb/>
台州崇道觀三年差知衢州期年政平訟簡郡人祠之<lb/>
會曽覿副賀金正旦道衢入謁弗納復求去徙温州禱<lb/>
雨全家淡食八十餘日明年引疾歸率鄉人救荒愬莆<lb/>
<pb n="KR2g0052_WYG_009-3a"/>
之剰米斛於朝盡蠲之又明年卒是歲王龜齡芮司業<lb/>
皆先夙卒吕東萊悼以詩云諸老收身盡佳城又到公<lb/>
蒼天那可問吾道竟成窮林謙之亦云賔之愛君均於<lb/>
愛親憂國過於憂身古有遺直今難其人真西山書二<lb/>
公誌銘後云紹興末迄淳熈中名儒十餘人言論同出<lb/>
處偕如立直木於通達之衢後生有所望而趨讀之令<lb/>
人慨嘆不已二公在當時名論最髙惜皆弗究於用云<lb/>
所著有春秋解義弟朔子彌正彌邵<hi>莆陽文獻氏道南源委  黄  日抄</hi>
<pb n="KR2g0052_WYG_009-3b"/>
<hi>山真西  題䟦</hi>
　　　正字劉復之先生朔<lb/>
劉朔字復之紹興三十年試禮部第一廷試甲科調温<lb/>
州司户㕘軍計口受禄以其餘救饑疫飼棄兒孝宗初<lb/>
立與林光朝同召對曰陛下何不延納憤激敢言之士<lb/>
而聽訐直難堪之言因以自考察成敗得失且及曽覿<lb/>
龍大淵罪狀改宣議郎知福清縣以至誠待民聽訟使<lb/>
兩詞自詣市食掛錢於門會病作請祠歸再召入對時<lb/>
<pb n="KR2g0052_WYG_009-4a"/>
虞允文贊孝宗恢復士多嚮之朔極諫以為宜選兵將<lb/>
廣儲峙責成於端重堪事者從容以待其變不可憑虚<lb/>
蹈空過為指料決天下於一擲孝宗竦然除秘書省正<lb/>
字以疾丐外除福建安撫司參議朔與兄賔之皆為時<lb/>
望所推學者輻輳其門兄性挺特不以色假人朔則濟<lb/>
以和易至輕禄位而重出處厚名義而薄勢利盡言於<lb/>
朝盡心於官飭亷隅公是非殆不相讓云著春秋紀年<lb/>
二子起晦起世<hi>莆陽志閩道南源委    書</hi>
<pb n="KR2g0052_WYG_009-4b"/>
　　　侍郎劉先生彌正<lb/>
劉彌正夙之子淳熈八年進士嘉泰初以承議郎知臨<lb/>
川縣入為諸司粮料院時韓侂胄為相兵禍萌芽召使<lb/>
如兩淮議鐵錢實欲付以邊事彌正還言無故而先發<lb/>
天理不順無豫而輕舉人謀弗從侂胄怒嘉定初為考<lb/>
功郎覆朱子諡議曰諡古也複諡非古也諡法曰諡生<lb/>
於行者也茍當於其行一字足矣奚複哉故侍講朱公<lb/>
没於爵未得諡上以公道德可諡下有司議所以諡謹<lb/>
<pb n="KR2g0052_WYG_009-5a"/>
獻議曰六經聖人載道之文也孔氏没子思孟軻更述<lb/>
其遺言以持斯世文幸未墜漢末諸儒採掇以資文墨<lb/>
鄭司農王輔嗣輩又老死訓詁謂聖人之心真在句讀<lb/>
而已隋唐間河汾講學已不涉聖賢閫奥韓愈氏復出<lb/>
特其文近道爾葢孔氏之道賴子思孟軻而明子思孟<lb/>
軻之死明者復晦由漢而下闇如也及本朝而又明濓<lb/>
溪横渠剖其幽二程子宿其光程氏之徒嘘其焰至公<lb/>
聖道粲然矣公之學以誠持中敬持外其於書尊六籍<lb/>
<pb n="KR2g0052_WYG_009-5b"/>
則諸子曲説不得干其思其於道不敢深索也恐入乎<lb/>
幽不敢過求也恐汩其説讀書初貫穿百氏終也縮以<lb/>
聖人之格言自近而入微由博而歸約原心於眇忽析<lb/>
理於錙銖采衆説之精而遺其粗集諸儒之粹而去其<lb/>
駁嗚呼醇矣哉孟氏以來不多有也公中科第猶少也<lb/>
薄㳺徑隱閉門潛思朝廷毎以好官召公莫能屈不得<lb/>
已而出惟恐去之不早自官簿書考者九而閒居者四<lb/>
十餘年山林之日長問學之功深也平居與其徒磨切<lb/>
<pb n="KR2g0052_WYG_009-6a"/>
講貫皆道德性命之言忠敬孝愛之事由公學者必行<lb/>
已莊與人信居則安貧而樂道仕則尊君而憂民重名<lb/>
節而愛出處合於古而背於時若此者真公之學也嗚<lb/>
呼師友道喪人各自是公力扶聖緒本末宏闊而弄筆<lb/>
墨小技者以為迂癯於山澤與世無競而汨没朝市者<lb/>
以為矯自童至耄動以禮法而跅弛於繩墨者姍以為<lb/>
誕世嘗以是病孔孟矣公何恨焉初太常議以文忠諡<lb/>
公按公在朝之日淺正主庇民之學鬱而不施而著書<lb/>
<pb n="KR2g0052_WYG_009-6b"/>
立言之功大暢於後合文與忠諡公似矣而非也有功<lb/>
於斯文而謂之文簡矣而實也本朝歐蘇不得諡文而<lb/>
得者乃楊大年王介甫介甫經學非醇也其事業亦有<lb/>
可恨楊公正復文士爾文乎文乎豈是之謂乎世多評<lb/>
韓愈為文而非也原道謂軻之死不得其傳斯言也程<lb/>
子與之公晚為韓文立考異一書豈其心亦有合歟請<lb/>
以韓子之諡諡公謹議終吏部侍郎林侣之建臨川三<lb/>
賢祠于學宫祀黄勉齋文丞相而彌正與焉弟彌邵子<lb/>
<pb n="KR2g0052_WYG_009-7a"/>
克莊<lb/>
　　　處士劉習静先生彌邵<lb/>
劉彌邵字夀翁素性狷介早孤遺書數厨晨夕抄纂考<lb/>
論古今斷制義理一以洙泗濓洛為宗嘗質經於陳宓<lb/>
評史於鄭寅問易於蔡淵郡守楊棟創尊德堂於學宫<lb/>
以處之及棟提㸃福建刑獄復論薦於朝未報卒年八<lb/>
十二彌邵平生為學專務實踐自幼至老確然不移者<lb/>
有易藁漢考讀書日記諸書學者稱習静先生子<graphic n="KR0882" url="https://raw.githubusercontent.com/kanripo/KR-Gaiji/master/images/KR0882.png" mimeType="image/png"/>寳<lb/>
<pb n="KR2g0052_WYG_009-7b"/>
慶二年進士歴羅源青田令為政以風俗教化為本<hi>道南</hi>
<hi>源委志莆田邑</hi>
　　　文定劉後村先生克莊<hi>克遜</hi>　<hi>克剛</hi>
劉克莊字潛夫夙之孫莆田人嘉定二年以郊恩補將<lb/>
仕郎調靖安簿以宣教郎知建陽縣新考亭祠祀朱范<lb/>
劉魏四賢於學糴賑糶倉二千斛方以邑最聞而言官<lb/>
李知孝梁成大箋其所詠落梅有朱三鄭五之句以謗<lb/>
訕摭其罪鄭清力為之辨釋得通判潮州改吉州真德<lb/>
<pb n="KR2g0052_WYG_009-8a"/>
秀辟為帥參且以學貫古今文追騷雅薦於朝與祠未<lb/>
幾漸致從班遂除樞宻院編脩官兼權右侍郎輪對言<lb/>
服天下莫若公今失之私鎮天下莫若重今失之輕又<lb/>
言權臣壊朝綱開邊釁兵驕楮賤貪饕僥倖之俗不可<lb/>
囘諸賢起而當之天人未應願堅凝初意無使邪説淫<lb/>
奪正論又拳拳於濟王苕川之獄雖復其爵未雪其寃<lb/>
皆人所難言尋除知漳州嘉熈元年改知袁州坐先言<lb/>
濟王事為御史蔣峴所劾與方大琛王邁同罷既與祠<lb/>
<pb n="KR2g0052_WYG_009-8b"/>
擢廣東提舉就升漕攝舶俸給例劵皆却不受買田二<lb/>
十畝為南仕歸喪之費淳祐四年除將作監改直華文<lb/>
閣因舊任六年令赴行在奏事道除大府少卿既至面<lb/>
對三劄御劄劉克莊文名久著史學尤精可特賜同進<lb/>
士出身除秘書少監兼中書舍人史嵩之服闋御筆除<lb/>
職予祠令克莊行詞克莊奏嵩之有無父之罪四無君<lb/>
之罪七舊相致仕合有誥詞今臣行嵩之之詞未知為<lb/>
褒為貶論奏不已為殿中侍御史章琰劾罷尋依舊職<lb/>
<pb n="KR2g0052_WYG_009-9a"/>
知漳州就除秘閣脩撰福建提刑以便養甫及月丁内<lb/>
艱方<graphic n="KR0941" url="https://raw.githubusercontent.com/kanripo/KR-Gaiji/master/images/KR0941.png" mimeType="image/png"/>除崇政殿説書史館同脩撰時事多内出克莊<lb/>
言祖宗盛時内降絶少今中外除授不由大臣啟擬求<lb/>
者與者奉行者習以為常臣竊惜之忤當國意尋除起<lb/>
居舍人進言愈切力奏不草史宇之答詔除右文殿脩<lb/>
撰知建寧府改福建轉運使以鄭發疏褫職寢新命提<lb/>
舉明道宫景定元年賈似道還朝歴遷權工部尚書兼<lb/>
侍講以年迫堅乞納禄除煥章閣學士守本官致仕咸<lb/>
<pb n="KR2g0052_WYG_009-9b"/>
淳四年特除龍圖閣學士致仕仍舊年八十三卒諡文<lb/>
定所居後村人因稱為後村先生彭韶祠堂記曰維莆<lb/>
至宋文獻特盛蔡忠惠林文節陳正獻三五公為冠冕<lb/>
最後先生起而繼之文章流布事業兼備論者謂三五<lb/>
公而下一人而已賈似道當國貪收德望以慰人心公<lb/>
為之出葢賈蹈蔡氏用龜山之故智云所著有後村前<lb/>
後續新四集　弟克遜以父任補官調古田令累遷知<lb/>
邵武軍除劇盗興教化改潮州移泉州以疾奉祠一生<lb/>
<pb n="KR2g0052_WYG_009-10a"/>
清貧工於詩葉適趙汝談皆稱之　克剛為泉州録參<lb/>
真文忠薦知沙縣寳祐二年知惠州清約多才修弊起<lb/>
廢建豐湖書院祀羅豫章闢四齋以居生徒擇州學博<lb/>
士兼山長領之并増學舍惠人始知伊洛之學<hi>莆陽文獻閩書</hi>
　　　教授劉建翁先生起晦<hi>起世</hi>　<hi>希仁</hi>
劉起晦字建翁擢淳熈五年第知貴溪縣召試秘書省<lb/>
正字歴益王府教授蔚有時望材行不忝其父而言官<lb/>
指為偽學劾罷之　弟起世擢慶元二年第南海尉子<lb/>
<pb n="KR2g0052_WYG_009-10b"/>
希仁　希仁擢嘉定四年第因郊有雷雹之異摭七事<lb/>
應詔尤於人材致意焉又曰論事之臣惟知攻上躬任<lb/>
事之臣惟知舉權要所言皆劘切貴近時論壯之在仕<lb/>
途六十年閑散時多所薦士如徐鹿卿皮龍榮等多貴<lb/>
達而希仁屢以謗退官止中大夫顧毎遇遷擢必有論<lb/>
建身雖屏處猶上箴闕失惓惓忠愛畎畝不忘云<hi>莆陽文獻</hi>
<hi>書閩</hi>
　　　備考<lb/>
<pb n="KR2g0052_WYG_009-11a"/>
黄氏日抄曰愚觀水心誌陳君墓寂寥歉然今二劉官<lb/>
不為顯文無行於世者而所載言行煒然耀人葢所誌<lb/>
諸公貴人皆無及此者故節録特備<hi>節録中遺事已録入本傳此不具録</hi>
又曰劉彌正劉夙子也幼率諸弟勤苦緝故業貧不能<lb/>
得膏火旁嫗夜績者光射公牖輙携書就之後皆中第<lb/>
其在朝丞相陳自强惡其不附已開禧敵入冦遂用公<lb/>
提淮鹽葢以陷之危地自兵起鹽商不行公盡通鹽利<lb/>
就為運判後為浙漕北使自淮至浙凡送迎之事皆公<lb/>
<pb n="KR2g0052_WYG_009-11b"/>
裁定為成式其為浙漕也不與内臣相見官至吏部侍<lb/>
郎<lb/>
真氏西山書二劉公誌銘後曰永嘉葉公之文於近世<lb/>
為最銘墓之作於它文又為最著作正字二劉同為一<lb/>
銘筆勢雄㧞如太史公歎咏悠長如歐陽子於他文又<lb/>
為最嗚呼二劉公不可復見矣若永嘉之文亦豈易得<lb/>
哉其言紹興末迄淳熈中名儒十餘人言論同出處偕<lb/>
如立直木於通達之衢後生有所望而趨讀之令人慨<lb/>
<pb n="KR2g0052_WYG_009-12a"/>
歎不已夫言論同出處偕世之所指為朋者也名儒十<lb/>
餘人既為一朋望而趨者不知幾千百又為一大朋則<lb/>
士之相朋莫斯時若也然適是以増淳熈之盛其功及<lb/>
於紹熈慶元間至韓氏用事惡其朋而盡錮之其患有<lb/>
不可勝言者乃知阜陵規摹誠可為萬世法而歐陽子<lb/>
信為知言也二劉在當時名論最髙惜皆弗究於用今<lb/>
建陽大夫克莊昆弟方以文學材猷自奮其尚有以成<lb/>
前人之志云<lb/>
<pb n="KR2g0052_WYG_009-12b"/>
又書著作春秋講義後曰昌黎公寄玉川子詩有春秋<lb/>
三傳束髙閣之語學者疑之謂未有舍傳而可求經者<lb/>
今觀著作劉公講義一以聖筆為據依其論秦穆公以<lb/>
人從死者晉文公之召王宋襄公之用人於社皆以經<lb/>
證傳之失所謂偉然者也昔歐陽子患偽説之亂經著<lb/>
為論辨自謂時雖不同千歲之後必有予同者曽未二<lb/>
百年而劉公之論春秋葢與之合公而有知當不恨後<lb/>
世之無子雲矣所講纔十有二條麟經大指畧盡於此<lb/>
<pb n="KR2g0052_WYG_009-13a"/>
其言曰吾聞法吏以一字輕重矣未聞聖人以一字輕<lb/>
重春秋也㫖哉言乎足以破世儒之陋學者其深味之<lb/>
又䟦劉彌邵讀書小記曰莆陽劉隱君以讀書小記示<lb/>
予予讀之嘆曰懿哉劉君可謂知學問之本矣孔門獨<lb/>
一顔子為好學顔子所問前曰為仁後曰為邦舍是無<lb/>
他學也葢為仁者成已之極而為邦者成物之極體用<lb/>
本末究乎此矣顔子所以亞於聖人而孟子期之以禹<lb/>
稷之事業豈非内聖外王之學已備故邪漢以後學者<lb/>
<pb n="KR2g0052_WYG_009-13b"/>
始多端記問綜古今文章妙機軸號為儒者極摯然以<lb/>
成已則不足以成人則甚難其亦何貴乎學予屏居八<lb/>
年呻吟蠧簡未有云獲獨嘗竊謂士之於學窮理致用<lb/>
而已理必達於用用必原於理又非二事也朝思夜索<lb/>
惟此是求間以語諸人鮮不憮然者葢後世之學言理<lb/>
或遺用其病為空虚言用或遺理其弊為麤淺不知理<lb/>
即用用即理非渾融貫通不足以語學之成今觀劉君<lb/>
之書内不遺理外不遺物乃深有契於予心雖然道無<lb/>
<pb n="KR2g0052_WYG_009-14a"/>
窮學無止以劉君之静且篤懋懋而弗舍庸知不詣其<lb/>
極乎故識於末編以待<lb/>
劉克莊書季父易藁序曰易學有二數也理也漢儒如<lb/>
京房費直諸人皆舍章句而談隂陽災異往往揆之前<lb/>
聖而不合推之當世而少驗至王輔嗣出始研尋經㫖<lb/>
一掃漢學然其弊流而為𤣥虚矣本朝數學有華山陳<lb/>
氏河南邵氏今邵氏之書雖存通者極少理學有伊川<lb/>
程氏新安朱氏舉世誦習衆説幾廢余嘗恨程邵同時<lb/>
<pb n="KR2g0052_WYG_009-14b"/>
不相折衷曰傳曰皇極經世圖譜遂判為二書而不可<lb/>
合天下豈有難通之書亦豈有理外之數哉噫易更三<lb/>
聖説易者非一家程氏排臨川之學者及教人讀易必<lb/>
先輔嗣介甫朱氏尊伊川之言者至本義則多程子所<lb/>
未發議論以疑難問答而詳義理以講貫切磋而精此<lb/>
季父易藁之所為作也初余為建陽令季父訪余縣齋<lb/>
因質易疑於蔡隱君伯静後二十餘年而書成大㫖由<lb/>
朱程以求周孔由周孔以求羲文其篤守師説雖譙天<lb/>
<pb n="KR2g0052_WYG_009-15a"/>
授袁道潔無以加視世之髙談先天徑造微妙彼虚而<lb/>
此實矣季父名彌邵字夀翁中歲棄科舉閉門著書動<lb/>
必由禮為鄉先生家貧食於學晚舍去併學俸卻之太<lb/>
守眉山楊侯棟郡博士括蒼俞君來即學為堂示舍葢<lb/>
之意季父僅一至焉後楊侯使本道又論薦於朝不報<lb/>
卒年八十二俞君乃取昔所卻俸為刋易藁而授簡其<lb/>
猶子克莊序之<lb/>
　　莆陽方氏家世學𣲖<lb/>
<pb n="KR2g0052_WYG_009-15b"/>
　按莆陽方氏本徽之歙人自廷範先生分支六𣲖以<lb/>
　仁字行相宅於莆之刺桐巷奕葉繁衍曰龍圖公儀<lb/>
　一𣲖即仁岳之後也曰開府公慎言及郎中公慎從<lb/>
　者即仁載之後也二支科名顯仕儒流濟美又有司<lb/>
　理公峻大常公嶠者亦仁字分𣲖遷住於白社淵源<lb/>
　所漸又盛考峻官潤州識程公珦其子道輔先生元<lb/>
　宷少與二程同逰得聞伊洛之學至次雲先生翥即<lb/>
　景通先生之曽孫也杜門誦讀不求干進與林公艾<lb/>
<pb n="KR2g0052_WYG_009-16a"/>
　軒同學又與鹽官施氏廷先逰最久而廷先之學得<lb/>
　之信伯王氏為程門的傳子朱子嘗少年過莆見林<lb/>
　謙之方次雲稱其講説道理極精細為之踴躍鼓動<lb/>
　忘寢食焉至嶠之子仲宇學於安定先生尤其最初<lb/>
　者也噫方氏一門祖孫父子得聞程胡諸賢之㫖厥<lb/>
　後次雲先生又與紫陽上下議論至次雲之孫輩禾<lb/>
　耒壬與履齋伯謨諸公雲集執經於紫陽之門至忠<lb/>
　惠又薫炙于西山鶴山二老是方氏家學自宋初至<lb/>
<pb n="KR2g0052_WYG_009-16b"/>
　季世儒業勲名指不勝屈得於師友傳習考證深矣<lb/>
　述其家世大畧著之篇首<lb/>
　　　著作方先生儀<lb/>
方儀其先本歙人至廷範歴知長溪古田長樂三縣居<lb/>
莆刺桐巷六子皆仕閩王氏仁逸檢校水部員外郎仁<lb/>
岳秘書少監仁瑞著作郎仁遜大理司直仁載禮部郎<lb/>
中仁逺秘書正字儀仁岳季子也咸平三年與從子慎<lb/>
言同登第初興化軍未有學儀伏闕上書乞建軍學立<lb/>
<pb n="KR2g0052_WYG_009-17a"/>
夫子廟得㫖賜地儀入貲助成之復與弟能及慎言奏<lb/>
請脩三禮堂步廊崇閣及學制之未備者由是莆之學<lb/>
校日盛歴官大理寺丞遷著作佐郎卒郡學繪其象祀<lb/>
焉<hi>閩書獻莆陽文</hi>
　　　提刑方孚若先生信孺<lb/>
方信孺字孚若興化人儀七世孫父崧卿擢隆興元年<lb/>
進士歴官政績茂著家藏書四萬卷皆手自校讎信孺<lb/>
少有雋材未冠能文周必大楊萬里咸器之以父廕補<lb/>
<pb n="KR2g0052_WYG_009-17b"/>
畨禺尉轉蕭山丞時朝廷悔侂胄啟邊釁金亦厭兵時<lb/>
方議和開禧三年近臣薦信孺為樞宻院參謀官使金<lb/>
至濠州金帥紇石烈子仁止信孺獄中露刃環守之要<lb/>
以五事信孺曰反俘歸幣可也縳送首謀古無是事稱<lb/>
藩割地則非臣子所忍言子仁怒曰若不望生還耶答<lb/>
曰將命出國門已置生死度外矣至汴見左丞相完顔<lb/>
宗浩反覆辯折不少詘自春至秋三往還言敵所欲者<lb/>
五事割兩淮一増歲幣二犒軍三索歸正等人四諱其<lb/>
<pb n="KR2g0052_WYG_009-18a"/>
五不敢言侂胄再三問至厲聲詰之徐曰欲得太師頭<lb/>
耳侂胄大怒奪三秩羈管臨江軍年纔三十歸營居室<lb/>
巖竇自放於詩酒已而王柟定議増幣函首皆信孺所<lb/>
持不可者柟歸具言金人毎問信孺安在乃起通判肇<lb/>
慶府峒寇竊發被㫖同廖德明措置收捕就命知韶州<lb/>
至郡即封崇張九齡余靖墓擒赤水峒賊首戮之尋提<lb/>
㸃廣東刑獄奏縱不决之獄數千人遷淮東轉運判知<lb/>
真州即北山匱水築石堤袤二十里人莫知其所為後<lb/>
<pb n="KR2g0052_WYG_009-18b"/>
金兵薄儀真守將决水匱以退敵城賴以全山東初内<lb/>
附信孺請選威望重臣將精兵數萬往開幕以主制客<lb/>
以重馭輕可以固江北瞰兩河坐責降三秩再奉祠卒<lb/>
<hi>閩省通志莆陽文獻</hi>
　　　郎中方先生龜年<lb/>
方龜年景祐元年進士與蘇緘齊名仕至屯田郎中所<lb/>
著有經史解題群書新語卒葬姑蘇子惟深舉進士不<lb/>
第晚為興化軍王安石最愛其詩精詣警絶謂元白皮<lb/>
<pb n="KR2g0052_WYG_009-19a"/>
陸有不到處<hi>莆陽志</hi>
　　　提刑方公美先生廷實<lb/>
方廷實字公美父監紹聖四年與曾從祖旬從子天若<lb/>
三人同榜官至廣東提舉廷實政和五年賜進士出身<lb/>
累遷御史臺簡法官秦檜方主和議金使適至廷實疏<lb/>
言金使以江南詔諭為名或傳陛下欲屈膝受詔夫陛<lb/>
下縱未能克復神州尚可保守江左何至遽爾貶尊除<lb/>
監察御史尋以宗正少卿被㫖宣諭三京淮北廷實至<lb/>
<pb n="KR2g0052_WYG_009-19b"/>
京西伏謁陵寢見永昌諸陵皆驚犯而泰陵暴露解衣<lb/>
覆之北還檜預使戒曰幸見上無言及且約以美除廷<lb/>
實曰欺君之事吾不忍為既見為髙宗涕泣歴道遂力<lb/>
求補外不許請益力除直徽猷閣提㸃福建獄至則首<lb/>
請解官贖胡銓罪檜益銜之時海冦竊發廷實謂當以<lb/>
盜禦盜有習歴風濤心懐歸正者即可用之有鄭廣輩<lb/>
故繇此塗得武官廷實不以往事遇之延問方略廣感<lb/>
激自効盜相繼遁去復奏除鋪例免行錢發常平米賑<lb/>
<pb n="KR2g0052_WYG_009-20a"/>
泉州饑尋改知泉州未上丁内艱歸服闋除廣南東路<lb/>
提刑有挾檜勢為威福者廷實㢘得其實案之章再上<lb/>
不下遂上章納禄未報卒官廷實負才識善鑒裁平生<lb/>
薦士如林安宅龔茂良何大圭傅自得林孝澤吳逵宋<lb/>
藻黄濬皆一時之選也工詩律有集行世<hi>莆陽文獻  閩書</hi>
　　　朝請方應之先生慎言<lb/>
方慎言字應之仁載孫儀再從姪咸平三年進士知信<lb/>
豐蘭谿二縣祥符初以殿中丞擢屯田員外郎仁宗即<lb/>
<pb n="KR2g0052_WYG_009-20b"/>
位改侍御史屬丁謂得罪遣慎言籍其家得士大夫干<lb/>
請書悉焚之人稱長者後請便郡知泉州歲饑大發官<lb/>
廪貸民奏免其丁税父老感泣生子多以方名歴兩浙<lb/>
轉運使錢塘江决數十里慎言庀工授財叠石立柱以<lb/>
殺潮勢賜璽書褒美改知潭州潭人像祀之入為諌議<lb/>
大夫會擇重臣鎮南越遂以朝請大夫知廣州卒贈開<lb/>
府儀同三司　孫通熈寧六年進士歴官知睦州坐子<lb/>
軫上書論列蔡京謫官以朝請大夫老於家　通子軫<lb/>
<pb n="KR2g0052_WYG_009-21a"/>
以父任太廟齋郎極論蔡京過惡所疏凡千餘言詔罷<lb/>
父通職勅軫貸命追毁出身以來文字編管嶺南尋放<lb/>
歸靖康元年與父通復收叙原官後遷鄞縣令貧不能<lb/>
歸寓於慈谿至今子孫繁盛<hi>莆陽文獻書通志  閩</hi>
　　　郎中方惟之先生慎從<lb/>
方慎從字惟之景德二年進士知弋陽導江等縣歴潮<lb/>
漳嘉三州再知漳州改都官郎中以老歸卒慎從所至<lb/>
有德於民在導江時有楠木連理嘉禾九穗之祥璽書<lb/>
<pb n="KR2g0052_WYG_009-21b"/>
褒異守漳之日適慎言守泉旌麾相望二州榮之及再<lb/>
至漳漳人夾道歡呼曰吾父復來矣<hi>通志</hi>
　　　忠惠方德潤先生大琮<lb/>
方大琮字德潤慎從七世孫也祖萬擢紹興三十年進<lb/>
士大琮以詞賦為開禧元年省試第三人授南劍州學<lb/>
教授為江西轉運司參議官决獄平允改知將樂縣式<lb/>
楊時廬祀八賢於學丁外艱服除知永福縣值兵饑守<lb/>
隘立柵禁港發廪無虚日時延名士講論文義丁内艱<lb/>
<pb n="KR2g0052_WYG_009-22a"/>
起復累遷太府寺丞歴秘書郎著作郎除右正言疏論<lb/>
天下大勢適理宗不御殿封上之踰月入對復言理亂<lb/>
安危自君心始格其非者在大臣捄其源者在諫臣又<lb/>
以女寵侈費為戒遷起居舍人兼實録院檢討官奏乞<lb/>
還魏了翁以重朝廷先是有諫言綱常者竄謫相望及<lb/>
理宗親政大琮敢言復故王爵召用諸老於是言路稍<lb/>
開殿中侍御史蔣峴惡之疏劾王邁劉克莊等以大琮<lb/>
為魁傑請置重辟大琮遂罷去予祠尋改集英殿脩撰<lb/>
<pb n="KR2g0052_WYG_009-22b"/>
知廣州廣東經畧淳祐四年加寳章閣待制進直學士<lb/>
因舊任大琮在廣五年百度具舉以禮義化人期盡變<lb/>
其故俗改知隆興府命下卒諡忠惠贈寳謨閣學士依<lb/>
尚書例致仕大琮内温和而外方嚴平居抑畏言不出<lb/>
口至立殿陛争是非可否雖賁育不能奪祖尚晦翁沾<lb/>
溉醇馥于真西山魏鶴山而追慕劉元城之為烈與劉<lb/>
後村同時著述甚謹尺楮片翰刋落陳言辨博雖間不<lb/>
及後村而粹縝過之有奏議外制雜著若干卷子演孫<lb/>
<pb n="KR2g0052_WYG_009-23a"/>
侍父未嘗跬步離側為政以表勵風俗為急<hi>通志獻莆陽文</hi>
林貞肅俊撰方忠惠公文集序曰宋自晦翁朱夫子起<lb/>
建安以上集四儒之成四方學士師宗之閩為盛莆又<lb/>
宗之方為盛履齋若水伯謨尤著者也迨尚書忠惠公<lb/>
祖尚真源沾溉醇馥于西山鶴山二大老而追慕元城<lb/>
公為烈鐵庵之號見志也公弱冠擢南宫詞賦第三人<lb/>
不祈速化沉鬱下僚者餘三十年亦遺材矣端平初鄭<lb/>
性之當國搜名進士㧞致諫垣危言正論選親賢逺聲<lb/>
<pb n="KR2g0052_WYG_009-23b"/>
色杜佞幸以襄之失蜀之敗為恥荆淮之擾為懼及繳<lb/>
駁數事尤忠戅所難言公無諱焉申大義以雪濟邸之<lb/>
寃追罪奸相之彌逺屢言之臨安火又言之為其黨蔣<lb/>
峴所中予祠鴻禧噫是無遺直者與公終寳章學士廣<lb/>
東安撫使為治尚風化崇正學表先賢薄官征䘏民隱<lb/>
叅行晦翁家禮社倉諸法利闗人國為之力無阻以故<lb/>
生有祠殁致薦享舉扶插竹以奠請贈諡而梓行其遺<lb/>
文皆廣人德公之報也噫是無遺愛者與公殁淳祐丁<lb/>
<pb n="KR2g0052_WYG_009-24a"/>
未至是二百六十有七年公族孫雪筠良節嗣響家學<lb/>
大叅廣藩因舊本輯之為若干卷復梓以傳盛舉也公<lb/>
後村同時人平時著述甚謹尺楮片翰刋落陳言辨博<lb/>
雖不及後村而粹縝過之命詞運意以心術為根柢氣<lb/>
節為枝幹義理為華實名賢為標格澄潤豐潔而丰神<lb/>
自適争先覩之為快亦名作矣太常諡議謂源流晦翁<lb/>
徐驗之晦翁及公仕籍俱四十年晦翁在朝不滿四十<lb/>
日公亦僅一年幾半其出處概自相類莆先正自端明<lb/>
<pb n="KR2g0052_WYG_009-24b"/>
蔡公諡忠惠繼之亦僅公一人而已端明慶厯四諌温<lb/>
陵海橋之聲蹟天壤俱敝可也而𦙍嗣凉落遺文晦蝕<lb/>
逮之今無幾公舊本無恙兹復煥然一新梓行又適在<lb/>
廣是固德門子姓錫類之賢文獻足賴抑公之精神在<lb/>
廣與故民相糾結不渙散以黙運之今耶不能不為德<lb/>
名幸也俊鄉閈晚出前哲景行序文大叅之請抑亦俊<lb/>
之責也公諱大琮字德潤累贈銀青光禄大夫<lb/>
　　　方履之先生大壯<lb/>
<pb n="KR2g0052_WYG_009-25a"/>
方大壯字履之莆田人少頴悟操筆成章艾軒二劉咸<lb/>
推重之年長不事塲屋專心求道朱子至莆大壯舉所<lb/>
學就正日與同志講明自號履齋性至孝執父喪三年<lb/>
不出户臨没戒衣冠束帶而逝學者稱履齋先生子東<lb/>
叔孫澄孫曾孫公權<hi>閩書獻莆陽文</hi>
　　　通判方子約先生苻<lb/>
方苻字子約大壯兄子少授學於叔父以鄉試上春官<lb/>
道考亭拜朱文公於精舍留語累夕為作字説第慶元<lb/>
<pb n="KR2g0052_WYG_009-25b"/>
己未進士文公以書賀大壯云苻清苦自勵窮達得喪<lb/>
惟命之安歴潤衢二州教授知瀏陽縣通判徽州未上<lb/>
卒<hi>通志陽閩書  莆  文獻</hi>
　　　秘書方䝉仲先生澄孫<lb/>
方澄孫名䝉仲以字行淳祐七年廷對萬言大約欲聚<lb/>
君子明公論以續國脉强精神又請立涪陵後錮秦檜<lb/>
子孫竄史嵩之以謝天下擢甲科為邵武軍教授賔禮<lb/>
耆宿作成俊乂置貢士莊秩滿監激賞所酒庫以憂去<lb/>
<pb n="KR2g0052_WYG_009-26a"/>
入為國子監庫官校藝南宫坐商論去取不能下氣出<lb/>
通判泉州辟淮西制置司叅議官適元兵渡江治法征<lb/>
謀悉見咨訪元兵退知邵武軍表倡儒術著女教一書<lb/>
以崇風化請立樵川書院祠李忠定以廣教學郡最聞<lb/>
増一秩尋以秘書丞召卒澄孫髙才能文有氣節一時<lb/>
諸賢如方大琮王邁劉克莊皆與為友初以文字為賈<lb/>
似道所知及似道相澄孫獨求補外終其身所著有通<lb/>
鑑表微洞齋集子公權<lb/>
<pb n="KR2g0052_WYG_009-26b"/>
　　　主簿方立道先生公權<lb/>
方公權字立道學有淵源尤粹於理以父澄孫廕補將<lb/>
仕郎擢咸淳元年第歴廣州教授太常主簿以歸有氣<lb/>
節宋亡不仕人稱石巖先生著古易義尚書審是<lb/>
　　　司理方景通先生峻<lb/>
方峻字景通廷範之後有名衡者與其弟彬始居白社<lb/>
峻衡之子也天聖八年進士為建安簿景祐初試秘書<lb/>
郎福州司理嘉祐中請老分司南京居家聚徒講學榜<lb/>
<pb n="KR2g0052_WYG_009-27a"/>
所居曰植德堂嘗於舍傍鑿井及泉禱曰願子孫居官<lb/>
清白如此水初峻官潤州識程大中珦及卒伊川先生<lb/>
頤為狀其行又托范祖禹為撰神道碑其見重如此弟<lb/>
嶠子士寧子容元宷　士寧字彦昌少聰敏强學時方<lb/>
習尚詩賦士寧推究經史尤工古文詞凡四上鄉書第<lb/>
慶厯六年進士嘗為劍浦有治績三司使蔡襄薦其才<lb/>
從而薦者十餘人官至都官郎中　子容字南圭皇祐<lb/>
五年甲科歴守惠州蘇東坡謫惠日相與倡和東坡嘗<lb/>
<pb n="KR2g0052_WYG_009-27b"/>
為㸃勘六經及書峻神道碑額官終朝請大夫　子絢<lb/>
篤學力行好古文辭晚以八行舉辭不就隱於西山草<lb/>
堂門人稱濯錦先生　孫蘭輿官教授以致知慎獨教<lb/>
學者<hi>莆陽文獻  閩書</hi>
　　　推官方道輔先生元宷<lb/>
方元宷字道輔元祐六年特科出身官終威武軍節度<lb/>
推官少與程伊川先生同逰潤學至老書問不絶家藏<lb/>
伊川手跡十餘紙有比得二書皆有與世背馳求合古<lb/>
<pb n="KR2g0052_WYG_009-28a"/>
聖賢之語足下非混俗之流其志道之士乎願足下精<lb/>
心致志期於至而後已聖人之道坦如大路學者病不<lb/>
得其門耳求入其門不繇經乎今之治經者衆矣誦其<lb/>
言辭解其訓詁無用之糟粕耳覬足下繇經以求道勉<lb/>
之又勉異日見卓爾於前然後不知手之舞之足之蹈<lb/>
之將不加勉而自不能止矣朱文公書帖後云伊川先<lb/>
生德盛言重不輕與人接今觀其眷眷如此則方公之<lb/>
賢可知也孫翥<hi>莆陽文獻  閩書</hi>
<pb n="KR2g0052_WYG_009-28b"/>
　　　正字方次雲先生翥<lb/>
方翥字次雲元宷之孫峹之子<hi>從莆陽文獻底本</hi>幼孤多所通<lb/>
解書過目即貫穿下筆有軼語其從兄畧作萬卷樓儲<lb/>
書千二百笥語先生曰次雲才性不出户十年可移吾<lb/>
書入肝膈矣登紹興八年進士調閩清尉到官未一載<lb/>
歸閉户十八年盡讀其書無干進意有㫖召對除秘書<lb/>
省正字凡九月以風聞論事聽外補卒於家先生道古<lb/>
非縁章句而終不肯著書有吟寫多出偶然羣處無羈<lb/>
<pb n="KR2g0052_WYG_009-29a"/>
束有寒蟬野鶴蕭然出俗之度初艾軒幼時喜李白石<lb/>
曼卿之為人又喜晉人風度不入俗調先生曰此數人<lb/>
來孔門恐一日着脚不得艾軒遂悟以先生為先聞道<lb/>
兄事焉葢龜山之學傳之王信伯信伯傳之鹽官施廷<lb/>
先先生與廷先居最久而與林艾軒陸子正友善及歸<lb/>
益與艾軒講明道理以淑後進曽孫耒壬<hi>莆陽志南源委</hi>　<hi>道閩</hi>
<hi>書文莆陽  獻</hi>
　　　縣令方耕道先生耒<hi>弟禾</hi>
<pb n="KR2g0052_WYG_009-29b"/>
方耒字耕道莆田人元宷曽孫<hi>閩書莆陽志作仲宇曽孫今從莆陽文獻作元</hi>
<hi>宷曽孫</hi>少孤苦學其弟于來禾皆自教之家貧奉母典衣<lb/>
不足繼以鬻田兄弟杜門力學已而見文公于建陽乾<lb/>
道二年登第調善化尉歴知潭州攸縣邑有茅將軍祠<lb/>
愚民歲取人子女殺以祭名曰樂神耒始至牒諸保聚<lb/>
藁於祠中遣吏酹以文而焚之其害遂絶復因文公謁<lb/>
張南軒南軒深器之謂其可與共死生同禍福後南軒<lb/>
帥荆南辟耒及㳺九言為屬曰是二人者能攻吾過耒<lb/>
<pb n="KR2g0052_WYG_009-30a"/>
感激知己遇事無隱終宣教郎知連江縣　禾字耕叟<lb/>
亦登文公之門文公告以改過脩己之方莫切於論語<lb/>
弟子入則孝一章禾佩服之<hi>考亭淵源録獻閩書  莆陽文</hi>
　　　主簿方若水先生壬<lb/>
方壬字若水淳熈中逰太學往謁朱文公以進退之説<lb/>
為請十四年擢第除長泰主簿會文公守漳請壬主學<lb/>
事壬條上講説課試差補等十事文公命屬邑皆倣之<lb/>
會朱子召還出大學章句付壬俾刻示學者明年龍巖<lb/>
<pb n="KR2g0052_WYG_009-30b"/>
有蠻卒殺人獄吏逼同行者誣伏漳浦有僧死於佃而<lb/>
鞫驗者皆曰飲鴆壬皆閲實抵罪文公聞之與壬書曰<lb/>
龍巖之行使無罪者不寃有罪者莫逃此非細事秩滿<lb/>
知寧鄉縣未上卒壬性孝友與弟申始終無間家人議<lb/>
析先世田廬既具草壬流涕不忍視而止孫之泰紹定<lb/>
五年第進士見洪文毅天錫交友<lb/>
　　　縣令方子實先生泳之<lb/>
方泳之初名芹之字子實莆田人元宷曽孫<hi>莆陽志</hi>亦與<lb/>
<pb n="KR2g0052_WYG_009-31a"/>
文公逰亷介好學不肯俛仰于世登淳熈第教授衡州<lb/>
改知南豐縣撙節浮費抑罷科斂知巴陵縣撫摩甚至<lb/>
縣中稱治<hi>閩書志莆陽</hi>
　　　通判方嚴仲先生之泰<lb/>
方之泰字嚴仲壬之孫<hi>莆陽志</hi>紹定初進士歴英德府教<lb/>
授用中州法課試陋士變習方大琮為閩漕辟幕府與<lb/>
洪天錫徐明叔號幕中三賢遷知長溪縣以邑前輩楊<lb/>
楫楊復及師儒黄幹並祠汰庠序冗職増弟子員蠲民<lb/>
<pb n="KR2g0052_WYG_009-31b"/>
間取例錢終袁州通判<hi>閩書通莆陽志    志</hi>
　　　光禄方次山先生嶠<lb/>
方嶠字次山景祐元年進士初調平陽尉改福州司理<lb/>
𠫭軍遷秘書省著作郎知山陽縣移知循州改秘書丞<lb/>
就遷太常博士知潮州潮與循鄰民熟知其治行不待<lb/>
教而服兩州皆為立祠而潮以配韓愈累遷屯田員外<lb/>
郎通判淄濰二州權宻州撫循有方宻人德之故相龎<lb/>
籍學士孫沔交薦可用余靖韓宗彦又舉才行遺逸會<lb/>
<pb n="KR2g0052_WYG_009-32a"/>
遣使寛恤諸路民力乃以嶠使福建嶠詢訪利病條上<lb/>
多見施行英宗即位改職方員外郎通判吉州遷屯田<lb/>
都官郎中守汀州汀䖍鹽冦剽刼至悉討平之汀有巡<lb/>
檢與賊戰死部卒懼失主帥并誅遂謀為亂嶠諜知取<lb/>
其首謀三人斬之餘悉奏免所活數百人遷司封郎中<lb/>
改太常寺卿卒與兄峻並贈金紫光禄大夫莆人稱白<lb/>
社二金紫子伯騫仲宇叔完宙<lb/>
　　　縣令方先生仲宇<lb/>
<pb n="KR2g0052_WYG_009-32b"/>
方仲宇嶠之子治平四年進士少頴悟日誦數千言年<lb/>
十二從胡安定學諸生嘗千餘人較藝屢居上列官終<lb/>
知南安縣<lb/>
　　　方立之先生審權<lb/>
方審權字立之嶠之𤣥孫曽祖宙舉進士除司農丞章<lb/>
惇蔡確蔡京交薦將處以臺閣宙恥之力請外補父銓<lb/>
以詩名有真窖翁集審權少從伯父鎬宦逰江湖所至<lb/>
交其豪傑及歸慨然罷舉業先世積書甚富環所居田<lb/>
<pb n="KR2g0052_WYG_009-33a"/>
若干畝曰吾耕讀于此了一生矣與王邁方䝉仲劉克<lb/>
莊友善平生志業率於詩發之有聽蛙集<lb/>
　　　方伯謨先生士繇<lb/>
方士繇字伯謨莆田人會之曽孫也父豐之工詩士繇<lb/>
少孤依母家邵武吕氏已而徙崇安從文公逰遂棄去<lb/>
舉業直以學古為事薫陶涵養日進髙明不數年遂稱<lb/>
髙弟六經皆通尤長於易聰明絶人而持之以謙厚利<lb/>
禄貲産絶不介意其氣貌簡逺涉世若甚疎者至講明<lb/>
<pb n="KR2g0052_WYG_009-33b"/>
治道援古斷今瞭然明白紹熙間文公之門人有至行<lb/>
在者公卿延致惟恐後士繇在逺聞之曰異時必學者<lb/>
禍未幾學禁果作矣又嘗勸文公少著書以文公教人<lb/>
讀集註為未然其憂深思逺多類此云所著有逺菴詩<lb/>
集子豳父一作丕父見黄勉齋學𣲖<hi>莆陽文獻閩考亭淵源録    書</hi>
　　<hi>按文公與伯謨書問最多其䟦伯謨家藏胡文定公帖在乾道八年壬辰時朱子四十三應是早歲</hi>
　　<hi>及門者</hi>
　閩中理學淵源考卷九<lb/>
</p>
<p>
</p>
  </div>
<div>
<head>閩中理學淵源考卷十</head> <lb/>
    <p>
<pb n="KR2g0052_WYG_010-1a"/>
欽定四庫全書<lb/>
　閩中理學淵源考卷十<lb/>
　　　　　　　　　廣平府知府李清馥撰<lb/>
　　海濵四先生學𣲖<lb/>
　海濵四先生者忠文陳公襄助教周公希孟祭酒鄭<lb/>
　公宏中教授陳公季慈同時倡學於閩者也閩自唐<lb/>
　歐陽四門開人文之先海濵四先生繼之先哲嘗述<lb/>
　宋初安定徂徠泰山三先生倡學於周程未起之先<lb/>
<pb n="KR2g0052_WYG_010-1b"/>
　功不可忘若四先生在閩倡學於楊羅李朱未起之<lb/>
　日功亦豈可没哉按楊文靖公撰浦城學記曰國家<lb/>
　慶厯中詔天下郡縣立學是時陳先生襄以經術德<lb/>
　義為一時儒宗適主縣簿孜孜以教育人材為務又<lb/>
　朱子曽言安定胡氏規模雖稍疏然却廣大著實如<lb/>
　孫明復春秋雖過當然占得氣象好如陳古靈文字<lb/>
　尤好嘗過台州見一豐碑説孔子之道甚佳此亦是<lb/>
　時世漸好故此等人出有魯一變氣象其後遂有二<lb/>
<pb n="KR2g0052_WYG_010-2a"/>
　先生若當時稍加信重把二先生義理繼之則可以<lb/>
　一變而乃為王氏所壊亦是氣數使然觀此則古靈<lb/>
　與孫胡諸先生同時羽翼明道而先哲共以儒宗追<lb/>
　許之也又按蔣氏垣叙閩學源流曰四先生倡明道<lb/>
　學德動朝廷遂召陳季慈為國子直講厥後道南勃<lb/>
　興劉修撰藻林文昭之竒黄勉齋幹諸公繼之儒道<lb/>
　盛行故吕東萊詩云路逢十客九青衿半是同忩舊<lb/>
　弟兄最憶市橋燈火静巷南巷北讀書聲朱子見當<lb/>
<pb n="KR2g0052_WYG_010-2b"/>
　時諸儒輩出大書海濵鄒魯四大字扁於西闗譙樓<lb/>
　則海濵四先生實操道化之始以丕變舊俗云今備<lb/>
　列伊洛諸學𣲖而繼之以宋初海濵四先生者葢溯<lb/>
　閩學興廢所自其漸有因尚論啟迪開倡之功其淵<lb/>
　源豈可誣哉再按陳氏襄劉氏彞陳氏祥道兄弟闡<lb/>
　述經説至今言禮者因之所謂代用其書垂諸國胄<lb/>
　者也後之欲擬議陳請經師進於俎豆者似當倣古<lb/>
　者樂祖祭於瞽宗之義歟謹述以俟採擇乾隆庚午<lb/>
<pb n="KR2g0052_WYG_010-3a"/>
　九月十四日書<lb/>
　　　忠文陳古靈先生襄<lb/>
陳先生襄字述古侯官人少孤自立出逰鄉校與鄭穆<lb/>
周希孟陳烈為友一時學者沉溺彫琢之文所謂知天<lb/>
盡性之説皆迂濶之而莫之講先生與三人者始相與<lb/>
倡之海濵聞者始皆驚笑四人者不為變守之益堅躬<lb/>
行於家達於州閭久之信從者衆由是閩中士人宗之<lb/>
稱為海濵四先生先生舉慶厯二年進士調簿浦城攝<lb/>
<pb n="KR2g0052_WYG_010-3b"/>
令事縣多世族以請托脅持為常先生欲革其俗每聽<lb/>
訟召數黠吏前立私謁者不得發老奸縮手慶厯中詔<lb/>
天下郡縣立學是時先生以經術德義為一時儒宗孜<lb/>
孜以教育人材為務遂繕學舍學成使邑之子弟造焉<lb/>
先生為入學講説不斁士風翕然知河陽縣留意教化<lb/>
時富弼為郡守一見即禮遇之至和二年富公入相首<lb/>
以文學政事薦公召試秘閣校理判祠部出知常州濬<lb/>
導蘇常二州積水之患民害以除郡庠下窄公更為經<lb/>
<pb n="KR2g0052_WYG_010-4a"/>
始晨入其中授諸生經義旁決郡事由是興學造士請<lb/>
顧臨秘校主教事毘陵學者盛於二浙將行閲公帑雜<lb/>
收無名錢輸償無力官逋入為開封府推官鹽鐵判官<lb/>
神宗立奉使契丹以設席小異不即坐契丹移檄疆吏<lb/>
坐出知明州熈寧元年還鄉省松楸是冬被召二年夏<lb/>
到闕遷尚書刑部郎中同脩起居注知諌院改侍御史<lb/>
上殿劄子進誠明説上學校貢舉劄子又論青苗法不<lb/>
便乞貶王安石吕惠卿以謝天下又乞罷韓絳政府以<lb/>
<pb n="KR2g0052_WYG_010-4b"/>
杜大臣争利而進者不聽召試知制誥先生以言不行<lb/>
辭乞補外上惜其去留修起居注復懇辭諭以手詔乃<lb/>
就職安石累擠之上不許踰年擢知制誥尋直學士院<lb/>
益為安石所忌摘其書詔小失出知陳州徙杭州入為<lb/>
樞宻直學士知通進銀臺司兼侍讀判尚書都省元豐<lb/>
三年卒年六十四贈少師諡忠文家居古靈時稱古靈<lb/>
先生先生蒞官所至務興學校講求民生利病在經筵<lb/>
上顧遇甚厚訪以人才舉司馬光吕公著韓維可備心<lb/>
<pb n="KR2g0052_WYG_010-5a"/>
膂不宜久外鄭俠愚直敢言願乞生還又薦范純仁程<lb/>
顥張載蘇軾蘇轍等三十三人上不能盡用葉氏祖洽<lb/>
撰行狀門人孫覺撰墓誌劉氏彞撰先生祠堂記略曰<lb/>
先生於學志在考古以治其性為本事君以建其忠為<lb/>
業始與里人陳烈周希孟鄭穆友善同志於道比仕則<lb/>
彞也又以經術政事更相磨琢而鋭於經綸天下大務<lb/>
尤能受盡言樂聞已過喜於為善而夙夜弗忘者詩與<lb/>
易也故其鈎考皆得姬孔幾微之藴傳注所至弗迨其<lb/>
<pb n="KR2g0052_WYG_010-5b"/>
籓籬矣度量淵廣長於包荒樂於教民其職精於治體<lb/>
其政先於變俗其仁勤於濟衆其交貴於謙光故其出<lb/>
入中外裕裕然弗以進退榮辱動其心焉每曰惟大人<lb/>
為能格君心之非吾徒之事也其講求賢才以永基祚<lb/>
莫若興起學校教之經術用其德行之為要云故常州<lb/>
之學人材輩出世以其功比安定胡公焉其記文元祐<lb/>
八年延平陳了翁先生瓘為之書刋于碑石云所著易<lb/>
講義一卷中庸講義一卷郊廟奉祀禮文三十卷古靈<lb/>
<pb n="KR2g0052_WYG_010-6a"/>
集二十五卷孫宇累官知州曽孫塏官終端明殿學士<lb/>
諡清毅皆有聞於時<hi>宋史靈閩書集陳古  先生</hi>
　　　與陸學士説<lb/>
天下士儒惟言泉福建興化諸郡為盛其間中髙第歴<lb/>
顯官福吾天子之民者為不少然而守是土者奉天子<lb/>
詔令外興學養士無如此急也泉之學興久矣養士之<lb/>
資與器莫不備具但未有能舉之者執事之去是邦士<lb/>
儒之望固如何宜舉之也然興學之本要在得士得士<lb/>
<pb n="KR2g0052_WYG_010-6b"/>
之要在於擇守長守長賢則上下服上下服則舉所有<lb/>
之士莫不備至矣某嘗聞州之進士有蔡黄庭楊舒辛<lb/>
維莊覃王實李翼者皆善講説而黄庭維覃尤有行檢<lb/>
黄庭通三傳不善臨幹學事但可講授耳舒有老學然<lb/>
困於貧窮時不能固陳從古葢長者若崔虞臣郭堪陳<lb/>
説者皆有材行文學可使為之長而堪通講郡經吕鑑<lb/>
許蕃柯適柯述柯迪皆雋邁有詞學蕃作事近古有節<lb/>
槩適述迪皆有志於古而勇於道一學之中若盡得此<lb/>
<pb n="KR2g0052_WYG_010-7a"/>
十數人者同居而和相厲以道而執事政有餘閒之時<lb/>
不憚煩勞日往臨之俾有宗主有賢行者尊寵之有才<lb/>
美者長育之有不能招來者以身下之有貧窮難安者<lb/>
以資養之有不能長者以禮退之有不能羣者以義導<lb/>
之有過缺未至者以道厲之有不率教者以法移之如<lb/>
此行之數月則舉郡之士皆必興於學矣賢人事業未<lb/>
必不由此而光大也某之所聞葢得於士大夫間未必<lb/>
盡詳抑猶有不知者尚在執事求而擇之也士患有其<lb/>
<pb n="KR2g0052_WYG_010-7b"/>
道而無其位與其地耳既有其道又得其位與地然而<lb/>
不為之者真可惜也伏惟執事留意焉<lb/>
　　　與福州蔡學士書<lb/>
某聞有道之士不假言辭而後通非有道之士言辭雖<lb/>
亟通而其志愈辱而窮長樂小人父母之邦也太守長<lb/>
民也治其土以保安先人之墳墓而已又為之氓詩曰<lb/>
維桑與梓必恭敬止假使至者絶庸常人茍不一候其<lb/>
起居通其言辭尚為廢禮矧遇執事禮宜如何今反箝<lb/>
<pb n="KR2g0052_WYG_010-8a"/>
口黙黙無一字以通左右豈無説焉竊念古人之相待<lb/>
茍其心相通其道相同雖去之千百年立言行事和合<lb/>
如一况生而同俗學而同道仕而同時哉則其所相待<lb/>
者宜愈昵也夫道者所以冒天下而非私於一身先進<lb/>
之於人與己同道雖往者呼之不與己同道雖來者拒<lb/>
之固不必言而後通不言而後以為不同也至於後進<lb/>
亦然與己同道則合而不求不與己同道雖求而不合<lb/>
亦不必言而後從不言而後為不恭也小人之待執事<lb/>
<pb n="KR2g0052_WYG_010-8b"/>
持此説焉二者又自患乎已之道未有所立非進取之<lb/>
時言之無益兹固弗言皆所以懈執事也方欲引退林<lb/>
壑求其二三友生終始力學以成志其庶幾得朝夕繼<lb/>
見執事為之師資可進而後進焉今兹尚縻於官不得<lb/>
即去言念君子憂心不遑歲晏伏惟起居萬福謹先奉<lb/>
書以聞左右伏冀憐察<lb/>
　　　常州請顧臨祕校主學書<lb/>
某竊以東南之學廢而不振也已久安定先生之去吳<lb/>
<pb n="KR2g0052_WYG_010-9a"/>
興葢十餘年天下學者之興較之當時固已寖盛而東<lb/>
南之士又常倍之然而魁竒特起之才禮樂愷悌之風<lb/>
反不如吳興昔時之盛何也豈非庠序之教所由廢興<lb/>
也歟某之不肖領郡于兹雖不敢以斯道為己任然常<lb/>
患近世之士溺於章句之學而不知先王禮義之大上<lb/>
自王公下逮士人其取人也莫不以善辭章者為能守<lb/>
經行者為迂濶而士之榮辱亦從而應之以是天下之<lb/>
士習非舍是固已塗瞶其耳目而莫之能正矣某自蒞<lb/>
<pb n="KR2g0052_WYG_010-9b"/>
事以來惟日汲汲以興學養士為先務以明經篤行為<lb/>
首選其心如是直將以待夫有志之士焉耳彼州人之<lb/>
子弟與夫四方之學者輕千里而至其亦有望於兹也<lb/>
雖然德薄任重知不足以獨當其責思得先生老成之<lb/>
士為之表率而未能也伏惟足下才足以宰制於人義<lb/>
足以矯厲於時其所為文又有以驚動時人之耳目今<lb/>
將表一學之生徒而教之以德行道藝之術所宜無讓<lb/>
也謹遣諸生躬詣門下以請<lb/>
<pb n="KR2g0052_WYG_010-10a"/>
　　　答周公闢書<lb/>
某前月領書及將公儀詩序其文與韓退之相比甚善<lb/>
甚善續承教命予字曰述古者使之慎取堯舜周孔之<lb/>
作而侈大之甚非余敢當也抑嘗聞字者朋友之職大<lb/>
體有激勸則不敢有辭讓云比辱書勸諭諄誨以古聖<lb/>
人經籍大㫖為之依歸又見吾黨於平生交逰中所補<lb/>
者大近予亦以閒燕之隙觀詩及書以稱道堯舜文武<lb/>
之德而慎簡之自餘三禮書紀綱文章易春秋天人之<lb/>
<pb n="KR2g0052_WYG_010-10b"/>
説猶所未至葢力不足故也予觀唐室若子厚輩皆有<lb/>
名於當時至於韓文公未始以一言稱譽其道者豈非<lb/>
駁而不純者乎自秦漢以來去聖日逺耼周楊墨釋子<lb/>
之説衣被天下故後之習孔子者多聞見則易慎擇之<lb/>
則難自予來居西山窮且病吾道無一相往來獨混然<lb/>
與浮屠居幸望其少過蓋亦難矣足下近以予不助二<lb/>
教者心誠有之亦嘗患今之人不若古故予未易言之<lb/>
前日豫章公來此篤信他道予亦以言排之自時復有<lb/>
<pb n="KR2g0052_WYG_010-11a"/>
書相往來俱以理勝且未嘗屈己之道以從彼之欲此<lb/>
足下知予心所處者如何耳孔子曰攻乎異端斯害也<lb/>
已孟子曰生於其心害於其事作於其事害於其政此<lb/>
之謂也雖然亦豈謂登泰山之髙不測東海之深哉大<lb/>
抵知名教有歸耳昔人有言曰摧枯朽者易為力㧞深<lb/>
根者難為功自唐韓退之擯二氏當時葢六百年有餘<lb/>
矣迨今歴世寖逺枝葉延蔓後復有為退之者雖持獨<lb/>
智豈易為力哉知季甫比日於吾儒有功鄭第晦居菌<lb/>
<pb n="KR2g0052_WYG_010-11b"/>
山抑有逺志冀足下慎而折衷之天其意者將以有為<lb/>
也詩云庶幾夙夜以永終譽在二三故人勉旃足下比<lb/>
眼疾安否盛夏炎燠善自愛某無力書不能多云<lb/>
　　　天台縣孔子廟記<hi>皇祐元年</hi>
孔子聖人之大備者也使得百里之國以為政於天下<lb/>
雖堯舜不可及已為天子者不以有己聽命以治其天<lb/>
下為諸侯者不以有己聽命以治其國則必期月而為<lb/>
東周矣惜乎天民之不遇命也自唐以來天下郡縣始<lb/>
<pb n="KR2g0052_WYG_010-12a"/>
立孔子廟追尊王爵春秋釋奠天子以下皆執弟子禮<lb/>
世以為尊用孔子之道如是豈其然耶生而有盛德於<lb/>
民死以祭禮報之如曰尊用其道則未也天下之文弊<lb/>
久矣自周至於今宜黜浮偽尚忠厚百物或有失職者<lb/>
宜正名王澤或有壅滯者宜任大臣逺近官政或有冗<lb/>
濫者宜能官人賢者以政不賢者以禄教或有未至者<lb/>
宜興學校隆師儒禮或有未脩者宜教民冠昏喪祭樂<lb/>
或有未作者宜考五聲十二律放鄭衛豪傑或有未出<lb/>
<pb n="KR2g0052_WYG_010-12b"/>
者宜㧞賢才舉逸民鰥寡孤獨或有未養者宜弛力舍<lb/>
禁授田以制取財以節民之蠧或有未去者宜黜佛老<lb/>
戎狄之患或有未備者宜足兵孔子之道用必先於此<lb/>
數者夫能立廟以守其祭祀尚無得禮者而况於用乎<lb/>
天台縣有孔子廟不脩縣令石牧之始至歲十月相縣<lb/>
之城南隅大作新廟屋總六十有二楹先樹正殿塑孔<lb/>
子南向左右十哲曽子自餘弟子六十有一人與諸儒<lb/>
傳經者二十有一人皆圖諸壁間皆以其所追爵等降<lb/>
<pb n="KR2g0052_WYG_010-13a"/>
如周之服冕圭璧惟孟軻荀卿楊雄韓愈氏服儒服焉<lb/>
中樹講堂圖古之儒服禮樂之器於其兩壁後又設學<lb/>
舍生師講習咸有位序祭器在西房庖厨在東房周迴<lb/>
門廊環以墻宇又考古器作籩豆簠簋樽罍俎爵之屬<lb/>
十二月廟成明年春秋釋奠入而行禮生徒與事品物<lb/>
如制像圖尊嚴籩俎新嘉神明燕喜人物觀化先兹邑<lb/>
民不識儒學又故廟湫隘與民雜居侮慢不尊至是耳<lb/>
目間覺始有學者嗟乎石君可謂有志矣區區小邑而<lb/>
<pb n="KR2g0052_WYG_010-13b"/>
能為孔子立廟制度以禮春秋以時祀之俾民不忘是<lb/>
己無愧於心如其欲用孔子則天也非力之所能及也<lb/>
天其不欲以斯道覺斯民也則其已矣乎如欲以斯道<lb/>
覺斯民也石君之志其必有遇矣<lb/>
　　　備考<lb/>
忠肅陳氏瑩中詩曰迺翁德望如邱山北斗以南誰可<lb/>
班熈寧天子自㧞擢報君常以人所難忠誠皎皎落諌<lb/>
疏史臣編綴不敢刪當年十語九十用真譽聞隨公議<lb/>
<pb n="KR2g0052_WYG_010-14a"/>
還三十三公半台輔經筵薦墨猶未乾雖然年位俱不<lb/>
極却得千載聲名完薦賢之家門必大來者繩繩知可<lb/>
觀<lb/>
右司諫陳氏公輔䟦云公輔為兒童時聞陳宻學先生<lb/>
名今四十年始遇其長嗣中散來官臨海得公遺文而<lb/>
觀焉方熈寧間新法用事大臣以權利籠取天下士而<lb/>
一時沽榮希進之徒争相傾附公獨忠憤激發忘身許<lb/>
國與君實獻可諸公出力排之公有青苗疏論尤詳知<lb/>
<pb n="KR2g0052_WYG_010-14b"/>
此法一行騷動天下胎禍之端自此始使當時從其言<lb/>
豈復有今日事哉建炎二年九月<lb/>
　　　縣令黄仲實先生頴<lb/>
黄頴字仲實莆田人嘗從陳襄學於毘陵質疑於孫莘<lb/>
老為襄莘老所愛重元祐間舉經明行修不就時天下<lb/>
弗就舉者二人而頴其一適莘老為中丞因哲宗問及<lb/>
條其學行以對詔降袍笏即家起之更三期母促之行<lb/>
始調清溪尉歴知長泰縣劍浦簿郡守方全道以改官<lb/>
<pb n="KR2g0052_WYG_010-15a"/>
薦力辭請畀同列知長泰縣晨興治事日中與諸生講<lb/>
肄有職田穀三百餘石悉與耕民尋權龍溪尉卒二縣<lb/>
士民齎賻金帛其子公坦一無所受公坦舉進士官終<lb/>
通直郎<hi>莆田邑志  閩書</hi>
　　　少師傅元通先生楫<lb/>
傅楫字元通仙逰人少自刻勵從孫覺陳襄學襄女妻<lb/>
之治平四年登進士調楊州司户參軍楊守遇僚屬厲<lb/>
甚楫遇事未嘗希守意至捕其從者寘法守内不能平<lb/>
<pb n="KR2g0052_WYG_010-15b"/>
欲以煩劇困之檄攝天長令發摘隱伏姦猾屏跡轉福<lb/>
清丞帥曽鞏知其人與鈞禮歴大谷令則鞏弟布為帥<lb/>
曰是吾兄所重者卒部使交薦改知龍泉孫覺為御史<lb/>
中丞語之曰君盍少留朝廷且用君楫曰仕宦所樂居<lb/>
中者免外臺督責耳今俯首權門與外臺奚擇遂去不<lb/>
顧道除太學博士居四年未嘗一跡大臣門既滿徑赴<lb/>
銓曹楫嘗受知曽鞏及是布方執政薦為太常博士徽<lb/>
宗為端王就學資善堂升楫記室參軍進侍講翊善時<lb/>
<pb n="KR2g0052_WYG_010-16a"/>
官僚多與中人涖事者狎楫獨穆然不可親一府嚴憚<lb/>
之五年不遷鄒浩得罪貶楫以贐行免官徽宗即位召<lb/>
為司封員外郎歴監察御史國子監司業起居郎拜中<lb/>
書舍人曽布自以於楫有汲引恩冀為之用楫持正略<lb/>
無所傾下凡命令有不當用人有未厭悉極論之布大<lb/>
失望徽宗以舊學故多所延訪楫每以遵祖宗法度安<lb/>
静自然為言歸則削稿雖至親莫得而聞他日李清臣<lb/>
勸徽宗清心省事徽宗曰近臣中惟傅楫嘗道此然後<lb/>
<pb n="KR2g0052_WYG_010-16b"/>
人始知其所以啟迪君心者切至如此在朝歲餘見時<lb/>
事寖異竊嘆曰禍始此乎遂上疏丐去以龍圖待制知<lb/>
亳州卒年六十一徽宗念其藩邸舊臣賜絹三百匹子<lb/>
諒友謙受義夫<hi>仙逰志  閩書</hi>
　　　助教周公闢先生希孟<lb/>
周先生希孟字公闢侯官人通五經尤䆳於易知州劉<lb/>
䕫曹頴叔蔡襄皆親至學舍質問經義部使相繼論薦<lb/>
詔賜粟帛授將仕郎試國子監四門助教充本州學教<lb/>
<pb n="KR2g0052_WYG_010-17a"/>
授三表力辭不許卒門人曽伉等七百人相與塑像祀<lb/>
之於五福寺所著有易義詩義春秋義雜文等書<hi>閩書  通</hi>
<hi>志舊三山  志</hi>
　　　侍郎劉道元先生䕫<lb/>
劉䕫字道元崇安人大中祥符八年進士累遷屯田員<lb/>
外郎權侍御史會李昭改製大樂鐘磬䕫奏樂之大本<lb/>
與政化通不當輕易其器願擇博學之士以補卿丞凡<lb/>
四方獻妄説以要進者請一切罷之帝善其言歴三司<lb/>
<pb n="KR2g0052_WYG_010-17b"/>
户部判官直史館知陜西改太常少卿知廣州所至有<lb/>
亷名桂陽盜起䕫以右諫議大夫龍圖閣直學士知漳<lb/>
州兼湖南安撫使初至遣人諭降不從乃舉兵擊敗之<lb/>
境内獲安河北大水民流為盜詔諭京東守備進䕫給<lb/>
事中樞宻直學士以往至即發廪賑饑全活甚衆盜賊<lb/>
衰息上賜書褒諭大臣議欲復河故道䕫極言不可遂<lb/>
罷遷工部侍郎知福州嘗親至周希孟學舍質問經義<lb/>
以户部侍郎致仕歸武夷山嘗遇隱者得養生術蔬食<lb/>
<pb n="KR2g0052_WYG_010-18a"/>
獨居退居一閣家人罕見其面至老手足耳目强明如<lb/>
少壯時不治財産所收私田餘穀以賑鄉里貧人英宗<lb/>
即位改吏部侍郎前數日自作遺表卒年八十三富文<lb/>
定公弼稱其天賦絶識孫公沔稱其進為卿相退為神<lb/>
仙范文正公仲淹稱其髙風孤躅賀監以後一人其見<lb/>
重於名流如此<hi>閩書宏閩學源流    簡録</hi>
　　　祭酒鄭閎中先生穆<lb/>
鄭先生穆字閎中侯官人好學深造心仁氣正勇於為<lb/>
<pb n="KR2g0052_WYG_010-18b"/>
義進退容止動依禮經門人從學以千數四冠鄉書遂<lb/>
登皇祐五年進士第主簿夀安召為國子監直講積官<lb/>
太常博士乞納一秩先南郊追封考妣從之改集賢較<lb/>
理求外補通判汾州熈寧三年召為岐王侍講嘉王出<lb/>
閣改諸王侍講府僚闕員御史陳襄請擇人神宗曰如<lb/>
鄭穆德行乃宜左右凡居館閣三十年而在王邸一紀<lb/>
非公事未嘗及執政之門講説有法岐嘉二王咸敬禮<lb/>
焉元豐三年加朝散大夫出知越州奏免鑑湖連年水<lb/>
<pb n="KR2g0052_WYG_010-19a"/>
溢民逋官租萬緡元祐初除直集賢院拜國子祭酒毎<lb/>
諸生請益無間寒暑雖童子必朝服延接以禮送迎諸<lb/>
生皆尊事其經術服其教訓俄兼荆揚二府侍講揚徐<lb/>
二府翊善拜給事中兼祭酒五年除寳文閣待制仍祭<lb/>
酒六年請老提舉洞霄宫公卿大夫各為詩贈行空學<lb/>
出祖汴東門外都人觀者如堵明年卒年七十五子瓘<lb/>
事推官<hi>閩書録宏簡</hi>
　　　州牧余景召先生祖奭<lb/>
<pb n="KR2g0052_WYG_010-19b"/>
余祖奭字景召莆田人初名祖禹唐校書鎬之後未冠<lb/>
補太學生為學官鄭穆范祖禹及同舍生胡安國宗澤<lb/>
所器愛登元符三年進士通判建州鄉人林學淵母老<lb/>
逺倅邠慨然請易之自邠移蘭㑹地大震公私廬舍陷<lb/>
折祖奭若有神䕶置隙地者迺亟拯傷殘活數百人瘞<lb/>
死賑饑恩䘏備至蘭人德之代還主管福建轉運司文<lb/>
字屬葉儂叛挺身諭賊以功轉南恩州海寇卓全髙沿<lb/>
海焚掠祖奭内嚴控制外示間暇賊不敢犯召對指陳<lb/>
<pb n="KR2g0052_WYG_010-20a"/>
時弊忤秦檜意引疾乞祠歸封文安縣開國男祖奭性<lb/>
至孝居母喪廬墓父喪過時猶毁瘠甘露降於塋林者<lb/>
兩月因名其墳菴曰甘露城子武弼武揚<hi>莆陽文獻  閩書</hi>
　　　教授陳季慈先生烈<lb/>
陳先生烈字季慈侯官人性孝友居親喪勺飲不入口<lb/>
者五日自壯及老奉事如生學行端飭動據禮文里中<lb/>
賢父兄以訓子弟必舉先生言行示之冠婚喪祭請而<lb/>
後行從學者常數百鄉薦試京師不遇遂絶意仕進仁<lb/>
<pb n="KR2g0052_WYG_010-20b"/>
宗屢詔不起曰吾學未成也公卿郡守鄉老交章稱賢<lb/>
嘉祐中以為本州教授歐陽修司馬光等言於朝右為<lb/>
國子直講皆不就陳襄薦先生心仁氣剛才智篤越學<lb/>
聖人之言而踐其實稽先王之法而適於時博通群經<lb/>
尤明典禮文章淵源浩博肆筆而成求之今日鮮有倫<lb/>
儷安貧力學積四十年著書數萬言未見其止累降召<lb/>
命辭謝不至世以烈為潔身獨行之士非知烈者也烈<lb/>
學師孔孟足興事業伏望陛下以禮特聘賜對清閑使<lb/>
<pb n="KR2g0052_WYG_010-21a"/>
陳二帝三王之術六經四子之要當世之務必有以上<lb/>
稱尊賢重德之舉元祐初部使者復申薦之詔從其尚<lb/>
以宣德郎致仕明年復教授本州在職不受廪俸鄉里<lb/>
遺問絲毫無所納卒年七十六<hi>宋史閩書</hi>
　　三山劉氏家世學𣲖<lb/>
　馬恭敏撰鳳岡劉氏諸賢祠記曰劉氏諸賢祠祀宋<lb/>
　名儒劉公彞康夫藻砥礪五先生尚遺其三初議或<lb/>
　未之考耶<hi>馥</hi>按三賢者樂昌令嘉譽迪功郎世南并<lb/>
<pb n="KR2g0052_WYG_010-21b"/>
　子玠也再按閩書劉氏之初其先泉人後徙居閩至<lb/>
　若虚先生舉進士仕至尚書屯田員外郎知邵武軍<lb/>
　有進退大節通五經大要又欲措之脩身治官之用<lb/>
　不為空言宜其家學樸茂代有聞人也夫當洛學未<lb/>
　開之先彞從胡安定學康夫從周希孟學皆能傳述<lb/>
　經㫖根柢道德彬彬乎魯一變之風迨秘閣修撰藻<lb/>
　樂昌令嘉譽從羅李逓傳中州𣲖的至孫曽等又出<lb/>
　紫陽拙齋勉齋諸公之門信乎家多異才也夫山川<lb/>
<pb n="KR2g0052_WYG_010-22a"/>
　炳靈代不世有况乎萃一門之英潛心大業是淑於<lb/>
　家庭者淵源有自禀之師訓者啟迪尤深也再按閩<lb/>
　書劉氏彞康夫藻三先生屬閩縣劉氏嘉譽世南砥<lb/>
　礪子玠五先生屬長樂似分𣲖兩支但恭敏祠記稱<lb/>
　諸賢並生一門而巡撫龎惺菴與監察雙江曽竪華<lb/>
　表題曰一門道學觀此則諸先生雖分兩𣲖而皆係<lb/>
　一族無疑况恭敏屬三山舊獻其撰述似不至差訛<lb/>
　故今仍舊記列為家學云<lb/>
<pb n="KR2g0052_WYG_010-22b"/>
　　　尚書郎劉叔揚先生若虚<lb/>
劉若虚字叔揚其先泉人徙居閩縣父甫仕錢吳越鄉<lb/>
閭稱亷孝若虚舉咸平五年進士以大理評事知永嘉<lb/>
縣還上所為文章真宗召試就遷寺丞知温泉縣移通<lb/>
判保定軍再遷太常博士通判洪州改尚書屯田員外<lb/>
郎知邵武軍卒蔡襄銘其墓若虚嚴明有大略通五經<lb/>
大㫖摘其㫖義以為脩身治官之用不茍為利禄學丁<lb/>
謂為宰相私天下士士必歸我乃得進聞若虚名欲屈<lb/>
<pb n="KR2g0052_WYG_010-23a"/>
見之若虚辭不往居家事親親有疾不食酒肉居親側<lb/>
雖大暑中夕必嚴衣冠其莅官敏於决疑静於臨劇初<lb/>
若不更意慮及施下皆當理要守法不貸而民不敢怨<lb/>
子奕异孫康夫姪彞<hi>閩書</hi>
　　　通判劉象伯先生奕<lb/>
劉奕字象伯天聖八年進士歴知滎陽縣慶厯間用兵<lb/>
韓魏公為經略使辟奕鳳翔府判官兵民事劇多倚辦<lb/>
集時連年兵敗民窮奕上書朝廷言兵所以敗民所以<lb/>
<pb n="KR2g0052_WYG_010-23b"/>
窮之狀格不報歴通判漳州潤州漳浦縣有䖍民四百<lb/>
餘人入縣買官所賣鹽令捕之民因鬭拒令遂鞫其私<lb/>
販窮治之其法應死囚久繫瘦殍相屬奕為察其非私<lb/>
販而出其不鬭拒者坐法數十人而已卒於潤州歛無<lb/>
新衣囊無餘貲民集錢二百千以賻奕妻辭郤之奕於<lb/>
文章要以道理為的不茍為聲律其論性情推明孔子<lb/>
之法力教於人開曉其路從之學者咸以吾道自處<hi>閩書</hi>
　　　評事劉成伯先生异<lb/>
<pb n="KR2g0052_WYG_010-24a"/>
劉异字成伯隱居不仕鄉人號曰隱君後以州郡薦强<lb/>
起授將仕郎大理評事<hi>按選舉志載天聖八年進士  閩書</hi>
　　　教授劉公南先生康夫<lb/>
劉康夫字公南幼聰敏不嬉玩名竒童父奕卒潤州僚<lb/>
佐憐而厚賻之康夫尚幼謂母曰勿汚吾父却不受服<lb/>
除就府學庠周先生希孟門人數百而康夫獨見推重<lb/>
其居家嚴憚遇親族有恩故鄉人師其孝悌仁愛而康<lb/>
夫亦以敦厚風俗崇奬名教為己任主鄉校者三十餘<lb/>
<pb n="KR2g0052_WYG_010-24b"/>
載從㳺千餘人部刺史張伯王元絳程師孟皆優禮之<lb/>
治平中舉孝亷本道以康夫應詔坐後時罷熈寧中廣<lb/>
東人乞請主番禺學朝廷下其事索所為文進志述二<lb/>
十七篇竟以未仕不合格止異日大臣有言於天子曰<lb/>
劉康夫天下士惜其幾老不得用將有特詔事遂成寢<lb/>
復主温陵學士之精敏勤勵者必見推許而荒慢怠㳺<lb/>
者必見斥罰其引經質問雖終日不倦泉人蔡彰録其<lb/>
温陵教授之功以傳諸人初康夫不為詞賦莆陽蔡公<lb/>
<pb n="KR2g0052_WYG_010-25a"/>
襄勉使為之一試而魁中由是屢薦至元祐中以特奏<lb/>
名舉前未唱名二日卒鄭俠表其墓謂康夫性純孝居<lb/>
喪盡禮葢年未弱冠而所以慎終大事者成人有所不<lb/>
逮葢其事親事長與夫恤窮撫稚訓養豪雋成就才哲<lb/>
發於誠心施於行事無不可以勒金石感鬼神為文下<lb/>
筆千百言若不繇思慮而羽翼詩書根柢仁義雖素搆<lb/>
無以過之所著有經訓若干卷雜文及古律詩若干卷<lb/>
其在熈寧苗役之役康夫嘗狀其事為之圖籍以獻竟<lb/>
<pb n="KR2g0052_WYG_010-25b"/>
不報又嘗擬乙丑廷䇿其略云去冬今春積隂常寒陽<lb/>
氣不逹恐有以臣議君以子改父者乃致斯譴因具言<lb/>
更張所宜而未嘗示人既亡而遺藁在笥見者始知公<lb/>
之憂其君與民為何如門人諷誦緒餘遵承規矱皆可<lb/>
以致主安民垂之文字而示後之學者云<hi>閩書俠省志  鄭  西塘</hi>
<hi>文集撰墓表</hi>
　　　徵士劉孟潛先生渙<lb/>
劉渙字孟潛太子洗馬仲甫之孫隱釣北溪之上歌詩<lb/>
<pb n="KR2g0052_WYG_010-26a"/>
自娱元祐中鄉人千餘薦之郡守許懋乞應逸民之詔<lb/>
懋聞于朝渙力辭不就子達夫<hi>閩書</hi>
　　　教授劉宣子先生達夫<lb/>
劉達夫字宣子元豐中入太學以父渙年老歲一歸省<lb/>
父卒遂無仕進意隱居北山數十年崇寧中舉遺逸有<lb/>
司以應詔授松江簿擢温陵教授有薦于朝者召見將<lb/>
仕以中都官辭曰非志也遷越州教授卒<hi>按選舉志載政和二年進</hi>
<hi>士書</hi>　<hi>閩</hi>
<pb n="KR2g0052_WYG_010-26b"/>
　　　修撰劉先生藻<lb/>
劉藻懐安縣人按馬氏森撰鳳岡劉氏諸賢祠碑記云<lb/>
秘閣修撰藻從羅豫章學以孝聞於朝賜粟帛并名其<lb/>
里為錫類著禮書易解<lb/>
　　<hi>按閩書福州英舊傳遍考未得此公名字只韋布傳云劉藻字昭信閩縣人與王普任文薦同以禮</hi>
　　<hi>學稱朱子所謂三山前輩有明禮者此三人是也其傳中改易數語見朱子語類乃與朱子答問之</hi>
　　<hi>説但閩書劉藻入韋布閩縣人乃未入官者今考馬氏鳳岡劉氏碑記有劉藻者係秘閣修撰似登</hi>
　　<hi>仕籍而非韋布矣惟著禮書易解二書似相近又考閩書英舊選舉目録内懐安故縣紹興五年乙</hi>
<pb n="KR2g0052_WYG_010-27a"/>
　　<hi>卯有劉藻係劉偁姪是懐安與閩縣不相符但馬氏碑記中言懐安故縣即諸劉故里似即此劉氏</hi>
　　<hi>耳再考新福州府志選舉内亦是紹興五年乙卯附王普傳屬懐安縣人竊疑劉公藻或以朱子表</hi>
　　<hi>章禮學後人立傳只載朱子問答往復之語而他細事或不致詳亦未可知然據馬恭敏稱為羅豫</hi>
　　<hi>章門徒又以孝德著聞於朝以名其里官至秘閣修撰則當時乃表著人物相去數百載名公鉅儒</hi>
　　<hi>採志乘者豈有不詳考立傳似不宜有闕漏也今將馬氏祠記附諸劉之後待考并撮其語為傳再</hi>
　　<hi>按黄氏海道南統緒辨正諸人出處之訛謂紹興之進士禮部員外郎劉藻訛為布衣意即其人但</hi>
　　<hi>其歴官與馬恭敏祠記未符待考證之</hi>
　　　縣令劉德稱先生嘉譽<lb/>
<pb n="KR2g0052_WYG_010-27b"/>
劉嘉譽字德稱一名岡長樂人官至樂昌尉嘗受業李<lb/>
延平子世南孫砥礪<lb/>
　　　司理劉景虞先生世南<lb/>
劉世南字景虞受業林之竒與吕祖謙相友善秉禮蹈<lb/>
義鄉邦敬仰官至吉州司理參軍<lb/>
　　　劉履之先生砥<lb/>
劉砥字履之别號存菴六歲時日誦千言至覽忠孝大<lb/>
節輒激憤感慨十歲通九經傳記綴詞賦與其弟礪舉<lb/>
<pb n="KR2g0052_WYG_010-28a"/>
乾道二年童子科嘗讀錫老詩嘆曰此不足習乃治舉<lb/>
子業又嘆曰此不宜專習因徧取伊洛諸書讀之偕弟<lb/>
礪往受業於朱文公文公授之先天太極圖傳充然有<lb/>
得文公晚收禮書砥預編次以時方攻道學益無復仕<lb/>
進意年四十五卒為文醇雅宏博詩不加琢而能達其<lb/>
意著論語解孟子解王朝禮編弟礪<lb/>
　　　劉用之先生礪<lb/>
劉礪字用之别號在軒幼頴悟孝弟與黄勉齋最善朱<lb/>
<pb n="KR2g0052_WYG_010-28b"/>
子答陳才卿書曰禮書得直卿用之漸可整頓又曰二<lb/>
劉到此并手料理方有汗青之日偽學禁興志尚愈篤<lb/>
蔡西山竄道州礪兄弟饋贐特厚子子玠<lb/>
　　　劉君錫先生子玠<lb/>
劉子玠字君錫礪子從黄勉齋學非名士不交非義理<lb/>
之書不存平居退讓若無有及其見義必為不類流俗<lb/>
則尤人所難者<hi>以上閩書志参三山郡</hi>
　　　備考<lb/>
<pb n="KR2g0052_WYG_010-29a"/>
明馬氏森鳳岡劉氏諸賢祠碑記曰劉氏諸賢祠祀宋<lb/>
名儒劉公彞康夫藻砥礪五先生也永樂間當路肇建<lb/>
於懐安邑鄉之八都豈以近里居而追崇表章樹之風<lb/>
聲哉初扁名賢祠督學潘樸溪公改名諸賢祠宋陽山<lb/>
公二山公龍灣公僉議著之祀典毎春秋次丁委官致<lb/>
祭葢自萬厯二年始也夫聖賢之生弗偶五百年必有<lb/>
王者興其間必有名世者唐虞三代氣運隆升應期而<lb/>
出至孔子時降世異故不得位而但與三千之徒大明<lb/>
<pb n="KR2g0052_WYG_010-29b"/>
其道以詔後世孟子没而學絶周濓溪崛起得不傳之<lb/>
緒於遺經以授二程吾閩楊龜山載道而南其一脉所<lb/>
宗者羅豫章李延平視當時諸賢較著朱晦翁則集諸<lb/>
儒之大成濓洛闗閩並稱天下萬世宗之固鄒魯乎濵<lb/>
海者也楊羅李朱皆延建産也其在福則有劉氏諸賢<lb/>
銀青光禄大夫彞從胡安定學居官多治績召對以正<lb/>
學啟沃著七經中義百七十卷明善集居易集各三十<lb/>
卷水經四卷及註禮記大全奉議郎康夫從周希孟學<lb/>
<pb n="KR2g0052_WYG_010-30a"/>
著志述二十七卷秘閣修撰藻從羅豫章學以孝聞於<lb/>
朝賜粟帛并名其里為錫類著禮書易解樂昌令嘉譽<lb/>
從李延平學迪功郎世南從林拙齋學與吕東萊相友<lb/>
善父子潛心問學蹈義秉禮為鄉邦敬仰砥礪中神童<lb/>
科從朱晦菴學嘉其篤志授先天太極圖傳嘗言履之<lb/>
兄弟可與進德以時禁偽學弗仕著王朝禮論語孟子<lb/>
解子玠從黄勉齋學克承父志是皆賢人也而並生於<lb/>
一門世豈有盛於此哉是宜祠而祀之然所祀止五賢<lb/>
<pb n="KR2g0052_WYG_010-30b"/>
尚遺其三初議或未之考耶程叔子謂無善治士猶得<lb/>
以明乎善治之道以淑諸人而傳之後無真儒則天下<lb/>
貿貿然莫知所之是可見澤在當時終不若繼往開來<lb/>
為扶世功大也若劉氏諸賢究其所學皆足以羽翼夫<lb/>
道統則固不可謂之非真儒也是故既崇之學宫列之<lb/>
道南書院又專祠特舉秩文祀典如此其詳悉有以哉<lb/>
今撫龎惺菴公因前監察臺雙江公曾竪華表題曰一<lb/>
門道學既兵火復申題之屬予為之記云<lb/>
<pb n="KR2g0052_WYG_010-31a"/>
明蔣氏以忠龍峰巖記略曰長樂之北有龍峰去縣治<lb/>
十里許里先輩劉砥者與其弟礪當宋乾道間嘗築室<lb/>
讀書其上屬晦翁朱子南逰至邑二公從講學留斯巖<lb/>
最久又翁在巖時曽作讀書處三大字勒於巖今隱隱<lb/>
滅無乃鄭司冦環浦復補書之余為琢石刻諸門内以<lb/>
見朱子之所留而又以明此山非黄冠緇流之所得而<lb/>
有也是為記<lb/>
　　光禄劉執中先生彞學𣲖<lb/>
<pb n="KR2g0052_WYG_010-31b"/>
　按宋初三山劉執中與陳古靈周希孟諸先生皆以<lb/>
　經學為邑人倡其時周程尚隱濓洛三山前輩之學<lb/>
　以經鳴者皆淵源于四先生及先生云<lb/>
　　　光禄劉執中先生彞<lb/>
劉彞字執中閩縣人若虚從子從胡安定學安定謂其<lb/>
善治水凡所立綱紀規式先生力居多慶厯六年進士<lb/>
為邵武尉調髙郵簿移朐山令邑人紀其事目曰治範<lb/>
熈寧初為制置三司條例官屬以言新法非便罷神宗<lb/>
<pb n="KR2g0052_WYG_010-32a"/>
擇治水官除先生都水丞為兩浙轉運判官知䖍州著<lb/>
正俗方訓斥尚鬼之俗使易巫為醫加直史館知桂州<lb/>
禁與交人互市交阯陷欽亷邕三州坐貶均州團練副<lb/>
使安置隨州又除名為民編𨽻浯州徙襄州元祐初復<lb/>
以都水丞召還病卒贈銀青光禄大夫先生故明胡瑗<lb/>
學神宗熈寧三年召問從學何人對曰臣少從學於安<lb/>
定胡瑗神宗曰某人文章與王安石孰優先生曰胡瑗<lb/>
以道德仁義教東南諸生時王安石方在塲屋修進士<lb/>
<pb n="KR2g0052_WYG_010-32b"/>
業臣聞聖人之道有體有用有文君臣父子仁義禮樂<lb/>
歴世不可變者其體也詩書史傳垂法後世者文也舉<lb/>
而措之天下能潤澤其民歸於皇極者其用也國家累<lb/>
朝取士不以體用為本而尚其聲律浮華之詞是以風<lb/>
俗偷薄臣師瑗當寳元明道間尤病其失遂明體用之<lb/>
學以授諸生夙夜勤瘁二十餘年專功學校始自蘇湖<lb/>
終于太學出于門者無慮二千餘人故今學者明夫聖<lb/>
人體用以為政教之本皆臣師之功也神宗曰其門人<lb/>
<pb n="KR2g0052_WYG_010-33a"/>
今在朝為誰對曰若錢藻之淵篤孫覺之純明范純仁<lb/>
之直温錢公輔之簡諒皆陛下所知也其在外明體適<lb/>
用教於民者迨數十輩其餘政事文學粗出於人者不<lb/>
可勝數此天下四方所共知而嘆美之不足者也神宗<lb/>
悦所著有周禮中義十卷古禮經傳續通解二十九卷<lb/>
洪範解六卷七經中義一百七十卷又有明善集居易<lb/>
集水經注禮記大全等書<lb/>
　　　縣令鄒堯叟先生棐<lb/>
<pb n="KR2g0052_WYG_010-33b"/>
鄒棐字堯叟邵武泰寧人嘉祐中進士調淮陽軍司理<lb/>
參軍丁父憂服除再調南劍州劍浦縣主簿移福州閩<lb/>
清令用薦者改宣德郎知宣城令少有文名工詞賦壯<lb/>
逰四方從中山劉先生彞為學浸灌六經貫穿百氏各<lb/>
得其宗棐為人重厚寡言雖家人未嘗見其喜愠貌温<lb/>
氣和遇事堅正不可以非義回屈初在淮陽卒有受杖<lb/>
不服而肆言守怒欲斬之議不决以其事付棐棐以為<lb/>
事在有司則有常法執之不移士論韙之其蒞官臨民<lb/>
<pb n="KR2g0052_WYG_010-34a"/>
雖冗職必盡力故所至有風績雖當繁劇手未嘗廢書<lb/>
也故其用志益深學之所造者逺矣龜山先生嘗曰余<lb/>
自垂髫誦先生之文及長聞其名藉益甚元豐初家居<lb/>
始獲從先生游焉其卒也龜山為志其墓并為文祭之<lb/>
　　三山王氏家世學𣲖<lb/>
　按曽南豐氏序公文集略曰當先王之跡熄六藝殘<lb/>
　缺道術衰微天下學者無所折衷深甫於是奮然獨<lb/>
　起因先王之遺文以求其意得之於心行之於己其<lb/>
<pb n="KR2g0052_WYG_010-34b"/>
　動止語黙必考於法度而窮達得喪不易其志也文<lb/>
　集二十卷其辭反覆辨達有所開闡非世之别集而<lb/>
　已又按西麓周氏曰王深甫學於歐陽公與王介甫<lb/>
　曽子固劉原甫㳺其文出歐陽體而尤純淡序事曲<lb/>
　折不窮特壯偉不及也至於摘經傳語以為賦詞短<lb/>
　而意深有味其言哉又南豐撰深甫之弟容季墓銘<lb/>
　曰容季孝弟純篤尤刻意學問言行出處常擇義而<lb/>
　動容季之伯兄回深甫以道義文章退而家居學者<lb/>
<pb n="KR2g0052_WYG_010-35a"/>
　所宗而仲兄向子直亦以文學器識名聞當世容季<lb/>
　又所立如此學士大夫以謂此三人者皆世不常有<lb/>
　未有同時並出於一家如此之盛云馬氏貴與文獻<lb/>
　通考云候官三王之文葢宗師歐陽公者也其大家<lb/>
　正氣當與曽蘇相上下故南豐折服其文而深悲其<lb/>
　早世然晁陳二家書録並不收入四朝國史藝文志<lb/>
　僅有王深甫集纔十卷則止有曽序所言之半而子<lb/>
　直容季之文無傳焉亦不能知其卷帙之多少可惜<lb/>
<pb n="KR2g0052_WYG_010-35b"/>
　也今備録諸考論著之於編<lb/>
　　　推官王深甫先生回<lb/>
王回字深甫父平仕御史見閩書平卒葬頴州即家焉<lb/>
回敦友孝行質直平恕造次必稽古人舉嘉祐二年進<lb/>
士為衛真簿有不合稱病自免久之在廷多薦者治平<lb/>
中以為忠武軍節度推官知南頓縣命下卒王氏安石<lb/>
誌其墓曰吾友深甫書足以致其言言足以遂其志志<lb/>
欲以聖人之道為己任葢非至於命弗止也故不以小<lb/>
<pb n="KR2g0052_WYG_010-36a"/>
亷曲謹以投衆人耳目而取舍進退去就必度於仁義<lb/>
世皆稱其學問文章治行然真知其人而多見謂迂濶<lb/>
不足趣時合變嗟乎是乃所以為深甫也令深甫而有<lb/>
以合乎彼則必無以同乎此矣曾鞏序其文曰回當六<lb/>
藝殘缺道術衰微之後奮然獨起因先王遺文以求其<lb/>
意得之於心行之於己作為文詞反覆辨達有所開闡<lb/>
其卒葢將歸於蕳也其破去百家傳註推散缺不全之<lb/>
經以明聖人之道於千載之後振斯文於將墜回學者<lb/>
<pb n="KR2g0052_WYG_010-36b"/>
於既溺可謂道德之要言非世之别集而已弟向冏<hi>閩書</hi>
　　　主簿王子直先生向<hi>弟冏</hi>
王向字子直與回同舉進士仕縣主簿為文故有英氣<lb/>
而能力自蟠屈以就法度自其少時則已著數萬言馳<lb/>
騁上下偉麗可喜晚自為不足而悔其少作更欲窮探<lb/>
力取極聖人之㫖要大行則欲發而見之事業窮居則<lb/>
欲推而托之文章將與詩書之作者並而未知其孰後<lb/>
先也冏字容季孝弟純篤自少能為文章長於叙事所<lb/>
<pb n="KR2g0052_WYG_010-37a"/>
為文出輒驚人其為人自重不馳騁衒鬻亦不孑孑取<lb/>
名日與其兄講唐虞孔子之道以求其内言行出處擇<lb/>
義而動其磨礱灌養而不止者方未量其所至而皆不<lb/>
幸蚤卒向冏與兄回之文章皆宗歐陽脩正氣大家欲<lb/>
與曽蘇上下曽鞏序向之文誌冏之墓深推服而悲其<lb/>
蚤世<hi>閩書</hi>
　　三山陳氏家世學𣲖<lb/>
　按三山陳氏祥道以禮學名於元祐間而弟暘著樂<lb/>
<pb n="KR2g0052_WYG_010-37b"/>
　書在紹聖之代二書當時皆鈔録進御纂緝禮制者<lb/>
　多折衷之所謂代用其書垂諸國胄者也朱子言三<lb/>
　山前輩明禮者三人王氏普劉氏藻任氏文薦而祐<lb/>
　之兄弟其嚆矢者矣再祐之先生從弟剛中以志節<lb/>
　著朱子時此公已載長樂志遺厥歴官謫死事後朱<lb/>
　子叩其鄉人表章之見朱子文集今考本傳已詳及<lb/>
　之矣兹録其家學載於編<lb/>
　　　秘書陳祐之先生祥道<lb/>
<pb n="KR2g0052_WYG_010-38a"/>
陳祥道字祐之閩清人治平四年進士嘗著禮書百五<lb/>
十卷近臣以聞哲宗詔尚書給筆札抄録除國子監直<lb/>
講遷館閣校勘兼太常博士終秘書省正字祥道為禮<lb/>
書序曰先生之治以禮為本其宫室衣服車旗械用有<lb/>
等其冠婚喪祭朝聘射御有儀即器觀理無非法象之<lb/>
所寓即文觀義無非道義之所藏使人思之知所以教<lb/>
守之知所以禁奢者不得騁無度之心儉者不得就茍<lb/>
難之節竒不得亂常衺不得害正此上下所以辨民志<lb/>
<pb n="KR2g0052_WYG_010-38b"/>
所以定也晚周而下道散於異政法亡於殊俗君子不<lb/>
得以行禮小人得以行非禮兩觀大路朱干玉磬天子<lb/>
之禮在諸侯塞門反坫素衣朱襮諸侯之禮在大夫繇<lb/>
是先王之制浸以掃地天下學者亦失其傳故隨武子<lb/>
不知殽烝孟僖子不知相禮范獻子不知問諱曽子不<lb/>
知奠方魯不知尚羔衛不知立市則時之知禮者葢亦<lb/>
鮮矣漢興叔孫通之綿蕝徒規當時之近功法失於太<lb/>
卑齊魯二生論禮樂必期百年後興言失於太髙賈誼<lb/>
<pb n="KR2g0052_WYG_010-39a"/>
有修禮之志而困於絳灌曹褒有定禮之議而沮於酺<lb/>
敏傅咸極論于晉而誚于流俗劉蕡發䇿於唐而棄於<lb/>
一時繇漢以來千有餘載其間欲起禮法於上者非一<lb/>
君欲成禮法于下者非一臣有是君而下不足副之則<lb/>
禮法終不明有是臣而上不能任之則禮事終不行此<lb/>
龎政薄俗所以繼作唐虞三代之治不復見也今上有<lb/>
願治隆禮之君下有博古明禮之臣都俞賡歌于廟堂<lb/>
窔奥之間四方萬里涵泳德化制作之盛在此時矣臣<lb/>
<pb n="KR2g0052_WYG_010-39b"/>
嘗考六藝百家之文以究先王禮樂之迹凡寓於刑名<lb/>
度數者必辨其志凡藏於道德仁義者必發其藴發憤<lb/>
二十年著成禮書總一百五十卷其於歴代諸儒之論<lb/>
近世聶崇義之圖或正所失或補所闕庶幾古人之髣<lb/>
髴可以類推藏諸巾衍非敢以施當代豈謂伏䝉太皇<lb/>
太后陛下皇帝陛下曲加采聽特給筆札俾寫上進臣<lb/>
自惟淺陋不足備甄録姑用塞明詔又有論語句解與<lb/>
禮書並行於世弟暘姪剛中登第<hi>閩書</hi>
<pb n="KR2g0052_WYG_010-40a"/>
　　　侍郎陳晉之先生暘<lb/>
陳暘字晉之紹聖制科授順昌軍節度推官徽宗初進<lb/>
迓衡集以勸導紹述得太學博士秘書省正字所著有<lb/>
樂書二百卷禮部侍郎趙挺之言其貫穿明備乞援其<lb/>
兄祥道進禮書故事給筆札書成為序上之其文曰臣<lb/>
聞先天下而治者在禮樂後天下而治者在刑政三代<lb/>
而上以禮樂勝刑政而民德厚三代而下以刑政勝禮<lb/>
樂而民風偷恭惟神宗皇帝超然逺覽獨觀昭曠之道<lb/>
<pb n="KR2g0052_WYG_010-40b"/>
本之為禮樂末之為刑政凡所以綱維治具者靡不交<lb/>
修畢振典章文物一何煥然臣先兄祥道是時直經東<lb/>
序慨然興思求以上副神考修禮正樂之意既就禮書<lb/>
一百五十卷哲宗皇帝祗遹先猷詔給筆札繕寫以進<lb/>
有㫖下議太常臣兄且喜且懼一日語臣禮樂治道急<lb/>
務帝王極功比籠絡今昔逮及成書固亦已勤乃寤寐<lb/>
在樂而情力不逮汝勉成之臣䝉先帝擢寘上庠陛下<lb/>
陞之文館編修論次積年于兹著成樂書二百卷曲被<lb/>
<pb n="KR2g0052_WYG_010-41a"/>
誤恩俾録上進臣兄弟得以區區所聞補聖朝萬一制<lb/>
作討論榮幸何如臣竊謂古樂之發中則和過則戾涵三<lb/>
之道叅和為沖氣五六之數一貫為中合故冲氣運而<lb/>
三宫臣焉叅兩合而五聲形焉叅五合而八音生焉二<lb/>
六合而十二律成焉數度雖有不同要之會歸中聲而<lb/>
已過此則衛鄭哇淫而不合於古也樂之有宫也與其<lb/>
有黄鍾也尊而無上者也五聲十二律樂之正也二變<lb/>
以變宫為君四清以黄鍾清為君樂之蠧也夫事以時<lb/>
<pb n="KR2g0052_WYG_010-41b"/>
作固可變也而君不可變太簇大宫夾鍾或可分也而<lb/>
黄鍾不可分既有宫矣又有變宫焉既有黄鍾矣又有<lb/>
黄鍾清焉是兩之也為是説者古無有也聖人弗論也<lb/>
漢唐諸儒之所傅會歟存之則傷教而害道削之則律<lb/>
正而聲和臣是敢辭而闢之也志在華國義在尊君庶<lb/>
幾不失仲尼放鄭聲惡亂雅之意也循其序君子以成<lb/>
焉明其義天下以寧焉樂之時用顧不大哉既上遷太<lb/>
常丞進駕部員外郎為講議司叅詳禮樂官<hi>閩書</hi>
<pb n="KR2g0052_WYG_010-42a"/>
　　　縣令陳彦柔先生剛中<lb/>
陳剛中字彦柔建炎進士性慷慨有志事功官迪功郎<lb/>
紹興初上書言民力凋瘵國用匱乏願罷冗食去虚文<lb/>
以足邦用遷太府寺丞應詔上封事主議恢復忤秦檜<lb/>
意胡銓以言貶韶州剛中作啟賀行有云屈膝請和知<lb/>
廟堂禦侮之無䇿張膽論事喜樞庭經逺之有人又云<lb/>
知無不言願借上方之劍不遇故去聊乗下澤之車檜<lb/>
尤憾之遂與張九成等七人同謫差知安逺縣至縣適<lb/>
<pb n="KR2g0052_WYG_010-42b"/>
有嶺冦來擾究心招撫感瘴而没其妻子扶柩葬於杭<lb/>
州龍井山風篁嶺之沙盆塢<hi>新三山郡志  朱子文集</hi>
　<lb/>
　<lb/>
　<lb/>
　<lb/>
　<lb/>
　閩中理學淵源考卷十<lb/>
</p>
<p>
</p>
  </div>
<div>
<head>閩中理學淵源考卷十一</head> <lb/>
    <p>
<pb n="KR2g0052_WYG_011-1a"/>
欽定四庫全書<lb/>
　閩中理學淵源考卷十一<lb/>
　　　　　　　　　　廣平府知府李清馥撰<lb/>
　　浦城楊氏家世學派<lb/>
　真氏西山曰國朝南方人物之盛自浦城始浦城人<lb/>
　物之盛自文莊公及文公始再考史稱宋一海内文<lb/>
　治日起楊文公首以辭章擅天下為時所宗蓋其清<lb/>
　忠鯁亮之氣未卒大施仁宗嘗稱其有君子大節特<lb/>
<pb n="KR2g0052_WYG_011-1b"/>
　贈其官諡以文蓋有由來也文莊為文公從父史稱<lb/>
　其純厚清介尚名教非道干進尤所痛嫉蓋亦卓然<lb/>
　儒者程榘矣兹錄二公著其家世源流所自焉<lb/>
　　　文莊楊仲猷先生徽之<lb/>
楊徽之字仲猷一名儀之浦城之祖郜仕閩為義軍校<lb/>
家世尚武父澄獨折節為儒終浦城令徽之甫冠通群<lb/>
經尤刻意於詩與邑人江文蔚江為齊名嘗肄業廬山<lb/>
白鹿洞時李氏據有江表徽之恥官偽廷乃潜服至汴<lb/>
<pb n="KR2g0052_WYG_011-2a"/>
洛以文投竇儀王朴深賞遇之周顯徳中舉進士歴著<lb/>
作佐郎右拾遺力言太祖人望所歸不宜典禁兵太祖<lb/>
既得天下將因事誅之晉王諌曰周室忠臣也乾徳初<lb/>
出為大興令開寶中遷左拾遺右補闕寖以登用太宗<lb/>
尤深器之時青宫初建命為首僚寄之羽翼因索其所<lb/>
著書徽之以數百篇奏御復獻詩為謝太宗稱賞遷侍<lb/>
御史權判刑部轉庫部員外郎奉詔彚編文苑英華歴<lb/>
遷刑兵二部郎中端拱初拜左諫議大夫出知許州入<lb/>
<pb n="KR2g0052_WYG_011-2b"/>
判史館事加修撰因次對上言陛下嗣統鴻圖闡揚文<lb/>
治廢墜修舉儒學響臻然擅文章者多超遷明經業者<lb/>
罕除用向非振舉曷勸專勤師法不傳祖述安在且京<lb/>
師四方之會太學首善之地今五經博士並闕其員非<lb/>
所以崇教化奬人材由内及外之道也望發明詔博求<lb/>
通經之士簡之朝著㧞自草莱増置員數分教胄子隨<lb/>
其所業授以廪稍且優加旌别使淹貫經士皆蒙厚賞<lb/>
則天下知所勸矣太宗嘉納謂宰相曰徽之儒雅<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>履<lb/>
<pb n="KR2g0052_WYG_011-3a"/>
無玷宜置館閣未幾改判集賢院坐漏洩張洎語出為<lb/>
山南東道行軍司馬改鎮安軍真宗咸平初加禮部侍<lb/>
郎以足疾請告真宗駐蹕大名特降手詔存諭明年春<lb/>
車駕還遣使臨問卒年八十贈兵部尚書賜其家錢<lb/>
五十萬絹五百疋無子錄其外孫宋綬太常寺太祝<lb/>
姪孫偃集並同學究出身徽之純厚清介多識典故守<lb/>
規矩尚名教非道干進尤所痛嫉嘗言温仲舒寇凖用<lb/>
搏擊取貴位使後輩務習趨競禮俗寖薄世謂其知言<lb/>
<pb n="KR2g0052_WYG_011-3b"/>
寡諧於俗惟李昉王祐深所推服石熈載李穆賈黄中<lb/>
則與為文義友既沒有集二十卷㽞於家真宗令夏侯<lb/>
嶠取以進後徽之妻卒乃葬復以緡帛賜其家景祐間<lb/>
賜太子太師諡文莊祀白鹿洞從孫億<hi>閩書莊真西山撰文  公書堂</hi>
<hi>記録宏簡</hi>
　　　文公楊大年先生億<lb/>
楊億字大年浦城人天資頴悟七歲對客談論為文揮<lb/>
翰不輟有老成風雍熈初年十一博覧强記太宗聞其<lb/>
<pb n="KR2g0052_WYG_011-4a"/>
名詔江南轉運使張法華就試詞藝送闕下連三日得<lb/>
對試詩賦五篇下筆立成太宗深加賞歎即授秘書省<lb/>
正字俄丁外艱服除會徽之知許州億往依之晝夜務<lb/>
學不息徽之嘆曰興吾門者汝矣淳化中改太常寺奉<lb/>
禮郎仍令讀書秘閣獻二京賦命試翰林賜進士第遷<lb/>
光禄寺丞直集賢院表求歸鄉里賜錢十五萬至道二<lb/>
年遷著作佐郎帝知其貧屢頒霑賚每有奏頌時時稱<lb/>
善真宗即位超拜左正言詔錢若水修太宗實録奏億<lb/>
<pb n="KR2g0052_WYG_011-4b"/>
叅預凡八十卷億獨草五十六卷書成乞外補就養知<lb/>
處州真宗知其才長史學㽞不遣固請乃許之召還拜<lb/>
左司諫知制誥賜金紫咸平中西鄙未寧詔近臣議靈<lb/>
州棄守之事億上疏言存有大害棄有大利灑灑千餘<lb/>
言景徳初以家貧乞典郡江左詔令知通進銀䑓司兼<lb/>
門下封駁事俄伴史館會修冊府元龜與王欽若同縂<lb/>
其事序次體制皆億所定羣僚分撰篇序詔經億竄改<lb/>
乃用三年召為翰林學士又同修國史凡變例皆出億<lb/>
<pb n="KR2g0052_WYG_011-5a"/>
手大中祥符初加兵部員外郎户部郎中五年以疾在<lb/>
告遣中使致太醫視之億拜章謝上作詩批紙尾有副<lb/>
予前席待名賢之句以乆疾求解近職優詔不許但權<lb/>
免朝直億剛介寡合在書局惟與李繼路振刁衎陳鉞<lb/>
劉筠輩厚善當時文士咸頼其品題或被貶議者退多<lb/>
怨謗王欽若驟貴億素薄其人欽若銜之屢抉其失陳<lb/>
彭年方以文史售進忌億名出其右相與毁訾真宗皆<lb/>
不惑其說天禧二年冬拜工部侍郎四年復為翰林學<lb/>
<pb n="KR2g0052_WYG_011-5b"/>
士卒年五十七初真宗欲立徳妃為后欲得億草詔使<lb/>
丁謂諭㫖億卒不草及卒仁宗令議追贈有司言故事<lb/>
非曽任二府及事東宫法不應贈仁宗曰億有君子大<lb/>
節可贈禮部尚書諡曰文億文格雄健才思敏㨗精密<lb/>
有規裁尤長典章制度喜誨誘後進以成名者甚衆人<lb/>
有片詞可紀必為諷誦一時學者翕然宗之手集當世<lb/>
述作數千篇為筆苑時文録性耿介重交遊尚名節多<lb/>
周給親友故所得禄俸亦隨而盡所著括蒼武彛潁陰<lb/>
<pb n="KR2g0052_WYG_011-6a"/>
韓城退居汝陽蓬山冠鼇等集内外制刀筆共一百九<lb/>
十四卷立從子絃為後録為奉禮郎<hi>閩書通宏簡録    志</hi>
　　備考<lb/>
范文正公賛楊文公畫像曰公以命世之才其位不充<lb/>
故天下知公之文而未知公之道也昔王文正公居宰<lb/>
府僅二十年未嘗見愛惡之迹天下謂之大雅莱公當<lb/>
國真宗有澶淵之幸而能左右天子如山不動却戎狄<lb/>
保宗社天下謂之大忠樞密扶風馬公慷慨立朝有犯<lb/>
<pb n="KR2g0052_WYG_011-6b"/>
無𨼆天下謂之大直此三君子者一代之偉人也公與<lb/>
三君子深相交許情如金石則公之道其正可知矣<lb/>
王沂國文正公曽嘗語曰昔楊文公有言人之操履無<lb/>
若誠實吾每欽佩斯言茍執之不渝夷險可以一致<lb/>
楊文公在翰林以讒佯狂去職然聖眷之不衰聞疾愈<lb/>
即起為郡未幾復以判秘監召既到闕以詩賜之曰𤨏<lb/>
闥往年司制誥共嘉藻思類相如蓬山今日詮墳史還<lb/>
仰多聞過仲舒報政列城歸覲後疏恩髙閣拜恩初諸<lb/>
<pb n="KR2g0052_WYG_011-7a"/>
生濟濟彌瞻望鉛槧諮詢辨魯魚祖宗愛惜人材保全<lb/>
忠賢之意如此文公後卒與寇萊公力排宫闈協定大<lb/>
策功雖不終其盡力於國者亦可以無愧也<hi>石林詩話</hi>
真文忠公徳秀撰楊文莊公書堂記曰浦城夢筆山等<lb/>
覺院邑人禮部侍郎楊公澄為本縣令日所建也侍郎<lb/>
之子文莊公少讀書於此山既去以文學節義擅聲中<lb/>
朝為薦紳標式後人即其處為書堂繪公父子祠之按<lb/>
公名徽之字仲猷甫冠通羣經尤刻意於詩得騷人之<lb/>
<pb n="KR2g0052_WYG_011-7b"/>
趣時李氏王江表公恥官偽廷杖䇿走中原以周顯徳<lb/>
三年登第入文館升諌垣嘗論太祖有人望不可典禁<lb/>
兵國初出司征於方城繼為大興峨眉二縣令開寶中<lb/>
召還寖以登用太宗尤深器之世謂帝以能詩知公而<lb/>
不知公之受知聖明者不專在是也當公之去國也一<lb/>
遷而楚再徙而秦又再轉而蜀山川益寥逺而公嘉陽<lb/>
諸詠皆翛然自得亡秋毫隕穫意胸中所存其亦逺矣<lb/>
入侍禁中新承聖睠至摘其詩雋語筆之御屏中辭章<lb/>
<pb n="KR2g0052_WYG_011-8a"/>
翰墨同時豈乏其人而公獨得此者非重其詩重其節<lb/>
也晚事定陵尤被寵渥初置翰林講讀學士公與邢昺<lb/>
首與其選雖未及大用以終而平生所立凛凛玉雪無<lb/>
一節可疵從孫文公億少依公以學既皆以文章名天<lb/>
下而清風雅<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>奕奕相望浦城人物之盛自二公始紹<lb/>
定改元七世孫震榮將新其書堂之舊謂某盍為之記<lb/>
藐是晚出匪工於辭獨念前輩風流相去日逺後生小<lb/>
子鮮或聞知故為推迹本末刻之堂中使吾黨之士聞<lb/>
<pb n="KR2g0052_WYG_011-8b"/>
而慕之平居講學以淬磨志行自期有位於時以扶植<lb/>
世道自許則公之遺風庶幾復見而吾邦之人物其亦<lb/>
有興乎若夫卑陬淟涊志於榮寵利事温飽而已豈惟<lb/>
重桑梓之羞過公之堂當必有泚其顙者矣<lb/>
　　浦城章氏家世學派<lb/>
　按志乗稱浦城甲族盛矣蓋楊起於文莊章肇自郇<lb/>
　公蓋練夫人孫夫人陰徳世多傳焉今約録楊章二<lb/>
　家為宋代閩中文獻所始餘未得槩及云<lb/>
<pb n="KR2g0052_WYG_011-9a"/>
　　　文簡章希言先生得象<lb/>
章得象字希言世家泉州髙祖仔鈞以戰攻守三策投<lb/>
王審知審知命為將戍浦城遂家焉咸平五年進士及<lb/>
第為大理評事知玉山縣遷大理寺丞歴知台州南雄<lb/>
州徙洪州楊億以公輔器薦之未幾召試為史館安撫<lb/>
京東權三司度支判官累遷尚書刑部郎中使契丹遂<lb/>
以兵部郎中知制誥踰年為翰林學士遷右諫議大夫<lb/>
以給事中為群牧使累遷户部侍郎遂拜同中書門下<lb/>
<pb n="KR2g0052_WYG_011-9b"/>
平章事集賢殿大學士仁宗謂曰向者太后臨朝群臣<lb/>
邪正朕皆黙識之卿清忠無所干附今日用卿職此也<lb/>
陜西用兵加中書侍郎兼工部尚書兼樞密使辭所加<lb/>
官明年以工部尚書為昭文館大學士慶歴五年拜鎮<lb/>
安軍節度使同平章事封郇國公徙判河南府守司空<lb/>
致仕卒贈大尉兼侍郎諡文憲皇祐中改諡文簡得象<lb/>
在翰林十二年憲章太后臨朝宦官方熾太后每遣内<lb/>
侍至學士院得象正色待之或不交一言在中書八年<lb/>
<pb n="KR2g0052_WYG_011-10a"/>
宗黨親戚一切抑而不進以簡重鎮止浮競而已他無<lb/>
所建明至其渾厚有容喜薦㧞人天下終以為長者<hi>閩書</hi>
　　　朝奉章端叔先生甫<lb/>
章甫字端叔年十四辭親求師友薄㳺江淮間殆十年<lb/>
卒以名聞熈寧三年進士調臨州尉邑有盗獄株連至<lb/>
不可詰訊甫按實抵三人於法餘悉不問哲宗即位轉<lb/>
承議郎通判宿州先是南京押綱侍禁史士宗侵耗官<lb/>
米數百石反訟倉官交納不公獄乆不决朝廷以委甫<lb/>
<pb n="KR2g0052_WYG_011-10b"/>
甫至以片言折之士宗雖坐流竄自以為不寃兩遷為朝<lb/>
散郎繼丁親憂累遷至太府寺丞召對稱㫖除府界提<lb/>
舉常平等事鄢陵舊有雙泊河數溢為民害為増濬河<lb/>
外故道是歲河朔饑甫召而廪給之因以用其力興築<lb/>
堤成民不告病饑者得全活徽宗立轉朝奉大夫未幾<lb/>
除知處州時承平日乆年榖屢豐天下諱言災傷甫還<lb/>
朝首言淮甸歲凶宜加賑恤朝命遣使大發倉廪民賴<lb/>
以濟崇寧初黨論復興甫除郎官得㫖陛對抗言元祐<lb/>
<pb n="KR2g0052_WYG_011-11a"/>
臣僚削秩投荒皆縁國事陛下即位稍令内徙道路交<lb/>
慶今復刻言著籍禁錮其子孫恐非陛下本意由是與<lb/>
時論不合尋知泰州遂掛冠退居吴門未幾時㫖落致<lb/>
仕復知泰州之官數月乞宫祠卒甫莊重簡黙接人以<lb/>
和行已蒞官一本於誠其論天下事不茍不隨期當理<lb/>
讀書萬卷増校精至有文集二十卷孟子解義十四卷<lb/>
<hi>閩書通志</hi>
　　　州守章榮之先生授<lb/>
<pb n="KR2g0052_WYG_011-11b"/>
章授字榮之得象從孫少從得象游京師學擅辭塲紹<lb/>
聖四年省試第一元符中陳瓘薦其賢除知海州<hi>閩書</hi>
　　　章表民先生望之<lb/>
章望之字表民浦城人以伯父得象蔭除秘書省校書<lb/>
郎監杭州茶庫踰年辭疾去上書論時政凡萬餘言不<lb/>
報兄拱之知晉江縣忤其守得罪望之號訴於朝拱之<lb/>
竟得脫歐陽修韓絳吳奎劉敞范鎮同薦其才除簽書<lb/>
建康軍節制判官又除知烏程縣俱不赴遂以光禄寺<lb/>
<pb n="KR2g0052_WYG_011-12a"/>
丞致仕卒望之喜議論宗孟軻言性善排斥荀卿揚雄<lb/>
韓愈李翺之說著救性七篇歐陽修論魏梁為正統望<lb/>
之以為非著明統三篇李覯謂仁義禮知信樂政刑皆<lb/>
出於禮望之著禮論一篇以訂其說又有歌詩襍文數<lb/>
百篇集為三十卷<lb/>
　　莆陽蔡氏家世學派<lb/>
　按公當時與歐陽文忠犯顔廷諍培沃朝廷正直忠<lb/>
　厚之風與歐陽徂徠尹公並稱四君子惜其設施措<lb/>
<pb n="KR2g0052_WYG_011-12b"/>
　畫未盡著廟廊而多布在列郡歐公撰墓志言往時<lb/>
　閩人多好學而專用賦以應科舉公得先生周希孟<lb/>
　以經術教授學者親至學舍執經講問為諸生率又<lb/>
　尊禮陳氏烈陳氏㐮鄭氏穆一時人士感奮是公與<lb/>
　海濱四先生同時倡學於閩而後學尚有未及詳考<lb/>
　者也其涖温陵造建萬安橋樹植松陰七百餘里兩<lb/>
　至斯郡惠澤尤深王忠文公十朋踵公後者道泉人<lb/>
　稱太守之賢者必以公為首云馥嘗徃來莆之楓亭<lb/>
<pb n="KR2g0052_WYG_011-13a"/>
　蓋公故里也遺風八百餘年訪求舊跡莫可追尋拜<lb/>
　仰公之墳塋逼近行路墓木薙然而後嗣亦式㣲播<lb/>
　遷莫可考矣不禁低徊嗟嘆夫公之功烈徳誼列郡<lb/>
　後嗣尚有追祀馨香者何獨故邦寂然衰落至此耶<lb/>
　因輯公家世學派而重興感云乾隆丙子十月下澣<lb/>
　書<lb/>
　　　忠惠蔡君謨先生㐮<lb/>
蔡㐮字君謨仙逰人年十八天聖八年舉進士調西京<lb/>
<pb n="KR2g0052_WYG_011-13b"/>
留守推官改著作佐郎館閣校勘范仲淹以言事忤丞<lb/>
相吕夷簡落職知饒州余靖論救之尹洙請與同貶歐<lb/>
陽修移書責司諫髙若訥不言由是三人者皆坐譴公<lb/>
作四賢一不肖詩以識其事詩成都人士争相傳冩契<lb/>
丹使者至買歸張於幽州之館一時稱重慶厯初天下<lb/>
無事士大夫寛弛乆安仁宗慨然思正百度以修太平<lb/>
排羣議進退二三大臣親擢靖修及王素三人為諫官<lb/>
使拾遺補闕公又以詩賀三人者以其詩聞仁宗亦命<lb/>
<pb n="KR2g0052_WYG_011-14a"/>
公知諫院兼修起居注遇之甚寵公值事感激無所廽<lb/>
避權倖畏斂不敢撓法干政而仁宗益與大臣圖議屢<lb/>
下詔書勸農桑興學校革弊修廢天下悚然知其鋭於<lb/>
治於此之時言事之臣無日不進公補益尤多四年以<lb/>
右正言直史館出知福州以便親遂為福建路轉運使<lb/>
復古五塘以溉民田奏減五代時丁口稅之半丁父憂<lb/>
服除復入修起居注進知制誥兼判注内銓御史吕景<lb/>
初吳中復馬遵坐論梁丞相適罷臺職除他官公封還<lb/>
<pb n="KR2g0052_WYG_011-14b"/>
辭頭不草制其後屢有除授非當者必皆封還而仁宗<lb/>
遇公益厚曰有子如此其母之賢可知命特賜冠被以<lb/>
寵之至和元年遷龍圖閣直學士知開封府三年以樞<lb/>
密直學士知福州未幾復知泉州公在福州禮其士之<lb/>
賢者以勸學興善而變民之故俗除所甚害往時閩人<lb/>
專用賦以應科舉公得郷先生周希孟以經術傳授學<lb/>
者常至數百人公為親至學舍執經講問為諸生率延<lb/>
見處士陳烈尊以師禮而陳㐮鄭穆輩其徳行著稱公<lb/>
<pb n="KR2g0052_WYG_011-15a"/>
皆折節下之以風教生徒又作五戒以教民若浮屠巫<lb/>
覡蓄蠱之害一切禁止其在泉州距州二十里萬安橋<lb/>
絶海而濟行旅苦其險公立石為梁長三百六十丈種<lb/>
蠣於礎以固梁基又植松數十里蔭芘凃行至今賴焉<lb/>
嘉祐五年召拜翰林院學士權三司使三司開封世稱<lb/>
省府為難治公居之談笑無留事破姦發𨼆吏不能欺<lb/>
至商確財利則較天下盈虚出入量力制用必使下完<lb/>
上給剗剔蠧弊簿書紀綱皆有法程英宗即位以母老<lb/>
<pb n="KR2g0052_WYG_011-15b"/>
求知杭州即拜端明殿學士治平三年丁母憂卒年五<lb/>
十有六贈吏部侍郎公文章清遒粹美工於書而仁宗<lb/>
尤愛稱之詔書御製元舅隴西王碑其後命學士撰温<lb/>
成皇后碑文又勅公書則辭不肯曰待詔職也於朋友<lb/>
尚信義聞其喪不御酒肉為位哭盡哀乃止公三子匀<lb/>
旬皆早世朝廷録季子旻及旬子傳乾道中孫伸請於<lb/>
朝賜諡忠惠有莆陽居士集行於世<lb/>
　　　特進蔡伸道先生伸<lb/>
<pb n="KR2g0052_WYG_011-16a"/>
蔡伸字伸道㐮子旻之子也與兄伷佃入太學俱有聲<lb/>
時號三蔡佃崇寧二年進士方廷對時從祖京當軸使<lb/>
謂曰能過我第一人可得佃不屈及掲卷佃舉首京詭<lb/>
辭曰陛下不以佃不肖而使冠多士恐天下以陛下私<lb/>
臣上以為誠乃置第二㑹星異上疏論宰相非人宜舉<lb/>
漢汲黯故事以應天變責監温州税官至朝奉郎直龍<lb/>
圖閣伷大觀三年進士官至徽猷閣待制伸政和五年<lb/>
進士累遷通判徐楚饒真四州在徐州時禁卒謀亂約<lb/>
<pb n="KR2g0052_WYG_011-16b"/>
夜半舉火伸聞密為之備故緩更籌以誤之比舉火則<lb/>
黎明矣叛卒盡就擒在真州日值火災民露處雪中伸<lb/>
揷置有方且欲發常平廪以賑守者不可伸曰此國家<lb/>
所以備非常也如得咎請獨當之事聞釋不問改知徐<lb/>
徳安和四州初伸與秦檜同舍又同年後伸以趙鼎黨<lb/>
丐祠者累年檜一日訪伸叙舊好伸不應出為浙東帥<lb/>
司恭謀官建炎紹興間盗賊蠭起伸嘗曰國步多艱中<lb/>
原未復豈能以書生餘技取爵禄耶時戚方既䧏而叛<lb/>
<pb n="KR2g0052_WYG_011-17a"/>
伸單騎至其麾下說之就招州民以寧官至左中大夫<lb/>
卒贈特進子洸以父任歴官尚書學士自有傳從孫戡<lb/>
進士僑居毘陵歴官寶謨閣直學士著定齊集四十卷<lb/>
　　　朝請蔡子應先生樞<lb/>
蔡樞字子應傳仲子政和五年同從父伸登第歴官西<lb/>
京提舉學司主管文字御史常安民在黨籍人多疎之<lb/>
樞獨事以師禮提舉湖南學事時殿中侍御史張所教<lb/>
授潭州未知名會所白事樞問曰時事如此度今誰可<lb/>
<pb n="KR2g0052_WYG_011-17b"/>
任國事者所舉劉安世樞瞿然曰自崇觀來禁錮元祐<lb/>
之學文字言語稍涉疑似者必置之法子為教官乃敢<lb/>
伸公論若是耶即薦所後果知名年四十五慨然嘆曰<lb/>
先公掛冠之年吾已遇之時方多事其可無功冐寵乎<lb/>
致仕去榜所居堂曰世隠宣和末興燕雲之師主兵者<lb/>
欲引樞為謀議官樞以書止之累官朝散郎守職方員<lb/>
外郎贈朝請大夫子頔進士宣教郎知寧徳縣孫師言<lb/>
敷言皆登第<lb/>
<pb n="KR2g0052_WYG_011-18a"/>
　　備考<lb/>
明成化六年廵撫滕昭修墓建祠立碑每歲重陽令有<lb/>
司遣官致祭郡人柯潜記略曰成化六年春四方多以<lb/>
災沴奏聞當宁選大臣廵行天下凡民間利病可興可<lb/>
罷者皆許便宜行之庶幾格天心召和氣以康惠億兆<lb/>
民而都察院右副都御史滕自明公在選中乃奉璽書<lb/>
建節以來吾閩首訪百司吏以貪殘著聞及衰耄庸懦<lb/>
不事事者皆斥去而褒奬亷勤慎厚者使益修其政興<lb/>
<pb n="KR2g0052_WYG_011-18b"/>
太平之治既又廵行諸郡過興化仙遊之楓亭見道傍<lb/>
有巨碑刻云宋端明殿學士忠惠蔡公神道悚然曰此<lb/>
非嘗為四賢一不肖詩世稱直臣者耶遂下馬周視其<lb/>
墓䝉翳榛莽中亟發從吏馳諭分廵按察司僉事周君<lb/>
謨亟俾督所司修之乃以夏六月始事先封填頺塘次<lb/>
作享堂刻歐陽文忠公所撰墓志立於堂中以冬十月<lb/>
畢工方其經始也或謂公墓在赤湖焦坑而此為非是<lb/>
按墓志載公葬於莆田將軍山當時豈地屬莆田後又<lb/>
<pb n="KR2g0052_WYG_011-19a"/>
屬仙遊因此近有將軍墓故名曰將軍山今俗人又呼<lb/>
為蔡山則因公姓而得名又況有碑石題識可據則此<lb/>
為公墓無疑赤湖焦坑去此六七里則其為父母之墓<lb/>
文忠公亦嘗銘之所謂其里慈孝其岡平井即其地也<lb/>
歴歲既乆地里紛更為子孫者尚亦遺忘況鄉里之人<lb/>
得於傳聞者安得不謬誤哉任其事而考視詳審者知<lb/>
府蔣君雲漢協力而成者同知習君㐮推官李君俊莆<lb/>
田縣王君玉既成合言属余記云<lb/>
<pb n="KR2g0052_WYG_011-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷十一<lb/>
</p>
<p>
</p>
  </div>
<div>
<head>閩中理學淵源考卷十二</head> <lb/>
    <p>
<pb n="KR2g0052_WYG_012-1a"/>
欽定四庫全書<lb/>
　閩中理學淵源考卷十二<lb/>
　　　　　　　　　　廣平府知府李清馥撰<lb/>
　　温陵陳氏家世學𣲖<lb/>
　按陳休齋知柔撰九日山墨妙堂記云國朝進士顯<lb/>
　名繇大諫錢公曾楚公龍學公踵之大諫者錢公熈<lb/>
　楚公者曾公會龍學公即休齋伯祖龍圖學士陳公<lb/>
　從易也諸公為泉南人物一時之倡公起家以清徳<lb/>
<pb n="KR2g0052_WYG_012-1b"/>
　文學知名景徳後文士雕靡相尚公力挽頽風與楊<lb/>
　公大雅共矯其弊清源文獻載六一詩話曰陳舍人<lb/>
　當時文方盛之時獨以醇儒古學見稱其詩多類白<lb/>
　樂天云再按休齋雖繫籍永春閩書録入晉江附龍<lb/>
　圖之後其家世源流信有本焉次崖林氏贊休齋如<lb/>
　雲鴻野鶴飛翔於千仞九霄之表其贊後嗣曰中行<lb/>
　開邊之䇿足以定國是端行江中之語足以懾逺人<lb/>
　介行經學之優景魏治才之美皆能世振箕裘無玷<lb/>
<pb n="KR2g0052_WYG_012-2a"/>
　家聲者矣今録其世系載於篇<lb/>
　　　龍圖陳簡夫先生從易<lb/>
陳從易字簡夫晉江人端拱二年進士及第初調彭州<lb/>
軍事推官王均盗據成都陷綿漢諸郡彭人謀殺都監<lb/>
以應從易攝州事擒誅首惡戒將吏嚴城守積薪舍後<lb/>
戒家僮曰守而不支薪焚我矣賊聞有備去召為秘書<lb/>
省著作佐郎遷太常博士出知邵武軍專務徳化改監<lb/>
察御史召對便殿命賦瑞雪詩援筆立就真宗嘉奬遷<lb/>
<pb n="KR2g0052_WYG_012-2b"/>
侍御史直史館知䖍州吉州改福州未行遭父喪服除<lb/>
出湖南轉運使歴太常少卿直昭文館後知廣州逺俗<lb/>
安靖璽書褒美加三品服北還不蓄南物仁宗聞之擢<lb/>
知制誥飛白書清字賜之初景徳以後文士雕靡相尚<lb/>
一時學者向之及從易知制誥與楊大雅同官相善皆<lb/>
好古篤行獨守不變適朝廷方矯文章之敝故並進二<lb/>
人以風天下兼史館修撰遷左諫議大夫以老辭請補<lb/>
郡進龍圖閣直學士知杭州卒從易嗜學强記激直少<lb/>
<pb n="KR2g0052_WYG_012-3a"/>
容喜别白是非多面折人或尤其過終不改元豐中神<lb/>
宗問頌卿母誰氏頌以從易對上曰天聖間學士邪頌<lb/>
因言從易知廣州不蓄南物上曰清節過馬援矣先是<lb/>
宰相寇凖惡從易疎已除從易吉州及凖貶道州丁謂<lb/>
語從易曰廬陵之事可以釋憾矣從易曰當以故相之<lb/>
禮待之謂有愧色其志行多類此所著泉山集二十卷<lb/>
中書制誥五卷西清奏議三卷孫孝則<hi>閩書通萬歴志    志</hi>
　　　提刑陳永仲先生孝則<lb/>
<pb n="KR2g0052_WYG_012-3b"/>
陳孝則字永仲晉江人舉宣和進士調東筦尉以薦改<lb/>
秩通判潮州知英州代還奏罷涵口稅塲除廣南東路<lb/>
提㸃刑獄出舶商於死獄居家十餘年舶商至泉中望<lb/>
廬瞻拜念祖父之風結屋城隅以清名室守王十朋贈<lb/>
之詩我來聚星地喜見此老成公清不自言藹然著鄉<lb/>
評時尋訪其室鄙吝不敢萌如覿任棠水似濯滄浪纓<lb/>
其歿也復哭以詩有心勞撫字陽司業獄喜平反雋不<lb/>
疑頭白不忘文字示室清宜作子孫規之語子頴弟知<lb/>
<pb n="KR2g0052_WYG_012-4a"/>
柔<lb/>
　　　州守陳中行先生謨<lb/>
陳謨字中行材氣髙邁貫穿經史開門受徒户屨常滿<lb/>
登慶元二年進士宰執以學行薦除國子正開禧初召<lb/>
試館職時議開邊模對䇿謂王恢首謀之戮不足以贖<lb/>
僵尸百萬之寃叅政李璧讀之嘆曰真館職也除秘書<lb/>
省正字校書即通判鎮江府平鹽鈔法公私俱便知梅<lb/>
州多惠政民為立祠改汀州民以綵旗迎於界上有曰<lb/>
<pb n="KR2g0052_WYG_012-4b"/>
忻迎鄞水新賢守知是梅州舊使君居五月卒號可軒<lb/>
門人多名士達宦有經史管窺行於世子晉接紹定壬<lb/>
辰進士仕國子司業宗正卿<hi>泉州府志閩永春邑志    書</hi>
　　　安撫陳端行先生樸<lb/>
陳樸字端行知柔從子乾道二年進士歴知漳州節浮<lb/>
費五萬為民代輸身丁以左司郎接伴金使舟行大江<lb/>
中流風暴作金使駭汗樸笑傲自若曰此天之所以限<lb/>
南北者守疆息民則天福之江有神不可欺也使者悚<lb/>
<pb n="KR2g0052_WYG_012-5a"/>
然擢太常卿除知廣州兼廣東安撫革弊例帑羨受代<lb/>
儲錢數十萬上於朝<hi>閩書</hi>
　　　陳介行先生機<lb/>
陳機字介行學問該貫尤長於詩冩情咏物若不經思<lb/>
往往出人意表嘗有讀易詩云從此不除窓外草要觀<lb/>
天地發生心又曰須信生生是真易疎籬依舊竹生孫<lb/>
其深於經而語意之到如此<hi>泉州府志</hi>
　　　郡守陳先生景魏<lb/>
<pb n="KR2g0052_WYG_012-5b"/>
陳景魏知柔從孫以郊恩補信州鉛山簿歴監贑州會<lb/>
昌倉石城寇竊發景魏請乗機掩捕郡守然其計破賊<lb/>
寨擒其酋餘黨悉平辟廣州新會丞改知潮陽縣歲輸<lb/>
丁銀郡守督拘錠頭錢盡械邑吏景魏曰吾寧以罪去<lb/>
决不阿奉貽害無窮守不能奪由提轄文思院改知惠<lb/>
州郡有疑獄久弗决景魏讞出之重正胥魁之罪惠經<lb/>
兵燬痛自樽節起學宫官廨仍以餘力葺白鶴故居合<lb/>
江樓六如亭歲大饑上言民瘵未瘳減惠陽糴米三之<lb/>
<pb n="KR2g0052_WYG_012-6a"/>
一擢知潮州後知英徳卒洪天錫狀其行謂其少不倨<lb/>
老不惰病不昏化不怛信善人云<hi>閩書志泉郡</hi>
　　<hi>按閩書云陳知柔而下舊入永春志但知柔與孝則親兄弟不冝分屬故並載晉江云</hi>
　　州守陳休齋先生知柔學派<lb/>
　按永春志乗次崕林先生曾縂厥事其表章前哲載<lb/>
　於志書及集中特詳而陳氏一門尤數見者矣志稱<lb/>
　陳自南宋入明合族以居歴世十二内外雍睦公盛年<lb/>
　從仕以不附秦檜即矢志歸自號休齋居士前後四<lb/>
<pb n="KR2g0052_WYG_012-6b"/>
　奉祠户外屨滿又考王忠文公年譜并文集乾道四<lb/>
　年八月知泉州是冬蒞泉六年某月移知台州在泉<lb/>
　時贈公詩云儒先賀州守正氣超等倫又曰門下有<lb/>
　髙弟廟堂手經綸房魏方得君詎肯忘河汾計彼時<lb/>
　泉之在廟堂者同里有梁公克家考宋宰輔年表乾<lb/>
　道五年四月壬辰梁公自端明殿學士兼参知政事<lb/>
　但梁公受業師志乗載永春陳諱光者見陳光本傳<lb/>
　而忠文之詩所言門下有髙弟而未指出其人歴稽<lb/>
<pb n="KR2g0052_WYG_012-7a"/>
　志乗莫有及之者然考之忠文年譜文集按之宋宰<lb/>
　輔表為梁公似無可疑再攷陳氏光與休齋同邑為<lb/>
　交友而蔡氏兹與休齋同登第梁公當軸時曽經薦<lb/>
　除蔡公為廣憲是梁公平日師友盡在於永則其講<lb/>
　授於二陳切磨於蔡公往復講論淵源似有由來也<lb/>
　惜休齋諸公著述已殘缺乆湮賴忠文詩章猶可顯<lb/>
　證謹志所疑登録梁公載入休齋學派俟博攷者訂<lb/>
　之再按公平生與紫陽文公極厚其經學最顯著惜<lb/>
<pb n="KR2g0052_WYG_012-7b"/>
　亦多佚嘗自言曰學者要論當世尚友考其行事以<lb/>
　無愧於天地間足矣次崖林氏稱公如雲鴻野鶴飛<lb/>
　翔於干霄九仞之表諒哉　又按蔣氏亘曰泉郡如<lb/>
　陳體仁崇禮晦翁傳述經書與黄景傳巖孫之潜究<lb/>
　周張蔡白石廷傑之嚴絶浮屠張子文巽之理辨精<lb/>
　㣲又如永春蔡光烈兹主貢舉特抜晦翁可稱知人<lb/>
　數公皆邃於理學宜建特祠按蔣公所論後之欲表<lb/>
　章泉南人文之倡者必有取焉<lb/>
<pb n="KR2g0052_WYG_012-8a"/>
　　　州守陳休齋先生知柔<lb/>
陳先生知柔字體仁永春人性超邁聪頴刻志墳籍紹<lb/>
興十二年進士授台州判官辨釋寃盗四十餘人教授<lb/>
建州汀州兩奉祠歴知循州從賀州先生與秦檜子熺<lb/>
同榜檜當軸一時前列十餘人俱以攀援致通顯先生<lb/>
獨不阿附以故齟齬盛年從仕即有歸志自號休齋居<lb/>
士雅好山水在天台奉安遍遊名山歸至會稽耽其巗<lb/>
壑留二年罷賀州留惠陽三年暇日泛豐湖登白鶴峯<lb/>
<pb n="KR2g0052_WYG_012-8b"/>
和東坡詩羅浮風物陶冩殆盡還参議福建幕前後四<lb/>
奉祠諸生從之户屨常滿寓僧房四壁蕭然豪氣不少<lb/>
衰遇名勝輒置酒賦詩相與談論經旨所著有易本㫖<lb/>
十六卷易大傳二卷易圖一卷春秋義例十二卷古學<lb/>
并圖二卷詩聲譜二卷論語後傳十卷詩話五卷又有<lb/>
梅青傳詩騷古賦雜著毋慮千百篇皆行於世王氏龜<lb/>
齡贈詩云我來守清源徳星識二陳大陳如金玉一室<lb/>
清無塵厭世不肯留至今里稱仁儒先賀州守正氣超<lb/>
<pb n="KR2g0052_WYG_012-9a"/>
等倫胸中包古今筆下真有神唾手取巍科齒髪方青<lb/>
春聲名滿天下文字驚縉紳勞人暫州縣平步當要津<lb/>
蹉跎忽至今此志猶未伸真人奉香火蕭寺含悲辛講<lb/>
席延諸生黄卷呵古人異端斥佛老吾道鳴孟荀聊藉<lb/>
束脩禮少資囊槖貧我忝二千石二年牧斯民不能助<lb/>
玉川恥與韓公均贈我詩與文字字皆可珍寵褒恨太<lb/>
過感激難具論願公少自愛行矣當致身門下有髙弟<lb/>
廟堂手經綸房魏方得君詎肯忘河汾知柔卒朱文公<lb/>
<pb n="KR2g0052_WYG_012-9b"/>
於淳熈十一年三月祭之文熹少日遊宦獲從公遊泉<lb/>
漳間䝉公愛予誘掖良厚其後别去幾三十年去歲之<lb/>
冬復見公相與開懐握手如平生歡公雖老矣意氣不<lb/>
衰為我置酒談論經義篇什間作亹亹不休相與追遊<lb/>
蓮華九日涼峯鳯凰雲臺之間晝則聨車夜則對榻視<lb/>
公起居食飲呌呼談噱有非後生所能及者謂公壽考<lb/>
未艾也及熹之還公復載酒餞我洛陽則操袂分攜潸<lb/>
然不樂乆而不能平也不謂未及兩月公訃遽來嗚呼<lb/>
<pb n="KR2g0052_WYG_012-10a"/>
痛哉公於諸經皆有論述許以寄我相與考評而今而<lb/>
後不復遂此願矣<hi>閩書文永春志子郡志梅溪  集  朱  文集</hi>　<hi>王</hi>
　　　通判陳又之先生一新<lb/>
陳一新字又之永春人少受學陳休齋知柔文章志行<lb/>
迥出流輩登紹興元年進士條對剴切為時所稱教授<lb/>
汀州慶元四年較藝漕闈時韓侂胄用事一新發䇿以<lb/>
谷永攻君而黨王氏劉蕡言直而有司不取為問同列<lb/>
請易之一新堅執不聼果激韓侂胄怒將以為罪侍臣<lb/>
<pb n="KR2g0052_WYG_012-10b"/>
力救得免累遷國子博士輪對深論權倖以劾免通判<lb/>
婺州知邵武軍却互送簡供餽以亷平稱卒於官初言<lb/>
者請下漕官索考官不習偽學狀一新曰吾寧不為考<lb/>
官决不書也其守義如此所著有奏劄講義詩詞雜文<lb/>
藏於家<hi>閩書志永春縣</hi>
　　同安蘇氏家世學派<lb/>
　昔朱子筮仕同安為公建祠毎嘆後生晚學不復講<lb/>
　聞前賢風節學問源流是致士風日就凋弊顧念公<lb/>
<pb n="KR2g0052_WYG_012-11a"/>
　之道德純懿即邑人族家子弗克究知而追惜聞見<lb/>
　單淺為風俗之陋嗟乎宋於斯時正際國運昌明而<lb/>
　遐陬僻邑文獻未彰亦蹈習乎耳目之近者耳自朱<lb/>
　子表揚倡教之後泉南風氣日開踵後起者於是知<lb/>
　功烈之盛必本於道徳大賢之澤其過化有如此者<lb/>
　攷魏公之父已遷移外徙然讀朱子祠記云有族家<lb/>
　子則尚有族泒在同者再攷邑乗公之弟衮慶厯六<lb/>
　年進士懐忠公緘之弟結皇祐元年進士公之子駉<lb/>
<pb n="KR2g0052_WYG_012-11b"/>
　元豐二年進士公孫象先元祐六年進士公之四世<lb/>
　孫漢慶元二年進士皆宋世科目見於閩書邑乗至<lb/>
　明嘉靖鄉薦有蘇氏瀾為公裔孫精春秋學官至縣<lb/>
　令年九十終其後嗣登鄉薦文學而名載於鄉賢者<lb/>
　尚多<lb/>
國朝裔孫蘓氏峩寄寓臺灣登康熈丁夘鄉薦為臺科<lb/>
　目之始則公雖遷於外而苖裔留閩者尚未艾也尚<lb/>
　有在粤見志邑乗蘇氏祠記未及備述<lb/>
<pb n="KR2g0052_WYG_012-12a"/>
　　　蘇先生光誨<lb/>
蘇光誨父益自光州固始隨王潮入閩誅叛將黄紹頗<lb/>
留從効表為漳州刺史陳洪進憚之計召至同安為大<lb/>
第留不遣密使人之漳奪其任遂為同安人陳氏納土<lb/>
後盗起遊洋光誨夕殪盗魁十餘人送首級於州將喬<lb/>
維岳太宗召赴闕遷左衛將軍子仲昌天聖二年殿試<lb/>
被勲致三班官歴任荆湖南北路提點刑獄知宜邵復<lb/>
三州終左屯將軍子孫累世貴盛<lb/>
<pb n="KR2g0052_WYG_012-12b"/>
　　　正簡蘇子容先生頌<lb/>
蘇頌字子容同安人父紳葬潤州丹陽因徙家焉公登<lb/>
慶厯二年進士第厯宿州觀察推官知江寧建業承李<lb/>
氏後版圖無藝征斂髙下出吏手公因他事互詰丁産<lb/>
詳其隠蔽剗剔夙蠧簡而易行諸令視以為法調南京<lb/>
留守推官留守歐陽脩委以政曰子容處事精審一經<lb/>
閱覧吾可不復省矣時杜衍退老睢陽見公深器之曰<lb/>
如君真不可得而親疎者悉語以入官至侍從宰執所<lb/>
<pb n="KR2g0052_WYG_012-13a"/>
以設施處置曰老夫非自矜以子相知且知異日必爲<lb/>
此官耳公後履歴亦略似衍皇祐五年召試館閣校勘<lb/>
同知太常禮院至和中有司請建大臣家廟下太常公<lb/>
議謂禮大夫士有田則祭無田則薦今若叅今古制為<lb/>
之差等錫以土田然後廟制可行不然時雖建立子孫<lb/>
無爵無土制亦易廢請攷按唐賢寢堂祠饗儀止用燕<lb/>
器常食而已嘉祐中議立郭后神御殿事謂郭后無可<lb/>
廢之事仁宗有不當廢之悔請附郭后於後廟加一懐<lb/>
<pb n="KR2g0052_WYG_012-13b"/>
哀愍之諡以成追復之道庶盡之矣曽公亮深嘆服之<lb/>
遷集賢校理富弼與韓琦為相同表其亷退以知頴州<lb/>
歴擢知制誥時王安石用事以李定為御史宋敏求知<lb/>
制誥封還詞頭復下公當制公報奏不具草次至李大<lb/>
臨亦封還於是并落知制誥歸工部郎中班時稱熈寧<lb/>
三舍人歲餘出知婺州方泝桐廬江水暴迅舟横欲覆<lb/>
母在舟中公哀號祈籲舟忽自正母甫及㟁舟覆人謂<lb/>
孝感尋加集賢殿學士知應天府吕惠卿語人曰子容<lb/>
<pb n="KR2g0052_WYG_012-14a"/>
吾鄉先進苟一詣我執政可得也公聞之笑而不應凡<lb/>
更三赦得授秘書監知通進銀臺司吳越饑選知杭州<lb/>
公宴客有美堂或告將兵將亂公密使捕渠領十輩荷<lb/>
校付獄中迨夕會散坐客不知也及脩兩朝正史轉右<lb/>
諌議大夫使契丹遇冬至其國厯後宋厯一日圵人問<lb/>
孰是對曰厯家算術不同時刻小異或先或後各從其<lb/>
厯可也使還帝善其對元豐初權知開封府尋貶秘書<lb/>
監知濠州改知滄州召判尚書吏部兼詳定官制唐制<lb/>
<pb n="KR2g0052_WYG_012-14b"/>
吏部主文選兵部主武選帝謂三代兩漢本無文武之<lb/>
别議者不知所處公言唐制吏部有三銓法分品秩掌<lb/>
選事今欲文武一歸吏部則宜分左右曹掌之毎選更<lb/>
以品秩分治自是吏部始有四選法又問宗子主祭承<lb/>
重之義對曰古者貴賤不同諸侯卿大夫皆世爵故有<lb/>
大宗小宗主祭承重之義匹夫庶人初無與焉近代不<lb/>
世爵宗廟因而不立尊卑亦無所統其長子孫與衆子<lb/>
孫亦無以異今五服嫡孫為祖父為長子斬衰三年世<lb/>
<pb n="KR2g0052_WYG_012-15a"/>
俗論為承重不知為承大宗之重也臣聞慶厯中朝廷<lb/>
議百僚應任子者長子與長孫差優與官餘皆降殺亦<lb/>
近古立宗之意請詔禮官博士恭議禮律合承重者酌<lb/>
古今收族主祭之禮立為宗子以繼祖禰異於衆子孫<lb/>
士庶人不當同用一律使人知尊祖不違禮教也除吏<lb/>
部侍郎遷光禄大夫遭母喪中使唁勞賜金元祐初拜<lb/>
刑部尚書兼侍讀奏言國朝典章沿襲唐舊乞採新舊<lb/>
唐書中君臣所行日進數事以備聖覧因詔經筵官遇<lb/>
<pb n="KR2g0052_WYG_012-15b"/>
非講讀日進漢唐故事二條公所進可為規戒有禆時<lb/>
事者必述己意反復言之毎進讀至弭兵息民必援引<lb/>
古今以動人主之意嘗奏言陛下聪明不可有所偏向<lb/>
有所偏向則為患大矣今守成之際應之以無心則無<lb/>
不治遷吏部尚書前後掌四選五年由翰林學士承㫖<lb/>
擢尚書左丞行樞密院事七年拜右僕射兼中書門下<lb/>
侍即在位務奉行故事使百官守法遵職量能授任杜<lb/>
絶徼倖之原深戒疆塲之臣邀功生事論議有未安者<lb/>
<pb n="KR2g0052_WYG_012-16a"/>
毅然力争之故當母后垂簾之秋能使元祐之治比隆<lb/>
嘉祐時羣臣奏事但取后㫖帝有言或無對者惟公奏<lb/>
太后已必禀帝命有宣諭必命諸臣聽聖語及后崩章<lb/>
惇用事周秩劾之帝曰頌知君臣之義無輕議此老乃<lb/>
免以論賈易事為楊畏等所劾遂上章辭位罷為觀文<lb/>
殿大學士集禧觀使出知揚州徙河南辭不行告老以<lb/>
中太一宫使居京口紹聖四年加太子少師致仕徽宗<lb/>
立進太子太保爵趙郡公建中靖國元年薨年八十二<lb/>
<pb n="KR2g0052_WYG_012-16b"/>
詔輟朝贈司空理宗朝賜諡正簡公器局宏逺不與人<lb/>
較短長以禮法自持雖貴自奉如寒士事祖母及母飬<lb/>
姑姊妹與外族數十人甘㫖怡悦婚嫁以時妻子衣食<lb/>
或反不給晏如也富弼嘗稱為古君子頴州通判趙志<lb/>
忠自言已雖生長邊徼然見義則慕平生心服者惟公<lb/>
與魏公耳自書契以來凡經史九流百家之說至於圖<lb/>
緯律吕星官算法山經本草無所不通尤䆳律厯常請<lb/>
别製渾儀即命提舉法度精密占候不差前此未有也<lb/>
<pb n="KR2g0052_WYG_012-17a"/>
深明典故喜為人言亹亹不絶朝廷有所制作必就而<lb/>
正焉嘗議學校欲博士分經課試諸生以行藝為升俊<lb/>
之路議貢舉欲先行實而後文藝去彌封謄録之法有<lb/>
司恭攷其素行之自州縣始庶幾復鄉貢里選之遺範<lb/>
論者韙之按徐氏却掃編載公之子京字世美嘗為許<lb/>
州觀察判官時韓黄門特用知州事甚器愛之薦於朝<lb/>
曰竊見某讀書知義理臨事有風力云<hi>宏簡録  閩書</hi>　<hi>府志徐氏</hi>
<hi>却掃編</hi>
<pb n="KR2g0052_WYG_012-17b"/>
　　<hi>按明林貞肅公俊撰泉州府志敘稱公為忠簡攷同安邑志宋理宗朝邑人吳燧在臺請諡正簡並錄之待訂</hi>
　　　懐忠蘇宣甫先生緘<lb/>
蘇緘字宣甫紳從弟也素有俠負慕古忠臣義士之蹟<lb/>
寶元五年登進士第初授河南簿再調陽武尉緘本儒<lb/>
者嘗馳馬手斬劇盗送府府尹賈昌期驚曰儒生乃能<lb/>
爾耶累遷秘書丞知英州儂智髙圍廣州緘奮曰廣去<lb/>
吾州近危而不救非義也即募士數千人委印於提㸃<lb/>
刑獄鮑軻夜行赴難廣人有黄師宓者為賊謀主緘擒<lb/>
<pb n="KR2g0052_WYG_012-18a"/>
斬其父復捕殺不逞者六十餘人招其詿誤者六千餘<lb/>
人使復業賊勢阻將解去緘分兵先扼其歸路摧傷甚<lb/>
衆奏至仁宗語執政曰南事淹時戰將未聞有功蘇緘<lb/>
儒生乃能奮勇如此優授供備庫副使充廣南西道兵<lb/>
馬都監遣中使賜朝衣金𢃄以寵之後以邕大將陳曙<lb/>
失律誅緘亦坐貶英宗即位大臣論薦始還副使知亷<lb/>
州熈寧初進加京使廣東鈐轄四年交趾謀入寇以緘<lb/>
充皇城使知邕州八年交寇陷欽亷乗勢廹邕閲郡得<lb/>
<pb n="KR2g0052_WYG_012-18b"/>
羸卒二千八百人分城拒守民驚震四出緘悉出官帑<lb/>
及私藏示之曰賊已薄城宜固守以遲外援若一人舉<lb/>
足則羣心搖矣幸聼吾言敢越佚則孥戮汝大校翟績<lb/>
潜出斬以徇由是上下脅息緘晝夜行勞士卒發神臂<lb/>
弓射賊所殪甚衆會劉彛所遣將張守節來救者猝遇<lb/>
賊皆覆蠻獲圵軍使為雲梯又為攻濠洞蒙以華布緘<lb/>
悉焚之蠻計窮將引去或教賊囊土傅城者頃刻髙數<lb/>
丈蟻附而登城遂陷緘猶領傷卒馳驅戰愈厲而力不<lb/>
<pb n="KR2g0052_WYG_012-19a"/>
敵乃曰吾義不死賊手亟還州治殺其家三十六人藏<lb/>
於坎乃縱火自焚城中人五萬八千餘口感其義無一<lb/>
人降者蠻遂盡屠其民緘憤沈起劉彛致寇又不救患<lb/>
欲上疏論之属道梗不通乃榜其罪於市兾朝廷得聞<lb/>
焉神宗聞緘死嗟悼贈奉國軍節度使諡忠勇賜都城<lb/>
甲第一區鄉里土田十頃官其子子元子元為閤門祗<lb/>
候召對謂之曰邕州賴卿父守禦倘如欽亷即破則寇<lb/>
乗勝奔突桂象皆不可保矣昔張廵許逺以睢陽蔽江<lb/>
<pb n="KR2g0052_WYG_012-19b"/>
淮較之卿父未為逺過改授殿中丞通判邕州次子明<lb/>
子正及諸孫同死皆褒贈焉起與劉彛皆坐謫官後交<lb/>
人謀寇桂州行數舍見大兵從圵來呼曰蘇城隍領兵<lb/>
来報怨懼而引歸邕人祠之賜額懐忠黄萬頃贊曰昔<lb/>
守邕州交寇馮陵戰厲力窮義氣猶横合家自刃肯汚<lb/>
羶腥千秋萬歲烈烈風聲<lb/>
　　<hi>閩書原按曰緘傳出宋史又按江西志載緘嘗令崇仁南城二縣其令崇仁民喜争田有數十年不</hi>
　　<hi>决者緘一斷以法未半歲庭無留訟治寶塘堤冶鐵為䌫以作梁其令南城歲凶民藏粟者固閉待</hi>
<pb n="KR2g0052_WYG_012-20a"/>
　　<hi>價緘籍得其數先發常平榖定中價糶於民掲榜於道曰某家有粟幾何令民用官價糴有勒不出</hi>
　　<hi>及出不如數者撻於市以是民無艱食子元嘗知横州以恩信得民</hi>
　　備考<lb/>
朱子請立蘇丞相祠堂申縣狀曰右某等伏覩故觀文<lb/>
殿大學士太子太保致仕贈司空趙郡蘇公道徳博聞<lb/>
號稱賢相立朝一節終始不虧自其髙曽世居此縣比<lb/>
因逰宦始寓丹陽今忠義榮義二坊故宅基址宛然尚<lb/>
在而後生晚學不復講聞前賢風節學問源流是致士<lb/>
<pb n="KR2g0052_WYG_012-20b"/>
風日就凋弊某等今欲乞改榮義坊為丞相坊仍於縣<lb/>
學空間地架造祠堂一所不惟増脩故事永前烈之風<lb/>
聲庶以激勵將來俾後生之竦飭謹具狀申縣<lb/>
奉安蘇公祠文曰泉人衣冠之盛自國初以至於今其<lb/>
間顯人或至公卿者多矣然而始終大節可攷而知則<lb/>
未有若公之盛者也惟公著節於熈寧登庸於元祐而<lb/>
幅巾謝事偃仰婆娑於紹聖元符之間然則公之所自<lb/>
任於進退出處之間者可謂無所苟矣蓋將以比古之<lb/>
<pb n="KR2g0052_WYG_012-21a"/>
所謂大臣者豈獨泉人數公而已哉今以邑人之意祠<lb/>
公於學即事之始敢布其𠂻尚饗<lb/>
蘇丞相祠記曰熹少從先生長者逰聞其道故相蘇公<lb/>
之為人以為博洽古今通知典故偉然君子長者也熈<lb/>
寧中掌外制時王丞相用事嘗欲有所引拔公以其人<lb/>
不可用且非故事封上之用此罷歸不自悔守益堅當<lb/>
世髙其節與李才元宋次道並稱三舍人云後得毗陵<lb/>
鄒公所撰公行狀又知公始終大節蓋章章如是以是<lb/>
<pb n="KR2g0052_WYG_012-21b"/>
心毎慕其為人屬來為吏同安同安公邑里也以公所<lb/>
為問縣人雖其族家子不能言而泉人往往反喜道曽<lb/>
宣靖蔡新州吕太尉事以為盛予不能識其何說也然<lb/>
嘗伏思之士患不學耳而世之學者或有所怵於外則<lb/>
眩而失其守如公學至矣又能守之終其身一不變此<lb/>
士君子之所難而學者所宜師也因為之立祠於學歲<lb/>
時與學官弟子拜祠焉而記其意如此以示邑人云<lb/>
陳氏傳良跋魏公百韻詩稿後曰余嘗慕魏公之為人<lb/>
<pb n="KR2g0052_WYG_012-22a"/>
今見晚所自叙百咏遺稿非獨其人品殊絶蓋其及見<lb/>
故老與師友淵源所漸盛矣余於是知慶厯嘉祐之際<lb/>
人物之偉嗚呼城門之軌豈兩馬之力哉自三經之學<lb/>
行士以師心自賢不能降以相從而風俗日壊其流弊<lb/>
何可勝道追想前輩髙山仰止龍圖陳公諱從易曽胡<lb/>
田楊四公者諱公亮宿况偉也楊以慶厯八年曾田以<lb/>
皇祐三年胡以五年相繼為學士云<lb/>
明永新劉氏定之重建蘇丞相祠堂碑畧曰公名頌字<lb/>
<pb n="KR2g0052_WYG_012-22b"/>
子容當王安石執政欲擢憸黨李定公掌外制堅不肯<lb/>
摛辭卒就貶謫可謂文見用而不輕用焉既以是忤王<lb/>
而繼王操柄能致士霄漢者吕惠卿使來告曰公吾郷<lb/>
丈茍能從吾言便可同升公笑而不答平生合志者廬<lb/>
陵永叔嘗為寮曰公處事精審吾可不復省閲眉山子<lb/>
瞻嘗為寮曰見公文徳殿為三舍人之冠陪公邇英殿<lb/>
為五學士之首雖凌厲髙躅不敢言同而出處大節無<lb/>
甚相異可謂時不合而合於賢焉公之先君紳簉迹玉<lb/>
<pb n="KR2g0052_WYG_012-23a"/>
堂而公踵武然公尤操行潔特學問該博蓋頲之獻替<lb/>
踰於其父環軾之波瀾𢎞於其父洵蘇有宗風子光乃<lb/>
考公豈不為孝乎公拜相以元祐壬申夏其罷以明歲<lb/>
癸酉春踰年而紹聖紀元新法復用羣奸起衆正仆然<lb/>
則公進焉匡朝寧邦退焉先幾知止公豈不為忠乎凡<lb/>
是四者公皆有之可謂君子也昔者紫陽朱文公簿同<lb/>
安嘗飭公祠廢不復存余見公邑士族裔每問其遺跡<lb/>
莫能知為之嘆息今其邑貳令永新劉珣器謀欲重搆<lb/>
<pb n="KR2g0052_WYG_012-23b"/>
之珣器由賢良舉明練政務既脩文公舊所居髙士軒<lb/>
乃及兹良可嘉也予為之記而繫以楚詞使供祠香火<lb/>
者歌以祀公<lb/>
　　文靖梁叔子先生克家家世學派<lb/>
　按宋南渡後講學論道之盛必曰炎興乾淳余考吾<lb/>
　郡士風家法亦於是時最著蓋諸儒承圵宋流風餘<lb/>
　榘至靖康時寖㣲寖晦矣龜山楊文靖公載道南來<lb/>
　渡江後巋然仔肩道脉於時閩之分派者多属上㳺<lb/>
<pb n="KR2g0052_WYG_012-24a"/>
　至是漸徧海澨蓋風氣日趨於南人物亦猶是也紹<lb/>
　興之季文靖梁公首以淳品魁多士而同郡留忠宣<lb/>
　公亦同時聨第史稱梁才優識逺謀國盡忠留亦以<lb/>
　相業著二公先後秉軸攷其時所師友者陳公知柔<lb/>
　陳公光而知柔休齋氏尤為一時士類所宗户外屨<lb/>
　滿梁公其一也<hi>此見王梅溪贈陳氏知柔詩可考</hi>然其所薫炙師資<lb/>
　殆有所本爾攷泉之學派自陳氏好曽氏恬衍龜山<lb/>
　之學而游文肅公酢又通判於泉程學至是萌芽矣<lb/>
<pb n="KR2g0052_WYG_012-24b"/>
　迨政和間韋齋朱獻靖公首以河洛之學掌教石井<lb/>
　亦開倡之始也紹興間朱子涖同安遂彰明其學而<lb/>
　派繫始盛休齋斯時與朱子特厚而蔡公兹與朱子<lb/>
　有塲屋之知故其聲氣感通非偶然也其時蒞兹土<lb/>
　者亦多績學名家而王公龜齡於乾道五年涖泉尤<lb/>
　為特出故當時為政者倡明於上在野者講述於里<lb/>
　薫蒸洋溢至慶元寶慶泉之人文極著矣今録梁公<lb/>
　家世并及吾郡風教源流大畧云梁公子億克世其<lb/>
<pb n="KR2g0052_WYG_012-25a"/>
　家其從祖梁氏熈志崇寧間進士梁氏熈載大觀間<lb/>
　進士皆無本傳可考惟郡志載梁氏克俊字叔明晉<lb/>
　江人歴官知循州州人多其功祠之未詳其出身始<lb/>
　末又雍正九年新志稿載梁公弟克明與公同登紹<lb/>
　興二十三年郷薦第一云<lb/>
　　　文靖梁叔子先生克家<lb/>
梁克家字叔子泉州晉江人幼聪敏絶人紹興三十年<lb/>
廷試第一授平江僉判金主亮死衆皆言乗機進取克<lb/>
<pb n="KR2g0052_WYG_012-25b"/>
家獨移書陳俊卿謂敵雖遁吾兵力未振恐有後悔俊<lb/>
卿歸以白丞相陳康伯嘆其逺慮孝宗即位召為秘書<lb/>
省正字遷著作佐郎灾異數見克家奏宜下詔求言既<lb/>
得旨遂條六事語甚切直累遷中書舍人使金以中朝<lb/>
進士第一敬待之金人來賀慶會節克家奏金使入朝<lb/>
由南門百官由北門從者毋輒至殿門外以肅朝儀詔<lb/>
著為令郊祀雷震復條六事遷給事中凡三年遇事不<lb/>
當執奏無𨼆嘗言陛下欲用實才不喜空言固知無益<lb/>
<pb n="KR2g0052_WYG_012-26a"/>
然以空言為懲則諌争之路遂塞願有以開導之上欣<lb/>
納因命條具風俗之弊乃列四條曰欺罔苟且循黙奔<lb/>
競上奬諭乾道五年二月拜端明殿學士簽書樞密院<lb/>
事明年除參知政事又明年同知樞密院事在政府與<lb/>
虞允文可否相濟不苟為同皇太子初立請選置官屬<lb/>
増講讀員遂以王十朋陳良翰為詹事中外稱其得人<lb/>
初上命選諌官允文以李彦頴林光朔王質對不報克<lb/>
家與允文共争之允文主恢復朝臣多迎合克家密諌<lb/>
<pb n="KR2g0052_WYG_012-26b"/>
數不合力丐去上曰兵終不可用乎對曰兵事以財用<lb/>
為先今用度不足何以聚事上改容曰朕將思之詰朝<lb/>
面諭曰朕終夜思卿言至當無庸去八年拜右丞相兼<lb/>
樞密使一日上謂宰執曰近過徳壽宫太上頥飬愈勝<lb/>
天顔悦懌朕不勝喜克家奏堯未得舜以為己憂既得<lb/>
舜固宜甚樂允文奏堯獨髙五帝之壽以此上曰然屬<lb/>
允文罷相克家獨秉政雖近戚權倖不少假借而外濟<lb/>
以和張說入樞府怒公議不與謀中傷士大夫克家悉<lb/>
<pb n="KR2g0052_WYG_012-27a"/>
力調䕶善類賴之又奏前除樞密院編脩朱熹屢召不<lb/>
起宜乞褒録上從之俄議金使朝見授書儀時欲移文<lb/>
對境以正其禮克家議不合求去九年十月以觀文殿<lb/>
大學士知建寧府陛辭上以治效為問克家勸上無求<lb/>
竒功既而三省宻院卒移牒泗州敵不從遣泛使来舉<lb/>
朝震駭後二年湯邦彦坐使事貶天下益服其謀國之<lb/>
忠丁内艱歸有言其當軸除吏之戾者落觀文殿大學<lb/>
士服闋提舉臨安府洞霄宫乆之淳熈六年起知福州<lb/>
<pb n="KR2g0052_WYG_012-27b"/>
綽有治績得陳傅良通判福州喜甚委以俾贊郡事强<lb/>
禦者不得售其私九年復右丞相封儀國公逾月而疾<lb/>
十三年進封鄭國命與内祠兼侍讀賜第行在存問不<lb/>
絶明年疾愈入謝御製詩賜之有真儒良臣之褒十四<lb/>
年六月薨年六十手書遺奏上為之垂涕賜少師諡文<lb/>
靖初唱第時孝宗由建邸入侍愛其風度峻整及躋政<lb/>
府眷寵尤渥為文渾厚明白自成一家辭命尤温雅多<lb/>
行於世弟克明與克家同登紹興二十三年鄉薦第一<lb/>
<pb n="KR2g0052_WYG_012-28a"/>
子億以孝稱孫汲為運管見劉後村詩集<hi>舊郡志宋新郡志    史</hi>
　<hi>閩書宋史公淳熈八年起知福州今攷福州府志本  按</hi>
　　<hi>傳及職官志皆云淳熈六年以資政殿大學士知福州再按樓公鑰撰陳止齋神道碑云陳公通判</hi>
　　<hi>福州帥相梁公克家得公喜甚以政委之公亦悉心俾贊不事形跡卒以專擅論罷時淳熈七年也</hi>
　　<hi>按此則梁公知福州在七年以前三山志似不錯誤今照三山志改作六年</hi>
　　<hi>又按宋史本傳罷觀文殿大學士知建康府通鑑綱目載知建寧府宋史宰輔表亦載知建寧府再</hi>
　　<hi>按建寧府志公乾道間知建寧府朱子於淳熈元年撰建寧府社倉記亦言丞相清源公出鎮兹土</hi>
　　<hi>入境問俗子與諸君因得其所為條約者迎白於公云再攷國朝一統志建康名宦亦有公名並録</hi>
<pb n="KR2g0052_WYG_012-28b"/>
　　<hi>待攷</hi>
　　　通判梁伯安先生億<lb/>
梁億字伯安以父任補官累遷主管西外睦宗院通判<lb/>
福州襟度夷粹母秦國夫人剛嚴奉使無違博親師友<lb/>
講學不倦嘗著論語集觧上之進官一秩孫均通判信<lb/>
州<lb/>
　　備考<lb/>
陳止齋上閩帥梁丞相生日二十二韻詩曰炎正維中<lb/>
<pb n="KR2g0052_WYG_012-29a"/>
葉皇圖再造年天潢流少海星緯粲台躔臣主常難並<lb/>
乾坤豈偶然千齡開厯數一氣付陶甄黄屋傳神器彤<lb/>
庭領衆仙風雲從此會日月更誰先昔者求侵地何人<lb/>
賦甫田吳兒咸抵掌噲等欲差肩廟論惟多士戎功不<lb/>
在邊一麾分赤社萬事屬青編吾道誠難用諸儒亦自<lb/>
偏才名多濩落經行失拘攣洛蜀何嗟及熈豐竟禍延<lb/>
旁羅兼鴈木平步忽貂蟬甚矣知當宁凄其望濟川年<lb/>
來群老行公在萬民懸定作鹽梅夢行歌杕杜還滄溟<lb/>
<pb n="KR2g0052_WYG_012-29b"/>
宗衆濫衡嶽倚蒼元要使垂身後無為慰眼前管絃無<lb/>
算爵桃李未央天魯燕雖堪頌閩山不足鐫中原康濟<lb/>
事彛鼎願聨翩<lb/>
又祭梁丞相文曰麟鳯不摯帝王瑞之木徳為春萬物<lb/>
善時維皇龍潜公為舉首天授之相有司之手維皇至<lb/>
聖維天之仁維相休休嘉靖此民澤農欲晴山農欲雨<lb/>
公在相位髙秔下黍彼有言戰此有言守公在相位兵<lb/>
不挂口人亦有言誰怨誰徳公曰刑賞其在三尺人亦<lb/>
<pb n="KR2g0052_WYG_012-30a"/>
有言匪同斯異公何適莫靡立一意乾道經畧淳熈無<lb/>
為從容其間不競不隨上之咎言下之觖望弗及其身<lb/>
人自得喪公疾未劇公歸已决帝曰如何咨爾同列至<lb/>
於領祠至於賜第宿留經帷愈好勿替我觀自昔蕭曹<lb/>
周召經史云云如公特少方舜命禹宜師宜保薄海有<lb/>
恨公不壽考公不壽考薄海恨之矧如傅良辱愛辱知<lb/>
屬官窮楚遭歲之繆爰及祥琴文始克就太常有誄太<lb/>
史有傳廼如斯文聊以哭奠<lb/>
<pb n="KR2g0052_WYG_012-30b"/>
朱子挽梁文靖公詩曰擢第初龍首登庸再鳯池心期<lb/>
詎温飽身任必安危昔歳調飢政今年殄瘁詩恭惟衮<lb/>
斂意不盡鑒亡悲　疏寵無前比騰章又夙心極知求<lb/>
士切端為愛君深鹵簿寒笳逺塵埃斷稿侵空令郗公<lb/>
掾衰涕滿寒襟<lb/>
癸辛雜識云沈夏徳清人為版曹貳卿一日登對上問<lb/>
版曹財用幾何虧額幾何夏一一奏對訖於所佩夾袋<lb/>
中取小冊進呈無毫髪差上大喜次日問宰臣曰侍即<lb/>
<pb n="KR2g0052_WYG_012-31a"/>
有過政府例否梁克家奏云陛下用人何以例為遂特<lb/>
除簽書樞密院事<lb/>
　　永春黄維之先生偉家世學𣲖<lb/>
　按黄維之先生與朱子相友善朱子稱其西銘太極<lb/>
　諸說皆積數十年之功當官事蹟尤多可紀晚歲巋<lb/>
　然典型為鄉邦模楷朱子於淳熈十年冬重至温陵<lb/>
　公與休齋陳公年皆無恙朱子贈休齋詩云一官避<lb/>
　世今頭白萬卷収功乆汗青又云歸歟吾黨又千里<lb/>
<pb n="KR2g0052_WYG_012-31b"/>
　老矣心期但一邱珍重休齋書滿屋可無三宿為君<lb/>
　留答黄叔張詩曰衆流争靡靡一柱獨亭亭只恐追<lb/>
　鋒急那容晝掩扃一時舊友會合重逢歲晏所相期<lb/>
　許者古道照千載矣<lb/>
　　　提學黄維之先生偉<lb/>
黄偉字維之後即為名更號叔張弱冠從兄巽之入太<lb/>
學屢試占首與黄槐同時人稱二黄紹興二十七年第<lb/>
進士除太學録遷國子監簿轉對進所撰太祖政要論<lb/>
<pb n="KR2g0052_WYG_012-32a"/>
愛名器厲亷恥因及銓試冒名代筆其後任子覆試議<lb/>
自偉發之時孝宗銳意恢復方講武事獻議者乞立武<lb/>
賢良科下館學集議維之謂賢良求文武全材不宜復<lb/>
立科事遂寢除大理寺丞時少卿欲奏獄空維之以所<lb/>
𨽻有獄未竟不敢書名寺削去維之名銜以聞維之白<lb/>
執政有官守者不得其職則去力求外補差知邵武軍<lb/>
陛辭賜對論選用大臣當如王素對仁宗宦官宫妾不<lb/>
識名者可充其選又論乾道新書不當刪減内侍不得<lb/>
<pb n="KR2g0052_WYG_012-32b"/>
干預朝政等事孝宗面加褒諭翌日出劄子付勅局復<lb/>
舊法後歴官江西提學維之為小官恥於求舉及更麾<lb/>
節所薦引多寒士其挾貴而來者未嘗舉一人敭歴中<lb/>
外直道而行居閑十年手不釋卷嘗與朱子論學後進<lb/>
以鄉先生事之維之亦喜接引傅内翰伯壽頋郎中咸<lb/>
出其門自號竹坡居士年七十九卒之日夕猶與諸子<lb/>
講論至夜分子以寧以簡以大猶子以翼<lb/>
　　　通判黄宗一先生以寧<lb/>
<pb n="KR2g0052_WYG_012-33a"/>
黄以寧字宗一分教惠陽指授有法擢太學録差淮西<lb/>
漕司幹官幕畫明辨漕使憚之會淮甸大歉部使者檄<lb/>
以寧循行賑貸區畫有方通判建寧守史彌堅彌逺介<lb/>
弟喜事尚威闗決有不可引誼力争守積不能平嗾臺<lb/>
臣劾罷之父老遮留數千歸家杜門食祠延接後進講<lb/>
論忘倦或有不善面加譙責郡守樂咨以政毫無私答<lb/>
端平親政忤權臣者皆召人惜其先卒弟以簡知永福<lb/>
縣以大知循州<lb/>
<pb n="KR2g0052_WYG_012-33b"/>
　　　黄宗台先生以翼<lb/>
黄以翼字宗台維之從子也嘗受業陳圵溪蔡白石之<lb/>
門莊毅有立析理精詣晚年記問益富所著有周易禮<lb/>
說<hi>道南源委郡志</hi>
　　備考<lb/>
朱子答黄叔張曰示及三書感感誠通誠立之論誠如<lb/>
尊諭不敢多遜竊意自有此書無人與之思索至此西<lb/>
銘太極諸說亦皆積數十年之功無一字出私意釋氏<lb/>
<pb n="KR2g0052_WYG_012-34a"/>
以胸襟流出為極則以今觀之天地之間自有一定不<lb/>
易之理要當見得不假毫髪意思安排不著毫髪意見<lb/>
夾雜自然先聖後聖如合符節方是究竟處也<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0052_WYG_012-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷十二<lb/>
</p>
<p>
</p>
  </div>
<div>
<head>閩中理學淵源考卷十三</head> <lb/>
    <p>
<pb n="KR2g0052_WYG_013-1a"/>
欽定四庫全書<lb/>
　閩中理學淵源考卷十三<lb/>
　　　　　　　　　　廣平府知府李清馥撰<lb/>
　　清漳黄氏家世學派<lb/>
　按叔燦先生寛緩死獄論者謂有陰徳知其後必大<lb/>
　者也今攷諸子世濟其美斌斌乎儒雅之林矣漳浦<lb/>
　文勤蔡公纂漳郡志獨列公為世學餘莫並焉可知<lb/>
　其淵源逺矣<lb/>
<pb n="KR2g0052_WYG_013-1b"/>
　　　少師黄叔燦先生彦臣<lb/>
黄彦臣字叔燦龍溪人弱冠登治平四年進士初授南<lb/>
寧簿宿州録㕘歴知長汀南安二縣倅泉廣二州守莆<lb/>
汀劒建四郡官至朝散大夫累贈少師彦臣倅郡時獄<lb/>
鞫强盗守欲亟寘之法彦臣疑其寃故緩之果獲真盗<lb/>
時鹽禁甚嚴私販者至百斤論死在汀日有販鹽被捕<lb/>
至者計斤當死彦臣置鹽郡庭不問乆之鹽化為滷斤<lb/>
隨減百得以不死論劒建舊俗苦丁錢有生子不舉者<lb/>
<pb n="KR2g0052_WYG_013-2a"/>
後丁錢奏免以口食艱仍不舉彦臣乃令保正月報數<lb/>
於官給錢贍之後為定式彦臣教子甚篤嘗慮宦飬壊<lb/>
性每之官不令侍行諸子皆奮為聞人長子願尉晉江<lb/>
時造一肩輿以奉彦臣彦臣惡其侈焚之貽書切責云<lb/>
候歸日當夏楚之願覽書皇汗若無所容其清嚴類此<lb/>
有文集二十卷雜文數卷行世子七人願以世賞入官<lb/>
碩預頖頴連登進士顗顯并累薦免省姪孫渙曽孫樵<lb/>
仲杰櫄皆踵世科各有傳<hi>清漳郡志</hi>
<pb n="KR2g0052_WYG_013-2b"/>
　　　朝散黄若冲先生碩<lb/>
黄碩字若冲彦臣第二子大觀三年以上舍生與弟預<lb/>
同登進士初調建昌教授外䑓交薦自江寧刑曹累官<lb/>
至朝散大夫年五十恬於仕進奉祠里居教授生徒筆<lb/>
周禮講義時遷學不利碩請復舊捐祠俸以倡之及卒<lb/>
郡守李彌遜祭以文曰隐居好學逺近慕之其陽亢宗<lb/>
之流乎不慕官榮優游卒歲其馬少游之儔乎時以為<lb/>
知言<lb/>
<pb n="KR2g0052_WYG_013-3a"/>
　　　提㸃黄秀實先生頴<lb/>
黄頴字秀實彦臣第五子年二十四以上舍免省赴廷<lb/>
試時彗星見頴指陳時政無少諱忌及廷唱言彗不為<lb/>
灾者皆寘前列頴附第四甲抑殿丙科調秀川崇徳簿<lb/>
改應天府户曹未幾改吉水教授官累遷至著作佐郎<lb/>
繼兄頴為樞密院編脩官兼符寶郎時兄願為卿預入<lb/>
臺三人同朝奉魯國太夫人崔氏侍養時論榮之俄遷<lb/>
中書舍人方拜命有忌其才者出為提㸃江州太平觀<lb/>
<pb n="KR2g0052_WYG_013-3b"/>
頴温恭亷介尤工書𨽻嘗書題名碑人争摹焉有周禮<lb/>
觧義春秋左氏事類行於世<lb/>
　　　録參黄道夫先生樵仲<lb/>
黄樵仲字道夫預之孫彦臣之曽孫也淳熈五年與弟<lb/>
杰同登進士弟櫄亦以是年補入太學樵仲初調永福<lb/>
尉再調漳州録參俱有善蹟俸外添支一無所受自書<lb/>
屏云俸薄儉亦足官卑清自尊謝事歸每晨興率子弟<lb/>
衣冠見家廟退而黙坐或至終日飲食衣服不求鮮美<lb/>
<pb n="KR2g0052_WYG_013-4a"/>
曰無過吾分居喪三年無笑容鄉里有為非者惟恐樵<lb/>
仲知之也鄧司諌守漳闢郡學行鄉飲皆請樵仲主之<lb/>
朱文公守漳禮請入學牒文稱其氣質渾厚操履端方<lb/>
杜門讀書不交權利若屈居教導必能使諸生感化興<lb/>
起及講小學書文公每稱善奉檄校文漕闈撤棘疾作<lb/>
卒之日神采自若文公遣倅經紀後事有禮記小學口<lb/>
義行世<lb/>
　　　宣敎郎黄實夫先生櫄<lb/>
<pb n="KR2g0052_WYG_013-4b"/>
黄櫄字實夫預之孫彦臣之曾孫也未冠賦南浦歌膾<lb/>
炙人口淳熙中補入太學未升上舍丁内艱歸服除參<lb/>
告隨中舍選以平等釋褐願對大廷尋遷舉録獻十論<lb/>
於相王淮丁未升進士内科臚唱之日朝士皆求識其<lb/>
面櫄家居及在太學受業常數百人由浙至廣名士多<lb/>
出其門初調南劒教官篤意教導日以龜山了翁勉勵<lb/>
諸生又闢貢院請諸臺閫以助其役嘉泰壬戌預考南<lb/>
宫尚書木公謂人曰經義非黄架閣不收詩三魁皆櫄<lb/>
<pb n="KR2g0052_WYG_013-5a"/>
所取衆賀得人金壇王遂卷已被黜櫄得之批云此必<lb/>
博洽竒特之士王與収謝曰遂終身何敢負先生時將<lb/>
有召試之命而櫄逝矣官止宣教郎有詩解行世有中<lb/>
庸語孟解文集十餘卷未刋士紳多藏之<lb/>
　　邵武上官氏家世學派<lb/>
　攷樵川和平里志序曰邵武縣之南鄉里有危氏上<lb/>
　官氏黄氏萃於一里而上官氏尤盛自景祐至嘉定<lb/>
　此三姓擢進士第者二十餘人歴官顯宦而傳子孫<lb/>
<pb n="KR2g0052_WYG_013-5b"/>
　為世家榜籍迭書衣冠襲起者不可以數計也然以<lb/>
　科目官職世家定榮瘁盛衰蓋近世俗人之論吾聞<lb/>
　古之君子所謂没而不朽者不在是也上官氏對䇿<lb/>
　熙寧不附新法晚入元祐黨籍其子留守汴都不屈<lb/>
　而死二公所立如此近於天下之善士矣豈特足以<lb/>
　重其里哉按斯序為後村劉氏克莊筆其闡發所以<lb/>
　世其家之義者警俗厚矣余採録其所述載之篇端<lb/>
　　　龍圖上官彦衡先生均<lb/>
<pb n="KR2g0052_WYG_013-6a"/>
上官均字彦衡邵武人凝之子為兒時莊重静黙不苟<lb/>
笑語少長好學務知體要不為章句造次必以禮士友<lb/>
敬憚之熙寧三年神宗初革聲律崇尚經術命以䇿試<lb/>
士均入對數千言援引古今無所顧忌知制誥吕大臨<lb/>
直史館蘓軾擬均第一以䇿中論新法忤王安石意遂<lb/>
置第二授承奉郎大理評事北京留守推官大臣薦均<lb/>
經學通明授國子監直講元豐間賜對垂拱殿以察理<lb/>
明是非審官辨邪正為對尋改監察御史裏行時蔡確<lb/>
<pb n="KR2g0052_WYG_013-6b"/>
引猜險吏窮治相州富人獄誣法官竇萃等受賕無敢<lb/>
明其寃均是時方以確薦為御史奏乞移司根治未報<lb/>
明日又奏言確持刑刻深所辟官皆險薄請以獄事詔<lb/>
廷臣等參治疏入坐謫知光澤縣還監都進奏院擢開<lb/>
封推官元祐初再除監察御史時言者請兼用詩賦試<lb/>
士宰臣遂欲盡黜經義均言經術以理為主詩賦以文<lb/>
為主先帝去數百年之弊不為不難陛下臨馭之初正<lb/>
宜奬經術以堅學者之志進行誼以勵士大夫之操今<lb/>
<pb n="KR2g0052_WYG_013-7a"/>
遽厭經術崇奬詩賦逐華而遺實徇末而忘本固非細<lb/>
累請令學者各占三經雜以論語孟子不必専用新義<lb/>
試䇿以二一問歴代一問時務章三上經術得不廢故<lb/>
事左右僕射入省閲訴牒多至數百又常程細務無不<lb/>
闗白均奏言位髙者宜逸不逸不足以謀天下之大務<lb/>
位卑者宜勞不勞不足以理天下之庶務宰相位尊任<lb/>
重天下之事無所不縂然所該者衆則力有不逮致詳<lb/>
於小則大有不及請以省中事務類分輕重尚書可以<lb/>
<pb n="KR2g0052_WYG_013-7b"/>
覽决者不必闗二丞二丞可以覧决者不必闗僕射又<lb/>
言治天下二道寛與猛而已熙寧以來諸路監司不能<lb/>
深明朝廷之意務為慘核刻深之法此傷猛之弊也陛<lb/>
下臨馭務從寛大比聞諸道監司又不能明陛下之美<lb/>
意一切以茍簡縱弛為事願明詔四方以寛不縱惡恩<lb/>
不傷惠之意詔下其疏布告諸路時蔡確弟軍器少監<lb/>
碩盗貸官錢以萬計獄具均請并正確罪以勵百官就<lb/>
遷殿中侍御史乆之力乞罷臺職除尚書禮部員外郎<lb/>
<pb n="KR2g0052_WYG_013-8a"/>
元祐五年再授殿中侍御史中書傅堯俞左丞許將同<lb/>
樞韓忠彦因論事同異俱求罷均言大臣誼同休戚廟<lb/>
堂之上當務協和使中外之人冺然不知有嫌疑之迹<lb/>
若悻悻講論不顧事體何以觀視百僚有詔令就職會<lb/>
中丞蘇轍黨吕大防排許將均言吕大防堅强自任每<lb/>
有差除同列不敢為異惟許將時有異同轍素善大防<lb/>
盡力排將期於必勝臣恐綱紀法令自此敗壞乞加蘇<lb/>
轍妄言之咎章四上不報遂居第待罪詔以均補外大<lb/>
<pb n="KR2g0052_WYG_013-8b"/>
臣指均為朋黨當黜宣仁太后曰上官均無罪遂出知<lb/>
廣徳軍紹聖初召拜左正言是時大防轍已罷政均疏<lb/>
大防六罪章再上大防遂斥宰相章惇欲專政柄陰去<lb/>
異己者出吏部尚書彭汝礪知成都府而召朱服為中<lb/>
書舍人均上疏力争忤惇意汝礪降職知江州均提㸃<lb/>
京東西路刑獄徙淮南東路刑獄遷梓州路轉運副使<lb/>
知越州徽宗即位拜起居郎入對陳治道四要建中靖<lb/>
國元年累遷給事中上疏忤旨未幾紹述說興均復不<lb/>
<pb n="KR2g0052_WYG_013-9a"/>
從忤執政意遂以龍圖閣待制出知永興軍徙知襄州<lb/>
尋入元祐黨籍奪職主管江寧府崇禧觀政和間復龍<lb/>
圖閣待制抗章告老遷朝請大夫以待制致仕卒年七<lb/>
十八贈通議大夫詔揚州給𦵏事累贈特進均天資剛<lb/>
方以忠義為己任四為御史一在言省三以言黜恬不<lb/>
為愠家庭循循孝友自奉清約闔門百口忻忻如也崇<lb/>
寧初以宫祠廢居淮南幾二十年處之夷然杜門無他<lb/>
嗜獨寓志於書寒暑未嘗釋手學博而知要非聖哲之<lb/>
<pb n="KR2g0052_WYG_013-9b"/>
書弗好也為文簡古精詣晚年詩益閑放有陶謝風格<lb/>
既卒家無餘貲待親朋之賻始克斂待朝廷之恩賜始<lb/>
克塟平生著述亦多所著有曲禮講義二卷奏議十卷<lb/>
廣陵文集五十卷子四悃憺愔悟<hi>閩書宏邵武府志    簡錄</hi>
　　　州守上官仲雍先生愔<lb/>
上官愔字仲雍均次子政和二年進士累官大學正髙<lb/>
宗即位改宣教郎召至行都差充提舉廵行事務所幹<lb/>
辨公事二帝北狩愔上書相府請勸車駕入京欵謁廟<lb/>
<pb n="KR2g0052_WYG_013-10a"/>
社慰安士民遴選統帥蒐簡士卒以圖興復又上相府<lb/>
書論朝廷之宜建炎中累除吏部員外郎以親老丐祠<lb/>
紹興五年除知南劒州九年召赴行在以親老力丐祠<lb/>
轉朝請賜五品服尋卒愔剛介有聲其守延平去鄉不<lb/>
逺親故莫或敢詣代還抵家俸用己罄矣為文清簡援<lb/>
筆立就尤工於詩典雅遒逸有尚書小傳論語孟子畧<lb/>
解及史統史㫖<lb/>
　　　中大夫上官閎中先生恢<lb/>
<pb n="KR2g0052_WYG_013-10b"/>
上官恢字閎中均再從子也勵志學問累知南劒州移<lb/>
徽州州當兵燹後瘡痍未起恢專以仁愛為治多所寛<lb/>
貸晚丐祠里居有過其里者指以相示曰此熙豐名儒<lb/>
也胡安國上書宰相言恢諳歴世務端重有守與楊龜<lb/>
山時同薦於朝積官中大夫封歴陽縣開國男食邑三<lb/>
百户子模柷曾孫渙酉渙然基從曽孫損<hi>閩書郡志</hi>
　　　脩撰上官仲達先生悟<lb/>
上官悟字仲達均季子以父蔭累官轉運使建炎三年<lb/>
<pb n="KR2g0052_WYG_013-11a"/>
留守東京劉豫叛降金金以豫節制京東兵馬遣人說<lb/>
悟使降悟斬其使豫賂左右說降悟復斬之金兵攻東<lb/>
京益急力不能支城陷死焉贈朝散大夫右文殿脩撰<lb/>
官其後五人<lb/>
　　　司農丞上官文之先生渙然<lb/>
上官渙然字文之早有文名尤留意性學首悟太極之<lb/>
㫖分解圖畫以授同志紹定六年以渙酉禋霈補將仕<lb/>
郎就授迪功郎調鄞縣尉不畏强禦務直民枉為權門<lb/>
<pb n="KR2g0052_WYG_013-11b"/>
所擠後為無為軍録㕘淳熈元年擢進士就辟准備差<lb/>
遣元兵圍安豐制閫委渙然廵視江南犒師上流圍解<lb/>
進階尋辟河東幕督運吳門僅閲月運米六十萬石右<lb/>
丞相趙葵制使吳淵皆一見偉之累遷戎簿陛對首言<lb/>
正君心明君道培善類以壯君子之脉容直言以申公<lb/>
道之氣次言邊事深以玩敵為戒條陳守邊三䇿以獻<lb/>
改胄監簿尋轉朝奉大夫未幾與祠歲餘差知邵武軍<lb/>
以鄉井乞廻避除司農丞遷右司郎旋主管建康府崇<lb/>
<pb n="KR2g0052_WYG_013-12a"/>
禧觀卒渙然孝友剛方入仕三十餘年家無餘財<lb/>
　　　提㸃上官仲立先生基<lb/>
上官基字仲立恢曽孫乾道間以父蔭監建康倉調興<lb/>
國丞會歲歉當賑令欲候報基曰民難乆待有譴身當<lb/>
之即計口賑給逺近皆得就糴調衡州推官丞相趙汝<lb/>
愚謫零陵道經衡陽卒時韓侂胄用事沿途迓送者皆<lb/>
獲譴臺司畧不敢為汝愚營辦基毅然獨經紀其喪悉<lb/>
如禮制郡守錢鍪上其治行除四川茶馬又欲辟基為<lb/>
<pb n="KR2g0052_WYG_013-12b"/>
屬不就遷提㸃鑄錢檢討官卒於官葬時汝愚子崇度<lb/>
適來守邵武遂臨穴哭奠子銓好學能文郎中趙崇憲<lb/>
以忠定登槐恩奏授登仕郎<hi>通志郡志</hi>
　　　推官上官安國先生謐<lb/>
上官謐字安國為學務求義理不事章句既而從朱子<lb/>
遊益加涵養以祖蔭授會昌尉調永州推官簡易不深<lb/>
刻永人懐之遷四會令<hi>通志志邵武府</hi>
　　邵武黄氏家世學派<lb/>
<pb n="KR2g0052_WYG_013-13a"/>
　按簡肅黄公徳望忠規一時朝野企重朱子徃長沙<lb/>
　時造門晉謁至納拜願為弟子之列攷其家世積學<lb/>
　相承而母太君游氏為文肅定夫先生從妹文肅乃<lb/>
　程門髙弟為學者所宗太夫人毎語公等曰視乃舅<lb/>
　而師法之足以為良士矣故公未冠時文肅特愛其<lb/>
　厚重手書為夫人賀是公之淵源所漸固有本末可<lb/>
　攷者也再按文肅游先生卒於宣和五年朱子於文<lb/>
　肅墓志簡肅是年已二十有八又考朱子語類李閎<lb/>
<pb n="KR2g0052_WYG_013-13b"/>
　祖録云游定夫有論語要旨黄簡肅親見其手筆觀<lb/>
　此則簡肅於文肅親承緒論非一日矣餘已詳游氏<lb/>
　學𣲖矣兹著簡肅家世焉<lb/>
　　　簡肅黄通老先生中<lb/>
黄中字通老邵武人幼頴悟端重少長受書不過一再<lb/>
讀退輒黙然危坐竟日問之則皆已成誦矣未冠從舅<lb/>
御史先生游定夫愛其厚重手書為夫人賀踰冠入太<lb/>
學汴城失守張邦昌受偽命公即日出居於外既邦昌<lb/>
<pb n="KR2g0052_WYG_013-14a"/>
果遣學官致偽詔藥物勞問諸生公以前出故獨無所<lb/>
汙建炎再造補脩職郎御營使司幹辦公事紹興五年<lb/>
舉進士對䇿極論孝弟之意冀以感動上心髙宗異其<lb/>
言擢第二授保寧軍節度推官改宣議郎主管南外郭<lb/>
宗院代還秦檜用事察其不附已遣通判建州罹外艱<lb/>
服除復差通判紹興時公登第二十餘年矣轉徙外服<lb/>
泊如也檜死髙宗記公姓名召為秘書省校書郎兼寶<lb/>
録院簡討官累遷司封員外郎兼權國子司業歲滿為<lb/>
<pb n="KR2g0052_WYG_013-14b"/>
真紹興二十八年充賀金國生辰使與賀正使秘書少<lb/>
監沈介相先後明年還獨言金作治汴宫役夫萬計此<lb/>
必欲徙居見廹不可不早為計時約和既乆中外解弛<lb/>
髙宗聞公言瞿然而宰相皆不悦顧詰公曰沈監之歸<lb/>
屬耳不聞此言中安得獨為此踰月公復往扣之且曰<lb/>
即不信鄙言請治罪又皆憮然莫應而右相湯思退怒<lb/>
甚至以語侵公公不為動已乃除沈吏部侍郎而徙公<lb/>
秘書少監以抑之公猶以邊備為言不聼則請補外髙<lb/>
<pb n="KR2g0052_WYG_013-15a"/>
宗不許除起居即踰月兼權中書舍人尋差同知三十<lb/>
年貢舉權工部侍郎金人來賀天申節充接伴使故事<lb/>
賜宴使者謝於庭中至是辭以方暑請拜宇下公持不<lb/>
可乃如故事遂為送伴使還金使復以天申來賀方引<lb/>
見遽以欽宗訃聞且多出不遜語諸公怪駭不知所為<lb/>
至謂上不可以凶服見使者欲俟其去乃發喪公聞馳<lb/>
白宰相此國家大事臣子至痛之節一有失禮謂天下<lb/>
後世何且使人或問故將何以對於是始議行禮公又<lb/>
<pb n="KR2g0052_WYG_013-15b"/>
率諸同列請對論决䇿用兵事莫有同者乃獨陳備禦<lb/>
方畧蓋公自使還三年每進對未嘗不以金事為言至<lb/>
是髙宗始入其說然不數月而金已擁衆渡淮矣遷擢<lb/>
禮部侍郎敵騎至江壖朝臣震怖争遣家逃匿公與左<lb/>
相陳康伯獨自如比敵退衆慚服俄兼給事中明年天<lb/>
申上壽議者以欽宗服除將復用樂事下禮曹公奏春<lb/>
秋君弑賊不討則雖葬不書以明臣子之罪況今欽宗<lb/>
實未葬也而遽作樂不亦失禮違經之甚乎事亦寢内<lb/>
<pb n="KR2g0052_WYG_013-16a"/>
侍某等遷官不應法諌官劉度坐論近習龍大淵忤㫖<lb/>
罷去皆不書讀繳奏以聞左右已深忌之尹穡希意詆<lb/>
為浚黨竟以去國乾道改元公年適七十即引年告老<lb/>
除集英殿脩撰致仕進敷文閣待制乆之孝宗因御講<lb/>
筵顧侍臣曰黄某老儒今居何許年幾何矣筋力强否<lb/>
於是召公赴闕公辭謝不獲明年乃起公以老成宿望<lb/>
直道正言去國七年至是復來觀者如堵入對内閣問<lb/>
勞甚寵復以為兵部尚書兼侍讀毎當入直孝宗常遣<lb/>
<pb n="KR2g0052_WYG_013-16b"/>
人候視至則又召入坐語從容如是數月月必一再見<lb/>
公知無不言其大者則迎請欽廟梓宫罷天申錫宴中<lb/>
書舍人范成大被詔使金以山陵為請公奏陛下聖孝<lb/>
及此天下幸甚然置欽廟梓宫不問則有所未盡於人<lb/>
心孝宗善其言而不及用金果肆嫚言人乃服公論之<lb/>
正而識之卓也乆之又以言不盡用乞歸除顯謨閣學<lb/>
士提舉州太平興國宫遂以龍圖閣學士致仕淳熙元年<lb/>
孝宗手書遣使詣公訪以天下利害朝政闕失進職端<lb/>
<pb n="KR2g0052_WYG_013-17a"/>
明殿學士且以銀絹將之公受詔感激拜疏以謝畧曰<lb/>
朝廷之闕失多矣其尤大者君子在野小人在位政出<lb/>
多門言路壅塞亷恥道喪貨賂公行也天下之利害多<lb/>
矣其尤害民者官吏貪墨賦斂煩重財用竭匱盗賊多<lb/>
有獄訟不理政以賄成也臣願進君子退小人精選諸<lb/>
道部使者以察州縣則朝政有經民不告病矣公復歸<lb/>
又七年雖身安田里然其心未嘗一日忘朝廷迨屬疾<lb/>
手草遺表又以山陵境土欽廟梓宫為言七年卒年八<lb/>
<pb n="KR2g0052_WYG_013-17b"/>
十有五累封江夏郡開國侯食邑千五百户贈少師諡<lb/>
簡肅公莊重恭信坐立語黙有常節仕州縣奉法循理<lb/>
崇尚風教立朝據經守正上雅敬重屢有大用意而卒<lb/>
不少貶以求合孝宗即位首以正心誠意致知格物為<lb/>
說未嘗少及功利再召赴闕復以前説精言之在王府<lb/>
時龍大淵為内知已親幸他教授或與過從觴咏公獨<lb/>
未嘗與之坐朝夕見則揖而退其後它教授多䝉其力<lb/>
公獨不徙官尤喜薦士王詹事十朋張舍人震皆公所<lb/>
<pb n="KR2g0052_WYG_013-18a"/>
引張忠獻浚劉太尉錡之復用公力為多然未嘗以告<lb/>
人諸公或不之知也朱晦菴裁書請見曰今日之來將<lb/>
拜堂下惟公坐而受之俾進於門人弟子之列則某志<lb/>
也迨没後為志其墓有奏議十卷子瀚司農卿孫棨<lb/>
　　　員外郎黄肅甫先生棨<lb/>
黄棨字肅甫中之孫父瀚官至司農卿棨第嘉泰二年<lb/>
進士家世清約知萬安縣判靖州即州學傍建書院取<lb/>
書作新民之義扁曰作新暇則講學授徒其中明敎化<lb/>
<pb n="KR2g0052_WYG_013-18b"/>
作學則訓誘開喻夷獠感悟除工部員外郎子熙守髙<lb/>
州亦有聲<hi>邵武郡志</hi>
　　汀州羅氏家世學派<lb/>
　按汀州宋代著姓者有羅氏伍氏雷氏邱氏賴氏世<lb/>
　有賢才閩書所謂羅伍邱雷亦世其户者也今攷選<lb/>
　舉志羅氏彧太平興國三年進士羅氏祝元祐中明<lb/>
　經羅氏烈建炎二年進士而羅氏祝閉戸窮經儒術<lb/>
　尤著今本閩書録出參之志乗但未知是一家之學<lb/>
<pb n="KR2g0052_WYG_013-19a"/>
　否姑附列之俟再詳訂<lb/>
　　　推官羅叔和先生祝<lb/>
羅祝字叔和長汀人元祐間行十科祝以明經中第調<lb/>
漳州法曹嘗手釋六經及注唐書尤精律數終明州觀<lb/>
察推官<lb/>
　　　縣令羅子剛先生烈<lb/>
羅烈字子剛長汀人建炎二年進士調同安尉時寇楊<lb/>
勍自南劍趨泉烈勒兵捍捕邑恃無恐再調興寧令會<lb/>
<pb n="KR2g0052_WYG_013-19b"/>
羣盗出没烈率千餘人搗其巢皆潰走得所掠子女三<lb/>
百餘人遣歸家終宣教郎知廬陵縣著有約文新說十<lb/>
卷古文類証數萬言註杜詩事類千餘條行世<lb/>
　　汀州雷氏家世學派<lb/>
　按寧化雷氏宋元豐以後族派科第踵出彦一先生<lb/>
　尤以易學知名至靖康間雷諱觀者為太學生金兵<lb/>
　渡河公上書憤激言張邦昌輔相無狀即罷去已晚<lb/>
　時朝廷雖不聼尚嘉其議論忠讜以公與陳公東尹<lb/>
<pb n="KR2g0052_WYG_013-20a"/>
　公焞鄧公肅皆特賜出身後金人偽立張邦昌其言<lb/>
　悉驗今攷其表著載焉<lb/>
　　　教授雷彦一先生協<lb/>
雷協字彦一充貢上庠以易學知名雖僻書襍傳涉獵<lb/>
通遍登政和二年進士調上饒縣尉遷上由縣丞古田<lb/>
令終宣教郎興化軍教授<lb/>
　　　太學生雷先生觀<lb/>
雷觀靖康太學生時金兵已渡河上皇出幸帝亦將幸<lb/>
<pb n="KR2g0052_WYG_013-20b"/>
襄賴李綱以死留之而止金人既抵城下朝廷乃罷白<lb/>
時中而以李邦彦為太宰既又罷邦彦以張邦昌為太<lb/>
宰觀憤然曰此何等時不㧞擢豪傑而例遷貴臣耶乃<lb/>
上書略曰方今大敵内侵國祚瀕危支壊扶傾全在宰<lb/>
相前日以白時中尫庸悖謬從公屏斥朝野快心不謂<lb/>
今日宣麻乃用邦昌士民失望咸謂邦昌前朝輔相之<lb/>
最無狀者即令罷去已為晚矣今又相之將焉用哉陳<lb/>
龜有言三辰不軌擢士為相四裔不共拔卒為將今金<lb/>
<pb n="KR2g0052_WYG_013-21a"/>
戈指闕鐵騎飲汴豈但不共而已至於熒惑入斗兩日<lb/>
相摩赤光溢散昏翳四塞其不軌又甚曽不聞宣猶攷<lb/>
相弭變迎祥而徒進尸位冐寵之倫以塞賢路譬庸醫<lb/>
療疾而疾已危篤猶躭視貨賄不忍辭去坐待病者之<lb/>
淪没而後己豈不殆哉其激切如此上雖不聼然新政<lb/>
懲蔽塞凡行義有聞議論忠讜者悉加賜以示好惡於<lb/>
是觀與陳東尹焞鄧肅皆特賜出身而天下稍知所尚<lb/>
次年二帝䝉塵金人遂偽立張邦昌而觀言竟驗<lb/>
<pb n="KR2g0052_WYG_013-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷十三<lb/>
</p>
<p>
</p>
  </div>
<div>
<head>閩中理學淵源考卷十四</head> <lb/>
    <p>
<pb n="KR2g0052_WYG_014-1a"/>
欽定四庫全書<lb/>
　閩中理學淵源考卷十四<lb/>
　　　　　　　　　　廣平府知府李清馥撰<lb/>
　　蔡貞白先生蒙叟學派<lb/>
　蔡公以宿儒倡教於國初傳稱其學博古通今里中<lb/>
　達官顯仕皆北面焉蓋亦一時人師也<lb/>
　　　助教蔡貞白先生䝉叟<lb/>
蔡䝉叟閩縣人博古通今𨼆居教授弟子從逺方至者<lb/>
<pb n="KR2g0052_WYG_014-1b"/>
常滿諌議陳從易洎里中顯達者十餘人皆北面焉郡<lb/>
守李欣薦授本州助教年八十餘卒號貞白子著繩子<lb/>
三卷凡五十七篇<lb/>
　　　博士吳儀之先生千仞<lb/>
吴千仞字儀之侯官人師事蔡蒙叟為髙弟文雅風流<lb/>
鄉邦仰之累官太常博士知䖍州卒<lb/>
　　丘憲古先生程學派<lb/>
　經義攷云少海鄭氏自言其學出於富沙丘先生按<lb/>
<pb n="KR2g0052_WYG_014-2a"/>
　丘氏之學莫可攷惟馬公廷鸞稱少海所著易卦疑<lb/>
　難圖讀之時有會心必宿儒所著觀此亦可溯其師<lb/>
　說之源流也鄭氏傳之潘冠英潘籍貫未詳待攷<lb/>
　　　進士丘憲古先生程<lb/>
丘程字憲古政和二年進士建陽人按朱氏經義攷馮<lb/>
椅曰憲古之學傳鄭東卿東卿之學傳潘冠英潘說在<lb/>
十三卦處内象極當而少海所撰無之蓋聞之鄉人于<lb/>
公梁國輔于親授之於潘也沙隨程迥可乆曰丘先生<lb/>
<pb n="KR2g0052_WYG_014-2b"/>
嘗有詩曰易理分明在畫中誰知易道盡難窮不知畫<lb/>
意空箋註何異丹青欲畫風其學傳之東卿云<hi>朱竹坨經義攷</hi>
<hi>志建寧府  選舉目</hi>
　　　主簿鄭少海先生東卿<lb/>
鄭東卿字少海侯官人紹興二十七年特奏名為永嘉<lb/>
簿所著有易卦疑難圖按朱氏經義考陳振孫曰其書<lb/>
以六十四卦為圖外及六位皇極先天卦氣等圖各附<lb/>
一論說未有繫辭解自言其學出於富沙丘先生以為<lb/>
<pb n="KR2g0052_WYG_014-3a"/>
易理皆在畫中於是日畫一卦週而復始乆而後有所<lb/>
入又馬廷鸞曰此書本五行卦氣之說而象數義理出<lb/>
焉無朱子發之之瑣碎戴師愈之矯偽讀之時有會心<lb/>
者又董真卿曰東卿自稱合沙漁父大易約解九卷易<lb/>
說二卷宋志及馮氏作周易疑難圖三十卷紹興丁巳<lb/>
自為序<hi>朱氏經義考郡志選舉目</hi>
　　邵宋舉先生整學派<lb/>
　按邵彦明先生清傳闗西之學子宋舉先生整從合<lb/>
<pb n="KR2g0052_WYG_014-3b"/>
　沙鄭少海學又整偕從子秀山景之從籍溪胡先生<lb/>
　學箕裘厥有由來矣再按閩書邵整字宋舉古田人<lb/>
　自稱䝉谷遺老攷道南原委及閩中諸志乗俱同獨<lb/>
　邵氏宏簡録作劉整入在元儒詳攷其傳劉整字宋<lb/>
　舉古田人亦稱䝉谷遺老其餘俱符疑是錯誤且整<lb/>
　之父在北宋時從闗西遊則整南宋以後人物也或<lb/>
　别有劉姓亦未可知但不應籍貫俱同獨姓氏異耳<lb/>
　再按合沙為三山舊名云<lb/>
<pb n="KR2g0052_WYG_014-4a"/>
　　　邵宋舉先生整<lb/>
邵整字宋舉古田人自號䝉谷遺老與族人景之以家<lb/>
學自相友教授生徒百餘人少從合沙鄭少海學易傳<lb/>
六十四卦圖說及春秋元經其纂集圖序甫訖而卒道<lb/>
南統緒謂整及景之亦胡籍溪學派<hi>閩書緒道南統</hi>
　　　州守蘇顒之先生大璋<lb/>
蘇大璋字顒之古田人父鴻以陰徳聞大璋少頴悟年<lb/>
十餘通周易大義事母孝慶元進士嘉泰中邑大水墊<lb/>
<pb n="KR2g0052_WYG_014-4b"/>
溺饑饉大璋方舉進士上章乞常平使者躬為賑濟民<lb/>
頼存活司教道州闡揚正學召試館職除秘書正字累<lb/>
遷著作郎轉對力言禁錮偽學之非忤大臣意累乞外<lb/>
知吉州子士穆知福安縣<hi>閩書志新三山</hi>
　　陳世德先生光學派<lb/>
　按永春桃源志乗載朱子曽至其處至今尚有留墨<lb/>
　意其時蔡氏兹鍳識朱子有塲屋之知陳氏光蘓氏<lb/>
　升又與朱子同登進士第而陳氏知柔又友誼最篤<lb/>
<pb n="KR2g0052_WYG_014-5a"/>
　者必經過訪無疑也公與休齋文靖義兼師友皆為<lb/>
　一時典型之望稽文獻者於此邦尤惓惓焉<lb/>
　　　僉判陳世徳先生光<lb/>
陳光字世徳家永春民蘓里之碧溪妙齡力學潜𨼆幽<lb/>
僻閉户讀書手不釋卷歲首則裹糧從師歲暮方歸侍<lb/>
赴鄉試榜黜無愠色即就市鬻紙歸同行詢之云欲備<lb/>
抄冩同行不覺嗤笑光答曰後三歲復大比後果登紹<lb/>
興戊辰進士第與朱子同年嘗進經筵講解丞相梁克<lb/>
<pb n="KR2g0052_WYG_014-5b"/>
家舊從受業休齋陳知柔與之為友手抄六經解一字<lb/>
差誤即毁其板復手抄之其誠敬學問如此尤工為古<lb/>
文所居之山人以文章名之官封州僉判權知新州<lb/>
　　承務郎髙東溪先生登學派<lb/>
　漳江之學至北溪得紫陽之傳而逓衍繁盛然在靖<lb/>
　康間時有東溪髙先生者以忠言志節著聲朱子涖<lb/>
　漳曽新其祠宇又為之記言先生學博行髙志節卓<lb/>
　然有頑亷懦立之操其有功於世教豈可與𨼆忍回<lb/>
<pb n="KR2g0052_WYG_014-6a"/>
　䕶以濟其私而自託於孔子之中行者同日語哉按<lb/>
　東溪之學亦一時倡起之師也<lb/>
　　　承務郎髙東溪先生登<lb/>
髙登字彦先漳浦人少孤力學刻志勵行宣和間為太<lb/>
學生金人犯京師與陳東等上書乞斬蔡京童貫王黼<lb/>
梁師成李邦彦朱勔等六賊以謝天下廷臣復建和議<lb/>
割三鎮奪种師道李綱兵柄公與東再抱書詣闕軍民<lb/>
不期而會者數萬帥臣王時雍縱兵欲盡殱之公與十<lb/>
<pb n="KR2g0052_WYG_014-6b"/>
人屹立不動欽宗即位擢吳敏張邦昌為相敏白李邦<lb/>
彦無辜乞復用公上言陛下以東宫踐祚人人跂足以<lb/>
觀新政柰何相吳敏張邦昌復再納邦彦大失天下之<lb/>
望人心自此離矣自是章凡五上皆不報因謀南歸初<lb/>
金人至六館諸生將遁去公與林邁等請隨駕金人退<lb/>
師敏遂諷學官羅織公等屏斥還鄉紹興二年廷對極<lb/>
意盡言無所顧忌有司惡其直授下州文學尋有旨附<lb/>
第五甲乃授廣東富川主簿憲臣董棻聞其名檄讞六<lb/>
<pb n="KR2g0052_WYG_014-7a"/>
郡獄復命兼賀州學事公請復學舍舊田又抵囚於法<lb/>
秩滿士民乞留不獲歸至廣新興大饑帥連南夫曰撫<lb/>
彫瘵者莫如髙主簿遂檄往發廪賑貸全活萬計因奏<lb/>
辟終其任紹興八年赴政事堂審察遂上疏萬言作蔽<lb/>
主蠧國害民各上下二篇上之髙宗稱善下中書秦檜<lb/>
惡其譏已格之授静江府古縣令至静江廣西帥沈晦<lb/>
問公何以治縣公條十餘事晦曰此古人之政今日詐<lb/>
疑不可行也對曰忠信可行蠻貊患誠不至耳豪民秦<lb/>
<pb n="KR2g0052_WYG_014-7b"/>
琥武斷鄉曲持吏短長公白置之法一郡稱快古縣秦<lb/>
檜父舊治檜實生此帥胡舜陟謂公祠之公曰檜為相<lb/>
無狀曷以祠為舜陟怒移荔浦丞康寧代公適公亦以<lb/>
母病乞去舜陟遂創檜祠而自為記且摭秦琥事誣以<lb/>
專殺罪逮捕詣獄適舜陟先以事下獄死矣事卒白勑<lb/>
還家至廣漕帥鄭鬲趙不棄辟公攝歸善令委考試潮<lb/>
州公摘經史要語命題䇿閩浙水災所由皆屬意時事<lb/>
時丞相趙鼎在潮謂曰天下主文多矣未有如公忠誠<lb/>
<pb n="KR2g0052_WYG_014-8a"/>
愛君者留語終日郡守季仲文馳達檜檜怒坐以舜陟<lb/>
所奏取旨編管容州省符下漳州公適歸舊𨼆與學者<lb/>
講論州遣使臣謝大作持示之公讀畢即上馬大作曰<lb/>
少入告家人無害也公曰君命敢稽耶大作愕然比夜<lb/>
廵檢領百卒挾兵刃至公曰若賜死亦當拜勑乃就法<lb/>
大作感公忠義為泣下奮劒叱廵檢曰汝欲何為省符<lb/>
在我手無他語也吾當以死捍之公至謫所授徒自給<lb/>
種植蔬竹為終焉之計聞朝廷政事少失輒顰蹙不樂<lb/>
<pb n="KR2g0052_WYG_014-8b"/>
大則慟哭隨之容本窮陬聞公至執經從者數百人為<lb/>
講大學中庸之㫖教方行而疾作臨卒所言皆天下大<lb/>
計公事母至孝嘗奉母舟行阻風方念乏晨羞忽有白<lb/>
魚躍入其學以慎獨為本所著有家論等篇及東溪集<lb/>
後二十年丞相梁克家以其事聞追復迪功郎胡銓為<lb/>
作忠辨後五十年朱子守漳為作祠堂記奏加褒贈<hi>閩書</hi>
<hi>名宏簡録  臣傳</hi>
　　　主簿林實夫先生宗臣<lb/>
<pb n="KR2g0052_WYG_014-9a"/>
林宗臣字實夫龍溪人乾道二年進士受業髙東溪登<lb/>
之門官至主簿一見陳安卿淳心異之謂曰子所習科<lb/>
舉耳聖賢大業則不在是因授以朱文公所編近思録<lb/>
安卿卒為儒宗實夫啟之也<lb/>
　　　户曹黄葉叔先生京<lb/>
黄京字葉叔龍溪人紹興二年進士初在郡學與髙登<lb/>
相友善至是又同舉進士登調桂嶺簿京調連州户曹<lb/>
並以清白稱秩滿歸里聞登以直言斥恬無仕進意時<lb/>
<pb n="KR2g0052_WYG_014-9b"/>
年未四十性樂施予所識闕乏者厚賙之鄉里稱為長<lb/>
者<lb/>
　　縣令李康成先生則學派<lb/>
　按清漳志稱先生等聚徒講學文章行誼各有可觀<lb/>
　列之儒林其徒如楊彦侯諸公皆其卓然者也今附<lb/>
　於後<lb/>
　　　縣令李康成先生則<lb/>
李則字康成龍溪人少孤力學試太學不得志浩然東<lb/>
<pb n="KR2g0052_WYG_014-10a"/>
歸教授生徒至百餘人如楊汝南李恂諸公皆師事之<lb/>
累薦鄉書前列紹興十二年以特科授桂嶺簿攝富川<lb/>
令調徳化令所至皆有惠政轉通直郎致仕公學兼得<lb/>
之蘇程二家其教人必以仁義為本自號益壯翁<lb/>
　　　縣令楊彦侯先生汝南<lb/>
楊汝南字彦侯龍溪人擢紹興十五年進士郡守李彌<lb/>
遜竒其材勉就宏詞科中書以其文崛竒不署至是登<lb/>
第初調贑州教授改廣州教授摭詩春秋中庸要語著<lb/>
<pb n="KR2g0052_WYG_014-10b"/>
經說三十篇以授學者乃進表於朝祭酒楊椿覧之曰<lb/>
真今之師範也即薦改秩知福州古田縣以亷平公勤<lb/>
自警尤以教化為先務脩學舍置學田俾諸生質疑問<lb/>
難亹亹不倦又造安福橋長六十丈以濟渉者與廬陵<lb/>
楊萬里以節義相勉與髙登尤相友善扁其所居堂曰<lb/>
不欺自號快然居士鄉居講學戸外屨常滿焉其文章<lb/>
語意清新有騷人典則云<lb/>
　　　縣令李顧言先生恂<lb/>
<pb n="KR2g0052_WYG_014-11a"/>
李恂字顧言龍溪人性敏好學舉進士任縣尉以捕盗<lb/>
賞改知晉江縣後知邵武軍以宮觀致仕初恂登第與<lb/>
史浩同甲及浩當軸累召不起時論髙之子必直必正<lb/>
皆廕補官必直任興化軍<lb/>
　　郡守葉嗣忠先生廷珪學派<lb/>
　按嗣忠先生為一時名彦在泉郡治績綽有政聲志<lb/>
　乗載公知泉州清静簡易時通淮門之河塞通淮門<lb/>
　者水門也郡城諸水故趨巽方環學宫而東之未有<lb/>
<pb n="KR2g0052_WYG_014-11b"/>
　汲潮汐引之入者紹興十六年守葉公闢通淮門引<lb/>
　入舟檝直抵學宫前語人曰十年後當有大魁至期<lb/>
　梁文靖克家應之後去官郡人祠於清源下洞其為<lb/>
　宰時不拜張邦昌偽詔大節尤卓然平昔與朱公喬<lb/>
　年相友善在温陵與傅公安道相往復其門徒如陳<lb/>
　正獻諸公皆為一時碩彦今列其學泒著於篇<lb/>
　　　郡守葉翠巖先生廷珪<lb/>
葉廷珪字嗣忠號翠巖甌寧人少嗜書貧無可讀其曽<lb/>
<pb n="KR2g0052_WYG_014-12a"/>
祖以差役至京傾槖市歸因得盡讀之政和五年累除<lb/>
武邑丞時興燕山之役廷珪三部軍餉一粒不食轉知<lb/>
徳興縣張邦昌偽詔至不肯拜中興後差知福清縣縣<lb/>
瀕海民困鬻鹽廷珪創増鹽錢稍獲其便又有煮鹽利<lb/>
害圖及書州縣往往遵用之召為太常寺丞輪對乞搜<lb/>
訪遺書補中秘府髙宗嘗問方今禮樂之事廷珪以兵<lb/>
革未息禮樂未遑為對秦檜聞之不說未幾出知泉漳<lb/>
二州廷珪性喜讀書肄業郡學升貢上庠登名桂籍入<lb/>
<pb n="KR2g0052_WYG_014-12b"/>
仕四十餘年未嘗一日去手毎聞士大夫家有異書無<lb/>
不借讀讀無不終卷嘗恨無貲不能盡冩作數十大冊<lb/>
擇其可用者手抄之名曰海録文多者為海録雜事細<lb/>
碎者為海録碎事其未知故事所出者為海録未見事<lb/>
其事物興造之原為海録事始其詩人佳句曽經前軰<lb/>
稱道者為海録警句圖其有事跡著見作詩之繇為海<lb/>
録本事詩獨碎事文字最多初謂之一四録言其自一<lb/>
至四字有可取者皆録之後改為碎事毎讀文字見可<lb/>
<pb n="KR2g0052_WYG_014-13a"/>
録者信手録之既知泉州公餘無事因取類之為門七<lb/>
十五為卷二十有二事多新竒未經前人引用者復好<lb/>
為詩與吏部員外郎朱喬年以詩相善喬年議論少許<lb/>
可獨喜稱廷珪詩在泉中與傅自得一見如平生會即<lb/>
談詩一日誦其所作郡齋羅漢詩示自得末句云幾多<lb/>
雁鶩行間吏衙退頻來禮釋迦自得謂廷珪予毎讀韋<lb/>
蘇州詩今朝郡齋閒欲問楞迦字未嘗不廢卷太息想<lb/>
像蘇州之風流藴藉而知其當時之政泉故劇郡公使<lb/>
<pb n="KR2g0052_WYG_014-13b"/>
吏軰優㳺如此此可觀公廷珪欣然以為會心之友按<lb/>
續文獻通考載廷珪篤學醇雅葉顒陳俊卿黄祖舜皆<lb/>
出其門云<hi>郡志通續文獻  考</hi>
　　　正簡葉子昻先生顒<lb/>
葉顒字子昻顗弟紹興二年進士由南海簿累遷司農<lb/>
丞以薦召對除將作監簿出知處州青田令獻羨錢百<lb/>
萬顒詰令何從得羨命以代本縣民戸輸納夏租歴陞<lb/>
右司諌孝宗即位擢吏部侍郎權尚書論典選一途衣<lb/>
<pb n="KR2g0052_WYG_014-14a"/>
冠之所從出而吏胥得權其柄是使入銓曹與吏為市<lb/>
出銓曹與民為市也乃編上七司條例一書孝宗悅著<lb/>
為令乾道初召對便殿問卿當官何先對曰清亷臣分<lb/>
公忠實要孝宗曰卿無忘此言除端明殿學士拜㕘知<lb/>
政事兼同知樞密院事武臣梁俊彦請税沙田蘆塲奏<lb/>
罷戸部侍郎請两淮行鐵錢力持不可尋進尚書左僕<lb/>
射兼樞宻使引薦汪應辰王十朋陳良瀚等十人可備<lb/>
執政禁從䑓諌之選又極論龍大淵曽覿竊弄威福二<lb/>
<pb n="KR2g0052_WYG_014-14b"/>
人俱斥去㑹冬至郊雷雨作孝宗手詔飭大臣顒引漢<lb/>
故事上印綬即日出闗抵家卒贈少師諡正簡<hi>福建通志</hi>
　　　莊定黄繼道先生祖舜<lb/>
黄祖舜字繼道福清人宣和六年進士累任至軍器監<lb/>
丞入對言縣令付銓曹專用資格曷若委郡守汰其尤<lb/>
無良者上然之權守尚書屯田員外郎徙吏部員外郎<lb/>
出通判泉州將行言抱道懐徳之士不應讀書干禄乞<lb/>
自科舉後有學行脩明孝友純篤者縣薦之州州延之<lb/>
<pb n="KR2g0052_WYG_014-15a"/>
庠序以表率多士其卓行尤異者州以名聞亦鄉舉里<lb/>
選之意下其奏禮部遂留為倉部郎中遷左司郎中權<lb/>
刑部侍郎兼詳定勅令司兼侍講進論語講義上命金<lb/>
安節校勘安節言其書詞義明粹乃令國子監板行故<lb/>
資政殿學士楊愿家乞遺表恩祖舜言愿陰濟秦檜中<lb/>
傷善類因寢其命秦熺卒贈太傅祖舜言熺預其父檜<lb/>
議今不宜贈帝傳之秩追奪之遷同知樞宻院事金主<lb/>
亮侵淮劉汜敗王權走上將誅權以厲其餘祖舜言權<lb/>
<pb n="KR2g0052_WYG_014-15b"/>
罪當誅汜不容貸劉錡有大功聞其病已殆權汜誅錡<lb/>
必愧忿以死是國家一敗兵而殺三將得無快於敵乎<lb/>
上嘉納薨於官諡莊定所著有易說國風小雅說禮記<lb/>
說歴代史義及遺文十五卷<hi>新郡志</hi>
　　<hi>按朱子語類卷一百一内載五峯說區以别矣用禮記勾萌字音林少頴亦曽說與黄祖舜來如此</hi>
　　<hi>是祖舜亦似從少頴講論者其受學未詳待攷</hi>
　<lb/>
　閩中理學淵源考卷十四<lb/>
</p>
<p>
</p>
  </div>
<div>
<head>閩中理學淵源考卷十五</head> <lb/>
    <p>
<pb n="KR2g0052_WYG_015-1a"/>
欽定四庫全書<lb/>
　閩中理學淵源考卷十五<lb/>
　　　　　　　　　　廣平府知府李清馥撰<lb/>
　　獻靖朱韋齋先生閩中家世學派<lb/>
　夫仰蒼鬱者必出於蟠根之大覽溟渤者貴溯乎星<lb/>
　宿之初盖其本源遠也況大賢毓英啟秀積厚流光<lb/>
　而為往聖繼絶學開太平以衍洙泗之傳者乎攷獻<lb/>
　靖公自筮仕入閩初任建之政和再任延之尤溪而<lb/>
<pb n="KR2g0052_WYG_015-1b"/>
　晦菴夫子生焉夫以蕞爾之土山川靈異鍾為人傑<lb/>
　龜山豫章延平不數百里同時同地講道嗣音而又<lb/>
　篤生紫陽以集其成豈非千數年間氣所鍾應貞元<lb/>
　會合之期哉先公詠武夷精舍詩曰宋家南狩西山<lb/>
　西光移婺女開賢聖信乎東遷南渡如同一轍也今<lb/>
　謹録其在閩支派著于編乾隆壬申三月上巳日<lb/>
　　　獻靖朱韋齋先生松<lb/>
朱先生諱松字喬年徽之婺源人曾祖振祖絢父森贈<lb/>
<pb n="KR2g0052_WYG_015-2a"/>
承事郎常曰吾家五世積徳業儒當有達者先生政和<lb/>
八年同上舍出身登第授迪功郎建州政和縣尉丁外<lb/>
艱服除更調南劍州尤溪縣尉監泉州石井鎮靖康之<lb/>
變先生在尤溪方與同僚燕集忽有以北狩之問來諗<lb/>
者先生聞之震駭投袂而起大慟幾絶自是奔走卑冗<lb/>
假禄養親無仕進意建炎再造王室漂搖紹興初御史<lb/>
胡世將撫諭東南先生因謁見説之曰聞之不取關中<lb/>
中原不可復不取荆淮東南不可保唐惟不失關中故<lb/>
<pb n="KR2g0052_WYG_015-2b"/>
更三亡不失舊物而吳孫氏東攻新城西攻襄漢乃所<lb/>
以保建業其後桓温劉裕雖能以江漢舟艫西入河渭<lb/>
然既得之而不能守則亦僅足以保東南而已然則天<lb/>
下之大勢可知已今進不能以六師之重通道荆襄赴<lb/>
興元結夏人控引五路東嚮爭中原退又不能移蹕建<lb/>
康北爭荆淮以為固守之計奈何局促一方徒費日月<lb/>
竟將何為世將奇其言歸即以聞于朝會前執政謝克<lb/>
家守泉亦露章薦先生學行不宜滯筦庫遂召試館職<lb/>
<pb n="KR2g0052_WYG_015-3a"/>
䇿問中興難易先生乞順人心任賢才正紀綱累數千<lb/>
言高宗嘉賞除秘書省正字趙忠簡鼎以元樞都督諸<lb/>
路軍馬約先生入幕先生以親疾辭尋丁母憂七年服<lb/>
闋上已進都金陵九月再召對先生因論自古中興之<lb/>
君惟漢之光武勤勞不怠身濟大業可以為法晉之元<lb/>
帝唐之肅宗志趣卑近功烈不終可以為戒反覆切至<lb/>
上對輔臣稱善除校書郎八年遷著作佐郎御史中丞<lb/>
常同薦先生復賜對除尚書度支員外郎兼史館校勘<lb/>
<pb n="KR2g0052_WYG_015-3b"/>
刋脩蔡卞所改哲宗實録先生用力為多歴司勲及吏<lb/>
部員外郎秦檜當國決意講和先生與史官胡珵凌景<lb/>
夏常明范如圭會奏極言其不可檜怒諷御史論先生<lb/>
懷異自賢十年出知饒州未赴遂自請為祠官屏居建<lb/>
溪之上日以討尋舊學為事祠滿再任命下十三年三<lb/>
月卒於建州城南之寓舍時年四十七初先生自為兒<lb/>
時出語已驚人少長游學校為舉子文即清新灑落無<lb/>
當時陳腐卑弱之氣及去塲屋始放意為詩文其詩不<lb/>
<pb n="KR2g0052_WYG_015-4a"/>
事彫飾天然秀發一時前輩以詩名者交口譽之其文<lb/>
汪洋渾浩不見涯涘然自謂於道為逺益取經史子傳<lb/>
考其興衰治亂欲應時合變見之事業者既又得浦城<lb/>
蕭顗子莊劍浦羅從彦仲素與之游則聞龜山楊文靖<lb/>
公所傳河洛之學獨得古先聖賢不傳之遺意於是益<lb/>
自刻勵痛刮浮華以趨本實日誦大學中庸之書以用<lb/>
力於致知誠意之地自謂卞急害道因取古人佩韋之<lb/>
意以名其齋以自警性至孝友重然諾不以死生窮達<lb/>
<pb n="KR2g0052_WYG_015-4b"/>
易其志誘進後學揚人之善凡邪佞嵬瑣簡賢附勢之<lb/>
流與已異趣則鄙而遠之屬疾革自為書以家事屬少<lb/>
傅劉子羽而訣於籍溪胡憲原仲白水劉勉之致中屏<lb/>
山劉子翬彦沖且顧謂元晦曰此三人者吾友也學有<lb/>
淵源汝往父事之及沒朱子年甫十四即禀學於三君<lb/>
子之門明年卜葬崇安縣西塔山後遷於武彞鄉上梅<lb/>
里之寂歴山所著有韋齋集十二卷外集十卷子熹<hi>行狀</hi>
<hi>聖神道碑統  門禮樂</hi>
<pb n="KR2g0052_WYG_015-5a"/>
　　　附遺文<lb/>
答莊徳燦書曰某頓首昨屈車馬寵顧區區未能欵扣<lb/>
所聞辱惠書禮盛志謙雖不敢當然近世大學之道蕪<lb/>
廢士無貴賤徇世相師干百一範莫知孰使陶之者不<lb/>
自量其愚不肖竊有憐之之意頃來尤溪甫兩月雖獲<lb/>
拜邑士而未詳也索居深惟小人之歸是憂乃有識明<lb/>
志高傑然自拔於俗如吾友者其為欣幸未易具道夫<lb/>
仕而忘學如農夫快一朝之飽而釋終身之耕殍於溝<lb/>
<pb n="KR2g0052_WYG_015-5b"/>
中可立而竢然則仕而忘學猶飽而釋耕亦不足道抑<lb/>
聞之先生長者禮記多魯諸儒之雜説獨中庸出於孔<lb/>
氏家學大學一篇乃入道之門其道以為欲明明徳於<lb/>
天下者在致知格物以正心誠意而已其説與今世士<lb/>
大夫之學大不相近盖此學之廢久矣自周衰楊墨雖<lb/>
得罪聖人然乃學仁義而失之者至申韓儀秦之説勝<lb/>
而士始決裂聖人之籓籬以徇流俗之所好至漢文景<lb/>
之盛未衰也以至於今盖嘗有以斯文為己任者起而<lb/>
<pb n="KR2g0052_WYG_015-6a"/>
倡之然世方嬰於俗學以自强屹乎其不可攻也松方<lb/>
急於禄養未能往究其所學是以獲聞吾友之言凜然<lb/>
敬歎若居夷而聞樂雖未詳其節奏之工然卓然於吳<lb/>
歈楚謠之中而不可亂也書曰知之非艱夫問塗而之<lb/>
瞽則知亦豈易哉以吾友之明茍以徳為車而志氣御<lb/>
之則朝發軔乎仁義之塗夕將入大學之門以躪中庸<lb/>
之庭也如松之駑憂且追後乘而莫及其何以相吾子<lb/>
勉之而已君舍此而問塗則今之學士大夫皆知津矣<lb/>
<pb n="KR2g0052_WYG_015-6b"/>
即辰陽復惟為道自愛是望<lb/>
送程復亨序曰廣平程某復亨為余外兄從余游於閩<lb/>
者二年余語以安逸憂患知之詳矣將歸省其母及其<lb/>
祖母其可以無言司徒文子問於子思曰親喪三年未<lb/>
葬則何服子思曰三年而未葬則服不除也故告之一<lb/>
曰葬吾舅而後加吉服夫子失魯司冦將之荆先之以<lb/>
子夏申之以冉有曰喪不欲其速貧古之君子以失位<lb/>
于諸侯曰喪喪不欲其速貧若是其急也故告之二曰<lb/>
<pb n="KR2g0052_WYG_015-7a"/>
葺爾居以寧爾親蓬生麻中不扶自直植之榛莽則與<lb/>
之靡然故告之三曰非爾父之類者勿親也江出岷山<lb/>
自荆之楚汪洋千里而至於海者大川三百小川三千<lb/>
以為之助也故告之四曰廣學問以資見聞傳曰宴安<lb/>
鴆毒不可懷也君子非獨惡懷安之敗名惡其敗性也<lb/>
故告之五曰勿懷安禮曰男子生則以桑弧蓬矢射天<lb/>
地四方示志也夫不資之軀豈其浮沈鄉里而名不稱<lb/>
故告之六曰無忘四方之志夫齊之善味者淄澠之合<lb/>
<pb n="KR2g0052_WYG_015-7b"/>
能辨之淄澠之合均是水也子歸矣他日執經而來問<lb/>
予能入于常流而不變其味乎尚能為君辨之<lb/>
　　　中散朱受之先生塾<lb/>
朱塾字受之文公長子用䕃補將仕郎紹熈辛亥年三<lb/>
十九卒贈中散大夫文公嘗題其詩卷曰大兒自幼開<lb/>
爽不類常兒予恐其墜于靡浮之習不敢教以詩文又<lb/>
請陳同父作墓誌其書曰此子自幼秀慧生一兩月見<lb/>
文書即喜笑咿鳴如誦讀狀小兒戲事見必學學必能<lb/>
<pb n="KR2g0052_WYG_015-8a"/>
然已能輒棄去後來得親師友意甚望之陳同父祭文<lb/>
略曰少有俊聲而能自克長讀父書而能黙會義理以<lb/>
厭飫其心藝業以游泳其外學者之高下淺深俯仰以<lb/>
接之而不暴其從違天下之賢不肖一見而識之而不<lb/>
輕於向背其才豈不直一官乃以韋布而早沒其志豈<lb/>
不慕古人乃以賢子弟而終晦耶<lb/>
　　　朝奉朱文之先生埜<lb/>
朱埜字文之文公仲子淳祐間以䕃補迪功郎監湖州<lb/>
<pb n="KR2g0052_WYG_015-8b"/>
徳清縣户部贍軍酒庫後文公十一年卒黄勉齋誄之<lb/>
曰在昔夫子性嚴氣剛規矩凖繩動止有常君承其顔<lb/>
惟恐或傷在昔夫子朝圖暮書遑恤其家孰有孰無君<lb/>
服其勞使若有餘内睦姻親外交朋友歳時享祀殽核<lb/>
清酒囊篋瑣碎俾無遺漏非君之賢孰左孰右幹之從<lb/>
游餘三十年四海兄弟兩世姻㜕於君事親知君之賢<lb/>
人之百行非孝孰先讀此可想見其為人矣贈朝奉大<lb/>
夫<lb/>
<pb n="KR2g0052_WYG_015-9a"/>
　　　侍郎朱叔敬先生在<lb/>
朱在字叔敬一字敬之文公季子受業家庭又從黄勉<lb/>
齋學公遇明堂大禮赦恩奏補承務郎嘉定初除籍田<lb/>
令亢旱應詔上封事歴將作司農簿遷丞十年以大理<lb/>
正知南康軍改知衡州湖州俱不赴奉祠既起知信州<lb/>
入對以進學問振紀綱求放心為言除提舉浙西常平<lb/>
茶鹽公事加右曹郎兼知嘉興府召為司農少卿充樞<lb/>
密副都承㫖出為兩浙轉運副使寳慶丙戌除工部侍<lb/>
<pb n="KR2g0052_WYG_015-9b"/>
郎進對奏人主學問之要理宗曰卿先卿中庸序言之<lb/>
甚詳因奏閔損以下九人並封一字公爵獨曾參封郕<lb/>
侯乞與並封楊雄王雱乞去其像國家有程頥程顥張<lb/>
載得孔孟以來不𫝊之緒若使之從祀廟庭斯文幸甚<lb/>
又言先臣四書印本所在不同理宗回顧宣諭曰卿先<lb/>
卿四書註解有補治道朕讀之不釋手恨不與之同時<lb/>
除吏部右侍郎紹定三年乞外除朝議大夫寶謨閣待<lb/>
制知平江府明年改煥章閣待制知袁州奉祠卒贈銀<lb/>
<pb n="KR2g0052_WYG_015-10a"/>
青光禄大夫<lb/>
　　　奉直朱子明先生鑑<lb/>
朱鑑字子明文公嫡長孫也䕃補迪功郎累遷奉直大<lb/>
夫湖廣總領寶慶間隨季父在遷居建安之紫霞州建<lb/>
文公祠于所居左子孫入建安自鑑始<lb/>
　　　侍郎朱深源先生浚<lb/>
朱浚字深源鑑之子少負奇節以進士累官兩浙轉運<lb/>
使兼吏部侍郎尚理宗公主元兵入建寧王積翁棄城<lb/>
<pb n="KR2g0052_WYG_015-10b"/>
遁浚與公主入福州誓與知府王綱中死守迨元阿剌<lb/>
罕侵福安剛中以城降浚與公主仰天大哭曰君帝室<lb/>
王姬吾大儒世胄義不可辱遂飲藥死贈朝散大夫孫<lb/>
林字文茂深源長子彬字均之深源次子皆進士<hi>紫陽書院</hi>
<hi>志書閩</hi>
　　　山長朱泳道先生沂<lb/>
朱沂字泳道文公曾孫累薦遺逸不起與謝枋得游枋<lb/>
得稱其論古今人物髙下國家興廢善類仕止久速之<lb/>
<pb n="KR2g0052_WYG_015-11a"/>
故脱盡華葉獨存根株文公之後世濟其美者泳道一<lb/>
人耳晚歳授考亭書院山長<lb/>
　　　知事朱先生彬<lb/>
朱彬文公四世孫讀書有文克紹家學士子從游者甚<lb/>
衆至正間為延平路知事<lb/>
　　　判官朱文魯先生泗<lb/>
朱泗字文魯建安人文公八世孫除夀州判官改徐州<lb/>
值歳饑白督運留京運以賑民民有被誣殺人者亷得<lb/>
<pb n="KR2g0052_WYG_015-11b"/>
真殺人者釋之言當道以黄幹蔡沉劉爚真徳秀配文<lb/>
公祠為請於朝得行<lb/>
　　　劉先生文伯<lb/>
劉文伯建陽人從韋齋先生遊搆一室榜曰清軒讀書<lb/>
徜徉與客論文其間悠然不知日之夕也劉屏山寄詩<lb/>
有中郎言語妙天下得非遊世厭營營其稱許如此<lb/>
　　　監廟謝綽中先生譽<hi>子東卿</hi>
謝譽字綽中政和人朱韋齋尉政和時以公事行鄉落<lb/>
<pb n="KR2g0052_WYG_015-12a"/>
間聞田舍中有誦書聲屬耳頗異亟下車入其舍則一<lb/>
少年書生方對案危坐吟誦自若韋齋前揖問讀何書<lb/>
起對曰儀禮也是時士方專治王氏學非三經字說老<lb/>
莊之書不讀而其業乃如此韋齋奇之與語酬應敏給<lb/>
使出其文詞氣亦不凡問其姓名大喜與歸日授以經<lb/>
史百家之言而勉其所未至未幾記誦益廣文字益工<lb/>
韋齋益歎重之中紹興二年進士調泰寧主簿歸領祠<lb/>
官年四十六卒韋齋深惜後文公朱子為撰文集序稱<lb/>
<pb n="KR2g0052_WYG_015-12b"/>
君性耿介與世俗多不合居家極孝友既得官盡以先<lb/>
疇奉其兄娶妻得田自隨一旦亦舉而歸之還自泰寧<lb/>
自以不能隨俗俯仰慨然願領祠就閒秩以便親養然<lb/>
君之所以自許與先君子所以期君者葢未嘗不以經<lb/>
綸之業為言也則其志豈自以為止於此而已哉君沒<lb/>
之年先君子亦棄諸孤後四十三年<hi>考係淳熈乙巳</hi>而君之子<lb/>
東卿乃以君之遺文一篇過某於武夷精舍某讀其書<lb/>
得其志既歎君之不幸又念先君子之門人賔客如君<lb/>
<pb n="KR2g0052_WYG_015-13a"/>
者蓋無幾人今亦無復存者相與太息流涕既而東卿<lb/>
請序其文遂書其本末如此<lb/>
　　　光禄鄭義齋先生乾道<hi>尤溪志作鄭安道</hi>
鄭乾道號義齋尤溪人熈寧六年進士官至金紫光禄<lb/>
大夫歴著治績而文名尤見重於韋齋因相與友善時<lb/>
共講學假館以處韋齋為南溪書院其賀韋齋舉男詩<lb/>
載南溪志<lb/>
　　　進士莊徳燦先生光<lb/>
<pb n="KR2g0052_WYG_015-13b"/>
莊光字徳燦尤溪人建炎二年進士筮仕州幕矢志節<lb/>
介直道不容遂致政歸與韋齋同講學韋齋稱其識明<lb/>
志高傑然自拔於流俗從父誼諶訢皆登進士<hi>尤溪志  閩書</hi>
　　　進士盧定之先生安邦<lb/>
盧安邦字定之尤溪人宣和辛丑進士少穎異書一再<lb/>
讀即成誦博學攻古文辭與尉朱喬年友善官曹郎為<lb/>
時所重<hi>尤溪志</hi>
　閩中理學淵源考卷十五<lb/>
</p>
<p>
</p>
  </div>
<div>
<head>閩中理學淵源考卷十六</head> <lb/>
    <p>
<pb n="KR2g0052_WYG_016-1a"/>
欽定四庫全書<lb/>
　閩中理學淵源考卷十六<lb/>
　　　　　　　　　　廣平府知府李清馥撰<lb/>
　　文公朱晦菴先生學派<lb/>
　按周程張朱五子從祀定於宋理宗淳祐元年自此<lb/>
　之後國無異論士無異習宋史言後世有以理學復<lb/>
　古帝王之治者考論匡直輔翼之功實自理宗始自<lb/>
　元迄明宗仰專師風同道一迨我<lb/>
<pb n="KR2g0052_WYG_016-1b"/>
朝推崇特厚至表章朱子典禮尤超越前代康熈五十<lb/>
　二年<lb/>
御纂朱子全書告竣刋布天下先公承脩編校上表文<lb/>
　有曰發凡起例無非稟<lb/>
聖心之裁成提要刋繁逐一經<lb/>
御筆之親定沍寒蒸暑未嘗輟誦於<lb/>
萬幾之餘夜漏晨壺不聞停披於寸晷之暫是用規模<lb/>
　畫一條理分明自小學大學以開端漸及四書六藝<lb/>
<pb n="KR2g0052_WYG_016-2a"/>
　合道徳性命而一貫極於聖統王功又曰<lb/>
頒諸宇内使儒林有入聖之階梯布在學宫凡來者得<lb/>
　窮經之指要嗚呼<lb/>
聖祖崇重紫陽之學至矣<lb/>
世宗憲皇帝及我<lb/>
皇上又頒發各省家絃户誦百餘年來儒術統一道教<lb/>
　脩明實<lb/>
列聖尊經崇儒之效培萬年有道之長端有在矣因敘<lb/>
<pb n="KR2g0052_WYG_016-2b"/>
　述學派而敬書之至朱子之學内聖外王之要全體<lb/>
　大用之詳前賢述之備矣謹録之評論中可攷焉<lb/>
　　　文公朱晦菴先生熹<lb/>
朱文公諱熹字元晦後更仲晦父韋齋公因仕入閩尉<lb/>
尤溪以建炎四年庚戌九月十五日午時生先生於溪<lb/>
南鄭氏館舍後寓崇安又徙建陽之考亭而家焉先生<lb/>
幼穎悟莊重甫能言韋齋公指天示之曰天也問曰天<lb/>
之上何物韋齋公異之八歳示以孝經一閲題其上曰<lb/>
<pb n="KR2g0052_WYG_016-3a"/>
不若是非人也嘗從羣兒戲沙上獨端坐以指畫沙作<lb/>
八卦十一歳受學於家庭時韋齋公為吏部郎以不附<lb/>
和議請祠在家十三年韋齋公病革以後事囑忠定劉<lb/>
公子羽謂先生曰籍溪胡原仲白水劉致中屏山劉彦<lb/>
沖三人吾友也學有淵源汝往父事之後忠定為築室<lb/>
於其里奉母祝夫人以居白水妻以女籍溪屛山撫教<lb/>
如子姪既冠屏山為祝辭命字曰元晦紹興十七年年<lb/>
十八貢於鄉十八年舉進士第二十一年銓授泉州府<lb/>
<pb n="KR2g0052_WYG_016-3b"/>
同安縣主簿二十三年夏始受學延平李先生之門秋<lb/>
七月赴同安任蒞事勤敏職兼學事整飭風教選邑之<lb/>
秀民充弟子員厲以誠敬開以義理逺近人士皆竦而<lb/>
尊師之舉柯翰徐應中王賔為學中表率二十六年秋<lb/>
七月秩滿冬奉檄留安溪按事<hi>集中有安溪書事詩</hi>二十七年遷<lb/>
同安候代不至許升之徐元聘等從學二十八年見李<lb/>
先生於延平論忠恕一貫之㫖以養親請祠差監潭州<lb/>
南嶽廟二十九年詔赴行在以執政陳俊卿薦會言路<lb/>
<pb n="KR2g0052_WYG_016-4a"/>
有託抑奔競以沮之者遂以疾辭是歳蔡季通師事先<lb/>
生<hi>劉應李撰蔡氏言行録云季通見先生於崇安遂師事焉</hi>三十二年六月孝宗即<lb/>
位詔求直言八月先生應詔上封事<hi>首言帝王之學不可不熟講夫記誦</hi>
<hi>辭藻非所以探淵源而出治道虛無寂滅非所以貫本末而立大中必先格物致知使義理所存纖悉畢照則</hi>
<hi>自然意誠心正而可以應天下之務矣次言今日之計所不時定者由講和之説疑之也請罷和議為修復之</hi>
<hi>計再次言四海利病係斯民之休戚斯民之休戚係守令之賢否監司者守令之綱朝廷者監司之本欲斯民</hi>
<hi>之得所本原之地亦在朝廷而已</hi>是冬與程允夫書<hi>畧曰近見延平李先生始畧窺門户</hi>
<hi>大概此事以涵養本源為先講論經㫖特以輔此而已向來泛濫出入無所適從名為學問而實何有如今不</hi>
<pb n="KR2g0052_WYG_016-4b"/>
<hi>須雜博却不濟事無收拾也若果如此有味則世間一種無要𦂳文字自無功夫看得矣</hi>隆興初元<lb/>
三月再召辭不許十月入對垂拱殿先是將趨召命問<lb/>
所宜言於延平遂首用其説所奏凡三劄所陳不出封<lb/>
事之意而加剴切焉<hi>首言大學之道平治之效次言君父之讐不共戴天三言古聖王制</hi>
<hi>馭之道其本不在强威而在徳業其任不在邊疆而在朝廷其具不在兵食而在紀綱</hi>時宰臣湯<lb/>
思退力主和議不悦其言除武學博士拜命遂歸十月<lb/>
延平先生卒乾道元年趣就職既至而洪适為相復主<lb/>
和議不合請監南嶽廟以歸六月讀魏元履戊午讜議<lb/>
<pb n="KR2g0052_WYG_016-5a"/>
為之流淚因序之時汪玉山知福州未幾升敷文閣待<lb/>
制舉先生自代二年林擇之用中從學答何叔京鎬書<lb/>
<hi>畧曰李先生教人大抵令於靜中體認大本未發時氣象分明即處事應物自然中節此乃龜山門下相傳指</hi>
<hi>訣然當時親炙之時貪聽講論又方竊好章句訓詁之習不得盡心於此</hi>三年八月訪張敬<lb/>
夫於長沙論中庸未發之㫖道經邵武謁端明黄通老<lb/>
請納再拜之禮而見之十二月除樞密院編修用執政<lb/>
陳俊卿劉珙薦四年崇安饑貸粟於府賑之上王龜齡<lb/>
書<hi>時王公自䕫郡移湖州書末言欲待公歸方敢前進時汪玉山陳正獻梁文靖龔參政及王公皆與先生</hi>
<pb n="KR2g0052_WYG_016-5b"/>
<hi>志同道合故先生書末寓濟時行道之志特惓惓焉</hi>五年三促就職會魏掞之以<lb/>
布衣召為國子録因論曾覿而去遂力辭先生常兩進<lb/>
絶和議抑佞幸之戒言既不行雖擢用不敢茍就出處<lb/>
之義凜然不可易是歳與蔡季通辨中和説又與張南<lb/>
軒林擇之并湖南諸公書皆論中和之㫖互相往復九<lb/>
月丁母祝孺人憂六年正月葬祝孺人七月遷吏部公<lb/>
墓冬胡銓薦復召以未終喪辭八年既免喪復召以禄<lb/>
不及養辭八月作中和舊說序<hi>畧曰余蚤從延平先生學求喜怒哀樂未發之</hi>
<pb n="KR2g0052_WYG_016-6a"/>
<hi>㫖未達而先生沒聞張欽夫得衡山胡氏學則往從而問焉欽夫告子以所聞退而沈思一日喟然嘆曰人自</hi>
<hi>嬰兒以至老死雖語黙動靜之不同然其大體莫非已發特其未發者為未嘗發耳自此不復有疑乾道己丑</hi>
<hi>之春為友人蔡季通言之問辨之餘子忽自疑復取程氏書虛心平氣而徐讀之未及數行凍解氷釋然後知</hi>
<hi>情性之本然聖賢之微㫖其平正明白乃如此而前日讀之不詳妄生穿穴適足以自誤而已暇日料檢故書</hi>
<hi>得當時往還書稿一編輒序其所以而題之曰中和舊説獨恨不得奉而質諸李氏之門然以先生之所已言</hi>
<hi>者推之知其所未言者其或不遠矣</hi>九年梁克家為相奏先生屢辭不出<lb/>
宜蒙褒録有㫖言朱某安貧守道亷退可嘉特改秩宫<lb/>
觀先生以求退得進於義未安辭淳熈二年四月吕東<lb/>
<pb n="KR2g0052_WYG_016-6b"/>
萊訪先生於寒泉精舍編次近思録及歸先生送至信<lb/>
州鵝湖寺與陸子夀子靜共講所聞議論不合而罷七<lb/>
月作晦菴於廬峰之雲谷自為記三年春黄直卿幹因<lb/>
劉子澄拜文公於屏山受業焉六月龔茂良行丞相事<lb/>
薦先生除秘書郎先生力辭會有言虛名之士不可用<lb/>
者故再辭益力即從其請改主武夷山沖祐觀與吕東<lb/>
萊書<hi>言道間與季通講論因悟向來涵養工夫全少而講説又多强探必取尋流逐末之弊恍然自失似</hi>
<hi>有頓進之功然非如近日諸賢所謂頓悟之機云</hi>十一月令人劉氏卒五年史<lb/>
<pb n="KR2g0052_WYG_016-7a"/>
浩相除知南康軍事辭者四始受命先生自同安歸奉<lb/>
祠於家幾二十年間關貧困不以累心六年三月始受<lb/>
命至南康首下教三條興利除害尤以厚彞常美教化<lb/>
為首務訪白鹿洞書院遺址奏復其舊約聖賢教學大<lb/>
端為學規每休沐輒詣學與諸生質疑問難風教大行<lb/>
七年二月張南軒訃至罷宴為位哭之四月應詔上封<lb/>
事<hi>畧曰天下之務莫大於恤民而恤民之本在人君正心術以立紀綱今宰相臺省師𫝊賔友諫諍之臣皆</hi>
<hi>失其職而陛下所與親密謀議者不過一二近習之臣使陛下不信先王之大道而悦於功利之卑説不樂莊</hi>
<pb n="KR2g0052_WYG_016-7b"/>
<hi>士之讜言而安於私<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>之鄙態交通貨賂所盜者皆陛下之財命卿置將所竊者皆陛下之柄莫大之禍必至</hi>
<hi>之憂近在旦夕而陛下獨未之知</hi>疏入上讀之大怒命先生分析宰相<lb/>
趙雄救解乃已先是大旱以人户逃移自劾不報至是<lb/>
措置備荒之政多所全活八年二月陸子靜來訪先生<lb/>
率僚友諸生與俱至白鹿洞書院請登講席尋以講義<lb/>
刻石七月以修舉荒政民無流殍除直秘閣凡三辭吕<lb/>
東萊訃至為位哭之會浙東大饑改除提舉浙東常平<lb/>
茶鹽事遂拜命不敢辭即日單車就道且乞奏事之任<lb/>
<pb n="KR2g0052_WYG_016-8a"/>
十一月入對延和殿極陳災異之由與夫修徳任人之<lb/>
説凡七事上深納之方拜命即移檄旁郡募米商蠲其<lb/>
征及至客舟之米已輻輳按行境内鈎訪民𨼆拊問存<lb/>
恤郡縣官吏憚其風采所部肅然大抵措畫悉如南康<lb/>
時而用心尤苦九年上謂宰相王淮曰朱某政事却有<lb/>
可觀夏詔捕蝗復奏疏言事<hi>畧曰為今之計獨有斷自聖心沛然發號責躬求言</hi>
<hi>然後君臣相戒痛自省改詔宰臣沙汰被災路分州軍監司守臣之無狀者遴選賢能責以荒政庶幾猶足下</hi>
<hi>結人心消其乘時作亂之意不然臣恐所憂者不止於饑殍而將在於盜賊䝉其害者不止於官吏而上及於</hi>
<pb n="KR2g0052_WYG_016-8b"/>
<hi>國家也</hi>得㫖頒行社倉法於諸郡復奏諸州利病<hi>首言紹興和買</hi>
<hi>之弊欲乞痛減歳額然後用貫頭均紐仍用高下等第均敷而免下户出錢使得相乗除以優之次言台州丁</hi>
<hi>絹錢有抑納倍輸之患奏乞每丁納半錢半絹次言諸郡義役之法請令民均出義田罷去役首免排役次官</hi>
<hi>差保正副長輸收義田仍令上户兼充户長次言本路沿海四州産鹽法乞倣福建下四州産鹽法行之次言</hi>
<hi>諸郡酒坊亦乞改照處州萬户酒法</hi>移文永嘉毁秦檜祠行部至台前知<lb/>
台州唐仲友為其民所訟先生按得其實劾之仲友與<lb/>
宰相王淮同里為婣婭已除江西提刑未行而先生論<lb/>
之淮匿其奏不以聞先生疏十上愈力淮不得已奪仲<lb/>
<pb n="KR2g0052_WYG_016-9a"/>
友新命以授先生先生謂是蹊田而奪之牛辭不拜淮<lb/>
因銜之御史陳賈鄭丙希淮意上疏毁程氏學以隂沮<lb/>
先生遂奉祠十年差主台州崇道觀先生守南康使浙<lb/>
東始得行其所學已試之效卓然而卒不果用及是知<lb/>
道難行退而奉祠杜門不出學者尊信益衆是歳年五<lb/>
十四四月武夷精舍成是冬重到温陵與陳休齋黄維<lb/>
之傅伯成兄弟游山倡詠先生還自浙東見其士習馳<lb/>
騖於外每語學者且觀孟子道性善及求放心兩章務<lb/>
<pb n="KR2g0052_WYG_016-9b"/>
收斂凝定以致克己求仁之功而深斥其所學之誤以<lb/>
為舍六經語孟而尊史遷舍窮理盡性而談世變舍治<lb/>
心修身而喜事功大為學者心術之害極力為吕祖儉<lb/>
潘景愈孫應時輩言之由是奉祠五年時周必大為相<lb/>
上諭之曰朱某久閒可與監司除提㸃江西刑獄公事<lb/>
先生以疾辭不許十五年正月且趣入對遂拜命會淮<lb/>
罷相力疾入奏首言州縣近年刑獄失當有涉綱常風<lb/>
化之重者有司亦從流宥輕之失宜卒乃拳拳以謹察<lb/>
<pb n="KR2g0052_WYG_016-10a"/>
天理人欲為説有要之於路以正心誠意上所厭聞戒<lb/>
以勿言者先生曰吾平生所學只有此四字豈可𨼆黙<lb/>
以欺君乎及奏上未嘗不稱善曰久不見卿浙東之事<lb/>
朕自知之今當處卿清要不復以州縣為煩也除兵部<lb/>
郎官以足疾丐祠兵部侍郎林栗嘗與先生論易西銘<lb/>
不合遂劾先生欺慢會太常博士葉適侍御史胡晉臣<lb/>
先後劾栗狠愎自用欺罔無實乃貶栗知泉州而先生<lb/>
亦除寶文閣奉祠嵩山崇福宫時廟堂知上眷厚憚先<lb/>
<pb n="KR2g0052_WYG_016-10b"/>
生復入故為兩罷之䇿上悟復召先生受職先生以為<lb/>
遷官進職皆許其閒退方竊難進易退之褒復為彈冠<lb/>
結綬之計則其為世觀笑不但往來屑屑之譏也又促<lb/>
召再辭遂併具封事投匭以進凡數千言大要言天下<lb/>
大本在陛下一心而其急務則輔翼太子選任大臣振<lb/>
舉綱維變化風俗愛養民力修明軍政六者是已疏入<lb/>
夜漏下七刻上已就寢亟起秉燭讀之終篇明日除主<lb/>
管太乙宫兼崇政殿説書辭改秘閣修撰又辭先生當<lb/>
<pb n="KR2g0052_WYG_016-11a"/>
孝宗朝陛對者三上封事者三其初固以講學窮理為<lb/>
出治之大原其後則直指天理人欲之分精一克復之<lb/>
義其初固以當世急務一二為言其後封事之上則心<lb/>
術宫禁時政風俗披肝瀝膽極其忠鯁蓋所望於君父<lb/>
愈深而其言愈切故於封事之末有曰臣之得事陛下<lb/>
於今二十七年而其間得見陛下者數不過三自其始<lb/>
見於隆興之初固嘗輒以近習為言矣辛丑再見又嘗<lb/>
論之今歳三見而其所言又不過此自頃年以來日月<lb/>
<pb n="KR2g0052_WYG_016-11b"/>
逾邁如川之流一往而不可復不惟臣之蒼顔白髪已<lb/>
迫遲暮而竊仰天顔亦覺非昔時矣忠誠懇惻至今讀<lb/>
者猶為之涕下先生進疏雖切孝宗亦開懷容納先生<lb/>
之盡忠孝宗之受盡言亦未為不遇也然先生痛詆大<lb/>
臣近習而孝宗之眷愈厚嫉者愈深是以不能一日安<lb/>
其身於朝廷之上而孝宗内禪矣是年始出太極通書<lb/>
西銘解以授學者與陸氏兄弟辨無極太極亦在斯時<lb/>
十六年二月光宗即位再辭職名許之降詔奬諭改江<lb/>
<pb n="KR2g0052_WYG_016-12a"/>
東運副十一月改知漳州再辭不允以光宗初政遂不<lb/>
敢辭始拜命紹熈元年之漳州任以節民力易風俗為<lb/>
首務先奏除屬縣無名之賦七百萬減經總制錢四百<lb/>
萬以俗未知禮揭示古喪葬嫁娶之儀并命父老解說<lb/>
以教子弟訪察俗尚男女聚佛廬為傳經會及女不嫁<lb/>
而私創為菴舎以處者嚴禁之俗為一變時詣學訓迪<lb/>
諸生薦知學録趙師虙又牒延郡士黄樵仲施允夀石<lb/>
洪慶李唐資等數人入學表率陳北溪淳亦與焉淳於<lb/>
<pb n="KR2g0052_WYG_016-12b"/>
時初從學於先生也又奏乞褒旌忠節高氏登續刻五<lb/>
經四書於郡適朝議欲行漳泉汀三州經界先生乃訪<lb/>
事宜擇人物及丈量諸法上之後不果行明年以子喪<lb/>
請祠時史浩入見請收天下人望乃除秘閣修撰主管<lb/>
南京鴻慶宫先生再辭詔論撰之職以寵名儒乃拜命<lb/>
四月去郡頃之除荆湖南路轉運副使四辭二年春與<lb/>
永嘉陳君舉論學是年南康李敬子燔受業三年復請<lb/>
補祠職始築室於建陽之考亭從韋齋公日記所擇也<lb/>
<pb n="KR2g0052_WYG_016-13a"/>
永康陳同甫來訪先生往歳曾與書往復箴其義利雙<lb/>
行王霸並用嘗曰海内學術之弊不過兩端江西頓悟<lb/>
永康事功若不極力明辨此道無由得明是冬除知靜<lb/>
江府辭四年乃差知潭州荆湖南路安撫辭不許是冬<lb/>
使者至金還金人問南朝朱先生安在答以見擢用歸<lb/>
白廟堂遂有是除會長沙有峒獠之擾即拜命五年五<lb/>
月至鎮至則諭以禍福皆降之乃申飭屬郡令嚴武備<lb/>
戢奸豪興學校湖湘士子素知向學為之崇奬教厲改<lb/>
<pb n="KR2g0052_WYG_016-13b"/>
建嶽麓書院多訓以切已務實工夫六月孝宗升遐先<lb/>
生慟不自勝又聞上不任執喪中外洶洶益憂懼乞歸<lb/>
田里未幾趙汝愚以太皇太后詔尊上為太上皇而奉<lb/>
嘉王即位主喪是為寧宗於是汝愚為相首薦先生有<lb/>
㫖召赴行在初上在潛邸聞先生名每恨不得先生為<lb/>
講官至是首召奏事八月除煥章閣待制侍講先生行<lb/>
且辭於道聞南内朝禮尚闕近習已有用事者遂因辭<lb/>
章微辭以諷諫疏再上不許十月朔乃乞帶原官奏事<lb/>
<pb n="KR2g0052_WYG_016-14a"/>
<hi>首言天運艱難國有大咎然有可諉者陛下前日未嘗有求位之心今日未嘗忘思親之懷而已夫充未嘗求</hi>
<hi>位之心可以盡負罪引慝之誠充未嘗忘親之懷可以致温凊定省之禮次言為學莫先於窮理窮理必在於</hi>
<hi>讀書讀書之法莫貴於循序而致精致精之本又在於居敬而持志</hi>既對面辭職名不許<lb/>
翌日又辭待制乞改說書上報以手札乃拜命會有㫖<lb/>
集議孝宗山陵先生上議狀<hi>畧曰夀皇聖徳神功宜得吉土以奉衣冠之藏當廣</hi>
<hi>求術士博訪名山不宜偏信臺史罔上誤國之言固執紹興坐南向北之説委之水泉砂礫之中殘破浮淺之</hi>
<hi>地</hi>受詔進講大學先生每以所講編次成帙以進務積<lb/>
誠意以感悟上心上亦開懷容納時太上意未釋然上<lb/>
<pb n="KR2g0052_WYG_016-14b"/>
未即還大内將葺東宫居之先生於講筵留身奏四事<lb/>
<hi>畧曰願陛下首罷修葺東宫之役而以其工料回就慈福重華之間草創寢殿一二十間使粗可居若夫過宫</hi>
<hi>之計則臣又願陛下下詔自責減省輿衛入宫之後暫變服色如唐肅宗之改服紫袍執控馬前者以伸負罪</hi>
<hi>引慝之誠至若朝廷之紀綱則臣又願陛下深詔左右勿預朝政而凡號令之弛張人才之進退則委之二三</hi>
<hi>大臣使之反復較量勿循已見若夫山陵之卜則願黜臺史之說别求草澤以營新宫使夀皇之遺體得安於</hi>
<hi>内而宗社生靈皆䝉福於外矣</hi>以諫不報他日講至盤銘日新因編述<lb/>
成湯有盤銘武王有丹書皆人主憂勤警戒之意奏勸<lb/>
上於日用之間以求放心為本而於玩經史親儒學益<lb/>
<pb n="KR2g0052_WYG_016-15a"/>
用力焉數召大臣切劘治道俾陳今日要務略如仁祖<lb/>
開天章閣故事又講奏禮律乞遵行孝宗通喪之禮謂<lb/>
夀皇至性自天易月之外朝衣朝冠皆以大布超越千<lb/>
古宜著方冊為世法程又上廟祧議時孝宗將祔廟詔<lb/>
集議宗廟迭毁之次初太祖尊僖順翼宣四祖之廟寔<lb/>
奉僖祖為始祖治平間議者以僖祖無功徳世數寖逺<lb/>
遷於夾室未數年王安石復之是時趙汝愚雅不以熈<lb/>
寧中復祖僖祖為然復議祧之而奉太祖為始祖先生<lb/>
<pb n="KR2g0052_WYG_016-15b"/>
入議以僖祖乃始祖不宜祧復奏疏論之謂今日基本<lb/>
啟自僖祖狀上宰相持不以聞上頗聞先生有狀召問<lb/>
内殿先生具劄及圖以進上再三稱善命即榻前撰内<lb/>
批直罷其事時先生方懲内批之弊因乞再令集議上<lb/>
然之先生退即以上意諭廟堂則聞已毁四祖廟而徑<lb/>
創别廟以奉四祖先生再與汝愚書妄議毁撤之罪丞<lb/>
相寔任其責也始寧宗之立丞相趙汝愚密與知閤門<lb/>
事韓侂胄謀之侂冑于太皇太后為親屬因得通中外<lb/>
<pb n="KR2g0052_WYG_016-16a"/>
之言自謂有定策功居中用事汝愚既相方收召四方<lb/>
知名之士中外引領望治先生獨惕然以侂胄為慮既<lb/>
屢言於上又約吏部侍郎彭龜年請共論之龜年出䕶<lb/>
使客侂胄益得志先生又數以手書密白汝愚宜酬以<lb/>
厚賞勿使預政汝愚不以為意先生乃因講筵畢奏疏<lb/>
極言之甫退即降内批云憫卿耆艾恐難立講除卿宫<lb/>
觀汝愚袖御筆還上且拜且諫内侍王徳謙徑以御筆<lb/>
付先生先生遂行臺諫爭留不可樓鑰陳傅良旋封還<lb/>
<pb n="KR2g0052_WYG_016-16b"/>
籙黄劉光祖鄧驛封章交上皆不報乃除寶文閣待制<lb/>
知江陵府先生辭且乞追還新舊職名詔仍煥章閣待<lb/>
制予祠及龜年出䕶客回而先生已去國矣龜年即上<lb/>
疏攻侂胄云止縁陛下近日逐朱某太暴故亦欲陛下<lb/>
亟去此小人既而侂胄聲勢益張羣憸附和並疑及丞<lb/>
相視正士如深仇衣冠之禍蓋始此云是冬竹林精舍<lb/>
成先生率諸生行釋菜禮於先賢復更名曰滄洲精舍<lb/>
慶元元年先生又乞追還舊職不許是年作學校貢舉<lb/>
<pb n="KR2g0052_WYG_016-17a"/>
私議又草奏欲乞修三禮劄子<hi>畧曰周官一書固為禮之綱領至其議法度數</hi>
<hi>則儀禮乃其本經而禮記郊特牲冠義等篇乃其義説耳自王安石廢罷儀禮而獨存禮記之科棄經任傳其</hi>
<hi>失已甚頃在山林嘗與一二學者考訂其説欲以儀禮為經而取禮記及諸經史雜書所載有及於禮者皆附</hi>
<hi>於本經之下具列注疏諸儒之說畧有端緒而私家無書檢閲無人望聖明特詔有司許臣就秘書省假借禮</hi>
<hi>樂諸書自行招致舊日學徒數十人令其編類可以興起廢墜異時為聖朝制作之助</hi>會去國不<lb/>
及上初韓侂胄即欲併逐趙丞相而難其辭及是誣以<lb/>
不軌謫永州而朝廷大權悉歸侂胄矣先生自念身雖<lb/>
閑退尚帶侍從職名不敢自黙乃草疏萬言極論姦邪<lb/>
<pb n="KR2g0052_WYG_016-17b"/>
蔽主因以明汝愚之寃詞㫖痛切諸生交諫不從蔡元<lb/>
定請以筮決之遇遯之同人先生黙然退取諫稿焚之<lb/>
自號遯翁因六辭職名詔仍秘閣修撰是時侂胄勢益<lb/>
張鄙夫憸人迎合其意以學為偽劉徳秀仕長沙不為<lb/>
張敬夫之徒所禮及為諫官首論留正引偽學之罪偽<lb/>
學之稱自此始科舉取士稍涉經訓者悉見排黜文章<lb/>
議論根於理義者並行除毁六經語孟為世大禁繩趨<lb/>
尺步稍以儒名者無所容其身於是從游之士特立不<lb/>
<pb n="KR2g0052_WYG_016-18a"/>
顧者屛伏邱壑依阿巽懦者更名他師甚者變易衣冠<lb/>
狎游市肆以自别其非黨臺諫爭承風㫖排詆萬端而<lb/>
胡紘遂與沈繼祖輩共誣先生十罪詔落職罷祠門人<lb/>
蔡元定亦送道州編管省劄至先生方與諸生講論有<lb/>
以小報書來者先生略起視之復坐講論如初或勸先<lb/>
生謝絶生徒者笑而不答五年以年屆懸車致仕始以<lb/>
野服接賔客六年三月寢疾猶日為諸生講太極西銘<lb/>
及為學之要辛酉訂大學誠意章句癸亥諸生入問疾<lb/>
<pb n="KR2g0052_WYG_016-18b"/>
先生曰誤諸君遠來然道理亦只是如此但相率下堅<lb/>
苦功夫牢固著足方有進步處諸生退乃作三書與子<lb/>
在及門人黄幹范念徳拳拳勉學及修正遺書為言甲<lb/>
子移寢中堂諸生因請曰夫子之疾革矣萬一不諱當<lb/>
用書儀乎不允用儀禮乎亦不允然則參用之乎乃頷<lb/>
之遂正坐整衣冠而逝是日大風拔木洪流崩岸時年<lb/>
七十一十一月壬申葬於建陽縣唐石里之大林谷嘉<lb/>
泰初學禁稍弛侂胄伏誅詔賜先生遺表恩澤諡曰文<lb/>
<pb n="KR2g0052_WYG_016-19a"/>
尋贈中大夫特贈寶謨閣直學士理宗朝贈太師封信<lb/>
國公改徽國公先生平居惓惓無一念不在於國聞時<lb/>
政之缺失則戚然有不豫之色語及國勢之未振則感<lb/>
慨以至泣下然謹難進之禮則一官之拜必抗章而力<lb/>
辭厲易退之節則一語不合必奉身而亟去其事君也<lb/>
不貶道以求售其愛民也不徇俗以茍安故其與世動<lb/>
輒齟齬自筮仕至屬纊五十年間歴事四朝仕於外者<lb/>
僅九考立於朝者四十日道之難行也如此然紹道統<lb/>
<pb n="KR2g0052_WYG_016-19b"/>
立人極為萬世宗師則不以用舎為加損也初韋齋公<lb/>
得中原文獻之傳聞河洛之學推明聖賢遺意日誦大<lb/>
學中庸以用力於致知誠意之地先生蚤歳已知其説<lb/>
而心好之及韋齋公托孤於三先生<hi>屏山白水籍溪已見上</hi>先生<lb/>
奉而禀學焉時年十有四慨然有求道之志博求之經<lb/>
傳徧交當世有識之士雖釋老之書亦必究其歸趣訂<lb/>
其是非其後二劉下世籍溪尚在先生自見於此道未<lb/>
有所得乃見延平蓋延平李氏學於豫章羅氏羅氏學<lb/>
<pb n="KR2g0052_WYG_016-20a"/>
於龜山楊氏延平於韋齋為同門友先生歸自同安不<lb/>
逺數百里再見李先生往復問學秩滿丐祠奉母兩被<lb/>
召不赴嘗云自見李先生後為學始就平實乃知向日<lb/>
從事釋老之說皆非其為學也窮理以致其知反躬以<lb/>
踐其實而以居敬為主謂致知不以敬則昏惑紛擾無<lb/>
以察義理之歸躬行不以敬則怠惰放肆無以致義理<lb/>
之實持敬之方莫先主一既為之箴以自警又筆之書<lb/>
以為小學大學皆本於此終日儼然端坐一室討論典<lb/>
<pb n="KR2g0052_WYG_016-20b"/>
訓未嘗少輟周程張邵之書所以繼孔孟道統之傳歴<lb/>
時未久㣲言大義鬱而不彰先生為之裒集發明而後<lb/>
得以盛行於世太極先天二圖精微廣博不可涯涘為<lb/>
之解剥條畫而後天地本原聖賢蘊奥不至於泯沒從<lb/>
游之士迭誦所習以質其疑意有未喻則委曲告之而<lb/>
未嘗倦問有未切則反覆戒之而未嘗𨼆務學篤則喜<lb/>
見於言進道難則憂形於色講論經典商畧古今率至<lb/>
夜半雖疾病支離至諸生問辨則脫然沈疴之去體一<lb/>
<pb n="KR2g0052_WYG_016-21a"/>
日不講學則惕然常以為憂摳衣而來遠自川蜀文詞<lb/>
之傳流及海外至於絶域亦知慕其道竊問其起居窮<lb/>
鄉晚出家藏其書私淑諸人者不可勝數所著有論語<lb/>
要義論語訓䝉口義<hi>隆興元年成</hi>程氏遺書<hi>乾道四/年成</hi>家禮<hi>乾道</hi>
<hi>六年成</hi>論孟精義<hi>初名要義又改精義最後改集義</hi>資治通鑑綱目宋名<lb/>
臣言行録<hi>乾道八年成</hi>西銘解義<hi>乾道八年成</hi>太極圖說通書解<lb/>
義程子外書<hi>乾道九年成</hi>近思録<hi>淳熈二年成</hi>易本義蓍卦考誤<lb/>
<hi>淳熈四年成</hi>詩集傳<hi>淳熈四/年成</hi>論語孟子集註或問<hi>淳熈四年成</hi>易<lb/>
<pb n="KR2g0052_WYG_016-21b"/>
學啟蒙孝經刋誤<hi>淳熈十三年成</hi>小學書<hi>淳熈十四年成</hi>大學中庸章<lb/>
句又著或問及中庸輯略<hi>淳熈十六年序大學中庸二書定著已久時加改竄至是</hi>
<hi>始序之</hi>楚辭集註辨證<hi>慶元元/年成</hi>韓文考異<hi>慶元二年成</hi>皆行於<lb/>
世先生沒朝廷以其大學語孟訓說立於學宫又有儀<lb/>
禮經傳通解未脱稿亦在學宫平生為文凡一百卷生<lb/>
徒問答凡八十卷别録十卷按宋史立道學傳論曰道<lb/>
學盛於宋宋弗究於用甚至有厲禁焉後之時君世主<lb/>
欲復天徳王道之治必來取法矣門人黄氏幹曰道之<lb/>
<pb n="KR2g0052_WYG_016-22a"/>
正統待人而後傳自周以來任傳道之責者不過數人<lb/>
而能使斯道章章較著者一二人而止耳由孔子而後<lb/>
曾子子思繼其㣲至孟子而始著由孟子而後周程張<lb/>
子繼其絶至先生而始著識者以為知言子在紹定中<lb/>
為侍郎理宗寳慶三年贈太師追封信國公改徽國公<lb/>
淳祐元年正月上視學手詔以周張二程及先生從祀<lb/>
孔子廟廷四年詔改滄洲精舍為考亭書院理宗御書<lb/>
額扁賜之<lb/>
<pb n="KR2g0052_WYG_016-22b"/>
國朝康熈五十一年壬辰<lb/>
聖祖仁皇帝特㫖詔升入大成殿配享位列十哲之次<lb/>
　　　備考<lb/>
果齋李氏曰先生之道之至原其所以臻斯閾者無他<lb/>
焉亦曰主敬以立其本窮理以致其知反躬以踐其實<lb/>
而敬者又貫通乎三者之間所以成始而成終也故其<lb/>
主敬也一其内以制乎外齊其外以養其内内則無二<lb/>
無適寂然不動以為酬酢萬變之主外則儼然肅然終<lb/>
<pb n="KR2g0052_WYG_016-23a"/>
日若對神明而有以保固其中心之所存及其久也靜<lb/>
虛動直中一外融而人不見其持守之力則篤敬之驗<lb/>
也其窮理也虛其心平其氣字求其訓句索其㫖未得<lb/>
乎前則不敢求乎後未通乎此則不敢志乎彼使之意<lb/>
定理明而無躁易凌躐之患心專慮一而無貪多欲速<lb/>
之蔽始以熟讀使其言皆若出於吾之口繼以精思使<lb/>
其意皆若出於吾之心必若先儒所謂沛然若河海之<lb/>
浸膏澤之潤煥然氷釋怡然理順而後為有得焉若乃<lb/>
<pb n="KR2g0052_WYG_016-23b"/>
立論以驅率聖言鑿説以妄求新意或援引以相糾紛<lb/>
若假借以相混惑麄心浮氣意象匆匆常若有所迫逐<lb/>
而未嘗徘徊顧戀如不忍去以待其浹洽貫通之功深<lb/>
以為學者之大病不痛絶乎此則終無入徳之期葢自<lb/>
孔孟以降千五百年之間讀書者衆矣未有窮理若此<lb/>
其精者也先生天資英邁視世之所屑者不啻如草芥<lb/>
翛然獨與道俱卓然獨與道立固已迥出庶物之表及<lb/>
夫理明義精養深積盛充而為徳行發而為事業人之<lb/>
<pb n="KR2g0052_WYG_016-24a"/>
視之但見其渾灝磅礴不可涯涘而莫知為之者又曰<lb/>
先生以訂正羣書立為凖則使學者先讀大學以立其<lb/>
規模次及語孟以盡其藴奥而後會其歸於中庸尺度<lb/>
權衡之既定由是以窮諸經訂羣史以及百氏之書則<lb/>
將無理之不可精無事之不可處矣又嘗集小學使學<lb/>
者得以先正其操履集近思録使學者得以先識其門<lb/>
庭羽翼四子以相左右盖此六書者學者之飲食裘葛<lb/>
凖繩規矩不可須臾離也若夫析世學之謬辨異教之<lb/>
<pb n="KR2g0052_WYG_016-24b"/>
非擣其巢穴砭其𨼆微使學者由於大中至正之則而<lb/>
不躓於荆棘擭阱之途摧陷肅清之功固非近世諸儒<lb/>
所能髣髴其萬一也自周衰教失禮樂養徳之具一切<lb/>
盡廢所以維持此心者惟有書耳謂可躪躒經傳遽指<lb/>
為糟粕而不觀乎要在以心體之以身踐之而勿以空<lb/>
言視之而已矣以是存心以是克己仁豈逺乎哉至於<lb/>
晚歳徳尊言立猶以義理無窮歳月有限慊然有不足<lb/>
之意洙泗以還博文約禮兩極其至者先生一人而已<lb/>
<pb n="KR2g0052_WYG_016-25a"/>
先生教人規模廣大而科級甚嚴循循有序不容躐等<lb/>
凌節而進至於切已務實辨别義利毋自欺謹其獨之<lb/>
戒未嘗不丁寧懇到提耳而極言之晚見諸生繳繞於<lb/>
文義之間深慮斯道之無傳始頗指示本體使深思而<lb/>
自得之其望於學者益切矣合濓溪之正傳紹魯鄒之<lb/>
墜緒前聖後賢之道該徧全備其亦可謂盛矣夫子之<lb/>
經得先生而正夫子之道得先生而明起斯文於將墜<lb/>
覺來裔於無窮雖與天壤俱敝可也<lb/>
<pb n="KR2g0052_WYG_016-25b"/>
鶴山魏氏曰天生斯民必有出乎其類者為之君師以<lb/>
任先覺之責然而非一人所能自為也必並生錯出交<lb/>
修互發然後道章而化成是故有堯舜則有禹臯陶有<lb/>
湯文則有伊尹萊朱太公望散宜生各當其世觀其會<lb/>
通以盡其所當為之分然後天衷以位人極以立萬世<lb/>
之標凖以定雖氣數詘信之不齊而天之愛人閱千古<lb/>
如一日也自比閭接授之法壞飲射讀法之禮無所於<lb/>
行君師之材移於孔子則又有冉閔顔曾羣弟子左右<lb/>
<pb n="KR2g0052_WYG_016-26a"/>
羽翼之微言大義天開日揭萬物咸覩自孔子沒則諸<lb/>
子已有不能盡得其傳者於是子思孟子又為闡幽明<lb/>
微著嫌辨似而後孔氏之道歴萬古而無弊嗚呼是不<lb/>
曰天之所命而誰為之秦漢以來諸儒生於籍去書焚<lb/>
師異指殊之後不惟孔道晦蝕孟氏之説亦鮮知之千<lb/>
數百年間何可謂無人則往往孤立寡儔唱焉莫之和<lb/>
也絶焉莫之續也乃至國朝之盛南自湖湘北至河洛<lb/>
西極關輔地之相去何啻千餘里而大儒輩出聲應氣<lb/>
<pb n="KR2g0052_WYG_016-26b"/>
求若合符節曰極曰誠曰仁曰道曰忠曰恕曰性命曰<lb/>
氣質曰天理人欲曰隂陽鬼神若此等類凡皆聖門講<lb/>
學之樞要而千數百年習浮踵陋莫知其說者至是脱<lb/>
然如沈痾之開大寐之醒至於吕謝游楊尹張侯胡諸<lb/>
儒切磋究之分别白之亦幾無餘藴矣然而絶之久而<lb/>
復之難傳者寡而咻者衆也朱文公先生始以彊志博<lb/>
見凌高厲空自受學延平李先生退然如將弗勝於是<lb/>
斂華就實反博歸約迨其蓄久而思渾資深而行熟則<lb/>
<pb n="KR2g0052_WYG_016-27a"/>
貫精粗合内外羣獻之精藴百家之異指毫分縷析如<lb/>
示諸掌張宣公吕成公同心協力以閑先聖之道而僅<lb/>
及中身論述靡竟惟先生巍然獨存中更學禁自信益<lb/>
篤葢自易詩中庸大學論語孟子悉為之推明演繹以<lb/>
至三禮孝經下迨屈韓之文周程張邵之書司馬氏之<lb/>
史先正之言行亦各為之論著然後帝王經世之規聖<lb/>
賢新民之學燦然中興學者習其讀推其義則知三才<lb/>
之本道器一致幽探乎無極太極之妙而實不離乎匹<lb/>
<pb n="KR2g0052_WYG_016-27b"/>
夫匹婦之所知大至於位天地育萬物而實不外乎暗<lb/>
室屋漏之無愧蓋至近而逺至顯而微非若棄倫絶學<lb/>
者之慕乎高而譁然取寵者之安於卑也猗其盛歟嗚<lb/>
呼帝王不作而洙泗之教興微孟子吾不知大道之與<lb/>
異端果孰為勝負也聖賢既熄而關洛之學興微朱子<lb/>
亦未知聖傳之與俗學果孰為顯晦也韓子謂孟子之<lb/>
功不在禹下予謂朱子之功不在孟子下<lb/>
黄氏日抄曰六經之文皆道秦漢以後之文鮮復關於<lb/>
<pb n="KR2g0052_WYG_016-28a"/>
道甚者害道韓文公始復古文而猶未必盡純於道我<lb/>
朝諸儒始明古道而又未嘗盡廢於文至晦菴先生表<lb/>
章四書開示後學復作易本義作詩傳面授作書傳分<lb/>
授作禮經疏義且謂春秋本魯史舊文於是明聖人正<lb/>
大本心以破後世穿鑿凡例謂周禮周公未必盡行於<lb/>
是教學者非所宜先於身事一句無預提絜綱維疏别<lb/>
緩急無一不使復還古初六經之道賴之而昭昭乎如<lb/>
揭中天之日月其為文也孰大於是宜不必復以文集<lb/>
<pb n="KR2g0052_WYG_016-28b"/>
為矣然其天才卓絶學力宏肆落筆成章殆於天造其<lb/>
剖析性理之精微則日精月明其窮詰邪説之𨼆遁則<lb/>
神搜霆擊其感慨忠義發明離騷則苦雨凄風之變態<lb/>
其泛應人事遊戲翰墨則行雲流水之自然究而言之<lb/>
皆此道之流行猶化工之妙造也程夫子有言觀萬物<lb/>
而後盡化工之妙愚故一一伏讀之而抄記如右<lb/>
又曰孔子元氣也孟子泰山巖巖氣象也故孟子於議<lb/>
論排闢之間亦有隨時而異者而晦菴先生似之如荆<lb/>
<pb n="KR2g0052_WYG_016-29a"/>
公誤國東坡忠讜先生平日蓋所屢言及汪玉山主張<lb/>
蘇學太過先生則又寧以荆公為賢故讀先生之書者<lb/>
其别有三如語類則門人之所記也如書翰則一時之<lb/>
所發也如論著則平生之所審定也語類之所記或遺<lb/>
其本㫖則有書翰之詳説在書翰之所説或異於平日<lb/>
則有著述之定説在然議論固至著述而定若其欲復<lb/>
肉刑恐亦不可不審蓋天下之義理無窮先生未嘗自<lb/>
足學者所當㕘考而謹思咸淳八年五月十一日後學<lb/>
<pb n="KR2g0052_WYG_016-29b"/>
黄震再書於臨川郡齋<lb/>
又曰愚苦多忘凡讀書必畧記所見至讀朱子語類則<lb/>
如仰觀造化之大莫知所措辭然嘗詳之夫子作六經<lb/>
後來者溺於詁訓未害也濓洛言道學後來者借以談<lb/>
禪則其害深矣此無他凡近者猶可進而至於高明一<lb/>
流於高空則恐無復可返之期誤人未央也乃今朱子<lb/>
解剥濓溪之圖象裒列二程之遺書以明道學之正傳<lb/>
者如此窮極釋氏之作用為性辨詰諸老之流入禪學<lb/>
<pb n="KR2g0052_WYG_016-30a"/>
以明其徒之似是而非者如彼使學道之源不差而夫<lb/>
子之道復明此其有功天下萬世教之施於用世者撥<lb/>
亂反正豈足喻勞烈之萬分一哉至若謂易本卜筮詩<lb/>
非美刺謂春秋初不以一字為褒貶皆曠世未聞之高<lb/>
論而實皆追復古始之正説乍見駭然熟輒心靡卓識<lb/>
雄辨萬古莫儔而世俗猶以一時異論之士對言之何<lb/>
耶嗚呼此固難與世俗言也<lb/>
又曰門人所記或主靜坐或以靜坐為非或主博覽或<lb/>
<pb n="KR2g0052_WYG_016-30b"/>
以博覽為雜均一朱子之言而相反類如此葢隨其人<lb/>
之病而藥之耳要之靜而可施之動博而必求其要此<lb/>
中持其衡之説觀者謹母執其一為據其間亦有門人<lb/>
記録之太過者又當㕘以朱子平日自著之言<lb/>
　　文公遺文<lb/>
　　　與汪尚書<lb/>
諭及二程之於濓溪亦若横渠之於范文正耳先覺相<lb/>
傳之秘非後世所能窺測誦其詩讀其書則周范之造<lb/>
<pb n="KR2g0052_WYG_016-31a"/>
詣固殊程張之契悟亦異如曰仲尼顔子所樂吟風弄<lb/>
月以歸皆是當時口傳心授的當親切處後來二先生<lb/>
舉似後學亦不將作第二義看然則行狀所謂反求之<lb/>
六經而後得之者特語夫功夫之大全耳至其入處則<lb/>
自濓溪不可誣也若横渠之於文正則異於是葢當時<lb/>
粗發其端而已受學乃先生自言此豈自誣者耶<lb/>
　　　答汪尚書<lb/>
程邵之學固不同然二先生所以推尊康節者至矣盖<lb/>
<pb n="KR2g0052_WYG_016-31b"/>
以其信道不惑不雜異端班於温公横渠之間則亦未<lb/>
可以其道不同而遽貶之也抑康節之學摘抉窈微與<lb/>
佛老之言豈無一二相似而卓然自信無所汚染此其<lb/>
所見必有端的處比之温公欲䕶名教而不言者又有<lb/>
間矣<lb/>
　　　答鄭自明<lb/>
吾人所立已如此使天無意於右宋則已若有此意異<lb/>
日之事豈得而辭其責哉然則吾人今日之進徳修業<lb/>
<pb n="KR2g0052_WYG_016-32a"/>
乃是異時國家撥亂反正之所繫惟髙明深念之向來<lb/>
一畨前輩少日粗有時望晚年出來往往不滿人意正<lb/>
坐講學不精不見聖門廣大規模少有所立即自以為<lb/>
事業止此不求長進荆公所謂末俗易高險塗難盡者<lb/>
亦可念也人材衰少風俗頽壞之時士有一善即當扶<lb/>
接導誘以就其器業此亦吾輩將來切身利害葢士不<lb/>
素養臨事倉卒乃求非所以為國逺慮而能無失於委<lb/>
任之間也<lb/>
<pb n="KR2g0052_WYG_016-32b"/>
　　　答張欽夫<lb/>
儒者之學大要以窮理為先然後心之所發輕重長短<lb/>
各有準則書謂天敘天秩天命天討孟子所謂物皆然<lb/>
心為甚若不於此先致其知泛然無所凖則則其所存<lb/>
所發亦何自而中於理乎且如釋氏之説非不見心非<lb/>
不識心而卒不可與入堯舜之道前輩有言聖人本天<lb/>
釋氏本心蓋謂此也來示又謂心無時不虛熹以為心<lb/>
之本體固然然而人欲己私汨沒久矣故聖人必曰正<lb/>
<pb n="KR2g0052_WYG_016-33a"/>
心而正心必先誠意誠意必先致知然後可以得心之<lb/>
正而復本體之虛非一日矣今曰無時不虛又曰既識<lb/>
此心則用無不利若儒者之言則必也精義入神而後<lb/>
用無不利可得而語矣孟子存亡出入之説欲學者操<lb/>
而存之似不為識心發也夫能操而存者顔子以上方<lb/>
可言此今又曰識則能守則僕亦恐其言之易也明道<lb/>
先生曰既能體之而樂則亦不患不能守矣須似此言<lb/>
方絶滲漏無病敗髙明之意大抵於施為運用求之而<lb/>
<pb n="KR2g0052_WYG_016-33b"/>
優游涵泳之功未甚留意是以求之太迫而得之若驚<lb/>
資之不深而發之太露易謂寛以居之正不如此不知<lb/>
髙明以為何如<lb/>
　　　答張欽夫<lb/>
某窮居如昨無足言者但逺去師友之益兀兀度日讀<lb/>
書反已固不無警省處終是旁無彊輔因循汨沒尋復<lb/>
失之近日一種向外走作心悦之而不能自止者皆凖<lb/>
止酒戒而絶之此前輩所謂下士晚聞道聊以拙自修<lb/>
<pb n="KR2g0052_WYG_016-34a"/>
者若充擴不已補復前非庶其有日舊讀中庸慎獨大<lb/>
學誠意毋自欺處常若求之太過近日乃覺其非此正<lb/>
是切近分明處乃舍而談空於冥漠之間其亦誤矣方<lb/>
竊以此意痛自檢勒凜然度日惟恐有怠而失之也至<lb/>
於文字之間亦覺向來病痛不少葢平日解經最為守<lb/>
章句者然亦多是推衍自作一片文字非惟意味淡薄<lb/>
且使觀者將註與經作兩段功夫下梢支離本㫖全不<lb/>
相照方知漢儒可謂善説經者不過只説訓詁使人以<lb/>
<pb n="KR2g0052_WYG_016-34b"/>
此玩索經文訓詁經文不相離異一道看去直是意味<lb/>
深長也近又讀易見一意思聖人作易本為使人卜筮<lb/>
以決可否而因以教人為善如嚴君平所謂與子言依<lb/>
於孝與臣言依於忠故卦爻之辭只是因依象類虛設<lb/>
於此以待扣而決者使以所值之辭決所疑之事然必<lb/>
有是理而後有是辭理無不正故其丁寧告戒之辭皆<lb/>
依於正天下之動所以正夫一而不繆於所之也此説<lb/>
乍聞之必未以為然然且置之勿以示人也子夀兄弟<lb/>
<pb n="KR2g0052_WYG_016-35a"/>
氣象甚好其病却是盡廢講學而專務踐履却於踐履<lb/>
之中要人提撕省察悟得本心此為病之大者要其操<lb/>
持謹質表裏不二實有以過人者惜乎自信太過規模<lb/>
窄狹不復取人之善將流於異學而不自知耳<lb/>
　　　答張欽夫論仁説<lb/>
謹按程子言仁本末甚備今撮其大要不過數言葢曰<lb/>
仁者生之性也而愛其情也孝弟其用也公者所以體<lb/>
仁猶言克己復禮為仁也學者於前三言可以識仁之<lb/>
<pb n="KR2g0052_WYG_016-35b"/>
義於後一言可以知用力之方矣今不深考其本末指<lb/>
意但見其分别性情之異便謂愛之與仁了無干涉見<lb/>
其以公為近仁便謂直指仁體最為深切殊不知仁乃<lb/>
性之徳而愛之本因其性之有仁是以其情能愛但或<lb/>
蔽於私則不能盡其體用之妙惟克己復禮廓然大公<lb/>
然後體用昭著血脈貫通爾由漢以來以愛言仁之弊<lb/>
正謂不察性情之辨而遂以情為性今矯其弊反使汎<lb/>
然無所歸宿而性情遂至於不相管其弊將使學者終<lb/>
<pb n="KR2g0052_WYG_016-36a"/>
日言仁而實未嘗識其名義且與天地之心性情之徳<lb/>
而昧焉程子之意必不如此<lb/>
　　　答張欽夫<lb/>
來教謂言靜則溺於虛無此固所當深慮然此二字如<lb/>
佛氏之論誠有此患若以天理觀之則動之不能無靜<lb/>
猶靜之不能無動也靜之不能無養猶動之不可不察<lb/>
也至靜之中葢有動之端焉是乃所謂見天地之心而<lb/>
先王之所以至日閉關葢當此之時則安靜以養乎此<lb/>
<pb n="KR2g0052_WYG_016-36b"/>
爾固非遠事絶物而偏於靜之謂來教又謂熹言以靜<lb/>
為本不若遂言以敬為本此固然也然敬字工夫通貫<lb/>
動靜而必以靜為本故熹向來輒有是語今遂易為敬<lb/>
雖若完全然却不見敬之所施有先有後則亦未得為<lb/>
諦當也<lb/>
　　　答吕伯恭<lb/>
持養斂藏之誨敢不服膺然有所不得已者世衰道微<lb/>
邪詖交作他紛紛者固所不論而賢如吾伯恭者亦尚<lb/>
<pb n="KR2g0052_WYG_016-37a"/>
安於習熟見聞之地見人之詭經誣聖肆為異説而不<lb/>
甚以為非則如熹者誠亦何心安於獨善而不為極言<lb/>
覈論以曉一世之昏昏也使世有任其責者熹亦何苦<lb/>
而譊譊若是耶設使顔子之時上無孔子則彼所以明<lb/>
道救世亦必有道決不退然安坐陋巷獨善其身而已<lb/>
惟孟子見此道理如楊子雲之徒葢未免以顔子為塊<lb/>
然自守者近世則又甚焉其論顔子幾於釋老之空寂<lb/>
矣觀伊川先生十八歳時上書論顔子武侯所以不同<lb/>
<pb n="KR2g0052_WYG_016-37b"/>
及上蔡論韶武異處可見聖賢心無私意畏天命循天<lb/>
理而已此義與近日内脩外攘之説亦相貫夫吾之所<lb/>
以自治者雖或未足豈可以是而遽廢其討賊之心哉<lb/>
　　　答吕伯恭<lb/>
讀易之法竊疑卦爻之詞本為卜筮者斷吉凶而因以<lb/>
訓戒至彖象文言之作始因其吉凶訓戒之意而推説<lb/>
其義理以明之後人但見孔子所説義理而不復推本<lb/>
文王周公之意因鄙卜筮為不足言而所以言易者類<lb/>
<pb n="KR2g0052_WYG_016-38a"/>
皆牽合委曲偏主一事而言無復包含該貫曲暢旁通<lb/>
之妙若但如此則聖人當時自可别作一書明言義理<lb/>
以詔後世何用假托卦象為此艱深𨼆晦之辭乎故今<lb/>
欲凡讀一卦一爻便知占筮所得虛心以求其辭義之<lb/>
所指考其象求其理而推之於事使上自王公下至民<lb/>
庶所以脩身治國皆有可用私竊以為如此求之似得<lb/>
三聖之遺意<lb/>
　　　答吕伯恭<lb/>
<pb n="KR2g0052_WYG_016-38b"/>
昨見奇卿敬扣之以比日講授次第聞只令諸生讀左<lb/>
氏及諸賢奏疏至於諸經論孟則恐學者徒務空言而<lb/>
不以告也不知是否若果如此則恐未安葢為學之序<lb/>
為已而後可以及人達理而後可以制事故程夫子教<lb/>
人先讀論孟次及諸經然後看史其序不可亂也若恐<lb/>
其徒務空言但當就論孟經書中教以躬行之意庶不<lb/>
相遠至於左氏奏疏之言則皆時事利害而非學者切<lb/>
身之急務也其為空言亦益甚矣而欲使之從事其間<lb/>
<pb n="KR2g0052_WYG_016-39a"/>
而得躬行之實不亦背馳之甚乎愚見如此不敢不獻<lb/>
所疑<lb/>
　　　答陸子靜<lb/>
來書云云　極是名此理之至極中是狀此理之不偏<lb/>
雖然同是此理然其名義各有攸當雖聖賢言之亦未<lb/>
嘗有所差互也若皇極之極民極之極乃為標凖之意<lb/>
猶曰立於此而示於彼使有所向望取正焉爾非以其<lb/>
中而命之也中者天下之大本乃以未發渾然無所偏<lb/>
<pb n="KR2g0052_WYG_016-39b"/>
倚而言太極固無偏倚而為萬化之本然其得名自為<lb/>
至極之極而兼有標準之義初不以中而得名也<lb/>
來書云云　若以隂陽為形而上者則形而下者復是<lb/>
何物更請見教若熹愚見與其所聞則曰凡有形象皆<lb/>
器也其所以為是器之理則道也如是則來書所謂始<lb/>
終晦明奇偶之屬皆隂陽所為之器獨其所以為是之<lb/>
理乃為道耳如此分别似差明白不知尊意以為何如<lb/>
來書云云　周子言中而以和字釋之又曰中節又曰<lb/>
<pb n="KR2g0052_WYG_016-40a"/>
達道彼非不識字者而其言顯與中庸相戾則必有説<lb/>
矣蓋此中字是就氣稟發用而言非直指本體無所偏<lb/>
倚者而言也豈可以此而訓極為中也哉來書引經必<lb/>
盡全章雖煩不厭而所引通書乃獨截自中焉止矣而<lb/>
下此安得為不誤<lb/>
來書云云　無極而太極其意若曰非如皇極民極屋<lb/>
極之有方所形象而但有此理之至極耳若曉此意則<lb/>
於聖門有何違叛而不肯道乎上天之載是就有中説<lb/>
<pb n="KR2g0052_WYG_016-40b"/>
無無極太極是從無中説有若實見得即説有説無或<lb/>
先或後都無妨礙今必如此强生分别曾謂不尚空言<lb/>
專務事實而反如此乎<lb/>
來書云云　太極固未嘗隠於人然人之識太極者少<lb/>
矣往往只是於禪學中認得昭昭靈靈能作用者謂是<lb/>
太極而不知所謂太極乃天地萬物本然之理亘古亘<lb/>
今者也今曰私其説以自神妙而又秘之又曰寄此以<lb/>
神其姦又曰繫絆多少好氣質學者則恐世間自有此<lb/>
<pb n="KR2g0052_WYG_016-41a"/>
人可當此語熹雖無狀自省得與此語不相似也<lb/>
子美尊兄質實重厚見理未盡自信太過遂不可回見<lb/>
雖有病意實無他老兄乃是先立一説務在突過有若<lb/>
子貢以上更不數近世周程諸公正使説之無病此意<lb/>
已非況不能無病乎夫子之學固非以多學得之然觀<lb/>
其好古敏求實未嘗不多學但其中自有一以貫之處<lb/>
耳顔曾獨得聖學之傳正為博文約禮足目俱到亦不<lb/>
但空疏杜撰而已子貢雖未得承道統然其所知不在<lb/>
<pb n="KR2g0052_WYG_016-41b"/>
今人之下周程之生時世雖後其道則有不約而合者<lb/>
反覆來書竊恐老兄於其所言多有未解未可遽以顔<lb/>
曾自處而輕之也顔子以能問於不能以多問於寡有<lb/>
若無實若虛犯而不校曾子三省其身惟恐謀之不忠<lb/>
交之不信傳之不習豈有一毫滿足强辨取勝之心乎<lb/>
來書之意所以見教甚至區區鄙見亦不敢不為老兄<lb/>
傾倒也不審尊意以為何如如曰未然則我日斯邁而<lb/>
月斯征各尊所聞各行所知亦可矣無復可望於必同<lb/>
<pb n="KR2g0052_WYG_016-42a"/>
也言及於此悚息之深千萬幸察<lb/>
　　　答陳同甫<lb/>
天理人欲二字不必求之古來王霸之迹但反之於吾<lb/>
心義利邪正之間察之愈密則見之愈明持之愈嚴則<lb/>
發之愈勇孟子所謂浩然之氣者葢斂然於規矩凖繩<lb/>
之中而其自任以天下之重者雖賁育莫能奪也此豈<lb/>
才能血氣之所為哉漢髙帝唐太宗直以其能假仁借<lb/>
義以行其私而當時與之爭者才能知術既出其下又<lb/>
<pb n="KR2g0052_WYG_016-42b"/>
不知有仁義之可借是以彼善於此得成其功若以其<lb/>
能建立國家傳世久逺便謂其得天理之正此正以成<lb/>
敗論是非但取其獲禽之多而不羞其詭遇千五百年<lb/>
之間正坐如此其間雖或不無小康而堯舜三王周孔<lb/>
所傳之道未嘗一日得行於天地之間也若論道之常<lb/>
存又初非人所能預雖千五百年被人作壞終殄滅他<lb/>
不得耳漢唐所謂賢君又何嘗有一分氣力扶助耶老<lb/>
兄人物奇偉英特恐不但今日所未見向來得失短長<lb/>
<pb n="KR2g0052_WYG_016-43a"/>
正自不須更挂齒牙向人分説但鄙意更欲賢者百尺<lb/>
竿頭進取一步將來不作三代以下人物省得氣力為<lb/>
漢唐分疏即更脱灑磊落李孔霍張則吾豈敢然夷吾<lb/>
景畧之事亦不敢為同父願之也<lb/>
　　　答陳同甫<lb/>
三才固未嘗有二道然天地無心而人有欲是以天地<lb/>
之運行無窮而在人者有時而不相似葢義理之心頃<lb/>
刻不存則人道息人道息則天地之用雖未嘗已而其<lb/>
<pb n="KR2g0052_WYG_016-43b"/>
在我者固即此而不行矣不可但見其穹然頽然便以<lb/>
為人道無時不立天地賴之以存之驗也盖道未嘗息<lb/>
而人自息之非道亡也幽厲不由也惟聖盡倫惟王盡<lb/>
制固非常人所及然立心之本當以盡者為法而不當<lb/>
以不盡者為凖故曰不以舜之所以事堯事君不敬其<lb/>
君者也不以堯之所以治民治民賊其民者也況謂其<lb/>
非盡欺人以為倫非盡罔世以為制是雖以來書之辨<lb/>
固不謂其絶無欺罔之心矣欺人者人亦欺之罔人者<lb/>
<pb n="KR2g0052_WYG_016-44a"/>
人亦罔之此漢唐之治所以雖極其盛而人不心服終<lb/>
不能無媿於三代之盛時也今必欲撤去限隔無古無<lb/>
今則莫若深考堯舜相傳之意湯武反之之功以為凖<lb/>
的而求諸身却就漢祖唐宗心術微處痛加繩削取其<lb/>
合而察其所自來黜其悖而究其所從起庶幾天地之<lb/>
經古今之義有以得之不當坐譚既往之迹追飾已然<lb/>
之非指其偶同者為全體而謂其真不異於聖賢也葢<lb/>
後之觀者於根本功夫自有欠闕故不知其非而以為<lb/>
<pb n="KR2g0052_WYG_016-44b"/>
無害於理抑或以為雖害於理而不害其獲禽之多觀<lb/>
所謂學成人而不必於儒攪金銀銅鐵為一器而主於<lb/>
適用則亦見其立心之本在於功利有非辨説所能文<lb/>
者矣夫成人之道以儒者之學求之則夫子所謂成人<lb/>
也不以儒者之學求之吾恐其畔繩墨畧規矩進不得<lb/>
為君子退不得為小人正如攪金銀銅鐵為一器不惟<lb/>
壞却金銀而銅鐵亦不得盡其銅鐵之用也竊恐後生<lb/>
傳聞輕相習染使義利之别不明舜蹠之塗不分眩流<lb/>
<pb n="KR2g0052_WYG_016-45a"/>
俗之觀聽壞學者之心術此熹之所深憂而甚懼者故<lb/>
敢極言以求定論<lb/>
　　　答林黄中<lb/>
邵氏先天之説以鄙見窺之如井蛙之議滄海而髙明<lb/>
直以不知而作斥之則小大之不同量有不可同年語<lb/>
者示喻邵氏本以發明易道而於易無所發明熹則以<lb/>
為易之與道非有異也道既明則易之為書卦爻象數<lb/>
皆在其中豈曰道明而書不白乎熹請以邵氏之淺近<lb/>
<pb n="KR2g0052_WYG_016-45b"/>
疎畧者言之蓋一圖之内生出次第位置行列不待安<lb/>
排而粲然有序比之并累三陽以為乾連疊三隂以為<lb/>
坤然後以意交錯而成六子旋相加而後得為六十四<lb/>
者其出於天理之自然與人為之造作蓋不同矣況其<lb/>
髙深閎闊精密微妙有非熹之所能言者今不之察而<lb/>
遽以不知而作詆之熹恐後之議今猶今之議昔是以<lb/>
竊為門下惜之<lb/>
　　　答韓無咎<lb/>
<pb n="KR2g0052_WYG_016-46a"/>
誨諭儒釋之異在乎分合之間既聞命矣頃見蘇子由<lb/>
張子韶書皆以佛學有得於形而上者而不可以治世<lb/>
嘗竊笑之是豈知天命之性而敘秩命討已粲然無所<lb/>
不具於其中乎彼其所以分者亦未嘗真有得於斯耳<lb/>
不審髙明以為何如<lb/>
　　　答陳體仁<lb/>
來教謂詩本為樂而作故今學者必以聲求之則知其<lb/>
不茍作矣此論善矣然愚意有不能無疑者葢以虞書<lb/>
<pb n="KR2g0052_WYG_016-46b"/>
考之則詩之作言志而已方其詩也未有歌也方其歌<lb/>
也未有樂也以聲依永以律和聲則樂乃為詩而作非<lb/>
詩為樂而作也三代之時禮樂用於朝廷達於閭巷學<lb/>
者諷誦其言以求其志詠其聲執其器舞蹈其節以涵<lb/>
養其心則聲樂之所助於詩者為多然猶曰興於詩成<lb/>
於樂其求之固有序矣是以聖賢言詩主於聲者少而<lb/>
發其義者多仲尼所謂思無邪孟子所謂以意逆志得<lb/>
其志而不得其聲者有矣未有不得其志而能通其聲<lb/>
<pb n="KR2g0052_WYG_016-47a"/>
者也就使得之止其鐘鼓之鏗訇而已豈聖人樂云樂<lb/>
云之意哉況今千有餘年古樂散亡無復可考而欲以<lb/>
聲求詩則未知古樂遺聲今皆已推而得之乎三百五<lb/>
篇皆可協之音律被之絃歌已乎誠既得之則所助於<lb/>
詩多矣然未得為詩之本也況未必可得則今之所講<lb/>
得無有畫餅之饑乎愚意竊以為詩出乎志者也樂出<lb/>
乎詩者也然則志者詩之本樂者其末也末雖亡不害<lb/>
本之存顧所得之淺深如何耳有舜文之徳則聲為律<lb/>
<pb n="KR2g0052_WYG_016-47b"/>
而身為度簫韶二南之聲不患其不作此雖未易言然<lb/>
其理葢不誣也二南之應似亦不可專以樂聲之應為<lb/>
言蓋必有理存乎其間豈有無事之理無理之事哉<lb/>
　　　答袁機仲<lb/>
以河圖洛書為不足信自歐公以來已有是説然顧命<lb/>
繫辭論語皆有是言而諸儒所傳二圖之數雖有交互<lb/>
而無乖戾順數逆推縱横曲直皆有明法不可得而破<lb/>
除也至如河圖與易之天一至地十者合而載天地五<lb/>
<pb n="KR2g0052_WYG_016-48a"/>
十有五之數則固易之所自出也洛書與洪範初一至<lb/>
次九者合則固洪範之所自出也繫辭雖不言受圖作<lb/>
易然安知觀察求取圖非其中之一事耶至卦畫之説<lb/>
孔子而後千載不傳至康節先生始得之然猶不肯容<lb/>
易輕説非偶然也<hi>横圖乃是今日以意為之寫出奇偶相生次第令人易曉</hi>於此有<lb/>
得則知六十四卦天理自然不用一毫智力添助及至<lb/>
卦成之後逆順縱横都成義理千般萬種其妙無窮雖<lb/>
若各不相資而實未嘗相悖葢自未有畫時至於六畫<lb/>
<pb n="KR2g0052_WYG_016-48b"/>
邵子所謂先天之學也卦成之後各因一義推説邵子<lb/>
所謂後天之學也當日諸儒既失其傳而方外之流隂<lb/>
相付受以為丹竈之術至希夷康節乃反之於易而後<lb/>
其説始得復明於世然與今周易次第行列多不同者<lb/>
故聞者創見多不能曉而莫之信只據見行周易縁文<lb/>
生義穿鑿破碎此啟䝉之書所為作也若其習聞易曉<lb/>
則又何必更著此書哉更願髙明無以為熹之説而忽<lb/>
之<lb/>
<pb n="KR2g0052_WYG_016-49a"/>
　　　答袁機仲<lb/>
來諭以東南之温厚為仁西北之嚴凝為義此鄉飲酒<lb/>
義之言也雖無隂陽剛柔之别但其後復有陽氣發於<lb/>
東方之説則固以仁為陽而義之隂從可推矣乃不察<lb/>
此而欲以仁為柔以義為剛又病夫柔之不可為陽剛<lb/>
之不可為隂也於是移北之隂以就南而使主乎仁之<lb/>
柔移南之陽以就北而使主乎義之剛其於方位氣候<lb/>
悉反易之又使東北之為陽西南之為隂亦皆得其半<lb/>
<pb n="KR2g0052_WYG_016-49b"/>
而失其半<hi>北方雖曰嚴凝而東方已為温厚南方雖曰温厚而西方已為嚴凝也</hi>葢嘗論<lb/>
之進而息者其氣强退而消者其氣弱此隂陽之所以<lb/>
為柔剛也陽剛温厚居東南而以作長為事隂柔嚴凝<lb/>
居西北而以斂藏為事此剛柔之所以為仁義也以此<lb/>
觀之隂陽剛柔仁義之位豈不曉然彼楊子雲所謂於<lb/>
仁也柔於義也剛乃自其用處末流言之葢所謂隂中<lb/>
之陽陽中之隂不妨自為一義但不可以雜而論之爾<lb/>
誠翻然改正仁義二字却將隂陽剛柔一切發回原處<lb/>
<pb n="KR2g0052_WYG_016-50a"/>
如熹新圖之位則易簡圓成不費詞説而三才五行天<lb/>
理人事已各得其所矣既未䝉省察執之愈堅區區之<lb/>
愚尚復何説竊意兩家之論各自為家不若自此閉口<lb/>
不談以俟羲文而正焉然以髙明自信之篤竊恐羲文<lb/>
復生亦未肯信其説也世間事吾人身在閒處言之無<lb/>
益此正可從容講論以慰窮愁而枘鑿之不合又如此<lb/>
是亦深可歎者而信乎其道之窮矣<lb/>
　　　答趙提舉<lb/>
<pb n="KR2g0052_WYG_016-50b"/>
易之書本為卜筮而作故其詞必根於象數而非聖人<lb/>
己意之所為其所勸戒亦以施諸筮得此卦此爻之人<lb/>
而非反以戒夫卦爻者近世言易者殊不知此其説雖<lb/>
有義理而無情意雖大儒先生有所不免比因玩索偶<lb/>
幸及此私竊自慶以為天啟其衷而以語人人亦未見<lb/>
有深曉者<lb/>
　　　答林巒<lb/>
辱示書及所為文三篇若以是質於熹者熹少不喜辭<lb/>
<pb n="KR2g0052_WYG_016-51a"/>
長復嬾廢無以副足下意然嘗聞之學之道非汲汲乎<lb/>
辭也必其心有以自得之則其見乎辭者非得已也是<lb/>
以古之立言者其辭粹然不期以異於世俗而後之讀<lb/>
之者卓然知其非世俗之士也今足下之辭富矣其主<lb/>
意立説髙矣然類多採摭先儒數家之説以就之耳足<lb/>
下之所以自得者何如哉夫子所謂徳之棄者葢傷此<lb/>
也足下改之甚善示喻推所聞以講學閭里間亦甚善<lb/>
記曰教然後知困知困則知所以自强矣<lb/>
<pb n="KR2g0052_WYG_016-51b"/>
　　　答柯國材<lb/>
觀聖賢之學與近世諸先生長者之論所謂高遠者葢<lb/>
不在乎剏意立説之間伊川云吾年二十時解釋經義<lb/>
與今無異然思今日意味覺與少時自别尹和靖門人<lb/>
稱尹公於經書不為講解而耳順心得如誦己言此豈<lb/>
必以創意立説為高哉今吾輩望此地位甚遠大槩讀<lb/>
書且因先儒之説通其文義而玩味之使之浹洽於心<lb/>
自見意味可也如舊説不通不妨偶自見得意思但必<lb/>
<pb n="KR2g0052_WYG_016-52a"/>
欲於傳註之外别求所謂自得者而務立新説則用心<lb/>
愈勞而去道愈逺非學問之本意也且謂之自得則是<lb/>
自然而得豈可强求也哉今人多是認作獨自之自故<lb/>
不安於他人之説而必已出耳<lb/>
　　　答范伯崇<lb/>
前書所詢民可使由之一段熹竊謂兩説似不相妨葢<lb/>
民但可使由之耳至於知之必待其自覺非可使也由<lb/>
之而不知不害其為循理及其自覺此理而知之則沛<lb/>
<pb n="KR2g0052_WYG_016-52b"/>
然矣必使之知則人求知之心勝而由之不安甚者遂<lb/>
不復由而惟知之為務其害豈可勝言釋氏之學是已<lb/>
大抵由之而自知則隨其淺深自有安處使之知則知<lb/>
之必不至至者亦過之而與不及者無以異此機心惑<lb/>
志所以生也<lb/>
　　　答何叔京<lb/>
子莫執中與舜禹湯之執中不同葢聖人義精仁熟非<lb/>
有意於執中而自然無過不及故有執中之名而實未<lb/>
<pb n="KR2g0052_WYG_016-53a"/>
嘗有所執也以其無時不中故又曰時中若學未至理<lb/>
未明而徒欲求所謂中者執之則所謂中果何形狀而<lb/>
可執也殆愈執而愈失矣子莫是也既不識中乃慕夫<lb/>
時中者而欲隨時以為中吾恐失之彌逺未必不流為<lb/>
小人之無忌憚也中庸但言擇善不言擇中其曰擇乎<lb/>
中庸亦必繼之曰得一善豈不以善端可求中體難識<lb/>
乎夫惟明善則中可得而識矣<lb/>
　　　答何叔京<lb/>
<pb n="KR2g0052_WYG_016-53b"/>
龜山人欲非性之語自好昨來胡氏深非之來教謂不<lb/>
知自何而有人欲此問甚緊切熹竊以謂人欲云者正<lb/>
天理之反耳謂因天理而有人欲則可謂人欲亦是天<lb/>
理則不可葢天理中本無人欲惟其流之有差而人欲<lb/>
生焉程子謂善惡皆天理<hi>此句若甚可駭</hi>謂之惡者本非惡<hi>此句</hi>
<hi>便都轉了</hi>但過與不及便如此<hi>自何而有人欲之問此句答了</hi>所引惡亦不<lb/>
可不謂之性意亦如此<lb/>
　　　答程允夫<lb/>
<pb n="KR2g0052_WYG_016-54a"/>
能持敬則欲自寡此語甚當但紙尾之意以為須先有<lb/>
所見方有下手用心處則又未然夫持敬之功伊川言<lb/>
之詳矣只云但莊整齊肅則心便一一則自無非僻之<lb/>
干又云動容貌整思慮則自然生敬此便是下手用功<lb/>
處不待先有所見而後能也須是如此方能窮理而有<lb/>
所見惟其有所見則自然樂於從事欲罷不能而敬日<lb/>
躋矣伊川又言涵養須用敬進學則在致知又言入道<lb/>
莫如敬未有致知而不在敬者考之聖賢之言如此類<lb/>
<pb n="KR2g0052_WYG_016-54b"/>
者亦衆是知聖門之學别無要妙徹頭徹尾只是一敬<lb/>
而已<lb/>
　　　答胡廣仲<lb/>
天下事物之理亭當均平無無對者惟道為無對然以<lb/>
形而上下論之則亦未嘗不有對也所謂對者或以左<lb/>
右或以上下或以前後或以多寡或以類而對或以反<lb/>
而對反覆推之天地之間真無一物兀然孤立者此程<lb/>
子所以中夜以思不知手舞而足蹈也究觀來教條目<lb/>
<pb n="KR2g0052_WYG_016-55a"/>
固多而其意常主於别有一物之無對故凡以左右而<lb/>
對者則扶起其一邊以前後而對者則截去其一段既<lb/>
强加所貴者以無對之名而於所賤而有對者又不免<lb/>
别立一位以配之於是左右偏枯首尾斷絶位置重疊<lb/>
條理交并凡天下理勢一切畸零贅剩側峻尖斜更無<lb/>
齊整平正之處凡所論隂陽動靜善惡仁義等説皆此<lb/>
一模中脱出也<lb/>
　此書前文甚多中論性一條云性善之善不與惡對<lb/>
<pb n="KR2g0052_WYG_016-55b"/>
　此本龜山所聞於浮屠常摠者宛轉説來似亦無病<lb/>
　然謂性之為善未有惡之可對則可謂終無對則不<lb/>
　可葢性一而已既曰無有不善則性之中無復有惡<lb/>
　與善為對亦不待言而可知若善所以得名是乃對<lb/>
　惡而言天理人欲雖非同時並有之物然自其反而<lb/>
　言之亦不得不為對也今必别謂有無對之善此又<lb/>
　熹之所疑者也<hi>此一段尤關係故録</hi>
　　　答吳晦叔<lb/>
<pb n="KR2g0052_WYG_016-56a"/>
泛論知行之理而就一事觀之則知先行後無可疑者<lb/>
然合夫知之淺深行之大小而言則非先成乎小亦將<lb/>
何以馴致乎大哉葢古人之教自其孩幼而教之以孝<lb/>
弟誠敬之實少長而博之以詩書禮樂之文皆使之即<lb/>
事物之間知義理之所在而致涵養踐履之功焉及其<lb/>
學於大學則所以涵養踐履畧已小成於是不離乎此<lb/>
而教之以格物致知因其所已知推而致之以及其所<lb/>
未知然後為知之至而所謂誠正脩齊治平至是而無<lb/>
<pb n="KR2g0052_WYG_016-56b"/>
所不盡其道焉故大學之書雖以格物致知為用力之<lb/>
始然非初不涵養踐履而直從事於此也又非物未格<lb/>
知未至則意可以不誠心可以不正身可以不脩家可<lb/>
以不齊也葢以為必知之至然後脩己治人始有以盡<lb/>
其道若曰必俟知至而後行則夫事親從兄奉上接下<lb/>
乃人生所不能一日廢豈謂吾知未至而蹔輟以俟其<lb/>
至而後行哉<lb/>
　　　答李伯諫<lb/>
<pb n="KR2g0052_WYG_016-57a"/>
來書云儒佛見處既無二理其設教何異也葢儒教本<lb/>
人事釋教本死生本人事故緩於見性本死生故急於<lb/>
見性熹謂既謂之本則此上無復有物矣今既二本不<lb/>
知所同者何事而所謂儒本人事緩見性者亦殊無理<lb/>
三聖作易首曰乾元亨利貞子思作中庸首曰天命之<lb/>
謂性孔子言性與天道而孟子道性善此為本於人事<lb/>
乎本於天道乎緩於性乎急於性乎俗儒正坐不知天<lb/>
理之大故為異説所迷反謂聖學知人事而不知死生<lb/>
<pb n="KR2g0052_WYG_016-57b"/>
豈不誤哉聖賢教人盡心以知性躬行以盡性始終本<lb/>
末自有次第一皆本諸天理緩也緩不得急也急不得<lb/>
直是盡性至命方是極則非如見性之説一見之而遂<lb/>
已也上蔡云釋氏之論性猶儒者之論心釋氏之論心<lb/>
猶儒者之論意此語剖析極精細思之如何<lb/>
來書所謂發明西洛諸公所未言者即其過處也嘗聞<lb/>
之師曰二蘇聰明過人所説語孟儘有好處葢天地道<lb/>
理不過如此有時便見得到皆聰明之發也但見到處<lb/>
<pb n="KR2g0052_WYG_016-58a"/>
却有病若欲窮理不可不論也見到處却有病此語極<lb/>
有味試一思之不可以為平常而忽之也<lb/>
　　　答吳公濟<lb/>
來書云儒釋之道本同末異熹謂本同則末必不異末<lb/>
異則本必不同一木之根無縁却生兩木之實來書云<lb/>
夫子專言人事生理而佛氏則兼人鬼生死言之不知<lb/>
死生人鬼為一乎為二乎若以為一則專言人事生理<lb/>
者兼之矣不待兼之而後兼也若須别作一頭窮究曉<lb/>
<pb n="KR2g0052_WYG_016-58b"/>
會則是始終幽明却有間隔<lb/>
　　　答林擇之<lb/>
程子言敬必以整齊嚴肅正衣冠尊瞻視為先又言未<lb/>
有箕踞而心不慢者如此乃是至論先聖言克己復禮<lb/>
尋常講説於禮字每不快意必訓理而後已今乃知其<lb/>
精微縝密非常情所及爾近畧整頓孟子説見得此老<lb/>
真把得定常放到極險處方一斡轉便見天理人欲直<lb/>
是判然非有命世之才見道分明不能如此然此便是<lb/>
<pb n="KR2g0052_WYG_016-59a"/>
英氣害事便是才高無可依據學者亦不可不知也<lb/>
　　　答林擇之<lb/>
前日中和之説㸔得如何數日來玩味此意日用間極<lb/>
覺得力乃知目前所以若有若亡不能純熟氣象浮淺<lb/>
易得動搖其病皆在此近看南軒文字大抵都無前面<lb/>
一截功夫也大抵心體通有無該動靜故功夫亦通有<lb/>
無該動靜方無透漏若必待其發而後察察而後存則<lb/>
所不至多矣惟涵養於未發之前則其發也自然中節<lb/>
<pb n="KR2g0052_WYG_016-59b"/>
者多不中節者少體察之際亦甚明審易為著力與異<lb/>
時無本可據之説大不同矣<lb/>
　　　答胡伯逢<lb/>
男女居室人事之至近而道行乎其間此君子之道所<lb/>
以費而𨼆也然幽闇之中衽席之上人或䙝而慢之則<lb/>
天命有所不行矣此君子之道所以造端乎夫婦之微<lb/>
密而語其極則察乎天地之高深也然非知幾慎獨之<lb/>
君子其孰能體之易首於乾坤而中於咸恒禮謹大昏<lb/>
<pb n="KR2g0052_WYG_016-60a"/>
而詩以二南為正始之道其以此與知言亦曰道存乎<lb/>
飲食男女之事而溺於流者不知其精又曰接而知有<lb/>
禮焉交而知有道焉惟敬者能守而不失耳亦此意也<lb/>
　　　答黄直卿<lb/>
先天乃伏羲本圖非康節所自作雖無言語而所該甚<lb/>
廣易中一字一義無不自其中流出者太極乃濓溪自<lb/>
作發明易中大槩綱領意思而已規模不同而太極終<lb/>
在先天範圍之内又不若彼之自然不待思慮安排也<lb/>
<pb n="KR2g0052_WYG_016-60b"/>
　　　答吕子約<lb/>
示喻縷縷備見篤學力行之意然未免較計務獲之病<lb/>
横此意方寸間日夕擾擾非所以進於日新也所讀書<lb/>
亦太多如人大病在牀而衆醫雜進百藥交下決無見<lb/>
效之理不若盡力一書令其反覆通透而復易一書之<lb/>
為愈葢不惟專力易見功夫且是心定不雜於涵養功<lb/>
夫亦有助也又謂不欲但為聞見之知固善然聞見之<lb/>
知要得正當亦非易事誠未可輕厭而躐等也<lb/>
<pb n="KR2g0052_WYG_016-61a"/>
　　　答王子合<lb/>
致生之者如事死如事生事亡如事存是也致死之者<lb/>
如絶地天通廢撤淫祀之類是也若於所當祭者疑其<lb/>
有又疑其無則誠意不至矣是不得不致生之也於所<lb/>
不當祭者疑其無又疑其有則不能無恐懼畏怯矣是<lb/>
不得不致死之也人以為神是致生之以為不神是致<lb/>
死之然亦當見道理實處不是私意造作不然者即是<lb/>
觀法界性一切心造之説矣<lb/>
<pb n="KR2g0052_WYG_016-61b"/>
　　　答吳伯豐<lb/>
所論看大學曲折則未然如看大學當且專看若不知<lb/>
有他書者逐字逐句一一推窮逐章反覆觀其血脈全<lb/>
篇反覆觀其次第終而復始莫論遍數通貫浹洽顛倒<lb/>
熟爛然後别觀他書今方觀大學一句便説向中庸上<lb/>
支離蔓衍彼此迷暗互相連累況所比校初無補於用<lb/>
力之意徒然枉費心力閒立議論語言轉多而於自家<lb/>
分上轉無交涉不可不察也元來道學不明不是上面<lb/>
<pb n="KR2g0052_WYG_016-62a"/>
欠闕功夫乃是下面原無根脚若信得及脚踏實地如<lb/>
此做去良心自然不放踐履自然純熟不但讀書一事<lb/>
而已<lb/>
　　　答劉公度<lb/>
講學不厭其詳凡天下事物之理方册聖賢之言皆當<lb/>
反覆究竟至於持守其事無多若覺未安惟有黙自加<lb/>
功著力向前爾今聞廢書不講而反以持守之事為誦<lb/>
説之資是乃兩失其宜至謂彼中朋友只有季章一人<lb/>
<pb n="KR2g0052_WYG_016-62b"/>
可望此未論許與之當否而言之發亦太輕矣向見伯<lb/>
恭説孔子順答魏王問天下之髙士而曰世無其人此<lb/>
言非是孔氏家法此語有味試思之如何<lb/>
　　　答項平甫<lb/>
所論義襲猶未離乎舊見告子之病葢不知心之慊處<lb/>
即是義之所安其不慊者乃是不合於義故直以義為<lb/>
外而不求今人因孟子之言固有見得此意而識義之<lb/>
在内者然又不知心之慊與不慊亦有不待講學省察<lb/>
<pb n="KR2g0052_WYG_016-63a"/>
而後能得其精微者故於學聚問辨之所得皆指為外<lb/>
而以為非義之所在遂一切棄置而不為此與告子之<lb/>
言雖若小異然其實五十百步之間耳以此相笑是同<lb/>
浴而譏裸裎也<lb/>
孟子之意須從上文看其為氣也配義與道無是餒也<lb/>
是集義所生者非義襲而取之也上三句説氣下三句<lb/>
是字與非字為對襲字與生字為對葢曰此氣乃集義<lb/>
而自生於中非行義而襲取之於外云爾非謂義不是<lb/>
<pb n="KR2g0052_WYG_016-63b"/>
外襲也今人讀書不精細將聖賢言語錯看又復將此<lb/>
草本立一切法横説豎説狂嘑衆生恐其罪不止如范<lb/>
甯之議王弼而已<lb/>
　　　答王季和<lb/>
學者之志固不可不以逺大自期然觀孔門之教則其<lb/>
所從言之者至為卑近不過孝弟忠信持守誦習之間<lb/>
而於學問之全體初不察察言之也若其髙第弟子多<lb/>
亦僅得其一體夫以夫子之聖諸子之賢其於道之全<lb/>
<pb n="KR2g0052_WYG_016-64a"/>
體豈不能一言盡之以相授納而顧為是拘拘者以狹<lb/>
道之傳畫人之志何哉葢所謂道之全體雖髙且大而<lb/>
其實未嘗不貫乎日用細微切近之間茍悦其髙而忽<lb/>
於近慕於大而畧於細則無漸次經由之實而徒有懸<lb/>
想跂望之勞亦終不能以自達矣故聖人之教循循有<lb/>
序不過使人反而求之至近至小之中博之以文以開<lb/>
其講學之端約之以禮以嚴其踐履之實使之得寸則<lb/>
守其寸得尺則守其尺如是久之日滋月益然後道之<lb/>
<pb n="KR2g0052_WYG_016-64b"/>
全體乃有所鄉望而漸可識有所循習而漸可能自是<lb/>
而往俛焉孳孳斃而後已而其所造之淺深所説之廣<lb/>
狹亦非可以必詣而預期也故夫子嘗謂先難後獲為<lb/>
仁又以先事後得為崇徳葢於此小差則心失其正雖<lb/>
有鑽堅仰髙之志而反為計功謀利之私矣仁何自而<lb/>
得徳何自而崇哉<lb/>
　　　答陳抑之<lb/>
年歳以來私家多故不獲以聲問先自通於隸人兹承<lb/>
<pb n="KR2g0052_WYG_016-65a"/>
枉書感媿無量顧陳義髙逺雖古之賢人君子懼不足<lb/>
以堪足下之意而熹之愚何敢當之然曩亦嘗有聞於<lb/>
先生長者矣勤勞半世汩沒於章句訓詁之間黽勉於<lb/>
規矩繩約之内卒無髙奇深渺之見可以驚世而駭俗<lb/>
者獨幸年來於聖賢遺訓粗若見其坦易明白之不妄<lb/>
而必可行者私竊以為儻得當世明達秀穎之士相與<lb/>
講之抑彼之過强此之不及吾道庶其明且行乎三復<lb/>
來書果若有意於此幸甚幸甚竄伏窮山未知見日繼<lb/>
<pb n="KR2g0052_WYG_016-65b"/>
此書疏之往來猶足以見區區也<lb/>
　　　答陳正已<lb/>
示喻為學大致及别紙數條皆已深悉但區區有不能<lb/>
無疑者葢上為靈明之空見所持而不得從事於學問<lb/>
思辨之實下為俊杰之豪氣所動而不暇用力於格致<lb/>
誠正之間是以所論常有厭平實而趨髙妙輕道義而<lb/>
喜功名之心絶不類聖門學者氣象不知向來伯恭亦<lb/>
嘗以是相規否也熹自十四五時即嘗有志於此中間<lb/>
<pb n="KR2g0052_WYG_016-66a"/>
非不用力而所見終未端的所幸内無空寂之誘外無<lb/>
功利之貪全此純愚以至今日反覆舊聞而有得焉乃<lb/>
形也上下千有餘年之間言者非一人記者非一筆而<lb/>
其説之同如合符契非能牽聨配合而强使之齊也此<lb/>
義理之原不可不察<lb/>
　　　答林徳久<lb/>
易象説似未條暢熹所論别紙録去然其大意不過欲<lb/>
姑存而未論耳後書所疑不知後來看得曉然未耶熹<lb/>
<pb n="KR2g0052_WYG_016-66b"/>
嘗愛韓子説所以為性者五而今之言性者皆雜佛老<lb/>
而言之所以不能不異在諸子中最為近理葢如吾儒<lb/>
之言則性之本體即仁義禮智之實如老佛之言則先<lb/>
有虛空之性而後有此四者不然亦謂性為虛空之物<lb/>
而可以包乎四者爾不知性之為體不離四者而四者<lb/>
又非有形象方所但於渾然一理之中似有界限而實<lb/>
亦非有遮闌間隔也然此處極難言故孟子只於發處<lb/>
言之<lb/>
<pb n="KR2g0052_WYG_016-67a"/>
　　　答歐陽希遜<lb/>
程子曰四徳之元猶五常之仁偏言則一事專言則包<lb/>
四者惻𨼆之類偏言之也克己之類專言之也然即此<lb/>
一事便包四者葢亦非二物也論語集註云仁者心之<lb/>
徳愛之理也此言有味可更思之不可謂孟子之言不<lb/>
如孔子之周徧孟子亦有專言之者仁人心是也孔子<lb/>
亦有偏言之者愛人是也又謂孟子以世人好殺而言<lb/>
惻𨼆尤非也孔子雖不以義對仁然每以智對仁更宜<lb/>
<pb n="KR2g0052_WYG_016-67b"/>
思之<lb/>
　　　答黎季忱<lb/>
示及兩卷各已批註封還幸細考之語孟更須寛心游<lb/>
意看令通徹易則恐未易讀如此穿鑿枉費心力也葢<lb/>
易本卜筮之書故先王設官掌於太卜而不列於學校<lb/>
學校所教詩書禮樂而已至孔子乃於其中推出所以<lb/>
設卦觀象繫辭之意而因以識夫吉凶進退存亡之道<lb/>
葢聖人當時已曉占筮之法及其詞意所在故就其間<lb/>
<pb n="KR2g0052_WYG_016-68a"/>
推出義理若在今日則已不得其法又不曉其詞而暗<lb/>
中摸索横起私意竊恐聖賢復生亦未易通曉與其虛<lb/>
費心力於此不若且從事於詩書禮樂之為易知也大<lb/>
學論孟中庸又在四者之先尤須理會透徹<lb/>
　　　與湖南諸公論中和第一書<lb/>
中庸已發未發之義前此認得此心流行之體又因程<lb/>
子凡言心者皆指已發而言遂目心為已發性為未發<lb/>
然觀程子之書多所不合因復思之乃知前日之説非<lb/>
<pb n="KR2g0052_WYG_016-68b"/>
惟心性之名命之不當而日用功夫全無本領葢所失<lb/>
者不獨文義之間而已按文集遺書諸説似皆以思慮<lb/>
未萌事物未至之時為喜怒哀樂之未發當此之時即<lb/>
是此心寂然之體而天命之性具焉以其不偏不倚故<lb/>
謂之中及其感通天下之故則喜怒哀樂發焉而心之<lb/>
用可見以其無不中節故謂之和此人心之正情性之<lb/>
徳然也然而未發之前不可尋覓已覺之後不容安排<lb/>
但平日莊敬涵養之功至而無人欲之私亂之則其未<lb/>
<pb n="KR2g0052_WYG_016-69a"/>
發也鏡明水止而其發也必中節矣此是日用本領功<lb/>
夫至於隨事省察即物推明亦必以是為本而於已發<lb/>
之際觀之則其具於未發之前者固可黙識向來講論<lb/>
思索直以心為已發而日用之間亦止以察識端倪為<lb/>
下手處以故闕平日涵養一段功夫使人胷中擾擾無<lb/>
深潛純一之味發之言語事為亦常急逼浮露無雍容<lb/>
沈厚之風葢所見一差其害如此程子所謂凡言心者<lb/>
皆指已發而言此葢指赤子之心而謂凡言心者則其<lb/>
<pb n="KR2g0052_WYG_016-69b"/>
為説之誤故自以為未當而復正之固不可執其已改<lb/>
之言而盡疑諸説也不審諸君子以為何如<lb/>
　　　元亨利貞説<lb/>
元亨利貞性也生長收藏情也以元生以亨長以利收<lb/>
以貞藏者心也仁義禮智性也惻𨼆羞惡辭讓是非情<lb/>
也以仁愛以義惡以禮讓以智知者心也性者心之理<lb/>
也情者心之用也心者性情之主也程子曰其體則謂<lb/>
之易其理則謂之道其用則謂之神又曰言天之自然<lb/>
<pb n="KR2g0052_WYG_016-70a"/>
者謂之天道言天之付與萬物者謂之天命又曰天地<lb/>
以生物為心皆謂此也<lb/>
　　　程子養觀說<lb/>
程子曰存養於未發之前則可又曰善觀者却於已發<lb/>
之際觀之何也曰此持敬之功貫通乎動靜之間者也<lb/>
就程子此章論之方其未發必有事焉是乃所謂靜中<lb/>
之知覺復之所以見天地之心也及其已發隨事觀省<lb/>
是乃所謂動上求靜艮之所以止其所也然則靜中之<lb/>
<pb n="KR2g0052_WYG_016-70b"/>
動非敬其孰能形之動中之靜非敬其孰能察之故又<lb/>
曰學者莫若先理會敬則自知此矣然則學者豈可舍<lb/>
是而他求哉<lb/>
　　　太極説<lb/>
動靜無端隂陽無始天道也始於陽成於隂本於靜流<lb/>
於動者人道也然陽復本於隂靜復根於動其動靜亦<lb/>
無端其隂陽亦無始則人葢未始離乎天而天亦未始<lb/>
離乎人也<lb/>
<pb n="KR2g0052_WYG_016-71a"/>
元亨誠之通動也利貞誠之復靜也元者動之端也本<lb/>
乎靜貞者靜之質也著乎動一動一靜循環無窮而貞<lb/>
也者萬物之所以成終而成始者也故曰雖不能不動<lb/>
而立人極者必主乎靜惟立乎靜則其著乎動也無不<lb/>
中節而不失其本然之靜矣<lb/>
靜者性之所以立也動者命之所以行也然其實則靜<lb/>
亦動之息耳故一動一靜皆命之行而行乎動靜者乃<lb/>
性之真也故曰天命之謂性<lb/>
<pb n="KR2g0052_WYG_016-71b"/>
情之未發者性也是乃所謂中也天下之大本也性之<lb/>
已發者情也其皆中節則所謂和也天下之達道也皆<lb/>
天理之自然也妙性情之徳者心也所以致中和而立<lb/>
大本行達道者也天理之主宰也<lb/>
知明道先生所謂天理二字却是自家體貼出來者真<lb/>
不妄也<lb/>
　　　答鄭子上<lb/>
易之為書本為卜筮而作然其義理廣大精微不可以<lb/>
<pb n="KR2g0052_WYG_016-72a"/>
一法論葢有此理則有此象有此象則有此數各隨問<lb/>
者意所感通如利涉大川或是渡江或是濟險不可預<lb/>
為定説但其本指即是渡江而推類旁通則各隨其事<lb/>
<hi>論易傳</hi>此書從前為人説得太高更不細推文意若詳讀<lb/>
而深味之其條理脈絡曉然可見非是固欲剖析自是<lb/>
合并不聚以此知古人文字關鍵深密直不草草如庖<lb/>
丁眼中自是不容有全牛也請更詳之<hi>論中庸</hi>
　　　答黄道夫<lb/>
<pb n="KR2g0052_WYG_016-72b"/>
天地之間有理有氣理也者形而上之道也生物之本<lb/>
也氣也者形而下之器也生物之具也是以人物之生<lb/>
必稟此理然後有性必稟此氣然後有形其性其形雖<lb/>
不外乎一身然其道器之間分際甚明不可亂也若劉<lb/>
康公所謂天地之中所謂命者理也非氣也所謂人受<lb/>
以生所謂動作威儀之則者性也非形也今不審此而<lb/>
以魂魄鬼神解之則是指氣為理而索性於形矣豈不<lb/>
誤哉所引禮運之言本亦自有分别其曰天地之徳者<lb/>
<pb n="KR2g0052_WYG_016-73a"/>
理也其曰隂陽之交鬼神之會者氣也今乃一之亦不<lb/>
審之誤也詩曰天生烝民有物有則周子曰無極之真<lb/>
二五之精妙合而凝所謂真者理也所謂精者氣也所<lb/>
謂則者性也所謂物者形也靜而無不該者性之所以為中<lb/>
也寂然不動者也動而無不中者情之發而得其正也<lb/>
感而遂通者也靜而常覺動而常止者心之妙也寂而<lb/>
感感而寂者也<lb/>
　　　定性説<lb/>
<pb n="KR2g0052_WYG_016-73b"/>
定性者存養之功至而得性之本然也性定則動靜如<lb/>
一而内外無間矣天地之所以為天地聖人之所以為<lb/>
聖人不以其定乎君子之學亦以求定而已矣故擴然<lb/>
而大公者仁之所以為體也物來而順應者義之所以<lb/>
為用也仁立義行則性定而天下之動一矣所謂貞也<lb/>
夫豈急於外誘之除而反為是憧憧哉然常人之所以<lb/>
不定者非其性之本然也自私以賊夫仁用智以害夫<lb/>
義是以情有所蔽而憧憧耳不知自反以去其所蔽顧<lb/>
<pb n="KR2g0052_WYG_016-74a"/>
以惡外物累心而反求照於無物之地亦見夫用力愈<lb/>
勞而燭理愈昧益以憧憧而不自知也艮其背則不自<lb/>
私矣行無事則不用智矣内外兩忘非忘也一循於理<lb/>
不是内而非外也不是内而非外則大公而順應尚何<lb/>
事物之為累哉聖人之喜怒大公而順應天理之極也<lb/>
衆人之喜怒自私而用智人欲之盛也忘怒則公觀理<lb/>
則順二者所以為自反而去蔽之方也夫張子之於道<lb/>
固非後學所敢議然意其彊探力取之意多涵泳完養<lb/>
<pb n="KR2g0052_WYG_016-74b"/>
之功少故不能無疑於此程子以是發之其㫖深哉<lb/>
　　　讀吕氏詩紀桑中篇<lb/>
詩體不同固有鋪陳其事而意自見者清人之詩是已<lb/>
至於桑間洧外之篇則雅人莊士葢難言之孔子之稱<lb/>
思無邪也必曰彼以無邪之思鋪陳淫亂之事曷若曰<lb/>
彼以有邪之思作之而我必以無邪之思讀之耶若夫<lb/>
雅鄭衞之説雅則小雅大雅是已鄭則鄭風是已衞則<lb/>
邶鄘衞風是已是則自衞反魯以來未之有改桑中小<lb/>
<pb n="KR2g0052_WYG_016-75a"/>
序政散民流而不可止其文與樂記合則是詩之為桑<lb/>
間又不為無据今曰三百篇皆雅而大小雅不獨為雅<lb/>
鄭風不為鄭邶鄘衞風不為衞桑中不為桑間篇帙混<lb/>
亂邪正錯糅非復孔子之舊矣夫二南正風房中之樂<lb/>
也鄉樂也二雅之正朝廷之樂也商周之頌宗廟之樂<lb/>
也是見於序義傳記皆有可考至變雅固已無施於事<lb/>
而變風者又特里巷之謳謠其領在樂官以為可以識<lb/>
俗變知土風而賢於四夷之樂爾今曰三百篇者皆祭<lb/>
<pb n="KR2g0052_WYG_016-75b"/>
祀朝聘之用則未知桑中溱洧之詩當以薦何鬼神奉<lb/>
何賔客耶古者天子巡狩陳詩以觀民風固不問其美<lb/>
惡悉陳以觀也既已陳之固不問其美惡悉存以訓也<lb/>
然與雅頌之正篇帙不同施用亦異固不嫌於龎雜也<lb/>
今於雅鄭之實察之不詳龎雜之名畏之太甚引風刺<lb/>
之美説文浮放之鄙詞而置諸先王雅頌之列是反為<lb/>
龎雜之甚而不自知也<lb/>
　　　記程門諸子論學同異<lb/>
<pb n="KR2g0052_WYG_016-76a"/>
熹讀程門諸子之書見其所論為學之方有不同者因<lb/>
以程子之言質之而竊記之如左<lb/>
　胡氏曰物物致察宛轉歸已楊氏曰物不可勝窮也<lb/>
　反身而誠則舉天下之物在我矣　程子曰所謂窮<lb/>
　理者非必盡窮天下之物又非止窮一物而衆理皆<lb/>
　通但要積累多後脱然有貫通處又曰物我一理纔<lb/>
　明彼即曉此不必言因見物而反求諸身也然語其<lb/>
　大至天地之所以高厚語其小至一物之所以然學<lb/>
<pb n="KR2g0052_WYG_016-76b"/>
　者皆當理會<lb/>
　胡氏曰只於已發處用功却不枉費心力楊氏曰未<lb/>
　發之際以心體之則中之體自見執而勿失無人欲<lb/>
　之私焉發必中節矣　程子曰思於未發之前求中<lb/>
　即是已發但言存養於未發之時則可惟涵養久則<lb/>
　喜怒哀樂之發自中節矣學者莫若先理會敬能敬<lb/>
　則自知此矣<lb/>
　謝氏曰明道先生先使學者有所知識却從敬入又<lb/>
<pb n="KR2g0052_WYG_016-77a"/>
　曰既有知識窮得物理却從敬上涵養出來自然是<lb/>
　别正容謹節外面威儀非禮之本尹氏曰先生教人<lb/>
　只是專令用敬以直内習之既久自然有所得也<lb/>
　程子曰入道莫如敬未有能致知而不在敬者又曰<lb/>
　動容貌整思慮則自然生敬存此久之則自然天理<lb/>
　明又曰涵養須用敬進學則在致知又曰敬只是涵<lb/>
　養一事必有事焉須當集義只知用敬不知集義却<lb/>
　是都無事也<lb/>
<pb n="KR2g0052_WYG_016-77b"/>
右諸説之不同者以程子之言質之唯尹氏之言為近<lb/>
所少者致知集義之功耳不知其言之序有未及耶抑<lb/>
其意果盡於此也然大本既立則亦不患於無地以崇<lb/>
其徳矣故愚於此竊願盡心焉因書其後以自詔云<lb/>
　　　記論性答稿後<lb/>
此篇出於論定之初徒以一時之見驟正累年之失向<lb/>
背出入之際猶有未服習者又持孤論以當衆賢心不<lb/>
自安故自今讀之尚多遺恨如廣仲之言既以靜為天<lb/>
<pb n="KR2g0052_WYG_016-78a"/>
性之妙又論性不可以真妄動靜言是知言所謂歎美<lb/>
之善而不與惡對者云爾應之宜曰善惡真妄動靜皆<lb/>
以對待而得名者也不與惡對不名為善不與動對不<lb/>
名為靜既非妄又非真則亦無物之可指矣今不知性<lb/>
之善而未始有惡也真而未始有妄也主乎靜而涵乎<lb/>
動也顧曰凡有對者皆不可以言性而别有無對之善<lb/>
與靜焉然後可以形容天性之妙不亦異乎當時酬對<lb/>
既不出此他所自言亦多曠闕如論性無不該不可專<lb/>
<pb n="KR2g0052_WYG_016-78b"/>
以靜言此固是也然其説當云性之分雖屬乎靜而其<lb/>
藴則該動靜而不偏故樂記以靜言性則可廣仲以靜<lb/>
形容天性之妙則不可如此則語意圓矣如論程子真<lb/>
靜之説以真為本體靜為未感此亦是也然當云下文<lb/>
所謂未發即靜之謂也所謂五性即真之謂也然則仁<lb/>
義禮智信乃所謂未發之藴而性之真也與如此則文<lb/>
義備矣<lb/>
　　　論語課會説<lb/>
<pb n="KR2g0052_WYG_016-79a"/>
古之學者潛心乎六藝之文退而考諸日用有疑則問<lb/>
問之弗得弗措也古所謂傳道授業解惑者如此而已<lb/>
後世設師弟子員學校以羣之師之所講不待弟子之<lb/>
問而弟子之聽於師亦非其心之所疑也汎然相與以<lb/>
具一時之文學問之道豈止此哉秦漢迄今千有餘年<lb/>
所謂師弟子不過如此此聖人之緒言餘㫖所以不白<lb/>
於後世後世之風流習尚所以不及於古人也與學者<lb/>
將求古人之所至不可以不務古人之所為今將以論<lb/>
<pb n="KR2g0052_WYG_016-79b"/>
語之書與諸君相從學而惟今之所謂講者不足事也<lb/>
是以不敢以區區薄陋所聞告諸君其因先儒之説以<lb/>
逆聖人之志孜孜焉蚤夜精思考諸日用必將有以得<lb/>
之而以幸教熹也其有不合熹得為諸君言之諸君其<lb/>
無勢利之急而盡心於此一有得焉守之以善其身不<lb/>
為有餘推之一鄉一國而至天下不為不足熹不肖不<lb/>
敢以是欺諸君也<lb/>
　　　講禮記序説<lb/>
<pb n="KR2g0052_WYG_016-80a"/>
學者博學乎先王六藝之文誦焉以識其辭講焉以通<lb/>
其意而無以約之非學也故曰博學而詳説之將以反<lb/>
説約也何謂約禮是也禮者履也謂昔之詳説者至是<lb/>
可踐履也故夫子曰博學於文約之以禮顔氏之稱夫<lb/>
子亦曰博我以文約我以禮禮之義不其大哉然古禮<lb/>
非必有經葢先王之世上自朝廷達於閭巷其儀品有<lb/>
章動作有節故曰禮儀三百威儀三千待其人而後行<lb/>
則豈必簡册而傳哉其後禮廢儒者惜之乃始論著以<lb/>
<pb n="KR2g0052_WYG_016-80b"/>
傳於世今禮記四十九篇則其遺説已學而求所以約<lb/>
不可以莫之習也今柯君直學將為諸君誦其説而講<lb/>
明之諸君其聽之毋忽易曰知崇禮卑禮以極卑為事<lb/>
故自飲食居處灑掃欬唾之間皆有儀節聞之若可厭<lb/>
行之若瑣碎而不綱然惟愈卑故愈約與所謂極崇之<lb/>
智殆未可以差殊觀也夫如是故成性存存而道義出<lb/>
矣此造約之極功也諸君其聽之毋忽<lb/>
　　　諭諸生<lb/>
<pb n="KR2g0052_WYG_016-81a"/>
古之學者八歳而入小學學六甲五方書計之事十五<lb/>
而入大學學先聖之禮樂焉非獨教之固有以養之也<lb/>
葢理義以養其心聲音以養其耳采色以養其目舞蹈<lb/>
降登疾徐俯仰以養其血脈左右起居盤盂几杖有銘<lb/>
有戒養之之具可謂備至爾矣夫是故學者有成材而<lb/>
庠序有實用自學絶而道喪至今千有餘年學校之官<lb/>
有教養之名而無教之養之之實學者挾䇿相嬉其間<lb/>
有傑然者乃知以干禄蹈利為事至語聖賢之緒㫖究<lb/>
<pb n="KR2g0052_WYG_016-81b"/>
學問之本原罔乎莫知所以用其心者其規為動息無<lb/>
以異於凡民而有甚者焉嗚呼此教者過也而豈學者<lb/>
之罪哉然君子以為亦有罪焉爾夫今所異於古特聲<lb/>
音采色之盛舞蹈降登疾徐俯仰之容左右起居盤盂<lb/>
几杖之戒至推其本則理義之養心者固在也諸君日<lb/>
相與誦而傳之顧不察耳此之不為而彼之久為又豈<lb/>
非學者之罪哉<lb/>
　　　補試榜諭<lb/>
<pb n="KR2g0052_WYG_016-82a"/>
君子之學以誠其身非直為觀聽之美而已古之君子<lb/>
行之其身推之教其子弟莫不由此此其風俗所以醇<lb/>
厚而徳業所以崇高與近世之俗不然自父母所以教<lb/>
使之假手程文以欺罔有司而已新學小生自為兒童<lb/>
時習見其父兄之誨如此因恬不知愧而安受無實之<lb/>
名内以傲其父兄外以驕其閭里終身不知自力以至<lb/>
卒就小人之歸未必不由此也故今勸諭縣之父兄有<lb/>
愛其子弟之心者其為求明師賢友使之究義理之指<lb/>
<pb n="KR2g0052_WYG_016-82b"/>
歸而習為孝弟馴謹之行禄爵之不至名譽之不聞非<lb/>
所憂也何必使之汲汲俯心下首因人成事幸一朝之<lb/>
得貽終己之羞乎今兹試補縣學弟子員屬熹典領故<lb/>
兹勸諭<lb/>
　　　論語訓蒙口義序<lb/>
書所以作取便於童子之習而已故名之曰訓䝉口義<lb/>
嗚呼小子來前予幼承父師之訓從事於此二十餘年<lb/>
材資不敏未能有得今乃妄意採掇先儒有所取捨度<lb/>
<pb n="KR2g0052_WYG_016-83a"/>
徳量力夫豈所宜然施之汝曹取其易曉本非述作以<lb/>
是庶幾無罪夫其訓釋之詳且明也日講焉則無不通<lb/>
矣義理之精且約也日誦焉則無不識矣通者已知而<lb/>
時習識者未解而勿忘予之始學亦若斯而已矣嗚呼<lb/>
小子其懋敬之哉汲汲焉毋欲速也循循然毋敢惰也<lb/>
毋牽於俗學而以為迂且淡也毋惑於異端而以為近<lb/>
且卑也窮理盡性修身齊家葢取諸此亦終吾身而已<lb/>
矣嗚呼小子其懋敬之哉<lb/>
<pb n="KR2g0052_WYG_016-83b"/>
　　　孟子集義序<lb/>
二程先生出然後斯道之傳有繼其於孔孟之心葢異<lb/>
世同符也其所以發明二書之説言雖近而索之無窮<lb/>
指雖逺而操之有要讀者非徒可得其言而又可得其<lb/>
意非徒可得其意而又可并其所以進於是者得之可<lb/>
謂至矣間嘗蒐輯條疏以附本章之次既又取横渠張<lb/>
公范氏二吕氏謝氏游氏楊氏侯氏尹氏凡九家之説<lb/>
附之名曰論孟精義以備觀省抑嘗論之論語之言無<lb/>
<pb n="KR2g0052_WYG_016-84a"/>
所不包而所以示人者莫非操存涵養之要七篇之指<lb/>
無所不究而所以示人者類多體驗充擴之端夫聖賢<lb/>
之分不同然而體用一源也顯微無間也非夫先生之<lb/>
學之至其孰能知之張公之於先生論其所至其猶伯<lb/>
夷伊尹之於孔子而一時及門之士又未知孰為孔氏<lb/>
之顔曾也今録其言亦曰大者既同則淺深疏密毫釐<lb/>
之間正學者所宜盡心焉至於近歳以來學於先生之<lb/>
門人者又或出其書則意者源逺末分醇醨異味而不<lb/>
<pb n="KR2g0052_WYG_016-84b"/>
敢載矣<lb/>
　　　江州重建濓溪先生書堂記<lb/>
道之在天下者未嘗亡惟其託於人者或絶或續故其<lb/>
行於世者有明有晦是皆天命之所為非人智力之所<lb/>
能及也夫天高地下而二氣五行紛綸錯糅升降往來<lb/>
於其間其造化發育品物散殊莫不各有固然之理而<lb/>
最其大者則仁義禮智之性君臣父子昆弟夫婦朋友<lb/>
之倫是已是其周流充塞無所虧閒夫豈以古今治亂<lb/>
<pb n="KR2g0052_WYG_016-85a"/>
為存亡者哉然氣之運也則有醇醨判合之不齊人之<lb/>
稟也則有清濁昏明之或異是以道之所以託於人而<lb/>
行於世者惟天所畀乃得與焉河圖出而八卦畫洛書<lb/>
呈而九疇敘而孔子於斯文之興喪亦未嘗不推之於<lb/>
天聖人於此其不我欺也審矣若濓溪先生者其天之<lb/>
所畀而得乎斯道之傳者與不然何其絶之久而續之<lb/>
易晦之甚而明之亟也葢自周衰孟軻氏沒而此道之<lb/>
傳不屬更秦及漢歴晉隋唐以至於我有宋聖祖受命<lb/>
<pb n="KR2g0052_WYG_016-85b"/>
五星集奎實開文明之運然後氣之漓者醇判者合清<lb/>
明之稟得以全付乎人而先生出焉不由師傳黙契道<lb/>
體建圖屬書根極領要當時見而知之有程氏者遂擴<lb/>
大而推明之使夫天理之微人倫之著事物之衆鬼神<lb/>
之幽莫不洞然畢貫於一而周公孔子孟氏之傳煥然<lb/>
復明於當世有志之士得以探討服行而不失其正如<lb/>
出於三代之前者嗚呼盛哉非天所畀其孰能與於此<lb/>
　閩中理學淵源考卷十六<lb/>
</p>
<p>
</p>
  </div>
<div>
<head>閩中理學淵源考卷十七</head> <lb/>
    <p>
<pb n="KR2g0052_WYG_017-1a"/>
欽定四庫全書<lb/>
　閩中理學淵源考卷十七<lb/>
　　　　　　　　　　廣平府知府李清馥撰<lb/>
　　朱子福州門人并交友<lb/>
　按三山宋初諸賢踵起於時海濵四先生為之倡而<lb/>
　劉氏執中陳氏祥道亦皆以經學名家嗣是洛學興<lb/>
　王氏信伯親承指授林氏少穎亦師溯同源至紫陽<lb/>
　文公丕振道南統緒共推及門髙弟者勉齋黄氏一<lb/>
<pb n="KR2g0052_WYG_017-1b"/>
　人而已至若陳北溪潘𤓰山林正卿林子武諸公皆<lb/>
　粹然正學淵源由是師法遞習家傳戸誦步仰宗風<lb/>
　燦日月而沛江河矣<lb/>
　　　文清鄭景紹先生昭先<lb/>
鄭昭先字景紹閩縣人淳熙十四年進士初授浦城主<lb/>
簿自以未嘗學問乃游朱子之門居官有惠政秩滿之<lb/>
京謁丞相葛邲邲曰君浦城鄭主簿耶擊賊不受賞吾<lb/>
聞君名久矣擢知歸安邑民愛之累官諫議大夫知樞<lb/>
<pb n="KR2g0052_WYG_017-2a"/>
密院事兼叅知政事進右丞相辭不拜卒之夕有大星<lb/>
墜於故室諡曰文清昭先立朝累有奏疏言皆切直在<lb/>
政府沈厚鎮静以愛䕶人才振拔淹滯為己任景獻太<lb/>
子薨議建儲昭先請以仁宗為法上意乃決會旱災求<lb/>
言同列有欲罪上書過直者昭先曰以直言求人乃以<lb/>
言直而罪之耶所著有日湖遺稾五十卷真西山序其<lb/>
文曰公天資寛洪而養以静厚平居怡然自適未嘗見<lb/>
忿厲之容於書無所不讀而又喜聞義理之説故其文<lb/>
<pb n="KR2g0052_WYG_017-2b"/>
章不事刻畫而敷腴豐衍似其為人開禧初某將試詞<lb/>
學科見遺以詩所期甚逺蓋其辱知也舊矣<hi>通志</hi>　<hi>道</hi>
<hi>南源委</hi>　<hi>真文忠公集</hi>
　　　修撰陳北山先生孔碩<hi>兄孔夙</hi>
陳孔碩字膚仲侯官人祖禧父衡皆為朱子所推重孔<lb/>
碩刻志力學好古道以聖賢自期嘗從張南軒吕東萊<lb/>
游東萊死心喪三年後復偕其兄孔夙從學朱子於武<lb/>
夷甚見器重蓋孔碩能於心性上致力故朱子嘗貽書<lb/>
<pb n="KR2g0052_WYG_017-3a"/>
云婺州朋友専事聞見而於自己身心全無功夫彼陸<lb/>
學固有似禪處每勸學者兼取其善云又朱子荅孔碩<lb/>
書云所謂涵養也只要應事接物處之不失此心各得<lb/>
其理而已亦即學規之意蓋勗之也登淳熙二年進士<lb/>
歴處州教授以所聞於三先生者誘進後學多所成就<lb/>
知邵武瑞金二縣除吏部駕閣累遷将作監丞禮部郎<lb/>
中知惠州提舉淮東常平所至有古良吏風嘉定間金<lb/>
人來襲遣子韡募死士合監軍擊破之移曹廣西後丐<lb/>
<pb n="KR2g0052_WYG_017-3b"/>
祠主千秋鴻禧觀累召不起進秘閣修撰年幾八十以<lb/>
眉夀終以子韡貴贈太子太師孔碩素性嚴毅沈静有<lb/>
守利禄不動其心出入中外垂二十年不肯少變所守<lb/>
在朝數忤史彌逺而與楊澹軒葉水心友善著有中庸<lb/>
大學解北山集三十卷行於世學者稱北山先生西山<lb/>
真氏跋其帖稱其辭章翰墨為近世第一兄孔夙慶元<lb/>
五年進士<lb/>
　　<hi>按吕東萊先生在淳熙八年沒時朱子年五十二矣北山從學於吕方從朱門疑在八年後是為中</hi>
<pb n="KR2g0052_WYG_017-4a"/>
　　<hi>嵗後及門者又朱子與陳膚仲第三書論科舉之學謂近年飜弄得鬼怪百出都無誠實正當意思</hi>
　　<hi>一味穿穴旁支曲徑以為新奇最是永嘉浮偽纎巧不美尤甚而後生輩多宗師之此是今日莫大</hi>
　　<hi>之弊今欲革之莫若取三十年前渾厚純正明白俊偉之文誦以為法此亦正人心作士氣之一事</hi>
　　<hi>也又云大學近修得益精密平實易啟䝉太極西銘通書解義學記諸書各一本云云考之年譜淳</hi>
　　<hi>熙十五年始出太極通書西銘解義以授學者則此書論科舉之弊年正五十九已是暮年而彼時</hi>
　　<hi>運會士風亦遞變矣道南源委</hi>
　　　林擇之先生用中<hi>弟允中</hi>
林用中字擇之號東屏古田人始從林艾軒光朝學後<lb/>
<pb n="KR2g0052_WYG_017-4b"/>
登文公之門與建安蔡季通齊名文公每稱為畏友嘗<lb/>
與何叔京書曰擇之在此討論其人操履甚謹思索愈<lb/>
精大有所益張敬夫帥湖南文公偕用中往訪之聚首<lb/>
年餘有南嶽倡酬集用中早厭科舉業不求仕進石<graphic n="KR1488" url="https://raw.githubusercontent.com/kanripo/KR-Gaiji/master/images/KR1488.png" mimeType="image/png"/>
宰尤溪延掌學政僅為一往士民率化而頑傲者亦莫<lb/>
不翕服趙汝愚帥閩日過其門訪以政事邑宰洪天錫<lb/>
表其門曰通徳學者稱草堂先生著有草堂集<lb/>
林允中字擴之用中弟亦受業朱子之門文公稱其外<lb/>
<pb n="KR2g0052_WYG_017-5a"/>
晦内明外樸内敏<hi>三山新志</hi>　<hi>閩書</hi>
　　<hi>按黄氏海道南統緒辨正林用中為慶元之特科考三山選舉志亦同  再按朱子大全集於乾道</hi>
　　<hi>二年撰林用中擇之字序似初見先生者時朱子年方三十七三年往長沙即令侍行是時延平先</hi>
　　<hi>生初沒文公方討論中和之㫖集中前後與擇之往復并别集數札多闡道微言  再按朱子與林</hi>
　　<hi>師魯書云去年林擇之不鄙過門以講學為事怪其温厚警敏知所用心皆如老於學者因扣其師</hi>
　　<hi>友淵源所自則得三人者焉曰程深父曰林熙之而其一人則芸齋公之子師魯云又與擇之書云</hi>
　　<hi>某奉養粗安舊學不敢廢得擴之朝夕議論相助為多又曰某憂苦如昨至節復不逺痛割不自堪</hi>
　　<hi>幸朋友不鄙棄責以講習怱怱度日且復支持耳擴之來此相聚極有益其専志苦學非流輩所及</hi>
<pb n="KR2g0052_WYG_017-5b"/>
　　<hi>但於展拓處終未甚滿人意耳又曰講學之功比舊却覺稍有寸進以此知初學得些静中工夫亦</hi>
　　<hi>為助不少尚恨未免泛然應接不得専一於此耳讀數札似乾道間往復者又與何叔京書云今年</hi>
　　<hi>有古田林君擇之者在此相輿講學大有所益區區稍知復加激厲此公之力為多也數書皆有奉</hi>
　　<hi>親遣日之語疑在乾道五年以前之札擇之及門與何叔京皆相先後</hi>
　　　林魯山先生師魯<lb/>
林師魯别字魯山古田人朱子門人其父與韋齋公友<lb/>
善朱子跋其遺文云先君子志尚髙潔不妄與人交蓋<lb/>
嘗避地福之古田得芸齋林公而與之游愛其學識行<lb/>
<pb n="KR2g0052_WYG_017-6a"/>
誼有以過人而惜其且将湮沒無聞於世也及仕於朝<lb/>
為之延譽甚力然竟不及試用識者恨之某侍側久聞<lb/>
大略近得其臨終手書數十百言戒其家無用浮屠法<lb/>
然後知其所學之純所守之固見於死生之際又如此<lb/>
云師魯品行純篤講學得朱子遺規林用中師事之<lb/>
　　<hi>按芸齋為師魯先生父别號也其名未詳芸谷似為師魯號嘗考朱子别集乾道五年祭林芸谷師</hi>
　　<hi>魯文云昔先君與芸齋先生遊而吾師魯又不鄙其愚嘗不逺數百里遇我於潭溪之上蓋將從容</hi>
　　<hi>講學以進於斯道云又朱子跋芸齋遺文稱師魯為魯山又與林熙之書曰惜師魯美才髙志未克</hi>
<pb n="KR2g0052_WYG_017-6b"/>
　　<hi>有成朋從零落道學寡助云</hi>
　　　林丕顯先生謩<lb/>
林謩字丕顯連江人始與吕東萊師事林之竒為同舍<lb/>
生而年又長於東萊及東萊講學授徒謩竟屈首受業<lb/>
東萊曰此閩中瑞物也後叅謁朱子以乏資且老不得<lb/>
時見聞鄉人有從朱子學者輒造門扣問無論晚輩郡<lb/>
文學以禮延致之數日而歸曰向者違親而赴金華為<lb/>
道故也今又安能舍親為人耶凡訓誨諸生必舉其立<lb/>
<pb n="KR2g0052_WYG_017-7a"/>
志用力者勉焉<hi>道南源委</hi>
　　　余占之先生隅<lb/>
余隅字占之古田人朱文公髙弟學問警敏與林用中<lb/>
齊名吕東萊黄勉齋相與往來講明義理著有克齋文<lb/>
集<lb/>
　　<hi>按朱子别集答林擇之書云二余在此日久占之警敏彞孫淳静皆可喜但亦未敢與說向上去恐</hi>
　　<hi>别生病云又書中有云尢溪學記及克齋記按年月在乾道八年九年撰時文公年方四十三四此</hi>
　　<hi>書自是九年以後則屬淳熙改元之嵗矣二人似早及門者</hi>
<pb n="KR2g0052_WYG_017-7b"/>
　　林熙之先生大春<lb/>
林大春字熙之古田人朱子門人嘗題十六字云仲尼<lb/>
再思曽子三省予何人也敢不修整號慥齋家世宗尚<lb/>
理學子孫以文行世其家朱子曽贈之詩曰君行往返<lb/>
一千里過我屏山山下村濁酒寒燈静相對論心直欲<lb/>
到忘言仁體難明君所疑欲求直截轉支離聖言妙藴<lb/>
無窮意涵泳從容只自知天理生來本不窮要從知覺<lb/>
騐流通若知體用元無間始笑前來説異同十年燈火<lb/>
<pb n="KR2g0052_WYG_017-8a"/>
與君同誰道年來西復東不學世情雲雨手從教人事<lb/>
馬牛風<hi>三山新志</hi>　<hi>朱子大全集</hi>
　　　司法蒋彦禮先生康國<lb/>
蒋康國字彦禮古田人紹興三十七年進士嘗從朱文<lb/>
公講論文公楚詞集解多資之官饒州司法學者稱鼎<lb/>
山先生<hi>道南源委</hi>
　　　助教鄭惟任先生申之<lb/>
鄭申之字惟任長樂人乾道五年進士國子監助教朱<lb/>
<pb n="KR2g0052_WYG_017-8b"/>
子避偽學禁至長樂申之從之遊教授於鄉及門甚衆<lb/>
立文行忠信四齋以處之朱子扁其所居樓曰聚逺<hi>三</hi>
<hi>山新志</hi>
　　　文定鄭信之先生性之<lb/>
鄭性之字信之侯官人弱冠遊朱文公之門嘉定元年<lb/>
進士第一授平江軍節度判官召對以聖學教太子為<lb/>
先除秘書正字輪對乞强國勢宜専大帥之權久邊守<lb/>
之任至萬餘言累遷知袁州召入言執政出一言侍從<lb/>
<pb n="KR2g0052_WYG_017-9a"/>
之臣間有忠憤不然者則立中傷之使人人箝口此非<lb/>
國勢之福時東宫虚位乞早定大計寧宗嘉其請後知<lb/>
贛州改知隆興府以寶章閣待制提舉玉隆萬夀宫進<lb/>
文華閣待制提舉上清太平宫進敷文閣待制知建寧<lb/>
府端平元年召為吏部侍郎入對言陛下比者大開言<lb/>
路以通塞蔽諸臣心茍愛君誰不欲言言不切直何能<lb/>
感動譬如積水久壅一決其勢必盛其聲必激故言者<lb/>
多則易於取厭言之激則難於樂受若少有厭倦動於<lb/>
<pb n="KR2g0052_WYG_017-9b"/>
詞色則讒諂乗間或不自知所奏凡二千餘言擢左諫<lb/>
議大夫言臺臣交章互詆願陛下鑑古今天下安危之<lb/>
變君子小人消長之機公以處之若有闗國體有補治<lb/>
道有益主徳言之過激夫亦何傷拜端明殿學士簽書<lb/>
樞密院事累知樞密院事兼叅知政事加觀文殿學士<lb/>
致仕寶祐二年卒諡文定性之所至為民去害就利尤<lb/>
務崇化厚俗民有骨肉爭訟者輒曉諭諄切不事刑威<lb/>
立朝正直忠厚無所附麗有端平奏議及與陳均同修<lb/>
<pb n="KR2g0052_WYG_017-10a"/>
宋編年備要行於世<hi>閩書志考亭淵源録山新</hi>　<hi>通志/</hi>　<hi>三</hi>
　　　曽誠叟先生逢震<lb/>
曽逢震字誠叟閩縣人幼讀書過目成誦慨然有求道<lb/>
志與鄭性之俱從朱文公學恥為塲屋之文胸中渙然<lb/>
洞見道體經史百家無不窺究𨼆居道山家事有無不<lb/>
問也嘗自編録其詩文名月林醜鏡<hi>閩書</hi>　<hi>三山新志</hi>
　　　陳自修先生枅<lb/>
陳枅字自修福州長樂人祖宋霖為同安令與文公為<lb/>
<pb n="KR2g0052_WYG_017-10b"/>
僚友枅因從遊有所録問答<hi>道南源委</hi>
　　　潘立之先生植<lb/>
潘植字立之福州懷安人父滋為林拙齋門徒素務學<lb/>
至老不倦聞鄉閭之善士輒折輩行率其子從之遊後<lb/>
聞晦菴講道武夷遂命植往師事之植遂與其弟柄不<lb/>
逺千里從於武夷植少穎悟讀書不數過輒成誦為文<lb/>
語意雄健流輩推先尤嗜史學自載籍以來上下數千<lb/>
年反覆耽玩其於興亡治亂是非得失之故貫穿出入<lb/>
<pb n="KR2g0052_WYG_017-11a"/>
如指諸掌時方交馳於射䇿決科之習而植與其弟皆<lb/>
以弱冠摳衣有道厲志前修囘視故習若将浼已儕輩<lb/>
至有髙談性理下視程文之誚不顧也家居日以濓洛<lb/>
諸書磨礱浸灌暇則徜徉林壑間以觴咏自娛閨庭之<lb/>
間怡怡如也弟柄見本學派<hi>考亭淵源録</hi>
　　　縣尉林子武先生䕫孫<lb/>
林䕫孫字子武古田人從朱文公遊文公曰子武是有<lb/>
思量的命作堂長嘗與講論一隂一陽之謂道及繼善<lb/>
<pb n="KR2g0052_WYG_017-11b"/>
成性之説又與同邑余隅程若中為心友黨禁起學者<lb/>
懼禍更事他師獨䕫孫與傅定從文公講論不輟文公<lb/>
易簀之際謂之曰道理只是如此且須做堅苦功夫嘉<lb/>
定中特奏名為縣尉有書本義中庸章句并䝉谷集行<lb/>
世丞相江萬里嘗從學為序之<hi>閩書源道南源委亭淵  録</hi>　<hi>考</hi>
　　　貢士鄭成叔先生文遹<lb/>
鄭文遹字成叔閩縣人嘉泰甲子貢士幼而聰慧少長<lb/>
刻苦為學口誦手抄昏夜寒暑不輟初治春秋心悟經<lb/>
<pb n="KR2g0052_WYG_017-12a"/>
㫖操筆成文自謂文詞記問未足以為事業及得周程<lb/>
張子之書玩之有得怡然自適聞黄幹得文公之傳遂<lb/>
受業焉幹稱文遹襟度夷曠知識闓爽愛而敬之盡告<lb/>
以所聞嘗語曰成叔茍非其義雖禄之萬鍾而不受人<lb/>
以為信後遂與俱登文公之門交遊皆當世善士文公<lb/>
晚年編集儀禮經傳分畀門人而以喪禮委文遹乃為<lb/>
考經證傳旁通子史引比條律綱目凡例纎悉文公見<lb/>
之大喜曰直卿稱成叔之賢且好學今果然文公歿幹<lb/>
<pb n="KR2g0052_WYG_017-12b"/>
以汲引後學為己任貽書云鄉閭朋友漸知義理者多<lb/>
更賴成叔振拔激昂之使師傳不廢莫大之幸也與同<lb/>
志共立規約大要欲明義利謹操守以厚風俗其事多<lb/>
文遹所定以其素行足以勵衆也文遹深觀黙養玩索<lb/>
益精讀書有未解者危坐終日以思至忘寢食及既得<lb/>
之猶沈潛反覆必極其趣而後已嘗觀周子太極圖而<lb/>
悟孟子性善之㫖本於大易繼善成性之説曰荀揚之<lb/>
徒妄生異論豈知性哉所著有易學啓䝉或問禮記集<lb/>
<pb n="KR2g0052_WYG_017-13a"/>
解喪禮長編有庸齋集遺書凡五十卷<hi>考亭淵源録閩書</hi>
　　　程寶石先生若中<lb/>
程若中字寶石古田人嘉定十六年特奏名從文公學<lb/>
躬行無偽禮度不遺子孫侍側冠服肅然著有槃澗集<lb/>
<hi>道南源委</hi>
　　　山長林正卿先生學蒙<hi>弟學履</hi>
林學䝉字正卿一名羽永福人初從朱子游後卒業於<lb/>
黄勉齋偽學禁起築室龍門菴下講明性命之㫖陳師<lb/>
<pb n="KR2g0052_WYG_017-13b"/>
復守延平作道南書院聘為堂長朔朢設講席執經座<lb/>
下者數百人及師復去任學䝉亦浩然引歸諸生挽留<lb/>
之不可生平識趣髙明文足以發義理行足以激貪懦<lb/>
凡所講論易説朱子皆然之著梅塢集弟學履字安卿<lb/>
亦朱子門人<hi>道南源委</hi>　<hi>閩書</hi>
　　<hi>按朱子語録姓氏林正卿録文公語在紹熙五年甲寅以後所聞時朱子年六十五此為晚嵗從游</hi>
　　<hi>所聞者其弟學履録語在己未所聞朱子年已七十矣至及門年嵗早暮未詳待考再按真文忠公</hi>
　　<hi>請三士入尊行堂有雲山鄭先生梅塢林先生信齋楊先生梅塢疑即正卿先生也信齋已見本學</hi>
<pb n="KR2g0052_WYG_017-14a"/>
　　<hi>派雲山鄭公待考</hi>
　　　許幼度先生儉<lb/>
許儉字幼度閩清人朱子門人以孝友教家三世不分<lb/>
異丞相鄭性之書孝友扁其堂林羽為之記<hi>閩書</hi>
　　　黄仁卿先生東<lb/>
黄東字仁卿閩縣人按朱子與仁卿書略云所示春秋<lb/>
大㫖甚善此經固當以類例相通然亦先須随事觀理<lb/>
反復涵泳令胸次開濶義理貫通方有意味若便一向<lb/>
<pb n="KR2g0052_WYG_017-14b"/>
如此排定説殺正使在彼分上斷得十分的當却於自<lb/>
己分上都不見得箇從容活絡受用則亦何益於事邪<lb/>
大抵不論看書與日用功夫皆要放開心胸令其平易<lb/>
廣濶方可徐徐旋看道理浸灌培養切忌合下便立己<lb/>
意把捉得太𦂳了即氣象急迫田地陿隘無處著功夫<lb/>
也此非獨是讀書法亦是仁卿分上變化氣質底道理<lb/>
也然看春秋外更誦論孟及看近思録等書以助其趣<lb/>
乃佳若只如此實恐枯燥難見功耳<lb/>
<pb n="KR2g0052_WYG_017-15a"/>
　　<hi>按黄仁卿先生以下諸賢未詳事實今就大全集問答録出亦略得當日求師問學大槩耳餘一二</hi>
　　<hi>未得全録</hi>
　　　陳與叔先生夢良<lb/>
陳夢良字與叔長樂人按朱子大全集夢良問云子在<lb/>
川上曰逝者如斯夫不舍晝夜程子曰自漢以來儒者<lb/>
皆不識此義此見聖人之心純亦不已也純亦不已乃<lb/>
天徳也有天徳便可語王道其要只在謹獨竊意其要<lb/>
在謹獨莫是功夫無間斷否答曰川流不息天運也純<lb/>
<pb n="KR2g0052_WYG_017-15b"/>
亦不已聖人之心也謹獨所以為不已學者之事也又<lb/>
問云夫仁者己欲立而立人己欲達而達人能近取譬<lb/>
可謂仁之方也已集注以上一截説仁之體下一截説<lb/>
仁之術而程子於此二截乃合而言曰欲令如是觀仁<lb/>
可以得仁之體答云程子合而言之上下句似不相應<lb/>
不若分做兩截看然惟其仁者之心如此故求仁之術<lb/>
必如此也<hi>朱子大全集</hi>
　　　余彞孫先生範<lb/>
<pb n="KR2g0052_WYG_017-16a"/>
余範字彞孫古田人按朱子大全集範問云有憂有懼<lb/>
者志不勝氣氣反動其心若志立則氣定矣故曰内省<lb/>
不疚夫何憂何懼答曰有憂有懼者内有所慊也自省<lb/>
其内而無所病則心廣體胖而何憂何懼之有夫子之<lb/>
語固已明白完備今以志立氣定為言則是未嘗熟復<lb/>
本文而别生枝節也又問曰文中子曰仁義教之本先<lb/>
生以是繼道徳此先道徳而後仁義之説也答曰此説<lb/>
得之<hi>朱子大全集</hi>
<pb n="KR2g0052_WYG_017-16b"/>
　　　黄升卿先生杲<lb/>
黄杲字升卿閩縣人有辛亥問答<lb/>
　　　唐先生<lb/>
唐曄閩縣人<lb/>
　　　蕭先生長夫<lb/>
蕭長夫閩縣人<lb/>
　　　林先生充之<lb/>
林充之古田人<lb/>
<pb n="KR2g0052_WYG_017-17a"/>
　　　林先生好古<lb/>
林好古古田人<lb/>
　　　程先生深父<lb/>
程深父古田人<lb/>
　　　林先生仁實<lb/>
林仁實永福人<lb/>
　　　陳彦忠先生士直<lb/>
陳士直字彦忠閩清人<lb/>
<pb n="KR2g0052_WYG_017-17b"/>
　　<hi>按彦忠先生為朱子門徒僅見姓氏馥家藏先公所遺朱子墨蹟一軸書贈人詩一首後云考亭朱</hi>
　　<hi>某題贈門人彦忠彦孝昆玉同榜登第其詩云秋闈春榜兩同年昆玉連登豈偶然青領乍辭芹泮</hi>
　　<hi>路緑袍新醉鳯池筵東南文運今方盛虞典人才古獨先忝我師儒真不負長歌喜極為重編此書</hi>
　　<hi>為贈彦忠彦孝昆玉二人登第而不繫姓考閩中只三山志有陳正直字彦忠又不列選舉且彦孝</hi>
　　<hi>亦不著姓名至他省諸門徒無從尋訪今姑附陳氏士直姓氏籍貫下至其詩之真否待共訂之其</hi>
　　<hi>字蹟筆畫用草筆寫就與文公平昔刻本翰墨似若一轍謹識疑於後云○再考朱子大全續集有</hi>
　　<hi>與葉彦忠一札三段論易傳并屬校學疑亦門人之列未知孰是待再考</hi>
　　　秘監陳元雩先生宋霖<hi>以下交友</hi>
<pb n="KR2g0052_WYG_017-18a"/>
陳宋霖字元雩一字元滂長樂人登紹興五年進士知<lb/>
同安日適朱子為簿日與講明經義朱子稱其能躬行<lb/>
實踐後陞秘監書問往來不絶孫枅受業朱子之門當<lb/>
時為朱子所友者又有古田程伯榮沈有開傅子淵<hi>三</hi>
<hi>山新志</hi>
　　　縣丞鄧楚材先生林<lb/>
鄧林字楚材福清人年十五以詩義魁鄉校淳熙五年<lb/>
進士登第調太和簿一時如陳止齋朱晦菴吕東萊戴<lb/>
<pb n="KR2g0052_WYG_017-18b"/>
少望皆與之游凡三上書極陳朝政時議欲授以中都<lb/>
幹官或曰鄧林若在中都此謗議之府也遂改石城丞<lb/>
有虚齋文集行世<hi>閩書</hi>　<hi>三山新志</hi>
　　　程良弼先生伯榮<lb/>
程伯榮字良弼古田人與同邑蘇龜齡沈有開傳子淵<lb/>
皆友於朱子<hi>閩書</hi>　<hi>三山新志</hi>
　　　著作郎鄭自明先生鑑<lb/>
鄭鑑字自明連江人乾道間補太學生扣閽言鞠毬事<lb/>
<pb n="KR2g0052_WYG_017-19a"/>
淳熙初釋褐除太學正入對孝宗謂龔茂良曰鄭鑑議<lb/>
論甚切召試館職對䇿論大臣權倖干政孝宗復深嘉<lb/>
之除校書郎遷著作郎權郎官屢引對言時政為時相<lb/>
所惡遂乞外出知台州陛辭劄七上孝宗為改容及辭<lb/>
東宫太子語之曰前後講論無如侍講直切後卒朱文<lb/>
公祭之文有云偉哉自明凜乎有古争臣之風求之近<lb/>
臣則措之鄒陳之間而無怍者也<hi>閩書</hi>
　　<hi>按經籍考鄭思孝曰先髙祖諱鑑字自明號植齋贅於丞相陳正獻之家遂家於莆事孝宗朝忠藎</hi>
<pb n="KR2g0052_WYG_017-19b"/>
　　<hi>極諫當時晦菴南軒東萊諸賢深敬之三十嵗釋褐三十八嵗即世今所存者惟易經一部</hi>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷十七<lb/>
</p>
<p>
</p>
  </div>
<div>
<head>閩中理學淵源考卷十八</head> <lb/>
    <p>
<pb n="KR2g0052_WYG_018-1a"/>
欽定四庫全書<lb/>
　閩中理學淵源考卷十八<lb/>
　　　　　　　　　　廣平府知府李清馥撰<lb/>
　　朱子泉州門人并交友<lb/>
　泉自唐歐陽四門先生開閩學之先迨五季俗敝波<lb/>
　靡宋興此邦人文漸著賢哲踵生惟時周程派系多<lb/>
　屬上游至子朱子臨莅同安闡明聖學崇奨名教泉<lb/>
　之學士斌斌嚮風矣厥後陳後之劉叔文楊至之許<lb/>
<pb n="KR2g0052_WYG_018-1b"/>
　順之親承言論蔡白石陳北溪遞衍師説與吕樸鄉<lb/>
　丘吉甫後先輩出時謂之清源别派志乗載考亭道<lb/>
　脉傳入温陵所著錄者二十餘人若傅氏竹𨼆父子<lb/>
　陳氏知柔黄氏維之與公知契尤篤至末造吕丘諸<lb/>
　賢或𨼆身明志或守義不辱嗚呼豈特其亮節可風<lb/>
　哉亦平昔辨志居業為有本也夫泉之習尚在嘉祐<lb/>
　治平之際猶以勲業名位為烜赫迨至朱子啟發講<lb/>
　明風氣一變重以王梅溪真西山漸摩徳化禮教大<lb/>
<pb n="KR2g0052_WYG_018-2a"/>
　明尚論者知朱真諸大儒之澤矣而遞續師傳羽翼<lb/>
　斯義諸君子亦皆持道化之盛也回溯風猷寧能忘<lb/>
　崇仰哉<lb/>
　　　柯國材先生翰<lb/>
柯翰字國材同安人孝謹誠慤自守介然及門授經人<lb/>
以百數文公朱子簿同安屬治學事引翰自助翰内行<lb/>
峻潔衆嚴憚之久皆化服葺廬以居取揚子所謂三年<lb/>
通一經者以名其堂文公為作一經堂記<lb/>
<pb n="KR2g0052_WYG_018-2b"/>
　　<hi>按紫陽文公門徒惟同安諸生受業最早有柯國材翰許順之升陳氏齊仲徐氏元聘諸先生考文</hi>
　　<hi>公與國材書云戴陳二生趣向文辭皆可觀固知其所自矣有友如此足以為仁敢以為足下賀而</hi>
　　<hi>僕亦将有賴焉又云某自延平逝去學問無分寸之進汩汩度日無朋友之助未知終何所歸宿云</hi>
　　<hi>云又曰李君好學禮賢其志可嘉國材想亦推誠與之講論有可采處若得同為此來真寡陋之幸</hi>
　　<hi>又曰石文相聚所談何事其篤誠好學已不易得而議論明快想講論之際少所凝滯也又云前此</hi>
　　<hi>以陳許二友好為髙竒喜立新說往往過於義理之中正故常因書箴之蓋因其病而藥之非以為</hi>
　　<hi>凡講學者皆當畫於淺近而遂止也又云凡此皆石文書中未及盡布者或因講論之次間為及之</hi>
　　<hi>并以呈齊仲順之不知如此卑説還可髙意否二公更不及别書也徐文惠書云有疑難數板却未</hi>
<pb n="KR2g0052_WYG_018-3a"/>
　　<hi>見之豈封書時遺之邪觀書中諸人陳許二友似指齊仲順之徐文未知是元聘否李君并戴陳二</hi>
　　<hi>生未詳石丈疑是同安丞石整子重朱子與往復書甚多係會稽人  又按淳熙四年二月文公祭</hi>
　　<hi>國材文曰余少之時承吏君里實始識君敬慕興起致君序室以表後生講誦洋洋徳義振聲又曰</hi>
　　<hi>惟君之徳剛毅近仁望之可畏即之可親云云道南源委  郡志  邑志  朱子大全集</hi>
　　　許順之先生升<lb/>
許升字順之别號存齋同安人生長華宗視紛華勢利<lb/>
無足動心獨有志聖賢之道朱子簿同安公年十三即<lb/>
從講學淬勵五年秩滿復從北歸覃思研精學力大究<lb/>
<pb n="KR2g0052_WYG_018-3b"/>
朱子稱其學専用心於内嘗書存齋二大字授之使扁<lb/>
書院復為之記臨别宿雲際寺朱子送以詩曰薄暮投<lb/>
花縣聯車入翠微長林生缺月永夜照寒扉清話欣無<lb/>
斁離懷悵有違勉焉彊毅力千里要同歸又云門前三<lb/>
徑長蒿萊愧子殷勤千里來校罷遺書却歸去此心原<lb/>
自不曽灰至家朱子兩與書微示養氣修齊之意在衰<lb/>
絰之年動閑禮度擬古自裁朱子嘉之令校程氏語録<lb/>
公曲折訂正論量朱子答書甚悉居家偕同志陳齊仲<lb/>
<pb n="KR2g0052_WYG_018-4a"/>
肄業净𨼆寺又與石子重徐元聘柯國材陳汝器王近<lb/>
思等友善後遍交四方之士若范伯崇廖徳明林擇之<lb/>
許敬之等或相過從或往來書問論道肄業朱子稱其<lb/>
恬淡静退無物欲之累所著有孟子説禮記文解易解<lb/>
等書並湮滅無傳<lb/>
　　<hi>按文公與王近思札云汝器諸友相聚日所講者何事即傳中陳汝器否又朱子大全集門人姓氏</hi>
　　<hi>録有林汝器同安人未知孰是舊志  新志稾  闕書</hi>
　　　陳先生齊仲<lb/>
<pb n="KR2g0052_WYG_018-4b"/>
陳齊仲同安人從文公游文公勉其務實<lb/>
　　　徐先生元聘<lb/>
徐元聘同安人號芸齋名未詳文公曽為作芸齋記附<lb/>
文公與順之書曰國材元聘為況何如昨寄得疑難來<lb/>
又是一般説話大抵齋仲順之失之太幽深<hi>順之尤甚</hi>而三<lb/>
公失之太執著<hi>執著者有時而通幽深者蕩而不返矣</hi>中間一條平坦官<lb/>
路却無人行著只管上山下水是甚意思因書可録此<lb/>
意及二序送之為致不及書之意范伯崇學大進劉徳<lb/>
<pb n="KR2g0052_WYG_018-5a"/>
明者亦稍識理趣皆可喜耳伯崇去年春間得書問論<lb/>
語數段其説甚髙妙因以呈李先生李先生以為不然<lb/>
令其慤實做功夫後來便别此亦是一格也然其當時<lb/>
髙妙之説亦只是依諸先生説而推言之過當處耳非<lb/>
如順之所示硬將文義抝横説却也切宜速改至祝至<lb/>
祝<lb/>
　　<hi>按文公與許順之書言國材元聘為況何如書中又言李先生則諸人皆在孝宗隆興以前及門者</hi>
　　<hi>故列在前云</hi>
<pb n="KR2g0052_WYG_018-5b"/>
　　　縣丞陳後之先生易<lb/>
陳易字後之永春人從朱子游朱子嘗稱後之及安卿<lb/>
為學頗得蹊徑次第又與楊至書云彼中朋友後之講<lb/>
論可師或問延平驗中於未發之前是何氣象易曰持<lb/>
守良久亦自可見蔡和恒請質焉淳熙四年以明經登<lb/>
鄉薦慶元二年進士仕終福州懷安丞居喪叅酌古禮<lb/>
不用浮屠鄉閭化之著有語孟解<hi>新郡志藳</hi>
　　　劉叔光先生鏡<lb/>
<pb n="KR2g0052_WYG_018-6a"/>
劉鏡字叔光惠安人厭科舉之習淳熙間從朱子學主<lb/>
於涵養體察稱髙弟<lb/>
　　附<lb/>
　　　劉叔文先生<lb/>
劉叔文名未詳朱子與楊至之書云彼中朋友後之講<lb/>
論可師叔文持守可法諸友若能頻與切磋必有益也<lb/>
又與李亢宗書云陳後之持守見識皆不易得劉叔文<lb/>
守得亦好但未知後來所見如何耳<lb/>
<pb n="KR2g0052_WYG_018-6b"/>
　　<hi>按二公為師門稱許如此其為髙弟無疑再按朱子稱彼中朋友後之講論可師叔文持守可法後</hi>
　　<hi>之陳易字則叔文亦劉之字也所云彼中朋友似均屬泉人  再按劉鏡字叔光惠安人其學主涵</hi>
　　<hi>養體察稱髙弟朱子集中泉郡諸門徒多掛及其姓氏即往復書中亦多及之獨遺劉叔光鏡或疑</hi>
　　<hi>叔光叔文字畫相近或傳寫差訛或别有其人謹将叔文録附叔光傳後待考焉</hi>
　　備考<lb/>
朱子答劉叔文書曰所謂理與氣決是二物但在物上<lb/>
看則二物渾淪不可分開各在一處然不害二物之各<lb/>
為一物也若在理上看則雖未有物而已有物之理然<lb/>
<pb n="KR2g0052_WYG_018-7a"/>
亦但有其理而已未嘗實有是物也大凡看此等處須<lb/>
認得分明又兼始終方是不錯只看太極圖熹所解第<lb/>
一段便見意思矣若未會得且虚心平看未要硬便主<lb/>
張久之自有見處不費許多閑説話也如此虚心理會<lb/>
不得時却守取舊來所見未為晚耳如或未然且放下<lb/>
此一説别看他處道理尚多或恐别因一事透著此理<lb/>
亦不可知不必守此膠漆之盆枉費心力也<lb/>
又曰細詳來喻依舊辨别性氣兩字不出須知未有此<lb/>
<pb n="KR2g0052_WYG_018-7b"/>
氣已有此性氣有不存性却常在雖其方在氣中然氣<lb/>
自氣性自性亦自不相夾雜至論其徧體於物無處不<lb/>
在則又不論氣之精粗而莫不有是理焉不當以氣之<lb/>
精者為性性之粗者為氣也來説雖多只以此意思之<lb/>
便見得失如云精而又精不可名狀所以不得已而强<lb/>
名之曰太極又曰氣愈精而理存焉皆是指氣為性之<lb/>
誤又引通書解云云亦是不察隂陽二字是形而下者<lb/>
便指為誠不知此是誠之流行歸宿處不可便指為誠<lb/>
<pb n="KR2g0052_WYG_018-8a"/>
也又引無極之真以為真固是理然必有其氣是以可<lb/>
與二五妙合而凝此尤無理矣夫真者理也精者氣也<lb/>
理與氣合故能成形豈有理自有氣又與氣合之理乎<lb/>
其間瑣細不暇一一辨論但更看太極圖解第一段初<lb/>
兩三行便見理之與氣各有去著不待如此紛紜矣<lb/>
　　　楊至之先生至<lb/>
楊至字至之晉江人遊文公之門蔡元定奇之妻以女<lb/>
焉著天道至徳天道至教二圖以發明為士希聖盡人<lb/>
<pb n="KR2g0052_WYG_018-8b"/>
合天大㫖記所聞於朱子者為語録二卷<lb/>
　　<hi>按文公答楊至之書略曰向嘗面説至之有膚淺之病不知曽究其所以然而加濬治之功否後之</hi>
　　<hi>歸永春後曽復來否子順子能為學復何如彼中朋友後之講論可師叔文持守可法諸友若能頻</hi>
　　<hi>與切磋必有益也漳州朱飛卿近到此病作未得細講陳淳者書來甚進異日未可量也讀此書知</hi>
　　<hi>泉漳彼時學徒次第尋學𣲖者即此可想見大略此書在知漳州以後之札中言後之即陳易叔文</hi>
　　<hi>詳見叔文補傳</hi>
　　　楊子順先生履正<lb/>
楊履正字子順晉江人朱子門人朱子稱其為學細宻<lb/>
<pb n="KR2g0052_WYG_018-9a"/>
有生徒數百人<lb/>
　　<hi>按文公答子順書云學雖以躬行力踐為極然未有不由講學窮理而後至又曰來書所論為學大</hi>
　　<hi>意似已得之但賢者本自會説説得相似却不為難只恐體之未實即此所説皆是空言不濟事耳</hi>
　　<hi>又曰至之粗疎不如子順細宻云</hi>
　　　王近思先生力行<lb/>
王力行字近思同安人與陳易楊至楊履正劉鏡淳熙<lb/>
間皆游朱文公之門公謂其明敏有餘而少持重因勉<lb/>
以為己功夫自是苦學善問深得㫖趣所著有朱氏傳<lb/>
<pb n="KR2g0052_WYG_018-9b"/>
授支派圖文公語録一卷大全集載其問答甚多<lb/>
　　<hi>按朱子語録姓氏載王近思録文公語在紹興二年辛亥所聞時文公年六十二在知漳州後也其</hi>
　　<hi>受業文公年嵗傳中載在淳熙間再按文公與許順之書云徐柯二文及汝器近思諸友相聚説何</hi>
　　<hi>等話云云徐似指徐元聘柯似指柯國材考文公淳熙四年有祭柯國材文則此公當在淳熙四年</hi>
　　<hi>以前及門無疑也</hi>
　　　李子能先生亢宗<lb/>
李亢宗字子能泉州南安人刻志問學服習儉素儼然<lb/>
一儒生無貴介氣習文公稱之<lb/>
<pb n="KR2g0052_WYG_018-10a"/>
　　<hi>按文公答李子能書略曰累承喻及為學之意甚善但如此用力頭緒太多令人紛擾無進步處故</hi>
　　<hi>程先生説涵養須是敬進學則在致知</hi>
　　　張子文先生巽<lb/>
張巽字子文一字深道五代漳州刺史清溪之裔父寓<lb/>
奉議郎知臨江軍嘗與張南軒共學淳熙中南軒講學<lb/>
長沙城南書院寓遣子巽從之游及歸贈以二詩指示<lb/>
為學根本且致屬望之意其詩曰秋風木葉落送客麗<lb/>
樵東豈懷兒女戀愛此趣味同至理無轍迹妙在日用<lb/>
<pb n="KR2g0052_WYG_018-10b"/>
中聞言有不信渠自馬牛風吾子實所畏立志髙冥鴻<lb/>
卓然遊聖門不受異説訌切磋豈不樂愧非斵鼻工於<lb/>
皇太極藴精微浩無窮願言終玩繹黙參元化工又曰<lb/>
人言底柱險袖手不敢邇孰知人心危毫釐千萬里由<lb/>
來事物繁酬酢無披靡雖云應不難要且辨真偽良知<lb/>
本易直天機驗所起涵濡自日新日新乃無蔽聖學非<lb/>
空言要領故在此吾子端發源所進渺涯涘我雖念不<lb/>
敏詎敢忘所止後會儻有時深功同舉似南軒之教使<lb/>
<pb n="KR2g0052_WYG_018-11a"/>
人先察天理人欲之分而培養擴充以復其性其於聖<lb/>
賢微言多以所自得義理為之解説明透灑落人人易<lb/>
曉巽既受師傳以歸杜門玩養寡交於人人亦鮮知之<lb/>
者是時晦菴之學盛行於泉謂之清源别派其學者如<lb/>
楊至至之陳易後之輩持守講論多可觀惠安有劉鏡<lb/>
叔光者稱為髙弟巽間從之遊因得所聞於晦菴者未<lb/>
能釋然曰恐晦菴之教不止此也乃走武夷謁晦菴晦<lb/>
菴以所嘗與南軒講論中和之㫖告之曰此某與南軒<lb/>
<pb n="KR2g0052_WYG_018-11b"/>
晚年畫一功夫也臨别又請教晦菴曰南軒記嶽麓某<lb/>
記石鼓合而觀之知所用力矣巽退而喜曰吾固謂其<lb/>
不止是也既歸日從事於涵養體察久益明静人或勸<lb/>
其著述對曰尊其所聞則髙明矣行其所知則光大矣<lb/>
吾於所聞所知尚未能加意安敢妄作有草堂在錦溪<lb/>
之上學者稱為錦溪先生<hi>惠安邑志</hi>
　　<hi>按文公撰衡州石鼔書院記在淳熙十四年丁未夏四月時文公年五十八子文在作記後從學自</hi>
　　<hi>屬晚年矣</hi>
<pb n="KR2g0052_WYG_018-12a"/>
　　　郎中髙穎叔先生禾<lb/>
髙禾字穎叔泉州晉江人淳熙八年進士歴福清仙遊<lb/>
令知惠州除將作監丞大理寺正兵部郎中奉祠卒陳<lb/>
宓作墓誌其略曰公端方而重和易以莊色夷氣清可<lb/>
畏而愛始微有知則知學問日開日益卓然早茂叔伉<lb/>
倅臨漳朱文公時綰郡符公執子姪門弟子禮卑以恭<lb/>
文公深器之義利之間辨析杳微非所當得一介不取<lb/>
待人接物宛若處子或意外干以私正色拒絶雖賁育<lb/>
<pb n="KR2g0052_WYG_018-12b"/>
不能抗歴州縣持使節閩廣之人至今頌之<lb/>
　　　林先生巒<lb/>
林巒晉江人文公門人能推所聞以講學閭里<lb/>
　　<hi>按先生曽以所為文三篇以質文公公答書略曰學之道非汲汲乎辭必其心有以自得之則其見</hi>
　　<hi>乎辭者非得已也今足下類多採摭先儒數家之説以就之所以自得者何如哉足下改之甚善又</hi>
　　<hi>答書論中庸喜怒哀樂未發數章末云讀書且虚心看此一處文義令語意分明趣味浹洽乃佳切</hi>
　　<hi>不可妄引他處言語來相雜非惟不相似且是亂了此中正意血脉也</hi>
　　　黄先生謙<lb/>
<pb n="KR2g0052_WYG_018-13a"/>
黄謙南安人父命之入郡學習舉業謙棄去從學於文<lb/>
公公曰既是父命習舉業何不習郡學舉業與理學不<lb/>
相妨如拂父之命則父子相夷矣何以學為<lb/>
　　　徐先生應中<hi>王賔</hi>
徐應中同安人王賔晉江人俱進士按朱子為同安簿<lb/>
請徐王二先生充學賔申縣劄曰縣學教集生徒漸成<lb/>
次第但職事員數既多又皆頗有分職以此不得専意<lb/>
教導竊見本縣進士徐應中留意講學議論純正進士<lb/>
<pb n="KR2g0052_WYG_018-13b"/>
王賔天資樸茂操理堅慤求之流輩未見其比乞從縣<lb/>
司行下本學具禮敦請赴學特給厨饌待以賔客之禮<lb/>
不惟使生徒覩其言行得以矜式庶幾士民向風有所<lb/>
興勸云<lb/>
　　<hi>按朱子申請本縣徐應中王賔以充學賔俱稱進士考閩書諸志登科年分無可考疑是遺録今當</hi>
　　<hi>以朱子申請為據入之學派中蓋平昔必經薰炙無疑也</hi>
　　　許子春先生景陽<lb/>
許景陽字子春同安人從文公游文公稱其説話意趣<lb/>
<pb n="KR2g0052_WYG_018-14a"/>
儘好恨不得欵曲議論<hi>閩書</hi>
　　<hi>按朱子大全文集卷七詩編内有山北紀行詩詩末自註同行諸人云廬陵許子春景陽温陵吳兼</hi>
　　<hi>善仲達又考大全别集朱子題折桂院行記在淳熙八年辛丑内有温陵許景陽則景陽又屬温陵</hi>
　　<hi>人俱不可曉又考黄勉齋先生集與余瞻之書云廬陵書信遞去良久旦夕雖有回訊當得尋便納</hi>
　　<hi>往景陽書向説比亦收書看周禮甚有味亦作書挽其歸恐遂為廬陵人未可知也按此或是温陵</hi>
　　<hi>遷寓廬陵耳再按羅氏大經鶴林玉露載朱文公帖稱景陽姓許字子春季章姓劉名黼皆廬陵醇</hi>
　　<hi>儒從文公學羅亦廬陵人云</hi>
　　　縣令黄景傅先生巗孫<lb/>
<pb n="KR2g0052_WYG_018-14b"/>
黄巗孫字景傳惠安人寶祐四年進士授仙谿尉興學<lb/>
校修邑志治梁橋水利一以義理之學為政作思賢堂<lb/>
以祀前尉段全凌景陽二公并作堂記咸淳間令尤溪<lb/>
重新南溪書院建四齋及講堂以棲學者復作夫子燕<lb/>
居堂録朱子所作太極通書西銘三書解及與門人問<lb/>
答書疏散見文集語類中者及後儒之説有發明者申<lb/>
以己意薈萃成篇倫類通貫名曰輯解刋於書院未幾<lb/>
通守福州又校刋西山讀書記皆行於世<lb/>
<pb n="KR2g0052_WYG_018-15a"/>
　　　郡守曽泰之先生秘<hi>以下交友</hi>
曽秘字泰之同安人乾道五年進士與朱子友善薦授<lb/>
國子監丞知惠州繕亭驛増冷泉叱馭秀麓等菴以濟<lb/>
行者後知漳州卒<lb/>
　　<hi>按朱子於淳熙十年撰漳州龍巖縣學記曽言温陵曽君秘來嗣其丞職又曰嘗從吾友石許諸君</hi>
　　<hi>遊是必能誦其所聞以先後之者意曽公在同安時與朱子相識石許疑是石子重許順之否待考</hi>
　　　提舉趙彦忠先生悰<lb/>
趙悰字彦忠父思誠為泉州守因居晉江悰與朱子友<lb/>
<pb n="KR2g0052_WYG_018-15b"/>
善為福建運管以鹽法病民請恤竈户均敷額嵗衍鹽<lb/>
百萬斤知惠州覈吏欺弊得米七千斛錢五萬緡公入<lb/>
既充斥其餘以惠民政以最聞歴提舉常平卒於官子<lb/>
誼聚書萬卷知富陽縣説守南恩州<hi>郡志</hi>
　　　州守儲行之先生用<lb/>
儲用字行之晉江人淳熙十一年進士知建陽有惠政<lb/>
朱子亟稱之會黨禁起罷去後道縣治民擁車大呼曰<lb/>
此好官長我輩共思之起知襄陽鄧民樊快明率衆來<lb/>
<pb n="KR2g0052_WYG_018-16a"/>
附制司欲𠞰之用爭於朝復力言於制閫大恚之罷用<lb/>
歸時海寇犯泉境與守真徳秀合謀抵海島擒其酋餘<lb/>
黨遁去後直文華閣知惠州未上卒子耀知雷州<hi>郡志</hi>
　　　州守蔡光烈先生兹<hi>以下知舊</hi>
蔡兹字光烈永春人問學有聲從遊甚衆蚤以明經領<lb/>
鄉薦復以詞賦第紹興十二年進士仕至南恩守秩滿<lb/>
雅有林泉之想丞相梁克家當軸除兹廣徳憲控辭甚<lb/>
力遂掛冠歸築室東偏扁曰燕堂後取邵康節齒髮既<lb/>
<pb n="KR2g0052_WYG_018-16b"/>
衰非昔日林泉能老是長春之句復改其堂曰長春日<lb/>
與賔友觴咏其間兹嘗於紹興二年為建州貢院考官<lb/>
謂人曰吾取中一後生讀其三䇿皆欲為朝廷措置大<lb/>
事他日必非常人乃朱熹也其巨眼如此<lb/>
　　<hi>按傳中稱紹興二年為建州貢院考官取中朱子考紫陽年譜朱子生於建炎四年庚戌至紹興二</hi>
　　<hi>年壬子方三嵗其年分傳寫錯誤無疑蔡公於紹興十二年登第朱子於紹興十七年貢於鄉十八</hi>
　　<hi>年登第意蔡公自是登第後為建州考官否謹識之待考查永春舊志泉郡舊志閩書諸書相沿皆</hi>
　　<hi>作紹興二年疑皆承誤</hi>
<pb n="KR2g0052_WYG_018-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0052_WYG_018-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷十八<lb/>
</p>
<p>
</p>
  </div>
<div>
<head>閩中理學淵源考卷十九</head> <lb/>
    <p>
<pb n="KR2g0052_WYG_019-1a"/>
欽定四庫全書<lb/>
　閩中理學淵源考卷十九<lb/>
　　　　　　　　　　廣平府知府李清馥撰<lb/>
　　朱子興化門人并交友<lb/>
　按莆儒風之盛得中州派的先於七閩者始於方景<lb/>
　通先生峻與其子元寀交識程大中公薰炙於二程<lb/>
　之學深矣艾軒林氏亦聞其風而興起者至朱子之<lb/>
　學興宗仰徧於海隅若陳若方受學彌勵厥後習尚<lb/>
<pb n="KR2g0052_WYG_019-1b"/>
　醇篤忠節林立其士風家法盛衰興廢之變昭然可<lb/>
　覩矣嗚呼君子之澤豈獨五世而斬哉<lb/>
　　　通判余景思先生元一<lb/>
余元一字景思興化軍仙遊人娶三山黄御史瑀之女<lb/>
遂與瑀子幹師事文公始見之日以仁義禮智信分作<lb/>
五論及自著文為贄間與幹講論有異同輒以質諸文<lb/>
公嘗有答余景思書見文公别集淳熙五年登第歴奉<lb/>
議郎知泉州同安縣嘗立蘇緘祠於其故居文公甚喜<lb/>
<pb n="KR2g0052_WYG_019-2a"/>
之為縣以清嚴稱終池州通判弟宗龜同登進士<hi>考亭</hi>
<hi>淵源録</hi>　<hi>莆陽文獻</hi>
　　<hi>按文公少年時過莆即獲交林謙之方次雲後與陳正獻魏公龔大參公又極厚莆中傳朱子之學</hi>
　　<hi>者方陳二家子弟最盛其餘諸賢亦多彬彬林立見於集中往復書札可考文公與景思書云魯叔</hi>
　　<hi>兄弟幾人今皆年幾何莫亦能自卓立否欲作書慰之以病未能當俟後便也按魯叔為朱魯叔也</hi>
　　<hi>其兄弟事實未詳朱子别集曽載有答書録姓氏見後</hi>
　　　林若時先生得遇<lb/>
林得遇字若時興化仙遊人一日發憤鬻産裹糧至武<lb/>
<pb n="KR2g0052_WYG_019-2b"/>
夷叅拜文公文公令日講論語集註頓悟明理能文及<lb/>
文公歿復往會𦵏暮年與同縣陳沂相友善<lb/>
　　　黄子洪先生士毅<lb/>
黄士毅字子洪自興化徙吳中士毅自幼嗜學知向上<lb/>
為聖賢事業慶元中學禁方嚴徒步入閩遵朱子命日<lb/>
觀一書夜叩所見告以静坐勿雜喚醒勿昏居數月授<lb/>
以大學章句而歸終其身從事於斯號稱有得著述甚<lb/>
多譔次朱子書説七卷文集一百五十卷語類一百三<lb/>
<pb n="KR2g0052_WYG_019-3a"/>
十八卷又嘗類注儀禮未克成書知府王遂為買宅以<lb/>
居稱為考亭名士同郡名儒黄邃又謂之有道君子云<lb/>
興化有壺公山以壺山自號<lb/>
　　　文學鄭子上先生可學<lb/>
鄭可學字子上莆田人幼而文冠而孤力學好修累舉<lb/>
進士不第裹糧千里從學於朱先生先生一見恨相遇<lb/>
之晚握手評議如夙友焉道同氣合率終嵗一歸歸則<lb/>
以書質所疑有問斯答皆聖賢所未發之㫖朱先生守<lb/>
<pb n="KR2g0052_WYG_019-3b"/>
臨漳虚子弟之師席俾之西向而坐既歸則又以書招<lb/>
之且致諸子弟慕向不忘之意四方學者至即有問必<lb/>
使子上正之而仕之來南者命必見子上而後行諸公<lb/>
名人皆欲招致子上不可得吕祖謙李命傳詹徽之廖<lb/>
徳明皆加敬愛與人交氣和而清竟日端坐不見怠容<lb/>
誠信温恭其所誨誘皆為名士前後三奉大對嘉定辛<lb/>
未勅授忠州文學是嵗冬廖徳明為廣帥招致郡齋明<lb/>
年壬申秋親友勉子上調選方信儒時守舂陵與之偕<lb/>
<pb n="KR2g0052_WYG_019-4a"/>
行至豫章卒於豐城年六十二所著有春秋博議十卷<lb/>
三朝北盟舉要一卷師説十卷詩數百篇子上不喜為<lb/>
詩遇時感發時出一二不多作學禁興登朱門者畏避<lb/>
退縮子上獨相從於寂寞之濵<hi>考亭淵源録</hi>
　　<hi>按朱子語録姓氏鄭子上録文公語在紹興二年辛亥所聞時文公年六十二其從學另考</hi>
　　　博士傅至叔先生誠<lb/>
傅誠字至叔仙遊人汶淇從子幼知讀書有雋聲年十<lb/>
九以書見泉之鄉先生黄維之大奇之後淳熙八年登<lb/>
<pb n="KR2g0052_WYG_019-4b"/>
進士第誠生平自讀書外無他嗜好所與語者悉皆好<lb/>
學清介之士非此弗與之文初調永春尉辨陳介珪之<lb/>
寃與上官忤因納告勅於憲臺求去介珪卒得直侍郎<lb/>
黄艾被㫖使北壯誠有守奏辟以行歸除廣東賢幹改<lb/>
知青陽縣尋除提轄文思院時參政張巖開府於京口<lb/>
奏辟戴溪與誠同幕凡著述皆出其手後歸朝不一跡<lb/>
權門累循常調遷太常博士真徳秀時為正字每數日<lb/>
輒相過談論古今事移晷方去寧宗朝輪對其略曰臣<lb/>
<pb n="KR2g0052_WYG_019-5a"/>
觀自古常有披草莽而立朝廷者况今陛下承中興以<lb/>
來三聖相承之業乎假如渡江初年幸未有定止荆吳<lb/>
陜蜀三方不相聞知陛下将不能有所運動乎古昔王<lb/>
者微弱如東晉重鎮擁兵上流朝廷奔命故不得已而<lb/>
姑息今陛下之所駕馭又非有奸雄桀黠之才微寸効<lb/>
可紀何所牽制而寛假至是乎假有如中興二三大将<lb/>
軍校號為某家人恃功驕蹇陛下將有所號令之乎又<lb/>
曰今日之事奄奄如氣息僅續之人略無一朝奮起之<lb/>
<pb n="KR2g0052_WYG_019-5b"/>
勢浸有百年消削之憂或有聞而嘆息或有聞而竊笑<lb/>
者嘆息者有憂朝廷之心竊笑者有輕朝廷之意良由<lb/>
縉紳風俗之不振脂韋留連富貴之心有餘而感慨自<lb/>
立以身許國之意不足顧光景而計升沈風迹淪胥人<lb/>
心輕玩其弊固至此也<lb/>
　　　縣令林同叔先生灃<lb/>
林灃字同叔仙遊人為建州幕㢘勤自持朱文公嘉其<lb/>
操行書問往復相期甚厚知崇安縣清静不擾縣圃産<lb/>
<pb n="KR2g0052_WYG_019-6a"/>
芝池蓮雙花並蒂嵗以大稔縣丞楊霓為記其事民立<lb/>
祠曰林長官<hi>閩書</hi>
　　　朱先生渷<lb/>
朱渷仙遊人與弟涓溉俱遊文公門<lb/>
　　　朱先生魯叔<lb/>
朱魯叔<lb/>
　　　傅夢良先生公弼<lb/>
傅公弼字夢良<lb/>
<pb n="KR2g0052_WYG_019-6b"/>
　　　傅先生敬子<lb/>
傅敬子<lb/>
　　　傅先生毅誠<lb/>
傅毅誠<lb/>
　　　侍郎黄伯耆先生艾<lb/>
黄艾字伯耆莆田人乾道八年廷對第二人朱子知漳<lb/>
州奏行經界朝議未定公言天下之大公卿百官之衆<lb/>
議一經界三年不成若更有大事将若之何乃詔行之<lb/>
<pb n="KR2g0052_WYG_019-7a"/>
寧宗即位為右正言兼侍講及朱子罷講筵公因進講<lb/>
問故寧宗曰始除熹經筵耳今乃事事欲聞公懇請再<lb/>
三不聴除中書舍人改刑部侍郎以待詔終著尚書講<lb/>
義<lb/>
　<lb/>
　<lb/>
　<lb/>
　<lb/>
<pb n="KR2g0052_WYG_019-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷十九<lb/>
</p>
<p>
</p>
  </div>
<div>
<head>閩中理學淵源考卷二十</head> <lb/>
    <p>
<pb n="KR2g0052_WYG_020-1a"/>
欽定四庫全書<lb/>
　閩中理學淵源考卷二十<lb/>
　　　　　　　　　　廣平府知府李清馥撰<lb/>
　　朱子建寧門人并交友<lb/>
　按宋初楊文公以文章節義倡南方人物之始厥後<lb/>
　游廣平胡文定述中州學派之源至朱子遷寓建陽<lb/>
　學徒雲集親承指要者蔡氏父子為盛若崇安建陽<lb/>
　劉氏一門忠節彪炳儒術尤章至末造西山真氏補<lb/>
<pb n="KR2g0052_WYG_020-1b"/>
　苴張皇其登第之年皆在慶元之代時學禁方嚴未<lb/>
　及門牆後與詹元善蔡節齋諸公互相往復殆私淑<lb/>
　諸人者與<lb/>
　　　通判葉晦叔先生文炳<lb/>
葉文炳字晦叔建安人舉進士調晉江簿遲次家居致<lb/>
書請益於朱文公及至官文公告以居官臨民之法時<lb/>
顔師魯為守事多咨之決汀州境上豪民相仇敵帥張<lb/>
忠定選官撫諭衆皆憚行文炳獨請往既至折之以理<lb/>
<pb n="KR2g0052_WYG_020-2a"/>
諸豪皆伏再攝獄攝舶拒絶苞苴不遷就公卿貴人請<lb/>
師魯以與徐誼陳傅良並舉於朝秩滿調劍浦令改閩<lb/>
縣丞未上服母喪既闋調筠州録叅前後兩太守寛嚴<lb/>
不同文炳眡其所偏資助之嘗言獄事至重當顧理是<lb/>
非不敢徇喜怒獄有巨援文炳争守入之守有所欲入<lb/>
文炳故緩其事待其自覺露既前後守多愧以服邊事<lb/>
作調兵於州營卒憚行頗洶洶文炳諭以國家豢養厚<lb/>
恩使奮前戮力復白州優賞之皆聴命改秩知仙遊決<lb/>
<pb n="KR2g0052_WYG_020-2b"/>
累年滯訟出死獄増廩養士像故相葉正簡公於學富<lb/>
室有不便民者累政不能奪聞部使者窮治之差役久<lb/>
為平民害勸立義役均産通差故例建工役責之僧刹<lb/>
文炳絲毫無所旉配每與同官語曰貪汚自多欲尚侈<lb/>
始小官俸廩幾何百爾皆欲如意不受賂安從得清心<lb/>
寡欲正本澄源乃吾儒功用秩滿造朝會有㫖許曽作<lb/>
縣人言事文炳條便宜三事以獻通判和州将之官服<lb/>
父喪尋卒<hi>閩書</hi>
<pb n="KR2g0052_WYG_020-3a"/>
　　　縣令范伯崇先生念徳<lb/>
范念徳字伯崇建安人如圭之子娶劉聘君女與文公<lb/>
之配兄弟也初簿廬陵不小其官遇事無所茍遂以幹<lb/>
敏聞就辟吉州從事廬陵民素嚚訟念徳致中求情㢘<lb/>
勤逮於下悃惻伸於上於是小寃必白奸無倖免因葺<lb/>
其問事之堂榜曰盡心大書噬嗑卦於屏上闢堂後為<lb/>
方丈以會文講學而朱文公為之記受學朱門他日侍<lb/>
文公訪張南軒於長沙同登衡嶽多所倡和文公疾革<lb/>
<pb n="KR2g0052_WYG_020-3b"/>
囑其子在與念徳黄幹修正禮書拳拳勉學遷朝奉郎<lb/>
江東帥機宜仕終宜黄令<hi>道南源委</hi>　<hi>閩書</hi>
　　<hi>按范伯崇從文公學最早文公與許順之書云将伯崇論語數段呈李先生疑在孝宗隆興以前及</hi>
　　<hi>門者</hi>
　　　縣令楊子權先生與立<lb/>
楊與立字子權建安人受業朱文公之門知遂昌縣因<lb/>
家蘭谿學者宗之稱船山先生所輯有朱子語略二十<lb/>
卷<hi>閩書</hi>
<pb n="KR2g0052_WYG_020-4a"/>
　　　教授李伯諫先生宗思<lb/>
李宗思字伯諫建安人從朱子學朱子稱其教深好修<lb/>
篤志問學登隆興元年進士為蘄州教授専以古人為<lb/>
己之學教人<hi>道南源委</hi>
　　　童蜚卿先生伯羽<lb/>
童伯羽字蜚卿甌寧人沈黙寡言好讀書詣雲谷師事<lb/>
朱文公充然有得時學禁方厲遂不求仕進創樓讀書<lb/>
其中文公嘗造訪之名其樓曰醉經堂曰敬義由是伯<lb/>
<pb n="KR2g0052_WYG_020-4b"/>
羽以道自任日以敬義之道化行鄉里趨向彌衆時人<lb/>
以敬義先生稱之所著有四書集成學經衍義羣訓解<lb/>
晦菴語録<hi>閩書</hi>　<hi>考亭淵源録</hi>
　　　縣令葉子是先生湜<lb/>
葉湜字子是甌寧人舉進士以父任調新化簿遭母喪<lb/>
服闋從江淮宣司辟以論軍事不合去尉贑之寧都改<lb/>
承事郎丞惠安縣時守泉者真文忠公文公嘗言僚佐<lb/>
之賢者數人而湜與昭武李方子公晦其最公晦學邃<lb/>
<pb n="KR2g0052_WYG_020-5a"/>
氣平本經術明世用子是堅强介直遇事無難意處劇<lb/>
無倦容他人所不能為與所不敢為者吾盡舉屬之二<lb/>
人勁易不同同歸於是文忠既得二人之助二人亦相<lb/>
得甚歡也湜仕終安仁令壯嵗遊朱文公之門得直養<lb/>
之説故其為人磊落明白無所回𨼆每自謂生平與賔<lb/>
客言者皆可語妻子<lb/>
　　　學士劉圻夫先生子寰<lb/>
劉子寰字圻夫建陽人嘉定十年進士蚤登文公之門<lb/>
<pb n="KR2g0052_WYG_020-5b"/>
能詩文與同邑劉清父齊名官至觀文殿學士自號篁<lb/>
㟳翁劉克莊為序其集<hi>閩書</hi>　<hi>道南源委</hi>
　　　進士劉叔通先生淮<lb/>
劉淮字叔通建陽人紹興二年進士博學能文為詩不<lb/>
事雕刻纂組而平易從容最有餘味朱子嘗當風雪寒<lb/>
夜擁爐讀淮詩而跋之曰予見叔通詩多矣獨不見此<lb/>
卷豈予所好者乃叔通大不得意者耶吳稚作感秋詩<lb/>
初發深省其末寄意欲逃之麴蘗之間淮以碩果不食<lb/>
<pb n="KR2g0052_WYG_020-6a"/>
者勵之朱子曰如叔通可謂得朋友之職矣<hi>道南源委</hi>
　　　主簿熊先生以寧<lb/>
熊以寧建陽人少從文公遊舉進士授光澤簿剛直正<lb/>
大一介不妄取予嘗曰學顔子之學志伊尹之志分内<lb/>
事也有大學釋義中庸續説行世<hi>閩書</hi>
　　　丘子服先生膺<lb/>
丘膺字子服從朱文公遊稱為老友吟句多佳輒酬和<lb/>
之時與往返論辨蔡元定謫舂陵膺載俎逺郊涕泣而<lb/>
<pb n="KR2g0052_WYG_020-6b"/>
别羣儕皆為感動<hi>閩書</hi>
　　　進士陳仲明先生旦<lb/>
陳旦字仲明建陽人登進士與朱文公同榜嘗偕張敬<lb/>
夫從文公游未幾夭喪文公誌其祖徽猷公墓深慨惜<lb/>
之<hi>閩書</hi>
　　　宣教郎周居晦先生明仲<hi>弟明作</hi>
周明仲字居晦建陽人官宣教郎常平使者宋若水聞<lb/>
其風節以魏元履所立長灘社倉事屬之明仲力為振<lb/>
<pb n="KR2g0052_WYG_020-7a"/>
葺兼朱子夏貸冬斂收息什二之法三年所收溢於元<lb/>
額弟明作字元興亦從朱子學著有壬子問答語録<hi>通志</hi>
　　　州牧馬次辛先生壬仲<lb/>
馬壬仲字次辛本建陽人從朱子遊擢紹熙元年進士<lb/>
乙科寓東陽遂為東陽人歴仕州縣以㢘能稱嘗知古<lb/>
郢撫循兵民捍禦邊寇郡賴以安尋上祠請歸壬仲議<lb/>
論典型詩章閒雅所著有得齋集孫世穎世綸皆以壬<lb/>
仲恩入仕<hi>通志</hi>
<pb n="KR2g0052_WYG_020-7b"/>
　　　推官吳温父先生居仁<lb/>
吳居仁字温父父睿知侯官縣有㢘聲居仁以特科歴<lb/>
古田尉攸縣丞融州節度推官所至以儒飾吏聴訟必<lb/>
以人倫大誼斷曲直部使者下其所斷為州縣式居官<lb/>
奉法無妄取朱文公稱為真㢘吏<lb/>
　　　吳和中先生稚<hi>一作吳權字仲和未知是兩人否待考</hi>
吳稚字和中<hi>一作仲</hi>建陽人從朱子遊所著有朱子問答<lb/>
朱子卜居考亭鄉人作聚星亭欲畫荀陳遺事於屏無<lb/>
<pb n="KR2g0052_WYG_020-8a"/>
從得本稚考究車服制度時稱博雅<lb/>
　　　州牧吕秀克先生勝已<lb/>
吕勝已字秀克其先建陽人父尚書址死義勅𦵏邵武<lb/>
因家焉從張南軒朱子講道朱子為和東堂九詠詩工<lb/>
𨽻書得漢法仕湖南幹官歴倅江州知杭州官至朝請<lb/>
大夫自號渭川居士<hi>道南源委</hi>
　　　進士魏孝伯先生應仲<lb/>
魏應仲字孝伯建陽人元履之子舉進士文公貽之書<lb/>
<pb n="KR2g0052_WYG_020-8b"/>
勉其力學以副親庭責望之意因教以起居坐立出入<lb/>
步趨處己待人<lb/>
　　　魏元夀先生椿<lb/>
魏椿字元夀建陽人從朱子游有戊申語録<lb/>
　　　黄徳美先生卓<lb/>
黄卓字徳美建陽人博學工文尤長於詩嘗與朱文公<lb/>
遊時稱騷壇元白<hi>閩書</hi>
　　　縣尉陳朝瑞先生總龜<lb/>
<pb n="KR2g0052_WYG_020-9a"/>
陳總龜字朝瑞建陽人居與朱文公鄰壯老相從文公<lb/>
嘗與書勉之問答不下百餘章登紹熙四年進士授永<lb/>
豐尉未赴卒著論語解大學儒行編<hi>道南源委</hi>　<hi>閩書</hi>
　　　縣令江徳功先生黙<lb/>
江黙字徳功崇安人祖灝歴知郴象二州郡民繪像祠<lb/>
之以㢘吏薦進朝散大夫黙登乾道五年進士調安溪<lb/>
尉丁外艱歸詣武夷從朱子講學因攜所著易訓解四<lb/>
書訓誥以質朱子曰此先聖未發精奥也每以一意經<lb/>
<pb n="KR2g0052_WYG_020-9b"/>
史無他嗜好徳行君子稱之嘗輯本朝典故撰為綱策<lb/>
上於朝略云伊尹告太甲上述成湯之事周公弼成王<lb/>
近陳文武之模敢獻一得之愚用衍萬年之慶孝宗降<lb/>
璽褒美賜緋魚袋後歴宰光澤建寧皆有異政卒於官<lb/>
邑人祠之弟㸃為郢州録叅有聲從子塤見真西山學<lb/>
派<hi>道南源委</hi>
　　　監院詹景憲先生淵<lb/>
詹淵字景憲崇安人朱子門人慶元進士授臨江戸掾<lb/>
<pb n="KR2g0052_WYG_020-10a"/>
江西俗囂於案牘有數十年不決者淵一閲皆得其情<lb/>
凡所予奪人皆無異論部使者知其才檄致幕下監行<lb/>
在車輅院真西山誌其墓<hi>通志</hi>
　　　縣丞陳朝弼先生範<lb/>
陳範字朝弼崇安人從朱文公學舉嘉定進士調婺源<lb/>
尉有大辟疑讞範察其不當死令佐受賕文致之範以<lb/>
去就力爭焉後發覺令佐坐削人服其明秩滿調崇仁<lb/>
丞縣令羅必元豫章先生後也日與講論政化大行一<lb/>
<pb n="KR2g0052_WYG_020-10b"/>
日疾作曰不可尸素解官歸<hi>道南委源淵源録</hi>　<hi>閩書/</hi>　<hi>考亭</hi>
　　　丁復之先生堯<lb/>
丁堯字復之崇安人篤厚慈良有志為己之學從文公<lb/>
遊而與蔡季通友善早卒文公記其墓<hi>考亭淵源録</hi>
　　　楊子昂先生驤<lb/>
楊驤字子昂崇安人從學文公有己酉甲寅問答族弟<lb/>
道夫<lb/>
　　　楊與立先生黼<lb/>
<pb n="KR2g0052_WYG_020-11a"/>
楊黼字與立崇安人<lb/>
　　　楊仲思先生道夫<hi>子若海</hi>
楊道夫字仲思崇安人與從兄與立子昂同時受學於<lb/>
朱子朱子答書云所論仁字大意得之更宜仔細玩味<lb/>
就實加功子若海游文公之門有語録<lb/>
　　　文修葉先生味道<lb/>
葉味道初名賀以字行更名知道其先括蒼人後居建<lb/>
陽與弟任道俱師事朱子試禮部第一偽學禁行味道<lb/>
<pb n="KR2g0052_WYG_020-11b"/>
對䇿率本程氏知舉胡紘曰必偽徒也遂落第復從朱<lb/>
子於武夷山學禁開登嘉定庚辰進士除鄂州教授理<lb/>
宗訪問朱子門人所及著書部使者以味道聞差主管<lb/>
三省架閣文字遷宗學輪對言人主務學天下之福也<lb/>
必堅志氣以守之謹幾微以驗之正綱常以勵之用忠<lb/>
言以充之至口奏又述帝王傳心之要與四代作歌作<lb/>
銘之㫖授太學博士兼崇政殿説書故事説書之職止<lb/>
講通鑑味道請先論語從之帝忽問鬼神疑伯有之事<lb/>
<pb n="KR2g0052_WYG_020-12a"/>
涉誕味道對曰伯有得罪而死其氣不散為妖為厲國<lb/>
人為之不寧子産立子洩以奉其後寧神之義也三京<lb/>
用師廷臣邊閫交進機會之説味道言開邊浸濶應援<lb/>
倍難科配日繁餽餉日迫民不堪命龎勲黄巢之禍立<lb/>
見時稱見微慮逺凡經筵奏事無不開導引翼求切君<lb/>
身推致於治道遷秘書著作郎卒帝聞訃震悼出内帑<lb/>
銀帛賻喪諡文修升一官故事未有也與蔡仲黙黄惠<lb/>
卿劉韜仲童伯羽真西山張洽諸君子友善著有四書<lb/>
<pb n="KR2g0052_WYG_020-12b"/>
説大學講義易會通祭法宗廟廟享郊社外傳經筵口奏<lb/>
故事講義子采見蔡節齋學派<hi>道南源委</hi>
　　　迪功郎祝和甫先生穆<lb/>
祝穆字和甫其先新安人曽祖確名士朱文公外祖也<lb/>
父康國始從文公居崇安穆少名丙與弟癸同事文公<lb/>
遂以儒名性温行醇文章富贍常著事文𩔖聚方輿勝<lb/>
覽諸司宰執程元鳳蔡杭薦其賢兼録所著書以進除<lb/>
迪功郎子洙<lb/>
<pb n="KR2g0052_WYG_020-13a"/>
　　　山長祝先生洙<lb/>
祝洙景定中為興化軍涵江書院山長舊在家庭講論<lb/>
精宻比來涵江闡揚師訓發明經㫖知軍徐直諒薦其<lb/>
學行於朝方欲擢用拂袖歸<hi>閩書</hi>
　　　范益之先生元裕<lb/>
汜元裕字益之<lb/>
　　　游和之先生倪<lb/>
游倪字和之從文公游著有癸丑問答<lb/>
<pb n="KR2g0052_WYG_020-13b"/>
　　　曹先生晉叔<lb/>
曹晉叔從文公遊<hi>閩書</hi>
　　　王先生春卿<lb/>
王春卿<lb/>
　　<hi>按朱子文集卷七有山北紀行詩自註同行諸人有建安王朝春卿疑即此公</hi>
　　　李秉文先生徳之<lb/>
李徳之字秉文<lb/>
　　　劉先生子晉<lb/>
<pb n="KR2g0052_WYG_020-14a"/>
劉子晉<lb/>
　　　劉先生定夫<lb/>
劉定夫<lb/>
　　　劉先生叔文<lb/>
劉叔文<lb/>
　　　劉先生季文<lb/>
劉季文<lb/>
　　　劉先生確<lb/>
<pb n="KR2g0052_WYG_020-14b"/>
劉確<lb/>
　　　劉先生淳叟<lb/>
劉淳叟<lb/>
　　　魏元作先生恪<lb/>
魏恪字元作<lb/>
　　　劉先生瑾<lb/>
劉瑾<hi>建陽</hi>
　　　劉先生子禮<lb/>
<pb n="KR2g0052_WYG_020-15a"/>
劉子禮<lb/>
　　　江先生文卿<lb/>
江文卿<lb/>
　　　主簿吳公濟先生楫<lb/>
吳楫字公濟崇安人幼自雄其才謂功名可立取紹興<lb/>
末試鄉省不第遂主盟林壑絶心仕進與朱文公吳郁<lb/>
硏窮理學嘗言逐日應接事物之中須得一時寧静以<lb/>
養精神要使事愈繁而心愈暇彼不足而我有餘文公<lb/>
<pb n="KR2g0052_WYG_020-15b"/>
遣子師事之晚年以特恩調桂林簿<hi>閩書</hi>
　　　詹勝甫先生錙<lb/>
詹錙字勝甫崇安人恬於榮利與朱文公蔡元定江必<lb/>
大諸賢講伊洛之學築涌翠亭聚書千餘卷吟咏其間<lb/>
　　　丘道濟先生義<lb/>
丘義字道濟建陽人隠居不仕與朱子友善所著有易<lb/>
説論語纂訓傳於世從弟膺從朱子學已見上<lb/>
　　　叅議劉明逺先生如愚<lb/>
<pb n="KR2g0052_WYG_020-16a"/>
劉如愚字明逺崇安人有才幹善屬文尤善吟咏居鄉<lb/>
日與朱子唱酬從子珙與同登第調海鹽尉終江西帥<lb/>
司叅議官<hi>建寧郡志</hi>
　　　劉嶽卿先生甫<lb/>
劉甫字嶽卿崇安人衡子事親至孝武夷山北有水簾<lb/>
洞其棲隠處也劉珙将奏以官甫不願朱子與蔡季通<lb/>
每過其廬惟相與講義理不及利禄嘗約朱子結廬武<lb/>
夷未幾卒朱子有詩挽之<hi>建寧郡志</hi>
<pb n="KR2g0052_WYG_020-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷二十<lb/>
</p>
<p>
</p>
  </div>
<div>
<head>閩中理學淵源考卷二十一</head> <lb/>
    <p>
<pb n="KR2g0052_WYG_021-1a"/>
欽定四庫全書<lb/>
　閩中理學淵源考卷二十一<lb/>
　　　　　　　　　　廣平府知府李清馥撰<lb/>
　　朱子漳州門人并交友<lb/>
　按閩中自道南以來泉漳學者未甚顯著至清漳又<lb/>
　閩之益南矣靖康中髙氏登黄氏碩楊氏汝南皆以<lb/>
　名儒直節稱至朱子守郡教化大明風俗一變而北<lb/>
　溪東湖諸賢皆以夙學後先摳衣升堂然則斯郡兹<lb/>
<pb n="KR2g0052_WYG_021-1b"/>
　時其人文初開之始乎大賢之澤百世其昌雖莅政<lb/>
　僅及一期而遺風餘榘於今猶未艾也尋學脉者能<lb/>
　無慨係於兹邦<lb/>
　　　曹郎王東湖先生遇<lb/>
王遇字子合龍溪人父羽儀紹興十二年進士遇閑居<lb/>
不逺千里從遊於朱晦菴張南軒吕東萊之門而與廖<lb/>
徳明黄幹陳淳友善舉乾道八年進士調臨江教授再<lb/>
調處蘄二州在蘄日與諸生講説漏二十刻猶徘徊學<lb/>
<pb n="KR2g0052_WYG_021-2a"/>
舍注懐安丞閩帥詹體仁鄭僑延諸幕府禆贊甚多丞<lb/>
相趙汝愚聞其賢将擢用之而偽學之禍起矣久之以<lb/>
薦知長樂縣撙節浮費大修水利轉贑州通判薦章交<lb/>
上時韓侂胄當國遇不少貶以求合侂胄敗召為太學<lb/>
博士未幾除諸王宫教授適毘陵大旱命為之守力講<lb/>
荒政民被實惠浙東大饑詔以提舉浙東常平入對請<lb/>
齋戒以飭躬剛大以進徳急聞直言以救闕失樂從公<lb/>
議以扶正道當斷絶斜封墨勅之原常存視民如傷之<lb/>
<pb n="KR2g0052_WYG_021-2b"/>
念至官留心賑濟一如毘陵時除大宗正遷右曹郎中<lb/>
嘉定四年校䇿殿廬事畢而卒年七十遇居官所至介<lb/>
然招之不來撼之不動朱晦菴稱其純篤吕東萊與其<lb/>
篤信嗜學為人務實黄勉齋狀其行稱其學識之精義<lb/>
利之明拔出流俗之表學者稱東湖先生著論孟講義<lb/>
兩漢博義子仲訥以䕃官羅源令<hi>通志書</hi>　<hi>漳郡志/</hi>　<hi>閩</hi>
　　<hi>按東湖從文公游在北溪之前文公答書中有云前月末送伯恭至鵞湖陸子夀兄弟來會又云伯</hi>
　　<hi>恭奉祠已久亦每談志行之美也鵞湖之會在淳熙二年乙未味此札似淳熙二年前後及門者又</hi>
<pb n="KR2g0052_WYG_021-3a"/>
　　<hi>按東萊於癸巳甲午間與汪公端明書云新臨江教授王遇篤信嗜學為人殊務實願得親謦欬云</hi>
　　<hi>云又似從游於吕先於朱門矣</hi>
　　　推察黄習之先生學臯<lb/>
黄學臯字習之龍溪人父珙紹熙中以禮記兩薦於鄉<lb/>
學臯博通經史尤長於詩書春秋文公守漳臯與宋聞<lb/>
禮俱以稚年論講慶元間預鄉薦入試南宫䇿問三舍<lb/>
法弊臯謂愚獨愛伊川請改試為課及制尊賢堂待賔<lb/>
齋與時論不合有司大書曰此必偽學之流黜之嘉定<lb/>
<pb n="KR2g0052_WYG_021-3b"/>
十六年始登第仕番禺簿趙帥師楷每事必資之尤為<lb/>
丞相崔菊坡料院虞衡所器重再轉為鄱陽丞待制李<lb/>
性傳延入郡齋校勘朱文公續語録因薦之調泉州察<lb/>
推需次於家郡守方來屈居學職裒論孟義利數章辨<lb/>
析界限以訓諸生温陵西墅劉克遜以㢘吏科薦之年<lb/>
七十餘丐祠歸手不釋卷所著有評古一冊<lb/>
　　　縣令宋叔履先生聞禮<lb/>
宋聞禮字叔履龍溪人登嘉泰二年進士為敘州教授<lb/>
<pb n="KR2g0052_WYG_021-4a"/>
再調化州知海陽縣有易禮記詩解行世<hi>道南源委</hi>
　　　李堯卿先生唐咨<hi>石洪慶</hi>　<hi>施允夀/</hi>　<hi>林易簡</hi>
李唐咨字堯卿龍溪人與貢士州學士石洪慶<hi>字子餘</hi>林<lb/>
易簡<hi>字一之</hi>施允夀<hi>字伯和</hi>皆以旦評推重朱文公守郡日<lb/>
延之於學為諸生楷式載之公牒各有品題云李唐咨<lb/>
林易簡或究索淵微或持循雅飭察其言行久益可觀<lb/>
施允夀石洪慶皆以耆艾之年進學不倦强毅方正衆<lb/>
所嚴憚<hi>漳郡志</hi>
<pb n="KR2g0052_WYG_021-4b"/>
　　<hi>按明周瑛曰四子學行即此牒可考矣若陳北溪文集有祭子餘文朱子語𩔖有子餘語録及朱子</hi>
　　<hi>文集有堯卿與朱子問答語而一之與伯和僅見於學牒他無考謹掇拾梗概而為此一傳</hi>
　　　朱先生飛卿<lb/>
朱飛卿龍溪人受學朱門自言窮理而事物紛紜未能<lb/>
灑樂處唯見得富貴果不可求貧賤果不可逃耳大全<lb/>
集載其問答甚多<hi>閩書</hi>　<hi>郡志</hi>
　　　陳退之先生思謙<lb/>
陳思謙字退之龍溪人學問該博教授後學嘗魁鄉薦<lb/>
<pb n="KR2g0052_WYG_021-5a"/>
著春秋三傳會同及列國𩔖編朱文公喜之以語其門<lb/>
人李唐咨以女妻之<lb/>
　　　縣丞楊尹叔先生士訓<lb/>
楊士訓字尹叔漳浦人<hi>今詔安</hi>父成大鄉貢士早世事母<lb/>
至孝廬墓三年哀毁慘切鬚髮為白訓性醇静警敏刻<lb/>
厲自持嘗從學於陳景肅及文公守漳置賔賢齋擇士<lb/>
之志學者處之訓年最少預焉稱其學已知方郎中王<lb/>
遇見而異之妻以女所居號盤菴學者不逺數百里從<lb/>
<pb n="KR2g0052_WYG_021-5b"/>
之慶元二年擢進士調古田尉再調海陽丞政尚寛和<lb/>
訟者以禮義曉譬多釋争而去後遷永福令永福俗險<lb/>
健訓推誠以待之留意學校更定祭器修立壇壝人士<lb/>
多頌其徳<hi>有曰徳量汪乎如不撓之波接人温乎如可愛之日潛心可質之上帝操行不欺乎暗室</hi>
諸臺亦以慈祥豈弟聴訟平允薦之會湖廣總領請於<lb/>
朝願得㢘靖吏以董軍餉遂差鄂州糧料院荆襄兩路<lb/>
軍儲皆屬焉未踰月卒於官平生好賙人急而自奉甚<lb/>
約囊槖蕭然卒之日無以為斂總帥率所屬周旋其喪<lb/>
<pb n="KR2g0052_WYG_021-6a"/>
以歸𦵏於官陂之南勉齋黄幹為銘<hi>小其根其實不蕃流之長不如其源</hi>
<hi>天命靡常定理則存浚其源毋伐其根不在其身在其子孫</hi>弟士謹登嘉定第任博<lb/>
羅尉與士訓同稱七賢云<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0052_WYG_021-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷二十一<lb/>
</p>
<p>
</p>
  </div>
<div>
<head>閩中理學淵源考卷二十二</head> <lb/>
    <p>
<pb n="KR2g0052_WYG_022-1a"/>
欽定四庫全書<lb/>
　閩中理學淵源考卷二十二<lb/>
　　　　　　　　　　廣平府知府李清馥撰<lb/>
　　朱子延平門人并交友<lb/>
　延平蕞爾土也自龜山先生載道而南一時從遊若<lb/>
　吳國華陳了翁陳知黙諸賢同時講明正學迨羅豫<lb/>
　章李文靖一脉相傳至朱子續楊羅李之宗恢大其<lb/>
　統緒及門之彦若余氏大雅廖氏徳明其較著者也<lb/>
<pb n="KR2g0052_WYG_022-1b"/>
　夫一郡英賢後先倡學盛矣而四賢者同時同郡仔<lb/>
　肩往聖道脉抑又盛焉後之至斯土者如登東魯廟<lb/>
　堂髙山景慕低回不能去云<lb/>
　　　山長鄧先生邦老<lb/>
鄧邦老以字行将樂人朱子門人陳宓守延日以邦老<lb/>
道徳隆重而且耆年延入書院與李燔林羽蔡念成楊<lb/>
復余道夫李伯武趙師恕為堂長<hi>道南源委</hi>
　　　鄧衛老先生絅<lb/>
<pb n="KR2g0052_WYG_022-2a"/>
鄧絅字衛老将樂人與其兄邦老同遊朱子之門著有<lb/>
近思録問答<hi>考亭淵源録</hi>
　　<hi>按近思録問答一條問昔受學於周茂叔每令尋仲尼顔子樂處所樂何事絅謂孔顔之所樂者循</hi>
　　<hi>理而已矣朱子答云此等處未易一言斷且宜虚心玩味兼考聖賢為學用力處實下功夫方自見</hi>
　　<hi>得如此硬説無益於事也竊謂前哲求此義多矣莫如熟復文公數語為切要間嘗三復易通中論</hi>
　　<hi>顔子一簞食一節曰不愛不求曰見其大而忘其小曰見其大則心泰心泰則無不足無不足則富</hi>
　　<hi>貴貧賤處之一此元公述顔子之樂之處最為親切且孔顔之樂似當就孔顔當身境遇憂樂相尋</hi>
　　<hi>處體認尤切似難一蹴而可立談者紛紛推析繪畫乾坤之容恐未能肖似也</hi>
<pb n="KR2g0052_WYG_022-2b"/>
　　　余正叔先生大雅<hi>弟大猷</hi>
余大雅字正叔順昌人父良弼博學明經為政知大體<lb/>
每以教化為先聚書數萬卷官廣西經略大雅與劍浦<lb/>
游敬仲同時從朱文公每見必告以簡約切實工夫歸<lb/>
於求放心一言兩領鄉薦省試不遇有朱子語録一卷<lb/>
余大猷字方叔亦從文公游文公稱其看得道理儘穏<lb/>
實<hi>道南源委</hi>　<hi>朱子大全</hi>
　　<hi>按文公答正叔書云所論正為敬義工夫不可偏廢彼専務集義而不知主敬者固有虚憍急迫之</hi>
<pb n="KR2g0052_WYG_022-3a"/>
　　<hi>病而所謂義者或非其義然専言主敬而不知就日用間念慮起處分别其公私義利之所在而決</hi>
　　<hi>取舍之幾焉則恐亦未免於昬憒雜擾而所謂敬者有非其敬矣且所謂集義正是要得看破那邊</hi>
　　<hi>物欲之私却來這下認得天理之正事事物物頭頭處處無不如此體察觸手便作兩片則天理日</hi>
　　<hi>見分明所謂物欲之誘亦不待痛加遏絶而自然破矣若其本領則固當以敬為主但更得集義之</hi>
　　<hi>功以祛利欲之蔽則於敬益有助蓋不待著意安排而無昬憒雜擾之病上蔡所謂去却不合做底</hi>
　　<hi>事則於用敬有功恐其意亦謂此也又曰前者所論未嘗欲専求息念但以為不可一向専靠書冊</hi>
　　<hi>故稍稍放教虚閑務要親切自己然其無事之時尤是本根所在不可昬憒雜擾故又欲就此便加</hi>
　　<hi>持養立个主宰其實只是一个提撕警䇿通貫動静但是無事時只是一直如此持養有時便有是</hi>
<pb n="KR2g0052_WYG_022-3b"/>
　　<hi>非取舍所以有直内方外之别非以動静真為判然二物也上蔡之説便是如此亦甚要切但如此</hi>
　　<hi>警覺久逺須得力爾千萬且於日用間及論語中著力令有箇會通處即他書亦不難讀爾再按傳</hi>
　　<hi>中正叔與游敬仲同時從文公游按朱子語録考之姓氏録文公語淳熙五年戊戌以後所聞者從</hi>
　　<hi>游俟再考朱再按陸稼書先生讀朱随筆論後一條按云凡  子所言内外動静處可見其未嘗有</hi>
　　<hi>所偏矣果齋李氏所謂晚見諸生繳繞於文義之間始頗指示本體者亦是此意而豈如姚江所謂</hi>
　　<hi>晚年定論也哉</hi>
　　　宋先生宰<lb/>
宋宰字<hi>闕</hi>　沙縣人<lb/>
<pb n="KR2g0052_WYG_022-4a"/>
　　　張敬之先生顯父<lb/>
張顯父字敬之順昌人<lb/>
　　　游連叔先生敬仲<lb/>
游敬仲字連叔南劍人<lb/>
　<lb/>
　<lb/>
　<lb/>
　<lb/>
<pb n="KR2g0052_WYG_022-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷二十二<lb/>
</p>
<p>
</p>
  </div>
<div>
<head>閩中理學淵源考卷二十三</head> <lb/>
    <p>
<pb n="KR2g0052_WYG_023-1a"/>
欽定四庫全書<lb/>
　閩中理學淵源考卷二十三<lb/>
　　　　　　　　　　廣平府知府李清馥撰<lb/>
　　朱子邵武汀州門人并交友<lb/>
　按邵武人文舊號小鄒魯唐以前尚矣宋初游氏烈<lb/>
　從胡安定講學以經術為郡人之倡厥後鄒堯叟李<lb/>
　西山盧奎何兌朱震皆受學於劉執中楊文靖馬東<lb/>
　平胡武夷諸賢至若嚴氏粲之經説李氏忠定之偉<lb/>
<pb n="KR2g0052_WYG_023-1b"/>
　略皆為學者所宗仰迨朱子接道南統緒其執經問<lb/>
　業者尤多於時修文授經砥名立行後先炳蔚與建<lb/>
　安諸郡未易優劣也至長汀一郡如徐氏守忠宋初<lb/>
　時受知於歐陽文忠胡安定李太伯諸賢而清修佚<lb/>
　徳亦皆有人然彼時聲氣未孚紹述者尚寥寥有幾<lb/>
　至及朱子之門者只楊氏子直一人而已蓋亦風氣<lb/>
　初開之始也今併附焉<lb/>
　　　縣令何叔京先生鎬<lb/>
<pb n="KR2g0052_WYG_023-2a"/>
何鎬字叔京邵武人父兌始仕為左朝奉郎通判辰州<lb/>
生鎬孝謹有器識既出就傅暮歸則不復去親側誦書<lb/>
日數千言為文敏而有思趣尚髙逺識者竒之辰州嘗<lb/>
受程氏中庸之學於東平馬公伸服行不怠又以其忠<lb/>
節事狀移書太史忤秦檜下吏竄南方扼死不恨間復<lb/>
悉以其所聞者語鎬既受其説則益務貫穿經史取友<lb/>
四方博考旁資以相參伍久而自信於是一意操存杜<lb/>
門終日澹然無營至其論説古今指陳得失則又明白<lb/>
<pb n="KR2g0052_WYG_023-2b"/>
慷慨可舉而行平居崇徳義厲㢘節絶口未嘗及功利<lb/>
至於收族恤孤興事濟衆則懇惻憂勞如己嗜欲言行<lb/>
相循沒身不懈由此南州之為程學者始又知有馬氏<lb/>
之傳焉始用辰州致仕恩補官授泉州安溪主簿未赴<lb/>
再調汀州上杭丞數行縣事専用寛簡為治白罷税外<lb/>
無名之賦人便安之部使者鄧伯熊行部顧郡事不理<lb/>
囚繫或累嵗月不得釋檄鎬佐其守悉取文書閲視具<lb/>
得其情決遣之旬日皆盡又以田稅不均貧弱受病所<lb/>
<pb n="KR2g0052_WYG_023-3a"/>
以均之甚備守顧不悦鎬即謝去一時學士寮友推其<lb/>
學行多師尊之而當路鮮識之者調潭州善化令将行<lb/>
而卒年四十八朱子撰墓碣稱鎬為人清夷恬曠㢘直<lb/>
惠和談經論事簡易條暢所著書有易論語史論諸文<lb/>
數十卷其言多可傳者築書堂所居南坂上名以髙逺<lb/>
用見己志素與朱子友善嘗與書曰執事家學淵源之<lb/>
正而才資敏銳絶出等夷其深造黙識固有超然非誦<lb/>
説見聞之所及也而其口講心潛躬行力踐已非一日<lb/>
<pb n="KR2g0052_WYG_023-3b"/>
之積詞㫖奥博反覆通貫三復竦然有以仰見其所存<lb/>
之妙云<lb/>
　　<hi>按朱子撰墓碣叔京在淳熙二年沒曽與何叔京第一書在李先生歿後自是隆興二年以後書中</hi>
　　<hi>有杜門奉親則在乾道五年以前之札與蔡季通先生受業相先後者又與書曰李先生教人大抵</hi>
　　<hi>令於静中體認大本未發時氣象分明即處事應物自然中節此乃龜山門下相傳指訣然當時親</hi>
　　<hi>炙之事貪聴講論又方竊好章句訓詁之習不得盡心於此至今若存若亡無一的實見處辜負教</hi>
　　<hi>育之意每一念此未嘗不愧汗沾衣也脱然之語乃李先生稱道之過今日猶如掛鈎之魚當時寧</hi>
　　<hi>有是耶然學者一時偶有所見其初皆自悦懌以為真有所自得矣及其久也漸次昏暗淡泊又久</hi>
<pb n="KR2g0052_WYG_023-4a"/>
　　<hi>則遂冺滅而頑然如初無所睹此無他其所見者非卓然真見道體之全特因聞見揣度而知故耳</hi>
　　<hi>竊意當時日聞至言觀懿行其心固必有不知所以然者洎失其所依歸而又加以嵗月之久汩沒</hi>
　　<hi>浸漬今則猶然之及不覺悵然</hi>　<hi>庸人矣此亦無足怪者因下問書  考亭淵源録  朱子大全</hi>
　　　州牧趙佐卿先生善佐<lb/>
趙善佐字佐卿邵武人受學張敬夫又從朱子游以宗<lb/>
室子試授将樂丞累知秦州常徳贑州奉法愛民以勤<lb/>
儉自約飭在贑逾年卒民哀思之著易疑問答<hi>道南源委</hi>
　　　梁文叔先生琢<lb/>
<pb n="KR2g0052_WYG_023-4b"/>
梁琢字文叔邵武人從遊朱子刻志勵學所論為學工<lb/>
夫及體氣魂魄鬼神之説朱子多許可之又輯朱子語<lb/>
録澹臺石刻<lb/>
　　<hi>按文公答文叔書云日用功夫如此甚善然須實下功夫只是説得不濟事也李先生意只是要得</hi>
　　<hi>學者静中有箇主宰存養處然一向如此又不得也觀文公答問此數句即想見延平心傳文叔必</hi>
　　<hi>從事於斯者公故以此告之</hi>
　　　吳大年先生夀昌<lb/>
吳夀昌字大年邵武人初謁浮屠疎山喜談禪後游朱<lb/>
<pb n="KR2g0052_WYG_023-5a"/>
門著問答録嘗論張栻吕祖謙以南軒非夀昌所敢知<lb/>
東萊博學多識則有之守約恐未也朱子深然之<hi>通志</hi>
　<hi>道南源委</hi>
　　　教授吳茂實先生英<lb/>
吳英字茂實邵武人從朱子學有論語問答略登紹興<lb/>
三十年進士仕至泉州路教授<lb/>
　　<hi>按文公與茂實書云近來自覺向時工夫止是講論文義以為積集義理久當自有得力處却於日</hi>
　　<hi>用工夫全少㸃檢諸朋友往往亦只如此做工夫所以多不得力今方深省而痛懲之亦願與諸同</hi>
<pb n="KR2g0052_WYG_023-5b"/>
　　<hi>志勉焉幸老兄徧以告之也陸子夀兄弟近日議論與前大不同却方要理會講學其徒有曹立之</hi>
　　<hi>萬正淳者來相見氣象皆儘好却是先於性情持守上用力此意自好但不合自主張太過又要得</hi>
　　<hi>省發覺悟故流於怪異耳去其所短集其所長自不害為入徳之門也然其徒亦多有主先入不肯</hi>
　　<hi>捨棄者萬曹二君却無比病也觀書中及陸子夀兄弟子夀卒在淳熙七年時朱子年五十一則此</hi>
　　<hi>書在五十一嵗前所寄</hi>
　　　馮作肅先生允中<lb/>
馮允中字作肅邵武人從朱子學朱子名其齋曰見齋<lb/>
所論懲創後生妄作之弊朱子善之又云情本於性故<lb/>
<pb n="KR2g0052_WYG_023-6a"/>
與性對心則有知覺而能為之統御者也未動而無以<lb/>
統之則空寂而已已動而無以統之則放肆而已朱子<lb/>
深以為然<hi>道南源委</hi>
　　<hi>按文公與作肅書云欲立人欲達人之説令其更白叔京兄質其可否復以見諭自在淳熙二年以</hi>
　　<hi>前及門者是時邵武叔京從遊而作肅嵩卿諸賢相踵勃起矣</hi>
　　　葉直翁先生寅<lb/>
葉寅字直翁邵武人少飄蕩豪爽方士繇語之曰以子<lb/>
才俊何善不可為乃甘心里巷以辱其身耶寅感泣問<lb/>
<pb n="KR2g0052_WYG_023-6b"/>
過可改否曰惟狂克念作聖於是奮勵修飭俛就朱子<lb/>
之門而問學焉謹言慎行以求精詣鄉人敬嘆之<hi>考亭</hi>
<hi>淵源録</hi>
　　　州牧俞夢達先生聞中<lb/>
俞聞中字夢達邵武人從學朱子淳熙八年進士知黎<lb/>
州悉意撫字民夷感徳<hi>通志</hi>　<hi>閩書</hi>
　　　宣獻任伯起先生希夷<lb/>
任希夷字伯起其先眉州人四世祖伯雨為諫議大夫<lb/>
<pb n="KR2g0052_WYG_023-7a"/>
其後仕閩因家邵武希夷少刻意問學為文精苦登淳<lb/>
熙三年進士第調建寧府浦城簿從朱文公學篤信力<lb/>
行文公器之曰伯起開濟士也開禧初主太常寺簿奏<lb/>
紹熙以來禮書未經編次嵗月滋久恐或散亡乞下本<lb/>
寺修纂從之遷禮部尚書兼給事中謂周惇頤程顥程<lb/>
頤為百代絶學之倡乞定議賜諡其後惇頤諡元顥諡<lb/>
純頤諡正皆希夷發之進端明殿學士僉書樞宻院事<lb/>
兼權參知政事史彌逺柄國久執政皆具員議者頗譏<lb/>
<pb n="KR2g0052_WYG_023-7b"/>
其拱黙尋提舉臨安府洞霄宫卒贈少師諡宣獻著經<lb/>
解經筵故事奏議表箋内外制集<hi>考亭淵源録源委</hi>　<hi>道南</hi>
　　　縣令李子賢先生東<lb/>
李東字子賢忠定公族孫也受學朱子紹熙中登第簿<lb/>
廬陵秩滿周必大餞以詩云地跨江南秀氣兼玉成界<lb/>
尺直方㢘西曹久處習鑿齒髙士惟知孫子嚴遷知萬<lb/>
安黄幹薦於漕使稱其精敏楊楫乞委以事而觀其能<lb/>
<hi>道南源委</hi>　<hi>閩書/</hi>　<hi>考亭淵源録</hi>
<pb n="KR2g0052_WYG_023-8a"/>
　　　修撰葉成之先生武子<lb/>
葉武子字成之邵武人初遊鄉學學周禮於永嘉徐元<lb/>
徳既與李方子友同受學朱門後補太學生時議函韓<lb/>
侂胄首和金武子曰奸臣首固不足惜如國體何率同<lb/>
舍力争嘉定中擢甲科注岳州教授有貧而母老者名<lb/>
在其下亟遜之久之授郴州累陞知處州拊循民瘼奏<lb/>
除苛取之弊麗水盜發郡發兵討捕而里正執讐民以<lb/>
歸武子問實得三人斬以徇餘釋之民大服盜亦息入<lb/>
<pb n="KR2g0052_WYG_023-8b"/>
為宗學博士以福建保長催科害民陛對論罷之請老<lb/>
歸屬召不起尋落致仕籍除直秘閣嘉熙間進直寶謨<lb/>
閣奉祠仍乞致仕淳祐三年以其雅志恬退掛冠日久<lb/>
賜詔褒美特陞直龍圖閣五年進秘閣修撰六年卒武<lb/>
子之學所得於易為多其言曰易道莫大於時時有二<lb/>
義有在外之時有在我之時士君子出處須先論在我<lb/>
之時嘗戒子弟謂身後毋作行狀葬無銘誌唯劉克莊<lb/>
誌吳炎墓稱炎與武子為古君子<hi>閩書</hi>　<hi>考亭淵源録</hi>
<pb n="KR2g0052_WYG_023-9a"/>
　　　縣令饒廷老先生幹<lb/>
饒幹字廷老邵武人自幼孝謹篤學登進士第調吉水<lb/>
尉轉知長沙適朱文公為守遂受業焉夙興治事暇入<lb/>
聴講後知懷安軍卒有為之銘曰能琢磨而器吾之玉<lb/>
乎則心皇皇如不足能烜赫而丹吾之轂乎則足縮縮<lb/>
如不欲故樂也不加若性而汚也不懼其辱是謂善學<lb/>
朱氏者蓋不惟其名而實之篤<hi>閩書</hi>
　　　縣丞劉徳言先生剛中<lb/>
<pb n="KR2g0052_WYG_023-9b"/>
劉剛中字徳言光澤人少讀書詞義有契輒為之贊從<lb/>
學於文公公問平日讀何書剛中説看語孟荀揚莊老<lb/>
諸書公云須看語孟若荀揚乃誤人之書莊老乃壞人<lb/>
之書剛中遂専聴公言公為易其字曰近仁與黄幹友<lb/>
善舉嘉定四年進士調漢陽縣主簿轉婺州蘭溪縣丞<lb/>
後歸築室以居名曰琴軒從學者甚衆述有師友問答<lb/>
一卷<hi>考亭淵源録</hi>
　　　丘玉甫先生珏<lb/>
<pb n="KR2g0052_WYG_023-10a"/>
丘珏字玉甫從朱子學有主敬問答學禁嚴遂謝塲<lb/>
屋<lb/>
　　　黄令裕先生孝恭<lb/>
黄孝恭字令裕從朱子學治家嚴整論著確實<lb/>
　　　黄仲本先生瀚<lb/>
黄瀚字仲本從朱子學嘗作朋友説朱子為跋<lb/>
　　　黄徳柄先生謙<lb/>
黄謙字徳柄<lb/>
<pb n="KR2g0052_WYG_023-10b"/>
　　<hi>按文公與方伯謨書云某近嘗一至雲谷留十餘日朋友來集随分有少講論大率追正舊説之太</hi>
　　<hi>髙者也克明徳柄皆未及書煩為致意考書中云在雲谷疑在淳熙初年意是中嵗及門者</hi>
　　　劉潛夫先生炎<lb/>
劉炎字潛夫<lb/>
　　　饒先生克明<lb/>
饒克明邵武人<lb/>
　　　連嵩卿先生崧<lb/>
連崧字嵩卿<lb/>
<pb n="KR2g0052_WYG_023-11a"/>
　　<hi>按文公與何叔京書述及嵩卿考叔京在淳熙二年沒嵩卿自在淳熙二年以前及門者</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0052_WYG_023-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷二十三<lb/>
</p>
<p>
</p>
  </div>
<div>
<head>閩中理學淵源考卷二十四</head> <lb/>
    <p>
<pb n="KR2g0052_WYG_024-1a"/>
欽定四庫全書<lb/>
　閩中理學淵源考卷二十四<lb/>
　　　　　　　　　　廣平府知府李清馥撰<lb/>
　　朱子福寧門人并交友<lb/>
　按宋寧宗時黨禁方嚴朱子曽避跡是邦相其山川<lb/>
　靈異謂五十年後必有人出能盡讀天下書攷其時<lb/>
　從學者黄尚質幹楊志仁復林正甫湜此外尚多其<lb/>
　選及至末造義豐師氏主盟教席英髦不衰至元代<lb/>
<pb n="KR2g0052_WYG_024-1b"/>
　石堂陳氏伯循韓氏輔翼友教者數十年朱門之學<lb/>
　賴以不墜公之言於是信而有徵矣<lb/>
　　　朝散郎楊通老先生楫<lb/>
楊楫字通老長溪人剛介不茍合與楊方楊簡俱朱門<lb/>
髙弟號三楊舉淳熙五年進士調莆田尉閩帥程叔達<lb/>
移縣括逃田楫歴疏不便帥大怒楫徐對無所屈罷去<lb/>
漕使林沂曰尉敢格帥大是竒事遂薦之累官司農寺<lb/>
簿奏劄論進君子退小人勿徇左右之請以重中書之<lb/>
<pb n="KR2g0052_WYG_024-2a"/>
權飭執政之臣可否相濟以任憂時之責奨㢘隅之操<lb/>
絶奔競之風除國子博士轉少卿臺臣或干以私答曰<lb/>
臺省紀綱學者規矩當各守職無相侵越尋出知安慶<lb/>
移湖南提刑江西運判終朝散郎嘉定六年卒著有奏<lb/>
議及悦堂文集人稱為悦堂先生<hi>閩書</hi>　<hi>考亭淵源録</hi>
　　　龍圖林正甫先生湜<lb/>
林湜字正甫福寧長溪人紹興三十年進士調富陽尉<lb/>
改知晉江判南劍州太守議官自賣酒湜力争不可守<lb/>
<pb n="KR2g0052_WYG_024-2b"/>
自為奏朝廷視無通判署疑之守奏遂格除監察御史<lb/>
疏言陛下托股肱於宰執而所授皆小人寄耳目於臺<lb/>
諌而彈擊皆君子治亂之大無過於是為殿試詳定官<lb/>
某士對䇿剴切湜擬第一朝廷不用及侍御史劉光祖<lb/>
下遷湜曰可以行矣再論靜江知府錢之望出為江西<lb/>
轉運判官歴太府司農卿充孝宗遺留使金國通名金<lb/>
以服賜湜湜揮擲之曰宋正統相承服視其品今易左<lb/>
袵有死而已金不能屈復命光宗迎謂曰卿守禮甚堅<lb/>
<pb n="KR2g0052_WYG_024-3a"/>
國體不失韓侂胄讐逐正士吕祖儉上書争之貶嶺外<lb/>
湜見余丞相曰吕子約南行執奏收回大臣責也力請<lb/>
外除湖北轉運副使進直龍圖閣致仕湜性泊淡散朗<lb/>
雖為政精敏遇事立斷而平居但教諸生誦説若不涉<lb/>
世故者於善惡賢不肖明白而又䕶惜善𩔖世所謂善<lb/>
人君子常欲以一身同其榮悴去留故議論多激發見<lb/>
忌於人是以齟齬廢斥而終不悔朱文公被斥士皆逺<lb/>
嫌湜獨執弟子禮不變未沒前數月猶馳書問疑義著<lb/>
<pb n="KR2g0052_WYG_024-3b"/>
槃隠集<lb/>
　　<hi>按先生與文公平昔相嚮慕在師友之間疑是文公晚嵗因楊通老致書而稟學者觀朱子答書云</hi>
　　<hi>仰慕髙風固非一日又稱其所學之深所守之正其所蘊蓄蓋已施之朝廷而見於議論之實其推</hi>
　　<hi>許可想已閩考亭淵源録    書</hi>
　　　直學士黄尚質先生幹<lb/>
黄幹字尚質福寧人師朱子著述甚富餘干饒魯寧徳<lb/>
李鑑皆師之所著有梅鑑語五經講義四書紀聞官至<lb/>
直學士<lb/>
<pb n="KR2g0052_WYG_024-4a"/>
　　　教授髙國楹先生松<lb/>
髙松字國楹福寧人少游陳止齋之門又從朱子受學<lb/>
登紹熙元年進士授台州教授啓迪有方一時州縉紳<lb/>
皆出其門故例撰講章據案抗聲讀名曰講書松曰是<lb/>
何所發明耶令更進迭問疑難交發滿意而退士人懽<lb/>
服葉水心銘其墓<lb/>
　　　縣丞進士陳敏仲先生駿<hi>子成父</hi>
陳駿字敏仲寧徳人乾道進士為大冶丞遊朱子之門<lb/>
<pb n="KR2g0052_WYG_024-4b"/>
為鄭師孟諸賢所宗號仁齋先生所著有論語孟子筆<lb/>
義义著毛詩筆義未就而卒子成父字美玉能守家學<lb/>
以立誠為本行已皆有法度辛棄疾知福州聞其名羅<lb/>
致賔席著近思録律厯志解黙齋集等書<lb/>
　　　龔曇伯先生剡<lb/>
龔剡字曇伯寧徳人曽祖允昌有學行嘗著家訓以反<lb/>
身修徳為主祖必俞以行稱剡早從朱子學不務口耳<lb/>
晚與同門楊信齋復論辨理氣先後之説甚有造詣有<lb/>
<pb n="KR2g0052_WYG_024-5a"/>
詩文集數卷自號南峰居士<hi>閩書</hi>　<hi>通志</hi>
　　　鄭齊卿先生師孟<lb/>
鄭師孟字齊卿福安人安貧力學六經註疏手自抄録<lb/>
受業文公之門黄直卿妻以女嘗著洪範講義以發明<lb/>
文公皇極辨之藴號存齋先生<hi>通志源録</hi>　<hi>閩書/</hi>　<hi>考亭淵</hi>
　　　張潛夫先生泳<lb/>
張泳字潛夫福安人蚤志濂洛之學家居教授多有顯<lb/>
達慶元中偽學禁興大比試天下之言性論有司讀其<lb/>
<pb n="KR2g0052_WYG_024-5b"/>
文驚異為壓塲䇿問偽學泳抵排異端力主朱子之傳<lb/>
學者稱墨莊先生著有一得録禮記遺説左氏纂𩔖會<lb/>
粹古今事𩔖二百卷集闗洛諸儒語為傳心直指十卷<lb/>
四愚齋𩔖藳<hi>道南源委</hi>　<hi>閩書</hi>
　　　孫和卿先生調<lb/>
孫調字和卿福寧人其學得朱子之傳以排擯佛老推<lb/>
明聖經為本著有䇿府五十卷易詩書解中庸發題共<lb/>
五十卷浩齋稿三卷學者稱龍坡先生<lb/>
<pb n="KR2g0052_WYG_024-6a"/>
　　　林守一先生守道<lb/>
林守道字守一又字艾隠福建福寧人自孩提已嶷然<lb/>
不羣恥與羣兒弄十嵗失怙恃卓有大志刻苦讀書蚤<lb/>
工詩賦年十五即嘆曰破碎非吾學也改學經又嘆曰<lb/>
破碎猶吾前日詩賦也改從晦菴先生遊願聞大道之<lb/>
要裹糧束書至中途聞晦庵訃而返慨然閉户力學精<lb/>
思實踐如及考亭之門焉性剛直每面折人過鄉閭多<lb/>
畏憚不敢為非吟筆天成輒出人意表家貧僅終伏臘<lb/>
<pb n="KR2g0052_WYG_024-6b"/>
而賦佃租特寛不擇美惡燥濕輒槩入鄉父兄以此徳<lb/>
之桂發捧鄉書至讙以為積徳之報而不知此於先生<lb/>
未足窺毫末也先生遺藳甚多散落不存晚猶嗜易積<lb/>
十年精通卦義至晚尚吟誦不輟子男三人宗旦如坦<lb/>
皆有文名桂發受業晦菴之門人信齋楊公復以繼先<lb/>
志登淳祐丁未進士第<hi>黄氏東發撰墓誌略</hi>
　<lb/>
　閩中理學淵源考卷二十四<lb/>
</p>
<p>
</p>
  </div>
<div>
<head>閩中理學淵源考卷二十五</head> <lb/>
    <p>
<pb n="KR2g0052_WYG_025-1a"/>
欽定四庫全書<lb/>
　閩中理學淵源考卷二十五<lb/>
　　　　　　　　　　廣平府知府李清馥撰<lb/>
　　建陽蔡氏家世學派<lb/>
　考劍建間斯時儒術昌明風流世篤人材多萃乎一<lb/>
　家一門閩中武夷胡氏而後蔡氏以九儒著蓋得父<lb/>
　師之教根源逺矣<lb/>
　　　國録蔡守信先生諒<lb/>
<pb n="KR2g0052_WYG_025-1b"/>
蔡諒字守信家建陽其先弋陽人唐昭宗時八世祖爐<lb/>
從王潮入閩為建陽長官卜居麻沙鎮累傳至伯禧宋<lb/>
真宗時以神童授春官伴讀賜詩褒美弟伯充生諒紹聖<lb/>
四年繇鄉貢入太學除大名司訓擢太學録崇寧間表<lb/>
勸徽宗以剛仁勤儉又語蔡京曰清慎正直宰臣之度<lb/>
司馬光吕公著何等人品而目為奸邪且鐫之石也京<lb/>
大怒即棄官歸寄傲雲谷西山間自號首陽居士子發<lb/>
孫元定曽孫淵沆沈元孫格模杭權自牧堂先生發至<lb/>
<pb n="KR2g0052_WYG_025-2a"/>
静軒先生權皆潔行績學詮經衛道世稱蔡氏九儒云<lb/>
<hi>閩書</hi>　<hi>蔡氏九儒書/</hi>　<hi>名儒傳</hi>
　　　處士蔡牧堂先生發<lb/>
蔡發字神與博達古今深究治道清修苦節世人賢之<lb/>
承國録君嚴訓有志當世而復秉執剛毅不能與世俗<lb/>
相俯仰因去游四方見聞益廣邃於易象天文地理三<lb/>
式之説無所不通而皆能訂其得失中年乃歸築室於<lb/>
武夷之陽其間屢遭盜賊水火之變履危蹈險而浩然<lb/>
<pb n="KR2g0052_WYG_025-2b"/>
不以屑意雖一介之微不取杜門掃軌専以讀書教子<lb/>
為事晚號牧堂老人元定在娠時先生嘗以聖賢像設<lb/>
别室使妻詹氏日夕瞻仰以踵太任胎教之風故元定<lb/>
生而穎悟十嵗即教使讀西銘稍長遂以程氏語録邵<lb/>
氏經世張氏正蒙授曰此孔孟正脉也文公朱先生謂<lb/>
公平生所以教其子者不干利禄而開之以聖賢之學<lb/>
其志識髙逺非世人所及云所著有地理發微天文星<lb/>
象諸書子元定<hi>九儒書</hi>　<hi>閩書</hi>
<pb n="KR2g0052_WYG_025-3a"/>
　　　運幹蔡復齋先生沆<lb/>
蔡沆字復之西山次子承父春秋之屬未得要領一日<lb/>
讀易悟曰易一卦一爻為義各異謂春秋以一例該衆<lb/>
事可乎讀書至道心人心則嘆云春秋二百四十餘年<lb/>
間諸侯大夫行事發於道心者無幾聖人於賵仲子納<lb/>
郜鼎皆據大義以止私欲一書綱領在此矣作春秋五<lb/>
論而自為之序初遵父命嗣表伯虞氏更名知方及父<lb/>
謫舂陵領鄉舉從母命歸宗以季子梓後虞氏嘗教學<lb/>
<pb n="KR2g0052_WYG_025-3b"/>
者以敬為入徳門户義為一身主宰復為學者遷善改<lb/>
過之幾又講明復卦言當以不逺復為法以頻復為戒<lb/>
官至兩浙運幹學者稱復齋先生子楠欄<hi>閩書書</hi>　<hi>九儒</hi>
　　　處士蔡素軒先生格<lb/>
蔡格字伯至節齋先生長子性質沖澹躬耕不仕與從<lb/>
弟覺軒久軒静軒自相師友由始至終未嘗少懈時有<lb/>
以佛老之教惑亂衆聴者格與學者講明孟子盡心章<lb/>
以力詆之作至書以警之又著廣仁説以自勵其衛道<lb/>
<pb n="KR2g0052_WYG_025-4a"/>
甚嚴年七十卒學者稱素軒先生<hi>九儒書</hi>
　　　文肅蔡久軒先生杭<lb/>
蔡杭字仲節號久軒九峯先生次子紹定二年進士歴<lb/>
諸王宫大小學教授遷校書郎奏對論正心及内降斜<lb/>
封之弊又言權奸不可復用國本不可不早定理宗嘉<lb/>
納其言淳祐中任浙東提刑遇事立斷人不敢干以私<lb/>
召為國子司業兼資善堂翊贊續以試國子祭酒歴遷<lb/>
工部侍郎權吏部尚書除端明殿學士同知樞密院事<lb/>
<pb n="KR2g0052_WYG_025-4b"/>
寶祐四年拜參知政事落職張磻具奏蔡杭精通經術<lb/>
忠直敢言同僚罕及請復其祠禄以勵清節逾年復端<lb/>
明殿學士予祠致仕卒諡文簡以犯祖諱更諡文肅嘗<lb/>
論劾參知政事劉之傑黨于史嵩不叶物議又論京尹<lb/>
余晦凌辱三學及奏權奸丁全不可用即不待報去在<lb/>
州郡所至祀先儒旌忠節舉遺逸表行義寶祐中奉勅<lb/>
建西山精舍後復奉勅建廬峰書院前後頒賜御書大<lb/>
字先生致政家居皆敬刻本山之石崖修明先聖先賢<lb/>
<pb n="KR2g0052_WYG_025-5a"/>
及先世祀事平生孝友出於天性四時祭祀仍遵伯父<lb/>
節齋遺制遇期功緦麻之喪必素衣以終月數及治喪<lb/>
毋得用浮屠法子公亮大理司直<hi>墓志書</hi>　<hi>閩書/</hi>　<hi>九儒</hi>
　　　山長蔡静軒先生權<lb/>
蔡權字仲平九峯先生季子聰明英毅孝弟忠信儀刑<lb/>
子孫肄業於家庭兄弟聯席自相師友以兄恩補承務<lb/>
郎授廬山書院山長教授鄉閭講明義理一日拜龜山<lb/>
先生祠士友請正席臯比因取龜山楊文靖公求仁齋<lb/>
<pb n="KR2g0052_WYG_025-5b"/>
記與諸生講明極其詳密上下咸稱其得家學心傳焉<lb/>
著參同契論以斥二氏衍三問説以自省戒平生講讀<lb/>
之外視富貴利達若將凂之者天性髙潔有祖父風獨<lb/>
處静室幽軒終日怡怡學者稱静軒先生<hi>九儒書</hi>
　　文節蔡西山先生元定學派<lb/>
　按西山先生之學得之晦菴文公相從講授閲四十<lb/>
　年真文忠公撰九峯墓表云聘君以師事文公而文<lb/>
　公顧曰季通吾老友也凡性與天道之妙他弟子不<lb/>
<pb n="KR2g0052_WYG_025-6a"/>
　得聞者必以語季通焉異篇奥傳微辭邃義多先令<lb/>
　討究而後親折衷之故嘗輯其問答之辭曰翁季録<lb/>
　者蓋引以自匹也此端平二年真公所述後十四年<lb/>
　為淳祐九年公之孫杭作朱子語録後序亦言先師<lb/>
　嘗有親自刪定晚嵗與先大父西山講論之語及性<lb/>
　與天道之妙名曰翁季録者久未得出以流行於世<lb/>
　豈斯文之顯晦固有時乎是此書在宋季已莫可尋<lb/>
　覓矣先文貞公曽言<lb/>
<pb n="KR2g0052_WYG_025-6b"/>
國朝浙西某家購得是書秘藏多年後經播遷復散佚<lb/>
　豈斯文終不傳於世也耶然先生之遺書微義今尚<lb/>
　有考前哲謂大者如河圖洪範之説太極經世之㫖<lb/>
　所以輔益於朱子者不少其髙深要妙處後學亦未<lb/>
　能卒讀也文公嘗曰季通平生學問多謙讓皆寓於<lb/>
　某集中是則讀文公集者尤得尋玩其大略一二則<lb/>
　是書雖亡謂之存可也噫西山雲谷兩燈相望今去<lb/>
　五百載想象芳規者猶如瞻日月而摩星斗矣<lb/>
<pb n="KR2g0052_WYG_025-7a"/>
　　　文節蔡西山先生元定<lb/>
蔡元定字季通生而穎異八嵗能詩十嵗日記千百言<lb/>
牧堂示以二程邵張之書曰此孔孟正脈也先生深涵<lb/>
其義辨析益精讀書西山絶頂忍饑啖薺乾道間見文<lb/>
公朱子於崇安遂師事焉文公扣其學大驚曰此吾老<lb/>
友也不當在弟子之列凡講論諸經奥義諸弟子所不<lb/>
得聞者必以語先生四方來學者必俾先從先生討論<lb/>
而後折衷之文公嘗論中庸已發未發之㫖謂人自嬰<lb/>
<pb n="KR2g0052_WYG_025-7b"/>
兒至老死雖語黙動静之不同然大體莫非已發先生<lb/>
不以為然謂未發之時要涵養一節功夫引程子敬而<lb/>
無夫便是喜怒哀樂未發謂之中後二年文公再與辨<lb/>
論始悟其説而悉反之由是益奇先生故先生每至必<lb/>
留講數日往往通夕對牀不暇假寐諸從文公遊者歸<lb/>
必過先生之家聴其言論不忍去去皆充然有所得淳<lb/>
熙戊申太常卿尤袤祕書少監楊萬里薦於朝特召辭<lb/>
以疾鄉人稱為聘君築室西山将老焉韓侂胄擅政設<lb/>
<pb n="KR2g0052_WYG_025-8a"/>
學禁以空善𩔖一時臺諫承風排擊先生知不免謂學<lb/>
者劉礪曰化性去偽惡得無罪及沈繼祖劉三傑為言<lb/>
官連疏譏詆文公并及先生遂坐謫道州州縣捕甚急<lb/>
不辭家而行或曰姑緩之先生曰獲罪於天天可逃乎<lb/>
文公與從遊者數百人餞别蕭寺中坐客有興嗟泣下<lb/>
者文公微視先生不異平時因喟然曰朋友相愛之情<lb/>
季通不挫之志可謂兩得之矣而先生亦賦詩云執手<lb/>
笑相别無為兒女悲與其子沈行三千里脚為流血既<lb/>
<pb n="KR2g0052_WYG_025-8b"/>
至諸州士子從遊者日衆有名士挾才簡傲非笑前修<lb/>
者亦心服謁拜執弟子禮人為語曰初不敬今納命愛<lb/>
先生者謂宜謝遣生徒先生曰彼以學來何忍拒之若<lb/>
有禍患豈閉户所得免乎貽書訓子曰獨寢不愧衾獨<lb/>
行不愧影庶可傳之子孫勿以余得罪故而遂懈焉一<lb/>
日謂沈曰吾欲安静還造化舊物可謝客閲三日卒時<lb/>
慶元四年也年六十四𦵏建陽縣崇泰里翠嵐之山先<lb/>
生卒文公哭之慟誄之曰精詣之識卓越之才不可屈<lb/>
<pb n="KR2g0052_WYG_025-9a"/>
之志不可窮之辨不可復得而見矣天之生是人也果<lb/>
何為耶嘉定三年侂胄既誅贈迪功郎賜諡文節先生<lb/>
與文公遊最久精識博聞同輩皆不能及義理洞見大<lb/>
原尤長於天文地理樂律厯數兵陣之説凡古書奇辭<lb/>
奥義過目輒解文公嘗曰人讀易書難季通讀難書易<lb/>
又曰造化微妙惟深於理者能識之吾與季通言而不<lb/>
厭因自輯所與先生問答者號曰翁季録蓋引以自匹<lb/>
也先生居家以孝弟忠信儀型子孫而教人以性與天<lb/>
<pb n="KR2g0052_WYG_025-9b"/>
道為先自本而支自源而流聞者莫不興起嘗言文公<lb/>
教人以訓詁文字為先下學上達固是常事然世衰道<lb/>
微邪説交作學者未知本源未必不惑於異端之説也<lb/>
故文公晚年接引後學亦無隠然者文公疏釋四書及<lb/>
諸經通鑑綱目近思録與先生多所參訂啓䝉一書則<lb/>
屬先生起稾至論易推本河圖洛書邵氏皇極經世書<lb/>
先天圖往往與先生往復而有發焉平生問學多寓於<lb/>
文公集中所著書有大衍詳説律吕新書燕樂源辨皇<lb/>
<pb n="KR2g0052_WYG_025-10a"/>
極經世太乙潛虚指要洪範八陣圖説隂符經解及詩<lb/>
柬雜説若干卷學者稱西山先生明嘉靖間從祀啟聖<lb/>
公祠<lb/>
國朝康熙四十五年從學臣沈涵之請<lb/>
賜御書紫陽羽翼四大字匾於祠子三淵沆沈皆能紹<lb/>
父之學<hi>道南源委名儒傳</hi>　<hi>名臣言行外録/</hi>　<hi>蔡氏九儒書</hi>
　　　翁竹林先生易<lb/>
翁易字粹翁建陽人通六經尤長春秋嘗與計偕從劉<lb/>
<pb n="KR2g0052_WYG_025-10b"/>
爚遊因得登朱文公蔡西山之門遂不介心青紫講明<lb/>
奥義往返辨難悉得㫖歸晚嵗授徒竹林精舍學者稱<lb/>
竹林先生子甫字景山寶慶二年進士既仕後尤勵志<lb/>
讀書薦知西安縣除直講太常博士累官太傅少卿出<lb/>
知江西轉運使兼守豫章改知泉州未赴卒以忠悃著<lb/>
聲所著有蜀漢書浩堂𩔖稾讀書壁記<lb/>
　　　丘子陵先生崈<lb/>
丘崈字子陵按西山集言丘子陵才學優長相随謫所<lb/>
<pb n="KR2g0052_WYG_025-11a"/>
辛勤不懈其志餘俟考<hi>再按建寧選舉志載丘密甌寧人紹興十八年進士未知即此</hi>
<hi>公否</hi>
　　　處士蔡節齋先生淵學派<lb/>
　劉氏爚撰蔡西山先生墓志曰先生居家以孝悌忠<lb/>
　信儀刑子孫而教人也以性與天道為先自本而支<lb/>
　自源而流聞者莫不興起常言文公教人以訓詁文<lb/>
　字為先下學上達固是常事然世衰道微邪説交作<lb/>
　學者未知本原未必不惑於異端之説也故文公晚<lb/>
<pb n="KR2g0052_WYG_025-11b"/>
　年接引後學亦無隠然者按節齋為西山先生長子<lb/>
　稟學家庭授易學宗㫖又深探無極太極之妙所著<lb/>
　有易學訓解太極圖解等書其從事學問本原者蓋<lb/>
　家學之標的也前儒嘗論文公近思録首編太極道<lb/>
　體諸篇名為近思而實逺思似非初學階梯竊嘗妄<lb/>
　議宋世周程張諸儒所以繼絶學者在闡發道體本<lb/>
　原而太極一篇即論學之統體也子思子中庸首篇<lb/>
　首發性道之㫖萬世宗之近思之録其亦祖述中庸<lb/>
<pb n="KR2g0052_WYG_025-12a"/>
　之意歟西山先生所謂文公接引後學之苦心意在<lb/>
　斯乎再按公所著易説甚多其太極圖解一篇草廬<lb/>
　吳氏嘗譏之先儒闡析微言非後學所敢輕議謹敘<lb/>
　述其説與同志訂厥疑焉其云易有太極易變易也<lb/>
　夫子所謂無體之易也太極至極也言變易無體而<lb/>
　有至極之理也先儒皆以太極二字便為萬化之原<lb/>
　而於易之一字但目為易書故太極圖特以無極而<lb/>
　太極發明易有太極之㫖其所謂無極而太極者蓋<lb/>
<pb n="KR2g0052_WYG_025-12b"/>
　亦言其無體之易而有至極之理也以其無樞紐根<lb/>
　柢之形實為天下之大樞紐大根柢也而太極本無<lb/>
　極者以其為天下之大樞紐大根柢而初非有樞紐<lb/>
　根柢之形也聖人謂之太極者所以指夫天地萬物<lb/>
　之理也周子謂之無極者所以著夫無聲無臭之妙<lb/>
　也是以無極之説實有得於太極之一言或以為周<lb/>
　子妄加者謬也按此條吳氏草廬嘗議蔡氏謂周子<lb/>
　於太極之上加無極正是解夫子易有太極之易字<lb/>
<pb n="KR2g0052_WYG_025-13a"/>
　而其解易字亦曰易變易也澄謂變易屬乎隂陽豈<lb/>
　可以言無極蔡氏自知其説之病乃引易無體之説<lb/>
　以救之而曰變易無體之中有至極之理也朱子以<lb/>
　易為隂陽之變易有太極者言隂陽變易之中有至<lb/>
　理以為主宰也蔡氏既以變易無體為理矣而又曰<lb/>
　中有至極之理然則理中復有一理乎變易無體已<lb/>
　是言理而又曰有至極之理可乎又曰流行乎乾坤<lb/>
　中之易非易有太極之易也果有二等易乎又曰隂<lb/>
<pb n="KR2g0052_WYG_025-13b"/>
　陽動静之間是流行中之太極與夫子所言太極降<lb/>
　一等果有降一等之太極乎蔡氏所解卦爻彖象多<lb/>
　有發明朱子未到處澄纂言中亦取其説但易解後<lb/>
　别有大傳易説一卷主於破其師太極在隂陽中之<lb/>
　説於道之大本大原差了故有此兩般易兩般太極<lb/>
　之謬談云云按節齋所著易解數種及太極通㫖諸<lb/>
　書今皆佚而存者少矣吳氏所論或易解中及太極<lb/>
　通㫖之論耳若就現今九儒書中所存太極圖解一<lb/>
<pb n="KR2g0052_WYG_025-14a"/>
　篇其解易有太極易字謂變易無體而有至極之理<lb/>
　亦言其生生不已變動不居無動静無方體而有至<lb/>
　理焉耳朱子語𩔖曽言易有太極是生兩儀即所謂<lb/>
　易也但先倒説此一句故曰易有太極細玩朱子所<lb/>
　論正涵程夫子動静無端隂陽無始之意蔡氏解易<lb/>
　有太極似與朱夫子之言不異但以易有太極欲合<lb/>
　無極而太極之㫖語意似乎不同蓋易有太極之易<lb/>
　字指氣而言而無極二字言其無方所無紀極泛言<lb/>
<pb n="KR2g0052_WYG_025-14b"/>
　其無形狀而有此道理耳故朱子曰周子之言有無<lb/>
　以有無為一也蔡氏原未説到是理至論流行乾坤<lb/>
　中之易非易有太極之易此在蔡氏易書中之論有<lb/>
　疵處朱門如陳北溪先生亦曽指摘易説大槩依本<lb/>
　義而大義與本義不同多涉元妙此不具録云再按<lb/>
　朱子言無體者或自隂而陽或自陽而隂無確定底<lb/>
　故云無體也此交易變易之義也至論其體則謂之<lb/>
　易語𩔖云與易無體句不同各自説一箇道理而已<lb/>
<pb n="KR2g0052_WYG_025-15a"/>
　其理則謂之道則是太極矣又朱子答吳晦叔曰夫<lb/>
　易變易兼指一動一静已發未發而言之也太極者<lb/>
　性情之妙也乃一動一静未發已發之理也故曰易<lb/>
　有太極言即其動静闔闢而皆有是理也若以易字<lb/>
　専指巳發為言是又以心為已發之説也此固未當<lb/>
　程先生言之明矣此數句解易有太極極得其要領<lb/>
　按此則節齋之論易有太極之㫖似與朱子合欲以<lb/>
　易有太極之義合於無極則誠如草廬先生所辨摘<lb/>
<pb n="KR2g0052_WYG_025-15b"/>
　者矣乾隆壬申二月書<lb/>
　　　處士蔡節齋先生淵<lb/>
蔡淵字伯静西山先生長子也清修苦節有父風與弟<lb/>
沈躬耕不仕内學於父外師事晦菴文公西山嘗曰淵<lb/>
宜紹吾易學沈宜演吾皇極數而春秋則以屬知方焉<lb/>
西山舂陵之謫仲黙從侍先生奉母家居文公曰季通<lb/>
素患難行乎患難伯静艱貞近之道訃音聞先生哀毁<lb/>
骨立一以文公家禮為準廬於墓側泣血三年與當世<lb/>
<pb n="KR2g0052_WYG_025-16a"/>
絶丁母憂年及耳順哀毁踰禮文公髙弟黄幹廖徳明<lb/>
張洽萬人傑輔廣陳孔碩既折年輩以從之游學徒包<lb/>
揚陳文蔚潘柄楊復李燔林䕫孫李閎祖李方子葉采<lb/>
沈僩戴䝉劉彌劭皆執經抱疑以質其學真徳秀陳宓<lb/>
陳韡黄自然王埜莫不曲巷過門以問出處之實理亂<lb/>
之由真公參大政欲以大學為對先生以為實之以事<lb/>
則理有據而言之易入不然無益真公深敬服西山留<lb/>
意宗法先生繹先志而修明之建祠堂立儀約規條整<lb/>
<pb n="KR2g0052_WYG_025-16b"/>
然其謹於禮有如此者先生平生於易中庸太極説最<lb/>
所加意更定數四嘗謂周子無極而太極之説得於易<lb/>
有太極之一言易者變易無體即無極之義著太極圖<lb/>
解一篇發明此㫖見門人翁酉所序及郡守王氏遂所<lb/>
撰墓志至先生之教知行不偏敬義兼備内主於敬而<lb/>
發之以直行之以恕言之有常而動之可則嘗曰屋漏<lb/>
不愧暗室不欺獨行不愧影獨寢不愧衾皆先世之訓<lb/>
服而行之雖妻孥之言未有不可告人者亦未有不可<lb/>
<pb n="KR2g0052_WYG_025-17a"/>
告於天者暴慢鄙悖之人一見先生尊敬斂衽蓋素履<lb/>
之懿有以動其秉彞好徳之良心焉所著有易傳訓解<lb/>
易象意言卦爻辭㫖古易協韻大傳易説象數餘論太<lb/>
極通㫖化原聞辨中庸通㫖大學思問論孟思問讀詩<lb/>
思問體仁擬議性情機要等書學者稱為節齋先生端<lb/>
平三年卒年八十一子四格柄植棟<hi>九儒書</hi>　<hi>閩書</hi>
　　　翁思齋先生泳<lb/>
翁泳字永叔始祖郜唐昭宗朝謫次從王潮入閩泳篤<lb/>
<pb n="KR2g0052_WYG_025-17b"/>
志好學從蔡節齋游與熊竹谷蔡覺軒為同門友註釋<lb/>
河洛運行講義學者稱思齋先生<hi>閩書</hi>
　　　侍講葉仲圭先生采<lb/>
葉采字仲圭初從蔡節齋受易學又嘗從李果齋陳安<lb/>
卿游安卿以其好髙妙少循序屢折而痛砭之自是屏<lb/>
斂鋒芒駸趨著實構漁隠精舍問學日進淳祐元年登<lb/>
進士第授邵武尉歴景獻府教授遷祕書監論郡守貪<lb/>
刻遷樞密檢討知邵武軍作郡乗築祠郡泮以祀朱子<lb/>
<pb n="KR2g0052_WYG_025-18a"/>
復置田若干頃祀朱子於光澤以果齋配累官翰林侍<lb/>
講乞歸所著近思録嘗以進呈理宗稱善又著解集西<lb/>
銘性理等書<hi>閩書</hi>　<hi>道南源委</hi>
　　　進士翁先生酉<lb/>
翁酉别號思齋崇安人紹定五年進士<hi>九儒書</hi>
　　　詹先生樞<lb/>
詹樞崇安人好學粹文不茍仕進邑令陳樵子重建武<lb/>
夷精舍延樞與熊蒙正為士人講説後輩欣然從遊<hi>此公</hi>
<pb n="KR2g0052_WYG_025-18b"/>
<hi>竢再考</hi>
　　文正蔡九峰先生沈學派<lb/>
　按先生於尚書及洪範數稟學於家庭卒之書成垂<lb/>
　世不媿父師之託蓋一門潛心大業推本於牧堂西<lb/>
　山貽謀者逺矣余嘗向慕彼時師友林立講磨切究<lb/>
　其扶翼正學淵源為可稽也西山真先生嘗言某之<lb/>
　生也後不及拜聘君床下復得與先生昆季及公晦<lb/>
　諸公游比年退處念一相從於廬峰幔亭間迄不可<lb/>
<pb n="KR2g0052_WYG_025-19a"/>
　得而坐中客如先生與公晦父皆不復存然後知一<lb/>
　日之會為千載之訣其亦可悲也夫觀此想見當時<lb/>
　英賢一時聚散皆為正學顯晦所闗噫自文公之後<lb/>
　勉齋黄氏節齋九峰蔡氏雲莊劉氏果齋李氏諸髙<lb/>
　弟維持者數十年其後獨西山與鶴山私淑之餘仔<lb/>
　肩道脈朱蔡之學賴以不墜師友從遊啟迪之功其<lb/>
　所繫豈小哉<lb/>
　　　文正蔡九峰先生沈<lb/>
<pb n="KR2g0052_WYG_025-19b"/>
蔡沈字仲黙西山先生季子也與伯兄淵次兄沆皆從<lb/>
文公遊先生年僅三十即屏去舉子業一以聖賢為師<lb/>
及西山坐謫舂陵先生随侍從行繭足走三千里至則<lb/>
父子相對以禮義相怡悦西山卒䕶喪歸於道有遺金<lb/>
義不可受者固却之曰吾寧随所止而殯不以累吾親<lb/>
也初西山以洪範之數久失其傳獨心得之未及論著<lb/>
曰成吾書者沈也文公晚年訓傳諸經略備獨書未及<lb/>
為整環視及門求可付者遂以囑先生先生既受父師<lb/>
<pb n="KR2g0052_WYG_025-20a"/>
之託凜凜常若有負蓋沈潛反復數十年然後克就其<lb/>
序書略曰二帝三王之治本於道二帝三王之道本於<lb/>
心得其心則道與治可得而言矣後世人主有志於二<lb/>
帝三王之治不可不求其道有志於二帝三王之道不<lb/>
可不求其心求心之要舍是書何以哉晚卜居九峰雖<lb/>
當世名卿物色訪求不屑就也平居仰觀俯察黙坐終<lb/>
日瞭然有見於天地之心萬物之情反求諸躬衆理具<lb/>
備信前聖之言不予欺也西山嘗著律吕新書八陣圖<lb/>
<pb n="KR2g0052_WYG_025-20b"/>
皆為文公所歎重然學者鮮窮其微間以叩先生無不<lb/>
毫分縷解者真公文忠撰先生墓誌云某生也後不及<lb/>
拜聘君牀下而喜觀其書嘉定中始見君后山未幾過<lb/>
余于洪都之郡齋留止數月暇則相從質問得所未悟<lb/>
後三年将之潭詣諸君以别户庭幽潔竹樹茂美如適<lb/>
君平子陵之居伯仲聯席衣冠偉然若圖繪中見古人<lb/>
物會李公晦蔡元思繼至引觴命爵名論迭發雜以辨<lb/>
争竟日散去未知離别之可重也比年退念一相從廬<lb/>
<pb n="KR2g0052_WYG_025-21a"/>
峰幔亭間迄不可得而坐中客如君與公晦皆無復存<lb/>
然後知一日之會為千載之訣其亦可悲也夫君承家<lb/>
學淵源河洛由祖槩孫後先一轍言學之有本者必推<lb/>
焉紹定三年卒年六十四諡文正學者稱為九峰先生<lb/>
子模杭權<hi>九儒書</hi>　<hi>真文忠撰墓誌</hi>
　　　侍郎黄元輔先生自然<lb/>
黄自然字元輔甌寧人嘉定末教授郡學以理學誨諸<lb/>
生齋宿問辨率至夜分及漕廣西猶捐俸餘助修禮殿<lb/>
<pb n="KR2g0052_WYG_025-21b"/>
官至吏部侍郎<hi>郡志</hi>
　　教授蔡覺軒先生學派<lb/>
　按宋季山長教席多為名賢栖託之處蓋當時遺逸<lb/>
　傳經之儒視此職者為重其在朝廷之上者亦以此<lb/>
　職慎擇其選而待之不輕余讀揆席范謝諸公交薦<lb/>
　覺軒先生之奏牘可考焉其曰布衣蔡某承累世之<lb/>
　心學有經濟之大才自考亭師友散亡之後如某者<lb/>
　未見其比是淳祐間有學有守之儒也曰處以學職<lb/>
<pb n="KR2g0052_WYG_025-22a"/>
　必能倡率士𩔖知所嚮方是欲責成於秉鐸者作養<lb/>
　人才之事也夫推許在大賢之列而量才為學校之<lb/>
　官當時選授教職由揆席薦舉其鄭重如此故一代<lb/>
　人才萃蔚由此道也延及元代儒宗文師此席尚磊<lb/>
　落相望溯學脈稽文獻者不禁憮然於諸賢<lb/>
　　　教授蔡覺軒先生模<lb/>
蔡模字仲覺九峰先生長子操行髙潔風度夷坦隠居<lb/>
篤學一以聖賢為師王埜創建安書院請任席長淳祐<lb/>
<pb n="KR2g0052_WYG_025-22b"/>
中太守王遂薦之於朝堅以疾辭後宰相謝方叔等薦<lb/>
乞表異以勸後學詔補迪功郎添差本州教授令有司<lb/>
録所著書并訪以所欲言模疏言敬義為萬世帝王心<lb/>
學大㫖价人大師等六者為國家守邦要道及請頒白<lb/>
鹿洞學規於天下嘗輯文公之書為續近思録及易傳<lb/>
集解河洛探賾大學衍論語孟集疏等書學者稱覺軒<lb/>
先生<hi>九儒書</hi>
　　　教授熊古溪先生剛大<lb/>
<pb n="KR2g0052_WYG_025-23a"/>
熊剛大建陽人嘉定七年進士少穎敏從蔡節齋黄勉<lb/>
齋遊問學精専操行篤至為建安教授所著有詩經註<lb/>
解性理小學集解學者稱古溪先生<hi>性理大全儒閩書  蔡氏九  書</hi>
　　<hi>按蔡氏九儒書載先生撰牧堂地理發微序自言初受業於覺軒先生之門蓋皆得蔡氏一家師承</hi>
　　<hi>所自矣今總附之覺軒學派焉</hi>
　　　侍講翁丹山先生合<lb/>
翁合字叔備崇安人七嵗能文辟童選登嘉禧二年進<lb/>
士歴官有聲賈似道謫建州合上言建實文公朱子闕<lb/>
<pb n="KR2g0052_WYG_025-23b"/>
里三尺童子亦知向善聞似道名咸欲嘔吐況見其面<lb/>
乎乞投荒裔以禦魑魅似道坐責授髙州團練副使循<lb/>
州安置景定中擢侍講號丹山所著有丹山集<hi>建陽郡志</hi>
　　備考<lb/>
蔡氏九賢著述書名紀略曰蔡氏九賢著述甚富惜今<lb/>
無全而文公敘述伊洛諸儒遺言季通之力為多真西<lb/>
山先生撰九峰墓誌云文公顧曰季通吾老友也凡性<lb/>
與天道之妙他弟子不得聞者必以語季通焉異篇奥<lb/>
<pb n="KR2g0052_WYG_025-24a"/>
傳微辭邃㫖多先令尋討而後親折衷之故嘗輯其問<lb/>
答之辭曰翁季録者蓋引以自匹也而翁易行實述又<lb/>
云易學啟䝉一書季通研精覃思屢年而後就晦菴復<lb/>
刪潤之始克成書他如近思録之所討論伊洛淵源録<lb/>
之所𩔖集通鑑綱目之所草定太極通書西銘之所講<lb/>
辨季通靡不盡心故每稱其考訂精密又云季通平生<lb/>
著述多謙讓寄寓於某書集中云<hi>見九儒書</hi>
蔡氏書堂實跡曰南山草堂在崇安縣武夷二曲兠眉<lb/>
<pb n="KR2g0052_WYG_025-24b"/>
峰下牧堂公創書堂三間為游息之所嘉定戊辰公孫<lb/>
淵沈兄弟復搆書堂於舊址相與講學其中後文肅公<lb/>
杭因祖父之舊而堂搆焉故曰咏歸堂<lb/>
又顯慶堂在建陽永忠里麻沙鎮北象岩晴雪山下紹<lb/>
興間牧堂公創書堂三間教其子元定公讀書之所<lb/>
又西山精舍在建陽崇泰里西山與雲谷對峙四面壁<lb/>
立山頂平曠有前湖後湖兩水歸内淳熙乙未元定公<lb/>
築室結廬建石門城圍與雲谷文公兩燈相望往來講<lb/>
<pb n="KR2g0052_WYG_025-25a"/>
道理宗朝御書西山二大字頒賜文肅公杭刻於本山<lb/>
之西南崖<lb/>
又大明堂在建陽崇泰里雲谷廬峰之下慶元間九峰<lb/>
公沈受文公之命作書集傳創書堂二棟五植寶祐三<lb/>
年理宗御書廬峰二大字頒賜文肅公杭刻於本山之<lb/>
岩<lb/>
何氏喬遷潭陽文獻蔡氏卷引略曰蔡氏爐弋陽郡人<lb/>
生唐宣宗大中中拜鳳翔節度使再授東昌刺史昭宗<lb/>
<pb n="KR2g0052_WYG_025-25b"/>
朝謫次從王潮入閩為建陽長官同劉少府翺節度使<lb/>
翁郜同時入閩而長官後卜居麻沙鎮水北四世出九<lb/>
賢者孫名梅實為西山先生之派祖梅四傳至伯禧宋<lb/>
真宗朝以神童授春官伴讀賜詩伯禧之弟伯充為西<lb/>
山先生曽祖伯充之子名諒字守信由太學授國諭伯<lb/>
充之叔名琇生子襄字君謨随父居興化之莆田伯充<lb/>
之孫名發號牧堂子元定諡文節厥後朱文公自五夫<lb/>
遷居考亭築書堂於雲谷而文節亦自麻沙卜居後山<lb/>
<pb n="KR2g0052_WYG_025-26a"/>
築室西山所謂疑難堂懸兩燈相望因號西山<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0052_WYG_025-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷二十五<lb/>
</p>
<p>
</p>
  </div>
<div>
<head>閩中理學淵源考卷二十六</head> <lb/>
    <p>
<pb n="KR2g0052_WYG_026-1a"/>
欽定四庫全書<lb/>
　閩中理學淵源考卷二十六<lb/>
　　　　　　　　　　廣平府知府李清馥撰<lb/>
　　文肅黄勉齋先生幹學𣲖<lb/>
　慈溪黄氏震曰乾淳之盛晦菴南軒東萊稱三先生<lb/>
　獨晦菴得年最髙講學最久為集大成晦菴既沒門<lb/>
　人如閩中則潘謙之楊志仁林正卿林子武李守約<lb/>
　李公晦江西則甘吉父黄去私張元徳江東則李敬<lb/>
<pb n="KR2g0052_WYG_026-1b"/>
　子胡伯量蔡元思浙中則葉味道潘子善黄子洪皆<lb/>
　號髙弟獨勉齋先生强毅自立足任負荷又勿軒熊<lb/>
　氏禾撰考亭書院記云公祠以文肅黄氏幹配舊典<lb/>
　也從以文節蔡氏元定文簡劉氏爚文忠真氏徳秀<lb/>
　建安武夷例也我文公體用之學黄氏其庶幾乎餘<lb/>
　皆守公之道不二又貢氏師泰撰勉齋先生書院記<lb/>
　曰文公門人弟子聰明卓越固不為少然求其始終<lb/>
　不渝老而彌篤者先生一人而已先生因劉子澄一<lb/>
<pb n="KR2g0052_WYG_026-2a"/>
　拜文公於屏山之後既慨然以斯道自任又曰聖賢<lb/>
　墜緒非文公無以明文公遺書非先生無以成則斯<lb/>
　文吾道確乎其有所歸矣又先生嘗曰年來學者但<lb/>
　見古人有格物窮理之説便馳心於辨析講論之間<lb/>
　而不務持養省察之實所以辨析講論者又不原切<lb/>
　問近思之意天之所以與我與我之所以全乎天者<lb/>
　大本大原漫不加省而尋行數墨入耳出口以為即<lb/>
　此便是學問退而察其胸中之所存與夫應事接物<lb/>
<pb n="KR2g0052_WYG_026-2b"/>
　無一不相背馳聖人教人決不若是觀此則文公捐<lb/>
　館後諸門徒師法漸訛不但微言既絶而大義亦乖<lb/>
　勉齋數言實救當時流弊信乎朱門的傳也考朱子<lb/>
　門徒在閩中者二百餘在吳越江右楚黔者亦二百<lb/>
　餘惟勉齋黄氏之傳獨逺流及元代在閩如勿軒熊<lb/>
　氏石堂陳氏明代虚齋蔡氏剰夫陳氏翠榘周氏皆<lb/>
　能衍翼宗派崇守家法要皆謹紫陽勉齋北溪𤓰山<lb/>
　西山諸遺榘其在今日閩海派别宗風墜緒尤可尋<lb/>
<pb n="KR2g0052_WYG_026-3a"/>
　遡論者謂<lb/>
國朝先文貞公之學淵源所漸實鄉國之接武云至金<lb/>
　華四子則又勉齋先生一派單傳流及明代如章楓<lb/>
　山<lb/>
國朝如陸清獻公皆是餘風所及者馥曽過金華仰止<lb/>
　先賢詩云鼓棹歸閩路揚帆過越年澄波來活水佳<lb/>
　氣起蒼煙文獻渡江後<hi>謂朱吕張講學及金華四子</hi>忠良靖難前<lb/>
　<hi>謂宋文憲諸公</hi>只疑學派在猶自隔山川乾隆辛未五月念<lb/>
<pb n="KR2g0052_WYG_026-3b"/>
　七日<lb/>
　　　文肅黄勉齋先生幹<lb/>
黄幹字直卿閩縣人父瑀以篤行直道聞為饒州司户<lb/>
歴官侍御史所至有聲父歿先生往見清江劉清之清<lb/>
之奇之曰時學非所以處子也今洛陽正傳則在朱仲<lb/>
晦矣盍往學焉即以書為容見之先生歸白母即日行<lb/>
時方大雪既至見文公晝夜勵學不設榻不解帶倦則<lb/>
微坐一椅或至達曙文公語人曰直卿志堅思苦與之<lb/>
<pb n="KR2g0052_WYG_026-4a"/>
處甚有益嘗詣東萊吕氏以所聞於文公者相質正及<lb/>
廣漢張敬夫亡文公與直卿書曰吾道益孤朋友亦難<lb/>
得十分可指擬者直卿明睿端莊造詣甚篤斯道有望<lb/>
於直卿者不輕後遂以女妻之寧宗即位文公奏授先<lb/>
生将仕郎而銓中授迪功郎監台州酒務丁母憂學者<lb/>
聴講於墓廬文公作竹林精舍成遺以書有他時便可<lb/>
代即講席之語及編禮書獨屬以喪祭二編稿成文公<lb/>
見而喜曰所立規模次第縝密有條理他日取家鄉邦<lb/>
<pb n="KR2g0052_WYG_026-4b"/>
國王朝禮倣此更定之病革以深衣及所著書授之手<lb/>
書與訣曰吾道之托在此文公歿先生持心喪三年畢<lb/>
調監嘉興府石門酒庫遷知臨川縣改調新淦縣差通<lb/>
判安豐軍尋知漢陽軍即於郡治後立周程游朱四先<lb/>
生祠别為屋以館四方之士以病乞祠主管武夷沖祐<lb/>
觀未幾起知安慶府至則金人犯光山安慶去光山不<lb/>
逺民情震恐先生為守禦計請城於朝不待報下即日<lb/>
興工計田出役法均費省城既完後二年金人破黄州<lb/>
<pb n="KR2g0052_WYG_026-5a"/>
沙窩諸闗淮東西皆震獨安慶按堵如故時李珏往維<lb/>
揚視師與偕行幹言金欲以十六縣之衆四月攻浮光<lb/>
侵五闗五闗失守則蘄黄決不可保蘄黄不保則江南<lb/>
危尚書聞此亦已數日乃不聞有所施行何耶珏不能<lb/>
用厥後光黄蘄失果如其言遂立辭去請祠不已俄再<lb/>
命知安慶不就入廬山訪友人李燔陳宓盤旋玉淵三<lb/>
峽間俯仰文公舊跡講乾坤二卦於白鹿書院山南北<lb/>
之士皆來集未幾召赴行在所奏事除大理寺丞不拜<lb/>
<pb n="KR2g0052_WYG_026-5b"/>
為御史李楠所劾遂罷歸初先生在臨川時金華何伯<lb/>
熭為臨川邑丞令其子基師事焉先生告以必有真實<lb/>
心地刻苦功夫而後可基受命又以其學傳同郡王柏<lb/>
柏傳金履祥履祥傳許謙而道益著學者推原統緒以<lb/>
為文公之世適實皆淵源於先生云先生剛介洪毅於<lb/>
師傳盡心致知之學身體之無遺力當官不避難不憚<lb/>
事撫摩凋瘵如䕶肢體鋤强暴投機制變與衆絶慮營<lb/>
畫守邊備禦籌閫外事如宿将嘗試也比歸老終窶且<lb/>
<pb n="KR2g0052_WYG_026-6a"/>
貧煙火時不繼蔬食餉客危坐講切徹旦夜編禮著書<lb/>
不輟堅壯之志終老彌勵雖暮齡宿疾未嘗倦怠也當<lb/>
時出朱門號髙弟者至衆獨先生强毅有力足任負荷<lb/>
歸而弟子益進巴蜀江湖之士皆來質疑請益如文公<lb/>
時俄命知潮州辭踰月乞致仕特授承議郎歿後數年<lb/>
以門人請諡特贈朝奉郎與一子下州文學諡文肅學<lb/>
者稱勉齋先生貢氏師泰曰南渡後文公集諸儒之大<lb/>
成於時門人弟子聰明卓越固為不少然求其始終不<lb/>
<pb n="KR2g0052_WYG_026-6b"/>
渝老而彌篤者先生一人而已蓋先生有意斯文以陸<lb/>
沈下官不能大行其學固可深慨然聖賢墜緒非文公<lb/>
無以明文公遺書非先生無以成則斯文吾道確乎其<lb/>
有所歸矣先生歿其傳之著者在閩則宓齋陳氏信齋楊<lb/>
氏在浙則北山何氏江以西則臨川黄氏江以東則雙<lb/>
峰饒氏其久而益著者則西山真氏衍義諸書凡今經<lb/>
幃進講成均典教皆出先生講論之餘云所著書説十<lb/>
卷六經講義三十卷禮記集註十四卷論語通釋十卷<lb/>
<pb n="KR2g0052_WYG_026-7a"/>
論語意原一卷及勉齋集行世兄東字仁卿見上文公<lb/>
學派<hi>閩書史名儒傳正理學宗傳  宋    理學  宗</hi>　<hi>貢氏勉齋書院記</hi>
　　　侍郎黄子敬先生師雍<lb/>
黄師雍字子敬閩清人少從黄勉齋學寶慶二年進士<lb/>
為楚州官屬時李全反狀已露師雍密結忠義軍别部<lb/>
都統時青圖之謀洩青被殺時雍不為動秩滿朝議賢<lb/>
之師雍恥出史彌逺門不往見之調婺州教授學政一<lb/>
以吕祖謙為法慕徐僑有清望欲謁之會僑有召命則<lb/>
<pb n="KR2g0052_WYG_026-7b"/>
不往僑聞賢之至闕以其學最聞而李宗勉趙必愿趙<lb/>
汝談等亦先後交薦丞相喬行簡許以朝除矣師雍入<lb/>
見勸其歸老行簡不説遂出知龍溪行簡罷史嵩之繼<lb/>
相遷糧料科延至私室謂曰糧料科密邇相府所以處<lb/>
君師雍不顧故與博士劉應起相善應起論嵩之嵩之<lb/>
疑師雍左右之諷御史梅把彈師雍差知邵武久之遷<lb/>
宗正簿拜監察御史論嵩之罷之理宗欲以師雍為侍<lb/>
御史丞相鄭清之沮之曰如此則臣不可留遷起居舍<lb/>
<pb n="KR2g0052_WYG_026-8a"/>
人兼侍講即力乞去清之猶冀其少貶師雍曰吾欲為<lb/>
全人終不屈數月卒被劾罷久之以直寶文閣奉祀起<lb/>
為左史改江西轉運使遷禮部侍郎命下卒於江西官<lb/>
舍師雍為人簡淡寡欲靖厚有守言若不出口而於邪<lb/>
正之辨甚明視外物輕甚故博採公論當官而行愛䕶<lb/>
名節無愧師友云<hi>閩書</hi>　<hi>宋史/</hi>　<hi>通志</hi>
　　　提管鄭中實先生鼎新<lb/>
鄭鼎新字中實仙遊人嘉定十六年進士知晉江縣建<lb/>
<pb n="KR2g0052_WYG_026-8b"/>
問政堂輯論語繫於政者二十四章書之堂壁建縣學<lb/>
文宣王廟闢一堂扁以尊道時真西山守泉殊敬重之<lb/>
尋通判處州監右藏東庫遷國子書庫授都大提管卒<lb/>
鼎新少受業黄勉齋之門問答甚詳而與楊信齋遊嘗<lb/>
考究禮書成編名曰禮學舉要又撰禮樂從宜集居家<lb/>
好義有家塾義莊西山真氏嘗為之記其卒也遺命治<lb/>
喪一以儀禮從事<hi>閩書</hi>　<hi>仙遊志</hi>
　　　教授陳日昭先生如晦<hi>子覺伯</hi>
<pb n="KR2g0052_WYG_026-9a"/>
陳如晦字日昭長樂人從黄勉齋遊嘗讀西山真氏夜<lb/>
氣箴作曰須見得冬為四時之夜夜乃一日之冬便是<lb/>
自家嚮晦入息處又見得造化發育之妙便是自家事<lb/>
物周旋處於此敬義夾持動静交養則兩得之矣遂次<lb/>
其韻為生意箴西山得之亟加稱賞一時耆徳鉅公樂<lb/>
與為道誼交以趙汝騰薦充經筵不果授本州教授卒<lb/>
所著有論語問答及講義文集子覺伯字宗尹咸淳七<lb/>
年進士授泉州教授以古道迪士幼主航海次泉州港<lb/>
<pb n="KR2g0052_WYG_026-9b"/>
覺伯率同列表起居尋命攝州倅扈從入廣拜福建提<lb/>
刑數月罷歸聞厓山師潰憤惋不食且卒命其子曰吾<lb/>
宋臣也題吾墓則係吾於宋<hi>閩書</hi>
　　　提舉李汝明先生鑑<lb/>
李鑑字汝明寧徳人嘉定元年進士官終廣東提舉初<lb/>
從黄勉齋楊信齋遊得聞敬義之㫖歸與龔剡創六經<lb/>
講社推明師説誘掖後進居官平易近民尤曉兵事嘗<lb/>
督捕贛冦提兵親入梅州界擒陳羅二賊後梅冦猖獗<lb/>
<pb n="KR2g0052_WYG_026-10a"/>
授以州符賊憚鑑威名遁去及莅廣西值西浙大饑鑑<lb/>
運米千艘全活甚衆<hi>閩書</hi>
　　　葉先生真<lb/>
葉真字未詳三山人經義考林氏耕尚書集解後序曰<lb/>
耕暫攝鄉校學録葉君真里之耆儒嘗從勉齋遊其先<lb/>
世亦從拙齋學與東萊同時又出家藏寫本林李二先<lb/>
生書解及詩説相示較之首尾並同云　按耕叟謂葉<lb/>
君真里之耆儒嘗從勉齋遊其先世亦從拙齋學意其<lb/>
<pb n="KR2g0052_WYG_026-10b"/>
人必卓然者且溯其家世學有淵源惜未得紀述可詳<lb/>
姑録其槩待考<hi>經義考林氏耕尚書集解後序</hi>
　　　葉雲叟先生士龍<lb/>
葉士龍號雲叟名與事實籍貫未詳待考　按劉後村<lb/>
送葉士龍歸竹林精舍詩曰侍講開甥館三間不至奢<lb/>
少曽居北面老只住東家野筍庖尤美深衣衮未華何<lb/>
時尋舊路去謁玉川茶　按此詩後劉公小註云勉齋<lb/>
依文公以居雲叟勉齋髙弟云<lb/>
<pb n="KR2g0052_WYG_026-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0052_WYG_026-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷二十六<lb/>
</p>
<p>
</p>
  </div>
<div>
<head>閩中理學淵源考卷二十七</head> <lb/>
    <p>
<pb n="KR2g0052_WYG_027-1a"/>
欽定四庫全書<lb/>
　閩中理學淵源考卷二十七<lb/>
　　　　　　　　　　廣平府知府李清馥撰<lb/>
　　文簡劉晦伯先生鑰學派<lb/>
　按真西山先生撰公神道碑略曰公平生大節雖未<lb/>
　易以一善名然溯其學問源流與夫見諸謀謨事業<lb/>
　則惟正之一言足以蔽之蓋公顯考銀青府君<hi>即恒軒先</hi>
　<hi>生懋</hi>蚤受學於屏山劉先生籍溪胡先生盡得義理精<lb/>
<pb n="KR2g0052_WYG_027-1b"/>
　微之藴公幼在家庭耳濡目染朱文公以道徳為學<lb/>
　者師公出入其門切磨講貫者數十年眡他從游之<lb/>
　士為最久又曰公天資厚重而不浮純一而不雜又<lb/>
　嘗用力於致知力行之地每於夜間斂衽黙坐虚心<lb/>
　省察嘗曰不於定静時體察則應事接物或至有差<lb/>
　嘗取節孝徐先生帖教子弟其言曰日入之後至於<lb/>
　夜中事物俱静志氣俱定是君子思慮經綸之時晝<lb/>
　之所行夜之所思也至其立朝大節在乞罷偽學之<lb/>
<pb n="KR2g0052_WYG_027-2a"/>
　禁以正人心息邪説又嘗言舍法兼取行藝今但考<lb/>
　其藝而略其行請以朱某白鹿洞書院學規頒下兩<lb/>
　學為諸生齋規與舊學規並行又取朱文公集註刋<lb/>
　行胄監一時太學諸生稍務以道義相勉而知窮理<lb/>
　居敬之説至講筵講論每援師説其奮忠陳謀察微<lb/>
　慮逺於啟沃君心有獨至者今撮其大略著於篇<lb/>
　　　文簡劉晦伯先生鑰<lb/>
劉鑰字晦伯懋子乾道八年進士歴官連城令蠲無名<lb/>
<pb n="KR2g0052_WYG_027-2b"/>
征斂新學宫教諸生八徳之方改知閩縣清簡為治與<lb/>
民有信大族貴宦頑庶奸胥莫敢撓法諸臺府合詞列<lb/>
薦先生自謂與趙丞相汝愚有連避嫌乞通判潭州以<lb/>
歸寧宗受内禪先生寓書丞相曰前日之事如病寒熱<lb/>
一旦解散即無所苦至於蠱毒中人初不自覺觸物而<lb/>
發則殆矣蓋指韓侂胄而丞相不能用丁父艱學禁方<lb/>
嚴從朱子於講學武夷築雲莊山房為終老計寧宗初<lb/>
知徳慶府興學校練軍實入對請恐懼修省開言路進<lb/>
<pb n="KR2g0052_WYG_027-3a"/>
人才飭邊備執政議欲留先生宰臣陳自强曰斯人閩<lb/>
縣之政吾知之然真偽學也侂胄誅自强逐遂以先生<lb/>
提舉廣東常平茶鹽嘉定二年召對帝嘉奨除吏部郎<lb/>
中輪對請開張聖聴於經筵講讀大臣奏對反覆問難<lb/>
以采義理之當否政事之是非乞外除浙西提㸃刑獄<lb/>
所劾不避權要所舉不受干求召國子司業言治道原<lb/>
於士風士風本於學術藝祖干戈甫定召處士王昭素<lb/>
講易禁中累聖相承以為先務治教休明儒宗間出然<lb/>
<pb n="KR2g0052_WYG_027-3b"/>
後六經遺㫖孔孟微言復明於千載之後天下學者誦<lb/>
而習之以論語孟子大學中庸為準故其事父則孝事<lb/>
君則忠世之所謂道學也慶元以來權佞當國惡人議<lb/>
已指道為偽屏其人禁其書十餘年間學者無所依向<lb/>
義利不明趨向汚下望其立名節修職業胡可得也乞<lb/>
降明詔罷偽學之禁息邪説正人心宗社之福又言舍<lb/>
法兼取行藝今但考其藝而略其行故侍講朱某白鹿<lb/>
洞揭示學規皆聖賢教人大㫖謹録以進請頒下兩學<lb/>
<pb n="KR2g0052_WYG_027-4a"/>
與舊學規並行從之嘗言於丞相史彌逺請以朱子所<lb/>
著論語中庸大學孟子之説以備勸講後先生在成均<lb/>
遂以數書鋟於胄監俾學者誦習焉除權刑部侍郎兼<lb/>
祭酒左諭徳同修撰時羣臣争務容黙先生疏請崇奨<lb/>
忠讜以作士氣深戒諛佞以肅百僚固藩籬選将帥尤<lb/>
今日不可緩者除刑部侍郎權工部尚書兼右庶子仍<lb/>
兼講讀於東宫每講論至經史所陳聲色嗜慾之戒輒<lb/>
懇切敷陳以年過七十乞休疏凡二十餘上許之積階<lb/>
<pb n="KR2g0052_WYG_027-4b"/>
大中大夫以通奉大夫致仕遺表聞贈光禄大夫官其<lb/>
後賜諡文簡先生為人簡質端重而天性孝友少習家<lb/>
訓長得名師如張宣公吕成公皆前修鉅儒相與往復<lb/>
講論其學以不欺為主其接物夷易與人言心平氣和<lb/>
語簡而當聴者心服稱人之善無溢美其惡惡亦無深<lb/>
疾每病學者空談無實嘗為天台學四先生學記曰學<lb/>
者當窮理以致其知反躬以踐其實若趨其名以為髙<lb/>
入耳而出乎口皆四先生之罪人也其平生所素戒在<lb/>
<pb n="KR2g0052_WYG_027-5a"/>
此每夜斂衽黙坐虚心省察嘗取徐節孝帖教子弟其<lb/>
言曰日入之後至於夜中事物俱静志氣俱定是君子<lb/>
思慮經綸之時晚號雲莊居士著有奏議史稾經筵故<lb/>
事東宫詩解易經説禮記解講堂故事雲莊外稾續稾<lb/>
若干卷子垕<hi>道南源委</hi>　<hi>閩書/</hi>　<hi>西山撰神道碑</hi>
　　司農詹元善先生體仁學派<lb/>
　按西山真先生敘公行狀詳矣但舊傳俱載西山從<lb/>
　遊於公而行狀並未敘及及讀祭文有云若某之不<lb/>
<pb n="KR2g0052_WYG_027-5b"/>
　才顧何足以語上而公獨以為可教每更以留連讀<lb/>
　此似平昔曽親炙論説非同及門受業者不然行狀<lb/>
　獨無一語敘及耶今仍採舊傳録出以待考訂再按<lb/>
　先生之父詹公慥與胡公宏劉公子翬游而先生又<lb/>
　出紫陽之門其於當世名臣如梁公克家趙公汝愚<lb/>
　周公必大皆與往復人才商論國是而蔡西山被謫<lb/>
　時留在邑中甚得公調䕶之力真公稱其立朝當官<lb/>
　自信所學於辭受出處之槩尤不茍云<lb/>
<pb n="KR2g0052_WYG_027-6a"/>
　　　司農詹元善先生體仁<lb/>
詹體仁字元善建寧崇安人父慥與胡五峯劉屏山游<lb/>
先生登隆興元年進士第調饒州浮梁尉郡上先生獲<lb/>
盜功狀當賞謝不就為泉州晉江丞程尚書大昌司馬<lb/>
侍郎汲相繼為守賞待特異郡有疑獄必諮焉宰相梁<lb/>
克家泉人也始知先生薦於朝入為太學録遷太學博<lb/>
士尋遷太常博士時髙宗廟諡或謂宜稱堯宗先生言<lb/>
諡法雖有之於古無據且大行功莫盛於中興請比殷<lb/>
<pb n="KR2g0052_WYG_027-6b"/>
武丁諡為髙議遂決累官太常少卿時上以積疑成疾<lb/>
久不過重華宫先生陛對首陳父子至恩引易睽孤之<lb/>
説以開廣聖意孝宗崩先生率同列抗疏請駕詣重華<lb/>
宫親臨祥祭時趙汝愚将定大策外庭無預謀者密令<lb/>
先生及左司郎官徐誼達意少保吳琚請憲聖太后垂<lb/>
簾為援立計寧宗登極天下晏然先生密贊汝愚之力<lb/>
也時議大行皇帝諡先生言夀皇帝事徳夀二十餘年<lb/>
極天下之養諒隂三年不御常服漢唐以來未之有宜<lb/>
<pb n="KR2g0052_WYG_027-7a"/>
諡曰孝卒用其言先生深於禮故前後定兩朝廟諡異<lb/>
論莫能奪議者韙之孝宗将復土先生言永阜陵地勢<lb/>
卑下非所以妥安神靈與宰相異議除太府卿尋直龍<lb/>
圖閣知福州言者竟以前論山陵事罷之屏處者八年<lb/>
退居霅川日以經史自娛人莫窺其際始復直龍圖閣<lb/>
知静江府移守鄂州除司農卿復總湖廣餉事時嵗凶<lb/>
艱食即以便宜發廩賑救而後以聞侂胄議開邊一時<lb/>
爭談兵以規進用先生移書廟堂言兵不可輕動皇甫<lb/>
<pb n="KR2g0052_WYG_027-7b"/>
斌自以将家子好言兵先生語僚屬謂斌必敗已而果<lb/>
然開禧二年卒年六十四先生天姿超邁志守卓然自<lb/>
擢第歸即從朱先生遊講質疑義其學以存誠慎獨為<lb/>
主患世儒論經多失本㫖曰惟皇上帝降衷於下民若<lb/>
有恒性克綏厥猷惟后此即天命之謂性率性之謂道<lb/>
修道之謂教也人能知此則知觀書之要而無穿鑿之<lb/>
患矣博覽羣書自天文地理卜筮醫藥百氏雜説靡不<lb/>
通於渾儀漏刻俱自親製以測驗皆合趙渙造新厯以<lb/>
<pb n="KR2g0052_WYG_027-8a"/>
獻先生為作序中書舍人黄裳一見嗟異因以定交為<lb/>
文若不經意而明白暢遂悉根於理致神識恬暢喜論<lb/>
説古今遇佳士良友窮日夜語不厭立朝當官自信所<lb/>
學於辭受出處之際尤不茍周公必大當國先生嘗疏<lb/>
薦三十餘人皆當世知名士後多所收擢郡人真公徳<lb/>
秀早從之遊嘗問居官莅民之法先生曰盡心平心而<lb/>
已盡心則無愧平心則不偏世服其確論云所著象數<lb/>
總義厯學啟䝉莊子解諸書<hi>真西山撰行狀</hi>　<hi>閩書</hi>
<pb n="KR2g0052_WYG_027-8b"/>
　　吏部廖子晦先生徳明學派<lb/>
　按考亭淵源録載徳明所問朱子所答皆論學的要<lb/>
　如論敬之該貫動静變化氣質須是勉强講論文字<lb/>
　不可與自家身心都無干涉又言閒散不是真樂論<lb/>
　前輩諸賢多是略綽見得箇道理便休少有苦心理<lb/>
　會又論太極朱子答書曰來諭一一皆契鄙懷足見<lb/>
　精敏又文公嘗稱曰徳明學有根據為政能舉先王<lb/>
　已墜之典以活中路無告之人固學道愛人之君子<lb/>
<pb n="KR2g0052_WYG_027-9a"/>
　所樂聞而願為者觀此可知先生造詣為師門所心<lb/>
　許者矣<lb/>
　　　吏部廖子晦先生徳明<lb/>
廖徳明字子晦南劍州人少學釋氏及得龜山楊氏書<lb/>
讀之大悟遂受業朱子登乾道中進士第知莆田縣民<lb/>
有奉淫祠者罪之沈像於江會有顯者欲取邑地廣其<lb/>
居先生堅持不可累官至潯州有聲諸司交薦之先生<lb/>
曰今老矣况以道徇人乎固辭不受遷廣東提㸃刑獄<lb/>
<pb n="KR2g0052_WYG_027-9b"/>
彈劾不避權要嵗當薦士朝貴多以書託之先生曰此<lb/>
國家公器也悉不啓封還之有鄉人為主簿先生聞其<lb/>
能薦之會先生行縣簿感其知己置酒延之悉假富人<lb/>
觴豆甚盛先生怒曰一主簿乃若是侈耶必貪也於是<lb/>
追還薦章其公嚴𩔖此時盜陷桂陽迫韶韶人懼先生<lb/>
燕笑自如遣将馳擊而親持小麾督戰大敗之乃分戍<lb/>
守逺斥堠明審賞罰宣布威信韶晏然如平時徙知廣<lb/>
州遷吏部左選郎官奉祠卒先生初為潯州教授為學<lb/>
<pb n="KR2g0052_WYG_027-10a"/>
者講明聖賢心學之要手植三柏於學潯士愛敬之如<lb/>
甘棠在南粤時立師悟堂刻朱子家禮及程氏諸書公<lb/>
餘延僚屬及諸生親為講説逺近化之嘗語人以仕學<lb/>
之要曰徳明自始仕以至為郡惟用三代直道而行一<lb/>
句而已所著有朱子語録春秋會要槎溪集諸書<lb/>
　　<hi>按朱子語録姓氏廖子晦先生録語在乾道九年癸巳以後所聞時朱子年四十四此為早嵗及門</hi>
　　<hi>者再按黄勉齋答李貫之書論語録以所記年月為序以為未安又稱記録之人如子晦文漢卿文</hi>
　　<hi>之𩔖絶少今閲現今所刋語録姓氏以廖子晦輔漢卿為首或本勉齋所答之語所更訂耳考亭淵</hi>
<pb n="KR2g0052_WYG_027-10b"/>
　　<hi>源録源委</hi>　<hi>道南閩書</hi>
　　　提刑鄒先生應博<lb/>
鄒應博泰寧人受學於廖公徳明寶慶中監行在都進<lb/>
奏院奏對引書危微精一以朱子之説進嘗知婺州蘇<lb/>
州提㸃江南西路刑獄為真公徳秀所薦<lb/>
　　　鄭先生師尹<lb/>
鄭師尹字未詳按建安郡守王氏遂撰建安書院記言<lb/>
前守王公埜以廖公徳明之門人鄭師尹為賢而開館<lb/>
<pb n="KR2g0052_WYG_027-11a"/>
迎之尤以蔡公元定之孫模為賢而移書致之會書院<lb/>
成請蔡君典教事適公入覲鄭以故歸蔡亦憂去士不<lb/>
能不觖望云　考蔡先生模已見蔡氏家學鄭先生師<lb/>
尹未詳疑是延建人必當時表著者今附之廖公學派<lb/>
待考<lb/>
　　<hi>王氏遂撰建寧府書院記言淳祐三年夏前建安守王埜陛辭理宗命之曰游胡朱真流風未冺表</hi>
　　<hi>宅里以善其民則予汝懌埜再拜稽首奉命至郡以游胡舊嘗有祠乃創建安書院祠朱子而又以</hi>
　　<hi>真西山配享請於朝許之按是時理宗淳祐元年方幸學從祀周程張朱五子并求訪遺書而於郡</hi>
<pb n="KR2g0052_WYG_027-11b"/>
　　<hi>守到官之日訓辭復及之故所在興起書院獨多蓋自端平初召用正人時稱小元祐自是數年崇</hi>
　　<hi>奨正學一時師席𩔖多名儒耆彦為紫陽文公派澤故鄭氏師尹蔡氏模自皆一時之選也再按王</hi>
　　<hi>氏埜王氏遂亦皆宗仰朱子之學王埜為金華人王遂為金壇人王埜曽友教於蔡節齋父子王遂</hi>
　　<hi>號潛軒曽撰節齋墓志序述學派源流闡發特詳二公宦學皆卓然者也附此備考</hi>
　　提刑楊澹軒先生方學𣲖<lb/>
　按長汀斯時惟澹軒先生及紫陽之門外此寥寥亦<lb/>
　風氣初開之始也傳稱其清修篤孝行已拔俗到官<lb/>
　操履剛正㢘介不可干以私至論學之詳朱子集中<lb/>
<pb n="KR2g0052_WYG_027-12a"/>
　往復諸書可檢也<lb/>
　　　提刑楊澹軒先生方<lb/>
楊方字子直長沙人清修篤孝行已拔俗隆興元年登<lb/>
進士調弋陽尉還特取道崇安叅謁朱子面受所傳未<lb/>
赴改清逺簿廣㢘憲姚孝資檄攝曲江以㢘介剛直聞<lb/>
改武寧丞秩滿趙公汝愚帥蜀辟管機宜尋薦於朝召<lb/>
對擢宗正寺簿乞外通判吉州淳熙末知建昌軍召為<lb/>
樞密院編修官首疏乞朝重華宫辭甚懇切寧宗立除<lb/>
<pb n="KR2g0052_WYG_027-12b"/>
秘書郎出知吉州偽學禁興坐汝愚朱子黨罷居贛州<lb/>
閉户讀書學禁稍弛起知攝州至官未數月乞祠以歸<lb/>
嘉定更化召為右侍郎官進考功郎官操履剛正終與<lb/>
時忤尋復去國越二年以鯁介老成除直寶謨閣提刑<lb/>
廣西循歴屬部發摘奸貪官吏重足而立至桂嶺卒所<lb/>
居植淡竹自號淡軒老叟學者稱為澹軒先生所著有<lb/>
寒泉語録<lb/>
　　<hi>按朱子語録姓氏楊澹軒先生録語在乾道六年庚寅所聞時朱子年四十一此為早嵗及門記語</hi>
<pb n="KR2g0052_WYG_027-13a"/>
　　<hi>録之最早者</hi>
　　　縣令丘啓潛先生鱗<hi>丘方附</hi>
丘鱗字啓潛連城人少師事楊澹軒方嘉定十三年特<lb/>
奏名調贛縣尉有㢘聲歸值紹定寇發檄攝連城令畫<lb/>
計禦寇率民登東田石全活甚衆招捕使陳韡奏其功<lb/>
辟知建寧縣姪丘方字正叔寶慶二年進士任寧都縣<lb/>
丞興學課士有政聲同受業於澹軒先生<hi>閩書</hi>　<hi>黎氏</hi>
<hi>撰邱先生書院記</hi>　<hi>汀郡選舉志</hi>
<pb n="KR2g0052_WYG_027-13b"/>
　　備考<lb/>
黎氏士宏撰丘氏二先生書院記略曰連城踞萬山中<lb/>
重巒疊峙覽竒者目不暇給矧東田數片石屹立一方<lb/>
石之麓為宋儒丘二先生讀書舍後人即其遺址祠以<lb/>
祀之按郡縣志丘鱗字啟潛嘉定十三年進士姪丘方<lb/>
字正叔寶慶二年進士同受業楊澹軒先生澹軒先生<lb/>
為朱門髙弟其時同學諸子罕出其右及學成歸鄞江<lb/>
考道問徳與朱子往復辨論折衷至當載在語録者章<lb/>
<pb n="KR2g0052_WYG_027-14a"/>
章可考二先生從之學盡得其傳至啓潛先生禦寇有<lb/>
功辟知邵武軍建寧縣承直郎日與劉徳言梁文叔馮<lb/>
作肅吳大年葉直翁吳仲玉諸先儒切磋友善講道不<lb/>
倦遡其所從皆朱門嫡傳也又曰吾獨慨閩自龜山道<lb/>
南後羣英萃興號為鄒魯名邦汀距延咫尺間何從學<lb/>
者寥寥唯楊先生謁朱子受所傳於前二先生從楊學<lb/>
紹所聞於後倡明聖道引誘善𩔖汀人始知詩書禮樂<lb/>
之學是先生徳業未顯於當時教化尚留於後世自是<lb/>
<pb n="KR2g0052_WYG_027-14b"/>
士子争自濯磨敦倫紀勵名節稱先則古代有聞人孰<lb/>
非二先生教澤之所遺耶<lb/>
　　林存齋先生憲卿學派<lb/>
　黄氏日抄言晦菴先生沒後公亦在髙弟之列勉齋<lb/>
　祭先生文稱栗山之陽無百室之聚家絃誦而人縫<lb/>
　掖又皆知義理之訓公之教也又曰吾鄉之士遊晦<lb/>
　菴之門晚嵗能自守者不過三數人如公之醇厚質<lb/>
　直樂善不倦則又朋友之所敬愛云<lb/>
<pb n="KR2g0052_WYG_027-15a"/>
　　　林存齋先生憲卿<lb/>
林憲卿字公度福州懷安人居大山長谷之中與世異<lb/>
趨不妄交遊慎擇師友醇厚質直樂善不倦從晦菴先<lb/>
生遊知所自守以忠信見稱於師門以義理化導乎鄉<lb/>
里年七十猶嗜學不衰學者稱為存齋先生及卒黄勉<lb/>
齋誌其墓其徒吳宗萬林士蒙皆知名<hi>考亭淵源録閩書</hi>
　　潘𤓰山先生柄學派<lb/>
　朱子答謙之書曰所示問目如伊川亦有時教人静<lb/>
<pb n="KR2g0052_WYG_027-15b"/>
　坐然孔孟以上却無此説要須從上推尋見得静坐<lb/>
　與觀理兩不相妨乃為的當耳按謙之在朱門為髙<lb/>
　弟其所問心性分别與夫静坐及存養數條俱為涵<lb/>
　養本原切己功夫慈溪黄氏嘗言晦菴沒後閩中門<lb/>
　人如潘謙之楊志仁林正卿林子武李守約李公晦<lb/>
　皆在髙弟之列以此知其選矣又按公之父滋從林<lb/>
　先生之奇遊聞晦菴講道武夷遂命公兄弟從遊皆<lb/>
　以弱冠摳衣有道厲志前修蓋貽謀有自來矣<lb/>
<pb n="KR2g0052_WYG_027-16a"/>
　　　潘𤓰山先生柄<lb/>
潘柄字謙之懷安人父滋林公之奇髙弟也黄勉齋嘗<lb/>
受業焉兄植字立之工於文不赴塲屋勵志潛修専以<lb/>
務實為本兄弟承父命俱往事文公於武夷公稱曰立<lb/>
之有説得到處先生年十六即有志於道文公悉以所<lb/>
學授之遂取聖賢格言為訓又以吕氏鄉約櫽括繼其<lb/>
後凡存心養性之道律己治人之功條目具列終身所<lb/>
行不出於此著易解尚書解學者稱𤓰山先生<lb/>
<pb n="KR2g0052_WYG_027-16b"/>
　　<hi>按朱子語録姓氏潘𤓰山先生録語在淳熙十年癸夘以後所聞時朱子年已五十四此為中嵗及</hi>
　　<hi>門者閩書南考亭淵源録  道  源委</hi>
　　　蘇先生國台<lb/>
蘇國台其先徳化人曽祖欽遷於仙遊父權從祖總龜<lb/>
皆為名儒國台從𤓰山潘公學<lb/>
　　楊信齋先生復學派<lb/>
　考公平昔多講貫於制度典章之學文公沒後又從<lb/>
　勉齋黄氏游稱朱門髙弟西山真氏莅官至閩於三<lb/>
<pb n="KR2g0052_WYG_027-17a"/>
　山築尊徳堂以待之是時公年已老所造有更超然<lb/>
　者矣<lb/>
　　　楊信齋先生復<lb/>
楊復字志仁福州長溪人朱子門人後又受業於黄勉<lb/>
齋勁特通敏考索最精見者無不嘆取陳師復稱其學<lb/>
問精深服膺拳拳真西山知福州即郡學創貴徳堂以<lb/>
處之著祭禮圖十四卷儀禮圖解十七卷又有家禮雜<lb/>
説附註二卷學者稱信齋先生<hi>道南源委録  閩書</hi>　<hi>考亭淵源</hi>
<pb n="KR2g0052_WYG_027-17b"/>
　　　林先生桂發<lb/>
林桂發福寧人父艾隠先生志晦菴之學子三宗旦如<lb/>
坦皆有文名桂發受業晦菴之門人信齋楊公復以繼<lb/>
先志云東發黄氏震撰公父墓誌略曰寶祐乙夘嵗余<lb/>
應鄉書聞有髙才卓識持衡風簾間者是為林公桂發<lb/>
而未果識也余既竊第歸君來從事府幕一見如平生<lb/>
歡而末由欵誨益也後四三年再會君吳門與語夜參<lb/>
半君衮衮談古今析義理如傾河漢不可休知其學必<lb/>
<pb n="KR2g0052_WYG_027-18a"/>
有自來而未能悉也自是每見閩之士必問君家世皆<lb/>
言君艾隠先生之子艾隠古學古心超然不與世接君<lb/>
亦刻厲先志坐是偃蹇於世余於是益敬之後之又十<lb/>
年余歸自江西君適從事沿海制司之幕秩滿赴班因<lb/>
得請問艾隠先生詳委君乃愀然言曰宦遊日久先君<lb/>
墓猶未銘正欲屬之子余謝不能再三明日以其狀來<lb/>
又辭至再三皆不獲乃敬為敘其事而次之<lb/>
　　朝奉李公晦先生方子學派<lb/>
<pb n="KR2g0052_WYG_027-18b"/>
　文公嘗言公晦資稟自是寡過然開濶中又須縝密<lb/>
　寛緩中又須謹嚴先生曽與真文忠公為僚於泉山<lb/>
　文忠公言公晦學邃而氣平本經術明世用事之大<lb/>
　者余必咨而後行其撰清源文集序言公晦仕泉時<lb/>
　為郡守程公所囑輯清源文集七百餘篇集成而某<lb/>
　至又為先生子祝辭贊先生為朱門髙弟觀此知先<lb/>
　生其有體有用之學者歟又虞邵菴撰雲巖書院記<lb/>
　其言曰先生祖子孫三世受學朱子之門當是時閩<lb/>
<pb n="KR2g0052_WYG_027-19a"/>
　之學者比於鄒魯余得先生所為年譜序知其於朱<lb/>
　氏之學確守而不變所謂豪分縷析致知力行蓋終<lb/>
　身焉雲巖即先生講學故處也今録其梗概著於編<lb/>
　　　朝奉李公晦先生方子<lb/>
李方子字公晦吕之孫少博學能文為人端謹純篤初<lb/>
見朱子謂曰觀公為人自是寡過但寛大中要規矩和<lb/>
緩中要果決遂以果名齋長遊太學學官李道傳折官<lb/>
位輩行具刺就謁嘉定七年登進士廷對第三人調泉<lb/>
<pb n="KR2g0052_WYG_027-19b"/>
州觀察推官真西山為守稱其學邃氣平本經術明世<lb/>
用每有大事必咨決而行暇則辨論經訓至夜分不倦<lb/>
故事秩滿必先通書廟堂乃除先生曰是求也可乎哉<lb/>
丞相史彌逺怒之踰年始除國子録将選入官僚不少<lb/>
貶以希合或告彌逺曰此真徳秀黨也使臺臣劾罷之<lb/>
既歸從遊者盈門竟日危坐未始傾側對賔客一語不<lb/>
妄發雖奴𨽻亦不加詬詈然皆嚴憚之其學得諸心傳<lb/>
親切超詣嘗語人曰吾問學未能周盡幸於大本有見<lb/>
<pb n="KR2g0052_WYG_027-20a"/>
此心常覺泰然不為物欲所漬若得真實務學之人發<lb/>
明綱領斯道庶幾不墜爾起辰州通判尋卒著有朱子<lb/>
行狀傳道精語等書又有禹貢解朱子嘗稱許之寶慶<lb/>
二年真公徳秀官樞密與尚書袁甫進於朝特㫖授朝<lb/>
奉郎致仕與一子恩澤弟文子<lb/>
　　<hi>按朱子語録姓氏李公晦先生録語在淳熙十五年戊申以後所聞時朱子年已五十九此為晚嵗</hi>
　　<hi>及門者閩書名道南源委  歴代  儒傳</hi>
　　蔡白石先生學派<lb/>
<pb n="KR2g0052_WYG_027-20b"/>
　泉南人文之盛自紫陽文公倡興同安繼以白石蔡<lb/>
　先生北溪陳先生宗主文公家法而士習翕然嚮風<lb/>
　由是濂洛闗閩之書家絃戸誦號為紫陽别宗其時<lb/>
　王梅溪真西山諸賢後先莅官至止主盟斯道人文<lb/>
　愈著五百年來知朱真諸大儒之澤矣而白石北溪<lb/>
　輔翼踵起之功未有表章者三山蒋氏閩學源流有<lb/>
　議公及黄氏巖孫張氏巽郡中宜建以特祠者後之<lb/>
　君子折衷詳考必有取焉乾隆十三年戊辰七月初<lb/>
<pb n="KR2g0052_WYG_027-21a"/>
　六日書<lb/>
　　　蔡白石先生和<lb/>
蔡先生和字廷傑晉江人願從朱文公遊以親老不能<lb/>
去勉友人陳易往受業數以書從易請質無虚日居白<lb/>
石村喪祭酌古禮鄉閭化之真西山守郡李果齋以文<lb/>
公弟子佐幕議創書院於東湖延和為堂長會易鎮不<lb/>
果同時有北溪陳淳往來道泉學者勉留講授一時如<lb/>
同邑蘇思恭王次傳王雋黄必昌安溪鄭思忱思永惠<lb/>
<pb n="KR2g0052_WYG_027-21b"/>
安江與權永春卓琮黄以翼皆從先生與淳學先是郡<lb/>
士専經者泥章句業文者競浮華析理者駕𤣥虚自文<lb/>
公導其源白石北溪濬其流條理明備講論平實由是<lb/>
闗洛考亭之書家誦人習理學之盛號為紫陽别宗居<lb/>
白石村學者稱為白石先生著有易説<lb/>
　　　監院鄭景千先生思忱<lb/>
鄭思忱字景千安溪人授尚書於西溪李季辨解析精<lb/>
詣生徒常百數嘉定三年以詞賦領鄉薦第一中第為<lb/>
<pb n="KR2g0052_WYG_027-22a"/>
新興令除遺利錢三百萬再知崇安縣以譖左遷浦城<lb/>
丞謁真文忠公與語知其賢言於太守得復任知南恩<lb/>
州歴浙東參議雷變上封事言士溺苞苴習久難化民<lb/>
坐困且盜宜去貪恤人節用蓄力除監登聞鼓院卒年<lb/>
七十二公少年豪爽晚而和粹凝然有守君子也著有<lb/>
詩書釋按先生與景修先生思永皆從蔡公和與陳公<lb/>
淳學時稱紫陽别宗清溪傳入朱門派繫自二先生始<lb/>
　　　鄭景修先生思永<lb/>
<pb n="KR2g0052_WYG_027-22b"/>
鄭思永字景修安溪人好學篤行蔡白石愛其樸粹妻<lb/>
以女從學終身著有易説<hi>閩書</hi>
　　　王嵓父先生次傳<lb/>
王次傳字嵓父晉江人善講析指授生徒多貴顯再預<lb/>
薦不第<lb/>
　<lb/>
　<lb/>
　閩中理學淵源考卷二十七<lb/>
</p>
<p>
</p>
  </div>
<div>
<head>閩中理學淵源考卷二十八</head> <lb/>
    <p>
<pb n="KR2g0052_WYG_028-1a"/>
欽定四庫全書<lb/>
　閩中理學淵源考卷二十八<lb/>
　　　　　　　　　　廣平府知府李清馥撰<lb/>
　　主簿陳北溪先生淳學派<lb/>
　按紫陽先生莅漳時北溪方始受業由是漳之人士<lb/>
　翕然師尊之維時漳士尚未著顯惟鄰郡泉莆間信<lb/>
　向相從講貫者為多此見於先生答黄寺丞直卿之<lb/>
　書可考也晚嵗曽與陳復齋宓江徳功黙先後莅安<lb/>
<pb n="KR2g0052_WYG_028-1b"/>
　溪令簿惜未至官而卒然三先生皆得紫陽緒餘流<lb/>
　風所被其澤未冺山川炳耀學派開先然則泉郡之<lb/>
　俎豆先生當與黄巖孫蔡白石諸公並請百世祀宜<lb/>
　哉至其為學有所得不逺千里質之晦翁晦翁有喟<lb/>
　然與㸃之嘆則又告之曰當大作下學之功勿遽求<lb/>
　上達之見臨川吳氏言朱門惟勉齋黄直卿識理本<lb/>
　原其次北溪陳安卿於細碎字義亦不差云<lb/>
　　　主簿陳北溪先生淳<lb/>
<pb n="KR2g0052_WYG_028-2a"/>
陳先生淳字安卿龍溪人少習舉子業林宗臣見而奇<lb/>
之謂曰此非聖賢之學也授以近思録先生由是盡棄<lb/>
所業益求濂洛遺書讀之曰若是與吾心會蓋真得洙<lb/>
泗之傳者循牆闖門未身其奥吾心恧焉及聞朱子講<lb/>
道武夷欲往從而無資會朱子來守漳州袖所作自警<lb/>
詩為贄朱子讀之恨相見晚與語知其用功深且久直<lb/>
以上達之理發之先生聞語深思益求所未至朱子每<lb/>
語人曰南來吾道得一安卿為喜朱子自漳歸且十年<lb/>
<pb n="KR2g0052_WYG_028-2b"/>
先生復至自述所得朱子曰已見本原矣所闕者下學<lb/>
之功爾自是所聞皆切要語凡三月而朱子卒先生歸<lb/>
追思師訓痛自裁抑無書不讀無物不格日積月累義<lb/>
理貫通洞見條緒凡經傳子史所載紀綱法度禮樂刑<lb/>
政衰興治亂之原得失利害之幾與夫異端邪説似是<lb/>
之非淺深疎密難明之辨無不周詳究勘徹上徹下而<lb/>
於朱子之所以教無復遺恨矣先生僻處陬澨曩時同<lb/>
門諸老皆已零落後來者率累於科舉習於見聞惟鄰<lb/>
<pb n="KR2g0052_WYG_028-3a"/>
郡莆泉間有相信從者嘉定九年以特試寓中都四方<lb/>
友皆來叩質朝士大夫爭館迎焉嚴州守鄭之悌聞其<lb/>
至率僚屬延講郡庠時有竊似亂真自立門庭者教人<lb/>
黙坐求心謂可一蹴而至而以致知格物為支離認人<lb/>
心為道心而是非理欲之所在皆置不聞後生晚出喜<lb/>
奇便簡羣然和之先生極力排之所以發明正學以求<lb/>
指歸則有道學體統等四篇所以排觝異端中其膏肓<lb/>
則有似道似學二辨既歸泉人士師事益衆先生與講<lb/>
<pb n="KR2g0052_WYG_028-3b"/>
解率至夜分惟恐聴者之勞而在巳曽無倦色惟慮人<lb/>
無以受之而不憚傾倒所有以告於是門人随其口授<lb/>
筆之於書大學論孟中庸則有口義仁義禮智心意性<lb/>
情之𩔖随事剖析則有字義詳講仙谿陳沂久往來門<lb/>
下輯一時問答之言為筠谷所聞二卷其深切著明者<lb/>
也先生家故貧事母孝身雖未用而憂時論事感激動<lb/>
人道至晚益尊行著於鄉徳形於言胸中明瑩若太空<lb/>
無雲而其辨説條暢浩乎水涌而山出其推己及人之<lb/>
<pb n="KR2g0052_WYG_028-4a"/>
心甚於饑渴嗜慾不能自遏嘉定十六年授迪功郎主<lb/>
安溪簿泉南諸儒竊自幸有以終教将行竟卒時年六<lb/>
十五矣學者稱北溪先生子榘能讀父書銓次其家集<lb/>
為五十卷有道學體統師友淵源用功節目讀書次序<lb/>
四篇似道似學辨大學中庸論孟口義字義詳講詩禮<lb/>
女學等書<hi>道南源委考宏簡録録名儒傳溪文集    亭淵源</hi>　<hi>閩書/</hi>　<hi>北</hi>
　　嚴陵學校講義<lb/>
　淳恭承判府寺丞鄭公之悌偕諸廣文先生領邦之<lb/>
<pb n="KR2g0052_WYG_028-4b"/>
　羣賢衆俊會於學校謂淳從游晦菴先生之門俾講<lb/>
　明大義以開後進區區淺陋辭不獲命輒吐為説四<lb/>
　篇一曰道學體統二曰師友淵源三曰用功節目四<lb/>
　曰讀書次序以為賢侯作成人材之助願諸同志共<lb/>
　切磋之<lb/>
　　　道學體統<lb/>
聖賢所謂道學者初非有至幽難窮之理甚髙難行之<lb/>
事也亦不外乎人生日用之常耳蓋道原於天命之奥<lb/>
<pb n="KR2g0052_WYG_028-5a"/>
而實行乎日用之間在心而言則其體有仁義禮智之<lb/>
性其用有惻隠羞惡辭讓是非之情在身而言則其所<lb/>
具有耳目口鼻四肢之用其所與有君臣父子夫婦兄<lb/>
弟朋友之倫在人事而言則處而修身齊家應事接物<lb/>
出而莅官理國牧民御衆微而起居言動衣服飲食大<lb/>
而禮樂刑政財賦軍師凡千條萬緒莫不各有當然一<lb/>
定不易之則皆天理自然流行著見而非人之所强為<lb/>
者自一本而萬殊而體用一原也合萬殊而一統而顯<lb/>
<pb n="KR2g0052_WYG_028-5b"/>
微無間也上帝所降之衷即降乎此也生民所秉之彞<lb/>
即秉乎此也以人之所同得乎此而虚靈不昧則謂之<lb/>
明徳以人之所共由乎此而無所不通則謂之達道堯<lb/>
舜與塗人同一稟也孔子與十室均一賦也聖人之所<lb/>
以為聖生知安行乎此也學者之所以為學講求踐履<lb/>
乎此也謂其君不能賊其君者也謂其民不能賊其民<lb/>
者也自謂其身不能自賊者也操之則存舍之則亡迪<lb/>
之則吉悖之則凶蓋皎然易知坦然易行也是豈有離<lb/>
<pb n="KR2g0052_WYG_028-6a"/>
乎日用常行之外别自為一物至幽而難窮甚髙而難<lb/>
行也哉如或外此而他求則皆非大中至正之道聖賢<lb/>
所不道也<lb/>
　　　師友淵源<lb/>
粤自羲皇作易首闢渾淪神農黄帝相與繼天立極而<lb/>
宗統之傳有自來矣堯舜禹湯文武更相授受中天地<lb/>
為三綱五常之主臯陶伊傅周召又相與輔相施諸天<lb/>
下為文明之治孔子不得行道之位乃集羣聖之法作<lb/>
<pb n="KR2g0052_WYG_028-6b"/>
經為萬世師而回參伋軻實傳之上下數千年無二説<lb/>
也軻之後失其傳天下騖於俗學蓋千四百餘年昏昏<lb/>
冥冥醉生夢死不自覺也及我宋之興明聖相承太平<lb/>
日久天地真元之氣復會於是濂溪先生與河南二程<lb/>
先生卓然以先知先覺之資相繼而出濂溪不由師傅<lb/>
獨得於天提綱啓鑰其妙具在太極一圖而通書四十<lb/>
章又以發圖之所未盡上與羲皇之易相表裏而下振<lb/>
孔孟不傳之墜緒所謂再闢渾淪二程親授其㫖又從<lb/>
<pb n="KR2g0052_WYG_028-7a"/>
而光大之故天理之微人倫之著事物之衆鬼神之幽<lb/>
與凡造道入徳之方修己治人之術莫不秩然有條理<lb/>
備見於易傳遺書使斯世之英才志士得以探討服行<lb/>
而不失其所歸河洛之間斯文洋洋與洙泗並聞而知<lb/>
者有朱文公又即其微言遺㫖益精明而瑩白之上以<lb/>
達羣聖之心下以統百家而會於一蓋所謂集諸儒之<lb/>
大成而嗣周程之嫡統粹乎洙泗濂洛之淵源必以是<lb/>
為迷塗之指南庶乎有所取正而不差茍或舍是而他<lb/>
<pb n="KR2g0052_WYG_028-7b"/>
求則茫然無定準終不得其門而入矣既不由是門而<lb/>
入而曰吾能真有得乎聖人心傳之正萬無是理也<lb/>
　　　用工節目<lb/>
道之浩浩何處下手聖門用工節目其大要亦不過曰<lb/>
致知與力行而已致者推之而至其極之謂致其知者<lb/>
所以明萬理於一心而使之無所疑也力者勉焉而不<lb/>
敢怠之謂力其行者所以復萬善於已而使之無不備<lb/>
也知不致則真是真非無以辨其行将何所適從必有<lb/>
<pb n="KR2g0052_WYG_028-8a"/>
錯認人欲作天理而不自覺者也行不力則雖精義入<lb/>
神亦徒為空言而盛徳至善竟何有於我哉此大學明<lb/>
明徳之功必以格物致知為先而誠意正心修身繼其<lb/>
後中庸擇善固執之目必自夫博學審問慎思明辨而<lb/>
篤行之而顔子稱夫子循循善誘人亦惟在於博我以<lb/>
文約我以禮而已無他説也然此二者亦非截然判先<lb/>
後為二事猶之行者目視足履動輒相應蓋亦交進而<lb/>
互相發也故知之明則行愈達而行之力則所知又益<lb/>
<pb n="KR2g0052_WYG_028-8b"/>
精矣其所以為致知力行之地者必以敬為主敬者主<lb/>
一無適之謂所以提撕警省此心使之惺惺乃心之生<lb/>
道而聖學之所以貫動静徹終始之功也能敬則中有<lb/>
涵養而大本清明由是而致知則心與理相涵而無顛<lb/>
冥之患由是而力行則身與事相安而亦不復有扞格<lb/>
之病矣雖然人性均善均可以適道而鮮有能從事於<lb/>
斯者由其有二病一則病於安常習故而不能奮然立<lb/>
志以求自拔二則病於偏執私主而不能豁然虚心以<lb/>
<pb n="KR2g0052_WYG_028-9a"/>
求實見蓋必如孟子以舜為法於天下而我猶未免為<lb/>
鄉人者為憂必期如舜而後已然後為能立志必如顔<lb/>
子以能問於不能以多問於寡有若無實若虚然後為<lb/>
能虚其心既能立志而不肯自棄又能虚心而不敢自<lb/>
是然後聖門用工節目循序而進日日有惟新之益能<lb/>
升堂入室惟吾之所欲而無所阻矣此又學者所當深<lb/>
自警也<lb/>
　　　讀書次序<lb/>
<pb n="KR2g0052_WYG_028-9b"/>
書所以載道固不可以不讀而聖賢所以垂訓者不一<lb/>
又自有先後緩急之序而不容以躐進程子曰大學孔<lb/>
氏之遺書而初學入徳之門也於今可見古人為學次<lb/>
第者獨賴此篇之存而論孟次之學者必由是而學焉<lb/>
則庶乎其不差矣蓋大學者古之大人所以為學之法<lb/>
也其大要曰明明徳曰新民曰止至善三者而已於三<lb/>
者之中又分而為格物致知誠意正心修身以至於齊<lb/>
家治國平天下者凡八條大抵規模廣大而本末不遺<lb/>
<pb n="KR2g0052_WYG_028-10a"/>
節目詳明而始終不紊實羣經之綱紀而學者所當最<lb/>
先難講明者也其次則論語二十篇皆聖師言行之要<lb/>
所萃於是而學焉則有以識操存涵養之實又其次則<lb/>
孟子七篇皆諄諄乎王道仁義之談於是而學焉則有<lb/>
以為體驗充廣之端至於中庸一書則聖門傳授心法<lb/>
程子以為其味無窮善讀者味此而有得焉則終身用<lb/>
之有不能盡者矣然其為言大槩上達之意多而下學<lb/>
之意少非初學者所可驟語又必大學論孟之既通然<lb/>
<pb n="KR2g0052_WYG_028-10b"/>
後可以及乎此而始有以灼知其皆為實學無所疑也<lb/>
蓋不先諸大學則無以提挈綱領而盡論孟之精微不<lb/>
參諸論孟則無以發揮藴奥而極中庸之歸趣若不會<lb/>
其極於中庸則又何以建立天下之大本而經綸天下<lb/>
之大經哉是則欲求道者誠不可不急於讀四書而讀<lb/>
四書之法毋過求毋巧鑿毋旁搜毋曲引亦惟平心以<lb/>
玩其㫖歸而切己以察其實用而已爾果能於是四者<lb/>
融會貫通而理義昭明胸襟灑落則在我有權衡尺度<lb/>
<pb n="KR2g0052_WYG_028-11a"/>
由是而進諸經與凡讀天下之書論天下之事皆莫不<lb/>
冰融凍釋而輕重長短截然一定自不復有錙銖分寸<lb/>
之或紊矣嗚呼至是而後可與言内聖外王之道而致<lb/>
開物成務之功用也歟<lb/>
　　　似道之辨<lb/>
或曰今世所謂老佛之道與聖賢之道何如曰似道而<lb/>
非道也蓋老氏之道以無為宗其要歸事清浄令學者<lb/>
修真煉氣以復嬰兒誠為反人理之常世固有脱事物<lb/>
<pb n="KR2g0052_WYG_028-11b"/>
遊方外以事其學者然其説未甚熾固不待論若佛氏<lb/>
之教則充盈乎中華入人骨髄自王公大人至野夫賤<lb/>
𨽻深閨婦女無不傾心信向之而其所以為説者大槩<lb/>
有二一則下談死生罪福之説以誑愚衆然非明識者<lb/>
莫能決一則上談性命道徳之説以惑髙明亦非常情<lb/>
所易辨也夫死生無子理能原其始而知所以生則反<lb/>
其終而知所以死矣蓋無極之真二五之精妙合而凝<lb/>
乾道成男坤道成女二氣交感化生萬物此天地所以<lb/>
<pb n="KR2g0052_WYG_028-12a"/>
生人物之始也人得是至精之氣而生氣盡則死得是<lb/>
至真之理所賦其存也順吾事則其沒也安死而無愧<lb/>
始終生死如此而已自未生之前是理氣為天地間公<lb/>
共之物非我所得與既凝而生之後始為我所主而有<lb/>
萬化之妙及氣盡而死則理亦随之一付之大化又非<lb/>
我所能専有而常存不滅於冥漠之間也今佛者曰未<lb/>
生之前所謂我者固已具既死之後所謂我者未嘗亡<lb/>
所以輪回生生於千萬億劫而無有窮已則是形潰而<lb/>
<pb n="KR2g0052_WYG_028-12b"/>
反於原既屈之氣有復為方伸之理與造化消息闢闔<lb/>
之情殊不相合且謂天堂地獄明證昭昭則是天地間<lb/>
别有一種不虚不實之田地可以載其境别有一種不<lb/>
虚不實之磚瓦材木可以結其居與萬物有無虚實之<lb/>
性又不相符况其為福可以禱而得為罪可以賂而免<lb/>
則是所以主宰乎幽隠者元為私意之甚抑非福善禍<lb/>
淫大公至正神明之道也觀乎此則死生罪福之説真<lb/>
是真非瞭然愚者可以不必惑而明智者亦可以自決<lb/>
<pb n="KR2g0052_WYG_028-13a"/>
矣夫未有天地之先只自然之理而已有是理則有是<lb/>
氣有動之理則動而生陽有静之理則静而生隂隂陽<lb/>
動静流行化育其自然之理從而賦予於物者為命人<lb/>
得是所賦之理以生而具於心者為性理不外乎氣理<lb/>
與氣合而為心之靈凡有血氣均也而人通物塞通則<lb/>
理與氣融塞則理為氣隔今就人者言之心之虚靈知<lb/>
覺一而已其所以為虚靈知覺由形氣而發者以形氣<lb/>
為主而謂之人心由理義而發者以理義為主而謂之<lb/>
<pb n="KR2g0052_WYG_028-13b"/>
道心若目能視耳能聴口能言四肢能動飢思食渴思<lb/>
飲冬思裘夏思葛等𩔖其所發皆本於形氣之私而人<lb/>
心之謂也非禮勿視而視必思明非禮勿聴而聴必思<lb/>
聰非禮勿言而言必思忠非禮勿動而動必思義食必<lb/>
以禮而無流歠飲必有節而不及亂寒不敢襲暑無褰<lb/>
裳等𩔖其所發皆原於理義之正而道心之謂也二者<lb/>
固有脈絡粲然於方寸之間而不相亂然人心易危殆<lb/>
而不安道心至隠微而難見以堯舜禹相傳猶致其精<lb/>
<pb n="KR2g0052_WYG_028-14a"/>
於二者之間而一守夫道心之本自告子以生為性則<lb/>
已指氣為理而不復有别矣今佛者以作用是性以蠢<lb/>
動含靈皆有佛性運水搬柴無非妙用専指人心之虚<lb/>
靈知覺者而作弄之明此為明心而不復知其為形氣<lb/>
之心見此為見性而不復知性之為理悟此為悟道而<lb/>
不復别出道心之妙乃至甘苦食淡停思絶想嚴防痛<lb/>
抑堅持力制或有用功至於心如秋月碧潭清潔者遂<lb/>
交贊以為造到業儒者見之自顧有穢浄之殊反為之<lb/>
<pb n="KR2g0052_WYG_028-14b"/>
欣慕舍己學以從之而不思聖門傳授心法固自有克<lb/>
己為仁瑩浄之境與所謂江漢之濯秋陽之曝及如光<lb/>
風霽月者皆其胸中輝光潔白之時乃此心純是天理<lb/>
之公而絶無一毫人欲之私之謂若彼之所謂月潭清<lb/>
潔云者特不過萬理俱空而百念不生爾是固相似而<lb/>
實不同也心之體所具者惟萬理彼以理為障礙而悉<lb/>
欲空之則所存者特形氣之知覺爾此最是至精至微<lb/>
第一節差錯處至於無君臣父子等大倫乃其後截人<lb/>
<pb n="KR2g0052_WYG_028-15a"/>
事粗迹之悖繆至顯處其為理之發端實是大原中已<lb/>
絶之心本是活物如何使之絶念不生所謂念者惟有<lb/>
正不正耳必欲絶之不生須死而後能假如至死之境<lb/>
果無邪心但其不合正理是乃所以為邪而非豁然大<lb/>
公之體也程子以為佛家有个覺之理可敬以直内矣<lb/>
而無義以方外然所直内者亦非是正謂此也觀乎此<lb/>
則性命道徳之説真是真非瞭然髙明者可以不必惑<lb/>
而常情亦可以能辨矣而近世儒者乃有竊其形氣之<lb/>
<pb n="KR2g0052_WYG_028-15b"/>
靈者以為道心屏去道問學一節工夫屹然自立一家<lb/>
専使人終日黙坐以求之稍有意見則證印以為大悟<lb/>
謂真有得乎羣聖千古不傳之秘意氣洋洋不復自覺<lb/>
其為非故凡聖門髙明廣大底境界更不復覩而精微<lb/>
嚴密等工夫更不復從事良亦可哀也哉嗚呼有志於<lb/>
學者其戒之謹之<lb/>
　　　似學之辨<lb/>
或曰今世所謂科舉之學與聖賢之學何如曰似學而<lb/>
<pb n="KR2g0052_WYG_028-16a"/>
非學也同是經也同是子史也而為科舉者讀之徒獵<lb/>
涉皮膚以為綴緝時文之用而未嘗及其中之藴止求<lb/>
影像髣髴略略通解可以達吾之詞則已而未嘗求為<lb/>
真是真非之識窮日夜旁搜博覽吟哦記臆惟鋪排駢<lb/>
儷無根之是習而未嘗有一言及理義之實自垂髫至<lb/>
白首一惟虚名之是計而未嘗有一念闗身心之切蓋<lb/>
其徒知舉子蹊逕之為美而不知聖門堂宇髙明廣大<lb/>
之為可樂徒知取青紫伎倆之為美而不知潛心大業<lb/>
<pb n="KR2g0052_WYG_028-16b"/>
趣味無窮之為可嗜凡天命民彞大經大法人生日用<lb/>
所當然而不容闕者悉置之度外不少接心目一或扣<lb/>
及之則解頤而莫喻於修己治人齊家理國之道未嘗<lb/>
試一講明其梗槩及一旦躐髙科躡要津當任天下國<lb/>
家之責而其中枵然無片字之可施不過直行己意之<lb/>
私而己若是者雖萬卷填胸錦心繡口號曰富學何足<lb/>
以為學峩冠博帶文雅醖藉號曰名儒何足以為儒假<lb/>
若胸臆歐蘇才氣韓栁謂之未曽讀書亦可也然則科<lb/>
<pb n="KR2g0052_WYG_028-17a"/>
舉之學視聖賢之學正猶枘鑿之相反而不足以相通<lb/>
歟曰科舉程度固有害乎聖賢之㫖而聖賢學問未嘗<lb/>
有妨於科舉之文理義明則文字議論益有精神光采<lb/>
躬行心得者有素則形之商訂時事敷陳治體莫非溢<lb/>
中肆外之餘自有以當人情中物理藹然仁義道徳之<lb/>
言一一皆可用之實而有司明眼者得之即為國家有<lb/>
用之器非止一名一第而已也况其氣局髙宏功力至<lb/>
到造道成徳之大全者所謂伊傅周召王佐規模具焉<lb/>
<pb n="KR2g0052_WYG_028-17b"/>
躋至道之域又斯世之所不能舍也但時王立科目之<lb/>
法専指三日之文為名而素行不與在學者讀書而言<lb/>
則以聖師孔子為祖者也吾夫子平日之所以教羣弟<lb/>
子之所以學淵源節目昭昭方冊固有定法正學者所<lb/>
當終身鑽仰斃而後已非可随人遷變者矧自聖朝列<lb/>
祖以至今日已有尊崇之道而荆蜀江浙閩廣及中都<lb/>
之士復多以此為習尚則亦此理在萬世不容冺沒其<lb/>
輕重緩急固有辨也或曰生斯世也非能絶意於斯世<lb/>
<pb n="KR2g0052_WYG_028-18a"/>
而舍彼就此也曰時王之法何可舍也假使孔孟復生<lb/>
於今亦不能舍科目而逺去則亦但不過以吾之學應<lb/>
之而已焉能為吾之累也然則抱天地之性負萬物之<lb/>
靈而貴為斯人者盍亦審其輕重緩急而無甘於自暴<lb/>
自棄也哉<lb/>
　　　告子論性之説五<lb/>
告子論性之説有五而生之謂性一句乃其抉本者蓋<lb/>
性者人所得於天之理若仁義禮智者是也而視物為<lb/>
<pb n="KR2g0052_WYG_028-18b"/>
獨全生者人所得於天之氣若知覺運動者是也而與<lb/>
物為不異告子不知性之為理而指氣以當之故以知<lb/>
覺運動不異也為解而斷為一定之理謂凡有生者皆<lb/>
同是一性更無差别是立个大底意以包之而餘之四<lb/>
説則又就其中推演如食色無善不善二説則正與此<lb/>
同蓋一由其能知覺運動故能甘食悦色也一由其知<lb/>
覺運動之無所異故無善無不善也如杞栁湍水二説<lb/>
則亦不外乎此蓋一由知覺運動之或偏於惡故必待<lb/>
<pb n="KR2g0052_WYG_028-19a"/>
矯揉而後成也一由知覺運動之或混於善惡故之東<lb/>
之西而無所定也夫既以甘食悦色為仁生乎内矣而<lb/>
又反之以為惡既曰無善無不善矣而又反之以為善<lb/>
惡混展轉縱横支離繆戾要之皆只説著氣而非性之<lb/>
謂也夫既以氣為性則仁義禮智之粹然者将與知覺<lb/>
運動之蠢然者相為混亂無人獸之别而且不復識天<lb/>
理人欲所從判之幾矣其為害豈淺鮮哉<lb/>
　　　告子與程張説氣不同<lb/>
<pb n="KR2g0052_WYG_028-19b"/>
告子説氣與程張説氣不同嘗推之氣一也告子生之<lb/>
説所謂知覺運動者是統指夫氣之流行為用者而言<lb/>
程子才稟與張子氣質之性所謂清濁剛柔者是分指<lb/>
夫氣之凝定成體者而言自知覺運動者統言可包得<lb/>
清濁剛柔而清濁剛柔者分言其中亦各具知覺運動<lb/>
但告子之説乃即是以為本性而大為包含之意渾無<lb/>
分别如無星之秤無寸之尺而程張之説則是於本性<lb/>
之外發此以别白其所未盡如大明中閲物象瞭然更<lb/>
<pb n="KR2g0052_WYG_028-20a"/>
無隠漏矣如把栁湍水之説亦氣質意也但程張分明<lb/>
斷作氣質則自不亂此性之本便為精確不易之論告<lb/>
子雖於把栁説著意之惡湍水説著氣之混而意不認<lb/>
作氣質只専作本性看所以不可同日語也<lb/>
　　　初見晦菴先生書<lb/>
十一月吉日學生鄉貢進士陳某謹齋沐裁書百拜請<lb/>
備灑掃之禮於判府寶文侍講先生門下某竊嘗謂道<lb/>
必真有人而後傳學必親炙真任道之人而後有以質<lb/>
<pb n="KR2g0052_WYG_028-20b"/>
疑辨惑而不差自孔孟沒天下貿於俗學蓋千四百餘<lb/>
年得濂溪周子河南二程子者出然後斯道有傳而正<lb/>
學始有宗主自程子至今又百餘年矣見知聞知代不<lb/>
乏人然淵源純粹精極真可以當程氏之嫡嗣而無愧<lb/>
者當今之世捨先生其誰哉而天下學士有志於古欲<lb/>
就有道而正之者非先生亦誰與歸哉某窮鄉晚生愚<lb/>
魯遲鈍居於僻左無明師良友不蚤聞儒先君子之名<lb/>
自兒童執卷而世儒俗學已蠱其中窮年兀兀初不識<lb/>
<pb n="KR2g0052_WYG_028-21a"/>
聖賢門户為何如年至二十有二矣始得先生所集近<lb/>
思録讀之始知有濂溪有明道有伊川為近世大儒而<lb/>
於今有先生然猶未詳也自是稍稍訪尋其書間一二<lb/>
年三四年又得語孟精義河南遺書及文集易傳通書<lb/>
與夫先生所著定語孟中庸大學太極西銘等傳吟哦<lb/>
諷誦反諸身驗諸心於是始慨然敬嘆當時師友淵源<lb/>
之盛抽闗啓鑰如此之至而重自愧覺此身大為孔顔<lb/>
罪人而且益仰先生道巍而徳尊義精而仁熟立言平<lb/>
<pb n="KR2g0052_WYG_028-21b"/>
正温潤精切的實明人心洞天理達羣哲會百聖粹乎<lb/>
洙泗伊洛之㫖凡曩時有發端而未竟者今悉該且備<lb/>
凡曩時有疑辨而未瑩者今益信且白宏綱大義如指<lb/>
諸掌掃千百年之謬誤為後學一定不易之準則辭約<lb/>
而理盡㫖明而味深而其心度澄朗瑩無渣滓工夫縝<lb/>
密渾無隙漏尤可想見於辭氣間故孔孟周程之道至<lb/>
先生而益明所謂主盟斯世獨惟先生一人而已然求<lb/>
於書未如親炙之為浹洽徒言之誦未若講訂服行之<lb/>
<pb n="KR2g0052_WYG_028-22a"/>
為實益故愚生竊不自量嘗欲盡屏世學奔趨席隅面<lb/>
領其梗槩然後退而結茅於清泉茂林以畢其業而終<lb/>
吾樂獨奈何事與心違家窮空甚無千里裹糧之資而<lb/>
二親臞繭又日奪於仰事不給之憂汩沒乎科舉干禄<lb/>
之累而於此第竊有志焉不克實下手専研而精究今<lb/>
三十有二矣十年之間但粗獵涉悠悠蹉跎若存若亡<lb/>
枉逾夫子而立之年未免曹交徒食之計良心蕪沒百<lb/>
無一就駸駸下流甚懼甚恐去年秋賦夤縁有臨安之<lb/>
<pb n="KR2g0052_WYG_028-22b"/>
役自謂是行也此累了未了其歸也道武夷當徑走五<lb/>
夫職洒掃於牆仞之下以紓其所素願不謂命也天窮<lb/>
舊累依然而先生又此來矣某始聞之歡欣鼓舞謂向<lb/>
者十年願見而不可得今乃得親覩儀刑於州閭之近<lb/>
殆天之賜歟既而又自疑曰先生郡侯也某郡之一賤<lb/>
氓也貴賤之分有等且侯門如海府吏森嚴如㦸問學<lb/>
若之何而通請益若之何而便講論若之何而欵故又<lb/>
遲遲者累月屢進而屢趦趄然是學不可一日廢而見<lb/>
<pb n="KR2g0052_WYG_028-23a"/>
賢之心油然動於中終有不容遏且人生聚散不可期<lb/>
幸與賢者並世而生而邂逅又如此其宻邇人未有拒<lb/>
我之形我逆為之辭以自止是果於自暴自棄者也况<lb/>
先生以道學為天下宗師既不得盛行於時猶當私淑<lb/>
於後樂育善誘循循不倦夫豈以鄙夫互童而遽棄之<lb/>
然公庭不敢私請輒冒昧先此導意併録舊日自警之<lb/>
章列於别幅以為贄先生儻以為可教而進之俾獲預<lb/>
罏錘之末稍不失為君子之歸是所願望若不遇焉則<lb/>
<pb n="KR2g0052_WYG_028-23b"/>
亦命也安愚分退守窮廬只遥望門牆以自考而已敬<lb/>
恭俟命不備<lb/>
　　　與黄寺丞直卿<lb/>
某僻處南陬與同門朋友聲問不相接孤陋寡聞惟謹<lb/>
守師訓而已鄉閭諸老在師門者皆已零落在後進輩<lb/>
又絶無此志可誘掖以嗣音惟鄰郡泉莆間却稍有信<lb/>
向相從講貫者庶幾或有一二可望去嵗以特試來中<lb/>
都四方才俊所萃有平昔同門未相識者多得會面然<lb/>
<pb n="KR2g0052_WYG_028-24a"/>
亦所造不齊難得見明而守剛者既而趙計院季仁拉<lb/>
宿書院近三月日頗得與諸友會聚及道嚴陵又為鄭<lb/>
寺丞留郡庠與諸生切磨兩月而歸大抵世上一派禪<lb/>
學年來頗旺於江浙間士夫之有志者多堕其中而嚴<lb/>
尤甚及聴某講説旬月後士方多有警發知聖門實學<lb/>
之所以然而覺邪正二路之由分亦有一二後進未雜<lb/>
可敬兹因參注再至中染未必果能渙然一於改聴易<lb/>
慮則此道在天地間誠可謂凜凜孤立而邪説陂行之<lb/>
<pb n="KR2g0052_WYG_028-24b"/>
惑人心乃如彼其昌熾識者深為之隠憂何時得天開<lb/>
日明然則挽回狂瀾而注之東者獨惟吾兄是賴聞在<lb/>
安慶頗得行志繼聞與時扞格而歸世道之至微在君<lb/>
子自是難於有行且退處里閭為一世之師範蓋随其<lb/>
才質而成就之使師道之傳得以有光然亦未必為無<lb/>
補也<lb/>
　　　與朱寺正敬之<lb/>
某春間經仙里少欵誨諭不勝欣慰别後途中節被脚<lb/>
<pb n="KR2g0052_WYG_028-25a"/>
子撓竟不克入三山與黄寺丞相聚二月末抵家幸爾<lb/>
善適皆庇之及繼得潮陽郭子從寄示先生行狀後段<lb/>
印本不書姓名想是直卿之筆鋪敘得大意頗出甚穏<lb/>
貼然亦有小小造語立字未安處不知前段如何又不<lb/>
得本子如云正統有歸恐只宜作全體有在又如秋霜<lb/>
處恐尚欠温和一節又如有功天下後世處恐欠集諸<lb/>
儒大成底意又如天文地理樂律兵機等𩔖皆吾道中<lb/>
之事自己本分著工夫所以明明徳體用之全止至善<lb/>
<pb n="KR2g0052_WYG_028-25b"/>
精微之極底意思所係不可得而精粗者今乃結上文<lb/>
以道徳光明俊偉如此却分析此節離為二截似出道<lb/>
徳之外不相管屬大抵先生之教所喫𦂳為人至切至<lb/>
要處最是就下學上極著工夫凡上達底妙道精義須<lb/>
從人事千條萬緒中串過來極是著實更無一㸃懸空<lb/>
底意極是縝宻亦無一㸃疎濶底意恐不必如此分開<lb/>
了失其㫖矣又如碑記等文多亦只是發明此理不可<lb/>
與騷賦等文别作一等看蓋理明義精詣極造到自無<lb/>
<pb n="KR2g0052_WYG_028-26a"/>
所往而不通無所發而不當非可拘拘以常迹分别也<lb/>
凡此𩔖文當修刮純粹無病方為盡善盡美不審台意<lb/>
以為何如<lb/>
　　　推官陳伯澡先生沂<lb/>
陳沂字伯澡仙遊人曽祖吉老通春秋三傳學孫吳兵<lb/>
法累有戰功卒陷陣死詔褒忠節祖希造年十六被虜<lb/>
至北庭後乗間歸侍父官臨汀亦以戰沒贈承事郎父<lb/>
光祖少而篤學以明理力行為務北溪陳淳每稱曰世<lb/>
<pb n="KR2g0052_WYG_028-26b"/>
徳吾益友也以父死事補官知英徳縣徳行政事皆有<lb/>
尺律積官朝奉郎沂以父䕃補官調新州推官與太守<lb/>
争死獄竟獲譴罷去自弱冠侍父官南遊始篤志文公<lb/>
之學徧參劉爚廖徳明李方子楊至諸先生之門而陳<lb/>
淳又沂終身所卒業者凡一時及門之士皆推沂為嫡<lb/>
嗣繼復受書易於蔡淵蔡沈若陳宓潘柄蔡和劉彌邵<lb/>
蔡模皆其交遊也平日以禮法自将喪祭一遵朱子家<lb/>
禮淳嘗名其書室曰貫齋為之記云曽氏父子之學參<lb/>
<pb n="KR2g0052_WYG_028-27a"/>
也由貫以達一㸃也游心於一而不必實以貫伯澡始<lb/>
慕㸃名沂今復以貫名齋以上達為髙覺㸃之病而欲<lb/>
參之下學以實之予嘉其立志之審而用功之有序也<lb/>
<hi>道南源委載光祖師事陳北溪黄氏海道南統緒辨之謂光祖與北溪友子沂師事北溪今從黄氏改本</hi>
<hi>仙遊志</hi>　<hi>閩書/</hi>　<hi>道南統緒</hi>
　　　州判黄京父先生必昌<lb/>
黄必昌字京父晉江人嘉定十年進士判循州故從陳<lb/>
淳學又切磋於陳宓潘柄二賢有中庸大學講稾<hi>閩書</hi>
<pb n="KR2g0052_WYG_028-27b"/>
　　　鄉貢江先生與權<lb/>
江與權惠安人與黄以翼從學蔡和及陳淳為文古雅<lb/>
兩預鄉貢<lb/>
　　　卓廷瑞先生琮<lb/>
卓琮字廷瑞同安人郡志作永春人從陳北溪游嗜學<lb/>
堅苦以累成功凡所講論能暢北溪之㫖<lb/>
　　　黄宗台先生以翼<lb/>
黄以翼字宗台永春人嘗受業陳北溪蔡白石之門莊<lb/>
<pb n="KR2g0052_WYG_028-28a"/>
毅有立析理精詣暮年記問益富所著有周易禮説<hi>道</hi>
<hi>南源委</hi>
　　　進士王先生稼<lb/>
王稼晉江人清源文獻載公端平二年進士從遊北溪<lb/>
之門其敘北溪字義云郡庠刋西山讀書記成學者争<lb/>
誦之博士葉君病其條目浩穰後進無所從入也曰使<lb/>
西山猶在能無如司馬公作舉要以振通鑑綱領乎稼<lb/>
因以北溪先生字義為告君喜即鋟梓以傳同志初先<lb/>
<pb n="KR2g0052_WYG_028-28b"/>
生講道於稼家塾誨人以辨析名義為急候其體認精<lb/>
實然後随扣大小從容盡其義此書蓋心法也族父雋<lb/>
筆授而成後十年蘇君思恭始出以諗復齋陳公為之<lb/>
敘時讀書行於印圈契合出於一人學者有能即是以<lb/>
求道之指要使吾胸中衡尺不亂然後從一以會萬詳<lb/>
説而反約讀書記一篇貫串無餘藴矣此二先生之盛<lb/>
心而葉君惠教之志也夫河圖八卦洛書九章相為表<lb/>
裏經緯理之自然固不相謀而相合哉芒芒禹甸将皆車<lb/>
<pb n="KR2g0052_WYG_028-29a"/>
轍馬跡問津前塗獨不賴司南之車乎覽者其深味之<lb/>
<hi>清源文獻</hi>　<hi>北溪字義序</hi>
　　　漕舉蔡國賢先生逢甲<lb/>
蔡逢甲字國賢臨漳人父希稷兵部侍郎居官㢘慎公<lb/>
受業陳安卿之門嘗與安卿辨論河圖洛書同異及太<lb/>
極圖西銘之相發明處安卿稱其有特見登咸淳進士<lb/>
詔主廣東漕舉値宋亡不仕自號棄夫作悟道書院於<lb/>
玳瑁山下以終隠焉時髙其誼謂之故宋使公鍵户不<lb/>
<pb n="KR2g0052_WYG_028-29b"/>
出臨沒自題墓碑曰前宋進士蔡逢甲墓著使公講録<lb/>
明儒周公一陽評論同郡先輩謂如公之孤標去首陽<lb/>
不逺而惜其沈冥草澤間世莫有知者子自成以學行<lb/>
名<lb/>
　　　王迪父先生雋<lb/>
王雋字迪父晉江人精敏絶人館陳北溪於家筆授字<lb/>
義行世<lb/>
　　　教授蘇欽父先生思恭<lb/>
<pb n="KR2g0052_WYG_028-30a"/>
蘇思恭字欽父晉江人祖尊己以學行著於鄉公嘉定<lb/>
元年禮部奏名候廷對聞期戚亟歸至辛未始賜第嘗<lb/>
從陳北溪蔡定傑遊篤志朱學踐履堅確除興化軍教<lb/>
授以禮義之實革詞藻之華陳師復諸賢皆推重之調<lb/>
韶州教授有省齋文稿<lb/>
　　　特奏潘叔允先生武<hi>以下交友</hi>
潘武字叔允龍溪人嘉定庚辰特奏名履行端方於書<lb/>
無所不讀與陳北溪為道義交鄉子弟多執經從遊進<lb/>
<pb n="KR2g0052_WYG_028-30b"/>
士趙希流吳仲修皆出其門<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷二十八<lb/>
</p>
<p>
</p>
  </div>
<div>
<head>閩中理學淵源考卷二十九</head> <lb/>
    <p>
<pb n="KR2g0052_WYG_029-1a"/>
欽定四庫全書<lb/>
　閩中理學淵源考卷二十九<lb/>
　　　　　　　　　　廣平府知府李清馥撰<lb/>
　　莆陽陳氏家世學派<lb/>
　西山真氏曰丞相正獻陳公道徳風烈為阜陵名相<lb/>
　第一舊傳公築第既成有訝其門太庳者公曰異時<lb/>
　使竈婢乳媪可開迺佳耳縉紳傳誦以配太祝齋郎<lb/>
　㕔事語其示二子詩曰興來文字三盃酒老去生涯<lb/>
<pb n="KR2g0052_WYG_029-1b"/>
　萬卷書遺汝子孫清白在不須夏屋太渠渠此正落<lb/>
　成時所賦也太史公有言使晏子而在予雖為之執<lb/>
　鞭所欣慕焉僕之於公亦云馥嘗按紫陽文公於公<lb/>
　尤極嚮慕其沒也越境祭之今觀公貽謀之雅傳訓<lb/>
　之嚴宜乎家珍輩出厥後文龍忠肅公并從叔忠武<lb/>
　以祚移殉難與文謝諸賢先後同節其家學原本於<lb/>
　忠孝者歟<lb/>
　　　正獻陳福公先生俊卿<lb/>
<pb n="KR2g0052_WYG_029-2a"/>
陳俊卿字應求莆田人紹興八年進士授泉州觀察推<lb/>
官秩滿秦檜察其不附己抑之累官殿中侍御史湯思<lb/>
退専政首疏罷之時災異數見金陵侵軼之勢已成公<lb/>
為張浚辨讒有㫖移浚守建康内侍張去為隂阻用兵<lb/>
且陳避敵計以揺成算公請按軍法髙宗稱為仁者之<lb/>
勇除權兵部侍郎金主亮渡淮公受詔整浙西水軍李<lb/>
寶因之遂有膠西之捷孝宗受禪有志恢復屬張浚閫<lb/>
外事以公沈静有謀命為中書舍人充江淮宣撫判官<lb/>
<pb n="KR2g0052_WYG_029-2b"/>
會和議方堅召還除禮部侍郎參贊軍事初浚謀大舉<lb/>
北伐公以為未可已而邵宏淵兵潰思退議罷浚都督<lb/>
公奏復之因為思退所擠累疏請罪以寶文閣待制知<lb/>
泉州奉祠及思退既竄太學諸生伏闕下乞召還公乾<lb/>
道元年入對極論朋黨之弊除吏部侍郎同修國史錢<lb/>
端禮起戚里為參政窺相位公進讀寶訓因言本朝家<lb/>
法外戚不宜預政端禮銜之尋出知建寧逾年擢吏部<lb/>
尚書拜同知樞密院事面奏曽覿龍大淵怙恩竊柄孝<lb/>
<pb n="KR2g0052_WYG_029-3a"/>
宗為出二人中外稱快遂以公參知政事先是禁中宻<lb/>
㫖直下諸軍宰相多不預聞公奏自今百司承御筆處<lb/>
分事須奏審方行從之樞副劉珙進對忤㫖詔降奉祠<lb/>
公奏請留乃命珙帥江西四年授尚書右僕射同門下<lb/>
平章事兼樞宻使以用人為己任時虞允文宣撫四川<lb/>
公薦其才堪大用孝宗即召允文以為右相既而帝意<lb/>
頗向允文公亦數求去遂以觀文殿學士知福州陛辭<lb/>
勸上逺佞親賢修政攘敵淳熙二年起判建康兼江東<lb/>
<pb n="KR2g0052_WYG_029-3b"/>
安撫召對垂拱殿命坐賜茶從容為孝宗言曰臣去國<lb/>
十年見都城穀賤人安惟朝士奔走權門公然趨附無<lb/>
復顧忌㢘恥道喪矣上命二府飲餞浙江亭公再至建<lb/>
康八上章告老後以少師魏國公致仕十三年卒年七<lb/>
十四上聞嗟悼輟朝贈太保諡正獻公孝友忠敬得於<lb/>
天資清嚴好禮終日無惰容平居恂恂若不出口在朝<lb/>
正色危言分别邪正勢無顧避所奏請皆闗治亂安危<lb/>
之大者雅善汪應辰李燾尤敬朱子屢嘗論薦其薨也<lb/>
<pb n="KR2g0052_WYG_029-4a"/>
朱子不逺千里哭之為狀其行有集二十卷子守定宓<lb/>
俱從朱子受學焉<hi>朱子撰行狀</hi>　<hi>莆陽文獻/</hi>　<hi>閩書</hi>
　　　将作監陳師中先生守<lb/>
陳守字師中正獻公次子正獻嘗館朱子於白湖仰止<lb/>
堂使子弟受業焉守寛宏剛直用䕃歴工部員外郎凡<lb/>
六授郡符三持使節俱以㢘介稱除奉直大夫晚為将<lb/>
作監卒<hi>閩書</hi>　<hi>道南源委</hi>
　　　承奉陳師徳先生定<lb/>
<pb n="KR2g0052_WYG_029-4b"/>
陳定字師徳正獻公第三子人品甚髙年十二三已知<lb/>
為己之學每每欲見古人歸宿處林光朝與之特厚既<lb/>
長與其兄守弟宓等俱從學朱文公文公告以聖賢之<lb/>
學必自近而易者始遂反求之平生未嘗應舉以父任<lb/>
為承奉郎卒年三十五文公銘其墓<lb/>
　　<hi>按師徳沒在淳熙元年甲午其受業於文公以正獻公命因托吳耕老以書先道其志計年嵗在甲</hi>
　　<hi>午以前</hi>
　　　少卿陳允初先生宇<lb/>
<pb n="KR2g0052_WYG_029-5a"/>
陳宇字允初守定宓之羣從文公為同安簿宇往師之<lb/>
過一年年四十始以正獻郊霈恩授承務郎以詞賦魁<lb/>
吏部調監泉州鹽税改宣教郎遷秘書丞知仁和縣歴<lb/>
太常寺丞三司判戸司部判官改大理正賜服金紫知<lb/>
梧州軍嵗旱手寫救荒十餘事行之屬縣米適四集人<lb/>
以不饑建炎盜起増額且半累疏仍舊流徙來歸猺獠<lb/>
帖然以安轉太常少卿入奏事引疾歸積階朝議大夫<lb/>
忠宣留公正撰墓志曰君入杭先與予交色斂然恭氣<lb/>
<pb n="KR2g0052_WYG_029-5b"/>
退然卑予謂賢公子習使人親近然爾徐而親切反覆<lb/>
即平日之近驗事物之逺寒士之深造處詣有不能逮<lb/>
其後道行名立公相鄉里多談允初賢亟圖用之則老<lb/>
至而歸不復出矣蓋君從晦菴朱公學及於主敬行恕<lb/>
之訓則守之不忽孝禮清忠亮直乃其家教然也<hi>留忠</hi>
<hi>宣撰墓志</hi>　<hi>考亭淵源録</hi>
　　　承事郎陳㢘夫先生址<lb/>
陳址字㢘夫厚重明敏自幼即有志於學以祖正獻公<lb/>
<pb n="KR2g0052_WYG_029-6a"/>
䕃授承事郎監泉州南安縣鹽税卒年二十八嘗學於<lb/>
文公公悲其賢而不克就其志也為之誌其壙<hi>考亭淵</hi>
<hi>源録</hi>
　　　忠肅陳君賁先生文龍<lb/>
陳文龍字君賁髙祖宋卿與丞相俊卿為初從兄弟陳<lb/>
氏至俊卿始大公濡染先訓厲志殖學工文詞負氣節<lb/>
咸淳四年廷對第一初名子龍度宗為易今名公雅為<lb/>
丞相賈似道禮重由鎮東節度判官歴監察御史先是<lb/>
<pb n="KR2g0052_WYG_029-6b"/>
臺中凡有建白皆呈稾似道公獨不呈襄陽久被圍似<lb/>
道日恣淫樂陽且督師而隂使其黨留己竟失襄陽公<lb/>
上疏極言其失范文虎總師無功似道庇之以知安慶<lb/>
又除趙溍知建康黄萬石知臨安公皆極論之似道大<lb/>
怒黜知撫州旋又使大臣李可劾罷之未幾元兵東下<lb/>
文虎首迎降似道兵潰魯港溍最先遁上悔不用公言<lb/>
起為左司諫尋遷侍御史時邊事棘王爚與陳宜中不<lb/>
能畫一策而日坐朝堂爭私意公疏曰書曰三后協心<lb/>
<pb n="KR2g0052_WYG_029-7a"/>
同底於道今北兵今日取某城明日築某堡而我以文<lb/>
相遜以迹相疑譬猶拯溺捄焚而為安步徐行之儀也<lb/>
請召大臣同心圖治無滋虚議其後宜中與爚終不相<lb/>
能而去累遷公至參知政事於是張世傑文天祥師俱<lb/>
敗元兵已至杭北闗公請身督殿旅合江下義丁決一<lb/>
死議不合世傑等遂以益王廣王趨閩衆議降元公乃<lb/>
上章乞歸養既出國門而悔復上疏求還不報乃歸徳<lb/>
祐丙子五月益王即位福州改元景炎復以公參知政<lb/>
<pb n="KR2g0052_WYG_029-7b"/>
事八月漳州叛以公為閩廣宣撫使討之公辟前守黄<lb/>
恮招撫民皆頓首謝罪興化石手軍叛復命公為知軍<lb/>
平之十一月元将董文炳阿喇哈等以兵至福州益王<lb/>
趨廣州命公依前官充閩廣宣撫大使於是殫家財募<lb/>
萬兵即興化軍開閫已而降将王世强復導元兵入廣<lb/>
建寧泉福皆降元知福州王剛中遣使徇興化公斬之<lb/>
而縱其副以還使持書責世强剛中負國遂發民兵自<lb/>
守時城中兵不滿千元兵來攻不克使其姻家持書招<lb/>
<pb n="KR2g0052_WYG_029-8a"/>
降之公焚書斬其使乃使林華偵伺境上華即降且導<lb/>
兵至城下通判曹澄孫開門降執公與其家人至文炳<lb/>
軍中不屈左右凌挫之公指其腹曰此皆節義文章也<lb/>
可相逼邪尋命左右引就館元帥索多往來諭意且以<lb/>
母老子幼感動之公曰宋無失徳三宫北狩二邸深入<lb/>
瘴烟何必窮兵至此我家世受國恩萬萬無降理母老<lb/>
且死先皇三子岐分南北我子何足闗念情詞慷慨索<lb/>
多愀然改容乃械繫送杭州公去興化即不食至杭謁<lb/>
<pb n="KR2g0052_WYG_029-8b"/>
岳武穆廟大慟幾絶語監者曰吾病矣留宿廟下以其<lb/>
夕卒時年四十六𦵏西湖智果寺其母繫福州尼寺中<lb/>
聞之曰吾與吾兒同死又何恨哉亦死訃聞詔諡忠肅<lb/>
賜廟號昭忠元至正間朝廷特遣宣使李文虎至郡訪<lb/>
求公子孫将録用無有應之者郡人鄭鉞號舒堂公門<lb/>
客也嘗著公遺事略曰公負六館盛名魁天下士不八<lb/>
年超登政府時事且急惟以上所賜馬自随每控轡輒<lb/>
於邑淚下及被執薨馬亦尋斃公為人敦信義初授䕃<lb/>
<pb n="KR2g0052_WYG_029-9a"/>
補不以澤其子而以澤其弟繼執政推恩不以恩其門<lb/>
館而以恩其故人即之謙謙若甚懦及當事乃更不草<lb/>
草亦天性自爾景炎公入覲督相文公天祥自金陵來<lb/>
會相與慟哭國事首議分重臣出督不報既而北警傳<lb/>
至即報可而國事去矣公竟不屈死杭文公不屈死燕<lb/>
宋三百年其末造也江閩兩大魁出俱以節死嗚呼公<lb/>
死國予負公予負公因記憶述公遺事如右使予幾年<lb/>
不死假有物色前代逸史者使我遺事得白公大節吾<lb/>
<pb n="KR2g0052_WYG_029-9b"/>
不死又何待哉公從叔瓚寺丞宓之孫也景炎二年以<lb/>
兵攻叛将林華陳淵與通判曹澄孫等誅之復興化軍<lb/>
以其首告於祖廟遂獻於朝端宗嘉其忠義命以通判<lb/>
權守興化且令乗勝與張世傑掎角復福泉二郡凡八<lb/>
月元将索多復破城死之事聞贈兵部侍郎諡忠武餘<lb/>
詳志乗<hi>莆陽文獻</hi>　<hi>莆陽志/</hi>　<hi>閩書/</hi>　<hi>宏簡録</hi>
　　龍圖陳復齋先生宓學派<lb/>
　黄勉齋先生嘗與李敬子書云近得真景元書嗜學<lb/>
<pb n="KR2g0052_WYG_029-10a"/>
　之志甚至得陳師復書亦然此二公者異日所就又<lb/>
　當卓然先師沒今賴有此耳又真西山先生跋復齋<lb/>
　詩卷曰某乙丑春嘗為自箴曰學未若臨卭之邃量<lb/>
　未若南海之寛制行劣於莆田之懿處貧愧於義烏<lb/>
　之安莆田者指予師復而言也某與復齋平生故人<lb/>
　而每歎其不可及又按先生嘉定三年曽任安溪令<lb/>
　志乗載公盡心所及盡力所為惠政甚多安溪士民<lb/>
　稱先生不以令名而尊曰復齋先生惟時斯邑僻處<lb/>
<pb n="KR2g0052_WYG_029-10b"/>
　山谷讀公所書令丞主簿㕔壁記及惠民藥局記安<lb/>
　養院記蓋先施之惠養之政而於禮樂或有未遑乎<lb/>
　嘗考紫陽文公曽往安溪按事相傳為先儒過化之<lb/>
　處後公復莅兹土又北溪陳氏最後亦莅於斯未到<lb/>
　官而沒是安溪荒僻幽遐至紫陽師弟始開人文之<lb/>
　先者也讀公梅堂詩有曰春風祇在襟懷裏試問藍<lb/>
　溪吏隠家仰見滿腔惻隠知存心濟物厚矣再考余<lb/>
　鄉湖山安之屬里其翠屏山之隂有曰名教堂説者<lb/>
<pb n="KR2g0052_WYG_029-11a"/>
　謂紫陽門徒所栖止其姓氏不著是時學紫陽之學<lb/>
　者恐儘有人惜姓氏莫考余聞之故友王尚卿得之<lb/>
　吾族姪廣文延拱云乾隆辛未五月十三日書<lb/>
　　　龍圖陳復齋先生宓<lb/>
陳宓字師復丞相正獻公第四子少事朱子朱子器異<lb/>
之長從黄勉齋遊稱其胸懷坦然無一毫私欲之累嘗<lb/>
與書曰忽聞執事志道之篤立行之髙乃如此喜躍不<lb/>
能自勝先生九原之下亦當為之擊節幸吾道之有傳<lb/>
<pb n="KR2g0052_WYG_029-11b"/>
也以父任歴知安溪立安養院以處窮民取廢寺粟若<lb/>
干粥之病則醫藥之死則棺𦵏之邑有例錢却之良久<lb/>
曰此一例字壞許多賢士大夫安邑士民不名為令而<lb/>
曰復齋先生嘉定七年入監因大旱進奏言宫中飲宴<lb/>
或至無節非時賜予為數浩繁大臣所用非親即故貪<lb/>
吏靡不得志㢘士動招怨尤若能交飭内外一正紀綱<lb/>
天且不雨臣請伏面謾之罪奏入丞相史彌逺不樂而<lb/>
中宫慶夀三牙獻遺至是為之罷却遷軍器監簿轉對<lb/>
<pb n="KR2g0052_WYG_029-12a"/>
言人主之徳貴乎明大臣之心貴乎公臺諫之言貴乎<lb/>
直指陳弊事視前疏尤為剴切勉齋見而嘆曰使臣子<lb/>
皆如此國其有不興乎尋請罷歸擢大府丞不拜出知<lb/>
南康軍嵗大祲奏蠲田賦使流民築江隄而給其食造<lb/>
白鹿洞與諸生講解改知南劍州又大旱疫蠲逋賦十<lb/>
數萬且弛新輸三之一躬率僚吏持錢粟藥餌户給之<lb/>
創延平書院悉倣白鹿洞規知漳州未行聞寧宗崩嗚<lb/>
咽累日無何請致仕寶慶二年提㸃廣東刑獄章復三<lb/>
<pb n="KR2g0052_WYG_029-12b"/>
上迄不就以直秘閣管崇禧觀拜祠命而辭職名得進<lb/>
職一等致仕三學諸生以起公為請而公沒矣公天性<lb/>
剛毅信道尤篤自言居官必如顔真卿居家必如陶潛<lb/>
而深愛諸葛亮身死家無餘財庫無餘帛庶乎能蹈其<lb/>
語者端平初殿中侍御史王遂首言公事先帝有論諫<lb/>
之直而不及俟聖化之更宜褒身後詔贈直龍圖閣所<lb/>
著有論語注義問答春秋三傳抄讀通鑑綱目唐史贅<lb/>
疣文稾數十卷<hi>道南源委</hi>　<hi>考亭淵源録</hi>
<pb n="KR2g0052_WYG_029-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0052_WYG_029-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷二十九<lb/>
</p>
<p>
</p>
  </div>
<div>
<head>閩中理學淵源考卷三十</head> <lb/>
    <p>
<pb n="KR2g0052_WYG_030-1a"/>
欽定四庫全書<lb/>
　閩中理學淵源考卷三十<lb/>
　　　　　　　　　　廣平府知府李清馥撰<lb/>
　　文忠真西山先生徳秀學派<lb/>
　榕村語録論孟子敘道統曰見知聞知道豈不貴行<lb/>
　而云知者正派要𦂳如領路人領差了行更有害當<lb/>
　下不覺到歸宿處便大壞嗚呼公值宋季之時紫陽<lb/>
　門徒次第零落矣如楊慈湖諸公逓有異論楊沒後<lb/>
<pb n="KR2g0052_WYG_030-1b"/>
　公辭行狀之作為之别識觀其平昔所學所守不為<lb/>
　依違遷就而確乎篤信師傳公於慶元元年登第於<lb/>
　時學禁議起越五年而晦翁沒公雖未親承指授然<lb/>
　尚及私淑其髙弟如詹元善蔡節齋兄弟陳復齋李<lb/>
　果齋諸前輩切磋講論至黄勉齋晚嵗與李敬子書<lb/>
　云真景元陳師復二公異日所就又當卓然先師沒<lb/>
　今賴有此耳又與李公晦書云真文所刋近思小學<lb/>
　皆已得之後語亦得拜讀觀此則西山先生與勉齋<lb/>
<pb n="KR2g0052_WYG_030-2a"/>
　諸公當日扶持學脈風流相接厥後與魏鶴山身任<lb/>
　斯道之責步履程朱正路絲毫不差一代斯文於兹<lb/>
　未墜噫若先生於紫陽誠所謂見而知之者矣<lb/>
　　　文忠真西山先生徳秀<lb/>
真先生名徳秀字景元後更景希浦城人慶元五年進<lb/>
士授南劍州判官繼試中博學宏詞科入閩帥募召為<lb/>
太學正嘉定元年遷博士時韓侂胄已誅入對言侂胄<lb/>
自知不為清議所貸至誠憂國之士則名以好異於是<lb/>
<pb n="KR2g0052_WYG_030-2b"/>
忠良之士斥正心誠意之學則誣以好名於是偽學之<lb/>
論興今日改絃更張正當褒崇名節明示好尚召試學<lb/>
士院改秘書省正字二年遷秘書郎四年遷著作佐郎<lb/>
兼禮部郎上疏言金有必亡之勢然金亡則上恬下嬉<lb/>
憂不在敵而在我多事之端恐自此始六年遷起居舍<lb/>
人奏權奸擅政嘉泰之失已深於慶元往者朱熹彭龜<lb/>
年以抗論逐吕祖儉周端朝以上書斥當時近臣猶有<lb/>
爭者其後吕祖泰之貶非惟近臣莫敢言而臺諫且出<lb/>
<pb n="KR2g0052_WYG_030-3a"/>
力擠之更化之初羣賢皆得自奮未幾傅伯成蔡幼學<lb/>
鄒應龍許奕諸人相繼以論事去繇是人務自全一辭<lb/>
不措設有大安危大利害豈不殆哉尋兼太常少卿充<lb/>
金國賀登位使至盱眙聞金人内變而還言於朝曰臣<lb/>
自揚之楚自楚之盱眙沃壤無際陂湖相連民皆堅悍<lb/>
強忍足為大江屏障若大修墾田之政領以專官數年<lb/>
之後積儲充實邊民父子自保因其什伍勒以兵法不<lb/>
待糧饟皆為精兵矣時史彌逺以爵禄縻天下士先生<lb/>
<pb n="KR2g0052_WYG_030-3b"/>
慨然謂劉晦伯曰吾徒須急引去使廟堂知世亦有不<lb/>
茍為從官之人遂力請外出為秘閣修撰江東轉運副<lb/>
使江東方傷旱蝗廣徳太平為甚先生遂與留守憲司<lb/>
分所部九郡大講荒政而自領廣徳太平親至廣徳與<lb/>
太守魏峴同以便宜發廩使教授林庠賑給竣事而還<lb/>
百姓數千人送之郊外指道旁叢塜泣曰此皆往嵗餓<lb/>
死微公我輩已相隨入此矣以右文殿修撰知泉州泉<lb/>
通外國自洋舶畏苛征至者嵗不三四先生首寛之驟<lb/>
<pb n="KR2g0052_WYG_030-4a"/>
增至三十六艘輸租令民自槩聴訟惟揭示姓名聴人<lb/>
自詣海賊作亂將逼城官軍敗衂先生祭死事者親授<lb/>
方畧擒之巡歴海濵増屯要害以備不虞十二年以集<lb/>
英殿修撰知隆興府承寛弛之後乃稍濟以嚴尤留意<lb/>
軍政以母憂歸十五年以寳謨閣待制湖南安撫使知<lb/>
潭州以㢘仁公勤四字勵僚屬以周濂溪胡文定朱考<lb/>
亭張南軒學術源流勉其士罷𣙜酤除斛靣米申免和<lb/>
糴立恵民倉慈幼倉社倉以甦其民月試諸軍射捐其<lb/>
<pb n="KR2g0052_WYG_030-4b"/>
回易之利及官田租凡營中病者死未葬者孕者嫁娶者<lb/>
贍給有差理宗即位召為中書舍人尋擢禮部侍郎直<lb/>
學士院入見奏三綱五常扶持宇宙之棟幹奠安生民<lb/>
之柱石我朝立國先正名分陛下不幸處人倫之變流<lb/>
聞四方所損非淺霅川之變非濟王夲志前有避匿之<lb/>
跡後聞討捕之謀情狀本末燭然可考願討論雍熈追<lb/>
封秦邸故事濟王未有子息亦惟陛下興滅繼絶理宗<lb/>
曰朝廷待濟王亦至矣先生曰人主當以二帝三王為<lb/>
<pb n="KR2g0052_WYG_030-5a"/>
法觀舜之所以處象則陛下不及明甚理宗曰一時倉<lb/>
卒耳先生曰此已徃之咎惟願陛下知有此失而益講<lb/>
學進徳次言霅川之獄未聞參聴于公朝淮蜀二閫乃<lb/>
出於僉論所期之外天下之事非一家之私何惜不與<lb/>
衆共之且言乾道淳熙間有位于朝者以饋送及門為<lb/>
恥受任於外者以苞苴入都為羞今饋賂公行薰染成<lb/>
風恬不知怪廷臣敏銳者多於老成雖嘗以耆艾襃傅<lb/>
伯成楊簡以儒學褒柴中行以恬退用趙蕃劉宰至忠<lb/>
<pb n="KR2g0052_WYG_030-5b"/>
亮敢言如陳宓徐僑未䝉録用理宗問廉吏先生以知<lb/>
袁州趙䈣夫對擢為監司具手劄入謝因言崔與之帥<lb/>
蜀楊長孺帥閩皆有㢘聲乞廣加咨訪理宗初御清暑<lb/>
殿因侍經筵進曰此髙孝二祖儲神燕閒之地仰瞻楹<lb/>
桷當如二祖實臨其上惟學可以明此心惟敬可以存<lb/>
此心惟親君子可以維持此心因極陳古者居䘮之法<lb/>
與先帝視朝之勤寜宗小祥詔羣臣服純吉先生爭之<lb/>
曰自漢文帝率情變古惟我孝宗衰服三年朝衣朝冠<lb/>
<pb n="KR2g0052_WYG_030-6a"/>
皆以大布惜當時不并定臣下執䘮之禮此千載無窮<lb/>
之憾孝宗崩從臣羅㸃等議令羣臣易月之後未釋衰<lb/>
服惟朝會治事權用黑帶公服時序仍䘮服臨慰至大<lb/>
祥始除侂胄柄政始以小祥從吉且帶不以金鞓不以<lb/>
紅佩不以魚鞍轎不以文繡此於羣臣何損朝儀何傷<lb/>
議遂格先生屢進鯁言理宗皆虚心開納而彌逺益嚴<lb/>
憚之謀所以相撼畏公議未敢發給事中王槩盛章始<lb/>
駁先生所主濟王贈典繼而殿中侍御史莫澤劾之遂<lb/>
<pb n="KR2g0052_WYG_030-6b"/>
以煥章閣待制提舉玉隆宫諌議大夫朱端常又劾之<lb/>
落職罷祠監察御史梁成大又劾之請加竄殛理宗曰<lb/>
仲尼不為已甚乃止既歸修讀書記語門人曰此人君<lb/>
為治之門如有用我者執此以往紹定四年改職與祠<lb/>
五年進徽猷閣冄知泉州迎者塞路深村百嵗老人亦<lb/>
扶杖出城中歡聲動地諸邑二稅嘗豫借至六七年先<lb/>
生入境首禁之諸邑有累月不解一錢者郡計無出或<lb/>
咎寛恤太驟先生謂民困如此寜身代其苦决訟自卯<lb/>
<pb n="KR2g0052_WYG_030-7a"/>
至申未巳曰郡邑凋弊僅有政平訟理可以恵民建炎<lb/>
初置南外宗政司于泉中公族僅三百人而已至先生<lb/>
時増至二千三百餘人郡坐是愈不可為先生請於朝<lb/>
詔給度牒以足之尋以顯謨閣待制知福州時彌逺死<lb/>
上始親政赫然有為鄭清之亦慨然以天下為己任收<lb/>
召賢才擢之於是御史洪咨䕫王遂等力請召崔與之<lb/>
魏了翁真徳秀入朝是時聞金亡京湖帥奉露布欲進<lb/>
取潼闗先生因上封事諫止召為户部尚書入見理宗<lb/>
<pb n="KR2g0052_WYG_030-7b"/>
迎謂曰卿去國十年每切思賢先生以大學衍義進復<lb/>
陳祈天永命之說謂敬者徳之聚儀狄之酒南威之色<lb/>
盤遊弋射之娱禽獸狗馬之玩有一於茲皆足害敬理<lb/>
宗欣然嘉納改翰林院學士知制誥時政多所論建踰<lb/>
年知貢舉已得疾拜參知政事同編修勅令經武要畧<lb/>
三乞祠禄理宗不得已進資政殿學士提舉萬事觀兼<lb/>
侍講辭疾亟冠帶起坐乞謝事猶神爽不亂時端平二<lb/>
年也遺表聞理宗震悼輟朝贈銀青光禄大夫諡曰文<lb/>
<pb n="KR2g0052_WYG_030-8a"/>
忠學者稱西山先生先生長身廣額容貌如玉望之者<lb/>
無不以公輔期之立朝不滿十年奏疏凡數十萬言皆<lb/>
切當世務四方人士想見其風采宦遊所至恵政深洽<lb/>
不愧其言由是中外交頌都城人不時驚傳先生將至<lb/>
傾擁出闗咸切快覩時相益以此忌之輒擯不用及歸<lb/>
朝則既衰矣自侂胄立偽學之禁以錮善𩔖凡近世大<lb/>
儒之書顯被禁絶先生晚出獨慨然以斯文自任講習<lb/>
服行黨禁既開而正學遂明於天下後世多其力也所<lb/>
<pb n="KR2g0052_WYG_030-8b"/>
著有大學衍義讀書記文章正宗西山甲乙藳等書子<lb/>
志道戸部侍郎明正統間從祀孔廟成化三年追封浦<lb/>
城伯國朝康熙四十五年准學臣沈涵之請<lb/>
賜御書力明正學四大字匾於祠<hi>宋史道宏簡録書    南源委</hi>　<hi>閩聖</hi>
<hi>學知統録翼</hi>　<hi>聖門禮樂統/</hi>　<hi>歴代名儒傳</hi>
　西山真先生文<lb/>
　　洪範<lb/>
武王克商之初未皇他事首以彛倫之敘訪於亡國之<lb/>
<pb n="KR2g0052_WYG_030-9a"/>
臣訪云者不敢召而就問之也彛倫者治天下之常理<lb/>
先後本末各有自然次第非人之所為乃天之所設也<lb/>
天之於民既黙陟之於善又助合厥攸居然君師治教<lb/>
之責則於我乎屬我乃未知常理之次敘焉此所以問<lb/>
於箕子也堯憂洪水使鯀治之鯀不能因性順導顧乃隄<lb/>
而塞之以激其勢水既失性火木金土從而汩亂葢水<lb/>
者五行之首一行亂則五者皆亂矣五行天之道鯀汨<lb/>
而亂之則逆乎天矣故天動威怒而不與以大法九疇<lb/>
<pb n="KR2g0052_WYG_030-9b"/>
鯀以死禹繼而興隨山濬川行所無事而水患以平天<lb/>
乃以大法九疇與之神龜負文出於洛水龜所負者數<lb/>
耳大禹聖人心與天通見其數而知其理因次之以為<lb/>
九𩔖即今九疇是也初一至次九即所謂彛倫也五行<lb/>
者天之所生以養乎人者也其氣運乎天而不息其材<lb/>
用於世而不匱以天道言莫大於此故居九疇之首五<lb/>
事者天之所賦而具乎人者也貌之恭言之從視之明<lb/>
聴之聰思之睿皆性之本然也必以敬用之則能保其<lb/>
<pb n="KR2g0052_WYG_030-10a"/>
本然之性不以敬用之則貌必至於嫚言必至於悖以<lb/>
視聴則昏且窒以思慮則粗且淺而本然之性喪矣五<lb/>
者治身治心之要以人事而言莫切於此故居五行之<lb/>
次身心既治然後可施之有政食貨生民之本衣食既<lb/>
足不可忘本故有祀焉司空居民既得其安矣又有司<lb/>
徒之教焉教之而不從者又有司冦之刑焉接逺人以<lb/>
禮而威天下以兵凡此皆所以厚民生故曰農用八政<lb/>
民政既舉則欽天授人有不可後於是繼以嵗月日時<lb/>
<pb n="KR2g0052_WYG_030-10b"/>
星辰厯數之紀推步占騐必求以合乎天故曰協用五<lb/>
紀皇者君之稱極者極至之義標凖之名位乎中而四<lb/>
方所取則也故居人君之位者由一身而至萬事莫不<lb/>
盡至而後可以為民之極建者立之於此而形之於彼<lb/>
之謂故曰建用皇極至於正直剛柔之施又必視時之<lb/>
治否因俗之強弱君當攬權無使威福之移乎下臣當<lb/>
循法無使顓恣而僣乎上為治之道無越乎此故曰乂<lb/>
用三徳國有事必先詳慮於已而後謀之於人人不能<lb/>
<pb n="KR2g0052_WYG_030-11a"/>
决則又諏之卜筮以决之於天天人相參事無過舉故<lb/>
曰明用稽疑五事之得失極之所以建不建也然何從<lb/>
而騐之觀諸天而已雨暘寒燠風皆以其時則建極之<lb/>
騐也五者常而無節則不極之騐也天人相應若影響<lb/>
然人君所當念念而致察也故曰念用庶徴皇極建則<lb/>
舉世之人皆被其澤而五福應之故堯舜之民無不仁<lb/>
且夀者此人君之所當嚮慕也故曰嚮用五福皇極不<lb/>
建則舉世之人皆䝉其禍而六極隨之故桀紂之民無<lb/>
<pb n="KR2g0052_WYG_030-11b"/>
不鄙且夭者此人之所當畏懼也故曰威用六極洪範<lb/>
九疇六十有五字耳而天道人事無不該焉原其本皆<lb/>
自人君一身始此武王之問箕子之對所以為萬世著<lb/>
龜也<lb/>
　　丹書<lb/>
武王之始克商也訪洪範於箕子其始踐祚也問丹書<lb/>
於太公可謂急於聞道者矣而太公望所告不出敬與<lb/>
義之二者葢敬則萬善俱生怠則萬事俱廢義則理為<lb/>
<pb n="KR2g0052_WYG_030-12a"/>
之主欲則物為之主吉凶存亡之所由分上古聖人已<lb/>
致謹於此矣武王聞之惕若戒懼而名之器物以自警<lb/>
焉葢恐斯須不存而怠與欲得乘其隙也其後孔子賛<lb/>
易於坤之六二曰敬以直内義以方外先儒釋之曰敬<lb/>
立而内直義形而外方蓋敬則此心無私邪之累内之<lb/>
所以直也義則事事物物各當其分外之所以方也自<lb/>
黄帝而武王孔子其皆一道與<lb/>
　　說命<lb/>
<pb n="KR2g0052_WYG_030-12b"/>
傳說言為學之要惟在遜志時敏遜志者卑遜其心雖<lb/>
有如未嘗有也時敏者進修及時日新而又新也凡人<lb/>
之害於學者驕與怠而已驕則志盈善不可入怠則志<lb/>
惰功不可進遜則不驕敏則不怠所修之道自將源源<lb/>
而來如井之泉愈汲愈有夫人孰不知此然體之不誠<lb/>
則雖得易失惟信之深念之篤然後道積於厥躬積猶<lb/>
積善之積今日造一理明日又造一理今日進一善明<lb/>
日又進一善持久不替則道積於身身即道道即身渾<lb/>
<pb n="KR2g0052_WYG_030-13a"/>
然無間矣學之一字前此未經見也髙宗與說始言之<lb/>
遂開萬世聖學之原厥功大哉<lb/>
　　周頌敬之<lb/>
成王即位之初羣臣進戒首以敬之敬之為言成王則<lb/>
謂子小子不聰而未能敬方期日有所就月有所進其<lb/>
道何由惟學而已蓋學則有緝熙光明之功凡人之性<lb/>
本自光明大學所謂明徳是也惟其學力弗繼是以本<lb/>
然之光明日以闇昧今當從事於學猶婦功之績接續<lb/>
<pb n="KR2g0052_WYG_030-13b"/>
而不已以廣吾本性之光明然輔弼吾使能當此負任<lb/>
則羣臣之責也願示我以顯明之徳行使曉然知用力<lb/>
之方蓋成王慮學之難成望於羣臣者如此成王之學<lb/>
惟欲充其性之光明進其身之徳行豈後世務外者比<lb/>
哉<lb/>
　　湯誥<lb/>
成湯可謂知君師之職矣葢天能予人以至善之性而<lb/>
不能使之全其性能使人全其性者君師之任也𠂻即<lb/>
<pb n="KR2g0052_WYG_030-14a"/>
中也天之生民莫不各賦以仁義禮智之徳渾然全具<lb/>
無所偏倚所謂中也自天所降則謂之𠂻自人所受則<lb/>
謂之性天之降於人者初無智愚之間而人之受於天<lb/>
者清濁粹駁隨所禀而不同必賴君師之作順其有常<lb/>
之性而開廸之虞之徽五典周之教六徳六行皆其事<lb/>
也性本至善因而教之是之謂順若其本惡而強教以<lb/>
善則是逆之而非順之也然則人性之善可知矣猷者<lb/>
道也道即性也以體言則曰性以用言則曰道其實一<lb/>
<pb n="KR2g0052_WYG_030-14b"/>
也順其性使安其道非君不能何謂安父安於慈子安<lb/>
於孝知其自然而不可易與其當然而不容巳然後為<lb/>
安成湯有天下之初即以此自任故曰可謂知君師之<lb/>
職矣厥後秉彛受中之言相繼而發至於孔孟性善之<lb/>
理益明而開其源則自成湯始嗚呼聖哉<lb/>
　　易大傳繼善成性<lb/>
按程子曰隂陽氣也所以隂陽者道也朱子亦曰隂陽<lb/>
迭運者氣也而其理則所謂道葢隂陽二氣流行於天<lb/>
<pb n="KR2g0052_WYG_030-15a"/>
地之間來往循環終古不息是孰使之然哉理也理之<lb/>
與氣未嘗相離繼繼而出莫非至善成之在人則曰性<lb/>
焉理無不善性豈有不善哉性善之理葢至孟子而益<lb/>
明然其源實出乎此<lb/>
　　大雅抑<lb/>
此衛武公自警之詩也十有二章之中言及威儀者凡<lb/>
五六抑抑云者密而又密也觀威儀之嚴密則可知其<lb/>
徳之嚴宻猶見隅角之方正可知其宫庭之方正也有<lb/>
<pb n="KR2g0052_WYG_030-15b"/>
諸中必形於外其可掩也哉民視儀而動聴倡而應者<lb/>
也上能敬慎其威儀則可以為民之法矣上能淑慎其<lb/>
容止不愆於儀形無僣差無暴亂則民鮮不以為法矣<lb/>
温者和易之意築室者以基為固修身者以敬為先故<lb/>
此温温恭謹之人有五徳之基也首章曰徳之隅後章<lb/>
曰徳之基熟味其辭武公作聖之功於是焉在<lb/>
　　明道先生書堂記<lb/>
堯之授舜曰中而已舜之授禹加三言焉其曰人心人<lb/>
<pb n="KR2g0052_WYG_030-16a"/>
欲之謂也其曰道心天理之謂也擇之精守之一而後<lb/>
中可執也大學論語孟氏指言義利之分未嘗以天理<lb/>
言獨見於樂記曰不能反躬天理滅矣物至而人化物<lb/>
也者滅天理而窮人欲者也世謂禮記之書𩔖出漢儒<lb/>
漢儒之言傳者多矣有及於是者乎自時厥後道日晦<lb/>
冥更千餘年以及我朝治教休明風氣醲厚於是始有<lb/>
濓溪周子獨得不傳之妙明道先生見而知之闡幽發<lb/>
微益明益章今觀遺書所載先生論學必以逹天徳為<lb/>
<pb n="KR2g0052_WYG_030-16b"/>
本論治必以行王道為宗天人内外一以貫之故嘗語<lb/>
學者曰吾學雖有所受然天理二字自吾體騐而表出<lb/>
之嗚呼至哉維天之命於穆不已品物流行而理賦焉<lb/>
仁義禮智之性惻隠辭遜羞惡是非之情耳目口鼻四<lb/>
肢百骸之為用君臣父子兄弟夫婦朋友之為倫何莫<lb/>
而非天也人知人之人而不知人之天物欲肆行義理<lb/>
汨喪於禽獸奚擇焉知人之天而後知性善知性善然<lb/>
後能窮理能窮理然後能誠意以脩其身推之於治國<lb/>
<pb n="KR2g0052_WYG_030-17a"/>
平天下無非順帝之則也自有載籍而天理之云僅一<lb/>
見於樂記先生始發揮之其說大明學者得以用其力<lb/>
焉所以開千古之秘而覺萬世之迷其有功斯道盛矣<lb/>
　　袁州濂溪昌黎二先生祠記<lb/>
昔者聖人言道必及器言器必及道自清浄寂滅之教<lb/>
行乃始以日用為糠粃天倫為疣綴韓子憂之於是原<lb/>
道諸篇相繼而作其語道徳也必本於仁義而其分不<lb/>
離父子君臣之間其法不過禮樂刑政之際飲食裘葛<lb/>
<pb n="KR2g0052_WYG_030-17b"/>
即正理所存斗斛權衡亦至教所寓道之大用粲然復<lb/>
明者韓子之功也自湯誥論降𠂻詩人賦物則人知性<lb/>
之出於天而未知其為善也繼善成性見於繋易性無<lb/>
不善述於七篇人知性之善而未知所以善也周子因<lb/>
羣聖之已言而推其所未言者於圖發無極二五之妙<lb/>
於書闡誠源誠立之指昔也太極自為太極今知吾身<lb/>
有太極矣昔也乾元自為乾元今知吾身即乾元矣有<lb/>
一性則有五常有五常則有百善循源而流不假人力<lb/>
<pb n="KR2g0052_WYG_030-18a"/>
道之全體煥然益明者周子之功也二子之學所造不<lb/>
同而其扶持天常植立人極要皆有功於百世<lb/>
　　南雄州學四先生祠堂記<lb/>
道之大原出於天其用在天下其傳在聖賢此子思子<lb/>
之中庸所以有性道教之别也葢性者智愚所同得道<lb/>
者今古之共由而明道闡教以覺斯人則非聖賢莫能<lb/>
與故自堯舜至於孔子率五百嵗而聖人出孔子既沒<lb/>
曾子子思與鄒孟子復先後而推明之百有餘嵗之間<lb/>
<pb n="KR2g0052_WYG_030-18b"/>
一聖三賢更相授受然後堯舜禹湯文武周公之所以<lb/>
開天常立人紀者粲然昭陳垂示罔極然則天之生聖<lb/>
賢也夫豈茍然哉不幸戰國嬴秦以後學術泮散無所<lb/>
統盟雖以董相韓文公之賢相望於漢唐而於淵源之<lb/>
正體用之全猶有未究其極者故僅能著衛道之功於<lb/>
一時而無以任傳道之責於萬世天啟聖朝文治休洽<lb/>
於是天禧明道以來迄於中興之世大儒繼出以主張<lb/>
斯文為己任葢孔孟之道至周子而復明周子之道至<lb/>
<pb n="KR2g0052_WYG_030-19a"/>
二程子而益明二程之道至朱子而大明其視曾子子<lb/>
思鄒孟氏之傳若合符節豈人所能為也哉天也然四<lb/>
先生之學豈若世之立竒見尚新說求出乎前人所未<lb/>
及耶凡亦因乎天而已葢自荀楊氏以惡與混為性而<lb/>
不知天命之本然老莊氏以虚無為道而不知天理之<lb/>
至實佛氏以剗滅彛倫為教而不知天叙之不可易周<lb/>
子生乎絶學之後乃獨深探本原闡發幽秘二程子見<lb/>
而知之朱子又聞而知之述作相承本末具備自是人<lb/>
<pb n="KR2g0052_WYG_030-19b"/>
知性不外乎仁義禮智而惡與混非性也道不離乎日<lb/>
用事物而虛無非道也教必本於君臣父子夫婦昆弟<lb/>
而剗滅彛倫非教也闡聖學之户庭袪世人之矇瞶千<lb/>
載相傳之正統其不在茲乎嗚呼天之幸斯文也其亦<lb/>
至矣南雄為郡邈在嶠南士習視中州號稱近厚夫以<lb/>
近厚之資迪之以至正之學必將有俛焉自力者然陳<lb/>
君之所望於學者果焉屬耶天之命我萬善具全一毫<lb/>
有虧是曠天職昔之君子凛然淵氷沒世弗懈者凡以<lb/>
<pb n="KR2g0052_WYG_030-20a"/>
全吾所受焉耳嗟後之學何其與古戾也利欲之風深<lb/>
入肺腑理義之習目為濶迂已之良貴棄置如弁髦而<lb/>
軒裳外物則决性命以求之弗舍也吁是可不謂之大<lb/>
惑乎志於道者其將奚所用力乎𬗟觀往昔百聖相傳<lb/>
敬之一言實其心法葢天下之理惟中為至正惟誠為<lb/>
至極然敬所以中不敬則無以為中也敬而後能誠非<lb/>
敬則無以為誠也氣之决驟軼於奔駟敬則其御轡也<lb/>
情之横放甚於潰川敬則其隄防也故周子主静之言<lb/>
<pb n="KR2g0052_WYG_030-20b"/>
程子主一之訓皆其為人最切者而子朱子又丁寜反<lb/>
復之學者儻於是而知勉焉思慮未萌必戒必懼事物<lb/>
既接必恭必欽動静相因無所間斷則天徳全而人欲<lb/>
冺大本之所以立逹道之所以行其不由此歟<lb/>
　　送全永叔序<lb/>
陳良楚産也而北學於中國近世游楊二先生亦自閩<lb/>
徂洛受業於程夫子之門昔之君子崇徳廣業不安於<lb/>
耳目之近大抵若此使良之徒不中變於許行之學則<lb/>
<pb n="KR2g0052_WYG_030-21a"/>
傳周孔之道於南方必陳氏也龜山先生終身宗其師<lb/>
說故能得斯道而南卒啟延平紫陽之緒使其僅守鄉<lb/>
黨之舊聞而以間關河路為憚顧安有是哉世習日陋<lb/>
後生小子所志不越簮裳之末所玩不逾程試之文百<lb/>
金謁書肆閉門而誦之曰吾業足矣明師良友近在州<lb/>
里且弗暇過而問焉况逺乎今全君永叔乃獨慨然思<lb/>
廣其所聞束書辭親將北之信饒西之浙求師友以自<lb/>
益其志篤矣然士之於學寡聞固易以陋多聞亦易以<lb/>
<pb n="KR2g0052_WYG_030-21b"/>
雜夫並耕之說至淺也陳相且悅而從之况今之譚者<lb/>
有侈於是乎吾州子朱子之學萬世之學也然其功循<lb/>
序而不躐其言平淡而無竒其守据正而不媮吾子槩<lb/>
嘗聞之而未知篤信否也一朝出門衆說交進子能不<lb/>
為變遷也乎吾懼其不得為游楊而且將為陳相也子<lb/>
往矣嗚呼其亦謹所擇哉<lb/>
　　送周天驥序<lb/>
上饒周君天驥篤志於學願聞為學之要終其身而可<lb/>
<pb n="KR2g0052_WYG_030-22a"/>
行者予之於學也涉獵而未醇觕淺而弗精將何以告<lb/>
子雖然亦嘗聞其畧矣以聖賢大道為必當繇異端邪<lb/>
徑為不可蹈此明趨嚮之要也非義之富貴逺之如垢<lb/>
汙不幸而貧賤甘之如飴蜜志道而遺利重内而輕外<lb/>
此審取舍之要也欲進此二者非學不能學必讀書然<lb/>
書不可以汎讀先大學次論孟而終之以中庸經既明<lb/>
然後可觀史此其序也沈潜乎訓義反覆乎句讀以身<lb/>
體之以心騐之循序而漸進熟讀而精思此其法也然<lb/>
<pb n="KR2g0052_WYG_030-22b"/>
所以維持此心而為讀書之地者豈無要乎亦曰敬而<lb/>
已矣子程子所謂主一無適者敬之存乎中者也整齊<lb/>
嚴肅者敬之形於外者也平居齊慄如對神明言動酬<lb/>
酢不失尺寸則心有定主而理義可入矣葢操存固則<lb/>
知識明知識明則操存愈固子朱子之所以教人大畧<lb/>
如此<lb/>
　　心經賛<lb/>
舜禹授受十有六言萬世心學此其淵源人心伊何生<lb/>
<pb n="KR2g0052_WYG_030-23a"/>
於形氣有好有樂有忿有<graphic n="KR1264" url="https://raw.githubusercontent.com/kanripo/KR-Gaiji/master/images/KR1264.png" mimeType="image/png"/>惟慾易流是之謂危須臾<lb/>
或放衆慝從之道心伊何根於性命曰義曰仁曰中曰<lb/>
正惟理無形是之謂㣲毫芒或失其存幾希二者之間<lb/>
曽弗容隙察之必精如辨白黑知及仁守相為始終惟<lb/>
精惟一惟一故中聖賢迭興體姚法姒持綱挈維昭示來世<lb/>
戒懼謹獨閑邪存誠曰忿曰慾必窒必懲上帝實臨其<lb/>
敢或貳屋漏雖隠寜使有愧四非當克如敵斯攻四端<lb/>
既發皆擴而充意必之萌雲捲席撤子諒之生春嘘物<lb/>
<pb n="KR2g0052_WYG_030-23b"/>
茁雞犬之放欲知其求牛羊之牧濯濯是憂一指肩背<lb/>
孰貴孰賤簞食萬鍾辭受必辨克治存養交致其功舜<lb/>
何人哉期與之同維此道心萬善之主天之與我此其<lb/>
大者歛之方寸太極在躬散之萬事其用弗窮若寳靈<lb/>
龜若奉拱璧念茲在茲其可弗力相告先民以敬相傳<lb/>
操約施博孰此為先我來作州茅塞是懼爰輯格言以<lb/>
滌肺腑明忩棐几清晝爐熏開卷肅然事我天君<lb/>
　　夜氣箴<lb/>
<pb n="KR2g0052_WYG_030-24a"/>
子蓋觀夫冬之為氣乎木歸其根蟄坯其封凝然寂然<lb/>
不見兆朕而造化發育之妙實胚胎乎其中葢闔者闢<lb/>
之基正者元之本而艮所以為物之始終夫一晝一夜<lb/>
者三百六旬之積故冬為四時之夜而夜乃一日之冬<lb/>
天壤之間羣動具閴竊乎如未判之鴻濛維人之身嚮<lb/>
晦宴息亦當以造物而為宗必齊其心必肅其躬不敢<lb/>
弛然自放於牀簀之工使慢易非辟得以賊吾之衷雖<lb/>
終日乾乾靡容一息之間斷而昏㝠易忽之際尤當致<lb/>
<pb n="KR2g0052_WYG_030-24b"/>
戒謹之功葢安其身所以為朝聴晝訪之地而夜氣深<lb/>
厚則仁義之心亦浩乎其不窮本既立矣而又致察於<lb/>
事物周旋之頃敬義夾持動静交養則人欲無隙之可<lb/>
入天理皦乎其昭融然知及之而仁弗能守之亦空言<lb/>
其奚庸爰見箴以自砭常凛凛而瘝恫<lb/>
　問答<lb/>
　　問新民章<lb/>
朱文公言洗濯其心以去惡猶沐浴其身以去垢斯言<lb/>
<pb n="KR2g0052_WYG_030-25a"/>
盡矣葢身之有垢特形骸之凝耳然人猶知沐浴以去<lb/>
之惟恐塵垢存則其體汙穢至於心者神明之府乃甘<lb/>
心為利欲所溺以昏蔽之甚如積糞壤如聚蜣蚘而不<lb/>
肯一用其力以去之是以形體為重以心性為輕也豈<lb/>
不謬哉唐人有櫛銘曰人之有髪朝朝思理有身有心<lb/>
胡不如是深得成湯銘盤之意<hi>禪家亦有所謂身似菩提樹心如明鏡臺時時</hi>
<hi>勤拂拭莫遣著塵埃之句雖云異端然此言亦自可取也</hi>禮記儒行篇云儒<lb/>
有澡身而浴徳謂洗濯其身沐浴其徳亦盤銘之<lb/>
<pb n="KR2g0052_WYG_030-25b"/>
義<lb/>
　　問格物致知<lb/>
物謂事物也自吾一身以至於萬事萬物皆各各有箇<lb/>
道理須要逐件窮究且如此一身是從何來須是知天<lb/>
地賦我以此形與我以此性形既與禽獸不同性亦與<lb/>
禽獸絶異何謂性仁義禮智信是也唯其有此五者所<lb/>
以方名為人我便當力行此五者以不負天之所與而<lb/>
所謂仁者是如何義者是如何禮智信又是如何一一<lb/>
<pb n="KR2g0052_WYG_030-26a"/>
須要理㑹得分曉此乃窮一心之理其次則我為人之<lb/>
子事親當如何為人之弟事兄當如何為人之幼事長<lb/>
當如何逐件理㑹如事親須知冬便須温夏便須凊出<lb/>
便用告反便用靣如曲禮内則等書所載事親說話都<lb/>
要曉得以至事兄事長等事一一如此窮究此則窮一<lb/>
身之理也心之於身乃是最切要處其他世間事物皆<lb/>
用以漸考究令其一一分明皆所謂格物也格訓至言<lb/>
於事物之理窮究到極至處也窮理既到至處則吾心<lb/>
<pb n="KR2g0052_WYG_030-26b"/>
之知識日明一日既久且熟則於天下之理無不通曉<lb/>
故曰物格而後知至也此一段聖人教人最𦂳要處蓋<lb/>
縁天下之理能知得方能行得若知得一分只是行得<lb/>
一分知得十分方能行得十分所以用逐事窮竟也今<lb/>
學者窮理之要全在讀書如讀此一書須窮此一書道<lb/>
理一字一句都用考究如未曉了即須咨問師友求其<lb/>
指歸且如讀大學自頭至尾都窮究過既曉得此一書<lb/>
了又讀論語孟子亦自頭至尾窮究過理㑹既多自然<lb/>
<pb n="KR2g0052_WYG_030-27a"/>
通悟若泛泛讀過便以為了何縁知得義理透徹義理<lb/>
既不透徹胷中見識亦無由能進雖窮理不止於讀書<lb/>
而其大要却以讀書為本不可不知也<lb/>
萬物各具一理萬物同出一原所謂萬物一原者太極<lb/>
也太極者乃萬物總會之名有理即有氣分而二則為<lb/>
隂陽分而五則為五行萬事萬物皆原於此人與物得<lb/>
之則為性性者即太極也仁義即隂陽也仁義禮智信<lb/>
即五行也萬物各具一理是物物一太極也萬理同出<lb/>
<pb n="KR2g0052_WYG_030-27b"/>
一原是萬物統體一太極也太極非有形有器之物只<lb/>
是理之至者而已故曰無極而太極<lb/>
　　問其所當然而不容已與其所以然而不容易<lb/>
所當然如為君當仁為臣當敬為子當孝為父當慈與<lb/>
國人交當信之𩔖此乃道理合當如此不如此則不可<lb/>
故曰所當然也然仁敬孝慈信之屬非是人力強為有<lb/>
生之初即禀此理是乃天之所與也故曰所以然所當<lb/>
然是知性<hi>知其理當如此也</hi>所以然是知天<hi>謂知其理所自來也</hi>
<pb n="KR2g0052_WYG_030-28a"/>
　　問人之所以為學心與理而已<hi>或問中語</hi>
存心窮理二者當表裏用功蓋知窮理而不知存心則<lb/>
思慮紛擾物欲交攻此心既昏且亂如何窮得義理但<lb/>
知存心而不務窮理雖能執持靜定亦不過如禪家之<lb/>
空寂而已故必二者交進則心無不正而理無不通學<lb/>
之大端唯此而已<lb/>
　　問端莊靜一乃存飬工夫<hi>語録中語下同</hi>
端莊主容貌而言靜一主心而言蓋表裏交正之義合<lb/>
<pb n="KR2g0052_WYG_030-28b"/>
而言之則敬而已矣<lb/>
　　問學問思辨乃窮理工夫<lb/>
程子曰涵養須用敬進學則在致知欲窮理而不知持<lb/>
敬以養心則於義理必無所得知持敬以養心矣而不<lb/>
知窮理則此心雖清明虚靜而無許多義理以為之主<lb/>
其於應事接物必不能皆當釋氏禪學正是如此故必<lb/>
以敬涵養而又講學審問慎思明辨以致其知其静則<lb/>
湛然寂然而有未發之中其動則泛應曲當而為中節<lb/>
<pb n="KR2g0052_WYG_030-29a"/>
之和天下義理學者工夫無以加於此者自伊川發出<lb/>
而文公又從而闡明之中庸尊徳性道問學章皆同此<lb/>
意也<lb/>
　　問大學只說格物不說窮理<lb/>
器者有形之物也道者無形之理也明道先生曰道<lb/>
即器器即道兩者未嘗相離葢凡天下之物有形有<lb/>
象者皆器也其理便在其中大而天地亦形而下者<lb/>
乾坤乃形而上者<hi>天地以形體言乾坤以性情言乾健也坤順也即天地之理</hi>
<pb n="KR2g0052_WYG_030-29b"/>
日月星辰風雨霜露亦形而下者曰性曰心之理乃形<lb/>
而上者至於一物一器莫不皆然且如燈燭者器也其<lb/>
所以能照物形而上之理也且如床桌器也而其用理<lb/>
也天下未嘗有無理之器無器之理即器以求之則理<lb/>
在其中如即天地則有健順之理即形體則有性情之<lb/>
理精粗本末初不相離若舍器而求理未有不蹈於空<lb/>
虚之地非吾儒之實學也所以大學教人以格物致知<lb/>
葢即物而理在焉庶幾學者有着實用功之地不至馳<lb/>
<pb n="KR2g0052_WYG_030-30a"/>
心於虚無之境也<lb/>
　　問誠意數條<lb/>
自慊是為己言己之所以為善者乃是我合當如此若不<lb/>
為善此心自不快足自不能安非是為他人而為善也<lb/>
自欺是為人本無實意為善但外靣畧假借以欺人欲<lb/>
人稱好而已殊不知人心之靈昭如日月何可欺也只<lb/>
是自欺而已<lb/>
自慊是誠<hi>誠則一</hi>自欺是偽<hi>偽則二</hi>
<pb n="KR2g0052_WYG_030-30b"/>
　　問正心脩身章<lb/>
問聖人恐無怒容否朱子曰當怒時亦必形於色如治<lb/>
人之罪却為笑容則不可曰如此則恐涉忿厲之氣否<lb/>
曰天之怒雷霆亦震但當怒而怒便中節事過便消了<lb/>
更不積問古人喜怒不形於色是正否曰此是養得胷<lb/>
中和粹故雖中有喜怒而不形於色此正是涵養之效<lb/>
安得謂之不正又問古人憂國至於白首怒敵至於裂<lb/>
眥此正否曰憂國怒敵憂與怒之正者雖若太過然亦<lb/>
<pb n="KR2g0052_WYG_030-31a"/>
是不失其為正但此乃志義之士所為若聖人則未必<lb/>
然必如是觀之乃盡<lb/>
　　問體用二字<lb/>
大凢有體而後有用如天地造化發生於春夏<hi>元亨</hi>而斂<lb/>
藏於秋冬<hi>利貞</hi>發生是用斂藏是體自十月純坤陽氣既<lb/>
盡不知者謂生意已熄不知斂藏者乃所以為發生之根<lb/>
自此霜雪凝沍草木凋落蟲蛇伏藏微陽雖生於下隠<lb/>
而未露一年造化實基於此惟冬間斂藏凝固然後春<lb/>
<pb n="KR2g0052_WYG_030-31b"/>
來發生有力所以冬暖無霜雪則來嵗五榖不登正以<lb/>
陽氣發泄之故也人之一心亦是如此須是平居湛然<lb/>
虚靜如秋冬之閉蔵皆不發露渾然一理無所偏倚然<lb/>
後應事之時方不差錯如春夏之發生物物得所若静<lb/>
時先已紛擾則動時豈能中節故周子以主靜為本程<lb/>
子以主敬為本皆此理也<hi>動靜皆道而周子乃以主靜為本者葢靜時養得虚明然</hi>
<hi>後動而不失其時故中庸於喜怒哀樂未發之時須要戒謹恐懼以養本然之中然後發而為中節之和程子</hi>
<hi>主敬之說即中庸之意也</hi>
<pb n="KR2g0052_WYG_030-32a"/>
　　問仁字之義<hi>此下並論語</hi>
仁之一字従古無訓且如義訓宜禮訓理又訓履智訓<lb/>
知皆可以一字名其義唯仁不可以一字訓孟子曰仁<lb/>
者人也亦只是言仁者乃人之所以為人之理亦不是<lb/>
以人訓仁葢縁仁之道大包五常貫萬善所以不可以<lb/>
一言盡之自漢以後儒者只將愛字說仁殊不知仁固<lb/>
主乎愛然愛不足以盡仁孟子曰惻隠之心仁之端也<lb/>
惻隠者此心惻然有隠即所謂愛也然只是仁之發端<lb/>
<pb n="KR2g0052_WYG_030-32b"/>
而已韓文公言博愛之謂仁程先生非之以為仁自是<lb/>
性愛自是情以愛為仁是以情為性也至哉言乎朱文<lb/>
公先生始以愛之理心之徳六字形容之所謂愛之理<lb/>
者言仁非止乎愛乃愛之理也蓋以體言之則仁之道<lb/>
大無所不包發而為用則主乎愛<hi>仁者愛之體也愛者仁之用也</hi>愛者<lb/>
如見赤子入井而惻然欲有以救之以至矜憐憫惜慈<lb/>
祥㤙恵愛之謂也性中既有仁矣發出來便是愛仁如<lb/>
根上發出苖以苖為出於根則可以苖便為根則不可<lb/>
<pb n="KR2g0052_WYG_030-33a"/>
以愛出於仁則可以愛便作仁則不可故文公以愛之<lb/>
理三字言之方說得盡又曰心之徳何也葢心者此身<lb/>
之主而其理則得於天仁義禮智皆此心之徳而仁又<lb/>
為五常之本如元亨利貞皆乾之徳而元獨為四徳之<lb/>
首天之元即人之仁也元為天之全徳故仁亦為人心<lb/>
之全徳然仁之所以為心之徳者正以主乎愛故也仁<lb/>
所以能愛者葢天地以生物為心而人得之以為心是<lb/>
以主乎愛也愛之理心之徳六字之義乃先儒所未發<lb/>
<pb n="KR2g0052_WYG_030-33b"/>
而文公始發之其有功於學者至矣豈可不深味之乎<lb/>
　　問過化存神<hi>温良注</hi>
過化存神此四字本出孟子過化謂聖人凡所經歴處<lb/>
人皆化之存神謂其中所存神妙正意只是如此至横<lb/>
渠先生乃謂性性為能存神物物為過化下性字指本<lb/>
然者而言上性字是謂我能存其性而不為情所蕩而<lb/>
失其性則其所存者神妙而不可測下物字指事物而<lb/>
言上物字指我之應物而言謂物物各自有理我隨其<lb/>
<pb n="KR2g0052_WYG_030-34a"/>
理以應之物各付物不以己之私意參乎其間則事過<lb/>
弗留如氷之釋如風之休後來諸老先生多本其說獨<lb/>
文公不以為然者葢孟子之意未說到如此深故也文<lb/>
公解經每務平實如此然横渠先生之說亦不可不知<lb/>
也<lb/>
　　問禮樂<hi>用和為貴章</hi>
敬者禮之本制度威儀禮之文和者樂之本鐘鼓管磬<lb/>
樂之文禮樂二者闕一不可記曰樂由陽來禮由隂作<lb/>
<pb n="KR2g0052_WYG_030-34b"/>
天髙地下萬物散殊而禮制行焉<hi>天尊於上地卑於下萬物散殊有大有小</hi>
<hi>此即制之所由起葢禮主乎别故也</hi>流而不息合同而化而樂興焉<hi>隂陽二氣</hi>
<hi>流行於天地之間未嘗止息二氣和合而化生萬物此樂之所由興葢樂主乎和故也所謂隂陽二氣者日月</hi>
<hi>雷霆風雨寒暑之𩔖皆是二氣和合方能生成萬物</hi>故禮屬隂<hi>凡天地間道理一定而不可易者皆</hi>
<hi>屬隂</hi>樂屬陽<hi>凡天地間流行運轉者皆屬陽</hi>禮樂之不可闕一如隂陽之<lb/>
不可偏勝<hi>一嵗之間寒暑之相易雨露霜雪之相濟方能氣候和平物遂其生陽太勝則亢而為旱</hi>
<hi>隂太勝則溢而為水有隂無陽則物不生有陽無隂則生而不成</hi>禮勝則離以其太嚴<lb/>
而不通乎人情故離而難合樂勝則流以其太和而無<lb/>
<pb n="KR2g0052_WYG_030-35a"/>
所限節則流蕩忘返所以有禮須用有樂有樂須用有<lb/>
禮此禮樂只是就性情上說然精粗本末亦初無二理<lb/>
禮中有樂<hi>言嚴肅之中有自然之和此即是禮中之樂</hi>樂中有禮<hi>言和樂之中有自然</hi>
<hi>之節此即是樂中之禮</hi>朱文公謂嚴而泰<hi>此即禮/禮有樂</hi>和而節<hi>此即樂中有禮</hi>
　　問仁字<hi>人而不仁章</hi>
凡天下至微之物皆有箇心發生皆從此出縁是禀受<lb/>
之初皆得天地發生之心以為心故其心無不發生者<lb/>
一物有一心自心中發出生意又成無限物且如蓮實<lb/>
<pb n="KR2g0052_WYG_030-35b"/>
之中有所謂么荷者便儼然如一根之荷他物亦莫不<lb/>
如是故上蔡先生論仁以桃仁杏仁比之謂其中有生<lb/>
意才種便生故也惟人受中以生全具天地之理故其<lb/>
為心又最靈於物故其所藴生意纔發出則近而親親<lb/>
推而仁民又推而愛物無所不可以至於覆冒四海恵<lb/>
利百世亦自此而推之爾此人心之大所以與天地同<lb/>
量也然一為利欲所汨則私意横生遂流而為殘忍為<lb/>
刻薄則生意消亡頑如鐵石便與禽獸相去不逺豈不<lb/>
<pb n="KR2g0052_WYG_030-36a"/>
可畏也哉今為學之要須要常存此心平居省察覺得<lb/>
胷中盎然有慈祥惻怛之意無忮忍刻害之私此即所<lb/>
謂本心便當存之養之使之不失則萬善皆從此而生<lb/>
　　問理明誠格<hi>問禘章</hi>
葢凢人於世之近者<hi>如考妣祖考妣</hi>則意其精神未散或嘗逮<lb/>
事而記其聲容必起哀敬之心而不敢忽若世之逺者<lb/>
相去已久精神之存與否不可得而知人素不識其聲<lb/>
容則有易忽之意故禘禮非極其仁孝極其誠敬者不<lb/>
<pb n="KR2g0052_WYG_030-36b"/>
能知其禮不能行其事<hi>惟仁孝之深者能知此身之所自來惟誠敬之至者能知我之</hi>
<hi>精神即祖考之精神</hi>茍能知此理矣<hi>至難知者鬼神之理</hi>則其他事物之理<lb/>
又何難知之有茍能感格矣則推而格天地者此誠而<lb/>
已推而感人心亦此誠而已故曰理無不明誠無不格<lb/>
於治天下何難矣<lb/>
　　問終食不違仁<lb/>
此章當作三節看處富貴貧賤之間而不茍此一節猶<lb/>
是麤底工夫至終食不違又是一節乃是存心飬性細<lb/>
<pb n="KR2g0052_WYG_030-37a"/>
宻底工夫然猶是平居暇日之事可以勉而至者至於<lb/>
造次急遽之時患難傾覆之際若非平時存養已熟至<lb/>
此鮮有不失其存心者到此而猶不違乃是至細至宻<lb/>
工夫其去安仁地位已不逺矣然此三節乃進徳之始<lb/>
終若無麤底工夫作根脚基址豈有能進於細宻之地<lb/>
者故必以審富貴安貧賤為本然後能進於終食不違<lb/>
之地能終食不違矣然後能進於造次顛沛不違之地<lb/>
用工之序葢如此正與前章無諂無驕樂與好禮相似<lb/>
<pb n="KR2g0052_WYG_030-37b"/>
當考參而熟玩也<lb/>
　　問志氣<hi>晝寢章</hi>
孟子曰志者氣之帥也葢志强則氣亦强志惰則氣亦<lb/>
惰如將勇則士亦勇將惰則士亦惰也學者欲去昏惰<lb/>
之病必以立志為先<lb/>
　　問文章性與天道<lb/>
夫子平時以身教人凡形於威儀容止語嘿動靜自然<lb/>
成文自然有章者皆所以教學者所謂吾無行而不與<lb/>
<pb n="KR2g0052_WYG_030-38a"/>
二三子吾無隠乎爾者是也學者即其近者求之用功<lb/>
既久自然可到精微之地若遽以性命之理告之則恐<lb/>
其億度料想馳心元妙反無所益故於性與天道罕嘗<lb/>
言之學者不可得而聞其於論語僅有相近一語亦只<lb/>
是言氣質之性非指性之本至於易乾卦然後曰乾道<lb/>
變化各正性命大傳曰一隂一陽之謂道繼之者善也<lb/>
成之者性也此二條又是正說性與天道亦可謂罕言<lb/>
矣<lb/>
<pb n="KR2g0052_WYG_030-38b"/>
　　問敬字<hi>敬簡章</hi>
伊川先生言主一之謂敬又恐人未曉一字之義又曰<lb/>
無適之謂一適往也主於此事則不移於他事是之謂<lb/>
無適也主者存主之義伊川又云主一之謂敬一者之<lb/>
謂誠主則有意在學者用功須當主於一主者念念守<lb/>
此而不離之意也及其涵養既熟此心湛然自然無二<lb/>
無雜則不待主而自一矣不待而自一即所謂誠也敬<lb/>
是人事之本學者用功之要至於誠則逹乎天道矣此<lb/>
<pb n="KR2g0052_WYG_030-39a"/>
又誠敬之分也<lb/>
　　問不違仁<lb/>
心者指知覺而言也仁者指心所具之理而言也葢圎<lb/>
外竅中者是心之體虚靈知覺者是心之靈仁義禮智<lb/>
信是心之理知覺屬氣凡能識痛痒識利害識義理者<lb/>
皆是也若仁義禮智信則純是義理人能克去私欲<lb/>
則所知覺者皆義理不能克去私欲則所知覺者物我<lb/>
利害之私而已純是理即是不違仁雜以私欲便是違<lb/>
<pb n="KR2g0052_WYG_030-39b"/>
仁<lb/>
　　問手足不仁<hi>博施章</hi>
手足民物之比也風邪私意之比也人無私意之害則<lb/>
民物之休戚自然相關一見赤子入井則此心為之怵<lb/>
惕無風邪之病則手足之痒痾亦自然相闗雖小小疾<lb/>
苦此心亦為之痛楚當如此玩味方曉程子痿痺不仁<lb/>
之意<lb/>
　　問色舉翔集<lb/>
<pb n="KR2g0052_WYG_030-40a"/>
色斯舉矣去之速也衛靈公問陳而孔子行魯受女樂<lb/>
而孔子去即此義也翔而後集者就之遲也伊尹俟湯<lb/>
三聘而後幡然以起太公伯夷聞文王善養老而後出<lb/>
即此義也古人所謂三揖而進一辭而退雖相見聚會<lb/>
之間猶必如此况仕止久速之際乎賈誼賦所謂鳳縹<lb/>
縹而髙逝兮夫固自引而逺去此即色斯舉矣之意又<lb/>
曰鳳凰翔于千仭兮覽徳輝而下之此即翔而後集之<lb/>
意後世如漢穆生以楚王戊不設醴而去諸葛武侯必<lb/>
<pb n="KR2g0052_WYG_030-40b"/>
待先主三顧而後從之皆有得乎此者也<lb/>
　　問太極中庸之義<hi>南雍李教授問今附此</hi>
下問太極中庸二條自顧淺陋何足以辱姑即平時所<lb/>
讀朱文公先生之書及嘗見所窺者略陳一二夫所謂<lb/>
無極而太極者豈太極之上别有所謂無極哉特不過<lb/>
謂無形無象而至理存焉耳葢極者至極之理也窮天<lb/>
下之物可尊可貴孰有加於此者故曰太極也世之人<lb/>
以北辰為天極以屋脊為屋極此皆有形而可見者周<lb/>
<pb n="KR2g0052_WYG_030-41a"/>
子恐人亦以太極為一物故以無極二字加於其上猶<lb/>
言本無一物只有此理也自隂陽以下則麗乎形氣矣<lb/>
隂陽未動之前只是此理豈有物之可名耶即吾一心<lb/>
而觀之方喜怒哀樂之未發也渾然一性而已無形無<lb/>
象之中萬理畢具豈非所謂無極而太極乎以是而言<lb/>
則思過半矣喜怒哀樂之未發即寂然不動之時思慮<lb/>
一萌則已動矣故程子以思為巳發此至論也來諭謂<lb/>
思是已發則致知格物亦是已發此則未然葢格物致<lb/>
<pb n="KR2g0052_WYG_030-41b"/>
知自屬窮理工夫大凡講論義理最忌交雜今方論喜<lb/>
怒哀樂之發未發而以致知格物雜之則愈混雜而不<lb/>
明矣來諭又恐懸空無用力處此亦未然葢未發之時<lb/>
則當戒謹恐懼其將發之時則當謹其獨逐時逐節皆<lb/>
有用功之地惟其未發也戒懼而不敢忘將發也謹獨<lb/>
而不敢肆則其發自然中節矣聖賢之學所以無弊者<lb/>
正縁句句着實未嘗說懸空道理且如中庸始言天命<lb/>
之性終言無聲無臭宜若髙妙矣然曰戒謹曰恐懼曰<lb/>
<pb n="KR2g0052_WYG_030-42a"/>
謹獨曰篤恭則皆示人以用力之方葢必戒懼謹獨而<lb/>
後能全天性之善必篤恭而後能造無聲無臭之境未<lb/>
嘗使人馳心窈冥而不踐其實也太極圖說亦然首言<lb/>
無極太極次言隂陽五行亦可謂髙且逺矣要其歸宿<lb/>
只在中正仁義而主靜之一語其與中庸戒懼謹獨之<lb/>
云若合符節總而言之惟敬之一字可以該也葢戒懼<lb/>
謹獨者敬也主靜亦敬也學者儻能居敬以立其本而<lb/>
又窮理以致其知則學問之道無餘藴矣大率此理自<lb/>
<pb n="KR2g0052_WYG_030-42b"/>
文公盡發其秘以洞然無疑所慮學者欲自立一等新<lb/>
竒之論而於文公之言反致疑焉不知此老先生是用<lb/>
幾年之功沈潜反覆參貫融液然後發出以示人今讀<lb/>
其書未能究竟底藴已先疑其說之未盡所以愈惑亂<lb/>
而無所明也故區區常勸朋友間且將文公四書朝夕<lb/>
涵咏既深達其㫖矣然後以次及於太極西銘解近思<lb/>
録諸書如此作數年工夫則於義理之精微不患其無<lb/>
所見矣又必合所知所行為一致講貫乎此則必踐履<lb/>
<pb n="KR2g0052_WYG_030-43a"/>
乎此而不墮於空談無實之病庶乎其可耳此平時拙<lb/>
論如此故因垂問及之更望詳加鐫曉以補昏愚之所<lb/>
不逮幸甚<lb/>
　　論主靜<lb/>
周子嘗謂聖人定之以中正仁義而主靜要人靜定其<lb/>
心自作主宰程子又恐只管靜去與事物不相交渉却<lb/>
說個敬有問周先生說靜與程先生說敬義同而意異<lb/>
否曰程子是怕人不得他靜字意便似入禪坐定周子<lb/>
<pb n="KR2g0052_WYG_030-43b"/>
之說只是無欲故靜其意大抵以靜為主朱子發明二<lb/>
先生意如此至其為論有云明道教人靜坐李先生亦<lb/>
教人靜坐須靜坐始能収斂又云始學工夫須是靜坐<lb/>
則本原定又云心於未遇事時須是静臨事方用便有<lb/>
氣力如當静時不靜思慮散亂及至臨事已先倦了伊<lb/>
川解靜專處云不專一則不能直遂閒時須是收斂做<lb/>
事便有精神又云心要精一方靜時便湛然在此不得<lb/>
困頓如鏡様遇事時方好又云為學工夫須要靜靜多<lb/>
<pb n="KR2g0052_WYG_030-44a"/>
不妨才静事都見得然總是一個敬又云主静所以養<lb/>
其動又云靜者養動之根又云主靜夜氣一章可見以<lb/>
上數條葢祖周子主靜之根也至其門人以靜坐工夫<lb/>
與役役應接不同為問則答之云不必如此反成坐馳<lb/>
但收斂勿令放逸到窮理精後自然思量不至妄動凡<lb/>
所云為莫非至理亦何必兀然靜坐然後為持敬又云<lb/>
明道說靜坐可以為學上蔡亦言多著靜不妨此説終<lb/>
是少偏才偏便做病道理自有動時自有靜時學者只是<lb/>
<pb n="KR2g0052_WYG_030-44b"/>
敬以直内義以方外見得世間無處不是道理不必專<lb/>
於靜處求所以伊川謂只用敬不用静便說得平又云<lb/>
不可特地將静坐做一件工夫但著一敬字通貫動静<lb/>
則於二者之間自無間㫁矣又云存養之功不專在静<lb/>
坐時湏於日用動静之間無處不下工夫乃無間㫁爾<lb/>
又云無事静坐有事應酬隨時隨處無非自己身心運<lb/>
用但常自提撕勿與俱往便是工夫事物之來豈以漠<lb/>
然不應為是耶其答南軒書云來教謂言静則溺於虚<lb/>
<pb n="KR2g0052_WYG_030-45a"/>
無然此二字如佛老之論則誠有此患若以天理觀之<lb/>
則物之不能無靜猶靜之不能無動也靜之不可不養<lb/>
猶動之不可不察也但見得一動一靜互為其根敬義<lb/>
夾持不容間斷之意則雖下靜字元非死物至靜之中<lb/>
自有動之端焉是乃所以見天地之心者而先王之所<lb/>
以至日閉闗葢當此之時則安靜以養乎此爾固非逺<lb/>
事絶物閉目兀坐而偏於靜之謂但未接物時便有敬<lb/>
以主乎其中則事至物來善端昭著所以察之者益精<lb/>
<pb n="KR2g0052_WYG_030-45b"/>
明爾來教又謂某言以靜為本不若遂言以敬為本此<lb/>
固然也然敬工夫通貫動靜而必以靜為本今若遂易<lb/>
為敬雖若完全然却不見敬之所施有先有後則亦未<lb/>
得為的當也至於來教所謂要須靜以涵動之所本察<lb/>
夫動以見靜之所存動靜相須體用不離而後為無滲<lb/>
漏也此數言卓然意語俱到謹以書之左席出入觀省<lb/>
以上數條則又本程子主敬之說而不專主於靜也<lb/>
　　論定性<lb/>
<pb n="KR2g0052_WYG_030-46a"/>
定性者理定於中而事不能惑也理定之中則當靜之<lb/>
時固定也動之時亦未嘗不定也不隨物而往不先物<lb/>
而動故曰無將迎理自内出而周於事事自外來而應<lb/>
以理理即事也事即理也故曰無内外夫能定能應有<lb/>
寂有感心之妙也所以然者性也若以定與寂為是而<lb/>
應與感為非則是以性為有内外也事物之來以理應<lb/>
之猶鑑懸於此而形不能遁也鑑未嘗隨物而照性其<lb/>
可謂隨物而在外乎故事物未接如鑑之本空者性也<lb/>
<pb n="KR2g0052_WYG_030-46b"/>
事物既接如鑑之有形者亦性也内外曷嘗有二本哉<lb/>
知此則知事物不能累吾之性雖酬酢萬變未嘗不定<lb/>
也<lb/>
　　備考<lb/>
勉齋黄氏曰西山在朝屢進危言力扶大義公論藉以<lb/>
開明善𩔖為之踴躍<lb/>
邵菴虞氏曰先生大學衍義之書本諸聖賢之學以明<lb/>
帝王之治據已往之跡以待方來之事慮周乎天下憂<lb/>
<pb n="KR2g0052_WYG_030-47a"/>
及乎後世君人之軌範葢莫備斯焉<lb/>
敬齋胡氏曰自孟子後千四百年無人見得此道分明<lb/>
董子見其大意孔明天資有暗合處韓退之揣見彷彿<lb/>
至程朱方見得盡自朱子後無人理會得透徹真西山<lb/>
庶幾<lb/>
先文貞公觀瀾録曰朱子之後在宋魏之華不如真之<lb/>
實也在元吳之僻不如許之醇也在明則薛蔡守師傳<lb/>
而陳王立異户考其師友淵源所漸若猶慚于真許焉<lb/>
<pb n="KR2g0052_WYG_030-47b"/>
又榕村語録曰朱子後儒者真西山許魯齋氣象最好<lb/>
真醇正許篤實<lb/>
　　　郡守江叔文先生塤<lb/>
江塤字叔文崇安人貌肅氣和學於真西山嘉定元年<lb/>
進士歴官靖州通判以㢘白簡易稱遷知南平軍綏御<lb/>
有法四境帖然嘗條奏五事皆熟察民隠帥臣上績改<lb/>
知開州未任卒公自幼至老惟事問學在靖州日魏公<lb/>
了翁以言事謫至築鶴山書院居之茆簷竹几間青燈<lb/>
<pb n="KR2g0052_WYG_030-48a"/>
濁酒旦夕談論令其子鉌師事焉魏公稱之曰叔文表<lb/>
裏如一當於古人中求之子燧字華叔篤學有志操歴<lb/>
官臨安判鎔字成叔頴敏特立歴知福清縣各有政聲<lb/>
鉌見魏鶴山學派<lb/>
　　　監院詹景憲先生淵<lb/>
詹淵字景憲崇安人慶元進士授臨江户掾江西俗嚚<lb/>
於訟案牘有數十年不决者淵一閱皆得其情凡所予<lb/>
奪人皆無異論部使者知其材檄致幕下後監行在車<lb/>
<pb n="KR2g0052_WYG_030-48b"/>
輅院<lb/>
　　　學士林以道先生存<lb/>
林存字以道閩縣人受業真西山之門舉嘉熙二年詞<lb/>
科累官吏部侍郎中書舍人兼直學士院兼侍講時朝<lb/>
廷以參知政事蔡抗擅去國勉留不還詔除職予祠存<lb/>
繳進奏寢其命寳祐五年秋明堂執綏偹顧問稱㫖除<lb/>
禮部尚書兼侍讀提綱史事累遷同知樞宻院事兼參<lb/>
知政事後以資政殿學士知建寜府不赴遂提舉洞霄<lb/>
<pb n="KR2g0052_WYG_030-49a"/>
宫復起為湖南安撫使知潭州<hi>閩書</hi>　<hi>新三山志</hi>
　　　少卿王實之先生邁<lb/>
王邁字實之自號臞軒仙逰人既冠以文謁鄉先正傅<lb/>
誠誠嗟異謂他日必以文名世嘉定十年進士第四人<lb/>
為潭州觀察推官丁内艱調浙西安撫司幹官會廷試<lb/>
詳定官王元春欲私所親置髙第邁顯摘其繆元春怒<lb/>
嗾諫官李知孝誣邁在殿廬聲髙免官調南外睦宗院<lb/>
教授真徳秀方守福州邁竭忠裨郡政赴都堂審察丞<lb/>
<pb n="KR2g0052_WYG_030-49b"/>
相鄭清之曰學官掌故不足浼君俄召試學士院策以<lb/>
楮幣邁援據古今考究本末謂國貧楮多弊始於兵議<lb/>
者徒患楮窮弗懲兵禍今當以核軍實窒邊釁為捄楮<lb/>
弊第一義又言修内司廣營繕内帑宣索多厚施緇黄<lb/>
濫予嬪御未見裁撙徒聞有括田榷鹽之議向使二事<lb/>
可行故相行之久矣又因楮以及時事言君子之𩔖雖<lb/>
進而道未行小人之迹雖屏而心未服真徳秀在告聞<lb/>
邁對善之帝再相喬行簡或傳史嵩之復用邁言舊相<lb/>
<pb n="KR2g0052_WYG_030-50a"/>
姦險刻薄天下所知復用則君子空於一網矣邁由疎<lb/>
逺見上空臆無隠上為之改容言者劾邁論邊事過寔<lb/>
魏了翁在經筵為理宗言惜邁去改通判漳州禋祀雷<lb/>
雨應詔言天與寜考之怒久矣麯糵致疾妖冶伐性初<lb/>
秋踰旬曠不視事道路憂疑天與寜考所以怒也隠刺<lb/>
覆絶攸嬉尊寵綱淪法斁上行下效京卒外兵狂悖迭<lb/>
起天與寧考所以怒也陛下不是之思方用漢災異免<lb/>
三公故事環顧在廷莫知所付遥相崔與之臣恐與之<lb/>
<pb n="KR2g0052_WYG_030-50b"/>
不至政柄必他有所屬此世道否㤗君子小人進退之<lb/>
機於是臺官李大同言邁交結徳秀了翁及洪咨䕫以<lb/>
収虚譽削一秩免蔣峴劾邁前疏妄論倫紀請坐以非<lb/>
所宜言之罪削二秩久之復通判贑州改福州建康府<lb/>
信州皆不行淳祐改元通判吉州右正言江萬里袖疏<lb/>
榻前曰邁才可惜不即召將有老不及用之歎理宗方<lb/>
然忽有尼者祗除知邵武軍以亢旱應詔驛奏七事復<lb/>
以立濟王後為先鄭清之再相以左司郎官召力辭以<lb/>
<pb n="KR2g0052_WYG_030-51a"/>
直秘閣提㸃廣東刑獄亦辭改右侍郎官諫官焦炳炎<lb/>
論罷予祠卒贈司農少卿邁本以學問詞章發身尤練<lb/>
世務李宗勉嘗論邁然邁獨評宗勉為近世賢相徐清<lb/>
叟與邁有違言邁應詔謂清叟有人望可用故世服其<lb/>
公<hi>宏簡録</hi>　<hi>莆陽文獻</hi>
　　　鄭先生寜<lb/>
鄭寜按劉後村題鄭寜文卷詩云昔侍西山講習時頗<lb/>
於函文得精㣲書如逐客猶遭絀辭取横汾亦恐非爭<lb/>
<pb n="KR2g0052_WYG_030-51b"/>
笛豈能諳雅樂綺紈原未識深衣嗟余老矣君方少勤<lb/>
向師門叩指歸又小註後云西山先生編文章正宗如<lb/>
逐客書之𩔖只作小字附見内詩歌一門初委子裒輯<lb/>
余取秋風辭西山欲去之葢其議論森嚴如此鄭君試<lb/>
以此意求之可也<hi>按此跋語自註云西山作跋考西山集中未得再鄭君或即後村門士未</hi>
<hi>可知也録此待考</hi>
　　　直閣鄭子敬先生寅<lb/>
鄭寅字子敬永福人以父任補官歴知吉州召對言濟<lb/>
<pb n="KR2g0052_WYG_030-52a"/>
邸寃狀指斥權臣坐罷端平初調為左司郎中兼權樞<lb/>
宻院副都承㫖又請為濟邸立廟具言三邊無備宿患<lb/>
未除宜正紀綱抑僥倖裁濫賞汰冗兵以張國勢竟出<lb/>
知漳州除直寳章閣致仕卒寅静重博洽多識典故家<lb/>
所蔵書分為七畧曰經曰史曰子曰藝曰方伎曰文曰<lb/>
𩔖真徳秀李燔陳宓皆與為友燔嘗疏薦海内名士十<lb/>
二人寅其一云<hi>閩書</hi>
　　　宗教詹叔簡先生師文<lb/>
<pb n="KR2g0052_WYG_030-52b"/>
詹師文字叔簡崇安人舉慶元二年進士刻意好學調<lb/>
婺源尉捕盗有功不欲上以希賞再調江西憲司檢法<lb/>
官讞獄無寃後授西外宗教以歸與真徳秀鄒應龍交<lb/>
游有幔亭遺槀及通典編要<hi>建寜府志</hi>
　<lb/>
　<lb/>
　<lb/>
　閩中理學淵源考卷三十<lb/>
</p>
<p>
</p>
  </div>
<div>
<head>閩中理學淵源考卷三十一</head> <lb/>
    <p>
<pb n="KR2g0052_WYG_031-1a"/>
欽定四庫全書<lb/>
　閩中理學淵源考卷三十一<lb/>
　　　　　　　　　　廣平府知府李清馥撰<lb/>
　　温陵曾氏家世學派<lb/>
　嘗考曾氏家世自集賢曾公㑹暨魯公公亮父子繼<lb/>
　起偉望碩徳奕世相承宋史論魯公以靜重鎮浮練<lb/>
　達老成歸之行狀載公居家謹嚴雖在髙位常屈已<lb/>
　下士自布衣至公相以清約自持其家率公之教脩<lb/>
<pb n="KR2g0052_WYG_031-1b"/>
　亷隅力學問如寒士觀此其積厚流光自有本也其<lb/>
　後嗣賢碩輩出如天隠先生恬嘗從龜山楊文靖上<lb/>
　蔡謝顯道諸先生講切問學有上蔡語録二夲秦檜<lb/>
　當國時不為詘至南渡後公之從孫從龍歴官恭知<lb/>
　政事不附史彌逺以節槩顯著其家運盛衰與國運<lb/>
　相為終始宋亡蒲壽庚附元為中書左丞辟宋故臣<lb/>
　之在泉者復其官維時秉莭不赴者甚夥而曾氏一<lb/>
　門與莊氏留氏傅氏時稱四府確守臣軌說者謂曾<lb/>
<pb n="KR2g0052_WYG_031-2a"/>
　氏謀舉義兵後族姓為夀庚所殺多半逃徙莊留諸<lb/>
　裔亦不受其官皆節槩之卓卓者故共録之以著家<lb/>
　世源流之逺云<lb/>
　　　宗丞曽天隠先生恬<lb/>
曾恬字天隠魯公公亮元孫少從楊龜山謝上蔡陳了<lb/>
翁劉元城諸賢逰為存心養性之學紹興中仕至大宗<lb/>
正丞秦檜當國守正不為詘求外祠得主管台州崇道<lb/>
觀有上蔡語録二卷<hi>新郡志</hi>　<hi>閩書</hi>
<pb n="KR2g0052_WYG_031-2b"/>
　　　少師曾君錫先生從龍<lb/>
曾從龍字君錫晉江人魯公公亮四世從孫初名一龍<lb/>
慶元五年進士第一寜宗為改今名授簽書奉國軍莭<lb/>
度判官累官起居舍人兼太子右諭徳使金還轉官疏<lb/>
言州郡累月闕守而以次官權攝彼自知非久何暇盡<lb/>
心幸而除授民望其至如渴仰飲足未履境又復他罷<lb/>
矣郡帑所入歳有常數而毎易一守供帳借請少當不<lb/>
下萬緡然則輕於易置公私俱受其病欲望明詔二三<lb/>
<pb n="KR2g0052_WYG_031-3a"/>
大臣郡守有闕即時進擬求避憚行者悉杜絶之開禧<lb/>
間匄外知信州戍卒行掠境内從龍寘于法索得婦人<lb/>
衣命梟於市聞者肅然嘉定初召還以右史攝西掖論<lb/>
駁剴切訓辭典嚴遷禮部侍郎充金國生辰使執禮不<lb/>
撓還為刑部尚書嘉定六年秋隂雨召對乞放繋囚脩<lb/>
徳政畜人材飭邊備寜宗善其言七年拜禮部尚書知<lb/>
貢舉疏奏比來循習成風文氣不振學不務根柢辭不<lb/>
尚體要涉獵未精議論踈陋綴緝雖繁氣象萎薾詔下<lb/>
<pb n="KR2g0052_WYG_031-3b"/>
其疏風勵中外進端明殿學士簽書樞宻院事十二年<lb/>
叅知政事疾胡榘憸壬排沮正論奏陳其罪榘嗾言者<lb/>
劾罷奉祠既而起知建寕府丁内艱服除改湖南安撫<lb/>
使厚重鎮俗清明監物峒獠讐殺嚴兵壓境示以威信<lb/>
在鎮二年節正費却私例創平糶倉新廟立學以養士<lb/>
湘人勒石紀徳改知隆興府復請祠端平元年授資政<lb/>
殿大學士累遷叅知政事兼同知樞宻院事時有二京<lb/>
之役極論南兵輕進易退未幾言騐進知樞宻院兼恭<lb/>
<pb n="KR2g0052_WYG_031-4a"/>
知政事明年冬敵窺襄淮警報㳫至遂以樞宻院使督<lb/>
視江淮荆襄軍馬䟽言邊面遼逺聲援不接請並建二<lb/>
閫詔許專督江淮以荆襄属魏了翁既而朝論患邊用<lb/>
不給遲其行有㫖留之樞筦命了翁併領督府未幾了翁<lb/>
亦罷從龍以始志不遂憂悒致疾卒理宗震悼輟朝遣使<lb/>
臨奠贈少師從龍秉心忠實有特操當史彌逺用事時<lb/>
絶不相附士論尤歸焉真文忠曰公以慶元掄魁嘗陪<lb/>
輔先帝大政令名粹徳薦紳宗之弟用虎天麟治鳳皆<lb/>
<pb n="KR2g0052_WYG_031-4b"/>
為顯仕<hi>萬厯郡志</hi>　<hi>新郡志/</hi>　<hi>宋史/</hi>　<hi>真文忠公集</hi>
　　備考<lb/>
真西山先生潭州重脩大成殿記畧曰資政殿學士清<lb/>
源曾公以廊廟之舊作牧於星沙厚重鎮俗如嶽之弗<lb/>
揺清明鑒物如湘之不波嵗未期而百度脩衆志服環<lb/>
九郡五十城既帖帖無事則思所以驅其人於禮樂之<lb/>
域者顧瞻黌序先賢先師之位在焉而廟殿規模大𩔖<lb/>
浮屠氏公為蹙然弗寜乃属郡學職詒書于南宫舍人<lb/>
<pb n="KR2g0052_WYG_031-5a"/>
鍾君震考辟雍制度為圖以來命掾吏之才者眡其役<lb/>
撤去陪厦敞為新宫凡二十有六楹昔之闇欝倐焉亢<lb/>
爽於嚴奉祀事為宜於是宫墻外内巍然奐然州學正<lb/>
迪功郎鍾景仁等以書來諗曰自侯之蒞吾土也嘗一<lb/>
新其學矣而斯獨未之及意者其有待乎今雖成於公<lb/>
固亦侯之志願有以識之某惟疇昔之役蓋嘗自謂盡<lb/>
矣而堂皇門闥之易見者皆莫之察而重以累公況於<lb/>
休戚情偽之窈微其不屬耳目者何限某於是竊有感<lb/>
<pb n="KR2g0052_WYG_031-5b"/>
焉而又以自媿也故不復辭而書其事然惟公之斯舉<lb/>
也徒以儒者之宫而𩔖浮屠之制猶思所以正之況今<lb/>
之世華居而貊道儒名而墨行者滔㴞皆是其可熟視<lb/>
而莫之救乎推公之志使一日盡行其學於天下必將<lb/>
息邪距詖而楊墨賊仁義無君父之教不得騁也必將<lb/>
尊王黜伯而管商申韓矜權智騖功利之說不得施也<lb/>
儒者之功必至於是而後有以為天常人紀之重非公<lb/>
孰任之公以慶元掄魁嘗陪輔先帝大政令名粹徳薦<lb/>
<pb n="KR2g0052_WYG_031-6a"/>
紳宗之其治潭之政多可書今皆不書獨書所以幸乎<lb/>
潭之士者<lb/>
　　温陵留氏家世學派<lb/>
　按宋寧宗時偽學禁起時以周公必大趙公汝愚王<lb/>
　公藺與忠宣留公四人為首後趙公罷相竄永州朱<lb/>
　子落職蔡季通竄道州周公貶秩而公亦落職罷祠<lb/>
　貶邵州居住與諸賢一時同為進退矣朱子語𩔖載<lb/>
　公曾以書問詩集傳數處文公以書示學者曰他官<lb/>
<pb n="KR2g0052_WYG_031-6b"/>
　做到這地位又年齒之髙如此雖在貶所亦不曾閒<lb/>
　度日公等豈可不惜寸隂又朱子集中與公往復書<lb/>
　問皆極推許焉林氏次崕稱公出入三朝一時相業<lb/>
　建儲之議視趙忠定為是邵陽之貶適表平生非不<lb/>
　幸也賢子賢孫萃於一門天之福善久而未艾云今<lb/>
　録其著者載於篇<lb/>
　　　忠宣留仲至先生正<lb/>
留正字仲至從効六世孫紹興三十年第進士授南㤙<lb/>
<pb n="KR2g0052_WYG_031-7a"/>
州陽江縣尉用番禺守龔茂良薦赴都堂審察宰相虞<lb/>
允文竒之薦於上召對公言國家右文畧武祖宗以天<lb/>
下全力困於西夏承平日乆邊不為備今當改轍使文<lb/>
武並用孝宗嘉歎久之知循州陛辭言士大夫名節不<lb/>
立國家緩急無所倚仗靖康之難死義者少因亂謀利<lb/>
者多今欲恢復當崇尚名節上益喜明日諭輔臣留正<lb/>
奏事議論耿耿可與京秩除軍器監簿累官考功郎中<lb/>
擢起居舍人尋權中書舍人光宗自東宫朝顧見公謂<lb/>
<pb n="KR2g0052_WYG_031-7b"/>
左右曰脩整如此其人可知廼請於上兼太子左諭徳<lb/>
公言本朝記注進御非設官本意乞自今免奏御詔從之<lb/>
除中書舍人兼侍講淳熙元年權兵部侍即六月除給<lb/>
事中時諸路水災公抗疏以克謹天戒感召和氣導迎<lb/>
景福為言而又願加察於君子小人之辨疏入上動容<lb/>
稱嘆是冬兼權吏部尚書公言用人莫先論相陛下意<lb/>
在恢復而任相位者未能稱塞望精選人才與圖大計<lb/>
時相不樂㑹浙東謀帥以顯謨閣直學士知紹興府尋<lb/>
<pb n="KR2g0052_WYG_031-8a"/>
進龍圖閣直學士四川制置兼知成都府公平羌酋之<lb/>
亂以簡素化民及詔赴行在歸裝僅書數簏人服其清<lb/>
除端明殿學士叅知政事同知樞宻院事孝宗宻諭内<lb/>
禪意拜右丞相一日奏事皇太子叅决侍立上顧謂太<lb/>
子曰留正純誠可託光宗禪主管左右春坊姜特立以<lb/>
随龍㤙擢知閤門聲勢浸張公列其招權預政狀乞賜<lb/>
斥逐孝宗聞之曰真宰相也紹熙元年進左丞相時嘉<lb/>
王感疾公言陛下僅一皇子隔宫墻外非便宜蚤正儲<lb/>
<pb n="KR2g0052_WYG_031-8b"/>
位入居東宫又疏言之甚懇再月不報檢漢文帝紀及<lb/>
本朝真仁二朝典故并吕誨張方平兩疏節其要語繳<lb/>
奏上不豫外議洶洶公與同列間至福寜殿奏事處分<lb/>
得宜人情以安進封申國公上疾浸平公乞歸政不許<lb/>
夀皇聖政録成進少保封衛國公李端友以椒房親手<lb/>
詔除郎公繳還不納復執奏曰昔館陶公主為子求郎<lb/>
明帝不許今端友依憑内援恐累聖徳姜特立除淛東<lb/>
副縂管尋召赴行在公引唐憲宗召吐<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>承瓘事奏言<lb/>
<pb n="KR2g0052_WYG_031-9a"/>
臣與特立勢難两立乞罷相上批成命已行朕無反汗<lb/>
卿宜自處公即待罪六和塔又奏近年不知何人進把<lb/>
定之說遂至每事堅執不顧是非言路塞則萬幾壊非<lb/>
所以愛宗社<graphic n="KR0819" url="https://raw.githubusercontent.com/kanripo/KR-Gaiji/master/images/KR0819.png" mimeType="image/png"/>進前後錫賚及告勑待罪范村乞歸田<lb/>
里不許㑹冬至將上夀聖太后尊號册寳以公為禮儀<lb/>
使上遣左司徐誼諭旨公復入都堂視事禮成拜少傅<lb/>
封魯國公公力辭五年正月孝宗疾革公數請車駕過<lb/>
宫一日上拂衣起公引裾泣諫隨至福寜殿門退上疏<lb/>
<pb n="KR2g0052_WYG_031-9b"/>
言極激切孝宗崩光宗以疾未能執喪公率同列屢奏<lb/>
乞蚤正嘉王儲位忽手詔朕歴事嵗久念欲退閒公得<lb/>
之駭懼因朝佯仆于庭謂同列曰奉請本意只乞建儲<lb/>
今未䝉批依降詔忽奉廢疾之札此豈臣下所敢聞請<lb/>
對復不報即出國門上表請老表入而趙汝愚遂以内<lb/>
禪請於憲聖公謂建儲詔未下而遽及禪位他日两宫<lb/>
間必有難處者議與汝愚異以肩輿五皷逃去及寜宗<lb/>
立召還以公為大行攅宫縂䕶使入賀請車駕一出慰<lb/>
<pb n="KR2g0052_WYG_031-10a"/>
安人心及定夀康宫於南内撤去新增禁旅詔悉從之<lb/>
進少保公力辭不拜言陛下勉徇羣情以登大寳當示<lb/>
天下以不得已之意實非頒爵之時上從公請於是貴<lb/>
近欲論功者始不悅韓侂胄浸謀預政數詣都堂公使<lb/>
省吏諭之曰此非知閤日往來之地侂胄怒而退亟謀<lb/>
去公㑹公以事失上意侂胄從而間之八月手詔罷公<lb/>
以少師觀文殿大學士判建康府尋又以張淑椿言落<lb/>
職慶元元年上知公力請建儲得大臣體御批復職二<lb/>
<pb n="KR2g0052_WYG_031-10b"/>
年以劉徳秀言又罷初劉徳秀自重慶入朝未為公所<lb/>
知謁主客范仲黼請為先容公薄其為人除大理簿徳<lb/>
秀憾之至是為諫議大夫論公四大罪褫職自是彈劾<lb/>
無虚歳張釜又言之責授中大夫光禄卿分司西京邵<lb/>
州居住尋詔與量移南劍州許自便以次復原官致仕<lb/>
嘉泰元年進封魏國公二年復少保觀文殿大學士開<lb/>
禧二年七月薨年七十八贈太師寳慶三年諡忠宣公<lb/>
徳器端重操守凝固出入中外五十餘年屢典大藩率<lb/>
<pb n="KR2g0052_WYG_031-11a"/>
以清素周公必大貽公書以趙清獻之清張忠定之定<lb/>
擬之孝宗晚始察公忠誠及内禪付屬光宗光宗在御<lb/>
三年公為相持法度愛名器甄别人品首引趙汝愚共<lb/>
政用黄裳為翊善號稱得人公退門庭肅然無敢干以<lb/>
私者素嗜書垂白不倦黄勉齋與陳書復書曰留丞相<lb/>
晚年日課朱先生詩傳朱先生每對人輒稱服而朱子<lb/>
與留公書亦云質疑請益乃有十年之遲不能不慨然<lb/>
其間云所著有詩文奏議外制二十卷行於世子恭丙<lb/>
<pb n="KR2g0052_WYG_031-11b"/>
<graphic n="KR3173" url="https://raw.githubusercontent.com/kanripo/KR-Gaiji/master/images/KR3173.png" mimeType="image/png"/>碩孫元英元剛<hi>郡志家永春志留氏  乘紀畧</hi>　<hi>閩書/</hi>　<hi>宏簡錄</hi>
　　　學士留端父先生<graphic n="KR3173" url="https://raw.githubusercontent.com/kanripo/KR-Gaiji/master/images/KR3173.png" mimeType="image/png"/>
留<graphic n="KR3173" url="https://raw.githubusercontent.com/kanripo/KR-Gaiji/master/images/KR3173.png" mimeType="image/png"/>字端父正第三子端厚有度正諸子<graphic n="KR3173" url="https://raw.githubusercontent.com/kanripo/KR-Gaiji/master/images/KR3173.png" mimeType="image/png"/>最賢歴知<lb/>
邵州奏蠲和糶入為司農寺丞使金察其勢必亡歸陳<lb/>
備邊五䇿除度支郎提㸃湖南江西刑獄移知廣州請<lb/>
鬻鈔以弭鹽冦端平中除直龍圖閣奉祠卒初姪元剛<lb/>
嘗欲建義塾不遂後<graphic n="KR3173" url="https://raw.githubusercontent.com/kanripo/KR-Gaiji/master/images/KR3173.png" mimeType="image/png"/>輟其遺業三之一建義莊贍鄂<lb/>
公直下諸孫之貧者<hi>泉州府志</hi>
<pb n="KR2g0052_WYG_031-12a"/>
　　　知州留茂濳先生元剛<lb/>
留元剛字茂濳博聞强記為文竒峭開禧三年試博學<lb/>
宏詞科與真西山同選有司書西山卷曰宏而不博書<lb/>
元剛卷曰博而不宏寜宗善其文並置異等除國子録<lb/>
嘉定初遷秘閣校理累遷直學士院嘗言今日有貧國<lb/>
貧民而無貧士夫遷軍器少監權起居舍人言國朝左<lb/>
右史立御座後今乃在朶殿東乞復侍立脩明舊法嘉定<lb/>
更化以後大臣寖謀固位元剛慨然有振刷斯世之志會<lb/>
<pb n="KR2g0052_WYG_031-12b"/>
以内艱去起知温州勤恤民隠百廢皆脩發奸<graphic n="KR0933" url="https://raw.githubusercontent.com/kanripo/KR-Gaiji/master/images/KR0933.png" mimeType="image/png"/>伏人<lb/>
服精敏移知贑州罷元剛早負盛名自擬大用已乃欎<lb/>
欎不適築圃北山號雲麓吟唱其間有雲麓集<hi>閩書</hi>
　　　推官留純仁先生東<lb/>
留東字純仁登鄉舉入國學景炎丙子以兩登極㤙賜<lb/>
同進士出身授肇慶司法恭軍亷勤有聲陞從事郎清<lb/>
海軍節度推官未幾改帶行國子編較平海軍節度推<lb/>
官宋亡杜門不仕至元辛卯録宋故臣授桂陽縣丞及<lb/>
<pb n="KR2g0052_WYG_031-13a"/>
乳泉縣尹俱辭不就子伯恵授將仕郎孫天錫授泉州<lb/>
路儒學教授亦不赴明初進士何徳舉贊東有身元心<lb/>
宋為古逸民之語<hi>閩書</hi>
　　　留王卿先生瑞<lb/>
留瑞字玉卿精春秋為經學師同時精春秋者有顔桂<lb/>
叔芳精周禮者有鄭華君實<hi>閩書</hi>
　　備考<lb/>
朱子答留丞相書曰李通判歸出示所賜手教拜領伏<lb/>
<pb n="KR2g0052_WYG_031-13b"/>
讀慰幸已深至於垂喻諄複勤懇則又竊仰徳盛禮恭<lb/>
樂取諸人不難舍己之意葢有一介布衣之士所不易<lb/>
者歎慕感激所得多矣前此偶因垂問率易呈獻亦以<lb/>
姑備燕申餘暇遮眼止睡之湏不謂乃蒙親賜㸃閱日<lb/>
有程課以及終篇而斟酌取予詳審精切又有專門名<lb/>
家所不逮者此周公執贄還贄之心畢公克勤小物之<lb/>
意此所以為聖賢之盛節而非近世諸公所及也熹雖<lb/>
凡陋然其用力於此不為不久而歴選平生講磨論說<lb/>
<pb n="KR2g0052_WYG_031-14a"/>
其得此於人葢鮮不意臨老乃有遇於明公也更有他<lb/>
書欲遂傾囷倒廪進於几下而私居乏人艱於繕冩少<lb/>
假嵗月當遂此心儻得一一悉䝉印證則亦足以自信<lb/>
而無憾於方來矣顧所不能無恨者猶以登門之晚而<lb/>
其質疑請益乃有十年之遲伏想明公於此亦不能不<lb/>
慨然其間也謹因李倅還便奏記叙謝目昏不得謹好<lb/>
尤以皇懼并乞矜察<lb/>
　　温陵莊氏家世學派<lb/>
<pb n="KR2g0052_WYG_031-14b"/>
　林氏次崕曰莊少師學問足以名世議論足以經國<lb/>
　才猷足以立政天子傾心鼎鉉可待當軸一忤脫輻<lb/>
　隨之自古權臣之可畏若是哉彌邵兄弟立朝儘有<lb/>
　可觀宋祚既遷掛冠元武詩曰無念爾祖聿脩厥徳<lb/>
　其斯人與其斯人與按少師在南渡為一時名臣史<lb/>
　稱負其有為之才卒奉祠去國志乗及道南源委俱<lb/>
　編入儒林之列元明以來後嗣踵起者多其培根抑<lb/>
　厚矣今録其要者著於編<lb/>
<pb n="KR2g0052_WYG_031-15a"/>
　　　少師莊藻齊先生夏<lb/>
莊夏字子禮永春人家貧早孤從兄晦學弱冠習禮經<lb/>
郡博士張叔椿竒其文勉入上庠嵗乙未入太學俞侍<lb/>
郎烈嘗執經焉登淳熈八年進士授興國縣慶元六年<lb/>
大旱詔求言夏上封事曰君者陽也臣者君之隂也今<lb/>
威福下移此隂勝也積隂之極陽氣散亂而不収其弊<lb/>
為火災為旱蝗願陛下體陽剛之徳使後宫戚里内省<lb/>
黄門思不出位此抑隂助陽之術也召為太常博士言<lb/>
<pb n="KR2g0052_WYG_031-15b"/>
比年分藩持節詔墨未乾而改除坐席未温而易地一<lb/>
人而嵗三易節一嵗而郡四易守民力何由而裕開禧<lb/>
二年遷國子博士首陳邊釁不可妄開議者難之嘉定<lb/>
更化歳薦饑以著作佐郎提舉擢江東常平倉發廪賑<lb/>
流民多所全活除轉運判官踰年入為尚書郎遷軍器<lb/>
監太府少卿出知漳州尋以宗正少卿召兼國史東宫<lb/>
官直學士院兼太子侍讀時流民來歸復言荆襄兩<lb/>
淮多不耕之田計口授地貸以廬屋牛具吾乗其始至<lb/>
<pb n="KR2g0052_WYG_031-16a"/>
可以得其欲彼乗其不死可以㤀其勞兵民可合屯田<lb/>
可成萬世一時也試中書舍人兼太子庶子左諭徳訓<lb/>
詞華潤論奏明切封還尤多又言金戰守不成規模不<lb/>
定則和好之說得乗間入今日之患莫大兵冗乞行下<lb/>
將帥令老弱自陳得以子若弟強壯者代其名粮寜宗<lb/>
是之除兵部侍郎時宰相諱言邊事廟謨秘宻人莫得<lb/>
聞夏言西蜀潰卒宜討宜招江淮制閫宜分宜合山東<lb/>
忠義宜刺宜汰乞詔侍從兩省臺諫與二三大臣為議<lb/>
<pb n="KR2g0052_WYG_031-16b"/>
狀以聞忤柄國者意累䟽乞閒以寳謨閣待制奉祠進<lb/>
煥章閣待制自號藻齋老人嘉定十二年封永春縣開<lb/>
國男食邑三百户所居在蓬萊山寜宗賜第府城始自<lb/>
永春徙居晉江卒贈少師寜宗賛其像云天生美質學<lb/>
業逍遥堅氷志操歴仕三朝忠言逆耳書史所表宗祀<lb/>
繁衍百世不祧其被遇如此夏䆳於經學平生薦引多<lb/>
名士洪啟䕫范鍾皆其客也所著有禮記解又有遺文<lb/>
二十卷國史大事記十帙典故備志五帙子夢閣新城<lb/>
<pb n="KR2g0052_WYG_031-17a"/>
宰夢序進士歴太常簿朝請大夫孫七人彌邵軍器監<lb/>
彌堅登進士為編脩官彌大刑部郎中彌明進士<hi>按黄文簡</hi>
<hi>公田亭草撰莊陽山國楨墓志稱公為少師忠敏公似諡忠敏矣志乘未見録之待考  閩書  永春舊志</hi>
　　　監丞莊徳脩先生彌邵<hi>弟彌大</hi>
莊彌邵字徳脩以父序䕃補承務即監福州水口鎮擢<lb/>
臨安府通判討平天目山冦以功權知安吉州有恵愛<lb/>
除軍器監丞輪對首以進徳修業為言且謂大廷之對<lb/>
禮貌親而情意疏細旃之講誦說多而推行少上嘉納<lb/>
<pb n="KR2g0052_WYG_031-17b"/>
之立朝多所論諫與弟彌大刑部郎中咸有聲宋亡棄<lb/>
官歸田里時蒲夀庚降元為中書丞辟宋故臣之在泉<lb/>
者復其官彌邵彌大改各路治中皆不赴<hi>閩書志</hi>　<hi>永春</hi>
　　温陵傅氏家世學派<lb/>
　按傅氏自獻簡公堯俞以諌諍有聲家於濟源之上<lb/>
　猶子察靖康時奉使以忠義死國諡忠肅累贈少師<lb/>
　安道先生自得為忠肅公子也隨母南遷家於泉其<lb/>
　後子孫踵起多從朱子學最著者為忠簡公伯成<lb/>
<pb n="KR2g0052_WYG_031-18a"/>
　晚嵗與李公訦楊公炳維持風教為温陵三大老考<lb/>
　南渡後李文肅公邴寄寓於泉其文推為中興第一<lb/>
　訦其後嗣也能傳家學見西山撰墓志文肅為傳公<lb/>
　外舅故竹隠父子文章師法多根源於此云<lb/>
　　　提刑傅至樂先生自得<lb/>
傅自得字安道其先濟源人父忠肅公察遭靖康之難<lb/>
以忠義死國事公幼頴悟讀書不數過輒成誦有至性<lb/>
生十年而忠肅公薨哀號思慕若成人事母愛敬飭備<lb/>
<pb n="KR2g0052_WYG_031-18b"/>
遭亂離遇父友陳公與義竒愛之撫其頂曰長必以文<lb/>
名天下年十四賦玉界尺詩語意警拔李公邴大驚異<lb/>
之因許歸以女既乃從母定家於泉州為晉江人家貧<lb/>
夜燃薪與兄弟讀書或至達旦遂博通六經諸史百家<lb/>
下筆為文輒數千言初用父䕃補承務郎三監潭州南<lb/>
嶽廟乃為福建路提㸃刑獄時安撫司檄憲司以漳浦<lb/>
兵所捕賊黨悉斬之公力爭乃命械繋諸縣分鞫獄成<lb/>
以法誅其首數人葢全活數百人丐祠秩滿通判漳州<lb/>
<pb n="KR2g0052_WYG_031-19a"/>
改判泉州尋差知興化軍剖决無滯訟發姦摘伏猾吏<lb/>
束手暇日延禮邦人士大夫之賢者郡以大治以不附<lb/>
秦檜力請老母便郡歸飬檜怒授興化軍旋命以體究<lb/>
泉守趙令衿納賄事被劾罷歸後两年諫官挾舊怨復<lb/>
以前事為言遂奪公官徙融州為民至融杜門讀書<lb/>
而中州人士官其土者亦皆以文字求指教居四年會<lb/>
黄公祖舜給事東省知公前事首末力言於丞相陳康<lb/>
伯以聞得内徙潮州未幾復聴自便孝宗登極復故官<lb/>
<pb n="KR2g0052_WYG_031-19b"/>
未幾樞宻林安宅又力薦於上除知漳州旋以少傅陳<lb/>
公俊卿薦遂再除知興化軍陛辭論尉利捕盗之賞妄<lb/>
執平民有至論死而不能自明者語未竟上遽曰今之<lb/>
儒者例以不殺為仁然殺人者死公徐對曰臯陶稱大<lb/>
舜之徳曰與其殺不辜寜失不經上意亦悟即連稱曰<lb/>
不辜則不可公退以語宰相時朝廷方議重強盗之法<lb/>
以公言而止逮至興化治郡如前時㑹丁母憂歸公性<lb/>
至孝以奉母故仕宦未嘗出閩中服闋再除知漳州奏<lb/>
<pb n="KR2g0052_WYG_031-20a"/>
事稱㫖留為吏部郎中然公素以吏事自喜而銓曹守<lb/>
格法無所施為遂力乞外除直秘閣福建路轉運副使<lb/>
陛辭上云素知卿有風力閩中多贜吏故命卿往公即<lb/>
奏治道去泰甚閩中去朝廷逺吏不知奉法然取其甚<lb/>
者一二人治之亦足以勵其餘上首肯之至治畧如前<lb/>
奏語然其候視極精明風采可畏愛吏亦不敢犯也尋<lb/>
知建寜寜國二郡復為福建路轉運副使臨安闕帥上<lb/>
命執政選有風力不阿權貴者為之執政擬二人以進<lb/>
<pb n="KR2g0052_WYG_031-20b"/>
上獨指公以為可亟命召之除两浙西路提㸃刑獄時<lb/>
年已六十餘矣自度性本剛介多與物忤不能俯仰於<lb/>
俗乃上章乞閒不允得移浙東乃復求為祠官得主管<lb/>
武夷山冲佑觀秩滿復知寜國府事以言者追論前體<lb/>
究事予祠罷歸公性髙簡不妄與人交家於泉五十年<lb/>
杜門自守讀書奉親外無他為州太守之賢者如宋之<lb/>
才王十朋周葵皆髙仰之待以異禮而公月不過一詣<lb/>
郡毎留語談說道誼而已居閒無事唯讀書不輟客至<lb/>
<pb n="KR2g0052_WYG_031-21a"/>
觴酒論文道說古今蒼頭白髪意氣偉然一日忽召所<lb/>
善前昭武守黄君維之新安守石君起宗置酒卧内與<lb/>
訣既而劇談詼笑歌呼如常時翌日遂不起時淳熙十<lb/>
年秋八月也年六十有八積官朝奉大夫公於書無不<lb/>
讀少治春秋中年讀詩至鴛鴦之二章因悟比興之體<lb/>
間為子弟論說多得詩人本意故太常丞吳棫來官泉<lb/>
州公聞其博通古學著書甚富相與往復不倦吳公悅<lb/>
之請序其論語十說謫居讀易數日一周手書程氏傳<lb/>
<pb n="KR2g0052_WYG_031-21b"/>
一通玩繹乆之紙為之弊其於子史百氏之書甞過目<lb/>
者皆畧成誦也識慮髙逺機警絶人少時聞朝廷奪劉<lb/>
光世軍更遣儒臣代將歎曰是必且敗事矣未幾而<graphic n="KR1073" url="https://raw.githubusercontent.com/kanripo/KR-Gaiji/master/images/KR1073.png" mimeType="image/png"/>
瓊等果叛曽覿自福州召還公移書丞相陳福公為言<lb/>
覿入必留留必為善人正論之害其後亦皆騐少從外<lb/>
舅李草堂邴學為文得其指授㣲意既長刮磨灌溉其<lb/>
氣骨雄健而闗鍵謹嚴波瀾浩㵿而語意精切朱公韋<lb/>
齋及張公浚葉公夢得汪公藻張公嵲得其文皆愛重<lb/>
<pb n="KR2g0052_WYG_031-22a"/>
之汪公尤歎賞謂曰今世綴文之士雖多往往昧於體<lb/>
製惟吾子為獨得之不懈古人可及也公晚嵗始自次<lb/>
輯其文定為三十有二卷為至樂齋文集蔵於家嘗為<lb/>
韋齋先生文序曰某少時學詩以作詩之要扣公公不<lb/>
以晚輩相遇而許從㳺念自少至老㳺南康父子間為<lb/>
最久相知為最深其卒也文公為狀其行事西山真氏<lb/>
曰傅氏自獻簡公堯俞以髙文正學為元祐正臣一傳<lb/>
而為忠肅再傳而為至樂又再傳而樞宻大坡之兄弟<lb/>
<pb n="KR2g0052_WYG_031-22b"/>
文章籙前後相望然傅氏之學雖本於獻簡而草堂李<lb/>
公漢老又其外家也草堂之文為中興第一至樂父子<lb/>
實獲其傳而大坡蚤歳執經於父友紫陽先生之門淵<lb/>
源所漸則又出於伊洛顧不逺哉<hi>朱子撰行狀齋新郡志稾  朱韋  先生</hi>
<hi>文集序</hi>　<hi>真西山文集</hi>
　　附遺文<lb/>
韋齋先生文集序曰文章之工拙繋乎人時命之通塞<lb/>
存乎天天人之適相合也為甚難是以古今負文章之<lb/>
<pb n="KR2g0052_WYG_031-23a"/>
名者未必得貴仕而都公卿之位者又未必以文章顯<lb/>
也故吏部員外郎韋齋先生朱公建炎紹興間詩聲滿<lb/>
天下一時名公鉅卿交口稱薦詞人墨客傳寫諷誦如<lb/>
不及予少時學詩嘗以作詩之要扣公公不以晚輩遇<lb/>
我而許從㳺間宿於閩部憲䑓從事官舍之東軒夜對<lb/>
榻語蟬聨不休比晨起則積雨初霽西風凄然公因為<lb/>
予舉簡齋開門知有雨老樹半身濕及韋蘇州諸生時<lb/>
列坐共愛風滿林之句且言古之詩人貴衝口直致葢<lb/>
<pb n="KR2g0052_WYG_031-23b"/>
與彭澤把菊東籬下悠然見南山同一闗鍵三人者出<lb/>
處窮逹雖不同誦此詩則可見其人之蕭散清逺此殆<lb/>
太史公所謂難與俗人言者予時心開神會自是始知<lb/>
為詩之趣别去未幾而公下世予既為詩以哭公因求<lb/>
其遺編伏而讀之愛其詩髙逺而幽潔其文温婉而典<lb/>
裁至表疏書奏又皆中於理而切事情廼喟然嘆曰公<lb/>
之於詩文可謂至矣今世能言之士非不多也然淺則<lb/>
及俚華則少實是無他徒從事於末而不知其本之過<lb/>
<pb n="KR2g0052_WYG_031-24a"/>
也公㓜小喜讀書綴文冠而擢第未嘗一日捨筆硯年<lb/>
二十七八聞河南二程先生之遺論皆先賢未發之奥<lb/>
始捐舊習朝夕從事於其間既久而所得益深故發於<lb/>
詩文自然臻此非有意於求其工也使其得通顯於朝<lb/>
廷施諸潤色而見於事業必有大過絶人者不幸位不<lb/>
嫓徳雖兩入東觀二為尚書郎卒不以其所長發抒<lb/>
又不得年而沒天人之難合也如此可不太息也哉雖<lb/>
然人定亦能勝天故公之嗣子今南康太守熹能紹公<lb/>
<pb n="KR2g0052_WYG_031-24b"/>
之訓早踐世科而益篤志於伊洛之學安貧守道深山<lb/>
窮谷之中者三十餘年明天子用寵嘉之即其家拜二<lb/>
千石君懇辭不獲命強起視郡事逾年而政成訟簡一<lb/>
旦走介二千里書抵予曰熹先人遺文江西遂將刋行<lb/>
而未有序引冠篇首先友盡矣不孤之恵誠有望於門<lb/>
下敢以為請予覽書悚然追思東軒之集恍如隔世而<lb/>
緒言歴歴猶在公之木既拱而予蒼顔白髪摧然其亦<lb/>
老矣愴嵗月之不留懔餘年其無幾為之感慨不寐者<lb/>
<pb n="KR2g0052_WYG_031-25a"/>
通夕而病憊廢書筆力衰退文不逮意獨念自少至老<lb/>
㳺南康父子間為最久相知為最深得其父子之賢為<lb/>
悉故不敢以不能為辭若夫公之詩文自足以行後<lb/>
而傳逺豈待區區之鄙言頋子蚤嵗承誨迨老無所成<lb/>
得挂名集端以托不朽其媿且幸為何如哉公名松字<lb/>
喬年韋齋葢自號云淳熈七年夏四月既望河陽傅自<lb/>
得序<lb/>
　　　忠簡傅景初先生伯成<lb/>
<pb n="KR2g0052_WYG_031-25b"/>
傅伯成字景初自得子少従朱子學隆興元年與兄伯<lb/>
夀同登進士第調連江尉授明州教授改知閩清縣淳<lb/>
熈十年丁父艱服除知連江縣疏築水利溉田三千餘<lb/>
頃民䝉其利慶元初為大府寺丞進言吕祖儉不當以<lb/>
上書貶朱熹大儒不當目以偽學又言朋黨之敝起於<lb/>
人主好惡之偏與權臣意不合出知漳州律已愛民悉<lb/>
推朱子遺意而遵行之累遷工部侍郎時韓侂胄方議<lb/>
開邊語尚秘伯成言天下之勢譬如乗舟中興且八十<lb/>
<pb n="KR2g0052_WYG_031-26a"/>
年矣外而望之舟若堅緻嵗月既久罅漏寖多茍安旦<lb/>
夕猶恐覆敗況可徼倖以圖所難相府災同列相率往<lb/>
唁或謂偶然伯成正色曰天意如此官師相規時也遂<lb/>
陳三事一曰失民心二曰隳軍政三曰啟邊釁言甚痛<lb/>
切進右司郎官出為湖廣縂領朝議欲納金人之叛降<lb/>
者伯成言不宜輕棄信誓乞戒將帥毋使生事御史中<lb/>
丞鄧友龍遂劾伯成罷之嘉定元年召對靣論前日失<lb/>
於戰今日失於和策雖主和尤宜脩戰守之備進權戸<lb/>
<pb n="KR2g0052_WYG_031-26b"/>
部侍郎拜左諫議大天在職五十餘日抗疏十有三皆<lb/>
軍國大義史彌逺與左相不叶或致彌逺意欲使有所<lb/>
彈劾謂將引以共政謝之曰吾豈傾人以為利哉疏奏<lb/>
乞詔大臣以公滅私左遷權吏部侍郎以集英殿脩撰<lb/>
知建昌府訴蔡元定寃俾得歸𦵏進寳謨閣待制知鎮<lb/>
江府全活饑民瘞蔵野殍無數亷得圌山砦兵素結海<lb/>
盗捕鞫無一逸者獄具貸死黥𨽻諸軍嘉定八年召赴<lb/>
闕以病乞休除寳謨閣直學士通奉大夫致仕理宗即<lb/>
<pb n="KR2g0052_WYG_031-27a"/>
位以先朝元老與楊簡同召賜金帶為太子竤廢進昭<lb/>
明天常扶持人極之說彌逺甚惡之尋加寳文閣學士<lb/>
提舉佑神觀奉朝請聞大理評事胡夢昱坐論事貶慼<lb/>
然語所親曰向吕祖儉之謫吾為小臣猶嘗抗論今蒙<lb/>
國㤙叨竊至此安忍無言遂抗疏曰方今内無良吏田<lb/>
里怨咨外無名將邊陲危急亷耻道䘮風俗益媮賄賂<lb/>
流行公私俱困正宜君臣上下憂邊恤民以彌禍亂奈<lb/>
何以共工驩兠之罪加之言事之臣今廷臣無一人論<lb/>
<pb n="KR2g0052_WYG_031-27b"/>
救萬一貶者死於瘴癘陛下有殺諌臣之謗史册書之<lb/>
有累聖治不報明年加龍圖閣學士提舉鴻慶宫復辭<lb/>
不受疾革手草遺奏朝服端坐而逝年八十有四贈開<lb/>
府儀同三司端平三年諡忠簡伯成純實無妄表裏洞<lb/>
逹每稱人善不啻口出語及奸人誤國邪𩔖害正詞色<lb/>
俱厲真文忠徳秀序其兄子度文云予昔徜徉盤谷竹<lb/>
隠間傾公餘論蓋濟岱典型之舊伊洛源流之正萃於<lb/>
公矣所著有竹隠居士集三十卷奏議十卷耋至六卷<lb/>
<pb n="KR2g0052_WYG_031-28a"/>
子壅康壅知漳州能行父政康知南劍州<hi>考亭淵源録志𢎞簡録  郡</hi>
<hi>按文公紹興丙子與安道先生㳺九日山時文公年二十七至忠簡兄弟從㳺文公其年莫詳待考</hi>
　　　直閣傅仲孚先生康<lb/>
傅康字仲孚晉江人少受學孟父伯夀為文贍典用父<lb/>
任知古田縣猾胥匿簿書賦入日少康籍胥家出所匿<lb/>
按覈得實邑計以饒召為司農丞知汀州徙南劍剏祠<lb/>
堂祀周敦頥張載程灝程頥司馬光陳瓘楊時羅從彦<lb/>
李侗朱熹廖徳明黄幹諸君子籍廢寺田入書院以贍<lb/>
<pb n="KR2g0052_WYG_031-28b"/>
生徒端平中累遷司農少卿兼右司諫習熟典章理宗<lb/>
甚材之督府挾重權多難從之請引誼拒却朝倚為重<lb/>
晚知袁州直徽猷閣致仕<hi>閩書</hi>
　　文肅李草堂先生學派<lb/>
　按濟岱李氏移家泉南數傳濟美志乗列雲龕之子<lb/>
　四曰縝曰維曰紀曰綸見於傳者縝綸二公而已孫<lb/>
　只訦一人真氏西山為撰墓碣今考訦之同輩尚有<lb/>
　誼為建康通守嘗以雲龕之遺文囑文公為序文公<lb/>
<pb n="KR2g0052_WYG_031-29a"/>
　逡巡謝却後通守之弟訦又以為請文公於是受其<lb/>
　書而為之序此見文公撰雲龕文集序末今述雲龕<lb/>
　閩中家學謹録忠文贈運幹宜之詩附後待考<lb/>
　　　文肅李草堂先生邴<lb/>
李邴字漢老濟州鉅野人崇寜五年進士累官起居中<lb/>
書二舍人除給事中同脩國史直學士院遷翰林學士<lb/>
未幾坐言者罷奉宫祠欽宗立除徽猷閣待制知越州<lb/>
再落職予祠髙宗初元復舊職踰年召為兵部侍郎兼<lb/>
<pb n="KR2g0052_WYG_031-29b"/>
直學士院苖劉反露刃宫門上登樓撫諭邴亟趨前叱<lb/>
二兇兇燄稍息又諭殿帥王元擊賊元唯唯邴扣宰相<lb/>
朱勝非問計策傅等皆在邴反覆究詰人為之危邴無<lb/>
懼色退勸勝非宻引外援制賊又以大義責賊王世脩<lb/>
太后垂簾旬餘朱勝非遂奏變故以來從官能助朝廷<lb/>
者惟邴及鄭㲄協心於内誦言於外乃除邴翰林院學<lb/>
士尋除端明殿學士同簽書樞宻院遷尚書左丞未幾<lb/>
恭知政事與吕頥浩論不合乞罷奉祠寓泉州幾二十<lb/>
<pb n="KR2g0052_WYG_031-30a"/>
年因家焉邴天資髙明積學深至早歴清要號稱文士<lb/>
猝遇國難大節凛然罷政十七年避時相不復出讀書<lb/>
作文雖病不廢延納後進教誘無倦稱人之善覆䕶所<lb/>
短若親舊行己未至則質問再三使歸之正奉養簡薄<lb/>
振恤宗族治家嚴而恕每愛徐孺子申屠子龍陶淵明<lb/>
之為人晚棄世故深造以道累贈太師諡文敏後改諡<lb/>
文肅有草堂後集一百卷號雲龕先生其事蹟詳宋史<lb/>
子縝維紀綸孫訦按文公朱子曰公之家自少傅之第<lb/>
<pb n="KR2g0052_WYG_031-30b"/>
四子樂靜先生諱昭玘者學於髙郵孫公覺眉山蘓公<lb/>
軾之門至太師公遂以文字行中朝有重名於政宣之<lb/>
間及叅大政又以忠節為詔所褒退而老於江海之上<lb/>
餘二十年當世益髙仰之文公為撰雲龕文集序另録<lb/>
備考於後云<lb/>
　　備考<lb/>
朱子撰雲龕李公文集序曰士君子所以立於斯世者<lb/>
不難於文而難於實不難於小而難於大此吾所以毎<lb/>
<pb n="KR2g0052_WYG_031-31a"/>
竊有感於叅知政事隴西文敏李公之文而病世之所<lb/>
以知公者殊淺也葢自我宋之興百有餘年累聖相承<lb/>
專以文治而其盛極於崇觀政宣之間一時學士大夫<lb/>
執簡秉筆專以文字相髙其所以歌詠泰平藻飾治具<lb/>
者雜然並出如金石互奏宫徴相宣未有能優劣之者<lb/>
而李公以傑出之材雍容其間發大詔令草大牋奏富<lb/>
贍雄特精能華妙愈出而愈無窮直將闗衆俊之口而<lb/>
奪之氣斯已竒矣然使公之所立獨恃此而無其實或<lb/>
<pb n="KR2g0052_WYG_031-31b"/>
徒規規然務為小㢘曲謹以投世俗之耳目而其大者<lb/>
無稱焉則亦何足以名於一世而垂無窮哉而公扈蹕<lb/>
臨安適遭己酉三月五日之變當是之時一旦猝然事<lb/>
出非意羣公愕眙不知所以為策公獨挺身赴難神采<lb/>
毅然折兇渠喻以大義退而隂賛宰府為所以離貳逆<lb/>
黨尊復明辟之計者甚悉是以平賊之功雖由外濟而<lb/>
髙宗皇帝察公之忠首擢以為尚書左丞而又賜之手<lb/>
札至有萬衆動色具臣<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>顔之語嗚呼天地之間理義<lb/>
<pb n="KR2g0052_WYG_031-32a"/>
之實孰有大於君臣之際者而公於是乃能竭其股肱<lb/>
之力以有成功是其所立豈獨以其文而已哉然公功<lb/>
成不居退而老於江海之上杜門終日絶口不道前事<lb/>
雖所以告其子弟者亦常欿然退託如有不足之意是<lb/>
以世之君子鮮或知之其所可考而必信者獨賴聖謨<lb/>
神翰炳若日星是以天下之公論至於久而後定耳以<lb/>
是觀之則世之獨以文字知公者豈非淺哉頃年公孫<lb/>
故建康通守誼嘗以公之遺文屬熹為序熹以不文謹<lb/>
<pb n="KR2g0052_WYG_031-32b"/>
謝不敢今年通守之弟齊安使君訦又以為請且曰訦<lb/>
之請非有他獨願得一言以發明公之大節使後世之<lb/>
知公者不獨以其文而已爾熹於是乃敢拜受其書而三<lb/>
復焉因竊論其所感者如此以附篇後葢公嘗受學於<lb/>
其世父右史樂靜先生而樂靜之學又得之髙郵孫中<lb/>
丞眉山蘇承㫖其丁寜付授之意今畧見公所撰樂静<lb/>
文集後語中有本者固如是也<lb/>
　　　朝請李伯玉先生縝<hi>弟綸</hi>
<pb n="KR2g0052_WYG_031-33a"/>
李縝字伯玉濟川巨野人隨父邴寓泉州因家晉江縝<lb/>
生有異質年十二三賦盆池詩為故相何㮚所賞既長<lb/>
益自植立務記覽為詞章其言奥雅靚深而深自閉匿<lb/>
以父任補承務郎監南嶽廟除福建漕幕至官竟不一<lb/>
嵗兩易主管敦宗院以便養親未幾丁内外艱服除連<lb/>
乞宗官舊秩為崇道祠官退處於家不復有仕進意方<lb/>
是時秦檜當國猜暴匪測故家大族一羅飛語無不糜<lb/>
碎縝雖棲遲冗散猶懼不得脫於是益務潛晦息絶交<lb/>
<pb n="KR2g0052_WYG_031-33b"/>
㳺買園結廬自號萬如居士而為之傳其詞曰居士少<lb/>
知讀書通訓詁不能浹洽如當世儒者然亦無所不讀<lb/>
其於授受必以義接物必以誠逕情直行不屑毁譽雖<lb/>
仕宦連蹇不遂視一時儕輩官尊禄厚而不肯一動其<lb/>
心為敦宗凡三十年官不易而家益貧嘗誦其先訓曰<lb/>
與其有求於人曷若無欲於已與其使人可賤不若以<lb/>
賤自安以是當官及家食未嘗求人知而人之知之者<lb/>
常出於意外性懶甚不喜為文酒酣興發時為詩以舒<lb/>
<pb n="KR2g0052_WYG_031-34a"/>
懐至其行意擊節慷慨自以為未後於古人性謹宻而<lb/>
胷次蕭然無所適莫顧不喜與俗子語其胷懐夲趣如<lb/>
此檜既死衆賢稍稍登用丞相陳魯公雅知縝推挽甚<lb/>
力而不能致乃白以為通判福州事連帥汪公應辰亦<lb/>
知縝賢禮敬之且不欲煩以事縝曰食焉而怠其事豈<lb/>
吾心哉力請得復奉祠歸二年而卒時年五十有六有<lb/>
集十卷梅百詠一篇蔵於家文公撰墓謁曰某之先君子<lb/>
太史公嘗獲從太師公逰而辱知焉及某試吏泉之屬<lb/>
<pb n="KR2g0052_WYG_031-34b"/>
邑又得拜公函丈毎白事府下退輒詣公公必為置酒<lb/>
留連竟日論說古今商畧文字下至吏道物情利病纎<lb/>
悉亦無不盡至於有所難言則其悼歎閔惻之情未嘗<lb/>
不欎然見於眉睫之間某是以知公非真無意於世云<lb/>
弟綸以父䕃授官所至有清操<lb/>
　　　運幹李宜之先生誼<lb/>
李誼字宜之訦之兄按文公朱子撰雲龕文集述誼為<lb/>
建康通守時以雲龕之遺文囑序文公謙讓却之後其<lb/>
<pb n="KR2g0052_WYG_031-35a"/>
弟訦又請文公受其書始為之再按王忠文公龜齡贈<lb/>
運幹李宜之誼詩曰謫仙苖裔自非凡家學端能嗣大<lb/>
参一見便知空冀北三年長嘯滯周南<hi>宜之家食甚久</hi>絶畦翰<lb/>
墨僕騷可請試言詞倚馬堪莫道南來槖無寳一編傳<lb/>
得小雲龕讀其詩殆謹守家學者歟謹録附考<lb/>
　　　待制李誠之先生訦<lb/>
李訦字誠之號臞菴文肅公邴之孫文肅避地於泉因<lb/>
家焉訦㓜年逮事文肅寖長務博覽書史為文下筆輒<lb/>
<pb n="KR2g0052_WYG_031-35b"/>
千言以文肅休致恩補承務郎既冠監潭州南嶽廟調<lb/>
興化軍仙逰丞年少有能聲諸䑓委以事多建白史文<lb/>
恵當軸陳正獻梁文靖咸以書薦訦可用訦以親養不<lb/>
樂逺去求通判漳州佐郡有治績旋擢知黄州宰相初<lb/>
以姓名聞既對首論邊郡數易之弊乞放漢制令郡守<lb/>
兼領武事遵祖宗乆任邊將之法上意甚悅到郡會嵗<lb/>
饑遂以官錢募飢民開内澳六百丈民不告病而商客<lb/>
以濟改知袁州蓄米二萬石名之曰州濟倉以備凶儉<lb/>
<pb n="KR2g0052_WYG_031-36a"/>
如常平法遷䕫路提㸃刑獄未幾除轉運判官約束郡<lb/>
縣省追胥理寃枉禁苛暴累遷大理寺卿修斷獄例以<lb/>
麗死而獲生者以示好生之仁以生比而論死者存止<lb/>
殺之義遂著為令權户部侍郎再閱月起帥廣西一以<lb/>
寛厚亷靖為本除集英殿修撰繼陞寳謨閣待制力求<lb/>
出外遂以敷文閣待制知建寧府下車後諭民明長幼<lb/>
上下之分以解紛爭俾知有禮一切行所無事甃官道<lb/>
百二十里以避灘梗旋奉祠歸既退於家始買地臨河<lb/>
<pb n="KR2g0052_WYG_031-36b"/>
築樓東偏扁其下曰臞菴嘉定十三年十月卒年七十<lb/>
有七傅公撰行状真文忠公誌其墓曰某昔假守温陵<lb/>
時公與寳謨閣直學士楊公炳顯謨閣直學士傅公伯<lb/>
成以法從耆徳居里社年皆垂八十矣泉人號三大老<lb/>
嵗時讌集龎眉華髪奕奕相照某以後進從之游葢公<lb/>
生中原名族能以文學政事世其家而清白㢘介之節<lb/>
終其身不少變世之稱公者以是而已至乃立朝正色<lb/>
能言人之所不敢言則世或未之知也開禧初元公自<lb/>
<pb n="KR2g0052_WYG_031-37a"/>
湖北召對首論建事立政必廣詢博採因言人言未同人<lb/>
心未一茍不謀於衆而遽欲革焉殆恐發之易而収之<lb/>
難時韓侂胄用事欲㺯兵倖勝人情洶懼鄧友龍輩以<lb/>
從臾傅㑹据要路帷幄近臣不敢發一語公新從逺方<lb/>
來顧抗論如此識者韙其忠迨進貳版曹居獻納之地<lb/>
既兵敗於外公移書侂胄乞正鄧友龍蘇師旦罪以示<lb/>
天下士大夫以公言為難嗚呼公可謂剛正篤實之士<lb/>
矣初公以伯父縝授所校西漢書朝夕諷誦其學雖不<lb/>
<pb n="KR2g0052_WYG_031-37b"/>
顓名一家獨謂二程先生發明聖道之傳實先於黄遂<lb/>
於黄立生祠且求朱文公先生之文以記之以示學者<lb/>
趨嚮文肅公初諡文敏公謂建炎叱折兇渠褒詔具在<lb/>
叶謀復辟忠烈嶢然既登朝請改之遂更用奉常考功<lb/>
之議易敏以肅又以文肅遺稾鋟本於黄朱文公實為<lb/>
之序云所著有文稾七十卷續通鑑長編分𩔖二十八<lb/>
卷談叢七卷蔵於家子洪宗謹守有家法<hi>述志按泉郡舊志載朱文</hi>
<hi>公與公友善為銘其墓考公卒於寜宗嘉定十三年時文公已沒廿年矣公之墓志為真文忠公所撰見西山</hi>
<pb n="KR2g0052_WYG_031-38a"/>
<hi>集今纂其畧附此舊志相沿疑誤</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0052_WYG_031-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷三十一<lb/>
</p>
<p>
</p>
  </div>
<div>
<head>閩中理學淵源考卷三十二</head> <lb/>
    <p>
<pb n="KR2g0052_WYG_032-1a"/>
欽定四庫全書<lb/>
　閩中理學淵源考卷三十二<lb/>
　　　　　　　　　　廣平府知府李清馥撰<lb/>
　　清漳陳氏家世學派<lb/>
　按廉獻陳氏出東溪高公之門亦以直節著聲者曾<lb/>
　知制誥以秦檜故不拜旋外補乞歸講學於漸山厥<lb/>
　後孫植學於世父安卿先生格以節見一門忠孝儒<lb/>
　宗其淵源卓矣<lb/>
<pb n="KR2g0052_WYG_032-1b"/>
　　　廉獻陳和仲先生景肅<lb/>
陳景肅字和仲漳浦人唐將軍元光裔孫也師事高登<lb/>
有學行嘗同秦檜出使燕趙歸表為祈請使不拜歸講<lb/>
學於仙人峯下登紹興進士令仙遊旌孝義𠞰宿盜多<lb/>
美政尋提舉湖南除知南恩州詔入知制詔誥以秦檜<lb/>
故不拜出知台湖等州以題詠多譏刺檜黨惡之乞歸<lb/>
與門人楊仕訓呉大成等講學漸山檜死議均役復知<lb/>
制詔誥致仕時已八十餘矣適南恩州叛服不常擇使<lb/>
<pb n="KR2g0052_WYG_032-2a"/>
宣慰朝議非景肅不可持節往嶺南嶺南遂平卒贈光<lb/>
祿大夫資政殿大學士諡廉獻所著有拮翠集若干卷<lb/>
有孫曰植登淳祐進士格為海濱監簿俱見家學<lb/>
　　　進士陳㝱立先生植<hi>以下家學</hi>
陳㝱立名植以字行漳浦人公㓜學於世父安卿十入<lb/>
以祖澤補太學生調龍溪令轉漳州司理淳祐四年登<lb/>
進士提督嶺南海路兵馬帝昺浮海公提嶺海舟見事<lb/>
危斷維出港自以六舟泊海嶺収亡命馳檄諸閩圖立<lb/>
<pb n="KR2g0052_WYG_032-2b"/>
宋後聞張公世傑覆舟元人索捕急遂變姓名匿于大<lb/>
芹白華九侯間臨終命葬海濱南望崖山弟格為舟監<lb/>
簿從容殉節忠義形於六詠今漳浦人並祀之<hi>閩書源道南</hi>
<hi>委</hi>
　　　楊國光先生耿<hi>以下學派</hi>
楊耿字國光紹興中在太學與呉大成鄭柔薛京齊名<lb/>
秦檜柄國耿等相率乞歸從陳景肅講學漸山石屏書<lb/>
院闢精一堂於修竹里講明經術從子士訓士謙皆從<lb/>
<pb n="KR2g0052_WYG_032-3a"/>
之所著詩多寓言而忠愛之意宛然如見<lb/>
　　　呉子集先生大成<lb/>
呉大成字子集漳浦人聞陳景肅師事高登學有淵源<lb/>
往受業焉嘗遊太學論舊相張浚清忠與秦檜忤及廷<lb/>
對語多侵時宰檜益惡之落第自以終不能為檜屈歸<lb/>
隱漸山石榴洞講明正學乾道中奉檄湖湘往還京浙<lb/>
著有梅月詩集又有筆義經疑傳稿藏于家<lb/>
　　　薛宗汴先生京<lb/>
<pb n="KR2g0052_WYG_032-3b"/>
薛京字宗汴與鄭柔俱師事陳景肅肅與秦檜忤辭知<lb/>
台州京亦乞歸省檜以其為景肅黨銜之歸與呉鄭諸<lb/>
楊講學漸山九侯間賦詩自樂終檜之世屏跡不仕<lb/>
　　建陽熊氏家世學派<lb/>
　按熊氏世家建陽鰲峯之陽自雨錢公衮入閩卜宅<lb/>
　於此子孫世業於儒詩書禮樂之澤相踵其家學得<lb/>
　於朱蔡之傳為多今考勿軒集中族系所及者錄之<lb/>
　餘宗派莫詳尚俟考訂再勿軒先生生于宋季猶及<lb/>
<pb n="KR2g0052_WYG_032-4a"/>
　朱子之派系私淑咸淳十年登第宋社既屋遂退隱<lb/>
　雲谷創鰲峯書院扶樹敎道講學著書其傳習門人<lb/>
　學派多在元初今將本傳錄於本學派以存碩果之<lb/>
　義云爾<lb/>
　　　處士熊意誠先生知至<lb/>
熊知至字意誠建陽人衮四世孫博學工詩天聖中五<lb/>
舉不第歸隱鰲峯有鰲峯隱人集劉文簡贊之曰鄉言<lb/>
善士世號儒宗止而不第歸隱鰲峰研精蠧簡彈拊絲<lb/>
<pb n="KR2g0052_WYG_032-4b"/>
桐愧無冰鑑誰識臥龍<hi>閩書</hi>
　　　縣令熊端操先生節<lb/>
熊節字端操建陽人朱子門人甫十歲讀易日誦二卦<lb/>
即知問難至通曉而後止慶元己未廷對值偽學之禁<lb/>
以納諫行仁求賢對知舉黃由以其不迎合時好特置<lb/>
前列且為奏御仕終通直郎知福州閩清縣著性理羣<lb/>
書二十三卷中庸解三卷知仁堂稿十卷<lb/>
　　　處士熊竹谷先生慶胄<lb/>
<pb n="KR2g0052_WYG_032-5a"/>
熊慶胄字竹谷建陽人少受業於蔡節齋與徐進齋蔡<lb/>
覺軒詹敬齋翁思齋為同門友後遊眞西山及劉靜齋<lb/>
之門所著有三禮通義春秋約說中興三朝通畧平生<lb/>
用力最久又有學庸緒言易傳集傳小紀史學提綱悉<lb/>
燬丙子兵難其雜著有敬思齋直方齋稿兵後壁藏僅<lb/>
存耳慶胄少以禮記決科於禮學尤精博嘗謂國家設<lb/>
科當以儀禮不當以禮記其著通義一書葢本朱文公<lb/>
義例而春秋約說亦本文公所論大旨丞相游克齋左<lb/>
<pb n="KR2g0052_WYG_032-5b"/>
史牟存齋皆欲以慶胄經學薦聞貽書辭不就慶胄壯<lb/>
歲即棄科舉潛心問學不求知聞所造既深自任之意<lb/>
彌篤性極孝友於族婣鄉黨情義尤厚歲収不上三百<lb/>
石捐其半創敬思齋以訓後進立孝永莊以賑饑貧人<lb/>
士有嚮學者諄諄誨誘冠昏喪祭必謹於古禮云<hi>熊勿齋撰</hi>
<hi>竹谷文集序</hi>
　　備考<lb/>
熊勿齋書竹谷文集跋曰右從伯父竹谷先生熊公所<lb/>
<pb n="KR2g0052_WYG_032-6a"/>
作公平生所為文極多其雜著有敬思齋小稿則居竹<lb/>
谷時作也直方齋小稿則居平山時作也此二卷題曰<lb/>
直方齋小稿葢兵後壁藏僅有此耳眞所謂存什一於<lb/>
千百者歟公平生精力於三禮通義春秋約說中興三<lb/>
朝通畧用功最久又有大學中庸緒言易經集傳采詩<lb/>
小紀史學提綱等編悉燬於丙子兵難三朝通畧葢欲<lb/>
續從祖左史公九朝通略以成一家言庸齋趙公在史<lb/>
館時嘗以上聞有㫖下本部抄寫且薦公由布衣入館<lb/>
<pb n="KR2g0052_WYG_032-6b"/>
同預史事公力辭不就公少以禮記決科於禮學尤精<lb/>
博嘗謂國家設科當以儀禮不當以禮記其著通義一<lb/>
書葢本文公先生義例而春秋約說亦本文公所論大<lb/>
㫖此二書於學者葢不無小補也丞相克齋游公左史<lb/>
存齋牟公皆欲以公經學薦聞公又貽書辭不就葢公<lb/>
平生潛心問學不求知聞蚤受學於節齋蔡先生與進<lb/>
齋徐公覺軒蔡公敬齋詹公思齋翁公為同門友所造<lb/>
既深自任之意彌篤後登西山眞先生靜齋劉先生之<lb/>
<pb n="KR2g0052_WYG_032-7a"/>
門尤見器重壯歲即棄科舉一意通經博史之學惜乎<lb/>
書藁甫脫而公竟抱志以沒可勝惜哉嗚呼公之學進<lb/>
雖不得用於其時退猶足以善於其鄉公奉先極其孝<lb/>
敬待兄弟極其友愛至於族婣鄉黨情義尤篤歲収不<lb/>
上三百石捐其半創敬思齋以訓後進立孝永莊以賑<lb/>
饑貧後居平山甥館歲必一歸故居歸必㑹集族中長<lb/>
稚宴飲餽遺渠渠欵欵各盡其歡見後進有嚮學者必<lb/>
諄諄誨誘不倦葢忠厚愷弟人也最謹於禮節冠昏喪<lb/>
<pb n="KR2g0052_WYG_032-7b"/>
祭必用古禮舊居竹谷與雲谷相望才能學行聲稱甚<lb/>
著遠方士友登其門必竭力館榖之雖屢空不顧也禾<lb/>
年六歲就傅于敬思齋已蒙公器許今年久無聞壯志<lb/>
銷落重惟我族自始祖尚書郭門公於唐中和間由豫<lb/>
章入建詩書之澤四百年矣前輩凋落後進渺然未有<lb/>
甚於斯時者也公之學其誰能傳之公之志其孰能知<lb/>
之癸巳秋從弟敬歸自江東來相存問聚首旬日重整<lb/>
舊編相與感慨者良久重念甲戌侍族叔父復齋先生<lb/>
<pb n="KR2g0052_WYG_032-8a"/>
歸自行都因論公遺事憮然興念求所以嗣成公志者<lb/>
規模未就而復齋又沒矣時事日殊年運已往力不逮<lb/>
念又未知能成就二父之志乎否也并書此以識<lb/>
　　崇安翁氏家世學派<lb/>
　按翁氏家崇安之白水鄉自濟可先生嘉祐間仕籍<lb/>
　父子相繼皆以名臣顯厥後文章之彥斌斌輩出儒<lb/>
　學忠節世為羽儀楊文靖公撰行簡先生墓志朱子<lb/>
　撰蒙之先生墓志極表章其概今列其畧著于篇<lb/>
<pb n="KR2g0052_WYG_032-8b"/>
　　　朝奉翁濟可先生仲通<lb/>
翁仲通字濟可崇安人嘉祐二年進士為山陰尉疏水<lb/>
利遷鄞縣移武平令召赴闕求便養親改簽書興化軍<lb/>
通相地徙築人號太平陂後知黃巖縣濬河流民獲利<lb/>
丁内艱喪除以親不在遂不出卒贈銀青光祿大夫有<lb/>
子三人彥約彥深彥國按龜山楊文靖公撰彥約墓誌<lb/>
云仲通先生以文行為東南儒宗學者咸尊師之仕至<lb/>
朝奉郎累贈銀青光祿大夫<hi>通志</hi>　<hi>龜山文集</hi>
<pb n="KR2g0052_WYG_032-9a"/>
　　　奉常翁行簡先生彥約<lb/>
翁彥約字行簡仲通長子天資頴悟絶人自㓜學已能<lb/>
屬文既冠博總經傳尤深於禮學元豐末游上庠銀青<lb/>
贈公外除造朝欲候彥約䇿名而後告老彥約以謂用<lb/>
是緩吾親歸休計非便也請以世祿之恩授中第銀青<lb/>
不許力請而後從已而兄弟更相推遜聞於朝事雖不<lb/>
行縉紳義之彥約既不第愈自奮勵術業愈加進建之<lb/>
舉進士者無慮五六十輩彥約再舉皆中首選從而受<lb/>
<pb n="KR2g0052_WYG_032-9b"/>
業者常數十百人元符二年應詔上格言二十篇政和<lb/>
二年擢進士第調汝州龍興尉改常州刑曹㑹江淮發<lb/>
運使入奏事上問所部人材首以彥約對驛召為詳定<lb/>
九域圖志編官累遷太常博士與因修革禮遷奉議郎<lb/>
歲餘乞補外除提舉河北西路學事及階對建言朝廷<lb/>
更八行復試以文與立法初意異請俱與廷對以示詳<lb/>
行畧文之意至河北薦拔人才訪問疾苦講求實邊制<lb/>
勝之䇿除知高郵軍郡當江淮孔道茶鹽私貿之禁最<lb/>
<pb n="KR2g0052_WYG_032-10a"/>
嚴顧有告者亟決之吏習故欲以枝辭蔓其獄彥約曰<lb/>
兩獄充斥若等尚恨少耶吏<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>眙失對於是一郡知彥<lb/>
約以民為念吏不得倚法為奸歲大旱以禱祠積勞得<lb/>
疾或以尤之曰民甦而吾病無憾矣疾亟乞休辛未報<lb/>
卒彥約性孝友遇人無賢否一以誠意延平陳公瓘晚<lb/>
居淮南見彥約喜語人曰翁奉常靜恪有謀使得志殆<lb/>
能濟物其為名流推重如此彥約為文精緻潤縟得作<lb/>
者之體尤長于詩有集十卷子挺抗挺另有傳<lb/>
<pb n="KR2g0052_WYG_032-10b"/>
　　　少卿翁養源先生彥深<lb/>
翁彥深字養源登紹聖二年乙科調福州侯官簿宣和<lb/>
初遷右司員外郎入對極論讞獄之弊已而以弟彥國<lb/>
入臺引嫌改秘書少監請訪國朝以來諸儒論纂可傳<lb/>
者上之盜起睦州東南大震彥深言民有疾苦不得上<lb/>
聞宜下詔求直言則下情通而盜可弭又言羽書還至<lb/>
諸路騷然宜亟求忠臣義士列于諫垣其後賊平南軍<lb/>
凱旋即議北征復力言出師沮盟之害以書白宰相言<lb/>
<pb n="KR2g0052_WYG_032-11a"/>
與金人夾攻契丹非䇿召見除國子祭酒時蔡翛為禮<lb/>
部尚書譖彥深為元祐學彥深笑曰彼亦知有元祐學<lb/>
耶徙秘書監宦者梁師成提舉秘書省彥深以為不可<lb/>
納交熏腐以辱天子館閣不肯造謁未幾降兩官知濟<lb/>
南府改婺州召為太常少卿從幸揚州力陳維揚無險<lb/>
要宜蚤渡江以定基業歸老以卒所著有皇朝昭信錄<lb/>
及文集各十五卷忠義列傳二卷唐史評一卷鍾離子<lb/>
自錄一卷弟彥國見志乘待考子揆密州司士曹事亦<lb/>
<pb n="KR2g0052_WYG_032-11b"/>
以文行知名早卒孫蒙之<lb/>
　　　監丞翁五峯先生挺<lb/>
翁挺字士特彥約子政和中用季父彥國恩補官調宜<lb/>
章尉改侯官簿朝臣交薦詔赴闕下所陳皆朝廷急務<lb/>
奏對移時徽宗喜曰何見卿晚改授少府監丞時相怒<lb/>
其不附已逐之遂不復出號五峰居士有集二十卷李<lb/>
忠定稱其文雄深雅健淵源浩博詩凌厲奮發絶去筆<lb/>
墨畦徑及卒劉子翬奠以文曰羅萬象於筆端煥丹青<lb/>
<pb n="KR2g0052_WYG_032-12a"/>
於胸臆<hi>閩書</hi>　<hi>郡志</hi>
　　　寺丞翁子功先生蒙之<lb/>
翁蒙之字子功彥深孫以廕補官調常山尉紹興中趙<lb/>
忠簡鼎謫死喪過常山郡守章傑者惇諸孫怨鼎嘗治<lb/>
惇罪又希秦檜㫖陽檄蒙之䕶其喪忽遺書蒙之以趙<lb/>
氏私為酒飲役夫宜亟捕寘之法而陰喻使并搜鼎知<lb/>
舊往來書疏欲敗趙氏快私憾且以媚檜蒙之不可啗<lb/>
以利又不可復脅以威往反再三蒙之度傑意不可回<lb/>
<pb n="KR2g0052_WYG_032-12b"/>
或囑他吏則事有不可為者即密告趙氏使取文書悉<lb/>
焚之既搜無所得傑怒又廉知蒙之女弟適胡寅實當<lb/>
時草詔罪狀惇者益怒乃誣以他罪劾之㑹胡公弟寧<lb/>
為尚書郎具以其事白檜檜悟為傑所賣移蒙之蘭溪<lb/>
尉趙氏亦竟得無他而傑遂廢不復用孝宗即位近臣<lb/>
以其事聞嘉歎其節再三召監登聞鼓院尋復補外後<lb/>
以龔茂良論薦召為司農寺丞卒年五十<hi>郡志文集</hi>　<hi>朱子</hi>
　　浦城徐氏家世學派<lb/>
<pb n="KR2g0052_WYG_032-13a"/>
　按宋史論宋自嘉定以來在相位者賢否不同故執<lb/>
　政者各以其氣𩔖而用之因其所就而後世得以考<lb/>
　其人焉因列史彌遠史嵩之之腹心羽翼數人其論<lb/>
　陳貴誼曾從龍鄭性之李性傳諸賢以為皆無所附<lb/>
　麗而謂徐氏榮叟父子兄弟皆為名臣其不與權勢<lb/>
　推移所立卓矣今列其家世學派著于篇<lb/>
　　　文肅徐亢叔先生應龍<lb/>
徐應龍字亢叔浦城人累調湖憲司簡法官與提刑盧<lb/>
<pb n="KR2g0052_WYG_032-13b"/>
彥徳爭刼盜獄獄盜獲生改知高安縣呂祖儉以言事<lb/>
忤韓侂冑謫死經紀其喪為文誄之有勸之避禍者應<lb/>
龍曰呂吾所敬緣此譴死無所恨遷知南恩州秩滿陳<lb/>
自强當國故與應龍同舍諭欲留之應龍不答丐雷州<lb/>
而去部使者交章上最召監行在都進奏院累遷國子<lb/>
祭酒兼崇政殿說書天旱上言請烹桑𢎞羊乃雨除秘<lb/>
書監累遷刑部尚書兼侍讀屢指陳時政一日讀呉起<lb/>
為卒吮疽事奏曰起卒如此故能得其死力今將軍得<lb/>
<pb n="KR2g0052_WYG_032-14a"/>
以賄遷專事掊剋安望濟乎理宗驚曰債帥之風猶未<lb/>
除耶宰相史彌遠聞而惡之改兼太子詹事力乞奉祠<lb/>
逮歸奏乞立皇子曰高宗謂太祖艱難得天下而子孫<lb/>
不得居天位遂以孝宗繼大統三傳至陛下皆太祖子<lb/>
孫今陛下當於太祖後擇人徙吏部尚書以煥章閣學<lb/>
士提舉嵩山崇福宮卒贈開府儀同三司諡文肅累贈<lb/>
太師魏國公子榮叟清叟<hi>閩書</hi>
　　　文靖徐茂翁先生榮叟<lb/>
<pb n="KR2g0052_WYG_032-14b"/>
徐榮叟字茂翁與弟清叟同舉嘉定七年進士歴永康<lb/>
令以賑饑得民心召為太常博士兼崇政殿說書嘉熙<lb/>
中由左司諫拜左諫議大夫入對大畧言内而京師楮<lb/>
幣不通物價倍長米運多阻粒食孔艱外而郡邑苛征<lb/>
橫斂無所不有嚴刑峻罪靡所不施甚者巨家武斷鄉<lb/>
閭豪宗侵凌民庶此皆民怨所由又言朝廷當以節義<lb/>
勵士大夫則緩急必無求生害仁之事遷權禮部尚書<lb/>
兼吏部拜端明殿學士簽書樞密院事淳祐二年參知<lb/>
<pb n="KR2g0052_WYG_032-15a"/>
政事李韶與宰相議不得求去榮叟發憤爭之不合因<lb/>
求俱去除資政殿大學士奉祠御書橘坡二大字賜之<lb/>
卒贈金紫光祿大夫諡文靖所著有緝熙講議諫垣存<lb/>
藁西掖代言南宮表牋橘坡雜著<hi>閩書</hi>　<hi>建寧府志</hi>
　　　忠簡徐直翁先生清叟<lb/>
徐清叟字直翁調太平敎授金人侵宣化制司令州禁<lb/>
采石渡清叟曰敵今未至奈何先自推赤子魚腹中守<lb/>
從之淮民得渡者三萬餘紹定初遷籍田令應詔抗章<lb/>
<pb n="KR2g0052_WYG_032-15b"/>
乞為濟王置後遷太常博士復請厚人倫以釋羣惑惜<lb/>
名器以示正義因人望以進人材葢欲復濟王爵邑抑<lb/>
史彌遠恤典召用眞徳秀魏了翁也端平二年除殿中<lb/>
侍御史疏論三漸尤為痛激改太常少卿兼户部侍郎<lb/>
改工部除廣西經畧福建安撫福州饑貸南劍常平米<lb/>
七千石招廣浙米詣諸州賑饑全活甚衆累遷端明殿<lb/>
學士簽書樞密院事參知政事余玠專制全蜀理宗欲<lb/>
召還之未決清叟奏云陛下何不出不意徑召之且奏<lb/>
<pb n="KR2g0052_WYG_032-16a"/>
玠素失士心召之必不敢不來理宗遂召玠遣余晦代<lb/>
之制下清叟復奏晦素無行檢不堪重任乞収回成命<lb/>
不聽清叟乞罷政不許竟不押晦誥勅寳祐三年令民<lb/>
自實田畝清叟爭曰此秦法不可用如福建二廣湖北<lb/>
尤當少寛既而江浙民胥言不便理宗竟不果行尋以<lb/>
資政殿學士奉祠開慶初召提舉佑神觀兼侍讀出知<lb/>
泉州景定中致仕卒贈少師諡忠簡清叟與其父兄皆<lb/>
以品節相尚立朝風采著於班行之間獨其劾罷袁甫<lb/>
<pb n="KR2g0052_WYG_032-16b"/>
少貶於公論<hi>閩書</hi>
　　進士張坎翁先生翰學派<lb/>
　按福寧流派楊似之先生早從林艾軒講論自得洛<lb/>
　學餘緒矣坎翁先生奮然特起與及門高余二公為<lb/>
　一時師儒之表考坎翁登第在乾道初其時道南之<lb/>
　派尚未遍訖厥後人文遞興宗朱子之學者巳著列<lb/>
　邑逮宋末元初此邦學脈未艾賡續繼志遞有傳人<lb/>
　其淵源遠矣哉<lb/>
<pb n="KR2g0052_WYG_032-17a"/>
　　　進士張坎翁先生翰<lb/>
張翰字雲卿别號坎翁寧徳人以學行為鄉先生高頤<lb/>
余復皆其門弟也登乾道二年進士居官涖民所至有<lb/>
聲致政歸田著觀過錄三十四章<hi>閩書</hi>
　　　縣令高元齡先生頤<lb/>
高頤字元齡寧徳人祖確嘗與陸游為詩友稱善士頤<lb/>
經明行修從游者幾千人以禮記魁鄉薦登慶元二年<lb/>
進士知永州東安縣居官臨民卓然有聲其學以大學<lb/>
<pb n="KR2g0052_WYG_032-17b"/>
中庸為宗治身行事一主誠實嘗曰吾身任大責重無<lb/>
天地生物之功而有其心無經國子民之位而有其志<lb/>
又曰學者學為聖賢非止讀書作文求仕進而已著雞<lb/>
窻叢覽百五十卷詩集傳解各三十卷詩文五百餘篇<lb/>
子伯壎嘗魁漕舉學行醇正有會萃古今事𩔖二百卷<lb/>
集關洛諸公語為傳心直指十卷及一得錄愚齋𩔖藁<lb/>
等書<lb/>
　　　檢討余子叔先生復<lb/>
<pb n="KR2g0052_WYG_032-18a"/>
余復字子叔寧徳人少從張翰學精於周官紹興元年<lb/>
對䇿大廷光宗稱其直而不訐拔置第一賜之詩寧宗<lb/>
即位詔入史館兼實錄檢討歸擇邑南佳勝辟園構軒<lb/>
觴咏其間著禮記𩔖說左氏纂𩔖<lb/>
　　福寧楊氏家世學派<lb/>
　按楊似之先生早從艾軒林公夾漈鄭公講論厥後<lb/>
　諸儒遞興確守紫陽遺緒希風伊雒而多淳厚篤實<lb/>
　探討羣經其遷流異說者少風教所趨卓乎尚矣兹<lb/>
<pb n="KR2g0052_WYG_032-18b"/>
　錄楊氏之系著于篇<lb/>
　　　朝請楊穆仲先生惇禮<lb/>
楊惇禮字穆仲舉進士調興國軍司法改陜彭泉宿四<lb/>
州敎授轉太學錄太學博士時與鄉人黄薦可林介卿<lb/>
並命有北鄉三博之語乞外出判秀州丐休建炎元年<lb/>
以司勲員外郎召以疾謝踰年再以監察御史召力辭<lb/>
得㫖以朝請郎守本官致仕許在家言事時年未六十<lb/>
衆稱惇禮有三奇有田不買有官不做有子不蔭孫興<lb/>
<pb n="KR2g0052_WYG_032-19a"/>
宗楫<lb/>
　　　提舉楊似之先生興宗<lb/>
楊興宗字似之少師鄭夾漈後從宦莆田執經林光朝<lb/>
舉進士調鉛山簿孝宗登極上封事末陳以守為攻之<lb/>
䇿有㫖召赴都臺審察時湯思退主和議使御史尹穡<lb/>
要曰登對願無立異當以美職相處却之連書抵東府<lb/>
爭和議非便思退大怒孝宗嘉其志除武學博士既而<lb/>
陳俊卿舉充館職召試條對言兵冗切中時弊除秘書<lb/>
<pb n="KR2g0052_WYG_032-19b"/>
正字遷校書郎與林光朝同校文省殿擢鄭僑蔡㓜學<lb/>
陳傅良時稱得人修四朝㑹要轉宣敎郎擢尚書司勲<lb/>
郎論張說不當與趙汝愚同除拜不報又駁楊和王存<lb/>
中封爵太優堅不書勲忤虞相允文乞祠出守處州政<lb/>
甚有聲除知溫州以親嫌改嚴州除湖廣提舉有自觀<lb/>
文集<lb/>
　　　朝散楊通老先生楫<lb/>
楊楫字通老剛介不茍合與楊方楊簡俱朱門高弟號<lb/>
<pb n="KR2g0052_WYG_032-20a"/>
三楊舉進士調莆田尉閩帥程叔達移縣括逃田楫歴<lb/>
疏不便忤帥意秩滿上府叔達怒曰尉格帥命乎楫徐<lb/>
條對無所屈罷去漕使林祈曰尉敢格帥大是奇事遂<lb/>
薦之累官司農寺簿劄論進君子退小人奬廉靖之操<lb/>
絶奔競之風除國子博士轉少卿臺臣或干以私答曰<lb/>
臺省紀綱學者規矩當各守職無相侵越尋出知安慶<lb/>
移湖南提刑江西運判終朝散郎著奏議悅堂集<lb/>
　　進士黄由仲先生宙學派<lb/>
<pb n="KR2g0052_WYG_032-20b"/>
　按泉南彼時陳休齋門徒為著公與休齋後先輩出<lb/>
　公之徒亦有從文公學者至石氏起宗名蹟尤卓然<lb/>
　石與傅公竹隱深相交契一時師友皆為人物標凖<lb/>
　訪錄遺編不禁斂袵追述不置<lb/>
　　　進士黄由仲先生宙<lb/>
黄宙字由仲晉江人乾道五年進士居鄉講授學者從<lb/>
之游多名士右起宗其一也有論孟解詩文雜著藏于<lb/>
家<hi>舊郡志</hi>
<pb n="KR2g0052_WYG_032-21a"/>
　　　吏部石似之先生起宗<lb/>
石起宗字似之先同安人徙晉江乾道五年進士第二<lb/>
人由勅局删定官召試館職條對時務辭義卓然上覽<lb/>
奏稱善除秘書省正字再遷權倉部郎官會當輪對上<lb/>
言君子小人之情狀與天下治亂安危之機又言妄啓<lb/>
外釁以開兵端不可不戒通判漳州知徽州除提舉浙<lb/>
西常平入為尚書吏部員外郎引對奏言徳雖聖人所<lb/>
能躬修治非聖人所能獨致願詔大臣盡公任責破徇<lb/>
<pb n="KR2g0052_WYG_032-21b"/>
私媮惰之習又奏乞取仁宗洪範政鑒與敬天圖列置<lb/>
座右上嘉嘆久之命秘書省繕錄以進後以考較𩔖試<lb/>
卒于院<hi>按乾道五年南宮揭榜溫陵得人為盛新第先歸者五人王公龜齡時為泉守故事燕於黄堂</hi>
<hi>王公酒半啜茶於忠獻堂持杯以勸即席贈詩曰四海英才入網羅清源龍虎姓名多經魁蘭省得人傑䇿射</hi>
<hi>楓庭収甲科奎宿呈祥前未見緯星還舍首相過一杯忠獻堂中酒名節相期要不磨集中尚有贈第二人石</hi>
<hi>察判詩末句試觀忠獻堂中像亦是當時第二人集中注云即起宗石公也讀此疑當時第二人似即今之榜</hi>
<hi>眼否</hi>
　閩中理學淵源考卷三十二<lb/>
</p>
<p>
</p>
  </div>
<div>
<head>閩中理學淵源考卷三十三</head> <lb/>
    <p>
<pb n="KR2g0052_WYG_033-1a"/>
欽定四庫全書<lb/>
　閩中理學淵源考卷三十三<lb/>
　　　　　　　　　　廣平府知府李清馥撰<lb/>
　　文毅洪陽巖先生天錫學派<lb/>
　按先生以開濟偉畧為廟堂倚重同郡邱氏葵早志<lb/>
　考亭之學遊先生之門者最久又同時有徐擇齋先<lb/>
　生明叔者亦與公同學齊名考泉南九日山石刻舊<lb/>
　題寳祐六年公嘗從徐公明叔梁公椿選呂公中方<lb/>
<pb n="KR2g0052_WYG_033-1b"/>
　公澄孫王公廣翁同遊紀盛故梁呂方俱列之交友<lb/>
　焉王廣翁未詳待考再按南軒門人蘓氏國台從孫<lb/>
　三英亦登公與擇齋之門可知洪徐二公為一時典<lb/>
　型物望宋季學派賴以維持淵源所漸盛矣<lb/>
　　　文毅洪陽巖先生天錫<lb/>
洪天錫字君疇號陽巖晉江人寳慶二年進士授廣州<lb/>
司法歴知古田縣剖決無留按誅倚藩邸勢殺人者調<lb/>
通判建寧郡大水擅發常平倉賑之擢諸司糧料院拜<lb/>
<pb n="KR2g0052_WYG_033-2a"/>
監察御史兼崇政殿說書理宗寳祐間宦寺肆横外閫<lb/>
朝紳多出門下廟堂不敢言天錫來自孤遠首疏以正<lb/>
心格君為說且曰臣職在憲府不惟不能奉承大臣風<lb/>
㫖亦不敢奉承陛下風㫖朝端耳目一時聳動次月囊<lb/>
封申劾宦官董宋臣外戚謝堂知慶元府厲文翁不法<lb/>
狀疏上理宗力䕶之令大臣呉燧宣諭再三天錫力爭<lb/>
謂貴倖作姦犯科根柢蟠固異日勢燄愈張雖欲活之<lb/>
不可得已理宗俾天錫易疏欲自戒飭之天錫言自古<lb/>
<pb n="KR2g0052_WYG_033-2b"/>
姦人外雖憑怙心未嘗不畏人主之知茍知之而止戒<lb/>
飭則憑怙愈張反不若未知之為愈章五上出關待罪<lb/>
有詔謝堂厲文翁已改命宋臣續處天錫言臣義不與<lb/>
宋臣共留㑹天雨土天錫奏其異為蒙為不辨君子小<lb/>
人所致又言今蜀中地震浙閩大水上下困窮遠近怨<lb/>
疾獨貴戚巨閹安享富貴不知陛下能獨與數十人者<lb/>
共天下乎值宋臣復奪民田天錫申劾之上猶力䕶天<lb/>
錫又言修内司祗供繕修比年動稱御前故凡姦贓老<lb/>
<pb n="KR2g0052_WYG_033-3a"/>
吏積捕兇渠皆竄名其間有司不得舉首小民展轉受<lb/>
害恐使後日史臣書曰内司之横自今日始不報疏至<lb/>
六七上最後請還御史印謂朝廷輕給舍臺諫百司庶<lb/>
府而獨重北司倉卒之際臣實懼焉言雖不果行然終<lb/>
帝之世閹人不至大竊威福葢天錫有力云御筆改大<lb/>
理少卿遷太常皆不拜明年起知潭州兼湖南安撫使<lb/>
至則戢盜賊尊先賢踰年大治遷直寳謨閣廣東運判<lb/>
決疑獄劾貪吏治財賦皆有法則召為秘書監侍講以<lb/>
<pb n="KR2g0052_WYG_033-3b"/>
聵辭升秘閣修撰福建轉運副使又辭度宗即位以侍<lb/>
御史兼侍讀累召辭不許乃疏所欲對病民五事曰公<lb/>
田曰㑹子曰銀綱曰鹽鈔曰賦役又言在廷無嚴憚之<lb/>
士何以寢姦謀遇事無敢諍之臣何以臨大節人物稀<lb/>
疎精采銷愞隱情惜己者多忘身殉國者少擢工部侍<lb/>
郎兼直學士院加顯文閣待制湖南安撫使知潭州改<lb/>
漳州皆力辭又明年改福建安撫使力辭不許至官首<lb/>
罷亭户買鹽之累止茘枝貢召為刑部尚書進顯文閣<lb/>
<pb n="KR2g0052_WYG_033-4a"/>
直學士五辭召命特改華文閣奉祠轉端明殿學士致<lb/>
仕咸淳八年卒疾革草遺表以規君相上震悼贈正議<lb/>
大夫諡文毅天錫動有凖繩居官清介臨事是非不憚<lb/>
面折所著奏議經筵講義通禮輯畧味言發墨陽巖文<lb/>
集宋周密曰近世敢言之士雖間有之其終始一節明<lb/>
目張膽言人所難絶無僅有惟溫陵洪公一人<hi>閩書史叅宋</hi>
　　　秘書呂時可先生中<hi>以下交友</hi>
呂中字時可晉江人淳祐七年進士歴沂靖惠王府諸<lb/>
<pb n="KR2g0052_WYG_033-4b"/>
王官大小學教授輪對言當去小人之根革贓吏之弊<lb/>
遷國子監丞兼崇政殿說書奏乞晚輪二員說書夜輪<lb/>
講官直宿以備顧問又言進講經史乞依正文進讀不<lb/>
宜節貼避忌不惟可察古今治亂亦以革臣下諂諛之<lb/>
習又言人能正心則事不足為君能正心則天下不足<lb/>
治尋以兄卒無後請假歸葬明年以秘書郎召丁大全<lb/>
忌其直徙汀州在汀朞年演易為十圖景定中復舊官<lb/>
卒著皇朝大事記治迹要畧論語講義<hi>閩書</hi>
<pb n="KR2g0052_WYG_033-5a"/>
　　　正守梁壽卿先生椿選<lb/>
梁椿選字壽卿晉江人淳祐元年以省試經魁登第有<lb/>
文學之譽歴官通正守寓在安溪來蘓里作湖山書院<lb/>
學士多從之遊亦寓賢也再考安溪清水寺志景定四<lb/>
年梁公曾為承議郎行監察御史崇政殿說書有記文<lb/>
可考云<hi>按梁公椿選倡學湖山之來蘓里其遺踪往迹莫得詳矣嘗讀清源文獻公於咸淳元年季春</hi>
<hi>撰安溪大成殿記畧曰夫子之道固不以廟興廢為存亡然示學者之依歸尊正傳之宗主賴有此爾今為吏</hi>
<hi>者惟知簿書期㑹之間上以督責為功下以趨避為能至有漠然視學校如傳舍者聖賢之居頽弊摧壓慢不</hi>
<pb n="KR2g0052_WYG_033-5b"/>
<hi>之恤風俗日卑人材日陋莫有知其故者鍾侯國秀於邑焦熬不憚撙節興此鉅役是則可書也已觀此知公</hi>
<hi>之崇奬名教挽回風俗所以規警為吏者至深切洵為清溪一時興學之倡欲俎豆湖山師席者能無溯厥淵</hi>
<hi>源哉再按梁公事跡安溪舊邑志只載在奠方内未曾立傳謂公係寓賢也因志乘缺寓賢一𩔖附見之此爾</hi>
<hi>後之欲修葺邑乘者似當增補此門目奉文公朱子為寓賢之首葢文公之簿同安時奉檄往來安溪愛其山</hi>
<hi>川清淑是公開人文之先其始基之矣謹識之以待考訂乾隆丁丑六月初十日</hi>
<hi>丁丑六月本閩書紀此傳之後因挾兒輩及黄甥等赴郡應試念一日舟行九日山是日於延福寺午餐扶杖</hi>
<hi>登山麓摩挲石刻大槩宋元間碑蹟最盛未得徧觀因讀宋寳祐六年三月徐仲晦諸公與公同遊九日山之</hi>
<hi>勝乃知公與諸賢同時往復自是一時之選因與甥輩兒輩考同記憶石刻取筆錄歸今并附載備考</hi>
<pb n="KR2g0052_WYG_033-6a"/>
<hi>寳祐六年三月甲戌徐明叔仲晦洪天錫君疇方澄孫蒙仲王廣翁居安梁椿選壽卿同登懷古寺酌菩薩泉</hi>
<hi>瀹茶觀石像訪姜秦舊蹟小飲聚秀摩挲明翰墨探韻賦詩抵暮期而不至呂中時可</hi>
<hi>乾隆三十一年丙戌六月十四日以旱暵踏勘田畝是晚上清水巖宿尋訪清水志僧因取出舊刻底本數帙</hi>
<hi>為明季邑令許公自表所葺者内載蓬萊山清水寺興造記一篇為有宋徐公明叔記知安邑事黄裳篆葢承</hi>
<hi>議郎行監察御史崇政殿說書梁椿選立石其記之年為景定四年四月吉日讀此則梁公曾為監察御史崇</hi>
<hi>政殿說書而本傳寥寥莫詳只叙歴官通正守今增入本傳錄此附考  閩書  清源文獻  安溪邑志奠方</hi>
<hi>𩔖巖清水  志</hi>
　　備考<lb/>
<pb n="KR2g0052_WYG_033-6b"/>
洪氏天錫序趙四書纂疏曰或問尹和靖讀易傳之法<lb/>
和靖曰體用一源顯微無間李延平聞之曰此語固好<lb/>
然學者須理㑹六十四卦三百八十四爻皆有歸著方<lb/>
可及此二先生豈異㫖哉言各有當也葢學不可以徒<lb/>
博亦不可以徑約徒博則雜徑約則孤此約禮必先之<lb/>
以博文而詳說乃所以反約也文公朱子之於論孟既<lb/>
成集義又作詳說既約其精者為集注又疏其所以去<lb/>
取之意為或問其後集注删改日以精密而或問遂不<lb/>
<pb n="KR2g0052_WYG_033-7a"/>
復修文公自謂集注乃集義之精細一字稱輕等重不<lb/>
可增减讀論孟者取是書焉可也格庵趙公復取文公<lb/>
口授及門人高弟退而私淑與集注相發者纂而疏之<lb/>
閒以所聞附於其後使讀之者如侍考亭師友之側所<lb/>
問非一人所答非一日一開卷盡得之博哉書乎然非<lb/>
約之外有所謂博也人莫不飲食也知味者鮮文公一<lb/>
生精力多在此書一章之㫖一字之義或數年更易而<lb/>
後定或終夜思索而未安學者以易心讀之豈能得聖<lb/>
<pb n="KR2g0052_WYG_033-7b"/>
賢之意哉如援先儒與諸家之說有隨文直觧不以先<lb/>
後為高下者有二說俱通終以前說為正者有二說相<lb/>
須其義始備不可分先後者設非親聞未易意逆此纂<lb/>
疏所以有功於後學也僕晚未聞道加以衰瞶廢學公<lb/>
不鄙辱教且命之曰序以屬子竊惟論孟二書文公凡<lb/>
幾序矣僕於要義而得熟讀深思優游涵泳之說於訓<lb/>
蒙而得本末精粗無敢偏廢之說又於集義而得操存<lb/>
涵養體驗充廣之說終身受持猶懼不蔇何敢復措一<lb/>
<pb n="KR2g0052_WYG_033-8a"/>
辭抑文公曾有言曰大學一書有正經有注解有或問<lb/>
看來看去不用或問只注解足矣久之不用注解只正<lb/>
經足矣又久之自有一部大學在吾胸中正經亦不用<lb/>
矣此文公喫𦂳教人處也僕於集注纂疏亦云<lb/>
　　侍郎徐擇齋先生明叔學派<lb/>
　按公為西山眞文忠公所鑒識指授與陽巖洪公齊<lb/>
　名余氏謙一述綦詳矣<lb/>
　　　侍郎徐擇齋先生明叔<lb/>
<pb n="KR2g0052_WYG_033-8b"/>
徐明叔字仲晦晉江人父伯嵩理宗紹定五年進士辟<lb/>
江淮制幕秩滿幹辦廣漕清節益勵除太學錄通判漳<lb/>
州以廉聞知英徳府徭冦不敢犯召為國子監丞潮冦<lb/>
起命知潮州捕戮渠魁除直秘閣江右憲歲歉發義倉<lb/>
賑民遷户部侍郎改兵部㑹元兵南下憂憤卒明叔學<lb/>
有源委與洪天錫齊名人稱擇齋先生<hi>閩書獻</hi>　<hi>莆陽文</hi>
　　備考<lb/>
余氏謙一序徐擇齋文集曰往歲莆有後村劉公福有<lb/>
<pb n="KR2g0052_WYG_033-9a"/>
竹溪林公泉南有擇齋徐公陽巖洪公皆吾閩文章宗<lb/>
匠竹溪後村集既板行家藏而人誦之矣陽巖擇齋後<lb/>
卒不幸與壞刼㑹嗣子門生伏匿奔踣不暇遺集久之<lb/>
莫克㑹萃有志於斯文者歎息焉一日擇齋之子籌老<lb/>
奉先集以授門人余謙一俾為之序開編伏讀則公年<lb/>
耆老官顯榮之日所作葢公平生藁就輒棄嗣子少長<lb/>
始從旁抄錄得之兹特太山之毫芒耳謙一既喜於成<lb/>
編而又懼不敢當序筆辭不獲乃稽首而言曰昔之人<lb/>
<pb n="KR2g0052_WYG_033-9b"/>
論著多矣少壯之氣銳而老則衰窮苦之辭工而貴則<lb/>
墮呂紫薇周平園猶未免此病而公年益老官益高作<lb/>
為文章略無一毫頽墮衰竭之態此其故何哉葢不以<lb/>
老壯窮達為進退者氣實為之天地間有所謂至剛至<lb/>
大者是為浩然之氣故孟氏之學以養氣為先是氣也<lb/>
賁育失其勇儀秦失其辯良平失其智眉山蘓氏亦以<lb/>
是稱昌黎公然後知孟子韓子之文純粹明白汪洋而<lb/>
大肆者氣之所充也豈特韓孟為然蘓氏之文亦然故<lb/>
<pb n="KR2g0052_WYG_033-10a"/>
欲論公之文者不于其文而于其氣公為人剛方嚴峻<lb/>
一介不以取予人意所不可雖當路有權勢者不肯以<lb/>
辭色假借之開口論時事若不知有諱忌以故憚黯疾<lb/>
固者多人輒斥召輒寢所謂諫書講卷綸言史筆皆公<lb/>
所宜擅曾不得一出其所長山林歲月之外麾節弓鈇<lb/>
竟展轉外服以老徳祐初元嘗以第一人起之而公老<lb/>
且病矣今觀公之論著文與詩大抵尚妥律不尚奇怪<lb/>
尚典雅不尚纖巧陽巖每稱仲晦之文最宜臺閣人以<lb/>
<pb n="KR2g0052_WYG_033-10b"/>
為知言公於書無所不讀料飽而思敏每下筆娓娓千<lb/>
百語不能休西山眞公之守泉也公以翰墨受知遂付<lb/>
以斯文之事淵源所漸有本固如是夫因竊歎西山為<lb/>
南渡歐蘓門人經指授者多以文名于世四十年來凋<lb/>
零殆盡巋然靈光獨東澗與公耳二公殁文章之統紀<lb/>
遂絶而奎運終焉嗚呼斯文興廢豈非天邪讀斯編者<lb/>
將必掩卷而流涕矣<lb/>
　　　州守余子同先生謙一<lb/>
<pb n="KR2g0052_WYG_033-11a"/>
余謙一字子同莆田人祖奭之元孫師魯之子也與弟<lb/>
士明連中江西漕試而謙一第咸淳元年進士調泉州<lb/>
石井書院山長召為國子監書庫官除太學博士改宗<lb/>
正寺簿差知化州宋亡不仕好為古學辭語渾成警切<lb/>
名文章家著述數十藁兵後多散佚士明亦以進士得<lb/>
官知南安縣<lb/>
　　附錄<lb/>
書文安公帖後曰右先文安公遺墨一紙於里巷學童<lb/>
<pb n="KR2g0052_WYG_033-11b"/>
剪截故紙中得之雖不甚完猶得五十八字葢宦遊他<lb/>
鄉與母家延陵所作也方承平時公之眞蹟懸金莫能<lb/>
致况兵火後乎冷笏舊氊誠吾家至寳此紙為家書内<lb/>
幅不過候問彝恭耳然篤實忠厚藹然見於情文自其<lb/>
本求之孝之所推也端方嚴重凛然見於翰墨由其内<lb/>
觀之敬之所形也書法心法也心法家法也艾軒先生<lb/>
論公父子嘗嫓之萬石君家一言以蔽之亦曰孝謹而<lb/>
已烏乎後之人其勿替之哉<lb/>
<pb n="KR2g0052_WYG_033-12a"/>
寄軒記曰文章宗師曰歐蘓氏歐自瀧岡竣事一迹不<lb/>
至家林守潁樂其風土遂為終焉之計蘓亦出蜀不復<lb/>
歸既欲歸嵩洛又欲居廬山甚者以蒜山房客自詭末<lb/>
年竟歸陽羡以死委先廬樂僑寓捨故鄉留他國詎非<lb/>
通人一蔽歟丁丑冦作吾族之甍連棟接者化而為烟<lb/>
為埃族之人往往流徙奔竄近稍還集顯伯弟於故居<lb/>
一牛鳴地得三間墼屋攜妻子以居一軒明快遂以寄<lb/>
名蓋曰吾先人之廬吾力未能復而心未嘗忘寄於此<lb/>
<pb n="KR2g0052_WYG_033-12b"/>
非敢安於此昔重耳以晉難故奔於狄十二年一朝至<lb/>
齊即懷其安不復以反國為意向微子犯悔其可追乎<lb/>
兹名所以識也夫不更宅左氏所書能復宇周公所頌<lb/>
予聞其言而有取焉莊列之論以身世為逆旅以宅居<lb/>
為傳舍此論行能使人厭檢束而事猖狂舍眞實而崇<lb/>
幻妄余又慮夫末流之弊寄而至於媮也故君子於此<lb/>
不敢一日廢吾學伯鸞之於呉貧而寄者也舂廡之下<lb/>
禮敬行焉臺卿之於北海急而寄者也複壁之中訓義<lb/>
<pb n="KR2g0052_WYG_033-13a"/>
出焉乃若遭世亂離少陵翁于夔于襄于成都所寄無<lb/>
定在詩自夔州以後鏗鍧蹈厲端可上嫓風雅循其所<lb/>
寄之跡考其歲月而論其為人學問功夫誠有不可誣<lb/>
者今顯伯之寄於斯非他州異縣也非傍人籬落也其<lb/>
視二三子之困厄窮亦足以為安矣人之情當厭亂之<lb/>
餘則喜聞放逹之論處幸安之境則易忘兢畏之心顯<lb/>
伯勉諸此學之所以不可已也顯伯為余言將求扁額<lb/>
二大字於石巖方子予恐未悉其所以名故為之記如<lb/>
<pb n="KR2g0052_WYG_033-13b"/>
此以著其心而又使覽觀自省焉<lb/>
　　教授徐進齋先生幾學派<lb/>
　按先生與何文定公基同以布衣被召其學出自紫<lb/>
　陽西山之傳宋之末造宗朱學者儘多其人往往託<lb/>
　跡山長晦匿海濱未得與金華四子並傳者亦多矣<lb/>
　尋源溯派望若晨星余不能不憮然慨慕<lb/>
　　　教授徐進齋先生幾<lb/>
徐幾字子與號進齋崇安人嘗與詹琦築靜可書堂於<lb/>
<pb n="KR2g0052_WYG_033-14a"/>
武夷博通經史尤精於易自晦翁之後理學之傳能臻<lb/>
其奧景定間廷臣交薦與何基同以布衣召對授崇政<lb/>
說書上甚器重之詔補廸功郎遷建寧府教授兼典建<lb/>
安書院山長撰經義以訓多士宇内尊之稱曰進齋先<lb/>
生其撰靜可書堂記曰余愛武夷佳山水且有佳友晚<lb/>
歲徙居焉詹兄琦景韓久從余遊知其為人孝弟忠信<lb/>
天資近道聞詩書仁義之名言躍如也一日語余曰某<lb/>
愛程子云性靜可以為學因名讀書之室曰靜可惟吾<lb/>
<pb n="KR2g0052_WYG_033-14b"/>
子一言以發之是為幸余因進而語之曰學者於道能<lb/>
於其性之所近以求從入之門於道可至子性靜有志<lb/>
於學誰曰不可今夫利欲鬭進躁競馳逐者去道日遠<lb/>
茍能収斂此心鞭逼向裏勿為外物所動則其本立矣<lb/>
故濂溪明道二先生發明為學之要必言靜者以大本<lb/>
所當先也然伊川先生教人又用敬不用靜者以敬貫<lb/>
動靜該體用若只用靜恐都無事了又失大本當先之<lb/>
意故曰敬則自靜虛又曰靜中須有物始得必如是乃<lb/>
<pb n="KR2g0052_WYG_033-15a"/>
可言靜謂之可者亦僅可而有所未盡之辭程伯子言<lb/>
云且以開學者從入之門耳會其歸要其至則動靜無<lb/>
端陰陽無始聖人之於天道脗合無間然也大學之經<lb/>
曰知止而后有定定而后能靜靜而后能安安而后能<lb/>
慮慮而后能得此古昔聖賢道學相傳之要㫖請以主<lb/>
敬窮理為吾子勉他日隱屏有人曰靜可學者顧不羡<lb/>
美歟<lb/>
　　　詹景韓先生琦<lb/>
<pb n="KR2g0052_WYG_033-15b"/>
詹琦字景韓慕韓魏公為人故名琦宋末隱武夷山南<lb/>
築靜可書堂與徐幾日以聖學相勵幾稱其孝弟忠信<lb/>
金石君子也有滄浪集<lb/>
　　朝請劉靜齋先生垕學派<lb/>
　按晦翁沒後門徒高弟次第凋落其緒言遺論亦稍<lb/>
　墜矣公接守家學獨與蔡九峯眞西山相友善其子<lb/>
　忠簡先生欽又從九峯學一時師友彚征為典型之<lb/>
　望乾淳之後稱再盛云<lb/>
<pb n="KR2g0052_WYG_033-16a"/>
　　　朝請劉靜齋先生垕<lb/>
劉垕字伯醇晦伯子寳慶三年知江寧為政愷悌不擾<lb/>
而辨制閫以賢能薦俾兼幕府以収李全功轉朝請大<lb/>
夫知常州衡州移南劍州辭疾不赴素與蔡九峯眞西<lb/>
山相友善與學徒熊竹谷輩講道終身學者尊為靜齋<lb/>
先生著有毛詩解家禮集註子欽<lb/>
　　王潛軒先生昭學派<lb/>
　按南安邑志呂氏大圭傳云大圭少學於鄉先生潛<lb/>
<pb n="KR2g0052_WYG_033-16b"/>
　軒王昭昭師陳北溪安卿安卿師朱文公又泉郡萬<lb/>
　厯間舊志呂大圭傳云大圭少學於陳北溪門人王<lb/>
　昭已復盡屏詞章專務理學是邑志與郡志名字相<lb/>
　符矣獨閩書呂大圭傳載圭叔少嗜學師事王昭復<lb/>
　昭復之學得之陳淳陳淳之學得之朱文公同安志<lb/>
　亦與閩書同伏考圭叔先生南安志載為邑之樸兠<lb/>
　鄉人則少時師事王氏昭亦其鄉之人也今從南安<lb/>
　志郡志為據而以閩書同安志附考焉再閩書有陳<lb/>
<pb n="KR2g0052_WYG_033-17a"/>
　景溫傳載景溫與同郡王昭復成之等同時知名考<lb/>
　景溫在淳熙間時内舍生王氏昭復與之同時或别<lb/>
　有王昭復其人歟待再考<lb/>
　　　王潛軒先生昭<lb/>
王昭號潛軒按南安邑志呂大圭傳大圭少學於鄉先<lb/>
生潛軒王昭昭師陳北溪安卿安卿師朱文公號為溫<lb/>
陵截派云<hi>邑志舊郡志新郡志俱作王昭閩書同安志作王昭復  南安邑志</hi>
　　侍郎呂樸鄉先生大圭學派<lb/>
<pb n="KR2g0052_WYG_033-17b"/>
　按先生之學淵源於紫陽文公世號溫陵截派者也<lb/>
　宋祚運移先生大節不奪門徒丘氏葵贊之詳矣胡<lb/>
　氏一桂稱其易學管見發明多好所著春秋或問何<lb/>
　氏夢申跋後曰廣文呂先生加惠潮士諸士有以春<lb/>
　秋請問者先生出五論示之咸駭未聞因并求全藁<lb/>
　先生又出集傳或問二書葢本文公之說而發明之<lb/>
　有五論以開其端有集說以詳其義又有或問以極<lb/>
　其辨難之指歸而春秋之㫖昭白矣夢申預聞指教<lb/>
<pb n="KR2g0052_WYG_033-18a"/>
　不敢私秘與朋友謀而鋟諸梓以廣其傳焉今考春<lb/>
　秋或問二十卷五論一卷易學管見論語孟子解以<lb/>
　傳在學者得存然管見諸書皆不可見見者又僅此<lb/>
　云詳見通志堂經解原序今節錄載之篇端<lb/>
　　　侍郎呂樸鄉先生大圭<lb/>
呂大圭字圭叔南安人少學於鄉先生潛軒王昭昭師<lb/>
陳北溪安卿安卿師朱文公世號溫陵截派居家授徒<lb/>
數百人登淳祐七年進士授潮州教授累遷簡討崇政<lb/>
<pb n="KR2g0052_WYG_033-18b"/>
殿說書吏部侍郎以操南音出知興化軍以俸錢代輸<lb/>
中户以下賦著莆陽拙政錄徳祐初元轉知漳州軍節<lb/>
制左翼屯戌軍馬未行屬蒲壽庚率知州田子眞降元<lb/>
捕大圭至令署降表大圭不署將殺之適門弟子有為<lb/>
管軍總管者扶出至家以平生所著書泥封一室變服<lb/>
逃入海島壽庚遣兵追之將授以官不從被害年四十<lb/>
九其泥封室盡毁于賊獨其門人所傳易經集解春秋<lb/>
或問二十卷春秋五論一卷論語孟子集解學易管見<lb/>
<pb n="KR2g0052_WYG_033-19a"/>
行于世所居樸兠鄉人稱樸鄉先生元孔公俊建大同<lb/>
書院祠朱文公以大圭配門人丘葵贊曰泉南名賢紫<lb/>
陽高弟造詣既深踐履復至致身事君舍生取義所學<lb/>
所守於公奚愧<hi>按黄氏道南統緒辨正謂呂氏大圭為淳祐間進士歴官侍郎出知興化軍南</hi>
<hi>安邑志舊郡志同安志莆陽志皆同獨新郡志本之閩書稍異今從黄氏本改正  南安邑志  舊郡志  道</hi>
<hi>南統緒  閩書</hi>　<hi>朱氏經義考泉郡新志藁</hi>
　　徵士丘釣磯先生學派<lb/>
　按釣磯先生傳稱師於呂樸鄉洪陽巖之門最久當<lb/>
<pb n="KR2g0052_WYG_033-19b"/>
　時師門講授無從可考所著諸經說及文篇亦無傳<lb/>
　僅存者惟周禮補亡及其詩集耳周禮泉南尚有遺<lb/>
　刻詩集其家有寫本同安林氏子濩鈔得之明季遺<lb/>
　老盧牧洲若騰為之訂正<lb/>
國朝康熙癸巳歲潯江施平園世騋重刻之云按其本<lb/>
　即盧牧洲及子濩所手校者詩多失次後與輪山阮<lb/>
　氏重訂之云以五百年沉埋之詩一旦遂傳于世然<lb/>
　非其家子孫謹于藏弆諸公前後之勤於搜索殆不<lb/>
<pb n="KR2g0052_WYG_033-20a"/>
　及此云子濩名藿同安人馥按詩篇所存酬答諸賢<lb/>
　僅存别號俱闕其名今詳詩中所許於斯文者錄出<lb/>
　附之師友中以備尚論者考訂其一二有可考者錄<lb/>
　傳附之并附張氏林氏訪釣磯故址記于後云<lb/>
　　　徵士丘釣磯先生葵<lb/>
丘葵字吉甫同安人家海嶼中因自號釣磯蚤有志考<lb/>
亭之學初從辛介甫繼從信州呉平甫授春秋親炙呂<lb/>
大圭洪天錫之門最久風度端凝如鶴立振鷺宋末科<lb/>
<pb n="KR2g0052_WYG_033-20b"/>
舉廢杜門勵學不求人知元世祖聞其名遣御史馬伯<lb/>
庸與逹嚕噶齊奉幣徴聘不出賦詩見志所著有易解<lb/>
義書解詩口義春秋通義四書日講經世書聲音既濟<lb/>
圖周禮補亡等書年八十餘卒元時倭冦至其宅他無<lb/>
所犯惟取遺書以去故其著述多無傳僅存周禮補亡<lb/>
及詩集四卷行世周禮補亡今存論者謂其叅訂詳確<lb/>
云其詩尚有八十四歲吟阮氏旻錫曰先生八十四歲<lb/>
猶在卒之年月不載其子孫歲時祭祀必知之當候考<lb/>
<pb n="KR2g0052_WYG_033-21a"/>
周禮序作於泰定甲子歲時年八十一泰定於元世祖<lb/>
歴五朝矣則卻聘時當七十餘歲也再考徵士與熊勿<lb/>
軒先生禾交善其贈熊勿軒詩曰穆穆朱夫子於道集<lb/>
大成嗟予亦私淑奥義終難明退翁獨何幸而乃同鄉<lb/>
生雖後百餘載元機若親承斯文幸未墜載道來桐城<lb/>
平生疑惑處喜得相考訂秋風吹庭樹忽作離别聲吾<lb/>
儕各衰老何時重合并願言且少住勿棄斯文盟聖賢<lb/>
千萬語只在知與行前修何可企朂哉共修程門人呂<lb/>
<pb n="KR2g0052_WYG_033-21b"/>
椿<hi>閩書</hi>　<hi>熊勿軒集/</hi>　<hi>新舊郡志/</hi>　<hi>宏簡錄</hi>
　　備考<lb/>
滄浯盧氏若騰序詩集曰吾邑丘釣磯先生品著於宋<lb/>
末元初論定於昭代既列祀鄉先賢且配享朱文公祠<lb/>
矣八閩通志列之儒林傳中以其曾著四書日講易解<lb/>
疑書直講詩口義春秋通義禮記解經世書聲音既濟<lb/>
圖周禮補亡等書為大有功於經傳然其書今已無傳<lb/>
僅存者惟周禮補亡及其詩集耳學士家每用惋惜而<lb/>
<pb n="KR2g0052_WYG_033-22a"/>
要之先生所以取重後世者不專在是夫為學莫急於<lb/>
明理明理莫大於維倫先生倫完理愜行誼堪為後學<lb/>
楷橅即不著書立言固足以當學宮之俎豆而無愧矧<lb/>
其窮究天人洞徹性命晚年吟咏篇什足以見其大槩<lb/>
又何必以諸書亡失為先生致惜也先生一抔土不立<lb/>
碑碣萬厯年間或利其地形之勝遂指其祖兆而爭之<lb/>
官為勘驗劚地得誌銘乃加封而表識焉馬鬛漁磯俱<lb/>
巋然後天地老矣先生不求身後名而名卒不可揜無<lb/>
<pb n="KR2g0052_WYG_033-22b"/>
意於儌天之報而天卒昌厥後士生亂世其可不擇所<lb/>
以自處也哉周禮補亡余曾見梓本詩集則惟其家有<lb/>
寫本林子濩鈔得之喜而示予讀之苦多亥豕稍為訂<lb/>
正擬俟時平梓行非徒表彰吾邑人物亦欲使後學知<lb/>
所興起也夫庚子春正月下弦日同邑後學滄浯盧若<lb/>
騰手題於與耕堂<lb/>
晉江施氏世騋序詩集曰余論經軒中藏有周禮補亡<lb/>
梓本讀其序即知吾鄉有丘釣磯先生而海濱耆老及<lb/>
<pb n="KR2g0052_WYG_033-23a"/>
童孺往往誦先生卻聘詩所謂皇帝書徵老秀才秀才<lb/>
懶下讀書臺者即知先生工於詩必有集而無從搜訪<lb/>
也阮輪山為予言先生家小登其子孫藏有先生詩集<lb/>
不借人欲鈔者具紙筆就其家鈔之意同邑學士大夫<lb/>
家必傳有鈔本歲乙酉林君子濩館於予攜有手訂刪<lb/>
本予與輪山畧一借閱適歲暮子濩即取回明年子濩<lb/>
復來泉未幾物故其殘書多散矣予亟屬呉君石門馳<lb/>
札就其令嗣借取久之絶無回信倏經三載而竟茫然<lb/>
<pb n="KR2g0052_WYG_033-23b"/>
今春子濩令嗣以事至泉石門面徵之云鈔本為人所<lb/>
借今撿得所存舊本隨即致上余按其本乃盧牧洲先<lb/>
生及子濩所手較者本極醜惡詩多失次字復差訛兼<lb/>
以敗楮壞爛更苦蟲蛀瞪目視之莫可辨識然的係全<lb/>
集如玉在璞未經剖破殊可喜也予即付輪山從新訂<lb/>
定白峯細閱重鈔余再加較正而授之梓噫以五百年<lb/>
沉埋之詩一旦遂傳於世豐城寳劍躍出龍津豈不稱<lb/>
快然非其家子孫之謹於藏弆諸公前後之勤於搜索<lb/>
<pb n="KR2g0052_WYG_033-24a"/>
殆不及此因思古來志士仁人遭時否塞其胸中鬱勃<lb/>
不平之氣發而為詩必有一叚光芒不可磨滅之處經<lb/>
千百年後有人焉曠世相感為之表彰而不至湮沒如<lb/>
圅之于葢不期合而自合其所遇亦云奇矣然此非志<lb/>
士仁人所遇之奇而表彰者之人所遇之奇也何也獨<lb/>
行則不離跬步附驥則一日千里附前賢以不朽豈易<lb/>
遘哉余因歎斯人所遇之奇心竊嚮往而深媿予固非<lb/>
其人也康熙癸巳歲二月朔日後學晉江施世騋謹序<lb/>
<pb n="KR2g0052_WYG_033-24b"/>
輪山阮氏旻錫書先生卻聘詩辨正曰考堯山堂外紀<lb/>
載楊鐵崖不赴召有述詩中有商山肯為秦嬰出之句<lb/>
明太祖曰老蠻子欲吾殺之以成名耳遂放回此乃世<lb/>
俗流傳之誤也詩係吾鄉丘釣磯作見本集題云御史<lb/>
馬伯庸逹嚕噶齊徵幣不出有述至今海邊童叟咸知<lb/>
誦之其相傳久矣按宋潛溪撰楊鐵崖墓誌云洪武二<lb/>
年召諸儒纂修禮樂書上以前朝老文學思一遣翰林<lb/>
詹同文奉幣詣門謝不至明年又遣松江别駕追趣賦<lb/>
<pb n="KR2g0052_WYG_033-25a"/>
老客婦詞進御上賜安車詣闕留百有十日禮文畢史<lb/>
統定即以白衣乞骸骨上成其志仍給安車還山葢丘<lb/>
釣磯為宋秀才不赴元世祖之徵楊鐵崖為元進士不<lb/>
受明太祖之職其志節大抵相𩔖故遂以卻聘詩冒入<lb/>
鐵崖集中鐵崖詩名滿東南而釣磯僻居孤嶼詩集不<lb/>
傳人多口誦遂致字句畧有不同耳今悉注之以備覽<lb/>
堯山堂本云天子來徵老秀才<hi>鐵崖集作皇帝書徵老秀才</hi>秀才嬾<lb/>
下讀書臺<hi>嬾下一作不下</hi>商山肯為秦嬰出黄石終從孺子來<lb/>
<pb n="KR2g0052_WYG_033-25b"/>
<hi>鐵崖集作子房本為韓仇出諸葛應知漢祚開一本作商山本為儲君出黄石終期孺子來又一作諸葛應從</hi>
<hi>漢祚來</hi>太守免勞堂下拜使臣且向日邊回<hi>鐵崖集免勞作枉於一作</hi>
<hi>殷勤承上命且向鐵崖集作空向一作繾綣日邊回</hi>袖中一管春秋筆不為傍人<lb/>
取次裁<hi>鐵崖集作老夫一管春秋筆留向胸中取次裁袖中一作袖藏</hi>其大畧如此夫<lb/>
一首之詩甚微而所關人品則甚重余故不可以不辨<lb/>
此詩為鐵崖所久假已經五百年今釣磯之集出而趙<lb/>
璧復完則詩之隨時為顯晦其亦有數哉予固不禁為<lb/>
之歡顏而破涕也癸巳仲春上弦後學八十七叟輪山<lb/>
<pb n="KR2g0052_WYG_033-26a"/>
阮旻錫書於𩔖村之廻清亭<lb/>
林氏霍訪丘釣磯先生故址記曰同邑遵海而南巨島<lb/>
錯列小登於諸島若漚浮海上最渺也而五百鍾靈宋<lb/>
丘釣磯先生獨產其上先生後朱考亭百餘年而道學<lb/>
獨祖考亭運當陽九斂德自全葢自讀書論世知有先<lb/>
生久矣蔡虛臺公重修邑乘獨高先生之風而予居去<lb/>
先生一水不能詳言其遺宅故墟予病焉乃於季夏之<lb/>
八日戒小舟約王茂才諸君指小登訪焉舟行而東過<lb/>
<pb n="KR2g0052_WYG_033-26b"/>
石虎砦之前旋及懸崖崖下白沙數武有泉出沙之三<lb/>
石間瀅徹而甘即泉郡誌所載仙人井者於是緣崖西<lb/>
南行多石或峭或圓有方石周幾尺許鐫為象馬嬉局<lb/>
而於中分一道則鐫萬機分子路一著笑顏回十字已<lb/>
遭琢沒萬機分子四字完明可摹草甚工葢先生手筆<lb/>
云輸局歩漸西則先生釣石在焉從此東行半里許為<lb/>
鐘山之南有寺曰章法肇於宋而北則先生之所宅址<lb/>
不半畝黍秀離離葢自明高帝以倭故徙登民一嶼皆<lb/>
<pb n="KR2g0052_WYG_033-27a"/>
虛成化初乃復舊籍丘氏俱望鐘山之麓列屋而先生<lb/>
之舊址竟廢予與諸君撫景低徊就先生之裔朝凖君<lb/>
别業休焉君因出所藏先生詩一編讀之先生之洞天<lb/>
人徹性命觸發皆眞而為生人明大義為天地辨大分<lb/>
考亭統緒存以不墜則先生之功誠大矣然先生之高<lb/>
蹤逸韻亦今而後知其詳則豈非有數也哉既歸釋楫<lb/>
遂記之萬厯四十年壬子季夏望後三日後學張日益<lb/>
書於雲海館後六十一年壬子後學林霍再删訂時仲<lb/>
<pb n="KR2g0052_WYG_033-27b"/>
夏廿日書於欖園<lb/>
　　　呂之壽先生椿<lb/>
呂椿字之壽晉江人㓜從丘釣磯學書過目成誦作文<lb/>
立就貧隱授徒所著有春秋精義詩書直解禮記解所<lb/>
為詩自成一家<hi>閩書</hi>
　　　莊容齋先生圭復<lb/>
莊圭復字生道號容齋思齊之子晉江青陽人篤志勵<lb/>
行以文學名少從遊於丘葵值宋季流亂手未嘗釋卷<lb/>
<pb n="KR2g0052_WYG_033-28a"/>
誠信孝友建祠宇立祭田入元隱於青陽吟咏自如至<lb/>
順間福建閩海道知事清江范梈以圭學行聞於朝詔<lb/>
書屢下終不起年九十一卒於家<hi>何鏡山撰莊氏族譜序  新志  節張艿</hi>
<hi>墓志</hi>
　　　教授楊敬在先生相孫<lb/>
楊相孫字敬在其先本董姓餘杭人至祖君選為元從<lb/>
事郎潮陽縣尹㓜孤從母鞠於楊從楊姓家於泉遂為<lb/>
晉江人父伯淵為泉州蒙古字學正相孫以諸生為泉<lb/>
<pb n="KR2g0052_WYG_033-28b"/>
庠直學再補石井書院能公出納斥貪鄙以嚴正自持<lb/>
陞仙遊教諭攝縣事轉長泰教諭諸政績多可紀朔望<lb/>
講義諄乎身心之學遷莆田學正上陳參政陳忠肅文<lb/>
龍死事請旌於朝鋟莆先正劉後村文集又舉攝德化<lb/>
縣時邑多盜躬造其巢諭降之授漳州教授郡再被兵<lb/>
學廟莽為儲胥禮樂之器散壞相孫請於大將移兵他<lb/>
所亟補弊苴缺稍復舊規年七十卒於家相孫自童年<lb/>
已有文譽及游丘釣磯之門盡去凡近篤志理學户屨<lb/>
<pb n="KR2g0052_WYG_033-29a"/>
常滿為文平實古雅務以理勝天性孝謹質諒父母䘮<lb/>
哀毁逾禮廬墓三年所著文集若干卷<hi>泉郡新志畧</hi>
　　　處士陳樂所先生必敬<lb/>
陳必敬號樂所同安之陽翟人少穎悟通五經諸子百<lb/>
家在宋末一舉不遇遂不復出嘗與丘吉甫講明濂洛<lb/>
遺學所著有詩聨遺文<hi>同安邑志隱佚</hi>
　　　教授劉秋圃先生志學<lb/>
劉志學字師孔同安人少與兄璧齊名咸淳七年進士<lb/>
<pb n="KR2g0052_WYG_033-29b"/>
教授台州以親老歸省未幾元兵南下杜門娯親下帷<lb/>
講誦四方學者從之如雲暮年與同輩論譚淋漓翰墨<lb/>
種菊數十本號秋圃以陶潛韓渥自方蒲壽庚欲羅致<lb/>
門下固避之<hi>按先生詩集贈劉秋圃先生十年江上理絲綸此日桐城喜見君造化由來最我輩</hi>
<hi>俗儒安得與斯文餘詳集中再按先生咸淳七年辛未與兄璧同上舍釋褐云  閩書  通志</hi>
　　　詹野渡先生<lb/>
詹先生名未詳别字野渡南劍人丘先生寄之詩曰聖<lb/>
哲已往古吾儕空自今六經尋斷脈千里遇知音莫笑<lb/>
<pb n="KR2g0052_WYG_033-30a"/>
因緣淺相期造道深可憐山海隔無路盍朋簪<hi>按釣磯先生詩</hi>
<hi>集云寄南劍詹野渡先生考之南劍志乘未得其人錄此待考</hi>
　　　矩齋先生<lb/>
矩齋先生姓名籍貫未詳先生輓之詩曰蚤悟官為祟<lb/>
晚將家付兒公今返眞矣僕尚是人猗柿葉収遺墨梅<lb/>
花憶贈詩自嫌聞道暮有淚哭先師<hi>按先生詩末語及先師疑是師友于</hi>
<hi>此公者再按莆陽林氏應成號矩軒疑先後同時未知是否錄出待考</hi>
　　　蘓仲質先生<lb/>
<pb n="KR2g0052_WYG_033-30b"/>
蘓仲質名籍貫未詳先生次韻寄之詩曰十年前事付<lb/>
流水清夢悠悠何處尋老去誰憐三刖足生來不受四<lb/>
知金窮途賴有雷陳友大雅應殊鄭衛音俗士紛紛敗<lb/>
人意何時握手再論心<hi>按仲質疑應舉未售而與公同志節為宋之遺民故云當此窮</hi>
<hi>途尚賴有雷陳之友共扶大雅之音俗士紛紛皆非知心之侶矣</hi>
　　　張尚友先生<lb/>
張尚友名籍貫未詳先生呈之詩曰秋風匹馬柳江邊<lb/>
芹泮相逢意浩然吏部文章懸日月龍門史記在山川<lb/>
<pb n="KR2g0052_WYG_033-31a"/>
輸君何啻百籌上期我曾言千載前造物無情吾輩老<lb/>
後生誰可囑遺編<hi>按詩中所相期許者皆欲希風千載之上與公同輩行也嘆老囑遺編皆</hi>
<hi>暮年志事名籍貫待考</hi>
　　　陳萬石呂潛心二先生<lb/>
陳萬石呂潛心名籍貫俱未詳錄集中分韻詩一首題<lb/>
云臘月二十九日陳萬石石室呂潛心三兄相訪夜坐<lb/>
分韻得年字賦二首今錄一首詩曰二十年前舊師友<lb/>
一燈相對坐談𤣥爐香茗椀不須睡惟有今宵是舊年<lb/>
<pb n="KR2g0052_WYG_033-31b"/>
<hi>按詩中有舊師友之云故錄出待考</hi>
　　　玉巖先生<lb/>
玉巖名姓籍貫俱未詳按集中贈詩題云懷玉巖先生<lb/>
謫廣州忽自古杭有書至贈詩曰十二年前舊師友書<lb/>
來欲折淚成行幾回相憶人千里往事追思夢一塲琴<lb/>
劍知辭南國久干戈尚任北方强傷心吾道秋容冷遥<lb/>
憶師門數仞牆<hi>按詩末云遥憶師門數仞牆疑師門即玉巖也考丘公本傳釣磯早志考亭之</hi>
<hi>學初從辛介甫繼從信州呉平甫授春秋親炙呂太圭洪天錫之門最久其號玉巖者未知屬誰俟考訂增入</hi>
<pb n="KR2g0052_WYG_033-32a"/>
<hi>以上諸先生與丘公或師或友皆彼時共扶教道而非區區以文術相高者惜志乘殘闕而詩集中又隱其名</hi>
<hi>未得猝考今並錄出以待博考者訂正</hi>
　　泉南諸葛氏家世學派<lb/>
　按何鏡山先生撰諸葛氏世譜序云諸葛之姓葢漢<lb/>
　司𨽻校尉諱豐丞相武鄉侯亮之後其家於泉為鼻<lb/>
　祖者則宋轉運判諱安節由浙仕閩貧不能歸葬即<lb/>
　家於南安五傳而為尚書兵部侍郎少保公以柱史<lb/>
　使弔於金人求丹鞓墨帯之服往正色嚴辭顧盼折<lb/>
<pb n="KR2g0052_WYG_033-32b"/>
　爭於刀㦸之間凝然不動其為諄諄家訓者不出忠<lb/>
　孝之一言諸葛氏之祖所以遺其子孫者如此清馥<lb/>
　三復其譜牒所載者自少保之後人物輩生宋社既<lb/>
　屋一門忠孝尤著其志皆欲扶國祚而終臣節其事<lb/>
　皆可揭日月而昭天漢要皆忠武之遺風餘烈也今<lb/>
　錄自宋以前家學載於編端至元明以後則有本編<lb/>
　可考焉<lb/>
　　　諸葛先生季文<lb/>
<pb n="KR2g0052_WYG_033-33a"/>
諸葛季文南安人以行誼文學聞於時家貧授徒以養<lb/>
嘗著六經諸子解有益後學樂道人善如已有之子廷<lb/>
瑞<hi>清源文獻傅氏伯成撰諸葛廷瑞神道碑</hi>
　　　少保諸葛麟之先生廷瑞<lb/>
諸葛廷瑞字麟之南安人父季文以行誼文學聞於時<lb/>
家貧授徒以養嘗著六經諸子解有益後學樂道人善<lb/>
如已有之廷瑞穎悟博學擢紹興二十七年進士授龍<lb/>
溪尉改知崇安時朱文公家食廷瑞每造詣以趙清獻<lb/>
<pb n="KR2g0052_WYG_033-33b"/>
嘗為崇安宰而胡文定邑人也訪求遺像因新學立祠<lb/>
請文公為記歲歉屬書文公請於郡倅得粟賑饑守王<lb/>
淮與轉運使者具以政績聞擢主管官告院奏對稱㫖<lb/>
即日擢起居舍人光宗嗣位㑹金人有大喪命充弔祭<lb/>
使至敵境伴使以三節人衣帯服飾為非請易之爭辨<lb/>
甚厲廷瑞徐折之不為動金不能奪為之加禮使還兼<lb/>
權吏部侍郎即進起居郎疏言兩淮藩籬不固乞詔侍<lb/>
從臺諫於文武臣中各舉所知可為沿邊監司郡守者<lb/>
<pb n="KR2g0052_WYG_033-34a"/>
以待選用詔付三省施行拜中書舍人與留正有連避<lb/>
改兵部侍郎歲餘以疾授朝散大夫守權兵部侍郎致<lb/>
仕卒贈大中大夫蔭子二人<hi>按朱子文集并傅氏撰行狀皆未叙及朱子之門惟</hi>
<hi>道南統緒錄之俟再考獻  舊郡志  新郡志</hi>　<hi>清源文閩書</hi>
　　　郡守諸葛子嚴先生直清<lb/>
諸葛直清字子嚴以父任歴海口鎮主管南外睦宗院<lb/>
知海陽縣通判廣州海陽多水患直清隄之以捍田民<lb/>
名其田曰諸葛田祠官凡十二任仕終奉直大夫知臨<lb/>
<pb n="KR2g0052_WYG_033-34b"/>
安府事封開國男食南安縣三百户子珏琰珏知南安<lb/>
軍<lb/>
　　　郡守諸葛先生珏<lb/>
諸葛珏南安人祖廷瑞父直清直清子二珏琰珏知南<lb/>
安軍按李昻英跋北溪陳氏中庸大學講義曰大學中<lb/>
庸之微㫖朱夫子發揮備矣北溪翁從之游久以所得<lb/>
鳴漳泉間泉之士有志者相率延之往教翁指畫口授<lb/>
不求工於文采務切當於義理諸生隨所聞筆之成帙<lb/>
<pb n="KR2g0052_WYG_033-35a"/>
韶州别駕諸葛君當時席下士之一也廣其傳梓嘉與<lb/>
後學共使之由北溪之流溯紫陽之源而窺聖涯不徒<lb/>
口耳且必用力於實踐則曰希聖希賢工夫可循循而<lb/>
詣矣予過曲江得見所未見茅塞豁然尹番禺而始創<lb/>
黌舍者此諸葛君也珏其名<hi>朱氏經義考</hi>
　　　僉判諸葛桂隱先生琰<lb/>
諸葛琰字如晦號桂隱直清季子為李臞庵之壻宋紹<lb/>
定三年以任子累官邵武軍光澤縣尉閩冦弄兵山谷<lb/>
<pb n="KR2g0052_WYG_033-35b"/>
州縣騷動琰提兵轉鬭以身士卒不旬日授首黎庶得<lb/>
安田畝眞西山喜琰忠勤上其事於朝進階儒林郎官<lb/>
至信州令書判官致政歸琰賦性豪邁有學術在官清<lb/>
貧與白玉蟾相善蟾詩中所謂桂隱者即琰也再按譜<lb/>
牒載宋少主南下琰之羣季韶州公參政公進士公倡<lb/>
義開北城迎駕闔家同死蒲壽庚之難獨琰知宋臘不<lb/>
再遠識幾先率其子隱武夷山中得免後乃屏居於城<lb/>
西之古榕今所傳者獨琰一派耳<hi>按宋詩鈔石屏戴氏復古詩中有久寓泉</hi>
<pb n="KR2g0052_WYG_033-36a"/>
<hi>南待一故人消息桂隱諸葛如晦謂客舍不可住借一園亭安下即事凡有十首讀此諸葛桂隱似字如晦</hi>
　　　進士諸葛先生寅<lb/>
諸葛寅直清第五子璋之子嘉定十六年進士景炎丁<lb/>
丑蒲壽庚拒命閉城寅首倡義開北門應張世傑之師<lb/>
不濟為壽庚所害年六十九三子俱被害而史綱逸其<lb/>
事可嘆也又按諸葛譜牒同時被難者甚夥詳見後備<lb/>
考内諸葛譜牒事畧<lb/>
　　備考<lb/>
<pb n="KR2g0052_WYG_033-36b"/>
　諸葛宋世入泉州譜牒事畧<lb/>
　入泉一世諱安節公<lb/>
　　四世諱季文篤學好古洞見大原嘗著六經諸子<lb/>
　　　解接授後學循循不倦當時人士多宗之家貧<lb/>
　　　晏如也子三長曰廷瑞尚書少保餘無錄<lb/>
　　五世諱廷瑞字麟之季文長子登紹興二十七年<lb/>
　　　進士累官兵部侍郎守尚書卒于官贈太子少<lb/>
　　　保子三長直清主管華州雲臺觀次曰禮未仕<lb/>
<pb n="KR2g0052_WYG_033-37a"/>
　　　而没三曰應祥提舉常平幹辦公事<lb/>
　　六世諱直清字子嚴少保長子以父任歴官知臨<lb/>
　　　安府事封開國男子五長玠補承事郎二曰珏<lb/>
　　　韶州府知府三曰琰信州僉書判官四曰琳五<lb/>
　　　曰璋<lb/>
　　七世諱珏直清次子歴官至廣東韶州府知府男<lb/>
　　　一曰洪<lb/>
　　　諱琰直清第三子徙家古榕之始祖也以任子<lb/>
<pb n="KR2g0052_WYG_033-37b"/>
　　　　恩歴官至信州僉書判官致政歸卜遷於古<lb/>
　　　　榕與白玉蟾交善白有贈詩見本傳琰知宋<lb/>
　　　　臘不再率其子隱於武夷山中未幾公之羣<lb/>
　　　　季果以倡義一門數百口同死蒲氏之難今<lb/>
　　　　之傳者獨公一派耳子一曰巽兩淮制置司<lb/>
　　　　提幹<lb/>
　　　諱琳直清第四子子一曰坤<lb/>
　　　諱璋直清第五子子二曰震曰寅<lb/>
<pb n="KR2g0052_WYG_033-38a"/>
　　　諱璉應祥長子子二曰甲孫曰葵孫<lb/>
　　　諱璹應祥次子授職稅院男一曰仲孫<lb/>
　　八世諱觀承事郎諱玠之子<lb/>
　　　諱洪諱珏之子授廣東常平司幹子某倡義為<lb/>
　　　　蒲壽庚所害<lb/>
　　　諱巽信州僉判諱琰之子歴官兩淮制置司提<lb/>
　　　　幹子二長曰復次曰元中松江府同知<lb/>
　　　諱坤琳公之子年三十四子一曰應老景炎丁<lb/>
<pb n="KR2g0052_WYG_033-38b"/>
　　　　丑年倡義為蒲壽庚所害子應老年二十亦<lb/>
　　　　被害<lb/>
　　　諱震璋公之長子景炎二年倡義為蒲壽庚所<lb/>
　　　　害其子亦被害<lb/>
　　　諱寅璋公次子寧宗嘉定十六年癸未進士景<lb/>
　　　　炎丁丑年蒲壽庚拒命閉城寅首倡義舉開<lb/>
　　　　北門應張世傑之師不濟為壽庚所害時年<lb/>
　　　　六十九三子俱被害而史綱逸其事可嘆也<lb/>
<pb n="KR2g0052_WYG_033-39a"/>
　　　　詳見諸葛譜牒忠節孝義篇<lb/>
　　　諱甲孫璉公次子補登仕郎子二曰湜曰廉<hi>俱殤</hi>
　　　　<hi>不畧</hi>又云景炎二年丁丑秋八月蒲壽庚閉城<lb/>
　　　　拒命公倡義開北門迎張世傑不克為蒲壽<lb/>
　　　　庚所害詳見忠節譜牒孝義篇<lb/>
　　　諱葵孫璉公第三子官至廣西參知政事男一<lb/>
　　　　曰潛<hi>殤不畧</hi>又云景炎丁丑同死蒲壽庚之難<lb/>
　　　諱仲孫璹公之子景炎丁丑年倡義迎張世傑<lb/>
<pb n="KR2g0052_WYG_033-39b"/>
　　　　為蒲壽庚所害配黄氏俱盡節<lb/>
　　九世諱復巽公長子<hi>註出繼王氏</hi>
　　　諱元中巽公次子歴官松江府同知有傳子四<lb/>
　　　　長曰泰明溪廵檢次曰晋中書省檢校三曰<lb/>
　　　　謙諱泰諱晉二公見元代師友淵源考<lb/>
　<lb/>
　<lb/>
　閩中理學淵源考卷三十三<lb/>
</p>
<p>
</p>
  </div>
<div>
<head>閩中理學淵源考卷三十四</head> <lb/>
    <p>
<pb n="KR2g0052_WYG_034-1a"/>
欽定四庫全書<lb/>
　閩中理學淵源考卷三十四<lb/>
　　　　　　　　　　廣平府知府李清馥撰<lb/>
　　莆陽林氏家世學派<lb/>
　按林氏九牧著於唐室至宋季積仁之後為矩軒公<lb/>
　應成師友於黄氏績林貞肅又言矩軒松湖親事潘<lb/>
　瓜山陳復齋傳考亭之學與本傳稍異父子祖孫相<lb/>
　繼衍東湖仰止之傳歴元代其孫子泉氏以辨子木<lb/>
<pb n="KR2g0052_WYG_034-1b"/>
　氏以順講明正學不衰入明復聨世其美風雲景從<lb/>
　玉井子木二派亦有起者獨瑞安州慎齋之裔特盛<lb/>
　其詳載明代林氏家學焉<lb/>
　　　宗正林矩軒先生應成<lb/>
林應成字汝夫號矩軒莆田人唐邵州公蘊之後宋兩<lb/>
請進士得之公之子嚴重平粹嘗受學於黄績又親事<lb/>
潘柄陳宓更友其子仲元循仰止規約續講東湖得文<lb/>
公淵源之懿邃見卓識為一時道學推宗咸淳中與子<lb/>
<pb n="KR2g0052_WYG_034-2a"/>
棟同登第歴官宗正寺簿宣撫司機宜宋亡不仕年七<lb/>
十二卒明裔孫刑部尚書諡貞肅俊贊曰莆興道學艾<lb/>
軒始之復齋繼之復齋瓜山偕事文公公事二公獲聞<lb/>
文公咸淳之間父子進士不利于施乃見其志東湖講<lb/>
道戢景逃虛一時相推則有四如文公過吾家題曰門<lb/>
對小壺山樓接尊經閣四時趣興清萬代詩書樂斷墨<lb/>
猶存相傳公逮事焉今考文公卒慶元庚申去公咸淳<lb/>
辛未登第尚六十年豈題述在公祖貢元父兩請時耶<lb/>
<pb n="KR2g0052_WYG_034-2b"/>
<hi>林見素集撰宗正寺簿公贊</hi>
　　　邑令林松湖先生棟<lb/>
林棟字用可號松湖應成長子父子師事潘瓜山陳復<lb/>
齋講道東湖最後棟又事黄氏績友其子仲元與父同<lb/>
登咸淳辛未進士歴知同安縣事有廉直高古之聲慨<lb/>
宋社云屋托興迷途尋焦光舊隱之處講明道學以淑<lb/>
諸人文公之澤注東湖而演迤以盛棟父子達之也裔<lb/>
孫俊贊曰公事陳潘又事于黄父子師友金玉其章建<lb/>
<pb n="KR2g0052_WYG_034-3a"/>
水有泚日遠彌長瀦之東湖臨視泱泱孰利于涉公也<lb/>
其航載遡之源載潄之芳有開道先永裔之慶<hi>林見素集撰同</hi>
<hi>安公贊</hi>
　　　州守林愼齋先生岡孫<lb/>
林岡孫字于高號愼齋棟仲子文公講道東湖復齋瓜<lb/>
山傳其學岡孫之祖若父逮事焉四如與矩軒續東湖<lb/>
之講岡孫偕伯兄教授于野又逮事焉傳介父弟山長<lb/>
子泉同知子木父子兄弟四進士退而益修文公之學<lb/>
<pb n="KR2g0052_WYG_034-3b"/>
型治所就世林門文章世林筆位遇雖不逮關西而物<lb/>
品殆𩔖岡孫終瑞安州知州事狀遺失所附見與子木<lb/>
並廉名明裔孫俊贊曰漢有荀陳宋有胡蔡建陽大成<lb/>
儒宗允賴紫氣停焰脈焉如帯孰引而長以滀以大業<lb/>
維經承巧乃㝠㑹三葉弗辰爰有遺愛綠槐䕃庭久而<lb/>
未艾星流日翔碑板光怪<hi>林見素集撰知州公贊</hi>
　　　山長林玉井先生以辨<lb/>
林以辨字子泉號玉井父栖贈曲陶郡伯以辨通易書<lb/>
<pb n="KR2g0052_WYG_034-4a"/>
春秋尤善說詩皇慶中詔以科目取士以辨不茍求合<lb/>
究心程朱之學福泉之士爭聘為師云<hi>郡志</hi>　<hi>閩書</hi>
　　黄德遠先生績學派<lb/>
　按德遠先生從遊朱門高弟同時學者如長樂趙公<lb/>
　以夫諸賢皆相與上下議論至其子四如先生又勵<lb/>
　志前修能衍其家學云<lb/>
　　　黄德遠先生績<lb/>
黄績字德遠莆田人滔之裔兄縝寳慶二年進士績少<lb/>
<pb n="KR2g0052_WYG_034-4b"/>
凝重稍長慨然有志求道始游淮浙遍參諸老中年還<lb/>
里聞陳師復潘瓜山得朱子之學于黄勉齋遂師事之<lb/>
集同志十餘人于陳氏仰止堂旬日一講及師復瓜山<lb/>
繼卒遂築東湖書堂請田于官春秋祀焉聚講一如平<lb/>
時向之同門友皆於績質正矣先是郡守楊棟即學宮<lb/>
建尊徳堂以處劉壽翁彌邵劉卒無敢居之者至是邦<lb/>
人推績繼之涵江書院始賜額又以績兼其山長晚聞<lb/>
趙以夫作易通與之上下其議論以夫稱為益友年七<lb/>
<pb n="KR2g0052_WYG_034-5a"/>
十一卒前夕有星隕于書樓之西是日又大雷雨衆皆<lb/>
驚異葢績雖布衣為鄉先生三十年門人著籙牒以數<lb/>
十百計郡邑守令咸加敬禮兄弟皆與劉克莊善克莊<lb/>
目兄曰愛友績曰畏友績有齋名獨不懼克莊為記生<lb/>
平不喜作韻語偶有感興亦得風人之趣著有四書遺<lb/>
說等書子仲元<hi>閩書</hi>　<hi>莆陽文獻/</hi>　<hi>莆邑志</hi>
　　　推官鄭帝臣先生獻翁<lb/>
鄭獻翁字帝臣莆田人伯玉裔孫少從鄉先生黄績學<lb/>
<pb n="KR2g0052_WYG_034-5b"/>
第咸淳初進士終漳州推官宋亡至元不仕方是時前<lb/>
輩舊徳多已淪謝後生頗染習俗翁獨以所學傳諸人<lb/>
故家子弟猶賴之不墜其業顧長卿兄弟皆出其門復<lb/>
以績之子仲元及其徒林應承倡仰止之學續東湖之<lb/>
祀鬻田數十畝為春秋釋奠費年七十餘終<lb/>
　　　鄭彝白先生鉞<lb/>
鄭鉞一名少偉字彝白號舒堂莆田人露裔咸淳十年<lb/>
特奏名與黄仲元郭隚俱閩中之望陳忠肅公文龍守<lb/>
<pb n="KR2g0052_WYG_034-6a"/>
興化軍鉞其門客也記忠肅遺事其言痛憤激烈至元<lb/>
不仕嘗與陳子修讐校通志畧盡復夾漈聨比詮次之<lb/>
舊詳見陳旅傳又著孔子年譜仲元序之謂是譜首以<lb/>
陬大夫二事壓卷前書所未有謂儀封人請見為由魯<lb/>
適衛時謂魯公問政及答季康子數問皆歸魯以來事<lb/>
此見又確謂夫子未嘗師郯子謂行乎季孫三月不違<lb/>
斯言非知夫子者此論又高所著有雲我文集亦仲元<lb/>
為序<hi>莆陽文獻</hi>　<hi>縣志</hi>
<pb n="KR2g0052_WYG_034-6b"/>
　　　黄四如先生仲元<lb/>
黄仲元字善甫號四如績之子莆田人少刻意周程張<lb/>
朱呂眞魏及父所傳潘柄陳宓之書以其餘力抄唐宋<lb/>
名文二百餘家文學為一時推重咸淳七年中省闈第<lb/>
五廷對以直言忤時宰賜同進士出身調監瑞安府比<lb/>
較務需次食貧陳忠肅文龍延仲元於二劉祠堂一月<lb/>
兩講為學者師九年捧檄考𩔖試歸過劍州時江萬頃<lb/>
為劍州守留之郡齋未幾萬頃兄萬里招致芝山十年<lb/>
<pb n="KR2g0052_WYG_034-7a"/>
請假歸省明年德祐改元始之官守相陳山泉屈致幕<lb/>
下深喜得人又明年春端明陸秀夫至自平江偶同邸<lb/>
舍一見褒歎飲食必俱炙燭對酌劇談達曙及聞杭陷<lb/>
挑包辭歸資送仲元又留行槖夏五趣仲元赴行都充<lb/>
益王府撰述官兼處置使司幹辦公事景炎元年改刑<lb/>
工部架閣以通直郎陞武學諭遂轉朝奉郎國子監簿<lb/>
兼福建路招捕使司都參議官仲元雖受知諸公屢膺<lb/>
超擢然未嘗供一日職升斗不批券歴曰斯時何時榖<lb/>
<pb n="KR2g0052_WYG_034-7b"/>
而耻也秀夫拜樞使將有異除仲元力辭母老崖山破<lb/>
秀夫盡驅妻子赴海仲元為詩哭之遂更名淵字天叟<lb/>
怡然窮居深入理奥學文必檀弓榖梁學詩必三百篇<lb/>
陶韋柳州推廣先志凡其口講心授莫非仰止傳習之<lb/>
懿而尤嚴東湖之祠晨必謁朔望必參二仲釋菜暇則<lb/>
課守者洒掃風雨則視其葢障雖老不少廢年八十二<lb/>
卒仲元說經間與先儒異同其為文亦𩔖艱深至於奇<lb/>
古處殆不可句云有四書講稿等書藏于家明宋濂歐<lb/>
<pb n="KR2g0052_WYG_034-8a"/>
陽德羅洪先序其集<hi>閩書</hi>　<hi>莆邑志/</hi>　<hi>莆陽文獻</hi>
　　林淑恭先生立之學派<lb/>
　考仙遊志乘如林公立之林公磻游公彬王公夢谼<lb/>
　皆一時經生家所頌法者也原其所立皆以道徳學<lb/>
　術足為師表今錄其派繫可考者著于篇<lb/>
　　　林淑恭先生立之<lb/>
林立之字淑恭仙遊人通六經以禮記三魁鄉書聚徒<lb/>
縣庠如日選丘獻林從周林志之林灝李夢龍蘇國蘭<lb/>
<pb n="KR2g0052_WYG_034-8b"/>
黄君任洪天賦諸先達皆出其門仙遊經學之盛自立<lb/>
之始<lb/>
　　　司直丘渭夫先生獻<lb/>
丘獻字渭夫仙遊人少嗜讀書尤明周禮由鄉舉補太<lb/>
學寳慶二年進士調昭慶軍節度掌書再調江東提刑<lb/>
司幹官諸公交薦其賢除太學錄尋除大理寺司直為<lb/>
人長厚與同列無間言鄉人葉大有尤敬重之官至奉<lb/>
議郎終<lb/>
<pb n="KR2g0052_WYG_034-9a"/>
　　　通判洪先生天賦<lb/>
洪天賦仙遊人祖中元祐六年進士歴河南府少尹國<lb/>
子司業勇退不仕天賦㓜敏悟通六經應童子科登寳<lb/>
慶二年進士歴知陽江古田連江三縣通判循州聽訟<lb/>
不施鞭朴諄諭理道民胥向化以循良稱從弟處厚<hi>閩書</hi>
　<hi>仙遊志</hi>
　　附缺傳<lb/>
林日選嘉定七年進士<lb/>
<pb n="KR2g0052_WYG_034-9b"/>
林從周磻從姪寳慶二年進士<lb/>
林志之磻弟紹定二年進士<lb/>
林灝<lb/>
李夢龍嘉定七年進士仙遊志入儒林傳<lb/>
蘓國蘭欽之孫姪孫總龜寳慶二年進士<lb/>
黄君任端平二年進士<lb/>
　　縣尉林豈䱷先生磻學派<lb/>
　按仙遊志列先生在儒林又傳稱其通習五經然考<lb/>
<pb n="KR2g0052_WYG_034-10a"/>
　藝文於經術未見有發明者所著有典故鈎元之書<lb/>
　行于世<lb/>
　　　縣尉林豈䱷先生磻<lb/>
林磻字豈䱷嘉定十三年登進士第少負雋聲從遊者<lb/>
衆王邁嘗師事之官止海陽縣尉有典故鉤元六十卷<lb/>
行於世<lb/>
　　主簿游淑文先生彬學派<lb/>
　按先生本傳稱先生工於詩賦又朱氏經義考載先<lb/>
<pb n="KR2g0052_WYG_034-10b"/>
　生有讀易四卷興化志載端平中特奏名<lb/>
　　　主簿游淑文先生彬<lb/>
游彬字淑文仙遊人家貧苦學工詞賦有聲一時名士<lb/>
如林澧特延為館賓葉棠王邁皆與為友陳立伯塤伯<lb/>
傅澄皆師事之端明二年特奏名終眞陽主簿<hi>仙遊志</hi>
　　附缺傳<lb/>
陳立伯寳慶二年進士寵之孫次升曾姪孫<lb/>
陳塤伯次升五世孫<lb/>
<pb n="KR2g0052_WYG_034-11a"/>
傅澄<lb/>
　　張紹卿先生應辰學派<lb/>
　按先生門徒鄭氏起東在明初尚存則公亦宋元間<lb/>
　遺徳也餘俟考<lb/>
　　　張紹卿先生應辰<lb/>
張應辰字紹卿徳化人該通經史一時名流黄霆發徐<lb/>
雷開林汝作鄭起東皆出其門有禮記集解<lb/>
　　　鄭先生起東<lb/>
<pb n="KR2g0052_WYG_034-11b"/>
鄭起東字子震徳化人明初入太學為文人明經鄉校<lb/>
師範蔚然<lb/>
　　　黄先生霆發<lb/>
黄霆發徳化人嘉定七年進士<lb/>
　　　徐先生雷開<lb/>
徐雷開徳化人寳慶二年進士<lb/>
　　　林先生汝作<lb/>
林汝作徳化人淳祐七年進士<lb/>
<pb n="KR2g0052_WYG_034-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0052_WYG_034-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷三十四<lb/>
</p>
<p>
</p>
  </div>
<div>
<head>閩中理學淵源考卷三十五</head> <lb/>
    <p>
<pb n="KR2g0052_WYG_035-1a"/>
欽定四庫全書<lb/>
　閩中理學淵源考卷三十五<lb/>
　　　　　　　　　　廣平府知府李清馥撰<lb/>
　　三山郭梅西諸先生學𣲖<lb/>
　按元代去宋季未逺其時師資講習此邦淵源回溯<lb/>
　尤近今讀郭氏梅西歐陽氏以大陳氏希說陳氏奎<lb/>
　甫諸先生傳記述簡册𣺌無師資源流可考只著其<lb/>
　略而已惟時勉齋瓜山正卿子武諸賢相去百年未<lb/>
<pb n="KR2g0052_WYG_035-1b"/>
　逺故家文獻之餘豈無一二可推而得其端緒何至<lb/>
　傳中援証迄無一辭及之而私淑其一二耶然考傳<lb/>
　中四先生師道甚立則彼時傳習之徒亦必多有可<lb/>
　紀惜載籍浸湮無從考證耳今録四先生著之篇首<lb/>
　存其師範以待他日考訂増入云<lb/>
　　　純徳郭梅西先生隚<lb/>
郭隚字徳基長樂人父正子號存齋宋紹定中進士教<lb/>
授亷州著春秋傳論十卷隚幼孤弱冠己為人師至元<lb/>
<pb n="KR2g0052_WYG_035-2a"/>
中舉遺逸授泉山書院山長遷興化路教授改吳江州<lb/>
再調興化未行卒學者私諡曰純徳先生為人䟽通慷<lb/>
慨謹直簡易為子以孝為父以慈與人交彌久而孚談<lb/>
經明白統貫不刻鑿為異於四書易皆有述概詩若文<lb/>
和平而沉深著有梅西集二十卷<hi>閩書</hi>
　<hi>按福州府選舉志郭正子字飬正紹定五年壬辰進士登徐元杰榜本州解元亷州教授閩書英舊選舉</hi>
　<hi>目次載亦同及檢閱朱氏經義考春秋彚載郭氏隚小傳云長樂縣志郭隚字徳基宋紹定進士至元中</hi>
　<hi>泉山書院山長云云竟遺却父郭正子名字以紹定進士属之其子矣盖郭正子宋人也郭隚元人也未</hi>
<pb n="KR2g0052_WYG_035-2b"/>
　<hi>知經義考引用時傳冩脫落抑長樂志本屬脫誤因恐讀經義考者不詳郭公隚出處大節謹標出以待</hi>
　<hi>考訂者審之乾隆戊子四月上澣清馥謹書</hi>
　　　歐陽以大先生侊<lb/>
歐陽侊字以大長樂人隠居著述動循禮法學者師焉<lb/>
著四書釋疑五經㫖要性理字辨格物啟蒙忠孝大訓<lb/>
女範幼學等書子潮舉莆田教諭通五經稱五經先生<lb/>
<hi>道南源委</hi>
　　　陳希說先生有霖<lb/>
<pb n="KR2g0052_WYG_035-3a"/>
陳有霖字希說長樂人至正中築鄉約堂於藍田書院<lb/>
之旁中祀先聖以朱吕二先生配朔望舉行藍田鄉約<lb/>
使隣里子弟講學於中嘗與歐陽侊徃來論道尚書貢<lb/>
師泰為作義士記<hi>三山新志</hi>
　　　陳奎甫先生仲文<lb/>
陳仲文字奎甫長樂人隠居山林性嗜學敦孝友與族<lb/>
子潔建書堂于藍橋林壑中以程朱正學倡鄉人課其<lb/>
文行名為義學<hi>閩書</hi>　<hi>通志</hi>
<pb n="KR2g0052_WYG_035-3b"/>
　　林文敏諸先生學𣲖<lb/>
　余讀林氏清源大同書院記知彼時私淑於考亭者<lb/>
　深矣傳中載與盧氏琦陳氏旅林氏以順稱閩中文<lb/>
　學考諸君子秉道立徳師資可藉皆互有發明陳氏<lb/>
　旅後從虞公邵菴卒業晚嵗所造殆未可以文士而<lb/>
　輕置之也元代紀載不備多失紀録其於潛徳之英<lb/>
　湮没多矣故今亦就元史文學隠逸中並採可進於<lb/>
　道徳者錄出如陳氏旅楊氏載鄭氏東起林氏泉生<lb/>
<pb n="KR2g0052_WYG_035-4a"/>
　皆不得而闕遺之也兹緝其大略著于篇<lb/>
　　　文敏林清源先生泉生<lb/>
林泉生字清源永福人與盧琦陳旅林以順稱閩中文<lb/>
學天厯庚午進士授福清州同知適山海冦充斥以計<lb/>
殱之轉泉州經歴民負酒稅繫者多瘐死悉破械出之<lb/>
令船商私醸者代償歴漳州推官畬洞相戒勿犯擢知<lb/>
福清州㑹紅巾冦連江帥府檄泉生禦之乃創保甲置<lb/>
屯柵立誅鹽丁謀亂者七人捕殺長樂謀内應者三十<lb/>
<pb n="KR2g0052_WYG_035-4b"/>
餘人先發制之賊遂驚潰福清俗好殺孤幼誣訟求賄<lb/>
泉生立連逮親鄰法民不敢犯除翰林待制以母老辭<lb/>
累遷行省郎中汀冦負固久不下徃招撫得渠帥歸召<lb/>
為翰林直學士知制誥卒諡文敏泉生邃於春秋工詩<lb/>
文多權畧有將才屢建武功然以志略自負不能下人<lb/>
以此多得謗者後稍自晦抑署其齋曰謙牧晚益折節<lb/>
更號覺是軒為文宏健雅肆詩豪宕遒逸所著有春秋<lb/>
論斷及覺是集二十卷<hi>三山新志</hi>　<hi>聞過齋撰墓志</hi>
<pb n="KR2g0052_WYG_035-5a"/>
　　　學諭鄭子經先生杓<lb/>
鄭杓字子經永福人宋鄭富曾孫泰定中辟南安學諭<lb/>
與陳旅為文字友嘗著春秋觧義覧古編次夾漈餘聲<lb/>
樂府又有衍極五篇衍極記載三篇其書自蒼頡迄䝉<lb/>
古凡古文籀𨽻以極書法之變皆有論定陶鎔歴代之偏<lb/>
駁㑹歸一藝之純粹福建宣撫使齊伯亨採而上之即<lb/>
城東第宅作衍極堂以藏其書吳聘君與弼稱其考論<lb/>
最正宋端儀又謂其書中若九徳若正邪若四時餘閏<lb/>
<pb n="KR2g0052_WYG_035-5b"/>
之属又其所自得者<hi>閩書</hi>　<hi>莆陽文獻</hi>
　　　鍾元長先生耆徳<lb/>
鍾耆徳字元長閩縣人博極羣書詩文渾雄嚴整家貧<lb/>
不娶授徒養親晚經至正之亂舊業蕩盡恨缺甘㫖親<lb/>
没哀毁幾滅處二弟順徳明徳怡怡如也有自省録養<lb/>
正集等書明徳清詞懿行與兄齊名<hi>閩書</hi>
　　　林以寜先生清<lb/>
林清字以寜長樂人經明行修泰定間年七十餘屢辟<lb/>
<pb n="KR2g0052_WYG_035-6a"/>
不就賜號梅隠處士又有林清閩縣人宋亡不仕匿跡<lb/>
山寺變姓名能詩孫誌見明代學𣲖<hi>閩書</hi>
　　　鄭先生東起<lb/>
鄭東起福清人舊名震龍家居教授常百餘人為文章<lb/>
有氣魄元憲使程鉅夫名其集曰自然機籟亦善字書<lb/>
學者多寶愛之<hi>閩書</hi>
　　　教授敖君善先生繼公<lb/>
敖繼公字君善長樂人後寓家吳興築一小樓坐卧其<lb/>
<pb n="KR2g0052_WYG_035-6b"/>
中冬不爐夏不扇出入進止皆有常度日從事經史吳<lb/>
下名士多從之游初仕定成尉以父任當補京官讓於<lb/>
弟尋擢進士對策忤時相遂不仕益精討經學而尤長<lb/>
於三禮嘗以魯髙堂生傳士禮十七篇即今儀禮也生<lb/>
之傳既不存而王肅袁凖陳銓蔡超宗田僧紹諸家註<lb/>
亦未流傳於世鄭康成舊註儀禮疵多醇少學者不察<lb/>
因復刪定取賈䟽及先儒之說補其闕文附以己見名<lb/>
曰儀禮集說凡十七卷成宗大徳中以浙江平章髙彦<lb/>
<pb n="KR2g0052_WYG_035-7a"/>
敬薦擢信州教授未任卒趙孟頫倪淵皆師事之<hi>宏簡錄</hi>
<hi>閩書</hi>　<hi>三山志</hi>
　　　鄭叔起先生震<hi>子所南</hi>
鄭震後更名起字叔起號菊山連江人道學君子早年<lb/>
塲屋不遇客京師三十餘年晚為安定和靖二書院山<lb/>
長又開講於平江無錫伏闕論史嵩之淳祐丁未鄭清<lb/>
之再相震登其門罵曰端平敗相何堪再壞天下被執<lb/>
與子女俱下獄京尹趙與籌縱之鄭罷相乃免與林獻<lb/>
<pb n="KR2g0052_WYG_035-7b"/>
齋周伯弱為行輩詩有倦遊藁仇山村選四十首為清<lb/>
雋子所南作家傳云得詩十五篇此盖流落交遊間者<lb/>
所南未之見也<hi>宋詩抄</hi>　<hi>三山志忠義</hi>
鄭所南字憶翁一名思肖以太學生應博學宏詞㑹元<lb/>
兵南下所南猶叩闕上書元之人争物色之遂變名曰<lb/>
思肖僑寓吳下時時望臨安舊都野哭若狂終身誓不<lb/>
見朝士有鐵函經藏蘇州承天寺古井中以久旱浚井<lb/>
得一函錮之再重中有書一卷名曰心史其藏書之日<lb/>
<pb n="KR2g0052_WYG_035-8a"/>
為徳祐元年明崇禎庚辰始出人異之<hi>福州通志州府志</hi>　<hi>蘇</hi>
　　　藍仲晦先生光<lb/>
藍光字仲晦原江西臨川人受業吳澄與危素為同門<lb/>
友素薦引之適仲謙叅政江西辟光從事以功授南安<lb/>
路知事轉閩照磨尋陞檢校綜理閩清邑事改行省都<lb/>
事因家於閩後素復為明侍從官薦光光謝病不起深<lb/>
衣幅巾家居教授五十餘載以節終年九十九葬賢沙<lb/>
<hi>通志</hi>
<pb n="KR2g0052_WYG_035-8b"/>
　　莆陽劉原範諸先生學𣲖<lb/>
　余讀原範先生衍極書知考道問學者深矣惟時莆<lb/>
　中淵源最正艾軒之遺榘紫陽之流徽正獻忠肅之<lb/>
　家學萃集斯土故有元一代授學傳經之儒託跡於<lb/>
　斯未易一二數也再方氏伯載出陳忠肅公文龍之<lb/>
　門似應附忠肅宋季遺民故不及錄云<lb/>
　　　劉原範先生有定<lb/>
劉有定字能静莆田人其先與夙朔同出元豐進士佖<lb/>
<pb n="KR2g0052_WYG_035-9a"/>
逺孫少貧性剛直不嗜榮進沉潜志學嘗著衍極書五<lb/>
篇又原範吟三十七章司業吳源謂其推闡圖書之秘<lb/>
發揮象畫之妙究極前後體用之所以然一部全易也<lb/>
學者稱原範先生<lb/>
　　　陳浮丘先生紹叔<lb/>
陳紹叔字克甫莆田人幼好學終日危坐一室俯讀仰<lb/>
思嘗為學者講論璣衡遂揉木為儀象以示之既而鑄<lb/>
銅倣古制又别制器象天體虛其中而髹之列周天度<lb/>
<pb n="KR2g0052_WYG_035-9b"/>
數而以鈿螺填之掲南北二極凡天河星宿皆列其名<lb/>
使夜視之與天象合圍四尺五寸有竒名曰小天至於<lb/>
河圖洛書太極通書律厯制度靡不研究有外集百餘<lb/>
卷題曰浮丘集學者稱浮丘先生<hi>按黄氏海道南統緒入元儒今從之</hi>
　　　黄潜崗先生方子<lb/>
黄方子字潜崗莆田人著論語講義<hi>按道南源委列之著書目内其事實</hi>
<hi>待考</hi>
　　　教授顧子元先生長卿<lb/>
<pb n="KR2g0052_WYG_035-10a"/>
顧長卿字子元莆田人以薦歴福州路教授嘗移書助<lb/>
教陳旅責其不作宋遼金三史旅以書示學士虞集曰<lb/>
江南有此秀才大不易得及謁選京師㑹開局修三史<lb/>
長卿即以所自著史藁上中書得辟史局以議不合移<lb/>
疾去<hi>通志</hi>
　　　縂管朱原道先生文霆<lb/>
朱文霆字原道莆田人泰定中進士由甌寜縣尹至泉<lb/>
州路總管致仕博學洽聞宋文憲濓稱其文言醇而理<lb/>
<pb n="KR2g0052_WYG_035-10b"/>
彰著有葵山集<hi>宏簡錄</hi>
　　　教諭林先生重器<lb/>
林重器莆田人為教諭開明聖賢藴奥循循善誘著四<lb/>
書典要詩經意說見三山流寓<hi>三山志</hi>
　　　林子泉先生以辨<hi>弟以順</hi>
林以辨字子泉莆田人祖應成見宋潘炳學派以辨通<lb/>
易書春秋尤善說詩皇慶中詔以科目取士以辨不茍<lb/>
求進究心程朱之學弟以順字子睦元至治進士累官<lb/>
<pb n="KR2g0052_WYG_035-11a"/>
同知福州總管府事<lb/>
　　　縣丞方遂初先生徳至<lb/>
方徳至字遂初宋公權之孫㓜能讀先世書長而求諸<lb/>
三古四聖人及宋程朱二氏之經之傳沉潜厭飫豁然<lb/>
以通至正間登第授永嘉丞家貧授徒養親與其婦廖<lb/>
相安羈窮淡苦中後廖雙盲徳至永嘉代歸父母堅欲<lb/>
其别娶徳至婉辭邑人義之<hi>閩書</hi>
　　　山長林先生善同<lb/>
<pb n="KR2g0052_WYG_035-11b"/>
林善同宋福州守枅四世孫好學工詞賦授泉山書院<lb/>
長元亡不仕明初以賢良官召起以祖母年老辭既復<lb/>
起之行至建州寄所作顧氏義妾詩有有妾猶知遵禮義<lb/>
此身那肯負綱常之句竟死于道<hi>閩書</hi>
　<lb/>
　<lb/>
　<lb/>
　閩中理學淵源考卷三十五<lb/>
</p>
<p>
</p>
  </div>
<div>
<head>閩中理學淵源考卷三十六</head> <lb/>
    <p>
<pb n="KR2g0052_WYG_036-1a"/>
欽定四庫全書<lb/>
　閩中理學淵源考卷三十六<lb/>
　　　　　　　　　　廣平府知府李清馥撰<lb/>
　　温陵傅季謨先生定保學派<lb/>
　按宋元間學術派别棼如惟文公之學遞傳不失元<lb/>
　代趙公仁甫并姚許竇劉諸公倡明於燕北何王金<lb/>
　許衍派於金華二胡<hi>一桂炳文</hi>定宇<hi>陳/櫟</hi>纂述於新安熊<hi>禾</hi>陳<lb/>
　<hi>普</hi>林<hi>以/辨</hi>丘<hi>葵</hi>傳薪於閩海外此若郭公隚歐陽公侊<lb/>
<pb n="KR2g0052_WYG_036-1b"/>
　傅公定保盧公琦黄公清老丘公富國鄭公獻翁鄭<lb/>
　公杓黄公鎮成練公耒李公學遜吳公海亦皆晦跡<lb/>
　甌閩或優游教席或避世杜門確守師說是奮是程<lb/>
　若湖湘之際真氏常言淵源最正考仁甫趙公以遺<lb/>
　俘北行餘亦寥寥式㣲矣四明之學南渡後宗陸說<lb/>
　者多其崇朱子之學者獨黄氏震史氏蒙卿迨元程<lb/>
　氏端學端禮亦篤信朱說江右之學如熊氏朋來熊<lb/>
　氏良輔董氏真卿亦朱門派的至草廬先生早嵗謹<lb/>
<pb n="KR2g0052_WYG_036-2a"/>
　守朱學晚年兼通陸說叙襲朱子舍短集長之論尚<lb/>
　非如近世黨同伐異之為也然考公繼魯齋之後為<lb/>
　國子師朝議以為非朱學正的有沮之者可見當時<lb/>
　持論尤嚴閑道尤謹也噫聖學湮晦毫釐易差諸君<lb/>
　子天禀皆出乎等夷而立論稍渉游移者世猶或譏<lb/>
　之則夫逈然立異鳴髙與前賢顯䜿幟敵又諸君子<lb/>
　所為戒矣今考元一代諸儒學術大抵宗程朱取舍<lb/>
　之意雖文學政事各有㫖歸而要皆原本於道徳不<lb/>
<pb n="KR2g0052_WYG_036-2b"/>
　謬師承者矣今録其著者載于篇乾隆戊辰七月望<lb/>
　後三日書<hi>四明之學黄氏溍嘗言祖陸氏而宗楊袁其言朱子之學者自黄氏震史氏䝉卿始</hi>
　<hi>按寜波府志史䝉卿傳云先淳熈四君子俱接陸氏象山之傳故四明後學皆以陸氏為宗自黄文潔力</hi>
　<hi>崇考亭之訓而䝉卿又能逺接其緒以啟廸後進由是朱子之學盛行於四明</hi>
　　　教授傅季謨先生定保<lb/>
傅定保字季謨號古直晋江人宋咸淳中禮部奏賦第<lb/>
四知貢舉方逢辰見之驚喜曰閱試文意老於文塲者<lb/>
乃英妙若是時相賈似道沮抑新進未令赴廷試定保<lb/>
<pb n="KR2g0052_WYG_036-3a"/>
歸益力學未幾杭都不守徳祐景炎間屢有諷以仕者<lb/>
皆辭大徳初提學吳濤薦授漳州路學正首以太極圖<lb/>
西銘合而講之聼者悅服改三山書院山長閱三月辭<lb/>
歸授徒養母初環城冡墓皆發於兵傅氏族最蕃定保<lb/>
無論親踈悉封之年五十後始得三子母年九十見諸<lb/>
孫長大至治中以平江路儒學教授致仕其講解能守<lb/>
先儒成說為文温潤典裁定保神暢氣怡與物無競未<lb/>
嘗以非義干人不為矯厲奇絶之行大厯中開奎章閣<lb/>
<pb n="KR2g0052_WYG_036-3b"/>
聘用儒雅學士虞邵菴集將薦之以老疾不可强起中<lb/>
止著有四書講藁及詩文若干卷<hi>舊郡志叅新郡志</hi>
　　　監丞陳衆仲先生旅<lb/>
陳旅字衆仲莆田人父子彦兄震皆一時名士旅幼孤<lb/>
資禀穎異其外大父趙氏學有源委旅得所依於書無<lb/>
所不讀稍長負笈至温陵從鄉先生𫝊公定保游聲名<lb/>
日著用薦為閩海儒學官適中丞馬祖常使泉南一見<lb/>
竒之謂旅曰子館閣器也因相勉游京師既至學士虞<lb/>
<pb n="KR2g0052_WYG_036-4a"/>
邵菴集見所為文慨然曰此所謂我老將休付子斯文<lb/>
者矣即延之館中朝夕相講習自謂得友嘗言曰自衆<lb/>
仲來凡問學修己之事有益於愚陋多矣諸廷臣力薦<lb/>
咸以旅博學多聞宜處師範之選除國子助教滿考諸<lb/>
生為請於朝乞再任元統二年出為江淛儒學副提舉<lb/>
至元四年入為翰林應奉文字至正元年遷國子監丞<lb/>
又二年卒有安雅堂集十三卷虞集為序林泉生稱其<lb/>
學博而通識髙而敏使之裁繁理劇有兼人之能處患<lb/>
<pb n="KR2g0052_WYG_036-4b"/>
制變有濟時之智云<hi>閩書</hi>　<hi>道南原委/</hi>　<hi>宏簡錄</hi>
　　　趙先生必暐<lb/>
趙必暐宋宗室家泉州與傅公定保為友其文章議論<lb/>
淵懿浩博為閩南碩儒<lb/>
　<hi>按泉郡舊志趙必曄字伯暐傳末云又有必暐亦宋宗室與𫝊公定保為友今將必暐錄出附傅公交友之後</hi>
　　州守盧希韓先生琦學𣲖<lb/>
　按先生在元與一時名彦相切劘曽師余氏子賢余<lb/>
　稱其經學該貫為人簡重相從十餘年無惰容其所<lb/>
<pb n="KR2g0052_WYG_036-5a"/>
　得者深矣先生之經術著作未見藝文志載有圭峰<lb/>
　集亦未見余氏子賢疑是三山人俟再考増入<lb/>
　　　州守盧希韓先生琦<lb/>
盧琦字希韓惠安人至正二年進士稍遷知永春縣語<lb/>
具郡志宦跡琦在元末與陳旅林以順林泉生皆以文<lb/>
學為閩中名士少受學於余子賢子賢毎語其友人三<lb/>
山陳忠曰盧希韓經學該貫為人簡重在吾門十餘年<lb/>
不見其有惰容真畏友也及從子賢試浙省子賢道病<lb/>
<pb n="KR2g0052_WYG_036-5b"/>
卒琦不顧試期與其友陳彦博經營大事以歸迨得祿<lb/>
視子賢家如師在時載其弟之官與分廪而食琦僅少<lb/>
忠一嵗每别去見必納拜曰是吾師行君子稱其厚誼<lb/>
嘗以事赴京中道遽還人問其故琦歎曰中原板蕩矣<lb/>
因太息不已晚以近臣薦除守平陽州命下未至而没<lb/>
子杲昺洪武中舉人材得官<hi>泉郡志</hi>
　　　訓導蔡先生復初<lb/>
蔡復初福清人舉明經為書院訓導少從龍江林梅所<lb/>
<pb n="KR2g0052_WYG_036-6a"/>
余大車學易受書又從惠安盧公琦學詩孝友力義琦<lb/>
卒心䘮三年所著有詩銘訓集子仕實見明代科第<hi>纂閩</hi>
<hi>書</hi>
　　　陳先生中立<lb/>
陳中立字誠中莆田人受經於惠安盧公琦以文學著<lb/>
稱作廟建學以教鄉人祀艾軒晦菴夾漈三先生奉盧<lb/>
公主配之日陳經傳為學者剖析宋文憲濓銘其墓曰<lb/>
維古之世不以位世降俗偷位斯貴貴而無能冠狗彘<lb/>
<pb n="KR2g0052_WYG_036-6b"/>
豈若夫君賤為庶居家孝友推以義闢廬建學躬訓涖<lb/>
鄉髦如雲聆且肄少長齗齗𩔖洙泗化嚚為良暴更懿<lb/>
醇儒為功斯小試<lb/>
　　陳子信諸先生學派<lb/>
　温陵在元初忠義道徳之英遭蒲賊之難澌滅盡矣<lb/>
　然世家舊學抱所藴而托處山澤者尚有可考自延<lb/>
　祐後科目方行衣冠襲起克自振勵者亦多晦迹於<lb/>
　山長一席溯其秉禮守義之規風流世守出處進退<lb/>
<pb n="KR2g0052_WYG_036-7a"/>
　皆足以光史册而炳日星今𩔖次諸賢如莊氏圭復<lb/>
　之在元諸葛氏晉王氏彚之在明誠確乎其不可㧞<lb/>
　者矣<lb/>
　　　貞士陳子信先生士麟<lb/>
陳士麟字子信南安人性喜學多所周通老宿弗逮毎<lb/>
取諸葛武侯吾心如秤不能為人輕重之言以自儆所<lb/>
居在縣之烏石山種稻盈郊樹桑環宅市書課兒釀酒<lb/>
延客或適意漁獵放浪藪澤間病革囑其子同曰平生<lb/>
<pb n="KR2g0052_WYG_036-7b"/>
慕古今且不起䘮事依禮慎毋用二氏非親知不受弔<lb/>
踰月而𦵏題云有元貞士烏石陳公之墓<hi>閩書</hi>
　　　訓導莊元振先生震孫<lb/>
莊震孫字元振晉江人莊夏之元孫元末薦授郡訓導<lb/>
<hi>清源文録</hi>
　　　徴士莊容齋先生圭復<lb/>
莊圭復字生道號容齋思齊之子晉江青陽人篤志勵<lb/>
行以文學名少從遊於丘葵值宋季流亂手未嘗釋卷<lb/>
<pb n="KR2g0052_WYG_036-8a"/>
誠信孝友建祠宇立祭田宋亡隠於青陽吟咏自如至<lb/>
順間福建閩海道知事清江范梈以圭學行聞於朝詔<lb/>
書屢下終不起年九十一卒於家<hi>何鏡山撰莊氏族譜序  新志節張廷芳</hi>
<hi>撰墓志</hi>
　　　蒲先生仲昭<lb/>
蒲仲昭晉江人祖心泉故梅州守察宋國危遂隠身讀<lb/>
書遺詩若干卷劉克莊序之丘釣磯有輓心泉蒲處士<lb/>
詩仲昭既世其業而游居于泉以詩鳴者陳衆仲阮信<lb/>
<pb n="KR2g0052_WYG_036-8b"/>
道王元翰仲昭或師或友皆兼所長<lb/>
　　　叅政王先生彚<lb/>
王彚邵陽人曽祖元為元翰林學士卒贈潞公彚登至<lb/>
正庚辰進士歴貴州行省叅政順帝時言天下羣盗蜂<lb/>
起直諌内廷之非權臣阿實克布哈譛以忤㫖取譴入泉<lb/>
與學士稍講經義朝野交薦固辭不往遂家於泉中<hi>閩書</hi>
　　　檢校諸葛仲昭先生晉<lb/>
諸葛晉字仲昭晉江人以明經授福建行省檢校兵興<lb/>
<pb n="KR2g0052_WYG_036-9a"/>
省檄分治尤溪縣鋤艾豪強有亷能稱境頼保障邑有<lb/>
朱子毓秀舊址後為書院年久没入豪家晉訪復之既<lb/>
成書院池中産瑞蓮二芝草五明興徴聘不仕坐以前<lb/>
代故官謫徙潁上遂卒於潁年七十六子珤杜門飬志<lb/>
娱心經史<lb/>
　　　學正許豹山先生汝翊<lb/>
許汝翊號豹山晉江人大徳十一年鄉舉經術湛深文<lb/>
學該貫授本州學正士服其教年八十致仕所著有孝<lb/>
<pb n="KR2g0052_WYG_036-9b"/>
經析義訓辭全書<hi>泉郡新志文苑</hi>
　　清漳諸先生學派<lb/>
　按清漳為閩山川之極南清淑之氣鍾焉自朱子過<lb/>
　化之後王東湖陳北溪親承㫖授講習而丕振之始<lb/>
　焉崇尚佛老即變為禮樂之區故朱子有五百年逃<lb/>
　墨歸儒之語也元代明卿諸賢一時斌斌儒林之選<lb/>
　其隠身岩穴或以薦舉而膺師儒之任者比比矣兹<lb/>
　擇其著者載於篇<lb/>
<pb n="KR2g0052_WYG_036-10a"/>
　　　經歴林明卿先生廣發<lb/>
林廣發字明卿龍溪人别號三溪嘗謂陳安卿號北溪<lb/>
髙彦先號東溪蔡汝作號南溪而已號三溪將兼而匹<lb/>
焉生平孝友規言矩行通貫六籍融㑹百氏郡學三聘<lb/>
為諸生師以部使薦授安溪學職邑僚師事之㑹㓂作<lb/>
奉府檄招降授以縣主簿仍謀軍府事每俘至委訊輒<lb/>
曰此平民也府帥問曷辨曰獲於巢穴者為賊捕於井<lb/>
里者為民此皆自井里得之自是俘至多免死陞福建<lb/>
<pb n="KR2g0052_WYG_036-10b"/>
屯田萬戸府經歴所著有三溪集傳世子唐臣見明代<lb/>
後改民弼<hi>閩書</hi>　<hi>通志</hi>
　　　學正王先生吉才<lb/>
王吉才龍溪人篤志古道尤明典禮郡守延為弟子師<lb/>
後為泉州學正吉才親終皆及期耄而已老矣哀慕痛<lb/>
毁有如早䘮雖在家庭亦冠衣斂容人未嘗見其遽言<lb/>
怒色學者稱為益齋先生<hi>閩書</hi>
　　　學正黄君翊先生元淵<lb/>
<pb n="KR2g0052_WYG_036-11a"/>
黄元淵字君翊龍溪人父進本縣學諭元淵至正中薦<lb/>
知漳州路學錄秩滿陞泉州路學正卒郡有朱文公祠<lb/>
宋守方耒所建至元其地為寺元淵自出私錢買城東<lb/>
北隅地别建之作大成殿以祀先聖先賢作祀堂祀文<lb/>
公以黄幹陳淳配别作講堂齋舎處師弟子天厯四年<lb/>
告成至順三年國子助教陳旅告學士虞集曰捐家業<lb/>
以為浮屠老子之宫求福利益者世不勝數元淵觀鄉<lb/>
邦之寥寂慨斯文之冺墜節衣食之資以成義舉書院<lb/>
<pb n="KR2g0052_WYG_036-11b"/>
成而家已貧矣君子其有取於斯乎公其為之記<hi>閩書</hi>
　　　文學周于一先生祐<lb/>
周祐字于一龍溪人能古文詞有僉事左姓者督師漳<lb/>
南祐作邊臣近鑑以獻左曰史才也薦為同安文學進<lb/>
其書于朝以備國史編錄至正七年與門人林弼同舉<lb/>
省闈祐第一<lb/>
　　　楊宗璉先生稷<lb/>
楊稷字宗璉長泰人資性髙雅好古慕學隠遯不仕至<lb/>
<pb n="KR2g0052_WYG_036-12a"/>
正間邑庠缺官令林斡爾聘攝學事振文風變習尚以<lb/>
義理行誼為教士習一新所著有田家樂歌傳于世<hi>歌曰</hi>
<hi>田家樂田家樂樂在堯天事耕鑿大兒北壠種白雲小兒南澗飲黄犢婦姑辛苦課蠶桑深夜寒機響茅屋衣</hi>
<hi>食餘饒稅早輸吏不到門犬睡足有時客至問起居啄黍雞肥新醸熟三杯酒後更髙歌盡是田家太平曲</hi>
　　延平曹伯大諸先生學派<lb/>
　元代科目至仁宗延祐間始酌舊制行之諸賢或以<lb/>
　科第顯或以隠佚終砥行立名皆有足稱<graphic n="KR1574" url="https://raw.githubusercontent.com/kanripo/KR-Gaiji/master/images/KR1574.png" mimeType="image/png"/>之羅李<lb/>
　前徽淵源尤可接云兹錄其概著于篇<lb/>
<pb n="KR2g0052_WYG_036-12b"/>
　　　判官曹伯大先生道振<lb/>
曹道振字伯大沙縣人進士第除福州路判官博學通<lb/>
經至正間嘗編次羅仲素文集為十八卷<hi>延平府志</hi>
　　　處士郭先生居敬<lb/>
郭居敬尤溪人博學事親歡順親沒哀毁盡禮嘗摭虞<lb/>
舜而下二十四人孝行之概序而繋之以詩用訓童蒙<lb/>
時虞集歐陽元欲薦于朝居敬牢譲不起終身隐于小<lb/>
村以處士卒<lb/>
<pb n="KR2g0052_WYG_036-13a"/>
　　　判官張在中先生本<lb/>
張本字在中將樂人元統元年㑹試以蒲輪賦得髙選<lb/>
登進士第官至寜都州判官<hi>延平府志</hi>
　　　虞先生真翁<lb/>
虞真翁尤溪人至正間隠南溪山樂道自守不求聞達<lb/>
客非其𩔖不與接遇知書者相對竟日叅訂所疑縣尹<lb/>
許惟敬深加禮重<hi>邑志</hi>
　<lb/>
<pb n="KR2g0052_WYG_036-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷三十六<lb/>
</p>
<p>
</p>
  </div>
<div>
<head>閩中理學淵源考卷三十七</head> <lb/>
    <p>
<pb n="KR2g0052_WYG_037-1a"/>
欽定四庫全書<lb/>
　閩中理學淵源考卷三十七<lb/>
　　　　　　　　　　廣平府知府李清馥撰<lb/>
　　建寜熊勿軒先生禾學派<lb/>
　按勿軒熊氏禾史載從浙東輔漢卿先生學石堂陳<lb/>
　氏普又從輔氏門人浙東韓維則學輔氏則又朱門<lb/>
　髙弟也<hi>熊氏師於輔氏年嵗按之可疑另有辨附後</hi>熊陳二公為有元一<lb/>
　代大儒閩海憲使許公序熊集有立綱常關世教紹<lb/>
<pb n="KR2g0052_WYG_037-1b"/>
　統緒之稱<hi>此許公疑為魯齋公之後辨見下</hi>史稱陳氏尊聞紹言屹<lb/>
　然為朱門嫡派其出處髙風與劉静修文文山謝疊<lb/>
　山胡庭芳同出一轍也閩中元代之學二公為首倡<lb/>
　之再熊公勿軒諸前哲叙述多繫之宋考邵氏續宏<lb/>
　簡錄補列在元儒盖諸老彫謝而先生如存碩果且<lb/>
　一代風教必有一二師表為典型倡率雖宋之遺民<lb/>
　而實元之文獻也故特表而出之至丘氏富國亦從<lb/>
　學輔氏同為宋世之遺民云再余輯閩中元代學派<lb/>
<pb n="KR2g0052_WYG_037-2a"/>
　惟熊陳丘氏得輔氏之學以衍其緒今續考熊公自<lb/>
　述受業浙中劉敬堂考劉敬堂即金仁山先生是熊<lb/>
　公亦承金華三子之傳也莆中林氏以辨父子亦皆<lb/>
　遞承𤓰山潘氏復齋陳氏派别朱門一綫之傳頼以<lb/>
　不墜又泉南有傅定保盧琦數公一時師席外此寥<lb/>
　落無聞何耶盖剛正直方之氣折於偽學黨錮之餘<lb/>
　而秉道抱徳之徒所以長徃山林韜光晦匿即有授<lb/>
　徒講藝亦荒略姓氏而不著豈當時操簡叙述者多<lb/>
<pb n="KR2g0052_WYG_037-2b"/>
　缺而不書乎抑學術升降盛衰之候有絶有續固有<lb/>
　時耶嗟乎公生季祚去文公之時百有餘嵗矣老成<lb/>
　彫謝典型獨守鼎革後抱道空山脩明六經毅然以<lb/>
　斯文自任至今仰洪源書堂巋然與滄洲雲谷蔚峙<lb/>
　而長存也公平生著作悉稟文公家法於易詩書春<lb/>
　秋小學四書皆有集義又有三禮通解其撰三山五<lb/>
　賢祠記確尊五先生位置諸賢而進退之持論堅卓<lb/>
　不渉游移尤見閑道之謹又論<lb/>
<pb n="KR2g0052_WYG_037-3a"/>
　孔庭祀典至今多行其說其撰文公書院記致詳於<lb/>
　全體大用之學而推求晚年充飬於大本大原之地<lb/>
　追遡延平李氏喜怒哀樂未發前體騐真切功夫而<lb/>
　終之以敬貫動静之㫖以為聖人復起不易斯言嗚<lb/>
　呼先生叙述文公之學即先生精詣造道之學也公<lb/>
　師承確有淵源數十年不求聞達其扶世立教繼徃<lb/>
　表㣲之功逺矣嘗讀公送胡庭芳序言曩遊浙中因<lb/>
　受業於敬堂劉先生得聞文公晚年所以與勉齋黄<lb/>
<pb n="KR2g0052_WYG_037-3b"/>
　先生潛室陳先生論學之㫖然後乃知文公之學與<lb/>
　世之所言者不同也觀此則公於劉公授受之際淵<lb/>
　源卓矣劉公已詳考本末另記附後再按公雅志紹<lb/>
　先不在魯齋草廬白雲諸公下今許吳白雲已從祀<lb/>
　廟庭竊撿遺史如公與胡公一桂胡公炳文陳公櫟<lb/>
　熊公朋來吕公大圭丘公葵出處皆有本末其纂述<lb/>
　有關於名教補苴有功於經學似皆祀典不可缺之<lb/>
　人尚有待於表章之後賢云<lb/>
<pb n="KR2g0052_WYG_037-4a"/>
　　　熊勿軒先生禾<lb/>
熊禾字去非號勿軒又號退齋建陽人雨錢公十六世<lb/>
孫世居鰲峰之陽總角能文志濓洛關閩之學訪朱子<lb/>
門人輔氏而從遊焉登宋度宗咸淳十年進士授寜武<lb/>
州司户參軍宋亡不仕束書入山築洪源書堂從學者<lb/>
數百一時多士若胡庭芳劉省軒詹君履皆從之遊日<lb/>
以周孔之說相磨礲於朱子諸書是信是行後歸故山<lb/>
復創鰲峰書堂以周程朱張五賢為道統正派祀之以<lb/>
<pb n="KR2g0052_WYG_037-4b"/>
配先師而邵馬不與焉初謝疊山聞先生名自江右來<lb/>
訪及㑹共訴宋亡之痛抱持而哭因相與講論夫子之<lb/>
道而胡公庭芳素明易學自江西挾道相訪相講切者<lb/>
十有七年嘗謂秦漢以下天下所以無善治者儒者無<lb/>
正學也儒者所以無正學者六經無全書也考亭朱子<lb/>
集正學大成生平精力在易四書詩僅完藁書開端未<lb/>
及竟雖九峰蔡氏猶未大暢厥㫖三禮雖有通解缺而<lb/>
未補尚多至勉齋黄氏信齋楊氏粗完䘮祭二書而授<lb/>
<pb n="KR2g0052_WYG_037-5a"/>
受損益精意竟無能續若春秋則不過發其大義而已<lb/>
豈無所俟於來學乎兵難之餘學徒觧散文集燬亡早<lb/>
嵗成春秋通觧一書又厄于火兼以齒髪向衰易詩書<lb/>
僅得就緒春秋更加重纂則皇帝王霸之道亦或粗備<lb/>
惟三禮乃文公與門人三世未了之書且周官六典原<lb/>
不缺當復其舊而儀禮十七篇且欲各附禮記傳義以<lb/>
為之兆庭芳當分任此責以畢吾志其後竟修儀禮未<lb/>
及成書卒福寜陳益方足而成之以為禮編嘗取朱子<lb/>
<pb n="KR2g0052_WYG_037-5b"/>
諸書擇其至精且要者為一編名曰文公要語而以邵<lb/>
氏張吕及朱氏門人之說為附錄又為小學集疏大學<lb/>
尚書口義凡三十卷今行于世者有春秋通觧大學廣<lb/>
義易講義書說四書標題三禮考異經序學解先生嘗<lb/>
脩考亭書院而為之記及後有求考亭書院記於草廬<lb/>
吳公者因聞先生所作則以手加額曰江南有人矣予<lb/>
奚置喙其論孔廟祀典後世多行其言云<hi>閩書源委</hi>　<hi>道南厯代</hi>
<hi>名儒傳</hi>　<hi>續宏簡錄/</hi>　<hi>家傳/</hi>　<hi>行狀</hi>
<pb n="KR2g0052_WYG_037-6a"/>
　　　熊勿軒先生文<lb/>
考亭書院記曰周東遷而夫子出宋南渡而文公生世<lb/>
運升降之㑹天必擬大聖大賢以當之者三綱五常之<lb/>
道所寄也道有統羲軒邈矣陶唐氏迄今六十二甲辰<lb/>
孟氏歴叙道統之傳為帝為王者千五百餘嵗則堯舜<lb/>
禹之於冀也湯尹之於伊亳也文武周公之於岐豐也<lb/>
自是以下為霸為強者二千餘嵗而所寄僅若此儒者<lb/>
幾無以藉口於來世嗚呼微夫子六經則五帝三王之<lb/>
<pb n="KR2g0052_WYG_037-6b"/>
道不傳㣲文公四書則夫子之道不著人心無所以主<lb/>
利欲持世庸有極乎七篇之終所以近聖人之居而尚<lb/>
論其世其獨無所感乎嗚呼由文公以來又百餘嵗矣<lb/>
建考亭視魯闕里初名竹林精舎後更滄州宋理宗表<lb/>
章公學以公從祀廟庭始錫書院額諸生世守其學重<lb/>
惟文公之學聖人全體大用之學也本之身心則為徳<lb/>
行措之國家天下則為事業其體則有健順仁義中正<lb/>
之性其用則有治教農禮兵刑之具其文則有小學大<lb/>
<pb n="KR2g0052_WYG_037-7a"/>
學語孟中庸易詩書春秋三禮孝經圖書西銘傳義及<lb/>
通鑑綱目近思錄等書學者學此而已今但知誦習公<lb/>
之文而體用之學曽莫之究其得謂之善學乎矧曰體<lb/>
其全而用其大者乎公之在考亭也門人蔡氏淵嘗言<lb/>
其晚年閒居於大本大原之地充養敦厚人有不得窺<lb/>
其際者盖其喜怒哀樂之未發蚤聞師說於延平李先<lb/>
生體騐已熟雖其語學者非止一端而敬貫動静之㫖<lb/>
聖人復起不易斯言矣嗚呼此古人授受心法也世之<lb/>
<pb n="KR2g0052_WYG_037-7b"/>
溺口耳之學何足以窺其㣲哉公之修三禮自家鄉至<lb/>
邦國王朝大綱小紀詳法畧則悉以屬之門人黄氏幹<lb/>
且曰如用之固當盡天地之變酌古今之宜而又通乎<lb/>
南北風氣損文就質以求其中可也使公之志克遂有<lb/>
王者作必來取法矣嗚呼古人為治之大經大法平居<lb/>
既無素習一旦臨事惟小功近利是視生民亦何日䝉<lb/>
至治之澤乎秦人絶學之後六經無完書若井田若學<lb/>
校凡古人經理人道之具盡廢漢猶近古其大機已失<lb/>
<pb n="KR2g0052_WYG_037-8a"/>
之矣當今治宇一統京師首善之地立胄學興文教文<lb/>
公四書方為世大用此又非世運方升之一機乎邵氏<lb/>
觀化所謂善變之則帝王之道可興者以時考之可矣<lb/>
誠能於此推原羲軒以來之統大明夫子祖述憲章之<lb/>
志上自辟雍下逮庠序祀典教法一惟我文公之訓是<lb/>
式古人全體大用之學復行于天下其不自兹始乎今<lb/>
公祠以文肅黄氏幹配舊典也從以文節蔡氏元定文<lb/>
簡劉氏爚文忠真氏徳秀建安武夷例也我文公體用<lb/>
<pb n="KR2g0052_WYG_037-8b"/>
之學黄氏其庶幾乎餘皆守公之道不貳其侑公也甚<lb/>
宜公以建炎庚戌生於劍之南溪父吏部韋齋先生之<lb/>
仕國也公藴經世大業屬權奸相繼用事鬱鬱不得展<lb/>
道學為世大禁公與門人益務堅苦泊如也慶元庚申<lb/>
殁於考亭後十年庚午疆塲事起又六十七年丙子宋<lb/>
亡公之曾孫浚以死節著嗚呼大聖大賢之生其有關<lb/>
於天地之化盛衰之運者豈可以淺言哉夫子之六經<lb/>
不得行於再世而公之四書乃得彰於當代公之身雖<lb/>
<pb n="KR2g0052_WYG_037-9a"/>
詘於當時而公之道卒信於其後者天也過江來中州<lb/>
文獻欲盡自左丞覃懐許公衡倡明公學家誦其書人<lb/>
尊其道凡所以啟沃君心栽培相業以開治平之原者<lb/>
皆公餘澤也<lb/>
三山郡泮五賢祠記曰僕於雲谷之陽鰲峯之下剏小<lb/>
精舎中為夫子燕居配以顔曽思孟次以周程張朱或<lb/>
曰文公竹林精舎以六君子從祀先朝取其法行之太<lb/>
學達於郡縣今邵馬二賢不與無乃非文公初意邪曰<lb/>
<pb n="KR2g0052_WYG_037-9b"/>
從祀之典凡先儒之有功徳於聖門者咸在若夫配食<lb/>
先聖非其道徳功言足以得夫聖統之正傳者不足以<lb/>
與此也此五先生吾無間然者矣若夫邵馬張吕諸賢<lb/>
固已秩在從祀矣非去之也文公贊六君子乃一時景<lb/>
行先哲之盛心而竹林之祠増延平先生為七賢又以<lb/>
致其平生尊敬師傳之意是固各有攸當非可以此為<lb/>
疑也嵗在癸卯之夏三山郡泮議剏新詞郡博士東武<lb/>
劉叔敬諗予曰泮舊有道立堂按舊碑盖取師道立善<lb/>
<pb n="KR2g0052_WYG_037-10a"/>
人多之義自濓溪而下凡十有五人首六君子次廣平<lb/>
游氏龜山楊氏豫章羅氏延平李氏次晦庵朱氏南軒<lb/>
張氏東莱吕氏西山蔡氏勉齋黄氏丙子兵戈之後司<lb/>
文臺典教職者又益以北山陳氏信齋楊氏毅齋鄭氏<lb/>
說齋楊氏庸齋趙氏凡五人皆學於文公亦所以昭是<lb/>
邦文物之懿也但考之郡志西山真氏帥三山時嘗剏<lb/>
尊道閣祀文公但以勉齋配道立堂舊祠亦止於勉齋<lb/>
今亷臺之長恪齋嚴公更創新祠欲復尊道之舊而議<lb/>
<pb n="KR2g0052_WYG_037-10b"/>
者言人人殊子其有以教之僕曰是祠若仍道立之名<lb/>
則為隆師道而設姑仍其舊可也但師弟子不應皆北<lb/>
坐南向勉齋以下北山信齋諸賢皆北靣受經於文公<lb/>
者乃侈然並居南靣之列此則有不可不正者若更尊<lb/>
道之名則為隆道統而設其祠固當止於五先生他有<lb/>
不得而與焉邵馬張吕諸賢自有從祀彜典廣平龜山<lb/>
豫章延平西山諸賢則建劍鄰郡各有專祠稽之禮經<lb/>
國無先師則合於鄰國勉齋為朱門道統單傳又不但<lb/>
<pb n="KR2g0052_WYG_037-11a"/>
三山一邦之望莫若正西向侑食之位雖不合於鄰國<lb/>
可也西山尊道初意亦正如此時旴江徳臣李君亦曰<lb/>
饒之石洞亦以夫子居中配以顔曾思孟周程張朱五<lb/>
賢勉齋繼之時曲阜孔君申卿實主其議遂白之嚴公<lb/>
首以為允於是繪像立祠更扁尊道又以僕嘗與聞斯<lb/>
義且屬為記適莆陽史侯有刋脩禮書之約遂不得竟<lb/>
其事繼㑹莆陽博士永嘉宋蜀翁議創先賢祠亦以下<lb/>
問僕援此答之皆以為允但有以程張坐次為疑者盖<lb/>
<pb n="KR2g0052_WYG_037-11b"/>
横渠於二程為表叔端平從祀之典張先於程竹林七<lb/>
賢之祠與六君子之贊則程先於張二者不同議卒靡<lb/>
定僕曰横渠之學得於二程臯比之撤與夫平居議論<lb/>
歴歴可考聞道在先固有所受也但當以竹林之祠為<lb/>
正此乃學校之公不得與家庭之私例論矣於是莆之<lb/>
新祠位置遂定㑹孔君以三山士友之請屬記於史侯<lb/>
深言尊道之祠止於五賢不及邵馬者乃萬世道統所<lb/>
係惟當以此為定孔君又言曲阜舊有五賢祠乃祀荀<lb/>
<pb n="KR2g0052_WYG_037-12a"/>
楊諸賢今祠已燬歸當請之衍聖公更議以此五賢易<lb/>
之此不惟大明洙泗之正傳亦以一洗漢唐之陋習扶<lb/>
世立教抑邪崇正之功宏矣因其行也力贊勉之私竊<lb/>
自謂山中一時綿蕝之禮或者因莆福二郡以為之兆<lb/>
亦區區之志也忽三山朋友以書來詰謂舊祠邵馬以<lb/>
下凡十有四人皆從改撤公議之戈莫不倒指於首議<lb/>
之人子當何以觧之且賢牧鄉賢二祠亦聞有所建白<lb/>
若其果然慎勿復言可也余蓋深歎世衰道㣲之餘學<lb/>
<pb n="KR2g0052_WYG_037-12b"/>
校無公論廼至於此自可忘辨然斯道所關則亦不可<lb/>
以不直者輒申其義或者倘有察焉亦學校風化之一<lb/>
助也<lb/>
敬齋銘箴䟦曰按南軒張子敬齋銘專以敬為宅心之<lb/>
要蓋心存則衆理具而萬事之綱舉矣非心存之外别<lb/>
有所謂敬也朱子之箴不過發其未盡之藴程子曰制<lb/>
於外所以養其中吾未見外貌之肆而中心之存者故<lb/>
所貴乎動静弗違表裏交正也後之學者見箴不見銘<lb/>
<pb n="KR2g0052_WYG_037-13a"/>
但有矜持拘廹而無從容涵養之功甚者以擎跽曲拳<lb/>
為敬看得敬字多死而不活嗟夫聖賢之學不講人心<lb/>
失其所為主理乖事謬世道隨之豈小故哉南軒集中<lb/>
敬齋記有曰萬事具萬理萬理在萬事而其妙著於人<lb/>
心一物不體則一理息一理息則一事廢敬者貫萬事<lb/>
統萬理而為萬物之主宰者也致知所以明是心也敬<lb/>
者所以存是心而勿失也又曰心生生不窮者道也敬<lb/>
則生矣生則惡可已也怠焉則放放則死矣此千古聖<lb/>
<pb n="KR2g0052_WYG_037-13b"/>
賢傳授心法之妙學者深體而屢省之哉<lb/>
送胡庭芳序曰宋南渡初武夷文定胡公造行都有以<lb/>
程氏之學盛行為言者公輒愀然曰吾方以程氏之學<lb/>
不行為懼何謂盛行耶豈誦習其說者皆可以言程氏<lb/>
之學耶余讀書武夷山中有胡君庭芳自新安擕一編<lb/>
書來訪究其業盖自朱氏而尤粹於易留山中三閱月<lb/>
相與考訂推象數之源極義理之歸書成余已為繫語<lb/>
其後矣又復相與推究文公所論他經大㫖重惟詩書<lb/>
<pb n="KR2g0052_WYG_037-14a"/>
二經訓義已具獨三禮通觧猶未完書而春秋則僅發<lb/>
其㫖要白鹿臨漳所刋尚有望於後之人余知非其任<lb/>
而竊有志焉春秋一經蓋竭精力者九年而稿本燼於<lb/>
丙子之厄俯仰十載學植荒落余交遊多矣論經說理<lb/>
鮮有如君者何幸得因切磋究之相與纂述以成一家<lb/>
言胡君曰諾歸將考𨽻一經焉明年春當賫糧武夷山<lb/>
中以畢斯業臨行且求一言為别余深有感於文定胡<lb/>
公之言而告之曰前所云亦誦習其言而已文公殁且<lb/>
<pb n="KR2g0052_WYG_037-14b"/>
百年門人傳習寖益失真余以為文公之學不行文公<lb/>
之道不傳也曩遊浙中嘗因受業於敬堂劉先生得聞<lb/>
文公晚年所以與勉齋黄先生潜室陳先生論學之要<lb/>
㫖然後乃知文公之學其體全體其用大用與世之所<lb/>
言第以資誦說者固不同也蓋必有以出乎其外者乎<lb/>
因我同志輒發其端君之學源於盤磵董先生江東文<lb/>
獻風流猶有足證其以予言參之殆有合乎否耶且以<lb/>
告江東士君子之學自朱氏者<lb/>
<pb n="KR2g0052_WYG_037-15a"/>
　　　識熊勿軒先生傳後<lb/>
嘗聞之治經者必守家法講學者必歸踐行要其派别<lb/>
必本於師𫝊友授此古人博習親師論學取友其淵源<lb/>
不可誣也余自壬戍歸里後蒐輯閩中師友累年考訂<lb/>
墜緒莫尋竊念海濵載籍荒落殘闕湮没者多矣况欲<lb/>
網羅列代尚友千載搜討於離索之餘抑又難已因得<lb/>
之名家著作可補一二者如宋初莆陽蔡君謨執經於<lb/>
三山周公闢邵武黄簡肅中早薫炙於舅氏游定夫先<lb/>
<pb n="KR2g0052_WYG_037-15b"/>
生晉江梁文靖克家實為永春陳休齊知柔門人温陵<lb/>
劉叔文為朱子之髙弟晉江梁夀卿椿選設教於安溪<lb/>
來蘇建立書院實友於吕時可中洪陽巖天錫諸公俱<lb/>
於師友考中詳之矣獨建陽熊氏勿軒先生未見確然<lb/>
可據者今讀先生行狀載友於胡一桂庭芳其本傳載<lb/>
訪文公之門人輔氏而從焉行狀為建寜府訓導天台<lb/>
李讓撰本傳書前翰林偰處約述二篇未詳所作年月<lb/>
先後獨傳中詳載公生於宋理宗淳祐七年丁未卒於<lb/>
<pb n="KR2g0052_WYG_037-16a"/>
元仁宗皇慶元年十月葬於鰲峯之横瀝今讀熊公文<lb/>
集師於輔氏未見叙述一語惟送胡氏庭芳序有曰曩<lb/>
遊浙中嘗因受業於敬堂劉先生得聞文公晚年所以<lb/>
與勉齋黄先生潜室陳先生論學之要旨然後乃知文<lb/>
公之學其體全體其用大用與世之所言第以資誦說<lb/>
者固不同也因我同志輒發其端又云吾子之學源於<lb/>
盤磵董先生江東文獻風流猶有足證其以余言參之<lb/>
殆有合乎按此則公之受業於敬堂者所得必深而發<lb/>
<pb n="KR2g0052_WYG_037-16b"/>
端於同志欲兩證其所學此其師承根柢有在矣而傳<lb/>
言輔氏者絶無及焉累年蓄疑莫釋自戊辰七月輯公<lb/>
傳藁無從考證逮乾隆壬午往浙歸途於蘭邑書坊中<lb/>
購得金氏履祥先生文集鈔本共三卷卷一首帙書後<lb/>
學喻良能香山校下列刋刻門人十人首曰熊鉌熊瑞<lb/>
林景熈方逢辰汪夢斗陳淳鄧虎張偘許棐羅願捧讀<lb/>
再四竊疑熊公師於仁山本集中全無叙及其疑與師<lb/>
輔氏同且陳氏淳疑閩中北溪名氏已是勉齋一輩人<lb/>
<pb n="KR2g0052_WYG_037-17a"/>
年嵗已久不應在弟子之列歸里來忽忽六載於今嵗<lb/>
閏七月間雨窗重閱仁山先生本傳及張氏祖年金華<lb/>
正學編乃知金公本姓劉因避錢武肅王嫌故以金易<lb/>
劉遂恍然公所述聞之於師者恐即金公也且又述勉<lb/>
齋潜室二公所以發明文公晚年所造元元本本自非<lb/>
金華的傳其能如此斷制耶其曰敬堂者考金公字吉<lb/>
甫晚嵗卜築仁山因以為號又號次農所謂敬堂未有<lb/>
顯證然考魯齋王氏栢受學於北山何氏基時北山授<lb/>
<pb n="KR2g0052_WYG_037-17b"/>
以立志居敬之㫖遂著敬齋箴畫出一敬字為日用躬<lb/>
行之則及讀金仁山祭北山文定公文曰甲寅季秋時<lb/>
始受學截斷為人一語夢覺謂古聖賢一敬畏心曽子<lb/>
終身臨淵履氷然所謂敬匪拘匪懾常以為重則罔或<lb/>
越又祭魯齋王文憲公文曰卒於北山師資就正有的<lb/>
其傳立志居敬讀此知公於何王二公反覆授受於敬<lb/>
之一言實溯洛閩心法與程門尹公以敬為入門之要<lb/>
者一脈實相脗合縱未得敬堂為仁山稱號確證然彼<lb/>
<pb n="KR2g0052_WYG_037-18a"/>
時任重詣極恪佩師訓用力於敬者非異人任矣再按<lb/>
熊公送胡氏序作於宋端宗景炎丙子後十年適當元<lb/>
世祖至元乙酉之嵗蓋世祖一統至此已六年矣公宋<lb/>
代遺民避榜名未定書鉌字或稱其師舍改姓而從舊<lb/>
姓抑亦寓勝國君臣之義云爾或尚有敬堂其人亦未<lb/>
可知惜金華諸名集無從搜訪尚俟博考者訂正之再<lb/>
考輔氏漢卿雖朱子晚嵗所得門徒然考漢卿本傳初<lb/>
事吕東萊後卒業於晦翁即朱子語錄亦云向在臨安<lb/>
<pb n="KR2g0052_WYG_037-18b"/>
相聚見伯恭門徒無及之者伯恭於淳熈八年卒先朱<lb/>
子卒二十年則輔氏從學於朱子之門年亦非壯矣及<lb/>
考魏氏鶴山䟦朱文公所與輔漢卿帖云先友漢卿端<lb/>
方而沉碩文公深所許與徃來書帖當不止此云云此<lb/>
則漢卿身後鶴山所述之語也鶴山卒於嘉熈元年後<lb/>
十一年勿軒方生則偰氏叙勿軒訪文公之門人輔氏<lb/>
而從遊一語似無可據矣偰氏叙述於勿軒音容未逺<lb/>
之初而余謬訂於勿軒巳徃四百五十餘年之後是檢<lb/>
<pb n="KR2g0052_WYG_037-19a"/>
前人之愆不禁爽然失矣嗟乎師友道逺末世託名標<lb/>
榜互相依傍者多然在昔髙自位置恥學於師者亦有<lb/>
之昔河汾門人多有顯達迨修隋史而遺其師不立傳<lb/>
以致千載若明若昧是師友所係匪淺矣今考仁山之<lb/>
集校者喻氏良能著忠義傳二十卷文集數十卷兄弟<lb/>
皆宋季遺民一時名徳則校訂繫名豈茍哉至刋刻數<lb/>
公姓氏亦皆表表千載可以傳信者也夫金公當日之<lb/>
文固不藉數公而顯而數公亦非藉金公之文以傳也<lb/>
<pb n="KR2g0052_WYG_037-19b"/>
予固感金熊二公傳習本末皆關彼時斯道絶續之交<lb/>
碩果之㑹也故不禁娓娓具述焉乾隆丁亥閏七月望<lb/>
後一日丁未清馥謹識<lb/>
　　　教授李士則先生文<lb/>
李文字士則崇安人聰敏篤學遊熊勿軒之門與杜本<lb/>
友善談議間一以講學為事聲聞四馳學者羣然取正<lb/>
皇慶初舉為蘓州學教授<lb/>
　　　教授虞善繼先生光祖<lb/>
<pb n="KR2g0052_WYG_037-20a"/>
虞光祖字善繼崇安人㓜受學於熊勿軒博綜經史為<lb/>
文有跌宕氣官邵武學教授<lb/>
　　　安子仁先生實<lb/>
安實字子仁崇安人哀長吉曾孫也以哀為嫌遂易今<lb/>
姓師事熊勿軒聚徒講學其憂憤鬱懣之氣往徃發之<lb/>
文章及卒建安翁植誄之曰子仁氣激乎鯨海學傳於<lb/>
鰲峯絶塵險詞㧞神牙而破鬼膽鈎元幽思出月脇而<lb/>
穿天心<lb/>
<pb n="KR2g0052_WYG_037-20b"/>
　　　廸教郎江繼祖先生志<lb/>
江志字繼祖事熊勿軒私淑文公刻意精詣士從遊者<lb/>
隨材質髙下皆有所得延祐中嵗大侵至殺人相食志<lb/>
毁家賑恤邑令夾谷山夀列薦省劄授廸教郎<lb/>
　　　陳先生蒙正<lb/>
陳蒙正未詳其鄉里考陳公送熊先生東歸序有曰癸<lb/>
卯之冬退齋熊先生至某往就學焉亦受業其門者又<lb/>
曰書之可通足跡之可至疑是閩邦之士也俟再考<lb/>
<pb n="KR2g0052_WYG_037-21a"/>
　　　學正詹先生君履<lb/>
詹君履邵武人按熊先生送詹君履學正序畧云記甲<lb/>
申嵗<hi>世祖某年</hi>余始卜居武夷之南邑里秀俊相與遊從者<lb/>
固不乏人而穎異成材者指亦未易多屈當路崇植儒<lb/>
官奬引士類惟儒官一途為㨗徑於是年盛力强欲藉<lb/>
以奮身者胥出焉隠屏之下曲溪之濵嵗嵗作贈語餞<lb/>
友朋散出郡邑蓋不少矣樵居閩上遊徃徃㧞其尤一<lb/>
人為之正曰劉某今年拔其尤一人為之錄曰詹君履<lb/>
<pb n="KR2g0052_WYG_037-21b"/>
皆武夷舊游也君履行有日同舎各致贈言之義余將<lb/>
何以告子則謂之曰當路遴選儒官一途非但可資以<lb/>
進身也涵養徳器脩礪學業正在此時云<hi>全文詳著述後不具錄</hi>
　　　劉希泌先生應李<hi>以下交友</hi>
劉應李字希泌初名棨韜仲孫謹厚莊重博習脩潔舉<lb/>
咸淳十年進士調建陽簿宋亡不仕與熊勿軒胡廷芳<lb/>
講道洪源山居十有二年後建化龍書院與莒潭聚徒<lb/>
講授厚給課試悉倣州縣法<lb/>
<pb n="KR2g0052_WYG_037-22a"/>
　　　林先生若存<hi>陳子芳</hi>
林若存福清人陳子芳寜徳人按熊先生祀典議畧曰<lb/>
遵道之祠只及周程張朱五先生而不及司馬邵氏嘗<lb/>
以此求正於鄉先生福清林若存謂此論直可質無疑<lb/>
而俟不惑且謂康節作長厯書建成元吉作亂秦王世<lb/>
民誅之可與温公作通鑑書諸葛入冦同科此亦一証<lb/>
寜徳陳子芳謂此說巳是程子亦曰堯夫直是不恭又<lb/>
曰堯夫根本不帖帖地其不滿温公處亦多更以此參<lb/>
<pb n="KR2g0052_WYG_037-22b"/>
之當益明矣觀此則林陳二公皆當時耆徳與勿軒先<lb/>
生相切劘者本傳未得俟再考増入<lb/>
　　　魏先生夢斗<lb/>
魏夢斗見熊先生考亭書院記與公分教大小學者未<lb/>
詳籍貫俟詳考増入<lb/>
　　　劉先生邊<lb/>
劉邊建安人與熊勿軒友善工詩文所著有讀史摭言<lb/>
行世<lb/>
<pb n="KR2g0052_WYG_037-23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0052_WYG_037-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷三十七<lb/>
</p>
<p>
</p>
  </div>
<div>
<head>閩中理學淵源考卷三十八</head> <lb/>
    <p>
<pb n="KR2g0052_WYG_038-1a"/>
欽定四庫全書<lb/>
　閩中理學淵源考卷三十八<lb/>
　　　　　　　　　　廣平府知府李清馥撰<lb/>
　　丘行可先生富國學派<lb/>
　按先生登宋淳祐七年進士後文公數十年黄氏海<lb/>
　辨正之謂道南源委作朱子門人為非蓋亦從公之<lb/>
　門人輔氏學耳今從黄氏本<lb/>
　　　丘行可先生富國<lb/>
<pb n="KR2g0052_WYG_038-1b"/>
丘富國字行可建安人受學朱子之門人輔氏漢卿淳<lb/>
祐七年進士為端陽僉判宋亡不仕著周易輯觧十卷<lb/>
經世補遺三卷易學說約五篇發明朱氏宗㫖<hi>閩書</hi>
　　　鄭翠屏先生儀孫<lb/>
鄭儀孫號翠屏建安人從邱氏富國學易咸淳癸酉應<lb/>
賢良舉又明年少帝北行儀孫退而著書易圖說觧大<lb/>
學中庸章句史學䝉求箋註性理字訓郡守吴某率幕<lb/>
屬迎于學師事之<hi>閩書</hi>
<pb n="KR2g0052_WYG_038-2a"/>
　　　知事張伯陽先生復<lb/>
張復字伯陽建安人泰定元年進士仕建寜路知事師<lb/>
事鄭儀孫學易得邱氏之傳嘗輯諸儒論議編性理遺<lb/>
書<hi>閩書</hi>
　　　應奉張子京先生諒<hi>弟貢</hi>
張諒字子京建安人與弟貢學易於丘富國著經史事<lb/>
𩔖并書澤三十卷後賜秩翰林應奉文字<hi>閩書</hi>
　　建安雷氏家世學派<lb/>
<pb n="KR2g0052_WYG_038-2b"/>
　按雷氏龍濟先生以殉國難其子志澤先生以䆳於<lb/>
　易傳之後嗣皆以易名家彦舟先生後亦以殉節著<lb/>
　平昔尤以朱程為學的立論先徳行而後文藝其倡<lb/>
　建義士莊以濟士𩔖信乎一命之士存心愛物必有<lb/>
　所濟其貽謀保艾者逺矣<lb/>
　　　教授雷志澤先生徳潤<lb/>
雷徳潤字志澤一名逢辰建安人父龍濟宋鄉貢進士<lb/>
以殉國難徳潤學邃于易旁通諸子及律厯術數舉明<lb/>
<pb n="KR2g0052_WYG_038-3a"/>
經除福州路教授積學庾之餘買田三百餘畝以給貧<lb/>
士婚䘮老疾者號義士荘人為建祠學宫調長樂簿卒<lb/>
徳潤為學先徳行而後文藝講論必以朱程為主教人<lb/>
必以聖賢為法子機栱杭<hi>閩書</hi>
　　　待制雷子樞先生機<lb/>
雷機字子樞延祐進士授古田丞遷延平總管府知事<lb/>
改邵武經歴邵長官有怙勢撓政者機毎命吏抱案牘<lb/>
與庭辨不為屈郡政以平調興化尹察知邑中賦役不<lb/>
<pb n="KR2g0052_WYG_038-3b"/>
均機令民首實而品第之日更一吏主牘賦以大均民<lb/>
呼為雷神丁内艱服闋轉湖廣儒學副提舉月書季考<lb/>
具有成法擢延平總管府推官順昌尤溪沙溪南平數<lb/>
縣疑獄株連累嵗悉得觧釋建義學延鄉貢進士陳竑<lb/>
願教之俄羅天鱗反汀界上立堡栅集丁壯盗不敢犯<lb/>
陞惠安尹究心學政以興禮讓之俗三嵗最諸邑代還<lb/>
民立祠樹碑鄉井幾遍除汀州總管府推官築城開濠<lb/>
以實堡障申屠駉僉事閩部行郡至汀稔知機賢悉委<lb/>
<pb n="KR2g0052_WYG_038-4a"/>
訟牒已不俟引年遽上休致朝廷嘉其亷退陞翰林院<lb/>
待制階朝散大夫機軀幹魁梧方靣美髯居官尤盡心<lb/>
獄事夜參半孤燈熒熒繙閱成案不休曰人命至重為<lb/>
人嚴而不苛和而不流所著文辭森嚴演迤有龍津龍<lb/>
山鄞川環中黄鶴磯梅易齋碧玉環七稿子燧燦<hi>閩書</hi>
　　　縣尉雷君實先生栱<lb/>
雷栱字君實興化縣尉以公亷正直稱壬辰嵗因羅天<lb/>
鱗亂委守海口卒于官亦通於易<lb/>
<pb n="KR2g0052_WYG_038-4b"/>
　　　州守雷彦舟先生杭<lb/>
雷杭字彦舟建安人與兄機栱俱以易鳴於時嘗著周<lb/>
易註觧行世時稱雷氏易舉浙江鄉試第一登癸酉進<lb/>
士授浙江儒學提舉遷武平縣尹調潮陽以死事贈奉<lb/>
化州知州官其子煜為同知<hi>閩書</hi>　<hi>通志</hi>
　　魏菊莊諸先生學派<lb/>
　元代建安之派去游胡劉朱之遺未逺也其流風餘<lb/>
　榘猶有傳人然考其時多潜身草澤或託儒官一途<lb/>
<pb n="KR2g0052_WYG_038-5a"/>
　以自奮而志業弗究其用者多矣今搜録數十家次<lb/>
　其懿行或承之家學或得之私淑或以文學知名或<lb/>
　以附聲大雅原委所漸尚有可稽云<lb/>
　　　魏菊莊先生慶之<lb/>
魏慶之字醇甫建陽人師於王晟得考亭學中嵗留情<lb/>
詩賦種菊盈籬詠觴自適號菊莊翁手編詩人玉屑若<lb/>
干卷而尤以施捨稱<hi>閩書</hi>
　　　學正游子善先生應翔<lb/>
<pb n="KR2g0052_WYG_038-5b"/>
游應翔字子善崇安人酢七世孫也值宋元兵革未靖<lb/>
結屋武夷澄川之上耕隠自晦人稱其操履端方無愧<lb/>
先世後繇武夷直學遷學正<lb/>
　　　山長陳良材先生楠老<lb/>
陳楠老字良材政和人至元元年以鄉貢進士授興化<lb/>
路涵江書院山長轉建陽雲莊書院山長至正間棄官<lb/>
歸嘗過萬竹菴題詩曰青山逈望合萬竹浄娟娟寶殿<lb/>
晴光冷瑶階翠色妍龍吟明月夜鶴舞早秋天坐聼凉<lb/>
<pb n="KR2g0052_WYG_038-6a"/>
風發軒櫺響澗泉<hi>建寜府志文苑</hi>
　　　江菊隠先生應隆<lb/>
江應隆自號菊隠建安人求學於謝疊山疊山字之曰<lb/>
仲龍蓋取孔明長嘯隆中而時人以伏龍待之<lb/>
　　　周先生震一<lb/>
周震一建安人家在城府不妄交一人謝疊山枋得客<lb/>
建寜震一獨與相厚疊山稱其忠厚篤敬言不妄發行<lb/>
不妄動翛然出塵埃之外而可與神遊八極之表子持<lb/>
<pb n="KR2g0052_WYG_038-6b"/>
敬亦修真慕道為謝疊山所稱<lb/>
　　　山長朱泳道先生沂<lb/>
朱沂字泳道建陽人文公三世孫累薦遺逸不赴與謝<lb/>
枋得游枋得稱其論古今人物髙下國家興廢善𩔖仕<lb/>
止久速之故掃盡華葉獨存根株文公之後濟其美者<lb/>
泳道一人耳晚嵗授考亭書院山長<lb/>
　　　趙順之先生若<lb/>
趙若字順之崇安人號澗邊蒙古岱丞相入閩一見重<lb/>
<pb n="KR2g0052_WYG_038-7a"/>
之薦授同安縣尹不就隠於家有園池亭榭之勝以供<lb/>
嘯咏髙丞相開閩省三使人来聘之強為一見勸之仕<lb/>
不從長于詩年六十四終有澗邊集二十卷<lb/>
　　　蘇明逺先生照<lb/>
蘇照字明逺建安人工詩文尚儒術後進多師之至正<lb/>
間以明經薦至京預纂修事欲授以官以親老辭卒年<lb/>
八十子伯厚見選舉<lb/>
　　　推官楊仲宏先生載<lb/>
<pb n="KR2g0052_WYG_038-7b"/>
楊載字仲宏浦城人徙家洪州少孤博極羣書年四十<lb/>
不仕以賈國英薦召為國史院編修官與修武宗實錄<lb/>
延祐初舉進士歴寧國路推官卒載為文有跌宕氣博而<lb/>
敏直而不肆自成一家言而於詩尤有體嘗語學者曰<lb/>
詩當取裁於漢魏而音節則以唐為宗自其詩出一洗<lb/>
宋季之陋與虞集范梈掲傒斯齊名時號虞楊范掲有<lb/>
詩集行于世<hi>建寜府志</hi>
　　　彭元亮先生炳<lb/>
<pb n="KR2g0052_WYG_038-8a"/>
彭炳字元亮詩倣陶柳游齊秦都下聞昌平隠者何得<lb/>
之遂徃謁之駙馬烏克遜事以師禮朝野自是知名至<lb/>
正中徴為端本堂說書不就有集一卷<hi>閩書</hi>
　　　教授鄒文祥先生天瑞<lb/>
鄒天瑞字文祥建安人任建寜路教授元季風化凌夷<lb/>
天瑞首唱文學諄諄以忠孝亷節開士士為振起<hi>閩書</hi>
　　　司訓鄒季和先生文慧<lb/>
鄒文慧字季和建寜人任司訓元末謝職服柴桑巾服<lb/>
<pb n="KR2g0052_WYG_038-8b"/>
講明朱學本郡理學推文慧為首<hi>郡志</hi>
　　　張先生以仁<lb/>
張以仁政和人元季隠築蓮花峯下與魏伯堅謝坤孫<lb/>
藴余應相友善旦夜講論經史至忘饑渇後俱以文行<lb/>
知名而以仁伯堅終隠不仕卒<hi>郡志</hi>
　<lb/>
　<lb/>
　閩中理學淵源考卷三十八<lb/>
</p>
<p>
</p>
  </div>
<div>
<head>閩中理學淵源考卷三十九</head> <lb/>
    <p>
<pb n="KR2g0052_WYG_039-1a"/>
欽定四庫全書<lb/>
　閩中理學淵源考卷三十九<lb/>
　　　　　　　　　　廣平府知府李清馥撰<lb/>
　　邵武黄存齋諸先生學派<lb/>
　邵武諸賢學派源委卓乎可述而以經學詩學專門<lb/>
　名家者尤可尚已黄氏鎮成之篤志聖學陳氏士元<lb/>
　之隠節黄氏清老之通經李氏應龍之師表李氏學<lb/>
　遜之易學黄氏元實之凝重嗜學致命遂志黄氏大<lb/>
<pb n="KR2g0052_WYG_039-1b"/>
　昌父子之隠徳危氏徳華之不慕榮達嚴氏儀卿之<lb/>
　精深詩學皆表表為世羽儀兹特錄其著者列之篇<lb/>
　端<lb/>
　　　貞文黄存齋先生鎮成<lb/>
黄鎮成字元鎮邵武人年弱冠即厭棄榮利慨然以聖<lb/>
賢道學自勵號存齋學者稱存齋先生延祐間科目行<lb/>
再試有司不合遂築室城南名南田畊舎作詩寫懷曰<lb/>
白日不停馭頽波竟東馳忽忽年嵗改念此將安歸我<lb/>
<pb n="KR2g0052_WYG_039-2a"/>
欲驅車行太行路嶮巇我欲駕方舟滄海無津涯豈不<lb/>
顧行邁出門慎所之有田南山下可以供盛粢中廬在<lb/>
中田可以談詩書上探羲皇際下及商周時聖賢尚淪<lb/>
落㣲生亦何疑懷哉羡門子千載以為期部使者聞其<lb/>
賢相繼論薦不應後以執政薦授江西路儒學提舉命<lb/>
下而卒集賢定諡曰貞文處士所著有尚書通考周易<lb/>
通義中庸章㫖性理發蒙秋聲集<hi>閩書錄</hi>　<hi>通志/</hi>　<hi>宏簡</hi>
　　　著述<lb/>
<pb n="KR2g0052_WYG_039-2b"/>
先生尚書通考叙曰書載二帝三王之政政者心與事<lb/>
之所形也是故道徳仁聖統乎心制作名物達於事内<lb/>
外之道合而帝王之政備矣然統乎心者先後古今脗<lb/>
合無二達於事者儀章器物因革無存故求帝王之心<lb/>
易而考帝王之事難矧後儒稽古不過以周為據而秦<lb/>
人滅學周典亦多殘缺廼欲以不完之文上徴隆古之<lb/>
舊斯益難矣昔紫陽之教每語學者謂如堯舜典厯象<lb/>
日月星辰律度量衡五禮六樂禹貢山川洪範九疇之<lb/>
<pb n="KR2g0052_WYG_039-3a"/>
𩔖湏一一理會令透盖讀書窮理即器㑹道乃學者之<lb/>
當務也余方授兒輩以書間或有問不容立答則取關<lb/>
渉考究者㑹萃抄撮或不可言曉者規畫為圖以示之<lb/>
至衆家之說有所不通則間述己見以附於下如舊圖<lb/>
舊說巳備者不復贅出其有未盡則隨條辨析焉嵗<lb/>
月積累寖成卷帙乃次其顛末以便考尋名曰尚書通<lb/>
考竊謂學有本末道無精粗禮樂官名聖人猶問則讀<lb/>
是經者安得不求其故哉方將就正於博洽君子然後<lb/>
<pb n="KR2g0052_WYG_039-3b"/>
退授於家俾為格致之助亦庻乎紫陽夫子之教云爾<lb/>
　　　陳暘谷先生士元<lb/>
陳士元邵武人與黄鎮成同時以文為友隠居不仕有<lb/>
武陽志略武陽耆舊詩宗學者號暘谷先生黄氏鎮成<lb/>
撰武陽耆舊宗唐詩集序曰宗唐詩者武陽耆舊之所<lb/>
作也詩以唐為宗詩至唐而備也盖自唐虞賡歌為雅<lb/>
頌之正至五子之歌有風人之㫖三百篇源流在是下<lb/>
至楚騷漢魏而流於六朝至唐復起開元天寶之間極<lb/>
<pb n="KR2g0052_WYG_039-4a"/>
盛矣一本温柔敦厚雄渾悲壯而忠臣孝子之情傷今<lb/>
懷古之意隠然見於言外可以諷誦而得之矣宋諸大<lb/>
家務自出機軸而以辨博廹切為詩去風雅頌反逺矣<lb/>
及其弊也復有一𩔖衰陋破碎之辭相尚為竒豈不<lb/>
為詩之厄哉吾鄉自滄浪嚴氏奮臂特起折衷古今凡<lb/>
所論辨有前輩所未及者一時同志之士更唱迭和以<lb/>
唐為宗而詩道復昌矣是時家各有集惜行世未久海<lb/>
田換代六丁取將暘谷陳君士元網羅放失得數十家<lb/>
<pb n="KR2g0052_WYG_039-4b"/>
大懼湮没俾鎮成芟取十一刋刻傳逺一以見一代詩<lb/>
宗之盛一以見吾邦文物之懿陳君是心可不謂賢者<lb/>
我朝文治復古諸名家傑作齊驅盛唐是編之行適其<lb/>
逢也敢述卷端<lb/>
　　　提舉黄子肅先生清老<lb/>
黄清老字子肅邵武人黄五經之後也通經博文元泰<lb/>
定四年進士累應奉翰林文字同知制誥國史院編修<lb/>
官遷奉訓大夫出為湖廣行省儒學提舉學者自逺從<lb/>
<pb n="KR2g0052_WYG_039-5a"/>
之率多成就稱樵水先生著春秋經㫖四書一貫數十<lb/>
卷詩存者數千篇有盛唐之風蘇天爵為作碑云<hi>閩書  經</hi>
<hi>義考</hi>
　　　李玉林先生應龍<lb/>
李應龍字玉林光澤人西山先生郁之後博學有節操<lb/>
為時師表至元間薦為白鹿洞書院山長及漳州路教<lb/>
授俱不赴所著有春秋纂例孝經集註四書講義<hi>閩書</hi>
　　　李先生學遜<lb/>
<pb n="KR2g0052_WYG_039-5b"/>
李學遜邵武人忠定公九世孫也博學洽聞善天文尤<lb/>
䆳於易為文典雅有法所著有易精觧中星儀象等圖<lb/>
<hi>閩書</hi>
　　　文學黄延美先生元實<lb/>
黄元實字延美邵武人少酷嗜學性凝重寡言終日危<lb/>
坐不少傾倚天厯初試浙闈中式授郡文學以剡薦未<lb/>
授而歸邑有妖民為亂令延元實議討賊賊奄至遂遇<lb/>
害<hi>通志</hi>
<pb n="KR2g0052_WYG_039-6a"/>
　　　黄退圃先生大昌<hi>子公紹</hi>
黄大昌字退圃邵武人黄永存之孫隠徳不仕所著有<lb/>
兼山語錄子公紹字直翁宋咸淳元年進士所著有韻<lb/>
㑹<hi>閩書</hi>　<hi>邵武郡志/</hi>　<hi>通志</hi>
　　　危先生徳華<lb/>
危徳華光澤人博覽經史不慕榮達善属文精於詩按<lb/>
志乗邑令金川姚伯和叙徳華詩集畧曰予來宰是邦<lb/>
得卓行之士一人曰危徳華者孤介特立隠居北溪以<lb/>
<pb n="KR2g0052_WYG_039-6b"/>
學業教授諸生不求聞達值元季䘮亂草竊暴横奔走<lb/>
竄伏靡有寜日故其發言興懷未免悲憤激烈其所以<lb/>
嫉奸邪崇節義尊君親上之心炳然著見於言意之表<lb/>
噫先生家貧矣而其志益貞年艾矣而其詩益豪自非<lb/>
飬之有素者其能若是耶<hi>邵武郡藝文志</hi>　<hi>閩書</hi>
　　　嚴儀卿先生羽<lb/>
嚴羽字丹丘一字儀卿邵武莒溪人自號滄浪逋客其<lb/>
為人粹温中有竒氣嘗問學於包克堂自風騷而下講<lb/>
<pb n="KR2g0052_WYG_039-7a"/>
究深到即雜出古人之詩隠其姓名舉以相試悉能辨<lb/>
别其世代門戸自號滄浪逋客有滄浪集二卷同族有<lb/>
嚴仁好古博學嚴參號三休居士俱髙尚世號三嚴云<lb/>
羽詩雖祖唐人然其體裁匀宻詞調清壯無一語軼䋲<lb/>
尺之外同時台人戴石屏深加奬重其子鳯山鳯山子<lb/>
子野半山邑人上官閬風吳潜夫朱力菴吳半山黄則<lb/>
山盛傳宗派殆與黄山谷江西詩派無異<hi>閩書</hi>　<hi>郡志</hi>
　<hi>按志乗載與滄浪論詩者同里有吳陵字景先上宫偉長號閬風山人吳夢易字潜夫朱正中字叔大號</hi>
<pb n="KR2g0052_WYG_039-7b"/>
　<hi>力菴黄裳號則山正中子汝賢字志學俱以詩鳴傳中所謂盛傳宗派者此數人餘俟考</hi>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷三十九<lb/>
</p>
<p>
</p>
  </div>
<div>
<head>閩中理學淵源考卷四十</head> <lb/>
    <p>
<pb n="KR2g0052_WYG_040-1a"/>
欽定四庫全書<lb/>
　閩中理學淵源考卷四十<lb/>
　　　　　　　　　　廣平府知府李清馥撰<lb/>
　　福寜陳石堂先生普學派<lb/>
　按經義考閔氏文振作傳曰石堂先生聞恂齋韓氏<lb/>
　倡道浙東負笈之㑹稽從之游韓之學出慶源輔氏<lb/>
　朱門髙弟也淵源所自屹為嫡派故其學甚正嘗曰<lb/>
　聆韓先生夜誦四書如奏九韶令人不知肉味故其<lb/>
<pb n="KR2g0052_WYG_040-1b"/>
　用功本諸四書四書通然後求之六經云又張清恪<lb/>
　公困學錄曰石堂學求自得其用功求之六經不貴<lb/>
　文辭不急利祿惟真知實踐求無愧于聖賢馥嘗考<lb/>
　先生在莆十八年受徒講學晚年所造益髙出其門<lb/>
　者皆能衍續其緒餘讀字義諸編可見源流所本矣<lb/>
　　　陳石堂先生普<lb/>
陳普字尚徳别號懼齋寜徳之石塘人所居有石堂山<lb/>
學者稱石堂先生初淳熈間朱文公過石塘異其風土<lb/>
<pb n="KR2g0052_WYG_040-2a"/>
曰後數十年此中當出儒者能讀天下書十八九普生<lb/>
當理宗淳祐甲辰鷓鴣百數繞屋稍長入鄉塾有大人<lb/>
志聞韓翼甫倡道浙東負笈從遊韓之學出慶源輔氏<lb/>
輔朱門髙弟也宋鼎既移决意卷藏朝廷三使辟為本省<lb/>
教授不起開門授徒巋然以斯道自任四方及門嵗數<lb/>
百人舘里之仁峯僧舍至不能容建州劉純父聘主雲<lb/>
莊書院熊勿軒留講鼇峯丞相劉文簡屬脩黄楊二家<lb/>
䘮祭禮因并晦庵所纂為三十卷尋講饒廣在徳興初<lb/>
<pb n="KR2g0052_WYG_040-2b"/>
庵書院尤乆嘗與游翁山范天碧謝子詳極論太極之<lb/>
㫖晚在莆中十有八年造就益衆出其門者如韓信同<lb/>
楊琬余載黄裳軰並以正學為時所宗嘗曰性命道徳<lb/>
五常誠敬等字在四書六經中如斗極列宿之在天五<lb/>
嶽四凟之在地舎此不求更學何事少壯時銳然有經<lb/>
世志謂三代之治莫善井田作書數千言欲上於朝屬<lb/>
不仕而止著字義一卷凡百五十三字出授門人識者<lb/>
謂比之程正思陳安卿詳畧適中而立義措辭為尤精<lb/>
<pb n="KR2g0052_WYG_040-3a"/>
又有四書句觧鈐鍵學庸㫖要孟子纂圖周易觧尚書<lb/>
補㣲四書六經講義渾天儀論天象賦詠史詩斷凡數<lb/>
百卷元延祐乙卯卒於家年七十二<lb/>
　　　論著<lb/>
叙禮論畧曰某年十五六讀曲禮少儀知愛之而淪於<lb/>
時俗科舉之習三十四十始脫時文而患難屢遭東西<lb/>
奔走頗聞熊去非自少用心禮樂而貧踪賤武合并良<lb/>
難丁酉嵗受平山劉純父之招始見去非於山中書冊<lb/>
<pb n="KR2g0052_WYG_040-3b"/>
填坐屢空晏如覽記浩博㑹欲求輔於朋友備書册闢<lb/>
室堂廣談論取晦翁黄楊之書脩補以示方來而未就也<lb/>
顧余雖志求古而未嘗渉晦翁黄楊之藩輒用去非成<lb/>
規更為求要質鬼神告白知友共取十七篇注䟽及晦<lb/>
翁所釐三十五卷勉齋信齋䘮祭二禮及圖循去非熟<lb/>
路詳加考訂重為比𩔖云<lb/>
　　　楊先生琬<lb/>
楊琬未詳待考<lb/>
<pb n="KR2g0052_WYG_040-4a"/>
　　　黄先生裳<lb/>
黄裳未詳待考<lb/>
　　　丘先生和仲<lb/>
丘和仲按石堂先生字義序中畧云乙巳嵗樵丘叔文<lb/>
之仲子和仲年十七從余學每講說遇此等字必為之<lb/>
深論而多言之和仲每聞輒悚然察其貎若有以真契<lb/>
黙㑹而自得於問答之外者雖蒙其家學源流端的浹<lb/>
洽是亦其所受於天者清厚與等夷異故也讀序中知<lb/>
<pb n="KR2g0052_WYG_040-4b"/>
和仲属邵武人其家學源流待考餘詳字義原文<lb/>
　　　余先生載<lb/>
余載按余氏載石堂字義序識後云先師舊學於浙維<lb/>
則韓氏翼甫韓氏學於朱門之輔氏盖問學淵源厥有<lb/>
自來嘗語云疇昔予聆韓先生夜旦莊誦朱子四書如<lb/>
奏九成簫韶令人不知肉味又云性命道徳五常誠敬<lb/>
等字在六經四書中如斗極列宿之在天五嶽四凟之<lb/>
在地非深於知道者未易為斯言又嘗述字義一卷以<lb/>
<pb n="KR2g0052_WYG_040-5a"/>
授學者云後繫云泰定乙丑八月戊寅門人合沙余載<lb/>
謹識讀余氏此序知先生為三山人其事跡待考餘詳<lb/>
余氏載原識後<lb/>
　　韓伯循先生信同學派<lb/>
　宋季老成凋落一二典型抱道深山如存碩果求有<lb/>
　教席聲應之雅不可以多數也福寜僻在濵海鼎革<lb/>
　之後絃誦不衰諸賢猶能公其道以傳其人以是知<lb/>
　大賢過化之澤所貽逺矣<lb/>
<pb n="KR2g0052_WYG_040-5b"/>
　　　韓伯循先生信同<lb/>
韓信同字伯循福寧州人㓜穎悟工詩文既壯受業陳<lb/>
石堂遂刋落華藻究心濂洛闗閩之學陳嘆曰吾耄矣<lb/>
得斯人飲水俟命復何恨哉延祐四年應江浙舉不合<lb/>
歸即杜門不出自是四方書幣日至弟子請業者戸外<lb/>
屨滿著四書標註書經疏文三禮易經旁註書觧集史<lb/>
𩔖纂及詩文十卷<hi>閩書</hi>　<hi>道南源委</hi>
　　　鄭先生轙<lb/>
<pb n="KR2g0052_WYG_040-6a"/>
鄭轙字子乗福寧人縂角時即與林珙受業於韓公信<lb/>
同韓公嘗稱曰福寜二君可續吾閩五賢理學韓卒二<lb/>
君俱心䘮三年著有詩文集<hi>閩書</hi>　<hi>道南源委</hi>
　　　訓導林仲恭先生珙<lb/>
林珙字仲恭福寜人少從韓公信同游篤信力行為文<lb/>
以理勝舉明經不受強補本州訓導未半載以疾辭晚<lb/>
年授生徒以開來學為己任<hi>閩書</hi>　<hi>道南源委</hi>
　　黄吉甫諸先生學𣲖<lb/>
<pb n="KR2g0052_WYG_040-6b"/>
　按吉甫諸賢或以文學該博志學精專或以礪行修<lb/>
　名託志風雅如謝氏臯羽父子鄭氏邦壽皆名教中<lb/>
　卓然有立者歟欲以詩人嘯咏觀之殆未可同年語<lb/>
　矣餘皆出處凛然可以扶持敎道者今錄其著者載<lb/>
　於篇<lb/>
　　　黄吉甫先生履翁<lb/>
黄履翁字吉甫寧徳人學問該博以林駉所著源流至<lb/>
論未備復為彚纂别集一十卷<hi>閩書</hi>
<pb n="KR2g0052_WYG_040-7a"/>
　　　進士孫先生駪<lb/>
孫駪寧徳人少入太學同舍生俞晰善經學駪師事之<lb/>
既登進士官浙中猶造晰廬考業既老務學如年少至<lb/>
正三十年掌本縣教事<hi>閩書</hi>
　　　進士林景和先生仲莭<lb/>
林仲莭字景和福寧人少聪敏領解浙江舉泰定進士<lb/>
有書經義四靈賦行世<lb/>
　　　陳貢父先生自新<lb/>
<pb n="KR2g0052_WYG_040-7b"/>
陳自新字貢父號敬齋福寧州人通五經精易本傳義<lb/>
而推衍以皇極經世從逰者甚衆著有起興集等書行<lb/>
世<hi>道南源委</hi>
　　　靖莭鄭邦夀先生君孝<lb/>
鄭君孝字邦夀福寧人年十七舉咸淳進士朝士交薦<lb/>
竟不起家庭孝謹内外無間言後進多師之及卒學者<lb/>
私謚之曰靖莭先生著五經解疑梅壑集<hi>通志</hi>
　　　黄洵饒先生寛<lb/>
<pb n="KR2g0052_WYG_040-8a"/>
黄寛字洵饒福寧人力學古文耿介自重能怡其親世<lb/>
亂避兵歸益貧父母兄嫂四䘮不能𦵏以憂感卒無後<lb/>
袁天禄并其四䘮𦵏之於石潭宣城貢師泰為誌銘所<lb/>
著有四書附纂時事直紀<hi>閩書</hi>
　　　鄭伯直先生忠<lb/>
鄭忠字伯直雅好經術或勸之仕曰山林朝市其趨一<lb/>
也著家訓畧曰讀書修徳以清白為世規力田務農以<lb/>
勤儉為家法<hi>閩書</hi>
<pb n="KR2g0052_WYG_040-8b"/>
　　　謝君啟先生鑰<hi>子翺</hi>
謝鑰字君啟福寧人性至孝居父母䘮哀毁廬墓終身<lb/>
不仕方氏鳳曰謝君臯羽其父鑰以春秋學為婦翁繆<lb/>
正字烈所噐重嘗著春秋衍義十卷左氏辨證六卷藏<lb/>
於家子翺别有傳<hi>道南源委</hi>　<hi>閩書/</hi>　<hi>經義考</hi>
謝翺字臯羽福寧之長溪人後徙建之浦城父鑰性至<lb/>
孝著春秋衍義左氏辨證傳於時翺世其學咸淳初試<lb/>
進士不第慨然求諸古以文章名家落魄漳泉二州間<lb/>
<pb n="KR2g0052_WYG_040-9a"/>
信公文天祥逾海至閩開府延平檄州郡大舉勤王之<lb/>
師翺傾家貲率鄉兵數百人赴難長揖軍門遂參軍事<lb/>
聲<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>梁楚已别去宋亡天祥被執翺匿民間流離乆之<lb/>
間行抵勾越多閥閱故大族而王監簿諸人方延致㳺<lb/>
士日以賦詠相娛樂翺時出所長諸公見者皆自以為<lb/>
不及不知其為天祥客也然終不自明且念久不去人<lb/>
將虞我矣乃去而之越之南鄙依浦陽江方鳳時永康<lb/>
吳思齊亦依鳳居三人無變志又皆髙年遂俱客吳氏<lb/>
<pb n="KR2g0052_WYG_040-9b"/>
里中得其餘日以自適一不問當世事翺嘗上㑹稽循<lb/>
山左右窺祐思諸陵西走吳㑹東入鄞過蛟門臨大海<lb/>
所至歔欷流涕晚愛睦州山水浮七里瀬登嚴子陵釣<lb/>
臺設天祥主北向舉酒再拜號哭以竹如意擊石歌曰<lb/>
魂朝往兮何極暮歸來兮關水黒化為朱鳥兮有咮焉<lb/>
食歌已竹石俱碎失聲哭人莫詰其誰何惟鳯與思齊<lb/>
深悲之初江端友吕居仁朱翌辟地白雲源源故方干<lb/>
所居在釣䑓之南翺率其徒游焉願即此為塟地作許<lb/>
<pb n="KR2g0052_WYG_040-10a"/>
劍錄及翺居錢唐至元乙未病革語其妻劉曰我死必<lb/>
以骨歸方鳯𦵏我許劍之地鳯聞訃訖如其言與吳思<lb/>
齊方幼學方濤馮桂芳翁登登弟衡𦵏翺子陵臺南以<lb/>
文稾殉伐石表之曰粤謝翺墓<hi>方鳯字韶卿由太學生授容州教授治毛氏詩</hi>
<hi>同郡黄溍柳貫皆出其門吳思齊字子善其學本之外祖陳亮用䕃補官攝嘉興丞數以書干宋臣用事者遇</hi>
<hi>事不以富移不以貧屈自號全歸子</hi>翺素慕屈平託逺遊自號晞髪子每<lb/>
執筆時瞑目遐思身與天地俱忘語人曰用志不分鬼<lb/>
神將避之明胡氏仲申稱其論著之文辭隠指㣲大要<lb/>
<pb n="KR2g0052_WYG_040-10b"/>
類其行事閩書何氏鏡山撰稱其詩直遡盛唐以上卓<lb/>
有風人之餘文嶄㧞峭勁雷電恍惚出入風雨中婺睦<lb/>
人士翕然從之至元甲午去家武林西浙乙未卒年四<lb/>
十七<hi>閩書</hi>　<hi>明胡仲申撰傳/</hi>　<hi>宋詩抄</hi>
　　　撫漕繆允成先生烈<lb/>
繆烈字允成福安人嗜學孝親上舎省試皆第一舉進<lb/>
士添差福州教授日率子弟講明正學遷正字授撫漕<lb/>
侍郎著春秋講義仲山集<hi>閩書</hi>
<pb n="KR2g0052_WYG_040-11a"/>
　　　林先生天書<lb/>
林天書名詔以字行福寜人勵行濟貧咸淳四年授晉<lb/>
江尉思尼父不入危邦之訓以疾乞歸後八年宋亡元<lb/>
初屢薦不起<hi>閩書</hi>
　<lb/>
　<lb/>
　<lb/>
　<lb/>
<pb n="KR2g0052_WYG_040-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷四十<lb/>
</p>
<p>
</p>
  </div>
<div>
<head>閩中理學淵源考卷四十一</head> <lb/>
    <p>
<pb n="KR2g0052_WYG_041-1a"/>
欽定四庫全書<lb/>
　閩中理學淵源考卷四十一<lb/>
　　　　　　　　　　廣平府知府李清馥撰<lb/>
　　三山明初諸先生學派<lb/>
　嘗聞三山前輩言晉安襟帶列郡數世枌榆百年<lb/>
　桑梓流風善政猶有存者自李氏椅常氏衮而後<lb/>
　若蔡忠惠李忠定梁文靖諸公遺教未冺而一時<lb/>
　閩産逓有碩彦大賢接踵繼起山川啟運人傑挺<lb/>
<pb n="KR2g0052_WYG_041-1b"/>
　生章章如是今考自洪永以降風氣初開諸儒説<lb/>
　經考道尚有典型三山舊志曽言明初諸子其學<lb/>
　多以濓洛為宗正嘉間新進後起一唱百和晉安<lb/>
　諸先正不敢倍其師説盖自鄭氏景初而下闡明<lb/>
　道術演繹聖真修己誨人篤學力行庶幾升洙泗<lb/>
　之堂尊博約之訓矣兹録國初諸儒本傳其門徒<lb/>
　尚待考訂至正嘉以後迄於隆萬而下按時世分<lb/>
　録之大抵世道升降消長學術之淳漓繋之矣尚<lb/>
<pb n="KR2g0052_WYG_041-2a"/>
　論者溯厥源流尚有可稽焉乾隆丙子九月望<lb/>
　日<lb/>
　　　司訓鄭景初先生旭<lb/>
鄭旭字景初閩縣人居家孝友有信義其學主以五經<lb/>
旁獵子史與王偁林誌友善以學行辟為國子掌儀太<lb/>
祖選徳望十人傅東宫旭名第二後以蜚語謫吏雲南<lb/>
餘二十年建文中薦起為髙安訓導所著有詩經總㫖<lb/>
初學提綱咏竹稿等書<hi>閩書考</hi>　<hi>道南源委/</hi>　<hi>分省人物</hi>
<pb n="KR2g0052_WYG_041-2b"/>
　　　編修陳先生景著<lb/>
陳景著名湜以字行閩縣人舉永樂十三年進士第三<lb/>
人授翰林院編修預修五經四書性理大全以母老乞<lb/>
便養改福州教授生徒多所造就<hi>閩書</hi>
　　　御史游伯方先生義生<lb/>
游義生字伯方連江人洪武二十一年進士仕御史議<lb/>
論慷慨太祖欲撒亞聖配享義生極諫忤㫖繋獄死<hi>道南</hi>
<hi>源委</hi>
<pb n="KR2g0052_WYG_041-3a"/>
　　　恭議孫庭秀先生芝<lb/>
孫芝字庭秀連江人洪武中以嵗貢授慶都知縣陞沔<lb/>
陽知州太祖從劉三吾之議欲削孟子書如視君冦讐<lb/>
聞誅獨夫等語共八十五條不以命題取士芝上疏極<lb/>
論以為不可其議遂息歴官山西參議乞歸<hi>道南源委</hi>
　<hi>閩書</hi>
　　　恭政鄭先生居貞<lb/>
鄭居貞侯官人洪武中舉明經歴河南左𠫭政與方正<lb/>
<pb n="KR2g0052_WYG_041-3b"/>
學孝孺友善孝孺教授漢中居貞作鳯雛行贈之孝孺<lb/>
難作居貞亦坐死所著有閩南闗隴歸来檜庭諸稿孫<lb/>
垍亦能詩<hi>閩書</hi>
　　　學正鄭先生濟<lb/>
鄭濟閩縣人任嘉定教諭儋州學正日進諸生與啟廸<lb/>
所著四書書經講解行世<hi>閩書</hi>
　　　按察洪遵道先生順<lb/>
洪順字遵道懐安人永樂二年進士時初選翰林庶吉<lb/>
<pb n="KR2g0052_WYG_041-4a"/>
士二十八人以比二十八宿順與焉引見上勉以立志<lb/>
進學久之授刑部主事有李將軍者詐取囚金反誣吏<lb/>
張縁受之同列畏李之强皆欲坐縁順曰李固可畏縁<lb/>
不可憐耶竟坐李仁宗監國稱其亷潔持法賜勑褒嘉<lb/>
未㡬左遷行人尋命與修五經四書性理大全諸書丁<lb/>
艱起復陞山東按察僉事時山東邅唐賽兒之亂順至<lb/>
剗理寃抑撫循凋瘵青州有趙訓𨗳年老無僕妾諸生<lb/>
為娶一婦時時<graphic n="KR1196" url="https://raw.githubusercontent.com/kanripo/KR-Gaiji/master/images/KR1196.png" mimeType="image/png"/>酒詈趙諸生張剛惡婦無禮殺之尋<lb/>
<pb n="KR2g0052_WYG_041-4b"/>
迯去婦家訟趙抵罪獄已具順讞獨心疑召諸生詢之<lb/>
惟剛三月不至齋舎退而訊之剛自伏曰公神人也諸<lb/>
生娶此婦以事吾師而背戾若此恐師老命懸此人是<lb/>
以殺之今師存剛死固所甘心順義其所為請於朝趙<lb/>
得釋而剛亦免死嵗旱蝗發賑倉儲數萬不待上報尋<lb/>
陞按察使命下而卒從弟英<hi>閩書</hi>
　　　遺佚鄧子靜先生定<lb/>
鄧定字子静閩縣人洪武初與兄誠並徴遺佚誠應聘<lb/>
<pb n="KR2g0052_WYG_041-5a"/>
定獨不出削跡東郊結廬竹嶼同時名士如王恭陳亮<lb/>
鄧誠陳申相與詠賡有畊隠二卷<hi>閩書</hi>
　　　侍郎薩廷圭先生琦<lb/>
薩琦字廷圭閩縣人舉宣徳五年進士選翰林庶吉士<lb/>
授編修預修仁廟實錄陞禮部右侍郎詹事府少詹事<lb/>
為人狷潔不茍合學有源委<hi>閩書</hi>
　　　主事鄭汝明先生亮<lb/>
鄭亮字汝明閩縣人宣徳八年進士仕户部主事有文<lb/>
<pb n="KR2g0052_WYG_041-5b"/>
名家居學徒造門問業孫伯和<hi>閩書</hi>
　　　訓導游汝哲先生宣<lb/>
游宣字汝哲連江人天順中恩貢授博羅訓導成化初<lb/>
上疏以宋熊禾闡明儒教表章經㫖宜隨楊羅諸儒後<lb/>
從祀廟庭下廷議大學士彭時言禾原籍建陽立祠致<lb/>
祭為宜從之以父老乞歸養禮部言宣年力未衰教職<lb/>
修明乞宣年俸一半着原籍支領代養其親庶臣職子<lb/>
道兩無虧缺此特典也士林榮之<hi>通志</hi>
<pb n="KR2g0052_WYG_041-6a"/>
　　　孝亷髙秦仲先生淮<lb/>
髙淮字秦仲長樂人永樂丁酉舉人貫通三禮嘗代邑<lb/>
令作諭俗文為時所稱以鄉舉入都時同里姻舊多居<lb/>
要地淮自守嚴正不徃謁居國學數嵗以祖母父母春<lb/>
秋髙乞歸養自稱竹所老人著書三十餘卷觧縉馬鐸<lb/>
為之序<hi>新福州府志</hi>
　　　教諭曽先生師孔<lb/>
曽師孔懷安人景泰癸酉鄉薦初授嘉善諭再補合肥<lb/>
<pb n="KR2g0052_WYG_041-6b"/>
師孔宅心嚴正問學有淵源勢利聲華未嘗一渉胸臆<lb/>
諸生貧者徃徃捐常祿助之兩地弟子交稱為良師<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷四十一<lb/>
</p>
<p>
</p>
  </div>
<div>
<head>閩中理學淵源考卷四十二</head> <lb/>
    <p>
<pb n="KR2g0052_WYG_042-1a"/>
欽定四庫全書<lb/>
　閩中理學淵源考卷四十二<lb/>
　　　　　　　　　　廣平府知府李清馥撰<lb/>
　　吳聞過先生海學派<lb/>
　邵氏銅撰聞過齋集序畧曰閩自陳述古季慈鄭閎<lb/>
　中周公闢劉執中五先生倡道於前繼而楊龜山羅<lb/>
　仲素李延平三先生出至朱夫子集羣賢之大成益<lb/>
　講明於後道徳入人之深世號海濱鄒魯又如胡文<lb/>
<pb n="KR2g0052_WYG_042-1b"/>
　定致堂五峯籍溪蔡西山父子劉白水屏山黄勉齋<lb/>
　陳北溪真西山潘𤓰山熊勿軒諸賢彬彬輩出文行表<lb/>
　表皆可師法故閩之士習不以浮文勝質為先而以<lb/>
　躬行寔踐為急俗尚之淳清修苦節有東漢名賢之<lb/>
　風又曰先生氣質剛明學識醇正平日踐履篤實生<lb/>
　元季繹騷之時邁徳於身自蔽於不耀之地駸駸乎<lb/>
　不知老之將至此其可惜云按邵公叙述先生繋於<lb/>
　諸儒學派之後以先生實元代遺民維道脉之緒者<lb/>
<pb n="KR2g0052_WYG_042-2a"/>
　也余繋之明者葢一代之興必有耆儒夙學為邦典<lb/>
　型如存碩果以繼前修而啟来學顧守先待後之責<lb/>
　寄焉耳熊氏勿軒之繋於元吳氏聞過之繋於明皆<lb/>
　一轍也今考其派系載於篇乾隆丁丑四月下澣書<lb/>
　　　吳聞過先生海<lb/>
吳海字朝宗閩縣人元季四方盗起隠居不仕學周程<lb/>
張朱之學一時名人如貢師泰林泉生藍晦王翰皆雅<lb/>
重之翰甞仕元海數勵之至翰卒以節著海教養其子<lb/>
<pb n="KR2g0052_WYG_042-2b"/>
偁底於成立焉明初部使者欲薦於朝力辭免既而徴<lb/>
詣史局復力辭居家採摭古今孝子順孫節婦烈女與<lb/>
兄弟之相友愛娣姒之能和睦者附以感應禍福以教<lb/>
鄉里又著書言楊墨佛老為六經之賊管商申韓為治<lb/>
道之賊遺事外傳為史氏之賊蕪辭荒説為文章之賊<lb/>
皆足惑人欲上之人悉取其書而禁絶之使天下曉然<lb/>
知正道慕鄒魯之風平生虛懐樂善有規過者欣然立<lb/>
改因顔其齋曰聞過為文嚴整雅奥咸有矩程而一歸<lb/>
<pb n="KR2g0052_WYG_042-3a"/>
諸理後學咸宗仰之著聞過齋集八卷學者稱聞過先<lb/>
生<hi>道南源委</hi>　<hi>明史/</hi>　<hi>分省人物考</hi>
　　　簡討王孟敡先生偁<lb/>
王偁字孟敡永福人父翰仕元元亡棄官匿永福山中<lb/>
遂家焉後以節著偁少孤其母手疏先人之蹟與古今<lb/>
豪傑大畧教之從父友吳海學於書無所不通弱冠領<lb/>
鄉薦乞歸養母母没廬墓六年永樂初以薦授翰林院<lb/>
簡討進講經筵修永樂大典時内外儒臣及四方韋布<lb/>
<pb n="KR2g0052_WYG_042-3b"/>
麕集閣下惟偁學博思深解縉第偁人品當在蘓子瞻<lb/>
之列其文亦相𩔖詩則力追漢唐每擬薦以自代顧其<lb/>
為人氣節英邁議論爽發常有壁立千仞抗舉浮雲之<lb/>
志遇知己與談吐凌駕超越視餘子𤨏𤨏不啻卧之地下<lb/>
以此名譽雖彰謗亦随之尋坐事謫交趾從總兵張輔<lb/>
幕下時解縉出為交趾恭議督饟化州言偁於輔携以<lb/>
自随偁與縉因共徃廣東觀其山川言其可鑿贑江通<lb/>
南北道具草入奏㑹車駕北征縉見東宫還漢庶人怒<lb/>
<pb n="KR2g0052_WYG_042-4a"/>
縉且欲䧟東宫遂言於上上怒縉滋事勞民并偁皆逮<lb/>
獄相繼死獄中所著有虚舟集子振以祖父死非命屏<lb/>
跡不仕有司屡薦不起亦能詩<hi>閩書</hi>　<hi>新福州府志</hi>
　　　侍讀林尚黙先生誌<lb/>
林誌閩縣人年十四嵗從王偁學日記數千言時出論<lb/>
辨見鋒鋩以折長者偁曰此非所以求益為字曰尚黙<lb/>
因痛自克治沉潜學問涵浸淳蓄久而益富永樂中鄉<lb/>
㑹試皆舉第一殿試一甲第二名授翰林院編修預編<lb/>
<pb n="KR2g0052_WYG_042-4b"/>
性理及四書五經大全諸書陞修撰歴官右諭徳兼侍<lb/>
讀宣徳元年預修两朝實録卒誌於學無不研究後學<lb/>
多從質問經義性恬於世利蚤失父事母孝宗族有貧<lb/>
而依異姓者悉歸而撫之與人交必誠必信每公退輒<lb/>
閉一室以詩文自娛所著有周易集説蔀齋集<hi>通志源道南</hi>
<hi>委</hi>　<hi>分省人物考</hi>
　　博士林志仁先生慈學派<lb/>
　按先生在明初力學稽古其徒姚氏忠又以篤學稱<lb/>
<pb n="KR2g0052_WYG_042-5a"/>
　餘事實未詳兹特錄其派繋焉<lb/>
　　　博士林志仁先生慈<lb/>
林慈字志仁長樂人力學稽古嫻於文詞洪武間以明<lb/>
經薦任本縣訓導歴國子博士有詩集<hi>通志</hi>
　　　姚用恕先生忠<lb/>
姚忠字用恕懐安人師事國子博士林志仁慈朝夕講<lb/>
誦久之明理篤學深得聖賢之㫖節儉恬淡雅好山水<lb/>
不樂仕進自號耕雲山人<hi>閩書</hi>
<pb n="KR2g0052_WYG_042-5b"/>
　　訓導林于野先生同學派<lb/>
　林于野先生以力學稱後游寓同安故三山學派無<lb/>
　可考者兹特錄之<lb/>
　　　訓導林于野先生同<lb/>
林同字于野閩縣人博學力行安貧樂道居家教授<lb/>
後進日踵其門洪武中寓居同安户部郎李文郁師<lb/>
事之力薦於朝授同安訓導至官二日卒所著有銅<lb/>
魚集<hi>閩書</hi>
<pb n="KR2g0052_WYG_042-6a"/>
　　長樂陳氏家世學派<lb/>
　潘氏稼堂序陳氏詩系曰閩中詩人陳伯騶示余以<lb/>
　先代之詩曰四朝詩系其稱詩也自香草堂集以下<lb/>
　四十餘家其叙系也自信州公以下二十餘世終明<lb/>
　之代成進士及舉於鄉者百有餘人凡兩尚書一侍<lb/>
　郎禁近方靣若干人又多賢而能文㡬於人人有集<lb/>
　考其淵源則三忠實始基之所謂三忠者宋景炎中<lb/>
　陳氏之祖曰榮者率子弟起義兵以行軍司馬知福<lb/>
<pb n="KR2g0052_WYG_042-6b"/>
　新縣與元兵力戰而敗榮及其子宗傳姪吉成皆死<lb/>
　之陳氏之族死者一百七十七人其後多隠居教授<lb/>
　不仕躬修於家至有五世同居者至明初仲進首膺<lb/>
　薦辟仲完繼入翰林浸昌浸大至明季甲科乃絶家<lb/>
　運與國祚相為盛衰如此按陳氏二百餘年科名爵<lb/>
　禄蟬聨弗替而不知其根本皆由於一門貞忠炳蔚<lb/>
　其後世子孫尤能韜晦潜隠歴百年而後興天之所<lb/>
　以祚忠孝者如此其逺且大也今録其著者載於篇<lb/>
<pb n="KR2g0052_WYG_042-7a"/>
　　　縣令陳伯康先生仲進<lb/>
陳仲進字伯康長樂人耿介尚氣節洪武六年以儒士<lb/>
授宜陽丞攝孟津最調韓城久之擢令江山上特㫖褒<lb/>
其惠政後坐勘灾忤㫖被逮仲進曰吾以一身活萬命<lb/>
含笑地下矣既而釋之而仲進已卒歸櫬經江山父老<lb/>
泣留衣冠葬之子孫遂家江山弟仲完子登全從子洵<lb/>
仁<hi>閩書</hi>　<hi>通志/</hi>　<hi>新郡志</hi>
　　　掌坊陳先生仲完<lb/>
<pb n="KR2g0052_WYG_042-7b"/>
陳仲完名完以字行洪武十八年進士授延平訓導改<lb/>
寜國縣永樂初用薦擢翰林編修尋陞左春坊左賛善<lb/>
奉命授皇孫經貌恭氣和詞意懇欵多所補益其持身<lb/>
恭慎平居言如不出至討論古今據理是非確不可奪<lb/>
仁宗在東宫嘗問其所長對曰職所當為不敢茍有畏<lb/>
避仁宗甚重之歴官廿年不遷怡然自足仁宗恒言春<lb/>
坊如仲完者不易得也及即位仲完前一年卒楊文貞<lb/>
士竒為傳惜之<hi>通志</hi>　<hi>閩書</hi>
<pb n="KR2g0052_WYG_042-8a"/>
　　　中書陳思孝先生登<lb/>
陳登字思孝洪武三十年以儒士授羅田丞調蘭谿浮<lb/>
梁皆有治績永樂中以薦召入翰林預修國史授中書<lb/>
舎人為人諒直博渉經史自三代秦漢以降鐘鼎金石<lb/>
劖冡刻石靡不黙識既入中書凡國家有大制作篆籀<lb/>
之文皆出登手且負直不媕婀於所交遊靣舉過失國<lb/>
史實録稱為剛正之士<hi>閩書</hi>
　　　侍講陳果之先生全<lb/>
<pb n="KR2g0052_WYG_042-8b"/>
陳全字果之授翰林編脩修大典書召赴行在與修四<lb/>
書五經性理大全擢侍講署翰林院事公勤篤慎所著<lb/>
有䝉菴集子陵領鄉薦本字叔鹵耿介好古有詩文若<lb/>
干卷<hi>閩書</hi>　<hi>蔣氏閩學源流</hi>
　　羅宗譲先生泰學派<lb/>
　按黄未軒先生撰羅氏繹墓誌曰羅繹父泰以學問<lb/>
　文章重一時雖未甞仕進然其弟澤登永樂甲辰進<lb/>
　士為名御史繹與兄紋同領永樂丁酉鄉薦為名師<lb/>
<pb n="KR2g0052_WYG_042-9a"/>
　儒其他及門之士躋巍登膴者不可勝數皆教澤所<lb/>
　及再考林尚黙先生撰羅處士泰麗澤軒記述其師<lb/>
　曰林友從其友曰鄭介叔意必當時表著者其詳莫<lb/>
　得考矣然觀黄公未軒所賛林公尚黙所記其一時<lb/>
　師資庭訓俱可追述兹録傳中所及姓氏并附著其<lb/>
　家學載於篇<lb/>
　　　羅宗譲先生泰<lb/>
羅泰字宗讓福清人少從鄉先生宋瑜受春秋經既卒業<lb/>
<pb n="KR2g0052_WYG_042-9b"/>
於訓導林友從潜心易㫖故其學精於易春秋一時同遊<lb/>
如進士鄭澄初主事鄭介叔知縣鄭彦韜文學鄭廷玉<lb/>
鄭希晦林範伯輩咸與切磋講明鄉後學皆師尊之隠<lb/>
居教授凡四十餘年與諭徳林誌侍郎薩琦尤友善勵<lb/>
行至老不衰宣徳壬子應天尹聘司文衡泰辭曰布衣<lb/>
也以一鄉之善淑一鄉之人則可敢去取畿甸士哉平<lb/>
生好古遵禮輕財逹生母喪家貧數年不能葬語及未<lb/>
甞不泣下也年四十妻死不娶曰吾有子矣有覺非集<lb/>
<pb n="KR2g0052_WYG_042-10a"/>
行世建安楊文敏榮志其墓弟澤舉進士子紋繹俱領<lb/>
鄉薦<hi>閩書</hi>　<hi>通志</hi>
　　鄭先生宣學派<lb/>
　按長樂瀕倚海壖朱子當日為學禁時曽避跡是邦<lb/>
　其髙第弟子如黄文肅勉齋劉履之用之皆此邦産<lb/>
　也明代名人輩出陳氏仲進鄭氏世威諸公已别録<lb/>
　矣至馬氏鐸李氏琪以巍科並著而馬公本傳稱其<lb/>
　初受禮於鄭氏宣遂旁通易詩書子史百家故特録之<lb/>
<pb n="KR2g0052_WYG_042-10b"/>
　　　鄭先生宣<hi>傳闕</hi>
　　　脩撰馬彦聲先生鐸<lb/>
馬鐸字彦聲其先樂平人宋宰相廷鸞之弟廷龍者自<lb/>
樂平来徙家廷龍之後有弟兄三人曰隆曰傑曰鈞皆<lb/>
舉進士鐸初受禮於先輩鄭宣遂旁通易詩書子史百<lb/>
家為文援筆立就永樂十年廷試與閩縣林誌俱在及<lb/>
第之列成祖知其同郡試之對曰風吹不響鈴兒草鐸<lb/>
應聲雨打無聲皷子花見誌對遲成遂以為第一鐸對<lb/>
<pb n="KR2g0052_WYG_042-11a"/>
盖出夢語故響荅如是既授翰林修撰成祖一再幸北<lb/>
京命獻陵監國鐸與諸臣侍勞艱不避獨任不辭獻陵<lb/>
屢顧學士楊士竒曰馬鐸可謂質實無二自是翰林學<lb/>
士國子祭酒司業有公務出皆命鐸署攝鐸耿介伉直<lb/>
表裡一致處事平恕而臨義執言自奉儉約與人交盡<lb/>
誠遇危難急濟之閒暇皷琴讀書名其書室曰梅巖<hi>閩書</hi>
　<lb/>
　<lb/>
<pb n="KR2g0052_WYG_042-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷四十二<lb/>
</p>
<p>
</p>
  </div>
<div>
<head>閩中理學淵源考卷四十三</head> <lb/>
    <p>
<pb n="KR2g0052_WYG_043-1a"/>
欽定四庫全書<lb/>
　閩中理學淵源考卷四十三<lb/>
　　　　　　　　　　廣平府知府李清馥撰<lb/>
　　副使林廷珍先生玭學派<lb/>
　按明初學者多屬朱門派緒其傳習説經猶存宋元<lb/>
　間諸儒家法三山林氏以易學倡教東南虚齋時弱<lb/>
　冠為諸生以僉憲臨江周公虚白命得登其門卒之<lb/>
　經學大明為有明一代經師之首海内宗之厥後陳<lb/>
<pb n="KR2g0052_WYG_043-1b"/>
　紫峰林次崕蘇紫溪逓衍其緒以易學成一家言於<lb/>
　是泉南習易者家絃户誦虚齋嘗言閩中易學獨盛<lb/>
　於東南視他經倍蓰葢推本先生倡明之功為多也<lb/>
　又虚齋撰公墓志載公以進士侍親家庭昆季七人<lb/>
　一門子姓負經術名士林者亦數十人歸休後杜門<lb/>
　教子孫讀書告戒使循理安分不得席勢凌物故子<lb/>
　弟勤約隠忍無一毫浮艶氣習又曰先生幼穎敏出<lb/>
　羣而沉篤嗜學讀書率至夜分又能以身體之以心<lb/>
<pb n="KR2g0052_WYG_043-2a"/>
　騐之最得聖賢遺趣其紬繹造言襯貼之義以闡發<lb/>
　學者自閩中及江寜两浙之士及門受業者殆不可<lb/>
　計數焉今録學派并著其家學載於篇<lb/>
　　　副使林廷珍先生玭<lb/>
林玭字廷珍侯官人天順八年進士甫釋褐以親老乞<lb/>
終養家居十有七年以易學倡教東南從游者屨滿蔡<lb/>
文莊清亦徃師焉既終大事赴京授刑部主事陞浙江<lb/>
按察僉事𢎞治庚戌景寜賊嘯聚剽掠旁及閩中政和<lb/>
<pb n="KR2g0052_WYG_043-2b"/>
浦城諸邑衆議屬玭剿捕玭發屬縣兵分駐要害以精<lb/>
鋭千餘人直臨其穴破之遁入據松溪險隘衆難之玭<lb/>
曰賊勢已蹙攻之必下遂追逐得其渠魁斬戮數百人<lb/>
餘黨尚有散匿山谷者衆請盡殱玭恐濫及無辜出示<lb/>
准其投降又有遂昌黄岩等賊聚衆至萬人聞之膽寒<lb/>
玭又預為形勢疑之皆自解散陞雲南副使憫舊俗獉<lb/>
狉為别名分重禮教風俗一更以年老乞休許之玭行<lb/>
誼政治本自過人而文學復優所至上下翕然歸重其<lb/>
<pb n="KR2g0052_WYG_043-3a"/>
卒也自有位以至鄉民咸痛惜之<hi>道南源委</hi>　<hi>閩書</hi>
　　　督學林廷玉先生瑭<lb/>
林瑭字廷玉侯官人貌古冲晦葆有於無舉於鄉十年<lb/>
不赴後登成化辛丑進士授行人遷御史言慎名器厚<lb/>
國本七事為上所嘉納後出廵雲南言孟宻不當立安<lb/>
撫階亂事出萬學士乖違程尚書依附馬序班受賕鎮<lb/>
守所漁利十汰八九狐䑕薫灌殆盡代者心不樂然敬<lb/>
憚之曰吾閲御史多矣無如林者𠫭將縱麾下私於崖<lb/>
<pb n="KR2g0052_WYG_043-3b"/>
奪印殺人瑭覈實論罪降調數官恭將坐落職閒住安<lb/>
乃者土官子土官坐事死獄中通把利其田言乃謀叛<lb/>
普顯者土官弟嫂氏虞爭官誣以通黒脚夷三千入㓂<lb/>
皆繋獄十餘年被累死者百計土人懼其出則飛語讙<lb/>
呶無敢白者瑭駁曰乃叛從者何人冦何鄉黒脚夷至<lb/>
三千時當有飛報征調事豈得自黙乃顯得安置四川<lb/>
轉督學南畿一時學者相慶得師卒於官人稱之曰林<lb/>
道學南畿以瑭同真西山徳秀列祀學宫<hi>閩書</hi>
<pb n="KR2g0052_WYG_043-4a"/>
　　陳氏家世學派<lb/>
　按陳氏叔剛父仲昌世家榮繡里林黙齋先生甞撰<lb/>
　其筠軒記稱仲昌耕讀自樂不求聞知於人四子皆<lb/>
　玉立夙成而長叔剛尤頴異再考讀本傳皆講治經<lb/>
　學卓然有立故著其家學焉再按叔剛先生傳少從<lb/>
　訓導劉氏九疇受春秋從諭徳林誌學古文九疇先<lb/>
　生未詳林氏誌已别見不另録云<lb/>
　　　陳仲昌先生週<lb/>
<pb n="KR2g0052_WYG_043-4b"/>
陳週字仲昌閩縣人嗜學問通春秋好為詩所居石潭<lb/>
之上種竹萬箇結亭栖隠甞倚竹而歌曰修竹兮青青<lb/>
中虚兮外直素節兮貞姿寒暑兮一色泠泠風兮朝夕<lb/>
余舎之兮焉適子叔剛叔紹孫煒<lb/>
　　　侍讀陳先生叔剛<lb/>
陳叔剛名棖以字行閩縣人少從訓導劉九疇受春秋<lb/>
永樂十九年舉進士依親讀書從諭徳林誌學古文宣<lb/>
徳初召擢監察御史預修成仁二廟實録遷翰林院修<lb/>
<pb n="KR2g0052_WYG_043-5a"/>
撰篤學勤官守丁母憂廬墓終喪復故職纂修宣廟實<lb/>
録上初御經筵選儒臣充講叔剛與焉後陞侍讀聞父<lb/>
病乞歸省居一年得疾邅父喪疾益甚竟卒年四十七<lb/>
叔剛温雅潔慤出言行事皆有思裁為文亦復如是見<lb/>
人過宻規而疏覆之遇良時飲酒賦詩襟懐洒如也與<lb/>
安福劉忠愍球最善弟叔紹子煒<hi>閩書</hi>　<hi>通志</hi>
　　　副使陳先生叔紹<lb/>
陳叔紹以字行精春秋學少無宦情有司欲以明經辟<lb/>
<pb n="KR2g0052_WYG_043-5b"/>
弗就也劉忠愍雅善叔剛故聞叔紹名以屬督學者令<lb/>
補弟子員時年三十餘矣於是始有仕進意舉正統十<lb/>
年進士選監察御史景泰初朝廷多故臺中建白彈擊<lb/>
皆叔紹率先陞湖廣按察副使卒叔紹有孝行母病甞<lb/>
糞騐差劇叔剛没孤煒甫十嵗叔紹撫成之<hi>閩書志</hi>　<hi>通</hi>
　　　布政陳文耀先生煒<lb/>
陳煒字文耀閩縣人天順四年進士成化初選監察御史<lb/>
出按南畿尋命督北畿學為人操履清正學問該博所<lb/>
<pb n="KR2g0052_WYG_043-6a"/>
至以表名賢正風俗為務在䑓中號敢言錦衣衛門逹<lb/>
者自英廟時恃寵竊權屢興大獄莫誰何煒疏逹諸奸<lb/>
利狀詔投嶺表中外快之南京給事中王徽以疏語稍<lb/>
侵閣臣外遷煒復為申救由是陳御史直聲震朝廷遷<lb/>
江西副使歴按察使晉右布政使江右俗素多訟煒屢<lb/>
折疑獄善為鉤距以得其情然煒雖號明察而用意甚<lb/>
厚惟恐濫時盗越獄有欲罪守卒故縱當死三十七人<lb/>
煒不可逸一盗而死者三十七人非法之平也竟從减<lb/>
<pb n="KR2g0052_WYG_043-6b"/>
論弋陽樂平二邑人爭陂乆不决煒為權其利樂平民<lb/>
得决水溉田萬餘畆而代弋陽輸賦若干二邑便之其<lb/>
知大體周物情多此𩔖尚書彭韶甞稱煒有澄不清撓<lb/>
不濁之量云晉浙江左布政使卒於官<hi>越章録</hi>
　<lb/>
　<lb/>
　<lb/>
　閩中理學淵源考卷四十三<lb/>
</p>
<p>
</p>
  </div>
<div>
<head>閩中理學淵源考卷四十四</head> <lb/>
    <p>
<pb n="KR2g0052_WYG_044-1a"/>
欽定四庫全書<lb/>
　閩中理學淵源考卷四十四<lb/>
　　　　　　　　　　廣平府知府李清馥撰<lb/>
　　林浦林氏家世學派<lb/>
　國家當元氣毓和之候耆儒碩徳羣出以茂賛鴻猷<lb/>
　弼成治平之世若林公者英彦萃於一門尤所希有<lb/>
　先公續語録中亦載其家之風流篤厚可為師法與<lb/>
　有宋中州吕氏並述葢推本於門祚昌明邦家盛事<lb/>
<pb n="KR2g0052_WYG_044-1b"/>
　耳文安忠清碩徳大節皎然一時朝端儒舊如章楓<lb/>
　山王三原王文恪俱極推許而康懿文僖文恪諸公<lb/>
　皆培藴家聲史稱其内行修潔淵源夐乎尚矣甞讀<lb/>
　蔣氏垣述其先訓曰林浦林氏文安公一門父子孫<lb/>
　兄弟五登八座尚書相繼者百有餘年代稱儒臣居<lb/>
　恒率以家禮小學訓誨子弟故子弟出鮮僕從衣惟<lb/>
　布素未甞以門第自視即槩觀當時先逹皆遵儒教<lb/>
　於不墜其餘風吾猶及見邇来儒道寖廢習尚侈肆<lb/>
<pb n="KR2g0052_WYG_044-2a"/>
　爾曹不復見昔時秉禮樸雅之遺為可歎耳此見於<lb/>
　蔣氏閩學源流因并録之以為培徳修學鄉國風規<lb/>
　云<lb/>
　　　文安林亨甫先生瀚<lb/>
林瀚字亨甫閩縣人父元美永樂末進士歴官撫州知<lb/>
府公亷持大體吳聘君與弼贈金井水玉壺氷六字以<lb/>
況其清瀚登成化二年進士選庶吉士授編修太宰王<lb/>
恕薦以學行醇正累遷至國子祭酒九年陞禮部右侍<lb/>
<pb n="KR2g0052_WYG_044-2b"/>
郎仍掌監事在國子十年有恩而嚴膳金之餘鬻置署<lb/>
舎屢與章𢡟講論為𢡟所重上疏請開科貢以進人才<lb/>
十二年陞吏部右侍郎再陞南京吏部尚書鎮定不揺<lb/>
人倚為重㑹灾異率僚屬陳言皆切時政時御史王獻<lb/>
臣被逮疏乞寛宥以全風憲之職儒士孫伯堅等夤縁<lb/>
為中書舎人疏乞收回成命以杜倖進之門忤㫖自劾<lb/>
不報十六年復疏請培植根本佑啟皇儲撫綏百姓増<lb/>
進賢才數事時與莆田林俊金華章𢡟浮梁張敷華號<lb/>
<pb n="KR2g0052_WYG_044-3a"/>
留京四君子云正徳初太宰缺丘俊石玠等交章薦瀚<lb/>
剛方亷介改兵部尚書叅賛機務又疏勸武宗割私任<lb/>
公不改先帝舊人不易先帝舊政逺近習裁貴戚為逆<lb/>
瑾所深嫉㑹大學士劉健謝遷致仕瀚閲報嘆息御史<lb/>
薄彦徽等上疏請留兼言上晏朝廢事日與新進佞倖<lb/>
遊飲射獵上大怒械繋彦徽下鎮撫司獄鞫之詞連瀚<lb/>
出為浙江右叅政致仕瑾後矯㫖列瀚與健遷劉大夏<lb/>
等為奸黨瑾誅御史凌相汪正等言瀚徳尊望重詔復<lb/>
<pb n="KR2g0052_WYG_044-3b"/>
舊銜時年逾七十命有司給人夫月廪時加存問瀚年<lb/>
八十子庭㭿為雲南叅政請去官侍養卒年八十六贈<lb/>
太子太保諡文安瀚居家潔修而賔客過門必極欵洽<lb/>
里居時年雖髙邁而泛應周旋禮意勤懇簡答題封皆<lb/>
手自治為人内柔外温至方若圓至勇若怯無卑賤愚<lb/>
不肖處之若一獨非意相干者即之始知其不可犯也<lb/>
章𢡟甞言瀚有秦誓大臣之容又有桞下惠之介子九<lb/>
人五子登科第諸孫多貴顯两世之内位至尚書者五<lb/>
<pb n="KR2g0052_WYG_044-4a"/>
世稱五尚書林氏子庭㭿庭機<lb/>
　　　康懿林小泉先生庭㭿<lb/>
林庭㭿字利瞻號小泉瀚次子𢎞治己未進士授兵部<lb/>
主事歴郎中以持正不阿出守蘇州陞雲南叅政乞終<lb/>
養服闋起江西叅政歴布政使以都御史廵撫保定嘉<lb/>
靖初與張孚敬不合歸未㡬起南兵部侍郎轉工部尋<lb/>
拜大司空時世宗方稽古禮文創九廟建两宫庭㭿規<lb/>
畫盡善甞召見世宗顧左右竒其狀明日庭㭿疏節財<lb/>
<pb n="KR2g0052_WYG_044-4b"/>
用省營建二事世宗曰朕方顧若若乃言我若非林俊<lb/>
子耶左右對其父亦尚書非俊子也他日世宗又出御<lb/>
製憶邊士七言詩令和以進明年廟工成加太子太保<lb/>
又明年以疾乞歸庭㭿穎悟絶人儀表竦秀雅善清談<lb/>
風流為一時之冠歴官内外厚下愛人蘇州七邑大水<lb/>
都御史不肯以聞庭㭿上疏請蠲其税雲南武弁財賦<lb/>
不給民無所出庭㭿令牛馬布帛雜物俱得充不旬而<lb/>
辦晚䝉知遇家食而眷不衰卒贈少保賜祭葬諡康懿<lb/>
<pb n="KR2g0052_WYG_044-5a"/>
<hi>通志</hi>　<hi>分省人物考</hi>
　　　文僖林肖泉先生庭機<lb/>
林庭機字利仁號肖泉瀚季子庭㭿弟嘉靖乙未進士<lb/>
選庶吉士授檢討遷國子司業嚴嵩用事士爭附其門<lb/>
庭機寓與隣未甞私謁歴南祭酒太常卿工禮二部侍<lb/>
郎在南十年銓部每有推轂嵩輙擠之嵩罷始晉南工<lb/>
部尚書滿考改禮部穆宗即位上疏乞骸骨得請歸先<lb/>
是振武營兵變戕殺兵部侍郎黄懋官人心洶洶庭機<lb/>
<pb n="KR2g0052_WYG_044-5b"/>
時為工侍攝篆持大體不苛細餉以時給亂遂弭工部<lb/>
嵗供内府費鉅萬計裁其濫溢中貴人斂手庭機亷静<lb/>
不近名内行修飭自奉如寒士姚江孫文恪甞曰不忮<lb/>
不求惟吾友為然莆田康司空同在史局額其齋曰學<lb/>
林其為賢者所崇仰如是卒年七十六贈太子少保賜祭<lb/>
葬諡文僖有世翰堂稿若干卷兄庭杓字利髙以䕃入<lb/>
太學歴官慶逺知府子<graphic n="KR1420" url="https://raw.githubusercontent.com/kanripo/KR-Gaiji/master/images/KR1420.png" mimeType="image/png"/>烴俱官尚書光官户部郎中<lb/>
父子祖孫並以清忠品節見推於世云<hi>通志物考</hi>　<hi>分省人</hi>
<pb n="KR2g0052_WYG_044-6a"/>
　　　文恪林對山先生<graphic n="KR1420" url="https://raw.githubusercontent.com/kanripo/KR-Gaiji/master/images/KR1420.png" mimeType="image/png"/>
林<graphic n="KR1420" url="https://raw.githubusercontent.com/kanripo/KR-Gaiji/master/images/KR1420.png" mimeType="image/png"/>字貞恒庭機長子嘉靖丁未進士選庶吉士授檢<lb/>
討是時庭機尚未選官父子一時為檢討詞林榮之乆<lb/>
之充景恭王講讀官時嚴嵩專軸<graphic n="KR1420" url="https://raw.githubusercontent.com/kanripo/KR-Gaiji/master/images/KR1420.png" mimeType="image/png"/>不與通㑹景恭王<lb/>
之國嵩欲改<graphic n="KR1420" url="https://raw.githubusercontent.com/kanripo/KR-Gaiji/master/images/KR1420.png" mimeType="image/png"/>長史遣人諭意<graphic n="KR1420" url="https://raw.githubusercontent.com/kanripo/KR-Gaiji/master/images/KR1420.png" mimeType="image/png"/>弗顧嵩敗累擢洗馬<lb/>
兼侍講校理永樂大典纂修承天大志陞祭酒書成加<lb/>
太常卿仍管國子事轉禮部右侍郎兼學士經筵講官<lb/>
中官奏修九陵燫奉㫖徃勘還奏惟長陵應修省費數<lb/>
<pb n="KR2g0052_WYG_044-6b"/>
萬屬邊警條上强本七事改吏部右侍郎仍日講前後<lb/>
經筵多所規諷首相徐階甚倚重之俄調賛南銓計部<lb/>
署禮篆魏國公徐鵬舉昵少子邦寜欲易嫡燫不許竟<lb/>
封其長邦瑞萬厯改元進南工部尚書明年改禮部以<lb/>
母喪歸燫立朝議論風采傾一時與張居正同為上所知<lb/>
及居正在政府謝不見為居正所擠衣布蔬食齋居一<lb/>
室問業之屨常滿户前卒贈太子少保賜祭葬諡文恪<lb/>
所著有學士集經筵講章子世言字天迪官户部員外<lb/>
<pb n="KR2g0052_WYG_044-7a"/>
詩詞清麗有叢桂堂集世勤見通志孝義部<hi>通志</hi>
　　　尚書林貞耀先生烴<lb/>
林烴字貞耀庭機子燫弟嘉靖壬戌進士授户部主事<lb/>
轉員外郎嚴嵩執政請告里居者數載隆慶初補駕部<lb/>
員外郎去烙馬之弊遷庫部郎出守旴江加意撫循屬<lb/>
邑輸賦以縣封識轉文解省不覔一錢聽斷敏决郡中<lb/>
謂之林一升以母艱歸補蘇州知府時張居正奪情迎<lb/>
母之京道出姑熟烴不為禮入覲未甞至其門尋遷粤<lb/>
<pb n="KR2g0052_WYG_044-7b"/>
西臬副值兄燫訃至遂棄官歸養乆之起兵備三衢轉<lb/>
恭粤藩所至有聲擢冏貳因災異極陳礦税之害及諸<lb/>
逮繫掩獄千餘言随請假回籍起南冏卿轉大理遷刑<lb/>
部侍郎晉南工部尚書累疏乞骸歸烴為人襟度髙曠<lb/>
而持正不阿有難進易退之節孝友之行通於神明家<lb/>
世詞臣文學冠冕海内而博綜不倦雖奕葉貴顯清約<lb/>
不異韋布年七十七卒所著有覆瓿諸集<hi>通志</hi>
　　王氏家世學派<lb/>
<pb n="KR2g0052_WYG_044-8a"/>
　按中美先生以文章氣誼一時推重而立朝汲引士<lb/>
　𩔖懿徳可風其後嗣出處皆能有立懋復諸公尤講<lb/>
　明正學能振續學派於頽瀾之餘為三山先正師表<lb/>
　抑又尚已<lb/>
　　　紀善王中美先生褒<lb/>
王褒字中美侯官人孝友重氣誼故與林鴻諸人稱詩<lb/>
閩中號十才子洪武中鄉薦歴瑞州長沙兩學教授遷<lb/>
永豐知縣均平徭役課士親講授蝗為灾禱城隍而殪<lb/>
<pb n="KR2g0052_WYG_044-8b"/>
永樂中與修髙廟實録陞翰林修撰修永樂大典為總<lb/>
裁官改漢府紀善時海内無事每遇禎祥或令節輙命<lb/>
從臣賦詩褒應制多稱㫖褒性孝友剛直好汲引士𩔖<lb/>
同郡陳仲完髙廷禮王恭皆因褒以進所著有養静齋<lb/>
集行世子肇以文學屢徴不起五世孫應鐘<hi>閩書府新福州  志</hi>
　　　王開若先生肇<lb/>
王肇字開若侯官人父褒少業於陳䢿學詩林鴻學書<lb/>
王偁學畫髙棅永樂宣徳間以文學屢徴不起所著有<lb/>
<pb n="KR2g0052_WYG_044-9a"/>
蒙齋集<hi>閩書</hi>　<hi>通志</hi>
　　　王懋宣先生應山<lb/>
王應山字懋宣侯官人讀書博覧以春秋教授生徒烏<lb/>
石武夷間從者如雲其詩宗大厯婉而多致監司守令<lb/>
常式其廬食貧篤行無所干謁林宗伯<graphic n="KR1420" url="https://raw.githubusercontent.com/kanripo/KR-Gaiji/master/images/KR1420.png" mimeType="image/png"/>纂修郡志多<lb/>
所裁定晚年苦心編摩著作甚富有經術源流又有閩<lb/>
大記三十三卷以識閩中文獻之盛<hi>閩書委通志郡道南源    新  志</hi>
　　　恭政王懋復先生應鐘<lb/>
<pb n="KR2g0052_WYG_044-9b"/>
王應鐘字懋復侯官人嘉靖二十年進士授庶吉士改<lb/>
浙江道監察御史廵鹽長蘆東厰太監馬廣貪而虐應<lb/>
鐘疏論之詔切責廣一時中貴斂跡按順天紏郡縣不<lb/>
職者三十餘人嚴嵩柄國十監錦衣妄指奸細誣殺人<lb/>
應鐘立白其寃守備昌平太監王敏朘削軍士應鐘數<lb/>
其罪世宗為逐敏河套事起應鐘以前與議逮詔獄十<lb/>
監錦衣修前隙幾斃杖下按浙江所至墨吏解綬去入<lb/>
掌河南道㑹大計吏嵩欲蔽其私人應鐘弗許出督學<lb/>
<pb n="KR2g0052_WYG_044-10a"/>
河南宗室有凌辱諸生者必䋲以法轉山東叅政竟為<lb/>
嵩所中罷歸環堵蕭然講明正學學使者宋儀望為建<lb/>
書院於道山從游者雲集應鐘性端毅居官以嚴見憚<lb/>
於鄉黨則謙恭樂易引掖後進常若不及年九十卒<hi>通志</hi>
　<hi>閩書</hi>　<hi>新郡志</hi>
　　林氏家世學派<lb/>
　按叔魯先生後以禮學世其家故特録焉餘俟再考<lb/>
　　　教諭林叔魯先生鈍<lb/>
<pb n="KR2g0052_WYG_044-10b"/>
林鈍字叔魯閩縣人永樂中領鄉薦㑹試乙榜授常山<lb/>
學訓導端莊嚴重動遵矩矱訓廸講論或至夜分陞江<lb/>
西興國教諭亦多所造就禮經有傳自鈍始既卒門人<lb/>
悲慕祠祀之所著有説鈴餘響等集三子曰清源曰泮<lb/>
曰濬淵俱登進士第<hi>閩書</hi>　<hi>分省人物考</hi>
　　　主事林用清先生清源<lb/>
林清源字用清天順四年進士官終南京工部主事耿<lb/>
介有父風泮濬淵皆從受學<hi>閩書</hi>
<pb n="KR2g0052_WYG_044-11a"/>
　　　尚書林用養先生泮<lb/>
林泮字用養閩縣人父鈍永樂中舉人司訓常山遷興<lb/>
國教諭所至諸生懐之泮游太學時有誣奏祭酒陳鑑<lb/>
者泮伏闕抗疏直之成化八年第進士授南京大理評<lb/>
事歴寺正讞獄矜恤多所平反遷知廣州府忠義節烈<lb/>
多所表章嘗刻石厓門曰宋太傅樞宻院使張世傑死<lb/>
節於此藍糞諸山峒蠻叛服不常泮親帥兵攻之擒其<lb/>
渠魁又豐湖堡賊劉庚作亂单車造壘諭降之擢廣西<lb/>
<pb n="KR2g0052_WYG_044-11b"/>
恭政江西左右布政自以家世禮經言陳澔所著禮記<lb/>
集説已列學宫而未得與從祀之列請舉行之不果用<lb/>
入尹順天進户部右侍郎總儲務權倖斂手正徳三年<lb/>
拜南京戸部尚書逆瑾嫉之矯㫖令致仕復吹求其江<lb/>
西罪罰米二百石輸邉泮家貧素又先被火既歸寄寓<lb/>
山寺者數十年布衣疏食談經不輟齒宿望重謙抑自<lb/>
牧鄉人敬愛卒賜祭葬<hi>通志</hi>　<hi>閩書</hi>
　　　僉事林用淵先生濬淵<lb/>
<pb n="KR2g0052_WYG_044-12a"/>
林濬淵字用淵成化八年進士初授刑部主事持法不<lb/>
阿官終浙江按察僉事<hi>閩書</hi>
　　林氏家世學派<lb/>
　按徳敷先生深邃禮經學者多北靣受業今未得徧<lb/>
　考其學派姑列著其家學以備叅稽葢公素游羅整<lb/>
　菴吕涇野二先生之門其所學所守綽有本末可考<lb/>
　且夀考康强百年之多而子孫又眉夀逢吉信乎得<lb/>
　天者厚矣再按公與鄭公善夫諸賢相友善善夫晚<lb/>
<pb n="KR2g0052_WYG_044-12b"/>
　嵗嗜學勵志儒宗豈得以詞華置之哉故特志之附<lb/>
　交友中待考焉<lb/>
　　　郡守林徳敷先生春澤<lb/>
林春澤字徳敷侯官人登正徳九年進士授户部主事<lb/>
司𣙜臨清屬武宗南廵諌者皆廷杖罰跪午門春澤抗<lb/>
疏千餘言救之得免邉帥江彬扈從擅威福春澤持正<lb/>
不阿彬為氣奪坐謫寜州丞移倅吉州遷肇慶府同知<lb/>
島㓂掠髙州檄攝府篆春澤習知猺兵害民悉罷遣之代<lb/>
<pb n="KR2g0052_WYG_044-13a"/>
以土著諸冦次第就擒擢南刑部郎出知程蕃府擇耆<lb/>
徳文學之士分布諸寨為童子師時卧龍金石二司暨<lb/>
通州寨屢年失地春澤與指揮恊謀平復功未上為忌<lb/>
者所中以候調歸春澤邃於禮經學者多北靣受業其<lb/>
詩詞宏偉與鄭善夫方豪何景明相倡和在吉州與羅<lb/>
太宰欽順講學其在南曹復游吕宗伯柟之門究極㫖<lb/>
奥年百有四嵗卒所著有禮記筌蹄二十卷瑞集十餘<lb/>
卷子應亮戸部侍郎孫如楚工部侍郎各享眉夀<hi>道南源委</hi>
<pb n="KR2g0052_WYG_044-13b"/>
　<hi>通志</hi>
　　　侍郎林熙載先生應亮<lb/>
林應亮字熈載春澤子嘉靖壬辰進士初令潁上調秀<lb/>
水皆有亷聲守常徳榮王官校挾勢為害應亮剗梟獷<lb/>
植善良縛諸不法者署諸理值大䘲治糜賑藥全活者<lb/>
衆歴廣西江西藩臬晉南户部右侍郎請告歸奉父杖<lb/>
履幾二十年時父春澤以程畨太守家居子如楚弱冠<lb/>
登進士三世莱綵傳為盛事應亮少好稱詩為古文詞<lb/>
<pb n="KR2g0052_WYG_044-14a"/>
與西蜀任少海温陵王道思吳興蔡子木長洲皇甫子<lb/>
安最相善徒以雅志經世不究其業云<hi>通志</hi>　<hi>閩書</hi>
　　　侍郎林道茂先生如楚<lb/>
林如楚字道茂應亮子弱冠登嘉靖乙丑進士歴刑部<lb/>
郎中善决獄嵗减重辟十二人由督學任至少司空時<lb/>
陵寢宫殿工役併興如楚殫力供事以績著生平好學<lb/>
有恬退之節經書皆手録著有奏議六卷碧麓堂詩文<lb/>
集十二卷<hi>通志</hi>　<hi>閩書</hi>
<pb n="KR2g0052_WYG_044-14b"/>
　　　郎中鄭繼之先生善夫<hi>附交友</hi>
鄭善夫字繼之閩縣人𢎞治十八年進士連遭内外艱<lb/>
正徳六年始為户部主事𣙜税滸墅以清操聞時劉瑾<lb/>
雖誅嬖倖用事力告歸築少谷草堂金鏊峰作遲清亭<lb/>
曰俟天下之清也巖居六載交游寡絶日晏未炊欣然<lb/>
自適有司勸駕奪起改禮部主事員外郎武宗將南狩<lb/>
善夫約諸曹郎伏闕上疏上怒杖之罰跪闕門跪時别<lb/>
作諌草置懐中囑其僚方豪曰死為我出之幸不死居<lb/>
<pb n="KR2g0052_WYG_044-15a"/>
頃之嘆曰世道如此何可為計哉復乞告歸徘徊越山<lb/>
水探天台雁蕩者久之入武夷山中雖尫羸善病而游<lb/>
覽不廢嘉靖改元薦起吏部騐封司郎中道病卒年三<lb/>
十九閩中國初有十才子至善夫而始振風雅之道晚<lb/>
乃厲志聖賢曰任重者身也途畏者口也致逺者道也<lb/>
邪行亡乎體違言不存口要諸逺矣善夫交遊盡海内<lb/>
名人其詩規倣少陵兼目時變故寓幽憂雖才韻弗充<lb/>
古色精言髙映霞表與山人孫一元衢州方豪鳯陽殷<lb/>
<pb n="KR2g0052_WYG_044-15b"/>
雲霄最相善善夫没後閩守汪文盛為營葬梓其集行<lb/>
世<hi>閩書</hi>　<hi>明史/</hi>　<hi>通志</hi>
　<lb/>
　<lb/>
　<lb/>
　<lb/>
　<lb/>
　閩中理學淵源考卷四十四<lb/>
</p>
<p>
</p>
  </div>
<div>
<head>閩中理學淵源考卷四十五</head> <lb/>
    <p>
<pb n="KR2g0052_WYG_045-1a"/>
欽定四庫全書<lb/>
　閩中理學淵源考卷四十五<lb/>
　　　　　　　　　　廣平府知府李清馥撰<lb/>
　　恭敏馬孔養先生森學派<lb/>
　三山學派傳習源流尚矣王信伯開洛學之先林少<lb/>
　穎續紫陽之緒厥後黄勉齋肩紫陽學統逓有傳人<lb/>
　至今稱朱門派的者曰何王金許萃於金華然而閩<lb/>
　之派别薪傳未艾也元明以来逓相祖述至成化以<lb/>
<pb n="KR2g0052_WYG_045-1b"/>
　後人材輩出矣自吳聞過林尚黙羅宗讓林徳敷而<lb/>
　後如恭敏馬公恭介鄭公尤篤守師説典型屹峙今<lb/>
　著其師友派系載於篇再按朱氏經義考謂恭敏亦<lb/>
　守心學之説與朱蔡有違言者而本傳稱其究心程<lb/>
　朱之學今以本傳為據<lb/>
　　　恭敏馬孔養先生森<lb/>
馬森字孔養懐安人嘉靖十四年進士授戸部主事𣙜<lb/>
九江関以亷能著歴知太平府雪寃獄裁中璫减供億<lb/>
<pb n="KR2g0052_WYG_045-2a"/>
治行甲江南轉江西副使進按察使尋轉左布政使副<lb/>
都御史廵撫其地森久歴江右多惠政時創三殿疏請<lb/>
南糧改折省民間數萬金召為刑部侍郎尋改户部坐<lb/>
累徙大理卿與刑部尚書鄭曉左都御史周延得時稱<lb/>
貫城三平遷右都御史户部尚書以疾乞休穆宗登極<lb/>
起為户部上令太監崔敏取户部銀六萬兩買金進用<lb/>
森言先帝時買金二千日積月累僅能足數尋詔停止<lb/>
以此金暫貯太倉今於數日内得滿一萬臣知不能也<lb/>
<pb n="KR2g0052_WYG_045-2b"/>
且祖宗時御札皆下閣臣轉示各部院無司禮徑傳者<lb/>
更望率由舊章上乃止旋以母老乞終養賜馳驛歸服<lb/>
除屢薦不起初森為考官時夏言壻出其門欲介之見<lb/>
言謝不徃嚴嵩聞而悦之森亦不附為徐階所重遂引<lb/>
用之居恒講明理學與歐陽徳鄒守益羅洪先相質正<lb/>
要以程朱為宗其為侍郎歸值閩卒兩倡亂森角巾野<lb/>
服出諭之随觧散臨武劉堯誨撫閩議復夫甲庫役法<lb/>
森備陳其害議遂寢繼撫閩者南海龎尚鵬欲行條鞭<lb/>
<pb n="KR2g0052_WYG_045-3a"/>
法森力賛决其卒也賜祭葬贈太子少保諡恭敏郡人<lb/>
立報功祠於九仙山祀之所著有四書口義書經敷言<lb/>
周易説義春秋伸義辨疑地理正宗文集奏議若干卷<lb/>
子熒歘熒字用昭以父䕃為南京都督府都事雅善文<lb/>
辭歘貢士能詩<hi>閩書</hi>　<hi>明史/</hi>　<hi>通志</hi>
　　　郭建初先生造卿<lb/>
郭造卿字建初父萬程見縉紳母氏見閨閤造卿為諸<lb/>
生器於父友馬恭敏森今受業羅文恭洪先之門閩中<lb/>
<pb n="KR2g0052_WYG_045-3b"/>
倭起客遊吳越胡少保宗憲李襄敏遂禮致之新安汪<lb/>
司馬道昆撫閩一見竒其文而髙其行禮為上客而戚<lb/>
都䕶繼光在閩有平冦功枉車騎於造卿甚委心焉大<lb/>
司馬葉夢熊起家為其邑令欲延造卿署中度不能屈<lb/>
乃館之蕭寺訂盟莫逆夣熊去而夣熊之侄名春及者<lb/>
為惠安令邀定其政書葉氏二公交造卿惟恐不及也<lb/>
造卿廩諸生例尚不及計偕㑹徐中行子與攝閩學强<lb/>
遣計偕為儀郎所格造卿謂郎執例固當郎亦素聞造<lb/>
<pb n="KR2g0052_WYG_045-4a"/>
卿名更過從相稱慕久之卒業北雍王文肅錫爵時為<lb/>
祭酒臨其舎遇以博士或邀造卿試中書不從文肅大<lb/>
稱善居頃之中行以閩觀察使入覲而戚繼光鎮薊門<lb/>
交辟造卿為客造卿曰徐公於我厚厚在吾親葢俎豆<lb/>
我父旌表我母我不可不往則之徐既至徐不久卒造<lb/>
卿為治喪立後傳其遺文去之其故所守汀郡哭徐公<lb/>
祠下繪像樹碑復為請祠於其鄉乃曰吾於徐公盡矣<lb/>
束裝見戚於薊門戚為造卿督築館漢莊請草燕史未<lb/>
<pb n="KR2g0052_WYG_045-4b"/>
竟戚去造卿曰吾不可廢成勞令後世無復知有戚將<lb/>
軍遂留竣事官廩之造卿不受也其時夣熊正分部盧<lb/>
龍塞從班荆道中而維揚顧養謙者以中丞鎮薊為造<lb/>
卿治其館所樂飲造卿為養謙畫海漕活遼人以十餘<lb/>
萬計造卿名僅籍太學所知交盡當世名卿賢士大夫<lb/>
擘畫成敗論古今得失源委九邊三輔列藩阨塞夷險攻<lb/>
守所宜如列眉觀火行不齎書問以典故疑義及竒事僻語<lb/>
莫有能難者久於塞上人親附之欲留之不得晚歸故<lb/>
<pb n="KR2g0052_WYG_045-5a"/>
山婆娑麟巖石竺靈源間輙命酒呌呼人莫窺其意<lb/>
　　　恭介鄭環浦先生世威<lb/>
鄭世威字中孚號環浦福建長安人幼凝重寡言笑年<lb/>
十三即惡流俗紛華題其齋曰志樂顔瓢貧甘范甑弱<lb/>
冠舉於鄉嘉靖八年成進士㑹䑓臣闕詔從諸進士推<lb/>
擇衆競趨之世威曰纔脱章句躐司耳目耶獨不赴銓<lb/>
除户部主事一日忽心動疏請改南以便父養未得命<lb/>
而訃至免喪補刑部晉員外郎恤刑秦中釋寃獄九十<lb/>
<pb n="KR2g0052_WYG_045-5b"/>
六人擢為廣西按察僉事尋改廣東丁内艱復除江西<lb/>
貴溪夏言再召入相諸司徃賀開角門延入世威便却<lb/>
退呼閽者曰相國尊然奈何令邦大夫縮縮旁趨還吾<lb/>
刺去爾閽者開中門乃入言未子也廵撫汪元錫偕言<lb/>
有事上清宫以祝釐為名實為相祈子世威從諸司徃<lb/>
拜前視祝詞乃知之遂不拜出轉浙江布政恭議言再<lb/>
相世威復不與諸司郊迓轉江西按察副使時分宜嚴<lb/>
嵩代夏相勢强甚族黨虣横莫敢問世威輙用三尺䋲治<lb/>
<pb n="KR2g0052_WYG_045-6a"/>
有抵重法者獄具矣傅廵撫撼於嚴將改論世威持不<lb/>
能奪熊憲副者嚴姻也以輕直占廢寺田千餘畆世威<lb/>
鬻以賑饑熊持相手書求救不得遷四川恭政念嵩終<lb/>
螫已投檄歸歸而薪粲不贍畊鋤自力怡然安之懸車<lb/>
十六年而嵩敗中外交薦起湖廣叅政南京右通政隆<lb/>
慶初擢都察院右僉都御史左副都御史華亭相徐階<lb/>
為王守仁學廷議有舉守仁從祀者世威廼疏言王守<lb/>
仁當世豪傑恭之名臣無愧謂其紹周程宗孔孟則平<lb/>
<pb n="KR2g0052_WYG_045-6b"/>
生庸徳有不足矣且其率天下徑趨直行使聖門講學<lb/>
明理之功屏棄不用將有毫釐差而千里失者與守仁<lb/>
同時講學者泰和羅欽順惠安張岳世稱賢大夫兩甞<lb/>
指撃其謬守仁辨不能絀葢守仁以名勝欽順岳以實<lb/>
勝實之與名相去逺矣文貞不是也顧其事亦寢時新<lb/>
建學方盛行諸貴人見其疏弗善也廼以為南吏部侍<lb/>
郎名雖擢而實逺之嵗餘乃召入刑部未幾有詔採合<lb/>
浦珠及滇南珍石世威疏請上納忠諌崇節儉不報江<lb/>
<pb n="KR2g0052_WYG_045-7a"/>
陵為政厲威權以屬禮頥使九卿世威行意自若一無<lb/>
所阿承時時嘆曰吾方壯時迕貴溪分宜幾䧟虎口今<lb/>
老矣安能以僅免之身而便辟唯諾新貴人前哉遂堅<lb/>
意乞休得㫖致仕歸而耕鋤如故里中不知侍郎云生<lb/>
平以慎獨為要力行為宗與人交久要不忘一切脂韋<lb/>
縁飾語籠罩欵曲狀不獨有所恥而不肯為亦其性有<lb/>
所執而不能為者其學一以濓洛為宗取六籍及儒先<lb/>
語日誦繹之録其精者獨證於心曰直諒為友嚴師為<lb/>
<pb n="KR2g0052_WYG_045-7b"/>
師展也宋儒實獲我私年八十二卒賜祭墓贈尚書謚<lb/>
曰恭介禮官言其歴官權貴之鄉媚竈是恥辭榮寂寞<lb/>
之野杜門自髙晉江黄恭肅銘其墓謂中孚有一介不<lb/>
取之亷然飲人以和弗為谿刻其學不立門户而淵源<lb/>
可紹真儒之統所著有四書問答長樂乗岱陽彚稿藏<lb/>
於家<hi>閩書</hi>　<hi>越章録</hi>
　　　通判林世獻先生廷琛<lb/>
林廷琛字世獻懐安人嘉靖十四年進士授户部主事<lb/>
<pb n="KR2g0052_WYG_045-8a"/>
四奉命督税大著亷名朝中為之語曰林主事何稜稜<lb/>
官理所至一片氷歴郎中監崇文税缺人部尚書梁材<lb/>
復使綰之曰必君乃可有倚勢觸禁者廷琛置不顧㑹<lb/>
朝正後諸後至者率向閽人為好語廷琛不能也坐謫<lb/>
判鎮江兩院交薦有南寜之命㑹權奸别有所擠持㫖<lb/>
未下有欲為廷琛私營賂者廷琛知而峻止之曰此豈<lb/>
林世獻平生遂棄官歸原憲懸鶉子桑濕突晏如也司<lb/>
徒馬森曰余海内知交稱亷介者汶上吳嶽南雄譚太<lb/>
<pb n="KR2g0052_WYG_045-8b"/>
初吾閩則鄭世威林廷琛其最矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷四十五<lb/>
</p>
<p>
</p>
  </div>
<div>
<head>閩中理學淵源考卷四十六</head> <lb/>
    <p>
<pb n="KR2g0052_WYG_046-1a"/>
欽定四庫全書<lb/>
　閩中理學淵源考卷四十六<lb/>
　　　　　　　　　　廣平府知府李清馥撰<lb/>
　　成化以後諸先生學派<lb/>
　明代成化以後師席踵起是時一術專師家無異説<lb/>
　一代人才於斯為盛甞讀顧氏日知録論科舉業云<lb/>
　林文恪福州府志曰余好問長老前輩時事或為余<lb/>
　言林尚黙誌方游鄉序為弟子員即自負其才當冠<lb/>
<pb n="KR2g0052_WYG_046-1b"/>
　海内士云<hi>林誌永樂壬辰進士鄉試㑹試皆第一殿試一甲第二</hi>然考其時試<lb/>
　諸生者則楊文貞金文靖二公也夫尚黙當時所習<lb/>
　特舉子業耳而楊金二學士皆文章宿老蔚為儒宗<lb/>
　尚黙乃能必之二公若合符節何哉當是時也學出<lb/>
　於一上以是取之下以是習之譬作車者不出門而<lb/>
　知適四方之合轍也正徳末異説者起以利誘後生<lb/>
　使從其學毁儒先詆傳注殆不啻弁髦矣由是學者<lb/>
　倀倀然莫知所從欲從其舊説則恐或主新説從其<lb/>
<pb n="KR2g0052_WYG_046-2a"/>
　新説則又不忍遽棄傳注也已不能自必況於人乎<lb/>
　嗚呼士之懐瑾握瑜範馳驅而不遇者可勝道哉是<lb/>
　故射無定鵠則羿不能巧學無定論則游夏不能工<lb/>
　欲道徳一風俗同其必自大人不倡游言始按此叚<lb/>
　論科舉之學實闗風氣盛衰今録附此見彼時趨嚮<lb/>
　端的人文向盛由此道耳綴其大畧附之篇端<lb/>
　　　郡守許履夫先生坦<lb/>
許坦字履夫閩縣人宋許將之裔成化十四年進士仕<lb/>
<pb n="KR2g0052_WYG_046-2b"/>
大理知府居官才敏著稱精易學門下多所造就有平<lb/>
齋雜稿子繹温州教授繼南安知府孫嗣宗歴官郎中<lb/>
其先知新建崇仁二縣實心實政百姓徳之<hi>閩書郡志</hi>　<hi>新</hi>
　　　縣令鄭徳輝先生藴中<lb/>
鄭藴中字徳輝閩縣人成化十六年鄉薦授石首教諭<lb/>
學邃春秋多所造就文章徳行復進仰止擢貴池令與<lb/>
上司議獄不合拂衣歸家居夫婦織席為食有門下以<lb/>
御史按閩屢候弗見也一指揮防海欲得善地持厚賄<lb/>
<pb n="KR2g0052_WYG_046-3a"/>
乞闗説嘆曰胡為及我再三<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>之藴中呼里人欲執詣<lb/>
官指揮跪請曰御史念公貧藉此為餽耳終不納年九<lb/>
十餘終<hi>閩書</hi>　<hi>通志</hi>
　　　長史陳先生克震<lb/>
陳克震懐安人少貧耕於野以舟載糞艤石橋側時月<lb/>
夜諸生方聚講中庸克震㦸手傍聼竊竊笑之諸生怒<lb/>
曰傭也何知克震曰嘗學而聞之異乎諸君之説也遂<lb/>
為講解其義諸生歎服改容舉成化七年鄉薦授慈谿<lb/>
<pb n="KR2g0052_WYG_046-3b"/>
訓導振作師道門下以明經舉者甚衆官終長史弟坡<lb/>
子京<hi>閩書</hi>
　　　同知葉叔理先生性<lb/>
葉性字叔理閩縣人𢎞治二年鄉薦官終慶逺同知慈<lb/>
祥愛人以理學誨士一時翕然宗之<hi>閩書</hi>
　　　教諭陳時勉先生徳懋<lb/>
陳徳懋字時勉侯官人𢎞治十四年鄉薦任平陽教諭<lb/>
善講解於經書要㫖多獨詣常集諸生於齋舎督課學<lb/>
<pb n="KR2g0052_WYG_046-4a"/>
業察勤惰每至丙夜不輟賑貧却餽多士相慶得師<hi>通志</hi>
　　　長史鄭節之先生伯和<lb/>
鄭伯和字節之閩縣人𢎞治十四年鄉薦授無為州學<lb/>
正轉國子博士秩滿當遷吏部郎薛蕙其門人也欲援<lb/>
之伯和固求散地乃以為夀府長史久之致仕歸伯和<lb/>
坦夷長厚未第時以禮經授門下士甚衆及拜官為教<lb/>
職不樂他徙歸後猶誨誘後進不倦聞人之善若已有<lb/>
之見人子弟力學有得辟舉者若已子弟得之也天性<lb/>
<pb n="KR2g0052_WYG_046-4b"/>
至孝嫡母林㓜撫有恩遇忌日必哀慕年逾耳順祭猶<lb/>
泣下親黨貧者随多寡周給力雖不足而意每有餘鄉<lb/>
人咸敬服其徳焉<hi>萬厯府志</hi>
　　　縣令洪繼明先生晅<lb/>
洪晅字繼明懐安人𢎞治十四年鄉薦知郯城縣謹厚<lb/>
有文精禮經多所教授子世文世遷<lb/>
　　　主事黄叔和先生鏗<lb/>
黄鏗字叔和閩縣人正徳二年鄉薦歴工部主事精於<lb/>
<pb n="KR2g0052_WYG_046-5a"/>
易學受業甚衆孫功懋<lb/>
　　　郎中王維周先生希旦<lb/>
王希旦字維周侯官人正徳八年鄉薦早有文名以文<lb/>
見知於汪太宰鋐以為其部司務歴禮部郎中以憂歸<lb/>
尋卒希旦在禮曹時御史請以薛文清瑄從祀下部㑹<lb/>
議時薛學未尊諸公尚有可有否獨希旦以為求士於<lb/>
六經章句之後則躬行為急瑄之學實自敬始從祀為<lb/>
宜希旦甘於貧其歸也環堵畆宫至不能舉火處之漠<lb/>
<pb n="KR2g0052_WYG_046-5b"/>
然<hi>閩書</hi>　<hi>通志</hi>
　　　奉常林質夫先生公黼<lb/>
林公黼字質夫號石峰長樂人正徳十二年進士授大<lb/>
理評事時江彬錢寜導武宗南廵羣臣有諫者彬輩每<lb/>
勸武宗杖之公黼約同官以䟽諫武宗震怒命鎻項械<lb/>
手足暴庭中五日復繫詔獄一杖獄中再杖闕下舁至<lb/>
旅舎卒公黼居常恂恂雅飭薦紳知者謂其清修善人<lb/>
而已及其勇於赴義臨死生而志不懾氣不餒浩然有<lb/>
<pb n="KR2g0052_WYG_046-6a"/>
烈丈夫之風少沉敏力學閉處一室端黙誦習飲食不<lb/>
闗其家人者三年故其學精通經傳子史旁及訓詁韻<lb/>
切篆籀諸書性孝友居父母喪哀毁蔬粥三年跬歩未<lb/>
甞逺几筵事其二兄甚謹平生所為可質鬼神敬獄明<lb/>
讞不以一字喜怒於人當公黼下獄而郎黄鞏及行人<lb/>
張岳並在繫中鞏與公黼交素淺比熟其行乃私謂岳<lb/>
曰吾取友幾遍天下而乃近遺林質夫嘉靖初贈太常<lb/>
丞予祭録其子逢春為太學生逢春歴推官通判榮府<lb/>
<pb n="KR2g0052_WYG_046-6b"/>
長史所至有亷能聲以養母䟽歸<hi>通志物越章録省人  考</hi>　<hi>分</hi>
　　　少卿謝維盛先生蕡<lb/>
謝蕡字維盛閩縣人正徳十六年進士選禮科給事中<lb/>
敢言事肅皇初御極虚懐求諫而楊廷和為首輔擁掖<lb/>
言者每言官上封事率優詔荅之時有乳媪濫封爵賞<lb/>
具䟽諫因勸上節恩澤戢内侍已又論救翰林吕柟等<lb/>
上懽然聼納嘉靖三年大禮議起張璁時方為主事與<lb/>
相廷和論不合蕡同諸給舎力爭上怒詔杖闕下無何<lb/>
<pb n="KR2g0052_WYG_046-7a"/>
復論璁桂萼輩憸邪不可用復奪俸三月其明年使粤<lb/>
東西蕡疾在外諸司刑憯酷非上好生意具䟽乞戒止<lb/>
天子感焉為下詔榜諭天下尋擢太平守未上卒於途<lb/>
蕡在言路號知大體隆慶改元録世廟言事諸臣贈太<lb/>
常寺少卿<hi>越章録</hi>
　　　按察李在中先生士文<lb/>
李士文字在中連江人正徳十一年鄉薦授髙明教諭<lb/>
寡黙宏博本經義以訓諸生當道薦嶺南師範第一以<lb/>
<pb n="KR2g0052_WYG_046-7b"/>
父喪歸聚徒講學於九龍山之麓服滿補嘉魚教諭登<lb/>
嘉靖己丑進士除南京工科給事中㑹星變䟽陳六事<lb/>
世宗嘉納之累官都給事中終浙江按察使家居布衣<lb/>
蔬食徒步里中按閩使者白賁憐其貧欲為營室力辭<lb/>
不受所著有易明心學庸正義<hi>新福州府志</hi>
　　　通判徐汝澤先生灌<lb/>
徐灌字汝澤懐安人嘉靖元年鄉薦文學雅邃深明易<lb/>
理終金華通判<hi>閩書</hi>
<pb n="KR2g0052_WYG_046-8a"/>
　　　司訓張伯時先生世宜<lb/>
張世宜字伯時懐安人祖潜教諭父孟敬安吉州學正<lb/>
以多聞稱一時世宜嘉靖四年鄉薦司訓祁門清穆和<lb/>
易博綜三禮士多質正䞇餽未甞及其門一時譽髦之<lb/>
盛皆其造就<hi>新福州府志</hi>　<hi>閩書</hi>
　　　通判鄭用行先生守道<lb/>
鄭守道字用行懐安人嘉靖七年鄉薦於書無所不窺<lb/>
而學務窮理甞主白鹿洞教事著太極圖説意并易乾<lb/>
<pb n="KR2g0052_WYG_046-8b"/>
坤上下繫辭解大學講章深思精詣能闡周程之秘令<lb/>
夏津扶弱抑强風節凛介復建書院與諸生講晰一時<lb/>
文學之士詵詵興起擢徽州通判徽人亦服其多聞<hi>閩書</hi>
　　　學正王汝旦先生應槐<lb/>
王應槐字汝旦閩縣人嘉靖七年鄉薦初授髙唐州學<lb/>
正服闋補太倉敦尚氣節一以方正率士太倉州守廷<lb/>
辱士應槐叱守白其寃即拂衣歸年三十餘耳歸以尚<lb/>
書教授子弟家徒四壁窮約終身<hi>閩書</hi>
<pb n="KR2g0052_WYG_046-9a"/>
　　　郡守廖師文先生世魁<lb/>
廖世魁字師文懐安人嘉靖十四年進士官終瓊州知<lb/>
府精易學門下教授多所造就<hi>閩書</hi>
　　　教諭許先生興繇<lb/>
許興繇閩縣人選貢嘉靖中任奉化教諭閒居衣冠不<lb/>
懈令士子讀書必反之身心深以迎合時好為恥奉化<lb/>
人稱其範模<hi>閩書</hi>
　　　州守陳道從先生址<lb/>
<pb n="KR2g0052_WYG_046-9b"/>
陳址字道從連江人嘉靖十九年舉人知臨髙縣臨俗<lb/>
婚姻多寒盟址著正始編以矯之邑於是無婚姻之訟<lb/>
遷知嘉定州旋殁於瓊州海上士民思之與胡銓並祀<lb/>
二賢祠所著有易經摘説春早集<hi>通志</hi>
　　　同知林學静先生資深<lb/>
林資深字學静福清人嘉靖二十五年舉人授羅雄知<lb/>
州改補崖州黎蠻雜處民多失業乃相地濬溝引南北<lb/>
水合注平壤溉田數萬畆黎冦與多港搆難撫諭有方<lb/>
<pb n="KR2g0052_WYG_046-10a"/>
境内敉寜民碑而祀之遷髙州府同知化州州多火患<lb/>
教民易茅以瓦㑹讞大獄與監司牴牾掛冠歸所著有<lb/>
五經精言弟資瀾嘉靖甲子舉人知孝豐未任卒<hi>通志</hi>
　　　中允陳徳言先生謹<lb/>
陳謹字徳言閩縣人為文温厚平實指言時事不激不<lb/>
阿徐文貞階為考官深器之嘉靖三十二年廷對世宗<lb/>
親擢第一授翰林修撰文貞留與語見其於天理人欲<lb/>
君子小人之際辯之晰而持甚堅已察其所為自朝謁<lb/>
<pb n="KR2g0052_WYG_046-10b"/>
外閉門讀書不輕交接妄取與益重之後三年遣使冊<lb/>
封藩府以拜命後期出為惠州推官居一年改南京太<lb/>
僕寺丞尋改尚寳寺丞又三年轉南京國子司業考績<lb/>
入都留為中允踰年丁父憂守制家居謹夙有才名又<lb/>
温潤醇雅晉接不倦士人快覩樂從造門請業殆無虚<lb/>
晷居一載㑹其家人與兵卒相毆謹出解之要絰在身<lb/>
無威儀遂為亂梃所傷卧病月餘卒事聞京師給事中<lb/>
岑用賔劾閩撫汪道昆威令不行於士卒養成桀悍之<lb/>
<pb n="KR2g0052_WYG_046-11a"/>
氣白晝大都賊虐近臣恬不為怪宜亟罷道昆然後按<lb/>
治諸驕卒以正法紀䟽入上罷道昆回籍聽調令巡按<lb/>
御史陳萬言捕首惡把總曹一麒等萬言以屬監軍副<lb/>
使金淛淛恐生變白萬言待一麒䕶客兵歸日捕之一<lb/>
麒等乗間亡去萬言以聞淛坐奪俸一月葢嘉靖之季<lb/>
閩冦甫定客兵驕悍法紀玩愒矣所著有内制集詩文<lb/>
稿藏於家子一愚<hi>閩書</hi>　<hi>通志</hi>
　　　遊擊陳季立先生第<lb/>
<pb n="KR2g0052_WYG_046-11b"/>
陳第字季立連江人少博極羣書文名甚著倜儻自負<lb/>
喜談兵嘉靖四十一年戚繼光征倭至連第與定平倭<lb/>
䇿俞大猷應召聘與俱随以邉事上書大司馬譚綸竒<lb/>
而薦之起家京營守古北口歴遊擊將軍屢有戰功以<lb/>
忤巡撫吳兊拂衣歸時年近五十絶意仕進惟以著述<lb/>
自任作伏羲圖賛一筆圓成不待竒耦離析而萬千五<lb/>
百二十之䇿悉出自然又作毛詩古音考尚書䟽衍麟<lb/>
經直指屈宋音義皆考古證今理解精醇金陵焦竑老<lb/>
<pb n="KR2g0052_WYG_046-12a"/>
年好學第聞之裹糧至白門與相辨析竑嘆服自謂弗<lb/>
如晚出遊五岳足跡幾遍天下閩巡撫屢行薦辟皆不<lb/>
就卒年七十七門人彚集其所著詞賦漫題松軒講義<lb/>
意言謬言寄心集書札燼存薊門兵事防海事宜東番<lb/>
記塞曲粤草等書並刻行世<lb/>
　<lb/>
　<lb/>
　<lb/>
<pb n="KR2g0052_WYG_046-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷四十六<lb/>
</p>
<p>
</p>
  </div>
<div>
<head>閩中理學淵源考卷四十七</head> <lb/>
    <p>
<pb n="KR2g0052_WYG_047-1a"/>
欽定四庫全書<lb/>
　閩中理學淵源考卷四十七<lb/>
　　　　　　　　　　廣平府知府李清馥撰<lb/>
　　隆萬以後諸先生學派<lb/>
　前輩嘗言古人罷黜百家獨尊孔氏之㫖者欲其道<lb/>
　術之一也明之中葉喜新立論詆譏前儒漸趨詭僻<lb/>
　士習由是多歧其始葢由一二聰明才辯之徒厭先<lb/>
　儒敬義誠明窮理格物之説樂簡便而畏繩束説者<lb/>
<pb n="KR2g0052_WYG_047-1b"/>
　謂其端肇於南宋之季朱子彼時曽痛切言之謂此<lb/>
　事實闗世變明之末造得無𩔖是乎三山先正如葉<lb/>
　氏朝榮翁氏興賢盧氏一誠諸公於波靡俗弊之餘<lb/>
　獨屹然為師表指南維持終不墜易之碩果詩之典<lb/>
　型葢近之矣<lb/>
　　　郡守盧誠之先生一誠<lb/>
盧一誠字誠之福清人萬厯八年進士授行人歴遷南<lb/>
京户部郎江右守臣為南昌新建二邑諸改折時邑多<lb/>
<pb n="KR2g0052_WYG_047-2a"/>
貴人莫敢難一誠曰南都根本重地四方多故兵食日<lb/>
増虚廪庾以自弱非計之得力格之白下士大夫俎豆<lb/>
王新建招一誠入社講學謝不徃曰吾不能口誦程朱<lb/>
而心叛之也出知潮州毫無染指有黠僚筦郡𣙜乾没<lb/>
多以其餘遺一誠一誠怒斥之䑓使知其亷欲并屬以<lb/>
𣙜事一誠曰奈何奪丞倅職無已請為稽覈可耳凝操<lb/>
峻行為守郡僅見晚嵗居道山麓有朱子石室清隠齋<lb/>
杜門謝客手著四書講述學者奉為指南云<hi>通志委道南源</hi>
<pb n="KR2g0052_WYG_047-2b"/>
　　　副使鄧汝髙先生原岳<lb/>
鄧原岳字汝髙閩縣人萬厯二十年進士由户部郎出<lb/>
督滇學陞湖廣恭議晉副使卒原岳巖巖岳岳所至以<lb/>
强直稱在滇時税璫虐𦦨縱爪牙笞辱諸生原岳捕治<lb/>
之囊以三木璫遜謝乃解葉向髙銘原岳墓稱閩自國<lb/>
初林子羽王孟敡輩以詩名號十才子其後則有鄭吏<lb/>
部繼之吏部殁絶響矣年来才士蔚起復修明其業而<lb/>
鄧公為之鼓舞其間風雅大振云<hi>閩書</hi>　<hi>通志</hi>
<pb n="KR2g0052_WYG_047-3a"/>
　　　員外郎王永啟先生宇<lb/>
王宇字永啟閩縣人萬厯三十八年進士歴南兵部武<lb/>
選員外郎嘗有徳於南部武弁衆建祠雨花䑓祀之後<lb/>
擢山東督學㕘議又轉北户部員外郎著有詩文集及<lb/>
經書説行世<lb/>
　　　王穆仲先生夢谼<lb/>
王夢谼字穆仲古田人鄉舉不第試太學補第一聚徒<lb/>
鄉校學者師之<hi>閩書</hi>
<pb n="KR2g0052_WYG_047-3b"/>
　　　貢士李士殷先生仕黼<lb/>
李仕黼字士殷長樂人表望學校四方名士多出其門<lb/>
家貧却諸生贄禮教人以孝弟修身為本兄弟四人養<lb/>
葬父母皆出其手著五經纂要及貢而卒<hi>閩書</hi>
　　　陳五雲先生名世<lb/>
陳名世字五雲福清諸生母林患脾痛號呼不堪名世<lb/>
嚙指分痛至老左手兩甲猶脱娶王氏奩厚名世承母<lb/>
志分給兄弟之貧者父母卒哀毁幾失明終身孺慕不<lb/>
<pb n="KR2g0052_WYG_047-4a"/>
衰所著有雜記二十四卷禮記彚二百餘卷卒年七十<lb/>
四<hi>通志</hi>
　　　推官林穉虚先生茂槐<lb/>
林茂槐字穉虚福清人萬厯二十三年進士授梧州推<lb/>
官治有異蹟著有音韻訂訛字學書攷四書經史决疑<lb/>
等書<hi>通志</hi>
　　　侍郎董崇相先生應舉<lb/>
董應舉字崇相閩縣人萬厯二十六年進士初任廣州<lb/>
<pb n="KR2g0052_WYG_047-4b"/>
教授税璫李鳯恃威寵欲得學宫閒地馳射應舉率諸<lb/>
生羣斥之璫氣奪又禁璫繫馬宫牆召為南博士轉南<lb/>
吏部改北敡歴四司所舉髙攀龍鄭三俊劉宗周等皆<lb/>
得召用遷太常少卿䟽請安揷流民開墾屯田詔拜都<lb/>
察院右副都御史奉命至天津買荒葦地開屯自涿州<lb/>
武清寳坻保定青縣三河延袤千里所屯種一十八萬<lb/>
畆有竒募人開河治閘以便海道嵗兑運四萬八千三<lb/>
百餘石復請葛估屯兵以所入抵餉無轉輸和糴之費<lb/>
<pb n="KR2g0052_WYG_047-5a"/>
書數十上皆得㫖崔魏忌之目為黨人因格其議以所<lb/>
屯𨽻州縣遂無成功復遷户部侍郎督理錢法條陳鑿<lb/>
鑿為附璫者誣奏奪職居鄉建築附海城堡及䟽水利<lb/>
修學校置社倉義田議官糴嚴海禁論澳課皆造福桑<lb/>
梓暇與諸生講學老而不倦著有崇相集十七卷卒年<lb/>
八十三<hi>通志</hi>
　　　紀事林行甫先生子勉<lb/>
林子勉字行甫閩縣人萬厯恩貢選長泰訓導教士先<lb/>
<pb n="KR2g0052_WYG_047-5b"/>
實行時亷其貧者周之轉泉州府教授相國李廷機每<lb/>
稱為金玉君子擢益府紀事歸著有易經説四卷蓬草<lb/>
五卷石溪集八卷子應典字儀廷以貢選雲和訓導著<lb/>
有經史要二十卷古今竒觀十卷宦遊草二卷龍門集<lb/>
六卷長孫䞇卿善詩文有傳硯堂集三十卷季孫榮芬<lb/>
順治辛卯舉人翰林待詔工詞翰有如蘭稿<hi>新福州府志</hi>
　<lb/>
　閩中理學淵源考卷四十七<lb/>
</p>
<p>
</p>
  </div>
<div>
<head>閩中理學淵源考卷四十八</head> <lb/>
    <p>
<pb n="KR2g0052_WYG_048-1a"/>
欽定四庫全書<lb/>
　閩中理學淵源考卷四十八<lb/>
　　　　　　　　　　廣平府知府李清馥撰<lb/>
　　福清葉氏家世學派<lb/>
　福清在宋王信伯先生開河洛宗派厥後傳之綱山<lb/>
　陳氏亦之陳氏藻林氏希逸是此邦實文獻之區也<lb/>
　明代葉良時先生以師儒夙學啟迪後嗣為一代元<lb/>
　勲碩徳其立論持躬誘掖後進葢祖洛閩而確守鄉<lb/>
<pb n="KR2g0052_WYG_048-1b"/>
　先正之遺者明季彼時學術波靡文忠實負荷其責<lb/>
　其培植善𩔖扶持正學與吾郡李文節何鏡山諸公<lb/>
　相徃復實一時中流砥柱矣<lb/>
　　　贈公葉良時先生朝榮<lb/>
葉朝榮字良時福清人應隆慶改元恩貢授九江通判<lb/>
潔已䘏民負逋畢登佐𣙜闗秋毫不染免商緡無算䑓<lb/>
使者賢之令攝瑞昌令有䟽河功再攝彭澤有修城功<lb/>
擢知養利州築城建學鑿塘墾田暇則與諸生談説經<lb/>
<pb n="KR2g0052_WYG_048-2a"/>
術州俗一新卒之日書卷數函衣裳數襲而已士民立<lb/>
祠祀之生平淡薄勤苦惟讀書窮理為務四書五經性<lb/>
理綱鑑黙誦如流至老無一字遺忘尤精於詩自言吾<lb/>
説詩不在文字於治亂興衰之故燦若指掌五經奥義<lb/>
具在其中茍有用我舉此可行也四方執經者如雲所<lb/>
著有詩經存固四書述訓芝堂藁行世子向髙<hi>通志閩書</hi>
<hi>道南源委</hi>
　　　文忠葉進卿先生向髙<lb/>
<pb n="KR2g0052_WYG_048-2b"/>
葉向髙字進卿福清人朝榮子萬厯十一年進士選庶<lb/>
吉士授編修遷南京國子司業旋領祭酒事士𩔖咸服<lb/>
二十六年召為左庶子充皇長子侍班官礦税横行民<lb/>
不堪命向髙上䟽引東漢西邸聚錢事為鑑不報尋擢<lb/>
南京禮部右侍郎久之改吏部再陳礦税之害又請罷<lb/>
税監髙淮語皆切至妖書獄興移書沈一貫力諌一貫<lb/>
不悦以故滯南京九年後一貫罷沈鯉亦去朱賡獨當<lb/>
國神宗命増閣臣三十五年擢禮部尚書兼東閣大學<lb/>
<pb n="KR2g0052_WYG_048-3a"/>
士與王錫爵于慎行李廷機並命十一月向髙入朝慎<lb/>
行已先卒錫爵堅辭不出明年首輔賡卒次輔廷機為<lb/>
人所論劾久杜門不入直向髙遂獨相者八年當是時<lb/>
神宗在位日久倦勤朝事多廢弛大寮或空署士大夫<lb/>
推擇遷轉之命往往不下上下乖隔謫籍永錮邉餉靳<lb/>
發廷臣部黨勢漸成而中貴人𣙜税開礦四出大為民<lb/>
害向髙用宿望居相位憂國奉公每事執爭効忠藎帝<lb/>
心重向髙禮貌優厚然其言大抵格不用所救正十二<lb/>
<pb n="KR2g0052_WYG_048-3b"/>
三而已其大者鄭貴妃嬖生福王已受封久不之國而<lb/>
光宗日在危疑京師奸人王日乾與亡頼人孔學訟刑<lb/>
部因訐奏孔學受鄭貴妃㫖咀咒聖母皇上擁戴福王<lb/>
謀害東宫向髙聞之具宻掲言貴妃賢明福王賢孝萬<lb/>
萬無此乃奸人所為當静處之一為所動即中外紛擾<lb/>
其禍將大神宗初覧日乾䟽拍案震怒沉吟曰有此大<lb/>
事如何閣臣無一言左右乃以向髙掲進神宗始寛霽<lb/>
次日向髙復勸無發此䟽發則上驚聖母下怖東宫貴<lb/>
<pb n="KR2g0052_WYG_048-4a"/>
妃福王皆不自安湏速定福王之國吉期以息羣喙又<lb/>
為宛轉撑拄承間勸行久之福王始之國皇太子益安<lb/>
向髙力也向髙嘗上䟽言今天下必亂必危之道葢有<lb/>
數端而災傷冦盗物怪人妖不與焉廊廟空虚一也上<lb/>
下否隔二也士大夫好勝喜爭三也多藏厚積必有悖<lb/>
出之釁四也風聲氣習日趨日下莫可挽回五也非陛<lb/>
下奮然振作簡任老成布列朝署取積年廢弛政事一<lb/>
舉新之恐宗社之憂即在廟堂之上其言痛切神宗知<lb/>
<pb n="KR2g0052_WYG_048-4b"/>
其忠愛不能行向髙又言臣屢求去輙蒙恩諭留顧臣<lb/>
不在一身去留而在國家治亂今天下所在災傷死亡<lb/>
畿輔中州齊魯流移載道加中外空虚人才俱盡一旦<lb/>
禍作天下必不罪他人而專罪臣臣何可不去且陛下<lb/>
用臣則當行其言今章奏不發大僚不補起廢不行臣<lb/>
㣲誠不能上逹留何益誠用臣言不徒糜臣身臣溘先<lb/>
朝露有餘幸矣上不省京師大水四方多奏水旱向髙<lb/>
又言自閣臣至九卿䑓省曹署皆空南都九卿亦止存<lb/>
<pb n="KR2g0052_WYG_048-5a"/>
其二天下方靣大吏去秋至今未嘗用一人今人心洶<lb/>
洶思亂特未發耳陛下萬事俱不理以為天下長如此<lb/>
臣恐一發不可收也上亦不省神宗在位四十年之春<lb/>
向髙以歴代帝王享國四十年以上者自三代迄今止<lb/>
十君勸上力行新政因復以用人行政請亦不報向髙<lb/>
志不行無月不求去神宗輙優㫖勉留向髙復言臣進<lb/>
退可置不問而百僚必不可盡空䑓諫必不可盡廢諸<lb/>
方廵按必不可不代中外離心輦轂肘腋間怨聲憤盈<lb/>
<pb n="KR2g0052_WYG_048-5b"/>
禍㡬不測臣方憂陛下孤危而陛下閉塞愈深務與臣<lb/>
下隔絶帷幄不得闗其忠六曹不得舉其職舉天下無<lb/>
一可信之人臣恐自古聖帝明王無此法也四十二年<lb/>
二月皇太后崩向髙乞歸益數章十餘上神宗勉從之<lb/>
加少師兼太子太師遣行人䕶歸向髙在相位務調劑<lb/>
羣情輯和異同然其時黨論已大起未幾又爭李三才<lb/>
之事黨勢乃成向髙嘗右東林時目為黨魁云向髙歸<lb/>
里六年神宗崩光宗立特詔召還未幾熹宗立復賜勅<lb/>
<pb n="KR2g0052_WYG_048-6a"/>
趣之屢辭不得命天啟元年十月還朝復為首輔熹宗<lb/>
初政羣賢滿朝天下欣欣望治然熹宗不能辨忠佞魏<lb/>
忠賢客氏漸竊威福時左都御史鄒元標副都御史馮<lb/>
從吾以書院講學為兩給事所訐帝傳諭欲毁書院者<lb/>
屢向髙言講學之禁從古未有言者動謂宗室禍敗皆<lb/>
由講學不思有宋盛時正以濓洛闗閩講明學術比及<lb/>
王淮韓侂胄陳賈輩始立偽學名目搆䧟朱熹諸賢而<lb/>
宋祚遂終太祖設科取士一本宋儒成祖又令儒臣採<lb/>
<pb n="KR2g0052_WYG_048-6b"/>
輯宋儒論學之書為性理大全頒行學宫二百六十餘<lb/>
年一道同風一切决裂防維之事皆有所忌憚而不敢<lb/>
為皇上何輕聽二臣之言而有道學之禁臣為執政而<lb/>
諸儒臣聨翩去國天下後世清議謂何且將與王淮輩<lb/>
同被惡名乞與元標從吾同去熹宗不許向髙為人光<lb/>
明忠厚有徳量好扶植善𩔖再入相事冲主奄人逞煬<lb/>
竈奸時事日非向髙亦稍刓方為圓不能謇直如神宗<lb/>
時然猶數有匡救其後都御史楊漣劾忠賢二十四大<lb/>
<pb n="KR2g0052_WYG_048-7a"/>
罪向髙謂事且决裂深以為非廷臣相繼抗章至數十<lb/>
上或勸向髙下其事可决勝也向髙念忠賢未易除閣<lb/>
臣從中挽回猶冀無大禍乃具奏稱朝廷寵待忠賢厚<lb/>
盛滿難居宜解事權聽歸私第保全終始忠賢不悦猶<lb/>
以外廷勢盛未敢加害其黨有導以興大獄者意遂决<lb/>
内竊國柄日廷杖諸臣而向髙以時事不可為求去决<lb/>
矣上不得已從之加恩以行葢此時求去之䟽又先後<lb/>
六十餘上也是為天啟五年向髙既去韓爌朱國禎相<lb/>
<pb n="KR2g0052_WYG_048-7b"/>
繼為首輔未久皆罷居政府者皆小人清流無所依倚<lb/>
忠賢首誣殺漣光斗等次第戮辱貶削朝士之異己者<lb/>
善類為之一空向髙坦直夷易在朝不以城府待士大<lb/>
夫所建言無非欲破士大夫黨比之習家居布衣徒步<lb/>
與田夫樵牧相應答為文明白條暢遇佳山水意興勃<lb/>
生神韻散朗一似神仙中人平生見講學之人皆空談<lb/>
無實故絶口不道而心實嚮慕之嘗與鄒公元標言公<lb/>
講學必講孔孟而余第講閻羅鄒問故向髙曰不佞老<lb/>
<pb n="KR2g0052_WYG_048-8a"/>
矣填溝壑日近若有欺君傷人害物等事於閻羅殿前對<lb/>
勘不過皆不敢為鄒曰如此則何公之非孔孟也天啟六<lb/>
年卒年六十有九崇禎初謚文忠<hi>明史言閩書明臣  行錄</hi>　<hi>通志</hi>
　　翁氏家世學派<lb/>
　按明季三山派系翁氏懋卿葉氏良時皆以正學倡<lb/>
　教啟佑後人其最表著者餘俟再考訂續補焉<lb/>
　　　運判翁懋卿先生興賢<lb/>
翁興賢字懋卿侯官人萬厯初以貢司訓建陽歴延平<lb/>
<pb n="KR2g0052_WYG_048-8b"/>
教授與諸生談經講業一禀宋儒傳註遷兩浙運判乞<lb/>
歸著有易經理解十二卷<hi>通志文苑</hi>
　　　文簡翁兆震先生正春<lb/>
翁正春字兆震侯官人父興賢以貢士起家建陽教諭<lb/>
歴兩浙運判粹於易學正春久不得志於㑹塲已謁授<lb/>
龍溪教諭矣大比之年郡太守夢明嵗狀元出龍溪勸<lb/>
駕焉萬厯壬辰廷對第一明代狀元及第典史則曹公<lb/>
鼐廣文則正春無兩也授翰林修撰分校㑹闈主試京<lb/>
<pb n="KR2g0052_WYG_048-9a"/>
省得士最多歴官禮部尚書㑹都御史楊漣䟽論厰璫<lb/>
魏忠賢正春率詹事府僚彈治之辭甚激烈璫矯㫖切<lb/>
責正春隨乞終養歸天啟末起原官尋卒崇禎初諡文<lb/>
簡正春方毅嚴重不妄言笑與人談終日無一狎語為<lb/>
人贍麗典重朝端式其風采知其榘律君子也<hi>閩書通志</hi>
　　方汝典先生仲䕫學派<lb/>
　　　方汝典先生仲䕫<lb/>
方仲䕫字汝典侯官人勤修力學教授生徒同時有諸生<lb/>
<pb n="KR2g0052_WYG_048-9b"/>
莊修字治三葉履春字端卿鄭大紳字近吾李時建字行<lb/>
甫趙鐸字孟覺何斌字徳觀楊玉樹字承謨戴穆夫字古<lb/>
度孝亷鄧夀朋字戒從學博王叔俊字升之鄧景卿字叔<lb/>
表俱閩縣人諸生洪勲字孟功郭宗禹字不伐陳秉誠字<lb/>
心源俱侯官縣人皆積學砥行北靣授經後多貴顯云<hi>通志</hi>
　　天啟以後諸先生學派<lb/>
　　　副使曹能始先生學佺<lb/>
曹學佺字能始侯官人弱冠舉萬厯二十三年進士授<lb/>
<pb n="KR2g0052_WYG_048-10a"/>
户部主事中察典調南京添注大理左寺正居冗散七<lb/>
年肆力於學累遷南京户部郎中四川右恭政按察使<lb/>
蜀府燬於火估修資七十萬金學佺以宗藩條例却之<lb/>
又中察典議調天啟二年起廣西右叅議初挺擊獄興<lb/>
劉廷元輩主瘋癲學佺著野史紀畧直書事本末至六<lb/>
年秋學佺遷陕西副使未行而廷元附魏忠賢大幸乃<lb/>
劾學佺私撰野史淆亂國章遂削籍燬所鏤版廵按御<lb/>
史王政新以嘗薦學佺亦勒閒住廣西大吏揣學佺必<lb/>
<pb n="KR2g0052_WYG_048-10b"/>
得重禍羈留以待已知忠賢無意殺之乃得釋還崇禎<lb/>
初起廣西副使力辭不就家居二十年著書所居石倉<lb/>
園中為石倉十二代詩選盛行於世子白字子章為經<lb/>
生以經學名<hi>明史</hi>
　　　縣令林元圃先生先春<lb/>
林先春字元圃閩縣人天啟五年進士令嘉善狷介自<lb/>
持無一毫茍取任三年撫按交薦亷能擢科員丁艱歸<lb/>
先是嘉善民顧朝衡以不孝聞先春捕治之朝衡脱身<lb/>
<pb n="KR2g0052_WYG_048-11a"/>
至京師投權璫又因籍没魏大中一案先春多忤權璫<lb/>
意遂嗾其黨考功吏以死註冊服闋赴補知為所陷或<lb/>
勸之自白先春不辨而歸先春居家聚徒講學布衣蔬<lb/>
食杜門不出年八十餘終著有易象叅洪範孝經解孟<lb/>
畧等書<hi>通志</hi>
　　　縣令黄維章先生文煥<lb/>
黄文煥字維章永福人天啟五年進士為文淹博無涯<lb/>
涘歴知海陽番禺山陽三縣皆有聲崇禎召試擢翰林<lb/>
<pb n="KR2g0052_WYG_048-11b"/>
院編修時黄道周以論楊嗣昌陳新甲得罪逮問詞連<lb/>
文煥遂與道周同下詔獄獄中箋註楚詞聼直八卷陶<lb/>
詩析義二卷既釋獄乞身歸里著有四書詩經琅環毛<lb/>
詩箋易釋書繹老莊註陶杜詩註秦漢文評漢詩審索<lb/>
詩經考<hi>通志</hi>
　　　齊望子先生莊<lb/>
齊莊字望子閩縣人居齊坑嗜學家貧為人夜舂手足<lb/>
操作而置書其旁注視之遂通㑹曉悉無遺以五經為<lb/>
<pb n="KR2g0052_WYG_048-12a"/>
諸生當萬厯末年閩中文體漸尚軋茁天啟初愈甚莊<lb/>
原本六經不稍雜縱横家言每出筆根極理要情文亹<lb/>
然衡文者無不以國士相賞從游嘗數百人經指示輙<lb/>
掇科第而去而莊栖遲窮巷自甘貧賤者三十年無幾<lb/>
㣲無聊不平之况在其意中著有史論白湖集<hi>新福州府志</hi>
　　　舎人鄭敬生先生羽儀<lb/>
鄭羽儀字敬生閩縣人崇禎十六年進士授中書舍人<lb/>
典試粤中著有戴禮新㫖行世<hi>通志</hi>
<pb n="KR2g0052_WYG_048-12b"/>
　　　進士嚴白海先生通<lb/>
嚴通字白海福清人父蚤喪其母令負布縷帛行鬻市<lb/>
中民部鄭廷楫時為塾師一見異之令白其母就學後<lb/>
登崇禎癸未進士著有白漁集藍閣逸纂春秋箋十餘<lb/>
卷<hi>通志</hi>
　<lb/>
　<lb/>
　閩中理學淵源考卷四十八<lb/>
</p>
<p>
</p>
  </div>
<div>
<head>閩中理學淵源考卷四十九</head> <lb/>
    <p>
<pb n="KR2g0052_WYG_049-1a"/>
欽定四庫全書<lb/>
　閩中理學淵源考卷四十九<lb/>
　　　　　　　　　　廣平府知府李清馥撰<lb/>
　　莆陽明初諸先生學派<lb/>
　按莆陽諸先正當明代開創之初吳公即膺選擢輔<lb/>
　導依日月之光其抱遺經而晦草澤者或秉鐸序庠<lb/>
　或師資閭里各著隠見之跡其風流及乎苖裔逺矣<lb/>
　兹録其著者載于篇端<lb/>
<pb n="KR2g0052_WYG_049-1b"/>
　　　司業呉性傳先生源<lb/>
呉源字性傳莆田人源蚤孤力學通經尤深於易惇禮<lb/>
好義洪武三年授興化府教授十三年以林廷綱薦召<lb/>
赴闕綱源門人也既召見首以得賢才敦教化養黎元<lb/>
為對時太祖方立四輔官兼太子賓客位列公侯都府<lb/>
之次源與杜斆龔斆李祐趙民望同膺其選太祖遊東<lb/>
苑命源與斆等應制聫句恩禮優洽尋以老乞歸明年<lb/>
上念源賢復賜詔召之曰朕選公侯子弟入國子學司<lb/>
<pb n="KR2g0052_WYG_049-2a"/>
業員缺卿為朕一來講道授經無筋力之勞而有成就<lb/>
後學之益亦儒者素志也源復赴京授司業未幾卒官<lb/>
有文集二十卷莆陽名公事述二編<hi>閩書</hi>　<hi>莆陽志</hi>
　　　學正鄭用舟先生濟<lb/>
鄭濟字用舟莆田人永樂六年鄉薦為儋州學正按彭<lb/>
惠安公與郡守岳公書曰故學正鄭濟著書經大學中<lb/>
庸講説至今學者遵之<hi>彭惠安集</hi>　<hi>莆陽選舉志</hi>
　　　教諭陳廷傑先生賢<lb/>
<pb n="KR2g0052_WYG_049-2b"/>
陳賢字廷傑靖之後治春秋經結廬西山巖瀑間以耕<lb/>
以學洪武末舉儒士為興化訓導秩滿遷南康教諭永<lb/>
樂中召入館閣預修大典改任湖口致仕賢為人嚴毅<lb/>
方直安貧好古其學以躬行為先雅志恤物勤心職事<lb/>
及門弟子成就者衆號為古道先生湖人塑像於學沒<lb/>
因以祀之泰和楊文貞士竒為表墓稱其士行可質於<lb/>
神明盖實録云子淮以孝行稱<hi>莆陽文獻</hi>　<hi>閩書</hi>
　　　御史陳孔昭先生道潛<lb/>
<pb n="KR2g0052_WYG_049-3a"/>
陳道潛字孔昭莆田人建文庚辰進士授給事中與楊<lb/>
文敏榮同修國史文敏時稱其學行又著有拙齋存稿<lb/>
永樂初謫判夷陵起監察御史預修性理大全諸書于<lb/>
時纂修諸儒即翰林春坊多不得預道潛行已恭慎學<lb/>
問該博故得在選時閩縣陳景著長樂陳全莆田黄約<lb/>
仲陳用亦皆預修<hi>道南源委</hi>
　　　教授曽先生景修<lb/>
曽景修名生以字行莆田人學尚躬行好深沉之思持<lb/>
<pb n="KR2g0052_WYG_049-3b"/>
辨博之論永樂間貢入太學歴官徳安教授與諸生處<lb/>
情同家人答問講解終日不倦出其門者才質髙下各<lb/>
有成立著大學中庸詳説<hi>道南源委</hi>
　　　布政呉思周先生繹思<lb/>
呉繹思字思周莆田人天順元年進士令饒之徳興遷<lb/>
瑞州府同知俱有惠政陞惠州知府屬邑有巨蠧怙勢<lb/>
虐民繹思以法繩之守禦軍政為上官所更張卒伍忿<lb/>
其不便將為變繹思諭之禍福皆羅拜丁内艱起復除<lb/>
<pb n="KR2g0052_WYG_049-4a"/>
潮州海㓂竊發躬率吏民激以忠義遂殱之陞浙江參<lb/>
政尋轉右布政使繹思丰神秀整孝敬樂易接鄉隣子<lb/>
弟雖困倦未嘗不衣冠早以經學名及門多所造就若<lb/>
戸部尚書周經工部郎張憲都御史汪奎皆終身不忘<lb/>
其教云<hi>莆陽文獻</hi>　<hi>閩書</hi>
　　　教授鄭拙菴先生立<lb/>
鄭立字克豫號拙菴莆田人彭惠安公撰墓志畧曰先<lb/>
生少沉潛頴敏善記過人長逰翁司訓長劉僉憲武之<lb/>
<pb n="KR2g0052_WYG_049-4b"/>
門翁公優於史學劉公長於經義先生從之皆得其所<lb/>
傳古今事多通知於尚書講究精㣲大有造詣故製文<lb/>
字語新理到名輩讓之他經諸子亦時搜覽方先輩玭<lb/>
期之甚重正統甲子鄉薦授易州學正改六安州遷饒<lb/>
州教授所至與諸生共治經史情同一家嵗丙子江西<lb/>
聘為同考官鑒裁惟謹若謝大韶羅應魁二殿元皆是<lb/>
科所取治書士也後乞老歸養疴數嵗親朋過從談論<lb/>
不廢後學多私淑者壬寅六月卒先生氣宇峻整動止<lb/>
<pb n="KR2g0052_WYG_049-5a"/>
矜嚴取與不茍交逰以類加以學問之充敦行之實主<lb/>
學南北并善舉職士大夫無識不識交嘆為名師儒云<lb/>
　　　郡守王士俊先生偉<lb/>
王偉字士俊第永樂十六年進士授大理寺評事陞雲<lb/>
南府知府以仁厚為政夷民悦服常遇嵗旱禱雨有應<lb/>
兵部尚書王驥征麓川道經其郡美以聫句曰三旬亢<lb/>
旱黎民悴一雨滂沱太守功鎮守雲南都督沐昻尤重<lb/>
其為人及卒民哀慕之偉邃經學工文辭宣徳正統間<lb/>
<pb n="KR2g0052_WYG_049-5b"/>
莆諸老在翰林者凋謝已盡惟偉與陳㑹元中並以文<lb/>
章擅重一時云<hi>出景泰志</hi>
　　　檢討黄先生約仲<lb/>
黄約仲名守以字行少負才名永樂初開館徴天下名<lb/>
儒應詔至京成祖試上林曉鶯詩天馬歌擢第一官翰<lb/>
林典籍預修永樂大典四書五經及性理大全諸書書<lb/>
成進檢討學士曽棨胡儼更相引重珥筆西清扈從北伐<lb/>
俱有著述在翰苑二十年疏乞終養約仲精楷法其詩<lb/>
<pb n="KR2g0052_WYG_049-6a"/>
語意清婉得唐人門徑<hi>莆田志</hi>
　　　學士呉汝賢先生希賢<lb/>
呉希賢字汝賢唐屯田員外郎祭之後希賢㓜敏異精<lb/>
毛氏經天順甲申進士改庶吉士時同年李東陽以敏<lb/>
贍稱希賢與之齊名授檢討預修英宗實録有貴家子寇<lb/>
姓者密以賄丐希賢致半詞於其父希賢拒之曰茍如<lb/>
此他日何以見董狐於地下耶進修撰陞左春坊左諭<lb/>
徳南京翰林侍讀學士卒於官希賢性豪邁負奇氣於<lb/>
<pb n="KR2g0052_WYG_049-6b"/>
人少許可兩考㑹試所得多俊偉士為文章意新語壯<lb/>
有聽雨亭稿四卷曽孫三畏字曰寅嘉靖癸夘鄉薦授<lb/>
寧海教諭擢嵊縣令縣故無城三畏始建議築之城成<lb/>
而倭至竟不能犯遷廣信同知歸以子獻台贈江西左<lb/>
布政使<hi>莆田志</hi>
　　　侍講陳時顯先生用<lb/>
陳用字時顯永樂癸未鄉試第一辛夘進士選庶吉士<lb/>
時行在開東館徴天下名儒纂修五經四書及性理大<lb/>
<pb n="KR2g0052_WYG_049-7a"/>
全諸書用預焉書成授檢討歴侍講卒用為人質實醇厚<lb/>
言動不茍身殁無嗣士類傷之<hi>莆田志</hi>
　　　御史丘恒吉先生天祐<lb/>
丘天祐字恒吉成化辛丑進士授瑞安知縣改饒平下<lb/>
車即訪陳獻章於白沙究性命之學縣時遭燬天祐經<lb/>
營締構不以擾民有芝産於輿人以為徳政所致秩滿<lb/>
召入授監察御史彈劾不避權貴威寧伯王越附汪直<lb/>
啟釁榆林已褫爵矣復附李廣引復都御史總制三邉<lb/>
<pb n="KR2g0052_WYG_049-7b"/>
又綰院篆天祐率同列抗疏極言之略曰爵賞予奪人<lb/>
主之操柄也公則治私則亂出於臺閣則為公出於近<lb/>
倖則為私忤㫖廷杖六十下錦衣獄尋釋弗問又連劾<lb/>
廣恃權縱恣賍賄狼籍未報而清寧宫灾廣飲鴆死遂<lb/>
與給事中華㫤共檢廣貲數十百萬疏籍沒之差按廣<lb/>
西又按南北畿郡故事江南葦塲嵗遣巨璫一人往覈<lb/>
實多賈怨病民天祐復疏止之由是葦塲事權盡歸工<lb/>
部矣居臺凢十三年以疾乞歸卒曽孫憲周萬厯乙酉<lb/>
<pb n="KR2g0052_WYG_049-8a"/>
舉人文章行誼見重於時而厥施未竟人咸惜之<hi>莆田志</hi>
　　　教授李乾遂先生文利<lb/>
李文利字乾遂元弟成化庚子鄉薦授桂陽教諭陞思<lb/>
南教授家傳理學行已清修著書有律吕元聲圖解盖<lb/>
據吕氏春秋并隋志劉恕通鑑外紀所載伶倫制律三<lb/>
寸九分為黄鍾之宫因而詳加考證以三寸九分正司<lb/>
馬遷黄鍾九寸之誤以太極隂陽五行由一生二由少<lb/>
及多見黄鍾數少極清正宫聲為極濁之誤以左右對<lb/>
<pb n="KR2g0052_WYG_049-8b"/>
待各得一百二十九分正三分損益上生下生至仲吕<lb/>
而窮之誤以正徴循環無窮正隔八相生往而不還之<lb/>
誤畫圖立説凢六卷楊月湖亷稱其天授獨見門人范<lb/>
輅為序而刻傳之厥後有蔡于榖者字虞璧由嵗貢入<lb/>
太學授湖廣行都司經歴修行積學博通古今在國子<lb/>
時禮曹鄭善夫疏薦其明習理數請召擢以正司天之<lb/>
謬不果用嘗輯開國事畧十卷有抄其稿者乆而易名<lb/>
曰龍飛紀畧刋布人不知其出於榖也時論以於榖之<lb/>
<pb n="KR2g0052_WYG_049-9a"/>
學與文利頡頏云<hi>莆田志</hi>
　　　參政陳三渠先生仁<lb/>
陳仁字子居號三渠少從其從父兄翰林庶吉士邦瑞<lb/>
治書經多所通觧任提學彦常按莆試士摘史命題時<lb/>
莆人専治經通史者尚少仁援據精博議論層出任公<lb/>
得之大驚成化癸夘發解第一丁未第二甲進士授戸<lb/>
部主事歴江西司郎中在部乆明習條格部堂有大事<lb/>
輙與咨議洪洞韓公文尤倚任之屬陜西邉餉繁急因<lb/>
<pb n="KR2g0052_WYG_049-9b"/>
奏調仁為陜西司郎中未幾逆璫劉瑾擅政深忌韓公<lb/>
因摘其屬官細過仁坐降鈞州同知轉汝州知州遷南<lb/>
京兵部員外郎掌武學事瑾誅擢浙江提學副使浙俗<lb/>
喜生謗仁按試不以吏胥從手自披閲去取惟公士論<lb/>
大服轉本省參政以疾乞休吏部奏言本官乆歴中外<lb/>
學行有聞例應加秩詔進本司右布政使准致仕命未<lb/>
下而仁卒矣仁質重沉敏議論剛正嘗疏止給事中林<lb/>
廷玉外謫追復御史彭程官闕里及禮部災條陳時弊<lb/>
<pb n="KR2g0052_WYG_049-10a"/>
言多剴切政暇輙討習文事晚年造詣益深文章奥美<lb/>
有機軸時譽歸之陳氏自邦瑞舉進士以經學擅名弟<lb/>
邦器亦舉進士官至雲南副使仁之子懋舉鄉薦<lb/>
　　　布政黄汝器先生璉<lb/>
黄璉字汝器别號求我第成化二年進士授南京戸科<lb/>
給事中丁外艱服闋改南京禮科滿九載陞浙江布政<lb/>
司右參議廵視温處銀塲𢎞治五年上慮各處銀塲礦<lb/>
脉或㣲或絶嵗課未免取盈於民乃詔所司體究裁豁<lb/>
<pb n="KR2g0052_WYG_049-10b"/>
凢官為是設者俱調别用璉於是改雲南其屬衛糧儲<lb/>
多衛僚攬之輸不以時廵撫大臣乃以屬璉因嚴設禁<lb/>
限桀驁者置之於法自是七八年逋負悉輸納轉貴州<lb/>
參政璉以其地夷獠雜居鎮以簡静撫按交章以操履<lb/>
端方政事修舉薦之陞本司右布政使尋轉左屬普安<lb/>
夷叛朝命大臣率兵征勦特委璉總督糧儲璉處置有<lb/>
方饋餉頼以不乏賊平方將論功而璉以疾卒于官璉<lb/>
天性淳實且有量在浙時年勞當遷適廵按御史張文<lb/>
<pb n="KR2g0052_WYG_049-11a"/>
意不滿於璉叙考有貶辭遂不果遷後璉在貴州文以<lb/>
他事謫本司照磨璉不介意且薦其才於當道識者多<lb/>
之所居里東南諸村落土田嵗常苦旱璉乃白諸郡邑<lb/>
發民鑿渠由金墩抵巖沁數里引木蘭延夀餘水溉之<lb/>
遂變磽瘠為膏腴鄉人徳之居官三十餘年不以生産<lb/>
為念自奉極儉約死之日家無餘貲遺孤奔官所扶柩<lb/>
歸未免稱貸於人庶幾清白之遺云<hi>出府志</hi>
　　　教諭茅常清先生陽<lb/>
<pb n="KR2g0052_WYG_049-11b"/>
茅陽字常清仙逰人頴敏簡樸成化中以貢入京聞河<lb/>
東閻氏禹錫得薛文清之傳遂往師之授新城訓導陞<lb/>
河源教諭所至以師道自尊嘗疏時弊十條詞㫖愷切<lb/>
皆中㫖施行所著有勉齋稿<lb/>
　<lb/>
　<lb/>
　<lb/>
　閩中理學淵源考卷四十九<lb/>
</p>
<p>
</p>
  </div>
<div>
<head>閩中理學淵源考卷五十</head> <lb/>
    <p>
<pb n="KR2g0052_WYG_050-1a"/>
欽定四庫全書<lb/>
　閩中理學淵源考卷五十<lb/>
　　　　　　　　　　廣平府知府李清馥撰<lb/>
　　簡討黄行中先生夀生學派<lb/>
　按莆中諸名儒碩彦其問學大都不僅屑屑章句維<lb/>
　時俗化樸茂諸公盖承明初風氣之始者莆自艾軒<lb/>
　先生開派以質行為先至季世節槩愈著宋元之際<lb/>
　諸儒如存碩果然公其道以私淑諸人者所在講席<lb/>
<pb n="KR2g0052_WYG_050-1b"/>
　尚多故明代英才蔚起士風家法逓有師授今録自<lb/>
　黄氏行中先生而下其派繋可攷者著於篇<lb/>
　　　簡討黄行中先生夀生<lb/>
黄夀生字行中莆田人滔十五世孫壽生洪武末與兄<lb/>
同舉鄉薦以親老求歸侍養水南諸賢率從之㳺若㑹<lb/>
元陳中進士徐資用皆門下士也親終入太學永樂六<lb/>
年再試京闈第一九年登進士選翰林庶吉士預修性<lb/>
理大全諸書既成授簡討九載將滿考試禮闈得疾卒<lb/>
<pb n="KR2g0052_WYG_050-2a"/>
壽生莊重孝友通史百家尤邃於詩莆之詩學以壽生<lb/>
為初祖子子嘉亦以孝聞子嘉長子深次子仲昭見家<lb/>
學<hi>莆陽文獻</hi>　<hi>閩書</hi>
　　　副郎陳舜用先生中<lb/>
陳中字舜用莆田人永樂十八年鄉試第二明年㑹試<lb/>
第一資性簡率才思豐贍文章健直類其為人正統初<lb/>
自南京戸部主事就留史館預修文廟仁宗實録成陞<lb/>
本部員外郎滿九載無意榮宦遂致仕幽巷貧居吟咏<lb/>
<pb n="KR2g0052_WYG_050-2b"/>
自樂公門闗節終身未嘗及之卒年八十三<lb/>
　　　縣令徐先生資用<lb/>
徐資用莆田人永樂戊戍進士令掲陽博洽有才舉動<lb/>
端謹興學訓士有良吏聲疾作辭歸與弟資茹講行禮<lb/>
學以肅家教鄉人稱為二徐<lb/>
　　　呉時耕先生稔<lb/>
呉稔字時耕水南人叔告之後性頴悟嘗賦廬山瀑布<lb/>
詩有入雲聲作雨映地色涵秋之句初從黄檢討行中<lb/>
<pb n="KR2g0052_WYG_050-3a"/>
學詩經復從廬縣尹質中學書經講習之下皆能逆意<lb/>
而解嘗試鄉闈不利遂不復應舉後進延以為師舉業<lb/>
詩課立為改定諸生以其學取科第者甚衆中年以知<lb/>
者兩薦為訓導以母老辭不就<lb/>
　　　僉事黄未軒先生仲昭<lb/>
黄仲昭名潛以字行莆田人性端謹年十五六即有志<lb/>
正學舉成化二年進士與羅倫章懋賀欽莊㫤等同榜<lb/>
以名節相激勵逾年以庶吉士除編修與懋同官而㫤<lb/>
<pb n="KR2g0052_WYG_050-3b"/>
官除檢討是冬命詞臣預撰明嵗元夕烟火花燈詩且<lb/>
出舊製令擬述以進先生以其詞多鄙俚近俳優非儒<lb/>
臣所宜為與同官章懋檢討莊㫤共疏論之忤㫖廷杖<lb/>
於是先生調湘潭知縣懋臨武知縣㫤桂陽州判官未<lb/>
行明年正月刑科給事中毛𢎞等言三臣初出草茅敢<lb/>
言直諫實盛世事乞復其職特㫖改先生右評事懋南<lb/>
京大理寺左評事㫤南京行人司左司副盖是時先生<lb/>
除官纔四十日耳京師稱三君子而羅倫以編修論學<lb/>
<pb n="KR2g0052_WYG_050-4a"/>
士李賢坐謫又通稱翰林四諫云先生氣㟁屹立思致<lb/>
安詳既改南大理清守執法連居父母憂却去葷酒不<lb/>
離苫塊者四年遂辭疾乞休家居十年𢎞治元年以御<lb/>
史姜浩薦起為江西提學僉事誨士先行檢而後文藝<lb/>
以身倡率之宦家子弟未嘗假借識㧞皆名士如羅欽<lb/>
順劉玉汪偉陳鳯梧是也𢎞治丙辰再疏乞致仕先生<lb/>
前後所居官不滿三考家居之日最乆儒雅藴藉為鄉<lb/>
邦儀表嘗與陳獻章周翠渠往來議論凢聖賢一言一<lb/>
<pb n="KR2g0052_WYG_050-4b"/>
行惟求踐履之實平生刻苦為學務究道徳性命之原<lb/>
羽翼程朱而精於校閲嘗辨易卦未濟春秋褒貶雅風<lb/>
陞降及編次或問裁定通鑑証異書法咸有發明又刋<lb/>
布冠婚䘮祭之儀以示後學所修有八閩通志延平邵<lb/>
武府南平縣志又與周瑛共修興化府志有未軒集若<lb/>
干卷正徳戊辰卒年七十有四學者稱未軒先生豐城<lb/>
楊亷採其學行入理學而子孫多以科第顯<hi>閩書獻莆陽文</hi>
　　縣令林先生廷芳學派<lb/>
<pb n="KR2g0052_WYG_050-5a"/>
　按先生為宋林氏冲之之裔彭惠安公稱其負重望<lb/>
　為學者師攷志乘柯氏潛丘氏山其學徒也丘之派<lb/>
　有朱氏悌鄭氏繼今附識之<lb/>
　　　縣令林先生廷芳<lb/>
林廷芳先世福清人父震徙居莆之横塘廷芳永樂十<lb/>
六年進士知新㑹縣罷歸敦樸能詩尤善選體柯殿元<lb/>
潛早從之學姪棨天順元年進士終廣東僉事子敷成<lb/>
化二年進士終韶州知府<lb/>
<pb n="KR2g0052_WYG_050-5b"/>
　　　少詹事柯竹巗先生潛<lb/>
柯潛字孟時號竹巗莆田人弱冠領正統鄉薦當赴春<lb/>
試未忍離親随師入蓮峯僧舍講讀不輟景泰二年廷<lb/>
對第一授翰林修撰益自淬勵學行日以進明年陞右<lb/>
春坊右中允兼修撰預修歴代君鑒寰宇通志既成陞<lb/>
司經局洗馬仍兼修撰英廟復辟授尚寳少卿兼職如<lb/>
故憲廟嗣位以隨侍恩陞翰林院學士奉㫖教習庶吉<lb/>
士李東陽等一十八人纂修英宗實録成化改元再奉<lb/>
<pb n="KR2g0052_WYG_050-6a"/>
㫖教習庶吉士林瀚等二十四人命掌翰林院印三年<lb/>
實録成陞詹事府少詹事兼翰林院學士四年命日侍<lb/>
經筵講讀未幾丁父憂踰年復丁母憂詔起復為祭酒<lb/>
疏乞終制服闋卒於家潛質貌俊偉容止雅飭文章妥<lb/>
整有法詩尤清婉接人外若樂易而内實狷介鄰郡有<lb/>
中貴人寵冠一時士大夫欲求薦㧞者争趨其門潛獨<lb/>
不往供職之暇時偕二三知己覽勝賦詩襟度豁如至<lb/>
於遇事感發言論侃侃在庶僚時已繫天下之望位日<lb/>
<pb n="KR2g0052_WYG_050-6b"/>
通顯雖嘗以聖賢之學啟沃聖心平生藴蓄未及少施<lb/>
於天下其殁也士大夫多傷之潛院中所搆亭旁植二<lb/>
栢後進慕其風采謂之柯亭柯栢所著有竹巗槀𤣥孫<lb/>
維祺别見<hi>閩書</hi>　<hi>莆田志</hi>
　　　副使丘安重先生山<lb/>
丘山字安重知瑞安縣捕治老猾豪置之法嚴禁溺女<lb/>
教以婚嫁之宜以革奢風以旌異擢監察御史奉勅清<lb/>
理兩廣軍政逺惡州郡無不身渉從容逮踐根究始卒<lb/>
<pb n="KR2g0052_WYG_050-7a"/>
親與定奪軍民交口稱便廵按應天被璽書恤刑並寛<lb/>
嚴得中獄無寃濫滿九載擢雲南按察副使致仕山少<lb/>
慕元儒盧齊韓之為人諷其遺編甚習有所吟作類其<lb/>
格調而興致尤逺雅妙書法刻石崖州大忠祠一時重<lb/>
之子茂楧教諭徳平嘗上革弊安民疏仕淳安知縣孫<lb/>
茂中正徳進士至河南右布政使凝重簡黙蒞事詳慎<lb/>
曽孫秉文從姪泰<lb/>
　<lb/>
<pb n="KR2g0052_WYG_050-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷五十<lb/>
</p>
<p>
</p>
  </div>
<div>
<head>閩中理學淵源考卷五十一</head> <lb/>
    <p>
<pb n="KR2g0052_WYG_051-1a"/>
欽定四庫全書<lb/>
　閩中理學淵源考卷五十一<lb/>
　　　　　　　　　　廣平府知府李清馥撰<lb/>
　　九牧林氏家世學派<lb/>
　貞肅林公俊曰林自矩軒<hi>應成</hi>松湖<hi>棟/</hi>于野　慎齋<hi>岡孫</hi>
　玉井<hi>以辨</hi>子木<hi>以/順</hi>三復<hi>圭</hi>世以道學名敬齋公宗莊重<lb/>
　古質而尤名經學逺邇及門往往榮顯仕天官卿尹<lb/>
　公旻尤顯者按貞肅所叙此一派為九牧邵州公藴<lb/>
<pb n="KR2g0052_WYG_051-1b"/>
　之後源流最夥曰三復諱圭者正學道風為時推首<lb/>
　所指授弟子數十名輩皆一時偉望其餘端州公葦<lb/>
　之後有林氏環林氏富林氏文林氏堯俞林氏雲同<lb/>
　江陵公藻之後有林氏廷綱林氏瀾林氏嵒林氏大<lb/>
　輅皆卓然鴻碩之彦典型表著可為世法者也今録<lb/>
　其要者載於篇端<lb/>
　　　教授林敬齋先生宗<lb/>
林宗字存敬號敬齋徳齋公子林自矩軒松湖于野慎<lb/>
<pb n="KR2g0052_WYG_051-2a"/>
齋玉井子木三復世以道學名宗莊重古質而尤名經<lb/>
學逺邇及門往往榮顯仕天官卿尹公旻尤顯者嘗發<lb/>
解首為忌者所落後鄉薦授寧海學正改蘄州至揚州<lb/>
教授以養老母公在官正身率物督士成材風為之盛<lb/>
蘄祠之學主考山東王察使越尚浮藻宗務以理勝榜<lb/>
稱得人寧海之歸無力北上揚歸始葺先祠故宇量周<lb/>
其三族晚得末疾孝敬不衰日數數省母母間不樂拳<lb/>
跽請過悦然後起祠墓之祭扶拜匍匐淚油油下岳閣<lb/>
<pb n="KR2g0052_WYG_051-2b"/>
老䝉泉為郡守亷其貧助以河南闗之地辭焉孫俊贊<lb/>
曰于泮之濵于鳯之趾一脉東湖言世孫子經學埀聞<lb/>
猶取淵委師嚴道尊名無虛士㣲禄逮親厥有繩軌歸<lb/>
羅轍涸言活升水為周為辭義適彼已後償于天考祥<lb/>
視履<hi>林見素集撰敬齋公贊</hi>
　　　襄敏林澹軒先生文<lb/>
林文字恒簡號澹軒與環同出九牧葦之後宣徳五年<lb/>
廷對第三人授翰林院編修正統初預修宣廟實録成<lb/>
<pb n="KR2g0052_WYG_051-3a"/>
轉修撰景泰三年遷右春坊左諭徳兼翰林院侍讀四<lb/>
年修歴代君鑒成七年修寰宇通志成陞庶子仍兼侍<lb/>
讀英宗復位罷景泰中宫僚改尚寳司卿仍兼侍讀時<lb/>
翰林應博學士者七人上疑其多兵部尚書陳汝言進<lb/>
曰唐有十八學士是不為多遂拜學士四年請老上諭<lb/>
李文逹賢曰林文老成忠厚不可令去仍留供職八年<lb/>
憲廟登極褒進舊學遷太常寺少卿兼侍讀學士未幾<lb/>
復懇辭歸老學者稱為上林先生年八十七卒贈禮部<lb/>
<pb n="KR2g0052_WYG_051-3b"/>
左侍郎諡襄敏文神觀清爽酬應安詳暮年神色安康<lb/>
賔祭惟謹大小不慢人盡服其耆徳黎文僖語彭惠安<lb/>
曰翰苑中古意時流時時相半若林先生醇乎醇者也<lb/>
李文逹亦稱其徳性堅確而不移氣質沉静而不躁處<lb/>
心平易操行潔修臞然若不勝衣而志不懾氣不餒其<lb/>
為時推重如此曽孫渠希範元孫焜章<hi>閩書莆莆陽文獻    田志</hi>
　　　簡討林子道先生大猷<lb/>
林大猷字子道莆田人天順己夘鄉薦授新建教諭遷<lb/>
<pb n="KR2g0052_WYG_051-4a"/>
國子學録轉監丞再轉翰林簡討陞徴仕郎監丞如故<lb/>
贍博善考禮儀榘矱嚴而内冲晦懇欵館中執經以五<lb/>
六百輩齋舍至不能容輪畨聽講又約日通集謂之普<lb/>
講所以處諸生貧者授衣病者給藥死者躬詣哭殮或<lb/>
屬其鄉人扶䘮歸或捐俸以塟力弗能給又以疏告於<lb/>
好義君子滿九載陞翰林簡討仍掌監丞事以疾卒官<lb/>
大猷志行端謹學問該博奬與後進卒之日六館諸生<lb/>
咸哀悼之林見素銘其墓謂其秩則卑而其品在彭惠<lb/>
<pb n="KR2g0052_WYG_051-4b"/>
安陳康懿之間子䕫戸部員外郎有雋才<hi>閩書志</hi>　<hi>莆陽</hi>
　　　貞肅林見素先生俊<lb/>
林俊字待用福建莆田人成化十四年進士授刑部主<lb/>
事遷員外郎性侃直不隨俗浮沉事屬權貴尚書林聰<lb/>
輒屬俊治之陳獻章以薦至京日與講學大有所得時<lb/>
妖僧繼曉挾近倖梁芳以秘術進得被殊眷發内帑銀<lb/>
數十萬營建其寺俊疏極論之請斬繼曉而黜梁芳言<lb/>
甚激烈憲宗怒尋下詔獄加刑對益厲後府經歴張黻<lb/>
<pb n="KR2g0052_WYG_051-5a"/>
上疏論救併下獄謫逺方俊得姚州判官時言路乆塞二<lb/>
人直聲振海内王恕在留都疏乞還之以勵忠節㑹元日<lb/>
星變憲宗感悟叙復南部孝宗踐祚廷臣交薦之擢雲南<lb/>
按察副使俗崇釋信鬼鶴慶元化寺稱有活佛嵗時士女<lb/>
㑹集動數萬争以金泥其面俊按鶴慶命焚之得金數百<lb/>
鎰悉輸之官代民償逋毁邊方諸淫祠三百六十餘區所<lb/>
在學宫頽敝撤其材新之𢎞治四年用薦擢按察使調湖<lb/>
廣風儀整肅屬吏斂不敢犯㑹境内雨雪災異上疏觸時<lb/>
<pb n="KR2g0052_WYG_051-5b"/>
忌引疾乞休歸已而言官交薦十三年拜南京右僉都御<lb/>
史操江正月朔陜西地震水涌上疏謂變不虚生必有其<lb/>
應述漢晉以來宫闈内寺柄臣之禍陳時政八事又請豫<lb/>
教皇儲因薦侍郎謝鐸少卿儲瓘楊亷致仕副使曺時中<lb/>
堪居宫僚處士劉閔可布衣入侍東宫旋江西盗起勅俊<lb/>
巡視江西寧庶人貪譎忮害倍取禄米官校侵牟民利俊悉<lb/>
裁抑具奏乞斷大義特垂善處毋涉吳王几杖之賜叔段京<lb/>
鄙之求時濠雖横逆萌未著或以為過後卒如所言人服其<lb/>
<pb n="KR2g0052_WYG_051-6a"/>
先見云武宗即位起廵撫江西遭父憂不果正徳四年<lb/>
改撫四川時藍鄢之㓂方劇至即宣布聖恩勦撫並行<lb/>
屢以㨗聞㑹誅劉瑾俊疏賀且言瑾雖誅權又在近倖<lb/>
安知後無有如瑾者出請召用先朝舊臣劉健謝遷林<lb/>
瀚王鏊等以修復舊政并請擇取宗室育之宫中用事<lb/>
者滋不悦屬俊致仕許之命下朝論大駭科道交留不<lb/>
果未幾而兩川之冦復作矣世宗在藩邸乆知名及入<lb/>
繼大統召起為刑部尚書未入覲上疏乞親近儒臣與<lb/>
<pb n="KR2g0052_WYG_051-6b"/>
商可否以臻至治且言新詔之革所謂壊極而不得不<lb/>
革者也然貴近之臣或稱不便圖有變更未宜壊天下<lb/>
公議時近倖寖有用事者故疏及之既蒞任命侍經筵<lb/>
㑹暑罷講上疏言學貴緝熈禹惜分隂不宜輙罷屢上<lb/>
親大臣勤聖學闢異端疏太監崔文寵擅一時其私人<lb/>
李陽鳯犯法事下刑部文夤縁内降改付鎮撫司問理<lb/>
俊據法執奏不遣有㫖還送鎮撫司俊又奏言奉詔則<lb/>
違法守法則違詔臣能違詔不敢違法上怒雖不罪俊<lb/>
<pb n="KR2g0052_WYG_051-7a"/>
而陽鳯乞改錦衣獄俊以不得其職乃上疏乞致仕章<lb/>
八上乃允詔加太子太保給驛還鄉令有司給米輿夫<lb/>
嵗時存問時嘉靖二年也俊嘗偕楊廷和數争大禮<lb/>
大禮議定得罪者或杖死四年秋俊即家上書言古者<lb/>
鞭扑之刑辱之而已非欲糜爛其體膚而致之死也又<lb/>
非所以加於士大夫也成化時臣及見廷杖二三臣率<lb/>
容厚綿底衣重氊疊裹然且沉卧乆乃得痊正徳朝逆<lb/>
瑾竊權始令去衣致末年多杖死臣又見成化𢎞治時<lb/>
<pb n="KR2g0052_WYG_051-7b"/>
惟叛逆妖言刦盗下詔獄始命打問他犯但言送問而<lb/>
已今一槩打問亦非故事臣又見自去嵗舊臣斥逐殆<lb/>
盡朝署為空乞聖明留念既去者禮致未去者慰留碩<lb/>
徳重望如羅欽順王守仁吕柟魯鐸輩宜置左右臣衰<lb/>
病待盡無復他望不勝懸結不報又明年疾革復草遺<lb/>
表勸上懋學隆孝任賢納諫保躬導和且預辭身後䘏<lb/>
典遂卒年七十六時嘉靖六年也後一年明倫大典成<lb/>
追論俊附和廷和削其官其子逹以士禮𦵏之俊歴事<lb/>
<pb n="KR2g0052_WYG_051-8a"/>
四朝抗辭敢諫以禮進退始終一節性簡儉好讀書慎<lb/>
交逰接引後進惟恐不及士大夫論當世人物推俊於<lb/>
韓范富歐間隆慶初復官贈少保諡貞肅<hi>理學備考史通志  明</hi>
　<hi>閩書</hi>
　<lb/>
　<lb/>
　<lb/>
　<lb/>
<pb n="KR2g0052_WYG_051-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷五十一<lb/>
</p>
<p>
</p>
  </div>
<div>
<head>閩中理學淵源考卷五十二</head> <lb/>
    <p>
<pb n="KR2g0052_WYG_052-1a"/>
欽定四庫全書<lb/>
　閩中理學淵源考卷五十二<lb/>
　　　　　　　　　　廣平府知府李清馥撰<lb/>
　　林三復林絅齋顧在軒三先生學派<lb/>
　按林三復林絅齋顧在軒三先生皆當時宿望稽經<lb/>
　核行具有師承澹軒本其家學又能師資有道詩禮<lb/>
　龎厚之澤之所滙萃豈非草昧初開人文一時哉<lb/>
　　　教諭林三復先生圭<lb/>
<pb n="KR2g0052_WYG_052-1b"/>
林圭字信玉又號三復學者稱三復先生曽祖棟與其<lb/>
父應成同登宋咸淳進士父師説䕃授縣尉圭洪武初<lb/>
薦明經為莆邑訓導陞寧國教諭永樂間應召修大典<lb/>
以老請賜冠帶致仕圭天性孝友元季兵亂相尋㓜支<lb/>
門戸治堂從婚嫁又𦵏其父族七䘮妻族四䘮修其祖<lb/>
祠與髙曽而下祖墓從父家大疫藥疾殯死無忌畏路<lb/>
遇疾者挈共載或偕舍館而食一布袍四十年正學道<lb/>
風為時推首凡六典文衡所指授殿元林環探花黄𤾉<lb/>
<pb n="KR2g0052_WYG_052-2a"/>
庶吉士楊慈郎中顧孟喬數十名輩皆其弟子有三世<lb/>
門下者圭治經有師法工古文詞逹官至莆者必禮其<lb/>
廬鄉後進多問業焉年九十四卒所著三復集幾百卷<lb/>
百不存一宗孫俊贊曰龍起淮甸雲風景從卓彼鴻碩<lb/>
為世儒宗藏聲處下一教始終完中粹行式其章縫維<lb/>
道其南維易其東徂徠明復我公其逢<hi>林見素集撰三復公贊</hi>
　　　侍講林絅齋先生環<lb/>
林環字崇璧莆田人唐九牧葦之裔㓜聰慧過人閲書<lb/>
<pb n="KR2g0052_WYG_052-2b"/>
多成誦尤精伏氏經方在澤宫時文章已為人所重永<lb/>
樂四年廷試第一授翰林修撰明年陞侍講預修永樂<lb/>
大典兩考㑹試聲名籍甚十三年扈從廵幸卒於北京<lb/>
年四十環負材曉世務特為成祖所器一時儒碩亦厚<lb/>
重之沒無不悼惜焉所著有絅齋集二十二卷<lb/>
　　　教諭顧在軒先生文<lb/>
顧文字在中别號在軒㓜頴敏日記四五千言及長該<lb/>
貫經史時稱博學為文章簡朗秀整洪武中以儒士薦<lb/>
<pb n="KR2g0052_WYG_052-3a"/>
為興化訓導秩滿遷教諭歴任將樂金華九江三邑典<lb/>
文衡於江西湖廣皆名得士宣徳初致仕正統間卒祭<lb/>
酒李時勉為作小傳族子孟喬<lb/>
　　　參議黄澹軒先生常祖<lb/>
黄常祖字邦經莆田人父震號梅東精易學為莆士師<lb/>
常祖少習之始逰郡庠又從顧在軒林三復二先生治<lb/>
尚書學復卒業殿元林絅齋之門修詞知名逺出流輩<lb/>
永樂壬辰進士授刑部主事員外嘗有進天書者五日<lb/>
<pb n="KR2g0052_WYG_052-3b"/>
不得報懼而自刎詔㫖疑有他寃鞫其居停婦將抵死<lb/>
常祖原實平反丁内艱服闋工部尚書呉中董營建奏<lb/>
為其屬採木於山西湖廣時督促嚴急常祖為上為下<lb/>
悉心殫智有周御史者共事不法入劾罷之事竣歸省<lb/>
以楊文敏薦陞山西布政參議招徠流亡民悉復業平<lb/>
陽界有盗聚千人為害推誠諭之皆降附尋致仕年八<lb/>
十六卒彭韶志常祖墓言韶入郡學獲見前輩風致及<lb/>
其時禮俗大槩老成樸素逺浮蕩驕奢之習時若㑹元<lb/>
<pb n="KR2g0052_WYG_052-4a"/>
陳公舜用郡守方公廷訓鄭公季述及澹軒黄公皆朝<lb/>
野鉅望公於居室不増一椽尤謂舊俗繁重澹軒常祖<lb/>
號也<hi>閩書</hi>
　　　庶常楊惠叔先生慈<lb/>
楊慈字惠叔少孤母鄭守節撫之性頴悟粹於經學永<lb/>
樂戊子鄉試第一明年㑹試第二辛夘廷對二甲第一<lb/>
選翰林庶吉士是年七月卒年才三十慈軀幹豐偉志<lb/>
氣軒昻恒以科第文詞為儒者末事人惜其早夭有文<lb/>
<pb n="KR2g0052_WYG_052-4b"/>
集五卷<hi>莆田志</hi>
　　郎中顧玉湖先生孟喬學派<lb/>
　按先生在當時逺近皆造門受業志稱其經學得傳<lb/>
　及門多士今未得編考惟彭惠安公送先生之子文<lb/>
　潛之任廣州序有曰某晚從顧先生受學則惠安亦<lb/>
　曽經問業者今列之學派焉<lb/>
　　　郎中顧玉湖先生孟喬<lb/>
顧孟喬莆田人正統七年進士引疾告歸善治經逺近<lb/>
<pb n="KR2g0052_WYG_052-5a"/>
皆造門受業七年方赴廷試意在急流占官録増年至<lb/>
十餘嵗授刑部主事改南京刑部郎致仕孟喬在官雖<lb/>
處刑名錢榖不廢傳習經其指教多所成就若歴城太<lb/>
宰尹公旻乃侍其先公閩中游宦日受業者士大夫咸<lb/>
仰其善教云<hi>閩書</hi>　<hi>彭惠安集</hi>
　　　尚書彭從吾先生韶<lb/>
彭韶字鳯儀莆田人天順元年進士授刑部主事成化<lb/>
初為員外郎疏論僉都御史張岐不稱風紀請召用王<lb/>
<pb n="KR2g0052_WYG_052-5b"/>
竑李秉葉盛忤㫖下錦衣獄得釋尋進郎中外戚周彧<lb/>
與畿内民争田上使韶往勘韶歸劾奏之疏入詔以田<lb/>
歸民而責韶等方命復下詔獄科道官交章捄得釋當<lb/>
是時韶與何喬新同官並有重召一時稱何彭遷四川<lb/>
副使安岳扈氏焚㓕劉姓一家二十一人定逺曹氏殺<lb/>
其兄一家十有二人皆以疑獄乆淹韶一訊得實咸伏<lb/>
辜十一年陞本司按察使鎮守雲南太監錢能進金燈<lb/>
擾道路韶劾之不報十四年陞廣東左布政使疏薦陳<lb/>
<pb n="KR2g0052_WYG_052-6a"/>
獻章於朝時朝廷屢遣中官採辦土物韶屢有陳奏復<lb/>
以論太監梁芳事忤㫖調貴州吏部尚書尹旻屢薦韶<lb/>
可大用尋擢右副都御史廵撫蘇松嘉湖等處二十一<lb/>
年以星變求言韶應詔陳言條上漸不見終四事言内<lb/>
臣貢獻皇妃加於嫡后陛下褒賞其家幾與先帝后家<lb/>
等一也内臣日増數至萬計利源兵柄盡付其手作奸<lb/>
犯科一切不問二也四方貢物通畨航海科擾百姓驚<lb/>
動四夷三也六卿大臣並加師保諸寺監卿兼領髙官<lb/>
<pb n="KR2g0052_WYG_052-6b"/>
及其休去月廪嵗輿徧施凢鄙四也時已召為大理卿<lb/>
及是疏上道改右副都御史廵撫順天等處兼整飭薊<lb/>
北軍務韶復累有建白孝宗即位臣僚交薦韶與王恕<lb/>
等人望所屬召為刑部右侍郎元年嘉興百戸陳輔為<lb/>
亂陷府城大掠遁入太湖遣韶廵視韶追敗輔衆殱其<lb/>
渠魁因劾罷守臣一人事遂定留治浙韶請鹽課有宿<lb/>
逋者酌其年嵗乆近量蠲與減復減處州及泰順縣礦<lb/>
課嵗萬八百有竒事竣還朝圖進竈戸窮苦之狀凢八<lb/>
<pb n="KR2g0052_WYG_052-7a"/>
復條陳六事戸部覆議通行為例從之明年轉吏部左<lb/>
侍郎與尚書王恕甄人才覈功實仕路為清其冬彗星<lb/>
見詔問羣臣時政得失軍民利病韶復疏言宦官太盛<lb/>
不可不早裁損又請午朝無循故事凢時政得失軍國<lb/>
重情乞令臣僚就御前面議取㫖並見嘉納其年陞刑<lb/>
部尚書安逺侯栁景鎮守兩廣都御史秦紘發其賍以<lb/>
萬計有㫖逮問詔抵景於法又皇親張巒塋墳逾制韶<lb/>
皆抗疏極論但下所司而已韶蒞部三年昌言正色秉<lb/>
<pb n="KR2g0052_WYG_052-7b"/>
節無私與王恕及喬新稱三大老而為貴戚近習所疾<lb/>
大學士劉吉徐溥亦不善之韶志不能盡行連疏乞休<lb/>
上勉留再三乃允命乘傳歸有司給月米嵗夫如制明<lb/>
年南京地震御史宗彛等言韶喬新張珍謝鐸陳獻章<lb/>
章懋彭程俱宜召用不報又明年卒年六十六溥猶當<lb/>
國僅予諡惠安贈太子少保韶平生孝友誠敬暮年名<lb/>
徳益尊正徳初林俊為江西都御史為請諡因言臣聞<lb/>
韶喬新少𨽻刑曹並名時選積官俱至尚書韶忠亮懿<lb/>
<pb n="KR2g0052_WYG_052-8a"/>
醇喬新貞方恭慎儒術吏事兩所精究共學古人之清<lb/>
同任天下之重韶沒贈諡備加仰見聖天子優寵至意<lb/>
但文正忠節韶皆足當不審何取惠安之義不類韶平<lb/>
生無以服世信後乞下議更諡事雖不行士論當焉韶<lb/>
所著有國朝名臣贊及莆陽成都志政訓等書子濬舉<lb/>
人族子甫<hi>明史</hi>　<hi>通志/</hi>　<hi>閩書/</hi>　<hi>吾學編</hi>
　　行人方栁東先生澥學派<lb/>
　莆之名族如方如林英傑踵生載之志書傳為盛事<lb/>
<pb n="KR2g0052_WYG_052-8b"/>
　抑由累世績學敦行為有本歟然年代寖逺即師友<lb/>
　所漸遺緒亦寥寥莫攷方栁東先生以禮學著於時<lb/>
　號稱耆宿溯其家學尚矣<lb/>
　　　行人方栁東先生澥<lb/>
方澥字源深莆田人宋仁岳之後正統四年進士授行<lb/>
人年五十餘矣隠然老儒猶執經講説不已扣問者紛<lb/>
如酬告罔倦平生尤䆳禮學動止語黙不少茍嘗嘆文<lb/>
公家禮雖經諸儒註釋而去取或晦朝代遷改而冠服<lb/>
<pb n="KR2g0052_WYG_052-9a"/>
不同於是作家禮旁附書首列圖而條析於下其髙弟<lb/>
柯潛嘗序行之未六十求致仕歸抱經固窮未嘗輕入<lb/>
城府學者稱為栁東先生莆俗自水南徐資茹先生家<lb/>
冠婚䘮祭依約家禮至澥又篤是書鄉人多化之卒年<lb/>
八十三孫岳有文名以南御史言事左遷泰州判官陞<lb/>
常徳府同知柯氏潛祭文畧曰猗歟先生吾儒之琛持<lb/>
行純正積學宏深又曰考徳問業邦人偕來時雨所化<lb/>
罔不為才至於遐方亦沾膏馥瞻仰斗山委心而服年<lb/>
<pb n="KR2g0052_WYG_052-9b"/>
餘八十進徳彌隆俯仰無怍以夀考終<hi>莆陽文獻巖閩書  柯竹  集</hi>
　　朱體光先生煜學𣲖<lb/>
　　　朱體光先生煜<lb/>
朱煜字體光始育而聲嗄及長自分不堪世用乃閉戸<lb/>
讀書以修身行善為事年十七輙為鄉人師少保翁世<lb/>
資學士呉希賢布政周瑛參議朱文環副使丘山僉事<lb/>
楊琅皆出其門里嘗有疑獄太守潘本愚以書請曰先<lb/>
生盛徳厭人心願得一言而决煜陳説無隠情潘守深<lb/>
<pb n="KR2g0052_WYG_052-10a"/>
然之繼復有請竟以疾辭後二子愷悌俱進士煜累贈<lb/>
南京戸部郎中<hi>莆田志</hi>
　　　少傅翁資甫先生世資<lb/>
翁世資字資甫父瑛翰林檢討掌國子助教事樂易喜<lb/>
酒姻黨皆親資舉進士授戸部主事政暇輙繙閲舊案<lb/>
究其利弊渉獵廣記因而明習典故條例因革悉所諳<lb/>
練大為部堂諸卿佐所重丁外艱歸景泰改元尚書金<lb/>
濓奏起復之固辭終制服闋復除舊官遂委典各司章<lb/>
<pb n="KR2g0052_WYG_052-10b"/>
奏未幾陞署郎中適江南水災屬世資勘驗因奏免應<lb/>
天太平寧國安慶廬州等府及建陽宣城等衛税糧五<lb/>
十萬餘石芻束倍之且檄所司賑恤英宗復位之元年<lb/>
大臣多罷上識世資可大用遂擢工部右侍郎三年内<lb/>
織染局言蘇杭五府織造上供文綺七千疋未就合别<lb/>
遣督又賞賜不足宜加造七千疋世資謂東南水潦民<lb/>
苦艱食朝廷宜樽節之因與尚書趙榮左侍郎霍瑄議<lb/>
減其半榮瑄皆有難色世資曰倘得罪某請以父子三<lb/>
<pb n="KR2g0052_WYG_052-11a"/>
人當之疏請上疑其要譽推主議者下世資錦衣獄貶<lb/>
知衡州至則决疑獄新廟學修石皷書院立便民倉百<lb/>
廢具舉衡衛帥有戾法者世資稍抑之遂誣其怨望逮<lb/>
至京上不直衛帥復世資官成化元年陞江西布政使<lb/>
適廣東寇發王師南下有議令江西轉餉計非用十萬<lb/>
人不可世資令齎銀就廣東糴之且為奏蠲民賦百七<lb/>
十餘石五年陞都察院右副都御史廵撫山東明年秋<lb/>
東土大饑發廩勸分遣官賑恤八年遷戸部侍郎十三<lb/>
<pb n="KR2g0052_WYG_052-11b"/>
年奉勅總督京通等處倉塲明年進本部尚書世資乆<lb/>
處計司出入劑量懸合事宜以年及請老加太子少保<lb/>
給驛歸有司給月米嵗夫賜勅曰朕聞羲易繫終吉之<lb/>
辭禮經明進退之節卿累疏求去盖得節於禮經朕既<lb/>
允而復陞者亦欲錫卿終吉之福君臣上下不各盡與<lb/>
卿歸其篤念乎此優㳺田里化導鄉人俾後賢觀法風<lb/>
俗淳厚則足副朕眷遇之懐時人榮之卒贈太子少傅<lb/>
世資居官四十餘年謙約和厚善兄弟廣交遊家無餘<lb/>
<pb n="KR2g0052_WYG_052-12a"/>
貲兄世用貴州參議居官亷慎世用子淕令太和御史<lb/>
有事於縣淕持不可坐免歸<hi>閩書</hi>
　　　僉事楊朝重先生琅<lb/>
楊琅字朝重舉天順鄉試第一登進士授監察御史憲<lb/>
廟登極詔書停罷鎮守内臣中外欣悦既改元有貢獻<lb/>
希復者琅極言内臣不可預政倖門不可輕啓復與陳<lb/>
恭愍選論劾兵部尚書馬昻翰林學士倪謙請起兵部<lb/>
尚書王竑召還給事中王徽修撰羅倫等俱不報時號<lb/>
<pb n="KR2g0052_WYG_052-12b"/>
敢言御史出按江浙二藩静重不苛擢山東按察僉事<lb/>
提調學政適嵗歉癘疫大作廵撫大臣以地廣民饑命<lb/>
琅與藩臬分道出賑琅精心受事行至東阿染疾既革<lb/>
自起更衣冠端坐舟中乃卒諸生哀感醵賻以歸琅居<lb/>
家孝友蒞官端介篤學善文兼工書法從子國本<hi>閩書</hi>
　<lb/>
　<lb/>
　閩中理學淵源考卷五十二<lb/>
</p>
<p>
</p>
  </div>
<div>
<head>閩中理學淵源考卷五十三</head> <lb/>
    <p>
<pb n="KR2g0052_WYG_053-1a"/>
欽定四庫全書<lb/>
　閩中理學淵源考卷五十三<lb/>
　　　　　　　　　　廣平府知府李清馥撰<lb/>
　　布政周翠渠先生瑛學派<lb/>
　莆中先正綽有典型攷公同時有彭從吾黄未軒諸<lb/>
　公論學切磋皆負一時之望讀公題嘉魚李氏大厓<lb/>
　義學記語夫功夫次第而箴砭後學共師白沙之失<lb/>
　前輩持守之嚴可見矣再按公生漳之鎮海早嵗淵<lb/>
<pb n="KR2g0052_WYG_053-1b"/>
　源授受皆得之布衣陳公故其所學所守醇然洛閩<lb/>
　派的焉<lb/>
　　　布政周翠渠先生瑛<lb/>
周瑛字梁石其先莆人父洪武間自莆田調戍於漳浦<lb/>
之鎮海衛因家焉惟時衛所雖建而學校未興瑛由邑<lb/>
學生領正統癸酉鄉薦不第乃博覽羣籍鈎深探賾成<lb/>
化己丑成進士知廣徳州興文教絶淫祠嚴生女不舉<lb/>
者之禁陞南禮部郎中出為撫州知府調改鎮逺府秩<lb/>
<pb n="KR2g0052_WYG_053-2a"/>
滿歸省𢎞治初王端毅恕為吏部即家起四川參政尋<lb/>
轉右布政使丁内艱除服乞致仕給事中楊亷呉世中<lb/>
交薦其學行起用竟弗赴瑛未第時受學於陳布衣真<lb/>
晟尊嚮而篤信之及舉進士與新㑹陳白沙遼左賀克<lb/>
恭上下議論然瑛以居敬窮理為鵠白沙之學有所不<lb/>
契寓書李大厓承箕以辨之曰某聞人心無外為有外<lb/>
者非也聖人静有以立天下之大本動有以行天下之<lb/>
逹道由體及用一以貫之其餘為學皆由博以反約博<lb/>
<pb n="KR2g0052_WYG_053-2b"/>
者萬殊也約者一本也求諸萬殊而後一本可得一本<lb/>
既得則所謂萬殊者亦可推此以貫之矣某請得以言<lb/>
其功程次第盖始學之要以收放心為先務收放心居<lb/>
敬是也居敬則心存聰明睿智皆由此出然後可以窮<lb/>
理所謂窮理者非謂静守此心而理自見也盖亦推之<lb/>
以極其至焉耳孟子曰萬物皆備於我此言人心無外<lb/>
也不即物以窮理其能盡此心之體乎故自性情之㣲<lb/>
以及形骸之粗自食息之末以及綱常之大自六經之<lb/>
<pb n="KR2g0052_WYG_053-3a"/>
奥以及天地萬物之廣皆不可不求其理求其理謂求<lb/>
其自然與其當然又於自然當然求其所以然積累既<lb/>
多自然融㑹貫通而於一本者亦自得之矣一本固非<lb/>
學者所易言然聞之中庸有曰喜怒哀樂之未發謂之<lb/>
中又曰上天之載無聲無臭至矣此譬如榖種雖自塊<lb/>
然而根苗花實皆聚於此又如雞卵雖自渾然而羽毛<lb/>
觜角皆具於此及其發見於行事在聖人體用一貫在<lb/>
學者未免差互盖在已者有所拘蔽故所發不無偏重<lb/>
<pb n="KR2g0052_WYG_053-3b"/>
之殊在外者有所揺奪故所施不無遷就之異然而既<lb/>
見本源則於處善亦安循理亦樂至於患難事變雖以<lb/>
死易生亦甘心為之此聖賢之大畧也今不務此乃塊<lb/>
然静坐求畢體用之學吾見其難矣瑛自得第後歸於<lb/>
莆所著有經世管鑰律吕管鑰字書纂要翠渠類藁廣<lb/>
徳志蜀志漳志等編嘗與黄仲昭同修府志議論間有<lb/>
不合自謂莆陽抝史云卒年八十九學者稱為翠渠先<lb/>
生<lb/>
<pb n="KR2g0052_WYG_053-4a"/>
　　　縣令鄭文坡先生衷<lb/>
鄭衷字世和龍溪人自㓜向上學務踐履嘗㳺周翠渠<lb/>
瑛之門每見稱許事父及繼母以孝聞丁繼母憂念䘮<lb/>
母年㓜追服三年正徳癸酉鄉舉令南康作興學校俸<lb/>
給外一毫不取以不善事上官謫廣徳州學正提學顧<lb/>
陽和薦其古行古心與世殊調轉揚州教授陞武陵令<lb/>
致仕歸晚益嗜學築精舍於文山之坡鄉人稱文坡先<lb/>
生<hi>閩書</hi>　<hi>郡志</hi>
<pb n="KR2g0052_WYG_053-4b"/>
　　　縣令施近甫先生仁<lb/>
施仁字近甫龍溪人少以聖賢自期博洽善屬文顧舉<lb/>
業非其好也同邑林魁一見奇之弱冠負笈逰莆者三<lb/>
載於黄未軒周翠渠諸先生靡不論世尚友歸而躬行<lb/>
孝弟父母兄弟間動相規切期諭諸道與同時潘鳴時<lb/>
髙則賢潘桂芳周一陽稱五賢當道如沈寵周賢宣姜<lb/>
寳延致書院以訓多士嘉靖丙寅選貢北上復與貢安<lb/>
國參証異聞選授紹興司訓王龍溪畿其邑人也時過<lb/>
<pb n="KR2g0052_WYG_053-5a"/>
從論説宗良知之㫖已轉諭建安與諸士㑹水西觀以<lb/>
實修相砥所梓有建安興學録復古議太上感應篇八<lb/>
事圖説無非誘翼人心還古之道用薦擢龍門知縣政<lb/>
尚清簡懸趙清獻遺像於退食之堂焚香告之曰倘有<lb/>
負心願公示譴暇與諸生講論不輟自縣治至村落並<lb/>
開立社學鄉約課督曉解改東筦以内艱歸不復出四<lb/>
壁恬然坐次左右經史矻矻誦讀倦則正襟危坐凝神<lb/>
定慮與友人談道外無他營其接引後學提闗啟鑰心<lb/>
<pb n="KR2g0052_WYG_053-5b"/>
口無留隠焉年八十九卒所著有修正要語及諸詩文<lb/>
多根極理要之言姪三畏任教諭好古力行家庭間自<lb/>
相師友云<hi>閩書</hi>　<hi>郡志</hi>
　　　僉事宋立齋先生端儀<lb/>
宋端儀字孔時莆田人㓜嘗侍父助教公校文江右時<lb/>
御史天台陳選監塲屋因私試以文深器之父為安州<lb/>
學正每令預堂試諸生皆歎服以為弗如也舉成化辛<lb/>
丑進士拜禮部主事歴主客員外郎凡四裔朝貢之使<lb/>
<pb n="KR2g0052_WYG_053-6a"/>
以方物贄見一毫不苟取其或有所求請必條舉典故<lb/>
辨析開諭使心服而去乆之遷廣東提學僉事既至嚴<lb/>
立教法務欲以身表率而痛抑其浮誕竒險之習在廣<lb/>
五年列郡之士知所嚮方年甫五十六卒於官端儀居<lb/>
家孝友動循禮法自其少時已有志泛濫羣籍尚友古<lb/>
人凡鄉之先輩皆考究而知其邪正賢否郡守青田潘<lb/>
琴以郡學所祀鄉賢多弗稱典禮乃發䇿詢於諸生惟<lb/>
端儀所對䇿考論精審潘大加歡賞其在禮部署清務<lb/>
<pb n="KR2g0052_WYG_053-6b"/>
簡无留意正學而於程朱㣲言緒論無不究極㫖歸平<lb/>
生不作韻語間有議論皆根據義理闗渉世教不規規<lb/>
麗藻之工而已嘗考正宋史道學傳進程氏門人吕大<lb/>
臨謂其深潛縝宻當不在劉李尹謝游楊之下又以程<lb/>
氏師友淵源朱子已有録以示後學而朱子門人亦多<lb/>
哲士尚未有表著之者因集黄勉齋以下及私淑有得<lb/>
如真文忠諸公凡若干人為考亭淵源録又嘗修祠部<lb/>
典故廣東通志畧宋行朝録皆未脱稿其修道南三先<lb/>
<pb n="KR2g0052_WYG_053-7a"/>
生遺書朱子事類鄉賢考證莆陽遺事莆陽舊事偶録<lb/>
立齋閒録立齋稿髙科考宋氏族譜等書藏於家<hi>洛閩源流</hi>
<hi>録</hi>　<hi>莆陽文獻</hi>
　　　忠裕黄後峰先生鞏<lb/>
黄鞏字伯固號後峰莆田人𢎞治十八年進士推官徳<lb/>
安府陞刑部主事歴兵部郎中丁内艱守制家居三年<lb/>
不出戸庭鄉前輩如鄭山齋方松厓陳時周周翠渠咸<lb/>
推重之與為忘年友見素林公尤愛之戊寅春服除將<lb/>
<pb n="KR2g0052_WYG_053-7b"/>
赴部㑹武宗北廵人心危疑或沮鞏行鞏題書屋曰石<lb/>
田茅屋為生太拙鴟夷馬革自許何愚衆不能沮竟北<lb/>
上補武選正徳十四年春上將南廵時寧庶人乆蓄逆<lb/>
謀蕭敬朱寧張銳在司禮錦衣東厰與庶人交通江彬<lb/>
又握勁兵在上左右中外為憂公卿交疏不聽鞏以事<lb/>
由彬而言者怵彬威鮮指及乃獨疏六事其畧曰陛下<lb/>
臨御以來祖宗之紀綱法度一壊於逆瑾再壊於佞倖<lb/>
又再壊於邉帥至是將蕩然無餘矣天下知有權臣而<lb/>
<pb n="KR2g0052_WYG_053-8a"/>
不知有陛下寧忤陛下而不敢忤權臣亂本已生禍變<lb/>
將起竊恐陛下知之晚矣試舉圖治六事於今為最急<lb/>
者陳之其一曰崇正學臣聞聖人主静君子慎動陛下<lb/>
盤逰無度流連忘反者無乃動之過乎伏望陛下髙拱<lb/>
九重凝神定慮屏紛華斥異端逺佞人延故老訪忠良<lb/>
可以涵養氣質薫陶徳性而聖學惟新聖政自舉其二<lb/>
曰通言路言路者國家之命脈也言路之通塞國家之<lb/>
治亂係焉竊見近時臣僚奏牘間或言及時政往往匿<lb/>
<pb n="KR2g0052_WYG_053-8b"/>
不以聞其或事闗權臣則又留中不出而中傷以他事<lb/>
由是雖有安民長䇿謀國至計無因以逹雖有必亂之<lb/>
事不軌之臣陛下無由而知之矣天下烏得而不亂哉<lb/>
伏望陛下廣開言路不責以出位不加以好名如此則<lb/>
忠言日進聰明日廣雖亂臣賊子亦將有所畏而不敢<lb/>
肆矣其三曰正名號陛下近日以來無故自稱為威武<lb/>
大將軍太師鎮國公逺近傳聞莫不驚疑夫陛下自稱<lb/>
為公誰則為陛下者伏望陛下即日削去諸名號以昭<lb/>
<pb n="KR2g0052_WYG_053-9a"/>
上下之分以明示天下之人庶幾體統以正而朝廷自<lb/>
尊矣其四曰戒逰幸陛下始時逰戲不出大庭馳逐止<lb/>
於南内既而幸宣府幸大同幸太原幸陜西榆林諸處<lb/>
所至費財動衆郡縣騷然至使民間一夫一婦不能相<lb/>
保陛下為民父母何忍使民至此近者復有南廵之命<lb/>
南方之民争先挈妻子避去者流離奔踣敢怨而不敢<lb/>
言即今江淮之饑父子兄弟相食天時人事如此加以<lb/>
休息愛養尤恐不支况又重以蹙之其何不流而為盗<lb/>
<pb n="KR2g0052_WYG_053-9b"/>
賊也奸雄窺伺待時而發變生在内則欲歸無路變生<lb/>
在外則望救無及陛下斯時悔之晚矣彼居位大臣用<lb/>
事中官親暱羣小皆欲陛下逺出而後得以擅權自恣<lb/>
乘機為利也其不然則亦袖手旁觀如秦人視越人休<lb/>
戚不相渉也伏望陛下翻然悔悟下哀痛罪巳之詔罷<lb/>
南廵撤宣府行宫示不復出發内帑以賑江淮散邉軍<lb/>
以歸卒伍雪既往之謬舉收既失之人心如是則尚可<lb/>
為也其五曰去小人自古小人用事未有不亡國而喪<lb/>
<pb n="KR2g0052_WYG_053-10a"/>
身者也謹按今之小人簸弄威權貪圖富貴者實繁有<lb/>
徒至於首開邉事以兵為戲使陛下勞天下之力竭四<lb/>
海之財傷百姓之心者則江彬之為也彬本行伍庸流<lb/>
兇狠傲誕無人臣禮臣等但見其有可誅之罪不見其<lb/>
有可賞之功今乃賜以國姓封以伯爵託以心腹付以<lb/>
京營之寄此養亂之道也天下切齒唾罵皆欲食彬之<lb/>
肉陛下亦何惜一彬以謝天下哉其六曰建儲貳陛下<lb/>
春秋漸髙前星未耀祖宗社稷之託懸懸無所寄方且<lb/>
<pb n="KR2g0052_WYG_053-10b"/>
逺事逰觀屢犯不測收置義子布滿左右獨不能豫建<lb/>
親賢以承大業臣以為陛下太倒置也伏望陛下將近<lb/>
時羣臣建儲章疏付在廷文武大臣共圖大議即於宗<lb/>
室中遴選親賢一人養於宫中以繫四海之望待他日<lb/>
誕生皇子之後俾其出就外藩實宗社無疆之休也車<lb/>
駕員外郎陸震見公疏即碎已疏草曰願同署名進疏<lb/>
入上怒甚下詔獄鉗校於廷五日三訊杖百餘坐繫逾<lb/>
月除名鞏體最羸衆咸謂必死乃死得甦震竟死當是<lb/>
<pb n="KR2g0052_WYG_053-11a"/>
時海内盛傳其疏歸後杜門著述家素貧客至留飯或<lb/>
至日中未舉火貸米隣家恬不屑意嘉靖改元召為南<lb/>
京大理寺丞疏請稽古正學敬天勤民取則堯舜保全<lb/>
君子辨别小人明年入賀卒於京師年只四十三無子<lb/>
素翁山齋謀以弟布之子為其後行人張净峰岳訟其<lb/>
直節贈大理少卿天啓初諡忠裕鞏嘗曰人生仕宦至<lb/>
公卿大都三四十年惟立身行道斯千載不朽世之人<lb/>
頋以彼易此何耶鞏沉敏好學雖疾病支離手不釋卷<lb/>
<pb n="KR2g0052_WYG_053-11b"/>
詩文清粹和婉自成一家所著有後峰文集又有讀書<lb/>
録山居筆記諸作皆未成書<hi>吾學編</hi>
　　　張先生元紳<lb/>
張元紳莆田人以字行與呉繹思魏時敏諸人結社放<lb/>
情世外性坦易自稱坦齋山人嘗預修八閩通志又與方<lb/>
伯周翠渠編修黄未軒共修郡志郡多韋布獨行之士<lb/>
往林貞肅以名節髙一世於時雲蒸躍起不獨冠紳即<lb/>
如處士張元紳劉文暘方在源陳夀徴輩咸鞠躬質行<lb/>
<pb n="KR2g0052_WYG_053-12a"/>
貞肅居恒數招邀此數人奬引甚至以故更相淬礪以<lb/>
成一時之盛<lb/>
　　縣令呉淳夫先生仲珠學派<lb/>
　按呉公亦留心經學者<lb/>
　　　縣令呉淳夫先生仲珠<lb/>
呉仲珠字淳夫莆田人少精學業踈於世故登成化乙<lb/>
未進士授義烏知縣以公錢助䘮為御史所按嘆曰士<lb/>
何往不自得哉遂拂衣歸家居授徒分晰經傳奥語以<lb/>
<pb n="KR2g0052_WYG_053-12b"/>
訓後學著有四書詩經講説<hi>道南源委</hi>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷五十三<lb/>
</p>
<p>
</p>
  </div>
<div>
<head>閩中理學淵源考卷五十四</head> <lb/>
    <p>
<pb n="KR2g0052_WYG_054-1a"/>
欽定四庫全書<lb/>
　閩中理學淵源考卷五十四<lb/>
　　　　　　　　　　廣平府知府李清馥撰<lb/>
　　恭清陳時周先生茂烈學派<lb/>
　按白沙之學明代諸公共議之謂其近於禪學然其<lb/>
　髙風素節亦可追已時周先生師事白沙其省身克<lb/>
　己之録未知與師門宗㫖如何攷之林公見素誌公<lb/>
　墓曰隠衷粹行對天地而質鬼神其人品在黄憲管<lb/>
<pb n="KR2g0052_WYG_054-1b"/>
　寧之右當時莆中諸公推許亦無異詞其操履可想<lb/>
　矣<lb/>
　　　恭清陳時周先生茂烈<lb/>
陳茂烈字時周莆田人也先世瑞安人曽大父以軍功<lb/>
𨽻興化衛總旗於是遂為莆人茂烈方髫年繼父戎役<lb/>
厲志不與羣兒伍晝入署夜歸則讀書祖母憐其孱弱<lb/>
亟止之乃覆燈黙誦不輟年十八慨然嘆曰善學聖人<lb/>
者莫如顔曽顔之克己曽之省身夫非學之法歟作省<lb/>
<pb n="KR2g0052_WYG_054-2a"/>
克録自考𢎞治九年第進士嘗使廣東一切餽贐悉卻<lb/>
之是時新㑹陳獻章以理學倡東南茂烈則往執弟子<lb/>
禮語累日獻章甚喜告以學須静一於是退作静思録<lb/>
佩其言終身為吉安理官十餘年入為監察御史袍服<lb/>
樸素騎一牝馬身若無官顧獨繫風紀之重有尚書佀<lb/>
子受賂而崔志端者亦為尚書故道流也皆以内援蟠<lb/>
結不能去茂烈再劾佀罷之崔仍留茂烈意未得而㑹<lb/>
其母張年七十有七老矣遂疏乞終養去家居身自治<lb/>
<pb n="KR2g0052_WYG_054-2b"/>
畦一奚奴拾薪服食麄糲夜卧不能具一帷短牀敝席<lb/>
漠如也太守以其作苦遣二力助之三日白守曰是使<lb/>
野人多事且溢口食也遣還茂烈雖不究於仕然故具<lb/>
經濟才其在吉安持大體開至誠廸以民彛上下信服<lb/>
有婦嫠家富族人利其貲誣婦且别適特為白之令終<lb/>
所至民有嫁妾者妾娠縁妻悍去之比生子歸承父業<lb/>
族羣争不决乃驗以女兄特類争者遂服時守張嚴鷙<lb/>
而茂烈以寛佐之當道或深文皆徐為申釋明允公恕<lb/>
<pb n="KR2g0052_WYG_054-3a"/>
既去而有遺思力耕養母者若而嵗銓部稔其行清苦<lb/>
奏改晉江教諭以資養辭既而守臣復上其孝行貧苦<lb/>
狀武宗嘉之詔視侍郎潘禮故事月給米三石茂烈復<lb/>
辭古人行傭負米皆以為親臣即貧應未至此且母年<lb/>
八十有六來日無多願以身力作報母囏勞不願當廪<lb/>
賜上不允間四嵗母卒茂烈抱疾强起號泣寢地疾遂<lb/>
亟未幾亦卒所産惟一女以身後屬司冦林俊俊為治<lb/>
其䘮立族子逺揚為後海内大夫士聞而傷之御史王<lb/>
<pb n="KR2g0052_WYG_054-3b"/>
應鵬以狀聞謂茂烈亷如石守道而所養獨純孝如徐<lb/>
仲車而所處尤困天子悼焉詔所司表宅里曰孝亷仍<lb/>
恤其家茂烈嚮道甚蚤比聞新㑹之教契悟亦深安貧<lb/>
樂志泰然自足日坐斗室究極五經四書之㫖以身體<lb/>
驗隨得隨録嘗曰儒有向上工夫詩文特土苴耳嘗與<lb/>
友人論學書曰承示胡敬齋書日不釋手議論精切用<lb/>
心良苦假所修如之當於吾道中求之也恨生晚而未<lb/>
考其世焉至於論白沙一峰二先生與丘文莊張東白<lb/>
<pb n="KR2g0052_WYG_054-4a"/>
頗有抑揚盖一時之言而非盖棺之論也文莊二公吾<lb/>
不及知一峰之志節尚矣白沙之學而疑其禪非真知<lb/>
白沙者也人一心也其用一耳士以記誦辭章競科名<lb/>
日趨於下矣向上將誰主耶世方以是相率任道者憂<lb/>
之故曰古人棄糟粕糟粕非真傳又曰莫笑世間無著<lb/>
述真儒不是鄭康成正懼其功倍於小學而妨此大道<lb/>
也白沙之初見康齋而歸也閉戸窮盡古今典籍又築<lb/>
臺静坐不出閾外者數年深潛静思真積力乆心悟理<lb/>
<pb n="KR2g0052_WYG_054-4b"/>
融而自得之妙非人所能知也敬齋亦學於康齋同門<lb/>
者也諒未及面而資麗澤之益又未知其發言之由無<lb/>
怪乎其作疑也自今攷之敬齋懼學者舍下學而躐於<lb/>
上逹若白沙則懼學者逐口耳而忘乎身心也竊嘗細<lb/>
玩尊徳性道問學一章學聖賢之法備矣然人之氣禀<lb/>
不一清者知之勝淳者行之勝無偏廢焉所入異而所<lb/>
造一矣安得起敬齋於九原相與細詳又曰萬物備於<lb/>
我反而求之於心身無限欠缺無限病痛至於中之欺<lb/>
<pb n="KR2g0052_WYG_054-5a"/>
慊冷煖自知若夫愧影愧衾嚴切之功無踰於此烈雖<lb/>
鄙薄每自檢㸃勉循規矩今事至教先以治病為急若<lb/>
病去藥除則終身之訓也其持論如此林貞肅俊曰時<lb/>
周領悟既深而充養益熟隠衷粹行對天地而質鬼神<lb/>
第其人品當在黄憲管寧之右焉天啓辛酉諡恭清<hi>越章</hi>
<hi>録</hi>　<hi>莆陽文獻</hi>
　　　教諭郭約之先生克一<lb/>
郭克一字約之惠安人為人坦夷有志趣嘗講學於莆<lb/>
<pb n="KR2g0052_WYG_054-5b"/>
以弟子禮見如賔陳先生先生語以為學當涵養本原<lb/>
不在枝葉繁辭克一深佩服之領正徳癸酉鄉薦癸未<lb/>
試春官乙榜授歸善教諭歸善學在郭外殿宇敝壊諸<lb/>
生徒寄空籍於學分齋肄業之規弛甚克一慨然振而<lb/>
興之倡率諸尚義者鳩材募功重新學舍俾士有歸息<lb/>
而嚴立條教以約束之躬為講説經㫖士心竦然諸司<lb/>
行部至惠州者莫不嘆賞居三年丁母憂歸卒於家<hi>邑志</hi>
　　　侍郎鄭山齋先生岳<lb/>
<pb n="KR2g0052_WYG_054-6a"/>
鄭岳字汝華號山齋莆人南湖先生露之裔七嵗而孤<lb/>
頼母林兄嵎食貧而撫教之踰弱冠登𢎞治六年進士<lb/>
授刑部主事論囚東市錦衣千戸張福恃勢越坐岳奏<lb/>
論語渉中貴㫖下詔獄堂官疏救得釋轉員外郎湖廣<lb/>
按察僉事宗藩侵民田累奏不决岳竟歸之民荆岳嵗<lb/>
饑設法賑活甚衆常徳守刑貨黷濫捕其左右置之法<lb/>
守解印綬去南臺㑹薦天下方面官十七人岳與焉正<lb/>
徳初擢廣西兵備副使征黒松洞奏㨗調廣東尋擢江<lb/>
<pb n="KR2g0052_WYG_054-6b"/>
西按察使振揚風紀為逆濠所忌連擢其地左右布政<lb/>
使濠横奪民田億萬計民設寨聚守濠諷總制剿以兵<lb/>
岳力沮之副使李夢陽御史江萬實相訐奏下藩臬㑹<lb/>
勘岳欲平其理而夢陽務求勝濠從而嗾之執岳憲司<lb/>
舊役考掠誣岳用公堂銀文致送濠禁錮事聞下鎮廵<lb/>
勘報濠左右夾持成獄臺省暨江西撫臣交疏其枉遣<lb/>
大理寺卿燕忠給事中黎奭覆勘竟為濠所陷自誣服<lb/>
罷後濠反伏誅起四川左布政使以母䘮未終制不赴<lb/>
<pb n="KR2g0052_WYG_054-7a"/>
嘉靖初陞右副都御史廵撫江西至則民擁道聚觀手<lb/>
額相慶岳奏賑恤受兵郡縣定討逆功及贈祀死事之<lb/>
臣皆報可甫三月擢大理寺卿輔臣以擁立世宗功議<lb/>
封伯岳遺書内閣所厚蔣冕勸其辭避林俊以司冦召<lb/>
至協衷守法一無所假勘事陜西正總兵官李隆罪前<lb/>
後凡四上疏皆切時政陞兵部侍郎大同兵變赦而復<lb/>
叛岳宻令總兵桂勇斬首惡數人事遂定已而勘報及<lb/>
大璫弟姪名岳駁正之權倖側目又以議禮忤㫖奪俸<lb/>
<pb n="KR2g0052_WYG_054-7b"/>
言官風聞媒糵其短因力請致仕歸凢十五年卒於家<lb/>
岳嚴毅端諒好禮勤書老猶不懈尤喜奬掖後進事寡<lb/>
母甚孝念兄鞠哀恩罄官俸以報搆蒲坂祖祠益祭田<lb/>
治先世諸墓至於開渠造橋建社有利於鄉族者槩不<lb/>
惜費所著有山齋净藁吟藁奏議駁藁莆陽文獻莆陽<lb/>
志畧等書享年七十二子泓字士流初為逆濠所陷謫<lb/>
戍赦回䕃授詹事府録事疏歸終養<hi>莆陽縣志騏撰本傳</hi>　<hi>柯維閩書</hi>
　閩中理學淵源考卷五十四<lb/>
</p>
<p>
</p>
  </div>
<div>
<head>閩中理學淵源考卷五十五</head> <lb/>
    <p>
<pb n="KR2g0052_WYG_055-1a"/>
欽定四庫全書<lb/>
　閩中理學淵源考卷五十五<lb/>
　　　　　　　　　　廣平府知府李清馥撰<lb/>
　　訓導劉子賢先生閔學派<lb/>
　按劉先生閔在成化𢎞治間一時師友極盛而與鄭<lb/>
　公紀切磋最篤者也攷鄭東園遺事謂鄭公與劉子<lb/>
　賢先生隠雲洞山中玩易攷禮主静慎動以求至道<lb/>
　一時名士翕然歸仰泉南陳剩夫每來留閲月自言<lb/>
<pb n="KR2g0052_WYG_055-1b"/>
　得見鄭子方覺荒踈修撰羅一峰謫官泉州往返必<lb/>
　約鄭氏於風亭僧舍講論數宿曰東園學問心得為<lb/>
　多又攷虚齋蔡文莊亦寓書子賢皆企其實踐工夫<lb/>
　儒效修著非空言者於時諸公皆一代之英並世而<lb/>
　起其出也有鳯翔千仞之槩其處也有潛龍不㧞之<lb/>
　貞詳攷所立皆涵養深淳原本經術追溯乎乾淳講<lb/>
　學之盛無媿也迨後新説繁興講席互設而窮經實<lb/>
　踐之意㣲嗚嘑師友傳述盛衰之運可以觀矣<lb/>
<pb n="KR2g0052_WYG_055-2a"/>
　　　訓導劉子賢先生閔<lb/>
劉閔字子賢莆田人㓜有至性少長知學即絶意科舉<lb/>
凡禔躬訓家必以聖賢為法祭祀奠獻一遵禮經以父<lb/>
柩及祖母柩未𦵏遂斷酒肉逺房室雖授館鄰邑而朔<lb/>
望必歸哭殯所如是者三年鄰族憐之為之助𦵏婦失<lb/>
愛於母出之終身不復娶温凊定省疾不觧衣母或有<lb/>
怒則竟夕跪牀下副使羅璟立社學延閔為師提學周<lb/>
韋菴孟中捐銀助養太守王弼每遇祭祀必延致齋所<lb/>
<pb n="KR2g0052_WYG_055-2b"/>
曰此人能消鄙吝豈減黄叔度耶亦置田資之閔并受<lb/>
不却及母卒即送田還官廬墓三年嵗凶弟婦求分異<lb/>
闔戸自撾感悟復合𢎞治中林貞肅俊言其恭慎醇粹<lb/>
孝友髙古徳宇道風自覺難比願禮致入侍東宫必能<lb/>
涵煦薫育有所裨益不報正徳元年詔授儒學訓導所著<lb/>
有家禮考註昭穆圖宗子説五倫啓䝉孝經刋誤等書<lb/>
温陵蔡文莊曽寄書畧曰觀先生所自待斷斷然實地<lb/>
根本工夫一掃却許多煩冗枝葉愚意今日大勢如此<lb/>
<pb n="KR2g0052_WYG_055-3a"/>
匡治之計須是先生輩出身也然雖未即出易之損九<lb/>
二曰利貞弗損益之盖言雖未為時用然其弗損所守<lb/>
如此則所以益於上者亦既多矣而况又有所謂子弟<lb/>
從之則孝弟忠信者乎小兒存畏今年九嵗矣家父母<lb/>
留在膝下去先生纔百餘里而未能即時遣詣門下以<lb/>
供灑掃途中徒為念之耳<hi>道南源委</hi>　<hi>蔡文莊集</hi>
　　　司徒鄭廷綱先生紀<lb/>
鄭紀字廷綱仙逰人南湖淑之後舉天順庚辰進士為<lb/>
<pb n="KR2g0052_WYG_055-3b"/>
翰林庶吉士授檢討與謝一䕫劉徤周經張元禎諸公<lb/>
講性理之學以經濟相許其為文章披竒剔怪瀾立星<lb/>
回深博藴藉益探以有憲宗登極上太平十䇿以親老<lb/>
引病歸養父沒哀毁骨立知府以金助𦵏謝不受喪畢<lb/>
廬墓讀書與孝子劉閔泉南陳剩夫相往來修撰羅倫<lb/>
謫官泉州亦時㑹聚講論倣義門家規藍田鄉約朱子<lb/>
義倉以濟族睦鄉家食二十餘年再起供職遷浙江提<lb/>
學副使令諸生兼讀五經白文行鄉射革浮屠毁淫祠<lb/>
<pb n="KR2g0052_WYG_055-4a"/>
孝宗登極上疏勸御經筵近儒臣論聖學以正心為要<lb/>
言甚切至有㫖嘉納召為國子祭酒監規嚴正師生凛<lb/>
然國學有膳餘銀千兩典簿以常例奉紀曰膳為監生<lb/>
何與祭酒悉歸官同官謂紀形其短銜之紀固以前輩<lb/>
自處遇科道官不能折節為禮因相與攟撫其事論劾<lb/>
之孝宗謂紀任未乆何遽有此令條析以聞改南京通<lb/>
政司左通政七年陞南京太常卿武宗在東宫行冠禮<lb/>
紀采古今帝王嘉言善行凡百條各繪圖作贊名曰聖<lb/>
<pb n="KR2g0052_WYG_055-4b"/>
功圖表啓以進且言皇太子當近正人聞正言不可與<lb/>
儇薄内侍逰上優答之陞南京戸部侍郎適南畿災紀<lb/>
以漕米權宜水兊積出餘米二十餘萬石賑濟又將月<lb/>
糧放支本色以平米價奏革京儲冗食鹽鈔攬納之弊<lb/>
皆有惠利及人然竟以前論踵襲言者不已紀亦屢疏<lb/>
乞休十七年進南戸部尚書致仕卒年七十六遺命請<lb/>
劉閔治喪勿乞𦵏祭訃聞賜𦵏如故事有奏議四卷聖<lb/>
功圖十卷歸田録八卷文集前後續别五十卷子主敬<lb/>
<pb n="KR2g0052_WYG_055-5a"/>
主忠主忠䕃補夀州同知守官飭簠簋而歸田好施祀<lb/>
鄉賢<hi>閩書</hi>　<hi>莆陽文獻</hi>
　　主事柯希齋先生維祺學𣲖<lb/>
　　　主事柯希齋先生維祺<lb/>
柯維祺字竒純號希齋莆田人㓜靈頴希慕古哲林貞肅<lb/>
陳孝亷雅重之弱冠領鄉薦登嘉靖癸未進士出黄文裕<lb/>
佐之門文裕語人曰異時無忝鴻儒柯氏子也授南戸部<lb/>
主事時年二十六即移疾歸烏石山中聚舊業而紬繹之<lb/>
<pb n="KR2g0052_WYG_055-5b"/>
别淆亂訂是非㑹萬於一及門之士先後至四百餘人傳<lb/>
授靡倦要以躬行為先慨近世學者樂徑悟而憚積累竊<lb/>
禪家之説以掩孤陋作左右二銘明其意著講纂二卷以<lb/>
辨心術端趣向為實志以存敬畏宻操履為實功而其極<lb/>
以宰理人物成能天地為實用至於為學次第懇懇致意<lb/>
於誠之一字謂心與理一之謂誠言與行一之謂誠終與<lb/>
始一之謂誠盖允蹈之也録所答問釐為心解學解經解<lb/>
上下傳解史解六卷多儒先所未發著宋史新編共二百<lb/>
<pb n="KR2g0052_WYG_055-6a"/>
卷閲二十載而成書作史記考要十卷凡司馬之譏評爽<lb/>
實班氏之増損乖義少孫之補綴亂真諸儒之紀載異同<lb/>
胥辨正之而天文厯律發明尤詳又以莆陽文獻自嘉靖<lb/>
以來屢經兵火懼其遂湮乃撰次為二十卷以接山齋鄭<lb/>
岳之筆曰續莆陽文獻志與宋史新編俱以三品論人謂<lb/>
求道徳之士於三代之下必欲如古聖賢難矣但能忠信<lb/>
亷潔以禮義為進退以名節自砥礪此其根本也根本既<lb/>
立雖乏功業文章不足為病根本既喪即富貴功名鄙庸<lb/>
<pb n="KR2g0052_WYG_055-6b"/>
人耳何足取哉别著詩文集十卷續集四卷雜著二卷居<lb/>
常絶迹不入官府矢志清修力耕節用躬韋布之素有餘<lb/>
則推以佐親黨遇倭亂廬毁於冦鬻田以築小室日危坐<lb/>
其中接人無戲言無茍笑聞人之短蹙然必為之諱朞功<lb/>
不與飲燕口惟蔬食菜羮而已卒年七十八學者稱希齋<lb/>
先生<hi>雒閩源流録</hi>　<hi>明名臣言行録/</hi>　<hi>閩書/</hi>　<hi>興化府志</hi>
　　主事卓起巖先生居傅學派<lb/>
　攷之志乘林貞肅公奬藉人才最盛其一時説經諸<lb/>
<pb n="KR2g0052_WYG_055-7a"/>
　師席公皆勤懇而親炙之為鄉邦倡率為後進典型<lb/>
　其風俗醇篤有由來已<lb/>
　　　主事卓起巖先生居傅<lb/>
卓居傅字起巖莆田人精於經學開館鳯山執經問難<lb/>
者前後數百人以鄉薦授金華訓導教廸有方青衿競<lb/>
奮登正徳十二年進士賜歸省一時士類競趨其門林<lb/>
貞肅俊方簡肅良永時過講堂與之談𣙜文義所著有<lb/>
書經四書臆説學者宗之終刑部主事門人太守鄭弼<lb/>
<pb n="KR2g0052_WYG_055-7b"/>
為之起墳<hi>道南源委</hi>　<hi>莆陽志</hi>
　　　郡守鄭諧甫先生弼<lb/>
鄭弼字諧甫莆田人嘉靖癸未進士歴工部郎中出賑<lb/>
江南全活甚衆𣙜税蕪湖亷平有體遷雲南知府釋江<lb/>
洋株連之辟平木邦宣撫之亂年四十以親老致仕至<lb/>
九十三卒<hi>莆陽選舉志</hi>
　　　簡肅方夀卿先生良永<lb/>
方良永字夀卿莆田人𢎞治三年進士督逋兩廣峻却<lb/>
<pb n="KR2g0052_WYG_055-8a"/>
饋遺為布政使劉大夏所器還授刑部主事進員外郎<lb/>
擢廣東僉事瓊州賊符南蛇為亂大夏時為總督檄攝<lb/>
海南兵備㑹師討平之御史坐良永失利大夏已入為<lb/>
本兵為白於朝賚銀幣正徳初父喪除待銓闕下外官<lb/>
朝見畢必謁劉瑾鴻臚導良永詣左順門叩頭畢令東<lb/>
向揖瑾良永竟出或勸詣瑾家良永不可及吏部除良<lb/>
永河南撫民僉事中㫖勒致仕既去瑾怒未已欲假海<lb/>
南殺人事中之刑部郎中周敏力持乃不坐瑾誅起湖<lb/>
<pb n="KR2g0052_WYG_055-8b"/>
廣副使㝷擢廣西按察使發廵按御史朱志榮罪至謫<lb/>
戍遷山東右布政使旋調浙江改左錢寧以鈔二萬粥<lb/>
於浙良永上疏曰四方甫平瘡痍未瘳浙東西雨雹寧<lb/>
厮養賤流假義子名躋公侯之列賜予無算納賄不貲<lb/>
乃敢攫民財戕邦本有司奉行急於詔㫖胥吏縁為奸<lb/>
椎膚剥髓民不堪命鎮守太監王堂劉璟畏寧威受役<lb/>
使臣何敢愛一死不以聞乞陛下下寧詔獄明正典刑<lb/>
並治其黨以謝百姓寧懼留疏不下謀遣校尉捕假勢<lb/>
<pb n="KR2g0052_WYG_055-9a"/>
粥鈔者以自飾於帝而請以鈔直還之民隂召還前所<lb/>
遣使寧初欲散鈔徧天下先行之浙江山東山東為廵<lb/>
撫趙璜所格而良永白發其奸寧自是不敢粥鈔矣寧<lb/>
方得志公卿臺諫無敢出一語而良永以外僚訟言誅<lb/>
之聞者震悚良永念母老恐中禍三疏乞休去世宗<lb/>
即位中外交薦拜右副都御史撫治鄖陽以母老再疏<lb/>
乞終養都御史姚鏌請破格褒寵尚書喬宇孫交言良<lb/>
永家無贏貲宜用侍郎潘禮御史陳茂烈故事賜廪米<lb/>
<pb n="KR2g0052_WYG_055-9b"/>
詔月給三石乆之母卒詔賜祭𦵏皆異數也服除以故<lb/>
官廵撫應天即家賜勅至衢州疾作連疏乞致仕未報<lb/>
遽歸卒卒後有南京刑部尚書之命暨訃聞賜䘏如制<lb/>
諡簡肅良永侍父疾衣不觧帶者三月母病良永年六<lb/>
十餘矣手進湯藥無少怠居倚廬哀毁稱純孝焉素善<lb/>
王守仁而論學與之異嘗語人曰近世專言心學自謂<lb/>
超悟獨到推其説以自附於象山而上逹於孔子目賢<lb/>
聖教人次第為小子無用之學程朱而下無不受擯而<lb/>
<pb n="KR2g0052_WYG_055-10a"/>
不知其入於妄弟良節官廣東左布政使亦有治行子<lb/>
重杰舉於鄉以孝聞<lb/>
　　學正林致之先生學道學派<lb/>
　按明代莆陽諸前輩多治尚書致之林公精熟是經<lb/>
　嘉靖乙酉督學邵公鋭延請於三山主教恭敏馬公<lb/>
　實師承其説焉時三山鮮習是經故邵公特延致之<lb/>
　余攷之經籍攷馬恭敏之子歘序尚書敷言云再攷<lb/>
　公從學於蔡王二先生其平日為學大㫖未知如何<lb/>
<pb n="KR2g0052_WYG_055-10b"/>
　至恭敏馬公之學閩書并蔣氏閩學源流皆以為宗<lb/>
　程朱之學者<lb/>
　　　學正林致之先生學道<lb/>
林學道字致之莆田人體不勝衣言不出口而向道甚<lb/>
勇義利之辨甚嚴終日正襟危坐非寢不脱巾履初從<lb/>
蔡文莊受學復之江西從王文成訂良知之説嘗㳺呉<lb/>
下有僉事某者延至其家既而聞其居喪宴㑹曰非吾<lb/>
徒也遂去之督學邵鋭選取閩中於㑹城書院分經擇<lb/>
<pb n="KR2g0052_WYG_055-11a"/>
師學道與焉司徒馬森其及門士也徐文貞階謫延平<lb/>
願請一見竟不造門至嘉靖間以貢授都昌訓導文貞<lb/>
亦督學江西喜曰吾今得見林致之矣為題像曰顔勤<lb/>
閔孝柴愚參魯若在聖門依稀參伍終無為州學正卒<lb/>
學者私諡曰貞修先生所著有原教録二卷<hi>道南源委  莆田志</hi>
　　王侃齋先生學派<lb/>
　　　王侃齋先生<hi>闕</hi>
　　　陳碩飛先生鳶<lb/>
<pb n="KR2g0052_WYG_055-11b"/>
陳鳶海澄人字碩飛㓜讀書與兄英及中表林浩相友<lb/>
聞莆陽王侃齋以道徳淑人相與負笈從之既歸以禮<lb/>
自閑築室家廟之旁非弔喪問疾不出倦時或散歩郊<lb/>
原悠然自賞藝圃必正樹菓木必直而方對夫婦如嚴<lb/>
賔延納士流温和可掬時以正言格論誘人所交林克<lb/>
諧夫婦染疫暴卒無敢至者鳶奔往經紀其喪嘉靖丁<lb/>
巳㓂掠月港焚毁悉盡惟鳶居無恙郡丞許鑰聞其名<lb/>
餽餉不受海憲周賢宣至澄訪之鳶使家人辭曰某𨽻<lb/>
<pb n="KR2g0052_WYG_055-12a"/>
居編民有公事召無相見禮不敢見疾革命弟子以喪<lb/>
禮危坐而逝<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0052_WYG_055-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷五十五<lb/>
</p>
<p>
</p>
  </div>
<div>
<head>閩中理學淵源考卷五十六</head> <lb/>
    <p>
<pb n="KR2g0052_WYG_056-1a"/>
欽定四庫全書<lb/>
　閩中理學淵源考卷五十六<lb/>
　　　　　　　　　　廣平府知府李清馥撰<lb/>
　　莆陽嘉隆以後諸先生學派<lb/>
　　　縣令歐須静先生志學<lb/>
歐志學字須静莆田人淹貫經傳以貢入南雍海内交<lb/>
重之呉中諸文學争延為師領嘉靖乙酉鄉薦知潮陽<lb/>
縣興學育才人文遂盛嵗餘乞歸當道留之不可既歸<lb/>
<pb n="KR2g0052_WYG_056-1b"/>
開五經講席四方負笈者相踵所著有四書淵源毛詩<lb/>
小見衍義補要等書<hi>道南源委</hi>　<hi>閩書</hi>
　　　縣令阮先生琳<lb/>
阮琳字廷佩莆田人嘉靖庚子舉人除金谿教諭為諸<lb/>
生講明正學擢知恩平勤撫字興學校文學吏治一時<lb/>
推奬以老丐歸結境真㑹誘誨後進所著有書經講義<lb/>
性理儀禮律厯註解圖書記愚諸集<hi>道南源委</hi>
　　　縣令陳立夫先生繼芳<lb/>
<pb n="KR2g0052_WYG_056-2a"/>
陳繼芳字立夫少頴敏勤學通五經為文詞多有理觧同輩<lb/>
咸推讓之嘉靖丙戍進士授金華知縣亷介自持奸徒屏迹<lb/>
甫七月以病疏歸養家貧甘㫖乏供乃設帳嘉禾因而負篋<lb/>
從逰者甚衆所著有書經精講至今以尚書起家者咸宗焉<lb/>
　　　郡守林廷彬先生華<lb/>
林華字廷彬蚤孤家貧奮志讀書嘉靖壬辰進士授南<lb/>
京戸部主事改北刑部轉員外郎皇親張鶴齡繫刑部<lb/>
獄華坐累謫六安州同知廵按及督學檄為諸生師建<lb/>
<pb n="KR2g0052_WYG_056-2b"/>
岳麓書院令主之著岳麓口義十卷量移長沙同知尋<lb/>
擢鎮江知府公暇講學如岳麓時與徐問唐順之往還<lb/>
議論為守五年多政績最大者平民羣訴豪家擅洲田<lb/>
乆不决華斷為公庒收其租以省民需富民毆殺人獄<lb/>
以賄停華立斷論死時宰夏言以獄託華不從嗾廵按<lb/>
御史誣華激變逮繫詔獄發鎮江哭而送者幾萬人擁<lb/>
傳車不得行逮者愕眙且笑曰是可以為激變矣華至<lb/>
京上奏自辨世宗疑之而臺省亦多言其枉於是薄華<lb/>
<pb n="KR2g0052_WYG_056-3a"/>
罪罷為民家居十七載不入公府性簡静寡合鮮交晚<lb/>
年蔬食不與飲讌年六十七卒<hi>莆田志</hi>
　　　參議黄以約先生文炳<lb/>
黄文炳字以約父敬甫明經修行里人敬之稱曰木齋<lb/>
先生文炳嘉靖乙未進士授南戸曹郎度支㑹計惟謹<lb/>
𣙜北新闗務除細苛所入税金下仁錢兩縣典出納闗<lb/>
吏不得染指又以羡餘牒計司助餉商民感惠歴江西<lb/>
僉事參議文炳在江西乆於分宜相無夤縁竟以罷免<lb/>
<pb n="KR2g0052_WYG_056-3b"/>
人稱其有守<hi>莆田志</hi>
　　　縣令宋斯齋先生效周<lb/>
宋效周字肇斯莆田人領嘉靖辛酉鄉薦由海陽教諭<lb/>
陞和平知縣以徳化民羣盗觧散時制府徴令煩苛效<lb/>
周移書規諷遂被論劾致仕歸家絶跡公門教人以經<lb/>
書小學為常課謂嚮往須擇中守正造詣須積漸至精<lb/>
工夫須循常務實所著有悾悾子踽踽言日格子正俗<lb/>
編等書學者稱斯齋先生<lb/>
<pb n="KR2g0052_WYG_056-4a"/>
　　　副使陳士仁先生祥麟<lb/>
陳祥麟字士仁嘉靖丙戍進士授東安知縣東安地狹<lb/>
隣邉時詔徴土兵討田州所過騷掠祥麟搜剔弊蠧犒<lb/>
餉具而民不擾嘗修學宫作社學毁淫祠改諸佛刹為<lb/>
書院以亷能調麻城足疾疏改湖州教授主江西文衡<lb/>
所得多名士遷南京刑部主事常提獄命人洒濯囹圄<lb/>
不深錮諸囚囚甚徳之歴員外郎中出守姚安郡雜夷<lb/>
難治祥麟約以威信靡不輯服母䘮服闋補南安或有<lb/>
<pb n="KR2g0052_WYG_056-4b"/>
諷祥麟稍稍為子孫計者祥麟艴然曰昔人遺後世以<lb/>
安吾豈欲置之危哉嘗自言吾自筮仕以來未嘗置一<lb/>
人於重辟及謫戍者其亷慎仁愛類如此擢山東提學<lb/>
副使至則崇禮教作士氣每閲諸生文義必為之芟削<lb/>
改正以積勞卒於官士林傷之同寅檢行槖蕭然各捐<lb/>
俸為賻所著有四書詩經正䝉行世<hi>莆田志</hi>
　　　郎中陳宜昌先生言<lb/>
陳言字宜昌觀七世孫少敏博精尚書嘉靖丙午鄉薦<lb/>
<pb n="KR2g0052_WYG_056-5a"/>
第八人明年㑹試第四人肄政禮部時泰和歐陽徳為<lb/>
宗伯深器重之屬吏部補其縣令言悃愊簡易奉職循<lb/>
理不喜矯飾逢迎以媚大吏大吏有索賄不得深嗛之<lb/>
者遂乞改學職得湖州教授二年遷國子博士轉禮部<lb/>
儀制司主事教習駙馬都尉故事都尉率驕貴易其師<lb/>
師取具員而已言抗顔臯席人咸重焉越明年太宰李<lb/>
黙被讒死言亦坐鄉故謫郴州同知已移守泰州徴拜<lb/>
南京刑部員外晉郎中無何免歸言性真率無他腸不<lb/>
<pb n="KR2g0052_WYG_056-5b"/>
習巧宦居家以孝友稱嘗修葺先世祠塋恤宗戚貧乏<lb/>
而撫其孤寡行敦本原所著有尚書講義六卷怡老堂<lb/>
存稿四卷石溪儷語二卷以子經邦貴進階一級贈吏<lb/>
部左侍郎兼侍讀學士<hi>莆田志</hi>
　　　郡守林孟鳴先生兆珂<lb/>
林兆珂字孟鳴富孫嘉靖壬戍倭陷郡城與兄兆瓚俱<lb/>
被縶倭刃磨兄頸兆珂以身翼蔽倭義釋之萬厯甲戍<lb/>
進士授蒙城知縣改儀封教授陞國子監助教轉博士<lb/>
<pb n="KR2g0052_WYG_056-6a"/>
監丞任成均七年董宗伯其昌范少卿允臨皆所取士<lb/>
陞刑部主事歴員外郎中為大司冦註律例二十卷出<lb/>
為亷州太守丁内外艱補衡州又補安慶十年三典大<lb/>
郡歸之日囊無餘貲先是祖富總制兩廣奏罷採珠之<lb/>
令亷人徳之兆珂至先以太守行有司祭禮次日以諸<lb/>
孫行家人祭禮亷人榮之因作採珠行以歌祖徳所至<lb/>
禮名宿㧞寒畯然性諒直不能婉曲事人辛丑大計後<lb/>
假歸遂為終焉之計家居二十載鍵戸讀書丹鉛不輟<lb/>
<pb n="KR2g0052_WYG_056-6b"/>
所著書宙合多識二種其最著者又有批㸃左傳檀弓<lb/>
考工參同契楚詞李杜王摩詰選詩諸書刻林艾軒楊<lb/>
升菴陳山人諸集皆行於世平生篤友誼故人有鄭某<lb/>
者老而無嗣兆珂為營𦵏於松嶺之麓嵗時祭掃必率<lb/>
其子姓酌酒酹之所著書成恒令布衣人撰序曰古云<lb/>
名譽不聞朋友之過吾將以樹其名也故一時文士多<lb/>
歸之<hi>莆田志</hi>
　　　布政林仲清先生澄源<lb/>
<pb n="KR2g0052_WYG_056-7a"/>
林澄源字仲清嘉靖己未進士授戸部主事遷員外郎<lb/>
中出為貴州㕘議屬水西安酋亂當事者方議用兵而澄<lb/>
源以蠻夷叛服靡常勦孰與撫便已而出兵殺傷過當<lb/>
卒用其言撫之事遂定逾年晉按察副使備兵威清即<lb/>
用前所撫酋授以方畧寇發輙誘禽之滇黔宴然晉參<lb/>
政鎮威清如故鄒進士元標以論劾江陵戍羅施道由<lb/>
境上澄源與盤桓彌日人或危之澄源曰昔徐晦越鄉<lb/>
而别臨賀后山出境而見子瞻彼何人哉吾分已定即<lb/>
<pb n="KR2g0052_WYG_056-7b"/>
縁此得罪吾固安之因名其菴曰定菴後以廣西按察<lb/>
使覲畢轉四川右布政乞終養歸歸後言者復摘其馳<lb/>
傳事中之則猶江陵之為也居家孝友恬静部使者交<lb/>
章論薦竟不起著有悟往吟及經傳講義<hi>莆田志</hi>
　　　林懋勛先生兆恩<lb/>
林兆恩字懋勛富孫生有異質年十三好袖金散給貧<lb/>
人母詰之曰損有餘補不足天道也既補弟子員試皆<lb/>
髙等已遂棄去鋭心學道嘗憂正學榛蕪世趨二氏謂<lb/>
<pb n="KR2g0052_WYG_056-8a"/>
二氏之粗者吾儒所不屑精者不出吾道之範圍遂合<lb/>
三教而發明之著書積數百萬言大要以三綱四業為<lb/>
本歸儒宗孔為急隨在奬勸凡士農工賈緇衣道流人<lb/>
人厭其意而去時倭薄郡城㑹衆募兵却之又饑旱洊<lb/>
臻發粟拯濟頼全活者甚衆城陷後埋胔掩骼不遺餘<lb/>
力人尤徳焉天下名流耆宿讀其書者無不降心北面<lb/>
願為弟子書幣之請殆無虛嵗其教人先從治病始以<lb/>
此小試非其極也學者稱為三教先生<hi>莆田志</hi>
<pb n="KR2g0052_WYG_056-8b"/>
　　　參政盧鉉卿先生廷選<lb/>
盧廷選字鉉卿萬厯壬辰進士知滄州鋤奸摘伏獄無<lb/>
滯訟時方興横海舟師大軍出於滄供億驛騷少不給<lb/>
則立糜廷選馭應有方無敢譁者巨璫挾税柄凌轢州<lb/>
郡廷選以民艱抗議詞色從容璫慙沮而戢歴工部郎<lb/>
中出知南昌府南昌故多才廷選集士課文諸生呈藝<lb/>
與爰書並列几案間剖決品藻無不各厭人意者修東<lb/>
西二湖堤弛漁利以予民歴江西參政議減宗禄就各<lb/>
<pb n="KR2g0052_WYG_056-9a"/>
宗現在之折額以均惠於待封之子孫時用其䇿諸邸<lb/>
悦從著為令尋以蜚語觧組去家居數載復起為湖廣<lb/>
參政修城垣繕干掫為固圉計盗徐賓踰城剽巨室輿<lb/>
議以盗伏城中當排門大索廷選獨不謂然密遣邏逺<lb/>
地跡之盗果獲卒於官方病中檄武昌嚴察郡獄多滯<lb/>
囚勢將有變殁數日而難作楚人以為神云所著有四<lb/>
書質義尚書雅言浴碧堂集<hi>莆田志</hi>
　　　劉徴仲先生文𤾉<lb/>
<pb n="KR2g0052_WYG_056-9b"/>
劉文𤾉字徴仲讀書秉禮授徒尚義與姪正隆交相愛<lb/>
敬即閫内亦無間言後正隆領鄉薦官國子博士歸冷<lb/>
署無長物可獻數以為言文暘曰青氊故物正獲我心<lb/>
郡守王弼髙其行數造廬請見旌其門曰一鄉善士卒<lb/>
年八十九<hi>莆田志</hi>
　　　劉陶九先生堯章<lb/>
劉堯章字陶九讀書百原山中因以為號少便超超異<lb/>
行輩為文沉思入㣲幾廢寢食未幾閩亂遂挈家入寒<lb/>
<pb n="KR2g0052_WYG_056-10a"/>
山僦居何巖之麓專意聖學静坐三年已而入百原刻<lb/>
意堅苦理數象緯靡不推究而返之躬行常曰涵養工<lb/>
夫全在應事接物上簡律一身不敢自恕意念間稍有<lb/>
愆違輙正色危坐終日㑹山中㓂亂欲屠兩砦堯章挺<lb/>
身出見皆頼以全衆徳之歸田以謝堅却之居家孝友<lb/>
與兄共㸑無間言時兄有子五人堯章子二人及析箸<lb/>
以所遺産分為七五與兄而自取二焉曰吾不忍令吾<lb/>
兒獨豐也人咸義之性和易近人及義之所在毅然為<lb/>
<pb n="KR2g0052_WYG_056-10b"/>
之嘗讀春秋傳註頗疑其鑿後得湛甘泉正傳曰此可<lb/>
以知聖人之心矣乃下榖城與舊友商訂成書未就而<lb/>
疾作將革命取陳白沙示門人六絶吟咏者再㸃額而<lb/>
逝<hi>莆田志</hi>
　　　副使陳鳴周先生騰鳯<lb/>
陳騰鳯字鳴周萬厯丁未㑹試第二人授開州知州州<lb/>
多巨憝習弓馬乘突騎要截行刼商旅畏途騰鳯亷其<lb/>
實以計誘得巨魁立殺之自是賊徒屏息澶淵久困水<lb/>
<pb n="KR2g0052_WYG_056-11a"/>
患騰鳯設法隄防民得安堵丁内艱服闋補禹州復調<lb/>
太倉州婁有隠糧七千五百餘石或為田衝蕩或為□<lb/>
漲混者民困於輸供騰鳯不避勞怨逐一洗刷遺累洒<lb/>
然陞兵部員外郎出為河南提學僉事秉公矢慎首㧞<lb/>
者悉皆入彀有河洛九十元魁卷鐫行於世部覆稱最<lb/>
加衘再任轉浙江糧儲副使勤運輓部推卓異離任日<lb/>
却羡金三千盡充公儲乞歸養冡宰趙南星覆疏云人<lb/>
方仰其有守而有為本官則已知止而知足家居二十<lb/>
<pb n="KR2g0052_WYG_056-11b"/>
載杜門守静所著有四書講意尚書要言及静虚齋集<lb/>
卒年七十二<hi>莆田志</hi>
　　　孝亷林燕公先生尊賔<lb/>
林尊賔字燕公莆田人崇禎壬午舉人肆力於六經諸<lb/>
史百家著春秋傳於三傳外别有發明又以禮記附㑹<lb/>
成書乃翻去陳言著為評定復取朱子未成之志合三<lb/>
禮而通之綴文成類共得十篇名曰古禮當然一時倪<lb/>
元璐張溥陳子龍錢肅樂輩皆折節下之計偕入都值<lb/>
<pb n="KR2g0052_WYG_056-12a"/>
闖賊陷京與從叔説同矢殉國著有鴈園集四卷<hi>莆田志</hi>
　　　林雨可先生承霖<lb/>
林承霖字雨可㓜時為諸生即以古人自期入麥斜巖<lb/>
潛心理學家貧妻子藜藿不飽絶不為意山中人皆呼<lb/>
曰林先生與同郡謝天駒同彚次莆陽四編行世天駒<lb/>
字山子擕家入山置書數千卷吟咏編摩於名利視之<lb/>
漠如也<hi>莆田志</hi>
　　　鄭牧仲先生郊<lb/>
<pb n="KR2g0052_WYG_056-12b"/>
鄭郊字牧仲博學能文㓜嗜經史長以著述自任家雖<lb/>
困乏意豁如也補郡弟子員為督學郭之竒李長倩所<lb/>
賞識㧞置第一嘗謁銅山黄道周稱之曰鄭牧仲一日<lb/>
千里未易材也雲間夏允彛徐孚逺皆與定交已居壺<lb/>
山之南泉遂號南泉居士未嘗一至城市著書甚多註<lb/>
易十七卷廬陵知縣于藻為之刋行尚有史統百四十<lb/>
五卷及南華十轉氷書折衡偶筆寓騷孝經心箋及雜<lb/>
詩文若干卷藏於家弟郟邑諸生好學博識與郊齊名<lb/>
<pb n="KR2g0052_WYG_056-13a"/>
督學李長倩首㧞食餼安貧樂道所著有皆山集及易<lb/>
測詩史和陶廣騷春秋表㣲諸書門人郭鳯喈字友日<lb/>
衛庠生性髙潔工詩著有郭子詩草<hi>莆田志</hi>
　<lb/>
　<lb/>
　<lb/>
　<lb/>
　<lb/>
<pb n="KR2g0052_WYG_056-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷五十六<lb/>
</p>
<p>
</p>
  </div>
<div>
<head>閩中理學淵源考卷五十七</head> <lb/>
    <p>
<pb n="KR2g0052_WYG_057-1a"/>
欽定四庫全書<lb/>
　閩中理學淵源考卷五十七<lb/>
　　　　　　　　　　廣平府知府李清馥撰<lb/>
　　泉南明初諸先生學派<lb/>
　泉自朱子過化之後人才蔚起明初諸賢大都抱道<lb/>
　守義恬於仕進而崇尚經説範圍禮俗猶然清源别<lb/>
　𣲖遺風也今志乘可考者張氏廷芳首著易説陳氏<lb/>
　道曽精邃易學趙氏復以禮教倡鄉閭莊氏逢辰以<lb/>
<pb n="KR2g0052_WYG_057-1b"/>
　朱學式後進其餘或隱身明志或秉節傳經各著顯<lb/>
　晦之遭祗求立身之的要皆根柢乎先民矩度與遺<lb/>
　世絶俗者異矣迨後蔡文莊先生獨倡宗風而紫峰<lb/>
　凈峰次崖紫溪諸公相踵起紹源濬流漸摩數世遂<lb/>
　成閩學一代人文之治回溯當時清源别𣲖不更昌<lb/>
　大而益光乎語云山川之秀有開必先則國初諸君<lb/>
　子皆有啓迪衛道之功不可無述也今併録出以備<lb/>
　考訂焉<lb/>
<pb n="KR2g0052_WYG_057-2a"/>
　　　張先生廷芳<lb/>
張廷芳晉江人世家城南方山下父謙齋以文學召為<lb/>
石井書院司紏廷芳世其業以講明理學為己任冠婚<lb/>
喪祭一遵朱子家禮自號退密翁以見志嘗著易經十<lb/>
翼章圖藴義十卷未上卒於家<hi>泉郡志</hi>　<hi>雒閩源流録</hi>
　　　趙莊節先生復<lb/>
趙復字無疾晉江人隱邑之孤山博通經史不求仕進<lb/>
泉俗冠婚之禮率敝於侈靡喪葬之禮多壊於浮屠無<lb/>
<pb n="KR2g0052_WYG_057-2b"/>
疾惓惓以古禮為之倡人多化之卒年九十五門人私<lb/>
諡曰莊節先生<hi>雒閩源流録</hi>　<hi>舊郡志/</hi>　<hi>閩書</hi>
　　　莊士明先生逢辰<lb/>
莊逢辰字士明晉江人元季躬耕飬母雖在亂離中不<lb/>
釋書卷母卒喪葬一據朱子家禮洪武初或勸之仕不<lb/>
答日惟教子讀書後進多師之稱靜齋先生子琛<hi>泉郡志</hi>
<hi>閩書</hi>
　　　州判劉子中先生嵩<lb/>
<pb n="KR2g0052_WYG_057-3a"/>
劉嵩字子中晉江人博通經史所為詩文清新竒古不<lb/>
俟思索人謂其有謫仙才值元季不仕磊落不羈以詩<lb/>
酒自娛家無宿儲而處之泰然有知其貧而餽之者輙<lb/>
正色以謝或受所可受即送酒家及賙親友之乏者洪<lb/>
武初以賢良方正薦授廣西賔州判官卒於官旅櫬不<lb/>
能歸州人葬于州之門外泉之名士多出其門所著有<lb/>
中齋集<hi>泉郡志</hi>
　　　學正陳端誠先生道曽<lb/>
<pb n="KR2g0052_WYG_057-3b"/>
陳道曽字端誠晉江人祖章應洪武四年進士以學行<lb/>
聞歴官禮部主事道曽性資樸茂䆳於易旁及諸經子<lb/>
史有文名操行卓然不茍徇流俗登永樂十六年進士<lb/>
改庶吉士自陳願授教職改吳縣教諭陞瑞州府教授<lb/>
遷無為州學正所至以師道自重衡文湖廣浙江山西<lb/>
俱以公明稱卒于官所著有吳下集筠陽濡須等集<hi>泉郡</hi>
<hi>志</hi>
　　　陳汝納先生亦言<lb/>
<pb n="KR2g0052_WYG_057-4a"/>
陳亦言字汝納晉江人元至正間自古田侍父瓊來官<lb/>
本州鹽場因家焉刻苦力學貫穿經傳子史於詩賦尤<lb/>
工洪武初世路清平猶不樂仕進日惟與蕭子玉趙應<lb/>
嘉趙仕寛軰相往還講論吟咏所著有潛齋集<hi>泉郡</hi>
<hi>志</hi>　<hi>閩書</hi>
　　　趙應嘉先生士亨<lb/>
趙士亨字應嘉晉江人元季隱九峰山杜門讀書以求<lb/>
聖賢之學父早喪明母復老病奉養周至湯藥必親累<lb/>
<pb n="KR2g0052_WYG_057-4b"/>
嵗不少懈父母相繼没居喪盡禮廬墓終喪乃歸教授<lb/>
于鄉時山冦呂光甫嘯聚剽掠所至焚燬獨戒勿犯趙<lb/>
先生閭舍洪武初由人材薦授繁昌縣仲窪河泊官强<lb/>
赴焉尋引疾告歸<hi>泉郡志</hi>
　　　徵君陳栢崖先生瓛<lb/>
陳瓛字微仲號栢崖由福州來家晉江性孝友不求聞<lb/>
達工詩詞宣徳間累召不起號為徵君<lb/>
　　<hi>按徵君為宣徳間隱徳其著述藝文志莫考矣馥一於前嵗得徵君送先六世祖樸菴府君之官序文</hi>
<pb n="KR2g0052_WYG_057-5a"/>
　　<hi>篇於從祖茂夫先生家附在族譜鈔本後序末題云景泰元年庚午九月吉日閩郡陳瓛序序中自</hi>
　　<hi>云與樸菴府君素相知云其序文節畧載斯編清溪李氏家世學𣲖卷末乾隆丁丑五月下澣清馥</hi>
　　<hi>謹識</hi>
　　　夏西仲先生秦<lb/>
夏秦字西仲晉江人或云元進士不知何許人避亂來<lb/>
泉先舘涵江後居青陽授徒自給文以行重諸家誌多<lb/>
出其筆洪武十五年以儒士召至京師稱老疾辭歸郡<lb/>
守胡器敬重之每來訪蔥湯麥飯共温飽而登髙眺逺<lb/>
<pb n="KR2g0052_WYG_057-5b"/>
念及民間之未炊煙者胡守行贈以詩曰離筵對芳草<lb/>
去路遶青山日暮雙旌逺邦人拭淚㸔得此而守名益<lb/>
顯都下傳誦之以為二十顆珠也胡後歴官祭酒至永<lb/>
樂壬辰西仲猶稱郡庠正賓九十六翁云李氏叔元撰<lb/>
青陽五先生贊曰青陽祭於社者五夏李蔡以徳莊以<lb/>
功餘不乏通顯瞠乎後矣從西仲者碩士張徳亨里人<lb/>
始知有詩文之學云<hi>李氏叔元撰青陽五先生傳</hi>
　　　陳白齋先生<lb/>
<pb n="KR2g0052_WYG_057-6a"/>
陳白齋名未詳按李氏叔元撰陳處士約齋公墓志云<lb/>
陳白齋倡道於石井書院其弟文齋以行業佐之其名<lb/>
并籍貫待考<hi>李鹿巢先生文集</hi>
　　　吏部楊先生端儀<lb/>
楊端儀晉江人永樂三年鄉薦苐一四年進士歴官吏<lb/>
部主事泉郡學科目題名碑記云朱都憲鑑楊御史智<lb/>
蔡文莊清趙提學珤楊吏部端儀皆由省元入仕學識<lb/>
淵源行檢醇正有功來學數君子祠于鄉賢昭于碑刻<lb/>
<pb n="KR2g0052_WYG_057-6b"/>
率皆先實後名者咸可稽焉按楊公事實未詳今觀碑<lb/>
記側於蔡趙諸公之列共稱學識淵源碑立在明正徳<lb/>
十六年郡守無錫葛氏恒里人留氏志淑田氏嵓同刻<lb/>
石者留田二公皆鄉之望可見鄉評亦同云<hi>朱簡齋集</hi>
　　　侍郎楊松軒先生輿<lb/>
楊輿字士載號松軒晉江人父曜宗經學純正仕至長<lb/>
史引年家居屢以忠君孝親為鄉後軰言之為文温潤<lb/>
典則輿㓜好讀書未弱冠能屬文通五經尤長於春秋<lb/>
<pb n="KR2g0052_WYG_057-7a"/>
子史百家莫不通究嘗言場屋制度過嚴遂與徵士陳<lb/>
瓛温良朱鐸蔡翼何祐軰為友不求聞達建塾授徒門<lb/>
人數百多有學成亦不應舉輿召養於學校者戒之曰<lb/>
爾可比樊籠外者耶厥後如林同莊諌丘璧皆以科名<lb/>
顯宣徳乙卯上命進士黄某纂脩實録以輿有三長為<lb/>
郡總裁實録成郡守蔡錫以輿明春秋經薦授惠安訓<lb/>
導丁内艱服除以學行純篤擢邸府伴讀王入繼大統<lb/>
邸臣皆䝉顯秩獨輿出為處州知事值山寇發廵撫委<lb/>
<pb n="KR2g0052_WYG_057-7b"/>
輿捕治設方略連破沐溪方竹賊巢九處事聞召見文<lb/>
華殿問民情苦樂對曰無苦民事則民不苦歴陞南京<lb/>
户部右侍郎天順改元謫永州廣西苖賊滋蔓輿發䇿<lb/>
備禦宼不入境一時政教畢舉癸未入覲引老乞歸燕<lb/>
賜甚腆詔有司加禮焉家居十四年與朱簡齋鑑相友<lb/>
訓迪子孫力學治家嚴肅非禮行則不入公門於烝嘗<lb/>
則嚴潔承祀有問學者則條陳本末人樂近之所著有<lb/>
松軒集朱簡齋誌其墓<hi>閩書</hi>　<hi>朱簡齋集/</hi>　<hi>郡志</hi>
<pb n="KR2g0052_WYG_057-8a"/>
　　　博士張先生寛<lb/>
張寛晉江人正統丁卯舉人四擁臯比以醇誠博雅為<lb/>
名博士所至與諸生講易娓娓皆性體心宗臺使輙署<lb/>
上考而甘隱乞休嘗自題曰質不美皆困學而知貌不<lb/>
莊唯正道自持不敢虛天之賦予而尚敢較位之崇卑<lb/>
有司為立坊表曰翀霄<hi>閩書</hi>
　　　州牧楊思明先生智<lb/>
楊智字思明晉江人幼有大志既領鄉薦聞臨漳林䝉<lb/>
<pb n="KR2g0052_WYG_057-8b"/>
庵有性理學徃從之㳺三年歸登天順八年進士擢南<lb/>
京監察御史成化四年客星變為彗星智上言妖彗示<lb/>
變災異迭至自非君臣恐懼旁求直言改革弊政進君<lb/>
子而退小人不足以弭天變宫闈之事臣不敢言望陛<lb/>
下深自省察裁處其在廷大臣南京守備成國公朱儀<lb/>
參贊機務兵部尚書李賔並猥𤨏無當不足膺根本重<lb/>
地吏部尚書章綸則遣子應元冒貫京衛軍餘欲覬京<lb/>
闈之薦刑部侍郎王恕則娶指揮妻旻氏為繼而甘偶<lb/>
<pb n="KR2g0052_WYG_057-9a"/>
失節之婦工部侍郎范理外似樸而内姦貪大理寺少<lb/>
卿金紳喜徇私而多賣法應天府尹畢亨夤緣擢用衍<lb/>
聖公孔宏緒之淫慾驕恣凡此妨國病民皆足以召致<lb/>
天變疏入遂賈衆怨朱儀尤惡之㑹郊祀百官赴内府<lb/>
光禄寺㸃齋日尚未昃儀令人早鑰禁門智不得出為<lb/>
内臣邀宿儀發其事以奏有㫖械京問擬上以郊祀重<lb/>
事而智不謹有玷風憲特降三級為廣西布政司照磨<lb/>
久之轉化州知州卒于官智歴仕未久其志節已卓然<lb/>
<pb n="KR2g0052_WYG_057-9b"/>
可稱黄氏仲昭稱智醇厚恭謹平居春風襲人義激於<lb/>
中則如秋霜烈日凛不可犯歐陽子所謂氣剛色仁思<lb/>
明有之<hi>泉郡舊志</hi>　<hi>閩書</hi>
　　縣令鄭𢡟中先生馞學𣲖<lb/>
　按明初泉南傳習𣲖系多無可考惟朱簡齋先生年<lb/>
　譜載鄭𢡟中方從善髙顯宗周太初諸公皆受簡齋<lb/>
　之學者數公惟鄭氏有傳餘亦未詳維時風尚樸厚<lb/>
　人文方興觀簡齋平生立身本末以忠孝承家退身<lb/>
<pb n="KR2g0052_WYG_057-10a"/>
　數十年如趙氏珤莊氏恭皆公奬藉在友教之列論<lb/>
　者謂為一郡風教之倡不亦宜乎虛齋先生未發解<lb/>
　時尚及見公其序簡齋之文謂公自㓜至老講學弗<lb/>
　倦以明其理力行匪懈以踐其實故能於父子君臣<lb/>
　彛常大義各盡其道厥後王氏宣等為請祀于鄉最<lb/>
　後何鏡山黄石齋蔡獻臣諸公同揭請諡雖時議未<lb/>
　從然而一代之公論可審矣謹備列著之於篇<lb/>
　　　縣令鄭𢡟中先生馞<lb/>
<pb n="KR2g0052_WYG_057-10b"/>
鄭𢡟中名馞以字行晉江人洪武丙子應天鄉薦授知<lb/>
程鄉治先禮義不尚法律民謡頌之程鄉民鮮知學懋<lb/>
中至首作新學校親為生徒講解自是始有登第者一<lb/>
日感疾戒其子具湯沐正衣冠端坐而逝民哀慕之立<lb/>
像於漢令曽芳之祠合祀焉朱簡齋祭之文曰先生懷<lb/>
忠敬以為徒蓄詩書以自娛踐履篤實確乎不可以為<lb/>
迂宅心孝友誠哉所謂君子之儒<hi>泉郡志</hi>　<hi>朱簡齋集</hi>
　　　都憲朱簡齋先生鑑<lb/>
<pb n="KR2g0052_WYG_057-11a"/>
朱鑑字用明晉江人父則文以孝著稱鑑成童刲股愈父<lb/>
父竟不愈哀毁逾常力貧奉母常㳺鄭𢡟中髙宗顯周<lb/>
太初諸先生之門永樂中以舉人授蒲圻教諭宣徳初<lb/>
擢監察御史廵按湖廣時副使僉事不行分廵屬吏殃<lb/>
民無惮鑑請如故事周廵所屬以安民察吏具得施行<lb/>
梅花峒賊久剿無功鑑詣諭皆解散湖湘風俗務外貨<lb/>
殖男女過三十尚無室家鑑申明洪武禮法旬月之間<lb/>
結親者動萬計考滿代歸正統初復命巡按廣東奉命<lb/>
<pb n="KR2g0052_WYG_057-11b"/>
録囚多所平反招撫逋叛甚衆禁奸戢暴所至肅然代<lb/>
還朝命成國公朱勇簡都指揮等官三百餘員習孫吳兵<lb/>
略歴代臣鑑等書擇御史有文武材者董其事右都御史<lb/>
陳智推鑑鑑乞開設武學以典武科奏可遂為定制七<lb/>
年用薦擢山西布政司左參政權璫王振擁大駕北征<lb/>
鑑上疏懇留極言敵勢猖獗北情不測時大駕已出不<lb/>
可復止土木之變景帝以郕王監國陞右布政使尋進<lb/>
右副都御史廵撫山西保障雁門鑑垂涕憤恨以君父<lb/>
<pb n="KR2g0052_WYG_057-12a"/>
之讎不共戴天上疏言額森奸詭百端殺掠無已復假<lb/>
和親往來偵伺蓋以送駕為由則必開關迎接稍示拒<lb/>
抗彼必有辭彼謀既深我慮宜逺宜急擇將練兵暫停<lb/>
中貴監軍假以生殺賞罰重整散漫之兵復募壯勇之<lb/>
士重懸賞格厚酬爵禄再徵勤王之兵夾攻並進戮力<lb/>
復讎庶大駕可還敵兵自退又切見太監王振毒亂天<lb/>
下震驚神器自江南草㓂生發皆以誅振為名夫事歸<lb/>
朝廷則治歸宦官則亂為厲之階莫甚於此昔髙皇帝<lb/>
<pb n="KR2g0052_WYG_057-12b"/>
與羣臣議事必屏去左右恐泄事機伏望聖母陛下郕<lb/>
王殿下念祖宗開創之艱將相披臥之苦急立儲君選<lb/>
智勇託忠義早革内侍之權再造中興之業庶雪前恥<lb/>
以圖後功疏入太后讀之至於泣下及英宗北還景帝<lb/>
勅邊將出兵掩擊北人鑑上疏言額森慕義請和送還<lb/>
太上彼以誠來我以誠報彼盟未叛我兵先出失信啓<lb/>
釁深為未便詔嘉納焉後景帝廢太上皇子自立其子<lb/>
為東宫鑑貽内閣陳循書責之言前者至尊蒙塵宗社<lb/>
<pb n="KR2g0052_WYG_057-13a"/>
安危非得長君人心未定姬周輔成故不得已今鑾輿<lb/>
既歸厯數有在委裘而治亦無不可太子仁孝天下共<lb/>
知在廷文武羣臣共立不能夾輔烏可易置抑僕復有<lb/>
言陛下於太上皇論骨肉則當避位以全手足論尊卑<lb/>
則當固讓以盡君臣乃藉口防㣲反為幽閉珍羞節其<lb/>
日膳雉堞増於宫墻是可忍也孰不可忍循省書怒甚<lb/>
鑑亡何乞致仕歸英宗復辟鑑念君父大㤙詣闕上<lb/>
表賀時石亨以奪門功荷特眷銜鑑前劾失機疑鑑<lb/>
<pb n="KR2g0052_WYG_057-13b"/>
欲復仕於上前極力排詆上以籌邊老臣無所闕仍<lb/>
賜致仕鑑厯官中外凡三十年諫疏至數十上歸里<lb/>
凡二十餘年年八十八卒賜祭葬所著有願學藁行<lb/>
於世<hi>明史</hi>　<hi>年譜</hi>
　　　備考<lb/>
何鏡山先生撰簡齋朱公年譜序略曰某讀史至司馬<lb/>
温公傳平生所為未嘗不可對人言輒廢書而嘆曰嗟<lb/>
乎詩稱旦明傳首慎獨古昔聖賢於衾影莫知之地蓋<lb/>
<pb n="KR2g0052_WYG_057-14a"/>
三致意焉洎自世降而下學者樂為致飾以相競於翕<lb/>
訿詭隨之途義利攸分不堪自問豈復播以示人茍非<lb/>
詣力精深卓然天定鮮有不為流風習俗所靡者觀公<lb/>
之自少而長而壯而老既致身以事父復力貧以供母<lb/>
精勤王事養退引年効疆場之孤忠賦遂初之雅志若<lb/>
自微而顯者言之則刲股和粥露頂籲天是可質之神<lb/>
而何不可以示之民倡議立儲移書執政是可以孤行<lb/>
於一時而何不可共白於後世故其追叙生平也大書<lb/>
<pb n="KR2g0052_WYG_057-14b"/>
特書分年别月周旋語黙細大靡遺是非道貫心誠卓<lb/>
然天定自慎於衾影莫知之地曷克及此<lb/>
名山藏臣林傳贊曰朱鑑時當倥偬有守邊功且其意<lb/>
在上皇而事不詳士大夫之口予讀其私傳家譜因為<lb/>
載之鑑上循書足振朝議之靡不見傳説而疏名賞金<lb/>
者獨著于世予得不為之扼腕耶<lb/>
黄氏河清曰詳公之世有足隂維社稷動天地而感鬼<lb/>
神者惜彭惠安録本朝名臣於公偶遺之也余考吾學<lb/>
<pb n="KR2g0052_WYG_057-15a"/>
編名臣記弇山賞别集都御史表亦俱未録余故備書<lb/>
以俟補録者<hi>詳見清源文獻</hi>
王氏宣序公行實略曰土木之變郕王監國廷臣皆謂<lb/>
宜承大統以安人心而公獨以邊逺孤臣上疏太后請<lb/>
立儲君辨大義於狐疑之秋越易儲詔頒公雖矢石疆<lb/>
場間憤激馳書切責宰臣極言廢立之非且言於上皇<lb/>
論骨肉則當避位以全手足論尊卑則當固遜以盡君<lb/>
臣蹇蹇諤諤言當時之所莫敢言亦言當時之所不可<lb/>
<pb n="KR2g0052_WYG_057-15b"/>
不言知正綱常罔恤忌諱知盡臣職罔顧身家當事果<lb/>
欲謀擠而公以懋勲至誠格於九重得免于禍云<lb/>
　　縣令李先生紹學派<lb/>
　按泉自明初永樂間陳氏道㑹以易學名而立説則<lb/>
　自張氏廷芳著易經十翼圖藴義為始志乘載先生<lb/>
　在正統間以嵗貢為合浦令䆳於易餘事實未詳今<lb/>
　考其門徒𫝊氏凱亦深於易其侄汝嘉承其家學者<lb/>
　至雁山先生雍尤以師道自立林氏龍峰其門人也<lb/>
<pb n="KR2g0052_WYG_057-16a"/>
　彼時虚齋倡明易學尚未顯著而諸先生逓相講明<lb/>
　如此可知泉之經術淵源有漸矣<lb/>
　　　縣令李先生紹<lb/>
李紹晉江人按紹在正統間嵗貢後為合浦縣令邃於<lb/>
易<lb/>
　　　主政傅時舉先生凱<lb/>
傅凱字時舉少年材器㧞萃究心易學成化十四年<lb/>
進士授户部主事提督天津等八衛督催南畿<lb/>
<pb n="KR2g0052_WYG_057-16b"/>
浙福財賦以賑西北饑旱事集而民不擾謝政歸日<lb/>
與諸士講習有文譽四方求文者踵至子浚孫檝<hi>泉郡</hi>
<hi>志</hi>　<hi>清源文獻</hi>
　　　參政李雁山先生雍<lb/>
李雍字欽讓號雁山晉江人舉𢎞治六年進士未謁選<lb/>
請告歸養林龍峰同曽往受學焉親終出仕廷議以雍<lb/>
篤孝清苦特薦吏部授騐封主事時人謂之赤脚吏部<lb/>
轉文選郎門無私謁正徳初逆璫煽禍時時欲樹置其私<lb/>
<pb n="KR2g0052_WYG_057-17a"/>
人雍介然抑之為附瑾者所忌出為南寧太守時在吏<lb/>
部已九年矣臨行蹇驢敝笥而已至南寧因俗為政不<lb/>
立赫赫名值嵗艱請于朝減民租十之四瑾誅清聲暢<lb/>
蔚擢廣東參政㑹枹鼔起廵撫都御史林廷選手書致<lb/>
之雍躬履戎行不遑啓居遘疾卒電白官舍南寧人祠<lb/>
雍名宦載之郡志<hi>閩書</hi>
　　　參政李菊泉先生汝嘉<lb/>
李汝嘉字士美號菊泉父松巖二嵗而孤祖母陳氏苦<lb/>
<pb n="KR2g0052_WYG_057-17b"/>
節鞠育縉紳大夫若修撰羅一峰先生為之立傳賦詩<lb/>
松巖後讀史知大義遂為鄉邦領袖汝嘉比長就學乃<lb/>
從叔父合浦令紹日記經傳數百言為文下筆立就舉<lb/>
天順甲申進士授户部主事有貴幸侵民田者朝命覆<lb/>
之得實奪以歸民𣙜湖湘商舟清兩廣財賦搜剔奸蠧<lb/>
無敢私干尋陞金華知府道聞母喪歸服闋改衢州脩<lb/>
建郡邑二學均徭役賑貧乏葺武備雪寃滯建橋梁衢<lb/>
人頌之後陞淛江參政致仕孫繼芳以鄉薦授六安州<lb/>
<pb n="KR2g0052_WYG_057-18a"/>
學正擢乳源令以平賊功陞刑部主事歴官貴州僉事<lb/>
備兵思石以參議致仕壽八十餘繼芳醇深有度簡靜<lb/>
自守弟繼華以鄉薦知始興縣有政績始興載之名宦<lb/>
所著有四書日講<hi>閩書</hi>
　<lb/>
　<lb/>
　<lb/>
　<lb/>
<pb n="KR2g0052_WYG_057-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷五十七<lb/>
</p>
<p>
</p>
  </div>
<div>
<head>閩中理學淵源考卷五十八</head> <lb/>
    <p>
<pb n="KR2g0052_WYG_058-1a"/>
欽定四庫全書<lb/>
　閩中理學淵源考卷五十八<lb/>
　　　　　　　　　　廣平府知府李清馥撰<lb/>
　　學憲趙古愚先生珤學派<lb/>
　按古愚趙先生成化間人物也為虚齋先生前軰其<lb/>
　治躬敷政重名教尚氣節洗寃恤患鞫訊如神惜遺<lb/>
　事湮没者多而發明經書諸著作亦散佚無傳矣鄉<lb/>
　先生每三復致愾有以哉今攷志乘所載蒞官粤東<lb/>
<pb n="KR2g0052_WYG_058-1b"/>
　時與陳白沙論學辨難見於白沙往復之書其在家<lb/>
　鄉惟羅一峰謫泉之時相與上下議論羅公累日過<lb/>
　從一盂一豆日晏忘食講究不輟先生故以經術名<lb/>
　而羅公以直節宿學共租淬礪一郡風敎之開二公<lb/>
　蓋亦有助焉後之人能無逺遡其典型哉<hi>再攷先生門徒莫詳</hi>
　<hi>惟一臞王氏宣集中書薛文清讀書録後曰余年二十二壻吾泉廣東提學僉憲趙先生家見薛公讀書</hi>
　<hi>録若有契於心遂求於舅而得之以歸云攷廣東僉憲趙先生即古愚先生也王公平日必經側聞講論</hi>
　<hi>者姑附學派之列待攷焉</hi>
<pb n="KR2g0052_WYG_058-2a"/>
　　　學憲趙古愚先生珤<lb/>
趙珤字徳用晉江人宋宗室懿王徳昭後丞相趙公汝<lb/>
愚裔孫生九嵗而孤依女兄適粤人劉簿者益刻勵為<lb/>
學尤尚志節雖貧窶不妄納交人粤有富人介簿求通<lb/>
先生不應謂不義而厚行將及矣遂自粤歸亡何而富<lb/>
人果敗其先識如此成化元年領鄉薦第一明年成進<lb/>
士授刑部主事先生精於鑒文能知人富貴貧賤壽夭<lb/>
如劵合無或爽者嘗校士禮闈得餘姚謝遷試牘詫曰<lb/>
<pb n="KR2g0052_WYG_058-2b"/>
宰相才也大廷之對必褎然舉首遂力薦主者後俱如<lb/>
所鑒出為粤東提學僉事便道過家適羅一峰謫官泉<lb/>
州累日相過從辨論不厭每旰設食一蔬一豆忻忻如<lb/>
也在廣時日以學術提醒士心校士諸州每卜其器業<lb/>
於文而引之所嚮士頼以成就者甚多又嘗校文瓊州<lb/>
士第悉下無與省闈試者諸生譁然有司亦為之請先<lb/>
生曰若不知也吾殆以全若占若等文氣有眚焉逺渉<lb/>
其不利乎衆不謂然固以請乃聽試當往道海上漂溺<lb/>
<pb n="KR2g0052_WYG_058-3a"/>
失舟人始驚歎趙先生神人也先生故以經術名顧又<lb/>
精吏治有粤豪漁食閭里持吏短長至姦人婚娶女吏<lb/>
不敢問如是者數十年先生聞按獄得實而置之法為<lb/>
學原於人倫言論風㫖多足感動人者尤重禮敎是時<lb/>
新㑹陳白沙獻章論道江門先生嘗訪之訂以經訓之<lb/>
言間不合必移書再四白沙每論敎人禮非所急先生<lb/>
力正之曰昔胡餘千不敎人習四禮論者至今以為疑<lb/>
流風易移何輙開斯路乎白沙謂徳用之心即一峰不<lb/>
<pb n="KR2g0052_WYG_058-3b"/>
欺之心復書曰一峰死僕哭之慟以為今而後無復有<lb/>
如一峰者不謂於執事見之嘗登厓山見元張𢎞範勒<lb/>
石以詩斥之親固貧又復早背諱日不能知常祭以巳<lb/>
之生辰必涕泣不自禁在官嫁族女者三娶婦者五殫<lb/>
貲以給而宦槖固蕭然也年方强卒於官所著書有四<lb/>
書管見禮經解疑綱目便覽宋史集要諸編悉燬孫子<lb/>
復零替蓽門蓬戸而已獨其遺言逸事至今人士喜談<lb/>
而樂道之丁氏自申曰某自束髮以來即知有先生輒<lb/>
<pb n="KR2g0052_WYG_058-4a"/>
寤寐向往者久之間訪其遺文得所謂椒軒記讀之蓋<lb/>
先生初第時作也其言耿然有礪名砥行矜古振俗之<lb/>
志而先生立身居官大節槩可想見至其文字冲雅淵<lb/>
懿允矣造道之言惜乎不可多得聞先生卒官嶺表飄<lb/>
零以歸重遭回禄之厄頃讀其外孫周君所為傳與某<lb/>
平日所記聞者尤核且確自周君之傳出而學校鳴之<lb/>
當道旌之學士大夫羣而和之先生之潛徳久而彌芳<lb/>
矣顧采風未逮而曠典尚缺春秋俎豆邈焉未舉豈非<lb/>
<pb n="KR2g0052_WYG_058-4b"/>
後生者與有責哉考吾郡在成化間前有先生後有虚<lb/>
齋二先生里居相望先後發解登第又相繼為督學憲<lb/>
臣蔡先生試士江西一舉而登首㧞者五十八人見於<lb/>
交㳺書問中首舉士舒梓溪即許其魁天下後無不騐<lb/>
當先生為考官得餘姚謝文正試牘已物色為殿元宰<lb/>
輔其督學廣東也於校文中預卜人休咎其鑒識與蔡<lb/>
先生又同二先生徳學造詣無容置論乃其品題藻鑒<lb/>
什不爽一此其故何哉趙以愚蔡以虚明生於愚靈生<lb/>
<pb n="KR2g0052_WYG_058-5a"/>
於虚卒是道也<hi>郡志三閩書丁氏  陵集</hi>　<hi>道南源委/</hi>　<hi>越章集</hi>
　　　備考<lb/>
陳白沙先生復公書曰來教摘諸聖賢垂世之言<lb/>
與僕之事參而辯之大抵愛我深而告我盡也僕<lb/>
用是知執事之心一峰明白不欺之心也一峰死僕<lb/>
哭之慟以為自今而後不復有如一峰者今乃有執<lb/>
事幸甚幸甚執事為説本之經訓與僕所以為學<lb/>
所以語人者同歸而殊途但僕前簡失之太略<lb/>
<pb n="KR2g0052_WYG_058-5b"/>
執事見之太明故疑僕之意異於執事而實不異<lb/>
也執事謂浙人以胡先生不教人習四禮為疑僕<lb/>
因謂禮文雖不可不講然非所急正指四禮言耳<lb/>
非統論禮也禮無所不統有不可須臾離者克巳復<lb/>
禮是也若横渠以禮教人蓋亦由事推之教事事入<lb/>
途轍去使有所據守耳若四禮則行之有時故其説<lb/>
可講而知之學者進徳脩業以造於聖人𦂳要却不在<lb/>
此也程子曰且省外事但明乎善惟進誠心外事與<lb/>
<pb n="KR2g0052_WYG_058-6a"/>
誠心對言正指文為度數若以其至論之文為度數亦<lb/>
道之形見非可少者但求道者有先後緩急之序故以<lb/>
且省為辭省之言略也謂姑略去不為害耳此蓋為初<lb/>
學未知立心者言之若以外事為外物累已而非此之<lb/>
謂則當絶去豈直省之云乎不規規於往迹以干譽目<lb/>
前僕之此言亦有為而發嘗與胡先生言之矣非諷執<lb/>
事也此不欲形於筆札俟面告執事於僕謂無間者也<lb/>
茍事有未當僕得盡言之豈假諷哉僕才不逮人年二<lb/>
<pb n="KR2g0052_WYG_058-6b"/>
十七始發憤從吳聘君學其于古聖賢垂訓之書蓋無<lb/>
所不講然未知入處比歸白沙杜門不出專求所以用<lb/>
力之方既無師友指引惟日靠書册尋之忘寢忘食如<lb/>
是者亦累年而卒未得焉所謂未得謂吾此心與此理<lb/>
未有凑泊脗合處也於是舍彼之繁求吾之約惟在靜<lb/>
坐久之然後見吾此心之體隱然呈露常若有物日用間<lb/>
種種應酬隨吾所欲如馬之御銜勒也體認物理稽諸<lb/>
聖訓各有頭緒來歴如水之有源委也於是渙然自信<lb/>
<pb n="KR2g0052_WYG_058-7a"/>
曰作聖之功其在兹乎有學於僕者輒敎之靜坐蓋以<lb/>
吾所經歴粗有實效者告之非務為髙虛以誤人也執<lb/>
事知我過胡先生而獨不察此僕是以盡之<lb/>
　　　又<lb/>
伏讀來諭執事所以進僕者至矣所以教僕者亦至矣<lb/>
僕一顓愚人耳凡百無所通曉惟知自守而已曩日至<lb/>
京師與諸賢士大夫㳺日聽其議論天下之事亦頗有<lb/>
益惟是愚懵終不能少變以同乎俗是以信己者少疑<lb/>
<pb n="KR2g0052_WYG_058-7b"/>
己者多也僕之所深與者皆執事同年而獨執事之名<lb/>
未聞也奉附到董給事書其中稱道盛徳不少置僕私<lb/>
心喜甚以為此來當得一見非子仁僕無以知執事然<lb/>
以子仁之言又未嘗不追恨於京㳺之日也承諭有為<lb/>
毁僕者有曰自立門戸者是流於禪學者甚者則曰妄<lb/>
人率人於偽者凡於數者之詆執事皆不信之以為毁<lb/>
人者無所不至自古聖賢未免見毁于人甚矣執事之<lb/>
心異於時人之心也僕又安敢與之强辯姑以迹之近<lb/>
<pb n="KR2g0052_WYG_058-8a"/>
似者為執事陳之孔子敎人文行忠信後之學孔氏者<lb/>
則曰一為要一者無欲也無欲則靜虛而動直然後聖<lb/>
可學而至矣則所謂自立門戸者非此類歟佛氏敎人<lb/>
曰靜坐吾亦曰靜坐曰惺惺吾亦曰惺惺調息近於數<lb/>
息定力有似禪定所謂流于禪學者非此類歟僕在京<lb/>
師適當應魁飬病之初前此克恭亦以病去二公皆能<lb/>
審於進退者也其行止初無與於僕亦非僕所能與也<lb/>
不幸其迹偶與之同出京之時又同是以天下之責不<lb/>
<pb n="KR2g0052_WYG_058-8b"/>
仕者輒涉於僕其責取証於二公而僕自己丑得病五<lb/>
六年間自汗時發母氏加老是以不能出門耳則凡責<lb/>
僕以不仕者遂不可解所謂妄人率人於偽者又非此<lb/>
類歟僕嘗讀程子之書有曰學者當審已何如不可恤<lb/>
浮議僕服膺斯言有年矣安敢爭天下之口而浪為憂<lb/>
喜耶其晦也不久則其光也不大其詘也不甚則其伸<lb/>
也不長物理固亦有然者矣僕或不為此戚戚也且僕<lb/>
聞投規於矩雖工師不能使之合雜宫於羽雖師曠不<lb/>
<pb n="KR2g0052_WYG_058-9a"/>
能使之一何則方圓之體不同緩急之聲異也尚何言<lb/>
哉尚何言哉惟執事矜其志而略其迹取之羣咻之中<lb/>
置之多士之列則天下之知僕者無如執事矣幸甚<lb/>
何鏡山先生撰公家藏手澤序曰泉前軰趙古愚先生<lb/>
珤成化中以解元登進士自比部郎出為嶺南學憲善<lb/>
以文章卜人貴賤壽夭無不得者其為郎時充㑹試内<lb/>
簾官得謝文正公文大竒之手批曰狀元拜相必此子<lb/>
也及視學嶺南考校海南士所㧞科舉多不足先生意<lb/>
<pb n="KR2g0052_WYG_058-9b"/>
者曰是姑録之後來受用終不及諸下劣等亡何科舉<lb/>
士過海就大比盡溺水死而下劣等者以不就試無害<lb/>
泉人以此二事至今好談先生先生宋室苗裔也其往<lb/>
弔宋厓海之濵過竒石碑謁慈元殿址祭大忠祠具有<lb/>
文字其過竒石碑詩嚴切惋恨尤膾炙人口人徒以先<lb/>
生忠義慈孝人也而今讀先生曾孫大紹所輯手澤編<lb/>
則有自歎詩二首以寳鑑喻心大道喻學乃知先生平<lb/>
日惕於内省而端於趨向當時海内名流如陳白沙羅<lb/>
<pb n="KR2g0052_WYG_058-10a"/>
一峰二公皆與往來切磋以求斯道真實之境此則先<lb/>
生所造之精微自知自進而嵗月之久著作流落之多<lb/>
泉人亦未有以窺公之全者也是編凡十三首詩居其<lb/>
七文居其六而先生遺筆盡在是矣然皆大紹訪求之<lb/>
四方殘編斷記之中然後乃能得之大紹席門窮巷無<lb/>
旦夕之積自其少年時裹糧重繭絶險以求先生遺文<lb/>
遍請海内縉紳詠歌先生之徳行以陳告之當道先生<lb/>
蓋没百餘年而後綽楔表於里閭鄉賢崇于祠祀今大<lb/>
<pb n="KR2g0052_WYG_058-10b"/>
紹年七十餘矣朝暮必至先生祠下低回䕶視其委不<lb/>
佞以是編之序凡五年而未得應心不加怒而請愈切<lb/>
為人子孫如此不亦克稱先生之後人可以媿夫世之<lb/>
無亷恥嗜飲食而忘其先徳者哉<lb/>
　　<hi>按泉南明初諸先正多確守宋儒榘範蔡文莊未起時如莊氏恭與趙公其最著者莊公能物色文</hi>
　　<hi>莊於童年取師友於莆中如吳淳夫周翠渠黄未軒皆是也趙公則閑道尤謹嘗規切白沙先生虚</hi>
　　<hi>妙之㫖白沙欲號海雲公力正之謂其近於禪號在粤往來辨難不茍為同近世先正評訂白沙諍</hi>
　　<hi>友如羅一峰胡敬齋羅整菴人皆知之矣獨公姓氏稍略細繹白沙復公二書其心許相物色似於</hi>
<pb n="KR2g0052_WYG_058-11a"/>
　　<hi>羅胡二公之外不作第二人觀也顧年未滿志著述又復湮没灰燼無存未得與居業録困知記並</hi>
　　<hi>垂考信惜哉吾鄉前軰如丁氏自申張氏冕莊氏履豐何氏鏡山皆汲汲論述蓋以公實任道之器</hi>
　　<hi>流澤桑梓愾慕無窮也馥恐載籍日杳派别愈難尋緒不禁娓娓詳之附載白沙二書并何公䟦語</hi>
　　<hi>者欲以證公所學所守端的另於同安志録公大同書院記一首入遺文内亦吉光片羽矣吾鄉鄴</hi>
　　<hi>架藏書者多如得公文者幸借鈔録續入諒有同志曷勝企望乾隆丁丑臘月八日書於繞耕舊學</hi>
　　<hi>家塾</hi>
　　縣令莊遯菴先生槩學派<lb/>
　按先生為松厓公琛之子松厓趾美先徳官終廣西<lb/>
<pb n="KR2g0052_WYG_058-11b"/>
　按察司僉事以仁恕清靖著聞故先生仕跡亦以清<lb/>
　白世其家其源流逺有端緒郡志稱其蒞官有風槩<lb/>
　未曽立傳今考之文莊蔡虚齋贈送序言稱先生學<lb/>
　博志髙到官貧約如故所養益不凡其表揚師門之<lb/>
　節固信而可徴也兹特録其派系附文莊一人著於<lb/>
　篇端<lb/>
　　　縣令莊遯菴先生槩<lb/>
莊槩字世平晉江人宋少師藻齋公之後父松厓公琛<lb/>
<pb n="KR2g0052_WYG_058-12a"/>
廣西僉事槩成化間嵗貢尹廣西陸川以考績改任<lb/>
江西信豐縣虚齋蔡文莊公送先生尹信豐序稱受<lb/>
業師遯菴莊先生家素貧用素約不獨未仕時為然<lb/>
前此尹陸川六年而貧約如故吾先生之所以為人<lb/>
者可知又曰先生博學髙志少年聲光馳八閩閲世<lb/>
益深抱負益壯所養益不凡其所施為不以官之崇<lb/>
卑地之廣狹限者閩書載其知信豐縣有節概云<hi>蔡文</hi>
<hi>莊文集</hi>　<hi>郡志嵗貢</hi>
<pb n="KR2g0052_WYG_058-12b"/>
　　成化以後諸先生學派<lb/>
　泉自成化後風氣淳龎人物挺生一時經學之茂海<lb/>
　内宗之如虚齋蔡先生紫峰陳先生次崕林先生淨<lb/>
　峰張先生後先倡明正學風傳響應興起者多外此<lb/>
　若莊公恭林公[啟-口+山]傅公凱李公雍郭公克一亦皆師<lb/>
　傳友授綽有典型至黄公河清諸賢多講切問學追<lb/>
　慕前修不茍以世儒自命者其餘豐功碩徳未能遍<lb/>
　録特舉其師友可溯者載于編<lb/>
<pb n="KR2g0052_WYG_058-13a"/>
　　　副使莊拙齋先生恭<lb/>
莊恭字儀甫號拙齋晉江人為諸生時從莆吳淳夫仲<lb/>
珠學而與黄未軒仲昭友成化五年登進士第授刑部<lb/>
主事給事中韓文等以論兩宫事被拷訊恭首疏廷救<lb/>
之陞員外郎出為江西按察僉事風采颷發雷擊斧斷<lb/>
行部南安上猶令望風觧去入與試事得豐城楊亷於<lb/>
落卷㧞擢之成化丁未贑冦大哄禍延閩楚粤三省朝<lb/>
議知恭負文武才陞為本司兵備副使踰月巨魁授首<lb/>
<pb n="KR2g0052_WYG_058-13b"/>
建昌瑞州㓂復作勢張甚恭出竒殱之前後俘馘無筭<lb/>
餘悉平定安輯捷聞璽書嘉勞賜金幣寳鈔南城張昇<lb/>
廣昌何喬新為鄉邦計咸請即本土超擢為藩使或觀察<lb/>
使㑹丁祖母憂歸卒恭孝友無間先貲悉讓諸弟俸餘<lb/>
則推贍戚族善物色後進奬掖不倦識蔡文莊於童年<lb/>
期以大儒見李文祥指為年家錚錚所交逰來往惟周<lb/>
翠渠瑛張東海弼雍康僖泰數人當憲宗時閹王直幻<lb/>
術李孜省最用事而孜省江右人也屢欲得恭為重恭<lb/>
<pb n="KR2g0052_WYG_058-14a"/>
絶不與通年位不滿世人惜之孫如愚新興令啓愚肇<lb/>
慶府教授並有聲<hi>閩書</hi>　<hi>清源文獻</hi>
　　　監丞林海峰先生[啟-口+山]<lb/>
林[啟-口+山]字仰之同安人魁梧軒奕成化二十二年鄉薦第<lb/>
一與蔡文莊相次發解並以易學倡於鄉泉人興易學<lb/>
以盛二門門生也文莊易猶在泉[啟-口+山]為安陸州學正安<lb/>
陸之易[啟-口+山]發之也倣胡安定法為敎人士循軌諸生餽<lb/>
贈無所受而周其貧者遷國子監博士及門如趨林貞<lb/>
<pb n="KR2g0052_WYG_058-14b"/>
肅俊嘗録[啟-口+山]之名於方石祭酒謂然居二年遷南京國<lb/>
子監監丞楊吏部攝祭酒當詣京或請他攝楊曰仰之<lb/>
在須他攝何為六舍生羣請之吏部為宜遂攝祭酒卒<lb/>
于官囊無一金六館書生爭致襚林貞肅以所自預深<lb/>
衣方履殮之為撰墓志曰仰之介而容方而不腐為文<lb/>
章有竒氣又曰予重得士既晚得仰之謂銘仰之耶嘉<lb/>
靖中有孫曰天徳者以貢歴亷州推官路南知州亷人<lb/>
祀之名宦其元孫一柱萬厯庚戌進士歴官參政見李<lb/>
<pb n="KR2g0052_WYG_058-15a"/>
𠂻一學派<hi>閩書</hi>　<hi>張氏雒閩源流/</hi>　<hi>林貞肅撰墓志</hi>
　　　教諭莊翠峰先生鵬<lb/>
莊鵬字萬里翠峰其號惠安人成化丙午鄉薦就選授<lb/>
新寧教諭議經術考古製器端文字程式以變易學者<lb/>
習尚學者始知所嚮方福州劉御史遜以言事出知武<lb/>
崗州復為藩府所擠人多斂跡鵬獨與往來㑹有中以<lb/>
飛謗者遂解職事歸獨肆力學問延接後進處鄉里是<lb/>
是非非不茍凈峰張公撰墓志云某生晚不及先生壯時<lb/>
<pb n="KR2g0052_WYG_058-15b"/>
也獨記頃年屢以通家子謁拜先生一室雅靚圖書筆<lb/>
硯之外無他物先生終日整襟端坐㸃勘書史雖分註<lb/>
小字亦精細不茍是時年幾六十矣與人言縱横穿貫<lb/>
舉古今理亂事理物情之變能使聽者竦然至聞人有<lb/>
善與義當勇為者必咨嗟稱賞惟恐人不及知其好學<lb/>
樂善如此<lb/>
　　　舉人鄭先生賢<lb/>
鄭賢晉江人成化丙午舉人以易經授徒其年同登鄉<lb/>
<pb n="KR2g0052_WYG_058-16a"/>
榜者五十二人皆其弟子曽答莆陽陳侍御書曰承教<lb/>
以益壯益堅相策弟不鄙敬佩繹之年有老壯學無作<lb/>
輟夫子有假我數年之思而漢霸抱朝聞以為願則一<lb/>
義未解一理未信有非可以中道廢者不鄙治易幸附<lb/>
驥尾竊計猶在强仕之年豈以春闈弗售而遽餒耶君<lb/>
子不患名之不成而患志之不樹吾儒許多問業許多<lb/>
工夫尋向上去探討古聖源頭窮年邁韶不進不休則<lb/>
益壯之箴信可銘心其於益堅所詔則古人處一之説<lb/>
<pb n="KR2g0052_WYG_058-16b"/>
也遇不遇貞扵時堅不堅由之已脩已俟時有可挫不<lb/>
可使餒者兄視不鄙豈靡靡諱窮之夫哉若小挫而靡<lb/>
則所謂不愧科名者何人不愧聖賢者又何人而甘自<lb/>
汩没之耶近日朋友來訪者時以羲經相問難自愧麤<lb/>
心浮氣不能闡揚四聖奥義謂宜當討論理㑹使心即<lb/>
易易傳心而後可若夫名利一場未嘗掛諸念頭非直<lb/>
不以窮為恤且狂戅不知有窮者故夫益壯益堅道理<lb/>
雖未之逮然鄙心竊意其當如是耳兹因教音之及請<lb/>
<pb n="KR2g0052_WYG_058-17a"/>
益砥礪之以不負兄教<hi>清源文獻</hi>
　　　司訓洪汝言先生昌<lb/>
洪昌字汝言南安人幼失怙鞠成于母攻禮經成化十<lb/>
二年嵗貢授常州司訓經學純正議論髙古嘉意作人<lb/>
月有課嵗有㑹士子翕然宗之尤長於詩文善草書時<lb/>
流咸推重焉<lb/>
　　　通政黄蓮峰先生河清<lb/>
黄河清字應期南安人𢎞治十五年舉進士授吏部文<lb/>
<pb n="KR2g0052_WYG_058-17b"/>
選司主事歴郎中慨然以進退人才自任凡所舉錯甚<lb/>
稱冡宰楊文襄公一清意首薦劉大夏韓文林瀚熊繡<lb/>
王宗彛朱欽艾璞陳壽王質萬鏜程文程温艾洪徐昂<lb/>
葛嵩張良弼呂翀潘鏜劉演蕭乾元黄昭道張瑋邢珣<lb/>
樊禹朱廷聲等二十五人又薦恬退之士四人曰潘甫<lb/>
盧格張詡祝萃以風天下又若董玘萬鏜楊果聞淵姚<lb/>
繼嵓夏良勝章拯唐龍周廣顧珀皆其所舉士論翕然<lb/>
歸之稱典選得人者前有黄天台後有黄清源天台者<lb/>
<pb n="KR2g0052_WYG_058-18a"/>
黄孔昭清源則河清也擢太常少卿提督四夷館一日<lb/>
羣立于朝有一巨璫來羣揖中惟不識河清或以姓名<lb/>
示之璫駭曰是彼是彼明日持雙幣詣謁河清瞰其亡<lb/>
往返焉丁父憂歸嘉靖初年遷南京通政卒于官所著<lb/>
有蓮峰稿河清好讀書遍交當世士與蔡虚齋王陽明<lb/>
湛甘泉董中峰何大復鄭少谷諸公相善而於三衢棠<lb/>
陵方豪尤契豪稱其嗜學如炙悦士如姝其氣充充其<lb/>
心休休動履必則古稱先陳氏道基序公文集曰蓮峰<lb/>
<pb n="KR2g0052_WYG_058-18b"/>
先生妙齡舉進士陟華要志槩不羣尤善著作閩小泉<lb/>
林公嘗賞其初稿而序之莆省吾林公擕刻于粤以傳<lb/>
焉愚嘗受而讀之仰思國家更造文章著作至於𢎞治<lb/>
滋益精醇猶之淑氣渾噩品彚涵濡乎其間莫之遺也<lb/>
先生於其時以少年遭際内承家學外友天下豪俊同<lb/>
時若蔡虚齋王陽明諸公咸以經術著作有聞於世先<lb/>
生與之往復議論道契志孚故其所得益深與諸老並<lb/>
稱為一時之盛三衢方公固以文名家者而推崇先生<lb/>
<pb n="KR2g0052_WYG_058-19a"/>
謂所為文動以先秦為則斯非漫語云弟淑清潨清<hi>閩書</hi>
　<hi>清源文獻</hi>
　　　黄先生淑清<lb/>
黄淑清河清弟也自號暁江漁者為諸生棄之去入山<lb/>
耕讀邦君賢大夫禮之不應也令顔容端與善以艱歸<lb/>
與之書曰俗以仕宦丁艱曰放假葢謂歴官日多不能<lb/>
肆縱只一居喪當為暇日利田便舍肥肉大酒言出莫<lb/>
違意逐羣應入耳騐目大都如此昔吕東萊在艱講授<lb/>
<pb n="KR2g0052_WYG_058-19b"/>
陸象山已議其非何今古相逺不啻雲泥執事學有主<lb/>
腦定是踏定一步也<lb/>
　　　黄應萃先生潨清<lb/>
黄潨清字應萃别號東水兩應鄉試不偶益勵志弗衰<lb/>
事嫡母溫凊奉養至老彌篤莊事諸伯兄日以經學相<lb/>
質無何嫡母没率先諸姪治窀穸既襄事廬墓側者三<lb/>
年過者莫不曰此孝子讀書處也潨清念生母葛氏於<lb/>
父卒後早出不獲供甘㫖輒陟屺而號既而嘆曰古人<lb/>
<pb n="KR2g0052_WYG_058-20a"/>
有捐二千石間闗徒跣必覯所生而後即安我獨非人<lb/>
哉遂匐匍之道寢食俱廢後訪得之某里遂為母子如<lb/>
初人比之雍州云潨清嘗謂古之學者由源而派後之<lb/>
學者逐派忘源古之文如大冶肖形後之文如掌中花<lb/>
耳因證小序窮韓申之業而一禀之考亭為韻説十餘<lb/>
卷已復考班馬異同旁及唐宋諸乗為厯代史評百餘<lb/>
卷時而晝有得夜有書輒起而識之為觀書目録十餘<lb/>
卷其為文多凖東西二京諸所應舉陳言輒嚼蠟眎之<lb/>
<pb n="KR2g0052_WYG_058-20b"/>
耳手持一卷撫二子而歌令二子和之復于于嘯曰<lb/>
若視吾所獲與千畆孰多二子有樂登賢書有及為<lb/>
諸貢籍首潨清猶布衣蓬戸日囊故時書讀之琅然<lb/>
性故方不妄色笑與人語齗齗侃侃然非公正不發憤<lb/>
至其雅度汪涵飲人以和遇不可意貌不加遽詞不加<lb/>
激門閈諸後進執經問難各片言立剖去令是邦者<lb/>
爭嚴重之蘇氏濬曰憶余初侍先生乍而望之機發<lb/>
於踵乆而即之冲乎若不盈也殆所稱博學篤行君<lb/>
<pb n="KR2g0052_WYG_058-21a"/>
子耶<hi>蘇紫溪先生集</hi>
　　　黄先生希顔<lb/>
黄希顔晉江人潤之父其事實未詳按何氏清源文獻<lb/>
曽登其姓名茲録之其著理氣説曰孔子曰太極生隂<lb/>
陽邵子曰道生天地是理生乎氣之説也朱晦翁曰有<lb/>
此理而後有此氣蔡季通曰理先而氣後是理先乎氣<lb/>
之説也世之學者往往多以此為疑惟恐有理氣之分<lb/>
判為二物耳殊不知理勝乎氣氣載乎理雖不相離而<lb/>
<pb n="KR2g0052_WYG_058-21b"/>
亦不相雜也善乎孔子之論道必以形而上下言之則<lb/>
理氣之辨明矣蓋理虛也氣實也虛者常存而實者迭<lb/>
有也是以天地未判之初隂陽未生之始必有理以主<lb/>
宰之然後動静有所分清濁有所别不然則成一氣塊<lb/>
耳何以為造化之機生物之本哉然而伏羲之作易兩<lb/>
儀之上未嘗言太極也至孔子始言之仲尼之贊易太<lb/>
極之上未嘗言無極也至周子始言之此皆人世之所<lb/>
駭而聖賢之不得已也何者弗烈其聲而聾者弗聞也<lb/>
<pb n="KR2g0052_WYG_058-22a"/>
不燭其形而昧者弗睹也如孔子不言太極則以氣為<lb/>
理者多矣周子不言無極則以道為氣者衆矣故聖賢<lb/>
不得已而後有是言也是豈好為竒恠之論也哉愚謂<lb/>
太極一圖不出伏羲範圍之外其曰太極動而生陽静<lb/>
而生隂即伏羲初畫之兩儀也其曰陽變隂合而生水<lb/>
火木金土即伏羲次畫之四象也其曰乾道成男坤道<lb/>
成女即三畫之八卦也其曰萬物化生即因重之六爻<lb/>
也夫豈有二致哉盖天地造化之具不過陰陽五行而<lb/>
<pb n="KR2g0052_WYG_058-22b"/>
已而萬物生成之理不過氣化形化而已是以伏羲之<lb/>
畫卦必始於三畫而終於六畫也傳曰剛柔相摩八卦<lb/>
相盪此之謂與若夫邵子一毎生二之説亦以見畫卦<lb/>
自然之妙而變化之無窮耳是豈伏羲之本㫖哉愚敢著<lb/>
是説以袪世人之惑觀者恕其狂妄之罪則幸甚矣<hi>清源</hi>
<hi>文獻</hi>
　　　參政黄以誠先生潤<lb/>
黄潤字以誠晉江人正徳十六年進士授武進令值江<lb/>
<pb n="KR2g0052_WYG_058-23a"/>
南大饑流移數萬賑活有方邑賦重前巡撫周忱奏折<lb/>
布以輕之疋布扺糧一石吳廷舉議徵價疋銀五錢潤<lb/>
曰折布固將輕之若定五錢是重之也乃改徵三錢擢<lb/>
南刑部主事改兵部武選奏立選法遷車駕郎中出守<lb/>
松江丁外艱去松人舉前兩賢守以配潤作三清堂祀<lb/>
之服闋補東昌守陞河南副使備兵信陽時章華臺等<lb/>
處劇盜盤踞流刼潤討平之擢山西左參政念母老乞<lb/>
終養歸先是潤在吏部冡宰欲以科道官潤使李黙喻<lb/>
<pb n="KR2g0052_WYG_058-23b"/>
意固辭黙曰有吏部郎登門送官而人不受者耶潤曰<lb/>
有吏部郎登門送人官者耶因大笑而去同年張孚敬<lb/>
用事時不一見及三去國三送之張欲處以文選堅謝<lb/>
如前張净峰岳嘗稱潤當於古人中求之曽與書曰僻<lb/>
居無朋友之助幾成惰棄想令眉宇每切夣寐官曹清<lb/>
暇日月新功必有可以見教者便中千萬不惜大扺吾<lb/>
輩年紀漸老大精力亦無多切在於要𦂳處用工如讀<lb/>
書專治一經打成片叚儘有受用向在南宫讀易已有<lb/>
<pb n="KR2g0052_WYG_058-24a"/>
次第後來能不間斷否此如日用飲食頃刻不可放下<lb/>
今人苦苦要去學詩學字學文章聲口真所謂浪費精<lb/>
神可嘆也潤家東石時有東崖西郭之號西郭者同時<lb/>
同邑清節御史陳蕙也著有東石漫稾十卷經濟備考<lb/>
四十卷<hi>泉郡志</hi>　<hi>張净峰集</hi>
　　　教諭郭約之先生克一<lb/>
郭克一字約之惠安人正徳八年鄉薦少從莆陳茂烈<lb/>
學嘉靖中署歸善教諭捐俸新學舍復分齋肄業之規<lb/>
<pb n="KR2g0052_WYG_058-24b"/>
申飭條教講説經旨士心竦異<hi>閩書</hi>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷五十八<lb/>
</p>
<p>
</p>
  </div>
<div>
<head>閩中理學淵源考卷五十九</head> <lb/>
    <p>
<pb n="KR2g0052_WYG_059-1a"/>
欽定四庫全書<lb/>
　閩中理學淵源考卷五十九<lb/>
　　　　　　　　　　廣平府知府李清馥撰<lb/>
　　東林蔡氏家世學派<lb/>
　按蔡文莊先生先世家惠安之東林里至元代有處<lb/>
　士諱惠者始徙晉江是為先生始祖先生嘗自述其<lb/>
　髙祖大畧謂髙祖世安公諱潤與朱都憲公為友都<lb/>
　憲嘗語先生云吾及識乃髙祖實一時善士曽祖諱<lb/>
<pb n="KR2g0052_WYG_059-1b"/>
　輝中永樂甲午鄉試祖諱𢡟徳不仕父諱觀慧為允元<lb/>
　公先生為佚老㑹記言在㑹凡十七人而允元公為<lb/>
　之長一時在列皆鄉之望文行表表出等夷而萃為<lb/>
　一㑹則允元公為鉅人長徳以肇基啓後有以哉泉<lb/>
　南自紫陽而後人文之盛實倡起於文莊是文莊先<lb/>
　生之家世淵源尤後學不可不追尋所自焉<lb/>
　　　蔡允元先生觀慧<lb/>
蔡觀慧字允元晉江人文莊公清父也既受文莊封與<lb/>
<pb n="KR2g0052_WYG_059-2a"/>
鄉里耆舊為逸樂會文莊撰記略曰誌書載吾泉風俗<lb/>
淳厚人樂為善宋時人物最盛其出而樹勲業播聲實於<lb/>
當世者固已班班可考其在林泉意亦當有髙人逸士志<lb/>
節風流之可以表世而範俗者而未之有紀也我朝百<lb/>
餘年來治教休明人物復熾然以盛矣然前此之仕而<lb/>
歸休與夫不仕而既老者率亦多匆匆竟日擾擾卒嵗而<lb/>
已鮮有能自取樂於分内者間有之亦未能倡為是會<lb/>
以同於衆也又曰今日逸樂之所以有會以逸而樂耳<lb/>
<pb n="KR2g0052_WYG_059-2b"/>
蓋視九老耆英之遺意而不敢盡同也在㑹凡十七人<lb/>
以齒序則家君為之長爵尊而兼齒者通政致仕張公<lb/>
也次則封主事黄公暨循齋黄先生怡齋賀先生三陳<lb/>
先生史吳包翁留顧董林楊列位先生皆鄉之望也文<lb/>
行表表出等夷而悉萃為一㑹嗚呼亦盛矣會之言曰<lb/>
朋友者五倫之一道義者百行之根凡我在會之人有<lb/>
善相勸有過相規有疑事則相質其有憂患亦相與為<lb/>
力也豈徒逸樂云乎哉又曰㑹之位惟尚齒㑹之儀不<lb/>
<pb n="KR2g0052_WYG_059-3a"/>
尚豐月必再㑹不疎不數也或於所居或於所㳺之<lb/>
地惟其所宜也盖始於𢎞治辛亥四月望至於今十<lb/>
有一年矣而未嘗有一日之曠惟值水旱或凶歉則<lb/>
暫輟此又與衆庶同其憂而不膠於逸樂也又曰吾<lb/>
人之㑹所以序天倫之樂事而亦有三益之遺規存<lb/>
焉不可無以傳之後生輩也乃合衆議請張公記之<lb/>
時各録一通置之座隅以遺後之人而張公辭曰此<lb/>
正後生輩所宜用心者適某以侍養歸自京師張公<lb/>
<pb n="KR2g0052_WYG_059-3b"/>
乃屬家君命甚為之家君遂授以其事如此并列諸公<lb/>
名于左張公名苗黄公名齊黄先生名績賀先生名騰<lb/>
三陳先生名政名襲名淮史先生名隲呉先生名瑤包<lb/>
先生名哲翁先生名裕留先生名昆顧先生名美董先<lb/>
生名鳯儀林先生名澤楊先生名溥家君名某亦封主<lb/>
事<hi>閩書</hi>　<hi>蔡文莊公集</hi>
　　　舉人蔡先生存畏<lb/>
蔡存畏字思危文莊公長子生而聰頴稍長能文𢎞治<lb/>
<pb n="KR2g0052_WYG_059-4a"/>
十一年鄉薦<lb/>
　　　舉人蔡先生存㣲<lb/>
蔡存㣲字　　嘉靖四年鄉薦<lb/>
　　　寺丞蔡先生存逺<lb/>
蔡存逺字思毅嘉靖五年進士累任吉安松江二府推<lb/>
官官至太僕寺丞按朱氏經義考嘉靖八年存逺在松<lb/>
江府推官任奏獻進士蔡文莊清易經蒙引後發禮部<lb/>
看詳遂議行福建提學副使将易經蒙引訂証明白<lb/>
<pb n="KR2g0052_WYG_059-4b"/>
發刊書坊存逺所著有周易正説<lb/>
　　　郡守蔡先生如川<lb/>
蔡如川字繼之文莊公曾孫萬厯元年鄉薦累官尋甸<lb/>
知府以礦税抗内監逮詔獄廷杖卒贈光禄寺少卿<lb/>
　　　文莊蔡虚齋先生清學派<lb/>
　按明代盛時理學大明前輩言北方之學起自澠池<lb/>
　曹氏河津薛氏南方之學發自康齋吳氏而閩中則<lb/>
　虚齋先生實倡之先文貞公撰虚齋先生祠記曰吾<lb/>
<pb n="KR2g0052_WYG_059-5a"/>
　閩僻在天末自朱子以来道學之正為海内宗至明<lb/>
　代成化後虚齋先生崛起温陵首以窮經析理為事<lb/>
　非孔孟之書不讀非程朱之説不講其於傳注也句<lb/>
　談而字議務得朱子當日所以發明之精意盖有勉<lb/>
　齋北溪諸君子得之口授而訛誤者而先生是評是<lb/>
　訂故前輩遵巖王氏謂自明興以来盡心于朱子之<lb/>
　學者虚齋先生一人而已自時厥後紫峰陳先生次<lb/>
　崖林先生<hi>按公初藁尚有净峰張先生</hi>皆以里閈後進受業私淑<lb/>
<pb n="KR2g0052_WYG_059-5b"/>
　泉州經學遂蔚然成一家言時則姚江之學大行于<lb/>
　東南而閩士莫之遵其掛陽明弟子之録者閩無一<lb/>
　焉此以知吾閩學者守師説踐規矩而非虚聲浮燄<lb/>
　之所能奪然非虚齋先生其孰開之哉今經學久晦<lb/>
　士大夫好尚趨向龎而不純浮華之徒轉相夸毗獨<lb/>
　至䝉引存疑淺説通典諸書則行於海内家習而人<lb/>
　尚之翕如也故嘗以為吾閩之學獨得漢儒遺意明<lb/>
　章句謹訓詁專門授業終身不背其師言者漢儒之<lb/>
<pb n="KR2g0052_WYG_059-6a"/>
　學也師心任智滅裂鹵莽者近代之學也是二者孰<lb/>
　古孰今孰醇孰漓後之君子必有辨之者矣讀先公<lb/>
　叙述閩學源流起衰救弊誠今日學者之律令格式<lb/>
　也兹撮其畧著於篇端<lb/>
　　　文莊蔡虚齋先生清<lb/>
蔡先生諱清字介夫晉江人成化十三年福建鄉試第<lb/>
一晉江之山鳴如玉磬者三日二十年成進士即乞假<lb/>
歸講學水陸僧寺江南之士多來從逰事親讀書之外<lb/>
<pb n="KR2g0052_WYG_059-6b"/>
未嘗急求仕進他日為其母冩容母愀然曰吾聞母以<lb/>
子貴今汝舉進士有年矣吾猶故巾幗先生聞言大傷<lb/>
之即赴選得禮部主事是為𢎞治初元吏部尚書王恕<lb/>
重其學行奏改為吏部稽勲主事時與談論諮訪先生<lb/>
因上管見二劄於恕言今朝廷之患在紀綱廢弛以至<lb/>
士風日弊民力日絀當大有以振作之乃可銷境内之<lb/>
憂静疆場之警又薦引名士劉大夏等三十餘人恕皆<lb/>
納用庶吉士鄒智論事下獄罪且不測先生急白於大<lb/>
<pb n="KR2g0052_WYG_059-7a"/>
司冦何喬新得疏救智得謫官嶺南居之丁内艱服除<lb/>
吏部有不悦者以補禮部祠祭司員外郎乞便飬陞南<lb/>
吏部文選郎中一日心動乞終養至家兩月而其父沒<lb/>
人謂孝感自是家居授徒不出每遇親忌痛哭流涕終<lb/>
日不御酒肉宗族内外有貧乏者恒賙恤之正徳改元<lb/>
即家起江西提學副使時宸濠方圖不軌凡朔望藩臬<lb/>
官皆先朝宸濠次日乃謁孔子廟先生至力請僚屬同<lb/>
日行禮先謁廟後朝王宸濠生日令藩臬官着朝服賀<lb/>
<pb n="KR2g0052_WYG_059-7b"/>
先生曰臣子見君則朝服無見王者去韍而入宸濠大<lb/>
怒一日宴藩臬官宸濠嘲先生曰公乃不能作詩先生<lb/>
對曰某平生於人無私盖私與詩音相近宸濠益銜之<lb/>
其後奏求䕶衛已得請矣同官有傾先生者謂先生獨<lb/>
有後言宸濠聞之欲誣以非議詔㫖之罪先生正色對<lb/>
遂疏乞致仕宸濠尚陽善挽留之且欲以女妻其子先<lb/>
生力辭歸時劉瑾方專權駕引名士以掩人心不數月<lb/>
復起為南京國子監祭酒朝命未至而先生已卒時正<lb/>
<pb n="KR2g0052_WYG_059-8a"/>
徳三年也年五十六先生氣清色和外簡内辨始即之<lb/>
使人忘其鄙吝及與之久妄消躁息與論天下古今一<lb/>
以禮義折斷其言剴切精深嘗曰學宜養正性持正行<lb/>
故飭躬約禮動準古人以六經為入門四子為標準四<lb/>
儒為真派而反身用力本之靜虚之地故初時主於靜<lb/>
後主於虚謂天下之理以虚而入亦以虚而應以格物<lb/>
不外讀書讀書當以虚心涵泳切己體察八字為要訣<lb/>
因以虚名其齋其教人也以看書思索義理為先不獨<lb/>
<pb n="KR2g0052_WYG_059-8b"/>
語言文字盖謂聖人作經以明道學者因傳注以求經<lb/>
實從體驗身心而洞見道體者又曰宋儒之道至朱子<lb/>
始集大成朱子之學不明則聖賢之道不著故與其徒<lb/>
著四書䝉引易蒙引諸書皆推原朱子之意以歸聖賢<lb/>
本㫖為宻箴五十餘條皆反身自檢之功友善寗永貞<lb/>
林俊孫交楊廉丁璣江朝東而師事何喬新其言易則<lb/>
師三山林玼傳其易者則同邑陳氏琛至今言易者皆<lb/>
宗之𢎞治閒士大夫理學中輟永貞廉璣朝東與先生<lb/>
<pb n="KR2g0052_WYG_059-9a"/>
皆起稀曠之後而先生與亷尤為獨得恭肅黄氏光昇<lb/>
曰泉自朱子簿同安之後私淑雖多而惟先生為得其<lb/>
宗泉南一時人物之盛皆先生所造就也雖厯仕未盡<lb/>
儒者之用而有教人數世之澤焉萬厯中僉都御史詹<lb/>
公仰庇請易名謚文莊大學士李公廷機復請贈禮部<lb/>
侍郎<lb/>
國朝雍正二年從祀孔子廟廷<hi>明史公集</hi>　<hi>閩書學蔡文莊明儒  案</hi>
　　　備考<lb/>
<pb n="KR2g0052_WYG_059-9b"/>
羅整菴曰蔡介夫中庸䝉引論鬼神數段極精其<lb/>
一生做窮理工夫且能力行所學蓋儒林中之傑出<lb/>
者<lb/>
于氏孔兼曰宋儒語録荆川先生業有梓行不容復贅<lb/>
我朝先輩遺言尚缺如也予於中得其人之純正不雜<lb/>
者以列名因録其言之精實可傳者以垂訓若闗中薛<lb/>
敬軒玉峯魏莊渠兩先生其最也外此而呉康齋陳白<lb/>
沙蔡虚齋諸公非後先之頡頏者乎予身在堂下而此<lb/>
<pb n="KR2g0052_WYG_059-10a"/>
十先生者<hi>曹月川薛敬軒吳康齋胡敬齋陳白沙蔡虛齋魏莊渠吕涇野尤西川徐養齋</hi>皆堂<lb/>
上人也愧學未窺斑而輒敢次第其言如左緣考其行<lb/>
則皆屋漏如斯大廷亦如斯者也蚤嵗如斯晚節亦如<lb/>
斯者也斯之謂躬行君子予之竊有志未逮者也此外<lb/>
名賢非無見道之語而或其人尚存者不可徑述議論<lb/>
未定者不可漫述言足聽聞而中多疵累者又不敢輕<lb/>
述雖有掀揭之勲名懸河之才辨予終不敢雷同而附<lb/>
和之蓋析理有毫釐之差謬必千里論學有邊旁之見<lb/>
<pb n="KR2g0052_WYG_059-10b"/>
義多滲漏嚴學派者審之<lb/>
楊氏廉贊曰平生所志惟在儒術舉業理學會萃為一<lb/>
䝉引之作藩垣置筆辯如江河守則以訥朱之於吕嘗<lb/>
誄其歿酷類成公詞寡人吉閩學中興公多倡率<lb/>
　　　司訓黄先生逵<hi>弟正</hi>
黄逵晉江人為粤東新興司訓與弟正皆受易於蔡文<lb/>
莊先生之門舉一子曰誾誾之子曰衷以孝稱衷之子<lb/>
曰喬鏜弟正成化十年鄉薦官推官<hi>何鏡山集</hi>
<pb n="KR2g0052_WYG_059-11a"/>
　　　同知張國信先生元璽<lb/>
張元璽字國信其先在宋末屬浦賊亂避地於晉江<lb/>
登瀛里宋亡隠軒伯玉終身不仕祖福父旺成化中舉<lb/>
人孝養二母推財弟晜未受官卒璽痛先志弗遂<lb/>
少小即知力學游蔡文莊門以妙悟見稱與陳紫峰<lb/>
琛李筠溪墀王一臞宣號稱四傑𢎞治中領鄉書除<lb/>
滄州學正端軌興文士習頓化流賊陷滄州城閉齋自<lb/>
守賊相戒勿犯居民傍學宫者藉以安堵遷國子<lb/>
<pb n="KR2g0052_WYG_059-11b"/>
監學正擢建昌同知未任卒元璽學有深造淡於世<lb/>
味居官貧薄沒後僅負郭田數畝士大夫以為難<hi>舊郡</hi>
<hi>志</hi>　<hi>閩書/</hi>　<hi>李衷一先生集</hi>
　　　郡守王子鋒先生鍭<lb/>
王鍭字子鋒號□山晉江深滬人天資穎敏遊蔡文莊<lb/>
之門篤志勵學登𢎞治九年進士第自是滬海之士彬<lb/>
彬矣初試宜興令均徭役時賦斂摘奸蠧臺使者最其<lb/>
等陞南京大理寺評事轉寺正讞獄明慎晉惠州知府<lb/>
<pb n="KR2g0052_WYG_059-12a"/>
政聲嘖嘖未幾歸脩祠宇練鄉壯禦賊以保鄉里鄉人<lb/>
皆誦其賜云<hi>顧新山集</hi>
　　　副使黃潛虚先生天爵<lb/>
黃天爵字希仁南安人少從蔡文莊受業誼最篤因自<lb/>
號潛虚𢎞治十二年進士甫觀政即以親老乞歸省旋<lb/>
丁外艱服闋授戸部主事厯郎中陞廣東副使有滯獄<lb/>
疑於法爵至訊服人稱其神尤喜奬拔善類粤人畏而<lb/>
愛之丁内艱歸起補湖廣副使留心學政水利士民勒<lb/>
<pb n="KR2g0052_WYG_059-12b"/>
石頌徳乃堅請致仕營宅西埔即蔡文莊所授地其師<lb/>
弟子古誼盖如此嵗奉祀事甚謹待異母兄弟如一族<lb/>
中老貧幼學咸推槖恵之愛母家陳尤摯撫遺孤嫁女<lb/>
喪葬購廬代奉其先焉性寡言笑外直内寛未遇時嘗<lb/>
同莊恭人歸寧時襟兄李已貴顯禮待頗異莊恭人促<lb/>
歸以激之及貴恭人尚留憾而爵已忘之矣功姪河清<lb/>
在銓部時常欲推以督學爵力辭焉人益服其品行云<lb/>
<hi>南安志</hi>
<pb n="KR2g0052_WYG_059-13a"/>
　　　文學黄允静先生明<lb/>
黄明字允静晉江諸生也潛心易學弱冠㳺蔡文莊之<lb/>
門時聶貞襄豹倡學閩中明從㳺為髙弟<hi>閩書</hi>
　　　提舉曾子遜先生大有<lb/>
曾大有字子遜仙逰人從蔡文莊學以鄉薦授徳州學<lb/>
正厯廣東市舶提舉克著亷聲乞歸田里産業多歸之<lb/>
兄弟貧族嘗著勸學録以訓士又有資仕蛙見二録<lb/>
<hi>閩書</hi>
<pb n="KR2g0052_WYG_059-13b"/>
　　　同知傅石涯先生浚<lb/>
傅浚字汝源南安人凱之子性謹厚𢎞治十二年進士<lb/>
授户部主事為逆瑾矯㫖削籍瑾敗起工部虞衡員外<lb/>
郎進郎中理薊州鐵冶釐革宿弊改都水司出納不徇<lb/>
私請卿長固位賂中官屢索餘羡浚不應為所排出為<lb/>
山東轉運同知暴卒官舍其詳見子檝傳按陳紫峰祭<lb/>
文畧曰先生闇淡訥訥未嘗修飾表暴以示諸人盖虚<lb/>
齋其師敬齋其父古意古心傳受有素加以天資樸實<lb/>
<pb n="KR2g0052_WYG_059-14a"/>
與道為鄰故能茹苦受辛必由向上路必作君子人不<lb/>
肯以其胸中之耿耿者而自混於流俗之塵又曰先生<lb/>
之所以取諸父師而成之者如此可不謂之能後乎今<lb/>
行人君檝又將盡述其得諸先生者而大發之可不謂<lb/>
之有後乎惟是賢哲凋謝斯道寥落而在吾黨則不能<lb/>
以不哀也<hi>閩書</hi>　<hi>陳紫峰先生文集</hi>
　　　縣令尤見齋先生復<lb/>
尤復字純卿號見齋晉江人正徳庚午舉人受業蔡文<lb/>
<pb n="KR2g0052_WYG_059-14b"/>
莊公官石埭知縣有惠政<hi>温陵先正姓氏爵里</hi>
　　　教諭蕭叔岡先生崑<lb/>
蕭崑字叔岡將樂人從蔡文莊受易正徳丁夘舉于鄉<lb/>
授淳安教諭尋補績溪己夘聘粤闈分試途次為濠逆<lb/>
所執欲降之崑慷慨言曰殿下違祖分干天命復欲辱<lb/>
義士乎竟不屈死<hi>道南源委</hi>
　　　方伯留朋山先生志淑<lb/>
留志淑字克全晉江人忠宣正之裔年十八受業蔡文<lb/>
<pb n="KR2g0052_WYG_059-15a"/>
莊之門一見稱其逺器未弱冠領郷薦𢎞治十八年舉<lb/>
進士授温州府推官折疑獄快輿論擢刑部主事厯郎<lb/>
中以才望推守杭州浙有鎮守太監畢真者故寧庶人<lb/>
宸濠羽翼也志淑悉其匪測狀白臺察監司隂制之真<lb/>
一夕搆市人火其居延燒二千餘家意欲因而起變戕<lb/>
殺官吏志淑閉門不出第遣地方撲滅傳報諸衙官毋<lb/>
往看火數日濠反報聞真將發益急志淑提民兵伏門<lb/>
外與諸監司入見真曰知府造我反耶志淑曰無是也<lb/>
<pb n="KR2g0052_WYG_059-15b"/>
第府中役從太多公心跡難白公宜散遣之諸監司競<lb/>
為言真倉卒不得已呼其衆出民兵盡執而置之獄奏<lb/>
聞逮真伏誅武宗率師親征宸濠且道徽州憲臣以志<lb/>
淑有幹濟才改守徽使備行在供億至郡止候駕丁夫<lb/>
罷民間諸所措備惟令人持直前途隨方隨時僱募供<lb/>
應公私晏然時有執檄從府中門入稱奉旨擒惡人某<lb/>
者志淑疑其詐令傳中醉之潛發其封白頭而已論坐<lb/>
如法徽郡大治遷湖廣按察副使尋轉布政司參政銅<lb/>
<pb n="KR2g0052_WYG_059-16a"/>
盤嶺洞賊起志淑先察擒土民為藏匿若干人凡報賊<lb/>
者輒弗令返繇是聲息不通乃令集兵以待指<lb/>
麾分道直逼賊壘月餘外給不繼賊困乃降嵗<lb/>
大饑志淑自請行所活甚衆屬有腴田數百頃<lb/>
為水所决志淑按其地使人疏導之築堤植栁<lb/>
為固民呼曰留公堤厯補江西按察使逾月轉<lb/>
浙江右布使數日卒志淑才學兼懋疑獄剖折<lb/>
如流公暇㑹諸生學宫習禮考樂建尊經閣<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>書<lb/>
<pb n="KR2g0052_WYG_059-16b"/>
教士所至以學為政聲績迥異云子元復鄉薦善繼<lb/>
父志<hi>閩書</hi>　<hi>通志/</hi>　<hi>舊郡志/</hi>　<hi>新郡志藳</hi>
　　　教諭呉秉衡先生銓<lb/>
呉銓字秉衡晉江人從蔡文莊學嘉靖初貢士授博羅<lb/>
訓導陽春教諭平居嗜學而持身以禮無惰容無偽言<lb/>
無私謁妄求取為學官集士有美質者親為講授夜則<lb/>
挈供其行視皆翕然勸興以疾歸咸思慕之蔡公元偉<lb/>
稱温陵人物謂朱簡庵鑑李木齋聰蔡虚齋清陳紫峰<lb/>
<pb n="KR2g0052_WYG_059-17a"/>
琛張净峰岳黄逸所孟偉林龍峰同顧新山珀林六川<lb/>
性之與銓數公雖名位不同皆無愧鄉先生也<hi>按閩書洪富傳</hi>
<hi>富為諸生時受學蔡文莊之門人若吳銓林同二公今從洪傳増入文荘學派</hi>
　　　僉事李筠溪先生墀<lb/>
李墀字獻忠晉江人正徳三年進士官終僉事王氏慎<lb/>
中祭之文曰肆公之學鈎深探賾孔孟微言羲文奥畫<lb/>
宿師積疑渙然氷釋虚齋先正教人以易公早及門遂<lb/>
參所得師承原本文有法式師所著書公廣其刻傳于<lb/>
<pb n="KR2g0052_WYG_059-17b"/>
西人施及遐側肆公之政善斷能聼始評棘寺讞審衡<lb/>
鏡色詞有稽徵以法令陟為蜀臬風裁獨正䋲奸摘隠<lb/>
不事鈎鉅秉憲持體與御史諍坐此失官既去乃詠如<lb/>
公之藴不究其施人莫不憤公善自怡葆光頥和林泉<lb/>
娛熈老而益康介此純禧從以孫子實教書詩桑榆之景<lb/>
宴樂且宜壽豈令終靡有憾遺<hi>王遵巖先生集</hi>
　　　長史楊楓山先生孟洪<lb/>
楊孟洪字裕卿晉江人少補郡庠弟子員事虚齋蔡先<lb/>
<pb n="KR2g0052_WYG_059-18a"/>
生講易得其微㫖以易經領正徳丁夘鄉薦明年戊辰<lb/>
會試春官入乙榜授江西寧州學正推所聞於師者以<lb/>
授其人無不信服丙子召為國子助教甫一年以懶菴<lb/>
足疾乞歸侍四年而懶菴歿服闋復為國子又六年戊<lb/>
子春由國子奏補徳府右長史王常聽用其言府事多<lb/>
所釐正癸巳轉左長史時年六十餘矣屢求歸王輒留<lb/>
之至于再三王度其終不可留乃聽始虚齋門下士無<lb/>
慮百十人顧常愛孟洪言辭容止及論事之長謂其他<lb/>
<pb n="KR2g0052_WYG_059-18b"/>
日必能為政其後所至皆以溫恭詳欵為人所愛重事<lb/>
有難處者為之剖畫咸中肯綮無拂於理而後行故終<lb/>
其身於事鮮有敗失尤仗義能濟人急丁夘赴秋試漳<lb/>
士有道死而無殯資者時且鬱熱人無敢視孟洪親為<lb/>
之殯以已資助而遣之其在分寧寧庶人方起獄擠鄭<lb/>
山齋以南昌教授王某亦莆人也并擠之禁絶所與往<lb/>
來孟洪常使人問視其家人以是稱孟洪為長者晚作<lb/>
别墅於楓山盖有終焉之志嘉靖甲午年卒<hi>按王遵巖為雙泉處</hi>
<pb n="KR2g0052_WYG_059-19a"/>
<hi>士墓志云蔡虚齋先生髙弟數人楊孟洪其一也  張浄峯先生撰墓志</hi>
　　　謝先生𢎞<hi>附髙鳯崘</hi>
謝𢎞髙鳯崘安溪人受學于蔡文莊文莊字𢎞曰汝器<lb/>
字鳯崙曰瑞周必其嚮學之士惜其不名於時<hi>安溪縣志</hi>
　　　遺佚蔡鶴峰先生烈<lb/>
蔡烈字文繼龍溪人少廪於庠往從晉江蔡文莊學文<lb/>
莊與語大悦比歸授以蔡氏太極圗解既又從莆田陳<lb/>
氏茂烈㳺語以心體流行于日用間要常見得參前倚<lb/>
<pb n="KR2g0052_WYG_059-19b"/>
衡氣象遂大省悟即辭廪隠於鶴鳴山之白雲洞學者<lb/>
稱為鶴峰先生時年三十二郡守勸之仕對曰昔漆雕<lb/>
子自謂未信若某豈徒未信已哉實且未見也嘉靖癸<lb/>
巳以遺佚應薦力辭母老不赴御史李元陽檄府為建<lb/>
書院又辭不受忽所居之山如雷鳴者三日而烈卒烈<lb/>
初性剛方晚年充養和粹終日危坐非劇病無惰容其<lb/>
學一宗程朱以窮理力行為實主敬為要嘗㳺武夷山<lb/>
寓考亭精舍數日而歸曰脚根自此定矣提學邵鋭聞<lb/>
<pb n="KR2g0052_WYG_059-20a"/>
而訪之談論終日蔬食相對副使柯喬嘗與劇談道體<lb/>
潛天潛地烈徐應曰道固察乎天地而端則始於夫婦<lb/>
若屋漏無愧則天地自位邑簿詹道請論心烈請論事<lb/>
曰孔門求仁未嘗出事外也堯舜之道孝弟而已矣夫<lb/>
子之道忠恕而已矣豐學士熈謫戍鎮海見烈嘆曰先<lb/>
生不言躬行某心醉矣朱提學衡稱曰力行好學老而<lb/>
不倦漳南又一布衣也所著有孝經定本大學格物致<lb/>
知傳道南録朱子晚年定論諸儒正論大儒粹言讀書<lb/>
<pb n="KR2g0052_WYG_059-20b"/>
録等書<hi>閩書</hi>　<hi>道南源委/</hi>　<hi>漳郡志</hi>
　　　孝亷黄先生鉞<lb/>
黄鉞南安人孝亷也講學蔡文莊之門為東南弟子師<lb/>
<hi>閩書</hi>
　　　教授蔡體順先生祐<lb/>
蔡祐字體順晉江人三嵗而孤其母梁氏艱貞守之梁<lb/>
見閩書閨閣志祐數嵗哀不見父掩泣發憤稍長讀書<lb/>
敏記深研抽心繹腑如絲有緒循而緝之丈引尋續出<lb/>
<pb n="KR2g0052_WYG_059-21a"/>
與人説証喻參伍窮極條貫卒有要倫從田南山受蔡<lb/>
虚齋易學既盡得田氏易復以新得疑義往質虚齋曰<lb/>
我學如是最好朱文公家禮講肄行之其於作堂寢具<lb/>
器服物品貧不能如志而意常合其造次必于禮度舉<lb/>
鄉貢一赴禮部不第就銓養母得新寧教諭母艱服除<lb/>
改海寧遷湖州學教授致仕祐所至教士皆悦附動變<lb/>
其諭新寧時上官檄視邑篆省文書所宜施行上聞下<lb/>
施且行且請不取邑中一物會其母病思笋有持餽者<lb/>
<pb n="KR2g0052_WYG_059-21b"/>
遂受之邑人以為特事其自海寧徙湖士争畫像乞留<lb/>
衣帶去湖亦如之子克亷<hi>閩書</hi>
　　　姚徳輝先生<lb/>
姚<hi>闕</hi>　字徳輝漳浦人事實未詳蔡文莊曾與書曰古<lb/>
云三十年前好用工吾人年且三十矣將奈何昔項羽<lb/>
之救趙也既渡河沉船破釜持三日糧示士卒必死無<lb/>
還心一戰勝之由此遂霸天下夫羽無足言也然能决志<lb/>
用勇直於死中求生如此是亦學者所當師其一莭而<lb/>
<pb n="KR2g0052_WYG_059-22a"/>
未可以人廢也漳浦姚徳輝從予㳺將歸求予言以警<lb/>
其惰予姑為借粗喻之會見陳進忠其亦以是語之也<lb/>
<hi>蔡文莊公集</hi>
　　　郭文博先生<lb/>
郭<hi>闕</hi>　字文博籍貫事實未詳蔡文莊曾與書曰承文博<lb/>
書拳拳欲得京師中好文字議論以為進學之助吾自到<lb/>
京一向匆匆未有可以答來意惟冡宰王公某舉朝士大<lb/>
夫皆以為方今第一等人吾頗辱其教愛時召至書軒賜<lb/>
<pb n="KR2g0052_WYG_059-22b"/>
之談論間及書史多有可發吾人志意者因憶數段録寄<lb/>
<hi>録第九段</hi>曰公問今學者滿天下何故異才難得予對言是固<lb/>
有由也上之人所以飬之者本未盡其道下之人又幸際時之<lb/>
昇平而售之急耳以生所見言之如生稍知章句訓詁人<lb/>
便舉而進之於學宫矣未幾作經義甫成篇便得補廩以<lb/>
為當然矣又未幾作三場文字纔可讀便廹廹期中舉中<lb/>
進士矣一中進士則官已到手或無暇於學或自謂無用<lb/>
學矣其仕而能學者無幾且又或有扞格之患蓋識見既<lb/>
<pb n="KR2g0052_WYG_059-23a"/>
淺踐履必薄規為必粗非所謂俟其熟而食之者也况自幼<lb/>
入小學而其所學者多非學做人之實事人才之不如古者<lb/>
以此故雖有異質者亦不能成異才生等躬坐此病今日雖<lb/>
知悔前之失實蹈扞格之患矣公曰然吾兒子承裕今年二<lb/>
十三丙午年已中舉然吾未欲其急於仕且令静覽羣<lb/>
書閒閲世務冀他日得實用耳此一段似有益於吾輩<lb/>
故詳録之按文博先生傳文莊易學授之門徒林坦齋<lb/>
文明林别見郡西林氏家學不另列學派焉<hi>蔡文莊公集  何鏡</hi>
<pb n="KR2g0052_WYG_059-23b"/>
<hi>山公集</hi>
　　　洪元達先生<lb/>
洪<hi>闕</hi>　字元達籍貫事實未詳蔡文莊曾與書<hi>録其三</hi>曰<lb/>
春秋胡氏傳夏時冠周月之説雖非後學所敢輕議然<lb/>
每讀之覺其曲折費力終未能愜然於心或意經所書<lb/>
王正月者蓋謂時王之正月明其非夏時商時所謂正<lb/>
月耳謂自夏商以前便已有三正迭用之事矣夏啟聲<lb/>
有扈之罪云怠棄三正可見矣故夫子於春秋有王正<lb/>
<pb n="KR2g0052_WYG_059-24a"/>
之文歟想王正二字亦有自来不必是孔子所立也<hi>録其</hi>
<hi>四</hi>曰夏時冠周月之説朱子當時又嘗疑之其説見春<lb/>
秋大全註云文定春秋説夫子以夏時冠月以周正紀<lb/>
事謂如公即位依舊是十一月只是孔子改作春正月<lb/>
某便不敢信據今周禮有正月有正嵗則周實是元改<lb/>
作春正月夫子所謂行夏之時只是為他不順欲改從<lb/>
建寅耳愚謂據朱子説則周時之所謂春非夏時之所<lb/>
春亦明矣此説與今胡傳不同<hi>蔡文莊公集</hi>
<pb n="KR2g0052_WYG_059-24b"/>
　　　訓導黄伯馨先生芹<lb/>
黄芹字伯馨龍巖人喜怒不形端謹無惰從學蔡文莊<lb/>
正徳元年以嵗貢授海陽訓導身教端謹學者宗之郡<lb/>
邑有疑事咸就質焉以親老乞歸所著有易圖識漏易<lb/>
經口訣史圖纂要家禮易行等書<hi>閩書</hi>　<hi>漳郡志</hi>
　　　教授李碩逺先生世浩<lb/>
李世浩字碩逺平和人敦樸好古少㳺蔡文莊門創家<lb/>
規正宗法脩鄉約建聚賢堂設義倉惓惓于和鄉睦族<lb/>
<pb n="KR2g0052_WYG_059-25a"/>
以嵗貢厯官寧波府教授士心悦服子文察字廷謨精<lb/>
思力學究心樂律嘉靖中以嵗貢倅遼州亷莭自持奏<lb/>
樂律解章數萬言上大悦令如議酌行授太常典簿終<lb/>
思恩同知<hi>閩書</hi>
　　　丘省菴先生璦<lb/>
丘璦晉江人受易蔡文莊著易説皇極管鑰諸書學者<lb/>
稱省菴先生子養浩官終都御史以風節著<hi>閩書</hi>
　　　文學李君佐先生仕弼<hi>以下私淑</hi>
<pb n="KR2g0052_WYG_059-25b"/>
李仕弼字君佐晉江人善治經為諸生祭酒逺從伊洛<lb/>
近守文莊體裁自家淵源往哲學者師之<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷五十九<lb/>
</p>
<p>
</p>
  </div>
<div>
<head>閩中理學淵源考卷六十</head> <lb/>
    <p>
<pb n="KR2g0052_WYG_060-1a"/>
欽定四庫全書<lb/>
　閩中理學淵源考卷六十<lb/>
　　　　　　　　　　廣平府知府李清馥撰<lb/>
　　涵江陳氏家世學派<lb/>
　按丁氏三陵藁云昔在成化以後迄嘉靖間泉中人<lb/>
　文盖斌斌然矣其一門諸父昆弟相為師友者則涵<lb/>
　江陳氏為盛自太守敏菴公以明經起家時則有㣲<lb/>
　菴先生肩隨衽接髙談周子太極之奥稍後紫峰出<lb/>
<pb n="KR2g0052_WYG_060-1b"/>
　益昌明其學為儒者宗而侍御見吾與南樓並執經<lb/>
　授業翹然稱髙弟諸先生造詣淵醇追古學者仕亦<lb/>
　有聞於時㣲菴雖少一第而晚嵗學成徳尊以其身<lb/>
　為後進矩矱者垂八十年南樓為之從子獨以恂恂<lb/>
　謹飭最得其歡及紫峰辭官侍養質齋公父兄子姪<lb/>
　朝夕相從嘯咏其一門行義孚於家庭而文學推重<lb/>
　無愧鄒魯矣再按陳氏先世家青陽山元延祐間碧<lb/>
　溪公始遷涵江今為涵江陳云<lb/>
<pb n="KR2g0052_WYG_060-2a"/>
　　　陳㣲菴先生洪璧<lb/>
陳洪璧號㣲菴晉江人世居涵江之濱兄洪載公腆𢎞<lb/>
治癸丑進士厯官髙州知府洪璧於腆為從弟其文<lb/>
字之雅為所深器大司成蔡虚齋先生亦加愛重盖<lb/>
其平日刻苦工夫多在於易而於太極圗參同契人<lb/>
所難讀之書務鑽研而入其奥勤學到老而不得行<lb/>
其志布衣疏食安於草茅之下因以㣲名其菴焉<hi>紫峰</hi>
<hi>先生集</hi>　<hi>閩書</hi>
<pb n="KR2g0052_WYG_060-2b"/>
　　　侍御陳見吾先生讓<lb/>
陳讓字源禮號見吾少從從兄紫峰氏逰傳其學紫峰<lb/>
以易學名讓以春秋名一時學者師之嘉靖十年鄉試<lb/>
第一十一年登進士授紹興推官聽獄稱平暇則進諸生<lb/>
校藝講學徴為監察御史當世宗既立迎興獻太后入<lb/>
仁夀張太后仍以藩妃禮遇之兩宫以此有隙巨俠劉<lb/>
東山者睥睨兩宫間將以竒論取富貴乃令其黨搆誣<lb/>
張鶴齡兄弟有逆謀左道咒詛詞連宫禁逮繋無辜數<lb/>
<pb n="KR2g0052_WYG_060-3a"/>
十百人都城駭動諸司不敢出一語讓方視事東城遂<lb/>
捕東山下獄究其罪東山度不可脱令其黨告變且誣<lb/>
讓為張氏羽翼併下獄讓從獄中上疏辨上意稍解而<lb/>
西曹鞫東山所奏悉無騐併其黨坐欺謾伏誅讓得還<lb/>
職京師宴然當是時㣲讓仁壽宫危而人心揺矣及興<lb/>
獻太后殂廷議遷興獻帝合𦵏天壽山讓以藩王不宜<lb/>
入祔皇陵乃借言顯陵氣脉不可洩又重於勞民請以<lb/>
衮帔交𦵏便上初覧奏怒甚投疏於地頃復取視曰此<lb/>
<pb n="KR2g0052_WYG_060-3b"/>
言亦是於是定不遷之議而執政從旁擠讓竟賜罷歸<lb/>
里居日静坐讀書孜孜學問口不及當世事惟地方利<lb/>
病則亹亹為上官陳之期有濟讓為人剛方亷介見者<lb/>
竦惮然與之久處談論慷慨真意溢出人信慕之上自<lb/>
承天還猶問其姓名臺使者至閩輒疏薦而執政多忌<lb/>
之寘不用家食十五年而卒隆慶改元録先朝諌者贈<lb/>
光禄少卿所著有見吾文集二十卷邵武府志若干卷<lb/>
行于世<hi>讓在臺二年疏屢上皆侃侃大計獨處劉東山及議祔𦵏二事尤人所不敢出者特著之篇</hi>
<pb n="KR2g0052_WYG_060-4a"/>
<hi>張氏儒林傳曽承芳撰文稿序</hi>
　　　陳南樓先生<lb/>
陳某某字某某南樓其别號也少穎敏融貫經史百氏<lb/>
為文嚼理敷詞操筆立就時紫峰先生聚徒講學于紫<lb/>
雲寺授淺説通典諸經南樓黙記疾抄傳誦于人尤虚<lb/>
懐奨善見人文義有會于心者無論名下雖下于已者<lb/>
必録在郡庠取友以文學意氣相感摩有岱峰冠山二<lb/>
郭氏伯仲譽髦南樓引以為切磋之助比部郎林六川<lb/>
<pb n="KR2g0052_WYG_060-4b"/>
未第時所交慎許可一叩其學知有淵源以其子象川<lb/>
使就學焉于時横經立堂下者不下數十人南樓升座<lb/>
肅講細繹經㫖聲吐洪亮能使諸生竦然起奮至評駁<lb/>
文字一核諸理必取平易疎暢不眩竒詭恢張之説以<lb/>
故及門多所成逹涵江自敏菴以明經起家㣲菴肩隨<lb/>
衽接髙談周子太極之奥紫峰出益昌明其學為儒者<lb/>
宗而見吾與南樓並執經授業及紫峰辭官就養好從<lb/>
杯酒嘯咏終日顧獨愛南樓雅趣與合然南樓終不以<lb/>
<pb n="KR2g0052_WYG_060-5a"/>
同行故畧師弟之分雖頻燕見不異紫雲聽講時也卒<lb/>
時年四十七初𢎞正嘉靖間泉中人文蔚起其一門父<lb/>
子兄弟相為師友者涵江陳氏為最盛云<hi>按紫峰先生年譜載族弟</hi>
<hi>文學良莭與侍御讓同受業紫峯據友人徐簡之云閲涵江陳氏族譜良節即南樓云  丁氏三陵稿撰本傳</hi>
　　　陳徳基先生敦履<lb/>
陳敦履字徳基别號静心紫峰先生子也生而剛方嗜<lb/>
學好脩嘗書先儒主敬窮理之言貼于座隅以自省弱<lb/>
冠從給事史筍江于光學易推髙弟年二十補郡諸生<lb/>
<pb n="KR2g0052_WYG_060-5b"/>
再試不利以紫峯家食戀戀膝下歡絶進取念菽水事<lb/>
親志不茍取友人侍御某曰徳基至孝天成言不及勢<lb/>
利動不踰法則古心古行可於塵壒中求耶紫峰沒後<lb/>
益以讀書課子為務其論學大都專主性命根極理本<lb/>
不喜為時尚詞華之習嘗語其子復曰孔孟而後惟周<lb/>
程張朱真蔡得其宗國朝自薛敬軒陳克菴胡敬齋陳<lb/>
布衣蔡虚齋諸賢之外鮮有及者近時種種新説為學<lb/>
大蠧兒輩無惑也一切佛老莊列之書屏勿視而於紫<lb/>
<pb n="KR2g0052_WYG_060-6a"/>
峰遺集謂其源虚齋而述朱程窮編累帙字讐句校壽<lb/>
于梓即老不少廢己未泉中兵冦後遷徙靡定徳基恐<lb/>
後世子孫昧其所自因脩譜為合族計尋覔祖墳而追<lb/>
祀之年八十餘丰神峻整無論見賓承祭雖子弟必正<lb/>
衣冠見之嚴寒威暑無少頃惰容子復又以孝聞學能<lb/>
世其家云莊氏履豐為誌其墓曰陳氏潁川代以益貴<lb/>
人乃稱公慚卿卿慚長然則士君子所不墮其家聲者<lb/>
固不在區區名位間乎徳基好學不厭好禮不倦耄耋<lb/>
<pb n="KR2g0052_WYG_060-6b"/>
稱道不亂無慚乎紫峰子矣<hi>莊氏履豐撰墓誌</hi>
　　　陳及峰先生敦豫<lb/>
陳敦豫别號及峰紫峰先生季子資稟沉静少即知學<lb/>
步履進退雅有常度年十七補弟子員從何怍菴受業<lb/>
紫峰下世敦豫逾弱冠哀毁骨立至性絶人彚聚紫峰<lb/>
著作旁搜遺軼並編次年譜梓行于世與諸弟子員告<lb/>
當路請專建紫峰特祠以發明羽翼斯道之美其立祀<lb/>
田脩家譜撫恤宗黨水旱荒歉闗民疾病者多方所為<lb/>
<pb n="KR2g0052_WYG_060-7a"/>
惟力是視雖悍夫惡少望而敬愛之不義者惟畏其知<lb/>
晚年充養完粹春温襲人嘗曰學顧躬行何如耳豈必<lb/>
講哉既棄去弟子員堅卧涵江之湄名賢述作朝夕几<lb/>
案手抄性理全書稍増減之謂蔡虚齋所著易蒙引有<lb/>
繭絲牛毛之精而人病煩紫峰先生所著易通典有渾<lb/>
合未破之天而人病略乃以通典為訓箋採䝉引切要<lb/>
為主意合名典引以藏諸家門無俗賓論文尊酒輒為<lb/>
知己留連雅有豪興引觴浮白不以既醉爽度鄉先生<lb/>
<pb n="KR2g0052_WYG_060-7b"/>
林象川家與相近時過從為快嘗曰安得斯人消今世<lb/>
頑懦鄙薄之風云<hi>何鏡山先生撰本傅</hi>
　　　陳爾身先生欲潤<lb/>
陳欲潤字爾身御史譲子也刻志聖賢之學正立危坐<lb/>
矩言法論不輟於口<hi>閩書</hi>
　　督學陳紫峰先生琛學派<lb/>
　張陽和元忭曰自考亭朱子倡道閩中一時及門髙<lb/>
　弟砥行植節者滿郡邑故閩中之學在有宋孝寧之<lb/>
<pb n="KR2g0052_WYG_060-8a"/>
　之世為最盛迨明以來朱子之書布四方家傳而人誦<lb/>
　之然時習其説以獵取科名影響剽竊而朱子之宗<lb/>
　㫖轉晦夫自蔡虚齋陳紫峰兩先生相繼出乃始一<lb/>
　洗俗儒之陋習獨採朱子之精微而閩中之學在明<lb/>
　正嘉之間又最盛再考虛齋之學方顯時士猶鮮能<lb/>
　習其傳稍後紫峰出摳衣稱弟子於是虛齋得紫<lb/>
　峰而學益尊今紫峰四書淺説與文莊䝉引並傳垂<lb/>
　三百年鄉邦後先遺獻講明紹述誦仰師法者皆二<lb/>
<pb n="KR2g0052_WYG_060-8b"/>
　先生餘烈也然則有志先生之學者慎毋固陋薄淺<lb/>
　牿其心志如淨峰所謂務求之身心踐履之實以進於出<lb/>
　處去就之大節如是益見先生孝養之誠勇退之決其<lb/>
　紀綱乎彛常者厚矣李氏叔元嘗言前輩有及見文<lb/>
　莊者曰與虛齋先生坐半晷則胸中半晷聖賢也有<lb/>
　及見紫峰者曰紫峰表裏洞徹似青出於藍其氣象<lb/>
　可想矣先生與淨峰筍江次崖並以正徳丁丑聨第<lb/>
　其講學論道皆淵源於蔡子上溯紫陽不離其宗云<lb/>
<pb n="KR2g0052_WYG_060-9a"/>
　再按曾氏承芳王氏慎中為見吾先生門人見曽氏撰見<lb/>
　吾文集序及王氏撰見吾祭文林氏一新丁氏自申為南<lb/>
　樓門人見丁氏三陵藁莊氏士元為蔡于省先生門人<lb/>
　見李氏叔元撰蔡于省傳皆附私淑之列焉<lb/>
　　　督學陳紫峰先生琛<lb/>
陳先生琛字思獻别號紫峰晉江人杜門獨學不為茍<lb/>
同初受業於木齋李聰一日蔡文莊得其文于木齋所<lb/>
嗟異久之曰吾得友此人足矣先生乃介木齋禀學於<lb/>
<pb n="KR2g0052_WYG_060-9b"/>
文莊文莊曰吾所發憤沉潛辛苦而僅得者以語人嘗<lb/>
不解不意子已自得之今且盡以付子矣督學江右請<lb/>
與偕行教其二子歸而設教學宫之傍與郡城之月臺<lb/>
寺四方從學甚衆文莊沒將十年先生舉正德丁丑進<lb/>
士初考官尹編脩襄得其文以語總考靳公曰造詣精<lb/>
深出舉業谿徑之外此必陳白沙門人不則蔡虚齋<lb/>
也釋褐授刑部主事乞南得户部𣙜淮安舟税正額既<lb/>
足之後大開關門恣商人來往轉吏部考功郎會上兩<lb/>
<pb n="KR2g0052_WYG_060-10a"/>
宫徽號例得封贈先生曰吾持此歸足以慰吾母矣於<lb/>
是乞終養嘉靖七年大臣有薦先生有用之學不宜在<lb/>
散地下詔徵用辭又一年即家起貴州僉事旋改江西<lb/>
提督學校並以母老力辭不赴村居足跡不入城府不<lb/>
通逹官貴人書問却掃一室偃仰其中静觀天地萬物<lb/>
消長之變古今興衰治亂之跡與夫世俗炎凉向背之<lb/>
態或逌然發笑或喟然太息時或縱步阡陌與農叟談<lb/>
俗叙故為樂發為詩歌往往自在灑脱超然物表為文<lb/>
<pb n="KR2g0052_WYG_060-10b"/>
層層嶄嶄發性露光如危峰矗石枯條潤葉文莊沒道<lb/>
徳行誼無愧師門者先生一人而已初𢎞治間理學中<lb/>
輟虚齋先生起希曠之後以深㣲踐履之學教人由塲<lb/>
屋之業而入於聖賢之道及門之士率常數十百人能<lb/>
得其言語者有矣未必得其精㣲或能并精㣲之意傳<lb/>
之者其於反躬踐履未必能如其言至出處去就大莭<lb/>
其能悉合於義無愧師門者鮮矣先生資稟明邁其為<lb/>
學先得大㫖宏濶流轉初若不由階序而其功夫細密<lb/>
<pb n="KR2g0052_WYG_060-11a"/>
意味悠長非一經專門之士所能企及其淵源承授之<lb/>
功不可誣也所記述以授弟子則有四書易經淺説二<lb/>
書其族弟御史讓謂文莊蒙引得聖學精微閒有意到<lb/>
而言或未到及其所獨到則可以發文公未發紫峰淺<lb/>
説得聖學之光大意到則言無不到及其獨到又可發<lb/>
文莊未發而先生猶自謂此訓詁之屬更欲門徒得夫<lb/>
勵進退大節破名利兩關言峻行古與之遊塵埃之外<lb/>
而細論夫顔子所謂彌髙彌堅者是以一時從學之士<lb/>
<pb n="KR2g0052_WYG_060-11b"/>
多有洞視今古傲睨宇宙之懐先生歸養若干年母吳<lb/>
氏以夀考終先生年幾六十矣後十一年先生卒時嘉<lb/>
靖二十四年所居後浦潮汐不至者數日士大夫聞之<lb/>
相與嘆息有司為祀之學宫張襄恵岳誌其墓銘曰道<lb/>
宗先覺學異專門精詣洞觀貫于本原鍾鼎非豐菽水非<lb/>
貧求仁而得時哉屈伸又祭之文曰嗚呼紫峰一世人<lb/>
豪有蟠屈萬古之心胸有瀉落長江之辨論有避世之<lb/>
深心而非玩世無道學之門戸而有實學世論以為平<lb/>
<pb n="KR2g0052_WYG_060-12a"/>
當<hi>張浄峰撰墓誌</hi>　<hi>王遵巖撰本傳</hi>
　　　備考<lb/>
王氏遵巖曰鳴呼士敝於塲屋之業而固陋浮淺牿其<lb/>
心腑專一經以自業茫然皓首尚不能通其義以傳於<lb/>
繩尺之文又烏知所謂聖賢之學哉宿輩末生相尋以<lb/>
敝自虚齋蔡先生出乃始融釋羣疑張皇新意推明理<lb/>
性於字析句義之間以與前儒相統承夫所謂聖人之<lb/>
學者其駢拇於條畫枝指於解訓要以詳夫塲屋之業<lb/>
<pb n="KR2g0052_WYG_060-12b"/>
而其意則進乎此矣虚齋之學方顯士猶鮮能習其傳<lb/>
而紫峰陳先生生稍後自以其意為前儒文公朱氏之<lb/>
學未嘗聞虚齋之説也一日虚齋得其文於故長史李<lb/>
木齋公所嗟異久之於是先生乃介李公稟學於虚齋<lb/>
請為師弟子虚齋得先生而其學益尊又云始丁丑榜<lb/>
得士吾郡最有名給事史筍江公于光今僉事林次崖<lb/>
公希元中丞張浄峰公岳與先生並以經學為海内巨<lb/>
工張公尤號為閎博而傑於文給事公淡於仕進與先<lb/>
<pb n="KR2g0052_WYG_060-13a"/>
生同趨好滯一官以卒僉事公喜事功齟齬於世迭起<lb/>
迭仆卒無所就中丞公方據融顯事功為一時絶出然<lb/>
林公悔其顛躓張公亦以酬俗成務為多憂而恨道之<lb/>
難行未嘗不髙先生之決而慕其清也某生最晚猶及<lb/>
侍言於給事公林公張公皆辱俯與為友忘其年輩之<lb/>
後也謬學乖駁與二公有所往反二公不以為是予猶<lb/>
謬自信且不揣而思有以易二公也獨不及事先生而<lb/>
請其説然以二公推之知其不予是而予亦宜無以易<lb/>
<pb n="KR2g0052_WYG_060-13b"/>
先生也然而知先生之心而能言之者某則不敢讓也<lb/>
先生之書其天趣極詣神機妙契在於言語文義之外<lb/>
而已至於言語文義之所存字謹其訓句詳其義顓名<lb/>
一門粥粥然如恐涉他足而誤塗徑固與治塲屋者設<lb/>
為如是耳其超然會心離去形迹而遺忘物累庶幾所<lb/>
謂不枝葉於道而全其真者由是以推先生之大然則<lb/>
論先生者不徒有考於其書而論其書者尚當有以求<lb/>
先生也與<lb/>
<pb n="KR2g0052_WYG_060-14a"/>
何氏鏡山撰陳紫峰先生言行略序曰紫峰先生既沒其<lb/>
學尊表於世祀學宫有年矣其孫復欲推明而大之以貽<lb/>
諸後命喬逺次其生平言行及當世學士大夫所尊重先<lb/>
生者彚為一帙而為之序序曰聖人之道大矣包乎天地<lb/>
而不見其元虛統乎萬物而不見其繁萃兼言之未嘗不<lb/>
精微言之未嘗不該其深入於性命者常顯於事物其博散<lb/>
於事物者常通乎性命後世名儒君子得其一指一歸發揮<lb/>
昌明之可以淑身而善人何其犬哉後世之儒所發揮昌明其<lb/>
<pb n="KR2g0052_WYG_060-14b"/>
一指一歸以淑身而善人者非有所擇之也其性有近焉其<lb/>
力有入焉而以至聖人猶渡津之有筏適國之有徑其理未始<lb/>
二也夫三代之世人共明一道士共脩一學則既無異同矣<lb/>
異同生於漢然所謂膏盲墨守者特以守其師門訓詁之<lb/>
傳非聖門安身立命之大端也而後世乃以膏盲墨守乎訓<lb/>
詁之説者膏盲墨守乎聖門安身立命之道夫聖人之道<lb/>
之不能不雜於異端也猶太空之不能不隂翳大道之不能<lb/>
不荆榛也所頼名儒君子羽而翼之使之垂光於中天<lb/>
<pb n="KR2g0052_WYG_060-15a"/>
廓清乎四逹以盡後死者之責而已豈可有彼此之間<lb/>
哉君子之學動則踐履静則涵泳天髙地下萬物散殊<lb/>
莫非吾心之化工誠有以盡其廣大髙明之量使之昭<lb/>
暢洞逹其内無纎欲之可留則其中無一理之不存仁<lb/>
義禮智以為徵應孝弟忠信以為躬行皆其必然之效<lb/>
自至之符故日用飲食可以盡神化愚夫愚婦莫不與<lb/>
知能此聖人之道所以性命事物顯㣲精粗一貫無二<lb/>
而剖析其同異較論於毫釐者雖忘言可也先生之學<lb/>
<pb n="KR2g0052_WYG_060-15b"/>
得之蔡虚齋虚齋之學宗之朱晦菴而所歸宿獨詣實<lb/>
在於此先生固不輕以語人世之尊先生者徒謂其髙<lb/>
潔不滓光明無累亦未有得其精㣲者也至論先生出<lb/>
處之際則其肥遯不仕盖為太夫人之養而非以隠為<lb/>
髙者令太夫人下世之日先生暮齡未艾廟堂一日用<lb/>
先生則又必有為世道之光者非但如斯而已也某生<lb/>
先生之鄉最後私有志聖人之道而不敢以語人間嘗<lb/>
竊取蔡虚齋與先生所著遺書及其平日尚論玩索盖<lb/>
<pb n="KR2g0052_WYG_060-16a"/>
亦有年反躬内鑒不得其髣髴而先生之孫復以此相<lb/>
命遂擷掇先生所學之大要與其切近精實者如此嗚<lb/>
呼論先生之世豈特可以祀學而已以躋有宋諸儒俎<lb/>
豆聖人之廡可也<lb/>
又年譜序略曰吾泉鄉先輩徳行文章氣節可謂盛矣<lb/>
最著莫如蔡虚齋陳紫峰二先生虚齋謹宻精㣲涵而<lb/>
揉之而不見其端紫峰光霽峻潔融而超之而莫得其<lb/>
跡盖虚齋聖門曽閔之徒而紫峰琴張曽晳牧皮之侣<lb/>
<pb n="KR2g0052_WYG_060-16b"/>
也聖門而後其悠然温厚者莫如陶元亮其脱然瀟灑<lb/>
者莫如邵堯夫紫峰先生殆欲兼之先生自其布衣時<lb/>
則已亢自矯厲入仕三年世利皭無磷緇告滿得恩以<lb/>
榮其母便掛冠歸養聲名特達朝命屢下堅卧不出卒<lb/>
奉菽水終厥天年林居二十餘載秕垢塵俗飲酒賦詩<lb/>
飄然有物表之致而卒歸之精義正學可謂風舉雲停<lb/>
鴻飛鳯立嗚呼先生於古人真豪傑之士矣先生冡子<lb/>
敦豫躬行實踐無媿先生嘗有志脩先生年譜而不逮<lb/>
<pb n="KR2g0052_WYG_060-17a"/>
季嗣敦履屬稿未就先生冡孫復乃與同志考核論次<lb/>
又請蘇君民孚李君叔元重加削訂復使卒其業某皓<lb/>
首老大於虚齋與先生望之不得其津涯序先生年譜<lb/>
不覺爽然自失也<lb/>
　　　郡守黄孟偉先生偉<lb/>
黄偉字孟偉同安人性敏而慤貌古心淳年二十三領<lb/>
正徳庚午鄉薦自歉未學不赴春官更受業陳紫峰琛<lb/>
之門甲戍成進士授南刑部主事所治獄情法既得執<lb/>
<pb n="KR2g0052_WYG_060-17b"/>
不可奪暇則讀道南四先生書溯頴昌授受㣲㫖以自<lb/>
勵嘉靖初應詔陳九事皆切中治體出守南雄明禮教<lb/>
去淫祠罷不給之徵禁晝逰之女不以升科困羸民不<lb/>
以官税入私帑不以非禮阿上官甫三月遂疏歸老稚<lb/>
遮留不得以薦起改知松江府時張孚敬當國霍韜偉<lb/>
同年也造謂曰兄向者應詔疏語嘗及張公某私為解<lb/>
張公亦自知兄矣宜一謁之偉曰昨出墮馬今方病足<lb/>
未能也即投牒歸家居食貧養親日惟講學正家為事<lb/>
<pb n="KR2g0052_WYG_060-18a"/>
丁艱三載足絶卧内晨興率子弟展拜家廟諸子或晏<lb/>
起斥跪庭中須拜畢乃去冠昏喪祭盡革舊俗鄉人顧<lb/>
化不敢為不義值郡嵗大饑臺察請偉尸賑事偉旦暮<lb/>
區畫食寢幾廢及竟以劇瘁卒郡守以偉及李源田嵓<lb/>
立坊以旌之<hi>閩書</hi>　<hi>舊郡志/</hi>　<hi>新郡志/</hi>　<hi>清源文獻</hi>
　　　行人傅廷濟先生檝<lb/>
傅檝字廷濟南安人正徳辛未進士祖父凱父浚相繼<lb/>
登第檝年方冠有文學授行人司行人志尚皭然時浚為<lb/>
<pb n="KR2g0052_WYG_060-18b"/>
山東鹺司同知先是檝母沒父繼娶王從之官私其二<lb/>
蒼頭浚未及處分而暴死訃聞檝疑其遽也奔至察所<lb/>
由則二蒼頭先期遁矣檝痛憤秘不言毎哭輒嘔血數<lb/>
升義不與王共居宅密求者久之一人傭匿徳化深山<lb/>
巨姓家㣲行至其所謂曰聞君家一人力作可出見之<lb/>
奴出檝曰是也有罪然不可面數君幸且入則出袖錘<lb/>
破其顖立殺之而其一不可迹喪𦵏畢慟而矢曰父讐<lb/>
尚在曷為人也迺狂易出次于外裂衣冠屏妻逺子晝<lb/>
<pb n="KR2g0052_WYG_060-19a"/>
暴烈風日中夜則寢地以為常垢面穢骸故不為訾省<lb/>
兾或致讐而甘心焉親戚知友見以為真狂者也而侘<lb/>
傺之懐時發之詩歌及文辭黏坊市門壁間若顛若醒<lb/>
隂自見志云其遇迅雷爍電中夜則興正衣冠拱立武<lb/>
宗哀詔至則具衰杖朝夕臨終期始釋服至其子死不<lb/>
哭也或問之則曰吾不能子而敢為父乎諸父不忍其<lb/>
瘁也屢請歸舍竟不可既而王氏死廼歸又十五嵗卒<lb/>
蓋自廢自謫自創自罰者三十九年萬厯己夘翰林習孔<lb/>
<pb n="KR2g0052_WYG_060-19b"/>
教司理泉州榜其廬曰苦節純孝<hi>越章録</hi>
　　　教授蔡于省先生黄卷<lb/>
蔡黄卷字子省晉江人嘉靖二十年以貢授睢州訓導擢汝<lb/>
陽教諭貧士十脡悉捐之薄俸所入又推與貧者共之約諸<lb/>
生講易期以昧爽士爭佩習教汝陽士亦如睢兩地人文鵲<lb/>
起南太宰趙賢及吾郡太守孔惟徳其最注意者以唐藩<lb/>
教授歸為鄉表正孔惟徳守泉自答禮外無他謁孔朔望<lb/>
及門且語所知曰吾師何無隻字見教寄聲曰但願君侯<lb/>
<pb n="KR2g0052_WYG_060-20a"/>
愛民如子老夫聞教已深矣永寧城陷將坐指揮王國<lb/>
瑞重辟則曰法無可貸情有可矜孔乃從末減指揮齎金<lb/>
謝愕然曰吾為理爾為利耶峻麾之當孔踵門時請以師<lb/>
道前席而三僚俱隨太守小凳隅坐貳守即周道光及周<lb/>
代孔守泉仍敦請為正賓衡門忘人之勢而郡有司亦自忘<lb/>
其勢若此初黄卷受易於陳紫峰精詣其㫖善以妙義教<lb/>
誘後進莊氏士元亦傳其學云<hi>李鹿巢撰本傳</hi>　<hi>閩書</hi>
　　　州守王紫南先生承箕<lb/>
<pb n="KR2g0052_WYG_060-20b"/>
王承箕字維肖别號紫南南安人少竒頴父疇官廣文<lb/>
闢小軒延紫峰陳先生訓督其中承箕禀學惟謹授易<lb/>
講解輒了奥義弱冠補諸生讀書以宋箋為宗以子史<lb/>
宏覽博極為詞人冠嘉靖十九年領鄉薦久之授沅州<lb/>
守時年已五十餘矣沅州政多可紀何公鏡山為誌其墓<lb/>
稱其約已裕民庭無暮金性坦直不隂附上官意幾三<lb/>
年解組歸家近紫㡌之南故號紫南壽八十二子十有<lb/>
登科目應篤見何怍菴學派<lb/>
<pb n="KR2g0052_WYG_060-21a"/>
　　　御史曽美遇先生承芳<hi>以下私淑</hi>
曽承芳字美遇惠安人嘉靖丁未進士授鄞縣令時倭<lb/>
擾江南海濱若岩諸旁邑多被陷而鄞縣獨完詔賜金<lb/>
幣擢為監察御史烙馬順天行裝三夾而已時呼夾版御<lb/>
史以疾歸卒<lb/>
　　<hi>按清源文獻公撰陳見吾先生選稿序云吾温陵陳見吾先生以直道節㮣表重當世雖厄塞廢退</hi>
　　<hi>不盡宣其用而道業文章巋然一時學士大夫咸亟稱之余從㳺垂十餘年方欲從公棲遲相與論</hi>
　　<hi>文於涵江紫亭山水之間比余乙夘謝病歸温陵公則宛然長往矣公之子爾身懼其遺緒弗宣梓</hi>
<pb n="KR2g0052_WYG_060-21b"/>
　　<hi>其選稿凡若干卷委序於余云觀此則公於見吾在師友之間故附之紫峰先生私淑之列又按公</hi>
　　<hi>之弟偉方號蒼巖與李孟誠何鏡山講徳論學亦以志節文章著見泉郡述志藁不另録馬</hi>
　　　郡守丁槐江先生自申<lb/>
丁自申字朋嶽晉江人嘉靖庚戌進士授南京工部主<lb/>
事進郎中出守順慶三年調梧州性嗜書南中閒曹無<lb/>
事多購古文竒書昕夕繙閲宦㳺邸舍載書自隨為文<lb/>
出入歐曽之間居官以振救平反為主順慶困採木之<lb/>
役閭里彫敝緩征寛徭户有逃亡者覈除之嵗饑富人<lb/>
<pb n="KR2g0052_WYG_060-22a"/>
閉糶夜數十人刼取其粟官當之刼盜律其實姻也自<lb/>
申曰是為親相盜况閉之糶固可貰矣遂從末减龍州<lb/>
夷酋争界相讐殺奉檄同保寧守訊之保寧守請具甲<lb/>
胄以從自申单車抵其壘酋惶恐囚服謝罪及至梧梧<lb/>
為督臣開府鎮百事蝟集闗决於守應之如流會大勦<lb/>
猺冦將領掠平民為功俘至令妻孥自識别騐實縱還<lb/>
諸所全活無算自申所至以循良稱而性抗直恥為妸<lb/>
嬆態某僉事子上舍生託省覲來順慶頗通所屬饋遺<lb/>
<pb n="KR2g0052_WYG_060-22b"/>
自申弗為禮曰君子愛人以徳耳監亭令受賕事發有力<lb/>
者為居間監司亦陰授意指自申不為動竟按致之法<lb/>
故於上官多迕云歸而杜門讀書譔述益富扁所居曰<lb/>
希鄴所著有三陵稿子日近孫啟濬見科目志李文節<lb/>
撰公墓志云吾郡中先輩士大夫田居讀書慕古以著<lb/>
作自命遵巖王先生而後惠安李抑齋愷同安洪芳洲<lb/>
朝選而槐江先生相繼起再先生為南樓傳自言髫年<lb/>
嘗供洒掃之役過辱與誨今附之南樓學派焉<hi>李文節先生撰</hi>
<pb n="KR2g0052_WYG_060-23a"/>
<hi>墓志</hi>
　　　訓導王閒齋先生疇<hi>以下交友</hi>
王疇字體範號閒齋南安人世耕紫帽之陰𢎞治中以<lb/>
貢授常寧訓導棄官不仕與陳紫峰友契其讀書多實<lb/>
體處王遵岩目為今之仁人自幼至老無惰容與人推<lb/>
誠無猜其祭紫峰文曰大道久荒正人希濶談理學者<lb/>
多隱僻而不經張氣節者毎詭異而無實求純粹無瑕而<lb/>
髙明不累如吾先生者天下鮮矣先生之未仕也著書<lb/>
<pb n="KR2g0052_WYG_060-23b"/>
立言剔髓入神深而明㣲而顯其既仕也不為勢誘不<lb/>
為利奪兩京郎署各羡清苦之名再起儒宗不易終養<lb/>
之孝論者謂先生有渾雄之文章不知先生所以開來<lb/>
學者有出文章之外謂先生有恬退之髙節不知先生<lb/>
所以立大本者不專在恬退之間也盖先生平日之心<lb/>
不求人知惟求天知不求同俗惟求同理故其功名不<lb/>
必大顯天下而教澤垂後世其特立不必盡悦當時而<lb/>
行誼擬前脩又曰先生未遇時讀書予館著述三年蔬<lb/>
<pb n="KR2g0052_WYG_060-24a"/>
粥共歡如兄如弟既仕之日往來書問以陳情共隠為<lb/>
教告歸之後時常携手秀林之麓紫㡌之巔談吐生平<lb/>
盖相知者四十年而吾兒承箕又荷先生教育云<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0052_WYG_060-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷六十<lb/>
</p>
<p>
</p>
  </div>
<div>
<head>閩中理學淵源考卷六十一</head> <lb/>
    <p>
<pb n="KR2g0052_WYG_061-1a"/>
欽定四庫全書<lb/>
　閩中理學淵源考卷六十一<lb/>
　　　　　　　　　　廣平府知府李清馥撰<lb/>
　　通判蔡東洛先生潤宗學𣲖<lb/>
　何氏名山藏言虛齋與陳布衣陳紫峰羅整菴諸公<lb/>
　皆不立門戸不開講堂卓然聖人之道躬脩君子也<lb/>
　虛齋身自力學而教人恒循舉業以入曰不如是法<lb/>
　堂前草深一丈矣今考諸門徒講說踐履確循榘度<lb/>
<pb n="KR2g0052_WYG_061-1b"/>
　無軼師門宗㫖其篤信好學者歟再按恭肅黄葵峰<lb/>
　諸公皆經先生指授為世名臣其為學卓然儒者凖<lb/>
　䋲而恭肅於諸經皆有論述前輩嘗言吾鄉自蔡文<lb/>
　莊而後行脩學富必推黄恭肅淵源有自來矣今錄<lb/>
　其著者載於篇<lb/>
　　　通判蔡東洛先生潤宗<lb/>
蔡潤宗字克昌晉江人好古力學作止起居終日嚴肅<lb/>
受蔡文莊易學轉授生徒學者師之尚書黄光昇蔡克<lb/>
<pb n="KR2g0052_WYG_061-2a"/>
廉吏部梁懐仁傅夏器其最著也領嘉靖四年鄉薦除<lb/>
餘杭令節約里甲勸民務孝弟力田刻所著四書講章<lb/>
易學正言以教士左遷寜國教授擢南國子博士以父<lb/>
憂歸服除補北京出為建昌府通判尋稱老乞歸杜門<lb/>
養恬家無擔石充然自得不屑求人足跡未嘗及郡邑<lb/>
監司守令往往造廬加禮間一出接終不及門報謝士<lb/>
大夫益以此重之<hi>閩書</hi>　<hi>郡志/</hi>　<hi>新郡志藁</hi>
　　　恭肅黄葵峰先生光昇<lb/>
<pb n="KR2g0052_WYG_061-2b"/>
黄光昇字明舉别號葵峰晉江人父綬接蔡文莊學派<lb/>
光昇登嘉靖八年進士為吏部選人即明法律書數考<lb/>
論國家掌故授長興令理煩治劇紀綱肅然擢刑科給<lb/>
事中以艱歸服闋起兵科以剛介不阿時相出為浙江<lb/>
僉事遷參政修築海塘以收水利厯廣東按察使時海<lb/>
冦為患光昇下令能捕獲者與所獲財物冦遂息安南<lb/>
莫正中與莫浤翼爭立敗而來歸其酋范氏潘氏以兵<lb/>
攻欽州索正中殊急光昇密授主將俞大猷方畧伏兵<lb/>
<pb n="KR2g0052_WYG_061-3a"/>
挫之二酋奔浤翼斬之以獻尋率其黨聴命安南以安<lb/>
已而復有討定猺黎及俘新會賊功遷右副都御史巡<lb/>
按四川疏止採辦丹砂麩金及勻停水陸郵傳嵗省民<lb/>
財數十萬會建三殿需巨木市鬻有法不湏加派工成<lb/>
擢兵部侍郎總四川湖廣貴州三省討叛苗撫降二十<lb/>
八寨召入工部尋進南戸部尚書嚴嵩竊柄政以賄成<lb/>
諸督撫無能徒手保位者光昇自疏議外絶不為私交<lb/>
時光昇著廉名且有督木撫苗功嵩亦採輿論以艱鉅<lb/>
<pb n="KR2g0052_WYG_061-3b"/>
相畀意不能無望也嵩敗華亭徐階雅相知遂力推轂<lb/>
焉自南京入長司冦時世宗暮年譴戮不測階與光昇<lb/>
斡旋調劑求生法外寓生法中良亦有獨苦者所讞楊<lb/>
選嚴世蕃海瑞三獄委曲平停得從寛減給事中沈束<lb/>
以言事囚繋十六年光昇疏乞蠲宥有㫖放為編民光<lb/>
昇在事久屢欲告歸華亭固挽之曰藉公清徳以風庶<lb/>
僚比華亭為髙拱擠去光昇亦請老家居隆慶四年召<lb/>
為南京刑部尚書髙拱以内閣典銓嗾私人用稽命論<lb/>
<pb n="KR2g0052_WYG_061-4a"/>
劾竟罷還里公賦性剛毅自縣令至司冦所至訟獄得<lb/>
平引大體逹情事生平論學一以考亭為主重實踐而<lb/>
擯𤣥虛故其褆身居官確有榘矱筮仕四十餘載未嘗<lb/>
以寸楮尺帛濡跡權門先世田廬之外無所増拓食不<lb/>
重味衣不襲帛里居謙退約飭宗族屏絶紛囂日惟焚<lb/>
香著書矻矻終老弗懈卒年八十一贈太子少保謚恭<lb/>
肅著有四書紀聞讀易私記讀書愚卷讀詩蠡測春秋<lb/>
采義厯代紀要昭代典則陶集杜律註解數百卷藏于<lb/>
<pb n="KR2g0052_WYG_061-4b"/>
家而讀易私記學者尤尚之子喬棟事父至孝以䕃授<lb/>
臨安知府有廉名著十二經傳習錄讀書管見<hi>按公為司冦時</hi>
<hi>所讞三獄當時衆論未允而擬海剛峰子罵父律尤貽物議今細閲閩書公本傳云海瑞為户部主事嘉靖末</hi>
<hi>上疏直攻上身上怒甚讀之至手顫已感其忠留中月餘尋疾甚逮繫之下㫖内閣罵瑞詈君不絶口光昇擬</hi>
<hi>子罵父律以進留中未下會上崩得釋葢上天也而又聖躬疾甚當其怒時至不可忍孰謂先臣而後君不擬</hi>
<hi>重律進者上怒瑞瑞立死矣寜少安上意俾就長繫寛解或有日葢其用心之㣲如此當光昇之為刑部也世</hi>
<hi>廟在位久雄斷淵衷羣臣無能測嬰鱗之僇其時三尺未易直伸而衆喙復難盡置光昇委曲平停求生法外</hi>
<hi>寓生法中良亦有獨苦者此段閩書叙述獨詳可見恭肅之出脫剛峰處在此傳云父有爭子以子原有諫親</hi>
<pb n="KR2g0052_WYG_061-5a"/>
<hi>之義也引此以斷其亦前輩委曲之苦衷乎論世者自有所考云  舊郡志  閩書  黄文簡撰行状  道南</hi>
<hi>源委</hi>　<hi>新郡志/</hi>　<hi>通志</hi>
　　　吏部梁宅之先生懐仁<lb/>
梁懐仁字宅之號學泉晉江人宋文靖公克家之裔九<lb/>
嵗而孤嘉靖四年年十六舉鄉試八年登進士懐仁有<lb/>
異質敏慧絶羣周嵗識字三嵗誦書四嵗善草書吟詩<lb/>
至子史經傳無不能讀時翕然稱曰神童既登名禮部<lb/>
人視其文章翰墨如璠璵結綠一時希覯片言隻字必<lb/>
<pb n="KR2g0052_WYG_061-5b"/>
爭取珍藏之初授南京吏部騐封主事方鍵戸讀書銳<lb/>
志慕古閱三月卒士大夫莫不嗟痛之所著有國朝功<lb/>
臣年表讀史日抄詩文數百首<hi>舊郡志</hi>　<hi>清源文獻</hi>
　　　吏部傅廷璜先生夏器<lb/>
傅夏器字廷璜南安人年二十三登嘉靖辛夘亞魁不<lb/>
第久之發憤為舉業之文嵗置甕几下投所作文嵗終<lb/>
展視甕為滿矣嘉靖庚戌會試擢名第一廷對抗直指<lb/>
切權要嚴嵩覽而惡之尋遣人招致門下拒不可以此<lb/>
<pb n="KR2g0052_WYG_061-6a"/>
不得入史舘除儀制司主事徙光祿丞改吏部稽勲郎<lb/>
中與其長不合拂衣歸即所居坂田之野灌田以自給<lb/>
絶跡有司之門郡人髙之少專心易學既登賢書沉酣<lb/>
於六籍百家二十年制科之文傳誦海内卒年八十六<lb/>
著有文集四卷<hi>新郡志</hi>　<hi>𠫭墓志</hi>
　　　提舉黄仰槐先生廷楫<lb/>
黄廷楫字才逺號仰槐晉江人少受易學於蔡東洛易<lb/>
愧虛二先生丙午鄉薦授浙江處州推官在郡精心讞<lb/>
<pb n="KR2g0052_WYG_061-6b"/>
獄厯湖廣均州守時嘉靖末年禱祈祀事薦幣設塲無<lb/>
虛日廷楫䖍躬應之禮有叙而民不擾旋左遷貴州斷<lb/>
事至則兼署郡邑篆聲績復自裒然擢雲南提舉甫及<lb/>
期遂掛冠廷楫厯官五邑以名義自持性孝友甫七嵗<lb/>
父槐東公没於齊聞訃哀踊識者異之性好書晚慕趙<lb/>
特峰家學假所纂之書錄之至㤀年云<hi>何鏡山集</hi>
　　運判林龍峰先生同學派<lb/>
　陳氏儲秀撰公傳畧曰東山林公龍峰余少慕其學<lb/>
<pb n="KR2g0052_WYG_061-7a"/>
　而公已登仕矣壬辰始得會公京邸見其于于然瞿<lb/>
　瞿然若無足甚異于人及叩其論吐領其緒餘則皆<lb/>
　於虚齋易學為獨得其深三為儒官而志不懈一任<lb/>
　鹽職輒以沙城之事乞歸甘心寒氈之薄而不能一<lb/>
　日茍安於利賄之地公之志誠有所不為也而其不<lb/>
　能以大有所為者非固薄夫富貴功名而不為也葢<lb/>
　欲以道徳處於富貴功名之間故其進也無所求進<lb/>
　而知有所重也其退也無所利退而不忘於所守也<lb/>
<pb n="KR2g0052_WYG_061-7b"/>
　顧未能大有作為而竟其所學然以身而不失乎出<lb/>
　處禮義之中而足以興頑起懦于時進無所媚以求<lb/>
　用退而不失義於其鄉公之學誠為有臻于實用矣<lb/>
　　　運判林龍峰先生同<lb/>
林同字宜正晉江人自言初受學李雁山雍方知趨向<lb/>
既𨽻鄉校從蔡虚齋學始知本原鄉後進若洪新齋陳<lb/>
訒菴林六川陳見吾皆師之𢎞治十四年領鄉薦授樂<lb/>
陵教諭丁外艱服除補丹徒復丁内艱服除補萬載擢<lb/>
<pb n="KR2g0052_WYG_061-8a"/>
金華教授所至以平生所傳習者為諸生講明午前生<lb/>
員午後俊秀早晚有常寒暑不倦其于廟廡神案必致<lb/>
清潔祭祀必極其誠巡按唐龍學使邵銳大加嘆賞邵<lb/>
出視學同率諸生迎見長揖不跪邵甚喜之召諸生進<lb/>
講則文義敷暢知其勤于訓諭既遷教授臨别嘆曰如<lb/>
公真徳浮于位也典試湖廣陜西所得悉知名士陞兩<lb/>
浙運判清公自守不刻不濫商竈皆悦嘗觧鹽税至太<lb/>
倉除兊邊外積羨千餘吏謂例屬解官同不納盡白貯<lb/>
<pb n="KR2g0052_WYG_061-8b"/>
部帑内閣張孚敬家處海上亦竈籍也海上士大夫懼<lb/>
海賊時至共言孚敬議即瀕海一帯築沙城二十里駕<lb/>
言灶丁沙地摧崩宜築城為衛者張以告浙省當事諸<lb/>
公莫不唯唯運使問同同曰築沙城士大夫欲之若灶<lb/>
丁者未嘗欲也費且不貲奈何專之於是立案堂下案<lb/>
具二紙或願或否令各畫紙已而無一畫願者遂報罷<lb/>
于御史會張亦罷相御史如同言居兩月張復召入御<lb/>
史大悔遂劾落同官乃張竟不行御史言而同乞歸矣<lb/>
<pb n="KR2g0052_WYG_061-9a"/>
同弱不勝衣而内養充完節概健勁呐不出口而講論<lb/>
道徳性命極中肯綮里居薄田自給課兒孫讀書約以<lb/>
義方搆祠堂脩譜牒閭閈有鬭者質以一言而解時與<lb/>
野老相聚談民風農事卒年八十六所著有正學䝉引<lb/>
龍峰遺集龍峰其别號也<hi>舊郡志書新郡志委  閩</hi>　<hi>道南源</hi>
　　推官易愧虛先生時中學派<lb/>
　按愧虚先生之學確守文莊榘矱誠奉一先生之言<lb/>
　者及門王公遵巖時稱髙弟世有疵議者謂公亦雜於<lb/>
<pb n="KR2g0052_WYG_061-9b"/>
　良知之㫖考公去虛齋先生未逺如淨峰次崕諸先正<lb/>
　公皆與往復辨論其撰紫峰行狀敘述蔡氏淵源亦無<lb/>
　軼師門宗㫖至同時如吕涇野魏莊渠諸賢公俱與造<lb/>
　膝相從致書願見皆欲證其平昔所聞以為端的曽與<lb/>
　莊渠書曰自得見君子以來廓若發矇始知正學之有<lb/>
　所在而此生之幾於虛過奉以周旋時有警省不敢喪<lb/>
　己於流俗之中溺志於技藝之末耳夫涇野莊渠皆彼<lb/>
　時論學所與為正宗者也公之心折如此豈如龍溪諸賢<lb/>
<pb n="KR2g0052_WYG_061-10a"/>
　専言超躐徑悟者大决藩籬而不返者哉附先生於易<lb/>
　氏之門者見鄉邦典型未逺緒言派别尚有可稽云<lb/>
　　　推官易愧虚先生時中<lb/>
易時中字嘉會號愧虚晉江人初從蔡文莊學厠於末<lb/>
席文莊方講知言養氣之章時中舉以詰質酬應有條<lb/>
理文莊首頷之年四十舉鄉試已蔚然為碩儒授東流<lb/>
縣教諭隨材𨗳接為諸生開說諄悉邑人御史宋邦輔<lb/>
强直廢居條十二美贈之自謂無愧辭陞夏津知縣邑<lb/>
<pb n="KR2g0052_WYG_061-10b"/>
故寡訟時中曰吾至將多日坐堂上屏𨽻偃扑民有事<lb/>
具來吐實還以曲直鞭贖都弛重者撻遣而已皆爭來<lb/>
言訟遂多矣齊東故習州縣吏事中丞御史監司奔伏<lb/>
如輿臺時中雍容跪起用下士事上大夫禮有御史作<lb/>
威輒忿詬曰易某侮我或以謂時中時中曰以禮事上<lb/>
為恭非禮侮也御史自倒其恭侮吾不誤也吏部召試<lb/>
臺諫以年自實不就除順天府推官都御史胡守中不<lb/>
法下獄有㫖推勘時中窮竟之有為胡釋憾者謀中以<lb/>
<pb n="KR2g0052_WYG_061-11a"/>
他事時中方念母遂乞終養歸夏津人繪像祠之林比<lb/>
部瓊實書其石以宋仙居令陳襄為比既終養道出山<lb/>
東夏津人聞舊邑公還牽擕數舍迎舟曳挽羣持棗栗<lb/>
脩脯以獻歡聲載兩涘至别有哭失聲者時金陵王公<lb/>
以旂以中丞赴留臺聯舟河中為之嗟嘆賦詩有斯民<lb/>
信是同三代循吏元非拂衆情之句至家築室奉母母<lb/>
年九十一而終時中七十矣毁不勝䘮宗黨稱孝焉時中<lb/>
形癯神清温恭而莊和氣溢於靣目語不華蔓無悅人<lb/>
<pb n="KR2g0052_WYG_061-11b"/>
之容而有浸漸醉人之益無驚世之論而有篤近扶世<lb/>
之憂一見知其有道君子也時中學専一家不務該泛<lb/>
間語王慎中曰某以羸疾不得致力於書甚恨孤陋時<lb/>
中誠多疾其不務博要以修質反約為功殆以㣲辭訓<lb/>
其徒歟<hi>閩書</hi>　<hi>王遵巖撰行狀</hi>
　　　主事尤見洲先生麒<lb/>
尤麒字國楨别號見洲晉江人少有大志篤學力行初<lb/>
受業易愧虛先生之門領鄉薦就選山東武城縣尹治<lb/>
<pb n="KR2g0052_WYG_061-12a"/>
當孔道流移轉徙幾不可為麒至問民疾苦條罷不經<lb/>
之費與民休息抑豪强治巨猾一時善良頼以保全折<lb/>
獄多平反每事惟存大體不務苛細與今所稱能吏善<lb/>
逢迎上官意者不侔矣以治行優異行取北上圖書數<lb/>
篋選授戸部四川司主事赴官卒<hi>清源文獻</hi>　<hi>閩書</hi>
　　郡守田南山先生學派<lb/>
　按何公鏡山為田氏族譜序慨採輯志乗者多湮没俊<lb/>
　彦特標出數公冀後之考論者有所據依田南山先生<lb/>
<pb n="KR2g0052_WYG_061-12b"/>
　其一也今尋訪學派附後并錄何公撰譜序入備考内<lb/>
　使後人知公闡潛表幽之㣲㫖云<lb/>
　　　郡守田南山先生嵓<lb/>
田嵓字景瞻號南山晉江人生而俊穎不凡嘗與顧新<lb/>
山讀書城南精舍精思黙契深造獨詣人多有不能及<lb/>
者時蔡虛齋倡道東南嵓授易最早成化丙午領鄉薦<lb/>
明年上春官落第卒業成均司業劉震䆳於易者試其<lb/>
文驚曰學有淵源文以理勝易其深乎命諸子弟師事<lb/>
<pb n="KR2g0052_WYG_061-13a"/>
之一時聞人如徐翰林穆宋都憲晃相與切劘學益宏<lb/>
肆名重京師登𢎞治六年進士第得賜告歸省與弟均<lb/>
州君崑講學於資夀寺正以率物因材施教凡及門者<lb/>
皆有造泉士多爭師之初試南京戸部主事𣙜揚州北<lb/>
闗以廉謹著擢南京吏部騐封郎中尋陞湖廣寳慶知<lb/>
府岷藩校卒獷悍嵓馭之以法戢戢斂畏嵗大饑發廩<lb/>
施粥全活者衆楚地多間曠嵓發金鄰郡糴麥數千斛<lb/>
教民樹藝麥秋至民相語曰生我者田父也以親老乞<lb/>
<pb n="KR2g0052_WYG_061-13b"/>
歸養事父母愉婉篤至晚復不喜紛華築室城北與歐<lb/>
陽石室相望鑿池植柳靜坐終日息機養氣如禪定者<lb/>
鄭司馬山齋嘗謂巡按聶君曰吾榜中求道徳文章正<lb/>
氣人物如田南山何可多得其為名流推服如此在林下<lb/>
二十八載徐給事文溥等咸疏其行義於朝屢徵不起<lb/>
嘉靖戊午奉詔進階亞中大夫江南王郡守士俊竪善<lb/>
俗華表以風鄉人云<hi>顧新山集</hi>
　　　郡守林羅峰先生珹<lb/>
<pb n="KR2g0052_WYG_061-14a"/>
林珹字時獻號羅峰晉江人世家陳江之塢為人重厚<lb/>
樸茂言若不能出口而敏慧内通於書獨善悟初從虛<lb/>
齋髙弟田南山受易學有聲儒林虛齋器之曰吾泉後<lb/>
進其在斯乎登𢎞治丙辰進士試政兵部乞歸侍養後<lb/>
就銓授寜國府推官政稱平恕一日忽心動已而果得<lb/>
父坦夷翁訃人謂誠孝所感服除作堂居第之東扁曰<lb/>
萱室意終事母母不悦曰人子之孝親顯親揚名而已<lb/>
若父未封而没奚孝珹乃赴銓補温州推官旋丁内艱<lb/>
<pb n="KR2g0052_WYG_061-14b"/>
服除銓部以寜國之民思之也復予寜國政成入為戸<lb/>
部主事轉員外郎時有宗戚奪民田搆訟二十年不决<lb/>
部使者莫任珹奉命即訊歸其田於民還奏稱㫖晉陜<lb/>
西司郎中出知江西饒州府適姚源兵戈之後生理凋<lb/>
悴公私廢弛珹曰今日之治在徳不在刑去煩苛崇寛<lb/>
大恤疲困日夜拊循其民而噢休之加意學校時以徳<lb/>
業課諸生差其賢否而施勸懲士益勵進正徳己卯宸<lb/>
濠叛宣言過饒士民洶洶欲遁去珹曰彼以虛聲喝我<lb/>
<pb n="KR2g0052_WYG_061-15a"/>
也無恐戒所部團練義勇嚴備時偽檄交至間諜踵於<lb/>
郡邑弗為動已而賊竟向九江南京不犯饒陽會御史<lb/>
王守仁檄至郡提兵赴難克復藩城奏㨗有金綺之賞<lb/>
旋有逹官干以私弗可遂為中傷去官無慍色至家杜<lb/>
門不入城市晚移家郡城之東南作羅峰書舍於宅第<lb/>
之東以圖書杖屨侍老珹深沉有度喜慍不形端坐竟<lb/>
日無惰容親朋羣聚不聞嘲謔之語性孝友奉身甚薄<lb/>
樂周人之急厯宦二十年所至留澤惠去有遺愛無赫<lb/>
<pb n="KR2g0052_WYG_061-15b"/>
赫之名去後民常見思獨立無朋任真自遂或以此取<lb/>
尤置之不校惟相知久處者乃知其忠厚正直可方古<lb/>
君子云<hi>林次崖先生撰本傳</hi>
　<lb/>
　<lb/>
　<lb/>
　<lb/>
　閩中理學淵源考卷六十一<lb/>
</p>
<p>
</p>
  </div>
<div>
<head>閩中理學淵源考卷六十二</head> <lb/>
    <p>
<pb n="KR2g0052_WYG_062-1a"/>
欽定四庫全書<lb/>
　閩中理學淵源考卷六十二<lb/>
　　　　　　　　　　廣平府知府李清馥撰<lb/>
　　孝亷王一臞先生宣趙本學先生建郁林雲衢先<lb/>
　　生福學派<lb/>
　按一臞先生為古愚趙先生壻而虛齋蔡先生門人<lb/>
　也考本傳并林氏次崕撰文集序皆載其髙明之資<lb/>
　能發明師㫖其所心許往復者林貞肅黄蓮峰顧新<lb/>
<pb n="KR2g0052_WYG_062-1b"/>
　山聶雙江一時名徳也曽為一峰書院山長所造士<lb/>
　亦多今考門徒僅見月洲兄弟餘寥落矣李氏杜為<lb/>
　俞虛江都督行紀載先生與趙氏建郁林氏福皆得<lb/>
　虛齋易學之蘊而俞氏大猷為三先生門下士雖以<lb/>
　武畧顯著實儒林中之傑然者也今錄附之<lb/>
　　　孝廉王一臞先生宣<lb/>
王宣字子鍾晉江人生而廓落豪邁薄於勢利受業蔡<lb/>
文莊之門持論正大確守師說間有所發明嘗論學者<lb/>
<pb n="KR2g0052_WYG_062-2a"/>
合朱陸為一便非真知蘇子瞻之文精神氣骨剛而無<lb/>
餒其極詆新法為小人所忌惡瀕死不悔合於孟子養<lb/>
浩然之氣朱子以蘇張擬之未為確論領𢎞治十七年<lb/>
鄉舉會試不第遂養親為志終身不復應舉郡守顧可<lb/>
久建羅一峰書院特延主教事林次崕稱其自得之學<lb/>
不滯於章句絶俗之行不混於塵俗薦之於朝不赴卒<lb/>
<hi>道南源委</hi>　<hi>舊郡志</hi>
　　　趙本學先生建郁<lb/>
<pb n="KR2g0052_WYG_062-2b"/>
趙建郁字本學别號虛舟本宋宗裔世居晉江為蔡文<lb/>
莊髙弟結廬鍵户悉心著述著有周易學庸說杜詩註<lb/>
叅同契釋且謂昇平日久人罕知兵因即易演為陣法<lb/>
彚集韜鈐内外篇凡七册觧引孫子書凡三册藁就封<lb/>
識以俟其人都督俞大猷往受學焉<hi>閩書</hi>
　　　林雲衢先生福<lb/>
林福字雲衢晉江人事實未詳按王氏慎中祭雲衢文<lb/>
曰披褐而玉在懐尚絅而錦為衣含真蘊以内足胡外<lb/>
<pb n="KR2g0052_WYG_062-3a"/>
物之可希偉哲人之髙尚豈世網之能羈藏道徳以阨<lb/>
窮厥心亨而志違抱遺經以俯仰毎朝哦而夕披鑽有<lb/>
堅而必入探無賾之不窺時發揮於口頰飄玉屑而泉<lb/>
霏愚入由之智出虛往莫不實歸邁年齡猶不倦獨懐<lb/>
此其何之嗟及門之吾黨辱刮視而提攜遵所聞之不<lb/>
及力嵗冉冉以漸馳悵儀型之一失將日逺而日非李<lb/>
氏杜為虛江行紀曰泉中一臞王先生宣雲衢林先生<lb/>
福虛舟趙先生本學俱一時名師博雅方正受易蔡虛<lb/>
<pb n="KR2g0052_WYG_062-3b"/>
齋先生者也王先生常即易以論古今治亂興衰之迹<lb/>
林先生常即易以明心性忠孝仁義之奥趙先生常即<lb/>
易以衍兵家竒正虛實之權俞虛江皆師之云<hi>王遵巖集  清</hi>
<hi>源文獻</hi>
　　　武襄俞虛江先生大猷<lb/>
俞大猷字志輔别號虛江晉江人大猷貎樸辭蹇忠誠<lb/>
自許動擬古人少好讀書為諸生時從王宣林福趙本<lb/>
學授易得虛齋之傳而本學能即易衍兵嘗謂兵法之<lb/>
<pb n="KR2g0052_WYG_062-4a"/>
數起五猶人身有五體雖將百萬之兵可使合為一人<lb/>
也已又從李良欽學劍家貧屢空意常豁如父殁棄諸<lb/>
生嗣世職舉嘉靖十四年武會闈第五人時毛伯溫征<lb/>
安南上書陳方略請從軍擢正千戸守禦金門用儒飭<lb/>
治二十一年會敵入山西詔天下舉武勇士御史上其<lb/>
名兵部會伯溫為尚書送之宣大縂督翟鵬所召見論<lb/>
兵事大猷屢折鵬謝曰吾不當以武人待子下堂禮之<lb/>
驚一軍然亦不能大用大猷辭歸伯溫復為請授汀漳<lb/>
<pb n="KR2g0052_WYG_062-4b"/>
守備涖武平作讀易軒與秀士講易論文而日教武士<lb/>
撃劍連破海冦康老等俘斬三百餘人陞廣東都司僉<lb/>
書平新興陽春恩平陽江四縣峝冦二十八年閩海冦<lb/>
張甚巡按朱紈奏遷福建為備倭都指揮會安南叛將<lb/>
范子儀入冦欽廉兩廣巡撫歐陽必進奏留廣東臨行<lb/>
新興人扯衣遮擁奪肩輿不得發者累日乃單騎夜半<lb/>
從間去用舟師邀擊俘斬千餘級子儀遁還檄莫浤翼<lb/>
捕之函首以獻事平嚴嵩抑其功不叙但賚銀五十兩<lb/>
<pb n="KR2g0052_WYG_062-5a"/>
而已是年瓊州五指山諸黎共反必進復檄大猷討而<lb/>
朝議設㕘將於崖州即以大猷任之擒斬賊五千三百<lb/>
有竒招降者三千七百大猷言於必進曰黎亦人也率<lb/>
數年一反一征豈上天生人意宜建城設市用漢法雜<lb/>
治之必進納其言大猷乃單騎入峝與黎定要約海南<lb/>
遂安三十一年倭冦浙中諸郡急遂改浙東㕘將提督<lb/>
王忬議招撫大猷曰明公督師滅賊當堂堂正正為天<lb/>
下先大猷請用閩中樓船為明公破之遂與㕘將湯克<lb/>
<pb n="KR2g0052_WYG_062-5b"/>
寛入海撃賊敗之乃議逐倭當用樓船出海與戰整搠<lb/>
河船防賊入港計數年之費為一大舉勢可盡絶忬用<lb/>
樓船屢破倭而整搠河船之議竟不行三十四年陞南<lb/>
京副縂兵時松江柘林賊盈二萬連年不能討總督張<lb/>
經欲急戰大猷謂急擊必不勝宜調楚粤兵剿之兵未<lb/>
至朝命侍郎趙文華監軍怒經不戰劾其玩冦頃之兵<lb/>
集大猷大破賊王江涇經亦用河船計多獲賊復敗賊<lb/>
陸金<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>奏㨗未上文華劾先至世宗大怒論經死大猷<lb/>
<pb n="KR2g0052_WYG_062-6a"/>
奪職會倭至日熾公卿臺諫皆薦大猷可用明年起為<lb/>
浙直總兵連破賊於吳淞江口營前沙茶山諸處移鎮<lb/>
定海乗雪焚舟山賊巢進署都督僉事復署都督同知<lb/>
海上無警者二年而世宗怒王直為倭嚮導必欲得而<lb/>
殺之總督胡宗憲使人誘直直有歸意求貢市副總兵<lb/>
盧鏜請許之兵部郎唐順之主其說大猷不可宗憲竟<lb/>
使鏜迎直既至下之獄俟命倭怒宗憲紿之其黨焚舟<lb/>
走柯梅人殊死戰夜乗船入閩閩巡按將劾宗憲宗憲<lb/>
<pb n="KR2g0052_WYG_062-6b"/>
委罪於大猷㫖逮詔獄軍民大譁大猷笑曰吾自處在<lb/>
中庸之十四章矣至京都御史周用避正堂館之諸御<lb/>
史皆來會曰公之功髙我輩當為上言之徐相階亦為<lb/>
保持得發大同立功大猷謂倭東南小醜耳北敵乃不<lb/>
决之隄欲自見生平而勢位未可為乃陳於總督李文<lb/>
進製獨輪兵車止可營行可陣推挽上下强弩神銃能<lb/>
擊堅及逺而簟笰龍盾敵弓矢弗能加也文進試之用<lb/>
車數十輛步騎數百人挫敵數萬於安銀堡遂以其制<lb/>
<pb n="KR2g0052_WYG_062-7a"/>
聞於朝京師置兵車營自此始也會湖廣巡按黄光昇<lb/>
言大猷用兵如神不宜置之散地乞補臣所部裨將詔<lb/>
授鎮筸㕘將四十年劇盜張璉聚衆數萬攻䧟江閩諸<lb/>
州詔江閩廣三省會征之用師二十萬復以為南贑參<lb/>
將督兵進剿時三省尚屬胡宗憲節制悔前失一聴大<lb/>
猷之所為連戰皆㨗璉就擒諭散其黨不戮一人乗勝<lb/>
攻林朝義殺賊二千級論功賜金陞副縂兵鎮守南贑<lb/>
汀漳恵潮尋進縂兵都督同知大猷請置縣五嶺間以<lb/>
<pb n="KR2g0052_WYG_062-7b"/>
善後朝議増置平逺一縣四十一年閩山海冦無慮數<lb/>
十萬巡撫游震得請以大猷控制全閩廣江湖數道命<lb/>
未下其冬倭䧟興化城明年春大猷馳至與劉顯威繼<lb/>
光滅之移鎮恵潮時海冦吳平與倭通諸山冦亦起詔<lb/>
使閩廣會征久之廣兵不至平遁去御史論罷大猷總<lb/>
督吳桂芳疏言大猷可以將别將别將不能將大猷遂<lb/>
得留乃分兵五道征之俘斬萬餘會古田酋韋銀豹黄<lb/>
朝猛入廣西省城刼藩庫殺㕘政桂芳復請用大猷詔<lb/>
<pb n="KR2g0052_WYG_062-8a"/>
復都督同知佩廣西征蠻將軍印是為隆慶二年時總<lb/>
督兩廣譚綸移鎮薊遼上書乞大猷與同練軍破敵而<lb/>
繼綸者張瀚復疏留經略海冦大猷謂當造舟募兵於<lb/>
閩瀚曰舟成賊遁奈何大猷曰其勢擁腫遁將何之明<lb/>
年舟成旬日三㨗賊首曽大本就擒兩省論功皆居首<lb/>
乃移征古田以十萬人分七哨誅朝猛擒銀豹破堅巢<lb/>
百餘上功於朝改縣為州陞南京都督僉書旋移鎮福<lb/>
建會副使鄧之屏撤禦倭兵以討彭湖倭突入烽火寨<lb/>
<pb n="KR2g0052_WYG_062-8b"/>
殺把總御史論大猷坐免官大猷終不言之屏時綸入<lb/>
為兵部尚書大猷貽書曰某生平志在塞北而見用江<lb/>
南乖違本素今年七十餘老矣公許我大受此其時也<lb/>
綸疏起為後軍都督僉書以大同制車法上之朝曰禦<lb/>
北之法非車不足以戰古人制字曰軍曰陣曰轅之𩔖<lb/>
無不用車者馬隆依八陣作偏廂車偏扁也詩曰小戎<lb/>
俴收即車之扁小者俴而收之也葢取其任載不多而<lb/>
得便旋之用火器衣糧之屬皆可具焉時王崇古協理<lb/>
<pb n="KR2g0052_WYG_062-9a"/>
戎政請専委大猷訓練三年有成方欲推之九邊適綸<lb/>
卒歎曰無同吾志者矣亦乞歸尋卒賜祭葬贈左都督<lb/>
大猷在軍風角占候遁甲皆所不信潛心學問起基卑<lb/>
邇以為實脩當世士大夫深於道者莫及也至其雅量<lb/>
鎮俗東晉風流或亦讓焉輕財好施同郡待以舉火者<lb/>
數十家平生推奬歐陽深鄧城湯克寛陳第有國士之<lb/>
風薦輓不遺餘力李氏杜曰公為將未事之先則必周<lb/>
萬全之算既事之後則每垂悠久之慮其周萬全之算<lb/>
<pb n="KR2g0052_WYG_062-9b"/>
以底事成績則古之名將葢多有之其垂悠久之慮以<lb/>
勘亂興治則其用心非儒者不能也公儒者也於安南<lb/>
瓊黎東倭北敵三苗五嶺皆有善後之策可百世因之<lb/>
葢得易先庚後庚之意文王之所以治蠱者也固守宋<lb/>
儒傳註不為他說所易聞佛老之論疾之如仇不與原<lb/>
讞非若於他無大利害得失者心雖非之而口不諍也<lb/>
直截簡易洒落快濶不為町畦畔岸卑已而尊人有容<lb/>
而善忍視死生若寄興替若環横逆不能干憂患不能<lb/>
<pb n="KR2g0052_WYG_062-10a"/>
入也重忠信篤親親功則稱人罪則稱已寜人負己無<lb/>
己負人力以忠孝自任老而彌篤譚氏綸嘗與書曰節<lb/>
制精明公不如綸信賞必罰公不如戚精悍馳騁公不<lb/>
如劉然此皆小知而公則堪大受又嘗疏薦於朝曰大<lb/>
猷秉仁懐義篤信好學老成持重口不談功心惟在國<lb/>
衆言並起順受不辭事勢難為慷慨獨任吉甫方叔趙<lb/>
充國郭子儀之流亞也世以為知言所著有正氣堂集<lb/>
及劍經行世子咨臯官福建總兵<hi>明史閩書</hi>　<hi>清源文獻新郡志藳</hi>
<pb n="KR2g0052_WYG_062-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷六十二<lb/>
</p>
<p>
</p>
  </div>
<div>
<head>閩中理學淵源考卷六十三</head> <lb/>
    <p>
<pb n="KR2g0052_WYG_063-1a"/>
欽定四庫全書<lb/>
　閩中理學淵源考卷六十三<lb/>
　　　　　　　　　　廣平府知府李清馥撰<lb/>
　　僉事林次崕先生學派<lb/>
　按先生未及蔡文莊之門所學皆文莊之學也正嘉<lb/>
　間王學紛披専講良知之㫖先生與净峰諸公獨守<lb/>
　師說所著朱陸異同之論可為後學折衷至批摘王<lb/>
　學誠不遺餘力矣其時温陵尚有王氏用汲三山鄭<lb/>
<pb n="KR2g0052_WYG_063-1b"/>
　氏世盛江右羅氏欽順皆與餘姚枘鑿而羅公尤與<lb/>
　先生往復稱同志先生之徒其著者洪氏朝選張氏<lb/>
　應星而洪為先生之壻鄭汝徳謂其得先生之教為<lb/>
　多云<lb/>
　　　僉事林次崕先生希元<lb/>
林希元字茂貞號次崕同安人正徳十二年進士授南<lb/>
京大理寺評事世廟登極條上新政八要大略言君道<lb/>
急務在勤正學親正人而朝廷大政在息中官機務罷<lb/>
<pb n="KR2g0052_WYG_063-2a"/>
中官鎮守所以清政本塞亂源通政司辦事接本進士<lb/>
周祚言頃來章奏紛紜莫有如希元所陳者乞省覧施<lb/>
行下所司議上優詔嘉納之其後天下鎮守内臣悉罷<lb/>
先生啓之也遷寺正與堂官陳琳執議刑獄降泗州判<lb/>
泗大饑朝廷發内帑賑濟先生悉心推行有嘯聚五百<lb/>
人單車往諭皆解散適巡按劉御史醉而待先生稍倨<lb/>
即棄官歸後方獻夫霍韜薦之起為寺正陞廣東按察<lb/>
僉事奏屯鹽欵要及荒政叢言上可之通行天下改提<lb/>
<pb n="KR2g0052_WYG_063-2b"/>
督學校申明學政訓士務在闡繹經傳劇冦王基作亂<lb/>
時先生署按察篆督率府衛兵指授方畧討平之陞南<lb/>
大理寺丞世廟特簡用之上王政疏為目二十有一三<lb/>
載改北京十三年大同軍叛殺主帥閉城先生上疏請<lb/>
誅之朝議竟從撫明年遼東兵變窘辱巡撫先生復抗<lb/>
疏極言往者大同姑息以生輕侮之弊上責其妄謫知<lb/>
欽州欽接壤安南土荒民寡先生悉心經畫拊循之會<lb/>
安南不貢朝廷方議征討擢先生海北兵備道而先生<lb/>
<pb n="KR2g0052_WYG_063-3a"/>
上六疏主必征之策與當事所議不合罷歸然其後安<lb/>
南惴惴歸命盡復四峝舊地論者謂先生之議足以奪<lb/>
其魄焉先生慷慨鯁直讀書遲鈍而刻苦不懈研理釋<lb/>
文極其精専束髪以來慨然有志當世一入仕路執其<lb/>
所學用之經濟直以唐虞三代可追晚年退歸無日不<lb/>
以讀書解經為事其學専主程朱嘗恨不得及虛齋先<lb/>
生之門於良知新說尤所不喜晚復叅訂諸儒所定大<lb/>
學格物致知之說附以己見曰更正大學經傳定本并<lb/>
<pb n="KR2g0052_WYG_063-3b"/>
所著四書易經二存疑疏上之且乞勑改正頒行竟以<lb/>
此削籍然至今存疑二書學者宗尚不廢焉<hi>行狀郡志</hi>　<hi>舊新</hi>
<hi>郡志</hi>　<hi>蔡氏獻臣撰本傳/</hi>　<hi>閩書/</hi>　<hi>道南源委</hi>
　　　巡撫洪芳洲先生朝選<lb/>
洪朝選字舜臣<hi>一作汝尹</hi>同安人嘉靖二十年進士除南京<lb/>
户部主事出𣙜稅北新闗課額既足便開通津梁恣往<lb/>
來不復問事竣督放倉儲諸所規畫皆為後式一日思<lb/>
所學未足上疏引疾客毘陵就唐荆川順之講學一年<lb/>
<pb n="KR2g0052_WYG_063-4a"/>
始歸又就王遵巖慎中上下議論久之充然有得起為<lb/>
南吏部郎出督學四川以公嚴校士素不為嚴嵩所喜<lb/>
而徐文貞階深與之嵩敗遂以山西㕘政召入為太僕<lb/>
少卿尋進僉都御史提督操江旋加副都御史巡撫山<lb/>
東隆慶戊辰入為刑部侍郎遼王憲㸅者居國中荒滛<lb/>
亡度其摧折士𩔖無纓緌貴顯張居正祖父故為遼府<lb/>
<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>户嘗被王杖居正心恨之及秉政因私憾指遼藩有<lb/>
叛謀議奪其國屬朝選往勘朝選還報王貪暴滛虐事<lb/>
<pb n="KR2g0052_WYG_063-4b"/>
事有之實未嘗叛大拂居正意嗾言者劾朝選歸朝選<lb/>
性剛介不能容人過失好言有司短長人多憚之者㑹<lb/>
中丞耿定向撫閩素善朝選毎咨以時政朝選傾心答<lb/>
之亦無所諱答中偶及藩司支放邊戍月餉事左布政<lb/>
勞堪知而深銜之勞刻深人也耿以憂去勞代之思洩<lb/>
已憤以逢權相意而邑中子某更摭其無情事以報遂<lb/>
具疏聞居正從中擬㫖削籍逮訊之命旋下勞堪得密<lb/>
報遂馳戎卒逮朝選下臬獄不二日斃之獄中親屬莫<lb/>
<pb n="KR2g0052_WYG_063-5a"/>
得一跡晉江士趙日榮排獄門而入撫屍大慟收殮之<lb/>
萬厯壬午春也堪下興化守某偕諸司理煆煉獄誣以<lb/>
通夷接濟諸事報上居正大喜擢堪左副都御史協理<lb/>
院事朝選子兢訟寃于朝居正矯㫖杖之八十仍奪䕃<lb/>
其夏居正暴卒朝紳稍稍誦朝選寃都諫李廷儀更條<lb/>
上寃狀部議堪回籍奪職繼之甲申嵗兢再訟父寃及<lb/>
堪諸酷虐狀南安人黄御史師顔從中從曵方有㫖下<lb/>
堪部獄僅謫戍定海而里中子亦戍邊矣未幾詔復朝<lb/>
<pb n="KR2g0052_WYG_063-5b"/>
選官致仕兢補䕃如故一時阿堪意煆獄相繼竄逐士<lb/>
論稍伸猶以堪戌未盡辜宜正之典刑以謝朝選奈時<lb/>
宰寘不問也朝選居官亷潔以名節自砥礪平生學行<lb/>
政事卓然可稱其不能含章免禍亦所短歟<hi>閩書郡志</hi>　<hi>舊新</hi>
<hi>郡志</hi>
　　　郡守鄭汝徳先生普<lb/>
鄭普字汝徳南安人舉嘉靖十一年進士授無錫知縣<lb/>
無錫大邑也普初銓時倉皇周章若無措置日惟自檢<lb/>
<pb n="KR2g0052_WYG_063-6a"/>
不敢有毫髮詭偽其後民與官相信縣門恒虛遂不覺<lb/>
作縣之苦秩滿遷南户部主事𣙜舟維揚用度以節待<lb/>
商以寛擢雲南府知府未赴以父喪歸免喪侍母不忍<lb/>
去居嵗餘母病卒服除赴銓卒于都下無錫人聞之皆<lb/>
相弔普嘗與林希元論易葢君子體易只取其意不必<lb/>
執定卦義何如如常徳行習教事何與於坎只取一重<lb/>
字意獨立不懼遯世無悶何與於大過只取一過字意<lb/>
裒多益寡稱物平施分明是均平天下之道只取過而<lb/>
<pb n="KR2g0052_WYG_063-6b"/>
當損有謙之意耳理氣道器之論如尊劄所言更何改<lb/>
評整菴公尚未肯釋然相從甚矣舍己從人之難也然<lb/>
其說破陽明數語真痛快可喜但陽明之學固有偏處<lb/>
今人動輒排之亦未為是葢人之為學隨其所見皆足<lb/>
適道如象山晦翁二子學本不同自今觀之孰是孰非<lb/>
而二先生亦未嘗明目相撃如今人也孔門諸子有侃<lb/>
侃者有誾誾者有行行者有狂者有狷者有文學者有<lb/>
政事者隨所長而各造其成今人無諸子毫末輒昻昻<lb/>
<pb n="KR2g0052_WYG_063-7a"/>
然以聖賢自任擇古之有名於世者極力攻排謂是足<lb/>
以驚人而峻已就使立論皆是於性分有何干涉此今<lb/>
世講學者所以重得罪於世教而自取禍往往不少說<lb/>
來說去只是成得箇惟口起羞四字耳其持論如此<hi>閩書</hi>
　　　楊敬孚先生朝幹<lb/>
楊朝幹别號時齋弱冠知力學慎擇師友其折𠂻諸說<lb/>
率自心得引進後學講議文字往往必求古人精意作<lb/>
為文章務在理到切實不騁浮靡其事直叟公愛慕不<lb/>
<pb n="KR2g0052_WYG_063-7b"/>
衰孝心純篤且刻苦奮勵不以貧撓志寛仁恭恕不脩<lb/>
邊幅不言而接人以敬凡四方賢哲與同邑鄉賢次峰<lb/>
謝崑逸所黄偉咸相與為友又與次崕林公麗澤有年<lb/>
其餘榮耀儒名者多所禮於其廬卒後友人教諭檢吾楊<lb/>
復謚之曰敬孚先生所著有四書詩經集覽<hi>林次崕撰本傳</hi>
　<lb/>
　<lb/>
　閩中理學淵源考卷六十三<lb/>
</p>
<p>
</p>
  </div>
<div>
<head>閩中理學淵源考卷六十四</head> <lb/>
    <p>
<pb n="KR2g0052_WYG_064-1a"/>
欽定四庫全書<lb/>
　閩中理學淵源考卷六十四<lb/>
　　　　　　　　　　廣平府知府李清馥撰<lb/>
　　惠安張氏家世學派<lb/>
　按浄峯張襄惠公家世馥曽考其本末淵源逺矣稽<lb/>
　之志乗弗詳而詳公之自述為足徵也公嘗撰鎮海<lb/>
　衛記自言先世有學於周翠渠之門而得布衣之言<lb/>
　論風㫖今集中亦多不詳其事惟撰清介叟集序謂<lb/>
<pb n="KR2g0052_WYG_064-1b"/>
　叟别號清介即公曽大父桐廬府君自明初以儒術<lb/>
　顯初治禮記復治毛詩其後萍鄉公英徳公並以詩<lb/>
　學世其家厥後惠安一邑黨塾庠序亦多習於詩學<lb/>
　葢自元末盧希韓先生以詩學起家而公之家學繼<lb/>
　之其振興作養殆有所本而然耳公後嗣累葉登第<lb/>
　仕宦並以清謹守其家法兹不具錄特述其家世淵<lb/>
　源所自云<lb/>
　　　縣丞張敏實先生茂<lb/>
<pb n="KR2g0052_WYG_064-2a"/>
張茂字敏實恵安人茂自少莊重舉動如老成人游邑<lb/>
庠初治小戴禮辨析考證具有成說復專治毛詩本經<lb/>
標傳叅諸儒議論而精去取之能得其肯綮視禮記有<lb/>
過無不及焉常以二經教授學徒天順壬午應貢入内<lb/>
廷辭教職不就卒業太學成化二十一年謁選桐廬縣<lb/>
丞初抵任自為文誓告城隍述所以居官之意慷慨激<lb/>
烈聞者悚然在官嚴謹常以興學作人明教化敦禮讓<lb/>
為務民有訟至庭先以禮義諭之俟其不服然後斷之<lb/>
<pb n="KR2g0052_WYG_064-2b"/>
以刑民俗服從時有猛虎白額當晝噬人茂曰吾豈有<lb/>
苛政而致若是乎即移文告城隍痛自刻責虎自遁去<lb/>
中貴人入閩陵躒沿道州縣民懼以告茂曰吾在此無<lb/>
傷及其至陳義秉法以折之貴人瘖不敢出聲上下交<lb/>
稱其有守巡按荆茂按部至縣聞茂名召之講論經學<lb/>
曰君儒者也奈何屈于此是嵗檄與秋闈得閱外簾文<lb/>
字戊申以年滿六十懇乞致仕遂歸晚年盡斂平生而<lb/>
歸諸芳社綠野之間方且拳拳集古書立家範嘗以文<lb/>
<pb n="KR2g0052_WYG_064-3a"/>
公家禮教家是時丘氏儀節未出茂㕘據禮經酌以土<lb/>
俗擇其節文易行者著為書子孫至今守之茂為人清介<lb/>
嚴毅脩容山立吐音如洪鐘自少至老坐立未嘗跛倚<lb/>
治家嚴整諸子有過一毫不假貸至今聞其風者尚肅<lb/>
然也卒年七十九長子綸<hi>縣志</hi>　<hi>張浄峯先生集</hi>
　　　縣令張仁伯先生綸<lb/>
張綸字仁伯𢎞治五年鄉薦事父孝謹每得父書必拱<lb/>
手正讀珍重寳藏如新平生苦學逹旦不寐無他嗜好<lb/>
<pb n="KR2g0052_WYG_064-3b"/>
先世治詩實傳其家學焉天性孝友篤實與物無競而<lb/>
器宇沉靜人莫測其際容色粹然望之知為鉅人長者<lb/>
有弟六人出自三母綸撫愛諸弟均一與人交重信義<lb/>
不茍然諾至朋友死生急難之際尤急周旋雅甘澹泊<lb/>
雖甚貧窘閉門端坐非其人不見世故多所經練自朝<lb/>
廷典章至律令算厯皆留心講究務為有用授萍鄉令<lb/>
未上卒<hi>張净峯先生集</hi>
　　　縣令張公謹先生慎<lb/>
<pb n="KR2g0052_WYG_064-4a"/>
張慎字公謹亦傳毛詩學𢎞治十七年鄉薦知英徳縣<lb/>
至誠惻怛視民之疾苦如疾痛在身思有以振恤之尤<lb/>
以興文教正禮俗為先建龍山書院以祠唐文肅公介<lb/>
前開講堂旁列齋舍擇諸生肄業其中政暇為講論經<lb/>
㫖及古人行誼卒于官縣人即龍山書院祠之子岳峰<lb/>
<hi>張淨峯先生集</hi>
　　襄恵張淨峰先生岳學派<lb/>
　公之學私淑于蔡文莊友于紫峰次崖而與王文成<lb/>
<pb n="KR2g0052_WYG_064-4b"/>
　枘鑿不相入者也時良知之學滿天下而獨公弗是<lb/>
　也嘗渡江與陽明論學三日不合退而輯聖學正傳<lb/>
　載道集諸編以見志嘗言心該動靜靜其本體也至<lb/>
　靜而動之理具焉所謂體用一原也又曰虛靈知覺<lb/>
　心也性即心之理也學先識性然後可言盡心若只<lb/>
　守箇昭昭虛靈之識而諱言窮理安知無誤人心為<lb/>
　道心氣質為天性也又曰程子整齊嚴肅一語最喫<lb/>
　𦂳於此信得及做得是久久自覺心體明淨徳性純固<lb/>
<pb n="KR2g0052_WYG_064-5a"/>
　發揮事業亦自有餘又曰仁人心也吾夫子論為仁曰<lb/>
　視聽言動曰出門使民曰居處執事與人則皆就日<lb/>
　用親切處指示下手工夫故曰勿視勿聽勿言勿動<lb/>
　曰見賔承祭曰恭曰敬曰忠曰認真如漢法畫一的有<lb/>
　依據就此安頓身心行著習察自然非心惰氣日銷<lb/>
　月化心存理得而不自知不在别尋一個渾淪之體為<lb/>
　可玩弄乃名心學也又編草堂學則首以存養之要<lb/>
　繼以動作威儀之節而求端未發以為之本曰心纔<lb/>
<pb n="KR2g0052_WYG_064-5b"/>
　靜即覺清明學湏靜多於動至動而未始不靜庻矣<lb/>
　其持論精實切近𩔖此同時如鄭恭介世威林文恪燫<lb/>
　皆奏之廟堂評之鄉國謂公與羅文莊皆以實勝者<lb/>
　殆確論歟又按耿司馬定力祠記畧曰公之學以戒<lb/>
　慎立本而不恃知覺以窮理居要而不事籠罩以實<lb/>
　踐為歸宿而不侈講論本末次第較然不疑焉<lb/>
　　　襄恵張淨峰先生岳<lb/>
張岳字維喬號淨峰恵安人自結髮讀書即慨然以大<lb/>
<pb n="KR2g0052_WYG_064-6a"/>
儒自期少善黄氏鞏每誦鞏警語誠自不妄語始學從<lb/>
求放心來曰此吾終身符也正徳八年鄉薦第一時省<lb/>
會皆有中官鎮守舉子例合㕘謁先生長揖而已十二<lb/>
年第進士與同郡陳琛林希元僦居佛寺閉戸講易一<lb/>
時並以經學名始授官行人武宗寢疾豹房獨宦者侍<lb/>
先生即上疏古天子有疾大臣嘗藥百官輪直起居不<lb/>
宜委之宦寺且上儲宫未備宜防意外之虞中外韙之<lb/>
車駕南巡同諸司疏諫下獄廷杖謫南京國子監學正<lb/>
<pb n="KR2g0052_WYG_064-6b"/>
世宗嗣位復行人吏部欲選為科道官不應丁父憂服<lb/>
闋吏部復欲取選如前又不應陞右司副念母老乞便<lb/>
養改南京武選員外復轉祠祭郎中俄承重祖母及母<lb/>
憂居家結草堂於縣之净峰名山心精舍益讀書其中<lb/>
服闋補主客郎中時世宗方定大禘禮求始祖所自出<lb/>
宰相張璁欲遷合當之先生語侍郎李時曰國姓徳祖<lb/>
而上髙皇帝所不能詳也獨以皇初祖設位毋實以人<lb/>
為是璁竟以初議上上不聴令題皇初祖主如先生言<lb/>
<pb n="KR2g0052_WYG_064-7a"/>
璁大駭亟欲致先生以館職先生謝不應出為廣西提<lb/>
學僉事行部柳州軍缺餉大譁城閉五日先生令守城<lb/>
啓門召詰譁者予餉去尋以計禽首惡置之理十一年<lb/>
入賀聖夀改提學江西又不謁璁謝是時江西人正崇<lb/>
尚王氏學先生約士守程朱書毋得談良知居一年卒<lb/>
用廣西選貢事謫廣東鹽課司提舉轉守廉州先生省<lb/>
禁令減繇役督民種棄地教以桔橰運水堂上無事坐<lb/>
讀書與諸生為師友而廉士皆知學時安南殺其主自<lb/>
<pb n="KR2g0052_WYG_064-7b"/>
立久不貢朝議將討而郡縣之遣使勘狀先生言於總<lb/>
督張經曰逺夷相攻殺無煩出師勞敝中國請留勘使<lb/>
毋前經不可知欽州林希元亦上書請决討莫氏先生<lb/>
貽書止之後條上不可討六事為書貽執政執政得書<lb/>
不能决已毛伯溫來視師先生以撫處之策語伯溫伯<lb/>
溫曰交事屬子矣交人莫登庸亦信向先生㑹擢浙江<lb/>
提學副使尋轉參政莫福海入欵闗言往張廉州安在<lb/>
是欲以恩信撫我何可忘於是㕘贊毛伯溫馳奏留先<lb/>
<pb n="KR2g0052_WYG_064-8a"/>
生乃改廣東㕘政為畫所以受降之策甚備登庸乃使<lb/>
其孫福海叩闗望闕稽首獻地奏上罷安南為都統司<lb/>
以登庸為都統使詔賜先生銀幣陞俸一級尋以征瓊<lb/>
州叛黎功陞賜如前塞上多事廷臣交章薦先生伯温<lb/>
言於朝曰吾於粤得二臣張岳可南翁萬逹可北也遂<lb/>
擢先生右僉都御史撫治鄖陽旋移巡撫江西特疏稱<lb/>
羅欽順得道學正傳請遣官以時存問貴溪相夏言治<lb/>
生塜分宜相嚴嵩奉賜建第皆飾有司裁抑之其年陞<lb/>
<pb n="KR2g0052_WYG_064-8b"/>
右副都御史總督兩廣軍務兼巡撫是為嘉靖二十三<lb/>
年兩廣督撫故饒供億先生素儉不取用又不以通遺<lb/>
權貴檄州縣吏非召不得至轅門至不得手一物入門<lb/>
内明年討封川及馬平諸蠻平之進兵部右侍郎兼僉<lb/>
都御史召為刑部右侍郎以御史徐南金奏留不果行<lb/>
又明年合兵討連山賊賊渠授首蒞鎮四年積年巨冦<lb/>
悉平召入為兵部左侍郎七月受代過家尋陞右都御<lb/>
史入掌院事未幾湖廣苗亂初設總督嚴氏以先生當<lb/>
<pb n="KR2g0052_WYG_064-9a"/>
之先生單車入楚熟計苗情至則斬捕畧盡累奏竒功<lb/>
皆為嚴氏所抑宣慰冉元隂為苗主苖平懼誅乃嗾龍<lb/>
許保吳黑苗掠恩州行金嚴世蕃使罷先生華亭執不<lb/>
可止降兵部侍郎已而生擒龍許保而吳黑苗尚匿元<lb/>
所先生劾元發其通賄事世蕃愈怒日傾先生先生不<lb/>
一貶復擒黑苗以獻三省底寜兵部力請召先生嚴氏<lb/>
不可或語先生何不稍屈先生笑指其髮曰種種矣吾<lb/>
昔少年張相屢招不得我一見今入錢買官乎其冬卒<lb/>
<pb n="KR2g0052_WYG_064-9b"/>
於沅州督府喪歸沅人迎哭不絶已叙功復右都御史<lb/>
贈太子少保謚襄恵李氏愷曰先生沉黙不茍言笑禮<lb/>
法自將其行事磊落光明當官不計危阻一意為國家<lb/>
讀書不事章句博通墳典語古今人物事貫穿有條理<lb/>
而筆力雄渾新意叠現凡論心性義理一以程朱為宗<lb/>
而遵信傳注為行人時過浙渡江謁王文成講明徳親<lb/>
民之㫖文成曰明徳之功只在親民後人分為兩事非<lb/>
也先生矍然曰戒懼謹獨皆是未與親民時工夫如公<lb/>
<pb n="KR2g0052_WYG_064-10a"/>
言又須立一親民之本以補之乎文成不能屈先生揖<lb/>
而去之歸立學則二十餘條自勵曰居敬窮理葢聖賢<lb/>
所指以教人者王氏諱窮理任良知安知非指人心為<lb/>
道心認氣質為天性乎其答尚書聶雙江書辨王氏渾<lb/>
淪籠絡之非而欲其逐一體認於孔門求仁之訓知行<lb/>
體用持敬分殊合一之理證據真的使人聴之感悟是<lb/>
時初仕未有宦責志欲著書臯比北靣其徒倡正道於<lb/>
東南迨入廉州值安南之役迺慨然以身當其責故志<lb/>
<pb n="KR2g0052_WYG_064-10b"/>
為所掩嘗論先生四十嵗以前欲為程朱之事以葢生<lb/>
平四十嵗以後累膺閫寄馳驅征伐鞠躬盡瘁竟以范<lb/>
韓勲業終焉先生狀貌峭聳髙竒有威撼之如山凡所<lb/>
措注中有一定之見不言而酌於衆論振衣於千仞之<lb/>
岡動不趨時故不為柄臣所喜終先生仕相者張璁嚴<lb/>
嵩夏言皆秉權得勢先生頡頏不為下獨徐文貞階知<lb/>
而交好之當嘉靖朝一時邊臣為自全計饋遺相屬先<lb/>
生獨不通一書故用兵有功常薄其賞㣲失利輒被譴<lb/>
<pb n="KR2g0052_WYG_064-11a"/>
賴上之明以功名終故瀕險不危卒行其志徐文貞謂<lb/>
先生子曰嚴氏擅政二十年邊督臣不入一錢而身名<lb/>
俱全者惟尊公一人而已生平淡於利欲事親孝友於<lb/>
兄弟好積書囊無餘積不事生産作業既貴猶茹糲衣<lb/>
素如寒士然其至行足式里閭者衆也所著有小山𩔖<lb/>
藁聖學正傳載道集名儒文𩔖更定禮記恭敬大訓惠<lb/>
安志藏於家姪宇編梓以傳弟峯庚戌進士有志行官<lb/>
四川僉事子宓慶逺知府廉正有守寯領鄉薦孫迎萬厯<lb/>
<pb n="KR2g0052_WYG_064-11b"/>
乙未進士<hi>明儒學案福建通志</hi>　<hi>净峯全集/明史</hi>　<hi>閩書/</hi>　<hi>清源文獻</hi>
　　備考<lb/>
前輩事業𩔖有根本净峰初第在京邸每夕必偕陳紫<lb/>
峰講易一卦凛烈抗疏三黜不移不佞邇過栁謁公像<lb/>
八拜北面事之見柳州有傲色豈非以節邪<hi>曽職方偉芳西行漫草</hi>
浄峰兩任提學所至以道帥諸生不為空言之教其在<lb/>
廣右選貢之法方嚴不貶心以殉時好在江右易簡之<lb/>
說方熾能正辭以禁時誕<hi>林大理丞希元見皇明文粹</hi>
<pb n="KR2g0052_WYG_064-12a"/>
朝議討安南亷州守張岳獨言用兵之害督府蔡經問<lb/>
岳曰空言罷兵亡以塞明詔子能保無用兵降莫登庸<lb/>
乎岳曰欲降之必令納地令貶號令匐伏獻國中圖籍<lb/>
聴上處分夫國體不可䙝也督府曰如此能令登庸聴<lb/>
乎岳曰祗岳一檄足矣於是督府兵事調度一屬之岳<lb/>
而岳具有成畫司馬毛伯溫至岳以所論列者告之輒<lb/>
當伯溫意伯溫密謂岳曰交事屬子矣登庸密輸情於<lb/>
岳岳初絶而後要之登庸惟命會岳遷浙江督學尋轉<lb/>
<pb n="KR2g0052_WYG_064-12b"/>
㕘政登庸復首䑕兩端伯溫經奏乞還岳廣東登庸密<lb/>
覘曰亷州守安在岳至登庸乃尺帛束頸候于南闗<hi>廣西通志</hi>
嚴相當國賜第名其閣為延恩閣所司請估費公曰千<lb/>
金可乎所司相顧公曰江右民困矣諸君誠畏嚴吾不<lb/>
以累諸君吾自當之批牘予千金請益復五百金又請<lb/>
益却之㑹有行人使江右嚴相附五百金來言上所賜<lb/>
閣費大吾出上所賜金佐之子世蕃迺私囑行人毋發封<lb/>
行人兩傳嚴氏父子意所司疑莫敢决公曰豈有没其<lb/>
<pb n="KR2g0052_WYG_064-13a"/>
父之善而從其子者以予主者用之㑹其大奴將入京<lb/>
乞公批闗公謂元相家奴無主命而私請闗叱走之世<lb/>
蕃愈怒出惡言有密友告公公曰稜稜寒骨止少馬革<lb/>
裹尸耳它吾自分定毋容念也<hi>李文節廷機輯國朝名臣錄</hi>
湖貴苗猖獗初設總督衆顧望莫肯行嚴氏請岳當之<lb/>
徐宗伯階報岳曰士君子於禍福雖無所擇然危機在<lb/>
前冥不知避亦不可為智也葢指嚴氏云岳言備國大<lb/>
臣雖危無所避也單車入楚<hi>出焦太史竑獻徴錄</hi>
<pb n="KR2g0052_WYG_064-13b"/>
征苗一節撫臣有不智之譏宰臣有不必征之辨憶昔<lb/>
見公奏疏大意謂往年以賊討賊故征無功以賞賂賊<lb/>
故撫益亂今日機宜必征之而後撫可定守可固也於<lb/>
是動調軍兵分哨以搗穴開誠以受降元惡則懸重賞<lb/>
以擒之脇從則開生路以散之葢自公即世繼之者不<lb/>
煩注措而湖貴乂如往之征撫師未退盟未乾而地方<lb/>
已叛今之經畧擒其酋散其黨而地方底寜昔處之而<lb/>
愈亂今討之而畢安是非得失較然明甚此可為智者<lb/>
<pb n="KR2g0052_WYG_064-14a"/>
道<hi>王職方尚學紉畧</hi>
士大夫有名節易保終節難張襄惠公以兩廣總督召<lb/>
入總大中丞嚴相忌之出公總督湖蜀及討平叛苖猶<lb/>
不内召或勸公稍通書幣公曰吾三十年守吾志今老<lb/>
矣旦暮入地乃舉平生所守而盡棄之惡用内召為哉<lb/>
卒于官見明養定豈不誠大丈夫哉<hi>㳺海夢譚</hi>
净峰他事且不論自入楚以來不通京師一帕雖遭訕<lb/>
怒毅然如初其自守之節眼前士大夫真不能到<hi>徐文貞階</hi>
<pb n="KR2g0052_WYG_064-14b"/>
<hi>與胡巡按宗憲書見徐本集</hi>
襄惠公正氣勁節易名未稱士大夫迄今歎惋謂柄臣<lb/>
忌公者實為之<hi>黄宗伯鳳翔集</hi>
公長身玉立隆凖髙顴深目廣顙眉骨稜稜望之嶽聳<lb/>
其徳器𢎞毅淵黙忠信厚重平居寡言笑天性孝友篤<lb/>
於人倫<hi>泉州府志</hi>
正徳以前逆閹肆虐嘉靖中權奸柄政詖行淫辭游揚<lb/>
其間吾閩若林文安彭惠安林貞肅方簡肅朱都憲<hi>欽</hi>
<pb n="KR2g0052_WYG_064-15a"/>
張襄恵林端簡數君子者不怵于暴行不惑于邪說卓<lb/>
然有立狂瀾砥柱葢數公謂邪<hi>全閩大記輯畧</hi>
公為文章根據義理體尚歐陽卓然成一家言自負正<lb/>
嘉二朝文第一苐不以文士自命也<hi>閩書并恵安邑志</hi>
泰和羅欽順惠安張岳世稱賢士大夫皆與王守仁同<lb/>
時講學兩人嘗指撃其説葢守仁以名勝欽順岳以實勝<lb/>
困知記小山𩔖藳可考也<hi>鄭恭介世威奏議</hi>
贊曰其神凝焉而若有跂想其身飭焉而若有盤桓其<lb/>
<pb n="KR2g0052_WYG_064-15b"/>
文非不能躋歐曾之閫奥而慮其分吾徳性學問之功<lb/>
夫其學非不能趨超悟之時流而慮其失吾窮理居敬<lb/>
之籬樊其愛國忠君雖顛沛流離而有所不顧其立身<lb/>
行道遺死生禍福而有以自全秩雖峻夫正卿而時浮<lb/>
沉于散吏身雖列于内臺而終不得一望夫國門信孚<lb/>
裔酋威神苗蠻徳完行鉅身詘道尊所謂公家之利知<lb/>
無不為鞠躬盡瘁死而後己上世之所謂大臣聖門之<lb/>
所謂君子歟<hi>何鏡山喬逺撰像贊</hi>
<pb n="KR2g0052_WYG_064-16a"/>
　　　藩伯朱于田先生一龍<lb/>
朱一龍字于田惠安人以鄭姓登嘉靖二十九年進士<lb/>
初令溧陽以經術為政累薦治行第一入覲徒手謁嚴<lb/>
氏父子遷南刑部郎中陞廣西僉事作撫夷通論𠞰冦<lb/>
有功遷廣東㕘議時柘林叛兵突薄㑹城下藩臬官分<lb/>
門守禦拒避賊者不納一龍守小南門曰賊近而啓扄<lb/>
以待示强民急而開門以納示仁閉之何為傳令大開<lb/>
門日入男婦以萬計以此存活數萬遷按察副使丁艱<lb/>
<pb n="KR2g0052_WYG_064-16b"/>
歸隆慶元年復除廣西分部右江右江諸蠻自張岳征<lb/>
𠞰後久已帖服至是復叛出刼一龍登鎮粤樓酹酒襄<lb/>
惠祠下謂不能滅此朝食如師承何即白制府建大征<lb/>
鵰𠞰二策分兵四出因巢為糧擒斬八百餘級又委征<lb/>
右田七哨皆平之㨗聞賜金幣晉秩且將大用為憾者<lb/>
所阻遷陜西苑馬卿丁内艱歸先在右江東行過飛來<lb/>
寺遇風舟覆浮沉浪中三十餘里乃得蜒船援出傍人<lb/>
見其青蛇遶身云服除補遼東轉江西左布政以直忤<lb/>
<pb n="KR2g0052_WYG_064-17a"/>
巡撫被劾歸一龍少受學張襄恵岳東官寡交接慎取<lb/>
與不肯濡足權門皆服膺襄恵之教退居林下著書考<lb/>
義無少休廢邑人稱先正者皆歸焉著有一統輿圖畧<lb/>
敡厯餘藳遊海夢談<hi>舊郡志</hi>　<hi>新郡志</hi>
　　　㕘議張莊甫先生冕<lb/>
張冕字莊甫晉江人元璽之姪為兒時即知嚮慕善嘗<lb/>
讀張浄峰所作羅一峰書院記推本於不欲不為為得<lb/>
其本心輒嘆曰此正學也嘉靖十九年登鄉薦念父老<lb/>
<pb n="KR2g0052_WYG_064-17b"/>
所給坊金悉治具供養不詣公車二十六年成進士知<lb/>
烏程縣躬履清素平賦均役吏不能欺聴斷情偽立得<lb/>
值倭冦傍邑冕脩城垣募民兵分技習之訓練既久兵<lb/>
氣大振㑹倭賊犯北新闗設伏桑柯林邀擊之擒斬無<lb/>
數又躡戰于鶯脰湖敗之丙辰夏以兵千五百人敗賊<lb/>
衆萬餘于烏鎮備兵使者慮城守單弱檄冕還冕曰戰<lb/>
即守也葢分兵捕斬其出掠者賊留四日遁去湖州人<lb/>
盡頌其功為權貴所嫉遷桂林府二劇賊張璉焚刼廣<lb/>
<pb n="KR2g0052_WYG_064-18a"/>
東朝廷以冕有偉畧擢廣東兵備僉事至不三月連縳<lb/>
潮陽惠安二酋搗其巢總督張臬檄冕兼二哨攻璉破<lb/>
其丁坑營璉遂敗癸亥倭圍潮冕引兵入守賊百計力<lb/>
攻冕隨機應之所當無不摧折閲五十餘日有奸人謀<lb/>
應賊為隣居首發按實立誅之賊旋遁去潮人謂百萬<lb/>
生靈藉冕全活擢湖廣㕘議前忌者遂以擅殺劾冕落<lb/>
職知化州兩廣冦發復自化州薦為廣西撫夷僉事駐<lb/>
節桂林明賞罸肅部伍編甲授藝令闗自為守終任不<lb/>
<pb n="KR2g0052_WYG_064-18b"/>
復有賊警遷廣西㕘議分巡右江尋報罷冕通籍二十<lb/>
餘年名節自砥視權門若凂視汙吏如仇所至養老存<lb/>
孤設木鐸行鄉飲酒禮凡古人教民之具皆實意推行<lb/>
之考功注冕一介不取百折不回司空劉麟毎貽書必<lb/>
稱孝亷目為鐵漢葢生平仰止净峰故其行事亦畧與<lb/>
相類居家不踐公門而遇災警祈籲有司如身痒痛泉<lb/>
屢被倭田荒米貴先在粤時勸諭商人運粟踵至泉頼<lb/>
以甦共勒碑通衢紀徳焉孫穰登河南鄉薦<hi>舊郡志新郡志</hi>
<pb n="KR2g0052_WYG_064-19a"/>
<hi>閩書</hi>
　　　副使李抑齋先生愷<lb/>
李愷字克諧號抑齋惠安人宋太師邴之後嘉靖十一<lb/>
年進士授番禺令入為吏部主事以稽勲調武部郎出<lb/>
為湖廣按察副使愷治畨禺廉有材名上官委掣夷稅<lb/>
安靜不湼夷酋驩呼奉千金為夀愷却還之既晉銓曹<lb/>
杜私謁植善𩔖時周户部天佐上疏被廷杖斃獄中屍<lb/>
出愷悲壯揮淚出資而殮之憲楚六月罷歸愷性倜儻<lb/>
<pb n="KR2g0052_WYG_064-19b"/>
扶義嘉靖三十七年倭䧟福清乗勝直走惠安令方有<lb/>
違言閉閣不出署邑者移庫獄於郡城愷率士民跪泣<lb/>
擁令出登陴誓衆親立矢石禦賊七晝夜更為行金以<lb/>
攜其黨會郡中援兵至賊乃解去惠人徳之愷没邑送<lb/>
𦵏者千餘人愷少以豪傑自命每讀古忠義傳感慨欷<lb/>
歔如將從之既貴無所紛華獨𦵏親繕祠置田供祀則<lb/>
不辭費自諸生時即貧甚氣嶽嶽不下人嘗曰今卿大<lb/>
夫亢不下士士當以清風明月遲日紅花勝之所論著<lb/>
<pb n="KR2g0052_WYG_064-20a"/>
蒼然有西京氣骨有介山集行世其贈徐履素分教遂<lb/>
昌序畧曰今上壬寅鄉先生徐履素計偕至京明年夏<lb/>
五月司教遂昌介山李氏愷贈以言曰履素君古之經<lb/>
師也經之不明於天下久矣國朝懲唐宋之敝特罷<lb/>
詩賦専用經義成祖繼統命集儒臣開局纂脩五經四<lb/>
子不用古疏箋翼以濂洛闗閩諸說學校選舉之實皆<lb/>
以明經不背傳注為主及行之既久入耳浹心經生學<lb/>
士老師宿儒争辨横議死守不貳其所沈潛訂證者豈<lb/>
<pb n="KR2g0052_WYG_064-20b"/>
但宏㫖㣲詞乎朱晦翁平生勤苦精髓在學庸語孟自<lb/>
謂無遺憾者在詩與易解詩先為箋註多用毛氏後言<lb/>
樂歌正意畧増減一二字咏嘆之其味深長躍然以興<lb/>
假使卜商曽申根牟子而今生也亦不能為異同孝廟<lb/>
以前士人一意本領之學科目人才皆敦厚正直寜執<lb/>
滯而少浮華服習其藝因以約束其身書云歸其有極<lb/>
是矣後來倡為一切道學之名動欲體騐未發之中而<lb/>
不及於明審篤慎之教其流幾以六經為龎贅傳註為<lb/>
<pb n="KR2g0052_WYG_064-21a"/>
芻狗排新安為支離取鵝湖為超卓肆其竒變紛然雜<lb/>
出其下飾以雕繪搆以軋茁畔經失傳不識注中何解<lb/>
或問何辨主者且眩惑無以勸沮風俗下矣惠安小邑<lb/>
也介於莆泉衣冠禮樂之澤不絶如綫惟毛詩一派近<lb/>
執其藝以歌鹿鳴刋文以獻者恒不乏人後生秀士得<lb/>
魚忘筌以為聰明體裁之效愚謂前輩曽林徐謝四君<lb/>
子講義訓詁功實倍之林謝之門愷幸竊其緒餘徐氏<lb/>
之門鄉人顯者多濡其化曽體元氏之學雖浄峰公詔<lb/>
<pb n="KR2g0052_WYG_064-21b"/>
自父師一變至道少年亦麗澤其間予嘗見履素與吾<lb/>
二師友也發憤鑚研餐寢俱廢集注大全猶日用飲食<lb/>
然其所操行修辭一詭於經則惕然曰非孔朱法也今<lb/>
晦於時老將至矣自闗雎以至殷武問之皆能舉其辭<lb/>
隨大小叩之咸得其益遂昌幸獲聆其謦欬辨難問疑<lb/>
其所成就不亦休與伏生九十嵗背尚書二十九篇口<lb/>
授之掌故鼂錯董仲舒以春秋為博士災異郊禘盡據<lb/>
經以答漢時顓門之學貫徹精熟言行以之故漢治最<lb/>
<pb n="KR2g0052_WYG_064-22a"/>
近古今日一道徳之制胡為改其舊乎予嘗有感於履<lb/>
素之不遇而因有感於世變也於是乎贈<hi>舊郡志源文獻</hi>　<hi>清</hi>
　　給諫史中裕先生于光學派<lb/>
　余讀越章錄載史公與古愚趙先生珤列傳同論葢<lb/>
　二公徳學大抵相同也趙公成化初登第為虛齋前<lb/>
　輩亦當時開風教之先者惜乎門徒莫考余於一峯<lb/>
　交友中詳之矣公與淨峰為同年友其殁也淨峰祭<lb/>
　之文曰先生氣寂而顓貌和而肅言不妄發行必擇<lb/>
<pb n="KR2g0052_WYG_064-22b"/>
　義其思湛靜而不浮其守確實而不貳至于談理必<lb/>
　究指歸論事必引大體責人不錄瑕疵固有道者也今<lb/>
　觀其廷議大禮侃侃直言引證禮經確有依據一時明<lb/>
　禮者韙之非有道而執徳不回者能之乎王氏遵巖<lb/>
　嘗言正徳丁丑榜得士吾泉最有名紫峯陳公淨峰<lb/>
　張公次崖林公及先生四人並以經學為海内巨工云<lb/>
　所著有易說四書說正䝉解諸篇已散佚惜哉<lb/>
　　　給諫史中裕先生于光<lb/>
<pb n="KR2g0052_WYG_064-23a"/>
史于光字中裕晉江人正徳十二年進士選為庶吉士<lb/>
讀中秘書于光少甚貧而有志操恬於榮利當鄉舉時<lb/>
二親已殁嘆曰仕不逮親又奚亟為遂不赴公車三載<lb/>
郡大夫勸駕乃起即以是年登第在中秘未幾疏疾歸<lb/>
益閉户讀書謝絶外事有終焉之志凡五載親知勸之<lb/>
迺出受吏科給事中尋又乞歸屏居復四載葢通籍者<lb/>
十年什九居家其真在給舍者可二年耳然任職侃侃<lb/>
自稱凡五上疏論事剴切動京師人争傳之世宗以藩<lb/>
<pb n="KR2g0052_WYG_064-23b"/>
邸入承大統意欲考獻皇未决進士張璁進說上心嚮<lb/>
焉是時禮官議上獻皇稱號之禮上久持未下于光迺<lb/>
上疏曰邇者禮臣議上興獻王稱號候命至今未蒙俞<lb/>
允羣臣惑之陛下聖明豈復如此重思未决是張璁之<lb/>
說中也夫正統私親天秩之禮萬世不可易也璁之言<lb/>
曰羣臣盡拘執成說不可用也是謂禮之出於天者不<lb/>
必執矣然則欲人何執哉且立後之說死生無二寜有<lb/>
預養則當為後非預養則不當為後而妄謂今日典禮<lb/>
<pb n="KR2g0052_WYG_064-24a"/>
與漢哀帝宋英宗不同臣不知璁之言出何典記也即<lb/>
宋程頥有長子不得為人後之說又獨不曰禮無明言<lb/>
乎夫武宗以所承孝宗之大統特付之陛下此為天下<lb/>
得人之意天下之大公也陛下以興獻王長子不得已<lb/>
而入承大統此順天應人之心天下之大順也以兹典<lb/>
禮實出尋常擬議之外而猥稱臣民宗子之法謂長子<lb/>
不得為人後不亦拘乎其曰統與嗣不同非必父死子<lb/>
立者亦非通論夫嗣正所以嗣其統也漢孝宣承昭帝<lb/>
<pb n="KR2g0052_WYG_064-24b"/>
之後時於父行無所承之君理宜以兄孫繼孝文承惠<lb/>
帝之後以弟無後兄之誼故上而繼髙祖陛下今承武<lb/>
宗亦以弟不後兄而嗣孝廟則正與漢文嗣統相𩔖也<lb/>
安得藉彼祖孫之禮而奪今日父子之禮乎又欲陛下<lb/>
别立興獻王廟于京師大小二宗並事此决不可昔魯<lb/>
宫災孔子聞之曰其桓僖乎以其非正也若獻廟果立<lb/>
在今日則坐朱熹兩廟争較之嫌在他日則有春秋魯<lb/>
僖躋閔之失又况人情所注此重則彼輕大宗之與小<lb/>
<pb n="KR2g0052_WYG_064-25a"/>
宗必不兩存之重也夫孝宗皇帝深仁厚澤洽于天下<lb/>
天下臣民哀慕至今武宗不祿陛下入嗣雖販夫走卒<lb/>
無不鼓舞懽呼舉手加額謂吾皇有子矣何者誠仁結<lb/>
於心而天理之不可滅也璁迺昌言曰孝廟之嗣其不<lb/>
可延天也公然廢絶稱天以臨之賊仁棄誼非人理不<lb/>
可讀昔漢光武身復漢祀猶然上繼元帝所生之親止<lb/>
曰南頓君立廟鉅鹿但其稱考猶有遺憾今陛下以親<lb/>
則孝宗猶子也與光武之疏逺不同以位則親承武宗<lb/>
<pb n="KR2g0052_WYG_064-25b"/>
全盛之業也與光武之收拾棼亂不同而璁欲陛下特<lb/>
考獻王立廟京師若與光武相提而論又有得失矣惟<lb/>
陛下嚴大宗之事察正統之承仰欽孝廟在天之心亟<lb/>
下前疏昭示天下毋為憸佞所惑奏入中外韙焉他論<lb/>
建多𩔖此曽一分較禮闈稱得士以夕郎終性厭紛囂<lb/>
自適恬寂未嘗一造請有司屬脩郡志必斷之典型不<lb/>
輕狥貴人指閒居教授生徒以書義相劘切當有得夜<lb/>
榻寒燈欣欣然忘食寢也生計蕭然無異裋褐比没妻<lb/>
<pb n="KR2g0052_WYG_064-26a"/>
子不免饑寒所著有易經解四書解正蒙解行于世<hi>史氏</hi>
<hi>越章錄</hi>　<hi>梁宅之撰墓志</hi>
　　　教諭張子翼先生應星<lb/>
張應星字子翼號菊水同安人應星自㓜開敏喜讀書<lb/>
晉江史氏于光以翰林吉士請告還里設教生徒於輪<lb/>
山從學者五十人應星年十五為最少史公課其文獨<lb/>
喜繼又事其邑先輩林氏希元學盡契所蘊蓄嘉靖戊<lb/>
午以貢授會昌訓導揭白鹿洞規教士督學使者徐以<lb/>
<pb n="KR2g0052_WYG_064-26b"/>
徳行求士諸廣文入試分授片紙令書無徳行之尤者<lb/>
應星獨不書學使怪問之曰諸生性質不齊然皆可自<lb/>
改苛求之恐累終身學使大喜因試以世變江河詩又<lb/>
與講學諄切數日乃别去都御史周公某以敏而好學<lb/>
清不求知奬之轉清江教諭道卒應星為官懿行脩潔<lb/>
俸入外毫髪無所染緇重道輕勢信理信心不談道學<lb/>
而事事依道曰日用天則豈在多言平生孝思切至事<lb/>
兄如父視兄弟子如子與人交無二口善解人過所作<lb/>
<pb n="KR2g0052_WYG_064-27a"/>
詩有二章其一章曰實勝未為恥名勝不恧而良賈戒<lb/>
深藏所貴知者稀務實不務名聖賢是階梯其一章曰<lb/>
公孫儒者為最下猶必强起始發駕古人自重今自輕<lb/>
我亦胡為乎營營所著有四書大畧易經管窺易經燈<lb/>
影詩文若干篇藏於家子日益<hi>閩書</hi>　<hi>何司徒撰墓志</hi>
　<lb/>
　<lb/>
　<lb/>
<pb n="KR2g0052_WYG_064-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷六十四<lb/>
</p>
<p>
</p>
  </div>
<div>
<head>閩中理學淵源考卷六十五</head> <lb/>
    <p>
<pb n="KR2g0052_WYG_065-1a"/>
欽定四庫全書<lb/>
　閩中理學淵源考卷六十五<lb/>
　　　　　　　　　　廣平府知府李清馥撰<lb/>
　　訓導諸葛文敏先生駿學派<lb/>
　按泉南成化以後師席踵起其潛身草澤者豈碌碌<lb/>
　隨世以就講肄之業哉考文敏先生論文必傅經義<lb/>
　以理勝其立教也以徳行為本舉業為用如此則豈<lb/>
　有昔人荒功奪志之患耶師道之立人才之樹宜已<lb/>
<pb n="KR2g0052_WYG_065-1b"/>
　　　訓導諸葛文敏先生駿<lb/>
諸葛駿字文敏晉江人究心經史為文傅經義以理勝<lb/>
泉士宗之陳琛李源詹源顧珀諸公皆出其門以鄉薦<lb/>
授永嘉訓導教人以徳行為體舉業為用朝夕程課鑄<lb/>
冶不懈永嘉學祠之名宦駿居家孝友周窮恤匱冠婚<lb/>
喪祭一依古禮所著有易經集說家訓彚編<hi>閩書</hi>
　　　侍郎顧新山先生珀<lb/>
顧珀字載祥晉江人少而忠信好義𢎞治十二年進士<lb/>
<pb n="KR2g0052_WYG_065-2a"/>
除知虹縣丁父憂服除正徳元年補旌徳令擢守和州<lb/>
嵗大饑不俟申詳發倉庫賑恤時巡按奉檄督逋甚亟<lb/>
珀計民貧無措召富商諭以大義悉代輸貨秋成還之<lb/>
商民兩無所累坐忤劉瑾被逮廷杖四十瑾敗乃以治<lb/>
行旌擢南吏部考功郎丁母憂服闋除兵部武庫司當<lb/>
正徳頺綱之日事多因循珀秉正執法凡兵器出納京<lb/>
衛勾解極意振刷宿蠧一清陞湖廣布政㕘議行部至<lb/>
蘄有妖僧詐稱奉勅往名山掛旛所在恣橫密發其奸<lb/>
<pb n="KR2g0052_WYG_065-2b"/>
寘之法寜藩反南昌珀扼黄梅為池皖援會武宗親征<lb/>
民争逃竄榜諭安輯之事平乞休不允世宗入承大統<lb/>
以䕶送聖母勞賜銀幣復上疏乞休遂陞湖廣按察副<lb/>
使予致仕都御史秦金吳廷舉席書御史何鰲唐符馬<lb/>
紀前後薦聞而桂文襄公蕚為縣時為珀所知文襄當<lb/>
國欲大用之嘉靖五年起四川按察副使整飭威茂二<lb/>
州既至脩理城堢墩臺召募武勇彈壓羌夷核厯年賞<lb/>
番虛糜嵗省萬金土酋入貢令釋刀易馬乃入遂為定<lb/>
<pb n="KR2g0052_WYG_065-3a"/>
規踰年陞河南右㕘政以薦陞江西左布政尋擢南京<lb/>
太僕寺卿陞南京太常寺卿尋陞南戸部右侍郎署篆<lb/>
疏上便宜十二事悉䝉嘉納施行在部五年清望一時<lb/>
推重屡行乞休乃許致仕年八十六卒撫按表聞賜祭<lb/>
葬贈都察院右都御史珀清坦簡諒恬澹寡慾厯官未<lb/>
嘗以家累自隨室中絶媵侍之奉聲樂之娛比休官晚<lb/>
節益堅罔犯在得之戒平居燕處如齋端坐如塑遇二<lb/>
親諱素食悲悼老如一日教子姪以守法循義窮民有<lb/>
<pb n="KR2g0052_WYG_065-3b"/>
喪葬不能舉者竭力周恤居常絶意干謁至一方利病<lb/>
則不憚肫切上說下教力可為者即自任之其於息爭<lb/>
諭善常以懿言代鈇鉞和色當醴醪不義者忌珀之知<lb/>
而衣冠後進望以為楷陳琛稱珀厯仕中外如凝冰出<lb/>
壑素月懸秋張氏天叙序公教劄曰公之宦績收之誌<lb/>
傳勒之碑板采之實錄天下所共知也至於鄉行家範<lb/>
非其鄉人後學受教而知徳者則未易知也遡公之貴<lb/>
幾五十年自少至耄氣静神閒筋强骨竦望之儼然如<lb/>
<pb n="KR2g0052_WYG_065-4a"/>
泰山喬嶽即之溫然如霽月光風少讀書泰嘉巖毎朔<lb/>
朢月考或值煙雨衣巾靴屐自山而下事竣即還山讀<lb/>
易毎三百遍如是者十年其資深邃養發為文章措諸<lb/>
事業以當大任者夫豈偶然哉<hi>閩書文獻</hi>　<hi>舊郡志/</hi>　<hi>清源</hi>
　　　少卿李竹坡先生源<lb/>
李源字士逹别號竹坡晉江人𢎞治十八年進士初仕<lb/>
戸部主事差監臨清倉儲倉故置中貴人一人董視之<lb/>
中貴人數治酒饌為好㑹源毎㑹舉杯濡唇而已中貴<lb/>
<pb n="KR2g0052_WYG_065-4b"/>
人恚不得恣所欲則搆兵備趙副使侵撓倉事擾吏徒<lb/>
源疏以聞并劾中貴人罪狀事下戸部尚書孫九峯交<lb/>
歎為得職數稱源於曹中時逆瑾用事以源嘗劾中貴<lb/>
人記其名遣轉饟遼左故縮其期隂欲中以失期源晝<lb/>
夜行風雪中日二百里竣事以報瑾不能中也是時相<lb/>
楊文襄一清知源無繇一見心尤器之楊與孫並一時<lb/>
名臣將殊用源為逆瑾憾沮而源亦乞歸養矣其後言<lb/>
者屢薦于朝就家起南京文選司郎中久之遷尚寳司<lb/>
<pb n="KR2g0052_WYG_065-5a"/>
少卿竟不起源為文法左氏其所獨到斵破規矩亦自<lb/>
為方圓一時銘幽記逺之文非出源手皆以為不得所<lb/>
託學行為時師表尤不自標特謙冲下接好奬誘人材<lb/>
汲引後進如恐不及清約自將自㓜學至壯以老無燕<lb/>
僻之朋好義逺利篤於天稟而脩之以不倦先是卒業<lb/>
成均故相楊廷和在翰林以禮來聘為其子慎師曰吾<lb/>
求士於都下非先生莫可屬以此子源感其意終以濡<lb/>
跡貴門為不樂辭以疾自其未遇不近於榮利己如此<lb/>
<pb n="KR2g0052_WYG_065-5b"/>
家居前後薦者凡七章雖知源有詳畧大指皆以為廉<lb/>
孝人也後宅燬於火貧不能建郡守王士俊捐貲助之<lb/>
為立善俗坊於四逹之衢<hi>閩書行狀</hi>　<hi>新郡志/</hi>　<hi>王遵巖撰</hi>
　　㕘政洪新齋先生富學派<lb/>
　按閩書先生受學蔡虛齋之門人吳氏銓林氏同苦<lb/>
　心學易因以所得著為淺說與文莊䝉引並行于世<lb/>
　泉中學士多尊師之蔡松莊其一也再青陽莊氏受<lb/>
　其業者三人石山氏一俊壁崖氏思寛方塘氏用賔<lb/>
<pb n="KR2g0052_WYG_065-6a"/>
　兹錄方塘一人附焉<lb/>
　　　參政洪新齋先生富<lb/>
洪富字國充晉江人嘉靖八年進士富寛凝簡重黙守<lb/>
稱長者初授刑部郎人謂法律非其任乃執法求情侃<lb/>
然不狥阿有巡按劾某憲副憲副為時相私人時相摭<lb/>
巡按一事欲抵以重法者富言於尚書如法而止相不<lb/>
能奪以次受提牢役冬月囚多凍死日製薑湯分給之<lb/>
囚羣號為彌陀佛出守雷州興學訓士築海捍潮有憲<lb/>
<pb n="KR2g0052_WYG_065-6b"/>
司牙卒以賭殺人富廉知悉寘之法憲司以情請不聴<lb/>
憲司怒易他官治之富以獄成否為去留竟論卒抵罪<lb/>
陞兩浙轉運使有巡鹽御史示以私意富不從或勸之<lb/>
富曰汙身以媚人吾不能也御史怒隂摭其短無所得<lb/>
丁内艱服除補兩淮運使半載陞四川參政蜀人樂其<lb/>
廉恕又呼為洪佛焉㑹張襄惠岳以督師征蠻徵餉於<lb/>
雲貴湖川川撫李香有違議富與之争岳又欲調土兵<lb/>
萬人應役香欲以先年調征之兵應之富曰年遷人易<lb/>
<pb n="KR2g0052_WYG_065-7a"/>
奈何以紙上虛名應軍前實用乎屢與巡撫違忤遂乞<lb/>
歸歸十餘年卒年七十餘富為諸生時受學蔡文莊之<lb/>
門人若吳銓林同二公苦心易學因以所得著為淺說<lb/>
與文莊蒙引並行於世而泉中學士多尊事之既登鄉<lb/>
薦讀書國子時嚴相嵩方為祭酒知其深於易延為其<lb/>
子世蕃師及嵩為相絶不與通時論重之孫澄源從子<lb/>
猷别見<hi>閩書</hi>　<hi>通志/</hi>　<hi>新郡志</hi>
　　縣令張南溪先生文應學派<lb/>
<pb n="KR2g0052_WYG_065-7b"/>
　按先生師事林誠齋治春秋義據通深治三傳者多<lb/>
　師之今考門人只浯溪徐氏一人餘待考再先生子<lb/>
　天衢天敘學行為一時推重曽切磋于王一臞朱荒<lb/>
　山二先生今附家學焉<lb/>
　　　縣令張南溪先生文應<lb/>
張文應字廷鳳晉江人師事林誠齋數輩治春秋學義<lb/>
據通深讀三傳者多師之門人如浯溪輩錚錚有聲正<lb/>
徳二年舉鄉試第二人乞瑞安教諭鄰邑諸生聞其文<lb/>
<pb n="KR2g0052_WYG_065-8a"/>
質競爽皆來就學遷樂平知縣縣當姚源冦甫定之後<lb/>
民疲兵燹文應撫摩綏輯以寛徭息衆為務宸濠稱亂<lb/>
執戈從勤王師王文成奏功之日奬賞有加去官士民<lb/>
書石紀政去之七年百姓復裹糧赴闕乞留子天衢天<lb/>
叙<lb/>
　　　長史徐浯溪先生榮<lb/>
徐榮字仁卿晉江人㓜篤孝登嘉靖十一年進士授嘉<lb/>
善令丁内艱服闋補東明遷南户部主事故為夏文愍<lb/>
<pb n="KR2g0052_WYG_065-8b"/>
所知及分宜為相遂左遷趙府長史卒為人恢宏肅給<lb/>
磊落開敏以春秋起家三山王應鐘郡中王慎中皆事<lb/>
焉子用賔孫縉芳<hi>閩書</hi>
　　　司訓張月洲先生天衢<hi>弟天叙</hi>
張天衢號月洲晉江人文應子仕訓導以學行見重於<lb/>
時弟天叙嘉靖十年鄉薦官至遂溪縣政尚廉平以好<lb/>
學稱其祭王氏一臞文曰叙偕兄衢亦惟匪肖濫分半<lb/>
席於退省披拂數月之春風先生髙揭徳行道藝之條<lb/>
<pb n="KR2g0052_WYG_065-9a"/>
發明大易學庸之㫖凌晨而集肅爾傾聴薄暮而退充<lb/>
然容與云<hi>清源文獻</hi>　<hi>新郡志藝文/</hi>　<hi>閩書</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0052_WYG_065-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷六十五<lb/>
</p>
<p>
</p>
  </div>
<div>
<head>閩中理學淵源考卷六十六</head> <lb/>
    <p>
<pb n="KR2g0052_WYG_066-1a"/>
欽定四庫全書<lb/>
　閩中理學淵源考卷六十六<lb/>
　　　　　　　　　　廣平府知府李清馥撰<lb/>
　　童含山先生學派<lb/>
　按先生為紫峰陳氏髙弟當時以易學鳴考志乗未<lb/>
　見本傳僅見何怍菴祭先生文惓惓於師授之㫖而<lb/>
　稱述其踐履精純葢先正之卓然者兹錄其祭文著<lb/>
　之篇端尚待補傳焉<lb/>
<pb n="KR2g0052_WYG_066-1b"/>
　　　童含山先生<lb/>
童<hi>闕</hi>　字<hi>闕</hi>　號含山温陵人何怍菴祭之文曰恭惟<lb/>
夫子天生木鐸昔在紫雲脫屨盈幄嘗升講座抽闗啓<lb/>
鑰朗然髙論聴者聳服隨才髙下藝文商𣙜所經識取<lb/>
靡不騰躍某時在列年方總丱莫知端倪但仰山嶽言<lb/>
雖諄諄未嘗領畧髙乎堅乎至今踧踖追數舊遊後先<lb/>
彫落爰有蔡生立雪游酢手書頌徳如冩衷膜使其尚<lb/>
存必有制作以表丹青以昭宿昔𦕈予小子自慚寡弱<lb/>
<pb n="KR2g0052_WYG_066-2a"/>
伏自宦歸時侍几屩是嵗之春忽䝉枉泊示我歌吟若<lb/>
有所托夫子逝矣今何可復惟是夫子學問淵澤授自<lb/>
紫峰以溯伊洛短檠對静圓木示覺踐履精純孝弟有<lb/>
綽病叟載歌吁嗟命薄敬此誄章以懐棫樸<lb/>
　　朱荒山先生軫學派<lb/>
　按泉自明初諸先正多治易至先生専治毛詩泉人<lb/>
　業詩者多宗之維時庠塾間篤尚經學諄諄講明轉<lb/>
　相付受猶不失傳習家法爾<lb/>
<pb n="KR2g0052_WYG_066-2b"/>
　　　朱荒山先生軫<lb/>
朱軫字朝矩號荒山晉江人祖伯父都憲簡菴公占其命<lb/>
書喜曰兒當大吾宗比壯長身玉立言笑不茍動止有<lb/>
容儀補邑庠弟子員治詩經是時蔡虛齋易學盛行于<lb/>
泉詩道幾絶軫獨與其師友三五人濳心講究久之有<lb/>
所自得不為時文窘束而於詩人性情及文公傳註融<lb/>
會通貫自成一派泉人業詩者多從之屢困塲屋晚年<lb/>
猶不廢講究軫襟懐坦夷與人無城府居家孝友燕居<lb/>
<pb n="KR2g0052_WYG_066-3a"/>
必以禮雖對妻子僮僕亦無惰容尤留心世務非止於<lb/>
經學専門者門人張天衢狀其行<hi>張净峯先生撰墓忠</hi>
　　翁比軒徐泗涯易愧虛丘潛軒諸先生學派<lb/>
　按四先生一時師表也翁徐未詳易氏為蔡文莊髙<lb/>
　弟已别見丘氏潛軒夀民住儒林里與李坦齋鄰而<lb/>
　相友善故一泉稟學焉<lb/>
　　　丘濳軒先生夀民<lb/>
丘夀民别號濳軒晉江人有嵓之父夀民家故貧而深<lb/>
<pb n="KR2g0052_WYG_066-3b"/>
於經術四方爭致為弟子師設席安平安平距郡城再<lb/>
舍而遥按衷一李氏曰正徳中贈光祿丘濳軒先生家<lb/>
吾儒林里與先大父贈公坦菴鄰而相友善先考主政<lb/>
一泉公稟學於先生之門先生設臯比安平先考負笈<lb/>
從之於師門為髙足云<hi>節錄李衷一先生撰丘兖泉有嵓行狀</hi>
　　　推官李一泉先生仁<lb/>
李仁字静甫號一泉夙慧七嵗日誦百餘言長習易旁<lb/>
及諸經貧不能購書借輒成誦有欲試其才者與經<lb/>
<pb n="KR2g0052_WYG_066-4a"/>
幾百期以片晷歸仁如期歸之隨叩隨應無隻字遺其<lb/>
善强識如此仁先受業於翁比軒易愧虛徐泗崖丘潛<lb/>
軒諸公最後禀學於從父實渠公時易愧虛倡明蔡虛<lb/>
齋易學士從遊者無慮百數而獨器仁尠少可教年二<lb/>
十補文學掌故與石江莊公韋亭徐公小洛何公結社<lb/>
東湖之濱諸公皆一時知名士獨嚴重仁毎一牘成人<lb/>
人灑然異也仁為文根極於理不以怪迂相髙戊子上<lb/>
賢書久之謁選授惠州府推官悉捐宿業與兄弟無所<lb/>
<pb n="KR2g0052_WYG_066-4b"/>
間在職嚴刑憲洗寃獄却餽遺三嵗奏最擢司農郎值<lb/>
邊急轉餉如流一切按法不可干以私卒時撿囊中僅<lb/>
書數十卷而已蘇氏濬曰余聞之長老曰世廟初年士<lb/>
風未彫其人𩔖多峭直自遂純而不緇蹈必擇地事不<lb/>
避難遇權貴人直藐視之不與俱上下先生其人哉濬<lb/>
不及侍先生然與若子光縉游即之穆穆叩之冷冷至<lb/>
臨大事屹然如山則猶之乎見先生也<hi>蘇紫溪撰墓志  閩書</hi>
　閩中理學淵源考卷六十六<lb/>
</p>
<p>
</p>
  </div>
<div>
<head>閩中理學淵源考卷六十七</head> <lb/>
    <p>
<pb n="KR2g0052_WYG_067-1a"/>
欽定四庫全書<lb/>
　閩中理學淵源考卷六十七<lb/>
　　　　　　　　　　廣平府知府李清馥撰<lb/>
　　𠫭政王遵巖先生慎中學派<lb/>
　按先生受學于易愧虛而淵源於蔡文莊者維時良<lb/>
　知之說方行先生宦遊南服與龍溪雙江相講切亦<lb/>
　契㑹其宗㫖迨退歸年甫逾壯耳後祭愧虛先生文<lb/>
　曰知向道而不力顛垂白而悾侗慨滅質以溺心誤<lb/>
<pb n="KR2g0052_WYG_067-1b"/>
　師傳之正宗葢愧虛於嘉靖戊午年卒先生時年亦<lb/>
　及艾矣故曰顛垂白也其曰滅質溺心誤師𫝊者或<lb/>
　於王學悔遁而遡厥師承所自乎前輩造詣與年俱<lb/>
　進未知所至何如今觀其出處去就大節確乎不移<lb/>
　李氏愷祭文云先生為學力削浮夸鞭辟近裏隱然<lb/>
　成徳而所以自期待者甚不凡當桂洲柄用恥為朱<lb/>
　穆孤真之節寜為所嗔而不入其黨其操履可想矣<lb/>
　嘗自言其講學教士以文法悟諸生最多又自言其<lb/>
<pb n="KR2g0052_WYG_067-2a"/>
　文非但以文字觀又自憾平生學問不足而文字有<lb/>
　餘正枝葉勝本根之弊又與弟道原書云當使治經<lb/>
　之功多于辭華之事予舊亦誤至二十七八而始知<lb/>
　反凡此皆晚嵗有造於道之言也文節李公嘗曰吾<lb/>
　鄉虛齋古愚净峯遵巖紫溪諸先正師道甚立於嘑<lb/>
　先生之學固亦因文而有補於道者哉<lb/>
　　　㕘政王遵巖先生慎中<lb/>
王慎中字道思晉江人㓜稟異質日誦數千言年十八<lb/>
<pb n="KR2g0052_WYG_067-2b"/>
舉嘉靖五年進士授户部主事尋改禮部祠祭司時四<lb/>
方名士唐順之陳束李開先趙時春任瀚熊過屠應峻<lb/>
華察陸銓江以逹曽汴輩咸在部曹慎中與之講習學<lb/>
大進十二年詔簡部郎為翰林衆首擬慎中大學士張<lb/>
孚敬欲一見辭不赴乃稍移吏部為考功員外郎進騐<lb/>
封郎中忌者䜛之孚敬因覆議真人張衍慶請封疏謫<lb/>
常州通判稍遷户部主事禮部員外郎並在南京久之<lb/>
擢山東提學僉事以古風教為己任校文秉公不狥舊<lb/>
<pb n="KR2g0052_WYG_067-3a"/>
案得之片牘劵之終身殷士儋李攀龍皆所首拔也年<lb/>
餘改江西參議進河南㕘政侍郎王杲奉命振荒以其<lb/>
事委慎中還朝薦慎中可重用會二十年大計吏部註<lb/>
慎中不及而大學士夏言先嘗為禮部尚書慎中其屬<lb/>
吏也與相忤遂内批不謹落其職士論駭之慎中學博<lb/>
才俊自視亦髙為文初主秦漢謂東京下無可取己悟<lb/>
歐曽作文之法乃盡焚舊作一意師倣尤得力於南豐<lb/>
唐順之初不服久亦變而從之壯年廢棄益肆力古文<lb/>
<pb n="KR2g0052_WYG_067-3b"/>
演迤詳贍卓然成家與順之齊名順之稱其文二百年<lb/>
來當為中興李攀龍王世貞後起力排之卒莫能及居<lb/>
家孝友好誘進士𩔖後輩一經品隲旋即知名問業者<lb/>
相踵言文辭者多宗之年五十一而終慎中初號遵巖<lb/>
居士所著遵巖集行於世<hi>明史</hi>　<hi>舊郡志/</hi>　<hi>新郡志</hi>
　　　縣丞詹仕潤先生洧<lb/>
詹洧字仕潤安溪人嘉靖間任髙要縣丞與王遵巖慎<lb/>
中講學晚嵗造詣有得於天機流動無入不自得之趣<lb/>
<pb n="KR2g0052_WYG_067-4a"/>
嘗為何怍菴炯作洗心精舍詩髙人已把塵心洗精舍<lb/>
乾坤儘廓開唯有一真含泰宇更無二念擾靈臺碧空<lb/>
雲散青天净銀漢夜深寳月來浩浩淵淵神莫測氷清<lb/>
玉潔絶纎埃讀其詩知其有得於道也<hi>閩書</hi>
　　　縣丞黄端叔先生大本<lb/>
黄大本字端叔安溪人少補弟子員受學于詹洧因詹<lb/>
洧以師王慎中既又與晉江參議尤烈知縣朱梧山人<lb/>
江一鯉講學譚詩皆其父行而名為長者者也既入莆<lb/>
<pb n="KR2g0052_WYG_067-4b"/>
中師事林兆恩稱髙弟深會脩身繕性之㫖兆恩欲詣<lb/>
闕陳疏意在婚娶二氏使各行其教時朝廷方好方術<lb/>
之士方術之士上書言事輒得㫖大本即移書止兆恩<lb/>
謂言即得行甚善顧此時詣闕上書者皆黄緇符篆者<lb/>
流吾師欲以㛰娶二氏易天下不惟不足以明三教之<lb/>
道適使人疑夫子兆恩因此中輟而其道益尊凡郡中<lb/>
學兆恩者多師大本稱為極齋先生平生與人言必推<lb/>
本孝弟或時有所叩不終言之第曰力行何如耳仕鴻<lb/>
<pb n="KR2g0052_WYG_067-5a"/>
臚寺序班終靖江丞趙府典寳正所著有紫雲詩集<lb/>
　　　將軍鄧寒松先生城<lb/>
鄧城字藩國别號寒松嘉靖甲子武闈解元襲父爵以<lb/>
功授中軍指揮累官提督狼山總兵召拜閩遊擊將軍<lb/>
未幾卒城狀貌魁傑有古將帥略事母孝謹家貧力學<lb/>
喜賓客所著有詩集數卷少事王參政遵巖講學與薛<lb/>
南塘田燕山史方齋兄弟相從筆研既長就明經試嘆<lb/>
曰吾固將種也此舉何足發吾志哉因習弓馬韜畧與<lb/>
<pb n="KR2g0052_WYG_067-5b"/>
俞虛江訂交其氣畧亦相𩔖云子鑣己丑進士官南陽<lb/>
太守餘詳志乗<hi>史方齋撰墓志畧</hi>　<hi>舊郡志</hi>
　　　李思質先生杜<lb/>
李杜字思質晉江人棄諸生業自號雲臺山人從王遵<lb/>
巖遊為文一稟其矩矱又跌宕喜談兵俞虛江器之揚<lb/>
譽於司馬譚綸禮為記室嘗為大猷作集序稱其言學<lb/>
莫非兵言兵莫非易可謂知言後因避地粤西家陽朔<lb/>
以終焉嘗為周氏㣲撰明經㑹記畧曰周衰學廢士始<lb/>
<pb n="KR2g0052_WYG_067-6a"/>
以學文為先及孔子教於洙泗則皆篤於自脩雖詩禮<lb/>
亦有棄而不習者故孔子教伯魚惓惓于不學之弊推<lb/>
本詩之為用其歸在於事父事君而孟子言禮樂之實<lb/>
亦以節文夫孝弟而己自是學者始知夫六經之㫖揮<lb/>
發夫事物事物之繁通貫乎性命苟有志于復古者皆<lb/>
可因其言以求其義由其義以明其教則豈有義髙而<lb/>
猶淺于聞知深而或失其守之過乎今周君麗峰建堂<lb/>
於家以祀先聖題其扁曰明經聚鄉之碩髦以講於其<lb/>
<pb n="KR2g0052_WYG_067-6b"/>
間而惓惓忠孝儉慎之數言是亦不越乎致慎於興居<lb/>
視聴俯仰語黙服食之間以求當乎父子君臣兄弟朋<lb/>
友夫婦之倫者也葢有得於家塾黨庠之意誠使長治<lb/>
此邦者率喬家望族而大昌明其教家建而人習之如<lb/>
三代建學之隆則孔孟之經于以復明顧不易耶余蹇<lb/>
且拙不足以當幹局之任而率先教化以求明聖人之<lb/>
道者不敢不汲汲也故於是㑹也樂為之記然余又有<lb/>
懼焉葢道之不明非不講者之過也講之而不行行之<lb/>
<pb n="KR2g0052_WYG_067-7a"/>
而不力徒攘竊於外以為髙而好名之士又侈然為欺<lb/>
以和之敦實之意㣲矯飾之俗盛則反為是經之障不<lb/>
若不講之愈也劉屏山有云學有三上焉汲汲然其次<lb/>
懵懵然其次悠悠然周君葢汲汲然非徒講者也是經<lb/>
之明也可冀矣又撰沈氏崇正書院記論周子無欲之<lb/>
㫖通乎一貫以為崇正之論而併舉二氏之無欲所以<lb/>
異於聖人者反覆其說其論亦皆不詭於正焉<hi>新郡志  清源</hi>
<hi>文獻</hi>
<pb n="KR2g0052_WYG_067-7b"/>
　　教授徐希孔先生孟學派<lb/>
　按文簡黄公撰先生本傳云先生業程朱易傳義得<lb/>
　蔡文莊之傳為郡人士所宗葢一時鉅宿也小洛何<lb/>
　公為及門髙弟平生至行亦相𩔖當時並以孝徳著<lb/>
　稱先生去虛齋先生未逺彼時風教篤茂鄉後進講<lb/>
　習淬勵未嘗沾沾以沽世眩俗故一經之士皆能守<lb/>
　師儒繩尺綽有漢宋風流迄今猶可溯先民榘矱云<lb/>
　　　教授徐希孔先生孟<lb/>
<pb n="KR2g0052_WYG_067-8a"/>
徐孟字希孔晉江人嘉靖中為郡邑博士業程朱易傳<lb/>
義得蔡文莊正傳邑人士翕然宗之稱之曰徐先生初<lb/>
授袁州府學訓導尋遷曲陽教諭最後教授黄州不沿<lb/>
例問諸生贄餽與諸生談經講藝訓廸不倦黄故材藪<lb/>
薰陶造就者甚衆士亦多顯者當時上官有古學古辭<lb/>
古貌古心之譽事繼母孝篤愛異母弟自諸生餼以逮<lb/>
俸入悉分給之宦歸食貧僅免凍餒猶損饔飱以濟焉<lb/>
平生長厚豐推予而自治極嚴何小洛元述孟髙弟子<lb/>
<pb n="KR2g0052_WYG_067-8b"/>
也同省試掇科推宴金為贐孟堅弗納曰初發軔何得<lb/>
急此為葢自為諸生時其廉潔已如此里居鍵户寡接<lb/>
惟諄諄課諸孫學獨坐竟日親友宴閒未嘗有夷踞傾<lb/>
欹態至耄猶然年八十八卒邑人黄公鳳翔景慕先生<lb/>
采摭厥行實為之傳而致慨輓近世賢人君子蠖屈下<lb/>
位泥蟠巖穴不能標不朽之聞施于後世云<hi>黄文簡撰本傳</hi>
　　　副使何小洛先生元述<lb/>
何元述字元孝别號小洛晉江人自㓜從父學年稍長<lb/>
<pb n="KR2g0052_WYG_067-9a"/>
受業於孫東溪某從兄孝廉何洛江某二公并名士俱<lb/>
器之一日張净峯先生見元述於洛江精舍試其文大<lb/>
奇之語洛江曰君家有千里駒矣時年十三嵗嘉靖四<lb/>
年學使者邵公試立志論元述分晰道徳富貴功名之<lb/>
義而原本於寜静澹泊學使者異之十一年舉進士疏<lb/>
乞教授惠州以便迎養甲午分校浙闈得陳善茅坤潘<lb/>
季馴諸公皆為浙中聞人擢國子博士厯監丞擢南戸<lb/>
部主事出為廣東僉事遷湖廣參議時世宗脩顯陵以<lb/>
<pb n="KR2g0052_WYG_067-9b"/>
分任勞賜金幣中貴人使楚諸大吏折節為恭元述獨<lb/>
行敵禮鎮守廖斌者傾御史包節被逮謫戍其部曲席<lb/>
勢驕恣元述即捕治之如法斌無以中陞廣東按察副<lb/>
使治海道事積案累千株連數千百人請撫按檢閱可<lb/>
問問之久逺不可問者請决除之於是宿牘一清御史<lb/>
行部不至瓊皆推臬僚代人憚浮海莫應者元述獨請<lb/>
往還抵化州次白沙驛遇黎冦猝至持刃擬己知為河<lb/>
海道相率羅拜而去獨以戅直執法繩兩勢家責其豪<lb/>
<pb n="KR2g0052_WYG_067-10a"/>
子弟後為所擠罷歸元述孝友甚至官俸之餘敬上二<lb/>
親悉均諸弟自無厚殖性寛洪坦直無城府不知人間<lb/>
有機械知亦不較拯人於難如疴在身聞有善事喜動<lb/>
眉宇見有招失咨嗟竟日其自奉淡約脫粟而食入里<lb/>
門必下車縉紳士𩔖倒屣出迎雖下𨽻必衣冠乃見林<lb/>
居四十餘年正家規廣祠宇脩祖墳至耄年遇嵗時禮<lb/>
節拜揖酬酢不衰卒年九十子居魯舉人官至承天知<lb/>
府<hi>李文節撰墓志書</hi>　<hi>李衷一撰行狀/</hi>　<hi>新舊郡志/</hi>　<hi>閩</hi>
<pb n="KR2g0052_WYG_067-10b"/>
　　林允徳先生鴻儒學派<lb/>
　清溪之學在宋時紫陽私淑弟子如鄭氏思忱思永已<lb/>
　具學派矣至余氏克濟陳氏子木陳氏椿夀黄氏商楫<lb/>
　諸公亦以經學著顯元明以後潛徳自脩者志乗頗畧<lb/>
　至中明時師席有起文獻可稽如林公允徳其較著者<lb/>
　也然及門之士亦多載郡國而深山樸茂者無聞焉意<lb/>
　彼時長材秀民長往山林而不返也耶<hi>馥</hi>嘗考余家譜<lb/>
　牒九世祖羅峯府君在𢎞治間以明經終老孝著里閭<lb/>
<pb n="KR2g0052_WYG_067-11a"/>
　其詳已附周公孟中學派矣其以經學授徒者則自<lb/>
　仍樸先生仕亨以易學教授宗黨族弟栻實師事之<lb/>
　皆有易說存藳迨後在明先生光龍老於諸生者數<lb/>
　十年至崇禎癸未登第秉節山中從遊不乏而先伯<lb/>
　曽祖葆甫公先曾祖惟念公實受其學焉顧鄉邦門<lb/>
　徒姓氏亦多佚而無傳矣夫荒陬遐邑譜籍殘缺即<lb/>
　志乗亦無可尋一邑如此然則巖栖潛隱之彦湮没<lb/>
　而不稱者豈少哉因述林氏學派而并書之<lb/>
<pb n="KR2g0052_WYG_067-11b"/>
　　　林允徳先生鴻儒<lb/>
林鴻儒字允徳安溪人温恭孝友博學能文精治尚書<lb/>
有書經日錄行世何氏鏡山撰先生傳畧曰吾鄉先輩<lb/>
林先生居駟馬山中沈精極思博暢旁㑹為尚書日錄<lb/>
一書大抵如宋季夏僎解書之意每篇撮其大義冠於<lb/>
講首中則採用諸家參以己意没既有年尚未出於人<lb/>
間有竊其說者已先大行於世今而後士之習舉子業<lb/>
者知為先生說也吾鄉涉尚書顯者多本先生則有林<lb/>
<pb n="KR2g0052_WYG_067-12a"/>
公雲程李公載贄紀公廷譽皆其門下知名士云<hi>何司徒撰</hi>
<hi>本傳</hi>　<hi>安溪邑志</hi>
　　　郡守林登卿先生雲程<lb/>
林雲程字登卿晉江人嘉靖乙丑進士時王弇州方與<lb/>
李厯下諸公握三尺管馳驅中原海内翕然景附閩中<lb/>
寂無人雲程自其少年則留意詞賦之業既紆組綬交<lb/>
游諸公間所從游詞客則吳中張伯起勾章沈明臣里<lb/>
中黄克晦及諸名流勝選率以風雅推讓之好蓄法書<lb/>
<pb n="KR2g0052_WYG_067-12b"/>
名畫窮其源委而筆翰大有名於世人但見其登髙作<lb/>
賦臨池洗墨雲程一片真誠自將尤善蒞政以便民自<lb/>
以為無瑕釁于人坐是浮沉州郡郎署間家居厚徳載<lb/>
物古意宅心為鄉邦模楷者五十餘年夀九十六而終<lb/>
雲程所厯官兩為通宿知州兩為南北曹郎兩為九江<lb/>
汝寜郡太守從姪欲厦肇開<hi>闕</hi>
　　同知蔡松莊先生元偉學派<lb/>
　余嘗過泉南之郊接紫㡌山麓有所謂松莊故里者<lb/>
<pb n="KR2g0052_WYG_067-13a"/>
　其長松蟠鬱根幹數十圍至今仰喬木并想先生之<lb/>
　髙風偉度也及觀考徳錄諸篇愈詳求志之篤余又<lb/>
　爽然自失矣觀其馳書于黄恭肅司冦論大臣去就<lb/>
　之正道徳功名之辨并往治周蹟山身後事何其大<lb/>
　節不可奪也先生服膺程朱之學其持躬踐履可謂<lb/>
　克承前烈者矣平昔論學于本原心性工夫卓有特<lb/>
　識殊非淺學小生所能窺測嗚呼賢哉<lb/>
　　　同知蔡松莊先生元偉<lb/>
<pb n="KR2g0052_WYG_067-13b"/>
蔡元偉字伯瞻晉江人宋忠惠襄後襄兩守泉州其三<lb/>
世孫橚再莅是邦四世怛因移家焉元偉總角受學則<lb/>
己有孝弟稱嘗受易於童含山徐泗涯洪新齋之門既<lb/>
為諸生浙人憲副方豪求易師於泉新山顧珀朋山留<lb/>
志淑二公以元偉應聘方延致家塾為其子師夙興夜<lb/>
寐己自嚴矣久之見程端禮家塾日程皆宗晦翁教人<lb/>
之法嘆曰學當如是即手抄服行慨然有求道之志領<lb/>
嘉靖辛卯鄉薦不干有司舌耕為養於漳泉間者凡十<lb/>
<pb n="KR2g0052_WYG_067-14a"/>
年始就授羅田教諭所以教士即舉業之中黙誘之聖<lb/>
賢之域擢徳安令一以節愛為本毎退食取小學近思<lb/>
錄伊洛淵源錄本朝薛胡二子粹言揭觀成誦一時政<lb/>
事真有得於學道愛人之遺士大夫交口稱之遷杭州<lb/>
府通判入覲事竣乞終養冡宰李黙知元偉命考功懇<lb/>
留歸署錢塘印一月民甚稱平擢撫州同知下車數日<lb/>
巡按御史委督樂安逋糧樂安素稱刁邑元偉寛命令<lb/>
去鞭笞皆相繼輸納復還府治耆民送者盈路謂自髫<lb/>
<pb n="KR2g0052_WYG_067-14b"/>
穉至今目見徵糧官莫如蔡公無何樂安復有刼庫之<lb/>
變再被委往忽流賊數千焚掠南豐等鄰邑縣故無城<lb/>
元偉召鄉民精銳者設險扼隘自著戎衣演武教塲賊<lb/>
聞不敢近縣獄久壊風寒莫蔽蒸為癘疫元偉欲作新<lb/>
獄居之縱囚歸命獄成乃至獄成囚並如期至復委署<lb/>
崇仁崇亦無城不數日報賊突至元偉督兵渡河殺賊<lb/>
數十人餘皆遁散丁外艱喪𦵏畢以泉中倭棘慕建寜<lb/>
有考亭遺風遂移居之元偉學尚程朱而重躬行與紫<lb/>
<pb n="KR2g0052_WYG_067-15a"/>
峯同時講學其所寘力惟在飲食起居動靜語黙辭受<lb/>
取與之際其待次詮部時適同鄉主政周天佐陳言申<lb/>
救楊侍御爵疏入上震怒下詔獄竟斃杖下時權奸遣<lb/>
人偵其所以縉紳嗟噤莫敢收視元偉獨慨然往治其<lb/>
殮且奮筆為文祭之復著七難論以悲傷其意人服其<lb/>
勇黄恭肅為司冦日偉貽書勸歸與言大臣去就之正<lb/>
道徳功名之辨恭肅深納之語人曰非秉道徳崇風節<lb/>
者不能出此言讀其書可想見其人矣其自治之勤或<lb/>
<pb n="KR2g0052_WYG_067-15b"/>
至提撕少懈過失復生輒撫膺泣下長跪自罰作日厯<lb/>
自識生平名考徳錄而自序曰松莊子少不自揣量非<lb/>
聖賢書不觀非孝弟之志不存非天地古今之運化英<lb/>
雄豪傑之作用無以入吾思也氣拘物蔽鞭策不前悠<lb/>
悠作輟出入是懼於是有是書之作所云考徳有二一<lb/>
則時常省克而時識之以自稽其理欲分數之多少一<lb/>
則隨其學之有得心之有開即便劄記以驗器識之髙<lb/>
下淺深以為進徳之助居常服膺晦翁之言以為世間<lb/>
<pb n="KR2g0052_WYG_067-16a"/>
事須臾變滅皆不足寘胸懐惟有窮理修身為究竟法<lb/>
賴天之靈幸有所知好學性生至老彌篤厯官雖久此<lb/>
心淡然中屢遭家難備嘗變故毎自嘆所遭之窮而此<lb/>
志終顛撲不破晚年閒靜之中咀嚼益㫖行以不息之<lb/>
功加于未死之年不有得于今必有得于古不有合于<lb/>
人必有合于天則所謂不知不愠之地或可幾萬一焉<lb/>
又著有四書折衷易經聚正各若干卷其云松莊者其<lb/>
先祖怛家郡城外十里許遶宅皆松王梅溪守泉時題<lb/>
<pb n="KR2g0052_WYG_067-16b"/>
為萬松莊元偉取自號也<hi>閩書本傳</hi>　<hi>舊郡志/</hi>　<hi>張天叙撰</hi>
　　備考<lb/>
黄恭肅公光昇書蔡公傳後云蔡君元偉居家時余尚<lb/>
黍秋官卿方有歸志君以書招余隱其畧云昔向敏中<lb/>
遷僕射門前寂然絶無賀客真宗嘆羨以為大臣所難<lb/>
公毎歸家寂靜無車馬之喧不讓于敏中亦今世所希<lb/>
見者張忠定公初及第時以詩遺逸人傅霖云當年失<lb/>
足下漁磯苦戀明時未得歸寄語巢由莫相笑此心不<lb/>
<pb n="KR2g0052_WYG_067-17a"/>
是愛輕肥後果未老告歸錢若水之急流勇退至今為<lb/>
美談今髙夀耳順與偉同庚偉精力寖衰計前途遥逺<lb/>
而公為造物所獨厚必夀登期頥可卜也但老杜亦有<lb/>
古稀之懼人生亦當優游林下二十年方享真樂不然<lb/>
再侵幾年似與鐘鳴漏盡而夜行不休者無異矣四時<lb/>
之序成功者去若宦成名立不蚤休退匪惟有違於大<lb/>
臣之義不知者僅以為功名之士平生之所辛勤以自<lb/>
立者亦只成就一箇功名而未能深於道徳之域亦輸<lb/>
<pb n="KR2g0052_WYG_067-17b"/>
人一頭地矣此非相愛之深欲期公作天下一完人不<lb/>
敢出此言亦非公不敢以此言進惟恕其狂矜其愚而<lb/>
不加罪幸甚偉碌碌無足為道惟日求新得以益舊聞<lb/>
日攻新惡以贖舊愆脩身俟死别無外念特孤立無助<lb/>
以兹怏怏伏望進而教之使不終為棄物恩當如何報<lb/>
也余讀其書而歸志愈决三疏得㫖則蔡君没矣於乎<lb/>
滔滔時世疇不以功名相勸勉非秉道義崇風節者誰<lb/>
肯出此余故錄其書於傳後觀者亦可以想見其為人<lb/>
<pb n="KR2g0052_WYG_067-18a"/>
　　　僉事王賔之先生宗㑹<lb/>
王宗㑹字賔之起家大理評事轉寺副寺正明恕詳讞<lb/>
每多平反自其未遇受知于郡守程秀民及入仕秀民<lb/>
身後為里豪所齮齕宗㑹為直枉衢有柑橘之饒宗㑹<lb/>
捐百金買柑園一區供程祀程人名曰王氏柑有權相<lb/>
欲羅致門下宗㑹不就邅回冷署者十餘載始轉廣東<lb/>
僉憲尋卒官<hi>閩書</hi>
　　　王未齋先生國輔<lb/>
<pb n="KR2g0052_WYG_067-18b"/>
王國輔字忠甫號未齋晉江人當嘉靖間蔡松莊與何<lb/>
怍菴同時講易國輔尊之為師松莊知之尤深妻以女<lb/>
國輔事繼母至孝畜異母弟至友蔡松莊久居建州臨<lb/>
殁無子作訣書割田遺國輔而國輔不受每朔朢具衣<lb/>
冠作禮祖先於寢門之内誘子弟讀書作譜垂訓常欲<lb/>
倣古禮如河東義門湏有力行之而皆不果讀書寒熱<lb/>
不廢為詞章刻苦沈涵十入棘闈主司擬中選而卒不<lb/>
與嘗一遊鄧州其守滕公請國輔為鄧中弟子開講從<lb/>
<pb n="KR2g0052_WYG_067-19a"/>
者百餘人開封守聞之即延為其子師不久倦遊遂歸<lb/>
孫有棟又從鏡山先生受業焉<hi>何司徒撰本傳</hi>
　　教諭沈潛吾先生亨學派<lb/>
　按聖學傳人惟澹泊明志寜靜致逺者可克負荷中<lb/>
　庸闇然日章之君子似之觀先生恬澹著書不樹聲<lb/>
　譽雖寂寞一時而異世考論徳業者推焉可見此學<lb/>
　在篤實功夫<lb/>
　　　教諭沈潛吾先生亨<lb/>
<pb n="KR2g0052_WYG_067-19b"/>
沈亨字體敬一字潛吾晉江人少惇篤言動不茍潛心<lb/>
易學深契蔡文莊之㫖毎讀孝經小學輒掩卷静思求<lb/>
所以不愧古人者教人以孝弟忠信為先時方尚講學<lb/>
亨曰學在躬行而已嘉靖乙卯以貢授新㑹訓導諄諄<lb/>
以人倫日用為諸生訓勉其貧者捐俸周之新㑹士子<lb/>
頌其有師之尊有父之親陞宜山教諭其教一如新㑹<lb/>
未幾致仕諸生懇留不忍釋歸家數年卒亨自做秀才<lb/>
時即以古有道自待孝事二親與弟友愛備至嗜學安<lb/>
<pb n="KR2g0052_WYG_067-20a"/>
貧屢空晏如其門人張冕嘗讀書一峯書院朝夕侍側<lb/>
見其潛心性道闇然自脩其所學孜孜汲汲求情質之<lb/>
偏是務嘗曰學莫貴于為己志于為己者則必求身心<lb/>
性命之益情質上有一偏曲即為心累本原之地不能<lb/>
主持欲其入道也難矣故學必先定其志志必務去其<lb/>
偏以合於道其所聞切要語則云心術上要致其光明<lb/>
氣質上要矯其偏邪雖一事之㣲必指而示曰此吾心<lb/>
之有係累處不遏其端則邪心從此滋矣凡傲惰忌嫉<lb/>
<pb n="KR2g0052_WYG_067-20b"/>
飾觀逢迎一切墜于情質之偏者必諄諄規而正焉其<lb/>
用心本原之地不惟自攻其慝而相與以責其善者一<lb/>
毫必示底止務得其本心而後己其庶幾於切問近思<lb/>
之學者歟所著有周易說論孟辨太極解啓䝉疏皆心<lb/>
得所發有功先哲者<hi>舊郡志</hi>　<hi>清源文獻遺文序</hi>
　<lb/>
　<lb/>
　閩中理學淵源考卷六十七<lb/>
</p>
<p>
</p>
  </div>
<div>
<head>閩中理學淵源考卷六十八</head> <lb/>
    <p>
<pb n="KR2g0052_WYG_068-1a"/>
欽定四庫全書<lb/>
　閩中理學淵源考卷六十八<lb/>
　　　　　　　　　　廣平府知府李清馥撰<lb/>
　　長史李木齋先生家世學派<lb/>
　李氏源曰成化之盛有節概文章曰木齋李先生精<lb/>
　華煒煒摩盪雲霄比郡諸生多歸之如山之岱焉葢<lb/>
　先生熟復六經性理諸書又為虚齋先生所奬許其<lb/>
　淵源之正可想矣再按先生家學逓傳皆能善承不<lb/>
<pb n="KR2g0052_WYG_068-1b"/>
　墜叔元先生嘗言曰閩理學濬發自蔡文莊而紫峰<lb/>
　陳先生翼之叔元竊聞於家嚴曰吾祖木齋於文莊<lb/>
　友也紫峰師也木齋以史官在告紫峰稟學焉時年<lb/>
　二十矣文莊以銓曹在告紫峰稟學焉時年二十五<lb/>
　矣前輩不立講學門户而淵源師友非偶然也紫峰<lb/>
　贈文莊詩則諷以孤舟野渡贈木齋詩則期以黄花<lb/>
　秋色而兩先生出處大節若合符然前輩師弟子相<lb/>
　與氣味何如也小子謹識之再按叔元先生謂青陽<lb/>
<pb n="KR2g0052_WYG_068-2a"/>
　祭於社者五先生木齋維徵二公及夏西仲蔡于省<lb/>
　莊方塘餘不乏通顯瞠乎後矣又按李氏先世自元<lb/>
　季由府城東改築青陽至公數世矣公以易為泉南<lb/>
　推重而陳氏琛為其髙弟迨後姪孫逢期又以易授<lb/>
　之蘇氏紫溪至元孫叔元昆仲踵起而叔元鹿巢氏<lb/>
　論著諸先正尤多所發明至孫儕並彬彬文學以科<lb/>
　名顯其所從來者逺矣吾郡共稱典型舊獻不亦宜<lb/>
　乎<lb/>
<pb n="KR2g0052_WYG_068-2b"/>
　　　長史李木齋先生聰<lb/>
李聰字敏德别號木齋晉江人器宇巖巖意逺語核雖<lb/>
燕處不聞俚語惰容焉平生恥言人過有蹈諸道者輙<lb/>
首肯之又從而揚之讀易之外詩書大小戴胡傳綱目<lb/>
性理諸書甚習㣲醺景靜琅然楚騷數章時步其體跌<lb/>
宕凄切聞言官抗疏不屈輙中宵起舞凌寒賦詩所著<lb/>
有易經外義發凡剔要鑑斷若干篇友人蔡虚齋手標<lb/>
之曰大眼目也虚齋嘗以精敏之識信謹之行堅苦正<lb/>
<pb n="KR2g0052_WYG_068-3a"/>
大之志推之領鄉薦尋肄國子業丘文莊濬為大司成<lb/>
曰可秀才世史正綱初落藳遂手授之登𢎞治三年進<lb/>
士賜禮部宴主司楊守阯特名而賀曰塲屋中如公是<lb/>
有數文章賜歸省授翰林檢討備雍王府書堂尋出府<lb/>
拜長史丁外艱畢改吉府前後啓王以講學法祖進賢<lb/>
逺佞既以母老乞歸章凡七上正德初劉瑾搜尋家居<lb/>
違限率罷之聰亦在罷中尋有詔起用竟不起鄉人稱<lb/>
曰古李先生孫逢祥曾孫芳元孫伯元叔元從孫逢期<lb/>
<pb n="KR2g0052_WYG_068-3b"/>
　　　文學李翠臺先生芳<lb/>
李芳字孟收號翠臺晉江青陽人木齋先生曾孫少從<lb/>
世父晉峰逢期為潛心躬行之學其治經史有摘要手<lb/>
抄字結撰必端音叶律比旁及詩騷補弟子員所師事<lb/>
則蔡東洛所長事則留朋山王堣齋莊方塘林象川張<lb/>
月洲諸公皆一時鉅人長者無不器重之偃蹇青衿二<lb/>
十餘載志逾壯自標署逾髙為詩若文結語務益峻諸<lb/>
子次弟受經舉所手録付之誨敕如所受世父時曰伯<lb/>
<pb n="KR2g0052_WYG_068-4a"/>
而其紹明先人易學仲可繼予尚書謂春秋聖人經世<lb/>
大業叔而頴可學也於是三子各占一經芳為人篤於<lb/>
根本大節而周旋造次必以度眎直履莊自舞勺時習<lb/>
於王父所則然長乃堅定之老而彌篤事王父母如父<lb/>
母送終追逺尤毖其心力切友于之誼於危難彌篤營<lb/>
搆必先家廟産業先祭田首髙祖父以及父各若干畝<lb/>
諸墳完葺一新凡三十年而一息弗忘雅負人倫鑒左<lb/>
司徒郭惟賢未遇時窶特甚芳器賞其文命伯子與友<lb/>
<pb n="KR2g0052_WYG_068-4b"/>
虀糜共之卒為世名卿與人交傾洞肺腑人有過輙面<lb/>
折不為隱然事已輙忘他如倡新文公祠疏决渠淤里<lb/>
人頌之嘗自題畫像云律身如口出口如肝三經教子<lb/>
遺後以安子伯元叔元晚以叔元主政刑部封如其官<lb/>
<hi>史文簡撰墓志</hi>
　　　知州李端統先生伯元<lb/>
李伯元字端統晉江人聰元孫萬厯戊子舉人歴官房<lb/>
真景三州皆以循良著績而在房抑採𣙜中官不得擾<lb/>
<pb n="KR2g0052_WYG_068-5a"/>
民在景飛蝗為災督捕必盡尤其卓卓可紀者居鄉允<lb/>
洽衆望殁祀鄉社著有青陽志<hi>雍正間志</hi>
　　　侍郎李鹿巢先生叔元<lb/>
李叔元字端和號鹿巢晉江人木齋古先生元孫萬厯<lb/>
壬辰登進士第授刑部主事洗寃辨誣不輕動拷訊轉<lb/>
禮部儀曹建儲國本持議先册立後冠婚疏凡二十上<lb/>
得俞㫖又存心校正潢牒婚封典禮撰有南宫備考簡<lb/>
飭明要又撰鼎湖識周詳大喪服制時值分遣中使採<lb/>
<pb n="KR2g0052_WYG_068-5b"/>
𣙜關防持不鑄觸上意後鑄給封識牢密力奏不許沿<lb/>
途私折傳諭諸璫俱遵守地方頼以肅然又兩疏乞罷<lb/>
礦稅忤㫖罰俸甲辰春在籍起山東按察司督學副使<lb/>
培植學校每以身心性命忠孝亷讓之學為勸誡雅意<lb/>
作養人才一時人士爭自濯磨文體還淳所取士稱得<lb/>
人焉丙午冬聞父病即乞致仕在途聞訃丙辰春起補<lb/>
浙江分守温處道參議歴參政陞江西臬使端風俗黜<lb/>
奥援彰癉明允遷湖廣左布政時滇蜀黔三省羽檄旁<lb/>
<pb n="KR2g0052_WYG_068-6a"/>
午轉輸騷動楚中幾變叔元馳疏十三日至京得㫖豁<lb/>
免𣲖夫事乃定㑹直指興大獄羅織無辜叔元曰納溝<lb/>
恥若已推從井智窮救人遂毅然力爭掛冠歸崇禎初<lb/>
起為光禄寺卿管太僕少卿事己巳赴補奉㫖禮部議<lb/>
諡禮部咨訪叔元惟表章正學疏舉實才為公論砥柱<lb/>
旋以方正不合賜閒住歸里叔元歴任四朝授職無瘝<lb/>
曠宦槖蕭然自登第後便以世道為己任在浙在楚積<lb/>
俸餘買學田優待儒生歸田後屏跡郡邑動履遵先正<lb/>
<pb n="KR2g0052_WYG_068-6b"/>
生平簡略一切浮文不問時俗羔雁惟念族黨親朋置<lb/>
義粟百石賙䘏貧乏又為里閭捍患興利清溝塘疏灌<lb/>
注鄉民戴德㓜時從兄伯元習尚書又改習春秋後遂<lb/>
為海内麟經指南亦嘗從叔祖維徵先生說易平昔論<lb/>
學扶樹正論以紫陽為宗為明季鄉邦楷式所撰述皆<lb/>
有淵源卒年七十四後贈刑部侍郎所著有四書春秋<lb/>
傳藳雞肋删三餘存萍踪萍根諸集子正培孫璜曾孫<lb/>
一鳴皆鄉薦其序紫峰年譜略曰叔元自稍知章句家<lb/>
<pb n="KR2g0052_WYG_068-7a"/>
君授以陳氏淺說諸書且命之曰紫峰先生之學得於<lb/>
吾祖木齋公及蔡虚齋先生而仰溯乎紫陽是閩學正<lb/>
派也小子臆而問曰夫學天下萬世之學也奈何系以<lb/>
閩哉家君笑而不答稍長從學士大夫游見當世所稱<lb/>
理學者大率尸祝姚江土苴紫陽若對壘然夫六籍之<lb/>
訓要使人思而得之思之愈深則其得之也愈固故有<lb/>
由賜所不聞而閔冉聞之矣閔冉所不聞而顔曾聞之<lb/>
矣又有終日與回言而不筆於書者矣今不揣學力之<lb/>
<pb n="KR2g0052_WYG_068-7b"/>
淺深不分根器之鈍利而概哆之以知天知性之學就<lb/>
使妙契畫前神游帝先總為翫弄光景而無益乎身心<lb/>
性情之實矧愈講而愈失其真哉淺說通典諸書具在<lb/>
繇其淺者而深思之繇其通者而潛思之乃知學士大<lb/>
夫果無以加於紫陽而周禮之果在魯也即系學以閩<lb/>
奚不可哉<lb/>
　　教授李維徵先生逢期學派<lb/>
　按維徵為木齋先生之從孫其學以不欺為本以整<lb/>
<pb n="KR2g0052_WYG_068-8a"/>
　齊嚴肅為行出其門者亦皆英傑名儒一門窮經學<lb/>
　古綽有先正風流其派别如紫溪文節諸公以淡泊<lb/>
　刻勵相切劘文莊而後蘇李二公所以主持風教者<lb/>
　不少考論先輩典型之懿者於今尤誦法不衰云<lb/>
　　　教授李維徵先生逢期<lb/>
李逢期字維徵晉江人聰姪孫其學以不欺為標領以<lb/>
孝弟為粟帛整齊嚴肅為終日步趨門人蘇濬嘗持乾<lb/>
坤二卦質之逢期曰乾之學約之誠坤之學約之敬誠<lb/>
<pb n="KR2g0052_WYG_068-8b"/>
無不敬敬即思誠乾道坤道一而已繇貢士授龍水訓<lb/>
導擢九江德化教諭寧波府教授以禮讓風士士胥化<lb/>
之轉鎮海衞學寧波人奔送百餘里數日不絶終吉藩<lb/>
紀善祀四明名宦所著有四書易經隨筆其從孫叔元<lb/>
撰易經隨筆初藳序云晉峰先生之於易學深矣門弟<lb/>
子得其傳者莫若君禹濬凡君禹所著書淺為兒說約<lb/>
為微言精為生生篇大抵推明師說也先生游宦在外<lb/>
叔元始生迨歸田而總角矣每見先生焚香兀坐手一<lb/>
<pb n="KR2g0052_WYG_068-9a"/>
編雖寒暑不輟丙戍冬乃進叔元而談易自伏羲畫卦<lb/>
之源方圓圖之次序位置隂陽之消長進退人事之吉<lb/>
凶趨避一一口授之而虧盈益謙變盈流謙數語尤為<lb/>
猛省曰凡易所垂戒者不在衰而在盛小子識之爾最<lb/>
後呼問曰序卦雜卦孰有味乎叔元臆對曰雜卦乃天<lb/>
地自然之理序卦斷章取義其理似未圓全也先生喜<lb/>
形于色曰稚子可教矣先生之書名為隨筆其初卷帙<lb/>
頗瀚晚乃刪舊藳更定先生卒君禹擕以入粤將梓之<lb/>
<pb n="KR2g0052_WYG_068-9b"/>
屬君禹卒而此書失傳矣歲壬子督學馮公索遺書乃<lb/>
遍搜蠧簏及諸弟子所記者伯兄手輯之而叔元稍加<lb/>
詮定凡丙戍冬所口授者書中或載或不載即君禹行<lb/>
狀所稱濬持乾坤二卦質先生數語而今皆不載也則<lb/>
此書已不盡先生矣况足以盡易乎因僭題曰隨筆初<lb/>
藳云<hi>萬厯志</hi>　<hi>閩書/</hi>　<hi>鹿巢集</hi>
　　處士李集山先生逢祥學𣲖<lb/>
　按集山為古先生文孫亦一時師席模楷𠂻一昆仲<lb/>
<pb n="KR2g0052_WYG_068-10a"/>
　受其業焉今録其髙弟著于篇<lb/>
　　　處士李集山先生逢祥<lb/>
李逢祥字仕熈别號集山古先生聰之孫終身力學不<lb/>
倦青衿教授里中户外屨滿衷一兄弟其髙弟也終日<lb/>
整衣冠危坐無媟䙝容諄諄誨人不倦明講解正句讀<lb/>
往往從洒掃應對間教人以精義妙道及隨行隅坐之<lb/>
節出告反面之儀終不令童子速成晚年就北城隈棲<lb/>
安一室安貧樂道不涅不緇等世態於浮雲優游以老<lb/>
<pb n="KR2g0052_WYG_068-10b"/>
及門之士相與尊曰集山先生<hi>李衷一撰墓志</hi>
　　　副郎李心符先生光綬<lb/>
李光綬字宗英别號心符少受易於父奉直公貞從兄<lb/>
光縉㓜孤貞撫而教之如己出自勝衣舞象以至成人<lb/>
二子無日不相朝夕光縉資性敏而光綬則倍苦篤貞<lb/>
循循施誨各竭其方業成諸執經問業如吕天池納言<lb/>
李莪明郡伯咸出其門壬午補弟子員乙酉鄉薦越辛<lb/>
丑前後凡六上公車皆不遇二親年益髙迺就銓補長<lb/>
<pb n="KR2g0052_WYG_068-11a"/>
垣邑諭三載以御史疏薦擢國子學正遂晉禮部司務<lb/>
歴户部員外郎卒於官光綬性廓落與人交傾洞肺腑<lb/>
然不能奔走周容自筮仕以至曹郎清節介操囊無一<lb/>
絲之積焉<hi>史文簡撰墓志</hi>
　　林蒲石先生忠兄弟學𣲖<lb/>
　按蒲石先生為紫溪蘇公受業師也清隱髙懐一時<lb/>
　及門殊多英彦故特録焉<lb/>
　　　林從政先生忠<hi>弟太</hi>
<pb n="KR2g0052_WYG_068-11b"/>
林忠字從政號蒲石弟太字從禮號見潮晉江人蘇氏<lb/>
濬撰本傳曰二公俱被服四子沉浸六籍不能俯仰世<lb/>
資逐射䇿之技則推其餘訓里中子里中子爭以為名<lb/>
師余兄弟卒業焉二公規規摹古最能抗小學之法苐<lb/>
長公以訓詁勝每指𩔖罕譬令蒙者心開次公以音律<lb/>
勝屬詞比偶往往有詩人意嘗自署云甕牖窺光大塊<lb/>
日髙浮野馬衡門守拙清宵人靜樂梅花其幽雅疏越<lb/>
如此二公與人交披肝露愫不作脂澤語而風神峻潔<lb/>
<pb n="KR2g0052_WYG_068-12a"/>
不可溷以私家君子尤嚴重之每公暇輙造語移夕出<lb/>
斗酒相勞嘲風弄月時誦經籍詩詞以佐諧笑至談及<lb/>
時事刺刺然諤諤然微言隱諷家君子未嘗不開顔受<lb/>
也<lb/>
　　西山林氏家世學𣲖<lb/>
　按何鏡山先生撰林氏三世存殁篤行傳諄諄奬善<lb/>
　誠足以勸世勵俗其家學自秋江公肇端啓廸户部<lb/>
　方伯世為亷吏三公皆祀於學宫之賢祠淵源信有<lb/>
<pb n="KR2g0052_WYG_068-12b"/>
　本矣兹著其家世載于篇以何公所撰諸傳節略附<lb/>
　之備考焉<lb/>
　　　明經林秋江先生嶤<lb/>
林嶤號秋江晉江貢士與李木齋聰論易有得去之三<lb/>
山從鄧焲講禮記盡得藴奥以授泉士發為箴砭言皆<lb/>
藥石布衣襜整澣浣垂敝辟積如新同堂子姓人人垂<lb/>
白皆愛德不惰所與游盡正直可欽之士遇田夫野叟<lb/>
亦端拱酬對嚴毅方正以不仕終子性之見林龍峰學<lb/>
<pb n="KR2g0052_WYG_068-13a"/>
𣲖孫一新見陳南樓學𣲖皆慈祥敦謹世為亷吏孫<lb/>
尚新曾孫可宗豫宗元孫茂先學行俱可紀<hi>閩書徒何司</hi>
<hi>集</hi>
　　　郎中林六川先生性之<lb/>
林性之字帥吾晉江人嘉靖八年進士授麗水知縣麗<lb/>
水民俗樸淳而性之古心質行施于有政以哀矜聽獄<lb/>
訟以撫字理催科民信愛而謳頌之歴官户部主事員<lb/>
外郎中過家卒性之少而精思篤學要於自得不以世<lb/>
<pb n="KR2g0052_WYG_068-13b"/>
儒自期待仕宦十餘年清素澹約不異寒士家居惇睦<lb/>
割田十畝以給族人不能婚𦵏者其存心慈而待物恕<lb/>
以讓一毫非義之事不屑為亦不忍為為弟子員時以<lb/>
易著名所著有易經說中庸口義家傳而人誦之有所<lb/>
疑輙舉性之之說以證云按清源文獻黄偉序陳氏四<lb/>
書淺說謂論語下部為人所凑補偉取而校正之别取<lb/>
今户部郎林六川論語下部說以足之命工梓以傳焉<lb/>
則公尚有論語說志乘皆未之及六川性之别號也子<lb/>
<pb n="KR2g0052_WYG_068-14a"/>
一新<hi>泉州郡志</hi>　<hi>清源文獻</hi>
　　　方伯林象川先生一新<lb/>
林一新字震起號象川晉江人性之子也性之未第時<lb/>
所交慎許可知南樓陳氏學有淵源使一新就學焉嘉<lb/>
靖丁未進士授户部主事筦通州天津倉咸寧侯仇鸞<lb/>
提大兵拒北恃寵自尊重督餉郎官稍不如期多危中<lb/>
之一新戒諸分屬為期㑹走間道身趣之餉悉如期至<lb/>
竟不見咸寧返咸寧反亟稱之轉員外郎旋陞江西僉<lb/>
<pb n="KR2g0052_WYG_068-14b"/>
事分宜相當事家僮犯法一新直杖繋之轉雲南參議<lb/>
東川土官為梗開府兵征之與直指相左一新獨右開<lb/>
府直指怒糾開府誣及一新事竟白坐降級家居七年<lb/>
起湖廣僉事累轉江西副使復以忤䖍撫論調後調雲<lb/>
南轉參政歴亷使進右布政皆滇蜀邊徼地丁内艱服<lb/>
除適江陵秉國其同年也素無通問至則逐隊晉謁不<lb/>
私詣江陵惡其逺已由是以年老被論罷歸家居蕭然<lb/>
守先世田廬饘粥幾不具葢林氏世為清白吏子孫云<lb/>
<pb n="KR2g0052_WYG_068-15a"/>
子可宗為諸生淹洽史書事一新最孝<hi>舊郡志新郡志</hi>
<hi>閩書</hi>
　　　文學林特起先生尚新<lb/>
林尚新字特起篤志學問自號猛省子懐畏子兄一新<lb/>
仕在外常推父兄睦族之愛拊畜族人父舊有恤族義<lb/>
田田所不贍尚新别為區處凡衣食塋𦵏及流徙失所<lb/>
者皆為籌畫至修葺祠廟身當其勞嘉靖之季寇警挈<lb/>
家避城而身守先人廬倡其鄉人築堡禦冦平生與人<lb/>
<pb n="KR2g0052_WYG_068-15b"/>
處有終始自奉蔬食布衣而已嘗曰人生有姻戚之愛<lb/>
鄉隣之好朋友之交皆與吾身接也忽漫不親切是自<lb/>
輕其身弱冠𨽻文學諸生年未五十棄之郡太守聞之<lb/>
稱為茂才異等鄉大夫丁公自申文學長者也作誄誄<lb/>
之敘其孝友恭讓之行謂之曰君子子豫宗字和仲孝<lb/>
友敦摯念祖户部之宦也先置族義田其後欲為秋江<lb/>
貢士公祭田力不逮貢士公竟無祭田於是别圖埭田<lb/>
海蕩充之終以田薄為歉後使其子茂先走真州請於<lb/>
<pb n="KR2g0052_WYG_068-16a"/>
從兄八栁割俸以資之以竟其志子茂先亦有至性以<lb/>
父命請置貢士公祭田客死儀真父豫宗作文誄之<hi>何司</hi>
<hi>徒撰三世篤行傳畧</hi>
　<lb/>
　<lb/>
　<lb/>
　<lb/>
　<lb/>
<pb n="KR2g0052_WYG_068-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷六十八<lb/>
</p>
<p>
</p>
  </div>
<div>
<head>閩中理學淵源考卷六十九</head> <lb/>
    <p>
<pb n="KR2g0052_WYG_069-1a"/>
欽定四庫全書<lb/>
　閩中理學淵源考卷六十九<lb/>
　　　　　　　　　　廣平府知府李清馥撰<lb/>
　　嘉隆以後諸先生學派<lb/>
　余録明代泉南派系自洪永成化以後約數十家其<lb/>
　無師友可據者總列以待考訂外此遺録者不少然<lb/>
　此數十家者多正嘉以前守一先生之說者嘉隆以<lb/>
　後大抵風氣一變多與程朱有違言者矣如遵巖王<lb/>
<pb n="KR2g0052_WYG_069-1b"/>
　公與荆川雙江諸公切劘其學亦多良知之餘然其<lb/>
　任心廢學之弊未甚紕繆也先公嘗曰宋元以來何<lb/>
　王金許也二胡也<hi>雲峯雙湖</hi>蔡陳林也皆家承師授經學<lb/>
　一時也蔡陳林其寡過矣乎謂其規規於師說而不<lb/>
　敢背也馥按姚江王氏之學盛行學者多趨簡便宗<lb/>
　而和之惟閩掛弟子之録者甚少隆萬以降風氣漸<lb/>
　染其所趨異矣然其碩德雅望在吾郡如蘇紫溪黄<lb/>
　文簡李文節王恭質何鏡山李衷一諸公亦尚先民<lb/>
<pb n="KR2g0052_WYG_069-2a"/>
　是程著言立說猶述舊規可知一代風氣自虚齋先<lb/>
　生師弟講明倡起流風數十世未艾仁賢之遺教逺<lb/>
　矣哉明史載閩中一代學術多宗虚齋之學其來固<lb/>
　有漸矣乾隆戊寅三月望日<lb/>
　　　忠愍周蹟山先生天佐<lb/>
周天佐字宇弼號蹟山晉江人嘉靖十四年進士奉㫖<lb/>
賜歸娶家居菲衣糲食挾册吟誦思通達當世務孜孜<lb/>
如不及於餘事漠如也戊戌拜户部主事分督草塲已<lb/>
<pb n="KR2g0052_WYG_069-2b"/>
又督儲德州經理嚴密辛丑九廟災有詔諸臣條時政<lb/>
闕失初御史楊爵疏陳五事詔繋獄數月無敢言者佐<lb/>
謂此乃時政闕失之大因上疏曰求言之道示人以言<lb/>
不若示人以政陛下令諸司條奏闕失此特示人以言<lb/>
耳御史楊爵之獄未釋是未示人以政也夫國家置言<lb/>
官以言為職楊爵所犯在於過直情則可矜古者帝王<lb/>
求諫嘗立毁謗之木毁謗非事君之義矣然而帝王不<lb/>
諱者慮下無直言則上不聞過也漢至文帝時已治安<lb/>
<pb n="KR2g0052_WYG_069-3a"/>
而賈誼方奮其痛哭流涕長太息之譚彼豈好為不祥<lb/>
哉天子之尊所少者不在唯諾稱頌之滿庭而在憂治<lb/>
危明之一士在庭諸臣不負此義者獨爵耳聖怒之下<lb/>
一則曰小人一則曰囚犯夫以盡言極諫為小人則為<lb/>
逢迎之君子不難也以抗疏納諫為囚犯又孰不為容<lb/>
恱寡過之臣哉言行君子所以動天地也人君一喜一<lb/>
怒上帝臨之陛下試一思焉其所以怒爵而罪之者果<lb/>
合天心否耶臣願察爵之言原爵之心亟從寛釋仍不<lb/>
<pb n="KR2g0052_WYG_069-3b"/>
吝採行旌其忠讜以勸來者如是而人心恱喜天道降<lb/>
康此求言弭災第一義也疏聞詔廷杖與楊爵同繋獄<lb/>
越三日斃獄中隆慶紀元贈光祿寺少卿廕一子入監<lb/>
讀書按先生送林次崖知欽州序曰嘉靖歲乙未大理<lb/>
寺丞林次崖公以論遼東事觸忌諱謫欽州時吾泉士<lb/>
大夫秩於官者惟次崖為尊及其出也或相與語曰吾<lb/>
泉其衰乎列卿獨一次崖兹且不能容於朝矣予歎曰<lb/>
不然也夫人才盛衰誠不於其秩之崇卑與其分之疏<lb/>
<pb n="KR2g0052_WYG_069-4a"/>
與戚也吾泉仕者與朝廷疎逺天子寵光所不及天下<lb/>
之所知也至其為國家忠謀不為爵祿牽繋而直言以<lb/>
報天子乃於泉得一人焉亦天下之所知也且予聞次<lb/>
崖公奏議方上雖中官輩有願一見而相語者曰不識<lb/>
林公何狀夫人如中官且知慕次崖則天下之仰慕次<lb/>
崖公者當何如耶然則泉其盛乎或黙而退予乃戒從<lb/>
䇿馬造次崖公之廬而謁焉公適檢㸃行裝古書浩瀚<lb/>
一見而戲予曰書其能誤人耶予曰不然惟次崖能多<lb/>
<pb n="KR2g0052_WYG_069-4b"/>
讀古書故能為今日事次崖公其不負於書書其不誤<lb/>
次崖矣公欣然而笑乃告予以必去之意曰平生所學<lb/>
為何使今而黙黙居棘寺指日可得大中丞吾本心幾<lb/>
壞盡矣予不肖方由秀才被舉到都下居數月見士風<lb/>
與時勢相趨波蕩風靡鮮有存其初志者則嘗竊歎曰<lb/>
今世之官皆壞人心術之具也不如吾秀才輩其好惡<lb/>
與人相近也者幾希予聞次崖公言甚喜次崖公能不<lb/>
以官害其心也古所謂國有道不變塞焉强哉矯次崖<lb/>
<pb n="KR2g0052_WYG_069-5a"/>
公其人也歟公卜日啓行祖道郊門者皆賢公卿大夫<lb/>
名士行色甚壯予亦䝉恩賜歸娶方與公同歸是歸也<lb/>
即欲効次崖公之多讀古書他日即欲効次崖公之敢<lb/>
為直言不壞本心兹予志也并述以請教次崖公非敢<lb/>
言贈也惟公以為何如<hi>舊郡志</hi>　<hi>清源文獻</hi>
　　　按察王堣齋先生春復<lb/>
王春復字學樂號堣齋晉江人嘉靖十七年進士初令<lb/>
泰和有惠政歴南工户二部郎中出守贑州會有大木<lb/>
<pb n="KR2g0052_WYG_069-5b"/>
之役贑當上游春復條上數事視他府費為省閩流賊<lb/>
覘督木官積貲鼓行出石城越會昌寖迫雩都執二指<lb/>
揮以逞春復提兵出郭去四十里民皆來集賊聞春復<lb/>
出不敢前釋二指揮遁去贑下流諸郡率保無事擢雲<lb/>
南按察副使駐劄永昌慎固關梁禁民無私入于崖隴<lb/>
川南甸三夷地牟利激怨民夷並安擢廣西布政參政<lb/>
駐劄賓州出繋囚編保甲立獞市期民方頼為安春復<lb/>
遽寖疾迨貴州按察使報至則不起矣春復持重老成<lb/>
<pb n="KR2g0052_WYG_069-6a"/>
言如不出口臨事設議則侃侃擘畫為治持大體不<lb/>
屑屑簿書期會留心教化素不立道學之名遇有講<lb/>
者與剖析微義開關啓鑰聞者詘之令泰和時曾質<lb/>
學於羅整菴歐陽南野二公所著有四書周易疑畧<lb/>
自序曰儒者誦法孔門質聖道為依歸而言人人殊<lb/>
莫得一也夫子之門聰明莫若子貢篤實莫若子夏<lb/>
子貢則以多聞見為髙子夏則以篤志力行為實而<lb/>
皆不若顔曾獨得其宗夫其親受業於聖人所見若<lb/>
<pb n="KR2g0052_WYG_069-6b"/>
斯殊也道者著於所感學者止於所知故雖多聞篤<lb/>
行而莫見其多聞篤行之迹焉此顔之所謂愚曾之<lb/>
所謂魯也至一之機見乎感故不待於牽合戒懼之<lb/>
要止於内故未嘗見其在外也按丁氏三陵藳云堣<lb/>
齋先生之為是書也折衷朱說而反覆義理之所安<lb/>
不敢於背朱未嘗徇人之所同信不必於異朱未嘗<lb/>
諱已之所獨得葢更數載而後就藳翻數藳而始成<lb/>
書云<hi>閩書</hi>　<hi>萬厯志/</hi>　<hi>丁氏三陵藁疑畧序</hi>
<pb n="KR2g0052_WYG_069-7a"/>
　　　布政薛君恪先生天華<lb/>
薛天華字君恪晉江人嘉靖二十九年進士以南刑部<lb/>
郎考滿入京㑹楊忠愍繼盛以論劾嚴嵩死天華招同<lb/>
志楊豫孫董傳䇿與漳浦朱天球往哭甚哀治具如禮<lb/>
一時有四君子之稱竟以此取懟七年餘始出為重慶<lb/>
守重慶當彫瘵後民多流移為申請蠲稅安集之擢雲<lb/>
南提學副使晉浙江參政廣東按察使隆慶戊辰舉卓<lb/>
異晉本省右布政使卒天華講學勵行所治經術務究<lb/>
<pb n="KR2g0052_WYG_069-7b"/>
大原讀大學獨信孔頴達古本讀易玩先天諸圖讀春<lb/>
秋四傳常以己意推尋當日事即合註疏與否弗論也<lb/>
居官所至以清白稱其文學歐曾有居鄉左戒守官右<lb/>
箴尤為學者所誦其左戒之詞曰毋通要路書以務養<lb/>
節則俯仰不凟毋預塵紛事以務養寂則外内不擾毋<lb/>
循末俗態以務養髙則志行不羞毋受非禮餽以務養<lb/>
亷則彼已不失毋妄結賓從以務養交則戚黨不棄而<lb/>
善彚集毋茍出言語以務養德則靜躁不爽而口過息<lb/>
<pb n="KR2g0052_WYG_069-8a"/>
毋逐戀嗜好以務養神則天倪不伐而和氣全毋厭薄<lb/>
遲鈍以務養重則機心不熾而真性得毋譏訕世短以<lb/>
務養福則不忮人以見直而鬼責消毋虚邀時譽以務<lb/>
養誠則不恕已以見賢而潛德進毋妬嫉儁能以務養<lb/>
才則不設阱以誣善而有奬藉之功毋歆羨汰靡以務<lb/>
養嗇則不競侈以蠧俗而有由禮之漸其右箴之詞曰<lb/>
遇暴上思以禮事之則不可辱臨頑民思以仁悟之則<lb/>
不為仇御羣小思以嚴逺之則不啟侮統列屬思以正<lb/>
<pb n="KR2g0052_WYG_069-8b"/>
率之則不傷威寮友有過思隱規而公掩之則忠不失<lb/>
厚庶民有議思静修而密弭之則微不悛惡受纎介之<lb/>
私思以欺君為懼則勤公愈至叨一命之祿思以報主<lb/>
為心則舉職益謹怨者人所易怵思精白以任之則廷<lb/>
有分謗之士難者人所易避思委質以殉之則朝有仗<lb/>
義之臣即有偏喜思畏天以奉之則無溢實之賞如有<lb/>
暴怒思觀理以忘之則無淫法之罰子應鍾令桂平有<lb/>
惠政<hi>閩書</hi>　<hi>萬厯志</hi>
<pb n="KR2g0052_WYG_069-9a"/>
　　　主政李東明先生春芳<lb/>
李春芳字實夫號東明同安人嘉靖二十九年進士性<lb/>
警敏年十二食餼十六領鄉薦聞羅達夫倡教師事之<lb/>
居官清苦初試户部奉命犒大同軍故事凡遇部使至<lb/>
輙具豐儀為餽春芳一無所持而去授刑部主事執法<lb/>
不阿䘏理江西有懷金至者春芳正色拒之守潮省訟<lb/>
牒蠲贖鍰適有倭患軍務旁午春芳歭糗糧繕器械募<lb/>
敢死士激以大義明紀律冒矢石潮得無恙至今祀之<lb/>
<pb n="KR2g0052_WYG_069-9b"/>
以母喪歸著白鶴遺集與郡弟子論道講學年四十二<lb/>
卒<hi>同安縣志</hi>
　　　少參尤思所先生烈<lb/>
尤烈字子偉號思所晉江人嘉靖二十九年進士初授<lb/>
祁門令治尚純約耿介自持擢南京都察院經歴晉户<lb/>
曹員外尋郎禮曹出為江西僉事連遭喪服除仍補江<lb/>
西居頃之自投傳歸起雲南參議竟辭不出烈居官亷<lb/>
歸益貧甚然性甘淡薄不問田宅飄飄鶴翥棲遲巖岫<lb/>
<pb n="KR2g0052_WYG_069-10a"/>
間最後寄傲東禪藋牆蒿牀糲餐裂縷人為不堪初亦<lb/>
有病其矯者久知其亷立始終不渝當道守令髙其風<lb/>
多枉騶過之初烈令祁門時有遺愛民為立祠後不當<lb/>
祠者去輙遭毁惟尤公祠久尚存云所著有三時私識<lb/>
<hi>萬厯志</hi>　<hi>雍正間志/</hi>　<hi>温陵藝文</hi>
　　　參政李序齋先生熈<lb/>
李熈字穆之號序齋晉江人隆慶二年進士選翰林庶<lb/>
吉士丁外艱服除授兵科給事中上疏乞錄世廟時言<lb/>
<pb n="KR2g0052_WYG_069-10b"/>
事諸臣請蔡虚齋清從祀孔廟糾中官馮保巨奸當斥<lb/>
逐旁及戎政互市振䘏阜財諸疏皆有建白世廟升遐<lb/>
髙新鄭相欲令臺省掊擊諸閹盡逐先朝舊時左右同<lb/>
列有受新鄭指者以語熙熙不可已新鄭竟去相幾陷<lb/>
不測同列始服新鄭去則江陵居正代之偵熙與新鄭<lb/>
忤諷為排不附己者熙復不應久之疏論譚司馬沐黔<lb/>
國劉都䕶不法事司馬張私人也為所擠謫南豐丞怡<lb/>
然就道既至直指檄脩江右通志棲白鹿洞召諸青衿<lb/>
<pb n="KR2g0052_WYG_069-11a"/>
與談論名理一時士子彬彬向風焉量移寧國令擢南<lb/>
刑部主事出守髙州擢廣西備兵副使所至詢民疾苦<lb/>
剖斷疑獄籌畫戎務風化肅然遂引疾致仕道陞雲南<lb/>
參政舟次惠州卒熙孝友道義有古人風一落清華棲<lb/>
遲海服為政以恩信蒞人精勤任事每言士大夫立身<lb/>
行已為要至於窮通得喪葢有命焉所著有私警錄八<lb/>
戒及詩文藏于家<hi>閩書</hi>
　　　恭質王麟泉先生用汲<lb/>
<pb n="KR2g0052_WYG_069-11b"/>
王用汲字明受號麟泉晉江人隆慶二年進士授淮安<lb/>
推官陞常德同知萬厯丁丑入為户部員外郎時江陵<lb/>
張相奪情柄國假歸治葬楚中督撫藩臬千里外奔赴<lb/>
獨廵按御史趙應元稱疾不會馳疏乞休長臺者希張<lb/>
相㫖以飾疾規避劾罷之用汲發憤上疏大畧謂御史<lb/>
用不會葬忤柄臣而御史大夫阿意借事糾彈竊恐憑<lb/>
社煬竈之奸復見今日謂宜别白忠邪永戒朋比疏入<lb/>
黜為民於是直聲大震癸未張相没専恣狀露得重譴<lb/>
<pb n="KR2g0052_WYG_069-12a"/>
用汲自田中拜刑部員外郎尋遷廣東按察僉事遷尚<lb/>
寶卿大理少卿不二歲躋九列所至一意孤行絶不與<lb/>
時上下如爭王文成學術偏詖不稱廡祀都御史胡某<lb/>
銜諸生呉仕期書詆江陵奪情嗾屬吏捕斃之宜正辟<lb/>
不止謫戍皆與時議異同疏雖不行朝議凛焉丙戍晉<lb/>
順天府尹丁亥晉南京副都御史總督操江會剿太湖<lb/>
劇盗殱其魁㨗聞賜金幣己丑晉南京兵部侍郎改吏<lb/>
部商丘宋太宰某推轂天下賢士大夫多所咨詢辛卯<lb/>
<pb n="KR2g0052_WYG_069-12b"/>
晉尚書南刑部以脾疾乞歸用汲鯁直亷介本於天性<lb/>
為諸生時郡困島夷客兵飽餼餉不發一矢即陳書直<lb/>
指言狀郡守嗔以非書生事輙抗聲曰范希文做秀才<lb/>
時便以天下為己任矧鄉井事耶佐淮安常德二郡囊<lb/>
無長物當削籍時僑居郡中鶉衣藜食教授生徒自給<lb/>
及致尚書事歸蔬布無改卒年六十六贈太子少保諡<lb/>
恭質<hi>舊郡志</hi>
　　　太僕王尹卿先生任重<lb/>
<pb n="KR2g0052_WYG_069-13a"/>
王任重字尹卿晉江人隆慶二年進士授廣州推官州<lb/>
守與舶司交搆事連任重竟不自明陞柳州同知久之<lb/>
事白擢守其府持法方嚴豪家忌之調貴陽以馳傳左<lb/>
遷維揚同知年餘遷雲南曲靖守按察副使移陜西行<lb/>
太僕寺卿復遷雲南參政山東按察使専董漕儲事竣<lb/>
遷雲南右布政使以疾乞歸予太僕寺卿致仕任重自<lb/>
㓜慤淳浮沉邊徼悉心官理滇中先後削平逆酋任重<lb/>
劻勷為多為諸生時慨然欲紹濓洛關閩之學常粘太<lb/>
<pb n="KR2g0052_WYG_069-13b"/>
極圖西銘于座壁及守曲靖值江右李中丞材分憲金<lb/>
騰遂以學往復相質顧任重功専實踐非第於唇吻尋<lb/>
求也持身重循禮法終日正襟危坐誡子孫以孝弟勤<lb/>
儉夜將就枕必誦孝經小學二章雖耋不輟曰惟義理<lb/>
可頥性詩書可陶情年七十八卒任重與王恭質俱南<lb/>
鄉人為書生出入相隨其質行又相𩔖里人並稱焉<hi>舊郡</hi>
<hi>志</hi>　<hi>新郡志/</hi>　<hi>閩書</hi>
　　　按察張洞齋先生治具<lb/>
<pb n="KR2g0052_WYG_069-14a"/>
張治具字明遇號洞齋晉江人隆慶五年進士授永<lb/>
淳令即詢民瘼為豁浮賦三百石有賈人子賂當道<lb/>
請鑿鑛爭之不得設重稅困之立報罷移臨海作追<lb/>
徵全法考民稱便擢為御史巡視倉庫兼河道持重<lb/>
舉大體事事治辦丁内艱服闋赴補扈從神宗謁陵<lb/>
還過老子宫具疏請罷逸遊以光盛典上嘉納之命<lb/>
按南畿復按湖廣旌亷汰貪鋤豪强慎聽訟在臺十<lb/>
一載三按大都所至皆有建竪轉江西副使遷參政<lb/>
<pb n="KR2g0052_WYG_069-14b"/>
陞四川按察使播州民苦楊酋殘暴避入内地時議<lb/>
驅之治具謂播人即吾人方離穽而復納之非情為<lb/>
設法安戢會江西巡撫追訾計吏事請量移不赴調<lb/>
歸卒治具篤行長者外坦中嚴於倫情甚厚嘗自言<lb/>
平生所為惟此念不欺人咸信之以為慥慥君子所<lb/>
著有尚書會解四書初說諸儒辦㫖初東集等書葉<lb/>
文忠銘其墓李衷一撰行狀云公嘗謂平生惟好賢<lb/>
一念不能自己解組歸或坐竟日語移時無疾言遽<lb/>
<pb n="KR2g0052_WYG_069-15a"/>
色非禮義不以道非國家事不以及終日無䙝媟之<lb/>
容一動一止光縉目擊之而道存云子國裳己卯鄉<lb/>
薦<hi>萬厯志霞草</hi>　<hi>雍正問志/</hi>　<hi>李氏景壁集/</hi>　<hi>葉相國蒼</hi>
　　　長史李南藜先生文纘<lb/>
李文纘别字南藜南安人嘉靖辛酉鄉薦銓易州知<lb/>
州陞常德府同知轉岷府長史林下餘三十載壽八<lb/>
十餘稽古博文期以羽翼經傳下至星卜律厯亦所<lb/>
窮究篝燈讀誦至老不衰所著有易解禮記庭說書<lb/>
<pb n="KR2g0052_WYG_069-15b"/>
經大指四書口授旁及子史算法律厯凡若干卷又<lb/>
嘗定冠婚喪祭諸禮而鄉飲儀節參考尤詳邑人士<lb/>
多就之學<hi>閩書</hi>　<hi>南安邑志</hi>
　　　文學王次山先生宗澄<lb/>
王宗澄字志濓晉江人為郡學生天性孝友操履純固<lb/>
動有矩度言恥及利與兄宗源宗濬俱以學行重當時<lb/>
著易經兒說為世指南一時名德如蘇氏濬黄氏一龍<lb/>
張氏冕並游其門<hi>按公有易經兒説門人蘇紫溪亦有易經兒説豈師弟相授不嫌其同耶</hi>
<pb n="KR2g0052_WYG_069-16a"/>
<hi>闕疑待考躬張氏冕撰墓誌  王氏恥  堂先世乞言</hi>
　　　同知黄昭卿先生潛<lb/>
黄潛字昭卿晉江人父泰令武康潛為諸生時以學廩<lb/>
讓兄當起貢辭同廩者貼貢資同學髙其誼讀書太學<lb/>
授嵩明州同知會州守缺潛署州篆易土城為石可捍<lb/>
卻夷酋徙學宫以興文事壩普沙河於張家山時其蓄<lb/>
洩潤溉田疇州人永利之潛在州二載盡心民事次第<lb/>
舉行多此𩔖州人相與祠之潛刻厲書史題讀書處曰<lb/>
<pb n="KR2g0052_WYG_069-16b"/>
靜養一心之神動觀萬物之變又有四難四要箴以自<lb/>
警四難曰急躁之心難攝麤浮之心難馭誇大之言難<lb/>
收匆遽之事難理其四要曰心要寛綽氣要和平言要<lb/>
簡寡事要尋思平昔言動取與影衾不愧學者宗之孫<lb/>
國鼎<hi>閩書</hi>　<hi>舊郡志</hi>
　　　通判洪鳳明先生受<lb/>
洪受字鳳明同安人潛心力學於經傳多所發明在庠<lb/>
教授稱大師所著有易經從正錄滄海紀十卷嘉靖乙<lb/>
<pb n="KR2g0052_WYG_069-17a"/>
丑以貢歴國子助教䕫州通判卒于官<hi>縣志</hi>　<hi>閩書</hi>
　　　行人孫先生振宗<lb/>
孫振宗晉江人嘉靖四十一年進士仕行人卒深於易<lb/>
有易學說約行世<hi>閩書</hi>
　　　周命申先生祐<lb/>
周祐字命申同安人學問該博隱居教授傳易說於漳<lb/>
郡漳之易學至今宗之<hi>閩書</hi>
　　　李先生如玉<lb/>
<pb n="KR2g0052_WYG_069-17b"/>
李如玉同安人纂集周禮會註十五卷嘉靖八年令其<lb/>
子詣闕進詔嘉之如玉究心禮書有司以禮奬勸給冠<lb/>
帶榮之<hi>閩書</hi>
　　　蘇通宏先生鼎實<lb/>
蘇鼎實字通宏晉江人性警悟絶意仕進究心伊洛之<lb/>
學著尚書明說四書註補性理約言人物傳評古今鑒<lb/>
畧<hi>閩書</hi>
　　　黄參陵先生道煥<lb/>
<pb n="KR2g0052_WYG_069-18a"/>
黄文煥後改道煥字孔成號參陵生平博極羣書為文<lb/>
不落時蹊教子嚴肅著有尚書遺籝集解<hi>雍正問郡志</hi>
　　　文學劉廷純先生錄<lb/>
劉錄字廷純惠安人為文學諸生纂述疏義教授生徒<lb/>
所著有學庸口義詩經直解讀詩記至易書春秋大小<lb/>
戴諸篇各為輯畧孝事父母宗戚鄉里處之得宜人稱<lb/>
型範<hi>閩書</hi>
　<lb/>
<pb n="KR2g0052_WYG_069-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷六十九<lb/>
</p>
<p>
</p>
  </div>
<div>
<head>閩中理學淵源考卷七十</head> <lb/>
    <p>
<pb n="KR2g0052_WYG_070-1a"/>
欽定四庫全書<lb/>
　閩中理學淵源考卷七十<lb/>
　　　　　　　　　　廣平府知府李清馥撰<lb/>
　　按察蘇紫溪先生濬學派<lb/>
　吾郡自蔡文莊陳紫峰而後崇奬後學開發經㫖者<lb/>
　必推先生其韋編微言雞鳴偶記前輩謂可與虚齋<lb/>
　密箴並傳信不誣也其解易生生篇諸解自謂補程<lb/>
　朱蔡陳之遺善乎文節李公之言曰先生學宗虚齋<lb/>
<pb n="KR2g0052_WYG_070-1b"/>
　節侔紫峰其出處相𩔖其講解足相發明云再按先<lb/>
　生自述先世之著於泉者自宋司空忠勇公緘始其<lb/>
　後或居清溝或徙龜湖又徙郡郭具在家乘又敘留<lb/>
　耕公自宋鼎革後長懷髙隱子隱德公砥行匿名大<lb/>
　致相𩔖焉<lb/>
　　　按察蘇紫溪先生濬<lb/>
蘇濬字君禹晉江人宋忠勇緘之後萬厯元年鄉試時<lb/>
大司馬郭子章為建州司理與試事夢蔡虚齋出其門<lb/>
<pb n="KR2g0052_WYG_070-2a"/>
既得濬卷大竒之薦為第一五年成進士會榜制舉之<lb/>
文出經入史大變衰薾之習海内翕然宗之授南刑部<lb/>
主事丁外艱服除補工部江陵相張居正有疾九列為<lb/>
祝釐部尚書以青詞命濬濬不屬也癸未禮闈分校得<lb/>
士為多會元李文節廷機其最著者尋改禮部出為浙<lb/>
江提學僉事開門試士士卷未竟濬閱已遍氷鑑獨操<lb/>
剗除常調士始怪駭久益信服遷陜西參議領商洛道<lb/>
衙齋無事與秦士談經講藝時屏騶從行邨落或登臨<lb/>
<pb n="KR2g0052_WYG_070-2b"/>
山水悠然自適父老具園蔬斗酒來餉濬酹而嚼之若<lb/>
親父兄秦中苦役白兩臺用條鞭法民困以蘇商洛有<lb/>
礦盗數百列柵拒守移檄諭之皆解去遷廣西按察副<lb/>
使備兵蒼梧尋轉參政領桂林道政尚簡易興文化俗<lb/>
岑溪猺變起廢將陳遴以呉廣為先鋒身自督戰平之<lb/>
擢貴州按察使辭病歸有彊留者曰用世如虚舟存而<lb/>
不繫過而不留不以天下為己有出世如游魚游乎江<lb/>
湖忘乎江湖不以己為天下有亡何卒門人文節李公<lb/>
<pb n="KR2g0052_WYG_070-3a"/>
廷機曰君子之道始於淡而不厭淡則欲寡外不足而<lb/>
内乃有餘余嘗持是以觀世之士大夫賢者必淡未有<lb/>
爽者而於吾鄉得紫溪先生先生才髙而學博科巍而<lb/>
名章環海之人讀先生制舉之文與所為兒說生生篇<lb/>
諸書莫不知有紫溪先生者先生泊然介然視世之腆<lb/>
膴紛華一切不以入其靈府故其視學兩浙惟知興古<lb/>
學樹真才盡謝諸干請即有謡諑之者不顧也其副粤<lb/>
憲參粤藩時有門下士為政先生移書語某寄語之第<lb/>
<pb n="KR2g0052_WYG_070-3b"/>
曰某賢未遷某賢未起語不及私也其致政也銓部更<lb/>
推擇為貴州觀察先生益堅臥不起葢先是黄州耿公<lb/>
嘗對某談先生某曰先生忠信孝友仕不擇官不擇地<lb/>
家不求田不問舍是其為人耳吾郡有虚齋紫峰二先<lb/>
生祠皆特祀至先生而三先生學宗虚齋節侔紫峰其<lb/>
進退相𩔖其講解足相發明而其文詞風雅抑亦軼而<lb/>
上之乃其味之淡一也當斯世頽靡而祀先生以嫓紹<lb/>
前脩激勵後死維持風教砥柱波流所關鉅矣所著四<lb/>
<pb n="KR2g0052_WYG_070-4a"/>
書解醒易㝠㝠篇在粤脩廣西通志三餘集等書又有<lb/>
雞鳴偶記則躬行心得之言讀者謂與虚齋密箴相表<lb/>
裏學者稱紫溪先生<hi>按近代先生所傳書有易經兒說生生篇韋編㣲言四書兒說著解</hi>
<hi>醒篇雞鳴偶記綱鑑紀要三餘集等書  閩書  舊郡志  新郡志</hi>
　　　按察王當世先生道顯<lb/>
王道顯字當世同安人從蘇紫溪濬游䆳於易萬厯十<lb/>
一年進士任台州司理慮囚多平反署台州府及天台<lb/>
黄巖太平三邑所到常例盡却之擢御史疏核兵部尚<lb/>
<pb n="KR2g0052_WYG_070-4b"/>
書王鶚失兵備請以王遴代出為青州僉事設法擒治<lb/>
響馬賊甚多遷雲南參議丁内艱服闋補浙東兵備整<lb/>
肅衞伍倭不敢犯陞湖廣按察使尋歸杜門著書卒<hi>舊郡</hi>
<hi>志</hi>
　　　少司寇蔡體國先生獻臣<lb/>
蔡獻臣字體國同安人萬厯十七年進士授刑曹時上<lb/>
久不眎朝獻臣抗疏定國儲忠愛懇切言人所不敢言<lb/>
凡所讞理一歸明允司寇王元美歎為用世才調主職<lb/>
<pb n="KR2g0052_WYG_070-5a"/>
方推補將弁惟才遷主客郎四方朝貢一依典制再調<lb/>
儀司郎冬至習儀臺省爭班獻臣力執舊典後為楚藩<lb/>
假子一案忤右宗伯意宗伯遽罷深憾獻臣已又疏請<lb/>
福藩之國鄭貴妃恚甚夜令内使執之聞者震慄獻臣<lb/>
不稍屈及旦以舊典爭於上前上深嘉其直遣出轉參<lb/>
政旋知湖廣按察使有為宗伯脩憾者借楚事劾獻臣<lb/>
罷歸百姓遮留獻臣歸讀書東山脩邑乘尋起浙江寧海<lb/>
道陞浙省督學擢光祿少卿所著有清白堂稿仕學潛<lb/>
<pb n="KR2g0052_WYG_070-5b"/>
學講義筆記等稿行世年七十九卒贈少司寇按獻臣<lb/>
為紫溪先生門徒其撰紫溪易經生生篇序曰蘇君禹<lb/>
先生以羲經冠鄉書魁海内既行其兒說為經生嚆矢<lb/>
矣然兒說猶帖括家言耳先生藩臬粤西時㝠思韋編<lb/>
時發其所獨得至再三削牘名㝠㝠更名生生即先生<lb/>
亦自謂抉羲文周孔之秘而補程朱蔡陳之遺在茲篇<lb/>
矣獻臣初受是經已去而受詩然自角丱即承下風不<lb/>
意其終茫然也今讀茲篇始覺了了如象非潛龍見龍<lb/>
<pb n="KR2g0052_WYG_070-6a"/>
之謂變非損來既濟來之謂係則勿用亦詞占則潛龍<lb/>
亦占斯言也使考亭復生亦必首肯云<hi>同安邑志生蔡體國撰生  篇</hi>
<hi>序</hi>
　　省元李衷一先生光縉學派<lb/>
　按衷一先生師事蘇紫溪又與黄文簡何鏡山諸公<lb/>
　交好同時誘掖後進其持論一以紫陽為宗時良知<lb/>
　之說朋興先生於文莊紫峰紫溪屢述淵源以闡明<lb/>
　師㫖於不墜亦一時師表云<lb/>
<pb n="KR2g0052_WYG_070-6b"/>
　　　省元李衷一先生光縉<lb/>
李光縉字宗謙號衷一晉江人父仁舉光縉四歲而見<lb/>
背稍長受業外傅寓目輙誦舉筆成章為諸生厭薄舉<lb/>
子業閎覽博物為古文辭師事蘇紫溪先生濬每嘉歎<lb/>
異日必為閩大儒萬厯十三年鄉薦第一偕計後不問<lb/>
家人生産不溷有司日研經史及朝章民隱以備經濟<lb/>
尤喜敘述節烈忠義事其文章悉嘔心而出不輕下一<lb/>
語又痛士之為制藝者竄入二氏擯棄紫陽為文彀文<lb/>
<pb n="KR2g0052_WYG_070-7a"/>
則以示之的家居及北上時就正者盈函席歸益潛心<lb/>
大業著書授徒以終學者稱衷一先生所著有易經潛<lb/>
解四書要㫖<hi>新志作臆說</hi>中庸臆說及景璧集二十餘卷平<lb/>
生行實詳所作獨照醒言中卒年七十五卒之前十日<lb/>
為銘授其子曰文之不用道之不行不處不去總以成<lb/>
仁<hi>京山李氏維楨撰墓志</hi>　<hi>新郡志/</hi>　<hi>道南原委</hi>
　　　參政林璞所先生一柱<lb/>
林一柱字廷郢號璞所同安人[啟-口+山]五代孫萬厯三十八<lb/>
<pb n="KR2g0052_WYG_070-7b"/>
年進士授揚州司理歴署三篆分校南闈天啟五年御<lb/>
史卓邁薦擢御史疏奏切直請臨朝振紀綱歴陳賣士<lb/>
餉卒名存實亡之弊雪幽忠明功罪至有世運當阨舉<lb/>
國若狂之句留都東宮火請復建文廟號劾織造監李<lb/>
實制官虐民必亂天下閹黨側目因請告例轉廣東參<lb/>
政拂袖歸隱東山以仁孝稱為李衷一先生門人曾序<lb/>
衷一易經潛解云<hi>同安邑志</hi>
　　　縣令蘇子介先生懋祉<lb/>
<pb n="KR2g0052_WYG_070-8a"/>
蘇懋祉字子介晉江人萬厯三十五年進士由南召令<lb/>
移寧陵丁内艱服除補歙縣卒于官囊槖蕭然無忝清<lb/>
白鄭三俊督福建檄祀懋祉于學宮懋祺亦篤于學問<lb/>
<hi>何鏡山撰本傳</hi>　<hi>李衷一撰墓志/</hi>　<hi>閩書</hi>
　　　陳千仭先生<lb/>
陳<hi>闕</hi>　字千仭三山人按聊城鄧秉恒撰三山陳氏夢<lb/>
璧蔬園小牘序云陳子尊甫千仭先生為李衷一先生<lb/>
髙弟淵源澄䆳云餘名字事實未詳待考増入再按夢<lb/>
<pb n="KR2g0052_WYG_070-8b"/>
璧曾為莆陽教職著有全史比事<lb/>
　　　文學梁吸泉先生朝挺<lb/>
梁朝挺字吸泉安溪人廩生受業李衷一先生之門博<lb/>
涉經史讀書求奥義晚益大進襟懷灑脫有所觸輙形<lb/>
諸歌咏間著有剪江靈應集<hi>安溪邑志</hi>
　　縣令蘇阜山先生希栻學派<lb/>
　余乾隆乙亥秋九月到郡從山人徐簡之家借觀鹿<lb/>
　巢李氏叔元集得鹿巢撰蘇阜山先生本傳并賔席<lb/>
<pb n="KR2g0052_WYG_070-9a"/>
　詞言因撮其畧為敘其學派焉按鹿巢為阜山之甥<lb/>
　在明季派别不雜他岐以紫陽為宗閱集中表章諸<lb/>
　先正緒言甚悉今考之南安邑志謂前壬申志竟遺<lb/>
　阜山之傳即族黨鄉閭亦不得聞其詳後得之故老<lb/>
　私傳為增其傳云夫晉南耳目之近阜山又耄年碩<lb/>
　德為時望人鹿巢之集亦流布當時而其鄉其族尚<lb/>
　搜羅缺遺如此則深山崇邑湮沒不傳者多矣非頼<lb/>
　有道能文發潛表述焉得信而有徵哉茲撮其本傳<lb/>
<pb n="KR2g0052_WYG_070-9b"/>
　大畧并附賔席文于後<lb/>
　　　縣令蘇阜山先生希栻<lb/>
蘇希栻字于欽號阜山南安人初試有司督學朱衡㧞<lb/>
首泉士所登答子書策有老宿未經見聞者萬厯二年<lb/>
成進士上公車朱督學時為大司空御史大夫葛端肅<lb/>
皆遣子受業希栻雅明經術先是以諸生設帳蔣氏時<lb/>
馨從于漳平楊氏道賔從于紫雲後所造皆聞人也初<lb/>
仕許昌甫數月清節大著會直指按部繩以拜跪之節<lb/>
<pb n="KR2g0052_WYG_070-10a"/>
遂拂衣歸時年四十五後田居之年恰如之歸田後與<lb/>
里中黄文簡詹司寇諸耆英結社賦詩老年治莵裘阜<lb/>
陽山之阿遂斷城市而専山林脩族譜清理義倉建始<lb/>
祖祠宇墓寮葺治梅隴阡履濡橋此為政于宗者脩霞<lb/>
舒里社築月半泮水壩溉田五十頃栽植苦叢以障曲<lb/>
溪水患重新雪峰寺名勝築太湖民堡以豫不虞此為<lb/>
政于鄉者凡所心畫制樸而詳費鉅而省興利除害而<lb/>
可久至兒曹則土室衡門八口不能三鬴食平生克耐<lb/>
<pb n="KR2g0052_WYG_070-10b"/>
堅苦老眼昏花而對書瞭然自著管斑存質註莊子註<lb/>
離騷諸書又選詩集解杜詩選註二部尤時所傳誦其<lb/>
根本則在族譜義倉設圖立格條理整然嘗手簡子姪<lb/>
曰凡幹公事如己事則事無不濟惜公錢如己錢則費<lb/>
無不省吾半生任勞任怨惟仰不愧祖俯不愧心而已<lb/>
爾曹慎之卒年九十<hi>附李氏叔元撰賔席文曰先生誠心為質直道而行夙抱時名濟南</hi>
<hi>葛端肅曾遣子受業雅明經術宗伯楊文恪曾執贄及門晚登甲第出守輿州骨鯁忤上官彭澤之腰不折芰</hi>
<hi>荷返初服衡宇之賦遂成扄户著書茹蔬課子丘園四十載突煙時斷時續而建家廟築墓庭拳拳以木本水</hi>
<pb n="KR2g0052_WYG_070-11a"/>
<hi>源為先宗族五百人食指如櫛如星而脩譜牒揭規條諄諄以孝友睦婣為重云  南安邑志  李鹿巢集</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0052_WYG_070-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷七十<lb/>
</p>
<p>
</p>
  </div>
<div>
<head>閩中理學淵源考卷七十一</head> <lb/>
    <p>
<pb n="KR2g0052_WYG_071-1a"/>
欽定四庫全書<lb/>
　閩中理學淵源考卷七十一<lb/>
　　　　　　　　　　廣平府知府李清馥撰<lb/>
　　文節李九我先生廷機學派<lb/>
　孟子言君子之澤五世而斬後世率以此而論鄉國<lb/>
　汙隆盛衰之運溯其流風餘澤以究人物終始其大<lb/>
　致無或爽者明代成化後蔡文莊獨倡宗風隆萬以<lb/>
　降學術分判遺澤寖微矣文節私淑鄉先生之教以<lb/>
<pb n="KR2g0052_WYG_071-1b"/>
　禮律身以儉範俗其砥礪亷隅猶可以風世也前輩<lb/>
　嘗言公和氣盎然無復谿刻一切科名勳業之盛澹<lb/>
　若髙禪蕭然數椽中角巾布履不異儒素談及平生<lb/>
　事自授徒至直閣進退出處之論詳哉其言之余讀<lb/>
　燕居錄名臣錄家訓諸書仰見典型風節學問源流<lb/>
　非僅以茹蘗見長世有謂公刻而隘者豈為確論耶<lb/>
　平昔諄諄於薛文清一人其所志所學可想矣余因<lb/>
　考彼時風尚波靡而吾郡故老尚有典型也故不禁娓<lb/>
<pb n="KR2g0052_WYG_071-2a"/>
　娓述之按公集中與往復相砥勉者有楊氏貫齋文<lb/>
　恪黄氏九石諸公為後進楷模貫齋二公已另見餘<lb/>
　附交友中待考焉<lb/>
　　　文節李九我先生廷機<lb/>
李廷機字爾張號九我晉江人㓜稟氣薄就塾後猶夜<lb/>
啼筋浮睛露鄉父老謂非壽相父母亦憂之然沉靜寡<lb/>
言永日不思睡十歲從黄黙堂先生一日以狀元宰相<lb/>
命題破曰名魁天下之選身近天子之光先生喜甚命<lb/>
<pb n="KR2g0052_WYG_071-2b"/>
同學北靣揖之隆慶四年順天鄉薦第一歸讀書永春<lb/>
山中再詣公車張居正延教子不赴戊寅移家授經於<lb/>
毘陵就館座師申時行者二年萬厯十一年會試第一<lb/>
殿試第二人授編脩十四年夏持節封趙藩過家置義<lb/>
田贍族人葺先塋葬族人并友人不能葬者累官宮坊<lb/>
侍皇太子講學每四皷入長安門寒暑風雨不輟二十<lb/>
四年陞祭酒以整齊嚴肅約士曰此髙皇帝之訓今人<lb/>
不守髙皇帝訓輙逺引敷教在寛之文夫所謂寛者乃<lb/>
<pb n="KR2g0052_WYG_071-3a"/>
多方勞來輔翼欲其自得之謂豈以縱弛哉陞南京吏<lb/>
部右侍郎署部事二十七年典京察無偏私嘗兼攝户<lb/>
工二部事綜理精密奏行軫恤行户四事商困大蘇外<lb/>
城陵垣多所繕葺他如皇城公署廟祠牌坊橋梁一一<lb/>
脩治費皆取節縮公帑竒羨不以煩民或諷以儒臣不<lb/>
宜親俗事曰有俗人無俗事天下國家事何可言俗也<lb/>
時浙人李文政結交近侍廷機告御史寘之法改北禮<lb/>
部左侍郎在禮部時妖書事起捕治甚嚴時歸德沈鯉<lb/>
<pb n="KR2g0052_WYG_071-3b"/>
四明沈一貫二相不協會有言楚王假王者江夏郭正<lb/>
域為禮部右侍郎所見復與四明相左江夏訐四明遂<lb/>
成郄江夏引疾去四明之人因借江夏以傾歸德上謂<lb/>
妖書實出江夏手逮訊江夏從人乳媪下多官廷訊五<lb/>
日不决上怒甚詔責會問官有朋友情深君臣義薄之<lb/>
語多官計無所出江夏危甚廷機獨以身保任江夏為<lb/>
之翼䕶會緹騎緝得皦生光者即以坐之衆在疑信間<lb/>
猶豫未决御史沈裕言於厰璫曰事不决縉紳荼毒矣<lb/>
<pb n="KR2g0052_WYG_071-4a"/>
廷機是御史言生光亦慨然承伏獄上其事後乃决而<lb/>
江夏保無恙署禮部四年立簡易之條以便宗室减外<lb/>
貢入京人數以省邊傳飭殿試之規以閑進士定殿試<lb/>
之期以便歲貢剏屋以居官施衲以活凍宗藩有所訴<lb/>
請立為明白遂不至賄求胥吏請托中官諸宗德之為<lb/>
立生祠四區上雅重廷機三十二年朝覲之期上於禁<lb/>
中謂左右曰此時京官不忙惟趙世卿李廷機不與外<lb/>
吏相接也褒以忠慎恭勤三十五年以禮部尚書兼東<lb/>
<pb n="KR2g0052_WYG_071-4b"/>
閣大學士入參機務廷機三辭始受命謝恩疏言人臣<lb/>
惟知有主茍可自致於主者無不盡有益於主者無不<lb/>
為不知有身不知有家不知有交遊往來不知有毁譽<lb/>
得喪必無一念不可與主知必無一事不可對主言以<lb/>
是内省有不可則止之訓焉在事九月言者蠭涌遂决<lb/>
意求退上屢詔勉留且遣鴻臚卿及同官宣諭趣出堅<lb/>
臥不起待命首尾五年乃屏處荒廟廷臣猶有繁言至<lb/>
四十年九月疏已百二十餘上乃陛辭出都待命同官<lb/>
<pb n="KR2g0052_WYG_071-5a"/>
葉向髙言廷機已行不可再挽乃加太子太保賜道里<lb/>
費乘傳以行人䕶歸四十四年卒年七十五贈少保諡<lb/>
文節廷機繫閣籍六年秉政止九月無大過平生遇事<lb/>
有執尤亷潔自授徒至直閣蕭然數椽中角巾布履不<lb/>
異儒素平居言論動稱古人在詞林惟禮節事體咨前<lb/>
輩至行已居官則曰擇善而從可也秀才時館於何憲<lb/>
副元述家何自道居官朝參之勤心志之故仕宦三十<lb/>
年不敢以憚勞養安失禮怠事交游餽餉一切辭却第<lb/>
<pb n="KR2g0052_WYG_071-5b"/>
以節約當治生曰羔羊之詩誦大夫節儉正直夫惟節<lb/>
儉正直出焉雅慕清净畫一之理欲朝列之間遵令甲<lb/>
守職掌省議論以奉法循理為先其時士大夫重氣誼<lb/>
尚建白時時軼越所守官而廷機不喜之以此攻之者<lb/>
衆且急卒之清節皦然不可得而誣也自言曰予在政<lb/>
府九閱月惟主張四川撤兵全活黔蜀生靈省饟運俾<lb/>
安疆臣兄弟不至為播州之續此一事差足報國耳所<lb/>
著有四書臆說春秋講章通鑑性理刪宋賢事略編大<lb/>
<pb n="KR2g0052_WYG_071-6a"/>
明國史國朝名臣言行錄燕居錄文集二十八卷學者<lb/>
稱九我先生九我者廷機早失父母取蓼莪之章以自<lb/>
號也<hi>明名臣言行錄序明史八公撰燕居稿</hi>　<hi>新舊郡志/</hi>　<hi>閩書/</hi>　<hi>蔣</hi>
　　備考<lb/>
蔣氏德璟撰燕居錄序曰某少時嘗一再見文節李公<lb/>
於家蕭然數椽中角巾布履不異儒素而談平生事自<lb/>
授徒至直閣進退出處之詳及議代藩安邉撫酋諸大<lb/>
政若以璟為可教者已出燕居錄性理纂家訓家禮授<lb/>
<pb n="KR2g0052_WYG_071-6b"/>
之最後以宋賢事彚見遺曰此宋前輩事可師法璟心<lb/>
識之而先君子亦數言公為南少宰時署户工諸曹勤<lb/>
於吏職諸曹郎敬畏之核倉庫繕城工歲省金錢數萬<lb/>
計南公卿嘗語公曰公詞林旦晚且相此俗事不足問<lb/>
公曰有俗人無俗事天下國家事何言俗也世或疑公<lb/>
清而隘及余以諸生見則和氣盎然無復谿刻一切科<lb/>
名勳業之盛淡若髙禪其署柱間用前輩語曰見故人<lb/>
而一笑自有餘歡念平生之百為亦無可恨晏裘幾敝<lb/>
<pb n="KR2g0052_WYG_071-7a"/>
白頭辭天子歸與陶徑就荒黄菊待主人久矣葢璟一<lb/>
再見而恍然得公之深也比璟踵入詞林叨貳春官見<lb/>
公所釐次宗藩條例後人奉若蓍龜所購官房十八座<lb/>
可萬餘金皆節裁部羨蠧為之在辟雍亦各購有官房<lb/>
其意欲使官各有居以養其亷而公家數椽即中人産<lb/>
猶不如也身為亷吏而又能節縮浮費以養人之亷其<lb/>
非徒清可知今諸子貧不能供饘粥而耳視者猶以隘<lb/>
疑之不亦異乎公入直纔數月自擬薛文清嘗抗疏云<lb/>
<pb n="KR2g0052_WYG_071-7b"/>
臣學瑄足矣及公沒而葉公文忠馳數百里拜墓下省<lb/>
其家無一物歎曰真不愧文清也嗟乎令公而盡其用<lb/>
與文忠相左右當必有不可量者璟既與同鄉刻公集<lb/>
而二雲曾使君復刻公燕居錄以授公子計部百菴君<lb/>
璟與計部兄弟遊見其亷靖有公風因序所受知於公<lb/>
者以見前輩下士之誼而凡讀是錄者時以一通置之<lb/>
座右其於學亦思過半矣<lb/>
　　　縣令王在雲先生雍<lb/>
<pb n="KR2g0052_WYG_071-8a"/>
王雍字在雲德化人受業李文節以明經宰浙之雲和<lb/>
氷蘖著聞調富沙歸田二十餘年為鄉先生正直不阿<lb/>
邑有利病輙為别白邑侯亦蓍蔡奉之甚為時推重置<lb/>
義租以供宗族祭祀<hi>德化邑志</hi>
　　　郡守李大堂先生雲階<lb/>
李雲階字大堂德化人初負篋從王都易學繼師李文<lb/>
節萬厯二十五年舉北闈授華容令建劉忠宣大夏祠<lb/>
恤黎淳之後各置祀田若干頃剖决寃獄裁抑勢豪無<lb/>
<pb n="KR2g0052_WYG_071-8b"/>
所囘撓歴四薦已署部職竟被多口量遷吉安同知郭<lb/>
青螺鄒南臯兩公皆器重之數攝府篆復代𣙜湖關却<lb/>
例金五千餘為窮民償逋賦兩臺交薦以忤當事致仕<lb/>
歸家居課讀立社論文指示不倦有書數種藏于家<hi>新郡</hi>
<hi>志</hi>　<hi>邑志</hi>
　　　通判單巖泉先生輔<lb/>
單輔字巖泉德化人年少力學從李文節游由恩貢任<lb/>
廣東亷州合浦縣清介執法不阿任六年不取合浦一<lb/>
<pb n="KR2g0052_WYG_071-9a"/>
珠遷通判解綬居鄉家無臧獲妻自炊子自傳茶飯供<lb/>
客李文節髙之為舉鄉賢<hi>邑志</hi>
　　　庶子黄九石先生國鼎<lb/>
黄國鼎字敦柱號九石潛之孫萬厯二十六年進士選<lb/>
庶常授編脩使封楚藩毫不受遺會島夷謀互市璫髙<lb/>
寀受賄國鼎移書撫軍逐之李文節病臥荒廟中平昔<lb/>
相善之人多引去甚至有排擊自明非黨者國鼎間一<lb/>
日一視或再卒以此中蜚語國鼎不致辨上疏求去歴<lb/>
<pb n="KR2g0052_WYG_071-9b"/>
右春坊右庶子兼侍讀辭歸後六年再召不起卒國鼎<lb/>
温良雅度外若易與中實難犯好人之善不能庇人之<lb/>
過喜行善事著有易經初進四書質問<lb/>
　　　郡佐黄谷谿先生懋中<lb/>
黄懋中字有及南安人河清之姪萬厯丁丑選貢入成<lb/>
均積資出令粤之封川革除舊規遷學廟復學塘魚租<lb/>
歲給師生秩滿擢判瓊念親老不欲渡海移檄歸養未<lb/>
幾父訃至服闋補蘇州判掌織造鹽局一切常例毫不<lb/>
<pb n="KR2g0052_WYG_071-10a"/>
茍取署呉縣釋久繫寃獄三載報政堅意乞休兩臺登<lb/>
之薦剡不為少挽歸家鍵户著書有司至厚者弗干以<lb/>
私自號谷谿子初年與蘇紫溪李文節温晦吾柯立臺<lb/>
劉國徵為文字交氣意相勵年九十三卒封川士民祀<lb/>
之名宦焉李文節先生序其文徵私志曰黄君有及與<lb/>
余為文字交有年辛亥余自内閣賜歸君時過余山莊<lb/>
相與談往事嘗欲借國朝實錄觀之予謂君且負良史<lb/>
才何不取郡邑志雌黄之以憲今啟後實錄不必觀可<lb/>
<pb n="KR2g0052_WYG_071-10b"/>
也越數時君書來謂有所脩南安文徵私志葢邑志久<lb/>
廢姑脩之以備野史以其副投余觀之屬余為序云<hi>南安</hi>
<hi>邑志</hi>　<hi>文徵私志序</hi>
　<lb/>
　<lb/>
　<lb/>
　<lb/>
　閩中理學淵源考卷七十一<lb/>
</p>
<p>
</p>
  </div>
<div>
<head>閩中理學淵源考卷七十二</head> <lb/>
    <p>
<pb n="KR2g0052_WYG_072-1a"/>
欽定四庫全書<lb/>
　閩中理學淵源考卷七十二<lb/>
　　　　　　　　　　廣平府知府李清馥撰<lb/>
　　趙氏家世學派<lb/>
　按吾郡有明以來傳習諸經惟易獨多凈峰張氏嘗<lb/>
　言彼時蔡虚齋易學盛行于泉詩道幾絕惟朱氏軫<lb/>
　獨與師友潛心講究由是泉人業詩者多從之春秋<lb/>
　之學獨推趙氏家學為最著考宗伯文簡每述海内<lb/>
<pb n="KR2g0052_WYG_072-1b"/>
　學士知吾邑有特峰著春秋錄疑與蔡文莊四書易<lb/>
　經䝉引並為後學指南可與漢唐儒林相頡頏至尚<lb/>
　書尚有數家如林氏鴻儒黄氏光昇蘇氏鼎實黄氏<lb/>
　道煥莊氏竒顯皆著其說至三禮自元丘氏釣磯之<lb/>
　後成絕學矣明初如趙氏珤有禮經解疑之書厥後<lb/>
　楊氏道會有周禮詳節鄭氏維嶽有禮記解李氏如<lb/>
　玊有周禮會註亦多散佚莫考竊窺鄉先正敘述經<lb/>
　訓每勤懇備書可知彼時崇尚實學有兩漢儒林傳<lb/>
<pb n="KR2g0052_WYG_072-2a"/>
　經遺意葢欲以一經之士入于繩墨其學術途轍必<lb/>
　出于一其所以移易耳目開拓心志以造就黨塾之<lb/>
　士者非無謂也前哲維持學術惓惓如此謹備書之<lb/>
　遺漏尚多偶舉記憶所及者錄焉<lb/>
　　　郎中趙惟德先生瑺<lb/>
趙瑺字惟德晉江人少通春秋不務俗學而得聖人之<lb/>
意成化丙午領鄉薦𢎞治元年進士授户部主事歴員<lb/>
外陞郎中監薊州太倉黄土諸倉壩上御馬諸廐臨清<lb/>
<pb n="KR2g0052_WYG_072-2b"/>
鈔關皆秉正執法常祿外錙銖不染在官手不釋卷𣙜<lb/>
關歸事親盡孝撫寡姊孤姪甚有恩環堵蕭然獨以行<lb/>
誼經術遺訓子孫著有春秋管見孫恒<lb/>
　　　主事趙用甫先生日新<lb/>
趙日新字用甫恒子隆慶五年進士好讀竒書署其齋<lb/>
曰潛所以矯也筮仕分宜令有賢聲中讒改教旌德遷<lb/>
國子博士歴户部主事性介特不屑為阿匼以媚上官<lb/>
視貴勢漠如以故仕路沉淪後乞歸終養卒弟日榮<hi>黄文</hi>
<pb n="KR2g0052_WYG_072-3a"/>
<hi>簡撰墓志</hi>
　　　郎中趙因甫先生日崇<lb/>
趙日崇字因甫恒子萬厯丙子舉人授南康令治民如<lb/>
家疾苦纎細皆為區理遷應天司李積年滯牘剖决無<lb/>
餘請托不行轉南刑部郎忌者中之謫新城令未幾以<lb/>
母老告歸圖書四壁蕭然自樂而贖宗女撫孤甥義行<lb/>
尤為鄉里所矜式<hi>新郡志</hi>
　　郡守趙特峰先生恒學派<lb/>
<pb n="KR2g0052_WYG_072-3b"/>
　馥嘗讀鏡山司徒文稱怍菴公之景慕先生若趨父<lb/>
　兄而奉蓍蔡而鏡山數過先生問業實亦以師禮事<lb/>
　之爾及讀田亭草又知文簡黄公亦私淑之列也觀<lb/>
　文簡之言曰某自曩受經時從學士先生訂繹疑義<lb/>
　剖析異同必曰特峰趙先生云何即未及門實私淑<lb/>
　焉今代逺風微所著曰春秋錄疑者聞郡友人尤氏<lb/>
　際坦家有其書其餘亦多散佚即當日門徒亦寥寥<lb/>
　莫考謹將文簡并鏡山二先生錄附焉儻後續考有<lb/>
<pb n="KR2g0052_WYG_072-4a"/>
　人再備列之夫前輩流風師表日久寖湮而稽經考<lb/>
　傳之事派别益難尋緒矣先生以經學貽謀一時多<lb/>
　聞蓄德之士多宗之而文簡鏡山二公尤為隆萬間<lb/>
　儒林典則傾心景慕豈僅獻老乞言哉文簡鏡山二<lb/>
　公之學另於家世學派敘述此不具論<lb/>
　　　郡守趙特峰先生恒<lb/>
趙恒字志正號特峰晉江人祖瑺𢎞治元年進士歴官<lb/>
皆有清望著春秋管見恒警頴負竒十三充弟子員家<lb/>
<pb n="KR2g0052_WYG_072-4b"/>
傳春秋學謂胡氏春秋闡素王心法功令標以錄士而<lb/>
末學穿求崖穴繁綴枝條如捕風射影奮然以推明經<lb/>
術為己任著春秋錄疑讀書武夷山中建州士多就問<lb/>
業嘉靖十七年成進士乞就教職得教授袁州督學使<lb/>
者延主白鹿洞集諸郡㒞乂而師之遷國子監丞尋改<lb/>
南都南中辟雍士請所著錄疑梓之居二載遷南户部<lb/>
主事尋進郎中是時承平久四方漕餉率重北而輕南<lb/>
歲押運一二縣簿領之所積負以百萬計恒謂留都根<lb/>
<pb n="KR2g0052_WYG_072-5a"/>
本地廥庾虚竭何以應猝請之司農陳儒疏部運之規<lb/>
令諸省分漕以郡佐總漕以藩司各詣部庭稽覈如輦<lb/>
下例疏上得請後遂載令甲恒居部署聲籍甚苐以鯁<lb/>
介無援遷浙江鹽運司同知未幾擢守姚安姚安俗狃<lb/>
淫僻恒為定婚娶之禮土酋歙然又嚴鑄銅之禁居九<lb/>
月乞養親歸士民祠之名宦里居杜門寡接邦君式閭<lb/>
存訪悉引疾避之交遊中以道義相期許者莫如同安<lb/>
洪司冦朝選朝選為權奸所穽逮繫會城獄瀕發訣於<lb/>
<pb n="KR2g0052_WYG_072-5b"/>
恒曰茲行也吾必死之嵇紹不孤無煩多囑恒呼其仲<lb/>
子日榮命之曰若受洪先生國士知勉旃以報毋令魏<lb/>
邵郭亮千載笑人日榮方馳謀槖饘則虎冠吏已毒斃<lb/>
朝選諸親故無得近者日榮撞突而前殮其尸以歸人<lb/>
咸稱日榮義士實稟前訓也蒞家儼勅雖燕閒必整冠<lb/>
危坐對子孫終日無惰容或有軼越譴訶立至諸子孫<lb/>
聯翩仕路顧多躓困又皆不屑營私恒每談及津津喜曰<lb/>
吾道如是晚歲築精廬於茂趣山中足跡不窺城市覃<lb/>
<pb n="KR2g0052_WYG_072-6a"/>
思著述秉燭讀書其文一以歐陽文忠為宗近述鄉先<lb/>
生王遵巖之遺論醇然先正典型年九十四卒所著有<lb/>
莊子涉筆史記涉筆與春秋録疑並行于世其忠愛堂<lb/>
稿經濟錄抄及文集若干卷藏于家子日新日榮日崇<lb/>
孫世典世徵世攽等俱見科目志<hi>舊郡志撰新郡志黄文簡  墓志</hi>
　　青陽莊氏家世學派<lb/>
　先文正公撰方塘先生傳曰泉郡之南聳起而特秀<lb/>
　者為紫帽山山之下村落繡錯巨宗名人輩出相望<lb/>
<pb n="KR2g0052_WYG_072-6b"/>
　往往為吾郡冠而青陽莊氏尤擅科甲人物之盛非<lb/>
　諸族所及也馥按莊之先系出永春桃源自宋少師<lb/>
　藻齋公賜第郡城因家焉其姪孫古山復自郡城遷<lb/>
　青陽青陽之有莊自古山始傳至方塘十一世矣考<lb/>
　方塘先生用賔其後為宫詹際昌羮若氏竒峰先生<lb/>
　偁其後為侍郎國楨陽山氏石山先生一俊其後為<lb/>
　脩撰履豐梅谷氏餘派系俱未及詳考其家世抑由<lb/>
　内行脩潔隱德弗耀累功積厚而致然歟其收名藴<lb/>
<pb n="KR2g0052_WYG_072-7a"/>
　發于後有以哉今錄其表著者載於篇<lb/>
　　　太僕莊方塘先生用賔<lb/>
莊用賔字君采號方塘晉江人生而卓犖聰頴邑先達<lb/>
陳紫峰琛聞其名召試庭草交翠論嗟異久之與后峰<lb/>
氏壬春石山氏一俊同登嘉靖七年進士第初授行人<lb/>
使蜀盡却藩國供餽給事中劉侃當使琉球以母老且<lb/>
未子相持泣用賔奮然曰古有以栁易播者何人哉願<lb/>
得身代未幾陟司副遷刑部員外郎出為浙江僉事用<lb/>
<pb n="KR2g0052_WYG_072-7b"/>
賔為人木强又少戅嘗稱士為知己者用當昻首伸眉<lb/>
論列天下事奚取局促效轅下駒為每遇權貴人直睨<lb/>
之不能刓方為圓而於嫉惡尤甚不中意輙面頳怒目<lb/>
甚或發憤呵叱之故卒為時所中太宰汪鋐生貴甚嘗<lb/>
以事怒其屬長跪不解賔為不平愬之永嘉張相所汪<lb/>
適從直房見之恚甚用是出之浙浙所轄寧紹台三郡<lb/>
多權貴人一繩以法無敢輙居請者仕中不廢學多記<lb/>
覽益精於文藝臨歲比時缺督學用賔署事校寧波郡<lb/>
<pb n="KR2g0052_WYG_072-8a"/>
揭以袁元峰煒為第一時煒久困未知名即許其文首<lb/>
天下已而果如其言餘姚令顧存仁以不阿權貴得謗<lb/>
用賔亷知其賢特誇奬之遂得擢黄門以直諫顯視事<lb/>
纔八月理寃獄靜譁伍奬㧞亷吏所部肅然有屬官倚<lb/>
勢貪横用賔執法治之拂巡鹽御史意疏劾用賔值汪<lb/>
脩前憾遂從中覆罷用賔時年方三十一如是家食四<lb/>
十餘載絶意仕進宦囊蕭然居鄉一介取予不茍孝親<lb/>
睦族行鄉約開水利邑人愛敬鄉評至今重之自嘉靖<lb/>
<pb n="KR2g0052_WYG_072-8b"/>
三十八年倭冦犯閩中連歲猖獗攻入興化府戕殺民<lb/>
人無數沿海衞所相繼告陷而泉之劇賊黄元爵等因<lb/>
機交煽自郡之内外所在皇皇勢且不保用賔為當事<lb/>
畫䇿浚城濠部署城中守卒使各為營伍民心遂定城<lb/>
頼以安當倭賊突犯時逺近村民爭入城逃生勢甚急<lb/>
城門晝閉避冦者不得入幾相擁入水中用賔力請當<lb/>
事願身守南門乃操管鑰坐城門外命開門内之而身<lb/>
自當賊所活人以數萬計時賊野掠無所得奸民導之<lb/>
<pb n="KR2g0052_WYG_072-9a"/>
發塜取贖用賔與其弟用晦募鄉兵後先殺賊多賊大<lb/>
恨乃剜用賔父塜刦屍去用賔聞之拊膺號慟與用晦<lb/>
徑走賊壘戰於南安雙溪賊大潰連破十三壘負父骸<lb/>
歸賊追之用晦殿與其僕鬭死會僉事萬民英指揮歐<lb/>
陽深以官兵繼至翼而前又大破賊前後斬倭首百有<lb/>
十顆生擒一十四人奪囘被擄生口二百七十餘人時<lb/>
嘉靖壬戍五月初二也倭冦既潰黄元爵勢窮遂就撫<lb/>
泉郡悉平當道屢上其事為冒功者掩抑久之未敘而<lb/>
<pb n="KR2g0052_WYG_072-9b"/>
用賔終身不自論列萬厯二十二年倭冦朝鮮子鳳章<lb/>
乃上言於朝下其事部議贈用賔太僕寺少卿官用晦<lb/>
子百户世襲以風勵天下士葢去用賔破倭之年且四<lb/>
十載矣其後曾孫際昌舉萬厯己未會試第一廷對復<lb/>
第一人咸以為用賔開門活人之報際昌天啟中任脩<lb/>
撰不附魏閹沉廢數年愍帝立起春坊庶子未幾卒以<lb/>
風節故追贈詹事所著有周易解意一編黄文簡為之<lb/>
序云<hi>史館擬筆</hi>　<hi>傅錦泉撰墓志/</hi>　<hi>先文正公撰本傳</hi>
<pb n="KR2g0052_WYG_072-10a"/>
　　　莊先生鳳章<lb/>
莊鳳章晉江青陽人守闕上書言其父僉事方塘用賔<lb/>
與其叔父用晦嘉靖中所為禦冦扞城狀晚歲有志斯<lb/>
道游李見羅先生之門<hi>何鏡山撰莊孝子述</hi>
　　　侍郎莊陽山先生國禎<lb/>
莊國禎字君祉晉江人少竒頴王遵巖慎中器之妻以<lb/>
女舉嘉靖四十一年進士授會稽令出諸生趙日新於<lb/>
寃獄贊直指倡行條鞭法以卓異徵拜給事中先後疏<lb/>
<pb n="KR2g0052_WYG_072-10b"/>
論大臣如郭宗臯游震得遲鳳翔皆夤緣有奥援者出<lb/>
浙江按察僉事遷江西參議廣西副使復改視江西學<lb/>
政累遷廣東按察使轉雲南江西左右布政丁外艱服<lb/>
除補河南值兩河大祲白兩臺請發臨德倉改折漕糧<lb/>
三歲倣趙閱道荒政選丞倅分地經理之民藉以全活<lb/>
甚衆潞邸新開中貴人蒞事所為裁經費汰浮冗無少<lb/>
假借事以就緒而民亦不告疲以資望擢副都御史巡<lb/>
撫江西先一年水次年大旱復以河南例題請改折計<lb/>
<pb n="KR2g0052_WYG_072-11a"/>
部初猶難之再疏得請晉南京刑部右侍郎旋改户部<lb/>
以内艱歸國禎器度端凝貌寛和而衷嚴整有屹然不<lb/>
可奪者所至守官盡職循級而登不屑借譽養交以營<lb/>
速化性坦夷樂道人善非意之加恬然不掛胸臆每謂<lb/>
昔人理遣情恕兩言終身誦之可也為文喜典重深厚<lb/>
而厭鈎棘為詩喜舂容雅渾而薄纎巧大都得遵巖之<lb/>
指授為多歲時伏臘率宗之子孫敬共祀事每與人語<lb/>
好稱引國家典制往哲節概行誼祖先以來積功累行<lb/>
<pb n="KR2g0052_WYG_072-11b"/>
之跡旁及今昔人情善敗隆汙之變聽者聳然感動居<lb/>
常所過從不過一二故人厚善者當路諸公及門未嘗<lb/>
峻拒利病未嘗不以告里黨有負枉不能直者語次間<lb/>
為直之然不任受德也卒年七十有八子懋華懋聲見<lb/>
科目志<hi>舊郡志</hi>　<hi>新郡志/</hi>　<hi>黄文簡撰墓志</hi>
　　　郎中莊仁山先生士元<lb/>
莊士元字君聘晉江青陽里人自童年端重不煩父師<lb/>
教詔而言動盡有繩檢人稱謂莊家顔回閉户下帷窮<lb/>
<pb n="KR2g0052_WYG_072-12a"/>
探玩索庶幾深潛純粹之學嘉靖三十二年試春官編<lb/>
脩胡公杰得其文以白大學士徐公亟加稱賞洎揭榜<lb/>
置名第二時方試館職士元以濡迹權門為恥竟不入<lb/>
選授知廣德州原本經術飾吏而政尚簡靜輕徭省訟<lb/>
吏戢民安尤興學勸禮垂意作人廣德自前守歐陽南<lb/>
野而後州人以士元並稱焉轉比部員外郎己未會試<lb/>
檄入簾所得皆知名士給事呉時來抗章劾嚴相嵩逮<lb/>
治獄士元為問官改擬謫戍當國怒甚持卷四日不下<lb/>
<pb n="KR2g0052_WYG_072-12b"/>
然畏公議不果駁呉公得棲遲嶺外旋復柄用士元曲<lb/>
全之力為多已而轉本部郎中曹銓預有江西督學之<lb/>
注會當慮囚士元得命廣東行抵家已有足疾披閱招<lb/>
移用是勞勩疾劇卒於髙之化州士元寛宏簡黙近於<lb/>
仁者仁山乃其自號要其質與行誠足當之李氏叔元<lb/>
曰敏德為泉南易宗而陳氏琛其傳心髙弟蔡于省之<lb/>
授莊士元李維徵之授蘇濬皆易學淵源云<hi>清源文獻  李叔元</hi>
<hi>青陽五先生傳賛</hi>
<pb n="KR2g0052_WYG_072-13a"/>
　　　莊明齋先生龍光<lb/>
莊龍光字自昭别號明齋用賔冡孫甫四歲父沒少負<lb/>
頴質九歲能屬文弱冠補弟子員嗣是祖父母及母繼<lb/>
沒龍光以嫡冢持服不與棘試者十年時以積毁故遂<lb/>
得疾病良已猶理故業沒時年三十有四龍光篤有至<lb/>
性内行脩飭母病忘食飲非子手調進不御日侍匕箸<lb/>
間間以文事出必歸上食食已復赴日數還往以為常<lb/>
母不喜服藥籲天頌禱宛轉進之如是者五年母頼以<lb/>
<pb n="KR2g0052_WYG_072-13b"/>
坐起比母沒事二叔父甚恭所有遺田悉推與之少時<lb/>
師黄文振先生經術之外尤以行誼相慕合遇友人困<lb/>
戹鋭身救之乏者不待告賑之王生為舞文吏所陷竟<lb/>
得直有司而金生妻子恒待以舉火龍光死交友無不<lb/>
雪涕者而文振先生與金生各為之服視小功此以知<lb/>
其義矣子二夢岳更名際昌重岳<hi>史文簡雲臺藏稿</hi>
　　　詹事莊羮若先生際昌<lb/>
莊際昌字景說號羮若曾祖用賔夢張襄惠岳投刺相<lb/>
<pb n="KR2g0052_WYG_072-14a"/>
謁而際昌生因名夢岳以試更今名九歲善屬文十一<lb/>
而孤萬厯己未會試廷試皆第一泉掄魁天下自宋己<lb/>
未曾樞密從龍而後五百年始克再覩邦人士艷傳之<lb/>
廷對制策一字偏傍偶誤被勘遂乞假歸天啟元年授<lb/>
翰林院脩撰經筵展書起居注纂脩國史編葺六曹章<lb/>
奏乙丑分校禮闈尋管理誥勅時魏璫擅權求為撰祠<lb/>
記拒不應璫銜之視事數日奉使趙藩卻諸餽遺無所<lb/>
納便道抵家丙寅秋當復命會脩三朝要典蹙然曰是<lb/>
<pb n="KR2g0052_WYG_072-14b"/>
固欲以國史為刑書者奈何居詞垣受璫指使哉丁卯<lb/>
天下大比士論資當衡文兩京親友勸駕長安中有促<lb/>
之者曰公速來可步武三事也夷猶不赴會部推遷秩<lb/>
為魏璫所擠奪職崇禎初璫誅即家起諭德道陞左庶<lb/>
子至京召對陞侍讀兼記注官時懷宗勵精宵旰五漏<lb/>
入侍率二皷方罷際昌赴召時途中已得末疾用是困<lb/>
<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>卒于邸年五十二上聞心悼降㫖莊際昌起廢詞臣<lb/>
効勞卒官贈詹事葢示優異云際昌胸次坦洞絶不為<lb/>
<pb n="KR2g0052_WYG_072-15a"/>
矜倨態而性峭直好引掖後進孝友切至傷其弟重岳<lb/>
孝亷早卒撫遺孤如己子終身茹素午惟一葷而已為<lb/>
文泚筆立就初若不經思索而天動輒隨入仕若干年<lb/>
里居强半族經倭難脩譜牒葺祠屋家居肅飭自將蒼<lb/>
頭戢戢不敢問户外事獨好為德于鄉嘗與鄉先輩合<lb/>
力築溜石陡門濬新溪水道獨捐費二百金增舊規三<lb/>
之二四十二鄉咸利之天啟末海氛不靖鄉人將逺竄<lb/>
為立約編伍守望相助瀕海以安焉孫延裕好古鯁亮<lb/>
<pb n="KR2g0052_WYG_072-15b"/>
有祖風<hi>新郡志名史文簡撰墓志八閩掇  記</hi>　<hi>閩書/</hi>　<hi>林麟禎補</hi>
　　脩撰莊梅谷先生履豐學派<lb/>
　按吾郡青陽莊氏世多令德代有偉人梅谷先生資<lb/>
　禀篤厚孝友肫至以文學著稱傳稱其力䕶趙公用<lb/>
　賢贈賻洪公朝選其扶持善𩔖誠可風世也再洪公<lb/>
　一事文簡黄公撰封翁小石公墓志謂公適竣事北<lb/>
　上與相值頌言出之且周旋禭賵或怵太史是相君<lb/>
　所甘心也而奈何强預人事封公獨寄聲慰曰兒即<lb/>
<pb n="KR2g0052_WYG_072-16a"/>
　以此得罪無恨老父亦無恨矣即此可想見家學之<lb/>
　槩餘鏡山先生敘文備詳云<lb/>
　　　脩撰莊梅谷先生履豐<lb/>
莊履豐字中熙晉江人祖一俊仕浙江參政有詩才履<lb/>
豐萬厯五年進士選庶吉士授翰林編脩轉脩撰尋題<lb/>
注起居充經筵官丁外艱卒履豐天性至孝事父望槐<lb/>
飲食起居惟恐傷之弟履朋舉進士為郎早天無嗣當<lb/>
其病時度不可起中夜籲天願以身代為人長厚冲抑<lb/>
<pb n="KR2g0052_WYG_072-16b"/>
見人一善若自己出或聞有過葢覆周旋如其自計惟<lb/>
恐失名而喪位其他所先容而汲引者惟恐人知至其<lb/>
邁往之氣有時勃發必奮為義常熟趙檢討用賢抗疏<lb/>
忤時相張居正杖闕下人多避聲迹履豐獨左右之同<lb/>
郡洪司冦朝選為勞堪陷斃獄中適履豐還朝北上屬<lb/>
所善為經紀禭賵乃去才具敏贍每有撰屬當食篝燈<lb/>
率爾成文不勞草創而雋氣颷舉博達宏濶川湧嶽停<lb/>
世人推服之弟履朋亦有雋聲<hi>舊郡志集序</hi>　<hi>何鏡山撰文</hi>
<pb n="KR2g0052_WYG_072-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0052_WYG_072-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷七十二<lb/>
</p>
<p>
</p>
  </div>
<div>
<head>閩中理學淵源考卷七十三</head> <lb/>
    <p>
<pb n="KR2g0052_WYG_073-1a"/>
欽定四庫全書<lb/>
　閩中理學淵源考卷七十三<lb/>
　　　　　　　　　　廣平府知府李清馥撰<lb/>
　　文山黄氏家世學派<lb/>
　吾郡隆萬間耆舊典型於時蔚起而恬澹清脩立身<lb/>
　本末有進退大節則共稱文簡黄公也公之學術宗<lb/>
　奉紫陽鄒氏元標謂其平生服膺蔡文莊規矩尺寸<lb/>
　不踰考公立朝建沃忠言匡持君德丰采德業為世<lb/>
<pb n="KR2g0052_WYG_073-1b"/>
　名臣實無愧於文莊矣至退歸林下敦禮耆舊奬掖<lb/>
　後生闡發潛德崇厚禮教敬讀田亭草諸製述仰見<lb/>
　正學源流實有關世教之作原其家學皆本于守軒<lb/>
　朴齋溯逸齋而上積功累德至公而丕恢前烈其後<lb/>
　嗣踵起者學使靜谷公潤中為最著茲特錄其先世<lb/>
　所以肇基孝弟敦說詩書以貽厥後人者以風世焉<lb/>
　　　處士黄逸齋先生賢<lb/>
黄賢字彦德號逸齋晉江人元處士天麟公其初祖也<lb/>
<pb n="KR2g0052_WYG_073-2a"/>
生五齡母沒鞠于繼母孫氏天資純懿孝養逾於所生長<lb/>
即知讀書好禮維持家務勤儉治生家用是裕且樂施予<lb/>
周急里閈少年不事事者必喻以為善人多化之長子應<lb/>
豋永樂二年進士次惠抱德不仕<hi>田亭草家譜傳節錄</hi>
　　　黄守軒先生禮<lb/>
黄禮字廷文號守軒逸齋公曾孫天性至孝而尤篤於<lb/>
信義鄉閭稱之少孤父墳湮沒後籲天祈神大號于隣<lb/>
墳者三日忽有龎眉老叟指示其處果得證騐相傳為<lb/>
<pb n="KR2g0052_WYG_073-2b"/>
孝感焉家庭之間其教不嚴而肅嘗訓子曰惟謹厚可<lb/>
逺怨惟質實可動人其識之<hi>田亭草家譜傳節錄</hi>
　　　文簡黄儀庭先生鳳翔<lb/>
黄鳳翔字鳴周號儀庭晚更號止菴晉江人少小即警<lb/>
敏絶人觀書沉潛經目成誦笥腹不忘稍長習胡氏春<lb/>
秋學於學博蔣與泉鳳翔習其師説本經據傳折衷以<lb/>
己意弱冠即以善春秋聞郡中時王遵巖慎中方設比<lb/>
論文誘教後進得鳳翔藝造廬訪之鳳翔以髫年攝衣<lb/>
<pb n="KR2g0052_WYG_073-3a"/>
冠見不懾不廹步止從容遵巖益大竒與坐語曰生年<lb/>
少而文章氣概俱髙異日者必魁天下遂致鳳翔為諸<lb/>
郎文社交辛酉鄉薦第四自是益肆力文章與臬長張<lb/>
洞齋藩伯洪心齋對壘角藝隆慶戊辰成進士殿試第<lb/>
二人明泉中及第自鳳翔始授編脩教習内書堂亡何<lb/>
以疾假里居三載還朝旋丁外艱歸萬厯丙子補故官<lb/>
與脩世宗實錄成進脩撰充經筵官五年同考會試首<lb/>
相張居正奪情起復取中㫖罪諸言臣怒新進士鄒元<lb/>
<pb n="KR2g0052_WYG_073-3b"/>
標特甚欲斃之杖下鳳翔昌言於朝曰此孤忠即不使<lb/>
生奈天下綱常何囑門人多方調䕶鄒得不死頃之有<lb/>
編管諸言事章奏之役鳳翔慨然任之悉編入無隱諱<lb/>
庚辰春居正欲鳳翔再與同考使次相喻意望錄其二<lb/>
子鳳翔固辭不赴借奉使益藩避去及壬午秋以次當<lb/>
主試南畿少宰王篆亦欲如張相㫖托鄉貴人為先容<lb/>
復謝不往尋遷中允累陞南京國子祭酒省母歸起補<lb/>
北監時方校刻十三經注疏鳳翔上言頃陛下去貞觀<lb/>
<pb n="KR2g0052_WYG_073-4a"/>
政要進講禮經甚善但讀曾子言孝則當珍䕶聖躬講<lb/>
學記言學則當緝熙聖學察月令篇則當勤勵聖治繹<lb/>
世子篇則當豫建皇儲疏入上嘉納之尋擢禮部右侍<lb/>
郎兼侍讀學士會洮河告警疏言多事之秋陛下宜屏<lb/>
游宴親政事以圖安攘為今大計惟用人理財二端宋<lb/>
臣有言平居無直言敢諫之臣則臨難無敵愾致命之<lb/>
士頃吏部員外郎鄒元標直聲勁節銓司特擬召用而<lb/>
聖意頓改于前建言遷謫諸臣如潘士藻孫如法亦擬<lb/>
<pb n="KR2g0052_WYG_073-4b"/>
量移而疏皆中寢士氣日摧言路日塞平居祗懷祿養<lb/>
臨難孰肯捐軀為國哉昔宋藝祖欲積縑二百萬易敵<lb/>
人首太宗移上供物為用兵養士之資今户部歲進二<lb/>
十萬初非舊額積為上供陛下富有四海奈何自營私<lb/>
蓄又竊見都城市觀金碧熒煌歲時齋醮絡繹道路經<lb/>
費賚予外廷莫知與其要福於冥漠之鬼神孰若廣施<lb/>
於孑遺之民命况東南財力已竭西北邊務方殷誠國<lb/>
民交病之日疏入上不能用是時儲位久虚廷臣屢請<lb/>
<pb n="KR2g0052_WYG_073-5a"/>
册立久未得命上意欲國本之定發自宸衷密諭王家<lb/>
屏以明歲舉行且無令外廷知之家屏傳語禮部鳳翔<lb/>
遂與尚書于慎行左侍郎李長春具册立儀以請上怒<lb/>
各奪俸三月并責閣臣不密之失廷臣無敢復言鳳翔<lb/>
獨抗疏爭之不報遂乞休歸壬辰起禮部左侍郎旋改<lb/>
吏部已復陞南禮部尚書以母老辭再疏乃優詔許之<lb/>
甲午起復原官更力陳母老准以新銜在籍候用母沒<lb/>
遂不復出甲寅有㫖特起而鳳翔已卒年七十有六訃<lb/>
<pb n="KR2g0052_WYG_073-5b"/>
聞予恤典贈太子少保天啟初諡文簡李氏光縉曰公<lb/>
居官耿介自守所履清班善地未嘗為政府私人華亭<lb/>
興化身出其門一事之以道史館諸公以文章行誼相<lb/>
引重有之不能欵布腹心初抑於江陵偃蹇郎官十餘<lb/>
年及進宫僚淹滯留都旋歸旋起屢起屢辭則公出處<lb/>
之道可知矣公通籍四十七年立朝僅十三年在里居<lb/>
者三十餘年養晦躭寂絶無愠色布衣菲食匡坐小齋<lb/>
不蓄古物書畫亦無園池臺榭之觀用器無雕鏤居室<lb/>
<pb n="KR2g0052_WYG_073-6a"/>
不漆堊林泉多年庭可張羅足跡罕及公門或時以時<lb/>
事枉直利病公言之天性孝友子孫三十餘人訓之以<lb/>
禮悉遵教如之學術一禀紫陽務躬行實踐不設道學<lb/>
之名官中秘時退食之暇惟有楗户讀書老而家居猶<lb/>
然故苞孕極富而譔著獨多嘗自言友天下士則不足<lb/>
尚友古人則有餘壬子春郡守陽公纂脩郡乘請公為<lb/>
總裁同事林省菴何匪莪蘇石水光縉亦涉筆其門公<lb/>
曰先輩行誼可稱不妨廣為蒐羅第勿作過情之譽則<lb/>
<pb n="KR2g0052_WYG_073-6b"/>
瑕瑜自不相掩凡所進退人物公不自疏舉以公之共<lb/>
事者公但受成而已然每一傳成必經折衷或自再著<lb/>
書成人或病其太寛而直道固存矣公意在寛嚴之間<lb/>
其硜硜為公所包容多矣然有執益堅持益力者公亦<lb/>
不難虚已夫然後知公之心也鄒氏元標謂公服膺蔡<lb/>
文莊學尺寸不踰數十年出處之正不淄不磷何氏喬<lb/>
逺稱公平易忠孝狷介謹嚴為太羮元酒布帛菽粟之<lb/>
先正楷範信知言也所著有嘉靖大政記大政編年錄<lb/>
<pb n="KR2g0052_WYG_073-7a"/>
田亭草等書子淳中門廕潤中顥中等俱見科目志<hi>閩書</hi>
<hi>鏡明名臣言行録  山撰行畧</hi>　<hi>新舊郡志/</hi>　<hi>李衷一撰本傳/</hi>　<hi>何</hi>
　　　提學黄靜谷先生潤中<lb/>
黄潤中字嗣雨號靜谷文簡公第六子也少頴敏崇禎<lb/>
十年進士初任刑部主事轉禮部員外郎旋出督學中<lb/>
州矢公矢慎所甄㧞皆單寒竒士是時烽火相聞絃誦<lb/>
之聲寂然潤中多方誘掖士氣日振未幾有廣東惠潮<lb/>
之命欣然就道旋歸里杜門著書晚節嗜學卒時年七<lb/>
<pb n="KR2g0052_WYG_073-7b"/>
十有一所註解易義杜律禹貢解諸編藏于家<hi>田亭草家譜誌</hi>
<hi>傳録</hi>
　　鴻臚史觀吾先生朝賔學派<lb/>
　按觀吾先生清脩直節前輩論之詳矣咫亭詹公在<lb/>
　南雍時嘗禀學於先生其後與鱗泉王公用汲愚菴<lb/>
　郭公惟賢並以抗疏直言先後顯著洊登九列為世<lb/>
　名臣云<lb/>
　　　鴻臚史觀吾先生朝賔<lb/>
<pb n="KR2g0052_WYG_073-8a"/>
史朝賔字應之别號觀吾少隨父商崖公宏璉讀書質<lb/>
遲重强力苦識學成為文章演漾汪洋登嘉靖二十六<lb/>
年進士第授刑部主事久之以員外郎署司篆兵部郎<lb/>
楊繼盛疏論嚴嵩納賄蠧國十大罪上怒甚杖繼盛百<lb/>
下之獄嘉靖三十二年也先是獄未下嵩子世蕃私以<lb/>
意授其黨李天榮令預囑朝賔曰必得楊甘心焉即與<lb/>
美擢朝賔正色曰有髙皇帝之律在何可枉也吾寧失<lb/>
官無寧失律及議獄時司冦以下惴惴不知所出朝賔<lb/>
<pb n="KR2g0052_WYG_073-8b"/>
遂擬傅奏事不實律以進部尚書何鰲謂曰更有一比<lb/>
盍思之翼日復尚書曰有之則有減於此尚書乃自比<lb/>
其律且云傅此庶得當朝賔持不可獄數日未上事益<lb/>
急尚書曰急矣雷霆不測如君所執誠是夫固為俱靡<lb/>
耳盍以待後解而侍郎王學益直曰司官徇名予老矣<lb/>
於是當以詐傳令㫖罪絞自為藁授朝賔朝賔既爭不<lb/>
得請署奏末云楊繼盛語雖詿誤心實無他惟陛下憫<lb/>
其狂愚謫發逺戍庶以全好生之仁奏入繼盛竟坐大<lb/>
<pb n="KR2g0052_WYG_073-9a"/>
辟尚書侍郎奪俸而朝賔降三級外調泰州判方繼盛<lb/>
下獄時薦紳相見脇息不敢語及繼盛杖瘡甚同年提<lb/>
獄禁不許關通獄之上朝賔自分重譴與繼盛俱死耳<lb/>
諸公有入獄勞問繼盛者繼盛都閉目不言及朝賔至<lb/>
瞪視曰史應之耶費心多矣朝賔當往泰州别繼盛書<lb/>
曰遇公之事當以死爭賔不死者尚冀公不死也楊復<lb/>
書曰某批奸人腸恨不即死公何苦哉公其珍重判泰<lb/>
州三年量移揚州久之遷南户部以艱歸服闋補工部<lb/>
<pb n="KR2g0052_WYG_073-9b"/>
郎分署張秋鎮通商惠民久之嵩敗徐文正階當事乃<lb/>
以河南僉事擢尚寶少卿尋改南大理丞旋復徙應天<lb/>
府丞久之轉鴻臚卿卒詔賜諭祭朝賔居常訥訥至臨<lb/>
大事决大利害屹然山立不移嘗稱民生利害之端非<lb/>
有惻怛忠誠之心不能體察吾身利害之端非有正直<lb/>
剛毅之守不能鎮定故其所至無論中外並皭然不滓<lb/>
卓有樹立而其最彰明較著者在不屈嚴相與部長持<lb/>
忠愍獄士論韙之歿之日宦槖蕭然居屋數椽不蔽風<lb/>
<pb n="KR2g0052_WYG_073-10a"/>
雨所著有觀吾集及史氏内範藏於家學者稱曰觀吾<lb/>
先生云<hi>舊郡志</hi>　<hi>閩書/</hi>　<hi>李衷一撰本傳</hi>
　　司訓洪積齋先生猷學派<lb/>
　按文簡史公撰洪先生周易翼義敘云余家世受易<lb/>
　先君子嘗有撰次未就稍長獲遊積齋洪先生之門<lb/>
　而始有會也先生束髪窮經老而逾篤至晚年而後<lb/>
　論說始定又曰邇來士習好異異說曹興不獨與文<lb/>
　莊紫峰二先生刺謬浸尋而操戈紫陽矣二先生書<lb/>
<pb n="KR2g0052_WYG_073-10b"/>
　皆已布之學宫日為異論所蝕予嘗求其書於里塾<lb/>
　不得以為恨於是先生子孝亷子愚出其家藏梓之<lb/>
　福安黌舍俾小子序而行之先生之説行即二先生<lb/>
　之説行也先生淵源於蔡陳而宗朱子之義故云翼<lb/>
　義云今錄其派繫載于篇<lb/>
　　　司訓洪積齋先生猷<lb/>
洪猷字文振號積齋世家晉江錢㠘里猷性資强毅厚<lb/>
於彛常藩身必以禮遇事尤奮發敢任斷詞正言卓有<lb/>
<pb n="KR2g0052_WYG_073-11a"/>
任道之質而學足以充之弱冠喪父奉母并撫諸弟殫<lb/>
厥心身家貧不支以舌耕佐費一切婚嫁咸取給焉蚤<lb/>
以學名從遊之士數舍而至士相遇講述鮮不名猷之<lb/>
學者平昔毅然能尊師重道其學則繇紫峰虚齋以上<lb/>
遡考亭條分理解塾師箋析之外又復推緣傳註以印<lb/>
合聖賢宗㫖誠意諄諄顧不自立門户直於講藝中提<lb/>
掇身心實際用證聖功文章絶去華飾根諸理奥久之<lb/>
司訓江右之南安一如教閩士㫖貧生脩勢每從謝却<lb/>
<pb n="KR2g0052_WYG_073-11b"/>
間贍之餼律人以恥養人以名言凖履繩居一載當道<lb/>
旌為廣文冠遽疾卒門人史文簡繼偕誌其墓所著有<lb/>
易經翼義四書説約子啟哲萬厯丁酉鄉薦<hi>纂史文簡撰墓志</hi>
　　　方伯洪鏡潭先生澄源<lb/>
洪澄源字子定號鏡潭富之從孫萬厯十四年進士授<lb/>
户部主事歴郎中時資深當守郡而桂林守缺里人秉<lb/>
銓或謂可謁銓曹易一名都毋桂也澄源笑不答於是<lb/>
擢守桂林在郡半年謁謝不一行亷仁著聞擢貴州按<lb/>
<pb n="KR2g0052_WYG_073-12a"/>
察副使備兵畢節時宣慰安疆臣地廣兵强澄源外制<lb/>
以法内推以心疆臣畏服播酋楊應龍為變朝廷出師<lb/>
征之命疆臣出征助戰中丞郭子章委澄源監其軍安<lb/>
與楊實相唇齒内懷觀望數張皇以撼澄源不為動疆<lb/>
臣乃進兵攻應龍於大水田大破之斬首無算應龍敗<lb/>
入海囤踰月授首論功賜金帛陞貴州按察使踰年轉<lb/>
雲南左布政使未赴卒澄源平昔逡巡樂易及其受脤<lb/>
臨戎有壯夫弗克為者惟不擇利害為趨舍葢自卻謁<lb/>
<pb n="KR2g0052_WYG_073-12b"/>
銓圖大郡時預見之矣故强酋阻夷莫不歸心其忠誠<lb/>
有以孚之也史文簡贊曰李文節公不輕許可而獨稱<lb/>
澄源制安平播為仁者之勇有百世之功信然哉<hi>新郡志改</hi>
<hi>本</hi>　<hi>參史文簡撰本傳</hi>
　　副使許賜山先生學派<lb/>
　按賜山先生易學一時推重文節李公曾撰墓志追<lb/>
　述無異辭其所學所守固可信者矣<lb/>
　　　副使許賜山先生天琦<lb/>
<pb n="KR2g0052_WYG_073-13a"/>
許天琦字大正食廩德化後歸晉江其先世有許稷者<lb/>
舉唐貞元進士賜告歸讀書清源山中因顔其讀書處<lb/>
曰賜恩今為賜恩巖而天琦號賜山不忘祖也嘉靖四<lb/>
十一年進士歴工科給事中贊署長疏止鰲山燈費又<lb/>
疏海防四事轉刑科給事中疏刑名弊源六事既而疏<lb/>
劾兩廣總督其人倚奥援中天琦乃出天琦廣東參議<lb/>
備兵惠州年餘擢滇副憲備金騰兵金騰多雜夷天琦<lb/>
至以化誨為務日進諸生講學羣民庶立鄉約俾相訓<lb/>
<pb n="KR2g0052_WYG_073-13b"/>
廸俗稍稍變方四閱月而嬰疾卒天琦有至性又方嚴<lb/>
無所狎眤絶不為人干請其為給諫時某學子介鄉嫗<lb/>
持八百金為壽天琦叱去之平生獨喜説書講易多自<lb/>
得箋註外一時學者以為指南仕宦所至英髦秀士執<lb/>
經請業屨滿户外所著有周易管見續宋史斷行于世<lb/>
李文節撰公墓志言每見公説書講易多發前人所未<lb/>
發其議論老誠識大體不尚沽激其操行斤斤檢押外<lb/>
不錯寸趾也既貴嗇陋儉約蕭然故諸生時一絹袍十<lb/>
<pb n="KR2g0052_WYG_073-14a"/>
八年云<hi>纂李文節撰墓志</hi>
　　　蔣敬齋先生際春<lb/>
蔣際春字君育别號敬齋世家於泉之福全濵海獨以<lb/>
詩書絃誦著聞父赤山公好行其德開子姓以儒多彬<lb/>
彬者子二際春其仲也際春讀書質魯而敏悟王遵巖<lb/>
特竒其文嘗曰摩空白鶴非樊中物也與兄伯沂泉公<lb/>
禀學于賜山許先生是時賜山坐皋皮講易邑賢豪爭<lb/>
北靣獨賞識于際春所著有四書日抄易經記註並膾<lb/>
<pb n="KR2g0052_WYG_073-14b"/>
炙人口惜無年而卒子光彦孫德璟<hi>纂李衷一先生集</hi>
　　史氏家世學派<lb/>
　按黄恭肅撰史方齋墓志稱史氏先世自寧波入閩<lb/>
　數傳至旌孝公仕傳以孝行著成化中詔旌其門方<lb/>
　齋即仕傳公元孫與觀吾禮齋少受業伯父商崖公<lb/>
　日講四書周易不襲時師皮膚説務根極聖賢垂訓<lb/>
　本㫖商崖事實未能詳然按其家世亦以見當時父<lb/>
　兄之教肅而成之為多迨後大鴻臚朝賔有不可奪<lb/>
<pb n="KR2g0052_WYG_073-15a"/>
　大節方齋兄弟以髙蹈名德稱其後嗣踵出為世名<lb/>
　臣碩輔皆本于家學云<lb/>
　　　訓導史商崖先生宏璉<lb/>
史宏璉别號商崖晉江縣學嘉靖間司訓金壇以子朝<lb/>
賔官贈刑部主事餘事實未詳按觀吾公朝賔方齋公<lb/>
朝宜禮齋公朝富皆少受學於商崖公其家庭牖教大<lb/>
畧詳見方齋公墓志<hi>泉郡萬厯志</hi>　<hi>史氏雲臺稿</hi>
　　　藩伯史方齋先生朝宜<lb/>
<pb n="KR2g0052_WYG_073-15b"/>
史朝宜字直之黄恭肅撰公墓誌曰公嘗自言少受業<lb/>
於伯父商崖公日講四書周易不襲時師皮膚説務根<lb/>
極聖賢垂訓本㫖翌日答而未悉必使反而更思索之<lb/>
復未悉者責之既悉方與續講後章自是循循孜孜愈<lb/>
久愈覺意味深長公讀書之法然也公既得書意味遂<lb/>
以身膺而服之自綱常倫理之大以至謁見取受一事<lb/>
一物之微茍有畔於聖賢垂訓義理僩然不使少加於<lb/>
其身也弱冠補弟子員屢試髙等士慕公者競學步其<lb/>
<pb n="KR2g0052_WYG_073-16a"/>
舉子業公曰是筌蹄耳君等遜志聖賢義理意見既充<lb/>
詞自足以達之抑士君子立身天地間道德功業職分<lb/>
重矣奚區區舉業效習為也淳菴公患瘡臥牀公躬理<lb/>
藥餌時湯粥扶持起居者五餘月至目不交睫歿而哀<lb/>
且毁執喪必如禮制廬墓讀書者三年嘉靖三十二年<lb/>
登進士第授淮安山陽令山陽田土多荒而賦額廣民<lb/>
多流移當路督計嚴急催徵艱甚公以帑藏備賑饑之<lb/>
蓄遣糴於江南湖北間招賑其流移者而代輸其所逋<lb/>
<pb n="KR2g0052_WYG_073-16b"/>
負葢存活淮民莫可計數是時倭奴入冦趙文華視師<lb/>
海上獵賄郡邑比過淮公防守封疆保定居民供帳一<lb/>
如常禮送不出境趙恚甚既亷知為苦節吏置之旋丁<lb/>
母憂服闋補户部主事是時東粤亦病倭珠厓孤懸海<lb/>
島守臣率以賄敗朝議遴公以行比至杜絶陋習撫安<lb/>
疲民崇風教以正酣淫之俗肅官箴以剔貪殘之吏其<lb/>
治狀為置守以來第一在郡三載即拜公廣東按察副<lb/>
使晉參浙藩總東粤憲東粤之民服其威信不怒而嚴<lb/>
<pb n="KR2g0052_WYG_073-17a"/>
陞湖廣右布政楚為江陵相之鄉公覩江陵規局槩以<lb/>
刑名慘刻斵國家元氣不能媕阿任職未數月引疾乞<lb/>
休楚撫固留公廼自馳使特疏再疏司銓者覆請得㫖<lb/>
回籍調理且云病痊之日撫按具奏起用公歸治小書<lb/>
室於陋巷仍讀書其中時與禮齋廬居雲臺先塋側以<lb/>
山林泉石為樂足跡未嘗及當道之門時閩撫楚黄州<lb/>
人也以理學相雅重或勸公時致通問可藉薦起復公<lb/>
曰則如勿止止而復仕且援焉非夫矣易稱不恒其德<lb/>
<pb n="KR2g0052_WYG_073-17b"/>
或承之羞而欲予以羞自承乎竟無隻字往復葢公清<lb/>
貞之節道義之守終始不易如此初淳菴公宏珂方生<lb/>
公時卜者言當為盛世髙蹈名儒非徒功名富貴士也<lb/>
信不誣矣公閲歴仕路二十四年骯髒直道自號方齋<lb/>
以見志享年六十有八所著有易説及詩文子繼偕裒<lb/>
輯傳之凡十二卷弟朝富鄉會試同榜歴官永州守以<lb/>
清望著聲亦引疾歸卒年九十鄉人以比漢二疏焉<hi>纂黄</hi>
<hi>恭肅撰墓志</hi>
<pb n="KR2g0052_WYG_073-18a"/>
　　　郡守史瑞巖先生朝鉉<lb/>
史朝鉉字貫之號瑞巖晉江人隆慶二年進士父宏詢<lb/>
歴壽沅二州知州朝鉉隨行官邸自沅歸從許賜山天<lb/>
琦受易日以所口授者輯而成書後梓行於武塘官舍<lb/>
朝鉉為人性端介潔脩澹尚初令嘉善每蒞政容止儼<lb/>
然人不敢干以私書座右曰公生明嚴生威二者為官<lb/>
箴要訣編審按户輕重布之强家無所假貸加意作人<lb/>
授南吏科給事中盡却例儀任三載侃侃多糾繩而劾<lb/>
<pb n="KR2g0052_WYG_073-18b"/>
大璫申信疏十罪南中人德之萬厯乙亥復筦大計適<lb/>
同年户垣余懋學者疏時政四江陵憾為刺已内批予<lb/>
削籍而移忮朝鉉未幾而湖州命遂下朝鉉夷然之任<lb/>
時方溽暑至則躬閲繫囚不待訊爰書而湔雪寃濫者<lb/>
十餘輩其處脂不膩一一如為令時後民思之以配前<lb/>
守黄氏樞并城隍神而三焉<hi>纂史文簡撰墓志</hi>
　　　文簡史聯岳先生繼偕<lb/>
史繼偕字世程號聯岳晉江人萬厯壬辰進士殿試第<lb/>
<pb n="KR2g0052_WYG_073-19a"/>
二人授翰林院編脩率同官請册立東宫開館講學不<lb/>
報詔使兩粤盡蠲軍興諸賦還陞侍讀轉中允未幾由<lb/>
南司業遷南少宰兼署户禮工三部力請盤庫盗帑積<lb/>
弊改詹事疏請致仕家居一年起為吏部侍郎東閣大<lb/>
學士時神宗深居不出繼偕每會廷臣請視朝并力陳<lb/>
備兵措餉不報旋致政歸熹宗即位屢遣行人促入朝<lb/>
視事甫閲月以延綏㨗加太子太保兼文淵閣大學士<lb/>
為阮大鋮所忌從中擠之引年疏十八上乃得歸卒於<lb/>
<pb n="KR2g0052_WYG_073-19b"/>
家<hi>新郡志</hi>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷七十三<lb/>
</p>
<p>
</p>
  </div>
<div>
<head>閩中理學淵源考卷七十四</head> <lb/>
    <p>
<pb n="KR2g0052_WYG_074-1a"/>
欽定四庫全書<lb/>
　閩中理學淵源考卷七十四<lb/>
　　　　　　　　　　廣平府知府李清馥撰<lb/>
　　清溪詹氏家世學派<lb/>
　按黄文簡先生嘗言吾郡茂族其纉緒最逺文獻足<lb/>
　徵者宜莫如安溪詹氏溯厥肇基之祖在後周為清<lb/>
　隠公云馥嘗讀公不受王氏袍笏詩不應留氏從效<lb/>
　之辟從效不許乃求監小溪塲始建議創邑後遂潔<lb/>
<pb n="KR2g0052_WYG_074-1b"/>
　身以隠樹徳保世迨後宗支繁衍至司寇咫亭先生<lb/>
　以直聲清節著于明隆萬間後先名徳踵起兹録其<lb/>
　家世以著吾邑文獻之始焉<lb/>
　　　同知詹邦寧先生靖<lb/>
詹靖字邦寧安溪人縣令敦仁之後正統六年鄉薦景<lb/>
泰中知廣昌縣縣人有掲姓者素豪黠前令不能制靖<lb/>
至寘諸法縣境肅然廉慎之操六載彌勵後陞開州同<lb/>
知卒于官孫源曽孫仰庇<hi>萬厯府志</hi>　<hi>舊邑志</hi>
<pb n="KR2g0052_WYG_074-2a"/>
　　　兵備詹企齋先生源<lb/>
詹源字士潔號企齋母林氏娠九月而父沒林矢志<lb/>
育孤攜居郡城使就外傅源聰穎力學𢎞治十八年<lb/>
成進士授户部主事𣙜税河西務廉正獨持朝議以<lb/>
其有風憲體改監察御史時逆瑾用事凡拜官者必<lb/>
私謁謝源獨不往瑾誅源名益著顧以梗直為柄臣<lb/>
所忌時母方就養乃乞恩奉母還已而忌者卒擠之<lb/>
就家轉貴州按察僉事貴州直指阿柄臣意劾源不<lb/>
<pb n="KR2g0052_WYG_074-2b"/>
職朝議源任未一年無不職狀竟不行尼直指奏不<lb/>
行乾清宫災興大工採木於貴陽川湖乃留源領其<lb/>
役會香爐山苗叛督將卒𠞰平之論功擢雲南按察<lb/>
副使有墨吏欲置之法御史庇之源執不可聞於朝<lb/>
罷其官源亦坐罷歸時年甫逾强仕源既早廢杜門<lb/>
養母備殫色養推祖腴産讓其兄於官司訊謁里閈<lb/>
是非絶無所聞問嘗疏清溪積水三十里溉田白葉<lb/>
坂山寇平白當道全活良民為俘者九十餘人其為<lb/>
<pb n="KR2g0052_WYG_074-3a"/>
徳於鄉𩔖如此年七十一卒自題作墓誌謂平生<lb/>
勉企古人而卒以褊中負氣兀傲忤俗云<hi>萬厯府志  黄</hi>
<hi>文簡公撰詹氏家廟記</hi>
　　　司冦詹咫亭先生仰庇<lb/>
詹仰庇字汝欽號咫亭清隠公敦仁之後副憲公源之<lb/>
子自幼有識量膽力年十二而副憲捐館未㡬逰庠尋<lb/>
㳺南辟雍受業邑先輩鴻臚卿史公朝賔學日益進嘉<lb/>
靖四十四年進士授南海令才贍守亷於上官無所阿<lb/>
<pb n="KR2g0052_WYG_074-3b"/>
承以卓異徵入為御史是為隆慶二年在臺兩月餘數<lb/>
上疏穆宗命戸部購寳石珍珠諸物責三日取辦大司<lb/>
農與諫官諍不能得仰庇疏言珍珠寳石多蔵中貴家<lb/>
上供日亟則索價逾倍今南北多事財用不給軍興告<lb/>
匱將焉用此乞罷購便明年春内官監辦製烟火進奉<lb/>
元夕火藥突起所延燒内房十餘間復疏言逸欲害徳<lb/>
近習僨事宜嚴懲其不恪者凛宴逸之戒杜逾奉之階<lb/>
疏入俱寝不報而是時陳皇后遷居别宫寝疾危困仰<lb/>
<pb n="KR2g0052_WYG_074-4a"/>
庇聞之復疏言皇后殿下乃先帝所擇以配陛下為宗<lb/>
廟神人之主者也竊聞道路流言坤寧宫曠而弗居積<lb/>
有嵗月又云睿體抑鬰成疾陛下畧不省問萬一不諱<lb/>
其為聖徳累不少願陛下一聴臣言還皇后于坤寧宫<lb/>
時賜問慰即臣蒙譴死賢於生上覽疏心動手批曰皇<lb/>
后侍朕多年無子近且病移居别宫冀安適却疾耳爾<lb/>
不曉宫中事妄言姑不究初仰庇疏上聞者謂禍且不<lb/>
測及得㫖中外懽傳稱主聖臣直乃今睹之然為仰庇<lb/>
<pb n="KR2g0052_WYG_074-4b"/>
慮者謂公今且休矣批逆鱗而嬰嵎虎不可為常仰庇<lb/>
奮不顧也會奉命巡視監局庫蔵復疏言内官監錢糧<lb/>
動以供御為名肆行侵冒乞命户工二部及巡視科道<lb/>
等官查覈以杜奸欺其該監所開工作諸費如鼇山花<lb/>
欄金櫃玉盆之𩔖皆作無益以害有益伏願慎儉徳屏<lb/>
玩好近侍諸臣或以織造采辦逢迎者悉屏斥之以彰<lb/>
聖斷疏入上震怒責其悖逆狂妄杖之百黜為民仰庇<lb/>
官臺中八閲月耳而四上疏疏多指斥中貴人其被杖<lb/>
<pb n="KR2g0052_WYG_074-5a"/>
為中貴人所齮齕也神宗登極起廣東參議盖是時江<lb/>
陵張居正與大璫表裹故特從外轉云抵任閲月乞疾<lb/>
歸徜徉林壑十有三年逮江陵卒大璫保逐同邑郭中<lb/>
丞惟賢徵用遂疏薦仰庇於是復起家江西參議旋轉<lb/>
山東按察副使南京太僕少卿晉左僉都御史諸所振<lb/>
刷論建如申飭御史出巡事宜擬定章奏體式為蔡文<lb/>
莊請諡侃侃縷縷心地磊落其持論以正綱紀崇體統<lb/>
為重時論翕然歸之遷刑部右侍郎甫數月引疾乞休<lb/>
<pb n="KR2g0052_WYG_074-5b"/>
連六疏乃得請家居寡接惟與二三同志譚古道今布<lb/>
衣筍輿留連溪山間如曩興至必有賦咏皆超脱工鍊<lb/>
瀟然物外之思行部使者郡國守相旌旄相属不獲一<lb/>
望見顔色顧時時伺其言論為時政因革閭閻脈脈䝉<lb/>
覆露居鄉恂恂而訓子弟戢童僕尤為嚴飭㕔事設二<lb/>
屏大書君子之道四及博學審問二節常在左右以<lb/>
自省歸里二十餘年而卒年七十一賜祭葬贈刑部<lb/>
尚書黄文簡言公立朝謇諤百折不回居鄉使人有<lb/>
<pb n="KR2g0052_WYG_074-6a"/>
所慕而為善有所畏而不敢為不義友人潘洙言使<lb/>
公立朝有虎豹在山之勢何鏡山言公俊偉光明豪<lb/>
傑之作用繩檢律操聖賢之家法焉<hi>舊郡志簡閩書  黄文  公撰</hi>
<hi>墓志</hi>
　　東街郭氏家世學派<lb/>
　余讀朱簡齋先生撰郭氏譜序述其初祖於宋建炎<lb/>
　間為安撫節度使數傳至伯臺公授閩省鹽運使意<lb/>
　家於閩在此時歟居賢先生為伯臺之孫莅官以忠<lb/>
<pb n="KR2g0052_WYG_074-6b"/>
　孝聞厥後𤣥孫楠以直節顯族孫文煥又以學行聞<lb/>
　迨𢎞正間有所謂岱峰冠峰伯仲者與陳南樓為友<lb/>
　岱峰疑即郭氏立彦至恭定先生特起巋然未知與<lb/>
　白峰族系如何然據咏賢水詩有宗寳者中稱賢水<lb/>
　先生為伯稱符甲先生為祖再考符甲先生讀書恭<lb/>
　定祠則諸公皆同族無疑矣末造二公以忠烈並時<lb/>
　而著尤志乗所希覯云<lb/>
　　　教諭郭先生居賢<lb/>
<pb n="KR2g0052_WYG_074-7a"/>
郭居賢晉江人弱冠知名博學有竒節洪武二十年<lb/>
鄉薦授臨武教諭念不得迎養父母不攜孥之官日<lb/>
夜思慕泣下形諸聲詩無非忠孝懇惻之詞有淦川<lb/>
遺稿弟宙精於楷書選翰林院庶吉士有時名𤣥孫<lb/>
楠<hi>閩書</hi>
　　　御史郭世重先生楠<lb/>
郭楠字世重晉江人講易蔡文莊之門正徳九年進士<lb/>
授浦江令有亷幹聲徵入為監察御史世宗即位請召<lb/>
<pb n="KR2g0052_WYG_074-7b"/>
還直臣舒芬王思黄鞏張衍瑞等從之嘉靖元年奉命<lb/>
稽覈兩廣倉帑參劾藩司方面無所回撓尋上章請退<lb/>
朝之暇延見大臣如祖宗故事且言主事陳嘉言忤中<lb/>
官不宜逮繫上怒奪其俸復巡按雲南時議大禮起大<lb/>
小臣多被杖謫戍杖有死者楠感痛不勝自恨不得與<lb/>
跪門之列上疏曰陛下入繼大統以孝宗為所後之親<lb/>
自張璁倡為異議桂萼席書方獻夫輩和之羣臣伏闕<lb/>
呼號忠情廹切而置死問罪璁等排正議竊美官上激<lb/>
<pb n="KR2g0052_WYG_074-8a"/>
九重雷霆之威下貽舉朝縉紳之禍所議之禮未足慰<lb/>
二帝在天之靈而號痛之聲已徹九廟之内臣愚不意<lb/>
聖明之世屢見以忠諫而獲罪也乞復學士豐熙等官<lb/>
優䘏死諫之臣庶以收納人心全君臣之義疏入上大<lb/>
怒遣逮繫赴京廷杖下詔獄削籍為民六年春以天變<lb/>
脩省從吏部議量與一官起吉水教諭尋陞崑山知縣<lb/>
再遷至南寧守遂乞歸家居十有八年搆祠堂作家規<lb/>
年譜遺示子孫以夀終族子文煥<hi>明史志舊郡志新郡    通志</hi>
<pb n="KR2g0052_WYG_074-8b"/>
<hi>閩書</hi>
　　　訓導郭實峯先生文煥<lb/>
郭文煥字仲實號實峰以貢授髙安訓導卒於官文煥<lb/>
自少究心理學四書易經太極圗通書正䝉俱有註釋<lb/>
間或發蔡文莊所未發讀史别出論斷四書學庸口義<lb/>
成於林次崖存疑未出之前議論多有脗合者所著有<lb/>
課程切問漳人蔡鶴峰列聘居西塾刻而傳之僉事項<lb/>
甌東喬稱閩中士子才敏學充不為不多獨泉士郭某<lb/>
<pb n="KR2g0052_WYG_074-9a"/>
是非不謬於聖人而王遵岩讀其文喜曰義理純明經<lb/>
學精到不惟進於理而兼於文讀之忘食至於家人報<lb/>
食數四不覺也<hi>按先生族父楠與蔡鶴峰皆文莊髙弟先生為蔡鶴峰家塾弟子師今擬附私</hi>
<hi>淑之列云</hi>
　　　文學郭以相先生元愷<lb/>
郭元愷字以相實峰公文煥之孫父士登以詩經名於<lb/>
時元愷繼其業弱冠讀書郡城東之靈丘山舍時鄉先<lb/>
輩參議尤烈棄官歸隠書齋相近元愷不一往見尤公<lb/>
<pb n="KR2g0052_WYG_074-9b"/>
詣問之賞識其文延致與其季子相切磨又與何廷評<lb/>
喬遷交友元愷治詩益有聲弟子執業屨滿從延建及<lb/>
楚粤來者彌衆館舍至不能容元愷孝友篤至勵志<lb/>
問學為人不茍然諾七上棘闈竟不得舉僻嗜書史<lb/>
積箱數十家徒四壁不以為憂其為人如此<hi>何鏡山先生撰</hi>
<hi>本傳</hi>
　　　恭定郭愚菴先生惟賢<lb/>
郭惟賢字哲卿號愚菴晉江人萬厯二年進士令清江<lb/>
<pb n="KR2g0052_WYG_074-10a"/>
以治行擢為南御史例應掣鹽所得贖鍰不貲惟賢疏<lb/>
言戸部職錢糓御史職糾察各有司存請令主事掣鹽<lb/>
御史按季監督許之由是廉名益著時江陵相已死言<lb/>
事得罪諸臣多未復皇子生下恩詔惟賢言恩詔雖下<lb/>
而建言諸臣如呉中行趙用賢艾穆沈思孝鄒元標傅<lb/>
應楨朱鴻謨余懋學等尚在戍籍乞行赦宥是時巨璫<lb/>
馮保猶用事疏入謫江山丞逾月保敗召復原官劾左<lb/>
都御史陳炌希權臣指論罷御史趙耀趙應元不可總<lb/>
<pb n="KR2g0052_WYG_074-10b"/>
憲紀炌罷去又薦海内耆碩之士如王錫爵孫鑨孫丕<lb/>
揚耿定向曽同亨蔡國珍詹仰庇等皆後先起用輿論<lb/>
快之主事董基以諫止内操被謫惟賢疏救甚力上怒<lb/>
調南大理評事遷户部主事陞吏部稽勲郎中改考功<lb/>
值大計上書宰相李世達都御史海瑞二公請絶請托<lb/>
斥巨奸屏私暱計成中外咸服改尚寳丞晉通政司參<lb/>
議轉應天府丞旋改順天攝府尹篆數月中貴干請一<lb/>
切拒絶南北臺省交薦可大用以右僉都御史巡撫湖<lb/>
<pb n="KR2g0052_WYG_074-11a"/>
廣至則請定三楚賦役全書以革加派之弊發泰和山<lb/>
香税以補宗禄兵餉之缺分三衞輪戍武崗并請罷諸<lb/>
衞逺戍栁州以䘏疲軍禁苗寨贖擄人口以遏異𩔖楚<lb/>
故有景藩者肅宗愛子也予賦異等諸王景絶國除賦<lb/>
額仍在時潞王之國上悉以景賦予潞潞必欲得舊額<lb/>
以聞上鐫司道府縣官俸責巡撫報聞甚急惟賢酌定<lb/>
賦額請令有司徵送潞府王無得遣人來徵以致騷擾<lb/>
會楚災復疏減潞賦額築黄梅通城二城以固桑土又<lb/>
<pb n="KR2g0052_WYG_074-11b"/>
請祀周元公父於啟聖祠刻元公二程文為三儒集屈<lb/>
大夫諸葛武侯岳武穆文為三忠集以風示楚人召入<lb/>
為左僉都御史言行取不宜久停言官不宜久繫臺官<lb/>
不宜久缺已復言天下多故乃自大<graphic n="KR1212" url="https://raw.githubusercontent.com/kanripo/KR-Gaiji/master/images/KR1212.png" mimeType="image/png"/>至監司率有缺<lb/>
不補政日廢弛且建言獲譴者不下百餘人効忠者皆<lb/>
永棄上不納尋遷左副都御史請早建皇儲慎簡輔弼<lb/>
亟行考選盡下推舉諸疏俱不報自戊戌己亥兩預計<lb/>
典佐臺長佑善黜奸無所嫌避如南考功時以丁内艱<lb/>
<pb n="KR2g0052_WYG_074-12a"/>
歸服除起為户部左侍郎未上卒贈左都御史天啟初<lb/>
諡恭定惟賢樸誠直諒朗豁精宻其念繫乎天下國家<lb/>
之大而最注意者人才用舍之間其神周於器物服用<lb/>
之微而最慎守者辭受取與之際服官三十餘載宦轍<lb/>
所至綱挈目張風清弊絶世局常遷自守獨定海内士<lb/>
大夫無所間然惟賢本師事大學士李公廷機其淵源<lb/>
如此子夢詹以䕃仕戸部郎中<hi>明史閩舊郡志文新郡志    書  葉  忠撰</hi>
<hi>墓志</hi>
<pb n="KR2g0052_WYG_074-12b"/>
　　　郭介菴先生符甲<lb/>
郭符甲字輔伯號介菴晉江人誕母家謝氏山莊靈鷲<lb/>
山下山挺衆峯特立公生而嚴正不阿有嶽峙偉概自<lb/>
幼至壯雖接談宴集竟日夜端坐兀然未嘗箕倚少聰<lb/>
穎過目成誦凡天文地理星數醫卜律劍琴棋畫篆書<lb/>
刻騎射之藝皆諳習精通五經子史垂髫即淹貫八嵗<lb/>
成舉子業研精于易著有墨訣易訣大小題筆要八法<lb/>
行于世天啟癸亥年十九為學使周日臺公拔儒士第<lb/>
<pb n="KR2g0052_WYG_074-13a"/>
一甲子年二十登賢書莆郡司李祁世培公分校所得<lb/>
士乙丑下第歸讀書恭定公祠以自勵戊辰下第後教<lb/>
讀給日用且供菽水歴漳潮平和饒平及齊魯豐沛諸<lb/>
郡邑足跡不肯一踵公門惟與生徒講論或娯詩酒窮<lb/>
山水搜勝探竒其在平和也有僧求公序文作衣鉢計<lb/>
遇盜欲殺之搜見其文大竒之曰此郭大人筆也清操<lb/>
君子汝獲與逰耶釋之僧袖文來謝曰活我者此也因<lb/>
乞題簡末云齋地在大蓬山頂公深夜讀書虎常來窗<lb/>
<pb n="KR2g0052_WYG_074-13b"/>
外伏聴每有咆哮超躍聲徹於内公著虎聴草紀之其<lb/>
在饒平也邑人黄姓者求公書扁及門對懸掛後其家<lb/>
失火盡燼惟扁對巋然僅存人皆異之饒令邱金聲公<lb/>
同里同年友也居是邑三年不通一刺謀一面邱甚怪<lb/>
之一日徒步造訪公閉齋門不納只隔扉問答邱曰郭<lb/>
年兄何見拒之深也公曰爾治爾政吾讀吾書公私互<lb/>
無干涉決於爾治内終不親覯也其狷介𩔖如此其在<lb/>
豐沛也以地近聖賢風多淳古公意欲挈家卜居於此<lb/>
<pb n="KR2g0052_WYG_074-14a"/>
乃積館俸買闞家園地百六十畆并構茅屋一所<lb/>
嗣而值滄桑之變所志乃不果公二十年青袍六<lb/>
上春官崇禎癸未年三十九宫<graphic n="KR1212" url="https://raw.githubusercontent.com/kanripo/KR-Gaiji/master/images/KR1212.png" mimeType="image/png"/>春坊周巢軒公<lb/>
同校禮闈得公卷大加器賞曰此正氣文字必真<lb/>
人品也亟薦之以謄硃魚魯待校改乃定不置前<lb/>
矛殿試二甲假歸里甲申賊闖犯都門聞三月十<lb/>
九之變恨不與難公為孝亷時贈資徳大夫辱菴<lb/>
公與贈太夫人謝母布衣疏食怡然曰不可以吾<lb/>
<pb n="KR2g0052_WYG_074-14b"/>
兩人易兒純操公之卓行亦二尊人之遺也<hi>沈公佺期</hi>
<hi>撰傳畧</hi>
　　　郭賢水先生承汾<lb/>
郭承汾温陵陳氏寳鑰紀畧曰公字懋袞别號賢<lb/>
水晉江人登崇禎癸未進士初授淮安府推官涖<lb/>
任八閲月以才能徵為浙江道監察御史公家城<lb/>
東十里之杏宅鄉族丁以千計性好任俠郡有不<lb/>
平事不憚攘臂為之凡有紛難者必排解之故人<lb/>
<pb n="KR2g0052_WYG_074-15a"/>
多以郭解稱焉豪族多目懾之公不顧也然此少<lb/>
年事耳其臨大事百折不回始信昔日之好俠者<lb/>
皆所云配義與道溢于胸臆而不自禁焉爾<hi>陳緑厓先</hi>
<hi>生寳鑰撰紀畧</hi>
　　潯江何氏家世學派<lb/>
　馥按何氏譜牒自元末分派一郡城一潯渼一漳江<lb/>
　其家潯渼者自小洛先生曽大父始初住邑之鳳嶼<lb/>
　後移潯渼故為潯江何氏先生少從父毖所公雄禀<lb/>
<pb n="KR2g0052_WYG_074-15b"/>
　學未嘗就外傅稍長受業於孫東溪從兄孝亷洛江<lb/>
　二公並名士俱器重先生而張浄峰先生嘗造精廬<lb/>
　試其文藝特異之故先生之學自少小已見知於大<lb/>
　賢之門淵源固已逺矣考嘉靖間先生退休閭里為<lb/>
　時典型而整率家規惇正典禮文節李公曾為先生<lb/>
　延請課子心特欽慕之見諸墓銘可考厥後蘇紫溪<lb/>
　李衷一諸公為行狀為墓表推重無異詞溯其根源<lb/>
　孝友篤厚傳之數世英碩輩出至季祚中理先生燮<lb/>
<pb n="KR2g0052_WYG_074-16a"/>
　殉流賊之難其死事與江門並烈盖一門忠孝尤足<lb/>
　風世也今謹緝其事畧著于篇<lb/>
　　　副使何小洛先生元述<lb/>
何元述字元孝别號小洛晉江人自幼從父學年稍長<lb/>
受業於孫東溪某從兄孝廉何洛江某二公并名士俱<lb/>
器之一日張浄峰先生見元述於洛江精舍試其文大<lb/>
竒之語洛江曰君家有千里駒矣時年十三嵗嘉靖四<lb/>
年學使者邵公試立志論元述分晰道徳富貴功名之<lb/>
<pb n="KR2g0052_WYG_074-16b"/>
義而原本於寧静澹泊學使者異之十一年舉進士疏<lb/>
乞教授恵州以便迎養甲午分校浙闈得陳善茅坤潘<lb/>
季馴諸公皆為浙中聞人擢國子博士歴監丞擢南戸<lb/>
部主事出為廣東僉事遷湖廣㕘議時世宗脩顯陵以<lb/>
分任勞賜金幣中貴人使楚諸大吏折節為恭元述獨<lb/>
行敵禮鎮守廖斌者傾御史包節被逮謫戍其部曲席<lb/>
勢驕恣元述即捕治之如法斌無以中陞廣東按察副<lb/>
使治海道事積案累千株連數千百人請撫按檢閲可<lb/>
<pb n="KR2g0052_WYG_074-17a"/>
問問之久逺不可問者請决除之於是宿牘一清御史<lb/>
行部不至瓊皆推臬<graphic n="KR1212" url="https://raw.githubusercontent.com/kanripo/KR-Gaiji/master/images/KR1212.png" mimeType="image/png"/>代人憚浮海莫應者元述獨請<lb/>
往還抵化州次白沙驛遇黎寇猝至持刃擬已知為河<lb/>
海道相率羅拜而去獨以戅直執法繩兩勢家責其豪<lb/>
子弟後為所擠罷歸元述孝友甚至官俸之餘敬上二<lb/>
親悉均諸弟自無厚殖性寛洪坦直無城府不知人間<lb/>
有機械知亦不較拯人於難如疴在身聞有善事喜動<lb/>
睂宇見有過失咨嗟竟日其自奉淡約脱粟而食入里<lb/>
<pb n="KR2g0052_WYG_074-17b"/>
門必下車縉紳士𩔖倒屣出迎雖下𨽻必衣冠乃見林<lb/>
居四十餘年正家規廣祠宇脩祖墳至耋年遇嵗時禮<lb/>
節拜揖酬酢不衰卒年九十子居魯舉人官至承天知<lb/>
府<hi>李文節撰墓志書</hi>　<hi>李衷一撰行狀/</hi>　<hi>新舊郡志/</hi>　<hi>閩</hi>
　　　孝亷何次洛先生元選<lb/>
何元選字元學别號次洛晉江人少穎敏十嵗家庭授<lb/>
章句經書傳註寓目成誦十三逸齋公捐館哀毁執喪<lb/>
如成人十九補弟子員弱冠㳺何怍菴公之門怍菴目<lb/>
<pb n="KR2g0052_WYG_074-18a"/>
為竒士每日講口授畢退即筆記閲再嵗手録疏解累<lb/>
十二卷築精舍於東湖臨江引曹偶互相切磨旋卒業<lb/>
成均嘉靖甲子舉順天鄉薦元選為人倜儻英邁習於<lb/>
昭代典故沉毅有大畧善赴人厄窘友沒子少孤家貧<lb/>
延歸解衣授粲給食館之其人竟以儒顯平生慕義多<lb/>
如此他如議設祭田營祀屋建鄉塾召子姓弟姪耕者<lb/>
受器讀者受書家歸三年漸施有政而嗜學日篤隆慶<lb/>
丁夘束裝且北上旋卒李衷一先生撰述事狀謂公世<lb/>
<pb n="KR2g0052_WYG_074-18b"/>
所稱豪舉士哉及跡其行事則恂恂儒者仁心為質引<lb/>
義慷慨百里頌功千里頌名内外無間是為難耳<hi>李衷一先</hi>
<hi>生撰行狀</hi>
　　　忠壯何中理先生燮<lb/>
何燮字中理晉江人萬厯乙夘舉人任靈川桂東令陞<lb/>
亳州知州崇禎中流寇土賊交訌饑癘洊至百姓十僅<lb/>
存一燮儲備賑饑全活甚衆甫三日而齊寇豫寇復東<lb/>
西至燮統兵力戰於盧家廟民争致死擒賊首李忠常<lb/>
<pb n="KR2g0052_WYG_074-19a"/>
顯吾殺之刳其腸以示衆賊潰隨招撫李龍房應魁等<lb/>
萬餘衆河西平未㡬闖賊轉熾陷名城數十燮堅守孤<lb/>
城擐甲胄晝夜不懈賊逼城下雲梯蟻集城陷被執甘<lb/>
言餌降燮强立不屈大罵曰吾頭可斷不可辱也賊斷<lb/>
其足罵益疾復割其胸旋罵旋割賊衆有泣下者嘆曰<lb/>
好烈漢磔死懸其首於市三日耳鼻皆動賊相顧驚愕<lb/>
　　武榮洪氏家世學派<lb/>
　按黄文簡公撰洪易齋公墓志云武榮洪氏其子弟<lb/>
<pb n="KR2g0052_WYG_074-19b"/>
　多才其父兄峻督而勤朂之若穮蔉之俟豐年以故<lb/>
　人材踵起閥閲稱崇今錄其先世所以肇端後嗣者<lb/>
　載於篇首云<lb/>
　　　侍御洪徳馨先生庭桂<lb/>
洪庭桂字徳馨登嘉靖十七年進士授行人奉節旴江<lb/>
以清介不緇著聞擢御史權貴勲戚為之避驄會當事<lb/>
者銜臺中抗疏激切因御史失儀槩罰遂出為江西按<lb/>
察司知事旋擢徳興令復以越次驟遷論罷歸里恬澹<lb/>
<pb n="KR2g0052_WYG_074-20a"/>
清脩杜門謝客監司守令絶不通謁有以寺租山蕩言<lb/>
者桂笑而謝之曰吾自有良田可遺子孫也洪族科第<lb/>
著武榮桂為開端云<hi>南安邑志</hi>
　　　布政洪心齋先生有復<lb/>
洪有復字懋純初銓武陵知縣時江陵秉國楚人席氣<lb/>
燄多以意作使縣官暴横邑里有復三尺裁之席氣燄<lb/>
者議徙有復他去會相敗反以得聲擢工科給事中中<lb/>
貴人殺人不法有復疏論抵罪中貴人走匿至偕其黨<lb/>
<pb n="KR2g0052_WYG_074-20b"/>
環上泣也有㫖属刑部有復再疏論竟抵罪歴禮科左<lb/>
給事中進士武進人薛敷教疏論大中丞不法詞連冢<lb/>
宰部院頷之授有復意彈薛有復曰吾有去耳因自求<lb/>
外轉亡何補廣東按察副使備兵肇慶擢羅定㕘政時<lb/>
州邑初建所撫猺獞與諸民分籍而處恃衆喜亂有復<lb/>
布以威徳久之皆請𨽻民籍粤西岑溪猺叛攻城屠士<lb/>
卒有復從總督陳蕖授便宜部署東三道進𠞰入山大<lb/>
破之上功賜鏹陞俸遷浙江按察使湖廣右布政使尋<lb/>
<pb n="KR2g0052_WYG_074-21a"/>
轉左礦税不逞湘澤震動同官馮應京觸税璫被逮繫<lb/>
有復悉力調停為民請命上為易中使以礦税属郡邑<lb/>
吏而更置巡撫有復有勞焉卒于官族弟有助字懋遜<lb/>
授南安府推官髙潔明敏嘗攝大庾南康二邑清洗宿<lb/>
弊入為工部郎尋守廣州以艱歸服除補徽州治徽三<lb/>
年口碑載道遷廣東副使方有徽州卓異之旌而有助<lb/>
卒矣有助篤倫常厚故人當官克持節而遇親舊不失<lb/>
恩意物論歸焉<lb/>
<pb n="KR2g0052_WYG_074-21b"/>
　　　布政洪爾介先生啟睿<lb/>
洪啟睿字爾介别號訒原萬厯二十年進士授禮部主<lb/>
事職典属國首發沈惟敬之奸疏大司馬石星主和誤<lb/>
國宋應昌等扶同欺蔽復上冊立東宫救于孔謙陳泰<lb/>
來顧允成等二封事署儀制郎大璫以封爵為請睿不<lb/>
許璫銜之及璫負罪始擢祠祭郎視兩浙學政轉金衢<lb/>
㕘政陞按察使治兵海上功績最著四明人建祠祀之<lb/>
轉右布政攝符入覲凡浙吏中蜚語者抗力昭雪所全<lb/>
<pb n="KR2g0052_WYG_074-22a"/>
善𩔖甚多尋轉左属浙東饑浙西澇睿殫力請蠲賑咸<lb/>
報可庚戌計典竣事遂決意乞休歸作還山十誓誡子<lb/>
弟禁僕隸約里戚奉法惟謹郡邑嵗時罕所謁見惟窮<lb/>
交數人時相過從而已又常以義急人之困家食淡約<lb/>
特以榱桷祭器盡孝思追養為第一義事兄如事父友<lb/>
愛性植晚而彌篤夀六十一終子承紱孫士宏俱鄉薦<lb/>
<hi>南安邑志</hi>
　　　部郎洪爾還先生啟初<lb/>
<pb n="KR2g0052_WYG_074-22b"/>
洪啟初字爾還庭秀之孫先世由南安徙居晉江萬厯<lb/>
四十一年進士授户部主事出𣙜滸墅闗故有北闗兩<lb/>
税商困莫支即疏請罷諸商懽躍舟蔽江下羨金至萬<lb/>
餘悉籍上之典試雲南適貢金騷擾啟初疏陳其害遂<lb/>
得免著為令遷兵部郎丁内艱歸不出與友人蘇庚新<lb/>
相切劘著書以終焉<hi>雍正間志</hi>
　<lb/>
　閩中理學淵源考卷七十四<lb/>
</p>
<p>
</p>
  </div>
<div>
<head>閩中理學淵源考卷七十五</head> <lb/>
    <p>
<pb n="KR2g0052_WYG_075-1a"/>
欽定四庫全書<lb/>
　閩中理學淵源考卷七十五<lb/>
　　　　　　　　　　廣平府知府李清馥撰<lb/>
　　學博何怍菴先生家世學派<lb/>
　按鏡山先生著我私志志私族也何氏譜系志逖基<lb/>
　公之孫至元末兄弟以軍役他移始分派一郡城一<lb/>
　潯渼一漳江我私志録自五世祖諱安字叔恭始叔<lb/>
　恭先生領洪武丙子鄉薦授開建江山二縣儒學教<lb/>
<pb n="KR2g0052_WYG_075-1b"/>
　諭通毛詩春秋二經數傳至怍菴先生專精學易兼<lb/>
　治宋儒書遂開大理司徒一派蔚為儒林楷模其家<lb/>
　學源本固逺有端緒矣文簡黄公嘗曰怍菴先生於<lb/>
　先中允公為<graphic n="KR1212" url="https://raw.githubusercontent.com/kanripo/KR-Gaiji/master/images/KR1212.png" mimeType="image/png"/>壻先公嘗謂小子某曰何先生後學<lb/>
　師表也爾宜以師道事之然則怍菴當日為吾郡師<lb/>
　資典憲載之名賢碩彦集中可考也至其敦詩説禮<lb/>
　一門父兄子姪自相師友鼎革後培所忠寅諸公歸<lb/>
　隠終老其飭躬範家典型猶在至今述舊徳者稱家<lb/>
<pb n="KR2g0052_WYG_075-2a"/>
　學未艾云兹録其畧載於編<lb/>
　　　學博何怍菴先生炯<lb/>
何炯字思黙號怍菴晉江人專精易學治宋儒書有名<lb/>
諸生褎然為後輩師表士從㳺者以數百人嘉靖中應<lb/>
貢試内廷世宗親擢第一授安福訓導立教必本忠孝<lb/>
擇周程張朱遺言之切於讀書者刻之學舍以教生徒<lb/>
從其邑先生鄒文莊守益講徳論業舉祀鄉賢申奬節<lb/>
孝事皆闡實徳雖貴勢不少徇所賞識士如傅應楨劉<lb/>
<pb n="KR2g0052_WYG_075-2b"/>
臺皆以氣節顯遷靖江教諭其教一如安邑士莫不仰<lb/>
其方嚴樸直以古君子尊之嘗於學齋召諸生月試之<lb/>
靖僻邑諸生為時義外史傳朦如炯試目必先論策後<lb/>
經義以進其才識邑士遂有達者性至孝早孤念禄不<lb/>
逮養孺慕不替衰白脩家譜以識先徳嚴寝堂以肅先<lb/>
祀編次泉郡先哲之文章為清源文獻裒王忠文真文<lb/>
忠二公守泉之文章政教為温陵留墨二書並刻於郡<lb/>
齋莊氏履豐撰文集序稱其所傳著大指在實學實行<lb/>
<pb n="KR2g0052_WYG_075-3a"/>
以究乎彞常之極故其為文體物切理意鑄性鎔澹<lb/>
然而文黯然而質蒼然而老於骨卓然而髙深於裁<lb/>
盖絶不為浮異詭瑰之辭所謂孝弟之言藹如仁義<lb/>
之言粹如也子喬遷喬逺别見學派<hi>舊郡志氏我私志  莊  撰文</hi>
<hi>集序</hi>
　　　大理何齊孝先生喬遷<hi>孫運亮附</hi>
何喬遷字齊孝晉江人與弟司徒喬逺世其尊人廣<lb/>
文公炯學同習戴氏經初治博士言有聲最後攻古<lb/>
<pb n="KR2g0052_WYG_075-3b"/>
文辭俊潔典亮矩矱歐曽萬厯丙子舉鄉試第四人<lb/>
授建陽縣教諭却贄給貧以宗朱扁其堂刻潭陽文<lb/>
獻於學齋中擢國子學正大司成委校二十一史進<lb/>
大理寺評事讞獄多所平反卒於京師所著有廷尉<lb/>
集孫運亮字忠寅崇禎癸未進士授廣東海康縣知<lb/>
縣甲申後與林下諸先達共結詩社環堵蕭然嘗稱<lb/>
述先訓以為家規云著有草間集咏史癸甲草諸編<lb/>
<hi>舊郡志</hi>　<hi>新郡志/</hi>　<hi>何氏家譜</hi>
<pb n="KR2g0052_WYG_075-4a"/>
　　　庶常何培所先生九雲<lb/>
何九雲字舅悌號培所鏡山仲子也萬厯壬子舉于<lb/>
鄉天啟辛酉鏡山起用少卿九雲侍京師同里相國<lb/>
蔣八公黄石齋黄東崖太史莊羮若鄭大白銓部林<lb/>
素菴皆為文章性命之交東崖復特薦于朝丁丑下<lb/>
第授漳平教諭端嚴率士捐俸搆布衣陳先生祠又<lb/>
築講堂於東山寺側每釋奠先期親視捐俸修文廟<lb/>
刻宋名臣言行録舉先朝未祀鄉賢中允景公暘以下<lb/>
<pb n="KR2g0052_WYG_075-4b"/>
十人癸未登進士第授庻常讀中秘書不浹旬而際<lb/>
國難誓死以父未葬自賊營逃遁南歸歸後扁其軒<lb/>
曰東湖閒史與二三遺老結社山中順治己丑年卒<lb/>
年六十九雲嗜好經籍癸丑北返過維揚鹹使者為<lb/>
鏡山門徒馳書相問淮商欲夤縁納賄九雲叱之曰<lb/>
柰何以不肖之行辱我故人閣部曽二雲㕘藩泉州<lb/>
聞九雲名造庭下交九雲不受刺不庭謁既成進士<lb/>
或謂公宜見政府早為地九雲曰某平生不敢喪其<lb/>
<pb n="KR2g0052_WYG_075-5a"/>
所守其出處大節𩔖此所著有荷野集<hi>新郡志平邑志</hi>　<hi>漳何</hi>
<hi>氏家譜</hi>
　　　戶部翁海門先生堯英<lb/>
翁堯英字熙采號海門晉江人少警穎博學强記善属<lb/>
文嘉靖十九年鄉薦六上春官謁選得懐集平粤賊三<lb/>
載報考功召為太僕寺丞歴户部員外郎旋歸杜門謝<lb/>
客捐餘俸搆祠堂祭器讀書於諸史百家靡所不窺顧<lb/>
獨潜心易傳太極諸書所著有易傳節解太極圗説教<lb/>
<pb n="KR2g0052_WYG_075-5b"/>
民歌詩文論藁諸篇蔵于家卒之十餘年登懐集循吏<lb/>
邑志又數年祠名宦又數年祠鄉賢采公評也堯英為<lb/>
何怍菴髙弟清源文獻載其贈張月洲天衢之洛容序<lb/>
略曰余友月洲張先生分教西粤之洛容人咸謂逺且<lb/>
陋非所以處先生先生怡然喜以為吾舊逰之地也居<lb/>
易俟命志之所至即至矣無所謂險易逺邇也世稱豪<lb/>
傑之士翔奮君子之林者可多數哉然或陟據通顯或<lb/>
投置冷落或騰茂初年或收功末路其途不同其趨一<lb/>
<pb n="KR2g0052_WYG_075-6a"/>
也士所遇亦何常之有余觀漢興重文學爾雅博士<lb/>
學官著之功令維時言詩無如魯申公者年九十餘<lb/>
矣其徒王臧趙綰等力薦於朝當是時安車駟馬弟<lb/>
子傳從天子為親問治亂之事力行一言何其壯也<lb/>
今先生詩學為世名家年未逮申公而志不讓焉何<lb/>
有途之險易逺邇哉先生行矣申公退居謝賔客弟<lb/>
子自逺方受業至者猶以千餘人先生方銜天子新<lb/>
命涉萬里以教出平生之素變一方之士夙莫横經<lb/>
<pb n="KR2g0052_WYG_075-6b"/>
口傳心授隨材培植之又以其餘大肆力文章俾與<lb/>
栁栁州頡頏上下皆先生夙志亦餘事也聖天子夀<lb/>
考作人嘉恵文學重儒術制作以崇化本庸知不有<lb/>
嘗受先生詩如臧綰輩者言之于朝安車蒲輪以迎<lb/>
令濟濟多士乗軺傳從者相踵耶夫老驥垂耳於林<lb/>
坰人將以外閑下乗視之然壯心猶在一試之羊腸<lb/>
太行顧盼千里先生勲業毋𩔖是乎於是先生躍然<lb/>
曰詩云周道如坻其直如矢又云人之好我示我周<lb/>
<pb n="KR2g0052_WYG_075-7a"/>
行吾與子相從筆研之好有年矣切磋之功吾何以<lb/>
報子也請敬服斯言<hi>楊文恪撰墓志</hi>　<hi>清源文獻</hi>
　　　少卿李存孝先生纉<lb/>
李纉字存孝晉江人受經何怍菴之門嘉靖二十九<lb/>
年進士授戸部主事丁艱服除補禮部遷祠祭司郎<lb/>
中迂直不善彌縫為嚴嵩所擠出為景府長史景王<lb/>
初之國從官中貴人勢張甚所至魚肉小民纉請王<lb/>
以法繩之横者乃戢未㡬王薨召為鴻臚少卿禮儀<lb/>
<pb n="KR2g0052_WYG_075-7b"/>
肅嚴清節益振尋罷歸<hi>新郡志</hi>　<hi>何鏡山撰墓志</hi>
　　　通判沈震卿先生維龍<lb/>
沈維龍字震卿號宗西晉江人嘉靖三十七年鄉薦<lb/>
維龍少孤事母獨至又上奉其祖母其喪父時年方<lb/>
十三侍父病隨醫調藥至廢寝食父歿哀毁如成人<lb/>
至宗中立祠立田脩墳脩譜無不獨任事叔友弟敦<lb/>
族睦宗尤謹始仕廣之翁源革除奸蠧雅重儒術置<lb/>
學田贍士一日單騎入賊壘下賊千衆而生擒其譎<lb/>
<pb n="KR2g0052_WYG_075-8a"/>
酋梁忠既平餘黨聴撫歴蕪湖縣去供應節省民力<lb/>
興學教士視翁源有加旬月承重祖母憂服除補浙<lb/>
之慶元居五年遷恵州通判旋拂衣歸養杜門讀書<lb/>
數武之田不展十畆之桑常閒與人言下氣怡辭而<lb/>
一歸於孝弟忠信之行嘗自銘以示子孫曰予幼而<lb/>
壯壯而老有所勉有所戒有所教皆臨深履薄之意<lb/>
云<hi>何鏡山先生撰本傳</hi>
　　　王先生應篤<lb/>
<pb n="KR2g0052_WYG_075-8b"/>
王應篤南安人承箕子為諸生受業於何怍菴先生<lb/>
其殁也怍菴嘆曰是予之髙弟也走唁承箕承箕有<lb/>
十子應篤其三獨以孝稱問所以孝則凡承箕志與<lb/>
事咸體而為之承箕仕凡門内賓祭諸政一以委焉<lb/>
嘉靖之季邑中寇賊輙發人塚應篤募死士與寇為<lb/>
出入發大父柩竁扶之歸得無恙倡脩祖祠為族人<lb/>
先事繼母毋怠伯兄遘疾奉湯藥卧起與俱宗族不<lb/>
能婚喪者皆助以舉他如扶人困阨不遺餘力云<hi>何鏡</hi>
<pb n="KR2g0052_WYG_075-9a"/>
<hi>山先生撰王孝子傳</hi>
　　司徒何鏡山先生喬逺學派<lb/>
　余嘗讀鏡山公文集載王未齋傳而知怍菴先生<lb/>
　與公為一時典型師表維挽狂瀾之砥柱也公生<lb/>
　於萬厯之代至崇禎初年捐館維時士風譚説異<lb/>
　矣公之言曰當嘉靖之時晉江有蔡松莊先生講<lb/>
　易松莊之墅弟子雲從而吾先子怍菴與之相亞<lb/>
　當是時王文成之學方新學士大夫多議其簡徑<lb/>
<pb n="KR2g0052_WYG_075-9b"/>
　而閩中諸先正去考亭尤近尊守其致知力行之<lb/>
　説以合於聖門博文約禮之義不敢一毫離於繩<lb/>
　尺其為功甚勤而其踐履甚實及乎今日而始講性<lb/>
　命以為髙扣𤣥虚以為歸求之躬行實踐之際茫<lb/>
　然背馳不見其影響而去諸先正之學逺矣嗚呼<lb/>
　公之言如此其為世道慮也不亦深切著明哉即<lb/>
　此見公之篤信師説遵主朱學淵源相紹確乎不<lb/>
　移後之論公者亦莫過於公所自述者矣公著作<lb/>
<pb n="KR2g0052_WYG_075-10a"/>
　宏富如名山蔵閩書包羅涵蓄列代英賢言行昭<lb/>
　然可考即公之志事亦具見於是矣嘗論學曰主<lb/>
　静莫如居敬致虚莫若明理此尤救明季末流之<lb/>
　弊林氏素菴曰泉自紫陽教鐸以後學脈薪傳蔡<lb/>
　文莊陳紫峰何鏡山家省菴相繼互有發明諒哉<lb/>
　再公門人林氏如源撰公遺事曰司徒佳話記云<lb/>
　如源侍公于鏡山嘗取名山蔵翻閲公曰此藁猶<lb/>
　未定吾每喜閲者刪改按此乃公暮年之語詳於<lb/>
<pb n="KR2g0052_WYG_075-10b"/>
　佳話中閩書亦暮年之作疑亦未為定本今併及<lb/>
　之又按先生門徒莫得盡詳有從衷一而從先生<lb/>
　者俱不重載今據集中所見及校刻公集諸姓氏<lb/>
　録其著者載于篇<lb/>
　　　司徒何鏡山先生喬逺<lb/>
何喬逺字穉孝號匪莪學者稱為鏡山先生父怍菴公<lb/>
炯潜脩篤學為靖江教諭子四季即喬逺稍長讀書過<lb/>
目成誦厭塾師句讀贈公獨教之年十四五即攻古文<lb/>
<pb n="KR2g0052_WYG_075-11a"/>
詞有志聖賢之學未肯俛首舉子業以希急售年十九<lb/>
與兄大理喬遷同領鄉書時與楊文恪道賔莊户部履<lb/>
明李左相夢麟山人黄克晦結社稱五子萬厯十四年<lb/>
成進士除刑部主事歴儀制司郎中時光宗為皇第一<lb/>
子十二齡未冊立神宗傳諭禮部將三皇子并封以待<lb/>
將來有嫡立嫡無嫡立長喬逺上疏以祖訓無待嫡之<lb/>
條請行冊立於是并封議寢考功郎趙南星被斥陳泰<lb/>
來顧允成等俱論救鐫秩喬逺抗疏極言之倭攻朝鮮<lb/>
<pb n="KR2g0052_WYG_075-11b"/>
急大司馬石星闇懦至為請封貢喬逺疏言其以和欺<lb/>
主因進累朝馭倭故事力阻之而星堅持已説疏竟不<lb/>
行坐累謫廣西布政司經厯以事假歸思北山先墓在<lb/>
焉且為贈公手植荔園遂之鏡石結土椽世傳鏡山是<lb/>
也里居二十年中外交薦不起光宗即位即召為光禄<lb/>
少卿喬逺以為大行而得遷非臣子所忍言九月光宗<lb/>
崩熹宗即位葉文忠鄒忠介二公先後以書道出處之<lb/>
義天啟元年始赴闕移太僕王化貞駐兵廣寧主戰喬<lb/>
<pb n="KR2g0052_WYG_075-12a"/>
逺畫守禦䇿力言不宜輕舉無何廣寧竟棄經撫繼逃<lb/>
合疏請并逮治時傳為五少卿疏初喬逺與鄒元標馮<lb/>
從吾皆於林居考徳為事而汪應蛟楊東明髙攀龍曹<lb/>
于汴一時同志并起廢籍因城南建首善書院科臣朱<lb/>
童䝉劾之喬逺言書院上樑文實出臣手義當并罷再<lb/>
疏不允仍用為光禄卿上薦舉疏舉同縣李光縉永春<lb/>
李開芳同安黄文照海澄丁玉明龍溪張燮及華亭陳<lb/>
繼儒有㫖議覆盖薦舉久已不行喬逺復倡發之會舊<lb/>
<pb n="KR2g0052_WYG_075-12b"/>
病作方志乞歸旋有銀臺之命言者謂其因病得陞喬<lb/>
逺聞之即日出國門方上辭疏熹宗以喬逺舊學清脩<lb/>
起用未久不許再堅辭疏凡五上乃晉户部右侍郎以<lb/>
歸入里門即便道鏡山作客位帖引太祖戒汪仲魯告<lb/>
歸不得輙通郡邑官長作祠堂帖引孔子鄉黨恂恂戒<lb/>
子弟不得横取人財横辱人箠楚以慢父母虐兄弟會<lb/>
郡守移建朱子祠為泉山書院延主教事魏璫竊柄屢<lb/>
欲起喬逺以收人望不赴益與社中講論切磋躬行之<lb/>
<pb n="KR2g0052_WYG_075-13a"/>
學戊辰已巳間鄭芝龍肆氛海上喬逺開誠約束欣然<lb/>
就撫李魁竒再叛獨言招我非何侍郎不可喬逺毅然<lb/>
親至中座慷慨諭以禍福弭耳不敢動收囘巨艦利器<lb/>
當事因掃平之崇禎二年臺省交薦特起南京工部右<lb/>
侍郎具疏引年甚切屬有邉警慨然曰此豈臣子髙卧<lb/>
時也立就道甫入都即上疏言敵盤踞内地須日夜撓<lb/>
亂之毋以塘報為了事截殺為虚名請開鎮江之練湖<lb/>
以通運道懐宗嘉其老成體國署戸工二部署事二月<lb/>
<pb n="KR2g0052_WYG_075-13b"/>
乃乞骸歸懐宗以清名慰留再力請乃許猶復上開海<lb/>
禁一疏入閩至建陽遍拜考亭諸儒祠墓崇化里有横<lb/>
渠子孫在焉為書祠記以西銘一篇括盡仁體而要以<lb/>
完天所生為主無常變死生一以順受天命還稟天則<lb/>
發程朱之㫖既抵家脩羅一峰書院於月之三八日與<lb/>
鄭孩如唐見梅韋衷芹黄季<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>張𤣥中率諸門人集講<lb/>
曽撰講懲忿窒慾二解且言人於一嵗之中循省善念<lb/>
㡬多惡念㡬多庻漸漸有遷善改過近裏著已之意語<lb/>
<pb n="KR2g0052_WYG_075-14a"/>
極切至常題一聨座右曰人心中無私便聖天理内行<lb/>
事最樂海内以喬逺與鄒南臯馮仲如趙鶴儕並稱崇<lb/>
禎四年卒年七十四喬逺終始四朝後先一節安貧樂<lb/>
道鞠躬厲行平生徳容沖粹與人交洞見肺腑自少勵<lb/>
志前脩既立朝以文章氣節自砥里居多年益加意學<lb/>
問因人設教誘廸以躬行語黙之常扁其齋曰寡過又<lb/>
曰自誓取古人誓墓之義命其堂曰耻躬每與許敬菴<lb/>
李見蘿范晞陽洪桂渚諸公論學不分别門户不支離<lb/>
<pb n="KR2g0052_WYG_075-14b"/>
心性惟欲於庸徳庸行中步步繩尺庶不負終嵗讀書<lb/>
求友之意大學士葉文忠向髙問林宗伯欲楫曰何穉<lb/>
孝何如人也答曰文章氣節人皆知之其深於道學人<lb/>
未必知也葉曰穉孝吾未嘗見其講學林曰惟不講學<lb/>
乃真道學耳因具述其平生得力惟自誓寡過不求人<lb/>
知文忠以是序閩書稱其平生篤學真脩無愧宋儒云<lb/>
所著有釋大學釋武城釋大誥召誥洛誥他纂述之作<lb/>
在刑曹有獄志在禮曹有膳志而大者輯明十三代遺<lb/>
<pb n="KR2g0052_WYG_075-15a"/>
事為名山蔵集一代賢士大夫所論著擇其雅馴兼收<lb/>
衆體為皇明文徵又纂閩書百五十卷自著詩文百餘<lb/>
卷有萬厯泰昌天啟崇禎等集壬申七月福建巡撫鄒<lb/>
維璉以大學士史繼偕等公舉理學名臣題請特祠祀<lb/>
于學宫之左隅贈工部尚書予諡<hi>後未得諡</hi>九年興泉道曽<lb/>
櫻為建理學名臣坊十六年賜祭葬子九雲見家學<hi>明史</hi>
　<hi>行畧</hi>　<hi>家學/</hi>　<hi>新郡志</hi>
　　　宫賛鄭大白先生之鉉<lb/>
<pb n="KR2g0052_WYG_075-15b"/>
鄭之鉉字道圭號大白晉江人博通經史天啟壬戌進<lb/>
士選庻常授簡討纂脩神宗實録時魏璫竊柄之鉉浩<lb/>
然求去丁外艱哀毁㡬殆居家五載於後彦多所奬進<lb/>
旋起授宫賛冊封岷藩事竣念母馳歸至莆病卒按先<lb/>
生曽與何培所九雲林讓菴𦙍昌傅渼溪元初王何稱<lb/>
之驥黄石眉日昇黄東厓景昉同結社為文沒後東厓<lb/>
先生為撰行狀<hi>新郡志</hi>　<hi>通志/</hi>　<hi>湘隠堂自識</hi>
　　　給事李元馭先生焻<lb/>
<pb n="KR2g0052_WYG_075-16a"/>
李焻字元馭晉江人崇禎甲戌進士殿試二甲一名授<lb/>
禮部主事擢兵科給事中召對陳禦敵宜以守為戰平<lb/>
賊宜以剿為撫上首肯久之差封益藩還遷禮科督餉<lb/>
江西再往粤東至武林病卒<hi>新郡志</hi>
　　　給事傅渼溪先生元初<lb/>
傅元初字子仁晉江人祖道唯鄉薦累官按察副使里<lb/>
居為李文節所重元初崇禎元年進士授浮梁令建議<lb/>
漕運折色民立祠祀之直指舉卓異入部會丁外艱服<lb/>
<pb n="KR2g0052_WYG_075-16b"/>
除擢工科給事中條議屯政馬政及閩海利源悉軍國<lb/>
至計以劾南吏科為所中罷歸卒於家所著有尚書撮<lb/>
義四卷自跋云齋頭索居餘忠耿耿輙温尚書舊聞參<lb/>
合經史要求真實經濟而訓詁經生之習愧未免焉林<lb/>
氏𦙍昌序曰吾郡襟江帶海扁舟上下可以溯洄然郡<lb/>
士大夫鮮有為此㳺具者渼溪傅子既卜其尊人宅兆<lb/>
於渼溪復以一葉作江上岵廬風朝月夕乗潮往來而<lb/>
省視焉余問舟中往來所讀何書渼溪曰吾幼從父祖<lb/>
<pb n="KR2g0052_WYG_075-17a"/>
讀尚書開卷見放齊舉𦙍子為千古諂媚之祖驩兠薦<lb/>
共工為千古朋比之祖當時未設諫官知人之哲獨推<lb/>
聖帝然四岳舉舜未嘗論賞薦鯀不效未嘗議罪吾忝<lb/>
諫官每念二祖列宗用人行政之大克嫓美於典謨因<lb/>
撮史合經名為撮義夫猶是幼從父祖所讀尚書也一<lb/>
日林子攜榼舟中與渼溪泛逰筍江浯溪溜□諸勝訪<lb/>
曽子霖寰於法石<hi>曽化龍别號</hi>則撮義已成帙刋傳海内矣<lb/>
余既羨渼溪之思竒而才敏志孝而願忠顧竊歎以其<lb/>
<pb n="KR2g0052_WYG_075-17b"/>
烺烺天球之章為坎坎河干之具因為朗誦説命三篇<lb/>
拜手颺言曰君家傅巖濟川作楫亦惟代言納誨啟沃<lb/>
乃心今撮義稱引古昔揚扢昭代閑邪陳義足為經筵<lb/>
啟沃之資當宁側席旁求吾子其以尚書進為恭黙遜<lb/>
志稽古訓之一助巨川之濟有如此舟豈獨借岵廬於<lb/>
江上哉曽子曰善請書之為撮義序<hi>按此序林氏筍堤集脱漏未刻</hi>
<hi>雍正間郡志</hi>　<hi>朱氏經義考</hi>
　　　林維清先生如源<lb/>
<pb n="KR2g0052_WYG_075-18a"/>
林如源字維清晉江人五嵗而孤七嵗而通文史年二<lb/>
十餘舉有司不遇築室於其所居馬鞍山之旁名堂曰<lb/>
五因盖因山因水因樹因石因其先人故所逰盤之跡<lb/>
結而隠焉讀書其中老至不知遍借書籍於人録其佳<lb/>
話分為四科人倫庶物靡不攟載惟所常目則罷抽揚<lb/>
星霜七更藁楮四易命其兒夢叶夢甲夢斗手書之而<lb/>
名之曰五因閒抄又有綱目集要史評八閩名山志掇<lb/>
名志何司徒佳話順治戊子年卒年七十三子四二為<lb/>
<pb n="KR2g0052_WYG_075-18b"/>
名諸生有名於時季曰麟禎<lb/>
　　　比部林先生竒㯣<lb/>
林竒㯣字未詳按鏡山先生撰竒㯣父東井林公太毓<lb/>
墓誌云林氏之世有太平守鉞賢士大夫也與吕涇野<lb/>
顧東橋屠赤水張甬川同時而與之㳺好子太毓受業<lb/>
里中先輩李白齋公及吾先子怍菴公卒年僅四十有<lb/>
四太宜人黄氏督比部兄弟讀書兼晨夜比部歌鹿鳴<lb/>
守澧州太宜人八十四矣愀然曰爾第為余作五斗耶<lb/>
<pb n="KR2g0052_WYG_075-19a"/>
家人自澧還問政亷平乎無他及三載秩滿丁蔡母憂<lb/>
癸亥補東牟得贈公為奉直大夫而黄太宜人封母也<lb/>
此時太宜人九十又一比部君居比部事實未詳其受<lb/>
業鏡山先生見萬厯集校刻門人今錄出待考<hi>何司徒撰林太</hi>
<hi>毓墓志</hi>
　　　御史徐奕開先生縉芳<lb/>
徐縉芳字奕開晉江人榮之孫萬厯辛丑進士<lb/>
　　　李徳御先生登卿<lb/>
<pb n="KR2g0052_WYG_075-19b"/>
李登卿字徳御從鏡山先生受業黄氏季<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>云吾黨中<lb/>
不可一日無徳御<lb/>
　　　黄鳴晉先生<lb/>
黄鳴晉名未詳從鏡山先生受業與修閩書<lb/>
　　　黄麗甫先生<lb/>
黄麗甫名未詳林氏素菴曰鏡山髙弟黄麗甫蚤以毛<lb/>
詩登壇盖鏡山早嵗得鄭道圭而詩名益顯晚得黄麗<lb/>
甫而詩情益豪抑麗甫先世竹溪肖竹二公文章徳業<lb/>
<pb n="KR2g0052_WYG_075-20a"/>
為世所宗家有衣鉢又不徒學鏡山者矣餘事實未詳<lb/>
<hi>筍堤集</hi>
　　　郭先生望奎<lb/>
郭望奎晉江石湖里人祖孝義先生始遷郡城中孝義<lb/>
先生名尚謙以至孝文學名見志乗望奎為諸生楚楚<lb/>
者嘗受學於鏡山先生餘未詳待考核焉<hi>何公撰孝義先生傳後</hi>
　　　縣令潘士雅先生藻<lb/>
潘藻字士雅以明經仕寧徳訓導處諸生如朋友切磋<lb/>
<pb n="KR2g0052_WYG_075-20b"/>
共之士皆樂從遷廣東長樂知縣視民疾苦如其自身<lb/>
不取民一錢也以其兄瀾仕廣憲迴避改官歸卒平生<lb/>
錚錚志古人臨沒猶與予談曽氏之學請與必有正是<lb/>
托孤寄命之根其卓見如此<hi>何司徒文集</hi>
　　宗伯林平菴先生欲楫學派<lb/>
　按先生撰鏡山何公志狀云某從壬寅嵗以文字受<lb/>
　知鏡山遂托門牆考徳問業溯吾鄉彼時英髦陶鑄<lb/>
　鏡山之門者為多也厥後先生歴官清要物望巋然<lb/>
<pb n="KR2g0052_WYG_075-21a"/>
　於後輩亦多所奬進如吾宗餘隠先生光龍其一也<lb/>
　再考先生館甥張確菴潜夫疑在及門之列今并附<lb/>
　之其餘待考先生著述今存者易勺一書<lb/>
國朝督學汪公薇及諸前輩序言表章備矣獨友清堂<lb/>
　文集未見馥從乾隆丁丑寓郡齋託友人從先生家<lb/>
　購覔無得先生舊里在郡之南鄉其族裔太常林氏<lb/>
　洪烈為吾先公辛未所得士因是訪先生的系近頗<lb/>
　式微而篇籍亦荒渺莫問可勝嘆哉謹識之尚有待<lb/>
<pb n="KR2g0052_WYG_075-21b"/>
　訪求云己卯四月望前二日書於雲津山館<lb/>
　　　宗伯林平菴先生欲楫<lb/>
林欲楫字仕濟號平菴晉江人萬厯癸夘鄉薦第一三<lb/>
十五年成進士選庶吉士授編修假歸起充廷試掌卷<lb/>
官使封益藩還掌起居注戊午典浙試假歸泰昌初起<lb/>
左中允天啟元年轉右諭徳陞右庶子擢少詹事晉禮<lb/>
部右侍郎六年遷南吏部懐宗立陞禮部尚書掌詹事<lb/>
朝議誅毛文龍力言不可與閣忤假歸三載召脩實録<lb/>
<pb n="KR2g0052_WYG_075-22a"/>
甲戌充殿試讀卷官教習館員引疾去戊寅起掌部職<lb/>
楊相嗣昌議増兵餉欲楫力言三空四盡之秋以窮民<lb/>
養驕兵未見其利復具民窮兵荒疏力指時弊不報差<lb/>
視鍾山陵寢還至天津連疏以疾乞休歸卒於家所著<lb/>
有易勺老子勺日記友清堂集<hi>雍正年間郡志</hi>
　<lb/>
　<lb/>
　<lb/>
<pb n="KR2g0052_WYG_075-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷七十五<lb/>
</p>
<p>
</p>
  </div>
<div>
<head>閩中理學淵源考卷七十六</head> <lb/>
    <p>
<pb n="KR2g0052_WYG_076-1a"/>
欽定四庫全書<lb/>
　閩中理學淵源考卷七十六<lb/>
　　　　　　　　　　廣平府知府李清馥撰<lb/>
　　郡西林氏家世學派<lb/>
　郡西林氏家學舊矣何司徒為林坦齋先生傳曰有<lb/>
　泉先輩之盛士專一經者弟子聚而師之楷其模範<lb/>
　而守其訓詁終身無所改徙以故師名其家士名其<lb/>
　學文獻之盛所由來也盖自成化以後蔡虚齋修明<lb/>
<pb n="KR2g0052_WYG_076-1b"/>
　易學士得聆其緒論轉相授受其傳浸廣林先生受<lb/>
　易於郭公文博其一也又曰先生所説書已焚草今<lb/>
　不傳矣乃質行不愧怍於俯仰廣文與志唯君繼述<lb/>
　有道之盛皆先生開之夫立徳君子烏在尚言耶兹<lb/>
　録其家學著于篇再素菴先生稱省菴為伯祖未知<lb/>
　族派之詳姑附待考<lb/>
　　　文學林坦齋先生文明<lb/>
林文明别字坦齋少受易於郭文博而文博受易於蔡<lb/>
<pb n="KR2g0052_WYG_076-2a"/>
文莊公虚齋文明襃衣博帶與諸弟子雍容講説陳<lb/>
紫峯先生與之相重統會聖真窮討理窟旁及詩文<lb/>
靡不闡究弱冠為諸生教人反復諄切句析條分悉<lb/>
盡其誠而規矩嚴密無所假借閲史籍見忠臣孝子<lb/>
貞夫義婦遺事輒掩卷垂涕得一善言隨筆劄記為<lb/>
人講論不暢不休以此得宗仰諸生間幹質魁梧與<lb/>
之處油油若無皁白至是非義利嶄然辨毫髪事父<lb/>
母切至孝敬不違伏臘祭祀洒掃焚香終老忘倦邑<lb/>
<pb n="KR2g0052_WYG_076-2b"/>
中饑疫流行家無宿食量力推賑於親友往來恤問<lb/>
亡少却避鄉有不平得一言而退其篤行如此所講<lb/>
四書易經故有草説皆手自訂定及見紫峰淺説通<lb/>
典曰足以傳矣吾不能有加也臨沒取而焚之草説<lb/>
遂廢子敦忠孫學曽<lb/>
　　　教授林錦山先生敦忠<lb/>
林敦忠字恕甫晉江人生稟至性母陳氏蚤歿權厝叢<lb/>
間每朔旦輙省視哀哭如成人長為諸生步趨舉止折<lb/>
<pb n="KR2g0052_WYG_076-3a"/>
矩準繩同業生望見輙目為有道先生敦忠生平論學<lb/>
一以躬行為主督學奉新蔡公國珍嘗集諸生講學于<lb/>
清源山中諸生羣有問難敦忠拱手徐前曰今之學者<lb/>
基無尋尺而臨深為髙自謂聖賢作用不知中行難得<lb/>
若狂若狷須求一箇入頭狂者天資洒落地位儘髙若<lb/>
狷者痛自刮磨掃却枝葉從本源著力亦自覺有洒落<lb/>
處此狷之可㡬於狂也所謂踏實地人也蔡稱善者久<lb/>
之其論學如此應嵗貢授南陵司訓已遷諭海澄教授<lb/>
<pb n="KR2g0052_WYG_076-3b"/>
興化所至皆立模楷諸生翕然敬信接人恂恂一團和<lb/>
氣而於義利之闗斬如海澄為生祠南陵莆陽伐石紀<lb/>
徳歿後三庠並祀名宦泉祀鄉賢子學曽别見學閔并<lb/>
孫維暹俱見科目志黄文簡銘其墓曰徳行恂恂召伯<lb/>
春居今行古任定祖史氏傳之標儒林寥寥千古公為<lb/>
伍<hi>舊郡志</hi>　<hi>墓志</hi>
　　司徒林省菴先生學曽學派<lb/>
　林素菴曰吾郡自蔡文莊而後行脩學富必推黄恭<lb/>
<pb n="KR2g0052_WYG_076-4a"/>
　肅<hi>光昇</hi>風清塵絶必推李文節<hi>九我</hi>至若居官居鄉如寒<lb/>
　潭秋月心嚴為師老而不倦則吾伯祖省菴先生一<lb/>
　人而已馥按明自隆萬以後異説蠭起公之學雖兼<lb/>
　尚餘姚然其教授生徒獨稟朱子小學教人成法步<lb/>
　趨不失年耄不衰其維持風氣造就髦士之功偉矣<lb/>
　於時㑹龎雜之日能獨守典型於不墜亦一時砥柱<lb/>
　中流也<lb/>
　　　司徒林省菴先生學曾<lb/>
<pb n="KR2g0052_WYG_076-4b"/>
林學曽字志唯號省菴晉江人萬厯二十年進士授南<lb/>
康司李擢為吏部郎周歴四司疏陳東南水患乞遇災<lb/>
思儆亟簡賢才共濟時艱尋引疾歸甲寅起為太常少<lb/>
卿天啟中累官户部尚書致仕歸問業者屨滿閩省直<lb/>
指使者張巡撫熊特疏于朝略云林某孔孟真詮周朱<lb/>
正派不愧理學名儒年踰八十猶朝夕講誦不輟學者<lb/>
羣然宗之比之蔡文莊而其厚徳雅量殆𩔖先代文潞<lb/>
公韓魏公之為人宜特加優禮恩錫部覆奉㫖命有司<lb/>
<pb n="KR2g0052_WYG_076-5a"/>
遵照存問閩自司馬林文安瀚至學曽百二十年僅<lb/>
再見焉崇禎甲戌年卒年八十八學曽孝友天植學<lb/>
業庭授盖方髫齡已卜為有道氣象生平自誓一字<lb/>
不輕出一錢不輕入歴官所任皆以趙清獻一像自<lb/>
隨苞苴請託望風逺却聞神宗時每呼曰林秀才其<lb/>
以清白受知如此居恒與李文節相嚮慕文節被攻<lb/>
時人勸避之學曽恬然如故嘗語人曰吾鄉不可一<lb/>
日無文節使少年後進有所敬憚宦三十餘載未嘗<lb/>
<pb n="KR2g0052_WYG_076-5b"/>
一刺投有司雖至親不少假借室僅蔽風雨門可羅<lb/>
雀兒童走卒咸知有林夫子年逾七十猶燃夜讀書<lb/>
或達旦不寐終日危坐未嘗跛倚逢人循循善誘開<lb/>
陳懇至曠若發䝉焉所著有史評警語潔身亭説皆<lb/>
論學正派又有孝經詮解批㸃小學編諸書<hi>新郡志通志</hi>
<hi>林氏筍堤集跋語</hi>
　　銓部林素菴先生孕昌學派<lb/>
　按素菴先生為吾郡明季舊獻視鏡山何公為前輩<lb/>
<pb n="KR2g0052_WYG_076-6a"/>
　與石齋黄公八公蔣公為同年友榕檀問答公為之<lb/>
　序皆同時互相觀摩講切其學本之伯氏省菴司徒<lb/>
　考省菴與公皆談姚江之學然省菴自授徒至耄年<lb/>
　奉朱子小學書為髙曽矩矱絶無肖似王學者素菴<lb/>
　則平生景慕文清文成文莊三先生纂輯三公遺書<lb/>
　不但誦説其文而已是時閩中典型師友猶有可稽<lb/>
　如莆有金石社漳有榕檀吾泉鏡山何公倡學於恥<lb/>
　躬社省菴林公講説於不二精舍布衣季<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>黄公栖<lb/>
<pb n="KR2g0052_WYG_076-6b"/>
　隠於昇文社而素菴則讀書於筍江在兹社嘗自撰<lb/>
　在兹社序曰筍江在兹山房余小子所草搆耕隠鳩<lb/>
　子弟讀書其中者也每慨末俗虚名焦心正學不講<lb/>
　有言及身心性命之故者輒指之為迂詆之為偽而<lb/>
　後生新進粗知章句便膾炙李秃翁之書言以翻案<lb/>
　為竒行以跅<graphic n="KR1375" url="https://raw.githubusercontent.com/kanripo/KR-Gaiji/master/images/KR1375.png" mimeType="image/png"/>為髙釀成輕薄漸為世道之憂思一<lb/>
　起而維之顧余非其人也觀素菴自叙結社之志可<lb/>
　見彼時俗波靡公盖維持于不墜者爾又公嘗集子<lb/>
<pb n="KR2g0052_WYG_076-7a"/>
　弟月三會講説經義旁及史學其門人張拱宸何承<lb/>
　都等緝成名曰經史耨義又著周易解義筍堤集諸<lb/>
　書著作甚夥今考其門徒姓氏著于編<lb/>
　　　銓部林素菴先生孕昌<lb/>
林孕昌字為磐號素菴晉江人祖雲龍隆慶丁卯舉人<lb/>
官至運同晚好讀易手評二程及易傳時與布衣黄季<lb/>
<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>論學必依程朱虚齋正派年九十終為諸生時即志<lb/>
濂洛闗閩之學天啟二年進士歴官吏部文選司郎中<lb/>
<pb n="KR2g0052_WYG_076-7b"/>
其秉銓衡澄叙官方疏䘏直節薦揚理學諸名臣後以<lb/>
避璫黨忤權貴借他事下詔獄百日歸家立朝僅兩嵗<lb/>
已而三徵不出里居講學從㳺者屨滿所著有易史象<lb/>
解廣占續小學春秋易義泉山小志經史耨義旦氣箴<lb/>
語錄在兹會語筍堤集未梓者有論語耨義尚書三禮<lb/>
三百篇藁前後戊巳自鏡録雁山集等書<hi>童氏子煒撰春秋易義序</hi>
　<hi>新郡志</hi>
　　林素菴先生問問錄節鈔<lb/>
<pb n="KR2g0052_WYG_076-8a"/>
　　　問問錄小引<lb/>
　學之需問久矣言博學者繼以審問舜大智也而曰<lb/>
　好問今人迺有學而無問矣夫子以好學下問稱孔<lb/>
　文子風世也非為文子也學不講是吾憂問弗知又<lb/>
　烏能措乎中州張得一先生來按吾閩慨然以倡學<lb/>
　明道為己任巡方事竣則偕參知曽二雲先生進筍<lb/>
　江社諸友於羅一峰先生書院而提誨之已復出上<lb/>
　問録三十則見示若謂滿目皆上也何處是下愚拜<lb/>
<pb n="KR2g0052_WYG_076-8b"/>
　受讀之不覺起舞曰有是哉學問兩字復明於今日<lb/>
　也夫皇華之詩諏謀度詢皆問也乃察吏安民而外<lb/>
　更為崇儒横經之舉則斯問也不獨振風紀且勵風<lb/>
　化矣愚不敏承問宜有所答而慚未能因抒管見而<lb/>
　再申問焉遂名之曰問問錄尚冀有道君子之再有<lb/>
　以教予也<lb/>
問未發之中解説猶易尋認甚難不認得如何執得此<lb/>
探本窮源之論也愚謂未發非属𤣥虚人身實實有箇<lb/>
<pb n="KR2g0052_WYG_076-9a"/>
中體如花之有根如水之有源雖發矣而有未發者存<lb/>
焉雖不發矣而有能發者存焉所謂天命之性無極而<lb/>
太極天地之大本是也人身實實有箇太極却被私欲<lb/>
蔽錮憧憧勞擾未發之中從何識認惟日夜所息至平<lb/>
旦之候一夢甫終衆縁未乗天地清寧之氣來與我接<lb/>
此時良知好惡烱烱不昧已隠具發而中節體段矣在<lb/>
天為平旦在人為未發此孟夫子旦氣二字程子謂其<lb/>
大有功於後學也李延平教人静中觀未發氣象夫静<lb/>
<pb n="KR2g0052_WYG_076-9b"/>
則孰有静於平旦者從此尋認從此下手用戒慎恐懼<lb/>
工夫使一日之間無非旦氣之流行推之應事接物隨<lb/>
處提醒隨處迫現則不獨静可觀未發動亦可觀未發<lb/>
矣不知可備葑採否<lb/>
問致知格物格字即有恥且格之格當化字看此論極<lb/>
是夫格致之説紛紛莫定久矣愚謂當先繹大學本文<lb/>
明明徳於天下至先致其知工夫已盡乃不曰先格其<lb/>
物而曰在格物實無所用工夫矣盖知即明體如日月<lb/>
<pb n="KR2g0052_WYG_076-10a"/>
當空明鏡在懸著不得一物無論惡物著不得即善物<lb/>
亦著不得也格字即格君心之格人終日為物所障故<lb/>
知體不現物格而知自致猶塵去而鏡自空也看來格<lb/>
去與格化與陽明格不正以歸於正意似相合不審有<lb/>
當否<lb/>
問子何以孝臣何以忠俱莫為莫致之光景便是天命<lb/>
之性此解最為妙悟人但知子臣弟友為庸言庸行故<lb/>
日用習而不察不知其所以然處皆天也静思默想何<lb/>
<pb n="KR2g0052_WYG_076-10b"/>
等竒妙即如人終日目視耳聴手持足行習為固然亦<lb/>
安知為天所命迨觀盲聾者之無以與於視聴痿痺者<lb/>
之無以與於持行然後知天之錫我者竒而厚我者至<lb/>
也子思子將天命説入庸徳使人不苦𤣥虚復將庸徳<lb/>
歸到天載使人不厭平易<lb/>
問吾輩下工夫一味枯静終無著落愚見亦是如此程<lb/>
子曰不哭底孩兒誰抱不得虚齋先生云若是真學問<lb/>
文章須見於威儀之際與夫日用之常若是真道徳性<lb/>
<pb n="KR2g0052_WYG_076-11a"/>
命須見於治家之法與夫當官之政不則閉門静坐亦<lb/>
虚耳然先輩每教人静坐想為脚跟未定者先下一砭<lb/>
此法亦可細參否<lb/>
問忠恕是仁字脈絡歸仁見一貫光景何以知之曰即<lb/>
以克己兩字知之也夫忠為中心恕以如心此己不克<lb/>
則一團窒礙到處荆棘己心不能如人心人心不能如<lb/>
己心仁從何歸一從何貫乎愚嘗謂一字堯舜以來相<lb/>
傳之意而貫字為聖門獨標之宗一以貫三字内實實<lb/>
<pb n="KR2g0052_WYG_076-11b"/>
有克己工夫故告淵以克己而授參賜以一貫其道一<lb/>
也然否<lb/>
問愛之一途未足盡仁仁性體也發而為愛則情也仁<lb/>
體不可見惟惻隠為仁之端故以愛字歸之要亦有不<lb/>
拘拘於愛者舜舉十六族而誅四㓙何其愛十六族而<lb/>
不愛四㓙耶總以行吾仁而已此説可相證否<lb/>
問夫子處處言仁却不曽露出仁字抑夫子與諸賢言<lb/>
仁者屢矣乃以為罕言仁何也夫子所言非求仁之工<lb/>
<pb n="KR2g0052_WYG_076-12a"/>
夫則為仁之作用若仁體渾淪實口角形容不出只可<lb/>
静㕘黙會耳然否<lb/>
問讀書須句句收合自家身上此是讀書要法人身自<lb/>
具有太極具有儀象具有姤復兩卦但非讀書窮理亦<lb/>
體驗不出如周子著太極之書遡之無極而其用工夫<lb/>
處只定之以中正仁義而主静張子西銘本於乾父坤<lb/>
母而其用工夫處則以不媿屋漏為無忝存心養性為<lb/>
匪懈邵伯温謂乾坤為大父母故能生八卦姤復為小<lb/>
<pb n="KR2g0052_WYG_076-12b"/>
父母故能生六十四卦然復之中行姤之<graphic n="KR0877" url="https://raw.githubusercontent.com/kanripo/KR-Gaiji/master/images/KR0877.png" mimeType="image/png"/>章皆隠隠<lb/>
示人以處身處世之法此數者收合自家身上即他書<lb/>
不讀亦可矣如何如何<lb/>
問惟怒難忍惟過難覺此兩語聖賢學脈也顔子亞聖<lb/>
得力處惟不遷怒不貳過忍則能不遷覺則能不貳矣<lb/>
薛文清嘗言二十年治一怒字尚不能消磨王汝止曰<lb/>
心有所向便是欲有所見便是妄如此用功檢㸃庶㡬<lb/>
無過然否<lb/>
<pb n="KR2g0052_WYG_076-13a"/>
　　　童先生子煒<lb/>
童子煒林氏素菴門人其序素菴春秋易義畧曰煒方<lb/>
髫齡即炙先生之教受知特深日與彚翁世兄同硯席<lb/>
親承提命立雪春風者數十載兹復與彚翁同宦一方<lb/>
適易義一書正在剞劂煒因得効校讐之役聊述生平<lb/>
有得於易義之㫖以誌授受淵源之有自如此<hi>童氏撰林素菴</hi>
<hi>春秋易義序</hi>
　　王氏家世學派<lb/>
<pb n="KR2g0052_WYG_076-13b"/>
　按郡先輩楊氏輿撰彦衡王公銓神道碑稱王氏之<lb/>
　門世篤忠貞家全孝友今考公在靖難時奮身殉節<lb/>
　其孫桓庠生早逝妻李氏為吾六世祖樸菴公之女<lb/>
　誓守節教督其子是為東軒公熺其媵洪氏不字從<lb/>
　李氏老世號雙節顧新山先生諸公撰志傳詳矣東<lb/>
　軒首以儒學顯著其子居南公文昇孫三揆公鏞漢<lb/>
　冶公鍔皆以理學稱東軒居南又以雙孝著同郡先<lb/>
　正王公用汲何公鏡山許公宗鎰並娓娓作傳述之<lb/>
<pb n="KR2g0052_WYG_076-14a"/>
　厥後孫曽某為寧粤軍門贈東軒居南為安東伯考<lb/>
　其家世累葉濟美自遜國迄季明與國咸休無極此<lb/>
　可以觀徳矣兹著其家學纂錄前輩所紀述者著于<lb/>
　編<lb/>
　　　司訓王東軒先生熺<lb/>
王熺字仕顯號東軒曽祖銓靖難時以忠節著父桓郡<lb/>
庠生早逝母李氏安溪旌義李公森之女矢志守節督<lb/>
教其子讀書其媵洪氏不字以從李氏老世號雙節熺<lb/>
<pb n="KR2g0052_WYG_076-14b"/>
資稟聰穎博學多識事其母以孝聞父墓患水熺哀哭<lb/>
㡬絶改葬焉追服斬衰蔬粥廬墓母死毁瘠治葬復廬<lb/>
墓三年正徳十三年以貢授廣東瀧水訓導瀧水僻陋<lb/>
士鮮知學首以明倫敬身為教以經義啟迪之俗尚鬼<lb/>
信禨熺刪定家禮教之任官五載乞休歸恒言稱母訓<lb/>
母好施熺雖貧每新糓升必播精遺四鄰忌日必哀其<lb/>
生辰雖年七十不敢受子弟上夀禮如忌日肇慶郡志<lb/>
載名宦顧新山先生志其墓子文昇亦以孝稱<hi>顧新山先生撰</hi>
<pb n="KR2g0052_WYG_076-15a"/>
<hi>墓志</hi>　<hi>何鏡山先生撰王先生父子傳</hi>
　　　王居南先生文昇<lb/>
王文昇字子騰號居南熺之季子也凝定有至性自<lb/>
少即不為凡兒嬉戲十三嵗隨父司鐸於廣父患疾<lb/>
祈以身代躬湯藥少愈乞休歸途疾轉劇值寇警旅<lb/>
寓郭外又有水患文昇竭力䕶持設床褥卧父床離<lb/>
水僅尺許文昇立侍水中三日父疾愈亦無恙洎父<lb/>
歾毁瘠致哀如禮嫡母陶繼母李事之盡歡生母鄭<lb/>
<pb n="KR2g0052_WYG_076-15b"/>
疾思荔非其時迨荔熟而母逝則終身弗食焉公於<lb/>
祀事䖍甚潔脩思慕澘然涕出感母鄭獨子之言中<lb/>
年議納妾初捐金納一女同安人既至詢已許人盖<lb/>
儒生也昇不敢近亟物色儒生歸之不責原金其重<lb/>
義如此生平勤學强識動遵矩矱不愧衾影談吐必<lb/>
稱古人性和粹莊重口不出暴戾媟狎之言每詫兒<lb/>
輩仕無崇卑毋以墨敗法課子雖以舉子業而視世<lb/>
之繁華靡競口習行違者弗善也嘗戒子遺言曰吾<lb/>
<pb n="KR2g0052_WYG_076-16a"/>
泉前輩林龍峰近輩王嵎齋此二先生者人皆謂之<lb/>
樸實頭學者正當樸實上用工夫做到精微細密地<lb/>
位便是真正聖賢大抵人品好者都樸實不好者都<lb/>
不樸實好人又有㡬様者全看他學問如何耳昇之<lb/>
著述可摭入性理者甚多許公宗鎰王公用汲並為<lb/>
撰志傳子鏞鍔皆以實行理學著聲後以曽孫某貴<lb/>
贈安東伯<hi>許公宗鎰撰本傳</hi>　<hi>王公用汲撰墓志</hi>
　　　孝亷王三揆先生鏞<lb/>
<pb n="KR2g0052_WYG_076-16b"/>
王鏞字庚鑄號三揆旌孝文昇子幼醇謹長有志聖<lb/>
賢之學覃精會思手筆識之萬厯十六年舉于鄉七<lb/>
上春官不第無意世途抱遺經以終老嵗丁未下第<lb/>
歸逰山東卒濟南逆旅舍家僮圗輕裝取所著書焚<lb/>
之喪至其弟鍔驚問其故大慟而摉家篋中者次之<lb/>
<hi>今見鏡山所撰傳中附載數十條</hi>鏞自少知孝五嵗請父取筆作書<lb/>
即書老萊子孝奉二親七大字執父喪每餐二合米<lb/>
數葉菜合煑之陳布衣欲潤題其齋曰今世誰有如<lb/>
<pb n="KR2g0052_WYG_076-17a"/>
王庚鑄行古人道執父喪蔬粥三年未嘗一啟齒笑<lb/>
庚鑄真孝子矣鏞沉静堅忍渾厚洪深得失不分喜<lb/>
怒不形其言訥訥其貌迂迂而大義所在必為必止<lb/>
賁育不能奪也趙撫軍欲求賢師以嘱觀察觀察求<lb/>
得鏞而鏞己先受聘甘廣文所固辭卻之廣文曰此<lb/>
吾上官足下奈何重名義慢吾上官而使見怪我乎<lb/>
不得已往館三年未嘗以一事干其梗節大槩𩔖此<lb/>
所著有天彞淑世編及語録諸書先輩何鏡山先生<lb/>
<pb n="KR2g0052_WYG_076-17b"/>
撰本傳其言曰吾泉理學之盛自蔡文莊陳布衣而<lb/>
後興起者僅僅其當吾身所見者三人焉布衣陳欲<lb/>
潤諸生林甫任孝亷王鏞云後以孫某貴贈安東伯<lb/>
<hi>何鏡山先生撰本傳</hi>
　　　明經王漢冶先生鍔<lb/>
王鍔字淑甫號元液天性孝友少慧穎居南公一言即<lb/>
服之終身竭力養志㡬微周悉父歾毁瘠骨立喪祭如禮<lb/>
與兄鏞事嫡母曲盡孝敬事生母雖孝然終嫡母世不<lb/>
<pb n="KR2g0052_WYG_076-18a"/>
敢與齒事兄稟命步趨惟謹嵗藉教授弟子吚唔自給<lb/>
操持極嚴介平生志學以居敬窮理為務讀古人書卷<lb/>
不去手雖終老明經而實以斯文正脈為己任言動不<lb/>
茍後學負笈相踵自癸巳受學李見羅徐匡嶽潜心著<lb/>
述有四書五焚存稿易經七削存稿詩經三百大意及<lb/>
時習諸説等書與林省菴諸公同脩府志一時名士如<lb/>
鄭孩如李衷一何匪莪諸公並稱許以為後學楷式設<lb/>
教江右勉諸生實行與廣文孝亷凃世葉門人呉文盛<lb/>
<pb n="KR2g0052_WYG_076-18b"/>
講論不輟獨坐一室不夜分不寐卒之前一日猶以吾<lb/>
未見剛章未脱藁命姪燦記之學者稱為漢冶先生<hi>林省</hi>
<hi>菴先生撰本傳</hi>
　　安海黄氏家世學派<lb/>
　馥按黄氏之先自正徳間通判公為陽春令其仁澤<lb/>
　流徽數世矣毅菴尊人菊山公又以詩古文辭名與莊公一<lb/>
　俊王公遵巖相善王公獨稱其詩與駢語為長平昔庭訓皆<lb/>
　根本禮教故毅菴立朝清節屏斥中涓書牘出處本末毅然<lb/>
<pb n="KR2g0052_WYG_076-19a"/>
　有執猶足窺其家學大端也兹録其家世大畧著於篇首<lb/>
　　　同知黄菊山先生伯善<lb/>
黄伯善字未詳號菊山晉江人以詩賦古文詞名與莊<lb/>
一俊王道思二公相善王公獨稱其詩與駢語為長庭<lb/>
訓根本禮教不及㞐積嘗言曰吾行不能矯俗但自信<lb/>
無一横錢又曰吾未敢即謂君子然不敢為小人此足<lb/>
窺行已大端矣所著有菊山文集十卷菊山詩集二十<lb/>
卷讀書彚記八卷連枝集十卷詞賦雜體四卷蔵于家<lb/>
<pb n="KR2g0052_WYG_076-19b"/>
子憲清孫汝良<lb/>
　　同知黄以憲先生憲清<lb/>
黄憲清字以憲晉江人嘉靖甲子舉人隆慶初知陽春<lb/>
縣縣屬萬山中亡命窟穴桴鼓數起官皆挾兵自衛憲<lb/>
清一意撫循嘗奉詔清覈民田盤跚橇楯跋履皆徧所<lb/>
至茹糗席蓐不以供應煩民五閲月而田之溢於舊額<lb/>
者㡬倍然惟按舊籍纔足而止嵗賦十二三民大便之<lb/>
立石著為令復革奏籍例金遷亷州同知珠海故多盜<lb/>
<pb n="KR2g0052_WYG_076-20a"/>
設有戈船守兵墨者縱兵入海詭云㳺徼而陰與為市<lb/>
憲清無寇輙出者罪之再攝雷廉守篆並以節愛稱丁<lb/>
外艱歸卒子汝良<lb/>
　　宗伯黄毅菴先生汝良<lb/>
黄汝良字名起號毅菴晉江人萬厯十四年進士選庶<lb/>
常授編脩纂脩國史使趙藩王簡踞欲殿外安節汝良<lb/>
堅執入殿中禮畢即行餽贈一無所受轉南司業復移<lb/>
北有監生為巨璫私人偃蹇無狀欲按之挾巨璫書至<lb/>
<pb n="KR2g0052_WYG_076-20b"/>
汝良曰國學四方觀瞻且司成無與中涓通書例如法<lb/>
責懲擢東宫日講官每敷引古今隨事披陳東宫喜動<lb/>
顔色進大司成天啟初轉南禮部侍郎乞歸乙丑起禮<lb/>
部尚書掌詹事崇禎初逆奸既殄首疏抗言楊左諸臣<lb/>
宜加封䘏要典一編亟宜焚毁奏入陛見陳時務八要<lb/>
遂致政歸著有樂律志氷署筆談野紀朦搜河干集子<lb/>
慶華崇禎舉人孫光祉康熙補科舉人署甌寧教諭<hi>雍正</hi>
<hi>九年郡志藁</hi>
<pb n="KR2g0052_WYG_076-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0052_WYG_076-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷七十六<lb/>
</p>
<p>
</p>
  </div>
<div>
<head>閩中理學淵源考卷七十七</head> <lb/>
    <p>
<pb n="KR2g0052_WYG_077-1a"/>
欽定四庫全書<lb/>
　閩中理學淵源考卷七十七<lb/>
　　　　　　　　　　廣平府知府李清馥撰<lb/>
　　萬厯以後諸先生學派<lb/>
　按隆萬後吾鄉宿望老成接踵相起惟時學術分離<lb/>
　鄉前輩尤守舊榘界限甚嚴其扶樹世教底柱狂瀾<lb/>
　諸家集中可證也間嘗考當時所推者如黄氏文簡<lb/>
　李氏文節之清脩碩學王氏恭質詹氏咫亭家太常<lb/>
<pb n="KR2g0052_WYG_077-1b"/>
　心湖之謇諤孤忠王氏尹卿楊氏貫齋弟文恪之貞<lb/>
　規實踐蘇氏紫溪何氏鏡山之紹述前脩李氏序齋<lb/>
　郭氏恭定之建白忠懇黄氏毅菴黄氏襄恵之清毅<lb/>
　有執蔡氏清憲林氏文穆之負荷大節外此若蘇石<lb/>
　水之風猷吕天池之守正王慕蓼莊梅谷之砥節楊<lb/>
　日燦劉台巖之家學王三揆朱敬所林甫任陳欲潤<lb/>
　之儒修林省菴之夙望鄭孩如蘇子白莊九微之治<lb/>
　經黄季<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>林素菴之講席王忠孝盧若騰何九雲李<lb/>
<pb n="KR2g0052_WYG_077-2a"/>
　光龍紀文疇陳履貞等諸公之志節稽其出處本末<lb/>
　升沉顯晦各成所學所守而流風餘範卓然可以待<lb/>
　質後世據其跡而論其心盖人物是非必百年論定<lb/>
　一代川嶽英靈之萃亦於是而可徵矣諸公未能備<lb/>
　採爰輯其師友所訂述載於篇其在隆慶間及家學<lb/>
　學派者已於前編詳云<lb/>
　　　同知鄭孩如先生維嶽<lb/>
鄭維嶽字申甫别號孩如南安人萬厯丙子經魁銓遂<lb/>
<pb n="KR2g0052_WYG_077-2b"/>
昌教轉五河知縣立方田法濬淮河督役平均陞曲靖<lb/>
府同知以母老歸養維嶽究心聖學兼通禪理每講經<lb/>
論辨無窮又於天文樂律無不究心有知新録四書正<lb/>
脈易經宻義意言禮記解諸書<hi>閩書</hi>　<hi>南安邑志</hi>
　　　襄惠黄鍾梅先生克瓚<lb/>
黄克瓉字紹夫號鍾梅晉江人萬厯八年進士授夀<lb/>
春知州擢刑部郎累官山東布政陞巡撫時税礦病<lb/>
民抗疏極論并劾税監陳増馬堂不法事嚴治其黨<lb/>
<pb n="KR2g0052_WYG_077-3a"/>
蝗旱為災復疏發帑賑濟蠲額外税銀十餘萬陞南<lb/>
户部尚書召理京營戎政改刑部受神光兩朝顧命<lb/>
李選侍移宫克瓉疏論内侍王永福等八人盜案光<lb/>
宗謂其偏庇李氏怒責之乞休不許天啟元年冬加<lb/>
太子太保明年復以兵部尚書協理戎政廷議紅九<lb/>
克瓉述進藥始末力為辨析持議與争三案者異攻<lb/>
擊紛起自是創要典者率推附之屢疏移疾加太子<lb/>
太傅以歸四年魏忠賢盡逐東林召為工部尚書視<lb/>
<pb n="KR2g0052_WYG_077-3b"/>
事數月與忠賢忤復引疾歸三殿成加太子太師崇<lb/>
禎初以薦起南吏部尚書尋致仕歸卒諡襄恵著有<lb/>
數馬集杞憂疏藁百氏繩愆性理集解春秋輯要諸<lb/>
書按黄之先有為宋學士者崖門之難去妻子於海<lb/>
門居焉人號沙堤黄氏有山曰梅林山故公别號曰<lb/>
鍾梅云子道敬户部員外郎道爵刑部郎中嘗劾巡<lb/>
撫熊文燦及弁將趙庭貪懦狀黄公道周稱之著有<lb/>
麗矚亭集姪道瞻有風節道㫤癸未進士<hi>雍正九年郡志  王</hi>
<pb n="KR2g0052_WYG_077-4a"/>
<hi>氏志道撰墓志</hi>　<hi>明史</hi>
　　　州守楊日燦先生啟新<lb/>
楊啟新字日燦晉江人萬厯十七年舉人授海門令左<lb/>
遷東筦丞量移武宣令遷左州守卒於官啟新循循朴<lb/>
謹不求人知歴官五載布衣蔬食沒㡬無以殮漢吏悃<lb/>
幅無華庶㡬近之左人祀之名宦著有易經講義子瞿<lb/>
崍丁未進士官至江西副使著有易經疑叢栖霞山人<lb/>
石室藁黄華讀藁二東藁<lb/>
<pb n="KR2g0052_WYG_077-4b"/>
　　　朱敬所先生一泮<lb/>
朱一泮字達宗晉江人生而恂遜嚴重和易齓嵗稱孤<lb/>
既數年得其尊甫手書叢籍中悲涕不止感動家人稍<lb/>
長事母盡孝晚節母氏病風先生晝夜起居不怠志養<lb/>
無方母歿哀毁過當素髪夕改祭奠之日精潔必芬式<lb/>
厥禮儀子性晜弟遵而化之先生少受經書邃於春秋<lb/>
旁通諸經子史厭應舉俗學設帳授徒尊尚誠敬衣冠<lb/>
危坐靡間寒暑雖屋漏之中了無岸幘跛倚之態康莊<lb/>
<pb n="KR2g0052_WYG_077-5a"/>
坦逵肅恭矩步及至曲巷旁途亦紆轉方正不斜側<lb/>
取㨗跡先生平生非禮之事不接於目近利之行不<lb/>
邇諸躬從先生學者儼然尊崇雖至白首貴倨猶憚<lb/>
畏如一日先生之言曰一誠也主一敬也繇敬入誠<lb/>
四勿是也又曰道正氣也精神私氣也吾儒從事於<lb/>
道而葆其精神釋氏第葆精神而已其所攝持亦𩔖<lb/>
於敬遺乎道矣先生以言為塗以行為璽用璽印塗<lb/>
是以學者稱為敬所先生何氏鏡山曰士之不能盡<lb/>
<pb n="KR2g0052_WYG_077-5b"/>
於道者豈非馳慢其外貌哉夫耳目手足人所共見<lb/>
也猶不能矜且攝况夫人所不見之心先民有云繇<lb/>
乎中以應乎外制於外以養其中懿哉斯言先生體<lb/>
之矣先生無麻之蓬不滫之芷卓然自會於聖學而<lb/>
實究之躬行惜乎其名僅止於閭巷吾烏乎敢泯先<lb/>
生哉<hi>何鏡山撰本傳</hi>
　　　文學林志宏先生甫任<lb/>
林甫任字志宏其先燕人元末有諱泰者兄弟皆舉進<lb/>
<pb n="KR2g0052_WYG_077-6a"/>
士為泉州路同知因家泉泰之孫曰觀入明為歸州别<lb/>
駕别駕之孫曰茂森喪妻不娶鄉里多質平焉三傳為<lb/>
甫任之父某以文學為諸生祭酒人稱曰春亭先生甫<lb/>
任幼時動止異凡兒稟學於父父時時稱説古先聖賢<lb/>
有宋諸儒甫任輒欣欣嚮焉弱冠補弟子員以家貧授<lb/>
徒瞿然模範在念繩趨尺步弟子無敢以䙝見遂發憤<lb/>
聖賢之學終日危坐讀書不輟寒暑自六經宋儒以及<lb/>
近世薛胡諸先生所著仰思反求内索外騐以求其是<lb/>
<pb n="KR2g0052_WYG_077-6b"/>
而見諸實踐於是作四面圗纂以自記曰居敬曰立志<lb/>
曰進學曰逺識而曰敬之一字吾持之最堅白刃弗能<lb/>
奪矣夜歸則以日所教者跪正春亭公父子間自為淵<lb/>
源性至孝二親繼沒悲哀慘惻蔬食避内舍者三嵗平<lb/>
生寤寐經籍學問多出自得每念正學精進寡人朋儕<lb/>
中有虚心願質者後進有質美願學者皆樂與誘掖開<lb/>
導其誠意既足動人而光霽又易為親故從逰最盛皆<lb/>
以孝弟忠信為學其言談舉止遇之循然有理者不問<lb/>
<pb n="KR2g0052_WYG_077-7a"/>
知為甫任弟子也年五十三得疾正冠衾而逝所著有<lb/>
詩經翼傳四書管見易録禮録書傳評性理史評及感<lb/>
省集諸編素交友有陳氏欲潤王氏鑄為最善云<hi>何司徒撰</hi>
<hi>本傳略</hi>
　　　遺佚黄季<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>先生文照<lb/>
黄文照字麗甫同安人參政文炳弟學者稱為季<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>先<lb/>
生始為諸生數竒遂棄去專性命之學潜心力行自比<lb/>
陳布衣真晟之儔日以談道為事所著有道南一脈孝<lb/>
<pb n="KR2g0052_WYG_077-7b"/>
經仁詮太極圗理學經緯諸書晚又以易學著隠温陵<lb/>
南臺山中嘗出㳺大江以南至雲間訪陳氏繼儒論業<lb/>
大相歡契平生至老手不釋卷性好奬士𩔖遇人有片<lb/>
善必極引重念及朝家宵旰憂勤内外多故疎床敝席<lb/>
不敢自逸見者皆為之興感嘗柬林素菴句云天上有<lb/>
人調玉燭山中許我坐春臺又云四郊多壘懐司馬一<lb/>
籌莫展愧仲連盖憫時念國草茅抱杞憂如此崇禎戊<lb/>
寅南安倉猝之變走者相望富家巨室不知所為照與<lb/>
<pb n="KR2g0052_WYG_077-8a"/>
監司峽江曽櫻講學於筍江出片紙開諭之立散人服<lb/>
其徳化乙酉年九十歸隠故里輪山之北年九十三卒<lb/>
林氏孕昌曰吾郡自紫陽過化以後學脈火傳至蔡文<lb/>
莊師弟薪而楊之近何司徒倡學於泉山家省菴開講<lb/>
於不二又燈而燃之黄氏季<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>司徒同學友也司徒與<lb/>
閩直指李公先後曽薦於朝未及徵昇文筍江二社奉<lb/>
為北斗先生屏嗜寡慾絶識去智以聖賢之書愉其志<lb/>
以朋友之聚飭其躬枯坐一室著述萬卷八十年來有<lb/>
<pb n="KR2g0052_WYG_077-8b"/>
如一日嘗有取於朱子晚年定論其學以未發為宗其<lb/>
教以躬行為本云<hi>同安邑志</hi>　<hi>林素菴先生筍堤集</hi>
　　　縣令蘇子白先生庚申<lb/>
蘇庚申字子白天啟元年舉人就教易州負笈從學者<lb/>
甚衆遷連山令潔已愛民卒於官連人醵金䕶喪歸著<lb/>
有四書翌箋易經管見<hi>雍正九年郡志</hi>
　　　藩伯潘士鼎先生洙<lb/>
潘洙字士鼎晉江人萬厯戊子鄉薦第一聨第進士教<lb/>
<pb n="KR2g0052_WYG_077-9a"/>
授廬州陞國學博士轉工部主事榷杭州南闗税羨金<lb/>
八千餘悉貯藩庫改吏部歴員外陞郎中時神宗惡吏<lb/>
部諸臣在官在籍盡逐去留者僅四人洙與焉丁外艱<lb/>
服除復補吏部念母假歸久之起為江西㕘政兼理驛<lb/>
傳丁内艱服除補浙江參政備兵嘉湖遷廣西按察陞<lb/>
江西右布政轉廣東左布政卒於官洙涖官所至不妄<lb/>
取一錢家日窘迫終無改悔愛國之誠至沒不衰弟瀾<lb/>
字士觀萬厯甲辰進士授户部主事改兵部歴郎官出<lb/>
<pb n="KR2g0052_WYG_077-9b"/>
為湖廣參政著有文集<hi>雍正九年郡志</hi>
　　　司冦蘇石水先生茂相<lb/>
蘇茂相字宏家號石水晉江人萬厯二十年進士歴户<lb/>
部郎典試貴州調守彰徳遷河南副使尋督學江西晉<lb/>
南尚寳少卿陞太僕正卿晉僉都御史巡撫浙江請修<lb/>
方正學祠厚恤其家詔從之尋丁艱歸以薦人為趙南<lb/>
星所劾天啟五年起為刑部右侍郎改户部總督漕運<lb/>
晉尚書七年秋懐宗立改刑部崇禎元年春回籍尋卒<lb/>
<pb n="KR2g0052_WYG_077-10a"/>
<hi>雍正九年郡志</hi>
　　　清憲蔡遯菴先生復一<lb/>
蔡復一字敬夫號遯菴同安人萬厯二十三年進士<lb/>
弱冠登第疏請歸娶授刑部主事疏劾石星殺平民<lb/>
冒功狀御訊處死中外憚之歴郎署十七年始遷湖<lb/>
廣㕘政分守湖北進按察使右布政使清介自持以<lb/>
疾歸光宗立起故官治兵易州尋遷山西左布政使<lb/>
天啟二年以右副都御史撫治鄖陽嵗大旱布衣素<lb/>
<pb n="KR2g0052_WYG_077-10b"/>
冠自繫於獄遂大雨黔苗為亂貴州巡撫王三善敗<lb/>
沒進復一兵部右侍郎代之喪亡之餘兵食盡絀斗<lb/>
米銀八錢復一勞來撫循人心乃定尋代楊述中總<lb/>
督貴州雲南湖廣軍務兼巡撫貴州賜上方劍便宜<lb/>
從事復一召集諸將吏申嚴紀律前後督師斬馘無<lb/>
算復請敇鄰省諸郡掎角平賊上悉可之因命各省<lb/>
諸鄰郡悉聴復一節制時復一為總督而朱燮元亦<lb/>
以尚書督四川湖廣陜西諸軍以故復一節制不行<lb/>
<pb n="KR2g0052_WYG_077-11a"/>
於境外而復一所遣魯欽等深入四川雲南兵皆不<lb/>
至復一因論事權不専故敗遂自劾罷免聴勘移境<lb/>
上候代復一仍拮据兵事盡瘁不輟竟卒軍中訃聞<lb/>
上嘉其忠勤贈兵部尚書諡清憲任一子官復一好<lb/>
古博學善屬文耿介負大節既歿槖無遺貲有遯菴<lb/>
全集行於世<hi>明史</hi>　<hi>雍正九年郡志</hi>
　　　藩伯王慕蓼先生畿<lb/>
王畿字翼邑號慕蓼晉江人早失怙恃家海東倚依<lb/>
<pb n="KR2g0052_WYG_077-11b"/>
荒郊備嘗困苦塾有書聲壁聴而樂之時輟耕竊讀<lb/>
古人書積久而心靈功深年㡬三十始蔚然黌序間<lb/>
萬厯二十二年鄉薦第一二十六年成進士授餘千<lb/>
令不赴改越州教授遷國子博士轉戸部主事督太<lb/>
倉儲歴吏部出典蜀試遷杭州守濬南湖工竣詔賜<lb/>
金勞之以治行第一召賜宴光禄命督學浙江擢江<lb/>
西參政晉觀察使山西右布政道轉浙江左布政時<lb/>
邉事孔亟兵餉驛騷重以織造之役糜金錢動百萬<lb/>
<pb n="KR2g0052_WYG_077-12a"/>
計屢被嚴㫖督責部推太常卿未下會有劾其餉缺<lb/>
額者遂引疾乞歸畿平生砥節自勵宦㳺二十餘載<lb/>
治行卓然嘗曰國家無輕豢虚餌之爵禄世上無便<lb/>
宜富貴之聖賢二語自奮論學以洛閩為派近世獨<lb/>
服膺薛文清蔡文莊而於王陽明衷其曠論文以韓<lb/>
歐為的近世獨服膺唐應徳王道思而於王元美衷<lb/>
其材故時見之文章議論無非從心性發揮其榘度<lb/>
可為後學步趨即微嬉謔亦且道存吕氏圗南撰樗<lb/>
<pb n="KR2g0052_WYG_077-12b"/>
全集序道晚年友於畿最為得力云無日不晤晤輒<lb/>
憂盛危明惻然於臨深履薄之際而勉我者慕蓼先<lb/>
生云所著有樗全集四書易經解門人施邦曜梓行<lb/>
之當事采譽言特祀瞽宗焉<hi>通志蔣雍正九年郡志藁    相國撰墓志</hi>
<hi>吕天池撰文集序</hi>
　　　侍郎吕天池先生圖南<lb/>
吕圗南字爾摶别號天池晉江人萬厯二十六年進士<lb/>
授中書舍人歴禮部郎擢為御史出按粤西浙江尋謝<lb/>
<pb n="KR2g0052_WYG_077-13a"/>
病歸天啟初起為南通政使右參議尋遷左通政使時<lb/>
璫燄方張有監生陸萬齡等請祠璫文廟李映日等請<lb/>
加九錫封王俱嚴駁不上懐宗賜敕有心事皎然守正<lb/>
不阿之語加右都御史旋改南京戸部侍郎總督糧儲<lb/>
會江陵饑軍士聚衆嚻誶變且不測遂抗疏乞留漕糧<lb/>
二十萬石不俟俞㫖便宜給發用是削籍歸家食十餘<lb/>
年築藍水利鄉人頼之嵗時閉影齋居跌宕書史如武<lb/>
榮清溪諸邑志俱與邑侯共脩焉卒年七十有二所著<lb/>
<pb n="KR2g0052_WYG_077-13b"/>
有壁觀堂文集<hi>新郡志</hi>　<hi>南安邑志</hi>
　　　司業莊九微先生竒顯<lb/>
莊竒顯字允元晉江人敏之𤣥孫年十九登萬厯三十<lb/>
四年賢書四十一年進士殿試第二人官至南國子司<lb/>
業三十五而卒著有尚書便覽行世<hi>雍正九年郡志</hi>
　　　文穆林實甫先生釬<lb/>
林釬字實甫同安人萬厯四十四年進士殿試第三<lb/>
人授翰林院編修累官祭酒時璫勢甚張頌徳建祠<lb/>
<pb n="KR2g0052_WYG_077-14a"/>
遍天下一日諸生執呈欲立忠賢像於太學請定判<lb/>
釬曰孔聖師也禮有北面之尊魏公功徳雖盛臣也<lb/>
若並列上座他日主上臨雍謁奠君拜於下臣偃於<lb/>
上於心安乎即稱疾去懐宗即位聞其語嘆曰危行<lb/>
言順君子也召為禮部侍郎拜東閣大學士卒於官<lb/>
諡文穆<hi>雍正九年郡志</hi>
　　　巡撫曾霖寰先生化龍<lb/>
曽化龍字大雲號霖寰晉江人萬厯四十七年進士授<lb/>
<pb n="KR2g0052_WYG_077-14b"/>
臨川令以卓異擢御史崔呈秀惡謝文錦以化龍為所<lb/>
首舉遂出為寧國同知擒斬大盜陞南户部員外丁内<lb/>
艱服除補兵部郎督學廣東衡鑑獨絶所首拔陳學銓<lb/>
葉著謝宗鍹三人先後俱登解首攝海道篆平海寇劉<lb/>
香陞廣西參議士民勒石紀績轉江西副使再轉糧儲<lb/>
道兼巡視漕河擢按察使時有曽鐵面之號後以原銜<lb/>
督江西糧餉丁外艱服除即家起僉都御史巡撫登萊<lb/>
移鎮膠州賊衆十餘萬圍膠督兵固守遣降將擊賊大<lb/>
<pb n="KR2g0052_WYG_077-15a"/>
破之復東昌等二十七州擒偽官二十餘人置法無何<lb/>
闖賊陷京棄官歸卒於家年六十三著有作求堂集<hi>雍正</hi>
<hi>九年郡志</hi>
　　　宰輔蔣八公先生徳璟<lb/>
蔣徳璟字中葆號八公晉江人父光彦江西副使徳璟<lb/>
天啟二年進士選庶常授編修崇禎中歴官少詹事召<lb/>
對陳練兵練將法甚備又上救荒事宜擢禮部右侍郎<lb/>
請徹内操核要典禁伐採濫規止黄冠陪祝太學又請<lb/>
<pb n="KR2g0052_WYG_077-15b"/>
正楊嗣昌聚斂之罪薦侍郎陳子壯顧錫疇祭酒倪元<lb/>
璐等上皆録用壬午廷推閣臣召對言邉臣須久任上<lb/>
問天變何由弭對拯百姓即弭天變近加邉餉千餘萬<lb/>
練餉七百萬民何以堪又増督撫二總兵六副將數十<lb/>
人權不統一何由制勝上然之首輔周延儒常薦徳璟<lb/>
淵博可備顧問文體華贍宜用之代言遂擢徳璟及黄<lb/>
景昉呉甡為禮部尚書兼東閣大學士時延儒甡皆各<lb/>
樹門戸徳璟獨鯁直無所比黄道周召用劉宗周免罪<lb/>
<pb n="KR2g0052_WYG_077-16a"/>
皆其力也開封久被圍自請馳往督戰優詔不允明年<lb/>
進兵備冊凡九邉十六鎮新舊兵食之數及屯鹽民運<lb/>
漕糧馬價悉具復進諸邉撫賞冊及御覽簡明冊上深<lb/>
嘉之諸邉兵馬報戸部者浮兵部者過半耗糧甚多因<lb/>
條十事以責部臣又因召對言文皇設京衛軍四十萬<lb/>
内府軍二十八萬又有班軍十六萬春秋入京操演誠<lb/>
得居重馭輕勢今皆虚冒願脩舊制上不能用甲戌輔<lb/>
臣請行鈔法徳璟力争得免先以軍儲不足嵗給直畿<lb/>
<pb n="KR2g0052_WYG_077-16b"/>
輔山東河南富戸令買豆米百萬輸天津民大困力陳<lb/>
其害上罷之二月上以賊勢漸逼令羣臣會議奏聞都<lb/>
御史李邦華密疏云輔臣知而不敢言翼日上手其疏<lb/>
問何事陳演以少詹事項煜東宫南遷議對上取視黙<lb/>
然徳璟從旁力賛上不答給事中光時亨追論練餉之<lb/>
害徳璟擬㫖向來聚斂小人倡為練餉致民窮禍結悞<lb/>
國良深上不悦詰曰聚斂小人誰也徳璟不敢斥嗣昌<lb/>
以故尚書李待問對上曰朕非聚斂但欲用兵耳徳璟<lb/>
<pb n="KR2g0052_WYG_077-17a"/>
曰所練兵馬何在徒増餉耳且新舊練餉戸部雖并為<lb/>
一州縣追比仍是三餉上震怒責以比友徳璟力辨諸<lb/>
輔臣為申救尚書倪元璐以鈔餉乃户部職自引咎上<lb/>
意稍解明日徳璟具疏引罪旋罷練餉而徳璟竟以三<lb/>
月二日去位給事中汪惟效檢討傅鼎銓等交章乞留<lb/>
不聴徳璟聞山西陷未敢行及知廷臣留已即辭朝移<lb/>
寓外城賊至得亡去丙戌九月卒徳璟熟前代典章及<lb/>
明朝掌故邉塞漕鹽水利刑律莫不究其利弊文章敏<lb/>
<pb n="KR2g0052_WYG_077-17b"/>
贍在詞垣日草二十餘誥勅見者嘆異之<hi>明史郡雍正九年  志</hi>
　　　兵備吳竹公先生載鼇<lb/>
呉載鼇字大車號竹公晉江人性至孝母病衣不解帶<lb/>
既卒親負土葬於雒江風雨夜歸有神燈翼之天啟五<lb/>
年成進士逆璫慕其名欲以鼎甲許之不就戊辰入對<lb/>
以忤權貴謫浙臬幕陞金華司李平反寃獄馬文紹等<lb/>
九十餘人嘉湖軍旗之亂以片言諭止之後官至兵備<lb/>
僉事卒於家所著有宙書咫聞十餘種<hi>雍正九年郡志</hi>
<pb n="KR2g0052_WYG_077-18a"/>
　　　主事王愧兩先生忠孝<lb/>
王忠孝字長孺號愧兩恵安人崇禎元年進士授户部<lb/>
主事時朝議輸通津外儲以實京師忠孝督運大通橋<lb/>
催攅有法日輸三萬石會薊督咨部欲得廉慎明決者<lb/>
與共事部推無如忠孝遂提督薊儲監督内官鄧希詔<lb/>
數以難事相窘欲自置兵設餉索倉耗羨忠孝曰升斗<lb/>
皆官物安得耗羨希詔曰餉司能保無額外徵耶忠孝<lb/>
正色曰吾戴吾頭來豈以頭易升斗哉希詔大愠遂拾<lb/>
<pb n="KR2g0052_WYG_077-18b"/>
其未兑濕米疏上之㫖逮下獄及置對抗辭不撓希詔<lb/>
乃羅織成獄以上部堂薊督皆疏言其寃都察院王志<lb/>
道復力為辨上意稍解得削籍遣戌明年希詔所為不<lb/>
法事露論斬忠孝乃得白歸<hi>雍正九年郡志</hi>
　　　掌坊賴宇肩先生垓<lb/>
賴垓字宇肩徳化人崇禎元年進士授平湖令治行為<lb/>
兩浙最召對稱㫖擢翰林院檢討歴右春坊以才名著<lb/>
乞歸養親居近二十年卒<hi>雍正九年郡志</hi>
<pb n="KR2g0052_WYG_077-19a"/>
　　　侍郎陳龍甫先生洪謐<lb/>
陳洪謐字龍甫晉江人宋與桂之裔崇禎四年進士授<lb/>
南户部主事管北新闗盡撤闗防復兑南糧盡塞出入<lb/>
影耗之竇遷員外擢知蘇州蘇賦㡬當天下之半積逋<lb/>
稠叠至即奉削級之命乃下教州縣盡斥諸羨費以充<lb/>
正額終不能逮坐鐫級至盡其聴訟以牒卑訟者令自<lb/>
攝對開誠剖析人皆信服或不欲終訟輒銷牒遣之呉<lb/>
江民變奉檄單車往諭皆羅拜伏罪僅摘為首一人以<lb/>
<pb n="KR2g0052_WYG_077-19b"/>
報流賊薄安慶督撫議撤閶門萬家為防禦計洪謐曰<lb/>
賊必無越江陵趨蘇州之理脱有不虞守請任其咎乃<lb/>
止嘗閲舊牘見倡議毁九學書院為奄祠者擬戌未遣<lb/>
曰罪有大於此者乎趣具獄論死遇童子試與諸生指<lb/>
授題義語温温不啻其父師請嘱不行榜發不限額數<lb/>
務盡能文者而止至今呉士語及猶感涕也恒言天下<lb/>
之亂皆吏不恤民所致故守蘇垂十年一以仁恕為政<lb/>
民號陳母又號陳佛所在肖像祀之本縁賦不遷呉人<lb/>
<pb n="KR2g0052_WYG_077-20a"/>
反以為幸惟恐其去庚辰癸未雙舉卓異第一紀名御<lb/>
屏召赴闕與清亷宴陞山東按察副使備兵登萊未抵<lb/>
任晉太僕寺卿推兵部右侍郎歸卒於家年六十九洪<lb/>
謐學行夙優守蘇循職為一時最與方岳貢齊名晚方<lb/>
大用而未竟其措施云<hi>雍正九年郡志</hi>
　　　給事莊任公先生鼇獻<lb/>
莊鼇獻字任公晉江人崇禎四年進士授庻吉士改兵<lb/>
科給事中上太平十二䇿首在格君心開言路終以折<lb/>
<pb n="KR2g0052_WYG_077-20b"/>
獄用刑謂秦晉蠢動以中州為淵藪必有跋扈釀亂者<lb/>
及今不創禍將靡極又謂畨甲之設本以緝奸盜非以<lb/>
網縉紳中使豈有韜畧何故委以監紀重任語多激切<lb/>
疏入謫浙藩照磨黄公道周贈詩云當年稽首十二策<lb/>
我逺不及莊任公後歸隠葵山廬父墓側以終著有葵<lb/>
山文集<hi>雍正九年郡志</hi>
　　　主事盧牧洲先生若騰<lb/>
盧若騰字牧洲同安人崇禎十三年進士御試召對稱<lb/>
<pb n="KR2g0052_WYG_077-21a"/>
㫖授兵部主事時閣臣楊嗣昌督師湖廣作佛事祈福<lb/>
若騰疏參嗣昌不能討賊止圗佞佛上以新進小臣妄<lb/>
詆元輔嚴㫖切責時論壯之後歸隠海濱卒同時有沈<lb/>
佺期許吉燝俱癸未進士隠居以終<hi>通志</hi>
　　　縣令吳宣伯先生韓起<lb/>
呉韓起字宣伯晉江人崇禎十三年進士授當塗令有<lb/>
恵政文詞古雅海内稱為青嶽先生著有四書易經説<lb/>
<hi>雍正九年郡志</hi>
<pb n="KR2g0052_WYG_077-21b"/>
　　　行人陳喬嶽先生履貞<lb/>
陳履貞字喬嶽晉江人崇禎癸未進士授行人司壯嵗<lb/>
常逰武夷見考亭祠宇傾圮即捐倡脩葺在安平復新<lb/>
朱子書院朝夕禮之惟謹生平孝友凡期功之貧不自<lb/>
贍者悉衣食之同譜稱貸無吝色亦無徳色晚節食貧<lb/>
自適著書課子而外無他與焉<hi>雍正九年郡志</hi>
　　　文學紀先生文疇<hi>子許國</hi>
紀文疇同安人廩生博學有名與子許國並逰黄石齋<lb/>
<pb n="KR2g0052_WYG_077-22a"/>
先生之門稱髙弟著復書史勺等書卒海島許國年二<lb/>
十二舉壬午鄉薦<hi>同安邑志</hi>
　　　孝亷曽弗人先生異撰<lb/>
曽異撰字弗人晉江人移家侯官少孤事母至孝家窶<lb/>
甚嵗飢採薯葉雜糠籺食之妻負畚鋤乾草給爨長史<lb/>
有知其賢欲為地者介然不屑也久為諸生留心經世<lb/>
學詩詭激有竒氣南贑巡撫潘曽紘得王維儉宋史招<lb/>
異撰與徐世溥更定未成而罷崇禎己夘舉於鄉癸未<lb/>
<pb n="KR2g0052_WYG_077-22b"/>
歸卒著有紡綬堂集<hi>雍正九年郡志</hi>
　　　主事林致子先生志逺<lb/>
林志逺字致子同安人年二十六舉于鄉力學博聞勵<lb/>
志弗衰九上公車癸未始成進士授工部主事假歸奉<lb/>
慈幃結茅清溪仙峰嶺稱陶菴先生著有歴代史白年<lb/>
七十二卒<hi>雍正九年郡志</hi>
　　　監丞黄明立先生居中<lb/>
黄居中字明立晉江人萬厯乙酉舉人博通典籍得未<lb/>
<pb n="KR2g0052_WYG_077-23a"/>
見書必手自校録授上海教諭遷南國子監丞僑寓金<lb/>
陵蔵書萬卷年八十餘著書不輟人稱海鶴先生子虞<lb/>
稷有才名<lb/>
國朝康熙己未年以博學宏詞徵<hi>雍正九年郡志</hi>
　　温陵楊氏家世學派<lb/>
　按隆萬間楊貫齋兄弟以篤學姱脩躋顯仕為時碩<lb/>
　彦鏡山先生撰貫齋傳稱理學文章庶㡬兼之撰文<lb/>
　恪傳稱一代完行名臣盖二公家學一時推重信有<lb/>
<pb n="KR2g0052_WYG_077-23b"/>
　道之儒也再考公尊人<graphic n="KR0877" url="https://raw.githubusercontent.com/kanripo/KR-Gaiji/master/images/KR0877.png" mimeType="image/png"/>山公宦歸而貧其貽謀以<lb/>
　光大其家者厥有自矣今撮先輩論述敘其家學著<lb/>
　于編<lb/>
　　　布政楊貫齋先生道會<lb/>
楊道會字惟宗號貫齋晉江人隆慶二年進士初令<lb/>
黄巖息訟緩徵歴工部郎擢南户部主事乞省親歸<lb/>
起補原官丁内艱服闋補工部尋榷木南闗張居正<lb/>
授指令伺察不報受督責久之張病六曹堂官皆為<lb/>
<pb n="KR2g0052_WYG_077-24a"/>
設齋祈福大司空出俸金首事道會謂此臣子事君<lb/>
父禮某不敢預聞者為道會懼而江陵相自此不起<lb/>
道會亦未嘗自言出守安慶丁外艱服除知台州黄<lb/>
巖故台治也將至民襁負道迎不絶倭寇不敢犯境<lb/>
遷廣西按察副使與巡撫微不合即投檄歸居二年<lb/>
起為其省提學使者會臬僚多缺悉委署篆兩平猺<lb/>
亂既成功又仰屋嘆曰猺雖平乎吏墨而刻豪蠧而<lb/>
侵此亂本也其可勿問尋遷湖廣參政分守荆南道<lb/>
<pb n="KR2g0052_WYG_077-24b"/>
有香璫久與士大夫為難道會至驚為神人轉布政<lb/>
右使值楚宗獄起諸司尚日夜治楚獄不休道會語<lb/>
左使楚宗始事者已坐罪若株連及人人恐生他變<lb/>
左使乃列上罪狀為數等得㫖施行又語楚撫誅戮<lb/>
之後宜停楚刑一年以示寛楚撫奏上報可道會復<lb/>
時時嘆曰楚氛之起國戚㡬頓牽纒斯長亦因諸公<lb/>
操之太甚令某在事當不其然亡何轉左自親王而<lb/>
下皆具禮待之曰大家巨族且厚本支況天潢乎庚<lb/>
<pb n="KR2g0052_WYG_077-25a"/>
戌因入覲乞歸許之其入覲也李文節時為言者所攻<lb/>
迸居荒廟道會毎過從譚至夜分道會為誦白沙詩茫<lb/>
茫宇宙人無數㡬箇男兒是丈夫以壯其志云道會貞<lb/>
而不諒和而不流生平不齒榮利未嘗一失足權貴人<lb/>
門嘗言理學盡於性理往鑑備于綱目因取性理精言<lb/>
採入程朱全書近思録為性理抄脩史依春秋綱目例<lb/>
纂成自作論賛有史綱節要又有詩禮二鈔周禮詳節<lb/>
四書商求等集蔵於家弟道恒道賔見蘇阜山學派<hi>道南</hi>
<pb n="KR2g0052_WYG_077-25b"/>
<hi>源委</hi>　<hi>新郡志/</hi>　<hi>林素菴續小學/</hi>　<hi>閩書/</hi>　<hi>通志</hi>
　　　文恪楊惟彦先生道賓<lb/>
楊道賔字惟彦晉江人道會從弟萬厯十四年廷試擢<lb/>
及第第二人授翰林院編修累遷國子祭酒少詹事禮<lb/>
部侍郎尚書缺攝篆者久之充經筵日講記注起居累<lb/>
疏乞歸不許奉命有事齋宫禮未成以疾擁還遂没道<lb/>
賔為國子祭酒時疏請東宫行齒胄禮表進三國志五<lb/>
代史論斥閹䜿公貨財以古為鑑詞切而直與諸國子<lb/>
<pb n="KR2g0052_WYG_077-26a"/>
按古射儀行之射圃縣省日之賞以誘勸之以推明髙<lb/>
皇帝建立射圃學宫之意其攝尚書禮部疏陳五事曰<lb/>
葆清明平且之氣以澄聖衷曰召閣部大臣入對以決<lb/>
壅鬰曰復章奏批發之規以尊主權曰慎内批中發之<lb/>
㫖以杜羣疑曰去形跡體面之套以振事功上萬夀節<lb/>
道賔縁華封三祝之意推而衍之請上勵精圗治所以<lb/>
為受天之夀祝命東宫諸王出就傅所以為受天之多<lb/>
男子祝捐爵出禄脩廢官補大僚所以為受天之富祝<lb/>
<pb n="KR2g0052_WYG_077-26b"/>
每遇進講盥頮焚香端坐待旦入視部務退邸舍作春<lb/>
秋通鑑講章隨事發明借古為喻講讀久輟道賔言太<lb/>
子天下本培養宜厚諭教宜勤宋臣程顥有言與近習<lb/>
處久熟便生䙝慢與士大夫處久熟便生敬愛此確論<lb/>
也宜亟渙玉音卜期開講䝉恤諸大臣諡典久闕道賔<lb/>
言國初大臣議祭議葬即與議諡後因請乞紛紜乃令<lb/>
會議𩔖奏今萬厯三十一年以至今日閲五年矣物故<lb/>
大臣其人非一不及此時一為分别將來耆舊不存事<lb/>
<pb n="KR2g0052_WYG_077-27a"/>
跡湮廢揣摩任意毁譽失真豈國家慎重勵世褒賢之<lb/>
大典哉宜下臣部以三年或五年為期博採公論酌擬<lb/>
奏聞著為成規從之道賔起家翰林以至掌部嘗分試<lb/>
禮闈兩主鄉試一主會試所得皆知名賢士居家孝友<lb/>
盡誠與人煦温引已反躬靡有繫吝至乎義所不可事<lb/>
所當為不肯茍為徇巽作箴自警大㫖謂貴常可賤富<lb/>
常可貧須立定根脚我不必是人不必非須剖破藩籬<lb/>
性命為輕名節為重須審度權度名位非求可得禍患<lb/>
<pb n="KR2g0052_WYG_077-27b"/>
非避可免當勘破機闗箴成遂為絶筆時年五十八耳<lb/>
當朝士大夫皆曰楊公達生若是立為請贈諡得贈禮<lb/>
部尚書諡文恪遣使營葬䕶喪恤終之典恩數獨隆<hi>閩書</hi>
　<hi>舊郡志</hi>　<hi>新郡志</hi>
　　洛陽劉氏家世學派<lb/>
　按劉公可先生三世樸學古行其仕者皆清徳恬節<lb/>
　有名於時而賡台先生尤惓惓家庭訓誡其秉心砥<lb/>
　行欲與古人相上下於時會頽靡之日獨世篤謹厚<lb/>
<pb n="KR2g0052_WYG_077-28a"/>
　風規以為一時坊表故特録之<lb/>
　　　少卿劉台巖先生𢎞寶<lb/>
劉𢎞寳字公可號台巖晉江人萬厯十四年進士選翰<lb/>
林院庶吉士授户科給事中首上疏勸上御經筵召還<lb/>
直言諸臣而糾大璫之横不法者人以為得大體進工<lb/>
科都給事中察水衡錢數諸令甲所不急一意撙省即<lb/>
中貴人必執誼力争之時江西困陶型三呉困機杼徐<lb/>
淮上下瀕河困墊溺𢎞寳請陶型無徵竒巧機杼宜舒<lb/>
<pb n="KR2g0052_WYG_077-28b"/>
其期河堤亟築亟潰民困版築宜厚其僱直而驅諸罷<lb/>
民佐之責治河大臣折厥衷諸請復故道及請浚七百<lb/>
餘里陸地别通漕皆讕甚宜一切報罷他所論奏平反<lb/>
率𩔖是會科臣序遷視資之後先為内外𢎞寳遜同官<lb/>
自請外補遂出為浙江參政分部台州會有言水被淮<lb/>
泗祖陵者上切責治河大臣部覆波及坐謫潮陽典史<lb/>
以謫籍卒於家後以登極恩贈太常寺少卿𢎞寳清介<lb/>
仁厚蔬糲終身所居不蔽風雨其端榘正範雖夜分盛<lb/>
<pb n="KR2g0052_WYG_077-29a"/>
暑必衣冠與人交毋問少長惻怛至到望之知為有徳<lb/>
君子也嘗手抄薛文清讀書録躬行一稟之在恵潮時<lb/>
訪李見羅楊復所二公相切劘居常逡巡韜抑不露意<lb/>
氣而遇事必言輒復委婉曲盡事情公卿間尤以此多<lb/>
之於是公望蔚然所著有尚書説諫垣遺藁子廷焜<hi>雍正</hi>
<hi>九年郡志</hi>　<hi>史文簡先生撰墓志</hi>
　　　文學劉賡台先生廷焜<lb/>
劉廷焜字子曦號賡台台巖之子有名諸生間餼于庠<lb/>
<pb n="KR2g0052_WYG_077-29b"/>
奉父母至孝友恭于兄弟篤古質慤無一毫流俗之氣<lb/>
其方嚴勤儉出於天性酷嗜書史矻矻孜孜留心古今<lb/>
治亂興亡之大機及聖賢學問經濟可以禆身心捄世<lb/>
務者手記目識無虚日月即之而介久之欵欵中孚如<lb/>
金石其臨事祇慎不敢造次其於敬之一字被服終身<lb/>
以求無愧家學其誡鱗長之言曰汝也當官若稍懈偷<lb/>
從不自愛䕶來也又曰處不競之地避緇染之塗可以<lb/>
讀書可以修身可以承先世之風節又曰爾其請教於<lb/>
<pb n="KR2g0052_WYG_077-30a"/>
老成練士又曰聖人處事每從忠厚戒刻薄兒綜覈甚<lb/>
善吾慮兒之為怨府也又曰儕輩之交宜謙和静定斂<lb/>
蔵鋒鍔吾慮兒處同事自恃直道未能降心相從也又<lb/>
曰京師逰客附聲射利多有窺矙往來宜慎吾子念之<lb/>
又曰弊役衙蠧剪除固當乃吾視吾子若不能頃刻容<lb/>
者發之太驟恐施之過當吾願吾子之審處熟思也又<lb/>
曰少年臨事接物易入輕率恍惚吾子念之凡累言爾<lb/>
爾莫非義方云<hi>何司徒撰墓志</hi>
<pb n="KR2g0052_WYG_077-30b"/>
　　　參議劉孟龍先生鱗長<lb/>
劉鱗長字孟龍晉江人𢎞寳之孫垂髫時受學於何公<lb/>
鏡山萬厯四十七年進士天啟初授工部主事時有臯<lb/>
門及浚湟之役中官馬誠掲開工費三十萬鱗長僅以<lb/>
六千金竣事誠怒欲中以禍會丁外艱服除補街道㕔<lb/>
大璫估保橋運石費四十萬鱗長核用萬金大忤魏璫<lb/>
削職懐宗立起原官司節慎庫以臺省擅行支放事累<lb/>
逮詔獄謫倅毘陵適大宗伯孫公慎行倡學東南鱗長<lb/>
<pb n="KR2g0052_WYG_077-31a"/>
師事焉轉南户部視學兩浙厯官至四川參議時張獻<lb/>
忠破雲南賊黨率衆寇蜀鱗長毅然以恢復為己任屢與<lb/>
賊戰有功復䕫慶等郡會闖賊陷京棄官歸卒于家<hi>新郡</hi>
<hi>志</hi>
　<lb/>
　<lb/>
　<lb/>
　<lb/>
<pb n="KR2g0052_WYG_077-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷七十七<lb/>
</p>
<p>
</p>
  </div>
<div>
<head>閩中理學淵源考卷七十八</head> <lb/>
    <p>
<pb n="KR2g0052_WYG_078-1a"/>
欽定四庫全書<lb/>
　閩中理學淵源考卷七十八<lb/>
　　　　　　　　　　廣平府知府李清馥撰<lb/>
　　清溪李氏家世學派<lb/>
　嘗讀曽祖伯漁仲先生叙族譜繫略云余家世相傳<lb/>
　系出李唐江王之後曩甲午見族人參軍孔文於延<lb/>
　平手家乗相示自武陽流移之後數世昭穆具存其<lb/>
　散處他州者記次甚有序謂余為其宗人盖灼灼也<lb/>
<pb n="KR2g0052_WYG_078-1b"/>
　歸檢舊譜讀樸祖自序稱先世家尤溪尤為延屬邑<lb/>
　竊意孔文為不謬夙聞奉常曽經田陽奉羊豕登絶<lb/>
　巘祭所謂先廟者子孫村樸業樵漁所居里名翰林<lb/>
　﨑在大田縣治之東十里大田未建昔𨽻尤溪嗣後<lb/>
　在明檢討亦過而拜焉問其髙年具稱一支徙湖頭<lb/>
　在季元之世然則樸祖距前祖未逺所聞有據合諸<lb/>
　斯言殆不誣也清馥謹按漁仲先生所叙皆係始祖<lb/>
　以上者今據舊譜斷自君達公為始祖君達公感化<lb/>
<pb n="KR2g0052_WYG_078-2a"/>
　里河洋保人元泰定二年置田荘貫常樂里而住在清溪<lb/>
　藍湖之感化里其溪據湖之端水流而下其色藍故曰藍<lb/>
　湖也二世祖名號無傳惟舊木主題干五位三世祖玊山<lb/>
　公行善好施老而彌篤至六世祖旌義樸菴府君力行仁<lb/>
　義家聲始大再世而第二子南豐令公煜舉景泰庚午鄉<lb/>
　薦受書於户部主事莆陽黄公聲仲刻志問學詩書之澤<lb/>
　已顯迨萬厯庚辰公之五世孫心湖先生𢡟檜始登甲科<lb/>
　由是人文踵起遂稱安溪名族嘗考正嘉以前時潜修亮<lb/>
<pb n="KR2g0052_WYG_078-2b"/>
　節之士亦有應述者如紀善先生亮清風夙學望著鄉閭<lb/>
　載在志乘至前修所品待如九世祖羅峯府君受知於周<lb/>
　公孟中中藍先生瀾受學於蔡公元偉何公烱瑞峯先生<lb/>
　鳴陽從㳺於莊公履豐其親師問學皆有派别可尋已附<lb/>
　見之學派矣今録自樸菴府君而下并諸前輩派繋逮隆<lb/>
　萬以降心湖諸公盖心湖先生立朝忠讜清修有進退大<lb/>
　節仍樸先生仕亨懐藍先生栻以易學相師授而幹宇先<lb/>
　生楨有循聲亮節與李公衷一相友善若吾髙祖念次府君<lb/>
<pb n="KR2g0052_WYG_078-3a"/>
　卓犖好義敦説詩書有樸祖遺風其樹義尤宏逺矣<lb/>
　若餘隠先生明季遺獻實曽祖伯漁仲公先曽祖惟<lb/>
　念公受業之師也家世隠徳未能詳述敬附其大畧<lb/>
　待考焉念次府君及漁仲府君惟念府君本傳别見<lb/>
國朝編録<lb/>
　　　旌義李樸菴先生森<lb/>
李公諱森字俊茂號樸菴先世肇於唐江王元祥之後<lb/>
遷江南分居於泉之安溪感化里髙曽皆隠徳大父則<lb/>
<pb n="KR2g0052_WYG_078-3b"/>
成公洪武初應詔舉孝亷授將仕郎判大名府内黃縣<lb/>
簿父宗江公修身慎行不樂仕進拻拓田廬以遺安於<lb/>
子孫公少慷慨有志向早嵗從師獵渉經史事親奉公<lb/>
式由其道二親謝人間事禮儀畢備追慕未嘗頃刻忘<lb/>
也公席先世遺産復自居積日起輕財重義賙窮恤匱<lb/>
凡遇假貸貧不能償者悉焚券契喪不能舉者終不能<lb/>
斂者即助以貲捨藥以資貧病一日道經邑之劍口川<lb/>
見負擔者渉水被溺其心惻然詢諸故舊曰是路正當<lb/>
<pb n="KR2g0052_WYG_078-4a"/>
延汀漳泉要衝何不作輿梁以濟之衆皆以無力辭公<lb/>
遂發心捐貲造橋至再不就間忽逢老人有言曰此溪<lb/>
險急難成長者欲造此橋須先造石塔以鎮之言訖不<lb/>
見公依言表浮圖數級而橋告成又往莆造江口大石<lb/>
橋本邑復造龍津鳯池等二十五橋事具邑乗正統間<lb/>
協造本府黃堂及本邑琴堂又修郡庠黌門及本邑大<lb/>
成殿以至東嶽五帝殿元妙觀及一應神祠聖像莫不<lb/>
助資理粧飾正統中遭嵗饑荒應詔出粟五千石賑濟<lb/>
<pb n="KR2g0052_WYG_078-4b"/>
又慕義輸邊三千石有司具名以聞<hi>以上參陳公巘送公之官序朱公撰</hi>
<hi>墓志陳公紹功撰本傳及縣志</hi>詔旌義民詣闕謝復拜賜贈帛酒饌由<lb/>
是聞望顒昻聲譽益彰方嶽郡邑循例交薦授官保障<lb/>
鄉邦疏累上覈實命未下適沙尤寇發公以旌義奉檄<lb/>
統鄉之義勇子弟數千𠞰殄總兵官具功次奏聞授清<lb/>
漳九龍嶺廵檢輿論咸以為未足以償其敵愾之績而<lb/>
公處之泰然且曰三世荷列聖子惠洪恩兹值梗化陸<lb/>
梁當捐軀戮力服勤皇家不避艱險衝冒矢石固分内<lb/>
<pb n="KR2g0052_WYG_078-5a"/>
事也豈可計資秩之崇卑哉茍能盡職萬一則銓衡自<lb/>
有公論聞者莫不壮其志而期於逺大也瀕行薇垣名<lb/>
卿守令將師咸以禮餞旌其折衝防禦之勞晉江親舊<lb/>
友契供帳於石筍江之滸時處士陳氏瓛素知公者撰<lb/>
序以華其行景泰元年庚午九月也<hi>以上見陳氏瓛送公之官序</hi>三<lb/>
年從安溪耆民請調公源口渡至則建㕔事修房舍以<lb/>
綏兵卒永春徳化前後缺令監司命公攝其篆公所至<lb/>
多惠績二邑咸謳頌之已攝安溪則修公館整儀門以<lb/>
<pb n="KR2g0052_WYG_078-5b"/>
安吏民數年之間邑政具舉凡百廢墜煥然一新天順<lb/>
癸未暑雨彌月大浸稽天公所建劍口及龍津三大橋<lb/>
圯公冒雨省視太息曰百年之功盡於此乎由是民復<lb/>
病渉公因之抑欎成疾遂至不起<hi>見朱公撰墓志及陳氏紹功撰本傳</hi>公<lb/>
自微有官迄白首大都折莭為義矜已諾其急人之困<lb/>
先於己公事既畢然後乃嘗酒食人以是嚴重之計五<lb/>
十年無曠時虚嵗公其性命於功徳者乎里中人視公<lb/>
猶父望公家若庫庾尊之不名稱樸菴長者即有競不<lb/>
<pb n="KR2g0052_WYG_078-6a"/>
從邑令訊而信李長者之言化逮其弟俊徳咸駢為義<lb/>
公生洪武三十一年戊寅二月卒天順七年癸未八月<lb/>
享年六十有六娶黃氏本邑感徳處士黄氏胄之女有<lb/>
賢行子五人公既不得志於儒别立書塾置書田積書<lb/>
萬卷課諸子五子皆賦質超穎凡異卓犖咸有衣冠長<lb/>
烜義官先逝仲煜受書於戸部主事莆陽黄聲仲刻志<lb/>
學問應庚午鄉試中式<hi>見陳氏紹功撰本傳及陳氏瓛送公之官序</hi>後為南<lb/>
豐令炳承事郎烱散官不就焯貢太學為南雄司理十<lb/>
<pb n="KR2g0052_WYG_078-6b"/>
世孫清馥謹述<lb/>
　按公事實見於邑郡志清源文獻陳氏紹功撰本傳<lb/>
　詳哉其言之矣家譜中家傳之外亦陳公紹功所撰<lb/>
　傳為詳而都憲朱簡齋所撰墓志譜中未及録刻只<lb/>
　有公及妣黄氏遷墓記而處士陳氏瓛所撰公之官<lb/>
　序亦未及登載二藁藏於從祖茂夫先生家前嵗於<lb/>
　從弟清柱處持出鈔録盖陳瓛先生字微仲號栢崖<lb/>
　為明初髙士性孝友不求聞達宣徳間累召不起號<lb/>
<pb n="KR2g0052_WYG_078-7a"/>
　為徵君載在志乗要其人為不茍作者且此公筆札<lb/>
　殊少亦吉光片羽也簡齋朱公當日負碩望其所志<lb/>
　皆精覈今此藁集中亦未載兹就陳紹功先生藁本<lb/>
　及郡縣志之外再莭録朱陳二先生曩時撰述略補<lb/>
　本傳所未登載云爾<lb/>
　再按朱簡齋先生願學藁天順七年十月十六日往<lb/>
　湖頭祭公詩曰乗興相邀弔故人不辭艱險不辭辛<lb/>
　湖頭紅日湖間雨林外青山林下津云云又題云同<lb/>
<pb n="KR2g0052_WYG_078-7b"/>
　寺丞蔡公翼太守楊公輿知州陳惠提舉賀文通判<lb/>
　陳睿往安溪湖頭弔祭樸菴李公讀此知公當時所<lb/>
　交契者皆碩彦舊徳志乗俱有傳表表而一時氣𩔖<lb/>
　之同逺從弔唁仰見公之徳誼所孚矣清馥謹識<lb/>
　　　縣令李勤齋先生煜<lb/>
李煜字秉常樸菴次子時清溪科第寥如公獨自奮發<lb/>
號勤齋以見志用壁經舉景泰庚午鄉試甲戌春闈副<lb/>
榜署福州羅源縣諭一切謝諸生常禮以大成殿明倫<lb/>
<pb n="KR2g0052_WYG_078-8a"/>
堂暨東西廡之圯也慨然笈家貲重建之成化六年移<lb/>
諭江西建昌之南城其庀堂齋饌堂如教羅源時十三<lb/>
年江右直指保陞南豐令下車詢民利病為之興除邑<lb/>
城依江旦夕假舟楫渡人不便即躧址鳩工築通濟橋<lb/>
延袤數百歩人徳公甚立石于橋左頌焉已復建山川<lb/>
社稷壇壝立曽子固先生書院設鋪舍建衆安亭政績<lb/>
詳載太史青齋劉公太常卿廣平程公碑暨太學生興<lb/>
造記中時豸繡屢以最聞擢有日矣顧公非其好也致<lb/>
<pb n="KR2g0052_WYG_078-8b"/>
政歸為鄉名徳凡若而年今名宦鄉賢並祀之平生慷<lb/>
慨好施不事家人生産自博士至牧長二十餘年所至<lb/>
以清白稱宦逰資用悉從家輦致獨喜營建造福於民<lb/>
宛然先公遺意焉<lb/>
　　　紀善李東臯先生亮<lb/>
李亮字文誠家貧植品嗜學事親盡孝邑令以孝友大<lb/>
書于旌善亭見邑志由明經教潮陽調任四明陞淮王<lb/>
府紀善正徳間致政歸老進階長史淮王賜之詩云論<lb/>
<pb n="KR2g0052_WYG_078-9a"/>
道經邦得老成年華驚見鬢絲盈丘園思切三章疏魚<lb/>
水難禁十載情酒<graphic n="KR0836" url="https://raw.githubusercontent.com/kanripo/KR-Gaiji/master/images/KR0836.png" mimeType="image/png"/>山中應索醉鷗閒海上可無盟明<lb/>
朝遣問須經對莫使江都獨擅名公之為紀善也傅王<lb/>
世子一日戲捋公鬚公正色拂袖引疾抗辭王數慰留<lb/>
不可居家絶跡公門士論髙之督學髙公委官存問嘉<lb/>
靖癸巳冬姪婦林陷賊投水死公年八十又一矣為詩<lb/>
三章以弔之如古風人之長言嗟嘆公生平不隠惡不<lb/>
虚美其莭概有如此者夀八十五終祀鄉賢名宦<lb/>
<pb n="KR2g0052_WYG_078-9b"/>
　　　文學李羅峯先生鏜<lb/>
李公諱鏜字時和號羅峯事繼母張盡孝愛諸弟養而<lb/>
教之無同異少俊穎督學周公孟忠行部延平過湖夜<lb/>
宿清溪宫竒湖中山水曰是必有俊彦數顧問此間佳<lb/>
子弟盍與俱來公年十三長未四尺踊於叢而觀貴人<lb/>
周從髙望見一少小衣服嫺雅傳呼以入公躡級及堂<lb/>
拜起有儀試一題即其旁立成呈畢出周曰雖其齒未<lb/>
也作養則有餘立與附庠既去留題宫壁曰迢逓漳平<lb/>
<pb n="KR2g0052_WYG_078-10a"/>
四日程清溪夜卧到天明年豐已喜民安堵村静不聞<lb/>
犬吠聲自是山川留過客却教風雨阻行旌搜求俊彦<lb/>
充庠序從此湖頭多顯名為公作也題在嘉靖癸卯後<lb/>
三十餘年奉常成進士族中累登科第踐班行踵相接<lb/>
為達官卿相先正篤學清修精爽不二言若持券可謂<lb/>
先覺公治家嚴肅祭先必豐潔簋有常物晚稍耗當祀<lb/>
少一鵝恚累旬不自懌盖至性之厚鄉里推重此其一<lb/>
端也<hi>清溪李氏家譜傳</hi>
<pb n="KR2g0052_WYG_078-10b"/>
　　附文貞公識詩後<lb/>
　明嘉靖季學使者周公取道吾鄉阻雨信宿羣兒聚<lb/>
　觀因試以文㧞二人入泮髙祖與焉臨行留此詩署<lb/>
　曰木鐸道人題時鄉族間發解者纔一二自後科第<lb/>
　遂盛今四十餘人矣長老以為詩䜟故勒石所駐山<lb/>
　隈不忘其志也𤣥孫光地謹識<lb/>
　　　通判李中藍先生瀾<lb/>
李瀾字子觀别號中藍自幼警敏刻勵嘉靖丙午鄉薦<lb/>
<pb n="KR2g0052_WYG_078-11a"/>
凡九上春官弗售至隆慶辛未年望艾矣遂謁銓為衢<lb/>
州府通判仁心為質上下信之嘗攝郡篆又嘗假令於<lb/>
龍游常山江山開化諸邑諄諄曉諭無煩鈎鉅獄訟衰<lb/>
息政教流行倅掌錢穀瀾矢心氷糵毫無緇染性樸呐<lb/>
不能與世俗低昻適當事者媒蘖之瀾方送織造留都<lb/>
聞其萌芽即拂衣歸里杜門謝客居五載而子栻生瀾<lb/>
志行敦篤事父母至孝每先形聲迎志意曲當其歡心<lb/>
居喪號擗如不欲生兄沒諸子未長瀾子之平生所為<lb/>
<pb n="KR2g0052_WYG_078-11b"/>
在倡義舉恤貧乏割私田以充公祀時時捐槖金佐族<lb/>
衆婚嫁死喪之不贍給者郡饑出粟數百斛賑捄郡人<lb/>
徳之文簡黃公鳯翔嘗曰公里居嘗招余與詹司宼飲<lb/>
儀制君<hi>即心湖先生</hi>之封君在焉公縷譚今古間一舉觴封<lb/>
君侑以壺榼代勸酬而公泊如也若不知人間有引滿<lb/>
浮白事者其真樸𩔖如此又云某嘗過衢郵邸問郵卒<lb/>
李使君昔日治衢何如卒曰清甚宗伯曰使君故有家<lb/>
無藉衢為肥也卒曰公見肥人不喫酒炙乎恨不兼人<lb/>
<pb n="KR2g0052_WYG_078-12a"/>
噉耳宗伯笑頷之歎曰李公李公當於古人中求之矣<lb/>
鏡山何公又云公所居在喧湫闤闠中以道自髙漻然<lb/>
如深山大谷寡接於世無競於物而其無名之樸自足<lb/>
鎮俗而維風可謂先進君子矣公仕本非好出見人之<lb/>
求致髙官大爵者真不覺如埜人畸客見夥頥之為沉<lb/>
沉者爾先生受學予先子有子栻舉進士卒年八十九<lb/>
崇祀鄉賢<hi>黄文簡公撰墓志先生撰本傳</hi>　<hi>閩書/</hi>　<hi>縣志/</hi>　<hi>何鏡山</hi>
　　　太常李心湖先生懋檜<lb/>
<pb n="KR2g0052_WYG_078-12b"/>
李𢡟檜字克蒼號心湖安溪人旌義樸菴公六世孫總<lb/>
角馳文譽才擅一時萬厯八年進士除六安知州以愷<lb/>
悌稱入為刑部員外郎長貳舒公耿公雅相慕嚮𢡟檜<lb/>
一日抗顔而前言讞獄非是者三其一謂中官與兵馬<lb/>
司詔獄失出可慮一則臨江守錢若賡罪逮父老詣闕<lb/>
誦寃者年俱近百並謫口外可矜一則侍郎洪朝選以<lb/>
勘遼藩忤江陵相指閩撫勞堪希相意窘死之獄中莫<lb/>
為申理者最後司寇僅當勞近戍其假㫖及擅殺大臣<lb/>
<pb n="KR2g0052_WYG_078-13a"/>
法皆不蔽罪可恨𢡟檜言之激切二公斂容謝之舒竟<lb/>
致其事去縁是負伉直聲會詔求言𢡟檜上疏陳九事<lb/>
以應曰保聖躬安宫闈莭内供御近習開言路議蠲賑<lb/>
慎刑罰重舉勅制限田纚纚千百言皆切中利病其中<lb/>
安宫闈御近習二事尤聞者縮頸噤舌大畧謂上近封<lb/>
貴妃為皇貴妃矣而恭妃尚仍故秩臣願亟行冊封如<lb/>
皇貴妃之例何者貴妃以皇子得封乃恭妃則誕元子<lb/>
者元子國之本恭妃異日為國之母夫使國母位次皇<lb/>
<pb n="KR2g0052_WYG_078-13b"/>
貴妃下臣有以知皇貴妃之必不安也寧惟貴妃即皇<lb/>
上心亦必不安也臣不揣自今以往恭妃見皇貴妃禮<lb/>
能如前日乎能無跼蹐自疑乎夫使儲君國母兩懐自<lb/>
疑恐非皇貴妃之福臣以為宜益封恭妃位在皇貴妃<lb/>
上即不然亦當使與貴妃徽號同恭妃安則國本安矣<lb/>
而左右<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御宜凖周禮冢宰之制三載别其淑慝而去<lb/>
留之是時上意淵深無人敢渉國本事獨𢡟檜與部郎<lb/>
劉復初顯指貴妃言之同日章並上上怒欲加重譴言<lb/>
<pb n="KR2g0052_WYG_078-14a"/>
者猶不已閣臣請上詔諸曹建言止及所司職掌以慰<lb/>
解上意居數日上亦霽威諸疏皆留中而𢡟檜所條餘<lb/>
七事亦寢不行會邵庶上疏請禁各官非言責者毋輒<lb/>
言又欲令各堂官禁其屬言𢡟檜上言庶因世延條奏<lb/>
波及言者欲概絶之防人之口甚於防川庶豈不聞斯<lb/>
語哉今天下民窮財殚所在饑饉山陜河南婦子仳離<lb/>
僵仆滿道疾苦危急之狀盖有鄭俠所不能圖者陛下<lb/>
不得聞且見也邇者雷擊日壇星墜如斗天變示儆於<lb/>
<pb n="KR2g0052_WYG_078-14b"/>
上畿輦之間子弑父僕弑主人情乖離於下庶以為海<lb/>
内盡無可言羣臣盡可依違淟涊黙黙固位已乎夫在<lb/>
廷之臣其為言官者十僅一二言官不必皆智不為言<lb/>
官者不必皆愚也無論往事即如邇嵗馮保張居正交<lb/>
通亂政其連章保留頌功詡徳若陳三謨曽士楚者並<lb/>
出臺垣而請劍引裾杖謫以去者非庶僚則新進書生<lb/>
也果若庶言天下幸無事則可脱有不虞之變陛下何<lb/>
從而知庶復以堂上官禁止司屬為得計伏覩大明律<lb/>
<pb n="KR2g0052_WYG_078-15a"/>
百工技藝之人若有可言之事直至御前奏聞但有阻<lb/>
遏者斬大明會典及皇祖卧碑亦屢言之百工技藝之<lb/>
人有言尚不敢阻况諸司百執事乎庶言一出志士解<lb/>
體善言日壅主上不得聞其過羣下無所獻其忠禍天<lb/>
下必自庶始陛下必欲重百官越職之禁不若嚴言官<lb/>
失職之罰當言不言坐以負君誤國之罪輕則記過重<lb/>
則褫官科道當遷一視其章奏多寡得失為殿最則言<lb/>
官無不直言庶官無事可言出位之禁無庸太平之效<lb/>
<pb n="KR2g0052_WYG_078-15b"/>
自致矣上責其沽名命貶一秩科道合救不允庶偕同<lb/>
列胡時麟梅國樓郭顯忠復交章論劾乃再降一秩為<lb/>
湖廣按察司經歴𢡟檜雖放斥外幕而忠益勵氣益奮<lb/>
至謫所聞邊警復郵奏安邊之䇿宜用馬端肅俞武襄<lb/>
車制禦邊而薦趙文毅有文武才大將則舉朱先郭成<lb/>
黎國耀等疏再上不報久之量移南通政司經歴歴禮<lb/>
部主事丁外艱歸服除赴補牘數上不獲命旅食京師<lb/>
者三年而不知已疏名御屏錮不用矣乃告歸自是里<lb/>
<pb n="KR2g0052_WYG_078-16a"/>
居者二十年當道屢薦無虚月神宗晚亷其忠丙辰即<lb/>
家起南兵部主事𢡟檜念母老乞養歸遂轉員外郎尋<lb/>
丁内艱光宗立録舊臣起禮部郎中遷光禄少卿轉太<lb/>
僕少卿一嵗三改命已復不調者三年天啟四年以北<lb/>
太常召而𢡟檜已於是嵗卒時年七十有一𢡟禬為人<lb/>
見事敏審機豫方蚤嵗即已留神世務練習朝章而精<lb/>
心宻理足以運之藉令循循任職拾級而上亦足以致<lb/>
功而夷然不屑繇其謇諤之素遇觸必發盖根於天性<lb/>
<pb n="KR2g0052_WYG_078-16b"/>
然也居家篤根本落戌籍搆宗祠表揚祖徳縑緗捆載<lb/>
平生廓落無町畦無賢不肖咸以為親已素所交遊如<lb/>
鄒吉水姜丹陽吕竇陵魏南樂顧錫山許東陽蔡龍巖<lb/>
等皆號知交然時相規正有不與俱靡焉者衡文取士<lb/>
則李長庚魏説李若愚陳所藴何慶元宋之禎亦當世<lb/>
名卿其直言敢諫安邑自詹仰庇而後僅見𢡟檜一人<lb/>
耳<hi>明史</hi>　<hi>邑志/</hi>　<hi>家傳/</hi>　<hi>墓誌</hi>
　　　李仍樸先生仕亨<lb/>
<pb n="KR2g0052_WYG_078-17a"/>
李仕亨字克澹號仍樸生性樸厚少清苦讀書淹究經<lb/>
史早有文名天啟二年成進士年已五十九矣初授户<lb/>
部主事監大通橋丙寅督餉山西革招買蠧規商人懽<lb/>
悦時二閹至頗有忤言然終敬其清白莫能湼也戊辰<lb/>
出守嘉興三載政簡刑清凡父母子弟相為訟俱不譴<lb/>
訶而使自化其自誌云不取一虧心錢不受一無處餽<lb/>
覲後即引疾歸著書課讀修葺宗譜皆崇厚力本之事<lb/>
閉戸絶應接復自號迂叟仕亨為諸生時力學傳教名<lb/>
<pb n="KR2g0052_WYG_078-17b"/>
軰多出其門族叔中藍公延請教其子栻孫日曄皆積<lb/>
年受業所著有四書注翼易本義翼四書解易解雜著<lb/>
迂言編皆以迂名焉崇禎丙子年卒<hi>郡志家傳</hi>　<hi>邑志</hi>
　　　臬長李懐藍先生栻<lb/>
李栻字克儼號懐藍安溪人父瀾鄉榜官别駕有清望<lb/>
見蔡松莊學派栻萬厯庚子鄉書癸丑進士授刑部主<lb/>
事多所平反出守維揚加意恤民治漕理鹽善政猶傳<lb/>
舊有織造税例一切革除之丁艱補潮陽潮故多盜至<lb/>
<pb n="KR2g0052_WYG_078-18a"/>
則立里保嚴警衛自是盜患寖熄有巨猾勢厚黨劇播<lb/>
惡莫敢忤視栻剪除惟亟需時屬托千函悉委于燄既<lb/>
斃而懽歌者比户時擬之除人鱷焉注意作士譽髦鵲<lb/>
起潮人衣冠之盛則自栻作牧始轉陞髙肇副使七載<lb/>
緝盜安民聲績顯著晉大參分鉞端州道威望益隆最<lb/>
為百世利者造太平驛通濟橋為文記之廣人士誦徳<lb/>
嵗餘陞雲南按察使值土酋跳梁栻承委督餉鞅掌匪<lb/>
遑卒于官栻受易學於族兄仍樸先生自齠齔至登第<lb/>
<pb n="KR2g0052_WYG_078-18b"/>
無二師凡承易㫖皆集而演之刻趨對編栻守先世田<lb/>
廬退不營山海之利進不取公帑之餘以經術垂訓子<lb/>
曰曄天啟五年進士由中書歴官至廣東副使<hi>郡志邑志</hi>
<hi>家傳</hi>
　　　審理李幹宇先生楨<lb/>
李楨字克輔别號幹宇安溪人萬厯丙子舉人授安化<lb/>
令時萬厯之季海内盖有開採之役璫陳鳳指縣有硃<lb/>
砂礦剋期興役上官莫敢議楨曲奉而陰阻之事得寢<lb/>
<pb n="KR2g0052_WYG_078-19a"/>
陞茶陵州知州鋤奸剔蠧視安化有加以不能結奉上<lb/>
官再調臨髙縣因地震請罷税礦一郡俱席其庇遷王<lb/>
府審理歸卒年七十有四何鏡山先生撰墓志略曰公<lb/>
椎魯狷介一似木强人而中懐潔白先哲自將心常在<lb/>
國家意常係斯民第不能修上官之名譽而候其顔色<lb/>
所以三仕不失令三令不能得美遷者乎公三調劑開<lb/>
採之役其大者矣其他省訟絶饋興學慎獄緩征斂重<lb/>
符信鋤奸梗以公亷自誓而以移風易俗望民盖所至<lb/>
<pb n="KR2g0052_WYG_078-19b"/>
若一是以上官有商彛秦鏡之褒楚民有耳勁筆貴之<lb/>
謠至楚值征播之役粤值欽州之變公佐飛輓靖羽檄<lb/>
其通變之才不可以木强論者也余與公早嵗悉有四<lb/>
方之役迨公懸車則余謫宦里居二十餘年矣居常過<lb/>
公但見公編蒲緝栁無虚日月暇則鼓漁陽撾為三弄<lb/>
而已所著有狷介編若自為譜者外有問竒便覽仕隠<lb/>
緒言家蔵年譜宦中獨鑑諸書<hi>何司徒撰墓志</hi>
　　　李瑞峯先生鳴陽<lb/>
<pb n="KR2g0052_WYG_078-20a"/>
李鳴陽字克儀别號瑞峰十洲公長子鳴陽學問根柢<lb/>
馬班於博士家言涉獵耳少壯甚自負久之數困棘闈<lb/>
兼家喪頻仍而父祖户務殷繁悉身肩之用此紛挐決<lb/>
棄纓鎖性伉爽輕財慕范文正公陶靖節為人有急必<lb/>
赴有侮不恥信心而行不求人知習與㳺者如莊梅谷<lb/>
黄一龍兩先生盖相知之深者也鳴陽檢身方正嘗思<lb/>
謹言慎動寡欲節飲四箴以自警所稱述皆先獻格言<lb/>
一夕獨坐書室有美姝搴簾求貸鳴陽正色不動量探<lb/>
<pb n="KR2g0052_WYG_078-20b"/>
篋中錢遣去人方為魯男子云晚退居先公舊隠自為<lb/>
舊隠歌留心家譜綜核詮次特詳要於闡揚先徳誘誨<lb/>
族屬文翰炳然誠家世之琬琰也自為壙志曰年近古<lb/>
稀不可謂不夀學知崇正不可謂俗流生平抱莫知之<lb/>
歎不可謂終身皆未定之天盖自信無所愧怍齊順逆<lb/>
一死生非深於道不及比<hi>家譜</hi>
　　　進士李在明先生光龍<lb/>
李光龍字蟠卿號在明安溪人誕生時祖瑞峰公夢杜<lb/>
<pb n="KR2g0052_WYG_078-21a"/>
工部來訪覺值光龍生七嵗父命對乗桴浮於海光龍<lb/>
應聲束帶立于朝年十三從族叔肖巖公偕芳受易時<lb/>
里中多治尚書惟肖巖素治易精熟光龍年雖穉殊有<lb/>
悟稍長與閬瀛叔父鳳鳴同學又偕叔寳峰受業于孫<lb/>
伯紫先生<hi>疑即本傳中孫司理胎湖俟詳考</hi>每搆義屈行輩自言稍長<lb/>
為舉子業亦能帖括一二歸索家中遺書得馬班全集<lb/>
縱觀之玩味至忘寝食益厭時師訓詁學遂上及六經<lb/>
旁及諸子下至宋諸儒近代諸名公俱欲究其指歸汰<lb/>
<pb n="KR2g0052_WYG_078-21b"/>
其緒論又言自戊午以後讀書仲悔兄齋中桃源陳子<lb/>
因公車歸必攜笈就焉三人同席相證者不斤斤舉業<lb/>
專以品行相朂旁及經濟深究性命壬午出掲潜銘重<lb/>
熙房薦於主司稱光龍易學純深備采作程會試過江<lb/>
上阻寇而反里中士大夫競勸曰時事須公豈為斗禄<lb/>
哉於是强行癸未登進士第後為本房薛行塢所藴推<lb/>
重而房首為白東谷𦙍謙尤一見傾服是時光龍名重<lb/>
有速之應中秘之選者顧光龍愀然私謂薛師曰京師<lb/>
<pb n="KR2g0052_WYG_078-22a"/>
棼埃黯黯磚瓦咸碧即不習五行傳而吉凶居可知矣<lb/>
不廷試遂歸山中日與宗黨親朋沉淪詩酒閒尋方外<lb/>
交戊午之間里中大變光龍深心潜力委蛇而坐消之<lb/>
事平後人始推其安鄉里之功光龍生於郡城負郭窮<lb/>
巷屬家道中衰旋移故里稍長即問家世之所以廢興<lb/>
狀因就外傅家貧素不事生産業浮沉諸生者最久然<lb/>
其才為國幹學足世儀郡邑大夫數式閭問政嘗講切<lb/>
師友於同郡黄東崖林平菴諸公有往復載集中可考<lb/>
<pb n="KR2g0052_WYG_078-22b"/>
平生著作不甚篋蔵諸子頗收十之三未刻目曰閬山<lb/>
集卒年七十五時康熙乙巳年也宗中受業者族叔漁<lb/>
仲先生日燝惟念先生兆慶皆稱髙弟焉<hi>家傳山墓志  閬  集</hi>
<hi>邑志</hi>
　<lb/>
　<lb/>
　<lb/>
　閩中理學淵源考卷七十八<lb/>
</p>
<p>
</p>
  </div>
<div>
<head>閩中理學淵源考卷七十九</head> <lb/>
    <p>
<pb n="KR2g0052_WYG_079-1a"/>
欽定四庫全書<lb/>
　閩中理學淵源考卷七十九<lb/>
　　　　　　　　　　廣平府知府李清馥撰<lb/>
　　清漳明初諸先生學派<lb/>
　按文勤蔡梁村先生漳郡志序曰維漳郡始於唐初<lb/>
　僻陋濱海自有宋朱文公涖郡以後陳北溪王東湖<lb/>
　親承其統緒道術既一禮法大明明代陳剰夫蔡鶴<lb/>
　峯諸賢又起而賡續之流風餘韻至今猶存云竊嘗<lb/>
<pb n="KR2g0052_WYG_079-1b"/>
　敬讀先訓論近代人物盖于清漳留連不置聞彼間<lb/>
　風土山川靈異潮波安恬水汐時石岡嶙峋挺峙其<lb/>
　清淑磅礴之氣鍾為人傑不亦宜乎兹將洪永宣正<lb/>
　間先正學派録其著者載于篇<lb/>
　　　總憲劉愛禮先生宗道<lb/>
劉宗道名駟以字行龍溪人洪武壬辰徵秀才八千餘<lb/>
人入試朝政宗道第一仍命學士詹徽密察諸儒中特<lb/>
異者居徳行第一以布衣侍坐共論治道拜都察院左<lb/>
<pb n="KR2g0052_WYG_079-2a"/>
都御史上格君澤民二十事言甚切直上命所司採行<lb/>
之自是議大政多所譏切遂為邵質董希賢所搆詔徙<lb/>
南詔不久貰還宗道明程氏學好脩家禮鄉人稱愛禮<lb/>
先生有愛禮集十卷陳真晟讀之稱其繼北溪而起大<lb/>
有功於名教云<lb/>
　　　編修李先生貞<lb/>
李貞南靖人永樂十三年及第第二人授翰林院編修<lb/>
與儒臣編緝四書五經性理大全後以不肯預修佛書<lb/>
<pb n="KR2g0052_WYG_079-2b"/>
貶髙州府教授卒<lb/>
　　　孝亷林先生皥<lb/>
林皥長泰人志行髙亢刻意學問與林震同學為震所<lb/>
推永樂庚子與震同領鄉薦後隠居不出自號後岡處<lb/>
士後進皆師表之<hi>閩書</hi>
　　　評事胡先生宜衡<lb/>
胡宜衡名楀以字行宗華子性敏嗜學謹厚莊重孝事<lb/>
繼母漳人及門甚衆永樂十七年以賢良薦授翰林院<lb/>
<pb n="KR2g0052_WYG_079-3a"/>
中書舍人與修成仁二廟實録上為善隂隲詩賜金帛<lb/>
文綺陞大理左評事居官清苦尋引疾致仕<hi>閩書</hi>
　　　栁先生文通<lb/>
栁文通平和人父沒既除喪當就試其母止之遂不復<lb/>
出居家教授生徒户屨常滿所居西林凡西林之占一<lb/>
經者皆其徒也<hi>閩書</hi>
　　　吳汝華先生霞<lb/>
呉霞字汝華海澄人邑庠生天性孝友篤志好古即所<lb/>
<pb n="KR2g0052_WYG_079-3b"/>
居傍築小室扁曰顔巷聚書其中其潜玩程朱至忘寝<lb/>
食諸儒語録行録悉手抄讀每語門弟子曰世無真儒<lb/>
學之一字弗明也學字既明士風自變矣又曰其本在<lb/>
立志其要在主敬所著有射禮輯説道原録抄羲集抄<lb/>
學則拾棄稿示兒編皆有闗世教年八十餘卒長子邦<lb/>
懋生員有父風<hi>閩書</hi>
　<lb/>
　閩中理學淵源考卷七十九<lb/>
</p>
<p>
</p>
  </div>
<div>
<head>閩中理學淵源考卷八十</head> <lb/>
    <p>
<pb n="KR2g0052_WYG_080-1a"/>
欽定四庫全書<lb/>
　閩中理學淵源考卷八十<lb/>
　　　　　　　　　　廣平府知府李清馥撰<lb/>
　　州守唐東里先生泰學派<lb/>
　唐公在明代國初沈潜經訓諸名徳多出其門實倡<lb/>
　起之師也<lb/>
　　　州守唐東里先生泰<lb/>
唐泰字師廓長泰人資稟迥異通曉五經尤䆳于易登<lb/>
<pb n="KR2g0052_WYG_080-1b"/>
永樂十三年進士知祁州有恵政後以文學薦辟召赴<lb/>
文淵閣試麒麟頌明倫論稱㫖欲大用之因大駕北征<lb/>
遂乞歸侍養四方之士受業日衆乃築草舍百餘間以<lb/>
居之隨才誘誨皆有成就如陳布衣真晟謝侍郎璉林<lb/>
脩撰震陳考功亹皆出其門著思誠齋銘學者稱東里<lb/>
先生<hi>道南源委</hi>　<hi>郡志</hi>
　　　侍郎謝重器先生璉<lb/>
謝璉字重器龍溪人宣徳丁未廷試第三人除翰林院<lb/>
<pb n="KR2g0052_WYG_080-2a"/>
編脩試詩稱㫖嘗從謁長陵獻陵對述稼穡閭閻利弊<lb/>
甚悉丁艱服除與脩宣宗實錄及令典聖鑒日厯諸書<lb/>
因災異陳言請出宫人又請赦諸無辜及除連坐法尋<lb/>
遷侍講正統十四年上言時政十五事中言石亨不可<lb/>
専任尚書于謙知軍旅大臣胡濙堪付托事後若懸鑑<lb/>
而築城龍巖建守禦亦璉所議也秩滿陞南京户部右<lb/>
侍郎創便宜六事為經久可行之規明年兼掌兵部務<lb/>
時户部郎陳秀坐誣下獄璉力争之秀乃得脱景泰癸<lb/>
<pb n="KR2g0052_WYG_080-2b"/>
酉以疾卒于官詔遣中使涖喪諭祭葬故事翰林居養<lb/>
優地徒以筆翰相髙慷慨論朝政自璉始著有奏箋百<lb/>
餘卷及玉堂蔵集<lb/>
　　　修撰林敦聲先生震<lb/>
林震字敦聲長泰人事繼母至孝家貧力學每樵耕挾<lb/>
書自隨卧樹下仰讀不輟宣徳五年殿試第一人授翰<lb/>
林脩撰正統二年以疾告歸娯心書史非公事不至郡<lb/>
邑廣藩兩聘主試號稱得人卒于家<hi>閩書</hi>　<hi>郡志</hi>
<pb n="KR2g0052_WYG_080-3a"/>
　　　布政陳尚勉先生亹<lb/>
陳亹字尚勉漳浦人師事唐師廓與陳剰夫為同門友<lb/>
登正統元年進士歴官吏部郎中文章政事為時所重<lb/>
威喇犯邉守臣失策作備邉禦戎䇿以獻天順四年廣<lb/>
東盜起廷議必得陳某乃可除廣東布政使時英宗初<lb/>
辟勵精圗治召入内殿賜宴遣之既至宻相機宜討平<lb/>
新興撫定徳慶蓬州等峒賊患遂息以疾乞休著有經<lb/>
籍要覽梅菴存藁羣從多以科第顯<hi>道南源委</hi>
<pb n="KR2g0052_WYG_080-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷八十<lb/>
</p>
<p>
</p>
  </div>
<div>
<head>閩中理學淵源考卷八十一</head> <lb/>
    <p>
<pb n="KR2g0052_WYG_081-1a"/>
欽定四庫全書<lb/>
　閩中理學淵源考卷八十一<lb/>
　　　　　　　　　　廣平府知府李清馥撰<lb/>
　　布衣陳剰夫先生真晟學派<lb/>
　按陸清獻公問學録曰吾學編以胡敬齋陳剰夫附<lb/>
　于白沙之傳此其失莫甚焉敬齋雖與白沙同遊康<lb/>
　齋之門然其學固非白沙所及陳剰夫著程朱正學<lb/>
　纂要雖其教人専一靜坐陳清瀾謂其學識未及胡<lb/>
<pb n="KR2g0052_WYG_081-1b"/>
　敬齋只是狷介之士然亦非白沙禪學之比而乃以<lb/>
　附白沙之傳何哉按此陸清獻公衞道之嚴也白沙<lb/>
　雖與敬齋共學于康齋實同門而異戸布衣先生其<lb/>
　用功實從主一之訓入其學術端黙沈潛持守有餘<lb/>
　前輩楊氏亷以為和靖之徒明史傳謂其潛思靜坐<lb/>
　其學近呉康齋陸公以為狷介之士殆確論歟<lb/>
　　　布衣陳剰夫先生真晟<lb/>
陳真晟字剰夫漳浦人浦濱海患倭洪武間其先世自<lb/>
<pb n="KR2g0052_WYG_081-2a"/>
泉中調戍漳之鎮海衞因家焉先生丰格髙聳神氣肅<lb/>
清望之非塵埃中人也年十七八即能自拔于俗厭末<lb/>
作之蠧心惡異端之害道専心致志以儒為業入長泰<lb/>
山中從進士唐泰治舉子業業成薦于有司至省試聞<lb/>
有司防察過嚴無待士禮遂辭歸自是不復以科舉為<lb/>
事務為聖賢踐履之學初讀中庸做存養省察工夫覺<lb/>
無統緒繼讀大學始知為學次第又讀大學或問見朱<lb/>
子博採主敬諸説以補小學工夫始知敬者乃大學之<lb/>
<pb n="KR2g0052_WYG_081-2b"/>
基本也及求其所以為敬則見程子以主一釋敬以無<lb/>
適釋主一始于敬字見得親切乃實下工夫推尋此心<lb/>
之動靜而務主于一靜而主於一則靜有所養而妄念<lb/>
不作矣動而主于一則動有所持而外誘不奪矣嘗語<lb/>
人曰大學誠意章為鐵門闗難過主一二字乃其玉鑰<lb/>
匙也葢意有善惡若發于善而一以守之則所謂惡者<lb/>
退而聴命矣又曰人于此學若真知之則行在其中矣<lb/>
葢以知之真則處善安循理樂其行甚順然而氣質有<lb/>
<pb n="KR2g0052_WYG_081-3a"/>
偏勝嗜欲有偏重二者用事其順而易者反逆而難矣<lb/>
此聖門論學於學問思辨之後又加以篤行也天順三<lb/>
年用伊川故事詣闕上程朱正學纂要其書首採程氏<lb/>
學制次採朱子論説補正學工夫次作二圖一著聖人<lb/>
心與天同運次著學者心法天之運次言立明師補正<lb/>
學輔皇儲隆教本數事以終圖説之意書未上先上疏<lb/>
乞召見而陳其説不報及書上奉㫖禮部㸔了來説署<lb/>
部事侍郎鄒幹漫不知其説云何其事遂寢歸家讀提<lb/>
<pb n="KR2g0052_WYG_081-3b"/>
學使者頒行勅諭教條有合於程朱教法喜曰此學校<lb/>
正教也然學校雖崇正教而科舉不定正考雖有正教<lb/>
不行也因採勅諭中要語㕘以程氏學制吕氏鄉約朱<lb/>
氏貢舉私議作正教正考會通定考徳為六等考文為<lb/>
三等各有按例可據而行又纂長書以告當道諸君子<lb/>
諸君子亦不能推行其説其事又寢凡先生學有所得<lb/>
者至是皆無所遇聞臨川呉聘君名欲往質之乃貨其<lb/>
家之直得五金攜其兄子以行戒之曰我死即瘞于道<lb/>
<pb n="KR2g0052_WYG_081-4a"/>
題曰閩南布衣陳某墓足矣行至南昌張東白元禎止<lb/>
之宿叩其所學大加稱許曰某敢僭謂斯道自程朱以<lb/>
來惟先生得其真呉許二子亦未是如聘君者不可見<lb/>
亦不必見也遂歸鎮海初創戎壘自先生為學而儒術<lb/>
始正自先生與莆人李文舉諸先輩講行文公家禮而<lb/>
風俗始正先生生於鎮海遷於龍巖晚定居於漳之玉<lb/>
洲自以布衣詣闕上書因號布衣學者稱為布衣先生<lb/>
成化十年卒年六十有四後十年學使周孟忠為文以<lb/>
<pb n="KR2g0052_WYG_081-4b"/>
祭郡守彭桓立石官道傍以表之題曰大明闕下兩上<lb/>
書請補正學泉南布衣陳先生墓所著有布衣存稿藏<lb/>
于郡齋<hi>道南源委行閩書林氏雍撰  實</hi>　<hi>家譜傳/</hi>　<hi>郡志/</hi>　<hi>明史</hi>
　布衣先生文<lb/>
　　　答周公載<lb/>
所論欲搜剔聖賢微言緒論而紬繹之以庶幾深乎道<lb/>
殆是也葢搜繹亦窮理之事大學之要莫先於窮理豈<lb/>
不信然然以程朱之學揆之要必先求其所以能紬繹<lb/>
<pb n="KR2g0052_WYG_081-5a"/>
之者以為之本然後可也若無其本則雖欲勉强以紬<lb/>
繹之亦不可得也葢義理之聚於物猶蠶絲之聚於繭<lb/>
至精深微密者也今欲紬繹之於繭為易葢引其緒以<lb/>
出於外者也於物理為難實游其心以入於内者也故<lb/>
茍非先養其心使有剛鋭精明純一之氣則安能入其<lb/>
微步其精以詣其極隨其表裏精麄之處無不到而脱<lb/>
然盡得其妙於吾胸中乎妙有不盡得則雖曰紬繹猶<lb/>
未紬繹也如一物有十分道理已繹到八九分則一二<lb/>
<pb n="KR2g0052_WYG_081-5b"/>
分繹不得此一二分正其所謂精妙者也精妙者既不<lb/>
能繹則其所繹者八九分皆其麄者耳得其麄昧其精<lb/>
雖謂之全未紬繹亦可也且但一物不能繹則物物皆<lb/>
不能繹譬如印板但印出一張糊糢則張張皆糊糢心<lb/>
麄之病何以異此茍如此而欲望深於道殆難矣矧道<lb/>
不惟精深實且廣大葢合衆精深而為一廣大者也故<lb/>
既不能析之極其精則必不能合之盡其大所謂物有<lb/>
未格則知有未至者此也然所以合之者又須此心先<lb/>
<pb n="KR2g0052_WYG_081-6a"/>
有廣大之量然後能也故先儒曰入道莫如敬未有能<lb/>
致知而不在敬者又曰涵養須用敬進學在致知所謂<lb/>
敬者豈非涵養此心使動而窮夫理則有剛鋭精明純<lb/>
一之氣靜而合夫理又有髙明廣大之量者乎凡此皆<lb/>
有真實工夫做到至處所謂聖學也程朱之學入道有<lb/>
門進道有階升堂觀奥皆有明轍惟此最為要法誠不<lb/>
可不先講而力求者也<lb/>
夫學一也豈有道俗之分所以分者在乎心而已矣故志<lb/>
<pb n="KR2g0052_WYG_081-6b"/>
乎義則道心也志乎利則俗心也以道心而為俗學則<lb/>
俗學即道學以利心而為道學則道學即俗學只在義<lb/>
利之間而已矣惟在朝廷則不然朝廷風化攸繫故以<lb/>
道學鼓天下則天下皆道學而義風盛以俗學鼓天下<lb/>
則天下皆俗學而利習熾此程朱所以皆欲朝廷革俗<lb/>
習而崇義方有以也若君子自學茍立志有定則無不<lb/>
可者也何俗為<lb/>
　　　答何椒<lb/>
<pb n="KR2g0052_WYG_081-7a"/>
今之學者皆言居敬多只是泛泛焉若存若亡而無主<lb/>
一無適之則是未嘗居程子之敬也皆言窮理亦只是<lb/>
泛泛焉務多讀書而無即事窮理之精則是未嘗窮程<lb/>
子之理也<lb/>
蔡九峯之學未得為淳只觀其自序乃以窮神知化與<lb/>
獨立物表者並言亦可見矣若物之表果有一個獨立<lb/>
者則是莊列之𤣥虚康節謂老子得易之體正亦同此<lb/>
是皆於體用一原顯微無間之㫖見得不透徹故也<lb/>
<pb n="KR2g0052_WYG_081-7b"/>
　　　備考<lb/>
張凈峰先生為鎮海衞鄉賢祠記畧云景泰天順間布<lb/>
衣陳公翠渠周公二先生同時産於鎮海皆以學行有<lb/>
聞于天下二公葢為聖賢義理之學者嘗聞布衣少食<lb/>
貧業作末藝一日遇鄉校聞講中庸戒懼謹獨若有會<lb/>
於心者遂棄其業從之既復讀大學格物致知之訓知<lb/>
其與中庸相發明又知其工夫真切不越乎敬之一字<lb/>
故其學以黙坐澄心反躬踐履為本於章句文義葢有<lb/>
<pb n="KR2g0052_WYG_081-8a"/>
不數數然者翠渠自業舉子時已不安於俗學之陋其<lb/>
學自六經四子天文律厯字畫及方外之書無所不究<lb/>
而每以辨析精微洞見本原為歸宿之地葢二先生之<lb/>
所自得及其所從入如此鎮海故戎壘自二先生後人<lb/>
始知學至為立博士弟子員以教養之嘉靖乙酉豐一<lb/>
齋先生熙謫戍是壘嘗舉二先生之學為學者言之既<lb/>
又以祠事言提學使者度隙地為屋三間並祠二先生<lb/>
既成馳書于岳俾記之岳之先世葢嘗講于翠渠者而<lb/>
<pb n="KR2g0052_WYG_081-8b"/>
布衣之言論風㫖亦嘗竊聞其大畧如此又曰當二先生<lb/>
時士大夫以講學有聞者多矣為説皆務髙逺考其要<lb/>
歸能無憾於後學者葢鮮獨二先生之學粹然本於考<lb/>
亭無議也昔朱子有言曰子思以來教人之法惟有尊<lb/>
徳性道問學兩事為用力之要然學者性質趣識不能<lb/>
盡同大抵多因其所近者而入誠能兼取二先生之所<lb/>
用力而反之於身以審其先後之端如病者用藥隂陽<lb/>
寒熱期中病源而不至于偏勝則庶乎有合於聖人之<lb/>
<pb n="KR2g0052_WYG_081-9a"/>
行無愧於二先生矣布衣名某字某泉人翠渠名某字<lb/>
某莆人初築壘時調二郡之人戍守之葢守者子孫云<lb/>
蕺山劉氏曰一者誠也主一敬也主一即慎獨之説誠<lb/>
由敬入也剰夫恐人不識慎獨義故以主一二字代之<lb/>
此老學有本領故立言諦當如此是故東白得真之言<lb/>
亦定論也<lb/>
　　　郎中林蒙菴先生雍<lb/>
林雍字萬容龍溪人景泰五年進士授行人以母老乞<lb/>
<pb n="KR2g0052_WYG_081-9b"/>
歸養終喪起就職憲宗初政上疏勸脩徳格天親賢講<lb/>
學復請進周惇頤程顥程頤朱熹于顔曾思孟之後列<lb/>
為八配又請祀陳淳兩廡並不報遷為司正先是諸行<lb/>
人出使往往以賄聞雍厲操先諸公諸公皆自愛惜屬<lb/>
吏部考察雍獨不赴曰使某不勝任黜之可也安能隨<lb/>
行俛首言科目籍貫耶陞駕部郎中未幾乞歸命下忻<lb/>
然就道長安縉紳賢之相與詠歌其事歸結廬龍山從<lb/>
布衣陳先生真晟相師友日與徒侣講明正學謀之林<lb/>
<pb n="KR2g0052_WYG_081-10a"/>
僉憲克賢姜郡守諒建祠祀北溪芝山麓又與鄉人月<lb/>
為一會脩藍田吕氏鄉約累徵不起年七十餘卒陳先<lb/>
生真晟稱雍學始終本末有序有要督學周公孟忠稱<lb/>
其居官氷蘗未老乞歸清風髙節海内傾仰漳人謂北<lb/>
溪之後得正學之傳者真晟與雍二人而已學者稱為<lb/>
䝉菴先生<hi>閩書</hi>　<hi>漳郡志</hi>
　　　備考<lb/>
周翠渠送林䝉菴序畧曰先生學平實不矯飾以為偽<lb/>
<pb n="KR2g0052_WYG_081-10b"/>
處事多委曲詳慎無直遂每公退坐一室左圖右書檢<lb/>
㸃其身心自慮念之微以達於事為之著務合於道義<lb/>
間有不合如被穢在躬力褫去之乃止嘗語瑛曰凡學<lb/>
不過欲得此心而已心不可外天理人事以求之也處<lb/>
人事以合天理則此心得矣若厭人事而慕髙虚惡積<lb/>
累而求超脱皆非學也<lb/>
　　　侍郎魏仲禮先生富<lb/>
魏富字仲禮龍溪人少孤學于布衣陳真晟翰林謝璉<lb/>
<pb n="KR2g0052_WYG_081-11a"/>
之門成化丙戌進士授監察御史繼按廣東林蠻洞蜒<lb/>
為厲亷得不法吏若干人置于理蠻蜒皆復𨽻編戸遷<lb/>
浙江按察司副使重舞文告訐之禁有縣令為豪猾所<lb/>
誣久坐繫同官莫敢直富直而釋之脩蕭山諸暨石塘<lb/>
堤以捍田發粟賑嘉湖寧台饑存活萬餘人陞江西按<lb/>
察使擢右僉都御史巡撫順天畿内地中貴人及將領<lb/>
守臣多操利匿亡互相倚援富部分將領授以成算一<lb/>
時無犯者疾作乞歸後起用南京大理卿正徳改元陞<lb/>
<pb n="KR2g0052_WYG_081-11b"/>
刑部右侍郎乞致仕給驛歸富歴仕四十餘載隨事盡<lb/>
職未嘗立異譽輒隨之疏衣糲食自奉泊如焉<hi>閩書郡志</hi>
　　　丁迂峰先生世平<lb/>
丁世平字迂峰龍溪人從學陳布衣布衣詣闕上書世<lb/>
平詩送之曰先生學趣似陶淵嗜酒忘形老益堅心借<lb/>
程朱五百載道憂孔孟三千年一笻策破闗山月雙棹<lb/>
撑開泗水天歌詠歸來吾與㸃半生辛苦付恬然<hi>閩書</hi>
　　嘉隆以後諸先生學派<lb/>
<pb n="KR2g0052_WYG_081-12a"/>
　　　紀道範先生孚兆<lb/>
紀孚兆字道範海澄人僻處海陬卓然自奮極力營辦<lb/>
以事父母授徒他鄉朔望歸省有餽送懷歸父母色不<lb/>
豫率妻蔣跪問必得其懽居喪悲痛不入卧房廬墓三<lb/>
年衣冠古樸與人拜酬輒命子弟執往不屬童僕所教<lb/>
生徒皆以正學為本兼及當世之務晚年以程朱為的<lb/>
其學益進如蔡烈林一陽潘鳴時皆傾心下之所著有<lb/>
心極圖説妻蔣事姑愛謹<hi>閩書韋布</hi>
<pb n="KR2g0052_WYG_081-12b"/>
　　　陳欽齋先生鳴球<lb/>
陳鳴球字舜夫詔安人性至孝兒時即定省如禮家貧<lb/>
力學不事口耳嘗與湛甘泉論體認工夫謂工夫無處<lb/>
不貫然下手處不可不知甘泉大嘆服之後又與薛中<lb/>
離講明良知之㫖證吾心之無二球明于理學而於天<lb/>
文隂符諸書尤為精曉所著道心圖體認要解及欽齋<lb/>
集外有陣圖解其卒也友人林士章題其石曰明處士<lb/>
欽齋陳先生之墓<hi>郡志</hi>
<pb n="KR2g0052_WYG_081-13a"/>
　　　州判潘徵求先生鳴時<lb/>
潘鳴時字徵求海澄人家貧就外傅樵採以資學業讀<lb/>
書龍嶺巖得王文成傳習録讀之遂負篋呉會謁王龍<lb/>
溪畿錢緒山徳洪歸來自以為有得也益聚徒講論行<lb/>
鄉約積義倉練鄉兵為政枌榆間會五寨草寇發竟以<lb/>
鄉兵擒之隆慶戊辰領恩貢入太學歸則講徒日衆久<lb/>
之叙選判信陽州以拂當道謝去逾年卒所著有讀易<lb/>
偶見語録等編門人呉道濓蘇攀等為創祠南山寺之<lb/>
<pb n="KR2g0052_WYG_081-13b"/>
東偏祀之<hi>閩書</hi>　<hi>郡志</hi>
　　　縣令林復夫先生一陽<lb/>
林一陽字復夫漳浦人嘉靖甲午鄉薦為學以居敬窮<lb/>
理為宗謂道至程朱有何不盡何須别立教門及判濟<lb/>
南調霍邱令皆有惠政以不諧於時遷藩幕歸嘗曰惟<lb/>
敬勝怠惟勤補拙惟儉養亷所著有論學義又善臨池<lb/>
大書有晦菴白沙筆致<lb/>
　　　孝亷髙先生則賢<lb/>
<pb n="KR2g0052_WYG_081-14a"/>
髙則賢龍溪人貌古行樸動法古人性沈密善講解嘗<lb/>
持周易本義程子易傳端坐雲洞中一年始出作易解<lb/>
士多宗之為文覃思至深能抒寫其所自得晚貢成均<lb/>
萬厯己卯舉順天林宗伯士章延之西席都下諸公皆<lb/>
願識其人而賢即世矣<lb/>
　<lb/>
　<lb/>
　<lb/>
<pb n="KR2g0052_WYG_081-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷八十一<lb/>
</p>
<p>
</p>
  </div>
<div>
<head>閩中理學淵源考卷八十二</head> <lb/>
    <p>
<pb n="KR2g0052_WYG_082-1a"/>
欽定四庫全書<lb/>
　閩中理學淵源考卷八十二<lb/>
　　　　　　　　　　廣平府知府李清馥撰<lb/>
　　漳浦蔡氏家世學派<lb/>
　　　縣令蔡丕禮先生大壯<lb/>
蔡大壯字丕禮漳浦人性友愛篤志勵學受業周翠渠<lb/>
之門告以主敬工夫充然有得由舉人任寧鄉知縣開<lb/>
渠灌田履畝均輸撤淫祠禁溺女又重刻翠渠祠山辨<lb/>
<pb n="KR2g0052_WYG_082-1b"/>
教民雜録等書授鄉老以教子弟嘗書居敬二字於衙<lb/>
齋銘曰逺敬君近敬身幽敬鬼神明敬人必至無所不<lb/>
敬庶幾不負吾學不負吾身凡折獄必引經文為斷民<lb/>
以事至邑者必問曰讀書乎則告以講習之法或以貧<lb/>
辭輒勉之以入覲告乞歸所有田宅悉以均諸兄弟著<lb/>
毛詩釋義<lb/>
　　　主事蔡震湖先生宗禹<lb/>
蔡宗禹字寶元漳浦人秉性剛介明敏過人少年讀書<lb/>
<pb n="KR2g0052_WYG_082-2a"/>
但求大意不事鈎索乃父教以因經求道因物求知一<lb/>
日大省萬厯間貢入太學大司成葉臺山稱為天下士<lb/>
屢贈以詩于是聲名藉甚登萬厯辛丑進士司李鎮江<lb/>
甫下車首嚴左道之禁勸諭空門還俗僧僚院宇置役<lb/>
守之以絶士女之往來而緇衣黄冠徑入人家者有罰<lb/>
法令嚴明人莫敢犯惟罪跡未著或已著而情屬可矜<lb/>
者率多平反郡丞某墨而殘欲以其私害人公爭之强<lb/>
致失丞懽丞方攝郡上官檄公使代之丞益恨搆陷萬<lb/>
<pb n="KR2g0052_WYG_082-2b"/>
端遂被劾謫湖州照磨覈其事皆烏有未幾丞亦敗彈<lb/>
丞者以螫公為名公得白補授白水令冰蘖自矢園有<lb/>
椿樹葅之以佐食蒼頭短衣不完所得俸錢悉以興校<lb/>
資貧士凡有淫祠悉改為書院而逐其住僧日與諸生<lb/>
談經講道其中講畢必謂曰吾所持以為治者此耳然天<lb/>
下事宜古不宜今者多矣凡諸政令有不便于民者諸<lb/>
生匡我焉嵗饑貧無可賑勸諭諸富室為糜以濟而自<lb/>
賦詩以歌其事富室益樂於為善全活不下萬數事聞<lb/>
<pb n="KR2g0052_WYG_082-3a"/>
陞刑部主事以疾乞歸講學於湖西書院終日正容危<lb/>
坐諸生非加冠束帶不敢至前曉集必拜有問必趨退<lb/>
則一揖而别自臨文作字以至洒掃應對莫不循循然<lb/>
有規矩几席之下儼若朝儀四方負笈來者至房舍不<lb/>
能容别結草廬以居公當風清月白時提茗挈果放舟<lb/>
湖上顧謂門弟子曰活潑地何人解得向來到此塵慮<lb/>
盡消不啻如湖泉萬斛洗腸胃也先儒所謂吟風弄月<lb/>
有吾與㸃也之意此時光景殆庶幾乎生平為學以力<lb/>
<pb n="KR2g0052_WYG_082-3b"/>
行為主獨往獨來不儕流俗而婚娶喪葬一遵禮經足<lb/>
跡不至寺觀僧巫術士弗與交談曰磨不磷涅不緇者<lb/>
聖人事也吾輩自揣堅白如何果能磨涅無玷乎吾不<lb/>
能為柳下惠且先學為魯男子或以舉業為道學病者<lb/>
答曰君勿蹈時趨但從程朱講解則舉業即道學矣又<lb/>
曰陳布衣先生有言程朱何嘗不科舉亦以其學居敬<lb/>
窮理而得者以應試而已年七十餘卒先生為人明敏<lb/>
治郡治邑寛嚴並用生平屏絶異學宦跡所經僧道裹<lb/>
<pb n="KR2g0052_WYG_082-4a"/>
足其闢邪崇正之功更不在韓狄下今子孫猶能世守<lb/>
其訓凡吉凶事不仗僧巫尤近世所希覯者宜為有家<lb/>
之法也所著有明誠解程朱要言續毛詩釋史記一家<lb/>
言叢桂軒語録杜詩註釋等書學者稱震湖先生時江<lb/>
右羅公倫浙中豐公熙皆謫戍濱海而同邑薛公士彦<lb/>
亦自雲南布政使致仕歸相與講明正學有鄒魯之風<lb/>
子一橙<lb/>
　　　孝亷蔡廷黄先生一橙<lb/>
<pb n="KR2g0052_WYG_082-4b"/>
蔡一橙字廷黄號伯梁充養和粹雅志經學黎明即起危<lb/>
坐曰此平旦清明之氣也孟子所謂好惡與人相近者<lb/>
正在此時其焉可錯過或告以姚江良知之説則曰世<lb/>
守程朱門戸未便操戈入室也領萬厯丙午鄉薦每公<lb/>
車北上載籍千卷以行其於濓洛闗閩之書雖驢背板<lb/>
橋未嘗釋手曰吾敬此如神明庶幾不見不聞中不敢<lb/>
自肆也著四書提㫖詩經會解布衣心圖註與晉江蘇<lb/>
紫溪友善書問辨復甚多子孫各守家學<lb/>
<pb n="KR2g0052_WYG_082-5a"/>
　　學正楊商泉先生豫學派<lb/>
　按商泉先生邑志惟載蔣蘭居葉泰窩為及門之士<lb/>
　今附列之<lb/>
　　　學正楊商泉先生豫<lb/>
楊豫别字商泉漳平和睦里人早嵗設教里中人士多<lb/>
從之遊蔣蘭居葉泰窩出其門學者稱為商泉先生以<lb/>
貢仕遂溪教諭陞徳慶學正<hi>邑志</hi>
　　貢士葉泰窩先生時新學派<lb/>
<pb n="KR2g0052_WYG_082-5b"/>
　按先生郡志列在儒林考本傳以仁讓聞鄉里化之<lb/>
　何公九雲贊曰葉君鄉祭酒諸生半在門君乎討性<lb/>
　學言行必有藩葢有道之士也<lb/>
　　　貢士葉泰窩先生時新<lb/>
葉時新字蒼竹漳平人年四十盡焚其少年雜著與陳<lb/>
文溪蔣蘭居講明窮理致知之學應貢不仕仁讓有聞<lb/>
里人化之晚乃隠居教授里中人士多出其門稱為泰<lb/>
窩先生其門人嚴和濟黄佩韋等録其論學要語數十<lb/>
<pb n="KR2g0052_WYG_082-6a"/>
則直可分宋人一席其次陳文溪偕曾五溪游龍亭<lb/>
寺詩曰周旋時事自知閒不落風塵主宰間每泛孤<lb/>
舟觀碧草也憑佳節歴名山吾鄉幸有真朋聚世道<lb/>
應看淑氣還記得當年山寺講乾坤此意破𤣥闗<hi>漳平志</hi>
　　　黄先生佩韋<lb/>
黄佩韋傳闕<lb/>
　　　嚴先生和濟<lb/>
嚴和濟漳平人邑庠為葉泰窩髙弟子卓如<lb/>
<pb n="KR2g0052_WYG_082-6b"/>
　　　嚴希立先生卓如<lb/>
嚴卓如字希立漳平人立身端方雖獨處必正衣冠危<lb/>
坐無間寒暑接人處事一出於誠<hi>漳平志</hi>
　　　林先生梅濟<lb/>
林梅濟漳平人為嚴希立髙弟得師門之遺秉心質直<lb/>
制行温醇膺選後方在强年不復為仕進計家居課<lb/>
讀<hi>漳平志</hi>
　　運使曾惟馨先生汝檀學派<lb/>
<pb n="KR2g0052_WYG_082-7a"/>
　　　運使曾惟馨先生汝檀<lb/>
曾汝檀字惟馨漳平人以貢入南雍受學于湛甘泉先<lb/>
生嘉靖壬辰舉進士授都察院都事時甘泉為禮部侍<lb/>
郎朝夕親炙及其轉南禮部尚書汝檀亦求改南從之<lb/>
遂遷南戸部員外郎歴禮部郎中擢知撫州府首建陸<lb/>
象山呉草廬呉康齋三賢祠立五經閣教鄉約月朔臨<lb/>
視奬善勸農政暇與諸生講明正學以拂當道意調南<lb/>
寧治如撫州時時甘泉已家居檀往訪焉時安南内亂<lb/>
<pb n="KR2g0052_WYG_082-7b"/>
久不貢廷議屢勅行勘藩臬難其事檀即請行未幾疏<lb/>
乞終養道經嶺南復謁甘泉而歸既釋服起補安慶知<lb/>
府時親藩景王之國道經郡當道議析民居為行宫汝<lb/>
檀移于城東空濶處及王至供億整辦尋陞山東鹽運<lb/>
使逾年卒官汝檀資稟厚而信道篤所學淵源於陳白<lb/>
沙刋落支節務窺本源歸家以養親講學為事與諸生<lb/>
論經㫖但遇舊説分析太過處必為渾合使知歸一嘗以<lb/>
中庸戒懼慎獨教人曰中庸揭此獨知為後學開一門路<lb/>
<pb n="KR2g0052_WYG_082-8a"/>
多少緊切譬如種植必有真種子落地然後培植日加<lb/>
暢茂矣於是四方來學者衆乃搆心源精舍為講所所<lb/>
著有心源問辨録及漳平縣志督學姜公寶訪求八閩<lb/>
人物獨推重之祀之鄉賢學者稱廓齋先生<lb/>
　　　同知陳先生九叙<lb/>
陳九叙漳平人萬厯甲戌進士累官同知有惠政九叙<lb/>
少學曾汝檀之門嘗言學必成其大不在一節取名髙<lb/>
學必成其是不在與人競門户沈古林王東里耿楚侗<lb/>
<pb n="KR2g0052_WYG_082-8b"/>
諸先輩咸許可其學以為正脈著有心源録詩文諸編<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷八十二<lb/>
</p>
<p>
</p>
  </div>
<div>
<head>閩中理學淵源考卷八十三</head> <lb/>
    <p>
<pb n="KR2g0052_WYG_083-1a"/>
欽定四庫全書<lb/>
　閩中理學淵源考卷八十三<lb/>
　　　　　　　　　　廣平府知府李清馥撰<lb/>
　　黄石齋先生道周學派<lb/>
　　　黄石齋先生道周<lb/>
黄道周字幼元號石齋漳浦之銅山人少負竒節以孝<lb/>
聞年十四慨然有四方之志不肯治舉子業抵博羅謁<lb/>
韓大夫日纘韓家多異書得盡覽所未見嘗即席酒酣<lb/>
<pb n="KR2g0052_WYG_083-1b"/>
援筆立就數千言名大噪天啓二年第進士選庶吉士<lb/>
歴編修監修國史實録故事經筵展書官奉書膝行道<lb/>
周謂膝行非禮也平步進魏忠賢目攝之不為動未幾<lb/>
乞歸葬父石養山結廬其下旋丁内艱服闋還朝崇禎<lb/>
三年典試浙江以神宗實録成晉右中允明年冬故相<lb/>
錢龍錫坐袁崇煥事被逮道周草疏救之貶秩鐫三級<lb/>
而龍錫卒得減死科臣有銜道周者摭浙江典試事蜚<lb/>
語上聞疏乞休許之瀕行上小人勿用疏葢指輔臣温<lb/>
<pb n="KR2g0052_WYG_083-2a"/>
體仁周延儒也上怒削籍還至浙江學者聞道周至為<lb/>
築大滌書院而稟學焉歸至石養山守墓如新喪時踰<lb/>
年以有司請講學於郡治紫陽祠門人自逺至者可千<lb/>
人乙亥起補原官時方久旱五月内繫兩尚書道周疏<lb/>
請慎喜怒以回天意六月又上疏曰陛下下詔求言省<lb/>
刑獄然方求言而建言者輒斥方清獄而下獄者旋聞<lb/>
當此南北交訌奈何與市井細民申勃磎之談脩睚眦<lb/>
之隙乎時温體仁方招奸人興東林復社之獄故道周<lb/>
<pb n="KR2g0052_WYG_083-2b"/>
言及之晉左諭徳掌司經局疏陳有三罪四恥七不如<lb/>
語遷少詹事侍經筵會鄭三俊下吏講官黄景昉救之<lb/>
道周上疏推奬旨下切責再疏以支飾譴道周前有疏<lb/>
纂述洪範月令等書未就乞寛假數月去有㫖得卒業<lb/>
時楊嗣昌奪情入閣陳新甲奪情起宣大總督道周草<lb/>
疏分劾同日上之上持疏不下及召對與嗣昌爭辨上<lb/>
前犯顔諫諍不少退沮貶江西布政司都事未任巡撫<lb/>
解學龍以道周才堪輔導薦上怒疑為黨削籍逮治詞<lb/>
<pb n="KR2g0052_WYG_083-3a"/>
連黄文煥陳天定董養河文震亨俱下詔獄户部主事<lb/>
葉廷秀太學生涂仲吉先後疏救並杖戍道周繫獄時<lb/>
吏日奉紙筆乞書道周為書孝經百二十本在獄兩年<lb/>
感明夷事著易象正方草十二圖錦衣校徵急道周恬<lb/>
然謂曰俟吾畫一圖成就逮耳擁之去至北寺與仲吉<lb/>
廷秀對簿受械鞫時奸黨必欲殺道周尚書劉澤深等<lb/>
謂道周不宜以建言誅得遣戍廣西既而嗣昌敗周延<lb/>
儒蔣徳璟乗間為上言得免戍復故官疏乞致仕歸講<lb/>
<pb n="KR2g0052_WYG_083-3b"/>
學於邑之明誠堂及江東鄴山郡邑有司逺近鄉大夫<lb/>
士畢至凡一再會而燕都變作初道周未第時渡釣龍<lb/>
江舟覆溺焉恍惚見一人前導至一殿額曰倪黄館選<lb/>
時元璐名第一道周第二一死北都一死南都出處始<lb/>
終若前定然著述甚富奏疏經解詩文旁及天文厯數<lb/>
共四十餘種<hi>二希堂集</hi>　<hi>行狀/</hi>　<hi>通志/</hi>　<hi>儒林録</hi>
　　　張蒼巒先生若化<lb/>
張若化字雨玉號蒼巒世居漳浦之丹山弱冠師事黄<lb/>
<pb n="KR2g0052_WYG_083-4a"/>
石齋得聞明誠之學旁及律厯經綸諸務靡不淹貫崇<lb/>
禎丙子舉於鄉兩上公車不第而弟若仲以庚辰捷南<lb/>
宫因留京師時石齋以言事下北寺獄若化青衣小帽<lb/>
雜厮役中時時進獄問起居左右之若化事父母以志<lb/>
養食貧茹苦嘗搗栢葉以代園蔬諸孫嘗之喀喀不得<lb/>
下咽若化茹而甘焉山居四十年足不及城市未嘗以<lb/>
姓名通有司勵志獨行不標講學之名疾惡守義凛不<lb/>
可犯雖骨肉至親不少假而惻隠所周悉力於人者不<lb/>
<pb n="KR2g0052_WYG_083-4b"/>
少靳時值兵荒盜賊蜂起羣相戒曰慎勿犯張公廬鄉<lb/>
人依以避難終其身盜不入境丹山在羣山中巉巖阻<lb/>
絶日夕雲霧往來茅茨數椽上漏下濕豺虎交横時曳<lb/>
杖孤往登陟羣峭徜徉泉石嘯歌自得人咸異之年六<lb/>
十六正襟危坐無疾而終子士楷能繼父志潛心性命<lb/>
之學稱儒宗焉<lb/>
　　　張次巒先生若仲<lb/>
張若仲字聲玉號次巒生而韶秀讀書明理以不欺方<lb/>
<pb n="KR2g0052_WYG_083-5a"/>
寸為本嚬笑不茍作止語黙持之以敬若性成焉崇禎<lb/>
丙子與兄若化同舉於鄉庚辰成進士例選州牧性亷<lb/>
靜不願任煩劇改授益府長史居官清儉簡貴以禮匡<lb/>
宗藩請崇寛大戒嚴切不納以去就爭之益藩為之改<lb/>
容以母病乞休歸母沒既葬為土室處其傍聞狐兔嘷<lb/>
嘯輒泣下嗚嗚山居五十年清修獨善藝圃一區果蔬<lb/>
薯蕷度給賓祭餘悉種梅竹栽蒔灌溉身自為之時蓑<lb/>
箬牽犢飯隴畆與野夫雜處晚嵗益務為敦篤飲人以<lb/>
<pb n="KR2g0052_WYG_083-5b"/>
和遇鄉里有爭訟勸之以誠久而化焉邑濱海有蝗起<lb/>
羣飛蔽天觸禾稼草木葉噉盡民多聚泣或泥首禳之<lb/>
獨若仲所居數里内外無蝗患里賴以安嵗丁卯秋夜<lb/>
風雨大作所居屋盡拔若仲獨寢地上無恙黎明人視<lb/>
之毛髮為悚年八十四以壽終鄉人稱若仲兄弟為丹<lb/>
山二先生而不名與兄若化同祀鄉賢<hi>二希堂集</hi>
　　　張端卿先生士楷<lb/>
張士楷字端卿漳浦人父若化弱冠師事黄石齋先生<lb/>
<pb n="KR2g0052_WYG_083-6a"/>
得聞明誠之學士楷幼穎異稍就外傅即學為詩歌古<lb/>
文詞超然獨往下筆立就弱冠一意屏棄舉子業潛心<lb/>
性命以主敬為根本嘗謂精一之學九思盡之作九思<lb/>
注録太極圖説定性書西銘敬齋箴各為題詞參曲禮<lb/>
内則小學諸書為敬學科條務合天則而不苦於拘攣<lb/>
以授學者為言行準漳南學者爭師之其論經濟之本<lb/>
必在存養之熟從性命中起經濟還從經濟中求性命<lb/>
斯内聖外王之學也平生踐履純懿端重温克望之如<lb/>
<pb n="KR2g0052_WYG_083-6b"/>
泥塑接之和氣藹然而義之所在剛介不撓雖妻孥不<lb/>
以情恕千駟萬鍾不以易也自學道後益卑視文藝然<lb/>
文益深造詩直逼少陵凡天文地輿厯象律吕無不洞<lb/>
覽卒年四十有七論者以士楷方漢汝南黄憲憲好臧<lb/>
否人物時露圭角中涵養所得未知於楷何如也所著<lb/>
有濮沿山人集談學録明儒林列傳土室庸言藝苑提<lb/>
宗靜學編等書<hi>郡志</hi>
　　　蔡時培先生春溶<hi>賴繼瑾附</hi>
<pb n="KR2g0052_WYG_083-7a"/>
蔡春溶字時培龍溪人賴繼瑾字敬儒平和人二人者<lb/>
少倔强負志節仝受業于黄道周之門道周器之<lb/>
　　　林子篤先生邁佳<lb/>
林邁佳字子篤詔安人潛心力學從薛欽宇黄石齋二<lb/>
先生遊著環中一貫圖説究論天人事物之藴薛以一<lb/>
庵子呼之年八十餘猶與同志講易忘倦云<lb/>
　　　洪阿士先生思<lb/>
洪思字阿士龍溪人年十三隨其父遊黄石齋之門容<lb/>
<pb n="KR2g0052_WYG_083-7b"/>
止甚飭石齋器之及石齋出山思稍長乃自附於鄴山<lb/>
之徒日以詩歌自放末年憫其師文字散軼乃出收文<lb/>
于江上士大夫多重之其詩激楚清越不落時流作章<lb/>
草甚佳晚復入山而卒著有洪圖六經洪圖六史及敬<lb/>
身録<hi>郡志</hi>
　　　陳祝皇先生天定<lb/>
陳天定字祝皇龍溪人與文穆林公釬為中表嘗師事<lb/>
之天啓五年成進士遭魏璫方張不釋褐而歸日與友<lb/>
<pb n="KR2g0052_WYG_083-8a"/>
人談經史操時藝選政海内操觚家多宗之而陳氏説<lb/>
書尤盛行于世會漳中不靖二十四將躪海濱窺于郡<lb/>
郡守施邦曜與共商捍敵之䇿天定繕鄉兵輕衣治戎<lb/>
自城以東皆主之築土堡於鎮門兩㟁以固郡圉賊嘗<lb/>
一夜以輕舟泊浦頭天定乗月黑要之賊幾不得出自<lb/>
是不得内犯嵗復饑天定捐貲勸賑聚米分恤活饑民<lb/>
無數民為立碑紀其事崇禎辛未璫燄既熄始廷獻授<lb/>
官行人未幾林文穆卒遂請䕶喪以歸著有陳氏説書<lb/>
<pb n="KR2g0052_WYG_083-8b"/>
及慧山詩文全集若干卷行于世學者稱為慧山先生<lb/>
<hi>郡志</hi>
　　　凃徳公先生仲吉<lb/>
凃仲吉字徳公鎮海凃一榛季子生而骯髒喜談節義<lb/>
時論未之許也稍長入太學聞時事闕失輒頓足或時<lb/>
為流涕一日在金陵聞黄石齋道周下詔獄時方飲投<lb/>
觴而起曰仲吉當一行為朝廷保正士遂間闗赴闕上<lb/>
書上覽疏大怒杖仲吉於長安門外復下錦衣獄鞫指<lb/>
<pb n="KR2g0052_WYG_083-9a"/>
使者錦衣喬可用盛陳刑具仲吉曰吾閩南男子見義<lb/>
而動死即死耳寧足怖耶可用拶其指盡折仲吉不少<lb/>
挫既而懷宗亦稍悟乃與道周俱論戊未幾復赦還<hi>郡志</hi>
　　　紀石青先生許國<lb/>
紀許國字石青同安後麝人與父文疇並受業於黄石<lb/>
齋先生石齋弟子數百人許國年最少許以掉臂獨行<lb/>
年二十二舉崇禎壬午鄉試<hi>同安縣志</hi>
　　　王載卿先生仍輅<lb/>
<pb n="KR2g0052_WYG_083-9b"/>
王仍輅字載卿漳浦人少宰志道之孫從張端卿遊家<lb/>
既落恒敝衣冠有姑妻於貴人仍輅不往貴人餌以千<lb/>
金終不顧率妻子入珠溪萬山中暮年乃還於牆東舊<lb/>
址築數椽曰狐死首邱耳嘗置一笠為亭四面編蘆障<lb/>
之竟老其中<hi>郡志</hi>
　　　張紹和先生燮<lb/>
張燮字紹和廷榜之子萬厯甲午舉人聰明敏慧博極<lb/>
羣書結社芝山之麓與蔣孟育髙克正林茂桂王志逺<lb/>
<pb n="KR2g0052_WYG_083-10a"/>
鄭懷魁陳翼飛稱七才子與黄道周尤稱交好道周嘗<lb/>
云文章不如張燮一時逺近鉅公咸造廬式訪校書萬<lb/>
石山中刻有七十二家文選行世<hi>郡志</hi>
　　　范介卿先生方<lb/>
范方字介卿同安人後遷漳之長泰天啓元年鄉試第<lb/>
一性耿介聯同志為社異趣者擯不入與銅山黄石齋<lb/>
道周浯州盧閑之若騰熊山沈復齋佺期尤以氣節相<lb/>
髙期不負所學一試春官不第見逆閹濁亂時事日非<lb/>
<pb n="KR2g0052_WYG_083-10b"/>
歸里閉户却掃無復仕進意崇禎改元閹黨伏法乃更<lb/>
北上以石齋薦授國子監助教遷户部主事晉員外郎<lb/>
流賊李自成陷京師方聞賊入整冠帶坐部署賊執之<lb/>
問倉鑰誰掌曰我掌匙安在曰頭可斷匙不可得也遂<lb/>
抗賊不屈死之其子登楓同之弟子員甫冠婚自家來<lb/>
省適值難方揮之不去殮方畢號痛出血數升絶吭於<lb/>
其旁有老僕為藁葬於都城同安義塋登楓附焉<lb/>
　　清漳何氏家世學派<lb/>
<pb n="KR2g0052_WYG_083-11a"/>
　考何公經學樸茂先正皆推重無異詞其書誠足為<lb/>
　後學指南今撮其畧著于篇為何氏家學云<lb/>
　　　何𤣥子先生楷<lb/>
何楷字𤣥子漳浦鎮海衞人生有異質書過目不忘天<lb/>
啟五年登進士時魏璫肆毒朝紳楷不謁選而歸崇禎<lb/>
時起户部主事𣙜滸墅闗事竣進員外郎七年詔簡部<lb/>
曹為言官大臣多推楷改刑科給事中流寇陷鳳陽燬<lb/>
皇陵楷疏劾撫臣楊一鵬按臣呉振纓下獄語侵輔臣<lb/>
<pb n="KR2g0052_WYG_083-11b"/>
温體仁王應熊旋復劾兩人朋比行私言振纓為體仁<lb/>
私人一鵬為應熊座主情面重則祖宗之陵寢為輕朋<lb/>
比濃則天下之刺譏不恤語甚切至忤㫖鐫一級復疏<lb/>
請罷内操上又不從是時上憤在廷之臣多貪庸顧身<lb/>
家視君國輒泄泄思欲痛整齊之于是詔獄繁多司寇<lb/>
諸曹郎日不暇給有言者上疑為偏䕶舉朝皆結舌無<lb/>
敢言楷乃疏陳慎刑八議娓娓千言援祖制明國典寄<lb/>
匡救于將順之中天子知其諷切也一時獄稍寛楷自<lb/>
<pb n="KR2g0052_WYG_083-12a"/>
以身為言官不得黙朝廷每有大事時政有得失嘗侃<lb/>
侃敷陳議保舉言擇相請停秋決及言海寇宜𠞰併駮<lb/>
諸大臣情弊即皇陵一案楷已得罪尤復再申前説謂<lb/>
二輔輕視祖宗勇䕶私黨政本何地相率為比尤而效<lb/>
之弊將何極及應熊陳辨楷復駁其明㫖未下應熊何<lb/>
知置辨必有往來偵探漏禁中語者應熊竟由此罷去<lb/>
葢天子亦知其敢言雖不能悉從然顧心志之未幾改<lb/>
工科都給事中時火星逆行天子減膳脩省兵部尚書<lb/>
<pb n="KR2g0052_WYG_083-12b"/>
楊嗣昌方主欵因歴引前史惑帝意楷疏駁其立言本<lb/>
心附會罔上及嗣昌奪情柄政楷又疏劾其非忤㫖貶<lb/>
二秩為南京國子監丞旋丁内艱乃歸講學于紫芝書<lb/>
院服闋諸大臣請復原官上不許既而國用匱乏朝廷<lb/>
思用鈔乃召楷問鈔法至南都而京城已陷矣楷博綜<lb/>
羣書寒暑不輟尤䆳于經所輯古周易訂詁詩世本古義<lb/>
最精博春秋繹尚少四公然皆為學者所傳云<hi>郡志</hi>
　閩中理學淵源考卷八十三<lb/>
</p>
<p>
</p>
  </div>
<div>
<head>閩中理學淵源考卷八十四</head> <lb/>
    <p>
<pb n="KR2g0052_WYG_084-1a"/>
欽定四庫全書<lb/>
　閩中理學淵源考卷八十四<lb/>
　　　　　　　　　　廣平府知府李清馥撰<lb/>
　　延平明代諸先生學派<lb/>
　延津為楊羅李朱四賢授受講學之區其山川清峭<lb/>
　秀蔚仰止者不啻閩邦之岱嶽矣明代希風往哲者<lb/>
　如王希白田希古游行簡盧叔忠田徳萬諸先生其<lb/>
　學術仕跡卓然可考固皆昔時之流風餘緒也今録<lb/>
<pb n="KR2g0052_WYG_084-1b"/>
　其著者載於編<lb/>
　　　編脩王希白先生暹<lb/>
王暹字希白將樂人洪武丙子舉人永樂中以薦入京<lb/>
修五經大全由興安訓導歴官國子助教學士飭脩祭<lb/>
酒而下咸推重之終翰林院編脩著聲律發䝉解註<lb/>
<hi>道南源委</hi>　<hi>閩書</hi>
　　　副使田希古先生頊<lb/>
田頊字希古大田人為文簡奥初領鄉薦計偕不赴讀<lb/>
<pb n="KR2g0052_WYG_084-2a"/>
書秬麓後登正徳辛巳進士歴官禮部郎中與張治具<lb/>
廖道南王用賓鄭善夫輩以文章相砥及督學湖廣闢<lb/>
濓溪書院規飭諸生先行後文相與講明性命經濟之<lb/>
學所識拔多為名雋遷貴州副使以母年老力疏乞養<lb/>
時年方四十餘而已撫按交薦五上不起母年九十七<lb/>
終頊攀號擗踊有如孺慕家居三十年絶跡城府流賊<lb/>
犯境頊出私貲募死士環守賊因以遁邑人徳之<hi>閩書</hi>
<hi>道南源委</hi>
<pb n="KR2g0052_WYG_084-2b"/>
　　　教諭呉敬昭先生恭<lb/>
呉恭字敬昭南平人選為翰林庶吉士與纂脩宣宗實<lb/>
録以疾告歸久而踰年部文督責有司促行勉强赴部<lb/>
願就教職授餘干諭致仕卒恭篤志向學淡於世務天<lb/>
性孝友家業悉讓二兄有學古文集<hi>閩書</hi>
　　　教授樂廷冠先生文解<lb/>
樂文解字廷冠沙縣人少好學精詣窮理沈思忘日夜<lb/>
以貢授吉安訓導從羅文恭洪先講學洪先與語忻然<lb/>
<pb n="KR2g0052_WYG_084-3a"/>
曰吾老友也檄署廬陵嵗值饑著救荒解上當道行之<lb/>
邑賴不困擢鳳陽縣教諭雷州教授謝病歸日與其從<lb/>
兄應奎酬和以老<hi>閩書</hi>
　　　樂先生如璋<lb/>
樂如璋沙縣廩生禔躬正大以禮義自持篤嗜羣書垂訓<lb/>
後學弟子半出其門有四書翼經説行世<hi>延平郡志</hi>
　　　侍郎游行簡先生居敬<hi>子於廣</hi>
游居敬字行簡南平人嘉靖十一年進士選翰林院庶<lb/>
<pb n="KR2g0052_WYG_084-3b"/>
吉士改授監察御史以澄清自任巡視蘆溝按商人匿<lb/>
税語侵司農竦然憚之巡按應天劾偽學之聚徒游談<lb/>
騷擾驛傳者捕奸黨王冠寘之法出徽州民久滯疑獄<lb/>
劾池州守之倚相勢為墨恣者出為浙江按察僉事覈<lb/>
吏治畫民便利禁湖游戢戒壇杭俗為一變擢廣東按<lb/>
察副使湖廣布政㕘政仍按察浙江累官左右布政使<lb/>
丁内艱復補浙時倭賊猖獗征調主客兵以數萬計旁<lb/>
午倉卒庫無羨贏百凡皆倚辦居敬居敬處畫無遺一<lb/>
<pb n="KR2g0052_WYG_084-4a"/>
日議者欲練土著汰客兵當闗而噪督撫沮喪莫為計<lb/>
居敬挺身前諭數語皆解散丁外艱復補山東晉都察<lb/>
院副都御史巡撫雲南鎮守沐朝弼故恣横居敬以分<lb/>
義裁之歸其所侵騰越州莊田東川蠻酋阿堂謀簒東<lb/>
川强奪府印擅立作亂奔烏撒致與宣慰安萬銓霑益<lb/>
州土官安九鼎治兵相攻十餘年不解矣至是復侵及<lb/>
羅雄州逼危會城居敬上疏請川貴兵聯誅之有㫖令<lb/>
川貴撫按勘明具奏聞相視莫敢先發居敬又屢招阿<lb/>
<pb n="KR2g0052_WYG_084-4b"/>
堂不服乃出不意督土漢兵進𠞰阿堂窘急自刎死三<lb/>
省遂定而沐朝弼故銜居敬裁抑之言於巡按御史王<lb/>
大任以討堂奉朝命會勘奈何不俟勘得㫖擅興兵者<lb/>
大任遂疏劾居敬坐逮杖繫論戍碣石而前功盡抑穆<lb/>
宗即位赦歸廷臣交章訟居敬召起南刑部右侍郎尋<lb/>
轉左髙新鄭再相欲甘心徐華亭無上事請考察科道<lb/>
官凡見彈劾者一網去之居敬語其所善同官曰君相<lb/>
必不忘華亭暨所嘗牴牾此斤斤耳僕謂君相姑舍是<lb/>
<pb n="KR2g0052_WYG_084-5a"/>
而一心謀宗社異日誦相業孰光大者新鄭聞之恚甚<lb/>
示意於其門生其門生以老論居敬居敬方為三疏上<lb/>
之其一言中貴擅權其一言時宰作威福其一請其鄉<lb/>
之羅豫章李延平從祀孔廟而先上從祀奏新鄭以中<lb/>
㫖摘其奏詞繁稱罰俸三月而居敬遂乞歸越四月卒<lb/>
朝廷遣官諭祭營葬如故事居敬學務實踐身甘茹苦<lb/>
衣粗食糲一蓆十年漆枕櫛匣尚青衿時物宦途垂四<lb/>
十年諸子僅給衣食鄉評重之其峻徳宏猷古風直節<lb/>
<pb n="KR2g0052_WYG_084-5b"/>
一時鮮儷所著有五經旁註可齋文集及延平郡志奏<lb/>
議若干卷子於北於廣居敬滇南被逮時廣方登十六<lb/>
力辨父寃既長從三山王應鍾講學後以太學䕃授太<lb/>
僕累官戸部郎卒於官<lb/>
　　　鄭先生文端<lb/>
鄭文端永安人幼鬻魚鹽行年三十盡棄所事從師為<lb/>
學精於易生徒日衆永安易學自端啟之<hi>通志</hi>
　　　趙雪航先生弼<lb/>
<pb n="KR2g0052_WYG_084-6a"/>
趙弼字輔之南平人博學多識清潔自好邃於易教授<lb/>
鄉邑學者稱為雪航先生所著有雪航膚見等集今通<lb/>
鑒内雪航趙氏史評即其人也<hi>延平郡志</hi>
　　　縣令朱希純先生成文<lb/>
朱成文字希純南平人嘉靖壬子舉人知於潛嚴禦礦<lb/>
寇時與田一菴王龍溪錢緒山會講天真書院究心理<lb/>
學著讀書會要越閩議略天目劍津會語鐘臺問荅續<lb/>
壤瑣吟藝林枝語等集<hi>閩書</hi>
<pb n="KR2g0052_WYG_084-6b"/>
　　　教授林茂實先生應芳<lb/>
林應芳字茂實南平人弱冠扶父柩楚南颶風忽作抱<lb/>
棺溺湖水中俄觸沙畔得留歸葬如禮繇選貢訓温州<lb/>
遷吉安教諭南安教授解綬歸入仕家居惟以講明道<lb/>
學為己任<hi>閩書</hi>
　　　施先生明<lb/>
施明南平人家貧苦學六經子史悉能通解徐文貞司<lb/>
理于延期以大器領教南康士慶得師及歸後進景從<lb/>
<pb n="KR2g0052_WYG_084-7a"/>
鄉評髙尚<hi>閩書</hi>
　　　縣令徐時傑先生登第<lb/>
徐登第字時傑南平人以嵗薦授學博教士以身心性<lb/>
命之學部使者首薦之擢令容縣清守直行竟掛冠歸<lb/>
<hi>閩書</hi>
　　　教授官思敬先生寅<lb/>
官寅字思敬順昌人嘉靖間應府庠貢天性孝友以道<lb/>
學為己任歴嘉興教授所至教澤及人眎平湖篆清介<lb/>
<pb n="KR2g0052_WYG_084-7b"/>
不染及歸杜門課子立祭田睦宗族<hi>閩書</hi>
　　　同知盧叔忠先生應瑜<lb/>
盧應瑜字叔忠順昌人隆慶丁卯舉人知遂溪縣遷潮<lb/>
州同知治河有功掛冠歸養著書闡明格致一貫中和<lb/>
夜氣之㫖<hi>道南源委</hi>
　　　教諭蕭賓竹先生來鳳<lb/>
蕭來鳳字舜儀號賓竹將樂人力學甘貧事李材與語<lb/>
多所契合退謂人曰將樂有舜儀身體力行似可入龜<lb/>
<pb n="KR2g0052_WYG_084-8a"/>
山門者由貢諭饒平學者稱為賓竹先生著有演宗問<lb/>
答雅歌集<lb/>
　　　尚書田徳萬先生一儁<lb/>
田一儁字徳萬大田人隆慶戊辰舉南宫第一選庶吉<lb/>
士讀中秘書遜心經濟雅以大節自砥庚午授編脩尋<lb/>
奉使淮藩不受藩王餽復命充經筵起居官修累朝實<lb/>
録旋陞修撰晉侍讀萬厯丁丑張江陵相奪情輒假㫖<lb/>
杖諫者箝制天下同舍郎趙用賢呉中行二公與焉一<lb/>
<pb n="KR2g0052_WYG_084-8b"/>
儁亟與趙公志臯謀抗疏論救時王公錫爵視院篆則<lb/>
相戒毋累聖徳姑過張所諷勸之於是王公偕志臯及<lb/>
一儁張公位習公孔教詣張所首為杖者解張黙不應<lb/>
則奮氣昌言備責以綱常之義且曰天地鬼神其可欺<lb/>
乎天下萬世之口可盡箝乎語峻直甚張憤慙無地顧<lb/>
左右欲引佩刀自裁一儁與諸公大笑拂衣出張大恨<lb/>
於是志臯孔教被逐而一儁與王公錫爵先期告歸亡<lb/>
何張敗起故官同修大明會典然終非所樂數月復引<lb/>
<pb n="KR2g0052_WYG_084-9a"/>
疾歸久之起家以宫寀視留篆攝司成事居二年召修<lb/>
玉牒已擢國子監祭酒飭規條絶貴近闗説其序次出<lb/>
入一無所假有一生持刺求進越一儁故召試抑奪之<lb/>
生驁甚寓言譏訕一儁曰吾抗顔為弟子師當為生徒<lb/>
湔滌儻<graphic n="KR1733" url="https://raw.githubusercontent.com/kanripo/KR-Gaiji/master/images/KR1733.png" mimeType="image/png"/>狀疏上于朝斥為編氓諸士始逡巡閑軌己<lb/>
丑擢禮部右侍郎兼侍讀學士旋轉左教習庶吉士諄<lb/>
切不倦時與講求經濟與立朝大節無不人人顧化者<lb/>
以病請未發卒邸舍詔贈尚書諭祭給郵予葬費一<lb/>
<pb n="KR2g0052_WYG_084-9b"/>
儁恬淡寡慕居恒辨一介然不欲以潔自標歴宦廿餘<lb/>
載莫知其貧迨病篤諸門人更直侍卧榻睹所食用率<lb/>
粗糲疏布夫然後知其蕭然寒士也<lb/>
　　　貢士林良章先生鈿<hi>賴汝允</hi>　<hi>何昇</hi>
林鈿字良章將樂人萬厯間貢士時宋儒羅豫章李延<lb/>
平二先生未與從祀鈿請於督學熊公尚文行之復刋<lb/>
楊龜山全集著有澹寧集行世時有賴汝允者亦請羅<lb/>
李從祀而龜山先生之祀則自何昇請之何賴二公皆<lb/>
<pb n="KR2g0052_WYG_084-10a"/>
鈿同郡人也<hi>道南源委</hi>
　　　董先生台庸<lb/>
董台庸將樂庠生學有心得為先正典型常為其邑令<lb/>
傅宗臯致敬逰李見羅之門歸而與父紹幃先後著禮<lb/>
記説約<hi>延平郡志</hi>
　　　學正張先生居靜體中<lb/>
張體中字居靜南平人性簡淡洽經史繇嵗貢仕香山<lb/>
宣城福寧學正學博行端諸生執經問難者咸與闡明<lb/>
<pb n="KR2g0052_WYG_084-10b"/>
宗㫖及歸蕭然槃澗杜門著述有經講意詩集等刻藏<lb/>
於家<hi>郡志</hi>
　　　祝先生允文<lb/>
祝允文將樂人少業成均數載試輒冠軍積分候選性<lb/>
恬逸不仕好學力行行坐終食口不輟誦老尤篤記詩<lb/>
文居家正冠修儀不妄與人交紛囂不入于耳送客不<lb/>
出户外而禮意誠慤雖隣人數嵗罕見其面者人以儗<lb/>
之宋陳布衣<hi>郡志</hi>
<pb n="KR2g0052_WYG_084-11a"/>
　　　貢士黄本正先生炳如<lb/>
黄炳如號本正南平人淳篤好學品行卓然守父庭訓<lb/>
孺慕不忘膺嵗薦究程朱之學人士奉為師表<hi>郡志</hi>
　　　鄧仲昭先生斯薦<lb/>
鄧斯薦字仲昭沙縣人年十五補弟子員篤志好學慨<lb/>
然以明道自任邑侯方公延以西席未嘗以私干家徒<lb/>
四壁常自怡然有懸鶉樂道風子可權登乙未進士<lb/>
<hi>郡志</hi>
<pb n="KR2g0052_WYG_084-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷八十四<lb/>
</p>
<p>
</p>
  </div>
<div>
<head>閩中理學淵源考卷八十五</head> <lb/>
    <p>
<pb n="KR2g0052_WYG_085-1a"/>
欽定四庫全書<lb/>
　閩中理學淵源考卷八十五<lb/>
　　　　　　　　　　廣平府知府李清馥撰<lb/>
　　建寧明初諸先生學派<lb/>
　按余則亮杜徳基丘永錫鄒季和張孟方諸公皆淵<lb/>
　源建安之學託志在巖穴山谷惟時武夷雲谷間學<lb/>
　侣尚有其人故繋心者嚮往焉非欲戢影寂寞之濱<lb/>
　也惜年代寖逺師友莫詳矣黄氏仁溯金華宋氏之<lb/>
<pb n="KR2g0052_WYG_085-1b"/>
　傳黄氏福楊氏壽夫李氏鐸各以治經砥行名著廟<lb/>
　廊皆建安先正之遺範也兹採其著者載于篇<lb/>
　　　知事余孝友先生應<lb/>
余應字則亮政和人早從江惟志游以私淑文公之學<lb/>
性凝重寡言笑恒以禮自律家邇闤闠足跡未嘗入縣<lb/>
門早失所恃事繼母與處繼弟以孝友稱洪武初以明<lb/>
經薦起為儒學訓導遷留守司知事越三載坐公文不<lb/>
式免歸執父喪一遵文公家禮邑人稱曰孝友先生<hi>雒閩</hi>
<pb n="KR2g0052_WYG_085-2a"/>
<hi>源流</hi>　<hi>閩書</hi>
　　　司訓鄒季和先生文慧<lb/>
鄒文慧字季和建安人任司訓元末謝職服柴桑巾服<lb/>
與門徒講程朱之學洪武初本郡理學推文慧為首<hi>閩書</hi>
<hi>道南源委</hi>　<hi>通志</hi>
　　　贊禮郎黄淵靜先生仁<lb/>
黄仁字淵靜建安人曾祖定宋末居六合為兵馬副都<lb/>
監仁温純能詞章少時朝出受易於部使陳孟然暮抵<lb/>
<pb n="KR2g0052_WYG_085-2b"/>
舍質疑於仲父居徳内外皆得師學日進如雲集水湧<lb/>
洪武辛亥有司以仁名上福建行中書省試藝棘闈主<lb/>
文衡者為前進士林以順吳尚志江惟志郭麟取舍甚<lb/>
嚴及出榜選中三十人仁居第四年始弱齡耳明年會<lb/>
試南宮銓曹急用材不俟再試擢奉常贊禮郎仁初名<lb/>
文仁有司以犯周西伯諡加水其左曰汶仁及解名中<lb/>
書右丞相汪廣洋曰仁義甚𢎞可冠以汶乎第為名仁<lb/>
仁受學宋文憲濓濓甚愛之為作黄淵靜字辭而仁仲<lb/>
<pb n="KR2g0052_WYG_085-3a"/>
父居徳者亦竒男子年十六時中程試髙等諸老生不<lb/>
中譁於庭居徳請面試譁者持筆不能下面頸發赤出<lb/>
後改名保元為酆都丞<hi>閩書</hi>
　　　教授杜徳基先生圻<lb/>
杜圻字徳基崇安人元杜本之孫苦學砥行以先哲為<lb/>
師洪武間以薦舉授甌寧訓導轉温州教授<hi>閩書</hi>
　　　教授丘永錫先生錫<lb/>
丘錫字永錫崇安人領洪武鄉薦除工科給事自陳願<lb/>
<pb n="KR2g0052_WYG_085-3b"/>
學職改衡州教授永樂四年預修大典改衢州教授宣<lb/>
徳七年後預修太宗實録成仍乞原職改建昌教授自<lb/>
筮仕以來凡五典文衡人服其公性嗜學垂老不倦偕<lb/>
其友徐仲禮結社武夷手不輟披卒年八十有文集行<lb/>
世<hi>閩書</hi>　<hi>武夷山志</hi>
　　　訓導張孟方先生矩<lb/>
張矩字孟方廣陵人父伯巖元季為崇安五夫巡檢遂<lb/>
卜居焉依屏山劉氏得其遺書讀之遂通五經諸禮書<lb/>
<pb n="KR2g0052_WYG_085-4a"/>
皆精絶洪武間薦為崇安學訓導<hi>通志</hi>
　　　寺丞黄汝錫先生福<lb/>
黄福字汝錫浦城人博通經史任杭州府訓導勤教善誘<lb/>
陞太常博士永樂中預修五經四書大全及性理大全<lb/>
書陞本寺寺丞<hi>閩書</hi>
　　　修撰楊先生壽夫<lb/>
楊壽夫建安人父文叔元末與兄恭叔舉浙江鄉試恭<lb/>
叔洪武年薦甌寧訓導改建安壽夫名松以字行通春<lb/>
<pb n="KR2g0052_WYG_085-4b"/>
秋孝友篤摯建文辛巳郡守芮麟薦授縣學訓導秩滿<lb/>
諸生請留陞本學教諭歴二十餘年多所造就典考鄉<lb/>
試者五會試者二宣徳中楊文貞輩交薦之陞翰林院<lb/>
編修預修宣廟實録陞修撰正統中致仕<hi>閩書</hi>
　　　李先生鐸<lb/>
李鐸甌寧人涉獵五經尤邃于易洪武中以明經薦授<lb/>
監利教諭為文一主傳註不尚穿鑿誘掖為多<hi>閩書</hi>
　　　簡討蘇伯厚先生庠<lb/>
<pb n="KR2g0052_WYG_085-5a"/>
蘇伯厚名庠以字行政和人父照伯厚自幼以聰敏聞<lb/>
比長博通經史尤精毛詩為文章援筆立就聲譽日起<lb/>
每自沉晦篤意事親講學絶跡不至城府以孝行見重<lb/>
累薦不起洪武乙丑以明經授建寧訓導後學多所造<lb/>
就陞晉府伴讀未赴永樂初預修太祖實録遷翰林侍<lb/>
書復預修永樂大典為總裁陞簡討兩典春闈文衡進<lb/>
講東宮卒伯厚學本誠實議論皆有根據在翰林幾十<lb/>
年絶無私謁與禮部尚書鄭公賜有師友之舊未嘗一<lb/>
<pb n="KR2g0052_WYG_085-5b"/>
至其門鄭公嘗請見必規以正言每加敬服其餘出其<lb/>
門者咸操守有品人有一善稱之不絶口對同寮詞氣<lb/>
温和罕失色于人家庭有禮法服用儉約自號素履有<lb/>
素履集子鑑永樂間官稽勲郎中弟仲簡<hi>閩書考分省人物</hi>
　　　訓導蘇仲簡先生鏡<lb/>
蘇仲簡名鏡以字行善文詞與兄伯厚弟叔敬季雅自<lb/>
相講授洪武初以明經薦授崇安學訓導<hi>閩書</hi>
　　　州判盧士明先生欽<lb/>
<pb n="KR2g0052_WYG_085-6a"/>
盧欽字士明建陽人性好學五經百氏悉能貫解曰讀<lb/>
書非徒記誦將以行之也洪武以明經聘為儋州判卒<lb/>
<hi>閩書</hi>
　　助教趙志道先生友士學派<lb/>
　明代建安師席有立者湮晦莫詳只趙志道先生傳<lb/>
　中載鄭文安楊文敏二公曾游其門其餘有道前修<lb/>
　求師訪友皆散見列郡及他邦皆可考焉<lb/>
　　　助教趙志道先生友士<lb/>
<pb n="KR2g0052_WYG_085-6b"/>
趙友士字志道甌寧人宋宗室裔純厚樂易洪武初以<lb/>
明經舉為府學訓導正已率下鄭文安賜楊文敏榮皆<lb/>
出其門官國子助教有文集行世<hi>閩書</hi>　<hi>通志</hi>
　　　文安鄭彦嘉先生賜<lb/>
鄭賜字彦嘉政和人舉洪武十八年進士授監察御史<lb/>
時天下初定法令嚴肅郡邑吏坐罪逮繋者多既解戍<lb/>
命賜就龍江編次其行伍時暑甚賜諭以上恩慰撫之<lb/>
脱其鉗械俾各就居止旦一詣視有疾病羸弱者捐禄<lb/>
<pb n="KR2g0052_WYG_085-7a"/>
米饘粥之皆感悦湖廣布政司奏缺官賜秩滿遂與簡<lb/>
討吳文並出為叅議二人同徳恊力剔弊去蠧清簡寛<lb/>
直最為知名丁内艱服除改北平布政司左叅議成祖<lb/>
在藩賜服事甚謹被眷愛而謀國者疑之謫置安東屯<lb/>
未幾召為工部尚書既命督軍務河南拒靖難師成祖<lb/>
即位李景隆言賜罪亞齊黄逮至上問吾何如待汝遂<lb/>
相背耶賜曰亦盡臣職耳上笑釋之改刑部尚書復轉<lb/>
禮部寵遇日隆後衰病不任官冗為侍郎趙羾所間益<lb/>
<pb n="KR2g0052_WYG_085-7b"/>
惶悸周章上心輕之頃之卒上問翰林臣曰賜不病遽<lb/>
死自盡耶楊士竒對曰病矣惶悸不敢就醫藥昨在右<lb/>
順城門外立而仆臣命其属掖出之語未竟上曰賜故<lb/>
君子才不贍耳其撰文遣祭翰林諸臣退上獨召士竒<lb/>
曰微汝言吾幾疑之遂贈太子少師諡文安賜小心恭<lb/>
慎易直和厚學士解縉嘗於上前稱其足為君子<hi>閩書</hi>
　　　文敏楊勉仁先生榮<lb/>
楊榮本名子榮字勉仁建安人漢太尉後也祖達卿有<lb/>
<pb n="KR2g0052_WYG_085-8a"/>
隂徳<hi>達卿值嵗儉出積粟食人使為種樹於其縣之龍津召子弟戒之曰樹長勿以售人惟學舍杠梁浮</hi>
<hi>屠老子之宫貧無室廬死無棺椁者則予之否非賢子孫繇是鄉人獲濟者衆元福建行省左丞阮徳柔作萬</hi>
<hi>木圗以美之</hi>子榮登省試第一建文二年進士授翰林編修<lb/>
永樂初與解縉楊士竒胡廣黄淮胡儼金幼孜被選入<lb/>
文淵閣付之宻務而兩制悉歸焉内閣典機自子榮始<lb/>
時靖難之初朝政鞅掌子榮年最少而最警敏通練一<lb/>
日寧夏報被圍上召七臣獨子榮在示之奏而曰爾後<lb/>
進也寧解此何以禦之子榮對曰聞寧夏城堅士卒習<lb/>
<pb n="KR2g0052_WYG_085-8b"/>
戰勅守臣隄備可耳夜半聞圍解旦召曰何善料也因<lb/>
獨名榮陞修撰仁宗立為皇太子以侍講進奉訓大夫<lb/>
右春坊右諭徳兼侍講如故五年命視邊甘肅還奏稱<lb/>
㫖上手剖𤓰賜之明年以父喪給傳歸既𦵏起復視事<lb/>
明年母喪乞歸上以北行期迫不許明年榮與學士胡<lb/>
廣諭徳金幼孜皆扈從八年從征至凌霄峰與廣幼孜<lb/>
及刑部侍郎金純夜失道幼孜墜馬廣純不顧去榮下<lb/>
馬為理鞍轡前復墜讓以所乗馬午見上時上遣人四<lb/>
<pb n="KR2g0052_WYG_085-9a"/>
索三學士及見大喜問故笑語幼孜曰此中多狼爾非<lb/>
楊榮詎能免乎榮謝曰僚友當然上曰胡廣金純獨非<lb/>
僚友耶使掌䕶衛勇士三百不𨽻于諸將賜駕前先鋒<lb/>
銀牌榮還京請終制賜金幣馳驛勅中官䕶行趣歸既<lb/>
至復榮官已侍諸皇孫讀書文華殿講授有程度皇太<lb/>
子稱之明年復與廣幼孜從北巡太孫侍行上命榮以<lb/>
間陳説經史兼領尚寳事凡宣詔出令及旗志符騐必<lb/>
得榮奏乃發比還北京命修五經四書性理大全書成<lb/>
<pb n="KR2g0052_WYG_085-9b"/>
宴勞之留北京二年進翰林學士仍兼庶子從還京師<lb/>
明年復從北巡十八年進文淵閣大學士兼翰林院學<lb/>
士明年定都北京營建規制多出于榮會三殿灾榮直<lb/>
入麾衛士遷御書圗籍翌日上喜褒賜之榮因與幼孜<lb/>
陳便宜十事報可榮論事激發不能容人過然羣臣或<lb/>
觸帝怒致不測輒從旁寛譬之侍讀李時勉尚書夏原<lb/>
吉皆以榮言得無死都御史劉觀以榮言得無戍邊營<lb/>
善探人主意談言微中以故其説得行嘗謂人曰事君<lb/>
<pb n="KR2g0052_WYG_085-10a"/>
有禮進諫有方為人臣以抗直賈禍吾不為也明年復<lb/>
從出塞軍事大小令叅决賚予優渥師還榮與幼孜皆<lb/>
受上賞明年從征西駐萬全軍務悉委榮晝夜見無時<lb/>
上時稱揚學士不名額森托噶欵塞羣臣議莫定榮獨<lb/>
請往受降而歸師旋明年復北征當是時上凡五出塞<lb/>
榮幼孜輒從周旋險阻未嘗頃刻離大軍抵達蘭河敵<lb/>
逺遁師亦弊上問羣臣當復前否羣臣唯唯惟榮與幼<lb/>
孜獨請班師上許之時浙江守臣言浙麗水與閩政和<lb/>
<pb n="KR2g0052_WYG_085-10b"/>
山賊熾請發兵榮曰愚民苦有司不得已相聚兵出怕<lb/>
益聚不可解遣一介往撫可不煩兵如其言盜果息上<lb/>
御帳殿從容語榮幼孜曰東宮監國久明習政務今歸<lb/>
當付以國事朕將老焉二人頓首還次榆木川上崩中<lb/>
官莫知所措榮與幼孜入御幄議喪事二人議六師在<lb/>
外去京師尚逺秘不發喪以禮斂龍輿所至朝夕進膳<lb/>
如常儀益嚴軍令人莫測或請因他事為勅遣人馳報<lb/>
太子榮曰皇帝大行孰敢稱勅莫若具啓人皆韙之仁<lb/>
<pb n="KR2g0052_WYG_085-11a"/>
宗即位進嘉議大夫太常寺卿兼前職有間進太子少<lb/>
傅兼謹身殿大學士尋勅賜繩愆糾繆之章始大行訃<lb/>
至仁宗哀亂不及詳問當時事痛定乃知賜勅曰先帝<lb/>
崩徂六軍在外卿盡忠謀鎮定果斷加賜白金五十兩<lb/>
綵幣十表裡寳鈔二萬貫白米二十石特陞工部尚書<lb/>
前官如故其冬勅䕶𦵏山陵勅修太宗實録命榮總裁<lb/>
仁宗崩宣宗即位復命總裁仁宗實録益推心委任榮<lb/>
與楊士竒楊溥協恭輔政天下稱為三楊士竒曰西楊<lb/>
<pb n="KR2g0052_WYG_085-11b"/>
溥曰南楊榮曰東楊而果斷之才卒歸榮也宣宗親征<lb/>
漢庶人棄交趾之議皆自榮發之二年賜勅并銀章五<lb/>
褒予甚至宣徳三年上北征出喜峰口榮與楊溥皆從<lb/>
大獲而還榮獻詩十章又明年兩朝實録成宴勞有加<lb/>
尋進少傅食三禄如故辭大學士禄允之有頃誥贈三<lb/>
代滿三載賜勅諭宣宗崩英宗即位委寄如舊賜予相<lb/>
屬五年乞歸展墓上使中㳙輔行還至武林驛而卒年<lb/>
七十上輟朝一日贈太師諡文敏授世都指揮使榮歴<lb/>
<pb n="KR2g0052_WYG_085-12a"/>
事四朝謀而能斷中官持文書至閣必問東楊在否不<lb/>
在即去嘗會廷臣録囚片言立決衆皆歎服尤喜賓客<lb/>
善交際雖貴盛無厓岸士多歸心嘗疏舉陳循高榖苗<lb/>
𠂻三人自代或謂榮處國家大事隨機應變不媿唐姚<lb/>
崇而不拘小節亦頗𩔖之正統初天下休息榮有力焉<lb/>
榮少從師友慨然有志古名相嘗退朝意甚不樂子讓<lb/>
請曰大人得毋以不肖有所累乎榮曰非也念吾職重<lb/>
無以報國三代以上之大臣無不怠惰荒寧為懼所以<lb/>
<pb n="KR2g0052_WYG_085-12b"/>
憂戚不在汝輩曾孫旦官吏部尚書<lb/>
　　　尚書楊晉叔先生旦<lb/>
楊旦字晉叔榮曾孫𢎞治庚戌進士歴吏部考功郎中<lb/>
嘗考察京職有被黜而夤縁奏辨奉㫖再覈馬文升倉<lb/>
卒欲改擬旦曰祖宗來未有此例倖門一開後將謂何<lb/>
竟覆罷陞太常少卿歸省還朝中官劉瑾欲要見不得<lb/>
遂以違限出知温州提督浙江學政瑾誅陞順天府尹<lb/>
時武宗未建皇儲與九卿具疏請擇宗室之賢者育于<lb/>
<pb n="KR2g0052_WYG_085-13a"/>
宮中尋奉勅總督京通等倉適回賊犯邊甘肅驛騷奉<lb/>
勅督理糧餉陞總督兩廣軍務兼巡撫番禺清逺河源<lb/>
等縣蘇岡十八山滴水巖等塞猺獞負固旦調集官軍<lb/>
土兵分道並撃斬級萬一千有竒俘獲四千一百有竒<lb/>
奪回被掠男女二百三十餘人牛馬輜重不可勝紀璽<lb/>
書褒異以母喪奔歸嘉靖初起掌南院陞南吏部尚書<lb/>
旋改北會桂蕚張孚敬以中㫖陞學士旦率都院疏論<lb/>
忤㫖遂為陳洸所誣有㫖令致仕科道交章論薦不報<lb/>
<pb n="KR2g0052_WYG_085-13b"/>
旦奉母至孝雖貴顯不衰年七十一危坐而逝<hi>通志</hi>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷八十五<lb/>
</p>
<p>
</p>
  </div>
<div>
<head>閩中理學淵源考卷八十六</head> <lb/>
    <p>
<pb n="KR2g0052_WYG_086-1a"/>
欽定四庫全書<lb/>
　閩中理學淵源考卷八十六<lb/>
　　　　　　　　　　廣平府知府李清馥撰<lb/>
　　成化以後諸先生學派<lb/>
　按熊氏熈為勿軒先生之裔少從三山林氏玭學易<lb/>
　與虛齋蔡氏同稱高弟若趙蘭溪旻楊天游應詔楊<lb/>
　文鋭鏸黄元泰三陽傳稱其授徒傳業一時師廣而<lb/>
　門徒莫考矣其餘諸賢或以經術文學著稱或以功<lb/>
<pb n="KR2g0052_WYG_086-1b"/>
　績節概垂名皆表表可傳述者嘗考建安風氣宋時<lb/>
　開倡首於八閩自游胡朱蔡真熊數家以來遞衍宗<lb/>
　風中明以後人才稍替矣然其流風篤厚大抵質有<lb/>
　餘而文少遜其守儒服躋顯仕者規矩不踰豈非大<lb/>
　賢之烈哉<lb/>
　　　訓導熊文明先生熈<lb/>
熊熈字文明建陽人𢎞治壬子鄉貢士宋勿軒裔孫少<lb/>
從侯官林先生玭學易與晉江蔡虚齋先生同稱高弟<lb/>
<pb n="KR2g0052_WYG_086-2a"/>
授翁源訓導後謝病歸門人感泣道左所著有四書周<lb/>
易管見<hi>閩書</hi>
　　　副使張摶南先生鵬<lb/>
張鵬字摶南浦城人正徳辛未進士授戸部主事督馬<lb/>
厰劾中璫私貸影射之弊衆側目擠陷賴揚一清石珤<lb/>
保持之武廟東巡鵬具疏諫止轉本部郎乞歸養嘉靖<lb/>
初起用補兵部郎陞廣東按察副使監司欲以賄脱二<lb/>
重獄堅執不從自免歸年八十卒鵬博覽羣書尤精理<lb/>
<pb n="KR2g0052_WYG_086-2b"/>
學後祀鄉賢<lb/>
　　　教諭趙蘭溪先生旻<lb/>
趙旻政和人嘉靖中以嵗貢任高安訓導繼擢蘭溪教<lb/>
諭續以年老解組諸生詣學使阮鶚保留鶚曰師徳感<lb/>
人如此耶遂改行祠為書院留講學三載乃歸歸則入<lb/>
受業于湛文簡又二年擴明道學後進從遊甚衆嘉靖<lb/>
壬戌遭倭厲聲罵賊不絶聲<hi>閩書</hi>
　　　舉人楊天游先生應詔<lb/>
<pb n="KR2g0052_WYG_086-3a"/>
楊應詔字邦彦建安人嘗讀書武夷天游峰因號天游<lb/>
山人少時從其祖松宦學祖試叩所欲為應詔言欲盡<lb/>
讀天下好書幹盡天下好事做盡天下好人年二十游<lb/>
庠序謁朱文公祠仰而嘆曰他日不俎豆是非夫也年<lb/>
三十一舉于鄉十上春官不第其時上春官時崑崙山<lb/>
人張詩者見其文稱為司馬子長李太白復生應詔不<lb/>
屑也久之遍遊趙齊魯間卒業南雍得奉常呂涇野柟<lb/>
之學喜其淵源有本遂師事之歸而剏道宗堂華陽山<lb/>
<pb n="KR2g0052_WYG_086-3b"/>
奉祀孔聖并顔曾思孟周程張朱諸賢及涇野其中掲<lb/>
涇野所嘗著教壁間日與叅對年友温陵蔡元偉亦潛<lb/>
心斯道者遂自泉往建相聚砥磨而他諸名公若鄒東<lb/>
廓守益王龍溪畿唐荆川順之魏莊渠校章介菴衮或<lb/>
見而心合或聞而神往也應詔之學以寡慾正心為立<lb/>
本以不愧天為歸的於古今壯猷竒烈忠義慷慨之事<lb/>
崚嶒激發夢寐見之雖沉潛深靜之意少而心懷軒豁<lb/>
殆亦聖門之為狂者所著有閩學源流及困學二録又<lb/>
<pb n="KR2g0052_WYG_086-4a"/>
有五經辨疑四書要義以發聖賢之㫖有衛道録以闢<lb/>
禪有日史以自記子徳輿睦州司訓有士行<hi>按明儒學案傳後載</hi>
<hi>有楊天游集</hi>　<hi>閩書</hi>
　　　文愍李時言先生黙<lb/>
李黙字時言甌寧人正徳十六年進士選翰林庶吉士<lb/>
明年嘉靖改元修迎立功欲倣成祖封尚書茹瑺故事<lb/>
擬執政封爵黙上執政書規之改戸部主事陞兵部貟<lb/>
外郎差閲大同軍士戰馬鎮卒素剽悍動輒嘯呼胡侍<lb/>
<pb n="KR2g0052_WYG_086-4b"/>
郎瓚銜命赴鎮經畧措置乖方卒復譁黙抗疏請亟易<lb/>
帥變遂定調入吏部文選陞騐封郎中議復開國勲臣<lb/>
誠意伯暨常李湯鄧四氏爵䕃真人邵元和以符術方<lb/>
貴幸請封誥黙奏勿予朝論韙之兩與文武會試得葛<lb/>
守禮陸炳等多知名士當武試畢時就兵部宴因辨論<lb/>
賔禮位次忤兵部尚書王憲憲疏劾黙坐謫寧國府通<lb/>
判黙雖坐謫顧世宗心是黙所持以此注識之矣黙判<lb/>
寧國周咨隠痒陶範髦俊纂修郡乗建靖難死亡陳尚<lb/>
<pb n="KR2g0052_WYG_086-5a"/>
書祠精心受事不厭薄官守陞廣東僉事主屯鹽二政<lb/>
陞雲南副使督學政首經術崇行誼購遺書廣厲學官<lb/>
表賢者墓窮荒僻逺文學嚮風歴浙江㕘政按察使左<lb/>
右布政大都端毅亷直所至有聲久之大臣以公輔器<lb/>
薦起太常卿掌南京國子監祭酒事博士等官得備臺<lb/>
諫選自黙發之陞禮部右侍郎改吏部右侍郎尋轉左<lb/>
庚戌秋燕京戒嚴黙奉㫖守正陽門調營兵五千畫守<lb/>
甚設而奏令開門無困居人敵尋引去陞吏部尚書制<lb/>
<pb n="KR2g0052_WYG_086-5b"/>
冢宰非部長卿有殊望者弗與世宗知黙特以卿貳陟<lb/>
異數也嚴嵩當事前此吏部率以疑事嘗嵩嵩得從<lb/>
容持之黙處置堅決莫能短長奏輒報可無有留端為<lb/>
嵩地者遂與嵩郤久之遼東巡撫缺黙推張布政臬臬<lb/>
雖嵩鄉人而素疎上偶問嵩嵩遂力言不任上怒而先<lb/>
是咸寧侯鸞以干請不售為密書疑上上遂罷黙黙歸<lb/>
明年鸞以逆誅會吏部尚書員缺御批特令黙復職召<lb/>
直無逸殿許乗馬禁中眷注益隆未幾加太子少保復<lb/>
<pb n="KR2g0052_WYG_086-6a"/>
兼翰林學士方有爰立之命相嵩每阻其進客有諷明<lb/>
哲自保者黙嘆曰吾備位公卿年幾六十尚復何求惟<lb/>
有致身耳屬嵗大計戒門下毋入一賓客即同直大臣<lb/>
亦浹月不相往來相嵩無所得為人地以此滋不悦而<lb/>
先是嵩子世蕃規機利多請託侵官隂執國政黙微諷<lb/>
嵩曰公身許國久墳墓濡降當在夢寐曷不令嗣君一<lb/>
掃展嵩曰然吾將念之久之不遣復為請嵩曰孰令我<lb/>
一子而不長侍膝下乎君數請去何言之亟也黙曰外言<lb/>
<pb n="KR2g0052_WYG_086-6b"/>
籍籍宜暫行以息之嵩忿然作色於是怨黙益深會工<lb/>
部侍郎趙文華當浙直禦寇欲攘功請視師及還報自<lb/>
施勞伐謂本兵在掌握黙不為引大失望乃摭部試䇿<lb/>
題為謗訕而嵩主之誣奏下獄論死始張經赴西市黙<lb/>
頓足嘆人有先告嵩矣又數數於公卿間摧折文華過<lb/>
當至是兩人引繩批根以償其所交惡夙憾黙既得罪<lb/>
踰年從獄中再上書世宗注覽久之縉紳大夫咸知天<lb/>
威漸霽冀其復用而黙溘然卒矣隆慶改元南吏科給<lb/>
<pb n="KR2g0052_WYG_086-7a"/>
事中岑用賓等為黙訟寃詔復太子少保吏部尚書兼<lb/>
翰林學士遣官祭葬萬厯十三年追贈太子太保諡文<lb/>
愍録其孫銓為國子生黙博學任節矜踔奮激言論截<lb/>
烈屢蹈危機骯髒自如至于擘畫經濟揚㩁風雅亹亹<lb/>
乎星貫川沛發為文章淵宏俊達有秦漢之風所著有<lb/>
羣玉樓稿孤樹裒談建安人物傳朱子年譜諸書皆傳<lb/>
于世<hi>明史</hi>　<hi>閩書</hi>
　　　訓導楊孟岳先生松<lb/>
<pb n="KR2g0052_WYG_086-7b"/>
楊松字孟岳甌寧人正徳中貢士授廣州府訓導作人<lb/>
育才時時以禮教諸生學士黄佐為諸生時貧甚松却<lb/>
其贄重遺贈之佐父善星厯人多竒中而松謂之曰子<lb/>
占人多中余以文占汝子亦竒中如子矣佐果以其年<lb/>
魁多士松以母喪歸貧甚莫自存也乃時時自謂宇宙道<lb/>
義塲中不曾饑餓倒人服闋復授廣之香山香山僻在<lb/>
海隅士習樂游衍躭聲利松時時謂之曰陳公甫非汝<lb/>
隣邑偉儒乎彼以一孝亷倡道白沙崛起南服至今江<lb/>
<pb n="KR2g0052_WYG_086-8a"/>
門烟水白龍池之風月揭揭如在同時握鼎鼐持衡樞<lb/>
者今安在也而况如諸生者樂游衍躭聲利哉諸生聞<lb/>
言咸躍然感奮卒于官<hi>閩書</hi>
　　　徐尚徳先生驥<lb/>
徐驥字尚徳浦城人性恬靜日以經史自娯所著有洪<lb/>
範解訂正及皇華詩一卷<hi>通志</hi>
　　　縣令朱孔温先生煊<lb/>
朱煊字孔温文公十世孫少警穎讀書日記數千餘言<lb/>
<pb n="KR2g0052_WYG_086-8b"/>
舉鄉試非公事不履邑門令薛宗鎧嘆曰朱孔温真儒<lb/>
裔也嘉靖初授江西永豐令永豐俗獷狠囂訟煊一鎮<lb/>
以靜間有犯者必懲而婉諭之秩滿乞致仕囊無餘金<lb/>
居家操行醇謹子姓侍立衣冠肅然<lb/>
　　　推官林子順先生命<lb/>
林命字子順建安人嘉靖癸丑進士令溧陽金壇有聲<lb/>
擢諫垣首疏議革冗官復條閩中致寇六事得借留都<lb/>
積帑及閩中屯鹽之賦肆拾萬餘以充軍餉出參楚藩<lb/>
<pb n="KR2g0052_WYG_086-9a"/>
晉廣東亷訪尋有忌者左遷金華推官量移南部遂解<lb/>
組歸命禔身髙潔居常撮集古人嘉言懿行為正氣錄<lb/>
自警歴官十餘年一秉清白而憂國公忠議論封駁不<lb/>
以詞色假人遇公正輒發憤所著有正氣録十卷春秋<lb/>
訂疑十二卷陽溪堂集十六卷<hi>閩書</hi>
　　　侍郎騰汝載先生伯輪<lb/>
騰伯輪字汝載甌寧人令番禺以徳禮道民若嚴師在<lb/>
上不敢一日遊蕩而嬉會兵鼎沸擊太守門諸司揵户<lb/>
<pb n="KR2g0052_WYG_086-9b"/>
避之伯輪出乃不至亂入為吏部郎出督學兩浙聲教<lb/>
整嚴所掄録號得人歴廣東按察使布政使粤人葉春<lb/>
及以儗之先輩仕粤者莆田彭公韶臨海陳公選華容<lb/>
劉公大夏蒼梧呉公廷舉擢都御史操江南京條上江<lb/>
防八事督撫浙江值嵗凶開倉煮粥令材官四出告糴<lb/>
芻粟麕至力疏請改折漕綱停減織造並見報可颶風<lb/>
起海鹽防海塘堤震壞設方畧發帑脩築春汛海上忽<lb/>
島夷集數艅艎將入犯急率諸將擊之捕首虜百事聞<lb/>
<pb n="KR2g0052_WYG_086-10a"/>
恩賚有差頃之遘疾卒訃聞贈兵部左侍郎䕃一子諭<lb/>
祭葬<hi>閩書</hi>
　　　主事呉公度先生立<lb/>
呉中立字公度浦城人舉隆慶辛未進士疏乞歸養<lb/>
父没服闋遂絶意仕進以著述為事結廬武夷山中十<lb/>
有七年越中太史張元忭入山訪之微諷以仕則曰士<lb/>
各有志萬厯十五年南禮部尚書袁洪愈給事中周邦<lb/>
傑巡按御史楊四知表其脩節詔府縣起送赴部辭乞<lb/>
<pb n="KR2g0052_WYG_086-10b"/>
終隠貽相臣書曰昔唐元和進士費冠卿以禄不逮親永<lb/>
懷罔極隠於池陽九華山長慶中御史李行修薦舉冠<lb/>
卿力辭竟許終隠愚願效之吏部復言聖世禮賢首崇<lb/>
恬退必使清節之臣得被寵榮乃可以亷頑立懦風勸<lb/>
士人詔授禮部儀制司主事竢病痊録用後推南寶丞<lb/>
報至中立已逝矣所著有易銓古本學庸大㫖論格物<lb/>
書性氣説諸書<hi>閩書</hi>
　　　縣令楊文鋭先生鏸<lb/>
<pb n="KR2g0052_WYG_086-11a"/>
楊鏸字文鋭建安人繇貢士授靈武知縣事兄銑友愛<lb/>
情切自少至老手不釋卷建安人士多出其門<lb/>
　　　通判黄元泰先生三陽<lb/>
黄三陽字元泰建陽人黄端公之後繇恩貢任安吉州<lb/>
同知罷運儲常例履畝均輸悉心經營兩視州縣篆亷<lb/>
而有惠擢保定判卒于官吉人祀之三陽通易詩禮三<lb/>
經弱冠便開講席從遊千數三經並授他如天文地理<lb/>
隂陽醫卜靡不究心在官邸署蕭然一編自適所著有<lb/>
<pb n="KR2g0052_WYG_086-11b"/>
易禮詩各講義<hi>閩書</hi>　<hi>道南源委</hi>
　　　田仕濟先生汝楫<lb/>
田汝楫字仕濟建安人喜讀書尤攻性理之學每見地<lb/>
上行蟻輒迂跡避之家畜雞豚非祀先奉親待賓不忍<lb/>
耗殺時時出遊山水吟咏嘯傲盡醉而歸子忠<hi>閩書</hi>
　　　巡撫魏禹卿先生濬<lb/>
魏濬字禹卿松溪人萬厯甲辰進士初授户部主事陞<lb/>
郎中出為廣西提學陞江西副使尋乞歸起山東布政<lb/>
<pb n="KR2g0052_WYG_086-12a"/>
司㕘議遷湖廣按察使時黔蜀交訌苗蠻礦徒表裏為<lb/>
患濬諭以徳意礦徒解散焚其巢千七百餘所陞江西<lb/>
左布政擢都察院右僉都御史巡撫湖廣病卒年七十<lb/>
二<hi>通志</hi>
　　　訓導呉世憲先生從周<lb/>
呉從周字世憲甌寧人博學善文以孝友為學使宗臣<lb/>
所稱萬厯中應貢廷試第一訓導海鹽與友生商𣙜今<lb/>
古致仕杜門所著有石匏集史辨書疑四卷<lb/>
<pb n="KR2g0052_WYG_086-12b"/>
　　　教授李去華先生韡<lb/>
李韡字去華崇安人天啓貢士崇禎壬午試南雍第一<lb/>
選福州教授棄官閉門謝人事著易導史略若干卷<lb/>
　<lb/>
　<lb/>
　<lb/>
　<lb/>
　閩中理學淵源考卷八十六<lb/>
</p>
<p>
</p>
  </div>
<div>
<head>閩中理學淵源考卷八十七</head> <lb/>
    <p>
<pb n="KR2g0052_WYG_087-1a"/>
欽定四庫全書<lb/>
　閩中理學淵源考卷八十七<lb/>
　　　　　　　　　　廣平府知府李清馥撰<lb/>
　　汀洲洪永宣正以後諸先生學派<lb/>
　按長汀自宋徐氏守忠從學胡安定深於經學受知<lb/>
　仁宗厥後寥寥故論者謂海濱四先生倡學及楊羅<lb/>
　李朱之學興汀中負笈者甚少元明以來儒術奮起<lb/>
　從游有道者復斌斌矣攷洪永以降如賴氏先舒氏<lb/>
<pb n="KR2g0052_WYG_087-1b"/>
　冕呉氏文旭章氏昱皆能淵源正的確述其師承而<lb/>
　清脩實徳尤可風也兹擇其著者載焉<lb/>
　　　董先生璘<lb/>
董璘汀州人永樂中入胄監不仕退充所學莫不淹貫<lb/>
興禮敦讓為鄉閭軌<hi>閩書</hi>
　　　舒廷瞻先生冕<lb/>
舒冕字廷瞻武平人太學生游胡文敬之門得用功之<lb/>
要服膺靡懈冠婚喪祭悉遵家禮父母有疾衣冠侍養<lb/>
<pb n="KR2g0052_WYG_087-2a"/>
終制廬墓三年<hi>閩書</hi>
　　　教授呉景陽先生文旭<lb/>
呉文旭字景陽連城人少篤學不溺時好聞呉聘君倡<lb/>
道遂受業其門應貢授安逺訓導啟迪生徒規教丕振<lb/>
會寇作當道委其𠞰捕直抵賊巢諭以大義賊皆感服<lb/>
當道以能聞遷銅鼓衞學教授丁内艱歸以不得終養<lb/>
為恨隠居不出林下二十餘年絶跡公門其平居敬義<lb/>
自持勢利不入于心睦族周貧訓子孫以勤儉或有過<lb/>
<pb n="KR2g0052_WYG_087-2b"/>
引咎自責年八十餘卒<hi>閩書</hi>
　　　郡守賴伯啟先生先<lb/>
賴先字伯啟永定人舉𢎞治三年進士念親老乞歸養<lb/>
久之始為戸部主事署郎事齎邊餉督鈔闗收京倉糧<lb/>
清西蜀屯田悉著賢聲遷員外郎引疾歸正徳初逆瑾用<lb/>
事例京官養病者致仕逆瑾誅銓部屢檄不起八年<lb/>
擢常徳知府郡小民疲時又修建榮府中官誅求甚<lb/>
峻痛加裁抑民有利病興革則力為之恥為諛説多忤<lb/>
<pb n="KR2g0052_WYG_087-3a"/>
當道勇退而歸先師事羅一峰而與李空同相善教鄉<lb/>
處家後進推仰<hi>閩書</hi>
　　　縣令周文載先生輅<lb/>
周輅字文載上杭人知上饒縣嵗祲請于朝減常賦三<lb/>
之一九年以疾歸<hi>閩書</hi>
　　　教諭謝先生文寶<lb/>
謝文寶連城人潛心經學操筆成文授於潛訓導造就<lb/>
有成遷玉山教諭以疾辭<hi>閩書</hi>
<pb n="KR2g0052_WYG_087-3b"/>
　　　訓導李世玉先生元瑫<lb/>
李元瑫字世玉連城人少年時父患癰躬為吮䑛正徳<lb/>
八年以貢授袁州訓導知府徐璉檄往寧庶人府賀壽<lb/>
還舟將行而庶人反勒諸教官為之傳檄瑫不屈裂冠<lb/>
袍躍入水中以救免歸白知府備兵應王公文成討賊<lb/>
之舉人稱忠孝焉<hi>閩書通志</hi>
　　　主簿舒廷亨先生通<lb/>
舒通字廷亨武平人性鯁直學問淵源正徳七年以平<lb/>
<pb n="KR2g0052_WYG_087-4a"/>
宼有功拔入胄監初任㑹同簿補任東陽所至有聲<hi>閩書</hi>
　　　縣令楊子晦先生昱<lb/>
楊昱長汀人知都昌縣操履端嚴布袍蔬食減偏累民<lb/>
糧嵗旱祈禱輒應民居遭火叩首隨滅致仕歸<hi>閩書</hi>
　　　童克剛先生世堅<lb/>
童世堅字克剛連城人正徳癸酉應貢京師不就嘆曰<lb/>
此時閹寺熏燭道與世違可以隠矣遂結廬於晝錦橋<lb/>
東扁曰尋樂時王文成倡道東南世堅走謁請業歸而<lb/>
<pb n="KR2g0052_WYG_087-4b"/>
沈潛體認充然有得邑人稱曰尋樂先生孫大樑<lb/>
　　王先生廬淵學派<lb/>
　王廬淵先生未詳俟考焉<lb/>
　　　孝亷范文堅先生金<lb/>
范金字文堅上杭人性沈靜寡言從王廬淵受春秋永<lb/>
樂癸卯以經義甲一省正統間典始興陵水二庠教既<lb/>
以疾歸養二十餘年士子樂從之<hi>閩書</hi>
　　許先生浩志學派<lb/>
<pb n="KR2g0052_WYG_087-5a"/>
　許氏浩志亦一時師表<lb/>
　　　教諭許先生浩志<lb/>
許浩志連城人正統中鄉薦以親老就養授同安教諭<lb/>
將奉親之任抵家遇寇發率鄉人登冠豸寨協力保障<lb/>
邑賴生全<hi>閩書</hi>
　　　教授李善徵先生慶<hi>孫元泰</hi>
李慶字善徵連城人受業於許浩志素富文辭尤長詩<lb/>
賦任封川學諭多所造就遷撫州學教授便道抵家值<lb/>
<pb n="KR2g0052_WYG_087-5b"/>
沙寇攻縣與浩志籌辦方畧備禦之寇平偕其徒童昱<lb/>
倡道開講後改任温州卒于官孫元泰字汝嚴講學遵<lb/>
禮胸中具韜畧以嵗貢授太平訓導值倭亂當道延之<lb/>
㕘謀遂致克捷尋告歸會賊先後逼城元泰偕當道贊<lb/>
畫督𠞰以勞致疾卒<hi>閩書</hi>
　　　童道彰先生昱<lb/>
童昱字道彰連城人少從李慶遊甚為器重及長慕呉<lb/>
聘君學私淑其門不樂仕進卜築文溪之東名曰東臯<lb/>
<pb n="KR2g0052_WYG_087-6a"/>
清隠李慶為作東臯清隠賦<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0052_WYG_087-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷八十七<lb/>
</p>
<p>
</p>
  </div>
<div>
<head>閩中理學淵源考卷八十八</head> <lb/>
    <p>
<pb n="KR2g0052_WYG_088-1a"/>
欽定四庫全書<lb/>
　閩中理學淵源考卷八十八<lb/>
　　　　　　　　　　廣平府知府李清馥撰<lb/>
　　嘉隆以後諸先生學派<lb/>
　嘉隆以後諸先生皆崇尚閩學宗派而品式規畫猶<lb/>
　儒者之選也彼時時尚異趨而沈氏士鑑李氏世熊<lb/>
　皆能求師問學卓有豎立其論著亦多足稱可覘風<lb/>
　尚之懿云<lb/>
<pb n="KR2g0052_WYG_088-1b"/>
　　　通判陳體元先生仁<lb/>
陳仁字體元歸化人嘗從湛甘泉若水學嘉靖元年由<lb/>
明經授廣西府通判時粤地文教未闢仁至大為闡揚<lb/>
激勵士𩔖蒞民有惠政致仕歸以講究性命為事士林<lb/>
宗之<hi>通志</hi>
　　　州守鄧元植先生向榮<lb/>
鄧向榮字元植自清流徙居長汀嘉靖甲辰進士授户<lb/>
部主事監督淮運杜絶諸弊以直言忤時謫六安同知<lb/>
<pb n="KR2g0052_WYG_088-2a"/>
轉嘉定州甫二日聞父病遂棄官歸舊業腴者悉推與<lb/>
弟著有正學準則太極通書考惜隂考等書<hi>通志</hi>
　　　恭靖裴元闇先生應章<lb/>
裴應章字元闇清流人隆慶戊辰進士授行人奉使徳<lb/>
晉二府陛見奏對進止有度神宗目屬焉擢吏科給事<lb/>
遷兵部都給事所奏制馭悉中機宜念邊將玩愒大吏<lb/>
相與為欺蔽遂劾罷撫臣之棄師憲臣之昏庸與勲臣<lb/>
之不法將臣之縱賊唆卒者風采肅然江陵當國嘗建<lb/>
<pb n="KR2g0052_WYG_088-2b"/>
議三嵗一遣大臣行邊應章言糜費當罷大璫保欲取<lb/>
冏寺馬三千疋應章議勿予遷太僕少卿所上疏給闗<lb/>
防嚴舉劾戒侵剋覈寄養諸事皆稱㫖著為令力請歸<lb/>
省抵舍旬餘而母氏病終轉太常正卿議侑享祔葬禮<lb/>
下禮臣報可鄖卒辱撫臣將為亂廷議非應章莫能定<lb/>
被命馳往未至先檄諭以禍福語甚切至亂卒計窮自<lb/>
縛至數百里外迎應章應章集衆斬其魁餘無所問闔<lb/>
境晏如自鄖入為戸部右侍郎復請歸養久之而父沒<lb/>
<pb n="KR2g0052_WYG_088-3a"/>
神宗即家起應章為少宰所推轂皆海内賢士已請歸<lb/>
襄葬事晉南司空遂得疾力辭屢疏不允乃强赴立法<lb/>
疏錢幣諫採鷹架木糾中貴人濫索省水衡錢甚多尋<lb/>
乞歸復起南太宰累疏懇辭虚席者三年卒諡恭靖有<lb/>
集若干卷<hi>通志</hi>　<hi>閩書</hi>
　　　黄士登先生科<lb/>
黄科字士登永定人學問淵美博究羣書學者多師事<lb/>
之將貢而歿士類惜焉子益純領鄉薦<hi>閩書</hi>
<pb n="KR2g0052_WYG_088-3b"/>
　　　教授賴公弼先生祐<lb/>
賴祐字公弼清流人才敏博學治書經旁通春秋以監<lb/>
生任臨桂教授一時科甲多出其門<hi>閩書</hi>
　　　訓導蔣先生永洪<lb/>
蔣永洪連城人授訓導莅教三年引疾歸晚彌好學鄉<lb/>
弟子從受業者日衆守道安貧恬如也<hi>閩書</hi>
　　　教授盧念潭先生一松<lb/>
盧一松號念潭永定人萬厯間以貢授吉王府教授謂<lb/>
<pb n="KR2g0052_WYG_088-4a"/>
宗藩之學與韋布異乃摘四書中切於修齊治平者各<lb/>
一條名曰要學三編以進王嘉納之所著學道要端井<lb/>
田議化俗議醒心詩宗孔集行於世<hi>通志</hi>　<hi>閩書</hi>
　　　李嗣英先生穎<lb/>
李穎字嗣英上杭人天資雋異年十三或授以老子書<lb/>
曰學者當師孔孟何用此為從永豐邱賢遊都諫邱𢎞<lb/>
謂穎詩文煙霞風月陶寫性情皆自然流出居梅坡著<lb/>
有梅隠稿又輯宋元鄉先輩詩名杭州風雅集<hi>通志</hi>
<pb n="KR2g0052_WYG_088-4b"/>
　　　教授李安定先生瀾<lb/>
李瀾長汀人孝友端方學遵朱子以躬行實踐為主萬<lb/>
厯間由明經授松溪訓之任距松溪三十里遇鄉人言<lb/>
母卒瀾痛哭不俟家報即馳歸服闋改訓漳平陞諭安<lb/>
定再陞授平海未任卒<lb/>
　　　縣令賴巒宗先生維嶽<lb/>
賴維嶽字巒宗永定人萬厯間舉人由永春教諭歴興<lb/>
寧令嗜古學多著述有古今裘金湧集半豹集行世<hi>通志</hi>
<pb n="KR2g0052_WYG_088-5a"/>
　　　孝亷沈先生士鑑<lb/>
沈士鑑長汀人少孤力學博洽羣籍崇禎己卯舉於鄉<lb/>
有清夢齋詩集四書㕘註孔門崇祀議藏於家<hi>通志</hi>
　　　裴先生汝申<lb/>
裴汝申清流人善詩文與李本寧曹學佺相唱和後挈<lb/>
家入南山有薜月軒文集十卷行世<hi>通志</hi>
　　　督學李不磷先生于堅<lb/>
李于堅字不磷清流人崇禎辛未進士起家汾州司理<lb/>
<pb n="KR2g0052_WYG_088-5b"/>
遷禮部郎中提督浙江學政著有呉楚遊集西河集水<lb/>
花長句<hi>通志</hi>
　　　李元仲先生世熊<lb/>
李世熊字元仲寧化諸生受業於漳浦黄道周性穎悟<lb/>
博極羣書論著褎然成一家凡墳典經史以及釋典道<lb/>
書醫卜星緯之學靡不淹貫著有寒支集寒支二集行<lb/>
世又修寧化縣志新裁獨抒為通儒所稱<hi>通志集二希堂文    汀</hi>
<hi>州府志</hi>
<pb n="KR2g0052_WYG_088-6a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0052_WYG_088-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷八十八<lb/>
</p>
<p>
</p>
  </div>
<div>
<head>閩中理學淵源考卷八十九</head> <lb/>
    <p>
<pb n="KR2g0052_WYG_089-1a"/>
欽定四庫全書<lb/>
　閩中理學淵源考卷八十九<lb/>
　　　　　　　　　　廣平府知府李清馥撰<lb/>
　　邵武明初諸先生學派<lb/>
　按邵武宋代人文特盛迨元諸儒學不衰大抵皆闡<lb/>
　經論道之作至有明講述者頗少若朱氏欽陳氏泰<lb/>
　之風節鄒氏大猷之經術一時風表尚有典型焉<lb/>
　　　教諭鄒星臺先生大猷<lb/>
<pb n="KR2g0052_WYG_089-1b"/>
鄒大猷字星臺建寧人歴益陽教諭矩步動遵先民傳<lb/>
經授徒務在實行遇人雖年少必均以禮或訓以格言<lb/>
云<hi>道南源委</hi>
　　　督學花藴玉先生潤生<lb/>
花潤生字藴玉邵武人永樂二年進士幼穎敏書史過<lb/>
目不忘知古田縣創公署興學政教民種藝為子弟置<lb/>
書籍親課其業轉知鳳陽太和二縣歴浙江僉事吏部<lb/>
尚書王直薦其經學通明轉提督浙江學政年七十引<lb/>
<pb n="KR2g0052_WYG_089-2a"/>
年歸行李蕭然家居二十餘年風節愈勵自號介軒有<lb/>
介軒集<hi>閩書</hi>
　　　巡撫陳吉亨先生泰<lb/>
陳泰字吉亨邵武人舉鄉試第一除安慶府學訓導正<lb/>
統初廷臣交薦擢監察御史巡按貴州大軍征麓川嵗<lb/>
取土兵二千為鄉導戰或失利輒取土兵首級冒功賞<lb/>
泰奏罷之再按山西時百官俸薄泰言羣臣禄入厚者<lb/>
三石薄者一二石所折鈔又不能即得乞量增禄廩俾<lb/>
<pb n="KR2g0052_WYG_089-2b"/>
足養亷然後治贓則貪風自息事格不行六年夏以災<lb/>
異下詔求言恭請言官糾彈大臣去其尤不職者而後<lb/>
所司各考覈其屬帝從之言官劾者甚衆賜罷者數人<lb/>
而己後出按山東擢四川按察使不踰年蜀中大治鎮<lb/>
守都御史寇深忌其才名隂諷所私參議陳敏誣奏泰<lb/>
杖殺人下刑部獄其人實自溺水死久始白復官于謙<lb/>
薦守紫荆闗額森入犯闗門不守復論死景帝宥之命<lb/>
充僉事官自劾景泰改元陞大理寺右少卿守備白羊<lb/>
<pb n="KR2g0052_WYG_089-3a"/>
口轉都察院右僉都御史鎮守易州節制紫荆倒馬等<lb/>
闗及沿河闗口五年陞左僉都御史疏理徐州呂梁二<lb/>
洪及臨清濟寧諸處河道七年巡按蘇松常鎮及嘉湖<lb/>
諸大郡免租詔下泰知恩未得均有富室田多額輕其<lb/>
重者多在貧下因推廣周文襄法令以五升之田倍其<lb/>
賦而官田之重止取正額於是賦額不損貧富均適英<lb/>
廟復辟被譖左遷廣東按察副使連丁内外艱會四川<lb/>
寇亂復起為左僉都御史巡撫其處蜀中老穉聞泰至<lb/>
<pb n="KR2g0052_WYG_089-3b"/>
奔走相告曰陳憲使復來矣州郡望風解組者數百人<lb/>
陞右副都御史巡撫淮揚等處兼督漕運成化元年乞<lb/>
歸甚切許之泰儀度脩整天性孝友常慕鄉先哲李忠<lb/>
定之為人平居謹黙似不能言立朝論事纚纚如倒囊<lb/>
出珠素勵操行三為巡按懲奸去貪風稜甚峻累保障<lb/>
重地積有勲勞未嘗矜色於官無行誼者怒目切齒必<lb/>
除之乃已以此被讒貶斥其志不少回致仕歸囊無長<lb/>
物閉戸理舊書間出遊山水哦詩酌酒囂然有餘安成<lb/>
<pb n="KR2g0052_WYG_089-4a"/>
彭文憲時嘗與莆田柯詹事論人物柯曰清操如吉亨<lb/>
吾閩少有文憲曰天下士也何止閩中晉王亦稱陳御<lb/>
史剛風勁節須於古人中求之<hi>明史</hi>　<hi>閩書</hi>
　　　教諭陳先生子良<lb/>
陳子良邵武人永樂間以貢任光澤教諭學規嚴整訓<lb/>
迪有方邑士以經術顯者多其造就<hi>閩書</hi>
　　　員外郎余孟高先生隆<lb/>
余隆字孟高邵之建寧人聰敏慷慨仕吏部員外郎居<lb/>
<pb n="KR2g0052_WYG_089-4b"/>
官恬退自守不履豪貴門少師楊文貞楊文敏先後冢<lb/>
宰蹇義及師逵黄福皆器重之子志<lb/>
　　　僉事鄒先生允隆<lb/>
鄒允隆名昌以字行泰寧人博學多才舉正統壬戌進<lb/>
士授太常博士陞寺丞改太僕丞天順改元與翰林侍<lb/>
講學士王諫並使安南時安南經黎季犂之變久昧朝<lb/>
儀允隆與諫據禮裁正夷酋悚服還復命丁外艱服除<lb/>
仍丞太僕尋轉廣東提學僉事教諸生以立身行道不<lb/>
<pb n="KR2g0052_WYG_089-5a"/>
徒習章句文詞而已尋卒<lb/>
　　　巡撫朱懋恭先生欽<lb/>
朱欽字懋恭邵武人少與甯堅友共志考亭學聞呉康<lb/>
齋倡道西南不逺師之成化壬辰進士授寧波推官潔<lb/>
白自持讞獄惟允召入為御史論列侃侃銜命視河遇<lb/>
澇災輒發陳賑乏見尸横野掘廣塚掩葬之旋勅巡按<lb/>
貪吏望風解綬出為浙江按察副使進按察使陞左布<lb/>
政使儼恪端莊官常整肅節濫觴之費謹啟鑰簿正之<lb/>
<pb n="KR2g0052_WYG_089-5b"/>
司秩禄外秋毫無茍取積羨財倍夙昔勒石以示後來<lb/>
擢都御史巡撫山東首劾方面官不公不法事某等若<lb/>
而人正徳初逆瑾氣焰遣使詣治索綵繒五百疋有司<lb/>
具以請欽呵斥使者輒趨歸遂與瑾隙會瑾嫉同監王<lb/>
岳譖謫守陵南京抵臨清賜死欽疏言陛下首政朝野<lb/>
仰望威福之權不宜下移刑賞惟公方能即叙太監王<lb/>
岳謫守皇陵既不白其罪狀賜死中道尤未厭乎人心<lb/>
臣諗岳為劉瑾所忌必瑾讒毁以惑陛下雖岳死弗足<lb/>
<pb n="KR2g0052_WYG_089-6a"/>
惜而瑾漸甚可畏伏望察岳非辜誅瑾讒賊庶天下臣<lb/>
子頌陛下之仁恩睿斷草就遣人齎進有止之者欽曰<lb/>
此瑾矯制擅柄之漸吾守土大臣安得無言瑾奪欽疏<lb/>
不奏乃媒糵其短欲擠之先是欽以東人酣酒遂嚴鬻<lb/>
酒之禁至行連坐法使濟南推官陳元魁覺之犯者枷<lb/>
其項有民汝林之鄰人為酒林懼自縊死林母欲奏聞<lb/>
元魁與之十金知府趙璜亦與穀二石至是為東厰所<lb/>
詗瑾勅錦衣衞百戸陳俊束欽逮獄欽即去冠裳跣步<lb/>
<pb n="KR2g0052_WYG_089-6b"/>
就束立就道不内顧既入京師結竟其罪與璜同坐免<lb/>
官而元魁為謫戍吏以失解弓張事罰粟三百石輸大<lb/>
同府欽躬詣互納家人請代不許曰天威咫尺萬里敢<lb/>
罔耶尋又文致其罪罰粟輸甘肅未行而瑾伏誅赦復<lb/>
原秩致仕家居衣冠儼坐竟夕無惰與鄉人語必依孝<lb/>
弟禮義每嵗孟春舉行冠射古禮示人與新會陳文恭<lb/>
獻章晉江蔡文莊清相善其辨王岳事詳蔡虚齋集作<lb/>
文典實詳贍善書有晦翁風骨卒年七十有七所著有<lb/>
<pb n="KR2g0052_WYG_089-7a"/>
畏庵集<lb/>
　　　庠生朱徳夫先生昻<lb/>
朱昻字徳夫邵武人郡庠生穎異有文才嘗從教授宜<lb/>
興周衝講致良知之學鋭然以聖賢自勵事二親孝待<lb/>
戚屬仁郡守呉國倫稱有古人風旌之扁<hi>閩書</hi>
　　縣令黄廷獻先生琮學派<lb/>
　按廷獻先生志乗稱其自少即志為己之學教士先<lb/>
　徳行而後文藝大端可識矣<lb/>
<pb n="KR2g0052_WYG_089-7b"/>
　　　縣令黄廷獻先生琮<lb/>
黄琮字廷獻邵武人以太學生知安逺縣亷謹靖恭以<lb/>
愛人為主被搆逮繫未白而卒民哀慕之琮自少即志<lb/>
為己之學繩趨尺步不茍徇時事親盡孝居喪謹禮與<lb/>
人交誠信不欺教人先徳後文一時造就為多<hi>閩書</hi>
　　　同知甯永真先生堅<lb/>
甯堅字永真邵武人九嵗補弟子員師事黄琮弱冠遊<lb/>
呉聘君之門比壯領鄉薦屢試禮部不偶卒業太學大<lb/>
<pb n="KR2g0052_WYG_089-8a"/>
司成邱文莊器重之年五十授鳳陽府同知未及再期<lb/>
卒堅早失怙事母至孝母有疾視起居奉湯藥夜則假<lb/>
寐母側衣不解帶家居講授善開發人志意從遊之士<lb/>
多所成就所得修脯之資悉以歸母與弟共之尤致力<lb/>
冠昏喪祭鄉射諸禮一時風俗為變其莅官寛而不縱<lb/>
正而不激嘗以巡撫大臣檄督開郵湖畔新河區畫有<lb/>
方功成而民不擾鳳陽民思之<lb/>
　<lb/>
<pb n="KR2g0052_WYG_089-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷八十九<lb/>
</p>
<p>
</p>
  </div>
<div>
<head>閩中理學淵源考卷九十</head> <lb/>
    <p>
<pb n="KR2g0052_WYG_090-1a"/>
欽定四庫全書<lb/>
　閩中理學淵源考卷九十<lb/>
　　　　　　　　　　廣平府知府李清馥撰<lb/>
　　嘉隆以後諸先生學派<lb/>
　嘉隆以後諸儒述録頗少恐遺闕必多俟再攷<lb/>
　　　庠生王昭武先生岳<lb/>
王岳字昭武邵武人邑庠生資性純潛喜談性命有志<lb/>
聖賢之學聞四方高雅洞見性宗者不憚跋涉北面之<lb/>
<pb n="KR2g0052_WYG_090-1b"/>
遊近溪羅先生門以明徳為宗遂為羅門高足生平矩<lb/>
步繩趨有儼若思氣象居家嚴正動遵古禮<hi>閩書</hi>
　　　貢士高先生尚賢<lb/>
高尚賢邵武人沈潛善文辭究心性命確然以聖賢自<lb/>
勵清貧有守幼年失怙事母孝待弟友愛淹貫百家善<lb/>
於開誘後學生平得力惟毋自欺三字凡對之人矢之<lb/>
己無非是者有書數篇未付剞劂氏以貢卒學使者熊<lb/>
公按臨舉鄉賢不果别號文台居士<lb/>
<pb n="KR2g0052_WYG_090-2a"/>
　　　丘子聚先生九奎<lb/>
丘九奎字子聚邵武人性端直凝重動循矩度常慕臺<lb/>
溪先生之為人年未四十謝去青衿于凡經子史百家<lb/>
九流三教靡不擷咀聞有竒書不逺百里借閲率手録<lb/>
之常曰聖賢心法寄於六經佛老之精不出吾道範圍<lb/>
而諸子之散見者亦足資羽翼所謂莫不有文武之道<lb/>
者也居家不尚巫覡祭喪用家禮所著有弋獲解六卷<lb/>
臺溪浣花詩集二卷<lb/>
<pb n="KR2g0052_WYG_090-2b"/>
　　　黄世表先生克正<lb/>
黄克正字世表泰寧人性資純樸潛心道學遊李見羅<lb/>
之門講脩身為本之學<lb/>
　　　江仰齋先生嶠<lb/>
江嶠字維鎮泰寧人私淑朱子之學孝弟端謹篤志力<lb/>
行以五經教授鄉里嘗語學者曰正心誠意在格致後<lb/>
原非一味寂守常時提醒此心使動無不當便是身修<lb/>
見羅先生呼為老友世稱仰齋先生<lb/>
<pb n="KR2g0052_WYG_090-3a"/>
　　　縣令蕭先生重熙<lb/>
蕭重熙泰寧人生平砥行希蹤聖賢以選貢令靖安地<lb/>
苦賊而民疲多方綏靖以艱子乞休空槖而歸饘粥不<lb/>
繼<lb/>
　　　主事黄先生世忠<lb/>
黄世忠建寧縣人嘉賓孫萬厯中舉人為東陽教諭擢<lb/>
刑部主事乞歸居小園抱甕灌蔬長吏罕識其面著有<lb/>
經濟集十二卷麟經㫖定四卷碧澗流玉四卷<lb/>
<pb n="KR2g0052_WYG_090-3b"/>
　　　舉人張禮言先生能恭<lb/>
張能恭字禮言邵武人崇禎庚午鄉薦第一所述有李<lb/>
忠定奏議選禹貢訂傳天地大文八十卷<hi>通志</hi>
　<lb/>
　<lb/>
　<lb/>
　<lb/>
　閩中理學淵源考卷九十<lb/>
</p>
<p>
</p>
  </div>
<div>
<head>閩中理學淵源考卷九十一</head> <lb/>
    <p>
<pb n="KR2g0052_WYG_091-1a"/>
欽定四庫全書<lb/>
　閩中理學淵源考卷九十一<lb/>
　　　　　　　　　　廣平府知府李清馥撰<lb/>
　　福寧明初諸先生學派<lb/>
　福寧僻在海隅宋時名流輩出延至元代儒宗尚踵<lb/>
　起相承至明如蔣氏悌生林氏珙陳氏自新林氏偉<lb/>
　高氏頤皆精専儒學教士傳業稱躬行實體之儒雖<lb/>
　元之遺獻而實有明一代倡學之師也程氏鉅夫謂<lb/>
<pb n="KR2g0052_WYG_091-1b"/>
　自鄉儒先游紫陽之門而絃誦衣冠盛自鄭氏樵師<lb/>
　氏古教授而經術明其所由來尚矣<lb/>
　　　訓導蔣仁叔先生悌生<lb/>
蔣悌生字仁叔福寧人檢身勵行雅不出仕洪武初舉<lb/>
明經任本州訓導教誘諄諄多所成就著五經蠡測五<lb/>
卷微詞隠義多發前人所未發<hi>閩書</hi>　<hi>道南源委</hi>
　　　訓導林仲恭先生珙<lb/>
林珙字仲恭福寧人篤信力行以開來學為己任舉明<lb/>
<pb n="KR2g0052_WYG_091-2a"/>
經授本州訓導雖窮約泰如也<lb/>
　　　助教林孔徵先生文獻<lb/>
林文獻一姓陳字孔徵福寧人博通經學旁及子史舉<lb/>
明經授國子助教立教有方生徒仰之<hi>閩書</hi>
　　　縣令高應昌先生頤<lb/>
高頤字應昌福安人孝友天性臨財以義親沒廬墓三<lb/>
年教授鄉校旬暇輒至墓所拜哭洪武間舉孝亷召對<lb/>
稱㫖遂授海鹽知縣卒于官著詩集傳解<hi>閩書源委</hi>　<hi>道南</hi>
<pb n="KR2g0052_WYG_091-2b"/>
　　　陳貢父先生自新<hi>子孟龍</hi>
陳自新字貢父號敬齋寧徳人通五經精易本傳義而<lb/>
推衍以皇極經世書從遊者衆著有起興集等書行世<lb/>
子孟龍字霖卿博學能文洪武初舉明經歴廣東僉事<lb/>
　　　林先生偉<hi>子仕䕫</hi>
林偉寧徳人學問該博與高頤余復為友義方之教甚<lb/>
嚴子仕䕫學行俱粹以亷能見稱官通直郎孫祖泰知<lb/>
建昌軍<lb/>
<pb n="KR2g0052_WYG_091-3a"/>
　　　給諫林廷吉先生文迪<lb/>
林文迪字廷吉寧徳人𢎞治乙丑進士授刑科給事中<lb/>
遇事敢言奉命清糧卒於廣西文迪性敏質粹學博識<lb/>
醇著有五峰遺稿<hi>通志</hi>
　　長史周質夫先生斌學派<lb/>
　按周質夫先生在明初以經學著識楊文敏於童年<lb/>
　授之以業後為國子師多士悦服固亦一時師範也<lb/>
　　　長史周質夫先生斌<lb/>
<pb n="KR2g0052_WYG_091-3b"/>
周斌字質夫寧徳人嫺雅夷曠明詩禮二經教授建寧<lb/>
嚴立教條作新士習與郡大夫語皆政教大端雲南平<lb/>
進賀表稱㫖賜金幣秩滿太祖召至便殿承顧問以質<lb/>
直見重拜中都國子司業約度明信諸生悦服陞齊府<lb/>
左長史輔翼開陳一以正道丁内艱卒楊文敏公微時<lb/>
斌一見竒之親授以業語之曰子器識非常他日逺到<lb/>
惜予老不及見也所著有國子先生文集<hi>閩書</hi>
　　　縣令陳鼎夫先生新<lb/>
<pb n="KR2g0052_WYG_091-4a"/>
陳新字鼎夫福安人永樂十二年以貢入國子從楊文<lb/>
敏公學知海陽縣時賦重民困求其弊悉去之每春巡<lb/>
省田野勸課農桑始終不倦<hi>閩書</hi>
　　陳先生廣學派<lb/>
　按先生及門者多而獨著莊敏林公觀莊敏立朝讜<lb/>
　論出處諸大節其熏炙師門所得多矣攷莊敏之門<lb/>
　如林氏□恂恂言行嘗論學者必以養素自重為先<lb/>
　　一時師友講習固有淵源哉<lb/>
<pb n="KR2g0052_WYG_091-4b"/>
　　　陳先生廣<lb/>
陳廣寧徳人隠居授徒多所成就林莊敏聰嘗受業焉<lb/>
既貴寓書於廣稱其自得真趣非語言所能形容者<hi>閩書</hi>
　　　莊敏林季聰先生聰<lb/>
林聰字季聰寧徳人正徳己未進士為刑科給事中景<lb/>
泰元年轉都給事時當英廟之世承平日久言路茀塞<lb/>
聰感激論事無諱及英廟北狩以後益與同官葉文莊<lb/>
盛矯厲奮發所彈劾皆切近内侍及當柄大臣多因以<lb/>
<pb n="KR2g0052_WYG_091-5a"/>
下獄去者迨額森將送英廟還廷議迎駕景帝既即位<lb/>
有日不利駕還心欲薄其禮聰獨請備鑾輿鹵簿景帝<lb/>
廢英廟皇太子自立己子衆唯唯署牘聰獨難之方欲<lb/>
極論而罷尋遷春坊司直大學士商輅言六科不可無<lb/>
聰仍補吏科都給事中領司直俸戸部侍郎張睿國子<lb/>
祭酒劉鉉並用母喪奪情聰上疏侍郎六卿之亞祭酒<lb/>
師儒之宗忠孝大節不可少欠乞命依例守制不聴復<lb/>
上言君親人道大倫忠孝臣子大節未有忠君不繇孝<lb/>
<pb n="KR2g0052_WYG_091-5b"/>
親薄親能厚君者也禮臣有父母之喪君三年不呼其<lb/>
門髙皇帝定制斬衰之服父母皆一冒喪匿喪俱有罰<lb/>
禁所以扶綱常維世教豈不嚴哉曩者國家多事内外<lb/>
近侍方面等官奪情起復此令共濟時艱一時權宜也<lb/>
今邊事寧謐方面已皆不許而在京猶或踵舊臣誠愚<lb/>
昧以為大臣之中有一身去就係國安危猶若可言若<lb/>
一槩為例弊且貪戀名爵亷恥不顧視天親若路人希<lb/>
異數如常事伏望當金革之不試舉先朝之舊章禆益<lb/>
<pb n="KR2g0052_WYG_091-6a"/>
世道殊非淺鮮景帝所立太子薨聰上大寶八事及脩<lb/>
徳弭灾二十條中言今三尺兒童悉念太上皇徳獨恥<lb/>
皇太子見深何故見廢時日曷喪之謡繼出臣不知為<lb/>
誰陛下幸而聴臣仍將太子立為東駕又言陛下宜虚<lb/>
已省躬戒玩好之蕩心戒嬪御之燕溺戒用度之過奢<lb/>
戒逸樂之忘返戒爵濫施戒刑濫及又言唐虞三代無<lb/>
有釋道之教齋醮之事然而享壽益髙傳祚益久庶政<lb/>
惟和萬事咸寧自漢以後或捨身施佛或迎骨入禁信<lb/>
<pb n="KR2g0052_WYG_091-6b"/>
非不専奉非不至而壽未見隆祚未見永治未見古若<lb/>
二教亡益明甚近者在京寺觀既有齋糧以飯僧又有<lb/>
燈油以供佛一月而齋幾度旬日而醮幾壇甚至内府<lb/>
亦行脩設供奉之費既多齎襯之儀不少雖曰内帑實<lb/>
出民脂以為為民祈福而民艱自如以為為國禳灾而<lb/>
天灾屢見伏望悉行停罷庶幾當務為急聰平居恂恂<lb/>
不為竒異遇事正色讜論確不可奪景泰中諫議之臣<lb/>
惟聰與葉盛為首稱嘗領會試考官汲汲焉恐失一士<lb/>
<pb n="KR2g0052_WYG_091-7a"/>
吏部選註未嘗或徇私請輒指斥改易當事者外雖敬<lb/>
憚中實銜之尚書何文淵以選法不公為聰論罷聰復<lb/>
時時忤大學士陳循都御史王文循文諷諸御史劾聰<lb/>
十三道溥等奏聰自劾去何文淵之後數挾制吏部尚<lb/>
書王直紊亂選法詔多官廷鞫以大臣専擅選法論坐<lb/>
當斬并劾直等阿勢聴囑而大學士髙穀獨持正議保<lb/>
持之禮部尚書胡濙亦曰給事七品官也儗以大臣囑<lb/>
託公事也儗以選法二者不合遂不與疏歸卧病不朝<lb/>
<pb n="KR2g0052_WYG_091-7b"/>
上遣中使往問對曰臣故無疾也聞欲殺林聰不覺驚<lb/>
悸景帝始知聰被搆左遷國子學正英宗復辟超遷左<lb/>
僉都御史賑山東饑全活甚衆還遷右副都御史捕江<lb/>
淮鹽賊籍其魁而已三年丁内艱明年起復固辭終制<lb/>
不允至署院曹欽反錦衣官校報復仇怨凡欽姻識一<lb/>
切逮繫人心知寃度無免理聰力爭出之又一時幸功<lb/>
者妄取首級京師人至不敢夜出門聰按論捕賊功必<lb/>
生獲其人成化二年江淮旱饑人相食右僉都御史呉<lb/>
<pb n="KR2g0052_WYG_091-8a"/>
深巡視民瘼無狀命聰代之九載秩滿陞右都御史七<lb/>
年出巡撫大同逾年致仕越二年起掌南院事又三年<lb/>
召入為刑部尚書加太子少保又明年乞致仕不許十<lb/>
八年卒贈少保諡莊敏所著有見菴文集奏議八卷<hi>閩書</hi>
　　　林先生□<lb/>
林□寧徳人嘗從林莊敏游安貧樂善恂恂言行諭<lb/>
學者必以養素自重為先年八十餘<lb/>
　<lb/>
<pb n="KR2g0052_WYG_091-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　閩中理學淵源考卷九十一<lb/>
</p>
<p>
</p>
  </div>
<div>
<head>閩中理學淵源考卷九十二</head> <lb/>
    <p>
<pb n="KR2g0052_WYG_092-1a"/>
欽定四庫全書<lb/>
　閩中理學淵源考卷九十二<lb/>
　　　　　　　　　　廣平府知府李清馥撰<lb/>
　　正嘉以後諸先生學派<lb/>
　按黄氏乾行陳氏裒皆以儒學顯著而立朝又卓然<lb/>
　餘或求師取友或建白當時固皆特立有守君子矣<lb/>
　　　郡守周懷玉先生璞<lb/>
周璞字懷玉福寧人嘉靖四年舉于鄉從呂涇野講學<lb/>
<pb n="KR2g0052_WYG_092-1b"/>
以潛心力行見稱判廣州覈市舶斥絶常賂陞上思知<lb/>
州諄諄講論蠻俗一變經營物力以築城門嵗成一門<lb/>
四門成擢思恩同知尋擢知府首戒九司曰地方多事<lb/>
皆因爾輩爭立今若覬紊繼法毋貸吕馬者岑猛黨也<lb/>
聚衆為梗兵備曰有周守在毋憂旬月馬服罪且納金<lb/>
為謝累却之入覲乞休不允徑歸粤民兩齎撫按檄至<lb/>
州促復任竟不起璞與人交若飲醇有過婉諷俾自悟<lb/>
而中介有不可徇者著一石摘藁與弟珉同以孝友稱<lb/>
<pb n="KR2g0052_WYG_092-2a"/>
<hi>閩書</hi>　<hi>通志</hi>
　　　縣令呉汝礪先生鈺<lb/>
呉鈺字汝礪福寧人教諭宣城卻贄恤貧師鄒東廓守<lb/>
益汪東麓佃講學淑士令公安以不阿歸宦槖蕭然書<lb/>
十數篋而已叔㻑孤寒鈺為立嗣匀以己産兄鐸死無<lb/>
子敬禮寡嫂弟鏻早逝撫其二孤庠友程珩疾革偕周<lb/>
璞旦夕省侍及沒珩妻李亦亡偕璞舉其二喪焉<hi>閩書</hi>
　　　郡守黄大同先生乾行<lb/>
<pb n="KR2g0052_WYG_092-2b"/>
黄乾行字大同福寧人父子厚青田訓導嚴直不阿子<lb/>
四長乾清恂恂孝友會試下第製絹衣父知詰之跪伏<lb/>
自責乾徳知宣平鋤强戢吏乾行舉嘉靖三十二年進<lb/>
士授行人歴戸部郎中出守重慶誨士阜俗卒于官所<lb/>
著有禮記春秋日録四方傳之乾行倜儻負義兄乾清<lb/>
病夜覓醫于鄉遇虎不顧乾清子復早卒為昏嫁其孫<lb/>
及孫女弟乾道夭無子養其婺終身<hi>閩書</hi>
　　　兵備陳邦進先生褎<lb/>
<pb n="KR2g0052_WYG_092-3a"/>
陳褎字邦進寧徳人嘉靖二年進士選侍御史劾胡侍<lb/>
郎提督大同逗遛疏立獻廟疏廖冢宰私閣臣所親因<lb/>
乞終養十餘年起復巡按江西夏言為相欲毁民居以<lb/>
益苑囿書以諷之云費鵝湖之變幾至滅族相公方締<lb/>
歡魚水當造福子孫霍韜嘆曰真御史也左遷韶州推<lb/>
官復謫判泗州久之為慈谿令毁淫祠以祠呉相闞澤<lb/>
唐相房琯之有功徳於慈者陞廣西兵備有平獞賊功<lb/>
尋致仕著禮記正蒙騮山集行世<hi>通志</hi>　<hi>閩書</hi>
<pb n="KR2g0052_WYG_092-3b"/>
　　　訓導薛宗舉先生公應<lb/>
薛公應字宗舉嘉靖十七年貢士訓導盱眙教諸生<lb/>
以躬行實踐之學三年乞休子孔洵事公應孝有士行<lb/>
學者稱為企泉先生<lb/>
　　　李先生中美<lb/>
李中美福寧人博學好禮雖盛暑衣冠儼然嘉靖晏<lb/>
駕中美蔬素三日與袁槱林子燧陳喜談詩著詩書<lb/>
玉篇直音<hi>閩書</hi>
<pb n="KR2g0052_WYG_092-4a"/>
　　　張美中先生絅<lb/>
張絅字美中㕘議蘭曾孫也惇尚孝友篤志讀書長<lb/>
於詞賦阮雲塘陳鰲溪以文章氣節相髙時號三傑<lb/>
<hi>閩書</hi>
　　　袁先生槱<lb/>
袁槱福寧人天禄公裔樂易俶儻輕財仗義入深山中<lb/>
苦躭經史與李中美談詩教子學古諸兄弟服其友愛<lb/>
<hi>閩書</hi>
<pb n="KR2g0052_WYG_092-4b"/>
　　　陳希和先生喜<lb/>
陳喜字希和福寧人績學渾樸蚤喪父獨事母孝養至<lb/>
老不衰母年髙多病躬伴母寢晨昏温凊衣食櫛盥至<lb/>
牏厠瑣猥未嘗假他人年九十四<hi>閩書</hi>
　<lb/>
　<lb/>
　<lb/>
　閩中理學淵源考卷九十二<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>粤閩廵視紀畧卷五</head> <lb/>
    <p>
<pb n="KR2g0059_WYG_005-1a"/>
欽定四庫全書<lb/>
　粤閩廵視紀畧卷五<lb/>
　　　　　　　　　　　　工部尚書杜臻撰<lb/>
癸酉行三十里至洛陽橋又三十里過惠安縣<lb/>
　元年畫界自洛陽橋歴石任寨<hi>下金山下曾山文筆山栁庄溪石寨丘户</hi>
　<hi>村</hi>至九峯寨為惠安邊邊界以外斗入海四十里黄<lb/>
　﨑灣三十里崇安所峯尾二十里白沙獺窟十五里<lb/>
　横頭澳皆移共豁田地一千九百九頃有竒於石任<lb/>
<pb n="KR2g0059_WYG_005-1b"/>
　諸處因界設守八年展界安兵十八處<hi>石任五十名白沙尾十名</hi>
　<hi>烏石山十名埔塘把總一兵七十名獅捲山十名岩鼓山十名古樓山守備一兵一百二十名雞母山十</hi>
　<hi>名東呉埔十名許山十名承天山十名陳坑山把總一兵一百名後張山十名龍田山千總一兵一百名</hi>
　<hi>白井山十名前塗山十名九峯十名南莊十名</hi>今從惠安營撥守七汛崇武<lb/>
　所千總一兵四十名小岞把總一兵三十名獺窟二<lb/>
　十名黄﨑澳二十名<graphic n="KR2142" url="https://raw.githubusercontent.com/kanripo/KR-Gaiji/master/images/KR2142.png" mimeType="image/png"/>川十名峯尾澳三十名沙格<lb/>
　澳二十名候閲定<lb/>
　宋朝會要云太平興國六年析晉江地置惠安縣於<lb/>
<pb n="KR2g0059_WYG_005-2a"/>
　螺山之陽其地故為三國呉將張梱墓徙之青山而<lb/>
　置署焉今縣庫即梱葬處也有古縣基在龍窟嶺而<lb/>
　眞如溪發源横溪東龍田又南至古縣入添﨑港今<lb/>
　龍田古縣皆置戌此縣治不知何代所置<lb/>
　石船山在洛陽江北山頂有竒石如船明邑令葉春<lb/>
　有詩云石船髙駕碧山頭似畏風波急暮流十二時<lb/>
　中平地起問君何處不堪愁又木蘭為檝桂為橈南<lb/>
　接端明學士橋我自虚舟人不識海門風雨日瀟瀟<lb/>
<pb n="KR2g0059_WYG_005-2b"/>
　<hi>今訛為石任山</hi>
　鳯山山形如鳯掠海濵三國呉將黄興葬其下時見<lb/>
　靈異里人廟祀之宋淳熙間海冦犯小兠大岞忽有<lb/>
　兵馬聲自廟出冦不敢犯一境得全紹定間聞於朝<lb/>
　封順濟侯<lb/>
　樓山環繞縣治一名留山<lb/>
　烏石山一名靈鷲山上有清泉石室蔡忠惠嘗讀書<lb/>
　於此有伏虎巖宋祥符中僧道養居於巖下與虎狎<lb/>
<pb n="KR2g0059_WYG_005-3a"/>
　習夜寢其穴時抱虎子示人巖以此得名稍南有五<lb/>
　公山梁時五公隱此曰唐公寳公至公化公朗公也<lb/>
　山有石鼓似即岩鼓山蓋岩鼓當作石鼓也稍北有<lb/>
　塗嶺以凃姓兄弟三人沒而為神宋淳祐間賜號昭<lb/>
　惠故名前塗之名似亦縁此也<lb/>
　大聖山東臨大海堪輿家謂之大象捲湖有㠘曰樂<lb/>
　㠘在海中饒林麓之美明初徙其民入内地<hi>獅捲山似與相</hi>
　<hi>近</hi>
<pb n="KR2g0059_WYG_005-3b"/>
　下曾溪源有二一出上曾溪過上田小橋一出上范<lb/>
　溪過上田大橋會於充口入馬山埭<lb/>
　陳平山唐時有堪輿家曰陳平騎牛而化塟此<hi>似即陳坑</hi>
　<hi>山</hi>
　文筆山三石錯立如鼎耳舊名香爐或積石於兩耳<lb/>
　剡其中謂之文筆對學宫之前<lb/>
　九峯山在文筆山南峯有九斷續向背若蹲獸若盤<lb/>
　螺或翼而翔或俯而伏若立而拱<lb/>
<pb n="KR2g0059_WYG_005-4a"/>
　輞川鎮在縣治東三十里支海中之孤㠘也縣治東<lb/>
　面大海南為洛陽江之支海而輞海自東盪其脅峯<lb/>
　﨑港自縣北來合之凡為縣西北之水曰菱溪曰驛<lb/>
　坂曰茭布曰龍津曰南坑皆滙此港峯﨑山實當其<lb/>
　衝縣之水口山也山之北有橋曰青龍宋僧道詢所<lb/>
　建港又東入於輞海鎮與内峯僅隔一水舊以舟渡<lb/>
　人衆争先數致覆溺成化間縣令張桓作橋曰輞川<lb/>
　橋鎮民數百家以賈海為業嘉靖間苦倭縣令陳玉<lb/>
<pb n="KR2g0059_WYG_005-4b"/>
　成創為城而後令蕭維美成之東西南各一門北小<lb/>
　門二東小門一其外有竿㠘<lb/>
　崇武所在大岞山縣東南極境也為二十七都地故<lb/>
　設操屯軍千二百二十一名東面距海南對泉州之<lb/>
　祥芝北望興化之湄洲泉之上游也北至平海南至<lb/>
　永寧日湖泉州港各一湖水澳中藏北風船三十餘<lb/>
　宋為小兠廵檢司永樂間邑有倭患始築城并築獺<lb/>
　窟小岞黄﨑峯尾四城聨絡扞守於外焉嘉靖末陷<lb/>
<pb n="KR2g0059_WYG_005-5a"/>
　於倭萬厯己未復為海冦所躪少北為大岞澳可泊<lb/>
　南風船二十餘夏至後賊嘗伏此徂伺北來之商最<lb/>
　稱險要山多小石如鐡色扣之作磬聲山南有洞朗<lb/>
　豁可容四五百人旁一小門僅可側身入入丈許右<lb/>
　轉有大石當道如屏内更寛廣民避冦者多往焉又<lb/>
　有石倚江渚齦齶如龍名龍喉山海中産龍蝦一名<lb/>
　蝦柸一名蝦魁大者五色次者名蝦姑泉人謂之青<lb/>
　龍最小者曰苖蝦嘗對揷之曰對蝦王世懋閩部疏<lb/>
<pb n="KR2g0059_WYG_005-5b"/>
　曰長五尺其鬚四□長半其身晴凸出上隱起二角<lb/>
　負介昻藏形似小龍尾吐紅子如榴花色開元遺事<lb/>
　載其名狀云如娯蚣尾如僧㡌又生沙參嵗饑居民<lb/>
　掘之可飽數日旁有青山即張梱徙葬處相傳梱生<lb/>
　時嘗屯兵是山以禦海冦改塟時得銅牌上有文曰<lb/>
　若逢崔知縣移我上青山遂移於此虞允文拒金兵<lb/>
　於采石見空中有大旗題曰張將軍青山人從軍者<lb/>
　為言梱事允攵聞之朝賜勅封景炎間累封至靈安<lb/>
<pb n="KR2g0059_WYG_005-6a"/>
　王<lb/>
　獺窟㠘在崇武南十里邑東南三十里為二十五都<lb/>
　地可泊北風船四十餘故設廵檢司北障前頭山南<lb/>
　縈覆釡歴祥芝岱㠘可入泉港冦至舉烽内外警息<lb/>
　㠘北有橋七百七十間潮至即沒潮退可渡宋僧道<lb/>
　詢所建<lb/>
　小岞山在大岞之西北去縣四十里亦二十七都地<lb/>
　故設廵檢司城立山巔四面環海特出海上有洞可<lb/>
<pb n="KR2g0059_WYG_005-6b"/>
　容數百人㠘前後皆灣澳賊氛窺覦所時至也宋時<lb/>
　李陳二姓居之李之先有曰文會者宋建炎中進士<lb/>
　歴殿中侍御史權㕘知政事陳則自侯官徙兩族皆<lb/>
　勤儉守禮為郡邑所矜式地産紫菜其生粘石上潮<lb/>
　至則鬅鬠揺漾嫩者搓之成索曰索菜生時正青乾<lb/>
　則色紫即呉都賦所云綸組紫菜也稍西十里曰淨<lb/>
　山一名尖山亦瞰海多怪石如水齧最髙而削拔者<lb/>
　三登之可見日旁有石竇中空洞可居今湮廢矣産<lb/>
<pb n="KR2g0059_WYG_005-7a"/>
　朱丹石宋僧道詢生此<lb/>
　黄﨑舊名寧﨑在縣東三十里為三十二都地故設<lb/>
　廵檢司髙山特起三面瞰海南鄰小岞北與峯尾隔<lb/>
　海對峙如川而輞海貫其中至輞川鎮一潮水商賈<lb/>
　所集東北與湄洲南日遥相望也﨑下多礁賊舟不<lb/>
　敢輕至滷氣所侵草木不茂土色微黄故名黄﨑又<lb/>
　以勢如立斾故名揚旗地産鐵宋置鐡罏<lb/>
　峯尾澳蓋峯﨑之尾也故有廵檢司北障沙格南距<lb/>
<pb n="KR2g0059_WYG_005-7b"/>
　黄﨑與興化之吉了湄洲相犄角賊船多泊於此廵<lb/>
　兵番汎焉自左支一潮入於楓亭<lb/>
是日又行五十里止<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>遊之楓亭驛<lb/>
　興化府屬縣二皆臨海曰<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>遊曰莆田莆田附郭元<lb/>
　年畫界自九峯寨厯楓亭驛梅嶺至壺公山尾為<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>
　遊邊邊界以外附海二十里東沙十里厝頭三里陡<lb/>
　門皆移共豁田地八十一頃有竒八年展界安兵三<lb/>
　處楓亭寨把總一兵二百二十名塔頭十名東沙十<lb/>
<pb n="KR2g0059_WYG_005-8a"/>
　名今不設守候閲定唐嗣聖間設清源縣於大飛山<lb/>
　南天寳間别駕趙順正謂縣名同郡為非是奏改僊<lb/>
　遊以其地有何氏九僊遺蹟故也宋紹興間始築城<lb/>
　峯尾莆禧之間海支内八仙遊當支之窮處其海中<lb/>
　有小㠘故設廵檢司嘉靖間以邑之白隔嶺多盜移<lb/>
　廵司以防之東沙諸境即小㠘内濵海地也<lb/>
　楓亭驛在錦屏山下有楓亭市亦以九僊得名九仙<lb/>
　豫章人生漢景帝時兄弟九人皆盲獨長者有一目<lb/>
<pb n="KR2g0059_WYG_005-8b"/>
　父曰何翁與淮南王遊九仙勸父俱隱不從遂相與<lb/>
　入閩初居福州于山已而遊莆至西州謁胡道人飲<lb/>
　以所居井泉九人眼盡開乃西行六十里結楓為亭<lb/>
　以居此地所由名也後又入九鯉湖湖在山之東重<lb/>
　山疉巘怪石交列湖底皆石石各有穴環屈相通深<lb/>
　處不可測九鯉潜其間九人煉丹湖上鯉餌其餘鱗<lb/>
　鬛皆成朱色昻首噴沬湖水為溢勢欲飛舉九人各<lb/>
　乘其一以上昇旁有九漈曰雷轟曰瀑布曰珠簾曰<lb/>
<pb n="KR2g0059_WYG_005-9a"/>
　玉筯曰石門曰五星曰飛鳯曰棊盤曰將軍皆名勝<lb/>
　也楓亭溪源出皁洋合呉坑赤湖蕉溪諸水滙為沙<lb/>
　溪至太平港有溪海會流石刻蔡君謨筆也港之南<lb/>
　有陳洪進故居<lb/>
　壺公山一曰壺山接莆田境九域志云昔有隱者遇<lb/>
　老人邀至絶頂見臺殿宫室非人間老人曰此壺中<lb/>
　日月也後乃因以名山前志云有陳壺者隱此得仙<lb/>
　故名或曰乃陳胡二仙胡即九仙之師也莆西有靈<lb/>
<pb n="KR2g0059_WYG_005-9b"/>
　潭廟井泉猶在即胡仙為九仙療眼處今其地猶有<lb/>
　陳胡里云山髙千餘仭方鋭如圭首峙立如展旗有<lb/>
　眞淨巖登之可眺一郡諸山又有虎丘巖宋徐思仁<lb/>
　云凡山居以怪石竒峯走泉深潭老木嘉草新花視<lb/>
　逺為勝獨壺公虎丘巖能兼之又有靈雲南泉竹峯<lb/>
　諸巖及桃花洞蘸月池盤陀石法流泉濯纓沼石壁<lb/>
　峯碧溪灣又有蟹井泉出石穴中其脈通海視潮盈<lb/>
　縮中有雙蟹每旱禱雨以茅葉引置缶中迎歸即雨<lb/>
<pb n="KR2g0059_WYG_005-10a"/>
　宋彭乘墨客揮犀云壺山有柏一株長數尺半化為<lb/>
　石蔡君謨見而異之徙置私第山為一郡之鎮朱晦<lb/>
　翁過此指謂人曰莆中人物之盛乃此公作怪自蔡<lb/>
　君謨興水利灌民田引水遶壺公山自是科第視前<lb/>
　益多元郭完隱此與方時舉二十二人結壺山文會<lb/>
　有集行世有龍潭在壺山之西𢎞治志云元時有范<lb/>
　氏養馬潭邊馬與龍交而生龍馬事聞於朝詔取之<lb/>
　馬至大義鎮念母一馳即歸范氏為其所苦因殺之<lb/>
<pb n="KR2g0059_WYG_005-10b"/>
甲戌行六十里至興化府又四十里止江口寨自寨東<lb/>
行二里即内海也<lb/>
　元年畫界自壺公山尾歴壺公山首<hi>天馬山清浦村勝塔</hi>至江<lb/>
　口為莆田邊邊界以外斗入海六十里莆禧所吉廖<lb/>
　五十里平海衛附海十五里南酒林十里下尾三里<lb/>
　東雲及江口勝塔兩岸海灣之村若勾上上皇港東<lb/>
　珠浪等皆移共豁田地四千四百三十頃有竒於勝<lb/>
　塔等處因界設守八年展界安兵二十一處<hi>東港山十名東</hi>
<pb n="KR2g0059_WYG_005-11a"/>
　<hi>雲十名白沙千總一兵二百名鳩頭山十名陳店山十名後架把總一兵九十名陳墓守備一兵一百八</hi>
　<hi>十名忽石山十名馬山十名天馬山把總一兵九十名鄒會徐十名惠洋十名五龍十名東華十名海濱</hi>
　<hi>十名寧海橋千總一兵二百十名白墓把總一兵一百四十名張井十名鹽塲十名岸勝五十名周堤尾</hi>
　<hi>十名江口橋把總一兵九十名</hi>今從興化營撥守十七汛<hi>涵江平海衛一百名</hi>
　<hi>青山把總一兵七十名嵌頭五十名羙爛三十名寧海橋千總一兵四十八名東華二十一名百羙寨把</hi>
　<hi>總一兵七十名岸勝寨把總一兵六十四名南埕八名白墓八名張井八名東蔡寨兵四十一名後郭五</hi>
　<hi>名馬峯六十名忠門汛千總一兵一百名莆禧所六十名吉寥寨把總一兵六十五名</hi>候閲定<lb/>
　宋乾徳二年置平海軍於清源郡即今仙遊縣地也<lb/>
<pb n="KR2g0059_WYG_005-11b"/>
　其地有游洋洞多盜賊太宗置興化縣以治之尋又<lb/>
　改興化軍遊洋在仙遊縣之興泰里至今俗稱舊縣<lb/>
　閩書以為即平海衛者誤也太平興國八年徙軍治<lb/>
　於莆田縣洪武元年改為興化府莆田以地産瑞蒲<lb/>
　而名後乃去水為莆陳天嘉二年章昭達敗陳寳應<lb/>
　於莆口即其地也隋開皇九年始置莆田縣唐嗣聖<lb/>
　間析莆田置清源郡府治既徙仍以莆田為附郭縣<lb/>
　云<lb/>
<pb n="KR2g0059_WYG_005-12a"/>
　天馬山即塔山在莆田里一名文峯巖巖下有伏龍<lb/>
　穴明御史朱淛居之有天馬賦序云壺公東分一支<lb/>
　屏翰海上列為五侯復折而西行隱見起伏且數十<lb/>
　里結為文峯端偉秀拔飛動不居有天馬行空之勢<lb/>
　故名賦云越嶺徼破閩荒望莆口過游洋挈入壺之<lb/>
　右派簉五侯於上蒼靡然東馳忽焉西顧挹穀城之<lb/>
　仙風愛沙堤之烟樹擷錦園之芳㽔擢銀塘之横素<lb/>
　島㠘明滅滄桑朝暮東五里為城山亦曰黄石山下<lb/>
<pb n="KR2g0059_WYG_005-12b"/>
　有黄石市山形如植笏葢即所謂忽石山也本名國<lb/>
　清山又訛為穀城山五侯山正視之五峯側視之兩<lb/>
　峯自郡城視之三峯故又名雙鬢亦名筆架也迤邐<lb/>
　入海為持久山海中突起二㠘一青色曰青㠘一赤<lb/>
　色曰赤㠘皆如覆釡<lb/>
　白沙溪在新興里發源鐵嶺白雲鼓角諸山至大山<lb/>
　西合流北行與大溪合白雲山在南白沙之南鼔角<lb/>
　又在其東北觀如鼓南觀如角北行為九龍潭山分<lb/>
<pb n="KR2g0059_WYG_005-13a"/>
　九支曰九龍山蓋與鼓角為一山也南望即大海<lb/>
　東雲蓋東陳之訛也其地有浮山在靈川里近海下<lb/>
　有東沙村地連仙遊唐長史陳琨居其東曰東陳元<lb/>
　陳紹叔居其西曰西陳<lb/>
　五龍廟在常泰里入瀨溪上亦曰碧瀨又名鼈瀨昔<lb/>
　有黑白二龍現故作廟祀之地多竒石秀膩巧琢如<lb/>
　青玉或中裂一罅如甬巷或平展如田或鍥入如車<lb/>
　軌或陷下如履武蹄涔捫而行拂以卧淨滑可喜蓋<lb/>
<pb n="KR2g0059_WYG_005-13b"/>
　皆海水盪潏而成也瀑穿崖隙滙為潭蜿蜒澄泓駭<lb/>
　視沁骨土人侈為竒勝云<lb/>
　海濵地名有嵩山上有嵩山院院後石壁苔紋成文<lb/>
　筆峯三字剗去復存其旁海中有小㠘潮退有石橋<lb/>
　可度居民千餘家唐觀察使栁冕監羣牧於此有徳<lb/>
　於民建廟祀之曰栁侯廟宋余謙一作記俗呼為侯<lb/>
　㠘後遂訛為猴㠘閩書曰即仙遊之小㠘也<lb/>
　惠洋疑即龜洋其地有龜山在文賦里唐末僧無了<lb/>
<pb n="KR2g0059_WYG_005-14a"/>
　居之有六眸巨龜足躡四龜如俯仰作禮者三遂卓<lb/>
　錫焉曰名其地曰龜洋無了閩封眞寂大師塔曰靈<lb/>
　覺<lb/>
　東華溪在連江里石貫其底旁有東華村唐梅妃村<lb/>
　中人也姓江氏九嵗能誦二南詩父仲遜竒之因名<lb/>
　采頻開元中髙力士使閩選進明皇一見寵幸性喜<lb/>
　梅因號之曰梅妃為楊妃所妒遷於上陽東宫作樓<lb/>
　東賦以寓意一日上封珍珠一斛賜妃妃不受以詩<lb/>
<pb n="KR2g0059_WYG_005-14b"/>
　付使者曰桂葉雙眉久不描殘粧和淚涴紅綃長門<lb/>
　自是無梳洗何必珍珠慰寂寥上覽詩悵然令樂府<lb/>
　度為新聲號一斛珠明隆慶五年有二龍起海中擁<lb/>
　水髙丈餘濶數丈長亘野聲若崩山其一飛升天半<lb/>
　長數十丈準角峥嶸身若水牯色正白鱗鬛蠕動歴<lb/>
　歴可數忽有片雲正黒從西北來龍乘之以升遂不<lb/>
　復見其一浮游田禾之末北渡洋水田中水旋卷隨<lb/>
　之至白石崛中水躍數丈西北行經東庭至東華之<lb/>
<pb n="KR2g0059_WYG_005-15a"/>
　忘饑亭埔下而入於潭所過雲氣噴薄聲若雷霆而<lb/>
　草樹不損片葉焉僉事余一鵬為之記<lb/>
　遮浪村在連江里疏作東珠浪語訛也有大孤㠘小<lb/>
　孤㠘大孤㠘者海中有大石突起亦曰大龜㠘㠘東<lb/>
　有石盤上有巨人武<lb/>
　黄巷山在延夀里疏作上皇港傳訛也地産荔枝名<lb/>
　火山五月先熟為莆之冠唐校書黄璞與從弟淊移<lb/>
　居於此黄巢冦閩所過焚蕩至此戒其下曰儒者家<lb/>
<pb n="KR2g0059_WYG_005-15b"/>
　也滅炬而過淊有寄璞詩云縱徵終不起相與避烟<lb/>
　塵待到中興日同看上國春新詩説人盡舊宅落花<lb/>
　頻移覓深山住猿啼作四鄰正字徐寅有黄校書閒<lb/>
　居詩云取得驪龍第四珠退依僧寺卜幽居青山入<lb/>
　眼不干禄白髪滿頭猶著書東澗野香添碧沼南園<lb/>
　夜雨長秋蔬月明掃石吟詩坐諱却都無擔石儲山<lb/>
　名黄卷以此蓋訛為黄港久矣疏又訛黄為皇也<lb/>
　寧海橋在連江里支海自下黄竿入三江口經遮浪<lb/>
<pb n="KR2g0059_WYG_005-16a"/>
　大小孤㠘而入兩涯洪濶北涯舊寧海鎮鎮前有渡<lb/>
　元元統中僧越浦為橋曰寧海明徐敬則僧湘江重<lb/>
　新之更入為白湖一名玉湖土人用䜟言作橋以斷<lb/>
　水鄭叔僑詩云結駟直過黄石市連艘欲斷白湖腰<lb/>
　謂此也舊有堤俗名白水塘其側有靈惠井環境皆<lb/>
　斥鹵此獨甘冽江口橋在待賢里支海自三江口又<lb/>
　入接迎仙港迎仙溪合荻蘆桃源白石諸水東流至<lb/>
　此而與海會也其地江勢最闊有盤石突起江心民<lb/>
<pb n="KR2g0059_WYG_005-16b"/>
　居集焉於此作橋名江口橋一曰龍津橋一曰尚陽<lb/>
　橋橋之南屬莆田北則福清境也其旁迎仙廵司在<lb/>
　府治東北四十里前臨海後負江口橋地饒民聚商<lb/>
　賈所湊相傳其上更有迎仙橋為宋僧祖遜所建今<lb/>
　地有子魚潭亦名小姑潭宋志子魚惟迎仙橋東小<lb/>
　姑潭所出為最但少通三印者建安嚴子翼藝苑雌<lb/>
　黄云通印長魚古人以為食珍言其大可容印王荆<lb/>
　公詩長魚爼上通三印之句而子瞻亦以通印子魚<lb/>
<pb n="KR2g0059_WYG_005-17a"/>
　對披綿黄雀皆用此意王彦輔麈史云子魚長七八<lb/>
　寸濶二三寸出通應港者佳葢港上有通應廟因以<lb/>
　名港耳後人訛為通印見之題詠不足據也閩書則<lb/>
　又云絶無通應港及廟妄人詭餙社祠顔以通應至<lb/>
　今存焉港水下流曰錦江即江口有温湯池漢時胡<lb/>
　道人者煉藥於此藥成有神人告之曰非太上之藥<lb/>
　也不足以度世道人棄丹於池池水遂温相傳浴之<lb/>
　可以益壽<lb/>
<pb n="KR2g0059_WYG_005-17b"/>
　吉了寨廵檢司有城在新安里宋曰擊蓼距郡城八<lb/>
　十里前控南網右引小㠘左帶湄洲内通楓亭諸處<lb/>
　外至莆禧一潮水其城枕海涘巨浪衝嚙嵗費修築<lb/>
　下有東西二澳内泊南北風船二百餘隻東有吉了<lb/>
　水寨南日寨及湄洲遊總向來移駐於此有華胥山<lb/>
　或云吉了者猶言極了謂莆地至此而極乃復崫起<lb/>
　為是山與湄洲隔海相望時見蜃氣成樓臺也居民<lb/>
　甚稠以賈海為業嵗出海不下千艘倭冦每於南麂<lb/>
<pb n="KR2g0059_WYG_005-18a"/>
　礵臺狙伺之或分其所獲給票而遣行或并船奪之<lb/>
　姦民外苦倭掠内虞廵兵然以微利故往往走死如<lb/>
　騖或竟習為不軌使帆輕㨗逐之殊難也吉了之船<lb/>
　釣槽夾底最利深洋用以廵邏最便莆禧所故設旗<lb/>
　軍千二百二十一名在湄洲之西北平海之西南為<lb/>
　興化東南藩蔽三面阻海頗稱險阨澳内藏北風船<lb/>
　三十餘自莆至中門為地極處一線僅通左支自賢<lb/>
　良港而出吉了散為東湖西亭諸山右支自金沙舖<lb/>
<pb n="KR2g0059_WYG_005-18b"/>
　而東出莆禧散為文甲山柄諸山中門疏作忠門賢<lb/>
　良港在所城前有山豗然如象本名黄螺港美其名<lb/>
　曰賢良焉文甲山一名門夾山以兩山相夾如門故<lb/>
　山柄墩城北澳也亦曰後山柄可泊南風船五十餘<lb/>
　其民習海勇鬭而約結甚固嘉靖壬戌冦陷郡衞獨<lb/>
　所城得全南至平海北大咋各半潮水<lb/>
　嵌頭廵檢司在郡城東九十里城在石崖之嵌漁農<lb/>
　數百户雜居其址介山海間賈舶冦船來徃雜㳫頗<lb/>
<pb n="KR2g0059_WYG_005-19a"/>
　難稽詰<lb/>
　平海衞在府治東九十里屬武盛里<hi>閩海實録作八十里</hi>孤懸<lb/>
　海外三面臨淵惟西北一路可通莆陽之藩蔽也洪<lb/>
　武間周江夏置衞築城有旗軍五千五百十六名設<lb/>
　學地有石獅九跳鳯石諸山衞前小澳四面皆石有<lb/>
　石鼓石鑼孤峙磧上鼓周三丈鑼差小扣之各如其<lb/>
　聲又有大泉在城東二里自石罅湧出澳中可泊北<lb/>
　風船百餘東一㠘浮海曰鸕鷀㠘<hi>閩海實録作鸕鶿㠘</hi>可泊南<lb/>
<pb n="KR2g0059_WYG_005-19b"/>
　風船二十餘又有進㠘進㠘兩島如門洋船所出入<lb/>
　也門之中及㠘之西南皆有沈水礁過者戒心焉嘉<lb/>
　靖四十一年壬戌郡城衞連陷於倭先是歙人王直<lb/>
　入日本糾薩摩州倭以入冦賈人子徐海亦集衆從<lb/>
　之冦擾江淛數嵗嘉靖三十四年冬犯莆田及鎮海<lb/>
　鎮東諸衞泉州指揮童乾震拒戰死之此閩中被倭<lb/>
　之始也已而賊復犯淛應天廵撫胡宗憲用間殺海<lb/>
　復計誘直誅之宗憲以功擢右都御史兵部侍郎加<lb/>
<pb n="KR2g0059_WYG_005-20a"/>
　太子太保而直之餘黨毛烈知尚據浙之舟山巢柯<lb/>
　梅閩浙諸境嵗有冦患而閩中失亾尤多廵撫阮鶚<lb/>
　坐罷三十七年烈知自柯梅徙泉之浯㠘入南澳搆<lb/>
　巢以居於是興漳泉三郡無地非冦三十九年破永<lb/>
　定城又破寧徳縣殺㕘將王夢麒知縣李堯卿奸民<lb/>
　導賊發巨姓塚墓質其棺以索贖諸將冐功飾敗賊<lb/>
　益枝蔓浙江叅將戚繼光奉檄來援賊方據寧徳之<lb/>
　横㠘阻水為營繼光填河以進斬二千餘級生獲九<lb/>
<pb n="KR2g0059_WYG_005-20b"/>
　百人連破六十餘營賊少靖矣迨繼光返浙而賊又<lb/>
　熾四十一年新倭大至犯福清羅源連江殺遊擊倪<lb/>
　禄十一月遂犯興化郡城郡故饒裕賦艶慕已久至<lb/>
　是乘髙急攻盡得城中虚實木蘭陂水注城中㸑浣<lb/>
　仰給賊徙其源民無所得水大困會總兵劉顯來援<lb/>
　衣甲俱刺天兵字賊邏得齎書者八人殺之而衣其<lb/>
　衣以入守者勿覺也夜半斬闗納冦城遂陷同知奚<lb/>
　世亮死之焚掠搜牢火經旬不滅盤踞兩月見城中<lb/>
<pb n="KR2g0059_WYG_005-21a"/>
　腐骸山積腥穢不可居遂去之平海乘不備急攻又<lb/>
　下之事聞上震怒罷廵撫游震得以叅政譚綸為僉<lb/>
　都御史代之更調廣帥俞大猷浙帥戚繼光協力討<lb/>
　賊興化之初陷也廵撫震得檄指揮歐陽深率所部<lb/>
　降盜謝愛夫等駐瀨溪以防其侵軼深泉州人也子<lb/>
　模己未進士深以貲豪里中慷慨好施人懐其惠會<lb/>
　冦難糾衆保聚愛夫故助倭發塚深先墓亦與焉深<lb/>
　遂率衆攻愛夫愛夫驍鋭多黨翼號謝半番聞深至<lb/>
<pb n="KR2g0059_WYG_005-21b"/>
　而憚之遂聽撫至是深率半番追倭於平海之蘇塘<lb/>
　中槊死半番褁其屍而還時為四十二年之五月也<lb/>
　是時戰死者又有在籍總兵鄧城泉州衛鎮撫白良<lb/>
　玉事聞深世襲指揮良玉子准署指揮同知廵撫綸<lb/>
　至用總兵俞大猷議分其軍為各萬人總兵劉顯攻<lb/>
　其北浙總兵戚繼光攻其東而大猷當其南又令二<lb/>
　叅戎以舟師截水道四月倭將遁把總許朝光率輕<lb/>
　舸邀之不得出居亾何諸將四面雲合蹙之﨑頭倭<lb/>
<pb n="KR2g0059_WYG_005-22a"/>
　殱焉衛有忠勇祠二祠本衛千户丘珍葉巨卿皆𠞰<lb/>
　倭陣亾者<lb/>
　涵江有涵頭舖宋學士鄭頤吉居之與文文山相友<lb/>
　善為書新有社三字有涵江書院在郡城東北二十<lb/>
　里唐貞元間宣聖四十一代孫孔仲良徙居此宋紹<lb/>
　興乙亥朱文公常過其家見其裔孫宜去孔子四十<lb/>
　九世矣有唐告身七通及家牒猶存為告守臣傅自<lb/>
　得令兵鐸更其版籍淳祐中知軍楊棟同涵江鎮官<lb/>
<pb n="KR2g0059_WYG_005-22b"/>
　鄭雄飛作書院并夫子廟理宗御書涵江書院四大<lb/>
　字以賜之元設山長以五十三世孫敬山充之子孫<lb/>
　世襲至明始罷<lb/>
　青山廵檢司在郡東九十里三面阻海南日山峙其<lb/>
　南不及五十里莆門户也産相思石亦曰雌雄石狀<lb/>
　如杏仁而白擘之兩瓣腹有紋置盤中沃以醯則石<lb/>
　瓣離立相對俄合為一矣有大蚶山志稱昔有物自<lb/>
　海浮至輪囷如瓦屋蓋蚶也土人作廟祀之因以名<lb/>
<pb n="KR2g0059_WYG_005-23a"/>
　山上有大動石小動石石船石獸之屬舊志上有岩<lb/>
　洞十里之内水草皆香旁有蚶田百頃南至﨑頭二<lb/>
　里許有羅隱廟相傳常有巨木數百章自海浮至盡<lb/>
　鐫羅字鏟之愈明土人獲而異之逾日見有神人峩<lb/>
　冠黄袍曰我羅仙也言訖不見於是立廟以祀海商<lb/>
　祈風能分帆南北南唐封廣濟王有蔡山壺山之分<lb/>
　壠也今置戌<lb/>
　演㠘與蚶山相近宋少帝舟舶大峽江為元兵所逼<lb/>
<pb n="KR2g0059_WYG_005-23b"/>
　忽有白馬神為演一㠘一蔽帝舟遂免石刻猶存<lb/>
　南日山在青山之東大海中與琉球相望舊名南匿<lb/>
　唐翁承賛有泊船南匿遥望竹嘯舊山詩週百餘里<lb/>
　<hi>閩書環㠘二十里</hi>舊有居民中湧淡水冦常汲於此明初置<lb/>
　寨曰南日寨設戰艦四十六兵八百七十六名成化<lb/>
　末徙吉了居民無所依相率内徙其山遂空山之東<lb/>
　北澳曰東滬泊北風船四十餘最當賊衝其西南曰<lb/>
　西寨泊南北風船四十餘北連一㠘曰小南日周七<lb/>
<pb n="KR2g0059_WYG_005-24a"/>
　里不可泊船北澳曰燕内可泊南風小船十餘又有<lb/>
　大小礪山在海中自外小㠘鱗次惡礁甚多曰十八<lb/>
　門皆賊藪也北至東甲南至烏坵各一潮水北與小<lb/>
　埕寨會哨於南茭南與浯㠘寨會哨於湄洲<lb/>
　﨑頭北望南日在青山之西澳内可泊北風船百餘<lb/>
　俱苦潮退膠淺大船不可泊東北澳曰泥濕可泊北<lb/>
　風船三十餘東北洋中一小島曰三蓬㠘北至龍王<lb/>
　宫南至東海各一潮水<lb/>
<pb n="KR2g0059_WYG_005-24b"/>
　冲心廵檢司在郡治東六十里三面阻海與﨑頭三<lb/>
　江澳港相接即山為城下多村落海上烽起則斂民<lb/>
　入守其民嵗販飴糖稻麥浮温台泉潮為利<lb/>
　湄洲一名鯑山居大海中周八十餘里在崇武之東<lb/>
　北平海之東南距郡城八十里為莆禧吉了門户與<lb/>
　琉球相望故有居民洪武間徙而墟之山有甘水茂<lb/>
　草野馬驢騾孶産蕃息驟逐之不可得有勢家居之<lb/>
　以為利冦舟常就汲焉隆慶初設把總一員戰艦二<lb/>
<pb n="KR2g0059_WYG_005-25a"/>
　十三遊兵五百二十八名以守之後裁改設標遊西<lb/>
　為蠔仔埕泊南風船二十餘東南為金沙澳可泊大<lb/>
　船五十餘文甲門商漁所必經賊常於此候刼外為<lb/>
　深澳水深多網柱賊船所聚也北至平海南至崇武<lb/>
　各半潮水大岞小岞其汎地也有順濟天妃廟妃姓<lb/>
　林氏父曰愿閩王時為都廵檢土人也妃初生地變<lb/>
　紫色長而靈異能履席渡海往來諸島間人呼神女<lb/>
　或曰龍女一日方織據機假寐終日乃覺母詢其故<lb/>
<pb n="KR2g0059_WYG_005-25b"/>
　曰父有厄往救之耳未之信也有頃父至言涉海遇<lb/>
　颶風幾危忽見有神女擁輜軿幡盖現空中而風遂<lb/>
　息僅乃得免母始異之而土人縁此蓋知其非常人<lb/>
　矣在室三十年至宋雍熙四年無疾奄逝妃既沒土<lb/>
　人時見其衣朱衣履浮槎出沒巨浪中身有光又數<lb/>
　見夢於父老遂作廟以祠名其墩曰聖墩宣和中給<lb/>
　事路見廸使髙麗遇風以妃見於舟得濟使歸以聞<lb/>
　因賜順濟之號其後屢著靈異元明間皆有翊䕶海<lb/>
<pb n="KR2g0059_WYG_005-26a"/>
　運之跡累加敕封益尊稱至十字永樂初中官鄭和<lb/>
　使西洋又見光怪成祖命有司新其廟遣官致祭妃<lb/>
　之顯靈幻竒不一或見紅燈自空墜或見彩蝶繞檣<lb/>
　飛成化中給事陳詢使日本嘉靖中給事陳侃使琉<lb/>
　球皆有所見云今頻海郡縣往往有祠每冊封外藩<lb/>
　必致祭賈舶事之尤嚴也湄洲之廟至今宏麗每農<lb/>
　月耕民夫婦畢出常以襁褓褁兒置神座下竟日不<lb/>
　顧兒終不啼若或撫之者山産黒白摶石可為碁子<lb/>
<pb n="KR2g0059_WYG_005-26b"/>
　宋林光朝與林晉仲書云海中一山名湄洲隔岸視<lb/>
　之約五七里乃合兩山蜿蜒之狀有田數十可耕而<lb/>
　食魚鹽饒羙築室讀書可以㤀世惟某知之也此島<lb/>
　自唐以來居民稠宻洪武徙後時復闌出蓋以承平<lb/>
　不之禁今猶如故云<lb/>
　烏坵山周二十里在平海東洋中二山相連北曰大<lb/>
　坵泊北風船三十餘南曰小坵泊南風船二十餘水<lb/>
　深二十五托澳外水深三十托用坤申針二更至湄<lb/>
<pb n="KR2g0059_WYG_005-27a"/>
　洲山日本塘船東番歸棹皆泊此取水候風蓋賊藪<lb/>
　也係中路哨探汛地<lb/>
乙亥自江口驛過蒜嶺行八十里至福清縣自縣東北<lb/>
行十里至鍾山登其顛望海壇山鎮東衛諸處薄暮而<lb/>
返<lb/>
　省城福州府屬縣七閩縣附郭附海者五曰福清曰<lb/>
　長樂曰閩縣曰連江曰羅源元年書界自江口橋歴<lb/>
　仙嶺<hi>蒜嶺驛綿亭嶺漁溪舖玻璃嶺松樹嶺蒼霞嶺錦屏松潭山牛宅村里羙</hi>至定軍山<lb/>
<pb n="KR2g0059_WYG_005-27b"/>
　為福清邊邊界以外斗入海八十里萬安所七十里<lb/>
　牛頭寨五十里澤朗寨四十里松下十里鎮東衛附<lb/>
　海五里海口橋上逕鎮二里硋竈俱移共豁田地四<lb/>
　千六百三十四頃有竒於海口橋東大石漁溪舖蒜<lb/>
　嶺驛因界設守八年展界安兵十七處<hi>峯頭把總一兵六十名雙</hi>
　<hi>㠘二十名旗山二十名蒜嶺把總一兵六十名棉亭山二十名九龍山後千總一兵一百八十名西嶺三</hi>
　<hi>十名松樹嶺二十名葫蘆山把總一兵五十名把店千總一兵一百三十名松潭二十名鎮東衛遊擊一</hi>
　<hi>守備一把總二兵四百五十名麒麟山二十名山下把總一兵五十名風水山十名定軍山二十名</hi>
<pb n="KR2g0059_WYG_005-28a"/>
　從蒜嶺營撥守一汛<hi>峯頭把總一兵五十名</hi>福清營撥守二汛<lb/>
　候閲定<lb/>
　福清立縣始於唐初名萬安改名福唐後唐莊宗始<lb/>
　改福清其東南隅皆海也故遷界自西南以抵於東<lb/>
　北自江口橋五里至仙嶺又五里下埔又五里蒜嶺<lb/>
　又五里棉亭又五里蘇隂又十里漁溪皆自南而北<lb/>
　由此折而東行十三里玻璃寨又十里洋尾又二十<lb/>
　里至縣南門又二十里海口橋折而北四里牛宅村<lb/>
<pb n="KR2g0059_WYG_005-28b"/>
　又十里里美又十六里定軍山接長樂境蒜嶺之外<lb/>
　有硋竈村有余坑山有旗山雙㠘有峯頭寨又江隂<lb/>
　壁頭漁溪之外有九龍山玻璃嶺之外有逕上里皆<lb/>
　邑西南附海界外地也自邑南門渡江至錦屏山南<lb/>
　行二十里把店十里牛田塲二十里三山路岐分為<lb/>
　五一西行十五里至薛店一西南行三十里至牛頭<lb/>
　寨一東南詰屈行六十里至萬安所一東行稍南二<lb/>
　十里至白鶴寨一正東行二十里澤朗司皆邑東南<lb/>
<pb n="KR2g0059_WYG_005-29a"/>
　界外地也自海口橋循江而東一里至鎮東衛自里<lb/>
　美折而東行過麒麟山四十里至松下為邑東界外<lb/>
　地凡各路岐分之間皆有支海内入故遷移獨多<lb/>
　蒜嶺以山形如蒜而得名在光賢里上設驛有照海<lb/>
　亭登之東望大海無際又有漆林書院唐翁承賛兄<lb/>
　弟讀書於此故山曰草堂里曰光賢皆以是故也嶺<lb/>
　有古碑鎸石馬泉三字草堂山有小瀑布壇髙數十<lb/>
　丈承賛乾寧間進士也嘗以右拾遺奉詔冊王審知<lb/>
<pb n="KR2g0059_WYG_005-29b"/>
　為瑯琊王假金紫以行梁開平中又為閩王冊禮使<lb/>
　黄滔贈以詩有衣錦還鄉翻是客迴車謁帝却為歸<lb/>
　之句承賛遂留相審知卒葬於崇安子孫代有顯者<lb/>
　余坑山在光賢里之唐㠘下有昭靈廟相傳漢有趙<lb/>
　昇者事張道陵得仙隱居鳴鶴山下常乘鐵船抵浮<lb/>
　山又跨巨鹿憇磐石上今舟㾗鹿跡尚存鹿跡長尺<lb/>
　有二寸每六月村民聚祠炎暑酒善敗俗嘗罷釀獨<lb/>
　此地有北風旬日號釀酒風又有盧焦石髙數丈海<lb/>
<pb n="KR2g0059_WYG_005-30a"/>
　濤漱激為龕岩之狀或採為池亭玩必致譴怪<lb/>
　江隂山在蒜嶺之東三江之北興化之北面關鑰也<lb/>
　東為壁頭廵司北為牛頭廵司南為﨑頭東北一㠘<lb/>
　浮海曰野馬山可寄北風船五六隻東為大麥洋入<lb/>
　莆門户也其地又名雙㠘以二山突起海中故名中<lb/>
　有古井甘冽可以濟旱蔡道人岩及百年洞又呼仙<lb/>
　㠘<lb/>
　白㠘又名陳山絶頂曰鴻休岩岩竇天成下瞰滄海<lb/>
<pb n="KR2g0059_WYG_005-30b"/>
　浩無涯矣以僧鴻休居此故名其西又有烏窠岩烏<lb/>
　窠禪師居之即杭州守白居易所參請者也<lb/>
　蘇溪出莆田而通横山潭入海<lb/>
　漁溪上有昭應廟祀虞雄閩牙將也戰歿於此逕江<lb/>
　有二一出故興化縣金支大潭合漁溪為逕港一出<lb/>
　黄蘖山北過鐵場邊與逕港合流水之南有逕上鎮<lb/>
　今置戌其水過棉亭東抵烏㠘門又南至雙㠘岐而<lb/>
　為二東出白㠘西出後㠘合於昭應廟前會迎仙港<lb/>
<pb n="KR2g0059_WYG_005-31a"/>
　入海<lb/>
　蒼霞山在新豐里<lb/>
　牛田鎮民居甚稠其東有聞讀山為唐水部陳燦讀<lb/>
　書處上有遏雲碣潜公室講經臺獅子跡其西有福<lb/>
　廬山在時和里明相葉向髙所闢也由三天門入至<lb/>
　石芝亭為相國書堂石芝者平地拔起高可二丈餘<lb/>
　莖細而首坼為華蘤之形有躡雲徑石磴四五折入<lb/>
　岩腹天光斜影凡二百餘級穿一竇以出有古榕樹<lb/>
<pb n="KR2g0059_WYG_005-31b"/>
　輪囷秀潤旁有臺曰榕臺立岡頂俯眺海曲浦漵歴<lb/>
　歴如指掌稍降有兩石夾峙中露天光𩔖武夷一線<lb/>
　天人行峽中得旁穿以出乃入異香洞可容百人洞<lb/>
　初開時異香經時不散因以名遵峽而行為飲虹磵<lb/>
　泉自竇中出如鳴珂珮又穿穹巖而上入雲闗有古<lb/>
　仙鷹<graphic n="KR1095" url="https://raw.githubusercontent.com/kanripo/KR-Gaiji/master/images/KR1095.png" mimeType="image/png"/>二岩天門外有石闕俗呼擎天柱自上俯視<lb/>
　始見其直如引繩凡四十五尺自福廬西行二里許<lb/>
　曰靈岩有寺在嵌岩中大石迫岩傍作峽兩松樹生<lb/>
<pb n="KR2g0059_WYG_005-32a"/>
　峽半根為石所齧頂作羽葆以自蔽岩之左有靈湫<lb/>
　墜澗湫所來處數石碙相連逶迤巉刻皆泉溜所撞<lb/>
　擊而成者也寺之前後亦皆松林意即所謂松潭也<lb/>
　牛田埸有鹽課司地在澤朗之北鎮東之南福清之<lb/>
　藩蔽也其東有東營山<hi>新圗作東壁山</hi>在海中嘉靖辛酉壬<lb/>
　戌倭䑸盤踞於此聨營二十餘里將攻福清戚少保<lb/>
　以火器破之始遁去<lb/>
　澤朗廵檢司在化北里有嘉福寺隋時掠琉球五千<lb/>
<pb n="KR2g0059_WYG_005-32b"/>
　户居此萬安所城在平南里臨大海明初江夏侯建<lb/>
　設旗軍千四百九十九名北望海壇南望南日内扞<lb/>
　鎮東東洋要衝也城内有萬壽塔可以逺眺澳内可<lb/>
　泊南風船數十北有大丘寨又北為東金山髙峻可<lb/>
　以逺望居民以海為業蹈險如鶩頗難防禁折而西<lb/>
　曰蓮盤北曰沙塢皆商船必經之地並可泊船其外<lb/>
　有草㠘塘㠘及南匿㠘之屬南匿産鹽差淡塘㠘一<lb/>
　名大姨山其地多風不宜樹日未出東向極目有黛<lb/>
<pb n="KR2g0059_WYG_005-33a"/>
　色一㸃微露水面為小琉球國每風暴漁舟輒為所<lb/>
　漂一晝夜至其國水深碧東流不返莎蔓錯織不容<lb/>
　轉柁漂者必至而後已其國人得之以藤貫踵課之<lb/>
　耕作蓋其國刳木為盂乃能周旋莎蔓間非内地之<lb/>
　舟可涉也相傳大姨山夜不舉火懼彼國人望見而<lb/>
　至也<lb/>
　東甲山在萬安之東三島相連大小斷續上有大王<lb/>
　宫澳内可泊北風船數十萬安居民多採捕於此臨<lb/>
<pb n="KR2g0059_WYG_005-33b"/>
　萬壽塔望之隱隱可見賊自海東來多窟於此明時<lb/>
　防剿嘗以二皷發舟鷄鳴而至蓋慮賊望見吾舟而<lb/>
　逸去必乘夜掩襲之也乃萬安港口有一沉水礁而<lb/>
　草㠘貓尾以至東甲澳口往往有惡礁非久習海道<lb/>
　者不能辨以故廵剿之舟不敢輕出惟嚴沿海之保<lb/>
　甲以絶勾引勤哨□以防窺軼斯為勝籌耳<lb/>
　海口橋一名渤澥橋去縣二十里在海口江上跨方<lb/>
　民仁壽二里宋里人林遷募建有海口鎮屬方民里<lb/>
<pb n="KR2g0059_WYG_005-34a"/>
　明嘉靖三十四年倭冦至民多死御史吉澄請發帑<lb/>
　金七千七百兩賑之民請以是築城其後島夷屢犯<lb/>
　以有城可守得全即今寨城是也其江出於故興化<lb/>
　縣界流為百丈溪至金應舖為無患溪東流二十里<lb/>
　合石塍溪至水陸寺合東溪經縣之阿頭瀦為琵琶<lb/>
　洋十餘里入海又有龍江源於龍首山初名螺江<hi>閩書</hi>
　<hi>作螺文江</hi>宋林栗改今名至海口橋而合於江橋畔有林<lb/>
　夫人廟規制不甚大而靈異素著舶商入海必禱之<lb/>
<pb n="KR2g0059_WYG_005-34b"/>
　鎮城東北有龍山一名瑞峯寺在山顛浮屠七層可<lb/>
　觀日出西麓有紅蓮閣疎野堂里人章氏所建下有<lb/>
　籹粔潭南麓有草堂宋林光朝故居也自海口西行<lb/>
　三里有網山宋林亦之讀書處學者號為網山先生<lb/>
　自海口南行二里曰瑞岩髙數百仭有天台玉虚香<lb/>
　山諸洞一滴泉鑑池紫霄亭休休廬諸勝絶頂石泉<lb/>
　大如箕應潮汐號通海井龍江上有龍江書院中祀<lb/>
　孔子旁為三賢堂祀宋林光朝林亦之陳藻<lb/>
<pb n="KR2g0059_WYG_005-35a"/>
　鎮東衛城明初周江夏所築設旗軍八千六百八十<lb/>
　七名以其在海口鎮之東故名有倉局教塲規制畧<lb/>
　備明世閩有總兵春秋二汛駐於城之東門又設土<lb/>
　浙兵二營以守之衛東南有朱文公祠西南有鎮山<lb/>
　菴又有都督戚繼光祠嘉靖壬戌倭冦萬餘圍困數<lb/>
　月指揮秦經突圍請救俞劉戚三帥兵至始解報功<lb/>
　之祠所由作也城中人文蔚聚商賈四集號為饒美<lb/>
　外為鹽㠘㠘外水淺非潮滿不可入城之東有烽火<lb/>
<pb n="KR2g0059_WYG_005-35b"/>
　山有警舉燧於此山頂嵌岩其狀如屋凡三十六間<lb/>
　名曰虎屋宋林亦之詩云興來走上烽火山著足不<lb/>
　定秋風寒四邊黄茅滑如雨低頭俯看毛髪𥪡幾年<lb/>
　欲到紫菜鄉大練小練及東墻如今一時在眼傍白<lb/>
　雲流水天茫茫酒䦨更欲弔虎屋無端日色相催促<lb/>
　一奴魋髻一跛足逐我下山如野鹿其傍又有鹿角<lb/>
　山巨石上仙篆數字人莫能識大練小練在東海中<lb/>
　二島相去十里許無風踰月不可度大練有居民數<lb/>
<pb n="KR2g0059_WYG_005-36a"/>
　十家可泊北風船八十餘但苦水淺不宜輕泊小練<lb/>
　之山周十里多喬木無居人五代盧皓林甲避地居<lb/>
　此而林氏世以文顯<lb/>
　海壇山在縣東南大海中以山形如壇得名或曰其<lb/>
　上有嵐氣往來又名東嵐山横狹而從廣周可三日<lb/>
　行控連諸島度可七八百里唐為牧馬地泰清中始<lb/>
　有寺宇宋初置牧監後以駑悍不齊罷皇祐中許漁<lb/>
　民耕墾淳熙中有户三千元户滿四萬邑得以陞州<lb/>
<pb n="KR2g0059_WYG_005-36b"/>
　者以海壇諸里佐之也其山曰黄﨑曰紫䦨曰牧上<lb/>
　曰砦頭曰坑頭曰大小鰲網其水有三十六派湖亦<lb/>
　名三十六脚湖峯巒環繞如畵湖水湥碧産蓮瀕河<lb/>
　沙輭能沒人中有龍窟相傳元庚申嵗龍出與馬交<lb/>
　而生駒毛鬛異文以貢於朝日行千里二三年後大<lb/>
　雨雹湖忽自決與海相連云近塢有大小塲及錢藏<lb/>
　皆為泊船澳東方最髙者曰軍山王氏謫戍多居此<lb/>
　間其旁島曰浚門曰獺步曰廣州埕曰流水隔曰東<lb/>
<pb n="KR2g0059_WYG_005-37a"/>
　墻曰小墻小墻北曰十二藍焦東墻北曰百兵焦大<lb/>
　桑小桑兩桑間曰桑門兩墻間為鸕鷀門是極東之<lb/>
　島舟不可行矣海壇人舊事私記曰海壇山周八百<lb/>
　里分海上海下四五六七圗户計三千七百口計八<lb/>
　萬四千左有東嵐瑞湖右有顯跡湖<hi>即三十六脚湖</hi>有碧沙<lb/>
　洋百花砦鐘門三鎮皆市井殷繁而碧沙洋産人參<lb/>
　鐘門多科第尤為海外名區焉閩海實錄云相傳舊<lb/>
　有一州一縣州曰沙州縣曰朗縣不知何據洪武初<lb/>
<pb n="KR2g0059_WYG_005-37b"/>
　徙其民而墟之置遊兵千二百名然所有苖米八百<lb/>
　石征之合縣如故也正統間邑中布衣林揚詣闕上<lb/>
　其事逮繫詔獄十八年至天順復辟始允其請而釋<lb/>
　之嘉靖季年倭冦據為窟宅剿平後流民漸集蔚然<lb/>
　成井里至隆慶間設海壇遊置戰艦三十兵六百六<lb/>
　十九名啟禎間幾復舊觀矣東為觀音澳泊北風船<lb/>
　二十餘東南一㠘浮海曰牛山常泊船十餘皆賊藪<lb/>
　也東北曰蘇澳泊南北風大船八十餘但不利西風<lb/>
<pb n="KR2g0059_WYG_005-38a"/>
　又虞潮退舟膠而賊至西南為龍王宫可泊北風船<lb/>
　三十餘其旁又有晃尾澳可泊北風船三百餘又有<lb/>
　進屏澳可泊北風船三十餘疑即浚門也蘇澳西南<lb/>
　為石牌洋一石髙可百仭在洋中如石牌狀石牌下<lb/>
　有惡礁曰金錢礁龍王宫前亦有金盞銀臺礁出入<lb/>
　慎避之東至東甲南至草㠘西至萬安各一潮水東<lb/>
　庠即林亦之所謂東墻也在海壇東北南望牛山一<lb/>
　小㠘曰小庠即小墻也東為葫蘆澳可泊北風船二<lb/>
<pb n="KR2g0059_WYG_005-38b"/>
　十餘出黿鼉髙於人流水甚急倭冦往來之衝其南<lb/>
　曰南江北有鱟殻澳<lb/>
　鐘門㠘在石牌洋之西北可寄北風船三十餘其㠘<lb/>
　玲瓏如鐘亦聞古有鐘沒於此潮退猶露其紐島饒<lb/>
　淡水汲者聚焉近㠘石髙二丈如媼東南瞰其石趾<lb/>
　方二十丈中有井泉與潮候應船泊之都會也半潮<lb/>
　抵慈澳則長樂界<lb/>
　苦㠘門在鎮東衛東北二十里海中可寄北風船十<lb/>
<pb n="KR2g0059_WYG_005-39a"/>
　餘凡南來商船俱在此候風過茭入省或遇風信不<lb/>
　利經旬淹泊商旅無不苦之故曰苦㠘南望石牌洋<lb/>
　東望鐘門後澳為湧月可泊南北風船二十餘北入<lb/>
　松下西入鎮東有惡礁曰鷄屎礁舟行宜慎之五虎<lb/>
　海壇遊汛至此分界<lb/>
丙子行七十里至青坡又二十里渡烏龍江水面約四<lb/>
五里夾岸俱山波濤驚駛又行四十里次福州府將軍<lb/>
佟公少司空蘇公撫軍金公及藩臬以下皆來迎甲士<lb/>
<pb n="KR2g0059_WYG_005-39b"/>
五千軍容甚盛旌旗相屬十餘里又有臺灣歸化人及<lb/>
琉球使臣以次見<lb/>
　元年畫界自定軍山歴髙嶺山<hi>小石山石屏山石龍山</hi>至閩安<lb/>
　鎮為長樂邊邊界以外斗入海四十里梅花所二十<lb/>
　五里東山十里海路俱移共豁田地九百一十三頃<lb/>
　有竒八年展界安兵十處<hi>七星岩十名小門二十名東山十名舊縣守備一把</hi>
　<hi>總一兵三百名壺井山十名渡橋山千總一把總一兵二百五十名雙桂山十名金墩山二十名燕山十</hi>
　<hi>名龜宿山十名</hi>今從長樂營撥守七汛<hi>松下把總一兵五十名壠山千總一兵六</hi>
<pb n="KR2g0059_WYG_005-40a"/>
　<hi>十名東山港尾十五名壺井大㠘二十名仙岐六十三名梅花寨把總一兵四十名浪頭鼻广石一十五</hi>
　<hi>名</hi>候閲定縣設於唐武徳間以風物熙和故稱長樂<lb/>
　舊在六平山析新寧之敦素里為治今所謂古縣是<lb/>
　也上元初防禦使董玠以其地卑濕徙治呉航頭即<lb/>
　今所也呉航去縣西半里閩中記呉王夫差畧地至<lb/>
　此作戰艦故名永樂間中官鄭和過此改為太平港<lb/>
　閩書以呉王濞反漢東甌王揺從之故有呉航之名<lb/>
　與此異至以為即馬頭江則大謬矣<lb/>
<pb n="KR2g0059_WYG_005-40b"/>
　六平山新圗作鹿平旁有髙嶺戌臺山宛轉六曲上<lb/>
　有巨石中穿為門通往來壁上勒第一山小有天字<lb/>
　宋時於此建九日軒寳慶中太傅陳俞居其下亦名<lb/>
　太傅山<lb/>
　瑞峯院在同榮里五代周廣順二年太保王紹齊以<lb/>
　僧居岩間時有雲覆其上因作為院有石屏慶歴間<lb/>
　提刑蘇才翁刻字於石屏閩書以為石屏在縣東之<lb/>
　芝山亦云蘇邵二公勒字蓋又一石屏也<lb/>
<pb n="KR2g0059_WYG_005-41a"/>
　石龍山界連閩縣以上為初遷近内界<lb/>
　七岩山疏名七里岩在縣南五都之羅田其傍溪湄<lb/>
　山有竒勝境曰寳山雲曰石澗泉曰龍津釣山巔有<lb/>
　湖相傳湖中有巨蚌含珠曰珠湖自此而東有社溪<lb/>
　有大社小社二村廵檢司在焉其南有郎官山連石<lb/>
　尤嶺可通福清<lb/>
　牛壟山中有田一區丘壟環之有壟下民城洪武間<lb/>
　江夏侯建今置戌<lb/>
<pb n="KR2g0059_WYG_005-41b"/>
　壺井山有一井在山麓如壺鹹潮至則沒潮退其水<lb/>
　復淡自壟下城歴江田漳阪東山三戌而至其地凡<lb/>
　四十五里<hi>志勝云在縣東北四十里誤以圗考之尚在東南</hi>下有壺井村有<lb/>
　水曰壺井江其出海處有二石對峙曰王母礁<hi>新圗作虞</hi>
　<hi>母礁</hi>宋末楊妃負益王福王航海經此<lb/>
　雙桂山疑當作芳桂蓋志有芳桂里也東至海濵有<lb/>
　仙岐城自城以北有大董小董村董峯在焉一曰福<lb/>
　山輿地紀勝云上有神人祼形披髮見者獲福故名<lb/>
<pb n="KR2g0059_WYG_005-42a"/>
　閩中紀云董奉字君異侯官人少得道嘗游交州刺<lb/>
　史杜燮病死已三日奉以三丸藥納之口中食頃更<lb/>
　生奉後居此山為人治病不責謝但令種杏一株久<lb/>
　之有杏七萬株森然成林其西有蛤山旁有㠘二一<lb/>
　曰人赤㠘一曰蛤㠘<lb/>
　雁峯即疏所稱燕山也新圗作雁山下臨嚴湖上有<lb/>
　御風臺嚴湖一名西湖陳太建元年邑人嚴光之子<lb/>
　恭賈於維揚舟㳄江滸買黿五十頭放之光家居見<lb/>
<pb n="KR2g0059_WYG_005-42b"/>
　有黒衣五十人齎錢五千緡至曰子所寄也及恭歸<lb/>
　語放黿事乃大異之遂捨宅為寺湖中有小阜曰蟹<lb/>
　山有六竒曰牛山曰馬水曰龍灣曰虎潭曰都官渡<lb/>
　曰搢笏石自是而東並海有聖娘山其下有林婆湖<lb/>
　林婆者唐林鷗之妻鷗字神鳯開元中為倉曹參軍<lb/>
　嘗築濵<graphic n="KR2446" url="https://raw.githubusercontent.com/kanripo/KR-Gaiji/master/images/KR2446.png" mimeType="image/png"/>湖可溉田千頃妻趙氏亦捨奩田為湖遂<lb/>
　名林婆湖稍北有魁山以其魁然異於衆也有植柱<lb/>
　廟相傳唐時有神憑巨木溯流而上漁者徙之下流<lb/>
<pb n="KR2g0059_WYG_005-43a"/>
　輒復上如是者三土人以為異而祠之久之刻木為<lb/>
　像遂以名其廟又北為碁山有石臺仙人奕處也碁<lb/>
　局尚存<lb/>
　梅花所在二十四都去縣四十里周江夏築城設旗<lb/>
　軍千四百五十八名其地曰梅花山下有梅江俗諺<lb/>
　有梅江水直千金之語人烟繡錯民習販海往往闌<lb/>
　出外境明王恭梅江詩云君不見梅江浩蕩連滄溟<lb/>
　積水不極涵空青未明先帶扶桑日入夜倒浸銀河<lb/>
<pb n="KR2g0059_WYG_005-43b"/>
　星澄波萬頃秋無盡漠漠遥光海天逈島㠘千家烟<lb/>
　火深軍城百雉妖氛寢漁笛吹殘夜落梅空江長見<lb/>
　舊潮迴珠潭露下漁風起蛟室雲歸蚌月來仙源香<lb/>
　霧浮花島海色空濛望中好𤣥圃滄洲路不通清水<lb/>
　黄塵夢難到<lb/>
　广石澳去梅花所二十里長樂北境盡處也下有广<lb/>
　石江江上有石相傳地産紫菜味極珍美閩王審知<lb/>
　採以入貢禁民私取因立石焉澳民業漁宋末陸秀<lb/>
<pb n="KR2g0059_WYG_005-44a"/>
　夫奉二王從此入閩安鎮二澳俱泊南風船而梅花<lb/>
　孤懸海外飛沙將掩雉堞風颶時作邏舟不能久泊<lb/>
　誠要衝也<lb/>
　磁澳山在焦山石梁廵檢司之外亦作慈澳新圗作<lb/>
　滋澳内直壺井大㠘北望苦㠘門原設防船十二隻<lb/>
　以備東沙白犬外洋之盜萬歴之季併入五虎遊海<lb/>
　船南來轉茭者常候風苦㠘門或已行而潮汐不利<lb/>
　則泊磁澳邏戌既撤每虞冦掠向來建議欲用漁船<lb/>
<pb n="KR2g0059_WYG_005-44b"/>
　設長戌南風則駐苦㠘北風則守磁澳亦扼要之籌<lb/>
　也<lb/>
　東洛西洛二島相連在磁澳苦㠘之間南一小㠘曰<lb/>
　横蒜東即烏猪洋也洛門可寄北風船十餘但礁多<lb/>
　宜慎西南一山秀聳如牛角曰牛角山可寄南風船<lb/>
　二十餘牛角南十餘里即松下<lb/>
　東沙白犬二山相連在磁㠘正東北望竿塘南望東<lb/>
　庠東沙澳水深九托可泊南風船百餘用單已針三<lb/>
<pb n="KR2g0059_WYG_005-45a"/>
　更可至牛山白犬以形似蹲犬得名繞島石稜如鋒<lb/>
　椗索遇之輒斷泊時倘遇颶風即有不測之危惟犬<lb/>
　目一處可寄北風船二十餘向來雖𨽻小埕後哨然<lb/>
　廵船不時至盜自東湧徙巢或自外洋突犯輒於此<lb/>
　分䑸行剽廵𠞰之舟由竿塘用正南風由大馬頭蘇<lb/>
　澳用西南風由磁澳用西北風然磁澳水淺潮退未<lb/>
　半而舟已膠往往望見賊船而不能逐也<lb/>
　南茭在梅花所前一沙線下揷入海中上溯閩江而<lb/>
<pb n="KR2g0059_WYG_005-45b"/>
　西長數里皆鐵板沙大舟遇之皆膠更遇風浪鼓拍<lb/>
　動至震裂有一港可蜿蜒以入閩江非老於海者不<lb/>
　能識且其中沙面時有遷徙必滿潮至八九分乃敢<lb/>
　入也二茭夾列閩江之口南茭以沙險北茭以石險<lb/>
　南北商船過此嘗惴惴焉其閩江之舟東出者利西<lb/>
　北微風<lb/>
　長樂連江二邑夾閩江之尾為境而閩安鎮居其中<lb/>
　綰轂海口則閩縣地也自石龍山歴象洋山至馬門<lb/>
<pb n="KR2g0059_WYG_005-46a"/>
　嶺為閩縣邊邊界以外十五里東岐髙樓十里象洋<lb/>
　俱移共豁田地三百八十九頃有竒八年展界安兵<lb/>
　七處<hi>石龍山五十名武定山十名武定門二十名登髙山十名象洋五十名長柄山十名東﨑山二</hi>
　<hi>十名</hi>今從閩安陸營撥守三汛<hi>象洋千總一兵七十名下塘寨把總一兵一百</hi>
　<hi>八十名石龍寨把總一兵一百名</hi>候閲定<lb/>
　閩安鎮海門也有城東南際大海閩江自西而東更<lb/>
　其前由省城往從陸路則出水部門六十里而至從<lb/>
　水路則自南臺九十里而至有柔逺驛琉球貢船常<lb/>
<pb n="KR2g0059_WYG_005-46b"/>
　泊此有税課局粤浙商艘往來不絶有廵檢司千掫<lb/>
　者所駐也人烟稠雜百貨所湊城四周皆水出城南<lb/>
　門望隔江有石龍山山下有大石出江中其形盤屈<lb/>
　號金剛腿北門外有橋曰沈公橋橋外為教塲城之<lb/>
　西為水寨東臨江汜汜之隔浦登髙山也其江為全<lb/>
　閩之幹水隨地而異其名源出浙之龍泉建之浦城<lb/>
　崇安又合延建汀邵及古田閩清永福大小諸溪之<lb/>
　水至此入海大抵閩江承建劍上流谷陿川激至馬<lb/>
<pb n="KR2g0059_WYG_005-47a"/>
　瀆山漸廣而緩曰馬瀆江至長樂侯官之境螺女金<lb/>
　瑣石岊諸江來合之曰洪塘江又東曰馬頭江以江<lb/>
　中有石如馬頭故以名衆流所滙浩瀚無涯有洲如<lb/>
　桃號投桃洲予所渡烏龍江即此也又東至會城上<lb/>
　洞江自左下洞江自右來會之故會城三面距水而<lb/>
　其滙處曰南臺江越王釣龍處也上有萬夀橋平海<lb/>
　頭陀王法助所募建長百七十丈水門二十有八又<lb/>
　東東西兩峽江來會之二江所受之水至多故又因<lb/>
<pb n="KR2g0059_WYG_005-47b"/>
　其名而稱西峽江而統謂之閩江也閩江過閩安鎮<lb/>
　有小山當其中流曰急水門又東有兩石礁曰雙龜<lb/>
　又東合於大洋有五峯列峙即五虎門也江之南岸<lb/>
　自石龍山而東曰武定門又東曰浮㠘又東曰猴㠘<lb/>
　其地有七㠘曰洋㠘殷㠘獺㠘竹㠘鹽㠘芝㠘與猴<lb/>
　㠘而七也又東曰瑯琦曰浮江江之北岸自登髙寨<lb/>
　又東曰碁盤寨曰象洋寨其地有怡山院雲峯嶺又<lb/>
　東曰長柄山又東曰下塘寨又東至舘頭與連江接<lb/>
<pb n="KR2g0059_WYG_005-48a"/>
　境矣五虎門之旁又有官母㠘築城設廵檢司澳内<lb/>
　可泊南風船百餘向設船十八艘外控竿塘定海内<lb/>
　扞舘頭伏莽時發哨邏殊不易也迤西為荻蘆門屬<lb/>
　連江<lb/>
己卯自福州發行三十里至北嶺又二十里至何虎嶺<lb/>
又二十里至潘渡又十里至羅崙渡河又二十里至連<lb/>
江縣<lb/>
　元年畫界自馬門嶺山歴浦口<hi>麻嶺透嶺</hi>至棊盤山為連<lb/>
<pb n="KR2g0059_WYG_005-48b"/>
　江邊邊界以外斗入海九十里北茭六十里竒達澳<lb/>
　三十里定海所附海二十里馬鼻十五里大澳五里<lb/>
　舘頭俱移共豁田地二百三十四頃有竒於浦口因<lb/>
　界設守八年展界安兵二十處<hi>馬門嶺十名長沙嶺十名定安嶺十名大</hi>
　<hi>澳山十名大澳嶺四十名東岱把總一兵一百名東岱臺十名小澳十名浦口千總一兵一百名松塢二</hi>
　<hi>十名腰嶺十名麻嶺十名白鶴二十名麻坂把總一兵八十名網邊十名驢頭十名拱頭千總一兵二百</hi>
　<hi>名馬鼻二十名嶺口十名浮曦山十名東山三十名</hi>今從連江營撥守六汛<hi>東岱</hi>
　<hi>小澳把總一兵一百名浦口六十名定海千總一兵一百三十名苔菉把總一兵七十五名拱頭寨把總</hi>
<pb n="KR2g0059_WYG_005-49a"/>
　<hi>一兵五十七名館頭十名</hi>候閲定<lb/>
　連江本溫麻縣地沈約宋書晉武帝太康四年以溫<lb/>
　麻船屯置溫麻縣是也武徳初析閩縣地别置連江<lb/>
　縣連江出羅源縣之王土溪黄柏潭會舊懐安縣之<lb/>
　桃洲宻溪三派合流至縣西曰羅崙河遶縣治南亘<lb/>
　欽平上下二里東流入海其在縣南者名鰲江去郭<lb/>
　門百步跨江為橋長五十丈水門十有六作於宋政<lb/>
　和間俗呼江南橋自此東流二十里有東岱山亦稱<lb/>
<pb n="KR2g0059_WYG_005-49b"/>
　岱江有漁滄潭石刻漁滄天乙之門東岱寨置於此<lb/>
　江之北岸即浦口寨也更東則海口矣<lb/>
　邑形東西綿亘海在其東閩安鎮在西南閩江之口<lb/>
　經其南境亦大海也其東北境又有支海内入故邑<lb/>
　東偏之地如舌吐海中北茭定海為舌之端小埕黄<lb/>
　﨑為舌之腰而浦口馬鼻舌之本也初遷於此立界<lb/>
　自是以東逺者百里並在界外予行自潘渡入邑境<lb/>
　羅崙河即英顯蕭公顯靈處也公名孔冲五代時建<lb/>
<pb n="KR2g0059_WYG_005-50a"/>
　安人中唐莊宗甲科隱於邑南之兑峯薙髮為僧志<lb/>
　行堅苦能伏虎豹歿而邑人祠之宋靖康初建冦葉<lb/>
　儂犯境遥望羅崙有牙旗火光又聞鼓角呼噪之聲<lb/>
　逡廵退去避冦者咸見神兵歸廟中紹興中海冦掠<lb/>
　荻蘆亦見九龍江上有巨艦揚旌而下上書蕭字因<lb/>
　得賜廟額曰英顯<lb/>
　自城而南七里曰館頭其地有覆釡山形似釡而勢<lb/>
　下垂南峯之麓有石雙峙道出其中曰石門唐中和<lb/>
<pb n="KR2g0059_WYG_005-50b"/>
　中建石門寺於此有玉華洞以巨石相倚而成其中<lb/>
　深䆳燦若玉華有玉人峯半月池皆取形似有清隂<lb/>
　洞在石門寺之北其下平廣可坐數十人上有佳木<lb/>
　䕃翳故名又有石鼓石魚五臺鬭牛諸石石鼓形圓<lb/>
　扣之有聲五臺者巨石五髙而頂平如臺之峙石魚<lb/>
　鬭牛亦各以形似名也<lb/>
　自舘頭而東五里至馬門嶺又五里定安又五里長<lb/>
　沙又三里大澳又三里洲嶺又十里小澳邑之南境<lb/>
<pb n="KR2g0059_WYG_005-51a"/>
　八年展界也小澳斗入海為東南極處自此折而西<lb/>
　北十里百勝寨又十里仍至東岱海口矣<lb/>
　荻蘆港與閩江相連在長沙定安之外去縣三十里<lb/>
　<hi>志勝云在縣東四十里誤</hi>一名九龍江上有荻蘆山亦名九龍山<lb/>
　七島外列因以成港海面約半里七島者泥塢塘下<lb/>
　定岐蓬岐後沙下邊東岸也相傳秦始皇遍鑿東南<lb/>
　諸山之有王氣者此山根連鼓山鑿之使殊得蘆根<lb/>
　一莖長可數丈㫁之明日復合役者苦之夜夢有神<lb/>
<pb n="KR2g0059_WYG_005-51b"/>
　告曰夜可置鍬鍤勿收如其言蘆莖遂絶其絶處有<lb/>
　血㾗因名其地曰荻蘆峽今亦謂之荻蘆門<lb/>
　自浦口而東十里至松塢又十里中麻又十里蛤沙<lb/>
　又十里東坪又十里小埕寨又五里定海所而地盡<lb/>
　矣折回西行十里至官塢又折回東行十五里安海<lb/>
　十五里黄﨑十五里苔菉又五里北茭為東境盡處<lb/>
　蛤沙有城洪武間周江夏建有河泊所有石壁髙數<lb/>
　十丈上刻字曰劉禹錫過此<lb/>
<pb n="KR2g0059_WYG_005-52a"/>
　小埕寨水寨也設欽總一員白犬竿塘東湧及東西<lb/>
　二洛其汛地也南與南日寨會哨於南茭北劄西洋<lb/>
　山與烽火寨會哨澳内可泊北風船三百餘<lb/>
　定海所在二十七都因山為城三面阻海故設操屯<lb/>
　軍千五百二十名南門距海五歩風起潮湧可激女<lb/>
　墻為省會鎖鑰連江扞蔽城之坐山曰雁塔墩登之<lb/>
　以望上而北茭下而南茭内而五虎荻蘆外而扞塘<lb/>
　白犬皆在指掌城為周江夏所築火噐樓櫓甚備嘉<lb/>
<pb n="KR2g0059_WYG_005-52b"/>
　靖末倭冦攻圍固守不陷萬歴末移水師遊擊二十<lb/>
　五艦駐防屹然雄鎮矣南門一澳泊北風船二百餘<lb/>
　西門外長澳泊北風船三百餘山東北為鐵沙澳雁<lb/>
　塔山後為小埕後澳泊南風船百餘城東南五里許<lb/>
　海洋中四㠘珠聨伏礁甚惡戚少保嘗統四十艘犯<lb/>
　夜而出皆劘碎南門西門二澳遇夏至後南風盛發<lb/>
　舟不可泊秋冬颶風漁艇商舶紛紜蝟集姦良莫辨<lb/>
　稽詰殊難也<lb/>
<pb n="KR2g0059_WYG_005-53a"/>
　北茭廵檢司有城周江夏所築舊為荻蘆廵檢司明<lb/>
　初始易今名一山直趨海中石骨嶙峋為省會鎖鑰<lb/>
　南北之天塹也城下可泊北風船數十北上商船非<lb/>
　東南風不得過或少參以北風舟輒絓礁而止遊氛<lb/>
　自東湧西洋乘之有坐困而已故商船將至茭而風<lb/>
　未便者又須於黄﨑候風<lb/>
　黄﨑澳在北茭之西其外即銅鼓洋有土堡居民百<lb/>
　餘家澳内可泊北風船五十餘斜行至定海三十里<lb/>
<pb n="KR2g0059_WYG_005-53b"/>
　至竿塘一潮水竿塘兩山相連在海中以多茅竿故<lb/>
　名先有居民洪武間内徙上竿塘峯巒層曲周三十<lb/>
　餘里有竹扈湖尾等七澳鏡澳泊南北風船十餘竹<lb/>
　扈澳泊南風船三十餘長箕澳泊北風船三十餘下<lb/>
　竿塘周二十餘里有白沙鏡港等七澳馬鞍澳泊北<lb/>
　風船四十餘但苦泥滑下椗易移二島南至南茭北<lb/>
　至北茭西至定海東南至白犬西南至五虎各一潮<lb/>
　水相近一石峯髙可六十餘仭俗呼竿塘杙凡哨探<lb/>
<pb n="KR2g0059_WYG_005-54a"/>
　淡水鷄籠琉球日本俱從此放洋認此收澳倭冦至<lb/>
　竿塘亦必泊而取水焉<lb/>
　竒達澳在北茭之西斜徑至安海十里<lb/>
　下木澳<hi>籌海重編作下目澳又有上目澳在南</hi>與黄﨑對峙在北茭之<lb/>
　東可泊南北風船二十餘北至西洋南至竿塘各一<lb/>
　潮水<lb/>
　大小亭山桑㠘閩嶺俱在海中舊屬崇徳里昔黄氏<lb/>
　兄弟載寳沒於亭山因祠於此按即黄助與其弟光<lb/>
<pb n="KR2g0059_WYG_005-54b"/>
　也<lb/>
　馬鼻山揷入海濵以形似名南行為玉樓山有嶺曰<lb/>
　透嶺有㠘曰鶴㠘皆設戌處元年遷界也自馬鼻而<lb/>
　西為棊盤浮曦亦設戌處乃八年所展界其地香爐<lb/>
　山有章仙壇仙開元中人嘗斬蛟延津江中有勅書<lb/>
　碑記其事又有磨劍石掃壇竹及石棊盤此棊盤山<lb/>
　所以名也<lb/>
庚辰行四十里至丹陽舖又四十里止羅源縣<lb/>
<pb n="KR2g0059_WYG_005-55a"/>
　元年畫界自棊盤山歴岐陽舖<hi>䕶國舖烏坑山界首嶺</hi>至白鶴<lb/>
　嶺為羅源邊邊界以外斗入海六十里濓澳門五十<lb/>
　里粧裹附海三十里大獲二十里蹟頭十里松山皆<lb/>
　移共豁田地二百六十六頃有竒八年展界安兵十<lb/>
　一處<hi>大獲山十名小獲山十名松山三十名邊竒山三十名泥田十名烏坑十名三源十名三層嶺</hi>
　<hi>十名王沙十名疉石三十名半天罐十名</hi>今從羅源營撥守七汛<hi>鑑江把總一兵</hi>
　<hi>一百名五里渡把總一兵一百名濓澳兵一百名邊﨑二十名泥田十名烏坑三十名大小獲四十名</hi>
　候閲定<lb/>
<pb n="KR2g0059_WYG_005-55b"/>
　唐大中五年割連江一都置羅源塲三山志云羅源<lb/>
　溪名亦姓也一名羅川咸通中復割懷安地益之陞<lb/>
　為永貞鎮後唐長興四年閩王陞為縣宋乾興中始<lb/>
　名羅源縣初治水陸寺側介兩溪間時有水患慶歴<lb/>
　八年遷於戴坑即今治所嘉靖中始築城周三里<lb/>
　羅川源出蔣山接金鐘潭流至四明溪分為三派曰<lb/>
　中溪南溪後張溪流入松﨑以達於海<lb/>
　濓澳在縣東邑之左臂也而連江之竒達澳為邑右<lb/>
<pb n="KR2g0059_WYG_005-56a"/>
　臂濂澳之東為鑑江又有東衝皆冦來必由之地嘉<lb/>
　靖末濂澳竒達皆嘗陷於倭自濂澳至西洋一潮水<lb/>
　澳中有山曰簾山以形如簾幙圍繞民居故以名濂<lb/>
　澳有十景曰石筍曰仙人跡曰感夢泉曰山羊鼻曰<lb/>
　石虎曰文筆峯曰通濟橋曰馬鞍山曰雙石與簾山<lb/>
　而十也<lb/>
　黄沙溪<hi>疏誤作王沙</hi>源出寳勝山流入松﨑港<lb/>
　疉石公館在羅平里亦名飛來石山頂一峯突出有<lb/>
<pb n="KR2g0059_WYG_005-56b"/>
　巨石平如砥小石疉其上故名<lb/>
辛巳行三十里至疉石又三十里至白鶴嶺止寜徳縣<lb/>
　福寧州領縣二曰寧徳曰福安與州治俱傳海元年<lb/>
　畫界自白鶴嶺歴寧徳縣<hi>銅鏡河溪漓洋頭閩坑</hi>至小留嶺為<lb/>
　寧徳邊邊界以外斗入海八十里象溪七十里梅溪<lb/>
　六十里飛鸞附海三十里金埵河二十里黄坑十里<lb/>
　三㠘皆移共豁田地一百六十頃有竒於閩坑嶺因<lb/>
　界設守八年展界安兵十四處<hi>界首嶺十名白鶴嶺十名洋尾山把總一</hi>
<pb n="KR2g0059_WYG_005-57a"/>
　<hi>兵三十名蚶﨑山二十名黄土巖十名南山二十名馬鞍山十名張灣千總一兵二百名斗門橋十名後</hi>
　<hi>壟十名東墻把總一兵百二十名林長㠘十名金埵河西臺二十名金埵河東臺二十名</hi>今從福<lb/>
　寧右營撥守九汛<hi>飛鸞蚶﨑把總一兵四十名洋尾二十名張灣千總一兵五十名黄</hi>
　<hi>土岸十名港尾十名藍田十名金埵西臺五十名金埵東臺把總一兵五十名馬鞍山二十名</hi>候閲<lb/>
　定<lb/>
　縣先為唐時感徳塲偽閩龍啟元年陞為寧徳縣東<lb/>
　面距海支海内入抵於邑之東門一溪遶城之南曰<lb/>
　南門溪一溪遶城之北曰藍田溪皆滙於城東浮其<lb/>
<pb n="KR2g0059_WYG_005-57b"/>
　中者曰酒㠘曰金甌山曰金﨑曰錢岩曰橄欖㠘曰<lb/>
　青山其洋曰三江洋大島當其口三都地也蓋邑之<lb/>
　環拱多在東故他縣治皆南向而寧海獨向東以白<lb/>
　鶴為主山碧山為近案碧山外大海為明堂規模特<lb/>
　宏敞焉其在支海之南岸為三都地山為飛鸞蚶﨑<lb/>
　梅溪之屬在支海之北岸為四都地藍田章灣黄坑<lb/>
　馬鞍山皆在焉少北為金鰲橋海口即斗門也又北<lb/>
　為東墻海口距縣二十五里即金溪銅鏡之水出於<lb/>
<pb n="KR2g0059_WYG_005-58a"/>
　三㠘者也又北為金垂海口距縣三十五里金垂河<lb/>
　上接渺外溪又上穹窿溪邑西南境之水皆滙於此<lb/>
　矣由邑南門黄土岸陸行過銅鏡渡金垂河歴溪漓<lb/>
　至閩坑接福安境則為初遷内地之界白鶴山在邑<lb/>
　之西門一都地也南連白鶴嶺予行自此取道焉<lb/>
　白鶴山俗呼西山秀拔千仭南接飛鸞北接蓮花峯<lb/>
　懸岩峭壁空洞幽深泉水清冽是為龍湫其右為靈<lb/>
　谿書院又有泉曰定泉旱澇不增減白鶴嶺百折盤<lb/>
<pb n="KR2g0059_WYG_005-58b"/>
　空海上諸山皆入延眺嶺之南飛泉百丈遥望如銀<lb/>
　河倒㵼曰南山漈嶺半有黯井味極甘美宋樞宻曹<lb/>
　輔所鑿也輔時為縣尉偶憇此嶺暍甚心自念曰安<lb/>
　得引一泉以惠行者乎方舉念而泉忽湧因甃為井<lb/>
　初名應泉又名曹公泉<lb/>
　飛鸞嶺在邑東二十里下有飛鸞溪源出羅源界其<lb/>
　東峯有百丈漈名棲雲潭唐黄岳家於嶺下岳博通<lb/>
　典籍尤精易數黄巢冦閩避地者聞岳好施歸之如<lb/>
<pb n="KR2g0059_WYG_005-59a"/>
　市悉賴全活乾寧中王審知累徵不應必欲致之岳<lb/>
　投棲雲潭鄉人哀之因祠於梅溪<lb/>
　梅溪山與飛鸞相屬南俯大海前峯四拱勢如勒馬<lb/>
　號曰勒馬山縣學取為前案嶺下有萬石岩石岩如<lb/>
　屋可容數百人中有石竈石井石床石几傍有石舟<lb/>
　兩崖之間有石橋横跨又有仙茅山舊傳茅君兄弟<lb/>
　煉丹於此有土堆中虚擊之硿硿有聲號曰神仙土<lb/>
　鼓山頂産石辣菜其味芬烈異常又有城澳山環匝<lb/>
<pb n="KR2g0059_WYG_005-59b"/>
　如城中有三澳可置萬家又有五馬峯縣南諸山奔<lb/>
　會至海垂盡而五峯突起狀如立馬邑之捍門也<lb/>
　金甌山若甌浮海面與酒澳猿毛㠘及大小金﨑諸<lb/>
　山聨絡海中而此山特近<lb/>
　瑞峯山在三都海中距邑三十里秀拔萬仭昔有韓<lb/>
　董二仙修煉於此丹井碁盤尚存又有黄灣峯嵩山<lb/>
　皆與並髙而嵩山之崖有瀑布千尺如白練懸空青<lb/>
　山海島周七十里有田土無官兵居民<lb/>
<pb n="KR2g0059_WYG_005-60a"/>
　章灣在五都或作漳灣新圖作張灣誤其旁有仙人<lb/>
　巖雙掌㾗深數寸又有仙跡巖亦留雙掌及馬蹄跡<lb/>
　相對之山復留仙人坐㾗又有阮先生祠祠宋紹興<lb/>
　間上舍阮大成又有龍江井溢則稔枯則旱邑民以<lb/>
　為占驗宋乾道元年邑大旱官民祈禱不應章灣士<lb/>
　人阮元齡撰愬旱魃文齋禱龍井大雨立至三日乃<lb/>
　已是夕元齡夢黄衣使者言奉上帝命取愬魃文且<lb/>
　令俶裝以須元齡晨起齋沐錄其文而爇之踰日果<lb/>
<pb n="KR2g0059_WYG_005-60b"/>
　卒文多竒字畧曰吁咄哉酷魃肆虐多歴時所恒暘<lb/>
　烈熇炖燥灼煦譬堪輿大於一髙爼窮極萬有羅致<lb/>
　罙弆<hi>音舉藏也</hi>百億魃屬悉持巨炬燹笈爍毛箇蘆皴□<lb/>
　<hi>箇末五切籚米古切䏢音胥火烈也</hi>風伯□怨<hi>□音篆怨音戀不靡也</hi>□厥貪汚<lb/>
　<hi>□音盧助也</hi>動塸□堁<hi>音課/塵也</hi>出入胥□<hi>音舉</hi>㷰雲疾雷震赫<lb/>
　時暑九泉焦而揚塵蘋荇燎而成□<hi>音舉</hi>流泉石之淵<lb/>
　淵窘蛟龍而就肗<hi>音汝魚不鮮也</hi>民□而顛<hi>□音覽愁也</hi>物妥而<lb/>
　脯<hi>妥音俵落也</hi>後云帝哀下民寧不震怒諒勅六丁撮汝<lb/>
<pb n="KR2g0059_WYG_005-61a"/>
　驍鼠凡數百言佶屈類是見閩書中<lb/>
　三㠘在六都少南為林長㠘海口金溪水出焉海中<lb/>
　又有官䕶㠘烏㠘蓋所以為三㠘也或云海中有三<lb/>
　小墩即三㠘故以名過海口又南為騮山山形秀聳<lb/>
　有驊騮奔馳入海之勢故名官䕶㠘志作官扈山地<lb/>
　勢坦舒土壤饒沃山尾洋底有井源出浙江龍泉縣<lb/>
　界東流至斜灘過載首合松潭溪至廉首村㑹此名<lb/>
　曰官井洋出此則渺茫大海矣志有扈﨑山疑即烏<lb/>
<pb n="KR2g0059_WYG_005-61b"/>
　㠘官井洋内曰雲淡門寧徳之左臂也金溪源出古<lb/>
　田縣入由溪逕羅源㑹百丈漈竹林潭至溪口村同<lb/>
　出三㠘滙於海<lb/>
　金垂河疏作金埵河誤其海口曰浦門當其前者福<lb/>
　寜之白瓠山也外渺溪入焉溪自政和界逕清岩甘<lb/>
　露溪至銅鏡金垂滙於海宋陳嘉言霍童山詩云藤<lb/>
　上老猿欲墜松間野鹿相隨苔蘚綠埋丹竈桃花紅<lb/>
　出金埵霍童山杜光庭以為第一洞天有大童小童<lb/>
<pb n="KR2g0059_WYG_005-62a"/>
　峯又有石橋亘空石廊三十餘丈海鰌井下與海通<lb/>
　古仙人霍童所居也<hi>在金埵河南渡距縣可二十里志作縣北七十里誤</hi>銅鏡<lb/>
　舖有水南湖瀦水不竭可資灌溉有博濟泉夏冽冬<lb/>
　温自此渡金垂而北為溪漓又北為閩坑自此折而<lb/>
　東則福安界矣閩坑之北有周墩堡故於此設縣署<lb/>
　曰東洋行縣有東洋麻嶺廵檢司後移雲淡門<lb/>
　西洋山周四十里内澳可泊北風船百餘旁一澳名<lb/>
　景初可泊北風船十餘向不設兵賊所嘗泊也上控<lb/>
<pb n="KR2g0059_WYG_005-62b"/>
　盔山馬砌下引北茭外望東湧内通竒達東衝濂澳<lb/>
　鑑江飛鸞鹽田白馬雲溪諸處為羅源寧徳二縣外<lb/>
　藩自大金以往東北西北風皆利順風至竿塘定海<lb/>
　各一潮水<lb/>
　横山在西洋山東突兀海中不可泊船東湧内犯賊<lb/>
　䑸必由此至西洋一潮水自東湧來三更可到<lb/>
　東湧在東大海中兩山東西對峙中一門相去里許<lb/>
　四面峭壁澳内水深五十餘托東山有大王宫澳前<lb/>
<pb n="KR2g0059_WYG_005-63a"/>
　多拳石泊北風船五十餘西山一澳泊北風船百餘<lb/>
　後一澳泊南風船二十餘絶島孤懸風信難測哨邏<lb/>
　不能時至往時議設長戌慮險逺難於䇿應輒復中<lb/>
　止但為賊艦所窟穴賊所用釣艚高艦習於風濤轉<lb/>
　旋便利剿之者必以夜晝日望見我帆檣即迸走外<lb/>
　洋我兵逐之直搏影捕虚耳每遇西北風自三沙往<lb/>
　五更可到自大金往四更可到西南風自西洋往四<lb/>
　更可到自竿塘往五更可到<lb/>
<pb n="KR2g0059_WYG_005-63b"/>
壬午行三十里至三㠘渡十里至金垂渡<hi>沿海路少迂</hi>又三<lb/>
十里踰大梨嶺又五里至白石司渡又二十里次灣塢<lb/>
福安縣地也<lb/>
　元年畫界自小留嶺歴廉嶺<hi>縣前洋尾河茶洋嶺大梅栁溪</hi>至杯溪<lb/>
　村為福安邊邊界以外斗入海六十里衡洋五十里<lb/>
　白石司附海三十里三江口圯灣皆移共豁田地四<lb/>
　百八十四頃有竒於大梅因界設守八年展界安兵<lb/>
　十一處<hi>衡洋山二十名大梨嶺十名白石司千總一兵二百一十名白石司馬頭十名灣䲧十名</hi>
<pb n="KR2g0059_WYG_005-64a"/>
　<hi>梅洋山把總一兵一百名下裴山十名灶㠘十名前郎山十名官嶺十名鹽田把總一兵一百名</hi>今<lb/>
　從福寧右營撥守八汛<hi>白石司千總一百四十名大梨嶺二十名南浦三十名鹽</hi>
　<hi>田三十名灣塢把總一兵五十名馬頭梅洋一十五名下邳圯灣十名前郎官嶺十名</hi>候閲定<lb/>
　邑為唐長溪縣地宋寳慶間分而建縣于韓陽坂即<lb/>
　今治也邑水之大者有三並㑹於城南之三十一都<lb/>
　曰三港口亦曰三溪口<hi>疏作三江口</hi>其地有洋尾寨以海<lb/>
　潮所止也其水之自西而來者出政和之牛嶺曰穆<lb/>
　溪過廉嶺曰廉溪自北而來出夀寧曰平溪以其遶<lb/>
<pb n="KR2g0059_WYG_005-64b"/>
　郭之西而南流亦曰西溪自東而來者出浙之慶元<lb/>
　曰長溪將近邑而秦川大梅化蛟諸溪次第㑹之合<lb/>
　而西流以其在郭之東也又謂之東溪三溪既滙合<lb/>
　流而南曰蘇洋又南曰六印江曰甘棠港曰芭蕉洋<lb/>
　更出古鎮門則大海矣然猶為内海有重沙二支自<lb/>
　福寧州南出海中又逆揷而西蜿蜒遥拱於邑之南<lb/>
　内曰長興外曰大金須自邑之西南泛海過箬頭帮<lb/>
　乃為大洋也<lb/>
<pb n="KR2g0059_WYG_005-65a"/>
　初遷内界自寧徳縣至閩坑皆自南而北過閩坑則<lb/>
　折而西又過小留而至廉嶺廉嶺一名靈巖巖下有<lb/>
　金印石釣魚臺前有雙劍水廉嶺之名始於唐人薛<lb/>
　令之有靈谷草堂令之所居也令之嘗聞龍吟之聲<lb/>
　後登神龍二年進士開元中累遷左補闕兼太子侍<lb/>
　讀時李林甫不愜於太子故宫寮亦見簡畧令之題<lb/>
　壁以寓諷曰朝旭上團團照見先生盤盤中何所有<lb/>
　苜蓿長闌干明皇見而續之曰啄木嘴距長鳯凰羽<lb/>
<pb n="KR2g0059_WYG_005-65b"/>
　毛短若嫌松桂寒任遂桑榆煖令之遂自病免罷歸<lb/>
　上聞其貧命有司資其嵗賦令之量口受賜肅宗即<lb/>
　位以舊徳召而令之已逝詔官其後人且表所居村<lb/>
　為廉村水為廉溪山為廉嶺以旌之所著有明月先<lb/>
　生集其弟之子芳杜有行誼卒而鄉人祠之宋政和<lb/>
　中山賊湯粃率衆至引弓射祠旁木忽怖伏請命若<lb/>
　有物禁之者遂就縳建炎中賊葉儂經此擊祠中鼓<lb/>
　不鳴走之溪忽水暴漲不得涉為邑人所殱嘉定間<lb/>
<pb n="KR2g0059_WYG_005-66a"/>
　賜號靈佑侯杜四世孫念其亦為神附祀於祠邑阮<lb/>
　氏盜侵令之墓傍地家輒火見念其指麾於烟中紹<lb/>
　定間賜號顯應侯其傍有城山唐末黄巢之亂邑民<lb/>
　於此築城保聚故名<lb/>
　六印江以江中有六小㠘故名上有雙岩先是文殊<lb/>
　寺有大鐘唐末黄巢冦閩過此欲取以烹牛鐘忽飛<lb/>
　入龍潭後潭漸塞復飛入六印江風雨中時時出沒<lb/>
　鏗然有聲宋咸平三年鐘浮衆舉之不動雙岩寺僧<lb/>
<pb n="KR2g0059_WYG_005-66b"/>
　以錫杖挑之鐘自起因留寺中<lb/>
　甘棠港舊名黄﨑港在六印江下先有巨石屹立波<lb/>
　間舟觸之輒覆溺唐末王審知為威武軍節度使欲<lb/>
　鑿之難其役乾寧五年夢有神自稱呉安王許為助<lb/>
　力因命判官劉山甫詣邑祠之祭未畢而風雷暴作<lb/>
　見有一物非魚非龍鱗黄鬛赤三日夜而風雷息已<lb/>
　别開一港甚利舟楫事聞優詔嘉奬以為審知徳政<lb/>
　所致賜名甘棠港封其神為顯靈侯梁侍郎于兢作<lb/>
<pb n="KR2g0059_WYG_005-67a"/>
　忠懿王碑嘗紀其事其上有甘棠公館外即古鎮門<lb/>
　一名白馬門<lb/>
　白石廵檢司在邑南一百二十里設有城堡故為黄<lb/>
　﨑分司唐𣙜務也明時徙於長﨑而設廵檢司於此<lb/>
　監司行部嘗駐節焉後有泉石峭壁甚竒泰昌元年<lb/>
　邑令張蔚然刋木闢磴求得勝地置亭其上名之曰<lb/>
　青林洞青林者令别號也令錢塘人錢塘嘗有青林<lb/>
　洞云<lb/>
<pb n="KR2g0059_WYG_005-67b"/>
　大萊嶺盜窟也明時置戌今訛為大梨閩音之訛也<lb/>
　下裴山新圖作下邳以圯灣而得名也<lb/>
癸未行四十里官嶺渡河又四十里止福寧州<lb/>
甲申殷主政分閲桐山予與石學士金中丞先行返省<lb/>
　元年畫界自杯溪村歴福寧州城<hi>赤岸橋楊家溪店頭</hi>至與浙<lb/>
　江分界之沙埕止為福寧州邊邊界以外斗入海八<lb/>
　十里沙埕七十里水澳四十里三沙三十里圯灣鹽<lb/>
　田附海十里松山皆移共豁田地一千七百九十七<lb/>
<pb n="KR2g0059_WYG_005-68a"/>
　頃有竒八年展界安兵六十三處<hi>李園山十名青礁十名尤家大山十</hi>
　<hi>名楊梅嶺十名小馬嶺把總一兵六十名木連山十名南屏嶺十名漁洋嶺十名沙塘把總一兵一百名</hi>
　<hi>冲嶺五名大沙五名州前嶺五名白塔山五名魚井山十名𤓰嶺十名呂徑山十名青浩十名青浩寨把</hi>
　<hi>總一兵一百名小灣嶺十名小澳山十名周灣山十名岐溪二十名西洋千總一兵二百名横坑二十名</hi>
　<hi>數嶺五名敖嶺五名范溪五名圯崖山五名六都嶺五名六都半嶺五名三佛塔五名三佛嶺五名黄宰</hi>
　<hi>山五名七溪團五名村保嶺五名村保臺二十名斂城守備一把總一兵三百名倉頭山二十名羣頭山</hi>
　<hi>十名斗門山十名三墩十名缸窑嶺十名團山十名斂城後山十名嶺下十名周倉嶺十名後﨑二十名</hi>
　<hi>白琳把總一兵八十名店頭河十名王孫十名鄭﨑十名岩前十名塘底把總一兵八十名塘底東山十</hi>
<pb n="KR2g0059_WYG_005-68b"/>
　<hi>名後灣十名桐山千總一兵二百名東山嘴十名東山十名西山十名南洋山十名駱駝山十名戰坪洋</hi>
　<hi>十名分水闗二十名</hi>今從福寧營撥守十七汛<hi>大金千總一兵六十名州前嶺</hi>
　<hi>五名沙塘七名漁洋髙羅十六名積石閭峽十六名羅浮延亭十名小石洋五名下滸把總一兵五十五</hi>
　<hi>名小馬寨六名龍灣八寳把總一兵三十名硯石二十名松山十名赤岸十名青浩牛店千總一兵六十</hi>
　<hi>名小浩三沙四十名七都牙城把總一兵三十名西洋寨十名</hi>桐山營撥守十一汛<lb/>
　<hi>瀲城千總一兵八十名三佛塔三十名秦㠘八十名南鎮把總一兵五十名黄﨑三十五名店下三十二</hi>
　<hi>名白鷺三十五名前岐千總一兵四十八名流江二十名沙埕三十名分水闗把總一兵五十名</hi>候<lb/>
　閲定<lb/>
<pb n="KR2g0059_WYG_005-69a"/>
　按連江縣志晉太康三年析侯官縣温麻船屯置温<lb/>
　麻縣其治所在今州南三十里有古縣村蓋盡州境<lb/>
　以致羅源連江皆温麻矣隋開皇九年廢温麻入豐<lb/>
　縣豐縣者今之閩縣也唐武徳六年以温麻廢縣置<lb/>
　長溪縣在龍首岡即今州治也既而都督王義童自<lb/>
　龍首移治於連江之北改名連江縣今屬福州而長<lb/>
　溪縣治為寧逺鎮嗣聖十九年復置長溪縣而連江<lb/>
　縣如故元至元二十三年始陞長溪縣為福寧州領<lb/>
<pb n="KR2g0059_WYG_005-69b"/>
　福安寧徳二縣明為直𨽻州<lb/>
　按州境東西綿亘自州西至於栁溪五十里接福安<lb/>
　縣界自州東一百八十里至桐山接温州界其在西<lb/>
　境者曰楊梅杯溪下塲溪官嶺皆邊内海自城南州<lb/>
　前嶺三十里至沙塘又南為漁洋垾山脈自此分為<lb/>
　二支揷入海中一自漁洋而西歴小馬南屏以至於<lb/>
　長興凡一百二十里一自漁洋而南歴武曲八十里<lb/>
　至大金所折而西歴閭夾羅浮至於箬頭幇又一百<lb/>
<pb n="KR2g0059_WYG_005-70a"/>
　五十里長興之北海水盪而東入至於八寳又東至<lb/>
　鹽田上接杯溪諸水在州城西南三十里長興之南<lb/>
　海水盪而東入至漁洋垾其海曰連江其里為海連<lb/>
　里蓋漁洋左右皆海地形至狹一埂過脈如蜂腰也<lb/>
　自城東門折而南行十里曰松山烽火寨在焉繞其<lb/>
　外者曰松山港過松山港而南行曰赤岸又南曰後<lb/>
　﨑而抵於海由赤岸而東歴青浩稍南至三沙漸斗<lb/>
　入海中歴五澳至黎智墩而止州東之第一支沙也<lb/>
<pb n="KR2g0059_WYG_005-70b"/>
　遶其外者曰楊家溪過楊家溪歴錢大王舖折而南<lb/>
　又斗入海過三佛塔牙城梅花墩至南金墩而止州<lb/>
　東之第二支沙也遶其外者曰瀲溪上接藍溪過藍<lb/>
　溪歴屯頭太姥山瀲城秦㠘又斗入海過大小篔簹<lb/>
　白鷺水澳至南鎮門凡四十里州東之第三支沙也<lb/>
　遶其外者曰董江上接桐山溪過桐山溪至彩澳折<lb/>
　而南又斗入海歴大欄小欄流江象洋至沙埕而止<lb/>
　凡百二十里州東之第四支沙也遶其外為白水即<lb/>
<pb n="KR2g0059_WYG_005-71a"/>
　浙閩分界處矣自桐山又東則為分水闗凡自州東<lb/>
　以至分水闗皆迤邐而東北海疆時有紆直之異茲<lb/>
　特言其大較焉<lb/>
　福寧衛在州城中領操屯軍五千六百名<lb/>
　楊梅嶺舊産楊梅宋開禧寺僧始砌嶺路東抵五里<lb/>
　臺西抵十八溪宋嘉定中令楊志捐俸甃石亦號楊<lb/>
　公路<lb/>
　鼓鐘山在古縣舊村有鼓樓與山相連亦名鼓樓山<lb/>
<pb n="KR2g0059_WYG_005-71b"/>
　稍南為洪山勢極髙聳逺望温台如在目中相傳葛<lb/>
　洪煉丹於此故名石上有篆文六字人不能識<lb/>
　霞浦山下臨江水曰霞浦江即連江也有青黑𤣥黄<lb/>
　四㠘日出照映江水如霞故名宋乾道間莊元美修<lb/>
　道於此見五色鸞鳥來迎遂羽化<lb/>
　相近五里有牛跡山兩嶺有㘭相抱中函方窪如牛<lb/>
　蹄之跡溪水至此忽陷入地中伏流數十丈而復出<lb/>
　㶁㶁有聲又有小洪山絶頂天池廣二三畝四時不<lb/>
<pb n="KR2g0059_WYG_005-72a"/>
　竭有龍居之其傍為大小風門霧出即雨又有蓮花<lb/>
　山五峯攅簇如蓮花菂山麓有大小二石龜其色瑩<lb/>
　白形體皆具首尾欲動亦有坼文<lb/>
　竹㠘在海中脈出於洪山<lb/>
　小馬山之旁有四城山上有巨石黒色亦名鐵印山<lb/>
　硯石江亦即連江之委也江中有㠘其平如硯五代<lb/>
　周時有許光大者為沿海都廵檢江冦至光大戰殁<lb/>
　江水如血者三日屍隨潮歸鄉人立廟祀之<lb/>
<pb n="KR2g0059_WYG_005-72b"/>
　硯石之旁有東蚶西蚶更西為長興而地盡矣外一<lb/>
　小孤㠘曰蓮花㠘又西即白瓠山在海中當寧徳之<lb/>
　金垂河口地分兩境以山脊為界自北面復轉而東<lb/>
　曰小青礁曰李園可復返於鹽田焉<lb/>
　漁洋垾有二小壟東出北稍短曰短表南稍長曰南<lb/>
　表自是而南為武曲臺又南曰髙羅又南曰積石又<lb/>
　南曰斗米亦稱斗美折而西曰大金所有城故設操<lb/>
　屯軍千一百二十名其山曰南金山廣袤二十里昔<lb/>
<pb n="KR2g0059_WYG_005-73a"/>
　有海客至此館於逆旅遺金二餅而去逆旅兄弟二<lb/>
　人追十里還之客大詫曰君非常人也異日聲價當<lb/>
　比南金因以為名宋時有鄭轙以理學稱又有鄭君<lb/>
　老十嵗能詩舉咸淳進士山上有江王廟相傳始於<lb/>
　唐時其像木自海浮來是夕見夢于里人曰吾台之<lb/>
　黄岩人也姓江名清里人遂刻木而祠之於此其南<lb/>
　又有小金山支峯曰劍峯而文﨑武﨑二山隔水相<lb/>
　向相去五里擁抱左右上有玉井峯鍾冠峯羅漢巖<lb/>
<pb n="KR2g0059_WYG_005-73b"/>
　金牛跡桃花塢梅花坡逺望之縹緲如雙螺焉當其<lb/>
　前者為筆架山在海中以形似得名明嘉靖四年四<lb/>
　月土人見五山自海浮來止於筆架之外峯巒明歴<lb/>
　上有草木人馬往來貿易如織萬衆聚觀良久而散<lb/>
　蓋蜃氣也其旁萊臺下有龍潭邏海者必屏息過之<lb/>
　噤不敢譁萬厯間一守備以為妄也鳴金鼓舉砲自<lb/>
　若俄而龍起覆溺焉筆架之内兩峙之間曰鴨池以<lb/>
　山島四遶風恬水澄如鵞鴨之池也衆險之中以獨<lb/>
<pb n="KR2g0059_WYG_005-74a"/>
　安為竒云自大金而西曰閭峽堡故於此設髙羅廵<lb/>
　檢司又西曰羅浮相傳此山浮海而來泊船止利北<lb/>
　風若遇南風則石崖齒齒不可近旁立石筍山脈屬<lb/>
　於閭峽登之可以逺眺中有清泉一泓上往大金下<lb/>
　達西洋各半潮水西南風四更抵東湧三更抵礵山<lb/>
　自羅浮又西為小柘洋又西為下滸故於此設延亭<lb/>
　廵檢司又西為延亭更西至箬頭幇而地盡焉相傳<lb/>
　箬山為七佛所居其地峻岩一名峻灘有二大石相<lb/>
<pb n="KR2g0059_WYG_005-74b"/>
　疉一人撼之即動衆撼之反不能動旁一石筍髙十<lb/>
　餘丈凡自大金已西山徑險仄狼虎反縱人跡罕至<lb/>
　也<lb/>
　芙蓉山在閭峽之南海中周二十里可泊北風船五<lb/>
　十餘亦有龍潭舟過不可舉砲<lb/>
　馬砌山在芙蓉南海中周十餘里可泊北風船二十<lb/>
　餘上距大金下距西洋各半潮水<lb/>
　盔山在馬砌南周七里可泊南風船十餘以上三山<lb/>
<pb n="KR2g0059_WYG_005-75a"/>
　皆賊藪也更南即西洋山矣<lb/>
　相近大金海中有浮瀛山一名浮膺山上有四澳宋<lb/>
　元間居民蕃庶鎮北大將軍林國祥居此明初内徙<lb/>
　松山港昔時風濤險惡嵗患溺舟其後流沙漸合始<lb/>
　成通港山之南有清潭寺隋開皇中梵僧闍那崫多<lb/>
　建山上有廟相傳其神姓趙名昱蜀之青城山人仕<lb/>
　隋為嘉州守斬蛟拯溺蜀民祀之灌口宋開慶初復<lb/>
　廟於此元至正間州大飢神化形為估客附米舶至<lb/>
<pb n="KR2g0059_WYG_005-75b"/>
　閩謂舶主曰此米至松山必大售利且十倍我為若<lb/>
　先馳往告彼中牙僧令聚貲以待且授以握中扇曰<lb/>
　若至彼津渡有詰問者以此為驗言訖遂去是日松<lb/>
　山人夢神告曰米至矣有頃舶果至舶至具言所以<lb/>
　來且出扇以示松山人視之則廟中塑像所握扇也<lb/>
　乃益大驚成化九年移烽火寨於此初設於三沙外<lb/>
　之烽火山海島也置欽總一員戰船四十三隻兵九<lb/>
　百五十三名後以險逺而内徙焉澳内南北風船俱<lb/>
<pb n="KR2g0059_WYG_005-76a"/>
　可泊但苦潮退易膠外對海中火焰山更出為長表<lb/>
　短表折而南為筋竹洋惡礁鱗布柁師苦之夏至後<lb/>
　隂陽相薄沙濤湧沸土人謂之海動雖漁艇不敢出<lb/>
　也北至浙之蒲門南至連江之濂澳近則礵山大金<lb/>
　羅浮箬頭延袤三百餘里皆其信地也其會哨北會<lb/>
　浙船於井下門南會小埕寨於西洋山嘉靖中把總<lb/>
　朱璣以汛地遼濶請分兵船為二一泊官澳一泊嵛<lb/>
　山萬厯間復增中哨以守三沙焉<lb/>
<pb n="KR2g0059_WYG_005-76b"/>
　𤓰嶺一名深澳嶺宋孝子王薦居此母沈氏冬月病<lb/>
　渴思𤓰不得薦至此嶺遇雪仰天而號忽見石岩間<lb/>
　青蔓離披有二𤓰摘歸奉母而疾差明太祖載之御<lb/>
　製孝順事實中嶺畔有馬仙巖相傳仙人馬姓者居<lb/>
　此頂有穴泉隨所至人數恰可給飲嶺東有東岩岩<lb/>
　左有龍井雲氣嘗䝉其上右有池曰鳯池<lb/>
　赤岸唐林嵩居此登乾符中進士詞賦為一時之冠<lb/>
　觀察使李晦奏改其鄉曰勸儒里曰擢秀以旌之又<lb/>
<pb n="KR2g0059_WYG_005-77a"/>
　有文翁龍首二橋皆以嵩得名也其地又為紙衣道<lb/>
　者墮水處道者為周顯徳間人清潭謝氏子出家名<lb/>
　義韶居常不食以紙為衣一日赴齋赤岸被人推墮<lb/>
　深潭中咸以為死矣及至齋所則道者先在紙衣亦<lb/>
　不濕也柘洋水坑平嶺諸溪皆至赤岸又有倒流溪<lb/>
　亦西流合於赤岸赴海<lb/>
　後﨑山與松山夾港對峙全體皆石磊砢竒秀唐乾<lb/>
　符中有陳蓬為白水仙者居於此能詩嘗題所居云<lb/>
<pb n="KR2g0059_WYG_005-77b"/>
　竹籬疎見浦茅屋漏通星與林嵩友善宋紹聖間邑<lb/>
　宰熊浚明作邑誌言嵩曾孫仲荀有地里志得之黄<lb/>
　忠黄忠得之白水仙云<lb/>
　三沙上有土堡明時居民三百餘家澳内可泊東北<lb/>
　風船三百餘賊所窺伺汛時常設陸兵一營駐守為<lb/>
　福寧上游最要之地<lb/>
　舊烽火在三沙南海中周十餘里明時有居民三十<lb/>
　餘家原設寨總公署徙後撤之澳内可泊南北風船<lb/>
<pb n="KR2g0059_WYG_005-78a"/>
　六十餘<lb/>
　嵛山在海中舊烽火東二山相連髙者曰大嵛山周<lb/>
　四十餘里外窿而中窪如盈盂故舊名盂山有三十<lb/>
　六澳昔多居民洪武中内徙萬歴年勘丈得荒田三<lb/>
　十餘頃擬設屯墾而中止僅為漁户所居有媽宫地<lb/>
　産鹿澳内可泊北風船六十餘在南者曰小嵛山多<lb/>
　鹿不可泊船二嵛皆烽火三沙屏翰也舊設遊總一<lb/>
　員戰艦二十二兵五百十四名以守之與臺山遊相<lb/>
<pb n="KR2g0059_WYG_005-78b"/>
　策應北路叅將汛時駐此旁有艮山有㠘曰日㠘<hi>或作</hi>
　<hi>目㠘新圖有大目小目</hi>
　七星山在海中嵛山之東七㠘羅列故名七星可寄<lb/>
　北風小船十餘自官澳鎮下門放洋或自嵛山放洋<lb/>
　各三更可至<lb/>
　礵山在大金東海洋中有南礵北礵東礵西礵亦作<lb/>
　桑山音相近也東礵泊北風船二十餘北礵泊北風<lb/>
　船五十餘南礵泊南風船二十餘中多惡礁過者宜<lb/>
<pb n="KR2g0059_WYG_005-79a"/>
　慎西北南風俱自鴨池放洋二更可到東北風自三<lb/>
　沙放洋三更可到倭冦自北來者嘗至此分䑸萬歴<lb/>
　末設遊兵統十二舟守之以不能久泊而撤<lb/>
　楊家溪中有九里潭自漆溪泥溪至此凡九里過黎<lb/>
　智墩而入海<lb/>
　太姥山髙十餘里在州東已百餘里矣舊名才山今<lb/>
　置戌有材堡與之相近太姥者堯時種藍嫗也好施<lb/>
　與遇仙人授以丹藥服之以七月七日騎龍上升後<lb/>
<pb n="KR2g0059_WYG_005-79b"/>
　人名其地曰摩霄峯又有太姥墓在岩洞前一石趺<lb/>
　類龜背豎石塔乃太姥既上升而後人思之𦵏其衣<lb/>
　冠也藍溪源出山頂即太姥種藍處每八月烏桕葉<lb/>
　落水中作凝碧色俗傳為太姥染衣居民候其時取<lb/>
　水漚藍染帛極佳唐乾符中僧師待建國興寺咸通<lb/>
　初林嵩建草堂讀書其中遺址尚存嵩記云山舊無<lb/>
　寺僧師待始築居於此乃圖其秀拔者為三十二峯<lb/>
　自後精藍鱗次遂成遊觀之區矣遊太姥者東南入<lb/>
<pb n="KR2g0059_WYG_005-80a"/>
　自金峯菴東入自石龍菴即疉石菴又山外小徑自<lb/>
　北折而東亦入自石龍菴西入自國興寺寺西有塔<lb/>
　北入自玉湖菴菴之東為圓潭菴國興寺東岩石尤<lb/>
　竒有萬丈崖崖上為望仙橋橋西曰白龍潭有龍伏<lb/>
　焉洞中韸韸如鼓聲潭之西曰曝龍峯峯上曰白雲<lb/>
　寺又上曰摩尼宫後有頂天石石有巨人跡二可長<lb/>
　二尺山髙風寒夏月猶挾纊樹木無過四尺者石皆<lb/>
　皸瘃秋霽逺望可盡四五百里雖浙水亦在目中乾<lb/>
<pb n="KR2g0059_WYG_005-80b"/>
　符六年記<lb/>
　瀲城堡下有瀲溪納秦溪藍溪諸水宋有林守真者<lb/>
　自言永嘉人敝衣蓬垢日醉酒肆中或數日不食亦<lb/>
　無饑色一日忽作百人之饌集諸道侣夜分舉手謝<lb/>
　曰先行矣瞑目而化案有遺扎曰得行便行得去去<lb/>
　明月清風為伴侣火浴有異香鶴舞之應塔於龍澗<lb/>
　之上<lb/>
　秦㠘堡有大篔簹廵檢司牙裏堡即牙城也有青灣<lb/>
<pb n="KR2g0059_WYG_005-81a"/>
　廵檢司桐山堡在廉江里十七都有蘆門廵檢司下<lb/>
　有桐山溪其出海處曰董江相傳董奉煉丹山中嘗<lb/>
　就此澡浴也山之東有雙髻峯又有形若龜者曰龜<lb/>
　峯山北有岩如伏虎曰白虎岩宋髙曇居此山下孝<lb/>
　宗朝為秘書省著作郎曇號容齋光宗常書容齋二<lb/>
　字以賜之又有髙融者登乾道進士棄官而隱於此<lb/>
　作無餘草堂<lb/>
　沙埕北鄰浙省之蒲門所澳内可泊南北風船三百<lb/>
<pb n="KR2g0059_WYG_005-81b"/>
　餘浙省商賈於此鱗集互易所齎兩省一大都㑹也<lb/>
　倭冦嘗窺伺之舊於此設陸兵一營其地有黄﨑山<lb/>
　面大海海中屏風山當其前朱文公避學禁常隱於<lb/>
　此作中庸序書其藁於民家白板扉上後此扉舁入<lb/>
　州庫奉為世寳焉<lb/>
　屏風山在嵛山之北南來商船皆自此收澳篔簹秦<lb/>
　㠘八都青澳皆為賊衝恃此扞之嘉靖三十八年四<lb/>
　月海冦洪澤珍引倭入冦攻福寧州分守叅議顧翀<lb/>
<pb n="KR2g0059_WYG_005-82a"/>
　固守五晝夜得不陷賊移攻福安縣破之叅將黎鵬<lb/>
　舉率指揮盧鼎臣等大敗賊於屏風㠘又追之鎮下<lb/>
　門獲其四舟賊燬巢遁去<lb/>
　臺山在屏風山東周十餘里秀聳若臺故名水深五<lb/>
　十餘托澳内可泊北風船五十餘上有娘娘宫往時<lb/>
　倭冦自日本或南麂來者皆就汲於此八閩上游第<lb/>
　一門户也萬歴三十五年置遊總一員率戰艦十有<lb/>
　八兵六百十九名以守之以澳中不利南風不能久<lb/>
<pb n="KR2g0059_WYG_005-82b"/>
　駐名守臺山實居官澳耳西北風由官澳鎮下門放<lb/>
　洋二更可到南風由嵛山放洋三更可到<lb/>
　鎮下門在屏風山之北故有居民千餘家委税官以<lb/>
　蒞之澳内可泊北風船百餘北至官澳南至三沙各<lb/>
　一潮水<lb/>
　官澳在鎮下門之北蒲門所之東為浙閩分界之地<lb/>
　澳北泊南風船四十餘為溫屬金盤汛澳南泊北風<lb/>
　船五十餘臺山遊哨所轄也故為賊所時窺最稱衝<lb/>
<pb n="KR2g0059_WYG_005-83a"/>
　要<lb/>
　分水嶺在㢘江里十九都浙閩分界處也下有白水<lb/>
　江判隔兩省海外夷人雜居閩島者有七種一曰盧<lb/>
　亭白水郎則在此江之上盧循遺種也詳見粤紀中<lb/>
　其餘又有樂山莫徭遊及般子山夷雲家之屬<lb/>
丁亥復至會城<lb/>
五月癸巳朔集諸公㑹議於公署五日而後定<lb/>
壬寅促裝登舟行十里止虹山橋㑹同侍郎蘇學士石<lb/>
<pb n="KR2g0059_WYG_005-83b"/>
主事殷御史張靖海將軍施將軍佟廵撫金都統胡於<lb/>
行帳拜疏曰臣等先在廣東恐誤福建農時已經咨行<lb/>
福建撫臣將沿海應給民耕種田地即與耕種令其復<lb/>
業後於四月初二日行至閩境復將<lb/>
皇上愛民至意通行暁諭仍㑹同該撫遍詣沿海地方<lb/>
萬姓歡呼咸稱向來雖經展界仍有海冦未得安寧今<lb/>
賴<lb/>
朝廷徳威海冦已除復沛<lb/>
<pb n="KR2g0059_WYG_005-84a"/>
綸音給還原業小民自此世世得沾<lb/>
皇上洪恩擁馬焚香沿途不絶查福州興化泉州漳州<lb/>
等四府福寧一州所屬十九州縣原遷界外田地共二<lb/>
萬五千九百四頃零自康熙二十年展界至二十二年<lb/>
止已經墾復四千八百八十六頃零尚餘未墾田地二<lb/>
萬一千一十八頃零并額外老荒七百頃零共二萬一<lb/>
千七百一十八頃零並交地方官有原主者令其復業<lb/>
無原主者招徠勸墾據州縣陸續呈報歸業丁口四萬<lb/>
<pb n="KR2g0059_WYG_005-84b"/>
八百有零承墾田地一萬七千一百三十二頃零其丁<lb/>
口花名及抛荒老荒數目并鹽田竈田屯田分晰數目<lb/>
聽該撫造冊另報令其照例起科其沿邊所有漁課鹽<lb/>
課已經原任總督姚啟聖於康熙二十年題准開復現<lb/>
在徵收應無容議惟海禁仍行禁止至於沿海地方先<lb/>
因遷民立界遍造墩臺各設防兵或五名或十名或二<lb/>
十名自廣東交界至浙江交界止有防兵八千八百一<lb/>
十一名今海冦已除遷界已復沿海田土已經給還應<lb/>
<pb n="KR2g0059_WYG_005-85a"/>
將不緊要處兵丁歸併緊要處臣等議得南澳一島係<lb/>
閩粤二省咽喉門户應設水師重兵先在粤中原請至<lb/>
閩定議今查海澄厦門已有水師提標官兵分駐而復<lb/>
有專鎮厦門總兵官領官兵三千員名可以移調應將<lb/>
此兵移駐南澳聽兩省督提管轄於詔安營撥守分水<lb/>
闗梅嶺寨各把總一員兵五十名洋林村把總一員兵<lb/>
一百名於銅山營撥守懸鐘所遊撃一員兵五百名於<lb/>
雲霄營撥守梅洲把總一員兵一百名荷步把總一員<lb/>
<pb n="KR2g0059_WYG_005-85b"/>
兵五十名漳浦縣已有漳浦總兵領官兵三千員名復<lb/>
有城守叅將領官兵一千員名應將城守營裁去止留<lb/>
總兵營仍於其中撥守眉田寨連江各把總一員兵一<lb/>
百名東墩赤湖各把總一員兵五十名銅山已有水師<lb/>
總兵領官兵三千員名復有水師遊撃領官兵一千員<lb/>
名查銅山逼近南澳南澳既宿重兵銅山之兵可以減<lb/>
省應將水師遊撃一營全裁其總兵所領官兵亦裁去<lb/>
三分之一兼裁總兵官止留遊撃二員守備二員千總<lb/>
<pb n="KR2g0059_WYG_005-86a"/>
四員把總八員兵二千名另設副將一員以總之即於<lb/>
其中撥守八尺門杜潯各把總一貟兵五十名古雷千<lb/>
總一員兵二百名六澳所守備一員兵五百名海澄縣<lb/>
係𦂳急之處所設副將一員領官兵二千員名應留於<lb/>
水師提標撥守石碼遊擊一員兵三百名海門千總一<lb/>
員兵一百五十名橋梁尾高﨑劉五店各把總一員兵<lb/>
一百名金門係𦂳要之處所設總兵官領官兵三千員<lb/>
名應留其附近處水師浯㠘營圍頭營各設遊擊各領<lb/>
<pb n="KR2g0059_WYG_005-86b"/>
官兵一千員名查二汛逼近金厦金厦既有重兵二汛<lb/>
之兵相應裁去於金門營撥守圍頭將軍㠘等處逰擊<lb/>
一員守偹一員千總二員把總四員兵八百名鎮海衞<lb/>
千總一員兵三百名再於水師提標撥守浯㠘千總一<lb/>
員兵二百名於漳州營撥守江東橋把總一員兵五十<lb/>
名同安縣在金厦之内所有城守營副將一員領官兵<lb/>
二千員名可以減省應將官兵一半及本副將裁去止<lb/>
留遊擊一員守備一員千總二員把總四員兵一千名<lb/>
<pb n="KR2g0059_WYG_005-87a"/>
即於其中撥守下店寨把總一員兵五十名於陸路提<lb/>
標撥守竿頭寨把總一員兵五十名洛陽橋把總一員<lb/>
兵一百名於泉州城守營撥守安海橋把總一員兵五<lb/>
十名於晉江水師營撥守永寧崇武各把總一員兵二<lb/>
百名於惠安營撥守黄﨑把總一員兵五十名興化府<lb/>
已有總兵官領官兵三千員名復有城守營遊擊領官<lb/>
兵一千員名應將城守營裁去止留總兵營即於其中<lb/>
撥守楓亭寨把總一員兵一百名天馬寨江口寨各把<lb/>
<pb n="KR2g0059_WYG_005-87b"/>
總一員兵五十名再於平海營撥守湄洲守備一員兵<lb/>
三百名三江口千總一員兵二百名於福清營撥守蒜<lb/>
嶺把總一員兵五十名海口寨千總一員兵一百名海<lb/>
壇係海島重地所有水師總兵官領官兵三千員名應<lb/>
留查本營向駐鎮東今應責移海壇於長樂營撥守壟<lb/>
下石龍臺各把總一員兵五十名於福州城守營撥守<lb/>
烏龍江把總一員兵一百名閩安鎮海口要衝省㑹東<lb/>
南門户所有水師副將領官兵三千員名應留於連江<lb/>
<pb n="KR2g0059_WYG_005-88a"/>
營撥守東岱定海各把總一員兵一百名拱頭寨把總<lb/>
一員兵五十名於閩安水營撥守小埕千總一員兵三<lb/>
百名下㠘北茭等處遊擊一員守備一員千總二員把<lb/>
總四員兵一千名於羅源營撥守松山飛鸞各把總一<lb/>
員兵五十名於福寧營撥守馬鞍山松山港口各把總<lb/>
一員兵三十名金埀東臺金埀西臺東墻鹽田下滸各<lb/>
把總一員兵五十名白石司大金各千總一員兵一百<lb/>
五十名於閩安水營撥守秦㠘遊擊一員守備一員千<lb/>
<pb n="KR2g0059_WYG_005-88b"/>
總二員把總四員兵一千名於桐山營撥守牙城把總<lb/>
一員兵五十名沙埕分水闗各千總一員兵一百五十<lb/>
名共撥兵丁九千五百一十名仍聴各營照舊管轄其<lb/>
應裁銅山總兵陳昌現在征進臺灣俟回日該將軍令<lb/>
其赴部候補改設銅山副將一員聽部照例推補其銅<lb/>
山遊擊一員守備一員千總二員把總四員兵一千名<lb/>
銅山城守營遊擊一員守備一員千總二員把總四員<lb/>
兵一千名浯㠘營遊擊一員守備一員千總二員把總<lb/>
<pb n="KR2g0059_WYG_005-89a"/>
四員兵一千名圍頭營遊擊一員千總二員把總四員<lb/>
兵一千名漳浦營叅將一員守備一員千總二員把總<lb/>
四員兵一千名同安營遊擊一員守備一員千總二員<lb/>
把總四員兵一千名興化城守營遊擊一員守備一員<lb/>
千總二員把總四員兵一千名共官兵七千名應裁但<lb/>
現於經制兵丁内撥官兵一萬駐札臺灣彭湖不便遽<lb/>
裁俟該將軍撥定之後將餘剩者具題裁去所裁官兵内<lb/>
有征進臺灣不必裁汰將陸營官兵裁去頂補可也<lb/>
<pb n="KR2g0059_WYG_005-89b"/>
　福建屯田明初設置旗軍領種與廣東畧同其後漸<lb/>
　廢半為民佔而虚額僅存國初領於縣官照民則徵<lb/>
　收初遷界外甚多展界後有福州府同知附徵福右<lb/>
　衛屯田一十九頃零福州府通判附徵福中衛屯田<lb/>
　七十八頃零興化府同知附徵興化衞屯田一頃零<lb/>
　泉州府同知附徵永寧衛屯田三頃零漳州府同知<lb/>
　附徵鎮海衛屯田四十四畆共計一百一頃零併入前<lb/>
　抛荒額内其在各縣附徵者即纂入各縣抛荒数内<lb/>
<pb n="KR2g0059_WYG_005-90a"/>
　不另列<lb/>
　閩中鹽塲有七在福州者曰海口塲曰牛田塲在泉<lb/>
　州者曰惠安塲曰潯美塲曰<graphic n="KR1801" url="https://raw.githubusercontent.com/kanripo/KR-Gaiji/master/images/KR1801.png" mimeType="image/png"/>州塲曰浯州塲在興<lb/>
　化者曰上里塲初遷多在界外今展復<lb/>
是日將軍施烺廵撫金鋐提督萬正色俱至行帳北向<lb/>
跪行請安禮且致辭望<lb/>
闕叩頭别去<lb/>
癸卯至閩清之溪口行五日<lb/>
<pb n="KR2g0059_WYG_005-90b"/>
丁未過黯淡灘至延平府<lb/>
己酉至建寧府溯流上瀨易舟以行是日過阿彌陀佛<lb/>
灘稱絶險凡行三日所過灘不可勝紀<lb/>
壬子過六牙灘老虎口灘止大園<lb/>
癸丑過老䑕灘太平灘止古廟灘<lb/>
甲寅過將軍灘火燒灘止浦城縣<lb/>
乙卯陸行五十里至漁梁又三十五里過五顯嶺又五<lb/>
里止廟灣是日過仙陽街眞西山先生故里也在縣北<lb/>
<pb n="KR2g0059_WYG_005-91a"/>
三十里五顯廟規制宏壯踞山之巔萬竹圍繞間以長<lb/>
松蒼翠襲人衣裾飛流瀑布震盪於下行者至此每盤<lb/>
桓不忍去<lb/>
丙辰行十里過楓嶺為浙閩接壤處又二十里至念八<lb/>
都又十里至上竿嶺又五里至羊<graphic n="KR1489" url="https://raw.githubusercontent.com/kanripo/KR-Gaiji/master/images/KR1489.png" mimeType="image/png"/>嶺又十里至仙霞<lb/>
闗闗有上下兩重中作漢夀亭侯廟石磴峻絶真天險<lb/>
也又十里至保安又五里至姚嶺又二十里止峽口<lb/>
丁巳行五十里至清湖登舟自此沿江入浙矣<lb/>
<pb n="KR2g0059_WYG_005-91b"/>
　梨嶺在乾封鄉之安樂里通衢之江山民以樹梨為<lb/>
　業有水北流通廣信洪武間令張鵬舉置闗於此表<lb/>
　曰梨闗正徳七年以江西徭冦置戌焉唐歐陽詹詩<lb/>
　曰南北風煙即異方連峯危棧倚蒼蒼哀猿咽木傍<lb/>
　髙處誰不沾衣望故鄉明鄭善夫詩曰梨嶺遥於楓<lb/>
　嶺遥小闗高比大闗高傭夫過此如平地一日來回<lb/>
　一百遭<lb/>
　粤閩廵視紀畧卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>粤閩廵視紀畧卷六</head> <lb/>
    <p>
<pb n="KR2g0059_WYG_006-1a"/>
欽定四庫全書<lb/>
　粤閩廵視紀畧卷六<lb/>
　　　　　　　　　　　　工部尚書杜臻撰<lb/>
　　附紀彭湖臺灣<lb/>
　彭湖有三十六島縱横三百餘里<hi>此據新圗實錄云二百餘里</hi>閩<lb/>
　海實錄云其地勢在泉州料羅漳州鎮海之界與舊<lb/>
　㠘大擔相對自内地東渡順風一日二夜可至閩書<lb/>
　附晉江縣云地近琉球昔人於此置兵防琉球今則<lb/>
<pb n="KR2g0059_WYG_006-1b"/>
　防倭元島夷志云自泉州順風二晝夜可至有七澳<lb/>
　曹能始志勝云自郡東出海門舟行三日始至鄭若<lb/>
　曾云風順尚有日半之程指揮唐垣京彭湖要覽云<lb/>
　係琉球山川地界泉漳興福其去内地也埒於琉球<lb/>
　諸書所載不同茲從閩志附之晉江之後云前代事<lb/>
　不可考隋開皇中遣虎賁郎將陳稜帥師至其地虜<lb/>
　男女數百人而還唐施肩吾有彭湖詩云腥臊海邊<lb/>
　多鬼市島夷居處無鄉里黑皮年少學採珠手把生<lb/>
<pb n="KR2g0059_WYG_006-2a"/>
　犀照鹹水蓋亦嘗有至焉者明洪武五年以其民叛<lb/>
　服不常大出兵驅其大族徙置漳泉間今蚶江諸處<lb/>
　遺民猶存嘉靖之季賊首曾一本林鳳據為巢穴萬<lb/>
　歴元年總兵俞大猷逐倭冦嘗至其地二十年朝鮮<lb/>
　告倭且入犯議者謂不宜坐棄彭湖於是設把總一<lb/>
　員以十六舟戌之𨽻於南路叅將及泉南遊撃令與<lb/>
　浯銅二寨時相䇿應共汛地北起北山南盡八鬭澳<lb/>
　<hi>地圖作八罩</hi>北山龍門港丁字門西㠘頭曰最衝娘宫前<lb/>
<pb n="KR2g0059_WYG_006-2b"/>
　蒔上澳曰次衝春汛以清明前十日為期駐三月而<lb/>
　返冬汛以霜降前十日為期駐兩月而返後以孤懸<lb/>
　海表議罷啟禎以後鯨鯢荐食益不可問矣其氣候<lb/>
　常溫多風少雨渉海者重絮而行既至則易暑服其<lb/>
　土燥剛不宜木與禾黍惟多雜茅泉味澀滷其民多<lb/>
　泉人僑處苫茅以居朴野多夀土布為衣耕漁畜牧<lb/>
　以自給煮海為鹽釀秫為酒掇蠃蛤魚蝦以佐食爇<lb/>
　牛糞以㸑燃魚膏為油尤多畜羊羊特肥大孶生山<lb/>
<pb n="KR2g0059_WYG_006-3a"/>
　谷間千萬為羣其主各刻角以誌或烙毛𠢐耳夜亦<lb/>
　不收卒不相亂也黠者或行賈於外致饒裕其爭訟<lb/>
　擇年長者為主有事則就决之間有不能平則詣晉<lb/>
　江縣陳白以聽斷焉其物産榖則胡麻菉豆藥則天<lb/>
　門冬蒺藜山茨茹蟲獸則山猪蜈蚣花蛇及䑕山猪<lb/>
　類常猪而色赤性矯徤善跳躍捕之不易有毒食之<lb/>
　輒發瘡癰花蛇蜈蚣彌山皆是花蛇大者長丈餘小<lb/>
　亦不下五六尺晝日伏藏地下夜乃潜至几案間揣<lb/>
<pb n="KR2g0059_WYG_006-3b"/>
　之不嚙即偶見嚙亦不至大創也海石間出烏魚一<lb/>
　名□魚本生江南每春日輙来就石㢘打子蓋魚子<lb/>
　須跳擲乃出也又産白芥菜髙五六尺其子中入藥<lb/>
　絶佳茉莉千瓣香尤酷烈又有藤蔓可為燂洗兵船<lb/>
　之用其民以地近琉球夜不舉火言夷船望見烟起<lb/>
　必來抄掠居中六澳曰娘娘宫可泊南北兵船五六<lb/>
　十艘遊總處之其餘諸島重疉相包無大高山望之<lb/>
　不過如覆釡水曰彭湖溝分流東西泉漳人行賈呂<lb/>
<pb n="KR2g0059_WYG_006-4a"/>
　宋必徑其間自此以東為順流其返也過彭湖而西<lb/>
　復為順流自娘娘宫而西至西㠘頭曰左哨稍南至<lb/>
　蒔上澳曰右哨二哨去中營各水程四十里二哨自<lb/>
　相去水程三十里西㠘頭有山稍髙度可十六丈可<lb/>
　泊兵船四十餘其險阨曰内塹外塹稍北十里曰□<lb/>
　仔澳可泊南北風船十餘各有漁寮水源<hi>新圖又有大池角小</hi>
　<hi>流角吼硫<graphic n="KR4132" url="https://raw.githubusercontent.com/kanripo/KR-Gaiji/master/images/KR4132.png" mimeType="image/png"/>員門司磺礁竹篙澳</hi>稍北二十里曰丁字門其澳迫窄<lb/>
　僅可容四五舟有水源無漁寮為㓂夷樵汲所至<hi>新圖</hi>
<pb n="KR2g0059_WYG_006-4b"/>
　<hi>有大吼門小吼門</hi>過此十里為西北大洋稍東二十里曰鎮<lb/>
　海港員背㠘各有水源漁寮<hi>新圖有赤<graphic n="KR2063" url="https://raw.githubusercontent.com/kanripo/KR-Gaiji/master/images/KR2063.png" mimeType="image/png"/>萬丈潭土地公金㠘姑婆㠘鐵砧</hi>
　<hi>㠘</hi>但水淺礁多舟不易往第於北山築墩探瞭而已<lb/>
　西㠘頭内十里曰菓葉澳可泊十餘舟有水源無漁<lb/>
　寮又自西㠘頭分道至通梁仔瓦硐港大礵各水程<lb/>
　二十里中墩三十里<hi>新圖菓葉甚逺中墩甚近小有不同中墩一稱上門</hi>各有<lb/>
　漁寮水源亦以水淺礁多止可逺瞭凡此皆左哨汛<lb/>
　遊所及也蒔上澳可泊北風船四五十<hi>新圖其旁有岑圭㠘狗沙</hi>
<pb n="KR2g0059_WYG_006-5a"/>
　<hi>㠘毒㠘鐵線尾</hi>西行水程五里有小㠘曰大城與小城相對<lb/>
　可泊南風船十餘自蒔上東北行水程二十里曰文<lb/>
　龍港<hi>即龍門港之誤新圖作良文港</hi>可泊北風船十餘有水源漁寮<lb/>
　<hi>新圖其旁凌波㠘芝眉㠘椗齒礁</hi>為冦夷樵汲必至之地哨邏至此<lb/>
　而廻稍南五里曰林投仔<hi>新圖其旁有鎖管港猪母落</hi>有水源冬<lb/>
　哨始有漁寮春夏無之也由此東北水程十里曰圭<lb/>
　壁港又北五里為青螺仔頭<hi>新圖其旁有洪林罩蚱脚㠘鼎灣仔沙港雁精</hi>
　<hi>㠘蟳廣</hi>各有水源漁寮但礁多水淺常於太武山逺瞭<lb/>
<pb n="KR2g0059_WYG_006-5b"/>
　及之不能時往並蒔上而西五里曰楓櫃仔山<hi>新圖其旁</hi>
　<hi>有大㡌山沈礁四角㠘龜龍㠘番墓下</hi>有水源漁寮北行水程二十里<lb/>
　曰安山仔可泊南風船二十餘又北十里曰東港尾<lb/>
　有水源無漁寮可泊南北風船二十餘<hi>新圖自此復近祖媽宫</hi>
　左哨汛遊所及畧盡於此西㠘頭之極西又有吉貝<lb/>
　㠘孤隔多礁<hi>新圖其旁有布袋澳沙員日㠘沈<graphic n="KR4132" url="https://raw.githubusercontent.com/kanripo/KR-Gaiji/master/images/KR4132.png" mimeType="image/png"/>北磽其東有屈𤓰飯籃蓋白沙澳北境盡</hi>
　<hi>處也</hi>與南面之八鬭㠘逺隔一潮水雖有漁寮水源均<lb/>
　非哨瞭所及也新圖與舊畧異娘娘宫作祖媽宫大<lb/>
<pb n="KR2g0059_WYG_006-6a"/>
　城太武山與之連壤不云小㠘也自祖媽宫稍西盡<lb/>
　西垵仔尾有新城蓋㓂所築以屯兵者<hi>其旁有後屈潭水燒平牛</hi>
　<hi>心礁西街</hi>而八鬭之旁澳㠘甚多<hi>在北者曰鴛鴦窟捕魚坑水垵虎井桶盤㠘三</hi>
　<hi>將軍石在西者曰大花宅小花宅花㠘草㠘沉礁大猫㠘小猫㠘在東者曰挽毛潭網垵在南者曰頭巾</hi>
　<hi>㠘鐵砧礁</hi>稍逺至西南有湖内社<hi>撻鈇成質潭</hi>東北有尾糍田<lb/>
　<hi>將軍柱後代仔</hi>極南有東㠘平西㠘平鐘㠘等更南有東吉<lb/>
　㠘西吉㠘斧頭爭等皆明世所不及知也<lb/>
　臺灣舊名東番不知所自始其人聚處無君長不通<lb/>
<pb n="KR2g0059_WYG_006-6b"/>
　中國亦未嘗屬於外番泉漳市舶私與往來不聞於<lb/>
　官司也萬厯三十年為倭所據浯㠘營將沈有容出<lb/>
　舟師擊之有連江人陳第者以薊鎮遊擊家居與偕<lb/>
　往共破倭泊舟大員其酋長大彌勒等持鹿酒以獻<lb/>
　因備詢其土俗及山海形勢述之成篇第倜儻能文<lb/>
　起家諸生後乃去而習武為總兵俞大猷尚書譚綸<lb/>
　所賞識遂以武秩進著有意言謬言毛詩古音攷伏<lb/>
　羲先天圖纉太史焦竑亟稱之自有第記而後釐考<lb/>
<pb n="KR2g0059_WYG_006-7a"/>
　屬國者始知有所謂東番云其畧曰東番在彭湖外<lb/>
　洋中自烈㠘航海一晝夜至彭湖又一晝夜而至加<lb/>
　老灣其地起魍港加老灣歴大員堯港打狗㠘小淡<lb/>
　水又有雙溪口加哩林沙巴里大幇坑皆其居也斷<lb/>
　續凡千餘里種𩔖甚蕃别為社社或千人或五六百<lb/>
　推子女多者為社長聽其約束性好勇喜鬭暇輒習<lb/>
　走晝夜不止足躢皮厚至數分履棘刺如平地㨗及<lb/>
　奔馬度終日之力可踔數百里或兩社有隙而相攻<lb/>
<pb n="KR2g0059_WYG_006-7b"/>
　約日合戰戰已往來如初不復相讐每殺人斬其首<lb/>
　剔肉存骨懸之門門懸髑髏多者稱壯士地暖冬夏<lb/>
　祼體不知衣冠自謂簡便婦女結草裾畧蔽下體而<lb/>
　已無揖讓拜跪禮無厯日文字視月圓為一月計月<lb/>
　十圓為一年久則忘之故率不紀嵗少壯老耄問之<lb/>
　不知也交易結繩以識無水田治畬種禾山花開則<lb/>
　耕禾熟拔其穗榖粒視内地稍長特甘香採苦草雜<lb/>
　米釀之為酒間有佳者豪飲至一斗燕㑹則置大罍<lb/>
<pb n="KR2g0059_WYG_006-8a"/>
　團坐各酌以竹筒不設肴核樂則起而跳舞口亦嗚<lb/>
　嗚若歌曲男子剪髮留數寸披垂女子則否男子穿<lb/>
　耳女子年十五六斷去唇兩傍二齒以為餙地多竹<lb/>
　大數握長十餘丈伐竹搆屋蒙以茅廣長數丈每族<lb/>
　共屋一區稍大曰公廨少壯未娶者曹居之議事必<lb/>
　於公廨取召集之易也將娶視女子可室者遣人遺<lb/>
　以瑪瑙珠一雙女子不受則已受則夜造其家鼓口<lb/>
　琴挑之口琴者製薄鐵如搔頭尾有兩岐齧而嘘之<lb/>
<pb n="KR2g0059_WYG_006-8b"/>
　錚錚有聲女聞納宿未明徑去不見女父母自是每<lb/>
　夜必來以為常迨産子女婦始往壻家迎壻如親迎<lb/>
　壻始見女父母因家焉養女父母終身其本父母不<lb/>
　得子也故生女喜倍男謂其可以繼嗣云妻死更娶<lb/>
　夫喪號為鬼殘終莫之醮人死擊皷環哭置尸於地<lb/>
　四面熾火煏而乾之不棺屋壞乃立而埋之不封不<lb/>
　祭將耕戒勿言亦不復相仇殺道路以目田畔相遇<lb/>
　少者背立長者徑行無所問華人或故侮之不之較<lb/>
<pb n="KR2g0059_WYG_006-9a"/>
　茍違戒則嵗輟不登故守之惟謹女子健作女常勞<lb/>
　男常逸有盜取人物者嚴剔之尸於市故夜戸不閉<lb/>
　禾積塲無敢竊者有牀無几案席地坐榖有大小豆<lb/>
　胡麻薏苡蔬有葱薑番薯蹲鴟果有椰蔗毛柿佛手<lb/>
　柑畜有猫狗豕雞獸有虎豹熊鹿鳥有鳩雉鴉雀山<lb/>
　尤多鹿人善用鏢鏢長五尺鏃甚銛虎鹿遇之輒斃<lb/>
　其捕鹿嘗以冬伺其羣出乃集衆逐而圍之掩羣盡<lb/>
　取積如丘陵先屠取其皮角次腊其肉次腊其舌與<lb/>
<pb n="KR2g0059_WYG_006-9b"/>
　腎與筋别藏之盛以箱而鬻之華人又能榨蔗為糖<lb/>
　二者其本業也得鹿子必擾馴之刺鹿腸出新飼草<lb/>
　未化者必競食名百草膏俗食豕不食雞雉惟拔取<lb/>
　其尾以餙旗見華人烹噉雞雉輒嘔雖居島中不能<lb/>
　操舟畏見海但捕魚於溪澗故老死不與他夷往來<lb/>
　永樂初鄭和航海諭諸夷東番獨逺竄不聽約於是<lb/>
　家遺以一銅鈴使懸於頸蓋狗畜之也至今傳以為<lb/>
　寳始皆聚居濵海嘉靖末遭倭焚掠乃避居山倭善<lb/>
<pb n="KR2g0059_WYG_006-10a"/>
　鳥銃鏢不能禦也自通於中國獨見其居山耳漳泉<lb/>
　之民至者既衆充龍烈㠘諸澳往往能譯其語嘗以<lb/>
　瑪瑙甆器布鹽銅簮環之屬易其鹿脯筋角間遺以<lb/>
　故衣輒喜見華人則衣之以相晉接退則襲而藏之<lb/>
　得布亦藏之盖其人習祼不耐冠履束縛也性頗醇<lb/>
　樸自通中國始有嗜好奸人又紿以濫惡之物彼亦<lb/>
　漸悟知為巧偽矣第之言如此明季阻於海冦不復<lb/>
　相通不知何時為紅夷所得海逆鄭成功之敗遁於<lb/>
<pb n="KR2g0059_WYG_006-10b"/>
　京口也乘大霧襲殺紅夷守者而據其地築城以守<lb/>
　偽號東寧國或言嵗以十萬緡歸紅夷而假其地以<lb/>
　居為日久矣卒莫知其然否後鄭成功死於厦門其<lb/>
　妻董氏復立子錦勢益弱降者踵至争言臺灣中曲<lb/>
　折始知其地南北長東西狹東面皆大山莫知其窮<lb/>
　際水皆西流長者或數百里海逆既定居規度便近<lb/>
　地給兵屯種而收賦於諸社以自給又多種桐樹及<lb/>
　枲麻為治船之需或盛言封畛遼濶獠人錯居多竒<lb/>
<pb n="KR2g0059_WYG_006-11a"/>
　怪有三指人𤓰鋭如鳥跳躑山林如猿玃居於樹顛<lb/>
　樹絶大其顛平廣可置屋其人亦能耕穫得榖輒徙<lb/>
　置樹上又善弩人迫之輒注矢下向終莫能近也又<lb/>
　有長髯矮人僅如十嵗小兒而鬚皆過腹或又言其<lb/>
　巢特險固水道紆廻惟一徑可入欲往者必自彭湖<lb/>
　易舟而令諸習者為導乃能至或又言地時時震又<lb/>
　多颶風屋易壞多至三年必再搆矣言人人殊亦有<lb/>
　圖形以獻者事渉詭詐不足信也迨海逆入居漳泉<lb/>
<pb n="KR2g0059_WYG_006-11b"/>
　再遁於厦門而錦又死獨稚子克塽在悉以兵事委<lb/>
　其偽武平侯劉國軒而專總財賦則屬之偽忠誠伯<lb/>
　馮錫范錫范者克塽妻父也於是督臣姚啟聖提臣<lb/>
　施烺咸言臺灣可取狀上命㑹議有<lb/>
㫖允行康熙二十二年春烺自闕下至閩啟聖已調集<lb/>
　各鎮之師飭軍資峙糗糧列艦以待官軍在行者皆<lb/>
　有重犒師行以風不利而返再出復却回六月啟聖<lb/>
　親餞烺於銅山從容言曰將軍師期已三易矣每行<lb/>
<pb n="KR2g0059_WYG_006-12a"/>
　必竭蹷庀軍賞力已盡矣嗣後不能為將軍再治行<lb/>
　敬奉白簡以待命於下吏克敵與否在今日矣惟將<lb/>
　軍圖之烺念時方盛暑多南風意躊躇未决乃業已<lb/>
　力任而啟聖繩之又急遂慷慨行為書决别妻子誓<lb/>
　必死諸將士當行者皆作書抵家處分後事無一還<lb/>
　心合提標及興化平陽銅山金門海壇厦門諸鎮之<lb/>
　師共數萬人舳艫數百禡牙舉帆自銅山南向而啟<lb/>
　聖亦進屯厦門為聲援烺舟既至大洋風日恬和海<lb/>
<pb n="KR2g0059_WYG_006-12b"/>
　波偃息安行如内地遂以初十日至彭湖之外島當<lb/>
　是時賊將劉國軒以二萬衆守澎湖昔日哨遊重地<lb/>
　皆為所據烺泊舟處非向來屯駐地也賊望見之皆<lb/>
　大笑曰此不足煩吾兵潮至自碎耳蓋海道收泊有<lb/>
　常處必澳曲乃可以避風潮否則潮乘風勢能舉舟<lb/>
　拍沙上即至堅之舟不過三四掀播無不震裂矣烺<lb/>
　亦習知海事心竊危之顧無可奈何稍擇便處相守<lb/>
　十二日潮竟不至而天忽大霧咫尺不見人是為六<lb/>
<pb n="KR2g0059_WYG_006-13a"/>
　月二十二日也烺告諸將曰潮汐有常而十二日不<lb/>
　至方夏多颶風而無風此天相我成功也非<lb/>
天子洪福不及此然倖不可屢邀更需時日而潮至颶<lb/>
　作必敗無疑矣今日請與諸君共破賊諸將亦以為<lb/>
　然請舉砲烺曰不可火器彼之所長彼聞砲聲即知<lb/>
　我軍所在而尋聲以擊我我不能敵也不若乘大霧<lb/>
　未解而直趨其中堅彼不意我至必驚亂我躍登其<lb/>
　舟短兵相接庶可取勝衆曰善於是分其舟為二以<lb/>
<pb n="KR2g0059_WYG_006-13b"/>
　興化總兵吳英為左冲鋒金門總兵陳龍銅山總兵<lb/>
　陳昌繼之而厦門總兵楊嘉瑞當其後平陽總兵朱<lb/>
　天貴為右冲鋒提標前營遊擊何應元提標署中營<lb/>
　叅將羅士珍提標右營遊擊藍理提標署後營遊擊<lb/>
　曾成繼之而海壇總兵林賢繼其後偃旗卧鼓魚貫<lb/>
　以入餘舟八十艘留為後應軍方行而潮至水驟湧<lb/>
　四尺舟行通利無礙烺與諸將皆色喜度已附賊舟<lb/>
　競擲長鏁巨鉤首尾鉤之我舟與賊舟相混糾結不<lb/>
<pb n="KR2g0059_WYG_006-14a"/>
　可解朱天貴林賢吳英先登諸將士奮勇騰躍競上<lb/>
　賊艦賊方茫昧不及辨而刃已及身大亂趣舉砲鉛<lb/>
　甫脱口鎔而未堅勢亦不猛着鐡皆如泥不能傷我<lb/>
　軍我軍大呼殊死戰無不一當百因縱火焚其舟自<lb/>
　己至未賊大敗殺死焚死跳溺死者萬二千人獲賊<lb/>
　舟甚多劉國軒以數舸逸去餘創殘八百人並詣軍<lb/>
　前降朱天貴冒矢石負重傷所當賊十二艘焚溺幾<lb/>
　盡猶稱寧死不退追擊不已忽有飛砲中項立斃天<lb/>
<pb n="KR2g0059_WYG_006-14b"/>
　貴本浙鎮以留後䇿應調之乃自願為前部卒戰死<lb/>
　時論壯之賊守山者曰偽將軍楊瑞見水軍已敗率<lb/>
　偽官一百六十五員偽兵四千六百五十三名全軍<lb/>
　降初烺將出師夢觀音授以水一桶覺而曰水者海<lb/>
　也一桶者大一統也我今茲必破賊乎又軍士有宿<lb/>
　於闗忠義廟者忽聞空中呼曰選大纛五十杆助施<lb/>
　將軍破賊烺聞之益自喜至是果驗烺得降者皆厚<lb/>
　撫之録所獲水軍創殘八百人給以糜粥酒胾遣醫<lb/>
<pb n="KR2g0059_WYG_006-15a"/>
　為裹傷傅藥召見之曰若等欲歸乎皆叩頭言逆天<lb/>
　宜死得不死足矣安望歸烺曰不然汝一軍盡没父<lb/>
　母妻子必謂汝等已死日夜悲泣今縱汝歸復見父<lb/>
　母妻子寧不甚樂<lb/>
朝廷至仁如天不得已而用兵降即赦之耳汝今歸為<lb/>
　我告臺灣人速來降尚可得不死少緩即為彭湖之<lb/>
　續矣諭訖而遣舟歸之八百人皆感泣去既至則展<lb/>
　轉相告歡聲動地諸偽將偽兵聞之爭欲自拔來歸<lb/>
<pb n="KR2g0059_WYG_006-15b"/>
　禁之不能止劉國軒自彭湖敗還固已膽落至是見<lb/>
　人情大率已解散始决計勸克塽歸附矣始烺告㨗<lb/>
　且言臺灣港道紆廻南風狂湧須俟八月以後乘北<lb/>
　風而行且遣書咨之督臣啟聖啟聖以為賊已大創<lb/>
　宜乘勝急擊若少延緩之令賊得保聚勝敗未可知<lb/>
　也又㢘知官軍破賊後藥彈火器率已罄盡甚至撞<lb/>
　毁鐵鍋為裝砲之用遂為書報烺言當速進且送角<lb/>
　弓五百張栁箭二萬枝火藥二萬觔火礶一萬五千<lb/>
<pb n="KR2g0059_WYG_006-16a"/>
　筒噴筒三千枝火箭八百箱黑鉛四千觔大小鐵子<lb/>
　一千枚出窩蜂子一千觔縀紬袍掛乾練袍掛各數<lb/>
　千領鞾㡌若干件賞功銀一萬兩烺得書大喜悉以<lb/>
　諸資具散之軍中軍中人人鼓勵計日渡海滅殘冦<lb/>
　取重賞賊聞之洶懼閏六月初八日偽藩鄭克塽遣<lb/>
　偽官鄭平英林惟榮曾蜚朱紹熙齎降表至軍前請<lb/>
　舉國内附為東方屏翰烺告之曰仍居故土不敢擅<lb/>
　許審欲降者當如幕府約因要以三事一必須劉國<lb/>
<pb n="KR2g0059_WYG_006-16b"/>
　軒馮錫范親身來二必須納土獻版籍三必須偽官<lb/>
　兵遵制剃髮舉家内徙聽朝廷安揷使人銜命去七<lb/>
　月十五日克塽復遣偽兵官馮錫珪偽工官陳慶煒<lb/>
　劉國軒親弟偽副使劉國昌馮錫范親弟偽副使馮<lb/>
　錫韓同前使曾蜚朱紹熙來復奉書至軍前請悉如<lb/>
　約且言南北淡水駐防偽左武將軍何祐偽左先鋒<lb/>
　李茂等並已撤回地方並已效順但請頒給告示曉<lb/>
　諭剃髮而何祐等降欵亦至十六日提督烺留劉國<lb/>
<pb n="KR2g0059_WYG_006-17a"/>
　昌馮錫韓於軍前而令侍衛吳啟爵六品筆帖式常<lb/>
　住齎告示五通與錫珪等偕往曉諭臺灣軍民見<lb/>
天使渡海合境驩呼投戈剃髪向化恐後居亾何克塽<lb/>
　降表至奏繳偽延平王印一顆冊一副偽武平侯印<lb/>
　一顆偽忠誠伯印一顆盡籍其境土數千里户口數<lb/>
　百萬為圖以獻但以宗族𩔖多齠穉南人不諳北土<lb/>
　請就近安揷烺為代奏廷議許之於是克塽及偽將<lb/>
　士等盡納其器仗於軍前舉族内徙提督烺身自渡<lb/>
<pb n="KR2g0059_WYG_006-17b"/>
　海行定新附地絶域盡入版圖矣是役也<lb/>
天子念渡海逺戰將士勤苦賞䘏皆從優厚提督烺授<lb/>
　靖海將軍世襲罔替死事鎮臣朱天貴特贈太子少<lb/>
　保授一子為廕生餘將士陞賞有差以劉國軒率先<lb/>
　歸順授為天津提督克塽至赦其罪優以公秩居京<lb/>
　師而臺灣置郡縣如内地焉按圖東境果皆連山而<lb/>
　臺灣城則西面海中一孤㠘也稍近南城之西皆大<lb/>
　海而沙線重複舟不可近城之南一沙埂屬於内土<lb/>
<pb n="KR2g0059_WYG_006-18a"/>
　曰萬丹湖湖之旁有港東入曰蟯港即陳第所謂堯<lb/>
　港也埂上置七崑身崑身者山阜之名列兵守之如<lb/>
　内地斥堠也城之東乃大海澳沙埂遶之城之北有<lb/>
　水徑曰馬沙溝紆廻以入於澳其近澳之口曰鹿耳<lb/>
　門築城守之澳縱廣可數十里兵船宿其中由此乃<lb/>
　可以至城之東而登岸焉馬沙溝外又有沙線數重<lb/>
　置南北崑身以守冦所倚為竒險者在此也自馬沙<lb/>
　溝西南有孤㠘曰海翁淈為走彭湖道澳之西岸有<lb/>
<pb n="KR2g0059_WYG_006-18b"/>
　城曰赤<graphic n="KR2063" url="https://raw.githubusercontent.com/kanripo/KR-Gaiji/master/images/KR2063.png" mimeType="image/png"/>盖亦㓂所築城之南有十二街有文廟旁<lb/>
　有港不知名城之北有花園旁亦有港疑即陳第所<lb/>
　謂大員港也城之東有天興萬年二州有内菜園有<lb/>
　嘉祥長治維新三里有二層營盖皆冦所規度為營<lb/>
　田處也<hi>又東有上港岡中港岡下港岡仔郎林大岡山小岡山大香洋小香洋中洲  鯽仔潭栁</hi>
　<hi>仔林沈坑仔</hi>自是極東曰啞猴林即大山窮處自赤<graphic n="KR2063" url="https://raw.githubusercontent.com/kanripo/KR-Gaiji/master/images/KR2063.png" mimeType="image/png"/>城<lb/>
　南行一百四十里至赤山仔稍西為鳯山港又西近<lb/>
　海為打狗山即陳第所謂打狗㠘也冦置砲城在焉<lb/>
<pb n="KR2g0059_WYG_006-19a"/>
　<hi>其旁有半干山凹底山觀音山人宅基</hi>自赤山仔又南八十里至上淡<lb/>
　水又二十里至下淡水此所謂南淡水冦置戌處也<lb/>
　陳第謂之小淡水自下淡水十五里至力力社又十<lb/>
　五里至茄藤社又六十里至放索社又八十里至茄<lb/>
　落堂又一百二十里至浪㠐社自赤<graphic n="KR2063" url="https://raw.githubusercontent.com/kanripo/KR-Gaiji/master/images/KR2063.png" mimeType="image/png"/>城至此共五<lb/>
　百三十里南路盡處矣<hi>近海處曰沙尾岐頭</hi>小琉球在其西南<lb/>
　而淡水之東有傀儡番在大山中亦號令所不至也<lb/>
　自赤<graphic n="KR2063" url="https://raw.githubusercontent.com/kanripo/KR-Gaiji/master/images/KR2063.png" mimeType="image/png"/>城北行歴大橋小橋<hi>二港皆經花園</hi>烏鬼橋<hi>其港為下寮港</hi>
<pb n="KR2g0059_WYG_006-19b"/>
　一百二十里至新港社新港西行出海口有目茄洛<lb/>
　灣即陳第所謂加老灣也<hi>港北有召籠社黎頭標社有大目降大武籠大岡山</hi>
　<hi>為東山盡處</hi>其北又有歐王溪歐王社在其旁<hi>又有大小茄冬林</hi>
　自新港社西南五十里至麻豆社水西出曰莽港即<lb/>
　陳第所謂魍港也其旁有茄哩㠘雙溪口皆第記所<lb/>
　有自此以北第不及知矣<hi>又有大龜肉鐵線橋急水溪赤山</hi>自麻豆<lb/>
　社東行九十里至朱羅山<hi>其旁有啞里山倒洛嘓茄拔仔大排竹</hi>水西<lb/>
　出曰蚊港<hi>其旁有三叠溪牛朝溪八掌溪上茄東下茄東龜佛山土獅仔南世竹茄藤林</hi>自<lb/>
<pb n="KR2g0059_WYG_006-20a"/>
　朱羅山北行一百里至他里務<hi>其旁有猴悶社石龜溪打猫社東山盡處</hi>
　<hi>為柴里斗六</hi>又北一百二十里至大武郡水西出曰磚仔<lb/>
　□<hi>其旁有東螺社西螺社南社二林三林臺仔□冷飯□</hi>自大武郡又北六十<lb/>
　里至半線社水西出曰大肚溪其海口曰鹿仔溪<hi>其旁</hi>
　<hi>有捉捒社大肚社啞捉社馬之遴大突社</hi>自半線社又北一百一十里至<lb/>
　水里社<hi>其旁有福羅社牛馬社沙轆社</hi>東有大山曰黒沙晃裡買猪<lb/>
　末裡皆盡境也自朱羅山至水里社皆地之東境至<lb/>
　此乃折而西行三百里至大甲社又西一百四十里<lb/>
<pb n="KR2g0059_WYG_006-20b"/>
　至房裡社又西一百三十里至吞韶社其水之西出<lb/>
　者曰大甲溪<hi>其旁有雙寮社崩山社宛里社茅干社</hi>自吞韶社折而西<lb/>
　北一百三十里至後籠社又二十里至新港仔水之<lb/>
　西出者曰後籠港<hi>旁有茄世閣合歡社</hi>自新港仔北行四十里<lb/>
　至中港社中港出焉又北一百里至竹塹社竹塹港<lb/>
　出焉又北二十里至昡昡社又北二百里至南崁社<lb/>
　南崁港出焉<hi>其旁有霄里社查内社龜崙社坑仔社</hi>折而東八十里至<lb/>
　八分里社<hi>旁有奶奶社</hi>又東過江十五里至淡水城此所<lb/>
<pb n="KR2g0059_WYG_006-21a"/>
　謂北淡水也冦亦置戌為北面重鎮江源有二皆出<lb/>
　於東境大山峻灘斗瀉一經首冕社一經房是仔社<lb/>
　皆西流至外八投社而合合處有峭壁夾峙於江之<lb/>
　東西曰干豆門江自此折而北入於海<hi>在江南者曰擺接社瓦裂</hi>
　<hi>社龜崙社里末社在兩江中者曰蓍匣社竒武子社巴浪泉社在江北者曰麻里則孝曰荅荅攸曰竒兩</hi>
　<hi>峯曰里簇社麻少翁社</hi>自淡水城東行三十里至竒獨龜崙社<lb/>
　又東六十里至龜州社有龜州山磺山又東六十里<lb/>
　至大屯社又東四十里至小雞籠自中港社至此皆<lb/>
<pb n="KR2g0059_WYG_006-21b"/>
　濵海西北境小雞籠外大海中有二石對峙曰旗杆<lb/>
　石冦熾時䇿取臺灣者嘗欲自雞籠趣淡水掩賊不<lb/>
　備為竒功即此地也其地有支壟斗入海必踰此乃<lb/>
　可前土人謂之跳石凡一百五十里至金包里外社<lb/>
　又東十里至金包里内社又有支壟視前更大跳越<lb/>
　較難曰跳大石凡行二百里至雞籠頭過江二十里<lb/>
　至雞籠城自此以上無路可行亦無垵澳可泊候夏<lb/>
　月無風用小舠循海墘而行一日至山朝社又三日<lb/>
<pb n="KR2g0059_WYG_006-22a"/>
　至蛤仔難社又三日至哆囉滿又三日至眞脚宣直<lb/>
　脚宣以上人跡不到矣自赤<graphic n="KR2063" url="https://raw.githubusercontent.com/kanripo/KR-Gaiji/master/images/KR2063.png" mimeType="image/png"/>城至雞籠城二千三<lb/>
　百十五里朝議卒按圖設府一縣三曰臺灣府曰臺<lb/>
　灣縣曰鳯山縣<hi>力力社眩眩社皆有鳯山</hi>曰諸羅縣<hi>即朱羅社</hi>又設廵<lb/>
　視厦門駐札臺灣副使一鎮守臺灣總兵一率八千<lb/>
　人守其地<lb/>
　<lb/>
　<lb/>
<pb n="KR2g0059_WYG_006-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　粤閩廵視紀畧卷六<lb/>
</p>
<p>
</p>
  </div>
</body>
</text>
</TEI>
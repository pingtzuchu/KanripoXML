<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三吳水考卷二</head> <lb/>
    <p>
<pb n="KR2k0070_WYG_002-1a"/>
欽定四庫全書<lb/>
　三吳水考卷二<lb/>
　　　　　　　　　　　明張内藴周大韶撰<lb/>
　水利大綱<lb/>
　　　太湖<lb/>
太湖在蘇州西南三十里迥連姑蘇湖常三郡越絶書<lb/>
　曰其大三萬六千頃東西二百里南北百二十里禹<lb/>
　貢謂之震澤周禮爾雅謂之具區左傳越入吳吳子<lb/>
<pb n="KR2k0070_WYG_002-1b"/>
　禦之笠澤亦名笠澤又太湖上禀咸池五車之氣水<lb/>
　通五道又名五湖今湖中亦有五自莫釐之東與徐<lb/>
　侯山相值者為菱湖莫釐西北與菱湖連者為莫湖<lb/>
　連莫湖東逼胥山者為胥湖長山之東曰游湖長山<lb/>
　西北連無錫老岸曰貢湖别有金鼎湖梅梁湖東臯<lb/>
　里湖而吳人通穪則曰太湖其上流西北有荆溪百<lb/>
　瀆受建康常潤諸郡之水西南有苕霅二溪七十二<lb/>
　漊受宣歙臨安杭湖諸山溪之水諸水自西南北總<lb/>
<pb n="KR2k0070_WYG_002-2a"/>
　滙於太湖獨以湖東三江委流於海夫其來源既猥<lb/>
　盛而江道復填淤此三吳所以歲苦水也乃若多穿<lb/>
　支渠使上源有所節殺濬復三江使下流有所洩宣<lb/>
　專司守牧者當未雨而綢繆矣<lb/>
　　　三江<lb/>
三江者吳淞江婁江東江也酈善長曰松江自湖東北<lb/>
　逕七十里至江水分流處謂之三江口而吳地記亦<lb/>
　曰松江東北行七十里得三江口東北入海為婁江<lb/>
<pb n="KR2k0070_WYG_002-2b"/>
　東南入海為東江并松江為三按今三江一自太湖<lb/>
　從吳縣鮎魚口北入運河經郡城婁門東流入上下<lb/>
　雉瀆抵崑山至和塘東合新洋江經太倉塘合劉家<lb/>
　港入海者為婁江一自太湖從吳江縣長橋東北合<lb/>
　龎山湖入長洲界過大姚浦抵崑山界分為二南為<lb/>
　吳淞江北為勦娘江復合為一東流入嘉定界經上<lb/>
　海合黄浦東入海者為吳淞江一自白蜆江從急水<lb/>
　港過澱山湖東至華亭合上海黄浦由黄浦經上海<lb/>
<pb n="KR2k0070_WYG_002-3a"/>
　宋家港合吳淞江北入海者為東江太湖洩水川渠<lb/>
　非一而三江為大三江並洩湖水而吳淞為徑唐宋<lb/>
　而下治水使首務焉然時湮時濬害未甚也往夏駕<lb/>
　新洋之役并引湖水由婁江入海稍穪利便不知婁<lb/>
　江之流既駛吳淞之勢漸微以故諸境之水吞多洩<lb/>
　少迄後歲苦稽天矣隆慶時大中丞嶺南海公下開<lb/>
　復之議經費大具未竣而代百姓所為嗷嗷有以也<lb/>
　萬厯六年特疏其狀詔命大發人徒開濬約四十里<lb/>
<pb n="KR2k0070_WYG_002-3b"/>
　有竒諸分水支渠無慮千百俱附三江入海震澤底<lb/>
　定復禹蹟之舊云<lb/>
　　　海<lb/>
海為天地之巨浸而江流入焉三吳之海則東北起江<lb/>
　隂之戊子門大江入海處南抵海寧縣錢塘江之入<lb/>
　海處凡四百八十里海水時常横溢濱海居民往往<lb/>
　罹害故大海不可無捍海塘猶太湖之不可無三江<lb/>
　也因並列之<lb/>
<pb n="KR2k0070_WYG_002-4a"/>
　　　捍海塘<lb/>
捍海塘唐開元元年築西南起杭州鹽官東北抵松江<lb/>
　老鸛嘴長四百餘里髙一丈七尺面濶二丈址倍之<lb/>
　由宋及元屢毁屢修入國朝而後故趾盡塌矣成化<lb/>
　中大中丞畢公亨侍御鄭公銘僉憲吳公㻞㑹檄松<lb/>
　江太守白公中行遷築内地二里許凡六旬而竣起<lb/>
　海鹽抵上海延袤三萬四千七百六十九丈又為外<lb/>
　隄起戚漴抵平湖界為里五十有三今諸境便利焉<lb/>
<pb n="KR2k0070_WYG_002-4b"/>
　夫太湖之不可無三江猶濱海之不可無捍海塘也<lb/>
　因附著其事<lb/>
　　　運河<lb/>
運河一名䢴溝隋煬帝大業六年所穿江南渠也起杭<lb/>
　州侯潮門北行經武林從雙橋入崇徳縣境經縣治<lb/>
　折北而東過嘉興府城濠又折而迤北㑹頔塘鶯脰<lb/>
　湖諸水東出平望鎮湖州府運船由之運河又北經<lb/>
　九里石塘遶吳江縣而北松江運道由白蜆江西來<lb/>
<pb n="KR2k0070_WYG_002-5a"/>
　出呼鯉涇與運河合入長洲界又北經姑蘇城與至<lb/>
　和塘運河相合崑山嘉定太倉三處漕運由之蘇城<lb/>
　之北為元和塘常熟運船由之俱㑹於永安橋以出<lb/>
　楓橋運河由許墅關北行入無錫界經縣治而北抵<lb/>
　五㵼河口與江隂運道相㑹又西北經常州府城而<lb/>
　西為西蠡河與宜興溧陽之運船相㑹截白鶴溪折<lb/>
　北而為孟瀆河口運舟開時遇夾岡淺阻或北舟南<lb/>
　還京口閉築由此河出江而渡接揚州白塔河此江<lb/>
<pb n="KR2k0070_WYG_002-5b"/>
　南之間道也運河越孟瀆口而西行為奔牛閘又十<lb/>
　里而為吕城閘吕城之西為珥瀆河金壇縣運船由<lb/>
　此出㑹于運河又西北入丹陽境貫城而西北抵夾<lb/>
　岡入潤州境舊為夾岡隔絶江流不通舟楫煬帝鑿<lb/>
　夾岡通之今兩崖壁立故善崩潰經鎮江北出京口<lb/>
　閘總為里七百二十有竒江南運舟由此渡江入𤓰<lb/>
　州閘抵淮而上京師東南要津也顧其渠本人力開<lb/>
　通又城闉關市互夾民居易於堙礫隆慶中河臣建<lb/>
<pb n="KR2k0070_WYG_002-6a"/>
　議歲運冬開避黄淮之險而北舟南兌且乗秋漲之<lb/>
　便號為兩利不知歲當沍寒川瀆方枯所在虞淺舳<lb/>
　艫不御轉掠民舟且役排夫沿洄助挽蓋水陸兩困<lb/>
　矣萬厯六年疏請大挑創復閘壩俾水有蓄洩漕乃<lb/>
　通利<lb/>
　　　天關<lb/>
運河總浙直七府漕糧軍民二運舳艫萬艘首尾相接<lb/>
　必出閘外方可起桅停泊江中等風北渡卒遇怒濤<lb/>
<pb n="KR2k0070_WYG_002-6b"/>
　漕舟破壞歲歲有之公私受害者久矣近於萬厯六<lb/>
　年閲視夾岡河工始知由於丹徒鎮江石橋阻阨故<lb/>
　運船不能起桅出江所致也乃於丹陽以北凡有石<lb/>
　橋俱易木頂改為天關可便抽拽運船一過丹陽距<lb/>
　江百里即豎大桅有風便渡直抵京城設或無風俱<lb/>
　得停泊於運河内地等候順風始免險阻之患雖北<lb/>
　船南還兌運進閘之後次第卸桅頗稱便利焉<lb/>
　　　閘㪷<lb/>
<pb n="KR2k0070_WYG_002-7a"/>
閘之為義押也視水盈縮為節宣也㪷之為義斗也所<lb/>
　以量水出入無過行也故常鎮二府建閘蓄水本欲<lb/>
　以濟運河然回南糧船官民取道恒必由之以致洩<lb/>
　多蓄少每艱運期今本院開孟瀆以通間道於南疏<lb/>
　九曲鐵猫以分行於北中修練湖堤閘又儲水以兼<lb/>
　濟焉則閘之啟閉有常利兹博矣江隂舊有㪷門積<lb/>
　廢已久今本院於其廢者復之圯者修之故髙鄉扃<lb/>
　㪷以獲灌溉之資低鄉啟㪷以慎蓄洩之利閘㪷之<lb/>
<pb n="KR2k0070_WYG_002-7b"/>
　為義如此司牧者其毋畧諸<lb/>
<pb n="KR2k0070_WYG_002-8a"/>
</p>
<p>
<pb n="KR2k0070_WYG_002-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0070_WYG_002-9b"/>
　　三吳地形在浙惟杭州為最髙湖州次之嘉興又<lb/>
　　次之在直𨽻惟鎮江為最髙常州次之無錫又次<lb/>
　　之太湖當浙直之下流蘇松又居太湖之下流故<lb/>
　　山源奔注自髙而卑若鎮常若建康若杭嘉湖凡<lb/>
　　趨於湖者皆源也若蘇若松凡通其流於海者皆<lb/>
　　委也源莫大於天目委莫大於三江備列之圖以<lb/>
　　俟司水者考焉<lb/>
<pb n="KR2k0070_WYG_002-10a"/>
　　　三吳水利圖説<lb/>
江南水利譬之人身天目首也諸山溪口也雨澤飲食<lb/>
　也太湖其胷腹三江其腸胃海其尾閭也考諸誌載<lb/>
　黄浦即東江之别名劉河即婁江之舊跡并吳淞為<lb/>
　三江吳淞西連太湖東通大海江流迅駛唐以前吳<lb/>
　中未聞有水患迨後吳江長堤一築而腸胃始失其<lb/>
　利國初水患轉亟而夏忠靖公乃專力於夏駕新洋<lb/>
　一時大有所裨其後新洋江水勢湍悍日就深濶而<lb/>
<pb n="KR2k0070_WYG_002-10b"/>
　吳淞江之氣脉漸微矣土人以此穪為漫水港云夫<lb/>
　江流紆緩既無以蕩滌潮沙而新洋夏駕倒注之潮<lb/>
　復與東來之潮相㑹合合則停停則淤江之旋開旋<lb/>
　塞有由然也本職恪遵廟算廣集衆思咨訪機宜究<lb/>
　極形勢乃知水之併溢為災由於源之未節江之並<lb/>
　行而至於相奪則以流之未得所歸也於是闢治江<lb/>
　中壅塞四十餘里以復吳淞之故道決去吳江灘漲<lb/>
　數十處使太湖積水直注於吳淞濬松之山涇等港<lb/>
<pb n="KR2k0070_WYG_002-11a"/>
　秀州官紹鹽鐵蒲滙六磊等塘洩澱泖諸湖之水於<lb/>
　黄浦濬蘇之吳塘顧浦戚虞涇南北横瀝等處洩崑<lb/>
　嘉太倉諸水於劉河復濬七浦楊林等塘使陽城巴<lb/>
　城諸湖之水徑入於海濬白茆福山三丈諸浦九里<lb/>
　青暘山塘雷港等河使尚昆湖毘陵晉陵諸水徑入<lb/>
　於江皆所以導其流也濬白鶴溪荆　港西九里河<lb/>
　洩長蕩荆溪諸水入於運河濬武進之孟瀆丹陽之<lb/>
　九曲河丹徒之鐵猫港洩潤州上流之水亦入大江<lb/>
<pb n="KR2k0070_WYG_002-11b"/>
　皆所以節其源也源流各得其所然後於千墩浦南<lb/>
　濬澱山湖口使湖水通徹入於吳淞又慮江水外逸<lb/>
　乃於夏駕及漫水江口並建一閘隨時啟閉庶幾水<lb/>
　不外趨潮不倒注吳淞可保無虞若夫練湖修復則<lb/>
　儲水以備運道經理之方大要如此至於濬支渠築<lb/>
　圍埂各有民力自任法具治田六事中第須官為督<lb/>
　率歲歲舉行俾吳之田圍恒固河道恒深旱澇各有<lb/>
　其備則在後之繼今者和衷協濟相維持於弗壊焉耳<lb/>
<pb n="KR2k0070_WYG_002-12a"/>
　　　三吳水利考<lb/>
吳地古稱澤國襟江帶湖延控大海萬水所湊觸地成<lb/>
　川是故吳於天下郡國最為卑下古今治水者莫先<lb/>
　焉禹貢曰淮海維揚州三江既入震澤底定周禮職<lb/>
　方氏揚州其澤藪曰具區其川曰三江其浸曰五湖<lb/>
　東南州郡皆古吳地揚州域也而三江五湖皆在今<lb/>
　蘇州境故蘇州於吳地又最為卑下古今治水者莫<lb/>
　先焉太湖為東南巨浸周五百餘里在蘇州西南境<lb/>
<pb n="KR2k0070_WYG_002-12b"/>
　五十里連蘇湖常三州之地可謂大矣東達於三江<lb/>
　以入海三江通則太湖之水不為害太湖之水不為<lb/>
　害則蘇常湖三州皆安而蘇州尤被其利三江不通<lb/>
　則太湖東注汜濫為災常湖之境未為患而蘇巳先<lb/>
　受其害矣何也蓋常湖據其上流地常髙於湖而蘇<lb/>
　州則居下流稍有壅閼境内皆成巨浸矣故治水東<lb/>
　南蘇州為急蘇州屬邑有七而吳江居其東南下流<lb/>
　為淞江入海之發源崑山居其東北為淞江入海之<lb/>
<pb n="KR2k0070_WYG_002-13a"/>
　要道稍有壅閼二縣之境皆成巨浸矣故治水於蘇<lb/>
　二縣為急然吳江之地左江右湖極為低窪是當水<lb/>
　之都㑹也崑山之地引江達海扼阻諸邑是當水之<lb/>
　關鍵也故治水於二縣其先後同而崑山為尤急也<lb/>
　太倉嘉定則濱海髙原十居八九憂旱而不憂潦宜<lb/>
　蓄而不宜泄其治水之法亦有相因而不為背者郟<lb/>
　亶所謂辨髙下之原求蓄泄之跡者此也然東南之<lb/>
　地雖間有髙原而終為澤國江海所歸水未嘗乏絶<lb/>
<pb n="KR2k0070_WYG_002-13b"/>
　故自古及今皆詳於治水而畧於治旱以旱不能為<lb/>
　大患也吳縣處郡之西偏南屬震澤旁皆山田髙視<lb/>
　太倉嘉定而長洲常熟之地與崑山呉江連界者則<lb/>
　視崑山吳江其西北與常州之江隂連界東南與太<lb/>
　倉連界者亦視太倉江隂宋趙霖所謂平江之田雖<lb/>
　下於諸縣而瀕海之地特髙於他處謂之堈身堈身<lb/>
　之西又與常州地形相等東西與北三面勢若盤盂<lb/>
　積水南入注乎其中所以沿海環江開治浦港不可<lb/>
<pb n="KR2k0070_WYG_002-14a"/>
　不先者也大率諸縣地勢有髙有卑治水之法有同<lb/>
　有異豈可一概取必乎竊嘗考之古今治水之蹟矣<lb/>
　吳地自大禹通渠三江五湖之後歴夏殷周二千餘<lb/>
　年未有能纉大禹之蹟者故治水之法不見於經傳<lb/>
　國語夫差起師北征闢為深溝通於齊魯之間即今<lb/>
　運河南自嘉興由石塘北流經郡城北遶白公堤出<lb/>
　望亭入無錫縣界續圖經所謂䢴溝者此也是亦不<lb/>
　過疏之以通征伐耳未聞其為民利計也漢初為藩<lb/>
<pb n="KR2k0070_WYG_002-14b"/>
　封之地史穪吳王濞即山鑄錢擅山海之利富埒天<lb/>
　子而亦不聞其以水利耕植也孝武時太史司馬遷<lb/>
　北發姑蘇望五湖遊覽形勝思禹之功其意深矣三<lb/>
　國吳孫權據有江東遂以富强以逮魏晉之際皆為<lb/>
　股肱郡縣然亦未聞治水興利之事或紀載之闕未<lb/>
　可知也至劉宋元嘉中揚州刺史始興王濬以松江<lb/>
　滬瀆不通欲從武康紵溪直出海口穿渠浛功竟不<lb/>
　立梁大通中吳郡水災詔遣前交州刺史王奕假節<lb/>
<pb n="KR2k0070_WYG_002-15a"/>
　發中吳吳興信義三郡人丁漕大瀆以㵼浙江信義<lb/>
　郡即蘇州也時崑山為信義縣水利之説於是興矣<lb/>
　唐貞元元和間于頔王仲舒刺蘇州皆有興修之舉<lb/>
　而唯有宋為詳且備王荆公議廢都水監不便謂議<lb/>
　者曰舉天下之役其半在於河渠堤埽此可見矣天<lb/>
　禧間江淮發運副使張綸同郡守經度於崑山常熟<lb/>
　疏五湖導太湖入海復歲租六十萬斛乾興元年詔<lb/>
　蘇湖秀州積水害稼發鄰郡兵疏導以決其壅天聖<lb/>
<pb n="KR2k0070_WYG_002-15b"/>
　初蘇州水壞太湖外塘又海旁支渠堙塞廢民耕田<lb/>
　詔轉運使徐奭等董其事勅入内供奉官張永和相<lb/>
　度市涇以北赤門以南築石堤九十里起橋四十餘<lb/>
　所濬積潦自呉江東赴海復良田數千頃流民得自<lb/>
　占者二萬六千家歲出租苗三十萬景祐初范仲淹<lb/>
　守鄉郡議疏導諸邑之水上書宰臣具言水利寳元<lb/>
　元年葉清臣為兩浙轉運副使以並太湖有民田豪<lb/>
　右據上游水不得泄世為民患遂請鑿盤龍滙及滬<lb/>
<pb n="KR2k0070_WYG_002-16a"/>
　瀆入海民賴其利自是以後慶厯中常熟開金涇鶴<lb/>
　瀆二浦溉田千頃吳江修荻塘以通湖州至和中崑<lb/>
　山開塘七十里名至和塘嘉祐中開崑山顧浦開松<lb/>
　江白鶴滙如盤龍滙之法皆為民利熙寧三年郟亶<lb/>
　言蘇州水利首論六失六得及治田利害七事至為<lb/>
　詳悉事幾行而罷崇寧二年宗正丞徐確考禹貢三<lb/>
　江之説以為太湖東注於海松江正在下流請自封<lb/>
　家渡古江開淘至大通浦直徹海口七十餘里水道<lb/>
<pb n="KR2k0070_WYG_002-16b"/>
　大通政和間趙霖體究治水利害具有三説一曰開<lb/>
　治港浦二曰置閘起閉三曰築圩褁田興修未及一<lb/>
　二而罷隆興間李結獻治田三議一曰敦本二曰協<lb/>
　力三曰因時其他開治淤塞歴淳熙嘉定紹定之間<lb/>
　皆為民利至前元大徳八年開吳淞江任仁發有水<lb/>
　利議答泰定至正年間屢濬江海然比於有宋則為<lb/>
　甚畧矣潘應武言決放湖水吳執中言順導水勢周<lb/>
　文英言三呉水利皆有經畫未知當時施行若何也<lb/>
<pb n="KR2k0070_WYG_002-17a"/>
　國朝洪武九年開濬白茒至和塘及諸涇港永樂二<lb/>
　年命户部尚書夏忠靖公原吉疏治蘇松水患自後<lb/>
　巡撫侍郎周文襄公忱巡撫都御史崔公恭皆濬治<lb/>
　吳淞江以興水利成化八年置僉事於浙江專治蘇<lb/>
　松等府水利十年都御史畢公亨知府丘霽復修崔<lb/>
　公之功至𢎞治間連被大水命工部侍郎徐公貫疏<lb/>
　江湖涇浦而水有所歸九年工部主事姚文灝開七<lb/>
　鴉浦築沙湖堤且疏言六事皆中機宜告諭數條悉<lb/>
<pb n="KR2k0070_WYG_002-17b"/>
　明利害其所編築圩歌至今鄉村之民家傳人誦焉<lb/>
　十一年工部郎中傅潮奉勅理吳中水利濬治崑山<lb/>
　十河十五年郎中臧麟繼之皆有成蹟正徳四五年<lb/>
　蘇松大水為災民不粒食時都御史俞諫奉勅治水<lb/>
　踰年而工息復差工部郎中朱衮治水吳中並為民<lb/>
　利今上御極憫東南數被水患恐重傷財賦之地乃<lb/>
　命巡撫工部尚書李公充嗣興修水利時官屬若郎<lb/>
　中林文沛員外郎顔如環實分理其任顔治呉淞江<lb/>
<pb n="KR2k0070_WYG_002-18a"/>
　林治白茒未幾顔以憂去林遂併治二水時李公建<lb/>
　行臺於太倉總督於上而林則周行諸邑躬親相度<lb/>
　導白茒濬吳淞江疏太湖於夏駕浦口置閘以障渾<lb/>
　潮其他堤堰陂塘之修築者甚衆一時措置周悉號<lb/>
　令嚴明厥工告成利被吳下迄今十餘年沿江濱海<lb/>
　其要害通泄之所所宜及時興修以防未然正有賴<lb/>
　於今日也<lb/>
<pb n="KR2k0070_WYG_002-19a"/>
　　　三吳水利考序說<lb/>
禹貢揚州之域自江以南其郡以十數蘇州松江常州<lb/>
　鎮江四郡最大於地為吳分其部所領凡一州十有<lb/>
　七縣緜地千里畛畷無數自漢唐以來號穪財賦疆<lb/>
　予嘗按圖書在虞夏之貢以為下田然亦靡有象犀<lb/>
　珠玉丹砂金碧山林之饒而財豐若此者豈有他哉<lb/>
　蓋其民重稼穡專務水利故也夫水利之大莫過於<lb/>
　江海今自蘇州以北至常州鎮江東至松江皆壤地<lb/>
<pb n="KR2k0070_WYG_002-19b"/>
　相屬襟帶江海而又有太湖為之灌注漢司馬遷以<lb/>
　為吳東有三江五湖之利有由來矣三江即松江東<lb/>
　江婁江也五湖即太湖中小湖有菱湖莫湖胥湖游<lb/>
　湖貢湖凡五名故曰五湖其實一太湖也蘇州在太<lb/>
　湖東北三江五湖皆屬焉三江五湖之外若湖瀼蕩<lb/>
　漾渰瀆塘浦名聞者以百數釃而為渠行水溉田者<lb/>
　其交絡之流又無所不至是以蘇州地雖卑下為衆<lb/>
　水所鍾而田因貯淤肥美多為沃壤今量其賦獨為<lb/>
<pb n="KR2k0070_WYG_002-20a"/>
　諸郡最松江之水不能半於蘇州其名聞者亦以十<lb/>
　數澱湖三泖最大皆西受太湖之水釃而為渠者以<lb/>
　百數黄浦最大皆西受澱湖三<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>之水浦之始楚春<lb/>
　申君黄歇之所為也今諸鄉之水溉田者皆由此浦<lb/>
　世賴其利唯東北瀕海堈身之田浦水所不及者往<lb/>
　往多廢故松江之賦視蘇州十居其五常州之水其<lb/>
　最大者有滆湖洮湖濠湖閭江氿溪荆溪百瀆諸水<lb/>
　雖潏潏分流或北屬於大江南屬於太湖然其地居<lb/>
<pb n="KR2k0070_WYG_002-20b"/>
　太湖上流多髙原易寘淤為害故其賦又視松江為<lb/>
　下鎮江地勢至北益髙去太湖頗回逺無所通唯漕<lb/>
　渠自嘉興歴蘇州常州直北流入界中抵京口通江<lb/>
　淮耳然渠自京口經夾岡勢繚曲皆鑿山為之而瀦<lb/>
　水少宋元祐中于京口吕城下揵石為渠兩涯置牐<lb/>
　以禁障内外之水時其鍾泄而又與鎮之練湖相宣<lb/>
　通練湖方四十餘里晉陳敏據江東遏馬林溪為之<lb/>
　以溉雲陽今並有益于渠田湖視新豐杜墅長蕩諸<lb/>
<pb n="KR2k0070_WYG_002-21a"/>
　湖最大而水淺亦易索大抵鎮江地皆瀕山鮮平土<lb/>
　水往往循行岬隙間故其田多瘠埆而賦獨在諸郡<lb/>
　之下夫蘇州通水多故其賦獨為最鎮江通水少故<lb/>
　其賦獨為下此水之為利於四郡較然也然水本以<lb/>
　為利自水道淤閼比年以來旱澇洊臻如此四郡數<lb/>
　逢其害民人流散死喪相踵深可痛惜而其財賦所<lb/>
　出與所穪亦異若究所由豈非為有司者慮害不深<lb/>
　重惜繁費不專務水利之故哉方今四郡財賦歲輸<lb/>
<pb n="KR2k0070_WYG_002-21b"/>
　于京師者往往當天下之半其為有益于朝廷甚大<lb/>
　其所宜軫念又非他郡之比今水道淤閼為害滋久<lb/>
　而不早為之所吾恐民日益困財日益匱賦將安出<lb/>
　甚非所以為國家久逺長善之慮且今量其費不及<lb/>
　一郡一歲所輸三分之一其勞又非有鑿龍門闢伊<lb/>
　闕析砥柱之艱危其逺又不過五六歲而即有以建<lb/>
　數百歲安富之美功未聞事省而能收大利有如此<lb/>
　者如此而又不亟為之是謂棄天之時遺地之利竭<lb/>
<pb n="KR2k0070_WYG_002-22a"/>
　人之財莫此為甚夫宜知山川與民所疾苦國之利<lb/>
　害皆有官守者之任故余既考跡志記綜覈舊聞博<lb/>
　議深論以相問難及利害既明是非亦定于是乃推<lb/>
　表四郡及其所部州縣輯為圖考條其川原預定計<lb/>
　算綴集遺文以為一書庶國之利害皆有實徴而可<lb/>
　行焉<lb/>
<pb n="KR2k0070_WYG_002-23a"/>
　　　太湖考<lb/>
太湖在蘇州西南境三十餘里禹貢謂之震澤周官爾<lb/>
　雅謂之具區國語史記謂之五湖左傳謂之笠澤揚<lb/>
　州記曰太湖一名震澤一名笠澤一名洞庭山海經<lb/>
　曰浮玉之山北望具區是也周官既云其澤藪曰具<lb/>
　區又云其浸五湖似五湖别有所在然范蠡乗舟入<lb/>
　五湖司馬遷登姑蘇望五湖實又指此且揚州之境<lb/>
　水大者無過於太湖其為具區甚明而歴考傳記所<lb/>
<pb n="KR2k0070_WYG_002-23b"/>
　載五湖即是太湖非别有五湖也張勃吳錄曰五湖<lb/>
　者太湖之别名以其周行五百餘里故以五湖為名<lb/>
　虞翻曰太湖東通長洲松江南通烏程霅溪西通義<lb/>
　興荆溪北通晉陵滆湖東連嘉興韭溪水通五道謂<lb/>
　之五湖陸魯望曰太湖上禀咸池五車之氣故一水<lb/>
　五名圖經以貢湖游湖胥湖梅梁湖金鼎湖為五韋<lb/>
　昭以胥湖蠡湖洮湖滆湖并太湖為五郭璞江賦以<lb/>
　具區洮滆彭蠡青草洞庭為五初學記云或説以射<lb/>
<pb n="KR2k0070_WYG_002-24a"/>
　湖貢湖上湖長塘湖滆湖為五按左傳越伐吳吳子<lb/>
　禦之笠澤國語吳越戰於五湖可見五湖之為一湖<lb/>
　甚明也然今湖中亦自有五名曰菱湖在莫釐之東<lb/>
　周三十餘里曰莫湖在莫釐之西北周五十餘里曰<lb/>
　游湖在長山之東周五十餘里曰貢湖沿無錫老岸<lb/>
　周一百九十里曰胥湖在胥山之西南周六十里五<lb/>
　湖之外又有三小湖夫椒山東曰梅梁湖杜圻之西<lb/>
　魚查之東曰金鼎湖林屋之東曰東臯里湖而吳人<lb/>
<pb n="KR2k0070_WYG_002-24b"/>
　穪謂則總曰太湖越絶書穪其大週三萬六千頃連<lb/>
　蘇常湖三州之地湖中有七十二山其大者曰東西<lb/>
　二洞庭馬跡次之山居人甚多閭巷井舍鱗次蟻聚<lb/>
　無慮數千家而仙宫梵宇分布上下茂林平野彌望<lb/>
　百里可謂大矣然考之太湖上流其西北自建康等<lb/>
　處入溧陽邐迤至長塘湖并潤州金壇延陵丹陽諸<lb/>
　水㑹於宜興荆溪以入其西南自宣歙池州武林天<lb/>
　目富陽下湖之安吉武康烏程長興合苕霅山溪諸<lb/>
<pb n="KR2k0070_WYG_002-25a"/>
　水以入數郡之水瀦滙於湖汪洋澔□不可涯涘而<lb/>
　東達於三江以入海東南積水之區蓋莫有大於此<lb/>
　者其底定也則灌溉民田為三吳美利汎溢也則浸<lb/>
　滛數郡而民被其大害是以古人之治之也疏其源<lb/>
　使水有所入導其流使水有所歸皆為民興利除害<lb/>
　而已故觀其置五堰於溧陽以節宣歙金陵九陽江<lb/>
　之水使入於蕪湖以北入於大江開夾荢干於宜興<lb/>
　武進之境東抵滆湖北接長塘湖西連五堰所以洩<lb/>
<pb n="KR2k0070_WYG_002-25b"/>
　長塘湖之水以入滆湖泄滆湖之水以入大吳瀆塘<lb/>
　口瀆白魚灣髙梅瀆白鶴溪而入常州運河之北偏<lb/>
　十四斗門北下江隂之大江所以殺西來之水使不<lb/>
　入於太湖而皆歸於江也又以荆溪不能當西來衆<lb/>
　流奔注之勢遂於震澤之口疏為百𣲖謂之百瀆而<lb/>
　又開横塘以貫之約四十餘里百瀆在宜興者七十<lb/>
　有四在武進者二十有六皆西接荆溪而東通震澤<lb/>
　者也又於烏程長興之間開七十二漊在烏程者三<lb/>
<pb n="KR2k0070_WYG_002-26a"/>
　十有八在長興者三十有四皆自七十二漊通經逓<lb/>
　脉以殺其奔衝之勢而歸於太湖也太湖上流諸道<lb/>
　水之來源若此而所以洩之者則惟於三江是賴焉<lb/>
　太湖東出吳江縣之長橋為吳淞江由吳淞江東流<lb/>
　以入大海此震澤洩水之大道也然洩水之處各有<lb/>
　區域蓋不止於吳淞江而已曰鮎魚口曰胥口曰白<lb/>
　洋灣曰管瀆曰小溪港曰𤓰涇曰夾浦曰張家河曰<lb/>
　北車橋曰漾湖溪曰上瀆港曰陸家浜曰虎山橋曰<lb/>
<pb n="KR2k0070_WYG_002-26b"/>
　石家浜曰南宮曰蒯家涇曰九曲江曰後塘橋曰梅<lb/>
　梁溪曰龍塘河曰迎城山曰菱湖港曰太平橋曰澤<lb/>
　塘浜曰灌瀆浜曰和尚浜曰長洛浜曰王家漾曰山<lb/>
　涇港曰渡水港曰黄瀆港曰後保河其他支流尚多<lb/>
　不可殫記皆所以洩太湖之水以東入於三江諸浦<lb/>
　而歸大海者也然以江湖形勢觀之大要宣溧以上<lb/>
　西北之水可使入於蕪湖以歸大江而不可使注於<lb/>
　荆溪蘇常以下東南之水可使趨於吳淞江歸大海<lb/>
<pb n="KR2k0070_WYG_002-27a"/>
　而不可使積於震澤此治水東南之大㫖也然地形<lb/>
　有髙下時世有古今水道有通塞而所以治之之法<lb/>
　則固不可同年而語也<lb/>
<pb n="KR2k0070_WYG_002-28a"/>
　　　應天府屬水源<lb/>
破岡瀆在句容中道至丹陽城西凡十四埭上七埭入<lb/>
　延陵下七埭入江寧界吳赤烏間開運通京江晉宋<lb/>
　齊因之梁廢此開上容瀆至陳上容瀆湮復修破岡<lb/>
　瀆隋平陳遂廢<lb/>
官塘河在縣東五十里北流入丹徒界<lb/>
新河在縣東四十里源出駒驪山流入洮湖以入太湖<lb/>
絳巖湖在絳巖山下周百二十里界上元江寧二縣<lb/>
<pb n="KR2k0070_WYG_002-28b"/>
石臼湖在金陵城南二十里廣九十里界溧水髙淳當<lb/>
　塗三縣内有軍山塔子馬頭雀壘四山<lb/>
丹陽湖在石臼湖南廣六十里與溧水髙淳太平寧國<lb/>
　共界<lb/>
固城湖在丹陽湖東廣四十里界髙淳當塗宣城三縣<lb/>
銀林河在髙淳縣東三十里西通固城湖東通溧陽之<lb/>
　昇平湖長五十餘里即伍子胥所開運河以通伐楚<lb/>
　餉道者又名胥溪内有廣通壩原𨽻溧水𢎞治中割<lb/>
<pb n="KR2k0070_WYG_002-29a"/>
　溧水置髙淳今屬焉<lb/>
　　<hi>按諸湖連亘幾二百里汪洋澔□據三吳上游國初溧民陳嵩九疏請於廣通鎮築壩捍禦髙皇帝</hi>
　　<hi>下其議命兩臺督成之永樂四年改築土壩置官夫防守著為甲令今利賴焉</hi>
昇平湖在溧陽西南七十里水源自髙淳諸山溪東流<lb/>
　入湖㑹建平梅渚社渚入三塔等湖<lb/>
三塔湖一名梁城湖周四十里西南接昇平湖北入永<lb/>
　陽等江　韓城港<hi>在縣西南六十五里</hi>　藍溪<hi>在縣西南六十里</hi>　流<lb/>
　水澗<hi>在縣西南</hi>　丫枝港<hi>在溧陽縣/西七十里</hi>　飡溪<hi>在縣西六十里源出荆山</hi>
<pb n="KR2k0070_WYG_002-29b"/>
　<hi>流經谷山入三塔湖</hi>　馬螘蕩<hi>在縣西/東塘</hi>　强步渰<hi>在縣西五十里</hi>　東<lb/>
　塘港<hi>在縣西五十里</hi>
五堰去溧陽縣西五十里自廣通而東十五里曰新壩<lb/>
　自此而東九里曰昇平堰又南九里曰三塔湖堰又<lb/>
　東九里曰南渡堰又東九里曰沙漲堰又東九里曰<lb/>
　前麻堰皆在廣通壩之東<lb/>
　<hi>單鍔曰五堰水利昔錢舎人公輔為守金陵常究五堰之利雖知五堰之水利而未知五堰以東之利害</hi>
　<hi>鍔知三州之水利而未䆒五堰以西之利害一日錢公輔以世之所謂五堰之利害與鍔叅究方知始末</hi>
<pb n="KR2k0070_WYG_002-30a"/>
　<hi>利害之議完也公輔以為五堰者自春秋時吳王闔閭用伍子胥之謀伐楚始創此河以為漕運春冬可</hi>
　<hi>載二百石舟而東則通太湖西則入長江自後相傳未始有廢至李氏時亦常通運而制牛於堰上挽拽</hi>
　<hi>船筏於固城湖之側又常設鹽官置廨宇以收往來之税是時河道淤塞堰埭低狹虚務添置者十有一</hi>
　<hi>堰往來舟筏莫能通行而水勢遂不復西及遇春夏大水江湖泛漲則園頭王母龍潭三澗合為一道而</hi>
　<hi>奔衝東來河之不治愈可見也今若開深故道而存留銀林分水二堰則諸堰盡可去矣所欲存二堰者</hi>
　<hi>蓋本處地勢自銀林堰以西地形從東迤邐西下自分水堰以東地形從西迤邐東下而其河自西壩至</hi>
　<hi>東壩十六里有餘開淘之際須隨逐處地形之髙下以濬之然後江東兩浙可無大水之患然銀林堰南</hi>
　<hi>則通建平廣徳北則通溧水江寧又當增修髙廣以俟商旅舟船往還之多可以置官収税如前之利此</hi>
<pb n="KR2k0070_WYG_002-30b"/>
　<hi>五堰所以不可不復也今莫若治五堰使上之水不入於荆溪而由分水銀林二堰直歸太平之蕪湖下</hi>
　<hi>至吳江之岸為千橋使太湖之水東入于海中治百瀆之故道與夫蘇常湖三州之有故道旁穿於太湖</hi>
　<hi>者雖不可縷舉而槩可以迹究也難者曰雖復五堰奈五堰之側山水東下何復堰無益也鍔荅曰由五</hi>
　<hi>堰而東注太湖則有宣歙池廣徳溧水之水苟復五堰使上之水不入於荆溪自餘山澗之水寧有幾耶</hi>
　<hi>比之未復十須殺其六七耳難者乃服</hi>
　　<hi>按五堰故跡廢久莫考所據廣通壩東去五十里有昇平湖三塔湖又二十里有南渡渰沙漲渰質</hi>
　　<hi>之五堰之名不少異則宋之五堰當在此諸湖渰之口無疑矣蓋昔之五堰節溧陽諸湖渰之水由</hi>
　　<hi>子胥伐楚運河盡入大江今東壩乃在子胥伐楚運河内則是止能節固城湖以西之水入江非能</hi>
<pb n="KR2k0070_WYG_002-31a"/>
　　<hi>并溧陽諸湖渰之水而盡節之也然廣通地形頗髙今之二壩亦自足以節水則亦不必過求古跡</hi>
　　<hi>矣</hi>
舊縣<hi>在縣西四十五里水自分界山經上興埠東流流至南渡渰</hi>
南渡渰<hi>在縣西四十里自建平髙淳并南境諸水盡㑹于此分注兩江</hi>
李家渡港<hi>在縣西三十里上通湖瀆橋洩黄山湖水</hi>
湖瀆<hi>在縣西三十里通黄山湖水</hi>　淦西港<hi>在縣西二/十二里</hi>　金花蕩<hi>在縣</hi>
　<hi>西二十里通淦西</hi>　新昌渰<hi>在縣西/二十里</hi>　葛涪渰<hi>在縣西十五里西連新昌</hi>
　<hi>渰</hi>　毛家渰<hi>在縣西/十三里</hi>　鹽港<hi>在縣西七里上通南渡渰下經泓口通崑崙楊</hi>
<pb n="KR2k0070_WYG_002-31b"/>
　<hi>巷</hi>
永陽江一名水陽江又名九陽江<hi>在溧陽西北四十里源出曹老山東南流</hi>
　<hi>入江東北入於洮湖</hi>　謝達渰<hi>在縣西北/四十里</hi>　瀨陽渰<hi>在縣西北三十六里</hi>
　<hi>俗呼瀨溪上接三塔等湖東入洮湖</hi>　諸陽渰<hi>在溧陽北/四十里</hi>　馬墅港<hi>在縣</hi>
　<hi>北三十五里</hi>　涇瀆<hi>在縣北三十里金壇溧陽諸水由此入洮湖</hi>
洮湖<hi>即長蕩湖在縣北二十五里與金壇宜興分界舊有八十浦口後所存二十七東通蓬塍河北入滆</hi>
　<hi>湖東達於太湖</hi>　沙漲渰<hi>在縣北/二十里</hi>　古瀆<hi>在縣北二十里與瀨溪通</hi>　徐<lb/>
　角渰<hi>在縣北十里</hi>　蔣塔渰<hi>在縣北/五里</hi>　塘下渰<hi>在縣北三里</hi>
<pb n="KR2k0070_WYG_002-32a"/>
　盤龍澗<hi>並在溧陽北</hi>
金陵溪<hi>在溧陽南六十里源發廣徳馬蹄泉至新橋入河流㑹於荆溪</hi>　上湖澗<hi>在縣南六</hi>
　<hi>十里源出廣徳州東北流合白雲溪入太湖</hi>　滆溪<hi>在縣南五十里近銅官山</hi>　魯里<lb/>
　渰<hi>在縣南三十六里</hi>
舉善溪<hi>在縣南三十里源出廣徳東北流入髙友溪</hi>
髙友溪<hi>在縣南二十里源出廣徳經黄墟蕩合於白雲溪</hi>　谷溪<hi>在縣南十里源出青山北</hi>
　<hi>流合入瀨水</hi>　古縣渰<hi>在縣南/十五里</hi>　下湖<hi>在縣南十里周五里流入白雲溪東</hi>
　<hi>入太湖</hi>　黄墟蕩<hi>在縣南十里周五里/東北流入白雲溪</hi>　繰車涇<hi>在縣南十</hi>
<pb n="KR2k0070_WYG_002-32b"/>
　<hi>里上接黄墟蕩下通白雲溪</hi>　百丈溝<hi>在縣南三里一名百步溝源出燕山東流入白雲溪</hi>
　　曹塘澗<hi>横澗皇澗俱在溧陽南</hi>
白雲溪<hi>即白雲涇在溧陽東六十里東流入荆溪又城南山川壇東亦名白雲溪</hi>　朱湖<hi>在縣</hi>
　<hi>東南八里</hi>　戴埠港<hi>在縣東南五里</hi>
横邏瀆<hi>在溧陽東七里南接白雲溪北通洮湖</hi>
千里湖<hi>在縣東十五里西南與古縣渰相連</hi>
蓮湖溪<hi>在縣東十八里西通洮湖東入宜興之洴浰渰</hi>
梅渚湖<hi>在建平北三十里歴溧陽三塔湖洮湖以達太湖</hi>
<pb n="KR2k0070_WYG_002-33a"/>
南湖<hi>在固城湖南屬宣城縣李公黙寜國志曰湖廣四十里東受溧陽廣徳建平諸水宣城諸溪漲亦㵼</hi>
　<hi>入焉諸溪南入者曰洪林河西曰西溪南曰岳嶼溝湖泛則自西南出曲河至油榨溝西北出湖北河至</hi>
　<hi>渾水港俱與大河合北至水陽慈溪亦東合髙淳水泝流而進東通五堰以達太湖已上諸水俱由西北</hi>
　<hi>入於太湖</hi>
　　　杭州府水源<hi>按東吳水源天目為大屬杭州臨安者曰東天目為陽屬湖州安吉</hi>
　　　　<hi>者曰西天目為隂</hi>
天目之陽發源為餘不溪自臨安餘杭入錢塘界為安<lb/>
　溪又為鳳口溪東南入徳清界折而東北流有吳羌<lb/>
<pb n="KR2k0070_WYG_002-33b"/>
　山之石壺泉滙而為龜溪又越山之瀑布泉石壁山<lb/>
　之月泉皆來㑹而東又散入桐鄉之運河東溪横河<lb/>
　皂林諸涇又分支為北流水其施諸溪亦來㑹東行<lb/>
　二十里入歸安至敢山漾漾水合焉過菱湖湖水合<lb/>
　焉西北過荻港碧浪湖折而西為大灣入府城南門<lb/>
　又前溪自武康銅峴諸山歴縣治一北流黄隴山沙<lb/>
　村又北流水自徳清縣治東清河橋下沙村與前溪<lb/>
　水合有黄蘖山源發而為黄浦又妙喜山源發而為<lb/>
<pb n="KR2k0070_WYG_002-34a"/>
　妙喜港又王村諸山源發而為黄墅港又菁山源發<lb/>
　而為官澤水皆來㑹北經峴山漾合埭頭横山諸水<lb/>
　入府南門總㑹於府前之江渚滙又苕溪支流入西<lb/>
　門亦滙焉是為霅溪受諸溪之水迤邐北行過倉橋<lb/>
　溪灣出迎春門與峴山漾合大㑹苕溪諸水於昆山<lb/>
　漾散入大錢小梅并烏程諸瀆以入太湖一支東折<lb/>
　過八里店為運河即荻塘東流為舊館為潯溪由吳<lb/>
　江七十二漊入太湖東荻塘至平望合鶯脰湖瀾溪<lb/>
<pb n="KR2k0070_WYG_002-34b"/>
　諸水截吳江運河入汾湖三白蕩轉入澱湖三泖<lb/>
西湖　源出天竺諸山發玉泉武林泉泠泉茯苓泉白<lb/>
　河泉大悲泉寒泉叅寥泉後僕夫泉一勺泉寒光泉<lb/>
　惠泉噴月泉法華泉真珠泉虎跑泉凡十六滙而為<lb/>
　西湖二𣲖東洩一由城堧石函以入杭城運司前分<lb/>
　布諸河一由昭慶寺橋北行西折歴三閘為下湖河<lb/>
　分支入武林水門為大河即鹽橋運河與運司水㑹<lb/>
　從鳳山門出東行十二里至龍山閘北與候潮門水<lb/>
<pb n="KR2k0070_WYG_002-35a"/>
　㑹為外沙河循城而北至永昌門北過清泰慶春二<lb/>
　門與内河合仍循城轉西至㑹安壩下注艮山河西<lb/>
　入泛洋湖東北至徳勝壩是為上塘河由下塘河入<lb/>
　嘉興界<lb/>
下塘河　自上塘河分支西北行過徳勝橋至江漲橋<lb/>
　與子塘河合流至北新橋西北入湖州界曰下塘河<lb/>
　北接新開運河<lb/>
下湖河　即運河在杭州城東北一𣲖由溜水橋沿東<lb/>
<pb n="KR2k0070_WYG_002-35b"/>
　西馬塍至賣魚橋西合餘杭塘河一𣲖由打水漊南<lb/>
　折至江漲橋入一𣲖由八字塘至古塘橋下折入一<lb/>
　𣲖由西堰橋至飲馬山亦折入餘杭塘河<lb/>
南上湖　南下湖　在餘杭縣南源發自天目由臨安<lb/>
　來南從石門入兩湖東流為南渠河又東為餘杭塘<lb/>
　河<lb/>
餘杭塘河　在武林門外自江漲橋西四十五里至餘<lb/>
　杭縣北通新開運河<lb/>
<pb n="KR2k0070_WYG_002-36a"/>
新開運河　在武林門外北新橋之北通蘇湖常秀等<lb/>
　府　西溪自武林山北下流入湖州界<lb/>
子塘河　在今江漲税司北為新河頭北行經米市橋<lb/>
　入清水潭過左家橋西達餘杭塘河北達新開運河<lb/>
宦塘河　去杭城西北三十五里南接北新江漲橋北<lb/>
　達奉口河<lb/>
奉口河　去杭城西北四十五里西南接錢塘奉口大<lb/>
　溪西北抵徳清縣界<lb/>
<pb n="KR2k0070_WYG_002-36b"/>
新江塘河　在海寧縣東北二十里其源自徳清縣大<lb/>
　麻溪之支𣲖由莊婆堰西北東流抵縣城濠逶迤七<lb/>
　十餘里而支港甚多東北入嘉興界<lb/>
洛塘河　在海寧西北三十里乃新江塘河之支流東<lb/>
　入硤石南湖迤北入嘉興長水塘河<lb/>
　　已上諸水北由湖州入太湖東由嘉興入黄浦<lb/>
　　　湖州府水源<lb/>
天目之隂自險潭歴金石為廣苕山發源為苕溪一名<lb/>
<pb n="KR2k0070_WYG_002-37a"/>
　大溪至荻浦荻浦溪水來合過除口至山公潭潭水<lb/>
　來合至歸山下洛溪水來合至西嶼横溪水來合過<lb/>
　孝豐縣東下鉛干如湖水來合經石虎山至安吉州<lb/>
　境邵渡丘渡獨松嶺水來合至南嶼南嶼山水亦合<lb/>
　焉至塔潭分支西北者為裏溪大支西行者為外溪<lb/>
　裏溪西行至石埭埭水來合又西龍湖水來合至石<lb/>
　鼔堰堰水曹埠水西坑瀆水皆來合其外溪東北行<lb/>
　也楊子湖邸閣水同來合至馬家瀆瀆水來合又至<lb/>
<pb n="KR2k0070_WYG_002-37b"/>
　丁埠前岡水來合過富山塘紫溪之水來合内有姚<lb/>
　湖五湖四龍湖五龍湖南獲湖皆通貫交組於其中<lb/>
　至浮石山裏溪之水復來合至梅溪鎮梅溪與渾水<lb/>
　瀆水皆來合一支北行經歸安入凡常湖歴荆溪相<lb/>
　見灣以下總自廣苕而來故以苕溪名其細别東溪<lb/>
　有四源一𣲖董嶺入江渚溪一由移風白水灣歸石溪<lb/>
　一自幽嶺經碧門為碧溪一接鉛干從泥灣為紫溪<lb/>
　又地浦灘總四流一自銅山港一自餘杭獨松嶺一<lb/>
<pb n="KR2k0070_WYG_002-38a"/>
　自母康塢一自武康石羊里及馬家瀆丁埠港總入<lb/>
　於外溪又寺前港總三流一自清松里一𣲖郎村塢<lb/>
　一𣲖西坑溪及九龍南溪故鄣港汪家溪石埭溪總<lb/>
　入於裏溪又渾水瀆總四流一自孝豐西茂湯灣一<lb/>
　自曹家溪一自廣徳源洋一自亮門塘入於苕溪又<lb/>
　梅溪總三流一出四安溪一出海潭溪一出車檣灣<lb/>
　入於苕溪又荆溪總三流一出沙埠港一出長興陳<lb/>
　溪一出長興小溪港四安溪南出石澗盤澗塘善岸<lb/>
<pb n="KR2k0070_WYG_002-38b"/>
　塘合廣徳水經塔水塘下苕溪和平諸山出潘店港<lb/>
　棲賢水及祝家港白田港鈕家港出呂山塘下入苕<lb/>
　溪又白峴山源諸山之水東過懸脚嶺嶺水入焉又<lb/>
　為楊店水東過蒼雲嶺之梓方澗澗水㑹而為合溪<lb/>
　南過竹山塘塘水入焉又東過罨畫溪溪水入焉過<lb/>
　趙瀆入太湖又顧渚山金河泉達子滙而為水口鎮<lb/>
　水口東南歴紫花澗分折東北趨徳成橋入太湖其<lb/>
　水口鎮東分為盧祥湖折而東北趨上新橋入太湖<lb/>
<pb n="KR2k0070_WYG_002-39a"/>
　○白石山發源為青山港南㑹於苕溪二水合流為<lb/>
　常豐澗歴黄坑潭入太湖<lb/>
天目又一源東發為南溪一源南發為馬溪又髙陸山<lb/>
　源發為猷溪俱自臨安入餘杭至雙橋合流為雙溪<lb/>
　東過徑山港徑山源水來㑹東入河港過靈源港入<lb/>
　錢塘界通㑹於塘河又溠水出雙林山半瀑入太溪<lb/>
由拳青嶂山發源有二　一為東溪東北經錢塘界北<lb/>
　折入徳清縣又髙陸山一源發而東北過仇山之北<lb/>
<pb n="KR2k0070_WYG_002-39b"/>
　獨松嶺一源發而東至仇山之下二水合流而北過<lb/>
　盧公橋十二里入苕溪<lb/>
前溪　在武康縣前其上源即阮公潭餘英溪在縣後<lb/>
　曰後溪出烏回山經龍尾橋而東曰新溪其北與前<lb/>
　溪合曰封溪由縣東出前溪東南即風渚湖也又東<lb/>
　為沙溪東北為長安溪南為湘溪北為埠溪西北為<lb/>
　雙溪並東北入於太湖<lb/>
餘不溪　在徳清縣南其水清徹餘則否故名其支流<lb/>
<pb n="KR2k0070_WYG_002-40a"/>
　曰内河曰馬厄河曰烏山港　北流水自餘不溪至<lb/>
　縣東分流入清河橋北至沙村與武康前溪水合又<lb/>
　北至峴山漾合餘不溪入定安門至江子滙是為霅<lb/>
　溪之𣲖<lb/>
梅溪　在安吉即東西裏外諸溪之合流下入荆溪經<lb/>
　吳山西北注太湖東一支合霅溪繞郡城亦下荆溪<lb/>
荆溪安吉州北五十里其源自順零諸山東過梅溪合<lb/>
　小溪港注太湖　龍溪發源天目之隂下經荻浦陳<lb/>
<pb n="KR2k0070_WYG_002-40b"/>
　安除口山公潭至歸山與太平仙溪水合至孝豐下<lb/>
　鉛千為苕溪之𣲖<lb/>
青塘　在迎禧門外屬歸安東北接龍溪入太湖　盛<lb/>
　家港横涇港俱南接苕溪北入太湖<lb/>
四安溪　在長興縣南三十里一名周瀆東北入太湖<lb/>
餘吾浦縣東南即宜興之東鄉也其東入於太湖<lb/>
顧渚溪　在縣東三十里源出顧渚山至水口東入太<lb/>
　湖　罨畫溪縣西七里　合溪　在縣西北二十四<lb/>
<pb n="KR2k0070_WYG_002-41a"/>
　里源出義鄉白峴飛雲諸山　包洋湖　在縣東北<lb/>
　十五里並東入太湖<lb/>
　　巳上諸水北由七十二漊入太湖東由荻塘入吳<lb/>
　　江界<lb/>
　　　七十二漊<lb/>
烏程之漊三十八　小梅港西山港顧家港官瀆港張<lb/>
　婆港宣家港陽瀆港泥橋港寺橋港大錢港計家港<lb/>
　陽漊沈漊羅漊大漊新涇漊潘漊諸漊胡漊和尚漊<lb/>
<pb n="KR2k0070_WYG_002-41b"/>
　張港漊幻湖漊西金漊東金漊趙漊許漊楊漊謝漊<lb/>
　義髙漊陳漊薄漊五浦漊蔣漊錢漊新浦漊石橋漊<lb/>
　湯漊盛漊宋漊喬漊<lb/>
長興之漊三十四　王村港蔣家漊上周漊長大廟漊<lb/>
　烏橋漊夾浦漊謝莊漊丁家漊坍缺漊鷄籠漊沈瀆<lb/>
　漊杭瀆漊盧瀆漊金鷄漊石屑漊殷南瀆漊斧浦漊<lb/>
　福縁漊石瀆漊後村漊新塘漊竹篠漊徐家漊百步<lb/>
　漊新開漊花橋漊葵浦漊坍湀漊徑山漊盧圻漊白<lb/>
<pb n="KR2k0070_WYG_002-42a"/>
　茒漊小陳瀆漊竇瀆漊<lb/>
大錢港小梅港總苕霅西南衆水以入於湖港之最大<lb/>
　者也此又不在七十二漊之數<lb/>
　　　嘉興府水源<lb/>
幽湖　在嘉興西南屬秀水縣南納陡門諸水北由新<lb/>
　城塘盧瀝塘分入車溪爛溪　車溪在郡西北七十<lb/>
　一里濶六丈今名斜港南自桐鄉西自烏程㑹流入<lb/>
　溪北達於爛溪　麻溪芝溪在郡西南承桐鄉烏程<lb/>
<pb n="KR2k0070_WYG_002-42b"/>
　諸水合爛溪北入鶯脰等湖　韭溪在郡西即鴛鴦<lb/>
　湖之支流也南自運河分流北入吳江界<lb/>
錢家溪　在郡西北二十五里濶一十餘丈水從毛家<lb/>
　港來分為二道一支北行入和尚蕩鴈蕩一支東行<lb/>
　入白虎港並入吳江界　南北和尚蕩鴈蕩在郡西<lb/>
　北其西南俱接横塘河北入吳江楊溪　東郭河在<lb/>
　郡東北五里水從相家湖來東往嘉善界二十五里<lb/>
　北行復入吳江界<lb/>
<pb n="KR2k0070_WYG_002-43a"/>
永新涇　屬桐鄉皂林東去十里永安鋪之東自運河<lb/>
　分支北流入涇直抵爛溪　康涇運河之北曰通涇<lb/>
　南曰康涇居皂林之中南通陳莊等河凡十北由烏<lb/>
　鎮市抵爛溪為吳江界　爛溪在永新涇東北二十<lb/>
　里南濱桐鄉者為東爛溪又東行二十里出秀水界<lb/>
　北入吳江鶯脰湖<lb/>
相家湖　在嘉興縣東九里受西南衆流東入團港至<lb/>
　嘉興北入吳江界　穆溪在縣東北南接海鹽上谷<lb/>
<pb n="KR2k0070_WYG_002-43b"/>
　湖西接幽湖諸水北入吳江界　王江涇在縣北南<lb/>
　受運河西受聞店麻溪諸水北入吳江界<lb/>
許家蕩　南北夏墓蕩　在嘉善西北俱北入汾湖東<lb/>
　入西白蕩　汾湖縣西北西納王江涇鶯脰湖諸水<lb/>
　東入三白蕩　蘆墟三白蕩縣西北西納汾湖諸水<lb/>
　東入黿蕩為青浦界<lb/>
　　已上諸水並南自嘉興北入吳江<lb/>
平川一名西塘在嘉善北西承爛溪諸水東北入於澱<lb/>
<pb n="KR2k0070_WYG_002-44a"/>
　湖三<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>　魏塘又名武塘在嘉善縣後西南承嘉興<lb/>
　諸水東入秀州塘<lb/>
海鹽塘南接海鹽諸水北入馬塲湖東由七里橋達松<lb/>
　江界内<lb/>
嘉善塘合嘉興秀水桐鄉諸水泝白蓮寺而東三十五<lb/>
　里至嘉善入秀水塘濶三十餘丈至是水疾流迅由<lb/>
　楓涇北入三<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>
平湖塘廣三十餘丈西南接焦山門橋迴而東注與馬<lb/>
<pb n="KR2k0070_WYG_002-44b"/>
　塲湖海鹽之水㑹流經嘉善界以達於松江<lb/>
楓涇　在嘉善東北即白牛塘一名清風涇南承嘉興<lb/>
　諸水北入三泖東入珠涇以達横潦涇<lb/>
上谷湖　在海鹽縣西南六十里東入宋坡湖　宋坡<lb/>
　湖　在縣西四十里南臨大海下流合於澉浦　澉<lb/>
　浦在縣西三十里東北滙於當湖<lb/>
當湖　在平湖縣東上承澉浦以西諸水東下石牌涇<lb/>
石牌涇　在縣西北三十里承平湖東下之水由麪杖<lb/>
<pb n="KR2k0070_WYG_002-45a"/>
　等港入於長泖　東泖在縣東北西南納當湖諸水<lb/>
　東北入於黄浦<lb/>
又有乍浦獨山塘沈清官塘官田廟港張家滙俞塘蘆<lb/>
　瀝浦丁家漾白涇界涇大茫塘此皆南承浙水北達<lb/>
　於松江者也<lb/>
　　已上諸水俱由西南入於黄浦<lb/>
　<lb/>
　<lb/>
<pb n="KR2k0070_WYG_002-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三吳水考卷二<lb/>
</p>
<p>
</p>
  </div>
</body>
</text>
</TEI>
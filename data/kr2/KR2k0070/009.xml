<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三呉水考卷九</head> <lb/>
    <p>
<pb n="KR2k0070_WYG_009-1a"/>
欽定四庫全書<lb/>
　三呉水考卷九<lb/>
　　　　　　　　　　　明張内藴周大韶撰<lb/>
　水議考<lb/>
　　　編脩王同祖工計議<lb/>
夫治田治水皆有成法論之詳矣然所以興事而脩功<lb/>
　者則未免動工役以勞民出計費以傷財財者上之<lb/>
　所惜熟肯捐不貲之費以興難必之功勞者民之所<lb/>
<pb n="KR2k0070_WYG_009-1b"/>
　不欲使民荷鍤操鎌胼手胝足驅而置諸於江海陂<lb/>
　澤之間棄其營業離其室家上有暴露之苦下有督<lb/>
　責之勤其不樂於趨赴亦已明矣是以凡有興脩率<lb/>
　皆因循而不舉茍簡而不備以至廢墜日甚灾患日<lb/>
　深然猶上下相安幸其無事嵗復一嵗支吾目前未<lb/>
　有能為國家根本之慮者遂至大患洊仍莫能拯救<lb/>
　深可嘆也昔禹之治水也開九州通九道陂九澤度<lb/>
　九山其工役遍寰宇而人不以為勞計費傾海嶽而<lb/>
<pb n="KR2k0070_WYG_009-2a"/>
　財不以為困何也其所以使之者以佚所以用之者<lb/>
　有時也今之震澤不過九澤之一今之揚州不過九<lb/>
　州之一今之三呉不過揚州一隅之地耳而議者輒<lb/>
　以役大而費重難於施工夫果難也其視禹之時為<lb/>
　何如其視禹平洪水鑿龍門疏九河為何如今工計<lb/>
　之需不及禹時萬分之一而猶以為難忍坐視斯民<lb/>
　之墊溺而不一援手其亦不思之甚矣然工役計費<lb/>
　二事常相須計費足則工役舉故今之言治農田水<lb/>
<pb n="KR2k0070_WYG_009-2b"/>
　利者莫急於量財范文正公嘗計出納之費以為蘇<lb/>
　州嵗納苗米三十四萬石官司之糴又不下數百萬<lb/>
　石豐穰之春役萬人日食三升一月而罷用米萬五<lb/>
　千石耳量此之出較彼之入孰謂費軍食哉郟亶所<lb/>
　謂制役而不勞量財而不虐足以益國賦其論尤切<lb/>
　今日之事就以利為言則國家財賦皆仰給東南運<lb/>
　河千里軸轤相銜太倉萬間廩積相望所須以供億<lb/>
　軍國者胥此焉出乃獨享其利而不知所以利之可<lb/>
<pb n="KR2k0070_WYG_009-3a"/>
　乎且一值饑饉下詔蠲除不過免其存留折色等項<lb/>
　無碍錢糧而於漕運正額顆粒無損雖遇全荒尚復<lb/>
　熟三分以補運額則東南之民其禆益於國家亦厚<lb/>
　且勤矣又焉可坐視其被害而不思所以去之乎為<lb/>
　今之計當制其工役之期量其計費之出使不重損<lb/>
　於公不厚困於民則可矣何也葢工役之舉嵗嵗興<lb/>
　脩則繁而難行數嵗不治則廢而難葺故必相其工<lb/>
　之大小而為之制開江濬浦以十年為率疏決涇港<lb/>
<pb n="KR2k0070_WYG_009-3b"/>
　築圩治堰嵗嵗脩補或間嵗一葺則工役不繁而民<lb/>
　不以為勞矣計費之出盡仰於公則上告乏悉取於<lb/>
　民則下不堪故必量其費之多寡而為之制若開江<lb/>
　濬浦疏通涇瀆之大者則官為之區畫其築圩脩堰<lb/>
　及疏決涇港之小者則取諸食利佃作之家如此則<lb/>
　不煩於公而不傷於民矣然古者使民之時嵗必於<lb/>
　農隙用民之力嵗不過三日至於興大事脩大功者<lb/>
　則未嘗以此為限故五代錢氏據有江南特設撩清<lb/>
<pb n="KR2k0070_WYG_009-4a"/>
　之卒宋時於平江之崑山常熟呉江各置開江指揮<lb/>
　以兵士𨽻之遇江浦淤塞則以時開濬葢役有所専<lb/>
　不妨於農也易世之後此法盡廢不可復矣至於我<lb/>
　朝自永樂間夏忠靖公治水以至於嘉靖改元率十<lb/>
　餘年或五六年而一大舉每舉則役夫多至十餘萬<lb/>
　少亦不下數萬而其為費亦動以數十萬計其役夫<lb/>
　之法或論田出夫或每里助役或富民雇募或糧長<lb/>
　編僉其出銀之法或取於船料或取於餘鹽或取丁<lb/>
<pb n="KR2k0070_WYG_009-4b"/>
　田或取贓罰東移西補艱難百端公私並費不一而<lb/>
　足𢎞治間舉人秦慶奏請設淘河夫以為經久宣防<lb/>
　之法主事姚文灝奏設導河夫於均徭定撥至今各<lb/>
　縣皆徵導河夫銀然名存實亡視為不急之務其已<lb/>
　徵在官者為有司别項應急支銷而導河夫不復雇<lb/>
　募矣沿襲既久因循廢弛無畫一之法昧經制之宜<lb/>
　是焉足以興大事建大功也耶今東南江浦經嘉靖<lb/>
　改元開濬之後至於今已十餘年矣其間瀕江沿海<lb/>
<pb n="KR2k0070_WYG_009-5a"/>
　之區未免沙漲淤積語具治水考中事宜預加脩葺<lb/>
　毋使積久患滋也方今聖天子勵精圖治加意元元<lb/>
　每遇災傷必厪宵旰之憂屢下寛貸之詔所以惠東<lb/>
　南之民者不為不渥也然於東南水利之事廷臣或<lb/>
　未能盡知或知之而未能進言或言之而未能懇切<lb/>
　或雖懇切而未詳究其確然可興可革之跡重以司<lb/>
　國計者或惜乎財用而以建白為未可行任撫巡者<lb/>
　或艱於措辦而以力役為未易舉是以下情不能上<lb/>
<pb n="KR2k0070_WYG_009-5b"/>
　達小民雖沾一時之惠而未被無窮之澤良可憫也<lb/>
　今開江濬浦工計最為浩大其制役之法固用民之<lb/>
　力矣愚以為不若倣錢氏撩清之卒宋世開江之兵<lb/>
　而為之定制則役有所専可久而不廢也竊見東南<lb/>
　衞所以濱江帶湖者衞則有蘇州衞太倉衞鎮海衞<lb/>
　金山衞所則有湖州守禦千户所呉淞江守禦千户<lb/>
　所其軍士雖殘廢之餘亦不下萬人可制為撩清開<lb/>
　江者也或曰衞所之設所以守備要害以衞民者也<lb/>
<pb n="KR2k0070_WYG_009-6a"/>
　况乎沿海邊衞不時有警安可役以開江濬浦哉是<lb/>
　不然古者兵農一道後世始分而為二兵以衞民民<lb/>
　以養兵其來舊矣今江海之區一遇盜賊生發輒以<lb/>
　民兵當其鋒軍士惟堅壁城守而已是民不特養兵<lb/>
　亦衞兵矣獨不可使為民所乎東南之地雖曰沿海<lb/>
　然亦無他盜賊惟濱海之民時或興販私鹽急之則<lb/>
　或轉而為盜緩之則為良民矣是盜賊非所虞也且<lb/>
　須免其運糧之差令専於本衞所分畨迭休有事則<lb/>
<pb n="KR2k0070_WYG_009-6b"/>
　使之禦備無事則督以開江開江之時少而在衞所<lb/>
　之日多則亦何嘗廢武備哉又於沿江沿浦要害之<lb/>
　所或三四里或五六里置為舖舍若運河淺澁募民<lb/>
　之壯健者每舖或五人或十人給以導河夫銀且視<lb/>
　有附近荒田令其開墾官給耕具種穀使有世業可<lb/>
　守而居也一遇江浦沙漲停積隨即併工開挑不令<lb/>
　積久淤塞如此行之既久江浦永無淤塞之患矣若<lb/>
　夫計費之需前所言東移西補艱難百端者是也今<lb/>
<pb n="KR2k0070_WYG_009-7a"/>
　若制為定法以時興脩不至大壞則財亦易辦設遇<lb/>
　大興力役之年貲費告竭須明白開陳以請於上或<lb/>
　出内帑之積或減漕糧之耗以充之亦庶幾可紓東<lb/>
　南之患矣或者曰内帑之積安可出漕運之耗安可<lb/>
　減是又不然百姓足君孰與不足未有府庫財非其<lb/>
　財者也夫使水不為患嵗嵗豐稔其充内帑之積者<lb/>
　多矣運米耗贈固不可減然能因時制宜或折銀解<lb/>
　運如嘉靖十年恩詔準銀事例則耗贈所省亦當數<lb/>
<pb n="KR2k0070_WYG_009-7b"/>
　十萬矣夫是二者皆今之所難上有聖君賢相又内<lb/>
　而司國計者視國事如家事外而任撫巡者以民心<lb/>
　為己心則未有不成者矣<lb/>
　　　知湖州府張鐸溝洫志<lb/>
其畧曰凡湖州之水太湖最大實則受水之壑也書曰<lb/>
　三江既入震澤底定言震澤之水由三江以入海故<lb/>
　底定而不為害也太史公謂於呉通渠三江五湖其<lb/>
　震澤底定之時乎後漢桑欽叙水經於東南獨畧乃<lb/>
<pb n="KR2k0070_WYG_009-8a"/>
　謂南江自牛渚上桐柏過安吉歴長瀆出松江入海<lb/>
　則謬亦甚矣豈其得於傳聞者之誤耶夫湖州居太<lb/>
　湖之上流計惟導水以疾趨於太湖而已太湖受三<lb/>
　呉諸郡之水浩瀚不可涯涘其底定也則有灌溉之<lb/>
　利其氾濫也則有浸淫之患古之治者惟疏其源使<lb/>
　水之入者有所分導其流使水之往者有所歸然後<lb/>
　民得平土而食矣故置五堰於溧陽以殺宣歙九陽<lb/>
　之水所以節其入也開百瀆於宜興置㪷門於江隂<lb/>
<pb n="KR2k0070_WYG_009-8b"/>
　建千橋於呉江所以宣其出也單諤之論要不越此<lb/>
　夫治水以為田也治田以防水也<hi>云云見治田考</hi>昔者錢氏<lb/>
　有國江南擅利數世亦惟仰給蘇湖秀三州而已當<lb/>
　時上下盡心經理髙田低田各有制水之法軍民勇<lb/>
　於應募工直贍於支給必然為之又使名卿重臣専<lb/>
　董其事又復七里為一縱浦十里為一横塘深耕蔇<lb/>
　種膏沃既成百餘年間僅有水災一二次即今涇漊<lb/>
　溝瀆似亦錢氏之遺也我朝𢎞治中工部侍郎徐貫<lb/>
<pb n="KR2k0070_WYG_009-9a"/>
　奉命來治東南水患逾年而功畢乃上疏其畧曰臣<lb/>
　惟嘉湖常鎮水之上流蘇松水之下流云云嗚呼貫<lb/>
　之疏諤之上䇿也其為蘇湖慮詳矣舉而行之無難<lb/>
　也<lb/>
　　　崑山知縣方豪水利議<lb/>
呉之諸湖自太湖以下陽城為大大則吐納之功多而<lb/>
　疏濬之所宜先者湖雖一而實分為三自横涇以西<lb/>
　蓮花朶以東夷亭以北陽城村以南界於崑山長洲<lb/>
<pb n="KR2k0070_WYG_009-9b"/>
　之間者為東湖東蓮花朶陽城村西有石獅涇承天<lb/>
　莊者為中湖官瀆在其南相城在其北承天莊在其<lb/>
　東邢店港在其西者為西湖中湖為大而東湖次之<lb/>
　西湖又次之人言湖廣七十里以豪計之殆不止此<lb/>
　東湖通於中湖其最要者則蓮花陽城之間次則孫<lb/>
　墓白龍庵之間又次則蓮花朶下營田之間今唯蓮<lb/>
　花朶陽城村之間故道猶在餘皆漲為田蕩凡五頃<lb/>
　有竒而漸成平陸矣中湖通於西湖其最要者則南<lb/>
<pb n="KR2k0070_WYG_009-10a"/>
　□茆塔之間今漲為田蕩者幾二頃而亦成平陸矣<lb/>
　西湖通中湖之水唯官瀆最大今則瀆口亦有阻矣<lb/>
　東湖去官塘止四五里其相通非一涇也近塘者雖<lb/>
　通而近湖者亦多塞矣其他沿河之漲固皆足以為<lb/>
　碍而東湖𤣥珠村之北漲幾五頃西湖陸墓塘之南<lb/>
　漲幾三頃又其碍之大者也據豪愚見當先開孫墓<lb/>
　白龍庵之間蓮花朶下營田之間南□茆塔之間使<lb/>
　三湖各自相通次開官瀆口及官塘諸涇使諸水與<lb/>
<pb n="KR2k0070_WYG_009-10b"/>
　湖相通次開𤣥珠村陸墓塘之大漲次開沿湖之小<lb/>
　漲以其土加岸使岸益髙而又年設管湖之役俾其<lb/>
　不時巡邏以防再侵而又月遣水利之官俾其躬自<lb/>
　踏勘以防虚應庶乎水有吐納之地民無旱潦之憂<lb/>
　上禆國賦下足民食而利可垂之永久矣<lb/>
　　　呉韶水利議<lb/>
導河主潮沙之導滌制始於唐詳於呉越錢氏宋人承<lb/>
　之故呉江常熟崑城下四指揮之設又有開江兵卒<lb/>
<pb n="KR2k0070_WYG_009-11a"/>
　撥𨽻開江指揮置營之舉元人法之乃有撩淺人夫<lb/>
　専事修理之制葢凡潮港通潮沙隨潮上潮退而沙<lb/>
　日留積漸凝淤遂成沙漲今嵗不闢明年不開畧與<lb/>
　岸等故必設是人以主之時常撩探浮沙偶積即抉<lb/>
　而去之其始不過一二人之力逮既成堽豈止百千<lb/>
　其功謀其易而不謀其難甚善治法也其不以夫而<lb/>
　以軍者葢夫出於民恐妨農事軍則不耕不植有糧<lb/>
　以贍其生為甲為伍有官以董其役分方撩滌得専<lb/>
<pb n="KR2k0070_WYG_009-11b"/>
　心於所事茍民夫應役動致紛紜雖有興事之人必<lb/>
　俟文移輾轉坐費時日莫急其功前人之見殆有深<lb/>
　意至我國朝此法遂廢每一興挑積數十年其在州<lb/>
　縣雖有水利屬員不過四海九州之人驟官臨涖莫<lb/>
　識水土之宜不四五年且移官去有秩滿而不識河<lb/>
　港何在者比比然也為今日計不若以此分𨽻於近<lb/>
　衞之官軍則其人土著而功緒有所稽也且𢎞治年<lb/>
　間主事姚公文灝嘗立法毎縣於均徭項下辦解導<lb/>
<pb n="KR2k0070_WYG_009-12a"/>
　河夫銀若干兩銀既辦而河卒莫之導使即以此給<lb/>
　之軍夫以代其給引辦價之役豈不兩便江南寡冦<lb/>
　祸莫急於水災以此責之軍人理無不宜况唐宋時<lb/>
　之舊制又昭然可知也<lb/>
　　　副使沈[啟-口+山]水考序畧<lb/>
東南之水源者天目委者東海相距數百里間瀠洄澎<lb/>
　湃而值其中為呉江呉江邑也邑之西窪而廓如者<lb/>
　為太湖承受源水之來邑之東紆而條如者為呉淞<lb/>
<pb n="KR2k0070_WYG_009-12b"/>
　導引委水之去太湖不能盡容也亞湖而為蕩為<lb/>
　堰為漾為潭為坑為池者二百有竒皆翕受而分瀦<lb/>
　太湖之不盡者呉淞江不能盡引也亞江而為川為<lb/>
　瀆為溪為浦為河為港為渠為涇為漊為衖為浜為<lb/>
　洪者千計有竒皆連絡而分洩江之不駛者也東南<lb/>
　之區莫是窟焉故曰澤國而邑當夫交㑹之衝茍有<lb/>
　小水囊納獨先諸他郡邑是以嵗之豐㐫民之利害<lb/>
　國計之屈伸恒是乎先節宣之法孰兹為最故善觀<lb/>
<pb n="KR2k0070_WYG_009-13a"/>
　水者觀呉江思過半矣我明治水初責守令繼總撫<lb/>
　臣小潦必除微堙必濬共享豐阜胥忘徳恩久而守<lb/>
　令弗遑從役添設倅丞撫臣難親細勞也添設工官<lb/>
　或憲官於是撫偕郡邑各有所委水之利害不入於<lb/>
　心矣官水者未必皆不舉職每或以節費汰冗疏而<lb/>
　革之必待極潦大祲另請復設寒後索裘無救卒嵗<lb/>
　河清之竢能免胥溺也乎方革而設方設而革彼間<lb/>
　設者客也暫差者寄也帶攝者他人之田也修節宣<lb/>
<pb n="KR2k0070_WYG_009-13b"/>
　之政以為豫逺之圖者誰歟無怪乎民逋日竄而督<lb/>
　税之使時遣而嵗不能復命也嗚呼政修奚遣為哉<lb/>
　議者猶罪天時而不察人政之未修墜久遐遺識無<lb/>
　十一可憫也邇來湖承於源者賴堰壩之節也或崩<lb/>
　或占奔潰日注而無掣江洩於海者在汀渚之決也<lb/>
　或萑或葦淤浛日淺而不通猶之人口鼻浸灌不停<lb/>
　膀胱窒滯不洩胷腹能不脹蠱以致於斃者幾希矣<lb/>
　　　　太僕寺丞歸有光水利議<lb/>
<pb n="KR2k0070_WYG_009-14a"/>
呉地卑下水之所都為民利害尤劇治之者皆莫得其<lb/>
　源委禹之故迹其廢久矣呉東北邊境環以江海中<lb/>
　瀦太湖湖州諸溪從天目山西北宣州諸山溪水所<lb/>
　奔注而從呉江過甫里經華亭入青龍以入海葢太<lb/>
　湖之廣三萬六千頃入海之道獨有一路所謂呉淞<lb/>
　江者顧江自湖口距海不逺有潮泥填淤反土之患<lb/>
　湖田膏腴往往為民所圍占而與水争尺寸之利所<lb/>
　以淞江日隘議者不循其本沿流逐末取目前之小<lb/>
<pb n="KR2k0070_WYG_009-14b"/>
　快别濬浦港以求一時之利而淞江之勢日失所以<lb/>
　沿至今日僅與支流無辨或至指大於股海口遂至<lb/>
　堙塞此豈非治水之過歟葢自宋揚州刺史始興王<lb/>
　濬以淞江滬瀆壅噎不利從武康紵谿為渠浛直達<lb/>
　於海穿鑿之端自此始夫以江之堙塞宜從其堙塞<lb/>
　者而治之不此之務而别求他道所以治之愈力而<lb/>
　失之愈逺也後世之論徒區區於三十六浦間或有<lb/>
　及於淞江亦不過濬盤龍白鶴滙未見能曠然修禹<lb/>
<pb n="KR2k0070_WYG_009-15a"/>
　之跡者余以為治呉之水宜専力於淞江淞江既治<lb/>
　則太湖之水東下而餘水不勞餘力矣由此言之則<lb/>
　淞江獨承太湖之水故古書江湖通謂之笠澤要其<lb/>
　源近不可比擬楊子江而深濶當與相雄長故獨治<lb/>
　淞江則呉中必無水患而從其旁鈎引以溉田無不<lb/>
　治之田矣　又曰旁江之民積占茭蘆指以告佃為<lb/>
　名所納斗升之税所占即百頃之江兼之漲灘之税<lb/>
　亦多吏胥隠没官司少獲其利者宋時圍田皆有禁<lb/>
<pb n="KR2k0070_WYG_009-15b"/>
　約今姦民豪右占江以遏水道更經二三年無呉淞<lb/>
　江矣若責所占之人免追花利止令隨在開挑以復<lb/>
　舊跡則官不費而姦有所懲矣<lb/>
　　　姚文灝河渠私議<lb/>
其畧曰舊見毘陵志叙沿江諸港皆自外而内自下而<lb/>
　上倒置源流不識水道江隂舊志亦然夫三呉水道<lb/>
　皆西出於山瀦於澤東北注於江海何乃類云自大<lb/>
　江而入南經某處即以諸港皆出於江而流入於漕<lb/>
<pb n="KR2k0070_WYG_009-16a"/>
　渠悖亦甚矣然觀其初似亦知諸港之不可以江為<lb/>
　源故於黄田港夏港猶云北引江潮而入至於石頭<lb/>
　蔡港而下遂畧去潮字直云自大江入矣可乎哉由<lb/>
　僕觀之記黄田者當云東引長河西至九里河口折<lb/>
　而北貫城中出黄田閘北入江舊志乃云北引江潮<lb/>
　貫城南出折而西截蔡涇與夏港合流以達於漕渠<lb/>
　記夏港者當云南引五瀉堰至青𤾉北止山塘河口<lb/>
　折而東過□鎮出蔡涇閘北入江舊志乃云北引江<lb/>
<pb n="KR2k0070_WYG_009-16b"/>
　潮南出蔡涇折而西過□鎮截山塘又折而南歴青<lb/>
　暘至五瀉堰以達於無錫且夏港自西南來出蔡涇<lb/>
　而入江黄田自東南來貫縣城而入江二港相歫九<lb/>
　里各自入江昔人於其間鑿渠以通舟楫遂以九里<lb/>
　名河舊志之記黄田乃舍其東南之源而假以西南<lb/>
　之派且併吞九里又以上下各二閘若本為一港者<lb/>
　彼豈知三水各有派而二閘本不相沿乎嘉定開河<lb/>
　記云暨陽北大江其支港與河接者多置水門意謂<lb/>
<pb n="KR2k0070_WYG_009-17a"/>
　黄田夏港皆大江之支港也又云導河自城闉南出<lb/>
　黄田西距五瀉大觀記亦云黄田港北引大江貫城<lb/>
　中南出於郭邐迤截蔡涇又云昔人即港口為上閘<lb/>
　又即蔡涇為下閘夫以黄田為上閘者謂水於此來<lb/>
　也云導江水而南由黄田港距五瀉堰而為漕渠吁<lb/>
　漕渠果江水之所為乎若是者支派混淆似宜刪去<lb/>
　但存其廢置嵗月可也最後得曹崈之説云江隂當<lb/>
　運河下流其水自常州經申港利港以入於江又云<lb/>
<pb n="KR2k0070_WYG_009-17b"/>
　丹陽練湖白鶴溪諸水西自常州而來入於江隂其<lb/>
　南太湖梁溪皆溢於運河自五㵼堰奔衝而下申利<lb/>
　夏港以出於江可謂深明水道者矣<lb/>
　　　姚文灝九里河議<lb/>
其畧曰東南諸河惟此易壅推原其故有三一曰黄田<lb/>
　潮來自東而西蔡涇潮來自西而東交衝互激㑹趨<lb/>
　斜涇湧滚泥沙積聚腰腹一曰濬起浮土堆積兩厓<lb/>
　風雨淋洗漸復入河且河形曲隘厓勢髙陡疏鑿既<lb/>
<pb n="KR2k0070_WYG_009-18a"/>
　深黄沙壁立復水之後遇沒輒崩少剥一隅便壅數<lb/>
　丈一曰中呉地勢沿江有山為之包防近山土壤迤<lb/>
　邐隆起山脉引帶生氣流通日漸增長如古之所謂<lb/>
　息壤坐此三故人不之察以致此河湮廢今欲開挑<lb/>
　各一二丈惟有才良吏為政久而得民深徐依原議<lb/>
　以漸為之而又相度形便攻鑿河口别出蔡涇之南<lb/>
　拒却蔡涇潮流不使東行以相衝鬭則百數十年流<lb/>
　通可必而江隂之民亦或少息肩矣<lb/>
<pb n="KR2k0070_WYG_009-18b"/>
　　　工部侍郎徐貫治水奏<lb/>
其畧曰竊見嘉湖常鎮水之上流蘇松水之下流上流<lb/>
　不濬無以開其源下流不濬無以導其歸於是將呉<lb/>
　江長橋一帶疏濬深濶導引太湖之水散入澱山陽<lb/>
　城昆承等湖開呉淞江并大石趙屯等浦洩澱山湖<lb/>
　水由呉淞江以達于海開白茆港并白魚洪鮎魚口<lb/>
　等處洩昆承湖水以注于江開七浦鹽鐵等塘洩陽<lb/>
　城湖水以達於海下流疏通不復壅塞開湖州之漊<lb/>
<pb n="KR2k0070_WYG_009-19a"/>
　涇洩天目諸山之水自西南入於太湖開常州之百<lb/>
　瀆洩荆溪之水自西北入於太湖又開一十四瀆各<lb/>
　斗門以洩運河之水由江隂以入江上流疏通不復<lb/>
　堙滯<lb/>
　　　刑部主事張衎總論水利<lb/>
其畧云一蘇湖之水為上流之下者嘉興松江之水為<lb/>
　下流之下者宜在所先常州鎮江之水為上流之上<lb/>
　者常熟平湖亦似之宜在所後其淞江為衆流之就<lb/>
<pb n="KR2k0070_WYG_009-19b"/>
　下蹌口又為呉淞江之入海施功所當先者　一在<lb/>
　元嘗有水監之官専理其事每年開挑各置水閘作<lb/>
　大舟横鐵帚隨風流行掃蕩沙漲此最良法其置閘<lb/>
　每處一座以愚計之水閘之處當置水洞於兩傍置<lb/>
　閘於中此亦前人經理有迹可見者也其呉淞江撩<lb/>
　淺夫必用蘇州嘉興等衞不防海軍士及囚役之徒<lb/>
　常時看守有淺則挑　一呉淞黄浦之入者皆大江<lb/>
　之尾其水和淡鹹潮少入無害田稼故河在東北者<lb/>
<pb n="KR2k0070_WYG_009-20a"/>
　宜濬若邊南海則外灘低而鹹潮易入内地髙而淡<lb/>
　水不去故在南者不宜濬也　一秀州塘抵松江城<lb/>
　西受湖泖之水今已淤淺其岸為官塘凡旱嵗舟必<lb/>
　涉淺不若自今冬取其塘中之土而為隄岸一年一<lb/>
　濬誠為至要今乃仍取土於岸泥益深岸益孤而塘<lb/>
　之淺自如也然疏鑿其塘宜列水洞以通西來之水<lb/>
　如旱潦皆可開之葢自楓涇至松江府不過泖橋滕<lb/>
　港斜塘石湖塘跨塘通流若不置水洞則水之來處<lb/>
<pb n="KR2k0070_WYG_009-20b"/>
　甚大去處甚少不能去之速也　一凡小河曲港每<lb/>
　年九月半為始皆令有田之家自行開濬如有豪户<lb/>
　阻占者令其一年一開其官河中川如畎澮者令附<lb/>
　近人户二年一開其大川責令有司申請别縣開之<lb/>
　五年為率所開之泥停積兩岸者不許大户取築房<lb/>
　基止許小民挑修阡陌　一茭蘆宜於湖蕩之濱每<lb/>
　年種之可以當白浪之衝岸又使小民之得魚今雖<lb/>
　小河曲港多被大户占種覓利一遇水旱則阻河道<lb/>
<pb n="KR2k0070_WYG_009-21a"/>
　大户田在河口者車戽得所民田在中心者勺水無<lb/>
　求此茭蘆之利與害也　一松江東鄉地髙每年慮<lb/>
　旱春雨方行作壩儲水一遇水旱田地俱荒莫若仰<lb/>
　令有田之家十畝開池一畆百畆開池十畆既能救<lb/>
　旱亦可畜魚　一松江東鄉懼旱宜堰水以種田西<lb/>
　鄉懼潦宜作堰以截水然堰之外固阻外潦不能入<lb/>
　堰之内其水何從而出葢截水必在於水未長大之<lb/>
　先當下樁作堰止留一河通舟既可禦水又能禦盜<lb/>
<pb n="KR2k0070_WYG_009-21b"/>
　泥土易取樁木易辦若臨時則費力多而功成少矣<lb/>
　　一泖湖之傍多有水渰田土旱則止見舊岸水則<lb/>
　全為巨浸人户逃絶每嵗里甲賠糧此當奏聞議蠲<lb/>
　其税其勢豪傍湖積茭成田者當痛禁止葢成田者<lb/>
　多則蓄水者少横潦之際何以容受　一出水之口<lb/>
　名曰水洞開閘多置木柵上則通行下則滯水合於<lb/>
　府縣將官錢預收磚石積於附近専人督管觀其水<lb/>
　通之處盡為水洞或磚或石圍砌為之不宜深厚旱<lb/>
<pb n="KR2k0070_WYG_009-22a"/>
　則通流水則泄閉不可以木為之不久則朽又不能<lb/>
　無盜之者　一塘岸種樹上可以資行人之䕃下可<lb/>
　以堅塘岸之脚必於農隙之時命水利耆老取水楊<lb/>
　之枝用附近之夫每一丈而種一枝葢水楊多鬚盤<lb/>
　根則能䕶岸其餘不可用也附近田家舖舍朝暮視<lb/>
　之如有損盜者治之以罪　一水利之興不能不費<lb/>
　財用莫若令河泊所并新漲沙塗新開蕩田或官倉<lb/>
　借米之息三者之中取而用之庶功可成而績可久<lb/>
<pb n="KR2k0070_WYG_009-22b"/>
　矣<lb/>
　　　上海布衣金處和言浚河築岸<lb/>
其畧云浦塘河埭蓄水以溉田者須於每年冬月水涸<lb/>
　之時浚之使深築之使固或天時亢旱雖不至於大<lb/>
　稔亦不至於全損今人往往於亢旱之際常使修治<lb/>
　至收刈之後則忘興工又况浦塘河埭衆享其利若<lb/>
　遇冬時修築圩岸以障水疏浚溝渠以蓄水其利豈<lb/>
　不博哉但近來役於官者當夫修治之際不為堅久<lb/>
<pb n="KR2k0070_WYG_009-23a"/>
　之謀徒勞民力畧無寸功今之治水必掄選通達水<lb/>
　利者為區長造成文册在官俾之經管每季終赴官<lb/>
　考其勤怠如此則事克有成民得安生矣<lb/>
　論疏水種茭其畧云昔之君子論作堤疏水種茭三<lb/>
　事誠為有見然種茭之事不可一例而言低鄉田岸<lb/>
　狹小河港深濶湖泖蕩漾水面相接加之風波衝蕩<lb/>
　擊損岸塍及夏雨之際全仗茭蒲障護岸塍若髙鄉<lb/>
　近於江海潮水出入賴以灌田况潮水之河淺狹必<lb/>
<pb n="KR2k0070_WYG_009-23b"/>
　一年一浚若亦種茭阻遏水利害民不細治水者當<lb/>
　責令耆塘糧里將低鄉去處照舊種茭其髙鄉潮水<lb/>
　河溝每年秋間許各人户將自己茭草連根起除毋<lb/>
　容阻遏潮水<lb/>
　　　上海金藻論開河之法<lb/>
曰開河之法疾流搔乘緩流撈剪溷流傳送浮沙推挽<lb/>
　汚泥盤弔平陸開挑搔乘之法用鐵為爬一爬三爪<lb/>
　繫於桴筏遡流挽之搔動其沙而乘流逺去矣撈剪<lb/>
<pb n="KR2k0070_WYG_009-24a"/>
　之法用竹為䈒一首兩尾鐵口篾腮舉其尾而開合<lb/>
　之泥自剪入而撈起矣傳送之法先將兩岸髙崖分<lb/>
　為等級每級髙五尺廣一丈六尺為路四尺為溝級<lb/>
　級布人人人執器鍤以起土杴以調泥一遞一送無<lb/>
　﨑嶇陟降之勞而土可盡去矣推挽之法用木為車<lb/>
　三横九直横方直圓以圓穿方横長九尺五寸直長<lb/>
　五尺下為齒上為柄四直長三尺下亦為齒二横之<lb/>
　上加以横板廂其兩首五人執其柄而按推之兩旁<lb/>
<pb n="KR2k0070_WYG_009-24b"/>
　繫之以繩而前挽之則其泥推起而欄去矣若其沙<lb/>
　太深不能容人則車之後添凳立人亦可盤弔之法<lb/>
　用丈許小船杴入汚泥首尾繫索而盤弔之開挑之<lb/>
　法無他在預先逺傳送而已又有順帶之法如丹陽<lb/>
　運河兩岸髙崖若以往來行舟量力順帶南至呉江<lb/>
　等處増廣岸塍北至鎮江等處増廣埠頭亦是裒多<lb/>
　益寡之術但慮議者以為遲鈍葢此法功效日計不<lb/>
　足而嵗計有餘嵗計不足而世計有餘患人不之用<lb/>
<pb n="KR2k0070_WYG_009-25a"/>
　耳如此則財無空費人無徒勞時無虚度河成而有<lb/>
　級有溝岸崩有所承潦溢有所節雖遇驚濤驟雨亦<lb/>
　難衝塞矣開江次序亦與開河同但要先將各處包<lb/>
　帶積荒田地與夫沙塗水蕩却用長夫開以溝洫畫<lb/>
　以疆界墾闢成功召人耕種抵足原租餘充閘費待<lb/>
　至開江之時遇有所損之處即便以此償之如此則<lb/>
　上不煩官下不損民中不害事而横議自息矣葢圩<lb/>
　岸不髙固小水尚可支持一逢大潦則與無岸者同<lb/>
<pb n="KR2k0070_WYG_009-25b"/>
　矣溝洫不深利小乾尚可接引一逢大旱則與無溝<lb/>
　者同矣老農云種田先做岸種地先做溝此二句切<lb/>
　中今時之病葢髙鄉花豆不收為無溝故也低鄉稻<lb/>
　禾不收為無岸故也是故髙鄉溝洫為急而圩岸次<lb/>
　之低鄉圩岸為急而溝洫次之若其池塘潭沼又是<lb/>
　髙鄉急務大約有田一頃開澤數畆可以蓄水可以<lb/>
　養魚圩㟁髙固雖有大潦必得小康溝洫深利雖有大<lb/>
　旱亦無甚歉江湖通達閘竇闔闢陂障同密雖千百<lb/>
<pb n="KR2k0070_WYG_009-26a"/>
　年可防旱澇然必圩㟁溝洫池潭浦瀆悉以完備然<lb/>
　後可以開江而置閘也凡開浦瀆亦是合據地方惟<lb/>
　是三江閘竇湖堤海塘所關七郡利害必須合力共<lb/>
　財而補助之也開江雖在開浦之後而源頭水口要<lb/>
　害去處則不可緩置閘雖在開江之後而打石辦料<lb/>
　募工給食則不可遲若乃湖隄海塘始則與圩㟁同<lb/>
　事終則與閘竇同功凡此皆次序中之節度也<lb/>
　　　編修王同祖治水議<lb/>
<pb n="KR2k0070_WYG_009-26b"/>
曰東南為澤國三江五湖萬水所輳治之則為民利不<lb/>
　治則為民害其勢然也欲興東南地利者治田之後<lb/>
　即宜講求治水之法而治水之要其説亦有三焉一<lb/>
　曰開決三江故道以泄震澤之水二曰浚治諸浦以<lb/>
　泄江湖之水三曰疏導涇港以泄田中之水三者備<lb/>
　而東南之水庶乎其不為患矣何謂開決三江故道<lb/>
　三江之跡考究已悉語在三江考中然自今觀之太<lb/>
　湖東入淞江出呉江長橋自宋已前湖水入江江流<lb/>
<pb n="KR2k0070_WYG_009-27a"/>
　入海未有隄障也慶厯間築挽路建長橋以便公私<lb/>
　漕運而江流始噎湖水始壅蘇文忠公嘗進狀言其<lb/>
　利害單鍔水利書議欲鑿呉江岸為木橋千柱所以<lb/>
　通江湖其言善矣自後屢有開浚皆為民利我朝夏<lb/>
　忠靖公侍郎徐公常倣其説而行之已有成效然今<lb/>
　之議者猶蹈襲前説復以湖水東流不快必欲決長<lb/>
　橋以通淞江是泥古而不知今知彼而不知此也葢<lb/>
　長橋之水今不為不通而所以為東呉之害者則在<lb/>
<pb n="KR2k0070_WYG_009-27b"/>
　于下流入海之處一有不通積水泛溢乃為沴耳初<lb/>
　不係於長橋也若復決去長橋使湖流浩至而入海<lb/>
　之處又去不疾則呉江崑山常熟三縣之地皆為深<lb/>
　淵矣此淞江不可盡決利害甚明也東江舊跡在大<lb/>
　泖西北為爛路港澱湖西有急水港白蜆江皆東江<lb/>
　之西段也澱湖之東有出水港斜瀝口㲼港口小漕<lb/>
　港大瀝口小瀝口通潮水往來潮退則引湖水下大<lb/>
　漕大盈等浦入青龍蟠龍江而出海皆東江之東段<lb/>
<pb n="KR2k0070_WYG_009-28a"/>
　也今諸港皆淺狹壅遏不通潮汐而東江入海之處<lb/>
　遂塞東南風水回太湖則湖州諸縣皆泛溢西北風<lb/>
　太湖水下澱山泖湖則崑山常熟呉江淞江等處泛<lb/>
　溢是皆東江不通之害也今之言東江所以塞而不<lb/>
　通者大率歸咎於黄浦奪權海塘障遏而不知江之<lb/>
　通塞亦自有時黄浦海塘未必能為東江害也或以<lb/>
　為東江既塞而澱湖之水由千墩等浦北入於淞江<lb/>
　殊不知澱湖之水自屬東江其北入於呉淞江者但<lb/>
<pb n="KR2k0070_WYG_009-28b"/>
　支流耳遂以為可泄澱湖之水者非也茍能尋東江<lb/>
　之舊而疏治之使澱湖所受之水皆得達於東南以<lb/>
　入海則松江可通而數百年之害可去萬世之利可<lb/>
　興神禹之功可績矣其呉淞江自龎山湖北經大姚<lb/>
　浦又北折而東過崑山南九里又東過嘉定由淞江<lb/>
　東口入海其間屢經開濬東自顧浦西至界浦一百<lb/>
　餘里宋嘉祐間所開謂之新江元大徳間都水任仁<lb/>
　發開呉淞江西自上海縣界呉淞舊江東抵嘉定石<lb/>
<pb n="KR2k0070_WYG_009-29a"/>
　橋洪邐迤入海三十八里至我朝永樂中夏忠靖公<lb/>
　治水東南以為夏駕浦抵上海縣南蹌浦口可百三<lb/>
　十餘里潮沙漲塞已成平陸難以施工乃濬崑山之<lb/>
　夏駕浦新洋江嘉定之顧浦安亭浦北貫呉塘皆入<lb/>
　於劉家港以入海此葢由呉淞江中塞故北通劉家<lb/>
　港入海也正統間周文襄公濬顧浦以通呉淞江入<lb/>
　海天順間都御史崔公濬呉淞江自夏駕口東至白<lb/>
　鶴江卞家渡莊家涇出舊江共一萬三千七百餘丈<lb/>
<pb n="KR2k0070_WYG_009-29b"/>
　成化間都御史畢公復崔公之功嘉靖改元尚書李<lb/>
　公復開呉淞江及夏駕等浦而入海之道皆通迄於<lb/>
　今十有餘年渾潮往來沙漲漸積江流漸狹失今不<lb/>
　治將復壅塞工愈難而害愈深矣是宜沿江相度於<lb/>
　兩岸沙漲之所及時挑濬開通則震澤之水有所歸<lb/>
　宿而不為害矣三江利害大畧如此何謂濬治諸浦<lb/>
　呉郡之地北枕楊子江東通大海西控太湖南襟三<lb/>
　江水之發源則自太湖東注三江以入海又其支流<lb/>
<pb n="KR2k0070_WYG_009-30a"/>
　北達楊子江以入海故古人於東北沿江海之所濬<lb/>
　三十六浦以分三江之勢使同歸於海其常熟之浦<lb/>
　二十有四黄泗浦奚浦西成浦東成浦水門浦崔浦<lb/>
　耿涇浦魚潭浦鄔溝浦唐浦髙浦金涇浦石幢浦陸<lb/>
　河浦北浦甘草浦千步涇司馬涇金涇錢涇黄鶯漕<lb/>
　白茆港福山港許浦崑山之浦十有二掘浦下張浦<lb/>
　七鴉浦茜涇浦楊林浦六鶴浦顧涇浦川沙浦五岳<lb/>
　浦蔡浦浪港浦瓦浦𢎞治間割崑山常熟東北境置<lb/>
<pb n="KR2k0070_WYG_009-30b"/>
　太倉州而三十六浦今半屬之太倉矣自宋元以來<lb/>
　屢議開濬或二三而止未有能盡復其舊者今三十<lb/>
　六浦之中入海者惟茜涇七鴉白茆楊林為最大入<lb/>
　楊子江者惟福山許浦為最大永樂中夏忠靖公開<lb/>
　濬白茆景泰中侍郎李公敏繼之𢎞治中侍郎徐公<lb/>
　貫又繼之且決白魚洪鮎魚口以入海踰三十年是<lb/>
　為嘉靖改元尚書李公充嗣復大濬白茆以泄昆承<lb/>
　諸湖之水起自常熟東倉抵鮎魚口湖漕横瀝姚浜<lb/>
<pb n="KR2k0070_WYG_009-31a"/>
　灣直抵海口九十餘里當時郎中林文沛任其事其<lb/>
　所經畫最為周悉𢎞治九年主事姚文灝開七鴉港<lb/>
　東通七浦塘以洩陽城諸湖之水並為民利楊林塘<lb/>
　東北入海往往淤塞不時開濬其餘諸浦或通或塞<lb/>
　故道悉存茍能相度其跡審究其宜次第舉行以時<lb/>
　開濬則郡中東北之水皆北入於江東入於海矣今<lb/>
　白茆濬後已經十餘年通達無阻為利甚溥然當江<lb/>
　海潮汐之衝未免沙漲積累之患所以防之於未然<lb/>
<pb n="KR2k0070_WYG_009-31b"/>
　以為經久之規者正今日之所宜講也又七浦塘迤<lb/>
　東木梳灣今皆淤漲淺狹而直塘兩岸向所開闢者<lb/>
　亦已壅閼則陽城諸湖之水七鴉漸有所窒碍恐復<lb/>
　經嵗不修則為患不小而施工亦大愈久愈難矣所以<lb/>
　治水於萌蘖使不遺斧柯之力者尤今日之所宜急<lb/>
　也呉淞江之南有大浦三十六條東自北平浦破江<lb/>
　浦艾祈浦顧㑹浦養蠶浦大盈浦南澥浦梁紇浦石<lb/>
　臼浦分桑浦趙屯浦内勲浦石浦道褐浦蕭市浦金<lb/>
<pb n="KR2k0070_WYG_009-32a"/>
　竈浦千墩浦注浦張潭浦棠梨浦同丘浦諸天浦張<lb/>
　浦帆歸浦甪直浦甫里浦渡頭浦東齊浦刹刀浦界<lb/>
　浦浮髙浦順徳浦大姚浦破墩浦盞頭浦呉淞之北<lb/>
　有大浦三十二條東自顧浦安亭浦徐公浦北澥浦<lb/>
　瓦浦三林浦顧幕浦金城浦木𤓰浦夏駕浦奣浦廣<lb/>
　浦社城浦新洋江馬仁浦小虞浦大虞浦尤涇浦梁<lb/>
　里浦華翔浦心瀆浦樂浦薛莊浦黄瀆浦真義浦界<lb/>
　浦下里浦戴墟浦上顧浦青丘浦奉里浦任浦其在<lb/>
<pb n="KR2k0070_WYG_009-32b"/>
　江之南者則西受陳湖等水南受澱山湖諸水以入<lb/>
　呉淞江而達於海其在江之北者則西受陽城湖諸<lb/>
　水横絶至和塘以入呉淞江而達於海自新洋夏駕<lb/>
　以東則反納呉淞江之水以東北趨於劉家港而入<lb/>
　海呉淞江迤東入海之口江之南有朱墅浦淮浦華<lb/>
　漕浦赤鴈浦西舊浦周涇儼倘浦盤龍浦小許浦魚<lb/>
　浦新涇西盧浦大盧浦上海浦南蹌浦古江青浦戴<lb/>
　家浜張家浜一十九條皆南通上海華亭縣界江之<lb/>
<pb n="KR2k0070_WYG_009-33a"/>
　北有桑浦西黄渡浦裘涇東黄渡浦陸皎浦何浦上<lb/>
　棧浦李墅浦封家浜新華浦石橋浜上槎浦中槎浦<lb/>
　下槎浦桃樹浦大場浦趙浦西彭越浦東彭越浦唐<lb/>
　莊浦坊浜江灣浦二十二條皆北通嘉定縣界然皆<lb/>
　近海潮汐往來易於漲塞其江之中段諸浦在崑山<lb/>
　縣境者西至華翔甪直潮之所至沙漲為患廣者日<lb/>
　狹深者日淺若小虞浦在昔最為深闊而今亦漸淺<lb/>
　狹矣夏駕道褐木𤓰等浦屢濬屢塞其木𤓰夏駕嘉<lb/>
<pb n="KR2k0070_WYG_009-33b"/>
　靖初開濬之後水尚通利而道褐漸淤塞惟千墩一<lb/>
　浦南通澱山湖最為闗要浦極深闊與夏駕新洋南<lb/>
　北相望水勢相入屢經開濬皆為民利今宜沿江相<lb/>
　度各浦之通塞濬其淤塞使湖之水必趨於江而江<lb/>
　之水得入於海則郡中東南之水定矣又至和塘一<lb/>
　名崑山塘西自郡城東抵崑山七十里繞城而東合<lb/>
　新洋江經太倉州城南入劉家港下海葢上流自郡<lb/>
　城南北諸水發源於太湖塘之北有大浦十九條則<lb/>
<pb n="KR2k0070_WYG_009-34a"/>
　受陽城諸湖之水塘之南有大浦十九條則受沙湖<lb/>
　及吐納呉淞諸水其東流赴海之勢最為迅駛東南<lb/>
　洩水之要道不下於三江諸浦者也今新洋江之東<lb/>
　至太倉三十里雖近海通潮皆深闊未足為患其崑<lb/>
　城之東環而西至真義浦二十餘里沙漲亦漸積而<lb/>
　塘亦漸淺狹矣若是者並宜沿塘相視以疏決壅滯<lb/>
　則郡東之水皆入於海而不為害矣或謂古人以開<lb/>
　浦置閘為第一義入海諸浦皆宜置閘隨潮啓閉葢<lb/>
<pb n="KR2k0070_WYG_009-34b"/>
　謂江海之潮日夕兩至早潮方退幾至浦口則晚潮<lb/>
　復上海水渾沙迎潮復還湍洩往來何縁減退沙漲<lb/>
　出入難免淤積今置閘必於近江海三五里之地潮<lb/>
　來則閉閘以障渾潮雖閘外淤積地里不逺易於濬<lb/>
　治潮退則開閘以決水入海如是則沙漲不得入閘<lb/>
　而浦無壅塞之患江湖之水常流而永無阻滯之虞<lb/>
　置閘之利如此宋趙霖體究治水利害狀言之詳矣<lb/>
　然閘之廢已久而建置興修為費不貲工力未易縱<lb/>
<pb n="KR2k0070_WYG_009-35a"/>
　使盡建而不設官以守之雖有閘夫皆村氓執役漫<lb/>
　無管轄朝夕啓閉豈能及時猶無閘也雖或設官而<lb/>
　好逸憚勞因循廢事猶無官也則閘之設不能利民<lb/>
　而反為害矣又夏秋之間霖雨暴漲江湖泛溢雖大<lb/>
　浦通流尚慮不速閘口窄狹水去甚遲為害滋大是<lb/>
　則閘之所以廢而難復者有由然矣嘉靖二年郎中<lb/>
　林文沛曽於夏駕浦口並置二閘欲以障閉渾潮意<lb/>
　亦善矣而典守無官啓閉失時加以江流海潮往來<lb/>
<pb n="KR2k0070_WYG_009-35b"/>
　衝擊三四年間遂以傾圯自後呉下被水論者且歸<lb/>
　咎於閘以為障遏江流去水不疾則置閘之説未易<lb/>
　輕議也茍能濬治沿江海諸浦以時修葺則亦何患<lb/>
　乎水之為民害哉何謂疏導涇港葢圩田四圍皆涇<lb/>
　港環繞或傍江湖或傍浦塘曰涇港者論其槩也涇<lb/>
　港之設有公有私公則並通舟楫分利水道旱則引<lb/>
　其水以溉田潦則決田之水以入涇港泄諸江湖浦<lb/>
　塘使歸於海其利於農田最為近理切要所宜舉行<lb/>
<pb n="KR2k0070_WYG_009-36a"/>
　而不可忽者也圩田之中有浜池涇港之類不係舟<lb/>
　楫往來水道出入必由之所既皆壩堰使水不侵田<lb/>
　語在治田考中其諸緊要圍田水道通行開濬使稍<lb/>
　深濶即取其所開之土以修岸塍以固基本夫如是<lb/>
　則田間之積水可畎引於涇港涇港通流可散灌於<lb/>
　浦塘浦塘決水可疾趨於江海大小相資首尾相貫<lb/>
　又何水之足患乎夫呉郡之水皆源於震澤西通荆<lb/>
　溪荆溪之上溧陽有五堰以節宣歙金陵九陽江之<lb/>
<pb n="KR2k0070_WYG_009-36b"/>
　衆水使不入于震澤而北趨於蕪湖五堰之廢已久<lb/>
　今衆水皆東入震澤矣宜興之西有夾苧千瀆所以<lb/>
　洩長蕩湖東入滆湖泄滆湖入大呉等瀆由常州運<lb/>
　河北偏十四瀆㪷門北下江隂入江今十四瀆存者<lb/>
　無幾若常之孟子河即孟瀆無錫之髙橋即五瀉堰<lb/>
　水猶北入於江但諸瀆有通有塞未有能究其利若<lb/>
　宋進士單鍔所論耳今於呉郡之東既通濬江浦以<lb/>
　決東流之勢於常州復修十四㪷門以管水入江開<lb/>
<pb n="KR2k0070_WYG_009-37a"/>
　夾苧復五堰以節西來之衆水則震澤之水深蓄安<lb/>
　流凝然底定其出也灌溉農田足為民利其溢也分<lb/>
　流江海不為民災而全呉數郡皆無患矣大抵呉郡<lb/>
　之水譬諸一人之身五堰則首也荆溪則咽喉也震<lb/>
　澤則胸腹也三江則腸胃也浦港涇瀆則脈絡衆竅<lb/>
　也腸胃壅塞脈絡衆竅不通而咽喉之入不節將見<lb/>
　胸腹漲溢支體浸淫死亡可立待矣水失其治能為<lb/>
　民害若此為人上者可不思所以去害興利為東南<lb/>
<pb n="KR2k0070_WYG_009-37b"/>
　保障計乎<lb/>
　　　松江張汝弼治水議<lb/>
曰松江澤國水利為重而其水道之要者則呉淞江也<lb/>
　黄浦也呉淞江一道范文正蘇文忠論之已詳任仁<lb/>
　發輩推之已悉然當時惟患墊溺而詳於疏導之方<lb/>
　不慮旱暵未及節蓄之䇿非慮不及此方是時黄浦<lb/>
　未開有墊溺而無旱暵耳黄浦之開則自永樂四年<lb/>
　葉錢塘發之夏忠靖成之其利甚大去年水潦聞父<lb/>
<pb n="KR2k0070_WYG_009-38a"/>
　老言較之永樂三年之水今年尚少三四尺然永樂<lb/>
　三年以連雨十日而大潦去年連雨月餘而潦何昔<lb/>
　之水反多今之水反少耶葢昔黄浦未開洩水之道<lb/>
　隘今以黄浦既通而洩水之道徑耳使黄浦不開則<lb/>
　月餘之雨當何如耶此黄浦之大利不在呉淞江下<lb/>
　矣然水勢急於此則緩於彼黄浦潮勢奔激衝齧兩<lb/>
　岸洩水益徑則松江潮勢平緩停注淤泥洩水日隘<lb/>
　故黄浦之闊漸倍於舊呉淞江狹處僅若溝渠矣淞<lb/>
<pb n="KR2k0070_WYG_009-38b"/>
　江限於低鄉之東北洩水隘則益低鄉之潦黄浦界<lb/>
　於髙鄉之西北洩水徑則益髙鄉之旱兩鄉異宜罕<lb/>
　遇全熟或一嵗之間一郡之内旱澇俱見有司欲以<lb/>
　上請實難為辭未免舉一廢一民之怨望亦不恤也<lb/>
　此皆天時地勢之使然久晴必有久雨久雨必有久<lb/>
　晴隂陽運化天道之自然也惟在乎因其地勢之髙<lb/>
　下疏導節蓄以應之耳節蓄之方當於出浦河口之<lb/>
　内避潮衝激之所運石置閘遇農月水少委人司之<lb/>
<pb n="KR2k0070_WYG_009-39a"/>
　以時啓閉則髙鄉潮汐可到積水不洩而少旱矣閒<lb/>
　時則收藏閘版無阻行舟則欲倚閘漁利者何由而<lb/>
　施之哉此節蓄以利髙鄉也疏導之方當於江中甚<lb/>
　隘之處則疏之蒲葦梗咽則芟之葢其水勢既緩多<lb/>
　由蒲葦梗咽漸至淤塞尋尺不除遂成隄岸時加巡<lb/>
　視使之流駛則故道不廢洩水斯便而少潦矣其泥<lb/>
　沙湧動隨掘隨漲者若大興工費亦何益哉此疏導<lb/>
　以利低鄉也然低鄉田圩不修水亦不能自退髙鄉<lb/>
<pb n="KR2k0070_WYG_009-39b"/>
　之河渠不濬水亦不能逆上故有司每嵗修濬但一<lb/>
　法百弊徒勞少功而濬河之弊為尤甚焉其初報數<lb/>
　則曰某河若干某河若干及其興工止濬一河或十<lb/>
　數里或五七里而已泥深四五鍤或止挑一鍤二鍤<lb/>
　而已或摧其髙磧填其深窪而已其功將畢即時星<lb/>
　散堰水之壩仍留在河有司臨視或指一河為二河<lb/>
　或指某河為某河新水既漫孰測其淺孰見其壩址<lb/>
　名曰濬河河不加深徒増諸壩以阻水耳鄉人所謂<lb/>
<pb n="KR2k0070_WYG_009-40a"/>
　竹節壩者是也况㸃夫雖多得賂即放實下手者能<lb/>
　幾人哉若田圩則髙出水上可望而知水患常不測<lb/>
　而至民亦不敢因循故其弊頗少此特有司之未知<lb/>
　知而防之直易易耳雖然地方廣逺必得専官提督<lb/>
　若委官暫至不能時巡不熟地利多為所罔且疏導<lb/>
　江流茍非専官豈能時巡故宋置農田水利使元置<lb/>
　都水庸田使都水監等官亦不得已也舉事易得人<lb/>
　難慎擇其人則利無不興弊無不革矣<lb/>
<pb n="KR2k0070_WYG_009-40b"/>
　　　水則<lb/>
益州記曰李冰穿蜀江立離堆導雙流鑱石為水則通<lb/>
　灌注之利蜀人賴之今按其制樹石墱旁以尺畫之<lb/>
　凡十有二司於候吏水取足用而止過則洩入支渠<lb/>
　用以資漕溉而利舟筏三呉稱東南水國嵗值淫霖<lb/>
　田疇半沒漕餉急矣而槩以災告至莫可驗問往水<lb/>
　利使仿離堆之制令濱湖屬邑各立石為則如呉江<lb/>
　則置二石於垂虹亭兩顔下各為七畫以下一畫為<lb/>
<pb n="KR2k0070_WYG_009-41a"/>
　平水之衡水至二畫則最低田沒至三畫則稍低田<lb/>
　沒至四畫則下中田沒五則没上中田過六與七則<lb/>
　髙下田盡沒矣如某年水至某畫為災即於本畫刻<lb/>
　曰某年水至此以是為準則官有信驗而告災之民<lb/>
　亦無從虚冒也此水政之大者故附碑式於左<lb/>
<pb n="KR2k0070_WYG_009-42a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0070_WYG_009-42b"/>
　　右石碑二面分置左右為上下半年每牌分為六<lb/>
　　月每月之下分三旬令候水者於每旬水勢漲落<lb/>
　　至某則以實報官其有過則為災者刻之如前法<lb/>
　　俾長民者因為捍患之圖其碑葢每年一換云<lb/>
　　附議<lb/>
　　　松江府生員張内藴水利議<lb/>
江南水利瀦蓄於太湖太湖宣洩取道於呉淞江呉淞<lb/>
　西連太湖東通大海海日兩潮渾沙易積太湖之水<lb/>
<pb n="KR2k0070_WYG_009-43a"/>
　注江達海晝夜不息力能衝散潮沙漢唐以來呉江<lb/>
　未築長堤湖水無阻沙不積聚江水常深呉中自來<lb/>
　無水患迨宋慶厯間以淞江風濤多敗漕舟遂築呉<lb/>
　江長堤横絶江流五六十里雖有橋梁石竇瀉水終<lb/>
　是抑遏阻滯而江流之紆緩始不足以敵渾潮之倒<lb/>
　注而呉之水患始於此矣宋人設法經理既立水軍<lb/>
　三四千人以為撈淺之用另設官田米三千石以為<lb/>
　經費之需呉江知縣職銜帶提督湖塘河渠縣尉職<lb/>
<pb n="KR2k0070_WYG_009-43b"/>
　銜帶巡視湖塘河渠如遇水路淺隘橋道傾頽本縣<lb/>
　徑自支米應用即時修理賴此僅保無虞由此言之<lb/>
　太湖諸口只宜常通不宜畧塞水利職員只宜特設<lb/>
　不宜兼官前元不知逺畧軍散營廢官田米歸之朝<lb/>
　廷所惜者止於三千石卒之湖口湮塞無官督治貽<lb/>
　害三州六郡之民不知幾倍我朝列聖留心農政各<lb/>
　處設有水利僉事各府州縣設有治農佐貳等官亦<lb/>
　既勤矣又恐遷轉不常虚文塞責故又時遣大臣經<lb/>
<pb n="KR2k0070_WYG_009-44a"/>
　理承平日久成法漸弛馴至水口堙塞年復一年沿<lb/>
　江占據成田日甚一日湖流愈加隔絶江水不復流<lb/>
　通非惟通潮去處無復能衝散潮沙即以湖水發源<lb/>
　處所亦往往停滯渾泥漲灘一望極目沿至嘉靖二<lb/>
　十年以後呉淞江日就湮塞而呉之水患始不可復<lb/>
　救矣太湖汎溢洩放無門低鄉田畆方患全淹沿江<lb/>
　髙仰之區則又不能引潮灌溉荒棄田地萬萬畆虧<lb/>
　損錢糧萬萬石即今江道西自慢水港口東距徐公<lb/>
<pb n="KR2k0070_WYG_009-44b"/>
　浦口四十餘里幾成平陸至於太湖洩水諸口如呉<lb/>
　江之長橋長洲之寶帶橋沿塘三十六座橋道及一<lb/>
　百三十餘處洩水石竇内中多有浮泥浮穢漲塞者所<lb/>
　當急為相視急為疏濬者也此須動支官銀或起集<lb/>
　官夫非止一勞永逸實為正本清源然此特其大綱<lb/>
　耳非其節目也求其節目之最急者則又在乎河渠<lb/>
　堤岸之交修葢河渠者蓄水以資灌溉堤岸者禦水<lb/>
　不得入民田古者河渠深廣堤岸髙厚非止為治田<lb/>
<pb n="KR2k0070_WYG_009-45a"/>
　之計正欲約束水道使江之水常髙於海浦之水常<lb/>
　髙於江湖之水又常髙於浦葢順其就下之性引而<lb/>
　導之然後湖之水自入於浦浦之水自入於江江之<lb/>
　水自入於海沙不阻塞旱潦皆宜國計民生永永有<lb/>
　賴茍無隄防以約束水道則散溢妄行悉假低田以<lb/>
　為容受之地矣欲藉其建瓴之勢以蕩滌潮沙胡可<lb/>
　得哉夫有田無岸水平入之一年墮工前功盡棄一<lb/>
　家墮工諸家之功盡棄則河渠隄㟁之役每嵗當舉<lb/>
<pb n="KR2k0070_WYG_009-45b"/>
　此工不繼安用開江為哉夫以河渠隄㟁之闗緊甚<lb/>
　急者民間反忽而慢之皆因水利官雜委兼攝未暇<lb/>
　専心巡視之故其不曾巡視又皆因未有特設憲臣<lb/>
　提督之故葢上司之賞罰不行於水利衙門則水利<lb/>
　衙門之賞罰不行於塘長等役上下相蒙因循茍簡<lb/>
　若此不已其害不獨在於民生而且移之國計矣然<lb/>
　則方今救時之急務舍水利之外奚以哉水利之急<lb/>
　務舍堤㟁河渠開江之外又奚以哉夫治水天下之<lb/>
<pb n="KR2k0070_WYG_009-46a"/>
　大事也而足國裕民全在乎此又天下之大功也任<lb/>
　天下之大事以成天下之大功非有天下之大智秉<lb/>
　匡時之大忠者其孰能與於此<lb/>
　　　又<lb/>
凡水勢聚則力専而流迅散則力分而勢緩故渾潮倒<lb/>
　注之處宜於分而江流順行之處則又宜於聚殆不<lb/>
　可以一槩論也古者河渠深廣堤㟁髙厚非止為治<lb/>
　田之計正欲駕水歸海使渾潮永不積聚江可常通<lb/>
<pb n="KR2k0070_WYG_009-46b"/>
　耳以故近江髙仰之地常要多濬枝河而通江近水<lb/>
　低田須要堅築隄㟁何則渾潮出没必由海口入江<lb/>
　方其潮來之時有此支河可以分其脈絡而殺其洶<lb/>
　湧之勢潮退之時有此支河則百川衆流並瀉入江<lb/>
　方能併力衝散潮沙故欲江之常通莫先於兼濬傍<lb/>
　江之支河者此一䇿也水鄉低田賴其隄岸髙厚方<lb/>
　可攔截水勢使之盡入於江不得散溢妄行江流乃<lb/>
　可迅速若隄岸單薄不行修築則浩渺無涯之水悉<lb/>
<pb n="KR2k0070_WYG_009-47a"/>
　從無岸低田散入水勢愈加紆緩安望其滌去渾沙<lb/>
　故欲江之常通尤莫先於急修隄岸者此又一䇿也<lb/>
　若其上源要害尤在太湖洩水諸口現今沿湖諸口<lb/>
　悉被民間圍裹成田築為蘆埂茭蕩水脈全然不通<lb/>
　呉淞江夷為平陸實由於此應委風裁有司備查沿<lb/>
　湖通江洩水諸口及石竇古跡港汊凡有淺隘漲塞<lb/>
　工程重大官為措置工程小者著各専利豪家自備<lb/>
　人夫悉從自己田限所對橋門石竇通行開濬不如<lb/>
<pb n="KR2k0070_WYG_009-47b"/>
　式者罰追歴年花利以備河工之用而防里胥因而<lb/>
　索詐擾民其水利官分地程功定勸課為殿最另再<lb/>
　查照銀渚東壩禁約事例題請嚴為禁約夫旱地有<lb/>
　支河則海潮倒注之處常分而不聚水田有堤岸則<lb/>
　江流順行之處常聚而不分沿湖洩水口子又有厲<lb/>
　禁而時常修濬則上源之宣洩益無阻滯三䇿並行<lb/>
　雖有渾潮決不能深入縱有沙泥停蓄江流隨輒滌<lb/>
　去如此則呉淞江可以常通太湖積水可以常洩呉<lb/>
<pb n="KR2k0070_WYG_009-48a"/>
　中可以永無水患<lb/>
　　　又<lb/>
為政有體操得其柄則已不勞而事畢舉功在萬世矣<lb/>
　今欲興修水政垂惠三呉不須别項勞神祇須採集<lb/>
　衆議立為成規以傳示永久如旱鄉支河限定每年<lb/>
　一開幹河則五年一開低鄉圍㟁限定每年一築界<lb/>
　岸則三年一築剋定程期永為遵守一家之工役不<lb/>
　完責在業户一圩之工役不完責在圩甲一圖之工<lb/>
<pb n="KR2k0070_WYG_009-48b"/>
　役不完責在該年總甲一區之工役不完責在塘長<lb/>
　一縣之圍岸界㟁支河幹河俱不及期修濬責在水<lb/>
　利官水利官自十一月起至二三月止並不許雜委<lb/>
　亦不許取具糧塘里老結狀一紙以塞責須令出舍<lb/>
　鄉鎮巡行阡陌問其疾苦省其勤惰相其原隰酌其<lb/>
　淺深髙下孰為利所當興害所當除各處荒棄田地<lb/>
　用何調度方可轉荒為熟凡切於民生國計通要留<lb/>
　心經理申詳酌處雖上司或有别委掌印官不必闗<lb/>
<pb n="KR2k0070_WYG_009-49a"/>
　牒本官徑自另議一員申請朦朧不行申請致令雜<lb/>
　管他事墮悞水利大政責在掌印官水利官怠惰偷<lb/>
　安不為出舍巡行責在該府水利㕔該府水利㕔不<lb/>
　嚴加督察不按季臨視其責亦有所歸大約巡視一<lb/>
　年二年圩岸可成巡視三年四年溝洫可深巡視五<lb/>
　年六年浦瀆可通巡視七年八年三江可入十年之<lb/>
　外流民可以盡歸荒田可以悉治户口漸饒國計日<lb/>
　裕矣<lb/>
<pb n="KR2k0070_WYG_009-49b"/>
　　按渾潮内注雖自海之東北而來然三江之内幸<lb/>
　　不聞醎潮之為害者則以崇明沙一帶横截海中<lb/>
　　足為障蔽迤北楊子江吞吐萬流直衝入海適當<lb/>
　　崇明沙之内畔故凡此返注之潮仍是長江之去<lb/>
　　水復還所以醎淡不甚相逺灌田俱可無虞自是<lb/>
　　而南若川沙若南滙所若柘林青村金山衞等處<lb/>
　　凡屬松江地方則純是醎潮矣竊攷東江入海故<lb/>
　　道當在亭林閘港間此其洩放泖湖之水雖似切<lb/>
<pb n="KR2k0070_WYG_009-50a"/>
　　近然勾引醎潮入内為患則害亦非細古人塞斷<lb/>
　　東江海口未為無意後人尋究東江入海故道欲<lb/>
　　從金山衞側近開濬盧瀝小官浦以便宣洩者不<lb/>
　　知醎潮入内損壞苗田又將何以禦之甚哉其説<lb/>
　　之不可行也<lb/>
　　　委查崑山嘉定荒田掲　　　　周大韶<lb/>
其畧曰積荒田土惟崑山之十二十三保嘉定之十六<lb/>
　十七都為尤甚究其所以始由水利不通加以積逋<lb/>
<pb n="KR2k0070_WYG_009-50b"/>
　為累小民無所控訴故相率而去以為緩死之計耳<lb/>
　兹欲區處流民使之歸墾其説有五一曰減重賦葢<lb/>
　此處地廣人稀糧多租少不足以償所出當役者往<lb/>
　往問罪破家故不得已而為之逃亡今雖不能如周<lb/>
　文襄稱地之賦亦當於三斗三升之内量減一斗或<lb/>
　八升而又輕其徭役免其重派則斯民莫不樂歸而<lb/>
　願耕故土矣二曰開河渠葢此地髙阜太甚溝洫難<lb/>
　通一澇則積水為害一旱則車戽無資賦負民逃皆<lb/>
<pb n="KR2k0070_WYG_009-51a"/>
　由於此但今呉淞江雖開而内河如徐公浦瓦浦顧<lb/>
　浦鷄鳴塘等處尚多淤塞所通者亦不滿二三尺豈<lb/>
　能灌溉伏望將此數條大幹河動支官銀開濬以此<lb/>
　墾荒荒可熟矣三曰復輕齎葢此地土産綿布紡織<lb/>
　為活昔周文襄將本縣官布一匹作米八斗儘派本<lb/>
　區找納折銀民賴輕省之惠近今悉徵銀貯庫另㸃<lb/>
　解户别處收買夫土産之物棄而不用反要易銀輸<lb/>
　納官府收銀復又託人收買濫惡侵剋反滋弊端伏<lb/>
<pb n="KR2k0070_WYG_009-51b"/>
　乞查照前例派納本布不惟錢糧易完侵尅之弊亦<lb/>
　可革矣四曰寛宿逋葢此地逃民每年拖欠錢糧家<lb/>
　産蕩盡難以清楚上畏官府刑法下為里胥追求只<lb/>
　得逃去他鄉茍全性命伏望將此積荒宿逋悉行停<lb/>
　止或設法處補招徠之術孰有踰於此哉五曰核荒<lb/>
　數葢踏勘荒田奸弊易作伏望差委亷能官一員親<lb/>
　臨踏勘眼同彼處公正人役挨坵挨段逐一丈量明<lb/>
　白并查人户現在逃亡造册申報以憑酌處庶真偽<lb/>
<pb n="KR2k0070_WYG_009-52a"/>
　不淆荒田既有定額則移熟作荒之弊自無所容矣<lb/>
　此外又當查新漲以補坍荒稽縣總大弊以補減額<lb/>
　禁告變賣以撫安居民之流離禁告回贖以鼓舞佃<lb/>
　户之開墾此皆荒政之所宜先者也<lb/>
　　　呉江縣蕩價掲　　　　　　　周大韶<lb/>
其畧曰今之議塗田者僉謂享利甚厚價值甚髙故加<lb/>
　其賦也重其價使入於官亦可也殊不知享利厚由<lb/>
　於天時晴霽耳霪潦一加率多渰没價值髙由於税<lb/>
<pb n="KR2k0070_WYG_009-52b"/>
　糧輕省耳賦額一重誰肯承當故今區處塗田竊以<lb/>
　為加其賦不若清查舊佃冊籍使糧之顆粒皆有歸<lb/>
　著重其價使入於官不若加意於丈量之際使田之<lb/>
　隠漏一無所容况今議價入官不為急濟河工之用<lb/>
　與其議多而難不若減少而易與其盡法而得虚名<lb/>
　不若量情而收實用為今計者合行委官將此新漲<lb/>
　舊漲塗田排字定圩挨坵編號通行丈步盡數報官<lb/>
　除荒蕩茭蕩另議外其餘熟田列為上中下三等逐<lb/>
<pb n="KR2k0070_WYG_009-53a"/>
　一註明于冊聴候覆勘上等熟田兼種菜麥每畆徵<lb/>
　銀六錢或七錢中等熟田止種稻禾難種菜麥每畆<lb/>
　徵銀三錢或四錢下等熟田雖種稻禾亦難保其常<lb/>
　稔毎畆徵銀二錢于税糧則隨其所納以為定額永<lb/>
　不加增茭蕩荒田則并其田之價銀亦通行免派以<lb/>
　示寛恤惟有不經告佃私墾成田栽種稻禾者免其<lb/>
　追花問罪每畆罰銀一兩至於水閣橋棚查其有礙<lb/>
　于水利者拆之可也如無礙于水利者存之可也或<lb/>
<pb n="KR2k0070_WYG_009-53b"/>
　每丈納銀一錢二錢亦無不可如此則既不輕縱之<lb/>
　而示之以法亦不重苦之而權之以情是雖價從輕<lb/>
　減在民間不無遺利也<lb/>
　　　呉江縣河工議　　　　　　　周大韶<lb/>
其畧曰竊惟水利之所需者莫急於財力財力之所賴<lb/>
　者莫大於塗田塗田之最多者莫過於呉江計田徵<lb/>
　銀計夫給食人皆謂河工之費可取辦於呉江矣而<lb/>
　卒大繆不然者韶反覆思維惟以俯順人情姑聴貧<lb/>
<pb n="KR2k0070_WYG_009-54a"/>
　民自用其力為從長之計葢以呉江之貧民就開呉<lb/>
　江之河道其便有九鞭朴不施而夫之所在即銀之<lb/>
　所在其便一也田多價多者即為之長不必另報夫<lb/>
　頭以生事端其便二也雖用其力實以勾銷其應納<lb/>
　之銀仍用銀名色取具領狀在官事干錢糧易於責<lb/>
　成其便三也上無出納給散之勞止須臨視課功其<lb/>
　便四也下無守候領支之苦而工食盡足毫無掛欠<lb/>
　其便五也各食其食即各居其居夫厰不必葢造其<lb/>
<pb n="KR2k0070_WYG_009-54b"/>
　便六也樁笆竹木富家各願自備工完各自領回無<lb/>
　煩官府措辦其便七也况今貧民盡收是國家不費<lb/>
　一粟兼寓救荒之意其便八也河工取諸其力省出<lb/>
　一粟一布皆易銀以供正額民得存生其便九也夫<lb/>
　天下之可患者止為有銀而無夫耳一用貧民遂可<lb/>
　以不勞而集事較之始焉追呼拘迫以責民之所無<lb/>
　既而曠日持久散而聚聚而復散以求濟乃事者相<lb/>
　去不亦逺哉然欲得民之財當先服其心而欲服民<lb/>
<pb n="KR2k0070_WYG_009-55a"/>
　之心其䇿有三一曰預給憲票以絶加賦之疑夫塗<lb/>
　田納價本為糧輕許以糧輕而無憑據何以示信今<lb/>
　當刋布帖文示以納價之後聴其永為世業永不加<lb/>
　賦先領該縣用印候具領狀之日戸給一紙以歆動<lb/>
　其心俟其工完之日仍復送縣類解請給憲印以民<lb/>
　之力治民之田以永逺之輕科易現今之實用大令<lb/>
　一布翕然歡騰鼓舞民心此一䇿也二曰候查低荒<lb/>
　以杜混徵之累夫低田年常渰没九年三熟錢糧累<lb/>
<pb n="KR2k0070_WYG_009-55b"/>
　賠此田俱屬貧民大戸絶無較之湖口塗田利厚糧<lb/>
　輕者大不相侔耆民混報葢亦有之槩行徵價既以<lb/>
　不可即與開豁人將效尤合行出示如有此等許具<lb/>
　區圖圩號步口開報聴候弔取先年丈田經緯冊覆<lb/>
　查生情告擾希求漏價者盡法重處通計冊内混報<lb/>
　十中不過一二所議之價當必在於下田得賜準查<lb/>
　價之所蠲雖甚不多恩之所及則非小補鼓舞民心<lb/>
　此二䇿也三曰明立限期以紓併徵之憂夫塗田價<lb/>
<pb n="KR2k0070_WYG_009-56a"/>
　銀鄉宦動經千兩富户百兩或數十兩塗田銀如此<lb/>
　則正賦可知一時併征勢難兩辦合無將蕩銀明立<lb/>
　程期定限今年先完一半明年通完庶幾數少則民<lb/>
　易於供辦官易於比徵鼓舞人心此三䇿也以此三<lb/>
　䇿出示曉諭民雖疲癃自當感激奮勵一坐而籌呉<lb/>
　江之河工可以指日計矣<lb/>
　　　委勘横塘横泖河工掲　　把總陳王道<lb/>
呈為俯察輿情以興水利以救荒民事切聞樹藝者久<lb/>
<pb n="KR2k0070_WYG_009-56b"/>
　旱必思甘霖行旅者一雨便愁泥淖人情不一古今<lb/>
　同然䝉臺命道探量横塘之淺深與酌計車水工夫<lb/>
　之難易沿途探視因而咨訪土人熟得其情敢為臺<lb/>
　下陳之勘得青浦縣有大塘横貫其東者名曰横泖<lb/>
　自東門起至北幹山前共長一十八里河身濶約十<lb/>
　丈深處水見六七尺淺者不減五尺兩邊田形極低<lb/>
　禾苗俱先栽揷民聞此塘亦在開濬之數無不戚容<lb/>
　皆言此處低鄉所患者水潦之為災所急者圩岸之<lb/>
<pb n="KR2k0070_WYG_009-57a"/>
　為重䝉縣躬行督率縱横經緯㟁塍俱已修築餘無<lb/>
　别慮艴然之意從可知矣自此幹山前以至陸家墳<lb/>
　兩邊田地頗髙近河稍見成熟内多蘆蕩河水較亦<lb/>
　漸淺通只有四尺上下其民僉謂此塘為一鄉灌溉<lb/>
　之資遇旱不通舟楫甚樂開濬但因此處田圩廣大<lb/>
　内少支河以致荒棄皆成草萊近塘田禾新揷若壩<lb/>
　截日久不免枯槁耳喜此塘之開又悲興工之晚也<lb/>
　至于地名樓下以至張幹山寺直出横塘東口共長<lb/>
<pb n="KR2k0070_WYG_009-57b"/>
　一十二里河身之闊狹不齊而水流如線深者不過<lb/>
　三尺淺者只二尺矣即今雨多水漲舟尚難行况兩<lb/>
　岸所植不過花豆其分段車水工夫亦甚簡易民情<lb/>
　願開急於水火有如大旱之望虹霓矣因得民情之<lb/>
　同異如此而竊為斟酌其宜焉則知横塘之工乃樹<lb/>
　藝者之思霖也横泖之工尤行旅者之厭雨也合無<lb/>
　以横泖之役記工秋成横塘之役刻期興事然修浚<lb/>
　之政不能不動衆而病農若以利害之大小較之豈<lb/>
<pb n="KR2k0070_WYG_009-58a"/>
　因一時之未便而頓忘久大之利耶况利之所在人<lb/>
　必趨之給民工食為民開河興利救荒一舉兩得法<lb/>
　令可以齊民至誠足以動物府佐董事提調有方縣<lb/>
　令親民撫字素著此役雖曰違時然以諄諄曉諭之<lb/>
　明切民知趨事無不樂從其管工員役能如上海縣<lb/>
　主簿某董築寶城海塘二役夙興夜寐身必先之雖<lb/>
　在赤日暴雨之時不離工所故夫役不得早散民甚<lb/>
　感激遂竣其功此又在事者所當知悉以分臺下孜<lb/>
<pb n="KR2k0070_WYG_009-58b"/>
　孜汲汲之憂勤可也因條掲其宜伏候裁奪<lb/>
再論開挑河道勿以工鉅而致詳勿以工小而致忽必<lb/>
　須如浚呉淞白茆二江分段作壩逐段車戽其段數<lb/>
　不必拘定長短俱於有支河去處分作一段隨其長<lb/>
　短以派車工以分夫役夜則車戽日則挑掘作速完<lb/>
　工以便農作如短浜不通外河者不可車入積滿以<lb/>
　致崩漏妨工近如瓦浦之鑒不可無慮也<lb/>
　　　委勘太倉州水利掲　　　　　陳王道<lb/>
<pb n="KR2k0070_WYG_009-59a"/>
考得太倉州水源自呉淞江引太湖之水從新洋江而<lb/>
　來北與至和塘引郡東諸湖之水兩相㑹合遶太倉<lb/>
　州城之外以入劉家河而入海言其形勢抱若天虹<lb/>
　環如腰帶即堪輿家所謂之員暈是也言其方位南<lb/>
　鹽鐵在巽戚虞涇在丙應岡門在丁北鹽鐵在亥至<lb/>
　和塘從庚而入横貫城中所謂催官得六秀之水是<lb/>
　也形勢環抱以故英才繼發甲第相仍官禄峻要財<lb/>
　賦充腴為東南重鎮良由此也然以所轄之地言之<lb/>
<pb n="KR2k0070_WYG_009-59b"/>
　西逺諸湖東濱大海其鄉髙阜地接岡身厥土沙磽<lb/>
　田少畎澮是以每遇雨𤾉愆期澇則洩放無門旱則<lb/>
　灌溉無恃以故民多逐末雖有樹藝亦皆花豆焉耳<lb/>
　今幸臺下興修水利萬姓懽呼引領以動來蘇之望<lb/>
　然其濱海之地每多堽身以致積土如山者皆縁海<lb/>
　潮錯入渾沙填淤屢經開浚而漸積以成若不為區<lb/>
　畫使河水常濁潮沙之淀年浚年加究其所竟寧不<lb/>
　為夾岡之勢乎故民田之灌溉必藉海潮大汛方可<lb/>
<pb n="KR2k0070_WYG_009-60a"/>
　車引䕃養田禾一遇小汛雖有河渠涓滴無入束手<lb/>
　待焉故古人開二十四浦于常熟開十二浦于太倉<lb/>
　為沿海洩放澇水之計固為救災之急務意善功著<lb/>
　矣然以三十六浦論之如三丈福山奚浦許浦白茆<lb/>
　七浦楊林呉川鹽鐵横瀝諸塘之外餘如大錢鐺脚<lb/>
　雙鳴鹿鳴六尺東楊林大舍桃源涇之類雜引潮沙<lb/>
　内多淤壅者雖有形存欲假之以洩放湖水之溢殆<lb/>
　非所賴也葢陽城昆尚諸湖之水必由白茆七浦楊<lb/>
<pb n="KR2k0070_WYG_009-60b"/>
　林湖川等塘而洩入於海計其經行之路各七八十<lb/>
　里行至近海之處其涓涓趨赴之勢孰能禦之乃開<lb/>
　三十六浦以分洩焉不於湖口多開以殺其怒乃於<lb/>
　海岸多鑿浦港以分其流所假六浦引湖水以衝滌<lb/>
　三十浦之潮沙其多寡强弱灼然可知若開三十六<lb/>
　浦于上流則湖水併入白茆七浦等塘則湖水强而<lb/>
　潮水弱湖水不患其不洩而六浦日以深今開三十<lb/>
　六浦於下流則海潮亦互入於白茆七浦等塘湖水<lb/>
<pb n="KR2k0070_WYG_009-61a"/>
　少而海水多故六浦不能不淤而日以塞譬諸白茆<lb/>
　七浦等塘之勢井陘棧道然車不方軌騎不成列之<lb/>
　兵也三十六浦之渾潮平原曠野東衝西突之冦也<lb/>
　以井陘棧道之兵欲制勝於東衝西突之冦豈不難<lb/>
　哉為今之計將常熟之二十四浦如白茆福山三丈<lb/>
　奚浦許浦之外太倉之十二浦七浦湖川楊林經河<lb/>
　之外鹽鐵横瀝小塘子花浦北瀂漕楊家浜漕頭塘<lb/>
　顧堽門六尺等浦緯河之外或為市鎮之通渠或為<lb/>
<pb n="KR2k0070_WYG_009-61b"/>
　民運之要道必宜開濬以利往來餘如張涇洋子涇<lb/>
　東楊林茜涇雙鳴鹿鳴浪港大錢等涇俱著民力開<lb/>
　濬之後各於兩頭或作土壩或建閘㪷以瀦清水以<lb/>
　節渾潮不論大小潮汛使民田均得以資灌溉而於<lb/>
　七浦湖川楊林等大塘亦無諸浦雜引潮沙以致填<lb/>
　淤也例如華亭上海二縣之西亦有三湖四十八蕩<lb/>
　及三泖之水其洩瀉出海之路止藉一黄浦其東入<lb/>
　海之處未聞有三十六浦之多也更有海塘以為障<lb/>
<pb n="KR2k0070_WYG_009-62a"/>
　蔽故無海潮衝入而河道皆通其鄉支河若非舟楫<lb/>
　必由之道俱於兩頭作壩瀦水以灌田禾并獲畜魚<lb/>
　之利例可見矣此雖末見一得之愚亦博訪僉同之<lb/>
　論惟臺下以旁燭之明而采芻蕘之見造無疆之利<lb/>
　以宏久大之謨地方幸甚斯民幸甚<lb/>
　　　宜興西氿水利議　　　　　　周大韶<lb/>
該縣之水上接金壇溧陽及廣徳分界山與長興張渚<lb/>
　之水並會於此氿之中一從縣治前後瀉出東氿以<lb/>
<pb n="KR2k0070_WYG_009-62b"/>
　入太湖一從長富張師等河分入西滆湖支流分散<lb/>
　故西鄉一帶之水雖甚積雨不至久淹既又問之居<lb/>
　民云西氿之水雖有大風不過少阻程途而無覆舟<lb/>
　之患復詢溧陽運道云此氿每嵗冬間順風駕帆頃<lb/>
　刻可至數十里况溧陽從七里莊可徑出丹陽但橋<lb/>
　梁低下增髙數尺則不必更出常州此又至便之事<lb/>
　也又至成塘橋咨土人以復河之䇿云北有宋瀆前<lb/>
　人所開以避氿中風波之險後人趨便俱從西氿出<lb/>
<pb n="KR2k0070_WYG_009-63a"/>
　入畧加修濬則巨舸重載亦可無虞循至宋瀆見兩<lb/>
　岸古堤原係舊路中間一河既深且闊獨梅春渰稍<lb/>
　闊須當作堤成路然亦不過半里許其餘淺淤小者<lb/>
　少事疏濬而已其道里之逺近亦與氿相當縱迂逺<lb/>
　亦不過一里於各支河上横佈木橋則至成塘率皆<lb/>
　縴路每河置橋不過八九條無甚巨費不知當時委<lb/>
　勘府縣官何不訪其舊跡以圖便易假使臺下見之<lb/>
　必將樂其功之易成而亟圖之矣議者又欲近氿蘆<lb/>
<pb n="KR2k0070_WYG_009-63b"/>
　灘草㟁民田開進一河算來該開畆數約二百有餘<lb/>
　價銀與所費樁木不相上下無山塹廬墓所阻兩㟁<lb/>
　豎土可免波浪衝激况實地用功民易為力但工計<lb/>
　繁劇姑置之後著可也即今蘆洲與無灘者尚皆水<lb/>
　淹不知冬水落否否則車戽甚難與其重費以圖其<lb/>
　難孰若省費以圖其易且可以禦風波可以避盜賊<lb/>
　可以過糧運可以便商賈而百世永利矣<lb/>
　　　　一論治水有古今之異宜<lb/>
<pb n="KR2k0070_WYG_009-64a"/>
葢水之在天地間每隨氣候以為盈虚猶人之鼻息然<lb/>
　也古今言水患者必先於呉江及歸咎於長橋輓路<lb/>
　也然考之宋元以來其變遷之故有不盡然者葢輓<lb/>
　路築于宋慶厯八年長橋建於元泰定元年宋時郟<lb/>
　喬言曰禹以三江決震澤之水今之二江已絶惟呉<lb/>
　淞一江猶存元時任仁發復曰三江引太湖之水以<lb/>
　入於海二江俱塞僅有呉淞江存焉則自宋迄元雖<lb/>
　有輓路長橋而呉淞江固無恙也其二江之本源不<lb/>
<pb n="KR2k0070_WYG_009-64b"/>
　假于呉江以為咽喉初無輓路長橋之阻已先亡之<lb/>
　矣後因江流湍急激成大滙路漸迂逺民罹水患後<lb/>
　人乃開新洋夏駕二水以洩其流而江之勢始分矣<lb/>
　張士誠又北開白茆港以殺上流之勢迨至國朝而<lb/>
　呉淞江乃塞今南之黄浦北之劉河即古之東江婁<lb/>
　江也二江今既深闊疾流則呉淞又焉得與二江俱<lb/>
　存而無恙乎猶人以一身之大其氣不能兼通於鼻<lb/>
　息然也今之議者咸按昔人之言曰盡從呉江沙村<lb/>
<pb n="KR2k0070_WYG_009-65a"/>
　之民開而為水併鑿呉江之隄而為木橋千所然長<lb/>
　橋與石隄於呉江上流之勢不能無阻若云盡徙呉<lb/>
　江之民又鑿為木橋千所未必皆然且如呉江之南<lb/>
　九里有阜名牛毛墩其四下即東湖乃汪洋之水也<lb/>
　自嘉靖二年之後迄今成田民居之矣則湖水之盈<lb/>
　涸亦自有時昔湖今田則呉江之地奚必盡徙其民<lb/>
　乎又如長橋里許為谼六十有一石塘九里為橋三<lb/>
　十六座由此以達太湖不過三四里之程今視其水<lb/>
<pb n="KR2k0070_WYG_009-65b"/>
　之流行不及十餘處橋門之内外水勢亦不甚見其<lb/>
　髙低湍湧雖屢經開浚而湖水不能衝滌諸橋之淤<lb/>
　然則又奚必鑿為木橋千所乎則湖水本枯又可見<lb/>
　矣自今言之宜於長橋之南北以及呉家港口等處<lb/>
　宜相度形勢急於開浚以資其上流之源使太湖之<lb/>
　水必趨於呉淞江而後已今已開矣第湖中西北風<lb/>
　起吹渾泥入港至南灘又為長橋鎖住不無淀積故<lb/>
　南北兩灘三五年當一撈淺也又於新洋江口之兩<lb/>
<pb n="KR2k0070_WYG_009-66a"/>
　岸各築短壩六丈則減十二丈之力所存者十丈而<lb/>
　已自不足以奪呉淞江十八丈之勢使此江之水必<lb/>
　趨於海而後已其如崑山塘之東西龍漊界牌涇陸<lb/>
　涇等壩金鷄黄昌清水等港凡可以決陽城湖水以<lb/>
　補婁江上流之源者盡宜疏而通之則三江之勢秩<lb/>
　然不亂可復大禹三江之迹潦固可洩涸亦可瀦矣<lb/>
　　　　一論治水有為謀之異臧<lb/>
葢治水之法必先明其來歴之源然後導其歸宿之路<lb/>
<pb n="KR2k0070_WYG_009-66b"/>
　其序不可亂行其功不可逆施也嘗考常州之水下<lb/>
　至無錫以達蘇州自運河之水無不西南行以注於<lb/>
　太湖直至胥口方引太湖之水由横塘以出胥門城<lb/>
　濠自蘇州以至無錫常州未聞有出太湖之水也惟<lb/>
　運河以東之水入太湖不迭者乃東下長蕩鵝肫等<lb/>
　蕩而分瀦為陽城等湖故自婁門以達崑山城由陽<lb/>
　城湖而南皆出塘之水未聞有水自太湖北入於婁<lb/>
　門塘下注於陽城昆尚諸湖而洩入於江也此其跡<lb/>
<pb n="KR2k0070_WYG_009-67a"/>
　之顯然有不可誣者然此沿江諸浦所洩者乃不及<lb/>
　入太湖之水謂之殺其上流之怒而分太湖之勢可<lb/>
　也何論者咸謂震澤之水北注於陽城昆尚諸湖指<lb/>
　福山許浦等塘為震澤之尾閭茜涇諸浦為震澤之<lb/>
　後門乃謂浚三十六浦以洩太湖之水同歸於海然<lb/>
　則以三江為震澤之咽喉乎為震澤之胷腹乎此不<lb/>
　經考索之故也宋時黄震亦嘗論及之曰昔人開茜<lb/>
　涇諸浦亦主一時一方之利而然今閘浦盡廢而海<lb/>
<pb n="KR2k0070_WYG_009-67b"/>
　沙壅塞為患又前日之所無觀此可見矣又如沿海<lb/>
　一帶地形頗髙於内田而湖水因之不能急洩故呼<lb/>
　為堈身然開三十六浦之後沿河積土髙出丈外而<lb/>
　腹内之田旱則無路引水以為灌溉之資潦則無門<lb/>
　出水以為洩放之計故沿海舊有一帶之堈身形如<lb/>
　仰盂水不能洩人皆知之矣而三十六浦之沿河隨<lb/>
　處皆成堈身形如圍牆田地荒棄人所不知也故郟<lb/>
　亶言水利之六失首先及之矣又如沿江開浦本為<lb/>
<pb n="KR2k0070_WYG_009-68a"/>
　洩水之計而於浦口置閘亦欲拒絶渾潮意亦善矣<lb/>
　然以土地之宜否理勢之非便有不必然也且以一<lb/>
　日兩至之潮其在昏夜加以疾風暴雨冰凍霜雪之<lb/>
　時雖欲以時啓閉誰為司守况一嵗之内春夏則潦<lb/>
　水常多更且海潮洶湧閘一上板則力有不支秋冬<lb/>
　則雨澤少降而水勢枯涸又不必有閘此人情必然<lb/>
　之理也自常州以上地連山土脈理堅實又無潮水<lb/>
　之交衝故可築閘以獲宣洩之利吕城孟瀆等閘是<lb/>
<pb n="KR2k0070_WYG_009-68b"/>
　也蘇州邊海地皆浮沙海潮湖水内外衝齧閘底樁<lb/>
　木之處一有罅隙漸次流空而易崩損白茆七浦斜<lb/>
　堰等閘是也故閘雖十設而九廢耳且如橋梁之有<lb/>
　便於民者為地方之利隨壞隨修衆咸捐財以助之<lb/>
　矣閘果有闗於宣洩之具可為旱潦之資公私曷敢<lb/>
　坐視傾頽曾無一人留心於此乎若必欲置之須於<lb/>
　近浦實田之中開深倍於河底純用磚石不用木樁<lb/>
　貫以灰沙築成之後仍實以土如田使無虚處積水<lb/>
<pb n="KR2k0070_WYG_009-69a"/>
　灰沙自然膠融年餘之後乃開通引水由閘而行將<lb/>
　舊河壩作平地則閘可永久無虞又省作壩車水樁<lb/>
　木之費此乃造閘之要法也其如三十六浦之中惟<lb/>
　七浦白茆為最次則楊林湖川福山三丈等浦但宜<lb/>
　相時開浚不可壩截餘如茜涇東楊林雙鳴鹿鳴大<lb/>
　錢周涇滸浦等河各於開浚之後須於兩頭作壩以<lb/>
　節清水以拒渾潮旱則瀦而蓄之潦則決而放之則<lb/>
　官不勞於開濬工力之艱民不病於田地抛棄之苦<lb/>
<pb n="KR2k0070_WYG_009-69b"/>
　實為兩便也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三呉水考卷九<lb/>
</p>
<p>
</p>
  </div>
</body>
</text>
</TEI>
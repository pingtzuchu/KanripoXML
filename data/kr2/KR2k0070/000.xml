<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>三呉水考</head>
    <p>
<pb n="KR2k0070_WYG_000-1a"/>
欽定四庫全書　　　　　史部十一<lb/>
　三呉水考　　　　　　　地理類四<hi>河渠之屬</hi>
　　提要<lb/>
　　　　<hi>臣</hi>等謹案三呉水考十六卷明張内藴周大<lb/>
　　　　韶仝撰内藴稱呉江生員大韶稱華亭監生<lb/>
　　　　其始末則均未詳也初萬厯四年言官論蘇<lb/>
　　　　松常鎮諸府水利久湮宜及時修濬乞遣御<lb/>
　　　　史一員督其事乃命御史懷安林應訓往應<lb/>
<pb n="KR2k0070_WYG_000-1b"/>
　　　　訓相度擘畫越六載蕆功屬内藴等編輯此<lb/>
　　　　書前有萬厯庚辰徐栻序稱為水利圖説而<lb/>
　　　　辛巳劉鳯序壬午皇甫汸序則稱三呉水考<lb/>
　　　　蓋書成而改名也汸序稱應訓命諸文學作<lb/>
　　　　而栻鳯序皆稱應訓自著亦復不同考書中<lb/>
　　　　載應訓奏疏條約皆署銜署姓而不署其名<lb/>
　　　　似不出於應訓手殆内藴等纂輯之而應訓<lb/>
　　　　董其成爾其書分十二類凡詔令考一卷水<lb/>
<pb n="KR2k0070_WYG_000-2a"/>
　　　　源考一卷水道考三卷水年考一卷水官考<lb/>
　　　　一卷水議考三卷水疏考三卷水移考一卷<lb/>
　　　　水田考一卷水績考一卷水文考一卷雖體<lb/>
　　　　例稍冗標目亦多杜撰而諸水之源流諸法<lb/>
　　　　之利弊一一詳賅蓋務切實用不主著書固<lb/>
　　　　不必以文章體例繩之矣乾隆四十六年七<lb/>
　　　　月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR2k0070_WYG_000-2b"/>
　　　　　　　　總　校　官　<hi>臣</hi>　陸　費　墀<lb/>
<pb n="KR2k0070_WYG_000-3a"/>
三呉水考序<lb/>
夫予江南非古所穪塗泥之域哉然謂厥田下下厥賦<lb/>
下上上錯則尤震澤初定時充貢未博也今國家財賦<lb/>
大半出是所闗係鉅計至矣顧澤國源委上自天目下<lb/>
沿東海相距數百里而遙瀠洄澎湃百折而星流似未<lb/>
易窺其脉胳予自有四方之役嘗渡錢塘渉豫章浮沅<lb/>
湘暨淮黃泝濟膠萊間試濬水工則念吾土利病視之<lb/>
獨難以地形平壙海潮上下不常毎當潦集輒浩漫洚<lb/>
<pb n="KR2k0070_WYG_000-3b"/>
注四望湖海非若他有崇崗壘壁水速來可防禦宣引<lb/>
為也竊謂先正范文正公守呉郡首疏水利為要務予<lb/>
毎乘間理棹遨遊目太湖之津煙慨兩澤之悠瀾尋三<lb/>
江之故道望禹跡之茫茫沈思久之博聞父老有曰是<lb/>
夏駕新洋昔夏忠靖所疏理也是秀水蒲滙澱泖諸湖<lb/>
水所經洩也是呉塘顧浦劉河所瀦衍也是白茆青𤾉<lb/>
西湖毘晉陵所由入江也是白鶴荆城孟瀆九曲所由<lb/>
入江注海也爰稽傳志三呉之地惟常熟多有巨滙而<lb/>
<pb n="KR2k0070_WYG_000-4a"/>
白茆港視他水獨廣闊而順逹於此導之使蘇常東北<lb/>
諸水皆由此港以入海而震澤上源自可减殺橫溢之<lb/>
勢信乎白茆尤呉中水利之要害者也今流注失宜高<lb/>
土浸以淪没而下者又致淤壅獨柰民生國計何予歎<lb/>
曰是即禹貢所謂三江既入震澤底定者與邇閩懷安<lb/>
林公茂膺簡命治水茲土非底定之一㑹乎予撫豫章<lb/>
公尹南昌共事治水卒賴宏濟大畧以相成今公按呉<lb/>
兩越歲河工告成出水利圖説示予乃熟視之何盡我<lb/>
<pb n="KR2k0070_WYG_000-4b"/>
地宜若是悉哉公指顧中即貼貼爾席之安抑何神哉<lb/>
蓋公行水之道與神禹智同而咨詢營度一不出所云<lb/>
三江既入呉淞江為正𣲖東婁二江為旁支支𣲖分而<lb/>
或疏或濬或節可次第施矣以故太湖諸水注呉淞澱<lb/>
泖諸湖水注黃浦崑嘉諸水注劉河白茆而陽城晉昆<lb/>
諸水悉便入江入海則水流導長蕩潤州諸水由運河<lb/>
入大江則水源節公駐節吾邑督濬白茆復深且廣俾<lb/>
可停蓄宣導以入海連年大水得藉宣洩之力不至盡<lb/>
<pb n="KR2k0070_WYG_000-5a"/>
填溝壑者公疏白茆之功彰彰較著也大都並流不至<lb/>
妨礙野潢不至外逸平潮不至倒注要害之衝罔不疏<lb/>
濬深闊納巨浸而尾閭奔趨分支則蕩滌沮洳取滋灌<lb/>
溉濬畆澮距川已耳至疏旁渠築圍埂俾旱澇有備高<lb/>
低鄉咸利則悉載在治田六事中率民力任之官為量<lb/>
助督率綱舉而目張一勞而永逸吾江南民從此得免<lb/>
魚鼈焉詎非仁人大惠哉日者梯航充發以下下之土<lb/>
田半天下之供奉而國不稱乏民不告病而公且屢上<lb/>
<pb n="KR2k0070_WYG_000-5b"/>
蠲恤疏荷俞㫖寛恤以蘇孑遺公有大造于江南矣所<lb/>
著水利圖説為冊十六卷有詔令水源水道水年水官<lb/>
水議水疏水移治水治田水績水文終焉用以告夫將<lb/>
來官水者嗟夫治水猶醫治疾然圖説其方也視民饑<lb/>
溺由已而抱康濟實心猶醫活人心也方䇿具在醫國<lb/>
者執而用之以行其濟人利物之心要取經用于世間<lb/>
其所以康濟奕世者博矣底定𢎞勲將永賴之覩河流<lb/>
而思禹績公之明徳逺矣哉他日洊承簡渥由司空而<lb/>
<pb n="KR2k0070_WYG_000-6a"/>
宅端揆以告成功錫𤣥圭豈得擅美於前乎則有太常<lb/>
金石之勒銘者在固予夙所首薦知公期公者也顒以<lb/>
俟之萬歴八年庚辰仲冬吉旦徐栻謹撰<lb/>
<pb n="KR2k0070_WYG_000-7a"/>
三吳水考序<lb/>
夫水於化育居首焉五徳之運亦惟時所勝故其迭尚<lb/>
亦因以建遡在昔五行之官治而世乃用乂及我明肇<lb/>
造東南我吳列郡皆為甸服固水地也川瀆藪汚谷壑<lb/>
澤壤原隰則圖籍載焉若司空作治虞人掌水之禁以<lb/>
時行視令甲無不具其湟遂畎澮溝洫又農正所典司<lb/>
疏導有程水庸職焉詳哉法之善矣乃邇歲水勢所盪<lb/>
汨時有變遷故道多壅閼不治潦則成浸暵乃或無所<lb/>
<pb n="KR2k0070_WYG_000-7b"/>
資廟議方軫國計屬有言者爰命臺臣䕶作則閩林公<lb/>
實來遂經度考咨履行詢謀凡水事罔不覽該其疏導<lb/>
乃自江以逮於海古謂三江震澤水之大者既迄治餘<lb/>
支渠無慮千百播為泖蕩湖瀆洚散溢於諸郡間壅者<lb/>
資灌溉利水稻決者疏底滯去滔汨節宣其流方羊迅<lb/>
通者因以漕致負海之粟其在陵陸水所不及則磽瘠<lb/>
乃空引穿掘使洒濯焉越沙衍蕩為坵墟流乃細不任<lb/>
潮所沃益不能洩其淫則暴流倒注乃盡排治淘汰洗<lb/>
<pb n="KR2k0070_WYG_000-8a"/>
滌之故髙髙下下咸若其性而土益作乂水之去留皆<lb/>
為利斥㵼沮洳舊坊之湮夷井疆廢隳者蓋秩如矣貫<lb/>
輸交注雖有堯湯之水旱可以待諸乃北向獻功且最<lb/>
所考度稽謀始卒備成爰為書用垂之後其記别有十<lb/>
二蓋紀水之所發源次則所由經帶天之雨暘歲有愆<lb/>
則水之盈縮為利害水工之設有常秩而又有董率鎮<lb/>
撫之與所為治方畧乃水之順其性循下也自昔迄今<lb/>
其疏鑿之跡為農田利者爰逮所列上請事板下郡國<lb/>
<pb n="KR2k0070_WYG_000-8b"/>
徵發因著為令有所損益因革者及下所逮畫答教頌<lb/>
述功徳者乃咸載之夫是役也自江以南則漢之丹陽<lb/>
㑹稽二郡地今之首京潤而連吳淛者也廣輪千里凡<lb/>
歴四年所躬跋涉道塗相度工之鉅且久財用未嘗賦<lb/>
於民而不至匱勞於役而詠歌作焉則侍御公亮誠體<lb/>
國懋規碩慮忠勤之効𢎞濟之才具著矣勒成一家言<lb/>
為百世憲章嗣後因而修之補緝䕶視可遵而行即史<lb/>
氏為河渠溝洫書當取之盡載公行事之詳一代社稷<lb/>
<pb n="KR2k0070_WYG_000-9a"/>
功尚有徵哉萬厯辛巳春日長洲劉鳳撰<lb/>
<pb n="KR2k0070_WYG_000-10a"/>
三吳水考序<lb/>
三呉水考者柱下史閩中林公命諸文學所輯也書成<lb/>
諸文學持以示余展圖誦説歎曰此殆經國之宏猷垂<lb/>
世之彛憲也方今聖天子握符纘厯乗水而王履靈長<lb/>
之運值寧宴之時而四方頻以水患聞淮海逆流襄陵<lb/>
是虞漕河吿决宣房未就林公首膺簡命奉璽書充治<lb/>
水使於江南當宁切儆予之憂攬轡恫猶已之溺周爰<lb/>
畿郡跋涉山川悉聴便冝多厯年所凡七載奏平成之<lb/>
<pb n="KR2k0070_WYG_000-10b"/>
績迄漸被之聲暇準禹貢手輯是書一曰水源二曰水<lb/>
道次以水年又次以水官示之經畧列之膚功繫之水<lb/>
田水文終焉備矣司勲氏曰自大禹作貢史遷著為河<lb/>
渠孟堅演為溝洫邈矣桑經淵哉庾紀可綜而叅夫水<lb/>
非窮源何由測其濫觴之始而以濬以乂苟不循其故<lb/>
道或壅或塞未得其趨且入也不亟治之何由以宣以<lb/>
洩俾宅陂㑹同遵委輸也治水不田庶土安正匪上中<lb/>
下錯財賦罔登矣非董之以官職司其誰列以等則庶<lb/>
<pb n="KR2k0070_WYG_000-11a"/>
可以為典要也紀之以年一張一弛因革昭焉可以稽<lb/>
時而景行也公又以身喻腹心腸胃血脉榮絡以至尾<lb/>
閭若指諸掌殆嘗藥之軒岐治生之盧扁也夫遡黄浦<lb/>
劉河臻於婁淞曰洋曰港地有髙卑土有埆瘠湍有緩<lb/>
急源有淺深乃立之墟築之堤厱之塘遏之壩閉之閘<lb/>
大為之防水咸潤下達於河入於海歸墟於<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>偉哉功<lb/>
不與夏忠靖埒乎在昔肅皇帝之朝甲辰之嵗侍御史<lb/>
為新昌吕公覩艱於昏墊興慨於澄清條陳五利上請<lb/>
<pb n="KR2k0070_WYG_000-11b"/>
詔報曰可允乃施行逮今三紀餘矣復遇林公此往鑒<lb/>
也時蘇守為陽曲王道行氏采夏謨之州陂昉周官之<lb/>
藪浸蒐郟生之畧補單子之遺為三呉水利圖考屬余<lb/>
為序板置郡齊兩柱史之利民他日當廟食於三呉二<lb/>
編將並𫝊於永葉哉余皆側名其末良幸矣於是文學<lb/>
張子内藴周子大韶持之以復於柱史萬厯壬午九秋<lb/>
既望呉郡百泉山人皇甫汸撰<lb/>
<pb n="KR2k0070_WYG_000-12a"/>
　三吳水考紀畧<lb/>
水考者水必考而後明也東南水利以百川為支以震<lb/>
　澤為滙以三江為襟帶以大海為宗以常鎮為上源<lb/>
　以蘇松為下委要其利害之大端不過視水道之通<lb/>
　塞而巳書穪三江既入震澤底定言巨浸之委輸不<lb/>
　壅而百川通流也百川之水滙於震澤震澤洩於三<lb/>
　江三江入於大海蓄洩以時灌溉常足吾見水之為<lb/>
　利而不為害也禹蹟既逺世代累遷疏鑿之政廢而<lb/>
<pb n="KR2k0070_WYG_000-12b"/>
　不講上流壅閼則下流横溢一遇淫潦能不為菑何<lb/>
　也百川之水道不通則不能盡趨於震澤震澤之水<lb/>
　口不導則不能盡洩於三江三江之咽喉復滯則不<lb/>
　能盡入於大海而欲其不為菑也得乎蓋大海之所<lb/>
　以能納江湖百川之水者以其洩於尾閭如沃焦然<lb/>
　故萬水歸之而不盈也震澤雖巨容納百川茍不得<lb/>
　三江以洩之於大海而欲總三吳之水積之震澤勢<lb/>
　必不能内不得洩外必不復能受則不惟震澤之溢<lb/>
<pb n="KR2k0070_WYG_000-13a"/>
　能使平陸成川而一渠一瀆之水皆足以為菑矣故<lb/>
　疏濬之政不可不講也唐宋無論即如我明三吳之<lb/>
　興水利者前有夏忠靖原吉後有周文襄忱其所建<lb/>
　立宏偉非不為三吳永利而水道靡常積歲既久不<lb/>
　無湮塞至我皇上軫念東南俯采末議諮諏經畫排<lb/>
　決疏導蓋始於萬厯之五年至十年而後工竣爰集<lb/>
　水考一書以告成事執權秉憲非命不尊故先之以<lb/>
　詔令河洛呈祥㑹稽制貢厥有圖書乃能考究故繼<lb/>
<pb n="KR2k0070_WYG_000-13b"/>
　之以圖説岷山桐栢崑崙嶓冢莫不有源不窮其源<lb/>
　曷泝其流故次水源血脉和暢然後榮衛敷腴川澤<lb/>
　通流然後灌溉獲利故次水道天道𤣥邈菑祥時有<lb/>
　知而謹之人事足貴故次水年得失殊狀利害相叅<lb/>
　則有三老長年可採而用用罔不臧故次水議人臣<lb/>
　之義以尊主安民境外雖專而有不可以不禀令者<lb/>
　非疏不達故次奏疏官有專職斯事有考成自大禹<lb/>
　為司空代不乏人諸所豎立往往垂之史冊照耀來<lb/>
<pb n="KR2k0070_WYG_000-14a"/>
　兹故次水官事貴初謀民難慮始宣揚徳意以告有<lb/>
　衆以束庶官則文具不可缺也故次公移天下之事<lb/>
　未有不先經畫而能底績者上以權肅令下以令趨<lb/>
　事上下之間如指臂然故次水政司空作治虞人掌<lb/>
　水三江九河疏導有程畎澮溝洫瀦㵼有制手足胼<lb/>
　胝世乃用乂故次治水凡志士勞臣之所為日夕兢<lb/>
　兢不遑啟處以興水利者罔非為田工也治水而不<lb/>
　治田水將曷利故次治田以告成事以開後人是不<lb/>
<pb n="KR2k0070_WYG_000-14b"/>
　可無紀也若施伐足為引嫌則禹貢可以無作故次<lb/>
　水績水利聿興將以永利非見之文字不傳非託之<lb/>
　金石不固故次水碑終焉後之欲求三吳之手鏡者<lb/>
　觀於此書則幾矣<lb/>
</p>
<p>
</p>
  </div>
</body>
</text>
</TEI>
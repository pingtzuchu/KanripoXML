<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>武功縣志</head>
    <p>
<pb n="KR2k0030_WYG_000-1a"/>
欽定四庫全書　　　　　　史部十一<lb/>
　武功縣志　　　　　　　地理𩔖三<hi>都㑹郡縣之屬</hi>
　　提要<lb/>
　　　　<hi>臣</hi>等謹案武功縣志三卷明康海撰海字徳<lb/>
　　　　涵武功人宏治壬戌進士第一授翰林院修<lb/>
　　　　撰以救李夢陽事坐劉瑾黨削籍明史文苑<lb/>
　　　　𫝊附見李夢陽𫝊中是志僅七篇曰地理曰<lb/>
　　　　建置曰祠祀曰田賦曰官師曰人物曰選舉<lb/>
<pb n="KR2k0030_WYG_000-1b"/>
　　　　凡山川城郭古蹟宅墓皆括于地理官署學<lb/>
　　　　校津梁市集則歸于建置祠廟寺觀則總以<lb/>
　　　　祠祀戸口物産則附于田賦藝文則用吳郡<lb/>
　　　　志例散附各條之下以除冗濫官師則善惡<lb/>
　　　　並著以寓勸懲王士禎謂其文簡事核訓詞<lb/>
　　　　爾雅石邦教稱其義昭勸鑒尤嚴而公鄉國<lb/>
　　　　之史莫良于此非溢美也志刻于正徳己夘<lb/>
　　　　萬歴間再經刋行旋復散佚乾隆二十六年<lb/>
<pb n="KR2k0030_WYG_000-2a"/>
　　　　武功知縣瑪星阿得抄本于孫景烈因為重<lb/>
　　　　刋其圈㸃細評皆出景烈之手頗嫌疣贅又<lb/>
　　　　王士禎稱武功志載璇璣圖而此本無之考<lb/>
　　　　海孫吕賜嘗刻璇璣圖讀前有題識云余錄<lb/>
　　　　先太史縣志真本悉依原編惟蘇氏詩未錄<lb/>
　　　　非敢輕有變置故附數語錄本之末述先太<lb/>
　　　　史之意冀来者之鑒余志也然則此本乃吕<lb/>
　　　　賜所刋除矣明人好改古書乃至祖宗著作<lb/>
<pb n="KR2k0030_WYG_000-2b"/>
　　　　子孫亦必變亂之惟庸故妄斯之謂歟乾隆<lb/>
　　　　四十三年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR2k0030_WYG_000-3a"/>
武功縣志原序<lb/>
予嘗兩至武功涉漆釣湋陟雍丘逰鳳麓渡渭而尋太<lb/>
白終南之竒北顧九嵕諸山則見碧流襟帶翠巘揖讓<lb/>
珍木蔚薈灝光組繡風氣翕乎四來龍虎儼而交應未<lb/>
嘗不臨景命筆而羡斯地之勝也及予訪后稷之墟覽<lb/>
唐太宗之舊問蘓子卿之𦙍叅張横渠之象誦康尚書<lb/>
之勛然後知斯地之效而對客談山言未或忘之夫美<lb/>
稼不發墝埆修松不挺培塿斯已然矣若乃楨高而築<lb/>
<pb n="KR2k0030_WYG_000-3b"/>
堵不繼表正而式影弗端則求諸嗣有政敎者焉夫后<lb/>
稷政之祖横渠教之宗官無后稷之心者皆忍夫師無<lb/>
横渠之志者皆貨客如仁義之有托即政教之咸興繄<lb/>
兹人物有不恒茂者乎雖然政不必皆官識法者即可<lb/>
立教不必皆師見道者即可端故王烈之政亦行太原<lb/>
綿駒之歌能教齊右武功之志凡以憂夫此也志七篇<lb/>
地理約而不漏建置則而有據祠祀先今而後古官師<lb/>
直書而勸戒自形人物之志浩乎其無窮也君子于是<lb/>
<pb n="KR2k0030_WYG_000-4a"/>
乎思古于是乎徵今于是乎開來其志已勤矣選舉崇<lb/>
義而黜利葢志之良者也學者觀其志目亦思過半矣<lb/>
是志也撰之者吾友康子徳涵刻之者邑侯西蜀馮玉仲則斯<lb/>
政教也為有歸矣正徳己卯冬十一月甲寅涇野吕柟<lb/>
書<lb/>
武功康子作志七篇以記載武功之故緒理要會葢燦<lb/>
然明備矣至其覈事顯義用昭勸鑒有可述焉夫先王<lb/>
之政紀其山川辨其疆域程其土宜稽其俗尚肆其采<lb/>
<pb n="KR2k0030_WYG_000-4b"/>
物以謹封守而察時變故書序九丘詩陳列國採風者<lb/>
具其美惡董事者正其得失務在因道財化追俗為制<lb/>
以施于久逺已爾夫天下之勢其所由來亡不有漸茍<lb/>
非早見而力救之則其勢莫可回而患成循約而治厚<lb/>
生而安其始未嘗弗一致迨于風尚澆淺而徳實靡波<lb/>
其治不可長也户口繁增而生利蹙薄其安不可久也<lb/>
可以弗愼其漸哉余覧康子之書其地畝則由狹而廣<lb/>
户口則由寡而衆賦役則由省而興財費則由約而靡<lb/>
<pb n="KR2k0030_WYG_000-5a"/>
其産業則由富而貧地利則由饒而減民性則由强而<lb/>
弱風俗則由厚而漓吏治則由良而奸人才則由實而<lb/>
虛文教則由振而委亡弗降本流末廢正趨弊者矣嗟<lb/>
乎豈獨一邑然哉由此可以例諸四方矣正徳十四年<lb/>
己卯冬十二月五日大復山人汝南何景明撰并書<lb/>
</p>
<p>
</p>
  </div>
</body>
</text>
</TEI>
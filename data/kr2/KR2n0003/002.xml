<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2n0003_WYG_002-1a"/>
遂初堂書目後序<lb/>
予生晚不及拜遂初先生聞儲書之盛又恨不能如劉<lb/>
道原所以假舘於春明者寳慶初元冬得罪南遷過錫<lb/>
山訪前廣德使君則書厄於火者累月矣為之徬徨不<lb/>
忍去因惟國朝以來藏書之盛鮮有久而弗厄者孫長<lb/>
孺自唐僖宗為榜書樓三字國朝之藏書者莫先焉三<lb/>
百年間再燬於火江元叔合江南吳越之藏凡數萬卷<lb/>
為臧僕竊去市人裂之以籍物其入於安陸張氏者傳<lb/>
<pb n="KR2n0003_WYG_002-1b"/>
之未幾一篋之富僅供一炊王文康季文正廬山鎦壯<lb/>
輿南陽井氏皆以藏書名凡未久而失之宋宣獻兼有<lb/>
畢文簡楊文莊二家之書不减中秘而元符中蕩為烟<lb/>
埃晁文元累世所藏自中原無事時已有火厄至政和<lb/>
甲午之災尺素不存斯理也殆不可曉聖賢不過托之<lb/>
憲言以垂世示後所以共天命而植民彛也兼收並蓄<lb/>
博覽精索以淑其身以待後之人此何辜於天而厄之<lb/>
爾極也使子孫不能守如江張王李諸家是固可恨若<lb/>
<pb n="KR2n0003_WYG_002-2a"/>
孫宋晁氏則子孫知守之矣而火攻其外矧如尤氏子<lb/>
孫克世厥家滋莫可曉雖然是穮是蓘雖有饑饉亦有<lb/>
豐年吾知有穮蓘耳豐凶非我知也尤氏子孫其尚思<lb/>
所以弗替先志云臨卭魏了翁跋<lb/>
李太史燾云延之於書靡不觀觀書靡不記毎公退則<lb/>
閉戸謝客日記手抄若干古書其子弟及諸女亦抄書<lb/>
一日謂子曰吾所抄書今若干卷将彚而目之饑讀之<lb/>
以當肉寒讀之以當裘孤寂而讀之以當朋友憂而讀<lb/>
<pb n="KR2n0003_WYG_002-2b"/>
之以當金石琴瑟也<lb/>
右遂初堂書目一卷按直齋陳氏書録觧題曰錫山尤<lb/>
氏尚書袤延之淳熈名臣藏書至多法書尤富常燼於<lb/>
火今其存無幾矣吳郡陸友仁書<lb/>
　<lb/>
　<lb/>
　<lb/>
　遂初堂書目後序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編卷八十五</head> <lb/>
    <p>
<pb n="KR2b0040_WYG_085-1a"/>
欽定四庫全書<lb/>
　資治通鑑後編卷八十五<lb/>
　　　　　　　　　　　刑部尚書徐乾學撰<lb/>
　宋紀八十五<hi>起𤣥黓閹茂正月盡閼逄困敦六月凡二年有六月</hi>
　　神宗體元顯道法古立憲帝德王功英文烈武欽<lb/>
　　仁聖孝皇帝<lb/>
元豐五年春正月癸未朔不受朝　丙申御宣德門觀<lb/>
燈　己亥白虹貫日　庚子責授髙遵裕郢州團練副<lb/>
<pb n="KR2b0040_WYG_085-1b"/>
使本州安置劉昌祚永興軍鈐轄唯种諤以米脂砦功<lb/>
遷官　乙巳詳定渾儀官歐陽發進新造渾儀浮漏自<lb/>
至道用韓顯符渾儀其後司天官周琮于淵加黄道熈<lb/>
寧中舊器壊沈括更造以意增損器成數年未能定與<lb/>
浮漏景表不應陳襄奏舊儀壊不可用而新儀考之又<lb/>
不合願付歐陽發詳定從之於是發校三家考古法先<lb/>
為渾儀浮漏木様以進帝召問曰浮漏以玉筒下水者<lb/>
當堅久也對曰玉不如銅沈括嘗用玉今下水比初加<lb/>
<pb n="KR2b0040_WYG_085-2a"/>
達矣帝以為然遂命鑄新儀漏表集其說為元豐渾儀<lb/>
法要　辛亥以熈河經制李憲為涇原熈河蘭會經畧<lb/>
安撫制置使知蘭州李浩權安撫副使帝既釋憲弗誅<lb/>
憲復上再舉之策兼陳進築五利將從之會李舜舉入<lb/>
奏具陳師老民困狀乃罷兵趣憲赴闕已而再議西討<lb/>
道賜憲銀帛四千以為經畧安撫制置使給衞三百進<lb/>
景福殿使武信軍留後使復還熈河仍兼秦鳳軍馬<lb/>
是月遼使涿州遺書云夏國來稱宋兵起無名不測事<lb/>
<pb n="KR2b0040_WYG_085-2b"/>
端帝報以夏國王受宋封爵昨邉臣言秉常見為母黨<lb/>
囚辱比令移問事端其同惡不報繼又引兵數萬侵犯<lb/>
我邉界義當有征今夏國屢遭敗䘐故遣使詭情陳露<lb/>
意在間貳想彼必已悉察夏人聞此遂不至　二月癸<lb/>
丑朔頒三省樞宻六曹條制　烏蠻乞弟遁去林廣乃<lb/>
率衆深入會大雨雪浹旬始次老人山山形劍立度黑<lb/>
崖至鴉飛不到山進次歸來州天大寒然桂為薪軍士<lb/>
皆凍墮指留四日求乞弟不可得内侍麥文昞問廣軍<lb/>
<pb n="KR2b0040_WYG_085-3a"/>
事廣曰賊未授首當待罪文昞乃出所受宻詔曰大兵<lb/>
深入討賊期在梟獲元惡如已破其巢穴雖未得乞弟<lb/>
亦聽班師軍中皆呼萬嵗曰天子居九重明見萬里外<lb/>
丙辰廣以衆還癸亥華隂郡王宗旦薨　丁夘封武<lb/>
昌軍節度觀察留後宗惠為江夏郡王　自納溪之役<lb/>
師行凡四十日築樂共城江門砦梅嶺席㡌溪堡西達<lb/>
淯井東道納溪皆控制要害㨗書聞赦梓川路以歸來<lb/>
州地賜羅氏鬼主　進封常樂郡公棟戬為武威郡王<lb/>
<pb n="KR2b0040_WYG_085-3b"/>
以會兵討夏故也時夏人欲與棟戬通好許割賂斫龍<lb/>
以西地云如歸我即官爵一隨所欲棟戬拒絶之訓整<lb/>
兵甲以俟入討且遣使來告帝召見其使令歸語棟戬<lb/>
盡心守圉每稱其上書情辭忠摰雖中國士大夫存心<lb/>
公家者不過如此帝知邈川事力固不足與夏人抗但<lb/>
欲解散其謀使不與結和而已　兩浙路轉運司言知<lb/>
潤州鞠真卿侮法專威帝曰守令治民為最近漢有自<lb/>
太守入為三公者葢重其任耳今之藩郡不過數十往<lb/>
<pb n="KR2b0040_WYG_085-4a"/>
往多不得人則縣令可知也自今更宜謹擇　三月乙<lb/>
酉提舉江南西路常平等事劉誼上書言陛下所立新<lb/>
法本以為民為民有倍稱之息故與之貸錢為民有破<lb/>
産之患故與之免役為民無聨屬之任故教伍保為民<lb/>
有積貨之不售故設市易皆良法也行之數年天下訟<lb/>
之法弊而民病其於役法尤甚又言蹇周輔元立鹽法<lb/>
以救淡食之民今民間積鹽不售以致怨嗟賣既不行<lb/>
月錢逋負追呼刑責將滿江西其勢若此則安居之民<lb/>
<pb n="KR2b0040_WYG_085-4b"/>
轉為盜賊其將奈何帝以誼職在奉行法度既有所見<lb/>
自合公心陳露輒敢張皇上書特勒停　己亥以日當<lb/>
食避殿減膳赦天下降死罪一等流以下原之　詔杭<lb/>
州嵗修吳越王墳廟　壬寅鄜延路副總管曲珍敗夏<lb/>
人於金湯　乙巳御集英殿賜進士明經諸科黄裳以<lb/>
下及第出身同出身一千四百二十八人是科得晉陵<lb/>
鄒浩<hi>考異按文獻通考宋登科紀總目元豐五年進士四百四十五人明經三人二科共四百四十八人</hi>
<hi>其數與宋史神宗紀多寡懸絶豈二科之外諸科尚多其人合之共得若干數乎今從神宗紀</hi>　丙午<lb/>
<pb n="KR2b0040_WYG_085-5a"/>
雨土　夏四月壬子朔雲隂日食不見　甲寅御殿復<lb/>
膳　丁巳遼遣耶律永端等來賀同天節知開封府王<lb/>
安禮言三院獄空掲諸府門遼使過見歎息稱為異事<lb/>
帝曰昔由余聘秦觀政内史廖輩從容爼豆以奪其謀<lb/>
者秦有人也安禮留意吏事能駭動外國於古無愧矣<lb/>
　己未知延州沈括奏遣曲珍將兵綏德城應援討葭<lb/>
蘆塞左右見聚羌落詔從之　壬戍崇文殿校書楊完<lb/>
編類元豐以來詳定郊廟禮文成三十卷以進　乙丑<lb/>
<pb n="KR2b0040_WYG_085-5b"/>
以直龍圖閣徐禧知制誥兼御史中丞　癸酉官制成<lb/>
御史中丞率百官班賀以王珪為尚書左僕射兼門下<lb/>
侍郎蔡確為尚書右僕射兼中書侍郎初議官制葢倣<lb/>
唐六典事無大小並中書取㫖門下審覆尚書受而行<lb/>
之三省分班奏事各行其職而政柄並歸中書確說珪<lb/>
曰公久在相位必拜中書令珪信不疑一日確因奏事<lb/>
罷留身宻言三省長官位高恐不須置令但以左右僕<lb/>
射兼兩省侍郎足矣帝從之故確名為次相實專政柄<lb/>
<pb n="KR2b0040_WYG_085-6a"/>
珪拱手而已凡除吏皆不與聞帝雖以次序相珪確然<lb/>
不加禮重屢因微失罰金毎罰輒門謝宰相罰金門謝<lb/>
前此未有人皆恥之　甲戌以知定州章惇為門下侍<lb/>
郎參知政事張璪為中書侍郎翰林學士蒲宗孟為尚<lb/>
書左丞翰林學士王安禮為尚書右丞　録唐段秀實<lb/>
後復其家　蔡確既為右僕射且兼中書侍郎欲以自<lb/>
大乃議尚書省關移中書當加上字以重之王安禮爭<lb/>
曰三省皆政事所自出禮宜均一確乃欲因人而為輕<lb/>
<pb n="KR2b0040_WYG_085-6b"/>
重是法由人變也非所以敬國家已而正色問帝曰陛<lb/>
下用確為宰相豈以才術卓異有絶人者抑亦叙遷適<lb/>
在此位耶帝曰適在此位耳安禮顧謂確曰陛下謂適<lb/>
在此位安得自大富弼在西京上言蔡確小人不宜大<lb/>
用弗聽確自是屢興羅織之獄搢紳士大夫重足而立<lb/>
矣　時李憲乞再舉伐夏帝以訪輔臣王珪對曰向所<lb/>
患者用不足朝廷今捐錢鈔五百萬緡以供軍食有餘<lb/>
矣王安禮曰鈔不可噉必變而為錢錢又變為芻粟今<lb/>
<pb n="KR2b0040_WYG_085-7a"/>
距出征之期纔兩月安能集事帝曰李憲以為己有備<lb/>
彼宦者能如是卿等獨無意乎唐平淮蔡唯裴度謀議<lb/>
與主同今乃不出公卿而出於閹寺朕甚恥之安禮曰<lb/>
淮西三州耳有裴度之謀李光顔李愬之將然猶引天<lb/>
下之兵力歴嵗而後定今夏氏之強非淮蔡比憲才非<lb/>
度匹諸將非有光顔愬輩臣懼無以副聖意也　丁丑<lb/>
吕公著罷始議五路舉兵伐夏公著諌不聽尋上表求<lb/>
罷仍謁告不出帝封還其奏賜手詔曰在廷之臣可為<lb/>
<pb n="KR2b0040_WYG_085-7b"/>
腹心之寄無踰卿者安得自暇自逸公著乃復起視事<lb/>
及西師無功將圖再舉公著又固諫帝不恱會章惇自<lb/>
定州召為門下侍郎公著因乞代惇守邉帝曰朕待卿<lb/>
不止此卿其少安章再上乃命以光禄大夫資政殿學<lb/>
士知定州　五月辛巳朔行官制詔尚書省左右僕射<lb/>
丞合治省事　辛夘手詔自頒行官制以來内外大小<lb/>
諸司凡有申禀公事日告留滯比之舊日中書稽延數<lb/>
倍衆皆有不辦事之憂可速根研裁議蚤令快便大率<lb/>
<pb n="KR2b0040_WYG_085-8a"/>
止如舊中書發遣可也帝又以命令稽緩語輔臣頗悔<lb/>
改官制蔡確等慮帝意欲罷之乃力陳新官制置禄比<lb/>
舊月省俸錢三萬餘貫帝意乃止　三省言九寺三監<lb/>
分𨽻六曹欲申明行下帝曰不可一寺一監職事或分<lb/>
屬諸曹豈可專有所𨽻宜曰九寺三監於六曹隨事統<lb/>
屬著為令　詔尚書六曹分𨽻六察　帝謂輔臣曰昔<lb/>
周之盛時猶以為才難唯能不拘流品隨才任使則取<lb/>
人之路自廣茍不稱職便當黜逐不可謂已與之官禄<lb/>
<pb n="KR2b0040_WYG_085-8b"/>
反以係吝而難於用法至臣下有勞朝廷見知雖有過<lb/>
失亦當寛貸故律有議賢議勞之法亦周八枋詔王之<lb/>
遺意然有司議罪自當守官誅宥則繫主斷如此則用<lb/>
人之道無難矣　癸巳作尚書省　豐州卒張世矩等<lb/>
作亂伏誅其黨王安以母老詔特原之　戊戌詔兩省<lb/>
官舉可任御史者各二人　种諤西討得銀夏宥三州<lb/>
而不能守知延州沈括請城古烏延城以包横山下瞰<lb/>
平夏使虜不得絶沙漠甲辰遣給事中徐禧及内侍押<lb/>
<pb n="KR2b0040_WYG_085-9a"/>
班李舜舉往鄜延議之舜舉退詣政府王珪迎謂曰朝<lb/>
廷以邉事屬押班及李留後無西顧之憂矣舜舉曰四<lb/>
郊多壘卿大夫之辱也相公當國而以邉事屬二内臣<lb/>
可乎内臣止宜供禁廷洒埽豈可當將帥之任聞者代<lb/>
為珪慙焉　六月辛亥朔環慶經畧司遣將與夏人戰<lb/>
破之斬其統軍威明舒精威副統軍額博裕　甲寅監<lb/>
修國史王珪上兩朝正史一百二十卷是書比實録事<lb/>
迹頗多但非寇準而是丁謂託帝詔㫖時以為譏　丙<lb/>
<pb n="KR2b0040_WYG_085-9b"/>
辰詔自今事不以大小並中書省取㫖門下省覆奏尚<lb/>
書省施行三省同得㫖事更不帶三省字行出從王安<lb/>
禮言也是日輔臣有言中書省獨取㫖事體太重帝曰<lb/>
三省體均中書揆而議之門下審而覆之尚書承而行<lb/>
之茍有不當自可論奏不當縁此以亂體統也先是官<lb/>
制所雖倣舊三省之名而莫能究其分省設官之意乃<lb/>
釐中書門下尚書為三各得取㫖出命紛然無統紀至<lb/>
是帝一言乃定戊午王珪言天聖中修真宗正史别<lb/>
<pb n="KR2b0040_WYG_085-10a"/>
録三朝寳訓以備省覽今當修仁英兩朝寳訓乃命吏<lb/>
部曾肇著作佐郎林希編修　癸亥詔尚書省六曹事<lb/>
應取㫖者皆尚書省檢具條例上中書省又詔中書門<lb/>
下省已得㫖者自今不得批劄行下皆送尚書省施行<lb/>
著為令又詔尚書省得彈奏六察御史失職　壬申廣<lb/>
南西路轉運使馬黙言安化州蠻作過帝曰黙意欲用<lb/>
兵耳用兵大事極須謹重向者郭逵征安南與昨來西<lb/>
師兵夫死傷皆不下二十萬有司失入一死罪其責不<lb/>
<pb n="KR2b0040_WYG_085-10b"/>
輕今無罪置數十萬人於死地朝廷不得不任其咎天<lb/>
下大事葢常起於至細章惇曰唐虞君臣相戒亦曰一<lb/>
日二日萬幾帝曰知幾至難惟聖賢為能圖於未形所<lb/>
以無智名勇功其次於其幾兆而圖之則易為力其下<lb/>
事至於著見而謀之故用力多而見功寡惇又曰善師<lb/>
者不陳葢圖之未兆耳帝曰事之將兆天常見象彗孛<lb/>
示人其事質直如言語顧今無深知天道者耳古人能<lb/>
知之則能消伏王珪曰天象既如此必至於用兵此亦<lb/>
<pb n="KR2b0040_WYG_085-11a"/>
數也帝曰惟先格王正厥事能正厥事雖必至於用兵<lb/>
可以無悔矣　帝臨御久羣臣俯伏聽命無能有所論<lb/>
說時因奏事有被詰責者王安禮進曰陛下固聖而左<lb/>
右輔弼宜擇自好之士有亷隅者居之則朝廷尊至於<lb/>
論事茍取容恱偷為一切之計人主將何便於此帝善<lb/>
其言　是月河溢北京内黄埽　秋七月辛巳廣南西<lb/>
路經畧司言知宜州王竒與賊戰敗績　壬午詔罷大<lb/>
理官赴中書省讞案　戊子詔御史中丞舒亶舉任言<lb/>
<pb n="KR2b0040_WYG_085-11b"/>
事或察官十人　种諤謀據横山其志未巳遣子朴上<lb/>
其䇿會朝廷命徐禧李舜舉至鄜延議邉事諤入對言<lb/>
曰横山延袤千里多馬宜稼人物勁悍善戰且有鹽鐵<lb/>
之利夏人恃以為生其城壘皆控險足以守禦今之興<lb/>
功當自銀州始其次遷宥州于烏延又其次修夏州三<lb/>
郡鼎峙則横山之地已囊括其中又其次修鹽州則横<lb/>
山強兵戰馬山澤之利盡歸中國其勢居高俯視興靈<lb/>
可以直覆巢穴及禧至延州奏乞趣諤還諤在道禧已<lb/>
<pb n="KR2b0040_WYG_085-12a"/>
與沈括定議先城永樂堞乃上言銀州雖據明堂川無<lb/>
定河之會而故城東南已為河水所吞其西北又阻天<lb/>
塹實不如永樂之形勢險阨竊惟銀夏宥三州陷沒百<lb/>
年一日興復於邉將事功實為俊偉軍鋒士氣固已百<lb/>
倍但建州之始煩費不貲若選擇要會建置堡栅名雖<lb/>
非州實有其地舊來疆塞乃在腹心已與沈括議築砦<lb/>
堡各六自永樂堞至長城嶺置六砦自背罔川至布娘<lb/>
堡置六堡從之詔禧䕶諸將往城永樂括移府並塞總<lb/>
<pb n="KR2b0040_WYG_085-12b"/>
兵為援陜西轉運判官李稷主饋餉　辛夘詔尚書考<lb/>
功員外郎蔡京編手詔　庚子以蔡京為起居郎仍同<lb/>
詳定官制　己酉始建雩壇於南郊之左祀上帝以太<lb/>
宗配　是月決大吳埽堤以紓靈平下埽危急　八月<lb/>
庚戌朔封御侍武氏為才人　壬子進封均國公傭為<lb/>
延安郡王以昭容朱氏為賢妃　癸丑詔三省樞宻院<lb/>
秘書殿中内侍入内内侍省聽御史長官若言事御史<lb/>
彈糾先是置六察隨所𨽻察省曹寺監而三省至内侍<lb/>
<pb n="KR2b0040_WYG_085-13a"/>
省無所𨽻故有是詔　庚申帝有疾　詔嵗以四孟月朝<lb/>
獻景靈宫　降鳯州團練使种諤為文州刺史以言者論<lb/>
諤前迂路出綏德老師費財故也　种諤自入對還極<lb/>
言城永樂非計徐禧怒變色謂諤曰君獨不畏死乎敢<lb/>
誤成事諤曰城之必敗敗則死拒節制亦死死於此猶<lb/>
愈於喪國師而淪異域也禧度不可屈奏留諤守延州<lb/>
而自率諸將往築之甲戌城永樂版築方興羌數十騎<lb/>
濟無定河覘役曲珍將追殺之禧不許　戊寅河決鄭<lb/>
<pb n="KR2b0040_WYG_085-13b"/>
州原武埽溢入利津陽武溝刁馬河歸納梁山濼詔曰<lb/>
原武決口已引奪大河四分以上不大治之將貽朝廷<lb/>
巨憂其輟修汴河堤岸司兵五千併力築堤修閉　九<lb/>
月甲申永樂城成距故銀州治二十五里賜名銀川砦<lb/>
徐禧等還米脂以兵萬人屬曲珍守之李稷輦金銀鈔<lb/>
帛充牣其中欲夸示禧以為城甫就而中已實永樂接<lb/>
宥州附横山夏人必爭之地禧等去夏人即來攻曲珍<lb/>
使報禧禧不之信曰彼若即來是吾立功取富貴之秋<lb/>
<pb n="KR2b0040_WYG_085-14a"/>
也邉人馳告者十數禧乃挾李舜舉等赴之大將高永<lb/>
亨曰城小人寡又無水泉恐不可守禧以為沮衆械送<lb/>
延州獄丙戌禧舜舉復入永樂城夏人傾國而至號三<lb/>
十萬禧登城西望不見其際丁亥夏人漸逼永亨兄永<lb/>
能請及其未陳擊之禧曰爾何知王師不鼓不成列乃<lb/>
以萬人陣城下坐譙門執黄旗令衆曰視吾旗進止賊<lb/>
分兵迭攻抵城下曲珍陳於水際軍不利將士皆有懼<lb/>
色遂白禧曰今衆心已揺不可戰戰必敗請收兵入城<lb/>
<pb n="KR2b0040_WYG_085-14b"/>
禧曰君為大將奈何遇敵不戰先自退邪俄夏人縱鐵<lb/>
騎渡水或曰此號鐵鷂子當其半濟擊之乃可以逞得<lb/>
地則其鋒不可當也禧不聽鐵騎既濟震盪衝突時鄜<lb/>
延選鋒軍最為驍銳皆一當百銀槍錦襖光彩耀日先<lb/>
接戰而敗奔入城蹂後陳夏人乘之師大敗將校寇偉<lb/>
李思古高世才夏儼程博古及使臣十餘輩士卒八百<lb/>
餘人盡沒曲珍與殘兵入城崖峻徑窄騎縁崖而上喪<lb/>
馬八千匹夏人遂圍城初沈括奏虜逼永樂見官兵整<lb/>
<pb n="KR2b0040_WYG_085-15a"/>
乃還帝曰括料敵踈矣彼來未出戰豈肯遽退耶必有<lb/>
大兵在後已而果然　己丑帝以疾愈降京畿囚罪一<lb/>
等徒以下釋之　壬辰遣使行視畿縣民被水患者<lb/>
乙未詔李憲張世矩將兵救永樂又令沈括遣人與夏<lb/>
約退軍當還永樂地<hi>考異宋史神宗紀云詔張世矩等將兵救永樂砦不言李憲今從夏</hi>
<hi>國傳</hi>　夏人圍永樂城厚數里遊騎掠米脂且據其水砦<lb/>
將士晝夜血戰城中乏水已數日鑿井不得泉渇死者<lb/>
太半至絞馬糞汁飲之夏人蟻附登城尚扶創格鬭沈<lb/>
<pb n="KR2b0040_WYG_085-15b"/>
括李憲援兵及饋餉皆為遊騎所隔种諤怨徐禧不遣<lb/>
救曲珍度不可支請禧乘兵氣未竭潰圍而出使人自<lb/>
求生禧曰此城據要地奈何棄之且為將而奔衆心揺<lb/>
矣珍曰非敢自愛但敇使謀臣同沒於此懼辱國耳高<lb/>
永能亦勸李稷盡捐金帛募死士力戰以出皆不聽夏<lb/>
人呼珍來講和吕整景思義相繼而行夏人髠思義囚<lb/>
之戊戌夜大雨夏人環城急攻城遂陷高永能孫昌裔<lb/>
勸永能從間道出永能歎曰吾結髪從事西羌戰未嘗<lb/>
<pb n="KR2b0040_WYG_085-16a"/>
挫今年已七十受國大恩恨無以報此吾死所也顧易<lb/>
一卒敝衣戰而死徐禧李舜舉李稷皆為亂兵所害曲<lb/>
珍王湛李浦吕整祼跣走免蕃部指揮馬貴獨持刀殺<lb/>
數十人而死夏人耀兵於米脂城下乃還禧踈曠有膽<lb/>
畧好談兵每云西北可唾手取恨將帥怯耳吕惠卿力<lb/>
引之故不次用自靈州之敗秦晉困棘天下企望息兵<lb/>
而括諤陳進取之策禧更以邊事自任狂謀輕敵至於<lb/>
覆沒舜舉資性安重與人言未嘗及宫省事帝嘗書十<lb/>
<pb n="KR2b0040_WYG_085-16b"/>
九字以賜之曰李舜舉公忠奉上恭勤檢身始終惟一<lb/>
以安以榮至是被圍急斷衣襟作奏曰臣死無所恨願<lb/>
朝廷勿輕此賊　庚子安化蠻寇宜州知州王竒死之<lb/>
詔贈忠州防禦使　癸夘河溢滑州　是月河溢滄州<lb/>
南皮上下埽又溢清池埽又溢永靜軍阜城下埽　冬<lb/>
十月戊申朔沈括种諤奏永樂城陷漢蕃官二百三十<lb/>
人兵萬二千三百餘人皆沒帝涕泣悲憤為之不食早<lb/>
朝對輔臣慟哭莫敢仰視既而歎息曰永樂之舉無一<lb/>
<pb n="KR2b0040_WYG_085-17a"/>
人言其不可者蒲宗孟進曰臣嘗言之帝正色曰何嘗<lb/>
有言在内惟吕公著在外惟趙卨嘗言用兵非好事耳<lb/>
初帝之遣徐禧也王安禮諫曰禧志大才疎必誤國事<lb/>
帝不聽及敗帝曰安禮每勸朕勿用兵少置獄葢為此<lb/>
也自熈寧開邊以來凡得夏葭蘆吳保義合米脂浮圖<lb/>
塞門六堡而靈州永樂之役官軍熟羌義保死者六十<lb/>
萬人錢粟銀絹以萬數者不可勝計帝始知邊臣不足<lb/>
任深悔用兵無意西伐矣　辛亥提舉汴河堤岸司言<lb/>
<pb n="KR2b0040_WYG_085-17b"/>
洛口廣武埽大河水漲塌岸壊下牐斗門萬一入汴人<lb/>
力無以枝梧宻邇都城可為深慮詔都水監官速往䕶<lb/>
之　甲寅知延州沈括以措置乖方責授均州團練副<lb/>
使隨州安置鄜延路副都總管曲珍以城陷敗走降授<lb/>
皇城使　乙丑詔贈永樂死事臣徐禧金紫光禄大夫<lb/>
吏部尚書李舜舉昭化軍節度使並賜謚忠愍李稷朝<lb/>
奉大夫工部侍郎高永能房州觀察使録其子世亮為<lb/>
忠州刺史入内高品張禹勤皇城使各推㤙賜贈有差<lb/>
<pb n="KR2b0040_WYG_085-18a"/>
　壬申詔户部右曹於京東淮浙江湖福建十二路發<lb/>
常平錢八百萬緡輸元豐庫自熈寧以前諸路𣙜酤塲<lb/>
率以酬衙前之陪備官費者至熈寧行免役乃罷收酒<lb/>
塲聽民增直以雇取其價以給衙前時有坊塲錢至元<lb/>
豐初法既久儲積贏羨司農寺請嵗發坊塲百萬緡輸<lb/>
中都三年遂於寺南作元豐庫貯之幾百楹凡錢帛之<lb/>
𨽻諸司非度支所主輸之數益廣欲以待非常之用焉<lb/>
　資政殿學士知太原府吕惠卿加大學士入見將使<lb/>
<pb n="KR2b0040_WYG_085-18b"/>
仍鎮鄜延惠卿言陜西之師非唯不可以攻亦不可以<lb/>
守要在大為形勢而已帝曰如惠卿言是陜西可棄也<lb/>
豈宜委以邉事癸酉數其輕躁矯誣之罪斥知單州<lb/>
种諤本意身任統帥謂成功在已而為徐禧沈括所外<lb/>
賊圍永樂諤以守延為名觀望不救永樂遂陷帝冀其<lb/>
後效置不問且虞賊至就命知延州　十一月戊寅朔<lb/>
帝謂輔臣曰御史分察中都官事已多矣又令察舉四<lb/>
方將何以責其治辦且於體統非是可罷御史察諸路<lb/>
<pb n="KR2b0040_WYG_085-19a"/>
官司如有不職令言事御史彈奏著為令　景靈宫成<lb/>
辛巳百官班於集英殿門帝詣蘂珠凝華等殿行告遷<lb/>
之禮壬午奉安神御于十一殿癸未初行朝獻禮乙酉<lb/>
以奉安神御赦天下官與享大臣子若孫一人庚寅宴<lb/>
侍祠官於紫宸殿　十二月丁巳新樂成　進賢妃周<lb/>
氏為德妃　庚申遼主降皇后蕭氏為惠妃出居乾陵<lb/>
后立數嵗未有子其妹額特勒先嫁耶律伊遜子蘇雅<lb/>
后以宜子言於帝離婚納宫中至是后被黜額特勒亦<lb/>
<pb n="KR2b0040_WYG_085-19b"/>
還其家　辛酉原武決河口塞<lb/>
六年春正月丁丑朔御大慶殿受朝用新樂先是帝以<lb/>
朝會儀物敝當改為詔閤門御史臺詳定朝會儀更造<lb/>
仗衞輿輅冠服至是始陳於殿儀鸞司徹幕屋壞毁玉<lb/>
輅　甲申白虹貫日　庚寅御宣徳門觀燈　甲午詔<lb/>
諸路提㸃刑獄司各置檢法官一員　乙未詔修周漢<lb/>
以來陵廟　乙巳御崇政殿閱武士　丙午封楚三閭<lb/>
大夫屈平為忠潔侯　二月丁未朔夏人圍蘭州數十<lb/>
<pb n="KR2b0040_WYG_085-20a"/>
萬衆奄至已據兩關李浩閉城距守鈐轄王文郁請擊<lb/>
之浩曰城中騎兵不滿數百安可戰文郁曰賊衆我寡<lb/>
正當折其鋒以安衆心然後可守此張遼所以破合肥<lb/>
也乃夜集死士七百餘人縋城而下持短刃突之賊驚<lb/>
潰爭渡河溺死者甚衆時以文郁方尉遲敬德　丙辰<lb/>
以夏人犯蘭州貶李憲為經畧安撫都總管　以王文<lb/>
郁為西上閤門使代李浩知蘭州　甲子三省言御史<lb/>
臺六察案官以二年為一任欲置簿各書其紏劾之多<lb/>
<pb n="KR2b0040_WYG_085-20b"/>
寡當否為殿最嵗終條具取㫖陞黜事重者隨事取㫖<lb/>
從之　三月辛夘夏人寇蘭州副總管李浩以衞城有<lb/>
功復隴州團練使　丙申河東將薛義敗夏人於葭蘆<lb/>
西嶺　戊戌麟府州將郭忠紹等敗夏人於瑪爾鼐部<lb/>
　己亥河東將高永翼敗夏人於珍青魯部　夏四月<lb/>
龍神衞四廂都指揮使知延州种諤卒諤善馭將士臨<lb/>
敵出竒戰必勝然殘忍好殺左右有犯者立斬之或先<lb/>
刳肺肝坐者揜面諤飲食自若敵亦畏其敢戰故數有<lb/>
<pb n="KR2b0040_WYG_085-21a"/>
功自熈寧初諤首興邊事再舉西伐皆其始謀終致永<lb/>
樂之敗每恨為徐禧沈括所抑疽發背而卒議者謂諤<lb/>
不死邉事不已　甲子禮部郎中林希上兩朝寳訓<lb/>
李浩敗夏人於巴義谿　辛未雨土　是月中書舍人<lb/>
曾鞏卒鞏為文章上下馳騁愈出愈工本原六經斟酌<lb/>
於司馬遷韓愈卓然自成一家官制行拜中書舍人時<lb/>
自三省百職事除書日至十數人人舉其職於訓辭典<lb/>
約而盡少與王安石游安石聲譽未振鞏導之於歐陽<lb/>
<pb n="KR2b0040_WYG_085-21b"/>
修及安石得志遂與之異帝嘗問安石何如人對曰安<lb/>
石文學行義不減揚雄以吝故不及帝曰安石輕富貴<lb/>
何吝也曰臣所謂吝者謂其勇於有為吝於改過耳帝<lb/>
然之吕公著嘗言於帝曰鞏行義不如政事政事不如<lb/>
文章故不至大用　五月庚寅以旱慮囚　夏人寇蘭<lb/>
州圍九日甲午大戰侍禁韋定死之　癸夘詔賜資州<lb/>
孝子支漸粟帛漸年七十持母喪既葬廬墓側負土成<lb/>
墳三時號泣哀毁踰禮鄉閭感化者甚衆　是月夏人<lb/>
<pb n="KR2b0040_WYG_085-22a"/>
寇麟州神堂砦知州訾虎督兵出戰敗之詔虎自今毋<lb/>
得輕易出入恐失利損威以張虜勢遇有寇邉止令禆<lb/>
將出兵捍逐　六月乙巳朔詔御史臺六察各置御史<lb/>
一員　癸丑詔御史中丞兩省官各舉可任言事或監<lb/>
察御史五人　以禮部尚書黄履為御史中丞履以大<lb/>
臣多因細故罰金遂言賈誼有云遇之以禮則羣臣自<lb/>
喜羣臣且然况大臣乎使罪在可議黜之可也可恕釋<lb/>
之可也豈可罰以示辱哉時又制侍郎以下不許獨對<lb/>
<pb n="KR2b0040_WYG_085-22b"/>
履言陛下博訪庶政雖遠外微官猶令獨對顧於侍從<lb/>
乃弗得邪遂刋其制御史翟忠言事有㫖詰所自來履<lb/>
諌曰御史以言為職非有所聞則無以言今乃究其自<lb/>
來則人將懲之臺諫不復有聞矣恐失開言路之意事<lb/>
乃寢　元豐間詔大理兼鞫獄所承内降公事意必傅<lb/>
重少卿韓晉卿獨持平覈實無所上下人以不寃帝知<lb/>
其才凡讞獄難明及事繫權貴者悉以委晉卿尚書省<lb/>
建擢刑部郎中天下大辟請讞執政或以為煩將劾不<lb/>
<pb n="KR2b0040_WYG_085-23a"/>
應讞者晉卿適白事省中因曰聽斷求實朝廷之心也<lb/>
今讞而獲戾後不來矣議者或引唐日覆奏欲令天下<lb/>
庶獄悉從奏決晉卿曰法在天下而可疑可矜者上請<lb/>
此祖宗制也今四海一家欲械繫待朝命恐罪人之死<lb/>
於獄多於伏辜者矣朝廷皆從之　閏月乙亥朔夏國<lb/>
主秉常遣使來貢永樂之役夏人亦以是困敝其西南<lb/>
都統昻星威明濟勒移書涇原劉昌祚乞通好如初昌祚<lb/>
以聞帝諭昌祚答之及入寇屢敗國用益竭乃遣摩格<lb/>
<pb n="KR2b0040_WYG_085-23b"/>
蔑密伊裕來貢上表曰臣自歴世以來貢奉朝廷無所<lb/>
虧怠至於近嵗尤甚歡和不意憸人誣間朝廷特起大<lb/>
兵侵奪疆土城砦因兹構怨嵗致交兵今乞朝廷示以<lb/>
大義特還所侵倘垂開納别效忠勤帝賜詔曰比以權<lb/>
強敢行廢辱朕用震驚令邉臣往問匿而不報王師徂<lb/>
征葢討有罪今遣使造庭辭禮恭順仍聞國政悉復故<lb/>
常益用嘉納已戒邉吏毋輒出兵爾亦慎守先盟戊寅<lb/>
詔陜西河東經畧司其新復城砦徼循毋出二三里夏<lb/>
<pb n="KR2b0040_WYG_085-24a"/>
之嵗賜悉如其舊唯乞還侵疆不許　遼主知庶人濬<lb/>
之寃悔恨無及追諡曰昭懐太子以天子禮改葬玉峯<lb/>
山　丙戌詔内外文武各舉應武舉一人　汴水溢<lb/>
丙申守司徒開府儀同三司韓國公富弼卒諡文忠弼<lb/>
年八十懐不能已上疏論治道之要曰臣聞自古致天<lb/>
下治與亂者大綱不出用諛佞讜直之人二端而已諛<lb/>
佞者進則人主不聞有過惟惡是為所以致亂也讜直<lb/>
者進則人主日有開益惟善是從所以致治也臣自離<lb/>
<pb n="KR2b0040_WYG_085-24b"/>
朝廷退居林下間亦仰知時政大率諛佞者競進讜直<lb/>
者處外雖有在朝者葢恐觸忤姦邪亦皆結舌不敢有<lb/>
所開陳疏奏帝謂輔臣曰富弼有疏來章惇曰弼言何<lb/>
事帝曰言朕左右多小人惇曰盍令分析孰為小人帝<lb/>
曰弼三朝老臣豈可令分析王安禮進曰弼之言是也<lb/>
罷朝惇咎安禮曰右丞對上之言失矣安禮曰吾儕今<lb/>
日曰誠如聖諭明日曰聖學非臣所及安得不謂之小<lb/>
人惇無對弼既上疏又條陳時政之失以待上問手封<lb/>
<pb n="KR2b0040_WYG_085-25a"/>
以付其子紹庭及卒紹庭上之其畧曰今日上自輔臣<lb/>
下及庶士畏禍圖利習成弊風忠詞讜論無復上達致<lb/>
陛下聰明蔽塞天下禍患已成尚不知驚懼改悔創艾<lb/>
補救日甚一日殆將無及陛下即位之初邪臣納說圖<lb/>
任之際聽受失宜自謂能拒絶衆人不使異論得行然<lb/>
後聖化可運事功可成此葢奸人自謀利於茍恱而柄<lb/>
任之臣欲專權自肆以成己志遂誤陛下放斥忠直進<lb/>
用邪佞忠言杜絶諂諛日聞去嵗納邉臣妄議大舉以<lb/>
<pb n="KR2b0040_WYG_085-25b"/>
討西戎師徒潰敗兩路騷然當舉事之初執政大臣臺<lb/>
諫侍從茍能犯顔極諌則聖心自回禍難自息矣臣不<lb/>
知是時小大之臣有為陛下力爭其不可者乎今久戍<lb/>
未解百姓困窮豈諱過恥敗不思捄禍之時天地至仁<lb/>
寧與羌夷校曲直勝負願歸其侵地休兵息民朝廷之<lb/>
事莫大於用人夫輔弼之任論議之職皆當極天下之<lb/>
選彼貪寵患失柔從順媚者豈可使之事一出於上則<lb/>
下莫任其責小人因得以為奸事成則下得竊其利事<lb/>
<pb n="KR2b0040_WYG_085-26a"/>
不成則君獨當其咎豈上下同心君臣一德之謂耶又<lb/>
曰宫闈之臣委之統制方面皆非所宜在外則挾權怙<lb/>
寵陵轢上下入侍左右寵禄既過則驕怨易啟勢位相<lb/>
及猜奪隨至立黨生禍又曰與利之臣虧損國體為上<lb/>
斂怨至若為塲以停民貨造舍而蔽舊屋𣙜河舟之載<lb/>
擅路糞之利急於斂取道路嗟怨此非上所以與民之<lb/>
意也弼恭儉好禮與人言雖㓜賤必盡敬氣色穆然不<lb/>
見喜愠其好善疾惡葢出於天性常言君子與小人並<lb/>
<pb n="KR2b0040_WYG_085-26b"/>
處其勢必不勝君子不勝則奉身而退樂道無悶小人<lb/>
不勝則交結構扇千岐萬轍必勝而後已迨其得志遂<lb/>
肆毒於善良求天下不亂不可得也弼早有公輔之望天<lb/>
下皆稱曰富公名聞逺域遼使每至必問其出處安否<lb/>
臨事周悉度不萬全不發當其敢言奮不顧身忠義之<lb/>
性老而彌篤家居一紀斯須未嘗忘朝廷　江淮等路<lb/>
發運司嵗漕糓六百二十萬副使蔣之竒領漕事以是<lb/>
月至京師入覲帝問勞備至賜三品服且曰朕不復除<lb/>
<pb n="KR2b0040_WYG_085-27a"/>
官漕事一以委卿之竒辭謝因條畫利病三十餘事多<lb/>
見納用　秋七月乙夘祔孝惠孝章淑德章懐皇后於<lb/>
廟　孫固引疾求去遂罷為通議大夫觀文殿學士知<lb/>
河陽以同知樞宻院韓縝知樞宻院户部尚書安燾同<lb/>
知樞宻院　八月己夘太白晝見　前桐城縣尉周諤<lb/>
上書詔中書省記姓名帝日閱匭函小臣所言利害無<lb/>
不詳覽如此　辛夘蒲宗孟罷先是宰執同對帝有無<lb/>
人材之歎宗孟曰人材半為司馬光邪說所壊帝不語<lb/>
<pb n="KR2b0040_WYG_085-27b"/>
直視宗孟久之宗孟懼甚無以為容帝復曰蒲宗孟乃<lb/>
不取司馬光邪未論别事只辭樞宻副使朕自即位以<lb/>
來唯見此一人他人則雖廹之使去亦不肯矣又因泛<lb/>
論古今人物宗孟盛稱揚雄之賢帝作色曰揚雄劇秦<lb/>
美新不佳也罷朝王安禮戲宗孟曰揚雄為公坐累至<lb/>
是御史論其荒於酒色及繕治府舍過制遂守本官知<lb/>
汝州　以尚書右丞王安禮為尚書左丞吏部尚書李<lb/>
清臣為尚書右丞　九月癸夘朔日有食之　中書舍<lb/>
<pb n="KR2b0040_WYG_085-28a"/>
人趙彦若等言六房公事乞據舍人員數分領以吏户<lb/>
禮兵刑工為次其年事班簿制勅庫房並通領從之<lb/>
戊辰起居郎蔡京言舊修起居注官二員不分左右故<lb/>
月輪一員修纂今起居郎舍人分𨽻兩省所以備左右<lb/>
史官則左當書動右當書言乞自今起居郎舍人隨左<lb/>
右分記言動從之　冬十月癸酉朔夏國主秉常遣使<lb/>
上表請復修職貢乞還舊疆安燾言地有非要害者固<lb/>
宜予之然虜情無厭當使知吾宥過而罷兵不可示以<lb/>
<pb n="KR2b0040_WYG_085-28b"/>
厭兵之意帝乃賜秉常詔言地界已令鄜延路移牒宥<lb/>
州施行其嵗賜候地界了日依舊　戊子封孟軻為鄒<lb/>
國公以吏部尚書曽孝寛言孟軻未加爵命故也　壬<lb/>
辰遼混同郡王耶律伊遜在來州私藏兵甲且謀奔宋<lb/>
事覺遼主命縊殺之　癸巳會稽郡王世清薨　庚子<lb/>
尚書省成　辛丑封馬援為忠顯王　十二月癸夘加<lb/>
上仁宗諡曰體天法道極功全德神文聖武睿哲明孝<lb/>
皇帝英宗諡曰體乾應厯隆功盛德憲文肅武睿神宣<lb/>
<pb n="KR2b0040_WYG_085-29a"/>
孝皇帝　甲辰朝獻景靈宫乙巳朝享太廟丙午祀昊<lb/>
天上帝於圜丘以太祖配始罷合祭天地還御宣德門<lb/>
大赦天下　遼進封梁王延禧為燕國王　甲寅判河南<lb/>
府潞國公文彦博以守太師開府儀同三司致仕　庚<lb/>
申幸尚書省召六曹長貳以下詢以職事因誡勅焉<lb/>
是嵗户部獻今嵗民數天下主客户一千七百二十一<lb/>
萬一千七百一十三口二千四百九十六萬九千三百<lb/>
七年春正月丙午以洺州防禦使世準為安定郡王<lb/>
<pb n="KR2b0040_WYG_085-29b"/>
癸丑夏人寇蘭州李憲等擊走之　甲寅進賢妃朱氏<lb/>
為德妃　辛酉詔黄州團練副使蘇軾移汝州帝毎憐<lb/>
軾才一日語輔臣曰國史大事朕意欲俾蘇軾成之輔<lb/>
臣有難色帝曰非軾則用曾鞏其後鞏亦不副上意帝<lb/>
復有㫖起軾以本官知江州蔡確張璪受命王珪獨以<lb/>
為不可明日改江州太平觀又明日命格不下於是卒<lb/>
出手劄徙軾汝州有蘇軾黜居思咎閱嵗滋深人才實<lb/>
難不忍終棄之語軾上表謝且言飢寒之累有田在常<lb/>
<pb n="KR2b0040_WYG_085-30a"/>
州願得居之帝從其請改常州團練副使軾道過金陵<lb/>
見王安石曰大兵大獄漢唐滅亡之兆祖宗以仁厚治<lb/>
天下正欲革此今西方用兵連年不解東南數起大獄<lb/>
公獨無一言以救之乎安石曰二事皆吕惠卿啟之安<lb/>
石在外何敢言軾曰在朝則言在外則不言事君之常<lb/>
禮耳上不以常禮待公公顧可以常禮報上乎安石厲<lb/>
聲曰安石須說且曰出在安石口入在子瞻耳子瞻軾<lb/>
字也又言人須知行一不義殺一不辜得天下弗為乃<lb/>
<pb n="KR2b0040_WYG_085-30b"/>
可軾戲曰今之君子爭減半年磨勘雖殺人亦為之安<lb/>
石笑而不言　二月庚午朔河北轉運使措置河北糴<lb/>
便吳雍言見管人糧馬料總千一百七十六萬石竒贏<lb/>
相補可支六年河北十七州邉防大計倉廪充實雖因<lb/>
藉豐年實以吏能幹職同措置王子淵在職九年悉心<lb/>
公家望考察成效以勸才吏詔賜子淵紫章服　甲戌<lb/>
太師致仕文彦博入覲置酒垂拱殿　癸未進封濮陽<lb/>
郡王宗暉為嗣濮王封宗晟為高宻郡王宗綽建安郡<lb/>
<pb n="KR2b0040_WYG_085-31a"/>
王宗隠安康郡王宗瑗漢東郡王宗愈華原郡王　三<lb/>
月辛丑賜文彦博宴於瓊林苑帝製詩以賜之　丁巳<lb/>
大宴羣臣於集英殿皇子延安郡王侍立於御座之側<lb/>
王珪率百僚廷賀及升殿帝命珪等與王相見久之王<lb/>
乃退王未出閣帝特令侍宴以見羣臣　庚申御崇政<lb/>
殿大閱　壬戌詔以太學外舍生錢塘周邦彦為試太<lb/>
學正邦彦獻洛都賦文采可取故擢之　詔賜鬼章寫<lb/>
經紙還其所獻馬　癸亥白虹貫日　夏四月丁丑賜<lb/>
<pb n="KR2b0040_WYG_085-31b"/>
饒州童子朱天錫五經出身　癸巳夏人寇延州安塞<lb/>
堡將官吕真敗之　五月壬子慮囚降死罪一等杖以<lb/>
下釋之　庚申詔中書舍人蔡卞往江寧府省視王安<lb/>
石疾病卞安石之壻也　辛酉白虹貫日　壬戌詔自<lb/>
今春秋釋奠以鄒國公孟軻配食文宣王設位於兖國<lb/>
公之次又追封荀况為蘭陵伯揚雄為成都伯韓愈為<lb/>
昌黎伯以世次從祀於二十一賢之間　詔諸路帥臣<lb/>
監司等舉大使臣為將領　六月禮部言歐陽修等編<lb/>
<pb n="KR2b0040_WYG_085-32a"/>
太常因革禮始自建隆訖於嘉祐為百卷嘉祐之後闕<lb/>
而不録熈寧以來禮文制作足以垂法萬世乞下太常<lb/>
委博士接續編纂以備討閱從之　丙子夏人寇德順<lb/>
軍巡檢王友死之　戊子集禧觀使王安石請以所居<lb/>
江寧府上元縣園屋創禪寺乞賜名額從之以報寧禪<lb/>
院為額安石子雱蚤死晩年痛悼不已遂捨半山園宅<lb/>
為寺又割田為常住以薦㝠福云<hi>考異宰輔編年録引丁未録云一夕安石</hi>
<hi>見雱身具桎梏曵病足立庭下血汙呻吟良久而滅安石不勝父子之情遂以所居半山園宅為寺又割田為</hi>
<pb n="KR2b0040_WYG_085-32b"/>
<hi>常住以薦㝠福李燾曰可見安石晚年益謬也按安石信道不篤捨宅割田為其子薦福理則有之若所言雱</hi>
<hi>死後見形頗近稗官之說通鑑不語怪謹遵洓水義例不敢録也</hi>　辛卯江夏郡王宗<lb/>
惠卒<lb/>
　<lb/>
　<lb/>
　<lb/>
　<lb/>
　資治通鑑後編卷八十五<lb/>
</p>
<p>
</p>
  </div>
</body>
</text>
</TEI>
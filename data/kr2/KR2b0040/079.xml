<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編卷七十九</head> <lb/>
    <p>
<pb n="KR2b0040_WYG_079-1a"/>
欽定四庫全書<lb/>
　資治通鑑後編卷七十九<lb/>
　　　　　　　　　　　刑部尚書徐乾學撰<lb/>
　宋紀七十九<hi>起上辛掩茂十月盡重光大淵獻十二月凡一年有三月</hi>
　　神宗體元顯道法古立憲帝徳王功英文烈武欽<lb/>
　　仁聖孝皇帝<lb/>
熈寜三年冬十月辛酉詔延州毋納夏使　通判寜州<lb/>
鄧綰條上時政數十事以為宋興百年習安玩治當事<lb/>
<pb n="KR2b0040_WYG_079-1b"/>
更化又上書言陛下得伊呂之佐作青苖免役等法民<lb/>
莫不歌舞聖澤以臣所見寜州觀之知一路皆然以一<lb/>
路觀之知天下皆然誠不世之良法願勿移於浮議而<lb/>
堅行之其辭蓋媚王安石又貽書及頌極其佞諛安石<lb/>
薦於帝驛召對方慶州有夏寇綰敷陳甚悉帝問識王<lb/>
安石否曰不識帝曰今之古人也又問識吕惠卿否曰<lb/>
不識帝曰今之賢人也綰退見安石欣然如舊交陳升<lb/>
之馮京以綰練邉事屬安石致齋復使知寜州綰聞之<lb/>
<pb n="KR2b0040_WYG_079-2a"/>
不樂訟言惠召我来乃使還邪或問君今當作何官曰<lb/>
不失為館職得無為諫官乎曰正自當爾明日果除集<lb/>
賢校理檢正中書孔目房公事鄉人在都者皆笑且罵<lb/>
綰曰笑罵從汝好官須我為之尋同知諫院獻所著洪<lb/>
範建極錫福論帝曰洪範天人自然之大法朕方欲舉<lb/>
而措諸天下矯革衆弊卿當堲滛朋比徳之人規以助<lb/>
朕綰頓首曰敢不力行所學綰雙流人也　甲子雨木<lb/>
氷　壬申朝謁神御殿　丙子貶知慶州李復圭為保<lb/>
<pb n="KR2b0040_WYG_079-2b"/>
静軍節度副使復圭興兵敗績誣禆将李信劉甫种詠<lb/>
以死御史劾之故有是貶　戊寅陳升之以母憂罷升<lb/>
之與安石忤安石数侵辱之升之不能堪稱疾臥家逾<lb/>
十旬㑹母喪而去　貶秦鳳經畧使李師中知舒州先<lb/>
是管幹經畧司機宜文字王韶請築渭涇上下两城屯<lb/>
兵以脅武勝軍撫納洮河諸部下師中議師中以為不<lb/>
便詔師中罷帥事韶又言渭源至秦州良田不耕者萬<lb/>
頃願置市易司稍籠商賈之利取其贏以治田乞假官<lb/>
<pb n="KR2b0040_WYG_079-3a"/>
錢為本詔秦鳳經略司以四川交子易物貨給之命韶<lb/>
領市易事師中言韶所指田乃極邉弓箭手地耳又将<lb/>
移市易司於古渭恐秦州自此益多事所得不補所失<lb/>
王安石主韶議為削師中職徙知舒州而以竇舜卿代<lb/>
且遣内侍李若愚按實若愚至問田所在韶不能對舜<lb/>
卿檢索僅得地一頃地主有訟又歸之矣舜卿若愚奏<lb/>
其欺安石又為謫舜卿而命韓縝縝遂附㑹實其事乃<lb/>
進韶太子中允初師中仕州縣邸狀報包拯参知政事<lb/>
<pb n="KR2b0040_WYG_079-3b"/>
或曰朝廷自此多事矣師中曰包公何能為今知鄞縣<lb/>
王安石者眼多白甚似王敦他日亂天下者必斯人也<lb/>
世稱其先識　乙酉詔罷諸塲務内侍監當　翰林學<lb/>
士范鎮罷先是鎮舉軾諫官王安石令謝景温劾軾舉<lb/>
孔文仲制科以對䇿論新法不便罷歸故官鎮皆力争<lb/>
之不報即上疏曰臣言不行無顔復立於朝臣論青苖<lb/>
不見聴一宜去薦蘓軾孔文仲不見用二宜去李定避<lb/>
持服遂不認母壊人倫逆天理而欲以為御史反為之<lb/>
<pb n="KR2b0040_WYG_079-4a"/>
罷舍人逐䑓諫王韶上書肆意欺㒺以興造邉事事敗<lb/>
則置而不問反為之罪帥臣不用蘓軾則掎摭其過不<lb/>
恱孔文仲則遣之還任以此二人况彼二人事理孰是<lb/>
孰非孰得孰失其能逃聖鑒乎因復極言青苖之害且<lb/>
曰陛下有納諫之資大臣進拒諌之計陛下有愛民之<lb/>
性大臣用殘民之術疏入安石大怒持其疏至手顫乃<lb/>
自草制極詆之以户部侍郎致仕凡所宜得恩典悉不<lb/>
與鎮表謝畧曰願陛下集羣議為耳目以除壅蔽之奸<lb/>
<pb n="KR2b0040_WYG_079-4b"/>
任老成為腹心以養中和之福天下聞而壮之蘇軾徃<lb/>
賀曰公雖退而名益重矣鎮愀然曰君子言聴計從消<lb/>
患於未萌使天下隂受其賜無智名無勇功吾獨不得<lb/>
為此使天下受其害而吾享其名吾何心哉日與賔客<lb/>
賦詩飲酒或勸使稱疾杜門鎮曰死生禍福天也吾其<lb/>
如天何　知山隂縣烏程陳舜俞自劾違㫖不散青苖<lb/>
錢謫監南康軍鹽酒稅五年而卒舜俞始嘗棄官歸居<lb/>
秀之白牛村日與劉渙跨雙犢縦尋山壑因自號白牛<lb/>
<pb n="KR2b0040_WYG_079-5a"/>
居士蘇軾哭之以文稱其學術才能兼百人之器一斥<lb/>
不復士大夫識與不識皆深悲之云又有樂京劉䝉亦<lb/>
皆以役法廢黜京知長葛縣白提舉常平官言助役不<lb/>
便使之條析又不報因不肯治縣事自列求去坐奪官<lb/>
蒙知湖陽縣常平使者召㑹諸縣令議免役法䝉以為<lb/>
不便不肯與議退而條上其害即投劾去京荆南人䝉<lb/>
渤海人也　陕西宣撫使下令分義勇戍邉選諸軍驍<lb/>
勇士募市井惡少年為竒兵調民造乾糒悉修城池楼<lb/>
<pb n="KR2b0040_WYG_079-5b"/>
櫓闗輔騷然知永興軍司馬光上疏極言公私困敝不<lb/>
可舉事而永興一路皆内郡繕治非急宣撫之令皆未<lb/>
敢從若乏軍興臣當任其責於是一路獨得免　十一<lb/>
月戊子賑河北饑民徙京西者　己丑官節行之士二<lb/>
十一人　壬辰蠲陕西蕃部貸糧　甲辰夏人寇大順<lb/>
城都監燕達等擊走之　丁未客星出婁　開封府判<lb/>
官祠部郎中趙瞻因出使得奏事帝問卿為監司乆知<lb/>
青苖法便乎對曰青苖法唐行之於季世擾攘中掊民<lb/>
<pb n="KR2b0040_WYG_079-6a"/>
財誠便今陛下欲為常乆計愛養百姓誠不便王安石<lb/>
隂使其黨俞充誘瞻曰當以知雜御史奉待瞻不應由<lb/>
是不得留京師出為陕西轉運副使　乙卯以韓絳兼<lb/>
河東宣撫使凡機事不可待報者聴便宜施行授以空<lb/>
名告敕得自除吏　朝廷命諸道議更役法梓州路轉<lb/>
運使汲人韓璹首建併綱減役之制綱以数計者百二<lb/>
十有八衙前以人計者二百八十有三於是省役人五<lb/>
百又請裁定諸州衙簿王安石言璹所言皆乆為公私<lb/>
<pb n="KR2b0040_WYG_079-6b"/>
病監司背公邀譽莫之或恤而璹獨能體上意宜加賞<lb/>
乃下詔褒璹賜帛二百匹入為鹽鐡副使　十二月乙<lb/>
丑立保甲法時王安石言先王以農為兵今欲公私財<lb/>
用不匱為宗社長乆計當罷募兵用民兵乃立保甲其<lb/>
法十家為保選主户有幹力者一人為保長五十家為<lb/>
大保選主户物産最高者一人為大保長十大保為一<lb/>
都保選主户有行止材勇為衆所伏者為都保正又以<lb/>
一人為之副應主客户两丁以上選一人為保丁授之<lb/>
<pb n="KR2b0040_WYG_079-7a"/>
弓弩教之戰陣每一大保夜輪五人徃来巡警遇有盗<lb/>
晝時聲鼓大保長以下率保丁追捕如盗入别保逓相<lb/>
擊鼓應接襲逐凡告捕所獲以賞格從事同保犯强盗<lb/>
殺人强姦畧人傳習妖教造畜蠱毒知而不告依律伍<lb/>
保法餘事非干已及非敕律所聴糾皆無得告雖知情<lb/>
亦不坐若於法鄰保合坐罪者乃坐之其居停强盗三<lb/>
人經三日保鄰雖不知情科失覺罪逃移死絶同保不<lb/>
及五家併他保有自外入保者收為同保户数足則附<lb/>
<pb n="KR2b0040_WYG_079-7b"/>
之俟及十家則别為保置牌以書其户数姓名提㸃刑<lb/>
獄趙子㡬迎安石意請先行於畿縣詔從之遂推行於<lb/>
永興秦鳳河北東西五路以達於天下於是諸州籍民<lb/>
為保甲日聚而教之禁令苛急徃徃去為盗郡縣不敢<lb/>
以聞判大名府王拱辰抗言其害曰非止困其財力奪<lb/>
其農時是以法驅之使陷於罪罟也浸滛為大盗其兆<lb/>
已見縱未能盡罷願裁損下户以紓之主者指拱辰為<lb/>
沮法拱辰曰此老臣所以報國也抗章不已帝悟由是<lb/>
<pb n="KR2b0040_WYG_079-8a"/>
下户得免　丁卯以韓絳王安石並同中書門下平章<lb/>
事翰林學士承㫖王珪参知政事絳開幕府於延安詔<lb/>
即軍中拜之前一日使者数輩召珪珪入帝御小殿得<lb/>
㫖草制相安石因出御批示珪曰已除卿参知政事翼<lb/>
日命果下珪為翰林學士典内外制十八年嘗因齋宫<lb/>
賦詩有所感歎帝聞而憐之遂有是拜　庚午夏人寇<lb/>
鎮戎軍三川砦巡檢趙普伏兵邀擊敗之　戊寅行免<lb/>
役法先是詔條例司講立役法條例司言使民出錢募<lb/>
<pb n="KR2b0040_WYG_079-8b"/>
人充役即先王致民財以禄庶人在官者之意命吕惠<lb/>
卿曽布相繼草具條貫踰年始成計民之貧富分五等<lb/>
輸錢名免役錢若官户女户寺觀单丁未成丁者亦等<lb/>
第輸錢名助役錢凡輸錢先視州若縣應用顧直多少<lb/>
随户等均取顧直又増取二分以備水旱欠闕謂之免<lb/>
役寛剰錢用其錢募人代役既試用其法於開封府遂<lb/>
推行於諸路既而東明縣民数百詣開封府訴降等第<lb/>
帝知之以詰安石安石力言外間扇揺役法者謂輸多<lb/>
<pb n="KR2b0040_WYG_079-9a"/>
必有贏餘若羣訴必可免彼既聚衆僥倖茍受其訴與<lb/>
免輸錢當仍役之帝乃盡用其言尋以䑓諌多論奏因<lb/>
謂安石宜少裁之安石曰朝廷制法當㫁以義豈須規<lb/>
規恤淺近之論耶司馬光言上等户自来更互充役有<lb/>
時休息今使歳出錢是常無休息之期下等户及單丁<lb/>
女户從来無役今盡使之出錢是鰥寡孤獨之人俱不<lb/>
免役夫力者民之所生而有穀帛者民可耕桑而得至<lb/>
於錢者縣官之所鑄民之所不得私為也今有司立法<lb/>
<pb n="KR2b0040_WYG_079-9b"/>
惟錢是求歳豊則民賤糶其穀歳㓙則伐桑棗殺牛賣<lb/>
田得錢以輸民何以為生乎此法卒行富室差得自寛<lb/>
貧者困窮日甚矣帝不聴　賜西蕃董氊詔并衣帯鞍<lb/>
馬　庚辰命王安石提舉編修三司令式時天下以新<lb/>
法騷然邵雍屏居於洛門人故舊仕州縣者皆欲投劾<lb/>
而歸以書問雍雍曰正賢者所當盡力之時新法固嚴<lb/>
能寡一分則民受一分之賜矣投劾何益邪　是嵗賑<lb/>
河北陕西旱饑除民租　交阯入貢　廣源下溪州蠻<lb/>
<pb n="KR2b0040_WYG_079-10a"/>
来附<lb/>
熈寜四年春正月己丑韓絳使种諤襲夏人敗之絳素<lb/>
不習兵事開幕府於延安措置乖方選蕃兵為七軍復<lb/>
以諤為鄜延鈐轄知青澗城信任之命諸将皆受其節<lb/>
制衆皆怨望絳與諤謀出兵取横山安撫使郭逵曰諤<lb/>
狂生耳朝廷徒以种氏家世用之必誤大事絳奏逵沮<lb/>
撓軍事召還之諤尋敗夏人於囉兀因以衆二萬城焉<lb/>
自是夏人日聚兵為報復計呂公弼言諤稔邉患不便<lb/>
<pb n="KR2b0040_WYG_079-10b"/>
宜戒之弗聴已而絳言諤入夏之功乞加旌賞詔從之<lb/>
　壬辰王安石請鬻天下廣惠倉田為河北東西陕西<lb/>
京東四路常平倉本從之　乙未渝州部夷梁承秀等<lb/>
叛命䕫州路轉運使孫構討平之承秀與其黨李光吉<lb/>
王兖導生獠入寇巡檢李宗閔等戰死轉運判官張詵<lb/>
請討之選構為使倍道之官至則遣浯州豪杜安行募<lb/>
千人徃襲自督官軍及黔中兵擊其後斬承秀入討二<lb/>
族火其居餘衆保黑崖嶺黔兵從間道夜譟而進光吉<lb/>
<pb n="KR2b0040_WYG_079-11a"/>
墜崖死兖自縛降以其地建南平軍構博平人也　丁<lb/>
酉朝謁太祖太宗神御殿　庚子幸集禧觀宴從臣又<lb/>
幸大相國寺御宣徳門觀燈　先是括坊監牧馬餘地<lb/>
立田官令專掌稼政以資牧養之用案原武單鎮洛陽<lb/>
沙苑淇水安陽東平七監地餘良田萬七千頃賦民以<lb/>
收芻粟從樞宻副使邵亢請也至是河北屯田司屡言<lb/>
豊嵗所入亦不償費詔沿邉屯田不以水陸悉募民租<lb/>
佃罷屯田務牧其兵為州廂軍　丁未立京東河北賊<lb/>
<pb n="KR2b0040_WYG_079-11b"/>
盗重法　庚戌罷永興軍買鹽鈔場　辛亥以著作佐<lb/>
郎朱明之為崇文院校書明之王安石妹壻也　二月<lb/>
丁巳朔罷詩賦及明經諸科以經義論䇿試進士先是<lb/>
議更貢舉法帝以蘇軾言為是他日以問王安石安石<lb/>
曰不然今人材乏少且學術不一異論紛然此盖不能<lb/>
一道徳故也欲一道徳則必脩學校欲脩學校則貢舉<lb/>
法不可以不變趙抃亦是軾議安石曰若謂此科常多<lb/>
得人自縁仕進别無他路其間不容無賢以為科法已<lb/>
<pb n="KR2b0040_WYG_079-12a"/>
善則未也今以少壯時當講求天下正理乃閉門學作<lb/>
詩賦及其入官世事皆所不習此乃科法敗壊人材致<lb/>
不如古帝以為然已而中書言古之取士皆本學校道<lb/>
徳一於上習俗成於下其人材皆足以有為於世今欲<lb/>
追復古制則患於無漸宜先除去聲病對偶之文使學<lb/>
者得專意經術以俟朝廷興建學校然後講求三代所<lb/>
以教育選舉之法施之天下於是罷明經及諸科進士<lb/>
試詩賦各占治易詩書周禮禮記一經兼以論語孟子<lb/>
<pb n="KR2b0040_WYG_079-12b"/>
毎試四塲初本經次兼經大義凡十道次論一首次䇿<lb/>
三道禮部試即増二道中書撰大義式頒行試義者須<lb/>
通經有文采乃為中格不但如明經墨義粗觧章句而<lb/>
已取諸科觧名十分之三増進士額其殿試則專以䇿<lb/>
限千字以上分五等第一等二等賜進士及第三等賜<lb/>
進士出身第四等賜同進士出身第五等賜同學究出<lb/>
身　置京東西陕西河東河北路學官使之教導　辛<lb/>
酉詔治吏沮格青苖法者　甲子以曾布檢正中書五<lb/>
<pb n="KR2b0040_WYG_079-13a"/>
房公事布每事白王安石即行之或謂布當白兩参政<lb/>
蓋指馮京王珪也布曰丞相已議定何問彼為俟敕出<lb/>
令押字耳　戊辰詔賑河北民乏食者賻恤西界戰死<lb/>
軍人　壬申進封髙宻郡王頵為嘉王　癸酉詔審官<lb/>
院所定人赴中書察堪任者引見　甲戍賜討渝州夷<lb/>
賊兵特支錢　丁丑禱雨　詔増漳河等役兵　三月<lb/>
丁亥夏人陷撫寜諸城初种諤進築永樂川賞逋嶺二<lb/>
砦分遣都監趙璞燕達築撫寜故城及分荒堆三泉吐<lb/>
<pb n="KR2b0040_WYG_079-13b"/>
渾川開光嶺葭蘆州四砦與河東路修築各相去四十<lb/>
餘里已而夏人来攻順寜砦遂圍撫寜折繼昌高永能<lb/>
等擁兵駐細浮圖去撫寜咫尺囉兀兵勢尚完諤在綏<lb/>
徳節制諸軍聞夏人至茫然失措欲作書召燕達戰悸<lb/>
不能下筆顧運判李南公涕泗不已由是新築諸堡悉<lb/>
陷將士沒者千餘人果不出郭逵所料云㑹慶州軍叛<lb/>
詔罷西師棄囉兀城　䕫州路轉運使孫構言杜安行<lb/>
等討夷賊斥地七百里詔遣著作佐郎章惇乗驛同轉<lb/>
<pb n="KR2b0040_WYG_079-14a"/>
運司制置以聞先是李承之薦惇於王安石安石曰聞<lb/>
惇極無行承之曰顧其才可用耳公誠與語自當愛之<lb/>
安石見惇惇素辨又善迎合安石大喜恨得之晚　戊<lb/>
子慶州廣鋭卒叛轉運司以聞帝召二府出奏示之深<lb/>
以用兵為憂樞宻使文彦博曰朝廷行事務合人心宜<lb/>
兼采衆論不當有所偏聴陛下厲精求治而人心未安<lb/>
蓋更張之過也祖宗法制未必皆不可行但有廢墜不<lb/>
舉之處耳馮京曰府界溉淤田又脩差役作保甲人極<lb/>
<pb n="KR2b0040_WYG_079-14b"/>
勞敝帝曰詢訪隣近百姓皆以免役為喜蓋雖令出錢<lb/>
而復其身役無追呼刑責之虞人自情願故也彦博又<lb/>
言祖宗法制具在不須更張以失人心王安石曰法制<lb/>
具在則財用宜足中國宜强今皆不然未可謂之法制<lb/>
具在也　詔討慶州叛卒平之　庚寅詔諸路置學官<lb/>
州給四十頃以贍士并置小學教授　辛卯詔察奉行<lb/>
新法不職者　癸卯減河東陕西路囚罪一等徒以下<lb/>
釋之民縁軍事科役者蠲其租賦　丙午种諤坐陷撫<lb/>
<pb n="KR2b0040_WYG_079-15a"/>
寜堡責授汝州團練使潭州安置尋再貶賀州别駕<lb/>
丁未韓絳坐興師敗衂罷以本官知鄧州　辛亥録唐<lb/>
李氏後　都水監丞宋昌言從内侍程昉之議請浚漳<lb/>
河役兵萬人袤一百六十里帝患財用不足文彦博曰<lb/>
足財用在乎安百姓安百姓在乎省力役且河乆不開<lb/>
不出於東則出於西利害一也今發夫開治徙東從西<lb/>
何利之有㑹京東河北風變異常民大恐帝手詔中書<lb/>
令省事安静以應天變漳河之役妨農来歳為之未晚<lb/>
<pb n="KR2b0040_WYG_079-15b"/>
　夏四月丙辰朔恤刑　壬戌遣環慶都鈐轄幵贇以<lb/>
兵屯邠涇河中以備西夏　癸亥罷陕西交子法　丁<lb/>
卯以鄧綰為侍御史知雜事判司農寺時新法皆出司<lb/>
農而吕惠卿居憂曾布不能獨任其事王安石欲藉綰<lb/>
以威衆故有是命綰言判亳州富弼責䝉城官吏散常<lb/>
平錢穀妄追縣吏重笞之又遣人持小札下諸縣令未<lb/>
得依提舉司牒施行本州簽判管勾官徐公衮以書諭<lb/>
諸縣使勿奉行詔令乞盡理根治詔送亳州推勘院其<lb/>
<pb n="KR2b0040_WYG_079-16a"/>
富弼止令案後收坐以聞弼上言臣凡三奏乞獨坐臣<lb/>
且云青苖一事天下之人皆知為害愈乆愈深臣来本<lb/>
州不散錢斛願當嚴譴雖死無悔其餘徐公衮以下州<lb/>
縣吏望聖慈察其情理特與矜貸　癸酉以司馬光判<lb/>
西京御史䑓先是光在永興以言不用乞判留䑓不報<lb/>
又上疏曰臣不才最出羣臣之下先見不如吕誨公直<lb/>
不如范純仁程顥敢言不如蘇軾孔文仲勇决不如范<lb/>
鎮此数人者覩安石所為抗章對䇿極言其害而鎮因<lb/>
<pb n="KR2b0040_WYG_079-16b"/>
乞致仕臣聞居其位者必憂其事食其禄者必任其患<lb/>
茍或不然是為盗竊臣雖無似嘗受教於君子不敢為<lb/>
盗竊之行今陛下唯安石是信安石以為賢則賢以為<lb/>
愚則愚以為是則是以為非則非諂附安石者謂之忠<lb/>
良攻難安石者謂之讒慝臣才識固安石之所愚議論<lb/>
固安石之所非今日所言於陛下亦安石之所謂䜛慝<lb/>
者也若臣罪與范鎮同則乞依鎮例致仕若罪重於鎮<lb/>
或竄或誅唯陛下裁處乆之乃從其請光既歸洛絶口<lb/>
<pb n="KR2b0040_WYG_079-17a"/>
不論事　甲戌詔司農寺月進諸路所上雨雪狀　以<lb/>
前大理評事常秩為右正言直集賢院管幹國子監秩<lb/>
汝隂人屡徵不起詔郡以禮敦遣毋聽秩辭至是始詣<lb/>
闕對垂拱殿帝問秩先朝累命何為不起對曰先帝亮<lb/>
臣之愚故得安閭巷今陛下嚴詔趣廹是以不敢不来<lb/>
非有所决擇去就也帝恱問今何道免民於凍餒對曰<lb/>
法制不立庶民食侯食服侯服此今日大患也臣才不<lb/>
適用願得辭歸帝曰既来安得不少留異日不能用卿<lb/>
<pb n="KR2b0040_WYG_079-17b"/>
乃當去耳遂拜是命尋遷天章閣侍講同修起居注仍<lb/>
使供諌職秩平居為學求自得王囘里中名士也每見<lb/>
秩與語輒欿然自以為不及歐陽修胡宿呂公著王陶<lb/>
沈遘王安石皆稱薦之翕然名重一時秩屏居有年世<lb/>
以為無宦情及安石更法天下沸騰秩見所下令獨以<lb/>
為是一召即起任諌争列侍從低首抑氣無所建明聞<lb/>
望日損秩長於春秋及安石廢春秋秩遂盡諱其學時<lb/>
論以此薄之　權開封府推官蘓軾罷初軾直史館王<lb/>
<pb n="KR2b0040_WYG_079-18a"/>
安石贊帝以獨㫁專任軾因試進士發䇿以晉武平吴<lb/>
獨㫁而克苻堅伐晉獨㫁而亡齊桓專任管仲而覇燕<lb/>
噲專任子之而敗事同功異為問安石見之大怒使侍<lb/>
御史謝景温論奏其過窮治無所得軾遂請外至是出<lb/>
通判杭州時新法日下軾於其間毎因法以便民民頼<lb/>
以安　丙子遣使按視宿亳等州災傷仍令修飾武備<lb/>
　壬午定進士考轉官　五月甲午右諫議大夫提舉<lb/>
崇福宮致仕吕誨卒誨初求致仕表言臣本無宿疾偶<lb/>
<pb n="KR2b0040_WYG_079-18b"/>
值醫者用術乖方妄投湯劑率情任意差之指下禍延<lb/>
四肢寖成風痺非秖惮<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>盭之苦又將虞心腹之變勢<lb/>
已及此為之奈何雖一身之㣲固不足恤而九族之托<lb/>
良以為憂蓋以身疾喻朝政也疾亟猶旦夕憤嘆以天<lb/>
下事為憂司馬光徃省之至則目已瞑聞光哭蹶然而<lb/>
起張目強視曰天下事尚可為君實勉之遂卒光為誌<lb/>
其墓初誌未成河南監牧使劉航自請書既見其文遲<lb/>
迴不敢書航之子安世曰成吾父之美可乎代書之航<lb/>
<pb n="KR2b0040_WYG_079-19a"/>
又隂戒吕氏諸子勿摹本示人恐非三家之福時蔡延<lb/>
禧欲中光厚賂刻工摹獻安石安石得之懸壁省覽且<lb/>
謂其門下士曰君實此誌西漢之文也　壬寅詔許富<lb/>
弼養疾西京　丙午髙麗来貢高麗為遼所阻不通中<lb/>
國者四十三年至是福建轉運使羅拯令商人黄貞招<lb/>
接通好高麗王徽乃因貞還移牒福建願備禮朝貢拯<lb/>
以聞朝議謂可結以謀遼乃命拯諭意徽遂遣其民官<lb/>
侍郎金悌等由登州入貢自是復與中國通朝貢相繼<lb/>
<pb n="KR2b0040_WYG_079-19b"/>
　辛亥詔宗室率府副率以上遭父母喪及嫡孫承重並<lb/>
觧官行服　壬子詔恩冀等州灾傷遣使賑恤蠲其稅<lb/>
　御史中丞楊繪言東明等縣百姓千餘人詣開封府<lb/>
訴超升等第出助役錢事本府不受遂突入王安石私<lb/>
第安石諭云此事相府不知仍問汝等来知縣知否皆<lb/>
言不知又詣御史䑓臣以本䑓無例收接訴狀諭令散<lb/>
去退而訪問乃司農寺不依諸縣元定户等却以見管<lb/>
户口量第定出役錢数付諸縣各令管認别造簿籍前<lb/>
<pb n="KR2b0040_WYG_079-20a"/>
農務而畢臣竊謂凡等第升降蓋視人家産髙下乃得<lb/>
其實今乃自司農寺先畫数令本縣依数定簿豈得民<lb/>
無争訴哉判司農寺乃鄧綰曾布一為知雜一為都檢<lb/>
正非臣言之誰敢言者王安石指陳繪言為不然帝遂<lb/>
置而弗問　初保甲法行鄉民驚優至有截指㫁腕以<lb/>
避丁者知開封府韓維言之帝以問王安石安石曰此<lb/>
固未可知就令有之亦不足怪為天下者如止欲任民<lb/>
情所願而已則何必立君而為之建官置吏也大抵保<lb/>
<pb n="KR2b0040_WYG_079-20b"/>
甲法不特除盗固可漸習為兵且省財費惟陛下果㫁<lb/>
不恤人言以行之安石由此益惡維帝欲命維為御史<lb/>
中丞維以兄絳居政府力辭安石因言維善附流俗以<lb/>
非上所建立乞允其請㑹文彦博求去帝曰宻院事劇<lb/>
當除韓維佐卿明日維奏事殿中以言不用力請外帝<lb/>
曰卿東宫舊人當留輔政維對曰使臣言得行勝於富<lb/>
貴若縁攀附舊恩以進非臣之願也遂出知襄州　六<lb/>
月丁巳河北饑民為盗者減死刺配　戊午監察御史<lb/>
<pb n="KR2b0040_WYG_079-21a"/>
衷行東光劉摯上疏曰君子小人之分在義利而已小<lb/>
人才非不足用特心之所向不在乎義故希賞之志每<lb/>
在事先奉公之心每在事後陛下有勸農之意今變而<lb/>
為煩優陛下有均役之意今倚以為聚歛其愛君憂國<lb/>
者皆無以容於其間今天下有喜於敢為之論有樂於<lb/>
無事之論彼以此為流俗此以彼為亂常畏義者以進<lb/>
取為可恥嗜利者以守道為無能此風寖長漢唐之黨<lb/>
禍必起矣願陛下虚心平聴審察好惡收過與不及之<lb/>
<pb n="KR2b0040_WYG_079-21b"/>
俗使歸於大中之道摯初除御史未及陛對即奏論亳<lb/>
州獄起小人意在傾富弼以市進今弼已得罪願少寛<lb/>
之又言程昉開漳河調發猝迫人不堪命趙子㡬擅升<lb/>
畿縣等使納役錢縣民日数千人遮訴宰相亰師喧然<lb/>
何以示四方張靚王廷老擅增兩浙役錢督賦嚴急人<lb/>
情嗟怨此皆欲以羡餘希賞願行顯責明朝廷本無聚<lb/>
歛之意及入見帝面賜褒諭因問卿從學王安石耶安<lb/>
石極稱卿器識對曰臣東北人少孤獨學不識安石也<lb/>
<pb n="KR2b0040_WYG_079-22a"/>
退即上是疏安石不恱　庚申羣臣三上尊號曰紹天<lb/>
法古文武仁孝帝不許　甲子知青州歐陽修以太子<lb/>
少師觀文殿學士致仕修以風節自持既連被汙衊年<lb/>
六十即乞謝事及守青州上疏請止散青苖錢王安石<lb/>
惡之修求歸益切馮京請留之安石曰修善附流俗以<lb/>
韓𤦺為社稷臣如此人在一郡則壊一郡在朝廷則壊<lb/>
朝廷留之何用帝以為然時賢士多引去以避安石楊<lb/>
繪上疏言老成人不可不惜今舊臣告歸或屏於外者<lb/>
<pb n="KR2b0040_WYG_079-22b"/>
悉皆未老范鎮年六十有三吕誨五十有八歐陽修六<lb/>
十有五而致仕富弼六十有八而引疾司馬光王陶皆<lb/>
五十而求散地陛下可不思其故耶　甲戌富弼坐沮<lb/>
格青苖落使相以佐僕射徙判汝州王安石曰弼雖謫<lb/>
猶不失富貴昔鯀以方命殛共工以象恭流弼兼二罪<lb/>
止奪使相何由沮姦帝不答弼行過應天謂判府張方<lb/>
平曰人固難知方平曰謂王安石乎亦豈難知者方平<lb/>
頃知皇祐貢舉或稱安石文學辟以考校既至院中之<lb/>
<pb n="KR2b0040_WYG_079-23a"/>
事皆欲紛更方平惡其為人檄之使出自是未嘗與語<lb/>
也弼有愧色蓋弼亦素善安石云　秋七月辛邜北亰<lb/>
新堤第四等五埽决漂溺館陶永濟清陽以北遣内侍<lb/>
都知張茂則乗驛相視　甲子賑恤兩浙水灾　丁酉<lb/>
貶監察御史裏行劉摯監衡州鹽倉御史中丞楊繪罷<lb/>
為翰林侍讀學士摯上疏論率錢助役有十害㑹繪亦<lb/>
言其不便前後凡四奏又論提刑趙子㡬怒知東明縣<lb/>
賈蕃不禁遏縣民使訟助役事摭以他故下蕃於獄而<lb/>
<pb n="KR2b0040_WYG_079-23b"/>
自鞫之是希王安石意㫖而陷無辜於法也摯亦言子<lb/>
幾捃摭賈蕃欲箝天下之口乞按其罪安石大怒使知<lb/>
諫院張璪取繪摯所論作十難以詰之璪辭不為判司<lb/>
農寺曾布請為之既作十難且劾繪摯欺誕懐向背詔<lb/>
下其疏於繪摯使各分析以聞繪懼謝罪摯奮然曰為<lb/>
人臣豈可壓於權勢使天子不知利害之實即條對所<lb/>
難以伸其説曰助役歛錢之法有大臣及御史主之於<lb/>
内有大臣親黨為監司提舉官行之於諸路其勢甚易<lb/>
<pb n="KR2b0040_WYG_079-24a"/>
矣然曠日彌年終未有定論者為不順乎民心也臣待<lb/>
罪言責采士民之説以聞職也今乃遽令分析交口相<lb/>
直無乃辱陛下耳目之任乎謂有向背則臣所向者義<lb/>
所背者利所向者君父所背者權臣願以臣章并司農<lb/>
奏宣示百官考定當否不報明日復上疏曰陛下夙夜<lb/>
勵精以親庶政而天下未至於治安者誰致之耶陛下<lb/>
即位以来注意責成以望太平而自以太平為已任得<lb/>
君専政者是也二三年間開闔動揺舉天地之内無一<lb/>
<pb n="KR2b0040_WYG_079-24b"/>
民一物得安其所者蓋自青苖之議起而天下始有聚<lb/>
歛之疑青苖之議未允而均輸之法行均輸之法方擾<lb/>
而邉鄙之謀動邉鄙之禍未艾而漳河之役作漳河之<lb/>
害未平而助役之事興至於水利則勞民而無功行淤<lb/>
田則費大而不效併省州縣則諸路莫不强民以應令<lb/>
其議財則市井屠販之人皆召至政事堂其征利則下<lb/>
至於厯日而官自鬻之推此而徃不可究言輕用名器<lb/>
混淆賢否忠厚老成者擯之為無能侠少儇辨者取之<lb/>
<pb n="KR2b0040_WYG_079-25a"/>
為可用守道憂國者斥之為流俗敗常害民者稱之為<lb/>
通變凡政府謀議經畫獨與一掾屬决之然後落筆同<lb/>
列預聞反在其後故奔走乞丐之人其門如市今西夏<lb/>
之欵未入反側之兵未安三邉瘡痍流潰未定河北大<lb/>
旱諸路大水民勞財乏縣官減耗聖上憂勤念治之時<lb/>
而政事如此皆大臣誤陛下而大臣所用者誤大臣也<lb/>
疏奏安石欲竄摯嶺外帝不許但謫監倉繪尋出知鄭<lb/>
州璪亦落職遣察訪使徧行諸路促成役書　庚子詔<lb/>
<pb n="KR2b0040_WYG_079-25b"/>
宗室不得祀祖宗神御　丁未詔唐鄧給流民田　八<lb/>
月癸丑朔遣官體量陕西差役新法及民間利害　甲<lb/>
寅詔郡縣保甲與賊鬪死傷者給錢有差　庚申復春<lb/>
秋三傳明經取士王安石初欲釋春秋以行世而孫覺<lb/>
之經觧已出一見而忌之自知不能復出其右遂詆聖<lb/>
經至目為㫁爛朝報故貢舉不以取士楊繪嘗言當復<lb/>
安石不許至是帝特命復之　癸酉置洮河安撫司命<lb/>
王韶領其事初議取河湟自古渭寨接青唐武勝軍應<lb/>
<pb n="KR2b0040_WYG_079-26a"/>
招納蕃部市易募人營田等事韶悉主之遂至秦㑹諸<lb/>
将以蕃部俞龍珂在青唐最大渭源羌與夏人皆欲羈<lb/>
縻之議先致討韶因按邉引數騎直抵其帳論以成敗<lb/>
遂留宿明旦两種皆遣其豪随韶以東龍珂率其屬十<lb/>
二萬口内附既歸朝自言平生聞包中丞朝廷忠臣乞<lb/>
賜姓包氏帝如其請賜姓包名順　己卯以前旌徳縣<lb/>
尉王雱為太子中允崇政殿説書雱安石子也為人剽<lb/>
悍隂刻無所顧忌性敏甚未冠已著書数萬言年十三<lb/>
<pb n="KR2b0040_WYG_079-26b"/>
得秦卒言洮河事歎曰此可撫而有也使西夏得之則<lb/>
吾敵強而邉患博矣故安石力主王韶議初舉進士調<lb/>
旌徳尉著䇿二十餘篇極論天下事時安石執政所用<lb/>
多少年雱亦欲與選乃與父謀曰執政子雖不可預事<lb/>
而經筵可處安石欲帝知而自用乃以雱所作䇿鏤板<lb/>
鬻於市遂傳達於帝鄧綰曽布又力薦之召見而有是<lb/>
命安石更張政事雱實導之常稱商鞅為豪傑之士且<lb/>
言不誅異議者法不行安石與程顥語雱囚首跣足攜<lb/>
<pb n="KR2b0040_WYG_079-27a"/>
婦人冠以出問父所言何事曰以新法数為人所阻故<lb/>
與程君議雱大言曰梟韓琦富弼之頭於市則法行矣<lb/>
安石遽曰兒誤矣顥曰方與參政論國事子弟不可預<lb/>
始退　是月河溢澶州曺村埽决鎮寜僉判程顥方救<lb/>
䕶小吴相去百里州帥劉渙以事告急顥一夜馳至渙<lb/>
俟於河橋顥謂渙曰曹村决京城可虞臣子之分身可<lb/>
塞亦所當為請盡以廂兵見付事或不集公當親率禁<lb/>
兵以繼之渙義烈士也遂以本鎮印授顥曰君自用之<lb/>
<pb n="KR2b0040_WYG_079-27b"/>
顥得印不暇入城省親徑走决堤諭士卒曰朝廷養爾<lb/>
輩正為緩急耳爾知曺村決則注京城乎吾與爾輩以<lb/>
身捍之衆皆感激自効論者或以為勢不可塞徒勞人<lb/>
耳顥命善泅者銜細䋲以度決口水方奔注達者百一<lb/>
卒引大索以濟衆两㟁並進晝夜不息数日而合　九<lb/>
月丙戌河決鄆州　辛卯大饗明堂以英宗配赦天下<lb/>
内外官進秩有差　庚子夏國主秉常遣使入貢表乞<lb/>
綏州城願依舊約詔答曰前已降詔更不令交塞門安<lb/>
<pb n="KR2b0040_WYG_079-28a"/>
逺二砦綏州亦不給還今復何議俟定界畢别進誓表<lb/>
囘頒誓詔恩賜如舊　癸卯増選人奉　鬻諸路坊場<lb/>
河渡募人承買收取其利歳得錢六百九十八萬餘緡<lb/>
穀帛九十七萬石匹有竒　冬十月壬子朔罷差役法<lb/>
使民出錢募役　立選人及任子出官試律令法　丙<lb/>
辰置樞宻院檢詳官　以鮮于侁為利州轉運副使初<lb/>
助役法行詔監司各定所部助役錢数利州路轉運使<lb/>
李瑜欲定四十萬侁時為判官争之曰利州民貧地瘠<lb/>
<pb n="KR2b0040_WYG_079-28b"/>
半此可矣瑜不從遂各為奏時諸路役書皆未就帝是<lb/>
侁議諭司農曽布使頒以為式因黜瑜而擢侁副使兼<lb/>
提舉常平先是王安石居金陵有重名士大夫期以為<lb/>
相侁惡其沽激要君常語人曰是人若用必壊亂天下<lb/>
及安石用事侁乃上書論時政曰可為憂患者一可為<lb/>
太息者二其他逆治體而召民怨者不可概舉其意專<lb/>
指安石安石怒毁短之帝稱其有文學可用安石曰何<lb/>
以知之帝曰有章奏在安石乃不敢言既為副使部民<lb/>
<pb n="KR2b0040_WYG_079-29a"/>
不請青苖錢安石遣吏詰之侁曰青苖之法願取則與<lb/>
民自不願豈能強之哉蘓軾稱侁上不害法中不廢親<lb/>
下不傷民以為三難　戊辰立太學生三舍法初國子<lb/>
生以京朝七品以上子孫應廕者為之太學生以八品<lb/>
以下子孫及庶人之俊異者為之試論䇿經義如進士<lb/>
法及帝即位尤垂意儒學自京師至郡縣既皆有學嵗<lb/>
時月各有試程其藝能以差次升舍其最優者為上舍<lb/>
免發解及禮部試而特賜之第遂專以此取士又累増<lb/>
<pb n="KR2b0040_WYG_079-29b"/>
太學内舍生至九百人至是侍御史鄧綰言國家治平<lb/>
百餘年雖有國子監僅容釋奠齋庖而生員無所容至<lb/>
於太學未嘗營建止假錫慶院廊廡数十間生員纔三<lb/>
百人請以錫慶院為太學仍修武成王廟為右學上以<lb/>
擬三王四代膠庠序學東西左右之制下則無後於漢<lb/>
唐生員學舍之盛乃詔盡以錫慶院及朝集院西廡建<lb/>
講書堂齋舍直廬畧具自主判官外増置直講為十員<lb/>
率二員共講一經令中書遴選或主判官奏舉釐生員<lb/>
<pb n="KR2b0040_WYG_079-30a"/>
為三等始入太學為外舍初不限員後定額七百人外<lb/>
舍升内舍員二百内舍升上舍員一百各執一經從所<lb/>
講官受學月考試其業優等以次升上舍免發觧及禮<lb/>
部試召試賜第其正録學諭以上舍生為之經各二員<lb/>
學行卓異者主判直講復薦於中書奏除官初蘓頌子<lb/>
嘉在太學國子監直講顔復嘗䇿問王莽後周變法事<lb/>
嘉極論其非擢優等蘇液宻冩以示曽布曰此輩倡和<lb/>
非毁時政布大怒責張璪曰君以諫官判監學官與生<lb/>
<pb n="KR2b0040_WYG_079-30b"/>
徒非毁時政而竟不弹劾遂以告王安石安石大怒盡<lb/>
逐諸學官以李定常秩同判監選用學官非執政所喜<lb/>
者不與陸佃黎宗孟葉濤曽肇沈季良與選季良安石<lb/>
妹壻濤其姪壻佃門人肇布弟也佃等夜在安石齋授<lb/>
口義旦至學講之無一語出已其設三舍蓋亦欲引用<lb/>
其黨也　壬申以西京國子監教授王安國為崇文院<lb/>
校書安國官滿至京師帝以其兄安石故賜對帝曰卿<lb/>
學問通古今以漢文帝為何如主對曰三代以後未有<lb/>
<pb n="KR2b0040_WYG_079-31a"/>
也帝曰但恨其才不能立法更制爾對曰文帝自代来<lb/>
入未央宫定變俄頃恐無才者不能至用賈誼言待羣<lb/>
臣有節專務以徳化民海内興於禮樂㡬至刑措則文<lb/>
帝加有才一等矣帝曰王猛佐符堅以蕞爾國而令必<lb/>
行今朕以天下之大不能使人何也曰猛教堅以峻刑<lb/>
致秦祚不傳世今刻薄小人必有以是誤陛下者誠専<lb/>
以堯舜三代為法則下豈有不從者乎又問卿兄秉政<lb/>
外論謂何曰恨知人不明聚歛太急爾帝不悅由是别<lb/>
<pb n="KR2b0040_WYG_079-31b"/>
無恩命止授崇文校書安國嘗力諫安石以天下洶洶<lb/>
不樂新法皆歸咎於兄恐為家禍安石不聴安國哭於<lb/>
影堂曰吾家滅門矣又嘗責曽布以誤惑丞相更變法<lb/>
令布曰足下人之子弟朝廷變法何預足下事安國勃<lb/>
然曰丞相吾兄也丞相之父吾父也丞相由汝之故殺<lb/>
身破家僇及先人發掘丘壟豈得不預我耶　丙子詔<lb/>
罪人配流遇冬者至仲春乃遣　十一月甲申詔蠲天<lb/>
下見欠貸糧總計米一百六十六萬八千餘石錢十一<lb/>
<pb n="KR2b0040_WYG_079-32a"/>
萬七千餘緡百姓聞詔莫不稱慶　丁亥作中太一宫<lb/>
從司天冬官正周琮言也　壬寅開洪澤河達於淮<lb/>
十二月辛亥朔詔増賜國子監錢四千緡　戊午歸夏<lb/>
俘　己未安定郡王從式卒　甲子封越國公世清為<lb/>
㑹稽郡王　丙寅省諸路廂軍　乙亥崇義公柴詠致<lb/>
仕子若訥襲封　先是河溢衛州王供時新堤凡六埽<lb/>
而決者二下屬恩冀貫御河奔衝為一帝憂之自秋迄<lb/>
冬数遣使經營議者争言導河之利張茂則等謂二股<lb/>
<pb n="KR2b0040_WYG_079-32b"/>
河地最下而舊防可因今堙塞者纔三十餘里若度河<lb/>
之湍浚而逆之又存清水鎮河以析其勢則悍者可囘<lb/>
決者可塞帝然之是月令河北轉運司開修二股河上<lb/>
流并修塞第五埽決口鎮寜河清卒於法不他役程昉<lb/>
為都水丞恃中人之勢蔑視州郡欲盡取諸埽兵治二<lb/>
股河僉判程顥以法拒昉昉請於朝命以八百人與之<lb/>
天方大寒昉肆其虐用衆逃而歸州官晨集城門吏報<lb/>
河清兵潰歸將入城皆相視畏昉欲弗納顥曰彼逃死<lb/>
<pb n="KR2b0040_WYG_079-33a"/>
自歸弗納必為亂昉有言顥自當之即親徃開門撫諭<lb/>
約歸休三日復役衆歡呼而入具以事上聞得不復遣<lb/>
後昉奏事過州見顥言甘而氣懾既而揚言於衆曰澶<lb/>
卒之變乃程中允誘之吾必訴於上同列以告顥笑曰<lb/>
彼方憚我何能為果不敢言<lb/>
　<lb/>
　<lb/>
　<lb/>
<pb n="KR2b0040_WYG_079-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑後編卷七十九<lb/>
</p>
<p>
</p>
  </div>
</body>
</text>
</TEI>
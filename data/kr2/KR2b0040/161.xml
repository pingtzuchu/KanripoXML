<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編卷一百六十一</head> <lb/>
    <p>
<pb n="KR2b0040_WYG_161-1a"/>
欽定四庫全書<lb/>
　資治通鑑後編卷一百六十一<lb/>
　　　　　　　　　　　刑部尚書徐乾學撰<lb/>
　元紀九<hi>起重光赤奮若正月盡昭陽單閼十二月凡三年</hi>
　　成宗欽明廣孝皇帝<lb/>
大徳五年春正月庚戍給征八百媳婦軍鈔總計九萬<lb/>
二千餘錠　壬子奉安昭睿順聖皇后御容於䕶國仁<lb/>
王寺　御史臺臣言官吏犯贓及盗官錢事覺避罪逃<lb/>
<pb n="KR2b0040_WYG_161-1b"/>
匿者宜同獄成雖經原免亦加降黜庶奸偽可革從之<lb/>
　先是征東行省庫哩濟蘓言高麗王擅署官府及僭<lb/>
用天子禮儀器物况官冗民稀刑罰不一若止依本俗<lb/>
從事實難撫治帝遣刑部尚書王泰亨等往釐正之既<lb/>
而高麗王昛言設行省監制其國不便帝亦以闊里吉<lb/>
思不能和輯高麗遂罷征東行省徴庫哩濟蘓還　二<lb/>
月己夘以劉深哈喇岱並為中書右丞鄭佑為參知政<lb/>
事皆佩虎符　罷福建織繡提舉司　丁亥立征八百<lb/>
<pb n="KR2b0040_WYG_161-2a"/>
媳婦萬户府二設萬户四員發四川雲南囚徒從軍<lb/>
乙未詔亷訪司官非親喪遷葬及以病給告者不得離<lb/>
職或以地逺職卑受任不赴者臺憲勿復用　丁酉帝<lb/>
如上都　減内外諸司官千五百十四員　己亥令凡<lb/>
軍士殺人姦盗者令軍民官同鞫　三月丁夘熒惑犯<lb/>
填星己巳熒惑填星相合詔戒飭中外官吏　夏四月<lb/>
壬午調雲南軍征八百媳婦　五月商州隕霜殺麥<lb/>
壬戌雲南土官宋隆濟叛時劉深將兵由順元入雲南<lb/>
<pb n="KR2b0040_WYG_161-2b"/>
雲南右丞雅爾哈納調民供餽隆濟因紿其衆曰官軍徴<lb/>
發汝等將盡剪髪黥面為兵身死行陣妻子為虜衆惑<lb/>
其言遂叛　丙寅詔雲南行省自願征八百媳婦者二<lb/>
千人人給貝子六十索　六月丙戊宋隆濟率猫狫紫<lb/>
江諸蠻四千人攻楊黄寨殺掠甚衆壬辰攻貴州知州<lb/>
張懷徳戰死遂圍劉深於窮谷中梁王遣雲南行省平<lb/>
章誠格勒參政卜朗吉達將兵救之殺賊酋薩雅斬首五<lb/>
百級深始得出　秋七月戊戌朔晝晦暴風起東北雨<lb/>
<pb n="KR2b0040_WYG_161-3a"/>
雹兼發江湖泛溢東起通泰崇明西盡真州民被災死<lb/>
者不可勝計以米八萬七千餘石賑之　丁未詔軍官<lb/>
受贓與民官同例量罪大小殿黜　癸丑浙西積雨泛<lb/>
溢大傷民田詔役民夫二千人疏導水路俾復其舊<lb/>
命雲南省分䝉古射士征八百媳婦　癸亥哈丹之孫<lb/>
托歡自北境來歸其父母妻子皆遭殺虜賜鈔一千四<lb/>
錠　八月己巳平灤路霖雨灤漆淝汝河溢民死者衆<lb/>
免其今年田租仍賑粟三萬石　甲戌遣薩察固勒等<lb/>
<pb n="KR2b0040_WYG_161-3b"/>
將兵征金齒諸國時征緬師還為金齒所遮士多戰死<lb/>
又接連八百媳婦諸蠻相效不輸稅賦賊殺官吏故皆<lb/>
征之　庚辰詔遣官分道賑恤凡獄囚禁繫累年疑不<lb/>
能決者令亷訪司具其疑狀申呈省臺詳讞仍為定例<lb/>
各路被災重者免其差稅一年貧乏之家計口賑恤尤<lb/>
甚者優給之小吏犯贓者並罷不叙　皇子海山之撫<lb/>
軍北鄙也宿衛康里托克托從至是朝議北師少怠紀律<lb/>
不嚴命太師樞宻宣徽使伊徹察喇副海山以督之未<lb/>
<pb n="KR2b0040_WYG_161-4a"/>
幾海都圗斡入冦大軍分為五隊伊徹察喇將其一鋒<lb/>
既交頗不利伊徹察喇怒被甲持矛身先陷陣一軍隨<lb/>
之出敵之背五軍合擊大敗之海都圗斡遁去旋死兵<lb/>
之始交也海山銳欲出戰康里托克托執轡力諫海山怒<lb/>
揮鞭抶其手不退乃止已而進擊大破其衆托克托手斮<lb/>
一士之首連背胛以獻海山壯之初海都兵越金山而<lb/>
南止於特濟庫山因髙以自保欽察親軍都指揮使崇<lb/>
烏嚕急引兵敗之復與圗斡相持於格勒圗之地崇烏<lb/>
<pb n="KR2b0040_WYG_161-4b"/>
嚕以精銳馳其陣左右奮擊所殺不可勝計圗斡之兵<lb/>
幾盡海山親視其戰乃歎曰何其壯也力戰未有如此<lb/>
者論功以崇烏嚕為第一帝出御衣遣使臨賜之　自<lb/>
是月庚辰彗出井歴紫微垣及天市垣至九月癸丑乃<lb/>
滅凡四十六日　薩察固勒等兵攻阿撒格額巴哈引<lb/>
還言賊降在旦夕高慶受其賂首倡為還計是以無功<lb/>
詔遣官鞫之得薩察固勒以下將校受賂狀詔誅慶及<lb/>
察罕巴哈薩察固勒等遇赦削奪官爵為庶人　冬十<lb/>
<pb n="KR2b0040_WYG_161-5a"/>
月丙子朔以畿内嵗饑增明年海運糧為百二十萬石<lb/>
　壬午帝至自上都　丙戌以嵗饑禁釀酒弛山澤之<lb/>
禁聴民捕獵　辛夘夜有流星大如杯光燭地自北起<lb/>
近東分為二星沒於危宿　十一月己亥詔諭中書近<lb/>
因禁酒聞年老需酒之人有預市而儲之者其無釀具<lb/>
者勿問　羅鬼女子蛇節反烏撒烏䝉東川芒部諸蠻<lb/>
從之皆叛陷貴州丁未命湖廣行省平章劉國傑率師<lb/>
討之時劉深兵敗帝始悔不用哈喇哈遜及董士選之<lb/>
<pb n="KR2b0040_WYG_161-5b"/>
言乃遣國傑及楊賽音巴哈等率四川雲南湖廣各省<lb/>
兵分道進討諸蠻别敕梁王提兵應之軍中機務一聴<lb/>
國傑處分賊兵勁銳且多健馬官軍戰失利國傑令人<lb/>
持一盾布釘其上俟陣合即棄盾偽遁賊果逐之馬奮<lb/>
不能止遇盾皆倒國傑鼔之賊大敗既而復合衆請戰<lb/>
國傑不應数日度其氣衰一鼓破走之追戰數千里<lb/>
是月減直糶米賑京師貧民設肆三十六所其老㓜單<lb/>
弱不能自存者廩給五月　是嵗大風海溢潤常江陰<lb/>
<pb n="KR2b0040_WYG_161-6a"/>
等州廬舍多蕩沒民乏食僉浙西亷訪司事甘陵趙宏<lb/>
偉將發廩以賑有司以未得報為辭宏偉曰民旦暮飢<lb/>
擅發有罪我先坐遂發之全活者十餘萬　文安人王<lb/>
伯勝初為宿衛士世祖嘗沃盥水温冷甚稱㫖問進水<lb/>
為誰内侍李邦寧曰王伯勝世祖曰此兒他日必知為<lb/>
政達人情矣後從征納延以功授拱衛直都指揮使衛<lb/>
卒多市井無賴竄名其中者伯勝乃盡募良家子易之<lb/>
至是扈從上都天乆雨夜聞城西北有聲如戰鼙然伯<lb/>
<pb n="KR2b0040_WYG_161-6b"/>
勝率衛卒百人出視之乃大水暴至立具畚鍤集土石<lb/>
氊罽以塞門分決濠隍以泄其勢至旦始定而民弗知<lb/>
丞相旺扎勒以聞帝嘉之<lb/>
六年春正月乙巳中書省臣言廣東宣慰副使托歡察<lb/>
爾收捕盗賊屢有勞績近亷訪司劾其私置兵仗擅殺<lb/>
土冦等事遣官鞫門實無私罪乞加奬諭命賜衣二襲<lb/>
　晉王哈喇岱薨命封其王印及内史府印博囉托皇<lb/>
后遣人問國師善巴曰我夫婦崇信佛法以師事汝止<lb/>
<pb n="KR2b0040_WYG_161-7a"/>
有一子寧不能延其夀耶答曰佛法譬猶燈籠風雨止<lb/>
乃可蔽若燭盡則無如之何矣一時稱其敏給<hi>善巴事據輟耕</hi>
<hi>録修入</hi>　朱清張瑄父子致位顯要宗戚皆累大官田園<lb/>
館舍徧天下巨艘大舶交諸番中廩藏倉庾相望車馬<lb/>
填塞門巷僕從佩金虎符為千户萬户者凡數十人江<lb/>
南僧石祖進摭其不法十事上聞時中書省臣亦言朱<lb/>
清張瑄屢致人言乞罷其職徙其子孫官江南者於京<lb/>
帝從之仍詔御史臺詰問二人竟伏誅　丁未帝語臺<lb/>
<pb n="KR2b0040_WYG_161-7b"/>
臣曰朕聞江南富户侵占民田以致貧者流離轉徙卿<lb/>
等嘗聞之否臺臣言曰富民多乞䕶持璽書依倚以欺<lb/>
貧民官府不能詰治宜悉追收為便命即行之毋越三<lb/>
日　詔自今僧官僧人犯罪御史臺與内外宣政院同<lb/>
鞫宣政院官徇情不公者聴御史臺治之　乙夘築渾<lb/>
河隄長八十里仍禁豪家毋侵舊河令屯田軍及民耕<lb/>
種　增劉國傑等軍仍令屯戍險隘俟秋進師　命扎<lb/>
固爾岱阿里等整治江南影占稅民田土者　詔軍官<lb/>
<pb n="KR2b0040_WYG_161-8a"/>
除邊逺出征其餘遇祖父母父母喪依民官例立限奔<lb/>
赴　禁畜飬鷹犬馬駞等人擾民　己未以諸王珍戩<lb/>
誣告濟南王謫置劉國傑軍中自效　宋隆濟累攻圍<lb/>
貴州不解劉深等糧盡道梗不通遂引兵還隆濟復率<lb/>
衆邀之輜重委棄士卒殺傷殆盡南臺御史中丞陳天<lb/>
祥上書諫曰八百媳婦乃荒裔小夷取之不足以為利<lb/>
不取不足以為害而劉深欺上罔下帥兵伐之經過八<lb/>
番縱横自恣中途變生所在皆叛既不能制亂反為亂<lb/>
<pb n="KR2b0040_WYG_161-8b"/>
衆所制食盡計窮倉皇退去喪師十八九棄地千餘里<lb/>
朝廷再發四省之兵使劉二霸都總督以圖收復湖南<lb/>
湖北大𤼵運糧丁夫衆至二十餘萬正當農時驅此愁<lb/>
苦之人往迴數千里中何事不有比聞從征敗卒言西<lb/>
南諸夷皆重山複嶺陡澗深林其窄隘處僅容一人一<lb/>
騎上如登高下如入井賊若乗險邀擊我軍雖衆亦難<lb/>
施為或諸蠻逺遁阻隘以老我師進不得前旁無所掠<lb/>
將不戰自困矣且自征伐倭國占城交緬諸夷以來近<lb/>
<pb n="KR2b0040_WYG_161-9a"/>
三十年未嘗有尺土一民之益計其所費可勝言哉去<lb/>
嵗西征及今此舉何以異之乞早正深罪仍下明詔招<lb/>
諭彼必自相歸順不須逺勞王師與小醜争一旦之勝<lb/>
負也今為之計宜駐兵近境多市軍糧内安外圉漸次<lb/>
服之此王者之師萬全之利也茍謂業已如此欲罷不<lb/>
能亦當詳審成敗算定而行彼諸蠻皆烏合之衆必無<lb/>
乆能同心捍我之理但急之則相救緩之則相疑以計<lb/>
使之互相讐怨待彼有可乗之隙我有可動之時徐命<lb/>
<pb n="KR2b0040_WYG_161-9b"/>
諸軍數道俱進服從者懷之以仁抗敵者威之以武恩<lb/>
威兼濟功乃易成若復舍恩任威深蹈覆轍恐他日之<lb/>
患有甚於今日者也不報遂謝病去　二月丙戌遣陜<lb/>
西省平章伊蘓岱爾參政汪惟勤將川陜軍湖廣平章<lb/>
劉國傑將湖廣軍征亦乞不薛一切軍務並聴伊蘓岱<lb/>
爾劉國傑節制　罷征八百媳婦右丞劉深等官收其<lb/>
符印　癸巳帝有疾釋京師重囚三十八人命侍御史<lb/>
王夀奉香江南徧祠嶽鎮海瀆宻察去嵗風水為災百<lb/>
<pb n="KR2b0040_WYG_161-10a"/>
姓艱食凡所經過採聴入對使還具奏民之利病繫於<lb/>
官吏善惡在今宜選公亷材幹存心愛物者専撫字剛<lb/>
方正大深識治體者居風憲天災代有賑濟以時無勞<lb/>
聖慮惟是䝉古之家仍據權要當罷其職處之京師以<lb/>
保全之此長乆之道也初夀與臺臣奏宰相内統百官<lb/>
外均四海位尊任重不可輕假非人三代以降國之興<lb/>
衰民之休戚未有不由相臣之賢否也世祖初置中書<lb/>
省以呼圗克巴哈塔齊爾錫津安圗巴延等為丞相史天<lb/>
<pb n="KR2b0040_WYG_161-10b"/>
澤劉秉忠亷希憲許衡姚樞等實左右之當時稱治比<lb/>
唐貞觀之盛迨至阿哈瑪特郝貞耿仁盧世榮僧格實都<lb/>
等壞法黷貨流毒億兆近者阿固岱巴延巴特瑪新阿<lb/>
里等専政煽惑中禁幾揺神器君子小人已試之驗較<lb/>
然如此臣願推愛君思治之心邪正互陳成敗對舉庶<lb/>
幾上悟天衷懲其既往知所進退天下之事可從而理<lb/>
也　三月丁酉以旱溢為災詔赦天下平灤被災尤甚<lb/>
免其差稅三年其餘災傷之地已經賑恤者免一年今<lb/>
<pb n="KR2b0040_WYG_161-11a"/>
年内郡包銀奉鈔江淮以南夏稅諸路鄉村人户散辦<lb/>
門攤課程並蠲免之　甲寅合祭昊天上帝皇地祇於<lb/>
南郊遣中書左丞相達喇罕哈喇哈遜攝事　烏撒烏<lb/>
䝉東川芒部及武定威楚普安諸蠻因蛇節之亂皆以<lb/>
供輸煩勞為辭乗釁起兵攻掠州縣焚燒堡砦遣伊蘓<lb/>
岱爾等將兵㑹劉國傑討之時國傑方討順元蠻不及<lb/>
來㑹伊蘓岱爾等率師分道並進次第平之　夏四月<lb/>
乙亥濬永清縣南河　戊子帝如上都　五月戊申太<lb/>
<pb n="KR2b0040_WYG_161-11b"/>
廟寢殿災　六月癸亥朔日有食之是日時加戍依厯<lb/>
日食五十七杪太史院官以涉交既淺且復近濁欲匿<lb/>
不報保章正齊履謙曰吾所掌者常數也其食與否則<lb/>
係於天獨以狀聞及其時果食太史院以失於推策詔<lb/>
中書議罪衆嘗争沒日不能決履謙曰氣本十五日而<lb/>
間有十六日者餘分之積也故厯法以所積之日命為<lb/>
沒日不出本氣者為是衆服其議　秋七月癸巳朔熒<lb/>
惑鎮星辰星聚於井　辛酉以江浙行省參知政事呼<lb/>
<pb n="KR2b0040_WYG_161-12a"/>
圗卜丹為中書右丞　八月乙丑熒惑犯嵗星　九月<lb/>
己酉龍興民訛言括童男女至有殺其子者命捕為首<lb/>
者三人誅之始息　冬十月甲子改浙東宣慰使為宣<lb/>
慰司都元帥府徙治慶元鎮遏海道　初浙西亷訪使<lb/>
張珪劾罷郡長吏以下三十餘人府史胥徒數百徴贓<lb/>
巨萬計珪得監司奸利事將發之事干行省有内不自<lb/>
安者至是賂南人林都鄰告珪收蔵禁書及推算帝五<lb/>
行江浙運使合只亦言珪沮撓鹽法命省臺官雜治之<lb/>
<pb n="KR2b0040_WYG_161-12b"/>
得行省大小吏及鹽官欺罔狀皆伏罪召珪拜僉樞宻<lb/>
院事賜只孫冠服侍宴又命買宅以賜辭不受　丙子<lb/>
帝至自上都　十一月甲午劉國傑禆將宋元率兵大<lb/>
敗蛇節賜衣二襲仍授以金符　辛亥以同知樞宻院<lb/>
哈達知樞宻院事　詔江南寺觀凡續置民田及民以<lb/>
施入為名者並輸租充役　乙未詔諸驛使輙枉道者<lb/>
罪之　十二月辛酉御史臺臣言自大徳元年以來數<lb/>
有星變及風水之災民間乏食陛下敬天愛民之心無<lb/>
<pb n="KR2b0040_WYG_161-13a"/>
所不盡理宜轉災為福而今春霜殺麥秋雨傷稼五月<lb/>
太廟災尤古今重事臣等思之得非荷陛下重任者不<lb/>
能奉行聖意以致如此若不更新後難為力乞令中書<lb/>
省與老臣識達治體者共圖之復請禁諸路釀酒減免<lb/>
差稅賑濟飢民帝皆嘉納命中書即議行之　雲南地<lb/>
震　甲子衡州袁舜一等誘集二千餘人侵掠郴州湖<lb/>
南宣慰司發兵討之獲舜一及其黨命誅首謀者三人<lb/>
餘配洪澤芍陂屯田其脅從詔諭復業　戊辰雲南地<lb/>
<pb n="KR2b0040_WYG_161-13b"/>
復震　丙子劉國傑額森呼圗嚕來獻蛇節羅鬼等㨗<lb/>
　庚辰熒惑犯太微東垣上相　命中書省更定畧賣<lb/>
良人罪例必嚕咱納實哩者北庭噶瑪拉國人也幼熟<lb/>
輝和爾及西天書長能貫通三蔵暨諸國語是嵗奉㫖<lb/>
從帝師受戒於廣寒殿代帝出家<lb/>
七年春正月己酉以嵗不登禁河北甘肅陜西等郡釀<lb/>
酒益都諸處牧馬之地為民所墾者畆輸租一斗太重<lb/>
減為四升弛饑荒所在山澤河泊之禁一年　壬子罷<lb/>
<pb n="KR2b0040_WYG_161-14a"/>
歸徳府括田　乙卯詔凡為匿名書辭語重者誅之輕<lb/>
者流配首告人賞鈔有差皆籍沒其妻子充賞　命御<lb/>
史臺宗正府委官遣發朱清張瑄妻子來京師仍封籍<lb/>
其家貲拘收其軍器海舶等物　丁巳令樞宻院選軍<lb/>
士習農業者十人教軍前屯田　二月壬戌詔中書省<lb/>
汰諸有司冗員中書省自左右丞相而下平章政事二<lb/>
員左右丞各一員參知政事二員定為八府仍諭樞宻<lb/>
院除出征將帥外掌署院事者定其員數以聞　辛未<lb/>
<pb n="KR2b0040_WYG_161-14b"/>
以平章政事行上都留守茂巴爾斯陜西行省平章阿<lb/>
喇卜丹並為中書平章政事江南行臺御史中丞尚文<lb/>
為中書左丞江浙行省參知政事董士珍為中書參知<lb/>
政事　壬申詔樞宻院宗正府等自今每事與中書共<lb/>
議然後奏聞諸司不得擅奏遷調官員雖經特㫖用之<lb/>
而於例未允者亦聴覆奏　甲戌減杭州稅課提舉司<lb/>
冗員　己卯以侍御史托台為中書參知政事　御史<lb/>
臺臣言江浙行省平章阿里左丞高翥安祐僉省張祐<lb/>
<pb n="KR2b0040_WYG_161-15a"/>
等詭名買鹽萬五千引增價轉市於人乞遣省臺官按<lb/>
問從之　庚辰監察御史杜肯構等言右丞相旺扎勒受<lb/>
朱清張瑄賄賂事不報　壬午帝語中書省臣曰凡有<lb/>
以嵗課增羡希求爵賞者此非掊刻於民何從而出自<lb/>
今除元額外勿以增羡作正數　罷江南財賦總管司<lb/>
及提舉司禁諸人非奉㫖毋得以寳貨進獻　三月庚<lb/>
寅詔遣奉使宣撫循行諸道以郝天挺達楚往江南江<lb/>
北石珪往燕南山東耶律希逸劉睿往河東陜西特哩<lb/>
<pb n="KR2b0040_WYG_161-15b"/>
托歡戎益往兩浙江東趙仁榮岳叔謨往河南湖廣茂<lb/>
巴斯陳英往江西福建塔齊哈雅劉敏中往山北遼東<lb/>
並給三品銀印仍降詔戒飭之　江浙行省平章托克托<lb/>
發遣朱清張瑄家屬其家以金珠重賂之托克托以聞帝<lb/>
諭之曰朕以江南任卿果能爾真男子事也其益恪勤<lb/>
乃事賜以黄金五十兩　乙未中書平章巴延梁徳珪<lb/>
段貞阿嚕威薩哩右丞巴特瑪新左丞伊克巴哈參政<lb/>
蘓和卓爾張斯立等受朱清張瑄賄賂治罪有差詔皆<lb/>
<pb n="KR2b0040_WYG_161-16a"/>
籍其家　以洪君祥為中書右丞監察御史言其曩居<lb/>
宥宻以貪賄罷黜乞别選賢能代之不報　甲辰詔定<lb/>
贓罪為十二章京朝官月俸外增給禄米外任官無公<lb/>
田者亦量給之　乙巳以征八百媳婦喪師誅劉深笞<lb/>
哈喇岱鄭祐罷雲南征緬分省時有司以遇赦議釋劉<lb/>
深罪哈喇哈遜曰徼名召釁喪師辱國非常罪比不誅<lb/>
無以謝天下遂誅之　戊申小蘭禧岳鉉等進大元大<lb/>
一統志賜賚有差　癸丑樞宻院臣及監察御史言中<lb/>
<pb n="KR2b0040_WYG_161-16b"/>
丞董士選貸朱清張瑄鈔非義帝曰臺臣稱貸不必問<lb/>
也若言者不已便當杖之　甲寅帝如上都　夏四月<lb/>
庚午中書左丞達喇罕言僧人修佛事畢必釋重囚有<lb/>
殺人及妻妾殺夫者皆指名釋之生者茍免死者負寃<lb/>
於福何有帝嘉納之　辛未流朱清張瑄子孫於逺方<lb/>
仍給行貲　庚辰蛇節降宋隆濟遁去丁亥誅蛇節<lb/>
濟南路隕霜殺麥　五月丙申遣征緬囘軍萬四千人<lb/>
還各戍　辛亥奉使宣撫耶律希逸劉賡言平陽僧察<lb/>
<pb n="KR2b0040_WYG_161-17a"/>
力威犯法非一有司憚其豪强不敢詰問聞臣等至潛<lb/>
逃京師中書省臣言宜捕送其所令省臺宣政院遣官<lb/>
雜治從之　甲寅濬上都灤河　乙卯詔中外官吏無<lb/>
職田者驗俸給米有差其上都甘肅和林非産米地惟<lb/>
給其價　禁諸王駙馬毋輙杖州縣官吏遣者罪王府<lb/>
官　般陽路隕霜　閏五月戊午朔日有食之　壬戌<lb/>
詔禁犯曲阜林廟者　己巳中書右丞相加太保録軍<lb/>
國重事旺扎勒卒諡忠憲元貞以來朝廷恪守成憲詔書<lb/>
<pb n="KR2b0040_WYG_161-17b"/>
屢下散財𤼵粟不惜鉅萬以頒賜百姓旺扎勒之力居多<lb/>
大徳中帝倚任之意益重而能處之以安静不急於功<lb/>
利故吏民守職世稱賢相云　復以特爾格為中書平章<lb/>
政事初特爾格乞解機務詔仍以平章議中書省事時諸<lb/>
王朝見未有知典故者帝曰惟特爾格諳之凡賜予諸王<lb/>
禮節悉命掌行至是遂復以前官授之　蘭谿處士金<lb/>
履祥卒履祥幼敏睿及長從學同郡王柏及何基之門<lb/>
基則學於黄榦而榦則親得朱熹之傳者宋將亡遂絶<lb/>
<pb n="KR2b0040_WYG_161-18a"/>
意進取屏跡金華山中平居獨處終日儼然至與物接<lb/>
則盎然和懌訓廸後學諄切無倦而尤篤於分義及何<lb/>
基王柏之喪履祥率其同門之士以義例服觀者始知<lb/>
師弟之繫於彛倫也履祥嘗謂司馬光作資治通鑑劉<lb/>
恕為外紀以記前事不本於經而信百家之說是非謬<lb/>
於聖人不足以傳信乃用邵雍皇極經世厯胡寅皇王<lb/>
大紀之例損益折衷一以尚書為主下及詩禮春秋旁<lb/>
採舊史諸子表年繫事斷自唐堯以下接於通鑑之前<lb/>
<pb n="KR2b0040_WYG_161-18b"/>
勒為一書名曰通鑑前編以授門人許謙曰二帝三王<lb/>
之盛其微言懿行宜後王所當法戰國申商之術其苛<lb/>
法亂政亦後王所當戒則是編不可以不著也當時以<lb/>
為基之清介純實似尹焞柏之高明剛正似謝良佐履<lb/>
祥則親得之二氏而並充於已者也居仁山之下學者<lb/>
因稱仁山先生至治中賜諡文安　辛巳詔僧人與民<lb/>
均當差役　癸未各道奉使宣撫言去嵗被災人户未<lb/>
經賑濟者宜免其差役從之　命江浙行省右丞董士<lb/>
<pb n="KR2b0040_WYG_161-19a"/>
選𤼵所籍朱清張瑄貨財赴京師其海外未還商舶至<lb/>
則依例籍沒　甘肅行省平章合散等侵盗官錢十六<lb/>
萬三千餘錠鹽引五千餘道命省臺官徴之　丙戌罷<lb/>
營田提舉司　六月己丑御史臺臣言𤓰沙二州自昔<lb/>
為邊鎮重地今大軍屯駐甘州使官民反居邊外非宜<lb/>
乞以䝉古軍萬人分鎮險隘立屯田以供軍實為便從<lb/>
之　庚子西京道宣慰使法和爾卜丹以瑟瑟二千五百<lb/>
餘斤鬻於官為鈔一萬一千九百餘錠有㫖除御榻所<lb/>
<pb n="KR2b0040_WYG_161-19b"/>
用外餘未用者悉還之　癸卯詔凡軍官子弟年及二<lb/>
十者與民官子孫同儤直一年方許襲職萬户於樞宻<lb/>
院千户於行省百户於本萬户　乙巳罷行省僉省<lb/>
命甘肅行省修阿哈潭曲尤壕以通漕運　台州風水<lb/>
大作寧海臨海二縣死者五百五十人　秋七月御史<lb/>
臺臣言前河間路達嚕噶齊和爾賽音轉運使珠勒徳夀<lb/>
皆坐贓罷今和爾賽音以獻鷹犬復除大寧路達嚕噶齊<lb/>
珠勒徳夀以徳勒黙色妄奏其被誣復除福寧知州並<lb/>
<pb n="KR2b0040_WYG_161-20a"/>
宜改正不叙以戢姦貪從之　禁僧人以修建寺宇為<lb/>
名賫諸王令㫖乗傳擾民　丙寅以哈喇哈遜為中書<lb/>
右丞相知樞宻院事　丁丑中書省臣言大同稅課比<lb/>
奉㫖賜乳母楊氏其家掊歛過數擾民為甚勅賜鈔五<lb/>
百錠其稅課依例輸官　罷江南白雲宗攝所其田令<lb/>
依例輸租　圗斡既敗聚其屬及海都之子謀遣使請<lb/>
命使至伊察喇㑹諸王將帥議曰圗斡乞降事當待命<lb/>
於上然往返再閲月恐失事機乃使茂古哈喇往報之<lb/>
<pb n="KR2b0040_WYG_161-20b"/>
既遣始以聞帝嘉之詔慎飭軍士安置驛傳以俟自是<lb/>
諸王叛者相率來歸　八月罷䕶國仁王寺元設江南<lb/>
營田提舉司　辛卯夜地震平陽太原尤甚村堡移徙<lb/>
地裂成渠人民壓死不可勝計遣使分道服濟為鈔九<lb/>
萬六千五百餘錠仍免太原平陽今年差稅山場河泊<lb/>
聴民採捕詔問致災之由保章正齊履謙言地為陰而<lb/>
主静妻道臣道子道也三者失其道則地為之不寧弭<lb/>
之之道大臣當反躬責己去専制之威以答天變不可<lb/>
<pb n="KR2b0040_WYG_161-21a"/>
徒為祈禳也時帝寢疾宰臣及中宫専政故履謙言及<lb/>
之集賢大學士陳天祥亦上書極陳陰陽不和天地不<lb/>
位為時政之弊言尤切直執政者惡之抑不以聞天祥<lb/>
自被召起且一嵗每以不得一見帝罄其所欲言欝欝<lb/>
不自釋尋復謝病歸初晉寧郇保山移所過居民廬舍<lb/>
皆摧壓傾圯將近李忠家忽分為二行五十餘步復合<lb/>
忠家獨完忠幼孤事母至孝人以為孝感所致云　庚<lb/>
子中書省臣言巴哈喇卜丹輸運和林軍糧其負欠計二<lb/>
<pb n="KR2b0040_WYG_161-21b"/>
十五萬餘石近監察御史亦言其侵匿官錢十三萬餘<lb/>
錠臣等議遣官徴之不足則籍沒其財産從之　九月<lb/>
戊午帝至自上都　丙寅以太原平陽地震禁諸王阿<lb/>
濟吉蕭實所部擾民仍減太原嵗飼馬之半　太白晝<lb/>
見　遣刑部尚書達察爾翰林直學士王約使高麗時<lb/>
高麗國王王昛既復位又罷征東行省監制昛乃復厚<lb/>
斂淫刑國人羣愬於朝因得其相國呉祈専權離間王<lb/>
父子狀詔遣約諭之曰天地間至親者父子至重者君<lb/>
<pb n="KR2b0040_WYG_161-22a"/>
臣彼小人知有利寧肎為汝家國地耶昛泣謝罪且請<lb/>
子謜還國奸人黨與悉從約治遂徴祈赴闕鞫之流安<lb/>
西　丙子罷僧官有妻者　壬午復以茂巴爾斯為平<lb/>
章政事　冬十月丁亥御史臺臣劾言浙江行省平章<lb/>
阿里不法帝曰阿里朕所信任臺臣屢以為言非所以<lb/>
勸大臣也後有言者朕當不恕　太白經天　戊子以<lb/>
浙江年糓不登減海運糧四十萬石　辛卯復立陜西<lb/>
行御史臺　癸巳御史臺臣及諸道奉使言行省官乆<lb/>
<pb n="KR2b0040_WYG_161-22b"/>
任與所𨽻編氓聨婣害政詔互遷之　給大都文宣王<lb/>
廟洒掃户五　乙未𤼵雲南叛冦餘黨未革心者來京<lb/>
師留蛇節養子阿闕於本境以撫其民　庚子改普定<lb/>
府為路𨽻曲靖宣慰司以故知府容苴妻適姑為總管<lb/>
佩虎符　庚戊翰林國史院進太祖太宗定宗睿宗憲<lb/>
宗五朝實録　十一月甲寅朔命鷹師圍獵毋得擾民<lb/>
　己未太白經天　甲子命依十二章斷僧官罪　十<lb/>
二月戊子以平宋隆濟功增諸將秩賜銀鈔等物有差<lb/>
<pb n="KR2b0040_WYG_161-23a"/>
其軍士各賜鈔十錠放歸存恤一年　辛丑加封真武<lb/>
為元聖仁威𤣥天上帝　七道奉使宣撫所罷贓汚官<lb/>
吏凡一萬八千四百七十三人贓四萬五千八百六十<lb/>
五錠審寃獄五千一百七十六事　元貞初圗呼嚕遷<lb/>
江浙右丞適嵗旱方至而雨民心大恱未幾平章布呼<lb/>
宻卒帝思之問近侍曰羣臣孰有似布呼宻者對曰圗<lb/>
呼嚕其人也且先帝所知遂驛召還賜雕鞍弓矢俄遷<lb/>
樞宻副使是嵗卒諡文肅　大都路總管兼大興府尹<lb/>
<pb n="KR2b0040_WYG_161-23b"/>
齊諾馭吏治民有方以暇日正街衢表里巷國學興工<lb/>
尤盡其力俄進同僉樞宻事上疏言䝉古軍在山東河<lb/>
南者往戍甘肅跋涉萬里裝槖鞍馬之資皆其自辦每<lb/>
行必鬻田産甚則賣妻子戍者未歸代者當𤼵前後相<lb/>
仍困苦日甚今邊陲無事而虗殫兵力誠為非計請以<lb/>
近甘肅之兵戍之而山東河南前戍者官為出錢贖其<lb/>
田産妻子庶使少有瘳也詔從之未幾遷參議中書省<lb/>
事贊決機務精練明敏凡干禄之人由他途進者一切<lb/>
<pb n="KR2b0040_WYG_161-24a"/>
不用時論翕然稱焉　何瑋為御史中丞陳當世要務<lb/>
十條帝嘉納之京師孔子廟成瑋言唐虞三代國都閭<lb/>
巷莫不有學今孔廟既成宜建國學於其側從之賽音<lb/>
鄂徳齊巴圗髙等還自貶所復相位瑋言姦黨不可復用宜<lb/>
選正人以居廟堂帝深然之監察御史郭章劾郎中哈<lb/>
喇哈遜受贓具服而哈喇哈宻結權要以枉問誣章瑋<lb/>
率臺臣入奏辨論剴切章遂得釋　詔内外官七十者<lb/>
並聴致仕獨郭守敬以先朝舊徳朝政多諮之累請謝<lb/>
<pb n="KR2b0040_WYG_161-24b"/>
事不許自是凡翰林太史官不許致仕著為令<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑後編卷一百六十一<lb/>
</p>
<p>
</p>
  </div>
</body>
</text>
</TEI>
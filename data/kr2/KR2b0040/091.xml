<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編卷九十一</head> <lb/>
    <p>
<pb n="KR2b0040_WYG_091-1a"/>
欽定四庫全書<lb/>
　資治通鑑後編卷九十一<lb/>
　　　　　　　　　　　刑部尚書徐乾學撰<lb/>
　宋紀九十一<hi>起閼逄掩茂正月盡柔兆困敦十二月凡三年</hi>
　　哲宗憲元繼道顯德定功欽文睿武齊聖昭孝皇<lb/>
　　帝<lb/>
紹聖元年春正月丙申夏國遣使來貢　趙偁又上言<lb/>
先帝灼見河摯且鍳屢閉屢塞之患因順其性使之北<lb/>
<pb n="KR2b0040_WYG_091-1b"/>
行此萬世䇿也自有司置埽創約横截河流囘河不成<lb/>
因為分水初決南宮再決宗城三決内黄亦皆西決則<lb/>
地勢西下較然可見今欲弭息河患而逆地勢戾水性<lb/>
臣未見其能就效也臣請開闞村河門修平鄉鉅鹿埽<lb/>
焦家等隄濬澶淵故道以備漲水如此則五利全而河<lb/>
患息矣水官又請權堰梁村縷斷張包等河門閉内黄<lb/>
決口開雞爪䟽口地囘河東流於是詔遣中書舍人呂<lb/>
希純殿中侍御史井亮采乗傳相視且㑹逐司定議偁<lb/>
<pb n="KR2b0040_WYG_091-2a"/>
議以為東流濶處無二百歩益以漲水何可勝約去嵗<lb/>
嘗開雞爪十五餘丈未幾生淤形勢可見一日東流既<lb/>
不容北流又悉閉土壅横潰之患可勝道哉請先𨗳張<lb/>
包以存北流修西隄以備漲水因其順快水流既通則<lb/>
河将自成矣時獨東路提刑上官均與偁議合而衆相<lb/>
論難累日不決乃周視東北流較形勢審利害命逐司<lb/>
詰之曰将濬雞爪以決東河於北流可乎水官曰不可<lb/>
張包存則東流敗矣詔使曰審爾則水之趨北勢也奈<lb/>
<pb n="KR2b0040_WYG_091-2b"/>
何逆之由是從偁議奏請存張包而治北流㑹詔中格<lb/>
復罷　二月丁未以户部尚書李清臣為中書侍郎以<lb/>
兵部尚書鄧温伯為尚書右丞清臣首倡紹述温伯和<lb/>
之時進用大臣皆從中出侍從䑓諫亦多不由進擬范<lb/>
純仁乃言於帝曰陛下親政之初四方拭目以觀天下<lb/>
治亂實本於此舜舉臯陶湯舉伊尹不仁者逺縱未能<lb/>
如古人亦須極天下之選帝不納　己酉𦵏宣仁聖烈<lb/>
皇后于永厚陵己未祔神主于太廟　甲子詔依章獻<lb/>
<pb n="KR2b0040_WYG_091-3a"/>
明肅皇后故事罷避髙遵惠諱　是月夏國進馬助太<lb/>
皇太后山陵復遣使再議易地詔不允　三月壬申朔<lb/>
日有食之雲隂不辨　癸酉以知陳州蔡卞為中書舍<lb/>
人　乙亥尚書左僕射同平章事呂大防罷大防當宣<lb/>
仁垂簾時位首相踰六年帝春秋既長大防但専意輔<lb/>
導未嘗建議親政雖宣仁有復辟之志卒不得伸當國<lb/>
日久羣怨皆歸焉及宣仁始祔廟侍御史來之邵乞先<lb/>
逐大防以破大臣朋黨因䟽列神宗簡㧞之人章惇安<lb/>
<pb n="KR2b0040_WYG_091-3b"/>
燾呂惠卿等以備進用大防亦自求去位帝亟從之詔<lb/>
以觀文殿大學士知潁昌府後二日改知永興軍　乙<lb/>
酉御集英殿試進士策曰今復詞賦之選而士不知勸<lb/>
罷常平之官而農不加富可差可募之說紛而役法病<lb/>
或東或北之論異而河患滋賜土以柔逺也而𦍑夷之<lb/>
患未弭弛利以便民也而商賈之路不通夫可則因否<lb/>
則革惟當之為貴聖人亦何有必焉李清臣之詞也<lb/>
戊子徙封徐王顥為冀王　癸巳詔賑京東河北流民<lb/>
<pb n="KR2b0040_WYG_091-4a"/>
貸以榖麥種諭使還業蠲今年租稅　丁酉賜禮部奏<lb/>
名進士諸科九百七十五人及第出身時考官取進士<lb/>
答䇿者多主元祐及楊畏覆考乃悉下之而以主熈豐<lb/>
者置前列㧞畢漸為第一自此紹述之論大興國是遂<lb/>
變矣　是日蘇轍罷先是轍上䟽曰伏見御試䇿題歴<lb/>
詆近歳行事有紹復熈寜元豐之意臣謂先帝以天縱<lb/>
之才行大有為之志其所設施度越前古蓋有百世不<lb/>
可改者在位近二十年而終身不受尊號裁損宗室恩<lb/>
<pb n="KR2b0040_WYG_091-4b"/>
止袒免减朝廷無窮之費出賣坊場顧募衙前免民間<lb/>
破家之患黜罷諸科誦數之學訓練諸将慵惰之兵置<lb/>
寄禄之官復六曹之舊嚴重禄之法禁交謁之私行淺<lb/>
攻之䇿以制西夏收六色之錢以寛雜役凡如此類皆<lb/>
先帝之睿筭有利無害而元祐以來上下奉行未嘗失<lb/>
墜也至於其他事有失當何世無之父作之於前子救<lb/>
之于後前後相濟此則聖人之孝也漢武帝外事四夷<lb/>
内興宮室財用匱竭於是修鹽鐡𣙜酤均輸之政民不<lb/>
<pb n="KR2b0040_WYG_091-5a"/>
堪命幾至大亂昭帝委任霍光罷去煩苛漢室乃定光<lb/>
武顯宗以察為明以䜟決事上下恐懼人懐不安章帝<lb/>
即位深鍳其失代之以寛厚愷悌之政後世稱焉本朝<lb/>
真宗石文偃武號稱太平而羣臣因其極盛為天書之<lb/>
說章獻臨御攬大臣之議藏書梓宮以冺其迹及仁宗<lb/>
聴政絶口不言英宗自藩邸入繼大臣創濮廟之議及<lb/>
先帝嗣位或請復舉其事寝而不答遂以安静夫以漢<lb/>
昭章之賢與吾仁宗神宗之聖豈其薄於孝敬而輕事<lb/>
<pb n="KR2b0040_WYG_091-5b"/>
變易也哉臣不勝區區願陛下反覆臣言慎勿輕事改<lb/>
易若輕變九年己行之事擢任累歳不用之人懐私忿<lb/>
而以先帝為辭大事去矣奏入不報轍又具劄子言聖<lb/>
意誠謂先帝舊政有不合改更自當宣諭臣等令商量<lb/>
措置今自宰臣以下未嘗略聞此言而忽因策問進士<lb/>
宣露宻㫖譬如家人父兄欲有所為子弟皆不與知而<lb/>
與行路謀之可乎帝固不恱李清臣鄧温伯又先媒蘖<lb/>
之及面論帝益怒遂責轍以漢武比先帝轍曰漢武明<lb/>
<pb n="KR2b0040_WYG_091-6a"/>
主也帝曰卿意但謂武帝窮兵黷武末年下哀痛之詔<lb/>
豈明主乎帝聲甚厲轍下殿待罪衆莫敢救范純仁從<lb/>
容言曰武帝雄才大略史無貶辭轍以比先帝非謗也<lb/>
陛下親政之初進退大臣當以禮不可如訶斥奴僕鄧<lb/>
温伯越次進曰先帝法度為司馬光蘇轍壊盡純仁曰<lb/>
不然法本無弊弊則當改帝曰人謂秦皇漢武純仁曰<lb/>
輙所論事與時也非人也帝為之少霽轍平日與純仁<lb/>
多異至是乃服退舉笏謝曰公佛地位人也歸家亟具<lb/>
<pb n="KR2b0040_WYG_091-6b"/>
奏乞賜屏逐詔以轍為端明殿學士知汝州中書舎人<lb/>
呉安詩草制有風節天下所聞及原誠終是愛君之語<lb/>
帝怒命别撰詞轍止散官知汝州安詩尋亦罷為起居<lb/>
舍人從虞䇿郭知章等言也　河内尹焞應舉見發䇿<lb/>
絀元祐之政乃嘆曰尚可以干禄乎不對而出焞少師<lb/>
事程頥謂頥曰焞不復應進士舉矣頥曰子有母在焞<lb/>
歸告其母陳母曰吾知汝以善飬不知汝以禄飬頥聞<lb/>
之曰賢哉母也於是終身不就舉　夏四月甲辰命中<lb/>
<pb n="KR2b0040_WYG_091-7a"/>
書舍人蔡卞同修國史以國子監司業翟思為左司諌<lb/>
左朝奉即上官均為左正言右朝散即周秩左朝散即<lb/>
劉拯並為監察御史　召淮南轉運副使張商英為右<lb/>
正言商英在外久不召積憾元祐大臣攻之不遺餘力<lb/>
上䟽言神宗盛德大業跨絶今古而司馬光呂公著劉<lb/>
摯呂大防援引朋儔敢行譏議凡詳定局之建明中書<lb/>
之勘㑹户部之行遣言官之論列詞臣之誥命無非指<lb/>
擿抉揚鄙薄嗤笑翦除陛下羽翼於内擊逐股肱於外<lb/>
<pb n="KR2b0040_WYG_091-7b"/>
天下之勢岌岌殆矣今天青日明誅賞未正乞下禁省<lb/>
檢索前後章牘付臣等看詳簽揭以上陛下與大臣斟<lb/>
酌而可否焉又指呂大防梁燾范祖禹為姦邪以司馬<lb/>
光文彦博為負國言呂公著不當諡正獻甚者至以宣<lb/>
仁比呂武始商英在元祐時作嘉禾頌以文彦博呂公<lb/>
著比周公又作文祭司馬光極其稱美至是乃追論其<lb/>
罪又言願陛下無忘元祐時章惇無忘汝州時安燾無<lb/>
忘許昌時李清臣曽布無忘河陽時其以險語激怒當<lb/>
<pb n="KR2b0040_WYG_091-8a"/>
世槩類此　乙巳三省言役法尚未就緒帝曰止用元<lb/>
豐法而减去寛剰錢百姓何有不便耶范純仁曰四方<lb/>
利害不同須因民立法乃可久也帝曰令户部議之<lb/>
阿里庫遣使來獻獅子丙午以旱詔恤刑　庚戌以知<lb/>
江寧府曽布為翰林學士布自瀛州徙江寧詔許入覲<lb/>
遂有是命布言先帝政事當復施行且乞改元以順天<lb/>
意　以龍圖閣直學士蔡京權户部尚書　䑓臣共言<lb/>
蘇軾行呂惠卿制詞譏訕先帝壬子詔軾落職知英州<lb/>
<pb n="KR2b0040_WYG_091-8b"/>
范純仁上䟽曰熈寧法度皆呂惠卿附㑹王安石建議<lb/>
不副先帝愛民求治之意至垂簾時始用言者特行貶<lb/>
竄今已八年矣言者多當時御史何故畏避不即納忠<lb/>
而今乃有是奏豈非觀望耶　癸丑詔改元祐九年為<lb/>
紹聖元年　白虹貫日　以侍講學士范祖禹為龍圖<lb/>
閣直學士知陜州先是上欲以祖禹代蘇轍而沮之者<lb/>
甚衆祖禹力求出乃有是命　太子少師致仕馮京卒<lb/>
帝臨奠蔡確之子渭京婿也於喪次䦨訴父寃甲寅詔<lb/>
<pb n="KR2b0040_WYG_091-9a"/>
復確右正議大夫　詔故觀文殿大學士荆國公贈太<lb/>
傅王安石配享神宗廟庭　以吏部尚書胡宗愈為通<lb/>
議大夫知定州　壬戌以提舉洞霄宫章惇為尚書左<lb/>
僕射兼門下侍郎制詞略曰肆予纘服之初身任受遺<lb/>
之託定䇿社稷底寧邦家方政令出於簾帷權柄歸於<lb/>
廊廟善政良法多所紛更正色危言不憚彊禦十年去<lb/>
國一德保躬雖風波並起於畏途而金石不渝乎素履<lb/>
翰林學士曽布所草也惇赴召沙縣陳瓘隨衆道謁惇<lb/>
<pb n="KR2b0040_WYG_091-9b"/>
素聞其名獨邀與同載訪當世之務瓘曰請以所乗舟<lb/>
喻偏重其可行乎或左或右其偏一也明此則可行矣<lb/>
惇黙然瓘復曰天子待公為政敢問将何先誰為君子<lb/>
誰為小人諒有素定之論願聞其畧惇竚思良久曰司<lb/>
馬光姦邪所當先辨無急於此瓘曰公誤矣此猶欲平<lb/>
舟勢而移左以置右也果爾将失天下之望惇厲色曰<lb/>
光輔母后獨掌政柄不務纂紹先烈肆意大改成緒誤<lb/>
國如此非姦邪而何瓘曰不察其心而疑其迹則不為<lb/>
<pb n="KR2b0040_WYG_091-10a"/>
無罪若指為姦邪又復改作則誤國益甚矣乃為惇極<lb/>
論熈豐元祐之事以為元豐之政多異熈寧則先志固<lb/>
已變而行之温公不明先志而用母改子之說行之太<lb/>
遽所以紛紛至今日為今日計唯當絶臣下之私情融<lb/>
祖宗之善意消朋黨持中道庶乎可以救弊瓘辭辨慷<lb/>
慨議論勁正惇雖仵意亦頗驚異遂有兼收元祐之語<lb/>
留瓘共飯而别　范純仁罷為觀文殿大學士知潁昌<lb/>
府京西北路安撫使帝既親政言者爭論垂簾時事純<lb/>
<pb n="KR2b0040_WYG_091-10b"/>
仁數稱疾求罷最後出居慈孝寺請降詔以禁約言者<lb/>
帝不從純仁連章求罷許之陛辭日命坐賜茶慰勞甚<lb/>
渥帝曰卿耆德碩望朝廷所倚頼今雖在外凢時政有<lb/>
可禆益者但入文字言之無事形迹純仁頓首受命<lb/>
命曽布修神宗正史　丙寅罷五路經傳通禮科　丁<lb/>
卯詔諸路復免役法依元豐八年見行條約施行　鄧<lb/>
温伯言舊名潤甫昨避高陳王諱今請復舊名從之<lb/>
戊辰同修國史蔡卞上䟽言先帝盛德大業卓然出千<lb/>
<pb n="KR2b0040_WYG_091-11a"/>
古之上發揚休光正在史䇿而實録所紀類多疑似不<lb/>
根乞騐索審訂重行刋定使後世考觀無所迷惑詔從<lb/>
之以卞兼國史修撰　是月知汝州蘇轍降授左朝議<lb/>
大夫徙知袁州責詞略曰垂簾之初老奸擅國置在言<lb/>
路使詆先朝反以君父為仇無復臣子之義中書舍人<lb/>
林希所草老奸蓋隂斥宣仁也希典書命自司馬光呂<lb/>
大防公著劉摯等數十人之制極其醜詆一日草制罷<lb/>
擲筆於地曰壊盡名節矣閏月壬申以陸師閔等二<lb/>
<pb n="KR2b0040_WYG_091-11b"/>
十三人為諸路提舉常平官　癸酉罷十科舉士法從<lb/>
井亮采言也　翟思言先帝正史将以傳示萬世訪聞<lb/>
秉筆之臣多刋落事迹變亂美實以外應奸人誣詆之<lb/>
說今既改命史官須别起文請降㫖取日厯時政記與<lb/>
今實録参對從之　甲申以觀文殿學士安燾為門下<lb/>
侍郎　以禮部侍郎孔武仲為寳文閣待制知宣州<lb/>
乙酉以工部尚書李之純為寳文閣待制知單州御史<lb/>
劉拯言其為中丞時阿附蘇軾故也　丙戌虞䇿請復<lb/>
<pb n="KR2b0040_WYG_091-12a"/>
置天下義倉每苖稅一石出米五升自來年為始専充<lb/>
賑濟從之　詔蘇軾合叙復日未得與叙復貶通判杭<lb/>
州秦觀監處州茶鹽酒稅以劉拯言其影附於軾増損<lb/>
實録也　丁亥詔神宗隨龍人趙世長等遷秩賜賚有<lb/>
差　戊子詔在京諸司所受傳宣中批並候朝廷覆奏<lb/>
以行　癸巳命知蘇州呂惠卿改知江寧府　乙未章<lb/>
惇入見遂就職命提舉修神宗實録國史　戊子詔改<lb/>
隆祐宮曰慈德宮前殿曰慈德中曰仁明後曰夀昌<lb/>
<pb n="KR2b0040_WYG_091-12b"/>
以黄履為御史中丞元豐末履嘗為中丞與蔡確章惇<lb/>
邢恕相交結每確惇有所嫌惡則使恕道風㫖於履履<lb/>
即排撃之時謂之四凶為劉安世所論而出至是惇復<lb/>
引用俾報復仇怨元祐正臣無一得免者矣　帝之初<lb/>
即位也程顥知扶溝縣以檄至河南府留守輯宗師問<lb/>
朝事如何顥曰司馬君實呂晦叔作相矣又問果作相<lb/>
當如何曰當與元豐大臣同若先分黨與他日可憂宗<lb/>
師曰何憂曰元豐大臣皆嗜利者使自變其已甚害民<lb/>
<pb n="KR2b0040_WYG_091-13a"/>
之法則善矣不然衣冠之禍未艾也<hi>此據宋名臣言行録</hi>至是其<lb/>
言乃騐宗師絳之子也　五月壬寅罷修官制局　甲<lb/>
辰罷進士習試詩賦専治二經　己酉詔以王安石日<lb/>
録参定神宗實録正史初安石将死悔其所作日録命<lb/>
從子防焚之防詭以他書代至是蔡卞即防家取以上<lb/>
之因芟落事實文飾奸偽盡改元祐所修　辛亥劉奉<lb/>
世罷奉世為人簡重有法度常云家世唯知事君内省<lb/>
不愧怍士大夫公論而已得喪常理也譬如寒暑加人<lb/>
<pb n="KR2b0040_WYG_091-13b"/>
雖善攝生者不能無病正須安以處之時以章惇用事<lb/>
力乞外乃罷為真定府路安撫使兼知成德軍　癸丑<lb/>
詔中外學官非制科進士上舍生入官者並罷　編類<lb/>
元祐羣臣章䟽及更改事條　甲寅殿中侍御史郭知<lb/>
章言先帝闢地進壤扼西戎之咽喉如安疆葭蘆浮圖<lb/>
米脂據高臨下宅險遏衝元祐初用事之臣委四寨而<lb/>
棄之外示以弱實生戎心乞檢閲議臣所進章䟽列其<lb/>
名氏顯行黜責惇等因開列初議棄地者自司馬光文<lb/>
<pb n="KR2b0040_WYG_091-14a"/>
彦博而下凡十一人惇奏曰棄地之議司馬光文彦博<lb/>
主之于内趙卨范純粹成之於外故衆論莫能奪若孫<lb/>
覺王存輩皆闇不曉事妄議邊計者至於趙卨范純粹<lb/>
明知其便而首尾異同以𫝊㑹大臣可謂挾奸㒺上夫<lb/>
妄議者猶可恕挾奸者不可不深治帝以為然　右正<lb/>
言張商英言先帝謂天地合祭非古詔禮部太常詳議<lb/>
以聞　以左正言上官均為工部員外即章惇方欲擅<lb/>
權惡均異論故罷均言職尋以均權發遣京東西路刑<lb/>
<pb n="KR2b0040_WYG_091-14b"/>
獄　己未以禮部侍即楊畏為吏部侍郎初呂大防既<lb/>
超遷畏畏知章惇必復用時惇居蘇州有張擴者惇妻<lb/>
之姪畏託擴致意云畏度事勢輕重因呂大防蘇轍以<lb/>
逐劉摯梁燾輩又欲并逐大防及轍而二人覺之遽罷<lb/>
畏言職畏迹在元祐心在熈寧元豐首為公闢路者也<lb/>
及惇赴召百官郊迎畏獨請間語多斥大防有直省官<lb/>
聞之嘆曰楊侍郎前日諂事呂相公亦如今日見章<lb/>
公也惇信畏言故又遷吏部　乙丑尚書左丞鄧潤甫<lb/>
<pb n="KR2b0040_WYG_091-15a"/>
卒潤甫首陳武王能廣文王之聲成王能嗣文武之道<lb/>
以開紹述遂拜左丞章惇議重謫呂大防劉摯潤甫不<lb/>
以為然曰俟見上當力爭無何暴卒　丁卯嗣濮王宗<lb/>
暉卒　六月知永興軍呂大防降授右正議大夫知隨<lb/>
州知青州劉摯落職降授左朝議大夫知黄州知汝州<lb/>
蘇轍降授左朝議大夫知袁州以䑓諌交章論列故也<lb/>
　來之邵等言知英州蘇軾詆斥先朝甲戌責授寕逺<lb/>
軍節度副使惠州安置　壬午封高宻郡王宗晟為嗣<lb/>
<pb n="KR2b0040_WYG_091-15b"/>
濮王　癸未以翰林學士承㫖曽布同知樞宻院事<lb/>
癸未禮部言太學博士詹文奏乞除去王安石字說之<lb/>
禁從之　詔知鄆州梁燾改知鄂州知成德軍劉安世<lb/>
改知南安軍管勾西山崇福宮呉安詩監光州鹽酒稅<lb/>
知虢州韓川改知坊州權知應天府孫升改知房州並<lb/>
落職降官從左司諌翟思言也　乙酉中書舎人林希<lb/>
言吏部侍郎新除知廬州王欽臣本縁傅㑹呂大防以<lb/>
致進用大防朋黨甚衆欽臣為之首豈可以侍從職名<lb/>
<pb n="KR2b0040_WYG_091-16a"/>
寄之方面所有制詞未敢撰進詔欽臣除集賢殿修撰<lb/>
知和州　詔崇政殿說書呂希哲守本官知懐州以劉<lb/>
拯言公著父子世襲姦邪故也　丙戌詔蔡確追復觀<lb/>
文殿學士贈特進　戊子翰林學士兼侍講蔡卞充國<lb/>
史院修撰兼知院事　辛卯三省以監察御史周秩所<lb/>
上二章進呈讀至向者有御批欲増隆皇太妃儀物又<lb/>
如治平中議濮事呂大防所以求去帝曰大防何嘗有<lb/>
言今秩越次及之是迎合也又讀至邪說甚行使天子<lb/>
<pb n="KR2b0040_WYG_091-16b"/>
不得尊其母帝曰此言激怒也如秩趣操甚狂若置之<lb/>
言職朝廷無安静之理遂罷秩權知廣德軍　秋七月<lb/>
丙辰張商英言呂希純於元祐中嘗繳駁詞頭不當及<lb/>
附㑹呂大防蘇轍事帝曰去冬以宮中缺人使令因召<lb/>
舊人十數輩此何繫外庭利害而范祖禹豐稷文及甫<lb/>
並有章䟽陳古今禍福以動朕聴希純等又繳奏爭之<lb/>
何乃爾也安燾對曰聞文及甫輩上書亦為人所使帝<lb/>
曰必蘇轍也㑹中書舍人林希言呂希純嘗草宣仁皇<lb/>
<pb n="KR2b0040_WYG_091-17a"/>
后族人遷官誥有曰昔我祖妣正位宸極其言失當及<lb/>
變亂奉祀禮文薦牙盤食等數事乃詔落希純職知亳<lb/>
州如故　丁巳三省言范純仁韓維朋附司馬光毁訕<lb/>
先帝變亂法度純仁復首建棄地之議滋飬邊患詔純<lb/>
仁特降一官初章惇請謪純仁帝曰純仁持議公平非<lb/>
黨也但不肯為朕留耳惇曰不肯留即黨也帝勉從惇<lb/>
請是日追奪司馬光呂公著等贈諡貶呂大防劉摯<lb/>
蘇轍等官詔諭天下元豐末神宗嘗謂輔臣曰明年建<lb/>
<pb n="KR2b0040_WYG_091-17b"/>
儲當以司馬光呂公著為師保及公著卒呂大防奉勅<lb/>
撰神道碑首載神宗語帝又親題其額及章惇蔡卞欲<lb/>
起史禍先於日厯時政記删去以司馬光呂公著為師<lb/>
保語又請發光公著冢斵棺暴尸三省同進呈許將獨<lb/>
不言惇等退帝留將問曰卿不言何也將曰發冢斵棺<lb/>
恐非盛德事帝曰朕亦以為無益公家遂寢其奏㑹黄履<lb/>
張商英周秩上官均來之邵翟思劉拯井亮采交章言<lb/>
光等畔道逆理未正典刑大防等罪大罰輕未厭公論<lb/>
<pb n="KR2b0040_WYG_091-18a"/>
凡十九䟽章惇悉以進呈遂詔追光公著贈謚毁所立<lb/>
碑奪王巖叟贈官貶大防郢州居住摯蘄州轍筠州曽<lb/>
布宻䟽請罷毁碑事不報蘇頌方執政時見帝年㓜諸<lb/>
臣太紛更常曰君長誰任其咎耶每大臣奏事但取決<lb/>
於宣仁帝有言或無對者惟頌奏宣仁必再禀帝有宣<lb/>
諭必告諸臣以聴聖語及言者劾頌帝曰頌知君臣之<lb/>
義無輕議也又曰梁燾每起中正之論其開陳排擊盡<lb/>
出公議朕皆記之由是頌獲免而燾與外祠　初李清<lb/>
<pb n="KR2b0040_WYG_091-18b"/>
臣冀為相首倡紹述之說以計去蘇轍范純仁亟復青<lb/>
苖免役法及章惇相心甚不恱復與為異惇既貶司馬<lb/>
光等又籍文彦博以下三十人將悉竄嶺表清臣進曰<lb/>
更先帝法度不能無過然皆累朝元老若從惇言必大<lb/>
駭物聴帝然之戊午詔曰司馬光呂公著呂大防劉摯<lb/>
等各以等第行遣責降訖至於射利之徒脅肩成市盍<lb/>
從申儆俾革回邪推予不忍之仁開爾自新之路今後<lb/>
一切不問議者亦勿復言所有見行取㑹實録修撰官<lb/>
<pb n="KR2b0040_WYG_091-19a"/>
以下及廢棄渠陽砦人自别依教處分咨爾臣工明聴朕<lb/>
命宜令御史臺出榜朝堂進奏院遍牒　來之邵劉拯<lb/>
等乞復免行錢法　八月辛未詔范純粹降一官為直龍<lb/>
閣知延安府以元祐間嘗獻議棄地也　壬戌三省具<lb/>
呂惠卿王中正宋用臣元罪状進呈當再叙章惇曰惠<lb/>
卿所坐極無名帝曰與復舊官并資政殿學士　九月癸<lb/>
卯遣御史劉拯按河北水災賑饑民　甲辰以黄慶基<lb/>
董敦逸並為監察御史　丙午䇿賢良方正能直言極<lb/>
<pb n="KR2b0040_WYG_091-19b"/>
諌科庚戌三省同進呈張咸呉儔陳暘三人中第五等<lb/>
推恩帝曰進士策文理有過於此者因詔罷制科　罷<lb/>
廣惠倉　甲寅知廣州唐義問坐棄渠陽砦責授舒州<lb/>
團練副使　庚申太白晝見　丁卯詔京東西河北賑<lb/>
恤流民　戊辰流星出紫㣲垣　冬十月己巳以知江<lb/>
寧府呂惠卿知大名府三省樞宻院同呈除目曽布韓<lb/>
忠彦曰若惠卿在朝善人君子必無以自立帝曰只令<lb/>
知北京豈可留也布又言章惇秉政以來所引皆闒茸<lb/>
<pb n="KR2b0040_WYG_091-20a"/>
小人専恣弄權日甚一日陛下以天下公論召彭汝礪<lb/>
而沮格不行呂升卿於罪謫中致仕而惇不禀㫖召令<lb/>
再任王欽臣謝表語侵御史而惇欲削職降官周秩譏<lb/>
切朝廷而惇欲多方曲庇其罪陛下不欲與惠卿復職<lb/>
而終復不欲除林希經筵而終除以是上下畏之獨臣<lb/>
與韓忠彦曽稍開陳他人有敢言其非者否其意蓋欲<lb/>
傾惇也　丁亥國子司業龔原奏王安石在先朝時嘗<lb/>
進所撰字說二十二卷其書發明至理乞差人就其家<lb/>
<pb n="KR2b0040_WYG_091-20b"/>
繕冩定本降付國子監雕印以便學者傳習詔可學校<lb/>
舉子之文靡然從之其弊自原始　庚寅以常安民為<lb/>
監察御史先是安民因召對言元祐中進言者以熈寧<lb/>
元豐之政為非而當時為是今日進言者以元祐之政<lb/>
為非而熈寧元豐為是皆偏論也願陛下公聴並觀是<lb/>
者行之非者改之無問新舊惟歸於當帝謂輔臣曰安<lb/>
民議論公正無所阿附　丁酉都水使者王宗望言北<lb/>
流已閉全河東還故道望付史官紀紹聖以來聖明獨<lb/>
<pb n="KR2b0040_WYG_091-21a"/>
斷致此成績詔宗望具析部役官功力等第以聞然是<lb/>
時東流堤防未及繕固瀕河多被水患流民入京師徃<lb/>
徃泊御廊及僧舍詔給劵諭令還本土以就賑濟　十<lb/>
一月己亥朔復八路差官法　壬子蔡確追復觀文殿<lb/>
大學士　甲寅開封男子呂安斥乗輿當斬貸之　十<lb/>
二月辛未申嚴銅錢出外界法　乙酉遼改明年元曰<lb/>
夀隆　丙戌滑州浮橋火　己丑漳河決溢浸洺磁等<lb/>
州令計置堙塞　甲午三省同進呈臺諫官前後章䟽<lb/>
<pb n="KR2b0040_WYG_091-21b"/>
言實録院所修先帝實録類多附㑹奸言詆斥熈寧以<lb/>
來政事乞重行罷黜帝曰史官敢如此誕謾不恭須各<lb/>
與安置詔范祖禹安置永州趙彦若澧州黄庭堅黔州<lb/>
初章惇蔡卞與其黨論實録多誣俾前史官分居畿邑<lb/>
以待問摘千餘條示之謂為無騐證既而院吏考閲悉<lb/>
有據依所餘才三十二事庭堅書用鉄龍爪治河有同<lb/>
兒戲至是首問焉對曰庭堅時官北都嘗親見之真兒<lb/>
戲耳凢有問皆直辭以對聞者壮之　是歳京師疫洛<lb/>
<pb n="KR2b0040_WYG_091-22a"/>
水溢太原地震　河北水發京東粟賑之<lb/>
二年春正月丙午立宏詞科三省上言今進士既純用<lb/>
經術如詔誥章表赦敕檄書露布戒諭之類皆朝廷官<lb/>
守日用不可缺者若悉不習試何以兼收文學博異之<lb/>
士於是别置宏詞科許進士登科者乞試試者雖多所<lb/>
取無過五人詞格超異者特奏命官　以吏部侍郎楊<lb/>
畏知成德軍畏既叛呂大防附章惇及李清臣安燾與<lb/>
惇異議復隂附安李而惇亦覺其險詐乃命畏出守<lb/>
<pb n="KR2b0040_WYG_091-22b"/>
己未遷奉太平興國寺三朝御容于天章閣　乙丑殿<lb/>
前司奏獄空詔賜緡錢　二月丁卯朔日有食之雲隂<lb/>
不辨　甲戌以知大名府呂惠卿為資政殿大學士章<lb/>
惇言惠卿乞留京師但願得一宮觀帝曰已除大資政<lb/>
兼北京亦是重地又問惠卿已行否曽布韓忠彦皆曰<lb/>
惠卿乞留乃是無耻君子難進而易退其人可知矣帝<lb/>
哂之初監察御史常安民面奏新除北都留守呂惠卿<lb/>
賦性深險王安石援引為執政及得志遂攻安石使移<lb/>
<pb n="KR2b0040_WYG_091-23a"/>
此心以事君其薄可知惠卿若見陛下必言先帝而泣<lb/>
以感動陛下希望得留朝廷至是惠卿過闕請對果為<lb/>
帝言先朝事且泣帝正色不答計不得施而去時論快<lb/>
之　乙亥詔追奪大防兩官徙居安州先是中丞黄履<lb/>
言趙彦若等修纂先帝實録厚加誣毁皆已竄逐惟監<lb/>
修呂大防幸免故有是命　辛巳出内庫錢帛二十萬<lb/>
助河北賑飢　乙未左司諫張商英除尚書左司員外<lb/>
即㑹知開封府王震言商英遣人與蓋漸謀害來之邵<lb/>
<pb n="KR2b0040_WYG_091-23b"/>
坐謫監江寧府稅　三月己亥嗣濮王宗晟卒謚端孝<lb/>
宗晟好古學藏書數萬卷仁宗嘉之益以國子監書治<lb/>
平初將郊而雨或議改卜英宗訪諸宗晟對曰陛下初郊<lb/>
見上帝盛禮也豈宜改卜至諴感神在陛下精意而已<lb/>
帝嘉納及郊雨霽英宗數被疾宻請早建儲貳以繫天<lb/>
下之望世稱其忠　甲辰國子司業龔原等言王安石<lb/>
嘗進其子雱所撰論語孟子義乞下本監雕印頒行詔<lb/>
令國子監冩録一本進納　己未試宏詞黄符等五人<lb/>
<pb n="KR2b0040_WYG_091-24a"/>
各循一資　夏四月戊辰詔職事官罷帶職朝請大夫<lb/>
以下勿分左右易集賢院學士為集賢殿修撰直集賢<lb/>
院為直秘閣集賢校理為秘閣校理　壬申封華容郡<lb/>
王宗愈為嗣濮王　御史郭知章董敦逸言乞循先帝<lb/>
之法令兩制及臺諫官各舉才行一人詔許将蔡京黄<lb/>
履蔡卞錢勰林希王震不拘資序各舉堪備任使二員<lb/>
以聞　丁亥詔依元豐條制置律學博士二員　寳文<lb/>
閣待制知青州邢恕是月入覲涕泣曰臣不謂今日得<lb/>
<pb n="KR2b0040_WYG_091-24b"/>
復見陛下淚濺御袍帝不樂遂令赴郡　五月乙巳命<lb/>
蔡卞詳定國子監三學及外州州學制　乙卯上皇太<lb/>
妃宮曰聖瑞　六月乙酉詔元祐初減定除授正任已<lb/>
下俸禄遞損物數不多有虧朝廷優異之禮其見行條<lb/>
令悉宜罷去並依元豐舊制其宗室公使并生日所賜<lb/>
自依元祐法　壬辰禁京城士人輿轎　秋七月己亥<lb/>
户部尚書蔡京奏乞檢㑹熈寧元豐青苖條約以示天<lb/>
下　丙辰詔大理寺復置右治獄仍依元豐例増置官<lb/>
<pb n="KR2b0040_WYG_091-25a"/>
屬　八月壬申封彰信軍節度使宗景為濟隂郡王<lb/>
甲申詔呂大防等永不得引用朞數及赦恩叙復時將<lb/>
大饗肆赦章惇先期言此數十人當終身勿徙故有是<lb/>
詔　嗣濮王宗愈卒謚㳟憲　乙酉録趙普後希莊為<lb/>
閤門祗候　九月甲午以安定郡王宗綽為嗣濮王<lb/>
壬寅告遷神宗神御于景靈宮顯承殿　知陳州范純<lb/>
仁聞呂大防竄居逺州終身勿徙不勝憂憤欲齋戒上<lb/>
䟽申理之所親勸其勿為觸怒萬一逺斥非高年所宜<lb/>
<pb n="KR2b0040_WYG_091-25b"/>
純仁曰事至於此無一人敢言若上心遂囘所繫大矣<lb/>
如其不然死亦何憾乃上言大防等所犯亦因持心失<lb/>
恕好惡任情違老氏好還之戒忽孟軻反爾之言然牛<lb/>
李之禍數十年淪胥不觧豈可尚遵前軌大防等年老<lb/>
疾病不習水土炎荒非久處之地又憂虞不測何以自<lb/>
存臣曽與大防等共事多被排斥陛下之所親見臣之<lb/>
激切止是仰報聖德向來章惇呂惠卿雖為貶謫不出<lb/>
里居臣向曽有言深䝉陛下開納陛下以一蔡確之故<lb/>
<pb n="KR2b0040_WYG_091-26a"/>
常軫聖念今趙彦若已死貶所将不止一蔡確矣願陛<lb/>
下斷自淵衷将大防等引赦原放癸卯出御批曰范純<lb/>
仁立異邀名沮抑朝廷已行之命可落觀文殿大學士<lb/>
知隨州帝始亦有意從所奏章惇力主前議且謂純仁<lb/>
同罪未録遂并責之　戊申加上神宗謚曰紹天法古<lb/>
運德建功英文烈武欽仁聖孝皇帝　辛亥大饗明堂<lb/>
赦天下　章惇専權擅命監察御史常安民力折其奸<lb/>
惇遣所親語之曰君本以文學聞於時奈何以言語自<lb/>
<pb n="KR2b0040_WYG_091-26b"/>
任與人為怨少安静當以左右相處安民正色斥之曰<lb/>
爾乃為時相游説邪林希權禮部尚書安民言希乃惇<lb/>
之黨為惇謀客惇肆横强狠皆希教之又論蔡京奸足<lb/>
以惑衆辨足以飾非巧足以移動人主之視聴力足以<lb/>
顚倒天下之是非内結宦寺外連臺諫合黨締交以圖<lb/>
柄任陛下不早逐之他日悔將安及是時京之惡尚隱<lb/>
人多未測獨安民首發之又言今大臣為紹述之說者<lb/>
其實皆借此名以報復私怨一時朋附之流從而和之<lb/>
<pb n="KR2b0040_WYG_091-27a"/>
遂至已甚張商英在元祐時上呂公著詩求進其言諛<lb/>
佞無耻及為諫官則上䟽毁司馬光呂公著神道碑周<lb/>
秩在元祐間為太常博士親定司馬光謚文正為言官<lb/>
則上䟽論司馬光呂公著至欲剖棺鞭尸是豈士君子<lb/>
之所為哉章䟽前後至數十百上度終不能囘遂乞外<lb/>
帝開慰而已及祀明堂劉美人侍上於齋宮又至相國<lb/>
寺用教坊作樂安民以為衆所觀瞻虧損聖德語直忤<lb/>
㫖章惇從而譖之曽布在樞府與惇不恊見安民數論<lb/>
<pb n="KR2b0040_WYG_091-27b"/>
惇意謂附已於上前屢稱安民及安民論布與惇互用<lb/>
親故於是二人者合力排之布乗間䄂安民舊與呂公<lb/>
著書以進謂安民乞公著消減先朝姦黨援引其類百<lb/>
世承續一日帝謂安民曰卿嘗上呂公著書以東漢不<lb/>
道之君比朕可乎安民曰臣與公著書勸其博求賢才<lb/>
嘗引陳蕃竇武李膺事不謂惡臣者指摘臣言推其世<lb/>
以文致臣雖辯之何益先是安民與國子司業安惇監<lb/>
察御史董敦逸同在國子監考試所拆號安民對敦逸<lb/>
<pb n="KR2b0040_WYG_091-28a"/>
稱二蘇文章之士負天下重望公不當彈擊至是敦逸<lb/>
奏訐安民前語謂安民乃軾轍之黨平日議論多主元<lb/>
祐安民由是得罪壬戌謫安民監滁州鹽酒務詔語皆<lb/>
惇批也帝初命與安民知軍惇乃進擬送吏部降監當<lb/>
明年敦逸論瑶華事帝怒欲貶之謂執政曰依常安民<lb/>
例與知軍乃知帝初不知安民降監當也　是月詳定<lb/>
重修勑令所言府界諸路常平斂散等事除今來申請<lb/>
外並依元豐七年見行條制其給納常平錢有所抑勒<lb/>
<pb n="KR2b0040_WYG_091-28b"/>
令提舉司覺察奏劾從之　冬十月甲子尚書右丞鄭<lb/>
雍罷為資政殿學士知陳州章惇貶斥元祐舊臣皆以<lb/>
白帖行遣安燾等爭論不已帝疑之惇甚恐雍欲為自<lb/>
安計私語惇曰用白帖有王安石故事惇大喜取其案<lb/>
牘懐之以白帝惇得遂其奸雍雖以此結惇然卒罷政<lb/>
　己巳翰林學士錢勰落職守本官知池州仍放辭謝<lb/>
坐批答鄭雍詔書有羣邪共攻等語也元祐初章惇罷<lb/>
樞宻出知汝州勰草制詞有云怏怏非少主之臣悻悻<lb/>
<pb n="KR2b0040_WYG_091-29a"/>
無大臣之節及惇入相勰知開封殊懼已而擢翰林學<lb/>
士乃安曽布數毁勰於上前帝未聴也於是蔡卞與黄<lb/>
履同在經筵為履誦弗容羣枉規欲動揺等語履問如<lb/>
何卞曰似近時答詔不知誰為之亟令學士院檢呈乃<lb/>
知勰所為履與翟思劉拯相繼論列言臣等忝任風憲<lb/>
而勰指為羣邪意在朋比妄假陛下之語以扇惑朝廷<lb/>
故雍既罷而勰亦貶卞即代雍為右丞勰得罪初非惇<lb/>
意也勰在熈寧時為流内銓主簿判銓陳襄嘗登進班<lb/>
<pb n="KR2b0040_WYG_091-29b"/>
簿神宗稱之襄曰此非臣所能主簿錢勰為之耳明日<lb/>
詔對将任以清要官王安石使弟安禮來見許用為御<lb/>
史勰謝曰家貧母老不能為萬里行再知開封府臨事<lb/>
精敏蘇軾乗其据案時遺之詩勰操筆立就以報軾曰<lb/>
電掃庭訟響答詩筒近所未見也　癸酉告遷宣仁皇<lb/>
后神御于景靈宮徽音殿　以吏部尚書許將為尚書<lb/>
左丞翰林學士蔡卞為尚書右丞　丙子以户部尚書<lb/>
蔡京為翰林學士兼侍讀修國史　辛巳進封冀王顥<lb/>
<pb n="KR2b0040_WYG_091-30a"/>
為楚王　辛卯河南府地震　十一月乙未安燾罷知<lb/>
河南府燾舊與章惇善及同省執政惇憚燾且惡之所<lb/>
以排陷者無不至遂有是命　丙申太白晝見　戊戌<lb/>
范諤以轉運使入對自言有捕盜功乞賜章服帝曰捕<lb/>
盜常職也何足言功黜知夀州　甲寅内侍梁惟簡除<lb/>
名全州安置惟簡坐黨附與張士良梁知新皆得罪已<lb/>
又編管白州徙配朱崖以其為宣仁后親信故也　黄<lb/>
履來之邵張商英劉拯言蔡確先朝顧命大臣宜盡復<lb/>
<pb n="KR2b0040_WYG_091-30b"/>
官爵䘏數丙辰贈確為太師謚忠懐遣中使䕶其𦵏又<lb/>
賜第京師　戊午知大名府呂惠卿入對引進副使宋<lb/>
球謂曽布曰惠卿語良久上有倦色既而再出一劄子<lb/>
不知上有何語遂不進呈出笏而退布奏事畢言及惠<lb/>
卿帝曰惠卿極凶横升卿亦然布曰陛下睿明洞見實<lb/>
天下之福惠卿留數月乃辭去　十二月乙丑復置監<lb/>
察御史三人分領六察不言事　令翰林學士蔡京御<lb/>
史中丞黄履各舉御史二人　壬申白虹貫日　乙酉<lb/>
<pb n="KR2b0040_WYG_091-31a"/>
曽布言文彦博劉摯王存王巖叟輩皆詆訾先朝去年<lb/>
施行元祐之人多漏網者惇曰三省已得㫖編類元祐<lb/>
以來臣僚章䟽及申請文字宻院亦合編類帝以為然<lb/>
許將再奏曰宻院已得指揮編修文字乞便施行從之<lb/>
　戊子詔如元豐例孟月朝獻景靈宮　是歳蘇州自<lb/>
夏迄秋地震<lb/>
三年春正月庚子知樞宻事韓忠彦罷忠彦屢請外帝<lb/>
問曽布曰忠彦别無事亦不至奸險對曰然已而章惇<lb/>
<pb n="KR2b0040_WYG_091-31b"/>
言忠彦處置邊事多失宜帝甚駭之忠彦請不已乃除<lb/>
觀文殿學士知真定府尋移定州　甲辰酌獻景靈宮<lb/>
徧詣諸殿如元豐禮　戊申殿中侍御史陳次升言紹<lb/>
聖元年勑榜除已行責降人外一切不問議者亦勿復<lb/>
言近者竊見汪浹李仲等送吏部與合入差遣録黄行<lb/>
下以元祐所獻文字得罪則勑榜所云殆或虛語將何<lb/>
以取信天下伏望宣諭大臣自今以始同共遵守若人<lb/>
才委不可用所見背理以今日之罪罪之既徃之咎置<lb/>
<pb n="KR2b0040_WYG_091-32a"/>
而不問庻無反側之心亦所以彰朝廷忠厚之德又言<lb/>
臣聞差官編排元祐間臣僚章䟽仍厚賞以購藏匿採<lb/>
之輿議實有未安㳟惟陛下即政之初詔令天下言事<lb/>
親政以來揭榜許其自新今又考其一言之失寘於有<lb/>
過之地是前之詔令適所以誤天下也後之勑榜又所<lb/>
以誑天下也命令如此何以示信於人乎所有編排章<lb/>
䟽指揮乞行寝罷　庚戌引見蕃官包順包誠等賜賚<lb/>
有差　詔鞫獄非本意所指而蔓求它罪者論如律<lb/>
<pb n="KR2b0040_WYG_091-32b"/>
壬子知熈州范純粹改知鄧州以元祐初嘗獻議棄地<lb/>
也　乙卯詔户部尚書勿領右曹元祐初司馬光乞尚<lb/>
書兼領左右曹使周知其數則利權歸一從之至是復<lb/>
使侍郎専領尚書不得與焉　右正言孫諤言知河中<lb/>
府楊畏在元豐時其論議皆與朝廷合及元祐之末呂<lb/>
大防蘇轍等用事則盡變其趣而從之紹聖之初陛下<lb/>
躬親總攬則又欲變其趣而偷合茍容天下謂之楊三<lb/>
變詔落畏職依舊知河中後移知虢州　戊午詔罷合<lb/>
<pb n="KR2b0040_WYG_091-33a"/>
祭間因大禮之歳夏至日躬祭地祗于北郊　二月癸<lb/>
亥出元豐庫緡錢四百萬於陜西河東糴邊儲　癸酉<lb/>
罷富弼配饗神宗廟庭　癸未詔封濮安懿王子未王<lb/>
者三人宗楚為南陽郡王宗祐為景城郡王宗漢為東<lb/>
陽郡王　乙酉嗣濮王宗綽卒謚孝靖　丙戌詔三歳<lb/>
一取㫖遣即官御史按察監司職事　丁亥夏人㓂義<lb/>
合砦　是月詔三路保甲依義勇法教試　三月辛卯<lb/>
朔内尚書省火壬辰詔以禁中屢火罷春宴及幸池苑<lb/>
<pb n="KR2b0040_WYG_091-33b"/>
不御垂拱殿三日　癸巳夏人圍塞門砦　丁酉尚書<lb/>
省火　戊午劍南東川地震　己亥封南陽郡王宗楚<lb/>
為嗣濮王　辛亥封大寧郡王佖為申王遂寜郡王佶<lb/>
為端王　壬子帝諭二府以元祐減賞功格不當令修<lb/>
定何未上衆皆曰諸路相度未到曽布曰不若一用元<lb/>
豐賞格候邊事息别議増損帝曰當如此遂降㫖諸路<lb/>
令告諭將士知悉　丁巳幸申王端王府　夏四月辛<lb/>
酉罷宣徽使　乙酉户部侍即呉居厚言請諸路課利<lb/>
<pb n="KR2b0040_WYG_091-34a"/>
場務及三萬貫以上者並依元豐條舉官監當仍各委<lb/>
本路轉運司奏舉從之　丙戌三省同奏事曽布曰司<lb/>
馬光之内懐怨望毎事志於必改背負先帝情最可誅<lb/>
李清臣許將曰文彦博教光云須盡易人乃可舉事布<lb/>
曰臣元豐末在朝廷見光進用自六月秉政至歳終一<lb/>
無所為及隂引蘇軾蘇轍朱光庭王巖叟輩布滿要路<lb/>
至元祐元年二月乃奏罷役法盡逐舊人然後於先朝<lb/>
政事無所不改以此知大臣隂引黨類置之言路蔽塞<lb/>
<pb n="KR2b0040_WYG_091-34b"/>
人主耳目則所為無不如欲此最為大患又曰譽光者<lb/>
乃閭巷小人耳如王安石臣兄鞏皆有學識之士臣自<lb/>
少時已聞兩人者論議以謂光不通經術迂僻不知義<lb/>
理其他士大夫有識者亦皆知之帝欣然聴納喜見於<lb/>
色　五月壬子太白晝見　丙辰録囚　是月左正言<lb/>
孫諤言免役者一代之大法夫在官之數元豐多元祐<lb/>
省雖省未嘗廢事也則多不若省散役之直元豐衆元<lb/>
祐輕雖輕未嘗廢役也則重不若輕數省而直輕則民<lb/>
<pb n="KR2b0040_WYG_091-35a"/>
之出錢者易民之出錢者易故法可久也願陛下博採<lb/>
羣言無以元豐元祐為間要以使百姓無不均平之患<lb/>
而止蔡京言諤論役法欲伸元祐之姦惑天下之聴丙<lb/>
申詔諤罷言職知廣德軍　給事中蹇序辰言先帝在<lb/>
位十九年其應世之迹未易周覧請選儒臣著為神宗<lb/>
寳訓一書授之讀官以偹勸講之闕詔俟正史成書令<lb/>
史官編修序辰周輔之子也　六月癸亥令真定立趙<lb/>
普廟癸未詔常立罷諸王府侍講差監永州酒稅奉<lb/>
<pb n="KR2b0040_WYG_091-35b"/>
議郎趙沖監道州茶鹽酒税沖立門人也初蔡卞請以<lb/>
立為崇政殿說書既賜對又請除諫官帝未許卞方與<lb/>
章惇比曽布欲傾之乘間為帝言立附兩人乃於史院<lb/>
取沖所撰立父秩行事以進有云自荆公去位天下官<lb/>
吏隂變新法民受塗炭上下循黙敗端内萌莫覺莫悟<lb/>
公獨見幾知其必敗帝駭曰何謂必敗布言立狂悖不<lb/>
遜自當行法及三省對帝語蔡卞曰常立詆神考而卿<lb/>
薦之何也又顧章惇曰卿不見其語乎惇謝不知帝怒<lb/>
<pb n="KR2b0040_WYG_091-36a"/>
曰語在常秩行狀其語云自安石罷相以來民在塗炭<lb/>
又云自秩與安石去位而識者知其必敗其諂厚安石<lb/>
而詆薄神考如此卞何為薦之惇卞皆錯愕謝罪帝即<lb/>
命中使就史院取秩行狀親指塗炭必敗四字以示惇<lb/>
卞惇由是始悟為卞所賣後一日三省進呈帝令與立<lb/>
宮觀沖别取㫖中書舎人葉祖洽繳録黄謂立貶太輕<lb/>
李清臣具以報布是日布對言立諂王安石而毁先帝<lb/>
情更可誅陳瓘所以忤蔡卞只云卞立安石為準的以<lb/>
<pb n="KR2b0040_WYG_091-36b"/>
羅織士類致卞深怒而天下莫不以瓘言為是傳曰人<lb/>
臣見無禮於其君者如鷹鸇之逐鳥雀今立之言不遜<lb/>
如此乃欲擢之言路此臣所以不能自己也帝亦切齒<lb/>
故特與逺小處監當殿中侍御史陳次升因言常立希<lb/>
合權臣詆誣先帝而大臣援進唯恐不速豈非負先帝<lb/>
欺陛下乎為臣之罪莫大乎是伏望特行黜責以警官<lb/>
邪不報　乙酉立北郊齋宫于瑞聖園　秋七月壬辰<lb/>
以蔡京為翰林學士承㫖　癸巳樞宻院言據知邢州<lb/>
<pb n="KR2b0040_WYG_091-37a"/>
張赴稱體究得民間願得牧地養馬但與蠲其租課仍<lb/>
不責以蕃息飬馬人户無追呼勞擾之患其不願養馬<lb/>
之家不得抑勒今相度欲具為條畫榜示從之　己亥<lb/>
詔知渭州寳文閣待制呂大忠特除寳文閣直學士知<lb/>
秦州以元祐中堅持邊議又領帥日久故也大忠因言<lb/>
臣弟大防自罹謫籍流落累年恐一旦不虞倐先朝露<lb/>
死生隔絶銜恨無窮伏乞陛下少賜哀憐追寝臣已除<lb/>
職名只量移大防陜西州郡居住不聽始大忠自涇原<lb/>
<pb n="KR2b0040_WYG_091-37b"/>
入對帝問大防安否且曰大臣初議令過海朕獨處之<lb/>
安州卿有書當令且將息忍耐大防朴直為人所賣候<lb/>
三二年可復相見也大忠泄其語于章惇惇懼䋲之愈<lb/>
力元祐黨人由是再行貶黜　庚戌依元豐職事官以<lb/>
行守試三等定禄秩　甲寅令熈河立王韶廟　乙卯<lb/>
國子司業龔原言將來科塲止令依舊専治一經從之<lb/>
　八月辛酉夏人㓂寧順砦　丙子詔王巖叟遺表并<lb/>
呂大防等所得恩例及舉官並罷更不施行提舉舒州<lb/>
<pb n="KR2b0040_WYG_091-38a"/>
靈仙觀鄂州居住梁燾主管洪州玉隆觀南安軍居住<lb/>
劉安世並分司南京仍各於本處居住　己卯復置檢<lb/>
法官　帝嘗語章惇曰元祐初太皇太后遣宮嬪在朕<lb/>
左右者凡二十人皆年長一日覺十人者非素使令頃<lb/>
之十人還復易十人去其去而還者皆色惨沮若嘗涕<lb/>
泣者朕甚駭不敢問後乃知因劉安世等上䟽太皇太<lb/>
右詰之也惇與蔡卞方謀誣元祐大臣嘗有廢立議聞<lb/>
帝語遂指劉安世范祖禹言禁中覔乳母事為根二人<lb/>
<pb n="KR2b0040_WYG_091-38b"/>
重得罪庚辰責授祖禹昭州别駕賀州安置安世新州<lb/>
别駕英州安置　九月曽布言蔡卞最隂巧而章惇輕<lb/>
率以相媚說故多為其所誤凢惇所主張人物多出於<lb/>
卞至議論之際惇毅然如自己出而卞噤不啓口外議<lb/>
皆云蔡卞心章惇口如此實於聖政有害政府虛位甚<lb/>
多願早擇人以助正論　己亥邈州首領加金紫光禄<lb/>
大夫檢校太保阿里庫卒　庚子詔姚勔永不磨勘以<lb/>
給事中蹇序辰言其詆訕先帝務欲遏絶紹述之意故<lb/>
<pb n="KR2b0040_WYG_091-39a"/>
也　己酉滁沂二州地震　壬子太師淮南荆南節度<lb/>
使楚王顥卒顥天姿頴異尤嗜學始就外傅每一經終<lb/>
即遺講讀官以器幣服馬工飛白善射好圖書博求善<lb/>
本神宗嘉其志尚每得異書亟馳使以示帝即位尊禮<lb/>
尤隆詔書不名及卒謚曰榮陪塟永厚陵　媫妤劉氏<lb/>
明艷冠後庭且多才藝有盛寵見皇后不循列妾禮嘗<lb/>
同后朝景靈宮訖事就坐嬪御皆立侍媫妤獨背立簾<lb/>
下后閤中陳迎兒呵之媫妤背立如故閤中皆忿冬至<lb/>
<pb n="KR2b0040_WYG_091-39b"/>
㑹朝隆祐宮俟見於他所后座朱髹金飾媫妤在他座<lb/>
意象頗愠其從行者知之為易座與后等衆弗能平因<lb/>
傳唱曰皇太后出后起立媫妤亦起尋各復其所或已<lb/>
撤媫妤座遂頓於地懟不復朝泣訴於帝内侍郝隨方<lb/>
用事謂媫妤曰毋以此戚戚願蚤為大家生子此座終<lb/>
當為媫妤有耳㑹后女福慶公主疾后有姊㜮頗知醫<lb/>
嘗已后危疾以故出入掖庭公主藥弗效乃持道家治<lb/>
病符水以入后驚曰姊寧不知宮中禁嚴與外舎異耶<lb/>
<pb n="KR2b0040_WYG_091-40a"/>
令左右藏之俟帝至具言其故帝曰此人之常情耳后<lb/>
即爇符於帝前宮禁相傳厭魅之端作矣方公主病革<lb/>
忽有紙錢在旁后顧視頗惡忌之意自媫妤所遣人持<lb/>
來益有疑心未幾后養母聴宣夫人燕氏尼法端與供<lb/>
奉官王堅為后禱祠事聞詔入内押班梁從政勾當御<lb/>
藥院蘇珪即皇城司鞫之捕逮宦官宮妾幾三十人搒<lb/>
掠備至肢體毁折至有斷舌者獄成命侍御史董敦逸<lb/>
覆録罪人過庭下氣息僅屬無一人能出聲者敦逸秉<lb/>
<pb n="KR2b0040_WYG_091-40b"/>
筆疑未下郝隨等以言脅之敦逸畏禍及已乃以奏牘<lb/>
上乙卯詔以皇后孟氏旁惑邪言隂挾媚道迨從究治<lb/>
驗佐甚明躬禀皇太后皇太妃聖㫖廢居瑶華宮號華<lb/>
陽教主玉清妙静仙師法名冲真初章惇誣宣仁有廢<lb/>
立計以后為宣仁所立欲廢之又隂附劉媫妤欲請建<lb/>
為后與郝隨構成是獄莫有敢異議者既降案付三省<lb/>
樞宻院約法惇㑹李清臣曽布許將蔡卞及刑部官徐<lb/>
鐸等議或謂不可處極典曽布諭法官但當守法且曰<lb/>
<pb n="KR2b0040_WYG_091-41a"/>
驢媚蛇霧是未成否衆皆瞿然法官遂執議堅等三人<lb/>
皆處死殿中侍御史陳次升言所治之獄不經有司雖<lb/>
聞追驗證佐而事迹祕宻朝廷之臣猶不預聞士庶惶<lb/>
惑固無足怪臣竊謂自古推鞫獄訟皆付外庭未有宮<lb/>
禁自治髙下付閹宦之手陛下但見案牘之具耳安知<lb/>
情罪之虚實萬一寃濫為天下後世譏笑臣欲乞陛下<lb/>
親選在廷侍從或臺諫官公正無所阿附之人専置制<lb/>
院别行推勘庶得實情不報其後董敦逸亦言中宮之<lb/>
<pb n="KR2b0040_WYG_091-41b"/>
廢事有所因情有可察詔下之日天為之隂翳是天不<lb/>
欲廢之也人為之流涕是人不欲廢之也臣嘗覆録獄<lb/>
事恐得罪天下後世帝怒蔡卞欲加重貶章惇曽布曰<lb/>
陛下本以皇城獄出於近習推治故命敦逸録問今乃<lb/>
貶録問官何以取信中外乃止帝久亦悔之曰章惇壊<lb/>
我名節　冬十月丁巳朔以楚榮王喪未成服罷文德<lb/>
殿視朝　以監江寧府税張商英權知洪州　以正字<lb/>
鄧洵武為神宗正史編修官洵武綰之子也　壬戌夏<lb/>
<pb n="KR2b0040_WYG_091-42a"/>
人大入鄜延戊辰詔被邊諸路相度城砦要害増嚴守<lb/>
備　辛未西南方有雷聲次大雨雹　癸酉鍾傳言築<lb/>
汝遮詔以為安西城　甲申以知大名府呂惠卿知延<lb/>
安府　是月夏人忽自長城一日馳至金明砦列營環<lb/>
城國主乾順與其母親督枹鼓縱騎四掠知麟州有備<lb/>
復還金明而後騎之精鋭者留龍安邊將悉兵掩擊不<lb/>
退金明乃破守兵二千八百人惟五人得脱城中糧草<lb/>
皆盡將官皇城使張諭死之既還留一書置漢人頸上<lb/>
<pb n="KR2b0040_WYG_091-42b"/>
曰貸汝命為我投經略使處其言曰夏國昨與朝廷議<lb/>
疆場小有不同方行理究不意朝廷改悔却於坐團鋪<lb/>
處立界本國以恭順之故亦黾勉聴從遂於境内立數<lb/>
堡以䕶耕而鄜延出兵悉行平蕩又數數入界殺掠國<lb/>
人共憤欲取延州終以恭順止取金明一砦以示兵鋒<lb/>
亦不失臣子之節也延帥呂惠卿上樞宻院而不以聞<lb/>
<hi>考異宋史哲宗紀是年九月壬戌夏人㓂鄜延䧟金明砦今從夏國傳</hi>　知延安府呂惠<lb/>
卿奏乞依呂大忠例暫赴闕奏事章惇謂曽布曰邊事<lb/>
<pb n="KR2b0040_WYG_091-43a"/>
方爾可謂不識𦂳慢也李清臣曰此必有挹魁柄之意<lb/>
或恐有引以為代者吾屬危矣布曰此無慮魁柄豈易<lb/>
挹耶十一月癸巳進呈帝曰惠卿何可來衆皆言無來<lb/>
理遂詔止之曰如有所陳條畫聞奏　丁未章惇上重<lb/>
修神宗實録<hi>考異丁未玉海作戊辰今從宋史哲宗紀</hi>　十二月辛酉濟陽<lb/>
郡王宗景坐以立妾罔上罷開府儀同三司判大宗正<lb/>
司事　甲戌蔡京上新修太學敕令式　乙亥夏國遣<lb/>
使獻金明之俘于遼　遼生女直節度使英格節度使<lb/>
<pb n="KR2b0040_WYG_091-43b"/>
普拉舒之母弟也普拉舒死英格嗣以兄和卓子薩噶<lb/>
為國相是嵗赫舍里部阿蘇穆都哩阻兵為難英格自<lb/>
徃伐之阿蘇訴于遼遼遣使止英格勿攻英格留和卓<lb/>
守蘇喇城而還㑹阿板閣等阻五國鷹路執殺遼捕鷹<lb/>
使者遼詔英格討之阿板閣等據險立栅方大寒乃募<lb/>
善射者揉勁弓利矢攻之數日入其城出遼使者數人<lb/>
歸之英格兄子阿固達力兼數輩善射有大志是歳遼<lb/>
大國舅帳蕭嘉哩四即君嘯聚為盗有衆數千奔女直<lb/>
<pb n="KR2b0040_WYG_091-44a"/>
結英格為亂因命英格圖之英格斬嘉哩遣阿固達獻<lb/>
首級于遼餘悉留不遣遼人不得已反進英格及阿固<lb/>
達官自是其徒隂懐異志<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0040_WYG_091-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑後編卷九十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編卷一百三十一</head> <lb/>
    <p>
<pb n="KR2b0040_WYG_131-1a"/>
欽定四庫全書<lb/>
　資治通鑑後編卷一百三十一<lb/>
　　　　　　　　　　　刑部尚書徐乾學撰<lb/>
　宋紀一百三十一<hi>起著雍困敦正月盡𤣥黓掩茂十二月凡五年</hi>
　　寧宗法天備道純徳茂功仁文哲武聖睿恭孝皇<lb/>
　　帝<lb/>
慶元四年春正月己亥朔日有食之<hi>宋史不書今據金史章宗紀書之</hi>
　癸卯金諭有司凡館接伴并奉使者毋以語言相勝<lb/>
<pb n="KR2b0040_WYG_131-1b"/>
務存大體　乙卯上欽宗朱皇后諡曰仁懐皇后后北<lb/>
遷無凶問　丙寅以葉翥同知樞密院事　二月辛未<lb/>
詔兩省侍從臺諫各舉所知毋薦宰執親黨　三月壬<lb/>
寅金始𣙜醋　丁巳金勅隨處盗賊毋以强為竊以多<lb/>
為少以有為無嘯聚三十人以上奏聞違者杖百　甲<lb/>
子權攢憲聖慈烈皇后于永思陵　乙丑金遣烏凌噶<lb/>
天益来弔祭　夏四月丙戌祔仁懐皇后憲聖慈烈皇<lb/>
后神主于太廟　丙申始御正殿　是月右諫議大夫<lb/>
<pb n="KR2b0040_WYG_131-2a"/>
張釡請下詔禁偽學　遣湯碩使金報謝　五月己亥<lb/>
加韓侂胄少傅賜玉帶　己酉右諫議大夫姚愈復上<lb/>
言近世行險僥倖之徒倡為道學之名竊取程頥張載<lb/>
之說張而大之聾瞽愚俗權臣力主其說結為死黨陛<lb/>
下取其罪魁之顯然者止從竄免餘悉不問所以存全<lb/>
之意可謂至矣奈何習之深者怙惡不悛日懐怨望反<lb/>
以元祐黨籍自比如近日徐誼令弟芸援韓維謫筠州<lb/>
日諸子納官贖罪以求歸待此皆假借元祐大賢之名<lb/>
<pb n="KR2b0040_WYG_131-2b"/>
以欺天下後世當元祐時宰輔如司馬光輩其肯隂蓄<lb/>
邪謀窺伺神器自謂夢壽皇授鼎白龍登天如汝愚之<lb/>
無君者乎侍從如蘇軾輩其肯阿附權臣妄謂風雷之<lb/>
變為今天動威以彰周公之徳如劉光祖者乎其肯當<lb/>
揖遜之際有但得趙家肉一塊足矣以助汝愚之為姦<lb/>
如徐誼者乎其餘百職事如秦觀輩其肯推尋宗派以<lb/>
為汝愚乃楚王之裔宜承大統如游仲鴻者乎其肯獻<lb/>
佞汝愚以為外間軍民推戴相公如沈清臣者乎其肯<lb/>
<pb n="KR2b0040_WYG_131-3a"/>
隂受汝愚指教圖兼握兵柄如張致逺者乎如此之類<lb/>
見於論疏不一而足此天下之所共知安可誣也夫元<lb/>
祐之黨如此而今偽黨如彼臣願特降明詔播告天下<lb/>
使中外曉然知邪正之實庶姦偽之徒不至假借疑似<lb/>
以盜名欺世於是命直學士院髙文虎草詔有云竊附<lb/>
元祐之衆賢實類紹聖之姦黨韓侂胄大喜即遷文虎<lb/>
於要職　秋七月己未四川都大茶馬丁逢入對極論<lb/>
元祐建中調停之害且引蘇轍任伯雨之言為證時薛<lb/>
<pb n="KR2b0040_WYG_131-3b"/>
叔似葉適坐汝愚黨乆斥皆起為郡故逢有是言京鏜<lb/>
何澹深悅之薦為軍器監　辛酉同知樞密院事葉翥<lb/>
罷　以姚愈為兵部尚書愈浮沈州縣忽忽不得志阿<lb/>
附韓侂胄遂得驟遷尋以病免　八月丙子以謝深甫<lb/>
知樞密院事吏部尚書許及之同知院事及之諂事韓<lb/>
侂胄無所不至居二年不遷見侂胄流涕叙其知遇之<lb/>
意衰遲之狀不覺屈膝侂胄惻然憐之故有是命侂胄<lb/>
嘗值生辰羣公上壽既畢集及之後至閽人掩關大窘<lb/>
<pb n="KR2b0040_WYG_131-4a"/>
㑹門闌未閉及之俯僂而入當時有由竇尚書屈膝執<lb/>
政之語　庚辰白氣亘天　是月京鏜等以帝未有嗣<lb/>
請擇宗室子育之詔育太祖後燕懿王徳昭九世孫與<lb/>
愿于宫中時年六歲　趙師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>附韓侂胄得知臨安府<lb/>
侂胄生日百官爭貢珍異師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>最後至出小合曰願獻<lb/>
少果核侑觴啟之乃粟金蒲桃小架上綴大珠百餘顆<lb/>
衆慙沮侂胄有愛妾張譚王陳四人皆封郡夫人其次<lb/>
有名位者又十人或獻北珠冠四枚於侂胄侂胄以遺<lb/>
<pb n="KR2b0040_WYG_131-4b"/>
四夫人其十人亦欲之師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>亟市北珠製十冠以獻十<lb/>
人者喜為求遷官拜工部侍郎侂胄嘗與衆客飲南園<lb/>
過山莊顧竹籬草舎曰此真田舎間氣象但欠犬吠鷄<lb/>
鳴耳俄聞犬嘷叢薄視之乃師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>也侂胄大笑　九月<lb/>
丁未頒慶元重修敕令式格　詔造新厯先是太史言<lb/>
月食於晝而草澤言月食于夜詔秘書監楊子美測騐<lb/>
如草澤言有㫖改作仍命正字馮履常參定　冬十月<lb/>
丁亥金定官民存留見錢之數設回易務更立行用鈔<lb/>
<pb n="KR2b0040_WYG_131-5a"/>
法　十二月甲子朔金主獵于酸棗林大風寒罷獵凍<lb/>
死者五百餘人　丙戍蠲臨安府民身丁錢三年<lb/>
五年春正月庚子奪前起居舎人彭龜年等官初趙汝<lb/>
愚定策時樞密院直省官蔡璉從旁竊聴因而漏言汝<lb/>
愚竄之既而逃還臨安韓侂胄聞之乃使璉誣告汝愚<lb/>
定策時有異謀具列賓僚所言凡七十餘紙詔下大理<lb/>
捕鞫彭龜年曽三聘沈有開葉適項安世等以實其事<lb/>
中書舎人范仲藝謂侂胄曰章惇蔡確之權不為不盛<lb/>
<pb n="KR2b0040_WYG_131-5b"/>
然而至今得罪于清議者以同文獄故耳相公胡為蹈<lb/>
之侂胄曰某初無此心以諸公見廹不容但已盖京鏜<lb/>
劉徳秀主其議也侂胄取録黄藏之事遂格張釜劉三<lb/>
傑張巖程松等論之不已詔累經赦宥宜免然猶奪龜<lb/>
年三聘官而擢璉進義副尉　壬戌建玉堂　二月庚<lb/>
午金主御宣華門觀迎佛　金西南路招討使布薩揆<lb/>
沿徼築壘穿塹連亘九百里營柵相望烽候相應人得<lb/>
恣田牧北邊遂寧辛未司空襄言揆治邊有功召赴闕<lb/>
<pb n="KR2b0040_WYG_131-6a"/>
拜參知政事　癸酉白氣亘天　乙酉諫議大夫張釡<lb/>
劾劉光祖佐逆不成蓄憤懐姦欺世罔上五罪先是光<lb/>
祖撰涪州學記謂學者明聖人之道以修其身而世方<lb/>
以道為偽以學為棄物好惡出于一時是非定于萬世<lb/>
學者宜謹其所先入以待豪傑之興此語聞于朝釡因<lb/>
劾之詔光祖落職房州居住　夏四月癸亥金改提刑<lb/>
司為按察使司　壬午金進封英王從憲為<graphic n="KR1589" url="https://raw.githubusercontent.com/kanripo/KR-Gaiji/master/images/KR1589.png" mimeType="image/png"/>王　五<lb/>
月壬辰朔班統天厯先是詔造新厯至是成賜名統天<lb/>
<pb n="KR2b0040_WYG_131-6b"/>
盖自建隆迄慶元二百五十年間厯四十變上距黄帝<lb/>
之厯凡五十變矣議者謂自渡江以来統天尤為疎謬<lb/>
　金主以旱下詔責躬求直言避殿减膳審理寃獄<lb/>
戊戍賜禮部進士曽從龍以下四百十一人及第出身<lb/>
是榜得真徳秀魏了翁　己亥金應奉翰林文字陳載<lb/>
言四事其一言邊民苦于冦掠其二農民困于軍須其<lb/>
三審决寃滯一切從寛茍縱有罪其四行省官員例獲<lb/>
厚賞而沿邊司縣曽不霑及金主是之　壬子命諸州<lb/>
<pb n="KR2b0040_WYG_131-7a"/>
學置武士齋舎　六月丁丑金右補闕楊庭秀言自轉<lb/>
對官外復令隨朝八品以上外路五品以上及出使外<lb/>
路有可言者並許移檢院以聞則時政得失民間利病<lb/>
可周知矣從之　丁亥金定宫中親戚非公事傳逹語<lb/>
言轉逓諸物及書簡出入者罪　是夏盜竊太廟金寳<lb/>
　秋七月甲寅禁髙麗日本商旅博易銅錢　八月乙<lb/>
亥白氣亘天　辛巳太上皇疾平帝率羣臣詣壽康宫<lb/>
上壽成禮而還明日羣臣奉表稱賀　戊子立沿邊諸<lb/>
<pb n="KR2b0040_WYG_131-7b"/>
州武舉取士法　九月庚寅朔加韓侂胄少師封<lb/>
平原郡王　冬十月甲申金初置審官院　十二月庚<lb/>
午建安仁宅惠濟倉庫于廣東諸州以給士大夫<lb/>
之死而不能歸者　京鏜何澹等令言者上疏曰向<lb/>
来偽徒其大者已屏斥禁錮用懲首惡其次者亦投<lb/>
閒置散使省愆咎盖為天下後世計使已往者得以悔<lb/>
過方来者可以逺罪融㑹黨偏咸歸皇極也今此類<lb/>
茍有洗濯自新者乞明詔大臣仰遵皇祖之訓姑與祠<lb/>
<pb n="KR2b0040_WYG_131-8a"/>
禄使知小懲大戒之福其長惡弗悛者必重寘典憲投<lb/>
之荒逺庶幾咸知懲創宿道向方悉為皇極至正之歸<lb/>
以成聖明極辨之治是時劉徳秀胡紘皆去韓侂胄亦<lb/>
厭前事故鏜等令言者以建極之說投之侂胄用其言<lb/>
而學禁漸弛一時廢絀之士稍稍牽復議者亦以為幸<lb/>
焉　是月金右補闕楊庭秀請類集太祖太宗世宗三<lb/>
朝聖訓以時觀覽從之　金進封淑妃李氏為元妃妃<lb/>
名師兒其家有罪沒入宫籍監父湘母王盼兒皆微賤<lb/>
<pb n="KR2b0040_WYG_131-8b"/>
大定末以監户女子入宫與諸宫女從宫教張建學故<lb/>
事以青紗障隔内外諸宫女居障内宫教自障外口說<lb/>
授之諸宫女中唯師兒易為領解建不知其誰但識其<lb/>
聲音清亮金主嘗問建諸宫女誰可教者建對曰就中<lb/>
聲音清亮者最可教金主以建言求之得師兒宦者梁<lb/>
道盛譽其才美勸金主納之金主好文辭師兒性慧黠<lb/>
能作字知文義尤善伺候顔色迎合㫖意遂大愛幸封<lb/>
昭容進為淑妃父湘以上三世皆追贈官爵兄喜兒舊<lb/>
<pb n="KR2b0040_WYG_131-9a"/>
嘗為盜與弟特爾格皆擢顯近勢傾朝廷射利競進之徒<lb/>
爭趨走其門南京李炳中山李著與通譜系超取美官<lb/>
胥持國附依以致宰相上下知其姦蠧不敢撃之雖擊<lb/>
之亦莫能去也自欽懐皇后殂中宫乆虚位金主意屬<lb/>
李氏而祖宗故事與圖克坦唐古富察納喇等諸貴家世<lb/>
為婚姻李氏微甚恐為衆所格至是遂欲立之大臣固<lb/>
執不從臺諫以為言金主不得已進封元妃而勢位熏<lb/>
赫與皇后侔矣<lb/>
<pb n="KR2b0040_WYG_131-9b"/>
六年春正月己亥皇子坦生　二月己巳雨土　己卯<lb/>
率羣臣奉上太上皇玉牒聖政日厯㑹要于壽康宫<lb/>
甲申封媫妤楊氏為貴妃　閏月庚寅以京鏜為左丞<lb/>
相謝深甫為右丞相何澹知樞密院事　乙巳復留正<lb/>
少保觀文殿大學士致仕　丁未雨土　金右補闕楊<lb/>
庭秀言乞令尚書省左右官一人應入史事者編次日<lb/>
厯或一月或一季封送史院金主是其言仍令送著作<lb/>
局潤色付之　三月甲子提舉南京鴻慶宫致仕朱熹<lb/>
<pb n="KR2b0040_WYG_131-10a"/>
卒熹登第五十年仕於外者僅九考立朝纔四十日家<lb/>
故貧少依父友劉子羽寓崇安後徙建陽之考亭諸生<lb/>
自逺至者豆飯藜羮率與之共徃徃稱貸于人以給用<lb/>
非其道義一介不取也時攻偽學日急士之䋲趨尺歩<lb/>
稍以儒自名者無所容其身從游之士特立不顧者屏<lb/>
伏丘壑依阿巽懦者更名他師過門不入甚至變易衣<lb/>
冠狎游市肆以自别其非黨而熹日與諸生講學不休<lb/>
或勸其謝遣生徒笑而不答及疾革以深衣及所著書<lb/>
<pb n="KR2b0040_WYG_131-10b"/>
授黄榦手書與訣曰吾道之託在此吾無憾矣正坐整<lb/>
衣冠就枕而卒將𦵏右正言施康年言四方偽徒期㑹<lb/>
送偽師之𦵏其相聚也非妄談時人短長則繆議時政<lb/>
得失望令守臣約束從之於是門生故舊不敢送𦵏唯<lb/>
李燔率一二同志徃㑹視封窆不少怵辛棄疾亦為文<lb/>
徃哭焉熹少時慨然有志於道既博求之經傳復徧交<lb/>
當世有道之士延平李侗老矣嘗學於南劍羅從彦熹<lb/>
不逺數百里徒歩徃從之其為學大抵窮理以致其知<lb/>
<pb n="KR2b0040_WYG_131-11a"/>
反躬以踐其實而以居敬為主嘗謂聖賢道統之傳散<lb/>
在方冊自經㫖不明而道統之傳始晦於是竭其精力<lb/>
以研窮聖賢之經訓所著有易本義啟䝉蓍卦考誤詩<lb/>
集傳大學中庸章句或問論語孟子集註太極圖通書<lb/>
西銘解楚辭集註辨證韓文考異所編次有論孟集義<lb/>
孟子指要中庸輯畧孝經刋誤小學書通鑑綱目宋名<lb/>
臣言行録家禮近思録河南程氏遺書伊洛淵源録儀<lb/>
禮經傳通解並行于世其門人最知名者黄榦李燔張<lb/>
<pb n="KR2b0040_WYG_131-11b"/>
洽陳淳李方子黄灝蔡沈輔廣　戊辰金親王宰執百<lb/>
官再請上尊號不許　己卯安定郡王子恭卒　夏四<lb/>
月丙戍朔金百官再請上尊號不許　己酉封宗子不<lb/>
璺為嗣濮王　五月辛未以乆旱詔中外陳朝廷過失<lb/>
及時政利害　庚辰金地震　六月乙酉朔日有食之<lb/>
<hi>考異金史章宗紀不書</hi>　戊子太上皇后李氏崩于壽康宫年五<lb/>
十六　壬辰遣吳旴使金告哀　戊申同知樞密院事<lb/>
許及之以母喪去位　秋七月癸亥金定居祖父母喪<lb/>
<pb n="KR2b0040_WYG_131-12a"/>
婚娶聴離法　丁卯以御史中丞陳自强僉書樞密院<lb/>
事自强嘗為韓侂胄童子師及侂胄當國自强入都待<lb/>
銓欲見之無以自通僦居主人出入侂胄家為言之侂<lb/>
胄召自强比至則從官畢集侂胄設褥于堂延自强升<lb/>
坐再拜次召從官同坐從官踧踖莫敢居上者侂胄徐<lb/>
曰陳先生老儒汨沒可念坐客唯唯明日交章薦其才<lb/>
即除太學録未踰歲三遷為秘書郎既入館即改右正<lb/>
言踰月拜諫議大夫御史中丞旬日遂秉政　提舉洞<lb/>
<pb n="KR2b0040_WYG_131-12b"/>
霄宫黄洽卒　八月辛卯太上皇崩于壽康宫年五十<lb/>
四<lb/>
　史臣曰光宗㓜有令聞嚮用儒雅即位之初總權綱<lb/>
　屏嬖倖薄賦寛刑有可觀者及夫宫闈妬悍閹寺交<lb/>
　搆驚憂至疾孝養日怠孝宗之業衰焉<lb/>
甲午遣李寅仲使金告哀　乙未日中有黑子　丁酉<lb/>
左丞相京鏜卒鏜居政府唯奉行韓侂胄風㫖又嘗薦<lb/>
劉徳秀排撃善類偽學之名鏜實發之及卒諡文穆其<lb/>
<pb n="KR2b0040_WYG_131-13a"/>
子沆以家諱請改文忠言者以為楊億巨儒既諡曰文<lb/>
議者欲加一忠字竟不之與夫欲加一字猶且不可况<lb/>
諡以二字又欲極美乎望勅所司自今議諡務當其實<lb/>
其或不然當推古法以選舉不實論若定諡已下其子<lb/>
孫請再更易者以違制論從之　壬寅皇子坦卒追封<lb/>
邠王諡冲温　癸卯權攢慈懿皇后于修吉寺　九月<lb/>
乙卯祔慈懿皇后神主于太廟　己未金修玉牒成定<lb/>
皇族收養異姓男為子者徒三年姓同者减二等立嫡<lb/>
<pb n="KR2b0040_WYG_131-13b"/>
違法者徒一年　甲子婺州布衣吕祖泰上書請誅韓<lb/>
侂胄祖泰祖儉從弟也性疏逹尚氣誼論世事無忌諱<lb/>
先是祖儉以言事貶祖泰語其友曰自吾兄之貶諸人<lb/>
箝口我雖無位義必以言報國當少須之今亦未敢以<lb/>
累吾兄也至是祖儉卒祖泰乃擊登聞鼓上書論韓侂<lb/>
胄有無君之心請誅之以防禍亂其畧曰道學自古所<lb/>
恃以為國者也丞相趙汝愚今之有大勲勞者也立偽<lb/>
學之禁逐汝愚之黨是將空陛下之國而陛下不知悟<lb/>
<pb n="KR2b0040_WYG_131-14a"/>
耶陳自强何人徒以韓侂胄童穉之師躐致宰輔陛下<lb/>
舊學之臣若彭龜年今安在哉蘇師旦平江之吏胥周<lb/>
筠韓氏之厮役人共知之今師旦乃以潜邸隨龍筠以<lb/>
皇后親屬俱得大官不知陛下在潜邸時果識所謂蘇<lb/>
師旦者椒房之親果有厮役之周筠者乎侂胄之徒自<lb/>
尊大而卑朝廷一至於此願亟誅侂胄師旦筠而逐罷<lb/>
自强之徒故大臣在者獨周必大可用宜以代之不然<lb/>
事將不測書下三省朝論雜起御史施康年以為必大<lb/>
<pb n="KR2b0040_WYG_131-14b"/>
實使之遂露章奏劾且謂淳熈之季王淮為首相必大<lb/>
嘗擠而奪之位首倡偽徒私植黨與今屏居田野不自<lb/>
循省而誘致狂生扣閽自薦以覬召用林采言偽學之<lb/>
成造端自周必大乞加貶削遂鐫必大一官降詔吕祖<lb/>
泰挾私上書語言狂妄拘管連州右諫議大夫程松與<lb/>
祖泰狎友懼曰人知我素與逰其謂我與聞乎乃獨奏<lb/>
言祖泰有當誅之罪且其上書必有教之者今縱不殺<lb/>
猶當杖脊黥面竄之逺方殿中侍御史陳讜亦以為言<lb/>
<pb n="KR2b0040_WYG_131-15a"/>
乃杖祖泰一百配欽州牢城必大上表謝曰臣疎庸一<lb/>
介際遇四朝逮事髙皇已徧塵於臺省受知孝廟復乆<lb/>
玷于機衡不思勉效于同寅乃敢與聞於異論既肺腑<lb/>
衆所共見豈口舌獨能自明惟光宗興念元僚亦屢分<lb/>
於閫寄肆陛下曲憐末路爰俾遂于里居首將正於狐<lb/>
丘巣忽危於燕幕狂生妄發姓名輙及樵蘇公議大喧<lb/>
論罰盍輸薪粲僅削司徒之秩猶存平土之官陛下崇<lb/>
徳尚寛馭民敬故國皆曰殺雖微可恕之情耄不加刑<lb/>
<pb n="KR2b0040_WYG_131-15b"/>
姑用惟輕之典遂令衰朽亦與生全臣有愧積中無階<lb/>
報上省諐田里視桑䕃之幾何托命乾坤比櫟材而知<lb/>
免初當路欲文致以罪而難其重名意或有辨論乃寘<lb/>
於貶及奏至引咎紆徐言正文婉詔復其秩祖泰自期<lb/>
必死冀以身悟朝廷了無懼色既至府廷尹為好語誘<lb/>
之曰誰教汝共為章試言之吾且寛汝祖泰笑曰公何<lb/>
問之愚也吾固知必死而可受教于人且與人議乎尹<lb/>
曰汝病風喪心耶祖泰曰以吾觀之若今之附韓氏得<lb/>
<pb n="KR2b0040_WYG_131-16a"/>
美官者乃病風喪心耳尹乃宗室善堅据案作色涖制<lb/>
挺焉祖泰大呼曰公為天族同國休戚祖泰乃為何人<lb/>
家計安危而獲斯辱也尹亦慚趣使去祖泰道出潭州<lb/>
錢文子為醴陵令私贐其行侂胄使人迹其所在祖泰<lb/>
乃匿襄鄧間時又有太學生於齋生題名中削去何澹<lb/>
以其排道學也澹大怒臨安尹希指捕治之太學生福<lb/>
人敖陶孫嘗為詩以弔趙汝愚而侂胄未得其名俾其<lb/>
人併承之辭不伏乃移送大理劾其事掠治無完膚獄<lb/>
<pb n="KR2b0040_WYG_131-16b"/>
竟不就猶坐不應削澹名嶺南編管　丙子遣丁常任<lb/>
使金致遺留物　冬十月加韓侂胄太傅　辛丑雨土<lb/>
　十一月癸丑朔日有食之<hi>考異宋史不書今據金史章宗紀書之</hi>　詔<lb/>
宗子與愿更名曮除福州觀察使令資善堂授書　乙<lb/>
卯金以國史院編修官吕卿雲為左補闕兼應奉翰林<lb/>
文字審官院以資淺駁奏金主諭曰明昌間卿雲嘗上<lb/>
書言宫掖事辭甚切直皆他人不能言者卿輩盖不知<lb/>
也臣下言事不令外人知乃是謹密正當顯用卿等宜<lb/>
<pb n="KR2b0040_WYG_131-17a"/>
悉之　己未皇后韓氏崩諡恭淑　癸亥皇子増生<lb/>
丙寅東北地震　十二月癸未朔皇子増卒追封郢王<lb/>
諡冲英　金詔改明年為泰和元年　乙酉日中有黑<lb/>
子　辛卯雨土　權攢憲仁聖哲慈孝皇帝于永崇陵<lb/>
廟號光宗　己亥金遣烏庫哩誼来弔癸　壬寅權攢<lb/>
恭淑皇后于廣教寺　癸卯祔光宗神主于太廟　詔<lb/>
改明年為嘉泰元年　遣虞儔使金報謝　乙巳日中<lb/>
黑子滅　庚戌祔恭淑皇后神主于太廟<lb/>
<pb n="KR2b0040_WYG_131-17b"/>
嘉泰元年春正月壬戍謝深甫等薦士三十有五人詔<lb/>
籍名中書以待選擢　己巳金太府監孫復言方今在<lb/>
仕者三萬七千餘員而門廕補叙居三之二諸司待闕<lb/>
動至累年盖以補廕猥多流品混淆本末相舛至於進<lb/>
納之人既無勞績又非科第而亦廕及子孫無所分别<lb/>
欲流之清非澄其源不可金主從之詔更定廕叙法<lb/>
庚午以葛邲配饗光宗廟庭　丙子金遣完顔充来弔<lb/>
祭　二月戊子詔諸州訪求明厯之士　壬辰遣俞烈<lb/>
<pb n="KR2b0040_WYG_131-18a"/>
使金報謝　癸巳修光宗實録　辛丑雨土　三月丙<lb/>
寅雨雪雨雹　戊辰雨電　頒慶元寛恤詔令役法撮<lb/>
要　己巳復雨雹　戊寅臨安大火四日乃滅焚民居<lb/>
五萬三千餘家帝下詔罪已避殿减膳命臨安府察姦<lb/>
民縱火者治以軍法出内府錢十六萬米六萬餘斛分<lb/>
賜被火之家　夏四月辛卯詔以風俗侈靡災後官軍<lb/>
營造務遵法制内出銷金鋪翠焚之通衢禁民無或服<lb/>
用　五月丁卯命有司行寛恤之政十有六條乙亥監<lb/>
<pb n="KR2b0040_WYG_131-18b"/>
太平惠民局夏允中請用文彦博故事以韓侂胄平章<lb/>
軍國重事侂胄上疏歴叙家世榮寵言臣不能自奮濫<lb/>
叨世賞陛下龍飛之日面奉憲聖皇后㫖俾臣朝夕仰<lb/>
禆初政臣深惟綿薄不足以副使令忽聞局務言有劄<lb/>
子引文彦博故事肆為狂妄之言臣駭汗如雨斯人固<lb/>
不足責而臣之出處豈容不明伏望特降睿㫖許臣守<lb/>
本官致仕以全愚分帝手批慰留允中坐免仍令臨安<lb/>
府押出國門　丁丑雨雹　六月己亥金勅尚書省舉<lb/>
<pb n="KR2b0040_WYG_131-19a"/>
行奢僣之禁　丙午太白經天秋七月乙卯知樞密院<lb/>
事何澹罷時吳挺子曦為殿前副都指揮使自以世守<lb/>
西蜀為國籓屏而身留行都不得如志乃厚賂宰輔規<lb/>
圖帥蜀未及賂澹韓侂胄已許之澹持不可侂胄怒曰<lb/>
始以君肯相就黜偽學汲引至此今顧立異耶遂與祠<lb/>
澹急於榮進阿附侂胄斥逐善類賢士為之一空士論<lb/>
罪之　癸亥雨雹　甲子以陳自强参知政事張釡僉<lb/>
書樞密院事　金主諭刑部官凡上書言及宰相者不<lb/>
<pb n="KR2b0040_WYG_131-19b"/>
得申省　己巳以吳曦為興州都統制曦至興州因譖<lb/>
副都統制王大節罷之由是兵權悉歸于曦異志遂成<lb/>
矣　金初禁廟諱同音字　八月甲申僉書樞密院事<lb/>
張釜罷以張巖参知政事程松同知樞密院事巖松皆<lb/>
附韓侂胄松諂之尤甚初侂胄嘗以小故出其愛姬松<lb/>
時知錢塘縣以百千市之至則盛供帳舎諸中堂夫婦<lb/>
奉之甚謹居亡何侂胄意解復召姬姬具言松敬待之<lb/>
意侂胄大喜不二年擢為諫議大夫滿歲未遷殊怏怏<lb/>
<pb n="KR2b0040_WYG_131-20a"/>
乃市一妾獻之名曰松壽侂胄曰奈何與大諫同名答<lb/>
曰欲使賤名常逹鈞聴耳侂胄憐之遂得佐樞　直龍<lb/>
圖閣致仕李祥卒祥直諒老成遏過揚善以植公論因<lb/>
罹黨籍後諡肅簡　西遼主珠勒呼出獵奈曼屈出律<lb/>
伏兵八千擒之而據其位尊珠勒呼為太上皇朝夕問<lb/>
起居珠勒呼尋死遼祀始絶　九月戊申朔金更定贍<lb/>
學養士法生員給民佃官田人六十畝歲支粟三十石<lb/>
國子生人百八畆歲給以所入官為掌其數　先是户<lb/>
<pb n="KR2b0040_WYG_131-20b"/>
部尚書袁說友等言浙西圍田相望皆千百畆陂塘漊<lb/>
瀆悉為田疇潦則無地可瀦旱則無水可戽不嚴禁之<lb/>
後將益甚無復稔歲矣辛亥遣大理司直留佑賢宗正<lb/>
寺主簿李澄往浙西行視自淳熈十一年立石之後凡<lb/>
官民圍裏者悉開之　己未雨土　冬十月丙戍起居<lb/>
郎王容請以韓侂胄定策事迹付史館從之　壬寅金<lb/>
勅有司購遺書宜髙其價以廣捜訪其藏書之家有珍<lb/>
惜不願送官者官為謄冩畢復還之仍量給其直之半<lb/>
<pb n="KR2b0040_WYG_131-21a"/>
　甲辰編光宗御集　十一月丙寅太白晝見　十二<lb/>
月乙卯太白經天　庚寅復蠲臨安民身丁錢三年<lb/>
辛卯雨土　辛巳金司空襄等率百官再請上尊號不<lb/>
許仍斷来章　丁酉金司空襄等進新定律令勅條格<lb/>
式五十二卷辛丑詔頒行之　乙巳金初定亷能官升<lb/>
注格<lb/>
二年春正月癸丑以蘇師旦兼樞密都承㫖初韓侂胄<lb/>
為平江兵馬鈐轄時師旦以刀筆吏事之侂胄愛其辯<lb/>
<pb n="KR2b0040_WYG_131-21b"/>
慧帝登極竄姓名于藩邸吏士内遂以隨龍恩得官至<lb/>
是權勢日盛　丁卯陳自强等上髙宗實録　侍御史<lb/>
林采右正言施康年上疏曰臣聞習偽者名教之僇人<lb/>
欺君者臣子之大罪欺與偽盖人材風俗之所深患不<lb/>
可不察也茍有人焉方偽習之熾則從之及偽習之衰<lb/>
則攻之彼自以為媒身干進之計而不知墮在欺君之<lb/>
域其罪莫贖也臣嘗謂由慶元初迄今人之趨嚮一歸<lb/>
于正謹守而隄防之權在二三執政大臣其次在給舎<lb/>
<pb n="KR2b0040_WYG_131-22a"/>
又其次在臺諫設使朝廷未知其人有所除授給舎不<lb/>
繳駁臺諫不論列百執事從而指其人聲其罪可也今<lb/>
乃不然徒肆諸空言遂使當世譁然指攻偽為釣取爵<lb/>
祿之資乃投匭而上書陛辭而進說召見而賜對其論<lb/>
一本於此臣愚亦竊料陛下之厭聞也欲望下臣此章<lb/>
播告中外繼自今專事忠恪毋肆欺謾不唯可以昭聖<lb/>
朝公正之心抑亦有以杜偽習淆亂之患時禁學之禍<lb/>
雖本於韓侂胄欲去異已以快所私然實京鏜創謀及<lb/>
<pb n="KR2b0040_WYG_131-22b"/>
鏜死侂胄亦厭前事之紛紜欲稍更改以消中外之議<lb/>
且欲開邊而往時廢退之人又有以復讐之說進者故<lb/>
言官遂有此疏　二月甲申弛偽學黨禁張孝伯知韓<lb/>
侂胄已厭前事因謂之曰不弛黨禁恐後不免報復之<lb/>
禍籍田令陳景思侂胄之姻也亦謂侂胄當勿為己甚<lb/>
侂胄然之於是趙汝愚追復資政殿學士黨人見在者<lb/>
徐誼劉光祖陳傅良章頴薛叔似葉適曽三聘項安世<lb/>
范仲黼黄灝詹體仁游仲鴻諸人咸先後復官自便又<lb/>
<pb n="KR2b0040_WYG_131-23a"/>
削薦牘中不係偽學一節俾勿復有言　丁亥修髙宗<lb/>
正史寳訓　戊子頒治縣十二事以風厲縣令　癸巳<lb/>
禁私史有商人私持起居郎熊克中興小厯及九朝通<lb/>
畧等書欲渡淮盱眙軍以聞遂命諸道察郡邑書坊所<lb/>
鬻書凡事干國體者悉令毁棄言者因請取禮部員外<lb/>
郎李燾續通鑑長編知龍州王偁東都事畧監都鹽倉<lb/>
李丙丁未録及通畧語録家傳等書下史房考訂或有<lb/>
禆于公議即乞存留從之　夏四月庚寅雨雹　五月<lb/>
<pb n="KR2b0040_WYG_131-23b"/>
甲辰朔日有食之　金主如泰和宫壬戌諭有司曰金<lb/>
井捺鉢不過二三日留朕之所止一凉厦足矣若加修<lb/>
治徒費人力其籓籬不急之處用圍幕可也甲子更泰<lb/>
和宫曰慶寧長樂川曰雲龍　己巳賜禮部進士傅行<lb/>
簡以下四百九十七人及第出身　金勅御史臺京師<lb/>
拜廟及廵幸所過州縣止令洒掃不得以黄土覆道違<lb/>
者糾之　六月己卯臨安火　壬午濬浙西運河　辛<lb/>
卯禁都民以火說相驚者　庚子大雨雹　秋七月辛<lb/>
<pb n="KR2b0040_WYG_131-24a"/>
亥封子覿為安定郡王　八月丙子以吏部尚書袁說<lb/>
友同知樞密院事　癸未建寳謨閣以藏光宗御集<lb/>
己丑作壽慈宫請太皇太后還内　丙申金有司奏鳳<lb/>
凰見于磁州武安縣鼓山石聖臺　甲午謝深甫等上<lb/>
慶元條法事類　丁酉金皇子特哩生羣臣上表稱賀<lb/>
特哩元妃李氏所生也金主宴羣臣于神龍殿遣官報<lb/>
謝太廟山陵太清宫北嶽長白山　九月丙寅嗣秀王<lb/>
伯圭卒追封䝉王諡憲靖　庚午金封皇子特哩為葛<lb/>
<pb n="KR2b0040_WYG_131-24b"/>
王　冬十月乙亥加上太皇太后尊號　是月追復朱<lb/>
熹煥章閣待制致仕　十一月甲辰金更定徳運為土<lb/>
臘用辰　庚戍以陳自强知樞密院事前同知樞密院<lb/>
事許及之参知政事　十二月癸酉金以皇子特哩晬<lb/>
日放僧道度牒三千設醮于𤣥真觀為特哩祈福　甲<lb/>
戍日中有黑子凡十二日乃消　丁丑金主御慶和殿<lb/>
浴皇子詔百官用元旦禮儀進酒稱賀五品以上進禮<lb/>
物　甲申立貴妃楊氏為皇后后少以姿容選入宫帝<lb/>
<pb n="KR2b0040_WYG_131-25a"/>
即位封媫妤恭淑皇后崩貴妃與曹美人俱有寵韓侂<lb/>
胄以后頗渉書史知古今性警敏任權術而曹美人柔<lb/>
順勸帝立曹氏帝不從竟立后后由是怨侂胄　加韓<lb/>
侂胄太師侂胄以勢利蠱士大夫薛叔似辛棄疾陳謙<lb/>
等皆起廢顯用當時困于乆斥者往往損晩節以規榮<lb/>
進政府樞密臺諫侍從皆出侂胄之門而蘇師旦周筠<lb/>
又侂胄厮役亦得預聞國政羣小滿朝勢焰熏灼　庚<lb/>
寅大閱　閏月丁未詔講官隨事開陳　乙卯封福州<lb/>
<pb n="KR2b0040_WYG_131-25b"/>
觀察曮為衛國公　復周必大少傅觀文殿大學士<lb/>
是冬皇子坰生未踰月卒追封華王諡冲穆　䝉古特<lb/>
穆津姓却特氏其十世祖曰勃端察爾勃端察爾卒子<lb/>
巴噶哩台哈必齊嗣生子曰瑪哈多丹瑪哈多丹之孫<lb/>
曰海都衆立為君以兵攻伊囉勒而臣屬之形勢寖大<lb/>
四旁部族歸之者漸衆海都卒子拜星呼爾嗣拜星呼<lb/>
爾卒子敦巴該嗣敦巴該卒子噶布勒汗嗣噶布勒汗<lb/>
卒子巴爾達木嗣巴爾達木卒子伊蘇克依嗣并吞諸<lb/>
<pb n="KR2b0040_WYG_131-26a"/>
部落勢益盛大是為烈祖初伊蘇克依伐塔塔爾獲其<lb/>
部長特穆津伊蘇克依妻諤楞適生男因以所獲特穆<lb/>
津名之是為青吉斯皇帝䝉古本韃靼國漢匈奴北單于<lb/>
地也其種有二曰白韃曰黑韃白韃與山後九州接壤<lb/>
地狹而族少黑韃通漠北地廣而族多因蒙古山以為<lb/>
號韃語謂銀曰蒙古女真名其國曰大金故黑韃亦名<lb/>
其國曰大銀<hi>自是為青吉斯至此據徐霆黒韃事畧鄒伸之使韃日録修入</hi>族人岱齊古<lb/>
特部號最强舊與伊蘇克依相善後生嫌隙絶不與通及<lb/>
<pb n="KR2b0040_WYG_131-26b"/>
特穆津卒伊蘇克依㓜岱齊古特率衆来攻特穆津太集諸<lb/>
部兵與戰破走之時岱齊古特諸部多苦其主非法見特<lb/>
穆津寛仁時賜人以裘馬心悅之往往慕義来降㑹塔<lb/>
塔爾部長瑪固沁實埒圖背金約金主遣丞相襄帥兵<lb/>
逐之北走特穆津聞之發近兵自鄂諾河迎擊殺瑪固<lb/>
沁實埒圖盡虜其輜重克埒部長王汗名托里受金封<lb/>
爵為王番言音重故稱王為王汗初王汗為其叔父珠<lb/>
爾所敗以百餘騎奔蒙古伊蘓克依親將兵逐珠爾走西<lb/>
<pb n="KR2b0040_WYG_131-27a"/>
夏復奪部衆歸王汗王汗徳之後復為奈曼所敗王汗<lb/>
出而復歸中道糧絶困乏之甚特穆津以父交好遣人<lb/>
往招王汗安置軍中振給之遂㑹于圖喇河上尊之<lb/>
為父王汗因此部衆稍集已而特穆津與弟楚齊格爾伐<lb/>
奈曼大敗之盡殺其諸將族衆積屍以為京觀奈曼之<lb/>
勢遂弱時岱齊古特猶强特穆津㑹王汗與其部長杭愛<lb/>
等大戰鄂諾河上敗走之斬獲無筭是歲奈曼大㑹諸<lb/>
部衆来侵特穆津與王汗倚阿爾蘭為壁大戰于吹丹<lb/>
<pb n="KR2b0040_WYG_131-27b"/>
之野奈曼使神巫祭風雪欲因其勢進攻既而反風<lb/>
逆擊其陣奈曼軍不能戰欲引還雪滿溝澗特穆津勒<lb/>
兵乗之奈曼大敗<lb/>
　<lb/>
　<lb/>
　<lb/>
　<lb/>
　資治通鑑後編卷一百三十一<lb/>
</p>
<p>
</p>
  </div>
</body>
</text>
</TEI>
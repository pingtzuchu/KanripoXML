<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編卷七十</head> <lb/>
    <p>
<pb n="KR2b0040_WYG_070-1a"/>
欽定四庫全書<lb/>
　資治通鑑後編卷七十<lb/>
　　　　　　　　　　　刑部尚書徐乾學撰<lb/>
　宋紀七十<hi>起元黓攝提格正月盡十二月凡一年</hi>
　　仁宗體天法道極功全徳神文聖武睿哲明孝皇<lb/>
　　帝<lb/>
嘉祐七年春正月己酉朔大慶殿受朝　壬戍御宣徳<lb/>
門觀燈顧從臣曰此因嵗時與萬姓同樂耳非朕獨肆<lb/>
<pb n="KR2b0040_WYG_070-1b"/>
游觀也先是諌官楊畋司馬光等以去年水災乞罷上<lb/>
元觀燈故特宣諭之　乙亥詔太常禮院自今南郊以<lb/>
太祖皇帝定配改温成皇后廟為祠殿嵗時令宫臣以<lb/>
常饌致祭先是詔太常禮院檢詳郊廟未順之事乃言<lb/>
自皇祐五年詔書以三聖並侑為定制雖出孝思然其<lb/>
事頗違經禮又温成皇后廟四時祭奠並同太祖之禮<lb/>
葢當時有司失於講求昔髙宗遭變飭已思咎祖己訓<lb/>
以祀無豐於昵况以嬖寵列於秩禮非所以享天心奉<lb/>
<pb n="KR2b0040_WYG_070-2a"/>
祖宗之意也復下兩制議而翰林學士王珪等議曰追<lb/>
尊尊以享帝義之至推親親以享親仁之極尊尊不可<lb/>
以凟故郊無二主親親不可以僣故廟上其先今三后<lb/>
並侑欲以致孝也而適所以凟乎享帝後宫有廟欲以<lb/>
廣恩也而適所以凟乎享親請如禮官所議故降是詔<lb/>
　辛巳以知蘄州張田提舉荆湖南路刑獄諌官司馬<lb/>
光再䟽言田傾邪險薄不可任以監司尋改知湖州<lb/>
初江湖運鹽既雜惡官估復髙故百姓利食私鹽由是<lb/>
<pb n="KR2b0040_WYG_070-2b"/>
盗販者衆捕之急則起為盗賊江淮間雖衣冠士人狃<lb/>
於厚利或以販鹽為事江西則䖍州地連廣南而福建<lb/>
之汀州亦與䖍接䖍鹽弗善汀故不産鹽二州民多盗<lb/>
販廣南鹽以射利每嵗秋冬田事纔畢往往數十百為<lb/>
羣持甲兵旗鼓往來䖍汀漳潮循海惠廣八州之地所<lb/>
至刦人榖帛掠人婦女與廵捕吏卒鬭格至殺傷吏卒<lb/>
則起為盗依阻險要捕不能得或赦其罪招之嵗月浸<lb/>
淫滋多朝廷以為患嘗遣職方員外郎黄炳乗驛㑹所<lb/>
<pb n="KR2b0040_WYG_070-3a"/>
屬監司及知州軍通判議於是炳等合議以為䖍州食<lb/>
淮南鹽已久不可改第損近嵗所増官估斤為錢四十<lb/>
以十縣五等户夏税率百錢令糴鹽二斤随夏税入錢<lb/>
償官繼命提㸃鑄錢沈扶覆視可否扶及江西福建廣<lb/>
東轉運司䖍州官吏又請選江西漕船團為十綱以三<lb/>
班使臣部之直取通泰楚都倉鹽既又命比部貟外郎<lb/>
曽楷詣廣南與監司復議通廣南鹽而轉運判官陳從<lb/>
益請惠循梅潮置五都倉貯鹽令䖍州募鹽鋪户入錢<lb/>
<pb n="KR2b0040_WYG_070-3b"/>
二州趣五倉受鹽還二州貿易所謂變私鹽為官鹽易<lb/>
盗賊為商旅朝廷難之卒用炳扶等䇿然嵗纔増糴六<lb/>
十餘萬斤　癸卯詔兖國公主入内安州觀察使駙馬<lb/>
都尉李瑋知衛州瑋所生母楊氏歸其兄璋公主乳母<lb/>
韓氏出居外公主宅勾當内臣梁懐吉歸前省諸色祗<lb/>
應人皆散遣之瑋貌陋性樸公主常庸奴視之韓氏復<lb/>
相離間公主嘗與懐吉飲楊氏窺之公主怒毆楊氏夜<lb/>
開禁門訴於帝所言者皆咎公主懐吉等既坐責公主<lb/>
<pb n="KR2b0040_WYG_070-4a"/>
恚懟欲自盡或縱火欲焚第以邀上必召懐吉等還上<lb/>
不得已亦為召之諌官楊畋司馬光龔鼎臣等皆力諌<lb/>
上弗聽然公主意終惡瑋不肯復入中間狀若狂易欲<lb/>
自盡者數矣苗賢妃與俞充儀謀使内臣王務滋管勾<lb/>
駙馬宅以伺瑋過瑋素謹務滋不得其過乃告苗俞曰<lb/>
但得上㫖務滋請以巵酒了之苗俞白上上不答頃之<lb/>
上與皇后同坐俞又白之皇后曰陛下念章懿皇后故<lb/>
瑋得尚主今柰何欲為此都知任守忠在旁曰皇后言<lb/>
<pb n="KR2b0040_WYG_070-4b"/>
是也務滋謀訖不行尋有是命<hi>此據司馬氏記聞及奏議懐吉先配西京洒掃</hi>
<hi>班在五年十月庚申其復召不得時月</hi>　癸未録繫囚　權陜西轉運副<lb/>
使薛向言陜西之兵廂禁軍凡二十五萬其間老弱病<lb/>
患伎巧占破數乃過半請下諸路㨂其不任征役者汰<lb/>
之敢占伎巧者論如法從之　辛亥詔禮部貢舉　壬<lb/>
子兖國公主降封沂國公主安州觀察使李瑋為建州<lb/>
觀察使落駙馬都尉自公主入禁中瑋兄璋上言瑋愚<lb/>
騃不足以承天恩乞賜離絶上將許之司馬光言陛下<lb/>
<pb n="KR2b0040_WYG_070-5a"/>
始者追念章懿太后故使瑋尚主欲以申固姻戚常貴<lb/>
其家今瑋母子離析家事流落大小憂愁殆不聊生豈<lb/>
陛下初意哉近者章懿太后忌日陛下閱奩中故物思<lb/>
平生居處獨能無雨露之戚悽愴之心乎瑋既蒙斥公<lb/>
主亦不得無罪上感悟遂并責公主待李氏思禮不衰<lb/>
且賜瑋黄金二百兩謂曰凡人富貴亦不必為主壻也<lb/>
<hi>此亦據司馬光記聞</hi>　癸丑大宗正司言右屯衛大將軍岳州團<lb/>
練使宗實乞還泰州防禦使知宗正寺告勅不許　乙<lb/>
<pb n="KR2b0040_WYG_070-5b"/>
卯以禮部侍郎參知政事孫抃為觀文殿學士兼翰林<lb/>
侍讀學士同羣牧制置使抃居両府年益耄無所可否<lb/>
又善忘語言舉止多可笑好事者至傳以為口實性不<lb/>
便騎馬或驚雖通逵必下而趨時樞宻使張昪請老朝<lb/>
論以抃當次補必不勝任殿中侍御史韓縝因進見極<lb/>
言抃不才雖無顯過保身持祿實懷姦之大者乞置諸<lb/>
散地監察御史裏行傅堯俞亦以為言後數日輔臣朝<lb/>
退韓琦曽公亮獨留抃下殿謂歐陽修曰丞相留身何<lb/>
<pb n="KR2b0040_WYG_070-6a"/>
也修曰得非奏君耶抃曰抃有何事修曰韓御史言君<lb/>
君不知耶抃乃頓足摘耳曰殊不知也遂稱疾求免上<lb/>
許之　以樞宻副使禮部侍郎趙槩為參知政事翰林<lb/>
學士權知開封府呉奎為右諌議大夫樞宻副使　丙<lb/>
辰召右正言知蔡州王陶赴諌院供職陶言臣與唐介<lb/>
范師道吕誨趙抃同出為郡今獨召臣與師道非是請<lb/>
還介等職任時師道亦自福州召為鹽鐡副使誨抃及<lb/>
介皆未遷故也　丁巳詔審刑院奏補京朝官初該磨<lb/>
<pb n="KR2b0040_WYG_070-6b"/>
勘者自今須有舉主一員方聽改官　庚申以龍圗閣<lb/>
直學士兼侍講錢象先為右諌議大夫知蔡州象先善<lb/>
講説語約而義眀上有所顧問必依經以對反覆諷諭<lb/>
遂及當世之務號知經術留侍經筵前後十五年特被<lb/>
恩禮故事講官分日迭進象先已得請補外上曰大夫<lb/>
行有日宜講徹一編於是同列罷進者浹日　以天章<lb/>
閣侍講崇文院檢討吕公著為天章閣待制兼侍講公<lb/>
著初召試中書將除知制誥三辭不就故有是命　辛<lb/>
<pb n="KR2b0040_WYG_070-7a"/>
酉命參知政事歐陽修提舉三館秘閣冩校書籍　壬<lb/>
申徐州言彭城縣白鶴鄉地生麵凡十餘頃民皆取食<lb/>
上遣内侍竇承秀往視之占曰地生麵民將飢也既而<lb/>
濠州亦言鍾離縣地生麵民取食之　丁亥作凝機殿<lb/>
於禁中　夏四月宰臣韓琦等上所修嘉祐編勅起慶<lb/>
厯四年盡嘉祐三年凡十二卷其元降勅但行約束而<lb/>
不立刑名者又析為續附令勅凢五卷　壬申改命起<lb/>
居舍人知制誥兼侍講司馬光為天章閣待制先是光<lb/>
<pb n="KR2b0040_WYG_070-7b"/>
與吕公著並召試中書光已試而公著終辭及除知制<lb/>
誥光乃自言拙於文辭本當辭召初疑朝廷不許故黽<lb/>
勉從命繼聞公著終辭得請臣始悔恨向者之不辭而<lb/>
妄意朝廷之不許也章九上卒改他官　己丑夏國主<lb/>
諒祚上表求太宗御製詩草𨽻書石本欲建書閣寳藏<lb/>
之且進馬五十匹求九經唐史册府元龜及本朝正至<lb/>
朝賀儀詔賜九經還其馬諒祚又求尚主詔答以昔嘗<lb/>
賜姓不許　五月丁未朔命起居舍人天章閣待制兼<lb/>
<pb n="KR2b0040_WYG_070-8a"/>
侍講司馬光仍知諌院光上䟽曰自魏晉以降人主始<lb/>
貴通才而賤守節人臣始尚浮華而薄儒術以先王之<lb/>
禮為槽粕而不行以純固之士為鄙樸而不用於是風<lb/>
俗日壊入於偷薄叛君不以為恥犯上不以為非惟利<lb/>
是從不顧名節至於有唐之衰麾下之士有屠逐元帥<lb/>
者朝廷不能討因而撫之㧞於行伍授以旄鉞其始也<lb/>
取偷安一時而已及其久也則衆庶習於聞見以為事<lb/>
理當然不為非禮不為無義是以在上者惴惴焉畏其<lb/>
<pb n="KR2b0040_WYG_070-8b"/>
下在下者暌暌焉伺其上平居則酒肉金帛甘言屈體<lb/>
以相媚悅得間則鋸鋒利刅狠心詭計以相屠儈成者<lb/>
為賢敗者為愚不復論尊卑之序是非之理陵夷至於<lb/>
五代天下蕩然莫知禮義為何物矣是以世祚不永逺<lb/>
者十餘年近者四三年敗亡相屬生民塗炭及大宋受<lb/>
命太祖太宗知天下之禍生於無禮也於是以神武聰<lb/>
明躬勤萬幾征伐刑賞斷於聖志然後人主之勢重而<lb/>
羣臣懾服矣於是剪削藩鎮齊以法度擇文吏為之佐<lb/>
<pb n="KR2b0040_WYG_070-9a"/>
以奪其殺生之柄攬其金榖之富選其麾下精鋭之士<lb/>
聚諸京師以備宿衛制其腹心落其爪牙使不得陸梁<lb/>
然後天子諸侯之分明而悖亂之原塞矣於是以節度<lb/>
使之權歸於州鎮員之權歸於縣又分天下為十餘路<lb/>
各置轉運使以察州縣百吏之臧否復漢部刺史之職<lb/>
使朝廷之令必行於轉運使轉運使之令必行於州州<lb/>
之令必行於縣縣之令必行於吏民然後上下之叙正<lb/>
而紀綱立矣於是申明軍法使自押官以上各有階級<lb/>
<pb n="KR2b0040_WYG_070-9b"/>
以相臨統小有違犯罪皆殊死然後行伍之政肅而士<lb/>
皆用命矣此皆禮之大節也故能四征不庭莫不率服<lb/>
汛掃九州以陟禹之迹至於真宗重之以明徳繼二聖<lb/>
之志夙夜孜孜宣布善化銷鑠惡俗以至於今治平百<lb/>
年頑民殄絶衆心咸安此乃曠世難成之業陛下當戰<lb/>
戰栗栗守而勿失者也臣竊見陛下有中宗之嚴恭文<lb/>
王之小心而小大之政多謙讓不决委之臣下誠所委<lb/>
之人常得忠賢則可矣萬一有姦邪在焉豈不危甚古<lb/>
<pb n="KR2b0040_WYG_070-10a"/>
人所謂委任而責成效者擇人而授之職業叢脞之務<lb/>
不身親之也至於爵禄廢置生殺予奪不由己出不可<lb/>
也洪範曰惟辟作威惟辟作福臣之有作威作福害於<lb/>
而家凶于而國威福之柄失於人而習以為常則不可<lb/>
復收矣此明王之所謹也又頃以西鄙用兵權置經畧<lb/>
安撫使一路之兵得以便宜從事及西事已平因而不<lb/>
廢其河東一路總二十二州軍曏時節度使之權不過<lb/>
如是而已洛誥曰毋若火始燄燄厥攸灼叙弗其絶言<lb/>
<pb n="KR2b0040_WYG_070-10b"/>
謹其㣲也又將相大臣典諸州者多以貴倨自恃轉運<lb/>
使欲振舉職業往往故違戾而不肯從夫將相大臣在<lb/>
朝廷之時則轉運使名位固相逺矣及在外為知州則<lb/>
轉運使統諸州職也烏得以一身之貴庇一州之事而<lb/>
令轉運使不得問哉漢刺史以六百石吏督察二千石<lb/>
豈以名位之貴賤耶又自景祐以來國家怠於久安樂<lb/>
因循而務省事執事之臣頗行姑息之政於是胥吏讙<lb/>
譁而斥逐御史中丞輦官悖慢而廢退宰相衛士凶逆<lb/>
<pb n="KR2b0040_WYG_070-11a"/>
而獄不窮姦澤加於舊軍卒詈三司使而法官以為非<lb/>
犯階級疑於用法朝廷雖特誅其人而已停之卒復收<lb/>
養之其餘有一夫流言於道路而為之變令推恩者多<lb/>
矣凡此數者殆非所以習民於上下之分也夫朝廷者<lb/>
四方之表儀也朝廷之政如是則四方必有甚焉者遂<lb/>
至元帥畏偏禆偏禆畏將校將校畏士卒姦邪怯懦之<lb/>
臣或有簡省教閱使之驕惰保庇羸老使之繁冗屈撓<lb/>
正法使之縱恣詆訾粟帛使之憤惋甘言諂笑靡所不<lb/>
<pb n="KR2b0040_WYG_070-11b"/>
至於是士卒翕然譽之而歸怨於上矣彼既為之則此<lb/>
效之下既言之則上從之前既行之則後襲之長此不<lb/>
已日滋月益民之耳目習而安之此有以異唐之季世<lb/>
乎後魏孝明帝時征西將軍張彛子仲瑀上封事欲抑<lb/>
損武人不預清品羽林虎賁千餘人焚彛第殺彛父子<lb/>
官為收捕凶強者八人斬之其餘大赦以安之懐朔鎮<lb/>
人髙歡時奉使至洛陽見之歸而散家財以結客曰朝<lb/>
政如此事可知矣於是始有飛揚之志由是觀之紀綱<lb/>
<pb n="KR2b0040_WYG_070-12a"/>
不立則姦雄生心夫祖宗苦身焦思以變衰唐之俗而<lb/>
陛下髙拱熟視以成後魏之風此臣之所為陛下痛惜<lb/>
也臣愚以為陛下當奮剛健之志宣神明之徳凡羣臣<lb/>
奏事皆察其邪正辨其臧否熟問深思求合於道然後<lb/>
賞罰黜陟斷而行之則天下孰不曠然悦喜詩曰君子<lb/>
如怒亂庶遄沮君子如祉亂庻遄已葢言無所臧否之<lb/>
為患大也經畧安撫使有征討之事則置之無事則當<lb/>
廢之倘未能廢則軍事迫急不暇奏知者使專之可也<lb/>
<pb n="KR2b0040_WYG_070-12b"/>
其餘民事皆委之州縣一斷于法或法重情輕情重法<lb/>
輕可殺可徒可宥可赦並聼本州申奏决之朝廷何必<lb/>
出於經畧安撫使哉轉運使規畫號令行下諸州違戾<lb/>
不從者朝廷當辨其曲直若事理實可施行而州將恃<lb/>
貴勢故違之者當罪州將勿罪轉運使將校士卒之於<lb/>
州縣及所統之官或公卿大臣有悖慢無禮者眀著階<lb/>
級之法使斷者不疑將帥之官廢法違道以取悦於下<lb/>
歸怨於上者當随其輕重誅竄廢黜公正無私御衆嚴<lb/>
<pb n="KR2b0040_WYG_070-13a"/>
整者當量其才能擢用褒賞如是則上之人難動而下<lb/>
用命矣上之人難動而下用命此所以尊朝廷也上下<lb/>
已明綱紀已定然後修儒術隆教化進敦篤退浮華使<lb/>
禮義興行風俗純美則國家萬世無疆之休猶倚南山<lb/>
坐平原也光又上䟽論財利以為朝廷特置寛恤民力<lb/>
之官分命使者旁午四出争言便宜以變更舊制米鹽<lb/>
靡宻之事皆張設科條不可勝紀適所以擾民耳未聞<lb/>
其困弊小瘳於前也為今之術惟在隨材用人而久任<lb/>
<pb n="KR2b0040_WYG_070-13b"/>
之養其本原而徐取之减損浮冗而省用之又曰食貨<lb/>
者天下之急務今窮乏如是而宰相不以為憂意者以<lb/>
為非己之職故也臣願復置總計使之臣使宰相領之<lb/>
凡天下之金帛錢榖𨽻於三司及不𨽻三司如内藏奉<lb/>
宸庫之類總計使皆統之小事則官長專達大事則謀<lb/>
於總計使而後行之嵗終則上其出入之數於總計使<lb/>
量入以為出若入寡而出多則總計使察其所以然之<lb/>
理求其費用之可省者以奏而省之必使嵗餘三分之<lb/>
<pb n="KR2b0040_WYG_070-14a"/>
一以為儲蓄備禦不虞凡三司使副使判官轉運使及<lb/>
掌内藏奉宸等庫之官皆委總計使察其能否考其功<lb/>
狀以奏而誅賞之若總計使久試無效則乞陛下罷退<lb/>
其人更置之議者以為宰相論道經邦燮理隂陽不當<lb/>
領錢榖之職是皆愚人不知治體者之言昔舜舉八愷<lb/>
使主后土奏庶艱食貿遷有無地平天成九功惟叙周<lb/>
禮冡宰以九職九賦九式九貢之法治財用唐制以宰<lb/>
相領鹽鐡度支户部國初亦以宰相都提三司水陸發<lb/>
<pb n="KR2b0040_WYG_070-14b"/>
運等使是則錢榖自古及今皆宰相之職也今譯經潤<lb/>
文猶以宰相領之豈有食貨國之大政而謂非宰相之<lb/>
事乎必若府庫空竭閭閻愁困四方之民流轉死亡而<lb/>
曰我能論道經邦燮理隂陽非愚臣之所知也<hi>治平元年十二</hi>
<hi>月更定三司判官久任法或因光此䟽也</hi>　己酉龍圖閣直學士吏部員外<lb/>
郎兼侍講知諌院楊畋卒贈右諌議大夫畋素謹畏每<lb/>
奏事必發封數四而後上之自奉甚約及卒家無餘貲<lb/>
特賜黄金二百兩其後端午賜講讀官御飛白書扇亦<lb/>
<pb n="KR2b0040_WYG_070-15a"/>
遣使特賜置其柩所　己未以知荆南府李參為羣牧<lb/>
使執政初議欲用參為三司使孫抃獨不可曰此人若<lb/>
主計外臺承風刻削則天下益困弊矣乃不果用　庚<lb/>
申大宗正司言右衛大將軍岳州團練使宗實繳還㤗<lb/>
州防禦使知宗正事勅告詔不許　庚午樞宻副使給<lb/>
事包拯卒贈禮部尚書諡孝肅拯性峭直立朝剛毅人<lb/>
以其笑比黄河清知開封府時京師為之語曰關節不<lb/>
到有閻羅包老然奏議平允常惡俗吏苛刻務為敦厚<lb/>
<pb n="KR2b0040_WYG_070-15b"/>
雖甚疾惡而未嘗不推以忠恕與人不茍合不偽為辭<lb/>
色以悦人平居無私書故人親黨有干請一皆絶之居<lb/>
家儉約衣服噐用飲食雖貴如布衣時　六月丙子朔<lb/>
嵗星晝見　癸未以單州團練使劉永年知代州契丹<lb/>
取山木積十餘里輦載相屬於路前守懼生事不敢遏<lb/>
永年曰彼伐木境中而不治他日將不可復制遣人縱<lb/>
火一夕盡焚之上其事帝稱善契丹移文代州捕縱火<lb/>
盗永年報曰盗固有罪然在我境何預汝事遂不敢復<lb/>
<pb n="KR2b0040_WYG_070-16a"/>
言　鄜延經畧司言得宥州牒夏國改西市監軍司為<lb/>
保秦軍威州監軍司為静塞軍綏州監軍司為祥祐軍<lb/>
左廂監軍司為神勇軍且言諒祚舉措近嵗多不循舊<lb/>
規恐更僭擬朝廷名號漸不可長乞擇一才臣下詔詰<lb/>
問以杜姦萌從之於是遣供備庫副使張宗道賜諒祚<lb/>
生辰禮物宗道初入境迎者至欲先宗道行焉及就坐<lb/>
又欲居東宗道固争之迎者曰主人居左禮之常也天<lb/>
使何疑焉宗道曰宗道與夏主比肩以事天子夏主若<lb/>
<pb n="KR2b0040_WYG_070-16b"/>
自來當為賔主爾陪臣也安得為主人當循故事宗道<lb/>
居上位争久不决迎者曰君有幾首乃敢如是宗道大<lb/>
笑曰宗道有一首耳來日已别家人今欲取宗道首則<lb/>
取之宗道之死得其所矣但夏國必不敢耳迎者曰譯<lb/>
者失辭某自謂無兩首耳宗道曰譯者失辭何不斬譯<lb/>
者乃先宗道迎者曰二國之歡有如魚水宗道曰然大<lb/>
朝水也夏國魚也水可無魚魚不可無水　丁亥秘閣<lb/>
上補冩御覧書籍先是歐陽修言秘閣初為太宗藏書<lb/>
<pb n="KR2b0040_WYG_070-17a"/>
之府並以黄綾裝潢號曰太清本後因宣取入内多留<lb/>
禁中而書頗不完請降舊本令補冩之遂詔龍圖天章<lb/>
寳文閣太清樓管勾内臣檢所闕書録上於門下省補<lb/>
冩至是上之賜判秘閣范鎮及管勾補冩官銀絹有差<lb/>
　秋七月戊申太白經天　壬子詔秋季有事於明堂<lb/>
羣臣毋請加尊號　太常禮院言皇祐參用南郊百神<lb/>
之位不應祀法宜如隋唐舊制設昊天上帝五方位以<lb/>
真宗配而五人帝五官神從祀餘皆罷又前一日親饗<lb/>
<pb n="KR2b0040_WYG_070-17b"/>
太廟當時嘗停孟冬之薦考詳典禮宗廟時祭未有因<lb/>
嚴配而輟者今明堂去孟冬畫日尚逺請復薦廟前者<lb/>
祖宗並侑今用典禮獨配前者地祗神州並饗今以配<lb/>
天而亦罷是皆變禮中之大者也開元開寳二禮五帝<lb/>
無親獻儀舊禮先詣昊天奠獻五帝並行分獻以侍臣<lb/>
奠幣皇帝再拜次詣真宗神座於禮為允詔恭依而五<lb/>
方帝亦行親獻　甲寅廣西轉運使李師中轉運判官<lb/>
劉牧各罰銅二十斤先是嶺南多曠土茅菅茂盛蓄藏<lb/>
<pb n="KR2b0040_WYG_070-18a"/>
瘴毒師中募民墾田縣置籍期永無税以種及三十頃<lb/>
為田正免科役於是地稍開闢瘴毒减息而師中與牧<lb/>
坐擅除税不以聞故蒙罰　甲子以知䖍州趙抃為禮<lb/>
部員外郎兼侍御史知雜事　丁夘右衛大將軍岳州<lb/>
團練使宗實辭㤗州防禦使知宗正寺不許　是月右<lb/>
正言王陶上䟽曰去嵗親發徳音稽唐故事擇宗子使<lb/>
知宗正寺中外聞之咸謂此舉設施安穏不驚人耳目<lb/>
而天下揺揺之心一旦而定厥後寖聞稽緩四方觀聽<lb/>
<pb n="KR2b0040_WYG_070-18b"/>
豈免憂疑流言或罪宗實以為自唐以來判宗正寺者<lb/>
皆用宗子求之典故乃一尋常差遣何必過為辭讓或<lb/>
云事由宫中嬪御宦官姑息之言聖意因而㣲惑臣聞<lb/>
宗實自有此命以來夙夜恐懼閉門不敢見人昨自二<lb/>
月服除今半年有餘矣臣恐天下之人謂陛下始者順<lb/>
天心人欲而命之今者聽左右姑息之言而疑之不獨<lb/>
百世之後使人歎惜聖政始卒之不一亦恐自今逺近<lb/>
中外姦雄之人得以窺伺間隙矣因請對言宫嬪宦官<lb/>
<pb n="KR2b0040_WYG_070-19a"/>
有以上惑聖聰而使宗實畏避不敢前上問陶欲别與<lb/>
一名目如何陶對曰此止是一差遣名目乞與執政大<lb/>
臣議之上曰當别與一名目於是韓琦等始有立為皇<lb/>
子之議　八月乙亥朔内出明堂樂章迎神送神曲𨽻<lb/>
於太常　丙子右衛大將軍岳州團練使宗實辭秦州<lb/>
防禦使知宗正寺許之初宗實屢乞繳還告勅上謂韓<lb/>
琦曰彼既如此盍姑已乎𤦺曰此事安可中輟願陛下<lb/>
賜以手札使知出自聖意必不敢辭比遣使召之稱疾<lb/>
<pb n="KR2b0040_WYG_070-19b"/>
不入琦與歐陽修等私議曰宗正之命既出外人皆知<lb/>
必為皇子矣不若遂正其名修曰知宗正寺告勅付閤<lb/>
門得以不受今立為皇子止用一詔書事定矣遂入對<lb/>
乞聽宗實辭所除官上曰勿更為他名便可立為皇子<lb/>
明堂前速與了當琦因請諭樞宻院及張昪至帝面諭<lb/>
之昪曰陛下不疑否帝曰朕欲民心先有所繫屬但姓<lb/>
趙者斯可矣昪即再拜稱賀琦等乞帝書手札付外施<lb/>
行既退輔臣未分㕔中使已傳手札至中書丁丑𤦺召<lb/>
<pb n="KR2b0040_WYG_070-20a"/>
翰林學士王珪令草詔珪曰此大事也非面受㫖不可<lb/>
明日請對曰海内望此舉久矣果出自聖意乎帝曰朕<lb/>
意决矣珪再拜賀始退而草詔歐陽修嘆曰真學士也<lb/>
　己卯詔曰人道親親王者之所先務也葢二帝之隆<lb/>
治由兹出朕甚慕之右衛大將軍岳州團練使宗實皇<lb/>
兄濮安懿王之子猶朕之子也少鞠於宫中聰知仁賢<lb/>
見於夙成日者選宗子近籍命以治宗正之事使者數<lb/>
至其第廼崇執謙退久不受命朕黙喜焉朕蒙先帝遺<lb/>
<pb n="KR2b0040_WYG_070-20b"/>
徳奉承聖業罔敢失墜夫立愛之道自親者始固可以<lb/>
厚天下之風而上以嚴宗廟也其以為皇子辛巳上悉<lb/>
召宗室入宫諭以立皇子之意　壬午詔入内内侍省<lb/>
皇城司即内香藥庫之西偏營建皇子位　癸未賜皇<lb/>
子名曙初中書擇日旁十字上㸃最下一字用之　邈<lb/>
川首領嘉勒斯賚既老國事皆委其子棟戬知秦州張方<lb/>
平嘗誘棟戬入貢許奏為防禦使棟戬尋遣使入貢知<lb/>
雜御史呉中復劾奏方平擅以官爵許外裔啟其貪心<lb/>
<pb n="KR2b0040_WYG_070-21a"/>
方平議遂不行先是契丹以女妻棟戬與之共圗夏國<lb/>
夏主諒祚與戰屢為所敗及是諒祚舉兵擊棟戬屯於<lb/>
古渭州其熟户酋長皆懼亟詣方平求救方平懼飾樓<lb/>
櫓為守城之備盡籍諸縣馬悉發下番兵皇祐末古渭<lb/>
州熟户反增秦州戌兵甚多事平文彦博悉分屯永興<lb/>
涇原環慶三路期有警則召之以省芻糧謂之下番兵<lb/>
方平至是乃發之闗西震聳仍驛奏乞發京畿禁軍十<lb/>
指揮赴本路樞宻使張昪言於上曰臣昔在秦州邉人<lb/>
<pb n="KR2b0040_WYG_070-21b"/>
言敵欲入寇者甚衆後皆無事實今事未可知而發京<lb/>
畿兵以赴之驚動逺近非計也請少須之上從其言數<lb/>
日方平復奏諒祚已引兵西去擊棟戬矣諒祚尋復為<lb/>
棟戬所敗築堡於古渭州之側而還諌官司馬光因劾<lb/>
奏方平怯懦輕舉請加竄謫宰相曾公亮獨右方平乃<lb/>
言曰兵不出塞何名為輕舉且冦所以不入者以有備<lb/>
故也有備而賊不至顧以輕舉罪之邉臣自是不敢為<lb/>
先事之備矣光奏三上甲申徙方平知應天府　乙酉<lb/>
<pb n="KR2b0040_WYG_070-22a"/>
詔太常寺登歌用柷敔用翰林學士王珪言也　辛卯<lb/>
以司封郎中李受為皇子位伴讀改宗正寺伴讀王獵<lb/>
為皇子位説書　大宗正司言皇子累奏辭所除恩命<lb/>
己卯還其奏　壬辰詔權以皇城司𪠘宇為皇子位乃<lb/>
命入内髙班王中慶梁徳政發車乗津置行李入内上<lb/>
既下己卯詔書皇子猶堅卧稱疾不入司馬光王陶等<lb/>
言凡人見絲毫之利至相争奪今皇子辭不貲之富已<lb/>
三百餘日不受命其賢於人逺矣有識聞之足以知陛<lb/>
<pb n="KR2b0040_WYG_070-22b"/>
下之聖能為天下得人然臣聞父召無諾君命召不俟<lb/>
駕而行使者受命不受辭皇子不當避遜使者不當徒<lb/>
反凡詔皇子内臣皆乞責降且以臣子大義責皇子宜<lb/>
必入上與輔臣謀之韓琦曰今既為陛下子何所間哉<lb/>
願令本宫族屬敦勸及選親信内人就諭㫖彼必不敢<lb/>
違也丁酉賜皇子襲衣金帶銀絹各一千詔登州防禦<lb/>
使同判大宗正事從古沂州防禦使虢國公宗諤敦勸<lb/>
皇子獨與潤王宫大將軍以上同入内皇子若稱疾即<lb/>
<pb n="KR2b0040_WYG_070-23a"/>
乗肩輿己亥從古等言皇子猶固稱疾是夕使者往返<lb/>
數四留禁門至四鼓皇子終不至乃詔改擇異日　庚<lb/>
子以立皇子告天地宗廟及諸陵　辛丑皇子以肩輿<lb/>
入内先是宗諤責皇子曰汝為人臣子豈得堅拒君父<lb/>
之命而終不受耶我非不能與衆人執汝强置汝於肩<lb/>
輿恐使汝遂失臣子之義陷於惡名耳皇子初讓宗正<lb/>
與記室周孟陽謀之所上表皆孟陽筆也每一表餉孟<lb/>
陽十金孟陽辭皇子曰此不足為謝俟得請於朝方當<lb/>
<pb n="KR2b0040_WYG_070-23b"/>
厚賞耳凡七八表孟陽獲千餘緡及立為皇子猶固稱<lb/>
疾孟陽入見於卧内曰主上察知太尉之賢參以天人<lb/>
之助乃發徳音太尉獨稱疾堅卧其義安在皇子曰非<lb/>
敢徼福以避禍也孟陽曰今已有此跡設固辭不拜使<lb/>
中人别有所奉遂得燕安無患乎皇子撫榻而起曰吾<lb/>
慮不及此遂與宗諤等同入内良賤不滿三十口行李<lb/>
蕭然無異寒士有書數橱而已中外聞之相賀<hi>中外相賀此據</hi>
<hi>歐陽修私記及范祖禹帝學</hi>　甲辰皇子見上於清居殿自是日再<lb/>
<pb n="KR2b0040_WYG_070-24a"/>
朝於内東門或入侍禁中　九月乙巳朔以皇子為齊<lb/>
州防禦使進封鉅鹿郡公　丁未以貴人董氏為充媛<lb/>
　己酉朝饗景靈宫庚戍饗太廟辛亥大饗明堂大赦<lb/>
令天下系帳存留寺觀及四京管内雖不係帳而舍屋<lb/>
百間以上者皆特賜名額諌官司馬光言竊以釋老之<lb/>
教無益治世而聚匿遊惰耗蠧良民是以國家明著法<lb/>
令有創造寺觀百間以上者聽人陳告科違制之罪仍<lb/>
即時毁撤葢以流俗戅愚崇尚釋老積弊已深不可猝<lb/>
<pb n="KR2b0040_WYG_070-24b"/>
除故為之禁限不使繁滋而已今若有公違法令擅造<lb/>
寺觀及百間以上則其罪已大幸遇赦恩免其罪犯可<lb/>
矣其棟宇瓦木猶當毁撤沒入縣官今既不毁又明行<lb/>
恩命賜之寵名是勸之也臣聞為人上者洗濯其心一<lb/>
以待民是以令行禁止而莫敢不從今立法以禁之於<lb/>
前而發赦以勸之於後則凡國家之令將使民何信而<lb/>
從乎臣恐自今以往姦猾之人將不顧法令依憑釋老<lb/>
之教以欺誘愚民聚斂其財廣營寺觀務及百間以冀<lb/>
<pb n="KR2b0040_WYG_070-25a"/>
後赦之恩不可復禁矣伏望追改前命更不施行初帝<lb/>
享明堂方宿齋而充媛董氏疾革使白皇后曰妾不幸<lb/>
即死願勿亟聞以慁上精意后泫然從之壬子帝臨奠<lb/>
悽惻追贈婉儀癸丑加贈淑妃特遷其父右侍禁資為<lb/>
内殿崇班官其弟姪四人葬奉先資福院後又命有司<lb/>
為之定諡及行䇿禮於葬日仍給鹵簿光言古者婦人<lb/>
無諡近世惟皇后有諡及有追加䇿命者鹵簿本以賞<lb/>
軍功未嘗施於婦人伏望陛下特詔有司悉罷議諡及<lb/>
<pb n="KR2b0040_WYG_070-25b"/>
䇿禮事其葬日更不給鹵簿凡䘮事所需悉從减損上<lb/>
嘉納之　己未内外官並以明堂赦書加恩宰相韓𤦺<lb/>
封儀國公　戊辰改夀星觀為崇先觀　冬十月乙亥<lb/>
皇子上表辭所除官賜詔不允　壬午封贈媫妤周氏<lb/>
三代舊制惟皇后得贈三代自妃以下皆不過二代知<lb/>
制誥張瓌請追改新命不報　丙戌白虹貫日　甲午<lb/>
命知制誥王安石同勾當三班院先是安石紏察在京<lb/>
刑獄有少年得鬭鶉其儕求之不與恃與之昵輙持去<lb/>
<pb n="KR2b0040_WYG_070-26a"/>
少年追殺之開封府按其人罪當死安石駁之曰按律<lb/>
公取竊取皆為盗此不與而彼强擕以去是盗也追而<lb/>
敺之是捕盗也雖死當勿論遂劾府司失入府官不伏<lb/>
事下審刑大理皆以府斷為是詔放安石罪舊制放罪<lb/>
者皆詣閤門謝安石言我無罪不肯謝御史臺舉奏之<lb/>
釋不問　以祕閣校理蔡抗為廣東轉運使先是岑水<lb/>
銅冶大發官市諸民止給空文積逋鉅萬姦民無所取<lb/>
資羣聚私鑄與江西鹽盗合郡縣患之督捕甚嚴抗曰<lb/>
<pb n="KR2b0040_WYG_070-26b"/>
採銅皆惰游之民銅悉入官而不畀其直非私鑄衣食<lb/>
安所給又從而誅之是罔民也因命銅入即給其直民<lb/>
皆樂輸私鑄遂絶番禺嵗運鹽給英韶二州道逺多侵<lb/>
竊雜惡抗命十舟為一運擇攝官主之嵗終㑹其殿最<lb/>
是嵗鹽課増十五萬緡　乙未太白晝見　丙申詔天<lb/>
下常平倉多所移用而不足以支凶年其令内藏庫與<lb/>
三司共支緡錢一百萬下諸路助糴之從右正言判司<lb/>
農寺王陶所請也　十二月乙巳進封沂國公主為岐<lb/>
<pb n="KR2b0040_WYG_070-27a"/>
國公主建州觀察使知衛州李瑋改安州觀察使復為<lb/>
駙馬都尉　戊子皇子徙入位　十二月皇城司邏卒<lb/>
呉清等宻奏富人張文政嘗殺人有司鞫問無狀願得<lb/>
清詰所從而主者不遣御史傅堯俞言陛下惜清恐自<lb/>
是不復聞外事矣不若付之有司辨其是非而賞罰之<lb/>
則事之上聞者皆實乃所以廣視聽也諫官司馬光等<lb/>
亦極言其害詔清等决杖配下軍　丙申幸龍圖天章<lb/>
閣召輔臣近侍三司副使臺諌官皇子宗室駙馬都尉<lb/>
<pb n="KR2b0040_WYG_070-27b"/>
主兵官觀祖宗御書又幸寳文閣為飛白書分賜從臣<lb/>
下逮館閣作觀書詩韓𤦺等為和遂宴羣玉殿傳詔學<lb/>
士王珪撰詩序刋石於閣　庚子再召羣臣於天章閣<lb/>
觀瑞物復宴羣玉殿帝曰天下久無事今日之樂與卿<lb/>
等共之宜盡醉勿辭賜禁中花金盤香藥又召韓𤦺至<lb/>
御榻前别賜酒一巵從臣霑醉至暮而罷<hi>吕氏家塾記云皇子坐在</hi>
<hi>舍人待制之後</hi>　是嵗冬無氷天下斷大辟一千六百八十三<lb/>
人<lb/>
<pb n="KR2b0040_WYG_070-28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0040_WYG_070-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑後編卷七十<lb/>
</p>
<p>
</p>
  </div>
</body>
</text>
</TEI>
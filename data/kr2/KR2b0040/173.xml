<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編卷一百七十三</head> <lb/>
    <p>
<pb n="KR2b0040_WYG_173-1a"/>
欽定四庫全書<lb/>
　資治通鑑後編卷一百七十三<lb/>
　　　　　　　　　　　刑部尚書徐乾學撰<lb/>
　元紀二十一<hi>起柔兆掩茂正月盡上章攝提格十二月凢五年</hi>
　　順帝<lb/>
至正六年春二月庚戌朔日有食之　辛未興國雨雹<lb/>
大者如馬首　是月山東地震七日乃止　司天監奏<lb/>
天狗星墜地血食人間五千日始於楚徧及齊趙終於<lb/>
<pb n="KR2b0040_WYG_173-1b"/>
呉其光不及兩廣後天下之亂皆如所言　三月辛未<lb/>
盗扼李開務之閘河刼商旅船兩淮運使宋文瓚言世<lb/>
皇開㑹通河千有餘里嵗運米至京者五百萬石今騎<lb/>
賊不過四十人刼船三百艘而莫能捕恐運道阻塞乞<lb/>
選能臣率壯勇千騎捕之不聽　戊申京畿盜起范陽<lb/>
縣請増設縣尉　山東盜起詔中書參知政事索諾巴勒<lb/>
至東平鎮遏　是月髙苑縣地震壞民居　夏四月壬<lb/>
子遼陽為捕海東青煩擾沃濟野人及碩達勒達皆叛萬<lb/>
<pb n="KR2b0040_WYG_173-2a"/>
户敏珠爾等討之遇害詔恤其家　癸丑頒至正條格於<lb/>
天下　丁卯帝如上都中書平章政事特穆爾達實留<lb/>
守舊法細民糴於官倉出印劵月給之者其直三百文<lb/>
謂之紅帖米賦籌而給之盡三月止者其直五百文謂<lb/>
之散籌米貪民買其籌帖以為利特穆爾達實請别發<lb/>
米二十萬石遣官坐市肆使人持五十文即得米一斗<lb/>
姦弊遂絶　以中書左丞吕思誠知經筵事命左右二<lb/>
司六部吏屬於午後講習經史　五月壬午廣西象州<lb/>
<pb n="KR2b0040_WYG_173-2b"/>
盜起　江西田賦提舉司擾民罷之　丁亥盜竊太廟<lb/>
神主　遣和爾呼達討沃濟野人　辛卯絳州雨雹大<lb/>
者二尺餘　丁酉以黄河決立河南山東都水監　六<lb/>
月己酉汀州連城縣民羅天麟陳積萬叛陷長汀縣福<lb/>
建元帥府經歴真實萬户亷華善等討之　丁巳詔以<lb/>
雲南賊死可伐盜據一方侵奪路甸命伊圖輝為雲南<lb/>
行省平章政事討之　是月羅浮山崩水湧溺死百餘<lb/>
人　秋七月丙辰以參知政事多爾濟巴勒為中書右丞<lb/>
<pb n="KR2b0040_WYG_173-3a"/>
時有善音樂得幸者帝命為崇文監丞多爾濟巴勒更擬<lb/>
一人以進帝怒曰選法盡由中書邪多爾濟巴勒頓首曰<lb/>
用幸臣居清選恐後世以此議陛下今選他人臣實有<lb/>
罪省臣無與焉帝悅擢為右丞　甲辰京畿奉使宣撫<lb/>
鼎鼎奏言御史薩巴爾等罪杖黜之時諸道奉使皆與<lb/>
臺憲互相掩蔽惟鼎鼎與湖廣道巴實糾舉無避　是<lb/>
月鄜州雨白毛如馬鬃　八月丙午命江浙行省右丞<lb/>
呼圖巴哈江西行省右丞圖嚕統軍合討羅天麟　是<lb/>
<pb n="KR2b0040_WYG_173-3b"/>
月帝至自上都　益都臨淄縣雨雹大如杯盂野無青<lb/>
草赤地如赭　九月乙酉克復長汀　戊子邵武地震<lb/>
有聲如鼓至夜復鳴　冬十月思靖猺冦武岡詔湖廣<lb/>
省臣及湖廣宣慰元帥旺扎勒特穆爾討之俘斬數百級<lb/>
猺賊敗走　日色如血　閏月乙亥詔赦天下免差税<lb/>
三分水旱之地全免　靖州猺賊吳天保陷黔陽　癸<lb/>
未汀州賊徒羅徳用殺羅天麟陳積萬以首級送官餘<lb/>
黨悉平　十二月丁丑省臣改擬明宗母夀章皇后徽<lb/>
<pb n="KR2b0040_WYG_173-4a"/>
號曰莊獻嗣聖皇后　辛卯有司以賞賚汎濫奏請恩<lb/>
賜必先經省臺院定擬　壬寅山東河南盜起遣左右<lb/>
阿蘓衛指揮布爾擴等討之　是嵗尚書李泂以河菑<lb/>
請躬祀郊廟近正人逺邪佞以崇陽抑隂不聽　以侍<lb/>
御史蓋苗為中書參知政事時大臣以兩京馳道狹隘<lb/>
奏毁民田廬廣之已遣使督有司治之矣苖執曰馳道<lb/>
創自至元初何今日獨為隘乎力辯乃罷又欲令宿衛<lb/>
士悉出為郡長官俾以養貧苗議曰郡長所以牧民豈<lb/>
<pb n="KR2b0040_WYG_173-4b"/>
養貧之地哉果有不能自存賜之錢可也若任郡寄必<lb/>
擇賢才而後可議遂寢又欲以鈔萬貫與角觝者苗曰諸<lb/>
處告饑不䝉賑恤力戲何功獲此重賞乎又僉四川廉<lb/>
訪司事家人違例收職田奉使宣撫直坐其主宰相命<lb/>
奉使即行遣苗請付法司詳議勿使憲司以為口實於<lb/>
是宰相顧謂僚佐曰所以引葢君至樞機者欲其相助<lb/>
也廼每事相抗何邪今後有公務毋白參政苗歎曰猥<lb/>
以非材待罪執政中書之事皆當與聞今宰相言若此<lb/>
<pb n="KR2b0040_WYG_173-5a"/>
不去何俟將引去適有㫖拜江南行臺御史中丞宰相<lb/>
怒苗終不解比至即除甘肅行省左丞時苗已致仕歸<lb/>
田里矣宰相復奏㫖趣赴任苗舁疾就道至鎮即上言<lb/>
西土諸王為國藩屏賜賚雖有常制而有司牽於文法<lb/>
遂使恩澤不以時乃有匱乏之憂大非隆親厚本之意<lb/>
又言甘肅每嵗中糧姦弊百端請以糧鈔兼給則軍民<lb/>
兼利矣朝廷從之遷陜西行臺中丞到官數日即上䟽<lb/>
乞骸骨歸踰年而卒追封魏國公諡文獻苗學術淳正<lb/>
<pb n="KR2b0040_WYG_173-5b"/>
性孝友喜施與置義田以贍宗族平居恂恂謙謹及至<lb/>
遇事張目敢言雖經挫折無少回撓有古遺直之風焉<lb/>
　資州處士黄澤卒澤生有異質自少以明經學道為<lb/>
志大徳中江西行省聞其言授江州景星書院山長久<lb/>
之又為洪州東湖書院山長學者益衆秩滿即歸閉門<lb/>
授徒以養親不復言仕嘗以為去聖久逺經籍殘闕傳<lb/>
注家率多傅㑹近世儒者又各以才識求之故議論雖<lb/>
多而經㫖愈晦必積誠研精有所悟入然後可以窺見<lb/>
<pb n="KR2b0040_WYG_173-6a"/>
聖人之本真乃掲六經中疑義千有餘條以示學者既<lb/>
乃盡悟失傳之㫖涣然氷釋各就條理作十翼舉要三<lb/>
傳義例翼經罪言吳澄見其書以為平生所見明經士<lb/>
未有能及之者謂人曰能言距楊墨者聖人之徒也楚<lb/>
望真其人乎楚望澤字也家甚貧年老不復能教授嵗<lb/>
大祲家人採木實草根以療饑晏然曽不動其意惟以<lb/>
聖人之心不明而經學失傳為大戚云<lb/>
七年春正月甲辰朔日有食之大寒而風朝官仆者数<lb/>
<pb n="KR2b0040_WYG_173-6b"/>
人　壬子以中書左丞相伯爾徹巴哈為右丞相先是<lb/>
伯爾徹巴哈與右丞相阿嚕圖謀擠害托克托阿嚕圖曰<lb/>
我等豈能久居相位當亦有退休之日人將謂我何伯<lb/>
爾徹巴哈屢以為言終不從伯爾徹巴哈遂諷御史劾<lb/>
奏阿嚕圖不宜居相位阿嚕圖即避出城其姻黨皆為<lb/>
之不平請曰丞相所行皆善而御史言者無理丞相何<lb/>
不見上自陳上必辨焉阿嚕圖曰我博爾濟世裔豈丞<lb/>
相為難得邪但上命我不敢辭今御史劾我我宜即去<lb/>
<pb n="KR2b0040_WYG_173-7a"/>
葢御史乃世祖所設置我若與御史抗即與世祖抗矣<lb/>
爾等無復言阿嚕圖遂罷去而伯爾徹巴哈為右丞相<lb/>
尋亦辭職而罷　二月己夘山東地震壞城郭棣州有<lb/>
聲如雷河南山東盜蔓延濟寜滕邳徐州等處　丙戌<lb/>
以宦者巴克特穆爾為司徒　是月猺賊吴天保宼沅州<lb/>
　三月甲辰中書省臣言世祖之朝省臺院奏事給事<lb/>
中專掌之以授國史纂修近年廢弛恐萬世之後一代<lb/>
成功無從稽考乞復舊制從之　乙巳遣使銓選雲南<lb/>
<pb n="KR2b0040_WYG_173-7b"/>
官員　庚戌試國子監㑹食弟子員選補路府及各衛<lb/>
學正　戊午詔編六條政類　庚申監察御史王士㸃<lb/>
劾集賢大學士吳直方獵進官階奪其宣命　夏四月<lb/>
辛巳以通政院使多朗濟爾為遼陽行省參知政事討<lb/>
吾者野人　庚寅復以伯爾徹巴哈為中書右丞相以<lb/>
平章政事特穆爾達實為左丞相特穆爾達實天性忠<lb/>
亮學術正大伊洛諸儒之書深所研究帝嘗問為治何<lb/>
先對曰法祖宗又問王文統奇才也恨不得如斯人者<lb/>
<pb n="KR2b0040_WYG_173-8a"/>
用之對曰世祖有堯舜之資文統不告以王道而乃尚<lb/>
霸術要近利世祖之罪人也使今有文統正當逺之又<lb/>
何足取乎　臨清廣平灤河等處盜起遣兵捕之　通<lb/>
州盜起監察御史言通州密邇京城而盜賊蜂起宜増<lb/>
兵討之以杜其源不聽　是月河東大旱民多饑死遣<lb/>
使賑之　帝如上都　五月庚戌猺賊吳天保陷武岡<lb/>
路詔遣湖廣行省右丞善巴勒綂軍討之善巴勒堅不欲往<lb/>
無敢讓之者左右司郎中余闕曰右丞當往受天子命<lb/>
<pb n="KR2b0040_WYG_173-8b"/>
為方嶽重臣不思執弓矢討賊乃欲自逸耶右丞當往<lb/>
善巴勒曰郎中語固是如芻餉不足何余闕曰右丞第往<lb/>
此不難致也余闕下令趣之三日皆集善巴勒乃行　乙<lb/>
丑右丞相伯爾徹巴哈以調燮失宜災異迭見罷詔以<lb/>
太保就第　是月臨淄地震七日乃止河東地坼泉湧<lb/>
崩城陷屋傷人民　六月詔免太師瑪扎爾岱官安置<lb/>
西寜州時伯爾徹巴哈以宿憾譖瑪扎爾岱故有是詔<lb/>
其子托克托力請與父俱行時相欲傾之因有告變者復<lb/>
<pb n="KR2b0040_WYG_173-9a"/>
移於西域撒思之地御史大夫額琳沁巴勒曰托克托父子<lb/>
無大過奈何迫之於險遂召還甘肅　復以御史大夫<lb/>
太平為中書平章政事　彰徳路大饑民相食　秋七<lb/>
月猺賊吳天保復冦沅州陷溆浦辰溪縣所在焚掠無<lb/>
遺　八月壬午杭州上海浦中午潮退而復至　九月<lb/>
癸卯巴琳納哈喇諾海圖嚕哈巴賊起斷嶺北驛道<lb/>
戊申帝至自上都　甲寅詔舉才能學業之人以備侍<lb/>
衞　丁巳中書左丞相特穆爾達實卒特穆爾達實之<lb/>
<pb n="KR2b0040_WYG_173-9b"/>
為相也修飭綱紀立内外通調之法朝官外補許得陛<lb/>
辭親受帝訓責以成效郡邑賢能吏次第甄㧞入補朝<lb/>
闕分海漕米四十萬石置沿河諸倉以備㐫荒先是僧<lb/>
人與齊民均受役於官其法中變至是奏復其舊孔子<lb/>
後襲封衍聖公階止四品奏升為三品嵗一再詣國學<lb/>
進諸生而奨勵之中書故事用老臣預議大政久廢不<lb/>
設特穆爾達實奏復其規起達罕張元樸等四人為議<lb/>
事平章曽未半年補偏捄弊之政以次興舉中外感悦<lb/>
<pb n="KR2b0040_WYG_173-10a"/>
從幸上都還入政事堂甫一日感暴疾而卒年四十六<lb/>
贈太師追封冀寜王諡文忠　辛酉以御史大夫多爾<lb/>
濟為中書左丞相　甲子集慶路盜起鎮南王博囉巴<lb/>
哈討平之　丁卯猺賊吳天保復陷武岡延及寶慶殺<lb/>
湖廣行省右丞善巴勒於軍中　冬十月庚辰詔建穆呼<lb/>
哩巴延祠堂於東平　丙戌額琳濟達勒反遣兵討之<lb/>
　辛卯開東華射圃　戊戌西蕃盜起凡二百餘所陷<lb/>
哈喇和卓刼供御蒲萄酒殺使臣　是月猺賊吳天保<lb/>
<pb n="KR2b0040_WYG_173-10b"/>
復冦沅州州兵擊走之　十一月辛丑監察御史庫楚<lb/>
以宦者隴普憑藉寵幸驟陞榮禄大夫追封三代田宅<lb/>
踰制上䟽劾之　甲辰沿江盜起剽掠無忌有司莫能<lb/>
禁兩淮運使宋文瓚上言江隂通泰江海之門户而鎮<lb/>
江真州次之國初設萬户府以鎮其地今戍將非人致<lb/>
使賊艦往來無常集慶花山刼賊才三十六人官軍萬<lb/>
數不能進討反為所敗後竟假手鹽徒雖能成功豈不<lb/>
貽笑宜亟選智勇以任兵柄以圖後功不然東南五省<lb/>
<pb n="KR2b0040_WYG_173-11a"/>
租稅之地恐非國家有矣不聽　撥山東地土十六萬<lb/>
二千餘頃屬大承天䕶聖寺　乙巳中書户部言各處<lb/>
水旱田禾不收湖廣雲南盜賊蜂起兵費不給而各位<lb/>
集賽冗食甚多乞賜分揀帝牽於衆請令三年後減之<lb/>
　庚戌猺賊吳天保復陷武岡命湖廣行省平章政事<lb/>
安爾領兵討之　以河決命工部尚書黙克瑪哈謀行<lb/>
視金堤　甲寅猺賊吳天保陷靖州命威順王寛徹巴<lb/>
哈鎮南王博囉巴哈及湖廣江西二省以兵討之　戊<lb/>
<pb n="KR2b0040_WYG_173-11b"/>
午命河南山東都府發兵討湖廣洞蠻　丁卯海北湖<lb/>
南猺賊竊發兩月餘有司不以聞詔罪之并降散官一<lb/>
等　是月瑪扎爾岱卒瑪扎爾岱所至不以察察為明<lb/>
赫赫為威僚屬各効其勤至於事功既成未嘗以為已<lb/>
出也以仁宗寵遇之深忌日必先百官詣原廟致敬或<lb/>
一食一果之美必持獻廟中至是卒於甘肅帝念托克托<lb/>
勲勞召還京師　十二月庚午以中書左丞相多爾濟<lb/>
為右丞相平章政事太平為左丞相先是多爾濟請於<lb/>
<pb n="KR2b0040_WYG_173-12a"/>
帝曰臣藉先臣之䕃早襲國王昧於國家之理今備位<lb/>
宰相非得太平不足與共事至是遂拜太平左丞相多<lb/>
爾濟陞右丞相多爾濟為人寛宏有度留守司行致賀禮<lb/>
其物先陳鴻禧觀將饋二相多爾濟家臣寓觀中察知<lb/>
物有豐殺其致左相者特豐家臣具白其事請却之多<lb/>
爾濟曰彼縱不送我亦又何怪即命受之時順江酋長<lb/>
樂孫求内附請立宣撫司及置郡縣一十三處省臣將<lb/>
許之右司都事歸𤾉曰古人有言鞭雖長不及馬腹使<lb/>
<pb n="KR2b0040_WYG_173-12b"/>
郡縣果設有事不救則孤來附之意救之則疲中國以<lb/>
事外夷所謂獲虚名而受實禍也與左丞吕思誠抗辯<lb/>
甚力太平問其策安出暘曰其酋長可授宣撫勿責其<lb/>
貢賦使者賜以金帛遣歸足矣卒從暘言京師苦寒有<lb/>
丐訴丞相馬前者丞相索皮服予之仍核在官所蔵皮<lb/>
服之數將悉給貧民暘曰宰相當以廣濟天下為心皮<lb/>
服能幾何而欲給之邪莫若録饑寒者賑之丞相悟而<lb/>
止多爾濟為相務存大體而太平則兼理庶務一時政<lb/>
<pb n="KR2b0040_WYG_173-13a"/>
權頗出於太平趨附者衆多爾濟處之凝然不與較然太<lb/>
平亦能推譲盡禮中外皆號為賢相云　丙子以連年<lb/>
水旱民多失業選臺閣名臣二十六人出為守令許民<lb/>
間利害實封呈省時參知政事魏中立言於帝曰必欲<lb/>
得賢守無如參議韓鏞者帝乃特署鏞姓名授饒州路<lb/>
總管饒俗尚鬼有覺山廟者能禍福人盜將行刼必往<lb/>
卜之鏞至即撤其祠宇沉土偶人於江凡境内淫祠皆<lb/>
毁之人初大駭已而皆歎服鏞知其可教乃選民俊秀<lb/>
<pb n="KR2b0040_WYG_173-13b"/>
入學求尊宿有學行者為五經師朔望幅巾深衣謁先<lb/>
聖每月課試以示勸勉由是人人自力於學鏞居官自<lb/>
奉澹泊僚屬化之先是朝使至外郡者所奉一不厭其<lb/>
欲還即騰謗於朝其使饒者鏞延見郡舍中供以糲飯<lb/>
退終無後言尋有㫖以織幣脆薄遣使笞行省臣及諸<lb/>
郡長吏獨鏞無預焉　丙戌中書省臣建議以河南盜<lb/>
賊出入無常宜分撥達達軍與揚州舊軍於河南水陸<lb/>
闗隘戍守東至徐邳北至夾馬營遇賊掩捕從之　湖<lb/>
<pb n="KR2b0040_WYG_173-14a"/>
廣行省右丞善巴勒為猺賊所害其子斯迪方為中書掾<lb/>
請奔喪丞相以斯迪有兄弟不許歸𤾉曰孝者人子之<lb/>
同情以其有兄弟而沮其請非所以孝治天下也乃許<lb/>
之　是月陜西行御史臺臣劾奏伯爾徹巴哈乃逆臣<lb/>
之親子不可居太保之職不從　是冬衛輝路天鼓鳴<lb/>
　是嵗隆福宫三皇后鴻吉哩氏穆納實哩薨　鄱陽<lb/>
朱公遷以遺逸徴至京師授翰林直學士毎勸帝親賢<lb/>
逺奸抑豪强省冗費修徳恤民庶天意可回民志可定<lb/>
<pb n="KR2b0040_WYG_173-14b"/>
不然恐國家之憂近在旦夕帝嘉納之當國者惡其切<lb/>
直不能容公遷亦知世之不可有為力辭不許章七上<lb/>
乃出為金華路學正公遷以誠意正心為學真知實踐<lb/>
為功於經傳子史百家之書無不貫通而又善於訓迪<lb/>
其言温煦諄諄不倦所至無賢不肖皆樂從之學者常<lb/>
數百人翰林侍講學士黄溍最少許可一見公遷特加<lb/>
敬愛<lb/>
八年春正月戊戌朔命額森特穆爾知樞宻院事　辛<lb/>
<pb n="KR2b0040_WYG_173-15a"/>
亥黄河決遷濟寜路於濟州　詔各官府諳練事務之<lb/>
人毋得遷調　詔翰林國史院纂修后妃功臣列傳學<lb/>
士承㫖張起巖學士楊宗瑞侍講學士黄溍為總裁官<lb/>
左丞相太平左丞吕思誠領其事溍初為江浙儒學提<lb/>
舉年始六十七即上納禄侍親之請徑歸未幾召為翰<lb/>
林直學士遷侍講學士知制誥同修國史尋同知經筵<lb/>
事旋上章求歸不俟報而行帝聞之遣使追還復為前<lb/>
官久之始得請家居七年而卒年八十一贈江西行省<lb/>
<pb n="KR2b0040_WYG_173-15b"/>
參政追封江夏郡公諡文獻溍天資介特在州縣唯以<lb/>
清白為治月俸弗給毎鬻産以佐其費及升朝行挺立<lb/>
無所附足不登鉅公勢人之門清風髙節如氷壺三尺<lb/>
纎塵弗汙也浦陽栁貫嘗受性理之學於金履祥見諸<lb/>
躬行至老不倦始用察舉為江山縣儒學教諭累遷至<lb/>
翰林待制與溍及虞集揭傒斯齊名人號為儒林四傑<lb/>
貫年七十三卒同縣吳萊集賢大學士直方之子也貫<lb/>
平生極慎許與毎稱萊為絶世之才溍晚年謂人曰萊<lb/>
<pb n="KR2b0040_WYG_173-16a"/>
之文嶄絶雄深類秦漢間作非吾所及也萊以御史薦<lb/>
調長薌書院山長未上卒年僅四十四君子惜之私諡<lb/>
曰淵頴先生　是月詔給銅虎符以宮尉旺扎勒巴哈貴<lb/>
赤衛副指揮使夀山監湖廣軍命湖廣行省右丞圖爾齊<lb/>
湖南宣尉都元帥旺扎勒特巴哈討莫磐洞諸蠻斬首數<lb/>
百級其餘二十餘洞縛其洞酋楊鹿五赴京師　二月<lb/>
命皇太子阿裕錫哩達喇習讀輝和爾文字　甲申以<lb/>
宣政院使星吉為江南行臺御史大夫時承平日久内<lb/>
<pb n="KR2b0040_WYG_173-16b"/>
外方以觀望為政星吉獨持風裁御史行部必勅厲而<lb/>
遣之湖東僉事三保努儒者也性亷介所至搏貪猾無<lb/>
所貸御史有以事私請者拒不納則誣以事劾之章至<lb/>
星吉怒曰若人之亷誰不知之乃敢為是言耶即奏杖<lb/>
御史而白其誣執政者惡之移湖廣行省平章政事湖<lb/>
廣地連江北威順王嵗嘗出獵民病之又起廣樂園多<lb/>
萃名倡巨賈以綱大利有司莫敢忤星吉至謁王王闔<lb/>
中門啓左扉召以入星吉引繩牀坐王中門西言曰吾<lb/>
<pb n="KR2b0040_WYG_173-17a"/>
受天子命來作牧非王私臣也焉得由不正之道入乎<lb/>
閽者懼入告王王命啓中門星吉入責王曰王帝室之<lb/>
懿親古之所謂伯父叔父者也今徳音不聞而騁獵宣<lb/>
淫賈怨於下恐非所以自貽多福也王急握星吉手謝<lb/>
之為悉罷其所為有胡僧曰小住持者服三品服恃寵<lb/>
横甚數以事陵轢官府星吉命掩捕之得妻妾女樂婦<lb/>
女十有八人獄具罪而籍之由是豪强歛手貧弱稱快<lb/>
星吉河西人也　是月以前奉使宣撫賈惟貞稱職特<lb/>
<pb n="KR2b0040_WYG_173-17b"/>
授永平路總管㑹嵗饑惟貞請降鈔四萬餘錠賑之<lb/>
詔濟寜鄆城立行都水監以賈魯為之　三月丁酉詔<lb/>
以東帛旌守令之亷勤者　遼東索和努反詐稱大金<lb/>
子孫命將討擒之　壬寅土番盜起有司請不拘資級<lb/>
委官討之　福建盗起地逺難於討捕詔汀漳二州立<lb/>
分元帥府轄之　癸卯帝親試進士二十有八人賜阿<lb/>
嚕輝特穆爾王宗哲等及第出身有差　己酉湖廣行<lb/>
省遣使獻石壁洞蠻㨗　辛酉遼陽烏延托嚕歡妄稱<lb/>
<pb n="KR2b0040_WYG_173-18a"/>
大金子孫受玉帝符文作亂官軍討斬之　壬戌六條<lb/>
政類書成　是月猺賊吳天保復冦沅州　夏四月辛<lb/>
未河間等路以連年河決水旱相仍户口消耗乞減鹽<lb/>
額詔從之　乙亥帝幸國子學賜衍聖公銀印升秩從<lb/>
二品定弟子員出身及奔喪省親等法　詔守令選立<lb/>
社長專一勸課農桑　詔京官三品以上嵗舉守令一<lb/>
人守令到任三月亦舉一人自代　平江松江水災給<lb/>
海運糧十萬石賑之　丁丑遼陽董哈喇作亂鎮撫欽<lb/>
<pb n="KR2b0040_WYG_173-18b"/>
察討擒之　己卯海寜州沭陽縣等處盜起遣翰林學<lb/>
士圖卜堅巴哈討之　是月帝如上都　命托克托為太傅<lb/>
提調宮傅綜理東宫之事　湖廣平章巴延引兵捕土<lb/>
冦莫萬五蠻雷等已而廣西峒賊乗隙入冦巴延退走<lb/>
　五月丁酉朔大霖雨京城崩　庚子廣西山崩水湧<lb/>
灕江溢平地水深二丈餘屋宇人畜漂沒　乙卯錢塘<lb/>
江潮比之八月中髙數丈沿江民皆遷居以避之　己<lb/>
未奎章閣侍書學士致仕虞集卒集生三嵗即知讀書<lb/>
<pb n="KR2b0040_WYG_173-19a"/>
稍長從吳澄遊授受具有原委性孝友事二親左右承<lb/>
順無違弟槃早卒教育其孤無異己子兄采以筦庫輸<lb/>
賦京師虧數千緡盡力營貸代償之無難色撫庶弟嫁<lb/>
孤妹恩義備至山林之士知古學者必折節下之接後<lb/>
進雖少且賤如敵已當權門赫奕未甞有所附䴡集議<lb/>
中書正言讜論多見容受屢以片言解疑誤出人於濵<lb/>
死亦不以為徳也　是月永嘉大風海舟吹上平陸二<lb/>
三十里死者千數　六月丙戌立司天臺於上都　己<lb/>
<pb n="KR2b0040_WYG_173-19b"/>
丑中興路松滋縣驟雨水暴漲平地深丈有五尺漂沒<lb/>
六十餘里死者一千五百人　是月山東大水民饑賑<lb/>
之　秋七月丙申朔日有食之　壬子量移竄徙官於<lb/>
近地安置死者聽歸𦵏　乙卯遣使祭曲阜孔子廟<lb/>
八月帝至自上都　冬十月丁亥廣西蠻掠道州　十<lb/>
一月辛亥猺賊吳天保率衆六萬掠全州　是嵗設分<lb/>
元帥府於沂州以瑪烈迪為元帥備山東冦　禮部郎<lb/>
中成遵奉使山東淮北察守令賢否得循良者九人貪<lb/>
<pb n="KR2b0040_WYG_173-20a"/>
懦者二十一人奏之九人者賜上尊幣帛仍加顯擢其<lb/>
二十一人悉黜之　台州黄巖民方國珍入海為亂刼<lb/>
掠漕運糧執海道千户徳流于實事聞詔江浙參政多<lb/>
爾濟巴勒總舟師捕之追至福州五虎門國珍知事危焚<lb/>
舟將遁官軍自相驚潰多爾濟巴勒遂被執國珍迫其上<lb/>
招降之狀朝議授國珍兄弟以官將治多爾濟巴勒之罪<lb/>
樞宻參議歸暘曰將之失利其罪固當然所部皆北方<lb/>
步騎不習水戰是驅之死地耳宜募海濵之民習水利<lb/>
<pb n="KR2b0040_WYG_173-20b"/>
者擒之今國珍遣人請降決不可從國珍已敗我王師<lb/>
又拘我王臣力屈而來非真降也必討之以示四方朝<lb/>
廷方事姑息卒從其請國珍竟不肯赴勢益猖獗帝遣<lb/>
禮部尚書台哈巴哈察實以聞台哈巴哈既得其狀遂上招<lb/>
捕之策不聽　監察御史張楨言明里棟阿伊哩雅裕<lb/>
嚕巴哈皆陛下不共戴天之讎巴延賊殺宗室嘉王郯<lb/>
王一十六口法當族誅而其子孫兄弟尚皆仕於朝宜<lb/>
亟行誅竄右丞相伯爾徹巴哈阿附權奸亦宜逺貶今<lb/>
<pb n="KR2b0040_WYG_173-21a"/>
災異迭見盜賊蠭起海冦敢於要君閫帥敢於玩㓂若<lb/>
不振舉恐有唐末藩鎮噬臍之禍奏上徽政院使髙龍<lb/>
卜力為伯爾徹巴哈解帝乃出御史大夫額琳沁巴勒為<lb/>
江浙左丞相中丞下皆辭職詔復加伯徹爾巴哈太保<lb/>
於是兩臺各道言章交至伯徹爾巴哈益不自安尋謫<lb/>
居渤海縣　監察御史李泌上言世祖誓不與髙麗共<lb/>
事而陛下踐世祖之位何忍忘世祖之言乃以髙麗竒<lb/>
氏為皇后今河決地震盜賊滋蔓皆隂盛陽㣲之象乞<lb/>
<pb n="KR2b0040_WYG_173-21b"/>
仍降為妃庶幾三辰奠位災異可息不聽<lb/>
九年春正月癸卯立山東河南等處行都水監專治河<lb/>
患　乙巳廣西猺賊復陷道州萬户鄭均撃走之　三<lb/>
月丁酉埧河淺澁以軍士民夫各一萬濬之　是月黄<lb/>
河北潰　陳州麒麟生不乳而死　是嵗膠州大饑人<lb/>
相食　猺賊吳天保復冦沅州　夏四月帝如上都<lb/>
棗陽民張氏婦生男甫及周嵗暴長四尺許容貌異常<lb/>
皤腹擁腫其人嬉笑如世俗所畫布袋和尚云　五月<lb/>
<pb n="KR2b0040_WYG_173-22a"/>
丙辰定守令督攝之法路督攝府府督攝州州督攝縣<lb/>
　是月白茅河東注沛縣遂成巨浸詔修金隄民夫日<lb/>
給鈔三貫　蜀江大溢浸漢陽城民大饑　六月丙子<lb/>
刻小玉印以至正珍祕為文凡祕書監所掌書盡皆識<lb/>
之　秋七月庚寅監察御史斡勒海夀劾奏殿中侍御<lb/>
史哈瑪及其弟蘓蘓罪惡御史大夫韓嘉納以聞哈瑪<lb/>
者寜宗乳母之子也與其弟蘓蘓早備宿衛帝深眷寵<lb/>
之而哈瑪有口才尤為帝所䙝幸累官殿中侍御史蘓<lb/>
<pb n="KR2b0040_WYG_173-22b"/>
蘓亦累官集賢學士帝毎即内殿與哈瑪以雙陸為戲<lb/>
一日哈瑪服新衣侍側帝方啜茶即噀茶於其衣哈瑪<lb/>
視帝曰天子固當如是耶帝一笑而已其被愛幸無與<lb/>
為比由是哈瑪聲勢日盛自藩王戚里皆賂遺之尋以<lb/>
謀害托克托出貶南安召入為禮部尚書俄遷同知樞宻<lb/>
院事至正初托克托為丞相其弟額森特穆爾為御史大<lb/>
夫哈瑪日趨附其兄弟之門㑹托克托去相位而伯徹爾<lb/>
巴哈為丞相與托克托有舊怨頗欲中傷之哈瑪毎於帝<lb/>
<pb n="KR2b0040_WYG_173-23a"/>
前力營䕶之以故得免初伯徹爾巴哈與太平韓嘉訥<lb/>
圖曼徳爾等十人結為兄弟情好甚宻及伯徹爾巴哈<lb/>
既罷太平為左丞相韓嘉訥為御史大夫乃謀黜哈瑪<lb/>
諷御史劾奏之其小罪則受宣譲王等駞馬諸物其大<lb/>
者則設帳房於御幄之後無君臣之分又恃以提調寜<lb/>
徽寺為名出入托呼斯皇后宮犯分之罪尤大寜徽寺<lb/>
者掌托呼斯皇后錢糧托呼斯皇后帝庶母也哈瑪知<lb/>
御史有所言先於帝前析其非罪事皆太平韓嘉訥所<lb/>
<pb n="KR2b0040_WYG_173-23b"/>
摭拾及韓嘉訥以御史所言奏帝大怒斥弗納明日章<lb/>
再上帝不得巳僅奪哈瑪蘓蘓官職居之草地而斡勒<lb/>
海夀出為陜西亷訪副使於是太平罷為翰林學士承㫖<lb/>
韓嘉訥出為江浙行省平章政事　壬辰詔命皇太子<lb/>
阿裕錫哩達喇習學漢人文字以翰林學士李好文兼<lb/>
諭徳歸暘為贊善好文力辭上書宰相曰三代帝王莫<lb/>
不以教世子為先務盖帝王之治本於道聖賢之道存<lb/>
於經而傳經期於明道出治在於為學闗係至重要在<lb/>
<pb n="KR2b0040_WYG_173-24a"/>
得人自非徳堪範模則不足以輔成徳性自非學臻閫<lb/>
奥則不足以啓廸聰明宜求道徳之鴻儒仰成國家之<lb/>
盛事而好文天資本下人望素輕草野之習久與性成<lb/>
章句之學寖以事廢驟膺重託負荷誠難必别加選掄<lb/>
庶幾國家有得人之助而好文免妨賢之譏丞相以其<lb/>
書聞帝嘉歎之而不允其辭好文言欲求二帝三王之<lb/>
道必由於孔氏其書則孝經大學論語孟子中庸乃摘<lb/>
其要畧釋以經義又取史傳及先儒論説有闗治體而<lb/>
<pb n="KR2b0040_WYG_173-24b"/>
協經㫖者加以己見倣真徳秀大學衍義之例為書十<lb/>
一卷名曰端本堂經訓要義奉表以進帝師聞之言於<lb/>
竒后曰向者太子學佛法頓覺開悟今迺使習孔子之<lb/>
教恐壞太子真性后曰吾雖居深宮不明道徳甞聞自<lb/>
古及今治天下者須用孔子之道舍此他求即為異端<lb/>
佛法雖好乃餘事耳不可以治天下安得使太子不讀<lb/>
書帝師赧服而退<hi>帝師事據輟耕録修入</hi>　甲午以額森特穆爾<lb/>
為御史大夫　乙未以湖廣行省左丞相伊琳珍巴勒知<lb/>
<pb n="KR2b0040_WYG_173-25a"/>
樞宻院事　是月大霖雨水沒髙唐州城江漢溢漂沒<lb/>
民居禾稼歸徳府霖雨浹十旬　閏月辛酉以太傅托克<lb/>
托復為中書右丞相初托克托自甘州還上都將復相中<lb/>
書參議趙期頤員外郎李稷謁翰林直學士兼贊善歸<lb/>
暘私第致托克托之命屬草詔暘辭曰丞相將為伊周事<lb/>
業入相之詔當命詞臣視草今屬筆於暘恐累丞相之<lb/>
賢也期頤曰若上命為之奈何𤾉曰事理非順亦當固<lb/>
辭期頤知不可屈乃己　庚午以伊克扎勒綽斯嘉為<lb/>
<pb n="KR2b0040_WYG_173-25b"/>
中書右丞　辛巳詔赦湖南猺賊詿誤者　初瑪扎爾<lb/>
岱卒太平請令托克托歸𦵏左右以為難太平為之固請<lb/>
托克托得還且拜太傅然不知太平之有徳於己也因汝<lb/>
中伯讒間成隙欲中傷之是時中書參知政事孔思立<lb/>
等皆一時名人太平所拔用者悉誣以罪黜去大平既<lb/>
罷又誣劾之而并論其子額森呼圖不宜僭娶宗室女<lb/>
托克托之母聞之謂托克托兄弟曰太平好人也何害於汝<lb/>
而欲去之汝兄弟若違吾言非吾子也侍御史薩瑪圖<lb/>
<pb n="KR2b0040_WYG_173-26a"/>
揚言於朝曰御史欲害正人壞臺綱如天下後世何即<lb/>
卧病不起故吏田復勸太平自裁太平曰吾無罪當聽<lb/>
於天若自殺則誠有慊矣遂還奉元杜門謝客以書史<lb/>
自娯托克托以伯徹爾巴哈嘗欲害己而哈瑪力於帝<lb/>
前營䕶以故得免深徳之遂援引哈瑪復為同知樞宻<lb/>
院事　八月帝至自上都　九月甲子詔凡建言中外<lb/>
利害者委官選其可行之事以聞　冬十月丁酉皇太<lb/>
子阿裕實哩達喇入端本堂肄業命托克托領其事端本<lb/>
<pb n="KR2b0040_WYG_173-26b"/>
堂虚中座以俟至尊臨幸太子與師傅分東西向坐授<lb/>
書其下僚屬以次列坐從歸暘議也詔以李好文所進<lb/>
經訓要義付端本堂令太子習焉好文又集歴代帝王<lb/>
故事總百有六篇一曰聖慧如漢孝昭後漢眀帝幼敏<lb/>
之類二曰孝友如舜文王唐𤣥宗友愛之類三曰恭儉<lb/>
如漢文帝却千里馬罷露臺之類四曰聖學如殷宗緝<lb/>
學及陳隋諸君不善學之類以為太子問安餘暇之助<lb/>
又取古史自三皇迄金宋歴代授受國祚久速治亂興廢<lb/>
<pb n="KR2b0040_WYG_173-27a"/>
為書名曰大寳録又取前代帝王是非善惡之所當法<lb/>
戒者為書名曰大寳龜鑑皆録以進復上書曰殿下以<lb/>
臣所進諸書參之貞觀政要大學衍義等篇果能一一<lb/>
推而行之則太平之治不難致矣　十一月戊午朔日<lb/>
有食之　天裂天漢之旁　托呼斯皇后以斡勒海夀<lb/>
之言侵已泣訴於帝帝怒乃奪斡勒海夀官屏歸田里<lb/>
禁錮之并誣韓嘉訥贓罪杖流努爾格以死而圖曼徳<lb/>
爾自中書右丞出為四川右丞亦誣以罪追至中道殺<lb/>
<pb n="KR2b0040_WYG_173-27b"/>
之　十二月丁未猺賊吳天保陷辰州　是嵗詔汰冗<lb/>
官均俸禄賜致仕官及髙年帛　漕運使賈魯建言便<lb/>
益二十餘事從其八事其一曰京畿和糴二曰優恤漕<lb/>
司舊領漕户三曰接運委官四曰通州總治豫定委官<lb/>
五曰船户困於埧夫海糧壞於埧户六曰疏濬運河七<lb/>
曰臨清運糧萬户府當隸漕司八曰宜以宣忠船户付<lb/>
本司節制　冀寜平遥等縣曹七七反命刑部郎中巴<lb/>
實兵馬指揮實卜肯討平之　沅靖桞桂等路猺獠竊<lb/>
<pb n="KR2b0040_WYG_173-28a"/>
發朝廷以溪洞險阻下詔招諭之湖廣行省平章達實<lb/>
特穆爾謂冦情不可料請置三分省一治静江一治沅<lb/>
靖一治柳桂以左右丞參政分兵鎮其地罷靖州路總<lb/>
管府改立靖州軍民安撫司設萬户府益以戌兵從之<lb/>
達實特穆爾特穆爾巴實之弟也<lb/>
十年春正月丙辰朔以中書右丞綽斯嘉為平章政事<lb/>
　甲戌隕石棣州色黑中㣲有金星先有聲自西北來<lb/>
至州北二十里乃隕　是月前太保中書右丞相伯爾<lb/>
<pb n="KR2b0040_WYG_173-28b"/>
徹巴哈卒於渤海縣後以其子達實特穆爾顯於朝贈<lb/>
太師追封冀王諡忠宣　二月丙戌詔加封天妃父種<lb/>
徳積慶侯母育聖顯慶夫人　三月己卯熒惑犯太㣲<lb/>
垣　是月奉化州山石裂有禽鳥草木山川人物之形<lb/>
　是春彰徳大寒近清眀節雨雪三尺民多凍餒而死<lb/>
　夏四月丁酉赦天下　是月帝如上都　五月右丞<lb/>
相托克托居母憂帝遣近臣諭之俾出理庶務於是托克托<lb/>
用烏固遜良楨龔伯璲汝中柏伯特穆爾等為僚屬皆<lb/>
<pb n="KR2b0040_WYG_173-29a"/>
委以腹心之寄小大之事皆與之謀事行而羣臣不知<lb/>
也　六月壬子有星大如月入北斗震聲若雷三日復<lb/>
還　甲子寜州大雨山崩　丙寅上髙縣䝉山崩　八<lb/>
月帝至自上都　九月辛酉祭三皇如祭孔子禮先是<lb/>
嵗祀以醫官行事江西亷訪使文殊訥建言禮有未備<lb/>
乃敕工部具祭器江浙行省造雅樂太常定儀式翰林<lb/>
撰樂章至是用之　庚午命樞宻院以軍士五百修築<lb/>
白河堤　壬午右丞相托克托以吏部選格條目繁多莫<lb/>
<pb n="KR2b0040_WYG_173-29b"/>
適據依銓選者得以髙下之請編類為成書從之　冬<lb/>
十月乙酉安溪縣後山鳴　乙未托克托欲更鈔法乃集<lb/>
省臺兩院共議之先是左司都事武祺以鈔法不行請<lb/>
如舊凡合支名目於總庫轉支從之至是與吏部尚書<lb/>
偰哲篤俱欲迎合丞相意請以楮幣鈔一貫文省權銅<lb/>
錢一千文鈔為母而錢為子衆皆唯唯不敢出一語惟<lb/>
中書左丞兼國子祭酒吕思誠曰中統至元自有母子<lb/>
上料為母下料為子譬如韃靼人乞養漢人為子是終<lb/>
<pb n="KR2b0040_WYG_173-30a"/>
為漢人之子而已豈有以故紙為母而以銅為過房兒<lb/>
子者乎一坐皆笑思誠又曰錢鈔用法以虚換實其致<lb/>
一也今歴代錢與至正錢中統鈔至元鈔交鈔分為五<lb/>
項慮下民知之蔵其貫而棄其虚恐不為國家利偰哲<lb/>
篤曰至元鈔多偽故更之思誠曰至元鈔非偽人為偽<lb/>
爾交鈔若出亦有為偽者矣且至元鈔人猶識之交鈔<lb/>
人未之識偽將滋多偰哲篤曰錢鈔兼行何如思誠曰<lb/>
錢鈔兼行輕重不倫何者為母何者為子汝不通古今<lb/>
<pb n="KR2b0040_WYG_173-30b"/>
徒以口舌取媚大臣可乎偰哲篤怒曰我等策既不可<lb/>
行公有何策思誠曰我有三字策曰行不得行不得又<lb/>
曰丞相勿聽此言如向日開金口河成則歸功汝等不<lb/>
成則歸罪丞相矣托克托見思誠之言直狐疑未决御史<lb/>
大夫額森特穆爾曰呂祭酒之言亦有是者但不當在<lb/>
廊廟上大聲厲色耳御史劾思誠狂妄左遷湖廣行省<lb/>
左丞遂定更鈔之議以中統交鈔一貫省權銅錢一千<lb/>
文淮至元寳鈔二貫仍鑄至正通寳錢與歴代錢並用<lb/>
<pb n="KR2b0040_WYG_173-31a"/>
以實鈔法行之未久物價騰踴至逾十倍及兵興所在<lb/>
郡縣皆以物貨相貿易公私所積者皆不行國用由是<lb/>
大乏　是月南陽大名東平濟南徐州各立兵馬指揮<lb/>
司以捕上馬賊時南陽路總管莊文昭言本郡鴉路有<lb/>
上馬賊百十為羣突入富家計其家貲邀求金銀為撒<lb/>
花或刼州縣官庫取輕資約束裝載畢拘妓女置酒髙<lb/>
㑹三日乃上馬去州縣無武備無如之何於是始命立<lb/>
兵馬分司五處然終不能禁<hi>南陽總管以下據庚申外史修入</hi>　十一<lb/>
<pb n="KR2b0040_WYG_173-31b"/>
月壬子朔日有食之　辛酉罷遼陽濵海民煎熬野鹽<lb/>
　是月三星隕於耀州化為石如斧形削之有屑撃之<lb/>
有聲　十二月壬午朔修大都城　右丞相托克托慨然<lb/>
有志於事功時河決五年不能塞方數千里民被其患<lb/>
托克托請躬任其事帝嘉納之辛卯以大司農圖嚕等兼<lb/>
領都水監集羣臣議黄河便益事言人人殊唯都漕運<lb/>
使賈魯昌言必當治先是嚕甞為山東道奉使宣撫首<lb/>
領官循行被水郡邑具得修捍成策後又為都水使者<lb/>
<pb n="KR2b0040_WYG_173-32a"/>
奉㫖詣河上相視驗狀為圖以二策進獻一議修築北<lb/>
堤以制横潰其用功省一議疏塞並舉挽河東行使復<lb/>
故道其功費甚大至是復以二策進托克托取其後策且<lb/>
以其事屬嚕嚕固辭托克托曰此事非子不可乃入奏大<lb/>
稱㫖托克托出告羣臣曰皇帝方憂下民為大臣者職當<lb/>
分憂然事有難為猶疾有難治自古河患即難治之疾<lb/>
也今我必欲去其疾而人人異論何也然廷議終莫能<lb/>
決帝乃命工部尚書成遵偕大司農圖嚕行視河議其<lb/>
<pb n="KR2b0040_WYG_173-32b"/>
疏塞之方以聞　命前同知樞宻院事布延巴哈等討<lb/>
廣西猺賊　己酉方國珍攻温州　是冬温暖霹靂暴<lb/>
雨時行衢饒處等處雨黑黍内白如粉草木皆萌芽<lb/>
吐花大雪而雷電　是嵗京師麗正門樓上忽有人妄<lb/>
言災禍鞫問之自稱薊州人已而不知所往　興國路<lb/>
自春及夏城中火災不絶日數十處　清江處士杜本<lb/>
卒本博學善屬文為人湛静寡欲無疾言遽色與人交<lb/>
尤篤於義有貧無以養親無貲以為學者皆濟之世稱<lb/>
<pb n="KR2b0040_WYG_173-33a"/>
為清碧先生<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0040_WYG_173-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑後編卷一百七十三<lb/>
</p>
<p>
</p>
  </div>
</body>
</text>
</TEI>
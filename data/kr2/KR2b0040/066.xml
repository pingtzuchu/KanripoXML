<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編卷六十六</head> <lb/>
    <p>
<pb n="KR2b0040_WYG_066-1a"/>
欽定四庫全書<lb/>
　資治通鑑後編卷六十六<lb/>
　　　　　　　　　　　刑部尚書徐乾學撰<lb/>
　宋紀六十六<hi>起嘉祐著雍掩茂正月盡屠維大淵獻四月凡一年有四月</hi>
　　仁宗體天法道極功全徳神文聖武睿哲明孝皇<lb/>
　　帝<lb/>
嘉祐三年春正月己卯以福州進士陳烈為安州司户<lb/>
參軍烈性介僻篤於孝友慶厯初嘗預鄉薦黜於禮部<lb/>
<pb n="KR2b0040_WYG_066-1b"/>
遂不復踐場屋從學者常數百人天章閣待制曹頴叔<lb/>
知福州薦之授試校書郎本州州學教授於是翰林學<lb/>
士歐陽脩又薦之故有是命烈皆辭不受　甲申封江<lb/>
夏民妻張氏為旌徳縣君表其墓曰烈女初里中惡少<lb/>
謝師乞過其家持刀逼張欲與為亂曰從我則全不從<lb/>
則死張大罵曰庸奴可死不可他也至以刃斷其喉猶<lb/>
能走禽師乞以告鄰人事聞特褒異之　二月癸卯契<lb/>
丹遣林牙蕭福延來告喪帝為發哀于東内門幄殿百<lb/>
<pb n="KR2b0040_WYG_066-2a"/>
官進名奉慰輟視朝七日先是太常博士吳及既除喪<lb/>
擢祕書閣校理乙巳改右正言諫院供職上疏請擇宗<lb/>
室子以備儲副弭覬覦之心屬天下之望既而又言開<lb/>
寳詔書内侍臣年三十無養父者聽養一子為嗣并以<lb/>
名上宣徽院違者扺死比年此禁益弛夭絶人理隂累<lb/>
聖嗣願詔大臣明示舊制上順天意以綏福佑帝嘉納<lb/>
之　庚午詔太常禮院議立周王佑之後既而禮院言<lb/>
王薨在下殤之年未有為人父之道於禮不當立後乃<lb/>
<pb n="KR2b0040_WYG_066-2b"/>
罷　三月辛未朔命翰林學士歐陽修兼侍讀學士修<lb/>
言侍讀最為清近祖宗時不過一兩人今與經筵者十<lb/>
四人而侍讀十人外議皆云經筵無坐處臣既辱在翰<lb/>
林又充史館修撰太常禮儀祕閣祕書省尚書禮部刋<lb/>
修唐書兼職已多而經筵固不闕人忽蒙除授蓋近年<lb/>
學士相承多兼此職朝廷以為成例不惜推㤙外議又<lb/>
云學士俸薄特與添請給耳官以人輕一至於此欲乞<lb/>
罷臣此命不使朝廷遴選之清職遂同例授之冗員詔<lb/>
<pb n="KR2b0040_WYG_066-3a"/>
不許修固辭不拜修又言竊以學士待制號為侍從<lb/>
之臣自祖宗以來尤所精擇其後用人頗易員數漸<lb/>
多徃時學士待制至六七十員近年以來稍吝除拜即<lb/>
今猶及四十餘員臣欲乞檢詳前史及國朝故事自<lb/>
觀文殿大學士至待制並各立定員數遇有員缺則<lb/>
精擇賢材以充其選茍無其人尚可虛位以待乞賜詳議<lb/>
施行　甲戌詔禮部貢舉　己夘以起居舎人范鎮知<lb/>
制誥鎮自罷言職每因事未嘗不以儲嗣為言冀上感動<lb/>
<pb n="KR2b0040_WYG_066-3b"/>
及知制誥正謝又面論之曰陛下許臣復三年矣願早<lb/>
定大計　丙申詔三司編天下驛劵則例從樞宻使韓<lb/>
琦請也　夏四月甲子資政殿大學士吳育卒贈吏部<lb/>
尚書諡正肅　乙丑罷修睦親宅祖宗神御殿　丙<lb/>
寅詔曰朕惟分治州縣付之守令按督守令付之轉運<lb/>
使提㸃刑獄而比年以來吏或貪恣害物耄昏不事事<lb/>
以弛為寛以苛為察賦斂有常或增重之以為勞刑<lb/>
罰有經或岀入之以為能而部使者莫之舉劾豈<lb/>
<pb n="KR2b0040_WYG_066-4a"/>
朕所以寄任之意歟其各思率職毋撓權幸毋縱有罪<lb/>
惠綏吾民以稱朕意　五月癸酉右正言呉及言太宗<lb/>
朝嘗給三司判官御前印紙歴子令批書課績今其制<lb/>
雖存而無考校之法請自今嵗終按功過而升黜之詔<lb/>
以及所言錄示三司使張方平　初鹽鐡副使郭申錫<lb/>
受詔視河與河北都轉運使李㕘論議不相中訟㕘遣<lb/>
小吏髙守忠齎河圖屬宰相文彦博御史張伯玉亦奏<lb/>
參朋邪結托有狀以事連宰相乃詔天章閣待制盧士<lb/>
<pb n="KR2b0040_WYG_066-4b"/>
宗右司諌吳中復推劾而申錫伯玉皆不實伯玉以風<lb/>
聞免劾乙酉詔曰朕常患民之好事而風俗漸靡於薄<lb/>
思有以革正之非吾士大夫躬率以義而導之於善則<lb/>
何以哉申錫官職事守不為輕矣冝遴所舉以道吾民<lb/>
者而與參相視决河議論之異遂成私忿章奏屢上辯<lb/>
訴紛然敢為詆欺處之自若以至興獄置對逾旬參騐<lb/>
所陳一無實者士人之行乃至是乎使吾細民何所視<lb/>
傚其降申錫知滁州牓於朝堂尋改知濠州　六月丙<lb/>
<pb n="KR2b0040_WYG_066-5a"/>
午吏部尚書平章事文彦博罷為河陽三城節度使<lb/>
同平章事判河南府郭申錫張伯玉攻彦博雖不勝<lb/>
彦博亦不自安數求退帝許之　以樞宻使工部尚書<lb/>
韓琦依前官平章事集賢殿大學士　樞宻使山南<lb/>
東道節度使同平章事賈昌朝罷為鎮東節度右僕射<lb/>
兼侍中景靈宫使文彦博始求退諫官陳旭等恐昌朝<lb/>
代之乃䟽昌朝交通女謁建大第别為客位以待宦官<lb/>
又宦官有矯制者樞宻院釋弗治昌朝由此罷然昌朝<lb/>
<pb n="KR2b0040_WYG_066-5b"/>
釋宦官矯制後騐問無事實初温成皇后乳母賈氏宫<lb/>
中謂之賈婆婆昌朝以姑事之諫官劾昌朝交通女謁<lb/>
指賈氏也　以觀文殿大學士兵部尚書宋庠樞宻<lb/>
副使禮部侍郎田况並為樞宻使帝初欲用王堯臣為<lb/>
樞宻使而當制學士胡宿固抑之乃止　以右諫議大<lb/>
夫權御史中丞張昪為樞宻副使　庚戌以權知開封<lb/>
府包拯為諫議大夫權御史中丞拯言東宫虚位日乆<lb/>
天下以為憂羣臣數有言者卒未聞有所處置未審聖<lb/>
<pb n="KR2b0040_WYG_066-6a"/>
意持乆不决何也帝曰卿欲誰立拯曰臣非才備位所<lb/>
以乞預建太子者為宗廟萬世計耳陛下問臣欲誰立<lb/>
是疑臣也臣行年七十且無子非邀後福者惟陛下裁<lb/>
察帝喜曰徐當議之拯又言竊見近年内臣禄秩權任<lb/>
優崇稍過恐非所以保全之也惟陛下凡事更加裁抑<lb/>
又言詔令者人主之大柄而國家治亂安危之所繫累<lb/>
年以來制勅纔下未逾月而輙更奏語方行又随時而<lb/>
追改民知命令之不足信則賞罰何以沮勸乎欲乞今<lb/>
<pb n="KR2b0040_WYG_066-6b"/>
後臣僚上言利害並請先下兩制集議如可經乆方許<lb/>
頒行或小有異同非蠧政害民者不可數有更易如此<lb/>
則法存畫一國有常格又陳教養宗室之法請條責諸路<lb/>
監司及御史府自舉屬官諫官御史不避二府薦舉者聽兩<lb/>
制得至執政私第事多施行以翰林學士歐陽修權知開<lb/>
封府修承包拯威嚴之後一切循理不事風采或以為<lb/>
言修曰人才性各有短長實不能舎所長强所短也<lb/>
甲寅詔學士院編錄國朝以來所撰制誥文字從歐陽<lb/>
<pb n="KR2b0040_WYG_066-7a"/>
修請也　丁夘交阯貢異獸二初本國稱貢麟狀如水<lb/>
牛身被肉甲鼻端有角食生芻果𤓰必先以杖擊然後<lb/>
食既至樞宻使田况言昨南雄州僉判齊唐奏此獸頗<lb/>
與書史所載不同儻非麒麟則朝廷殆為蠻夷所詐知<lb/>
慶州杜植亦奏謹按符瑞圖麟仁獸也麕身牛尾一角<lb/>
角端有肉今交阯所獻不類麕身而有甲必知非麟但<lb/>
不能識其名請宣諭交阯進奉人及囘降詔書但云得<lb/>
所進異獸不言麒麟足使殊俗不能我欺又不失朝廷<lb/>
<pb n="KR2b0040_WYG_066-7b"/>
懷逺之意乃詔止稱異獸云　秋七月癸酉以福州進<lb/>
士周希孟為國子監四門助教本州州學教授以知州<lb/>
蔡襄言其文行為鄉里所推也襄世為閩人徃時閩士<lb/>
多好學而專用賦以應舉襄得希孟專用經術傳授學者<lb/>
嘗至數百人襄親至學舎執經講問為諸生率延見處士陳<lb/>
烈尊以師禮州人陳襄鄭穆學行著稱襄皆折節待之<lb/>
閩俗重凶事其奉浮屠㑹賔客以盡力豐侈為孝徃徃<lb/>
至數百千人至有親亡不舉哭必破産辦具而後敢發<lb/>
<pb n="KR2b0040_WYG_066-8a"/>
䘮者有力者乘其急時賤買其田宅而貧者立劵舉債<lb/>
終身困不能償襄下令禁止至於巫覡主病蠱毒殺人<lb/>
之類皆痛斷絶之其子弟有不率教令者條其事作五戒<lb/>
以訓勅之及襄去閩人為立德政碑　丙子詔廣濟河<lb/>
溢原武縣河决遣官行視民田賑恤被水害者　丁亥<lb/>
命權御史中丞包拯領轉運使提㸃刑獄考課院　壬<lb/>
辰復以度支員外郎范祥制置解鹽從張方平包拯言<lb/>
也祥自皇祐五年坐他罪責去祥始言嵗入緡錢可得<lb/>
<pb n="KR2b0040_WYG_066-8b"/>
二百三十萬後不能辦至和元年止百六十九萬其後<lb/>
遂以元年入錢為嵗課定率量入計岀可助邉費十之<lb/>
八乆之並邉復聽入芻粟以當實錢而虚佑之弊滋長<lb/>
劵直亦從而賤嵗損官課無慮百萬祥既受命請重禁<lb/>
入芻粟者其券在嘉祐已前毎劵别使輸錢一千然後<lb/>
予鹽又言商人持劵若鹽鬻京師皆虧失本錢請置官<lb/>
京師畜錢二十萬緍以待商人至者劵若鹽估錢則官<lb/>
為售之劵紙六千鹽席十千毋輙増損所以平其市估<lb/>
<pb n="KR2b0040_WYG_066-9a"/>
使不得為輕重詔以都鹽院鹽官兼領之自是稍復祥<lb/>
舊云　權御史中丞包拯言右正言吳及立身有守遇<lb/>
事敢言緣與樞宻副使張昪妻是親奏乞外郡然昪妻<lb/>
亡已乆理不當避乞令依舊供職許之　權知開封府<lb/>
歐陽修言臣伏見諫官陳旭請以倖求内降之人委二<lb/>
府劾奏其罪䝉朝廷依奏施行臣自權知開封府未及<lb/>
兩月之間十次承准内降或為府司後行或為宫院姨<lb/>
㜮或為内官干繫人吏等本府毎具奏至於再三而内<lb/>
<pb n="KR2b0040_WYG_066-9b"/>
降不已至於婢妾賤人犯姦濫等事亦敢上煩聖聰以<lb/>
求私庇雖有司執奏終許公行然小人干求未有約束<lb/>
止絶臣欲乞根䆒因縁干求之人奏攝下府勘劾重行<lb/>
責罰　八月壬辰詔禮部貢院宗室壻不許鎻㕔應舉<lb/>
　丁未詔三司京師比嵗旱屢蠲民租其以緡錢十萬<lb/>
下本路助糴軍儲　辛亥以度支副使周湛為契丹太<lb/>
后生辰使湛辭不行乃命權鹽鐡副使王鼎代徃朝廷<lb/>
以契丹主之母於上弟婦行也禮不可通問勅使者但<lb/>
<pb n="KR2b0040_WYG_066-10a"/>
遺書契丹主傳達聘物而契丹主必欲面見使者致書<lb/>
鼎以理折之契丹詘服自是為常　己未參知政事王<lb/>
堯臣卒輟視朝一日贈左僕射諡文安　庚申下溪蠻<lb/>
彭仕羲率衆降歸連嵗所掠甲仗士卒詔辰州還其孥<lb/>
及銅柱自是復通中國然桀驁益甚　辛酉封左屯衛<lb/>
大將軍秀州團練使從信為榮國公吳懿王德昭孫舒<lb/>
國公惟忠子也從信嘗謂唐十院置維城庫約諸王廩<lb/>
入而上下均其用今雖奉養之費一岀縣官然屬大者<lb/>
<pb n="KR2b0040_WYG_066-10b"/>
猶或不給且諸王邸都殖産市井日取其資唯懿王院<lb/>
初無餘財因令治一庫帥諸宗子月視禄之厚薄輸十<lb/>
之一既而車馬賔客冠昏䘮祭之用無不獲其助今其<lb/>
法不廢　知鄆州劉敞言臣在闕門之外備東籓之守<lb/>
誠不當越職岀位以干言責然竊惟忠臣之義雖在畎<lb/>
畝猶不忘君况如臣者豈得已哉陛下少賜推詳昔周公<lb/>
作無逸以戒成王其言曰商王中宗及髙宗及祖甲及文<lb/>
王皆以無淫于觀于逸于游于田是以膺無疆之福子<lb/>
<pb n="KR2b0040_WYG_066-11a"/>
孫蕃昌此聖人之至言也陛下臨政以來履而行之三十七<lb/>
年矣百姓賴陛下之德養老慈幼人遂其性臣願陛下日<lb/>
謹一日與天無極比聞車駕數臨苑囿置酒觀樂聖心處<lb/>
之自有常節而議者謂其太頻臣恐近習茍於承意而不<lb/>
能諌大臣限以體貎而不得言如此則傳聞四方未副盛<lb/>
德外之則嫌怠於政事有逰觀之好内之則疑酣於酒德<lb/>
違攝生之理臣願陛下玩心於神明養之以清靜聽止於<lb/>
和聲毋以煩耳味止於實氣毋以爽口則自天祐之吉無<lb/>
<pb n="KR2b0040_WYG_066-11b"/>
不利矣唯陛下裁幸　初官既𣙜茶民私畜販皆有禁臘<lb/>
茶之禁尤嚴於他茶犯者其罰倍凡告捕私茶皆有賞然<lb/>
約束愈宻而冒禁愈蕃嵗報刑辟不可勝數園戶困於<lb/>
征取官司旁緣侵擾因而陷於罪戾以至破産逃匿者嵗<lb/>
比有之官茶所在陳積縣官獲利無㡬論者皆謂宜弛<lb/>
禁便景祐中葉清臣嘗上疏乞弛禁三司議皆以為不可<lb/>
至是著作佐郎何鬲三班奉職王嘉麟又皆上書請罷給<lb/>
茶本錢縱園戶貿易而官收其租錢與所在征算歸𣙜貨<lb/>
<pb n="KR2b0040_WYG_066-12a"/>
務以償邉糴之費可以疏利源而寛民力嘉麟為豋平致<lb/>
頌書十卷隆衍視成䇿二卷上之淮南轉運副使沈立亦<lb/>
集茶法利害為十卷陳通商之利宰相富弼韓琦曽公<lb/>
亮等决意嚮之力言於帝九月癸酉命翰林學士韓絳知<lb/>
諫院陳旭及知雜御史吕景初即三司置局議之　丙子<lb/>
以屯田員外郎李師中提㸃廣南西路刑獄師中建言<lb/>
嶺南自古不利戌兵乞置上下募敢勇家丁至四五則籍<lb/>
一人總為五畨上州教閲不及五百人為四畨利器械農<lb/>
<pb n="KR2b0040_WYG_066-12b"/>
隙訓之禁一切他役上畨則給糧免税校長免二丁税於<lb/>
是一路得四萬餘人又請通鹽啇以便民復邕州和市場<lb/>
以實邉事多施行桂州興安縣有靈渠北通江湖南入海<lb/>
自秦漢通舟檝皆石底淺狹十八里内置三十六斗門一<lb/>
舟所載不過百斛乗漲水則可行師中積薪焚其石募工<lb/>
鑿之廢斗門二十六役三旬而成舟檝以通　辛巳天平<lb/>
節度使宣徽南院使張堯佐卒贈太師賜其家僦舍錢日三<lb/>
千堯佐起寒士持身謹畏頗通吏治曉法律而晚節以戚<lb/>
<pb n="KR2b0040_WYG_066-13a"/>
里進遽至崇顯戀嫪㤙寵為世所鄙　己丑契丹遣使來<lb/>
謝　冬十月乙巳岀内藏庫紬絹十萬下河東轉運司助糴<lb/>
軍儲　癸亥除河北坊廓客戶乾食鹽錢　甲子以提㸃江<lb/>
南東路刑獄王安石為度支判官安石獻書萬言極陳當<lb/>
世之務其畧曰今天下之財力日以困窮而風俗日以衰壊<lb/>
患在不知法度故也法先王之政者當法其意而已法其意<lb/>
則吾所改易更革不至乎傾駭天下之耳目囂天下之口而<lb/>
固己合乎先王之政矣又曰方天下之人才未嘗不自人<lb/>
<pb n="KR2b0040_WYG_066-13b"/>
主陶冶而成之所謂陶冶而成之者亦教之養之取之任<lb/>
之有其道而已今之教者非特不能成人之才又從而困<lb/>
苦毀壊之使不得成才又曰困天下之力以生天下之財取<lb/>
天下之財以供天下之費自古治世未嘗以財不足為公<lb/>
患也患在治財無其道耳又曰在位之人才既不足矣而<lb/>
閭巷草野之間亦少可用之才非特行先王之政而不得<lb/>
也社稷之託封疆之守陛下其能久以天幸為常而無一<lb/>
旦之憂乎臣願陛下鍳漢唐五代之所以亂亡懲晉武茍<lb/>
<pb n="KR2b0040_WYG_066-14a"/>
且因循之禍明詔大臣思所以陶成天下人才慮之以謀<lb/>
計之以數為之以漸期合於當世之變而無負於先王之<lb/>
意則天下之人才不勝用矣<hi>大事記曰安石上書於嘉祐亦謂方今法度不合先王之政朝</hi>
<hi>廷欲有所施為變革一有流俗僥倖之人不悦而非之遂止而不敢為盖指慶厯而言而安石變法之藴亦畧見於此書</hi>
<hi>特安石更變之説與仲淹同而更變之意則與仲淹異耳嗚呼使慶厯之法盡行則熈豐之法不變使仲淹之言得用則</hi>
<hi>安石之言可塞今仲淹之志不盡行於慶厯安石之學不用於嘉祐而乃盡用於熈寜世道升降之機識者又於此而三致</hi>
<hi>意焉</hi>　是月詔於景靈宫建郭皇后影殿翰林學士歐陽修<lb/>
言景靈宫乃陛下奉親之所今乃欲以後宫已廢復追之<lb/>
<pb n="KR2b0040_WYG_066-14b"/>
后建殿與先帝太后並列凟神違禮莫此之甚伏乞特賜<lb/>
寢罷詔送禮院詳定禮院言臣等看詳諸寺觀建立神<lb/>
御殿已非古禮先朝崇奉先帝太后猶依倣漢原廟故事<lb/>
今議立郭皇后影殿於禮無據難以奉行其事遂寢<lb/>
十一月癸酉<hi>考異長編作癸丑宋史仁宗紀作癸酉按十月有癸亥十一月不應有癸丑今從宋史</hi>
命翰林學士韓絳諌官陳旭御史吕景初同三司詳定<lb/>
省减冗費初樞宻副使張昪請罷民間科率及營造不<lb/>
急之務其諸場庫務物之闕供者令所在以官錢收市<lb/>
<pb n="KR2b0040_WYG_066-15a"/>
之於是置省减司於三司自是多所裁損云己丑詔曰天下利<lb/>
害繫於水為深自禹制横潰功施於三代而漢用平當領河<lb/>
堤劉向䕶都水皆當時名儒風迹可觀近世以來水官失<lb/>
職稽諸令甲品秩猶存今大河屢决遂失故常百川驚流<lb/>
或致衝冒害既交至而利多放遺此議者宜為朝廷講圖<lb/>
之也朕念夫設官之本因時有造救弊求當不常其制然非<lb/>
專制職守則無以責其任非選擇才能則無以成其效宜<lb/>
修舊制庶以利民其置在京都水監凡内外河渠之事悉<lb/>
<pb n="KR2b0040_WYG_066-15b"/>
以委之應官屬及本司合行條制中書門下裁處以聞其罷<lb/>
三司河渠司以御史知雜吕景初領河渠司事楊佐同判<lb/>
河渠司勾當公事孫琳王叔夏知監丞事江湖上供米舊<lb/>
轉運使以本路綱輸真楚泗州轉般倉載鹽以歸舟還其<lb/>
郡卒還其家而汴舟詣轉般倉運米輸京師嵗摺運者四<lb/>
河冬涸舟卒亦還營至春復集名曰放凍卒得畨休逃亡<lb/>
者少而汴船不涉江路無風波沉溺之患其後發運使權益<lb/>
重六路上供米團綱發船不復委本路獨發運使專其任<lb/>
<pb n="KR2b0040_WYG_066-16a"/>
文移坌併事日繁夥有不能檢察則吏胥可以用意於其<lb/>
間操舟者賕諸吏輒得詣富饒郡市賤貿貴以趨京師自<lb/>
是江汴之舟混轉無辨挽舟卒有終身不還其家老死河<lb/>
路者籍多空名漕事大敝皇祐中發運使許元奏近嵗諸<lb/>
路因循糧綱法壊遂令汴綱至冬岀江為它路轉漕兵不<lb/>
得息宜敕諸路増船載米輸轉般倉充嵗計如故事於<lb/>
是言利者多以元説為然朝廷為下詔如元奏㑹元去<lb/>
不果行既而諸路綱不集庚寅復下詔切責有司以格詔<lb/>
<pb n="KR2b0040_WYG_066-16b"/>
不行及發運使不能總綱條轉運使不能幹嵗入勅江淮<lb/>
兩浙轉運司期以朞年各造船補卒團本路綱自嘉祐五<lb/>
年汴綱不得復岀江十二月己巳詔三司每嵗上天下<lb/>
嵗賦之數自今三嵗一㑹其虧贏以聞翰林院學士韓<lb/>
絳言中書門下宰相所職而以他官判省名不相稱宜<lb/>
更定其制百官常務多白二府請詳其重輕移付於下使<lb/>
大臣不為細故攖慮得以專講政事又章服所以别尊卑今<lb/>
走吏與公卿不殊請依唐制以品數為等其因年考及階品合<lb/>
<pb n="KR2b0040_WYG_066-17a"/>
服者須未嘗犯徒罪乃聽又臺閣省寺典章所由岀也<lb/>
今獨有勅條文案而已本朝故事名臣違範無所傳錄<lb/>
請依周禮唐六典著為一書詔翰林學士胡宿知制誥<lb/>
劉敞詳定以聞<hi>王安石日錄可考</hi>敞等條列改正裁損申明十<lb/>
事唐制雖以尚書門下中書三省長官為宰相然尚書<lb/>
中書之名本非宰相之實即欲改正官制仍須别立政<lb/>
事府如丞相之類唐制無樞宻院自五代用兵始與中<lb/>
書對掌機務名體不正無甚於此即欲改正官制當廢院<lb/>
<pb n="KR2b0040_WYG_066-17b"/>
名以曹事還中書尚書二十四司既為虛名所以官冗<lb/>
員衆蠧財害政即欲改正官制當罷三司復二十四司<lb/>
及九卿官使有定員其郎官不在本省治職事者並以<lb/>
前資及散官處之文武散官及檢校兼官勲爵封等在<lb/>
開元以前頗有實事於今唯散官猶叙服色粗繫輕重<lb/>
其餘悉皆虚名無益治體即欲改正官制當例行省罷<lb/>
此所謂改正者也大理寺决天下獄刑部覆之於事已<lb/>
足又加審刑院則為駢枝即欲裁損官制當廢審刑院<lb/>
<pb n="KR2b0040_WYG_066-18a"/>
吏部尚書侍郎郎中分領銓事則當差次輕重分别流<lb/>
品今審官院掌京朝官磨勘而尚書銓唯與州縣幕<lb/>
職官體制不倫即欲裁損官制當罷審官院以其職事<lb/>
歸尚書銓部羣牧司提舉司紏察司之類皆古無此官<lb/>
即欲裁損官制當悉省罷還屬尚書九卿此所謂裁損<lb/>
者也諫官史官依唐制並當随宰相入立仗下今欲申<lb/>
明復此制中書出制勅唐制並經門下審覆然後尚書<lb/>
岀告身經厯三省比來唯於中書發勅虛置三省官名<lb/>
<pb n="KR2b0040_WYG_066-18b"/>
今欲申明復此制唐制學士不領外職所以重機宻舎<lb/>
人分判六曺事所以謹政令今欲申明復此制所謂申<lb/>
明者也略舉一隅若於今可行即推此類其正之其後<lb/>
皆不果　辛未詔年七十而居官犯事或以不治為所<lb/>
屬體量若衝替而未致仕者更不推㤙子孫　閏月丁<lb/>
夘朔詔嘗為中書樞宻院諸司吏人及伎術官職無得<lb/>
任提㸃刑獄及知州軍自軍班岀至正任者方得知邉<lb/>
要州軍　先是朝議以科舉既數則髙第之人倍衆其<lb/>
<pb n="KR2b0040_WYG_066-19a"/>
擢任恩典宜損於故詔中書門下裁之丁丑詔自今<lb/>
制科入第三等與進士第一除大理評事僉書兩使幕<lb/>
職官事代還升通判再任滿試館職制科入第四等與<lb/>
進士第二第三除兩使幕職官代還改次等京官制科<lb/>
入第五等與進士第四第五除試銜知縣代還遷兩使<lb/>
幕職官鏁㕔人視此若夫髙材異行施於有政而功狀<lb/>
較然者當以茂恩擢焉自是驟顯者鮮而所得人才及<lb/>
其風迹比舊亦寖衰　己夘詔明年正旦日食其自丁<lb/>
<pb n="KR2b0040_WYG_066-19b"/>
亥避正殿减常膳宴契丹使無作樂知制誥劉敞言按<lb/>
三代之典日食無預避之事左氏傳稱避移時曾子問<lb/>
諸侯入門不得行禮者日食居其一此覩有變而戒非<lb/>
蚤備也先王制禮過之者猶不及其制法先時者與不<lb/>
及時者均貴得中而已漢唐素服寢兵却朝㑹不視事<lb/>
及求直言大率皆在合朔之辰未有先時旬日者也兆<lb/>
憂太過春秋所譏今逺使入朝於是乎觀禮舉措失中<lb/>
或輕為所覘伏乞詳求舊典折衷於禮　右千牛衛將<lb/>
<pb n="KR2b0040_WYG_066-20a"/>
軍克顔上周禮圖降勅奨諭　己丑詔中書五房編總<lb/>
例從韓琦請也　是嵗應天府失入平民死未决通判<lb/>
孫世寜辯正之吏當坐法知府劉沆縱弗治提㸃刑獄<lb/>
韓宗彦徃按舉沆復沮止之宗彦疏於朝卒抵吏罪宗<lb/>
彦綱之子也<lb/>
四年春正月丙申朔日有食之遣官祭社帝避殿不視<lb/>
朝知制誥劉敞言臣前論先期避殿不中古典未䝉省<lb/>
察今又聞遣官祭社稽之於經亦未見此禮蓋社者上<lb/>
<pb n="KR2b0040_WYG_066-20b"/>
公之神羣隂之長故曰日食則伐鼔於社所以責上公<lb/>
退羣隂今反祠而請之是屈天子之禮從諸侯之制抑<lb/>
陽扶隂降尊貶重非承天戒尊朝廷之意也且禮者先<lb/>
王訓民事君不可不謹前事之失習俗未乆茍為因循則<lb/>
憲章失矣惟陛下稽古正名審所施為毋以禮假人也<lb/>
右正言呉及言日食者隂陽之戒在人事則臣陵君妻<lb/>
乘夫四裔侵中國今大臣無姑息之政非所謂臣陵君<lb/>
失在陛下淵嘿臨朝使隂邪未盡屏也后妃無權横之<lb/>
<pb n="KR2b0040_WYG_066-21a"/>
家非所謂妻乘夫失在左右親倖驕縱亡節也𦍑戎順<lb/>
服非所謂四裔侵中國失在將帥非其人為外所輕也<lb/>
因言孫沔在并州苛暴不法燕飲無度龎籍前在并州<lb/>
輕動寡謀輙與堡塞屈野之衂為國深耻沔卒坐廢<lb/>
丁酉羣臣表請御殿復膳不許三請乃許之　自去年<lb/>
雨雪不止民飢寒死道路甚衆詔遣官分行京城視孤<lb/>
貧老疾者人賜百錢小兒五十畿縣委令佐賑以糜粥<lb/>
　知開封府歐陽修言三元放燈不岀典禮蓋自前世<lb/>
<pb n="KR2b0040_WYG_066-21b"/>
習俗所傳陛下俯狥衆心欲同民樂勉岀臨幸非為嬉<lb/>
逰若乃時嵗豐和人物康富以為樂事亦是人情今自<lb/>
立春以來隂寒雨雪小民失業坊市寂寥寒凍之人死<lb/>
損不少薪炭食物其價增倍民憂凍餓何暇遨遊欲乞<lb/>
特罷放燈見今供擬遊幸及修道路寒凍兵士並乞放<lb/>
罷庶㡬上副陛下畏天憂民之心從之　壬寅賜在京<lb/>
諸軍班特支錢始賜孤窮老疾之民用錢千萬或言於<lb/>
帝曰今百姓已受賜而不及諸軍諸軍其觖望矣故復<lb/>
<pb n="KR2b0040_WYG_066-22a"/>
有是賜凡用一億五千萬　三司使張方平上所編驛<lb/>
劵則例三卷賜名曰嘉祜驛令以頒行天下　甲辰翰<lb/>
林學士胡宿權知貢舉　太子中允天章閣侍講管勾太<lb/>
學胡瑗病不能朝戊午授太常博士致仕瑗歸海陵諸<lb/>
生與朝士祖餞東門外時以為榮及卒詔賻其家集賢<lb/>
校理錢公輔率太學諸生百餘人即佛舎為位哭又自<lb/>
陳師䘮給假二日　始命韓絳陳旭吕景初即三司置<lb/>
局議弛茶禁三司言宜約至和後一嵗之數以所得息<lb/>
<pb n="KR2b0040_WYG_066-22b"/>
錢均賦茶民恣其買賣所在收算請遣官詢察利害以<lb/>
聞詔遣司封員外王靖等分行六路及還皆言如三司<lb/>
議便己巳詔曰古者山澤之利與民共之故民足於下<lb/>
而君裕於上國家無事刑法以清自唐建中始有茶禁<lb/>
上下規利垂二百年如聞比來為患益甚民被誅求之<lb/>
困日惟咨嗟官受濫惡之入嵗以陳積私藏盗販犯者<lb/>
實繁嚴刑重誅情所不忍是於江湖之間幅員數千<lb/>
里為陷穽以害吾民也朕心惻然念此乆矣間遣使者<lb/>
<pb n="KR2b0040_WYG_066-23a"/>
徃就問之而皆驩然願弛其禁嵗入之課以時上官一<lb/>
二近臣件析其狀朕猶若慊然又於嵗輸裁减其課使<lb/>
得饒阜以相為生剗去禁條俾通商利歴世之弊一旦<lb/>
以除著為經常弗復更制損上益下以休吾民尚慮喜<lb/>
於立異之人緣而為姦之黨妄陳奏議以惑官司必寘<lb/>
明刑無或有貸初所遣官既議弛禁因以三司嵗課均<lb/>
賦茶戶凡為緡錢六十八萬有奇使嵗輸縣官比輸茶<lb/>
時其岀㡬倍朝廷難之為損其半嵗輸緡錢三十三萬<lb/>
<pb n="KR2b0040_WYG_066-23b"/>
八千有奇謂之租錢與諸路本錢悉儲以待邉糴自是<lb/>
唯臘茶禁如舊餘茶肆行天下矣　乙亥詔三司以天<lb/>
下廣惠倉𨽻司農寺逐州選幕職曺官各一人專監之<lb/>
每嵗十月别差官檢視老弱病不能自給之人籍定姓<lb/>
名自次月一日給米一升㓜者半升每三日一給至明<lb/>
年二月止有餘即量縣大小而均給之　置館閣編定<lb/>
書籍官以秘閣校理蔡抗陳襄集賢校理蘇頌館閣<lb/>
校勘陳繹分昭文史館集賢院祕閣書而編定之抗挺之<lb/>
<pb n="KR2b0040_WYG_066-24a"/>
兄頌紳之子繹開封人也初祕書閣校理吳及言近年<lb/>
用内臣監館閣書庫借岀書籍亡失已多又簡編脱畧<lb/>
書吏補冩不精非國家崇尚儒學之意請選館職三兩<lb/>
人分館閣人吏編冩書籍其借岀與借之者並以法坐<lb/>
之仍請求訪所遺之書乃命抗等仍不兼他局二年一<lb/>
代别用黄紙印冩元本以防蠧敗　庚寅詔禮部貢院<lb/>
進士曾經御試五舉諸科六舉進士省試六舉諸科七<lb/>
舉年五十以上者具名以聞癸巳御崇政殿試禮部奏<lb/>
<pb n="KR2b0040_WYG_066-24b"/>
名進士及明經諸科及特奏名進士諸科　交阯冦欽<lb/>
州　三月戊戌命翰林學士韓絳權知開封府陳旭<lb/>
天章閣待制唐介與三司减定民間科率以聞　己亥<lb/>
以三司使張方平為端明殿學士知陳州先是京城富<lb/>
民劉保衡開酒塲負官麴錢百餘萬三司遣吏督之保<lb/>
衡賣産以償方平因買其邸舎保衡得錢即輸官不<lb/>
復入家㑹保衡姑訟保衡非劉氏子亡頼豪縱壊劉氏<lb/>
産下吏按騐具對以實御史中丞包拯遂劾奏方平身主<lb/>
<pb n="KR2b0040_WYG_066-25a"/>
大計而乗勢賤買所監臨富民邸舎無亷耻不可處大<lb/>
位故命岀守尋改知應天府以端明殿學士宋祁為三<lb/>
司使　丁未賜進士鈆山劉輝等一百三十人及第三<lb/>
十二人同岀身諸科一百七十六人及第同岀身特奏<lb/>
名進士諸科六十五人同岀身及諸州文學長史授官<lb/>
如三年閏十二月丁丑詔書<hi>考異按宋本紀云賜進士諸科入第同出身三百三</hi>
<hi>十九人今從長編</hi>　己未以三司使宋祁為端明殿學士知鄭<lb/>
州權御史中丞包拯為樞宻直學士權三司使先是右<lb/>
<pb n="KR2b0040_WYG_066-25b"/>
司諫吳及言祁在定州不治縱家人貸公使錢數千緡<lb/>
及在蜀奢侈過度而拯亦言祁在益部多遊宴且其兄<lb/>
庠方執政不可任三司論之不已庠因自言身處機宻<lb/>
弟總大計權任太重乞除祁外官故命祁岀守而拯代<lb/>
居其位翰林學士歐陽修言伏見陛下近除包拯為三<lb/>
司使命下之日外議諠然以為朝廷貪拯之材而不為<lb/>
拯惜名節然猶冀拯能執節守義堅讓以避嫌疑而<lb/>
為朝廷惜事體數日之間拯已受命是可惜也亦可嗟<lb/>
<pb n="KR2b0040_WYG_066-26a"/>
也拯性好剛天姿峭直然素少學問朝廷事體或有不<lb/>
思至如逐其人而代其位雖初無是心若乃嫌疑之迹<lb/>
常人皆知可避而拯豈獨不思哉昨聞拯在臺日嘗自<lb/>
至中書詬責宰相指陳前三司使張方平過失怒宰相<lb/>
不早罷之既而臺中寮屬相繼論列方平由此罷去而<lb/>
以宋祁代之又聞拯亦曾彈奏宋祁過失自祁命出臺<lb/>
中寮屬又加章力言祁亦因此罷而拯遂代其任此所<lb/>
謂蹊田奪牛豈得無過而整冠納履當避嫌疑者也疏<lb/>
<pb n="KR2b0040_WYG_066-26b"/>
奏拯即家避命不許久之乃就職　初王禹偁奏天下<lb/>
僧尼日增月益不可卒去宜詔天下州軍凡僧百人得<lb/>
嵗度弟子一人久而自消之勢也詔從之至和初陳執<lb/>
中執政因乾元節聽僧五十人度弟子一人既而言者<lb/>
以為不可復行舊制賈昌朝在北京奏京師僧寺多招<lb/>
納亡頼游民為弟子或藏匿亡命奸人自今乞皆取鄉<lb/>
貫保任方聽収納詔從之京師僧尼大以為患至是有<lb/>
中㫖復令五十僧度一弟子及京師僧寺弟子不復更<lb/>
<pb n="KR2b0040_WYG_066-27a"/>
取保任僧徒大喜爭為道塲以荅上恩<hi>考異李燾曰此當在三月丁巳</hi>
<hi>而實錄無之按王禹俑所請亦不見於國史唯日記稱執中因南郊赦聽五十僧度一弟子按至和元年二月</hi>
<hi>戌午有此指揮不緣南郊且至和凡二年並無南郊及降赦事日記誤矣今改之</hi>　有上封者<lb/>
論河北義勇有事則集於戰陣無事散歸田里以時<lb/>
講習無待儲禀得古寓兵於農之意惜其束於列郡止<lb/>
以為城守之備誠能於邢冀二州分東西兩路命二郡<lb/>
守臣分領冦至即兩路義勇之師翔進赴援旁岀掩擊使<lb/>
其腹背受敵則河北三十餘所當伏銳兵矣朝廷下其<lb/>
<pb n="KR2b0040_WYG_066-27b"/>
議於河北路帥臣等時大名府李昭亮定州龎籍真定<lb/>
府錢明逸髙陽關王贄等上議曰前代之制車乘甲卒<lb/>
皆賦於民四時蒐狩農隙講事行師臨敵振旅䇿勲皆<lb/>
布在方䇿兹事已逺且以唐言之澤潞㽞後李抱眞籍<lb/>
戶丁男三選其一農隙則分曺角射嵗終都試以示賞<lb/>
罰三年皆善射舉部内得勁卒二萬既無廩費府庫<lb/>
益實乃繕甲兵為戰具遂雄視山東是時天下稱昭義<lb/>
步兵冠於諸軍此近代之顯效而或者謂民兵祇可城<lb/>
<pb n="KR2b0040_WYG_066-28a"/>
守難備戰陣誠非通論也但當無事時便分義勇為兩<lb/>
路置官統領以張用兵之勢外使敵人疑而生謀内亦<lb/>
揺動衆心非計之得姑令在所㸃集訓練三二年間武<lb/>
藝稍精漸習行陣遇有警得將臣如抱真者統馭制<lb/>
其陣隊示以賞罰何戰之不可哉至於部分布列量敵<lb/>
應機繫於臨時便宜亦難預圖況河北本皆臨邊之地<lb/>
自置義勇州縣以時按閲耳目已熟行固無疑詔如所<lb/>
議嵗閲以新舊籍并闕數聞　夏四月丁夘詔以孟冬<lb/>
<pb n="KR2b0040_WYG_066-28b"/>
詣太廟行祫享之禮凡諸恩賜皆如親郊例　詔諸路<lb/>
提㸃刑獄朝臣使臣並帶兼提舉河渠公事從判都水<lb/>
監呉中復請也　壬申河中府言端明殿學士戶部侍<lb/>
郎李淑卒贈尚書右丞特贈黄金百兩淑警慧過人博<lb/>
習諸書詳練朝廷典故凡有沿革帝必咨訪在内外制<lb/>
作誥命頗為時所稱然喜傾詖故屢為言者所斥訖<lb/>
不得志抑鬱以死　初著作佐郎何鬲以皇嗣未立上<lb/>
疏請訪唐周苗裔備二王後下禮院議曰古者立二王<lb/>
<pb n="KR2b0040_WYG_066-29a"/>
後不惟繼絶兼取其名德可法五代草創載祀不永文<lb/>
章制度一無可考上取唐室世數已逺於經不合惟周<lb/>
則我受禪之所自義不可廢宜訪求子孫如孔子後衍<lb/>
聖公授一京官爵以公號使專奉廟享嵗時存問賜之<lb/>
束帛牲器祭服毎遇時祀並從官給其廟宇亦加嚴飾<lb/>
如此則上不失先王尊德繼絶之義度之於今簡而易行<lb/>
癸酉詔有司取柴氏譜系於諸房中推最長一人令嵗<lb/>
時親奉周祀於是封周世宗後柴詠為崇義公與河南<lb/>
<pb n="KR2b0040_WYG_066-29b"/>
府鄭州合入差遣給公田十頃專管勾陵廟應緣祭享<lb/>
禮　丙子以天章閣待制何郯同知通進銀臺司兼門<lb/>
下封駮事時封駮職久廢郯上言本朝設此司實代給<lb/>
事中之職乞凖王曾王嗣宗故事凡有詔勅並由銀臺<lb/>
司從之　癸未司徒致仕陳執中卒帝幸其第臨奠<lb/>
贈太師兼侍中禮官韓維議其諡曰皇祐之末天子<lb/>
以後宫之喪問所以𦵏祭之禮執中位為上相不能考<lb/>
正儀典如治喪皇儀非嬪御之禮追册位號與宫闈有<lb/>
<pb n="KR2b0040_WYG_066-30a"/>
嫌建廟用樂踰祖宗舊制閨門之内禮分不明謹按諡<lb/>
法寵光禄大曰榮不勤成名曰靈請諡曰榮靈判太常<lb/>
寺孫抃等請易名為恭判尚書考功楊南仲覆議請諡<lb/>
曰恭襄詔諡曰恭維累疏論列以為責難於君謂之恭<lb/>
臣之議執中政以其不恭因乞罷禮官不報既而帝又<lb/>
為執中篆其墓碑曰褒忠執中嬖妾張氏驕恣每陵蔑<lb/>
其妻謝氏執中既死之五日謝氏具奏乞度為尼詔許<lb/>
之即柩側髠送城南資聖院賜名勤省莫不稱快　己<lb/>
<pb n="KR2b0040_WYG_066-30b"/>
丑後宫董氏生皇第九女董氏開封人四嵗入宫稍長<lb/>
為御侍性和厚喜讀國史能道本朝典故侍帝左右未<lb/>
嘗有過失皇祐中封聞喜縣君帝嘗感疾恍惚夜持<lb/>
寳刀自鄉董氏在側遽前奪得之幾至斷指　辛夘詔<lb/>
曰居室器用冠服妾媵蓋有常制所以别貴賤杜奢譖<lb/>
也比者流風蕩靡無復等威犯干有司鮮聞用法自今<lb/>
中外臣庶有違者其察舉之必罰毋貸從監察御史裏<lb/>
行沈起言也　壬辰御崇政殿錄繋囚雜犯死罪以下<lb/>
<pb n="KR2b0040_WYG_066-31a"/>
逓降一等徒以下釋之知制誥劉敞言踈决在京繋囚<lb/>
雖恩出一時然在外羣情皆云聖意以皇女生故施此<lb/>
慶澤恐非王者之令典也去年閏月已曽减降尚未半<lb/>
年復行此恩傳稱民之多幸則於國不幸一嵗再赦好<lb/>
人喑啞前世明君賢臣論此詳矣雖成事不説臣願朝<lb/>
廷戒之又聞多作金銀犀象玉石琥珀玳瑁檀香等錢<lb/>
及鑄金銀為花果賜予臣下自宰相臺諌皆受此賜無<lb/>
益之費無名之賞殆無甚於此若欲夸示奢麗為世俗之<lb/>
<pb n="KR2b0040_WYG_066-31b"/>
觀則可矣非所以軌物訓儉也宰相臺諌以道德輔主<lb/>
奈何空受此賜曾無一言伏望陛下深執恭儉以答上天之<lb/>
貺建無疆之基不宜行姑息之恩以損政體岀浮沉之<lb/>
費以墮儉德<hi>李燾曰五月戊午周氏又生女江休復雜志云公主誕慶三日宰臣以下包子有金</hi>
<hi>銀玳瑁犀角檀香象牙錢三舎人獨二人權修注得之四待制獨三講筵得之劉敞何郯不與向待郎亦不霑</hi>
<hi>臺中自獨坐至監察一等受賜館中惟呉及正言得之蓋内官懼臺諫也</hi>
　<lb/>
　資治通鑑後編卷六十六<lb/>
</p>
<p>
</p>
  </div>
</body>
</text>
</TEI>
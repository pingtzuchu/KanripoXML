<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編巻一百七十二</head> <lb/>
    <p>
<pb n="KR2b0040_WYG_172-1a"/>
欽定四庫全書<lb/>
　資治通鑑後編巻一百七十二<lb/>
　　　　　　　　　　　刑部尚書徐乾學撰<lb/>
　元紀二十<hi>起著雍攝提格正月盡㫋䝉侔噩十二月凡八年</hi>
　　順帝<lb/>
至元四年春正月丙申以地震赦天下　詔内外亷能<lb/>
官父母年七十無侍丁者附近銓注以便就養　宣政<lb/>
院使布朗吉達以年七十致仕授大司徒給全俸終身<lb/>
<pb n="KR2b0040_WYG_172-1b"/>
是月詔修曲阜孔子廟　二月丁夘罷河南等五省行<lb/>
樞宻院　庚午帝畋于栁林　乙酉奉聖州地震　三<lb/>
月辛酉命中書平章政事阿吉哩監修至正條格　夏<lb/>
四月辛未京師天雨紅沙晝晦　癸酉以御史中丞托<lb/>
克托為御史大夫托克托瑪扎爾岱之長子也生而岐嶷異<lb/>
於常兒及就學請於其師浦江吳直方曰使托克托終日<lb/>
危坐讀書不若日記古人嘉言善行服之終身耳稍長<lb/>
膂力過人能挽弓一石文宗見而悦之曰此子後必可<lb/>
<pb n="KR2b0040_WYG_172-2a"/>
大用自同知宣政院事累遷為御史中丞虎符親軍都<lb/>
指揮使提調左阿蘇衛至是進大夫仍提調前職大振<lb/>
綱紀中外肅然　己卯帝如上都　河南執棒胡至京<lb/>
師誅之　癸巳帝薄暮至八里塘雨雹大如拳其狀有<lb/>
小兒環玦獅象龜卵之形　五月命福嘉里為考功郎<lb/>
中喬林為考功員外郎魏宗道為考功主事考校天下<lb/>
郡縣官屬功過　六月辛巳袁州民周子旺反僭稱周<lb/>
王偽改年號尋擒獲伏誅　己丑邵武路大雨水入城<lb/>
<pb n="KR2b0040_WYG_172-2b"/>
郭平地二丈漂民居殆盡　是月信州路靈山裂　漳<lb/>
州路南勝縣民李志甫聚衆圍漳州城守將綽斯嘉與<lb/>
戰失利賊轉掠龍溪縣民蕭景茂結鄉兵拒之戰敗被<lb/>
執脅使從已景茂罵曰狗盗我生為大元民死作隔洲<lb/>
鬼豈從汝為逆耶隔洲其所居里也賊怒縛景茂於樹<lb/>
臠其肉使自啖景茂益憤罵賊以刀抉其口至耳傍景<lb/>
茂罵不絶聲而死有司上其事朝廷命褒表之仍給錢<lb/>
以葬時賊勢益盛詔江浙平章伯巴哈發閩浙江西廣<lb/>
<pb n="KR2b0040_WYG_172-3a"/>
東四省兵討之不克　龍巖尉黄佐才與賊戰妻子四<lb/>
十餘口皆被害事聞授佐才龍巖縣尹　秋七月詔以<lb/>
伯顔有功立生祠于涿州汴梁　己酉奉聖州地大震<lb/>
損壊人民廬舍　丙辰鞏昌府山崩壓死人民　八月<lb/>
癸亥朔日有食之　己巳申取髙麗女子及閹人之禁<lb/>
　辛未宣徳府地大震　丙子京師地震日二三次至<lb/>
乙酉乃止　丁丑白虹貫天　癸未改宣徳府為順寧<lb/>
府奉聖州為保安州以其地數震故也　是月帝至自<lb/>
<pb n="KR2b0040_WYG_172-3b"/>
上都　閏月庚戌日赤如赭己亥壬寅復如之　九月<lb/>
癸酉奔星如杯大色白起自右旗之下西南行没于近<lb/>
濁　庚寅日赤如赭　冬十一月丁夘立紹熈府軍民<lb/>
宣撫都總使司紹熈府本領六州二十縣一百二十五<lb/>
鎮國初以其地荒而廢之至是居民二十餘萬故立府<lb/>
治之命御史大夫托克托兼都總使治書侍御史吉當普<lb/>
為副都總使初帝發上都至雞鳴山之渾河將畋于保<lb/>
安州馬蹶托克托諫曰古者帝王端居九重之上日與大<lb/>
<pb n="KR2b0040_WYG_172-4a"/>
臣宿儒講求治道至於飛鷹走狗非其事也帝納其言<lb/>
授金紫光禄大夫尋復命兼是職　壬午四川散毛洞<lb/>
蠻反遣賑被㓂人民　十二月戊戌立邦牙等處宣慰<lb/>
使都元帥府并總管府先是世祖既定緬地以其處雲<lb/>
南極邊就立其酋長為帥令三年一入貢至是來貢故<lb/>
立官府　是月太白屢經天　是嵗前樞宻院副使馬<lb/>
祖常卒追封魏郡公諡文貞祖常立朝既久多所建明<lb/>
嘗議今國族及諸部既誦聖賢之書當知尊諸母以厚<lb/>
<pb n="KR2b0040_WYG_172-4b"/>
彛倫又議將家子弟驕脆有孤任使而庻民有挽强蹶<lb/>
張老死草野者當建武學武舉儲材以備非常時雖弗<lb/>
用識者韙之<lb/>
五年春正月癸亥禁濫子僧人名爵　二月庚寅信州<lb/>
雨土　庚子免廣海添辦鹽課萬五千引止辦元額<lb/>
癸巳立巴延南口過街塔二碑　乙未加封孝女曹娥<lb/>
為慧感靈孝昭順純懿夫人　己酉申漢人南人高麗<lb/>
人不得執軍器弓矢之禁　是月帝如上都　鎮江丹<lb/>
<pb n="KR2b0040_WYG_172-5a"/>
陽縣雨紅霧草木葉及行人衣裳皆濡成紅色　五月<lb/>
丙戌加封瀏陽州道吾山龍神崇惠昭應靈顯廣濟侯<lb/>
　六月庚戌汀州路長汀縣大水平地深可三丈餘没<lb/>
民廬八百家壊田二百頃户賑鈔半錠死者一錠　秋<lb/>
七月戊寅詔諸王位下官毋入常選　甲申常州宜興<lb/>
山水出勢髙二丈壊民廬　九月丁巳瀋陽饑民食木<lb/>
皮賑糶米一千石　自七月至于是月太白屢經天<lb/>
冬十月壬辰禁倡優盛服許男子裹青巾婦女服紫衣<lb/>
<pb n="KR2b0040_WYG_172-5b"/>
不許戴笠乗馬　甲午命巴延為大丞相加元徳上輔<lb/>
功臣之號賜七寳玉書龍虎金符　十一月戊辰河南<lb/>
行省掾杞縣范孟端<hi>考異元史順帝紀云范孟今從庚申外史増端字</hi>謀不軌<lb/>
詐為詔使入行省殺平章政事裕嚕特穆爾亷訪使旺<lb/>
扎勒巴哈等召官屬及去位者署而用之執大都路儒學<lb/>
提舉歸𤾉俾北守黄河口暘力拒不從賊怒繋之獄既<lb/>
而官軍捕孟端誅之凡汙賊者皆得罪惟𤾉獨免𤾉同<lb/>
里有吳炳者嘗以翰林待制徴不起賊召司夘酉歴炳<lb/>
<pb n="KR2b0040_WYG_172-6a"/>
懼不敢辭時人為之語曰歸暘出角吳炳無光𤾉之名<lb/>
用是大著尋由國子博士拜監察御史入謝臺臣奏曰<lb/>
此河南抗賊不屈者帝曰好事卿宜數為之賜以上尊<lb/>
　癸酉瑞州路新昌州雨木冰至明年二月始解　十<lb/>
二月巴延構陷郯王薩徹嘉奏賜死帝未允輙傳㫖殺<lb/>
之又奏貶宣讓王特穆爾巴哈威順王寛徹布哈不俟<lb/>
命即遣之帝為之不平<lb/>
六年春二月己亥黜中書大丞相巴延為河南行省左<lb/>
<pb n="KR2b0040_WYG_172-6b"/>
丞相詔曰朕踐位以來命巴延為太師秦王大丞相而<lb/>
巴延不能安分專權自恣欺朕年幼輕視太皇太后及<lb/>
朕弟雅克特固斯變亂祖宗成憲虐害天下加以極刑允<lb/>
合輿論朕念先朝之故尚存憫恤今命巴延出為河南<lb/>
行省左丞相所有元領諸衛親軍并怯薛丹人等詔書<lb/>
到時即許散還本衛初巴延既誅唐其勢獨秉國鈞漸<lb/>
有異謀帝患之巴延素養其姪托克托為己子欲令宿衛<lb/>
偵帝起居懼渉物議乃以知樞宻院汪嘉努翰林學士<lb/>
<pb n="KR2b0040_WYG_172-7a"/>
承㫖道拉實同侍禁近巴延自領諸衛精兵以雅克卓巴<lb/>
哈為羽翼導從之盛填溢街衢而帝之儀仗反落落如<lb/>
晨星天下之人知有巴延而已托克托深憂之私請於其<lb/>
父瑪扎爾岱曰伯父驕縱已甚萬一天子震怒則吾族<lb/>
赤矣曷若於未敗圖之其父亦以為然托克托復質於其<lb/>
師吳直方直方曰傳有之大義滅親大夫果欲忠於國<lb/>
餘復何顧一日見帝乗間自陳忘家徇國之意帝猶未<lb/>
之信時帝前後左右皆巴延之黨獨世傑巴勒阿嚕為帝<lb/>
<pb n="KR2b0040_WYG_172-7b"/>
腹心乃遣二人與托克托遊日以忠義之言相與徃復論<lb/>
辨二人乃悉其心靡他遂聞於帝帝始信之不疑及巴<lb/>
延擅貶二王帝決意逐之一日泣語托克托托克托亦泣下<lb/>
歸與直方謀直方曰此大事議論之際左右為誰曰阿<lb/>
嚕及托克托穆爾直方曰子之伯父挾震主之威此輩茍<lb/>
利富貴其語一泄則主危身戮矣托克托乃延二人於家<lb/>
置酒張樂晝夜不令出遂與世傑巴勒等謀欲候巴延入<lb/>
朝擒之戒衛士嚴宫門出入螭坳皆為置兵巴延見之<lb/>
<pb n="KR2b0040_WYG_172-8a"/>
大驚召托克托責之對曰天子所居防禦不得不爾然遂<lb/>
疑托克托亦增兵自衛至是巴延以所領兵衛請帝出畋<lb/>
托克托勸帝稱疾不徃巴延固請乃命太子雅克特固斯與<lb/>
巴延出次栁林托克托遂與阿嚕等合謀悉拘京城門鑰<lb/>
命所親信布列城門下是夜奉帝居玉徳殿召省院大<lb/>
臣先後入見出五門聴命夜二鼔遣集賽裕哈徹勒率<lb/>
三十騎抵營中奉太子入城又召楊瑀范滙入草詔數<lb/>
巴延罪狀出之於外命平章政事濟爾哈岱賫赴栁林<lb/>
<pb n="KR2b0040_WYG_172-8b"/>
黎明巴延遣騎士至城下問故托克托踞城上宣言有㫖<lb/>
黜丞相一人諸從官皆無罪可各還本衛巴延奏乞陛<lb/>
辭不許道出真定父老奉觴酒以進巴延曰爾曹見子<lb/>
殺父事乎對曰不曾見子殺父惟聞有臣弑君巴延俛<lb/>
首有慙色　以太保瑪扎爾岱為太師中書右丞相太<lb/>
尉達實哈雅為太傅知樞宻院事達瑪齊為太保御史<lb/>
大夫托克托為知樞宻院事汪嘉努為中書平章政事嶺<lb/>
北行省平章政事額森特穆爾為御史大夫額森特穆<lb/>
<pb n="KR2b0040_WYG_172-9a"/>
爾托克托之弟也　壬寅詔除托克托之外諸王侯不得懸<lb/>
𢃄弓箭環刀輙入内府　乙巳罷各處船户提舉廣東<lb/>
採珠提舉二司　丁未罷通州河西務等處抽分　己<lb/>
酉彗星如房星大色白狀如粉絮尾跡約長五寸餘彗<lb/>
指西南漸向西北行　三月甲寅漳州義士陳君用襲<lb/>
殺反賊李志甫授君用同知漳州路總管府事　丙辰<lb/>
赦漳潮二州民為李志甫劉虎仔脅從之罪褒贈軍將<lb/>
死事者　辛未詔徙巴延于南恩州陽春縣安置行至<lb/>
<pb n="KR2b0040_WYG_172-9b"/>
龍輿路驛舍病死　庚辰彗滅自二月己酉至是日凡<lb/>
三十二日　夏四月丙午詔封瑪扎爾岱為忠王賜號<lb/>
達喇罕固辭不受御史請示天下以勸亷讓從之　五<lb/>
月癸丑禁民間藏軍器　甲子慶元奉化州山崩水湧<lb/>
出平地溺死人甚衆　丙子帝如上都　六月丙申詔<lb/>
廢文宗廟主遷太皇太后鴻吉哩氏于東安州安置放<lb/>
雅克特穆爾于高麗詔曰自武宗升遐太后惑于憸慝皇<lb/>
考出封雲南英宗遇害皇考以武宗之嫡逃居沙漠宗<lb/>
<pb n="KR2b0040_WYG_172-10a"/>
王大臣同心翊戴于時以地近先迎文宗暫總機務繼<lb/>
知天理人倫所在假讓位之名以寳璽来上皇考推誠<lb/>
不疑即立為皇太子文宗當躬迓之際乃與其臣裕嚕<lb/>
巴哈伊哩雅明里棟阿等謀為不軌使我皇考飲恨上<lb/>
賔歸而再御宸極又私圖傳子乃構邪言嫁禍於巴布<lb/>
斯皇后謂朕非明宗之子遂俾出居遐陬内懐愧歉則<lb/>
殺伊哩雅以杜口上天不佑隨降殞罰叔嬸布達實哩<lb/>
怙其勢燄不立明考之冡嗣而立孺稚之弟額琳沁巴勒<lb/>
<pb n="KR2b0040_WYG_172-10b"/>
奄復不年諸王大臣以賢以長扶朕踐位頼天之靈權<lb/>
奸屏黜盡孝正名不容復緩永惟鞠育罔極之恩忍忘<lb/>
不共戴天之義既徃之罪不可勝誅其命太常徹去圖<lb/>
克特穆爾在廟之主布達實哩削太皇太后之號徙東安<lb/>
州安置雅克特固斯放諸髙麗當時賊臣裕嚕巴哈伊哩<lb/>
雅已死其以明里棟阿等明正典刑時監察御史崔敬<lb/>
言文皇獲不軌之愆已徹廟祀叔母有階禍之罪亦削<lb/>
鴻名盡孝正名斯亦足矣惟念皇弟雅克特固斯年方在<lb/>
<pb n="KR2b0040_WYG_172-11a"/>
幼罹此播遷天理人情有所不忍方明皇上賔皇弟尚<lb/>
在襁褓未有知識義當矜憫伏望陛下迎歸太后母子<lb/>
以全骨肉之義書奉不報未幾太后崩于東安州雅克<lb/>
特固斯遇害于中道　己亥秦州成紀縣山崩地坼　庚<lb/>
戌處州松陽龍泉二縣積雨水漲入城中深丈餘溺死<lb/>
五百餘人遂昌縣尤甚平地二丈餘桃源鄉山崩壓死<lb/>
者三百六十餘人　秋七月甲寅詔封微子為仁靖公<lb/>
箕子為仁獻公比干加封為仁顯忠烈公　戊午以星<lb/>
<pb n="KR2b0040_WYG_172-11b"/>
文示異地道失寧蝗旱相仍頒罪已詔于天下　戊寅<lb/>
命翰林學士承㫖達罕奎章閣學士庫庫等删修大元<lb/>
通制　是月禁色目人勿妻其叔母　八月帝至自上<lb/>
都　九月辛亥明里棟阿伏誅　癸丑加封漢張飛武<lb/>
義忠顯英烈靈惠助順王　丙寅詔今後有罪者毋籍<lb/>
其妻女以配人　冬十月甲申尊皇考為順天立道睿<lb/>
文智武大聖孝皇帝親祼太室　壬辰立曹南王達喇<lb/>
罕淮南王巴延河南王阿珠祠堂　壬寅瑪扎爾岱辭<lb/>
<pb n="KR2b0040_WYG_172-12a"/>
右丞相職仍為太師以托克托為中書右丞相宗正扎嚕<lb/>
呼齊特穆爾巴哈為左丞相瑪扎爾岱使人於通州開<lb/>
酒館糟房日賣至萬石又廣販長蘆淮南鹽托克托不以<lb/>
為然屬參政福嘉里曰吾父喜君君所言無不聴盍諫<lb/>
吾父使解職不然人將議我家逐其兄而攘其位衆口<lb/>
甚可畏也福嘉里如其言乗間諷之瑪扎爾岱遂辭職<lb/>
家居而托克托代其位<hi>此事據庚申外史修入</hi>　是月河南府宜陽<lb/>
等縣大水漂没民廬溺死者衆人給殯𦵏鈔一錠仍賑<lb/>
<pb n="KR2b0040_WYG_172-12b"/>
義倉糧一月　十一月辛未以孔克堅襲封衍聖公<lb/>
十二月詔復行科舉國子監積分生員三年一次依科<lb/>
舉入㑹試中者取一十八名初中書參知政事鄂允精<lb/>
於數學逆推事成敗利不利及人禍福壽天貴賤多竒<lb/>
中天厯三年策士之日鄂允與虞集㑹于直廬語集曰<lb/>
更一科後科舉當輟輟兩科而復復則人材彬彬大出<lb/>
矣已而果然　戊子罷天厯以後増置官屬初文宗設<lb/>
太禧宗禋等院及奎章閣藝文監至是大臣議悉革罷<lb/>
<pb n="KR2b0040_WYG_172-13a"/>
翰林學士承㫖庫庫曰民有千金之産尚設家塾以延<lb/>
館客堂堂天朝一學房乃不能容耶帝然之改奎章閣<lb/>
為宣文閣藝文監為崇文監就命庫庫董治餘悉罷之<lb/>
庫庫又請置檢討等職十六員以備進講帝皆俞允<lb/>
是嵗立奇氏旺扎勒呼圖為第二皇后后髙麗人徽政院<lb/>
使圖曼徳爾進為宫女主供茗飲以事帝性頴黠日見<lb/>
寵幸後達納實哩皇后方驕妬數箠辱之達納實哩既<lb/>
遇害帝欲立之丞相巴延爭不可巴延死道拉實遂請<lb/>
<pb n="KR2b0040_WYG_172-13b"/>
立為第二皇后居興聖宫置資正院使以掌其財賦后<lb/>
無事則取女孝經史書訪問歴代皇后之有賢行者為<lb/>
法四方貢獻或有珍味輙先遣使薦太廟然後敢食竒<lb/>
氏國語曰肅良合氏<hi>見至正二十五年册文</hi>家微用后貴三世皆<lb/>
追封王爵<lb/>
至正元年春正月己酉朔詔改至元七年為至正元年<lb/>
與天下更始　癸亥詔天壽節禁屠宰六日　是月命<lb/>
右丞相托克托領經筵事　免天下税糧五分　命永明<lb/>
<pb n="KR2b0040_WYG_172-14a"/>
寺寫金字經一藏　二月印造至元鈔九十九萬錠中<lb/>
統鈔一萬錠　三月己未汴梁地震　夏四月丁丑道<lb/>
州土賊蔣丙等反破江華縣掠明逺縣　戊寅彰徳有<lb/>
赤風自西北起忽變為黒晝晦如夜　庚寅帝幸䕶聖<lb/>
寺　命中書右丞特穆爾達實為平章政事阿嚕為右<lb/>
丞許有壬為左丞特穆爾達實國王托克托之子也巴延<lb/>
罷相庻務多所更張特穆爾達實盡心輔贊每入番直<lb/>
帝為出宿宣文閣賜坐榻前詢以政道必夜分乃罷<lb/>
<pb n="KR2b0040_WYG_172-14b"/>
己亥立吏部司績官　庚子復封太師瑪扎爾岱為忠<lb/>
王　罷漷州河西務　是月帝如上都　五月戊申以<lb/>
崇文監屬翰林國史院　閏月丁丑改封徽州土神汪<lb/>
華為昭忠廣仁武烈靈顯王　甲午賞賜扈從明宗諸<lb/>
王官屬八百七人金銀鈔幣各有差　壬寅詔刻宣文<lb/>
至正二寳　六月戊午禁髙麗及諸處民以親子為宦<lb/>
者因避賦役　是月揚州路崇明通泰等州海潮湧溢<lb/>
溺死一千六百餘人賑鈔萬一千八百餘錠　時帝在<lb/>
<pb n="KR2b0040_WYG_172-15a"/>
上都不御内殿監察御史崔敬上疏曰世祖以上都為<lb/>
清暑之地車駕行幸嵗以為常閣有大安殿有鴻禧睿<lb/>
思所以保養聖躬適起居之宜存敬畏之心也實喇斡<lb/>
爾多斯乃先皇所以備宴逰非常時臨御之所今國家<lb/>
多故天道變更願大駕還大内居深宫嚴宿衛與宰臣<lb/>
謀治道萬畿之暇則命經筵進講究古今盛衰之由緝<lb/>
熈聖學乃宗社之福也帝又數以歴代珍寳分賜近侍<lb/>
敬復上疏曰臣聞世皇時大臣有功所賜不過鞶𢃄重<lb/>
<pb n="KR2b0040_WYG_172-15b"/>
惜天物為後世慮至逺也今山東大饑燕南亢旱海潮<lb/>
為災天文示儆地道失寕京畿南北蝗飛蔽天正當聖<lb/>
主恤民之時近侍之臣不知慮此奏禀承請殆無虚日<lb/>
甚至以府庫百年所積之寳物遍賜僕御閽寺之流乳<lb/>
稚童孩之子帑藏或空萬一國有大事人有大功又將<lb/>
何以為賜乎乞追回所賜以示恩不可濫庻允公論<lb/>
秋八月帝至自上都　九月壬寅許有壬進講明仁殿<lb/>
帝悦賜酒宣文閣中仍賜貂裘金織文幣　冬十月戊<lb/>
<pb n="KR2b0040_WYG_172-16a"/>
午月食既　十一月猺賊㓂邊詔湖廣行省平章鞏布<lb/>
巴勒總兵討平之　十二月乙夘詔民年八十以上蒙古<lb/>
人賜繒帛二表裏其餘州縣旌以髙年耆徳之名免其<lb/>
家雜役　道州路民何仁甫等兵起土賊蔣丙等與之<lb/>
合攻破江華等州縣溪洞猺二百餘寨亦相率入邊抄<lb/>
掠　山東燕南强盗縱横至三百餘處選官捕之　是<lb/>
月復立司禋監加封真定路滹沱河神為昭佑靈源侯<lb/>
　初奎章閣侍書學士知經筵事多爾濟巴勒年甫弱冠<lb/>
<pb n="KR2b0040_WYG_172-16b"/>
又世家子乃獨以經術侍帝左右世以為盛事是嵗罷<lb/>
奎章閣學士院改除翰林學士於是經筵亦歸翰林仍<lb/>
命多爾濟巴勒知經筵事時庫庫以翰林學士承㫖亦在<lb/>
經筵於上前敷陳經義多爾濟巴勒則為翻譯曲盡其意<lb/>
多所啓沃　太常博士逯魯曾復拜監察御史劾太尉<lb/>
達實哈雅阿吉哩右丞鞏布巴勒刑部尚書烏圖曼御史<lb/>
吉當普院使哈喇旺扎勒裕嚕巴哈郎中吕思誠皆黜之<lb/>
八人之中惟思誠少過亦變視宗選法餘皆巴延之黨<lb/>
<pb n="KR2b0040_WYG_172-17a"/>
朝廷肅然除樞宻院都事上言前巴延專殺大臣其黨<lb/>
利其妻女巧誣以罪今大小官及諸人有罪止坐其身<lb/>
不得籍其妻女郯王為巴延構陷妻女流離當雪其無<lb/>
辜給復子孫從之除刑部員外郎悉辨正横罹巴延所<lb/>
誣者　時國子監蒙古回回漢人生員凡千餘然祭酒<lb/>
司業博士多非其人惟粉飾章句補苴時務以應故事<lb/>
而已凡在監諸生日啖籠炊粉羮一人之食為鈔五兩<lb/>
而十百為羣恬嬉翫愒以嫚侮嘲謔相尚或入茶酒肆<lb/>
<pb n="KR2b0040_WYG_172-17b"/>
則施屏風以隔市人飲罷不償直掉臂而出莫敢誰何<lb/>
有囊嘉孫者積分試中累官至秘書丞在朝鬱鬱其後<lb/>
庫庫特穆爾奏為分省右丞一日奉庫庫命入京師議<lb/>
事揚揚過市中大言曰我今日只知有總兵不知有皇<lb/>
帝市人有識之者歎曰此官所言是報當日籠炊也國<lb/>
子生所就徃徃類如此<hi>此事據庚申外史修入</hi>
二年春正月丙戌托克托用人言於都城外開河置牐引<lb/>
金口渾河之水東流逹通州以通舟楫深五十尺廣一<lb/>
<pb n="KR2b0040_WYG_172-18a"/>
百五十尺役夫十萬人時廷臣多言不可而托克托排羣<lb/>
議不納左丞許有壬言渾河之水湍悍易決足以為害<lb/>
淤淺易塞不可行舟况西山水勢髙峻金時在城北流<lb/>
入郊野縱有衝決為害亦輕今則在都城西南若霖潦<lb/>
漲溢加以水性湍決宗社所在豈容僥倖設使成功一<lb/>
時亦不能保其永無衝決之患托克托終不聴　是月大<lb/>
同饑人相食運京師糧賑之　二月壬寅頒農桑輯要<lb/>
　乙夘李斯迪偽造御寳聖㫖稱樞宻院都事伏誅<lb/>
<pb n="KR2b0040_WYG_172-18b"/>
三月戊寅親試進士七十八人賜拜珠陳祖仁等及第<lb/>
出身有差祖仁汴人性嗜學早嵗從師南方至是遂魁<lb/>
多士授翰林修撰　夏四月辛丑冀寧路平晉縣地震<lb/>
聲鳴如雷裂地尺餘民居皆傾　是月帝如上都　金<lb/>
口河工畢啓牐放水湍急沙壅船不可行而開挑之際<lb/>
毁民廬舍墳塋夫丁死傷甚衆又費用不貲卒以無功<lb/>
既而御史糾劾建言者中書參議博囉特穆爾都水傅<lb/>
佐並伏誅　五月甲申太白經天　丁亥東平雨雹如<lb/>
<pb n="KR2b0040_WYG_172-19a"/>
馬首　六月戊申命江浙撥賜僧道田還官徴糧以備<lb/>
軍儲　壬子濟南山崩水湧　是月汾水大溢　秋七<lb/>
月庚午惠州路羅浮山崩　己亥慶逺路莫八聚衆反<lb/>
攻陷南丹左右兩江等處命丞相托克托討平之　立司<lb/>
獄司于上都比大都兵馬司　是月佛郎國貢異馬長<lb/>
一丈一尺三寸髙六尺四寸身純黒後二蹄皆白　八<lb/>
月庚子朔日有食之　九月己巳詔遣湖廣行省平章<lb/>
政事鞏布巴勒領河南江浙湖廣諸軍討道州賊平之復<lb/>
<pb n="KR2b0040_WYG_172-19b"/>
平溪洞堡寨二百餘處　辛未帝至自上都　丁丑京<lb/>
城强賊四起　是月歸徳府睢陽縣因黄河為患民饑<lb/>
賑糶米萬三千五百石　冬十月己亥朔日有食之<lb/>
壬戌詔遣官致祭孔子于曲阜　罷織染提舉司　甲<lb/>
子權免兩浙額鹽十萬引福建餘鹽三萬引　十一月<lb/>
辛夘嵗星熒惑太白聚于尾　十二月己酉京師地震<lb/>
　辛亥阿嚕圖曼等以謀害宰臣圖為叛逆伏誅　是<lb/>
嵗以御史大夫伯徹爾巴哈為江浙行省左丞相伯徹<lb/>
<pb n="KR2b0040_WYG_172-20a"/>
爾巴哈行至淮東聞杭城大火燒官廨民廬幾盡仰天<lb/>
揮涕曰杭浙省所治吾被命出鎮而火如此是我不徳<lb/>
累杭人也疾馳赴鎮即下令録被災者二萬三千餘户<lb/>
户給鈔一錠焚死者亦如之人給月米一斗幼穉給其<lb/>
半又請日减酒課為錢千二百五十緡織坊减元額之<lb/>
半軍器漆器權停一年泛税皆停事聞朝廷從之又大<lb/>
作省治民居附其旁増直買其基募民就役則厚其傭<lb/>
直又請嵗减江浙福建鹽課十三萬引或遇淫雨亢旱<lb/>
<pb n="KR2b0040_WYG_172-20b"/>
輙出禱于神祠所禱無不應在鎮二年雖兒童婦女莫<lb/>
不感其恩　以户部郎中蓋苗為御史臺都事御史大<lb/>
夫欲以故人居言路苗曰非其才也大夫不悦而起其<lb/>
晩邀至其私第以謝人兩賢之尋出為山東亷訪副使<lb/>
益都淄萊地舊稱産金朝廷建一府六所綜其事民嵗<lb/>
買金以輸官至是六十年矣民有忤其官長意輙謂所<lb/>
居地有金礦掘地及泉而後止猾吏為奸利莫敢誰何<lb/>
苗建言罷之其害遂息　監察御史穰縣成遵扈從至<lb/>
<pb n="KR2b0040_WYG_172-21a"/>
上都上封事言天子宜慎起居節嗜慾以保養聖躬聖<lb/>
躬安則宗社安矣言甚廹切帝改容稱善又言臺察四<lb/>
事一曰差遣臺臣越職問事二曰左遷御史杜塞言路<lb/>
三曰御史不思進言循叙求進四曰體覆亷訪聲蹟不<lb/>
實賢否混淆帝皆嘉納諭臺臣曰遵所言甚善皆世祖<lb/>
風紀舊規也特賜上尊旌其忠遵又言江浙火災當賑<lb/>
恤及劾和嚕呼齊不法十事皆從之復上封事言時務<lb/>
一曰法祖宗二曰節財用三曰抑奔競四曰明激勸奏<lb/>
<pb n="KR2b0040_WYG_172-21b"/>
入帝稱善久之命中書速議以行一嵗之中言事并舉<lb/>
劾凡七十餘章皆指訐時弊執政者惡之改刑部員外<lb/>
郎尋出為陜西行省員外郎以母病辭歸　浙西上天<lb/>
竺耆舊僧彌戒徑山耆舊僧惠洲縱恣犯法行宣政院<lb/>
使納琳皆坐以重罪請於行院設崇教所擬行省理問<lb/>
官秩四品以治僧獄訟從之<lb/>
三年春正月丙子中書左丞許有壬罷先是有壬父熈<lb/>
載仕長沙日設義學訓諸生既没而諸生思之為立東<lb/>
<pb n="KR2b0040_WYG_172-22a"/>
岡書院朝廷賜額設官以為育才之地南臺監察御史<lb/>
穆巴喇斯縁睚眦怨言書院不當立并構浮辭誣衊有<lb/>
壬及其二弟有儀有孚有壬遂稱病歸　二月丁未遼<lb/>
陽為捕海東青煩擾沃濟野人及碩達勒達皆叛　是月<lb/>
汴梁新鄭宻二縣地震秦州成紀縣鞏昌府寧逺伏羌<lb/>
縣山崩水涌溺死人無算　三月壬申造鹿頂殿　監<lb/>
察御史成遵等言可用終場下第舉人充學正山長國<lb/>
學生㑹試不中者與終場舉人同　戊寅詔作新風憲<lb/>
<pb n="KR2b0040_WYG_172-22b"/>
在内之官有不法者監察御史劾之在外之官有不法<lb/>
者行臺監察御史劾之嵗以八月終出廵次年四月中<lb/>
還司　是月詔修遼金宋三史初世祖立國史院首命<lb/>
王鶚修遼金二史宋亡又命史臣通修三史延祐末國<lb/>
史院編修官袁桷請購求遼金宋遺事從之然義例未<lb/>
定有欲如晉書例以宋為本紀而遼金為載紀者或又<lb/>
謂遼立國先於宋五十年宋南渡後當稱臣於金以為<lb/>
不可又有待制王理者著三史正統論欲以遼金為北<lb/>
<pb n="KR2b0040_WYG_172-23a"/>
史建隆至靖康為宋史建炎以後為南宋史一時士論<lb/>
非不知宋為正統但以元承金金承遼疑之各持論不<lb/>
決至是詔釐為三史而各統其所統命中書右丞相托<lb/>
克托為都總裁官平章政事特穆爾達實右丞賀惟一御<lb/>
史中丞張起巖翰林學士歐陽𤣥侍御史吕思誠翰林<lb/>
侍講學士揭傒斯為總裁官惟一勝之子也托克托問修<lb/>
史以何為本傒斯曰用人為本有學問文章而不知史<lb/>
事者不可與有學問文章知史事而心術不正者不可<lb/>
<pb n="KR2b0040_WYG_172-23b"/>
與用人之道又當以心術為本也且與僚屬言欲求作<lb/>
史之法須求作史之意古人作史雖小善必録小惡必<lb/>
記不然何以示懲勸由是毅然以筆削自任凡政事得<lb/>
失人才賢否一律以是非之公至於物論之不齊必反<lb/>
覆辨論以求歸於至當而後止起巖熟於金源典故宋<lb/>
儒道學原委尤多究心史官有露才自是者每立言未<lb/>
當起巖據理竄定深厚醇雅理致自足𤣥發凡舉例俾<lb/>
論撰者有所據依史官中有悻悻露才論議不公者𤣥<lb/>
<pb n="KR2b0040_WYG_172-24a"/>
不以口舌爭俟其呈藁援筆竄定之統系自正至於論<lb/>
贊表奏皆𤣥屬筆　夏四月丙申朔日有食之　是月<lb/>
帝如上都　兩都桑果葉皆生黄色龍文　六月壬子<lb/>
命經筵官月進講者三　是月中書户部以國用不足<lb/>
請樽節浮費　回回刺里五百餘人渡河㓂掠解吉隰<lb/>
等州　秋七月戊辰修大都城　是月興國路旱河南<lb/>
自四月至是月霖雨不止　八月山東有賊焚掠兖州<lb/>
　帝至自上都　八月甲子朔湖廣行省平章鞏布察<lb/>
<pb n="KR2b0040_WYG_172-24b"/>
擒道州賀州猺賊首唐大二蔣仁五至京師誅之其黨<lb/>
蔣丙自號順天王攻破連桂二州　冬十月戊戌帝將<lb/>
祀南郊告祭太廟至寧宗室遣阿嚕問同知太常禮儀<lb/>
院事李好文曰朕寧宗兄也當拜否好文與博士劉聞<lb/>
對曰寧宗雖弟其為帝時陛下為之臣春秋時魯閔公<lb/>
弟也僖公兄也閔公先為君宗廟之祭未聞僖公不拜<lb/>
為人後者為之子也陛卞當拜帝乃拜由是每親祀必<lb/>
命好文攝禮儀使　己酉帝親祀上帝于南郊以太祖<lb/>
<pb n="KR2b0040_WYG_172-25a"/>
配　己未以南郊禮成詔大赦天下蠲民間田租五分<lb/>
賜髙年帛　十二月丙申詔寫金字藏經　丁未以翰<lb/>
林學士承㫖伯徹爾巴哈為中書左丞相特穆爾巴哈<lb/>
罷　是月膠州及屬縣髙宻地震　是嵗詔立常平倉<lb/>
罷民間食鹽　徴遺逸托音巴延張瑾杜本本辭不至<lb/>
本清江人在武宗時嘗被召至京師即歸武夷山中文<lb/>
宗聞其名徴之不起至是右丞相托克托薦之召為翰林<lb/>
待制兼國史院編修官使者致君相意趣之行至杭州<lb/>
<pb n="KR2b0040_WYG_172-25b"/>
稱疾固辭而致書於托克托曰以萬事合為一理以萬民<lb/>
合為一心以千載合為一日以四海合為一家則可言<lb/>
制禮作樂而躋五帝三王之盛矣遂不行時有金華張<lb/>
樞亦屢徴不起既又徴隠士旺扎勒圖扎禮哈朗董立李<lb/>
孝光詔以旺扎勒圖扎禮哈朗為翰林待制立修撰孝光<lb/>
著作郎或疑其太優右丞相特穆爾達實曰隠士無求<lb/>
於朝廷朝廷有求於隠士區區名爵何足吝惜識者誦<lb/>
之　衛輝冀寧忻州大饑人相食　監察御史李稷劾<lb/>
<pb n="KR2b0040_WYG_172-26a"/>
奏宦官髙龍卜恃賴恩私侵撓朝政擅作威福交通時<lb/>
相為國基禍乞加竄逐以正邦刑章上流龍卜于征東<lb/>
又言御史封事須至御前開拆以防壅蔽之患言事官<lb/>
須優加擢用以開諫諍之路殿中侍御史給事中起居<lb/>
注須任端人直士書百司奏請及上所可否月達省臺<lb/>
付史館以備纂修之實承天䕶聖寺火有㫖更作乃上<lb/>
言水旱相仍公私俱乏不宜妄興大役議遂寢稷滕州<lb/>
人　監察御史烏古孫良楨以帝方攬萬幾不可不求<lb/>
<pb n="KR2b0040_WYG_172-26b"/>
賢自輔乃上疏言祈天永命之術在乎敬身修徳而已<lb/>
今經筵多領以執事臣數日一進講不踰數刻已罷而<lb/>
<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御小臣恒侍左右何益於盛徳哉臣願招延宿儒若<lb/>
許衡者數人寘於禁宻常以唐虞三代之道啓沃宸衷<lb/>
日新其徳實萬世無疆之福也又以國俗父死則妻其<lb/>
從母兄弟死則收其妻父母死無憂制遂言綱常皆出<lb/>
於天而不可變議法之吏乃云國人不拘此例諸國人<lb/>
各從本俗是漢南人當守綱常國人諸國人不必守綱<lb/>
<pb n="KR2b0040_WYG_172-27a"/>
常也名曰優之實則陷之外若尊之内實侮之推其本<lb/>
心所以待國人者不若漢南人之厚也請下禮官有司<lb/>
及右科進士在朝者㑹議自天子至於庻人皆從禮制<lb/>
以成列聖未遑之典明萬世不易之道奏入皆不報<lb/>
四年春正月辛巳詔定守令黜陟之法六事備者陞一<lb/>
等四事備者减一資三事備者平遷六事俱不備者降<lb/>
一等　庚寅河決曹州雇夫萬五千八百修築之　是<lb/>
月河又決汴梁　三月壬寅特授巴圖瑪多爾濟征東<lb/>
<pb n="KR2b0040_WYG_172-27b"/>
行省左丞相嗣高麗國王王本名昕髙麗國王王禎之<lb/>
長子也禎在國淫暴無道帝以檻車徴至流之于揭陽<lb/>
無一人從行者禎手持衣袱以去至岳陽而死帝乃命<lb/>
昕嗣其位<hi>此事據髙麗史修入</hi>　夏四月帝如上都　五月甲辰<lb/>
中書右丞相托克托罷以知樞宻院事阿嚕圖為右丞相<lb/>
托克托固辭相位帝問誰可代者以阿嚕圖對遂擢用之<lb/>
封托克托為鄭王食邑安豐賜金印及海青文豹等物俱<lb/>
辭不受阿嚕圖既為相議除一人為刑部尚書或難之<lb/>
<pb n="KR2b0040_WYG_172-28a"/>
曰此人柔軟非刑部所可用阿嚕圖曰選儈子耶若選<lb/>
儈子須用强壯人尚書詳讞刑獄不枉人壊法即是好<lb/>
官何用强壯者為其為治知大體如此　是月大霖雨<lb/>
二十餘日黄河暴溢平地水深二丈北決白茅堤　六<lb/>
月己巳賜托克托松江田為立松江等處稻田提領所<lb/>
是月黄河又北決金堤曹濮濟兖皆被災民老弱昏墊<lb/>
壯者流離四方水勢北侵安山沿入㑹通運河延袤濟<lb/>
南河間將壊兩漕司鹽場妨國計甚重省臣以聞朝廷<lb/>
<pb n="KR2b0040_WYG_172-28b"/>
患之遣使體量仍督大臣訪求治河方略　秋七月戊<lb/>
子朔温州颶風大作海水溢地震　益都瀕海鹽徒郭<lb/>
火你赤作亂　是月灤河水溢　八月丁夘山東霖雨<lb/>
民饑相食賑之　丙戌賜托克托金十錠銀五十錠鈔萬<lb/>
錠幣帛二百匹辭不受　是月莒州蒙隂縣地震　郭<lb/>
火你赤上太行由陵川入壺關至廣平殺兵馬指揮復<lb/>
還益都　帝至自上都　九月丁亥朔日有食之　丙<lb/>
午命中書平章政事賀惟一提調都水監　冬十月乙<lb/>
<pb n="KR2b0040_WYG_172-29a"/>
酉議修黄河淮河堤堰　十一月丁亥朔令民入粟補<lb/>
官以備賑濟有匿姦罪而輸粟得七品雜流者為怨家<lb/>
所告有司議輸粟例無有過不與之文中書右司郎中<lb/>
成遵以為賣官鬻爵已非令典况又賣與奸淫之人其<lb/>
何以為治必奪其勅還其粟著為令從之時又有議贓<lb/>
吏䘮不許歸𦵏須竟其獄者遵曰惡人固可怒然與人<lb/>
倫孰重國家以孝治天下寧失罪人不可使天下有無<lb/>
親之子議遂寢　十二月戊寅猺賊㓂靖州　是月漢<lb/>
<pb n="KR2b0040_WYG_172-29b"/>
陽東平皆地震　是嵗遼史成仍督早成金宋二史總<lb/>
裁官翰林侍講學士揭傒斯留宿史館朝夕不敢休因<lb/>
得寒疾七日卒先是傒斯數求去不許命丞相托克托及<lb/>
執政大臣面諭毋行傒斯曰使揭傒斯有一得之獻諸<lb/>
公用其言而天下蒙其利雖死于此何恨不然何益之<lb/>
有托克托因問方今致治何先傒斯曰儲材為先養之於<lb/>
位未隆之時而用之於周宻庻務之後則無失材廢事<lb/>
之患矣一日集議朝堂傒斯抗言當兼行新舊銅錢以<lb/>
<pb n="KR2b0040_WYG_172-30a"/>
救鈔法之弊執政言不可傒斯持之益力托克托雖稱其<lb/>
不阿而竟莫行其言也至是卒給驛䕶䘮歸江南追封<lb/>
豫章郡公諡文安傒斯少處窮約事親菽水粗具而必<lb/>
得其歡心暨有禄入衣食稍踰於前輙愀然曰吾親未<lb/>
嘗享是也故平生清儉至老不渝友于兄弟終始無間<lb/>
言立朝雖居散地而急於薦士揚人之善惟恐不及而<lb/>
聞吏之貪墨病民者則不曲為之掩覆云　是嵗朱元<lb/>
璋年十七父母及諸兄相繼淪䘮身無所依念兒時多<lb/>
<pb n="KR2b0040_WYG_172-30b"/>
病父嘗許從釋氏乃投皇覺寺纔五十日主僧以食不<lb/>
給散遣其徒元璋遂西遊合肥六安　猺賊㓂潯州同<lb/>
知府事布通率民兵擊走之<lb/>
五年春正月薊州地雲　三月辛夘帝親試進士七十<lb/>
有八人賜布延巴哈張士堅等及第出身有差　是春<lb/>
東平路及徐州大饑人相食　以陳思謙參議中書省<lb/>
事先是思謙建言所在盗起蓋由嵗饑民貧宜大發倉<lb/>
廩賑之以收人心仍分布重兵鎮撫中夏不聴　夏四<lb/>
<pb n="KR2b0040_WYG_172-31a"/>
月募富户出米五十石以上者旌以義士之號　帝如<lb/>
上都　五月己丑詔以軍士所掠雲南子女千一百人<lb/>
放還鄉里仍給其行糧不願歸者聴　辛夘翰林學十<lb/>
承㫖庫庫卒年五十一諡文忠庫庫在帝左右論思獻<lb/>
納多所匡救時科舉既輟從容為帝言古者取人材以<lb/>
濟世用必有科舉何可廢也帝采其論尋復舊制一日<lb/>
進讀司馬光資治通鑑因言國家當及斯時修遼金宋<lb/>
三史嵗乆恐致闕逸後置局纂修實由庫庫發其端又<lb/>
<pb n="KR2b0040_WYG_172-31b"/>
請行鄉飲酒於國學使民知遜悌及請褒贈唐劉蕡宋<lb/>
邵雍以旌道徳正直帝從其請為之下詔庫庫以重望<lb/>
居髙位而雅愛儒士甚於饑渴以故四方士大夫翕然<lb/>
宗之萃於其門達官有怙勢者言曰儒有何好君酷愛<lb/>
之庫庫曰世祖以儒足以致治命裕宗學於贊善王恂<lb/>
今秘書所藏裕宗倣書當時御筆於學生之下親署御<lb/>
名習書謹呈其敬慎若此世祖嘗召我先人坐寢榻下<lb/>
陳説四書及古史治亂至丙夜不寐世祖喜曰朕所以<lb/>
<pb n="KR2b0040_WYG_172-32a"/>
令卿從許平仲學正欲卿以嘉言入告朕耳卿益加懋<lb/>
敬以副朕志今汝言不愛儒寧不念聖祖神宗篤好之<lb/>
意乎且儒者之道從之則君仁臣忠父慈子孝人倫咸<lb/>
得家國咸治違之則人倫咸失家國咸亂汝欲亂而家<lb/>
吾弗能禦汝慎勿以斯言亂吾國也儒者或身若不勝<lb/>
衣言若不出口然腹中貯儲有過人者何可易視也達<lb/>
官色慙既而出為江浙行省平章政事明年復以翰林<lb/>
學士承㫖召還時中書平章政事闕員近臣欲有所薦<lb/>
<pb n="KR2b0040_WYG_172-32b"/>
用以言覘帝意帝曰平章已有其人今行半途矣近臣<lb/>
知帝意在庫庫不復薦人至京七日感熱疾卒家貧幾<lb/>
無以為歛帝聞為震悼賜賻銀五錠其所負官中營運<lb/>
錢臺臣奏以罰布為之代償庫庫善真行草書識者謂<lb/>
得晉人筆意單牘片紙人爭寳之嘗自言一日寫三萬<lb/>
字未嘗以力倦而輟筆<hi>此二句見輟耕録</hi>　六月廬州張順興<lb/>
出米五百餘石賑饑旌其門　秋七月丁亥河決濟隂<lb/>
漂官民廬舍殆盡　丙午命額森特穆爾特穆爾達實<lb/>
<pb n="KR2b0040_WYG_172-33a"/>
並為御史大夫詔作新風紀　八月帝至自上都　九<lb/>
月壬午朔日有食之　辛丑以中書參知政事綽斯嘉<lb/>
為右丞　冬十月壬子以中書平章政事賀惟一為御<lb/>
史大夫初惟一遷宣徽院使宣徽典飲膳權勢多横索<lb/>
惟一取簿閱之惟太常禮儀使阿喇巴哈一無所需惟<lb/>
一因言於帝請擢居近職且厚賜之　辛酉命諸臣奉<lb/>
使宣撫廵行天下時諸道奉使者皆與臺諫交相掩蔽<lb/>
惟集賢侍講學士真定蘇天爵廵京畿道究民所疾苦<lb/>
<pb n="KR2b0040_WYG_172-33b"/>
察吏之姦貪其興除者七百八十有三事其糾劾者九<lb/>
百四十有九人都人有包韓之譽然以忤時相意竟坐<lb/>
不稱職罷歸　辛未遼金宋三史成右丞相阿嚕圖進<lb/>
之鼔吹導從自史館進至宣文閣帝具禮服接之因謂<lb/>
羣臣曰史既成書前人善者取以為法惡者取以為戒<lb/>
非獨為君者當然人臣亦宜知之是日大宴羣臣于宣<lb/>
文閣托克托奏曰給事中殿中侍御史所紀録陛下即位<lb/>
以來事迹亦宜漸加修撰收入金縢帝曰待朕他日歸<lb/>
<pb n="KR2b0040_WYG_172-34a"/>
天令吾兒修之可也仍以御圖書封藏金縢自今以後<lb/>
不許有所入托克托遂不復言時給事殿中之職皆紈袴<lb/>
子弟為之備員而已全無所書故終帝之世三十六年<lb/>
史事並廢<hi>托克托所奏據庚申外史修入</hi>　己夘監察御史布達實哩<lb/>
請罷造作不急之務　十一月甲午至正條格成　奉<lb/>
元路民陳望叔偽稱雅克特固斯太子伏誅　十二月丁<lb/>
巳詔定薦舉守令法　是嵗以河決遣禮部尚書台哈巴<lb/>
哈奉珪玉白馬致祭於河神台哈巴哈還言淮安以東河<lb/>
<pb n="KR2b0040_WYG_172-34b"/>
入海處宜倣宋置撩清夫用輥江龍鐡掃撼蕩沙泥隨<lb/>
潮入海朝廷從其言㑹用夫屯田其事中廢<lb/>
　<lb/>
　<lb/>
　<lb/>
　<lb/>
　<lb/>
　資治通鑑後編卷一百七十二<lb/>
</p>
<p>
</p>
  </div>
</body>
</text>
</TEI>
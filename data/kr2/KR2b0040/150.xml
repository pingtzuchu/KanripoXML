<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編卷一百五十</head> <lb/>
    <p>
<pb n="KR2b0040_WYG_150-1a"/>
欽定四庫全書<lb/>
　資治通鑑後編卷一百五十<lb/>
　　　　　　　　　　　刑部尚書徐乾學撰<lb/>
　宋紀一百五十<hi>起旃䝉大淵獻正月盡十二月凡一年</hi>
　　孝恭懿聖皇帝<hi>諱㬎度宗第二子母曰全皇后咸淳七年九月己丑生於臨安府之</hi>
　　　<hi>大内九年封嘉國公十年七月癸未即皇帝位徳祐二年三月丁丑入元元降封帝瀛國公</hi>
　　　<hi>考異按元修宋史其本紀稱瀛國公而無諡號續通鑑亦但書帝㬎今據周宻浩然齋視聴抄</hi>
　　　<hi>改正孝恭懿聖盖端宗即位後所遥上猶髙宗尊欽宗曰孝慈淵聖也</hi>
<pb n="KR2b0040_WYG_150-1b"/>
徳祐元年春正月癸酉朔元兵犯黄州　壬午葬端文<lb/>
明武景孝皇帝於未紹陵廟號度宗　元兵犯蘄州知<lb/>
州管景模以城降　乙酉以陳宜中同知樞宻院事兼<lb/>
參知政事　初吕師䕫提舉江州興國宫請募兵以禦<lb/>
元詔與知州錢真孫同募至是賈似道承制詔為都督<lb/>
府參贊任中流調遣師䕫不受命與真孫遣人詣蘄以<lb/>
江州降元巴延以師䕫知江州丙戌元兵犯江州知安<lb/>
東軍陳嚴夜遁時知壽昌軍胡夢麟寓治江州自殺知<lb/>
<pb n="KR2b0040_WYG_150-2a"/>
南康軍葉閭知徳安府來興國知六安軍曹明俱迎降<lb/>
于江州師䕫設宴庾公樓選宗室女二人盛飾以獻巴<lb/>
延巴延怒曰吾奉天子命興仁義師問罪於宋豈以女<lb/>
色移吾志乎斥遣之　初元人南侵用吕文煥與劉整<lb/>
為嚮導尋别命整出淮南整鋭欲渡江曰大軍自襄樊<lb/>
東下宋悉力西拒東方虚弱徑造臨安可一鼓而㨗也<lb/>
巴延不可曰吾受詔特綴東兵使無西爾濟江非所聞<lb/>
至是整帥騎兵攻無為軍乆不克聞吕文煥入鄂㨗至<lb/>
<pb n="KR2b0040_WYG_150-2b"/>
整失聲曰首帥束我使我成功後於人善作者不必善<lb/>
成果然遂發憤成疾死於無為城下　知安慶軍范文<lb/>
虎遣人以酒饌詣江州迎元軍且謂巴延曰行樞宻院<lb/>
臨城招諭衆心不從願俟丞相巴延初以安慶城在山<lb/>
頂且兵糧皆足勢不可攻又慮文虎為勍敵甚憂之及<lb/>
聞欲降大喜乃使阿珠先造之文虎遂以城降通判夏<lb/>
椅仰藥死巴延至湖口繫浮橋以渡風迅水駛橋不能<lb/>
成乃禱於大孤山神有頃風息橋成大軍畢渡巴延承<lb/>
<pb n="KR2b0040_WYG_150-3a"/>
制授文虎兩浙大都督　初賈似道畏劉整不敢出師<lb/>
及聞其死喜曰吾得天助矣乃上表出師抽諸路精兵<lb/>
十三萬以行金帛輜重之舟舳艫相銜百餘里命宰執<lb/>
小事專次大事則關白督府不得擅行又以所親信韓<lb/>
震為殿帥縂禁兵至安吉州似道所乘舟膠於堰中劉<lb/>
師勇以千人入水拽之不能動乃易他舟而去遂由新<lb/>
安池口以進次于蕪湖遣人通吕師䕫以議和　二月<lb/>
夏貴引兵來㑹賈似道于江上袖中出一書示似道曰<lb/>
<pb n="KR2b0040_WYG_150-3b"/>
宋歴三百二十年似道俛首而巳　癸夘以汪立信為<lb/>
江淮招討使俾就建康府庫募兵以援江上諸郡立信<lb/>
受詔即日上道以妻子託其愛將金明執其手曰我不<lb/>
負國家爾亦必不負我遂行與賈似道遇於蕪湖似道<lb/>
拊立信背哭曰不用公言以至於此立信曰平章平章<lb/>
瞎賊今日更説一句不得似道因問立信何向立信曰<lb/>
今江南無寸土乾净吾去尋一片趙家地上死第要死<lb/>
得分明耳既至建康守兵悉潰四面皆北軍立信知事<lb/>
<pb n="KR2b0040_WYG_150-4a"/>
不可成歎曰吾終為國一死但徒死無益以此負國耳<lb/>
率所部數千人至髙郵欲控引淮漢以為後圖似道自<lb/>
蕪湖遣還元俘曽安撫且以荔子黄柑遺巴延復使宋<lb/>
京如元軍請稱臣奉嵗幣如開慶約阿珠謂巴延曰宋<lb/>
人無信唯當進兵若避似道不擊恐已降州郡今夏難<lb/>
守巴延乃令囊嘉特來言未渡江時議和入貢則可今<lb/>
沿江州郡皆已内屬欲和則當來面議因求答書似道<lb/>
不答囊嘉特歸報京亦還　甲辰以黄萬石為江西制<lb/>
<pb n="KR2b0040_WYG_150-4b"/>
置使　元立后土祠於臨汾立伏羲女媧舜湯河瀆等<lb/>
廟於河中解州洪洞趙城　庚戌元兵犯池州州守王<lb/>
起宗遁去通判昌化趙昴發攝州事繕壁聚糧為固守<lb/>
計元遊騎至李王河都統張林屢諷之降昴發憤氣填<lb/>
膺瞠目視林林不敢復言己而林率兵巡江隂遣人納<lb/>
欵而陽助昴發為守守兵皆歸於林昴發知事不濟乃<lb/>
置酒㑹親友與訣謂妻雍氏曰城將破吾守臣不當去<lb/>
汝先出走雍曰君為忠臣我獨不能為忠臣婦乎昴發<lb/>
<pb n="KR2b0040_WYG_150-5a"/>
笑曰此非婦人女子所能也雍曰吾請先君死昴發笑<lb/>
止之明日乃㪚其家貲與弟姪僕婢悉遣之元兵薄城<lb/>
昴發晨起書几上曰國不可背城不可降夫婦同死節<lb/>
義成雙遂與雍氏同縊死於從容堂林開門降巴延入<lb/>
城問太守何在左右以死對深歎息之命具棺衾合葬<lb/>
於池上祭其墓而去事聞贈華文閣待制諡文節雍氏<lb/>
贈順義夫人　元太宗長孫曰哈都居北方自定宗以<lb/>
來日尋干戈至是詔封諾穆罕為北平王率諸王兵鎮<lb/>
<pb n="KR2b0040_WYG_150-5b"/>
守而安圗縂省院之政　元平章軍國重事史天澤至<lb/>
真定病篤附奏曰臣死不足惜但願天兵渡江慎勿殺<lb/>
掠語不及他遂卒元主聞訃震悼諡忠武追封鎮陽王<lb/>
天澤平居未嘗自矜其能及臨大事毅然以天下自任<lb/>
年四十始折節讀書立論多出人意表拜相之日門廷<lb/>
悄然或勸以權自張天澤舉唐韋澳告周墀之語曰願<lb/>
相公無權爵祿刑賞天子之柄何以權為言者慚服出<lb/>
入將相五十年上不疑而下無怨人以比郭子儀曹彬<lb/>
<pb n="KR2b0040_WYG_150-6a"/>
　賈似道以精鋭七萬餘人盡屬孫虎臣軍於池州下<lb/>
流之丁家洲夏貴以戰艦二千五百艘横亘江中似道<lb/>
自將後軍軍魯港貴失利於鄂恐督府成功無所逃罪<lb/>
又恐虎臣新進出已上殊無鬭志㑹巴延令軍中作大<lb/>
栰數十採薪芻置其上陽言欲焚舟諸軍但晝夜嚴備<lb/>
而戰心稍懈巴延分歩騎夾岸而進麾戰艦合勢衝虎<lb/>
臣軍時阿珠與虎臣對陣巴延命舉巨礮擊虎臣中堅<lb/>
虎臣軍動阿珠以划船數千艘乘風直進呼聲動天地<lb/>
<pb n="KR2b0040_WYG_150-6b"/>
虎臣前鋒將姜才方接戰虎臣遽過其妾所乘舟衆見<lb/>
之讙曰歩帥遁矣軍遂亂夏貴不戰而走以扁舟掠似<lb/>
道船呼曰彼衆我寡勢不支矣似道聞之錯愕失措遽<lb/>
鳴鉦收軍舳艣簸蕩乍分乍合巴延以小旗麾將校左<lb/>
右掎之殺溺死者不可勝計水為之赤軍資器械盡為<lb/>
元所獲似道夜駐珠金沙召貴計事頃之虎臣至撫膺<lb/>
哭曰吾兵無一人用命者貴㣲笑曰吾嘗血戰當之矣<lb/>
似道曰計將安出貴曰諸軍已膽落吾何以戰師相惟<lb/>
<pb n="KR2b0040_WYG_150-7a"/>
有入揚州招潰兵迎駕海上吾當以死守淮西耳遂解<lb/>
舟去似道乃與虎臣單舸奔還揚州明日潰兵蔽江而<lb/>
下似道使人登岸揚旗招之皆莫應至有為惡語嫚罵<lb/>
者　壬戌元軍犯饒州知州㑹稽唐震發州民城守時<lb/>
元遣使來取降欵通判萬道同隂使於所部數白金牛<lb/>
酒備降禮㣲諷震降震叱之曰我忍偷生負國耶城中<lb/>
少年感震言殺元使者已而元軍登陴衆皆㪚震入坐<lb/>
府中元軍執牘使署降震擲筆於地不屈遂死之郴州<lb/>
<pb n="KR2b0040_WYG_150-7b"/>
守趙崇榞寓居城中亦死之萬道同以城降震始以忤<lb/>
賈似道罷官家居乆之起知饒州至是死節諡忠介初<lb/>
特進奉祠江萬里聞襄樊破鑿池芝山後圃扁其亭曰<lb/>
止水人莫喻其意及聞警執門人陳偉噐手曰大勢不<lb/>
可支余雖不在位當與國為存亡至是元軍執其弟知<lb/>
南劍州萬頃索金銀不得支解之萬里赴止水死左右<lb/>
及子鎬相繼投池中積尸如疊翌日萬里尸獨浮出從<lb/>
者歛葬之諡文忠　甲子元兵犯臨江軍知軍鮑亷死<lb/>
<pb n="KR2b0040_WYG_150-8a"/>
之　乙丑賈似道至揚州檄列郡如海上迎駕上書請<lb/>
遷都太皇太后不許詔下公卿雜議王爚請堅蹕未决<lb/>
以己不能與大計乞罷政不待報徑去已而宗學生上<lb/>
言陛下移蹕不于慶元則于平江事勢危急則航海幸<lb/>
閩不思我能往彼亦能往徒驚擾無益乃止時方危急<lb/>
徵諸將勤王多不至惟郢州守將張世傑守兵入衛復<lb/>
饒州陳宜中疑世傑歸自元易其所部軍　丙寅以文<lb/>
天祥為江西安撫副使知贛州勤王詔至贛天祥捧之<lb/>
<pb n="KR2b0040_WYG_150-8b"/>
涕泣發郡中豪傑并結溪峒山蠻有衆萬人遂入衛其<lb/>
友止之曰今元兵三道鼓行破郊畿薄内地君以烏合<lb/>
萬餘赴之是何異驅羣羊而搏猛虎天祥曰吾亦知其<lb/>
然也第國家養育臣庶三百餘年一旦有急徵天下兵<lb/>
無一人一騎入關者吾深恨於此故不自量力而以身<lb/>
狥之庶天下忠臣義士將聞風而起義勝者謀立人衆<lb/>
者功濟如此則社稷猶可保也天祥性豪華平生自奉<lb/>
甚厚聲伎滿前至是痛自抑損盡以家貲為軍費每與<lb/>
<pb n="KR2b0040_WYG_150-9a"/>
賔客僚佐語及時事輙撫几曰樂人之樂者憂人之憂<lb/>
食人之食者死人之事聞者為之感動　戊辰湖南提<lb/>
刑李芾遣將率壯士三千人入援尋以芾知潭州兼湖<lb/>
南安撫使時湖北州郡皆陷其友勸芾勿行曰無己即<lb/>
以身行可也芾曰吾豈拙於謀身哉第以世受國恩雖<lb/>
廢棄中猶思所以報者今幸用我我以家許國矣　己<lb/>
巳以陳宜中知樞宻院事曽淵子同知樞宻院事禮部<lb/>
侍郎文及翁僉書樞宻院事倪普同僉書樞宻院事召<lb/>
<pb n="KR2b0040_WYG_150-9b"/>
王爚為浙西江東宣撫使使居京師以備咨訪時元行<lb/>
人郝經尚留儀真元主復使禮部尚書中都哈雅及經<lb/>
弟行樞宻都事郝庸等來問執行人之罪賈似道震恐<lb/>
乃遣縂管段佑以禮送經歸經道病元主勅樞宻院及<lb/>
尚醫近侍迎勞所過父老瞻望流涕　元兵攻嘉定都<lb/>
統侯興力禦死之　庚午平章軍國重事都督諸路軍<lb/>
馬賈似道罷初陳宜中附似道得驟登政府及堂吏翁<lb/>
應龍自軍中以都督府印還宜中問似道所在應龍以<lb/>
<pb n="KR2b0040_WYG_150-10a"/>
不知對宜中意其已死即上疏乞誅似道以正誤國之<lb/>
罪太皇太后曰似道勤勞三朝安忍以一朝之罪失待<lb/>
大臣之禮詔授似道醴泉觀使罷平章都督凡似道諸<lb/>
不恤民之政次第除之放還諸竄謫人趙與可除名令<lb/>
臨安府捕案之　辛未右丞相章鑑聞元兵日廹託故<lb/>
徑遁去江淮招討使汪立信聞賈似道師潰江漢守<lb/>
臣望風降遁歎曰吾今日猶得死於宋土也乃置酒召<lb/>
賔僚與訣手自為表起居三宫與從子書屬以家事夜<lb/>
<pb n="KR2b0040_WYG_150-10b"/>
分起歩庭中慷慨悲歌握拳撫案者三以是失聲三日<lb/>
扼吭而卒<hi>考異宋史帝㬎本紀云汪立信卒於七月陳桱通鑑續編云卒於二月薛應旂因之按宋</hi>
<hi>史汪立信傳言立信卒巴延入建康金明以其家人免巴延入建康以三月則立信之卒於三月審矣本紀誤</hi>
<hi>今不從</hi>　是月沿江刺置大使建康行宫留守趙溍棄城<lb/>
南走都統徐王榮翁福等以城降元知寧國府趙與可<lb/>
知隆興府呉益亦棄城遁知太平州孟之縉知和州王<lb/>
善知無為軍劉權知漣州孫嗣武相繼迎降　元主如<lb/>
上都　三月壬申朔殿前都指揮使韓震復如賈似道<lb/>
<pb n="KR2b0040_WYG_150-11a"/>
之議請帝遷都陳宜中欲示已非似道黨乃召震計事<lb/>
伏壯士袖鐵椎擊殺之震部將李大明等叛攻嘉會門<lb/>
射火箭至大内急發兵捕之皆㪚走擕震母妻及諸子<lb/>
出奔元軍　癸酉元巴延入建康時江東大疫居民乏<lb/>
食巴延開倉賑之遣醫治疾民大悦或以汪立信二䇿<lb/>
及死告巴延請戮其孥巴延嘆息乆之曰宋有是人有<lb/>
是言哉使果用之吾安得至此命求其家厚恤之於是<lb/>
金明以立信之䘮歸葬丹陽其子麟在建康不肯從衆<lb/>
<pb n="KR2b0040_WYG_150-11b"/>
降敵﨑嶇走閩以死　元主詔巴延以時方暑不利行<lb/>
師俟秋再舉巴延奏曰宋人之據江海如獸保險今已<lb/>
扼其吭縱之則逸而逝矣元主曰將在軍不從中制兵<lb/>
法也遂從之詔巴延以行中書省駐建康阿珠分兵駐<lb/>
揚州與博囉歡達實絶宋淮南之援巴延分兵四出鎮<lb/>
江統制石祖忠請降朝廷以元兵漸廹命浙西提刑司<lb/>
凖備差遣羅林戍呉江兩浙轉運司凖備差遣羅林浙<lb/>
西安撫司參議官張濡戌獨松關山隂縣丞徐垓正將<lb/>
<pb n="KR2b0040_WYG_150-12a"/>
郁天興戍四安鎮起趙淮為太府寺丞戍銀樹東埧濡<lb/>
俊之曽孫也　召章鑑還朝鑑言韓震雖請遷都意實<lb/>
無他遽置之死震驚乘輿似亦太過陳宜中銜之　甲<lb/>
戌元兵犯無錫縣知縣阮應得出戰一軍皆没應得赴<lb/>
水死　乙亥詔諭叛將吕文煥陳奕范文虎使通和於<lb/>
元議息兵　以王爚為左丞相兼樞宻使　閩中地復<lb/>
大震　右丞相章鑑為御史王應龍所劾削官放歸田<lb/>
里太皇太后命仍與祠禄鑑居相位號寛厚與人多許<lb/>
<pb n="KR2b0040_WYG_150-12b"/>
可時目為滿朝歡　侍御史陳過請竄賈似道并治其<lb/>
黨翁應龍等不俟報而去監察御史潘文卿季可乞從<lb/>
過所請乃命捕應龍下臨安府獄罷廖瑩中王庭劉良<lb/>
貴游汶朱浚陳伯大董樸謫洪起畏鎮江自效　丙子<lb/>
下詔罪已以陳宜中為右丞相兼樞宻使王爚還朝與<lb/>
宜中論事多不合宜中請建督府于京檄召諸路軍馬<lb/>
勤王并令潰軍各歸所部團結内外兵十七萬五千人<lb/>
分廂差官督之　丁丑知滁州王應龍以城降元　己<lb/>
<pb n="KR2b0040_WYG_150-13a"/>
卯杖翁應龍刺配吉陽軍命王爚陳宜中並都督諸路<lb/>
軍馬　壬午追復呉潛向士璧官　元兵犯常州知州<lb/>
趙與鑑遁州人錢訔以城降　甲申元兵犯西海州知<lb/>
州丁順降乙酉知東海州施居文乞降於西海州　知<lb/>
平江府潛説友以城降元　詔張世傑總都督府諸軍<lb/>
丙戌知廣徳軍令狐槩以城降元世傑遣其將閻順李<lb/>
存進軍廣徳謝洪永進軍平江李山進軍常州順遂復<lb/>
廣徳軍　丁亥有二星鬭於中天頃之一星隕　己丑<lb/>
<pb n="KR2b0040_WYG_150-13b"/>
趣五部鎮撫使吕文福將兵入衛文福殺使者叛入江<lb/>
州降於元　庚寅元兵既廹臨安戒嚴同知樞宻院曽<lb/>
淵子左司諌潘文卿右正言季可兩浙轉運副使許自<lb/>
浙東安撫使王霖龍侍從陳堅何夣桂曽希顔等數十<lb/>
人皆遁朝中為之蕭然僉書樞宻院事文及翁同僉書<lb/>
樞宻院事倪普諷臺諌劾巳章未上亟出關遁太皇太<lb/>
后聞之詔榜朝堂曰我朝三百餘年待士大夫以禮吾<lb/>
與嗣君遭家多難爾小大臣未嘗有出一言以救國者<lb/>
<pb n="KR2b0040_WYG_150-14a"/>
内而庶僚畔官離次外而守令委印棄城耳目之司既<lb/>
不能為吾糾擊二三執政又不能倡率羣工方且表裏<lb/>
合謀接踵宵遁平日讀聖賢書自許謂何乃於此時作<lb/>
此舉措生何面目對人死亦何以見先帝天命未改國<lb/>
法尚存其在朝文武並轉二資其負國棄予者令御史<lb/>
臺覺察以聞然不能禁也　元主遣禮部尚書亷希賢<lb/>
工部侍郎嚴忠範持國書來辛卯至建康希賢請兵自<lb/>
衛巴延曰行人以言不以兵兵多反致疑耳希賢固請<lb/>
<pb n="KR2b0040_WYG_150-14b"/>
遂以兵五百送之巴延仍下令諸將各守營壘勿得妄<lb/>
有侵掠希賢等至獨松關張濡部曲殺忠範執希賢送<lb/>
臨安希賢病創死朝廷使人移書元軍言殺使乃邊將<lb/>
所為太皇太后及嗣君實不知當按誅之願輸幣請罷<lb/>
兵通好巴延曰彼為詐計視我虚實耳當擇人同往觀<lb/>
其事體令彼速降乃遣議事官張羽同使人還臨安羽<lb/>
至平江亦被殺　壬辰元阿爾哈雅犯岳州安撫使髙<lb/>
世傑㑹郢復岳三州及上流諸軍戰船數千艘扼荆江<lb/>
<pb n="KR2b0040_WYG_150-15a"/>
口阿爾哈雅督諸翼水軍屯東岸世傑乘夜陣于洞庭<lb/>
湖中阿爾哈雅追逐世傑斬之以徇岳州縂制孟之縉<lb/>
舉城降　丙申以陳合同僉書樞宻院事　戊戌赦邊<lb/>
城降將罪能自㧞而歸者録之有能復一州者予知州<lb/>
復一縣者予知縣所部僚吏將卒及土豪立功者同賞<lb/>
　詔公田最為民害稔怨召禍十有餘年自今並給原<lb/>
主令率其租户為兵　庚子元從王磐竇黙請分置翰<lb/>
林院專掌䝉古文字其翰林兼國史院仍舊纂脩國史<lb/>
<pb n="KR2b0040_WYG_150-15b"/>
典制誥備顧問　是月知滁州王虎臣知寧國府顔紹<lb/>
卿皆以城降元　夏四月文天祥兵至吉州江西制置<lb/>
副使黄萬石與天祥有舊嫌且忌其聲望出己右言於<lb/>
朝曰天祥軍皆烏合兒戲無益乃詔天祥留屯隆興府<lb/>
乙巳元兵入廣徳軍知廣徳縣王汝翼與寓居官趙<lb/>
時晦率義兵戰孟唐老與其二子皆死汝翼被執至建<lb/>
康死之　丙午元兵陷沙市城都統孟紀死之監鎮司<lb/>
馬夢求自經死夢求光五世孫也　戊申京湖宣撫使<lb/>
<pb n="KR2b0040_WYG_150-16a"/>
朱禩孫湖北制置副使髙逹以江陵降元初髙逹解鄂<lb/>
州之圍賈似道許以建節後忌而不與逹怨望至是元<lb/>
阿爾哈雅自岳州攻江陵逹戰累敗及元屠沙市逹與<lb/>
禩孫及提刑青陽夢炎李湜等遂出降阿爾哈雅入城<lb/>
命禩孫檄所部歸附於是歸峽郢復鼎澧辰沅靖隨常<lb/>
徳均房施諸州相繼皆降阿爾哈雅承制並復官守江<lb/>
陵㨗聞元主喜謂近臣曰巴延東下阿爾哈雅孤軍守<lb/>
鄂朕常憂之今荆南定吾東兵可無後患矣乃親作手<lb/>
<pb n="KR2b0040_WYG_150-16b"/>
詔褒之授髙逹參知政事禩孫至上都死　壬子以翰<lb/>
林學士髙斯得僉書樞宻院事　有司議建藩屏以強<lb/>
王室乙卯詔以福王與芮為浙東安撫大使判紹興開<lb/>
府置長史司馬　庚申知金壇縣李成大率義局官含<lb/>
山縣尉胡傳心陽春主簿潘大同濠梁主簿潘大本進<lb/>
士潘文孫潘應奎攻復金壇縣鎮江統制侯嵓縣尉趙<lb/>
嗣濵反助元兵來戰成大被執不屈與二子及傳心等<lb/>
皆死之　時元兵東下所過迎降李庭芝率勵所部固<lb/>
<pb n="KR2b0040_WYG_150-17a"/>
守揚州阿珠遣李虎持招降榜入城庭芝殺虎焚其榜<lb/>
縂制張俊出戰持叛臣孟之縉書來招降庭芝復焚其<lb/>
書梟俊首於市時出金帛牛酒燕犒將士人人感激自<lb/>
奮　壬戌阿珠犯真州知州苗再成宗子趙孟錦帥兵<lb/>
大戰於老鸛觜敗績　癸亥加知思州田謹賢知播州<lb/>
楊邦憲並團練使趣兵入衛　丁卯加李庭芝參知政<lb/>
事　庚午阿珠乘勝進趣揚州姜才為三疊陣逆之於<lb/>
三里溝敗之阿珠佯退才逐之阿珠反戰至揚子橋揚<lb/>
<pb n="KR2b0040_WYG_150-17b"/>
州撥發官雷大震出戰死之兩水夾水而陣元張𢎞範<lb/>
以十三騎絶渡衝才軍才軍堅不可動𢎞範引卻以誘<lb/>
之才將回回躍馬奮大刀直前向𢎞範𢎞範反轡迎刺<lb/>
之應手而仆元兵歡聲震地才軍遂潰阿珠與𢎞範追<lb/>
之自相蹂踐與陷濠水死者甚衆流矢中才肩才㧞矢<lb/>
揮刀而前元軍辟易不敢逼阿珠乃築長圍自楊子橋<lb/>
竟𤓰洲東北跨灣頭至黄塘西北扺丁村務欲以乆困<lb/>
之　吏部尚書常楙入見言霅川之變非其本心置之<lb/>
<pb n="KR2b0040_WYG_150-18a"/>
死過矣不與立後又過矣巴陵帝王之胄生不得正命<lb/>
死不得血食沉寃幽憤鬰結四十五年之乆不為妖為<lb/>
札於冥冥中者㡬希願陛下勿揺浮議特發神斷宗社<lb/>
幸甚於是詔國史院討論典故以聞　元遣使持詔召<lb/>
嗣漢四十代天師張宗演赴闕　五月癸酉元兵犯寧<lb/>
國縣知縣趙與䅯出戰死之　丁丑環衛官劉師勇復<lb/>
常州加濠州團練使助姚訔守常以張彦守吕城兵威<lb/>
稍振由是浙右諸城降元者復與張世傑軍合師勇廬<lb/>
<pb n="KR2b0040_WYG_150-18b"/>
州人訔希得子也　己卯詔婺州處士何基賜諡曰文<lb/>
定王柏贈承事即基師事黄幹柏基之門人也　以張<lb/>
珏為四川制置副使　丁亥元召巴延赴大都以䝉古<lb/>
萬戸阿嘍罕權行中書省事　庚寅五郡鎮撫使吕文<lb/>
福降元　辛卯籍潛説友呉益吕文煥孟之縉陳奕范<lb/>
文虎家　丙申遣使告天地宗廟社稷諸陵宫觀時知<lb/>
慶逺府仇子真淮東兵馬鈐轄阮克己各將兵入衛詔與<lb/>
張世傑張彦分道出擊元軍臺諌請命大臣監䕶事<lb/>
<pb n="KR2b0040_WYG_150-19a"/>
下公卿雜議乆而不决陳文龍上書言三后協心同㡳<lb/>
於道北兵今日取某城明日取某堡而我以文相遜以<lb/>
迹相疑譬猶拯溺救焚而為安行徐歩之儀也請詔大<lb/>
臣無滋虚議不報　己亥呉繼明復蒲圻通城崇陽三<lb/>
縣以繼明權知鄂州令擇險為寓治　六月庚子朔日<lb/>
有食之既晝晦如夜星見鷄鶩皆歸　初成都安撫使<lb/>
昝萬壽守嘉定興元與元薩達克齊對壘薩達克齊一以誠<lb/>
意待之不為侵掠萬壽心服未幾元召薩達克齊還萬壽<lb/>
<pb n="KR2b0040_WYG_150-19b"/>
請置酒為好薩達克齊徑往不疑酒至左右言未可飲薩<lb/>
達克齊笑曰若等何見之小耶昝將軍能毒我其能盡我<lb/>
朝之人乎萬壽嘆服至是元主召汪良臣入朝命之曰<lb/>
成都被兵乆須卿安集之良臣進攻嘉定萬壽堅守不<lb/>
出良臣度有伏兵大搜山谷果得而殺之進壘薄城萬<lb/>
壽悉軍出戰大敗遂籍境内三龜九頂紫雲諸城降元<lb/>
以萬壽僉西川行樞宻院事賜名順　辛丑太皇太后<lb/>
詔削聖福尊號以應天戒命侍從官以上各舉才堪文<lb/>
<pb n="KR2b0040_WYG_150-20a"/>
武者雖在謫籍亦聼舉之　庚戌誅翁應龍籍其家<lb/>
甲寅留夢炎自湖南入朝王爚陳宜中皆請相夢炎而<lb/>
求去太皇太后曰二相毌藉此求閒也乃以爚平章軍<lb/>
國重事一月兩赴經筵五日一朝宜中為左丞相夢炎<lb/>
為右丞相並兼樞宻使都督諸路軍馬爚即日就民居<lb/>
以丞相府讓宜中宜中言一辭一受何以解天下之譏<lb/>
因辭去遣使遮留乃還　己未加李庭芝樞宻院事<lb/>
辛酉潼州安撫使知江安州梅應春以城降元　丙寅<lb/>
<pb n="KR2b0040_WYG_150-20b"/>
揚州都統姜才副將張林率歩騎二萬人乘夜攻元楊<lb/>
子橋木栅守栅萬户告急於阿珠而阿珠即自爪洲以<lb/>
兵赴之詰旦至栅下才軍夾水為陣阿珠麾騎兵渡水<lb/>
來撃陣堅不動阿珠軍引却才進逼之戰不利而走阿<lb/>
珠麾歩騎並進遂大敗林被執才僅以身免士卒死者<lb/>
萬餘人　丁卯朱禩孫除名籍其家　秋七月辛未張<lb/>
世傑與劉師勇孫虎臣等大出舟師萬餘艘次於焦山<lb/>
令以十舟為方碇江中流非有號令毋得發碇示以必<lb/>
<pb n="KR2b0040_WYG_150-21a"/>
死元阿珠登石公山望之曰可燒而走也遂遣健卒者<lb/>
善彀者千人載以巨艦分兩翼夾射阿珠居中合勢進<lb/>
戰繼以火矢篷檣俱焚煙㷔蔽江諸軍死戰欲走不能<lb/>
前多赴江死張洪範董文炳劉國傑復以鋭卒横衝世<lb/>
傑不復能軍奔圌山阿珠𢎞範追之獲白鷂子七百餘<lb/>
艘師勇還常州虎臣還真州世傑請濟師不報國傑本<lb/>
女真人姓烏庫哩後入中州改姓劉氏貌魁梧善騎射<lb/>
膽力過人數有軍功蒙古主壯之詔加懷逺大將軍賜<lb/>
<pb n="KR2b0040_WYG_150-21b"/>
號巴圖國傑行第二因呼之曰劉二巴圖而不名巴圖<lb/>
華言敢勇之士也　甲戌三學生及臺諌侍從皆上䟽<lb/>
乞誅賈似道太皇太后不許及似道上表自劾且言為<lb/>
夏貴孫虎臣所誤乞保餘生乃削似道三官令李庭芝<lb/>
津遣似道歸越以終喪制似道留揚不還王爚言似道<lb/>
既不死忠又不成孝乞下詔切責似道得詔乃還紹興<lb/>
紹興守臣閉城不納王爚復言於太皇太后曰本朝權<lb/>
臣稔禍未有如賈似道之烈者搢紳草茅不知㡬䟽陛下<lb/>
<pb n="KR2b0040_WYG_150-22a"/>
皆抑而不行付人言於不恤何以謝天下於是始詔似<lb/>
道婺州居住婺人聞似道至率衆為露布逐之　丁丑<lb/>
復詔徙似道於建寧府翁應龍既誅廖瑩中王庭除名<lb/>
流之嶺南皆自殺於是御史孫榮叟等又以似道罰輕<lb/>
乞斬之以正法方回復上䟽論似道僥訐貪淫𥚹驕吝<lb/>
專忍謬十罪太皇太后猶不聴翁合上言似道縂權罔<lb/>
上賣國召兵專利虐民滔天之罪人人能言廹於衆怒<lb/>
僅謫建寧夫建寧實朱熹講道之闕里雖三尺童子亦<lb/>
<pb n="KR2b0040_WYG_150-22b"/>
知向方聞似道名咸欲謳吐况見其面乎乞逺投荒服<lb/>
以禦魑魅庚寅詔謫賈似道髙州團練副使循州安置<lb/>
籍其家遣使監押之貶所㑹稽縣尉鄭虎臣以其父嘗<lb/>
為似道所配欲報之欣然請行似道時寓建寧之開元<lb/>
寺侍妾尚數十人虎臣至悉屏去撤轎葢暴行秋日中<lb/>
令舁轎夫唱杭州歌謔之毎名斥似道窘辱備至一日<lb/>
入古寺壁上有呉潛南行所題字虎臣呼似道曰賈團<lb/>
練呉丞相何以至此似道慙不能對至泉州洛陽橋遇<lb/>
<pb n="KR2b0040_WYG_150-23a"/>
葉李自漳州放還見於客邸李賦詩贈之似道俯首謝<lb/>
焉　追復皮龍榮官　辛卯陳宜中去位初張世傑之<lb/>
將出師也王爚謂二相宜一人督師呉門否則臣雖老<lb/>
無能為若效死封疆亦不敢辭㑹世傑敗於焦山爚復<lb/>
言曰事無重於兵今二相並建都督廟筭指授臣不得<lb/>
而知比者六月出師諸將無統臣豈不知呉門去京近<lb/>
而必為此請者盖大敵在境非陛下自將則大臣開督<lb/>
今世傑以諸將心力不一而敗不知國家尚堪㡬敗耶<lb/>
<pb n="KR2b0040_WYG_150-23b"/>
臣既不得其職又不得其言乞罷平章太皇太后不許<lb/>
京學生劉九臯等伏闕上書言宜中擅權黨賈似道趙<lb/>
溍趙與鑒皆棄城遁宜中乃假使過之説以報私恩令<lb/>
狐槩潛説友皆以城降乃受其苞苴而為之羽翼文天<lb/>
祥率兵勤王信䜛而沮撓之似道喪師辱國陽請致罰<lb/>
而隂佑之元兵薄國門勤王之師乃留之京城而不遣<lb/>
宰相當出督而畏縮猶豫第令集議而不行吕師䕫狼<lb/>
子野心而使之通好乞盟張世傑歩兵而用之於水劉<lb/>
<pb n="KR2b0040_WYG_150-24a"/>
師勇水兵而用之於步指受失宜因以敗事臣恐誤國<lb/>
將不止一似道也初宜中事多專决不關白爚或謂京<lb/>
學之論實爚嗾之書上宜中徑去遣使四軰召之不至<lb/>
壬辰太皇太后下九臯等於臨安獄手詔曰給舍之奏<lb/>
謂爚與宜中必難乆處兼爚近奏乞免平章辭氣不平<lb/>
誠有如人言者可罷爚平章軍國重事以少保觀文殿<lb/>
大學士充醴泉觀使是嵗卒爚清修剛勁不阿權勢及<lb/>
為相屬國勢危亡乃不能協謀以濟大事士論惜之<lb/>
<pb n="KR2b0040_WYG_150-24b"/>
昝萬壽既降兩川郡縣多送欵獨張珏固守重慶不下<lb/>
元主建東西行樞宻院㑹兵圍之巴延至上都面陳形<lb/>
勢乞即進兵遂拜右丞相巴延辭曰阿珠功多臣宜居<lb/>
後乃進阿珠左丞相仍詔巴延直趨臨安阿珠仍攻淮<lb/>
南阿爾哈雅取湖南萬户宋都木達及武秀張榮實李恒<lb/>
吕師䕫等取江西　癸巳詔知廬州夏貴加樞宻副使<lb/>
兩淮宣撫大使與淮東制置副使知揚州朱煥互調召<lb/>
李庭芝還朝貴不奉詔煥仍還揚庭芝亦不行　起復<lb/>
<pb n="KR2b0040_WYG_150-25a"/>
文天祥為兵部尚書　乙未以殿中侍御史陳文龍同<lb/>
僉書樞宻院事　丙申以開慶兵禍追罪史嵩之削其<lb/>
諡　八月壬寅右正言徐直方遁加夏貴兩淮宣撫大使<lb/>
李芾為湖南鎮撫大使知潭州　己酉拘閻貴妃集慶<lb/>
寺賈貴妃演福寺田還安邊所　庚戌劉師勇攻吕城<lb/>
破之戊午加師勇和州防禦使　趙淇除大理少卿王<lb/>
應麟言昔内外以寳玉獻賈似道淇兄弟為甚遂罷之<lb/>
　辛酉元主歸自上都　甲子文天祥至臨安上䟽言<lb/>
<pb n="KR2b0040_WYG_150-25b"/>
本朝懲五季之亂削藩鎮建都邑雖足以矯尾大之弊<lb/>
然國以寖弱故敵至一州則一州破至一縣則一縣破<lb/>
中原陸沉痛悔何及今宜分境内為四鎮建都統御於<lb/>
其中以廣西益湖南而建閫於長沙以廣東益江西而<lb/>
建閫於隆興以福建益江東而建閫於番陽以淮西益<lb/>
淮東而建閫於揚州責長沙取鄂隆興取蘄黄番陽取<lb/>
江東揚州取兩淮地大力衆乃足以抗敵約日齊奮有<lb/>
進無退日夜以圖之彼備多力分疲於奔命而吾民之<lb/>
<pb n="KR2b0040_WYG_150-26a"/>
豪傑者又伺間出於其中如此則敵不難却也時議以<lb/>
為迂闊不報命天祥知平江府　元阿爾哈雅以江陵<lb/>
地圖上進請重臣開大府鎮之元主命亷希憲行省事<lb/>
希憲至江陵阿爾哈雅率其屬郊迎望拜塵中荆人大<lb/>
駭希憲録舊官禁剽奪興學墾田民情大安由是思播<lb/>
田楊二氏及西南溪峒皆越境請降元主聞之曰先朝<lb/>
非用兵不可得地今希憲能令數千百里外越境納土<lb/>
其治化可見也關吏得江陵人私書不敢發上之樞宻<lb/>
<pb n="KR2b0040_WYG_150-26b"/>
臣於元主前發之其中有云歸附之初人不聊生皇帝<lb/>
遣亷相出鎮荆南豈惟人漸徳化昆蟲草木咸被澤矣<lb/>
元主曰希憲不嗜殺人故能爾也　九月丙戌命文天<lb/>
祥為都督府參賛官縂三路兵仍知平江　鄭虎臣監<lb/>
押賈似道舟次南劍州黯淡灘虎臣曰水清甚何不死<lb/>
於此似道曰太皇許我不死至漳州木綿菴虎臣曰吾<lb/>
為天下殺似道雖死何憾遂拘其子與妾於别舘即厠<lb/>
上拉其胷殺之後陳宜中至福州捕虎臣斃於獄　元<lb/>
<pb n="KR2b0040_WYG_150-27a"/>
兵陷泰州孫虎臣自殺　甲午揚州都統姜才率歩騎<lb/>
萬五千人攻元灣頭堡為阿珠所敗　乙未元兵攻吕<lb/>
城張彦被執降于元吕城既失常州勢益孤　丙申元<lb/>
以伊實特穆爾為御史大夫括江南諸郡書版及臨安<lb/>
秘書省乾坤寳典等書冬十月己亥加張世傑沿江<lb/>
招討使劉師勇福州觀察使縂統出戍兵　丁未以留<lb/>
夢炎為左丞相陳宜中為右丞相並兼樞宻使都督諸<lb/>
路軍馬宜中在温州被召以親老辭太后自為書遺其<lb/>
<pb n="KR2b0040_WYG_150-27b"/>
母楊氏使諭之宜中乃赴召　李芾至潭州元游騎已<lb/>
入湘隂益陽諸縣城中守卒不滿三千芾結峒蠻為援<lb/>
繕噐械峙芻糧栅江修壁及元兵圍城芾慷慨登陴與<lb/>
諸將分地而守民老弱皆出結保伍助之不令而集芾<lb/>
日以忠義勉將士死傷相藉人猶飲血乘城殊死戰有<lb/>
來招降者輙殺之以徇　元阿珠攻揚州既築長圍於<lb/>
是城中食盡死者枕藉滿道而李庭芝志益堅　元巴<lb/>
延次灣頭阿嘍罕自建康來㑹巴延令還建康起兵乃<lb/>
<pb n="KR2b0040_WYG_150-28a"/>
留博囉歡及阿里巴守灣頭而自帥衆渡江壬戌至鎮<lb/>
江分軍為三道阿嘍罕帥右軍自建康出廣徳四安趣<lb/>
獨松關董文炳帥左軍出江入海以范文虎為郷導取<lb/>
道江隂趣澉浦華亭巴延阿嘍罕將中軍以吕文煥為<lb/>
郷導趣常州期並㑹於臨安　癸亥常州告急朝廷遣<lb/>
張全將兵二千救之知平江府文天祥亦遣部將尹玉<lb/>
麻士龍朱華將兵三千隨全赴援士龍戰虞橋敗死全<lb/>
不救走還五牧五牧乃朱華駐軍所也華欲掘溝塹設<lb/>
<pb n="KR2b0040_WYG_150-28b"/>
鹿角全皆不許既而北兵薄華華率廣軍與之戰自<lb/>
辰至未勝負未决逮晚北兵繞出山後薄贛軍尹玉力<lb/>
戰殺數千人全提軍隔岸不發一矢玉遂敗諸敗軍争<lb/>
渡水挽全軍船全令其軍斬挽者指於是溺死者甚衆<lb/>
玉収殘卒五百人復鏖戰自夕逹旦殺元軍人馬委積<lb/>
田間玉復手殺數十人力屈被執元人恨之横四鎗於<lb/>
其項以敲棍撃殺之其部下皆戰死無一人降者天祥<lb/>
欲斬全以警衆帥府不許宥之使贖　十一月丁卯朔<lb/>
<pb n="KR2b0040_WYG_150-29a"/>
銅關將貝寳胡岩起攻溧水敗死　庚午以陳文龍同<lb/>
知樞宻院事黄鏞同僉書樞宻院事　癸酉贈尹玉濠<lb/>
州團練使麻士龍髙州刺史　戊寅元阿嘍罕破銀樹<lb/>
東埧戍將趙淮兵敗與其妾俱被執妾死之阿珠使淮<lb/>
招李庭芝許以大官淮佯語至揚州城下乃大呼曰李<lb/>
庭芝爾為男子死則死耳毋降也阿珠怒殺之淮葵之<lb/>
從子也　元兵陷廣徳軍四安鎮陳宜中倉皇發臨安<lb/>
民年十五以上者皆籍為軍號武定軍召文天祥自平<lb/>
<pb n="KR2b0040_WYG_150-29b"/>
江入衛　壬午元將宋都木達等長驅而進所至莫當其<lb/>
鋒隆興轉運判官劉槃以城降不數日取江西十一城<lb/>
進逼撫州時黄萬石為江西制置使開閫州治聞兵至<lb/>
奔建昌都統宻佑率衆逆戰進賢坪元兵呼曰降者乎<lb/>
鬪者乎佑曰鬪者也麾其兵突戰進至龍馬坪元軍圍<lb/>
之數重矢下如雨佑身被四矢三槍猶揮雙刀率死士<lb/>
數十人斫圍南走前渡橋板斷被執宋都木達曰壯士也<lb/>
欲降之繫之月餘終不屈罵萬石為賣國小人使我志<lb/>
<pb n="KR2b0040_WYG_150-30a"/>
不得伸宋都木逹又命劉槃吕師䕫以金符遺之許以官<lb/>
佑不受復令佑子説之曰父死子安之佑斥曰汝行乞<lb/>
于市第云宻都統子誰不憐女怡然解衣請刑遂死元<lb/>
兵皆泣下佑之先宻州人後渡淮居廬州　元兵進陷<lb/>
建昌黄萬石走入閩　癸未元兵陷興化縣知縣胡拱<lb/>
辰自殺　甲申元巴延至常州㑹兵圍城知州姚訔通<lb/>
判陳照都統王安節劉師勇力戰固守巴延遣人招之<lb/>
譬喻百端終不聼巴延怒命降人王良臣役城外居民<lb/>
<pb n="KR2b0040_WYG_150-30b"/>
運土為壘土至併人以築之且殺民煎油作砲焚其牌<lb/>
杈日夜攻不息城中甚急而訔等守志益堅巴延叱帳<lb/>
前諸軍奮勇争先四面並進攻二日城陷訔死之照與<lb/>
安節猶巷戰或謂照曰城東北門未合可走照曰去此<lb/>
一歩非死所矣日中兵至死焉巴延命盡屠其民執安<lb/>
節至軍前不屈亦死師勇以八騎潰圍走平江安節堅<lb/>
之子也事聞贈訔龍圖閣待制照直寳章閣並官其子<lb/>
　丘濬曰作元史者謂巴延下江南不殺一人嗚呼常<lb/>
<pb n="KR2b0040_WYG_150-31a"/>
　州非江南地耶元之號令凡攻城臨敵但以一矢加<lb/>
　遺者得即屠之巴延前此潛兵渡漢固已屠沙洋矣<lb/>
　至是攻常州忿其乆不下乃役城外居民運土為壘<lb/>
　併人築之殺人煎油以作砲及城破盡屠戮之止有<lb/>
　七人伏橋坎獲免其性殘忍至此秉史筆者乃曲為<lb/>
　之諱至比之曹彬豈其倫哉或曰所謂不殺謂入臨<lb/>
　安之時也鳴呼巴延至臯亭謝太后即遣使奉璽迎<lb/>
　降寂無人敢出一語當是時茍具人心者皆不殺也<lb/>
<pb n="KR2b0040_WYG_150-31b"/>
　豈惟巴延哉<lb/>
元詔今後殺人者死問罪狀已白不必待時宜即行刑<lb/>
其奴婢殺主者俱五刑論　乙酉升宜興縣為南興軍<lb/>
　以江東提刑謝枋得為江西招諭使初枋得為淮西<lb/>
江東西州郡守將皆吕師䕫部曲故争降附自以與師<lb/>
䕫善乃應詔上書以一族保師䕫可信乞分沿江諸屯<lb/>
兵以師䕫為鎮撫使使之行成且乞身至江州見文煥<lb/>
與議朝廷乃以枋得為沿江察訪使以往㑹文煥北還<lb/>
<pb n="KR2b0040_WYG_150-32a"/>
不及而返遂改知信州枋得經鉛山分水嶺下過辛棄<lb/>
疾墓傍僧舍有疾聲大呼於堂上若鳴其不平者自昏<lb/>
暮至丙夜不絶聲枋得秉燭作文旦且察之文成而聲<lb/>
息枋得請於朝加贈棄疾少師諡忠敏　丙戌中書舍<lb/>
人王應麟請為濟王立後乃詔贈太師尚書令進封鎮<lb/>
王諡昭肅擇後奉祀賜田萬畆　己丑元兵陷獨松關<lb/>
馮驥死之守將張濡遁詔贈驥集英殿脩撰獨松既破<lb/>
鄰疆守者皆望風而走朝廷大懼時勤王師僅三四萬<lb/>
<pb n="KR2b0040_WYG_150-32b"/>
人文天祥與張世傑議以為淮東堅壁閩廣全城若與<lb/>
敵血戰萬一得㨗則命淮師以截其後國事猶可為也<lb/>
世傑大喜陳宜中白太后降詔以王師務宜持重議遂<lb/>
止祕書監陳著上䟽乞從天祥之議曰與其坐以待困<lb/>
曷若背城借一萬有一幸則人心賈勇且敵非必真多<lb/>
智力不過乘勝長驅若少沮之則主兵之與懸軍其壯<lb/>
弱即異矣宜中不聴出著知合州先是太皇太后夢濟<lb/>
王怒而謂己曰我訴上帝令元兵由獨松關入滅汝社<lb/>
<pb n="KR2b0040_WYG_150-33a"/>
稷矣後果如夣所言　元董文炳䧟江隂軍　甲午元<lb/>
以髙麗國官制僭濫遣使諭㫖凢省院臺部官名爵號<lb/>
與朝廷相類者改正之　乙未左丞相留夢炎遁　十<lb/>
二月丁酉朔詔許賈似道歸葬返其田廬　庚子以呉<lb/>
堅僉書樞宻院事黄鏞兼權參知政事時陳宜中當國<lb/>
遭時多難不能措一䇿唯事䝉蔽將士離心郡邑降破<lb/>
方且理㑹科舉明堂等事及士大夫陳乞差遣士人覬<lb/>
覦恩例至是遣柳岳奉書如元軍稱亷尚書之死乃盗<lb/>
<pb n="KR2b0040_WYG_150-33b"/>
殺之非朝廷意乞班師修好岳見巴延于無錫泣請曰<lb/>
嗣君㓜冲在衰絰之中自古禮不伐䘮凡今日事至此<lb/>
者皆姦臣賈似道失信誤國爾巴延曰汝國執戮我行<lb/>
人故我興師錢氏納土李氏出降皆汝國之法也汝國<lb/>
得天下於小兒亦失之於小兒天道如此尚何多言遂<lb/>
令嚢嘉特偕岳還别遣人奏上都　癸卯以陳文龍參<lb/>
知政事謝堂同知樞宻院事丙午追封李文徳為和義<lb/>
郡王朝議以吕文煥為元嚮導乃追封文徳而以文<lb/>
<pb n="KR2b0040_WYG_150-34a"/>
徳子師孟為兵部侍郎覬成和議　平江通判王矩之<lb/>
都統制王邦傑以城迎降於常州巴延使吕文煥先往<lb/>
受之丁未巴延入城張世傑未至平江已陷乃以兵入<lb/>
衛　庚戌柳岳至自元軍癸丑陳宜中復奏遣岳及宗<lb/>
正少卿陸秀夫吕師孟等同囊嘉特使元軍求稱姪納<lb/>
幣不從則稱姪孫且勑吕文煥令通好罷兵秀夫等見<lb/>
巴延於平江巴延不許宜中乃白太皇太后奉表求封<lb/>
為小國從之直學士院髙應松不肯草表改命京局<lb/>
<pb n="KR2b0040_WYG_150-34b"/>
官劉裦然為之　以文天祥僉書樞宻院事　黄萬石<lb/>
叛降元都統米立死之立淮人三世為將初從陳奕守<lb/>
黄州奕降立潰圍出萬石署為帳前都統元軍略江西<lb/>
迎戰於江坊兵敗被執不降繫獄至是萬石舉軍降元<lb/>
行省遣萬石諭立曰吾官銜一牙牌書不盡今亦降矣<lb/>
立曰侍郎國家大臣立一小卒爾但三世食趙氏禄趙<lb/>
亡何以生為立乃生擒之人當死與投拜者不同萬石<lb/>
再三諭之不屈遂遇害　元以中興路行省陳祐為南<lb/>
<pb n="KR2b0040_WYG_150-35a"/>
京縂管兼開封府尹吏多震懾失措祐曰何必若是前<lb/>
為盗跖今為顔子吾以顔子待之前為顔子今為盗跖<lb/>
吾以盗跖待之由是吏皆修飭不敢弄法　元薩達克齊<lb/>
奏雲南諸夷未附者尚多今擬宣慰司兼行元帥府事<lb/>
並聴行省節制又奏哈喇章雲南壤地均也而州縣皆<lb/>
以萬戸千戸主之宜改置令長並從之　潭州被圍湖<lb/>
南安撫使兼知州李芾拒守三閲月大小戰數十合至<lb/>
是元阿爾哈雅督戰益急與諸將畫地分圍决隍水以<lb/>
<pb n="KR2b0040_WYG_150-35b"/>
樹梯衝城中大窘力不能支諸將泣請曰事急矣吾屬<lb/>
為國死可也如民何芾罵曰國家平時所以厚養汝者<lb/>
為今日也汝第死守有復言者吾先戮汝<lb/>
　<lb/>
　<lb/>
　<lb/>
　<lb/>
　資治通鑑後編卷一百五十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編卷一百四十八</head> <lb/>
    <p>
<pb n="KR2b0040_WYG_148-1a"/>
欽定四庫全書<lb/>
　資治通鑑後編卷一百四十八<lb/>
　　　　　　　　　　　刑部尚書徐乾學撰<lb/>
　宋紀一百四十八<hi>起屠維大荒落正月盡𤣥黓涒灘十二月凢四年</hi>
　　度宗端文明武景孝皇帝<lb/>
咸淳五年春正月丁未以李庭芝為兩淮制置大使兼<lb/>
知揚州州新遭火公私蕭然庭芝放民負鹽二百餘萬<lb/>
又鑿河四十里入金沙餘慶場以省車運始平山堂瞰<lb/>
<pb n="KR2b0040_WYG_148-1b"/>
揚城敵至則構望樓其上張弓弩以射城中庭芝築大<lb/>
城包之募汴南流民二萬餘人以實之號武銳軍修學<lb/>
賑飢民徳之如父母　戊午䝉古阿珠率衆侵復州徳<lb/>
安府荆山等處掠萬人而去　右丞相葉夢鼎扼於賈<lb/>
似道不得行其志乃引杜衍故事致仕單車宵遁癸亥<lb/>
詔以少保觀文殿大學士判福州辭不拜　以馬廷鸞<lb/>
參知政事　甲戌以江萬里參知政事　蒙古括諸路<lb/>
以益襄揚遣史天澤與樞宻副使呼拉齊往經畫之天<lb/>
<pb n="KR2b0040_WYG_148-2a"/>
澤至吕文焕遣使餉以鹽茗天澤築長圍起萬山包百<lb/>
丈山令南北不相通又築現山虎頭山為一字城聮亘<lb/>
諸堡為乆駐計　蒙古阿哈瑪特專縂財賦以新立憲䑓<lb/>
言於䝉古主曰庶務責成各路錢糓付之轉運今䋲治<lb/>
之事何由辦請罷御史臺及諸道提刑司亷希憲曰立<lb/>
䑓察内則弹劾奸邪外則察視非常訪求民瘼禆益國<lb/>
政無大於此者如阿哈瑪特所言必使上下専恣貪暴公<lb/>
行然後事可集耶阿哈瑪特語塞乃止　二月己丑蒙古<lb/>
<pb n="KR2b0040_WYG_148-2b"/>
頒行新字詔曰國家創基朔方制用文字皆取漢楷及<lb/>
畏吾字以逹本朝之言考諸遼金及遐方諸國例各有<lb/>
字今文治寢興字書方缺特命國師帕克斯巴創䝉古新<lb/>
字頒行諸路譯寫一切文字期於順言逹事而已更號<lb/>
帕克斯巴為大寶法王其字凢千餘大要以諧聲為宗尋<lb/>
又詔主諸路䝉古字學各置教授　三月丙午蒙古<lb/>
　自白河率兵圍樊城遂築堡鹿門山　己未詔浙西<lb/>
六郡公田設官督租有差　辛酉京湖都統制張世傑<lb/>
<pb n="KR2b0040_WYG_148-3a"/>
將兵拒䝉古圍樊之軍戰於赤灘浦敗績世傑蒙古萬<lb/>
户張柔之從子從柔戌杞有罪來奔阮思聰見而竒之<lb/>
言於吕文徳文徳召置麾下累功至都統制　戊辰以<lb/>
江萬里為左丞相馬廷鸞為右丞相廷鸞毎見文法太<lb/>
宻功賞稽遲將校不出死力於邉閫升辟稍越拘攣賈<lb/>
似道頗疑異己黥堂吏以泄其憤　己巳以馬光祖知<lb/>
樞宻院事　夏四月髙郵縣夏世賢七世義居詔署其<lb/>
門　五月己酉知樞宻院事馬光祖罷　乙夘少保觀<lb/>
<pb n="KR2b0040_WYG_148-3b"/>
文殿大學士醴泉觀使程元鳯卒元鳯之在政府也一<lb/>
仕者求遷元鳯謝之其人累請不許乃以先世為言元<lb/>
鳯曰先公疇昔相薦者以元鳯恬退故也今子所求躐<lb/>
次豈先大夫意哉矧以國家官爵報私恩元鳯所不敢<lb/>
有嘗遭元鳯論列者後見其可用更薦㧞之曰前日之<lb/>
弹劾成其才也今日之擢用盡其才也帝聞訃震悼贈<lb/>
少師諡文清　六月庚辰皇子昰生母淑妃楊氏　秋<lb/>
七月癸酉䝉古立國子學　沿江制置副使夏貴襲䝉<lb/>
<pb n="KR2b0040_WYG_148-4a"/>
古阿珠於新郢敗績初貴率衆援襄樊乗春水漲輕兵<lb/>
部糧至襄陽城下懼蒙古軍掩襲與吕文焕交語而還<lb/>
及秋大霖雨漢水溢貴分遣舟師出沒東岸林谷間阿<lb/>
珠謂諸將曰此虚形不可與戰宜整舟師以備新城明<lb/>
日貴舟果趣新城至虎尾洲為䝉古萬户解汝楫等舟<lb/>
師所敗士卒溺漢水死者甚衆戰艦五十艘皆沒范文<lb/>
虎以舟師援貴至灌子灘亦為䝉古所敗文虎以輕舟<lb/>
遁　九月丙寅明堂禮成加上皇太后尊號曰夀和聖<lb/>
<pb n="KR2b0040_WYG_148-4b"/>
福　辛未蒙古以呼拉齊史天澤並平章政事阿里為<lb/>
中書右丞行河南等路中書省事薩達齊行陜西五路<lb/>
西蜀四川中書省事　䝉古主歸自上都髙麗權臣林<lb/>
衍廢其主植而立植弟安慶公淐䝉古遣使往其國詳<lb/>
問條具以聞　冬十月己夘蒙古定朝儀服色　䝉古<lb/>
斡朶斯巴哈李諤還自髙麗以其臣金方慶至奉權國<lb/>
王淐表訴國王植遘疾令弟淐權國事丁亥詔遣兵部<lb/>
侍即黒達淄萊縂管判官徐世雄召植淐及林衍俱赴<lb/>
<pb n="KR2b0040_WYG_148-5a"/>
闕命國王圗輦格以兵壓其境趙璧行中書省於東京<lb/>
仍降詔諭髙麗國軍民　十一月癸夘髙麗都統領崔<lb/>
坦等以林衍作亂挈西京五十餘城附於䝉古丁未發<lb/>
兵往定髙麗髙麗國王植遣其臣朴烋從黒達入朝表<lb/>
稱受詔已復位尋當入覲乃命止誅林衍餘無所問<lb/>
䝉古築新城於漢江西　十二月癸酉少師衛國公吕<lb/>
文徳卒文徳以許䝉古置權場為恨每曰誤國家者我<lb/>
也因疽發背致仕卒諡武忠賈似道以其壻范文虎為<lb/>
<pb n="KR2b0040_WYG_148-5b"/>
殿前副都指揮使總禁兵　己丑䝉古作佛事於太廟<lb/>
七晝夜<lb/>
六年春正月壬寅以李庭芝為京湖制置大使督師援<lb/>
襄樊時夏貴范文虎相繼大敗聞庭芝至文虎遺書賈<lb/>
似道曰吾將兵數萬入襄陽一戰可平但願無使聴命<lb/>
於京閫事成則功歸恩相矣似道即命文虎為福州觀<lb/>
察使其兵從中制之庭芝屢約進兵文虎但與妓妾嬖<lb/>
倖擊鞠飲宴以取㫖未至為辭　丙午蒙古左丞相耶<lb/>
<pb n="KR2b0040_WYG_148-6a"/>
律鑄右丞相亷希憲並罷希憲立朝讜正有内侍入朝<lb/>
堂傳㫖言某事當爾希憲曰此閹宦預政之漸不可啟<lb/>
也入奏杖之䝉古主嘗令希憲受帝師戒希憲對曰臣<lb/>
已受孔子戒矣䝉古主曰汝孔子亦有戒耶對曰為臣<lb/>
當忠為子當孝孔子之戒如是而已時有詔釋大都囚<lb/>
西域人特賛瑪丁為怨家所訴繫獄亦被原免蒙古主<lb/>
自開平還怨家復訴之時希憲在告實不預其事乃取<lb/>
堂判補署之曰天威不測豈可幸其獨不署以茍免耶<lb/>
<pb n="KR2b0040_WYG_148-6b"/>
遂與鑄俱罷䝉古主嘗問侍臣希憲居家何為阿哈瑪特<lb/>
曰日與妻孥宴樂耳䝉古主曰希憲清貧何從宴設阿<lb/>
哈瑪特愧而退希憲嘗有疾醫言須用沙糖作飲時最艱<lb/>
得家人求於外阿哈瑪特與之二斤且致宻意希憲卻之<lb/>
曰使此物果能活人吾終不以奸人所與求活也　䝉<lb/>
古立尚書省罷制國用使司以平章政事呼圗克岱爾為<lb/>
中書左丞相國子祭酒許衡為中書左丞制國用使阿哈瑪<lb/>
特平章尚書省事阿哈瑪特多智巧言以功利自負䝉古<lb/>
<pb n="KR2b0040_WYG_148-7a"/>
主急於冨國試以事頗有成績又見其與史天澤争辨<lb/>
屢有以詘之由是竒其才授以政柄言無不從専愎益<lb/>
甚尚書既立詔凢銓選各官吏部定擬資品呈尚書尚<lb/>
書咨中書中書然後聞奏阿哈瑪特擢用私人不由部擬<lb/>
不咨中書安圗以為言蒙古主令問阿哈瑪特阿哈瑪特言<lb/>
事無大小皆委之臣所用之人臣宜自擇安圗因請自<lb/>
今惟重刑及遷上路總管始屬之臣餘並付阿哈瑪特䝉<lb/>
古主從之阿哈瑪特遂請重定條畫下諸路括户口増太<lb/>
<pb n="KR2b0040_WYG_148-7b"/>
原鹽課以千錠為常額　甲寅髙麗國王植遣使詣蒙<lb/>
古言臣已復位今從七百人入覲詔令從四百人來餘<lb/>
留之西京詔改西京曰東寜府畫慈悲嶺為界以䝉古<lb/>
為安撫髙麗使率兵戌其西境　辛酉頒成天厯　丙<lb/>
寅以廣東經略安撫使陳宗禮僉書樞宻院事吏部尚<lb/>
書趙順孫同僉書樞宻院事故事宫中飲宴名曰排當<lb/>
理宗朝排當之禮多内侍自為之一有排當則必有私<lb/>
事宻啓帝即位益盛至出内帑為之宗禮為給事中嘗<lb/>
<pb n="KR2b0040_WYG_148-8a"/>
上䟽言内侍用心非借排當以侵羨餘則假秩筵以奉<lb/>
殷勤不知費幾州汗血之勞而供一夕笙歌之樂請禁<lb/>
絶之不報　丁夘帝製字民牧民二訓以戒百官　戊<lb/>
辰左丞相江萬里罷萬里以襄樊為憂屢請益師往救<lb/>
賈似道不答萬里遂力求去出知福州　二月辛未䝉<lb/>
古以前中書右丞相巴延為樞宻副使　甲戌䝉古築<lb/>
昭應宫于髙梁河　丙子䝉古主御行宫觀劉秉忠博<lb/>
囉許衡及太常卿徐世隆所起朝儀大恱舉酒賜之<lb/>
<pb n="KR2b0040_WYG_148-8b"/>
丁丑蒙古以嵗饑罷修築宫城役夫　壬辰䝉古立司<lb/>
農司以參知政事張文謙為卿設四道廵行勸農司<lb/>
乙未襄陽出歩騎萬餘人兵船百餘艘攻蒙古萬山堡<lb/>
為萬户張𢎞範等所敗　髙麗國王植朝於䝉古䝉古<lb/>
令國王圗輦格舉軍入髙麗舊京以托克托多爾任一天翼<lb/>
為其國逹嚕噶齊䕶送植歸國仍下詔林衍廢立罪不<lb/>
可赦安慶公淐本非得己在所寛宥有能執送衍者雖<lb/>
其黨亦必重増官秩　三月庚子朔日有食之　蒙古<lb/>
<pb n="KR2b0040_WYG_148-9a"/>
改諸路行中書省為行尚書省　甲寅蒙古主如上都<lb/>
　戊午䝉古阿珠與劉整言圍守襄陽必當以教水軍<lb/>
造戰艦為先務詔許之於是造戰艦五千艘日練水軍<lb/>
七萬人雖雨不能出亦畫地為船而習之　蒙古平章<lb/>
尚書省事阿哈瑪特勢傾中外一時大臣多阿附之中書<lb/>
左丞許衡每與之議必正言不少讓已而其子呼新有<lb/>
同僉樞宻之命衡獨執奏曰國家事權兵民財三者而<lb/>
已今其父典民與財子又典兵不可䝉古主曰卿慮其<lb/>
<pb n="KR2b0040_WYG_148-9b"/>
反耶衡對曰彼雖不反此反道也帝以語阿哈瑪特阿哈瑪<lb/>
特由是怨衡欲以事中之衡屢入辭免䝉古主不許<lb/>
䝉古崔斌守東平聘夀張申屠致逺為學官致逺初與<lb/>
李謙孟琪等齊名蒙古主南征駐兵小濮奇實伊台薦<lb/>
為經略司知事軍中機務多所謀畫師至随州所俘男<lb/>
女致逺悉縱遣之　夏四月戊寅以文天祥兼崇政殿<lb/>
說書直學士院尋罷賈似道以去要君命學士降詔天<lb/>
祥當制語皆諷似道時内制相承必先呈藁於宰相天<lb/>
<pb n="KR2b0040_WYG_148-10a"/>
祥獨不循此例似道見制意不滿諷别院改作天祥援<lb/>
楊億故事亟求解職遷祕書監似道又使䑓官張志立<lb/>
劾罷之天祥数被斥乃援錢若水例致仕時年三十七<lb/>
　壬午䝉古檀州隕黒霜二夕　己丑䝉古髙麗行省<lb/>
奏言髙麗權臣林衍死其子惟茂擅襲令公位為尚書<lb/>
宋宗禮所殺島中民皆出降己遷之舊京衍黨裴仲<lb/>
孫等復集餘衆立王植庻族承化侯為王竄入珍島<lb/>
五月辛丑以呉革為沿江制置宣撫使　是月官軍及蒙<lb/>
<pb n="KR2b0040_WYG_148-10b"/>
古陜西僉省伊蘓岱爾嚴忠範等戰於嘉定重慶釣魚山<lb/>
馬湖江皆敗都統牛宣為蒙古所獲陷三砦虜掠人民及<lb/>
馬牛戰艦無筭六月庚午詔太極圗說西銘易傳序春<lb/>
秋傳序天下士子宜肄其文丙申䝉古主籍田于大都<lb/>
之東南郊　秋七月復開州更鑄印給之八月戊辰朔<lb/>
蒙古築環城以逼襄陽詔賈似道入朝不拜每朝退帝<lb/>
必起避席目送之出殿庭始坐繼復詔十日一朝時䝉<lb/>
古攻圍襄樊甚急似道日坐葛嶺起樓閣亭榭作半閒<lb/>
<pb n="KR2b0040_WYG_148-11a"/>
堂延羽流塑己像其中取宫人葉氏及倡尼有美色者<lb/>
為妾日肆淫樂與故博徒縱博人無敢窺其第者有妾<lb/>
兄來立府門若將入狀似道見之縛投火中嘗與羣妾<lb/>
據地鬭蟋蟀所狎客戲之曰此軍國重事耶酷嗜寶玩<lb/>
建多寶閣一日一登玩聞余玠有玉帶已殉𦵏發塜取<lb/>
之人有物求不與輒得罪自是或累月不朝雖朝享景<lb/>
靈宫亦不從駕有言邉事者輒加貶斥一日帝問曰襄<lb/>
陽圍已三年奈何似道對曰北兵已退陛下何從得此<lb/>
<pb n="KR2b0040_WYG_148-11b"/>
言帝曰適有女嬪言之似道詰其人誣以他事賜死由是<lb/>
邉事雖日急無敢言者　九月庚戌以黄萬石為沿海制<lb/>
置使　冬十月丁丑詔范文虎總統殿司兩淮諸軍往<lb/>
襄樊備禦賜犒師錢一百五十萬　台州大水己夘詔<lb/>
發倉米三萬餘石以賑之　己丑䝉古主歸自上都<lb/>
閏月己酉以安吉州水免公田租四萬四千餘石　十<lb/>
一月丁丑以嘉興華亭兩縣水免公田租五萬餘石民<lb/>
田租四千八百石　乙未僉書樞宻院事陳宗禮罷尋<lb/>
<pb n="KR2b0040_WYG_148-12a"/>
卒諡文定　十二月丙申朔蒙古改司農司為大司農<lb/>
司添設巡行勸農使副各四員以御史中丞博囉兼大<lb/>
司農卿安童言博囉以䑓臣兼領前無此例䝉古主曰<lb/>
司農非細事朕深喻此故令博囉總之尋以都水監𨽻<lb/>
大司農司䝉古以趙良弼為祕書監充國信使使日本<lb/>
丁未金齒驃國二部酋長内附於䝉古　辛酉蒙古建<lb/>
大獲國仁王寺於髙梁河敕更定僧服色　䝉古張𢎞<lb/>
範言於史天澤曰今規取襄陽周於圍而緩於攻者計<lb/>
<pb n="KR2b0040_WYG_148-12b"/>
待其自斃也然夏貴乗江漲送衣糧入城我無禦之者<lb/>
而江陵歸峽行旅休卒道出襄陽南者相繼寜有自斃<lb/>
之時乎若築萬山以斷其西立柵灌子灘以絶其東則<lb/>
速斃之道也天澤從之遂城萬山徙𢎞範于鹿門自是<lb/>
襄樊道絶糧援不繼<lb/>
七年春正月乙丑朔封皇子昰為建國公　己夘蒙古<lb/>
以同僉河南行省事阿里哈雅參知尚書省事　丙戌<lb/>
䝉古髙麗安撫阿哈等略地珍島與林衍餘黨遇多所<lb/>
<pb n="KR2b0040_WYG_148-13a"/>
亡失中書省臣言諜知珍島餘糧將竭宜乘弱攻之詔<lb/>
不許令巡視險要常為之備　二月丁酉䝉古發中都<lb/>
真定順天河間平灤民二萬八千餘人築宮城　己亥<lb/>
蒙古移陜蜀行中書省于興元　癸卯蒙古以東京行<lb/>
省事趙璧為中書右丞　甲辰䝉古命呼圗克岱爾持詔<lb/>
招諭髙麗林衍餘黨裴仲孫　乙巳䝉古大理等處宣<lb/>
慰都元帥寳哈丁王傅庫庫岱等謀毒殺皇子雲南王<lb/>
呼格齊事覺並伏誅　辛酉蒙古敕凢訟而自匿及誣<lb/>
<pb n="KR2b0040_WYG_148-13b"/>
告人罪者以其罪罪之　三月甲申蒙古主如上都<lb/>
䝉古中書左丞許衡上䟽論阿哈瑪特專權罔上蠧政害<lb/>
民諸事不報因以老疾請解機務䝉古主不許且命舉<lb/>
自代者衡奏曰用人天子之大柄也臣下汎論其賢否<lb/>
則可若授之以位則當斷自宸衷不可使臣下有市恩<lb/>
之漸乙酉拜衡集賢大學士兼國子祭酒即燕京南城<lb/>
舊樞宻院設學衡聞命喜曰此吾事也因請徴其弟子<lb/>
王梓耶律有尚姚燧等十二人為齋長時所選弟子皆<lb/>
<pb n="KR2b0040_WYG_148-14a"/>
幼穉衡待之如成人愛之如子出入進退其嚴如君臣<lb/>
其為教因覺以明善因善以開蔽相其動息以為張弛<lb/>
課誦少暇即習禮或習書筭少者則令習拜跪揖讓進<lb/>
退應對或射或投壺負者罰讀書若干遍乆之諸生人<lb/>
人自得尊師敬業下至童子亦知三綱五常為生人之道<lb/>
　䝉古封皇子燕王乳母趙氏為豳國夫人鞏徳祿追<lb/>
封徳育公　夏四月壬寅髙麗鳯州經略司忻都遣人<lb/>
詣蒙古言逆黨裴仲孫稽留使命負固不服乞與呼琳<lb/>
<pb n="KR2b0040_WYG_148-14b"/>
齊王國昌分道進討䝉古主從之命髙麗簽軍征珍島<lb/>
　戊午范文虎與蒙古阿珠等戰於湍灘軍敗統制朱<lb/>
勝等百餘人為䝉古所獲五月乙丑䝉古以東道兵圍<lb/>
守襄陽命薩達齊鄭鼎率諸將水陸並進以趣嘉定汪<lb/>
良臣彭天祥出重慶扎拉巴哈出瀘州竒爾濟蘓出汝<lb/>
州以牽制之所至順流縱筏斷浮橋獲將卒戰艦甚衆<lb/>
　己巳蒙古修佛事于瓊華島　己夘蒙古以史天澤<lb/>
平章軍國重事　髙麗忻都上表於䝉古言珍島賊徒<lb/>
<pb n="KR2b0040_WYG_148-15a"/>
敗散餘黨竄入耽羅　乙酉賜禮部奏名進士張鎮孫<lb/>
以下五百二人及第出身　六月甲午䝉古敕樞宻院<lb/>
凢軍事徑奏不必經由尚書省其干錢糧者議之　己<lb/>
亥詔以陸九淵孫溥補上州文學　范文虎將衛卒及<lb/>
兩淮舟師十萬進至鹿門時漢水溢阿珠夾江東西為<lb/>
陣别令一軍趣㑹湍灘犯其前鋒諸將順流鼓譟文虎<lb/>
軍逆戰不利棄旗鼔乗夜遁去蒙古俘其軍獲戰船甲<lb/>
仗不可勝計　是月城五河口命鎮江轉米十萬石貯<lb/>
<pb n="KR2b0040_WYG_148-15b"/>
新城賜名安淮軍　秋七月丁丑詔以張栻後人義倫<lb/>
補將仕郎　壬午四川制置使朱禩孫言夏五以來江水<lb/>
凢三泛溢自嘉而渝漂蕩城壁樓櫓圮壞又嘉定地震<lb/>
者再被災害為甚乞賜黜罷上荅天譴詔不允　乙酉<lb/>
襄陽兵出興國攻䝉古百丈山營為阿珠所敗追至湍<lb/>
灘殺傷二千餘人　八月壬戌朔日有食之　壬子䝉<lb/>
古主歸自上都　九月己丑皇子㬎生　癸未蒙古主<lb/>
以四川民力困敝詔免茶鹽等課以軍民田租給軍食<lb/>
<pb n="KR2b0040_WYG_148-16a"/>
仍敕有司有言茶鹽之利者以違制論　冬十月丙申<lb/>
嗣秀王與澤卒追封臨海郡王　十一月乙丑䝉古建<lb/>
國號曰大元取易大哉乾元之義從太保劉秉忠請也<lb/>
　十二月辛亥初置士籍賈似道欲制東南士心乃令<lb/>
御史陳伯大請籍士人開其鄉里姓名年甲三代妻室<lb/>
令鄉鄰結勘於科舉條制無礙方許納卷又嚴後省覆<lb/>
試法比校中省元卷字蹤稍異者黜之覆試之日露索<lb/>
懷挾有李鈁孫者少時戲雕股間索者視之駭曰此文<lb/>
<pb n="KR2b0040_WYG_148-16b"/>
身者事聞被時邉事危急束手無策而以科舉累士人<lb/>
其悖謬至此初陳仲㣲為江西提刑忤賈似道罷去至<lb/>
是起知恵州遷太府寺丞輪對言禄餌可以釣天下之<lb/>
中才而不可以啖嘗天下之豪傑名航可以載天下之<lb/>
猥士而不可以陸沉天下之英䧺似道怒又諷言者論<lb/>
罷其官　甲寅元以尚書省遷入中書省<lb/>
八年春正月甲子元併尚書省入中書省平章尚書阿<lb/>
哈瑪特張易並為中書平章政事參知尚書省事張惠為<lb/>
<pb n="KR2b0040_WYG_148-17a"/>
中書左丞參知尚書省事李堯咨敏珠爾丹並為參知中<lb/>
書政事罷給事中中書舍人檢正等官仍設左右司省<lb/>
六部為四改稱中書辛未皇子昺生　二月庚寅元奉<lb/>
使日本趙良弼遣書狀官張鐸同日本二十六人至中<lb/>
都求見　壬辰元改中都為大都　癸巳故左丞相謝<lb/>
方叔卒方叔相業無過人者晚困於權臣至以玩好丹<lb/>
劑夀其君為時論所鄙　前知台州趙子寅死無所歸<lb/>
詔特贈直祕閣給沒官宅一區田三百畆飬其孤遺以<lb/>
<pb n="KR2b0040_WYG_148-17b"/>
旌亷吏　甲午元命阿珠典䝉古軍劉整阿里哈雅典<lb/>
漢軍　庚子元建中書省署於大都　戊申元主如上<lb/>
都　三月甲戌元阿珠劉整阿里哈雅陷樊城外郛守<lb/>
將堅閉内城阿珠等増築重圍以困之元賑濟南路飢<lb/>
　夏四月辛巳元敕脩築都城凢費悉從官給母取諸<lb/>
民　元賑大都路飢　襄陽被圍五年援兵不至吕文<lb/>
焕竭力拒之城中稍有積粟乏鹽薪布帛張漢英守樊<lb/>
城募善泅者寘蠟書於髻藏積草下浮水而出謂鹿門<lb/>
<pb n="KR2b0040_WYG_148-18a"/>
既築勢須自荆郢救援至隘口元守卒見積草多鈎為<lb/>
薪泅者被獲郢鄧之路亦絶至是詔荆湖制置使李庭<lb/>
芝移屯郢州將帥悉駐新郢及鈞州河口以守要津庭<lb/>
芝闖知襄陽西北一水曰清泥河源於鈞房即其地造<lb/>
輕舟百艘每三舟聨為一舫中一舟裝載左右舟則虚<lb/>
其底而掩覆之出重賞募死士得襄郢山西民兵之驍<lb/>
悍善戰者三千人求將得民兵部轄張順張貴俱智勇<lb/>
素為諸將所服俾為都統號貴曰矮張順曰竹園張出<lb/>
<pb n="KR2b0040_WYG_148-18b"/>
令曰此行有死而已汝輩或非本心宜亟去毋敗吾事<lb/>
人人感奮漢水方生順流發舟稍進團山下又進髙頭<lb/>
港口結方陣各船置火鎗火砲熾炭巨斧勁弩夜漏下<lb/>
三刻起矴出江以紅燈為號貴先登順殿之乗風破浪<lb/>
徑犯重圍至磨洪灘元舟師蔽江無隙可入順等乗銳<lb/>
斷鐵絙攅栰数百轉戰百二十里元兵皆披靡黎明抵<lb/>
襄陽城中乆絶援聞順等至踴躍過望勇氣百倍及收<lb/>
軍獨失順越数日有浮尸溯流而上被甲胄執弓矢直<lb/>
<pb n="KR2b0040_WYG_148-19a"/>
抵浮梁視之則順也身中六箭怒氣勃勃如生諸軍驚<lb/>
以為神結塜歛𦵏之　六月壬辰夜元大都大雨壞牆<lb/>
屋壓死者衆　丙申徙皮龍榮於衡州龍榮舊宫僚也<lb/>
知賈似道忌之家居杜門不預人事一日帝偶問龍榮<lb/>
安在似道恐其召用隂諷湖南提刑李雷應誣劾以事<lb/>
徙衡州居住龍榮恐不為雷應所容未至飲藥卒龍榮<lb/>
少有志略精於春秋性伉直故卒為似道所擯死　丁<lb/>
酉以吏部尚書章鑑同僉書樞宻院事　發錢千萬緡<lb/>
<pb n="KR2b0040_WYG_148-19b"/>
命京湖制置司糴米百萬石轉輸襄陽積貯　己亥元<lb/>
山東行樞宻院達實奏攻破宋漣州射龍溝五港口鹽<lb/>
場白頭河四堡斬首三百級俘獲人牛萬計　辛亥䑓<lb/>
臣言江西推排田結局已乆舊設都官團長等虗名尚<lb/>
在占恡常役為害無窮又言廣東運司銀場病民詔俱<lb/>
罷之　髙麗國王禃請元討耽羅餘冦　秋七月元集<lb/>
都城僧誦大藏經九㑹　壬午元和爾郭斯奏蒙古字<lb/>
設國子學而漢官子弟未有學者及官府文移猶有畏<lb/>
<pb n="KR2b0040_WYG_148-20a"/>
吾字詔自今凢詔令並以䝉古字行仍遣百官子弟入<lb/>
學　八月丙戌朔日有食之　乙巳元主歸自上都<lb/>
張貴入襄陽吕文焕固留共守貴恃其勇欲還郢乃募<lb/>
得死士二人能伏水中数日不食持蠟書赴郢求援於<lb/>
范文虎時元軍増守益宻水路連鎻数十里列撒星椿<lb/>
雖魚蝦不得度二人遇椿即鋸斷之竟逹郢還報許發<lb/>
兵五千駐龍尾洲以助夾擊刻日既定九月貴别文焕<lb/>
東下㸃視所部軍泊登舟帳前一人亡去乃有過被撻<lb/>
<pb n="KR2b0040_WYG_148-20b"/>
者貴驚曰吾事泄矣亟行彼或未及知乃舉砲鼔譟發<lb/>
舟乗夜順流斷絙破圍冐進夜半天黒至小新河阿珠<lb/>
劉整分率戰艦邀擊貴以死拒戰沿岸束荻列燭火光<lb/>
如白晝至鈎林灘漸近龍尾洲遥望軍船旗幟紛披貴<lb/>
軍以為郢兵來㑹喜躍而進舉流星火示之軍船見火<lb/>
即前迎及勢近欲合則來舟皆元軍也盖郢兵前二日<lb/>
以風水驚疑退屯三十里而元軍得逃卒之報先據龍<lb/>
尾洲以逸待勞貴力困且出不意與之戰所部殺傷殆<lb/>
<pb n="KR2b0040_WYG_148-21a"/>
盡貴身被數十創力不能支遂被執見阿珠於櫃門闗<lb/>
欲降之貴誓不屈乃見殺元令降卒四人舁貴尸至襄<lb/>
陽城下曰識矮張都統乎守陴者皆哭城中䘮氣文焕<lb/>
斬四卒以貴祔𦵏順塜立雙廟祀之<hi>考異此事薛鑑連叙五月下非也今</hi>
<hi>據元史世祖紀改正</hi>　辛未有事於明堂以賈似道為大禮使禮<lb/>
成詣景靈宫將還大雨似道期帝雨止升輅胡貴嬪之<lb/>
兄帶御器械顯祖請如開禧故事却輅乗逍遥輦還宫<lb/>
帝曰平章得無不可顯祖紿曰平章已允帝遂歸似道<lb/>
<pb n="KR2b0040_WYG_148-21b"/>
大怒曰臣為大禮使陛下舉動不得預聞乞罷政即日<lb/>
出嘉㑹門帝固留之不得乃罷顯祖涕泣出貴嬪為尼<lb/>
似道始還自是專恣日甚畏人議己務以權術駕馭上<lb/>
下以官爵牢籠一時名士以故言路斷絶威福肆行相<lb/>
視以目　冬十月丙戌元封皇子僧喇格為安西王賜<lb/>
京兆為分地　癸巳元以趙璧為平章政事張易為樞<lb/>
宻副使　癸邜元初立㑹同館　十一月馬廷鸞扼於<lb/>
賈似道力辭相位乙夘授觀文殿大學士知饒州入辭<lb/>
<pb n="KR2b0040_WYG_148-22a"/>
帝惻怛乆之曰丞相勉為朕留廷鸞對曰臣死亡無日<lb/>
恐不得再見君父然國事方殷疆圉孔棘天下安危人<lb/>
主不知國家利害羣臣不知軍前勝負列閫不知陛下<lb/>
與元老大臣惟懷永圗臣死且瞑目泣拜而出　丁夘<lb/>
元城光州　己巳元發兵伐耽羅　時朝廷患劉整為<lb/>
元用荆湖制置使李庭芝請以整為盧龍軍節度使封<lb/>
燕郡王帝從之遣永寜僧賫告身金印牙符及庭芝書<lb/>
期致之僧入元境事覺元主勅張易姚樞雜問整自軍<lb/>
<pb n="KR2b0040_WYG_148-22b"/>
中入見元主曰此宋人患臣用兵襄陽欲以此殺臣耳<lb/>
臣實不知元主賞整使還軍中誅永寜僧及其黨友且<lb/>
令整移書來責執政　十二月元阿里哈雅奏言襄陽<lb/>
之有樊城猶齒之有唇也宜先攻樊城斷其聲援樊城<lb/>
下則襄陽可不攻而得元主以為然㑹回回人伊斯瑪<lb/>
音創作巨石礮來獻用省而所擊甚逺命送襄陽軍前<lb/>
用之　甲寅召葉夢鼎入相詔加少傅夢鼎引疾力辭<lb/>
使者相繼促行扶病至嵊縣䟽奏願上厲精寡欲規當<lb/>
<pb n="KR2b0040_WYG_148-23a"/>
國者收人心固邦本扁舟徑還使者以禍福告夢鼎曰<lb/>
亷恥事大死生事小萬無可回之理賈似道大怒勒令<lb/>
致仕　是月遣將咎萬夀攻成都元僉省嚴忠範出戰<lb/>
失利同知王世英等八人棄城遁元以罪在主將免世<lb/>
英等縛忠範至都治之罷其官<lb/>
　<lb/>
　<lb/>
　<lb/>
<pb n="KR2b0040_WYG_148-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑後編卷一百四十八<lb/>
</p>
<p>
</p>
  </div>
</body>
</text>
</TEI>
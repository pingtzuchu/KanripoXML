<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編卷一百八十四</head> <lb/>
    <p>
<pb n="KR2b0040_WYG_184-1a"/>
欽定四庫全書<lb/>
　資治通鑑後編卷一百八十四<lb/>
　　　　　　　　　　　刑部尚書徐乾學撰<lb/>
　元紀三十二<hi>起彊圉協洽七月盡十二月</hi>
　　順帝<lb/>
至正二十七年秋七月關中兵勝負猶未决庫庫謂孫<lb/>
翥趙恒曰今日果當何如二人因獻計曰關中四軍獨<lb/>
李思齊最强思齊破則三軍不攻自服矣今關中兵將<lb/>
<pb n="KR2b0040_WYG_184-1b"/>
相持不决所畏者惟貊高耳宜抽貊高一軍疾趨河中<lb/>
自河中渡河𢷬鳳翔覆思齊巢穴出其不意則渭北之<lb/>
軍一戰可降此唐莊宗破汴梁之策也關中既定然後<lb/>
出兵以討江淮破之必矣庫庫即日行其計檄貊高率<lb/>
兵攻鳳翔<hi>此事據庚申外史修入</hi>　潘元紹以張士誠之勲戚位<lb/>
重宰相頗能禮下文士然酗酒嗜殺有名倡蘇氏才色<lb/>
雙美醉後尋其罪殺之以金盤薦其首於客宴一日出<lb/>
戰歸見事急召其愛妾七人謂曰我受國重寄義不顧<lb/>
<pb n="KR2b0040_WYG_184-2a"/>
家脫有不測若輩當自引決最少妾段氏請先死六人<lb/>
皆相繼自經元紹焚之瘞後園<hi>據鐵崖樂府張羽七姬權厝志及文徵明跋修</hi>
<hi>入</hi>　甲申呉右相國李善長等勸王即皇帝位王未之<lb/>
許善長等復力請王曰一統之勢未成四方之塗尚梗<lb/>
若遽稱大號未愜輿情吾嘗笑陳友諒初得一隅妄自<lb/>
稱尊志驕氣盈卒致覆滅吾豈得更自蹈之若天命在<lb/>
我固自有時無庸汲汲也　己丑雷震呉宫門獸吻得<lb/>
物若斧形而石質王命藏之出則使人負於駕前臨朝<lb/>
<pb n="KR2b0040_WYG_184-2b"/>
聽政則奉置几案以祇天戒遂赦中外獄囚　方國珍<lb/>
初降呉也約云杭城下即納地入朝已而據地自若且<lb/>
通使於閩圖為掎角呉王聞之怒遣使責國珍貢糧二<lb/>
十三萬石仍以書諭之其畧曰吾師下姑蘇即南取溫<lb/>
台處水陸並進無能禦也爾早於此時改過效順猶可<lb/>
保其富貴不然集三郡之兵與我一較勝負亦大丈夫<lb/>
之所為不然為偷生之計竄入海島然吾恐子女玉帛<lb/>
反為爾累舟中自生敵國徒為豪傑所笑也書至國珍<lb/>
<pb n="KR2b0040_WYG_184-3a"/>
大懼集弟姪及將佐以決去就其郎中張本仁曰姑蘇<lb/>
未下彼安能越千里而取我劉席曰江左兵多步騎其<lb/>
如吾海舟何國珍弟姪多以為然唯丘楠争曰此二者<lb/>
皆非所以為公福也姑蘇旦夕必下彼出兵南伐辭直<lb/>
而師壯吾誰與為援莫若遣使奉書明言不敢背德庶<lb/>
㡬可以息兵不然禍至無日矣國珍素戅闇不能決唯<lb/>
日夜運珍寳集巨艦為泛海計　丁酉絳州星隕光耀<lb/>
如晝　辛丑呉置太常司農大理將作四司　是月李<lb/>
<pb n="KR2b0040_WYG_184-3b"/>
思齊遣部將許國佐薛穆飛㑹張良弼托埒伯兵屯於<lb/>
華隂時命圖嚕為陜西行省左丞相思齊不悦令部將<lb/>
鄭應祥守陜西而自還鳳翔　龍見於臨朐龍山大石<lb/>
起立　貊高部將多博囉之黨及奉檄調往陜西貊高<lb/>
率兵赴之行至衞輝諸將夜聚謀曰我為官軍庫庫為<lb/>
總兵用我殺南軍可也今聞欲馳往河中渡河趨鳳翔<lb/>
鳳翔李思齊乃官軍也以官軍殺官軍其謂之何於是<lb/>
河西平章船張及沙知院劉參政抜刀誓衆曰不必多<lb/>
<pb n="KR2b0040_WYG_184-4a"/>
言五鼓罷扶貊高作總兵不從則殺之約定各率兵以<lb/>
待翊日天未明如其言以叛貊高即使其首領官胡安<lb/>
之控告朝廷使謝雪兒領精騎北奪彰德使沙劉領精<lb/>
騎西奪懷慶沙蘭達爾特克實沙巴延特穆爾李國鳳<lb/>
進謀於皇太子曰向日詔書令諸將各將本部分道進<lb/>
兵而不立大將以總之宜其不相從也古者太子入則<lb/>
監國出則撫軍太子何不奏上立大撫軍院以鎮之凡<lb/>
指揮各將皆宜出自撫軍院然後行使權歸於一而自<lb/>
<pb n="KR2b0040_WYG_184-4b"/>
内制外庶㡬天下可為又貊高一部背庫庫而向朝廷<lb/>
亦宜别作名號以旌異之太子如其言以請八月丙午<lb/>
命皇太子總天下兵馬詔曰元良重任職在撫軍稽古<lb/>
徵今卓有成憲曩者障塞決河本以拯民昏墊豈期妖<lb/>
盗積造訛言簧鼓愚頑塗炭郡邑殆徧海内兹踰一紀<lb/>
故察罕特穆爾仗義興師獻功敵愾汛掃汴洛克平青<lb/>
齊為國捐軀深可哀悼其子庫庫特穆爾克繼先志用<lb/>
成駿功阿裕錫哩達喇計安宗社累請出師朕以國本<lb/>
<pb n="KR2b0040_WYG_184-5a"/>
至重詎宜輕出遂授庫庫特穆爾總戎重寄畀以王爵<lb/>
俾代其行李思齊張良弼等各懷異見構兵不已以至<lb/>
盗賊愈熾深遺朕憂况全齊密邇輦轂儻失早計恐生<lb/>
異圖詢之衆謀僉謂皇太子聰明仁孝文武兼資聿遵<lb/>
舊典爰命以中書令樞密使悉總天下兵馬諸王駙馬<lb/>
各道總兵將吏一應軍機政務生殺予奪事無輕重如<lb/>
出朕裁其庫庫特穆爾總領本部軍馬自潼關以東肅<lb/>
清江淮李思齊總領本部軍馬自鳳翔以西與侯巴延<lb/>
<pb n="KR2b0040_WYG_184-5b"/>
達實進取川蜀以少保圖嚕為陜西行中書省左丞相<lb/>
總領本部軍馬及張良弼孔興托埒伯各枝軍馬進取<lb/>
襄樊王信本部軍馬固守信地别聽調遣詔書到日汝<lb/>
等悉宜洗心滌慮同濟時艱　貊高部將謝雪兒至彰<lb/>
德詐為使者以入遂據之沙劉至懷慶庫庫守將黃瑞<lb/>
覺之城閉不得入庚戌貊高殺衞輝守將余仁輔彰德<lb/>
守將范國英引軍至清化聞懷慶有備復還彰德上疏<lb/>
言人臣以尊君為本以盡忠為心以愛民為務今總兵<lb/>
<pb n="KR2b0040_WYG_184-6a"/>
官庫庫特穆爾歲與官軍讐殺臣等乃朝廷培養之人<lb/>
素知忠義焉能俛首聽命乞降明詔别選重臣以總大<lb/>
兵詔以庫庫特穆爾不遵君命宜黜其兵權就令貊高<lb/>
討之又以貊高首倡大義賜其所部將士皆號為忠義<lb/>
功臣　辛亥特穆爾巴哈進封淮王賜金印設王傅等<lb/>
官　壬子為皇太子立大撫軍院秩從一品知院四員<lb/>
副使同僉各一員經厯都事各二員管勾一員　甲寅<lb/>
以右丞相旺扎勒特穆爾翰林承旨達爾瑪平章政事旺<lb/>
<pb n="KR2b0040_WYG_184-6b"/>
扎勒特穆爾並知大撫軍院事　癸丑呉圜丘方丘及社<lb/>
稷壇成圜丘在應天府城東南正陽門外鍾山之陽方<lb/>
丘在太平門外鍾山之北並倣漢制為壇二成　丙辰<lb/>
旺扎勒特穆爾言大撫軍院專掌軍機今後迤北軍務仍<lb/>
舊制樞密院管其餘内外諸王駙馬各處總兵統兵行<lb/>
省行院宣慰司一應軍情不許隔越徑行移大撫軍院<lb/>
　以詹事院同知李國鳳同知大撫軍院事中書參知<lb/>
政事旺扎勒特穆爾為副使左司員外郎索珠樞密院參<lb/>
<pb n="KR2b0040_WYG_184-7a"/>
議王宏遠為經厯　庚申旺扎勒特穆爾言諸軍將士有<lb/>
能用命効力建立奇功者請所賞宣敇依常制外加以<lb/>
忠義功臣之號從之　時詔書雖下諸將皆不用命李<lb/>
思齊聞貊高為變關保和爾齊夜遁遂解兵而西托音<lb/>
特穆爾盡劫掠山東民畜而西趨衞輝庫庫特穆爾盡<lb/>
率河洛民兵而北渡懷慶貊高懼庫庫兄弟有夾攻衞<lb/>
輝之勢亦盡劫掠衞輝民畜而北屯彰德朝廷無如之<lb/>
何<hi>以上據庚申外史修入</hi>關保以庫庫有不臣之心亦叛去列其<lb/>
<pb n="KR2b0040_WYG_184-7b"/>
罪狀聞於朝舉兵共攻之　辛酉命旺扎勒特穆爾仍前<lb/>
少師知樞密院事伊蘓仍前太保中書右丞相特哩特<lb/>
穆爾以太尉為添設中書左丞相　丙寅立行樞密院<lb/>
於阿南達察罕諾爾命陜西行省左丞相圖嚕仍前少<lb/>
保兼知行樞密院事　丁卯呉徵江西儒士顔六奇蕭<lb/>
飛鳳劉平等至建康欲官之俱以老病辭各賜帛遣還<lb/>
　戊辰命特哩特穆爾仍前太尉左丞相知大撫軍院<lb/>
事中書右丞陳敬伯為中書平章政事　呉王以書諭<lb/>
<pb n="KR2b0040_WYG_184-8a"/>
沂州王宣父子曰吾兵去歲拔淮甸爾父子遣軍乘勢<lb/>
入海州非仗吾兵威安能得此爾乃不知所自縱軍燒<lb/>
吾鹽草今年春又犯我宿遷此乃鼠竊狗偷之計豈大<lb/>
丈夫所為哉事本微細徒起釁端是以前日海州之舉<lb/>
不過畧示警戒吾若督師進取海州必不可保是時忽<lb/>
記爾父子數年前與吾書云雖在蒼顔皓首之際猶望<lb/>
閣下鼓舞羣雄殪子嬰於咸陽戮商辛於牧野以清華<lb/>
夏因不忘舊盟遂即命班師今整兵取河南已至淮安<lb/>
<pb n="KR2b0040_WYG_184-8b"/>
念爾昔年故以書示意若能速更名號奮然來歸相與<lb/>
戮力戡亂豈不偉哉不然未取河南先取沂州雖欲改<lb/>
圖不可得矣　己巳呉太廟成四世祖各為廟高祖居<lb/>
中曾祖居東第一廟祖居西第一廟考居東第二廟在<lb/>
宫城東南皆南向　呉王命參政朱亮祖率馬步舟師<lb/>
討方國珍戒之曰三州之民疲困已甚城下之日毋殺<lb/>
一人　九月甲戌朔義士戴晉生上皇太子書言治亂<lb/>
之由　命中書右丞相伊蘓以兵往山東參知政事達<lb/>
<pb n="KR2b0040_WYG_184-9a"/>
都呼喇分户部官一同供給　丁亥以兵起迤南百姓<lb/>
供給繁重其真定河南陜西山東冀寧等處除軍人自<lb/>
耕自食外與免民間今年田租之半其餘雜泛一切停<lb/>
罷　辛巳呉大將軍徐達克姑蘇執張士誠時圍困既<lb/>
久熊天瑞教城中作飛礮以擊敵多所中傷城中木石<lb/>
俱盡至拆祠廟民居為礮具達令軍中架木若屋狀承<lb/>
以竹笆軍伏其下載以攻城矢石不得傷至是達督將<lb/>
士破葑門常遇春破閶門新寨遂率衆度橋進薄城下<lb/>
<pb n="KR2b0040_WYG_184-9b"/>
其樞密唐傑登城拒戰士誠駐軍門内令嚴參政與謝<lb/>
節周仁立柵以補外城傑知不敵投兵降周仁徐義潘<lb/>
元紹及錢參政皆降晡時士誠軍大潰諸將遂蟻附登<lb/>
城士誠更使其副樞密劉毅收餘兵尚二三萬親率之<lb/>
戰於萬夀寺東街復敗劉毅降士誠倉皇歸從者僅數<lb/>
騎初士誠見兵敗謂其妻劉氏曰我敗且死矣若曹何<lb/>
為劉氏曰君勿憂妾必不負君乃積薪齊雲樓下及城<lb/>
破驅其羣妾侍女登樓促其自盡令養子辰保縱火焚<lb/>
<pb n="KR2b0040_WYG_184-10a"/>
之遂自經死士誠獨坐室中左右皆散走達遣士誠舊<lb/>
將李伯昇至士誠所諭意時日已暮士誠拒戸自經伯<lb/>
昇決戸令降將趙世雄挽解之氣未絶復蘇達又令潘<lb/>
元紹以理曉之反覆數四士誠瞑目不言乃以舊盾舁<lb/>
之岀葑門中途易以戸扉舁至舟中凡獲其官屬平章<lb/>
李行素徐義左丞饒介參政馬士麟謝節王元恭董綬<lb/>
陳恭同僉高禮内史陳基右丞潘元紹等所部將校杭<lb/>
州嘉興松江等府官吏家屬及外郡流寓之人凡二十<lb/>
<pb n="KR2b0040_WYG_184-10b"/>
餘萬并元宗室神保大王黒漢等皆送建康别將熊天<lb/>
瑞伏誅初達與遇春約城破之日中分撫之先集將士<lb/>
申明王意令將士各懸小木牌令曰掠民財者死拆民<lb/>
居者死離營二十里者死及城破達軍其左遇春軍其<lb/>
右號令嚴肅軍士不敢妄動居民晏然　壬午呉王命<lb/>
中書省以戰袍賜征浙西將士時姑蘇之捷未至王念<lb/>
其久役將寒故有是命　癸未姑蘇捷音至呉王命中<lb/>
書平章政事胡廷瑞帥師取無錫州仍命大都督府副<lb/>
<pb n="KR2b0040_WYG_184-11a"/>
使康茂才將兵繼之又命虎賁左衞副使張興率勇士<lb/>
千人赴淮安候師期又令濠州練習平鄉山寨軍㑹取<lb/>
膠州登萊等處又命江淮衛以兵千人守禦邳州　呉<lb/>
徐達等遣許千戸率兵取通州次狼山其守將張右丞<lb/>
者士誠從子所謂大眼張也乙酉率所部詣軍門降得<lb/>
將士七千三百餘人糧五萬二千餘石　丁亥呉置内<lb/>
使監秩正四品　無錫莫天祐以城降於呉初天祐附<lb/>
張士誠士誠累表為同僉樞密院事亦羈縻而已徐達<lb/>
<pb n="KR2b0040_WYG_184-11b"/>
數遣使諭降天祐俱殺之至是胡廷瑞等率兵攻其城<lb/>
州人張翼知事急率父老往見天祐曰張氏已就縛縱<lb/>
固守將誰為一城生命存亡皆在今夕願熟慮之天祐<lb/>
沈思良久擲帽於地曰守此孤城不如降也翼乃縋城<lb/>
而下納欵於廷瑞廷瑞喜曰城不受兵皆汝之力也翼<lb/>
還告天祐遂出降　己丑詔伊蘓以中書右丞相分省<lb/>
山東沙蘭達哩以中書左丞相分省大同　呉朱亮祖<lb/>
駐軍新昌遣指揮嚴德攻關嶺山寨平之　徐達遣人<lb/>
<pb n="KR2b0040_WYG_184-12a"/>
送張士誠至建康士誠在舟中閉目不食至龍江堅卧<lb/>
不肯起舁至中書省相國李善長問之不語已而士誠<lb/>
言不遜善長怒王欲全士誠而士誠竟自縊死賜棺以<lb/>
葬之<hi>考異士誠之死俞本記事録云上令御士扛於竺橋御杖四十而死焚瘞於石頭城九朝談纂云以</hi>
<hi>弓弦勒殺之國初事蹟云命縊殺之今從太祖實録</hi>浙西民物蕃盛儲積殷富士<lb/>
誠兄弟驕侈淫佚又闇於斷制權為文吏所竊然士誠<lb/>
持重寡言欲以得士要譽士有至者無問賢不肖輒重<lb/>
其贈遺輿馬居室靡不充足士多往趨之及士信用事<lb/>
<pb n="KR2b0040_WYG_184-12b"/>
疎簡舊將奪其兵權由是上下乖疑不肯用命凡出兵<lb/>
遣將當行者或卧不起邀求官爵美田宅即如願賜之<lb/>
始任事至軍中則載妓女歌舞日㑹遊談之士酣宴博<lb/>
奕及喪師失地而歸士誠亦不問或復用為將其威權<lb/>
不立類如此死時年四十七士誠母曹氏頗有智數死<lb/>
葬姑蘇南門外士誠有二子城將破時其妻劉氏以白<lb/>
金遺乳媪令負二子逃民間不知所終士信愚妄不識<lb/>
大體士誠委政於士信卒以亡其國而士信之敗又為<lb/>
<pb n="KR2b0040_WYG_184-13a"/>
王蔡葉三參軍所誤至是並戮之風乾其尸秤刑者三月<lb/>
<hi>據鐵崖樂府</hi>殺潘元紹投其首於溷中剮莫天祐以其堅守<lb/>
無錫前後喪臺兵十餘萬也<hi>據九朝談纂</hi>又有周侲者山陽<lb/>
鐵冶子也人號為周鐵星以聚斂功至上卿城破被獲<lb/>
言於主者曰錢穀鹽鐵籍皆在我汝國欲富當勿殺我<lb/>
主者怒曰亡國賊不知死罪尚敢言是耶遂殺之民大<lb/>
快或手額謝天曰今日天開眼也<hi>實録無周侲事此據鐵崖樂府補入</hi>
士誠既死呉王謂羣臣曰吾昔渡江時所得江東數郡<lb/>
<pb n="KR2b0040_WYG_184-13b"/>
而已陳友諒據上流張士誠為吾腹心之患一有警報<lb/>
首尾牽制吾居中應之實為艱難今二人皆為吾所滅<lb/>
然東南雖定而中原尚擾尤當相與戮力未可遽為自<lb/>
安之計　辛卯呉置宣徽院改大醫監為太醫院秩皆<lb/>
正三品　甲午呉朱亮祖兵至天台縣縣尹湯盤以縣<lb/>
降　丙申太師汪嘉努追封兖王諡忠靖　丁酉呉朱<lb/>
亮祖進攻台州方國珍岀師拒戰亮祖擊敗之指揮嚴<lb/>
德中矢死德采石人也　戊戌呉王遣使以書送元宗<lb/>
<pb n="KR2b0040_WYG_184-14a"/>
室神保大王及黒漢等九人於帝書畧曰曩者天棄金<lb/>
宋厯數在殿下祖宗故以韃靼部落起事沙漠入中國<lb/>
與民為主傳及百年至於殿下海内兵興豪傑紛起擾<lb/>
亂中原邑里蕭條黎庶之不安已十七載矣殿下屢嘗<lb/>
命將征伐國勢日衰妖氛愈盛遂令故將大臣服毒而<lb/>
歿臨陣而陷十常八九如以義旗而興為將者李察罕<lb/>
張思道李思齊雖能殄滅妖寇功已高權已重豪傑之<lb/>
志在焉殿下不能誰何尤甚於妖人之作亂也蓋其心<lb/>
<pb n="KR2b0040_WYG_184-14b"/>
不異曹操奉漢獻帝於許下殿下豈不知之且妖人之<lb/>
作亂權臣之跋扈非妖人易於作亂權臣易於跋扈也<lb/>
由殿下不能體祖宗所為故天將棄之如棄金宋之事<lb/>
殆不可救予本庶民因亂起兵保障鄉里官軍隔絶遂<lb/>
為衆所推戴數年以來因輯衆撫有江東兩浙湖淮漢<lb/>
沔江西嶺廣人各生理近殄滅反側張士誠於彼得神<lb/>
保大王及黒漢等九人昔殿下祖宗滅金宋蕩除其宗<lb/>
室親王駙馬皆殄滅無遺一何忍也今予則不然所獲<lb/>
<pb n="KR2b0040_WYG_184-15a"/>
元氏子孫悉皆放歸望殿下思祖宗之傳仍善待之又<lb/>
以書與庫庫特穆爾曰曩者累遣使皆被拘留未審閣<lb/>
下雅意若何今都事李節思歸特遣人送去所拘使者<lb/>
亦望發還方今天下豪傑如萌芽之發尚未長盛閣下<lb/>
如存大義宜整師旅聽命於朝令四境貢賦入京或時<lb/>
赴朝廷與君共謀大事以安天下可也不然名為臣子<lb/>
而朝廷之權專屬軍門縱此心自以為忠安能免於人<lb/>
議若猶豫不決恐變生部屬事有難言閣下果忠於君<lb/>
<pb n="KR2b0040_WYG_184-15b"/>
當以赤心事之若有他圖速宜堅兵以固境土予近日<lb/>
削平張氏江南已定東南距大海西抵巴蜀南被嶺南<lb/>
止有閩中一區已遣偏師征討旦夕必下諸軍屯駐在<lb/>
内居閒養銳閣下如欲借力但遣一使至即時調發應<lb/>
援薄有織金文綺四端用見遠意　己亥沂州王宣遣<lb/>
其副使權苖芳謝過於呉呉王遣鎮撫侯正紀往報之<lb/>
　辛丑呉王命於泗州靈璧取石制磬湖州采桐梓制<lb/>
琴瑟　平姑蘇師還呉王論功行賞封李善長為宣國<lb/>
<pb n="KR2b0040_WYG_184-16a"/>
公徐達信國公常遇春鄂國公餘皆賞綵段有差軍人<lb/>
米一石鹽十斤王諭諸將曰江南既平當北定中原以<lb/>
一天下毋狃於暫安而忘永逸毋足於近功而昧遠圖<lb/>
大業垂成更須努力明日徐達等入謝王問公等還第<lb/>
置酒為樂否對曰荷主上恩德皆置酒相慶王曰吾豈<lb/>
不欲置酒與諸將為一日之歡但中原未平非宴樂之<lb/>
時公等不見張氏所為乎終日相與酣歌逸樂今竟何<lb/>
如宜深戒之　呉朱亮祖兵克台州初方國瑛聞呉師<lb/>
<pb n="KR2b0040_WYG_184-16b"/>
至即欲遁去㑹其都事馬克讓自慶元還言國珍方治<lb/>
兵為城守計勸國瑛勿去國瑛始約束將士乘城拒守<lb/>
然士卒懷懼往往有逃潰者亮祖攻之急國瑛度力不<lb/>
能禦以巨艦載妻子夜出興善門走黃巖亮祖入其城<lb/>
遂下仙居諸縣國瑛之遁也挾總管趙琬至黃巖琬潛<lb/>
登白龍奥舍於民家絶粒不食人勸之食輒瞑目卻之<lb/>
七日而死琬璉之弟也　癸卯呉新内成正殿曰奉天<lb/>
殿前為奉天門殿之後曰華蓋殿殿後曰謹身殿皆翼<lb/>
<pb n="KR2b0040_WYG_184-17a"/>
以廊廡奉天殿之左右各建樓左曰文樓右曰武樓謹<lb/>
身殿之後為宫前曰乾清宫後曰坤寧宫六宫以次序<lb/>
列焉周以皇城城之門南曰午門東曰東華西曰西華<lb/>
北曰𤣥武制皆樸素不為雕飾王命博士熊鼎類編古<lb/>
人行事可以鑒戒者書於壁間又命侍臣書大學衍義<lb/>
於兩廡壁間王曰前代宫室多施繪畫予用書此以備<lb/>
朝夕觀覽豈不愈於丹青乎有言瑞州岀文石琢之可<lb/>
以甃地王曰爾不能以節儉之道事予乃導予以侈麗<lb/>
<pb n="KR2b0040_WYG_184-17b"/>
夫豈予心哉但構為宫室已覺作者之勞况遠取文石<lb/>
能不厲民乎言者大慙而退　冬十月甲辰朔呉王謂<lb/>
中書省臣曰軍中士卒多因戰鬭而傷殘者不可備行<lb/>
伍今新宫成宫外當設備禦合於宫墻外周圍隙地多<lb/>
造廬舍令廢疾者居之晝則治生夜則巡警因給糧以<lb/>
贍之使得有所養也　呉王遣起居注呉林魏觀以幣<lb/>
帛求遺賢於四方　呉徙蘇州富民實濠州　貊高以<lb/>
兵入山西定盂州忻州下<graphic n="KR1746" url="https://raw.githubusercontent.com/kanripo/KR-Gaiji/master/images/KR1746.png" mimeType="image/png"/>州遂攻真定詔伊蘓自河<lb/>
<pb n="KR2b0040_WYG_184-18a"/>
間以兵㑹貊高取真定已而不果命伊蘓還河間貊高<lb/>
還彰德　乙巳皇太子奏以淮南行省平章政事王信<lb/>
為山東行省平章政事兼知行樞密院事立中書行省<lb/>
於真定路　丙午呉楚國公廖永安之喪至自蘇州王<lb/>
迎祭於郊　加司徒淮南行省平章政事王宣為沂國<lb/>
公　呉命百官禮儀俱尚左改右相國為左左相國為<lb/>
右餘官如之又定國子學官制以博士許存仁為祭酒<lb/>
劉承直為司業　呉改太史監為院以太史監令劉基<lb/>
<pb n="KR2b0040_WYG_184-18b"/>
為院使秩正三品　朱亮祖兵至黃巖州方國瑛燒廨<lb/>
宇民居遁海上守將哈爾嚕降　丁未呉王敇禮官曰<lb/>
自古忠臣義士舍生取義身沒而名存有以垂訓於天<lb/>
下若元右丞余闕守安慶屹然當南北之衝援絶力窮<lb/>
舉家皆死節義凛然又有江州總管李黼身守孤城力<lb/>
抗强敵臨難死義與闕同轍自昔忠臣義士必見褒崇<lb/>
於後代蓋以厲風俗也宜令有司建祠肖像歲時祀之<lb/>
　壬子詔庫庫特穆爾落太傅中書左丞相并諸兼領<lb/>
<pb n="KR2b0040_WYG_184-19a"/>
職事仍前河南王以汝州為食邑其弟托音特穆爾以<lb/>
集賢學士與庫庫特穆爾同居河南府而以河南府為<lb/>
梁王食邑從行官屬悉令還朝凡庫庫特穆爾所總諸<lb/>
軍在帳前者命伯索珠和爾齊統之在河南者中書平<lb/>
章政事内史李克彛統之在山東者太保中書右丞相<lb/>
伊蘓統之在山西者少保中書左丞相沙蘭達哩統之<lb/>
在河北者知樞密院事貊高統之唯關保仍統本部諸<lb/>
軍庫庫特穆爾既受詔即退軍屯澤州　是日赦天下<lb/>
<pb n="KR2b0040_WYG_184-19b"/>
　呉置御史臺秩從一品以湯和為左御史大夫鄧愈<lb/>
為右御史大夫劉基章溢為御史中丞基仍兼太史院<lb/>
王諭之曰國家所立惟三大府總天下之政中書政之<lb/>
本都督府掌軍旅御史臺糾察百司朝廷紀綱盡繫於<lb/>
此其職實為清要卿等當思正已以率下忠勤以事上<lb/>
毋徒擁虛位而漫不可否毋委靡因循以縱奸養惡毋<lb/>
假公濟私以傷人害物詩云剛亦不吐柔亦不茹此大<lb/>
臣之體也卿等勉之　甲寅呉命左御史大夫湯和為<lb/>
<pb n="KR2b0040_WYG_184-20a"/>
征南將軍僉大都督府事呉禎為副將軍率諸將討方<lb/>
國珍於慶元　壬戌呉命中書省定律令以李善長為<lb/>
總裁官楊憲傅瓛劉基陶安徐本文原吉范顯宗錢用<lb/>
任盛元輔呉去疾趙麟崔永泰張純誠謝汝志周禎劉<lb/>
惟敬周祥陳敏孫忠李祥潘黼程孔昭傅敏學王藻呉<lb/>
彤為議律官初王以唐宋皆有成律斷獄惟元不倣古<lb/>
制取一時所行之事為條格胥吏易為奸弊自平武昌<lb/>
以來即議定律至是臺諫已立各道按察司將巡厯郡<lb/>
<pb n="KR2b0040_WYG_184-20b"/>
縣欲須成法俾内外遵守故有是命復諭之曰立法貴<lb/>
在簡當使言直理明人人易曉若條緒繁多或一事而<lb/>
兩端可輕可重使貪猾之吏得以因縁為奸則所以禁<lb/>
殘暴者反以賊善良非良法也務求適中以去繁弊夫<lb/>
網密則水無大魚法密則國無全民卿等宜盡心參究<lb/>
凡刑名條目逐一采上吾與卿等面議斟酌庶可以久<lb/>
遠行之　丙辰呉王遣使以書遺李思齊張良弼使息<lb/>
兵解鬭推一人為尊撫定關中以一民心思齊等得書<lb/>
<pb n="KR2b0040_WYG_184-21a"/>
不報　丁巳呉王宴功臣於西樓　辛酉呉王謂信國<lb/>
公徐達等曰中原擾攘人民離散山東則有王宣父子<lb/>
鼠竊狗偷反側不常河南則有王保保名為尊元實則<lb/>
跋扈擅専上疑下慢關隴則有李思齊張思道彼此猜<lb/>
忌勢不兩立且與王保保互相嫌隙元之將亡其機在<lb/>
此今欲命諸公北伐計將何如鄂國公常遇春對曰今<lb/>
南方已定兵力有餘直𢷬元都以我百戰之師敵彼久<lb/>
逸之卒挺竿而可勝也都城既克有似破竹之勢乘勝<lb/>
<pb n="KR2b0040_WYG_184-21b"/>
長驅餘可建瓴而下矣王曰元建都百年城守必固若<lb/>
如卿言懸師深入不能即破頓於堅城之下餽餉不繼<lb/>
援兵四集進不得勝退無所據非我利也吾欲先取山<lb/>
東撤其屏蔽旋師河南斷其羽翼抜潼關而守之據其<lb/>
户樞天下形勢入我掌握然後進兵元都則彼勢孤援<lb/>
絶不戰可克既克其都鼓行雲中九原以及關隴可席<lb/>
卷而下矣諸將皆曰善王顧謂徐達曰兵法以廟筭勝<lb/>
者得筭多也卿其識之　癸亥呉定樂舞之士樂生用<lb/>
<pb n="KR2b0040_WYG_184-22a"/>
道童如故舞生以民間俊秀子弟為之文武二舞各六<lb/>
十四人　甲子呉王命中書右丞相信國公徐達為征<lb/>
北大將軍中書平章政事掌軍國重事常遇春為征北<lb/>
副將軍率甲士二十五萬由淮入河北取中原又命中<lb/>
書平章政事胡廷瑞為征南將軍江西行省左丞何文<lb/>
輝為副率安吉寧國南昌袁贛滁和無為等衛軍由江<lb/>
西取福建以湖廣參政戴德隨征又命平章楊璟左丞<lb/>
周德興參政周彬率武昌荆州益陽常德潭岳衡澧等<lb/>
<pb n="KR2b0040_WYG_184-22b"/>
衛軍取廣西文輝初為王養子賜姓朱氏至是復何姓<lb/>
　是日王親祭上下神祗於北門之七里山讀祝畢召<lb/>
諸將士諭之曰汝等師行非必畧地攻城而已要在削<lb/>
平禍亂以安民生凡遇敵則戰若所經之處及城下之<lb/>
日勿妄殺人勿奪民財勿毁民居勿廢農具勿殺耕牛<lb/>
勿掠人子女民間或有遺棄孤兒幼女父母親戚來求<lb/>
者即還之諸將皆頓首受命　乙丑以集賢大學士丁<lb/>
好禮為中書添設平章政事　呉王遣世子及次子往<lb/>
<pb n="KR2b0040_WYG_184-23a"/>
謁臨濠諸墓時世子年十三次子年十二命中書擇官<lb/>
輔導以行凡所過郡邑城隍及山川之神皆祭以少牢<lb/>
至墓所拜掃禮畢乃還　丙寅平章内史關保封許國<lb/>
公　呉王檄諭齊魯河洛燕薊秦晉之人曰元之臣子<lb/>
不遵祖訓廢壞綱常有如大德廢長立幼泰定以臣弑<lb/>
君天厯以弟酖兄至於閨闥之間每多無别上下相習<lb/>
恬不為怪其於父子君臣夫婦長幼之倫瀆亂甚矣夫<lb/>
人君者斯民之宗主朝廷者天下之本根禮義者御世<lb/>
<pb n="KR2b0040_WYG_184-23b"/>
之大防其所為如彼豈可為訓天下後世哉及其後嗣<lb/>
沈荒失君臣之道又加以宰相專權憲臺報怨有司毒<lb/>
虐於是人心離叛天下兵起使我中國之民死者肝腦<lb/>
塗地生者骨肉不相保雖因人事所致實天厭其德而<lb/>
棄之之時也予本淮右布衣因天下亂為衆所推率師<lb/>
渡江居金陵形勝之地得長江天塹之險今十有三年<lb/>
西扺巴蜀東連滄海南控閩越湖湘漢沔兩淮徐邳皆<lb/>
入版圖奄及南方盡為我有念中原之民久無所主深<lb/>
<pb n="KR2b0040_WYG_184-24a"/>
用疚心予恭天成命罔敢自安方欲遣兵北伐拯生民<lb/>
於塗炭復漢官之威儀慮人民未知反為我讐挈家北<lb/>
走陷溺尤深故先諭告兵至勿避予號令嚴肅無秋毫<lb/>
之犯歸我者永安於中華背我者自竄於塞外其䝉古<lb/>
色目諸人有能知禮義願為臣民者與中夏人撫養無<lb/>
異檄到之日各宜知悉　丁卯呉大將軍徐達等師次<lb/>
淮安遣人往沂州以書諭王宣父子使來降　己巳呉<lb/>
王以大軍進取中原恐庫庫特穆爾乘間竊發侵擾邊<lb/>
<pb n="KR2b0040_WYG_184-24b"/>
民乃命中書省臣戒飭廬州安豐六安濠泗蘄黃襄陽<lb/>
各處嚴兵守備　呉湖廣行省遣兵取寳慶新化縣擊<lb/>
守將麻周破之　呉朱亮祖自黃巖進兵溫州克其城<lb/>
方明善先已挈妻子遁去亮祖入城撫諭分兵徇瑞安<lb/>
其守將謝伯通以城降　辛未沂州王信既得呉大將<lb/>
軍書乃遣使約欵且奉表賀平張士誠王遣徐唐李儀<lb/>
等往沂州授信江淮行省平章政事麾下官將皆仍舊<lb/>
職所部軍馬令悉聽大將軍節制時信與其父宣隂持<lb/>
<pb n="KR2b0040_WYG_184-25a"/>
兩端外雖請降内實修備王知之乃遣人密諭徐達勒<lb/>
兵趨沂州以觀其變　十一月癸酉朔呉朱亮祖率舟<lb/>
師襲敗方明善於樂清之盤嶼追至楚門海口遣百戸<lb/>
李德招諭之　乙亥明昇遣其臣鄧良叟聘於呉呉王<lb/>
命良叟從大將軍觀所下城邑　丙子呉徐達師次下<lb/>
邳都督同知張興祖率兵往徐州進取山東諸州縣<lb/>
己卯徐達兵至榆林鎮元僉院酈毅鎮撫孫惟德降達<lb/>
令黃逄等守之　庚辰呉平章韓政師次梁城元同知<lb/>
<pb n="KR2b0040_WYG_184-25b"/>
樞密院盧斌僉院程福等率衆降是日徐唐等至沂州<lb/>
　辛巳呉征南將軍湯和克慶元先是和兵自紹興渡<lb/>
曹娥江進次餘姚降其知州李密及上虞縣尹沈熅遂<lb/>
進兵慶元城下攻其西門府判徐善等率屬官耆老自<lb/>
西門出降方國珍驅部下乘海舟遁去和率兵追之國<lb/>
珍以衆迎戰和擊敗之斬首及溺死者甚衆擒其將方<lb/>
惟益等獲海舟二十五艘國珍率餘衆入海和還師慶<lb/>
元徇下定海慈谿等縣　初呉王令王宣以兵從大將<lb/>
<pb n="KR2b0040_WYG_184-26a"/>
軍征討及徐唐等至宣不欲行乃使其子信密往莒州<lb/>
募兵為備禦計而遣其員外郎王仲綱等詐來犒師以<lb/>
緩攻達受而遣之仲綱等既還宣即以兵劫徐唐等欲<lb/>
殺之唐得脫走達軍達即率師抵沂州營於北門達猶<lb/>
欲降之遣梁鎮撫往説宣宣陽許之尋復閉門拒守達<lb/>
怒遂急攻其城宣待信募兵未還自度不能支乃開西<lb/>
門出降達令宣為書遣鎮撫孫惟德招降信信殺惟德<lb/>
與其兄仁走山西於是嶧莒海州及沭陽日照贛榆沂<lb/>
<pb n="KR2b0040_WYG_184-26b"/>
水諸縣皆相繼來降達以宣反覆并怒其子信殺孫惟<lb/>
德遂執宣杖而戮之命指揮韓溫守沂州　乙酉呉定<lb/>
大都督府及鹽運司起居注給事中官制　方國珍遁<lb/>
入海島己丑呉王命平章廖永忠為征南副將軍率兵<lb/>
自海道㑹湯和討之　方國瑛遣經厯郭春及其子文<lb/>
信詣呉朱亮祖納欵　丙戌以平章政事裕嚕特穆爾<lb/>
知樞密院事旺扎勒特穆爾平章政事巴延特穆爾特克<lb/>
實並知大撫軍院事　庚寅呉王遣使諭徐達等曰聞<lb/>
<pb n="KR2b0040_WYG_184-27a"/>
將軍巳上沂州未知兵欲何向如向益都當遣精銳將<lb/>
士於黃河扼其衝要以斷援兵使彼外不得進内無所<lb/>
望我軍勢重力專可以必克若未下益都即宜進取濟<lb/>
寧濟南二郡既下則益都以東勢窮力竭如囊中之物<lb/>
可不攻而自下矣然兵難遥度隨機應變尢在將軍時<lb/>
金火二星㑹於星紀望後火逐金過齊魯之分太史占<lb/>
曰宜大展兵威故有是諭　方國珍部將多降於呉湯<lb/>
和復遣人持書招之國珍不得已壬辰遣郎中承廣員<lb/>
<pb n="KR2b0040_WYG_184-27b"/>
外郎陳永詣和乞降又遣其子明善明則從子明鞏等<lb/>
納省院諸印於和　乙未以知樞密院事貊高為中書<lb/>
平章政事命太尉中書左丞相特哩特穆爾為大撫軍<lb/>
院使　是日冬至呉太史院進戊申歲大統厯初戊申<lb/>
厯成將刋布基與其屬高翼以録本進王覽之謂基曰<lb/>
此衆人之為乎對曰是臣二人詳定王曰天𧰼之行有<lb/>
遲速古今厯法有疏密苟不得其要不能無差春秋之<lb/>
時鄭國一辭命必禆諶草創世叔討論子羽脩飾子産<lb/>
<pb n="KR2b0040_WYG_184-28a"/>
潤色然後用之故少有闕失辭命尚如此而况於造厯<lb/>
乎公等須各盡其心務求至當基等頓首而退以所録<lb/>
再加詳校而後刋之　丙申呉朱亮祖兵至黃巖方國<lb/>
瑛及其兄子明善來見送之建康　丁酉命關保分省<lb/>
於普寧　庚子呉克滕州初徐達令平章韓政分兵扼<lb/>
黃河以斷山東援兵政乃遣千戸趙實畧滕州楊知院<lb/>
嬰城固守巳而聞大軍至楊知院遁去遂克其城　呉<lb/>
王諭徐達等曰若山東各城俱下留兵一萬守益都餘<lb/>
<pb n="KR2b0040_WYG_184-28b"/>
分軍收濟南濟寧然後大軍進取河洛燕薊相機而動<lb/>
其餘州仍舊卒賜之　辛丑徐達軍攻益都城抜之平<lb/>
章保保降宣慰使布延巴哈總管胡濬知院張俊皆死<lb/>
之遂徇下夀光臨淄昌樂高苑等縣令指揮葉國珍等<lb/>
守之初呉軍壓境布延巴哈力戰以拒及城陷而保保<lb/>
降布延巴哈還告其母曰兒忠孝不能兩全有二弟當<lb/>
為終養拜母趨官舍坐堂上呉將素聞其賢召之再三<lb/>
不往既而面縛之布延巴哈曰我元朝進士官至極品<lb/>
<pb n="KR2b0040_WYG_184-29a"/>
臣各為其主豈肯事二姓乎遂不屈而死先是其妻阿<lb/>
嚕珍厯呼家人告之曰我夫受國恩我亦封齊國夫人<lb/>
今事至此惟有死耳家人莫不泣下已而布延巴哈二<lb/>
弟之妻各抱幼子及婢妾溺舍南井死比阿嚕珍欲下<lb/>
而井填咽不可容遂抱子投舍北井其女及妾女孫女<lb/>
皆隨溺焉保保姓李氏陽武人又名老保從察罕特穆<lb/>
爾起兵數有功後為平章留守益都至是出降與白知<lb/>
院俱送建康老保後從王如汴王使招諭王保保王保<lb/>
<pb n="KR2b0040_WYG_184-29b"/>
保鴆殺之　壬寅呉征南將軍胡廷瑞帥師度杉關畧<lb/>
光澤縣下之　太常禮儀院使陳祖仁與翰林學士承<lb/>
旨王時待制黃冔編修黃肅伏闕上書言近者南軍侵<lb/>
陷全齊不踰月而逼畿甸朝廷雖命丞相伊蘓出師軍<lb/>
馬數少勢力孤危而中原諸軍左牽右掣調度失宜京<lb/>
城四面茫無屏蔽宗社安危正在今日臣等以為馭天<lb/>
下之勢當論其輕重强弱遠近先後不宜膠於一偏狃<lb/>
於故轍前日南軍僻在一方而庫庫特穆爾近在肘腋<lb/>
<pb n="KR2b0040_WYG_184-30a"/>
勢將竊持國柄故宜先於致討則南軍遠而輕庫庫近<lb/>
而重也今庫庫勢已窮蹙而南軍突至勢將不利於宗<lb/>
社故宜先於救難則庫庫弱而輕南軍强而重也陛下<lb/>
寛仁涵育皇太子賢明英斷當此之時宜審其輕重强<lb/>
弱改弦更張而撫軍諸官亦宜以公天下為心審時制<lb/>
宜今庫庫黨與離散豈能復振若止分撥一軍逼襲必<lb/>
就擒獲其餘彼中見調軍馬令其倍道東行勤王赴難<lb/>
與伊蘓等聲勢相援仍遣重臣分道宣諭催督庶㡬得<lb/>
<pb n="KR2b0040_WYG_184-30b"/>
宜如復膠於前説動以言者為庫庫游説而鉗天下之<lb/>
口不幸猝有意外之變朝廷亦不得聞而天下之事去<lb/>
矣書奏不報十二月癸卯朔日有食之　甲辰呉律<lb/>
令成王與諸臣復閱視之去煩就簡減重從輕者居多<lb/>
凡為令一百四十五條準唐之舊而增損之計二百八<lb/>
十五條命有司刋布中外　乙巳呉徐達等將發益都<lb/>
遣使往樂安招諭俞勝時勝兄寳為帳下所殺勝代為<lb/>
平章領其衆明日達師次長山北河般陽路總管李至<lb/>
<pb n="KR2b0040_WYG_184-31a"/>
等詣軍門降於是所屬淄川新城等縣皆望風欵附<lb/>
丁未呉王遣使諭徐達常遇春曰將軍統率將士鼓行<lb/>
而東下齊魯數十城雖韓信不是過也然事機合變之<lb/>
際不可不慮今山東諸將雖皆欵附而未嘗遣一人至<lb/>
此若留諸降將布列舊地所謂養虎遺患也昔漢光武<lb/>
命馮異平三輔營堡降者遣其渠帥詣京散其小民令<lb/>
就農桑壞其壁壘無使復聚古人之慮患深矣將軍其<lb/>
思之　呉都督同知張興祖率師至東平平章馮德棄<lb/>
<pb n="KR2b0040_WYG_184-31b"/>
城遁興祖遣指揮常守道千戸許秉等追至東阿參政<lb/>
陳璧等以所部來降秉復以舟師趨安山鎮右丞杜天<lb/>
佑左丞蔣興以衆降得船一百五十餘艘　戊申孔子<lb/>
五十六世孫襲封衍聖公孔希學聞呉軍至率曲阜縣<lb/>
尹孔希章鄒縣主簿孟思諒等迎見張興祖興祖禮之<lb/>
於是兖東州縣皆來降　呉置尚寳司秩正五品置侍<lb/>
儀司秩從五品又置内職六尚局及教坊司教坊以樂<lb/>
工為之　方國珍遣其子明完奉表謝罪於呉呉王始<lb/>
<pb n="KR2b0040_WYG_184-32a"/>
怒其反覆及覽表憐之表出其臣詹鼎所草詞辨而恭<lb/>
王曰孰謂方氏無人耶賜國珍書曰吾當以投誠為誠<lb/>
不以前過為過　戊申呉宋迪使山東還言張興祖能<lb/>
推誠待人降將有可用者即使領舊兵進取王曰此非<lb/>
良策聞興祖麾下降將有領千騎者一旦臨敵勢不足<lb/>
以相加因而生變何以制之乃命迪往諭興祖今後得<lb/>
降將悉送以來勿自留也　徐達至章丘守將石丞<lb/>
王成降　庚戌徐達至濟南平章達多爾濟進巴等以城<lb/>
<pb n="KR2b0040_WYG_184-32b"/>
降命指揮陳勝守之　征南將軍胡廷瑞至邵武守將<lb/>
李宗茂以城降　張興祖兵至濟寧守將陳秉直棄城<lb/>
遁呉兵遂入守之　辛亥呉王遣使諭徐達常遇春曰<lb/>
聞將軍已下齊魯諸郡中外皆相慶予獨謂勝而能戒<lb/>
者可以常勝安而能警者可以常安戒者雖勝若始戰<lb/>
警者雖安若履危夫屢勝之兵易驕久勞之師易潰能<lb/>
慮乎敗乃可以無敗能慎乎成乃可以有成若一懈怠<lb/>
必為人所乘將軍其勉之　密州守將邵禮詣呉徐達<lb/>
<pb n="KR2b0040_WYG_184-33a"/>
降　方國珍及其弟國珉率所部謁見湯和於軍門得<lb/>
士馬舟糧甚多已而昌國州達嚕噶齊庫爾濟蘓亦來<lb/>
降與國珍等並送建康呉王乃悉召其臣以丘楠為韶<lb/>
州同知又以表草出詹鼎手命官之其餘盡徙濠州浙<lb/>
東悉平　壬子樂安俞勝遣郎中劉啓中等詣徐達納<lb/>
欵　癸丑呉中書左丞相李善長率文武百官奉表勸<lb/>
進王不許羣臣固請王曰中原未平軍旅未息吾意天<lb/>
下大定然後議此而卿等屢請不已此大事當斟酌禮<lb/>
<pb n="KR2b0040_WYG_184-33b"/>
儀而行不可草草　丁巳胡廷瑞何文輝師至建陽守<lb/>
將曹復疇出降命指揮沈友仁守之　戊午蒲臺守將<lb/>
荆玉及鄒平縣尹董綱詣呉徐達降達以降將酈毅守<lb/>
鄒平命指揮張埜守章丘唐英守蒲臺　己未呉律令<lb/>
直解成王覽而喜曰前代所行通制條格之書非不繁<lb/>
密但資官吏弄法民間知者絶少是聾瞽天下之人使<lb/>
之不覺犯法也今吾以律令直解徧行人人通曉則犯<lb/>
法者自少矣　庚申以楊誠陳秉直並為國公中書平<lb/>
<pb n="KR2b0040_WYG_184-34a"/>
章政事　呉王命湯和廖永忠呉禎帥舟師自明州海<lb/>
道以取福州　率酉呉廣信衞指揮沐英率師破分水<lb/>
關畧崇安縣克之　呉命凌統為浙東按察使王見其<lb/>
衣服垢敝謂統曰汝久居通顯猶服敝衣得無儉不中<lb/>
禮乎對曰臣平生好儉素王曰好儉固是美事但無似<lb/>
公孫𢎞有飾詐之譏統慙而退　壬戌俞勝自樂安來<lb/>
見徐達於濟南達遣勝還樂安留其郎中楊子華　呉<lb/>
左丞相李善長率禮官以呉王即位禮儀進　癸亥呉<lb/>
<pb n="KR2b0040_WYG_184-34b"/>
中書省議和池州徽宣太平諸府民出布囊運糧王曰<lb/>
國家科差不可苛細苛細則民不堪今庫中布不乏為<lb/>
囊亦易何用復取於民不許　甲子命中書右丞相伊<lb/>
蘓太尉知院托和齊中書平章政事呼琳岱貊高知樞<lb/>
密院事小章圖堅特穆爾江文清嚕爾等㑹楊誠陳秉<lb/>
直巴延布哈俞勝各部諸軍同守禦山東又命關保往<lb/>
為聲援時猶未知俞勝之降呉也　呉王御新宫以羣<lb/>
臣推戴之意祭告於上帝皇祇其畧曰如臣可為生民<lb/>
<pb n="KR2b0040_WYG_184-35a"/>
主告祭之日帝祇來臨天朗氣清如臣不可當烈風異<lb/>
景使臣知之　呉徐達遣參政傅友德取萊陽　乙丑呉<lb/>
禮部尚書崔亮等以所定冊立皇后皇太子禮儀進<lb/>
丙寅以莊家為中書參知政事　呉王命世子及諸子<lb/>
名祝告太廟曰維子之生父命以名典禮所重古今皆然<lb/>
仰承先德自舉兵渡江以來生子七人今長子命曰標<lb/>
次曰樉曰棡曰棣曰橚曰楨曰榑從孫一人曰煒敢告<lb/>
知之煒後更名守謙王以諸子年漸長成宜習勤勞命<lb/>
<pb n="KR2b0040_WYG_184-35b"/>
内侍製麻履以行凡出城稍遠則令馬行其二步行其<lb/>
一　呉定内使冠服制凡内使冠用烏紗描金曲角㡌<lb/>
衣用胷背花圓領窄袖衫烏角束帶　呉左丞相李善<lb/>
長等進儀衞王見仗内旗有天下太平皇帝萬歲字顧<lb/>
善長曰此誇火之辭非古制也命去之　呉徐達自濟<lb/>
南復還益都率諸將進取登萊各處州縣　戊辰呉王<lb/>
諭中書省臣曰自古聖賢之君不以禄私親不以官私<lb/>
愛惟求賢才以治其民所以示天下至公也元朝出於<lb/>
<pb n="KR2b0040_WYG_184-36a"/>
沙漠惟任一已之私不明先王之道所在官司輒以䝉<lb/>
古色目人為之長但欲私其族類羈縻其民而已非公<lb/>
天下愛民圖治之心也况奸吏從而䝉蔽之舞文弄法<lb/>
朝廷之上賄賂公行茍且之政因循歲月上下同氣不<lb/>
以為怪末年以來其弊尤甚以致社稷傾危而卒莫之<lb/>
救公等宜以此為戒選官之際慎擇其人而任之勿循<lb/>
其弊也　己巳呉徐達至益都登州守將董車萊州守<lb/>
將安然各遣其僚屬奉表來降蒲臺民有供芻藁違令<lb/>
<pb n="KR2b0040_WYG_184-36b"/>
者達欲斬之其子請以身代達送之建康王嘉其孝并<lb/>
其父宥之　庚午呉征南將軍湯和率師克福州初陳<lb/>
友定環城外築壘為備毎五十步更築一臺嚴兵守之<lb/>
聞呉軍入杉關乃留同僉賴正孫副樞謝英輔院判鄧<lb/>
益以衆二萬守福州自率精銳走延平以拒敵時和等<lb/>
行師自明州乘東北風徑抵福州入五虎門駐師南臺<lb/>
河口遣人入城招諭為平章庫楚所殺呉師登岸將圍<lb/>
城庫楚領衆出南門逆戰指揮謝德成等擊敗之衆潰<lb/>
<pb n="KR2b0040_WYG_184-37a"/>
入城拒守是夜參政袁仁密遣人納欵呉師於臺上蟻<lb/>
附登城遂開南門和擁兵入鄧益拒戰於水門和擊殺<lb/>
之正孫英輔自西門出走延平庫楚塔海穆爾和卓巴<lb/>
哈左丞鄧住中丞特穆爾斯等皆懷印綬挈妻子遁去<lb/>
參政尹克仁赴水死行宣政院使多爾瑪不屈下獄死<lb/>
時僉院拜特穆爾居侯官聞呉軍攻城急歎曰戰守非<lb/>
我得為無以報國乃積薪樓下殺其妻妾及二女縱火<lb/>
焚之遂自刎和入省署撫韓軍民遣袁仁暨員外即余<lb/>
<pb n="KR2b0040_WYG_184-37b"/>
善招諭興化漳泉諸路其福寧等州縣未附者分兵畧<lb/>
定　辛未呉王以山東郡縣既下命官往撫輯之　呉<lb/>
定各縣為上中下三等稅糧十萬石以下為上縣六萬<lb/>
以下為中縣三萬以下為下縣　減金華田租初得金<lb/>
華時軍食不給知府王崇顯請增民田租以足用民頗<lb/>
病之至是江浙平章李文忠以其事聞遂下令免所增<lb/>
之數民大感悦　是月詔命陜西行省左丞相圖嚕總<lb/>
統張良弼托烈伯孔興各枝軍馬以李思齊為副總統<lb/>
<pb n="KR2b0040_WYG_184-38a"/>
守禦關中撫安軍民托烈伯孔興等出潼關及取順便<lb/>
山路渡黃河合勢東行共勤王事思齊等皆不奉命<lb/>
太常禮儀院使陳祖仁復上書皇太子言庫庫特穆爾<lb/>
兵馬終為南軍之所忌茍善用之豈無所助然人皆知<lb/>
之而不敢言者誠恐誣以受財㳺説之罪也况聞庫庫<lb/>
屢上書疏明其心曲是猶未自絶於朝廷朝廷豈宜遽<lb/>
絶之當今為國家計者不過戰守遷三事以言乎戰則<lb/>
資其掎角之勢以言乎守則望其勤王之師以言乎遷<lb/>
<pb n="KR2b0040_WYG_184-38b"/>
則假其藩衞之力極意勉勵使行猶恐遲晚豈可使數<lb/>
萬之師棄置於一方當此危急之秋宗社存亡僅在旦<lb/>
夕不幸一日有唐𤣥宗倉卒之出則是以百年之宗社<lb/>
委而棄之此時雖碎首殺身何濟於事故今不復避忌<lb/>
惟以宗社存亡為重奉書以聞太子不報　是歲集賢<lb/>
學士致仕歸暘卒<lb/>
　<lb/>
　資治通鑑後編卷一百八十四<lb/>
</p>
<p>
</p>
  </div>
</body>
</text>
</TEI>
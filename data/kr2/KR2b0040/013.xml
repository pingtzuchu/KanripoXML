<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編卷十三</head> <lb/>
    <p>
<pb n="KR2b0040_WYG_013-1a"/>
欽定四庫全書<lb/>
　資治通鑑後編卷十三<lb/>
　　　　　　　　　　　刑部尚書徐乾學撰<lb/>
　宋紀十三<hi>起著雍困敦正月盡屠維赤奮若正月凡一年有竒</hi>
　　太宗至仁應道神功聖徳睿烈大明廣孝皇帝<lb/>
端拱元年春正月丙寅以大理評事鉅野王禹偁為右<lb/>
拾遺華陽羅處約為著作佐郎並直史館賜緋舊止賜<lb/>
塗金帶特命以文犀帶寵之禹偁即日獻端拱箴以寓<lb/>
<pb n="KR2b0040_WYG_013-1b"/>
規諷　乙亥饗先農于東郊以后稷配遂耕耤田始三<lb/>
推有司奏禮畢帝曰朕志在勸農恨不能終千畆豈止<lb/>
以三推為限耕數十步侍臣固請乃止還御乾元門大<lb/>
赦改元民年七十以上有徳行為鄉里所宗者賜爵一<lb/>
級丙子上作東郊耤田詩賜近臣因謂之曰國之上瑞<lb/>
惟豐年爾自累嵗登稔人無疾疫朕求治雖切而徳化<lb/>
未洽天貺若是能無懼乎　乙酉禁用酷刑　帝以補<lb/>
闕拾遺多循黙不修職業二月乙未改左右補闕為左<lb/>
<pb n="KR2b0040_WYG_013-2a"/>
右司諌左右拾遺為左右正言　先是有傭書人翟頴<lb/>
者性險誕與知制誥胡旦狎旦為作大言使頴上之且<lb/>
改頴名曰馬周以為唐馬周復出也于是擊登聞鼓訟<lb/>
平章事李昉身任元宰屬契丹入冦不憂邊思職但賦<lb/>
詩飲酒并置女樂等事帝以方講耤田稍容忍之至是<lb/>
召翰林學士賈黄中草制授昉右僕射罷政且令黄中<lb/>
切責之黄中言僕射師長百僚舊宰相之任今自工部<lb/>
尚書而遷是職非黜責之義也若以文昌務簡均勞逸<lb/>
<pb n="KR2b0040_WYG_013-2b"/>
為辭庶幾得體帝然之昉和厚多恕在位小心醇謹毎<lb/>
有求進用者雖知其材可取必正色拒却已而擢用或<lb/>
不足用輒和顔温語待之子弟問其故昉曰用賢人主<lb/>
之事若受其語是市私恩也故峻絶之使恩歸于上若<lb/>
不用者既失所望又無善辭取怨之道也　以趙普為<lb/>
太保兼侍中參知政事吕蒙正為中書侍郎兼平章事<lb/>
帝諭普曰卿勿以位髙自縦勿以權重自驕但能謹賞<lb/>
罰弭愛憎軍國何憂不治蒙正質厚寛簡有重望不結<lb/>
<pb n="KR2b0040_WYG_013-3a"/>
黨與遇事敢言毎論政有未允者必固稱不可帝嘉其無<lb/>
隠故與普俱命藉普舊徳為之表率蒙正晚出驟進與<lb/>
普同位普甚推許之<lb/>
　吕中曰趙普之再入相也與乾徳之初入相不同蓋<lb/>
　太祖規模廣大故普慨然以天下自任而敢為任事<lb/>
　太宗規模繁宻故普不免逺嫌疑存形迹而救過之<lb/>
　不暇然以元老重望而推蒙正之晚輩吕端之台輔<lb/>
　器人之有技若己有之此所以能保我子孫黎民哉<lb/>
<pb n="KR2b0040_WYG_013-3b"/>
開封尹陳王元僖以耤田進封許王庚子上手詔戒元<lb/>
僖等曰朕尹開封歴十六七年民間稼穡君子小人真<lb/>
偽無不更諳即位以来十三年矣外絶畋逰之樂内鄙<lb/>
聲色之娱汝等生長深宫小民艱難人之善惡恐未必<lb/>
曉夫帝子親王先須克己勵情聴卑納諌每著一衣則<lb/>
憫蠶婦每餐一食則念耕夫至于聴斷之閏慎勿恣其<lb/>
喜怒朕每禮接羣臣以求啓沃汝等當勿鄙人短勿恃<lb/>
己長乃可永守富貴而保令終先賢有言曰逆吾者是<lb/>
<pb n="KR2b0040_WYG_013-4a"/>
吾師順吾者是吾賊此不可以不察也　錢俶改封鄧<lb/>
王　丙午詔諸道民有艱食者所在發廩賑之　趙普<lb/>
再入相方立班宣制工部侍郎同知京朝官考課雷徳<lb/>
驤驟聞之手不覺墜笏遽上疏乞歸又請對具陳所以<lb/>
帝勉諭良久且曰卿第去朕終保全卿徳驤固請不已<lb/>
壬子罷知京朝官考課仍奉朝請特賜白金三十兩以<lb/>
慰其心　是月以李繼捧為感徳軍節度使　三月甲<lb/>
子下詔申警官吏求直言　帝嘗謂户部使李惟清曰<lb/>
<pb n="KR2b0040_WYG_013-4b"/>
朕讀賈誼傳夜分不倦誼當漢文時天下治平指論時<lb/>
事至云太息痛哭蓋欲感動人主不避觸鱗真忠臣明<lb/>
國體者也今廷臣有似此人者否惟清曰陛下若于言<lb/>
事中理者賜以奬擢即不知忌諱者亦與優容則賈誼<lb/>
之流復出帝曰朕聰明雖不逮漢文然每上章言事未<lb/>
嘗不再三省覽稍有益國便民即付宰相行之識淺事<lb/>
乖寢而不報亦未嘗加罪蓋欲開言路廣視聴若有言<lb/>
大事知大體者朕當擢以不次之位也　樞宻副使趙<lb/>
<pb n="KR2b0040_WYG_013-5a"/>
昌言與鹽鐡副使陳象輿厚善度支副使董儼知制誥<lb/>
胡旦皆昌言同年生右正言梁顥嘗在大名幕下故四<lb/>
人者日夕㑹昌言第京師語曰陳三更董半夜翟馬周<lb/>
既訟罷李昉與旦益相得每排毁時政上書自薦及歴<lb/>
舉所善十數人皆公輔器期昌言内為之助人多識其<lb/>
辭氣皆旦所為也昉既坐黜趙普秉政深疾之開封尹<lb/>
許王元僖亷得其事白帝捕馬周繋獄窮治之具伏帝<lb/>
怒詔決杖流海島甲戌責昌言為崇信節度行軍司馬<lb/>
<pb n="KR2b0040_WYG_013-5b"/>
象輿復州團練副使儼海州旦坊州顥虢州司户參軍<lb/>
帝待昌言厚垂欲相之㑹普以勲舊復入惡昌言剛戾難<lb/>
制因是請加誅殛帝特宥昌言既貶官普又請行後命<lb/>
帝不許乃止普始為節度使貽書臺閣體式皆如申狀<lb/>
得者必封還之獨象輿不却普謂其慢己故與旦顥皆<lb/>
被重譴　太平興國初侯莫陳利用賣藥京城多變幻<lb/>
之術眩惑閭里樞宻承㫖陳從信得之亟聞於帝即曰<lb/>
召見試其術頗騐即授殿直驟加恩遇累遷至陳州團<lb/>
<pb n="KR2b0040_WYG_013-6a"/>
練使前後賜與寵澤莫二遂恣横無復畏憚至於居處<lb/>
服玩皆僣乗輿宫殿之制依附者頗獲薦用士君子畏<lb/>
其黨而不敢言至是趙普㢘得其専殺人及他不法事<lb/>
盡於帝前發之乃遣近臣就案利用具伏乙亥詔除名<lb/>
流商州仍籍其家俄詔還之普恐其再用使殿中丞竇<lb/>
諲復告其不遜之狀又京西轉運使宋沆籍利用家獲<lb/>
書數紙言皆指斥切害悉以聞普因勸帝曰利用罪大<lb/>
責輕未塞天下望存之何益帝曰豈有萬乗之主不能<lb/>
<pb n="KR2b0040_WYG_013-6b"/>
庇一人乎普曰陛下不誅則亂天下法法可惜此一䜿<lb/>
子何足惜哉帝不得已命戮於商州既而復遣使馳傳<lb/>
貸之使者至新安馬旋濘而踣及出濘易馬至商州已<lb/>
磔於市矣聞者快之<lb/>
　吕中曰仁宗時王曽劾武功王崇勲英宗初韓𤦺責<lb/>
　内侍任守忠周官冢宰一職不惟外統六卿亦且内統<lb/>
　六宫是以無宦寺之亂無女子之變漢初大臣申屠<lb/>
　嘉猶得以斥鄧通至後日則匡衡與石顯相表裏矣<lb/>
<pb n="KR2b0040_WYG_013-7a"/>
　國初大臣皆得以斥内侍至章子厚則用郝隨蔡京<lb/>
　則奉梁師成王黼則事童貫矣人言内外朝當合為<lb/>
　一然必公足以勝私外足以統内斯可矣<lb/>
夏四月加静海節度使黎桓檢校太尉　五月辛酉置<lb/>
秘閣於崇文院分三館書萬餘卷實其中命吏部侍郎<lb/>
李至兼祕書監帝謂至曰人君當淡然無欲勿使嗜好<lb/>
形見於外則奸佞無自入朕無他好但喜讀書多見古<lb/>
今成敗善者從之不善者改之如斯而已至等觀書閣<lb/>
<pb n="KR2b0040_WYG_013-7b"/>
下帝必遣使賜宴且命三館學士皆預焉　朝廷數以<lb/>
敕書招諭李繼遷繼遷終不肯降益侵盜邊境趙普建<lb/>
議欲復委李繼捧以夏臺故地令圖之繼捧時為感徳<lb/>
節度即召赴闕壬申授定難節度使所管五州錢帛芻<lb/>
粟田園等並賜保忠壬午保忠辭之鎮錫賚甚厚　閏<lb/>
月已丑以襄州衙内都虞候趙承煦為六宅使承煦普<lb/>
次子也普再入相未始為求官帝特命之近制宰相子<lb/>
起家即授水部員外郎加朝散階吕蒙正固讓止授六<lb/>
<pb n="KR2b0040_WYG_013-8a"/>
品京官自是為例　丙申賜諸道髙年百二十七人爵<lb/>
為公士秦漢以後不復賜民爵自耤田禮成始復賜焉<lb/>
　翰林學士禮部侍郎宋白知貢舉放進士程宿以下<lb/>
二十八人諸科百人榜既出謗議蜂起或撃登聞鼓求<lb/>
别試帝意其遺才壬寅覆試下第人于崇政殿得進士<lb/>
馬國祥以下及諸科凡七百人謂樞宻副使張宏曰朕<lb/>
親選貢士人無棄材卿與吕蒙正等曩者頗為大臣所<lb/>
沮非朕獨斷則不及此矣宏頓首謝舊制鎖院給左蔵<lb/>
<pb n="KR2b0040_WYG_013-8b"/>
庫十萬以資費用是嵗詔改支尚書祠部錢仍倍其數<lb/>
先是開封府發解如諸州之制皆府官専其事是秋以<lb/>
府事繁劇始别敕朝臣主之定名訖送府發解如式遂<lb/>
為永制　御史中丞嘗劾奏開封尹許王元僖元僖不<lb/>
平訴於帝曰臣天子兒以犯中丞故被鞫願賜寛宥帝<lb/>
曰此朝廷儀制孰敢違之朕若有過臣下尚加糾擿汝<lb/>
為開封府尹可不奉法耶諭罰如式<hi>百官表載此事於端拱元年不記中</hi>
<hi>丞姓名</hi>　六月丙辰朔右領軍衛大將軍陳廷山以謀反<lb/>
<pb n="KR2b0040_WYG_013-9a"/>
伏誅　復以湖南為武安軍<hi>考異本紀於二月即云襄王兼領荆南湖南兩鎮至</hi>
<hi>是復云改湖南為武安按實錄襄王二月未嘗兼領湖南也疑復軍額後乃除節度本紀恐誤</hi>　帝既<lb/>
擢馬國祥等猶恐遺材復命右正言王世則等召下第<lb/>
進士及諸科於武成王廟重試得合格數百人丁丑上<lb/>
覆試詩賦又得進士葉齊以下三十一人諸科八十九<lb/>
人並賜及第　秋七月戊戌謂趙普曰卿耆年觸熱固<lb/>
應不易自今長春殿對罷宜即歸私第頤養候稍凉乃<lb/>
赴中書視事　丙午除西川諸州鹽禁　八月甲子以<lb/>
<pb n="KR2b0040_WYG_013-9b"/>
宣徽南院使郭守文充鎮州路都部暑　戊寅武勝節<lb/>
度使鄧王錢俶卒上為輟視朝七日追封秦國王諡忠<lb/>
懿命中使䕶喪事葬洛陽俶任太師尚書令兼中書令<lb/>
四十年為元帥三十五年窮極富貴福履之盛近代無<lb/>
比　庚辰幸國子監詔博士李覺講周易之泰卦覺為<lb/>
别坐從臣皆列坐覺述天地感通君臣相應之㫖帝甚悦<lb/>
特賜帛百疋其明日謂宰相曰昨聴覺所講文義深奥<lb/>
足為鑒戒當與卿等共遵守之　丁酉契丹蕭太后如<lb/>
<pb n="KR2b0040_WYG_013-10a"/>
韓徳讓帳厚加賞賚命從臣分朋雙陸以盡歡　九月<lb/>
乙酉朔以李繼隆為定州都部署　丁未祕書監李至<lb/>
言著作局撰告饗宗廟及諸祠祭祝文稱尊號唐惟開<lb/>
元禮有之稽古者以為非禮且尊號起於近代請舉舊<lb/>
典饗宗廟稱嗣皇帝臣某諸祠稱皇帝斯為得禮從之<lb/>
　是月契丹主攻陷涿州冬十月癸未帝謂侍臣曰朕<lb/>
每念古人禽荒之戒自今除有司順時行禮之外更不<lb/>
於近甸逰獵五坊鷹犬悉解放之詔天下勿復来獻<lb/>
<pb n="KR2b0040_WYG_013-10b"/>
是月以右諌議大夫樊知古為河北東西路都轉運使<lb/>
都轉運使自知古始知古即若水也帝為改名焉　契<lb/>
丹克沙堆驛十一月陷長城我師潰圍南走契丹主邀<lb/>
撃之殺獲殆盡因攻蒲城祁州及新樂皆陷之　契丹<lb/>
兵至唐河北將入冦諸將欲以詔書從事堅壁清野勿<lb/>
與戰定州監軍袁繼忠曰敵騎在近城中屯重兵而不<lb/>
能剪滅令長驅深入豈折衝禦侮之用乎我將身先士<lb/>
卒死於敵矣辭氣慷慨衆皆伏中黄門林延夀等五人<lb/>
<pb n="KR2b0040_WYG_013-11a"/>
猶執詔書止之都部署李繼隆曰閫外之事將帥得専<lb/>
焉往年河間不即死者固將有以報國家耳乃與繼忠<lb/>
出兵距戰先是易州静塞騎兵尤驍果繼隆取以𨽻麾<lb/>
下留其妻子城中繼忠言于繼隆曰此精卒止可令守<lb/>
城萬一冦至城中誰與捍敵繼隆不從既而契丹果入<lb/>
冦易州遂陷卒妻子皆為所掠<hi>考異李燾曰易州陷守將不知主名亦不得其</hi>
<hi>月日但于此略見事蹟耳今按陳桱通鑑續編薛氏王氏宋元通鑑陳邦聸宋紀事本末皆云端拱二年春正</hi>
<hi>月契丹陷易州遷其民于燕續通鑑節要亦云端拱元年十一月契丹主遂陷祁州二年正月契丹主陷易州</hi>
<pb n="KR2b0040_WYG_013-11b"/>
<hi>至遼史及宋史新編遼國傳又云統和七年二月陷易州即宋之端拱三年也惟宋史本紀及東都事畧不載</hi>
<hi>陷易州事而李氏長編則于端拱元年冬已云契丹入冦易州遂陷静塞騎兵妻子皆為所掠雖無月日總在</hi>
<hi>唐河之戰之先今姑從其説</hi>繼隆欲以卒分𨽻諸軍繼忠曰不可但<lb/>
奏陞其軍額優以廩給使之盡節可也繼隆從其言衆<lb/>
皆感悦繼隆因乞之𨽻麾下至是推鋒先入契丹大潰<lb/>
追撃踰曺河斬首萬五千級獲馬萬疋己丑捷聞降璽<lb/>
書褒荅賜予甚厚<hi>考異李燾曰按此捷但定州路都部署及監軍之功也郭守文時在鎮州</hi>
<hi>初不聞出兵相為犄角而實錄本紀皆云守文上言破契丹于唐河不知何故今但據李繼隆及袁繼忠二傳</hi>
<pb n="KR2b0040_WYG_013-12a"/>
<hi>刪修不復稱守文然守文正傳亦云大破敵于唐河又㑹要云敵冦中山守文與繼隆出精兵背城而陣敵盡</hi>
<hi>鋭来攻繼隆號令將士一鼓破之殺獲甚衆按守文自為鎮州都部署初未嘗受詔至定州安得與繼隆俱出</hi>
<hi>兵背城而陣也契丹𫝊雖云守文繼隆同出戰然亦無背城而陣等事不知㑹要從何得之嘗考實錄又云犬</hi>
<hi>戎累嵗冦邊頗為民患國家乃于鎮定髙陽闗大屯兵甲以掎角之遣將之日上親授以成算至是果克㨗焉</hi>
<hi>按此但史臣歸美之詞恐非事實今不取</hi>
　吕中曰地有險易敵有多寡用兵之道安能逆料哉<lb/>
　夫勝負決于邊庭之外而方畧授于九重之上此岐<lb/>
　溝之役所以敗而靈州之圍所以不可觧也然以陣<lb/>
<pb n="KR2b0040_WYG_013-12b"/>
　圖授諸將而趙延進反以不用陣圖而見褒以詔書<lb/>
　授諸將而李繼隆反以違詔立功而稱賞不惟見當<lb/>
　時之臣猶得以法外立功亦足見我太宗之虚己用<lb/>
　人無可無不可歟<lb/>
十二月辛未以李繼遷為銀州刺史充洛苑使　國子<lb/>
博士李覺上言曰夫冀北燕代馬之所生契丹之所恃<lb/>
也制敵之用實資騎兵為急議者以為欲國之多馬在<lb/>
㗖戎以利使重譯而至然市馬之費嵗益而廏牧之數<lb/>
<pb n="KR2b0040_WYG_013-13a"/>
不加者蓋失其生息之理也且戎人畜牧轉徙馳逐水<lb/>
草騰駒㳺牝順其物性由是浸以蕃滋暨乎市易之馬<lb/>
至于中國則縶之維之飼以枯藁離析牝牡制其生性<lb/>
𤣥黄虺隤因而減耗宜然矣古者田賦之法天子畿方<lb/>
千里提封百萬井出戎馬四萬疋兵車萬乗諸侯大者<lb/>
馬四千疋兵車千乗卿大夫大者馬四百疋兵車百乗<lb/>
則天下之廣諸侯之衆戎馬之賦多矣是以唐堯暨晉<lb/>
皆處河北而北敵不能無患由馬之多此則並取於田<lb/>
<pb n="KR2b0040_WYG_013-13b"/>
賦不聞市馬於戎也泊秦壊井田漢興阡陌兵車不取<lb/>
田賦戎馬悉從官給是以匃奴歴年為患由馬之少也<lb/>
故晁錯説文帝勸農功令民有車騎馬一疋者復卒三<lb/>
人謂免三人甲卒之賦也至武帝七十年間衆庶街巷<lb/>
有馬千百成羣乗牝者擯而不得聚㑹此則馬皆生于<lb/>
中國不聞市之于戎也今軍伍中牝馬甚多而孳息之<lb/>
數尤鮮者何也皆云官給秣飼之費不充又馬多産則<lb/>
羸弱駒能食則侵其芻粟馬母愈瘠養馬之卒有罪無<lb/>
<pb n="KR2b0040_WYG_013-14a"/>
利是以駒子生乃驅令齅灰而死其後官司知有此蠧<lb/>
于是議及養駒之卒量給賞緍其如所賜無幾而尚習<lb/>
前弊今竊量國家所市戎馬直之少者疋不下二十千<lb/>
往来支給賜與復在數外是貴市于外夷而賤棄于中<lb/>
國非理之得也國家縦未暇别擇牝馬以分畜牧宜且<lb/>
減市馬之半直賜畜駒之將卒増為月給俟其後納馬<lb/>
即止焉則是貨不出國而馬有滋也大率牝馬二萬而<lb/>
駒收其半亦可嵗獲萬疋况復牝又生駒十數年間馬<lb/>
<pb n="KR2b0040_WYG_013-14b"/>
必倍矣昔猗頓窮士也陶朱公教以畜五牸乃適西河<lb/>
大畜牛羊於猗氏之南十年間其息無算况以天下之<lb/>
馬而生息乎帝覽而嘉之<lb/>
　吕中曰馬政有三牧之于官一也畜之于民二也市<lb/>
　之于外國三也就是三者而論則監牧為重蓋官之<lb/>
　馬多則不専責于民中國之馬多則不専倚於外國<lb/>
　責之民則民受其害責之外國則外國獲其利此累<lb/>
　朝所以注意於監牧之制也太宗未得太原之時則<lb/>
<pb n="KR2b0040_WYG_013-15a"/>
　市馬于民既得太原之後則養馬于官及有幽薊之<lb/>
　師則又遣諸路市馬于戎然與其市之于民寧市之<lb/>
　于外國此王荆公户馬之法可罷而茶馬之職至于<lb/>
　今不易亦有説矣<lb/>
著作郎直史館羅處約上疏曰<hi>處約䟽稱今春詔㫖則端拱元年三月甲子所</hi>
<hi>降詔書是也上此疏必在此年終三司置十二員判官乃淳化四年事不知處約何以預言之豈端拱初已有</hi>
<hi>此議淳化時方施行故今附見嵗末更俟詳考</hi>竊聞省中上言欲于三司之中<lb/>
復置判官十二員兼領其職各司其局臣伏以三司之<lb/>
<pb n="KR2b0040_WYG_013-15b"/>
制非古也葢唐朝中葉之後兵冦相仍以賦調筦𣙜之所<lb/>
出故自尚書省分三司以董之然蠧弊相沿為日久矣<lb/>
以臣管窺莫若復尚書都省故事其尚書丞郎正郎員<lb/>
外郎主事令史之屬請依六典舊儀以今三司錢刀粟<lb/>
帛筦𣙜度支之事均在二十四司如此則各有司存可<lb/>
以責其集事今則倉部金部安能知儲廩帑蔵之盈虚<lb/>
司田司川孰能知屯役河渠之逺近有名無實積習生<lb/>
常堆案盈几之籍何嘗能省覽之乎若復于三司之中<lb/>
<pb n="KR2b0040_WYG_013-16a"/>
更分置僚屬則愈失其本源矣　是嵗少府監上言本<lb/>
監配役人郭冕等皆任京朝官㑹赦請叙用帝曰此皆<lb/>
贓賄止可免其居作不可復齒朝行<lb/>
　富弼曰祖宗朝深惡贓吏不惟重罪一人更欲戒厲<lb/>
　来者㑹赦止令免役不得令升朝今贓吏復用于朝<lb/>
　者甚多不足戒厲天下也<lb/>
　吕中曰國初贓吏有寘極刑者今以贓敗者惟罷而<lb/>
　已國初贓吏有不復齒仕籍者今則赦原之而已民<lb/>
<pb n="KR2b0040_WYG_013-16b"/>
　之瘡痍未瘳而吏之罪惡已滌吏何憚而不貪邪<lb/>
契丹初置貢舉放髙第一人<lb/>
二年春正月癸巳詔文武羣臣各陳備邊禦戎之策<lb/>
甲辰契丹主陷易州刺史劉墀降遷易州軍民于燕<hi>考異</hi>
<hi>李燾長編以易州之破不得年月故不載其事宋史本紀亦無陷易州事按遼史聖宗紀云統和七年正月癸</hi>
<hi>巳諭諸軍趨易州癸夘攻易州宋兵出遂城来援遣鐡林軍撃之擒其指揮使五人甲辰大軍齊進破易州降</hi>
<hi>刺史劉墀守城士卒南遁上帥師邀之無敢出者即以馬質為刺史趙質為兵馬都監遷易州軍民于燕京則</hi>
<hi>易州之陷明甚今從之</hi>　户部郎中張洎奏議曰自契丹犯順累<lb/>
<pb n="KR2b0040_WYG_013-17a"/>
載于兹其故何哉蓋中國失地利分兵力將從中御士<lb/>
不用命也中國所恃者險阻而己朔塞以南地形重阻<lb/>
深山大谷連亘萬里天地所以限華戎也雖冒頓之盛<lb/>
控弦百萬與漢争鋒擁衆南侵裁及白登而止逮至隋<lb/>
唐突厥恃强或犯闗塞終未有徑越邊防長驅河洛者<lb/>
慮漢兵守其險而絶其後也今自飛狐以東重闗複嶺<lb/>
塞垣巨險皆為契丹所有燕薊以南平壤千里無名山<lb/>
大川之阻蕃漢共之此所以失地利而困中國也國家<lb/>
<pb n="KR2b0040_WYG_013-17b"/>
制御之道在乎審察利害舉萬全之畧今河朔郡縣列<lb/>
壁相望朝廷不以城邑小大咸浚隍築壘分師而守及<lb/>
敵衆南馳長驅深入咸嬰城自固莫敢出戰其故無他<lb/>
蓋分兵之過也昔劉備廣縁江之柵魏帝料其必亡吴<lb/>
漢分副將之營光武知其必敗髙帝㑹三王之戰則擒<lb/>
滅霸楚樂毅總四國之衆則盪定全齊兵聚則功成兵<lb/>
分則禍集自然之勢也臣請悉聚河朔之兵於縁邊建<lb/>
三大鎮各統十萬之衆鼎踞而守仍環舊城廣創新寨<lb/>
<pb n="KR2b0040_WYG_013-18a"/>
俾士馬撃戎逐冦便於出入然後列烽火謹晨夕之候<lb/>
選精騎為報探之兵千里之遙若視掌内敵之動静我<lb/>
必先知仍命親王出臨魏府控河朔之要為前軍後屏<lb/>
自餘郡縣則選在城丁壯授以戈甲俾官軍統攝而城<lb/>
守焉三鎮分峙隠若長城大軍雲屯虎視燕趙臣知契<lb/>
丹雖精兵利甲終不敢越三十萬之衆南侵貝冀矣軍<lb/>
志曰凡臨敵法令不明賞罰不信聞鼓不進聞金不止<lb/>
雖有百萬之師何益於用臣頃聞涿州之戰元戎不知<lb/>
<pb n="KR2b0040_WYG_013-18b"/>
將校之能否將校不知三軍之勇怯各不相管轄以謙<lb/>
謹自任未聞賞一效用戮一叛命者軍志曰弩不及逺<lb/>
與短兵同射不能中與無矢同中不能入與無鏃同臣<lb/>
頃聞涿州之戰敵人未至萬弩齊張虜騎既還箭如山<lb/>
積乃知戈㦸刀劍其用皆然是驅天兵奮空拳而對勍<lb/>
敵也軍志曰三軍耳目在吾旗鼓臣頃聞涿州之戰陣<lb/>
場既布或取索兵仗或遷移部隊萬口傳呌囂聲沸騰<lb/>
乃至轍亂塵驚豈知攸往軍志曰凡出師臨陣一夫不<lb/>
<pb n="KR2b0040_WYG_013-19a"/>
用命則斬一夫一校不用命則斬一校一隊不用命則<lb/>
斬一隊故穰苴戮莊賈魏絳戮揚干諸葛亮誅馬謖李<lb/>
光弼斬崔衆咸以能舉嚴刑方成大畧臣請陛下申命<lb/>
元帥自禆將以下有違犯命令者並以軍法從事其殺<lb/>
敵將校所得鞍馬財貨等悉以與之仍優加錫賚嚴刑<lb/>
以制其命重賞以誘其心示金鼓進退之宜謹三令五<lb/>
申之號將不中御衆知嚮方而不能震大宋之天聲制<lb/>
單于之醜類者未之有也又沿邊郡縣久被冦戎臣乞<lb/>
<pb n="KR2b0040_WYG_013-19b"/>
陛下悉與放免秋夏兩税直俟事寜之日方仍舊貫朝<lb/>
廷所失租賦未及毫芒且以沮醜類誘掖之謀慰甿庶<lb/>
綏懐之望前史有言曰聖人以天下為度不以私怒而<lb/>
傷公義今兵連禍結當以權濟用請陛下且稍抑至尊<lb/>
舉通和之策寖邊廷之攘敓奉大國之歡盟結好息民<lb/>
以寜㝢縣固邦家之望也脱若戎翟無厭貪殘是務肆<lb/>
長虵之毒而不已屈大邦之命而不從曲實在彼我又<lb/>
何咎臣知天下閨闈婦女亦當為陛下荷戈執㦸効死<lb/>
<pb n="KR2b0040_WYG_013-20a"/>
於戰場矣况六軍之人哉<lb/>
　吕中曰言和者至于自屈名分而不知戰言戰者至<lb/>
　于輕戮民命而不知和此紹聖開熙權臣之罪一也<lb/>
　以太祖之英武猶命孫全照經略和好以曺彬之名<lb/>
　將猶言講和之利則和戎誠息民權宜之策然必如<lb/>
　趙孚之言外許歡盟内修戰備可也<lb/>
右拾遺直史館王禹偁奏議曰陛下詔羣臣各陳備邊<lb/>
禦戎之策臣以為在外任其人而内修其徳耳其道各<lb/>
<pb n="KR2b0040_WYG_013-20b"/>
有五外之五者一曰兵勢患在不合將臣患在無權陛<lb/>
下固未能専委一人則請于緣邊要害之地為三軍以<lb/>
備之若唐受降城之類如國家有兵三十萬則每軍十<lb/>
萬人使互相救援責以成功立功者行賞無功者明誅<lb/>
二曰偵邏邊事罷用小臣小臣雖有愛君之名而無愛<lb/>
君之實邊疆塗炭而不盡奏邊民哀苦而不盡言誠用<lb/>
老臣大僚往来宣撫賜以温顔使盡情無隠則邊事濟<lb/>
矣三曰行間諜以離之因釁隙以取之臣風聞契丹中<lb/>
<pb n="KR2b0040_WYG_013-21a"/>
婦人任政荒淫不法宜捐厚利㗖其酋長以離其心四<lb/>
曰以外國馭外國中國之利也今國家西有趙保忠折<lb/>
御卿為國心腹宜敕二帥率麟府銀夏綏五州張其掎<lb/>
角聲言直取勝州則契丹懼而北保矣五曰下哀痛之<lb/>
詔以感激邊民頃嵗弔伐燕薊蓋以本是漢疆誠宜收<lb/>
復而邊民不知聖意皆謂貪其土地致契丹南牧陛下<lb/>
宜下哀痛之詔告諭邊民有得一級者賜之帛得一馬<lb/>
者還其價得酋帥者與之散官如此則人百其勇而士<lb/>
<pb n="KR2b0040_WYG_013-21b"/>
一其心内之五者一曰併省官吏惜經費也今百官三<lb/>
班中備員冗食者多誠能省去三千員減奉數十萬則<lb/>
可以供邊備寛民賦二曰艱難選舉抑儒臣而激武臣<lb/>
也陛下力崇儒術親主文闈或一行可觀一言可采寵<lb/>
錫之數動逾千萬恐授甲之士有使鶴之言望減儒冠<lb/>
之賜以均戰士之恩三曰信用大臣參決機務頃曺彬<lb/>
北伐及招置義軍等事大臣皆不預知望自今聴政之<lb/>
餘頻召大臣共議邊事定而後行無容小臣間厠其議<lb/>
<pb n="KR2b0040_WYG_013-22a"/>
四曰不貴虚名戒無益也今萬國駿奔四民康樂惟兹<lb/>
北冦未服中原恐天意慮陛下驕怠用為警戒誠宜作<lb/>
備邊之計示憂民之心不必輕用雄師深入其地竭蒼<lb/>
生之衆力務青史之虚名五曰禁止㳺惰厚民力也今<lb/>
郡縣雖多要荒且逺除河北備邊之外民力可用者惟<lb/>
東至登萊西盡秦鳯南抵淮泗而已此數十州者中土<lb/>
之根本不可不惜也望陛下少度僧尼少崇寺觀勸風<lb/>
俗務田農則人力强而邊用實矣若軍運勞於外㳺惰<lb/>
<pb n="KR2b0040_WYG_013-22b"/>
耗於内人力日削邊用日多不幸有水旱之災則冦不<lb/>
在外而在内也惟陛下熟計之帝覽奏深加歎賞宰相<lb/>
趙普尤器之　知制誥田錫奏疏曰今之禦戎無先於<lb/>
選將帥既得將帥請委任責成不必降以陣圖不須授<lb/>
之方畧自然因機設變觀釁制宜無不成功矣昔趙充<lb/>
國漢之老將尚云百聞不如一見况今委任將帥而每<lb/>
事欲從之降詔授以方畧或賜與陣圖依從則未合宜<lb/>
専斷則違上㫖以此制勝未見其長伏乞速命宰臣各<lb/>
<pb n="KR2b0040_WYG_013-23a"/>
舉良將并令素有問望宿舊武臣自舉其能及舉所知<lb/>
者又曰將必豐財貨方得士心昔趙奢為將得賞賜盡<lb/>
與軍吏李牧為將軍市之租皆用以享士卒今將帥能<lb/>
效奢牧者㡬何人哉若以年年供億輓運師老費財曷<lb/>
若厚給將帥使之賞用也近代侯伯各有㕔直三五十<lb/>
人習騎射為腹心毎出入敵陣得以随身後来不敢養<lb/>
置昨楊業陷陣訪聞亦是無自己腹心以致為狄人所<lb/>
獲今雖時異事殊然廢置利害亦宜詢訪行之又曰沿<lb/>
<pb n="KR2b0040_WYG_013-23b"/>
邊諸郡宜擇有勇智者命為刺史委之自用方畧警急<lb/>
利便事訖方奏使人人各盡其才術此必為陛下各立<lb/>
殊勲控制侵侮如後漢郭伋張堪之守漁陽也臣未知<lb/>
朝廷府庫錢帛之大數亦不知國家支費用度之衆寡<lb/>
若陛下省罷塔廟之費耗迴充軍旅之賞給則孰不革<lb/>
其怨心孰不致其死力又曰臣聞前年出師命曺彬取<lb/>
幽州是侯莫陳利用賀令圖之輩熒惑聖聰而李昉等<lb/>
不知去年招置義軍劄配軍分趙普等亦不知夫宰相<lb/>
<pb n="KR2b0040_WYG_013-24a"/>
非才則罷之可也宰相可任豈有議邊陲發師旅而不<lb/>
使與聞者哉語云偏信生奸獨任成亂利用令圖等既<lb/>
誤陛下機宜于前無令似此二人者復誤陛下機宜于<lb/>
後又曰兵書曰事莫宻于間賞莫重于間間諜若行則<lb/>
戎狄自亂戎狄自亂則邉鄙自寜昔李靖用間破突厥<lb/>
心腹之人自離貳今誠募能往絶域刺名王亂蕃部使<lb/>
交相侵害如漢陳湯傅介子之流則不勞師徒自然歸<lb/>
化此可以緩陛下憂邊之心也又曰昔吴起為將為士<lb/>
<pb n="KR2b0040_WYG_013-24b"/>
卒吮癰霍去病為將漢帝欲為治第去病曰匃奴未滅<lb/>
何以家為今之將帥有如呉起霍去病否將帥非材即<lb/>
無威名何以使匃奴望風而懼臣以為凡小小公事不<lb/>
勞一一用心但能任賢相于内則百職舉而紀綱振委<lb/>
良將于外則四夷静而邊鄙安臣之愚衷備于此矣乞<lb/>
陛下常切畱意<lb/>
　<lb/>
　資治通鑑後編卷十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編卷四十九</head> <lb/>
    <p>
<pb n="KR2b0040_WYG_049-1a"/>
欽定四庫全書<lb/>
　資治通鑑後編卷四十九<lb/>
　　　　　　　　　　　刑部尚書徐乾學撰<lb/>
　宋紀四十九<hi>起重光大荒落七月盡𤣥<graphic n="KR1580" url="https://raw.githubusercontent.com/kanripo/KR-Gaiji/master/images/KR1580.png" mimeType="image/png"/>敦牂正月凡七月</hi>
　　仁宗體天法道極功全德神文聖武睿哲明孝皇<lb/>
　　帝<lb/>
慶厯元年秋七月己酉帝謂輔臣曰鄜延都鈐轄張亢<lb/>
與本路部署許懷德不能同心協謀何由了邊事宜令<lb/>
<pb n="KR2b0040_WYG_049-1b"/>
都部署司戒諭若固為此以求内徙當悉奪官安置極<lb/>
邊已而亢疏言其所疑者十事大畧謂將不知兵未聞<lb/>
深究致敗之由而處之雖徒益兵馬亦未見必勝之理<lb/>
又言賊至一處諸路援兵各踰十程千里逺鬭豈能施<lb/>
勇如賊已退乃是空勞異時更冦别路必又如此是不<lb/>
戰而自敝也又言今言邊事者甚衆前條方遂施行後<lb/>
令復即衝改胥吏有抄録之勞官員無㸔詳之暇邊陣<lb/>
軍政一無定制此其最不可者也又言夏竦陳執中皆<lb/>
<pb n="KR2b0040_WYG_049-2a"/>
朝廷大臣凡有邊事當付之不疑今但主文書守詔令<lb/>
毎有宣命則飜録行下如諸處申稟則令候朝廷指揮<lb/>
如此則何必以大臣主事乎乞暫許臣赴闕面陳利害<lb/>
如以臣言狂率不可用則乞重行降黜不報　辛亥詔<lb/>
以冬至有事於南郊時議者或謂西兵未息請罷大禮<lb/>
帝不許　癸丑帝謂輔臣曰古來良將皆能察士卒之<lb/>
好惡而同其甘苦故衆心親附切聞邊臣多執獨見偏<lb/>
禆之屬罕蒙聽納其宻諭朕意令將佐日夕博議軍政<lb/>
<pb n="KR2b0040_WYG_049-2b"/>
庶下情可通而士樂為用也　命通判同州蔣偕與環<lb/>
慶都監王懷端同招撫蕃落始用田况議也　壬戌置<lb/>
萬勝軍凡二十指揮　甲子詔將來南郊羣臣毋得請<lb/>
加上尊號　乙亥中書樞宻院言陜西沿邊蕃部歸降<lb/>
者多在蕃官帳下請令部署司察其向背者徙家内地<lb/>
給閒田以處之奏可亦從田况議也　是月元昊冦麟<lb/>
府二州<hi>考異東都事畧作八月今從長編</hi>折繼閔敗之八月戊寅詔鄜<lb/>
延部署許懷德等以兵萬人援麟府　皇第三子生母<lb/>
<pb n="KR2b0040_WYG_049-3a"/>
曰朱才人甲申遣官奏告宗廟　河北置場括市戰馬<lb/>
縁邊七州軍免括　乙酉詔兩制檢閲唐書紀傳中君<lb/>
臣事迹近於治道者録一兩條上之從翰林學士蘓紳<lb/>
言也　丁亥詔南郊禮近中外毋得以皇子生復有貢<lb/>
獻　罷天下舉人納公卷初權知開封府賈昌朝言自<lb/>
唐以來禮部采名譽觀素業故預投公卷今有封彌謄<lb/>
録一切考諸試篇則公卷為可罷詔從之　戊子命集<lb/>
賢校理曽公亮直史館梁適考試鏁㕔舉人舉人有試<lb/>
<pb n="KR2b0040_WYG_049-3b"/>
官親戚者並亙送别差官試鏁㕔舉人自此始　丙戌<lb/>
元昊破麟州寧逺寨寨主侍禁王世亶兵馬監押殿直<lb/>
王顯死之焚倉庫樓櫓皆盡復領兵攻府州城中官軍<lb/>
六千餘人居民亦習戰城險且堅東南各有水門崖壁<lb/>
峭絶下臨大河賊縁崖腹微徑魚貫而前城上矢石亂<lb/>
下賊死傷殆盡轉攻城圵士卒復力戰傷者千餘人賊<lb/>
乃引退縱兵四掠刈禾稼發窖藏又復圍豐州　麟府<lb/>
二州皆在河外因山為城最為險固初河東轉運使文<lb/>
<pb n="KR2b0040_WYG_049-4a"/>
洎以麟州餉道回逺軍食不足按唐張説嘗領并州兵<lb/>
萬人出合河闗掩擊黨項於銀城大破之遂奏置麟州<lb/>
此為河外之直道自折德扆世有府谷即大河通保德<lb/>
舟楫郵筒以便府人遂為麟之别路故河闗路廢而弗<lb/>
治洎將復之未及就而卒及洎子彦博為河東轉運副<lb/>
使遂通道銀城而州有積粟可守城中素乏水圍既久<lb/>
士卒渴乏或勸知州苗繼宣取汚溝之泥以飾埤元昊<lb/>
仰視曰諜謂我無庸戰不三日漢人當渴死今尚有餘<lb/>
<pb n="KR2b0040_WYG_049-4b"/>
以汚堞紿我也斬之城下觧圍去　知諌院張方平言<lb/>
臣承乏諌省及今未五十日凡内臣外戚醫官之類遷<lb/>
轉者且二十人大則防圍刺史小則近職要司伏以邊<lb/>
陲用兵將士暴露矢石鋒刃之下以首爭首以命爭命<lb/>
上功於朝報賞之際未嘗有特恩殊命及之者今帷幄<lb/>
宻侍肺腑近戚坐受恩寵動霑厚賜至於方伎雜類恩<lb/>
澤過宜伏願審兹威福之柄深計安危之本無容僥求<lb/>
過分宜為條約禁止詔並依前降指揮常切遵守　乙<lb/>
<pb n="KR2b0040_WYG_049-5a"/>
未元昊陷豐州知州王餘慶權兵馬監押孫吉指使侯<lb/>
秀死之始王沿在并州建議乞徙豐州不報不逾嵗州<lb/>
果陷<hi>考異東都事畧云戊子陷豐州今從長編</hi>　鄜延走馬承受傅季明言<lb/>
元昊冦麟府聞其死傷者三萬餘人帝謂輔臣曰此諜<lb/>
者非驕我即欲緩諸路牽制之兵耳可令鄜延部署司<lb/>
嚴飭邊備　知諌院張方平言夏竦為陜西招討等使<lb/>
四路軍政實節制之師惟不出出則喪敗冦惟不來來<lb/>
必得志安有權握大衆坐翫冦敵至於覆軍殺將蹙國<lb/>
<pb n="KR2b0040_WYG_049-5b"/>
損威而曰我不預知是安用名為統帥也且朝廷設此<lb/>
司所以使臂指相用首尾相應主衆謀於獨斷通諸路<lb/>
為一家近如麟府之圍雖非陜西所部然為統帥苟急<lb/>
國患即未能請行赴救猶須耀師境上助為聲援陛下<lb/>
遣敕使齎璽書督出偏師遥制賊後而逗遛立異終不<lb/>
奉命至使賊如蹈無人之境因以陷豐州夷寧逺麟州<lb/>
今雖僅存勢已孤絶如秦人視越人之肥瘠一不動念<lb/>
但恐涇原鄜延即有警急亦未必能如臂指首尾之相<lb/>
<pb n="KR2b0040_WYG_049-6a"/>
救也乞還竦舊官與之一郡遂其自全之計然後精擇<lb/>
諸路守將量其邊勢配之兵力未有不為國建功者也<lb/>
　九月戊申詔鎖㕔舉人自今文臣許應三舉武臣兩<lb/>
舉　庚戌以鄜延都鈐轄張亢為并代鈐轄専管勾麟<lb/>
府軍馬公事代康德輿也時元昊已破豐州引兵屯琉<lb/>
璃堡縱騎鈔麟府間二州閉壁不出民乏水飲黄金一<lb/>
兩易水一杯亢單騎扣府州城門闗不啟亢曰我新軍<lb/>
馬也出所受敕示城上既入即開門縱民采薪芻汲澗<lb/>
<pb n="KR2b0040_WYG_049-6b"/>
谷然賊騎猶時出鈔掠漢田亢以州東焦山有石炭穴<lb/>
為築東勝堡下城旁有蔬畦為築金城堡州北沙坑有<lb/>
水泉為築安定堡置兵守之募人穫於外腰鎌與持兵<lb/>
衛送者均其得時禁兵敗北無鬭志乃募役兵夜潜隘<lb/>
道邀擊賊遊騎比明或持首級來獻亢犒勞之衣以錦<lb/>
袍禁兵始慙奮曰我顧不若彼乎又縱使飲博士窘乏<lb/>
幸利皆願一戰亢知可用始謀擊琉璃堡諜伏賊寨旁<lb/>
草中見老羌方炙羊脾占吉凶驚曰明日當有急兵且<lb/>
<pb n="KR2b0040_WYG_049-7a"/>
趨避之皆笑曰漢兒方藏頭膝間何敢至此亢知無備<lb/>
夜引兵襲擊大破之斬首二百餘級賊棄堡遁去乃築<lb/>
宣城寨於步駞溝捍冦路　以鄜延都監王信為本路<lb/>
鈐轄兼兩路都巡檢使信初為鄜延都監始至之夕賊<lb/>
衆號數萬𫝊城軍吏氣懾不知所為信領勁兵二千夜<lb/>
出南門與賊戰不利失其前鋒因按軍不動遲明濳上<lb/>
東山整軍乘勢而下擊走之追襲大獲而還葛懷敏敗<lb/>
信又出兵拒賊俘斬甚衆　戊午杖殺中書守當官周<lb/>
<pb n="KR2b0040_WYG_049-7b"/>
卞於都市坐於内降度僧勑内偽益童行三十四人也<lb/>
事既覺開封府止按餘人而不問堂吏知制誥富弼時<lb/>
紏察刑獄白執政請以吏付開封執政指其坐曰公即<lb/>
居此無為近名弼正色不受其言曰必得吏乃止執政<lb/>
滋不悦初劉德從之妻遂國夫人者䝉正女也嘗出入<lb/>
内廷或云得幸於上後獲譴奪封罷朝謁久之出入如<lb/>
故諌官張方平再以疏論列皆留中既而有詔復封遂<lb/>
國弼繳還詞頭封命遂寢唐制惟給事中得封還詔書<lb/>
<pb n="KR2b0040_WYG_049-8a"/>
中書舍人繳還詞頭盖自弼始也　辛酉以知秦州韓<lb/>
琦復為起居舍人知慶州范仲淹復為户部郎中仲淹<lb/>
上疏曰西賊叛命以來言邊事者以萬計其謂保彊守<lb/>
境者則曰賊來收民閉壘示以持重郊野之外不暇救<lb/>
也殊不知承平以來沿邊之民日以繁盛所居必近田<lb/>
畝有蓄積室廬之便樂土重遷若令入保城寨不唯無<lb/>
所居止兼薪水亦須市買以此甘在田野賊來方始逃<lb/>
避又自環慶抵於涇原沿邊属户數踰十萬自來以官<lb/>
<pb n="KR2b0040_WYG_049-8b"/>
軍勢弱不能保全皆有去就之意竊謂若以見屯之兵<lb/>
為保境之計則慮嵗月之間邊民苦其屠掠盡徙内地<lb/>
諸族屬户皆與賊合沿邊城寨數百里外田野一空唯<lb/>
存孤壘則嵗計糧草何從而出且賊既知無後患則席<lb/>
勝深入闗輔根本能不揺乎其謂愛民省用者則曰沿<lb/>
邊戌卒漸次裁减可以省科斂之煩轉餉之苦殊不知<lb/>
賊勢未弭邊害滋大日朘月削所傷益多斯皆利於近<lb/>
而戒於逺顧其小而遺其大若為國家長久之策莫若<lb/>
<pb n="KR2b0040_WYG_049-9a"/>
於鄜慶渭三州各更益兵三萬人拔用有勇畧將帥三<lb/>
員統領訓練預先分定部曲逺設斥堠於春秋西賊舉<lb/>
動之時先據要害賊來則㑹駐劄之兵觀利整陣併力<lb/>
擊之又於西賊未經㸃集之際出三州已整之兵淺入<lb/>
大掠或破其和市或招其種落或更築壘拓地廣招強<lb/>
人别立經制以助正軍屬户有助賊者即㑹兵宻行破<lb/>
蕩諸族見此事勢自然無去就之意漸可驅使既不能<lb/>
為亂則可以嚴青鹽粟帛之禁勿使與賊交通朝廷節<lb/>
<pb n="KR2b0040_WYG_049-9b"/>
儉省費傾内帑三分之一分助邊用以金帛賜逐路帥<lb/>
臣使行間覘賊則動靜先知遇盛暑則那次邊就食粮<lb/>
草如此則三二年間賊力漸屈平定有期誠暫勞永逸<lb/>
之長算也　先是屯田員外郎河内張㫖通判府州州<lb/>
依山無外城㫖將築之州將曰吾州據險敵必不來㫖<lb/>
不聽城垂就冦大至乃聨巨木補其罅守以強弩州無<lb/>
井賊斷河飲路㫖夜開門擊賊少郤以官軍壁兩旁使<lb/>
民出汲復以渠泥覆草積督居民乘城力戰賊死傷者<lb/>
<pb n="KR2b0040_WYG_049-10a"/>
衆遂觧去遷㫖都官員外郎　鄜州都監王凱全斌曽<lb/>
孫也嘗破賊於染杖谷再戰於伺候烽前後斬首三百<lb/>
八十餘級獲馬牛橐駞器械數千許賊圍麟州乘城拒<lb/>
鬭晝夜三十一日始觧去累遷麟府路沿邊都巡檢使<lb/>
與同巡檢府谷張㞯䕶糧道於青眉浪賊大至與㞯相<lb/>
失乃分兵出其後夾擊之復與㞯合斬首六十五級又<lb/>
入兎毛川遇賊衆三萬凱以兵六千陷圍流矢中面鬭<lb/>
不觧至暮賊潰又斬首百八十六級自蹂踐死者以數<lb/>
<pb n="KR2b0040_WYG_049-10b"/>
千遷南作坊副使　癸酉降并代副部署通判王元鈐<lb/>
轄康德輿楊懷志等官先是賊圍府州德輿等按兵不<lb/>
出戰但移文轉運副使文彦博籍民輦運至境以俟德<lb/>
輿終不敢出及豐州陷才出屯州城外數里三日而還<lb/>
居民望見以為冦復至皆棄其所齎入保城郭彦博以<lb/>
其事聞故責及之然止坐不出戰其他則朝廷不悉聞<lb/>
也　冬十月戊寅修河北諸州城凡二十一州時聞契<lb/>
丹將謀入冦也　知并州楊偕言豐州寧逺寨已為賊<lb/>
<pb n="KR2b0040_WYG_049-11a"/>
所破惟麟州孤壘距府州百四十里逺在絶塞雖寧逺<lb/>
界二州之間可以為䇿應兵馬宿屯之地然其中無水<lb/>
泉可守若議修復徒費國用今請建新麟州於嵐州合<lb/>
河津黄河東岸裴家山其地四面絶險有水泉且曰靈<lb/>
夏二州皆唐漢古郡一旦棄之麟州復何足惜帝謂輔<lb/>
臣曰麟州古郡也咸平中嘗經冦兵攻圍非不可守今<lb/>
遽欲棄之是將退而以黄河為界也其諭偕速修復寧<lb/>
逺寨以援麟州　甲午徙夏竦判河中府知永興軍陳<lb/>
<pb n="KR2b0040_WYG_049-11b"/>
執中知陜州竦雅意在朝廷及任西事頗依違顧避久<lb/>
之無功又與執中論議多不合皆上表乞觧兵柄而諌<lb/>
官張方平亦請罷竦統帥執中又言兵尚神宻千里稟<lb/>
命非所以制勝宜屬四路各保疆圉與方平議論畧同<lb/>
朝廷是之於是兩人俱罷始分陜西為四路以管勾秦<lb/>
鳳路部署司事兼知秦州韓琦管勾涇原路部署司事<lb/>
兼知渭州王沿管勾環慶路部署司事兼知慶州范仲<lb/>
淹管勾麟延路部署司事兼知延州龎籍並兼本路馬<lb/>
<pb n="KR2b0040_WYG_049-12a"/>
步軍都部署經畧安撫沿邊招討使　丙申詔三司副<lb/>
使自今遭喪者並如兩制例起復時鹽鐵副使張錫丁<lb/>
毋憂而三司使姚仲孫請特起復之遂為故事　己亥<lb/>
罷諸路銅符木契　辛丑詔令逐路都部署司經置營<lb/>
田以助邊費　壬寅知諌院張方平又上疏言臣嘗就<lb/>
西邊來者詢賊中事多云元昊為冦三年雖連陷城寨<lb/>
未能有我尺寸之地而絶其俸賜禁諸闗市今賊中尺<lb/>
布可直錢數百以此揣賊情安得不困然業與大國為<lb/>
<pb n="KR2b0040_WYG_049-12b"/>
仇儻有悔心勢未能自通誠欵朝廷雖欲招來而非時<lb/>
無名事亦難舉今因南郊大禮宜特推曠恩以示綏懷<lb/>
之意或特降一詔或著之赦文或擇邊臣之有名望者<lb/>
單使以諭上㫖足彰朝廷德義之厚而無損威重之體<lb/>
且賊於其種落自尊大久矣向者求請但欲自稱烏珠<lb/>
之號當國者慮害不深吝此虚名遂成實禍陛下若徇<lb/>
其前請加以嵗時賜賚使天下知陛下深識逺慮為生<lb/>
靈計天地鬼神亦當助仁而祐順若賊心悍然自恃凶<lb/>
<pb n="KR2b0040_WYG_049-13a"/>
愎不移亦足以驕怠彼情激怒我衆願陛下延召二府<lb/>
大臣商愚計而施行之帝喜曰是吾心也命方平以疏<lb/>
付中書吕夷簡讀之拱手曰公言及此社稷之福也<lb/>
　十一月丁未朔以四方館使高繼宣知并州兼河東<lb/>
路經畧安撫沿邊招討使代楊偕也偕嘗列六事於朝<lb/>
一罷中人預軍事二徙麟州三以便宜從事四黜冗帥<lb/>
五募武士六専補授且曰能用臣言則受命不然則已<lb/>
朝廷難之偕累奏不止乃罷知邢州　詔江饒池三州<lb/>
<pb n="KR2b0040_WYG_049-13b"/>
鑄錢兼鑄鐵錢三百萬緡以備陜西軍費　壬子置涇<lb/>
原路強壯弓箭手　丙辰以京城穀貴發廩粟一百萬<lb/>
斛减價出糶以濟貧民　詔延州若元昊専遣人投進<lb/>
表章即且拘留之先具事宜以聞若令偽官持私書至<lb/>
州須候朝廷處分然後報之始用張方平議也　甲子<lb/>
朝饗景靈宫乙丑饗太廟奉慈廟丙寅祀天地於圜丘<lb/>
大赦改元蠲陜西來年夏租十之二麟府今年夏秋租<lb/>
及來年夏租保安軍今年秋租盡蠲之詔元昊背惠以<lb/>
<pb n="KR2b0040_WYG_049-14a"/>
來屢求歸附然其欲緩我師専為譎詐是以拒而弗受<lb/>
况河西士民素被王化朕為之父母豈不閔傷自今仰<lb/>
邊臣但謹守封疆精練軍伍非因戰鬭毋得枉殺老㓜<lb/>
及熏燒族帳國朝將帥之臣素有扞邊勲名者委中書<lb/>
門下求訪其子孫特與録用自今功臣不限品數賜私<lb/>
門立㦸文武臣僚許立家廟已賜門㦸者仍給官地修<lb/>
建令有司檢詳制度以聞<hi>張方平傳曰録用功臣後許立私廟賜㦸凡九事皆方平</hi>
<hi>建白</hi>　是月梁適使陜西還知慶州范仲淹附奏攻守二<lb/>
<pb n="KR2b0040_WYG_049-14b"/>
議其議攻曰臣竊見延安之西慶州之東有賊界百餘<lb/>
里侵入漢地中有金湯白豹後橋三寨阻延慶二州經<lb/>
過道路使兵勢不接䇿應迂逺自來雖曽攻取無招降<lb/>
之恩據守之謀漢兵纔回邊患如舊臣謂西賊更有大<lb/>
舉朝廷必令牽制則可攻之地其在於此可用步兵三<lb/>
萬騎兵五千軍行入界當先布號令生降者賞殺降者<lb/>
斬得精彊者賞害老㓜婦人者斬拒者併力以戮之服<lb/>
者厚利以安之逃遁者勿追疑有質也居者勿遷俾安<lb/>
<pb n="KR2b0040_WYG_049-15a"/>
土也乃大為城寨以據其地俟城寨堅完當留土兵守<lb/>
之方諸舊寨必倍其數使范全趙明以安撫之<hi>范全為騏驥副</hi>
<hi>使慶州北路都巡檢趙明今為東頭供奉官柔逺寨都巡檢使</hi>嚴戒曰賊大至則明斥<lb/>
候召援兵堅壁清野以困之小至則阨險設伏以待之<lb/>
居常商估入中夏置營田以助之如此則可分彼賊勢<lb/>
振此兵威通得延慶兩路軍馬易於應援又環州之西<lb/>
鎮戎之東復有葫蘆泉一帶蕃部與明珠滅藏相接阻<lb/>
環州鎮戎經過道路明珠滅藏之居圵接賊疆多懐觀<lb/>
<pb n="KR2b0040_WYG_049-15b"/>
望又延州南安去故綏州四十里在銀夏川口今延州<lb/>
兵馬東渡黄河北入嵐石却西渡黄河倒來麟府䇿應<lb/>
盖以故綏州一帶賊界阻斷經過道路如此取下一處<lb/>
城寨平定則更圗一處為據守之䇿比之朝去暮還此<lb/>
稍為便穏其議守曰臣昨在延州見知青澗城种世衡<lb/>
言欲於本處漸興田利今聞僅獲萬石臣觀今之邊寨<lb/>
皆可使弓手土兵以守之因置營田據畝定課兵獲羨<lb/>
餘中糶於官人樂其勤公收其利則轉輸之患久可息<lb/>
<pb n="KR2b0040_WYG_049-16a"/>
矣且使其兵徙家塞下重田利習地勢父母妻子共堅<lb/>
其守比之東兵不樂田利不習地勢復無懷戀者功相<lb/>
逺矣倘朝廷許行此道則委臣舉擇官員約古之義酌<lb/>
今之宜行於邊陲庶幾守愈久而備愈充雖賊時為患<lb/>
不能困我此假土兵弓手之力以置屯田為守之利也<lb/>
　十二月丁丑司天監上崇天萬年厯　戊寅詔陜西<lb/>
四路總管及轉運使兼營田　癸未詔三司鑄慶厯元<lb/>
寶錢　甲申命丁度梁適同三司放天下欠負　己丑<lb/>
<pb n="KR2b0040_WYG_049-16b"/>
翰林學士王堯臣等上新修崇文總目六十卷景祐初<lb/>
以三館秘閣所藏書間有謬濫及不完者命官定其存<lb/>
廢因倣開元四部録為總目至是上之所藏書凡三萬<lb/>
六百六十九卷然或相重亦有可取而誤棄不録者<lb/>
韓琦言前日山外之戰諸將多亡沒所部兵衆故不可<lb/>
一概問罪今不立法制則各務生全豈復以亡沒主將<lb/>
為意若人數不多則軍法可必行請陜西河東諸路部<lb/>
署許親隨兵百五十人鈐轄百人招討都監等七十人<lb/>
<pb n="KR2b0040_WYG_049-17a"/>
月加給錢二百其出師臨敵主將亡沒者並斬從之<lb/>
甲午置陜西䕶塞軍　乙未進封乳母林氏為韓國賢<lb/>
和佑聖夫人　丙申以右千牛衛大將軍宗實為右羽<lb/>
林衛大將軍進封才人張氏為修媛<lb/>
二年春正月庚戌詔近分陜西縁邊為四路各置經畧<lb/>
安撫招討等使自今路分部署鈐轄以上許與都部署<lb/>
司同議軍事路分都監以下並聽都部署等節制違者<lb/>
以軍法論知慶州范仲淹請給樞宻院及宣徽院宣頭<lb/>
<pb n="KR2b0040_WYG_049-17b"/>
空名者各百道緩急書填以勸賞戰功及招降蕃部從<lb/>
之　丁巳命翰林學士聶冠卿權知貢舉初端明殿學<lb/>
士李淑侍經筵訪以進士詩賦䇿論先後俾以故事對<lb/>
淑退而上奏曰唐調露二年劉思立為考功員外郎以<lb/>
進士止試䇿㓕裂不盡其學請貼經以觀其學試雜文<lb/>
以觀其才自此沿以為常至永隆二年進士試雜文通<lb/>
文律者始試䇿天寶十一載進士試一大經能通者試<lb/>
文又通而後試䇿五條皆通為中第建中二年趙贊試<lb/>
<pb n="KR2b0040_WYG_049-18a"/>
以時務䇿五篇論表贊各一篇八年禮部試以帖經口<lb/>
義次試䇿五篇問經義者三問時務者二厥後變易遂<lb/>
以詩賦第一場論第二場䇿第三場帖經第四場今陛<lb/>
下欲求理道不以雕篆為貴得取士之實矣然考官以<lb/>
所試分考不能通加評校而毎場輒退落士之中否特<lb/>
係於幸耳願約舊制先䇿次論次賦次貼經墨義而勑<lb/>
有司并試四場通校工拙毋以一場得失為去留詔有<lb/>
司議稍施行焉　自元昊反軍興用度不足因聽入中<lb/>
<pb n="KR2b0040_WYG_049-18b"/>
芻粟予劵趨京師榷貨務受錢若金銀入中他貨予劵<lb/>
償以池鹽由是羽毛筋角膠漆鐵炭瓦木之類一切以<lb/>
鹽易之猾商奸人乘時射利與官吏表裏為姦虚費池<lb/>
鹽不可勝計鹽直益賤販者不行公私無利朝廷知其<lb/>
弊戊午用三司使姚仲孫請以度支判官范宗傑為制<lb/>
置觧鹽使往經度之始詔復京師𣙜法宗傑請凡商人<lb/>
以虗估受劵及已受鹽未鬻者皆計直輸虧官錢内地<lb/>
州軍民間鹽悉收市入官為置場増價而出之復禁永<lb/>
<pb n="KR2b0040_WYG_049-19a"/>
興等十一州商賈官自輦運以衙前主之又禁商鹽私<lb/>
入蜀置折博務於永興鳳翔聽人入錢若蜀貨易鹽趨<lb/>
蜀中以售詔皆用其説　京兆府布衣雷簡夫隠居不<lb/>
仕樞宻院杜衍荐之召見論邊事甚辯帝悦令中書檢<lb/>
真宗用种放故事吕夷簡言士大夫有口才者未必能<lb/>
成事請姑試之乃以為校書郎秦州觀察判官簡夫孝<lb/>
先子也　知慶州范仲淹前奏攻守二議詔答以勤訓<lb/>
練嚴捍禦逺探候見利乃進觀釁而動與鄰路亙相應<lb/>
<pb n="KR2b0040_WYG_049-19b"/>
援有便宜宻具以聞仲淹復奏曰議攻者謂守則示弱<lb/>
議守者謂攻必速禍是二議卒不能合也臣竊謂攻有<lb/>
利害守有安危攻其逺者則害必至攻其近者則利必<lb/>
隨守以土兵則安守以東兵則危又覩赦文謂彼無騷<lb/>
動則我不侵掠臣恐賊冦一隅諸路重兵豈能安坐如<lb/>
無素定之畫又無行營之備恐當牽制之時茫然無措<lb/>
雖見利而莫敢進雖觀釁而莫敢動願朝廷於守䇿之<lb/>
外更備攻術彼冦其西我圗其東彼冦其東我圗其西<lb/>
<pb n="KR2b0040_WYG_049-20a"/>
寧有備而不行豈當行而無備且自古兵馬精勁西戎<lb/>
之所長也金帛豐富中國之所有也禮義之不可化干<lb/>
戈之不可取則當任其所有勝其所長臣前知越州毎<lb/>
嵗納税絹十二萬和買絹二十萬一郡之入餘三十萬<lb/>
儻以啖戎是費一郡之入而息天下之弊也詔陜西諸<lb/>
路經畧招討司參議以聞　壬戌詔以京西閒田處内<lb/>
附蕃族無親属者　遣使河北募兵及萬人者賞之<lb/>
癸亥詔磨勘院考提㸃刑獄功罪為三等以待黜陟<lb/>
<pb n="KR2b0040_WYG_049-20b"/>
秦州築東西闗城成賜總役官吏金帛有差初知州韓<lb/>
琦言州東西居民及軍營萬餘家皆附城而居無所捍<lb/>
禦請築外城凡十里至是成之<lb/>
　<lb/>
　<lb/>
　<lb/>
　<lb/>
　資治通鑑後編卷四十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編卷一百七十八</head> <lb/>
    <p>
<pb n="KR2b0040_WYG_178-1a"/>
欽定四庫全書<lb/>
　資治通鑑後編卷一百七十八<lb/>
　　　　　　　　　　　刑部尚書徐乾學撰<lb/>
　元紀二十六<hi>起彊圉作噩七月盡著雍閹茂十二月凡一年有竒</hi>
　　順帝<lb/>
至正十七年秋七月丙子徐逹率兵攻常熟張士徳出<lb/>
挑戰先鋒趙徳勝麾兵而進擒士徳送建康遂徇望亭<lb/>
甘露無錫諸寨皆下之<hi>考異明太祖實録既書擒張九六於丙申之七月故於丁酉七</hi>
<pb n="KR2b0040_WYG_178-1b"/>
<hi>月常熟之役但云獲馬及舟降其兵而不復有擒士徳之文及考實録辨證曰一望虞山一悵然楚公曽此將樓</hi>
<hi>船間闗百戰捐軀地慷慨孤忠罵冦年填海欲銜精衛石驅狼願假祖龍鞭至今父老猶垂淚花落春城泣杜</hi>
<hi>鵑右陳基夷白集詩也所稱楚公謂張士徳元迨封士徳為楚國公故有是稱也實録云士徳以丙申七月被</hi>
<hi>擒而太祖御製武寜神道碑亦首載其事今基舟中望虞山之詩則以為楚公身將樓船百戰捐軀之地此所</hi>
<hi>謂傳聞異辭矣基身在士徳幕中是詩作於癸卯二月渡淮之日不當為無稽之言而豐碑國史簡册昭然又</hi>
<hi>豈宜有錯誤哉今年輯開國功臣事畧於宋文憲鑾坡後集得梁國趙武桓公神道碑云丁酉六月戊辰取</hi>
<hi>江隂秋七月丙子攻常熟張士徳出挑戰公麾兵而進士徳就縳士徳士誠之弟也遂征望亭甘露無錫諸寨</hi>
<hi>以武桓之碑觀之則基之詩為有徴矣又曰實録七月擒張九六十月士誠遣孫君夀請和劉辰國初事蹟以</hi>
<pb n="KR2b0040_WYG_178-2a"/>
<hi>為士徳母痛其子故也然士誠既以失弟而聳懼其母又以痛子而請和士誠之遺書何以了不置喙髙皇帝</hi>
<hi>之復書則曰攻圍常州生擒張湯二將使其時士徳既擒又何以匿而不言但及張湯二將耶實録之誤明矣</hi>
<hi>又曰元史丙申七月士誠兵陷杭州楊旺扎勒擊敗之陶九成輟耕録紀杭州之役士徳與王與敬偕往以諸書</hi>
<hi>互考之則士徳陷杭在七月其敗歸平江當在八月安得有常州被擒之事又曰元史順帝紀及達實特穆爾</hi>
<hi>傳張士誠為書請降達實特穆爾承制令周伯琦撫諭之詔以士誠為太尉士徳為淮南行省平章政事時士</hi>
<hi>徳已為大明兵所擒此丁酉八月事也若士徳丙申七月就擒則去士誠納欵已一嵗餘矣安得有平章政事</hi>
<hi>之授耶又曰元史記丁酉嵗士誠屢為楊旺扎勒所敗然後乞降士徳之被擒在七月而元之招諭在八月則士</hi>
<hi>徳被擒時歸欵之事已定矣實録謂我欲留士徳以誘士誠士徳間遺書士誠俾降元以謀我故誅之國史既</hi>
<pb n="KR2b0040_WYG_178-2b"/>
<hi>誤記士徳被擒於前而不欲泯其主謀降元之事故曲為之辭非事實也士徳被擒之事斷以趙武桓碑為正</hi>
<hi>予又考天潢玉牒云丁酉六月取江隂州攻常熟獲張士誠弟士徳以歸皇明本紀云明年復破其兵于宜興</hi>
<hi>湖橋擒其弟張九六并獲其戰船馬疋皆與武桓碑相合湖橋在虞山西北通福山港為舟師入江要地故士</hi>
<hi>徳被擒於此基由琴川次福山港舟中望虞山至今可想見其處本紀曰宜興傳寫之譌也又曰實録於取常</hi>
<hi>熟下脫士徳就縛之事則以丙申誤記於前故也然此事所以傳譌者盖亦有故丙申七月既擒張湯二將軍</hi>
<hi>十一月又擒其梟將張徳用兵之際羽書交馳奏報錯互流傳既乆即聖祖製碑之日亦止據一時功狀書之</hi>
<hi>未及是正耳按諸說剖析精詳實録之誤無疑今削去丙申七月張九六之事而特書於此其文則據趙武桓</hi>
<hi>碑修入</hi>士徳驍鷙有謀士誠陷諸郡士徳力居多及是被<lb/>
<pb n="KR2b0040_WYG_178-3a"/>
擒士誠為之䘮氣　己夘御史大夫特哩特穆爾奏續<lb/>
集風憲宏綱　庚辰江南兵取徽州路元帥胡大海等<lb/>
既克績溪遂進兵攻徽州守將元帥帕克斯巴哈及建<lb/>
徳路萬户吳訥等拒戰大海擊敗之抜其城訥與守臣<lb/>
阿嚕輝李克膺等退守遂安縣大海引兵追及于白際<lb/>
嶺復撃敗之訥自殺屬縣次第皆下　戊子以李稷為<lb/>
御史中丞　己丑義兵黄軍萬户田豐叛入紅軍陷濟<lb/>
寧路分省右丞特勒們遁義兵萬户孟本周攻之豐敗<lb/>
<pb n="KR2b0040_WYG_178-3b"/>
走本周還守濟寧　甲午監察御史特爾黙色劉傑言<lb/>
疆域日蹙兵律不嚴陜西汴梁淮潁山東之冦有窺伺<lb/>
燕趙之志宜俯詢大臣共圖克復之宜預定守備之䇿<lb/>
不報　丙申江南元帥胡大海進攻婺源江浙參政楊<lb/>
旺扎勒率兵十萬欲復徽州大海還師與戰于城下大敗<lb/>
之殺其鎮撫吕才旺扎勒遁去　是月立四方獻言詳定<lb/>
使司　歸徳府知府林茂萬户時公權叛以城降於賊<lb/>
歸徳及曹州俱陷　八月癸丑劉福通兵陷大名路遂<lb/>
<pb n="KR2b0040_WYG_178-4a"/>
自曹濮陷衛輝路博囉特穆爾與萬户方托克托出兵擊<lb/>
之　是月帝至自上都　張士徳至建康江南平章以<lb/>
禮待之士徳不食不語<hi>據俞本記事録</hi>其母痛之誡令士誠嵗<lb/>
餽建康糧十萬石布一萬疋永為盟信平章不許士徳<lb/>
以身縶事無所成間遺士誠書俾降元以圖建康<hi>據劉辰國</hi>
<hi>初事蹟</hi>遂不食而死<hi>考異辯證曰實録載士徳被誅而劉辰國初事蹟云不食而死今攷陳基</hi>
<hi>祭文云能厲聲罵賊而不能食不義之食則以為不食而死者是也今從之</hi>　張士誠使前<lb/>
江南行臺中丞曼濟哈雅為書請降於江浙丞相達實<lb/>
<pb n="KR2b0040_WYG_178-4b"/>
特穆爾辭多不遜楊旺扎勒欲納之丞相不可曰我昔在<lb/>
淮南甞招安士誠知其反覆其降不可信士誠使者往<lb/>
返訖無就乃遣其偽隆平太守周仁親詣江浙省堂具<lb/>
陳自願休兵息民之意旺扎勒固勸納降乃許之士誠始<lb/>
要王爵丞相不許又請爵為三公丞相曰三公非有司<lb/>
所定今我雖便宜行事然不敢專也旺扎勒又力以為請<lb/>
丞相雖外為正辭然實幸其降又恐拂旺扎勒意遂授士<lb/>
誠太尉士徳淮南行省平章政事士信同知行樞宻院<lb/>
<pb n="KR2b0040_WYG_178-5a"/>
事改隆平府復為平江路士誠遷居府治雖奉正朔而<lb/>
甲兵錢穀皆自據如故朝廷顧以招安士誠為達實特<lb/>
穆爾功詔加太尉後聞士徳之死追封楚國公而以士<lb/>
信為江淮平章政事　初達實特穆爾假周伯琦行省<lb/>
參政招諭張士誠及是已降除伯琦同知太常禮儀院<lb/>
事士誠留之未行拜左丞士誠為造第宅於乗魚橋厚<lb/>
其廩給伯琦日與諸文士以文墨流連因亦忘歸<hi>採元史及</hi>
<hi>平吴録</hi>　九月癸酉朔婺源州元帥汪同與守將特穆爾<lb/>
<pb n="KR2b0040_WYG_178-5b"/>
巴哈不協以總管王起宗黟縣萬户葉茂祁門元帥馬<lb/>
國寶降於江南丙戌江浙平章夏章等亦降於江南<lb/>
丙子以御史大夫娄達實為中書平章政事　丙戌江<lb/>
南廣翼元帥費子賢率兵攻武康與守將潘萬户戰斬<lb/>
首百餘級遂下之　甲午澤州陵川縣陷縣尹張輔死<lb/>
之　戊戌台哈巴哈復大名路并所屬州縣　辛丑詔中<lb/>
書右丞額森巴哈御史中丞成遵奉使宣撫彰徳大名<lb/>
廣平東昌東平曹濮等處奬厲將帥　是月命知樞宻<lb/>
<pb n="KR2b0040_WYG_178-6a"/>
院事努都爾噶加太尉總諸軍守禦東昌時田豐據濟濮<lb/>
率衆來冦撃走之　倪文俊謀殺其主徐夀輝不果自<lb/>
漢陽奔黄州夀輝將陳友諒襲殺之友諒沔陽玉沙縣<lb/>
人本姓謝祖千一贅于陳遂從其姓世業漁友諒姿貌<lb/>
豐偉甞為縣吏不樂會夀輝與文俊等起兵友諒慨然<lb/>
往從之文俊用為簿書掾佐文俊攻陷諸州郡有功遂<lb/>
用領兵為元帥及文俊迎夀輝居漢陽而專其政柄友<lb/>
諒心不平至是友諒襲殺文俊併其衆自稱宣慰使尋<lb/>
<pb n="KR2b0040_WYG_178-6b"/>
為平章政事　閏月癸夘有飛星如盂青色光燭地尾<lb/>
約長尺餘起自王良沒於句陳　監察御史多爾濟等<lb/>
劾奏知樞宻院事哈喇巴圖魯失陷所守郡縣詔正其<lb/>
罪　乙丑潞州陷丙寅賊攻冀寧察罕特穆爾遣兵撃<lb/>
走之　趙普勝同青軍兩道攻安慶淮南行省右丞余<lb/>
闕拒戰月餘賊竟敗走安慶倚小孤山為藩蔽命義兵<lb/>
元帥胡巴延統水軍戍焉冬十月壬戌陳友諒自上游<lb/>
直𢷬小孤山巴延與戰四日夜不勝趣安慶賊追至山<lb/>
<pb n="KR2b0040_WYG_178-7a"/>
口鎮癸亥遂薄城下闕遣兵扼于觀音橋俄饒州祝冦<lb/>
攻西門闕撃斬之其兵乃退　壬申江南中翼大元帥<lb/>
常遇春率廖永安等自銅陵進攻池州永安去城十里<lb/>
而軍遇春及吳國寶率舟師抵城下合攻之自辰至已<lb/>
破其北門遂入其城執元帥洪某斬之擒别將魏夀徐<lb/>
天麟等官軍敗走薄暮復以戰船數百艘來逆戰復大<lb/>
敗之遂克池州　甲申江南行省平章閱軍于大通江<lb/>
遂命元帥繆大亨率兵攻揚州路克之青軍元帥張眀<lb/>
<pb n="KR2b0040_WYG_178-7b"/>
鑑以其衆降先是至正十五年眀鑑聚衆淮西以青布<lb/>
為號名青軍人呼為一片瓦其黨張監驍勇善用槍又<lb/>
號長槍軍暴悍專事剽掠由含山全椒轉掠六合天長<lb/>
至揚州人皆苦之時鎮南王博囉布哈鎮揚州招降眀<lb/>
鑑等以為濠泗義兵元帥俾駐揚州分屯守禦乆之眀<lb/>
鑑等以食盡復謀作亂説鎮南王曰朝廷逺隔事勢未<lb/>
可知今城中糧乏衆無所託命殿下世祖孫當正大位<lb/>
為我輩主出兵南攻以通糧道救飢窘不然人心必變<lb/>
<pb n="KR2b0040_WYG_178-8a"/>
禍將不測鎮南王仰天哭曰汝不知大義若如汝言我<lb/>
何面目見世祖於宗廟耶麾其衆使退明鑑等不從呼<lb/>
譟而起因逐鎮南王而據其城鎮南王走淮安為趙君<lb/>
用所殺眀鑑等兇暴益甚屠城中居民以為食至是兵<lb/>
大敗不支乃出降得其衆數萬戰馬二千餘匹置淮海<lb/>
翼元帥府命元帥張徳麟耿再成守之改揚州路為淮<lb/>
海府以李徳林知府事按籍城中居民僅存十八家徳<lb/>
林以舊城虚曠難守乃截城西南隅築而守之　戊戌<lb/>
<pb n="KR2b0040_WYG_178-8b"/>
曹州賊入太行山達實巴圖魯與知樞宻院事達里瑪<lb/>
實哩以兵討曹州賊官軍敗潰達里瑪實哩死之　是<lb/>
月靜江路山崩地陷大水　闗中賊散走南山者出自興<lb/>
元陷秦隴據鞏昌有窺鳯翔之志察罕特穆爾即分兵<lb/>
入守鳯翔而遣諜者誘賊圍其城賊果來圍之厚數十<lb/>
重察罕特穆爾自將鐵騎晝夜馳二百里往赴比去城<lb/>
里所分軍張左右翼掩撃之城中軍亦開門鼓譟而出<lb/>
内外合撃呼聲動天地賊大潰自相踐蹂斬首數萬級<lb/>
<pb n="KR2b0040_WYG_178-9a"/>
伏屍百餘里餘黨皆遁還闗中悉定　十一月辛丑山<lb/>
東道宣慰使董摶霄復請令江淮等處各枝官軍分布<lb/>
連珠營寨於隘口屯駐守禦且廣屯田以足軍食從之<lb/>
　汾州桃杏花　壬寅賊侵壺闗察罕特穆爾兵大破<lb/>
之　十二月丙戌徐夀輝將明玉珍陷重慶路據之玉<lb/>
珍隨州人世農家身長八尺目重瞳以信義為鄉黨所<lb/>
服初聞夀輝兵起集鄉兵屯於青山結柵自固未㡬降<lb/>
於夀輝授元帥隸倪文俊麾下鎮沔陽與官軍戰湖中<lb/>
<pb n="KR2b0040_WYG_178-9b"/>
飛矢中右目微眇既而以兵千人槳斗船五十泝夔而<lb/>
上時青巾盗李喜喜聚兵苦蜀義兵元帥楊漢以兵五<lb/>
千禦之屯平西左丞相旺扎勒圖鎮重慶置酒飲漢欲殺<lb/>
之漢覺脱身走順流下巫峽遇玉珍訟之且言重慶可<lb/>
取狀玉珍未決萬户戴夀曰攻重慶事濟據蜀不濟歸<lb/>
無損也從之遂進克其城旺扎勒圖遁父老迎入城玉珍<lb/>
禁侵掠市肆晏然降者相繼　己丑江南下令釋輕重<lb/>
罪囚以干戈未寧人心初附故也　丁酉慶元路象山<lb/>
<pb n="KR2b0040_WYG_178-10a"/>
縣鵝鼻山崩　戊戌翰林學士承㫖歐陽𤣥卒初汝潁<lb/>
盗起蔓延南北州縣㡬無完城𤣥獻招捕之䇿千餘言<lb/>
鑿鑿可行君相不能用𤣥遂乞致仕帝不允㑹大赦宣<lb/>
赴内府𤣥乆病不能步履丞相傳㫖肩輿至延春閣下<lb/>
實異數也及卒賜賻甚厚贈大司徒追封楚國公諡曰<lb/>
文𤣥性度雍容含𢎞縝宻處已儉約為政亷平厯官四<lb/>
十餘年三任成均而兩為祭酒六入翰林而三拜承㫖<lb/>
凡宗廟朝廷雄文大册播告萬方制誥多出𤣥手卓然<lb/>
<pb n="KR2b0040_WYG_178-10b"/>
名世為儒者宗　己亥流星如金星大尾約長三尺餘<lb/>
起自太隂近東而沒化為青白氣　庚子太尉四川行<lb/>
省左丞相達實巴圖爾卒于軍中時詔遣知院達里瑪<lb/>
實哩來援分兵雷澤濮州而達里瑪實哩為劉福通所<lb/>
殺達勒達諸軍皆潰達實巴圖爾力不能支退駐石村朝<lb/>
廷頗疑其玩冦失機使者促戰相踵賊覘知之詐為達<lb/>
實巴圖爾通和書遺諸道路使者果得之以進達實巴<lb/>
圖爾覺知一夕憂憤死　初毛貴陷益都般陽等路帝<lb/>
<pb n="KR2b0040_WYG_178-11a"/>
命董摶霄從知樞宻院事布朗吉達討之而濟南又告急<lb/>
摶霄提兵援濟南賊衆自南山來攻濟南望之兩山皆<lb/>
赤摶霄按兵城中先以數十騎挑之賊衆悉來鬬騎兵<lb/>
少郤至磵上伏兵起遂合戰城中兵又大出大破之而<lb/>
般陽賊復約泰安之黨踰南山來襲濟南摶霄列兵城<lb/>
上弗為動賊夜攻南門獨以矢石禦之黎明乃黙開東<lb/>
門放兵出賊後既旦城中兵皆下大開南門合撃之賊<lb/>
敗走復追殺之賊衆悉無遺者於是濟南始寧詔就陞<lb/>
<pb n="KR2b0040_WYG_178-11b"/>
淮南行樞宻院副使兼山東宣慰使都元帥仍賜上尊<lb/>
金帶楮幣名馬以勞之有疾其功者譛於總兵太尉努<lb/>
都爾噶令摶霄依前詔從布朗吉達同征益都摶霄即出濟<lb/>
南城屬老且病請以其弟昂霄代領其衆朝廷從之授<lb/>
昂霄淮南行樞宻院判官未㡬有㫖命搏霄守河間之<lb/>
長蘆　是冬張士誠築城虎丘山因髙據險役月餘而<lb/>
畢<hi>據虎丘山志</hi>　是嵗詔諭濟寧李秉彛田豐等令其出降<lb/>
叙復元任嘯亂士卒仍給資糧欲還鄉者聴　義兵千<lb/>
<pb n="KR2b0040_WYG_178-12a"/>
户余寶殺其知樞宻院事寳通以叛降於毛貴余寶遂<lb/>
據棣州　集賢大學士兼太子左諭徳許有壬前朝舊<lb/>
徳皇太子頗敬禮之一日入見方臂鷹以為樂遽呼左<lb/>
右屏去至是以老病力乞致仕許之給俸賜以終其身<lb/>
　盗據齊魯中書參知政事崔敬與平章海蘭參政諳<lb/>
達分省陵州陵州乃南北要衝無城郭而居民散處敬<lb/>
供給諸軍事無不集丞相以其能上聞賜之上尊仍命<lb/>
其便宜行事敬以軍馬供給浩繁而民力已疲乃請行<lb/>
<pb n="KR2b0040_WYG_178-12b"/>
納粟補官之令詔從之河北燕南士民接踵而至積粟<lb/>
百萬石綺段萬疋用以給軍費民獲少蘇　中書左丞<lb/>
烏古遜良楨論罷陷賊延坐之令有惡少年誣知宜興<lb/>
州張復通賊之罪中書將籍其孥吏抱案請署良楨曰<lb/>
手可斷案不可署同列變色卒不署良楨自左曹登政<lb/>
府多所建白罷福建山東食鹽浙東西長生牛租瀕海<lb/>
被災圍田稅民皆徳之<lb/>
十八年春正月丙午趙普勝陳友諒等陷安慶淮南行<lb/>
<pb n="KR2b0040_WYG_178-13a"/>
省右丞余闕死之賊之來攻也初自東門登城闕簡死<lb/>
士撃却之已而併軍攻東西二門又撃却之賊恚甚乃<lb/>
樹柵起飛樓復來攻我闕分命諸將各以兵扞賊晝夜<lb/>
不得息賊益生兵來攻是日普勝軍東門友諒軍西門<lb/>
饒州祝冦軍南門羣盜四面蟻集外無一甲之援西門<lb/>
勢尤急闕身當之徒步提戈為士卒先士卒號哭止之<lb/>
揮戈愈力仍分麾下將督三門之兵自以孤軍血戰斬<lb/>
首無算而闕亦被十餘創日中城陷火起闕知不可為<lb/>
<pb n="KR2b0040_WYG_178-13b"/>
引刀自剄墮清水塘中妻伊伯氏子德生女福童皆赴<lb/>
井死同時死者守臣韓建一家被害建方卧疾罵賊不<lb/>
屈賊執之以去不知所終城中民相率登城樓自捐其<lb/>
梯曰寧俱死此誓不從賊焚死者以千計其知名者萬<lb/>
户李宗可紀守仁陳彬金承宗元帥府都事特穆爾巴哈<lb/>
萬户府經厯段桂芳千户和碩巴哈新李盧廷玉葛延<lb/>
齡丘卺許元琰奏差烏德羙百户黄寅孫安慶推官黄圖<lb/>
嚕岱經厯楊恒知事余中懷寧尹陳巨濟凡十八人闕<lb/>
<pb n="KR2b0040_WYG_178-14a"/>
號令嚴信與下同甘苦然稍有違令即斬以徇甞病不<lb/>
視事將士皆籲天求以身代闕强衣冠而出當出戰矢<lb/>
石亂下如雨士以盾蔽闕闕却之曰汝輩亦有命何蔽<lb/>
我為故人爭用命稍暇即注周易帥諸生謁郡學㑹講<lb/>
立軍士門外以聴使知尊君親上之義有古良將風烈<lb/>
或欲輓之入翰林闕以國步危蹙辭不往遂死于安慶<lb/>
贈淮南江北行省平章追封豳國公諡忠宣議者謂自<lb/>
兵興以來死節之臣闕與褚巴哈為第一　庚戌張士<lb/>
<pb n="KR2b0040_WYG_178-14b"/>
誠兵攻常州江南守將湯和撃敗之獲卒數百人　江<lb/>
南行樞宻院判鄧愈遣部將王弼等攻婺源州兵至城<lb/>
西與守將特穆爾巴哈戰自旦至日昃殺傷五百餘人<lb/>
不下乙夘<hi>考異元史順帝紀作庚戌今從明太祖實録</hi>分兵為三道並進遂<lb/>
抜其城特穆爾巴哈死之士卒皆降凡三千餘人復遣<lb/>
萬户朱國寶攻髙河壘克之　乙丑大風起自西北益<lb/>
都土門萬嵗碑仆而碎　丙寅田豐陷東平路　丁夘<lb/>
知樞宻院事布朗吉達與毛貴戰于好石橋官軍敗績走<lb/>
<pb n="KR2b0040_WYG_178-15a"/>
濟南　是月詔達實巴圖爾子博囉特穆爾為河南行<lb/>
省平章政事總領其父元管軍馬　詔察罕特穆爾屯<lb/>
陜西李思齊屯鳯翔　二月己巳朔議團結西山寨大<lb/>
小十一處以為保障命中書右丞達實特穆爾左丞烏<lb/>
古遜良楨等總行提調設萬夫長千夫長百夫長編立<lb/>
牌甲分守要害互相䇿應　毛貴陷清滄二州遂據長<lb/>
蘆鎮　中書省臣奏以陜西軍旅事劇去京師道逺供<lb/>
費艱難請就陜西印造寳鈔為便從之遂分户部寳鈔<lb/>
<pb n="KR2b0040_WYG_178-15b"/>
府等官置局印造仍命諸路撥降鈔本畀平準行用庫<lb/>
倒易昬幣布於民間　癸酉毛貴陷濟南路守將阿達<lb/>
戰死毛貴立賔興院選用故官以姬宗周等分守諸路<lb/>
又於萊州立三百六十屯田每屯相去三十里造大車<lb/>
百輛以挽運糧儲官民田十止收三分冬則陸運夏則<lb/>
水運　董摶霄將赴長蘆謂人曰我去濟南必不可保<lb/>
至是濟南果陷摶霄方駐兵南皮縣之魏家莊適有使<lb/>
者奉詔拜摶霄河南行省右丞甫拜命毛貴兵已至而<lb/>
<pb n="KR2b0040_WYG_178-16a"/>
營壘猶未完諸將謂摶霄曰賊至當如何摶霄曰我受<lb/>
命至此當以死報國耳因抜劍督兵以戰而賊衆突至<lb/>
摶霄前捽而問曰汝為誰摶霄曰我董老爺也衆刺殺<lb/>
之無血惟見有白氣衝天是日昂霄亦死之事聞贈摶<lb/>
霄河南行省平章政事追封魏國公諡忠定昂霄禮部<lb/>
尚書追封隴西郡侯諡忠毅摶霄早以儒生起家輙為<lb/>
能吏㑹天下大亂乃復以武功自奮其才畧有大過人<lb/>
者而當時用之不能盡其才君子惜之　乙亥江南以<lb/>
<pb n="KR2b0040_WYG_178-16b"/>
吳禎為天興翼副元帥使與其兄良守江隂時江隂兵<lb/>
不滿五千而其地與張士誠接境良兄弟訓練士卒嚴<lb/>
為警備屯田以給軍餉敵不敢犯民甚頼之　江南行<lb/>
省平章命元帥康茂才為營田使諭之曰比因兵亂隄<lb/>
防頽圮民廢耕耨故設營田司以修築隄防專掌水利<lb/>
今軍務殷繁用度為急理財之道莫先於農春作方興<lb/>
慮旱潦不時有妨農事故命爾此職分廵各處俾髙無<lb/>
患乾卑不病潦務在蓄洩得宜大抵設官為民非以病<lb/>
<pb n="KR2b0040_WYG_178-17a"/>
民若但使有司增飾館舍迎送奔走所至紛擾無益於<lb/>
民而反害之即非委任之意　山東賊漸逼京畿辛巳<lb/>
詔以台哈巴哈為中書右丞相總兵討之　壬午田豐復<lb/>
陷濟寧路甲戌輝州陷丙戍努都爾噶聞田豐逼近東昌<lb/>
棄城走城遂陷　丁亥察罕特穆爾調兵復涇州平凉<lb/>
保鞏昌　庚寅王士誠自益都犯懷慶路守將周全撃<lb/>
敗之　丁酉興元路陷　三月己亥朔日色如血　加<lb/>
右丞相綽斯戬太保　庚子毛貴陷般陽路　辛丑大<lb/>
<pb n="KR2b0040_WYG_178-17b"/>
同路夜黒氣蔽西方有聲如雷少頃東北方有雲如火<lb/>
交射中天遍地俱見火空中有兵戈之聲　癸夘王士<lb/>
誠陷晉寧路總管杜賽音巴哈死之　己酉劉福通遣<lb/>
兵犯衛輝河南行省平章博囉特穆爾撃走之進克濮<lb/>
州　庚戌毛貴陷薊州徵四方兵入衛詔察罕特穆爾<lb/>
以兵屯涿州察罕特穆爾即留兵戍清湫義谷屯潼闗<lb/>
塞南山口以備他盜而自將精銳往赴召　毛貴率衆<lb/>
由河間趣直沽乙夘遂犯漷州至棗林已而畧栁林蹂<lb/>
<pb n="KR2b0040_WYG_178-18a"/>
畿甸樞宻副使達國珍戰死人心大駭在廷之臣或勸<lb/>
乗輿北廵以避之或勸遷都闗陜衆議紛然獨左丞相<lb/>
太平執不可帝乃命同知樞宻院事劉哈喇巴哈以兵<lb/>
拒之戰于栁林官軍大㨗賊退走京師乃安　江南行<lb/>
省平章命提刑按察司簽事分廵郡縣録囚凡笞罪者<lb/>
釋之杖者減半重囚杖七十其有贓者免徵武將征討<lb/>
有過者皆宥之左右或言去年釋罪囚今年又從末減<lb/>
用法太寛則人不畏法無以為治平章曰自䘮亂以來<lb/>
<pb n="KR2b0040_WYG_178-18b"/>
民初離創殘以歸於我正當撫綏之况其間有一時誤<lb/>
犯者寧可盡法乎大抵治獄以寛厚為本而刑新國則<lb/>
宜用輕典若執而不變非時措之道也　丙辰江南兵<lb/>
取建徳路先是鄧愈朱文忠胡大海率兵由昱嶺闗進<lb/>
攻建徳道出遂安長槍元帥余子貞以兵來拒愈等撃<lb/>
敗之追至淳安降其衆三千餘人遂安守將洪某率兵<lb/>
五千援淳安大海與之戰擒將士四百餘人由是直抵<lb/>
建徳參政巴哈院判慶壽等皆遁父老何良輔等以城<lb/>
<pb n="KR2b0040_WYG_178-19a"/>
降改建徳路為嚴州府　以周全為湖廣行省參知政<lb/>
事統鄂囉等軍移鎮嵩州白龍寨　丁巳田豐陷益都<lb/>
路　察罕特穆爾之赴召涿州而曹濮賊方分道踰太<lb/>
行焚上黨掠晉冀陷雲中鴈門上郡烽火數千里復大<lb/>
掠而南察罕特穆爾留禦之先遣兵伏南山阻隘而自<lb/>
勒重兵屯聞喜絳州賊果出南山縱伏兵横撃之賊皆<lb/>
棄輜重走山谷遂分兵屯澤州塞碗子城屯上黨塞吾<lb/>
兒谷屯并州塞井陘口以杜太行諸道賊屢至守將數<lb/>
<pb n="KR2b0040_WYG_178-19b"/>
血戰撃却之河東悉定進陜西行省右丞兼行臺侍御<lb/>
史同知河南行樞宻院事於是朝廷乃詔察罕特穆爾<lb/>
守禦闗陜晋冀鎮撫漢沔荆襄便宜行事察罕特穆爾<lb/>
益務練兵訓農以平定四方為已責　夏四月己巳朔<lb/>
趙普勝自樅陽冦池州陷之執江南守將趙忠　庚午<lb/>
江浙行省左丞楊旺扎勒以舟師攻徽州江南將胡大海<lb/>
等撃敗之丁丑旺扎勒又攻建徳江南將朱文忠撃敗之<lb/>
旺扎勒遁去　甲申陳友諒陷龍興路省臣道通和尼齊<lb/>
<pb n="KR2b0040_WYG_178-20a"/>
棄城遁　壬午田豐陷廣平路大掠退保東昌詔令元<lb/>
帥方托克托以兵復廣平　癸未以諸處㨗音屢至詔頒<lb/>
軍民事宜十一條　甲午陳友諒遣部將王奉國陷瑞<lb/>
州路　是月帝如上都　察罕特穆爾李思齊㑹宣慰<lb/>
使張良弼郎中郭擇善宣慰同知拜特穆爾平章政事<lb/>
鼎珠總帥汪長生努各以所部兵討李喜喜于鞏昌李<lb/>
喜喜敗入蜀察罕特穆爾駐清湫李思齊駐斜坡張良<lb/>
弼駐秦州郭擇善駐崇信拜特穆爾駐通渭鼎珠駐臨<lb/>
<pb n="KR2b0040_WYG_178-20b"/>
洮各自除路府州縣官徵納軍需李思齊張良弼同謀<lb/>
襲殺拜特穆爾分總其兵思齊尋又殺郭擇善　五月<lb/>
戊戌朔以方國珍為江浙行省左丞兼海道運糧萬户<lb/>
察罕特穆爾遣其將以兵復冀寧　劉福通攻汴梁壬<lb/>
寅守將竹貞棄城遁福通遂入城立宫闕自安豐迎其<lb/>
主小明王居之以為都　陳友諒遣部將康泰邵琮鄧<lb/>
克明等以兵冦邵武路　庚戌陳友諒陷吉安路　癸<lb/>
丑監察御史敏珠爾海七十等糾劾太保中書右丞相<lb/>
<pb n="KR2b0040_WYG_178-21a"/>
台哈巴哈乙夘詔削台哈巴哈官爵安置盖州初台哈巴哈奉<lb/>
命討賊既渡河即上疏以謂賊勢張甚軍行宜以糧餉<lb/>
為先昔漢韓信行軍蕭何餽糧方今措置無如丞相太<lb/>
平者如令太平至軍中供給事乃可濟不然兵不能進<lb/>
矣其意實銜太平欲其至軍中即害之也時參知政事<lb/>
布延特穆爾張晉等分省山東二人者甞劾壽通不進<lb/>
兵台哈台哈至則以其餽運不前斷遣之又以知樞宻院<lb/>
事旺扎勒特穆爾為右丞之日甞劾其非亦加以失誤專<lb/>
<pb n="KR2b0040_WYG_178-21b"/>
制之罪擅改其官徵至軍欲害之事聞廷議喧然而左<lb/>
丞相太平與台哈巴哈乆有隙會其疏來上以其欲害已<lb/>
也遂諷御史劾其緩師拒命之罪而於帝前力排之於<lb/>
是下削奪之詔以知樞宻院事烏蘭哈達代總其兵仍<lb/>
命烏蘭哈達節制河北諸軍河南行省平章政事周全<lb/>
節制河南諸軍　辛酉陳友諒兵陷撫州路　是月山<lb/>
東地震天雨白毛　六月戊辰朔台哈巴哈伏誅台哈巴哈<lb/>
聞有詔夜馳詣劉哈喇巴哈求救解劉哈喇巴哈者台<lb/>
<pb n="KR2b0040_WYG_178-22a"/>
哈巴哈故部將也以破賊累有功拜淮南行省平章政事<lb/>
時駐兵保定見台哈巴哈來因張樂大宴舉酒慷慨言曰<lb/>
丞相國家柱石有大勲勞如此天子終不害丞相是必<lb/>
為䜛言所間我當往見上白之丞相毋憂也即走至京<lb/>
見太平太平問其來何故哈喇巴哈具以告太平曰台<lb/>
哈巴哈大逆不道今詔已下爾乃敢妄言耶不審處禍將<lb/>
及爾矣哈喇巴哈聞太平言噤不能發太平度台哈巴哈<lb/>
必在哈喇巴哈所即語之曰爾能致台哈巴哈以來吾以<lb/>
<pb n="KR2b0040_WYG_178-22b"/>
爾見上爾功不細矣哈喇巴哈因許之太平乃引入見<lb/>
帝賜賚良渥初哈喇巴哈之事台哈巴哈也與倪晦者同<lb/>
在幕下台哈巴哈每委倪晦而哈喇巴哈計多阻不行哈<lb/>
喇巴哈心常以為怨及是知事已不可解還縛台哈巴哈<lb/>
父子送京師未至皆殺之於路　察罕特穆爾調呼喇<lb/>
齊闗保同守潞州拜察罕特穆爾陜西行省平章政事<lb/>
便宜行事　癸酉江南左副都指揮使朱文忠率兵攻<lb/>
浦江縣下之縣之感徳鄉有鄭氏者自宋聚族同居至<lb/>
<pb n="KR2b0040_WYG_178-23a"/>
元中旌表為義門復其家至是家衆避兵山谷間文忠<lb/>
訪得之悉送還家禁兵士無侵犯　江南中翼左副元<lb/>
帥謝再興等率兵畧石埭縣與陳友諒兵遇撃敗之擒<lb/>
其將錢清等三人　庚辰關先生破頭潘等陷遼州呼<lb/>
喇齊以兵撃走之關先生等遂陷晉寧路城中死者十<lb/>
二三郡人喬彛性髙介有守一時名稱籍甚至是整冠<lb/>
衣聚妻子家有大井彛坐其上令妻子婢輩循次投井<lb/>
中而已隨赴之賊首王士誠使人即彛家邀致之至則<lb/>
<pb n="KR2b0040_WYG_178-23b"/>
彛死矣賊平贈彛臨汾縣尹賜諡純潔有張嵓起者汾<lb/>
州人也甞用薦者徵為國子助教居一嵗免歸賊去晉<lb/>
寧復陷汾州嵓起與妻亦赴井死晋寧人王佐為賊所<lb/>
獲欲降之佐詬詈不輟亦遇害　乙酉命左丞相太平<lb/>
督諸軍守禦京城便宜行事　甲午張士誠兵冦常熟<lb/>
縣江南守將廖永安與戰于福山港大破之　穆爾固<lb/>
實者寧夏人也登進士第除紹興路録事司達嚕噶齊<lb/>
㑹江南行臺移治紹興檄穆爾固實為行臺鎮撫乃大<lb/>
<pb n="KR2b0040_WYG_178-24a"/>
募民兵為守禦計與舒穆嚕宜孫夾攻處州山賊遂平之<lb/>
擢江東亷訪司經厯仍留紹興以兵衛臺治時浙東西<lb/>
郡縣多殘破獨穆爾固實保障紹興境内晏然民愛之<lb/>
如父母江浙省臣乃承制授行樞宻院判官分院治紹<lb/>
興及是方國珍遣兵侵據紹興屬縣穆爾固實曰國珍<lb/>
本海賊今既降為大官而復來害吾民可乎欲率兵往<lb/>
問罪先遣部將黄中取上虞中還將益兵時朝廷方倚<lb/>
重國珍資其舟以運糧而御史大夫拜珠格爾與國珍素<lb/>
<pb n="KR2b0040_WYG_178-24b"/>
通賄賂情好甚厚憤穆爾固實擅舉兵且恐生事即使<lb/>
人召至私第計事至則命左右以鐵鎚撾殺之斷其頭<lb/>
擲厠溷中民聞之無不慟哭黄中乃率其衆復讐盡殺<lb/>
拜珠格爾家人及臺府官員掾史獨留拜珠格爾不殺以告<lb/>
於張士誠乃遣其將以兵守紹興拜珠格爾尋遷行宣政<lb/>
院使監察御史珍通糾言拜珠格爾隂害帥臣㡬致激變<lb/>
宜寘諸嚴刑詔削其官爵安置湖州而已　秋七月丁<lb/>
酉朔河南行省平章政事周全據懷慶路以叛附於劉<lb/>
<pb n="KR2b0040_WYG_178-25a"/>
福通時察罕特穆爾駐軍洛陽遣拜特穆爾以兵守碗<lb/>
子城周全來戰拜特穆爾為其所殺全遂盡驅懷慶民<lb/>
渡河入汴梁　庚子廖永安敗張士誠于狼山獲其戰<lb/>
艦而還　丁未布朗吉達以兵復般陽路已而復陷　癸<lb/>
丑有賊兵犯京城刑部郎中巴哈守西門夜開門撃退<lb/>
之　丙辰江南總管胡通海等襲破九華山寨時寨首<lb/>
鮑萬户有衆二千據險自固四面設礌石機弩兵不能<lb/>
進通海乃引兵潜由磴道攀援魚貫而上因風縱火燔<lb/>
<pb n="KR2b0040_WYG_178-25b"/>
其寨遂克之　己未劉福通遣周全引兵攻洛陽守將<lb/>
登城以大義責全全愧謝退兵福通殺之全之攻洛陽<lb/>
也察罕特穆爾以竒兵出宜陽而自將精騎發新安來<lb/>
援㑹賊已退因追至虎牢塞諸險而還　是月京師大<lb/>
水蝗民大饑　是月江南行省右丞郭天爵謀害平章<lb/>
事覺平章殺之天爵天叙之弟也<hi>採俞本記事録</hi>　八月丁夘<lb/>
朔江浙行省平章薩木坦巴勒討饒州貪財玩冦乆而無功<lb/>
遂妄稱遷職福建行省至福建為亷訪簽事般若特穆<lb/>
<pb n="KR2b0040_WYG_178-26a"/>
爾所劾拘之興化路　庚辰陳友諒兵陷建昌路　辛<lb/>
巳義兵萬户王信以滕州叛降于毛貴　己丑張士誠<lb/>
兵㓂江隂江南守將吳良撃走之俘獲其士馬輜重<lb/>
江浙行省丞相達實特穆爾隂約張士誠以兵攻楊旺<lb/>
扎勒旺扎勒倉卒不及備遂自殺其衆皆潰旺扎勒築營德<lb/>
勝堰周圍三四里子女玉帛皆在焉用法深刻任意立威而<lb/>
鄧子文金希伊王彦良之徒又悉邪佞輕佻左右交煽<lb/>
丞相深惡之張士誠素欲圖旺扎勒遣其部將史文炳<lb/>
<pb n="KR2b0040_WYG_178-26b"/>
往杭州謁旺扎勒相見甚歡文炳大設宴盛陳烏銀器皿<lb/>
嵌金鐵鞍之類盡以遺旺扎勒自是約為兄弟及士誠與<lb/>
丞相合謀文炳率衆圍旺扎勒營旺扎勒遣吏致牲酒為<lb/>
可憐之意曰願少須臾無死得以底裏上露文炳報不可<lb/>
旺扎勒乘城拒戰十日而力盡遂悉殺所有婦女自經以<lb/>
死其弟巴延亦自殺唯平章慶通女以先往富陽得免<lb/>
文炳解衣裹旺扎勒屍瘞祭之其後追封旺扎勒潭國公諡<lb/>
忠愍巴延衡國公諡忠烈旺扎勒部將員成等欲為報讐<lb/>
<pb n="KR2b0040_WYG_178-27a"/>
遣苖軍元帥台哈巴哈奉書納欵于江南且言其部將李<lb/>
福等三萬餘人在桐廬皆願效順江南行省平章乃命<lb/>
朱文忠往撫之<hi>參用輟耕録及葉玘挽楊左丞詩序</hi>
　陶宗儀曰旺扎勒寵榮過望豈有二志忠君愛國之道<lb/>
　頗亦見諸行事獨矜已犯分貪財好色生性固然君<lb/>
　子可以畧之兼以所部吏卒視旺扎勒起身等一寒微<lb/>
　威令不信壞法敗度遂卒至於如此亦可哀已<lb/>
庚寅以婁達實為御史大夫詔作新風紀　九月丁酉<lb/>
<pb n="KR2b0040_WYG_178-27b"/>
朔詔授實巴爾特穆爾同知河東宣慰司事其妻喇巴哈<lb/>
敦雲中郡夫人子觀音努贈同知大同路事仍旌表其<lb/>
門閭先是實巴爾特穆爾為趙王位下同知齊哩克口總管<lb/>
府事其妻甞保育趙王及是部落摩哩叛欲殺王實巴<lb/>
爾特穆爾與妻謀以其子觀音努服王平日衣冠居王宫<lb/>
夜半夫妻衛趙王微服遁去比賊至遂殺觀音努趙王<lb/>
得免事聞故旌其忠焉　褒封唐贈諫議大夫劉蕡為<lb/>
昌平文節侯　關先生攻保定路不克遂陷定州掠大<lb/>
<pb n="KR2b0040_WYG_178-28a"/>
同興和塞外諸郡　中書左丞張冲請立團練安撫勸<lb/>
農使司二道一奉元延安等處一鞏昌等處從之　壬<lb/>
寅詔中書參知政事布延巴哈治書侍御史李國鳳經<lb/>
畧江南　癸夘詔以福建行省平章政事慶通為江南<lb/>
行臺御史大夫時行臺治紹興所轄諸道多為江南所<lb/>
有而明台則制於方國珍杭蘇則制於張士誠憲臺綱<lb/>
紀不復可振徒存空名而已　丙午賊兵攻大同路壬<lb/>
戌平定州陷　乙丑陳友諒陷贛州路江西行省參政<lb/>
<pb n="KR2b0040_WYG_178-28b"/>
全布延薩里及總管噶海齊死之時江西下流諸郡皆<lb/>
為友諒所據布延薩里乃與噶海齊戮力同守友諒遣<lb/>
其將圍城因使人脅之降布延薩里斬其使日擐甲豋<lb/>
城拒之力戰凡四月兵少食盡遂自剄噶海齊守贛尤<lb/>
有功城陷之日賊將脅之使降噶海齊謂之曰與汝戰<lb/>
者我也爾毋殺吾民當速殺我遂遇害　冬十月辛未<lb/>
<hi>考異元史順帝紀作壬申今從明太祖實録</hi>江南將胡大海取蘭溪州先是<lb/>
大海至婺之鄉頭擒萬户趙巴延巴哈等平其五壘是<lb/>
<pb n="KR2b0040_WYG_178-29a"/>
日進攻蘭溪官軍千人出戰敗之克其城亷訪使趙秉<lb/>
仁等被執獲馬牛羊萬頭立寧越翼元帥府分兵守其<lb/>
要害遂進攻婺州路　甲戌江南將徐達邵榮克宜興<lb/>
先是逹等攻宜興乆不下平章遣使謂達等曰宜興城<lb/>
小而堅猝未易抜聞其城西通太湖口張士誠餉道所<lb/>
由出若以兵斷其餉道彼軍食内乏城必破矣達等乃<lb/>
分兵絶太湖口而併力急攻遂抜其城同知樞宻院事<lb/>
廖永安復率舟師撃士誠于太湖乗勝深入遇吕珍戰<lb/>
<pb n="KR2b0040_WYG_178-29b"/>
敗遂為所獲士誠欲降之不屈　壬午監察御史揚齊<lb/>
巴哈劾中書右丞相綽斯戬任用私人圖烈及妾弟崔<lb/>
旺扎勒特穆爾印造偽鈔事將敗令圖烈自殺以滅口綽<lb/>
斯戬乃請解機務詔止收其印綬乙酉監察御史達實<lb/>
瑪實哩王彛等復劾之請正其罪帝終不聴也　壬辰<lb/>
大同路陷達嚕噶齊旺扎勒特穆爾棄城遁　是月博囉<lb/>
特穆爾統領諸軍克復曹州　十一月卒丑江南行省<lb/>
立管領民兵萬户府平章謂同省諸臣曰古者寓兵於<lb/>
<pb n="KR2b0040_WYG_178-30a"/>
農有事則戰無事則耕暇則講武今兵爭之際當因時<lb/>
制宜所定郡縣民間武勇之材宜精加簡拔編緝為伍<lb/>
立民兵萬户府領之俾農時則耕閒則練習有事則用<lb/>
之事平有功者一體陞擢無功者還為民如此則民無<lb/>
坐食之弊國無不練之兵以戰則勝以守則固庶㡬寓<lb/>
兵於農之意也　癸夘陳友諒陷汀州路　丁夘田豐<lb/>
陷順徳路先是樞宻院判官劉起祖守順徳糧絶劫民<lb/>
財掠牛馬民强壯者令充軍弱者殺而食之至是城陷<lb/>
<pb n="KR2b0040_WYG_178-30b"/>
起祖遂盡驅其民走入廣平　甲子江南行省平章以<lb/>
胡大海兵攻婺州不克乃自將親軍副都指揮使楊璟<lb/>
等師十萬往取之　十二月乙丑朔日有食之　癸酉<lb/>
關先生破頭潘沙劉二等由大同直犯上都焚毁宫闕<lb/>
留七月乃轉畧遼陽　甲申江南兵取婺州路達嚕噶<lb/>
齊僧珠浙東亷訪使楊惠死之先是江南平章出師至<lb/>
徽州召儒士唐仲實問漢髙帝光武唐太宗宋太祖元<lb/>
世祖平一天下其道何由對曰此數君者皆以不嗜殺<lb/>
<pb n="KR2b0040_WYG_178-31a"/>
人故能定天下於一公英明神武驅除禍亂未甞妄殺<lb/>
然以今日觀之民雖得所歸而未遂生息平章曰此言<lb/>
是也我積少而費多取給於民甚非得已然皆為軍需<lb/>
所用未甞以一毫奉已民之勞苦恒思所以休息之曷<lb/>
甞忘也又聞前學士朱升名召問之對曰髙築牆廣積<lb/>
糧緩稱王平章恱命參帷幄師進至徳興聞張士誠兵<lb/>
據紹興諸暨乃取道蘭谿以至婺州遣使入城招諭不<lb/>
下遂圍之初江浙丞相達實特穆爾承制授浙東宣慰<lb/>
<pb n="KR2b0040_WYG_178-31b"/>
副使舒穆嚕宜孫以行樞宻院判官分治處州又以前江<lb/>
浙儒學副提舉劉基為其院經厯蕭山縣尹蘇友龍為<lb/>
照磨而宜孫又自辟郡人胡深葉琛章溢參謀其軍事<lb/>
處為郡山谷聫絡盗賊憑險竊發不易平治宜孫用基<lb/>
等謀或𢷬以兵或誘以計皆殱殄無遺類尋陞同簽行<lb/>
樞宻院事至是聞江南兵抵蘭谿且逼婺而宜孫弟厚<lb/>
孫方守婺其母亦在城中宜孫泣曰義莫重於君親食<lb/>
禄而不事其事是無君也母在難而不赴是無親也無<lb/>
<pb n="KR2b0040_WYG_178-32a"/>
君無親尚可立天地間哉即遣胡深等將民兵數萬往<lb/>
赴援而親率精銳為之殿深等至松溪觀望不敢進江<lb/>
南平章謂諸將曰婺倚舒穆嚕宜孫故未肯即下聞彼以<lb/>
獅子戰車載兵來援此豈知變者松溪山多路險車不<lb/>
可行今以精兵遏之其勢必破援兵既破則城中絶望<lb/>
可不勞而下矣翌日簽院胡大海養子徳濟誘其兵于<lb/>
梅花門外縱撃大敗之深等遁去城中勢益孤臺憲將<lb/>
臣畫界分守意復不相能於是同簽樞宻院寗安慶與<lb/>
<pb n="KR2b0040_WYG_178-32b"/>
都事李相開門納敵楊惠僧珠皆戰死南臺御史特穆爾<lb/>
色埒院判舒穆嚕厚孫等皆被執平章入城下令禁戢軍<lb/>
士剽掠民皆安堵改婺州為寧越府置中書分省召儒<lb/>
士許元葉瓚胡翰汪仲山等十餘人皆㑹食省中日令<lb/>
二人進講敷陳治道以王宗顯知寧越府宗顯和州人<lb/>
少攻儒業博涉經史於是命宗顯開郡學延宿儒葉儀<lb/>
宋濓為五經師戴良為學正吳沉徐厚為訓導時䘮亂<lb/>
之餘學校乆廢至是始聞絃誦聲無不欣恱　是月太<lb/>
<pb n="KR2b0040_WYG_178-33a"/>
白經天者再　江南平章發倉賑寧越貧民有女子曾<lb/>
氏自言能通天文誑說災異惑衆平章以為亂民命戮<lb/>
于市是嵗河南賊蔓延河北前江西亷訪簽事巴延<lb/>
家居濮陽言於省臣將結其鄉民為什伍以自保而賊<lb/>
已大至巴延乃渡漳北行鄉人從之者數十萬家至磁<lb/>
州與賊遇賊知巴延名士生劫之以見其帥帥誘以富<lb/>
貴巴延罵不屈引頸受刄與妻子俱死之有司上其事<lb/>
贈簽太常禮儀院事太常上諡議曰以城守論之巴延<lb/>
<pb n="KR2b0040_WYG_178-33b"/>
無城守之責而死可與江州守李黼一律以風紀論之<lb/>
巴延無在官之責而死可與西臺御史張桓並駕以平<lb/>
生有用之學成臨義不奪之節乃古之所謂君子人者<lb/>
請諡曰文節從之　江西諸郡皆陷撫州路總管吳當<lb/>
乃戴黄冠著道士服杜門不出日以著書為事陳友諒<lb/>
遣人辟之當卧牀不食以死自誓乃舁牀載之舟送江<lb/>
州拘留一年終不為屈遂隠居吉水縣之谷坪踰年以<lb/>
疾卒　京師大饑疫而河南北山東郡縣皆被兵各挈<lb/>
<pb n="KR2b0040_WYG_178-34a"/>
其老幼男女避居京師以故死者相枕藉資正院使保<lb/>
布哈請於帝市地收瘞之帝及皇后皇太子省院諸臣<lb/>
施捨無筭而保布哈亦自出財賄珍寳以佐其費擇地<lb/>
自南北兩城抵盧溝橋掘深及泉男女異壙人以一屍<lb/>
至者隨給以鈔舁負相踵至二十年四月前後瘞者二<lb/>
十萬用鈔二萬七千九十餘錠凡居民病者予之藥不<lb/>
能䘮者給之棺翰林學士承㫖張翥為文頌其事曰善<lb/>
惠之碑保布哈髙麗人亦曰王巴哈皇后竒氏微時與<lb/>
<pb n="KR2b0040_WYG_178-34b"/>
巴哈同鄉里相為依倚及貴巴哈以閹人入事后累遷<lb/>
為資正院使后益愛幸之至是欲要譽干權故有斯舉<lb/>
　帝甞為近幸臣建宅親畫屋様又自削木構宫髙尺<lb/>
餘棟梁楹檻宛轉皆具付匠者按此式為之京師遂稱<lb/>
魯般天子内侍利其金珠之飾告帝曰此屋比某家殊<lb/>
陋劣帝輙命易之内侍因刮金珠而去竒后見帝造作<lb/>
不已甞挽上衣諫曰使長年已大子年已長宜稍息造<lb/>
作且諸夫人事上足矣無惑於天魔舞女輩自愛惜聖<lb/>
<pb n="KR2b0040_WYG_178-35a"/>
躬也帝艴然怒曰古今只我一人耶由此兩月不到后<lb/>
宫后亦多畜髙麗美人大臣有權者輙以此遺之京師<lb/>
達官貴人必得髙麗女然後為名家髙麗女婉媚善事<lb/>
人至則多奪寵自至正以來宫中給事使令大半為髙<lb/>
麗女以故四方衣服鞾帽器物皆依髙麗様子一時風<lb/>
氣舉世若狂<hi>據庚申外史修入</hi>
　<lb/>
　<lb/>
<pb n="KR2b0040_WYG_178-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑後編卷一百七十八<lb/>
</p>
<p>
</p>
  </div>
</body>
</text>
</TEI>
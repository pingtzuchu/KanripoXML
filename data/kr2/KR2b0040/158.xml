<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編卷一百五十八</head> <lb/>
    <p>
<pb n="KR2b0040_WYG_158-1a"/>
欽定四庫全書<lb/>
　資治通鑑後編卷一百五十八<lb/>
　　　　　　　　　　　刑部尚書徐乾學撰<lb/>
　元紀六<hi>起重光單閼十月盡昭陽大荒落十二月凡二年有奇</hi>
　　世祖聖德神功文武皇帝<lb/>
至元二十八年冬十月己巳修太廟在真定傾壞者<lb/>
壬申以前緬中行省平章錫錫德濟為中書平章政事<lb/>
　江淮行省言鹽課不足由私鬻者多乞付兵五千巡<lb/>
<pb n="KR2b0040_WYG_158-1b"/>
捕從之　塔喇海張呼遜崔同知並坐理算錢糓受贓<lb/>
論誅　癸未高麗國饑給米十萬斛　罷各處行樞宻<lb/>
院事入行省　行院既置分兵民為二奸人植黨自蔽<lb/>
湖廣省平章哈喇哈遜入覲極陳其不便帝為罷之因<lb/>
問曰風憲之職人多言其撓吏治信乎對曰朝廷設此<lb/>
以糾奸慝貪吏疾之妄為謗耳帝然其言　己丑敕沒<lb/>
入嘉木揚喇勒智沙卜丹烏瑪喇妻並遣詣京師　癸巳以<lb/>
武平路總管張立道為禮部尚書使安南帝怒安南不<lb/>
<pb n="KR2b0040_WYG_158-2a"/>
巳欲再伐之適陳日烜死子日燇襲位布呼宻曰彼山<lb/>
海小夷以天威臨之寧不震懼獸窮則噬勢使之然今<lb/>
若遣使諭之彼宜無不奉命帝從之以立道嘗使安南<lb/>
有功復使往徵其王入朝　免衛輝種仙茅户徭役<lb/>
從遼陽行省言以納延哈丹相繼叛給蒙古人内附者<lb/>
及開元南京水達達等三萬人牛畜田器　詔嚴益都<lb/>
般陽泰安寧海東平濟寧畋獵之禁犯者沒其家貲之<lb/>
半　十一月壬寅詔回回以達納珠充獻及求售者還<lb/>
<pb n="KR2b0040_WYG_158-2b"/>
之留其估以濟貧者　罷海道運糧鎮撫司　乙卯監<lb/>
察御史言沙卜丹納蘇喇丹摩哩烏瑪爾王巨濟喇勒<lb/>
智斯迪嘉輝迪皆僧格黨與受贓肆虐使江淮之民愁<lb/>
怨載路今或繫獄或釋之臣下所未能喻帝曰桑哥已<lb/>
誅納蘇丹摩哩在獄唯沙卜丹朕姑釋之耳　諭中書<lb/>
議増中外官吏俸　十二月乙丑復都水監時有言灤<lb/>
河自永平挽舟踰山而上可至開平有言蘆溝自麻峪<lb/>
可至尋麻林朝廷遣河渠司副使郭守敬相視灤河既<lb/>
<pb n="KR2b0040_WYG_158-3a"/>
不可行蘆溝舟亦不通守敬因陳水利十有一事其一<lb/>
大都運糧河不用一畆泉舊源别引北山白浮泉水西<lb/>
折而南經瓮山泊自西水門入城環滙于積水潭復東<lb/>
折而南出南水門合入舊運糧河每十里置一牐比至<lb/>
通州凡為牐七距牐里許上重置斗門互為提閼以過<lb/>
舟止水帝覽奏喜曰當速行之於是復置都水監俾守<lb/>
敬領之以來春興役帝命丞相以下皆親畚鍤倡工待守<lb/>
敬指授而後行事　丁卯以大都饑下其價糶米二十<lb/>
<pb n="KR2b0040_WYG_158-3b"/>
萬石賑之　己巳宣政院臣言宋全太后瀛國公母子<lb/>
已為僧尼有地三百六十頃乞如例免徵其租從之<lb/>
辛未御史臺臣言鉤考錢糓自中統初至今踰三十年<lb/>
更阿哈瑪特僧格當國設法已極而其餘黨公取賄賂民<lb/>
不堪命不如罷之有㫖議擬以聞　壬申立河南江北<lb/>
行中書治汴梁　中書省臣言江南在宋時其徭役之<lb/>
名七十有餘歸附後一切未徵今諸王嵗賜官吏俸禄<lb/>
多不給宜令江南依宋時諸名征賦盡輸之何榮祖言<lb/>
<pb n="KR2b0040_WYG_158-4a"/>
宜召各省官任錢糓者詣京師集議科取之法以聞從<lb/>
之　甲戌罷鉤考錢糓應昔年逋負錢糓文巻聚置一<lb/>
室非朕命而視之者有罪仍遣使布告中外　庚辰江<lb/>
北州郡割隸河南江北行中書省改江淮行省為江浙<lb/>
等處行中書省治杭州　丙戌八番洞官呉金叔等以<lb/>
所部二百五十寨民二萬有奇内附詣闕貢方物　戊<lb/>
子詔釋天下囚非殺人抵罪者　辛卯濬運糧埧河築<lb/>
隄防　授竒喇斯巴斡都爾為帝師統領諸國僧尼釋<lb/>
<pb n="KR2b0040_WYG_158-4b"/>
教事　是嵗宣政院上天下寺宇四萬二千三百一十<lb/>
八區僧尼二十一萬三千一百四十八人　遼陽饑翰<lb/>
林學士承㫖唐仁祖奉㫖偕近侍蘇格左丞實都往賑<lb/>
實都欲如户籍口數大小給之仁祖曰不可昔籍之小<lb/>
口今已大矣可均以大口給之實都曰若要善名而陷<lb/>
我於惡耶仁祖笑曰吾二人善惡衆已的知豈至是而<lb/>
始要名哉我知為國恤民而已何䘏爾言卒以大口給<lb/>
之　朱清張瑄請併四府為都漕運萬户府二從之即<lb/>
<pb n="KR2b0040_WYG_158-5a"/>
令清瑄二人掌其事其屬有千戸百戸等官分為各翼<lb/>
以督嵗運<lb/>
二十九年春正月甲午朔日食有物漸侵入其中不能<lb/>
既日體如金環然左右有珥免朝賀　戊戌以清州饑<lb/>
就陵州發粟四萬七千八百石賑之　庚子江西行省<lb/>
左丞高興言江西福建汀漳諸處連年盜起百姓入山<lb/>
以避今次第就平乞降㫖招諭復業又福建鹽課酒税<lb/>
銀鐵各立提舉司實為冗濫請罷去詔皆從之　禁商<lb/>
<pb n="KR2b0040_WYG_158-5b"/>
賈私以金銀航海　甲辰詔江南州縣學田其嵗入聴<lb/>
其自掌春秋釋奠外以廩師生及士之無告者貢士莊<lb/>
田則令覈數入官　丙午河南福建行省臣請詔用漢<lb/>
語有㫖以蒙古語諭河南漢語諭福建　癸丑江西行<lb/>
省巴延阿哈卜丹言蒙山嵗課銀二萬五千兩初制鍊<lb/>
銀一兩免役夫田租五斗今民力日困每兩擬免一石<lb/>
帝曰重困吾民民何以生從之　二月己巳申禁鞭背<lb/>
國法不用徒流黥絞之刑惟杖臀自十七分等加至百<lb/>
<pb n="KR2b0040_WYG_158-6a"/>
單七而止然斬剮之刑則又往往濫用之至其酷也或<lb/>
生剥人皮曰輝托又有三段剗殺法曰扎薩未之除也<lb/>
　庚午斡爾斯招附桑州生猫羅甸國古州等峒酋長<lb/>
三十一所部民十二萬九千餘戸詣闕貢獻　壬申敕<lb/>
遣使分行諸路釋死罪以下輕囚　乙亥以泉府太卿<lb/>
伊赫黙色鄧州舊軍萬戸史弼福建行省右丞高興並<lb/>
為福建行省平章政事將兵征𤓰哇用海船大小五百<lb/>
艘軍士二萬人　戊寅詔加高麗王王睶太保仍錫功<lb/>
<pb n="KR2b0040_WYG_158-6b"/>
臣之號　庚辰御史大夫伊實特穆爾中丞崔彧等言<lb/>
納蘇喇丹摩哩實都王巨濟黨比僧格恣為不法楮幣<lb/>
銓選鹽課酒税無不更張變亂銜命江南理算者皆嚴<lb/>
急輸期民至嫁妻賣女禍及親鄰維揚錢塘受害最慘<lb/>
無故而隕其生五百餘人其初猶疑事出國家近者舎<lb/>
哩按問悉皆首實請死士民乃知天子仁愛元元而使<lb/>
民至此極者實僧格及其凶黨之為莫不願食其肉臣<lb/>
等共議此三人既已伏辜乞依條論坐以謝天下從之<lb/>
<pb n="KR2b0040_WYG_158-7a"/>
又言河西人色徹肯領兵為宣慰其吏詣亷訪司告其<lb/>
三十六事檄僉事簿問而色徹肯率軍人禽問者辱之<lb/>
且奪告者以去臣議從行臺選御史往按問色徹肯仍<lb/>
先奪其職又言行臺官言去嵗僧格既敗使臣至自上<lb/>
所者或不持璽書口傳聖㫖縱釋有罪擅籍人家真偽<lb/>
莫辨自今凡使臣必降璽書省臺院諸司必給印信文<lb/>
書以杜奸欺帝曰何人乃敢爾耶對曰伊埒伊努巴延<lb/>
察爾比嘗傳㫖縱罪人帝悉可其奏又言馮子振劉道<lb/>
<pb n="KR2b0040_WYG_158-7b"/>
元指陳僧格同列罪惡詔令省臺臣及董文用留夢炎<lb/>
等議其一言翰林諸臣撰僧格輔政碑者亷訪使閻復<lb/>
近已免官餘請聖裁帝曰死者勿論其存者罰不可恕<lb/>
也　戊子禁杭州放鷹　是月葉李南還至臨清帝遣<lb/>
使召之俾為平章政事李上表力辭未幾卒而李淦至<lb/>
詔除淦江隂路教授以旌直言從中丞崔彧請也李前<lb/>
後被賜之物甚多而自奉甚儉嘗戒其子曰吾世業儒<lb/>
甘貧約唯以忠義結主知汝曹其清慎自持勿増吾過<lb/>
<pb n="KR2b0040_WYG_158-8a"/>
指所賜物曰此終當還官也比卒悉表送官一毫不以<lb/>
自私　中丞崔彧奏鄂州一道舊有按察司約蘇穆爾惡<lb/>
其害已令僧格奏罷之臣觀鄂州等九郡境土亦廣宜<lb/>
復置亷訪司行御史臺舊治揚州今揚州隸南京而行<lb/>
臺移治建康其淮東亷訪司舊治淮安今宜移治揚州<lb/>
又奏諸官吏受賕在朝則詣御史臺首告在外則詣按<lb/>
察使首告已有成憲自僧格持國受賕者不赴憲臺憲<lb/>
司而詣諸司首故爾反覆牽延事乆不竟臣謂宜如前<lb/>
<pb n="KR2b0040_WYG_158-8b"/>
制惟於本臺行臺及諸道亷訪司首告諸司無得輙受<lb/>
又監察御史塔塔實言女直人嘉輝迪去嵗東征妄言<lb/>
以米千石餉舎哩特穆爾軍萬人奏支鈔四百錠宜令<lb/>
本處亷訪司究問與行省追償議罪皆從之已而中書<lb/>
省臣奏請以彧為右丞帝曰崔彧不愛於言惟可使任<lb/>
言責不允　三月壬寅御史大夫伊埒婁等奏比監察<lb/>
御史商琥舉昔任詞垣風憲時望所屬而在外者如胡<lb/>
祇遹姚燧王惲雷膺陳天祥楊恭懿高道程文海陳儼<lb/>
<pb n="KR2b0040_WYG_158-9a"/>
趙居信十人宜召置翰林備顧問帝曰朕未深知俟召<lb/>
至以聞　丁未誅僧格黨摩哩實都王巨濟初帝以實<lb/>
都長於理財欲釋之布呼宻力争不可一日中凡七奏<lb/>
卒幷誅之　己酉中書省右丞何榮祖平章政事敏珠爾<lb/>
丹並罷以大司農特爾格翰林學士承㫖琳沁並為平章<lb/>
政事兼領舊職敏珠爾丹嘗請復立尚書省布呼宻曰阿<lb/>
哈瑪特僧格相繼誤國身誅家滅前鑒未逺奈何又欲效<lb/>
之乎事遂寢至是榮祖以疾敏珠爾丹以乆居其任乞令<lb/>
<pb n="KR2b0040_WYG_158-9b"/>
免署惟食其禄與議中書省事從之特爾格初為司農寺<lb/>
達嚕噶齊從獵巴雅爾之地獵者射兔誤中名駞帝怒<lb/>
命誅之特爾格曰殺人償畜刑太重帝曰誤耶史官必書<lb/>
亟釋之庾人有盜秔罪應死特爾格曰臣鞫之其人母病<lb/>
盜以養母耳請貸其死至是進平章以病足聴肩輿上<lb/>
殿特爾格甫四嵗而父沒從叔父納木入見定宗問誰氏<lb/>
子納木曰臣兄子也定宗方食雞輟以賜特爾格特爾格捧<lb/>
而不食問之對曰將以遺母定宗奇之加賜一雞至元<lb/>
<pb n="KR2b0040_WYG_158-10a"/>
初召見帝愛其儀容秀麗語音清亮將大用之於是特爾<lb/>
格年十七詔擇貴家女妻之辭曰臣母漢人每欲求漢<lb/>
人女為婦臣不敢傷母心乃為娶冉氏女由是日益親<lb/>
宻特爾格斡托齊子也　以阿里為中書右丞梁按達拉<lb/>
為參知政事　庚戌帝如上都　壬子敕都水監分視<lb/>
黄河堤堰罷河渡司　壬戌給還嘉木揚喇勒智土田人口<lb/>
之隸僧坊者時省臺諸臣乞正典刑以示天下而帝猶<lb/>
貸之死給還其所籍　夏四月弛甘肅太原酒禁仍𣙜<lb/>
<pb n="KR2b0040_WYG_158-10b"/>
其酤　辛卯設雲南諸路學校其教官以蜀士充　五<lb/>
月丁未中書省臣言妄人馮子振嘗為詩譽僧格及僧<lb/>
格敗即告詞臣撰碑引諭失當國史編修陳孚發其姦<lb/>
狀乞免所坐遣還家帝曰詞臣何罪使以譽僧格為罪<lb/>
則在廷諸臣誰不譽之朕亦嘗譽之矣　詔以敦佑楊<lb/>
居寛死非其罪給還其家貲　六月戊辰詔聴僧食鹽<lb/>
不輸課　己巳日本來互市風壞三舟惟一舟達慶元<lb/>
路　壬申江西省言肇慶德慶二路封連二州宋時隸<lb/>
<pb n="KR2b0040_WYG_158-11a"/>
廣東今隸廣西不便請復隸廣東從之　癸未以征𤓰<lb/>
哇暫禁兩浙廣東福建商賈航海者俟舟師已發後從<lb/>
其便　湖州平江嘉興鎮江揚州寧國太平七路大水<lb/>
丁亥詔免田租一百二十五萬七千八百餘石　閏月<lb/>
罷福建嵗造象齒鞶帶　庚戌回回人呼布穆蘇售大<lb/>
珠帝以無用却之　知上思州黄勝許恃其險逺與交<lb/>
趾為表裏聚衆二萬據忠州辛亥詔遣湖廣省左丞劉<lb/>
國傑討之賊衆勁悍出入巖洞篁竹中如飛鳥發毒矢<lb/>
<pb n="KR2b0040_WYG_158-11b"/>
中人無愈者國傑身率士奮戰賊不能敵走象山山近<lb/>
交趾皆深林不可入乃度其出入列栅圍之徐伐山通<lb/>
道且戰且進　甲寅右江岑從毅降從毅老疾詔以其<lb/>
子斗榮襲佩虎符為鎮南路軍民總管　廣南西路安<lb/>
撫副使賽福迪音等誹謗朝政沙卜丹復資給之以風聞<lb/>
三十餘事妄告省官帝以有傷政體捕惡黨下吏如法<lb/>
　是月詔諭亷訪司巡行勸課農桑　禮部尚書張立<lb/>
道使至安南謂其王陳日燇曰昔鎮南王不用嚮道率<lb/>
<pb n="KR2b0040_WYG_158-12a"/>
衆深入不戰自潰天子亦既知之汝所恃者山海之險<lb/>
瘴癘之惡而雲南嶺南之人與汝習俗同而技力等今<lb/>
發而用之繼以北方之勁卒汝能復抗哉且前年之師<lb/>
殊非上意邊將䜛汝耳汝曽不悟稱兵抗拒逐我使人<lb/>
今禍且至矣日燇泣謝出奇寶為賄立道却之因要其<lb/>
入朝日燇曰貪生畏死人之常情誠有詔貸以不死臣<lb/>
將何辭乃先遣其臣阮代之何維巖隨立道上表謝罪<lb/>
修嵗貢之禮如初且言所以願朝之意時有忌立道之<lb/>
<pb n="KR2b0040_WYG_158-12b"/>
功者言必先朝而後可赦日燇懼卒不至　秋七月庚<lb/>
申朔詔以史弼代伊德黙色高興將萬人征𤓰哇仍召<lb/>
三人者至闕　辛酉河北河南道亷訪司還治汴梁<lb/>
壬申建社稷和義門内壇各方五丈白石為主飾以五<lb/>
方色土壇南植松一株北墉瘞坎壝垣悉倣古制别為<lb/>
齋廬門廡三十三楹　戊寅黎兵百戸鄧志願謀叛伏<lb/>
誅　八月己丑朔賽福迪音處死餘黨杖而徙之仍籍其<lb/>
家　甲辰帝至自上都　丙午浚通州至大都漕河<lb/>
<pb n="KR2b0040_WYG_158-13a"/>
丁未伊德黙色乞與高興等同征𤓰哇帝曰伊德黙色<lb/>
惟熟海道海中事當付之其兵事則委之史弼可也乃<lb/>
以弼為福建行省平章政事統領出征軍馬　庚戌高<lb/>
苑人高希允以非所宜言伏誅　壬子詔達實程鵬飛<lb/>
討黄勝許劉國傑駐馬軍戍守　戊午福建行省參政<lb/>
魏天祐獻計發民一萬鑿山鍊銀嵗得萬五千兩天祐<lb/>
賦民鈔市銀輸官而私其一百七十錠臺臣請追其贓<lb/>
而罷鍊銀事從之　改燕南河北亷訪司還治真定<lb/>
<pb n="KR2b0040_WYG_158-13b"/>
詔布敦崇烏里黙色以軍征八百媳婦國　九月辛酉<lb/>
湖南道宣慰副使梁曽授吏部尚書國史院編修官陳<lb/>
孚授禮部郎中同使安南詔諭陳日燇使親入朝　癸<lb/>
酉沙𤓰二州民徙甘州詔於甘肅兩界畫地使耕無力<lb/>
者則給以牛具農器寧夏戸口繁多而土田半藝紅花<lb/>
詔令盡種糓麥以補民食　阿嚕威薩哩乞罷政事幷<lb/>
免太史院使詔以為集賢大學士司天劉監丞言阿嚕<lb/>
威薩哩在太史院時數言國家災祥事大不敬請下吏<lb/>
<pb n="KR2b0040_WYG_158-14a"/>
治帝大怒以為誹謗大臣當抵罪阿嚕威薩哩頓首謝<lb/>
曰臣不佞賴陛下天地含容之德雖萬死莫報然欲致<lb/>
言者罪臣恐自是無為陛下言事者力争之乃得釋帝<lb/>
曰卿真長者時雖罷政或通夕召入論事知無不言<lb/>
諸王明理特穆爾附海都以叛詔巴延討之巴延兵至<lb/>
額森呼圖克嶺明理特穆爾已據之矢下如雨巴延先登<lb/>
陷陣諸軍争奮大破之明理特穆爾僅以身免巴延輕<lb/>
騎追之軍還遇伏兵復擊敗之斬首二千級俘其餘衆<lb/>
<pb n="KR2b0040_WYG_158-14b"/>
以歸　冬十月戊子朔詔福建亷訪司知事張師道赴<lb/>
闕師道至乞汰内外官府之冗濫者詔敏珠爾丹何榮祖<lb/>
馬紹燕公楠等與師道同區别之數月授師道翰林直<lb/>
學士　日本舟至四明求互市舟中甲仗皆具恐有異<lb/>
圖詔立都元帥府令哈喇岱將之以防海道　詔浚浙<lb/>
西河道導水入海　癸巳燕公楠言嵗終各行省臣赴<lb/>
闕奏事亦宜令行臺臣赴闕奏一嵗舉刺之數制曰可<lb/>
　十一月癸未禁所在私渡命關津譏察姦宄　十二<lb/>
<pb n="KR2b0040_WYG_158-15a"/>
月庚寅改封皇孫梁王噶巴拉為晉王鎮北邊至元初<lb/>
王已嘗出鎮北邊尋復封梁王移鎮雲南至是又改封<lb/>
晉王鎮漠北統領四大斡爾多之地斡爾多華言宫室<lb/>
也王天性仁厚御下有恩民賴以安　癸巳中書省臣<lb/>
言寧國路民六百戸鑿山冶銀嵗額二千四百兩皆市<lb/>
銀以輸官未嘗採之山乞罷之制曰可　己酉樞宻院<lb/>
臣言六衛内領漢軍萬户見存者六千户撥分為三力<lb/>
足以備車馬者二千五百户每甲令備馬十五匹牛車<lb/>
<pb n="KR2b0040_WYG_158-15b"/>
二輛其三千戸惟習戰鬭不他役之六千戸外則供他<lb/>
役庶能各勤乃事而兵亦精鋭詔施行之　癸丑右丞<lb/>
相旺扎勒等言一嵗天下所入凡二百九十七萬八千三<lb/>
百五錠其中有未至京師而在道者有就給軍旅及織<lb/>
造物料館傳俸禄者自春及冬凡出三百六十三萬八<lb/>
千五百四十三錠出數已逾數六十六萬一百三十八<lb/>
錠矣今後賜諸近侍亦宜有節帝嘉納之　以張珪為<lb/>
江淮行樞宻副使珪時為管軍萬户入朝帝欲用為樞<lb/>
<pb n="KR2b0040_WYG_158-16a"/>
副知樞宻院事伊實特穆爾曰珪尚少果欲大用可俟<lb/>
他日帝曰不然其家為國滅金滅宋盡死力者三世矣<lb/>
而可吝此乎遂有是命　召行臺侍御史程文海及胡<lb/>
祇遹等十人赴闕賜對以文海為江南湖北道亷訪使<lb/>
興學明教吏民畏愛之　汀漳劇盜歐狗乆不平福建<lb/>
行省平章薩哩引兵征之號令嚴肅所過秋毫無犯有<lb/>
降者則勞以酒食而慰遣之曰吾意汝豈反者耶良由<lb/>
官吏汙暴所致今既來歸即為平民吾安忍罪汝其返<lb/>
<pb n="KR2b0040_WYG_158-16b"/>
汝耕桑安汝田里毋恐他柵聞之悉𣢾附未幾歐狗為<lb/>
其黨縛致於軍梟首以徇脅從者不戮一人汀漳悉平<lb/>
　湖廣辰州蠻叛行院副使劉國傑僉書院事蘇宻爾<lb/>
往討之不利移文索辰澧沅民間弩士三千行省平章<lb/>
哈喇哈遜以民弗習戰強之徒傷吾民弗許右丞圖克呼<lb/>
嚕曰兵貴訓練乃可用也漢軍不習弩因蠻攻蠻古人<lb/>
所利遂與之果以此獲勝　湖廣平章政事庫哩濟蘇<lb/>
薦前永州判官烏古遜澤才堪將帥以行省員外即從<lb/>
<pb n="KR2b0040_WYG_158-17a"/>
征海南黎黎人平軍還上功授廣西兩江道宣慰司副<lb/>
使僉都元帥府事兩江荒逺瘴癘與百夷接不知禮法<lb/>
澤作司規三十有二章以漸為教其民遵守之又省廐<lb/>
置二十二所以紓民力嵗饑上言蠲其田租發象州賀<lb/>
州官粟三千五百石以賑饑者既發乃上其事時行省<lb/>
平章哈喇哈遜察其心誠愛民不以專擅罪之邕管徼<lb/>
外蠻數為冦澤循行並徼得阨塞處布畫逺邇募民伉<lb/>
健者四千六百餘户置雷留那扶十屯列營堡以守之<lb/>
<pb n="KR2b0040_WYG_158-17b"/>
陂水墾田築八堨以節瀦洩得稻田若干頃嵗収糓為<lb/>
軍儲邊民賴之　湖廣行院副使劉國傑拔象山寨黄<lb/>
勝許挺身走交趾擒其妻子殺之國傑三以書責交趾<lb/>
交趾竟匿不與師還盡取賊巢地為屯田募度逺諸獞<lb/>
人耕之以為兩江蔽障後蠻人謂屯為省地莫敢犯者<lb/>
詔遣使即軍中以玉帶賜之國傑入朝帝謂朝臣曰湖<lb/>
廣重地惟劉二霸都足以鎮此他人不能也命無遷他<lb/>
官　西僧請以金銀幣帛祠其神帝難之平章政事布<lb/>
<pb n="KR2b0040_WYG_158-18a"/>
呼宻曰彼佛以去貪為寶奈何為此遂弗與或言京師<lb/>
蒙古人宜與漢人間處以制不虞布呼宻曰新民乍遷<lb/>
猶未寧居若復紛更必致失業此盖姦人欲擅貨易之<lb/>
利交結近幸借為納忠之説耳乃圖寫國中貴人第宅<lb/>
已與民居犬牙相制之狀上之而止有譖旺扎勒徇私者<lb/>
帝以問布呼宻對曰旺扎勒與臣俱待罪中書豈得專行<lb/>
且備位宰輔人或發其隂私宜使面質明示責降若内<lb/>
懷猜疑非人主至公之道也言者果屈帝怒命左右批<lb/>
<pb n="KR2b0040_WYG_158-18b"/>
其頬而出之是日苦寒解所御黒貂裘以賜帝每顧侍<lb/>
臣稱塞咥㫋之能布呼宻從容問其故帝曰彼事憲宗<lb/>
常隂資朕財用布呼宻曰是所謂為人臣懷二心者今<lb/>
有以内府財物私結親王陛下以為若何帝急揮以手<lb/>
曰卿止朕失言　海北元帥色徹肯贓利事覺行省檄<lb/>
烏古遜澤驗治澤馳至雷州盡發其奸贓縱所掠男女<lb/>
四百餘口牛數千頭金銀器物稱是海北之民室家相<lb/>
慶御史臺言烏古遜澤奉使知大體如汲長孺為將計<lb/>
<pb n="KR2b0040_WYG_158-19a"/>
萬全如趙充國可屬大任詔擢為海北海南亷訪使故<lb/>
例圭田至秋乃入租後遂計月受之澤視事三月民輸<lb/>
租計米五百石澤曰夫子有言事君者先其事後其食<lb/>
吾莅政日淺而受禄四倍非情所安量食而入餘悉委<lb/>
學官給諸生以勸業常曰士非儉無以養亷非亷無以<lb/>
養德身一布袍數年妻子朴素無華人皆言之澤不以<lb/>
為意也雷州地近海潮汐齧其東南陂塘鹻農病焉而<lb/>
西北廣衍平袤宜為陂塘澤行視城隂曰三溪徒走海<lb/>
<pb n="KR2b0040_WYG_158-19b"/>
而不以灌溉此史起所以薄西門豹也乃教民浚故湖<lb/>
築大堤堨三溪瀦之為斗門七隄堨六以制其贏耗釃<lb/>
為渠二十有四以達其轉輸渠皆支别為挿設守視者<lb/>
時其啓閉計得良田數千頃瀕海廣瀉並為膏土民歌<lb/>
之曰舄鹵為田兮孫父之教渠之泱泱兮長我秔稻自<lb/>
今有年兮無旱無澇<lb/>
三十年春正月乙丑敕福建無進鶻　丙寅命中書汰<lb/>
冗員凡省内外官府二百五十五所總六百六十九員<lb/>
<pb n="KR2b0040_WYG_158-20a"/>
　戊辰詔邊境無事令本軍屯耕以食　甲戌河南河<lb/>
北行省平章巴延言揚州蒙古岱所立屯田為田四萬<lb/>
餘頃官種外宜聴民耕墾揚州鹽轉運一司設三重官<lb/>
府宜削去鹽司止留管勾襄陽舊食京兆鹽以水陸難<lb/>
易計之莫若改食揚州蔡州去汴梁地逺宜陞散府以<lb/>
潁息信陽光州隸之詔皆從其議　罷納蘇喇丹摩哩<lb/>
所立魚鹽局　乙亥諡皇太子曰明孝　淮西道宣慰<lb/>
使昻庫爾斂軍鈔六百錠銀四百五十兩馬二匹壬午<lb/>
<pb n="KR2b0040_WYG_158-20b"/>
敕省臺及扎爾和齊鞫問　是月前中書右丞相安圖<lb/>
卒年四十九雨木氷三日帝震悼曰人言丞相病朕固<lb/>
弗信果喪予良弼詔大臣監䕶喪事大德中贈太師追<lb/>
封東平王諡忠憲碑曰開國元勲命世大臣之碑子烏<lb/>
德爾器度𢎞達襲長宿衛父沒凡賵賻之物一無所受<lb/>
以素車樸馬歸𦵏其先塋　史弼征𤓰哇以上年十二<lb/>
月將五千人合諸軍發泉州風急濤湧舟掀簸士卒皆<lb/>
數日不能食過七洲洋萬里石塘歴交趾占城界是月<lb/>
<pb n="KR2b0040_WYG_158-21a"/>
入混沌大洋至橄欖等山駐兵伐木造小船以入弼與<lb/>
伊德黙色高興議分軍水陸並進伊德黙色將水軍興<lb/>
將步軍㑹于八節澗時𤓰哇與隣國葛郎搆怨𤓰哇主<lb/>
哈只葛達那加刺已為葛郎所殺其壻土罕必闍耶攻<lb/>
葛郎不勝聞弼等至遣使以其國山川户口及葛郎國<lb/>
地圖迎降求救弼與諸將進擊葛郎兵大破之葛郎主<lb/>
走歸其國弼遂與興等進攻之至荅哈城葛郎兵十餘<lb/>
萬迎敵戰自旦至午葛郎兵敗入城自守遂圍之葛郎<lb/>
<pb n="KR2b0040_WYG_158-21b"/>
主出降并取其妻子官屬以歸土罕必闍耶乞歸易降<lb/>
表具貢禮入朝弼與伊德黙色許之高興言𤓰哇雖降<lb/>
倘中變與葛郎合則孤軍懸絶事不可測弗聴遂遣萬<lb/>
户二人以兵䕶送土罕必闍耶果於道殺二人以叛乗<lb/>
軍還夾路攘奪弼自斷後且戰且行行三百里得登舟<lb/>
歴六十八日夜始達泉州士卒死者三千餘人有司數<lb/>
其俘獲金寶香布等直五十餘萬　二月己丑從阿喇<lb/>
卜丹燕公楠之請以嘉木揚喇勒智子宣政院使安巴為江<lb/>
<pb n="KR2b0040_WYG_158-22a"/>
浙行省左丞尋以南人深怨其父詔罷之　高麗國王<lb/>
王睶請改名昛從之　減河南江浙海運米四十萬石<lb/>
　中書省添設檢校二員　免大都今嵗公賦　丙申<lb/>
却江淮行樞宻院官伊德黙色進鷹仍敕自今禁戢軍<lb/>
官無從禽擾民違者論罪　丁酉回回伯克瑪哈茂哈<lb/>
等獻大珠邀價鈔數萬錠帝曰珠何為當留是錢以賙<lb/>
貧者　丁未帝如上都　辛亥復立雲南行御史臺<lb/>
詔沿海置水驛自耽羅至鴨渌江口凡十一所令僉書<lb/>
<pb n="KR2b0040_WYG_158-22b"/>
樞宻院事洪君祥董之君祥茶丘弟也　癸丑江西行<lb/>
院官伊德黙色言江南豪右多庇匿盜賊宜誅為首者<lb/>
餘徙内縣從之申嚴江南兵器之禁　三月庚申以同<lb/>
知樞宻院事薩克知樞宻院事　以平章政事范文虎<lb/>
董疏漕河之役　雨壞都城詔𤼵侍衛軍三萬人完之<lb/>
仍命中書省給其傭直　甲子括天下馬十萬匹　己<lb/>
巳立行大農司初圖圗爾哈略地金山獲海都之戸三千<lb/>
餘還至和林有詔進取竒爾濟蘇是春師次欠河氷行<lb/>
<pb n="KR2b0040_WYG_158-23a"/>
數日始至其境盡収其五部之衆屯兵守之海都聞取<lb/>
竒爾濟蘇引兵至欠河復敗之擒其將博囉察　夏四<lb/>
月己亥行大司農燕公楠翰林學士承㫖留夢炎言杭<lb/>
州上海澉浦温州慶元廣東泉州置市舶司凡七所唯<lb/>
泉州物貨三十取一餘皆十五抽一乞以泉州為定制<lb/>
從之仍倂温州舶司入慶元杭州舶司入稅務　壬寅<lb/>
樞宻院臣言去年征𤓰哇軍二萬各給鈔二錠其後祇<lb/>
以五千人往宜徵元給錠三萬錠入官帝曰非其人不<lb/>
<pb n="KR2b0040_WYG_158-23b"/>
行乃朕中止之耳命勿徵　癸丑廣東亷訪司復治廣<lb/>
州　敕江南毁諸道觀聖祖天尊祠　是月前右賛善<lb/>
大夫劉因卒年四十五延祐中贈翰林學士諡文靖歐<lb/>
陽𤣥嘗贊因畫像曰㣲㸃之狂而有沂上風雩之樂資<lb/>
由之勇而無北鄙鼓瑟之聲於裕皇之仁而見不可留<lb/>
之四皓以世祖之畧而遇不能致之兩生嗚呼麒麟鳳<lb/>
凰固宇内之不常有也然一鳴而六典作一出而春秋<lb/>
成則其志不欲遺世而獨往也明矣亦將從周公孔子<lb/>
<pb n="KR2b0040_WYG_158-24a"/>
之後為往聖繼絶學為來世開太平者耶論者以為知<lb/>
言　五月癸亥詔以浙西大水冒田為災令富家募佃<lb/>
人疏決水道　辛未敕僧寺之邸店商賈舍止其物貨<lb/>
依例收税　六月乙巳命皇孫特穆爾撫軍北邊伊實<lb/>
特穆爾加録軍國重事知樞宻院事輔行宗王帥臣咸<lb/>
稟命焉特賜步輦入内位望之崇廷臣無出其右伊實<lb/>
特穆爾請授皇孫以儲闈舊璽詔從之　己酉詔濬太<lb/>
湖　壬子易州雨雹大如雞卵　秋七月己未詔皇曽<lb/>
<pb n="KR2b0040_WYG_158-24b"/>
孫松山出鎮雲南以皇孫梁王印賜之　詔免福建嵗<lb/>
輸皮貨及泉州織作紵絲　己巳命劉國傑從諸王伊<lb/>
吉哷督諸軍征交趾湖廣行省平章哈喇哈遜戒將吏<lb/>
無擾民㑹有奪民魚菜者杖其千戸軍中肅然俄有㫖<lb/>
發湖湘富民萬家屯田廣西以圖交趾哈喇哈遜遣使<lb/>
奏曰往年逺征無功瘡痍未復今又徙民瘴鄉必將怨<lb/>
叛吏初不知其奏抱巻請署弗答吏再請則曰姑緩之<lb/>
未幾使還報罷民皆感悦及廣西元帥府請募南舟五<lb/>
<pb n="KR2b0040_WYG_158-25a"/>
千戸屯田事上行省哈喇哈遜曰此土著之民誠為便<lb/>
之内足以實空地外足以制交趾之冦可不煩士卒而<lb/>
饋餉有餘即命度地立為五屯統以屯長給牛種農具<lb/>
湖南宣慰使張國紀建言欲按唐宋末徵民間夏税哈<lb/>
喇哈遜曰亡國弊政失寛大之意聖朝其可行耶奏止<lb/>
其議　壬申以伊徹察喇知樞宻院事伊徹察喇博爾<lb/>
呼之孫也僧格之敗伊徹察喇潜奏劾之至是乃有是<lb/>
拜　丁丑賜新開漕河名曰通惠凡役工二百八十五<lb/>
<pb n="KR2b0040_WYG_158-25b"/>
萬用楮幣百五十二萬錠糧三萬八千七百石木石等<lb/>
物稱是置牐之處往往於地中得舊時磚木人以此服<lb/>
郭守敬之精識船既通行公私兩便先時通州至大都<lb/>
五十里陸輓官糧嵗若干萬民不勝其悴至是皆得免<lb/>
帝自上都還過積水潭見舳艫蔽水大悦　巴延既降<lb/>
明理特穆爾因留拒海都廷臣有譖巴延與海都通好<lb/>
因仍保守無尺寸之功者詔以御史大夫伊實特穆爾<lb/>
代之居巴延于大同以俟後命伊實特穆爾未至三驛<lb/>
<pb n="KR2b0040_WYG_158-26a"/>
㑹海都兵復至巴延遣人語伊實特穆爾曰公姑止待<lb/>
我翦此冦而來未晚也巴延與海都兵交且戰且却凡<lb/>
七日諸將以為怯憤曰果懼戰何不授軍於大夫巴延<lb/>
曰海都懸軍涉吾地邀之則遁誘其深入一戰可擒也<lb/>
諸君必欲速戰若失海都誰任其咎諸將曰請任之即<lb/>
還軍擊敗之海都果脫去乃召伊實特穆爾至軍授以<lb/>
印而行皇孫舉酒以餞曰公去將何以教我巴延舉所<lb/>
酌酒曰可慎者惟此與女色耳軍中固當嚴紀律而恩<lb/>
<pb n="KR2b0040_WYG_158-26b"/>
德不可偏廢冬夏營駐循舊為便皇孫悉從之　八月<lb/>
庚寅奉使安南國梁曽陳孚以安南使臣偕來初曽等<lb/>
至安南其國有三門陳日燇欲迎詔自旁門入曽大怒<lb/>
曰奉詔不由中門是辱君命也貽書責之往復者三卒<lb/>
從中行且諷之入朝日燇不從遣其臣陶子奇梁文藻<lb/>
偕曽等來貢曽進所與日燇辯論書帝大悦解衣賜之<lb/>
令坐地上右丞阿里意不然帝怒曰梁曽兩使外國以<lb/>
口舌息干戈爾何敢爾時有親王至自和林帝命酌酒<lb/>
<pb n="KR2b0040_WYG_158-27a"/>
先賜曽謂親王曰汝所辦者汝事梁曽所辦者吾與汝<lb/>
之事汝勿以為後也或䜛曽受安南賂遺帝以問曽曽<lb/>
曰安南以黄金器幣竒物遺臣臣不受以屬陶子竒帝<lb/>
曰受之亦何不可廷臣以日燇終不入朝遂拘留子竒<lb/>
於江陵命劉國傑與諸王伊埒濟達䒭整兵聚糧復議<lb/>
伐之　九月癸丑朔帝至自上都　冬十月戊子詔修<lb/>
汴隄　庚寅彗星入紫㣲垣抵斗魁光芒尺許帝憂之<lb/>
夜召布呼宻入禁中問所以銷天變之道布呼宻曰風<lb/>
<pb n="KR2b0040_WYG_158-27b"/>
雨自天而至人則棟宇以待之江河為地之限人則舟<lb/>
楫以通之天地有所不能者人則為之此人所以與天<lb/>
地參也且父母怒人子不敢疾怨起敬起孝故易曰君<lb/>
子以恐懼脩省詩曰敬天之怒三代聖王克謹天戒鮮<lb/>
不有終漢文之世同日山崩者二十有九日食地震頻<lb/>
嵗有之善用此道天亦悔禍海内乂安此前代之龜鑑<lb/>
也願陛下法之因誦文帝日食求言詔帝悚然曰此言<lb/>
深合朕意可復誦之遂詳論欵陳至四鼓乃罷　甲辰<lb/>
<pb n="KR2b0040_WYG_158-28a"/>
赦天下　戊申僧官總統以下有妻者罷之　庚戌造<lb/>
象蹄掌甲　辛亥禁江南州郡以乞養良家子轉相販<lb/>
鬻及強將平民畧賣者時北人酷愛江南技藝之人呼<lb/>
曰巧兒其價甚貴至於婦人貴重尤甚毎一人易銀二<lb/>
三百兩尤愛童男童女處處有人市價分數䒭皆南士<lb/>
女也父母貪利貨於販夫輾轉貿易至有易數十主者<lb/>
北人得之慮其遁逃或以藥啞其口以火烙其足驅役<lb/>
若禽獸然故特禁之　孫民獻嘗附僧格助約蘇穆爾為<lb/>
<pb n="KR2b0040_WYG_158-28b"/>
惡及同知上都留守司事又受贓減諸從臣糧丁巳詔<lb/>
籍其家貲妻孥後因潭州吕澤訴其刻虐械送民獻至<lb/>
湖廣如澤所訴窮治之　立海北海南道廉訪司治雷<lb/>
州　己夘召河南江北行省平章巴延為中書省平章<lb/>
政事位特爾格剌真布呼宻上　十二月壬辰中書左丞<lb/>
馬紹以疾罷以詹事丞張九思為左丞　庚子史弼伊<lb/>
德黙色髙興至自征交趾獻其所俘獲又以沒理國所<lb/>
上金字表及金銀犀象䒭物進朝廷以其亡失多且縱<lb/>
<pb n="KR2b0040_WYG_158-29a"/>
土罕必闍耶弼與伊德黙色各杖十七沒家貲三之一<lb/>
興獨以諌縱土罕且功多賜金五十兩　初樞宻院判<lb/>
官鄭制宜遷湖廣行省㕘政陛辭帝曰汝父死王事賞<lb/>
未汝及近者約蘇穆爾伏誅已籍沒其財産人畜汝擇其<lb/>
佳者取之制宜對曰彼以贓敗臣復取之寧無汚乎帝<lb/>
賢其所守賜白金五千兩未幾徵拜内臺侍御史安西<lb/>
舊有牧地圉人恃勢冒奪民田十萬餘頃訟於有司積<lb/>
年不能理制宜奉詔而往按圖籍以正之訟由是息是<lb/>
<pb n="KR2b0040_WYG_158-29b"/>
嵗除湖廣行樞宻副使湖廣地闊逺羣寇依險出沒昭<lb/>
賀二州及廬陵境民常被害制宜帥偏師徇二州道經<lb/>
廬陵永新獲首賊及其黨皆殺之茶鄉譚計龍者聚惡<lb/>
少年匿兵器為姦既捕獲其家納賂以緩獄事制宜悉<lb/>
以勞軍斬計龍於市自是湖以南無復盜賊　御史中<lb/>
丞崔或言大都民食惟仰客糴頃縁官括商船載遞諸<lb/>
物致販鬻者少米價翔踴臣䒭議勿令有司括船為便<lb/>
從之寶泉提舉張簡及子奈曼岱告彧嘗受鄒道源許<lb/>
<pb n="KR2b0040_WYG_158-30a"/>
宗師銀萬五千兩又其子知㣲訟彧不法十餘事有㫖<lb/>
就辯中書彧已書簡䒭所告與已宜對者為牘袖之視<lb/>
而後對簡父子所告皆無驗並繫獄簡瘐死仍籍其家<lb/>
一女入官奈曼岱知㣲皆坐杖罪除名　平江路總管<lb/>
府治中王都中福建行省㕘政積翁之子也積翁遇害<lb/>
於海帝念其功不置特授都中是職時年甫十七僚吏<lb/>
頗易視之都中遇事剖析動中肯綮皆<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>眙不敢欺崑<lb/>
山有詭易官田者事覺而八年不決都中為披故牘洞<lb/>
<pb n="KR2b0040_WYG_158-30b"/>
見底裏其人乃伏辜吳江有違拒有司築隄䕶田之令<lb/>
而歸過於衆人者都中詢知其故皆置不問其人乃無<lb/>
所逃罪學舍乆壊不治而郡守缺都中曰聖人之道人<lb/>
所共由何獨守得為乎乃首募大家合錢新其禮殿<lb/>
　<lb/>
　<lb/>
　<lb/>
　資治通鑑後編卷一百五十八<lb/>
</p>
<p>
</p>
  </div>
</body>
</text>
</TEI>
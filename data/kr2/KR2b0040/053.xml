<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編卷五十三</head> <lb/>
    <p>
<pb n="KR2b0040_WYG_053-1a"/>
欽定四庫全書<lb/>
　資治通鑑後編卷五十三<lb/>
　　　　　　　　　　　刑部尚書徐乾學撰<lb/>
　宋紀五十三<hi>起昭陽恊洽六月盡九月凡四月</hi>
　　仁宗體天法道極功全徳神文聖武睿哲眀孝皇<lb/>
　　帝<lb/>
六月甲辰詔天下茶鹽礬鐡銅銀坑冶之利慮有過取<lb/>
而傷民者轉運司諭所部官吏條上利害以聞初議欲<lb/>
<pb n="KR2b0040_WYG_053-1b"/>
弛茶鹽之禁及减商稅范仲淹以為茶鹽商稅之入但<lb/>
分减商賈之利耳於商賈未甚有害也今國用未省嵗<lb/>
入不可闕既不取之於山澤商賈必取之於農與其害<lb/>
農孰若取之商賈今為計莫若先省國用國用有餘當<lb/>
先寛賦役然後及商賈弛禁非所當先也其議遂寢<lb/>
癸丑知諫院歐陽修言近日四方賊盗漸多皆由國家<lb/>
素無禦備而官吏賞罰不行也今忻州軍賊王倫所過<lb/>
楚秦等州連騎揚旗如履無人之境而廵檢縣尉反赴<lb/>
<pb n="KR2b0040_WYG_053-2a"/>
賊召其衣甲噐械皆束手而歸之此可謂心腹之大憂<lb/>
為今計者必先峻法令法令峻則人知所畏自趍撃賊<lb/>
請自今賊所經州縣奪衣甲官吏並追官勒停廵檢縣<lb/>
尉仍除名勒從軍自効俟破賊日則許叙之詔送樞宻<lb/>
院施行　甲子右正言余靖言今官吏弛事細民聚而<lb/>
為盗賊不能禁止者盖賞罰不行也若非大設隄防以<lb/>
矯前弊則臣憂國家之患不在西北而起於封域之内<lb/>
矣南京者天子之别都也賊入城斬闗而出觧州池州<lb/>
<pb n="KR2b0040_WYG_053-2b"/>
之賊不過十人公然入城虜掠人户鄧州之賊不滿二<lb/>
十人而数年不能獲又清平軍賊入城變主泣告而軍<lb/>
使反閉門不肯出又京東賊大者五七十人小者三二<lb/>
十人桂陽監賊僅二百人建昌軍賊四百餘人處處蜂<lb/>
起而廵檢縣尉未知處以何罪當職大臣尚規規守常<lb/>
不立法禁深可為國家憂且以常情言之若與賊鬭動<lb/>
有死亡之憂避不殺賊止於罰銅及罰俸誰惜数斤之<lb/>
銅數月之俸以冒死傷之患哉乞朝廷嚴捕賊賞罰及<lb/>
<pb n="KR2b0040_WYG_053-3a"/>
立被賊劫質亡失噐甲除名追官之法從之　戊辰以<lb/>
翰林學士知制誥蘇紳知河陽先是王素歐陽修等為<lb/>
諫官数言事紳惡之會京師閔雨紳請對言洪範五事<lb/>
言之不從是謂不乂厥咎僣厥罰常暘紳意盖指諫官<lb/>
時除太常博士馬端為監察御史紳所薦也修即上言<lb/>
端性險巧徃年常發其母隂事母坐杖脊端為人子不<lb/>
能以禮防閑陷其母於過惡又不能容隱使其母被刑<lb/>
理合終身不齒官聨豈可更為天子法官臣不知朝廷<lb/>
<pb n="KR2b0040_WYG_053-3b"/>
何故如此用人盖其初不當令蘓紳舉人紳之姦邪天<lb/>
下共惡視端人正士如仇讎唯與小人氣類相合冝其<lb/>
所舉如此也伏乞寢端成命黜紳外任不可更令為人<lb/>
主侍從紳由是黜端尋亦出外　己巳徙宣徽南院使<lb/>
忠武節度使夏竦判亳州竦之及國門也上封章䟽示<lb/>
焉竦既還鎮言者猶不已㑹韓億致仕竦請代之故有<lb/>
是命既至亳州因上書自辨凡萬餘言詔付學士批荅<lb/>
孫抃為之辭畧曰圖功效莫若罄忠勤弭謗言莫若修<lb/>
<pb n="KR2b0040_WYG_053-4a"/>
行實竦得之甚恨語人曰吾於孫素無嫌而批荅見詆<lb/>
如此何哉　七月御史中丞王拱辰請用朔望日退御<lb/>
後殿召執政之臣賜坐以講時政得失帝曰執政之臣<lb/>
朕早暮所與圖事者至於從容開述雖至中昃朕何怠<lb/>
焉又何朔望之拘也辛未詔自今中書樞宻院臣僚除<lb/>
常程奏事外如别有所陳或朕非時留對者不限時刻<lb/>
　丙子參知政事王舉正罷為禮部侍即知許州初御<lb/>
史䑓舉李徽之為御史舉正友壻也格不行徽之訟曰<lb/>
<pb n="KR2b0040_WYG_053-4b"/>
舉正妻悍不能制如謀國何而諫官歐陽修余靖蔡㐮<lb/>
咸言舉正懦默不任職樞宻副使范仲淹有宰輔才不<lb/>
宜局在兵府願罷舉正以仲淹代之舉正亦自求罷丁<lb/>
丑以樞宻副使范仲淹為参知政事資政殿學士冨弼<lb/>
為樞宻副使仲淹曰執政可由諫官而得乎固辭不拜<lb/>
弼直攜誥命納於帝前口陳所以牢避之意且曰願陛<lb/>
下坐薪甞膽不忘修政帝許焉乃復以誥命送中書弼<lb/>
因乞補外累章不許　知諫院歐陽修言朝廷以郭承<lb/>
<pb n="KR2b0040_WYG_053-5a"/>
祐為鎮定部署臣自聞此除夙夜思惟國家用兵已五<lb/>
六年未有纎毫所得挫朝廷之威勢困天下之生靈患<lb/>
在朝廷拘守常例不肯越次擇材心知小人付以重任<lb/>
後雖敗事亦終不悔至如葛懐敏頃在西邉天下皆知<lb/>
其不可當時議者但曰捨懐敏别未有人難為換易及<lb/>
其戰敗身亡横屍原野懐敏既不復生亦須别求人用<lb/>
臣謂今日任承祐亦猶當時用懐敏也况如承祐者凡<lb/>
庸奴𨽻之才不及懐敏逺甚頃在澶州只令築城幾至<lb/>
<pb n="KR2b0040_WYG_053-5b"/>
生變豈可當此一路臣謂朝廷非不知承祐非才議者<lb/>
不過曰例當叙進别無他人此乃因循之說耳方今黠<lb/>
冦狂謀禍端已兆前劉六符之來朝廷忍耻就議盖為<lb/>
河朔無可自恃難與速争須至屈意茍和少寛禍患今<lb/>
幸得此自紓之計冝多方精選将臣先為禦備猶恐不<lb/>
及豈是因循守例任用小人之日也其郭承祐欲乞早<lb/>
移與一不用兵處知州或召還别與一閒㪚職秩　壬<lb/>
午罷陜西管内營田　甲申以樞宻副使任中師為河<lb/>
<pb n="KR2b0040_WYG_053-6a"/>
東宣撫使范仲淹為陜西宣撫使仲淹既辭參知政事<lb/>
願與韓𤦺迭出行邉帝因付以西事而仲淹又言河東<lb/>
亦當為備中師嘗守并州帝即命使河東兩人留京師<lb/>
第先移文兩路云　乙酉元昊復遣吕你如定等與邵<lb/>
良佐俱來所要請凡十一事其欲稱男而不為臣猶執<lb/>
前議也諫官歐陽修言元昊再遣使人至和之與否决<lb/>
在此行臣謂此最大事天下安危繋之今憂國者各為<lb/>
陛下深思逺慮惟恐廟堂失䇿遂落强冦之姦謀一曰<lb/>
<pb n="KR2b0040_WYG_053-6b"/>
天下困矣不和則力不能支少屈就之可以紓患一曰<lb/>
羌人險詐和而不敢罷兵則與不和無異是空包屈就<lb/>
之羞全無紓患之實一曰請和之後不過欲退而息休<lb/>
訓兵選将以為後圖然以河朔料之纔和之後因循廢<lb/>
弛為患轉深一曰縱使元昊稱臣西邉减費然猶有大<lb/>
可憂者契丹必攬通和之事以為已功過有邀求遂興<lb/>
兵革是暫息小患於闗西復生大患於河北臣旁採衆<lb/>
論雖有異同然大抵皆謂既和則難不和則易不和則<lb/>
<pb n="KR2b0040_WYG_053-7a"/>
害少和則害多不知朝廷之意其議云何請於使人未<lb/>
至之前先集百官廷議必有長䇿以禆萬一　余靖言<lb/>
臣竊見朝廷每遇契丹遣使到闕元昊差人來朝大臣<lb/>
商量惟欲秘宻兩制兩省御史中丞已下雖名侍從供<lb/>
奉之官當時並不聞知及處置既了縱或不便無由論<lb/>
列臣伏思國家建置侍從之官以救闕失盖欲舉無過<lb/>
事謀無遺䇿也今柄臣宻議外不得聞一慮或失救之<lb/>
不及勢之可憂者也伏乞宣諭大臣凡西北二邉之事<lb/>
<pb n="KR2b0040_WYG_053-7b"/>
繋於安危者侍從諌諍之官悉令聞之使陳利害不為<lb/>
漏洩傳云謀之欲多㫁之欲獨此御國之要也惟陛下<lb/>
裁幸先是歐陽修言賊使此來意極不遜須有以挫之<lb/>
方能抑其驕慢乃可商量今若便於禮数之間過加優<lb/>
厚則彼謂我為怯知我可欺議論之間何由屈折伏乞<lb/>
將元昊一行來人凡事减勒無令曲加優厚至是修又<lb/>
言聞朝廷欲以殿中丞任顓館待元昊所遣來人臣竊<lb/>
謂事體之間所繫者大兵交之使來入大國必先窺伺<lb/>
<pb n="KR2b0040_WYG_053-8a"/>
將相勇怯覘察國家强弱若見朝廷威怒未息事意莫<lb/>
測必内憂斬戮次恐拘留使其偶得生歸自為大幸則<lb/>
我弱形未露壯論可持今若便損國威過加厚禮先為<lb/>
自弱長彼驕心使其知我可欺則議論愈益難合必欲<lb/>
成就其事尤須鎮重為先况其議未必成可惜空損事<lb/>
體前次元昊來人至少朝廷只以一班行待之今來漸<lb/>
盛遂差朝士若其後來者更盛則必須差近侍矣是彼<lb/>
轉自强我轉自弱况聞邵良佐昨來自彼僅免屈辱而<lb/>
<pb n="KR2b0040_WYG_053-8b"/>
還則彼雖小醜不謂無謀今其來人必須極騁强辭以<lb/>
圖相勝若能先薄其禮以折之亦挫賊之一端也其元<lb/>
昊來人欲乞更不差官館待送置驛中不須急問至於<lb/>
監視饋犒傳道語言一了事班行足矣修雖有此議然<lb/>
朝廷竟不能從也　以著作佐郎邵良佐為著作郎仍<lb/>
賜五品服賞使夏州之勞也　先是元昊書至既未肯<lb/>
稱臣及如定等來又多所要請兩府厭兵欲姑從之獨<lb/>
韓琦以為不可屡請對於帝前晏殊曰衆議已同惟韓<lb/>
<pb n="KR2b0040_WYG_053-9a"/>
琦獨異帝顧問琦琦歴陳其不便帝曰更審議之及至<lb/>
中書琦持不可益堅殊變色而起琦退復上章言與西<lb/>
界遣人議和其患有三昨朝廷曽逹意契丹欲令元昊<lb/>
納欵其答書云已遣人齎詔諭令息兵今朝廷若許其<lb/>
不臣契丹聞之必然别索名分既不可屈則恐因此為<lb/>
名再隳誓約此一患也若只許册為國主略増良佐所<lb/>
許嵗遺之數恐賊未副所望則謂朝廷已與之絶必忿<lb/>
而興兵契丹亦謂阻其意縁此生事此二患也若再使<lb/>
<pb n="KR2b0040_WYG_053-9b"/>
人齎詔諭以封冊之禮不可異於北朝更優増良佐所<lb/>
許之數賊既從命則契丹以為已功遣使來賀或自尊<lb/>
大或頻有邀求乆則難從此三患也朝廷始欲假契丹<lb/>
以制元昊事未可知而三患已形不得已則莫若擇其<lb/>
輕者行之其欲呼為吾祖及自稱年號又遣使到彼參<lb/>
於殿上與陪臣為列此事豈終為便望且令中書樞宻<lb/>
院再三論難使朝廷得大體契丹無争端以此議和庶<lb/>
為得䇿　諫官蔡襄言元昊始以兀卒之號為請及邵<lb/>
<pb n="KR2b0040_WYG_053-10a"/>
良佐還欲更號吾祖吾祖者盖先時兀卒之名知中國<lb/>
將許其稱呼即譯為吾祖足見羌人悖慢之意也吾祖<lb/>
猶言我翁今縱使元昊稱臣而上書於朝廷自稱曰吾<lb/>
祖朝廷賜之詔書亦曰吾祖是何等語耶時歐陽修余<lb/>
靖亦以為言修又曰方今不羞屈志急欲就和者其人<lb/>
有五一曰不忠於陛下者欲急和二曰無識之人欲急<lb/>
和三曰姦邪之人欲急和四曰疲兵懦將欲急和五曰<lb/>
陜西之民欲急和前四者皆不足聴惟西民困乏意必<lb/>
<pb n="KR2b0040_WYG_053-10b"/>
望和請因宣撫使告以朝廷非不欲和而賊未遜順之<lb/>
意然後深戒有司寛其力役可也其餘一切小人之論<lb/>
伏望絶而不聼　甲午樞宻副使韓琦上䟽曰臣聞漢<lb/>
文帝時國治民冨刑措不用而賈誼上書言事以為可<lb/>
痛哭太息今陛下仁徳逺被民樂其生而臣竊覩時事<lb/>
謂可晝夜泣血非直痛哭太息者何哉盖以西北二邉<lb/>
禍釁已成而上下泰然不知朝廷之將危宗社之未安<lb/>
也近者契丹見朝廷西方用兵遣使求闗南之地邀獻<lb/>
<pb n="KR2b0040_WYG_053-11a"/>
納之名其輕視中國意盖可見而元昊好亂逞志初併<lb/>
甘凉諸蕃以拓境土自度種落強盛僣號背恩北連契<lb/>
丹欲成鼎峙之勢累嵗盗邉官軍屡衂今乗定川全勝<lb/>
之氣遣人約和則知其計愈深而甚可虞也議者或謂<lb/>
昨假契丹傳導之力必事無不合豈不思契丹既能使<lb/>
元昊罷兵豈不能使元昊舉兵乎比來辭禮驕抗殊未<lb/>
屈下契丹之言既已無騐亦恐有合從之䇿以困中原<lb/>
朝廷若軫西民之勞暫求休飬且以金帛啗之待以不<lb/>
<pb n="KR2b0040_WYG_053-11b"/>
臣之禮臣恐契丹聞之謂朝廷事力已屈又將遣使移<lb/>
書過邀尊大之稱或求朝廷不可從之事隳其誓約然<lb/>
後長驅部衆直趣大河復使元昊舉兵深冦関輔當是<lb/>
時未審朝廷以何術禦之臣是以夙夕思惟輒畫當今<lb/>
所冝先行者七事一曰清政本冝詔中書樞宻院凡苛<lb/>
碎眇末之務悉歸有司使從容謀議賜對之際專論大<lb/>
計二曰念邊事今政府但循舊制纔午即出怱遽僉書謂<lb/>
冝須未正方出延此一時以專邉論二曰擢材賢冝倣<lb/>
<pb n="KR2b0040_WYG_053-12a"/>
祖宗舊制於武臣中不次超擢以試其能四曰備河北<lb/>
自契丹通好三十餘年武備悉廢宜選轉運使二員宻<lb/>
授經畧責以嵗月使營守禦之備五曰固河東前嵗昊<lb/>
賊陷豐州掠河外屬户殆盡麟府形勢孤絶宜責本道<lb/>
帥臣度險要建城堡省轉餉為持乆之計六曰收民心<lb/>
祖宗置内藏庫盖備水旱兵革之用非私畜財以充已<lb/>
欲也自用兵以來財用匱竭宜稍出金帛以佐邉用七<lb/>
曰營洛邑今帝都無城隍之固以備非常遽議興築則<lb/>
<pb n="KR2b0040_WYG_053-12b"/>
為張皇勞民不若隂葺洛都以為游幸之所嵗運太倉<lb/>
羡餘之粟以實其廪庾繼又陳八事畧謂當今救弊之<lb/>
術不過選將帥眀按察豐財利抑僥倖進有能之吏退<lb/>
不才之官去冗食之人謹入官之路帝嘉納之　八月<lb/>
戊戌詔諫官日赴内朝先是知制誥田况言有唐兩省<lb/>
自諫議大夫至拾遺補闕共二十人每宰相奏事諫官<lb/>
隨入有所闕失即時規正其實皆中書門下之屬官也<lb/>
今諫議大夫無復職業地勢不親位序不正臣前在諫<lb/>
<pb n="KR2b0040_WYG_053-13a"/>
院毎聞一事皆諸處采問比及論列或至後時今若令<lb/>
諫官得奉内請則可以日聞朝廷之事又王素歐陽修<lb/>
蔡襄皆以他官知諫院居兩省之職而不得預其列於<lb/>
禮未便乞今後並令綴兩省班次詔送兩制詳定學士<lb/>
承㫖丁度等言諫官號清望之選燕閒紬繹最為切近<lb/>
乞今後比直龍圖閣及修起居注例令日赴内朝從之<lb/>
　已<graphic n="KR1344" url="https://raw.githubusercontent.com/kanripo/KR-Gaiji/master/images/KR1344.png" mimeType="image/png"/>出内蔵庫紬絹三百萬下三司以助經費用韓<lb/>
琦之言也　丁未以樞宻副使范仲淹為參知政事資<lb/>
<pb n="KR2b0040_WYG_053-13b"/>
政殿學士冨弼復為樞宻副使弼猶欲固辭㑹元昊使<lb/>
入辭羣臣班紫宸殿門上俟弼綴樞宻院班乃坐又使<lb/>
宰臣章得象諭弼曰此朝廷特用非以使契丹故也弼<lb/>
不得已乃受晏殊以弼其女之壻引嫌求罷相帝不許<lb/>
又求觧樞宻使亦不許　脩媛張氏寵愛日盛冠於後<lb/>
庭忽感疾進白帝曰所以召災者資薄而寵厚也願貶<lb/>
秩為美人帝許之戊申以修媛為美人　知諫院蔡襄<lb/>
言已差范仲淹宣撫陜西近又除參知政事未有廵邉<lb/>
<pb n="KR2b0040_WYG_053-14a"/>
之日竊以西賊遣使入朝其言驕慢必無可從之理朝<lb/>
廷既罷遣人勢必舉兵仲淹乆留邉郡威名在敵若早<lb/>
令經制事冝闗中百姓庶可休息如或堅守城寨使賊<lb/>
逺來無所虜掠亦足以挫賊之鋭氣邉將雖多莫如輟<lb/>
柄臣以臨之柄臣之中莫如仲淹自行望於西使未行<lb/>
之間早遣廵邉無使後時以失大計　壬子白氣貫北<lb/>
斗　癸丑以樞宻副使韓琦為陜西宣撫使先是范仲<lb/>
淹及任中師分路宣撫踰月皆未行琦言於帝曰賊請<lb/>
<pb n="KR2b0040_WYG_053-14b"/>
和無他則二人遥領宣撫事可矣彼若未副所望必乗<lb/>
忿盗邉當速遣仲淹河東則臣方壯可備奔走中師宿<lb/>
舊大臣毋勞徃也詔琦代仲淹宣撫陜西而中師卒不<lb/>
行　以大理寺丞張子奭為秘書丞與右侍禁王正倫<lb/>
使夏州<hi>子奭宗禮子齊賢孫</hi>歐陽修言方今兩議未决正是各争<lb/>
名分之時尤不可自虧事體如朝廷但欲遷延嵗月不<lb/>
拒絶之則止當因如定之回賜以甘言許其厚賂諭以<lb/>
若能遜順則使通意邉臣俟得其實然後定議不可令<lb/>
<pb n="KR2b0040_WYG_053-15a"/>
天子使臣待賊命而進退萬一遭其拒絶或被拘執則<lb/>
於事無益空損國威為今計者不若速遣范仲淹嚴備<lb/>
邉境徐放如定等還當自為謀以求勝筭　戊午罷武<lb/>
學　九月丁卯召輔臣及知雜御史以上於天章閣朝<lb/>
謁太祖太宗御容及觀瑞物既而帝問禦邉大略乆之<lb/>
乃罷帝既擢任范仲淹韓琦冨弼等毎進見必以太平<lb/>
責之數令條奏當世務仲淹語人曰上用我至矣然事<lb/>
有後先且革弊於乆安非朝夕可能也帝再賜手詔督<lb/>
<pb n="KR2b0040_WYG_053-15b"/>
促曰比以中外人望不次用卿等今琦暫徃陜西仲淹<lb/>
弼與宰臣章得象留心國事毋或有所顧避其當世急<lb/>
務有可建明者悉為朕陳之既又開天章閣召對賜坐<lb/>
給筆札使䟽於前仲淹弼皆惶恐避席退而列奏言十<lb/>
事一曰明黜陟二曰抑僥倖三曰精貢舉四曰擇官長<lb/>
五曰均公田六曰厚農桑七曰修武備八曰减徭役九<lb/>
曰覃恩信十曰重命令帝方信嚮仲淹等悉用其説當<lb/>
著為令者皆以諸事畫一次第頒下獨府兵輔臣共以<lb/>
<pb n="KR2b0040_WYG_053-16a"/>
為不可而止　司徒吕夷簡固請老戊辰授太尉致仕<lb/>
朝朔望及大朝㑹並綴中書門下班諫官歐陽修言夷<lb/>
簡為陛下宰相而致四夷外侵百姓内困二十餘年間<lb/>
人臣大冨貴夷簡享之而去天下大憂患留與陛下當<lb/>
之凡百紀綱幾至大壊况今筋力已衰神識昏耗豈能<lb/>
更與國家事據夷簡當此病廢即合杜門自守不交人<lb/>
事縱有未忘報國之意凡事即合公言豈可暗入文書<lb/>
眩惑天聼伏乞明賜止絶於是始命宰臣章得象監修<lb/>
<pb n="KR2b0040_WYG_053-16b"/>
國史初夷簡罷相為司徒猶帯監修及致仕乃以還得<lb/>
象　賜知諫院王素三品服余靖歐陽修蔡襄五品服<lb/>
面諭曰卿等皆朕所自擇數論事無所避故有是賜襄<lb/>
數求補外以便親養富弼曰諌臣不當逺去許給假迎<lb/>
親可也帝許襄歸省而不許其罷　以端明殿學士李<lb/>
淑為翰林學士諫官歐陽修奏事延和殿面論淑姦邪<lb/>
在開封猶踈外復拜學士益親近請罷之退又上言淑<lb/>
自來朋附吕夷簡在三尸五鬼之數盖夷簡藉為肘腋<lb/>
<pb n="KR2b0040_WYG_053-17a"/>
所以援引至此今日朝廷清明更欲此人何用伏望早<lb/>
與一外任差遣使正人端士安心作事不憂䜛毁之言<lb/>
尋有㫖令淑知夀州既而不行修又言竊聞中書須得<lb/>
淑自上章求出方敢差除此乃大臣避怨不肯為陛下<lb/>
除去望特出聖㫖處分直除一外郡使天下皆知此奸<lb/>
邪穢惡之人是陛下自除去以彰聖眀之徳　乙亥任<lb/>
中師罷　丁丑詔執政大臣非假休不許私第接見賓<lb/>
客從知諫院蔡襄言也議者以為唐元和用兵時裴度<lb/>
<pb n="KR2b0040_WYG_053-17b"/>
為相請私第延見四方賢俊以廣謀慮今一切禁絶賓<lb/>
客非諫官所宜言也　是日羣盗晨入金州刼府庫兵<lb/>
仗㪚錢帛與其黨及貧民知州王茂先將直兵二十四<lb/>
人禦之不敵遂走羣盗恣行掠奪日暮乃出城去茂先<lb/>
具以聞樞宻副使冨弼言伏見西鄙用兵以來物力窮<lb/>
困朝廷不能存撫遂使為盗今張海郭邈山等驚擾州<lb/>
縣殺傷吏民廵檢縣尉不敢向前遂從京師遣兵仍令<lb/>
中使監督尚猶遷延日月倔强山林以至白晝公行平<lb/>
<pb n="KR2b0040_WYG_053-18a"/>
入州縣開發府庫刦取貨財㪚募凶徒嘯聚漸衆陜府<lb/>
西京唐汝均房金商襄鄧千餘里間所在瘡痍諸郡無<lb/>
兵各不自保賊既轉盛不可不防秦隋唐末諸冦或起<lb/>
於畎畝或起於商客或起於士卒或起於負擔觀其初<lb/>
起莫不甚㣲尚不得如張海郭邈山軰之強盛然以小<lb/>
合大漸成巨盗縱横難制遂亂天下今兹賊黨未見翦<lb/>
除所宜多設隄防以備滋蔓臣又思京西諸州賊盗見<lb/>
今徃來之處長吏皆非其人伏乞先選轉運兩人令徃<lb/>
<pb n="KR2b0040_WYG_053-18b"/>
彼體量諸州長吏不才及贓濫老病者急罷之令於轄<lb/>
下通判或知縣中保舉人權充知州如不足則朝廷下<lb/>
審官院選人填補知州得人則就令選部内知縣縣令<lb/>
昔前漢宣帝時渤海郡盗起帝選能治之者丞相舉龔<lb/>
遂遂至郡盗賊悉平後漢安帝時朝歌縣盗賊屯聚連<lb/>
年未獲乃以虞詡為朝歌長賊遂駭㪚此守宰得人賊<lb/>
自破㓕之驗也　丙辰命王洙余靖孫甫歐陽修同編<lb/>
修祖宗故實先是富弼請選官置局将三朝典故及諸<lb/>
<pb n="KR2b0040_WYG_053-19a"/>
司所行可用文字類聚編成一書置在兩府俾為模範<lb/>
帝納其言故命靖等編修弼總領之明年九月書成分<lb/>
别事類凡九十六門二十卷　丁亥徙知慶州滕宗諒<lb/>
權知鳯翔府時鄭戬發宗諒前在涇州枉費公用錢十<lb/>
六萬緡而監察御史梁堅亦劾奏之詔太常博士燕度<lb/>
徃汾州鞫其事宗諒坐是徙范仲淹言梁堅奏宗諒於<lb/>
涇州賤買人户牛驢犒設軍士臣切見去年葛懐敏敗<lb/>
後向西州軍官員驚憂計無所出涇州無兵賊已到渭<lb/>
<pb n="KR2b0040_WYG_053-19b"/>
州宗諒起遣人户强壯數千人入城防守時值苦寒軍<lb/>
情愁慘得宗諒管設環慶路節次䇿應軍馬四頭一萬<lb/>
五千餘人酒食薪柴並足衆心大喜雖未有大功顯是<lb/>
急難可用之人所以舉知慶州倉卒収買牛驢犒軍縱<lb/>
有虧價情亦可恕堅又奏宗諒在邠州聲樂數日樂人<lb/>
弟子得銀楪子三二十片者臣與韓琦到邠州筵會一<lb/>
日其時衆官各將射中楪子㪚與過弓箭軍人及妓樂<lb/>
即非宗諒㪚與而罪歸宗諒堅又奏宗諒到任後使過<lb/>
<pb n="KR2b0040_WYG_053-20a"/>
錢十六萬貫其間有數萬貫不明今來中使體量却稱<lb/>
只是使過三千貫是加誣錢數料是諸軍請受在十六<lb/>
萬貫之内豈可諸軍請受亦作宗諒使過且環慶一路<lb/>
四州共二十六寨將佐數十人兵馬五萬自宗諒勾當<lb/>
已閱八九月並無曠闕邉將軍民亦無詞訟處置蕃部<lb/>
軍馬公事又無不了今一旦逐之如一小吏後來主帥<lb/>
豈敢便冝行事臣欲乞朝廷指揮宗諒止在任勾當委<lb/>
范宗傑在邠州一面勘鞫如宗諒顯有欺隱入已及乖<lb/>
<pb n="KR2b0040_WYG_053-20b"/>
違大過臣甘與宗諒同行貶黜　壬辰翰林學士李淑<lb/>
罷知鄭州以權知開封府吴育言淑前在府多䙝近吏<lb/>
人故也育領府事才數日發大姦吏一人流嶺外又得<lb/>
巨盗積贓萬九千緍獄具而輒再變衆疑其寃帝遣他<lb/>
吏按之卒伏法由是京師肅然　范仲淹䟽言臣聞唐<lb/>
武徳九年憫宮掖數多詔一時减省各從娶娉自是前<lb/>
後所出三千餘人又貞觀二年大宗謂侍臣曰婦人幽<lb/>
閉深宫情實可憫命戴胄杜正倫於掖庭西門揀出之<lb/>
<pb n="KR2b0040_WYG_053-21a"/>
臣不知今來宫中人數幾多或供使有餘宜䧏詔㫖特<lb/>
令减放以遂物性又省冗費臣又聞淳化中太宗皇帝<lb/>
以邉户飢荒多賣人口入蕃頗憫惻之時遣使以物貨<lb/>
收贖各還父母近年㳂邉漢户被西戎俘略不少今既<lb/>
通人使乞聖意以内帑物帛委邉臣漸次收贖陷蕃漢<lb/>
户人口各還其家　癸未詔曰先王用法簡約使人知<lb/>
禁而易從後代設茶鹽酒税之禁奪民厚利刑用滋章<lb/>
今之編勅皆出律外又數改更官吏且不能曉百姓安<lb/>
<pb n="KR2b0040_WYG_053-21b"/>
得聞之而一陷於理身體毁傷室家離㪚情雖可哀法<lb/>
不可贖其議科條有非著於律者或細民難知或常情<lb/>
不免或冒利犯禁或奢侈違令或過誤可閔之類别為<lb/>
贖法郷民以糓麥市人以錢帛使民重榖帛免刑罰則<lb/>
農桑自勸冨夀可期矣時范仲淹請制贖刑故有是詔<lb/>
諫官余靖言臣不知誰為陛下畫此謀者徒知髙談而<lb/>
不知適時之變也今三邉有百萬待哺之卒計天下二<lb/>
税上供之外能足其食乎故茶鹽酒税山澤雜産之利<lb/>
<pb n="KR2b0040_WYG_053-22a"/>
盡歸於官尚猶日筭嵗計恐其不足民貪其利而犯禁<lb/>
者雖死不避也今乃一為贖刑以寛其禁三軍之食於<lb/>
何取之臣伏見二年已來陜西淮南江浙添取鹽酒價<lb/>
錢而民犯愈多今若更為輕刑得以贖論則民輕犯而<lb/>
莫之禁矣伏乞追改前詔特令寢罷其陜西淮南江浙<lb/>
二年已來所添鹽酒價錢並放仍舊時議者皆以為若<lb/>
遂行此詔則冨人皆得贖罪而貧者不能以自免非朝<lb/>
廷用法之意卒不果行　是月桂陽洞蠻冦邉湖南提<lb/>
<pb n="KR2b0040_WYG_053-22b"/>
刑募兵討平之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑後編卷五十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編卷八十九</head> <lb/>
    <p>
<pb n="KR2b0040_WYG_089-1a"/>
欽定四庫全書<lb/>
　資治通鑑後編卷八十九<lb/>
　　　　　　　　　　　刑部尚書徐乾學撰<lb/>
　宋紀八十九<hi>起著雍執徐七月盡上章敦牂十二月凡二年有六月</hi>
　　哲宗憲元繼道顯德定功欽文睿武齊聖昭孝皇<lb/>
　　帝<lb/>
元祐三年秋七月戊申荆王頵卒諡端獻　癸丑太皇<lb/>
太后詔有司褒崇皇太妃討論典故以聞　丙辰遼遣<lb/>
<pb n="KR2b0040_WYG_089-1b"/>
使册李乾順為夏國王　壬戌詔應大臣奏舉館職並<lb/>
依條召試除授其朝廷特除不用此令先是劉安世言<lb/>
祖宗定天下首闢儒館以育人材處於英俊之地而厲<lb/>
其名節觀以古今之書而開其聰明近歳以来寖輕其<lb/>
選或縁世賞或以軍功或酬聚斂之能或徇權貴之薦<lb/>
未嘗校試遂貼職名帝以為然故有是詔安世又奏陛<lb/>
下過聽臣言追復舊制而繼云朝廷特除者不在此限<lb/>
則是名為更張弊原尚在乞自轉運使以上資序特除<lb/>
<pb n="KR2b0040_WYG_089-2a"/>
者得不用此制度庶幾塞僥倖之門重館職之選不聽<lb/>
　戊辰夜東北方明如晝俄成赤氣中有白氣經天<lb/>
癸酉忠州言臨江塗井鎮雨黑黍　八月戊寅阿里庫<lb/>
入貢　己卯進封揚王顥為徐王　辛巳復置荆門軍<lb/>
　丙戌罷吏試斷刑法　丁酉渠陽蠻入寇　庚子劉<lb/>
安世言臣伏見祖宗以来執政大臣親戚子弟未嘗敢<lb/>
授内外華要之職自王安石秉政以来盡廢列聖之制<lb/>
專用親黨務快私意今在位之臣猶襲故態子弟親戚<lb/>
<pb n="KR2b0040_WYG_089-2b"/>
布滿要津此最當今大患也願出此章徧示三省俾不<lb/>
廢祖宗之法　中書舎人曾肇言七月内批錢珏特差<lb/>
勾當牛羊司八月内批劉言特添差勾當翰林司臣伏<lb/>
見太皇太后皇帝陛下杜絶請謁裁抑恩倖而近日以<lb/>
来頗有干求内降特與差遣者竊恐僥倖之人轉相扳<lb/>
援謹并録上仁宗朝縁内降戒飭詔書事迹凡八條别<lb/>
為一通伏乞置之坐右少助省覽　九月庚申禁宗室<lb/>
聨姻内臣家　乙丑阿里庫加金紫光禄大夫檢校太<lb/>
<pb n="KR2b0040_WYG_089-3a"/>
保　詔觀察使以上給永業田　丁卯策賢良方正能<lb/>
直言極諫科謝悰賜進士出身除初等職官劉安世言<lb/>
近見悰申尚書省辭免新命狀乃云所有勅命未敢抵<lb/>
授以祇為抵以受為授昔唐省中有伏獵侍郎為嚴挺<lb/>
之所譏而罷陛下初復制舉豈容有抵授賢良乎　冬<lb/>
十月御史翟思等言清心莫如省事省事莫如省官今<lb/>
天下之事其煩簡多寡盖無以異於官制以前然昔以<lb/>
一官治之者今析之為四五昔以一吏主之者今增而<lb/>
<pb n="KR2b0040_WYG_089-3b"/>
為六七願朝廷參考古制以救今弊　丙戌罷新創諸<lb/>
堡砦　趙瞻乞廢渠陽軍以紓荆湖之力從之　戊戌<lb/>
復南北宣徽院　十一月甲辰遣吏部侍郎范百禄給<lb/>
事中趙君錫相度回河利害畫圖聞奏　丁卯詔歳以<lb/>
十月給巡城兵衣裘　劉安世言屢見近臣連名薦士<lb/>
多為捷徑容使躁求人懷覬覦何所不至詔自今臣僚<lb/>
特有薦舉毋得列銜聞奏　十二月劉安世言鄆州學<lb/>
教授周穜上書乞以故相王安石配享神宗廟庭穜以<lb/>
<pb n="KR2b0040_WYG_089-4a"/>
疎逺微賤之臣懐奸邪觀望之志陵蔑公議妄論典禮<lb/>
伏望重行竄殛以明好惡蘇軾言臣忝備侍從謬於知<lb/>
人至引穜以汙學校謹自劾待罪甲午罷穜教授歸吏<lb/>
部　丁酉渝州獠入寇小溪　壬寅白虹貫日　户部<lb/>
侍郎蘇轍上疏言回河大議雖寢然聞議者固執来歳<lb/>
開河分水之策今小吳決口入地已深而孫村所開丈<lb/>
尺有限不獨不能回河亦必不能分水况黄河之性急<lb/>
則通流緩則淤澱既無東西皆急之勢安有兩河並行<lb/>
<pb n="KR2b0040_WYG_089-4b"/>
之理今建議者乃謂河徙無常萬一自虜界入海邊防<lb/>
失備按河昔在東自河以西郡縣與虜接境無山河之<lb/>
限邊臣建為塘水以捍其衝今河既西則西山一帶胡<lb/>
馬可行之地無幾邊防之利不言可知且虜中諸水皆<lb/>
自北南注以入於海盖地形北髙河無北徙之道而海<lb/>
口深淺勢無徙移此邊防之說不足聽也臣又聞謝卿<lb/>
材到闕言黄河自小吳決口乗髙注下水勢奔決上流<lb/>
隄防無復怒決之患朝廷若以河事付臣不役一夫不<lb/>
<pb n="KR2b0040_WYG_089-5a"/>
費一金十年保無河患大臣以其異已罷歸而使王孝<lb/>
先俞瑾張景先三人重畫回河之計盖由大臣重於改<lb/>
過故假契丹不測之憂以取必於朝廷雖已遣范百禄<lb/>
等出按利害然未敢保其不觀望風㫖也願亟收回買<lb/>
梢發兵指揮使百禄等明知聖意無所偏係不至阿附<lb/>
以誤國計　閏月癸卯朔頒元祐勅令格式　甲辰銀<lb/>
青光禄大夫致仕蜀郡公范鎮定鑄律度量鐘磬等并<lb/>
書及圖法上進較景祐中李照樂又下一律有竒帝及<lb/>
<pb n="KR2b0040_WYG_089-5b"/>
太皇太后御延和殿詔輔臣同閱視賜詔嘉奬下之太<lb/>
常令三省侍從臺閣之臣皆往觀焉鎮時已屬疾樂奏<lb/>
三日而卒諡忠文鎮清白坦夷表裏洞逹遇人以誠口<lb/>
不言人過及臨大節決大議色和而語莊常欲繼之以<lb/>
死雖在萬乘前無所屈少舉南省第一故事殿廷唱第<lb/>
過三人則省元必抗聲自陳雖名次在後必擢置前列<lb/>
以吳育歐陽修之耿介猶不免從衆鎮獨不然左右與<lb/>
並立者趣之使自陳鎮不應至七十九人始唱名及之<lb/>
<pb n="KR2b0040_WYG_089-6a"/>
鎮出拜退就列訖無一言衆皆嘆服自是舉進士者始<lb/>
以自陳為恥平生與司馬光相得甚驩議論如出一口<lb/>
故當時推天下之賢者必曰君實景仁景仁鎮字也篤<lb/>
於行義奏補先族人而後子孫鄉人有不克婚𦵏者輒<lb/>
為主之其學本六經口不道佛老申韓之說為文清麗<lb/>
簡逺少時嘗賦長嘯却胡騎流傳契丹晚使遼遼人目<lb/>
為長嘯公云　户部尚書韓忠彦侍郎蘇轍韓宗道言<lb/>
本部近編成元祐㑹計録大抵一歳天下所收錢糓金<lb/>
<pb n="KR2b0040_WYG_089-6b"/>
銀幣帛等物未足以支一歳之出臣等願明敕本部隨<lb/>
事看詳量加裁損二聖以身率之大臣以身先之則誰<lb/>
不信服奏入詔户部取索應干財用除諸班諸軍料錢<lb/>
衣糧賞給特支依舊外其餘浮費並行裁省節次以聞<lb/>
　御史中丞李常言先帝以吏人無禄不足以責其亷<lb/>
遂重其罰而禄之向已命官覈實泛冗請督責成書詔<lb/>
門下中書後省疾速立法　戊申減宰執賜予　甲寅<lb/>
太皇太后詔曰官冗之患所從来尚矣流弊之極實萃<lb/>
<pb n="KR2b0040_WYG_089-7a"/>
於今以闕計員至相倍蓰上有久閒失職之吏則下有<lb/>
受害無告之民故命大臣考求其本茍非裁損入流之<lb/>
數無以澄清取士之原吾今自以眇身率先天下永惟<lb/>
臨御之始嘗敕有司䕃補私親舊無定限自惟薄德敢<lb/>
配前人已詔家庭之恩止從母后之比今當又損以示<lb/>
必行夫以先帝顧託之深天下責望之重茍有利於社<lb/>
稷吾無憂於髮膚矧此推恩實同豪末忠義之士當識<lb/>
此情各忘内顧之誠共成節約之制今後每遇聖節大<lb/>
<pb n="KR2b0040_WYG_089-7b"/>
禮生辰合得親屬恩澤並四分減一皇太后皇大妃凖<lb/>
此　庚申置六曹尚書權官　丙寅詔吏部詳定六曹<lb/>
重複利害以聞　范百禄趙君錫既受詔行視東西二<lb/>
河度地形究利害見東流髙仰北流順下知河必不可<lb/>
回即條畫以聞<lb/>
四年春正月癸未范百禄等使還入對復言修減水河<lb/>
有害無利願罷其役那移工料繕築西堤以䕶南決口<lb/>
己亥乃詔罷回河及修減水河　甲申以夏人通好詔<lb/>
<pb n="KR2b0040_WYG_089-8a"/>
邊將毋生事　左司諫韓川罷為集賢校理權發遣棣<lb/>
州以數言胡宗愈不聽故也　是月知鄧州蔡確復觀<lb/>
文殿學士　二月甲辰司空同平章軍國事申國公吕<lb/>
公著卒太皇太后見輔臣曰邦國不幸司馬相公既亡<lb/>
吕司空復逝痛憫久之帝亦悲感即詣其家臨奠贈太<lb/>
師諡正獻公著自少講學即以治心養性為本平居無<lb/>
疾言遽色於聲利紛華泊然無所好識慮深敏量宏而<lb/>
學粹茍便於國不以利害動其心與人至誠不事表暴<lb/>
<pb n="KR2b0040_WYG_089-8b"/>
其好德樂善出於天性士大夫有以人物為意者必問<lb/>
其所知與其所聞參互考實以待上求神宗嘗謂執政<lb/>
曰吕公著之於人材其言不欺如權衡之稱物每上前<lb/>
議政事盡誠去飾博取衆人之善以為善至其所當守<lb/>
毅然不可回奪也王安石博辯騁辭人莫敢與抗公著<lb/>
獨以精識約言服之安石嘗曰疵吝每不自勝一詣長<lb/>
者不覺消釋其敬服如此　庚戌白虹貫日　乙卯夏<lb/>
國主遣使来謝封册　壬戌御邇英殿詔講讀官講尚<lb/>
<pb n="KR2b0040_WYG_089-9a"/>
書讀寳訓司馬康講洪範至乂用三德帝問曰止此三<lb/>
德為更有德康對曰臯陶所陳有九德如柔而立剛而<lb/>
塞强而義等語是也先是帝恭黙未言起居舎人王巖<lb/>
叟喜聞德音欲因以風諫退而上言陛下既能審而問<lb/>
之必能體而行之三德者人君之大本得之則治失之<lb/>
則亂不可須臾去者也三數雖少推而廣之足以盡天<lb/>
下之要陛下誠能用以修已安人則堯舜三代之盛可<lb/>
坐致也巖叟嘗侍講奏曰陛下宫中何以消日帝曰並<lb/>
<pb n="KR2b0040_WYG_089-9b"/>
無所好惟是觀書對曰聖學須在積累積累之要在專<lb/>
與勤屏去他事始可謂專久而不倦始可謂勤帝然之<lb/>
　三月甲戌蘇頌等奏撰進漢唐故事分門增修詔以<lb/>
邇英要覽為名　己卯作渾天儀　胡宗愈罷為資政<lb/>
殿學士知陳州以劉安世屢劾其罪狀故也　太史局<lb/>
奏宋以火德王天下今所造渾儀名水運甚非吉兆詔<lb/>
以元祐渾天儀象為名其後翰林學士許將等請即象<lb/>
為儀并為一器從之　劉安世言去冬迄春雨雪愆期<lb/>
<pb n="KR2b0040_WYG_089-10a"/>
夏苗將槁秋種未布伏望特罷宴樂以示閔雨之意丁<lb/>
亥詔罷春宴　翰林學士兼侍讀蘇軾罷為龍圖閣學<lb/>
士知杭州軾嘗讀祖宗寳訓因及時事歴言今功罪不<lb/>
明善惡無所勸沮又黄河勢方北流而强之使東夏人<lb/>
寇鎮戎殺掠幾萬人帥臣揜蔽不以聞朝廷亦不問恐<lb/>
寖成衰亂之漸當軸者恨之趙挺之王覿攻之尤甚軾<lb/>
知不見容請外故有是命　己丑詔自今大禮毋上尊<lb/>
號　辛卯晝有流星自東北向西北急流至噣沒　乙<lb/>
<pb n="KR2b0040_WYG_089-10b"/>
未罷幸瓊林苑金明池　夏四月乙巳吕大防等以久<lb/>
旱求罷不允　丁未少保司徒兼中書令太一宫使濟<lb/>
陽郡王曹佾卒佾性和易美儀度神宗每咨訪以政然<lb/>
退朝終日語不及公事神宗謂大臣曰曹王雖用近親<lb/>
貴而端拱寡過善自保真純臣也進對未嘗名　戊申<lb/>
罷大禮使及奏告宰執加賜　先是知漢陽軍吳處厚<lb/>
言蔡確昨謫安州不自循省包蓄怨心嘗遊車盖亭賦<lb/>
詩十章内二章譏訕尤甚其詩云矯矯名臣郝甑山忠<lb/>
<pb n="KR2b0040_WYG_089-11a"/>
言直節上元間釣臺蕪沒知何處嘆息思公俯碧灣按<lb/>
唐郝處俊封甑山公上元初髙宗多疾欲遜位武后處<lb/>
俊諫止臣竊以太皇太后垂簾聽政蔡確居今懐古不<lb/>
思於他而思處俊此其意何也又云喧豗六月浩無津<lb/>
行見沙洲束兩濵如帶溪流何足道沉沉滄海㑹揚塵<lb/>
言海㑹有揚塵時人壽幾何尤非佳語譏謗切害非所<lb/>
宜言奏至左司諫吳安詩首聞其事即彈論之梁燾范<lb/>
祖禹王巖叟劉安世等交章乞正確罪是日詔令確具<lb/>
<pb n="KR2b0040_WYG_089-11b"/>
析聞奏仍委知安州錢景陽繳進確元題詩本始確嘗<lb/>
從處厚學賦及作相與處厚有隙王珪欲除處厚館職<lb/>
為確所沮處厚由是恨確故箋釋其詩上之士大夫固<lb/>
多疾確然亦由此畏惡處厚云　戊午分經義詩賦為<lb/>
兩科試士罷明法科尚書省請復詩賦與經義兼行解<lb/>
經通用先儒傳注及己說又言舊明法最為下科今中<lb/>
者即除司法叙名反在及第進士上非是詔從之凡詩<lb/>
賦進士於易書詩周禮禮記春秋左傳内聽習一經初<lb/>
<pb n="KR2b0040_WYG_089-12a"/>
試本經義二道論孟義各一道次試賦及律詩各一首<lb/>
次試論一道末試子史時務䇿二道凡四場其經義進<lb/>
士須習兩經以詩禮記周禮春秋為大經書易公羊糓<lb/>
梁儀禮為中經願習二大經者聽不得偏占兩中經初<lb/>
試本經義三道論語義一道次試本經義三道孟子義<lb/>
一道次試論䇿如詩賦科並以四場通定髙下而取解<lb/>
額中分之各占其半專經者以理義定取舍兼詩賦者<lb/>
以詩賦為去留其名次髙下則於䇿論參之初司馬光<lb/>
<pb n="KR2b0040_WYG_089-12b"/>
言神宗專用經義論䇿取士此乃復先王令典百王不<lb/>
易之法但王安石不當以一家私學欲盖先儒令天下<lb/>
師生講解至於律令皆當官所須使為士者果能知道<lb/>
義自與法律㝠合何必置明法一科習為刻薄非所以<lb/>
長育人材敦厚風俗也至是遂罷明法科　是日尚書<lb/>
省又言大河東流為中國要險自大吳決後由界河入<lb/>
海不惟淤壊塘濼兼濁水入界河向去淺澱則河尾將<lb/>
直注北界入海中國全失險阻之限不可不為深慮詔<lb/>
<pb n="KR2b0040_WYG_089-13a"/>
范百禄趙君錫條畫以聞百禄言臣等按行黄河獨流<lb/>
口至界河又東至海口熟觀河流形勢并縁界河至海<lb/>
口鋪砦地分使臣各稱界河未經黄河行流以前闊一<lb/>
百五十步下至五十步深一丈五尺下至一丈自黄河<lb/>
行流之後今闊至五百四十步次亦三二百步深者三<lb/>
丈五尺次亦二丈乃知水性就下行疾則自刮除成空<lb/>
而稍深與漢張戎之論正合自元豐四年河出大吳勢<lb/>
如建瓴經今八年衝刷界河兩岸日漸開闊連底成空<lb/>
<pb n="KR2b0040_WYG_089-13b"/>
趨海之勢甚迅雖遇泛漲非常而大吳以上數百里終<lb/>
無決溢此乃下流深快之驗也臣等竊謂本朝以来未<lb/>
有大河安流合於禹迹如此之利便者其界河向去趨<lb/>
深走下湍激奔騰只有闊深必無淺澱河尾安得直注<lb/>
北界中國亦無全失險阻之理不至上煩聖慮　壬戌<lb/>
弛在京牧地與民　丙寅詔兖州至聖文宣王廟置教<lb/>
授一員　五月辛未以著作郎范祖禹為右諫議大夫<lb/>
兼侍講祖禹上疏論人主正心修身之要乞太皇太后<lb/>
<pb n="KR2b0040_WYG_089-14a"/>
日以天下之勤勞萬民之疾苦羣臣之邪正政事之得<lb/>
失開導上心曉然存之於中庶使異日衆說不能惑小<lb/>
人不能進　癸酉以御史中丞李常為兵部尚書侍御<lb/>
史盛陶為太常少卿皆坐不論蔡確改官也　辛已知<lb/>
鄧州觀文殿學士蔡確責授左中散大夫守光禄卿分<lb/>
司南京時中書舍人彭汝礪密疏救確大畧以吳處<lb/>
厚開告訐之路此風不可長為言盛陶亦騰章意與汝<lb/>
礪合已而安州言確已刮洗詩牌其明日確奏亦至自<lb/>
<pb n="KR2b0040_WYG_089-14b"/>
辨甚悉汝礪復救解之論猶未決梁燾劉安世言確罪<lb/>
狀著明何待分析故有是命汝礪又封還詞頭即謁告<lb/>
㑹王巖叟當制遂草詞行下　丙戌梁燾吳安詩劉安<lb/>
世言蔡確罪重而責輕傅堯俞朱光庭相繼論列范祖<lb/>
禹亦助之乞處以典刑重行竄謫於是太皇太后宣諭<lb/>
燾等令密具行遣條例聞奏燾等即以丁謂孫沔吕惠<lb/>
卿故事條上丁亥宰執入對太皇太后忽曰蔡確可英<lb/>
州别駕新州安置宰執愕立相視范純仁言方今宜務<lb/>
<pb n="KR2b0040_WYG_089-15a"/>
寬厚不可以語言文字曖昧不明之過誅竄大臣劉摯<lb/>
亦以確母老引桞宗元乞與劉禹錫換播州事吕大防<lb/>
因曰確先帝大臣乞如摯所論移一近裏州郡太皇太<lb/>
后曰山可移此州不可移也於是不敢復言畫可而退<lb/>
純仁獨留身揖王存論之意不解純仁曰臣奉詔但乞<lb/>
免内臣押去太皇太后曰如何純臣以曹利用事言之<lb/>
太皇太后曰無慮彼必不死也是夜批出差入内供奉<lb/>
裴彦臣等押送臣僚皆欲救止而恐與初論相戾且非<lb/>
<pb n="KR2b0040_WYG_089-15b"/>
體遂不敢發李常盛陶翟思趙挺之王彭年坐不舉劾<lb/>
彭汝礪坐營救并不草責詞皆罷去擢吳處厚知衛州<lb/>
初議竄確嶺嶠純仁謂大防曰此路自丁晉公後荆棘<lb/>
六七十年矣奈何開之吾儕政恐亦不免耳知杭州蘇<lb/>
軾未行密疏言朝廷若薄確之罪則於皇帝孝治為不<lb/>
足若深罪確則於太皇太后仁政為小損謂宜皇帝降<lb/>
敕推治而太皇太后特加寬貸則仁孝兩得矣太皇太<lb/>
后善其言而不能用　詔直龍圖閣邢恕候服闋日落<lb/>
<pb n="KR2b0040_WYG_089-16a"/>
職授承議郎監永州鹽酒稅先是恕自襄州移河陽間<lb/>
道抵鄧州見蔡確相與謀所造定䇿事及司馬康赴闕<lb/>
恕特招康道河陽因勸康作書稱確為他日全身保家<lb/>
計康以恕同年又出父門下信之作書如恕言恕本意<lb/>
必得康書者以康為司馬光之子言確有定䇿功可取<lb/>
信于世既而梁燾自潞州以左諫議召恕亦要燾出河<lb/>
陽既至恕日夜論確定䇿功不休且以康與確書為證<lb/>
燾不悅詣闕奏之㑹吳處厚訐確詩燾因與劉安世等<lb/>
<pb n="KR2b0040_WYG_089-16b"/>
請誅確確既貶竄恕亦坐謫太皇太后諭三省曰帝是<lb/>
先帝長子子繼父業其分當然確有何䇿立勲耶若使<lb/>
確他日復来欺罔上下豈不為朝廷害恐帝年少制御<lb/>
不得故今因其自敗如此行遣盖為社稷也康初欲從<lb/>
恕招邵雍子伯温謂康曰公休除喪未見君不宜先見<lb/>
朋友康曰已諾之矣伯温曰恕傾巧或以事要公休從<lb/>
之則必為異日悔公休康字也及燾等論確恕罪亦指<lb/>
康書詔令康分析康乃悔之　初梁燾等之論蔡確也<lb/>
<pb n="KR2b0040_WYG_089-17a"/>
密具確及王安石之親黨姓名以進曰臣等竊謂確本<lb/>
出王安石之門相繼秉政垂二十年羣小趨附深根固<lb/>
蔕謹以兩人親黨開具於後確親黨安燾章惇蒲宗孟<lb/>
曾布曾肇蔡京蔡卞黄履吳居厚舒亶王覿邢恕等四<lb/>
十七人安石親黨蔡確章惇吕惠卿張璪安燾蒲宗孟<lb/>
王安禮曾布曾肇彭汝礪陸佃謝景温黄履吕嘉問沈<lb/>
括舒亶葉祖洽趙挺之張商英等三十人於是太皇太<lb/>
后宣諭宰執曰確黨多在朝范純仁進曰確無黨吕大<lb/>
<pb n="KR2b0040_WYG_089-17b"/>
防進曰確黨甚盛純仁言非是劉摯亦助大防言有之<lb/>
純仁曰朋黨難辨恐誤及善人退即上疏言蔡確之罪<lb/>
自有典刑不必推治黨人旁及枝葉前奉特降詔書盡<lb/>
釋臣僚往咎自此内外反側皆安上下人情浃洽盛德<lb/>
之事誠宜久行臣心拳拳實在於此范祖禹亦謂確已<lb/>
貶餘黨可勿問乃上言自乾興貶丁謂以来不竄逐大<lb/>
臣六十餘年一旦行之四方無不震聳確罷相已久陛<lb/>
下所用多非確黨其有素懐奸心為衆所知者固不逃<lb/>
<pb n="KR2b0040_WYG_089-18a"/>
於聖鑒自餘偏見異論者若皆以為黨確而逐之恐刑<lb/>
罰失中而人情不安也　六月甲辰范純仁王存罷時<lb/>
梁燾劉安世交章論純仁黨附蔡確純仁亦求出外吳<lb/>
安詩因言王存嘗助純仁救確純仁當罷存不可獨留<lb/>
遂詔純仁依前官為觀文殿學士知潁昌府存為端明<lb/>
殿學士知蔡州　丙午以樞密直學士户部尚書韓忠<lb/>
彦為尚書左丞翰林學士許將為尚書右丞樞密直學<lb/>
士簽書樞密院事趙瞻為同知樞密院事　以户部侍<lb/>
<pb n="KR2b0040_WYG_089-18b"/>
郎蘇轍為吏部侍郎三日改翰林學士　丁未夏國主<lb/>
遣使来貢　甲寅夏國主遣使如遼謝封册　秋七月<lb/>
丙子詔復外都水使者　乙亥安燾以母憂去位<hi>考異乙亥</hi>
<hi>宋史哲宗紀作庚辰今從宰輔表</hi>　詔户部令諸路提刑司下豐熟州<lb/>
縣量增錢廣行收糴從司馬康劉安世范祖禹請也<lb/>
丙申都水監言宗城決溢向下包蓄不定河勢未可全<lb/>
奪且為二股分行以紓下流之患雖未保冬夏常流已<lb/>
見有可為之勢必欲經久當遂作二股仍須增添役夫<lb/>
<pb n="KR2b0040_WYG_089-19a"/>
乃為長利詔有司具析保明以聞　八月壬寅敕郡守<lb/>
貳以四善三最課縣令吏部歳上監司考察知州狀<lb/>
丁未翰林學士蘇轍言臣竊聞河道西行孫村側左大<lb/>
約入地二丈以来而見今申報漲水出岸由新開口地<lb/>
東入孫村不過六七尺欲因六七尺漲水而奪入地二<lb/>
丈河身雖三尺童子知其難矣然朝廷遂遣都水使者<lb/>
開河道進鋸牙欲約之使東方河水盛漲其西行河道<lb/>
若不斷流則遏之東行實同兒戲臣願陛下急命有司<lb/>
<pb n="KR2b0040_WYG_089-19b"/>
徐觀水勢所向依累年漲水舊例因其東溢引入故道<lb/>
以紓北京朝夕之憂其堤防壊決之處第略加修葺免其<lb/>
決溢候河勢稍定然後議之不過一月後漲水既落則<lb/>
西流之勢決無移理而羣小妄說不攻自破矣　乙丑<lb/>
都水監勾當公事李偉言開撥直隄放水入孫村口故<lb/>
道水勢順快朝廷今日當極力閉北流乃為上䇿若不<lb/>
明詔有司即令回河深恐上下遷延議終不決觀望之<lb/>
間遂失機㑹乞復置修河司從之仍以都提舉修河司<lb/>
<pb n="KR2b0040_WYG_089-20a"/>
為名　辛酉太皇太后詔今後明堂大禮毋令百官拜<lb/>
表稱賀　九月己卯朝獻景靈宫辛巳大饗明堂赦天<lb/>
下百官加恩賜賚士庶髙年九十以上者　乙未檢舉<lb/>
先朝文武七條戒諭百官遵守　右諫議大夫范祖禹<lb/>
言陛下前者罷修河司中外無不以為至當今纔歴三<lb/>
時復興回河之役徒以執政恥其前言之失必欲遂非<lb/>
妄舉大役河本無事而人强擾之伏望陛下明諭大臣<lb/>
博采羣言息意回河無以有限之財力填不測之巨壑<lb/>
<pb n="KR2b0040_WYG_089-20b"/>
勿徇一言之失而冀必不成之功乞罷提舉修河司散<lb/>
遣官吏兵夫其北河決溢隨宜救䕶不報　戊申翰林<lb/>
學士蘇轍上神宗御製集九十卷詔於寳文閣收藏<lb/>
癸丑御邇英閣進讀三朝寳訓　十一月癸未以門下<lb/>
侍郎孫固知樞密院事中書侍郎劉摯為門下侍郎吏<lb/>
部尚書傅堯俞為中書侍郎先是梁燾劉安世入對延<lb/>
和殿太皇太后令具可用臣僚姓名以進燾安世乃以<lb/>
堯俞及蘇頌薦至是堯俞遂大用　乙酉有星色赤黄<lb/>
<pb n="KR2b0040_WYG_089-21a"/>
尾跡燭地　己丑太皇太后却元日賀禮令百官拜表<lb/>
辛卯改發運轉運提刑預妓樂宴㑹徒二年法　知杭<lb/>
州蘇軾言浙西艱食無甚今歳兩浙水鄉種麥絶少深<lb/>
恐来年必有饑饉盜賊之憂轉運司上供額解及補填<lb/>
舊欠共一百六十餘萬石乞且起一半或三分之二詔<lb/>
許留上供米三之一由是米不翔貴復得賜度牒百道<lb/>
易米以救饑者明年方春即減半價糶常平米又作飦<lb/>
粥藥劑活者甚衆杭瀕海水泉鹹苦唐刺史李泌始導西<lb/>
<pb n="KR2b0040_WYG_089-21b"/>
湖作六井民以足用及白居易復浚西湖引水入運河<lb/>
溉田且千頃然湖水多葑自唐及錢氏歳輒浚治宋興<lb/>
廢之葑積為田而水無幾矣運河失湖水之利而取給<lb/>
於江潮潮水淤河泛溢闤闠三年一浚為居民大患六<lb/>
井亦幾費軾始至濬茆山鹽橋二河以茆山一河專受<lb/>
江潮以鹽橋一河專受湖水復以餘力修治六井民稍<lb/>
獲其利軾曰若取葑田積之湖中為長堤以通南北則<lb/>
葑田去而行者便矣乃取救荒之餘復請於朝得度牒<lb/>
<pb n="KR2b0040_WYG_089-22a"/>
以募役者堤成南北徑十三里植芙蓉楊栁於其上望<lb/>
之如畫圖杭人名曰蘇公堤　十二月丁酉朔正議大<lb/>
夫章惇始除喪降授通議大夫提舉洞霄宫初梁燾等<lb/>
劾奏惇用賤價奪民詔候服闋與宫觀差遣故有此授<lb/>
　癸丑更定朝儀二舞曰威加四海化成天下　甲寅<lb/>
減鄜延等路戍兵歸營　戊午以御史闕令中丞兩省<lb/>
各舉一人　初范祖禹聞禁中覔乳媪以帝年十四非<lb/>
近女色之時上疏勸進德愛身又乞太皇太后保䕶上<lb/>
<pb n="KR2b0040_WYG_089-22b"/>
躬言甚切至太皇太后諭曰乳媪之說外間虚傳也祖<lb/>
禹對曰外議雖虚亦足為先事之戒臣侍經左右有聞<lb/>
於道路實懐私憂是以不敢避妄言之罪凡事言於未<lb/>
然則誠為過及其已然則又無所及言之何益陛下寧<lb/>
受未然之言勿使臣等有無及之悔是月劉安世又言<lb/>
臣前月末聞權罷講筵意謂將有燕享今復半月講臣<lb/>
久不得望清光乃者民間喧傳禁中見求乳母遂謂陛<lb/>
下稍疏先王之經典浸近後庭之女寵此聲流播實損<lb/>
<pb n="KR2b0040_WYG_089-23a"/>
聖德他日吕大防奏事太皇太后諭曰劉安世有疏言<lb/>
禁中求乳母事此非官家所欲乃先帝一二小公主尚<lb/>
須飲乳也官家常在吾榻前閣内寢處安得有此<lb/>
五年春正月丁卯朔御大慶殿視朝　丁丑朝獻景靈<lb/>
宫　乙酉范祖禹上劄子四道其一曰經筵闕官宜得<lb/>
老成之人韓維風節素髙奸邪畏之若召維以經筵之<lb/>
職物論必大以為惬其二曰蘇頌近乞致仕頌博聞强<lb/>
識詳練國朝典故陛下左右宜得殫見洽聞之士以備<lb/>
<pb n="KR2b0040_WYG_089-23b"/>
顧問其三曰蘇軾文章為時所宗名重海内忠義許國<lb/>
遇事敢言豈可使之久去朝廷其四曰趙君錫孝行書<lb/>
於英宗皇帝實録輔導人君宜莫如孝給事中鄭穆館<lb/>
閣耆儒操守純正中書舎人鄭雍謹静端潔言行不妄<lb/>
此三人者皆宜置左右備講讀之職　二月己亥詔都<lb/>
水使者吳安持提舉修減水河　夏人来歸永樂陷沒<lb/>
吏士百四十九人詔以米脂葭蘆浮圖安疆四砦還之<lb/>
仍約以委官畫定疆界　知潁昌府范純仁聞朝廷復<lb/>
<pb n="KR2b0040_WYG_089-24a"/>
議修河上疏曰范百禄趙君錫相度歸陳回河之害甚<lb/>
明三兩月来却聞復興斯役望聖慈再下有司若利多<lb/>
害少尚覬徐圖茍利少害多尤宜安静疏奏主河議者<lb/>
不悅欲寢而不行太皇太后曰純仁之言有理宜從其<lb/>
請辛丑詔罷修黄河先是河上所科夫役許輸錢免夫<lb/>
縣令上下皆以為便純仁獨憂曰民力自此愈困矣力<lb/>
者身之所出錢者非民所有今取其所無民安得不病<lb/>
獨富人不親執役者以為便耳且從来差夫不及五百<lb/>
<pb n="KR2b0040_WYG_089-24b"/>
里外今免夫錢無逺不届若遇掊克之吏則為民之害<lb/>
無甚於此　壬寅御邇英閣講尚書無逸篇畢詔詳録<lb/>
所講義以進故事經筵前一日進講義自元豐元年說<lb/>
書陸佃始至是詔今後講義於次日别進　癸卯詔時<lb/>
雨愆期應五嶽四瀆州軍令長吏祈禱　丁未減天下<lb/>
囚罪杖已下釋之　初文彦博復居政府期年即求去<lb/>
詔曰西伯善養老而太公自至魯繆公無人子思之側<lb/>
則長者去之公自為謀則善矣獨不為朝廷惜乎又曰<lb/>
<pb n="KR2b0040_WYG_089-25a"/>
唐太宗以干戈之時尚能起李靖於既老而穆宗文宗<lb/>
以燕安之際不能用裴度於未病治亂之效於斯可見<lb/>
彦博讀詔聳然不敢言去復留四年至是請去不已庚<lb/>
戌詔以太師開府儀同三司䕶國軍山南西道節度使<lb/>
致仕令所司備禮册命壬子彦博乞免册禮從之甲子<lb/>
宴餞彦博於玉津闗　三月丙寅朔中大夫同知樞密<lb/>
院事趙瞻卒諡宣簡　丁卯賜故龍圖閣直學士孫覺<lb/>
家緡錢以給喪事　壬申以尚書左丞韓忠彦同知樞<lb/>
<pb n="KR2b0040_WYG_089-25b"/>
密院事翰林學士承㫖蘇頌為尚書左丞忠彦弟純彦<lb/>
之妻孫固女也各以親嫌乞罷不許忠彦嘗與傅堯俞<lb/>
許將論事不合俱求罷政殿中侍御史上官均言大臣<lb/>
之任同國休戚廟堂之上當務協諧使中外之人泯然<lb/>
不知有同異之迹若悻悻辯論不顧事體何以觀視百<lb/>
僚堯俞將雖有辯論之失然事皆縁公無顯惡大過望<lb/>
令就職從之　己卯以龍圖閣直學士知亳州鄧温伯<lb/>
為翰林學士承㫖王巖叟封還除命不聽温伯本名潤<lb/>
<pb n="KR2b0040_WYG_089-26a"/>
甫時避髙魯王諱故以字行　癸未罷春宴　辛卯以<lb/>
楊畏為監察御史劉安世朱光庭言御史闕員屢詔近<lb/>
臣俾舉所知楊畏不係所舉之士未審朝廷何名除授<lb/>
不報　壬辰罷幸金明池瓊林苑　夏四月甲辰吕大<lb/>
防等以旱乞罷詔答不允　丙午右光禄大夫知樞密<lb/>
院事孫固卒太皇太后及帝皆出聲泣輟視朝三日贈<lb/>
開府儀同三司諡温靖固宅心誠粹不喜矯亢與人居<lb/>
久而益信故更歴夷險而不為人所疾害嘗曰人當以聖<lb/>
<pb n="KR2b0040_WYG_089-26b"/>
賢為師一節之士不足學也又曰以愛親之心愛其君<lb/>
則無不盡矣傅堯俞曰司馬公之清節孫公之淳德盖<lb/>
所謂不言而信者世以為篤論　癸丑詔講讀官御經<lb/>
筵退留二員奏對邇英閣　丁巳詔以旱避殿減膳罷<lb/>
五月朔日文德殿視朝　壬申詔差役法有未備者令<lb/>
王巖叟韓川與劉安世看詳具利害以聞　乙亥雨己<lb/>
卯御殿復膳　庚寅以梁燾為户部尚書劉安世為中<lb/>
書舍人燾安世並以乞罷鄧温伯承㫖除命不從辭所<lb/>
<pb n="KR2b0040_WYG_089-27a"/>
遷官不拜　范祖禹留對言慶厯元年出御製觀文鑒<lb/>
古圖記以示輔臣皇祐元年召近臣三館臺諫及宗室<lb/>
觀三朝訓鑒圖仁宗皇帝講學之外為圖鑒古不忘箴<lb/>
警又圖寫三朝事迹欲子孫如祖宗之功烈臣願陛下<lb/>
以永日觀書之暇間覽此圖亦好學不倦之一端也<lb/>
六月辛丑録囚　自元祐初一革新政至是五年人心<lb/>
已定唯元豐舊黨分布中外多起邪說以撼在位吕大<lb/>
防劉摯患之欲稍引用以平宿怨謂之調停太皇太后<lb/>
<pb n="KR2b0040_WYG_089-27b"/>
疑不能決六月乙卯御史中丞蘇轍入對面斥其非退<lb/>
復上疏曰臣頃面論君子小人不可並處聖意似不以<lb/>
臣言為非者然天威咫尺言詞迫遽有所未盡臣而不<lb/>
言誰當救其失者親君子逺小人則主尊國安疎君子<lb/>
任小人則主憂國殆此理之必然未聞以小人在外憂<lb/>
其不悅而引之於内以自遺患也故臣謂小人雖不可<lb/>
任以腹心至於牧守四方奔走庶務無所偏廢可也若<lb/>
遂引之於内是猶患盜賊之欲得財而導之於寢室知<lb/>
<pb n="KR2b0040_WYG_089-28a"/>
虎豹之欲食肉而開之以坰牧無是理也且君子小人<lb/>
勢如氷炭同處必争一争之後小人必勝君子必敗何<lb/>
者小人貪利忍恥擊之則難去君子潔身重義沮之則<lb/>
引退古語曰一薫一蕕十年尚猶有臭盖謂此矣先帝<lb/>
聰明聖智疾頽靡之俗將以綱紀四方比隆三代而臣<lb/>
下不能將順造作諸法上逆天意下失民心二聖因民<lb/>
所願取而更之上下忻慰則前者用事之臣今朝廷雖<lb/>
不加斥逐其勢亦不能復留尚賴二聖慈仁宥之於外<lb/>
<pb n="KR2b0040_WYG_089-28b"/>
盖已厚矣而議者惑于衆說乃欲招而納之與之共事<lb/>
謂之調停此輩若返豈肯但已哉必將戕害正人漸復<lb/>
舊事以快私忿人臣被禍盖不足言臣所惜者宗廟朝<lb/>
廷也惟陛下斷自聖心不為流言所惑毋使小人一進<lb/>
後有噬臍之悔則天下幸甚疏入太皇太后命宰執讀<lb/>
於簾前曰轍疑吾兼用邪正其言極中理諸臣從而和<lb/>
之調停之說遂已轍又奏曰竊見方今雖未大治而祖<lb/>
宗綱紀具在州郡民物粗安若大臣正已平心無生事<lb/>
<pb n="KR2b0040_WYG_089-29a"/>
要功之意因弊修法為安民靖國之術雖有異黨誰不<lb/>
歸心但患朝廷舉事類不審詳曩者黄河北流正得水<lb/>
性而水官穿鑿欲導之使東移下就髙汨五行之理及<lb/>
陛下遣使按視知不可為猶或固執不從經今累歳回<lb/>
河雖罷減水尚存遂使河朔生靈財力俱困今者西夏<lb/>
青唐外皆臣順朝廷招来之厚惟恐失之而熈河將吏<lb/>
創築二堡以侵其膏腴議納醇忠以奪其節鉞功未可<lb/>
覬争已先形朝廷雖知其非終不明白處置若遂養成<lb/>
<pb n="KR2b0040_WYG_089-29b"/>
邊釁闗陜豈復安居如此二事則臣所謂宜正已平心<lb/>
無生事要功者也昔嘉祐以前鄉差衙前民間常有破<lb/>
産之患熈寧以後出賣坊場以雇衙前民間不復知有<lb/>
衙前之苦及元祐之初務於由舊一例復差官收坊場<lb/>
之錢民出衙前之費四方驚顧衆議沸騰尋知不可旋<lb/>
又復雇去年之秋又復差法且熈寧雇役三等人户並<lb/>
出役錢上户以家産髙强出錢無藝下户昔不充役亦<lb/>
遣出錢故此二等人户不免咨怨至於中等昔既已自<lb/>
<pb n="KR2b0040_WYG_089-30a"/>
差役今又出錢不多雇法之行最為其便罷行雇法上<lb/>
下二等欣躍可知唯是中等則反為害如畿縣中等之<lb/>
家例出役錢三貫若經十年為錢三十貫而已今差役<lb/>
既行諸役手力最為輕役農民在官日使百錢最為輕<lb/>
費然一歳之用已為三十六貫二年役滿為費七十餘<lb/>
貫罷役而歸寬鄉得閒三年狭鄉不及一歳以此較之<lb/>
則差役五年之費倍於雇役十年賦役所出多在中等<lb/>
故天下皆思雇而厭差如此二事則臣所謂宜因弊修<lb/>
<pb n="KR2b0040_WYG_089-30b"/>
法為安民靖國之術者也四事不去如臣等輩猶知其<lb/>
非而况於心懐異同志在反覆幸國之失有以藉口者<lb/>
乎臣恐彼已黙識於心多造謗議待時而發以揺撼衆<lb/>
聽矣伏乞宣諭宰執事有失當改之勿疑法或未完修<lb/>
之無倦茍民心既得則異議自消陛下端拱以享承平<lb/>
大臣逡巡以安富貴海内䝉福上下攸同豈不休哉時<lb/>
大臣恥過終莫肯改　秋七月乙酉夏人来言畫疆界<lb/>
者不依綏州例詔曰已諭邊臣如約矣夏之封界當亦<lb/>
<pb n="KR2b0040_WYG_089-31a"/>
體此　始元豐所定吏額主者茍悅羣吏比舊額幾數<lb/>
倍朝廷患之命量事裁減吏有白中孚者告蘇轍曰吏<lb/>
額不難定也昔流内銓今侍郎左選也事煩莫過於此<lb/>
昔銓吏止十數今左選吏至數十事不加舊而用吏數<lb/>
倍者昔無重法重禄吏通賕賂則不欲人多以分所入<lb/>
故竭力辦事勞而不避今行重法給重禄賕賂比舊為<lb/>
少則不忌人多而幸於少事此吏額多少之大要也舊<lb/>
法以難易分七等重者至一分輕者至一釐以下積若<lb/>
<pb n="KR2b0040_WYG_089-31b"/>
干分為一人今誠取逐司兩月事定其分數則吏額多<lb/>
少之限無所逃矣轍以其言為然乃具以白執政請據<lb/>
實立額竢吏之年滿轉出或事故死亡者勿補及額而<lb/>
止不過十年自當消盡執政然之遂申尚書省後數月<lb/>
諸司所供文字皆足因裁損成書以申三省左僕射吕<lb/>
大防得其書大喜欲此事必由已出别將詳定任永壽<lb/>
本諸司吏也為人精悍而猾嘗預知元豐吏額事獨能<lb/>
言其曲折大防悅之即於尚書省創立吏額房使永壽<lb/>
<pb n="KR2b0040_WYG_089-32a"/>
與吏數輩典之凡奏上行下皆大防自專不復經由兩<lb/>
省一日内降畫可二狀付中書其一吏額也省吏白中<lb/>
書侍郎劉摯請封送尚書省摯曰當時文書録黄過門<lb/>
下今封過也對曰尚書省以吏額事每奏入必徑下本<lb/>
省已久今誤至此摯曰中書不知其他當如法令遂作<lb/>
録黄永壽見録黄愕然曰兩省初不與乃有此邪即白<lb/>
大防乞兩省各選吏赴局同領其事大防具以語摯摯<lb/>
曰中書行録黄法也豈有意與吏為道地今乃使就都<lb/>
<pb n="KR2b0040_WYG_089-32b"/>
省分功何耶吏額事尋畢永壽等推恩有差永壽急於<lb/>
功利勸大防即以立額日裁損吏員仍以私所好惡變<lb/>
易諸吏局次吏被排斥者紛然詣御史臺訴不平臺官<lb/>
因言永壽等冒賞徇私不可不懲諫官繼以為言永壽<lb/>
等既逐而吏訴額禄事終未能決時轍方為中丞具言<lb/>
後省所詳定皆人情所便行之甚易而吏額房所改皆<lb/>
人情所不便守之最難且大信不可失宜速命有司改<lb/>
從其易以安羣吏之志大防知衆不服徐使都司再加<lb/>
<pb n="KR2b0040_WYG_089-33a"/>
詳定大略如轍前議行之　劉摯初以吏額房事與吕<lb/>
大防議稍不合已而摯遷門下侍郎及臺諫共攻大防<lb/>
大防稱疾不出摯每於上前開陳吏額本末曰此皆被<lb/>
減者鼓怨言路風聞過實不足深譴大防他日語人曰<lb/>
使上意曉然不疑劉門下之力居多然士大夫趨利者<lb/>
搆鬬其間謂兩人有隙於是造為朋黨之論摯語大防<lb/>
曰吾曹心知無他然外議如此非朝廷所宜有願引避<lb/>
大防曰行亦有請矣八月辛卯朔奏事畢摯少留奏曰<lb/>
<pb n="KR2b0040_WYG_089-33b"/>
臣久處近列器滿必覆願賜骸骨避賢者路既退連上<lb/>
章出就外第期必得請帝遣中使召摯入對太皇太后<lb/>
諭曰侍郎未得去須官家親政然後可去使者數輩趣<lb/>
入視事摯不得已受命未幾大防辭位亦不許及摯遷<lb/>
右僕射與大防同列未滿歳言者争詆摯摯尋罷朋黨<lb/>
之論遂不可破其釁盖自吏額始　右正言劉唐老言<lb/>
伏覩大學一篇論入德之序願詔經筵之臣訓釋此書<lb/>
上進庶於清閒之燕以備觀覽從之　初鄧温伯以母<lb/>
<pb n="KR2b0040_WYG_089-34a"/>
喪終制除吏部尚書梁燾權給事中駮之改知亳州閱<lb/>
歳復以承㫖召燾為御史中丞與左諫議大夫劉安世<lb/>
右諫議大夫朱光庭交章論温伯出入王吕黨中始終<lb/>
反覆今之進用實繫君子小人消長之機又言温伯嘗<lb/>
草蔡確制稱確有定策功以欺惑天下乞行罷黜累疏<lb/>
不報燾等因力請外乃出燾知鄭州光庭知亳州安世<lb/>
提舉崇福宫時劉摯疏乞暫出温伯留燾等蘇轍亦三<lb/>
疏論之皆不聽　給事中兼侍講范祖禹上帝學八篇<lb/>
<pb n="KR2b0040_WYG_089-34b"/>
　九月丁丑詔復集賢院學士　丁亥以孫迥知北外<lb/>
都水丞提舉北流李偉權發遣北外都水丞提舉東流<lb/>
　冬十月癸巳罷都提舉修河司從中丞蘇轍請也<lb/>
詔導河水入汴　丁酉詔定州韓𤦺祠載祀典　蘇轍<lb/>
屢言許將過失將亦累表乞外十二月辛卯朔罷為資<lb/>
政殿學士知定州　安康郡王宗隱卒　許將既罷甲<lb/>
辰侍御史上官均又言吕大防堅强自任不顧是非每<lb/>
有差除同列不敢為異惟許將時有異同大防每有私<lb/>
<pb n="KR2b0040_WYG_089-35a"/>
憾蘇轍素與大防相善希合其意盡力排將期於必勝<lb/>
將既以異論罷去執政臺諫皆務依隨是威福皆歸於<lb/>
大防紀綱法令自此敗壊矣因乞解言職於是責知廣<lb/>
德軍　丙辰禁軍大閱賜以銀楪匹帛罷轉資　是歳<lb/>
東北旱浙西水災<lb/>
　<lb/>
　<lb/>
　<lb/>
<pb n="KR2b0040_WYG_089-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑後編卷八十九<lb/>
</p>
<p>
</p>
  </div>
</body>
</text>
</TEI>
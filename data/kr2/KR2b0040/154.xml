<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編巻一百五十四</head> <lb/>
    <p>
<pb n="KR2b0040_WYG_154-1a"/>
欽定四庫全書<lb/>
　資治通鑑後編巻一百五十四<lb/>
　　　　　　　　　　　刑部尚書徐乾學撰<lb/>
　元紀二<hi>起𤣥黓敦牂七月盡閼逄涒灘十二月凡二年有竒</hi>
　　世祖聖德神功文武皇帝<lb/>
至元十九年秋七月戊午朔日有食之　立行樞宻院<lb/>
於掦州鄂州　高麗國王請自造船一百五十艘助征<lb/>
日本　戊辰令䝉古軍守江南者更番還家　壬申立<lb/>
<pb n="KR2b0040_WYG_154-1b"/>
馬湖路總管府　八月江南水民饑者衆真定以南旱<lb/>
民多流移和爾郭斯請所在官司發廪以賑從之　申<lb/>
嚴以金飾車馬服御之禁　甲寅聖誕節是日還宫乙<lb/>
夘御正殿受皇太子諸王百官朝賀　九月丁巳朔賑<lb/>
真定飢民其流移江南者官給之糧使還鄉里　辛酉<lb/>
俱藍國入貢海外諸蕃惟俱藍尤逺自泉州至其境約<lb/>
十萬里招討使楊廷璧三往招之遂遣使貢寳貨及黑<lb/>
猿一　壬戌敕官吏受賄及倉庫官侵盜臺察官知而<lb/>
<pb n="KR2b0040_WYG_154-2a"/>
不糾者驗其輕重罪之中外官吏贓罪輕者杖決重者<lb/>
處死言官緘黙與受贓者一體論罪仍詔諭天下　己<lb/>
巳定雲南賦税用金為則以貝子折納毎金一錢直貝<lb/>
子二十索　壬申敇平灤高麗耽羅及揚州隆興泉州<lb/>
共造大小船三千艘　亦奚不薛之北蠻洞向世維兄<lb/>
弟及散毛諸洞叛命四川行省就遣亦奚不薛軍前往<lb/>
招撫之使與其主偕来　丁丑遣使括雲南所産金以<lb/>
博囉為打金洞逹嚕噶齊　壬午詔諸路嵗貢儒吏各<lb/>
<pb n="KR2b0040_WYG_154-2b"/>
一人中書省掾史有闕選樞宻院御史臺六部令史轉<lb/>
用之令史則取諸路嵗貢之数仍詔諸路嵗貢儒吏儒<lb/>
必通吏事吏必知經史者各道按察使舉亷能者陞等<lb/>
遷叙　釐正選法置黒簿以籍阿哈瑪特黨人之名　初<lb/>
阿哈瑪特用事併中書左右司為一以劉正為左右司員<lb/>
外即及中書省奉㫖窮阿哈瑪特之黨捕正與參政匝哈<lb/>
魯鼐等偕至帝前問曰汝等皆黨於阿哈瑪特能無罪乎<lb/>
正曰臣未嘗阿附惟法是從耳㑹暮車駕還内俱械繫<lb/>
<pb n="KR2b0040_WYG_154-3a"/>
於闕東隙地踰数日奸黨多伏誅復械繫正於拱衛司<lb/>
和爾郭斯曰上嘗謂劉正衣白衣行炭穴十年可謂亷<lb/>
潔者乃得免歸　冬十月辛夘以平章軍國重事耶律<lb/>
鑄復為中書左丞相　丙申初立詹事院以旺扎勒為右<lb/>
詹事賽音為左詹事　詔由大都至中灤中灤至𤓰州<lb/>
設南北兩漕運司　乙巳罷屯田總管府以其事𨽻樞<lb/>
宻院令管軍萬户兼之　庚戌詔兩廣福建五品以下<lb/>
官從行省銓注　耶律鑄言有司官吏以采室女乘時<lb/>
<pb n="KR2b0040_WYG_154-3b"/>
害民如令大郡嵗取三人小郡二人擇其可者厚賜其<lb/>
父母否則遣還為宜從之　十一月丁夘襲封衍聖公<lb/>
孔洙入覲以為國子祭酒兼提舉浙東學校孔子後自<lb/>
宋南渡初其四十八代孫端友子玠寓衢州帝既滅宋<lb/>
疑所立或言孔氏子孫寓衢者乃其宗子洙赴闕遜於<lb/>
居曲阜者帝曰寕違榮而不違親真聖人後也遂有是<lb/>
命就給俸禄與䕶持林廟　璽書詔以阿哈瑪特罪惡頒<lb/>
告中外凡民間利病即與興除之　壬申以勢家為商<lb/>
<pb n="KR2b0040_WYG_154-4a"/>
賈者阻遏官民船立沿河巡禁軍犯者没其家　十二<lb/>
月壬辰中書左丞張文謙為樞宻副使　乙未殺宋丞<lb/>
相信國公文天祥先是閩僧言土星犯帝座疑有變未<lb/>
幾中山有狂人自稱宋主有兵千人欲取文丞相京師<lb/>
亦有中山薛保住上匿名書告變言某日燒蓑城葦率<lb/>
兩翼兵為亂丞相可無憂者時盗新殺阿哈瑪特遂撤蓑<lb/>
城葦遷瀛國及宋宗室於上都疑丞相者天祥也乃召<lb/>
天祥入帝諭之曰汝移所以事宋者事我我當以汝為<lb/>
<pb n="KR2b0040_WYG_154-4b"/>
相天祥曰受宋㤙為宰相安事二姓願賜之一死足矣<lb/>
帝猶未忍遽麾之使退左右力贊帝從其請乃詔有司<lb/>
殺于燕京之柴市俄有詔使止之至則天祥死矣天祥<lb/>
至柴市觀者萬人臨刑殊從容問市人曰孰南面或有<lb/>
指之者即向南再拜而死年四十七其衣帶有贊曰孔<lb/>
曰成仁孟曰取義惟其義盡所以仁至讀聖賢書所作<lb/>
何事而今而後庻幾無愧南北人聞者皆為流涕天祥<lb/>
妻歐陽氏曰我夫不負國我安忍負夫遂自剄死天祥<lb/>
<pb n="KR2b0040_WYG_154-5a"/>
二子俱亡有同郡張于載者天祥友也天祥貴顯時屢<lb/>
以官辟不就臨安既破天祥自廣還過吉州城下于載<lb/>
來見曰丞相赴北于載當偕行既至燕寓天祥囚所側<lb/>
近日以羙饌餽凡三年始終如一且潛製一櫝天祥受<lb/>
刑日即以藏其首復訪求天祥妻歐陽氏於俘虜中俾<lb/>
出焚其尸于載收拾骸骨襲以重囊與先所函櫝南歸<lb/>
吉州付其家𦵏之<hi>張于載字毅父事見輟耕録劉辰翁之所紀也</hi>適家人亦自<lb/>
惠州奉天祥母曾氏柩同日至城下人以為忠孝所感<lb/>
<pb n="KR2b0040_WYG_154-5b"/>
　史臣曰自古志士欲信大義於天下者不以成敗利<lb/>
　鈍動其心君子命之曰仁以其合天理之正即人心<lb/>
　之安爾宋德祐亡矣文天祥奉兩孱王﨑嶇嶺海以<lb/>
　圗興復兵敗身執終不可屈而從容伏鑕就死如歸<lb/>
　是其所欲有甚於生者可不謂之仁哉<lb/>
　許有壬曰宋飬士三百年得人之盛軼唐漢而過之<lb/>
　逺矣盛時忠賢雜遝人有餘力及天命已去人心已<lb/>
　離有挺然獨出於百萬億生民之上而欲舉其已墜<lb/>
<pb n="KR2b0040_WYG_154-6a"/>
　續其已絶使一時天下之人後乎百世之下洞知君<lb/>
　臣大義之不可廢人心天理之未嘗泯其有功於名<lb/>
　教為何如哉文天祥少年趠厲有經濟之志中為賈<lb/>
　似道所沮廻翔外寮其以兵入援也大事去矣其付<lb/>
　以鈞軸也降表具矣其往而議和也冀萬有一濟耳<lb/>
　平生定力萬變不渝父母有疾雖不可為無不用藥<lb/>
　之理天祥之語天祥之心也是以當死不死可為即<lb/>
　為逸于淮振于海真不可為矣則惟有死耳可死矣<lb/>
<pb n="KR2b0040_WYG_154-6b"/>
　而又不死非有他也等一死耳昔則在己今則在天<lb/>
　一旦就義死如歸焉光明俊偉俯視一世顧膚敏祼<lb/>
　将之士不知為何物也推此志也雖與嵩華爭高可<lb/>
　也宋之亡守節不屈者有之而未有有為若天祥者<lb/>
　事固不可以成敗論也<lb/>
文天祥死之日大風掦沙天地晝晦帝臨朝歎曰文丞<lb/>
相好男子不肯為吾用殺之誠可惜也自後連日隂晦<lb/>
宫中白晝或秉燭行適正一天師張宗演來朝帝問之<lb/>
<pb n="KR2b0040_WYG_154-7a"/>
對曰此殆殺文丞相所致也乃贈天祥特進金紫光禄<lb/>
大夫開府儀同三司檢校太保中書平章政事廬陵郡<lb/>
公諡忠武令僉樞宻院事王積翁書神主洒掃柴市設<lb/>
壇祀之丞相博囉初行奠禮狂飈旋地起卷主入雲中<lb/>
博囉等大驚改書曰宋少保右丞相信國公天始開霽<lb/>
<hi>此事據趙弼文信公傳修之</hi>　癸夘御史中丞崔彧言臺臣於國家<lb/>
政事得失生民休戚百官邪正雖王公宰相亦宜糾察<lb/>
近惟御史有言臣以為臺官皆當建言庻於國家有補<lb/>
<pb n="KR2b0040_WYG_154-7b"/>
至於選用臺察官止由中書寜無偏黨之弊今宜令本<lb/>
臺得自選任用漢人十六員䝉古人十六員相參巡歴<lb/>
為宜既而江淮省臣有欲專恣而忌臺察之言者上議<lb/>
欲以行臺隸行省詔廷臣雜議兵部尚書董文用曰御<lb/>
史臺譬之卧虎虎雖未噬人人猶畏之今虚名僅存而<lb/>
綱紀猶不振更加抑之則風采薾然無復可望矣從之<lb/>
　浚濟州河　容城處士劉因天資絶人日記千百言<lb/>
過目成誦初為經學究訓詁注釋之説歎曰聖人精義<lb/>
<pb n="KR2b0040_WYG_154-8a"/>
殆不止此及見周邵程朱之書即曰我固謂其當有是<lb/>
也愛諸葛孔明靜以修身之語表所居曰靜修是嵗布<lb/>
呼密薦之徴至擢右贊善大夫尋以繼母老辭歸俸給<lb/>
一無所受　大都之糧仰給江南者自浙西涉江淮由<lb/>
黄河泝流至中欒自中欒陸運至淇門入御河以至京<lb/>
師又或由大清河至利津入海或開膠莱河以通海勞<lb/>
費不貲卒無成功宋季有海盜朱清者嘗為富家傭殺<lb/>
其主亡入海島與其徒張瑄乗舟抄掠海上備知海道<lb/>
<pb n="KR2b0040_WYG_154-8b"/>
曲折尋就招懐為防海義民巴延滅宋時遣清等載宋<lb/>
庫藏諸物從海道入京師授金符千戸二人遂言海運<lb/>
可通乃命上海總管羅璧暨清等造平底海船六十艘<lb/>
運糧四萬六千餘石由海道至京師初蘭谿金履祥以<lb/>
襄樊之師日急宋人坐視不敢救因進牽制擣虚之策<lb/>
請以重兵由海道直趨燕薊則襄樊之師將不攻而解<lb/>
且備叙海舶所經凡州郡縣邑下至巨洋别島難易逺<lb/>
近歴歴可據以行宋終莫䏻用及是清等獻海運之利<lb/>
<pb n="KR2b0040_WYG_154-9a"/>
而所由海道視履祥先所上書咫尺無異人始服其學<lb/>
之精覈然清等創行海洋沿山求嶼風信失時踰年始<lb/>
至直沽朝廷未知其利仍立京畿江淮都漕運司二各<lb/>
置分司以督綱運每嵗令江淮漕運司運糧至中欒京<lb/>
畿漕運司自中欒運至大都<lb/>
　陶宗儀曰國朝海運糧儲自朱清張瑄始以為古來<lb/>
　未嘗有此按杜工部詩出塞云漁陽豪侠地擊鼓吹<lb/>
　笙竽雲帆轉遼海稉稲来東吴又昔游云幽燕盛用<lb/>
<pb n="KR2b0040_WYG_154-9b"/>
　武供給亦勞哉吳門持粟帛汎海凌蓬萊則唐時已<lb/>
　有海運矣朱張特舉行耳<lb/>
帝以所籍入權臣家婦賜後衛親軍副都指揮使元臣<lb/>
元臣辭曰臣家世清素不敢自汚帝嘉歎不已元臣别<lb/>
名哈喇哈遜契丹人鎮國上将軍邁努之子霸州元帥<lb/>
伊喇訥哷之孫也　僉樞宻院事趙良弼屢以疾辭得<lb/>
㫖居懐孟良弼别業在溫縣故有地三千畆乃析為二<lb/>
六與懐州四與孟州皆永𨽻廟學以贍生徒自以出身<lb/>
<pb n="KR2b0040_WYG_154-10a"/>
儒素示不忘本也或問為治良弼曰必有忍其乃有濟<lb/>
人性易發而難制者惟怒為甚必克己然後可以制怒<lb/>
必順理然後可以忘怒䏻忍所難忍容所難容事斯濟<lb/>
矣　建寕路管軍縂管黄華叛衆幾十萬稱祥興五年<lb/>
髙興與戰于鉛山破其軍獲八千人　太平宣徽羣盜<lb/>
起行管軍萬戸張珪討之數為賊所敗卒有殺民家豕<lb/>
而并傷其主者珪曰此軍之所以敗也斬其卒悉平諸<lb/>
盜<lb/>
<pb n="KR2b0040_WYG_154-10b"/>
二十年春正月己未立鴻吉哩氏為皇后時帝春秋高<lb/>
后頗預朝政相臣常不得見帝輒因后以奏事初鴻吉<lb/>
哩之族從太祖起兵有功尋立其女為后遂與約曰鴻<lb/>
吉哩氏生女世以為后生男世尚公主故元世諸后多<lb/>
其族焉　癸亥敕藥爾哈領軍征緬國　乙丑和爾郭<lb/>
斯言去冬中山府奸民薛保珠為匿名書來上妄效東<lb/>
方朔書欺罔朝廷希覬官賞敇誅之又言自今應訴事<lb/>
者必須實書其事赴省臺陳告其敢以匿名書告事重<lb/>
<pb n="KR2b0040_WYG_154-11a"/>
者處死輕者流逺方能發其事者給犯人妻子仍以鈔<lb/>
賞之又阿哈瑪特專政時衙門太冗虚費俸禄宜依劉秉<lb/>
忠許衡所定併省為便皆從之　設務農司　敇諸事<lb/>
赴省臺訴之理決不平者許詣登聞鼓院擊鼓以聞<lb/>
預備征日本軍糧令高麗國備二十萬石以安塔哈依<lb/>
舊為征東行省丞相丙寅發五衛軍二萬人征日本召<lb/>
太常少卿汪忠良擇日出師忠良奏曰僻陋海隅何足<lb/>
勞天戈不聽時帝意甚決朝臣無敢諫者淮西行省右<lb/>
<pb n="KR2b0040_WYG_154-11b"/>
丞昻吉爾上䟽曰臣聞兵以氣為主而上下同欲者勝<lb/>
比者連事外夷三軍屢衂不可以言氣海内騷然一遇<lb/>
調發上下愁怨非所謂同欲也請罷兵息民南臺御史<lb/>
大夫相威亦遣使入奏曰倭不奉職貢可伐而不可恕<lb/>
可緩而不可急向者師行期迫戰船不堅前車已覆後<lb/>
當改轍今為之計預修戰艦訓練士卒耀兵揚武使彼<lb/>
聞之深自備禦遲以嵗月俟其疲怠出其不意乗風疾<lb/>
往一舉而下萬全之䇿也帝皆不聽　丙寅御史臺言<lb/>
<pb n="KR2b0040_WYG_154-12a"/>
燕南河北山東去嵗旱災按察司已嘗閲視而中書不<lb/>
為奏免税糧民何以堪詔令有司權停勿徴仍諭自今<lb/>
管民官凡有災傷過時不申及按察司不即行視者皆<lb/>
罪之　河北流民渡河求食朝廷遣使者集官屬絶河<lb/>
止之按察副使程思亷曰民急就食豈得已哉天下一<lb/>
家河南河北皆吾民也亟令縱之且曰雖得罪死不恨<lb/>
章上不之罪也　刑部尚書崔彧上䟽言時政十八事<lb/>
帝命中書行其數事餘與御史大夫伊實特穆爾議行<lb/>
<pb n="KR2b0040_WYG_154-12b"/>
之彧又言江南盜賊相挻而起凡二百餘所皆由拘刷<lb/>
水手興造海船民不聊生激而成變日本之役宜姑止<lb/>
之又江西四省軍需宜量民力勿强以土産所無凡給<lb/>
物價與民者必以實召募水手當從其所欲伺民氣稍<lb/>
蘇我力粗備三二年後東征未晚也帝以為不切曰爾<lb/>
之所言如射然挽弓雖可觀發矢則非是矣彧又言昨<lb/>
中書奉㫖差官度量大都州縣地畆本以革權勢兼并<lb/>
之弊欲其明白不得不於軍民諸色人戸通行覈實又<lb/>
<pb n="KR2b0040_WYG_154-13a"/>
因取勘畜牧數目初意本非擾民而近者浮言胥動恐<lb/>
失農時乞降㫖省諭詔中書即行之又言各路每嵗選<lb/>
取室女宜罷宋文思院小口斛出入官糧無所容𨼆宜<lb/>
頒行皆從之　丁夘巴延岱等伐船材于烈堝都山乾<lb/>
山凡十四萬二千有竒起諸軍貼戸年及丁者五千人<lb/>
民夫三千人運之　命右丞錫里特穆爾及萬戸三十<lb/>
五人蒙古軍習舟師者二千人特黙齊萬人習水戰者<lb/>
五百人征日本　壬午改廣東提刑按察司為海北廣<lb/>
<pb n="KR2b0040_WYG_154-13b"/>
東道廣西按察司為廣西海北道福建按察司為福建<lb/>
閩海道鞏昌按察司為河西隴北道　二月辛丑定軍<lb/>
官選法立官吏贓罪法　癸丑諭中書省大事奏聞小<lb/>
事便宜行之毋致稽緩　三月己未御史臺臣言平灤<lb/>
造船五臺山造寺伐木及南城建新寺凡役四萬人乞<lb/>
罷之詔伐木建寺即罷之造船一事其與省臣議前後<lb/>
衛軍自願征日本者命選留五衛漢軍千餘其新附軍<lb/>
令悉行　乙丑命烏努呼都岱往揚州録囚其江北重<lb/>
<pb n="KR2b0040_WYG_154-14a"/>
囚謫征日本　立雲南按察司照刷行省文巻　罷淮<lb/>
安等處淘金官惟計戸取金　丙寅帝如上都　丁夘<lb/>
增置䝉古監察御史六員　廣州新㑹縣林桂芳趙良<lb/>
鈐等聚衆偽號羅平國稱延康年號官軍擒之伏誅餘<lb/>
黨悉平　罷福建道宣慰司復立行中書省于漳州<lb/>
夏四月庚寅以侍衛親軍二萬人助征日本　壬辰安<lb/>
塔哈求軍官習舟楫者同征日本命元帥張林招討張<lb/>
瑄總管朱清等行以高麗王就領行省規畫日本事宜<lb/>
<pb n="KR2b0040_WYG_154-14b"/>
　甲午禁近侍為人求官紊亂選法　申嚴酒禁有私<lb/>
造者財産女子沒官犯人配役　申私鹽之禁許按察<lb/>
司糾察鹽司　五月己未免五衛軍征日本發萬人赴<lb/>
上都縱平灤造船軍歸耕撥大都見管軍代役　占城<lb/>
行省右丞索多率戰船千艘岀廣州浮海伐占城占城<lb/>
迎戰兵號二十萬索多率敢死士擊之斬首并溺死者<lb/>
五萬餘人又敗之于大浪湖斬首六萬級占城降索多<lb/>
造木為城闢田以耕伐烏里越里諸小夷皆下之積穀<lb/>
<pb n="KR2b0040_WYG_154-15a"/>
十五萬以給軍　六月戊子以征日本民間騷動盜賊<lb/>
竊發呼圗特穆爾䝉固岱乞益兵禦㓂詔以興國江州<lb/>
軍付之　初定官吏贓罪法自五十貫以上皆決杖除<lb/>
名不叙百貫以上者死崔彧言今百官月俸不能副贍<lb/>
飬之資難責以亷勤之操宜更議增庻官月俸所增俸<lb/>
鈔惟賦之於民官吏不貪民必受惠其有以貪抵罪亦<lb/>
復何辭從之己丑詔增内外官吏俸給　初思播以南<lb/>
施黔鼎澧辰沅之界九溪十八洞蠻獠叛服不常詔四<lb/>
<pb n="KR2b0040_WYG_154-15b"/>
川行省討之參政竒爾濟蘓宣慰使阿爾呼蘭等鑿山<lb/>
開道分兵並進諸蠻伏險以拒然衆寡不敵多就擒戮<lb/>
其酋長内附赴闕辛亥詔分其地立州縣聽順元路宣<lb/>
慰司節制　秋七月丙辰諭安塔哈所造征日本船宜<lb/>
少緩之所拘商船其悉給還　丙寅開雲南驛路　丁<lb/>
夘罷淮南淘金司以其戸還民籍　八月癸未以明理<lb/>
察平章軍國重事商議公事　立懐来淘金司　丁未<lb/>
浙西道宣慰使史弼言頃以征日本船五百艘科諸民<lb/>
<pb n="KR2b0040_WYG_154-16a"/>
間民病之宜取阿巴齊所有船修理以付安塔哈庻寛<lb/>
民力并給鈔於沿海募水手從之　濟州新開河成立<lb/>
都漕運司　九月戊午哈喇岱等招降象山縣海賊尤<lb/>
宗祖等九千五百九十二人海道以寜　壬戌調黎兵<lb/>
同征日本　辛未以嵗登開諸路酒禁　戊寅史弼陳<lb/>
弭盜之䇿為首及同謀者死餘屯田淮上帝然其言詔<lb/>
以其事付弼賊黨耕種内地其妻孥送京師以給鷹坊<lb/>
人等　冬十月壬辰帝至自上都　庚子左丞相耶律<lb/>
<pb n="KR2b0040_WYG_154-16b"/>
鑄坐不納職印妄奏東平人聚謀為逆間諜幕僚及<lb/>
黨罪囚阿里舒遂罷免仍没其家貲之半徙居山後<lb/>
黄華犯崇安浦城等縣圍建寕府命征東行省左丞劉<lb/>
國傑以其兵㑹江淮參政巴延等討之國傑攻破赤巖<lb/>
寨華投火死餘衆皆潰福建行省左丞呼喇蘓将兵來<lb/>
㑹梧桐川欲搜賊潰去者盡殺之國傑曰首亂者華也<lb/>
餘皆脅從招諭不歸誅之未晚未幾衆果出降　十一<lb/>
月丁巳命各省印授時厯　丁丑禁雲南管課官於常<lb/>
<pb n="KR2b0040_WYG_154-17a"/>
額外多取餘錢戊寅禁雲南權勢多取債息仍禁沒人<lb/>
口為奴及黥其面者　十二月辛夘以中書參議温迪<lb/>
罕圗嚕哈亷貧不阿附權勢賜鈔百錠　丙午罷雲南<lb/>
造賣金箔規措所又罷都元帥府及重設官吏　定質<lb/>
子令凡大官子弟遣赴京師　樞宻副使張文謙卒文<lb/>
謙為人剛明簡重凡所陳於上前莫非堯舜仁義之道<lb/>
數忤權倖而是非得喪一不以經意家惟藏書數萬巻<lb/>
尤以引薦人才為己任時論益以是多之　是嵗用王<lb/>
<pb n="KR2b0040_WYG_154-17b"/>
積翁議令阿巴齊等廣開新河以通漕運然新河候潮<lb/>
以入船多損壊民亦苦之而䝉固岱言海運之舟悉至<lb/>
於是罷新開河頗事海運立萬戸府二以朱清為中萬<lb/>
戸張瑄為千戸䝉固岱為萬戸府逹嚕噶齊未幾又分<lb/>
新河軍士水手及船於揚州平欒兩處運糧命三省造<lb/>
船二千艘於濟州河運糧猶未專於海道也　有江南<lb/>
人言宋宗室反者命遣使捕至闕下東宫宿衛士阿嚕<lb/>
威薩里趣入諫曰言者必妄使不可遣帝曰卿何以言<lb/>
<pb n="KR2b0040_WYG_154-18a"/>
之對曰若果反郡縣何以不知言者不由郡縣而言之<lb/>
闕庭必其仇也且江南初定民疑未附一旦以小民浮<lb/>
言輒捕之恐人人自危徒中言者之計帝悟立召使者<lb/>
還俾械繫言者下郡治之言者立伏果以嘗貸錢不從<lb/>
誣之帝曰非卿言幾誤但恨用卿晚耳自是命日侍左<lb/>
右　湖南北盜賊乘舟縱横刧掠行省平章哈喇哈遜<lb/>
患之右丞圖呼嚕曰樹茂鳥集樹伐則散戮一人足矣<lb/>
盗首喬大使者居九江郡守伊喇瑪卜丹取賂蔽之遣使<lb/>
<pb n="KR2b0040_WYG_154-18b"/>
擒以来獄成殺而令諸市羣盜頓息　江淮行省宣使<lb/>
郄顯李兼愬平章䝉固岱不法有詔勿問仍以顯等付<lb/>
䝉固岱鞫之繫於獄必抵以死江南行臺監察御史申<lb/>
屠致逺慮囚浙西知其寃狀将縱之䝉固岱脅之以勢<lb/>
致逺不為動親脫顯等械使從軍自贖<lb/>
二十一年春正月乙夘帝御大明殿羣臣上尊號曰憲<lb/>
天述道仁文義武大光孝皇帝時議欲大赦參知政事<lb/>
張雄飛諫曰古人言無赦之國其刑必平故赦者不平<lb/>
<pb n="KR2b0040_WYG_154-19a"/>
之政也聖明在上豈宜數赦帝嘉納之遂止下輕刑之<lb/>
詔　丁巳敇自今凡奏事者必先語同列以所奏既奏<lb/>
其所奉㫖云何令同列知而後書之簿不明以告而輒<lb/>
書簿者杖筆且齊　丁夘建都王烏䝉及金齒一十二<lb/>
部俱降建都先為緬所制欲降未能時諸王相輝和爾<lb/>
及行省右丞塔卜參知政事伊實徳濟分道征緬於阿<lb/>
昔阿禾兩江造船二百艘順流攻之拔江頭城令都元<lb/>
帥袁世安戍之遂遣使招諭緬王不應建都太公城乃<lb/>
<pb n="KR2b0040_WYG_154-19b"/>
其巢穴遂水陸並進攻太公城拔之故至是皆降　庚<lb/>
午立江淮荆湖江西四川行樞宻院治建康鄂州撫州<lb/>
成都　甲戍遣王積翁齎詔使日本取道慶元航海帝<lb/>
以其俗尚佛命補陀僧如智同往至日本境舟人有不<lb/>
願行者共謀殺積翁　丁丑雲南諸路按察司官陛辭<lb/>
詔諭之曰卿至彼當宣明朕意勿求貨財名成則貨財<lb/>
隨之徇財則必失其名而性命亦不可保矣　二月辛<lb/>
巳浚掦州漕河　罷高麗造征日本船　己亥放檀州<lb/>
<pb n="KR2b0040_WYG_154-20a"/>
淘金五百人還家　丁未括江南樂工　命安塔哈發<lb/>
兵萬五千人船二百艘助征占城船不足命江西省益<lb/>
之　戊申徙江淮行省于杭州徙浙西宣慰司于平江<lb/>
省黄州宣慰司入淮西道　立法輪竿于大内萬壽山<lb/>
高百尺　漳州盜起命江浙行省調兵進討秦州總管<lb/>
劉發有罪嘗欲歸黄華事覺伏誅　遷故宋宗室及其<lb/>
大臣之仕者於内地　三月丁巳皇子北平王訥穆哈<lb/>
至自北邊王以至元八年建幕庭於和林北伊埒穆爾<lb/>
<pb n="KR2b0040_WYG_154-20b"/>
之地留七年至是始歸右丞相安圗繼至　丙寅帝如<lb/>
上都　夏四月己亥涿州巨馬河決衝突三十餘里<lb/>
壬寅江淮行省進各翼童男女百人　戊申高麗王王<lb/>
睶及公主以其世子謜來朝　呼圗特穆爾征緬之師<lb/>
為賊衝潰敇發思播田楊二家軍二千從征緬　雲南<lb/>
行省為破緬國江頭城進童男女八十人　五月癸丑<lb/>
樞宻院臣言索多潰軍已令李恒收集江淮江西兩省<lb/>
潰軍别遣使招諭凡至者皆給之糧舟楫損者修之以<lb/>
<pb n="KR2b0040_WYG_154-21a"/>
俟阿里哈雅調用從之　戊午敇中書省奏目文册及<lb/>
宣命劄付並用蒙古書不許用輝和爾字元自創業以<lb/>
来不用中國之字自制䝉古書用之括以四十八字母<lb/>
凡平上去入聲同一音者通以一字攝之故一字毎十<lb/>
數用極礙義理然國人習而不察不知其非也又有輝<lb/>
和爾字尤為無理亦與蒙古字並行於國中故文書煩<lb/>
雜奸偽難窮至是始禁用之輝和爾者元人之雜種也<lb/>
蓋䝉古之初曰韃靼與回回國雜處而實二種韃靼回<lb/>
<pb n="KR2b0040_WYG_154-21b"/>
回各自娶其種女為妻後不能無亂則凡韃靼為父回<lb/>
回為母者號曰輝和爾種又自制字而用之所謂回回<lb/>
者即唐之回紇也其先猪種故世世不食猪肉其人勇<lb/>
悍善戰帝之滅宋多得其力又兵器之有砲始於回回<lb/>
號曰回回砲砲石大數尺火力所及勢極猛迅墜地猶<lb/>
陷深三四尺以㯶櫚皮結網懸覆城上可以禦之　乙<lb/>
丑蠲江南今年田賦十分之二其十八年以前逋欠未<lb/>
徴者盡免之　阿嚕呼努言曩於江南民戶中撥匠戸<lb/>
<pb n="KR2b0040_WYG_154-22a"/>
三十萬其無藝業者多今已選定諸色工匠餘十九萬<lb/>
九百餘戶宜縱令為民從之　庚午荆湖占城行省以<lb/>
兵進據烏馬境地近安南請益兵命鄂州逹嚕噶齊趙<lb/>
翥等奉璽書往諭安南　河間任丘縣民李移住謀叛<lb/>
事覺伏誅　括天下私藏天文圗䜟太乙雷公式七曜<lb/>
厯推背圗苖太監厯有私習及收匿者罪之　閏月丙<lb/>
戌行御史臺自揚州遷于杭州　丙午以侍衛親軍萬<lb/>
人修大都城　六月壬子遣使分道尋訪測驗晷景日<lb/>
<pb n="KR2b0040_WYG_154-22b"/>
月交食厯法　增官吏俸以十分為率不及一錠者量<lb/>
增五分　甲寅封皇子托歡為鎮南王駐鄂州　庚申<lb/>
改䝉古都元帥府為蒙古都萬戸府　秋七月己夘中<lb/>
書省臣言宰相之名不宜輕授今占城省臣已及七人<lb/>
宜汰之詔軍官勿𢃄相銜　戊子詔鎮南王托歡征占<lb/>
城帝怒占城叛服不常命托歡與左丞李恒往㑹索多<lb/>
兵進擊之復以安南通謀占城令軍行假道於其國且<lb/>
徴其糧餉以給軍　八月己酉御史臺臣言無籍之徒<lb/>
<pb n="KR2b0040_WYG_154-23a"/>
願從軍殺掠者初假之以張渡江兵威今各持弓矢剽<lb/>
劫平民若不分𨽻各翼恐生他變詔遣之還家　辛亥<lb/>
占城國王遣使奉表乞回索多軍願以土産嵗修職貢<lb/>
　庚午帝至自上都　九月甲申京師地震　籍嘉木<lb/>
揚喇勒智發宋陵所收金銀寳噐修天衣寺其飲器則<lb/>
賜帝師盖西僧欲得帝王髑髏以厭勝致富也　侍衛<lb/>
士阿嚕威薩里擢朝列大夫左侍儀奉御遂勸帝治天<lb/>
下必用儒術宜招致山澤道藝之士以備任使帝嘉納<lb/>
<pb n="KR2b0040_WYG_154-23b"/>
之遣使求賢置集賢館以待之是月命阿嚕威薩里領<lb/>
館事辭曰陛下初置集賢以待士宜擇重望大臣領之<lb/>
以新觀聽請以司徒色勒敏領其事帝從之仍以阿嚕<lb/>
威薩里為集賢館學士兼太史院事士之應詔者盡命<lb/>
館穀之凡飲食供帳車服之盛皆喜過望其弗稱㫖者<lb/>
亦請加賚而遣之有官於宣徽者欲隂敗其事故盛陳<lb/>
所給廪餼於内前冀帝見之帝果過而問焉對曰此一<lb/>
士之日給也帝怒曰汝欲使朕見而損之乎十倍此以<lb/>
<pb n="KR2b0040_WYG_154-24a"/>
待天下士猶恐不至况欲損之誰肯至者阿嚕威薩里<lb/>
又言於帝曰國學人材之本立國子監置博士弟子貟<lb/>
宜優其廪餼使學者日盛從之　冬十月丁夘以招討<lb/>
使張萬為征緬招討使　戊辰立常平倉以五十萬石<lb/>
價鈔給之　十一月戊子命北京宣慰司修灤河道<lb/>
庚子以范文虎為中書左丞商量樞宻院事　辛丑和<lb/>
爾郭斯黙珠丹張雄飛温徳亨並罷安圗復為中書右<lb/>
丞相以前江西𣙜茶運使盧世榮為右丞前御史中丞<lb/>
<pb n="KR2b0040_WYG_154-24b"/>
史樞為左丞布呼嚕伊蘓哈雅薩迪音並參知政事前<lb/>
戸部尚書拜珠參議中書省事世榮大名人阿哈瑪特專<lb/>
政世榮以賄進為江西𣙜茶運使後以罪廢阿哈瑪特死<lb/>
朝臣諱言利無可副上意者總制院使僧格薦世榮有<lb/>
才術謂能救鈔法增課額上可裕國下不損民帝召見<lb/>
奏對稱㫖令與中書廷辨所欲行和爾郭斯等守正不<lb/>
撓為强詞所勝皆罷去故復起安圗而世榮擢右丞史<lb/>
樞等皆世榮所薦也初安圖與北平王被海都拘之十<lb/>
<pb n="KR2b0040_WYG_154-25a"/>
年始得還有譖其嘗受海都官爵者帝怒斷事官石天<lb/>
麟亦自海都部中還奏曰海都實宗親偶有違言非仇<lb/>
敵比安圗不拒絶之所以釋其疑心導其臣順也帝怒<lb/>
方解雄飛剛直亷慎始終一節嘗召見便殿語之曰聞<lb/>
卿貧甚今特賜卿白金二千五百兩鈔二千五百貫既<lb/>
出又加賜黄金五十兩雄飛拜受封識藏於家及其罷<lb/>
政阿哈瑪特之黨矯詔追奪之或有勸雄飛自辨者雄飛<lb/>
曰上以老臣亷故賜臣然臣未嘗敢輕用而封識以俟<lb/>
<pb n="KR2b0040_WYG_154-25b"/>
者正慮今日耳又可自辨乎尋起為燕南河北道宣慰<lb/>
使卒安圗之再入相也力辭不允遂往決於祈志誠志<lb/>
誠曰昔與子同列者何人今同列者何人安圗悟入見<lb/>
辭曰臣昔為宰相年尚少幸不失陛下事者丞佐皆臣<lb/>
所師友今事臣者皆進與臣俱則臣之為政能有加於<lb/>
前乎帝曰誰為卿言是對曰祈真人帝歎異者乆之志<lb/>
誠丘處機之四傳弟子也居雲州金閣山道譽甚著安<lb/>
圗初為相嘗過而問之志誠告以修身治世之要故其<lb/>
<pb n="KR2b0040_WYG_154-26a"/>
為相也以清靜忠厚為主及罷還第退然若無與於世<lb/>
者人以為有得於志誠之言云　盧世榮既入中書即<lb/>
日奉詔理鈔法之弊自謂其生財有法用其法當賦倍<lb/>
增而民不擾詔下㑹議人無敢言者翰林學士董用文<lb/>
謂曰此錢取於右丞家耶将取之民耶取於右丞之家<lb/>
則吾不知若取於民則有説矣牧羊者嵗常兩剪其毛<lb/>
今牧人日剪以獻主者固悦其得毛之多然羊無以避<lb/>
寒熱即死且盡毛又可得乎民財有限右丞将盡取之<lb/>
<pb n="KR2b0040_WYG_154-26b"/>
得無有日剪其毛之患乎世榮不能對議者出皆謝用<lb/>
文曰君以一言折聚斂之臣而厚邦本真仁人之言哉<lb/>
　至元初丞相史天澤學士承㫖王鶚等屢請以科舉<lb/>
取士詔令中書議定程式未及施行至是和爾郭斯與<lb/>
留夢炎等復言天下習儒者少而由刀筆吏得官者多<lb/>
帝曰将若之何對曰惟貢舉取士為便凡䝉古之士及<lb/>
儒吏隂陽醫術皆令試舉則用心為學矣方下中書省<lb/>
議而和爾郭斯罷事遂寢　十二月甲辰朔中書省臣<lb/>
<pb n="KR2b0040_WYG_154-27a"/>
言江南官田為權豪寺觀欺隱者多宜免其積年收入<lb/>
限以日期聽人首實踰限為人所告者徴以其半給告<lb/>
者從之　乙巳御史中丞崔彧言盧世榮不可為相帝<lb/>
大怒下彧吏欲致之法尋罷之　以丁壯萬人開神山<lb/>
河立萬戸府以總之　癸亥盧世榮言京師富戸釀酒<lb/>
價高而味薄以致課不時輸宜一切禁罷官自酤賣向<lb/>
之嵗課一月可辦從之　癸酉命翰林承㫖色勒敏翰<lb/>
林集賢大學士許國禎集諸路醫學教授增修本草<lb/>
<pb n="KR2b0040_WYG_154-27b"/>
是月鎮南王托歡軍至安南殺其守兵分六道以進安<lb/>
南興道王以兵拒于萬劫進擊敗之萬戶倪閏戰死于<lb/>
劉邨　安圗言於帝曰阿哈瑪特專政十年親故迎合者<lb/>
往往驟進據顯位獨劉宣張孔孫二人恬守故常終始<lb/>
如一乃除宣吏部尚書孔孫禮部侍即　是嵗召燕南<lb/>
河北道按察使布呼密參議中書省事時盧世榮阿附<lb/>
僧格言能用已則國賦可十倍於舊帝以問布呼密對<lb/>
曰自昔聚斂之臣如桑𢎞羊宇文融之徒操利術以惑<lb/>
<pb n="KR2b0040_WYG_154-28a"/>
時君始者莫不謂之忠及其罪稔惡著國與民俱困雖<lb/>
悔何及臣願陛下無納其説帝不聽布呼密遂辭參議<lb/>
不拜　湖廣平章政事約蘓穆爾貪縱淫虐誅求無厭或<lb/>
妄言初歸附時州縣長吏及吏胥富人比屋斂銀将輸<lb/>
之官銀已具而事遂中止約蘓穆爾即下令責民自實使<lb/>
者旁午隨地置獄株連蔓引備極惨酷民以考掠瘐死<lb/>
者載道所獲不貲約蘓穆爾盡掩有之有使至永州判官<lb/>
烏古遜澤戒吏美供帳豐酒食務順適其意使者感愧<lb/>
<pb n="KR2b0040_WYG_154-28b"/>
無所發其毒因間以利害曉之一郡由是獲安盗起寳<lb/>
慶武岡皆永旁郡也行省遣澤討平之俘獲五百餘人<lb/>
簡出其詿誤者百有五十人上書言狀誅其首惡者三<lb/>
十一人餘得減死澤臨潢人其先女真烏古遜因以為<lb/>
氏　權臣有欲以均輸法益國賦者慮按察司撓其事<lb/>
請令與轉運司併為一職詔集羣臣議之左賛善大夫<lb/>
𤓰爾佳之竒言按察司者控制諸路發擿姦伏責任匪輕<lb/>
若使理財則心勞事冗将彌縫自救之不暇又安䏻繩<lb/>
<pb n="KR2b0040_WYG_154-29a"/>
糾他人哉併之弗便事遂寢之竒滕州人其先出女真<lb/>
加古部後稱為𤓰爾佳<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0040_WYG_154-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑後編巻一百五十四<lb/>
</p>
<p>
</p>
  </div>
</body>
</text>
</TEI>
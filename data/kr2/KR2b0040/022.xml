<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編卷二十二</head> <lb/>
    <p>
<pb n="KR2b0040_WYG_022-1a"/>
欽定四庫全書<lb/>
　資治通鑑後編卷二十二<lb/>
　　　　　　　　　　　刑部尚書徐乾學撰<lb/>
　宋紀二十二<hi>起𤣥黓攝提格正月盡眧陽單閼六月凡一年有竒</hi>
　　真宗膺符稽古神功讓徳文眀武定章聖元孝皇<lb/>
　　帝<lb/>
咸平五年春正月壬寅謁啓聖院太宗神御殿初太祖<lb/>
太宗每嵗上元厯幸佛寺然後御樓觀燈帝自畢諒隂<lb/>
<pb n="KR2b0040_WYG_022-1b"/>
以啓聖院太宗降誕之地聖容在焉前期往拜至望夕<lb/>
乃幸他寺遂為定制　李繼遷部將卧浪已等内附給<lb/>
田宅　甲辰以右僕射張齊賢為邠寧環慶涇原儀渭<lb/>
鎮戎軍經畧使判邠州令環慶涇原兩路及永興軍駐<lb/>
泊兵並受齊賢節度<hi>専為經畧使自此始</hi>初慶州發兵䕶芻粮詣<lb/>
靈州殿中丞鄭文寳素知西邉山川險易上言必為繼<lb/>
遷所敗已而轉運使陳緯果沒扵賊<hi>三年九月事</hi>賊進陷清<lb/>
逺軍<hi>四年九月事</hi>文寳時居母䘮即命相府召文寳詢其策<lb/>
<pb n="KR2b0040_WYG_022-2a"/>
畧文寳因獻河西隴右圖且言靈州可棄扵是遣王超<lb/>
西討乃詔起復文寳工部員外郎同勾當陜西隨軍轉<lb/>
運使事　戊申以吏部郎中田錫權幹當通進銀臺司<lb/>
兼門下封駁事錫再掌銀臺每覧天下章疏有言民飢<lb/>
盗起及詔敕不便者悉條奏其事帝對宰臣稱錫為得<lb/>
爭臣之體　壬戌環慶部署張凝襲諸蕃焚族帳二百<lb/>
餘斬首五千級降九百餘人　癸亥改命張齊賢判永<lb/>
興軍府兼馬步軍部署罷經畧使之職　帝謂宰相吕<lb/>
<pb n="KR2b0040_WYG_022-2b"/>
䝉正等曰朕每遇將臣未甞不與細論利害然未有能<lb/>
出竒䇿者今已復春時汲汲經營將來猶慮不及中書<lb/>
樞宻院可各述所見具今嵗防邉宜如何制置條列以<lb/>
聞　丙寅田錫言霸州乾寧軍死傷人户又莫州奏餓<lb/>
殺一十六口滄州奏全家餓死一十七户陛下為民父<lb/>
母使百姓餓死乃是陛下孤負百姓宰相調燮隂陽啓<lb/>
導聖徳而恵澤不下流乃是宰相孤負陛下昔伊尹作<lb/>
相耻一夫不獲今餓殺人如此所謂焉用彼相若不别<lb/>
<pb n="KR2b0040_WYG_022-3a"/>
進用賢臣臣恐危亂之萌不獨在邉防而在内地也<lb/>
以丁謂為䕫州路轉運副使初王均叛朝廷調施黔髙<lb/>
溪州蠻子弟以扞賊既而熟山川道路反入為冦攻州<lb/>
縣掠民男女入溪洞乆不能定詔以謂為轉運使委之<lb/>
經制至則命罷兵自入溪洞每渡水輒减從吏卒比至<lb/>
巢穴自從者不過三二人蠻人服其恩信皆大喜其首<lb/>
領田彦伊以下遂出迎謁以牛酒勞謂謂留與之飲食<lb/>
歡甚喻以禍福且言赦不殺彦伊等感泣願世奉貢謂<lb/>
<pb n="KR2b0040_WYG_022-3b"/>
要與俱至䕫州每渡水亦使之减所從蠻人如謂入時<lb/>
及館謂與之錦袍銀帛有差盛具燕之蠻酋皆大悅比<lb/>
數日請歸不許而遇之益厚間使人謂之曰公欲得所<lb/>
掠漢民男女若等誠能自請歸之公必喜遣若去矣蠻<lb/>
酋乃請歸所掠漢民男女謂與之約每歸一人與絹一<lb/>
疋于是凡得萬餘人及歸又自臨送之蠻酋皆感泣辭<lb/>
訣乃作誓刻石柱立境上謂度峽内至荆南宜備蠻險<lb/>
阨之地悉置寨籍居人使自守有事則皆會禦賊無事<lb/>
<pb n="KR2b0040_WYG_022-4a"/>
則散歸田里留守望者數人而已又以忠萬等州兵食<lb/>
不能自給乃置忠萬等州營扵䕫州使其軍就食有事<lb/>
則歸于其州峽之諸州施尤近蠻食甞不足而道狹難<lb/>
饋有鹽井之利而亦難致故售者少謂乃度巫山縣每<lb/>
三十里置鋪鋪置卒三十人使往者負粟以次達施州<lb/>
返者負鹽以次達巫山凡商人之得鹽巫山者比得之<lb/>
他州减勞費半乃令欲巫山鹽者皆入粟扵施州扵是<lb/>
施州得粟與他州等詔特遷謂户部員外郎時溪蠻别<lb/>
<pb n="KR2b0040_WYG_022-4b"/>
種有入冦者謂遣彦伊等帥其徒討撃且出兵援之凡<lb/>
擒生蠻八百六十得所掠漢口四百餘復上言黔南蠻<lb/>
族多善馬請置館犒給緡帛嵗收市之凡謂所經畫其<lb/>
後皆不能變　二月廣京城衢巷狹隘詔右侍禁閤門<lb/>
祗候謝徳權督之徳權既受詔先撤貴要邸舍羣議紛<lb/>
然有詔止之徳權面請曰今沮事者皆權豪軰吝僦屋<lb/>
資耳非有它也臣死不敢奉詔帝不得已從之徳權因<lb/>
條上衢巷廣袤及禁鼓昏曉皆復長安舊制乃詔開封<lb/>
<pb n="KR2b0040_WYG_022-5a"/>
府街司約逺近置籍立表令民自今無復侵占　癸酉<lb/>
詔曰比司帑廪者多收羡餘以為課績盖出納之際有<lb/>
所重輕此可責而不可奨也宜令有司嚴加戒勵無使<lb/>
復然三司甞言衣庫副使葉守節監香藥𣙜易院嵗増<lb/>
八十餘萬當遷閤門副使帝謂輔臣曰守節緣財利羡<lb/>
餘而遷横行何以勸邉陲效命者止為宫苑副使　孫<lb/>
全照至綏州言築城非便朝論亦多異同丁丑詔知天<lb/>
雄軍錢若水與并代鈐轄陳興乘𫝊詳度之　乙酉詔<lb/>
<pb n="KR2b0040_WYG_022-5b"/>
邉士疾病戰没者冬春衣聴給其家　己丑以王漢忠<lb/>
為邠寧環慶路都部署　三月丁酉李繼遷大集蕃部<lb/>
攻陷靈州知州内客省使順州團練使裴濟死之濟在<lb/>
靈州凡二年謀緝八鎮興屯田之利民甚賴焉及被圍<lb/>
餉道斷絶孤城危急濟刺指血染奏求救大軍訖不至<lb/>
城遂陷繼遷以州為西平府尋居之戊申事聞宰相等<lb/>
上表待罪詔慰諭之　己酉以王超為永興軍駐泊都<lb/>
部署石普副之徙康繼英為慶州駐泊鈐轄與西南沿<lb/>
<pb n="KR2b0040_WYG_022-6a"/>
邉迭為應援秦翰為環慶涇原兩路鈐轄與王漢忠李<lb/>
允正同其事備賊兵之侵軼也　己未親試禮部舉人<lb/>
得進士益都王曽以下三十八人九經諸科百八十一<lb/>
並賜及第先是命吏部侍郎陳恕知貢舉恕所取士甚<lb/>
多以王曽為首及是糊名考校曽復得甲科恕歎曰曽<lb/>
名世才也吾得曽不媿知人矣或謂曽曰狀元一生喫<lb/>
著不盡曽正色答曰平生之志不在温飽也　夏四月<lb/>
錢若水上言綏州自賜趙保忠以來户口凋殘今欲復<lb/>
<pb n="KR2b0040_WYG_022-6b"/>
城之用工計百餘萬又須廣屯戍兵倍扵曩日芻粮之<lb/>
給全仰河東其地隔越黄河及大小鐵碣二山又城下<lb/>
有無定河緩急用師輸送艱阻且其地無險若修葺未<lb/>
備蕃冦奔衝則難扵固守况此州城邑焚毁無尺椽片<lb/>
瓦山林材木匱乏乞罷其役若水復詣闕面陳其事帝<lb/>
甚嘉納初若水率衆過河分布軍伍咸有節制深為戍<lb/>
將所伏帝知之謂左右曰若水儒臣中知兵者也　壬<lb/>
申詔陜西民輓送緣邉芻粮者賜租之半　癸酉命田<lb/>
<pb n="KR2b0040_WYG_022-7a"/>
錫以本官兼侍御史知雜仍遣中使諭㫖曰知雜之任<lb/>
朝廷甚難其人故以命卿仍不妨徐徐撰述或有所見<lb/>
即具奏聞　命北邉經度方田以限敵騎　田錫請命<lb/>
審官院檢前後中書劄子應三院御史二十一人中曽<lb/>
有貪猥過犯者不得令在憲秩可改授他官其有清嚴<lb/>
勤幹者不得令在外官詔歸本職　五月乙巳判三司<lb/>
催欠司楊覃上蠲放天下逋欠計八百萬請付史館從<lb/>
之　丙午以王顯為河陽三城節度使　庚戌指揮使<lb/>
<pb n="KR2b0040_WYG_022-7b"/>
馬翰請緝捕在京羣賊帝謂輔臣曰朕尹京日聞翰以<lb/>
緝賊為名乃有三害都市豪民懼其糾察甞厚賂之一<lb/>
也每獲賊贓量以當死之數送官餘悉入已二也常蓄<lb/>
無賴十餘軰偵察擾人三也顧其事未彰敗不欲去之<lb/>
自今捕賊止委開封府勿使翰復預其事　是月選河<lb/>
南民丁為兵西北邉屢請益兵輔臣請以河北强壯充<lb/>
選上曰初置强壯甞諭以永不充軍吕䝉正曰闕兵非<lb/>
取于民不可得也乃于河南籍丁壯為之侍御史知雜<lb/>
<pb n="KR2b0040_WYG_022-8a"/>
田錫上言㸃集郷兵人情不安實傷和氣　六月以陳<lb/>
若拙為工部郎中知處州若拙自京東轉運使被召時<lb/>
三司使缺若拙自謂得之及至授刑部郎中知潭州若<lb/>
拙大失望因對固辭且言甞任三司判官及轉運使今<lb/>
守湖外反類責降又言父母年老不願逺適帝曰潭州<lb/>
大藩朕為方面擇人所委不在轉運使下輔相舊臣固<lb/>
亦有出典大藩者若拙懇請不已乃追新受告勅而有<lb/>
此命帝謂宰臣曰士大夫操修必須名實相副頗聞若<lb/>
<pb n="KR2b0040_WYG_022-8b"/>
拙有能幹特遷秩委以大藩而貪進擇祿如此固當譴<lb/>
降朕之用人豈以親踈為間茍能盡瘁奉公有所植立<lb/>
何患名位之不至也<lb/>
　富弼曰帝王之使人不可不度其才度其才而使之<lb/>
　不容辭避則命令重矣真宗用郭䞇陳若拙守藩郡<lb/>
　各辭其任一固遣一責降誠得使人之術帝王任藩<lb/>
　郡守若容辭避則急難何以使人乎<lb/>
癸酉李繼遷復以二萬騎進圍麟州詔發并代石隰州<lb/>
<pb n="KR2b0040_WYG_022-9a"/>
兵援之　乙亥以王超為定州路駐泊行營都部署王<lb/>
繼忠副之入内都知韓守英為鈐轄　己夘以知樞宻<lb/>
院事周瑩為永清軍節度使　己酉詔益兵八千分屯<lb/>
環慶涇原　李繼遷率衆二萬攻麟州四面負板薄城<lb/>
者五日知州衛居寳屢出竒兵突戰及募勇士縋城潜<lb/>
往撃賊賊皆披靡自相蹂踐殺傷萬餘人丁丑繼遷拔<lb/>
寨遁去　帝對輔臣扵便殿出河北東路地圖指山川<lb/>
要害曰契丹入鈔濵棣之民頗失農業今冬若再來朕<lb/>
<pb n="KR2b0040_WYG_022-9b"/>
必過邢洺之北驅逐出境以安生聚吕䝉正等咸請精<lb/>
選將帥責其成效車駕毋勞自行帝曰若此卿等宜各<lb/>
畫必然之䇿以聞　秋七月甲午朔日有食之　丙申<lb/>
以鄧州觀察使錢若水為并代經畧使判并州帝新用<lb/>
儒將未欲使兼都部署之名而其任實同也　己亥保<lb/>
靜節度使王漢忠坐西討違詔無功責左屯衛上將軍<lb/>
逾月出知襄州未上道暴疾卒帝甚悼惜之詔贈太尉<lb/>
命中使䕶䘮事漢忠深沉有識畧軍政甚肅又輕財好<lb/>
<pb n="KR2b0040_WYG_022-10a"/>
施賔禮儒士居常讀書手不釋卷名稱甚茂以是自矜<lb/>
尚故羣帥不悅之殿直安守忠鄭懐徳皆乘驛詣邉受<lb/>
事漢忠待之不厚遂相與捃摭漢忠宻事以聞漢忠黜<lb/>
死二人之力居多懐徳守忠皆襄邸攀附者也　乙夘<lb/>
募河北丁壯　丙辰遣使齎詔就終南山召种放赴闕<lb/>
仍賜絹百疋錢十萬以張齊賢復條上放操行請加旌<lb/>
賞故也　壬戌契丹大林砦使王昭敏等來降　八月<lb/>
羣臣三表上尊號不允　丙子沙州將曺宗夀殺其節<lb/>
<pb n="KR2b0040_WYG_022-10b"/>
度使曺延祿而代之遣使入貢以宗夀為歸義軍節度<lb/>
使　先是麟府屯重兵皆河東輸餉雖地里甚邇而限<lb/>
以長河土人利扵河東民罕至則芻粟増價帝甞訪使<lb/>
邉者言河廣才數十歩九月乙未詔轉運使鄭文寳扵<lb/>
定羌軍府州河上經度造橋梁人以為便　戊申种放<lb/>
以幅巾入見扵崇政殿命坐詢以民政邉事放曰眀王<lb/>
之治愛民而已惟徐而化之餘皆謙讓不對即日授左<lb/>
司諫直昭文館賜冠帯袍笏館扵都亭驛太官供膳己<lb/>
<pb n="KR2b0040_WYG_022-11a"/>
酉放表辭恩命帝令宰臣召問之又知放與陳堯叟㳺<lb/>
舊令諭㫖放至中書為宰臣言主上虚懐待士如此放<lb/>
固不敢以羇束為念宰臣以聞詔遂不許其讓居數日<lb/>
復召見賜緋衣象笏犀帯銀魚及御製五言詩又賜昭<lb/>
慶坊第一區銀器五百兩錢三十萬光寵之盛近所未<lb/>
有也　冬十月丁亥向敏中罷為户部侍郎張齊賢責<lb/>
授太常卿分司西京先是左領軍衛將軍薛惟吉妻柴<lb/>
氏無子早寡欲改適齊賢惟吉子安上訴其事下御史<lb/>
<pb n="KR2b0040_WYG_022-11b"/>
臺鞫得齊賢定娶柴氏狀敏中亦以違詔貿惟吉故第<lb/>
皆坐罷貶既而帝謂吕蒙正等曰敏中所負如此騰扵<lb/>
清議不可不加黜免朝廷進退宰輔亦非細事卿等更<lb/>
思持正守道以輔朕躬　田錫言訪聞宻院中書政出<lb/>
吏胥之手吏胥行遣只檢舊例無舊例則不行樞相商議<lb/>
别無逺謀無逺謀則多失失扵邉計者去年失清逺軍<lb/>
今年失靈州失扵邦計者不知府庫有無不知倉廪虚<lb/>
實敵人深入則請大駕親征將帥無功則取聖慈裁斷<lb/>
<pb n="KR2b0040_WYG_022-12a"/>
所以倉廪虚盈過不在宻院邉防動靜事不屬中書因<lb/>
此相承寖以成例聖恩若且任用則不失享富貴聖㫖<lb/>
若令罷免則不過歸班行昔漢之三公罷免則放之歸<lb/>
農誅戮則賜其自盡其任用既重則黜責非輕操國柄<lb/>
者所以不敢不用心持兵權者所以不敢不盡節今則<lb/>
不然臣下得優逸而君上但焦勞故陽隂不順水旱不<lb/>
調法令滋章盗賊多起尚率京城父老與百辟千官五<lb/>
度上章請加尊號賴聖君英睿以為天下不可欺力斷<lb/>
<pb n="KR2b0040_WYG_022-12b"/>
來表深愜羣情由是見宰相以甘言佞上求聖知以國<lb/>
計軍機非己任盖自來任重責輕之所致也今帑藏無<lb/>
餘財倉廪無積粟但急備邉之用不思經國之謀地愈<lb/>
荒而黎民愈貧事彌繁而資貨彌少官吏救過不暇若<lb/>
加以水旱之災乘以疆埸之患不知在廟堂者用何智<lb/>
畧縂軍兵者作何籌謀望陛下聴臣所奏賞罰二柄不<lb/>
必一一問中書通變萬幾不必一一由宻院然後辨認<lb/>
䜛謗察訪忠良速究危亂之萌則天下幸甚　十一月<lb/>
<pb n="KR2b0040_WYG_022-13a"/>
壬辰詔麟州給復一年　癸巳命度支員外郎李士衡<lb/>
閤門祗候李溥詣陜西諸州増酒𣙜之課自是嵗益錢<lb/>
二十五萬　辛丑饗太廟壬寅合祭天地扵圜丘大赦<lb/>
除天下逋負錢糧　丙午大雪　丁未白州民黄受百<lb/>
餘嵗賜粟帛　己酉封皇子𤣥祐為信國公　癸丑以<lb/>
職方員外郎樂史直史館史年七十餘帝嘉其筋力不<lb/>
衰且篤學著書故授以舊職史與其子黄目俱直史館<lb/>
時人榮之　庚申河陽節度判官清池張知白上疏曰<lb/>
<pb n="KR2b0040_WYG_022-13b"/>
臣聞周禮之官其一曰秋官主刑又月令孟秋中氣之<lb/>
後則命有司繕囹圄具桎梏斷薄刑决小罪秋分則申<lb/>
嚴百刑斬殺必當無留有罪無或枉橈此並順上天行<lb/>
肅殺之令也命使决獄多不拘扵此時或在三春或在<lb/>
九夏雖勤恤庶獄慮有滯留其如未順四時之令何欲<lb/>
望自今除盛夏仍舊降詔恤刑外每嵗自孟秋中氣後<lb/>
秋分前遴選周行分道决獄如此則順天行刑萬務必<lb/>
乂臣又聞先王垂訓重徳教而輕刑罰今法令之文大<lb/>
<pb n="KR2b0040_WYG_022-14a"/>
為時所推尚自中及外由刑法而進者甚衆雖有循良<lb/>
之吏亦改節而務刑名臣愚以為刑法者為治之具不<lb/>
可以獨任必參之以徳教然後可以言善治臣又聞聖<lb/>
人居守文之運者將欲清化源在乎正儒術古之學者<lb/>
簡而有限其道粹而有益今之學者其書無涯其道非<lb/>
一是故學彌多性彌亂今為進士之學者經史子集也<lb/>
有司之所取者詩賦策論也五常六藝之意不遑探討<lb/>
其所習泛濫而無著非徒不得専一又使害生其中若<lb/>
<pb n="KR2b0040_WYG_022-14b"/>
眀行制令大立程式每至命題考試主典籍而參以正<lb/>
史至扵諸子之書必須輔扵經合扵道者取之過此並<lb/>
斥而不用然後先策論後詩賦責治道之大體捨聲病<lb/>
之小疵如是則進士所習之書簡所學之文正而成化<lb/>
之治興矣帝覧而嘉之召知白赴闕試舍人院除左正<lb/>
言　十二月癸未遷麟州内屬人扵樓煩　是嵗契丹<lb/>
稍侵掠邉界所在撃走之卒不深入十一月甲寅北面<lb/>
諸州奏敵騎悉已散去　田錫言陛下自纂承大位五<lb/>
<pb n="KR2b0040_WYG_022-15a"/>
年扵兹儲闈未建典冊不行恐開窺覦之端宜思重謹<lb/>
之義<lb/>
六年春二月己夘遣使賑京東西淮南水災　六谷酋<lb/>
長潘羅支遣蕃官來貢表言感朝廷恩信憤繼遷崛强<lb/>
已集騎兵六萬乞會王師收復靈州帝曰繼遷每來冦<lb/>
邉軍出則遁使六谷部族近塞捍禦與官軍合亦國家<lb/>
之利也詔許之庚辰以羅支為朔方軍節度靈州西面<lb/>
都廵檢使　三月辛夘朔田錫言去秋已來霖雨作沴<lb/>
<pb n="KR2b0040_WYG_022-15b"/>
近畿諸處水潦為災雖聞檢覆災傷乃是虚名即行賑<lb/>
貸且非實事又國家為闕兵備邉遂扵曺單宋亳陳蔡<lb/>
汝潁之間揀選强壯得五七萬人始降指揮只令在本<lb/>
城防守及至奏聞都數即並押赴京師失信如此下民<lb/>
寜無怨望古者民為邦本食為民天今國家取丁壯為<lb/>
兵已失邦本以災傷去食寧有民天五七萬人並離農<lb/>
畆災沴之餘冦盗若起適足為外侮之利耳　石隰都<lb/>
廵檢使言綏州東山蕃部軍使拽臼等内屬　左司諫<lb/>
<pb n="KR2b0040_WYG_022-16a"/>
直昭文館种放再表乞暫還山許之丙午特授起居舍<lb/>
人將行宴餞扵龍圖閣又召三館秘閣官宴餞扵瓊林<lb/>
苑帝賜七言詩三章在坐皆賦　夏四月置河東神銳<lb/>
神虎軍共萬三千餘人立指揮常加訓習焉　庚午徙<lb/>
知益州馬知節知延州兼鄜延駐泊部署知節在成都<lb/>
有訟龍騎卒謀變者株引千數知節宻捕其黨按實止<lb/>
誅為魁者七人自乾徳平蜀每嵗上供紈綺萬計籍里<lb/>
民部舟遞運沉覆殆半多破産以償知節請擇廷臣省<lb/>
<pb n="KR2b0040_WYG_022-16b"/>
吏二十人凡舟二十艘為一綱以二人主之三嵗一代<lb/>
而較其課自是鮮有敗者承冦亂之後戢兵撫俗甚著<lb/>
威恵然嫉惡太過兵民有犯多徙配他境人頗怨懼朝<lb/>
議務安逺俗恐知節不叶蜀人之情以其素有武幹故<lb/>
移守西邉仍手詔諭以委屬之意　舊制士庶家僮僕<lb/>
有犯或私黥其面帝以今之僮使本傭雇良民癸酉詔<lb/>
有盗主財者五貫以上杖脊黥面配牢城十貫以上奏<lb/>
裁勿得私黥湼之　乙亥參知政事王欽若上言桂州<lb/>
<pb n="KR2b0040_WYG_022-17a"/>
通判太常博士王佑之近丁母憂才踰月連進五狀皆<lb/>
匪機宜殊忘哀戚之容茍懐進動之意陛下方施孝治<lb/>
以厚民風望加黜責以朂有位詔削佑之三任配隷郴<lb/>
州仍令御史臺牓朝堂告諭　李繼遷冦洪徳砦蕃官<lb/>
慶香癿<graphic n="KR2206" url="https://raw.githubusercontent.com/kanripo/KR-Gaiji/master/images/KR2206.png" mimeType="image/png"/>慶等撃走之以慶香等領刺史　丙子契丹<lb/>
遣南府宰相耶律奴𤓰南京統軍使蕭達林入冦定州<lb/>
行營都部署王超先發步兵千五百人逆戰扵望都縣<lb/>
殺戮甚衆副部署雲州觀察使王繼忠與奴𤓰等戰康<lb/>
<pb n="KR2b0040_WYG_022-17b"/>
村自日昳至乙夜敵勢小却遲眀復戰敵悉衆攻東偏<lb/>
出陣後焚絶糧道繼忠率麾下躍馬馳赴素衒儀服契<lb/>
丹識之圍數十重士皆重創殊死戰且戰且行旁西山<lb/>
而北至白城力不能支遂就擒見契丹主扵巖山蕭太<lb/>
后知繼忠才賢授户部使超等即引兵還定州遣使入<lb/>
奏辛巳帝始聞繼忠敗詔發河東廣銳一萬五千由土<lb/>
門趣鎮定以援之賜望都戰傷軍士緡帛　左衛上將<lb/>
軍信國公𤣥祐孝恪敏悟帝所鍾愛及被病司天言月<lb/>
<pb n="KR2b0040_WYG_022-18a"/>
犯前星庶子星帝憂之屢設齋醮祈禳是日卒才九嵗<lb/>
追封周王諡悼獻後十五日皇子生兩月者亦不育帝<lb/>
乃取宗室子養之宫中　成都闕守朝議難其人帝以<lb/>
知永興軍府張詠前在蜀為政眀肅勤扵安集逺民便<lb/>
之甲申加詠刑部侍郎充樞宻院直學士知益州民聞<lb/>
詠再至皆鼓舞相慶<lb/>
　吕中曰李順之黨方息而劉旴興劉旴之徒方平而<lb/>
　王均起何蜀人之好亂耶盖其民勇悍而又狃于僣<lb/>
<pb n="KR2b0040_WYG_022-18b"/>
　偽之乆故易誘以亂耳然安李順之黨者張忠定也<lb/>
　平劉旴之亂者亦張忠定也代以牛冕則王均反牧<lb/>
　守其可非人乎張詠使蜀者再真宗曰得卿治蜀無<lb/>
　西顧憂趙抃使蜀者三神宗曰聞卿治蜀一琴一鶴<lb/>
　自隨為政簡易亦若是耶此為蜀擇詠非為詠擇蜀<lb/>
　也此為抃擇蜀非為蜀擇抃也<lb/>
五月辛夘定州部署王超言契丹出境　甲午太白晝<lb/>
見　乙未以田錫為左諫議大夫仍遣中使諭錫曰第<lb/>
<pb n="KR2b0040_WYG_022-19a"/>
安心著述必無差出欲升殿者聴先奏　帝以王繼忠<lb/>
實戰死丁酉贈繼忠大同節度使兼侍中官其三子<lb/>
辛亥録望都戰沒將士子孫　望都失利帝語近臣曰<lb/>
用兵固有勝敗然此戰頗聞有臨陣公然不䕶主帥引<lb/>
衆先遁者若不推窮何以懲後乃命宫苑使劉承珪供<lb/>
備庫副使李允則馳驛按問癸丑鎮州副都署李福坐<lb/>
削籍流封州拱聖都指揮使王昇决杖配隷瓊州因降<lb/>
詔戒勵諸路將帥　自望都之失利也帝日訪禦戎之<lb/>
<pb n="KR2b0040_WYG_022-19b"/>
策命兩府㑹議各以狀聞帝摠覽而裁定之六月己未<lb/>
朔御便殿出陣圖示輔臣并授諸將方畧令鎮定髙陽<lb/>
三路兵悉㑹定州夾唐河為大陣量冦逺近出軍樹柵<lb/>
冦來堅守勿逐俟信宿冦疲則鳴鼓挑戰勿離隊伍貴<lb/>
持重而敵騎無以馳突也又分兵出三路以六千騎屯<lb/>
威虜軍魏能白守素張銳領之五千騎屯保州楊延朗<lb/>
張延禧李懐岊領之五千騎屯北平寨田敏張凝石延<lb/>
福領之以當賊鋒始至勿與鬬待其氣衰披城挑戰使<lb/>
<pb n="KR2b0040_WYG_022-20a"/>
其奔命不暇若彼南越保州與大軍遇則令威虜之師<lb/>
與延朗㑹令其腹背受敵乘便掩殺若彼不攻定州縱<lb/>
軼南侵則復會北平田敏合勢入北界邀其輜重令雄<lb/>
霸破虜已來互為應援又命孫全照王徳均裴自榮領<lb/>
兵八千屯寧邉軍李重貴趙守倫張繼旻領兵五千屯<lb/>
邢州扼東西路敵將遁則令定州大軍與三路騎兵會<lb/>
撃之其他選用悉皆類此初馮拯建議謂備邉之要當<lb/>
扼險以制敵之衝若扵保州威鹵間依徐鮑河為陣其<lb/>
<pb n="KR2b0040_WYG_022-20b"/>
形勢可以取勝至是帝多采用其議云<lb/>
　富弼曰人主之用人不可不知其才不知其才而任<lb/>
　人則不能稱其職况將帥人之司命得輕用乎真宗<lb/>
　品藻諸將各用所長故能立功于時也又曰真宗精<lb/>
　意邉事其節制利用雖出扵聖心之裁定而悉取諸<lb/>
　將策書探其所長而用之至扵辨將帥之才付兵多<lb/>
　少審别部分守徑路要害之所為進退掎角之宜豈<lb/>
　非成算者耶眀年契丹入冦遂使窮蹙請盟實制勝<lb/>
<pb n="KR2b0040_WYG_022-21a"/>
　之功也<lb/>
丁夘詔命官流竄嶺南者給緡錢歸𦵏　豐州瓦窑沒<lb/>
劑如羅昧克等族以兵濟河撃李繼遷敗之　丁丑隴<lb/>
山西首領秃逋等貢馬願附大兵撃賊　以定州蒲隂<lb/>
縣當髙陽闗會兵路詔葺其城供奉官閤門祗候謝徳<lb/>
權兼掌其事一日乘𫝊詣闕求對言沿邉民庻多挈族<lb/>
入城居止前嵗契丹犯境傅潜閉壘自固康保裔被擒<lb/>
王師未有勝㨗臣以為今嵗必復入冦兵聚一處尤非<lb/>
<pb n="KR2b0040_WYG_022-21b"/>
利便願速分戍鎮定髙陽三路天雄城壁闊逺請急詔<lb/>
蹙之仍葺澶州北城浚徳清軍隍塹以為豫備帝變色<lb/>
曰此大事非爾所當言徳權曰臣䝉恩驅䇿冒萬死求<lb/>
見願陛下留意臣實慮蒲隂工作未訖冦必暴至帝慰<lb/>
遣之既而冦果圍蒲隂　先是三司各置使司不相總<lb/>
統彼此自求充濟以促辦為務至于出納移用均會有<lb/>
無則専吝封執動相違戾或交摭利病以邀功希進譁<lb/>
言日聞于上帝頗煩親决文符互出莫知適從丁亥始<lb/>
<pb n="KR2b0040_WYG_022-22a"/>
并鹽鐵度支戸部為一使命權知開封府冦凖為兵部<lb/>
侍郎充三司使復置鹽鐵度支户部副使以卞衮領鹽<lb/>
鐵查道領度支林特領户部判使非奏事及有所更張<lb/>
則止署按檢餘皆本部副使判官主之三司副使自是<lb/>
始預内朝　以吏部侍郎陳恕為尚書左丞知開封府<lb/>
恕在三司前後踰十數年利病條例多所改創其徙官<lb/>
也甞薦冦凖可用及凖為三司即檢其前後所改創事<lb/>
類為方策其曉諭牓帖悉以新版别書齎詣恕第請署<lb/>
<pb n="KR2b0040_WYG_022-22b"/>
恕一一為署之不復辭凖拜謝去故三司多循恕舊貫<lb/>
自凖始也<lb/>
　<lb/>
　<lb/>
　<lb/>
　<lb/>
　<lb/>
　資治通鑑後編卷二十二<lb/>
</p>
<p>
</p>
  </div>
</body>
</text>
</TEI>
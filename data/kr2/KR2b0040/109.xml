<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編卷一百九</head> <lb/>
    <p>
<pb n="KR2b0040_WYG_109-1a"/>
欽定四庫全書<lb/>
　資治通鑑後編卷一百九<lb/>
　　　　　　　　　　　刑部尚書徐乾學撰<lb/>
　宋紀一百九<hi>起重光大淵獻十月盡閼逢攝提格三月凡二年有六月</hi>
　　髙宗受命中興全功至徳聖神武文昭仁憲孝皇<lb/>
　　帝<lb/>
紹興元年冬十月乙丑詔蔡京王黼門人實有才能者<lb/>
公舉敘擢　參知政事李回罷回不為吕頤浩所喜乞<lb/>
<pb n="KR2b0040_WYG_109-1b"/>
罷政遂出為江南西路安撫大使兼知洪州　丙寅朱<lb/>
勝非分司江州居住　丁卯以李允文恣睢專殺賜死<lb/>
大理獄　己巳邵青聚其黨于崇明沙將犯江隂劉光<lb/>
世令王徳討之徳執旗麾兵拔柵以入青衆大潰翌日<lb/>
餘黨復索戰諜言賊將用火牛徳笑曰此古法也可一<lb/>
不可再命合軍持滿陣始交萬矢齊發牛皆返奔賊衆<lb/>
殲焉青自縛請命徳獻諸行在餘黨悉平　庚午以户<lb/>
部尚書孟庾參知政事　吳玠自富平之敗收散卒保<lb/>
<pb n="KR2b0040_WYG_109-2a"/>
和尚原積粟繕兵列柵為死守計或謂玠宜退屯漢中<lb/>
扼蜀口以安人心玠曰我保此敵決不敢越我而進堅<lb/>
壁臨之彼懼我躡其後是所以保蜀也玠在原上鳳翔<lb/>
民感其遺惠相與夜輸芻粟助之玠償以銀帛民益喜<lb/>
輸者益多金人怒伏兵渭河邀殺之且令保伍連坐民<lb/>
冒禁如故金將沒立自鳳翔烏魯折合自階成出大散<lb/>
關約日㑹和尚原烏魯折合先期至陣北山索戰玠命<lb/>
諸將堅陣待之更戰迭休山谷路狹多石馬不能行金<lb/>
<pb n="KR2b0040_WYG_109-2b"/>
人舍馬步戰大敗移砦黄牛㑹大風雹遂遁去沒立方<lb/>
攻箭筈關玠復遣將擊敗之兩軍終不得合金人自起<lb/>
海角狃於常勝及與玠戰輒敗憤甚謀必取玠於是烏<lb/>
珠㑹諸帥兵十餘萬造浮梁跨渭自寳雞結連珠營壘<lb/>
石為城夾澗與官軍相拒癸酉進薄和尚原玠與弟璘<lb/>
選勁弩命諸將分番迭射號駐隊矢連發不絶繁如雨<lb/>
注敵稍却則以竒兵旁擊絶其糧道度其困且走設伏<lb/>
於神坌峪以待之敵至伏發遂大亂玠因縱兵夜擊大<lb/>
<pb n="KR2b0040_WYG_109-3a"/>
敗之烏珠中二流矢剃其鬚髯而遁初金人之至也玠<lb/>
與璘以散卒數千駐原上朝問隔絶人無固志有謀刦<lb/>
玠之兄弟北降者玠知之召諸將㰱血盟勉以忠義皆<lb/>
感泣願盡死力故能成功　壬午初置見錢關子時命<lb/>
張俊屯婺州有司請樁辦合用錢而路不通舟錢重難<lb/>
致乃造關子付婺州召商入中以給軍食商人執關子<lb/>
于𣙜貨務請錢願得茶鹽香貨鈔引者聽於是州縣以<lb/>
關子充糴本未免抑配而𣙜貨務又止以日輸三分之<lb/>
<pb n="KR2b0040_WYG_109-3b"/>
一償之人皆嗟怨　范汝為復叛入建州守臣王浚明<lb/>
棄城走辛企宗退屯福州　乙丑升越州為紹興府<lb/>
知承州王林禽張琪于楚州檻送行在　起居舍人廖<lb/>
剛言伏見陛下詳延儒臣採訪故實為説以進而游意<lb/>
翰墨博覽羣書亦可謂好學矣然帝王之學與文士異<lb/>
堯舜禹湯文武仲尼汲汲皇皇其用心亦必有在矣且<lb/>
援孟子所言天下國家之本在身與大學之道治國平<lb/>
天下其端在正心誠意願陛下去末學之無益坐進此<lb/>
<pb n="KR2b0040_WYG_109-4a"/>
道則可以福羣生也　壬辰録程頤孫易為分寧令<lb/>
癸巳關師古復秦州獲郭振　是月劉豫遣將王世沖<lb/>
冦廬州守臣王亨大破之斬世沖　十一月丙申遣内<lb/>
侍撫問孔彥舟桑仲　戊戌詔移蹕臨安　辛企宗討<lb/>
范汝為不克勢益熾乃以孟庾為福建江西湖南宣撫<lb/>
使韓世忠副之發大軍由温台路入閩汝為聞大軍將<lb/>
至亟據建州　辛丑桑仲請正劉豫惡逆之罪詔進幸<lb/>
荆南　命續編太常因革禮　庚戌同知樞宻院事富<lb/>
<pb n="KR2b0040_WYG_109-4b"/>
直柔罷初吕頤浩復相直柔與司諫韓璜等見帝多言<lb/>
頤浩之短至是侍御史沈與求言直柔任中丞日與統<lb/>
制官辛永宗及其弟道宗往還永宗嘗攜妓妾宴其家<lb/>
及入樞府又與交通宫禁語言往往傳漏陛下意嚮莫<lb/>
不知之必以語直柔直柔以語司諫韓璜凡璜所言逆<lb/>
知事端巧發微中直柔道之也伏望特賜罷黜詔直柔<lb/>
予祠永宗道宗璜皆被黜逐　辛亥升康州為徳慶府<lb/>
　初曹成陷漢陽鄂州屯攸縣湖東安撫向子諲招之<lb/>
<pb n="KR2b0040_WYG_109-5a"/>
成聽命子諲遣兵扼衡陽欲圖之而援兵不至成忿子<lb/>
諲扼己即擁衆而南官軍悉潰成大掠執子諲進攻道<lb/>
州　是月前知廓州李惟徳以岷州來歸　吳玠始遣<lb/>
人通書夏國　十二月丙寅范汝為遣葉澈冦南劍州<lb/>
守臣張觷拒戰大破之　乙亥辛企宗罷仍追三官率<lb/>
兵赴軍前自効　丁丑詔官户名田過制者與民均科<lb/>
　曹成陷道州守臣向子忞棄城走　戊寅以彗出求<lb/>
直言　己卯桑仲冦復州守臣祖遹棄城去　辛巳知<lb/>
<pb n="KR2b0040_WYG_109-5b"/>
海州薛安靖殺偽都巡檢使王企中率軍民以城來歸<lb/>
　是月劉豫遣王彥充攻壽春府　桑仲遣李横復冦<lb/>
金州王彥拒戰于馬郎嶺大破之均州平　階州安撫<lb/>
孫注復洮州<lb/>
二年春正月癸巳朔帝在紹興府　甲午詔復賢良方<lb/>
正能直言極諫科令待制以上各舉一人但學業優長<lb/>
不拘己仕未仕　丁酉蠲諸路元年逋税　韓世忠聞<lb/>
范汝為入建州曰建居閩嶺上流賊沿流而下七郡皆<lb/>
<pb n="KR2b0040_WYG_109-6a"/>
血肉矣亟率步卒三萬水陸並進直抵鳳皇山五日破<lb/>
之汝為自焚死斬其二弟岳吉以徇擒其謀主謝嚮施<lb/>
逵及裨將陸必强等五百餘人世忠初欲盡誅建民李<lb/>
綱自福州馳見世忠曰建民多無辜世忠乃令軍士駐<lb/>
城上聽民自相别農給牛穀商賈弛征禁脅從者汰遣<lb/>
獨取附賊者誅之民感更生家為立祠世忠曰活爾曹<lb/>
者李相公也捷聞帝曰雖古名將何以加世忠因進討<lb/>
江西湖廣諸盜　壬寅曹成釋向子諲　丙午帝至臨<lb/>
<pb n="KR2b0040_WYG_109-6b"/>
安　壬子以侍御史沈與求為御史中丞　己未修臨<lb/>
安城　辛酉楊惟忠誘楊勍誅之　丙寅命劉安世屯<lb/>
揚州經理淮東光世迄不行　二月庚午以李綱為湖<lb/>
廣宣撫使兼知潭州仍命岳飛率馬友李宏韓京吳錫<lb/>
等共討曹成諸盜　乙亥雨雹　丁丑分降盜崔増李<lb/>
捧邵青趙延壽李振單徳忠徐文所部兵為七將名御<lb/>
前忠鋭軍隸步軍司非樞宻奉㫖不許調遣　庚辰詔<lb/>
監司避本貫　甲申贈滕茂實龍圖閣直學士　丙戌<lb/>
<pb n="KR2b0040_WYG_109-7a"/>
初置著作官二員修日厯　己丑復荆湖東西為荆湖<lb/>
南北路南路治潭北路仍治鄂　帝初御講殿自巡幸<lb/>
以來經筵久輟至是復之　是月知商州董先叛降劉<lb/>
豫　金人陷慶陽府執守臣楊可昇降之　三月壬辰<lb/>
再貶徐秉哲惠州吳幵南雄州莫儔韶州並居住　襄<lb/>
鄧鎮撫使桑仲上疏願協力恢復京師乞朝廷舉兵為<lb/>
聲援吕頤浩信之乃命仲節制應援京城軍馬復劉豫<lb/>
所陷州郡仍命河南翟興荆南解潛金房王彥徳安陳<lb/>
<pb n="KR2b0040_WYG_109-7b"/>
規蘄黄孔彥舟盧壽王亨諸鎮撫使相為應援仲至郢<lb/>
州調兵守將霍明以仲將謀逆誘而殺之　庚子金人<lb/>
攻方山原陜西統制楊政援之遂引兵而去辛丑又犯<lb/>
隴安縣吳璘等擊走之　劉豫將遷汴以河南鎮撫使<lb/>
翟興屯伊陽憚之遣蔣頤持書誘之以王爵興斬頤而<lb/>
焚其書豫復啗興裨將楊偉以利偉遂殺興攜其首奔<lb/>
豫興在河南累年軍少食乏而能激以忠義使士卒皆<lb/>
自奮故諸陵得不侵犯事聞詔以其子琮嗣職　甲寅<lb/>
<pb n="KR2b0040_WYG_109-8a"/>
金人復自水洛城來攻楊政等又擊敗之　甲寅曹成<lb/>
冦賀州清水砦守臣劉全棄城去　夏四月甲子曹成<lb/>
陷賀州陳顒圍陳州焚龍川縣命江西安撫司遣將捕<lb/>
之　丙寅賜禮部進士張九成以下二百五十九人及<lb/>
第出身九成錢塘人初游京師從楊時學權貴託人致<lb/>
幣曰肯從吾游當薦之入館閣九成笑而却之至是帝<lb/>
將策進士詔考官直言者置髙等九成對策略曰前世<lb/>
中興之主大抵以剛徳為尚去讒節慾逺佞防姦皆中<lb/>
<pb n="KR2b0040_WYG_109-8b"/>
興之本也今閭巷之人皆知有父兄妻子之樂陛下貴<lb/>
為天子冬不得温夏不得凊昏無所于定晨無所于省<lb/>
感時遇物悽惋於心可不思所以還二帝之車乎廷對<lb/>
至晡未畢貂璫促之九成曰未也方談及公等其策有<lb/>
云閹寺聞名國之不祥也堯舜閹寺不聞於典謨三王<lb/>
閹寺不聞於誓誥豎刁聞于齊而齊亂伊戾聞于宋而<lb/>
宋危帝覽其策曰九成上自朕躬下逮百執言之無所<lb/>
回避擢在首選其誰曰不然時有犯廟諱者依格降等<lb/>
<pb n="KR2b0040_WYG_109-9a"/>
至犯御名者帝曰朕豈以己名妨人進取耶命本等收<lb/>
之楊時遺九成書曰廷對自中興以來未之有非剛大<lb/>
之氣不為得喪回屈不能為也是榜又得仙遊葉顒<lb/>
庚午以翰林學士翟汝文參知政事初汝文知宻州秦<lb/>
檜為州文學汝文薦其才故檜引以輔政　萬州男子<lb/>
李勃偽稱祁王内侍楊公謹與言徐王起居狀勃遂改<lb/>
稱徐王張浚遣赴行在帝命王府故吏驗視言非真詔<lb/>
送大理情得棄市　壬午詔内外侍從監司守臣各舉<lb/>
<pb n="KR2b0040_WYG_109-9b"/>
中原流寓士大夫以備任使　癸未詔曰朕登庸二相<lb/>
倚遇惟均其所薦用之人不得偏私離間朋比害政<lb/>
乙酉李綱始拜命置司福州　是夜太平州軍士陸徳<lb/>
據城叛囚守臣張錞殺當塗縣令鍾大猷　戊子命吕<lb/>
頤浩都統江淮荆浙諸軍事開府鎮江　庚寅劉豫徙<lb/>
居汴尊其祖考為帝置主宋太廟是日暴風捲旗屋瓦<lb/>
皆振士民大懼時河淮山東陜西皆屯金軍劉麟籍鄉<lb/>
兵十餘萬為皇太子府軍分置河南汴京淘沙官兩京<lb/>
<pb n="KR2b0040_WYG_109-10a"/>
冢墓發掘殆盡賦斂煩苛民不聊生　是月王彥大破<lb/>
董先于馬嶺關復商州　閏月乙未知池州王進討陸<lb/>
徳誅之　曹成擁衆十餘萬由江西歴湖湘據道賀二<lb/>
州命岳飛權知潭州兼權荆湖東路安撫都總管付金<lb/>
字牌黄旗招成成聞飛至驚曰岳家軍來矣即遁飛至<lb/>
茶陵招之成不從飛奏比年多命招安故盜力强則肆<lb/>
暴力屈則就招茍不略加𠞰除蠭起之衆未可遽殄許<lb/>
之飛入賀州境得成諜者縛之帳下飛出帳調軍食吏曰<lb/>
<pb n="KR2b0040_WYG_109-10b"/>
糧盡矣奈何飛陽曰姑反茶陵已而顧諜若失意狀頓<lb/>
足而入隂令逸之諜歸告成成大喜期翼日來追飛命<lb/>
士蓐食潛趨繞嶺未明已至太平場破其砦成據險拒<lb/>
飛飛麾兵掩擊大破之成乃自桂嶺置砦至北藏嶺連<lb/>
控隘道以衆十餘萬守蓬頭嶺　丁酉左朝奉郎孫覿<lb/>
坐前知臨安府贓汚貸死除名羈管象州　罷後苑工<lb/>
作　戊戌詔紹興行宫復作府治　丙午岳飛部八千<lb/>
人登桂嶺破曹成成奔連州飛謂部將張憲徐慶王貴<lb/>
<pb n="KR2b0040_WYG_109-11a"/>
曰成黨散去追而殺之則脅從者可憫縱之則復聚為<lb/>
盜今遣若等誅其酋而撫其衆慎勿妄殺累上保民之<lb/>
仁於是憲自賀連慶自邵道貴自郴桂招降者二萬與<lb/>
飛㑹連州進兵追成成走入邵州　劉光世父延慶為<lb/>
金人所害光世聞喪乞解官己卯特命起復　己未詔<lb/>
自今明堂專祀昊天上帝以太宗配　金以粘沒喝為<lb/>
都元帥兀术副之　吳玠屯河池王彥屯金州二鎮皆<lb/>
饑而王庶知興元府乃過為守備閉石門仙人二關塞<lb/>
<pb n="KR2b0040_WYG_109-11b"/>
褒斜路商販不通二鎮病之因有違言是月張浚自閬<lb/>
州趨興元檄召諸將㑹議初欲調䕶庶與玠彥結好玠<lb/>
彥言與庶相遇無善狀浚至益昌庶亦覺有間己者乃<lb/>
以素隊百人馳㑹浚問以進取之策庶曰富平之敗屬<lb/>
耳軍未可用也浚遂徙庶知成都而以便宜命參謀官<lb/>
劉子羽知興元府子羽至即弛禁通商輸粟以濟二鎮<lb/>
乃安　衍聖公孔端友卒以其子玠嗣　五月辛酉以<lb/>
兵部尚書權邦彥僉書樞宻院事邦彥獻圖中興十議<lb/>
<pb n="KR2b0040_WYG_109-12a"/>
遂有是命　癸亥吕頤浩出師百官班送初秦檜多引<lb/>
傾險浮躁之士列於要途以為黨助且謀出頤浩而專<lb/>
朝權及頤浩督軍北向檜又諷其黨言周宣王内修外<lb/>
攘故能中興今二相宜分任内外于是帝諭頤浩及檜<lb/>
曰頤浩治軍旅檜理庶務如種蠡分職可也乃命頤浩<lb/>
開府鎮江頤浩辟文武士七十餘人以神武後軍及御<lb/>
前忠鋭崔増趙延壽二軍從行韓世忠張俊劉光世岳<lb/>
飛王<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>楊沂中等皆隸焉帝嘗謂給事中程瑀曰頤浩<lb/>
<pb n="KR2b0040_WYG_109-12b"/>
熟于軍事在外總諸將檜在朝廷庶幾内外相應然檜<lb/>
誠實但太執耳瑀對曰如求機警能順㫖者極不難得<lb/>
但不誠實則終不可倚帝然之　庚午詔修建康行宫<lb/>
　辛未育左朝奉大夫子偁之子伯琮于宫中用婁寅<lb/>
亮言也子偁秦王徳芳五世孫伯琮入宫帝命張婕妤<lb/>
鞠之生六年矣其後吳才人亦請于帝乃復取秉義郎<lb/>
子彥之子伯玖命才人鞠之時生七年皆太祖後也尋<lb/>
賜伯琮名瑗伯玖名璩　丙子吕頤浩總師至常州前<lb/>
<pb n="KR2b0040_WYG_109-13a"/>
軍將趙延壽兵叛于吕城鎮丁丑犯金壇殺知縣胡思<lb/>
忠頤浩聞桑仲死已悔出師及延壽叛遂稱疾不進尋<lb/>
召還行在　庚辰臨安府火　癸未中丞沈與求言劉<lb/>
豫於京東造舟則海道當防議者多欲於明州向頭設<lb/>
備使賊舟得至向頭則已入吾腹心之地矣如通州料<lb/>
角泰州石港水勢湍險海舟至此必得沙上水手方能<lb/>
轉入倘於此為備盡拘水手則虜亦焉能衝突詔付吕<lb/>
頤浩　甲申親慮囚自是嵗如之　乙酉劉光世遣王<lb/>
<pb n="KR2b0040_WYG_109-13b"/>
徳追趙延壽叛兵至建平縣悉誅之　丙戌置修政局<lb/>
於都省命秦檜提舉翟汝文同提舉詔侍從臺省寺監<lb/>
官及監司守令條具省費裕國强兵息民之策於是監<lb/>
察御史劉一止言宣王内修政事者修其所謂攘夷狄<lb/>
之政而已如緩其所急先後倒置何修為哉今不過簿<lb/>
書獄訟與官吏遷除土木營造之務未見所當急也屯<lb/>
田郎官曽統亦言於檜曰相公佐天子理天下事無不<lb/>
統何以局為一止歸安人統肇子也　工部侍郎韓肖<lb/>
<pb n="KR2b0040_WYG_109-14a"/>
胄應詔上言經費之大莫大於養兵今生民不得休息<lb/>
為日已久常賦之外迫以軍期吏縁為姦斂取百端復<lb/>
為冦盜所逼逐田桑失時冦去歸業未容息肩催科之<lb/>
吏已呼於門使何所措手足乎願詔郡邑招集流散官<lb/>
貸之種三年收成始責其賦置籍書之以課殿最强兵<lb/>
息民此其先者　責授中奉大夫余深援赦當復觀文<lb/>
殿大學士給事中程瑀言深實蔡京腹心深官可復則<lb/>
京若未死官亦可復也夫曠蕩之澤雖曲示於寛恩而<lb/>
<pb n="KR2b0040_WYG_109-14b"/>
眚災之赦難例施於巨蠧乃詔寢前命　戊子手詔用<lb/>
建隆故事命百官日輪一人轉對　兩浙轉運副使徐<lb/>
康國獻銷金屏障詔毁之奪康國官　韓世忠既平范<lb/>
汝為旋師永嘉若將休息者忽由處信徑至豫章連營<lb/>
江濵數十里羣賊不虞其至大驚世忠因使董收招曹<lb/>
成成方為岳飛所迫乃率衆降得戰士八萬遣詣行在<lb/>
　六月庚寅朔李宏引兵入潭州執馬友殺之　癸巳<lb/>
詔近得黄庭堅所書太宗御製戒石銘可摹勒頒降令<lb/>
<pb n="KR2b0040_WYG_109-15a"/>
州縣刻石於庭其文曰爾俸爾禄民膏民脂下民易虐<lb/>
上天難欺　甲午李綱引兵三千發福州　戊戌詔孟<lb/>
庾韓世忠班師岳飛屯駐江州　壬寅參知政事翟汝<lb/>
文罷汝文雖為檜所薦然性剛不為檜屈至對案相詬<lb/>
目檜為金人姦細諫官方孟卿論汝文與檜不和且不<lb/>
顧大體不循故事批狀直送省部不關其長每宰執聚<lb/>
議則目視雲漢未嘗交談豈能共濟詔予郡言者復請<lb/>
貶責遂致仕　是日孔彥舟叛彥舟暴横不奉法朝廷<lb/>
<pb n="KR2b0040_WYG_109-15b"/>
將以兵執之遂有異志詢於幕官長洲王玠玠烈士也<lb/>
正色答之曰總管被命鎮撫二州任優禄厚豈可負朝<lb/>
廷恩自陷不義彥舟不聽殺玠而叛引所部兵北去降<lb/>
於劉豫　辛亥免臺諫官輪對　甲寅詔兩浙江淮守<lb/>
臣存撫東北流寓人　乙卯韓世忠遣統制解元巨振<lb/>
入潭州執李宏以歸　是夏金試舉人於白水泊尼瑪<lb/>
哈宻諭試官令勿取中原人其知制誥韓昉燕人也有<lb/>
磁人胡礪者被虜借昉鄉貫應試時止用詞賦不用經<lb/>
<pb n="KR2b0040_WYG_109-16a"/>
義葢承尼瑪哈之意欲中原人到皆黜之而礪獨作燕<lb/>
人遂為第一金於是失中原之士心　秋七月戊寅知<lb/>
廬州王亨復安豐壽春縣　己卯吕頤浩入見　八月<lb/>
甲午安定郡王令話卒　禁買花木珍禽臨安諸門不<lb/>
得放入　帝初即位召胡安國為給事中黄潛善惡之<lb/>
遂罷潛善去復召為中書舍人兼侍講安國因上時政<lb/>
論二十一篇改給事中入對帝曰聞卿大名渴於相見<lb/>
何為累召不至安國辭謝因言京都圍城中人乞再行<lb/>
<pb n="KR2b0040_WYG_109-16b"/>
遣仍薦李綱可用帝曰綱為相擁重兵解太原圍與官<lb/>
屬只在懐州相去千里卒無成功綱多掠世俗虚美以<lb/>
此協比成朋變白為黑相附者爭稱之朕今畀以方面<lb/>
於綱任亦不輕是日帝以語宰執吕頤浩曰陛下之言<lb/>
誠是靖康伏闕綱之黨為之鼓唱乃至殺近侍莫能止<lb/>
此風不可再安國居旬日再見以疾力求去帝曰聞卿<lb/>
深于春秋方欲講論遂以左氏傳付安國㸃句正音安<lb/>
國言春秋經世大典見諸行事非空言比方今思濟艱<lb/>
<pb n="KR2b0040_WYG_109-17a"/>
難左氏繁碎不宜虚費光隂躭翫文采莫若潛心聖經<lb/>
帝善之命兼侍讀專講春秋先是秦檜欲傾吕頤浩而<lb/>
專政乃多引知名士布列清要以自助安國嘗聞游酢<lb/>
論檜人才可方荀文若故力言檜賢於張浚諸人及頤<lb/>
浩自常州還憾檜欲去之問計于席益益曰目為黨可<lb/>
也今黨魁胡安國在瑣闥宜先去之㑹頤浩薦知紹興<lb/>
府朱勝非代已都督帝從之命下安國奏勝非與黄潛<lb/>
善汪伯彥同在政府緘黙附㑹馴至渡江尊用張邦昌<lb/>
<pb n="KR2b0040_WYG_109-17b"/>
結好金人淪滅三綱天下憤鬱及正位冢司苗劉肆逆<lb/>
貪生茍容辱逮君父今强敵慿陵叛臣不忌用人得失<lb/>
繫國安危深恐勝非上誤大計戊戌帝為罷都督之命<lb/>
改提舉醴泉觀兼侍讀日赴朝堂議事安國復持録黄<lb/>
不下頤浩特命檢正諸房文字黄龜年書行安國言有<lb/>
官守者不得其職則去臣今待罪無補既失其職當去<lb/>
甚明况勝非既臣論列之人今朝廷乃稱勝非處苗劉<lb/>
之變能調䕶聖躬昔公羊氏言祭伸廢君為行權先儒<lb/>
<pb n="KR2b0040_WYG_109-18a"/>
力排其説葢權宜廢置非所施於君父春秋大法尤謹<lb/>
於此建炎之失節者今雖特釋而不問又加進擢習俗<lb/>
既成大非君父之利臣以春秋入侍而與勝非為列有<lb/>
違經訓遂卧家不出頤浩勸帝降㫖曰胡安國屢召偃<lb/>
蹇不至今始造朝又數有請初論勝非不可同都督及<lb/>
改命經筵又以為非豈時艱不肯盡瘁乃欲求微罪而<lb/>
去耶其自為謀則善如國計何落職提舉仙都觀秦檜<lb/>
三上章留之侍御史江躋左司諫吳表臣論勝非不可<lb/>
<pb n="KR2b0040_WYG_109-18b"/>
用安國不當責皆不報　庚子詔孟庾韓世忠總大兵<lb/>
至建康進赴行在　甲寅尚書右僕射同平章事秦檜<lb/>
罷先是起居郎王居正與秦檜善及檜執政與居正論<lb/>
天下事甚鋭既相所言皆不酧居正疾其詭言于帝曰<lb/>
秦檜嘗語臣中國之人唯當著衣啗飯共圖中興臣時<lb/>
心服其言檜又自謂使相數月必聳動天下今為相設<lb/>
施止是願陛下以臣所言問檜所行檜聞而憾之出居<lb/>
正知婺州及請留胡安國不報遂求去侍御史永福黄<lb/>
<pb n="KR2b0040_WYG_109-19a"/>
龜年上書曰臣聞一言而盡事君之道曰忠罪莫大於<lb/>
欺君一言而盡輔政之道曰公罪莫大於私己臣人者<lb/>
背公而徇私則刑賞僭濫慮人主之照其姦則合黨締<lb/>
交相與比周熒惑主聽故附下罔上之黨盛而威福之<lb/>
柄下移禍有不可勝言者伏見秦檜還自金國陛下驟<lb/>
任不一年而超至宰輔乃不顧國家盜威福在己欲永<lb/>
塞言路書上檜罷併劾檜黨王㬇王昞王守道皆罷之<lb/>
檜乃授觀文殿大學士提舉江州太平觀江躋吳表臣<lb/>
<pb n="KR2b0040_WYG_109-19b"/>
張燾程瑀胡世將劉一止林待聘樓炤等二十餘人坐<lb/>
論駁朱勝非疑其黨檜並落職主宫觀臺省為之一空<lb/>
　彗出胃乙卯戒輔臣修闕政罷修建康行宫　侍御<lb/>
史黄龜年又奏比論檜徇私欺君合正典刑投諸裔土<lb/>
以禦魑魅今乃任便居住雖陛下曲全大臣之禮奈檜<lb/>
姦狀暴露復寵以儒學最上職名俾優游琳館聽其自<lb/>
如律斷羣盜必分首從為之從者皆已伏誅獨置渠魁<lb/>
可乎又曰臣聞恩莫隆于父子義莫重於君臣不義則<lb/>
<pb n="KR2b0040_WYG_109-20a"/>
後其君不仁則遺其親君親既然則何憚而不為檜厚<lb/>
貌深情矯言偽行進迫君臣之勢陽為面從退恃朋比<lb/>
之姦隂謀沮格上不畏陛下中不畏大臣下不畏天下<lb/>
之議無忌憚如此欺君私己有一即可黜况檜之欺與<lb/>
私顯著者為多乎章凡三上九月戊午朔落檜職仍榜<lb/>
其罪于朝堂示不復用初檜所陳二策欲以河北人還<lb/>
金中原人還劉豫帝曰檜言南人歸南北人歸北朕北<lb/>
人將安歸檜語乃塞至是帝召直學士院綦崇禮語以<lb/>
<pb n="KR2b0040_WYG_109-20b"/>
是事及居正所言崇禮即以帝意載于制辭播告中外<lb/>
人始知檜之姦帝令崇禮條具進討固守利害崇禮奏<lb/>
曰諜傳金人併兵趨川陜葢以向來江左用兵非敵所<lb/>
便故二三嵗來悉力窺蜀其意以為蜀若不守江浙自<lb/>
搖故必圖之非特報前日吳玠一敗而已今日利害在<lb/>
蜀兵之勝負金人自靖康以來無嵗無兵及乘輿南渡<lb/>
己酉之冬直冦江浙逮其歸師齟齬謂可以休矣乃且<lb/>
移兵以冦關陜乘我富平之敗遂窺巴蜀幸吳玠一勝<lb/>
<pb n="KR2b0040_WYG_109-21a"/>
稍挫其鋒然其圖我葢未忘也今偵諜所傳皆言金人<lb/>
併兵以趨川陜可以知其情矣吾兵占勝而金不得近<lb/>
蜀則必氣索而衆離若乘其敗而西自襄漢東自淮海<lb/>
進兵以攻討則我必大得志而中原可定夫為天下者<lb/>
審夫議論規模所存而已規模者國家所恃以立議論<lb/>
者規模所恃而定議論定則規模立規模立而國家之<lb/>
勢成議論不定則規模不立規模不立而國家之勢危<lb/>
竊以為今日之議論規模宜不出於三者恢復中原以<lb/>
<pb n="KR2b0040_WYG_109-21b"/>
成再造之功上也因所有之地而疆理之中也茍目前<lb/>
之安而無所為下也語其上則今之力誠未可為守其<lb/>
下則吾之勢未可復立惟度時量力就其中者為之中<lb/>
者既成則其上者可馴而致茍止于下則雖志於中者<lb/>
不可復得矣帝嘉之御筆除翰林學士靖康後從官以<lb/>
御筆除拜自此始　己未罷修政局　辛酉以彗見大<lb/>
赦求直言季陵言軍興以來朝廷誥牒非强以予民則<lb/>
莫售師旅糧草非强取於民則莫給舊例和買無本可<lb/>
<pb n="KR2b0040_WYG_109-22a"/>
支者久矣新行和糴能償其直幾何一遇軍興事事責<lb/>
辦有不足者預借後年之賦雖名曰和實强取之雖名<lb/>
曰借其實奪之兵將衣食不取其飽煖取其豐美器械<lb/>
不取其堅利取其華好務末勝本初無鬭心賊至則偽<lb/>
言退保賊去則盛言收復遇敗以千為一遇勝以一為<lb/>
千今乘輿服御之費十去七八百官有司之費十去五<lb/>
六猶無益於國者軍太冗也張浚一軍以川陜贍之劉<lb/>
光世一軍以淮浙贍之李綱一軍以湖廣贍之上供之<lb/>
<pb n="KR2b0040_WYG_109-22b"/>
物得至司農大府者無幾夫强兵不在冗食今統領家<lb/>
口隨行一聞賊至擇精鋭者䕶送老小其自隨者祇辦<lb/>
走耳當議者一虜掠婦女軍中多有養既不足寧免作<lb/>
過當議者二所至州軍邀求犒賞守令憚生事竭取民<lb/>
以奉之當議者三詭名虛券隨在批請枉費官物當議<lb/>
者四或假關節或行賄賂寄名軍籍規冒功賞當議者<lb/>
五願詔有司專意講求革因循以作士氣則軍政立矣<lb/>
　劉忠有衆數萬據白面山韓世忠引兵至與賊對壘<lb/>
<pb n="KR2b0040_WYG_109-23a"/>
奕棊張飲堅壁不動衆莫能測一夕與蘇格聨騎穿賊<lb/>
營候者訶問世忠先得賊軍號隨聲應之周覽以出喜<lb/>
曰此天賜也夜伏精兵二千於山下與諸將拔營而進<lb/>
賊方迎戰伏兵已馳入中軍奪望樓植旗葢傳呼如雷<lb/>
賊回顧驚潰世忠麾將士夾擊大破之忠走降劉豫世<lb/>
忠休兵長沙湖南遂平　王倫使金被留久之尼瑪哈<lb/>
忽至館中與倫議和縱之歸報壬戌倫至入對言金人<lb/>
情偽甚悉帝優奬之時方議討劉豫和議中格乃以潘<lb/>
<pb n="KR2b0040_WYG_109-23b"/>
致堯為通問使如金附茶藥金幣進兩宫　乙丑以朱<lb/>
勝非為尚書右僕射同平章事兼知樞宻院事　甲戌<lb/>
彗沒　丙子詔墨敇有不當者許三省樞宻院奏禀給<lb/>
事中中書舍人繳駁臺諫論列有司申審　辛巳以韓<lb/>
世忠為江南東西路宣撫使他帥臣稱宣撫使者並罷<lb/>
於是李綱知潭州止帶湖南安撫使　癸未新作行宫<lb/>
南門成　甲申提轄𣙜貨務張純浚立淮浙鹽法増其<lb/>
算時趙開亦變四川鹽法盡𣙜之　乙酉太白晝見<lb/>
<pb n="KR2b0040_WYG_109-24a"/>
丙戌以知興元府王似為川陜宣撫處置副使朝廷疑<lb/>
浚殺趙哲曲端為無辜任劉子羽趙開吳玠為非是乃<lb/>
以似為副使浚始不安　丁亥封榮州防禦使令畤為<lb/>
安定郡王　金羣臣請其主晟如中京以觀遼土及兩<lb/>
河之地尼瑪哈鄂勒歡烏舍烏珠自鳳翔回皆㑹於燕<lb/>
山以迓之留達蘭守祁州耶律伊都守雲中伊都久不<lb/>
遷常鞅鞅有叛志至是約燕京統軍浩里同反又宻諭<lb/>
燕雲兩河郡守之契丹漢兒令盡殺女真人時烏舍獵<lb/>
<pb n="KR2b0040_WYG_109-24b"/>
于居庸關見二騎交馳甚遽追獲之於靴中得其反狀<lb/>
烏舎詣燕統軍來謁縛而戮之伊都既覺父子以游獵<lb/>
為名遁入夏國夏人不納遂至達靼而達靼已受烏珠<lb/>
之命以兵圍之伊都父子皆死烏珠馳至雲中凡預謀<lb/>
者悉誅之并殺尼瑪哈之次室蕭氏烏珠回燕請罪曰<lb/>
蕭氏乃天祚元妃與兄實仇然忍死以事兄者葢有待<lb/>
也今事既不成他日帷間不測寸刃可以害兄矣某愛<lb/>
兄故擅殺之尼瑪哈泣而謝於是令諸路盡殺契丹其<lb/>
<pb n="KR2b0040_WYG_109-25a"/>
得脱者西亡夏國北奔沙漠　冬十月壬寅金主如興<lb/>
中府　甲辰潘致堯至楚州通判劉晏刼其禮幣奔劉<lb/>
豫守臣柴春戰死　戊申以知平江府趙鼎為江東安<lb/>
撫大使　班度量權衡于諸路禁私造者　十一月乙<lb/>
丑初𣙜明州鹵田鹽　甲戌命李綱劉洪道程昌㝢解<lb/>
潛㑹兵討湖冦楊太太年少楚人謂少為么故又曰楊<lb/>
么　癸未臨安大火　王彥守金州數立奇功以捍蜀<lb/>
桑仲既死劇盜王闢董貴祁守忠等阻兵窺蜀彥皆擊<lb/>
<pb n="KR2b0040_WYG_109-25b"/>
平之至是敗劉豫將郭振于白石鎮復秦州張浚承制<lb/>
以彥節制商虢陜華州軍馬　十二月甲午湖廣宣撫<lb/>
使李綱罷綱至潭州時流民潰卒羣聚為盜散處荆湖<lb/>
之間多者數萬人綱悉平之因上言荆湖國之上流其<lb/>
地數千里諸葛亮謂之用武之國今朝廷保有東南制<lb/>
馭西北當於鼎澧岳鄂若荆南一帶皆當屯宿重兵使<lb/>
與四川襄漢相接乃有恢復中原之漸㑹吕頤浩言綱<lb/>
縱暴無善狀而諫官徐俯劉裴亦劾綱慢君父輕朝廷<lb/>
<pb n="KR2b0040_WYG_109-26a"/>
及改制書等罪遂罷綱提舉崇福宫俯禧子也　初上<lb/>
皇女榮徳帝姬至燕京駙馬曹晟卒改適習古國王至<lb/>
是有商人妻易氏者在劉超軍中見内人言宫禁事遂<lb/>
自稱榮徳帝姬鎮撫使解潛送至行在遣内夫人驗之<lb/>
知其詐付大理寺獄成詔杖死　吕頤浩朱勝非以軍<lb/>
用不足創立江浙湖南諸路大軍月樁錢以上供經制<lb/>
繫省封樁等窠名充其數茶鹽錢並不得用所樁不給<lb/>
十之一二而郡邑遂多横賦大為東南民患　婺州貢<lb/>
<pb n="KR2b0040_WYG_109-26b"/>
羅舊制嵗萬匹崇寧後増五倍建炎中減為二萬至是<lb/>
主計者請復崇寧之數知州王居正力言于朝户部督<lb/>
趣愈峻居正置檄不行語其屬曰吾願身坐不以累諸<lb/>
君呼吏為文書付之曰即有譴以此自解復手疏五不<lb/>
可以聞詔如建炎中數漕司市御炭須胡桃文鵓鴿色<lb/>
者居正曰民以炭自業者率居山谷安知所謂胡桃文<lb/>
鵓鴿色耶入朝以聞詔止之　金人以伊都叛收平州<lb/>
守郭藥師相州守杜充平陽總管蕭慶皆下元帥府獄<lb/>
<pb n="KR2b0040_WYG_109-27a"/>
既而悉免之唯雲中副留守李處能預謀族誅尼瑪哈<lb/>
問杜充爾欲南歸耶充曰他人敢歸充不敢歸也尼瑪<lb/>
哈顧而笑之金主已至中京欲遂如燕雲㑹有伊都之<lb/>
變乃還諸帥亦各歸所部　辛丑程昌㝢遣杜湛討楊<lb/>
欽等敗之殺三千餘人　甲辰召張浚知樞宻院事浚<lb/>
聞王似來上疏求解兵柄且論似不可任吕頤浩不悦<lb/>
朱勝非又以宿憾日短浚故召之而以盧法原為川陜<lb/>
宣撫處置副使與王似同治司事　辛亥金人犯商州<lb/>
<pb n="KR2b0040_WYG_109-27b"/>
守將邵隆退屯上津　李横敗偽齊兵復汝州　是嵗<lb/>
南平王李乾徳卒以其子陽煥為交阯郡王　偽齊河<lb/>
南尹孟邦雄發永安陵河南鎮撫使翟琮憤不能平思<lb/>
出奇以擒之知虢州董震初嘗從偽至是復歸正乃將<lb/>
所部與琮并力謀取西京　金以太祖孫哈喇為安班<lb/>
貝勒更名曰亶天㑹八年安班貝勒杲卒金主意久<lb/>
未決至是左副元帥尼瑪哈右副元帥烏舎左監軍古<lb/>
紳入朝與幹布議曰安班貝勒虚位已久今不早定<lb/>
<pb n="KR2b0040_WYG_109-28a"/>
恐授非其人哈喇先帝嫡孫當立相與請於金主者再<lb/>
三乃從之安班貝　勒　者金主幼嘗居是官及即位以<lb/>
命其弟舎音更名杲杲卒定議哈喇為儲嗣故亦以是<lb/>
命焉<lb/>
三年春正月丁巳朔帝在臨安　翟琮引衆擣孟邦雄營<lb/>
邦雄方醉卧遂俘其族以歸<hi>孟邦雄事據中興紀事本末増入</hi>　甲子<lb/>
李横復潁昌府横屢敗劉豫及金兵詔以横為襄陽府<lb/>
鄧隨郢州鎮撫使　金人久窺蜀以吳璘駐兵和尚原<lb/>
<pb n="KR2b0040_WYG_109-28b"/>
扼其衝不得逞將出奇取之乃以叛將李彥琪駐秦州<lb/>
睨仙人關以綴吳玠河池之師復令游騎出熙河以綴<lb/>
關師古薩里罕自商於直擣上津攻金州王彥以三千<lb/>
人迎敵敗焚積聚退保石泉乙丑薩里罕取金州乘勝<lb/>
而進　詔中外刑官各務仁平臺憲檢察月具所平反<lb/>
以聞嵗終考察殿最　辛未震電雨雹　造渾天儀<lb/>
癸酉臨安大火　丁丑登萊山砦統制范温率部兵泛<lb/>
海來歸　庚辰詔春秋望祭西京諸陵建望祭殿于臨<lb/>
<pb n="KR2b0040_WYG_109-29a"/>
安淨慈寺每嵗寒食差官望祭　張浚論奏王似不可<lb/>
為副因引罪求罷不報　癸未詔民復業者視墾田多<lb/>
寡定租額賦役　乙酉減淮浙蠶鹽錢　二月己丑僉<lb/>
書樞宻院事權邦彥卒邦彥初嘗獻議以圖中興及預<lb/>
政幾一年無所建明又助吕頤浩以排李綱士論少之<lb/>
　召知柳州常同還朝同首論朋黨之禍自元豐新法<lb/>
之行始分黨與邪正相攻五十餘年章惇倡於紹聖之<lb/>
初蔡京和於崇寧之後元祐臣僚竄逐貶死上下蔽蒙<lb/>
<pb n="KR2b0040_WYG_109-29b"/>
養成靖康之禍今國步艱難而分朋締交背公死黨者<lb/>
固自若也恩歸私門不知朝廷之尊重報私怨寧復公<lb/>
議之顧臣以為欲破朋黨先明是非欲明是非先辨邪<lb/>
正則公道開而奸邪息矣帝曰朋黨亦難破同對曰朋<lb/>
黨之結葢縁邪正不分但觀其言行之實察其朋附之<lb/>
私則邪正分而朋黨破矣帝曰君子小人皆有黨同又<lb/>
對曰君子之黨協心濟國小人之黨挾私害公為黨則<lb/>
同而所以為黨則異且言禍亂未成元祐臣僚固不能<lb/>
<pb n="KR2b0040_WYG_109-30a"/>
以自明今是非定矣士大夫猶宗京黼等傾邪不正之<lb/>
論朋黨如此公論何自而出願陛下始終主張善類勿<lb/>
為小人所惑　金人長驅趨洋漢劉子羽聞王彥敗命<lb/>
田晟守饒風關而遣人召吳玠入援玠自河池日夜馳<lb/>
三百里辛卯至饒風關以黄柑遺敵曰大軍逺來聊用<lb/>
止渇薩里罕大驚以杖擊地曰爾來何速耶遂悉力仰<lb/>
攻一人先登二人擁後先者既死後者代攻玠軍弓弩<lb/>
亂發大石摧壓如是者六晝夜死者山積敵乃更募死<lb/>
<pb n="KR2b0040_WYG_109-30b"/>
士由間道自祖溪關入繞出玠後乘髙以闞丁酉饒風<lb/>
諸軍不支遂潰敵入洋州玠邀子羽去子羽不可而留<lb/>
玠同守定軍山玠難之遂退保西縣彥奔達州子羽亦<lb/>
焚興元退保三泉縣　張浚被罷職之命以諸軍方潰<lb/>
因祕不行復具奏審　己亥金薩里罕入興元至金牛<lb/>
鎮四川大震劉子羽從兵不滿三百與士卒取草芽木<lb/>
甲食之遺吳玠書訣别玠得書未有行意其愛將楊政<lb/>
大呼軍門曰節使不可負劉待制不然政輩亦舍節使<lb/>
<pb n="KR2b0040_WYG_109-31a"/>
去矣玠乃間道㑹子羽子羽留玠共守三泉玠曰關外<lb/>
蜀之門户不可輕棄復往守仙人關子羽以潭毒山形<lb/>
斗拔其上寛平有水乃築壁壘方成而金人已至距營<lb/>
十數里子羽據胡牀坐壘口諸將泣告曰此非待制坐<lb/>
處子羽曰子羽今日死此敵尋亦引去時張浚亦欲移<lb/>
守潼川子羽遺書言己在此金人必不南浚乃止金兵<lb/>
由斜谷北去子羽謀邀之于武休不及薩里罕既回鳳<lb/>
翔遣十人持書招子羽子羽皆斬之而縱其一還曰為<lb/>
<pb n="KR2b0040_WYG_109-31b"/>
我語賊欲來即來吾有死爾何可招也初子羽聞有金<lb/>
兵預徙梁洋之積及金人深入餽餉不繼殺馬及兩河<lb/>
所僉軍士以食而子羽玠復腹背要擊之死傷十五六<lb/>
疫癘且作乃引衆還子羽玠因出師掩其後金人墮溪<lb/>
澗死者不可勝計盡棄輜重而走餘兵不能自拔者悉<lb/>
降子羽還興元金人始謂玠在西邊故涉險東來不虞<lb/>
玠馳至雖克三州得不償失　庚子以宗子瑗為和州<lb/>
防禦使　辛亥以工部尚書席益參知政事翰林學士<lb/>
<pb n="KR2b0040_WYG_109-32a"/>
徐俯僉書樞宻院事　劉豫之母偽太后死諡曰章憲<lb/>
是月葬于東平縣時豫初開貢舉擢進士羅誘以下八<lb/>
十四人　三月甲子以趙鼎為江西安撫大使　李横<lb/>
傳檄諸軍收復東京己巳劉豫以金人來戰于牟駞岡<lb/>
横敗走潁昌復陷　夏四月帝聞翟琮擒孟邦雄大悦<lb/>
超授琮利州觀察使詔琮押邦雄赴行在　丁亥尚書<lb/>
右僕射朱勝非以母喪去位　劉豫將董震以虢州來<lb/>
歸李成復陷之　壬辰徙都督府于鎮江　甲午偽齊<lb/>
<pb n="KR2b0040_WYG_109-32b"/>
知唐州胡安中來歸　先是帝謂宰執曰鄒況乞雪昭<lb/>
慈之謗今當大禮因此時下詔如況言可也帝遂問昭<lb/>
慈得罪泰陵之由徐俯對以昭懐上僭及左道之誣席<lb/>
益曰此皆章惇蔡卞之罪遂詔昭慈諡號别加討論況<lb/>
浩弟也　己亥改諡昭慈獻烈皇后曰昭慈聖獻　庚<lb/>
子増文武小官俸　辛丑荆南統制羅廣率兵至鼎州<lb/>
楊太衆益盛自號大聖天王立鍾相少子子儀為太子<lb/>
太以下皆臣事之廣等不克討而還　己酉張浚奏王<lb/>
<pb n="KR2b0040_WYG_109-33a"/>
庻王似盧法原威望素輕乞命劉子羽吳玠並為判官<lb/>
不報　水軍都統制徐文勇力過人刀重五十斤所向<lb/>
無前以功為淮東浙西沿海水軍都統制諸將忌之譖<lb/>
其將叛朝廷遣兵襲之辛亥文以所部海舟六十艘官<lb/>
軍四千餘自明州浮海抵鹽城降于劉豫曰沿海無備<lb/>
二浙可襲也豫大喜以文知萊州令帥其衆冦通泰州<lb/>
　己未資政殿大學士吳敏卒　五月壬戌潘致堯髙<lb/>
公繪使金還言金人欲重臣通使以取信遂寢出師之<lb/>
<pb n="KR2b0040_WYG_109-33b"/>
議　丁卯以韓肖胄僉書樞宻院事充大金奉表通問<lb/>
使工部尚書胡松年副之同往議和肖胄等辭奏曰縁<lb/>
大臣各徇己見致戰和未有定論然和乃權時之宜他<lb/>
日國家安强軍聲大振誓當雪此讐恥臣等已行願毋<lb/>
渝先約或半年不復命必别有謀宜速進兵不可因臣<lb/>
等在彼而緩之也肖胄等至汴京劉豫令以臣禮見肖<lb/>
胄無以應松年曰均為宋臣遂長揖不拜豫不能屈<lb/>
乙亥以方與金國議和禁邊兵侵齊尋詔李横等班師<lb/>
<pb n="KR2b0040_WYG_109-34a"/>
還鎮又禁諸路招納淮北人及中原軍來歸者　丙子<lb/>
王彥復金州金人遂棄均房　己卯詔周隨亨李愿宣<lb/>
押王似盧法原至閬州張浚始解使事時已論金牛之<lb/>
功以吳玠為利州路階成鳳州制置使劉子羽為寳文<lb/>
閣直學士王彥為保大軍承宣使諸將佐第賞有差庚<lb/>
辰浚及劉子羽王庻劉錫等赴行在　辛巳罷宣撫使<lb/>
便宜黜陟　六月戊子復元祐宰相吕大防官職贈諡<lb/>
　資政殿學士許翰自湖北遷居江西是日卒翰通經<lb/>
<pb n="KR2b0040_WYG_109-34b"/>
術正直不撓以與黄潛善輩忤志不得展斥逐而死論<lb/>
者惜之　壬辰張浚至綿州復奏王似不可任　楊么<lb/>
犯鄂及公安石首甲牛命王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>率諸軍討之<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>請金字<lb/>
牌欲招安其衆帝曰建炎以來盜踵起而不息者黄潛<lb/>
善等專事招安而無弭盜之術髙官厚禄以待渠魁是<lb/>
賞盜也故不逞之徒胥動為盜楊么罪惡貫盈何以招<lb/>
為仍命將來破賊誅止渠魁其脅從許以自新　丁未<lb/>
置國子監及博士弟子員　䖍吉盜連兵冦掠循梅廣<lb/>
<pb n="KR2b0040_WYG_109-35a"/>
惠英韶南雄南安建昌邵武汀諸州帝專命岳飛討之<lb/>
飛至䖍州賊彭友悉衆至雩都迎戰躍馬馳突飛麾兵<lb/>
即馬上擒之餘黨退保固石洞洞髙峻環水止一徑可<lb/>
入飛列騎山下令皆持滿黎明遣死士疾馳登山賊衆<lb/>
亂棄山而下騎兵圍之賊呼丏命飛令勿殺受其降因<lb/>
授徐慶等方略捕諸郡餘賊皆破降之初帝以隆祐太<lb/>
后震驚之故宻令飛屠䖍城飛請赦脅從帝不許請至<lb/>
三四乃許焉䖍人感其徳繪像祠之己酉班師及入見<lb/>
<pb n="KR2b0040_WYG_109-35b"/>
帝手書精忠岳飛字製旗以賜之　是月金人圍方山<lb/>
原王似命吳玠發兵救之　自陜西既陷買馬路久不<lb/>
通至是知秦州吳璘首用茶綵招致小部族首領凡四<lb/>
十二令以馬來市而西馬復通葢起於此　秋七月己<lb/>
未復置博學宏詞科初許任子就試　丁卯詔訪求累<lb/>
朝勲臣曹彬等三百人子孫以備録用　癸酉吕頤浩<lb/>
等以旱乞罷政帝賜詔曰與其去位曷若同寅協恭交<lb/>
修不逮思所以克厭天心者頤浩等乃復視事　乙亥<lb/>
<pb n="KR2b0040_WYG_109-36a"/>
起復朱勝非尚書右僕射兼知樞宻院事勝非乞歸第<lb/>
見賔客衣黎黑紫袍皂鞓帶從之　八月己亥翟琮以<lb/>
劉豫盡有梁衛之地恐不能孤立乃棄伊陽突圍奔襄<lb/>
陽　沂王㮙與駙馬劉文彥告上皇左右謀變金人按<lb/>
問無狀㮙等被誅　九月戊午尚書左僕射同平章事<lb/>
吕頤浩罷頤浩屢請興師復中原謂太祖取天下兵不<lb/>
過十萬今有兵十六七萬矣然自金人南牧莫敢攖其<lb/>
鋒比年韓世忠張俊陳思恭張崇屢奏人有戰心天將<lb/>
<pb n="KR2b0040_WYG_109-36b"/>
悔禍又金人以中原付劉豫三尺童子知其不能立國<lb/>
願睿斷早定決策北向今之精鋭皆中原人恐久而消<lb/>
磨他日難以舉事帝方主和議不從至是以水旱不時<lb/>
蘇湖二州地震下詔罪己求言頤浩連章待罪帝一日<lb/>
謂大臣曰國朝四方水旱無不上聞近蘇湖地震泉州<lb/>
大水不奏何也㑹侍御史常同論頤浩十罪遂罷為鎮<lb/>
南節度使提舉洞霄宫頤浩有膽略善弓馬當國步艱<lb/>
難之日人倚為重然其再相也胡安國勸其法韓忠獻<lb/>
<pb n="KR2b0040_WYG_109-37a"/>
以至公無我為先報復恩讐為戒頤浩不能用　詔凡遇<lb/>
水旱災異監司郡守即具奏毋隠　甲戌偽齊王彥先<lb/>
冦徐宿二州　乙亥以劉光世韓世忠王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>岳飛分屯<lb/>
沿江諸州時諸將擁重兵而無分地劉光世在鎮江月<lb/>
費至二十萬緡每聞易鎮則設辭不奉詔有急復遷延<lb/>
以避之朝廷無如之何故命四人易鎮光世為江東淮<lb/>
西宣撫使屯池州世忠為淮南東路宣撫使屯鎮江<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>為<lb/>
荆湖制置使屯鄂州飛為江南西路制置使屯江州<lb/>
<pb n="KR2b0040_WYG_109-37b"/>
己卯吳勝克蓮花城　冬十月癸未朱勝非上重修吏<lb/>
部七司勅令格式　壬寅詔寛私鹽重法　丁酉令殘破州<lb/>
縣視户口増損立守令考課法　己亥偽齊李成陷鄧<lb/>
州　禁州縣擅増置税場　辛丑南丹蠻莫公晟圍觀<lb/>
州焚寳積監殺知監陳烈　壬寅偽齊兵逼襄陽李横<lb/>
以糧盡棄城奔荆南知隨州李道亦棄城去　甲辰王<lb/>
<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>討湖冦戰于鼎口不利　偽齊陷郢州守臣李簡棄<lb/>
城去　申禁私役戰士　丁未命三省除銓曹積弊<lb/>
<pb n="KR2b0040_WYG_109-38a"/>
戊辰罷諸道類省試　統制石世達及杜湛合兵大破<lb/>
湖冦黄誠于龍陽州　十一月癸亥詔監司帥守内外<lb/>
宗子病民害政者以聞　甲子韓肖胄等使金還　乙<lb/>
丑禁沿海諸砦兵擅侵齊境　庚午臨安府火　乙亥<lb/>
復元祐十科取士法從朱勝非之言也　丁丑命賔横<lb/>
宜觀四州市戰馬　戊寅王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>自鼎州引兵還鄂留統<lb/>
領王渥等四軍聽程昌㝢節制　己卯蠲南劍州所負<lb/>
民間獻納錢十萬緡　省淮南州縣文武官　金烏珠<lb/>
<pb n="KR2b0040_WYG_109-38b"/>
陷和尚原於是宣撫司分陜西之地自秦鳳至洋州以<lb/>
利州制置使吳玠主之屯仙人關金房至巴達鎮撫使<lb/>
王彥主之屯通州文龍至威茂統制劉錡主之屯巴西<lb/>
洮岷至階成統制關師古主之屯武都　十二月辛巳<lb/>
朔降勅撫諭吳玠及川陜將士　乙酉臨安府火戊子<lb/>
又火　丙申王似承制廢通逺軍　帝自即位屢遣使如<lb/>
金多被拘留未嘗報聘是月尼瑪哈使李永壽王翊來<lb/>
請還劉豫之俘及西北士民之在南者且欲畫江以益<lb/>
<pb n="KR2b0040_WYG_109-39a"/>
劉豫與秦檜前議脗合識者益知檜與金人共謀矣侍<lb/>
御史常同言先振國威則和戰常在我若一意議和則<lb/>
和戰常在彼靖康以來分為兩事可以鑒戒帝因語及<lb/>
武備曰今養兵已二十萬有竒同曰未聞二十萬兵而<lb/>
畏人者也帝不聽　是嵗海冦黎盛犯潮州焚民居毁<lb/>
城而去　劉豫以孔子後璠襲封衍聖公主管祀事<lb/>
紹興四年春正月辛亥朔帝在臨安　乙卯遣樞宻都<lb/>
承㫖章誼給事中孫近為大金通問使請還兩宫及河<lb/>
<pb n="KR2b0040_WYG_109-39b"/>
南地　己未程昌㝢遣杜湛等攻楊太皮真砦破之<lb/>
甲子金初改定制度頒中外先是舎音幹布當國勸金<lb/>
主改女真舊制用漢官制度天㑹四年始定官制立尚<lb/>
書省以下諸司府寺至是以韓企先為尚書右丞相召<lb/>
至上京入見金主甚驚異曰朕疇昔嘗夢此人今果見<lb/>
之於是方議禮制度損益舊章企先博通經史知前代<lb/>
故事或因或革咸取折衷企先為相每欲為官擇人專<lb/>
以培植奬勵後進為己任推轂士類甄别人物一時臺<lb/>
<pb n="KR2b0040_WYG_109-40a"/>
省多君子稱賢相焉　己巳金人犯宕昌臨江砦及花<lb/>
石峽關師古遣統領劉戩分兵拒却之　庚午詔諸路<lb/>
將帥毋以兩國通使輒弛邊備淮南州郡津渡尤慎譏<lb/>
察　甲戌罷州縣新置弓手　戊寅金人攻神坌砦沿<lb/>
北嶺至大散關　臨安府火　己卯同僉書樞宻院事<lb/>
韓肖胄罷肖胄與朱勝非不合力求罷從之　二月壬<lb/>
午詔贓罪至死者仍籍其貲　癸未作建康行宫　參<lb/>
知政事席益罷　乙酉以徐俯參知政事　丙戌禁川<lb/>
<pb n="KR2b0040_WYG_109-40b"/>
陜諸將招納北軍　湖北賊檀成犯長陽縣解潛遣統<lb/>
領胡勉捕斬之　己丑解潛遣統制王洛擊斬羣盜田<lb/>
政　庚寅金人犯兩當縣　乙未詔孟庾赴行在　癸<lb/>
卯詔以射殿為景靈宫四時設位朝獻　丙午張浚入<lb/>
見　先是吳璘守和尚原餽餉不繼吳玠以其地去蜀<lb/>
逺乃命璘别營壘于仙人關右地名曰殺金平移兵守<lb/>
之至是烏珠薩里罕劉夔帥步騎十萬自和尚原進攻<lb/>
仙人關由鐵山鑿崖開道循嶺東下玠以萬人守殺金<lb/>
<pb n="KR2b0040_WYG_109-41a"/>
平以當其衝璘自武階路入援先以書抵玠謂殺金平<lb/>
之地闊逺前陣散漫後陣阻隘宜益修第二隘示必死<lb/>
戰然後可以必勝玠從之急治第二隘璘冒圍轉戰七<lb/>
晝夜始得與玠㑹于仙人關敵首攻玠營玠擊走之又<lb/>
以雲梯攻壘壁楊政以撞竿碎其梯以長矛刺之諸將<lb/>
有請别擇地以守者璘拔刀畫地謂諸將曰死則死此<lb/>
退者斬金軍分為二烏珠陣于東韓常陣于西璘率鋭<lb/>
卒介其間左繞右縈隨機而發戰久璘軍少憊急屯第<lb/>
<pb n="KR2b0040_WYG_109-41b"/>
二隘金生兵踵至人被重鎧鐵鈎相連魚貫而上璘以<lb/>
駐隊矢迭射矢下如雨死者層積敵踐而登薩里罕駐<lb/>
馬四視曰吾得之矣翌日命攻西北樓姚仲登樓酣戰<lb/>
樓傾以帛為繩挽之復正金人用火攻樓仲以酒缶撲<lb/>
滅之玠急遣統領田晟以長刀大斧左右擊之明炬四<lb/>
山震鼓動地三月辛亥朔大出兵統領王喜王武率鋭<lb/>
士分紫白旗入金營金陣亂奮擊射韓常中左目金人<lb/>
宵遁玠遣統制官張彥刦横山砦王俊伏河池扼其歸<lb/>
<pb n="KR2b0040_WYG_109-42a"/>
路又敗之是役也烏珠以下皆攜妻孥來劉夔乃劉豫<lb/>
腹心本謂蜀可圖既不得逞度玠終不可犯乃還據鳳<lb/>
翔授甲士田為久留計　戊午雨電　召江南西路安<lb/>
撫大使趙鼎參知政事　壬戌孟庾至行在罷都督府<lb/>
以其兵屬張俊　乙丑知樞宻院事張浚罷初辛炳知<lb/>
潭州浚在陜以檄發兵炳不遣浚奏劾之至是炳為御<lb/>
史中丞率侍御史常同等劾浚喪師失地跋扈不臣遂<lb/>
罷政尋落職奉祠福州居住　己巳蠲淮南州縣民租<lb/>
<pb n="KR2b0040_WYG_109-42b"/>
一年　辛未日有青赤黄氣　癸酉蠲興元府洋州被<lb/>
兵家税役丙子以王似為川陜宣撫使盧法原吳玠副<lb/>
之㑹金烏珠攻關為吳玠所敗法原素與玠不睦玠因<lb/>
奏功訟法原不濟師帝手詔詰問法原自辯甚力帝意<lb/>
不解憂恚而卒法原徳清人上嘗謂其兄知原曰卿兄<lb/>
弟皆以材見稱于世故並用之法原用兵前後屢捷帝<lb/>
所倚重乃亦竟不免云<lb/>
　資治通鑑後編卷一百九<lb/>
</p>
<p>
</p>
  </div>
</body>
</text>
</TEI>
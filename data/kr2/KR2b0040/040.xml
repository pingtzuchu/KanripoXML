<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編卷四十</head> <lb/>
    <p>
<pb n="KR2b0040_WYG_040-1a"/>
欽定四庫全書<lb/>
　資治通鑑後編卷四十<lb/>
　　　　　　　　　　　刑部尚書徐乾學撰<lb/>
　宋紀四十<hi>起昭陽作噩正月盡十二月凡一年</hi>
　　仁宗體天法道極功全徳神文聖武睿哲明孝皇<lb/>
　　帝<lb/>
明道二年春正月戊寅罷館閣讀書　己卯詔發運使<lb/>
以上供米百萬斛振江淮饑民　癸未詔三司鑄明道<lb/>
<pb n="KR2b0040_WYG_040-1b"/>
元寳錢　二月戊戌司天監言含譽星見東北方其色<lb/>
黄白上有光芒長二尺然觀者皆以為彗云　庚子詔<lb/>
江淮民饑死者官為葬祭先是南方大旱人多流亡因<lb/>
饑成疫氣死者十二三官雖作粥糜以飼之然得食輒<lb/>
死村聚墟里幾為之空　乙巳皇太后服衮衣儀天冠<lb/>
饗太廟為初獻皇太妃亞獻皇后終獻是日上皇太后<lb/>
尊號曰應元齊聖顯功崇徳慈仁保夀皇太后丁未祀<lb/>
先農行籍田禮侍中奉耒進御帝秉耒三推禮儀使張<lb/>
<pb n="KR2b0040_WYG_040-2a"/>
士遜奏禮畢帝曰朕既躬耕不必泥古禮願終畝以勸<lb/>
天下士遜固請乃耕十有二畦而止三公以下咸推盡<lb/>
壠悉過五推之數禮成御正陽門大赦百官上尊號曰<lb/>
睿聖文武體天法道仁明孝徳皇帝辛亥帝作籍田詩<lb/>
賜近臣　三月庚寅以皇太后不豫大赦除常赦所不<lb/>
原者募天下善醫馳𫝊赴京師乾興以來貶死者復其<lb/>
官謫者皆内徙丁謂特許致仕　甲午皇太后崩于寳<lb/>
慈殿遺詔尊太妃為皇太后軍國大事與太后内中裁<lb/>
<pb n="KR2b0040_WYG_040-2b"/>
處賜諸軍緡錢乙未帝御皇儀殿之東楹號慟見輔臣<lb/>
曰太后疾不能言而猶數引其衣若有所屬何也參知<lb/>
政事薛奎曰其在衮冕也服之何以見先帝乎帝悟以<lb/>
后服歛命吕夷簡為山陵使既宣遺誥閤門趣百官賀<lb/>
太后于内東門御史中丞蔡齊目臺吏毋追班入白執<lb/>
政曰上春秋長習知天下情偽今始親政豈宜使女主<lb/>
相繼稱制乎遂罷預政　是月温普奇囚嘉勒斯賚於穽<lb/>
中而出兵收不附己者守穽人出之嘉勒斯賚因集部衆<lb/>
<pb n="KR2b0040_WYG_040-3a"/>
討殺温普竒而徙居青唐　皇太后既崩左右有以宸<lb/>
妃事聞者<hi>考異通鑑續編云荆王元儼為帝言</hi>帝始知為宸妃所生號慟<lb/>
累日不絶夏四月壬寅追尊宸妃為皇太后甲辰詔改<lb/>
𦵏于永定陵以大行皇太后山陵五使並兼追尊皇太<lb/>
后園陵使或言太后死非正命喪不成禮帝亦疑焉因<lb/>
易梓宫帝遣李用和視之則容貎如生服飾嚴具用和<lb/>
入告帝歎曰人言其可信哉遇劉氏加厚<hi>考異改𦵏易梓宫李用和</hi>
<hi>視之據龍川别志邵伯温見聞録乃云上親視之盖不然也</hi>　戊申帝聴改於崇政<lb/>
<pb n="KR2b0040_WYG_040-3b"/>
殿西廂　己酉罷乾元節上夀　庚戌以流人林獻可<lb/>
為三班奉職明道初獻可抗言請皇太后還政太后怒<lb/>
竄嶺南至是特録之　壬子羣臣上表請御正殿不允<lb/>
表三上乃從之詔内外毋得進獻以祈恩澤及縁親戚<lb/>
通章表罷創修寺觀帝始親政裁抑僥倖中外大悦<lb/>
癸丑召知應天府宋綬通判陳州范仲淹赴闕　初大<lb/>
行皇太后稱制宦者江徳明羅崇勲楊餘懿張懐信武<lb/>
繼隆任守忠蔡舜卿等交通請謁權寵頗盛參知政事<lb/>
<pb n="KR2b0040_WYG_040-4a"/>
薛奎言不遂斥逐恐階以為亂帝從之　己未吕夷簡<lb/>
張耆夏竦陳堯佐范雍趙稹晏殊俱罷初荆王子養禁<lb/>
中既長夷簡請出之太后欲留使從帝誦讀夷簡曰上<lb/>
富春秋非親儒學之臣恐無益聖徳即日命還邸帝始<lb/>
親政夷簡手疏陳八事曰正朝綱塞邪徑禁賄賂辨佞<lb/>
壬絶女謁踈近習罷力役節冗費其語甚切帝與夷簡<lb/>
謀以耆竦等皆太后所任用欲悉罷之退告郭皇后后<lb/>
曰夷簡獨不附太后耶但多機巧善應變耳由是并罷<lb/>
<pb n="KR2b0040_WYG_040-4b"/>
夷簡及宣制夷簡方押班聞唱其名大駭不知其故而<lb/>
夷簡素厚内侍副都知閻文應因使為中詗久之乃知<lb/>
事由皇后云宰臣張士遜加詔文舘大學士李廸同平<lb/>
章事王隨參知政事李諮為樞宻副使王徳用為僉書<lb/>
樞宻院事始太后臨朝有求内降補軍吏者徳用曰補<lb/>
吏軍政也不可與太后固欲與之卒不奉詔乃止興國<lb/>
寺東火近張耆宅耆乞兵防䕶徳用不遣太后崩有司<lb/>
請衛士坐甲徳用曰故事無為太后喪坐甲者又不奉<lb/>
<pb n="KR2b0040_WYG_040-5a"/>
詔帝閲太后閤中得徳用前奏軍吏事竒之以為可大<lb/>
用故擢任樞宻徳用謝曰臣武人幸得以馳驅自效賴<lb/>
陛下威靈待罪行間足矣且臣不學不足以當大任帝<lb/>
遣使者趣入院　以權御史中丞蔡齊為龍圖閣學士<lb/>
權三司使事天章閣侍制范諷為右諌議大夫權御史<lb/>
中丞時有飛語傳荆王元儼為天下兵馬都元帥者捕<lb/>
得繫獄逮及數百人帝怒使齊按之齊曰此小人無知<lb/>
不足治且無以安荆王一夕三䟽帝大悟止笞數人而<lb/>
<pb n="KR2b0040_WYG_040-5b"/>
已先是諷出知青州時山東旱蝗前宰相王曽家多積<lb/>
粟諷發取數千斛濟饑民因請遣使安撫於是以御史<lb/>
中丞召其在青州不逾嵗也　以范仲淹為右司諌仲<lb/>
淹初聞遺詔以太妃為皇太后參决軍國事上䟽言太<lb/>
后母號也自古無因保育而代立者今一太后崩又立<lb/>
一太后天下且疑陛下不可一日無母后之助矣時已<lb/>
刪去參决等語然太后之號訖不改止罷其冊命而已<lb/>
　降殿中丞知吉州方仲弓為太子中舍監豐國監初<lb/>
<pb n="KR2b0040_WYG_040-6a"/>
仲弓請依唐武后故事立劉氏七廟太后見其奏怒曰<lb/>
吾不作此負祖宗事裂而擲之猶用是得知吉州帝以<lb/>
累更赦宥止薄責焉　壬戌始御崇政殿　癸亥上大<lb/>
行皇太后諡曰莊獻明肅舊制后皆二諡稱制加四諡<lb/>
自此始追尊李太后諡曰莊懿　五月丁夘判河南府<lb/>
錢惟演請以莊獻莊懿皇太后並祔真宗之室詔太常<lb/>
禮院詳定以聞惟演既罷景靈宫使還河南不自安乃<lb/>
建此議以希帝意　戊辰詔禮部貢舉　辛未以屯田<lb/>
<pb n="KR2b0040_WYG_040-6b"/>
員外郎龎籍為殿中侍御史籍奏請下閤門取垂簾儀<lb/>
制盡焚之又奏陛下躬親萬幾用人宜辨邪正防朋黨<lb/>
勿使受恩人主歸感權臣進擢近列願采公論毋令出<lb/>
於執政孔道輔嘗謂人曰言事官多觀望宰相意獨龎<lb/>
君可謂天子御史也　癸酉詔曰大行皇太后保佑冲<lb/>
人十有二年恩勤至矣而言者罔識大體務詆訐一時<lb/>
之事非所以慰朕孝思也其垂簾日詔命中外毋輒以<lb/>
言始太后稱制雖政出宫闈而號令嚴明恩威加天下<lb/>
<pb n="KR2b0040_WYG_040-7a"/>
左右近習亦少所假借宫掖間未嘗妄改作内外賜與<lb/>
皆有節賜族人御食必易以釦器曰尚方器勿使入吾<lb/>
家也常服絁𥜗練裙侍者見帝左右簮珥珍麗欲效之<lb/>
太后戒曰彼皇帝嬪御飾也汝安得學晚稍進外家任<lb/>
内官羅崇勲江徳明等訪外事崇勲等以此勢傾中外<lb/>
又以劉從徳故絀曹修古等然太后保䕶帝既盡力而<lb/>
帝所以奉太后亦甚備及太后崩言者多追斥垂簾時<lb/>
事左司諌范仲淹言於帝曰太后受遺先帝保佑聖躬<lb/>
<pb n="KR2b0040_WYG_040-7b"/>
十餘年矣宜掩其小過以全大徳帝大感悟乃降是詔<lb/>
　丙子命宰臣張士遜撰籍田及恭謝太廟記以翰林<lb/>
學士馮元為編官直史館宋祁為檢討官既而祁言皇<lb/>
太后謁廟非後世法乃止撰籍田記　帝始召宋綬將<lb/>
大用之為張士遜所沮丁丑以綬為翰林侍讀學士兼<lb/>
龍圖閣學士判都省　六月甲午朔日有食之　壬寅<lb/>
録周世宗及高季興李煜孟昶劉繼元劉鋹後　辛亥<lb/>
太子少傅致仕孫奭卒帝謂張士遜曰朕方欲召奭還<lb/>
<pb n="KR2b0040_WYG_040-8a"/>
而奭遂死矣嗟惜久之罷朝一日贈左僕射諡曰宣奭<lb/>
以醇徳奥學勸講禁中二十餘年朝廷典禮俱屬討論<lb/>
必取前代中正合彛法事類而陳之故政府奉行無疑<lb/>
當真宗封禪時舉朝皆歌誦盛徳奭獨正言諌諍不少<lb/>
阿比晚節勇退優游里中始終全徳近世少儔性方重<lb/>
事親篤孝父亡舐其面以代頮疾甚徙正寢屏婢妾謂<lb/>
其子瑜曰無令我死婦人之手也　初以錢惟演議下<lb/>
禮院禮院言夏商以來父昭子穆皆有配坐毎室一帝<lb/>
<pb n="KR2b0040_WYG_040-8b"/>
一后禮之正儀開元肅明皇后始有並祔惟演引唐武<lb/>
宗母韋太后祔穆宗本朝孝明孝章祔太祖故事按穆<lb/>
宗惟以韋太后配太祖未嘗以孝章配伏尋先帝以懿<lb/>
徳配饗太宗及明徳園陵禮畢遂得升祔元徳自追尊<lb/>
後凡十七年始克升配今莊穆著位長秋祔食真宗斯<lb/>
為正禮莊獻母儀天下與明徳例同若從古禮止應祀<lb/>
后廟莊懿帝母之尊與元徳例同若便升祔似非先帝<lb/>
慎重之意况前代無同日並祔之文惟上裁之詔都省<lb/>
<pb n="KR2b0040_WYG_040-9a"/>
與禮院議皆以為莊穆位崇中壼與懿徳有異己祔真<lb/>
廟自協一帝一后之文莊獻輔政十年莊懿誕育聖躬<lb/>
徳莫與並退就后廟未厭衆心按周禮大司樂職奏夷<lb/>
則歌小吕以饗先妣者姜嫄也帝嚳之妃后稷之母特<lb/>
立廟而祭謂之閟宫宜於太廟外别立新廟奉安二后<lb/>
神主同殿異室嵗時薦饗用太廟儀别立廟名自為樂<lb/>
曲以崇世饗忌前一日不御正殿百官奉慰著之甲令<lb/>
詔從之己未命權知開封府程琳内侍副都知閻文應<lb/>
<pb n="KR2b0040_WYG_040-9b"/>
度地營建新廟秋七月丁五詔知富平縣事張龜年増<lb/>
秩再任以其治行風告天下　癸未降知永興軍陳堯<lb/>
佐知廬州為狂人王文吉所誣也堯佐罷政過鄭文吉<lb/>
挾故怨告堯佐謀反帝遣中官訊問復以屬御史臺中<lb/>
丞范諷夜半被㫖詰旦得其誣狀上之堯佐猶坐是左<lb/>
降時復有誣諌官隂附宗室者宰相張士遜置二奏帝<lb/>
前且言憸人誣陷良善以揺朝廷若一開姦萌臣亦不<lb/>
能自保帝悟寘大吉于法誣諌官事亦寢<hi>時孫祖徳知諫院范仲淹</hi>
<pb n="KR2b0040_WYG_040-10a"/>
<hi>為左司諌不知宗室謂誰當考</hi>　先是右司諌范仲淹以江淮京東灾<lb/>
傷請遣使循行未報仲淹請問曰宫掖中半日不食當<lb/>
如何今數路艱食安可置而不恤甲申命仲淹安撫江<lb/>
淮所至開倉廩賑乏絶禁淫祀奏蠲廬舒折役茶江東<lb/>
丁口鹽錢饑民有食烏昧草者擷草進御請示六宫貴<lb/>
戚以戒侈心又陳八事其一曰祖宗時江淮饋運至少<lb/>
而養六軍又取天下今東南漕米嵗六百萬石至於府<lb/>
庫財帛皆出于民加之饑年艱食如此願下各有司取<lb/>
<pb n="KR2b0040_WYG_040-10b"/>
祖宗嵗用之數校之則奢儉可見矣其二曰國家太平<lb/>
垂三十年暴歛未除濫賞未革近年赦宥既頻賞給復<lb/>
厚聚於艱難散於容易願推求典禮無數肆赦推賞且<lb/>
祖宗欲復幽薊故謹内藏務先豐財庶於行師之時不<lb/>
擾於下今横為隳費或有急難將何以濟其三曰天之<lb/>
生物有時而國家用之無度天下安得不困江淮兩浙<lb/>
諸路嵗有饋糧于租税外復又入糴計東南數路不下<lb/>
二三百萬石故雖豐年穀價亦高官以傷財民且乏食<lb/>
<pb n="KR2b0040_WYG_040-11a"/>
至于造舟之費及饋運兵未給受賞與毎嵗又五七百萬<lb/>
緡故郡國之民率不暇給商賈無還禆販失業在京榷<lb/>
務課程日削國家以饋運數廣謂之有偹然冗兵冗吏<lb/>
游惰工作充塞京都臣至淮南道逢羸兵自言三十人<lb/>
自潭州挽新船至無為軍在道逃死止存六人去湖南<lb/>
猶四千餘里六人者比還本州尚未知全活乃知饋運<lb/>
之患不止傷財其害人如此今宜銷冗兵削冗吏禁游<lb/>
惰减工作既省京師用度然後减江淮饋運租税上供<lb/>
<pb n="KR2b0040_WYG_040-11b"/>
之外可罷髙價入糴則東南嵗省官錢數百萬緡或上<lb/>
京實府庫或就在所給還商旅商旅通行則𣙜貨務所<lb/>
入漸廣國用不乏東南罷糴則米價不起商人既通則<lb/>
入中之法可以兼行矣其四曰國家重兵悉在京師而<lb/>
軍食仰於度支則所養之兵不可不精也禁軍代回五<lb/>
十以上不任披帶者降為畿内及陳許等處近下禁軍<lb/>
一卒之費嵗不下百千萬人則百萬緡矣七十嵗乃放<lb/>
停鄉園改易骨肉淪謝羸老者歸復何託是未停之前<lb/>
<pb n="KR2b0040_WYG_040-12a"/>
大蠧國用既廢之後復傷物情請下所司禁軍選不堪<lb/>
披帶者與本鄉州軍别立就糧指揮至彼有田園骨肉<lb/>
許之歸農則羸老之人亦不至失所矣其五曰㳂邊市<lb/>
馬嵗幾百萬緡罷之則絶戎人行之則困中國今馬至<lb/>
京師宜多鬻於民間假其芻牧或有邊用一呼可集又<lb/>
重税以禁江淮小馬勿使至近裏州軍則西北之馬可<lb/>
行外慰戎心内為武備且减芻秣以億萬計其六曰江<lb/>
淮發運使嵗漕六百餘綱省員殿侍並以嵗勞改班行<lb/>
<pb n="KR2b0040_WYG_040-12b"/>
若國家稍節用度則可减綱運酬奬之人其七曰百司<lb/>
流外日以増冗諸舘人吏宜一歸崇文院而罷招置三<lb/>
五年可去其半其餘並移補諸司其八曰真州建長蘆<lb/>
寺役兵之糧已四萬斛棟宇像塑金碧之資又三十萬<lb/>
緡施之於民可以寛重歛施之於士可以増厚禄施之<lb/>
於兵可以拓舊疆矣自今願常以土木之勞為戒上嘉<lb/>
納之<hi>考異仲淹正傳云上捄敝十事而不載事目今從附𫝊及奏議所上止八事不知正傳何據也今不</hi>
<hi>取</hi>　戊子詔以蝗旱去尊號睿聖文武四字仍令中外<lb/>
<pb n="KR2b0040_WYG_040-13a"/>
直言闕政　先是帝遣曹琮如契丹告哀章得象致物<lb/>
八月甲午朔契丹使耶律壽寧等來祭奠弔慰　丙申<lb/>
以太常丞永新劉沆直集賢院沆前同判舒州莊獻太<lb/>
后建資聖浮屠内侍張懐信挾詔命督役嚴急州將至<lb/>
移疾不敢出沆奏罷懐信歸　贈工部員外郎曹修古<lb/>
為右諌議大夫修古鯁直有風節當莊獻時權倖用事<lb/>
人人顧望畏忌而修古遇事輒言無所回撓初論馬季<lb/>
良錢曖忤太后㫖貶同判杭州未行改知興化軍卒于<lb/>
<pb n="KR2b0040_WYG_040-13b"/>
官貧不能歸𦵏賓佐賻錢五十萬季女泣白其母曰奈<lb/>
何以是累吾先人也卒拒不納帝思修古忠故優贈之<lb/>
仍賜其家錢二十萬修古無子録其壻劉勲為試將作<lb/>
監主簿　壬寅名莊獻明肅太后莊懿太后新廟曰奉<lb/>
慈　癸夘詔凡除轉運使及藩鎮邊郡守臣自今並許<lb/>
上殿奏事　甲辰詔中外毋避莊獻明肅太后父諱<lb/>
壬子宰臣張士遜等言比諸道旱蝗請用漢故事冊免<lb/>
䝉賜詔不許今陛下既减損尊名願各降官一等以塞<lb/>
<pb n="KR2b0040_WYG_040-14a"/>
天異帝慰勉之　丁巳置端明殿學士以翰林侍讀學<lb/>
士宋綬為之　三司言自籍田後繼有賞賫用度不足<lb/>
請假於内藏庫庚申出緡錢百萬賜之帝謂張士遜曰<lb/>
國家錢本無内外盖以助經費耳自是嵗歉或調發則<lb/>
出内藏以濟之　九月丙寅崇信節度使同平章事判<lb/>
河南府錢惟演罷還本鎮初惟演欲為自安計首建二<lb/>
后並配議既與劉美為親又為其子曖娶郭皇后妹至<lb/>
是又欲與莊懿太后族為婚御史中丞范諷劾奏惟演<lb/>
<pb n="KR2b0040_WYG_040-14b"/>
擅議宗廟又言惟演在莊獻時權寵太盛且與后族連<lb/>
姻請行降絀帝不聴諷袖告身對曰陛下不聴臣言臣<lb/>
今奉使山陵而惟演守河南臣朝暮憂刺客願納此不<lb/>
敢復為御史中丞矣帝不得已可之諷乃趨出丁夘復<lb/>
奪曖一官聴隨惟演行諸子皆補外州監當　甲戌幸<lb/>
洪福院臨莊懿太后梓宫丙子壬午臨如之　丁丑詔<lb/>
國忌日罷佛像前設神御　壬午莊獻明肅皇太后靈<lb/>
駕發引帝顧輔臣曰朕欲親行執紼之禮以申孝心乃<lb/>
<pb n="KR2b0040_WYG_040-15a"/>
引紼行哭出皇儀殿門禮官固請而止遣奠正陽門外<lb/>
遂詣洪福院服素紗幞頭淡黄衫從官常服黒帶奉引<lb/>
莊懿太后梓宫遣奠廷中皆改衰服奉辭隨梓宫攀號<lb/>
不已左右固請止帝泣曰劬勞之恩終身何所報乎步<lb/>
送至院西南隅仗轉乃還　冬十月知諌院孫祖徳言<lb/>
䕶國節度使兼侍中張耆建樓於私第下瞰社稷祠壇<lb/>
請毁撤之詔可　丁酉祔𦵏莊獻明肅皇太后莊懿皇<lb/>
太后于永定陵　甲辰詔兩川嵗貢綾錦羅綺之屬以<lb/>
<pb n="KR2b0040_WYG_040-15b"/>
三之二易為紬絹供軍須時帝富于春秋左右欲以巧<lb/>
自媚後苑珠玊之工頗盛殿中侍御史龎籍言今螽螟<lb/>
為灾民憂轉死北有耶律西有拓拔陛下安得不以儉<lb/>
約為師奢靡為戒重惜國費以徇民之急帝深納其言<lb/>
己酉祔莊獻明肅太后莊懿太后主于奉慈廟　辛亥<lb/>
帝諭輔臣曰近嵗進士所試詩賦多浮華而學古者或<lb/>
不得以自進宜令有司兼以策論取之　以司封員外<lb/>
郎祕閣校理呉遵路為開封府推官始莊獻太后稱制<lb/>
<pb n="KR2b0040_WYG_040-16a"/>
遵路條奏十餘事語皆切直忤太后意出知常州遵路<lb/>
至常即令轉市呉中米以備嵗儉已而果大乏食民賴<lb/>
以濟自他郡流至者亦十全八九范仲淹按撫淮南薦<lb/>
遵路為郡得古人之風乞以遵路救灾事迹頒諸州為<lb/>
法并付史館遵路淑子也　癸丑下徳音降東西京囚<lb/>
罪一等徒以下釋之縁二太后陵應奉民戸免租賦科<lb/>
役有差　戊午張士遜罷為左僕射判河南府樞宻使<lb/>
楊崇勲罷為河南三城節度使同平章事判許州先事<lb/>
<pb n="KR2b0040_WYG_040-16b"/>
天下蝗旱仍見士遜居首相不能有所建明帝頗復思<lb/>
吕夷簡及百官詣洪福院上莊獻太后謚冊退而奉慰<lb/>
士遜乃過崇勲園飲酒日中不至羣臣離立以俟御史<lb/>
中丞范諷劾奏之遂與崇勲俱罷　以判陳州吕夷簡<lb/>
同平章事知河南府王曙充樞宻使僉書樞宻院事王<lb/>
徳用為樞宻副使端明殿學士刑部侍郎宋綬參知政<lb/>
事權三司使蔡齊為樞宻副使　庚申詔自今毎日御<lb/>
前殿視事帝即位之初尚循真宗晚年故事惟隻日御<lb/>
<pb n="KR2b0040_WYG_040-17a"/>
殿至是始復舊制　自唐以來民計田諭賦外増取他<lb/>
物復析為賦謂之雜變亦謂之㳂納名品煩細官司嵗<lb/>
附帳籍並縁侵擾民以為患帝既躬耕籍田因詔三司<lb/>
㳂納物以類併合于是三司請悉除諸名品併為一物<lb/>
夏秋嵗入第分麄細二色百姓便之　十一月癸亥朔<lb/>
禮部侍郎參知政事薛奎罷為資政殿學士戸部侍郎<lb/>
判都省始莊獻崩二府大臣皆罷去奎獨留帝且倚以<lb/>
為相而奎得喘疾數辭位有詔免朝謁視事如故又數<lb/>
<pb n="KR2b0040_WYG_040-17b"/>
賜告還第乆之乃罷　以龍圖閣待制孔道輔為右諌<lb/>
議大夫權御史中丞　詔増宗室俸　乙丑追冊美人<lb/>
張氏為皇后　甲戌贈冦凖中書令復萊國公其壻屯<lb/>
田員外郎張子皋復直史館仍令齎詔賜其家祭酹之<lb/>
　戊寅以大理評事劉渙為右正言初渙上䟽莊獻太<lb/>
后請還政太后怒議黥面配白州屬太后疾革宰相吕<lb/>
夷簡故為稽留不即行至是渙以前䟽自言夷簡請褒擢<lb/>
帝既用渙顧謂夷簡曰向者樞宻院亟欲投竄賴卿以<lb/>
<pb n="KR2b0040_WYG_040-18a"/>
免夷簡謝曰渙疎外敢言大臣或及此則太后必疑風㫖<lb/>
自陛下使母子不相安矣帝喜以夷簡為忠　己夘徙判<lb/>
天雄軍王曽判河南府始陳堯咨與曽有隙曽實代堯<lb/>
咨於天雄政有不便者徐更之彌縫不見其迹及去堯<lb/>
咨復繼曽後見府署及什器皆因堯咨舊規但完葺無<lb/>
所改嘆曰王公宜其為宰相我度量誠不及也　己丑<lb/>
以度支判官刑部郎中章頻兼侍御史知雜事頻奉使<lb/>
契丹未還尋卒于紫濛館契丹遣内侍就舘奠祭命接<lb/>
<pb n="KR2b0040_WYG_040-18b"/>
伴副使呉克荷䕶其喪以錦車駕橐駝載至中京歛以<lb/>
銀飾棺又具鼓吹羽葆吏士持甲兵衛送至白溝詔遣<lb/>
其子訪乗𫝊扈柩歸仍以知雜誥賜其家録子婺州司<lb/>
理參軍詢為大理寺丞訪為三班奉職　十二月丙申<lb/>
帝謂輔臣曰朕毎退朝凡天下之奏必親覽之吕夷簡<lb/>
曰若小事皆闗聴覽恐非所以輔養聖神帝曰朕承先<lb/>
帝之託况以萬幾之重敢自泰乎又曰朕日膳不欲事<lb/>
珍美衣服多以縑繒為之至屢經澣濯而宫人或以為<lb/>
<pb n="KR2b0040_WYG_040-19a"/>
笑大官進膳有蟲在食器中朕掩而不言恐罪及有司<lb/>
也　始天聖六年罷諸路提㸃刑獄官八年復置又權<lb/>
停於是帝謂輔臣曰諸路刑獄既罷提㸃官轉運司不<lb/>
能一一躬往讞問恐浸致寃濫宜選賢明亷幹不生事<lb/>
者委任之乃復置諸路提㸃刑獄官仍參用武臣　丁<lb/>
酉詔諸路轉運司副嵗徧歴所部止許以兩吏自隨仍<lb/>
委諸州軍具所至月日以聞　甲辰以京東饑出内藏<lb/>
庫絹二十萬下三司代本路上供之數　丁未出侍御<lb/>
<pb n="KR2b0040_WYG_040-19b"/>
史張沔知信州殿中侍御史韓瀆知岳州先是宰相李<lb/>
迪除二人為臺官既數月吕夷簡復入因議其事於帝<lb/>
前帝曰祖宗法不可壊也宰相自用臺官則宰相過失<lb/>
無敢言者矣迪等皆惶恐遂出沔瀆仍詔自今臺官有<lb/>
缺非中丞知雜保薦者毋得除授　戊申出宫人二百<lb/>
帝時屢出宫人吕夷簡曰此聖朝美事然民間物貴恐<lb/>
出宫人或有失所者亦宜念之帝因曰曩者太后臨朝<lb/>
臣僚戚屬多進女口入宫今已悉還其家矣　初郭皇<lb/>
<pb n="KR2b0040_WYG_040-20a"/>
后挾莊獻太后勢頗驕後宫為莊獻所禁遏希得進及<lb/>
莊獻崩帝稍自縱宫人尚氏楊氏驟有寵后性妬屢與忿<lb/>
争尚氏嘗於帝前語侵后后不勝忿起批其頰帝自起<lb/>
救之后誤批帝頸帝大怒有廢后意内侍副都知閻文<lb/>
應白帝出爪痕示執政近臣吕夷簡以前罷相故怨后<lb/>
而范諷方與夷簡相結諷乗間言后立九年無子大義<lb/>
當廢夷簡賛其言帝意未决外人籍籍頗有聞者右司諌<lb/>
范仲淹因對極陳其不可居乆之乃定議廢后夷簡先<lb/>
<pb n="KR2b0040_WYG_040-20b"/>
勅有司無得受臺諌章䟽己夘詔封為浄妃玊京冲妙<lb/>
仙師賜名清悟别居長寜宫臺諌章䟽皆不得入仲淹<lb/>
即與權御史中丞孔道輔率知諌院孫祖徳侍御史蔣<lb/>
堂郭勸楊偕馬絳殿中侍御史段少連左正言宋郊右<lb/>
正言劉渙伏閣争之守殿門者闔扉不為通道輔手撫<lb/>
銅環大呼曰皇后被廢奈何不聴臺諌入言尋詔宰相<lb/>
召臺諌諭以皇后當廢狀道輔等悉詣中書語夷簡曰<lb/>
人臣之於帝后猶子事父母也父母不和固宜諌止奈<lb/>
<pb n="KR2b0040_WYG_040-21a"/>
何順父出母乎衆譁然争致其説夷簡曰發后有漢唐<lb/>
故事道輔及仲淹曰人臣當道君以堯舜豈得引漢唐<lb/>
失徳為法夷簡不能答道輔與仲淹等退將以明日留<lb/>
百官揖宰相廷争而夷簡即奏臺諌伏閤請對非太平<lb/>
美事乃議逐道輔等丙辰旦道輔等始至待漏院詔道<lb/>
道輔出知泰州仲淹知睦州祖徳等各罰銅二十斤故<lb/>
事罷中丞必有告辭至是直以勅除道輔比還家勅隨<lb/>
至又遣使押道輔及仲淹亟出城仍詔諌官御史自今<lb/>
<pb n="KR2b0040_WYG_040-21b"/>
毋得相率請對絳偕奏乞與道輔仲淹俱貶勸及少連<lb/>
再上䟽皆不報<hi>考異正史實録並云范諷權御史中丞按廢后時諷罷中丞兩月矣當云權三</hi>
<hi>司使又恐諷前有此議今沒其官而不書庻不相抵牾郭勸傳云郭后廢議納陳氏勸進諫曰家以御天下自</hi>
<hi>后妃始郭氏非有大故不當廢陳氏無世□不可儷宸極䟽入后已廢而陳氏議遂寢按議納陳氏在明年秋</hi>
<hi>不與廢郭后同時今不取</hi>　將作鹽丞簽判河陽富弼上䟽曰郭皇<lb/>
后自居中宫不聞有過陛下忽然廢斥物議騰涌自太<lb/>
祖太宗真宗三后撫國凡七十年未嘗有此陛下為人<lb/>
子孫不能守祖考之訓而遂有廢后之事治家尚不以<lb/>
<pb n="KR2b0040_WYG_040-22a"/>
道奈天下何范仲淹為諌官所極諌者乃其職也陛下<lb/>
何故罪之假使所諌不當猶須含忍以招諌諍况仲淹<lb/>
所諌大愜衆心陛下乃縱私忿不顧公議取笑四方臣<lb/>
甚為陛下不取也昔莊獻臨朝陛下受制事體大弱而<lb/>
莊獻不敢行武后故事者盖賴一二忠臣救䕶之今陛<lb/>
下始獲暫安遂忘舊日忠臣羅織其罪而譴逐之陛下<lb/>
以萬乗之尊廢一婦人甚為小事然所損之體則極大<lb/>
也夫廢后謂之家事而不聴外臣者此乃唐奸臣許敬宗<lb/>
<pb n="KR2b0040_WYG_040-22b"/>
李世勣諂佞之辭陛下何足取法且莊獻莊懿山陵始<lb/>
畢墳土未乾便以色欲之心廢黜后氏不告宗廟陛下<lb/>
舉一事而獲二過於天下廢無罪之后一也逐忠臣二<lb/>
也此二者皆非太平之世所行臣實痛惜之又曰仲淹<lb/>
以忠直不撓莊獻時論冬仗事大正君臣之分陛下以<lb/>
此擢用之既居諌列聞累曽宣諭使小大之事必諌無<lb/>
得有隠是陛下欲聞過矣雖古先聖哲亦無以過今仲<lb/>
淹聞過遂諌上副宣諭之意而反及於禍是陛下誘而<lb/>
<pb n="KR2b0040_WYG_040-23a"/>
陷之不知自今何以使臣雖日加宣諭諌臣以仲淹為<lb/>
戒必不信矣今廢后已行雖未可悔願且追還仲淹復<lb/>
其諌職䟽入不報　時仍嵗旱蝗執政謂宜有變更以<lb/>
導迎和氣丁巳詔改明年元曰景祐<hi>考異歐陽修歸田録云明道犯契丹</hi>
<hi>諱故遽改恐誤契丹主隆緒者明記子雖諱明然不應二年始改要是契丹初不問年號但趙元昊以明字犯</hi>
<hi>其父名故輒稱顯道契丹事則未間今止從詔語</hi>　禁邊臣増置堡砦　參知<lb/>
政事王隨言淮南積鹽一千五百萬石至無屋以貯露<lb/>
積苫覆嵗以損耗又亭戸輸鹽得本錢或無以給故亭<lb/>
<pb n="KR2b0040_WYG_040-23b"/>
戸貧困往往起為盜賊其害如此願得權聴通商三五<lb/>
年使商人入錢京師又宜置折博務于揚州使輸錢及<lb/>
粟帛計直予鹽一石約售錢二千則一千五百萬石可得緡<lb/>
錢二千萬以資國用初范仲淹安撫江淮亦以䟽通鹽<lb/>
利為言至是遂詔宋綬張若谷丁度與三司使江淮制<lb/>
置使同議可否皆以為聴通商則恐私販肆行侵蠧縣<lb/>
官請勅制置司監造船運至諸路使皆有二三年之畜<lb/>
復天禧元年制聴商人入錢粟京師及淮浙江南荆湖<lb/>
<pb n="KR2b0040_WYG_040-24a"/>
州軍易鹽在通泰楚海真楊漣水髙郵貿易者毋得出<lb/>
城餘州聴詣縣鎮毋至郷村其入錢京師増鹽予之并<lb/>
勅轉運司經畫本錢以償亭戸詔皆施行　是嵗契丹<lb/>
改元重熈上太后號曰儀天皇太后<lb/>
　<lb/>
　<lb/>
　<lb/>
　<lb/>
<pb n="KR2b0040_WYG_040-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑後編卷四十<lb/>
</p>
<p>
</p>
  </div>
</body>
</text>
</TEI>
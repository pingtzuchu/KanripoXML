<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編卷一百三十九</head> <lb/>
    <p>
<pb n="KR2b0040_WYG_139-1a"/>
欽定四庫全書<lb/>
　資治通鑑後編卷一百三十九<lb/>
　　　　　　　　　　　刑部尚書徐乾學撰<lb/>
　宋紀一百三十九<hi>起𤣥黓執徐正月盡昭陽大荒落三月凡一年有三月</hi>
　　理宗建道備徳大功復興烈文仁武聖明安孝皇<lb/>
　　帝<lb/>
紹定五年春正月己丑以孟珙為京西路兵馬鈐轄初<lb/>
珙父宗政知棗陽招唐鄧蔡州壮士二萬餘人號忠順<lb/>
<pb n="KR2b0040_WYG_139-1b"/>
軍命江海統之衆不服制置司以珙代海珙分其軍為<lb/>
三衆皆帖然珙又剏平堰於棗陽自城至軍西十八里<lb/>
由八壘河經漸水側水跨九阜建通天槽八十有三丈<lb/>
溉田十萬立十荘三轄使軍民分屯邉儲豐牣珙又命<lb/>
忠順軍家自畜馬官給芻粟馬益蕃息至是以母憂起<lb/>
復駐劄棗陽軍　庚寅詔李全之叛海陵簿吳嚞罵賊<lb/>
而死特贈朝奉郎官其一子　壬辰以史嵩之為京湖<lb/>
安撫制置使知襄陽府　壬寅新作太廟成　蒙古兵<lb/>
<pb n="KR2b0040_WYG_139-2a"/>
自唐州趣汴金元帥完顔兩羅索與戰於襄城敗績走<lb/>
還汴金主召羣臣議尚書令史楊居仁請乗其逺至擊<lb/>
之平章巴薩不從遣瑪楚勒等部民丁壮萬人開短堤<lb/>
决河水以衛京城命𤓰爾佳薩哈将步騎三萬廵河渡起<lb/>
近京諸色軍家屬五十萬口入京城蒙古主用西夏人<lb/>
額爾克計自河中由河清縣白坡渡河遣人馳報托壘以<lb/>
師來㑹𤓰爾佳薩哈行至封丘而還蒙古兵奄至瑪勒楚<lb/>
等皆死丁壮得免者僅三百人蒙古主入鄭州遣蘓布<lb/>
<pb n="KR2b0040_WYG_139-2b"/>
特攻汴金主召羣臣議所守有言珠格果勒齊所築裏城<lb/>
决不可守外城决不可棄於是决計守外城命修樓櫓<lb/>
器具時京城諸軍不滿四萬而城周百二十里不能徧<lb/>
守故議以遷避之民充軍又召在京軍官於上清宫平<lb/>
日防城得功者截長補短假借而用得百餘人又集京<lb/>
東西沿河舊屯兩都尉及衛州義軍凡四萬并丁壮二<lb/>
萬分置四面毎面選千名飛虎軍以専救應然亦不能<lb/>
軍矣　乙未蒙古㳺騎至汴城金完顔哈達伊喇富哈<lb/>
<pb n="KR2b0040_WYG_139-3a"/>
自鄧州率步騎十五萬赴援蒙古以騎三千尾之哈達<lb/>
等謀曰敵兵三千而我不戰是弱也進至鈞州沙河蒙<lb/>
古兵不戰而退金軍方盤營蒙古兵復來襲金軍不得<lb/>
休息食飲且行且戰至黄榆店距鈞州三十五里丁酉<lb/>
大雪不能進忽有㫖云雨省軍悉赴京師哈達等遂發<lb/>
蒙古兵自北渡者畢集前後以大樹塞道楊沃衍奪路<lb/>
而前金軍遂次三峯山軍士有不食至三日者蒙古兵<lb/>
與河北兵合四面圍之熾薪燔肉更迭休息乗金困憊<lb/>
<pb n="KR2b0040_WYG_139-3b"/>
開鈞州路縱之走而以生兵夾擊之金軍潰聲如崩山<lb/>
武仙率三十騎入竹林中走宻縣楊沃衍樊澤張惠步<lb/>
持大槍奮戰而死哈達知大事已去欲下馬戰而富哈<lb/>
已失所在乃與陳和尚等以數百騎走入鈞州蒙古主<lb/>
在鄭州聞托壘與金相持遣昆布哈齊拉衮等赴之<lb/>
至則金軍已潰於是乃合攻鈞州塹其城外哈達匿窟<lb/>
室中城破蒙古兵發而殺之因揚言曰汝家所恃惟黄<lb/>
河與哈達耳今哈達為我殺黄河為我有不降何待陳<lb/>
<pb n="KR2b0040_WYG_139-4a"/>
和尚趨避隠處殺掠稍定乃出自言曰我金國大将欲<lb/>
見白事蒙古兵以數騎夾之詣托壘問其姓名曰我忠<lb/>
孝軍總領完顔陳和尚大昌原衛州倒囘谷之勝皆我<lb/>
也我死亂軍中人将謂我負國家今日明白死天下必<lb/>
有知我者托壘欲其降不肯乃斫足脛折之劃口吻至<lb/>
耳噀血而呼至死不屈蒙古将有義之者以馬湩酹而<lb/>
祝曰好男子他日再生當令我得之富哈走蒙古兵追<lb/>
躡擒之械至官山托壘欲降之往復數百言終不肯但<lb/>
<pb n="KR2b0040_WYG_139-4b"/>
曰我金國大臣惟當金國境内死耳遂殺之金之徤将<lb/>
鋭卒俱盡自是不可復振矣蒙古遂下商虢嵩汝陜路<lb/>
許鄭陳亳潁夀睢永等州時俘獲甚衆軍還逃者十七<lb/>
八蒙古主下令凡居停逃民及資給者滅其家鄉社亦<lb/>
連坐由是逃者莫敢舍多殍死道路耶律楚材從容進<lb/>
曰河南既平民皆陛下赤子走復何之奈何因一俘囚<lb/>
連死數十百人乎蒙古主遂除其禁　庚子金主御端<lb/>
門肆赦改元開興翰林學士趙秉文為赦文布宣悔悟<lb/>
<pb n="KR2b0040_WYG_139-5a"/>
哀痛之意指事陳義辭情俱盡聞者莫不感勵洛陽人<lb/>
至於慟哭　二月癸丑帝謁太廟　初金主聞蒙古入<lb/>
饒風關遣圖克坦烏勒登行省閿鄉以偹潼關圖克坦伯嘉為<lb/>
關陜總師便宜行事伯嘉馳入陜榜縣鎮遷入大城糧<lb/>
斛輜重聚之陜州近山者入山寨避兵㑹阿里哈傳㫖<lb/>
召烏勒登援汴烏勒登逐與潼闗總帥納哈塔哈順秦藍總帥<lb/>
完顔重喜等帥軍十一萬騎五千盡撤秦藍諸關之備<lb/>
從虢入陜同華閿鄉一帶軍糧數十萬斛備闗船二百<lb/>
<pb n="KR2b0040_WYG_139-5b"/>
餘艘皆順流東下俄聞蒙古兵近糧皆不及載<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>悉空<lb/>
下復盡起州民運靈寳硤石倉粟㑹蒙古㳺騎至殺掠<lb/>
不可勝計金守将李平以潼闗降於蒙古蒙古遂長驅<lb/>
至陜烏勅登所發閿鄉軍士各以老幼自随由西南徑入<lb/>
太山氷雪中部将多叛去蒙古聞之自盧氏以數百騎<lb/>
追及山路積雪晝日凍釋泥淖及脛随軍婦女棄擲老<lb/>
幼哀號盈路行至鐵嶺欲戰而饑憊於是重喜先降蒙<lb/>
古斬之於馬前金兵遂大潰秦藍總帥府經厯商衡死<lb/>
<pb n="KR2b0040_WYG_139-6a"/>
焉烏勒登哈順從數十騎走山谷間追騎擒之皆被殺時<lb/>
慶善努行省徐州引兵入援至楊驛店馬躓被擒見真<lb/>
定史帥問曰君為誰史帥言我真定五路史萬户也慶<lb/>
善努曰是天澤乎曰然曰吾國已殘破公其以生靈為<lb/>
念及見特黙岱誘之使招京城不從又偃蹇不屈左右<lb/>
以刀斫其足足折亦不降遂殺之　蒙古取金睢州遂<lb/>
圍歸徳府金行省持嘉紐勒歡命經歴冀禹錫守禦竭<lb/>
其材智城得不陷　金復以完顔賽布為左丞相先是<lb/>
<pb n="KR2b0040_WYG_139-6b"/>
賽布謂都事商衡曰古來宰相必用文人以其知為相<lb/>
之道賽布何所知使居此位吾恐他日史官書某時以<lb/>
某為相而國亡遂請致仕先是侯摯在都堂㑹議以國<lb/>
勢不支因論數事曰只是更無擘畫巴薩怒曰平章出<lb/>
此言國家何望耶賽布曰侯相言甚當巴薩含憤而罷<lb/>
至是蒙古攻汴日急財匱援絶金主大懼巴薩以為勢<lb/>
必講和和議定則首相當往為質乃力請金主起賽布<lb/>
為相且括汴京民軍二十萬分𨽻諸帥人月給粟一石<lb/>
<pb n="KR2b0040_WYG_139-7a"/>
五斗　三月丁酉日生抱氣承氣　蒙古立砲攻洛陽<lb/>
洛陽城中唯三峯潰卒三四千及忠孝軍百餘留守薩<lb/>
哈連疽發於背不能軍妻通吉氏度城必破謂薩哈連<lb/>
曰公受國家恩最厚今大兵臨城公不幸病不能禦敵<lb/>
死猶可以報國幸無以我為慮薩哈連出廵城通吉氏<lb/>
乃以平日衣服粧具玩好布之卧榻資貨悉散之家人<lb/>
艷糚盛服過於平日戒其婢曰我死則扶置榻上以衾<lb/>
覆我四圍舉火焚之無使兵見我面言訖閉門自經死<lb/>
<pb n="KR2b0040_WYG_139-7b"/>
薩哈連從外至聞死状乃拊榻曰夫人不辱我我可辱<lb/>
朝廷乎投濠而死元帥任守貞因行府事及守貞援汴<lb/>
河南人共擁强伸為府僉事領所有軍二千五百人甫<lb/>
三日蒙古兵圍城伸括衣帛為幟立之城上率士卒赤<lb/>
身而戰以壮士數百往來救應大呼以憨子軍為號其<lb/>
聲勢與萬衆無異兵器已盡以錢為鏃得蒙古兵一箭<lb/>
截而為四以筒鞭發之又創遏砲用不過數人能發大<lb/>
石於百步外所擊無不中伸奔走四應所至必㨗蒙古<lb/>
<pb n="KR2b0040_WYG_139-8a"/>
益兵力攻凡三月餘不能抜乃退　蒙古主将北還遣<lb/>
使自鄭州至汴諭金主降且索翰林學士趙秉文衍聖<lb/>
公孔元措等二十七家及歸順人家屬伊喇富哈妻子<lb/>
并繡女弓匠鷹人等金主乃封荆王守純子額爾克為曹<lb/>
王議以為質宻國公璹以額爾克幼請代行金主慰遣之<lb/>
不聴其代璹越忠簡王永功之孫也壬寅命尚書左丞李<lb/>
蹊送額爾克出質諌議大夫費摩阿古岱為講和使未行<lb/>
蒙古蘓布特聞之曰我受命攻城不知其他乃立攻具<lb/>
<pb n="KR2b0040_WYG_139-8b"/>
沿濠列木柵驅漢俘及婦女老幼負薪草填濠頃刻平<lb/>
十餘步平章巴薩以議和不敢與戰城中喧閧金主聞<lb/>
之從六七騎出端門至舟橋時新雨淖車駕忽出都人<lb/>
驚愕失措但跪於道旁有望而拜者金主麾之曰勿拜<lb/>
恐泥汙汝衣老幼遮擁至有誤觸金主衣者少頃宰相<lb/>
從官皆至進笠不受曰軍中暴露我何用此西南軍士<lb/>
五六十輩進曰北兵填濠過半平章傳令勿放一鏃恐<lb/>
壊和事豈有此計耶金主曰朕以生靈之故稱臣進奉<lb/>
<pb n="KR2b0040_WYG_139-9a"/>
無不順從止有一子養未長成今往作質汝等畧忍待<lb/>
曹王出韃靼不退汝等死戰未晚是日曹王行蒙古兵<lb/>
併力進攻金砲石取艮嶽太湖靈壁假山為之大小各<lb/>
有斤重圓如燈毬蒙古砲破大磑或碌碡為二三皆用<lb/>
之攅竹砲有至十三稍者每城一角置砲百餘枚更迭<lb/>
上下晝夜不息數日石幾與裏城平而城上樓櫓皆拆<lb/>
故宫及芳華玉溪之材為之合抱之木随擊而碎以馬<lb/>
糞麥秸布其上網索旃褥固䕶之其懸風板之外皆以<lb/>
<pb n="KR2b0040_WYG_139-9b"/>
牛皮為障蒙古兵以火砲擊之随即延爇不可撲救城<lb/>
乃周世宗所築取虎牢土為之堅宻如鐵受砲所擊唯<lb/>
凹而已蒙古兵濠外築城圍百五十里城有乳口樓櫓<lb/>
壕深丈許濶亦如之三四十步置一舖舖置百許人守<lb/>
之初巴薩命築門外短墻委曲陿隘僅容三二人得過<lb/>
以防蒙古奪門及被攻諸将請乗夜斫營軍乃不能猝<lb/>
出比出已為蒙古所覺後募死士千人穴城由壕徑渡<lb/>
燒其砲座城上懸紅紙燈為應約燈起渡濠又放紙鳶<lb/>
<pb n="KR2b0040_WYG_139-10a"/>
置文書其上至蒙古營㫁之以誘被俘者皆為蒙古所<lb/>
覺時有火砲名震天雷用鐵罐盛藥以火㸃之砲起火<lb/>
發其聲如雷聞百里外所爇圍半畆已上火㸃著鐵甲<lb/>
皆透蒙古時為牛皮洞直至城下掘城為龕間可容人<lb/>
城上莫如之何乃以鐵繩懸震天雷順城而下至掘處<lb/>
火發人與牛皮皆碎迸無迹又有飛火槍注藥以火發<lb/>
之輒前燒十餘步蒙古唯畏此二物攻城十六晝夜内<lb/>
外死者以百萬計明惠皇后陵被發金主遣中官求得<lb/>
<pb n="KR2b0040_WYG_139-10b"/>
其柩復𦵏之蘓布特知不可取乃為好語曰兩國已講<lb/>
和更相攻耶金主因就應之乃遣户部侍郎楊居仁出<lb/>
宜秋門以酒炙犒蒙古兵且以金帛珍異賂之蘓布特<lb/>
乃許退兵散屯河洛之間方北兵之攻城也矢石如雨<lb/>
忽見一女子呼於城下曰我倡女張鳯奴也許州破被<lb/>
俘至此彼軍不日去矣諸君努力為國堅守無為所欺<lb/>
也言竟投濠而死金主遣使馳祭於西門敵退参政持<lb/>
嘉哈沙以守城為已功欲率百官入賀参政内族色哩<lb/>
<pb n="KR2b0040_WYG_139-11a"/>
曰城下之盟春秋以為恥况以罷攻為可賀耶哈沙怒<lb/>
曰社稷不亾君后免難汝等不以為喜耶乃命趙秉文<lb/>
為表秉文曰春秋新宫災三日哭今園陵如此酌之以<lb/>
禮當慰不當賀事乃已初城之被圍右司諌陳岢上書<lb/>
請戰其畧曰今日之事皆由陛下不㫁将相怯懦若因<lb/>
循不决一旦無如之何恐君臣相對涕泣而已其言剴<lb/>
切深中時病哈沙見之大怒召岢入省呼其名責之曰<lb/>
子為陳山可乎果如子言能退大敵我當世世與若為<lb/>
<pb n="KR2b0040_WYG_139-11b"/>
僕聞者莫不竊笑盖不識岢字分為兩也岢策竟不行<lb/>
識者惜之　甲子金主御端門肆赦改元天興詔内外<lb/>
官民能完復州郡者功賞有差出金帛酒炙犒飫軍士<lb/>
减御膳罷冗貟放宫女上書不得稱聖改聖㫖為制㫖<lb/>
釋犒厲王衞紿王二族禁錮是日解嚴步兵始出封丘<lb/>
門外采蔬薪　金平章政事完顔巴薩恇怯無能性復<lb/>
貪鄙軍士憤其不戰巴薩不自安謂尚書令史元好問<lb/>
曰我妨賢路久矣得退為幸為我撰乞致仕表頃之金<lb/>
<pb n="KR2b0040_WYG_139-12a"/>
主已遣使持詔至其第令致仕軍士欲殺之巴薩懼一<lb/>
夕數遷金主以親軍二百隂為之衛軍士無以泄其憤<lb/>
遂相率毁其别墅　夏四月丁卯起魏了翁以集英殿<lb/>
撰知遂寧府辭不拜　五月辛卯臣僚言積隂霖霪必<lb/>
有致咎之徴比聞蘄州進士馮杰本儒家都大坑冶司<lb/>
抑為罏户誅求日増杰妻以憂死其女繼之弟大聲因<lb/>
赴訴死於道路杰知不免舉火自經死民寃至此豈不<lb/>
上干隂陽之和詔都大坑冶罷職　金汴京大寒如冬<lb/>
<pb n="KR2b0040_WYG_139-12b"/>
因大疫凡五十日諸門出柩九十餘萬貧不能𦵏者不<lb/>
在是數尋以疫後園户僧道醫師鬻棺者擅厚利命有<lb/>
司倍征之以助國用　癸巳太白經天晝見　六月乙<lb/>
丑熒惑填星合於婁熒惑順行犯填星　己巳金詔贈<lb/>
完顔陳和尚鎮南軍節度使立保忠廟碑　金徐州埽<lb/>
兵總領王祐張興都統封仙等夜燒草塲作亂逐行省<lb/>
圖克坦伊圖蒙古國安用率兵入徐州執王祐等斬之以<lb/>
封仙為元帥主徐州事圖克坦伊圖奔宿州節度使赫舍<lb/>
<pb n="KR2b0040_WYG_139-13a"/>
哩阿古不納乃與諸将駐於城南時宿之鎮防有逃還<lb/>
阿古以為叛歸亦不納城中鎮防千户髙埒克謀就徐<lb/>
州将士内外相應以取宿因歸楊妙真半夜開門納徐<lb/>
州總領王徳全等縳阿古父子殺之請伊圗主州事伊<lb/>
圗不從率其将吏西走至榖熟遇蒙古軍不屈而死<lb/>
秋七月丁酉以禮部尚書陳貴誼同僉書樞宻院事<lb/>
金飛虎卒申福等殺蒙古行人唐慶等三十餘人於館<lb/>
金主不問和議遂絶　蒙古國安用既得徐州金宿州<lb/>
<pb n="KR2b0040_WYG_139-13b"/>
東面總帥劉安國邳州杜政皆以州歸之安用遂據三<lb/>
州蒙古帥主伊圗聞之怒曰此三州吾當取安用何人<lb/>
輒受其降遣将張進率兵入徐欲圗安用奪其州安用<lb/>
懼乃與徐州總帥王徳全刼殺張進及海州元帥田福<lb/>
等數百人與楊妙真絶還邳州㑹山東諸州及徐邳宿<lb/>
三州主帥刑白馬結盟誓歸金既盟諸将皆散去安用<lb/>
無所歸遂同徳全安國因宿州從宜衆僧努自通於金<lb/>
衆僧努以聞未報而安用率兵萬人攻海州衆稍散去<lb/>
<pb n="KR2b0040_WYG_139-14a"/>
安用自知失計於是復金衣冠楊妙真怒安用叛己又<lb/>
懼為所圗乃悉屠安用家屬走還青州安用等選兵分<lb/>
将期必得楊妙真金主遣近侍直長因世英等持手詔<lb/>
至邳封安用為兖王賜姓完顔改名用安且授以空頭<lb/>
河朔山東赦文使得便宜從事安用始聞使至猶豫未<lb/>
决遣迎使者監於州廨問所以來使者對以封建事安<lb/>
用意頗順明日出見使者跪揖如等夷坐定語世英曰<lb/>
予向随韃靼兵攻汴嘗於開陽門下與侯摯議内外夾<lb/>
<pb n="KR2b0040_WYG_139-14b"/>
擊此時韃靼病者衆十七頭項皆在京城若從吾言出<lb/>
軍中興久矣朝廷無一敢决者今日悔将何及言竟而<lb/>
起因使人取金所賜物遍觀之喜見顔色乃設宴拜受<lb/>
如儀令主事常謹随世英奉表入謝金主復遣世英賜<lb/>
以鐵劵虎符龍文衣玉魚帶及郡王宣世襲千户宣各<lb/>
十聴賜同盟世英過徐徳全安國説之曰朝廷恩命豈<lb/>
宜出自安用郡王宣吾二人最當得者乞就留之世英<lb/>
乃留郡王宣世襲千户宣各二由是與安用有隙　金<lb/>
<pb n="KR2b0040_WYG_139-15a"/>
恒山公武仙等㑹兵救汴初三峯之敗仙走南陽收潰<lb/>
軍得十萬人屯留山汴京被圍金主詔書與鄧州行省<lb/>
完顔思烈鞏昌總帥完顔呼沙呼合兵入援仙至宻縣<lb/>
東遇蒙古兵即按軍眉山店報思烈曰阻澗結營待仙<lb/>
至俱進思烈急欲至汴不聴金主又命樞宻使持嘉哈<lb/>
沙帥兵應仙思烈等至京水蒙古乗之不戰而潰仙衆<lb/>
亦散走還留山哈沙屯中牟三日聞思烈軍潰即夜棄<lb/>
輜重馳還先是有投匿名書於御路者云副樞哈沙總<lb/>
<pb n="KR2b0040_WYG_139-15b"/>
帥薩哈参政恩楚皆國賊朝廷不殺衆軍亦須殺之為<lb/>
國除害衛士以聞薩哈飲藥死恩楚稱疾不出唯哈沙<lb/>
坦然若無事者金主亦無所問及是言者謂哈沙始則<lb/>
抗命不出中則逗遛不進終則棄軍先遁不斬之無以<lb/>
謝天下金主乃貸死免為庶人籍其家以賜軍士　八<lb/>
月乙卯起真徳秀為徽猷閣待制知泉州　己未魏了<lb/>
翁以寳章閣待制知瀘州瀘大藩控制邉面二千里而<lb/>
武備不修城郭不治了翁乃奏葺其城樓櫓雉堞增置<lb/>
<pb n="KR2b0040_WYG_139-16a"/>
器械教習牌手申嚴軍律興學校蠲宿負復社倉剏義<lb/>
塜建養濟院居數月百廢具舉　乙丑賜進士徐元杰<lb/>
以下四百九十三人及第出身　髙麗盡殺蒙古所署<lb/>
官吏徙居江華島蒙古薩克達伐之中矢卒　九月辛<lb/>
丑夜金汴京大雷工部尚書范乃速震死　乙巳雨雹<lb/>
雷　閏月己酉有流星大如太白庚戌彗出於角帝避<lb/>
殿减膳撤樂詔中外臣僚指陳缺失無有隠諱諸路監<lb/>
司察守令之貪亷仁暴及民間利便疾苦以聞　戊辰<lb/>
<pb n="KR2b0040_WYG_139-16b"/>
史彌逺乞歸田里不允　金主以和議既絶懼兵再至<lb/>
乃復簽民兵為守禦備遂括汴京粟以完顔珠克等主<lb/>
之置局以推舉為名珠克諭民曰汝等當從實推舉果<lb/>
如一旦糧盡令汝妻子作軍食復能吝否既而罷括粟<lb/>
復以進奉取之且賣官及令民買進士第前御史大夫<lb/>
内族哈準復覬進用建言京城括粟尚可得百萬石金<lb/>
主乃命哈準為参知政事與左丞李蹊復括之哈準先<lb/>
令各家自實壮者存石有三斗幼者半之仍書其數門<lb/>
<pb n="KR2b0040_WYG_139-17a"/>
首敢有匿者以升斗論罪京城三十六坊各選深刻者<lb/>
主之完顔玖珠尤酷暴有寡婦二口實豆六斗内有蓬<lb/>
子約三升玖珠笑曰吾得之矣執而以令於衆婦泣愬<lb/>
曰妾夫死於兵姑老不能為養故雜蓬粃以自食非敢<lb/>
以為軍儲且三升六斗餘也玖珠不聴竟杖死聞者股<lb/>
栗盡棄其餘糞溷中或白於李蹊蹊顰蹙曰白之参政<lb/>
及白哈準哈準曰人云花又不損蜜又得成余謂花不<lb/>
損何由成蜜且京城危急今欲存社稷耶存百姓耶衆<lb/>
<pb n="KR2b0040_WYG_139-17b"/>
莫敢言所括不能三萬斛滿城蕭然死者相枕貧富束<lb/>
手待斃遂至人相食金主聞之命出太倉米作粥以食<lb/>
餓者翰林直學士舒穆嚕愛實嘆曰與其食之寧如勿奪<lb/>
為奉御博諾所告金主怒送愛實有司賴近侍李大節<lb/>
救免　蒙古皇太弟托壘卒於師蒙古主還龍庭托壘<lb/>
娶克哷部王汗之弟阿法布女生六子長蒙古次黙爾<lb/>
根三呼土克圖四呼必賚是為世祖五實哩六額哷布格<lb/>
　冬十月戊子以星變大赦　泗州路分劉虎等焚㫁<lb/>
<pb n="KR2b0040_WYG_139-18a"/>
浮橋以遏金兵因遣将攻盱眙軍未下金泗州總領完<lb/>
顔實庫叛防禦使圗克坦塔喇聞變取朝服望闕拜後投<lb/>
水而死實克遂以州附楊妙真總帥納哈塔邁珠亦以盱<lb/>
眙來歸詔改為招信軍　金以汪世顯為鞏昌便宜總<lb/>
帥初世顯以戰功為征行從宜分治陜西西路時調度<lb/>
窘廹世顯發家貲率豪右助邉鄰郡效之軍餉遂足金<lb/>
主以呼沙呼為鞏昌總帥世顯同知府事二人盡忠固<lb/>
守以抗蒙古及呼沙呼勤王東下而潰乃以世顯代之<lb/>
<pb n="KR2b0040_WYG_139-18b"/>
世顯勵志自奮糧械精贍　十一月喬行簡累疏乞歸<lb/>
田不允　金完顔用安欲圗山東累徴兵於徐宿王徳<lb/>
全劉安國不應㑹金主以宻詔徴兵東方用安因聲言<lb/>
入援駐師徐州城下以招徳全徳全不出殺封仙遣杜<lb/>
政出城㑹劉安國與宿帥衆僧努引兵入援至臨渙用<lb/>
安遣人殺安國因攻徐州三月不能下退歸漣水以軍<lb/>
食不給來乞糧朝廷陽許之用安即日改從宋衣冠而<lb/>
隂通於金糧乏卒多流亾乃以嚴刑禁亾者血流滿道<lb/>
<pb n="KR2b0040_WYG_139-19a"/>
　十二月丙子朔進封才人賈氏為貴妃　壬午皇太<lb/>
后楊氏殂外朝以日易月宫中行三年喪喬行簡上疏<lb/>
曰向者陛下内廷舉動皆有稟承小人縱有蠱惑干求<lb/>
之心猶有所忌惮而不敢發今者安能保小人之不萌<lb/>
是心陛下又安保聖心之不無少肆陛下為天下君當<lb/>
𢡟建皇極一循大公不應私徇小人為其所誤凡為此<lb/>
者皆戚畹肺肝之親近習貴幸之臣奔走使令之輩外<lb/>
取貨財内壊綱紀上以㒺人君之聰明來天下之怨謗<lb/>
<pb n="KR2b0040_WYG_139-19b"/>
下以撓官府之公道亂民間之曲直縱而不已其勢必<lb/>
至於假采聴之言而動傷善類設衆人之譽而進抜僉<lb/>
人借納忠効勤之意而售其隂險巧佞之姦日積月累<lb/>
氣勢益張人主之威權将為所竊弄而不自知矣陛下<lb/>
衰絰在身愈當警戒宫庭之間既無所嚴憚嬪御之人<lb/>
又視昔衆多以春秋方富之年居聲色易縱之地萬一<lb/>
於此不能自制必於盛徳大有虧損願陛下嘗加警省<lb/>
　蒙古再遣王檝來京湖議夾攻金京湖安撫制置使<lb/>
<pb n="KR2b0040_WYG_139-20a"/>
史嵩之以聞朝臣皆以為可遂復讐之舉獨趙范不喜<lb/>
曰宣和海上之盟厥初甚堅迄以取禍不可不鍳帝不<lb/>
從命嵩之報使許之嵩之乃遣鄒伸之往報蒙古許俟<lb/>
成功以河南地來歸　金主以糧盡援絶勢益危急遣<lb/>
近侍就白華問計華附奏言車駕當出就外兵留荆王<lb/>
監國任其裁處陛下既出遣使告語北朝我出非他處<lb/>
収整兵馬止以軍卒擅殺唐慶和議從此㫁絶京師今<lb/>
付之荆王乞我一二州以老耳如此則太后皇族可存<lb/>
<pb n="KR2b0040_WYG_139-20b"/>
正如春秋紀季入齊為附庸之事陛下亦得少寛矣遂<lb/>
起華為右司郎中召諸臣議親出或言歸徳四面皆水<lb/>
可以自保或言宜沿西山入鄧或言設欲入鄧蒙古蘓<lb/>
布特在汝州不如取陳蔡路轉往鄧下金主未决復以<lb/>
問華華曰歸徳城雖堅久而食盡坐以待斃决不可往<lb/>
既汝州有蘓布特則鄧下亦不可往以今日事勢博徒<lb/>
所謂孤注也孤注云者止有背城之戰為今之計當直<lb/>
赴汝州與之一决然汝州戰不如半塗戰半塗戰不如<lb/>
<pb n="KR2b0040_WYG_139-21a"/>
出城戰盖我軍馬之食力猶在也若出京益逺軍食日<lb/>
减馬食野草事逾難矣若我軍便得戰存亾决此一舉<lb/>
外則可以激三軍之氣内則可以慰都人之心或止為<lb/>
避遷計人心顧戀家業未必毅然從行可詳審之金主<lb/>
不從禮部尚書舒穆嚕世勣率朝官劉肅田芝等二十人<lb/>
詣仁安殿言於金主曰臣等聞陛下欲親出竊謂此行<lb/>
不便金主曰我不出軍分為二一軍守一軍出戰我出<lb/>
則合為一世勣曰陛下出則軍分為三一守一戰一中<lb/>
<pb n="KR2b0040_WYG_139-21b"/>
軍䕶從不若不出之為愈也金主曰卿等不知我若得<lb/>
完顔仲徳武仙付之兵事何勞我出今日将兵者官努<lb/>
統馬兵三百止矣劉益将步兵五千止矣欲不自将得<lb/>
乎又指御榻曰我此行豈復有還期但恨我無罪亡國<lb/>
耳我未嘗奢侈未嘗信任小人世勣應聲曰陛下用小<lb/>
人則亦有之金主曰小人謂誰世勣應聲曰伊喇寧古<lb/>
鄂敦察遜烏色惹完顔長樂皆小人也陛下不知為小<lb/>
人所以用之肅與世勣復多所言良久君臣涕泣而别<lb/>
<pb n="KR2b0040_WYG_139-22a"/>
乙酉金主集軍士於大慶殿諭以京城食盡今擬親出<lb/>
諸将佐合辭奏曰陛下不可親出止可命将金主欲以<lb/>
富察官努為馬軍帥髙顯為步軍帥劉益副之三人欲<lb/>
奉命權参知政事内族恩楚大罵曰汝輩把鋤不知髙<lb/>
下國家大事敢易承耶衆黙然唯官努曰若将相可了<lb/>
何至使我輩事亦中止遂以右丞相賽布平章巴薩右<lb/>
副元帥恩楚左丞相李蹊元帥左監軍圗克坦伯嘉等帥<lb/>
諸軍扈從参政努色爾樞副兼知開封錫訥額布勒等留守<lb/>
<pb n="KR2b0040_WYG_139-22b"/>
乃發府庫及内府器皿宫人衣物賜将士民間閧傳車<lb/>
駕往歸徳軍士家屬留汴食盡城中俱餓死矣縱能至<lb/>
歸徳軍馬所費支吾復得幾許日金主使賽布宣言曰<lb/>
前日廵狩之議止為白華都改今往汝州索戰矣金主<lb/>
發汴京與太后皇后妃主别大慟至開陽門詔諭留守<lb/>
兵士曰社稷宗廟在此汝等壮士毋以不預進發之數<lb/>
便謂無功若保守無虞将來功賞豈在戰士下聞者皆<lb/>
灑泣是日鞏昌元帥呼沙呼援兵至初金主徴諸道兵<lb/>
<pb n="KR2b0040_WYG_139-23a"/>
入援往往觀望不進或中道遇兵而潰唯呼沙呼提孤<lb/>
軍千人歴秦藍啇鄧擷菓菜為食間關百死至汴為金<lb/>
主謀曰京西三百里之間無井竈不可往不如幸秦鞏<lb/>
金主遂决意東行甲辰進次黄陵岡時巴薩擊蒙古降<lb/>
其兩砦得河朔降将金主赦之授以印符羣臣遂固請<lb/>
以河朔諸将導鼓行入開州取大名東平豪傑當有響<lb/>
應者鄂敦察遜曰太后中宫皆在南京北行萬一不如<lb/>
意聖主孤身欲何所為不如先取衛州還京為便巴薩<lb/>
<pb n="KR2b0040_WYG_139-23b"/>
曰聖體不便鞍馬今可駐歸徳臣等率降将往東平因<lb/>
而經畧河朔官努曰衛州有糧可取巴薩曰京師且不<lb/>
能守就得衛州欲何為耶金主惑之遂一意向河朔蒙<lb/>
古蘓布特聞金主棄汴復進圍之<lb/>
六年春正月丙午朔金主乗舟濟河大風後軍不克濟<lb/>
丁未蒙古将和克乃追擊於南岸金元帥賀徳希力戰<lb/>
死兵溺者千人元帥珠爾都尉赫舍哩克倫等死之金<lb/>
主在北岸望之震懼庚戌次漚麻岡遣巴薩帥師攻衛<lb/>
<pb n="KR2b0040_WYG_139-24a"/>
州至城下以御旗招之城中不應蒙古聞之自河南渡<lb/>
河巴薩遂退師蒙古史天澤以騎兵踵其後丁巳戰於<lb/>
白公廟金師敗績巴薩棄軍東遁元帥劉益上黨公張<lb/>
開皆為民家所殺金主進次蒲城復還魏樓村猶欲俟<lb/>
蒙古兵至决戰少頃巴薩至倉皇言軍已潰北兵近在<lb/>
堤外請幸歸徳金主遂與副元帥和爾和等六七人夜<lb/>
登舟潜渡河走歸徳翌日諸軍始聞金主棄師遂大潰<lb/>
金主入歸徳遣奉御珠嘉達薩布往汴京奉迎太后及<lb/>
<pb n="KR2b0040_WYG_139-24b"/>
后妃諸軍怨憤巴薩自蒲城還不敢入金主召巴薩至<lb/>
數其罪下獄死仍籍其家財以賜将士曰汝輩宜竭忠<lb/>
力毋如斯人誤國初瀕河居民聞金主北渡築垣塞户<lb/>
潜伏洞穴及見富察官努一軍號令明肅所過無絲髪<lb/>
犯老幼婦女無復畏避及巴薩往衛州縱軍四掠哭聲<lb/>
滿野所過邱墟一飯之費至數十金公私皇皇民始思<lb/>
畔故衛州堅守而蒙古之追無来援者以至於敗　戊<lb/>
辰史彌逺加食邑千户　初汴人以金主親出師日聴<lb/>
<pb n="KR2b0040_WYG_139-25a"/>
㨗報及聞軍敗衛倉皇走歸徳始大懼時蘓布特攻城<lb/>
日急内外不通米升至銀二兩殍者相望縉紳士女多<lb/>
行乞於市至有自食妻子者諸皮器物皆煮食之貴家<lb/>
第宅市樓肆館皆撤以㸑及金主遣使至汴奉迎兩宫<lb/>
人情益不安西面元帥崔立性淫姣因民洶洶與其黨<lb/>
韓鐸藥安國等潜謀作亂左司都事元好問謂錫訥額布<lb/>
勒曰自車駕出京今二十日許又遣使迎兩宫民間皆<lb/>
謂國家欲棄京城相公何以處之錫訥額布勒曰吾二人<lb/>
<pb n="KR2b0040_WYG_139-25b"/>
惟有一死爾好問曰死不難誠能安社稷救生靈死可<lb/>
也如其不然徒欲以一身飽五十紅衲軍亦謂之死耶<lb/>
錫訥額布勒不答時兩宫已出至陳留見城外二三處火<lb/>
起疑有兵復馳還汴京明日崔立率甲卒二百横刃入<lb/>
省中抜劍指完顔努色爾及錫訥額布勒曰京城危困已極<lb/>
二公坐視何也二相曰有事當好議之何遽如是立麾<lb/>
其黨先殺阿布次殺努色爾及左司郎中鄂敦額埒等十<lb/>
餘人即諭百姓曰吾為二相閉門無謀今殺之為汝一<lb/>
<pb n="KR2b0040_WYG_139-26a"/>
城生靈請命衆皆稱快金自南遷後為宰執者往往無<lb/>
恢復之謀臨事相習低言緩語互相推讓以為養相體<lb/>
毎有四方災異民間疾苦将奏必相謂曰恐聖主心困<lb/>
事至危處輒罷散曰俟再議已而復然或有言當改革<lb/>
者輒以生事抑之故所用必擇愞熟無鋒鋩者用之毎<lb/>
北兵壓境則君臣相對泣下或殿上發長吁而已兵退<lb/>
則大張具㑹飲黄閤中矣因循茍且竟至亡國　崔立<lb/>
勒兵入宫集百官議所立立曰衛紹王太子從恪其妹<lb/>
<pb n="KR2b0040_WYG_139-26b"/>
公主在北兵中可立之乃遣韓鐸以太后命往召從恪<lb/>
至以太后誥命為梁王監國百官拜舞遂送欵詣蘓布<lb/>
特軍立自為太師都元帥尚書令鄭王弟倚為平幸政<lb/>
事侃為殿前都㸃檢其黨皆拜官元好問亦為左右司<lb/>
貟外郎開封判官李禹翼棄官去户部主事鄭著召不<lb/>
起右副㸃檢納哈塔徳輝左右司貟外郎聶天驥御史大<lb/>
夫費摩阿古岱諌議大夫左右司郎中烏凌阿努色爾左<lb/>
副㸃檢完顔阿薩爾户部尚書完顔珠克講議富察琦奉<lb/>
<pb n="KR2b0040_WYG_139-27a"/>
御完顔僧格皆死焉僧格将死與其妻温特赫氏訣温<lb/>
特赫氏曰君能為國家死我不能為君死乎一婢曰主<lb/>
死婢将安歸是日夫婦以一繩同縊婢從之　壬申蘓<lb/>
布特至青城崔立服御衣儀衛往見之蘓布特喜飲之<lb/>
酒立以父事之還城悉燒樓櫓蘓布特益喜立託以軍<lb/>
前索随駕官吏家屬軍民子女聚之省中親閱之日亂<lb/>
數人猶以為不足乃禁民間嫁娶有以一女之故致數<lb/>
人死者總領完顔長樂妻富察氏臨洮總管圖們呼圖克<lb/>
<pb n="KR2b0040_WYG_139-27b"/>
們妻烏庫哩氏進士張伯豪妻聶舜英及参政完顔蘓<lb/>
哷妻義不為所汙皆自盡舜英左右司貟外郎天驥之<lb/>
女也未幾立遷梁王及宗族近屬於宫中以腹心守之<lb/>
限其出入以荆王府為己私第取内府珍玩充實之羣<lb/>
小附和請建功徳碑翟奕以尚書省命翰林直學士藁<lb/>
城王若虛為文若虛私謂元好問曰今召我作碑不從<lb/>
則死作之則名節掃地不若死之為愈然我姑以理諭<lb/>
之乃謂奕曰丞相功徳碑當指何事為言奕曰丞相以<lb/>
<pb n="KR2b0040_WYG_139-28a"/>
京城降活生靈百萬非功徳乎若虛曰學士代王言功<lb/>
徳碑謂之代王言可乎且丞相既以城降則朝官皆出<lb/>
其門自古豈有門下人為主帥頌功徳而可取信於後<lb/>
世者哉奕不能對事遂得已尚書右丞持嘉慰忻致仕<lb/>
居汴聞變召家人付以後事望睢陽慟哭自縊而死其<lb/>
宗人参政喀齊喀既廢居汴常怏怏蘓布特遣人招之即<lb/>
治装欲行詣省别崔立方對語適一人自歸徳持文書<lb/>
至發視之乃行省傳金主語諭喀齊喀反正者也立怒比<lb/>
<pb n="KR2b0040_WYG_139-28b"/>
左右斬之　二月丁夘以余天錫為禮部侍郎兼侍讀<lb/>
　癸夘熒惑犯東井　三月丙辰大雨雹　金主在歸<lb/>
徳随駕親軍及河北潰軍漸集持嘉紐勒歡懼不能給<lb/>
白於金主乞遣出城就糧於徐陳宿三州金主不得已<lb/>
從之止留富察官努忠孝馬軍四百五十人馬用軍七<lb/>
百人諸軍既出城金主召官努謂曰紐勒歡盡散衛兵<lb/>
卿當小心官努以馬用本歸徳小校一旦抜起心常輕<lb/>
之又以金主時獨召用計事因謀圗用時蒙古特黙岱<lb/>
<pb n="KR2b0040_WYG_139-29a"/>
圍亳州日遣兵薄歸徳民心揺揺官努請北渡河再圗<lb/>
恢復紐勒勸沮之官努不悦乃私與完顔用安謀邀金<lb/>
主幸海州金主不從官努積忿異志益定李蹊以聞金<lb/>
主深憂之乃諭馬軍總領赫舍哩阿勒哈内族錫馨隂<lb/>
察其動静阿勒哈及以金主意告官努金主復懼官努<lb/>
及用相圗因以為亂命宰執置酒和解之用即撤備戊<lb/>
辰官努乗隙率衆攻用殺之遂以卒五十人守行宫刼<lb/>
朝官聚於都水穆呼哩宅以兵監之驅紐勒歡至其家<lb/>
<pb n="KR2b0040_WYG_139-29b"/>
悉出所有金貝然後殺之乃遣都尉馬實被甲持刃刼<lb/>
直長努色勒於金主前金主擲所握劍於地謂實曰為<lb/>
我言於元帥我左右止有此人且留侍我實乃退官努<lb/>
因大殺朝官李蹊以下凡三百人軍士死者三十人薄<lb/>
暮官努提兵入見言紐勒歡反臣殺之矣金主不得已<lb/>
暴紐勒歡罪而以官努權参知政事兼左副元帥<lb/>
　<lb/>
　資治通鑑後編卷一百三十九<lb/>
</p>
<p>
</p>
  </div>
</body>
</text>
</TEI>
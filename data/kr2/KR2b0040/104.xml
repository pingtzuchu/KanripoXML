<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編卷一百四</head> <lb/>
    <p>
<pb n="KR2b0040_WYG_104-1a"/>
欽定四庫全書<lb/>
　資治通鑑後編卷一百四<lb/>
　　　　　　　　　　　刑部尚書徐乾學撰<lb/>
　宋紀一百四<hi>起柔兆敦牂七月盡疆圉協洽四月凡十月</hi>
　　欽宗恭文順徳仁孝皇帝<lb/>
靖康元年秋七月乙丑朔除元符上書邪等之禁　宋<lb/>
昭政和中上書諌攻遼貶連州庚午詔赴都堂　乙亥<lb/>
蔡京移儋州安置攸移雷州　丙子童貫移吉陽軍安<lb/>
<pb n="KR2b0040_WYG_104-1b"/>
置　甲申蔡京行至潭州死年八十宣和間京師染色<lb/>
有太師青者迨京之歛無棺乃以青布條裹屍<hi>據周輝清波雜</hi>
<hi>志</hi>子孫二十三人分竄逺地者遇赦不許量移京天資<lb/>
險譎舞智以御人在人主前左狙右伺專為固位之計<lb/>
終始持一説謂當越拘攣之俗竭九州四海之力以自<lb/>
奉道君雖富貴之亦隂知其姦諛不可以託國故屢起<lb/>
屢仆嘗收其素所不合者如趙挺之張商英劉正夫鄭<lb/>
居中王黼之屬迭居台司以柅之京每聞將罷退輒入<lb/>
<pb n="KR2b0040_WYG_104-2a"/>
宫見上叩頭祈哀無復亷恥燕山之役子攸實在行京<lb/>
送之以詩陽為不可之言冀事之不成得以自解暮年<lb/>
即家為府千進之徒舉集其門輸貨僮奴以得美官者<lb/>
踵相躡綱紀法度一切為虚文患失之心無所不至根<lb/>
結盤固牢不可脱卒以召釁誤國為宗社竒禍雖以譴<lb/>
死而海内猶以不正典刑為恨云　丁亥令侍從官改<lb/>
修宣仁聖烈皇后謗史　辛夘詔童貫隨所至州軍行<lb/>
刑訖函首赴闕貫握兵二十年權傾一時奔走期㑹過<lb/>
<pb n="KR2b0040_WYG_104-2b"/>
於制敕嘗有論其過者詔方劭往察劭一動一息貫悉<lb/>
偵得之先宻以白且陷以他事劭反得罪逐死貫狀魁<lb/>
梧頥下生鬚十數皮骨勁如鐵不類閹人有度量能踈<lb/>
財後宫自妃嬪以下皆獻饋結納左右婦寺譽言日聞<lb/>
寵煽翕赫庭戸雜遝成市岳牧輔弼多出其門窮姦稔<lb/>
禍流毒四海死不足以償責　初趙良嗣以御史胡舜<lb/>
陟論其罪已竄栁州至是詔廣西轉運副使李昇之即<lb/>
所梟其首徙妻子于萬安軍　壬辰侍御史李光逺坐<lb/>
<pb n="KR2b0040_WYG_104-3a"/>
言事貶監當　八月甲午朔録陳瓘後　李綱留河陽<lb/>
十餘日練士卒修整器甲之屬進次懷州造戰車期兵<lb/>
集大舉而朝廷降詔罷减所起兵綱上疏言河北河東<lb/>
日告危急未有一人一騎以副其求奈何甫集之兵又<lb/>
皆㪚遣且以軍法勒諸路起兵而以寸紙罷之臣恐後<lb/>
時有所號召無復應者矣疏奏不報趣赴太原綱乃遣<lb/>
解潛屯威勝軍劉韐屯遼州幕官王以寧與都統制折<lb/>
可求張思正等屯汾州范瓊屯南北闗皆去太原五驛<lb/>
<pb n="KR2b0040_WYG_104-3b"/>
約三道並進時諸將皆承受御畫事皆專達進退自如<lb/>
宣撫司徒有節度之名多不遵命綱嘗具論之雖降約<lb/>
東而承受專達自若於是劉韐兵先進金人併力禦之<lb/>
韐兵潰潛與敵遇於闗南亦大敗思正等領兵十七萬<lb/>
與張灝夜襲金婁室軍于文水小㨗明日戰復大敗死<lb/>
者數萬人可求師潰于子夏山於是威勝軍隆徳府汾<lb/>
晉澤絳民皆渡河南奔州縣皆空　丙申復以种師道<lb/>
為兩河宣撫使李綱以張灝等違節制而敗又上䟽極<lb/>
<pb n="KR2b0040_WYG_104-4a"/>
論節制不專之弊且言分路進兵賊以全力制吾孤軍<lb/>
不若合大兵由一路進及范世雄以湖南兵至因薦為<lb/>
宣撫判官欲㑹合親率撃賊㑹以議和止綱進兵綱亦<lb/>
求罷遂召還以師道代之　庚子以彗星避殿減膳令<lb/>
從官具民間疾苦以聞　丁未金尼瑪哈斡里雅布復分<lb/>
道入冦先是朝廷以肅王為彼所質亦留其使臣蕭仲<lb/>
恭以相當踰月不遣其副趙倫懼不得歸乃紿餘伴邢<lb/>
倞曰金有耶律伊都者領契丹甚衆貳於金人願歸大<lb/>
<pb n="KR2b0040_WYG_104-4b"/>
國可結之以圖斡里雅布尼瑪哈執政以仲恭伊都皆<lb/>
遼貴戚舊臣而用事於金當有亡國之戚信之乃以蠟<lb/>
書命仲恭致之伊都使為内應仲恭還見斡里雅布以<lb/>
蠟書獻斡里雅布聞於金主麟府帥折可求又言遼梁<lb/>
王雅里在西夏之北欲結宋以復怨於金吳敏勸帝致<lb/>
書梁王由河東之麟府亦為尼瑪哈所得復以聞於是<lb/>
金主大怒以尼瑪哈為左副元帥斡里雅布為右副元帥<lb/>
分道南侵尼瑪哈發雲中斡里雅布發保州　戊申録張<lb/>
<pb n="KR2b0040_WYG_104-5a"/>
庭堅後　乙夘遣王雲等使金　戊午許翰罷知亳州<lb/>
己未徐處仁罷知東平吳敏罷知揚州以唐恪為少宰<lb/>
兼中書侍郎何㮚為中書侍郎禮部尚書陳過庭為尚<lb/>
書右丞開封府尹聶昌同知樞宻院事時翰處仁主用<lb/>
兵而吳敏耿南仲欲和議不合翰先罷處仁又與敏爭<lb/>
於帝前處仁怒擲筆中敏面南仲與恪昌欲排去二人<lb/>
而代之位諷中丞李回論之於是俱罷初敏以昌猛厲<lb/>
可使助已自衡州召知開封不數月拜同知樞宻入謝<lb/>
<pb n="KR2b0040_WYG_104-5b"/>
即陳扞禦之䇿曰三闗四鎮國家籓籬也聞欲以畀敵<lb/>
一朝渝盟何以制之願勿輕與而檄天下兵集都畿堅<lb/>
城守以遏其衝簡禁旅以備出擊壅河流以斷歸路前<lb/>
有堅城後有大河勁兵四面而至彼或南下墮吾網矣<lb/>
臣願激合勇義之士設伏開闗出其不意掃其營以報<lb/>
帝是之命提舉守禦得以便宜行事未㡬言者論敏因<lb/>
蔡京進用安置涪州先是遣劉岑李若水分使金軍以<lb/>
求緩師岑等還言斡里雅布索歸朝官及所欠金銀尼瑪<lb/>
<pb n="KR2b0040_WYG_104-6a"/>
哈則深諱金銀專論三鎮庚申乃遣王雲往許以三鎮<lb/>
賦入之數　是月福州軍亂殺知州栁庭俊　九月丙<lb/>
寅金人陷太原府時尼瑪哈乗勝急攻知府張孝純力<lb/>
竭不能支城遂破孝純被執既而釋用之副都總管王<lb/>
禀及通判方笈轉運使韓揆等三十人皆被害禀與孝<lb/>
純同守太原尼瑪哈屢遣人招諭不從至是併力攻城<lb/>
列砲三十座凡舉一砲聽鼓聲齊發砲石入城者大於<lb/>
斗樓櫓中砲無不壞者禀乃先設虚柵下又置糠布袋<lb/>
<pb n="KR2b0040_WYG_104-6b"/>
在樓櫓上雖為所壞即時復成尼瑪哈又為填濠之法<lb/>
用洞子下置轉車輪上安巨木似屋形以生牛皮縵上<lb/>
裹以鐵葉人在其内推而行之節次續進五十餘輛皆<lb/>
運土木柴薪於其中其填濠先用大索綳濠兩岸然後<lb/>
置機在上增覆如初禀預穿壁為竅致火鞲在内俟其<lb/>
薪多即放燈于水其燈下水尋木能燃濕薪火既漸盛<lb/>
令人鼓鞲其焰亘天焚之立盡尼瑪哈又為車如鵞形<lb/>
下亦用車輪冠以皮鐵使數千百人推行欲上城樓禀<lb/>
<pb n="KR2b0040_WYG_104-7a"/>
于城中毁眺樓亦如鵞形入人在内迎敵先以索絡巨<lb/>
石置彼鵞車上又令人在下以搭鈎及繩拽之其車前<lb/>
倒不能進然人衆糧乏三軍先食牛馬騾次烹弓弩皮<lb/>
甲百姓煮萍實糠籺草茭以充腹次即妻男女將斃雖<lb/>
義夫慈父無不親食其肉不暇相易恐斤兩輕重之不<lb/>
等也城既陷禀走入統平殿取太宗檀香御容以疋練<lb/>
繫於其背縋城赴汾水死子閤門祗候荀亦殉難焉太<lb/>
原既破知磁州宗澤繕城浚隍治器械募義勇為固守<lb/>
<pb n="KR2b0040_WYG_104-7b"/>
之計上言邢洺磁趙相五州各蓄精兵二萬敵攻一郡<lb/>
則四郡皆應是一郡之兵常有十萬人也帝嘉之初澤<lb/>
知萊州掖縣部使者得㫖市牛黄澤報曰方時疾癘牛<lb/>
飲其毒則結為黄今和氣横流牛安得黄使者怒欲劾<lb/>
邑官澤曰此澤意也獨銜以聞一縣獲免　壬申臣僚<lb/>
言蔡京罪惡貫盈陛下奮獨斷之威竄之海外京滯留<lb/>
道塗至長沙而死識與不識無不抵掌而歎蔡攸之罪<lb/>
不減乃父燕山之役禍及天下驕奢淫佚載籍所無若<lb/>
<pb n="KR2b0040_WYG_104-8a"/>
不竄之海外恐不足以正凶人之罪詔移萬安軍行至<lb/>
嶺外帝遣使以手劄随所至賜死并誅其弟翛及朱勔<lb/>
云　乙亥詔編修敇令所取靖康以前蔡京所乞御筆手<lb/>
詔參祖宗法及今所行者刪修成書　丁丑以禮部尚<lb/>
書王㝢為尚書左丞　戊寅命李綱出知揚州中書舍<lb/>
人胡安國初為太學博士足不躡權門蔡京惡其異已<lb/>
㑹安國舉永州布衣王繪鄧璋遺逸京以二人乃范純<lb/>
仁鄒浩之客置獄推治安國坐除名張商英相始得復<lb/>
<pb n="KR2b0040_WYG_104-8b"/>
官帝即位召赴京師入對言明君以務學為急聖學以<lb/>
正心為要又言紀綱尚紊風俗益衰施置乖方舉動煩<lb/>
擾大臣爭競而朋黨之患萌百執窺覦而浸潤之姦作<lb/>
用人失當而名器愈輕出令數更而士民不信若不掃<lb/>
除舊制乘勢更張竊恐大勢一傾不可復正語甚剴切<lb/>
日昃始退耿南仲聞其言而惡之力譖於帝帝不荅許<lb/>
翰入見帝謂曰卿識胡安國否翰對曰自蔡京得政士<lb/>
大夫無不受其籠絡超然逺迹不為所汙如安國者實<lb/>
<pb n="KR2b0040_WYG_104-9a"/>
少遂除中書舍人及言者論李綱專主戰議喪師費財<lb/>
綱遂出守舍人劉與當制謂綱勇於報國吏部侍郎馮<lb/>
澥言與為綱游説珏坐貶安國封還詞頭且論澥越職<lb/>
言事耿南仲大怒何㮚從而擠之遂出知通州安國在<lb/>
省一月多在告之日及出必有所論列或曰事之小者<lb/>
盍姑置之安國曰事之大者無不起於細微今以小事<lb/>
為不必言至於大事又不敢言是無時可言也人服其<lb/>
論　有赤氣随日出　壬午梟童貫首于都市　甲申<lb/>
<pb n="KR2b0040_WYG_104-9b"/>
日有兩珥背氣　丙戌建三京及鄧州為都總管府分<lb/>
總四道以知大名府趙野總北道知河南府王襄總西<lb/>
道知鄧州張叔夜總南道知應天府胡直儒總東道<lb/>
罷知揚州李綱提舉洞霄宫　金師日逼南道總管張<lb/>
叔夜陜西制置使錢盖各統兵赴闕唐恪耿南仲専主<lb/>
和議亟檄止諸軍勿前辛夘遣給事中黄鍔由海道使<lb/>
金議和　是月夏人陷西安州　冬十月癸巳朔御殿<lb/>
復膳　貶李綱為保靜軍節度副使安置建昌軍　丁<lb/>
<pb n="KR2b0040_WYG_104-10a"/>
酉有流星如杯　金人陷真定府知府事李邈本路兵<lb/>
馬都鈐轄劉翊死之种師道及斡里雅布戰于井陘敗<lb/>
績斡里雅布入天威軍犯真定翊率衆晝夜搏戰久之<lb/>
城陷翊巷戰麾下稍亡翊顧其弟曰我大將也可受賊<lb/>
戮乎因挺刃欲奪門出不果自縊死邈初聞冦至間道<lb/>
走蠟書上聞三十四奏皆不報城被圍且戰且守相持<lb/>
四旬既破斡里雅布脅之拜不屈以火燎其鬚眉及兩<lb/>
髀亦不顧乃拘於燕山府欲以赴井左右持之不得入<lb/>
<pb n="KR2b0040_WYG_104-10b"/>
命知滄州笑而不答後賜之冠𢃄衣服邈憤大罵金人<lb/>
撾其口猶吮血噀之金人大怒遂遇害將死顔色不變<lb/>
南向再拜端坐就戮燕人為之流涕後諡忠壯　戊戌<lb/>
金使楊天吉王汭來議事取蔡京童貫王黼吳敏李綱<lb/>
等九人家屬命王時雍曹朦館之時雍議以三鎮所入<lb/>
租増嵗幣并祖宗内府所藏珍玩悉歸二帥且以河東<lb/>
宿師暴露日久欲厚犒之天吉汭頗頷其説先取犒師<lb/>
絹十萬疋以行　朝廷既遣使講和金人陽許而攻畧<lb/>
<pb n="KR2b0040_WYG_104-11a"/>
自如諸將以和議故皆閉壁不出御史中丞吕好問乃<lb/>
請亟集滄滑邢相之戌以遏奔衝而列勤王之師于畿<lb/>
邑以衛京城疏入不省金人陷真定攻中山上下震駭<lb/>
廷臣狐疑相顧猶以和議為辭好問率臺屬劾大臣畏<lb/>
懦誤國坐貶知袁州帝閔其忠下遷吏部侍郎　庚子<lb/>
日有赤青黄戴氣　金人攻汾州知州張克戬畢力扞<lb/>
禦城破猶巷戰不克乃索朝服焚香南向拜舞自引决<lb/>
一門死者八人兵馬都監賈亶亦死之　金人攻平定<lb/>
<pb n="KR2b0040_WYG_104-11b"/>
軍　辛夘下哀痛詔命河北河東諸路帥臣傳檄所部<lb/>
得便宜行事　壬寅天寧節率羣臣詣龍徳宫上夀<lb/>
甲辰詔用蔡京王黼童貫所薦人　丙午集從官于尚<lb/>
書省議割三鎮　召种師道還師道行次河陽遇王汭<lb/>
揣敵必大舉亟上䟽請幸長安以避其鋒大臣以為怯<lb/>
故召還之　丁未以禮部尚書馮澥知樞宻院事　己<lb/>
酉閲砲飛山營　庚戌以范訥為河北河東路宣撫使<lb/>
代种師道也　遼故將小䩴䩮攻陷麟州知建寧砦楊<lb/>
<pb n="KR2b0040_WYG_104-12a"/>
震死之　王雲遣使臣至自真定報金人已講和不復<lb/>
議割三鎮但索五輅冠冕及上尊號等事且須康王親<lb/>
到議乃可成壬子詔太常禮官集議金主尊號命康王<lb/>
使斡里雅布軍尚書左丞王㝢副之㝢辭以馮澥行知東<lb/>
上閤門事高世則充參議官尋貶㝢為單州團練副使<lb/>
　乙夘雨木氷　丙辰金人陷平陽府初汾州既陷議<lb/>
者謂汾之南有回牛嶺險峻如壁可以控扼乃命將以<lb/>
兵數千人屯險要朝廷又遣劉琬統衆駐平陽以扞北<lb/>
<pb n="KR2b0040_WYG_104-12b"/>
邊然國用乏竭倉廪不足士之守回牛者日給豌豆二<lb/>
升或陳麥而已士笑曰軍食如此而使我戰乎金人領<lb/>
鋭師攻嶺於山上仰望官兵曰彼若以矢石自上而下<lb/>
吾曹病矣為之奈何徘徊未敢進俄而官軍潰㪚遂越<lb/>
嶺至平陽琬領兵遁去城遂陷官吏皆縋而出已而威<lb/>
勝隆徳澤州皆陷　庚申日有兩珥攻背氣　侍御史<lb/>
胡舜陟請援中山不省　辛酉檢校少傅鎮洮軍節度<lb/>
使种師道卒　十一月甲子康王入辭帝賜以玉帶撫<lb/>
<pb n="KR2b0040_WYG_104-13a"/>
慰甚厚王出城北權留定林院候冠服禮物成而行<lb/>
丙寅夏人陷懷徳軍知軍事劉銓通判杜翊世死之<lb/>
初經畧使席貢牒銓知懷徳軍銓捧檄即日就道夏人<lb/>
素聞銓名乃屯兵綿亘數十里而圍之銓晝夜修戰守<lb/>
之備賊百計攻城銓悉以術破之後矢盡糧絶銓度力<lb/>
不支乃同翊世聚焚府庫環牙兵為三匝出戰譙門中<lb/>
官軍殱焉翊世同妻張氏義不受辱遂火其室舉家死<lb/>
於烈焰中翊世自縊死銓欲自裁已為敵所束縛金将<lb/>
<pb n="KR2b0040_WYG_104-13b"/>
遣人置之别室將官之銓罵曰死耳我顧肯降賊耶我<lb/>
若不死决不貸汝遂遇害籍譚稹家　康王未行而車<lb/>
輅至長垣為金人所却王遂不行戊辰王雲至自金軍<lb/>
言事勢中變必欲得三鎮不然則進取汴都中外大駭<lb/>
康王復入門罷馮澥為太子賔客己巳集百官議三鎮<lb/>
於延和殿各給筆札文武分列廊廡凡百餘人惟梅執<lb/>
禮孫傅吕好問洪芻秦檜陳國材等三十六人言不可<lb/>
與自范宗尹以下七十人皆欲與之宗尹言最切至伏<lb/>
<pb n="KR2b0040_WYG_104-14a"/>
地流涕乞與之以紓禍已而黄門持宗尹章䟽示衆曰<lb/>
朝廷有定議不得異論㑹李若水歸自尼瑪哈軍慟哭<lb/>
於庭必欲從其請何㮚初主不與及退謂唐恪曰三鎮<lb/>
之地割之則傷河外之情不割則太原真定失矣不若<lb/>
任之但飭守備以待恪唯唯梅執禮建議清野尋召孫<lb/>
傅及執禮入對議遂定　庚午詔河北河東京畿清野<lb/>
令流民得占官舎寺觀以居　辛未有流星如杯　壬<lb/>
申禁京師民以浮言相動者　金尼瑪哈自太原趨汴<lb/>
<pb n="KR2b0040_WYG_104-14b"/>
官吏棄城走者逺近相望癸酉至河外宣撫使折彦質<lb/>
領兵十二萬與之對壘時簽書樞宻院事李回以萬騎<lb/>
防河亦至河上賊發數十騎來覘回報其帥曰南兵亦<lb/>
盛未可輕渡或欲整兵俟戰有羅索大王者曰南兵雖<lb/>
多不足畏也與之戰則勝負未可知不若加以虚聲盡<lb/>
取戰鼓擊之達旦以觀其變衆以為然黎明河上之師<lb/>
悉潰遂長驅而南甲戌敵衆悉渡知河陽燕英西道總<lb/>
管王襄皆棄城走永安軍鄭州並降於金斡里雅布屯兵<lb/>
<pb n="KR2b0040_WYG_104-15a"/>
慶源城下欲為攻城之計宣撫使范訥統兵五萬守滑<lb/>
濬以扞之斡里雅布知有備乃由恩州古榆渡趨大名<lb/>
王雲固請康王往使乙亥命雲副康王再使斡里雅布軍<lb/>
許割三鎮并奉衮冕車輅以行仍尊金主為皇叔上尊<lb/>
號十八字　丙子王及之同金使王汭來言軍已至西<lb/>
京不復請三鎮直欲畫河為界陛對殊不遜有姦臣輔<lb/>
闇主之語上下洶懼即許之且以兩府二人行唐恪既<lb/>
書敕何㮚大駭曰不奉三鎮之詔而從畫河之命何也<lb/>
<pb n="KR2b0040_WYG_104-15b"/>
㮚不肻書因請罷是日金人由汜水闗渡河京西提刑<lb/>
許高河北提刑許亢各統兵防洛口望風而潰京師聞<lb/>
之杜門清野詔百官疾速上城遣馮澥李若水使尼瑪<lb/>
哈軍行至中牟守河兵相驚以為金兵至左右謀取間<lb/>
道去澥問何如若水曰戌兵畏敵而潰奈何效之今正<lb/>
有死爾敢言退者斬若水屢附奏言和議必不可諧乞<lb/>
申飭守備下哀痛詔徴兵於四方　丁丑何㮚罷為<lb/>
開封尹以尚書左丞陳過庭為中書侍郎兵部尚書孫<lb/>
<pb n="KR2b0040_WYG_104-16a"/>
傅為尚書左丞命成忠郎郭京領選六甲正兵所孫傅<lb/>
因讀丘濬感事詩有郭京楊適劉無忌之語於市人中<lb/>
訪得無忌於龍衞中得京好事者言京能施六甲法可<lb/>
以生擒金二帥而掃蕩無餘其法用七千七百七十七<lb/>
人朝廷深信不疑命以官賜金帛數萬使自募兵無問<lb/>
枝藝能否但擇年命合六甲者所得皆市井浮惰旬日<lb/>
而足敵攻益急京談笑自如云擇日出兵三日可致太<lb/>
平直襲擊至隂山乃止傅與何㮚尤尊信之或謂傅曰<lb/>
<pb n="KR2b0040_WYG_104-16b"/>
自古未聞以此成功者正或聽之姑少付以兵俟有尺<lb/>
寸功乃稍進任今委之太過懼必為國家羞傅怒曰京<lb/>
殆為時而生敵中𤨏微無不知者幸君與𫝊言若告他<lb/>
人將坐沮師之罪揖使出又有劉孝竭等募衆或稱六<lb/>
丁力士或稱北斗神兵或稱天闕大將大率效京所為<lb/>
識者危之　王雲耿延僖高世則等從康王出城雲白<lb/>
王曰京城樓櫓天下所無然真定城高㡬一倍金人使<lb/>
雲等坐觀不移時破之此雖樓櫓如畫亦不足恃也王<lb/>
<pb n="KR2b0040_WYG_104-17a"/>
不荅行次長垣百姓喧呼遮道至頂盆焚香乞起兵扼<lb/>
賊不宜北去　戊寅進龍徳宫婉容韋氏為賢妃　康<lb/>
王構為安國安武軍節度使　是曰康王發長垣至滑<lb/>
州庚辰至相州壬午磁州守臣宗澤迎謁曰肅王一去<lb/>
不返今敵又詭辭以致大王其兵已迫復去何益願勿<lb/>
行先是王雲奉使過磁相勸兩郡撤近城民舎運粟入<lb/>
保為清野之計民怨之及王次磁出謁嘉應神祠雲在<lb/>
後百姓遮道諌王勿北去厲聲指雲曰清野之人真姦<lb/>
<pb n="KR2b0040_WYG_104-17b"/>
細也王出廟行民譟執雲殺之時斡里雅布軍濟河遊奕<lb/>
日至磁城下蹤跡王所在知相州汪伯彦亟以帛書請<lb/>
王如相躬服櫜鞬部兵以迎于河上王令韓公裔訪得<lb/>
間道潛師夜發磁人無一知者遲明至相勞伯彦曰他<lb/>
日見上當首以京兆薦公由是受知議者以為是役也<lb/>
雲不死王必至金無復還理湯隂人岳飛少負氣節家<lb/>
貧力學尤好左氏春秋孫吳兵法有神力能挽弓三百<lb/>
斤弩八石學射於周同盡其術同死朔望設祭於其家<lb/>
<pb n="KR2b0040_WYG_104-18a"/>
劉韐宣撫鎮定募敢戰士飛與焉屢擒劇賊至是因劉<lb/>
浩以見王以為承信郎遣斡里雅布楊天吉王汭等來<lb/>
議割地欲以黄河為界帝許之汭又請報使須親信大<lb/>
臣帝命耿南仲以老辭改命聶昌以親辭陳過庭曰主<lb/>
憂臣辱願效死帝為揮淚太息而怒南仲昌固遣南仲<lb/>
使河北斡里雅布軍昌使河北尼瑪哈軍昌言兩河之人<lb/>
忠義勇勁萬一為所執死不瞑目矣行至絳絳人果堅<lb/>
壁拒之昌持詔抵城下縋而登鈐轄趙子清麾衆殺昌<lb/>
<pb n="KR2b0040_WYG_104-18b"/>
抉其目而臠之初南仲與吳幵堅請割地以成和好故<lb/>
朝廷戰守之備皆罷致金師日逼至是與金使王汭偕<lb/>
至衞州衞鄉兵欲殺汭汭脱去南仲遂走相州以帝㫖<lb/>
諭康王起河北兵入衞京師因連署募兵榜掲之人情<lb/>
始安　甲申以孫傅同知樞宻院事御史中丞曹輔簽<lb/>
書樞宻院事　斗星不見　以京兆府路安撫使范致<lb/>
虚為陜西五路宣撫使令督勤王兵入援　乙酉斡里<lb/>
雅布軍至城下屯于劉家寺初种師道聞真定太原皆<lb/>
<pb n="KR2b0040_WYG_104-19a"/>
陷檄召西南兩道兵赴闕㑹師道卒唐恪耿南仲專務<lb/>
議和乃止兩道兵毋得妄動遂㪚歸及冦傅城四方兵<lb/>
無一人至者城中唯七萬人於是殿前司以京城諸營<lb/>
兵萬人分作五軍以備緩急救䕶前軍屯順天門左軍<lb/>
中軍屯五嶽觀姚弋仲統之右軍屯上清宫後軍屯景<lb/>
陽門辛承宗統之又以五萬七千人分四壁守禦遣使<lb/>
以蠟書間行出闗召兵并約康王及河北守將來援多<lb/>
為金邏兵所獲　丁亥大風發屋折木　簽書樞宻院<lb/>
<pb n="KR2b0040_WYG_104-19b"/>
事李回罷　戊子金人攻通津門范瓊出兵焚其寨<lb/>
己丑南道都總管張叔夜將兵勤王至玉津園帝御南<lb/>
薫門見之軍容甚整以叔夜為延康殿學士時唐恪計<lb/>
無所出宻言於帝曰唐自天寳而後屢失而復興者以<lb/>
天子在外可以號召四方也今宜舉景徳故事留太子<lb/>
居守而幸西洛連據秦雍領天下兵親征以圖興復帝<lb/>
將從之領開封府何㮚入見引蘇軾所論謂周之失計<lb/>
未有如東遷之甚者帝翻然而改以足頓地曰今當以<lb/>
<pb n="KR2b0040_WYG_104-20a"/>
死守社稷及叔夜入對亦言賊鋒甚鋭願如明皇之避<lb/>
禄山暫詣襄陽以圗幸雍帝不答斡里雅布遣劉晏來要<lb/>
帝出盟　庚寅幸東壁勞軍　詔三省長官名悉依元<lb/>
豐舊制以領開封府何㮚為門下侍郎　閠月壬辰朔<lb/>
金人攻善利門統制姚友仲禦之　唐恪從帝巡城人<lb/>
欲擊之因求去罷為中太一宫使以門下侍郎何㮚為<lb/>
尚書左僕射兼中書侍郎　癸巳京師苦寒用日者言<lb/>
借土牛迎春　都人殺東壁統制官辛亢宗　罷民乘<lb/>
<pb n="KR2b0040_WYG_104-20b"/>
城代以保甲　金尼瑪哈軍自河陽來㑹至城下　甲<lb/>
午驛召李綱為資政殿大學士領開封府　金人陷懷<lb/>
州知州霍安國死之安國被圍扞禦不遺力鼎澧兵亦<lb/>
至相與共守力盡城乃陷將官王美投濠死尼瑪哈引<lb/>
安國以下分為四行問不降者為誰安國曰守臣霍安<lb/>
國也問餘人通判林淵鈐轄張彭年都監趙士詝張諶<lb/>
于潛鼎澧將沈敦張行中及隊將五人同辭對曰淵等<lb/>
與知州一體皆不肯降尼瑪哈令引於東北鄉望其國<lb/>
<pb n="KR2b0040_WYG_104-21a"/>
拜皆不屈乃解衣面縛殺十三人而釋其餘安國一門<lb/>
無噍類　時雨雪交作帝被甲登城以御膳賜士卒易<lb/>
火飯以進人皆感涕敵攻通津門數百人縋城禦之焚<lb/>
其砲架五鵞車二　乙未金人入青城攻朝陽門　馮<lb/>
澥至自金軍時澥與李若水至懷州金使蕭慶等挾與<lb/>
俱還　丙申幸宣化門帝乘馬行泥淖中民皆感泣張<lb/>
叔夜數戰有功帝如安上門召見拜資政殿學士東道<lb/>
總管胡直孺將兵入衞與金人遇於拱州兵敗被執遂<lb/>
<pb n="KR2b0040_WYG_104-21b"/>
陷拱州　丁酉赤氣亘天　金人初至即力攻東壁劉<lb/>
延慶練邊事措置頗有法遇夜即城下積草數百爇之<lb/>
以驚時有議置九牛砲者雖磑磨皆可施於東壁用之<lb/>
嘗碎其雲梯詔封䕶國大將軍賊知東壁不可攻於是<lb/>
過南壁以洞子自蔽運薪土實䕶龍河河水遂涸以馮<lb/>
澥為尚書左丞　戊戌殿前副都指揮使王宗濋率牙<lb/>
兵千餘下城與賊戰統制官高師旦死之　己亥詔毁<lb/>
艮嶽為砲石賊復於䕶龍河疊橋取道姚弋仲選鋭卒<lb/>
<pb n="KR2b0040_WYG_104-22a"/>
下臨分布弩砲又於城上縛虚棚士衆山立箭下如雨<lb/>
橋不能寸進乃棄去益造火梯雲梯偏橋撞竿鵞車洞<lb/>
子諸攻城之具　庚子命張叔夜簽書樞宻院事將兵<lb/>
入城　賊攻宣化門姚友仲禦之　是曰幸東壁金人<lb/>
復遣蕭慶等來貸糧且議和　辛丑金人攻南壁殺傷<lb/>
相當　壬寅詔河北守臣盡起軍民兵倍道入援　癸<lb/>
夘幸安肅門至朝陽門敵箭及駕前旗下令軍士三百<lb/>
餘人縋城出戰殺賊數百復縋而上命以官者數十人<lb/>
<pb n="KR2b0040_WYG_104-22b"/>
賊築望臺度高百尺下覘城中以飛火砲燔樓櫓將士<lb/>
嚴警備旋即繕治又造雲梯施大輪以革冒之乗罅推<lb/>
以叩壘將士出鉤竿拄之使不得進近則以鉤矛取之<lb/>
發火焚梯敵數引却復用鵞車洞子攻北城軍士射以<lb/>
九牛弩一發而貫三人詔募人焚敵砲架鵞車洞子及<lb/>
八分者白身授團練使餘以次授賞張叔夜聞南壁飛<lb/>
石擊樓櫓與范瓊分麾下兵襲敵營欲燔其砲架遥見<lb/>
鐵騎軍士不克陣而奔自相蹈藉溺隍死者以千數<lb/>
<pb n="KR2b0040_WYG_104-23a"/>
甲辰大雨雪　金人陷亳州　遣間使召諸道兵勤王<lb/>
　乙巳大寒士卒噤戰不能執兵有僵仆者帝在禁中<lb/>
徒跣祈晴　丙午雨木冰　丁未始避正殿　戊申金<lb/>
人過登天橋來攻通津門　時勤王兵不至城中兵可<lb/>
用者唯衞士三萬然亦十失五六因時令挑戰以示敢<lb/>
敵金人復來言不須帝出城請親王及何㮚往議詔越<lb/>
王往將行而尼瑪哈以兵來迓王乃止於是金人宣言<lb/>
失信再遣使來趣親王出盟己酉遣馮澥曹輔與宗室<lb/>
<pb n="KR2b0040_WYG_104-23b"/>
仲温士<graphic n="KR2520" url="https://raw.githubusercontent.com/kanripo/KR-Gaiji/master/images/KR2520.png" mimeType="image/png"/>使金軍請和既至尼瑪哈即遣還不與交一<lb/>
語　命康王構為河北兵馬大元帥殿中侍御史胡唐<lb/>
老言康王奉使至磁為士民所留乃天意也乞就拜為<lb/>
大元帥俾率天下兵入援何㮚以為然宻草詔藁上之<lb/>
帝令募死士得秦仔劉定等四人遣持蠟詔如相州拜<lb/>
王為大元帥陳遘為元帥宗澤汪伯彦副元帥使盡河<lb/>
北兵速入衞辟官行事並從便宜仔定至相於頂髪中<lb/>
出詔王讀之嗚咽軍民感動　辛亥金人復遣使來議<lb/>
<pb n="KR2b0040_WYG_104-24a"/>
和要親王出盟　壬子復遣曹輔馮澥及仲温士<graphic n="KR2520" url="https://raw.githubusercontent.com/kanripo/KR-Gaiji/master/images/KR2520.png" mimeType="image/png"/>使<lb/>
金營癸丑仲温士<graphic n="KR2520" url="https://raw.githubusercontent.com/kanripo/KR-Gaiji/master/images/KR2520.png" mimeType="image/png"/>還云金人須親王并何㮚至軍前<lb/>
　金人攻通津宣化門范瓊以一人出戰渡河氷裂没<lb/>
者五百餘人自是士氣益挫　甲寅大風自北起俄雪<lb/>
下數尺連日夜不止　乙夘金人復使劉晏來趣親王<lb/>
宰相出盟　何㮚屢趣郭京出師京徙期再三曰非至<lb/>
危急吾師不出丙辰大風雪京乃令守禦者悉下城毋<lb/>
得竊窺因大啟宣化門出攻金軍京與張叔夜坐城樓<lb/>
<pb n="KR2b0040_WYG_104-24b"/>
上金人分四翼譟而前京兵敗走墮死于䕶龍河城門<lb/>
急閉京向叔夜曰須自下作法因下城引餘衆南遁金<lb/>
人遂登城衆皆披靡四壁兵皆潰金人焚南薫諸門統<lb/>
制姚友仲死于亂兵四壁守禦使劉延慶奪門出奔為<lb/>
追騎所殺宦者黄經自赴火死統制何慶言陳克禮中<lb/>
書舍人高振力戰與其家人皆被害京城遂陷帝慟哭<lb/>
曰朕不用种師道言以至於此衞士入都亭驛執金使<lb/>
劉晏殺之軍民數萬斧左掖門求見天子帝御樓諭遣<lb/>
<pb n="KR2b0040_WYG_104-25a"/>
之衞士長蔣宣率其衆數百欲邀乘輿犯圍而出左右<lb/>
奔竄獨孫傅梅執禮吕好問侍宣抗聲曰國事至此皆<lb/>
宰相信任姦臣不用直言所致孫傅訶之宣以語侵傅<lb/>
好問譬曉之曰若屬忘家族欲冒重圍衞上以出誠忠<lb/>
義然乗輿將駕必甲乘無缺而後動詎可輕耶宣屈服<lb/>
曰尚書真和軍情麾其徒退何㮚欲親率都民巷戰金<lb/>
人宣言議和退師乃止戊午遣㮚及濟王栩使金軍以<lb/>
請成㮚懼不敢行帝固遣之猶遲回良久不决李若水<lb/>
<pb n="KR2b0040_WYG_104-25b"/>
嫚罵曰致國家如此皆爾軰誤事今社稷傾危爾軰萬<lb/>
死何足塞責㮚不得已乃上馬而戰栗不能跨左右扶<lb/>
上比出朱雀門所執馬鞭三墜地既至尼瑪哈斡里雅布<lb/>
曰自古有南即有北不可相無也今之所議期在割地<lb/>
而已㮚還言金欲邀上皇出郊帝曰上皇驚憂而疾必<lb/>
欲之出朕當親往㮚喜和議成既歸都堂作㑹飲酒談<lb/>
笑終日　自乙夘雪大作不止天地㝠晦或雪未下時<lb/>
於隂雪中有雪絲長數寸墮地是夜雪霽彗星見有白<lb/>
<pb n="KR2b0040_WYG_104-26a"/>
氣出太微星　己未遣何㮚再往金軍詔曰大金堅欲<lb/>
上皇出郊朕以宗廟生靈之故義當親往咨爾衆庶無<lb/>
致驚疑　庚申曰出如火無光　辛酉車駕詣青城何<lb/>
㮚陳過庭孫傅等從帝望齋宫門即下馬步入一小位<lb/>
中金人邀請乘馬入帝不聽二帥相見帝與語惟尼瑪<lb/>
哈應答琅然尼瑪哈唯唯而已都人自宣徳樓至南薫<lb/>
門立泥雪中以俟駕回　十二月壬戌朔車駕留青城<lb/>
尼瑪哈遣蕭慶入城居尚書省朝廷動靜並先闗白<lb/>
<pb n="KR2b0040_WYG_104-26b"/>
是日康王開大元帥府于相州有兵萬人分為五軍而<lb/>
進既渡河次于大石宗澤以二千人與金人力戰破其<lb/>
三十餘砦履冰渡河見王曰京城受圍日久入援不可<lb/>
緩王納之既而知信徳府梁楊祖以三千人至張俊苖<lb/>
傅楊沂中田師中等皆在麾下兵威稍振㑹帝遣曹輔<lb/>
賫蠟詔至云金人登城不下方議和好可屯兵近甸毋<lb/>
動汪伯彦等皆信之宗澤獨曰金人狡譎是欲欵我師<lb/>
耳君父之望入援何啻饑渇宜急引軍直趨澶淵以觧<lb/>
<pb n="KR2b0040_WYG_104-27a"/>
京城之圍伯彦等難之勸王遣澤先行自是澤不得與<lb/>
帥府事矣耿南仲及伯彦請移軍東平王從之　癸亥<lb/>
車駕至自青城士庶及太學生迎謁帝掩面大哭曰宰<lb/>
相誤我父子觀者無不流涕金遣使來索金一千萬錠<lb/>
銀二千萬錠帛一千萬匹於是大括金銀金價至五十<lb/>
千銀至三千五百金又索京城騾馬括得七千餘匹悉<lb/>
歸之　丙寅遣陳過庭折彦質往兩河割地以畀金又<lb/>
分遣歐陽珣等二十人持詔而往珣嘗上書極言祖宗<lb/>
<pb n="KR2b0040_WYG_104-27b"/>
之地尺寸不可以與人持詔急㑹羣臣議珣復抗論當<lb/>
與力戰戰敗而失地他日取之直不戰而割地他日取<lb/>
之曲時宰怒欲殺珣乃以珣為將作監丞奉使割深州<lb/>
珣至深州城下慟哭謂城上人曰朝廷為姦臣所誤至<lb/>
此吾已辦一死來矣汝等宜勉為忠義報國金人怒執<lb/>
送燕以焚死　辛未定京師米價勸糶以賑民　乙亥<lb/>
康王如北京　丙子中書省火　庚辰雨雹　癸未大<lb/>
雪寒縱民伐紫筠館花木以為薪　庚寅康王如東平<lb/>
<pb n="KR2b0040_WYG_104-28a"/>
府　初范致虚聞汴京圍急㑹西道總管王襄陜西制<lb/>
置使錢盖之師凡十萬入援至潁昌聞汴京陷襄盖遁<lb/>
去致虚獨與西道副總管孫昭逺環慶帥王似熈河帥<lb/>
王倚率步騎號二十萬命馬祐昌統之以趨汴以僧趙<lb/>
宗印為參議官致虚將大軍遵陸宗印將舟師趨西京<lb/>
宗印又以僧為一軍號尊勝隊童行為一軍號淨勝隊<lb/>
致虚勇而無謀委已以聽於宗印宗印徒大言實未嘗<lb/>
知兵師出武闗至鄧州千秋鎮金將婁室以精騎衝之<lb/>
<pb n="KR2b0040_WYG_104-28b"/>
不戰而潰死者過半王似王倚孫昭逺等留陜府致虚<lb/>
收餘兵入潼闗<lb/>
二年春正月辛夘朔詣延福宫朝太上皇帝命濟王栩<lb/>
景王把出賀金二帥二帥亦遣人入賀　壬辰金人復<lb/>
趣召康王遣中書舎人張澂賫詔以行以前此曹輔往<lb/>
迎不見王而還故也　癸巳康王次東平府　詔使出<lb/>
割兩河地民堅守不奉詔凡累月金人止得石州甲午<lb/>
詔兩河民開門出降　乙未有大星出建星西南流入<lb/>
<pb n="KR2b0040_WYG_104-29a"/>
於濁没　丁酉雨木<graphic n="KR1413" url="https://raw.githubusercontent.com/kanripo/KR-Gaiji/master/images/KR1413.png" mimeType="image/png"/>　己亥隂曀風迅發夜西北隂<lb/>
雲中有如火光　庚子車駕復詣青城時金人索金銀<lb/>
益急欲縱兵入城帝以問蕭慶慶曰須陛下親見元帥<lb/>
乃可帝有難色何㮚李若水以為無虞勸帝行帝乃命<lb/>
孫傅輔太子監國而與㮚若水等往唐恪聞之曰一之<lb/>
謂甚其可再乎閤門宣賛舍人呉革亦白㮚曰天文帝<lb/>
座甚傾車駕若出必墮敵計㮚不聽　辛丑車駕幸青<lb/>
城鄆王楷何㮚馮澥曹輔吳幵莫儔孫覿譚世勣汪藻<lb/>
<pb n="KR2b0040_WYG_104-29b"/>
皆分居青城齋宫餘並令先歸初帝約五日必還至是<lb/>
民以金銀未足各竭其家所有獻之有福田院貧民亦<lb/>
納金二兩銀七兩而金人來索不已於是増侍從郎官<lb/>
二十四員再根括又分遣搜掘戚里宗室内侍僧道伎<lb/>
術倡優之家　乙巳籍梁師成家　丙午太學生徐揆<lb/>
詣南薰門以書白守門者乞達二帥請車駕還闕二帥<lb/>
取揆赴軍中詰難揆厲聲抗論為所殺　是日通奉大<lb/>
夫劉韐死于金營韐為河東割地使金人令僕射韓正<lb/>
<pb n="KR2b0040_WYG_104-30a"/>
館之僧舎謂曰國相知君今用君矣韐曰偷生以事二<lb/>
姓有死不為也正曰軍中議立異姓欲以君為正代與<lb/>
其徒死不若北去取富貴韐仰天大呼曰有是乎乃書<lb/>
片紙曰貞女不事二夫忠臣不事二君况主憂臣辱主<lb/>
辱臣死此予所以不敢偷生也使親信持歸報其子子<lb/>
羽等即沐浴更衣酌巵酒而縊金人歎其忠瘞之寺西<lb/>
岡上徧題牕壁以識其處凡八十日乃就歛顔色如生<lb/>
　丁未大霧四塞金人下含輝門剽掠焚五岳觀　副<lb/>
<pb n="KR2b0040_WYG_104-30b"/>
帥宗澤自大名至開徳與金人十三戰皆㨗遂以書勸<lb/>
康王檄諸道兵㑹京城又移書北道總管趙野兩河宣<lb/>
撫范訥知興仁府曽楙合兵入援三人皆以澤為狂不<lb/>
答澤遂以孤軍進至衞南先驅云前有敵營澤揮衆直<lb/>
前連戰敗之轉戰而東敵益生兵至澤將王孝忠戰死<lb/>
前後皆敵壘澤下令曰今日進退等死不可不死中求<lb/>
生士卒知必死無不一當百斬首數千金人大敗退却<lb/>
數十里澤計其勢必復來乃亟徙其營金人夜至得空<lb/>
<pb n="KR2b0040_WYG_104-31a"/>
營大驚自是憚澤不敢復出兵澤出其不意遣兵過大<lb/>
河襲擊又敗之　二月辛酉朔帝在青城都人日出迎<lb/>
駕而尼瑪哈留不遣金主晟得帝降表廢帝及太上皇<lb/>
帝為庶人知樞宻院事劉彦宗請復立趙氏不許　丙<lb/>
寅金人塹南薫門路人心大恐吳幵莫儔自金營持文<lb/>
書至令依金主詔推薦異姓堪為人主者從軍前備禮<lb/>
冊命孫傅等讀詔號絶兩以狀懇請立趙氏不從　丁<lb/>
夘京城巡檢范瓊逼上皇與太后御犢車出宫鄆王楷<lb/>
<pb n="KR2b0040_WYG_104-31b"/>
以下及王妃公主駙馬凡六宫有位號者皆行獨元祐<lb/>
皇后孟氏以廢居私第獲免初金人以内侍鄧述所具<lb/>
諸王皇孫妃主名檄開封府徐秉哲盡取之秉哲令坊<lb/>
巷五家為保毋得藏匿前後凡得三十餘人秉哲悉令<lb/>
衣𬒮相聯屬而往金人逼帝及上皇易服李若水抱帝<lb/>
而哭詆金人為劇賊金人曳若水出擊之敗面氣結仆<lb/>
地　辛未皇后皇太子同詣青城百官軍民奔随號泣<lb/>
太學諸生擁拜車前哭聲震天自上皇出郊金人逼令<lb/>
<pb n="KR2b0040_WYG_104-32a"/>
召皇后太子孫傅留太子不遣吳幵莫儔督脅甚急范<lb/>
瓊恐變生以危言讋衞士遂擁皇后太子共車而出孫<lb/>
傅曰吾為太子傅當同生死遂以留守事付王時雍從<lb/>
太子出至南薫門范瓊力止傅遂宿門下以待命李若<lb/>
水在金營旬日罵賊不絶口乃裂頸斷舌而死金人相<lb/>
與言曰遼國之亡死義者十數南朝唯李侍郎一人若<lb/>
水臨死無怖色為歌詩卒曰矯首問天公天卒無言忠<lb/>
臣効死亦何愆聞者悲之　是日留守王時雍召百官<lb/>
<pb n="KR2b0040_WYG_104-32b"/>
㑹議所立衆欲舉在軍前者一人左司員外郎宋齊愈<lb/>
適自外至或問以敵意所主齊愈冩張邦昌三字示之<lb/>
議遂定時不書議狀者唯孫傅張叔夜敵遂取二人往<lb/>
軍中太常寺簿張浚開封士曹趙鼎司門員外郎胡寅<lb/>
皆逃入太學不書名　癸酉王時雍梅執禮召百官士<lb/>
庶僧道軍民集議推戴事時孫傅張叔夜已出獨時雍<lb/>
主事惟恐百官不肯書乃先自書以率之百官亦随以<lb/>
書御史馬伸獨奮曰吾曹職為諍臣豈容坐視乃與御<lb/>
<pb n="KR2b0040_WYG_104-33a"/>
史吳給約中丞秦檜共為議狀願復嗣君以安四方檜<lb/>
不荅有頃伸藁就首以呈檜猶豫伸率同僚合辭力請<lb/>
檜不得已姑書名伸遣人馳達金軍并論張邦昌當上<lb/>
皇時蠧國亂政以致傾危之罪吳幵莫儔持狀詣軍前<lb/>
明曰賫金牒至言已據所申奏本國冊立張相為皇帝<lb/>
訖令取冊寳及一行冊命禮數　乙亥金人取秦檜并<lb/>
太學生三十人博士正録十員何㮚已下隨駕在軍前<lb/>
人並取家屬　庚辰康王如濟州時王有衆八萬屯濟<lb/>
<pb n="KR2b0040_WYG_104-33b"/>
濮諸州高陽闗路安撫使黄潜善總管楊惟忠亦部兵<lb/>
數千至東平王遣真定總管王淵以三千人入衞宗廟<lb/>
金人聞之遣甲士及中書舍人張澂賫蠟詔自汴京至<lb/>
命王以兵付副帥而還京王問計於左右後軍統制張<lb/>
俊曰此金人詐謀耳今大王居外此天授豈可徒往王<lb/>
遂如濟州既而金人謀以五千騎取康王吕好問聞之<lb/>
遣人以書白王曰大王之兵度能擊則邀擊之不然即<lb/>
宜逺避且言大王若不自立恐有不當立而立者　癸<lb/>
<pb n="KR2b0040_WYG_104-34a"/>
未城内復以金七萬五千八百兩銀一百十四萬五千<lb/>
兩衣叚四萬八十四匹納軍前　觀文殿大學士中太<lb/>
一宫使唐恪自殺時金人逼百官立張邦昌恪既書名<lb/>
仰藥而死　乙酉金人以括金未足殺户部尚書梅執<lb/>
禮侍郎陳知質刑部侍郎程振給事中安扶梟其首乃<lb/>
下令曰根括官已正典刑金銀或尚未足當縱兵自索<lb/>
　戊子夜白氣貫斗　三月辛夘朔帝在青城張邦昌<lb/>
由南薰門入居尚書令㕔　丁酉金人奉冊寳立張邦<lb/>
<pb n="KR2b0040_WYG_104-34b"/>
昌百官㑹于尚書省邦昌泣即上馬至西府門佯為昬<lb/>
憒欲仆立馬少蘇復號慟導至宣徳門西闕下入幕次<lb/>
復慟金人持御衣紅繖來設于次外邦昌出次步至御<lb/>
街褥位望金國拜舞跪受冊畧曰咨爾張邦昌宜即皇<lb/>
帝位國號大楚都金陵邦昌御紅<graphic n="KR1259" url="https://raw.githubusercontent.com/kanripo/KR-Gaiji/master/images/KR1259.png" mimeType="image/png"/>還次訖金人揖上<lb/>
馬出門百官引導如儀邦昌步入自宣徳門由大慶殿<lb/>
至文徳殿前進輦却弗御歩升殿於御牀西側别置一<lb/>
椅坐受軍員等賀訖文武合班邦昌乃起立遣閤門傳<lb/>
<pb n="KR2b0040_WYG_104-35a"/>
云本為生靈非敢竊位傳令勿拜王時雍等懇奏復傳<lb/>
㫖云如不䝉聽從即當歸避時雍率百官遽拜邦昌但<lb/>
東面拱立閤門宣賛舎人吳革恥屈節異姓率内親事<lb/>
官數百人皆先殺其妻孥焚所居舉義兵東門外范瓊<lb/>
詐與合謀令悉棄兵仗乃從後襲之殺百餘人執革脅<lb/>
以從逆革罵不絶口引頸受刃顔色不變并其子殺之<lb/>
又擒斬十餘人是日風霾日暈無光百官慘沮邦昌亦<lb/>
變色唯時雍及吳幵莫儔范瓊等欣然以為有佐命功<lb/>
<pb n="KR2b0040_WYG_104-35b"/>
邦昌心不安拜官皆加權字大抵往來議事者幵儔也<lb/>
逼逐上皇以下者時雍秉哲也脅懼都人者范瓊也遂<lb/>
皆擢用邦昌見百官稱予手詔曰手書雖不改元而百<lb/>
官文移必去年號權簽書樞宻院事吕好問所行文書<lb/>
稱靖康二年百官猶未以帝禮事邦昌唯時雍毎言事<lb/>
稱臣啟陛下又勸邦昌坐紫宸垂拱殿以見金使好問<lb/>
爭之乃止時雍復議肆赦好問曰四壁之外皆非我有<lb/>
將誰赦耶乃但赦城中而選郎官為四方宻諭使　乙<lb/>
<pb n="KR2b0040_WYG_104-36a"/>
巳張邦昌往青城見二帥致謝且面議七事一乞不毁<lb/>
趙氏陵廟二乞免取金帛三乞存留樓櫓四乞俟江寧<lb/>
府修繕畢三年内遷都五乞五曰班師六乞以帝為號<lb/>
稱大楚帝七乞借金銀犒賞皆許之又請歸馮澥曹輔<lb/>
路允迪孫覿張<graphic n="KR0697" url="https://raw.githubusercontent.com/kanripo/KR-Gaiji/master/images/KR0697.png" mimeType="image/png"/>譚世勣汪藻康執權元當可沈晦黄<lb/>
夏卿鄧肅郭仲荀太學六局官秘書省官亦從之唯何<lb/>
㮚孫傅張叔夜秦檜司馬朴等令舉家北遷　癸丑金<lb/>
人歸馮澥等且令權止根括金帛　丁巳張邦昌率百<lb/>
<pb n="KR2b0040_WYG_104-36b"/>
官詣南薫門五岳觀内望軍前遥辭二帝邦昌慟哭百<lb/>
官軍民皆哭有號絶不能止者是曰道君皇帝北狩寧<lb/>
徳皇后及諸親王妃嬪以下皆行斡里雅布軍䕶送由滑<lb/>
州路進發　戊午金兵下城盡絶我兵分四壁屯守張<lb/>
邦昌詣金營辭服赭袍張紅繖所過起居並如常儀從<lb/>
行者王時雍徐秉哲吳幵莫儔　夏四月庚申朔大風<lb/>
吹石折木車駕北狩皇后皇太子偕行尼瑪哈軍䕶送<lb/>
由鄭州路進發凡法駕鹵簿皇后以下車輅鹵簿冠服<lb/>
<pb n="KR2b0040_WYG_104-37a"/>
禮器法物大樂教坊樂器祭器八寳九鼎圭璧渾天儀<lb/>
銅人刻漏古器景靈宫供器太清樓祕閣三館書天下<lb/>
州府圖及官吏内人内侍技藝工匠倡優府庫畜積為<lb/>
之一空初金人將還議留兵以衞邦昌吕好問曰南北<lb/>
異宜恐北兵不習風土必不相安金人曰留一孛堇統<lb/>
之可也好問曰孛堇貴人有如觸發致病則負罪益深<lb/>
金人乃不留兵而去宗澤在衞聞二帝北狩即提軍趨<lb/>
滑走黎陽至大名欲徑渡河據金人歸路邀還二帝而<lb/>
<pb n="KR2b0040_WYG_104-37b"/>
勤王之兵卒無一至者遂不果　辛酉北風大起苦寒<lb/>
　甲子張邦昌迎元祐皇后于私第入居延福宫吕好<lb/>
問謂邦昌曰相公真欲立耶抑姑塞敵意而徐為之圖<lb/>
耶邦昌曰是何言也好問曰相公知中國人情所向乎<lb/>
特畏女真兵威耳女真既去能保如今日乎大元帥在<lb/>
外元祐皇后在内此殆天意盍亟還政可轉禍為福且<lb/>
省中非人臣所處宜寓直殿廬毋令衞士夾陛敵所遺<lb/>
袍帶非戎人在弗服車駕未還所下文書不當稱聖㫖<lb/>
<pb n="KR2b0040_WYG_104-38a"/>
為今計者當迎元祐皇后請康王早正大位庶獲保全<lb/>
邦昌以為然乃迎元祐皇后入延福宫尊為宋太后其<lb/>
冊文有曰尚念宋氏之初首崇西宫之禮盖用太祖即<lb/>
位迎周太后入西宫故事識者有以覘邦昌之意非真<lb/>
為趙氏也　郭京自都城走沿路稱撒豆成兵假幻惑<lb/>
衆至襄陽有衆千餘屯洞山寺欲立宗室為帝錢盖王<lb/>
襄及張思正等止之不從㑹有自汴來者具説京欺罔<lb/>
事思正囚京刺殺之　丙寅張邦昌遣其甥吳何及王<lb/>
<pb n="KR2b0040_WYG_104-38b"/>
舅韋淵同賫書於康王大畧言臣封府庫以待臣所以<lb/>
不死者以君王之在外也王召何等飲以酒賜予良厚<lb/>
　丁夘謝克家以邦昌之命齎玉璽至大元帥府其篆<lb/>
文曰大宋受命之寳耿南仲汪伯彦等引克家捧寳跪<lb/>
進王謙拒再三慟哭不受命伯彦司之　監察御史馬<lb/>
伸上書請張邦昌易服歸省庶事禀取太后命令而後<lb/>
行仍速迎奉康王歸京庶㡬中外釋疑轉禍為福且曰<lb/>
如以伸言為不然即先次就戮伸有死而已必不敢輔<lb/>
<pb n="KR2b0040_WYG_104-39a"/>
相公為宋朝叛臣也邦昌讀其書氣沮戊辰降手書請<lb/>
元祐皇后垂簾聽政以俟復辟書既下中外犬悦追回<lb/>
諸路赦文并毁所立宋太后手書不用　元祐皇后遣<lb/>
尚書左丞馮澥為奉迎使權尚書右丞李回副之持詔<lb/>
往濟州迎康王王覽書命移檄諸道帥臣具言張邦昌<lb/>
恭順之意以未得至京已至者毋輒入　庚午太后御<lb/>
内東門小殿垂簾聽政張邦昌以太宰退處資善堂羣<lb/>
臣詣祥曦殿起居太后畢邦昌服紫袍獨班歸兩府幕<lb/>
<pb n="KR2b0040_WYG_104-39b"/>
次自僣位號至是凡三十三日　壬申在京文武百官<lb/>
上表康王勸進宗澤亦以狀申請王不許　甲戌太后<lb/>
手書告天下曰比以敵國興師都城失守祲纒宫闕既<lb/>
二帝之䝉塵禍及宗祊思三靈之改卜衆恐中原之無<lb/>
統姑令舊弼以臨朝扶九廟之傾危免一城之慘酷乃<lb/>
以衰癃之質起於閒廢之中迎至宫闈進加位號舉欽<lb/>
聖已還之典成靖康欲復之心永言運數之屯坐視家<lb/>
邦之覆撫躬獨在流涕何從緬惟藝祖之開基實自高<lb/>
<pb n="KR2b0040_WYG_104-40a"/>
穹之眷命歴年二百人不知兵傳序九君世無失徳雖<lb/>
舉族有北轅之釁而敷天同左袒之心乃眷賢王越居<lb/>
近服己徇羣臣之請俾膺神器之歸繇康邸之舊藩嗣<lb/>
宋朝之大統漢家之厄十世宜光武之中興獻公之子<lb/>
九人唯重耳之尚在兹為天意夫豈人謀尚期中外之<lb/>
協心同定安危之至計庶臻小愒漸厎丕平用敷告於<lb/>
多方其深明於吾志太常少卿汪藻所草也　乙亥以<lb/>
資政殿學士路允迪為奉請車駕進發使右諌議大夫<lb/>
<pb n="KR2b0040_WYG_104-40b"/>
范宗尹副之　戊辰康王次新興店辛巳次單州壬午<lb/>
次虞城縣張邦昌言謝克家回恭聞車駕自有合辦輿<lb/>
服儀物之屬百官有司各以其職並宜發赴南京以俟<lb/>
冊禮畢遂建朝廷以出號令從之　癸未康王次應天<lb/>
府甲申詣鴻慶宫謁三殿御容哭移時翼日王時雍徐<lb/>
秉哲奉乘輿服御至南京乙酉張邦昌繼至伏地慟哭<lb/>
王撫慰之<lb/>
　資治通鑑後編卷一百四<lb/>
</p>
<p>
</p>
  </div>
</body>
</text>
</TEI>
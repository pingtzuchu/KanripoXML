<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編巻二十七</head> <lb/>
    <p>
<pb n="KR2b0040_WYG_027-1a"/>
欽定四庫全書<lb/>
　資治通鑑後編巻二十七<lb/>
　　　　　　　　　　　刑部尚書徐乾學撰<lb/>
　宋紀二十七<hi>起屠維作噩正月盡上章掩茂五月凡一年有竒</hi>
　　真宗膺符稽古神功譲徳文明武定章聖元孝皇<lb/>
　　帝<lb/>
大中祥符二年正月丁巳朔召輔臣至内殿朝拜天書<lb/>
自是嵗以為常　己巳封皇姊晉國長公主為大長公<lb/>
<pb n="KR2b0040_WYG_027-1b"/>
主皇妹魯國長公主為韓國長公主夀昌長公主為陳<lb/>
國長公主漢制天子之女稱公主姊妹稱長公主姑稱<lb/>
大長公主後漢皇女皆稱縣公主其尊崇者亦加號長<lb/>
公主唐制有以國名郡名或美名者而皇姊無長大之<lb/>
稱今有是命縁後漢尊崇故事也　御史中丞王嗣宗<lb/>
言翰林學士楊億知制誥錢惟演祕閣校理劉筠唱和<lb/>
宣曲詩述前代掖庭事詞涉浮靡帝曰詞臣學者宗師<lb/>
也安可不戒其流宕乃下詔風厲學者自今有屬詞浮<lb/>
<pb n="KR2b0040_WYG_027-2a"/>
靡不遵典式者當加嚴譴其雕印文集令轉司擇部内<lb/>
官看詳以可者録奏<lb/>
　吕中曰大風之歌其高帝霸心之所存乎秋風之歌<lb/>
　其漢武悔心之所存乎盖帝王之文不當以文論當<lb/>
　以心論以我真宗之本心可知矣此書不載慶雲之<lb/>
　歌而載明良之歌也至于下詔戒勵詞臣浮靡是又<lb/>
　以人文化成天下者也變天下之文自朝廷始變朝廷<lb/>
　之文自人主之文始人知西崑之體變於歐陽倡古<lb/>
<pb n="KR2b0040_WYG_027-2b"/>
　文之時而不知已源流於此時矣<lb/>
帝自東封還羣臣獻賀功徳者相繼惟進士孫籍獻書<lb/>
言封禪帝王之盛事然願陛下謹於盈成不可遂自滿<lb/>
假帝善其言即召試中書庚午賜同進士出身時知制<lb/>
誥周起亦上言天下之勢常患恬於逸安而忽於兢畏<lb/>
願毋以盈成為恃帝深納之　去冬有詔京師賜酺五<lb/>
日以二月五日為始於是久旱右僕射張齊賢言宴樂<lb/>
陽事也甫經上元又將酺飲恐非所以答天意請俟雨<lb/>
<pb n="KR2b0040_WYG_027-3a"/>
足乃如詔㫖從之　初蘇州僧道元纉佛祖訖近世名<lb/>
僧禪語為𫝊燈録三十巻以獻詔楊億李維王曙刋定<lb/>
庚辰億等上其書命刻板宣布　以殿中丞孔朂知曲<lb/>
阜縣兼檢校先聖廟賜緋魚朂請就先聖廟創立學舍<lb/>
及於齋㕔講說皆許之　乙酉命户部尚書温仲舒右<lb/>
丞向敏中與吏部流内銓注擬選人先是帝謂輔臣曰<lb/>
吏部銓引對羣吏或經旬不入何也陳堯叟曰選人甚<lb/>
多極聞稽滯因言舊有鏁銓之制帝曰今員多闕少四<lb/>
<pb n="KR2b0040_WYG_027-3b"/>
時許選猶慮壅塞況鏁銓乎堯叟又請取舊省員復置<lb/>
如六曹官凡百州乃得六百員王旦曰今選集待闕者<lb/>
二千餘人縱増二三百員亦無益也乃詔仲舒等同領<lb/>
選事以督之　是月以美人劉氏為修儀才人楊氏為<lb/>
媫妤　二月令陜西發廪振糶旱故也<lb/>
辛丑分遣使臣出常平倉粟麥於京城四面開八場減<lb/>
價糶之以平物價　己酉雨樞宻院言昨奉詔賜酺以<lb/>
旱權罷今時雨霑洽欲奉行前詔從之以三月十六日<lb/>
<pb n="KR2b0040_WYG_027-4a"/>
為始　庚戌布衣林虎伐登聞鼓上言國家遣官祈雨<lb/>
車駕徧詣宫寺雖再雨而未足願去邪佞尸素之臣明<lb/>
賞罰黜陟之令則天自雨帝曰所言邪佞尸素當斥其<lb/>
名賞罰黜陟悉陳非當朕豈吝於采拔然姓林名虎尚<lb/>
怪者也命中書召問虎無以對罷之　以盧多遜子復<lb/>
州司士參軍察付吏部銓注簿尉察景徳二年舉進士<lb/>
禮部奏名在髙等或言多遜子不當與科第故特命為<lb/>
州掾及是乃授親民官明年察奉多遜喪歸葬㐮陽又<lb/>
<pb n="KR2b0040_WYG_027-4b"/>
詔本州賜察錢三十萬　應天府民曹誠以貲募工就<lb/>
戚同文所居造舍百五十間聚書千餘巻博延生徒講<lb/>
習甚盛府奏其事帝嘉之詔賜額曰應天府書院命奉<lb/>
禮郎戚舜賔主之仍令本府幕職官提舉又署誠府助<lb/>
教舜賔同文孫綸子也　癸丑太常博士知温州李邈<lb/>
言准詔禁金銀箔線裝飾服用之物伏見两浙僧求丐<lb/>
金銀珠玉錯末和泥以塑塔像有髙袤丈者毁碎珍寳<lb/>
寖以成俗望嚴行禁絶違者重論其罪從之　封太常<lb/>
<pb n="KR2b0040_WYG_027-5a"/>
博士陳從易祖母詹氏為河間縣太君從易以東封恩<lb/>
例當封母妻請回妻封以及祖母故也　三月丙辰朔<lb/>
日有食之　辛未帝御乾元樓觀酺自是凡五日　夏<lb/>
四月戌子昇州大火遣御史訪民疾苦蠲被火屋稅<lb/>
武勝節度使駙馬都尉吳元扆純謹謙遜在藩鎮有憂<lb/>
民之心待賔佐以禮處事畏敬所至能檢下未甞踰矩<lb/>
奉身簡素鮮聲色狗馬之好所得禄賜皆分給親族之<lb/>
孤貧者於是受詔知徐州請對言臣族屬至多其堪任<lb/>
<pb n="KR2b0040_WYG_027-5b"/>
禄仕者皆已奏薦不任者悉均奉贍之公主有乳媪在<lb/>
得入參宫禁慮臣去後託以干祈望陛下不納帝深歎<lb/>
其賢　分定天書及大駕儀仗别飾玉輅以奉天書題<lb/>
牓曰天書玉輅　壬辰江淮發運使李溥言糧綱卒隨<lb/>
行有少貨物經歴州縣悉收稅算望與蠲免從之　給<lb/>
事中判集賢院种放得告歸終南山是日召見宴錢于<lb/>
龍圖閣帝作詩賜放命羣臣皆賦且製序杜鎬辭以素<lb/>
不屬文詔令引名臣歸山故事鎬因誦北山移文其意<lb/>
<pb n="KR2b0040_WYG_027-6a"/>
葢譏放也明日帝出晁迥以下詩序示王旦等因題品<lb/>
之以迥詩及楊億王曽序為優詔令别自繕寫送放時<lb/>
論榮之　丙申入内供奉官鄭志誠自茅山使還言至<lb/>
昇州見黄雀羣飛蔽日徃徃從空而墜又聞空中若水<lb/>
聲帝曰是皆異常而州不以言何也因出占書示王旦<lb/>
等曰此皆民勞之兆若守臣知人疾苦能防於未然則<lb/>
可免禍今張詠在彼吾無慮矣先是城中多火詠亷得<lb/>
不逞之民潜肆燔爇者折其足而斬之由是遂絶　己<lb/>
<pb n="KR2b0040_WYG_027-6b"/>
亥以三司使丁謂為修昭應宫使初議作宫命謂經度<lb/>
謂欲殫國財用規摹宏大近臣多言其不可殿前都虞<lb/>
侯張旻亦言土木之侈不足以承天意帝召問謂謂曰<lb/>
陛下富有天下建一宫崇奉上帝何所不可且今未有<lb/>
皇嗣建宫於宫城之乾地正可以祈福羣臣不知陛下<lb/>
此意或妄有沮止願以此諭之既而王旦又宻疏諌帝<lb/>
帝諭之如謂所對旦遂不敢復言於是特建使名令謂<lb/>
専總其事　詔自今諸路轉運使副提㸃刑獄所舉官<lb/>
<pb n="KR2b0040_WYG_027-7a"/>
如進改後五年無過有勞幹者并舉主特加酬奬先是<lb/>
帝謂宰臣曰舉官犯贓則連坐而得人者賞弗之及非<lb/>
所以勸也故有是詔<lb/>
　吕中曰分天下為郡縣總郡縣為一道而又總諸道<lb/>
　於朝廷委郡縣於守令總守令於監司而又察監司<lb/>
　於近臣此我朝内外之紀綱也故欲擇守令必責之<lb/>
　轉運欲舉轉運必責之近臣既嚴連坐之罰又定舉<lb/>
　官之賞而失察者又有罪賞罰行而紀綱正矣然賞<lb/>
<pb n="KR2b0040_WYG_027-7b"/>
　罰但行於己舉之後舉官當擇於未舉之先盖惟正<lb/>
　知正惟邪知邪善惡各以類至此真宗所以先擇舉<lb/>
　主也<lb/>
壬寅詔禁中外羣臣非休暇無得羣飲廢職　五月乙<lb/>
卯朔詔追封孔子弟子兖公顔回為國公費侯閔損等<lb/>
九人為郡公郕伯曽參等六十二人為列侯宰相羣官<lb/>
分撰賛　韶州獻頻婆果後以道逺罷之<hi>考異實録作千嵗果</hi>
壬戌詔兖州長吏以天書降泰山日詣天貺殿建道塲<lb/>
<pb n="KR2b0040_WYG_027-8a"/>
設醮以其節為天貺節令諸州皆設醮從知并州劉綜<lb/>
請也　丙寅召宰相至龍圖閣觀道像又觀崇和殿瑞<lb/>
物凡四百餘種王旦等稱賀是日以昭應宫興工宴丁<lb/>
謂以下仍賜役卒緡錢　祠部員外郎直集賢院錢塘<lb/>
楊侃請令諸州属縣無遣胥吏下鄉追事從之侃虞卿<lb/>
之後也　代州地震　六月丁酉詔修昭應宫役夫三<lb/>
伏日執土作者悉罷之時丁謂欲速成請三伏不賜休<lb/>
假王旦言當順時令乃降是詔先是瑞應沓至知制誥<lb/>
<pb n="KR2b0040_WYG_027-8b"/>
王曽奏曰此誠國家承平所致然願推而弗居異日或<lb/>
有灾沴則免輿議及帝既受符命大建玉清昭應宫復<lb/>
上疏曰伏睹國家誕受殊祥薦膺祕籙陛下寅畏寳符<lb/>
陟封名岳奉若之心斯為至矣而清衷濬發成命亟行<lb/>
就嚴城之北隅啟列真之祕宇自經始以来庀徒斯廣<lb/>
輦他山之石伐豫章之材累土陶甓揮鍤運斤功極彌<lb/>
年費將巨萬國家尊奉靈文之意不為不厚矣然臣之<lb/>
愚懇或異於斯既有見聞安敢緘黙臣以為今之興作<lb/>
<pb n="KR2b0040_WYG_027-9a"/>
有不便之事五焉請為陛下陳之創立之宫規制宏大<lb/>
凡用材木莫非楩楠般運赴宫尤傷人力雖云只役軍<lb/>
匠寜免煩擾平民況復軍人亦是黎庶此未便之事一<lb/>
也方畢封崇復兹興造内帑傾積代之蓄蔵百物盡生<lb/>
民之膏血散之孔易歛之惟艱此未便之事二也禍起<lb/>
隠微危生安逸今雙闕之下萬衆畢臻所役諸雜兵士<lb/>
多是不逞小民其或䑕竄郊鄽狗偷都市有一於此足<lb/>
貽聖憂此未便之事三也王者順承天地舉動必遵於<lb/>
<pb n="KR2b0040_WYG_027-9b"/>
時令財成不失於物宜臣謹按孟夏無發大衆無起土<lb/>
工無伐大樹今肇基卜築衝冒欎蒸俶擾厚坤乖違前<lb/>
訓矧復旱暵卒痒比屋罹災得非失承天地之明效歟<lb/>
此未便之事四也臣竊聆符命亦言清净育民乃過興<lb/>
剖撅之功廣務雕鎪之巧屢殫物力未協天心此未便<lb/>
之事五也伏望陛下思祖宗之大猷察聖賢之深戒止<lb/>
敦樸素無取瑰竒俾四海之内知陛下重愛民力之意<lb/>
豈不美歟昔太宗皇帝建太一上清等宫亦不使窮極<lb/>
<pb n="KR2b0040_WYG_027-10a"/>
壯麗臣謂陛下宜遵而行之方今疆場甫定西北有姑<lb/>
息之虞民俗茍完倉箱無紅腐之積況闗輔之地流亡<lb/>
素多近甸之氓農桑失望雖令有司安慰亦恐未復田<lb/>
廬秋冬之間饑歉是懼亟經營於神館慮稍欎於輿情<lb/>
且徃古廢興之端前王得失之事布告方册足為商鑒<lb/>
者陛下覽之詳矣試觀自昔人君崇尚土木孰若清净<lb/>
無為者之安全乎願陛下留神垂聴無忽臣言則天下<lb/>
幸甚<hi>考異王曽疏在言行録不得月日曽疏有云功極彌年恐合附来年五月疏又云旱暵案今年五月</hi>
<pb n="KR2b0040_WYG_027-10b"/>
<hi>庚辰遣官祈雨来年五月辛丑京師大雨然則附今年五月為允</hi>　帝自景徳四年以<lb/>
来不復出獵壬寅詔五方鷹鶻量留十數以備諸王從<lb/>
時展禮餘悉縱之　庚戌帝御崇政殿親試進士諸科<lb/>
賜進士梁固等及第出身有差固顥之子也初以顥遺<lb/>
廕賜進士出身服除詣登聞譲前命願赴鄉舉許之<lb/>
昭應宫初相地止盡内殿真班院丁謂等復請増衍之<lb/>
多黑土疏惡乃於東京城北取良土易之自三尺至一<lb/>
丈有六等日役工數萬上以道里稍逺憫其負擔之勞<lb/>
<pb n="KR2b0040_WYG_027-11a"/>
壬戌詔三司以空船給昭應宫運土仍浚治渠道　秋<lb/>
七月丁巳置糾察在京刑獄司以知制誥周起侍御史<lb/>
趙湘領之　三司請出内蔵綾萬疋以助經費從之<lb/>
復以萬安宫為滋福殿　先是有詔減鄜延路駐泊兵<lb/>
九指揮歸營乙丑鈐轄李繼昌等言邊防備豫望許如<lb/>
舊帝以夷落安静冀省轉輸之勞不許　辛未以昭應<lb/>
宫為玉清昭應宫　戊寅詔封𤣥聖文宣王廟配享先<lb/>
儒魯史左丘明等十九人爵為伯贈蘭陵侯王肅司空<lb/>
<pb n="KR2b0040_WYG_027-11b"/>
當陽侯杜預司徒命近臣各撰賛　庚辰侍御史趙湘<lb/>
判三司都催欠司彭維等條上封禪赦前天下逋負總<lb/>
千二百六十萬七千悉除之　八月帝欲擇官知審刑<lb/>
院謂宰相曰當須詳悉法令之人王旦曰今司法有人<lb/>
知院者但能曉逹事理詳究物情不必熟法令者帝然<lb/>
之　秘書丞董温其上言漢以霍山為南嶽望令夀州<lb/>
長吏春秋致祭詔禮官與崇文院檢討詳定上奏言奉<lb/>
祀已久難以改制其霍山如有祈請及别𠡠致祭即委<lb/>
<pb n="KR2b0040_WYG_027-12a"/>
州縣奉行從之　後宫杜氏昭憲皇后姪女也帝禁銷<lb/>
金嚴甚還自東封杜氏乃服以迎車駕帝見之怒遂令<lb/>
出家洞真宫為道士由是天下無敢犯禁者<hi>考異李燾曰杜氏入</hi>
<hi>道事跡國史不載今據江休復雜志編入江云太常宫誤也</hi>　知雜御史趙湘言臣<lb/>
聞君臣之際禮義攸行朝廷之儀進止有度故辨色而<lb/>
皆入或假寐以待時茍夙興之不勤何匪懈之能竭況<lb/>
乎稱疾尤屬慢朝若無察視之規孰執曠官之咎伏見<lb/>
常參文武官毎日趨朝並早赴待漏院候開内門齊入<lb/>
<pb n="KR2b0040_WYG_027-12b"/>
今以辰漏上始放朝故多後時乃入望許令知班驅使<lb/>
官二人常在正衙門視之有入晚者具名申奏又風雨<lb/>
寒暑稍甚即多稱疾請假望委御史臺酌度聞奏遣官<lb/>
診視如顯有誑妄即具彈劾從之　九月壬子朔入内<lb/>
供奉官王承勛言准詔於洺州塞漳河水口本州差權<lb/>
推官祖百世監督兵夫頗見勤盡望即授正任帝曰州<lb/>
縣官除幕職皆自特恩内臣豈當論請即令吏部銓擬<lb/>
官代之凡内侍有過者責為洒掃院子乙卯賜其名曰<lb/>
<pb n="KR2b0040_WYG_027-13a"/>
散内品　先是命供備庫使謝徳權决金水河為渠自<lb/>
天波門並皇城至乾元門歴天街東轉繚太廟皆甃以<lb/>
礲甓樹之芳木車馬所度又累石為梁間作方井宫寺<lb/>
民舍皆得汲用復東引由城下水竇入于濠京師便之<lb/>
丁卯徳權奏功畢詔宗正告廟室賜役卒緡錢　司天<lb/>
言太隂當食之既翌日皇帝本命請禱祀之帝曰經躔<lb/>
已定何可祈也不許既而候之不虧宰臣表賀　甲子<lb/>
命工部侍郎馮起為契丹國信使　邵州防禦使廣平<lb/>
<pb n="KR2b0040_WYG_027-13b"/>
公徳彛言女適殿直郭中和家族頗衆欲為别置一第<lb/>
帝曰中和有父母若從其請則婦事舅姑之禮闕矣不<lb/>
許　乙亥無為軍言大風拔木壊城門營壘民舍壓溺<lb/>
者千餘人詔内臣恤視蠲来年租收瘞死者家賜米一<lb/>
斛　先是帝謂王旦等曰朕在東宫講尚書凡七遍論<lb/>
語孝經亦皆數四今宗室諸王所習惟在經籍昨奏講<lb/>
尚書第五巻此甚可喜也於是召寜王元偓等赴龍圖<lb/>
閣觀書目帝諭之曰宫中嘗聴書習射最勝他事元偓<lb/>
<pb n="KR2b0040_WYG_027-14a"/>
曰臣請侍講張頴説尚書間日不廢弓矢因陳典謨之<lb/>
義帝喜乃詔毎講日賜食命入内副都知張繼能主其<lb/>
事尚慮元偓等輕待専經之士又加訓督焉　是秋京<lb/>
西河東陜西江淮荆湖路鎮定益梓卭宻等州言豐稔<lb/>
京師粟斗錢三十　冬十月癸未雄州奏契丹改築新<lb/>
城帝謂輔臣曰景徳誓書有無創修城池之約今此何<lb/>
也陳堯叟曰彼先違誓修城亦此之利也帝曰豈若遺<lb/>
利而敦信乎且以此為始是當有漸宜令邊臣詰其違<lb/>
<pb n="KR2b0040_WYG_027-14b"/>
約止之則撫御逺俗不失其歡心矣　濠州民齊睿坐<lb/>
惡逆逃亡㑹東封首露州用赦原之知定逺縣王仲微<lb/>
言通判度支員外郎趙况受睿錢三百千不以上聞請<lb/>
重寘其罪詔特斬睿論況枉法除名為民況范陽人右<lb/>
丞上交子也　御史中丞王嗣宗言許州積水害民田<lb/>
盖恵民河不謹隄防毎嵗決壊即詔閤門祗候錢昭厚<lb/>
經度之昭厚請開小潁河分導水勢帝曰泄其上源無<lb/>
乃移患於下流乎昭厚不能對判陳州石保吉復言此<lb/>
<pb n="KR2b0040_WYG_027-15a"/>
河浸廣則郡當水衝為害之大乃命白陂發運判官史<lb/>
瑩視之瑩請頓固雙斗門於減水河口為束水鹿巷以<lb/>
均節壅溢奏可因詔三班選幹局習事者廵䕶隄岸殿<lb/>
最如黄汴法自是吏謹其職而水災稍息　甲午詔天<lb/>
下並建天慶觀先是道教之行時罕習尚惟江西劍南<lb/>
人素崇重及是天下始徧有道像矣殿中侍御史張士<lb/>
遜上言今營造競起逺近不勝其擾願因諸舊觀為之<lb/>
詔從其請　御史中丞權判吏部銓王嗣宗剛果率易<lb/>
<pb n="KR2b0040_WYG_027-15b"/>
無所畏憚毎進見極談時事或及人間細務頗輕險好<lb/>
進深詆馮拯之短而結王旦弟旭使逹意於旦以為助<lb/>
旦疾其醜行因力庇拯嗣宗大恚因摭拾知制誥王曽<lb/>
從妹夫孔冕被曽誣搆及侯徳昭援赦叙緋李永錫坐<lb/>
贓除名復引充舊職等事欲以傾旦帝曰止此乃致旱<lb/>
耶嗣宗理屈復以他辭侵旦旦不之抗乃已是月嗣宗<lb/>
請對言去嵗八月至今年十月不雨宿麥不登及秋兖<lb/>
鄆苦雨河溢害稼葢刑政有失致成災沴因復言孔冕<lb/>
<pb n="KR2b0040_WYG_027-16a"/>
寃枉播在人口而王曽尚居近班願示黜退以正朝典<lb/>
臣請露章以聞帝謂王旦等曰曽實無罪若嗣宗上章<lb/>
亦須裁處旦曰冕不善之迹甚衆但以宣聖之後不欲<lb/>
窮究謂其寃枉感傷和氣恐未近理翌日嗣宗復對且<lb/>
謝前言之失帝優容之其狂妄多如此類　十一月壬<lb/>
子朔知鄧州張知白言陜西流民相續入境有欲還本<lb/>
貫而無路糧者臣誘勸豪民出粟數千斛計口給之以<lb/>
半月為凖凡就路總二千三百家萬二百餘口其支貸<lb/>
<pb n="KR2b0040_WYG_027-16b"/>
有餘者悉給貧老詔奨之　衛尉卿權判刑部填從吉<lb/>
言准淳化三年敕諸州所奏獄空須是司理院州司倚<lb/>
郭縣俱無繋囚又准後敕諸路自今獄空更不降詔奨<lb/>
諭臣伏見提㸃刑獄司所奏獄空本司比對多不應舊<lb/>
敕外州妄覬奨飾沽市虚名近邠滄二州勘鞫大辟囚<lb/>
干詿數人裁一夕即行斬决伏見前代京師决獄尚五<lb/>
覆奏葢欲謹重大辟豈宜一日之内便决死刑朝廷比<lb/>
務審詳恐有寃濫非有求於急速其間州府不體朝廷<lb/>
<pb n="KR2b0040_WYG_027-17a"/>
邀為己功但務獄空必無所益欲望依准前詔不行奬<lb/>
諭其諸州府軍監以公事多少分為三等第一等公事<lb/>
多處五日其次十日其次二十日並須州司理院倚郭<lb/>
縣全無禁囚及責保寄店之類方為獄空委提㸃刑獄<lb/>
司據等第日數勘驗得實書於印歴從之　丙辰帝作<lb/>
文武七條戒官吏謂宰相曰漢制刺史以六條諸葛亮<lb/>
有武臣七戒朕今參求要道以儆勵羣臣又思先朝以<lb/>
儒行篇賜近臣今可并賜一軸　甲子詔諸路官吏有<lb/>
<pb n="KR2b0040_WYG_027-17b"/>
蠧政害民辨鞫得實本路轉運使提㸃刑獄官不能舉<lb/>
察者論其罪先是知晋州齊化基知鄜州何士宗皆坐<lb/>
贓抵法監司初不以聞故申敕之　帝謂宰相曰聞隴<lb/>
州推官陳漸不能謹潔轉運使以堯叟諸姪不能案舉<lb/>
昨因違越被劾堯叟特為請令罷任自今儻如此必正<lb/>
其罪不復貸矣　十二月辛丑三司使丁謂等上泰山<lb/>
封禅朝覲祥瑞圖百五十昭宣使劉承珪上天書儀仗<lb/>
圖一召近臣觀於滋福殿俄又示百官於朝堂　契丹<lb/>
<pb n="KR2b0040_WYG_027-18a"/>
承天皇太后蕭氏殂年五十七諡曰神聖宣獻契丹主<lb/>
哭必嘔血遣天平節度使耶律信寧馳騎來告涿州先<lb/>
牒雄州雄州以聞甲辰詔廢朝七日令禮官詳定服制<lb/>
復命太常博士王隨為祭奠使太常博士王曙等為弔<lb/>
慰使賻以衣五襲綾羅布帛萬疋　乙巳賀正使耶律<lb/>
圖嚕古初入見既還館令客省使曹利用以涿州牒示<lb/>
之戊申告哀使耶律信寧至閤門使受書進内詔圖嚕<lb/>
古等就開寳寺設位奠哭百官詣都亭驛弔之己酉帝<lb/>
<pb n="KR2b0040_WYG_027-18b"/>
於内東門制服發哀召信專入内親加䘏問羣臣進名<lb/>
奉慰蕭太后有機謀善馭左右大臣多得其死力先是<lb/>
蕃人毆漢人死者償以牛馬漢人則斬之仍没其親屢<lb/>
為奴婢后一以漢法論每戎馬入冦親披甲督戰及通<lb/>
好亦出其謀然天性殘忍多殺戮始歸政於契丹主未<lb/>
踰月而殂耶律隆運尋亦卒隆運即韓徳讓也内外制<lb/>
服與后同柩而𦵏無子以吳王隆裕子周王承業為後<lb/>
　是嵗天下户八百四十萬有竒　趙徳明帥所部出<lb/>
<pb n="KR2b0040_WYG_027-19a"/>
侵回鶻長星晝見徳明懼而還<lb/>
三年春正月丁巳邊臣奏韓徳讓死帝曰徳讓頗有智<lb/>
謀臣佐中未聞有其比者王欽若曰國主懦弱自今恐<lb/>
不能堅守和好帝曰朝廷始終待以誠信彼之部族亦<lb/>
當順從也　种放歸終南山有使來自秦雍者得放答<lb/>
陳堯叟詩五章以聞帝嘉之謂宰相言放隠居力學嘗<lb/>
言古今殊時不當背時效古此最近於理乃詔放赴闕<lb/>
放表乞賜告帝許之詔答云儻再召勿復辭也又作歌<lb/>
<pb n="KR2b0040_WYG_027-19b"/>
以賜并賚衣服器幣令京兆府毎季遣幕職就山存問<lb/>
放為弟汶求官即授秘書省正字　知天雄軍冦凖言<lb/>
振武軍士接送契丹使過境臣已各給裝錢帝謂輔臣<lb/>
曰冦凖好收人情以求虚譽卿等今見之矣乃詔諭凖<lb/>
不當擅有給賜命備錢償官<hi>考異實録又云王旦對上以為此事忠臣必不為之</hi>
<hi>别一夲乃無此語今削去</hi>　二月契丹主闇弱自蕭太后與韓徳讓<lb/>
相繼死其弟隆慶尤桀黠衆心附之言事者請因遣使<lb/>
特加恩隆慶帝曰柔逺之道務存大體正當講信修睦<lb/>
<pb n="KR2b0040_WYG_027-20a"/>
使之和協如其不法豈宜更加禮耶　乙酉丁謂請承<lb/>
天節禁屠宰刑罰從之　癸酉昇州民以知州張詠秩<lb/>
滿願借留即授工部尚書令再任仍賜詔奬焉　交州<lb/>
黎至忠苛虐國人不附大校李公藴為至忠親任乃逐<lb/>
至忠出城而殺之其二弟明提明昶争立公藴又殺之<lb/>
自稱留後遣使奉貢帝曰黎桓不義而得之公藴又效<lb/>
尤焉甚可惡也然蠻俗何足責哉其用桓故事授以官<lb/>
爵　右僕射判都省張齊賢言玉清昭應宫繢畫符瑞<lb/>
<pb n="KR2b0040_WYG_027-20b"/>
有損謙徳及違奉天之意又屢請罷土木之役不聴辛<lb/>
丑齊賢出判孟州　閏月甲寅冬官正韓顯符造銅候<lb/>
儀成并上所著經十卷其制則本唐李淳風及一行之<lb/>
遺法云　己未河北轉運使李士衡言本路諸軍嵗給<lb/>
帛七十萬當春時民多匱乏常假貸於豪右方納稅租<lb/>
又償逋欠以故工機之利愈薄請官預給帛錢俾及期<lb/>
輸送民既獲利官亦足用詔從之仍令優與其直後遂<lb/>
推其法於天下　乙卯帝幸射堂宴射又至西堂閱太<lb/>
<pb n="KR2b0040_WYG_027-21a"/>
宗御書圖畫帝作詩從臣皆賦　甲戌増葺射堂為繼<lb/>
照堂設帟張樂許士民遊觀三日　丁丑召宰臣於宣<lb/>
聖殿謁太宗聖容玉皇像　三月壬辰以權静海軍留<lb/>
後李公藴為静海軍節度封交阯郡王賜衣帶器幣<lb/>
丁酉帝謂王旦等曰自北鄙修好疆埸不聳朕居安慮<lb/>
危罔敢暇逸嘗著文自警置之座右乃出貴廪食珍田<lb/>
夫吟念農歌自戒箴以示旦等　天書殿屢有祥異帝<lb/>
以語輔臣王旦等曰陛下至誠奉天天示寳符神物相<lb/>
<pb n="KR2b0040_WYG_027-21b"/>
之固其宜矣　帝作念邊詩賜近臣和帝謂輔臣曰將<lb/>
帥才難今文武中固亦有人盖不經戰陣無由知之雖<lb/>
天下無事然兵不可去戰不可忘古之道也馬知節曰<lb/>
將帥之才非可坐而知之顧臨事機變如何爾咸平中<lb/>
將帥才畧無聞措置未便不能擒戮戎寇盖以未得其<lb/>
人故也今朝廷士馬雄盛城壘堅固器甲犀利茍契丹<lb/>
渝盟邊候有警陛下得人授之成算可使無噍類矣帝<lb/>
曰知節久任邊防以為禦戎之䇿何者為善知節曰邊<lb/>
<pb n="KR2b0040_WYG_027-22a"/>
防之地横亘雖長然據要以扼其來路惟順安軍至西<lb/>
山不過二百里若列陣於此多設應兵使其久莫能進<lb/>
衆將疲弊時以竒兵輕騎逼而擾之如敢來犯即命將<lb/>
深入力戰彼必顛覆不暇今諸將喜用騎兵以多為勝<lb/>
且騎兵之多者布滿川谷而用之有限茍墻進而前小<lb/>
有不利則莫之能止非所謂節制之師也臣嘗謂善用<lb/>
騎兵者不以多為貴但能伏觀戎寇之多少度地形之<lb/>
險易寇少則逼而撃之衆則聚而攻之常依城邑以為<lb/>
<pb n="KR2b0040_WYG_027-22b"/>
旋師之所無不㨗矣時契丹已盟大臣方言符瑞知節<lb/>
毎不然之嘗言天下雖安不可忘戰因自陳年齒未暮<lb/>
五七年間尚可驅策如邊方有警願預其行但得副部<lb/>
署及良馬數疋輕甲一聮足矣帝以為然乃命製鋼鐵<lb/>
鎖子甲賜之　夏四月鎮安節度使同平章事駙馬都<lb/>
尉石保吉卒於京師帝廢朝三日贈中書令諡莊武屬<lb/>
孟夏饗太廟未即臨䘮遣使諭其家禮畢乃臨哭之保<lb/>
吉姿貎瓌碩頗有武幹累世將相家富於財性驕倨好<lb/>
<pb n="KR2b0040_WYG_027-23a"/>
殺歴藩鎮多擾細民待屬吏不以禮帥大名時葉齊查<lb/>
道皆知名士悉命械頸以督糧運帝嘗賜宻詔戒之<lb/>
先是曹瑋及張崇貴上涇原環慶两路州軍山川城寨<lb/>
圖己未帝出以示王欽若等曰處置咸得其宜至於儲<lb/>
備亦極詳悉宜令别畫二圖用樞宻印一付本路一留<lb/>
樞宻院按圖以計事　辛酉賜泰山𨼆士秦辨號貞素<lb/>
先生放還山辨自言百三十嵗帝召至京與語多言五<lb/>
代事亦無他術但能服食致長年耳　癸亥詔幕職州<lb/>
<pb n="KR2b0040_WYG_027-23b"/>
縣官除廣南福建路令預借俸錢外江浙荆湖逺地麟<lb/>
府等州河北河東縁邊州軍自今並許預借两月俸餘<lb/>
近地一月　是日後宫李氏生子知開封府周起方奏<lb/>
事帝謂起曰知朕有喜乎起曰臣不知也帝曰朕始生<lb/>
子即入禁中懐金錢出探以賜起李氏杭州人初入宫<lb/>
侍劉修儀莊重寡言帝命為司寢既有娠從帝臨砌臺<lb/>
玉釵墜心惡之帝私卜釵完當生男子左右取釵以進<lb/>
殊不毁帝喜甚已而果生子是為仁宗後封李氏為崇<lb/>
<pb n="KR2b0040_WYG_027-24a"/>
陽縣君　甲子契丹葬承天皇太后廢朝禁邊城樂<lb/>
太常博士石待問上時務策十數條大率言北鄙凶變<lb/>
非與中國渝盟即遭其弟簒奪乞選將練兵為之豫備<lb/>
又言先朝多任中人陵轢將帥故罕成功帝曰人臣指<lb/>
陳時政有闗朕躬過失雖不近理亦當優容之待問乃<lb/>
以祖宗制度所無之事恣為矯誣是不可恕也即命翰<lb/>
林學士李宗諤詰之待問辭窮己而責授滁州團練副<lb/>
使不得僉署州事<hi>考異聖宋掇遺云待問上疏諌修昭應宫曰羣臣皆以陛下在堯舜之上</hi>
<pb n="KR2b0040_WYG_027-24b"/>
<hi>臣謂不及唐太宗逺矣坐是命黜今從長編</hi>　乙亥出内庫錢五百萬贖故<lb/>
宰相吕端居第賜其子蕃先是帝謂王旦等曰端諸子<lb/>
皆幼長子蕃病足家事不理舊第已質於人兄弟不同<lb/>
處昨令中使視之蕃扶杖附奏求賜差遣朕思之不若<lb/>
出内庫錢贖還舊第令其聚居又僦舍日得千錢可以<lb/>
贍養然蕃頗懦當諭百凡有支用置簿嵗上内侍省後<lb/>
六年蕃為弟蔚娶妻又表獻居第求加錫予且言負人<lb/>
息錢甚多王旦曰陛下恤孤念徃以勸人臣而蕃重煩<lb/>
<pb n="KR2b0040_WYG_027-25a"/>
聖念不可聴帝曰宜别出内庫金帛賜之俾償宿負蕃<lb/>
弟荀仍與西京差遣令蕃同徃自今無得借使他財命<lb/>
有司為掌僦課給其家復詔樞宻院察其妄費王旦曰<lb/>
陛下推恩終始極矣唐元和中還魏徵舊第止降一詔<lb/>
何嘗委曲如是耶　是月知雄州兼河北安撫使李允<lb/>
則言久戍邊乞給假暫乗𫝊赴闕詔許之　五月安定<lb/>
郡王惟吉薨魏王徳昭之子也惟吉好學喜屬文雅善<lb/>
草𨽻飛白性至孝初太祖命孝章皇后撫養之后親為<lb/>
<pb n="KR2b0040_WYG_027-25b"/>
櫛沐及上仙哀過所生毎誦詩至蓼莪父母劬勞之句<lb/>
涕泗交下宗室中有賢明之稱焉　甲午詔奬知益州<lb/>
任中正轉運使言吏民列狀願借留之也中正及并州<lb/>
劉綜皆以善政聞帝謂輔臣曰藩方重地切在得人朝<lb/>
行中亦難其選自今須歴方面始可擢為大官卿等志<lb/>
之　辛丑京師大雨平地數尺壊廬舍民有壓死者賜<lb/>
布帛<lb/>
　資治通鑑後編巻二十七<lb/>
</p>
<p>
</p>
  </div>
</body>
</text>
</TEI>
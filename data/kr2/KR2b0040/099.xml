<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編卷九十九</head> <lb/>
    <p>
<pb n="KR2b0040_WYG_099-1a"/>
欽定四庫全書<lb/>
　資治通鑑後編卷九十九<lb/>
　　　　　　　　　　刑部尚書徐乾學撰<lb/>
　宋紀九十九<hi>起旃䝉協洽正月盡疆圉作噩十二月凡三年</hi>
　　徽宗體神合道駿烈遜功聖文仁徳憲慈顯孝皇<lb/>
　　帝<lb/>
政和五年春正月壬申朔遼生女真部節度使阿固達<lb/>
因其下奉上尊號遂即皇帝位謂其下曰遼以賓鐡為<lb/>
<pb n="KR2b0040_WYG_099-1b"/>
號取其堅也賔鐡雖堅終亦變壊惟金不變不壊金之<lb/>
色白完顔部色尚白於是國號大金改元收國更名旻<lb/>
　丙子自將攻黄龍府進臨益州州人走保黄龍取其<lb/>
餘民以歸　丙戍瀘南晏州夷卜漏等反攻梅嶺堡陷<lb/>
之晏州六縣水路十二村及十州五村團思峩洞諸熟<lb/>
夷素黠勇善鬭大中祥符元豐間屢為邊患瀘帥賈宗<lb/>
諒武人也喜生事嘗以需竹木擾夷夷怨之至是又誣<lb/>
致其酋斗箇旁等罪杖脊黥配諸夷憤怒卜漏遂主盟<lb/>
<pb n="KR2b0040_WYG_099-2a"/>
合從入冦因上元張登襲破梅嶺堡知寨髙公老妻族<lb/>
姬也公老嘗攜族姬以金玉器與卜漏輩飲思峩洞卜<lb/>
漏艷之故来攻公老遁去遂略其妻及金玉四出焚掠<lb/>
以歸族姬濮安懿王之曽孫於帝服屬為近事聞帝甚<lb/>
駭時蜀久安人巽愞不習兵所至闕戰守備逺近聞警<lb/>
騷動梓州轉運使趙遹適按部次昌州即馳至瀘而提<lb/>
㸃刑獄賈若水亦至遹恐賊逾瀘水益難禦乃急督宗<lb/>
諒躬率兵進屯江安縣據水當賊衝且以近邊諸壘轉<lb/>
<pb n="KR2b0040_WYG_099-2b"/>
餉給軍儲備無乏若水摘比近巡尉兵既至又成都利<lb/>
䕫路援師亦集與宗諒所部得衆萬餘逮賊再犯武寧<lb/>
樂共梅嶺宗諒出兵與賊戰官軍大衂禆將陳世基等<lb/>
死之賊屢勝愈猖獗出没無虚日蜀土大震<hi>此據長編所載趙遹</hi>
<hi>行狀修入</hi>　己丑令諸州縣置醫學立貢額　甲午改龍州<lb/>
為政州　遼遣行軍都統耶律鄂爾多左副統蕭伊實<lb/>
右副統耶律卓諾都監蕭色佛哷率騎二十萬步卒七<lb/>
萬戌邊金主率兵趨達嚕克城次寧江州西遼主下詔<lb/>
<pb n="KR2b0040_WYG_099-3a"/>
親征遣僧嘉努持書約和斥金主舊名且使為屬國金<lb/>
主遣薩喇復書若歸叛人阿蘇遷黄龍府於别地然後<lb/>
議之　庚子進師有火光正圓自空而墜金主曰此祥<lb/>
徴殆天助也酹白水而拜將士莫不喜躍進逼達嚕克<lb/>
城金主登髙望遼兵若連雲灌木狀顧謂左右曰遼兵<lb/>
心貳而情怯雖多不足畏遂趨髙阜為陣摩囉歡以右<lb/>
翼先馳遼左軍却左翼出其陣後遼右軍皆力戰羅索<lb/>
尼楚赫衝其中堅凡九陷陣皆力戰而出尼雅滿請以中<lb/>
<pb n="KR2b0040_WYG_099-3b"/>
軍助之金主使鄂特本往為疑兵摩囉歡已得利擊遼右<lb/>
軍遼兵遂敗乗勝追躡至其營㑹日已暮圍之黎明遼<lb/>
軍潰圍出逐北至阿嚕岡遼步卒盡殪是役也遼人本<lb/>
欲屯田且戰且守故金并得其耕具以給諸軍　童貫<lb/>
遣熈河經畧使劉法將步騎十五萬出湟州秦鳯經畧<lb/>
使劉仲武將兵五萬出㑹州貫以中軍駐蘭州為兩路<lb/>
聲援仲武至清水河築城屯守而還法與夏右廂軍戰<lb/>
于庫庫哩大敗之斬首三千級　二月乙巳立定王桓<lb/>
<pb n="KR2b0040_WYG_099-4a"/>
為皇太子　甲寅册皇太子赦天下　庚午以童貫領<lb/>
六路邊事時永興鄜延環慶秦鳯涇原熈河各置經畧<lb/>
安撫司以貫總領之於是西兵之柄皆屬於貫　遼饒<lb/>
州渤海古裕等反自稱大王遼主遣蕭色佛哷等討之<lb/>
　三月辛未朔太白晝見　癸酉張商英復通奉大夫<lb/>
提舉崇福宫　梓州路轉運使趙遹密奏賈宗諒激變<lb/>
晏夷之罪且曰瀘南邉事轉運司官不當干預臣不敢<lb/>
坐視已收羸兵馳赴樂共城權行招安之䇿庶邉徼早<lb/>
<pb n="KR2b0040_WYG_099-4b"/>
得寧息然遹本意乃欲專事進討兵端愈大矣詔罷宗<lb/>
諒代以康延魯而聴遹節制　甲申追論至和嘉祐定<lb/>
䇿功封韓琦為魏郡王復文彦博官　丁亥詔以立皇<lb/>
太子見責降文武臣僚並與牽復甄叙凡千五百人<lb/>
壬辰升舒州為徳慶軍　癸巳賜禮部奏名進士出身<lb/>
六百七十人　夏四月甲辰作葆真宫　丙午趙遹奏<lb/>
節次招到晏州夷賊千餘人及首領斗岡等二百四十<lb/>
七人又說諭到賊首卜漏等千餘人俱來梅頼村壩去<lb/>
<pb n="KR2b0040_WYG_099-5a"/>
軍城十里與所差使臣同刺猫牲雞血和酒飲誓稱一<lb/>
心歸宋更不作過比引至公庭臣與走馬承受丁升卿<lb/>
引問於聴事之所先以疏其過惡次以明<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>君父不殺<lb/>
之恩率皆面闕稽顙再拜以謝臣即犒以酒食錫以銀<lb/>
綵俾令著業遂分兵修復梅嶺堡兼創築諸城寨以備<lb/>
不虞　丁未詣景靈宫還幸祕書省進館職官一等<lb/>
庚戍改集英殿為右文殿　癸丑遼蕭色佛哷等為渤<lb/>
海古裕所敗以南面副部署蕭圖薩温為都統赴之圖<lb/>
<pb n="KR2b0040_WYG_099-5b"/>
薩温與古裕戰復敗績　癸亥置宣和殿學士詔東宫<lb/>
講讀官罷讀史　遼主使耶律卓諾等齎書使金金主<lb/>
亦斥遼主名以報之且諭之使降　癸丑以修三山河<lb/>
橋降徳音于河北京東京西路蔡京以孟昌齡為都水<lb/>
使者獻議導河大伾可置永逺浮橋謂河流自大伾之<lb/>
東而来直大伾山西而止數里方囘南東轉而過復折<lb/>
北而東則又直至大伾山之東地形水勢迫束相直曽<lb/>
不十餘里且地勢卑下可以成河倚山可為馬頭又有<lb/>
<pb n="KR2b0040_WYG_099-6a"/>
中潭正如河陽若引使穿大伾大山及東北二小山分<lb/>
為兩股而過合於下流因三山為趾以繫浮梁省費數<lb/>
十百倍可寛河朔諸路之役朝廷喜而從之置提舉修<lb/>
築浮橋所調役夫數十萬民不聊生至是工畢詔提舉<lb/>
所具功力等第聞奏又詔居山至大伾山浮橋屬濬縣<lb/>
者賜名天成橋大伾山至汶子山浮橋屬滑州者賜名<lb/>
榮光橋俄改榮光曰聖功御製橋銘磨崖刻之昌齡遷<lb/>
工部侍郎方河之開也水流雖通然湍激猛暴遇山稍<lb/>
<pb n="KR2b0040_WYG_099-6b"/>
隘往往泛溢近砦民夫多被漂溺因及通利軍後遂注<lb/>
成巨濼云　秋七月戊辰朔日有食之　乙亥升汝州<lb/>
為陸海軍　丁丑詔建明堂于寢殿之南　趙遹奏晏<lb/>
州夷賊渝盟作過出沒剽掠若置而不問恐養成姦惡<lb/>
别生大患不可不早為之計但事力未勝不敢輕舉深<lb/>
入乞就秦鳯涇原環慶路共調兵二萬前來攻討詔永<lb/>
興路選兵二千人赴之　辛巳又詔涇原發兵三千環<lb/>
慶二千押赴瀘南聴用仍以趙遹為瀘南招討統制使<lb/>
<pb n="KR2b0040_WYG_099-7a"/>
王育馬覺為同統制雷廸丁升卿軍前承受孫羲叟王<lb/>
良弼應副錢糧並聴趙遹節制　甲申以昭慶軍節度<lb/>
使蔡卞為開府儀同三司　是月遼使錫喇以國書致<lb/>
金主金主留之不遣遼九百奚營降于金　八月戊戌<lb/>
金主自將攻黄龍府次混同江無舟金主使一人導前<lb/>
乘赭白馬徑涉曰視吾鞭所指而行諸軍隨之水及馬<lb/>
腹後使舟人測其渡處深不得其底　己亥都水監言<lb/>
大河已就三山通流正在通利之東慮水溢為患乞移<lb/>
<pb n="KR2b0040_WYG_099-7b"/>
軍城於大伾山居山之間以就髙仰從之　己酉詔祕<lb/>
書省移於他所以其地為明堂杭州觀察使陳彦言明<lb/>
堂基宜正臨丙方稍東以據福徳之地故有是詔命蔡<lb/>
京為明堂使開局興工日役萬人　庚戍詔中書舎人<lb/>
陳邦光提舉洞霄宫池州居住先是邦光以中書舎人<lb/>
兼太子詹事㑹蔡京獻太子以大食琉璃酒器羅列宫<lb/>
庭太子怒曰天子大臣不聞道義相訓乃持玩好之具<lb/>
蕩吾志耶命左右擊碎之京聞邦光實激太子含怒未<lb/>
<pb n="KR2b0040_WYG_099-8a"/>
發因事遂斥邦光　辛亥升通利軍為濬州　嗣濮王<lb/>
仲増薨弟仲御嗣　丙寅陳瓘特叙承事郎許任便居<lb/>
住縁立太子赦也瓘既寓通州而盛章與石悈有隙取<lb/>
密㫖編置通州揚言為瓘執仇瓘聞而歎曰此豈盛世<lb/>
所宜有耶因謀徙避遂挈家至九江卜居焉　九月丁<lb/>
夘朔遼黄龍府陷于金金主遣遼使錫喇還遂班師至<lb/>
混同江徑渡如前金尼雅滿烏珠等遺書遼主陽為卑哀<lb/>
之辭實欲求戰遼主怒下詔親征有女真作過大軍翦<lb/>
<pb n="KR2b0040_WYG_099-8b"/>
除之語金主聚衆剺面仰天慟哭曰始與汝等起兵蓋<lb/>
苦契丹殘忍欲自立國今天祚親征奈何非人死戰莫<lb/>
能當也不若殺我一族汝等迎降轉禍為福諸軍皆曰<lb/>
事已至此惟命是從　王厚與劉仲武合涇原鄜延環<lb/>
慶秦鳯之師攻夏臧底河城敗績死者十四五秦鳯等<lb/>
三將全軍萬人皆沒厚懼罪重賂童貫匿不以聞未幾<lb/>
夏人大掠蕭闗而去　遼師渡混同江副都統耶律卓<lb/>
諾反奔上京謀迎立魏國王淳遼主遣駙馬蕭昱領兵<lb/>
<pb n="KR2b0040_WYG_099-9a"/>
詣廣平淀䕶后妃行宫小厎伊遜持書馳報淳時卓諾<lb/>
先遣淳妃親弟蕭迪里以所謀說淳淳曰此非細事主<lb/>
上自有諸王當立北南面大臣不來而汝言及此何也<lb/>
密令左右拘之有頃伊遜齎御札至備言張奴等謀廢<lb/>
立事淳立斬迪里首以獻單騎間道詣廣平淀待罪遼<lb/>
主遇之如初卓諾知淳不見聴乃率麾下掠取上京府<lb/>
庫財物至祖州率其黨告太祖廟數遼主過惡移檄州<lb/>
縣遂結渤海羣盜數萬趨廣平犯行宫不克北趨降虜<lb/>
<pb n="KR2b0040_WYG_099-9b"/>
山順國女真阿固察以三百騎一戰勝之擒其貴族二<lb/>
百餘人並斬以徇餘得脫者皆奔金卓諾詐為使者亦<lb/>
欲奔金為邏者所獲縛送行在腰斬於市剖其心以獻<lb/>
祖廟支解以徇五路　冬十月癸夘以嵩山道人王仔<lb/>
昔為沖隠處士仔昔豫章人始學儒後自言遇許遜真<lb/>
君授以大洞隱書豁落七元之法能知人禍福王老志<lb/>
死後仔昔來都下帝知之召令踵老志事寓蔡京第因<lb/>
有是命　己酉趙遹統兵發江安縣親督王育由樂共<lb/>
<pb n="KR2b0040_WYG_099-10a"/>
城路命馬覺以别部由長寧軍路張思正由梅嶺堡水<lb/>
蘆氊中路期悉㑹于晏州輪縛大囤合陜西三路兵并<lb/>
本路土軍義軍土丁子弟保甲弓手人夫共三萬五百<lb/>
四十人　戊午夏人入貢　十一月癸酉録昭憲皇后<lb/>
杜氏之裔　庚辰趙遹攻破晏州輪縛大囤夷賊卜漏<lb/>
遁去官軍追獲之降者相繼而至諸囤悉平初王育等<lb/>
既攻破上下落様村及思峩州所向若破竹無不即下<lb/>
遹遂與馬覺張思正軍皆至輪縛大囤其山崛起數百<lb/>
<pb n="KR2b0040_WYG_099-10b"/>
仞周四十餘里卜漏居之凡諸囤之奔亡者悉歸於此<lb/>
共保聚拒守賊自上施矢石直瞰官軍中者即韲粉官<lb/>
軍以强弓弩射之曽不能及半凡累日將士相顧無計<lb/>
瀘州都巡檢使种友直山西將家子沉密能任事思黔<lb/>
州巡檢田祐恭本思黔夷所部土丁藥箭手輕趫習山<lb/>
險遹乃㣲服乗馬命友直祐恭從按視形勢見山隈崖<lb/>
壁尤陟絶賊以險故不設備遹乃悉移軍當賊而命二<lb/>
人率所部軍于下謂曰此處崖壁疑可以計登且山多<lb/>
<pb n="KR2b0040_WYG_099-11a"/>
猱思黔人善能捕取汝等亟辦之信宿友直捕得生猱<lb/>
數千遹喜曰事濟矣乃悉以成算授友直且令諸軍曰<lb/>
各備雲梯視山上火發即以進是日友直選所部與祐<lb/>
恭之衆得二千餘紉麻為長炬灌以膏蠟使羣猱背負<lb/>
之暮夜先以數輩登崖巔繫繩梯數十縋而下衆各銜<lb/>
枚挈羣猱次第挽繩梯而登雞方唱衆已悉登及柵乃<lb/>
燃炬縱猱賊廬舎皆茅竹為之羣猱所歴火輒發賊犇<lb/>
呼撲救不暇猱益驚跳火益熾争前驅逐羣猱官軍已<lb/>
<pb n="KR2b0040_WYG_099-11b"/>
破栅鼓譟擊其後賊猶與官軍力鬭遹望火發令諸軍<lb/>
撾鼔俱以雲梯進賊蹂亂官軍内外相應遂斬闗環城<lb/>
而登卜漏從諸酋突圍遁遹命友直及統領官劉慶以<lb/>
步騎五千追至山後擒卜漏及諸酋長遹自入賊境至<lb/>
破輪縛凡所平州二縣八諸囤三十餘城以其地之要<lb/>
害者建置寨堡拓地環二千餘里皆衍沃宜種植畫其<lb/>
疆畆募並邊之人耕之使習戰守如西北弓箭社之制<lb/>
號曰勝兵遹自出師迄還纔兩月鬚髪為之盡白　庚<lb/>
<pb n="KR2b0040_WYG_099-12a"/>
寅髙麗遣子弟入學　是月遼主自將親軍七十萬至<lb/>
駱駞門駙馬蕭特黙林牙蕭察喇等將騎兵五萬步卒四<lb/>
十萬至沃稜濼金主自將禦之　十二月己亥升遂州<lb/>
為遂寧軍　丙午以趙遹為龍圖閣直學士知熈州<lb/>
金主行次爻刺㑹諸將議皆曰遼兵號七十萬其鋒未<lb/>
易當吾軍逺來人馬疲乏宜深溝髙壘以待從之　丁<lb/>
未金主以騎兵親候遼軍獲督餉者知遼主以耶律卓<lb/>
諾叛西還二日矣諸將請追擊之金主曰敵來不迎戰<lb/>
<pb n="KR2b0040_WYG_099-12b"/>
去而追之欲以此為勇耶衆皆悚愧願自効金主曰誠<lb/>
欲追敵約齎以往無事餫饋若破敵何求不得衆皆奮<lb/>
躍追及遼主于䕶步答岡是役也兵止二萬金主曰彼<lb/>
衆我寡兵不可分視其中軍最堅其主必在焉敗其中<lb/>
軍可以得志乃使右翼先戰兵數交左翼合而攻之遼<lb/>
兵潰金師馳之橫出其中死者相屬百餘里獲輿輦㡩<lb/>
幄兵械軍資他寳物馬牛不可勝計金師乃還　己未<lb/>
遼錦州刺史耶律珠徹叛應卓諾遣北面林牙耶律瑪<lb/>
<pb n="KR2b0040_WYG_099-13a"/>
格討之　庚申以平晏夷曲赦四川　癸亥置瀘南沿<lb/>
邉安撫司以孫羲臾為集賢殿修撰知瀘州充安撫使<lb/>
　是歳平江府常湖秀三州水　六年春正月丙寅朔<lb/>
遼東京有惡少年十餘乘酒執刃踰垣入留守府問留<lb/>
守蕭保先所在今軍變請為備保先出刺殺之户部使<lb/>
大公鼎聞亂即攝留守事與副留守髙清明集奚漢兵<lb/>
千人盡捕其衆斬之撫定其民東京故渤海地遼太祖<lb/>
力戰二十餘年乃得之而保先嚴酷北海苦之故有是<lb/>
<pb n="KR2b0040_WYG_099-13b"/>
變其禆將渤海髙永昌時以兵三千屯八甔口見遼政<lb/>
日衰金勢方强遂覬覦非常誘渤海并戍卒入遼陽據<lb/>
之旬日之間逺近響應有兵八千人因僣號稱隆基元<lb/>
年遼主遣蕭伊實髙興順招之永昌拒命不從　戌子<lb/>
以瀘南獻捷轉宰執一官　以童貫為陕西河北宣撫<lb/>
使　是日金主下詔曰自破遼兵四方來降者衆宜加<lb/>
優恤自今諸部官民已降或為軍所俘獲逃遁而還者<lb/>
勿罪仍官其酋長且使從宜居處　閏月壬寅升潁州<lb/>
<pb n="KR2b0040_WYG_099-14a"/>
為順昌府　庚申太府寺丞王鼎奏五禮新儀既已成<lb/>
書欲乞依倣新樂頒行之仍許令州縣召募禮生肆業<lb/>
於官使之推行民間專以新儀從事　辛酉開封府尹<lb/>
王革奏乞下國子監委學官將新儀内冠昏喪祭民間<lb/>
所當通知者别編類作一帙鏤板付諸路學事司勸諭<lb/>
學生務令通知節文之意並從之　遼貴徳州耶律伊<lb/>
都以廣州渤海叛附髙永昌遼主遣蕭韓嘉努張琳討<lb/>
之　二月壬申令道教改𨽻祕書省　癸未詔訪聞棣<lb/>
<pb n="KR2b0040_WYG_099-14b"/>
州士人劉棟蔬食葆神虚心契道人之隠奥洞然照知<lb/>
處方書符每有應騐可令敦遣赴尚書省審騐外於上<lb/>
清寳籙宫安下仍給路費驛劵遞馬無令失所　丁亥<lb/>
詔増廣天下學舎　庚寅詔廣京城　遼侍御司徒托<lb/>
卜嘉等討卓諾戰于祖州敗績復遣漢人行宫都部署<lb/>
蕭特黙率諸將討之卓諾誘饒州渤海及中京賊侯槩<lb/>
等萬餘人攻陷髙州　三月癸丑賜上舎生十一人及<lb/>
第　乙夘賜王仔昔號通妙先生　夏四月乙丑㑹道<lb/>
<pb n="KR2b0040_WYG_099-15a"/>
士於上清寳籙宫宫建於景龍門對晨暉門密連禁署<lb/>
用道士林靈素言也靈素永嘉人少從浮屠學苦其師<lb/>
笞罵去為道士左街道錄徐知常引之以附㑹諸閹時<lb/>
王仔昔寵稍衰帝訪方士於知常以靈素對一見帝視<lb/>
如舊識靈素大言曰天有九霄而神霄最髙其治曰府<lb/>
神霄玉清王者上帝之長子主南方號長生大帝君陛<lb/>
下是也既下降於世其弟號青華帝君者主東方攝領<lb/>
之已乃府仙卿曰禇慧亦下降佐帝君之治又目蔡京<lb/>
<pb n="KR2b0040_WYG_099-15b"/>
為左元仙伯王黼為文華吏蔡攸為園苑寳華吏鄭居<lb/>
中劉正夫盛章王革及諸巨閹皆有名位而貴妃劉氏<lb/>
方有寵則曰九華玉真安妃也帝心獨喜其說賜號通<lb/>
真先生作上清寳籙宫帝時登皇城下視之由是開景<lb/>
龍門城上作複道通寳籙宫以便齋醮之事　辛未尚<lb/>
書右僕射何執中致仕執中輔政一紀年髙疾甚賜之<lb/>
寛告他日造朝命止赴六參起居退治省事遂以太傅<lb/>
就第朝朔望儀物廪稍一如居位時入見帝曰自相位<lb/>
<pb n="KR2b0040_WYG_099-16a"/>
致為臣數十年無此矣執中對曰昔張士遜亦以舊學<lb/>
際遇用太傅致仕與臣適同帝曰當時恩禮恐未必爾<lb/>
執中頓首謝未幾卒贈太師清源郡王諡正獻執中嘗<lb/>
為端王侍講故終始恩遇不替然無所建明惟以謹畏<lb/>
迎順主意賛飾太平而已　丁丑詔天寧諸節及壬戍<lb/>
日杖以下罪聴贖　丙戌郤監司守臣進獻　蔡京三<lb/>
上章乞致仕帝不允　庚寅詔京三日一造朝正公相<lb/>
位通治三省事　辛夘髙陽闗路安撫使吳珍言冀州<lb/>
<pb n="KR2b0040_WYG_099-16b"/>
棗强縣黄河清詔許稱賀　五月甲午朔令蔡京遇朔<lb/>
望赴朝三日一知印當筆不赴朝日許府第書押尋又<lb/>
詔自今遇有奏事非造朝日亦赴仍許正謝　丁酉廢<lb/>
錫錢　庚子以鄭居中為少保太宰兼門下侍郎劉正<lb/>
夫為特進少宰兼中書侍郎時蔡京大興工役民不聊<lb/>
生變亂法度吏無所師居中每為帝言帝亦惡京專乃<lb/>
拜居中太宰使伺察之又以正夫議論數與京異拜為<lb/>
少宰居中存紀綱守格令抑僥倖振淹滯士論翕然望<lb/>
<pb n="KR2b0040_WYG_099-17a"/>
治　壬寅以保大軍節度使鄧洵武知樞密院事　是<lb/>
月金達嚕攻髙永昌殺之遂陷遼東京州縣永昌使托<lb/>
卜嘉必罕求援于金且曰願併力以取遼金主使呼實<lb/>
布謂永昌曰同力取遼固可東京近地汝輒據之以僣<lb/>
大號則不可若能歸欵當授王爵永昌不從金主乃遣<lb/>
達嚕帥諸軍攻永昌遇遼兵敗之遂取瀋州永昌聞之<lb/>
大懼使家奴鐸刺詣金師請去僣號稱藩達嚕知其詐<lb/>
進兵攻之永昌遂殺胡沙補等率衆拒金遇于活水金<lb/>
<pb n="KR2b0040_WYG_099-17b"/>
師既濟永昌之軍不戰而却逐北至遼陽城下明日永<lb/>
昌盡率其衆與金戰大敗以五十騎奔長松島遼陽人<lb/>
恩勝努仙格執永昌妻子以城降托卜嘉亦執永昌以<lb/>
獻金主命殺之於是遼之東京州縣及南路係遼女真<lb/>
皆降于金金主詔除遼法省賦税置明安穆琨以達嚕<lb/>
為南路都統倭楊知東京事　六月乙丑遼籍諸路兵<lb/>
有雜畜十頭以上者皆從軍　丙寅班中書官制格<lb/>
庚午慮囚　甲戍詔堂吏遷官至奉直大夫止　庚辰<lb/>
<pb n="KR2b0040_WYG_099-18a"/>
遼以秦晉國王淳為上京留守蕭托卜嘉為契丹行宫<lb/>
都部署兼副元帥　癸未皇太子立妃朱氏妃祥符人<lb/>
武泰軍節度使伯材女也　秋七月壬辰朔以震武城<lb/>
為震武軍　甲午以徳妃崔氏為貴妃　辛亥晏州夷<lb/>
賊卜漏及沅州黄安俊定邉軍李吪<graphic n="KR1529" url="https://raw.githubusercontent.com/kanripo/KR-Gaiji/master/images/KR1529.png" mimeType="image/png"/>並伏誅詔函首<lb/>
于甲庫　壬子曲赦湖北　戍午蔡京請名三山橋銘<lb/>
閣曰纉禹冀文之閣門曰銘功之門　己未解池生紅<lb/>
鹽　辛酉改走馬承受公事為亷訪使者　遼渤海二<lb/>
<pb n="KR2b0040_WYG_099-18b"/>
千餘户叛東北路統軍使勒兵追及盡俘以還　八月<lb/>
壬戍朔戒北邉帥臣毋生事　庚辰蔡京奏臣昨以年<lb/>
逮七十加之疾病乞解機務䝉恩特許三日一朝今臣<lb/>
病已痊筋力尚可勉强伏望許臣日奉朝請其治事即<lb/>
依已降指揮從之　壬午詔天下監司郡守捜訪巖谷<lb/>
之士雖恢詭譎恠自晦者悉以名聞　丁亥詣建隆觀<lb/>
遂幸蔡京賜第　己丑升晉州為平陽府夀州夀春府<lb/>
齊州濟南府　是月金薩哈陷遼保州保州本髙麗地<lb/>
<pb n="KR2b0040_WYG_099-19a"/>
薩哈攻之久不克請濟師金主乃益薩哈兵至是拔之<lb/>
　九月辛夘朔帝奉玉冊玉寳詣玉清和陽宫上尊號<lb/>
曰太上開天執符御厯含真體道昊天玉皇上帝蓋以<lb/>
論者析玉皇大天帝昊天上帝言之不能致一故也<lb/>
丙申赦天下令洞天福地修建宫觀塑造聖像又禁中<lb/>
外不許以龍天君玉帝上聖皇等為名字<hi>禁人名字事據洪邁容齋</hi>
<hi>續筆増入</hi>　癸夘詔定鼎閣扵天章閣以方士王仔昔言九<lb/>
鼎神器宜納之禁中不可處外也命蔡京為定鼎禮儀<lb/>
<pb n="KR2b0040_WYG_099-19b"/>
使　己未以童貫為開府儀同三司　冬十月乙丑太<lb/>
白晝見　戊寅張商英復觀文殿學士　甲申詔誠感<lb/>
殿長生大帝君神像可遷赴天章閣西位鼎閣奉安<hi>考異</hi>
<hi>李燾據王黼宣和殿降聖記云歲在丁酉皇帝乃悟本長生大帝君丁酉蓋政和七年也蔡絛史補亦云政和</hi>
<hi>七年林靈素有神霄玉清王者之說則六年猶未有長生大帝君因以此條為誤書今按宋史六年四月書㑹</hi>
<hi>道士于上清寳籙宫則其時靈素已見幸宫已建而像已設黼絛所言乃降神之事耳非謂建宫設像亦在七</hi>
<hi>年也</hi>　辛夘蔡京等言冀州三山河清乞拜表稱賀　遼<lb/>
烏古部叛遣中丞耶律托卜嘉等招之　庚辰烏爾固部<lb/>
<pb n="KR2b0040_WYG_099-20a"/>
来降　十一月甲午詔帝鼐改為隆鼐正南彤鼎為明<lb/>
鼎西南阜鼎為順鼎正西皛鼎為藴鼎西北魁鼎為健<lb/>
鼎正北寳鼎依舊東北牡鼎為龢鼎正東蒼鼎為育鼎<lb/>
東南岡鼎為潔鼎鼎閣為圜象徽調之閣閣上神像左<lb/>
周鼎星君中帝席星君右大角星君閣下鼎鼐神像各<lb/>
守逐鼎排列亦用王仔昔建議也　己亥祀圜丘赦<lb/>
庚子以禮部尚書白時中為尚書右丞　戊申以侯䝉<lb/>
為中書侍郎薛昂為尚書左丞　夏人大舉攻涇原靖<lb/>
<pb n="KR2b0040_WYG_099-20b"/>
夏城時久無雪夏人使數萬騎繞城踐之塵起漲天乃<lb/>
潜穿壕為地道入城中城遂陷屠之而去　十二月庚<lb/>
申朔金諳巴貝勒武奇邁及羣臣上其主尊號曰大<lb/>
聖皇帝改明年為天輔元年　己巳以婉儀劉氏為賢<lb/>
妃　乙亥遼封庶人蕭氏為太皇太妃　戊寅以熈河<lb/>
進築功成進執政一官　乙酉奠九鼎于圜像徽調閣<lb/>
翼日復詣閣行香百官陪位　特進少宰劉正夫罷正<lb/>
夫由博士入都馴致宰相能迎時上下持祿養權至是<lb/>
<pb n="KR2b0040_WYG_099-21a"/>
以開府儀同三司致仕　是歳出宫女六百人　茂州<lb/>
夷郅永夀内附以其地置壽寧延寧軍<lb/>
七年春正月乙未令天下道士與免堦墀迎接衙府宫<lb/>
觀科配借索騷擾郡官監司相見依長老法　庚子以<lb/>
殿前都指揮使髙俅為太尉　是月金軍攻遼春州遼<lb/>
東北面諸軍不戰自潰女古皮室四部及渤海人皆降<lb/>
于金金舍音復陷泰州　二月癸亥以大理國主段和<lb/>
譽為雲南節度使大理國王　甲子詔通真先生林靈<lb/>
<pb n="KR2b0040_WYG_099-21b"/>
素於上清寳籙宫宣諭青華帝君降臨事初劉混康虞<lb/>
仙姑王老志王仔昔皆為帝所禮然其神恠事多出自<lb/>
方士也及靈素至乃以事歸之於帝而曰已獨佐之每<lb/>
自號小吏佐治故上下莫有攻其非者然靈素實無術<lb/>
徒敢為大言是時帝興道教將十年獨思未有一厭服<lb/>
羣下者靈素因希指造為青華帝君夜降宣和殿事假<lb/>
帝誥天書雲篆帝乃㑹道士二千餘人于上清寳籙宫<lb/>
俾靈素宣諭其事左街道録傅希烈等皆作記上之<hi>此據</hi>
<pb n="KR2b0040_WYG_099-22a"/>
<hi>蔡絛史補増修</hi>　丁夘御右文殿䇿髙麗進士　辛未詔天下<lb/>
天寧萬夀觀改為神霄玉清萬夀宫仍於殿上設長生<lb/>
大帝君青華帝君聖像　乙亥幸上清寳籙宫命靈素<lb/>
講道經自是每設大齋費緡錢數萬謂之千道㑹令士<lb/>
庶入殿聴講帝為設幄其側靈素據髙座使人於下再<lb/>
拜請問然所言無殊絶者時時雜以㨗給嘲詼以資媟<lb/>
笑復令吏民詣宫受神霄祕籙朝士之嗜進者亦靡然<lb/>
趨之　三月庚寅賜髙麗祭器髙麗進士權適等四人<lb/>
<pb n="KR2b0040_WYG_099-22b"/>
賜上舎及第　乙未以童貫權領樞密院　丙申升鼎<lb/>
州為常徳軍節度　壬子御製明堂上梁文　夏四月<lb/>
庚申帝諷道録院曰朕乃昊天上帝元子為神霄帝君<lb/>
覩中華被金狄之教焚指煉臂捨身以求正覺朕甚憫<lb/>
焉遂哀懇上帝願為人主令天下歸於正道帝允所請<lb/>
令弟青華帝君權朕神霄之府朕夙夜警懼尚慮我教<lb/>
所訂未周卿等可上表章冊朕為教主道君皇帝於是<lb/>
羣臣及道録院上表冊之然止用於教門章疏而不施<lb/>
<pb n="KR2b0040_WYG_099-23a"/>
於政事也　辛酉升温州為應道軍節度為林靈素也<lb/>
　丙子詔親祀明堂　五月戊子朔升慶州為慶陽軍<lb/>
節度渭州為平凉軍節度　己丑詣玉清和陽宫上地<lb/>
祇徽號詔曰王者父天母地乃者祗率萬邦黎庶强為<lb/>
之名以玉冊玉寳昭告上帝而地祇未有稱謂謹上徽<lb/>
號曰承天效法厚徳光大后土皇地祇詣宫上寳冊儀<lb/>
禮一如上帝　辛夘命蔡攸提舉秘書省并左右街道<lb/>
録院　乙未詔權罷宫室修造　辛丑祭地于方澤降<lb/>
<pb n="KR2b0040_WYG_099-23b"/>
徳音于諸路　以監司州縣共為姦贓令亷訪使者察<lb/>
奏仍許民徑赴尚書省陳訴　癸夘改玉清和陽宫為<lb/>
玉清神霄宫　丁未詔應監司兼領措置起發花石<lb/>
六月戊午朔以明堂成進封蔡京為陳魯國公京辭兩<lb/>
國不拜詔官其親屬二人　己未童貫加檢校少傅梁<lb/>
師成為檢校少保宣和殿學士蔡攸盛章開封尹王革<lb/>
顯謨閣待制蔡儵蔡翛各遷官有差皆以明堂成推賞<lb/>
也　乙亥蔡京等上表請御明堂聴朝頒常視朔詔答<lb/>
<pb n="KR2b0040_WYG_099-24a"/>
不允表三上乃從之　壬午詔禁巫覡　丙戌貴妃宋<lb/>
氏薨　秋七月丁亥令僧徒如有歸心道門願為道士<lb/>
者許赴輔正亭陳訴立賜度牒紫衣　壬辰熈河環慶<lb/>
涇原地震　庚子詔八寳内増定命寳今後以九寳為<lb/>
稱仍以定命寳為首　建隆以來熟女真嘗由蘇州泛<lb/>
海至登州賣馬故道雖存久閉不通至是女真蘇州漢<lb/>
兒髙藥師曹孝才及僧即榮等率其親屬二百餘人以<lb/>
大舟浮海欲趨髙麗避亂是月為風漂達我界駞基島<lb/>
<pb n="KR2b0040_WYG_099-24b"/>
備言女真既斬髙永昌渤海漢兒羣聚為盜契丹不能<lb/>
制女真攻契丹奪其地已過遼河之西知登州王師中<lb/>
具奏其事朝廷固欲交女真圖契丹聞之甚喜乃詔蔡<lb/>
京及童貫等共議即共奏國初時女真常貢奉而太宗<lb/>
屢詔市馬女真其後始絶宜降詔遵故事以市物為名<lb/>
就令訪聞事體虛實乃詔師中選差將校七人各借以<lb/>
官用平海指揮兵船載髙藥師等齎市馬詔泛海以往<lb/>
<hi>考異李燾曰此據金盟本末稍増以北征記如蔡絛所云蔡京久不知上曰太師莫是要作禮數否今皆不取</hi>
<pb n="KR2b0040_WYG_099-25a"/>
<hi>絛私為其父諱獨歸其事於童貫耳要京與貫皆始禍者京偶以十一月六日免簽細務遂欲藉此欺世人固</hi>
<hi>不信也</hi>　政和初蔡京被召帝戲京子攸謂須進土宜遂<lb/>
得橄㰖一小株雜諸草木進之當時以為珍其後又有<lb/>
使臣王永從士人俞輖皆𨽻蔡攸每花石至動數十舟<lb/>
盛章守蘇州及歸作開封尹亦主進奉然朱勔之綱為<lb/>
最四年以後東南郡守二廣市舶率有應奉多主蔡攸<lb/>
至是則又有不待㫖者但進物至計㑹諸閹人閹人亦<lb/>
爭取以獻焉天下乃大騷然矣大率太湖靈璧慈谿武<lb/>
<pb n="KR2b0040_WYG_099-25b"/>
康諸石二浙花竹雜木海錯福建異花荔子龍眼橄㰖<lb/>
海南椰實湖湘木竹文竹江南諸果登萊淄沂海錯文<lb/>
石二廣四川異花竒果貢大者越海渡江毁橋梁鑿城<lb/>
郭而至植之皆生成異味珍苞率以健步捷走雖萬里<lb/>
用四三日即達色香未變也蔡京因奏陛下無聲色犬<lb/>
馬之奉所尚者山林竹石乃人之棄物但有司奉行過<lb/>
當可節其浮濫而懲艾之乃作提舉人船所命巨閹鄧<lb/>
文誥領焉又詔監司郡守等不許妄進其係應奉者獨<lb/>
<pb n="KR2b0040_WYG_099-26a"/>
令朱勔蔡攸王永從俞輖陸漸應安道六人聽㫖他悉<lb/>
罷之由是稍戢未幾天下復爭獻如故又増提舉人船<lb/>
所進奉花石綱運所過州縣莫敢誰何殆至刼掠遂為<lb/>
大患<hi>此據長編所載蔡絛史補修入</hi>　八月丙辰宣和殿大學士蔡攸<lb/>
奏莊列亢桑文子皆著書以𫝊後世今莊列之書已入<lb/>
國子學而亢桑子文子未聞頒行乞取其書精加讎定<lb/>
列於國子之籍與莊列並行從之　癸亥詔明堂并祀<lb/>
五帝　少保太宰鄭居中以母憂去位居中與蔡京不<lb/>
<pb n="KR2b0040_WYG_099-26b"/>
相能及居喪京懼其起復以居中王珪之壻乃使蔡確<lb/>
子懋重理定䇿事以沮之遂追封確清源郡王御製碑<lb/>
文立石墓前而擢懋同知樞密院事懋即渭也　丙寅<lb/>
遼命都元帥秦晉王淳赴沿邉㑹四路兵馬防秋　金<lb/>
之拔保州也髙麗兵已在城中金人入守髙麗王使蒲<lb/>
馬如金賀捷且曰保州本吾舊地願以見還金主曰保<lb/>
州近爾邊境聽爾自取今乃勤我師徒破敵城下地何<lb/>
可得也　九月戊子詔湖北民力未舒胡耳西道可罷<lb/>
<pb n="KR2b0040_WYG_099-27a"/>
進築　辛夘祀上帝于明堂以神宗配享赦天下　乙<lb/>
未特進少宰劉正夫卒　丙申以御史中丞王安中為<lb/>
翰林學士安中之為中丞也一日請對曰臣起諸生䝉<lb/>
陛下親擢備員中執法日夜懼無以報今臣所論事闗<lb/>
宗社儻陛下少留聴採幸甚帝悚然安中出袖中疏所<lb/>
論乃蔡京也帝曰誠如卿言安中即伏奏曰臣孤逺一<lb/>
介不自量力輒論大臣京老姦多智必將為所中害自<lb/>
此竄逐無復再望清光矣願拜辭帝曰勿如此當為卿<lb/>
<pb n="KR2b0040_WYG_099-27b"/>
罷京時蔡攸日夜出入禁中盡率子弟見帝泣且拜帝<lb/>
曰中司文字如此奈何攸等固懇曰陛下儻全臣宗乞<lb/>
移安中一别差遣則事自已矣帝惻然許之安中方草<lb/>
第三疏翌日求對中夜有扣門者曰適御筆中丞除翰<lb/>
林學士日下共職矣安中歎曰吾禍其在此乎自是京<lb/>
之勢益盛<hi>此據長編所載王安中行狀修入</hi>丁酉西蕃王子益麻党征<lb/>
降見于紫宸殿　癸丑貴妃王氏薨　遼主自燕至隂<lb/>
凉河置怨軍八營募自宜州者曰前宜後宜自錦州者<lb/>
<pb n="KR2b0040_WYG_099-28a"/>
曰前錦後錦自乾自顯者曰乾曰顯又有乾顯大營凡<lb/>
二萬八千餘人屯衛州蒺藜山　冬十月乙夘朔御明<lb/>
堂平朔左个以是月天運政治布告天下又頒來歲歲<lb/>
運厯數　戊寅中書侍郎侯䝉罷蔡京惡之也　辛巳<lb/>
詔以來年正月一日祇受受命寳時得于闐大玉踰二<lb/>
尺色如截肪帝乃製為寳文曰範圍天地幽賛神明保<lb/>
合太和萬夀無疆篆以蟲魚制作之工幾於秦璽號曰<lb/>
受命寳帝甚重之曰八寳者國之神器至於定命乃我<lb/>
<pb n="KR2b0040_WYG_099-28b"/>
所自製也　十一月庚寅手詔太師魯國公蔡京自再<lb/>
還廊廟于今七年邇者章疏十上卻之復來繼以消息<lb/>
盈虛之理告老乞骸祈於得請而後已朕體貌元老不<lb/>
欲固違可五日一朝次赴都堂治事恩禮寵數並如舊<lb/>
制　辛夘鄭居中起復為太宰以余深為特進少宰兼<lb/>
中書侍郎白時中為中書侍郎　壬辰復置醴州　丙<lb/>
申太傅致仕何執中卒贈太師清源郡王諡正獻　升<lb/>
石泉縣為軍　十二月甲寅朔有星如月　丁巳以薛<lb/>
<pb n="KR2b0040_WYG_099-29a"/>
昂為門下侍郎　甲子金咸州都統達嚕克等敗遼秦<lb/>
晉國王淳兵于蒺藜山淳初遺達嚕克書議和達嚕克<lb/>
告於金主金主曰歸我行人薩喇及送阿蘇等則和議<lb/>
可成淳軍蒺藜山達嚕克及知東京事倭楞等進攻顯<lb/>
州遼怨軍帥郭藥師乘夜來襲倭楞擊走之達嚕克遂<lb/>
與淳戰淳敗走達嚕克追至阿爾占陂遂拔顯州於是<lb/>
乾懿豪徽成川惠等州皆降于金遼主下詔自責遣額<lb/>
爾欽察喇與大公鼎諸路募兵　戊辰詔天神降于坤<lb/>
<pb n="KR2b0040_WYG_099-29b"/>
寧殿刻石以紀之　庚午以童貫領樞密院　命户部<lb/>
侍郎孟揆於上清寳籙宫之東築山以象餘杭之鳯凰<lb/>
山號曰萬歲周十餘里　辛未御筆改老子道徳經為<lb/>
太上混元上徳皇帝道徳真經　癸未以張商英為觀<lb/>
文殿大學士　是歲大旱帝以為念侍御史黄葆光上<lb/>
疏言蔡京彊悍自專侈大過制無君臣之分鄭居中余<lb/>
深依違畏避不能任天下之責故致此灾不報且欲再<lb/>
上章京權勢震赫舉朝結舌葆光獨出力攻之京懼中<lb/>
<pb n="KR2b0040_WYG_099-30a"/>
以他事貶知昭州立山縣又使言官論其附㑹交結泄<lb/>
漏密語詔以章掲示朝堂安置昭州王仔昔倨傲而戅<lb/>
帝待以客禮故遇宦者若僮奴又欲羣道士宗已林靈<lb/>
素忌之與宦者馮浩誣以言語怨望下獄死<lb/>
　<lb/>
　<lb/>
　<lb/>
　<lb/>
<pb n="KR2b0040_WYG_099-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑後編卷九十九<lb/>
</p>
<p>
</p>
  </div>
</body>
</text>
</TEI>
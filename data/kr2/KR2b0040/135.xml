<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編卷一百三十五</head> <lb/>
    <p>
<pb n="KR2b0040_WYG_135-1a"/>
欽定四庫全書<lb/>
　資治通鑑後編卷一百三十五<lb/>
　　　　　　　　　　　刑部尚書徐乾學撰<lb/>
　宋紀一百三十五<hi>起旃䝉大淵獻七月盡屠維單閼十二月凡四年有六月</hi>
　　寧宗法天備道純徳茂功仁文哲武聖睿恭孝皇<lb/>
　　帝<lb/>
嘉定八年秋七月戊午朔䝉古取金濟源縣　辛酉以<lb/>
鄭昭先參知政事禮部尚書曽徒龍僉書樞宻院事<lb/>
<pb n="KR2b0040_WYG_135-1b"/>
壬戌詔四川立楊巨源廟名曰褒忠　庚辰詔皇弟搢<lb/>
更名思正皇姪均更名貴和　金主聞河北譏察官有<lb/>
要求民財始聴民渡河者避兵民至或餓死自溺特命<lb/>
御史臺體訪之　金尚書省奏給皇太孫歲賜錢金主<lb/>
不從曰襁褓兒安所用之　金改交鈔名貞祐寳劵自<lb/>
泰和以來交鈔日多而輕乃更作二十貫至百貫二百<lb/>
貫千貫謂之大鈔初雖稍重未㡬益輕而愈滯市邑視<lb/>
為無益之物富家内困藏鏹之限外敝交鈔屢更皆至<lb/>
<pb n="KR2b0040_WYG_135-2a"/>
窘敗謂之坐化商人往往舟運貿易于江淮錢多入宋<lb/>
矣至是改名而敝如故　紅羅山寨主杜秀降于蒙古<lb/>
以秀為錦州節度使　䝉古主駐軍魚兒濼遣僧格巴<lb/>
圖帥萬騎自西夏趨京兆以攻金潼闗不能下乃由嵩<lb/>
山小路趨汝州遇山磵輒以鐵槍相鎖連接為橋以渡<lb/>
遂赴汴京金主急召花㡌軍於山東蒙古兵至杏花營<lb/>
距汴京二十里花㡌軍擊敗之蒙古兵還至陜州適河<lb/>
氷合遂渡而北金人專守闗輔時蒙古兵所向皆下金<lb/>
<pb n="KR2b0040_WYG_135-2b"/>
主遣使求和䝉古主欲許之謂薩木哈曰辟如圍場中<lb/>
獐鹿吾已取之矣獨餘一兎盍遂舍之薩木哈耻於無<lb/>
功不從遣奇識哩謂金主曰若欲議和以河北山東未<lb/>
下諸城來獻及去帝號稱臣當封汝為河南王議遂不<lb/>
成　八月己丑賜張栻謚曰宣　䝉古遣史天倪南伐<lb/>
授右副都元帥賜金虎符是月取金平州經畧使奇珠<lb/>
降　䝉古穆呼哩遣史進道等攻廣寧府降之　是月<lb/>
蘭州盜程彦暉求内附四川制置使董居誼却之　九<lb/>
<pb n="KR2b0040_WYG_135-3a"/>
月乙亥申嚴兩浙圍田之禁　紅襖賊周元兒䧟金深<lb/>
祁二州束鹿安平無極等縣真定帥府以計破之斬元<lb/>
兒及其黨五百餘人　是秋䝉古取金城邑凡八百六<lb/>
十有二　冬十月江東計度轉運副使真徳秀朝辭上<lb/>
奏曰金自南遷其勢日蹙塔坦西夏東出潼闗深入許<lb/>
鄭攻圍都邑遊騎布滿山東而金以河南數州之地抗<lb/>
西北方張之師加以羣盜縱横叛者四起危急如此臣<lb/>
謹按國史女真叛遼在政和甲午其㓕遼也在宣和己<lb/>
<pb n="KR2b0040_WYG_135-3b"/>
巳而犯中原即於是年之冬今日天下之勢何以異政<lb/>
宣之時陛下亦宜以政宣為監夫以皇皇鉅宋八葉重<lb/>
光至於政宣燕安湛溺之餘紀綱蕩然無一足恃本根<lb/>
既撥枝葉從之於是女真得以逞其凶殘攻陷我城都<lb/>
傾覆我社稷創遷我二聖荼毒我烝民自開闢以來禍<lb/>
未有若是之酷也臣觀塔坦之在今日無異昔日女真<lb/>
方興之時一旦與吾為鄰亦必祖述女真已行之故智<lb/>
盖女真嘗以燕城歸我矣今獨不能還吾河南之地以<lb/>
<pb n="KR2b0040_WYG_135-4a"/>
觀吾之所處乎受之則享虚名而召實禍不受則彼得<lb/>
以陵寢為辭仗大義以見攻女真嘗與吾通好矣今獨<lb/>
不能卑辭遣使以觀吾之所啟乎從之則要索無厭豈<lb/>
能滿其谿壑之欲不從則彼得藉口以開釁端不可不<lb/>
預圖所以應之也因以五不可為獻一曰宗社之耻不<lb/>
可忌二曰比鄰之盜不可輕三曰幸安之謀不可恃四<lb/>
曰𨗳諛之言不可聽五曰至公之論不可忽反覆極言<lb/>
帝不能用　金以衍聖公孔元措為太常博士或言宣<lb/>
<pb n="KR2b0040_WYG_135-4b"/>
聖墳廟在曲阜宜遣之奉祀金主以元措聖人之後山<lb/>
東㓂盜縱横恐罹其害是使之奉祀而反絶之也故有<lb/>
是命　夏人㓂金保安延安陷臨洮　金宣撫使富森<lb/>
鄂諾據遼東僣稱天王國號大真改元天泰　十一月<lb/>
丙辰朔封伯澤為安定郡王　金王世安獻取盱眙楚<lb/>
州之策金主以為淮南招撫使選謀勇二三人同往淮<lb/>
南招紅襖賊及宋官自是南侵之謀興矣　夏人㓂金<lb/>
綏徳及熟羊寨皆為守將所敗　䝉古兵徇金彰徳府<lb/>
<pb n="KR2b0040_WYG_135-5a"/>
知府特們實呼死之　䝉古史天祥攻金興州擒節使<lb/>
使趙守玉　蒙古兵攻破東京赫特赫娶萬努之妻李<lb/>
僊娥瑠格不直之有隙既而納蘓茂等勸瑠格稱帝瑠<lb/>
格曰向者吾與阿禪納延盟願附大䝉古國削平疆宇<lb/>
倘食其言而自為東帝是逆天也逆天者必有大咎衆<lb/>
請愈力瑠格稱疾不出潜與其子鍚沙奉金幣九十車<lb/>
入覲于䝉古䝉古主曰漢人先納欵者先引見太傅阿<lb/>
海曰劉伯林納欵最先帝曰伯林雖先然迫於重圍而<lb/>
<pb n="KR2b0040_WYG_135-5b"/>
來未若瑠格仗義效順也其先瑠格既見䝉古主大悦<lb/>
因問舊何官對曰遼王命賜金虎符仍遼王又問户籍<lb/>
㡬何對曰六十餘萬䝉古主曰可發三千人為質朕發<lb/>
䝉古三百人往取之瑠格遣奇諾等與俱且命拘縶赫<lb/>
特赫以來赫特赫懼與納蘓茂等紿其衆曰瑠格已死<lb/>
遂以其衆叛殺所遣三百人唯三人逃歸　十二月乙<lb/>
酉朔金徙朔州民分屯嵐石隰吉絳解等州　壬辰金<lb/>
太康縣人劉全時温東平府民李寧謀反伏誅　乙巳<lb/>
<pb n="KR2b0040_WYG_135-6a"/>
䝉古兵徇金太名府　癸丑金皇太孫鏗卒謚冲懷<lb/>
　䝉古以張鯨總北京十提控兵從圖哷勒實喇卜南伐<lb/>
鯨懷反側穆呼哩覺之令蕭額森監其軍至平州鯨稱<lb/>
疾不進額森執而殺之鯨弟致殺長史據錦州自稱瀛<lb/>
王改元興隆下平灤瑞利義懿廣寧等州穆呼哩率先<lb/>
鋒蒙古巴哈權帥烏葉爾等軍討之<hi>考異元史太祖紀云張致僣號漢興</hi>
<hi>皇帝改元興龍今從從陳桱通鑑續編</hi>是歲兩浙江東西路旱蝗<lb/>
九年春正月乙丑賜吕祖謙諡曰成　庚午蒙古取金曹<lb/>
<pb n="KR2b0040_WYG_135-6b"/>
州己卯金立皇子遂王守禮為皇太子母皇后温都氏<lb/>
　二月甲申朔日有食之　命命皇太子守禮控制樞<lb/>
宻院事以金鑄撫軍之寳授太子啟禀之際用之　䝉<lb/>
古圍金太原府　己亥䝉古兵攻下金霍山諸隘　辛<lb/>
亥東西兩川地大震　金同知觀州張開復河間府滄<lb/>
獻等州並屬縣十三　三月乙夘東西兩川地震甲子<lb/>
又震馬湖夷界山崩八十里江水不通丁夘又震壬申<lb/>
又震　是月金復恩邢二州　夏四月癸丑金張開奏<lb/>
<pb n="KR2b0040_WYG_135-7a"/>
復清州等十一城　甲午金改賜皇太子守禮名守緒<lb/>
　戊戌泰州人唐進與其徒何進等引衆十萬來歸四<lb/>
川制置使董居誼拒却之　五月癸酉太白晝見　金<lb/>
來逺鎮獲諜者陳岊等知夏人將圖鞏州闚長安命陜<lb/>
西行省嚴為之備夏人修來羌城界河橋元帥右都監<lb/>
完顔賽巴遣兵焚之俘馘甚多　六月辛夘西川地震<lb/>
壬辰又震乙未又震黎州山崩　丁未金改宣撫司為<lb/>
經畧司　張致降金金以致行北京路元帥府事　秋<lb/>
<pb n="KR2b0040_WYG_135-7b"/>
七月癸丑朔金昭義軍節度使以必嚕咱阿嚕岱復威州及<lb/>
獲鹿縣　金侯摯移行省于東平獲紅襖賊訊知其渠<lb/>
帥郝定僣號署官改元已攻陷滕兖單諸州萊蕪新泰<lb/>
等十餘縣道路不通摯帥師進擊執定送南京誅之<lb/>
閏月壬午朔日有食之<hi>考異宋史不書今據金史宣宗紀書之</hi>　辛夘金<lb/>
復深州　八月金定僧道納粟補威儀監寺之令　夏<lb/>
人入金安塞堡元帥左監軍烏特哷圖克遣軍敗之<lb/>
丙子䝉古攻金延安　己夘夏人入金結耶觜川守將<lb/>
<pb n="KR2b0040_WYG_135-8a"/>
擊走之　九月辛巳朔䝉古攻金坊州命御史大夫永<lb/>
錫領兵赴陜西便宜從事　壬辰䝉古攻金代州經畧<lb/>
使鄂屯綽華善死之　䝉古薩勒珠岱薩木哈巴圖<lb/>
爾率師由西夏趨闗中冬十月赴潼闗金安西軍節度<lb/>
使尼瑪哈富勒呼戰沒　癸亥西川地震甲子又震<lb/>
金徙衛紹王鎬厲王家屬于南京　䝉古兵次嵩汝間<lb/>
金御史臺言敵兵踰潼闗崤沔深入重地近抵西郊彼<lb/>
知京師屯宿重兵不復叩城索戰但以遊騎遮絶道路<lb/>
<pb n="KR2b0040_WYG_135-8b"/>
而别兵攻擊州縣是亦困京師之漸也若專以城守為<lb/>
事中都之危又將見于今日况公私蓄積視中都百不<lb/>
及一此臣等所以寒心也願陛下命陜西兵扼拒潼闗<lb/>
與阿里布色為犄角之勢選在京勇敢之將十數人各<lb/>
付精兵隨宜伺察且戰且守復諭河北亦以此待之金<lb/>
主以奏付尚書省平章珠赫果勒齊曰臺官素不習兵備<lb/>
禦方畧非所知也遂止勒齊以䝉古兵日逼欲以重兵<lb/>
屯駐汴京以自固州縣殘破不復恤金主惑之國勢益<lb/>
<pb n="KR2b0040_WYG_135-9a"/>
衰　金河南行省胥鼎遣潞州元帥左監軍必嚕咱阿嚕<lb/>
岱以軍一萬孟州經畧使圖克坦伯嘉以軍五千由便道<lb/>
濟河趣闗陜自將平陽精兵援南京金主命樞府督軍<lb/>
應之　金行樞宻院知河南府事完顔哈達以徴兵失<lb/>
應坐誅　金布希萬努降于䝉古以其子特爾格入侍既<lb/>
而復叛僣稱東夏十一月乙酉金元帥右都監完顔<lb/>
薩巴奏大敗夏人于定西　䝉古兵次于沔池金右副<lb/>
元帥富察阿哩巴遜軍潰而遁　金胥鼎慮䝉古兵扼<lb/>
<pb n="KR2b0040_WYG_135-9b"/>
戰乃檄絳解隰吉孟五州經畧司相與㑹師為夾攻之<lb/>
勢及䝉古自三門集津北渡至平陽鼎遣兵拒戰䝉古<lb/>
兵敗去金人復潼闗　金河南路統軍使赫舍哩薩哈勒<lb/>
以發兵後期坐誅　䝉古穆呼哩以張致兵精且依險<lb/>
為阻欲設竒取之乃遣烏葉爾等别攻溜石山堡且諭<lb/>
之曰汝等急攻溜石賊必遣兵往援我出其不意㫁其<lb/>
歸路可一戰擒也又令䝉古巴哈别屯永徳縣西十里<lb/>
以伺之致聞溜石被圍果以兵救䝉古巴哈遣騎扼其<lb/>
<pb n="KR2b0040_WYG_135-10a"/>
歸路且馳報穆呼哩夜半引軍疾馳比曙抵神水與致<lb/>
遇䝉古巴哈兵亦㑹前後夾擊大破之致遂奔潰進圍<lb/>
錦州致屢戰不利乃閉門拒守月餘其監軍高益縛致<lb/>
出降穆呼哩殺之　十二月癸亥䝉古攻金平陽　丙<lb/>
寅䝉古攻金大名府　壬申䝉古兵進自代州神仙横<lb/>
城及平定承天鎮諸隘攻太原府金宣撫使烏庫哩禮<lb/>
遣人間道齎<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>書至南京告急詔發潞州元帥府平陽<lb/>
河中絳孟宣撫司兵援之　乙亥金珠赫果勒齊請修南<lb/>
<pb n="KR2b0040_WYG_135-10b"/>
京裏城金主曰民力已困此役一興病滋甚矣城雖完<lb/>
固朕亦何能安此乎　是歲奇諾金山誠格勒通古裕等推<lb/>
鼐爾薩巴僣帝號于澄州國號遼改元天威以遼王瑠格<lb/>
兄都哷為平章置百官方閱月其元帥誠格勒叛歸于金<lb/>
鼐爾薩巴為其下所殺推其丞相奇諾監國與其行元帥<lb/>
雅爾分兵民為左右翼屯開保州闗金蓋州守將衆嘉<lb/>
努引兵攻敗之瑠格引䝉古軍數千適至得兄都哷並<lb/>
妻約羅氏戸二千雅爾引敗軍東走瑠格追擊之還渡<lb/>
<pb n="KR2b0040_WYG_135-11a"/>
遼河招撫懿州廣寧徙居臨潢府奇諾走高麗為金山<lb/>
所殺金山又自稱國王改元天徳通古裕復殺金山而<lb/>
自立鍚沙又殺之亦自立<lb/>
十年春正月癸未賀正旦使陳伯震自金辭還金主謂<lb/>
宰臣曰聞恩州南境有盗此乃彼界饑民沿淮為亂耳<lb/>
宋人何故攻我珠赫果勒齊請伐之以廣疆土金主曰朕<lb/>
意不然但能守祖宗所付足矣安事外討<hi>考異陳桱通鑑續編云陳</hi>
<hi>伯震將還金主謂之曰聞恩州南境有盜此乃彼界饑民沿淮為亂耳宋人何故攻我盖自金有䝉古之難宋</hi>
<pb n="KR2b0040_WYG_135-11b"/>
<hi>不遣歲幣者六年珠赫果勒齊又以境土日蹙勸金主南侵以自廣金主曰但能守祖宗所付足矣安事外討勒</hi>
<hi>齊言不已金主惑之故於伯震之陛辭言及以為用兵之端按金史宣宗紀前數語與宰臣言非與伯震言也</hi>
<hi>且饑民為亂正為宋人解免之辭何得云言及以為用兵之端耶陳氏之舛謬如此薛氏不能改今正之</hi>
癸丑雨土　乙巳䝉古攻金觀州　魏了翁狀奏臣聞<lb/>
謚者之行迹昔人所以旌善而懲惡節惠而尊名也爰<lb/>
及後世限以品秩濟以請託於是嘗位大觀者雖惡猶<lb/>
特飾之品秩之所不逮則有碩徳茂行而不見稱於世<lb/>
者矣夏竦高若訥而謚文莊蔡卞鄭居中而謚文正鄧<lb/>
<pb n="KR2b0040_WYG_135-12a"/>
洵武蔡翛而謚文簡吕惠卿而謚文節張商英而謚文<lb/>
忠强淵明而謚文獻林希而謚文節温益而謚定簡汪<lb/>
伯彦而謚忠定秦檜而謚忠獻此皆名浮於行而章章<lb/>
在人耳目者自餘此類又何可勝數而舉世視為當然<lb/>
未嘗以為訝也至於倡明正學於千有餘載之後上嗣<lb/>
去聖下開來哲如周敦頥程顥程頥張載及一時艾淑<lb/>
高第其有功於生民之類亦不為少矣世之相後不為<lb/>
近矣而卒未有表而出之者人亦不以為闕也臣竊為<lb/>
<pb n="KR2b0040_WYG_135-12b"/>
之不平久矣迺自前歲誤被簡擢攝承漕寄遂因職分<lb/>
所闗輒為周敦頥冐陳易名之請已荷聖明俞允以所<lb/>
奏下之有司維時春官亦專以程顥兄弟為請申命所<lb/>
司而二三年于兹猶未有以易其名者豈事大體未容<lb/>
以輕議耶望申飭有司速加考訂俾隆名美謚早有以<lb/>
風厲四方亦學士大夫趨嚮之的也　金主選兵三萬<lb/>
五千付圖們呼圖美統之西征尚書左丞相胥鼎馳奏<lb/>
以為非便畧曰自北兵經過之後民食不給兵力不完<lb/>
<pb n="KR2b0040_WYG_135-13a"/>
若又出師非獨饋運為勞而民將流亡愈至失所或宋<lb/>
人乗隙而動復何以制之此繫國家社稷大計方今事<lb/>
勢止當備禦南邊西征未可議也遂止　二月戊申朔<lb/>
金初用貞祐通寶凡一貫當貞祐寶劵十貫　癸丑金<lb/>
罷招賢所　乙夘金皇孫生　庚申地震　壬戌金尚<lb/>
書省以軍儲不繼請罷州府學生廪給主曰自古文武<lb/>
武並用向在中都設學養士猶未嘗廢况今日乎其令<lb/>
仍舊給之　三月金主徴山東兵接應苗道潤共復中<lb/>
<pb n="KR2b0040_WYG_135-13b"/>
都而石海方據真定叛慮為所梗乃集鈕祜祿貞郭文振<lb/>
及威州刺史武仙所部精鋭與東平軍為犄角之勢圖<lb/>
之武仙率兵斬石海及其黨二百餘人降葛仲趙林張<lb/>
立等軍盡獲海僣物遂以武仙權知真定府事　初<lb/>
王世安獻取盱眙楚州之策金主以為淮南招撫使遂<lb/>
有南侵之謀珠赫果勒齊復勸侵宋不已金主惑之至是<lb/>
命烏特哷圖克完顔薩巴帥師南侵遂渡淮夏四月丁<lb/>
未朔犯光州中渡鎮執𣙜場官盛允升殺之慶壽分兵<lb/>
<pb n="KR2b0040_WYG_135-14a"/>
犯樊城圍棗陽光化軍别遣完顔阿林入大散關以攻<lb/>
西和階成州朝廷聞之詔京湖江淮四川制置使趙方<lb/>
李珏董居誼俱便宜行事以禦之先是金右司諫許古<lb/>
上疏請遣使與宋議和則塔坦聞之亦將歛跡不宜用<lb/>
兵以益敵金主即命古草議和諜文既成以示宰臣乃<lb/>
皆曰辭有哀祈之意徒自示㣲弱無足取者議遂寢平<lb/>
章政事胥鼎亦切諫南侵有六不可果勒齊不從金主以<lb/>
南北用兵西夏復擾財匱兵弱為憂集百官議守禦之<lb/>
<pb n="KR2b0040_WYG_135-14b"/>
策勒齊心忌之有所言皆不用金濟南泰安滕兖等<lb/>
州賊並起皆劉二祖餘黨侯摯遣完顏霆率兵討之自<lb/>
清河出徐州破斬霍儀招降偽元帥石珪夏全餘衆皆<lb/>
潰　金人犯襄陽棗陽趙方語其子范葵曰朝廷和戰<lb/>
未定益亂人意惟有提兵臨邊决戰以報國爾遂抗疏<lb/>
主戰因親往襄陽檄統制扈再興陳祥鈐轄孟宗政等<lb/>
禦之仍増戌光化信陽均州以聫聲勢金人來自團山<lb/>
勢如風雨再興等分三陳設伏以待既至再興中出一<lb/>
<pb n="KR2b0040_WYG_135-15a"/>
陳復卻金人逐之宗政與祥合左右兩翼掩擊之金人三<lb/>
面受敵大敗血肉枕藉山谷間尋報棗陽圍急宗政午<lb/>
發峴首遲明抵棗陽馳突如神金人大駭宵遁方以宗<lb/>
政權知棗陽軍未㡬京湖將王辛劉世興亦敗金兵于<lb/>
光山隨州金人乃去　五月甲申賜禮部進士吳潜以<lb/>
下五百二十三人及第出身　癸夘趙方請以伐金詔<lb/>
天下遂傳檄招諭中原官吏軍民六月庚戌太白晝<lb/>
見　東川大水　秋七月丙子朔日有食之　丁亥嗣<lb/>
<pb n="KR2b0040_WYG_135-15b"/>
濮王不儔卒　時李全等出沒島崓寶貨山積而不得<lb/>
食相率食人㑹鎮江武鋒卒沈鐸亡命山陽誘致米商<lb/>
斗米取售數十倍知楚州應純之償以玉貨北人至者<lb/>
輒舎之鐸因説純之以歸銅錢為名弛渡淮之禁由是<lb/>
來者莫可遏初楊安兒有意歸朝定逺民季先大俠劉<lb/>
佑之厮養也嘗隨佑部綱客山陽安兒處以軍職安兒<lb/>
死先至山陽寅縁鐸得見純之道山東豪傑願歸正之<lb/>
意純之命先譏察諭意羣豪以鐸為武鋒副將與高忠<lb/>
<pb n="KR2b0040_WYG_135-16a"/>
皎各集忠義民兵分二道伐金先遂以全五千人附忠<lb/>
皎忠皎與合兵攻海州糧援不繼退屯東海純之見北<lb/>
軍屢㨗宻聞于朝謂中原可復時頻歲小稔朝野無事<lb/>
丞相史彌逺鍳開禧之事不明招納宻勅純之慰接之<lb/>
號忠義軍就聽節制給忠義粮於是東海馬良高林宋<lb/>
徳珍等萬人輻輳漣水李全等羡心焉　八月壬子金<lb/>
削御史大夫永錫官爵有司論失律當斬金主以近族<lb/>
特貰其死　䝉古主以穆呼哩有佐命功拜太師封國<lb/>
<pb n="KR2b0040_WYG_135-16b"/>
王承制行事賜誓劵命印分鴻吉哩等十軍及蕃漢諸<lb/>
軍並𨽻麾下建行省于燕雲且謂之曰太行之北朕自<lb/>
經畧太行之南卿其勉之穆呼哩乃自中都南攻遂城<lb/>
及蠡州皆下之初蠡州拒守力屈乃降穆呼哩怒將屠<lb/>
其城州人趙瑨從穆呼哩為署百戸泣曰母與兄在城<lb/>
中乞以一身贖一城之命哀懇切至穆呼哩義而許之<lb/>
　九月壬午金改元興定　癸巳金遼東行省完顔阿<lb/>
里布色為叛人伯特呼圖克所殺　是月䝉古取金磁州<lb/>
<pb n="KR2b0040_WYG_135-17a"/>
又取鄒平長山淄川縣　冬十月金以河南為中京㑹<lb/>
昌府　十一月庚辰太白晝見　䝉古取金濱棣博淄<lb/>
四州　十二月甲辰䝉古攻金潞州都統馬甫死之<lb/>
戊申以軍興募民納粟補官　金即墨移風砦於大舶<lb/>
中得日本國太宰府民七十二人因糴遇風飄至中國<lb/>
有司覆驗無他詔給以粮俾還本國　庚戌䝉古取金<lb/>
益都府辛酉取宻州節度使完顔寓死之　癸酉金完<lb/>
顔贇以步騎萬人犯四川戊辰迫湫池堡己巳破天水<lb/>
<pb n="KR2b0040_WYG_135-17b"/>
軍守臣黄炎孫遁金人攻白環堡破之庚午迫黄牛堡<lb/>
統制劉雄棄大散關遁　李全及其兄福襲金青莒州<lb/>
取之　是歲金延州刺史烏蘇克實克言近世河離故道<lb/>
自衛東南而流由徐邳入海以此河南之地為狹竊見<lb/>
新鄉縣西河水可决使東北流其南有舊堤水不能溢<lb/>
行五十餘里與清河合由清州栁口入海此河之舊道<lb/>
也皆有故堤補其缺罅足矣如此則山東大名等路皆<lb/>
在河南而河北諸郡亦得其半退足以為備禦之計進<lb/>
<pb n="KR2b0040_WYG_135-18a"/>
足以壯恢復之圖議者以為河流東南已乆决之恐故<lb/>
道不容衍溢而出遂寢<lb/>
十一年春正月壬子李全率衆來歸詔以全為京東路<lb/>
總管　戊子金人圍皂郊堡　丁酉金人犯隔芽關興<lb/>
元都統李貴遁官軍大潰　是月金陜西行省奏䝉古<lb/>
圍夏興州夏國主遵頊命其子居守而出走西凉　二<lb/>
月甲辰金人焚大散闗而去　丙午金人破皂郊堡死<lb/>
者五萬人先是安丙約夏人㑹師攻秦鞏夏人不至遂<lb/>
<pb n="KR2b0040_WYG_135-18b"/>
有此敗　丁未金人破湫池堡　戊申金人圍隨州棗<lb/>
陽軍孟宗政初視事一愛僕犯令立斬之軍民股栗於<lb/>
是築堤積水修治城堞簡軍士完顔賽巴擁步騎圍<lb/>
城宗政與扈再興合兵角敵歴三月大小七十餘戰宗<lb/>
政身先士卒金人戰輒敗忿甚周城開濠列兵濠外以<lb/>
綯鈴吠犬自警宗政募壯士乗間突擊金人不能支盛<lb/>
兵薄城宗政隨方力拒隨州守許國援師至白水鼓聲<lb/>
相聞宗政率諸將出戰金人奔潰　丙辰白虹貫日<lb/>
<pb n="KR2b0040_WYG_135-19a"/>
三月丁丑金人焚湫池堡而去　戊子利州統制王逸<lb/>
等帥官軍及忠義人十萬復大散關及皂郊堡追斬金<lb/>
副統軍完顔贇進攻秦州至赤谷口逸傳沔州都統劉<lb/>
昌祖之命退師且放散忠義人軍遂大潰　癸巳金包<lb/>
長壽合長安鳯翔之衆復攻皂郊遂趣西和州　是日<lb/>
鎮江忠義統制彭惟誠等兵敗於泗州　丙申劉昌祖<lb/>
焚西和州遁守臣楊克家棄城去遂為金人所陷　夏<lb/>
四月甲辰劉昌祖焚成州遁守臣羅仲甲棄城去是日<lb/>
<pb n="KR2b0040_WYG_135-19b"/>
金人去西和州　戊申階州守臣侯頥棄城去是日金<lb/>
人去成州　戊午金人復犯大散關守臣王立遁己未<lb/>
金人犯黄牛堡興元都統吳政拒退之癸亥政至大散<lb/>
關斬立以徇金人連破諸州前後獲粮九萬斛錢數千<lb/>
萬軍實不可勝計事聞政進三官昌祖安置韶州克家<lb/>
等各責逺州居住　金阿里布色自潼關之敗失其所<lb/>
在變姓名匿居柘城為御史覺察繫其家屬將窮治之<lb/>
乃遣子上書詣吏待罪臺臣請誅之以懲不忠金主卒<lb/>
<pb n="KR2b0040_WYG_135-20a"/>
赦其罪諭以自效　五月癸未蚩尤旗見長竟天　金<lb/>
苗道潤素與中都經畧副使賈瑀有隙道潤從數騎行<lb/>
瑀伏甲射之道潤顛于道左遂卒瑀不自安遣使告道<lb/>
潤將張柔曰吾得除道潤者以君不助兵故也柔怒叱<lb/>
使者曰瑀殺吾所事吾食瑀肉且未足快意反以此言<lb/>
相戯耶遂檄召道潤部曲告以復讐之意衆皆羅拜推<lb/>
柔為長柔㑹兵趣中山䝉古兵出自紫荆闗柔遇之遂<lb/>
戰于狼牙嶺柔馬跌被執見主帥明安柔不跪左右强<lb/>
<pb n="KR2b0040_WYG_135-20b"/>
之柔叱曰彼帥我亦帥也死即死終不偷生為他人屈<lb/>
明安壯而釋之潰卒稍集明安恐柔為變質其二親于<lb/>
燕京柔乃降䝉古以柔為河北都元帥　䝉古兵徇錦<lb/>
州元帥劉仲亨死之　六月甲辰金樞宻院言賈瑀等<lb/>
殺苗道潤乞治其罪金主曰道潤之衆亟収集之瑀等<lb/>
是非未明姑置勿問　秋七月庚午朔日有食之<hi>考異宋史</hi>
<hi>不書今據金史宣宗紀書之</hi>　癸酉奪知天水軍黄炎孫三官辰州<lb/>
居住　乙酉修孝宗寶訓　八月䝉古穆呼哩率步騎<lb/>
<pb n="KR2b0040_WYG_135-21a"/>
數萬自太和嶺徇河東取金代隰二州九月乙亥破太<lb/>
原府元帥烏庫哩德升力拒之城西北隅壞德升聨車<lb/>
塞其處三却三登矢石如雨守陴者不能立城破德升<lb/>
自縊而死其姑及妻皆自殺　䝉古兵徇金汾州節度<lb/>
使烏雅額徹哷死之　辛夘安定郡王伯澤卒　是月<lb/>
李全破金宻州及壽光縣　冬十月䝉古徇金絳潞壬<lb/>
子攻平陽提控郭用死之行省參政李革守平陽兵少<lb/>
援絶癸丑城陷或謂革宜上馬突圍出革歎曰吾不能<lb/>
<pb n="KR2b0040_WYG_135-21b"/>
保此何面目見天子汝輩可去矣遂自殺是月李全破<lb/>
鄒平臨朐安丘等縣金提控王顯死焉　十一月壬子<lb/>
金人犯安豐黄口灘　陜西人張羽來歸　䝉古取金<lb/>
潞州元帥右監軍納哈塔冨拉塔參議官王良臣死之<lb/>
十二月金主欲乗勝來議和以開封府治中吕子羽為<lb/>
詳問使至淮中流不納金主怒以布薩安貞為左副元<lb/>
帥輔太子守緒㑹師南侵　是歲契丹陸格據高麗江<lb/>
東城䝉古遣哈凖扎拉率師平之高麗王㬚遂降請歲<lb/>
<pb n="KR2b0040_WYG_135-22a"/>
貢方物　遼王瑠格引䝉古契丹軍及東夏國元帥呼<lb/>
圖克兵十萬圍哈沙高麗助兵四十萬克之哈實自經死<lb/>
徙其民於西樓<lb/>
十二年春正月戊辰朔召四川制置使董居誼赴行在<lb/>
居誼黷貨所至輒敗故召還以聶子述代之　戊子金<lb/>
人犯成州都統張威自西和州退守仙人原　辛夘金<lb/>
人復冦西和州守將趙彦呐設伏待之殱其衆　甲午<lb/>
金人破鳯州夷其城　乙未興元都統吳政及金人戰<lb/>
<pb n="KR2b0040_WYG_135-22b"/>
于黄牛堡死之　金主謂宰臣曰頃近侍還自陜西謂<lb/>
巴薩已得鳯州如得武休關將遂取蜀朕意殊不然假<lb/>
令得之亦何可守此舉盖為宋人渝盟初豈貪其土地<lb/>
耶朕重惜生靈惟和議早成為佳耳　二月庚子太白<lb/>
晝見　癸夘金人乗勝破武休闗都統李貴遁還　丁<lb/>
未金人破興元府權府事趙希㫖棄城走　庚戍以曽<lb/>
從龍同知樞宻院事兼江淮宣撫使吏部尚書任希夷<lb/>
僉書樞宻院事　辛亥金人破大安軍遂破洋州壬子<lb/>
<pb n="KR2b0040_WYG_135-23a"/>
四川制置使董居誼遁張威使石宣邀擊金人大破之<lb/>
殱精兵三千人俘其將巴圖魯安乃遁去　金完顔額<lb/>
克復大舉圍棗陽塹其外繞以土城趙方遣統制扈再<lb/>
興等引兵三萬餘分道出攻唐鄧二州又命其子范監<lb/>
軍葵為後殿　乙丑夏人復以書來四川議夾攻金人<lb/>
利州安撫丁焴許之　三月己巳以鄭昭先知樞宻院<lb/>
事　癸酉金人復入洋州焚其城而去　丁亥太白晝<lb/>
見　癸巳雨土　甲午金人自盱眙退師　閏月癸亥<lb/>
<pb n="KR2b0040_WYG_135-23b"/>
興元軍張福莫簡等作亂以紅巾為號　是春金人圍<lb/>
安豐軍及滁濠光三州江淮制置使李珏命池州都統<lb/>
武師道忠義軍都統制陳孝忠救之皆不克進金人遂<lb/>
分兵自光州犯麻城自濠州犯石磧自盱眙犯全椒來<lb/>
安天長六合淮南流民渡江避亂諸城悉閉金遊騎數<lb/>
百至采石楊林渡建康大震時賈涉以淮東提刑知楚<lb/>
州節制京東忠義慮忠義人為金所用亟遣陳孝忠石<lb/>
珪夏全時青季先葛平楊徳廣等趣滁濠命李全要其<lb/>
<pb n="KR2b0040_WYG_135-24a"/>
歸路全進至渦口與金左都監赫舍哩約赫德駙馬阿<lb/>
海連戰於化湖陂殺金將數人得其金牌金人乃解諸<lb/>
州之圍而去全追擊復敗之於曹家莊金人自是不敢<lb/>
窺淮東初賈涉募能殺金太子者賞節度使殺親王者<lb/>
賞承宣使殺駙馬者賞觀察使全因致所得金牌紿涉<lb/>
云殺駙馬阿海所獲涉請授全廣州觀察使　夏四月<lb/>
癸未金陜西黑風晝起有聲如雷地大震　癸巳參知<lb/>
政事曽從龍罷　張福莫簡等擁衆入利州聶子述退<lb/>
<pb n="KR2b0040_WYG_135-24b"/>
保劔門檄醴泉觀使安丙子癸仲兼節制軍馬討賊癸<lb/>
仲召都統張威等帥兵來㑹福等殺總領財賦楊九鼎<lb/>
掠閬果二州四川大震趙方魏了翁移書宰執謂安丙<lb/>
不起賊未即平蜀未可定遂以丙為四川宣撫使董居<lb/>
誼落職奪三官時李壁李<graphic n="KR1033" url="https://raw.githubusercontent.com/kanripo/KR-Gaiji/master/images/KR1033.png" mimeType="image/png"/>並鎭潼皆以國事勉丙<lb/>
五月己亥太學生何處恬等伏闕上書以工部尚書胡<lb/>
榘欲和金人請誅之以謝天下　金築南京裏城以珠<lb/>
赫果勒齊固請也金主慮擾民募人能致甓五十萬者遷<lb/>
<pb n="KR2b0040_WYG_135-25a"/>
一官百萬升一等於是平陽判官完顔阿喇左廂譏察霍<lb/>
定和發蔡京故居得甓二百萬有竒准格遷賞金主問曰<lb/>
人言此役恐不能就如何果勒齊曰終當告成但其濠未及<lb/>
浚耳金主曰無濠可乎果勒齊曰茍防城有法正使兵來臣<lb/>
等愈得効力金主曰與其臨城曷若不令至此為善果勒齊<lb/>
無以對及城成果勒齊金鼎之賞建碑書功于㑹朝門<lb/>
䝉古使張柔帥兵南下遂克雄易保安諸州賈瑀窮據孔<lb/>
山臺柔攻之不下臺無水汲山下柔斷其汲道瑀窮乃降<lb/>
<pb n="KR2b0040_WYG_135-25b"/>
柔剖其心以祭苖道潤引兵次滿城金將武仙㑹鎮定深<lb/>
冀兵數萬攻之柔全軍適出帳下才數百人柔命老弱婦<lb/>
女乘城自率壯士突出仙兵後毁其攻具從數騎䇿馬杖<lb/>
槊大呼曰圍仙衆皆披靡復使縁山多張旗幟聲言救至<lb/>
曳柴揚塵鼓噪以進仙兵大敗追擊之尸横數十里柔乘勝<lb/>
攻完州下之于是祁陽曲陽等帥皆降于柔柔遂圍中山府<lb/>
仙遣其將葛鐵鎗與柔戰于新樂飛矢中柔頰落其二齒柔<lb/>
拔矢戰葛大敗死者數千人仙復遣劉成攻柔柔又敗之遂<lb/>
<pb n="KR2b0040_WYG_135-26a"/>
南掠金鼓城深澤寧晉諸縣由是深冀以北鎭定以東<lb/>
三十餘城望風降附柔之威名震于河朔　六月張福<lb/>
擁衆薄遂寜權府事程遇孫棄城走福入遂寧焚其城<lb/>
遂入普州守臣張已之棄城走福屯于普州之茗山安<lb/>
丙自果州如遂寜令諸軍合圍絶其樵汲以困之庚午<lb/>
張威引兵至福窮請降威執之以獻于丙　辛未太白<lb/>
晝見　辛巳西川地震太白晝見　丁亥嗣濮王不標<lb/>
卒　辛夘太白經天　癸巳丁焴復以書約夏人伐金<lb/>
<pb n="KR2b0040_WYG_135-26b"/>
　西域殺䝉古使者䝉古主親征取額特埒城擒其酋<lb/>
哈扎爾濟蘭圖　秋七月丙申張福伏誅張威又捕賊<lb/>
衆千餘人誅之莫簡自殺紅巾賊悉平再貶董居誼永<lb/>
州居住　金完顔額克擁步騎傅棗陽城孟宗政嚢糠<lb/>
盛沙以覆樓棚列甕瀦水以堤火募砲手擊之一砲輒<lb/>
殺數人金人選精騎二千號弩子手擁雲梯天橋先登<lb/>
又募鑿銀鑛石工晝夜䧟城運茅葦直抵圜樓下欲焚<lb/>
樓宗政先燬樓掘深坑防地道創戰棚防城隕穿穽才<lb/>
<pb n="KR2b0040_WYG_135-27a"/>
透即施毒煙烈火鼓鞲以薫之金人窒以濕氊析路以<lb/>
刳土城頽樓陷宗政撤樓益薪架火山以絶其路列勇<lb/>
士以長鎗勁弩備其衝距樓陷所數丈築偃月城袤百<lb/>
餘丈翼傅正城金人摘强兵披厚鎧氊衫鐵面而前又<lb/>
濕氊濡革䝉火山覆以氷雪擁雲梯徑抵西北圜樓登<lb/>
城城中軍以長戈舂其喉殺之敢勇軍自下夾擊金兵<lb/>
墜死燎熖宗政激將士血戰凡十五陣金人連不得志<lb/>
㑹扈再興許國兩道並進掠唐鄧境焚其城棚糧儲金<lb/>
<pb n="KR2b0040_WYG_135-27b"/>
頓兵棗陽城下八十餘日趙方知其氣竭乃召國再興<lb/>
還併東師𨽻于再興尅期合戰再興敗金人於瀼河又<lb/>
敗之城南宗政自城中出擊内外合勢士氣大振賈勇<lb/>
入金營自晡至三更殺其衆三萬金人大潰額克單騎<lb/>
遁獲其貲糧噐甲不可勝計追至馬磴寨焚其城入鄧<lb/>
州而還金人自是不敢窺襄陽棗陽中原遺民來歸以<lb/>
萬數宗政發廪贍之給田創屋籍其勇壯號忠順軍俾<lb/>
出沒唐鄧間宗政由是威振境外　李全引兵至齊州<lb/>
<pb n="KR2b0040_WYG_135-28a"/>
金守臣王贇以城降　八月戊辰復合利州東西路為<lb/>
一　䝉古取金武州判官郭秀死之又取合河縣令喬<lb/>
天翼死之　九月丙午以賈渉主管淮東制置司公事<lb/>
兼節制京東河北軍馬初山東來歸者日衆而石珪以<lb/>
計殺沈鐸應純之亦罷去權楚州梁丙無以贍之季先<lb/>
乞預借兩月糧然後帥所部五千並馬良等萬人往宻<lb/>
州就食丙不許先又請速遣李全代領其衆丙亦不許<lb/>
而以珪權軍務珪乃奪運粮之舟渡淮大掠至楚州南<lb/>
<pb n="KR2b0040_WYG_135-28b"/>
渡門焚毁㡬盡丙遣人諭之不止時涉知盱眙軍上書<lb/>
言忠義之人源源而來不立定額自為一軍處之北岸<lb/>
則安能以有限之財應無窮之需饑則噬人飽則用命<lb/>
其勢然也朝廷因命涉節制忠義人兵涉受命即遣傅<lb/>
翼諭石珪楊徳廣等以逆順禍福珪等乃謝罪涉慮其<lb/>
人衆思亂因滁濠之役分石珪陳孝忠夏全為兩屯李<lb/>
全為五砦又用陜西義勇法湼其手合諸軍汰者三萬<lb/>
有奇湼者不滿六萬人正軍常屯七萬使主勝客朝廷<lb/>
<pb n="KR2b0040_WYG_135-29a"/>
歲省費什三四至是分江淮制置司為沿江淮東西三<lb/>
司命涉主管淮東　初䝉古克益都不守而去益州府<lb/>
卒張林與其黨復立府歸金以功為治中兇險不逞知<lb/>
府田琢失衆心林逐琢遂據益都山東諸郡皆附之林<lb/>
欲來歸以自固㑹李全自齊州還薄兵青州城下遣人<lb/>
説林早附林恐全誘已猶豫未决全挺身入城惟數人<lb/>
從林納之相見甚驩置酒結為兄弟全附表奉青莒宻<lb/>
登萊濰淄濱棣寧海濟南十二郡版籍來歸表辭有云<lb/>
<pb n="KR2b0040_WYG_135-29b"/>
舉七十城之全齊歸三百年之舊主詔授林武翼大夫<lb/>
京東安撫使兼京東總管　是秋䝉古穆呼哩取金岢<lb/>
嵐吉隰等州進攻絳州㧞其城屠之　十一月辛亥進<lb/>
封楊次山為㑹稽郡王　十二月乙亥築興元府城<lb/>
京湖制置使趙方以金人屢敗必將同時並攻當先發<lb/>
以制之己丑遣扈再興許國孟宗政帥師六萬分三道<lb/>
伐金戒之曰毋深入毋攻城第潰其保甲燬其城砦空<lb/>
其貲糧而已　大雨雪淮氷合李全請于賈涉曰毎恨<lb/>
<pb n="KR2b0040_WYG_135-30a"/>
泗州阻水今如平地矣請取東西城自效涉許之全以<lb/>
長鎗三千人半夜渡淮潜向泗之東城將踏濠氷傅城<lb/>
下俄城上荻炬數百齊舉遥謂全曰賊李三偷城耶天<lb/>
黒故以火燭之全知有備乃引兵還　金右丞相珠赫果<lb/>
勒齊專固權寵擅作威福與平章政事高汝礪相倡和<lb/>
果勒齊主機務汝礪掌利權附已者用不附者斥凡言事<lb/>
忤意及負才力或與已頡頑者對金主陽稱其才使幹<lb/>
當河北隂置之死地又以己為相不得兼樞宻院帥以<lb/>
<pb n="KR2b0040_WYG_135-30b"/>
攬兵乃與汝礪力勸金主南侵置河北于意外凡精兵<lb/>
皆集河南茍且歲月不肯出一卒以應方面之急至是<lb/>
使奴賽巴殺其妻因歸罪于賽巴而殺之以滅其口事<lb/>
覺金主久知其姦下之獄而殺之初金主將遷汴欲置<lb/>
乣軍于于平州果勒齊難之及發中都金主戒果勒齊厚撫<lb/>
乣軍而團多輒殺數人且勸金主取其元給器用故有<lb/>
扎達之難而中都以亡金主嘗歎曰壞天下者果勒齊團<lb/>
多也　是歲復京東河北二府九州四十縣<lb/>
<pb n="KR2b0040_WYG_135-31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0040_WYG_135-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑後編卷一百三十五<lb/>
</p>
<p>
</p>
  </div>
</body>
</text>
</TEI>
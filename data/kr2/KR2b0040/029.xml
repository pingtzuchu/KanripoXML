<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編巻二十九</head> <lb/>
    <p>
<pb n="KR2b0040_WYG_029-1a"/>
欽定四庫全書<lb/>
　資治通鑑後編巻二十九<lb/>
　　　　　　　　　　　刑部尚書徐乾學撰<lb/>
　宋紀二十九<hi>起𤣥武困敦正月盡昭陽赤奮若六月凡一年有奇</hi>
　　真宗膺符稽古神功讓徳文明武定章聖元孝皇<lb/>
　　帝<lb/>
大中祥符五年春正月癸酉命晁逈劉綜李維孫奭同<lb/>
知貢舉帝作詩朂以掄材之意始遣内臣二員承受奏<lb/>
<pb n="KR2b0040_WYG_029-1b"/>
報　乙亥宋白卒賜左僕射有司議諡文憲内出宻奏<lb/>
言白素無撿操不當獲此諡遂改為文安　賜處士周<lb/>
啓明粟帛轉運使陳堯叟表其行義故也戊寅雨木冰<lb/>
　乙酉并州上芻粟數可給四五年帝曰河東仍嵗豐<lb/>
穰儲峙尤廣自今諸路稔嵗宜以時積穀為凶年之備<lb/>
壬午河決棣州　戊戌著作佐郎聊城李垂上𨗳河形<lb/>
勢書三篇并圖其畧曰臣請自汲郡東推禹故道挾御<lb/>
河減其水勢出太伾上陽太行三山之間復西河故瀆<lb/>
<pb n="KR2b0040_WYG_029-2a"/>
北注大名西館陶南東北合赤河而至於海因於魏縣<lb/>
地析一渠正北稍西逕衡漳出邢洺如夏書過洚水稍<lb/>
東注易水合百濟㑹朝河而入於海大伾而下黄御混<lb/>
流薄山障隄勢不能逺如是則載之髙地而北行百姓<lb/>
獲利而契丹不能南侵矣禹貢所謂夾右碣石入于海<lb/>
孔安國曰河逆上此州界其始作自大伾西八十里曹<lb/>
公所開運渠東五十里引河水正北稍東十里破伯禹<lb/>
古隄徑牧馬陂從禹故道又東三十里轉大伾西通利<lb/>
<pb n="KR2b0040_WYG_029-2b"/>
軍北挾白溝復西大河北徑清豐大名西厯洹水魏縣<lb/>
東暨館陶南入屯氏故瀆合赤河而北至於海旣而自<lb/>
大伾西新發故瀆西岸析一渠正北稍西五里廣深與<lb/>
汴等合御河道通大伾北即堅壤析一渠東西二十里<lb/>
廣深與汴等復東合大河兩渠分流則西三分水猶得<lb/>
注澶淵舊渠矣大都河水從西北大河故瀆東北合赤<lb/>
河而達於海然後於魏縣北發御河河西岸析一渠正<lb/>
北稍西六十里廣深與御河等合衡漳水又冀州北界<lb/>
<pb n="KR2b0040_WYG_029-3a"/>
深州西南三十里決衡漳西岸限水為門西北注滹沱<lb/>
潦則塞之使東漸渤海旱則決之使西灌屯田此中國<lb/>
禦邊之利也兩漢以下言水利者屢欲求九河故道而<lb/>
疏之今考圖志九河並在平原而北且河壊澶滑未至<lb/>
平原而上已決矣則九河奚利哉漢武捨大伾之故道<lb/>
發頓丘之暴衡則濫兖泛濟接聞於世夫平原而北地<lb/>
勢浚下泄水甚易故滄徳之間舊障皆完滑臺而北地<lb/>
形髙平入海稍難故齊棣之間㳺波互出若放河北下<lb/>
<pb n="KR2b0040_WYG_029-3b"/>
則其利甚詳惜哉河朔平田膏腴千里而縱容北騎刦<lb/>
掠其間是授勝地於匈奴借寇兵為虎翼漢賈誼晁錯<lb/>
不及此議者以河水未東故也唐戴胄馬周不及此議<lb/>
者以守在幽北故也今大河盡東全燕陷北則禦邊之<lb/>
計莫大於河不然則趙魏百城富庶萬億適足以誨盗<lb/>
而招寇矣詔任中正陳彭年王曽詳定中正等上言詳<lb/>
垂所述頗為周悉所言起滑臺而下派之為六則沿流<lb/>
就下湍急難制恐水勢聚而為一不能各依所𨗳設或<lb/>
<pb n="KR2b0040_WYG_029-4a"/>
必戍六𣲖則是更増六處河口悠久難於隄防亦慮入<lb/>
滹沱漳河漸至二水淤塞益為民患又築隄七百里役<lb/>
夫二十一萬七千工至四十日侵占民田頗為煩費其<lb/>
書并圖雖興行匪易而博洽可奬望送史館從之　癸<lb/>
丑帝謂宰臣曰聞貢院試諸科舉人皆解衣閲視慮其<lb/>
挾藏書冊頗失取士之體宜令止之先是直史館劉鍇<lb/>
請挾書并同保人殿一舉是嵗諸科以挾書扶出者十<lb/>
八人并同保九十三人而十二人當奏名有司以聞帝<lb/>
<pb n="KR2b0040_WYG_029-4b"/>
特令赴殿試乃詔禮部别加裁定罷同保殿舉之制<lb/>
壬戌令禮部貢院錄諸州發解試題進内上將親試貢<lb/>
士慮其重複故也自是用為常例　甲子以待御史趙<lb/>
稹為兵部員外郎益州路轉運使帝諭稹曰蜀去朝廷<lb/>
逺民間事有可更置者悉條上之稹至部事無大小悉<lb/>
心究訪至一日章數上蒲江縣捕刼盜不得而官司反<lb/>
繫平民數十人楚掠誣服又合其辭若無疑者稹適行<lb/>
部意其有寃乃馳入縣獄因盡得其寃狀釋出之　己<lb/>
<pb n="KR2b0040_WYG_029-5a"/>
丑帝親試禮部合格貢舉人始摹印詩賦論題以賜官<lb/>
給紙起草賜進士徐奭等及第出身有差　丁酉上封<lb/>
者言進士蕭立之本名琉嘗因賭博抵杖刑今易名赴<lb/>
舉登第詔有司詰問立之引服命奪其敕贖銅四十斤<lb/>
遣之　夏四月辛丑以太常少卿知潭州劉師道為左<lb/>
司郎中樞宻直學士仍知潭州師道敏於吏事所至有<lb/>
聲吏民畏愛長沙當湖嶺都㑹剖煩析滯案無留事故<lb/>
増秩再任焉　戊申命資政殿大學士刑部尚書向敏<lb/>
<pb n="KR2b0040_WYG_029-5b"/>
中守本官平章事敏中再掌留任以厚重鎮靜人情帖<lb/>
然帝嘉之故復相　三司請民有販茶違法者許家人<lb/>
告論帝曰此犯敎義非朝廷所當言也不許<hi>考異宋史本紀云以</hi>
<hi>利壊俗非國體不許今從實錄</hi>　新及第進士華陽彭乘與同年生登<lb/>
相國寺閣皆瞻顧鄉闗有從宦之樂乘獨悵然西望曰<lb/>
親老矣安能舎晨夕之奉而圖一身之榮乎翌日奏乞<lb/>
守選侍養帝嘉其意命依例注官遣還　王嗣宗知鎮<lb/>
州與樞宻直學士給事中邊肅為代二人素不相能肅<lb/>
<pb n="KR2b0040_WYG_029-6a"/>
嘗以公錢貿易規利又遣部吏彊市民物嗣宗以聞有<lb/>
司請逮繫帝曰肅有近職朕不欲使之屬吏又念其頃<lb/>
守邢州有固禦之勞乃命劉綜任中正以嗣宗奏示之<lb/>
肅盡引伏乙丑肅坐奪三任授岳州團練副使不署州<lb/>
事嗣宗嘗自言徙种放掘邠狐及案肅為去三害先是<lb/>
肅知邢州澶州之役帝宻詔肅若州不可守聽便宜南<lb/>
保他城肅匿詔不發督丁壯乘城而闢諸門悉所部兵<lb/>
陣以待之騎傅城下肅與戰小勝契丹莫測三日引去<lb/>
<pb n="KR2b0040_WYG_029-6b"/>
　髙麗王詢遣蔡忠順奉表如契丹乞稱臣如故契丹<lb/>
主命詢親朝詢復以疾辭初契丹伐髙麗取其地築六<lb/>
城皆在女真鴨渌江東及髙麗臣服復以賜之至是契<lb/>
丹主怒詢不朝命復取六州地于是有女真人知髙麗<lb/>
事者進言以為自開京東馬行七日有大砦廣若開京<lb/>
凡傍邑所貢珍異皆在焉其勝羅等州之南亦有二砦<lb/>
所積如之若大軍自女真北渡鴨渌江並大河而上至<lb/>
郭州與大路㑹髙麗可取也　五月戊辰朔詔禮部權<lb/>
<pb n="KR2b0040_WYG_029-7a"/>
停今年貢舉　帝以江淮兩浙路稍旱即水田不登乃<lb/>
遣使就福建取占城稻三萬斛分給三路令擇民田之<lb/>
髙仰者蒔之盖旱稻也仍出種法付轉運使揭牓諭民<lb/>
其後又取種於玉宸殿帝與近臣同觀作歌畢和　癸<lb/>
酉帝以宗室所和綠毛龜詩示宰臣等因曰諸王暇日<lb/>
莫若讀書綴文嘗有請讀史者朕諭以學古莫若讀正<lb/>
經皆聖人之言也　戊寅制以修儀劉氏為徳妃　知<lb/>
袁州何蒙上言本州二税請以金折納帝曰若是則盡<lb/>
<pb n="KR2b0040_WYG_029-7b"/>
廢耕農矣不許　六月壬子丁謂言天書閣望柱起直<lb/>
氣千餘條青紫黄白相間又吐白光若銀絲上有輕白<lb/>
雲覆之俄變五色帝作瑞應詩賜近臣和　諸州言嵗<lb/>
豐榖賤咸請博糴帝慮傷農即詔三司使丁謂規畫以<lb/>
聞謂言莫若和市而諸州積鏹數少癸丑出内藏庫錢<lb/>
百萬貫付三司以佐用度　修國史院言所修禮志舊<lb/>
日厯止存事端并令禮院取索國初以來禮文損益沿<lb/>
革制作之事及論議評定文字或慮尚有遺落致國家<lb/>
<pb n="KR2b0040_WYG_029-8a"/>
大典有所不備龍圖閣待制孫奭見判禮院深於經術<lb/>
禮學精博望専委檢討供報從之　錢塘林逋少孤力<lb/>
學性恬淡好古不趨榮利家貧衣食不足晏如也初放<lb/>
逰江湖間久之結廬西湖之孤山二十年足不及城市<lb/>
轉運使陳堯叟以其名聞庚申詔賜粟帛長吏嵗時勞<lb/>
問<lb/>
　吕中曰當天下無道之時而隱者此當隱而隱者也<lb/>
　當天下有道之時而隱者此不當隱而隱者也若种<lb/>
<pb n="KR2b0040_WYG_029-8b"/>
　放林逋諸公其不當隱而隱者豈生于野者不願為<lb/>
　公侯國初風俗淳厚若此乎然當人主求賢下士之<lb/>
　時而卓然有髙士清風義槩豈不動人主歆慕之心<lb/>
　一四皓不仕可以植西京節義之風一嚴光不出可<lb/>
　以植東都節義之風孰謂隱士無益於世哉<lb/>
壬戌令樞宻院修時政記月送史館先是樞宻院月錄<lb/>
附史事送中書編於時政記及是王欽若陳堯叟等請<lb/>
别撰從之樞宻院時政記始此　秋七月戊辰新作保<lb/>
<pb n="KR2b0040_WYG_029-9a"/>
康門于朱雀門東徙汴河廣濟橋于大相國寺前牓曰<lb/>
延安又作橋跨恵民河牓曰安國時將建觀以奉五嶽<lb/>
故闢此門尋命丁謂等就奉節致逺三營地及填乾地<lb/>
之西偏興築内侍鄧守恩董其役　龍圖閣待制張知<lb/>
白上言漢史載宣帝為明盛之主美其任人責成知王<lb/>
道之根本常曰與我共治天下者其惟良二千石乎唐<lb/>
李嶠嘗云安人之方須擇郡守竊見朝廷重内官輕外<lb/>
任毎除牧伯皆避命致訴此遣外任多是貶累之人風<lb/>
<pb n="KR2b0040_WYG_029-9b"/>
俗不澄實由於此望於臺閣妙選賢良分典大州共康<lb/>
庶績臣請輟近侍率先具寮鳯閣侍郎韋嗣立因而請<lb/>
行遂令以本官出領州郡伏見江浙大郡方切擇人茍<lb/>
有闕員俾之承乏臣雖不肖願繼前修矧方冊非遥故<lb/>
事仍在儻以為允乞舉而行帝曰知白援引故事請<lb/>
重親民之官良可嘉也然以累更外任方在要職不許<lb/>
辛未命知白同糾察在京刑獄　壬申上封者言諸州<lb/>
軍司法㕘軍多不得其人致刑法差枉望令吏部銓司<lb/>
<pb n="KR2b0040_WYG_029-10a"/>
謹擇明法出身者授之帝以示輔臣王旦言明法雖習<lb/>
律文亦須有才識頃法官闕多取屬縣簿尉習刑名者<lb/>
代之今請令銓司㕘酌施行從之　癸未慶成軍大寧<lb/>
宫廟成總六百四十六區　八月丙申朔日有食之詔<lb/>
學士院青詞齋祝祭文止稱皇帝無列尊號　戊戌左<lb/>
僕射張齊賢以司空致仕還洛陽入辭便坐方拜而仆<lb/>
帝遂止之許二子扶掖升殿命益坐茵為三以優之<lb/>
知昇州張詠頭瘍甚飲食則楚痛増劇御下急峻賔寮<lb/>
<pb n="KR2b0040_WYG_029-10b"/>
少不如意者動加詬詈人頗少之詠累求分務西洛壬<lb/>
寅命工部侍郎薛映代之詠既還不能朝謁即命知陳<lb/>
州映至昇州言官有牛賦民出租牛死租不得蠲帝覽<lb/>
矍然曰此豈朝廷所知耶遂詔諸州條上悉蠲之　初<lb/>
議鑄玉清昭應宫正殿聖像令江淮發運使李溥訪巧<lb/>
匠得杭州民張文昱等就建安軍西北小山置冶溥領<lb/>
視之丙午溥奏道場有神雀異光慶雲之瑞詔修宫使<lb/>
丁謂馳往醮謝溥與謂相為表裏多載奇木怪石盡括<lb/>
<pb n="KR2b0040_WYG_029-11a"/>
東南巧匠以附㑹帝意謂復言溥監鑄聖像疏食者周<lb/>
嵗詔奬之　帝作祥瑞論勤政論俗吏辨賜輔臣人一<lb/>
本因曰如聞中外有議及朝廷崇奉祥瑞躬親細務者<lb/>
故著此以曉之輔臣請示百官立石於國學許之　丙<lb/>
辰知制誥王曽判大理寺判寺舊用郎官帝欲重其任<lb/>
故特命曽對便殿諭之曰天下之命繫於獄今以屈卿<lb/>
曽頓首謝仍賜錢三十萬因請辟奏寮屬遂著為令<lb/>
甲子上封者言伏覩文武以郊禋誕節補任子弟官者<lb/>
<pb n="KR2b0040_WYG_029-11b"/>
多年在幼稚坐食廩糧有窮經潦倒之士下官沈滯之<lb/>
人常増浩歎望行條約帝令輔臣議其事特限年制議<lb/>
尋不行　九月戊子以吏部尚書知樞宻院事王欽若<lb/>
户部尚書知樞宻院事陳堯叟並依前官加檢校太傅<lb/>
同平章事充樞宻院使簽署樞宻院事馬知節為副使<lb/>
儒臣領樞宻兼使相自欽若堯叟始<lb/>
　吕中曰國初宻院多以武臣為之故與中書分文武<lb/>
　為二府判軍民為二政今以儒臣領之此中書宻院<lb/>
<pb n="KR2b0040_WYG_029-12a"/>
　互報法所以可行也<lb/>
㕘知政事趙安仁罷為兵部尚書安仁小心畏謹處事<lb/>
精審特留意於刑名内外書詔闗要切者必歸安仁裁<lb/>
損之先是帝議立皇后安仁謂劉徳妃家世寒㣲不如<lb/>
沈才人出於相門帝雖不樂然察其守正不罪也他日<lb/>
與王欽若從容論方今大臣誰最為長者欽若欲排安<lb/>
仁乃譽之曰無若趙安仁帝曰何以言之欽若曰安仁<lb/>
昔為故相沈義倫所知至今不忘舊徳常欲報之帝黙<lb/>
<pb n="KR2b0040_WYG_029-12b"/>
然始有意斥安仁矣嘗諭王旦曰聞趙安仁在中書絶<lb/>
不親事毎奏對亦未嘗有一言可罷之旦對曰安仁頗<lb/>
知大體居常進擬皆同列議定方敢取㫖臣每見臨時<lb/>
變易於上前者皆迎合陛下意安仁無異議是有執守<lb/>
帝曰能如是耶朕不知也卿可諭之使更宣力旦退以<lb/>
語安仁安仁曰上誤拔擢至此以不才斥去宜矣使與<lb/>
衆人騁辨取容安仁不為也旦喜曰適保安仁於上前<lb/>
不誤知人矣及罷政事仍命同修史安仁雖在貴顯簡<lb/>
<pb n="KR2b0040_WYG_029-13a"/>
儉若平素尤嗜讀書所得祿賜多置典籍手自讐校近<lb/>
朝沿革衣冠人物悉能記之喜誨誘後進成其名聲當<lb/>
世以重徳推焉　以三司使丁謂為户部侍郎㕘知政<lb/>
事仍領修玉清昭應宫使初翰林學士李宗諤與王旦<lb/>
善旦欲引宗諤㕘知政事嘗以告王欽若欽若唯唯且<lb/>
曰當白上宗諤家貧祿廩不足以給婚嫁旦前後資借<lb/>
之甚多欽若知之故事㕘知政事謝日所賜之物㡬三<lb/>
千緍欽若因宻奏宗諤負王旦私錢不能償旦欲引宗<lb/>
<pb n="KR2b0040_WYG_029-13b"/>
諤㕘知政事得賜物以償已債非為國擇賢也明日旦<lb/>
果以宗諤名聞帝變色不許及趙安仁罷謂時奉昭謁<lb/>
亳州太清宫猶未還即命謂代之盖欽若所薦云欽若<lb/>
與劉承珪陳彭年林特及謂等交通蹤跡詭異時論謂<lb/>
之五鬼己丑以鹽鐵副使右諫議大夫林特權三司使<lb/>
　壬辰殿前司言諸軍訴本軍校長歛錢飾營舍什物<lb/>
數少者望令鼓司勿受帝曰軍民訴事有瑣細非切害<lb/>
者朕常寢而不行若明諭有司則下情壅塞人有寃滯<lb/>
<pb n="KR2b0040_WYG_029-14a"/>
矣不許　癸巳翰林學士楊億以疾賜告尋求解近職<lb/>
優詔不許億剛介寡合在書局唯與李維路振刁衎陳<lb/>
越劉筠軰善當時文士咸賴其品題或被貶退議者多<lb/>
怨誹王欽若驟貴億素薄其為人欽若銜之陳彭年方<lb/>
以文史售進忌億名出已右相與毁訾于帝帝素重億<lb/>
未始聽也　淮南比嵗薄稔帝憂之振䘏無所不至而<lb/>
言事者以為流亡無算及丁謂使建安軍因令校其實<lb/>
數冬十月戊申謂言轉運使司具析大中祥符三年四<lb/>
<pb n="KR2b0040_WYG_029-14b"/>
月十五州軍逃民數多者及百戸餘止三十户繼有復<lb/>
業者時王隨為轉運使戒所部出庫錢貸民市糧種嵗<lb/>
終約輸絹以償故流亡者多復業云　并代州承受公<lb/>
事李宗政言火山軍南五七里或掊地尺餘則火出盖<lb/>
火徳之應請建祠廟帝曰此山有火因山名軍其所由<lb/>
來舊矣宗政妄言不可從也　己酉以主客郎中知制<lb/>
誥王曽為契丹主生辰使宫苑使髙繼勲副之屯田郎<lb/>
中李士龍為正旦使閤門祗候李餘懿副之舊制出使<lb/>
<pb n="KR2b0040_WYG_029-15a"/>
必假官繼勲本秩既崇不復假官自是為例<hi>契丹使邢祥接伴祥</hi>
<hi>説其國中親賢賜鐵劵者曽曰衰世以寵權臣用安反側豈所以待親賢邢祥媿不復語曽使還言是嵗契丹</hi>
<hi>改統和三十一年為開泰元年以幽州為析津府國主弟隆裕卒隆裕初封吴王後封楚王初奉使者止達幽</hi>
<hi>州後至中京又至上京或西凉淀北安州炭山長泊自雄州白溝驛渡河四十里至新城縣古督亢亭之地又</hi>
<hi>十里至涿州北渡涿水范水劉李河六十里至良鄉縣渡盧孤河六十里至幽州偽號燕京子城就羅郭西南</hi>
<hi>為之正南曰啓夏門内有元和殿洪政殿東門曰宣和城中坊門皆有樓有閔忠寺本唐太宗為征遼陣亡將</hi>
<hi>士所造又有開泰寺魏王耶律漢寧造皆邀朝使逰觀城南門内有于越王廨為宴集之所門外永平館舊名</hi>
<hi>碣石館請和後易之南即桑乾河出北門過長城延芳淀四十里孫侯館後改為望京館稍移故處望楮谷山</hi>
<pb n="KR2b0040_WYG_029-15b"/>
<hi>五龍池過温餘河大夏城坡坡西北即涼淀避暑之地五十里至順州東北過白嶼河北望銀冶山又有黄羅</hi>
<hi>螺盤牛闌山七十里至檀州自北漸入山五十里至金溝館將至館川原平曠謂之金溝淀國主嘗於此過冬</hi>
<hi>自此入山詰曲登陟無復里堠但以馬行記日景而約其里數過朝鯉河亦名七度河九十里至古北口兩傍</hi>
<hi>峻崖中有路僅容車軌口北有鋪榖弓連繩本范陽防扼奚契丹之所最為隘束然幽州東趨營平州路甚平</hi>
<hi>坦自頃犯邉多由斯出又度徳勝嶺盤道數層俗名思鄉嶺八十里至新館過雕巢嶺偏槍嶺四十里至卧如</hi>
<hi>來館盖山中有卧佛像故也過烏灤河東有灤州因河為名又過墨斗嶺亦名度雲嶺長二十里許又過芹菜</hi>
<hi>嶺七十里至栁河館河在館傍西北有鐵冶多渤海人所居就河□沙石鍊得鐵渤海俗毎嵗時聚㑹作樂先</hi>
<hi>命善歌舞者數軰前行士女相隨更相唱和回旋婉轉號曰踏鎚所居屋皆就山牆開門過松亭嶺甚險峻七</hi>
<pb n="KR2b0040_WYG_029-16a"/>
<hi>十里至打造部落館有蕃户百餘編荆為籬鍜鐵為兵噐東南行五十里至牛山館八十里至鹿兒峽館過蝦</hi>
<hi>䗫嶺九十里至鐵奬館過石子嶺自北漸入山七十里至當谷館居民多造車者云渤海人正東望馬雲山山</hi>
<hi>多鳥獸林木國主多於此打圍八十里至通天館二十里至中京大定府城垣大小方圓纔四里許門但重屋</hi>
<hi>無築闔之制南門曰朱夏門内夾道步廊多坊門又曰陽徳閶闔城内西南隅岡上有寺城南有園圃宴射之</hi>
<hi>所自過古北口即蕃境居人草庵板屋亦務耕種但無桑柘所種皆從壠上盖虞吹沙所壅山中長松欝然深</hi>
<hi>谷中多燒炭為業時見畜牧牛馬槖駞尤多青羊黄豕亦有挈車帳逐水草射獵食止麋粥粆糒</hi>　丁<lb/>
巳以知制誥陳堯咨權同判吏部流内銓舊制選人皆<lb/>
用奏舉乃得京官而士有孤寒不為人知者堯咨特為<lb/>
<pb n="KR2b0040_WYG_029-16b"/>
陳其功狀而擢之　戊午九天司命上卿保生天尊降<lb/>
于延恩殿<hi>考異李燾曰案本志九天司命上卿保生天尊即聖祖也實錄於六年七月又書加上九</hi>
<hi>天司命上卿保生天尊曰東嶽司命上卿佑聖真君初封禪禮畢詔上司命天尊之號至是以聖祖臨降名稱</hi>
<hi>相類故改上焉如此則當别一司命矣又據降聖記加上東嶽司命上卿真君聖號敕但云東嶽司命上卿真</hi>
<hi>君可加上東嶽司命上卿佑聖真君無九天及保生天尊字然封禪記書元年十月壬子詔上卿九天司命真</hi>
<hi>君増號九天司命保生天尊實有此六字二書皆丁謂所編乃如此不同當考</hi>先是八日帝夢<lb/>
景徳中所睹神人𫝊玉皇之命云先令汝祖趙某授汝<lb/>
天書今再見汝如唐朝恭奉𤣥元皇帝翌日復夢神人𫝊<lb/>
<pb n="KR2b0040_WYG_029-17a"/>
天尊言吾坐西當斜設六位即於延恩殿設道場是日<lb/>
五鼓一籌先聞異香少頃黄光自東南至掩蔽燈燭俄<lb/>
見靈仙儀衛天　至帝再拜於階下俄有黄霧起須臾<lb/>
霧散天尊與六人皆就坐侍從在東階帝升西階再拜<lb/>
又欲拜六人天尊令揖不拜命設榻召帝坐飲碧玉湯<lb/>
甘白如乳天尊曰吾人皇九人中之一人也是趙之始<lb/>
祖再降乃軒轅黄帝凡世所知少典之子非也母感電<lb/>
夢天人生於夀邱後唐時七月一日下降總治下方主<lb/>
<pb n="KR2b0040_WYG_029-17b"/>
趙氏之族今已百年皇帝善為撫育蒼生無怠前志即<lb/>
離座乘雲而去及曙以語輔臣即召至殿歴觀臨降之<lb/>
所又召修玉清昭應宫副使李宗諤劉承珪都監藍繼<lb/>
宗同觀己未札示中外大赦天下常赦所不原者咸除<lb/>
之兩京來年夏税於十之二諸路十之一賜致仕官全<lb/>
俸一年幕職州縣官先經省者權増五百員任滿即停<lb/>
　命丁謂李宗諤陳彭年與太常禮院檢討官詳定崇<lb/>
奉天尊儀制以聞　庚申羣臣詣崇政殿稱賀因賜酒<lb/>
<pb n="KR2b0040_WYG_029-18a"/>
五行而罷宴宗室諸親于萬嵗殿　辛酉帝以崇儒術<lb/>
論為君難為臣不易論示王旦等旦等請付國子監刻<lb/>
石從之　詔以天尊降臨分命輔臣告天地宗廟社稷<lb/>
　閏月丁夘命王旦為躬謝太廟大禮使向敏中為禮<lb/>
儀使王欽若為儀仗使陳堯叟為鹵簿使馬知節為<lb/>
橋道頓遞使鸞駕儀仗舊用二千人有司請増為七千<lb/>
人從之　己巳上天尊號曰聖祖上靈髙道九天司命<lb/>
保生天尊大帝有司請以玉清昭應宫玉皇後殿為聖<lb/>
<pb n="KR2b0040_WYG_029-18b"/>
祖正殿東位司命殿為治事之所　辛未躬謝太廟六室<lb/>
詔聖祖名上曰𤣥下曰朗不得斥犯以七月一日為先<lb/>
天節十月二十四日為降聖節並休假五日兩京諸州<lb/>
前七日建道埸設醮假内禁屠輟刑聽士民宴樂京城<lb/>
張燈一夕改延恩殿為真逰殿重加修飾癸酉詔天下<lb/>
州府軍監天慶觀並増置聖祖殿　乙亥詔上聖母懿<lb/>
號元天大聖后　初宰臣以太祖諡號有與聖祖名同<lb/>
者將議易之帝曰真祖臨降皇家大慶也六室並當増<lb/>
<pb n="KR2b0040_WYG_029-19a"/>
諡乃詔太廟六室各奉上尊謚二字　有司言聖祖母<lb/>
未有宫殿望遣官於兖州曲阜縣夀州奏告從之　丙<lb/>
子羣臣上尊號曰崇文廣武感天遵道應真佑徳上聖<lb/>
欽明仁孝不允表五上從之詔俟尊冊聖祖畢受冊<lb/>
丁丑謁謝啓聖院太宗神御殿禮畢詔於龍圖閣取太<lb/>
平興國中舒州所獲誌公石以示輔臣帝作詩紀其符<lb/>
應又作贊目曰神告帝統石乃加諡誌公曰真覺遣知<lb/>
制誥陳堯咨詣蔣山致祭後又加諡曰道林真覺令公<lb/>
<pb n="KR2b0040_WYG_029-19b"/>
私無得斥誌公名　戊寅改兖州曲阜縣為仙源縣建<lb/>
景靈宫太極觀於夀邱以奉聖祖及聖祖母　辛巳玉<lb/>
清昭應宫天書閣上梁車駕往觀焉　有司言唐太清<lb/>
宫樂章皆明皇所作今崇奉玉皇聖祖及祖宗配位樂<lb/>
章請帝自為之戊子内出樂章十六曲以示輔臣文舞<lb/>
曰發祥流慶武舞曰降真觀徳　十一月庚子帝作聖<lb/>
祖降臨記宣示中外　己酉詔黄帝故事自今凡降書<lb/>
詔非聖母文字外不得引用時學士院撰承天節教坊<lb/>
<pb n="KR2b0040_WYG_029-20a"/>
宴辭中有大電繞樞之語帝命宰相諭㫖易之因降是<lb/>
詔　壬子改朗州為鼎州𤣥武門為拱辰門　是月初<lb/>
置玉清昭應宫使令宰臣王旦為之　契丹改幽都府<lb/>
為析津府　先是詔丁謂等於京城擇地建宫以奉聖<lb/>
祖謂等奏司天少監王熙元言按天文志太微宫南有<lb/>
天廟星乃帝王祖廟也宜就大内之丙地乃得錫慶院<lb/>
吉即令謂等與内侍鄧守恩修建十二月戊辰詔上新<lb/>
宫名曰景靈　有司言按周禮孟冬祀司民唐避文皇<lb/>
<pb n="KR2b0040_WYG_029-20b"/>
諱改為司人今請改𤣥武𤣥㝠𤣥弋𤣥枵並為真字遣<lb/>
官就南郊設昊天及四位告之詔可　壬申改諡𤣥聖<lb/>
文宣王為至聖文宣王　己卯知天雄軍冠凖奏獄空<lb/>
詔奬之　丁亥立徳妃劉氏為皇后后性警悟曉書史<lb/>
聞朝廷事能記其本末帝毎巡幸必以從衣不纎靡與<lb/>
諸宫人無少異莊穆既崩中宫虚位帝即欲立后固辭<lb/>
良久將降詔宰相王旦忽以病在告后疑旦有他議復<lb/>
固辭於是中書門下請早正母儀后卒得立凡處置宫<lb/>
<pb n="KR2b0040_WYG_029-21a"/>
闈事多引援故實無不適當者帝朝退閲天下封奏多<lb/>
至中夜后皆預聞之周謹恭宻益為帝所倚信焉<lb/>
六年春正月癸巳朔司天監言五星一色　庚子詔自<lb/>
今凡更定事宜並令中書樞宻院㕘詳施行以上封者<lb/>
言二府命令互出故也　戊申詔内臣將命于外干預<lb/>
外政州縣公事及所在官吏不即以聞並寘于罪凡内<lb/>
臣出使皆責知委狀敢妄奏他事者當伏軍令祖宗舊<lb/>
制也　甲寅帝謂宰臣曰羣臣出任受命之後多以南<lb/>
<pb n="KR2b0040_WYG_029-21b"/>
北非便為訴向敏中曰周家任人豈容自便當須釐革<lb/>
帝曰若所任非所便則其心不安心既不安則何以久<lb/>
於其事王旦曰俯從人欲實由聖慈中外素知未可遽<lb/>
改也　丁巳以監察御史錢塘唐肅為梓州路提㸃刑<lb/>
獄肅持法公正獄無寃濫故有是擢　庚申置淑儀淑<lb/>
容順儀順容婉儀婉容並從一品在昭儀上又置司宫<lb/>
令正四品在尚宫上著于令以婕妤楊氏為婉儀　辛<lb/>
酉詔宗正寺以皇屬籍為皇宋玉牒　榮王元儼嘗侍<lb/>
<pb n="KR2b0040_WYG_029-22a"/>
宴頗多言又嘗請石保吉伶人新𨽻教坊者作戯及赴<lb/>
北園御筵有伶人少不中意元儼遽叱之將加捶撻宫<lb/>
寮皆莫敢諫既而對上復請此伶人作戲帝不悦他日<lb/>
以語王旦等旦曰今當召記室崔昈諭以親王喜怒過<lb/>
當必須規正向敏中曰陛下友愛親賢小或不當必以<lb/>
禮約之誠漸摩之深㫖旦曰聞王罕與賔屬相見帝曰<lb/>
朕在東宫嘗與宫僚欵接楊礪邢昺日夕講誦今當儆<lb/>
戒之也　二月戊辰上御乾元樓觀酺凡五日　乙亥泰<lb/>
<pb n="KR2b0040_WYG_029-22b"/>
州言海陵草中生聖米可濟饑　三月河北轉運使右<lb/>
諫議大夫盧琰被疾琰勤於吏職所至以幹集聞詔遣<lb/>
中使挾太醫往視及卒帝甚悼之時琰母八十餘無恙<lb/>
有詔琰子太常博士士宗特追出命知懐州次子祕書<lb/>
丞士倫為太常博士賦祿終䘮　己亥閤門奏後苑賞<lb/>
花曲宴羣臣有禮容懈惰者帝曰飲之酒而責其盡禮<lb/>
亦人所難也宜且降詔戒諭之　詔京城徼巡宜㕘用<lb/>
馬步軍士時巡卒二人因寒食假質軍裝賭博既不勝<lb/>
<pb n="KR2b0040_WYG_029-23a"/>
遂謀以五鼓未盡伺擊陌上行人棄尸河流取衣物貿<lb/>
易以贖所質帝曰太宗朝巡警兼用馬步卒盖營校不<lb/>
同可以互相覺舉遂復其制焉　權知開封府劉綜言<lb/>
貴要有交結富民為之請求或假託親屬奏授爵秩縁<lb/>
此謁見官司煩紊公政請加抑止庚戊下詔風厲各令<lb/>
自新繼今復然者重寘其罪　詔富民得試銜官者不<lb/>
得與州縣官屬使臣接見如曽應舉及衣冠之族不在<lb/>
此限　甲寅江南路提㸃銀銅鉛錫胡則言信州鉛山<lb/>
<pb n="KR2b0040_WYG_029-23b"/>
縣開放水坑港兵卒死傷甚衆詔遣使劾轉運司規畫<lb/>
乖當及提㸃刑獄司不即聞奏之罪其役徒休息之鑄<lb/>
錢監得吏所匿銅數萬斤吏懼且死則曰馬伏波哀重<lb/>
囚而縱之吾豈重貨而輕數人之命乎籍為羡餘釋弗<lb/>
誅　乙夘建安軍鑄玉皇聖祖太祖太宗尊像成以丁<lb/>
謂李宗諤為迎奉使李宗諤副之　夏四月庚辰以樞<lb/>
宻直學士士衡為河北都轉運使先是帝曰議者言士<lb/>
衡用河北錢五十餘萬貫助東封致令管内闕乏丁謂<lb/>
<pb n="KR2b0040_WYG_029-24a"/>
曰士衡貢東封見錢止十餘萬即薪芻總計五十萬耳<lb/>
帝曰官吏難於經畫輒以此為辭當復任士衡責其集<lb/>
事以塞衆多之口故有是命其後積粟塞下至鉅萬斛<lb/>
或言粟腐不可食朝廷遣使取視之而粟不腐也　壬<lb/>
午太白晝見　五月辛丑國子監新修御書閣有赤光<lb/>
上燭長丈許直史館髙紳等以聞<hi>考異真宗實錄載新修御書閣有赤光上</hi>
<hi>燭長尺許判監孫奭以聞李燾續通鑑長編据此書之按奭嘗有天何言哉之對又數上疏諫祥瑞必無前後</hi>
<hi>自相矛盾之理今不取</hi>　甲辰聖像至帝齋於長春殿百官宿齋<lb/>
<pb n="KR2b0040_WYG_029-24b"/>
於朝堂乙巳帝衮冕朝拜羣臣朝服陳玉幣冊文酌獻<lb/>
具大駕鹵簿迎至玉清昭應宫擇日各升本殿丙午羣<lb/>
臣稱賀升建安軍為真州鎔範聖像之地特建為儀真<lb/>
觀　己未翰林學士右諫議大夫知制誥李宗諤卒帝<lb/>
甚悼之謂宰相曰國朝將相家能以身名自立不墜門<lb/>
閥者惟李昉曹彬家耳因厚賻之宗諤風流儒雅内行<lb/>
純至事繼母以孝聞二兄早卒奉嫂字孤閨門之内兒<lb/>
無常父賞延所及必先羣從及沒而已子有未仕者好<lb/>
<pb n="KR2b0040_WYG_029-25a"/>
賢奬善薦拔寒素士人皆歸仰之　六月甲子監察御<lb/>
史張廓上言天下曠土甚多請依唐宇文融所奏遣官<lb/>
檢括土田帝曰此事未可遽行然今天下税賦不均富<lb/>
者地廣租輕貧者地蹙租重由是富者益富貧者益貧<lb/>
茲大弊也王旦等曰田賦不均誠如聖㫖但改定之法<lb/>
亦須馴致或命近臣專領委其擇人令自一州一縣條<lb/>
約之則民不擾而事必集矣　丁卯壽州獻紫莖金芝<lb/>
　己巳國子監御書閣上梁詔近臣臨觀設㑹帝作七<lb/>
<pb n="KR2b0040_WYG_029-25b"/>
言詩賜之　翰林學士户部郎中知制誥楊億嘗草荅<lb/>
契丹書云鄰壤交歡帝自注其側作朽壤䑕壤糞壤等<lb/>
字億遽改為鄰境明日引唐故事學士草制有所改為<lb/>
不稱職亟求罷帝慰諭之他日謂輔臣曰楊億真有氣<lb/>
性不通商量及議冊皇后帝欲得億草制使丁謂諭㫖<lb/>
億難之謂曰大年勉為此不憂不富貴億曰如此富貴<lb/>
亦非所願也乃命他學士草制<hi>考異江休復雜志云改命陳從易按從易當此</hi>
<hi>時為館職不應草制黄庭堅思賢詩云改命陳彭年按彭年當此時亦未入翰林或特㫖令撰如張齊賢封除</hi>
<pb n="KR2b0040_WYG_029-26a"/>
<hi>目與黄夷簡曽致堯例則不可知然江黄所記姓名必有一誤</hi>億雖頻忤㫖恩禮不衰<lb/>
王欽若陳彭年等深害之益加譖毁帝稍怠億嘗入直<lb/>
忽被召至禁中賜坐顧問徐出文藁數篋以示億曰卿<lb/>
識朕書跡乎此皆朕自起草未嘗命臣下代作也億惶<lb/>
恐不知所對頓首再拜趨出知譖者之言得行即謀退<lb/>
遁億有别墅在陽翟億母往視之㑹得疾億遂留謁告<lb/>
榜子與孔目吏中夕奔去先一日帝聞億母病遣使者<lb/>
以湯藥金幣賜之使者及門則億既亡去矣朝論譁然<lb/>
<pb n="KR2b0040_WYG_029-26b"/>
以為不可帝亦謂輔臣王旦等曰億侍從官安得如此<lb/>
自便旦曰億本寒士先帝賞其詞學置諸館殿陛下㧞擢<lb/>
至此責以公義誠為罪人賴陛下矜容不然顛躓久矣<lb/>
然近職不可居外地今當罷之帝終愛其才踰月命弗<lb/>
下億素體羸於是稱疾請解官辛未以億為太常少卿<lb/>
分司西京仍許就所居養療俟損日赴任<hi>考異李燾曰黄庭堅云改</hi>
<hi>命陳彭年草制命下之日億全家奔陽翟按立后在去年十二月億以今年五月出奔其出奔不縁此也歐陽</hi>
<hi>修所記與江休復畧同今用之錢惟演金坡遺事載億以五月二日奔陽翟使者及門始知億已亡去則湯藥</hi>
<pb n="KR2b0040_WYG_029-27a"/>
<hi>金幣非億去後始賜也本𫝊云億不待報行上親緘藥劑洎金幣賜之盖飾説也今用惟演所載庶得其實億</hi>
<hi>既亡去朝論即諠然王旦等乞罷其近職此命當亟下乃自五月二日至今月辛未㡬四旬始責降真宗愛才</hi>
<hi>容直之盛徳於此可見而實錄正史並皆脱落深可惜也今特著之億稱疾求罷因授分司本傳當不謬又云</hi>
<hi>有嗾憲官弹億者則恐未然憲官盖姜遵也弹億在明年八月億除汝守時分司之授初不見憲官舉劾疑本</hi>
<hi>𫝊别有所據當考</hi>
　吕中曰國家創造之初則其大體必本于厚風俗涵<lb/>
　養之久則其大勢必趨于文故吕文穆王文正以誠<lb/>
　實厚朴之風鎮宇内而楊大年王元之之軰其文章<lb/>
<pb n="KR2b0040_WYG_029-27b"/>
　格力皆足以潤色皇猷黼黻雲漢矣然西崑之體未<lb/>
　變也必至孫泰山石徂徠而後經學盛必至歐陽公<lb/>
　尹師魯而後古文興必至伊洛闗湖而後道學明是<lb/>
　豈一日之積哉而王楊雖文士觀其性質剛介臧否<lb/>
　人物冊后之舉富貴可立俟也而不草劉后之制拜<lb/>
　相之麻權要可趨媚也而不草相謂之制又豈可以<lb/>
　文章之士待之哉<lb/>
中書門下請依宗正寺所奉降皇后三代父母名氏編<lb/>
<pb n="KR2b0040_WYG_029-28a"/>
入屬籍詔從之　先天降聖節日令天下以延夀帶續<lb/>
命縷保生酒更相贈遺　以右諫議大夫陳彭年為翰<lb/>
林學士兼龍圖閣學士學士兼職自彭年始也甲戌帝<lb/>
作歌賜彭年因謂向敏中等曰彭年詞筆優長擢居清<lb/>
近久益謹宻多聞好學平居日寫萬餘言常令檢討典<lb/>
故質正文義每一事必具載經史子集所出備而後已<lb/>
自非强記何由至此敏中曰彭年兼有噐識丁謂曰彭<lb/>
年全才也豈止以文雅雍容侍從至如㕘酌時務詳求<lb/>
<pb n="KR2b0040_WYG_029-28b"/>
物理皆出人意表帝深然之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑後編巻二十九<lb/>
</p>
<p>
</p>
  </div>
</body>
</text>
</TEI>
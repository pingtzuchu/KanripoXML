<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編卷一百六十七</head> <lb/>
    <p>
<pb n="KR2b0040_WYG_167-1a"/>
欽定四庫全書<lb/>
　資治通鑑後編卷一百六十七<lb/>
　　　　　　　　　　　刑部尚書徐乾學撰<lb/>
　元紀十五<hi>起昭陽大淵獻正月盡閼逢困敦十二月凡二年</hi>
　　英宗睿聖文孝皇帝<lb/>
至治三年春正月癸巳朔禹城縣去秋霖雨縣人邢著<lb/>
程進出粟以賑飢民命有司旌其門　己亥思明州盜<lb/>
起湖廣行省督兵捕之　庚子刑部尚書烏瑪喇坐贓<lb/>
<pb n="KR2b0040_WYG_167-1b"/>
杖免　壬寅以行省平章政事復兼總軍政軍官有罪<lb/>
重者以聞輕者就決　罷上都雲州興和宣徳蔚州奉<lb/>
聖州及雞鳴山房山黃蘆三义諸金銀冶聴民採鍊以<lb/>
十分之三輸官　起前樞密院副使呉元珪王約為集<lb/>
賢大學士翰林侍講學士韓從益為昭文館大學士並<lb/>
商議中書省事丞相拜珠又言前集賢侍講學士趙居<lb/>
信直學士呉澄皆有徳老儒請徵用之帝喜曰卿言適<lb/>
副朕心更當使訪山林隠逸之士遂以居信為翰林學<lb/>
<pb n="KR2b0040_WYG_167-2a"/>
士承㫖澄為學士王約年老俾以其禄家居每日一至<lb/>
中書時政多所參酌　帝嘗謂臺臣曰朕深居九重臣<lb/>
下奸貪民生疾苦豈能周知故用卿等為耳目曩者特<lb/>
們徳爾貪蠧無狀汝等拱默不言其人雖死宜籍其家<lb/>
以懲後也辛亥申命御史大夫特克實振舉臺綱詔諭中<lb/>
外　壬子遣回回砲手萬户赴汝寧新蔡遵世祖舊制<lb/>
教習砲法　靜江邕柳諸郡獠為冦命湖廣行省督兵<lb/>
捕之　丙辰泉州民留應總作亂命江浙行省遣兵捕<lb/>
<pb n="KR2b0040_WYG_167-2b"/>
之　辛酉禁故殺子孫誣平民者　初四川行省平章<lb/>
政事趙世延為其弟訟不法事繫獄待對其弟逃去特<lb/>
們徳爾必欲殺之有司承望風㫖數脅令自裁世延終<lb/>
不為動至是丞相拜珠為言其無罪詔釋之仍著令原<lb/>
告逃百日不出則釋待對者　二月癸亥朔作上都華<lb/>
嚴寺帕克斯巴帝師寺及丞相拜珠第役軍六千二百人<lb/>
　定軍官襲職嫡長子孫幼者令諸兄弟姪攝之所受<lb/>
制敇書權襲以息爭訟　是夜熒惑太白填星聚于胃<lb/>
<pb n="KR2b0040_WYG_167-3a"/>
　丙寅翰林國史院進仁宗實録進前數日監修拜珠<lb/>
詣國史院聴讀首卷書大徳十年事不書左丞相哈喇<lb/>
哈斯定策功惟書越王圖喇勇決拜珠從容謂史官曰<lb/>
無左丞相雖百越王何益録鷹犬之勞而略發蹤指示<lb/>
之人可乎立命書之其他筆削未盡善者一一正之人<lb/>
皆服其卓識　己巳修廣惠河牐十有九所治野狐桑<lb/>
乾道　癸酉畋於柳林帝顧謂拜珠曰近者地道失寧<lb/>
風雨不時豈朕纂承大寶行事有闕歟對曰地震自古<lb/>
<pb n="KR2b0040_WYG_167-3b"/>
有之陛下自責固宜亦由臣等失職不能燮理帝曰朕<lb/>
在位三載於兆姓萬物豈無乖戾之事卿等宜與百官<lb/>
議有便民利物者朕即行之　拜珠患法制不一有司<lb/>
無所守奏詳定舊典以為通制於是命樞密副使完顏<lb/>
納丹集賢學士侍御史曹伯啟等纂集累朝格例而損<lb/>
益之書成辛巳奏上凡二千五百三十九條名曰大元<lb/>
通制頒行天下伯啟言五刑者刑異五等今黥杖徒役<lb/>
於千里之外百無一生還者是一人身備五刑非五刑<lb/>
<pb n="KR2b0040_WYG_167-4a"/>
各底於人也法當改易丞相雖是之而不果行　丙戌<lb/>
雨土　造五輅旗　丁亥敇金書蔵經二部命拜珠等<lb/>
總之　戊子封鷹師布哈為趙國公　辛卯以太子賔<lb/>
客巴圖㢘貧賜鈔十萬貫　三月壬辰朔帝如上都<lb/>
丁酉平江路嘉定州饑發粟六萬石賑之　丁未西番<lb/>
昝巴凌諸族叛敇鎮西武靖王吹巴勒等發兵討之<lb/>
戊申祔太皇太后于順宗廟室上尊諡曰昭獻元聖皇<lb/>
后　辛亥以圓明王道明之亂禁僧道度牒符籙　丙<lb/>
<pb n="KR2b0040_WYG_167-4b"/>
辰敇醫卜匠官居喪不得去職七十不聴致仕子孫無<lb/>
䕃叙能紹其業者量材録用　監察御史拜珠嘉琿坐<lb/>
舉巴爾濟蘓失當並黜免　晉王府内史都爾蘇得幸於<lb/>
王常偵伺朝廷事機以其子哈克繖事丞相拜珠且入宿<lb/>
衛乆之哈克繖歸言御史大夫特克實與拜珠意相忤欲傾<lb/>
害之是月宣徽使塔坦來王邸為都爾蘇言主上將不<lb/>
容於晉王汝盍思之於是都爾蘇與塔坦深相要結<lb/>
夏四月壬戌朔敇天下諸司命僧誦經十萬部　丁卯<lb/>
<pb n="KR2b0040_WYG_167-5a"/>
旌内黄縣節婦王氏　己巳浚金水河　甲戌敇都功<lb/>
徳司科爾羅至京師釋囚大辟三十一人杖五十七以<lb/>
上者六十九人放籠禽十萬命有司償其直　己卯詔<lb/>
行助役法遣使考視稅籍高下出田若干畝使應役之<lb/>
人更掌之收其嵗入以助役費官不得與　敇京師萬<lb/>
安慶夀聖安普慶四寺楊子江金山寺五臺萬聖祐國<lb/>
寺作水陸佛事七晝夜　五月戊戌太白經天　庚子<lb/>
大風雨雹拔柳林行宫大木二千七百　辛丑以特克實<lb/>
<pb n="KR2b0040_WYG_167-5b"/>
獨署御史大夫事　戊申監察御史盖繼元宋翼言特<lb/>
們徳爾奸貪負國生逃顯戮死有餘辜乃命毁所立父<lb/>
祖碑并追奪官爵及封贈制書籍没其家貲告諭中外<lb/>
　帝御大安閣見太祖世祖遺衣皆以縑素木綿為之<lb/>
重加補綴嗟歎良久謂侍臣曰祖宗創業艱難服用節<lb/>
儉乃如此朕焉敢頃刻忘之　戊午奉元行宫正殿災<lb/>
上都利用監庫火帝命衞士撲滅之因語羣臣曰世皇<lb/>
始建宫室於今安焉至朕而燬實朕不能圖治之故也<lb/>
<pb n="KR2b0040_WYG_167-6a"/>
欽察衞兵戍邊有卒累功請賞以官帝曰名爵豈賞人<lb/>
之物命賜鈔三千貫　六月冦圍寧都州民孫王臣出<lb/>
糧餉軍旌其門　丁卯西番昝巴凌諸冦未平遣徽政<lb/>
使綽羅徃督師　戊辰贈乳母呼圖克台定襄郡夫人其<lb/>
夫阿拉追封定襄王諡忠愍　壬申將作院使哈扎爾<lb/>
布哈坐罔上營利杖流東裔籍其家　留守司以雨請<lb/>
修都城有㫖不宜大興土功其略完之　癸酉太常請<lb/>
纂修累朝儀禮從之　乙酉諸王奇卜數冦邊至是遣<lb/>
<pb n="KR2b0040_WYG_167-6b"/>
使來降帝曰朕非欲彼土地人民但吾民不罹邊患軍<lb/>
士免於勞役斯幸矣今既來降當厚其賜以安之　帝<lb/>
遣中書左丞蘇蘇詔翰林學士呉澄撰金書蔵經序澄<lb/>
曰主上冩經為民祈福甚盛事也若用以追薦臣所未<lb/>
知蓋福田利益雖人所樂聞而輪迴之事彼習其學者<lb/>
猶或不言不過謂為善之人死則上通高明其極品則<lb/>
與日月齊光為惡之人死則下淪汙穢其極下則與沙<lb/>
蟲同類其徒遂為薦拔之說以惑世人今列聖之神上<lb/>
<pb n="KR2b0040_WYG_167-7a"/>
同日月何庸薦拔且國初以來凡寫經追薦不知幾舉<lb/>
若未效是無佛法矣若已效是誣其祖矣撰為文辭不<lb/>
可以示後世請俟駕還奏之　秋七月辛卯朔宣政使<lb/>
竒徹台自傳㫖署事中書以體制非宜請通行禁止從<lb/>
之　癸卯太廟成前殿十有五間東西二間為夾室南<lb/>
向　知樞密院事巴勒丹坐贓杖免　乙巳招諭左右兩<lb/>
江黄勝許岑世興　己酉丞相拜珠以海運糧視世祖<lb/>
時頓增數倍今江南民力困極而京倉充滿奏請嵗減<lb/>
<pb n="KR2b0040_WYG_167-7b"/>
二十萬石帝遂併特們德爾增科江淮糧免之　丙辰<lb/>
御史臺請降㫖開言路帝曰言路何嘗不開但卿等選<lb/>
人未當爾朕知嚮所劾者率由宿怨羅織成獄加之以<lb/>
罪遂玷其人終身不復伸御史嘗舉巴爾濟蘓可任大<lb/>
事未幾以貪墨伏誅言路選人當乎否乎時特們徳爾<lb/>
兩子俱獲罪毁碑籍貲明致其罰帝方委任拜珠以進<lb/>
賢退不肖為急務特克實以奸黨不自安而帝又屢飭臺<lb/>
綱深知阿比特們德爾之事特克實由是益懼　是月冀<lb/>
<pb n="KR2b0040_WYG_167-8a"/>
寧興和大同三路屬縣隕霜　帝在上都夜寐不寧命<lb/>
作佛事拜珠以國用不足諫止之既而奸黨懼誅者復<lb/>
隂誘羣僧言國當有厄非作佛事而大赦無以禳之拜<lb/>
珠叱曰爾輩不過圖得金帛而已又欲庇有罪耶奸黨<lb/>
聞之知必不免遂萌逆節八月辛酉晉王獵於圖喇之地<lb/>
特實密遣烏魯斯來告曰我與哈克繖額森特穆爾實達<lb/>
爾謀已定事成推立王為皇帝又命烏魯斯以其事告<lb/>
都爾蘇且言汝與巴蘇呼知之勿令舒瑪爾節聞也於<lb/>
<pb n="KR2b0040_WYG_167-8b"/>
是王命囚烏魯斯遣巴勒宻實等赴上都以逆謀告未<lb/>
至車駕南還癸亥駐蹕南坡是夕御史大夫特克實知樞<lb/>
密院事額森特穆爾大司農實達爾前中書平章政事<lb/>
齊琳特穆爾前雲南行省平章政事諤勒哲特們德爾子<lb/>
前治書侍御史索諾木特克實弟宣徽使索諾木典瑞院使托<lb/>
和齊樞密院副使額森簽書樞密院事章台衛士圖們<lb/>
及諸王按達布哈博囉伊嚕特穆爾竒爾布哈烏魯斯<lb/>
布哈等以特克實所領阿蘇衛兵為外應殺右丞相拜珠<lb/>
<pb n="KR2b0040_WYG_167-9a"/>
而特克實直犯禁幄手弑帝於卧所年二十一從𦵏諸帝<lb/>
陵帝性剛明嘗以地震減膳徹樂避正殿有近臣稱觴<lb/>
以賀問何為賀朕方修徳不暇汝為大臣不能匡輔反<lb/>
為諂耶斥出之嘗戒近臣曰卿等居高位食厚禄當勉<lb/>
力圖報茍或貧乏朕不惜賜汝若為不法則必刑無赦<lb/>
巴爾濟蘇下獄謂左右曰法者祖宗所制非朕所得私<lb/>
巴爾濟蘇雖侍朕日久今其有罪當論如法嘗御鹿頂<lb/>
殿謂拜珠曰朕以幼冲嗣承大業錦衣玉食何求不得<lb/>
<pb n="KR2b0040_WYG_167-9b"/>
惟我祖宗櫛風沐雨戡定萬方曾有此樂耶卿元勲之<lb/>
裔當體朕至懐毋忝爾祖拜珠頓首對曰創業惟艱守<lb/>
成不易陛下睿思及此億兆之福也又謂大臣曰中書<lb/>
選人署事未旬日御史臺即改除之臺除者亦然今山<lb/>
林之士遺逸良多卿等不能盡心求訪惟以親戚故舊<lb/>
更相引用耶其明斷如此然以果於刑戮奸黨畏誅遂<lb/>
構大變云　諸王按達布哈及額森特穆爾奉皇帝璽<lb/>
紱北迎晉王于鎮所癸巳晉王即皇帝位于龍居河詔<lb/>
<pb n="KR2b0040_WYG_167-10a"/>
大赦天下是日以知樞密院事額森特穆爾為中書右<lb/>
丞相甲午以内史都爾蘇為中書平章政事奈曼岱為<lb/>
中書右丞御史大夫特克實知樞密院事博囉為宣徽院<lb/>
使舒瑪爾莭為宣政院使　乙未以樞密副使額森為御<lb/>
史中丞内使舒蘇為中書左丞　丁酉以諤勒哲知樞<lb/>
密院事圖們同簽樞密院事　戊戌以薩題勒黙色知樞<lb/>
密院事章台同知樞密院事　己亥敕諭百司凡銓授<lb/>
官遵世祖舊制惟樞密院御史臺宣政院宣徽院得自奏<lb/>
<pb n="KR2b0040_WYG_167-10b"/>
聞餘悉由中書　辛丑以茂穆蘇知樞密院事實達爾<lb/>
為大司農　召諸王屬流徙逺地及還元籍者二十四<lb/>
人還京師　冬十月癸亥修佛事於大明殿　特克實之<lb/>
變諸王邁努逃赴濳邸願效死力且言於帝曰不誅元<lb/>
凶則陛下善名不著天下後世何從而知帝深然之甲<lb/>
子以舒瑪爾節為中書右丞相陜西行省左丞圖嚕通政<lb/>
院使寧珠並為御史大夫蘓蘓為御史中丞遣使至大<lb/>
都以即位告天地宗廟社稷命舒瑪爾節寧珠誅逆賊特克<lb/>
<pb n="KR2b0040_WYG_167-11a"/>
實實達爾齊琳特穆爾托和齊章台等於大都並戮其<lb/>
子孫籍入家産惟特們徳爾子索諾木議逺流張珪曰索<lb/>
諾木逆賊親斫丞相拜珠乃欲活之耶初特克實使齊琳<lb/>
特穆爾遽至京師趣召兩院學士北上翰林直學士曹<lb/>
元用獨不行曰此非常之變吾寧死不可曲從也未幾<lb/>
賊伏誅人服其先見之明　壬申以内史阿勒坦綽克為太<lb/>
師知樞密院事　癸未以舒瑪爾節兼阿蘇衛達嚕噶齊<lb/>
　八番順元及靜江大理威楚諸路猺兵為㓂敇湖廣<lb/>
<pb n="KR2b0040_WYG_167-11b"/>
雲南二省招諭之　十一月己丑朔帝次於中都修佛<lb/>
事於昆剛殿　辛丑車駕至大都丁未御大明殿受諸<lb/>
王百官朝賀　初特克實遣使至大都封府庫収百司印<lb/>
監察御史許有壬知事急即往告中丞董守庸守庸謂<lb/>
宫禁事非子所當問有壬即疏守庸及經厯多爾濟巴勒<lb/>
監察御史郭額森呼圖克阿附特克實之罪以俟及御史大<lb/>
夫寧珠至有壬即袖疏上之辛亥守庸坐黨特克實免官<lb/>
　壬子敇營繕不急者罷之　癸丑遣使詣曲阜以太<lb/>
<pb n="KR2b0040_WYG_167-12a"/>
牢祀孔子　敇㑹福院奉北安王諾木罕像於高梁河<lb/>
寺　祭遁甲五福神　丙辰御史中丞蘓蘓坐貪淫免<lb/>
官　丁巳廣州路新㑹縣民汜長弟作亂廣東副元帥<lb/>
烏瑪喇率兵捕之　詔凡有罪自首者原其罪　十二<lb/>
月乙未御史臺經厯多爾濟巴勒御史實勒塔克烏德義<lb/>
郭額森呼圖克並坐黨特克實免官　監察御史許有壬上<lb/>
章言曩者特們德爾専政誣殺楊多爾濟蕭拜珠賀勝<lb/>
觀音保索約勒哈迪宻實黥竄成珪李謙亨罷免王毅<lb/>
<pb n="KR2b0040_WYG_167-12b"/>
高昉張志弼而趙世延受禍尤慘天下咸知其寃請昭雪<lb/>
之詔存者召還録用死者贈官有差　壬戌浚鎮江路<lb/>
漕河及練湖省臣奏江浙行省言鎮江運河全藉練湖<lb/>
之水為上源官司漕運供億京師及商賈販載農民來<lb/>
徃其舟楫莫不由此宋時専設人夫以時修濬練湖瀦<lb/>
蓄潦水若運河淺阻開放湖水一寸則可添河水一尺<lb/>
近年淤淺舟楫不通凡有官物差民運遞甚為不便委<lb/>
官相視疏治運河自鎮江路至吕城埧長百三十一里<lb/>
<pb n="KR2b0040_WYG_167-13a"/>
計役夫萬五百十三人六十日可畢又用三千餘人浚<lb/>
滌練湖九十日可完人日支糧三升中統鈔一兩詔從<lb/>
之以來春興工　戊辰追尊皇考晉王噶瑪拉曰光聖<lb/>
仁孝皇帝廟號顯宗妣晉王妃鴻吉哩氏曰宣懿淑聖<lb/>
皇后　庚午盜入太廟竊仁宗及莊懿慈聖皇后金主<lb/>
時參知政事烏瑪喇兼領太常禮儀使當遷左丞集賢大<lb/>
學士張珪曰太常奉宗祀不謹當待罪而反遷官何以<lb/>
謝在天之靈命遂格　甲戌命道士呉全節修醮事<lb/>
<pb n="KR2b0040_WYG_167-13b"/>
乙亥太常院臣言世祖以來太廟嵗惟一享先帝始復<lb/>
古制一嵗四祭請裁擇之帝曰祭祀大事也朕何敢簡<lb/>
其禮仍命四祭　監察御史托克托趙成慶等言特們德<lb/>
爾在先朝包藏禍心離間親藩誅戮大臣使先帝孤立<lb/>
卒罹大禍其子索諾木親與逆謀久逭天憲乞正其罪以<lb/>
快元元之心伊嚕托克托哈蘇台皆特克實之黨不宜寛宥<lb/>
遂並伏誅　丙子命嶺北守邊諸王齊齊克圖月修佛事<lb/>
以却冦兵　己卯命僧作佛事于大内以厭雷　癸未<lb/>
<pb n="KR2b0040_WYG_167-14a"/>
流諸王伊嚕特穆爾于雲南諳達布哈於海南竒爾布<lb/>
哈於尼嚕罕博囉及烏魯斯布哈於海島並坐與特克實<lb/>
逆謀也　乙酉諭百司惜名器各遵世祖定制　丙戌<lb/>
舒瑪爾節言臣等議宗戚之中能自拔逆黨盡忠朝廷者<lb/>
惟有諸王邁努請加賞以示激勸遂以泰寧縣五千户<lb/>
益封邁努為泰寧王　丁亥議賞討逆功賜舒瑪爾節金銀<lb/>
鈔都爾蘇為中書左丞相茂穆蘇寧珠索多並加授光<lb/>
禄大夫　詔改明年元曰泰定　雲南花脚蠻為㓂詔<lb/>
<pb n="KR2b0040_WYG_167-14b"/>
招諭之<lb/>
　　泰定皇帝<hi>諱額森特穆爾顯宗噶瑪拉之長子裕宗珍戩之嫡孫也初北安王諾木罕薨</hi>
　　　<hi>世宗以噶瑪拉封晉王代鎮北邊至元十三年十月二十九日帝生于晉邸大德六年晉王薨</hi>
　　　<hi>帝襲封是為嗣晉王</hi>
泰定元年春正月帝以元夕命有司於禁中張燈山為<lb/>
樂監察御史趙師魯上言燕安怠惰肇荒淫之基竒巧<lb/>
珍玩發奢侈之端張燈之事雖㣲而縱耳目之欲則上<lb/>
累日月之明疏聞遽命罷之仍賜上尊酒以嘉其忠直<lb/>
<pb n="KR2b0040_WYG_167-15a"/>
　辛丑諸王大臣請立皇太子　壬寅以故丞相拜珠<lb/>
子達爾瑪實哩為宗仁衞親軍都指揮使齊哩克為左<lb/>
右衞阿蘇親軍都指揮使初拜珠為相憂國忘家常直<lb/>
内廷知無不言太官以酒進則憂形於色有盜其家金<lb/>
器百餘兩他寶直鉅萬繼而獲盜得金家僮來告色無<lb/>
喜愠自延祐末水旱相仍民不聊生及拜珠入相振立<lb/>
紀綱修舉廢墜裁不急之務杜僥倖之門加惠兵民輕<lb/>
徭薄斂英宗倚之相與勵精圖治時天下晏然國富民<lb/>
<pb n="KR2b0040_WYG_167-15b"/>
足逺夷有古未通中國者皆朝貢請吏而姦臣畏之卒<lb/>
構禍難天下哀之特克實等既伏誅帝乃詔有司備儀衞<lb/>
百官耆宿前導輿拜珠畫像於海雲寺大作佛事觀者<lb/>
萬數無不歎惜泣下中書奏丞相拜珠盡忠效節殞於<lb/>
羣凶乞賜褒崇以光後世制贈清忠一徳功臣太師上<lb/>
柱國追封東平王諡忠獻復官其二子以長宿衞拜珠<lb/>
母克哷氏年二十二寡居守節初拜珠為太常禮儀使<lb/>
方弱冠吏就第請署事適在後圃閱羣戲母厲聲呵之<lb/>
<pb n="KR2b0040_WYG_167-16a"/>
曰官事不治若爾所為豈大臣事耶拜珠深自克責一<lb/>
日入内侍宴英宗素知其不飲是日强以數巵既歸母<lb/>
戒之曰天子試汝量故强汝飲汝當日益戒懼無酣於<lb/>
酒又嘗代祀睿宗原廟歸侍左右母問之曰真定官府<lb/>
待汝若何對曰所待甚厚母曰彼以天子威靈汝先世<lb/>
勲徳故耳汝何有焉拜珠之賢母之教也後封東平王<lb/>
夫人　命僧諷西畨經于光天殿　己酉命諸王逺徙<lb/>
者悉還其部召親王圖卜特穆爾于瓊州阿穆爾克于大同<lb/>
<pb n="KR2b0040_WYG_167-16b"/>
初英宗在上都謂丞相拜珠曰朕兄弟實相友愛曩以<lb/>
小人譖愬俾居逺方當亟召還明正小人離間之罪未<lb/>
及召而遇弑至是帝悉召之　甲寅敇高麗王王章歸<lb/>
國章嘗請於仁宗降御香南遊江浙至寶陁山而還及<lb/>
英宗即位復請降香於江南許之行至江南遣使急召<lb/>
令騎士擁逼以行章侍從皆奔竄還至京師命中書省<lb/>
䕶送本國安置章遲留顧望不即發英宗下章於刑部<lb/>
既而祝髮置之石佛寺尋又流章于吐蕃薩斯嘉之地<lb/>
<pb n="KR2b0040_WYG_167-17a"/>
帝即位以大赦得還至是命章還本國仍歸其印<hi>此事據鄭</hi>
<hi>仁趾高麗史修入</hi>　丙辰賜故監察御史觀音保索約勒哈迪<lb/>
宻實妻子鈔各千錠　敕封解州鹽池神曰靈富公<lb/>
虞集赴召至京師除國子司業尋遷祕書少監　二月<lb/>
丁巳朔作顯宗影堂　己未修西畨佛事于壽安山僧<lb/>
四十人三年乃罷　庚申監察御史傅巖起李嘉賓言<lb/>
遼王托克托乘國有隙誅屠骨肉其惡已彰恐懐疑貳如<lb/>
令歸藩譬之縱虎出柙請廢之别立近族以襲其位不<lb/>
<pb n="KR2b0040_WYG_167-17b"/>
報　甲子作佛事命僧百八人及倡優百戲導帝師遊<lb/>
京城　舊制臺憲嵗各舉守令推官二人有罪連坐至<lb/>
是言其不便庚午命中書復於常選擇人用之　壬申<lb/>
上大行皇帝尊諡曰睿聖文孝皇帝廟號英宗國語曰<lb/>
格根　甲戌浙江行省左丞趙簡請開經筵及擇師傅<lb/>
令太子及諸王大臣子孫受學遂命平章政事張珪翰<lb/>
林學士承㫖和塔拉都哩黙色學士呉澄集賢直學士<lb/>
鄧文原以帝範資治通鑑大學衍義貞觀政要等書進<lb/>
<pb n="KR2b0040_WYG_167-18a"/>
講復敇右丞相額森特穆爾領之　丁丑監察御史宋<lb/>
本等言逆賊特克實等雖伏誅其黨樞密副使額森身親<lb/>
弑逆以告變得不死竄嶺南乞早正天討國制範黄金<lb/>
為太廟神主仁宗室主為盜竊去本言在法民間失盜<lb/>
捕之違期不獲猶治罪太常失典守及在京應捕官皆<lb/>
當罷去又言中書宰執日趨禁中固寵茍安兼旬不至<lb/>
中堂壅滯機務乞戒飭臣僚自非入宿衞日必詣所署<lb/>
治事皆不報　戊寅監察御史李嘉賓劾逆黨左阿蘇<lb/>
<pb n="KR2b0040_WYG_167-18b"/>
衞指揮使圖卜特穆爾罷之　癸未加封廣徳路祠山神<lb/>
張真君曰普濟寧國路廣惠王曰福祐　先是至治末<lb/>
詔作太廟議者習見同堂異室之制乃作十三室未及<lb/>
遷奉而國有大故有司疑於昭穆之次命集議之翰林<lb/>
學士呉澄議曰世祖混一天下悉考古制而行之古者<lb/>
天子七廟廟各為宫大祖居中左三廟為昭右三廟為<lb/>
穆神主各以次遞遷其廟之宫頗如今之中書六部夫<lb/>
省部之設亦倣金宋豈以宗廟叙次而不攷古乎時有<lb/>
<pb n="KR2b0040_WYG_167-19a"/>
司以急於行事竟如舊次云　國學舊法每以積分次<lb/>
第貢以出官執政用監丞張起巖議欲廢之而以推擇<lb/>
徳行為務中書左司員外郎許有壬折之曰積分雖未<lb/>
盡善然可得博學能文之士若曰惟徳行之擇其名固<lb/>
佳恐皆厚貌深情專意外飾或懵不能識一丁矣　三<lb/>
月丁亥朔罷徽政院立詹事院　以秘書少監虞集為<lb/>
禮部考試官初集與元明善劇論以相切劘明善言集<lb/>
治諸經惟朱子所定者耳自漢以來先儒所嘗盡心者<lb/>
<pb n="KR2b0040_WYG_167-19b"/>
考之殊未博集初不相下後以明善之言為然每見明<lb/>
經之士即以其言告之至是謂同列曰國家科目之法<lb/>
諸經傳注各有所主者將以一道徳同風俗非欲使學<lb/>
者專門擅業如近代五經學究之固陋也聖經深逺非<lb/>
一人之見可盡試藝之文推其高者取之不必先有主<lb/>
意若先定主意則求賢之心狹而差自此始矣後兩為<lb/>
考官率持是說故所取每稱得人　戊戌廷試進士賜<lb/>
巴拉張益等八十四人及第出身有差㑹試下第者亦<lb/>
<pb n="KR2b0040_WYG_167-20a"/>
賜教官有差　庚子以四川行省平章政事囊嘉特兼<lb/>
宣政院使徃征西畨冦昝巴凌　丙午御大明殿冊巴拜<lb/>
哈斯氏為皇后皇子阿勒濟雅巴為皇太子　己酉以皇<lb/>
子巴特瑪雅爾藏布嗣封晉王　泰寧王邁努卒以其<lb/>
子琳沁多爾濟嗣　庚戌監察御史宋本李嘉賓傅<lb/>
巖起言太尉司徒司空三公之職濫假僧人及㑹福殊<lb/>
祥二院並辱名爵請罷之不報　夏四月己未以珠字<lb/>
詔賜帝師所居薩斯嘉部　庚申作昭聖皇后御容殿<lb/>
<pb n="KR2b0040_WYG_167-20b"/>
於普慶寺　親王圖卜特穆爾還至潭州有詔止之居數<lb/>
月乃行辛酉至上都賜車帳駞馬　癸亥修佛事于夀<lb/>
昌殿　甲子帝如上都以講臣多高年命虞集與侍讀<lb/>
學士王結執經以從集自是嵗嘗在行經筵之制取經<lb/>
史中切於心徳治道者用國語漢文兩進讀潤譯之際<lb/>
患夫陳聖學者未易盡其要指時務者難於極其情每<lb/>
選一時精於其學者為之猶數日乃成一篇集為反覆<lb/>
古今名物之辨以通之然後得以無忤其辭之所達萬<lb/>
<pb n="KR2b0040_WYG_167-21a"/>
不及一則未嘗不退而竊歎也　𤼵兵民築渾河隄<lb/>
辛未月食既　甲戌命咒師作佛事以厭雷　庚辰以<lb/>
風烈月食地震手詔戒飭百官并令大都守臣集議以<lb/>
聞王結昌言於朝曰今朝廷君子小人混淆刑政不明<lb/>
官賞太濫故隂陽錯繆咎徵薦臻宜修政事以弭天變<lb/>
時宿衞士自北方來者復遣歸乃百十為羣剽劫殺人<lb/>
桓州道中既逮捕舒瑪爾節奏釋之蒙古千户使京師宿<lb/>
邸中適民間朱甲妻女車過邸門千户恱之并從者奪<lb/>
<pb n="KR2b0040_WYG_167-21b"/>
以入朱泣訴於中書舒瑪爾莭庇不問於是國子監丞宋<lb/>
本復抗言特克實餘黨未誅仁廟神主盜未得桓州盜未<lb/>
治朱甲寃未伸刑政失度民憤天怨災異之見職此之<lb/>
由辭氣激奮衆皆聳聴　辛巳太廟新殿成　五月丁<lb/>
亥監察御史董鵬南劉濳邊笥慕旺舒卜以災異上言<lb/>
平章奈曼岱宣徽院使特穆爾布哈詹事圖們岱爾黨<lb/>
附逆徒身虧臣節太常守廟不謹遼王擅殺宗親布哈<lb/>
濟蘭矯制亂法皆蒙寛宥甚為失刑乞定其罪以銷天<lb/>
<pb n="KR2b0040_WYG_167-22a"/>
變不允　己丑帝諭都爾蘇曰朕即位以來無一人能<lb/>
執法為朕言者知而不言則不忠且陷人於罪繼自今<lb/>
凡有所知宜悉以聞使朕明知法度斷不敢自縱非獨<lb/>
朕身天下一切政務能守法以行則衆皆乂安反是則<lb/>
天下罹於憂苦矣又曰凡事防之於小則易救之於大<lb/>
則難爾其以朕言明告於衆俾知所慎　壬辰御史臺<lb/>
臣圖固勒寧珠言御史奏災異屢見宰相宜避位以應<lb/>
天變可否仰自聖裁顧惟臣等為陛下耳目有徇私違<lb/>
<pb n="KR2b0040_WYG_167-22b"/>
法者不能糾察慢官失守宜先退避以授賢能帝曰御<lb/>
史所言其失在朕卿等何必遽爾圖固勒又言臣已老<lb/>
病恐誤大事乞先退於是中書省臣額卜德哷勒張珪楊<lb/>
廷玉皆抗疏乞罷丞相舒瑪爾節都爾蘇言比者災異陛<lb/>
下以憂天下為心反躬自責謹遵祖宗聖訓修徳慎行<lb/>
敇臣等各勤乃職手詔至大都居守省臣皆引罪自劾<lb/>
臣等為左右相才下識昬當國大任無所襄贊以致災<lb/>
祲罪在臣等所當退黜諸臣何罪帝曰卿若皆辭避而<lb/>
<pb n="KR2b0040_WYG_167-23a"/>
去國家大事朕孰與圖之宜各相諭以勉乃職　癸巳<lb/>
前翰林學士蘇爾約蘇哈雅卒贈集賢學士追封京兆郡<lb/>
公諡文靖初議科舉事蘇爾約蘇哈雅多所建明忽喟<lb/>
然歎曰辭尊居卑昔賢所尚也今禁林清選與所讓軍<lb/>
資孰髙人將議吾後矣乃稱疾辭還江南賣藥於錢唐<lb/>
市中詭姓名易服色人無有識之者其視死生若晝夜<lb/>
絶不入念慮翛然欲遺世而獨立也　戊戌遷列聖神<lb/>
主於太廟新殿　辛丑循州猺冦長樂縣　丙午御史<lb/>
<pb n="KR2b0040_WYG_167-23b"/>
高奎上書請求直言辨邪正明賞罰帝善其言賜以銀<lb/>
幣　己酉賓州民方二為冦有司捕擒之　癸丑詹事<lb/>
丞和和請如裕宗故事擇名儒輔太子敇中書省臣訪<lb/>
求以聞和和博果宻之子庫庫之兄也敦黙寡言嗜學<lb/>
能文歴山南淮西河南廉訪使皆有政聲　中書平章<lb/>
政事張珪與樞密院御史臺翰林集賢兩院官極論當<lb/>
世得失與左右司員外郎宋文纘詣上都奏之其略曰<lb/>
前宰相特們徳爾奸狡險深隂謀叢出專政十年凡宗<lb/>
<pb n="KR2b0040_WYG_167-24a"/>
戚忤己者巧飾危間隂中以法忠直被誅竄者甚衆始<lb/>
以贓敗諂附權姦實勒們及嬖幸伊埓薩巴之徒茍全<lb/>
其生尋任太子太師未幾仁宗賓天乘時幸變再入中<lb/>
書當英廟之初與實勒們等恩義相許表裏為姦誣殺<lb/>
蕭楊等以快私怨天討元凶實勒們之黨既誅坐要上<lb/>
功遂獲信任諸子内布宿衞外據顯要蔽上抑下杜絶<lb/>
言路賣官鬻獄威福已出由是羣邪並進如逆賊特克實<lb/>
之徒名為義子實其腹心終以遺患構成弑逆其子索<lb/>
<pb n="KR2b0040_WYG_167-24b"/>
諾木與逆謀所由來者漸矣雖剖棺戮尸夷滅其家猶<lb/>
不足以蔽罪今復囘給所籍家產諸子尚在京師夤縁<lb/>
再入宿衞世祖時阿哈瑪特貪殘敗事雖死猶正其罪況<lb/>
如特們德爾之姦惡者哉臣等議宜遵成憲仍籍特們<lb/>
德爾家產逺竄其子孫外郡以懲大姦特克實之黨結謀<lb/>
弑逆天下之人痛心疾首比奉㫖諸王諳達布哈等亦<lb/>
己流竄逆黨脅從者衆何可盡誅後之言事者其勿復<lb/>
舉臣等議古法弑逆凡在官者殺無赦聖朝立法强盜<lb/>
<pb n="KR2b0040_WYG_167-25a"/>
劫殺庶民其同情者猶且首從俱罪況弑逆之黨天地<lb/>
不容宜誅諳達布哈之徒以謝天下遼王托克托位冠宗<lb/>
室居鎮遼東乘國有變報復讐忿殺親王妃主百餘人<lb/>
分其羊馬畜產殘忍骨肉聞者切齒今不之罪乃復厚<lb/>
賜放還臣恐國之紀綱由此不振且遼東地廣素號重<lb/>
鎮若使托克托久居彼既縱肆將無忌憚況令死者含寃<lb/>
感傷和氣宜削奪其爵土置之他所以彰天威武備卿<lb/>
濟勒前太尉布哈以累朝待遇之隆俱致高列不思補<lb/>
<pb n="KR2b0040_WYG_167-25b"/>
報專務奸欺矯制令鷹師强收鄭國寶妻果斡刑曹逮<lb/>
鞫服實竟原其罪夫匹婦衘寃三年不雨以此論之即<lb/>
非細務宜以濟勒布哈仍付刑曹鞫正其罪賈胡中賣寳<lb/>
物始自成宗分珠寸石售直數萬以經國有用之鈔而<lb/>
易此不濟饑寒之物又非有司聘要和買大抵皆時貴<lb/>
與商賈中寶之人妄稱呈獻冒給回賜高其直且十倍<lb/>
蠶蠧國財暗行分用宜下令禁止其累朝未酬寶價俟<lb/>
國用饒給日議之比者建西山寺損軍害民費以億萬<lb/>
<pb n="KR2b0040_WYG_167-26a"/>
計近詔雖已罷之又聞姦人乘間奏請復欲興修宜守<lb/>
前詔示民有信蕭拜珠楊多爾濟等枉遭誣陷籍其家<lb/>
以分賜人比奉明詔還給元業子孫奉祀家廟修葺茍<lb/>
完未及寧處復以其家財仍賜舊人止酬其直即與再<lb/>
罹斷没無異宜如前詔以元業還之量其直以酬後所<lb/>
賜者則人無寃憤矣額森特穆爾之徒遇朱太醫妻女<lb/>
過省門外强拽以入姦宿館所事聞有司以扈從上都<lb/>
為解竟弗就鞫宜遵世祖成憲以姦人付有司鞫之廣<lb/>
<pb n="KR2b0040_WYG_167-26b"/>
州東莞縣大步海及惠州珠池始自大徳元年姦民劉<lb/>
進程連言利分蜑户七百餘家官給之糧三年一採僅獲<lb/>
小珠五兩六兩入水為蟲魚傷死者衆遂罷珠户為民<lb/>
其後同知廣州路事塔齊爾等又獻利於實勒們創設<lb/>
提舉司監採廉訪司言其擾民復罷歸有司既而内正<lb/>
少卿魏阿勒逹爾冒啟中㫖馳驛督採耗廩食疲民驛非<lb/>
世祖舊制請悉罷之特克實弑逆之變學士布哈指揮布<lb/>
延和爾院使托果斯皆以無罪死特們德爾專權之際<lb/>
<pb n="KR2b0040_WYG_167-27a"/>
御史徐元素以言事鎖項死東平及賈圖沁布哈之屬<lb/>
皆未申理宜追贈死者優叙其子孫内外增置官署員<lb/>
冗俸濫白丁驟陞出身入流壅塞日甚軍民俱蒙其害<lb/>
宜悉遵世祖成憲凡至元三十年已後改陞創設員冗<lb/>
者悉減併除罷之自古聖君惟誠於治政可以動天地<lb/>
感鬼神未嘗徼福於僧道也至元三十年醮祠佛事之<lb/>
目止百有二大徳七年再立功徳使司積五百有餘僧<lb/>
徒又復營幹近侍買作佛事嵗用鈔數千萬錠僧徒貪<lb/>
<pb n="KR2b0040_WYG_167-27b"/>
慕貨利畜養妻子彼既行不修潔適足䙝慢天神何以<lb/>
要福比年佛事愈繁累朝享國不永致災愈速事無應<lb/>
驗斷可知矣宜罷功徳使司其在至元三十年以前及<lb/>
累朝忌日醮祠佛事名目止令宣政院主領修舉餘悉<lb/>
減罷游惰之徒妄投宿衞部屬及宦者女紅太醫隂陽<lb/>
之屬不可勝數一人收籍一門蠲復一嵗所請衣馬芻<lb/>
糧數十户所徵入不足以給之耗國損民為甚宜如世<lb/>
祖時支請之數給之餘悉簡汰昝巴凌盜始者劫殺使<lb/>
<pb n="KR2b0040_WYG_167-28a"/>
臣利其財物而已至用大師期年不戢傷我士卒費國<lb/>
資糧宜遣良使抵巢招諭仍敇邊吏勿生事則逺人格<lb/>
矣世祖時淮北内地惟輸丁稅特們德爾為相專務聚<lb/>
斂遣使括勘兩淮河南田土重併科糧又以兩淮荆襄<lb/>
沙磧作熟收徵徼名興利農民流徙宜如舊制止徵丁<lb/>
稅其括勘之糧及沙磧之稅悉除之世祖左右之臣雖<lb/>
甚愛幸未聞無功而給一賞者比年賞賜泛濫蓋因近<lb/>
侍之人窺伺天顏喜恱之際或稱乏財無居或稱嫁女<lb/>
<pb n="KR2b0040_WYG_167-28b"/>
娶婦或以技物呈獻遞互奏請要求賞賜既傷財用復<lb/>
啟倖門自今以後非有功勲勞效著明實蹟不宜加以<lb/>
賞賜乞著為令議凡數千言辭甚剴切六月庚申珪至<lb/>
上都奏上帝不允珪復進曰臣聞日食修徳月食修刑<lb/>
應天以實不以文動民以行不以言刑政失平故天象<lb/>
應之惟陛下矜察允臣等議乞悉行之帝終不能用<lb/>
癸亥作禮拜寺於上都及大同路給鈔四萬錠　丙寅<lb/>
遣使詔諭昝巴凌　遣庫庫楚等詣高麗取女子三十<lb/>
<pb n="KR2b0040_WYG_167-29a"/>
人　廣西左右兩江黃勝許岑世興乞遣其子弟朝貢<lb/>
許之　丁卯大幄殿成　作辰類坐靜佛寺　辛未修黒<lb/>
雅滿達噶佛事于水晶殿　癸酉帝受佛戒於帝師<lb/>
己卯詔疏決繫囚存恤軍士免天下和買雜役三年蜑<lb/>
户差稅一年逺仕瘴地身故不得歸𦵏妻子流落者有<lb/>
司資給遣還仍著為令　雲南大理路你囊為冦　是<lb/>
月大同渾源河真定滹沱河陜西渭水黒水渠州江水<lb/>
皆溢並漂民廬舎　秋七月丙戌思州平茶楊大車酉<lb/>
<pb n="KR2b0040_WYG_167-29b"/>
陽州冉世昌冦小石耶凱江等寨調兵捕之　癸卯罷<lb/>
廣州福建等處採珠蜑户為民仍免差稅一年　丁未<lb/>
中書省臣言東宫衞士先朝止三千人今增至萬七千<lb/>
請命詹事院汰去仍依舊制從之　戊申以籍入特們<lb/>
德爾及子巴勒丹觀音努貲產給還其家　是月朝邑楚<lb/>
丘開州濮陽黃河溢固安州清河溢任縣沙澧洺水皆<lb/>
溢真定廣平廬州十一郡雨傷稼龍慶州雨雹大如雞<lb/>
卵平地深三尺定州屯河溢山崩免河渠營田租餘賑<lb/>
<pb n="KR2b0040_WYG_167-30a"/>
恤有差　廣西慶逺猺酋潘父絹等率衆來降署為簿<lb/>
尉等官有差　加封温州故平陽侯曰英烈侯　八月<lb/>
丁巳禁言赦前事　庚申市牝馬萬匹取湩酒　辛亥<lb/>
賜親王圖卜特穆爾鈔三千錠　庚午作中宫金脊殿<lb/>
辛未繪帝師帕克斯巴像十一頒各行省俾塑祀之　丁<lb/>
丑帝至自上都　罷浚玉泉山河役　癸未秦州成紀<lb/>
縣大雨山崩水溢壅土至來谷河成丘阜　九月丙申<lb/>
葺太祖神御殿　乙巳昭獻元聖皇后忌日修佛事飯<lb/>
<pb n="KR2b0040_WYG_167-30b"/>
僧萬人　癸丑奉元路長安縣大雨灃水溢延安路洛<lb/>
水溢　冬十月庚申命左右相日值禁中有事則赴中<lb/>
書　己巳雲南車里蠻為冦遣鄂爾多奉詔招諭之其<lb/>
酋乃出降　壬申真州珠金沙河呉江州諸河淤塞詔<lb/>
有司傭民丁浚之　丙子命帝師作佛事於延春閣<lb/>
丁丑封親王圖卜特穆爾為懐王賜金印　徙封雲南王<lb/>
旺沁為梁王仍以其子特穆爾襲封雲南王　十一月<lb/>
己丑命道士修醮事辛丑造金寶盖飾以七寶貯佛舎<lb/>
<pb n="KR2b0040_WYG_167-31a"/>
利　甲辰作歇山鹿頂樓於上都　十二月乙卯雲南<lb/>
猺阿吾及歪鬧為冦行省督兵捕之　庚申同州地震<lb/>
有聲如雷　癸亥鹽官州海水溢屢壊隄障浸城郭遣<lb/>
使祀海神仍與有司視形勢所便還請疊石為塘帝曰<lb/>
築塘是重勞吾民也其增石囤扞禦庶天其相之　丙<lb/>
寅命翰林國史院纂修英宗顯宗實録　敇内外百官<lb/>
凡行朝賀等禮雨雪免朝服　辛未新作棕殿成　乙<lb/>
亥太白經天　曲赦重囚三十八人為三宫祈福　䕫<lb/>
<pb n="KR2b0040_WYG_167-31b"/>
路容米洞蠻田先什用等九洞為冦四川行省遣使諭<lb/>
降五洞餘發兵捕之　太子賓客巴圖江浙行省平章<lb/>
博羅歡之次子也以疾辭職寓居高郵英宗命為江南<lb/>
行臺御史大夫巴圖固辭詔以平章之禄歸養於家復<lb/>
賜鈔十萬緡所服藥酒空青詔遣使江南訪求之巴圖<lb/>
辭謝曰臣曩膺重寄深懼弗稱況敢叨濫厚禄以受重<lb/>
賜乎并以所給平章之禄歸有司是嵗還京師卒朝廷<lb/>
知其貧賻鈔二萬五千貫御史奏益一萬貫仍還所辭<lb/>
<pb n="KR2b0040_WYG_167-32a"/>
禄妻鴻吉哩氏弗受曰始巴圖仕於朝不敢虚受廩禄<lb/>
今没矣茍受是禄非其意也卒辭之　王克敬為兩浙<lb/>
鹽運使司首減紹興民食鹽五千引温州逮犯私鹽者<lb/>
以一婦人至怒曰豈有逮婦人千百里外與吏卒雜處<lb/>
者汚教甚矣自今毋得逮婦人建議著為令<lb/>
　<lb/>
　<lb/>
　<lb/>
<pb n="KR2b0040_WYG_167-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑後編卷一百六十七<lb/>
</p>
<p>
</p>
  </div>
</body>
</text>
</TEI>
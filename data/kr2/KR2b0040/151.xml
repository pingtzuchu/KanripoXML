<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編卷一百五十一</head> <lb/>
    <p>
<pb n="KR2b0040_WYG_151-1a"/>
欽定四庫全書<lb/>
　資治通鑑後編卷一百五十一<lb/>
　　　　　　　　　　　刑部尚書徐乾學撰<lb/>
　宋紀一百五十一<lb/>
　　孝恭懿聖皇帝<hi>起柔兆困敦正月盡十二月凡一年</hi>
徳祐二年春正月丁卯朔元兵蟻附登潭州城知衡州<lb/>
長沙尹榖寓城中時方為二子行冠禮或曰此何時行<lb/>
此迂闊事榖曰正欲令兒曹冠帶見先人於地下耳既<lb/>
<pb n="KR2b0040_WYG_151-1b"/>
畢禮乃積薪扃户朝服望闕拜已即縱火自焚鄰家救<lb/>
之火熾不可前但遥見烈焰中榖正冠危坐闔門少長<lb/>
皆死李芾命酒酹之字榖曰尹榖實男子也先我就義<lb/>
矣因留賔佐㑹飲夜傳令猶手書盡忠字為號飲逹旦<lb/>
諸賔佐出參議楊霆赴園池死芾坐熊湘閣召帳下沈<lb/>
忠遺之金曰吾力竭分當死吾家人亦不可辱於俘汝<lb/>
盡殺之後殺我忠伏地叩頭辭以不能芾固命之忠泣<lb/>
而諾取酒飲其家人盡醉乃徧刄之芾亦引頸受刄忠<lb/>
<pb n="KR2b0040_WYG_151-2a"/>
縱火焚其居還家殺其妻子復至火所大慟舉身投地<lb/>
自刎幕僚陳億孫顔應焱鍾蜚英皆死潭民聞之多舉<lb/>
家自盡城無虚井縊林木者相望守將呉繼明劉孝忠<lb/>
以城降元兵利於鹵掠欲屠之行省郎中華善宣言曰<lb/>
拒我師者宋將耳其民何罪既受其降即是吾民殺之<lb/>
何忍且今列城多未附降而殺之是堅其效死之心也<lb/>
阿爾哈雅從之由是袁連衡永郴全道桂陽武岡皆降<lb/>
寳慶通判曽如驥亦不屈死芾為人剛介不畏彊禦臨<lb/>
<pb n="KR2b0040_WYG_151-2b"/>
事精敏奸猾不能欺且強力過人自旦治事至暮無倦<lb/>
容夜率至三鼓始休五鼓復起視事望之凛然若神明<lb/>
而好賢禮士亦復藹然可親雖一藝小善必奬薦之居<lb/>
官亷家無餘貲榖性剛直莊厲士友皆嚴憚之居官亷<lb/>
正有聲丁内艱家居教授諸生舉動有禮毎行市中市<lb/>
人相謂曰是必尹先生門人也至是死節諸生往哭之<lb/>
者數百人霆自少以志節聞辟京湖制置司幹官時吕<lb/>
文徳為帥素侮慢士常試以難事霆倉卒立辦皆合其<lb/>
<pb n="KR2b0040_WYG_151-3a"/>
意一日謂霆曰朝廷有宻㫖出師䇿應淮東誰可往者<lb/>
即對曰某將可又曰兵器糧草若何即對曰某營兵馬<lb/>
某庫器甲某處石矢芻糧口占授吏頃刻案成文徳大<lb/>
驚曰平生輕文人以其不事事也君材幹若此何官不<lb/>
可為吾何敢不敬後通判江陵江陵雄據上流表裏襄<lb/>
漢兵民雜處庶務叢集霆隨事裁决處之泰然霆有<lb/>
心計善出竒應變故所至有能聲　元吕師䕫與萬户<lb/>
武秀分定江東地謝枋得以兵逆之使前鋒呼曰謝提<lb/>
<pb n="KR2b0040_WYG_151-3b"/>
刑來師䕫軍馳至射之矢及馬前枋得走入安仁調淮<lb/>
士張孝忠逆戰團湖坪矢盡孝忠揮雙刄擊殺百餘人<lb/>
前軍稍却後軍繞出孝忠後衆驚潰孝忠中流矢死馬<lb/>
奔歸枋得坐敵樓見之曰馬歸孝忠敗矣遂奔信州師<lb/>
䕫陷安仁及信州枋得變姓名入建寧唐石山轉茶坂<lb/>
寓逆旅中日夜麻衣躡草履東郷而哭人不識之以為<lb/>
病也已而去賣卜建陽市中有來卜者惟取米屨委以<lb/>
錢率謝不取其後人稍稍識之多延至家使為子弟論<lb/>
<pb n="KR2b0040_WYG_151-4a"/>
學　參知政事陳文龍同僉書樞宻院事黄鏞遁辛未<lb/>
以呉堅為左丞相兼樞宻使端明殿學士常楙參知政<lb/>
事日午宣麻慈元殿文班止六人諸關兵皆潰知嘉<lb/>
興府劉漢傑以城降元　元兵圍安吉州知州趙良淳<lb/>
與提刑徐道隆同守范文虎致書誘良淳降良淳焚<lb/>
書斬使及元兵廹臨安道隆召入衛良淳率衆獨守夜<lb/>
苃舍陴上既而戍將呉國定開門納元兵良淳命車歸<lb/>
府兵士止之曰侍郎何自苦良淳叱去之閉閤自經道<lb/>
<pb n="KR2b0040_WYG_151-4b"/>
隆未至臨安元兵追及之一軍盡没道隆見執守者稍<lb/>
怠赴水死長子載孫亦赴水死良淳汝愚之曽孫道隆<lb/>
婺州武義人也　癸酉熒惑犯歲星　陸秀夫自元軍<lb/>
還言巴延不肯從伯姪之稱太皇太后命用臣禮陳宜<lb/>
中難之太皇太后涕泣曰茍存社稷稱臣非所較也乙<lb/>
亥遣監察御史劉岊如巴延軍奉表稱臣上尊號歲貢<lb/>
銀絹二十五萬兩匹乞存境土以奉蒸嘗且約巴延㑹<lb/>
長安鎮以輸平　己卯參知政事常楙遁以夏士林僉<lb/>
<pb n="KR2b0040_WYG_151-5a"/>
書樞宻院事士林亦遁獨三學生誓死不去　癸未進<lb/>
封吉王昰為益王判福州信王昺為廣王判泉州先是<lb/>
召文天祥知臨安府天祥辭不拜請以福王秀王判臨<lb/>
安以係民望身為少尹以死衛宗廟又乞命吉王信王<lb/>
鎮閩廣以圖興復俱不許至是宗親復請太皇太后從<lb/>
之以駙馬都尉楊鎮及楊淑妃弟亮節俞充容弟如珪<lb/>
提舉二王府事　召留夣炎不至以為江東西湖南北<lb/>
宣撫大使　陳宜中以元不許和計無所出乃率羣臣<lb/>
<pb n="KR2b0040_WYG_151-5b"/>
入宫請遷都太皇太后不許宜中慟哭以請太皇太后<lb/>
命具裝及暮宜中不入太皇太后怒曰吾初不欲遷而<lb/>
大臣數以為請顧欺我耶脱簮珥投之地遂閉閤羣臣<lb/>
請見皆不納盖宜中實以翌日行倉卒失於陳奏耳<lb/>
元巴延至長安鎮陳宜中違約不往議事甲申巴延進<lb/>
次臯亭山阿嘍罕董文炳之師皆㑹遊騎至臨安北關<lb/>
文天祥張世傑請移三宫入海而已帥衆背城一戰宜<lb/>
中不許白太皇太后遣監察御史楊應奎上傳國璽降<lb/>
<pb n="KR2b0040_WYG_151-6a"/>
表曰宋國主㬎謹百拜奉表言㬎眇然㓜冲遭家多難<lb/>
權奸賈似道背盟誤國至勤興師問罪㬎非不欲遷避<lb/>
以求茍全今天命有歸㬎將焉往謹奉太皇太后命削<lb/>
去帝號以兩浙福建江東西湖南二廣四川兩淮見存<lb/>
州郡悉上聖朝為宗社生靈祈哀請命伏望聖慈埀念<lb/>
不忍㬎三百餘年宗社遽至隕絶曲賜存全則趙氏子<lb/>
孫世世有頼不敢弭忘巴延受之遣使召陳宜中出議<lb/>
降事而使囊嘉特奉璽表赴上都是夜宜中遁歸温州<lb/>
<pb n="KR2b0040_WYG_151-6b"/>
之清澳　張世傑劉師勇及蘇留義以朝廷不戰而降<lb/>
各以所部去世傑次於定海元石國英使都統卞彪説<lb/>
世傑降世傑以彪來從已俱南也椎牛享之酒半彪從<lb/>
容為言世傑大怒斷彪舌磔之於巾子山師勇至海上<lb/>
見時不可為憂憤縱酒卒　楊應奎自北軍還言巴延<lb/>
欲執政面議乙酉太皇太后以文天祥為右丞相兼樞<lb/>
宻使都督諸路軍馬丙戌以家鉉翁僉書樞宻院事賈<lb/>
餘慶同僉書樞宻院事知臨安府　元巴延下令禁軍<lb/>
<pb n="KR2b0040_WYG_151-7a"/>
士入城違者以軍法從事復遣吕文煥賫榜諭臨安中<lb/>
外軍民安堵如故時三司衛兵白晝殺人閭里小民乘<lb/>
時剽殺令下民大悦　戊子命文天祥同呉堅謝堂賈<lb/>
餘慶使元軍先是天台杜滸糾合四千人來勤王當國<lb/>
者不省往見天祥于西湖上天祥奬異之至是聞天祥<lb/>
北使倡言於朝以為斷斷不可當事遂去之滸隨天祥<lb/>
北行天祥見巴延於明因寺據胡牀中坐辭色慷慨<lb/>
因説巴延曰本朝承帝王正統衣冠禮樂之所在北朝<lb/>
<pb n="KR2b0040_WYG_151-7b"/>
將以為與國乎抑將毁其社稷也巴延以北詔為辭言<lb/>
社稷必不動百姓必不殺天祥曰爾國前後與我國約<lb/>
多失信今兩國丞相親定盟好北朝若欲以為與國請<lb/>
退兵平江或嘉興然後議歲幣與金帛犒師北朝全兵<lb/>
以還策之上若欲毁其宗社則淮浙閩廣尚多未下利<lb/>
鈍未可知兵連禍結必自此始巴延語漸不遜天祥曰<lb/>
我南朝狀元宰相但欠一死報國刀鋸鼎鑊非所懼也<lb/>
巴延辭屈諸將相顧動色巴延見天祥舉動不常疑<lb/>
<pb n="KR2b0040_WYG_151-8a"/>
有異志留之軍中遣堅等還天祥怒數請歸曰我此來<lb/>
為兩國大事何故留我巴延曰勿怒君為宋大臣責任<lb/>
非輕今日之事正當與我共之令萬户䝉古岱宣撫索<lb/>
多羈縻之且以其降表不稱臣仍書宋號遣程鵬飛洪<lb/>
君祥偕賈餘慶來易之駙馬都尉楊鎮等奉益王廣王<lb/>
走婺州楊淑妃秀王與擇從行　辛卯元張洪範孟祺<lb/>
程鵬飛齎所易宋稱臣降表至軍前　二月丁酉朔日<lb/>
中有黒子相盪帝率文武百僚詣祥曦殿望元闕上表<lb/>
<pb n="KR2b0040_WYG_151-8b"/>
乞為藩輔　元巴延承制以臨安為兩浙大都督府命<lb/>
䝉古岱范文虎入城治都督事又令程鵬飛取太皇太<lb/>
后手詔及三省樞宻院呉堅賈餘慶等檄諭天下州郡<lb/>
降附執政皆署家鉉翁獨不署鵬飛命縛之鉉翁曰中<lb/>
書省無縛執政之理歸私第以待命可也乃止　元巴<lb/>
延進屯湖州市復令李文煥及范文虎慰諭太皇太后<lb/>
文煥因使人上表謝而出有曰兹銜北命來抗南師視<lb/>
以犬馬報以仇讐非曰子弟攻其父母不得已也尚何<lb/>
<pb n="KR2b0040_WYG_151-9a"/>
言哉巴延令張惠阿嘍罕董文炳張𢎞範索多等封府<lb/>
庫收史館祕省圖書及百司符印告勑罷官府及侍衛<lb/>
軍　壬寅罷遣文天祥所部勤王兵以賈餘慶為右丞<lb/>
相兼樞宻使劉岊同僉書樞宻院事與呉堅謝堂家鉉<lb/>
翁並充祈請使詣元大都餘慶兇狡殘忍岊狎邪小人<lb/>
皆乘時竊美官謂使畢即歸不以為意謝堂獨納賂北<lb/>
軍得先歸　元巴延引文天祥與呉堅等同坐天祥面<lb/>
斥賈餘慶賣國且責巴延失信吕文煥從旁諭解之天<lb/>
<pb n="KR2b0040_WYG_151-9b"/>
祥并斥文煥及其姪師孟父子兄弟受國厚恩不能以<lb/>
死報國乃合族為逆尚何言文煥等慙恚遂與餘慶共<lb/>
勸巴延拘天祥令隨祈請使北行是日元兵屯錢塘江<lb/>
沙上臨安人方幸波濤大作一洗而空之潮三日不至<lb/>
　丁未元詔諭臨安新附府州司縣官吏軍民人等曰<lb/>
間者行中書省右丞相巴延違使來奏宋母后㓜主暨<lb/>
諸大臣百官已於正月十八日齎璽綬奉表降附朕惟<lb/>
自古降王必有朝覲之禮已遣使特往迎致爾等各守<lb/>
<pb n="KR2b0040_WYG_151-10a"/>
職業其勿妄生疑畏凡歸附前犯罪悉從原免公私逋<lb/>
欠不得徵理一應抗拒王師及逃亡嘯聚者並赦其罪<lb/>
百官有司諸王邸第三學寺監祕省史館及禁衛諸司<lb/>
各宜安居所在山林河泊除巨木花果外餘物權免徴<lb/>
稅祕書省圖書太常寺祭器樂器法服樂工鹵簿儀衛<lb/>
宗正譜牒天文地理圖册凡典故文字并户口版籍盡<lb/>
仰收拾前代聖賢之後髙尚儒醫僧道通曉天文厯數<lb/>
并山林隠逸名士即所在官司具以名聞名山大川寺<lb/>
<pb n="KR2b0040_WYG_151-10b"/>
觀廟宇并前代名人遺跡不許拆毁鰥寡孤獨不能自<lb/>
存之人量加贍給於是巴延就遣宋内侍王埜入宫收<lb/>
宋衮冕圭壁符璽及宫中圖籍寳玩車輅輦乘鹵簿麾<lb/>
仗等物　益王廣王自嘉㑹門出渡浙江而南巴延聞之<lb/>
遣范文虎將兵追之楊鎮得報即還曰我將就死於彼<lb/>
以緩追兵楊亮節等遂負二王及楊淑妃徒歩匿山中<lb/>
七日統制張全以兵數十人追及遂同走温州　是月<lb/>
夏貴以淮西叛降元初阿珠屯淮南東道其西道屬之<lb/>
<pb n="KR2b0040_WYG_151-11a"/>
萬户昻吉爾俾駐和州進攻廬州貴以書扺巴延曰毋<lb/>
費國力攻奪邊城若行都歸附邊城焉往至是舉所部<lb/>
納欵元以貴為淮西安撫使洪福貴家僮也從貴積勞<lb/>
知鎮巢軍貴既北降招福不聴使其從子往福斬之元<lb/>
兵攻城乆不㧞貴至城下好語紿福請單騎入城福信<lb/>
之門發伏兵起執福父子屠其城貴莅殺福一門福子<lb/>
大源大淵呼曰法止誅首謀何乃舉家為戮福叱曰以<lb/>
一命報宋朝何至告人求活耶次及福福大罵數貴不<lb/>
<pb n="KR2b0040_WYG_151-11b"/>
忠請身南向死以明不背國聞者流涕　元人索宫女<lb/>
内侍及諸藥官宫女赴水死者以百數　三月丁丑元<lb/>
巴延入臨安城建大將旗鼓率左右翼萬户廵城觀潮<lb/>
於浙江又登獅子峰觀臨安形勢部分諸將以獨松關<lb/>
守將張濡嘗殺亷希賢斬之籍其家時福王與芮自紹<lb/>
興至巴延深慰之太皇太后及帝欲與相見巴延固辭<lb/>
曰未入朝無相見之禮明日發臨安安塔哈孟祺等入<lb/>
宫宣詔趣帝及全太后入覲祺讀至免繫頸牽羊之<lb/>
<pb n="KR2b0040_WYG_151-12a"/>
語太后泣謂帝曰荷天子聖慈活女宜拜謝禮畢帝與<lb/>
太后肩輿出宫太皇太后以疾留内與芮及沂王乃猷<lb/>
度宗母隆國夫人黄氏并楊鎮謝堂髙應松庶僚劉裦<lb/>
然等及三學諸生皆行太學生徐應鑣與其二子琦崧<lb/>
女元娘同赴井死應鑣衢州江山人　元巴延北還承<lb/>
制留阿嘍罕董文炳經略閩浙以䝉固岱鎮江西索多<lb/>
鎮浙東㑹江西都元帥宋都木達言宋二王在閩廣聚兵<lb/>
將攻江西乃遣達實移軍與李恒吕師䕫㑹阿嘍罕文<lb/>
<pb n="KR2b0040_WYG_151-12b"/>
炳同取未下州縣以追二王　閠月陸秀夫蘇劉義<lb/>
等聞二王走温州繼追及於道遣人召陳宜中於清澳<lb/>
宜中來謁復召張世傑於定海世傑亦以所部兵來温<lb/>
之江心寺舊有髙宗南奔時御座衆相率哭座下奉益<lb/>
王昰為天下兵馬都元帥廣王昺副之發兵除吏以秀<lb/>
王與檡為福建察訪使先入閩中撫吏民諭同姓檄召<lb/>
諸路忠義同奬王室㑹太皇太后遣二宦者以兵百人<lb/>
召二王還臨安宜中等沉其兵於江中遂入閩時黄萬<lb/>
<pb n="KR2b0040_WYG_151-13a"/>
石降元以嘗為福建漕使欲取全閩為己功汀建諸州<lb/>
方謀從萬石送欵聞二王至復閉門以拒萬石南劍守<lb/>
臣林起鼇遣軍逐之萬石敗走其將士多來歸兵勢稍<lb/>
振宜中等遂傳檄嶺海言夏貴已復瀕江州郡元諸戍<lb/>
將以江路既絶不可北歸皆欲託計事還静江獨廣西<lb/>
宣慰使史格曰君等勿為虚聲所懼待貴踰嶺審不<lb/>
可北歸取途雲南未為不可豈敢輒棄戍哉元行省又<lb/>
欲棄廣之肇慶徳慶封州并戍梧州亦為格所沮格<lb/>
<pb n="KR2b0040_WYG_151-13b"/>
天澤子也　全太后與帝隨元兵北行至𤓰州李庭芝<lb/>
與姜才涕泣誓將士出兵奪兩宫將士皆感泣乃盡㪚<lb/>
金帛犒兵以四萬人夜擣𤓰洲戰三時衆擁帝避去才<lb/>
追戰至浦子市夜猶不退呼遜使人招之才曰吾寧死<lb/>
豈作降將軍耶真州苗再成亦謀奪駕不克　夏四<lb/>
月元郝經歸見元主賜宴大庭咨以政事其從行者賞<lb/>
賚有差　先是文天祥至鎮江與其客杜滸等十二人<lb/>
夜亡入真州安撫使苗再成出迎喜且泣曰兩淮兵足<lb/>
<pb n="KR2b0040_WYG_151-14a"/>
以興復特二閫少隙不能合從耳時猶未知夏貴納欵<lb/>
故再成以二閫為言天祥問計將安出再成曰今先約<lb/>
淮西兵趣建康彼必悉力以扞吾西兵指揮淮東諸將<lb/>
以通泰兵攻灣頭以髙郵寳應淮安兵攻楊子橋以揚<lb/>
兵攻𤓰歩吾以舟師直擣鎮江同日大舉灣頭楊子橋<lb/>
皆沿江脆兵且日夜望我師之至攻之即下合攻𤓰歩<lb/>
之三面吾自江中一面薄之雖有智者亦不能為之謀<lb/>
矣𤓰歩既舉以淮東兵入京口淮西兵入金陵要其歸<lb/>
<pb n="KR2b0040_WYG_151-14b"/>
路其大帥可坐致也天祥大稱善即以書遺李庭芝遣<lb/>
使四出結約初天祥未至真時揚有逸卒言元宻遣一<lb/>
丞相入真州説降矣庭芝信之以天祥為元説降也使<lb/>
再成亟殺之再成不忍紿天祥出相城壘以制司文字<lb/>
示之閉之門外乆之復遣二路分覘天祥果説降者即<lb/>
殺之二路分與天祥語見其忠義亦不忍殺導之如揚<lb/>
四鼓扺城下聞候門者談制置司下令捕文丞相甚急<lb/>
衆相顧吐舌天祥乃變姓名為清江劉洙東入海道遇<lb/>
<pb n="KR2b0040_WYG_151-15a"/>
元兵伏環堵中得免饑莫能起從樵者乞得餘糝羮行<lb/>
入板橋元兵又至衆走伏叢篠中元兵入索之虞候張<lb/>
慶矢中目身被二創執杜滸金應以去滸應解所懷金<lb/>
與卒得逸募二樵者以蕢荷天祥至髙郵嵇家莊嵇<lb/>
聳迎天祥至家遣子徳潤衛送至泰州遂由通州汎海<lb/>
以求二王是月始得扺温州<lb/>
　　端宗裕文昭武愍孝皇帝<lb/>
景炎元年五月乙未朔天下兵馬都元帥益王昰即皇<lb/>
<pb n="KR2b0040_WYG_151-15b"/>
帝位於福州改元曰景炎遥上天瑞皇帝尊號為孝恭<lb/>
懿聖皇帝又上太皇太后尊號冊楊淑妃為皇太妃進<lb/>
封廣王昺為衛王升福州為福安府以大都督府為埀<lb/>
拱殿便㕔為延和殿王剛中知福安府是日有大聲出<lb/>
府中衆皆驚仆福州城南壁忽崩七里　初呉堅等使<lb/>
元不得命留館中髙應松絶粒不語七日而卒賈餘慶<lb/>
病死家鉉翁聞國亡旦夕哭泣不食飲者數日元主髙<lb/>
其節欲尊官之鉉翁辭不受孝恭懿聖皇帝及全太后<lb/>
<pb n="KR2b0040_WYG_151-16a"/>
至燕堅鉉翁迎謁伏地流涕稱謝奉使無狀不能保存<lb/>
宗社帝太后遂赴上都丙申見元主於大安殿降封為<lb/>
瀛國公凡家貲在杭越者有司輦至京師付之有隨駕<lb/>
内嬪某氏或欲犯之不從自經死有留題於裙帶曰誓<lb/>
不辱國誓不辱身<hi>考異元史世祖紀五月乙未朔巴延以宋主㬎至上都制授㬎開府儀同</hi>
<hi>三司檢校大司徒封瀛國公宋史瀛國公紀作丙申今從之</hi>　以陳宜中為左丞相<lb/>
兼樞宻使都督諸路軍馬陳文龍劉黼參知政事張<lb/>
世傑為樞宻副使陸秀夫直學士院蘇劉義主管殿前司<lb/>
<pb n="KR2b0040_WYG_151-16b"/>
　召李庭芝為右丞相姜才為保康軍承宣使　召故<lb/>
相葉夢鼎為少師充太一宫使夢鼎聞命即航海赴之<lb/>
道梗不能進南向慟哭而還　詔以趙溍為江西制置<lb/>
使進兵邵武謝枋得為江東制置使進兵饒州李世逵<lb/>
方興等進兵浙東呉浚為江西招諭使鄒鳯副之毛統<lb/>
由海道至淮約兵㑹合仍詔傳卓翟國秀等分道出兵<lb/>
時枋得敗走已不能軍　文天祥至福安拜右丞相兼<lb/>
樞宻使都督諸路軍馬天祥以國事皆决於陳宜中議<lb/>
<pb n="KR2b0040_WYG_151-17a"/>
論多不合固辭不拜乃以為樞宻使同都督天祥使吕<lb/>
武招豪傑於江淮杜滸募兵於温州　元主召宋降將<lb/>
問曰汝等何降之易耶對曰賈似道專國毎優禮文士<lb/>
而輕武臣臣等乆積不平故望風送欵元主遣董文忠<lb/>
語之曰似道實輕汝曹特似道一人之過汝主何負焉<lb/>
正如汝言則似道輕汝也固宜　元巴延入朝元主命<lb/>
百官郊迎以勞之既至拜同知樞宻事以陵州藤州户<lb/>
六千為食邑罷直學士院陸秀夫陳宜中以秀夫乆在<lb/>
<pb n="KR2b0040_WYG_151-17b"/>
兵間知軍務毎事咨訪始行秀夫亦悉心賛之旋與宜<lb/>
中議不合宜中使言者劾罷之謫居潮州　時衢婺諸<lb/>
州皆復起兵元董文炳謂索多曰嚴州不守臨安必危<lb/>
公往鎮之未十日諸州連兵來攻索多拒戰三閲月復<lb/>
陷婺州衢守備甚嚴索多率縂管髙興等鼓譟先登㧞<lb/>
其城權知府事蕭雷龍脱走與同里人黄廵檢起兵時<lb/>
元兵四合雷龍度不可支與黄廵檢及麾下數人奔入<lb/>
閩未出境為同安武人徐浚冲獲送縣縣尹劉聖仲素<lb/>
<pb n="KR2b0040_WYG_151-18a"/>
與雷龍有怨殺之後聖仲北來泊舟小孤山有巨艦衝<lb/>
前建大旗書曰蕭知府兵繼見雷龍坐船上聖仲大呼<lb/>
有頃不見病驚悸而死　故相留夢炎降元　廣東經<lb/>
略使徐直諒遣其將梁雄飛請降於隆興阿爾哈雅假<lb/>
雄飛招討使使徇廣東既而直諒聞帝即位乃命權通<lb/>
判李性道摧鋒軍將黄俊等拒雄飛於石門性道不戰<lb/>
俊戰敗直諒棄城遁六月丁卯雄飛入廣州諸降將皆<lb/>
授以官俊獨不受被殺　呉浚聚兵於廣昌遂復南豐<lb/>
<pb n="KR2b0040_WYG_151-18b"/>
宜黄寧都三縣翟國秀取鉛山傅卓至衢信諸縣民多<lb/>
應之者㑹浚兵遇元兵敗走國秀引還卓兵亦敗詣元<lb/>
軍降　壬申元罷兩浙大都督府立行尚書省于鄂州<lb/>
臨安設諸路宣慰司以行省官為之並𢃄相銜其立行<lb/>
省者不立宣慰司　甲戌元以大明厯浸差命太子賛<lb/>
善王恂與江南日官置局更造新厯以樞宻副使張易<lb/>
董其事易恂奏今之厯家徒知厯術罕明厯理宜得耆<lb/>
儒如許衡者商訂從之詔衡赴大都　戊寅元詔作平<lb/>
<pb n="KR2b0040_WYG_151-19a"/>
金平宋録及諸國臣服傳記命耶律鑄監修國史　秋<lb/>
七月丁酉文天祥開府南劍州經略江西天祥欲還温<lb/>
州進取陳宜中不從盖宜中棄温入閩欲倚張世傑復<lb/>
浙東西以自洗濯故命天祥開府南劍　初臨安既䧟<lb/>
阿珠以太皇太后手詔諭李庭芝使降庭芝登城謂使<lb/>
者曰奉詔守城未聞以詔諭降也及帝次𤓰洲太皇太<lb/>
后復賜庭芝詔曰比詔卿納欵日乆未報豈未悉吾意<lb/>
尚欲固圉耶今吾與嗣君既已臣服卿尚為誰守之庭<lb/>
<pb n="KR2b0040_WYG_151-19b"/>
芝不答命發弩射使者斃一人餘皆奔去阿珠乃遣兵<lb/>
守髙郵寳應以絶其餉道博囉歡又攻㧞泰州之新城<lb/>
驅夏貴淮西降卒至城下以示庭芝庭芝幕客或勸為<lb/>
計庭芝曰吾惟一死而已阿珠復遣使者持元主詔招<lb/>
庭芝庭芝開壁納使者斬之焚其詔於陴上既而淮安<lb/>
盱眙泗州以糧盡降元庭芝猶括民間粟以給兵粟盡<lb/>
又令官人出粟粟又盡令將校出粟雜牛皮麴蘖以給<lb/>
之兵有自食其子者然猶力戰不屈姜才聞髙郵米運<lb/>
<pb n="KR2b0040_WYG_151-20a"/>
將至出歩騎五千戰於丁村自夜逹旦元兵多敗阿珠<lb/>
使巴延徹爾救之所將皆阿珠麾下才軍識其旗幟皆<lb/>
潰才脱身走時髙郵水路已絶阿珠復遣將於陸路邀<lb/>
擊米運殺負米卒數千由是餉益不繼阿珠請元主降<lb/>
詔赦庭芝焚詔殺使之罪令早歸欵庭芝不納㑹福安<lb/>
使至庭芝欲赴召命制置副使朱煥守揚而自與姜才<lb/>
將兵七千趣泰州將東入海庭芝既行煥即以城降阿<lb/>
珠分道追及庭芝殺歩卒千餘人庭芝走入泰州阿珠<lb/>
<pb n="KR2b0040_WYG_151-20b"/>
圍之且驅其妻子至陴下招降㑹姜才疽發背不能戰<lb/>
泰州禆將孫貴胡惟孝尹端甫李遇春開北門納元軍<lb/>
庭芝投蓮池中水淺不死遂與才俱被執至揚州阿珠<lb/>
責其不降才曰不降者我也憤罵不已然阿珠猶愛其<lb/>
材勇未忍殺之朱煥請曰揚自用兵以來積骸滿野皆<lb/>
庭芝與才所為不殺之何俟阿珠乃皆殺之揚民聞者<lb/>
莫不泣下有宋應龍者以儒生通兵出入行陣三十餘<lb/>
年至是為泰州諮議官州守孫良臣之弟舜臣自軍<lb/>
<pb n="KR2b0040_WYG_151-21a"/>
中來説降良臣召應龍與計應龍極陳國家恩澤君臣<lb/>
大義請殺舜臣以戒持二心者良臣不得已殺之及泰州<lb/>
降應龍夫婦自經死提刑司諮議廬人禇一正置司髙<lb/>
郵督戰亦被創投水死淮東之地盡陷　甲寅元以楊<lb/>
村至浮雞泊漕渠回逺改從孫家務　是月元翰林侍<lb/>
讀學士郝經卒經為人尚氣節為學務有用拘宋十六<lb/>
年從者皆通於學書佐茍宗道後為國子祭酒經還之<lb/>
嵗汴中民射雁金明池得繫帛書詩云霜落風髙恣所<lb/>
<pb n="KR2b0040_WYG_151-21b"/>
如歸期回首是春初上林天子援弓繳窮海纍臣有帛<lb/>
書後題云至元五年九月一日放雁獲者勿殺國信大<lb/>
使郝經書於真州忠勇軍營新館其忠誠如此及卒官<lb/>
為䕶䘮還葬諡文忠　八月己巳元穿武清䝉村漕渠<lb/>
　揚州既陷元兵攻真州益急趙孟錦乘霧襲其營少<lb/>
頃霧開元兵見孟錦兵少逐之孟錦登舟失足墮水死<lb/>
城遂陷安撫苗再成死之　元主召阿珠入朝賜泰興<lb/>
户二千為食邑　楊亮節居中秉權秀王與檡自以<lb/>
<pb n="KR2b0040_WYG_151-22a"/>
國家親賢多所諌正遂犯忌嫉諸將俱憚之至是詔出兵<lb/>
浙東朝臣言與檡有劉更生之忠曹王臯之孝宜留輔<lb/>
以隆國本譛者益急卒遣之與檡圍婺州元董文炳拒<lb/>
之乃還　以王積翁為福建招捕使黄恮副之積翁兼<lb/>
知南劍州備禦上三州恮兼知漳州備禦下三州　張<lb/>
世傑遣都統張世虎與呉浚合兵十萬期必復建昌與元<lb/>
李恒戰兵敗浚奔寧都　元主歸自上都以鄂囉齊<lb/>
參知政事　太皇太后謝氏以病乆留臨安至是元人<lb/>
<pb n="KR2b0040_WYG_151-22b"/>
自宫中舁其牀以出同侍衛七十二人北赴大都降封<lb/>
壽春郡夫人九月壬辰朔元命國師僧琳沁預作佛事<lb/>
于太廟　丙午元勑常徳府歲貢包茅　元軍分道<lb/>
略閩廣阿嘍罕董文炳及䝉固岱索多以舟師出明州達<lb/>
實及吕師䕫李恒等以騎兵出江西　東莞民熊飛為<lb/>
元人守潮惠聞趙溍至即以兵應之攻梁雄飛于廣州<lb/>
雄飛遁飛遂復韶州新㑹令曽逄龍亦率兵至廣州<lb/>
李性道出迎謁飛與逢龍執性道殺之溍遂入廣州<lb/>
<pb n="KR2b0040_WYG_151-23a"/>
知邕州宕昌馬塈將入衛而臨安已陷因留静江縂屯戍<lb/>
諸軍㑹元使阿爾哈雅取廣西塈發所部及諸峒兵守<lb/>
静江而自將三千人守嚴關元軍攻關不克乃以偏師<lb/>
入平樂過臨桂夾攻塈塈退保静江阿爾哈雅使人招<lb/>
降塈發弩射之攻三月塈不解甲前後百餘戰城中死<lb/>
傷相藉訖無降意　冬十月文天祥帥師次于汀州天<lb/>
祥遣趙時賞等將一軍趣贛以取寧都呉浚將一軍取<lb/>
雩都劉洙等皆自江西起兵來㑹　元吕師䕫等將兵<lb/>
<pb n="KR2b0040_WYG_151-23b"/>
度梅嶺趙溍使雄飛及曽逄龍禦之于南雄逄龍敗死<lb/>
飛走韶州元兵圍之守將劉自立以城降飛率兵巷戰<lb/>
兵敗赴水死　十一月元阿嘍罕董文炳犯處州知州<lb/>
李玨以城降秀王與檡偕弟與慮子孟備及觀察使李<lb/>
世逹監軍趙由<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>察訪使林温知瑞安府方洪被執皆<lb/>
不屈死　元兵陷建寧府邵武軍陳宜中張世傑備海<lb/>
舟奉帝及衛王楊太妃等登舟時軍十七萬民兵三十<lb/>
萬淮兵萬人與北舟相遇值天霧晦㝠舟得進　王積<lb/>
<pb n="KR2b0040_WYG_151-24a"/>
翁棄南劍走福安遣人納欵於元至是元軍集城下<lb/>
積翁為内應遂與知府王剛中同降　帝行至泉州舟泊<lb/>
于港招撫使蒲壽庚來謁請駐蹕張世傑不可初壽庚<lb/>
提舉市舶擅舶利者三十年或勸世傑留壽庚不遣凡<lb/>
海舶不令自隨世傑不從縱之歸繼而舟不足乃掠其<lb/>
舟並没其貲壽庚怒殺諸宗室及士大夫與淮兵之<lb/>
在泉者宜中等乃奉帝趣潮州壽庚遂與知泉州田子<lb/>
真以城叛降元　十二月辛卯朔熒惑掩鉤鈐　江西<lb/>
<pb n="KR2b0040_WYG_151-24b"/>
制置使趙溍棄廣州遁副使方興亦遁　降將王世強<lb/>
導元兵陷福安　王剛中既降元遣使徇興化軍知軍<lb/>
事陳文龍斬之而縱其副使持書責世強剛中負國遂<lb/>
發民兵固守阿嘍罕復遣使招之文龍復斬之有風其<lb/>
納欵者文龍曰諸君特畏死耳未知此生能不死乎乃<lb/>
使其部將林華伺元兵于境上華反導元兵至城下通<lb/>
判曹澄孫開門降元兵執文龍欲降之文龍不屈左右<lb/>
陵挫之文龍指其腹曰此皆節義文章也可相逼耶卒<lb/>
<pb n="KR2b0040_WYG_151-25a"/>
不屈乃械送臨安文龍不食死其母繋福安尼寺病甚<lb/>
左右視之泣下母曰吾與兒同死又何恨哉亦死之衆<lb/>
歎曰有是母宜有是子為收葬之　元東西川守將<lb/>
合兵萬人圍重慶大肆剽掠軍政不一城中益得自守<lb/>
張珏領重慶之命不能赴官留合州以抗元軍遣師復<lb/>
瀘涪二州元軍以不和而潰珏乃得入城遣將四出元軍<lb/>
屢敗　元阿爾哈雅致書馬塈許以為廣西大都督塈<lb/>
不聴又請元主降手詔諭之塈焚詔斬使静江以水為<lb/>
<pb n="KR2b0040_WYG_151-25b"/>
固阿爾哈雅乃築堰斷大陽小溶二江以遏上流決東<lb/>
南埭以涸其隍城遂䧟塈閉内城堅守又破之塈率死<lb/>
士巷戰刀傷背被執斷其首猶握拳奮起立踰時始<lb/>
仆塈家世以忠勇為名將至塈死節最烈淮人黄文政先<lb/>
戍蜀軍潰走静江塈邀與同守城䧟亦被執文政大詬不<lb/>
屈元人斷其舌以次劓刖之文政含胡叱咄比死不絶<lb/>
聲邕守馬成旺及其子都統應麒以城降塈部將婁鈐<lb/>
轄猶以二百五十人守月城不下阿爾哈雅笑曰是何<lb/>
<pb n="KR2b0040_WYG_151-26a"/>
足攻圍之十餘日婁從壁上呼曰吾屬饑不能出降茍<lb/>
賜之食當聴命乃遺之牛數頭米數斛一部將開門取<lb/>
歸復閉壁元軍登髙視之兵皆分米炊未熟生臠牛啖<lb/>
立盡鳴角伐鼓諸將以為出戰也甲以待婁乃令所部<lb/>
將擁一火砲然之聲如雷霆震城城皆崩煙氣漲天外<lb/>
兵多驚死者火熄入視之灰燼無遺矣阿爾哈雅悉坑<lb/>
其民民得逃入西山者七百人阿爾哈雅許以不殺招<lb/>
之使降七百人皆自殺無一人肯降者阿爾哈雅乃分<lb/>
<pb n="KR2b0040_WYG_151-26b"/>
兵取鬱林潯容藤梧等州廣西提刑卭人鄧得遇聞静<lb/>
江陥朝服南望拜辭書幅紙云宋室忠臣鄧氏孝子不<lb/>
忍偷生寧甘溺死彭咸故居乃吾潭府屈公子平乃吾<lb/>
伴侣優哉游哉吾得其所遂投南流江而死　帝駐蹕<lb/>
惠州甲子門遣倪宙奉表詣元軍請降索多命其子元<lb/>
帥伯家努偕宙赴大都　元軍分道入西川以哈坦庫<lb/>
爾濟蘓領東川行樞宻院攻合州巴哈李徳輝領西川<lb/>
行樞宻院攻重慶仍令徳輝留成都給軍食　元李思<lb/>
<pb n="KR2b0040_WYG_151-27a"/>
敬告運使姜毅所言悖妄指毅妻子為證元主曰妻子<lb/>
豈為證者耶詔勿問　是歲行省雲南薩達克齊以所改<lb/>
郡縣上聞雲南俗無禮義男女往往自相配偶親死則<lb/>
火之不為䘮祭無秔稲桑麻子弟不知讀書薩達克齊教<lb/>
之拜跪之節婚姻行媒死者為之棺槨奠祭教民播種<lb/>
為陂池以備水旱創建孔子廟明倫堂購經史授學田<lb/>
由是文風稍興雲南民以貝代錢是時初行鈔法民不<lb/>
便之薩達克齊為聞於朝許仍其俗又患山路險逺盜賊<lb/>
<pb n="KR2b0040_WYG_151-27b"/>
出没為行者病相地置鎮毎鎮設土酋吏一人百夫長<lb/>
一人往來者或值刼掠則罪及之有土吏數軰怨薩達克<lb/>
齊不己用至京師誣其專僭數事帝顧侍臣曰薩達克齊<lb/>
憂國愛民朕洞知之此軰何敢誣告即命械送薩達克齊<lb/>
處治之既至脫其械且諭之曰若曹不知上以便宜命<lb/>
我故訴我專僭我今不汝罪且命汝以官能竭忠自贖<lb/>
乎皆叩頭拜謝曰某有死罪平章既生之而又官之誓<lb/>
以死報交趾叛服不常湖廣省發兵屢征不利薩達克齊<lb/>
<pb n="KR2b0040_WYG_151-28a"/>
遣人諭以逆順禍福且約為兄弟交趾王大喜親至雲<lb/>
南薩達克齊郊迎待以賔禮遂乞永為藩臣蘿槃甸叛往<lb/>
征之有憂色從者問故薩達克齊曰吾非憂出征也憂汝<lb/>
曹冐鋒鏑不幸以無辜而死又憂汝曹刼虜平民使不<lb/>
聊生及民叛則又從而征之耳師次蘿槃城三日不降<lb/>
諸將請攻之薩達克齊不可遣使以理諭之蘿槃主曰謹<lb/>
奉命越三日又不降諸將奮勇請進兵薩達克齊又不可<lb/>
俄而將卒有乘城進攻者薩達克齊大怒遽鳴金止之召<lb/>
<pb n="KR2b0040_WYG_151-28b"/>
萬户叱責之曰天子命我安撫雲南未嘗命以殺戮也<lb/>
無主將命而擅攻於軍法當誅命左右縛之諸將叩首<lb/>
請俟城下之日從事蘿槃主聞之曰平章寛仁如此吾<lb/>
拒命不祥乃舉國出降將卒亦釋不誅由是西南諸夷<lb/>
翕然欵附夷酋毎來見例有所獻納薩達克齊悉分賜從<lb/>
官或以給貧民私毫無所私為酒食勞酋長製衣冠<lb/>
襪履易其卉服草履酋皆感悦<lb/>
　資治通鑑後編卷一百五十一<lb/>
</p>
<p>
</p>
  </div>
</body>
</text>
</TEI>
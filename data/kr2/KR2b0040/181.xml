<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編卷一百八十一</head> <lb/>
    <p>
<pb n="KR2b0040_WYG_181-1a"/>
欽定四庫全書<lb/>
　資治通鑑後編卷一百八十一<lb/>
　　　　　　　　　　　刑部尚書徐乾學撰<lb/>
　元紀二十九<hi>起昭陽單閼正月盡閼逢執徐三月凡一年有奇</hi>
　　順帝<lb/>
至正二十三年春正月乙巳大寧陷　庚戌呉常遇春<lb/>
兵攻池州神山寨擒羅友賢斬之餘黨悉平時宋龍鳳<lb/>
九年也　丙寅呉國公遣中書省都事汪河送尹煥章<lb/>
<pb n="KR2b0040_WYG_181-1b"/>
歸汴以書報庫庫特穆爾曰元失其政中原鼎沸廟廊<lb/>
方岳之臣互相疑沮䘮師者無刑得志者方命悠悠歲<lb/>
月卒致土崩閣下先王奮起中原英勇智謀過於羣雄<lb/>
聞而未識是以前歲遣人直抵大梁實欲縱觀未敢納<lb/>
交也不意先王捐館閣下意氣相期遣送使者涉海而<lb/>
來深有推結之意加以厚貺何慰如之薄以文綺若干<lb/>
用酬雅意自今以往信使繼踵商賈不絶無有彼此是<lb/>
所願也　初呉國公命諸將分軍於龍江等處屯田惟<lb/>
<pb n="KR2b0040_WYG_181-2a"/>
康茂才積穀充牣他皆不及二月壬申朔公下令申諭<lb/>
諸將曰屯田數年未見功緒惟康茂才所屯得穀一萬<lb/>
五千餘石以給軍餉尚餘七千石分地均而所入有多<lb/>
寡由人力勤惰不齊耳今宜督軍及時開墾以盡地利<lb/>
庶㡬兵食充足國有所賴　是月庫庫特穆爾自益都<lb/>
領兵還河南留索珠以兵守益都以山東州縣立屯田<lb/>
萬户府　都昌盗江爵等陷饒州時呉將于光與呉宏<lb/>
呉毅等不協爵乘釁誘陳友諒將張定邊蔣必勝入寇<lb/>
<pb n="KR2b0040_WYG_181-2b"/>
光等倉卒無備皆岀走綜理饒州軍務理問穆燮死於<lb/>
難郎中楊憲走還建康　張士誠發兵攻安豐以吕珍<lb/>
為前鋒而其弟士信以大軍繼之<hi>考異月山叢談云士誠以大兵繼其後非</hi>
<hi>也今據陳基集正之</hi>珍至安豐圍其城久之城中人相食有屍埋<lb/>
於地而腐者亦掘而食之或以井泥為丸用人油煠而<lb/>
食之劉福通勢窮遣使徵兵於建康呉國公將救之太<lb/>
史令劉基諫曰不可假使救出來當發付何處弗聽<hi>據劉</hi>
<hi>辰國初事蹟修入</hi>　三月辛丑朔彗見東方經月乃滅　詔中<lb/>
<pb n="KR2b0040_WYG_181-3a"/>
書平章政事愛巴哈分省冀寧庫庫特穆爾遣兵據之<lb/>
　呉國公率右丞徐達參政常遇春等救安豐吕珍聞<lb/>
呉軍至乃水陸連營戰艦蔽沙河際皆樹木柵繚以竹<lb/>
籬外掘重塹竭力以拒元帥汪某先攻技其中壘入據<lb/>
之㑹左右軍敗汪元帥兵望見亦出走為塹所阻吕珍<lb/>
急攻之兵皆殊死戰公命遇春以兵橫擊其陣三戰三<lb/>
勝俘獲其士馬無筭時廬州左君弼出兵來助珍遇春<lb/>
又擊敗之珍與君弼皆遁去安豐圍解公乃令軍士毎<lb/>
<pb n="KR2b0040_WYG_181-3b"/>
名各齎白米二斗積於東門外以救城中飢者請小明<lb/>
王及母妹并太保劉福通以下領五翼軍士悉詣廬州<lb/>
營中遂設鑾駕傘肩迎駐滁州創造宫殿居之易其左<lb/>
右宦侍奉之甚厚<hi>考異錢氏羣雄事畧曰據實録劉福通為吕珍所殺國初事蹟云福</hi>
<hi>通奉韓林兒遁於滁州庚申外史則云丙午冬與小明王俱沈於𤓰步二説未知孰信史乘考異以劉辰所記</hi>
<hi>爲非然洪武實録多舛誤又諱言龍鳳事吾亦未敢以爲信也今按𤓰步之沈國史所深諱故并劉福通亦以</hi>
<hi>為吕珍所殺然庚申外史所稱劉太保與小明王俱死者即福通也劉辰所記蓋得其實</hi>小明王尋<lb/>
降制書贈公三代祖考並呉國公其官有差妣皆呉國<lb/>
<pb n="KR2b0040_WYG_181-4a"/>
夫人<hi>採龍鳯事蹟</hi>　公還建康命徐達等移師討左君弼圍<lb/>
廬州竹昌忻都遂乘間入安豐　丙午大赦天下　丁<lb/>
未廷試進士六十二人賜保保楊輗等及第出身有差<lb/>
　壬戌大同路有赤氣亘天中侵北斗　是月立廣西<lb/>
行中書省以亷訪使伊爾吉尼為平章政事時南方郡<lb/>
縣多陷沒惟伊爾吉尼獨保廣西者十五年　立膠東<lb/>
行中書省及行樞密院總制東方事以袁宏為參知政<lb/>
事　閏月丁丑呉處州翼總制胡琛言關市之征舊例<lb/>
<pb n="KR2b0040_WYG_181-4b"/>
二十取一今令鹽貨十取其一稅額太重商人不復販<lb/>
鬻則鹽貨壅滯軍儲缺乏且使江西浙東之民艱於食<lb/>
用又如硫黃白藤蘇木椶毛諸物皆資於彼今十五分<lb/>
取一亦恐以稅重不能流通請仍從二十取一之例則<lb/>
流轉不窮軍用給足從之　夏四月辛丑熒惑犯歲星<lb/>
　壬戌陳友諒復大舉兵圍洪都初友諒憤其疆場日<lb/>
蹙乃作大艦來攻艦高數丈外飾以丹漆上下三級級<lb/>
置走馬棚下設板房為蔽置艣數十其中上下人語不<lb/>
<pb n="KR2b0040_WYG_181-5a"/>
相聞艣箱皆裹以鐵自謂必勝之計載其家屬百官空<lb/>
國而至友諒前攻洪都以大艦乘水漲附城以登至是<lb/>
城移去江三十步大艦不復得近乃以兵圍城其氣甚<lb/>
盛呉都督朱文正與諸將謀分城拒守參政鄧愈守撫<lb/>
州門元帥趙德勝等守宫步士步橋步諸門指揮薛顯<lb/>
守章江新城二門元帥牛海龍守琉璃澹臺二門文正<lb/>
居中節制諸將　呉院判謝再興以諸全叛殺知州欒<lb/>
鳳妻王氏以身蔽鳳并殺之執參軍李夢庚元帥陳元<lb/>
<pb n="KR2b0040_WYG_181-5b"/>
剛等奔紹興降於張士誠總管胡士明棄妻子單騎走<lb/>
還建康左丞朱文忠聞亂遣同僉胡德濟屯兵五指山<lb/>
下自將精兵二千往來應援以禦之乙丑諸全州以事<lb/>
聞呉國公因命德濟為浙江行省參政德濟遣萬戸王<lb/>
克瑀還偵敵境遇士誠兵被執死之初再興用部將左<lb/>
總管靡萬戸為腹心二人常使人販鬻於杭州公知其<lb/>
隂泄機務擒二人誅之召再興赴建康而以參軍李夢<lb/>
庚總制諸全軍馬公以再興長女妻兄子文正幼女適<lb/>
<pb n="KR2b0040_WYG_181-6a"/>
徐達恩義甚厚因命還守諸全再興以夢庚處已上忿<lb/>
忿不樂由是遂叛　丙寅陳友諒攻撫州門其兵各載<lb/>
竹盾如箕狀以禦矢石極力來攻城壞三十餘丈鄧愈<lb/>
以火銃擊退其兵隨豎木柵敵争柵朱文正督諸將死<lb/>
戰且戰且築通夕復完於是總管李繼先元帥牛海龍<lb/>
趙國珏許珪朱潛萬戸程國勝等皆戰死　是月庫庫<lb/>
特穆爾遣部將貊高等以兵擊張良弼　五月己巳朔<lb/>
張士誠海運糧十三萬石至京師　陳友諒知院蔣必<lb/>
<pb n="KR2b0040_WYG_181-6b"/>
勝饒鼎臣等陷吉安府時呉將李明道與曾萬中兄弟<lb/>
不協明道因潛通必勝約其來攻兵至城下明道舉火<lb/>
為應開西門納之殺參政劉齊知府朱叔華曽粹中亡<lb/>
走仇家黃如淵執粹中送鼎臣殺之必勝又攻破臨江<lb/>
府執同知趙天麟亦不屈死　癸酉呉置禮賢館先是<lb/>
國公聘諸名儒集建康與論經史及咨以時事甚見尊<lb/>
寵至是復命有司即所居之西創禮賢館處之陶安夏<lb/>
煜劉基章溢宋濓蘇伯衡王禕許元王天錫等皆在館<lb/>
<pb n="KR2b0040_WYG_181-7a"/>
中<hi>考異明太祖實録云朱文忠守金華復薦諸儒之有聲望者王禕許元王天錫至上皆收用之錢氏辯證</hi>
<hi>曰按劉辰國初事蹟楊憲奏朱文忠在金華用諸儒干預公事上提禕等至京誅屠性孫履而禕及許元王天</hi>
<hi>錫發充書寫此事實録及行狀俱不載以家傳考之壬寅十一月召入京都則劉辰所記發充書寫之日也發</hi>
<hi>書寫未㡬即有儒臺之授又與許元王天錫俱入禮賢館劉辰所記蓋不謬也而國史以為用文忠之薦入禮</hi>
<hi>賢館蓋文忠沒後家傳特美其詞而國史因之也今從錢説削去文忠之薦</hi>　陳友諒兵陷<lb/>
無為州知州董曾死之曾之守無為也招集流亡使各<lb/>
復業州民安之及城陷寇逼其降曾抗言不屈遂縛之<lb/>
沈於江　丙子陳友諒復攻新城門呉指揮薛顯將其<lb/>
<pb n="KR2b0040_WYG_181-7b"/>
鋭卒開門突戰斬其平章劉進昭擒其副樞趙祥敵兵<lb/>
乃退百戸徐明被執死之明有膽畧嘗出劫友諒營獲<lb/>
其良馬以歸故敵兵見明併力攻殺後封合肥縣男以<lb/>
其子為指揮　廬州城三面阻水徐達等攻之不克已<lb/>
而左君弼於城上為釣橋達曰君弼鼠伏穴内久不出<lb/>
今遽為此其將夜出劫我乎令軍中嚴為之備比夜半<lb/>
聞釣橋有聲其兵奄至營中萬弩俱發君弼不得利退<lb/>
走達縱兵擊之君弼大敗走入城歛兵拒守達攻圍凡<lb/>
<pb n="KR2b0040_WYG_181-8a"/>
三月不下　乙未熒惑犯右執法　六月戊戌朔博囉<lb/>
特穆爾遣方托克托迎匡福於彰德　庫庫特穆爾兵追<lb/>
之敗還匡福遂據保定路　己亥庫庫特穆爾部將岱<lb/>
哩等駐兵藍田七盤李思齊攻圍興平遂據盩厔博囉<lb/>
特穆爾奉詔進討襄漢而岱哩阻道於前思齊踵襲於<lb/>
後乃請催督庫庫東岀潼關道路既通即便南討　丁<lb/>
未呉忠勤樓災時砲藥藏樓中遇火怒激如雷　戊申<lb/>
博囉特穆爾遣竹貞等入陜西據其省治時陜西行省<lb/>
<pb n="KR2b0040_WYG_181-8b"/>
右丞達實特穆爾與行臺有隙且恐陜西為庫庫特穆<lb/>
爾所據隂結於博囉請竹貞入城劫御史大夫旺扎勒特<lb/>
穆爾及監察御史張可遵等印其後屢使召旺扎勒特<lb/>
穆爾拘留不遣庫庫遣貊高與李思齊合兵攻之竹貞<lb/>
出降遂從庫庫　庚戌星隕於濟南龍山入地五尺<lb/>
辛亥陳友諒增修攻具欲破柵自水關入呉朱文正使<lb/>
壯士以長槊從柵内刺之敵奪槊更進文正乃命煅鐵<lb/>
㦸鐵鉤穿柵以刺敵復來奪手皆灼爛不得進友諒盡<lb/>
<pb n="KR2b0040_WYG_181-9a"/>
攻擊之術而城中備禦隨方應之友諒計窮又攻宫步<lb/>
士步二門元帥趙德勝力禦之暮坐宫步門樓指麾士<lb/>
卒流矢中腰膂而死　甲寅詔授江南下第及後期舉<lb/>
人為路府州儒學教授　丁巳絳州有白虹二道衝斗<lb/>
牛間庚申平陽路有白氣三道一貫北極一貫北斗一<lb/>
貫天漢至夜分乃滅　洪都被圍既久内外阻絶音問<lb/>
不通朱文正遣千户張子明告急於建康子明取東湖<lb/>
小漁舟夜從水關潛至石頭口宵行晝止凡半月始得<lb/>
<pb n="KR2b0040_WYG_181-9b"/>
達見呉國公具言其故公問友諒兵勢何如對曰兵雖<lb/>
勝而戰鬬死者亦不少今江水日涸賊之巨艦將不利<lb/>
用又師久糧乏若援兵至必可破也公謂子明曰汝歸<lb/>
告文正但堅守一月吾自當取之不足慮也子明還至<lb/>
湖口為友諒兵所獲友諒謂曰若能誘之降非但不死<lb/>
且行富貴子明偽許之至城下大呼曰大軍且至但當固<lb/>
守以待友諒怒遂殺之後特封忠節侯　秋七月戊辰<lb/>
朔京師大雨雹傷禾稼　癸酉呉國公自將救洪都時<lb/>
<pb n="KR2b0040_WYG_181-10a"/>
徐達常遇春圍左君弼於廬州公遣使命解圍曰為廬<lb/>
州而失南昌非計也達遇春乃還是日公召諸將諭以<lb/>
親行之意遂禡纛於龍江舟師凡二十萬俱發徐達常<lb/>
遇春馮國勝廖永忠俞通海等皆從壬午風覆國勝舟<lb/>
公以其不利遣還建康癸未師次湖口先遣指揮戴德<lb/>
以一軍屯於涇江口復以一軍屯南湖觜以遏友諒歸<lb/>
師遣人調信州兵守武陽渡防其奔逸　丙戌陳友諒<lb/>
圍洪都至是凡八十有五日聞呉國公至即解圍東出<lb/>
<pb n="KR2b0040_WYG_181-10b"/>
鄱陽湖以迎敵公率諸軍由松門入鄱陽湖諭諸將曰<lb/>
兩軍相鬬勇者勝陳友諒久圍洪都今聞我師至而退<lb/>
兵迎戰其勢必死鬭諸君當盡力有進無退翦滅在今<lb/>
日諸將受命皆自奮丁亥遂與友諒師遇於康郎山友<lb/>
諒列巨舟當我師公見之謂諸將曰彼巨舟首尾連接<lb/>
不利進退可破也乃分舟師為十一隊火器弓弩以次<lb/>
而列戒諸將近寇舟先發火器次弓弩及其舟則短兵<lb/>
擊之戊子命徐達常遇春廖永忠等進兵薄戰達身先<lb/>
<pb n="KR2b0040_WYG_181-11a"/>
諸將擊敗其前軍殺千五百人獲一巨艦而還軍威大<lb/>
振俞通海復乘風發火砲焚冦舟二十餘艘殺溺死者<lb/>
甚衆徐達等搏戰不已火延及達舟敵遂乘之達撲火<lb/>
更戰公急遣舟援達達力戰敵乃退友諒驍將張定邊<lb/>
奮前欲犯公舟舟膠淺敵兵帀焉我軍格鬭定邊不能<lb/>
近遇春從旁射中定邊定邊舟始却通海來援舟驟進<lb/>
水湧公舟遂脱指揮韓成元帥宋貴陳兆先萬戸程國<lb/>
勝等皆戰死<hi>考異太祖實録辨證曰髙陽侯韓成之死於郡陽也定遠黄金著開國功臣録以為</hi>
<pb n="KR2b0040_WYG_181-11b"/>
<hi>成當太祖危急時服御袍對敵自沈史家競傳之比於紀信之誑楚而實録紀此戰則云彼軍殺溺者甚衆我</hi>
<hi>指揮韓成元帥宋貴陳兆先等亦戰死國史固多諱辭然以成之忠烈如此一切抑沒而不書難乎其為實録</hi>
<hi>矣豐城朱文恪公善撰安定伯程國勝神道碑紀其事最詳葢當御舟膠淺張定邊奮前直犯之時事勢惶急</hi>
<hi>成與國勝兆先等方左右格鬬及定邊中矢援舟驟進御舟以水湧得脱而成等反遶出敵艦之後援絶而死</hi>
<hi>然則成等致命之時定邊之勢已熸御舟之厄已脱矣寧有代死誑漢之事耶且康山之役與滎陽不同羽圍</hi>
<hi>滎陽久漢軍乏食漢祖計無所出故紀信畫誑楚之䇿遂得以乘間遁去康山之戰兩軍相持雌雄未决卒然</hi>
<hi>有冕服代死之事耳目瞀亂軍心盡解我將何以自固决機於兩陣之間我知其不出於此矣録又言上念成</hi>
<hi>効死祀諸臣於康山以成為首按實録中書省列進康山功臣成在第三居丁普郎張志雄之次大明㑹典載</hi>
<pb n="KR2b0040_WYG_181-12a"/>
<hi>饒州忠臣廟在康郎山祀樞密同知丁普郎張志雄等三十五人成實未嘗首祀於康山也成若代死則必首</hi>
<hi>祀不首祀則不代死黄金之徒並為妄矣今依錢説削去史家韓成代死之事又實録記韓成宋貴陳兆先等</hi>
<hi>死在張定邊犯御舟之前今據朱文恪程國勝碑則國勝與成等同死在御舟既脱之後特為改正并補入程</hi>
<hi>國勝姓名</hi>永忠隨以飛舸追定邊定邊走身被百餘矢士卒<lb/>
多死傷既而遇春舟亦膠淺公麾兵救之俄有敗舟順<lb/>
流而下觸遇春舟舟亦脱<hi>考異錢氏太祖實録辨證曰鄱陽之戰開平射中張定邊</hi>
<hi>脱御舟於險其功最鉅實録紀在七月戊子朱善撰程國勝神道碑其繫日亦同宋文憲開平神道碑但記射</hi>
<hi>中定邊而膠沙脱險則書於八月壬戌禁江口相去一月餘矣鄱陽之役兩軍相持我軍殊死戰莫甚於戊子</hi>
<pb n="KR2b0040_WYG_181-12b"/>
<hi>己丑辛卯三日至禁江口則彼以戰敗突歸而我為邀擊之師其大勢非前日比矣御舟膠淺及開平力戰之</hi>
<hi>事其當在戊子無疑也今依錢説據實録書之</hi>㑹日暮諸軍欲退公御樓船鳴<lb/>
鉦集諸將申明約束諭以生死利害諸將咸舉手加額<lb/>
以死自誓是日命徐達還守建康慮張士誠乘虚入寇<lb/>
故也　己丑旦公命鳴角師畢集乃親布陣復與友諒<lb/>
戰諸軍奮擊敵舟敵不能當殺溺死者無筭院判張志<lb/>
雄所乘舟檣折為敵所覺以數舟攅兵鈎刺之志雄窘<lb/>
迫自刎丁普郎余昶陳弼徐公輔皆戰死普郎身被十<lb/>
<pb n="KR2b0040_WYG_181-13a"/>
餘創首脱猶執兵若戰狀植立舟中不仆時友諒悉巨<lb/>
舟連鎖為陣旌旗樓櫓望之如山我舟小仰攻多却公<lb/>
親麾之不前右師少却立命斬隊長十餘人猶不止郭<lb/>
興進曰非人不用命舟大小不敵也臣以為非火攻不<lb/>
可公然之至晡東北風起公命以七舟載火藥其中束<lb/>
草為人飾以甲胄各持軍器若鬬敵者令敢死士操之<lb/>
備走舸於後將迫敵舟乘風縱火風急火烈須臾而至<lb/>
其水寨數百艘悉被焚煙燄漲天湖水盡赤死者太半<lb/>
<pb n="KR2b0040_WYG_181-13b"/>
友諒弟友仁友貴及其平章陳普畧等皆焚死我師乘<lb/>
之又斬首二千餘級友仁即所謂五王也眇一目有智<lb/>
數驍勇善戰至是死友諒為之喪氣普畧即新開陳也<lb/>
<hi>考異太祖實録辨證曰宋文憲張中小傳云己丑戰湖中之康郎山常忠武王深入虜舟數四圍之其勢甚危</hi>
<hi>險以為不可救中曰勿憂也亥時當自出如期果出連戰輒大勝按己丑之戰六舟深入疑陷沒而旋出者俞</hi>
<hi>通海廖永忠張興祖趙庸等也實録不載開平神道碑亦但記膠沙脱險而不及深入陷沒之事知鐵冠傳誤</hi>
<hi>也宋文憲記事最為詳覈且開平碑鐵冠𫝊共記一事出一人之手而彼此錯互史家紀載之難如此</hi>明<lb/>
日公復諭諸將曰友諒戰敗氣沮亡在旦夕今當併力<lb/>
<pb n="KR2b0040_WYG_181-14a"/>
蹙之於是諸將益自奮時公所乘舟檣白友諒覺欲併<lb/>
力來攻公知之夜令諸船盡白其檣旦視莫能辨敵益<lb/>
駭辛卯復聨舟大敗敵兵敵之巨艦難於運轉我兵環<lb/>
攻之殺其卒殆盡而操舟者猶不知尚呼號搖櫓如故<lb/>
已而焚其舟皆死<hi>考異史家皆云辛卯之戰自辰至已不解時劉基侍忽躍起大呼太祖亦</hi>
<hi>驚起囘顧但見基雙手揮之曰難星過急更舟太祖如言入他舟坐未定先所御舟已礟碎矣友諒乗高見舟</hi>
<hi>碎喜甚俄太祖麾舟更進皆失色按此事不見於實録恐亦是文成行狀傅㑹之辭今不取</hi>俞通海<lb/>
廖永忠張興祖趙庸等以六舟深入搏擊敵聨巨艦極<lb/>
<pb n="KR2b0040_WYG_181-14b"/>
力拒戰我師望六舟無所見意謂已陷沒有頃六舟旋<lb/>
繞敵舟而岀我師見之勇氣愈倍合戰益力呼聲動天<lb/>
地波濤起立日為之晦自辰至午敵兵大敗棄旗鼓器<lb/>
仗浮蔽湖面張定邊自以戰不利欲挾友諒退保鞋山<lb/>
為呉師所扼不得出乃斂舟自守不敢更戰通海等還<lb/>
公勞之曰今日之捷諸君之力也是日移舟泊柴棚去<lb/>
敵五里許數遣人往挑戰敵不敢應諸將欲退師少休<lb/>
士卒公曰兩軍相持先退非計也俞通海以湖水淺請<lb/>
<pb n="KR2b0040_WYG_181-15a"/>
移舟扼江上流公從之時水路狹隘舟不能並進恐為<lb/>
敵所乘至夜令船置一燈相隨渡淺比明已盡渡矣乃<lb/>
泊於左蠡友諒遂亦移舟出泊瀦磯相持者三日友諒<lb/>
左右二金吾將軍率所部來降先是友諒數戰不利咨<lb/>
謀於下其右金吾將軍曰今戰不勝岀湖實難莫若焚<lb/>
舟登陸直趨湖南謀為再舉其左金吾將軍曰今雖不<lb/>
利而我師猶多尚堪一戰若能戮力勝負未可知何至<lb/>
自焚以示弱萬一舍舟登陸彼以步騎躡我後進不及<lb/>
<pb n="KR2b0040_WYG_181-15b"/>
前退失所據一敗塗地豈能再舉耶友諒猶豫不决至<lb/>
是戰多喪敗乃曰右金吾言是也左金吾聞之懼及禍<lb/>
遂以其衆降右金吾見其降亦率所部來歸友諒失此<lb/>
二將兵力益衰公移書友諒曰曩者公犯池州吾不以<lb/>
為嫌生還俘虜將欲與公為約從之舉各安一方以俟<lb/>
天命此吾之本心也公失此計乃先為我仇我是以破<lb/>
公江州遂蹂蘄黄漢沔之地因舉龍興十一郡奄為我<lb/>
有今又不悔復啓兵端自洪都迎戰兩敗於康山殺其<lb/>
<pb n="KR2b0040_WYG_181-16a"/>
弟姪殘其兵將捐數萬之命無尺寸之功此逆天理悖<lb/>
人心之所致也公乘尾大不掉之舟頓兵敝甲與吾相<lb/>
持以公平日之狂暴正當親決一戰何徐徐隨後若聽<lb/>
吾指麾者無乃非丈夫乎公早決之友諒得書怒留使<lb/>
者不遣猶建金字旗周囘巡寨令獲我將士皆殺之公<lb/>
聞之命悉出所俘友諒軍視有傷者賜藥療之皆遣還<lb/>
下令曰但獲彼軍皆勿殺又令祭其弟姪及將士之戰<lb/>
死者師出湖口命遇春永忠等統舟師横截湖面邀其<lb/>
<pb n="KR2b0040_WYG_181-16b"/>
歸路又令一軍立柵於岸控湖口者旬有五日友諒不<lb/>
敢岀復移書責之曰昨吾船對泊瀦磯嘗遣使齎記事<lb/>
往不見使囘公度量何淺淺哉丈夫謀天下何有深仇<lb/>
江淮英雄唯吾與公耳何乃自相吞并公之土地吾已<lb/>
得之縱力驅殘兵來死城下不可再得也設使公僥倖<lb/>
逃還亦宜修德勿作欺人之容却帝名而待真主不然<lb/>
喪家滅姓悔之晚矣友諒忿恚不答公與博士夏煜等<lb/>
日草檄賦詩意氣彌壯分兵克蘄州興國友諒食盡遣<lb/>
<pb n="KR2b0040_WYG_181-17a"/>
舟掠糧於都昌朱文正使人燔其舟友諒勢益困　是<lb/>
月有星墜於慶元路西北聲如雷光芒數十丈久之乃<lb/>
滅八月丁酉朔倭人寇蓬州守將劉暹擊敗之自十<lb/>
八年以來倭人連寇瀕海郡縣至是海隅遂安　辛丑<lb/>
庫庫特穆爾遣兵侵博囉特穆爾所守之境　丙辰沂<lb/>
州有赤氣亘天中有白色如蛇形徐徐西行至夜分乃<lb/>
滅戊午博囉特穆爾言庫庫特穆爾踵襲父惡有不<lb/>
臣之罪乞賜處置　陳友諒窮蹙進退失據欲奔還武<lb/>
<pb n="KR2b0040_WYG_181-17b"/>
昌乃率樓船百餘艘趣南湖觜為呉軍所遏壬戌友諒<lb/>
遂突出湖口欲繞江下流由禁江遁去呉國公麾諸軍<lb/>
邀擊以火舟火筏衝之追奔數十里自辰至酉戰不解<lb/>
至涇江口涇江之師復擊之張鐵冠大笑賀曰友諒死<lb/>
矣公曰無妄言復戲之曰縛汝於水濱以俟乃遣樂人<lb/>
具牲酒往祭友諒以覘其死生且曰如其生往者必返<lb/>
若不返其死必矣已而往者俱被殺未㡬有降卒來奔<lb/>
言友諒在别舸中流矢貫睛及顱而死<hi>考異太祖實録辨證曰鄭曉今</hi>
<pb n="KR2b0040_WYG_181-18a"/>
<hi>言云嘉靖十六年郭勛欲進祀其祖英於太廟乃倣三國志俗説及水滸傳為國朝英烈傳言生擒士誠射死</hi>
<hi>友諒皆英之功傳説宫禁鼓動聽聞已乃疏乞祀英於廟廡按實録上聞張鐵冠言乃遣樂人具牲酒往祭以</hi>
<hi>覘其死生未㡬有降卒來奔言友諒在别舸中流矢貫晴及顱而死當是時友諒之死我軍尚未知既死而降</hi>
<hi>卒始來告何以知此矢之出於英乎楊文敏撰英神道碑云友諒中流矢死有言公之功者上問之公曰天威</hi>
<hi>神筭臣何有焉上益重之文敏此碑以其孫玹之請据其家傳次第之蓋友諒既斃軍中流𫝊或言此矢出於</hi>
<hi>某某郭氏家傳亦不過載此疑似之詞以誇示後世而勛遂張皇其事以乞侑享之典亦文敏之言啓之也英</hi>
<hi>既有此大勲而聖祖又親問之乃三年論功不得封侯而待十七年平雲南之役有是理耶劉三吾撰陜國公</hi>
<hi>神道碑云彭蠡之戰戒嚴所部人百其勇友諒計蹙中流矢死以三吾序陜國之事參互觀之則集矢之勤其</hi>
<pb n="KR2b0040_WYG_181-18b"/>
<hi>不出於營國亦曉然矣又按俞本記事録云友諒度不能支出首箭忩中呼從船而白船已至箭銃交發友諒</hi>
<hi>左太陽中箭須臾陳氏卒泅水報曰友諒死矣上大悦諭衆曰友諒中箭而死將士之功勝於赤壁走曹暪逺</hi>
<hi>矣稠人難辨射中者均給重賞以勞汝等俞本以騎士從征其記録最確以此益知文敏豐碑之文出於𫝊㑹</hi>
<hi>不足信也</hi>諸軍聞之大呼喜躍益争奮擒其太子善兒平章<lb/>
姚天祥等明日平章陳榮等悉舟師來降得士卒五萬<lb/>
餘人惟太尉張定邊及楊丞相韓副樞乘夜以小舟來<lb/>
竊載友諒屍及其子理徑走武昌復立理為帝改元德<lb/>
夀公之救安豐也劉基力諫不聽至是謂基曰我不當<lb/>
<pb n="KR2b0040_WYG_181-19a"/>
有安豐之行使友諒乘我之出建康空虚順流而下我<lb/>
進無所成退無所歸大事去矣今友諒不攻建康而圍<lb/>
南昌計之下者不亡何待時四方割據惟友諒鷙悍為<lb/>
羣雄冠其初起也父普才戒之曰若捕魚兒耳而乃圖<lb/>
大事友諒曰相塜者言我家當富貴今其時矣及貴迎<lb/>
父父曰汝不聽吾言而起事至此吾懼不能免至是果<lb/>
敗死年四十四稱帝僅四年張鐵冠者名中臨川人精<lb/>
皇極數談禍福多驗常戴鐵冠人號為張鐵冠云　乙<lb/>
<pb n="KR2b0040_WYG_181-19b"/>
丑呉同僉行樞密院事守江淮府繆大亨卒大亨御士<lb/>
卒嚴恪為政簡易人皆悦服之至是以疾卒後公過鎮<lb/>
江遣人祭其墓歎曰繆將軍平生端直在諸將中未嘗<lb/>
有過今不見矣惜哉　九月丁卯朔呉國公發湖口還<lb/>
建康壬申公至建康告廟飲至論功行賞賜常遇春廖<lb/>
永忠田餘將士金帛有差因與諸將論鄱陽之戰諸將<lb/>
請曰自古水戰必得天時地利乃為可勝若周瑜之破<lb/>
曹操因風水之便乃能勝之陳友諒兵據鄱陽先處上<lb/>
<pb n="KR2b0040_WYG_181-20a"/>
流而待我是得地利矣况我勞而彼逸今勝之誠未喻<lb/>
也公曰汝不聞古人所謂天時不如地利地利不如人<lb/>
和乎友諒衆雖强人各一心上下猜疑矧用兵連年數<lb/>
敗而無功不能養威俟時今日適勞於東明日又馳騖<lb/>
而西失衆心矣夫兵貴時動動則威威則勝我以時動<lb/>
之師威不振之虜將士一心人百其勇如鷙鳥搏擊巢<lb/>
卵俱覆此所以為吾破也諸將皆歎服　壬午呉國公<lb/>
命李善長鄧愈留建康復率常遇春康茂才廖永忠胡<lb/>
<pb n="KR2b0040_WYG_181-20b"/>
廷瑞等親征陳理於武昌　呉諸全叛將謝再興以張<lb/>
士誠兵犯東陽左丞朱文忠率兵禦之部將夏子實郎<lb/>
中胡深為前鋒與其兵遇於義烏戰方接文忠自將精<lb/>
騎横出其後擊之再興大敗遁去深因建策以為諸全<lb/>
乃浙東藩屏諸全不守則衢不能支吾度地距諸全五<lb/>
十里請於五指山下築城分兵戍守文忠從之未㡬士<lb/>
誠將李伯昇大舉來寇兵號六十萬頓於城下城堅不<lb/>
可拔乃引去呉國公嘉深築城之功命以名馬賜之<lb/>
<pb n="KR2b0040_WYG_181-21a"/>
是月太尉張士誠令其部屬頌已功德必欲求王爵江<lb/>
浙丞相達實特穆爾謂左右曰我承制居此徒藉口舌<lb/>
以馭此輩今張氏復要王爵朝廷雖㣲終不為其所脅<lb/>
但我今若逆其意則目前必受害當忍恥含垢以從之<lb/>
耳乃為具文書聞於朝至再三不報士誠遂自稱呉王<lb/>
尊其母曹氏為太妃治宫闕置官屬改平江路復為隆<lb/>
平府朝廷遣户部侍郎博囉特穆爾等徵海運糧於士<lb/>
誠士誠不與時天下謂建康為西呉平江為東呉然士<lb/>
<pb n="KR2b0040_WYG_181-21b"/>
誠尚奉元正朔江北諸郡皆詭云為元恢復而實自守<lb/>
之<hi>東西呉以下據月山叢談修入</hi>　初士誠拒海漕之命淮省郎中俞<lb/>
思齊言於士誠曰向為賊不貢猶可今為臣其可乎士<lb/>
誠怒抵案撲地而入思齊海陵人本隂陽家者流士誠<lb/>
開藩與有功焉至是知不可為即棄官而隱楊維楨為<lb/>
作骨鯁臣𫝊及士誠稱王羣下同聲相賀思齊復犯顔<lb/>
諫止不聽板授淮省參政遂杜門謝病以卒又有淳安<lb/>
魯淵者由進士遷浙西提學士誠稱王命為博士辭不<lb/>
<pb n="KR2b0040_WYG_181-22a"/>
拜還山士誠地連十州諸將咸以為安松江陳思獨上<lb/>
書危之不報思遯居海上<hi>採王逄詩序及平吳録</hi>郎中參軍事陳<lb/>
基以諫止稱王欲殺之不果已而超授内史遷學士院<lb/>
學士凡飛書走檄碑銘傳記多出其手基每以為憂而<lb/>
未能去也<hi>採陳基傳</hi>　冬十月丙申朔青齊一方赤氣千里<lb/>
　壬寅呉國公至武昌馬步舟師水陸並進既抵其城<lb/>
命常遇春等分兵於四門立柵圍之又於江中聯舟為<lb/>
長寨以絶其出入之路分兵徇漢陽德安於是湖北諸<lb/>
<pb n="KR2b0040_WYG_181-22b"/>
郡皆來降　甲辰湖廣偽姚平章張知院隂使人言於<lb/>
庫庫特穆爾設計擒殺其主陳理及偽夏主明玉珍不<lb/>
果　皇太子惡太傅太平不歸奉元而止於沙井己酉<lb/>
令御史大夫布哈劾太平故違上命當正其罪詔悉拘<lb/>
所授宣命及所賜物俾往陜西之西居焉丞相綽斯嘉<lb/>
因誣奏之安置土蕃尋遣使者逼令自裁太平至東勝<lb/>
賦詩一篇乃自殺　是月博囉特穆爾遣僉樞密院事<lb/>
任亮復安陸府　博囉特穆爾遣兵攻冀寧至石嶺關<lb/>
<pb n="KR2b0040_WYG_181-23a"/>
庫庫特穆爾大破走之擒其將烏瑪爾殷興祖博囉軍<lb/>
由是不振　先是監察御史張沖等上章雪故丞相托克<lb/>
托之寃詔復托克托官爵并給復其家產召其子哈喇章<lb/>
三保努還朝時額森特穆爾亦已死乃授哈喇章中書<lb/>
平章政事封申國公分省大同三保努知樞密院事十<lb/>
一月庚申臺臣又言托克托有大臣之體向在中書政務<lb/>
修舉深懼滿盈自求引退加封鄭王固辭不受再秉鈞<lb/>
軸克濟艱危統軍進征平徐州收六合大功垂成浮言<lb/>
<pb n="KR2b0040_WYG_181-23b"/>
構難奉詔謝兵就貶以沒已䝉録用其子還所籍田宅<lb/>
更乞憫其勲舊還所授宣命從之　十二月丙申朔呉<lb/>
國公發武昌還建康命常遇春總督諸將守營柵諭之<lb/>
曰彼猶孤㹠處牢中欲出無由久當自服若來衝突慎<lb/>
勿與戰且堅守營柵以困之不患其城不下也　甲寅<lb/>
呉國公至建康戊午閱武於雞籠山還坐西苑召指揮<lb/>
華雲龍等教以陣勢兵法　宦者資正院使布巴哈與<lb/>
宣政院使托歡内恃皇太子外結丞相綽斯嘉驕恣不<lb/>
<pb n="KR2b0040_WYG_181-24a"/>
法監察御史額森特穆爾孟額森巴哈傅公讓等劾奏<lb/>
布巴哈托歡姦邪當屏黜御史大夫樂迪斯以其事聞<lb/>
皇太子執不下而竒后庇之尤固御史乃皆坐左遷治<lb/>
書侍御史陳祖仁上書皇太子言御史糾劾托歡布巴<lb/>
哈姦邪等事此非御史之私言乃天下之公論臺臣審<lb/>
問尤悉故以上啓今殿下未睗詳察輒加沮抑使姦臣<lb/>
蠧政之情不得達於君父則亦過矣夫天下者祖宗之<lb/>
天下臺諌者祖宗之所建立以二䜿之㣲而於天下之<lb/>
<pb n="KR2b0040_WYG_181-24b"/>
重臺諫之言一切不恤獨不念祖宗乎且殿下職分止<lb/>
於監國撫軍問安視膳而已此外予奪賞罰之權自在<lb/>
君父今方毓德春宫而使諫臣結舌凶人肆志豈惟君<lb/>
父徒擁虚器而天下蒼生亦將奚望書奏皇太子怒令<lb/>
樂迪斯諭祖仁以謂托歡等俱無是事御史糾言不實<lb/>
已得美除昔裕宗為皇太子兼中書令樞密使凡軍國<lb/>
重事合奏聞者乃許上聞非獨我今日如是也祖仁復<lb/>
上書言昔唐德宗云人言盧杞姦邪朕殊不覺使德宗<lb/>
<pb n="KR2b0040_WYG_181-25a"/>
早覺把安得相是把之姦邪當時皆知之獨德宗不知<lb/>
爾今此二人亦皆姦邪舉朝知之在野知之獨殿下未<lb/>
知爾且裕宗既領軍國重事理宜先閲其綱若至臺諫<lb/>
封章自是御前開拆假使必皆經由東宫君父或有差<lb/>
失諫臣有言太子將使之聞奏乎不使之聞奏乎使之<lb/>
聞奏則傷其父心不使聞奏則陷父於惡殿下將安所<lb/>
處如知此義則今日糾劾之章不宜阻矣御史不宜斥<lb/>
矣斥其人而美其除不知御史所言為天下國家乎為<lb/>
<pb n="KR2b0040_WYG_181-25b"/>
一身官爵乎斥者去來者言言者無窮而美除有限殿<lb/>
下又何以處此祖仁書既再上即辭職而臺臣大小亦<lb/>
皆求退於是皇太子以其事聞布巴哈托歡乃皆辭罷<lb/>
帝令樂迪斯諭㫖祖仁等祖仁上疏曰祖宗以天下傳<lb/>
之陛下今乃壞亂不可救藥雖曰天運使然亦陛下刑<lb/>
賞不明之所致也且區區二豎猶不能除况於大者願<lb/>
陛下俯從臺諫之言擯斥此二人不令以辭退為名成<lb/>
其姦計使海内皆知陛下信賞必罰自二人始則將士<lb/>
<pb n="KR2b0040_WYG_181-26a"/>
孰不効力天下可全而有以還祖宗若猶優柔不斷則<lb/>
臣寧餓死於家誓不與之同朝牽聯及禍也疏奏帝大<lb/>
怒㑹侍御史李國鳳亦上書皇太子言布巴哈驕恣無<lb/>
狀招權納賄奔競之徒皆出其門駸駸有趙高張讓田<lb/>
令孜之風漸不可長望殿下思履霜堅冰之戒早賜奏<lb/>
聞投之四夷以快衆心則紀綱可振政治修而百廢舉<lb/>
矣由是帝益怒臺臣自樂迪斯以下皆左遷而祖仁出<lb/>
為甘肅行省參知政事時天極寒衣單甚以弱女託於<lb/>
<pb n="KR2b0040_WYG_181-26b"/>
其友朱毅即日就道布巴哈之被劾樂迪斯執其事頗<lb/>
力太子深惡之而奇后又譖之於内未㡬布巴哈復為<lb/>
集賢大學士崇政院使　知樞密院事圖卜堅特穆爾與<lb/>
丞相額森巴哈俱屯田西方一日圖卜堅治具躬詣額森<lb/>
屯所餉之額森自恃尊屬不受圖卜堅怒坐額森營門外<lb/>
呼軍士共啖之額森不平因誣其有異志差五府官往<lb/>
訊圖卜堅忿曰我有何罪五府來問我乃拘五府官將往<lb/>
愬博囉特穆爾<hi>以上據庚申外史修入</hi>㑹樂迪斯亦懼誅遂與圖<lb/>
<pb n="KR2b0040_WYG_181-27a"/>
卜堅特穆爾皆奔於大同為博囉特穆爾所匿樂迪斯者<lb/>
帝母舅也以故帝數為太子寢其事而太子不從帝無<lb/>
如之何乃傳旨密令博囉特穆爾隱其迹而綽斯嘉布<lb/>
巴哈皆附太子欲窮究其事徧圖形求之　布巴哈見<lb/>
臺憲彈劾不行與其黨謀曰十八功臣家子孫朝夕在<lb/>
帝左右我與汝等向日之所為渠必得知臺臣亦必知<lb/>
之終當為我不利綽斯嘉曰彼皆樂迪斯黨也樂迪斯<lb/>
既為博囉所庇必稱兵犯闕十八家為内應社稷能無<lb/>
<pb n="KR2b0040_WYG_181-27b"/>
危乎遂誣樂迪斯曼濟諳達達實哩沙嘉實哩額森呼<lb/>
圖及托歡等謀為不軌執送資正院鍛鍊其獄連逮不<lb/>
已帝知其無辜欲釋其事特命大赦而綽斯嘉增入條<lb/>
畫内獨不赦前獄惟樂迪斯逃匿博囉軍中餘皆逺竄<lb/>
有道死者亦有賄免者額森呼圖太平子也當貶薩斯<lb/>
嘉之地道由多斯瑪行宣政院使桓斯里素受知太平<lb/>
因留居其地執政知其故奏額森呼圖違命杖死之年<lb/>
四十四太平為相務廣延才彥而額森呼圖亦傾身下<lb/>
<pb n="KR2b0040_WYG_181-28a"/>
士名稱籍甚至是為姦臣所害賀氏三世忠貞皆死於<lb/>
非命天下悲之<hi>此事採元史太平傳及庚申外史修入</hi>　是歲呉寳源局<lb/>
鑄錢三千七百九十一萬有竒<lb/>
二十四年春正月丙寅朔李善長徐達等奉呉國公為<lb/>
呉王羣臣以公功德日隆屢表勸進公曰戎馬未息瘡<lb/>
痍未蘇天命難必人心未定若遽稱尊號誠所未遑昔<lb/>
武王克商戢干戈櫜弓矢歸馬於華山之陽放牛於桃<lb/>
林之野大告武成然後與民更始曷嘗遽自稱尊今日<lb/>
<pb n="KR2b0040_WYG_181-28b"/>
之議且止俟天下大定行之未晚羣臣固請不已乃即<lb/>
呉王位建百司官屬置中書省左右相國以李善長為<lb/>
右相國徐達為左相國常遇春俞通海為平章政事汪<lb/>
廣洋為右司郎中張昶為左司郎中時小明王在滁州<lb/>
中書設御座以正旦行慶賀禮劉基罵曰彼牧䜿耳奉<lb/>
之何為遂不拜<hi>劉基事據黃伯生所撰誠意伯行狀修入</hi>然猶稱宋龍鳳十<lb/>
年其封拜除授及有司文牒並云皇帝聖旨呉王令旨<lb/>
　丁卯呉命減取官店錢先是設官店以征商呉王以<lb/>
<pb n="KR2b0040_WYG_181-29a"/>
税重病民故減之　戊辰呉王退朝謂左相國徐達等<lb/>
曰卿等為生民計共推戴予然建國之初當先正紀綱<lb/>
元氏昏亂紀綱不立主荒臣專威福下移由是法度不<lb/>
行人心渙散遂至天下騷動今將相大臣當鑒其失協<lb/>
心圖治毋茍且因循取充位而已又曰禮法國之紀綱<lb/>
禮法立則人志定上下安建國之初此為先務吾昔起<lb/>
兵濠梁見當時主將皆無禮法恣情任私縱為暴亂不<lb/>
知馭下之道是以卒至於亡今吾所任將帥皆昔時同<lb/>
<pb n="KR2b0040_WYG_181-29b"/>
功一體之人自其歸心於我即與之定名分明號令故<lb/>
諸將皆聽命無敢有異者爾等為吾輔相當守此道無<lb/>
謹於始而忽於終也　庚辰保德州民家產豬一頭兩<lb/>
脚　二月乙未朔呉王以諸將圍武昌久不下復親往<lb/>
視師辛亥至武昌督兵攻城先是陳理太尉張定邊見<lb/>
事急潛遣卒縋城走岳州告其丞相張必先使入援至<lb/>
是必先引兵至洪山去城二十里王命常遇春率精鋭<lb/>
五千擊之敵兵大敗遂擒必先必先驍勇善戰人號為<lb/>
<pb n="KR2b0040_WYG_181-30a"/>
潑張城中倚以為重及被擒縛至城下示之曰汝所恃<lb/>
者潑張今已為我擒尚何恃而不降必先亦呼定邊曰<lb/>
吾已至此事不濟矣兄宜速降為善定邊氣索不能言<lb/>
武昌城東南有高冠山下瞰城中王問諸將誰能奪此<lb/>
山者傅友德請行遂率數百人一鼓奪之城中益喪氣<lb/>
王復遣友諒舊臣羅復仁入城諭陳理使降復仁因請<lb/>
曰主上推好生之德惠此一方使陳氏之孤得保首領<lb/>
而臣不食言臣雖死不恨矣王曰吾兵力非不足所以<lb/>
<pb n="KR2b0040_WYG_181-30b"/>
久駐此者欲待其自歸免傷生靈耳汝行必不誤汝復<lb/>
仁至城下號哭理驚召之入復相持痛哭哭止問故復<lb/>
仁諭以王意辭旨懇切時陳氏諸將無出定邊右者定<lb/>
邊亦知不可支癸丑陳理肉袒銜璧率定邊等詣軍門<lb/>
降理俯伏戰慄不敢仰視王見其幼弱起挈其手曰吾<lb/>
不爾罪勿懼也令宦者入其宫傳命慰諭友諒父母凡<lb/>
府庫儲蓄令理悉自取之遣其文武官僚以次出門妻<lb/>
子資裝皆俾自隨師圍武昌凡六閱月而降士卒無敢<lb/>
<pb n="KR2b0040_WYG_181-31a"/>
入城市井晏然不知有兵城中民飢困命給米賑之召<lb/>
其父老撫慰民大悅於是漢沔荆岳郡縣相繼來降立<lb/>
湖廣行中書省以樞密院判楊璟為參政守之　初陳<lb/>
友諒命其兄友才與左丞王忠信等守潭州聞呉王至<lb/>
武昌遣忠信來援忠信戰敗而降王授以參政俾仍守<lb/>
潭州友才率兵拒之於益陽忠信巽辭開諭之友才亦<lb/>
降與其子俱送建康友才所謂二王者是也　李明道<lb/>
被獲送武昌伏誅明道豐城人故陳友諒將也尋歸呉<lb/>
<pb n="KR2b0040_WYG_181-31b"/>
後復叛附於友諒友諒敗滅明道懼走歸豐城剪其髪<lb/>
髯逃匿武寧山中有茶客識之縛送武昌王數其反覆<lb/>
之罪明道無以對遂戮於鮎魚口沙上明道有所畜犬<lb/>
為呉軍所得擕至武昌犬見明道被戮嘷鳴蹢躅不已<lb/>
銜聚其肉跑沙瘞之王義此犬因命斂葬明道　三月<lb/>
乙丑朔呉王至建康丙寅封陳理為歸德侯　呉置起<lb/>
居注給事中　戊辰呉以中書左丞湯和為平章政事<lb/>
時和守常州率元帥呉福興以舟師徇黃楊山遇張士<lb/>
<pb n="KR2b0040_WYG_181-32a"/>
誠水軍擊敗之擒其千戸劉文興等四十九人獲風船<lb/>
六艘故有是命　己巳呉王謂中書省臣曰郡縣官年<lb/>
五十以上者雖練達政事而精力既衰宜令有司選民<lb/>
間俊秀年二十五以上資性明敏有學識才幹者辟赴<lb/>
中書與年老者參用之後老者休致而少者已熟於事<lb/>
如此則人才不乏而官使得人爾中書其下有司宣布<lb/>
此意悉令知之　呉江西行省以陳友諒鏤金牀進王<lb/>
觀之謂侍臣曰此與孟昶七寳溺器何異以一牀工巧<lb/>
<pb n="KR2b0040_WYG_181-32b"/>
若此其餘可知陳氏父子窮奢極靡焉得不亡即命毁<lb/>
之　辛未呉王御西樓有軍士十餘人自陳戰功以求<lb/>
陞賞王諭之曰爾從我有年才力勇怯我縱不知將爾<lb/>
者必知之爾有功予豈遺爾爾無功豈不妄陳有功不<lb/>
賞是謂吝無功求賞是謂貪吝則失衆貪則踰分夫有<lb/>
超人之才能者必有超人之爵賞爾曹不見徐相國耶<lb/>
今貴為元勲其同時相從者猶在行伍予亦豈忘之乎<lb/>
以其才智止此不能過人故耳今爾曹自陳戰功以求<lb/>
<pb n="KR2b0040_WYG_181-33a"/>
陞賞國家名爵焉可幸得也爾曹茍能黽勉立功異日<lb/>
爵賞我豈爾惜但患不力耳於是皆慙服而退自後無<lb/>
有復言者　先是博囉特穆爾隂使人殺其叔父左丞<lb/>
伊濟爾巴哈佯為不知往弔不哭朝廷知其跋扈又以<lb/>
匿樂迪斯事皇太子深疾之且時方倚重於庫庫特穆<lb/>
爾而庫庫駐太原與博囉搆兵相持不解於是綽斯嘉<lb/>
布巴哈誣博囉與樂迪斯謀為不軌辛卯遂下詔數博<lb/>
囉特穆爾悖逆之罪解其兵權削其官爵候道路開通<lb/>
<pb n="KR2b0040_WYG_181-33b"/>
許還四川田里博囉殺使者拒命不受<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑後編卷一百八十一<lb/>
</p>
<p>
</p>
  </div>
</body>
</text>
</TEI>
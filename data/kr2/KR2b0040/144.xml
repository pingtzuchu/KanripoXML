<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編卷一百四十四</head> <lb/>
    <p>
<pb n="KR2b0040_WYG_144-1a"/>
欽定四庫全書<lb/>
　資治通鑑後編卷一百四十四<lb/>
　　　　　　　　　　　刑部尚書徐乾學撰<lb/>
　宋紀一百四十四<hi>起昭陽赤奮若正月盡著雍敦牂十二月凡六年</hi>
　　理宗建道備徳大功復興烈文仁武聖明安孝皇<lb/>
　　帝<lb/>
寳祐元年春正月庚寅詔以建安郡王孜為皇子改名<lb/>
禥封永嘉郡王製資善堂記賜之帝在位嵗乆無子羣<lb/>
<pb n="KR2b0040_WYG_144-1b"/>
臣屢以為言故有是詔　戊戌日生戴氣　癸夘䝉古<lb/>
兵渡漢江㓂萬州入西柳關京湖都統高達調將士扼<lb/>
河關上山大戰至鼈坑石碑港而還　二月己酉朔日<lb/>
有食之　戊辰陳垓以贓竄潮州　三月䝉古攻海州<lb/>
守將王國昌逆戰于城下敗績　夏四月乙亥賜禮部<lb/>
進士姚勉以下及第出身時弋陽謝枋得對策極攻副樞<lb/>
董槐與宦官董宋臣及奏名枋得中乙科除撫州司户<lb/>
参軍即棄去　初利州都統王䕫素殘悍號王夜义恃<lb/>
<pb n="KR2b0040_WYG_144-2a"/>
功驕恣桀驁不受節度所至刼掠每得富家穴箕加頸<lb/>
四面燃箕謂之蟇蝕月以弓弦繋鼻下高懸於格謂之<lb/>
錯繋喉縳人兩股以木交壓謂之乾榨酒以至用醋灌<lb/>
鼻惡水灌耳口等毒虐以一以脇取金帛稍不遂意即<lb/>
死其手蜀人苦之至是余玠至嘉定䕫帥所部兵迎謁<lb/>
纔羸弱二百人玠曰乆聞都統兵精今疲敝若此殊不<lb/>
稱所望䕫對曰夔兵非不精所以不敢即見者恐驚從<lb/>
人耳頃之班聲如雷江水為沸旗幟精明舟中皆戰掉<lb/>
<pb n="KR2b0040_WYG_144-2b"/>
失色玠自若徐命吏班賞夔退謂人曰儒者中乃有此<lb/>
人玠乆欲誅夔患其握重兵居外恐輕動危蜀謀於親<lb/>
將楊成成曰今縱弗誅飬成其勢後一舉足西蜀危矣<lb/>
夔在蜀嵗乆有威名孰與呉氏呉氏當中興危難之時<lb/>
能百戰以保蜀傳之四世根本益固一旦曦為叛逆諸<lb/>
將誅之如取狐豚况夔無呉氏之功而有曦之逆心恃<lb/>
稀突之勇敢慢法度縱兵殘民奴視同列誅之一夫力<lb/>
耳待其發而取之難矣玠意遂决夜召夔計事潜以成<lb/>
<pb n="KR2b0040_WYG_144-3a"/>
代領其衆夔纔離營而新將已單騎入矣將士皆錯愕相<lb/>
顧不知所為成以帥指譬曉之遂相率下拜夔至玠斬<lb/>
之乃薦成為文州刺史㑹戎州帥欲舉統制姚世安為<lb/>
代玠素欲革軍中舉代之弊以三千騎至雲頂山下遣<lb/>
都統金某往代世安世安閉關不納世安素結謝方叔<lb/>
子姪至是求援於方叔方叔遂倡言玠失利戎之心非<lb/>
我調停且旦夕有變又隂嗾世安宻求玠之短陳於帝<lb/>
前帝惑之于是世安乃與玠抗玠鬰鬰不樂玠専制四<lb/>
<pb n="KR2b0040_WYG_144-3b"/>
蜀凡有奏疏詞氣不謹帝不能平㑹徐清叟入對語及<lb/>
玠因言玠不知事君之禮陛下何不出其不意而召之<lb/>
帝不答清叟曰陛下豈以玠握大權召之或不至耶臣<lb/>
度玠素失士心必不敢帝然之六月四川制置使言玠<lb/>
疾亟乃以資政殿學士召玠而以知鄂州余晦代之<lb/>
辛亥以賈似道為資政殿大學士　䝉古伐西域　秋<lb/>
七月甲午資政殿學士余玠卒玠之治蜀也任都統張<lb/>
實治軍旅安撫王惟忠治財賦監簿朱文炳接賔客皆<lb/>
<pb n="KR2b0040_WYG_144-4a"/>
有常度至於修學養士輕徭以寛民力薄征以通商賈<lb/>
蜀既富實乃罷京湖之餉邊關無警又撤東南之戌自<lb/>
寳慶以来蜀閫未有能及之者然乆假便冝之權不顧<lb/>
嫌疑昧於勇退遂来讒口又置機捕官雖足以亷得事情<lb/>
然寄耳目於羣小故人多懐疑懼至是聞召不自安一<lb/>
夕暴卒或謂仰藥死蜀人莫不悲之<lb/>
　論曰宋之不競若天有以限之纔得一人䜛忌即入<lb/>
　自其盛時固已有之熈豊以後類不相容迄於南渡<lb/>
<pb n="KR2b0040_WYG_144-4b"/>
　日甚一日迨嘉寳間殘金雖亡䝉古方熾余玠治蜀<lb/>
　措置有方猶足以為一本之支而謝方叔徐清叟之<lb/>
　徒必為疑間以致之死嗚呼玠死之後不特蜀非宋<lb/>
　有而國祚從可知矣尋又籍玠家財以犒師忠義之<lb/>
　士有不解體者哉<lb/>
八月甲寅起居郎蕭泰來出知隆興府先是起居舍人<lb/>
牟子才與泰來並除子才四疏辭極陳泰來姦險汙穢<lb/>
恥與之伍泰來不得已請祠遂予郡　乙丑行皇宋元<lb/>
<pb n="KR2b0040_WYG_144-5a"/>
寳錢　九月壬辰城夔門　冬十月丙午朔詔出緡錢<lb/>
二百萬賑恤京城軍民　十一月己丑賈似道獻所獲<lb/>
良馬賜詔褒嘉其將士増秩賞賚有差　十二月蒙古<lb/>
呼必賚以烏蘭哈達總諸軍事分三道自臨洮經行山<lb/>
谷二千餘里自金沙江乗革囊及栰以濟摩莎蠻主迎<lb/>
降進薄大理城大理國主段氏微弱國政皆决于髙祥<lb/>
至是殺信使遁去呼必賚怒將屠其城張文謙劉秉忠<lb/>
姚樞諫曰殺使拒命者高祥耳非民之罪請宥之姚樞裂<lb/>
<pb n="KR2b0040_WYG_144-5b"/>
帛為旗書止殺之令分號街陌大理之民賴以全活惟<lb/>
虜其王段知興獲高祥斬之分兵取附都鄯善鳥㸑等<lb/>
部進入吐蕃其酋索和托懼而出降兵威所加鮮不欵<lb/>
附呼必賚遂班師留烏蘭哈達攻諸夷之未附者<lb/>
二年春正月乙亥朔蒙古城利州閬州自是蒙古兵且<lb/>
耕且守蜀土不可復矣　䝉古呼必賚還京兆以姚樞<lb/>
為京兆勸農使敎民耕植　二月甲辰朔詔太常釐正<lb/>
秦檜諡諭輔臣曰諡繆狠可也　熒惑犯權星　庚申<lb/>
<pb n="KR2b0040_WYG_144-6a"/>
詔饒州布衣饒魯不事科舉一意經學補廸功郎本州<lb/>
教授　辛酉賜朱熹門人李燔諡文定　余晦遣都統<lb/>
甘閏以兵數萬城蜀要地紫金山蒙古汪徳臣選精卒<lb/>
銜枚夜進大破之閏僅以身免城遂為䝉古所據　蒙<lb/>
古㓂合州廣安軍守臣王堅曹世雄等敗之　三月甲<lb/>
午城東海賈似道以圖来上　王善使䝉古留七年是<lb/>
月来歸　夏四月辛亥詔邊兵貧困可閔閒田甚多分<lb/>
給耕種守臣理之　乙丑以徐清叟知樞宻院事董槐<lb/>
<pb n="KR2b0040_WYG_144-6b"/>
参知政事　六月甲寅侍御史呉燧等論故蜀帥余玠<lb/>
聚斂罔利七罪玠死其子如孫盡竊帑庾之積以歸詔<lb/>
簿録玠家財以犒師賑邊如孫遂認錢三十萬尋復追<lb/>
削玠職奪如孫告身所認錢徴之累年始足　丙辰利<lb/>
州將王佐堅守孤壘降將南永忠以兵薄城下佐罵之<lb/>
永忠流涕而退初隆慶教授鄭炳孫不從永忠降先縊<lb/>
死其妻女亦朝服自縊詔奬諭佐進官一秩炳孫贈朝<lb/>
奉郎直秘閣仍訪其子官以文資丁巳加呼必賚同知<lb/>
<pb n="KR2b0040_WYG_144-7a"/>
樞宻院事　庚午召余晦還初晦帥蜀制下徐清叟奏<lb/>
曰朝廷命令不甚行於西蜀者十有二年今天斃余玠<lb/>
乃祖宗在天之靈社稷無疆之福陛下大有為之機也<lb/>
今以素無行檢輕儇俘薄不堪任重如晦者當之臣恐<lb/>
五十四州軍民不特望而輕鄙之韃靼聞之亦且竊笑<lb/>
中國之無人矣所有除晦内批乞賜收回帝責清叟曰<lb/>
数十年來未見執政繳囘成命者卿若固執則廟堂之<lb/>
間同列之義皆有不安詔命已頒决難反汗及晦在蜀<lb/>
<pb n="KR2b0040_WYG_144-7b"/>
屢敗邊事日急乃召晦還以李曾伯代之　戊戌釋䝉<lb/>
古議和使北歸時伊埓黙色已死於揚州矣　秋七月<lb/>
己酉詔賈似道開閫以樞宻行府為名　八月乙亥詔<lb/>
以前知閬州兼利州西路安撫王惟忠付大理獄惟忠<lb/>
以余晦鎮蜀心輕之呼其小字曰余再五來也晦怒誣<lb/>
奏惟忠濳通北國致下大理勘官陳大方煆煉成獄籍<lb/>
其家財　九月辛酉詔詣西太一宫為國祈祥起居郎<lb/>
牟子才再疏諫乃止　丙寅詔戒外戚母干請　冬十月<lb/>
<pb n="KR2b0040_WYG_144-8a"/>
癸酉進封永嘉郡王禥為忠王　甲午斬王惟忠于都<lb/>
市血上流而色不變且謂陳大方曰吾死訴于天帝未<lb/>
㡬大方入朝恍惚見惟忠遂病　十一月壬寅日南至<lb/>
忠王禥冠　丁未蒙古城光化舊治　䝉古呼必賚以<lb/>
亷希憲為京兆宣撫使希憲輝和爾人父布嚕哈雅初<lb/>
拜亷使希憲適生喜曰吾聞古以官為姓天其以亷為<lb/>
吾宗之姓乎故子孫皆姓亷希憲篤好經史手不釋卷<lb/>
少入侍呼必賚一日方讀孟子聞召因懷以進呼必賚<lb/>
<pb n="KR2b0040_WYG_144-8b"/>
問其説希憲以性善義利仁暴㫖對呼必賚善之目為<lb/>
亷孟子希憲嘗與諸貴臣校射連發三中衆驚曰文武<lb/>
材也呼必賚自大理還於京兆分地置宣撫司命希憲<lb/>
為使京兆控制隴蜀諸王貴籓分布左右民雜戎羌尤<lb/>
號難治希憲講求民間利害抑强扶弱摘伏摧奸境内<lb/>
大安暇則明經讀史凡義理精粗事物得失必研究之<lb/>
　十二月庚午排保甲行自實法　癸未雷　甲午隆<lb/>
部兵周榮被獲歸北密約段元鑑入苦竹隘觧圍事覺<lb/>
<pb n="KR2b0040_WYG_144-9a"/>
就禽不屈而死馬徽白端戰没詔立廟于四川是嵗鈞<lb/>
州總管孫嗣遣人賫蠟書降于䝉古　蒙古主命大臣<lb/>
求可以慎固封守閑於將畧者擢史樞征行萬户配以<lb/>
真定相衛懷孟諸軍駐唐鄧樞天倪子也　䝉古張柔<lb/>
以連嵗勤兵兩淮艱于糧運奏請據亳之利䝉古主乃<lb/>
詔柔鎮亳州率山前八軍城之柔又以渦水北溢淺不<lb/>
可舟軍既病涉曹濮魏博粟皆不至乃築甬路自亳抵<lb/>
汴堤百二十里流深而不可築復為橋十五或廣八十<lb/>
<pb n="KR2b0040_WYG_144-9b"/>
尺横以二堡戌之<lb/>
三年春正月己未迅雷　庚申城鈞州龍山　起居郎<lb/>
牟子才上疏言元夜張燈侈靡倡優下賤竒伎獻笑媟<lb/>
汙清禁上累聖徳今因震霆示威願聖明覺悟天意可<lb/>
囘帝納其言秘書危昭徳疏言國之命在民民之命在士<lb/>
大夫士大夫不亷朘民膏血為已甘腴民不堪命矣願<lb/>
陛下與二三大臣察利害之實究安危之本明詔郡國申<lb/>
嚴號令俾急其所急凡荒政之當舉者不可一日而置<lb/>
<pb n="KR2b0040_WYG_144-10a"/>
念緩其可緩凡苛賦之肆擾者易為此時之寛政固結<lb/>
人心乃所以延天命也　蒙古侵漢蜀荆淮帝深憂之<lb/>
二月乙亥給事中王埜言國家與䝉古本無深讐而兵<lb/>
連禍結皆原於入洛之師輕啓兵端二三狂妄如趙楷<lb/>
全子才劉子澄軰淺率寡謀遂致隻輪不返全子才誕<lb/>
妄惨毒今乃援劉子澄例自陳改正乞寢二人之命罷<lb/>
其祠禄以為喪師誤國之戒從之　己夘復廣陵堡城<lb/>
賈似道以圖來上　䝉古呼必賚徴河内許衡為京兆<lb/>
<pb n="KR2b0040_WYG_144-10b"/>
提學衡㓜有異質七嵗入學授章句問其師曰讀書何<lb/>
為師曰取科第耳曰如此而已乎師大竒之謂衡父母<lb/>
曰兒頴悟非常他日必有過人者吾非其師也遂辭去<lb/>
稍長嗜學如飢渴然遭世亂且貧無書嘗從日者家見<lb/>
書疏義因請寓宿手抄歸既而避難徂徠山得易王弼<lb/>
説夜思晝誦身體而力踐之言動必揆諸義而後發嘗<lb/>
暑中過河陽暍甚道有梨衆爭取啖之衡獨危坐樹下<lb/>
或問之曰非其有而取之不可也人曰世亂此無主曰<lb/>
<pb n="KR2b0040_WYG_144-11a"/>
梨無主我心獨無主乎往來河洛間從栁城姚樞得程<lb/>
朱二氏書益大有得尋居蘇門與樞及竇默相講習慨<lb/>
然以道自任嘗語人曰綱常不可一日亡於天下茍在<lb/>
上者無以任之則在下之任也凡喪祭娶嫁必徴於禮<lb/>
以倡其鄉人學者浸盛衡謂之曰進學之序必當棄前<lb/>
日章句之習從事于小學因悉取向來簡帙焚之使無<lb/>
大小皆自小學入是時秦人新脱于兵欲學無師聞衡<lb/>
來人人莫不喜幸於是郡縣皆建學民大化之　三月<lb/>
<pb n="KR2b0040_WYG_144-11b"/>
己未雨土　詔不許傳播邊事　五月乆雨以監司州<lb/>
郡辟書冗濫詔申嚴禁止　己酉前同知樞宻院事李<lb/>
性傳卒　辛酉嘉定大雨雹與叙南同日地震　閩浙<lb/>
大水　以内侍董宋臣幹辦佑聖觀宋臣逢迎上意起<lb/>
梅堂芙蓉閣香蘭亭豪奪民田引倡優入宫招權納賄<lb/>
無所不至人以董閻羅目之監察御史洪天錫上疏言<lb/>
天下之患三曰宦官外戚小人盖指宋臣及謝堂厲文<lb/>
翁也帝俾天錫昜疏欲自戒飭之天錫又言自古奸人<lb/>
<pb n="KR2b0040_WYG_144-12a"/>
雖慿怙其心未嘗不畏人主之知茍知之而止於戒飭<lb/>
則慿怙愈張不若未知之為愈也不報　六月以樞宻<lb/>
院編修鎮江丁大全為右司諌大全面藍色為戚里婢<lb/>
壻夤縁閻妃及内侍盧允升董宋臣得寵于帝自蕭山<lb/>
尉累拜是職時正言陳大方侍御史胡大昌與大全同<lb/>
除皆緘黙不言人於其名大字旁各加一㸃目為三不<lb/>
吠犬　戊子罷監察御史洪天錫時雨土天錫以其異<lb/>
為蒙力言隂陽君子小人之辨又言蜀中地震閩浙大<lb/>
<pb n="KR2b0040_WYG_144-12b"/>
水上下窮空逺近嗟怨獨貴戚巨閹享富貴耳舉天下<lb/>
窮且怨陛下能獨與數十人者共天下乎㑹呉民列愬<lb/>
董宋臣奪其田天錫下其事有司而御前提舉所謂田<lb/>
屬御莊不當白臺儀鸞司亦牒常平天錫謂御史所以<lb/>
雪寃常平所以均役若中貴人得以控之則内外臺可<lb/>
廢猶為國有紀綱乎乃申劾宋臣併盧允升又言修内<lb/>
司止于供繕修而已比年動曰御前奸贓之老吏逋逃<lb/>
之渠兇一竄名其間則有司不得舉手狡者獻謀暴者<lb/>
<pb n="KR2b0040_WYG_144-13a"/>
助虐其展轉受害者皆良民也願毋使史臣書之曰内<lb/>
司之横自今始疏六七上留中不報天錫遂去詔遷太<lb/>
常少卿宗正寺丞趙崇嶓移書責謝方叔不能止救方<lb/>
叔得書甚慙而讒者又曰天錫之論方叔意也其去亦<lb/>
方叔擠之方叔上書自觧帝終不信　辛夘僉書樞宻<lb/>
院事王埜罷　秋七月丙辰監察御史朱應元劾左丞<lb/>
相謝方叔参知政事徐清叟罷之董宋臣盧允升猶未<lb/>
快賂人上書力詆洪天錫謝方叔且乞誅之使天下明<lb/>
<pb n="KR2b0040_WYG_144-13b"/>
知宰相臺諫之去出自獨㫁於内侍無預　蒙古烏蘭<lb/>
哈達自吐蕃進攻西南夷悉平之　八月乙丑朔以董<lb/>
槐為右丞相兼樞宻使工部尚書程元鳯僉書樞宻院<lb/>
事工部侍郎蔡抗同僉書樞宻院事抗處士元定之孫<lb/>
也　丁夘嵗熒惑合于栁　庚寅前参知政事應<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>為<lb/>
右司諫丁大全所劾落職罷祀辛邜卒　九月壬戌權<lb/>
中書舍人陳大方言劉子澄端平入洛之師賈勇賛决<lb/>
北兵方入唐州界子澄已先率遁逃一敗塗地二十年<lb/>
<pb n="KR2b0040_WYG_144-14a"/>
來為國家患者皆原於此宜投之四裔詔罷子澄祠禄<lb/>
䝉古張柔㑹大帥于符離以百丈口為宋往來之道可<lb/>
容萬艘遂築甬路自亳而南六十餘里中為横江堡又<lb/>
以路東六十里皆水可致宋舟乃立栅水中宻置偵邏<lb/>
于所達之路由是鹿邑寧陵考城柘城楚丘南頓無宋<lb/>
患陳蔡潁息糧無不達　冬十一月丁丑熒惑犯太㣲<lb/>
垣上相　十二月己丑嗣濮王善奐卒<lb/>
四年春正月乙未詔謝方叔奪職罷祠　己酉太隂犯<lb/>
<pb n="KR2b0040_WYG_144-14b"/>
熒惑　辛酉詔史嵩之授觀文殿大學士依前金紫光<lb/>
禄大夫永國公致仕加食邑　三月丙辰帝製字民訓<lb/>
賜改秩親民官　夏四月癸未以程元鳯参知政事蔡<lb/>
抗同知樞宻院事賈似道参知政事職任依舊似道威<lb/>
權日盛臺諫嘗論其部將即毅然求去孫子秀新除淮<lb/>
東總領外人忽傳似道已宻奏不可執政遂置子秀以<lb/>
似道所善陸壑代之　五月甲午賜孔子五十代孫元<lb/>
龍廸功郎授初品官　甲辰羅氏鬼國遣報思播言蒙<lb/>
<pb n="KR2b0040_WYG_144-15a"/>
古兵屯大理國取道西南將大入邊詔以銀萬兩使思<lb/>
播結約羅鬼為援且嚴飭守備以待之　徐清叟王埜<lb/>
並奪職罷祠仍禠執政恩數　甲寅賜禮部進士文天<lb/>
祥以下六百一人及第出身策以志勤道逺為問天祥<lb/>
以法天不息為對考官王應麟奏曰是卷古誼若龜鑑<lb/>
忠肝如鐵石臣敢為得人賀時謝枋得復出試教官中<lb/>
兼經科除建寧府教授未任呉濳宣撫江東西郡差幹<lb/>
辦公事團結民兵以扞饒信撫科降錢米以給之枋得<lb/>
<pb n="KR2b0040_WYG_144-15b"/>
説鄧傳二杜諸大家得民兵萬餘人守信州暨兵退朝<lb/>
廷覈諸軍費㡬至不免　六月癸未右丞相董槐罷槐<lb/>
自以為人主所振㧞茍可以利安國家者無不為嘗言<lb/>
于帝曰今有害治者三一戚里不奉法二執法大吏乆<lb/>
於其官而擅威福三皇城司不檢士將卒不檢下故士<lb/>
卒横士卒横則變生於無時執法威福擅故賢不肖混<lb/>
淆賢不肖混淆則奸邪肆賢人伏而不出親戚不奉法<lb/>
故法令輕法令輕故朝廷卑三者不去政且廢願自上<lb/>
<pb n="KR2b0040_WYG_144-16a"/>
除之於是嫉之者滋甚時帝年寖髙操柄獨㫁羣臣無<lb/>
當意者漸喜狎佞人丁大全方諂事内嬖得侍御史竊<lb/>
弄威權帝弗覺悟大全嘗遣客私於槐槐曰吾聞人臣<lb/>
無私交吾惟事上不敢私結約幸為謝丁君大全度槐<lb/>
終不容己乃日夜刻求槐短槐入對極言大全邪侫不<lb/>
可近帝曰大全未嘗短卿卿勿疑槐曰臣與大全何怨<lb/>
顧陛下㧞臣至此臣知大全奸邪而噤不言是負陛下<lb/>
也且陛下謂大全忠而臣以為奸不可與俱事陛下矣<lb/>
<pb n="KR2b0040_WYG_144-16b"/>
上書乞骸骨不報大全益怨之乃上章劾槐章未下大<lb/>
全夜半以臺檄調省兵百餘人露刅圍槐第迫之出輿<lb/>
槐至大理寺欲以此脅之須㬰出北闗棄槐囂呼而散<lb/>
槐徐步入接待寺罷相之制始下物論殊駭三學生屢<lb/>
上書言之乃詔槐以觀文殿大學士提舉洞霄宫大全<lb/>
既逐槐益恣横用事道路以目太學生陳宜中黄鏞林<lb/>
則祖曾唯劉黼陳宗六人上書攻之大全怒使御史呉<lb/>
衍劾之削籍編管逺州立碑三學戒諸生勿得妄議國<lb/>
<pb n="KR2b0040_WYG_144-17a"/>
政士論稱宜中等為六君子時大全擅國柄以言為諱<lb/>
左司郎官陳宗禮歎曰此可一日居乎陛對言願為宗<lb/>
社大計毋但為倉廪府庫之小計願得天下四海之心<lb/>
毋但得左右便嬖戚畹之心願寄腹心於忠良毋但寄<lb/>
耳目于卑近願四通八達以來正人毋但旁蹊曲逕以<lb/>
引貪濁時秘書省正字鄱陽馬廷鸞將輪對大全知其<lb/>
必論已使王持垕往瞷之廷鸞素厚持垕且同館不虞<lb/>
其諜也宻露其意持垕以告大全大全格之使不得見<lb/>
<pb n="KR2b0040_WYG_144-17b"/>
而令御史朱熠劾去之　秋七月甲寅知叙州史俊調<lb/>
舟師連與䝉古兵戰却之　乙夘以程元鳯為右丞相<lb/>
兼樞宻使蔡抗参知政事刑部尚書張磻僉書樞宻院<lb/>
事　蒙古諸王塔齊爾駙馬特爾格軍過東平諸處掠<lb/>
民羊豕䝉古主聞之遣使問罪由是諸軍無犯者　九<lb/>
月甲寅監察御史朱熠言境土蹙而賦斂日繁官吏増<lb/>
而調度日廣景徳慶厯時以三百二十餘郡之財賦供<lb/>
一萬餘員之俸禄今日以一百餘郡之事力贍二萬四<lb/>
<pb n="KR2b0040_WYG_144-18a"/>
千餘員之冗官邊郡則有科降支移内地則欠經常納<lb/>
解欲寛民力必汰冗員帝嘉之而不能用侍講危昭德<lb/>
上言民者邦之命脈欲壽國脉必厚民生欲厚民生必<lb/>
寛民力願陛下為萬世根本之慮為一時倉卒之防必<lb/>
求安節之亨毋招不節之咎節之又節則宮闈之費差<lb/>
省帑藏之積自充上用足而下不匱矣　䝉古主欲建<lb/>
城市修宫室為都㑹之所呼必賚以劉秉忠精於天文<lb/>
地理之術因命相宅秉忠以桓州東灤水北之龍岡為<lb/>
<pb n="KR2b0040_WYG_144-18b"/>
吉詔秉忠營之三年而畢名曰開平府既而升為上都<lb/>
以燕為中都　冬十一月癸丑詔戒羣臣洗心飭行毋<lb/>
縱于貨賄其或不悛舉行淳熈成法又開國以來勲臣<lb/>
之裔有能濟美而不世其禄者所在州郡以聞　以張<lb/>
璠同知樞宻院事侍御史丁大全僉書樞宻院事禮部<lb/>
侍郎馬天驥同僉書樞宻院事時閻貴妃怙寵大全天<lb/>
驥用事有無名子書八字於朝門曰閻馬丁當國勢將<lb/>
亡　十二月戊午朔熒惑犯填星　庚申䝉古城棗陽<lb/>
<pb n="KR2b0040_WYG_144-19a"/>
　帝以御寳黄冊催内蔵坊塲錢知嚴州呉槃奏言内<lb/>
庫理財太急督催太峻龍章鳯篆施於帑藏之催科寳<lb/>
冊泥封下同官司之文檄居萬乗之崇髙而商財賄之<lb/>
有無事雖至㣲關係甚大董宋臣諷給事中邵深劾罷<lb/>
之　是嵗髙麗國王細嵯甫雲南酋長摩合羅嵯及素<lb/>
丹諸國皆入朝于䝉古　蒙古烏蘭哈達伐白蠻等部<lb/>
克之遂自昔入兒地還至重慶府<lb/>
五年春正月丁亥朔以賈似道知樞宻院事職任依舊<lb/>
<pb n="KR2b0040_WYG_144-19b"/>
召荆湖制置使呉淵参知政事未至卒諡莊敏淵有才<lb/>
畧歴官所至有能名然政尚嚴酷好興羅織之獄籍入<lb/>
豪横故有蜈蚣之謡　丙午禁姦民作白衣㑹盟監司<lb/>
郡縣官失覺察者坐罪　䝉古主左右讒呼必賚得中<lb/>
土心䝉古主信之遂遣阿勒達爾行省事于京兆劉太<lb/>
平佐之鈎考諸路財賦置局關中推集經畧宣撫官吏<lb/>
下及征商鍜鍊羅織無所不至曰俟終局曰入此罪者<lb/>
惟劉哈瑪爾史天澤以聞餘悉誅之呼必賚聞之不樂姚<lb/>
<pb n="KR2b0040_WYG_144-20a"/>
樞曰帝君也兄也大王為皇弟臣也事難與較逺將受<lb/>
禍莫若盡王邸妃主自歸朝廷為乆居謀疑將自釋及<lb/>
呼必賚見蒙古主皆泣下竟不令有所白而止因罷鈎<lb/>
考局而呼必賚所署置諸司皆廢　䝉古董文蔚既城<lb/>
光化棗陽儲餱糧㑹攻襄陽樊城南㨿漢江北阻湖水<lb/>
卒不得渡文蔚夜領兵于湖水狭隘處伐木拔根立于<lb/>
水實以薪草為橋頃之即成至曉兵悉渡圍已合城中<lb/>
大驚文蔚復統軍前行奪外城襄陽守將高達力戰于<lb/>
<pb n="KR2b0040_WYG_144-20b"/>
白河乃還　二月戊午以賈似道為兩淮安撫使　壬<lb/>
戌築思州三隘　丁丑布衣余一飛高把陳襄陽備禦<lb/>
策命京湖宣撫使趙葵行之　夏四月己夘䝉古兵攻<lb/>
苦竹隘詔荆湖調兵應援　五月丁夘城荆山置懷逺<lb/>
軍以夏貴知軍事　六月丁酉同僉書樞宻院事馬天<lb/>
驥罷　秋八月庚子以張磻参知政事丁大全同知樞<lb/>
宻院事　己酉觀文殿大學士永國公史嵩之卒嵩之<lb/>
為相雖飾詐要譽而肺肝如見終不為公論所容初諡<lb/>
<pb n="KR2b0040_WYG_144-21a"/>
忠簡改諡莊肅至徳祐初以徐直方言奪諡　九月壬<lb/>
子朔詔今後臺臣遷他職輙出闗以違制論仍著為令<lb/>
　囘鶻獻水精盆珍珠<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>等物于䝉古可直銀三萬餘<lb/>
錠蒙古主曰方今百姓疲敝所急者錢爾朕獨有此何<lb/>
為却之賽音迪延齊以為言䝉古主稍償其直且令勿復有<lb/>
獻　䝉古諸王伊蘇肯駙馬伊遜岱爾等請伐宋䝉古主<lb/>
亦怒宋囚使臣是月議出師南侵　冬十月庚寅参知<lb/>
政事張磻卒　丁酉以吏部侍郎林存僉書樞宻院事<lb/>
<pb n="KR2b0040_WYG_144-21b"/>
　癸巳雷甲午龍見　十一月乙丑奬諭安南國賜金<lb/>
噐幣香茗　蒙古將烏蘭哈達兵入交趾遣使諭降皆<lb/>
見囚及兵至洮江交人戰敗其王陳日照走海島䝉古<lb/>
得前所遣使於獄中以破竹束體入膚比釋縳一使死<lb/>
因屠其城留九日以熱不能堪班師　十二月丁未熒<lb/>
惑入氐<lb/>
六年春正月辛亥朔以丁大全参知政事兼同知樞宻<lb/>
院事　二月辛巳以馬光祖為京湖制置使知江陵府<lb/>
<pb n="KR2b0040_WYG_144-22a"/>
兼夔路策應光祖為松江制置辟召僚屬皆極一時之<lb/>
選至是移鎮江陵請以汪立信吕文徳王登王鑑充講<lb/>
議官從之　壬辰雨土　䝉古主命諸王阿爾布格居<lb/>
守和林阿拉克岱爾輔之自將南侵由西蜀以入先遣張<lb/>
柔從呼必賚攻鄂趣臨安塔齊爾攻荆山又使鳥蘭哈<lb/>
達自交廣引兵㑹于鄂張文謙劉秉忠言於呼必賚曰<lb/>
王者之師有征無戰當一視同仁不可嗜殺呼必賚曰<lb/>
期與卿等共守此言於是分命諸將毋妄殺毋焚人室<lb/>
<pb n="KR2b0040_WYG_144-22b"/>
廬所獲生口悉縱之阿爾布格呼必賚弟也　蒙古耨<lb/>
埓將前軍欲㑹都元帥阿都呼於成都四川制置使蒲<lb/>
擇之遣安撫劉整等據遂寧江箭灘渡以㫁東路耨埒<lb/>
軍至不能渡自旦至暮大戰整等軍敗耨埒遂長驅至<lb/>
成都擇之命楊大淵等守劍門及靈泉山自將兵趣成<lb/>
都㑹阿都呼卒耨埒率諸將大破大淵等于靈泉山進<lb/>
圍雲頂山城扼其歸路擇之兵潰城中食盡亦殺主將<lb/>
以降成都彭漢懷綿等州威茂諸蕃悉降䝉古主以耨<lb/>
<pb n="KR2b0040_WYG_144-23a"/>
埓為都元帥　䝉古遣諸王錫里庫伐西域錫里庫以<lb/>
超瑪納郭顔郭侃總統諸軍前後平西域和斯摩哩十餘<lb/>
國轉闘萬里又西渡海收富浪國遣使獻㨗錫里庫遂<lb/>
留鎮西域　安南王陳日照傳國於長子光昺光昺遣<lb/>
其壻以方物入貢于蒙古　三月戊辰以馬光祖兼荆<lb/>
湖北路安撫使　庚午熒惑退入氐　夏四月乙巳程<lb/>
元鳯罷丁未以丁大全為右丞相兼樞宻使林存同知<lb/>
樞宻院事端明殿學士朱熠僉書院事時大全謀奪相位<lb/>
<pb n="KR2b0040_WYG_144-23b"/>
元鳯謹飭乏風節力請罷政遂予祠　䝉古主由東勝<lb/>
河渡次六盤山軍四萬號十萬分三道而進蒙古主由<lb/>
隴州趣散闗諸王孟克由祥州趣米倉關萬户巴哩察<lb/>
由潼關趣沔州徴益都行省李璮兵璮言益都南北要<lb/>
衝兵不可撤從之璮遂攻海州漣水軍等處璮全之子<lb/>
也　五月丁巳李曾伯言廣西多荒田民懼増賦不耕<lb/>
乞許耕者復三年租後兩年减其租之半守令勸墾闢多<lb/>
者賞之奏可　丁邜嗣秀王師彌卒　䝉古皇子阿蘓<lb/>
<pb n="KR2b0040_WYG_144-24a"/>
岱因獵傷民稼蒙古主責之撻近侍數人有㧞民葱者<lb/>
斬以徇由是秋毫莫敢犯　秋七月庚戌城陵霄山<lb/>
癸丑熒惑犯房宿　甲戌詔前福建漕臣高斯得已奪<lb/>
職鐫官共贓百餘萬嚴限徴償以懲貪吏　䝉古主留<lb/>
輜重于六盤山率兵由寳雞攻重貴山所至輙陷　八月<lb/>
癸未太隂行犯熒惑　戊戌詔上流鎻江防禦　癸邜<lb/>
詔申嚴倭船入界之禁　九月甲寅詔安南情狀叵測<lb/>
申飭邊防　䝉古主進次漢中都元帥耨埒留密拉和<lb/>
<pb n="KR2b0040_WYG_144-24b"/>
卓劉哈瑪爾等守成都自率衆渡馬湖獲守將張實遣之<lb/>
招諭苦竹隘實入隘遂與守將楊立堅守　冬十月壬<lb/>
午䝉古主進次寳峯癸未如利州觀其城池並非深固以<lb/>
汪田哥能守賜巵酒奬諭之遂渡嘉陵江至白水命田<lb/>
哥造浮梁以濟進次劍門戊子遣史樞攻苦竹隘禆將<lb/>
趙仲竊獻東南門師入楊立巷戰死獲張實殺之庚<lb/>
子進圍長寧山守將王佐徐昕戰敗十一月己酉進攻<lb/>
鵝頂堡壬子知縣王仲降城破佐死焉翼曰蒙古主入<lb/>
<pb n="KR2b0040_WYG_144-25a"/>
城殺佐之子及徐昕等四十餘人青居大良運山石泉<lb/>
龍州守將劉淵蒲元圭張大悦趙順等俱以城降惟運<lb/>
山將施擇善不屈死之蒙古諸王孟克塔齊爾並略地<lb/>
還引兵來㑹　䝉古主進攻長獲山遣王仲招守將楊<lb/>
大淵大淵殺之䝉古主督諸軍力攻大淵懼遂以城降推<lb/>
官趙廣死之大淵逃歸蒙古主怒欲屠其城將官李呼<lb/>
蘭濟曰大淵去事未可測當亟追之乃单騎至城下門<lb/>
未閉大呼入城曰皇帝使我撫汝軍民即下馬執大淵<lb/>
<pb n="KR2b0040_WYG_144-25b"/>
手曰上方宣諭賞賜不待而來何也大淵曰恐城寨有<lb/>
他變是以亟歸耳因與偕來䝉古主大悦以大淵為都<lb/>
元帥　己酉同知樞宻院事林存罷知建寧府　壬子<lb/>
賈似道進樞宻使職任依舊以朱熠同知樞宻院事禮<lb/>
部侍郎饒虎臣同僉書樞宻院事　丁邜䝉古將李璮<lb/>
陷海州漣水軍海州通判侯畐鏖戰死之闔室遇害餘<lb/>
將士殺傷殆盡賈似道上章引咎詔以功自贖　甲戌<lb/>
填星熒惑合于危　龍州降于蒙古　十二月戊寅詔<lb/>
<pb n="KR2b0040_WYG_144-26a"/>
改明年為開慶元年　䝉古取資簡二州　庚辰以䝉<lb/>
古兵入蜀詔荆湖制置使馬光祖移司峡州向士璧移<lb/>
司紹慶府以便策應時士璧不俟朝命進師歸州捐家<lb/>
貲百萬供以軍費光祖亦不待奏請招兵萬人捐銀萬<lb/>
兩以募壯士迎戰于房州蒙古敗走丁亥詔光祖士璧<lb/>
各進一秩　辛丑填星太白熒惑合于室　䝉古取隆<lb/>
雅二州　是嵗䝉古皇子璸都卒<lb/>
　<lb/>
<pb n="KR2b0040_WYG_144-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑後編卷一百四十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編卷十</head> <lb/>
    <p>
<pb n="KR2b0040_WYG_010-1a"/>
欽定四庫全書<lb/>
　資治通鑑後編卷十<lb/>
　　　　　　　　　　　刑部尚書徐乾學撰<lb/>
　宋紀十<hi>起重光大荒落正月盡昭陽協洽九月凡二年有竒</hi>
　　太宗至仁應道神功聖徳睿烈大明廣孝皇帝<lb/>
太平興國六年春正月乙巳詔諸路轉運使下所屬州<lb/>
令長吏擇見任判司簿尉之清亷明幹者具以名聞當<lb/>
以次引對授知縣之任　辛亥易州破遼兵數千人<lb/>
<pb n="KR2b0040_WYG_010-1b"/>
是月遣八作使郝守濬等分行河道抵遼境皆䟽導之<lb/>
又於清逺界開徐河鷄距河五十里入白河由是闗南<lb/>
之漕悉通濟焉　三交西北三百里地名固軍溪谷險<lb/>
絶為敵之咽喉潘美潛師襲之其守將棄城遁軍使安<lb/>
慶以其族來降因積粟屯兵守之自是敵不敢侵軼邉<lb/>
民以安<hi>攷異李燾曰安慶來降實録無之按潘美行狀乃六年正月事今附月末徐度國紀繋之四年</hi>
<hi>八月癸亥又云三交口即固軍誤也</hi>　二月癸丑詔曰京朝官釐務於外<lb/>
者咸給以御前印紙令書治迹而主司不能彰明臧否<lb/>
<pb n="KR2b0040_WYG_010-2a"/>
但以細碎之事混淆其間非所以副朕詳求之意也自<lb/>
今尋常之務非課最者不得書為勞績其殿犯無有所<lb/>
隠　丁酉令羣臣居喪被詔復者須卒哭朝謁其俸料<lb/>
自詔下日給之　三月己酉山南西道節度使同平章<lb/>
事徳芳薨年二十三贈中書令追封岐王諡康惠　癸<lb/>
丑詔諸路轉運使察部下官吏有罷軟不勝任怠惰不<lb/>
親事及黷貨擾民者條其事狀以聞當遣使按鞫其清<lb/>
白自守幹局不苛亦以名聞必加殊奬　交州行營言<lb/>
<pb n="KR2b0040_WYG_010-2b"/>
破賊軍於白藤江口斬首千餘級時侯仁寳率前軍先<lb/>
發孫全興等頓兵花步七十日以竢劉澄仁寳屢促之<lb/>
不行及澄至幷軍自水路抵多羅邨不遇賊復擅還花<lb/>
步賊詐降以誘仁寳仁寶信之遂為所害轉運使許仲<lb/>
宣馳奏仁寳戰殁且乞班師不待報即以兵分屯諸州<lb/>
開庫賞賜給其醫藥謂人曰若竢報則此數萬人皆積<lb/>
屍於廣野矣乃上章自劾詔書嘉納之就劾澄等㑹王<lb/>
僎病死澄與賈湜並戮於邕州市徵全興下獄伏誅贈<lb/>
<pb n="KR2b0040_WYG_010-3a"/>
仁寳工部侍郎官其二子　四月詔諸州大獄長吏不<lb/>
親决胥吏旁縁為姦逮捕證左滋蔓踰年而獄未具自<lb/>
今長吏每五日一慮囚情得者即决之帝不欲天下有<lb/>
滯獄乃建三限之制大事四十日中事三十日小事十<lb/>
日不須追捕而易决者無過三日又詔囚當訊掠則集<lb/>
官屬同問勿委胥吏搒决　辛未幸太平興國寺禱雨<lb/>
　罷湖州織羅放女工　夏五月癸丑令内侍省細仗<lb/>
内先衣黄者並衣碧吏部黄衣選人改為白衣選人<lb/>
<pb n="KR2b0040_WYG_010-3b"/>
己未降雨死罪囚流以下釋之　遼宋王喜隠稍見進<lb/>
用復誘羣小謀反事覺遼主命械其手足築圜土囚於<lb/>
祖州是月遼上京漢軍亂欲刼立喜隠以城堅不得入<lb/>
立其子留禮夀上京留守徐室擒之留禮夀伏誅賜喜<lb/>
隠死　六月甲戍司空平章事薛居正卒贈太尉中書<lb/>
令諡文惠居正風度瓌偉操行方正性寛簡不好苛察<lb/>
自參政至為相凡十八年恩遇始終不替因服丹砂遇<lb/>
毒方奏事疾作輿歸遂卒居正無子養子惟吉素無行<lb/>
<pb n="KR2b0040_WYG_010-4a"/>
於是帝臨其喪出涕其妻出拜喪側帝存撫數四因問<lb/>
不肖子安在頗改節否惟吉伏喪側驚懼不敢起自是<lb/>
盡革故態稍涉獵書史親賢士帝知其修飾數委以大<lb/>
藩所至稱治累遷左十牛衛大將軍遭母喪故事卒哭<lb/>
當起復惟吉懇求終制優詔不許時論異之　秋七月<lb/>
丙午帝將大舉伐遼遣使賜渤海王詔書令發兵以應<lb/>
約滅遼之日幽薊土宇復歸中朝朔漠之外悉以相與<lb/>
然渤海竟無至者　九月乙未朔日有食之　壬寅以<lb/>
<pb n="KR2b0040_WYG_010-4b"/>
左拾遺直史館田錫為河北南路轉運副使自盧多遜<lb/>
專政羣臣章表不先禀多遜則有司不敢通又諫官上<lb/>
章必令閤門吏依式書狀云不敢妄陳利便希望恩榮<lb/>
錫貽書多遜請免書狀多遜不悦乃出之<hi>吕中曰國朝敢言之風自田錫始大</hi>
<hi>臣遏絶人言自盧多遜始</hi>錫因入辭且進封事言軍國要機者一朝<lb/>
廷大體者四略曰賞不踰時國之令典頃嵗王師薄伐<lb/>
克平太原未賞軍功逮兹二載請因郊禋耕籍之禮議<lb/>
平晉之功而賞之則駕馭戎臣莫兹為重此要機也<hi>按四</hi>
<pb n="KR2b0040_WYG_010-5a"/>
<hi>年十月乙亥己行太原之賞錫今猶以為言或者賞未徧及故也</hi>交州瘴海之地得之<lb/>
如獲石田願陛下無屯兵以費財此大體之一也邇來<lb/>
諫官廢職給事中不敢封駁遺補亦不貢直言起居郎<lb/>
舍人不得升陛紀言動御史不能彈奏中書舍人未嘗<lb/>
訪以政事集賢院雖有書籍而無職官秘書省雖有職<lb/>
官而無圖籍願陛下擇才而任之使各司其局此大體<lb/>
之二也朝廷闢西苑廣御池而尚書無㕔事郎曹無本<lb/>
局九寺三監寓天街之兩廊禮部試士或就武成王廟<lb/>
<pb n="KR2b0040_WYG_010-5b"/>
是豈太平之制度耶望别修省寺用列職官此大體之<lb/>
三也每於衢路見囚荷鐵枷不覺自駭隆平之時將措<lb/>
刑不用於法所無去之可矣此大體之四也帝嘉其言<lb/>
降詔褒諭仍賜錢五十萬或謂錫今宜少晦以逺讒忌<lb/>
錫曰事君之誠惟恐不竭且天植其性豈一賞可奪耶<lb/>
至河北復驛書言邊事略曰今北鄙驛騷葢以居邊任<lb/>
者規羊馬細利為㨗矜捕斬小勝為功起釁召戎實由<lb/>
此始伏願申飭將帥謹固封守還所俘掠許通互市使<lb/>
<pb n="KR2b0040_WYG_010-6a"/>
河朔之民得務農業不出五載可積十年之儲又曰漢<lb/>
武帝躬秉武節遂登單于之臺唐太宗手結雨衣徃伐<lb/>
遼東之國是舍近謀逺也國家圖燕以來兵連未解財<lb/>
用不得不耗人臣不得不憂願陛下精思慮决取舍無<lb/>
使曠日持久　丙午置京朝官差遣院舊制京朝官屬<lb/>
吏部國初以來皆出中書至是詔京朝官除兩省御史<lb/>
臺自少卿監以下奉使從政於外受代而歸者並令中書<lb/>
舍人郭贄等考校勞績品量材器以中書所下闕員類能<lb/>
<pb n="KR2b0040_WYG_010-6b"/>
儗定引對而授之謂之差遣院　太子太保趙普奉朝<lb/>
請累年虜多遜益毁之鬱鬱不得志<hi>考異普遷太子太保正史實録及百</hi>
<hi>官表並不記太宗所撰神道碑云既静妖氛爰覃爵賞葢普從征晉陽以功遷秩也當在太平興國四年冬十</hi>
<hi>月行狀則云三年郊祀後遷太子太保今從行狀</hi>普子承宗娶燕國長公主女<lb/>
承宗適知澤州受詔歸闕成婚禮未踰月多遜白遣歸<lb/>
任普由是憤怒㑹如京使柴禹錫及趙鎔楊守一告秦<lb/>
王廷美驕恣將有陰謀竊發帝詔問普普言願備樞軸<lb/>
以察姦變退復宻奏臣開國舊臣為權倖所沮因備言<lb/>
<pb n="KR2b0040_WYG_010-7a"/>
昭憲顧命及先朝自愬之事帝於宫中訪得普前所上<lb/>
章并發金匱得誓書遂大感悟即留承宗京師召普謂<lb/>
曰人誰無過朕不待五十已盡知四十九年非矣辛亥<lb/>
以普為司徒兼侍中秦王廷美乞班普下從之<hi>考異李燾曰不</hi>
<hi>待五十已知四十九年非此太宗盛徳要語也今正史乃削去可不惜哉今依實録具載聖語實録又云即日</hi>
<hi>復相則恐未然正史稱未幾復相當得其實也丁謂談録則云上元夜召普觀燈即命為相亦與正史不同今</hi>
<hi>不取</hi>或曰始昭憲及太祖本意葢欲帝傳廷美廷美復傳<lb/>
徳昭故帝即位亟命廷美尹開封徳恭授貴州防禦使<lb/>
<pb n="KR2b0040_WYG_010-7b"/>
實稱皇子及徳昭既不得其死徳芳相繼夭絶廷美始<lb/>
不自安浸有邪謀他日帝嘗以傳國意訪之趙普普曰<lb/>
太祖已誤陛下豈容再誤耶於是普復入相廷美遂得<lb/>
罪凡廷美所以得罪普之為也<hi>考異王禹偁遺事云太祖孝於太后友愛兄弟</hi>
<hi>曠古未有萬幾之暇召晉王秦王秦王上弟也宣祖第三子名廷美亦杜后所生今本傳言王是太宗乳母王</hi>
<hi>氏所生非也其有㫖哉又皇子南陽王徳昭東平王徳芳皆上子也及皇姪公主等共宴太后閤中酒酣上白</hi>
<hi>太后曰臣百年後傳位於晉王令晉王百年後傳位於秦王后大喜曰吾久有此意而不欲言之吾欲萬世之</hi>
<hi>下聞一婦人生三天子不謂天生孝子成吾之志令晉王秦王起謝之既而后謂二王曰陛下自布衣事周室</hi>
<pb n="KR2b0040_WYG_010-8a"/>
<hi>常以力戰圖功萬死而遇一生方致身為節度使及受天命將逾一紀無日不征無月不戰厯盡艱危方成帝</hi>
<hi>業汝等無勞安坐而承丕緒豈不知幸乎久後各不得負陛下吾不知秦王百年後將付何人秦王曰願立南</hi>
<hi>陽王徳昭后又喜曰是矣是矣然則陛下有此意吾料此亦天意也他日各不得渝渝者罪同大逆天必殛之</hi>
<hi>上又令皇子徳昭謝太后太后又謂上曰可與吾呼趙普來令以今日之約作誓書與汝兄弟傳而収之仍令</hi>
<hi>擇日告天地宗廟陛下可以行之否上即時如太后㫖召趙普入宫令制文普辭以素不能為文遂召陶糓為</hi>
<hi>文别日令普告天地宗廟而以誓書宣付晉王収之上崩興國初今上以書付秦王收之後秦王謀不軌王幽</hi>
<hi>死書收入禁中不知所在上子南陽王尋亦坐事逼令自殺傳襲之約絶矣按禹偁遺事既與國史不同要不</hi>
<hi>可信然廷美尹開封徳恭授貴州防禦使頗與太宗傳位之迹畧相似恐昭憲及太祖意或如此故司馬光紀</hi>
<pb n="KR2b0040_WYG_010-8b"/>
<hi>聞亦云太后欲傳位二弟葢當時多有是説也今兩存之所云趙普請使陶糓草誓書轉以相付則不必然今</hi>
<hi>不取又云秦王既幽死誓書収入禁中南陽王尋亦坐事逼令自殺此尤誤不知徳昭自殺乃太平興國四年</hi>
<hi>八月徳芳死乃六年三月而廷美七年三月始罷開封尹也大抵遺事言多鄙近不似禹偁所為或出於怨家</hi>
<hi>仇人肆口謗訕託名禹偁故不可據信然亦不可全棄也兩存其説則祖宗盛徳自著後世必知其誣矣又云</hi>
<hi>廷美乃祖宗母弟則於昭憲顧命時已辨之江休復嘉祐雜志云祖宗涪陵各相去十數嵗生與遺事畧同足</hi>
<hi>明當時多有是説也</hi>　是日以樞宻副使刑部侍郎石熙載為户<lb/>
部尚書充樞宻使用文資正官充樞宻使自熙載始也<lb/>
　詔中外文武官並得上書直言　冬十月癸酉羣臣<lb/>
<pb n="KR2b0040_WYG_010-9a"/>
奉表加上尊號曰應運統天睿文英武大聖至明廣孝<lb/>
凡三上乃許之　庚辰詔自今下元節宜如上元並賜<lb/>
休假三日著於令　甲午蘇州太乙宫成先是方士言<lb/>
五福太乙天之貴神也行度所至之國民受其福以數<lb/>
推之當在吳越分故令築宫以祀之　十一月丁酉監<lb/>
察御史張白坐知蔡州日假官錢糴糶棄市　甲辰改<lb/>
武徳司為皇城司帝嘗遣武徳卒潛察逺方事有至汀<lb/>
州者知州王嗣宗執而杖之縛送闕下因奏曰陛下不<lb/>
<pb n="KR2b0040_WYG_010-9b"/>
委任天下賢俊而猥信此輩為耳目竊為陛下不取帝<lb/>
大怒遣使械嗣宗下吏削秩㑹赦復官　庚戍親饗太<lb/>
廟辛亥郊大赦御乾元殿受册尊號内外文武加恩先<lb/>
是有秦再思者上書乞當郊勿赦且引諸葛亮佐蜀數<lb/>
十年不赦事帝頗疑之以問趙普普曰國家開創以來<lb/>
具存彛制三嵗一赦所謂其仁如天堯舜之道劉備區<lb/>
區一方用心無足師法帝然其對赦宥之文遂定<hi>自後郊赦不書</hi>
　壬戌詔封太平宫神為翊聖將軍從道士張守真請<lb/>
<pb n="KR2b0040_WYG_010-10a"/>
也　先是諸州罪人皆錮送闕下道路非理死者十常<lb/>
六七十二月張齊賢上言罪人至京請擇清强官慮問<lb/>
若顯負沈屈則量罰本州官吏且令只遣正身家屬别<lb/>
竢朝㫖齊賢又言刑獄繁簡乃治道弛張之本于公陰<lb/>
徳子孫則有興者况六合之廣能使獄無寃人豈不福<lb/>
流萬世州縣胥吏皆欲多禁繋人或以根窮為名恣行<lb/>
追擾租税逋欠至少而禁繋累日遂至破家請自今外<lb/>
縣罪人令五日一具禁放數白州州獄别置厯長吏檢<lb/>
<pb n="KR2b0040_WYG_010-10b"/>
察三五日一引問䟽理月具奏上刑部閲視其禁人多<lb/>
命朝官馳徃决遣若事涉寃誣故為淹滯則降黜其本<lb/>
州官吏或終嵗獄無寃滯則刑部給牒得替日較其課<lb/>
旌賞之齊賢勤究民弊務存寛大行部遇投訴者或召<lb/>
至傳舍榻前與語多得其情偽江南人久益思之<lb/>
七年春正月甲午朔不受朝而羣臣詣閤稱賀　壬寅<lb/>
詔翰林學士承㫖李昉等詳定士庶車服喪塟制度付<lb/>
有司頒行違者論其罪　二月丙寅以給事中侯陟右<lb/>
<pb n="KR2b0040_WYG_010-11a"/>
正諌大夫王明同判三司同判三司自陟明始　甲申<lb/>
改闗南為髙陽闗　三月癸巳朔日有食之　金明池<lb/>
水心殿成帝將泛舟徃游或告秦王廷美與左右謀作<lb/>
亂帝不忍暴其事癸夘罷廷美開封尹授西京留守<lb/>
壬子賜秦王廷美襲衣通犀𢃄錢千萬緡絹綵各萬疋<lb/>
銀萬兩西京甲第一區　是月比陽縣蝗飛鳥數萬食<lb/>
之盡　夏四月甲子以左正諫大夫樞宻直學士竇偁<lb/>
中書舍人郭贄並守本官參知政事帝謂偁曰汝自揣<lb/>
<pb n="KR2b0040_WYG_010-11b"/>
何以至此偁曰陛下念藩邸舊臣出於際會帝曰非也<lb/>
乃汝嘗面折賈琰賞卿之直爾　以宣徽北院使柴禹<lb/>
錫兼樞宻副使　丙寅以兵部員外郎宋琪通判開封<lb/>
府京府通判自琪始　趙普既復相盧多遜益不自安<lb/>
普屢諷多遜引退多遜貪固權位不能决㑹普亷得多<lb/>
遜與秦王廷美交通事遂以聞帝怒戊辰責授多遜兵<lb/>
部尚書下御史獄捕繋中書堂吏趙白秦府孔目官閻<lb/>
宻小吏王繼勲樊徳明趙懷禄閻懷忠等命翰林學士<lb/>
<pb n="KR2b0040_WYG_010-12a"/>
承㫖李昉學士扈䝉衛尉卿崔仁冀膳部郎中兼御史<lb/>
知雜事滕中正雜治之多遜及趙白等皆伏罪丙子詔<lb/>
文武常參官集議朝堂太子太師王溥等七十四人奏<lb/>
多遜及廷美顧望咒詛大逆不道宜行誅滅以正刑章<lb/>
趙白等請處斬丁丑詔削奪多遜官爵流崖州并徙其<lb/>
家朞周以上親悉配逺裔廷美勒歸私第復其子徳恭<lb/>
徳隆名皇姪女韓氏婦落皇女雲陽公主之號斬趙白<lb/>
閻宻等於都門之外籍其家多遜累世墳墓在河南未<lb/>
<pb n="KR2b0040_WYG_010-12b"/>
敗前一夕震雷焚其林木皆盡聞者異之及赴貶所食<lb/>
於道旁逆旅有嫗頗能言京邑舊事多遜因與語嫗固<lb/>
不知為多遜多遜曰嫗何自來乃居此嫗嚬蹙曰我本<lb/>
中原士大夫家有子任某官盧某作相令枉道為某事<lb/>
吾子不能從其意盧銜之中以危法盡室竄南荒未周<lb/>
嵗骨肉相繼淪没惟老身流落山谷今僑寄道旁彼盧<lb/>
相者蠧賢怙勢恣行不法終當竄南幸未死間或可見<lb/>
之耳多遜黙然趣駕去<lb/>
<pb n="KR2b0040_WYG_010-13a"/>
　吕中曰多遜相則趙普出趙普入則多遜貶大臣相<lb/>
　傾之風已芽蘖於此然盧邪而趙正當時邪猶未足<lb/>
　以勝正耳<lb/>
庚辰左僕射平章事沈倫罷為工部尚書上以多遜包<lb/>
藏逆節倫與同列不能知覺故有是責倫清介謹厚每<lb/>
車駕出多今居守在相位日值嵗饑鄉人貸粟千斛盡<lb/>
焚其劵然啻國十年無所建明搢紳少之　五月甲戍<lb/>
宰相趙普等以帝親决庻獄察見㣲隠相率稱賀帝嘗<lb/>
<pb n="KR2b0040_WYG_010-13b"/>
謂趙普曰朕每讀書見古帝王多自尊大深拱嚴凝誰<lb/>
敢犯顔言事若不降情接納乃是自蔽聰明或任喜怒<lb/>
為刑賞豈能得天下之心也又問治民之道復有何術<lb/>
普曰陛下恤念生民每聞利病無不即日施行古聖王<lb/>
愛民之心止於此矣　辛丑崔彦進敗遼兵于唐興<lb/>
己酉夏州留後李繼捧來朝獻其銀夏綏宥四州夏自<lb/>
李思恭以來未嘗親朝中國繼捧至帝甚喜之　辛亥<lb/>
三交行營言潘美敗遼兵於雁門破其壘三十六　癸<lb/>
<pb n="KR2b0040_WYG_010-14a"/>
丑詔諸州長吏令粟麥將登宜及時儲蓄其告諭鄉民<lb/>
常嵗所入不得以食犬彘及多為酒醪嫁娶喪塟之具<lb/>
並從簡儉少年無賴軰相聚蒱博飲酒者隣里共送捕<lb/>
官　趙普以秦王廷美謫居西洛非便教知開封府李<lb/>
符上言廷美不悔過怨望乞徙逺郡以防他變丙辰降<lb/>
封廷美為涪陵縣公房州安置　詔禁投匿名書告人<lb/>
罪及作妖言誹謗惑衆者嚴捕之寘於法其書所在焚<lb/>
之有告者賞以緡錢　詔京朝官出使所給印紙委本<lb/>
<pb n="KR2b0040_WYG_010-14b"/>
屬以實狀書不得増減功過阿私罔上其闗涉書考之<lb/>
官悉署姓名違者論其罪　己未府州折御卿破遼兵<lb/>
於新澤砦獲其將校以下百人　初帝以字學訛舛欲<lb/>
刪正之或薦趙州隆平主簿成都王著書有家法乃召<lb/>
為衛尉寺丞史館祗候令詳定篇韻在史館逾四年六<lb/>
月甲戍遷著作郎充翰林侍書帝聼政之暇每以觀書<lb/>
及筆法為意嘗遣中使王仁睿持御扎示著著曰未盡<lb/>
善也帝臨學益勤又以示著著答如前仁睿詰其故著<lb/>
<pb n="KR2b0040_WYG_010-15a"/>
曰帝王始學書或驟稱善則不復留心矣久之復以示<lb/>
著著曰功至矣非臣所能及其善規益如此　先是舒<lb/>
州上𤣥石有白文曰丙子年出趙號二十一帝於是詔<lb/>
舒州修司命真君祠黄門綦政敏徃督其役總成六百<lb/>
三十區號曰靈仙觀　乙亥遣使發李繼捧緦麻已上<lb/>
親赴闕其弟繼遷奔地斤澤以叛<hi>繼遷繼捧族弟也生而有齒勇悍有智開</hi>
<hi>寳七年授定難軍管内都知蕃落使留居銀州聞宋使者至乃詐言乳母死出塟於郊遂與其黨數十人入於</hi>
<hi>地斤澤出其祖思忠像以示戎人戎人拜泣從者日衆澤距夏州東北三百里</hi>　置譯經院<lb/>
<pb n="KR2b0040_WYG_010-15b"/>
秋七月甲午以皇子徳崇為檢校太傅同平章事封衛<lb/>
王徳明為檢校太保同平章事封廣平郡王　癸卯幸<lb/>
譯經院盡取禁中所藏梵夾令西僧天息災視藏録所<lb/>
未載者飜譯之　乙夘工部尚書沈倫以左僕射致仕<lb/>
　八月庚申朔太子太師王溥卒溥性寛厚美風度好<lb/>
學不釋卷喜汲引後進所薦至顯位者甚衆父祚以防<lb/>
禦使家居每公卿至必首謁祚置酒上夀溥朝服趨侍<lb/>
左右坐客不安席祚不命退溥不敢退至是卒年六十<lb/>
<pb n="KR2b0040_WYG_010-16a"/>
一帝輟朝二日贈侍中諡文獻　涪陵縣公廷美既出<lb/>
居房州趙普恐李符泄漏其言乃坐符用刑不當癸亥<lb/>
責符為寧國軍司馬　罷劎南𣙜酤　己夘罷川峽諸<lb/>
州官織錦綺　九月己丑朔西京諸道係籍沙彌令祠<lb/>
部給牒　是月遼主賢如雲州獵遇疾次焦山殂年三<lb/>
十五諡孝成皇帝廟號景宗南院樞宻使韓徳讓有智<lb/>
略蕭后燕燕素與之通及景宗疾亟諸子㓜大臣握兵<lb/>
在朝徳讓不俟召率其親屬赴行帳白蕭后易置大臣<lb/>
<pb n="KR2b0040_WYG_010-16b"/>
景宗殂徳讓與耶律色珍以遺詔立其長子梁王隆緒<lb/>
號昭聖皇帝尊蕭后曰承天皇太后復改國號曰大契<lb/>
丹隆緒年甫十二太后稱制决國政徳讓總宿衛事太<lb/>
后益寵任之賜姓耶律改名隆運以定策功拜大丞相<lb/>
封晉王<hi>考異景宗之殂契丹國志東都事略並無月日長編亦附見年未或言景宗死在三道入冦之</hi>
<hi>前非也遼史景宗聖宗二紀並作九月壬子今從之</hi>　帝以諸道進士猥雜或挾<lb/>
書假手僥倖得官所至多觸憲章甲寅詔所在貢舉等<lb/>
州自今長吏擇官考試合格許薦送仍令禮部自今解<lb/>
<pb n="KR2b0040_WYG_010-17a"/>
貢舉人依吏部選人例毎十人為保有行止踰違為他人<lb/>
所告者同保連坐不得赴舉　冬十月癸亥詔河南吏<lb/>
民不得闌出邊闗侵撓略奪違者論罪有得羊馬牲口<lb/>
者還之帝嘗謂近臣曰朕每讀老子至佳兵者不祥之<lb/>
器聖人不得已而用之未嘗不三復以為規戒王者雖<lb/>
以武功克定終須用文徳致治朕每退朝不廢觀書意<lb/>
欲酌前世成敗而行之以盡損益也　戊辰幸金明池<lb/>
閲習水戰　河决武徳縣蠲臨河民租　己夘左諫議<lb/>
<pb n="KR2b0040_WYG_010-17b"/>
大夫參知政事竇偁卒　癸夘行乾元厯吳昭素所上<lb/>
帝親為制序優賜昭素等束帛　十一月己酉以李繼<lb/>
捧為彰徳軍節度使　禁民喪𦵏作樂　髙麗國王伷<lb/>
卒其弟治遣使求襲位　十二月戊午朔日有食之<lb/>
命監察御史李巨源使髙麗國子博士孔維副之髙麗<lb/>
王治問禮於維維對以君臣父子之道升降等威之序<lb/>
治喜道今日復見中國夫子也　知桐廬縣太常寺太<lb/>
祝昇州刁衎上䟽言古者投姦凶於四裔今乃逺方囚<lb/>
<pb n="KR2b0040_WYG_010-18a"/>
人盡歸象闕配於務役最非其宜神臯天子所居豈可<lb/>
使流囚於此聚役自今外處罪人望勿許解送上京亦<lb/>
不留於諸務充役又禮曰刑人於市與衆棄之則知黄<lb/>
屋紫宸之中非行法用刑之所乞御前不行决罪之刑<lb/>
敇杖不以大小皆以付御史廷尉又或犯刦盗亡命罪<lb/>
重者刖足釘身國門布令此乃愚民昧於刑憲迫於衣<lb/>
食偶然為惡義不及他被其慘毒實傷風化亦望減除<lb/>
至於淫刑酷法非律文所載者幷詔天下悉禁止之帝<lb/>
<pb n="KR2b0040_WYG_010-18b"/>
覽䟽甚悦降詔褒答焉　閏月戊子朔豐州與遼兵戰<lb/>
破之獲其天徳節度使蕭太　辛亥詔赦銀夏等州常<lb/>
赦所不原者　諸州置農師<lb/>
八年春正月壬戌帝乳母陳國夫人耿氏卒涪陵縣公<lb/>
廷美之生母也<hi>事見雍熙元年正月</hi>　先是帝念邊戍勞苦月賜<lb/>
士卒白金軍中謂之月頭銀鎮州驛泊都監弭徳超因<lb/>
乗間以急變聞於帝云曹彬秉政久得士衆心臣適從<lb/>
塞上來戍卒皆言月頭銀曹公所致㣲曹公我軰當餒<lb/>
<pb n="KR2b0040_WYG_010-19a"/>
死矣又巧誣以他事帝頗疑之參知政事郭贄極言救<lb/>
解不聴戊寅彬罷為天平節度使兼侍中　己卯以東<lb/>
上閤門使王顯為宣徽南院使弭徳超為北院使並樞<lb/>
宻副使顯初𨽻殿前為小吏至是召顯謂曰卿家世本<lb/>
儒遭亂失學今典掌樞機固無暇博覽羣書能熟軍戒<lb/>
三篇亦可免於面牆矣<lb/>
　富弼曰大臣不知學問則暗大體王顯以才力至樞<lb/>
　宻使太宗慮其不學不能曉通變之事故以軍戒授<lb/>
<pb n="KR2b0040_WYG_010-19b"/>
　之使知賢者行事也<lb/>
二月戊子朔日有食之　丙子契丹以耶律興格為南<lb/>
京留守　三月癸亥以右諫議大夫同判三司宋琪為<lb/>
左諫議大夫參知政事<hi>考異東都事畧宋史太宗本紀俱作庚申今從長編作癸亥</hi>
　始分三司為三部各置使右諫議大夫同判三司王<lb/>
明為鹽鐵使左衛將軍陳從信為度支使如京使郝正<lb/>
為戸部使帝嘗語宰相曰三司官吏奏事朕前紛紜異<lb/>
同此固不為私事但迭執偏見不肯從長商度朕每以<lb/>
<pb n="KR2b0040_WYG_010-20a"/>
理開諭若帝王躁暴豈能優容朕於臣下務在奬䕶才<lb/>
用優劣一　一可見隨其器能各加任使奏對之際無不<lb/>
假以辭色善惡兼聴未嘗峻折之也宋琪曰人之才用<lb/>
罕有兼備陛下聰明照臨短長俱露或又初見天威内<lb/>
懷懾懼若不賜之辭色何由畢其懇誠先帝晩年稍傷<lb/>
嚴急聖心深鍳事理曲盡物情臣下幸甚　己巳諸王<lb/>
及皇子府初置諮議翊善侍講等官　丙子覆試禮部<lb/>
貢舉人擢進士長沙王世則以下百七十五人諸科五<lb/>
<pb n="KR2b0040_WYG_010-20b"/>
百一十六人並賜及第進士五十四人諸科百十七人<lb/>
同出身始分甲賜宴瓊林苑後遂為定制<hi>考異登科記是年始分甲</hi>
<hi>按國史志分第甲乙乃五年事也</hi>　詔䖍信饒三州嵗市鉛錫為錢從<lb/>
轉運使張齊賢請也齊賢初為江南西路轉運副使訪<lb/>
知饒信䖍州山谷産銅鐵鉛錫之所又求前代鑄法惟<lb/>
饒州永平監用唐開元錢科堅實可乆由是定取其法<lb/>
嵗鑄五十萬貫凡用銅八十五萬斤鉛三十六萬斤錫<lb/>
十六萬斤齊賢詣闕面陳其事詔既下有言新法増鉛<lb/>
<pb n="KR2b0040_WYG_010-21a"/>
錫多者齊賢固引唐朝舊法為言議者不能奪然唐永<lb/>
平錢法肉好周郭精妙齊賢所鑄雖嵗増數倍而稍為<lb/>
粗惡矣　甲申除福建諸州鹽禁　夏四月帝覽福建<lb/>
版籍謂宰相曰陳洪進止以漳泉二州贍數萬衆無名<lb/>
科歛民所不堪比朝廷悉已蠲削民皆感恩朕亦不覺<lb/>
自喜又嘗謂趙普曰嚮者偏霸掊克凡數百種朕悉令<lb/>
除去更後五七年當盡减民租稅卿記朕此言非虛發<lb/>
也普曰陛下愛民之意發於天心惟始終力行之天下<lb/>
<pb n="KR2b0040_WYG_010-21b"/>
幸甚　壬寅班外官戒諭帝初作戒辭二一以戒京朝<lb/>
官受任於外者一以戒幕職州縣官至是令閤門於朝<lb/>
辭日宣㫖朂勵仍書其辭於治所屋壁遵以為戒　初<lb/>
弭徳超謗曹彬期得樞宻使及為副大失望班又在柴<lb/>
禹錫下一日詬王顯及禹錫曰我言國家大事有安社<lb/>
稷功止得綫許大官汝軰何人反居我上又言上無執<lb/>
守為汝軰所惑顯等告其事帝怒命訊之徳超具伏壬<lb/>
子除名并親屬流瓊州徳超始因李符及宋琪之薦得<lb/>
<pb n="KR2b0040_WYG_010-22a"/>
事上及符貶寧國司馬徳超任樞府屢稱其寃㑹徳超<lb/>
敗帝惡其朋黨令徙符嶺表盧多遜之流崖州也符白<lb/>
趙普曰朱崖雖逺在海中而水土頗善春州稍近瘴氣<lb/>
甚毒至者必死不若令多遜處之普不答於是即以符<lb/>
知春州嵗餘卒徳超既敗帝悟曹彬無他待之愈厚從<lb/>
容謂趙普等曰朕聼斷不明内愧於心普對曰陛下知<lb/>
徳超才幹而任用之察曹彬無罪而昭雪之有勞者進<lb/>
有罪者誅物無遁情事至立斷此所以彰陛下聖明也<lb/>
<pb n="KR2b0040_WYG_010-22b"/>
帝由是釋然　改講武殿為崇政殿　五月丙辰朔河<lb/>
大決滑州韓村泛澶濮曹濟諸州民田壞居人廬舍東<lb/>
南流至彭城界入於淮詔發丁夫塞之　丁卯詔作太<lb/>
乙宫於都城南　黎桓自稱三使留後遣使來貢并上<lb/>
丁璿讓表詔諭桓送璿母子赴闕不聴　六月丁亥以<lb/>
翰林學士中書舍人李穆知開封府穆剖决精敏姦猾<lb/>
無所假貸由是豪右屏迹權貴不敢干以私帝益知其<lb/>
才始有意大用　己亥以王顯為樞宻使柴禹錫為宣<lb/>
<pb n="KR2b0040_WYG_010-23a"/>
徽南院使兼樞宻副使　帝謂近臣曰朕親選多士殆<lb/>
忘饑渴召見臨問以觀其才拔而用之庶使巖野無遺<lb/>
逸而朝廷多君子耳朕每見布衣縉紳間有端雅為衆<lb/>
所推譽者朕代其父母喜或召拜近臣必為擇良日欲<lb/>
其保終吉也朕於士大夫無負矣又謂宰相曰唐置採<lb/>
訪使葢欲察官吏善惡人民疾苦然所命者官高則權<lb/>
勢太重官卑則威令不行又所過州郡承迎不暇豈能<lb/>
審知利害但虛有其名耳曷若慎選羣材各分任使有<lb/>
<pb n="KR2b0040_WYG_010-23b"/>
功有過賞罰分明且國家選才最為切務人君深居九<lb/>
重何由徧識必須採訪苟稱善者多即是操履無玷若<lb/>
擇得一人為益無限古人言得千良馬不若得一伯樂<lb/>
得十利劍不若得一歐冶朕孜孜訪問止求得良才以<lb/>
充任使也趙普曰帝王進用良善實助太平之理然於<lb/>
采擇要在得所葢君子小人各有黨類先聖謂觀過各<lb/>
於其黨不可不慎也帝然之　泰山父老及瑕丘等七<lb/>
縣民詣闕請封禪不許厚賜遣之　七月丁卯王彦超<lb/>
<pb n="KR2b0040_WYG_010-24a"/>
以太子太師致仕右千牛衛上將軍吳䖍裕時年已八<lb/>
十餘語人曰我縱僵仆殿階下斷不學王彦超七十便<lb/>
致仕人傳以為笑　是月穀洛瀍澗溢壞官民舍萬餘<lb/>
區溺死者以萬計鞏縣殆盡　秋七月辛未郭贄罷參<lb/>
知政事贄嘗因論事奏曰臣遭不次之遇誓以愚直上<lb/>
報帝曰愚直何益於事贄對曰雖然猶勝姧邪至是飲<lb/>
酒過量遇入對宿酲未解帝怒責授秘書少監尋出知<lb/>
荆南府俗尚淫祀屬乆旱盛陳禱雨之具贄始至悉命<lb/>
<pb n="KR2b0040_WYG_010-24b"/>
撤去投之江不數日大雨　庚辰加宋琪刑部尚書以<lb/>
李昉參知政事時趙普恩禮稍替帝以昉宿舊故有是<lb/>
命　八月庚戌石熙載罷樞宻使熙載以足疾請去太<lb/>
宗幸其第臨問乆而不愈遂抗表求解機務故以優禮<lb/>
罷　辛亥詔増周公諡法五十五字　初太祖詔盧多<lb/>
遜録時政月送史館多遜訖不能成書於是右補闕直<lb/>
史館胡旦言自唐以來中書樞宻院皆置時政記每月<lb/>
編修送史館周顯徳中宰相李穀又奏樞宻院置内庭<lb/>
<pb n="KR2b0040_WYG_010-25a"/>
日歴自後因循廢闕史臣無慿撰集望令樞宻院依舊<lb/>
置内庭日歴委文臣任副使者與學士輪次紀録送史<lb/>
館帝采其言詔自今軍國政要並委參知政事李昉撰<lb/>
録樞宻院令副使一人纂集每季送史館昉因請以所<lb/>
修時政記每月先奏御後付所司從之時政記奏御自<lb/>
昉始也<hi>㑹要云時雖有時政記之名但題云送史館事件至景徳元年始題云時政記</hi>　先是<lb/>
每嵗運江淮米四百萬斛以給京師率用官錢僦牽船<lb/>
役夫頗為勞擾至是每艘計其直給與舟人俾自召募<lb/>
<pb n="KR2b0040_WYG_010-25b"/>
事良便既而舟數百艘留河津月餘不得去帝遣期門<lb/>
卒偵之計吏自言有司除常載外别科置皮革赤堊鉛<lb/>
錫蘇木等物守職藏者不即受故也帝大怒詔書切責<lb/>
度支使奪一月俸　溪錦叙富四州蠻内附　九月癸<lb/>
丑朔初置水陸路發運使於京師以王賔許昌裔同知<lb/>
水路發運王繼昇劉蟠同知陸路發運凡一綱計其舟<lb/>
車役人之直悉以付主綱吏令自雇民勿復調發凡水<lb/>
陸舟車輦送官物及財貨之出納悉闗報而催督之自<lb/>
<pb n="KR2b0040_WYG_010-26a"/>
是貢輸無滯矣　乙丑帝謂宰相曰朕念民耕稼之勤<lb/>
春秋賦租軍國用度所出恨未能去之比令兩稅三限<lb/>
外特加一月而官吏不體朝㫖自求課最恣行撻罰督<lb/>
令辦集此一事尤傷和氣宜申儆之乃詔諸州長吏察<lb/>
訪屬縣有以催科用刑殘忍者論其罪又謂宰相曰民<lb/>
訴水旱即使檢覆立遣上道猶恐後時頗聞使者或逗<lb/>
留不發州縣慮賦歛違期日行鞭箠民亦竢檢覆改種<lb/>
若此稽緩豈朕勤䘏之意乎自今遣使檢覆灾旱量其<lb/>
<pb n="KR2b0040_WYG_010-26b"/>
地之逺近事之大小立限以遣之　郭守文塞決河隄<lb/>
乆不成帝謂宰相曰或言河兩岸古有遥隄以寛水勢<lb/>
其後民利沃壤咸居其中河盛溢即罹水患當令按視<lb/>
修復戊午遣殿中侍御史柴成務<hi>考異本志作太常丞劉錫今從實録及㑹</hi>
<hi>要</hi>國子監丞趙孚等西自河陽東至於海同視河隄舊<lb/>
址回奏以為治遥隄不如分水勢滑澶二州最為隘狹<lb/>
冝於南北岸各開其一北入王莽河以通於海南入靈<lb/>
河以通於淮節減暴流一如汴口之法朝議以重惜民<lb/>
<pb n="KR2b0040_WYG_010-27a"/>
力寢其奏時多陰雨帝以河決未塞深憂之丁丑遣樞<lb/>
宻直學士張齊賢乗傳詣白馬津用太牢加璧以祭<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0040_WYG_010-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑後編卷十<lb/>
</p>
<p>
</p>
  </div>
</body>
</text>
</TEI>
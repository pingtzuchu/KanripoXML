<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編卷一百二十六</head> <lb/>
    <p>
<pb n="KR2b0040_WYG_126-1a"/>
欽定四庫全書<lb/>
　資治通鑑後編卷一百二十六<lb/>
　　　　　　　　　　　刑部尚書徐乾學撰<lb/>
　宋紀一百二十六<hi>起𤣥黓攝提格正月盡柔兆敦牂十二月凡五年</hi>
　　孝宗紹統同道冠徳昭功哲文神武明聖成孝皇<lb/>
　　帝<lb/>
淳熙九年春正月丁丑命兩淮戍兵歲一更　癸未罷<lb/>
樞宻都承㫖王抃抃怙寵為奸王淮極陳其罪謂人主<lb/>
<pb n="KR2b0040_WYG_126-1b"/>
受謗鮮不由此帝即與抃外祠且曰丞相直諒無隠君<lb/>
臣之間正宜如此因罷諸軍承受復樞宻文書關録兩<lb/>
省舊法以文臣為都承㫖抃自是不復召以福州觀察<lb/>
使終　除金谿陸九淵為國子學正九淵言論感發諸<lb/>
生興起教人不用學規有小過言中其情或至流汗有<lb/>
懷于中而不能自曉者為之條析其故悉如其心　三<lb/>
月辛未朔詔賑濟忠萬恭涪四州　癸未賑濟鎮江<lb/>
癸巳金頒重修制條　夏四月癸亥帝覽陸贄奏議諭<lb/>
<pb n="KR2b0040_WYG_126-2a"/>
講讀官曰今日之政恐有如徳宗之弊者卿等條陳勿<lb/>
隠　六月丁巳同知樞宻院事謝廓然致仕以周必大<lb/>
知樞宻院事戊午謝廓然卒　龔茂良家投匭訟寃遂<lb/>
復資政殿學士諡莊敏　庚申太白晝見臨安府蝗詔<lb/>
守臣亟加焚瘞　甲子太白晝見經天提舉浙東常平<lb/>
朱熹以前後奏請多所見抑幸而從者率稽緩後時又<lb/>
以蝗旱相仍不勝憂憤乃上疏言為今之計獨有斷自<lb/>
聖心沛然發號責躬求言然後君臣相戒痛自省改其<lb/>
<pb n="KR2b0040_WYG_126-2b"/>
次惟有盡出内庫之錢以供大禮之費為收糴之本詔<lb/>
户部無得催理舊欠詔諸路漕臣遵依條限檢放租税<lb/>
詔宰臣沙汰被災路分州軍監司守臣之無狀者遴選<lb/>
賢能責以荒政庶幾猶足以下結人心消其乗時作亂<lb/>
之意不然臣恐所憂者不止于餓殍而在于盜賊䝉其<lb/>
害者不止于官吏而上及于國家也復上時宰書其略<lb/>
曰朝廷愛民之心不如惜費之甚是以不肯為極力愛<lb/>
民之事明公憂國之念不如愛身之切是以但務為阿<lb/>
<pb n="KR2b0040_WYG_126-3a"/>
䛕承㫖之計然民之與財孰輕孰重身之與國孰大孰<lb/>
小財散猶可聚民心一失則不可復收身危猶可安國<lb/>
勢一傾則不可復正至于民散國危而措身無所則其<lb/>
所聚有不為大盜積者耶　秋七月甲戌以江西常平<lb/>
義倉及樁管米四十萬石付諸司預備賑糶　辛巳出<lb/>
南庫錢三十萬緡付朱熹備賑糶　金宰臣奏事金主<lb/>
頗有疾宰臣請退金主曰豈以朕之微爽于和而倦臨<lb/>
朝之大政耶使終其奏　壬辰以資政殿學士李彦穎<lb/>
<pb n="KR2b0040_WYG_126-3b"/>
㕘知政事　詔發所糴米百四十萬石補淳熙八年賑<lb/>
濟之數于沿江屯駐諸州樁管　八月己亥朔詔紹興<lb/>
民户去嵗已納夏税應減者三十萬緡理為今年之數<lb/>
　淮東浙西蝗壬子定諸州官捕蝗賞罰　除朱熹直<lb/>
徽猷閣以其賑濟有勞也　九月庚午以王淮梁克家<lb/>
為左右丞相時成都闕帥帝加訪問王淮以留正對帝<lb/>
曰非閩人乎淮曰立賢無方湯之執中也必曰閩有章<lb/>
惇吕惠卿不有曽公亮蘇頌蔡襄乎必曰江浙多名臣<lb/>
<pb n="KR2b0040_WYG_126-4a"/>
不有丁謂王欽若乎上稱善遂用正帥蜀而拜淮左相<lb/>
　丙子封子彤為安定郡王　癸巳大享明堂大赦<lb/>
乙酉以錢引十萬緡賜瀘州備賑糶　辛卯封伯圭為<lb/>
滎陽王　癸巳太白晝見　乙未禁蕃舶販易金銀著<lb/>
為令　金夀州刺史額哩葉同知察喇軍事判官孫紹<lb/>
先𣙜塲副使韓仲英等以受商賂縱禁物出界皆處死<lb/>
　冬十月辛亥塞四川沿邊支徑　甲子蠲諸路旱傷<lb/>
州軍淳熙七年八年逋賦出縣官緡錢以賞户部　十<lb/>
<pb n="KR2b0040_WYG_126-4b"/>
一月戊辰朔禁臣庶之家婦飾僣擬　庚午賑䕫路飢<lb/>
　丙子金東京留守徒單貞以與海陵逆謀伏誅妻永<lb/>
平縣主子慎思並賜死　乙酉進奏院火<lb/>
十年春正月丁丑以端明殿學士施師㸃僉書樞宻院<lb/>
事　辛巳金廣樂園燈山火　壬年金主如春水詔夾<lb/>
道三十里内被役之民與免今年租税仍給傭直　國子<lb/>
學録永嘉薛叔似登對論祖宗立國之初除二税外取<lb/>
民甚輕自熙寧以來賦日增而民困滋甚帝嘉納之因<lb/>
<pb n="KR2b0040_WYG_126-5a"/>
曰朕在宫中如一僧叔似曰此非所望于陛下當論功<lb/>
業如何正使海内富庶如文景不過江左之文景法度<lb/>
修明如明章不過江左之明章陛下即位二十餘年國<lb/>
勢未張未免牽于苟安無事之説帝黙然復數日宰執<lb/>
進擬朝士帝出寸紙書叔似及應孟明姓名嘉其奏對<lb/>
也叔似遷太常博士尋除樞宻院編修官　甲申㕘知<lb/>
政事李彦穎罷　以黄洽為御史中丞洽奏薦舉請託<lb/>
必競于宰執臺諌之門若宰執臺諌不為人覔舉使士<lb/>
<pb n="KR2b0040_WYG_126-5b"/>
大夫咸自淬厲以公道得之豈不甚善或果知其人露<lb/>
章以薦亦何不可潭州奏強盜罪不至死應配者坐加<lb/>
役流有㫖具議洽曰強盜異他盜以其故為也若正髠<lb/>
役三年之後圏檻一弛豨突四出善良受害可勝數耶<lb/>
況役時必去防閑之具走逸結合患尤甚焉帝深然之<lb/>
　朱熹行部至台知州唐仲友為其民所訟熹按得其<lb/>
實而仲友與王淮同里且為姻家已除江西提刑未行<lb/>
而熹論之淮匿其章不以聞熹論益力章前後六上淮<lb/>
<pb n="KR2b0040_WYG_126-6a"/>
不得已奪仲友江西新命以授熹熹辭不拜遂乞祠差<lb/>
主管台州崇道觀熹自是杜門不出作武夷精舍居之<lb/>
　二月癸卯竄内侍陳源于建寧源提舉徳夀宫恃恩<lb/>
専恣其厮役亦補官帝聞而惡之故竄尋移彬州且籍<lb/>
其貲進納徳夀宫　三月戊辰李燾上續資治通鑑長<lb/>
編詔藏秘閣自建隆迄靖康一祖八宗之事凡九百七<lb/>
十八卷卷第總目五卷較舊史損益修換四千四百餘<lb/>
事燾自謂此書寧失之繁毋失之畧上亦謂其書無愧<lb/>
<pb n="KR2b0040_WYG_126-6b"/>
司馬遷燾請序許之竟不克就　丙子金初製宣命之<lb/>
寶金玉各一　乙酉金雨土　己丑除詐稱災傷籍産<lb/>
法　夏四月丙申再蠲臨安民丁身錢三年　己亥命<lb/>
湖南廣西堙塞溪洞徑路　癸丑金地生白毛　五月<lb/>
丁亥金雨雹地生白毛　辛卯詔䟽襄陽本渠以渠傍<lb/>
地為屯田尋詔民間侵耕者就給之　六月戊戌監察<lb/>
御史陳賈請禁道學王淮以唐仲友故怨朱熹欲沮之<lb/>
于是吏部尚書鄭丙上䟽言近世士大夫有所謂道學<lb/>
<pb n="KR2b0040_WYG_126-7a"/>
者欺世盜名不宜信用帝已惑其説淮又以太府丞陳<lb/>
賈為監察御史賈因面對首論曰臣竊謂天下之士所<lb/>
學于聖人之道者未始不同既同矣而謂己之學獨異<lb/>
于人是必假其名以濟其偽者也邪正之辯誠與偽而<lb/>
已矣表裏相副是之謂誠言行相違是之謂偽臣伏見<lb/>
近世士大夫有所謂道學者其説以謹獨為能以踐履<lb/>
為髙以正心誠意克己復禮為事若此之類皆學者所<lb/>
共學也而其徒乃謂己獨能之夷考其所為則又大不<lb/>
<pb n="KR2b0040_WYG_126-7b"/>
然不幾于假其名以濟其偽者耶臣願陛下明詔中外<lb/>
痛革此習每于聽納除授之間考察其人擯斥勿用以<lb/>
示好惡之所在庶幾多士靡然向風言行表裏一出于<lb/>
正無或肆為詭異以干治體實宗社無疆之福葢指熹<lb/>
也帝從之由是道學之名貽禍于世後直學士院無錫<lb/>
尤袤以程氏之學為賈所攻言于帝曰道學者堯舜所<lb/>
以帝禹湯文武所以王周公孔孟所以設教近立此名<lb/>
詆訾士君子故臨財不茍得所謂亷介安貧守道所謂<lb/>
<pb n="KR2b0040_WYG_126-8a"/>
恬退擇言顧行所謂踐履行已有耻所謂名節皆目之<lb/>
為道學此名一立賢人君子欲自見于世一舉足且入<lb/>
其中俱無所免此豈盛世所宜有願循名責實聽言觀<lb/>
行人情庶不壞于疑似帝曰道學豈不美之名正恐假<lb/>
託為姦真偽相亂耳久之鄭丙出知泉州為政暴急或<lb/>
勸之尚寛丙曰吾疾惡有素豈以晩節易所守哉聞者<lb/>
哂之　乙巳罷昭州嵗貢金　壬子金有司奏右司郎<lb/>
中段珪卒金主曰是人甚明正可用如知登聞檢院巨<lb/>
<pb n="KR2b0040_WYG_126-8b"/>
構每事但委順而已　庚申嚴贓吏禁　秋七月丙寅<lb/>
帝如明慶寺禱雨甲戌以旱暵求直言尤袤上言天地<lb/>
之氣宣通則和壅遏則乖人心舒暢則悦抑欎則憤催<lb/>
科峻急而農民怨闗征苛察而商旅怨差注留滯而士<lb/>
大夫有失職之怨廩給朘削而士卒有不足之怨奏讞<lb/>
不時報而久繫囚者怨幽枉不獲伸而負累者怨強暴<lb/>
殺人多特貸命使己死者怨有司買納不即酬價使負<lb/>
販者怨人心抑鬱所以感傷天和者豈特一事而已方<lb/>
<pb n="KR2b0040_WYG_126-9a"/>
今救荒之策莫急于勸分輸納既多朝廷吝于推賞乞<lb/>
詔有司檢舉行之　户部尚書韓彦直乞廣糴為備且<lb/>
言寃濫為致旱之由乞追究部曲曽誣陷岳飛者以慰<lb/>
忠魂　丁丑詔除災傷州縣淳熙八年欠稅　甲申雨<lb/>
　八月乙未金以女真字孝經千部分賜䕶衛親軍<lb/>
戊申以施師㸃參知政事兼同知樞宻院事以御史中<lb/>
丞黄洽參知政事洽為中丞盡言無隠然所論列未嘗<lb/>
攟摭細故他慝以累其終身為人質直端重有大臣體<lb/>
<pb n="KR2b0040_WYG_126-9b"/>
嘗言居家不欺親仕不欺君仰不欺天俯不欺人幽不<lb/>
欺鬼神何用求福報哉至是擢參政帝謂洽曰卿每告<lb/>
朕用人今卿居用人之地不可不勉洽奏云因言固可<lb/>
以知人輕聽亦至于失人是故聽言不厭其廣廣則庶<lb/>
幾其無壅擇言不厭其審審則庶幾其無誤帝深然之<lb/>
　乙巳金大名府明安人馬華善謀叛伏誅　庚戌以<lb/>
史浩為太保魏國公致仕　九月己巳金譯經所進所<lb/>
譯易書論語孟子老子揚子文中子劉子及新唐書金<lb/>
<pb n="KR2b0040_WYG_126-10a"/>
主謂宰臣曰朕所以令譯五經者正欲女真人知仁義<lb/>
道徳所在耳命頒行之　壬午蠲諸州逋負内藏庫錢六<lb/>
十萬緡　丁亥禁内郡行鐵錢　冬十月乙未詔兩浙<lb/>
義役從民便以右正言蔣繼周極言其害故也　十一<lb/>
月壬戌朔日有食之敷文閣學士兼侍講李燾條上古<lb/>
今日食于是月者三十四事因奏曰心天王位其分為<lb/>
宋十一月于卦為復方潜陽時隂氣乗之故比他食為<lb/>
重非小人害政即敵窺中國之兆也宜為之備　甲戌<lb/>
<pb n="KR2b0040_WYG_126-10b"/>
大閲于龍山遂入玉津園　閏月甲午金主謂宰臣曰<lb/>
帝王之政固以寛慈為徳然如梁武帝専務寛慈以至<lb/>
綱紀大壞朕嘗思之賞罰不濫即寛政也餘復何為<lb/>
壬寅詔却安南獻象　戊午金主謂宰臣曰女真進士<lb/>
可依漢兒進士補省令史夫儒者操行清潔非禮不行<lb/>
以吏出身者自幼為吏習其貪墨至于為官習性不能<lb/>
遷改政道興廢實由于此又曰起身刀筆者雖有才力<lb/>
可用其亷介之節終不及進士也<lb/>
<pb n="KR2b0040_WYG_126-11a"/>
十一年春正月辛卯朔雨土　丙午詔江東西路諸監<lb/>
司義役差役從民便用監察御史謝諤言也　甲寅雨<lb/>
土　二月甲申詔兩淮京西湖北萬弩手令在家閲習<lb/>
每州許嵗上材武者一二人試授以官如四川義士之<lb/>
制　三月癸巳命利路三都統呉挺郭鈞彭杲宻陳出<lb/>
師進取利害以備金人　壬午金主如上京太子乆恭<lb/>
守國　庚戌詔御試策有及軍民利害者考官裒類以<lb/>
聞　夏四月甲子以興元義勝軍移戌襄陽　戊辰賜<lb/>
<pb n="KR2b0040_WYG_126-11b"/>
禮部進士衛涇以下三百九十四人及第出身　癸未<lb/>
重頒紹興申明刑統　五月己丑金主至上京戊戌宴<lb/>
于皇武殿賜諸王妃主宰執百官命婦各有差宗戚皆<lb/>
霑醉起舞竟日乃罷　乙卯太白晝見　六月庚申以<lb/>
周必大為樞宻使帝謂必大曰若有邊事宣撫使惟卿<lb/>
可耳他人不能也必大上諸軍升差籍時㸃名召一二<lb/>
察其能否於是主師悚激無敢容私因創諸軍㸃試法<lb/>
其在外解發者必親自閲之　校書郎奚商衡奏制科<lb/>
<pb n="KR2b0040_WYG_126-12a"/>
取士勿拘三嵗之制帝曰賢良得人國家盛事自今有<lb/>
合召試者舉官即以名聞　秋七月甲寅築黎州要衝<lb/>
城　九月甲寅減四川酒課六十八萬緡　敷文閣學<lb/>
士致仕李燾卒燾甫冠憤金讐未報著反正議十四篇<lb/>
皆救時急務為人剛大特立每正色以訂國論張栻嘗<lb/>
曰李仁甫如霜松雪柏仁甫燾字也燾無嗜好不殖産<lb/>
業生死文字間長編一書用力四十年葉適謂春秋以<lb/>
後纔有此書　冬十月甲子命舉改官人犯贓者舉主<lb/>
<pb n="KR2b0040_WYG_126-12b"/>
降二官　盱眙軍奏得金牒以上京天寒地逺來嵗正<lb/>
旦生辰使權停一年　太常博士倪思奏舉人輕視史<lb/>
學今之論史者獨取漢唐混一之事三國六朝五代為<lb/>
非盛世而耻談之然其進取之得失守禦之當否籌策<lb/>
之踈宻區處兵民之方形勢成敗之迹俾加討究有補<lb/>
國家請諭春官凡課試命題雜出諸史無所拘忌考覈<lb/>
之際稍以論策為重毋止以初塲定去留從之　十一<lb/>
月甲寅令陜州嵗時存問處士郭雍　十二月大理寺<lb/>
<pb n="KR2b0040_WYG_126-13a"/>
丞張抑言陂澤湖塘水則資之瀦洩旱則資之灌溉近<lb/>
者浙西豪宗每遇旱嵗占湖為田築長堤中植榆栁外<lb/>
捍茭蘆于是舊為田者始隔水之出入蘇湖常秀昔有<lb/>
水患今多旱灾葢由于此乞責縣令毋給據監司覺察<lb/>
有圍裹者以違制論給據與失察者併坐之既而漕臣<lb/>
錢冲之請每圍立石以識之凡一千四百八十九所令<lb/>
諸郡遵守焉<lb/>
十二年春正月丁亥金主宴妃嬪親王公主文武從官<lb/>
<pb n="KR2b0040_WYG_126-13b"/>
于光徳殿宗室宗婦及五品以上命婦與坐者千七百<lb/>
餘人賞賚有差　壬辰四川制置使留正誘青羌諾爾<lb/>
結殺之　戊戌日中有黒子　戊申賜任伯雨諡曰忠<lb/>
敏　庚戌日中復有黒子　二月辛酉雨雹　癸酉金<lb/>
主以東平尹烏庫哩色埒怨望殺之　三月乙酉進封<lb/>
皇孫擴為平陽郡王　辛卯禁習渤海樂　夏四月戊<lb/>
辰班淳熈寛恤詔令　丙子諜言故遼達實林牙假道<lb/>
夏人以伐金宻詔吳挺與留正議之　金主曲赦㑹寧<lb/>
<pb n="KR2b0040_WYG_126-14a"/>
府放免今年租税百姓年七十以上者補一官謂羣臣<lb/>
曰上京風物朕自樂之每奏還都輙用感愴祖宗舊邦<lb/>
不忍舍去萬嵗之後當置朕于太祖之側卿等無忘朕<lb/>
言丁丑宴宗室婦于皇武殿賜官賞賚有差曰尋常朕<lb/>
不飲酒今日甚欲成醉此樂亦不易得也宗室宗婦女<lb/>
及羣臣故老以次起舞進酒金主曰吾來數月未有一<lb/>
人歌本曲者吾為汝等歌之其詞道王業艱難及繼述<lb/>
之不易至慨想祖宗宛然如睹歌畢泣下羣臣宗戚捧<lb/>
<pb n="KR2b0040_WYG_126-14b"/>
觴上夀皆稱萬嵗諸夫人更歌本曲如私家之㑹既醉<lb/>
金主曰太平嵗久國無征徭汝等皆奢縱往往貧乏朕<lb/>
甚憐之當務儉約無忘祖宗艱難因泣下數行宗室親<lb/>
屬皆感泣而退　五月庚寅地震尚書左司郎官楊萬<lb/>
里應詔上書曰臣聞言有事于無事之時不害其為忠<lb/>
言無事于有事之時其為姦也大矣南北和好踰二十<lb/>
年一旦絶使敵情不測而或者曰彼有五單于争立之<lb/>
禍又曰彼有匈奴困于東胡之禍既而皆不驗道塗相<lb/>
<pb n="KR2b0040_WYG_126-15a"/>
傳繕汴京城池開海州漕渠又于河南北簽民兵増驛<lb/>
騎製馬櫪籍井泉而吾之間諜不得以入此何為者耶<lb/>
臣所謂言有事于無事之時者一也或謂金主北歸可<lb/>
為中國賀臣以中國之憂正在乎此金之北歸葢懲創<lb/>
于逆亮之空國而南侵也將欲南之必固北之或者以<lb/>
身鎮撫其北而以其子與壻經營其南也臣所謂言有<lb/>
事于無事之時者二也臣竊聞論者或謂緩急淮不可<lb/>
守則棄淮而守江是大不然昔者吳與魏力争而得合<lb/>
<pb n="KR2b0040_WYG_126-15b"/>
肥然後呉始安李煜失滁揚二州自此南唐始蹙今曰<lb/>
棄淮而保江既無淮矣江可得而保乎臣所謂言有事<lb/>
于無事之時者三也今淮東西十五郡守帥陛下使宰<lb/>
相擇之乎使樞廷擇之乎使宰相擇之宰相未必為樞<lb/>
廷慮也使樞廷擇之則除授不自已出也一則不為之<lb/>
慮一則不自已出緩急敗事則皆曰非我也陛下將責<lb/>
之誰乎臣所謂言有事于無事之時者四也且南北各<lb/>
有長技若騎若射北之長技也若舟若步南之長技也<lb/>
<pb n="KR2b0040_WYG_126-16a"/>
今為北之計者日繕治其海舟而南之海舟則不聞繕<lb/>
治焉或曰吾舟素具也或曰舟雖未具而憚于擾也紹<lb/>
興辛巳之戰山東采石之功不以騎也不以射也不以<lb/>
步也唯舟而已當時之舟今可復用乎斯民一日之擾<lb/>
與社稷百世之安危孰輕孰重事固有大于擾者也臣<lb/>
所謂言有事于無事之時者五也陛下以今日為何等<lb/>
時耶金人日逼疆場日擾而未聞防金人者何策保疆<lb/>
場者何道但聞某日修某禮文也某日進某書史也是<lb/>
<pb n="KR2b0040_WYG_126-16b"/>
以鄉飲理軍以干羽解圍也臣所謂言有事于無事之<lb/>
時者六也臣聞古者人君人不能悟之則天地能悟之<lb/>
今也國家之事敵情不測如此而君臣上下處之如太<lb/>
平無事之時是人不能悟之矣故上天見災異異時熒<lb/>
惑犯南斗邇日鎮星犯端門熒惑守羽林臣書生不曉<lb/>
天文未敢以為必然也至于春正月日青無光若有兩<lb/>
日相摩者兹不曰大異乎然天猶恐陛下不信也至于<lb/>
春日載陽復有雨雪殺物兹不曰大異乎然天猶恐陛<lb/>
<pb n="KR2b0040_WYG_126-17a"/>
下又不信也迺五月庚寅又有地震兹又不曰大異乎<lb/>
且夫天變在逺臣子不敢奏也不信可也地震在外州<lb/>
郡不敢聞也不信可也今也天變頻仍地震輦轂而君<lb/>
臣不聞警懼朝廷不聞咨訪臣不知陛下于此悟乎否<lb/>
乎臣所謂言有事于無事之時者七也自頻年以來兩<lb/>
浙最近則先旱江淮則又旱湖廣則又旱流徙相續道<lb/>
殣相枕而常平之積名存而實亡入粟之令上行而下<lb/>
慢静而無事未知所以賑救之動而有事將何所仰以<lb/>
<pb n="KR2b0040_WYG_126-17b"/>
為資耶臣所謂言有事于無事之時者八也古者足國<lb/>
裕民惟食與貨今之所謂錢者富商巨賈閹宦權貴皆<lb/>
盈室以藏之至于百姓三軍之用惟破楮劵爾萬一如<lb/>
唐涇原之師因怒糲食蹴而覆之出不遜語遂起朱泚<lb/>
之亂可不為寒心哉臣所謂言有事于無事之時者九<lb/>
也古者立國必有可畏非畏其國也畏其人也故苻堅<lb/>
欲圖晉而王猛以為不可謂謝安桓冲江左之望是存<lb/>
晉者二人而已異時名相如趙鼎張浚名將如岳飛韓<lb/>
<pb n="KR2b0040_WYG_126-18a"/>
世忠此金人所憚也近時劉珙可用則早死張栻可用<lb/>
則沮死萬一有緩急不知可以督諸軍者何人可以當<lb/>
一面者何人而金人之所素畏者又何人也或者謂人<lb/>
之有才用而後見臣聞之記曰苟有車必有其式苟有<lb/>
言必聞其聲今曰有其人而未聞其可将可相是有車<lb/>
而無式有言而無聲也且夫用而後見非臨之以大安<lb/>
危試之以大勝負則莫見其用也平居無以知其人必<lb/>
待大安危大勝負而後見焉成事幸矣萬一敗事悔何<lb/>
<pb n="KR2b0040_WYG_126-18b"/>
及耶昔者謝𤣥之北禦苻堅而郗超知其必勝桓温之<lb/>
西伐李勢而劉惔知其必取葢𤣥於履屐之間無不當<lb/>
其任温于蒱博不必得則不為二子于平居無事之日<lb/>
葢必有以察其小而後信其大也豈必大用而後見哉<lb/>
臣所謂言有事于無事之時者十也願陛下超然逺覽<lb/>
昭然速寤勿恃聖徳之崇髙而増其所未能勿恃中國<lb/>
之生聚而嚴其所未備勿以天地之變異為適然而法<lb/>
宣王之懼災勿以臣下之苦言為逆耳而體太宗之𨗳<lb/>
<pb n="KR2b0040_WYG_126-19a"/>
諌勿以女謁近習之害政為細故而監漢唐季世致亂<lb/>
之由勿以仇讐之包藏為無他而懲宣政晩年受禍之<lb/>
酷責大臣以通知邊事軍務如富弼之請勿以東西二<lb/>
府而異其心委大臣以薦進謀臣良將如蕭何所竒勿<lb/>
以文武兩途而殊其轍勿使賂宦者而得旄節如唐大<lb/>
厯之弊勿使貨近幸而得招討如梁段凝之敗以重蜀<lb/>
之心而重荆襄使東西形勢之相接以保江之心而保<lb/>
兩淮使表裏唇齒之相依勿以海道為無虞勿以大江<lb/>
<pb n="KR2b0040_WYG_126-19b"/>
為可恃増屯聚糧治艦扼要君臣之所咨訪朝夕之講<lb/>
求姑置不急之務唯専備敵之策庶㡬上可消夫天變<lb/>
下不墮于敵姦然天下之事有本根有枝葉臣前所陳<lb/>
枝葉而已所謂本根則人主不可以自用人主自用則<lb/>
人臣不任責然猶未害也至于軍事而猶曰誰能憂此<lb/>
吾當自為今日之事將無類是傳曰水木有本原聖學<lb/>
髙明願益思其所為本原者時帝臨御久事皆上決宰<lb/>
執唯奉㫖而行羣下多恐懼顧望故萬里於疏未極言<lb/>
<pb n="KR2b0040_WYG_126-20a"/>
之太常丞徐誼亦諫帝曰人主日聖則人臣日愚陛下<lb/>
誰與共功名乎帝不能用　辛卯福州地震詔趙汝愚<lb/>
察守令擇兵官防盜賊　六月庚申金皇太子乆恭卒<lb/>
金主命太子妃及諸皇孫執喪並用漢儀太子天性仁<lb/>
厚嘗奏曰東宫賀禮親王及一品皇族皆北面拜伏臣<lb/>
但答揖伏望聖慈聽臣答拜庶敦親親友愛之道金主<lb/>
從之遂為定制一日侍宴于常武殿典食令聶赫進粥<lb/>
將食有蜘蛛在粥盌中聶赫恐懼失措太子從容曰蜘<lb/>
<pb n="KR2b0040_WYG_126-20b"/>
蛛吐絲乗空忽墜此中耳豈汝罪哉在東宫十五年恩<lb/>
德浹人者深及卒侍衛軍士争入臨于承華殿下聲殷<lb/>
如雷百姓皆于市門巷端為位慟哭時諸王妃主入臨<lb/>
多從奴婢頗喧雜不嚴樞宻使圖克坦克寧遣出之身䕶<lb/>
宫門嚴飭禁衛如法然後聽入從者有數謂東宫官屬<lb/>
曰主上巡幸未還太子不幸至于大故汝等此時能以<lb/>
死報國乎吾亦不敢愛吾生也辭色俱厲聞者肅然敬<lb/>
憚皇孫金源郡王瑪達格哀毁過甚克寧諌曰哭泣常<lb/>
<pb n="KR2b0040_WYG_126-21a"/>
禮也郡王身居冢嗣豈以常禮而忘社稷之重乎召太<lb/>
子侍讀完顔匡謂曰爾侍太子日久親臣也郡王哀毁<lb/>
過甚爾當固諫謹視郡王勿去左右金主時在天平山<lb/>
聞克寧嚴飭宫衛謹䕶皇孫喜其忠誠愈重之　丁丑<lb/>
詔浙東帥臣監司不以時上諸州臧否奪一官　戊寅<lb/>
太白晝見　秋七月丁酉太白晝見經天　甲辰以淮<lb/>
西屯田鹵莽總領軍師漕臣守臣奪官有差　八月乙<lb/>
丑詔户部給舍臺諌議官民户役法以聞　九月甲申<lb/>
<pb n="KR2b0040_WYG_126-21b"/>
金主次遼水召見百二十嵗女真老人能道太祖開創<lb/>
事金主嘉歎賜食并賜帛己酉還中都臨奠宣孝太子<lb/>
于熙春園　丙辰金宰臣奏事退金主謂左右曰宰相<lb/>
年老艱于久立可置小榻廊下使少休息　冬十月辛<lb/>
亥加上太上皇太上皇后尊號　甲子金主謂宰臣曰<lb/>
䕶衛年老出職而授臨民手字尚不能書何以治民人<lb/>
胸中明暗外不能知精神昏耄己見于外是強其所不<lb/>
能也天子以兆民為子不能家家而撫在用人而已<lb/>
<pb n="KR2b0040_WYG_126-22a"/>
知其不能而強授之百姓其謂我何　十一月丁亥鄂<lb/>
州大火燔萬餘家江風暴作結廬隄上泊舟岸下者焚<lb/>
溺無遺　戊子雷　淮水冰斷流　辛丑合祀天地于<lb/>
圜丘大赦　金樞宻使圖克坦克寧表請立金源郡王為<lb/>
皇太孫以繫天下之望曰此事貴果斷不可緩也緩則<lb/>
起覬覦之心來讒佞之言豈唯儲位久虚恐骨肉之禍<lb/>
自此始矣金主以為然十二月戊午詔起復皇孫金源<lb/>
郡王瑪達格判大興尹進封原王　金主嘗與宰臣議<lb/>
<pb n="KR2b0040_WYG_126-22b"/>
古有監軍之事平章政事襄曰漢唐初無監軍將得専<lb/>
任故戰必勝攻必克及叔世始以内臣監軍動為所制<lb/>
故多敗而少功若將得其人監軍誠不必置金主嘉納之<lb/>
十三年春正月庚辰朔以上皇夀八十率羣臣詣德夀<lb/>
宫行慶夀禮大赦推恩　二月甲寅詔犯盜兩次以上<lb/>
雖為從論死　三月癸巳金香山寺成金主往觀之賜<lb/>
名大永安給田二千畆栗七千株錢二萬緡　夏四月<lb/>
辛亥詔吳挺結約夏人　壬子金主謂侍臣曰朕常日<lb/>
<pb n="KR2b0040_WYG_126-23a"/>
御膳務從减省若欲豐腆雖日用五十羊亦不難然皆<lb/>
民之脂膏不忍為也遼主聞民間乏食謂何不食乾腊<lb/>
葢幼失師保之訓及即位遂不知民間疾苦想前代之<lb/>
君享富貴而不知稼穡艱難者甚多其失天下皆由此<lb/>
也又曰隋煬帝時楊素専權行事乃不慎委任之過與<lb/>
正人同處所知必正道所聞必正言不可不慎也今原<lb/>
王府官屬當選純謹秉性正直者充用勿用有權術之<lb/>
人　五月癸未日中有黒子　甲申金人以興尹原王<lb/>
<pb n="KR2b0040_WYG_126-23b"/>
瑪達格為尚書右丞相賜名璟　戊子金盧溝決于上<lb/>
陽村湍流成河遂因之　丙申賜沖晦處士郭雍號曰<lb/>
頤正先生仍遣官就問雍所欲言備録來上時雍年八<lb/>
十有三矣　宴講官于秘書省時進讀陸贄奏議終篇<lb/>
賜侍講蕭璲等御筵及金器鞍馬帝召宰執賜酒從容<lb/>
語曰自古人主讀書少有知道知之亦罕能行之甚者<lb/>
但作歌詩如隋陳之君竟亦何補唐徳宗豈不知書然<lb/>
所行不至與陸贄論事皆使中人傳㫖且事有是非靣<lb/>
<pb n="KR2b0040_WYG_126-24a"/>
相詰難猶恐未盡傳㫖安能盡耶投機之㑹間不容髪<lb/>
惟其若此失事多矣故朕每事以徳宗為戒　以李大<lb/>
性主管吏部架閣文字大性進典故辨疑百篇皆本朝<lb/>
故實葢網羅百氏野史訂以日厯實録核其正舛率有<lb/>
據依帝讀而褒嘉之　秋閏七月丙午朔雨雹　戊申<lb/>
以留正僉書樞宻院事正在蜀以簡素化民歸裝僅書<lb/>
數簏　己未五星皆伏　八月乙亥朔日月五星聚于<lb/>
軫　戊寅金尚書省奏河決衛州城壞命户部侍郎王寂<lb/>
<pb n="KR2b0040_WYG_126-24b"/>
都水少監王汝嘉徙衛州于胙城縣寂馳傳視被災之<lb/>
處不為拯救乃専集衆以網魚取官物為事民甚怨疾<lb/>
金主聞而惡之遣户部尚書劉瑋往行部事從宜規畫<lb/>
黜寂為蔡州防禦使　九月乙巳詔偽造㑹子凡經行<lb/>
用並處死　冬十月甲午金詔増河防軍數　金左丞<lb/>
相徒單克寧以原王未正太孫之位屢請于金主時諸<lb/>
子趙王永中最長而克寧又與永中有親金主歎曰克<lb/>
寧真社稷臣也　十一月庚申金立右丞相原王璟為<lb/>
<pb n="KR2b0040_WYG_126-25a"/>
為皇太孫　甲子王淮等上仁宗英宗玉牒神哲徽欽四<lb/>
朝國史列傳皇帝㑹要　金主謂宰臣曰朕聞宋軍自<lb/>
來教習不輟今我軍専務游惰卿等勿謂天下既安而<lb/>
無豫防之心一旦有警兵不可用顧不敗事耶其令以<lb/>
時訓練　丙寅右丞相梁克家罷　除陸九淵將作監<lb/>
丞給事中王信上䟽論駁改九淵主管台州崇道觀九<lb/>
淵與李成之書曰王給事謂吾將白其為首相爪牙者<lb/>
故惶懼為此亦可憐也古人所以不屑屑亍間政適人<lb/>
<pb n="KR2b0040_WYG_126-25b"/>
而務有以格君心者葢君心未格則一邪去一邪登一<lb/>
弊去一弊興如循環然何有窮也及君心既格則規模<lb/>
趨向有若燕越是非邪正有若蒼素大明東昇羣隂畢<lb/>
伏是𤨏𤨏者亦何足復汙人牙頰哉向來面對粗陳梗<lb/>
概明主不以為枉而條貫靡竟統紀未終所以低佪之<lb/>
久者欲俟再望清光輸寫忠藴以致臣子之義耳然而<lb/>
不遂則亦天也王氏之子焉能使予不遇哉　十二月<lb/>
甲申金左諌議大夫黄久約言遞送荔枝非是金主曰<lb/>
<pb n="KR2b0040_WYG_126-26a"/>
朕不知也今令罷之丙戌謂宰臣曰有司奉上唯沽辦<lb/>
事之名不問利害如何朕嘗欲得新荔枝兵部遂于道<lb/>
路特設舖遞比因諌官黄久約言朕方知之夫為人無<lb/>
識一旦臨事便至顛沛宫中事無大小朕嘗觀覽者以<lb/>
不得人故也如使得人寧復他慮　甲午少師致仕陳<lb/>
俊卿卒令諸子勿祈恩澤勿請諡樹碑上聞嗟悼諡正<lb/>
獻俊卿幼莊重不妄言笑孝友忠敬得于天資平居恂<lb/>
恂若不能言立朝則正色危論分别邪正靣斥權勢無<lb/>
<pb n="KR2b0040_WYG_126-26b"/>
顧避凡所奏請闗治亂安危之大者雅善汪應辰李燾<lb/>
尤敬朱熹屢嘗論薦焉　戊戌大理寺奏獄空　是嵗<lb/>
金河決衛州隄壞其城泛溢及大名<lb/>
　<lb/>
　<lb/>
　<lb/>
　<lb/>
　資治通鑑後編卷一百二十六<lb/>
</p>
<p>
</p>
  </div>
</body>
</text>
</TEI>
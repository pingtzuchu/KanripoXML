<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>資治通鑑後編</head>
    <p>
<pb n="KR2b0040_WYG_000-1a"/>
欽定四庫全書　　　　　史部二<lb/>
　資治通鑑後編　　　　　編年類<lb/>
　　提要<lb/>
　　　　<hi>臣</hi>等謹按資治通鑑後編一百八十四卷<lb/>
　　　國朝徐乾學撰乾學有讀禮通考已著録是編<lb/>
　　　　以元明人續通鑑者陳桱王宗沐諸本大都<lb/>
　　　　年月参差事跡脱落薛應旂所輯雖稍見詳<lb/>
　　　　偹而如改宋史周義成軍為周義以胡瑗為<lb/>
<pb n="KR2b0040_WYG_000-1b"/>
　　　　朱子門人疎謬殊甚皆不足繼司馬光之後<lb/>
　　　　乃與鄞縣萬斯同太原閻若璩徳清胡渭等<lb/>
　　　　排比正史叅考諸書作為是編草創甫畢欲<lb/>
　　　　進於朝未果而没今原稿僅存惟闕第十一<lb/>
　　　　卷書中多塗乙刪改之處相𫝊猶若璩手蹟<lb/>
　　　　也其書起宋太祖建隆元年迄順帝至正二<lb/>
　　　　十七年凡事蹟之詳畧先後有應叅訂者皆<lb/>
　　　　依司馬光例作考異以折衷之其諸家議論<lb/>
<pb n="KR2b0040_WYG_000-2a"/>
　　　　足資闡發者並採系各條之下間附已意亦<lb/>
　　　　依光書之例標臣乾學曰以别之其時永樂<lb/>
　　　　大典尚庋蔵秘府故熊克李心𫝊諸書皆未<lb/>
　　　　得窺所輯北宋事迹大都以李燾殘帙為稿<lb/>
　　　　本援㨿不能賅博其宋自嘉定以後元自至<lb/>
　　　　順以前尤為簡畧至宋末昰昺二王皆誤沿<lb/>
　　　　舊史系年紀號尤于斷限有乖又意求博贍<lb/>
　　　　頗少翦裁如西夏姻戚之盛備叙世系慶元<lb/>
<pb n="KR2b0040_WYG_000-2b"/>
　　　　偽學之禁詳載謝表元末事蹟多採輟耕録<lb/>
　　　　鐵崖樂府叙書藝則稱其日寫三萬字紀隠<lb/>
　　　　居則述其懐抱幾時開無闗勸懲徒傷煩冗<lb/>
　　　　又載元順帝初生之事過信庚申外史尤渉<lb/>
　　　　鑿空然其裒輯審勘用力頗深故訂誤補遺<lb/>
　　　　時有前人所未及如宋史富弼𫝊以樞宻使<lb/>
　　　　出判揚州今㨿宰輔編年録改作河陽余介<lb/>
　　　　𫝊淳祐十三年及元人戰于嘉定今據家傳<lb/>
<pb n="KR2b0040_WYG_000-3a"/>
　　　　改作十二年元末㓂䧟淮安本紀首尾不具<lb/>
　　　　今從王逢梧溪集定作趙國用至正十六年<lb/>
　　　　張士誠䧟湖州本紀作二月今從明實録作<lb/>
　　　　四月皆按文覈實信而有徴又是時乾學方<lb/>
　　　　領一統志局多見宋元以来郡縣舊志而若<lb/>
　　　　璩諸人復長于地理之學故所載輿地尤為<lb/>
　　　　精核如宋王堅之守合州則采四川總志牟<lb/>
　　　　子才之諫張燈則采西湖遊覧志而明人紀<lb/>
<pb n="KR2b0040_WYG_000-3b"/>
　　　　事之書若劉辰國初事跡呉寛平吴録之類<lb/>
　　　　亦並從附載以資考證年經月緯犂然可觀<lb/>
　　　　雖不能遽稱定本而以視陳王薛三書則過<lb/>
　　　　之逺矣乾隆四十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　總　校　官<hi>臣</hi>　陸　費　墀<lb/>
<pb n="KR2b0040_WYG_000-4a"/>
　　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
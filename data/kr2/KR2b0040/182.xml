<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編卷一百八十二</head> <lb/>
    <p>
<pb n="KR2b0040_WYG_182-1a"/>
欽定四庫全書<lb/>
　資治通鑑後編卷一百八十二<lb/>
　　　　　　　　　　　刑部尚書徐乾學撰<lb/>
　元紀三十<hi>起閼逢執徐四月盡㫋䝉大荒落十二月凡一年有竒</hi>
　　順帝<lb/>
至正二十四年夏四月甲午朔命庫庫特穆爾討博囉<lb/>
特穆爾　呉王退朝與孔克仁等論前代成敗因曰秦<lb/>
以暴虐寵任邪佞之臣故天下叛之漢髙起自布衣能<lb/>
<pb n="KR2b0040_WYG_182-1b"/>
以寛大駕馭羣雄遂為天下主今天下之勢則不然元<lb/>
之號令紀綱已廢弛矣故豪傑所在蠭起然皆不修法<lb/>
度以明軍政此其所以無成也因感慨久之又曰天下<lb/>
用兵河北有博囉特穆爾河南有庫庫特穆爾關中有<lb/>
李思齊張良弼然有兵而無紀律者河北也稍有紀律<lb/>
而兵不振者河南也道途不通餽餉不繼者關中也江<lb/>
南則惟我與張士誠耳士誠多奸謀而尚間牒其御衆<lb/>
尤無紀律我以數十萬之衆固守疆土修明軍政委任<lb/>
<pb n="KR2b0040_WYG_182-2a"/>
將帥俟時而動其勢有不足平者克仁頓首曰主上神<lb/>
武當定天下於一今其時矣　呉中書省臣進宗廟祭<lb/>
享及月朔薦新禮儀王御白虎殿覽畢退自殿西步至<lb/>
㦸門東忽悲愴流涕謂宋濓孔克仁曰吾昔遭世艱苦<lb/>
饑饉相仍當時二親俱在吾欲養而力不給今賴天地<lb/>
之佑化家為國而二親不及養追思至此痛何可言因<lb/>
命并録皇考妣忌日歲時享祀以為常　呉平章俞通<lb/>
海參政張興祖率兵畧劉家港進逼通州擊敗張士誠<lb/>
<pb n="KR2b0040_WYG_182-2b"/>
兵擒其院判朱瓊元帥陳勝　丙申呉王命建忠臣祠<lb/>
於鄱陽湖之康郎山祀丁普郎張志雄韓成宋貴陳兆<lb/>
先余昶昌文貴王勝李信陳弼劉義徐公輔李志髙王<lb/>
咬住姜潤石明王德朱鼎王清常得勝王鳳顯丁宇王<lb/>
仁汪澤王理陳沖裴軫王喜仙袁華史得勝常惟德曹<lb/>
信□德山鄭興羅世榮等三十五人並封贈勲爵有差<lb/>
設像祠中令有司歲時祭之　博囉特穆爾悉知詔令<lb/>
調遣之事非出帝意皆右丞相綽斯嘉所為遂遣部將<lb/>
<pb n="KR2b0040_WYG_182-3a"/>
㑹圖卜堅特穆爾舉兵向闕壬寅圖卜堅特穆爾兵入居庸<lb/>
關癸卯知樞密院事伊蘓詹事卜朗吉達迎戰於皇后店<lb/>
卜朗吉達力戰伊蘓不援而退卜朗吉達㡬為所獲脫身東<lb/>
走甲辰皇太子率侍衞兵出光熙門東走古北口趨獨<lb/>
松乙巳圖卜堅特穆爾兵至清河列營時都城無備城中<lb/>
大震令百官吏卒分守京城　呉王命建忠臣祠於南<lb/>
昌府祀趙德勝李繼先劉齊朱叔華許圭朱潛牛海龍<lb/>
張子明張德山徐明夏茂成萬思成葉琛趙天麟等十<lb/>
<pb n="KR2b0040_WYG_182-3b"/>
有四人　呉王聞諸功臣家僮僕多有横肆者乃召徐<lb/>
達常遇春等諭之曰爾等從我起身艱難成此功勲匪<lb/>
朝夕所致聞爾等所畜家僮乃有恃勢驕恣踰越禮法<lb/>
此不可不治也小人無忌不早懲戒之他日或生釁隙<lb/>
寧不為其所累故與爾等言此輩宜速去之如治病當<lb/>
急除其根若隱忍姑息終為身害　丙午呉中書省臣<lb/>
言湖廣行省所屬州縣故有鐵冶方今用武之際非鐵<lb/>
無以資軍用請興建爐冶募工煉鐵從之　宗王布延<lb/>
<pb n="KR2b0040_WYG_182-4a"/>
特穆爾等皆稱兵與博囉特穆爾合表言其無罪丁未<lb/>
帝為降詔曰自至正十一年妖賊竊發屬嘗選命將相<lb/>
分任乃職視同心膂豈期綽斯嘉布巴哈夤縁為姦互<lb/>
相壅蔽以致在外宣力之臣因而解體在内忠良之士<lb/>
悉陷非辜又復奮其私讐誣構博囉特穆爾樂迪斯等<lb/>
同謀不軌朕以信任之專失於究察遂調兵往討博囉<lb/>
特穆爾已嘗陳辭而乃寢匿不行今宗王布延特穆爾<lb/>
等仰畏明威逺來控訴以表其情朕為惻然興念而綽<lb/>
<pb n="KR2b0040_WYG_182-4b"/>
斯嘉布巴哈猶飾虚辭簧惑朕聽其以綽斯嘉屏諸嶺<lb/>
北布巴哈竄之甘肅以快衆憤博囉特穆爾等悉與改<lb/>
正復其官職然詔書雖下而綽斯嘉布巴哈仍留京師<lb/>
　是日以伊蘓為中書左丞相　呉左相國徐達等率<lb/>
兵取廬州左君弼聞達至懼不敢敵走入安豐令其將<lb/>
張煥殷從道等城守達督兵圍之煥君弼之騎將也人<lb/>
以其多智計號為樓兒張　詔書既下圖卜堅特穆爾軍<lb/>
猶駐清河帝遣達達國師往問故言必得綽斯嘉布巴<lb/>
<pb n="KR2b0040_WYG_182-5a"/>
哈乃退兵帝不得已執二人畀之　己酉呉命中書省<lb/>
凡商税三十税一多取者以違例論改在都官店為宣<lb/>
課司府州縣官店為通課司　綽斯嘉布巴哈囚首至<lb/>
圖卜堅特穆爾營中圖卜堅為之加帽易衣置綽斯嘉中坐<lb/>
布巴哈側坐拜之二人於是交跪圖卜堅奏帝求赦其擅<lb/>
執大臣及稱兵犯闕之罪得二赦已<hi>以上據庚申外史修入</hi>庚戌<lb/>
圖卜堅特穆爾乃陳兵自健德門入覲帝於延春閣慟哭<lb/>
請罪且曰左右䝉蔽陛下非一日矣倘循習不改奈天<lb/>
<pb n="KR2b0040_WYG_182-5b"/>
下何臣今執二人去矣陛下亦宜省過卓然自新一聽<lb/>
正人所為不復為邪佞所惑然後天下事可為祖宗基<lb/>
業可保也帝唯唯<hi>圖卜堅語採用外史</hi>就宴賚之加圖卜堅特穆爾<lb/>
太保依前守禦大同圖卜堅特穆爾為中書平章政事辛<lb/>
亥圖卜堅特穆爾軍還皇太子至路兒嶺詔追及之還宫<lb/>
　壬戌呉命江西行省置貨泉局設大使副使各一人<lb/>
頒大中通寳大小五等錢式並使鑄之　初呉降附諸<lb/>
將校皆仍其舊官至是下令曰為國先正名諸將有稱<lb/>
<pb n="KR2b0040_WYG_182-6a"/>
樞密平章元帥總管萬户者名不稱實甚無謂其覈諸<lb/>
將所部滿萬人者為指揮滿千者為千户百人為百户<lb/>
五十人為總旗十人為小旗令既下部伍嚴明名實相<lb/>
稱衆皆悦服以為良法　圖卜堅特穆爾執綽斯嘉布巴<lb/>
哈詣博囉特穆爾軍博囉厚禮之踰三日始問以濁亂<lb/>
天下之罪復笑而問綽斯嘉曰我前時賂汝七寳數珠<lb/>
一串今何不見還因取六串來博囉視之皆非故物復<lb/>
命索之乃得前所賂博囉怒曰在君側者貪婪如此我<lb/>
<pb n="KR2b0040_WYG_182-6b"/>
何可以坐觀而不一清之乎遂殺二人　五月甲子黃<lb/>
河清　戊辰庫庫特穆爾奉命討博囉特穆爾屯兵冀<lb/>
寧其東道以伯索珠領兵三萬守禦京師中道以貊高<lb/>
竹貞領兵四萬西道以關保領兵五萬合擊之關保等<lb/>
兵逼大同博囉特穆爾留兵守大同而自率兵與圖卜堅<lb/>
特穆爾樂迪斯復大舉向闕　六月癸卯三星晝見白<lb/>
氣橫突其中　甲辰河南府有大星夜見南方光如晝<lb/>
丁未大星隕照夜如晝及旦黑氣晦暗如夜　甲寅伯<lb/>
<pb n="KR2b0040_WYG_182-7a"/>
索珠以兵至京師請皇太子西行　丁巳呉袁州降將<lb/>
歐普祥卒　是月保德州黃龍見井中　秋七月癸亥<lb/>
太白歲星聚於翼　丁丑呉徐達常遇春克廬州時廬<lb/>
州被圍久衆皆饑困不能戰張煥與賈丑潛通欵於達<lb/>
請攻東門已為内應於是我師急攻之城中諸軍悉救<lb/>
東門張煥乃斷釣橋開西門導達兵入城執其部將呉<lb/>
副使并左君弼母妻及子送建康以指揮戴德守之<lb/>
戊寅呉命平章常遇春㑹鄧愈及金大旺兵討江西上<lb/>
<pb n="KR2b0040_WYG_182-7b"/>
流未附郡縣　己卯左君弼部將許榮以舒城降於呉<lb/>
呉王令榮還守舒城俾發安陽等五翼士馬赴建康<lb/>
呉改廬州路為府置江淮行省命平章俞通海攝省事<lb/>
以鎮之兵革之際民多竄匿通海日加招輯為政有惠<lb/>
愛由是復業者衆　丙戌博囉特穆爾前鋒軍入居庸<lb/>
關京師震駭皇太子親統兵禦之於清河丞相伊蘓詹<lb/>
卜朗吉達軍於昌平伊蘓軍士無鬭志青軍楊同僉被<lb/>
殺於居庸卜朗吉達戰敗走太子亦馳還都城伯索珠引<lb/>
<pb n="KR2b0040_WYG_182-8a"/>
兵入平則門丁亥伯索珠扈從皇太子及東宫官僚出<lb/>
順承門由雄霸河間取道往冀寧戊子博囉特穆爾駐<lb/>
兵健德門外與圖卜堅特穆爾樂迪斯入見帝於宣文閣<lb/>
訴其非罪皆泣帝亦泣乃賜宴博囉特穆爾欲追襲皇<lb/>
太子樂迪斯止之庚寅詔以博囉特穆爾為中書左丞<lb/>
相樂迪斯為中書平章政事圖卜堅特穆爾為御史大夫<lb/>
其部屬皆布列省臺百司　以伊蘓知樞密院事詔諭博<lb/>
囉特穆爾庫庫特穆爾俱朕股肱視同心膂自今各棄<lb/>
<pb n="KR2b0040_WYG_182-8b"/>
宿忿弼成大勲　初削博囉兵權時綽斯嘉召承旨張<lb/>
翥使草詔翥辭曰此大事非見天子不敢為乃更召參<lb/>
政危素就相府客位草之草畢綽斯嘉過中書詫其郎<lb/>
中曰我為朝廷出詔削博囉兵權此撥亂反正之舉也<lb/>
郎中曰相公此舉得無撥正反亂乎客有暢勲者在坐<lb/>
因曰此猶裸體縛虎豹耳至是博囉聞之召危素責之<lb/>
曰詔從天子出綽斯嘉客位豈草詔之地乎素無以對<lb/>
欲將出斬之左右解曰素一秀才豈敢與丞相可否乃<lb/>
<pb n="KR2b0040_WYG_182-9a"/>
止且以其負才名除和林行省左丞即日上道<hi>此事據庚申外</hi>
<hi>史修入</hi>　八月壬辰朔日有食之　呉中書省掾史有以<lb/>
銓選受賄者按察劾其罪當死呉王曰吏受贓賣選見<lb/>
利忘法罪固當誅但法初行人未周知姑減死杖之若<lb/>
復犯則不宥也　呉常遇春鄧愈等率兵討新淦之沙<lb/>
坑麻嶺牛陂諸寨平之執偽知州鄧志明送建康與其<lb/>
兄克明皆伏誅　乙未呉命左相國徐達按行荆湖等<lb/>
處陳友諒既滅荆襄諸郡多欵附至是王諭達曰今武<lb/>
<pb n="KR2b0040_WYG_182-9b"/>
昌既平湖南列郡相繼欵附然其間多陳氏部曲觀望<lb/>
自疑亦有山寨遺孽憑恃險阻聚衆殃民今命爾按行<lb/>
其地撫輯招徠俾各安生業或有恃險為盗者即以兵<lb/>
除之毋貽民患也　戊戌呉常遇春鄧愈既平諸山寨<lb/>
進次吉安遇春遣人謂饒鼎臣曰吾今往取贛可出城<lb/>
一言而去鼎臣不敢出遣其㓜子出見遇春命坐而飲<lb/>
之又賜以衣服遣歸曰歸語而父將欲何為匿而不見<lb/>
吾往矣不能為爾留可善自為計鼎臣即夜棄城走遇<lb/>
<pb n="KR2b0040_WYG_182-10a"/>
春遂復吉安乃引兵趣贛州　壬寅詔以博囉特穆爾<lb/>
為中書右丞相監修國史節制天下軍馬　監察御史<lb/>
奏言綽斯嘉矯殺丞相太平盗用鈔板私家草詔任情<lb/>
放選鬻獄賣官費耗庫藏居廟堂前後十數年使天下<lb/>
八省之地悉致淪陷乃誤國之姦臣究其罪惡大赦難<lb/>
原曩者姦臣阿哈瑪特之死剖棺戮尸綽斯嘉之罪視阿<lb/>
哈瑪特有加今雖死必剖棺戮尸為宜詔從之而臺臣言<lb/>
猶不已遂復没其家産竄其予宣政使觀音努於遠方<lb/>
<pb n="KR2b0040_WYG_182-10b"/>
克埒氏四世為丞相者八人世臣之家鮮與比盛而綽<lb/>
斯嘉早有才望及居相位人皆仰其有為遭時多事顧<lb/>
乃守之以懦濟之以貪遂使天下之亂日甚一日論者<lb/>
謂元之亡綽斯嘉之罪居多云　乙巳皇太子至冀寧<lb/>
奏除前監察御史張楨為贊善又除翰林學士皆不起<lb/>
庫庫特穆爾將輔皇太子入討博囉特穆爾遣使傳太<lb/>
子旨賜以上尊且訪時事楨復書曰今燕趙齊魯之境<lb/>
大河内外長淮南北悉為丘墟關陜之區所存無㡬江<lb/>
<pb n="KR2b0040_WYG_182-11a"/>
左日思薦食上國湘漢荆楚川蜀淫名僭號幸我有變<lb/>
利我多虞閣下國之右族三世二王得不思亷藺之於<lb/>
趙冦賈之於漢乎守京師者能聚不能散禦外侮者能<lb/>
進不能退紛紛藉藉神分志奪國家之事能不為閣下<lb/>
憂乎志曰不備不虞不可以師僕今獻忠於閣下大要<lb/>
有三保君父一也扶社稷二也衞生靈三也請以近似<lb/>
者陳其一二衞出公據國至於不父其父趙有沙丘之<lb/>
變其臣成兊平之不可謂無功而後至於不君其君唐<lb/>
<pb n="KR2b0040_WYG_182-11b"/>
肅宗流播之中怵於邪謀遂成靈武之簒千載之下雖<lb/>
智辯百出不能為雪嗚呼是豈可以不鑒之乎然吾聞<lb/>
之天之所廢不驟也逞其得志肆其寵樂使忘其覺寤<lb/>
之心非安之也厚其毒而降之罰也天遂其欲民厭其<lb/>
汰而鬼神弗福也其能久乎閣下覽觀焉謀出於萬全<lb/>
則善矣詢之輿議急則其變不測徐則其釁必起通其<lb/>
徃來之使達其上下之情得其情則得其策矣孔子曰<lb/>
君君臣臣父父子子今九重在上者如寄青宫在下者<lb/>
<pb n="KR2b0040_WYG_182-12a"/>
如寄生民之憂國家之憂也可不深思而熟計之哉庫<lb/>
庫特穆爾深納其説　乙卯張士誠自以其弟士信代<lb/>
達實特穆爾為江浙行省左丞相時江浙右丞達蘭特<lb/>
穆爾左右司郎中珍保諂事張士誠多受金帛數媒孽<lb/>
達實特穆爾之短以故張氏遂有不相容之勢至是士<lb/>
信克安豐還乃使王晟等面數達實特穆爾過失勒其<lb/>
移咨省院自陳老病願退又言丞相之任非士信不可<lb/>
士信即逼取其諸所掌符印而自為江浙行省左丞相<lb/>
<pb n="KR2b0040_WYG_182-12b"/>
徙達實特穆爾於嘉興士信峻其垣牆錮其門闥所以<lb/>
防禦之者甚嚴達實特穆爾皆不以為意日對妻妾飲<lb/>
酒放歌自若士誠令有司公牘皆首稱呉王令旨又諷<lb/>
行臺為請實授於朝行臺御史大夫布哈特穆爾皆不<lb/>
從乃使人至紹興索行臺印章布哈特穆爾封其印置<lb/>
諸庫曰我頭可斷印不可與又迫之登舟曰我可死不<lb/>
可辱也從容沐浴更衣與妻子訣賦詩二章乃仰藥而<lb/>
死臨終擲杯地上曰逆賊當繼我亡也達實特穆爾聞<lb/>
<pb n="KR2b0040_WYG_182-13a"/>
之歎曰大夫且死吾不死何為遂命左右以藥酒進飲<lb/>
之而死士誠乃使載其柩及妻孥北返於京師布哈特<lb/>
穆爾達嚕鼐曼氏行臺御史大夫特穆格子也　是月<lb/>
博囉特穆爾請誅狎臣圖嚕特穆爾博迪斡爾瑪罷三<lb/>
宫不急造作沙汰宦官減省錢糧禁止西番僧好事<lb/>
呉常遇春兵至贛州熊天瑞固守不下呉王令平章彭<lb/>
時中以兵㑹遇春等共擊之天瑞拒守益堅遇春乃浚<lb/>
濠立柵以困之　張士信既為江浙丞相建第宅東城<lb/>
<pb n="KR2b0040_WYG_182-13b"/>
下號丞相府張氏諸臣皆起於寒㣲自謂化家為國以<lb/>
厎小康亦皆大起第宅飾園池蓄聲伎購圖畫民間竒<lb/>
石名木必見豪奪士信後房百餘人習天魔舞隊園中<lb/>
採蓮舟楫以沈檀為之諸臣宴樂率費米千石居民趨<lb/>
附之者輒得富貴<hi>採農田餘話及平呉録</hi>未㡬士信令潘元明守<lb/>
杭州而自還姑蘇參軍王敬夫蔡彦文葉德新皆佞幸<lb/>
用事彦文山隂人嘗賣藥德新雲陽人善星卜士信每<lb/>
倚以謀國呉王聞之曰我諸事經心法不輕恕尚且有<lb/>
<pb n="KR2b0040_WYG_182-14a"/>
人欺我張九四終歲不出門不理政事豈不受人欺乎<lb/>
時有市謠十七字曰丞相做事業專用王蔡葉一朝西<lb/>
風起乾别<hi>考異實録呉中童謠云王蔡葉作齒頰一夜西風來乾歇今從劉辰所記</hi>王蔡寓<lb/>
黃菜西風謂建康兵也<hi>據國初事蹟及鐵崖樂府修入</hi>　九月辛酉朔<lb/>
宦官思龍宜潛送宫女伯呼圖出自順承門以達於皇<lb/>
太子　癸酉夜天西北有紅光至東而散　辛巳呉命<lb/>
中書省繪塑功臣像於卞壼及蔣子文廟以時遣官致<lb/>
祭其南昌府及康郎山處州金華太平府各功臣廟亦<lb/>
<pb n="KR2b0040_WYG_182-14b"/>
令有司依期致祭其未褒贈者論功定擬以聞　呉立<lb/>
劉成廟於長興州贈懷遠將軍命有司歲時致祭　呉<lb/>
徐達及楊璟等帥師取江陵次於沙市故陳友諒平章<lb/>
姜珏自詣達乞降且曰當死者珏耳百姓無辜達善其<lb/>
言下令安輯居民禁兵侵擾列郡聞之望風歸附尋改<lb/>
江陵路為荆州府　乙酉呉徐達遣裨將傅友德將兵<lb/>
取夷陵故陳友諒守將楊以德率耆民出降尋改夷陵<lb/>
為峽州　方明善攻平陽呉參軍胡深遣兵擊敗之先<lb/>
<pb n="KR2b0040_WYG_182-15a"/>
是溫州土豪周宗道據平陽縣屢為明善所逼遂降於<lb/>
深明善怒益率兵攻之宗道求援於深深擊敗明善并<lb/>
下瑞安進兵温州明善懼與方國珍謀輸歲貢銀二萬<lb/>
兩充軍費請守鄉郡如錢鏐故事呉王許之命深班師<lb/>
　呉徐達帥兵至潭州湘鄉土酋易華集少壯據黃牛<lb/>
峰十餘年至是達使人招之華率其部衆以降　故陳<lb/>
友諒歸德守將楊興以城降於呉就以興為千户守之<lb/>
　冬十月乙未朔呉遙授廖永安為江淮等處行中書<lb/>
<pb n="KR2b0040_WYG_182-15b"/>
省平章政事封楚國公時永安為張士誠所拘守義不<lb/>
屈故有是命　乙卯呉守江西都督朱文正遣元帥宋<lb/>
晟以兵討湏嶺寨晟至遣人招諭之寨帥丁廷玉等及<lb/>
其下五千人來降文正徙其衆并家屬於南昌　呉常<lb/>
遇春等兵圍贛州既久熊天瑞子元震竊出覘兵勢遇<lb/>
春亦乘數騎出猝與相遇元震不知其為遇春也過之<lb/>
及遇春還元震始覺復來襲遇春遣壯士揮雙刀以擊<lb/>
之元震奮鐵撾以拒且鬭且却遇春曰壯男子也舍之<lb/>
<pb n="KR2b0040_WYG_182-16a"/>
　己未詔皇太子還京師　命伊蘓樂迪斯分道總兵<lb/>
　十一月庚申朔呉贈元帥俞廷玉為樞密院同知追<lb/>
封河間郡公廷玉嘗將兵攻安慶不克卒於軍王追念<lb/>
之故有是命　辛酉呉置湖廣提刑按察司　壬申故<lb/>
鄧克明部卒羅五叛寇撫州呉守將金大旺討平之<lb/>
辛巳呉命平章湯和率師救長興師至張士信以兵拒<lb/>
戰自己至申不解殺傷相當耿炳文自城中出兵内外<lb/>
夾擊敗之虜其士卒八千餘人獲馬二萬餘匹和乃還<lb/>
<pb n="KR2b0040_WYG_182-16b"/>
　十二月庚寅朔呉徐達兵克辰州先是辰州為陳友<lb/>
諒左丞周文貴所據達遣指揮張彬將兵討之文貴部<lb/>
將張川據白雲關以拒敵彬與戰敗之文貴棄城走湖<lb/>
南遂克辰州達又遣指揮傅友德攻衡州守將左丞鄧<lb/>
祖勝棄城退保永州衡州亦平　己巳呉王遣使以書<lb/>
與庫庫特穆爾約其通好畧曰博囉犯闕古今大惡此<lb/>
正閣下正義明道不計功利之時也然閣下居河南四<lb/>
戰之地承潁川新造之業而博囉寇犯不已應變之術<lb/>
<pb n="KR2b0040_WYG_182-17a"/>
不可以不審閣下何靳一介之使渡江相約予地雖不<lb/>
廣兵雖不强然春秋恤交之義常切慕焉且亂臣賊子<lb/>
人得而誅之又何彼此之分哉英雄相與之際正宜開<lb/>
心見誠共濟時艱毋自猜阻失此舊好惟閣下圖之<lb/>
新淦鄧仲謙作亂襲破州治殺呉知州王真仲謙志明<lb/>
從子也　是冬張士誠浚常熟白茆港泰定間周文英<lb/>
奏記謂水勢所趨宜專治白茆婁江時莫之省也士誠<lb/>
聞故跡得文英書起兵民夫十萬命吕珍督之民憚其<lb/>
<pb n="KR2b0040_WYG_182-17b"/>
勞謠曰白茆港開不全若與開得全西師歇戰船及功<lb/>
成頗得其利<hi>據三呉水利集修入</hi>
二十五年春正月己未朔呉常遇春鄧愈克贛州遇春<lb/>
等圍城凡五閱月熊天瑞援絶糧盡遣其子元震出降<lb/>
天瑞尋亦肉袒詣軍門盡獻其地遇春送天瑞於建康<lb/>
時宋龍鳯十一年也呉王聞遇春克贛不殺喜甚遣使<lb/>
諭之曰予聞仁者之師無敵非仁者之將不能行也今<lb/>
將軍破敵不殺是天賜將軍隆我國家千載相遇非偶<lb/>
<pb n="KR2b0040_WYG_182-18a"/>
然也捷音至予甚為將軍喜雖曹彬之下江南何以加<lb/>
兹將軍能廣宣威德保全生靈予深有賴焉先是天瑞<lb/>
據贛常加賦橫斂民財及其降有司請仍舊徵之王曰<lb/>
此豈可為額耶命亟罷之并免去年秋糧之未輸者元<lb/>
震本姓田氏為天瑞養子善戰有名遇春喜其才勇薦<lb/>
之授指揮後復姓田氏　呉徐達遣千户胡海洋取寳<lb/>
慶路克之守將唐龍遁去於是靖州軍民安撫司及諸<lb/>
長官司皆來降達皆賞賚而遣之　癸亥封李思齊為<lb/>
<pb n="KR2b0040_WYG_182-18b"/>
許國公　壬申呉常遇春進師南安遣麾下危止踰嶺<lb/>
南招諭韶州諸郡之未下者於是韶州守將同僉張秉<lb/>
彛及南雄守將孫榮祖各籍其兵糧來降遇春令指揮<lb/>
王璵守南雄令秉彛守韶州　呉大都督朱文正遣參<lb/>
政何文輝指揮薛顯等討新淦鄧仲謙斬之　呉王命<lb/>
平章湯和率兵討江西永新諸山寨　呉參政鄧愈還<lb/>
軍至吉安遣兵討饒鼎臣於安福因肆掠虜其男女千<lb/>
餘人安福州判官潘景岳在吉安聞之告愈曰將軍奉<lb/>
<pb n="KR2b0040_WYG_182-19a"/>
揚天威以除禍亂渠魁未殄而良民先被其害非弔伐<lb/>
之義也愈聞而大驚即下令曰敢有掠民財者斬且令<lb/>
其將士大索於是民争歸景岳景岳悉置之空舎中日<lb/>
煮糜粥食之仍度道路逺近次第遣還其家愈還至富<lb/>
州復討其山寨獲蔣鬼頭斬之捷聞陞愈為江西行省<lb/>
右丞　壬午監察御史博囉特穆爾賈彬等辯明哈瑪<lb/>
蘓蘓之罪　甲申呉大都督朱文正有罪免官安置桐<lb/>
城縣文正涉獵傳記勇敢有才能然奸狡强戾人莫敢<lb/>
<pb n="KR2b0040_WYG_182-19b"/>
觸其守江西也驕淫暴橫奪民婦女所用牀榻僭以龍<lb/>
鳳為飾又怨王不先封己王遣人責之文正慙懼謀叛<lb/>
降張士誠江西按察使李歆密奏之王曰此子不才如<lb/>
此非吾自行無以定之即日往南昌檥舟城下遣人召<lb/>
之文正不意王至倉卒出迎王泣謂之曰汝何為若是<lb/>
遂載與俱歸至建康羣臣交章劾之請寘於法王曰文<lb/>
正固有罪然吾兄止有是子若寘之法則傷恩矣乃免<lb/>
文正官安置桐城召其子語之曰爾父不足教忘昔日<lb/>
<pb n="KR2b0040_WYG_182-20a"/>
之艱難恣肆兇虐以貽吾憂爾他日長成吾封爵爾不<lb/>
以爾父廢也爾其修德勵行蓋前人之愆則不負吾望<lb/>
矣　乙酉呉王將經理淮甸親閱試將士命鎭撫居明<lb/>
率軍士分隊習戰勝者賞銀十兩其傷而不退者亦勇<lb/>
敢士賞銀有差且徧給酒饌勞之仍賜傷者醫藥因諭<lb/>
之曰刃不素持必致血指舟不素操必致傾覆若弓馬<lb/>
不素習而欲攻戰未有不敗者故使汝等練之今汝等<lb/>
勇健若此臨敵何憂不克爵賞富貴惟有功者得之顧<lb/>
<pb n="KR2b0040_WYG_182-20b"/>
謂起居注詹同等曰兵不貴多而貴精多而不精徒累<lb/>
行陣近聞軍中募兵多冗濫者吾時為試之冀得精銳<lb/>
庶㡬有用也　二月己丑朔福建行省平章陳友定侵<lb/>
處州呉參軍胡深率兵往援友定聞深至遁去深追至<lb/>
浦城其守將岳元帥率兵拒戰深擊敗之遂下浦城<lb/>
辛丑汴梁路見日傍有一月一星　呉命千户夏以松<lb/>
守臨江張信守吉安單安仁守瑞州宋炳守饒州並屬<lb/>
江西行省節制又命參軍詹允亨總制辰沅曲靖寳慶<lb/>
<pb n="KR2b0040_WYG_182-21a"/>
等州郡聽湖廣行省節制　丙午張士誠憤諸全之敗<lb/>
集兵二十萬遣其將李伯昇挾呉叛將謝再興寇諸全<lb/>
之新城部陣延亘十餘里造廬舍建倉庫預為必拔之<lb/>
計且分兵數萬據城北十里以遏援兵守將胡德濟堅<lb/>
壁拒之告急於嚴州朱文忠文忠為遣指揮張斌元帥<lb/>
張俊率兵出浦江遙為德濟聲援士誠又以兵自桐廬<lb/>
溯釣臺將犯嚴州文忠命以舟師拒之未至而千戸謝<lb/>
佑為其伏兵所執諸將皆恐甚文忠意氣自若分署諸<lb/>
<pb n="KR2b0040_WYG_182-21b"/>
將各為備禦以何世明袁洪柴虎居守自指揮朱亮祖<lb/>
以下悉統以行次浦江下令諸軍銜枚走新城且檄處<lb/>
州守將以兵來㑹德濟以彼衆我寡遣使請班師文忠<lb/>
曰昔謝𤣥以兵八千破苻堅百萬兵在精不在多也丁<lb/>
巳抵龍潭去敵不二十里有白氣覆我軍上或曰此勝<lb/>
敵之兆也至日晡諜報寇將至夜四鼓新城知援至潛<lb/>
遣卒以寇中事來報約詰旦㑹戰文忠乃集諸將戒曰<lb/>
敵兵甚衆當盡死力擊之不如令者斬黎明軍方食候<lb/>
<pb n="KR2b0040_WYG_182-22a"/>
卒告敵兵至文忠令老弱守輜重悉精銳陣於營外張<lb/>
左右翼以待之元帥徐大興湯克明為左翼千戸王英<lb/>
葉旺佐之指揮張斌元帥張俊為先鋒關忠郭義佐之<lb/>
嚴德王韶為右翼卞實陶文佐之文忠自將中軍㑹胡<lb/>
深亦遣耿天璧來援敵至文忠復勒兵申約束於是我<lb/>
軍大奮直前擊之兩軍既交文忠躍馬衝其中當者迎<lb/>
鋒而斃敵中軍梟將周遇等皆披靡謝再興及苗軍見<lb/>
之震懾失次遂大潰棄兵甲走自相踐蹂呉軍攔而殱<lb/>
<pb n="KR2b0040_WYG_182-22b"/>
之逐北十餘里溪水盡赤死者以萬數文忠收兵㑹食<lb/>
遣指揮朱亮祖張斌乘勝追殄餘寇燔其營落數十獲<lb/>
其同僉韓謙理問滕忠元帥周遇蕭夀山等六百餘人<lb/>
軍士三千馬八百輜重鎧甲甚衆士誠第五子及李伯<lb/>
昇僅以數騎遁去方兩軍相持大霧隂晦及戰勝天日<lb/>
開朗將士無不踴躍文忠入城胡德濟迎謁相喜勞曰<lb/>
今日之勝皆相公之力也王聞文忠大破士誠甚喜徵<lb/>
入覲賜衣服名馬錫賚朱亮祖以下有差　戊午皇太<lb/>
<pb n="KR2b0040_WYG_182-23a"/>
子在冀寧命甘肅行省平章多爾濟巴勒以岐王阿哈奇<lb/>
爾軍馬㑹平章臧卜李思齊各以兵守寧夏　三月庚<lb/>
申皇太子下令於庫庫特穆爾軍中曰博囉特穆爾襲<lb/>
據京師余既受命總督天下諸軍恭行顯罰少保中書<lb/>
平章政事庫庫特穆爾躬勒將士分道進兵諸王駙馬<lb/>
及陜西平章政事李思齊等各統軍馬尚其奮義戮力<lb/>
剋期恢復博囉特穆爾聞之大怒嗾監察御史武起宗<lb/>
言皇后竒氏外撓國政因奏帝宜遷后出於外帝不答<lb/>
<pb n="KR2b0040_WYG_182-23b"/>
丙寅遂矯制幽后於諸色總管府令其黨姚布延巴哈<lb/>
守之　丁卯命樂迪斯拜特穆爾並為御史大夫　辛<lb/>
巳呉常遇春平贛軍還王御㦸門頒賞以勞之　癸未<lb/>
呉起居注宋濓乞歸省金華王賜金幣而遣之濓還家<lb/>
進表謝復致書世子勸以進修王覽書甚喜召世子諭<lb/>
之曰吾自幼極艱難今爾曹冠服華麗飲食甘美安居<lb/>
深宫不思勇於進修是自棄也宋起居之言有益爾其<lb/>
味之復遣使至其家賜書奬諭賜以綺帛仍令世子親<lb/>
<pb n="KR2b0040_WYG_182-24a"/>
致書以報人皆歎王待士之盛　夏四月己丑朔呉參<lb/>
軍胡深進攻建寧之松溪克之獲陳友定守將張正而<lb/>
還留元帥李彦文安輯其衆　庚寅博囉特穆爾至諸<lb/>
色總管府見皇后奇氏令還宫取印章作書遺皇太子<lb/>
遣内侍官旺扎勒圖持往冀寧復出皇后幽之　呉王命<lb/>
平章常遇春取湖廣襄陽諸郡王嘗與徐達等論襄漢<lb/>
形勢曰安陸襄陽跨連荆蜀乃南北之襟喉英雄所必<lb/>
爭之地今置不取將貽後憂況沔陽新附城中人民多<lb/>
<pb n="KR2b0040_WYG_182-24b"/>
陳氏舊卒壤地相連易於扇動譬之樹木安陸襄陽為<lb/>
枝沔陽為榦榦若有損枝葉亦何有焉今宜增兵守沔<lb/>
陽庶㡬不失其宜至是遂命遇春將兵往討之　乙巳<lb/>
關保等兵進圍大同乙卯入其城　五月庚申呉廣信<lb/>
衛指揮王文英率師趣鉛山次佛母嶺與陳友定兵遇<lb/>
擊走之　辛酉呉參軍胡深言近克松溪獲張正其餘<lb/>
衆敗奔崇安請發廣信撫州建昌三路兵併攻之因覘<lb/>
取八閩王曰張正友定驍將今為我擒彼必破膽乘勢<lb/>
<pb n="KR2b0040_WYG_182-25a"/>
攻之必無不克即如深言命指揮朱亮祖由鉛山建昌<lb/>
王左丞由杉關㑹深進兵　甲子京師天雨氂長尺許<lb/>
或言於帝曰龍鬚也命拾而祀之　乙亥呉平章常遇<lb/>
春攻安陸克之先是遇春既行王復調江西右丞鄧愈<lb/>
為湖廣平章領兵繼其後使人謂愈曰凡得州郡汝宜<lb/>
駐兵以撫降附若襄陽未下則令遇春分兵半集沔陽<lb/>
半集景陵汝居武昌使聲援相應以遏寇之奔軼愈奉<lb/>
命遂行至是遇春攻安陸其守將僉院任亮出拒戰遇<lb/>
<pb n="KR2b0040_WYG_182-25b"/>
春擊敗亮執之遂克其城以沔陽衞指揮呉復守之<lb/>
己卯呉常遇春至襄陽守將棄城遁遇春追擊之俘其<lb/>
衆五千獲馬一千八百餘匹僉院張德羅明以糓城降<lb/>
遇春送之建康　癸未呉浙東元帥何世明敗張士誠<lb/>
兵於新溪又敗之於柴溪　是月侯布延達實奉威順<lb/>
王自雲南經蜀轉戰而出至成州欲之京師李思齊俾<lb/>
屯田於成州　六月戊子以黎安道為中書參知政事<lb/>
　己丑呉置思南宣慰使司時思南宣慰使田仁智遣<lb/>
<pb n="KR2b0040_WYG_182-26a"/>
其都事楊琛來歸欵并納元所授宣慰使印王曰仁智<lb/>
僻處遐荒世長溪洞乃能識天命率先來歸誠可嘉也<lb/>
俾仍為思南道宣慰使授琛思州等處軍民宣撫使以<lb/>
三品銀印給之　丁酉呉克安福州先是饒鼎臣父子<lb/>
既走安福與其黨劉顛等仍肆剽掠鄧愈遣兵討之久<lb/>
不下王復命元帥王寶㑹參政何文輝黃彬共討之鼎<lb/>
臣復棄城走茶陵　辛丑湖廣行省左丞周文貴復寳<lb/>
慶路　乙巳皇后奇氏自幽所還宫后數納美女於博<lb/>
<pb n="KR2b0040_WYG_182-26b"/>
囉特穆爾博囉喜故得還宫自始幽至此凡百日　博<lb/>
囉特穆爾自京師納女四十餘人早膳必同堂共食<lb/>
厨中毎早辦飯四十品隨夫人所食其入朝時諸夫人<lb/>
盛飾成行各進酒一巵荒於酒色銳氣消耗矣　壬子<lb/>
呉參軍胡深克溫之樂清擒方國珍鎮撫周清萬户張<lb/>
漢臣總管朱善等械送建康命釋之發戍常州　呉指<lb/>
揮朱亮祖等進攻建寧時陳友定將阮德柔嬰城固守<lb/>
亮祖師次城下即欲攻之胡深視氛祲不利謂亮祖曰<lb/>
<pb n="KR2b0040_WYG_182-27a"/>
天時不協未可與戰亮祖曰天道𤣥遠山澤之氣變態<lb/>
無時何足憑也迫深令進兵深猶豫不決適德柔屯錦<lb/>
江逼深陣後亮祖愈咎深督戰益急深不獲已遂引兵<lb/>
鼓譟而進破其二柵德柔盡率精銳扼深軍圍之數重<lb/>
時日已暮深知營壘未安難以持久即突圍而出德柔<lb/>
伏兵忽起深馬蹶遂為所執送於友定友定初甚敬禮<lb/>
之深因盛稱王神聖威武羣雄屬心以諭友定友定亦<lb/>
無殺深意㑹元使至督迫之深遂遇害王聞之痛悼遣<lb/>
<pb n="KR2b0040_WYG_182-27b"/>
使即其家祭之　呉何文輝等平山寨擒其盗萬興宗<lb/>
斬之　乙卯以太尉和尼爾齊為御史大夫　呉王下令<lb/>
凡農民田五畝至十畝者栽桑麻木綿各半畝十畝以<lb/>
上者倍之其田多者率以是為差有司親臨督率不如<lb/>
令者有罰不種桑使出絹一匹不種麻及木綿出麻布<lb/>
綿布各一匹　呉以儒士滕毅楊訓為起居注王諭之<lb/>
曰吾見元大臣門下士多不以正自處惟務諂諛以圖<lb/>
茍合見其人所為非是不相與正救及其敗也卒陷罪<lb/>
<pb n="KR2b0040_WYG_182-28a"/>
戾爾從徐相國幕下久而無過故授爾是職宜盡心所事勿<lb/>
為所容又曰起居之職非專事紀録而已要在輸忠納誨致<lb/>
主於無過之地而後為盡職吾平時於百官所言一二日外<lb/>
猶尋繹不已今爾在吾左右不可不盡言也復命毅訓集古<lb/>
無道之君若夏桀商紂秦始皇隋煬帝所行之事以進<lb/>
曰吾觀此者正欲知其喪亂之由以為之戒耳　是月皇<lb/>
太子進封李思齊為邠國公加中書平章政事兼知四川<lb/>
行樞密院事虎符招討使分中書四部　博囉特穆爾遣<lb/>
<pb n="KR2b0040_WYG_182-28b"/>
圖卜堅特穆爾率軍伐上都之附皇太子者調伊蘓南禦庫<lb/>
庫特穆爾軍伊蘓次良鄉不進而歸永平使人西連太原東<lb/>
結遼陽軍聲大振博囉患之遣驍將姚巴延統兵出禦至通<lb/>
州河溢營紅橋以待伊蘓出其不意襲破之殺姚巴延博<lb/>
囉恐自將出通州三日大雨取一女子不戰而還<hi>取一女子見庚</hi>
<hi>申外史</hi>博囉先嘗以猜疑其將保安既又失姚巴延鬱鬱不<lb/>
樂乃日與樂迪斯飲宴酗酒殺人喜怒不測人皆畏忌<lb/>
秋七月丁巳朔呉命降將張德山歸襄陽招諭未附山寨<lb/>
<pb n="KR2b0040_WYG_182-29a"/>
王厚賜而遣之　呉平章湯和進兵攻周安於永新初<lb/>
陳友諒既亡安即降呉命仍守永新及兵入安福討饒<lb/>
鼎臣安疑而復叛仍與諸山寨相結和至安岀拒戰和<lb/>
擊敗之克其十七寨擒偽官五十餘人遂圍其城　故<lb/>
陳友諒左丞周文貴棄辰州走其黨欲復其城庚申攻<lb/>
陷辰溪總制辰沅等州事參軍詹允亨遣兵討之　甲<lb/>
子呉王遣使以書與庫庫特穆爾曰曩者初無兵端尹<lb/>
煥章來得書喜甚即遣汪何同往為生者賀没者弔使<lb/>
<pb n="KR2b0040_WYG_182-29b"/>
者去而不囘復遣人往皆被拘留且閣下昔與博囉搆<lb/>
兵雌雄未決尚以知院郭雲同僉任亮攻我景陵掠我<lb/>
沔陽予思此城雖元之故地久在他人之手予從他人<lb/>
得之非取於元者也閣下外假元名内懷自逞一旦輕<lb/>
我遂留前使予雖不校但以閣下内難未除猶出兵以<lb/>
欺我使其勢專力全又當何如果若挾天子令諸侯創<lb/>
業於中原則當開誠心示磊落睦我江淮今乃遣竹昌<lb/>
實都率兵深入淮地殺掠人民殆非所宜況有自中原<lb/>
<pb n="KR2b0040_WYG_182-30a"/>
來者備言張思道李思齊等連和合從專併閣下此正<lb/>
可慮之秋安可坐使西北數雄結連關内反舍近圖欲<lb/>
趨遠利獨力支吾非善計也予嘗博詢廣採聞軍中將<lb/>
欲為變恐不利於閣下故特遣人叙我前意述我所聞<lb/>
閣下其圖之節次使命若能遣囘庶不失舊好惟亮察<lb/>
焉思道張良弼字也　乙丑思州宣撫使田仁厚遣使<lb/>
如呉獻其所守之地呉改宣撫司為思南鎮西等處宣<lb/>
慰司以仁厚為宣慰使　癸酉呉辰州沅陵縣民向珍<lb/>
<pb n="KR2b0040_WYG_182-30b"/>
八作亂參軍詹元亨遣千戸何德討平之　壬午呉置<lb/>
太史監以劉基為太史令　乙酉博囉特穆爾伏誅圖<lb/>
卜堅特穆爾樂迪斯皆遁走　博囉索帝所愛女子帝曰欺<lb/>
我至此耶遂欲圖博囉有秀才徐士本者居家好竒計<lb/>
生平嘗鬰鬰不得志故不屑仕進至是命為翰林待制<lb/>
威順王子和尚受帝密旨與之謀結勇士上都瑪金諾<lb/>
海伯達爾特古斯巴哈和爾呼達洪保保等凡六人選<lb/>
其最驍勇者挾刀在衣中外襲寛衣若聽事伺立延春<lb/>
<pb n="KR2b0040_WYG_182-31a"/>
門東排仗内是日博囉早朝小飯畢將去舊例丞相將<lb/>
上馬帶刀侍衞之士疾趨先岀占馬俟丞相出諸衞士<lb/>
起立馬上丞相就騎然後衞騎翼丞相以行當是時丞<lb/>
相出預謀挾刀者見其不得便相顧曰今日事又不遂<lb/>
矣士本搖手曰未也會圖卜堅特穆爾遣人告上都之捷<lb/>
平章實埒們謂博囉曰好消息丞相宜奏去博囉推實<lb/>
埒們實埒們强博囉偕行至延春門側有杏枝自上垂<lb/>
梢罥博囉帽而墜之實埒們遽為拾之博囉曰咄今日<lb/>
<pb n="KR2b0040_WYG_182-31b"/>
莫有事俄有一人突然橫過其前博囉方眙視呼實埒<lb/>
們曰平章此人面生言未訖一人批其頰博囉以手禦<lb/>
之遽呼曰我帶刀者何在伯達爾自衆中奮出斫博囉<lb/>
中其腦上都瑪及金諾海競前斫死樂迪斯傷額趨出<lb/>
博囉軍大駭四散走帝時居窟室約曰事捷則放鴿鈴<lb/>
於是鴿鈴起帝始出自窟室令民間盡殺其部黨死者<lb/>
填巷明日遣使函博囉首往太原詔皇太子還朝諸道<lb/>
兵聞詔罷歸<hi>雜採庚申外史及元史順帝紀逆臣傳修入徐士本外史作施畚</hi>大赦<lb/>
<pb n="KR2b0040_WYG_182-32a"/>
天下黎安道方托克托雷一聲皆伏誅賞殺博囉者六人<lb/>
功徐士本不受賞一夕逸去<hi>見庚申外史</hi>　是月京師大水<lb/>
河決小流口達於清河　八月丁亥朔京城門至是不<lb/>
開者三日竹貞貊高軍至城外命軍士縁城而上碎平<lb/>
則門鍵悉以軍入占民居奪民財　周文貴復攻辰州<lb/>
呉千戸何德率輕騎直扺其寨攻破之文貴退保麻陽<lb/>
德追擊又大敗之文貴遁去　癸卯命皇太子分調將<lb/>
帥戡定未復郡邑即還京師行事之際承制用人並准<lb/>
<pb n="KR2b0040_WYG_182-32b"/>
正授　丁未皇后鴻吉哩氏崩后生皇子真金二歲而<lb/>
夭后性節儉不妬忌動以禮法自持第二皇后奇氏素<lb/>
有寵居興聖宫帝希幸東内后左右以為言后無㡬㣲<lb/>
怨望意從帝時巡上都次中道帝遣内官傳旨欲臨幸<lb/>
后辭曰暮夜非至尊往來之時内官往復者三竟拒不<lb/>
納帝益賢之居坤德殿終日端坐未嘗妄踰戸閾至是<lb/>
崩年四十二奇后見其所遺衣服敝壞大笑曰正宫皇<lb/>
后何至服此等衣耶踰月皇太子自冀寧歸哭之甚哀<lb/>
<pb n="KR2b0040_WYG_182-33a"/>
　辛亥呉羅田縣盗藍丑兒詐稱彭瑩玉造妖言以惑<lb/>
衆鑄印章設官吏劫旁近居民麻城里長袁寳率鄉人<lb/>
襲捕之擒丑兒以獻王曰民能仗義殺賊宜重賞之即<lb/>
賜以綺帛　壬子以洪保保特古斯巴哈赫埒爾並為<lb/>
中書平章政事　九月丙辰朔呉置國子監以故集慶<lb/>
路學為之庫庫特穆爾扈從皇太子至京師太子之<lb/>
奔太原也欲用唐肅宗靈武故事因而自立庫庫特穆<lb/>
爾與卜朗吉達等不從及是還京師皇后奇氏傳旨令庫<lb/>
<pb n="KR2b0040_WYG_182-33b"/>
庫以重兵擁太子入城欲脅帝襌之位庫庫知其意比<lb/>
至京城三十里即散遣其軍太子心銜之　壬午詔以<lb/>
伯薩哩為中書右丞相監修國史庫庫特穆爾為太尉<lb/>
中書左丞相録軍國重事同監修國史知樞密院事兼<lb/>
太子詹事伯薩哩累朝舊臣而庫庫以後生晚出乃與<lb/>
並相朝士往往輕之且居軍中久樂縱恣無檢束在朝<lb/>
兩月怏怏不樂即請南還視師　是月以方國珍為淮<lb/>
南行省左丞相分省慶元　明玉珍遣其參政江儼通<lb/>
<pb n="KR2b0040_WYG_182-34a"/>
好於呉呉命都事孫養浩報之　冬十月戊子呉王聞<lb/>
明玉珍取雲南失利諸將往往暴掠玉珍不能制乃遣<lb/>
使以書戒之　戊戌呉王以張士誠屢犯疆場欲舉兵討<lb/>
之下令曰士誠啓釁多端襲我安豐寇我諸全連兵搆<lb/>
禍罪不可逭今命大軍致討止於罪首在彼軍民無恐<lb/>
無畏毋妄逃竄毋廢農業已勅大將軍約束官兵毋致<lb/>
虜掠違者以軍律論　庚子呉命中書省以書招諭虎<lb/>
背寨劉寳使之欵附　辛丑呉王命左相國徐達平章<lb/>
<pb n="KR2b0040_WYG_182-34b"/>
常遇春胡廷瑞同知樞密院馮國勝左丞華髙等率馬<lb/>
步舟師水陸並進規取淮東泰州等處時張士誠所據<lb/>
郡縣南至紹興與方國珍接境北有通高郵淮安徐宿<lb/>
濠泗又北至於濟寧與山東相距王欲先取通泰諸郡<lb/>
縣翦士誠羽翼然後專取浙西故命達總兵取之達兵<lb/>
既出江口王遣使諭達曰邇聞王保保兵入關中為李<lb/>
思齊張思道所敗遂出潼關還至汴梁復東取樂安又<lb/>
為俞寳所敗追過清河溺死者甚衆今王保保驅其人<lb/>
<pb n="KR2b0040_WYG_182-35a"/>
民已先遁矣孔興托埒天保努兵走三晉汴梁唐鄧南<lb/>
陽之間餘兵據守尚未寧息河洛水決漂蕩三千餘家<lb/>
天下擾擾如此當何時可定也此迤北消息汝宜知之<lb/>
　壬寅以哈喇章知樞密院事　乙巳呉徐達兵趨泰<lb/>
州浚河通州遇張士誠兵擊敗之遂駐軍海安壩上<lb/>
丙午呉遣使諭永新周安等革心效順悉宥前愆安等<lb/>
猶豫未決樂迪斯擁博囉特穆爾母妻及其子天保<lb/>
努西北走合圖卜堅特穆爾軍丁未益王輝圖特穆爾樞密<lb/>
<pb n="KR2b0040_WYG_182-35b"/>
副使觀音努擒樂迪斯誅之圖卜堅特穆爾以餘兵往巴<lb/>
爾斯之地命嶺北行省左丞相山僧及知樞密院事魏<lb/>
賽音巴哈同討之　呉徐達兵圍泰州新城敗張士誠<lb/>
湖北援兵獲其元帥王成　戊申以資正院使圖嚕為<lb/>
御史大夫　己酉張士誠淮安李院判來援泰州常遇<lb/>
春擊敗之擒萬户呉聚等一百二十九人遣人諭降其<lb/>
城中僉院嚴再興副使夏思忠院判張士俊等拒守不<lb/>
下　饒鼎臣既走茶陵復合浦陽羣盗於南峯山寨時<lb/>
<pb n="KR2b0040_WYG_182-36a"/>
出侵掠癸丑元帥王國寳等率兵擊敗之鼎臣遁去<lb/>
信州盗蕭明率兵攻圍呉饒州府知府陶安召父老告<lb/>
之曰我糧實城堅素有其備賊黨驅烏合而來不足畏<lb/>
也但能固守不過數日援兵一至破賊必矣衆皆諾安<lb/>
與千戸宋炳親率吏民分城拒守選勇健為游兵晝夜<lb/>
巡捍而請救於江西行省安登城諭賊曰爾衆吾民也<lb/>
反為賊用得無失計乎衆曰使皆如太守與總制豈有<lb/>
今日若破城必不相害安命射之矢下如雨賊不能逼<lb/>
<pb n="KR2b0040_WYG_182-36b"/>
越三日行省援兵至遂大敗之蕭明遁去擒偽招討都<lb/>
海萬戸袁勝斬之饒州遂安　閏月乙卯朔呉江隂水<lb/>
寨守將康茂才報張士誠以舟師四百艘出大江次范<lb/>
蔡港别以小舟於江中孤山往來出没無常疑有他謀<lb/>
請為之備王即日遣使諭徐達曰近得康茂才報張士<lb/>
誠以舟師往來江中吾度此冦非有攻江隂直趨上流<lb/>
之計不過設詐疑我使我陸寨之兵還備水寨我兵既<lb/>
分彼將棄我水軍疾趨陸寨搗吾之虚此寇一計也又<lb/>
<pb n="KR2b0040_WYG_182-37a"/>
聞常遇春出海安七十餘里擊寇寇兵不過萬人此非<lb/>
抗我大軍之勢蓋欲誘遇春深入去泰州既逺彼必潛<lb/>
師以趨海安或趨泰州令我大軍勢分首尾衡決不及<lb/>
救援此又寇一計也兵法致人而不致於人爾宜審慮<lb/>
使至即令遇春駐師海安慎守新城坐以待寇彼若逺<lb/>
來趨敵吾以逸待勞可一戰而克泰興以南並江寇舟<lb/>
亦宜設法備之己未王親至康茂才水寨又遣使以手<lb/>
書諭達等曰如有所言即疾馳來報予駐師以待　庚<lb/>
<pb n="KR2b0040_WYG_182-37b"/>
申以賓國公五十八知樞密院事　詔張良弼俞寳孔<lb/>
興等悉聽調於庫庫特穆爾　戊辰太白辰星熒惑聚<lb/>
於斗　呉平章湯和克永新執周安等送建康斬之<lb/>
時中原雖無事而江淮川蜀皆非我所有皇太子累請<lb/>
出督師帝難之㑹左丞相庫庫特穆爾請南還視師辛<lb/>
未乃詔封庫庫特穆爾為河南王代皇太子親征總制<lb/>
關陜晉冀山東等處并迤南一應軍馬凡機務錢糧名<lb/>
爵黜陟予奪悉聽便宜行事　甲戌呉指揮副使王漢<lb/>
<pb n="KR2b0040_WYG_182-38a"/>
寳率兵取餘干州以前鎮撫李旭守之　庚辰呉徐達<lb/>
常遇春克泰州虜張士誠守將嚴再興夏思忠張士俊<lb/>
等九十四人卒五千獻捷於建康且以守城事宜為請<lb/>
王遣使諭達新舊二城自度可否以便宜處之其未下<lb/>
諸城宜乘勝進取　辛巳以托克托穆爾為中書右丞達<lb/>
實特穆爾為參知政事　癸未呉王命徐達以所獻泰<lb/>
州俘五千人安置潭辰二州時天寒命人賜衣一襲婦<lb/>
女亦皆賜衣絮針線布帛衆皆感恱拜呼萬歲而去<lb/>
<pb n="KR2b0040_WYG_182-38b"/>
呉徐達遣黃旗千户劉傑分兵徇興化張士誠守將李<lb/>
清戰敗閉城固守傑攻之不下士誠將陳元帥來援傑<lb/>
擊走之　十一月甲申朔信州盗蕭明寇婺源州呉知<lb/>
州白謙力不能禦懷印出北門赴水死謙涖政亷忠自<lb/>
奉甚薄嘗遇除夕無他供具惟蔬食而已入以此稱<lb/>
之　辛卯呉徐達進兵攻髙郵王聞之恐達深入敵境<lb/>
不能策應諸將乃命馮國勝率所部節制髙郵諸軍俾<lb/>
達還軍泰州圖取淮安濠泗　饒鼎臣復與故陳友諒<lb/>
<pb n="KR2b0040_WYG_182-39a"/>
將劉平章恣行剽掠甲午呉元帥王國寳出兵邀擊鼎<lb/>
臣中弩死餘黨悉潰　乙未呉王以李濟據濠州名為<lb/>
張氏守而觀望未決命右相國李善長以書招之以善<lb/>
長與濟同鄉里故也濟得書不報　張士誠兵寇宜興<lb/>
呉王命徐達令馮國勝圍髙郵常遇春守海安遣别將<lb/>
守泰州而自以精兵援宜興達遂率兵渡江至宜興城<lb/>
下擊敗士誠之衆獲三千餘人　十二月庚子朔張士<lb/>
誠遣其將張左丞率兵八萬攻安吉呉將費賢所部僅<lb/>
<pb n="KR2b0040_WYG_182-39b"/>
二千人堅壁拒守射殺其驍將二人敵驚潰而去　呉<lb/>
徐達自宜興還兵攻高郵張士誠遣其左丞徐義由海<lb/>
道入淮援之義怨士誠以為陷已死地屯崑山之太倉<lb/>
三月不進　呉秦從龍以喪子請告還鎮江王出郊握<lb/>
手送之辛丑從龍以病卒年七十餘王聞驚悼時方督<lb/>
軍至鎮江詣其家哭之命有司為營葬事厚賻恤其家<lb/>
　乙卯立第二皇后奇氏為皇后中書省奏改資正院<lb/>
為崇政院而中政院亦兼主之帝乃授之冊寳詔天下<lb/>
<pb n="KR2b0040_WYG_182-40a"/>
改奇氏為肅蘭哈氏仍封其家父以上三世皆王爵<lb/>
是月圖卜堅特穆爾伏誅<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0040_WYG_182-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑後編卷一百八十二<lb/>
</p>
<p>
</p>
  </div>
</body>
</text>
</TEI>
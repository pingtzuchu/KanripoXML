<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編卷一百四十七</head> <lb/>
    <p>
<pb n="KR2b0040_WYG_147-1a"/>
欽定四庫全書<lb/>
　資治通鑑後編卷一百四十七<lb/>
　　　　　　　　　　　刑部尚書徐乾學撰<lb/>
　宋紀一百四十七<hi>起㫋蒙赤奮若正月盡著雍執徐十二月凢四年</hi>
　　度宗端文明武景孝皇帝<hi>諱禥太祖十一世孫父嗣榮王與芮理宗母弟</hi>
　　　<hi>也嘉熙四年四月九日生於紹興府榮邸初榮文恭王夫人全氏夢神言帝命汝孫然非汝家</hi>
　　　<hi>所有嗣榮王夫人錢氏夢日光照東室是夕齊國夫人黄氏亦夢神人采衣擁一龍納懷中已</hi>
　　　<hi>而有娠及生室有赤光七嵗始言言必合度理宗竒之及在位嵗乆無子乃屬意託神器焉淳</hi>
<pb n="KR2b0040_WYG_147-1b"/>
　　　<hi>祐六年十月賜名孟啟以皇姪入内小學九年正月封益國公十一年正月改賜名孜進封建</hi>
　　　<hi>安郡王寶祐元年正月改賜今名進封永嘉郡王二年十月進封忠王景定元年六月壬寅立</hi>
　　　<hi>為皇太子</hi>
咸淳元年春正月辛未朔日有食之　丞相賈似道請<lb/>
為總䕶山陵使不允尋下詔奨諭癸酉直學士院留夢<lb/>
炎疏留似道甲戌諫議大夫朱貔孫等亦請改命不報<lb/>
　甲申蒙古詔申嚴越界販馬之禁違者處死乙酉以<lb/>
河南北荒田分給蒙古軍耕種　二月辛丑朔官軍與<lb/>
<pb n="KR2b0040_WYG_147-2a"/>
蒙古元帥安圗戰於釣魚山而敗沒戰艦百四十六艘<lb/>
　甲辰蒙古初立宫闈局　丁未以姚希得參知政事<lb/>
江萬里同知樞宻院事　丁巳蒙古主如上都　庚申<lb/>
置籍中書記諫官御史言事嵗終以考成績　壬戌以<lb/>
端明殿學士王爚僉書樞宻院事　癸亥蒙古并六部<lb/>
為四吏禮為一部兵刑為一部户工仍各為一部　甲<lb/>
子蒙古以蒙古人充各路逹嚕噶齊漢人充縂管回回<lb/>
人充同知永為定制　蒙古以同知東平路宣慰使寶<lb/>
<pb n="KR2b0040_WYG_147-2b"/>
哈丹為平章政事山東亷訪使王晉參知政事　蒙古<lb/>
詔諭縂統所僧人通五大部經者為中選以有徳業者<lb/>
為州郡僧録判正副都綱等官仍於各路設三學講三<lb/>
禪㑹　三月甲申𦵏大行皇帝於永穆陵　丁亥蒙古<lb/>
勅邉軍習水戰屯田　乙未蒙古罷南北五市括民間<lb/>
南貨官給其直　夏四月戊午加賈似道太師封魏國<lb/>
公帝以似道有定䇿功每朝必答拜稱之曰師臣而不<lb/>
名朝臣皆稱為周公山陵事竣似道徑棄官還越而宻<lb/>
<pb n="KR2b0040_WYG_147-3a"/>
令吕文徳詐報蒙古兵攻下沱急朝中大駭帝與太后<lb/>
手詔起之似道乃至欲以經筵拜太師而典故須建節<lb/>
乃授鎮東軍節度使似道怒曰節度使粗人之極致耳<lb/>
遂命出節都人聚觀節已出復曰時日不利亟命返之<lb/>
舊制節出撤闗壞屋無倒節理以示不屈至是人皆駭<lb/>
歎　五月庚寅䝉古令軍中犯法不得擅自誅戮罪輕<lb/>
斷遣重者聞奏　乙巳追命史彌逺為公忠翊運定䇿<lb/>
元勲　閏月乙巳以乆雨京城減直糶米三萬石自是<lb/>
<pb n="KR2b0040_WYG_147-3b"/>
米價髙即發廪平糶以為常　丁未發錢二十萬贍在<lb/>
京小民二十萬賜殿歩馬司軍人二萬三千賜宿衛自<lb/>
是行慶恤災或遇霪雨雪寒咸賜如上數　癸丑以江<lb/>
萬里參知政事王爚同知樞宻院事禮部尚書馬廷鸞<lb/>
僉書樞宻院事　癸亥䝉古移秦蜀行省于興元　丁<lb/>
卯蒙古詔諸路州府若自古名郡户数繁庶且當衝要<lb/>
者不須改併其户不滿千者可併則併之附郭縣止令<lb/>
州府官兼領於是併省州縣凢二百二十餘所　六月<lb/>
<pb n="KR2b0040_WYG_147-4a"/>
乙酉名先帝御製閣曰顯文置學士待制等官　秋七<lb/>
月丁酉初命廸功即鄧道為韶州相江院山長主祀先<lb/>
儒周惇頥　辛酉蒙古益都大蝗饑命減價糶官粟以<lb/>
賑　癸亥以諒隂命宰執類試阮登炳以下依廷試例<lb/>
出身　八月己卯蒙古諸宰執皆罷以安圖為中書右<lb/>
丞相巴延為左丞相安童時年二十一巴延巴林部人<lb/>
父曉古台世襲其部左千户從宗王錫喇烏開西域巴<lb/>
延因長於西域至元初錫喇烏遣入奏事蒙古主見其<lb/>
<pb n="KR2b0040_WYG_147-4b"/>
貌偉曰非諸侯王臣也其留事朕與謀國事恒出廷臣<lb/>
右益賢之勑安圖以女弟妻之曰為巴延婦不慙爾氏<lb/>
矣至是拜左丞相諸曹白事有難決者徐以一二語決<lb/>
之衆服曰真宰輔也　蒙古元帥阿珠率兵至廬州及<lb/>
安慶諸路統制范勝統領張林正將正將髙興副將孟<lb/>
興逆戰皆死之詔各官其一子　戊子蒙古主歸自上<lb/>
都　九月庚子䝉古皇孫特穆爾生燕王真金子也母<lb/>
鴻吉哩氏　壬子命宰執訪司馬光蘇軾朱熹後人之<lb/>
<pb n="KR2b0040_WYG_147-5a"/>
賢能者各上其名録用　庚申吏部侍即李常上七事<lb/>
曰崇亷恥嚴鄉舉擇守令黜貪汚讞疑獄任儒帥修役<lb/>
法先是蒙古主以安圗幼未更事召許衡於懷孟楊誠<lb/>
於益都俾議中書省事及衡至陳時務五事其一曰考<lb/>
之前代北方之有中夏者必行漢法乃可長乆故後魏<lb/>
遼金厯年最多他不能者皆亂亡相繼史冊具載昭然<lb/>
可考夫陸行宜車水行宜舟反之則不能行幽燕食寒<lb/>
蜀漢食熱反之則必有變以是論之國家之當行漢法<lb/>
<pb n="KR2b0040_WYG_147-5b"/>
無疑也然萬世國俗累朝勲舊一旦驅之下從臣僕之<lb/>
謀改就亡國之俗其勢有甚難者竊嘗思之寒之與暑<lb/>
固為不同然寒之變暑也始於㣲温温而熱熱而暑積<lb/>
百有八十一日而寒始盡暑之變寒其勢亦然是亦積<lb/>
之驗也茍能漸之摩之待以嵗月心堅而確事易而常<lb/>
未有不可變者此在陛下尊信而堅守之不雜小人不<lb/>
責近效不恤流言則致治之功庶幾可成矣其二曰中<lb/>
書之務不勝其煩然大要在用人立法二者而已近而<lb/>
<pb n="KR2b0040_WYG_147-6a"/>
譬之髪之在首不以手理而以櫛理食之在器不以手<lb/>
取而以匕取手雖不能而用櫛與匕是即手之為也上<lb/>
之用人何以異此然人之賢否未知其詳固不可得而<lb/>
遽用也然或已知其孰為君子孰為小人而復患得患<lb/>
失莫為進退徒曰知人而實不能用人亦何益哉人莫<lb/>
不飲食也獨膳夫為調五味之和莫不睹日月也獨星<lb/>
官為能步虧食之数者誠以得其法故也古人有言曰<lb/>
為髙必因丘陵為下必因川澤為政必因先王之道今<lb/>
<pb n="KR2b0040_WYG_147-6b"/>
里巷之談動以古為詬戲不知今日口之所食身之所<lb/>
衣皆古人遺法而不可違者豈天下之大國家之重而<lb/>
古之成法反可違耶其亦弗思甚矣夫治人者法也守<lb/>
法者人也人法相維上安下順而宰執優游於廊廟之<lb/>
上不煩不勞此所謂省也其三曰民生有欲無主乃亂<lb/>
上天眷命作之君師此盖以至難任之非予之可安之<lb/>
地而娯之也天下之大兆民之衆事有萬變日有萬機<lb/>
人君以一身一心而酬酢之欲言之無失豈易能哉故<lb/>
<pb n="KR2b0040_WYG_147-7a"/>
有昔之所言而今日忘之者今之所命而後日自違<lb/>
者可否異同紛更變易紀綱不得布法度不得立臣下<lb/>
無持循奸人因以為弊天下之人疑惑驚眩且議其無<lb/>
法無信一至於此也此無他至難之地不以難處而以<lb/>
易處故也茍從大學之道以修身為本凢一言一行必<lb/>
求其然與其所當然不牽於愛不蔽於憎不因於喜不<lb/>
激於怒虗心端意熟思而審處之雖有不中者盖鮮矣<lb/>
人之情偽有易有險險者難知易者易知然又有衆寡<lb/>
<pb n="KR2b0040_WYG_147-7b"/>
之分焉寡則易知衆則難知故在上者難於知下而在<lb/>
下者易於知上其勢然也處難知之地御難知之人欲<lb/>
其不見欺也難矣故人君惟無喜怒也有喜怒則贊其<lb/>
喜以市恩鼓其怒以張勢惟無愛憎也有愛憎則假其<lb/>
愛以濟私藉其憎以復怨甚至本無喜也誑之使喜本<lb/>
無怒也激之使怒本不足愛也而妄譽之使愛本無可<lb/>
憎也而强短之使憎若是則進者未必為君子退者未<lb/>
必為小人予者未必有功奪者未必有罪以至賞之罰<lb/>
<pb n="KR2b0040_WYG_147-8a"/>
之生之殺之鮮有得其正者人君不悟其受欺也而反<lb/>
任之以防天下之欺欺而至此尚可防耶雖然此特人<lb/>
主之不悟者也猶有說焉如宇文士及之佞太宗灼見<lb/>
其情而不能斥李林甫妒賢嫉能明皇洞見其奸而不<lb/>
能退邪之惑人有如此者可不畏哉夫上以誠愛下則<lb/>
下以忠報上感應之理然也然考之往昔有不可以常<lb/>
情論者禹抑洪水以救民啟又能敬承繼禹之道其澤<lb/>
深矣然一傳而太康失道則萬姓仇怨而去者何耶漢<lb/>
<pb n="KR2b0040_WYG_147-8b"/>
髙帝起布衣天下影從滎陽之難紀信至捐生以赴急<lb/>
則人心之歸可見矣及天下已定而沙中有謀反者又<lb/>
何耶竊嘗思之民之戴君本於天命初無不順之心特<lb/>
由使之失望使之不平然後怨怒生焉禹啟愛民如赤<lb/>
子而太康逸豫以滅徳是以失望漢髙以寛仁得天下<lb/>
及其已定乃以愛憎行誅賞是以不平古今人君凢有<lb/>
恩澤於民而民怨且怒者皆類此也其四曰今國家徒<lb/>
知歛財之巧而不知生財之由徒知防人之欺而不知<lb/>
<pb n="KR2b0040_WYG_147-9a"/>
飬人之善徒患法令之難行而不患法令無可行之地<lb/>
誠能優重農民勿擾勿害敺㳺惰之人而歸之南畝課<lb/>
之種藝懇諭而篤行之十年之後倉府之積當非今日<lb/>
之比矣自都邑而至州縣皆設學校使皇子以下至於<lb/>
庻人之子弟皆入於學以明父子君臣之大倫自洒掃<lb/>
應對以至平天下之要道十年已後上知所以御下下<lb/>
知所以事上上下和睦又非今日之比矣二者之行萬<lb/>
目斯舉否則他皆不可期也其五曰天下所以定者民<lb/>
<pb n="KR2b0040_WYG_147-9b"/>
志也民志定而士安於士農安於農工商安於工商則<lb/>
在上之人有可安之理矣茍民不安於白屋必求禄仕<lb/>
士不安於卑位必求尊榮四方萬里輻輳並進各懷無<lb/>
厭無耻之心在上之人可不為寒心哉臣聞取天下者<lb/>
尚勇敢守天下尚退讓取也守也各有其宜君人者不<lb/>
可不審也夫審而後發發無不中否則觸事而遽喜怒<lb/>
之色見於貎言出於口人皆知之徐考其故知其無可<lb/>
喜者則必悔其喜之失無可怒者則必悔其怒之失甚<lb/>
<pb n="KR2b0040_WYG_147-10a"/>
至先喜而後怒先怒而後喜號令數變喜怒不節之故<lb/>
也先王潛心恭黙不易喜怒其未發也雖至近莫能知<lb/>
其發也雖至親莫能移是以號令簡而無悔則無不中<lb/>
節矣蒙古主嘉納之衡毎見多奏陳及退皆削其草故<lb/>
其言世罕得聞　十一月乙未皇少保保寜節度使致<lb/>
仕乃裕卒贈少傅追封臨川郡王　辛丑以禮部尚書<lb/>
留夢炎僉書樞宻院事　十二月庚午蒙古平章政事<lb/>
宋子貞言朝省之政不宜數行數改及刑部所掌事干<lb/>
<pb n="KR2b0040_WYG_147-10b"/>
人命尚書嚴思範年少宜選老於刑名者為之又請罷<lb/>
北京行中書省别立宣慰司以控制東北州郡並從之<lb/>
　己丑蒙古瀆山大玉海成勅置廣寒殿<lb/>
二年春正月壬子䝉古立制國用使司以阿哈瑪特為使<lb/>
　癸丑參知政事江萬里罷時賈似道以去要君帝至<lb/>
拜留之萬里以身掖帝云自古無此君臣禮陛下不可<lb/>
拜似道不可復言去似道不知所為下殿舉笏謝萬里<lb/>
曰㣲公似道幾為千古罪人然以此益忌之帝在經筵<lb/>
<pb n="KR2b0040_WYG_147-11a"/>
毎問經史疑義及古人姓名似道不能對萬里常從旁<lb/>
代對王夫人稍知書帝語夫人以為笑似道聞之積慙<lb/>
怒謀逐萬里萬里亦四上疏求退乃以資政殿大學士<lb/>
奉祠　二月丙寅蒙古以亷希範宋子貞為中書平章<lb/>
政事張文謙復為中書左丞史天澤為樞宻院副使<lb/>
癸未䝉古主如上都甲申䝉古罷西夏行省立宣慰司<lb/>
　辛夘詔左右史循舊制立侍御坐前　三月乙巳詔<lb/>
郡守兩年為任方别授官　夏四月丁夘蒙古五山珍<lb/>
<pb n="KR2b0040_WYG_147-11b"/>
御榻成置瓊華島廣寒殿　壬午參知政事姚希得罷<lb/>
　甲申侍御史程元岳上言帝王致夀之道在脩徳後<lb/>
世怵邪說以求之往轍可鍳修徳之目有三曰清心曰<lb/>
寡欲曰崇儉皆致夀之原帝嘉納之　五月丙午䝉古<lb/>
詔凢良田為僧所據者聽䝉古人分墾　甲寅以王爚<lb/>
參知政事留夢炎同知樞宻院事刑部尚書包恢僉書<lb/>
樞宻院恢所至以嚴為治破豪猾去姦吏治蠱獄政聲赫<lb/>
然知隆興府時有母愬子者年月後狀作疏字恢疑之呼其子至<lb/>
<pb n="KR2b0040_WYG_147-12a"/>
泣不言及得其情母孀居與僧通惡其子諫誣以不孝<lb/>
狀則僧為之也因責子侍飬跬歩不離僧無由至母乃<lb/>
託夫忌日入寺作佛事以籠盛衣帛因納僧以歸恢知<lb/>
之使人邀置公庫逾旬吏報籠中臭逹於外恢命沉於<lb/>
江先朝嘗因輪對曰陛下之心如天地日月其閉而飲<lb/>
者外戚近習耳　六月丁夘蒙古封皇子南穆哈為北<lb/>
平王　丙子䝉古立漕運司　戊寅䝉古命山東統軍<lb/>
副使王仲仁督造戰船于汴　壬午以衢州饑命守令<lb/>
<pb n="KR2b0040_WYG_147-12b"/>
勸分諸藩邸發廪助之　秋七月壬寅禮部侍郎李伯<lb/>
玊言人才貴乎善飬不貴速成請罷童子科息奔競以<lb/>
保㓜穉良心詔從之　蒙古以張徳輝參議中書省事<lb/>
初徳輝在史天澤幕下蒙古主在藩邸聞之召見問曰<lb/>
或云遼以釋廢金以儒亡有諸對曰遼事臣未周知金<lb/>
季乃所親覩宰執皆武弁世爵雖用一二儒臣及論軍<lb/>
國大事又不使預聞然則金之存亡自有任其責者蒙<lb/>
古主然之呼其字而不名徳輝又嘗與元裕上謁請蒙<lb/>
<pb n="KR2b0040_WYG_147-13a"/>
古主為儒教大宗師䝉古主恱而受之既即位以為河<lb/>
南北路宣撫使考績為十路最遂入議政䝉古主問徳<lb/>
輝曰農家作勞何衣食之不贍對曰農桑天下之本衣<lb/>
食之所從出男耕女織終嵗勤苦擇其精者輸之官餘<lb/>
麤惡者將以仰事俯育而親民之吏復横歛以盡之則<lb/>
民鮮有不凍餒者矣又問典兵與宰民者為害孰甚對<lb/>
曰軍無紀律縱使殘暴害固非輕若宰民者頭㑹箕歛<lb/>
歛以毒天下使民如蹈水火其為害盖尤甚也　丙午<lb/>
<pb n="KR2b0040_WYG_147-13b"/>
蒙古遣使祀五嶽四瀆　八月癸亥䝉古賜丞相巴延<lb/>
第一區　丁夘䝉古遣兵部侍即黒達禮部侍郎殷𢎞<lb/>
使日本賜書通問結好詔髙麗導使至其國　九月戊<lb/>
午蒙古主歸自上都　冬十月丁丑䝉古太廟成丞相<lb/>
安圗巴延言祖宗世數尊諡廟號増祀四世各廟神主<lb/>
配享功臣法服祭噐等事皆宜定議䝉古主命平章政<lb/>
事趙璧等集羣臣議定烈祖太祖太宗珠齊察哈岱睿<lb/>
宗定宗憲宗為八室　壬午蒙古命制國用司造神臂<lb/>
<pb n="KR2b0040_WYG_147-14a"/>
弓千張矢六萬　十一月辛夘䝉古初給京府州縣司<lb/>
官吏俸及職田　戊戌䝉古瀕御河立漕倉丁未䝉古<lb/>
平章政事宋子貞致仕子貞私居每聞朝廷事有不便<lb/>
於民者必封疏上奏愛君憂國不以進退異其心尋卒<lb/>
　辛亥䝉古以呼圗塔爾為中書左丞相蒙古詔禁天<lb/>
文圗䜟等書　乙夘少師致仕趙葵卒諡忠靖　十二<lb/>
月辛酉蒙古改四川行樞宻院為行中書省以薩達齊<lb/>
伊蘓岱爾等僉行中書省事　丙戌上先帝諡曰建道<lb/>
<pb n="KR2b0040_WYG_147-14b"/>
備徳大功復興烈文仁武聖明安孝皇帝廟號理宗<lb/>
蒙古都水少監郭守敬言金時自燕京之西麻峪村分<lb/>
引盧溝一支東流穿西山而出是謂金口其水自金口<lb/>
以東燕京以北灌田若干頃其利不可勝計兵興以來<lb/>
典守者懼有所失因以大石塞之今若按視古蹟使水<lb/>
得通流上可以致西山之利下可以廣京畿之漕又言<lb/>
當於京口西預開減水口西南還大河令其深廣以防<lb/>
漲水突入之患䝉古主善之丁亥命鑿金口導盧溝水<lb/>
<pb n="KR2b0040_WYG_147-15a"/>
以漕西山木石初　䝉古使者郝經在真州嘗上表於<lb/>
帝曰願附魯連之義排難解紛豈知唐儉之徒欵兵誤<lb/>
國皆數上書於帝及宰執極陳戰和利害且請入見及<lb/>
歸國皆不報至是凢七年從者怒鬭死者數人經獨與<lb/>
六人處别館<lb/>
三年春正月己丑朔郊大赦　壬辰以王爚知樞宻院<lb/>
事知慶元軍府事葉夢鼎参知政事吏部尚書常挺僉<lb/>
書樞宻院事　丁酉奉皇太后寶上尊號曰夀和　癸<lb/>
<pb n="KR2b0040_WYG_147-15b"/>
夘冊妃全氏為皇后　蒙古勅修曲阜孔子廟　乙己<lb/>
蒙古禁僧官侵理民訟　戊申帝詣太學謁孔子行舎<lb/>
菜禮以顔淵曽參孔伋孟軻配享升顓孫師于十哲列<lb/>
邵雍司馬光於從祀雍封新安伯講官監官三學長貳<lb/>
及諸生推恩有差　辛夘䝉古以趙璧為樞宻副使<lb/>
戊午蒙古城大都　䝉古許衡謝病還懷孟衡多病蒙<lb/>
古主聽五日一至省時賜尚方名藥美酒以調飬之至<lb/>
是始聽其歸　二月己未復廣安軍詔改為西寜軍<lb/>
<pb n="KR2b0040_WYG_147-16a"/>
庚申蒙古以紐赫訥哈復為平章政事阿里復為中書<lb/>
右丞　乙丑賈似道上疏乞歸飬帝命大臣侍從傳㫖<lb/>
固留日四五至中使加賜日十數夜即交卧第外以守<lb/>
之特授平章軍國重事一月三赴經筵三日一朝治事<lb/>
都堂賜第西湖之葛嶺使迎飬其中似道於是五日一<lb/>
乗湖船入朝不赴都堂治事吏抱文書就第呈署大小<lb/>
朝政一切決於館客廖瑩中堂吏翁應龍宰執充位而<lb/>
已似道雖深居凢臺諫弹劾諸司薦辟及京尹畿漕一<lb/>
<pb n="KR2b0040_WYG_147-16b"/>
切事不闗白不敢行正人端士斥罷殆盡吏争納賂求<lb/>
美職圖為帥閫監司郡守者貢獻不可勝計一時貪風<lb/>
大肆兵喪於外匿不以聞民怨於下誅責無藝莫敢言<lb/>
者大府寺主簿陳䝉嘗入對極言似道為相國政闕失<lb/>
後為淮東縂領財賦似道誣以貪汗安置建昌軍籍其<lb/>
家䝉塤之子也　丁夘䝉古改經籍所為𢎞文院　丁<lb/>
亥䝉古主如上都　三月己丑蒙古復以耶律鑄為中<lb/>
書左丞相安圗言比者省官員数平章左丞各一員今<lb/>
<pb n="KR2b0040_WYG_147-17a"/>
丞相五人素無此例臣等議擬設二丞相臣等蒙古人<lb/>
三員惟陛下所命詔以安圖為長史天澤次之其餘䝉<lb/>
古漢人㕘用勿令員數過多又詔宜用老成人如姚樞<lb/>
等一二員同議省事　丁己䝉古左丞相耶律鑄制宫<lb/>
縣樂成賜名大成樂　夏四月甲子䝉古新築宫城<lb/>
五月丁丑朔日有食之　蒙古勅上都重建孔子廟<lb/>
戊申詔曰比嘗命有司按月給百官俸惟官愈卑去民<lb/>
愈親仍聞過期弗予是吏奉吾命不䖍也諸路監司其<lb/>
<pb n="KR2b0040_WYG_147-17b"/>
嚴糾劾　六月壬戌以沿江制置大使馬光祖參知政<lb/>
事　乙丑䝉古復以史天澤為中書左丞相呼圗塔爾<lb/>
耶律鑄並降平章政事巴延降中書右丞亷希憲降中<lb/>
書左丞阿里張文謙並降參知政事　癸酉進封美人<lb/>
楊氏為淑妃　己夘知樞宻院事王爚罷知慶元府<lb/>
蒙古以髙麗不能導使逹日本詔責髙麗王植仍令遣<lb/>
官至彼宣布以必得要領為期　秋八月乙丑進封嗣<lb/>
榮王與芮為福王主榮王祀事　辛未以留夢炎為樞<lb/>
<pb n="KR2b0040_WYG_147-18a"/>
宻使常挺同知樞宻院事　以沿海制置使葉夢鼎為<lb/>
特進右丞相兼樞宻使累辭不許乃與賈似道分任利<lb/>
州路轉運使王价以言去及价死其子愬求遺澤夢鼎<lb/>
與之似道以恩不出己罷省部吏数人夢鼎怒曰我斷<lb/>
不為陳自强即求去似道母責似道曰葉丞相安於家<lb/>
食未嘗求進汝強與之相印今乃牽制至此若不從吾<lb/>
言吾不食矣似道曰為官不得不如此㑹太學諸生亦<lb/>
上書言似道専權固位似道乃悔悟屬臨安尹洪濤求<lb/>
<pb n="KR2b0040_WYG_147-18b"/>
解夢鼎請去愈力帝不許　丁丑蒙古封皇子呼格齊<lb/>
為雲南王　是月䝉古都元帥阿珠冦襄陽遂入南郡<lb/>
取僊人鐵城等柵俘生口五萬軍還我師邀之襄樊間<lb/>
阿珠乃自安陽灘濟江留精騎五千陳牛心嶺復立虚<lb/>
寨設疑火夜半我師至伏發大敗死者萬餘人　九月<lb/>
壬辰蒙古作玊殿于廣寒殿中　乙未䝉古總帥汪良<lb/>
臣請立寨于母章徳山控扼江南以當釣魚之衝從之<lb/>
　戊申䝉古以許衡為國子祭酒　安南國王陳光昞<lb/>
<pb n="KR2b0040_WYG_147-19a"/>
遣使貢於蒙古優詔答之又俾其君長來朝子弟入質<lb/>
編民出軍役納賦稅置逹嚕噶齊統治之　癸丑蒙古<lb/>
主歸自上都王鶚請立選舉法詔議舉行有司難之事<lb/>
遂寢　冬十月庚申復開州　甲戌大雷電趙景緯上<lb/>
疏曰雷發非時竊迹今日之事而有疑焉内批疊降而<lb/>
名器輕宫闈不嚴而主威䙝横恩之濫已收而復出戢<lb/>
貪之詔方嚴而隨弛宫正什伍之令所以防竒衺而或<lb/>
縱於乞憐之卑詞緇黄出入之禁所以嚴宸居而間惑<lb/>
<pb n="KR2b0040_WYG_147-19b"/>
於禬禳之小數以至弹墨未乾而抆拭之㫖已下駮奏<lb/>
未幾而㨗出之徑已開命令多疑則陽縱而不收主意<lb/>
不堅則隂閉而不宻陛下可不思致災之由而亟求所<lb/>
以正之哉願清其天君以端出治之源謹其號令以肅<lb/>
紀綱之本母牽於私恩而廢公法母遷於邇言而亂舊<lb/>
章去讒而逺色賤貨而貴徳則人心恱而天意得可以<lb/>
開太平而兆中興矣　庚辰䝉古定品官子孫廕叙格<lb/>
　十一月丙申故左丞相呉潛追復光禄大夫　庚戌<lb/>
<pb n="KR2b0040_WYG_147-20a"/>
以常挺參知政事馬廷鸞同知樞宻院事蒙古南京宣<lb/>
慰使劉整言於䝉古主曰攻宋方略宜先從事襄陽襄<lb/>
陽吾故物由棄弗戌使宋得築為强藩若復襄陽浮漢<lb/>
入江則宋可平也䝉古主從之詔徴諸路兵命阿珠與<lb/>
整經畧襄陽　十二月丙辰以吕文焕改知襄陽府兼<lb/>
京西安撫副使　丁夘䑓臣言叙復觀文殿學士皮龍<lb/>
榮貪私傾險嘗朋附丁大全乞寢新命詔予祠禄　赦<lb/>
謫居興國軍謝枋得放歸田里　是嵗京師糴貴勒平<lb/>
<pb n="KR2b0040_WYG_147-20b"/>
江嘉興上户運米入京鞭笞囚繫死於非命者十七八<lb/>
太常寺主簿陸逵謂買田本以免和糴今勒其運米害<lb/>
甚於前賈似道怒出逵知台州未至而怖死　司農卿<lb/>
李鏞言經界嘗議修明矣而修明卒不行嘗令自實矣<lb/>
而自實卒不竟豈非上之任事者每欲避理財之名下<lb/>
之不樂其成者又每倡為擾民之說故寜坐視邑政之<lb/>
壞而不敢詰猾吏奸民之欺寜忍取下户之苛而不敢<lb/>
受豪家大姓之怨盖經界之法必多差官吏必悉集都<lb/>
<pb n="KR2b0040_WYG_147-21a"/>
保必徧走阡陌必盡量歩畆必審定等色必細折計筭<lb/>
奸弊轉生乆不迄事乃若推排之法不過以縣統都以<lb/>
都統保選任財冨公平者訂田畆稅色載之圖冊使民<lb/>
有定産産有定稅稅有定籍而已臣守呉門已嘗見之<lb/>
施行今聞紹興亦漸就緒湖南漕臣亦以一路告成竊<lb/>
謂東南諸郡皆奉行惟謹其或田畝未實則令鄉局釐<lb/>
正之圗冊未備則令縣局程督之又必郡守察縣之稽<lb/>
違監司察郡之怠弛嚴其號令信其賞罰期之秋冬以<lb/>
<pb n="KR2b0040_WYG_147-21b"/>
竟其事責之年嵗以課其成如周官日成月要嵗㑹以<lb/>
綜核之於是詔諸路漕帥施行焉大抵南渡後水田之<lb/>
利大興而諸籍沒田募民耕者皆仍私租舊額每失之<lb/>
重輸納之際公私事例迴殊私租額重而納輕承佃猶<lb/>
可公租額重而納重則佃不堪命州縣胥吏與倉庫百<lb/>
執事之人皆得侵漁於耕者金人乍和乍戰戰則軍需<lb/>
浩繁和則嵗幣重大國用常苦不繼於是因民苦官租<lb/>
之重命有司括賣官田以給用初猶弛力役以誘之其<lb/>
<pb n="KR2b0040_WYG_147-22a"/>
終不免於抑配嘉定以後又有安邉所田收其租以助<lb/>
嵗幣賈似道當國又限民名田買其限外所有謂之公<lb/>
田名為省和糴以紓民力而其弊極多其租尤重迄於<lb/>
國亡遺患猶不息云<lb/>
四年春正月癸己故守合州王堅賜廟額曰報忠　庚<lb/>
子蒙古建城隍廟于上都　乙巳樞宻使留夢炎罷知<lb/>
潭州　庚戌詔曰邇年近臣無謂輒引去以為髙勉留<lb/>
再三弗近益逺往往相尚不知其非義也亦由一二大<lb/>
<pb n="KR2b0040_WYG_147-22b"/>
臣嘗勇去以為衆望相踵至今孟子於齊王不遇故去<lb/>
是未嘗有君臣之情也然猶三宿出晝庻幾改之儒者<lb/>
家法無亦取此乎朕亦諸賢允謂無負其弗髙尚使人<lb/>
疑於負朕　閏月戊午䝉古令益都漏籍户四千淘金<lb/>
登州栖霞縣毎户輸金嵗四千　三月甲寅䝉古禁民<lb/>
間兵器犯者驗多寡定罪　丁丑蒙古罷諸路女直契<lb/>
丹漢人為逹嚕噶齊者回回輝和爾奈曼唐古人仍舊<lb/>
夏四月庚寅乾㑹節帝御紫宸殿受賀謝方叔以嘗為<lb/>
<pb n="KR2b0040_WYG_147-23a"/>
東宫官自豫章以一琴一鶴金丹一鑪獻帝賈似道疑<lb/>
其觀望再相諷諫官趙順孫論其不當誘人主為聲色<lb/>
之好帝曰謝方叔託名進香擅進金器且以先帝手澤<lb/>
毎繫之跋率多包藏至以先帝行事為己功殊失大臣<lb/>
體宜鐫一秩於是盧鉞等相繼論列方叔昨蜀廣敗事<lb/>
誤國殄民今又違制擅進削一秩罰輕詔削四秩奪觀<lb/>
文殿大學士恵國公罷宰臣恩數仍追寶奎録并繫跋<lb/>
真本來上欲謫之逺郡吕文徳請以己官贖方叔罪乃<lb/>
<pb n="KR2b0040_WYG_147-23b"/>
止奪官爵　丙申右正言黄鏞言今守邉急務非兵農<lb/>
合一不可一曰屯田二曰民兵川蜀屯田為先民兵次<lb/>
之淮襄民兵為先屯田次之此足食足兵良䇿也不報<lb/>
　五月癸亥䝉古都元帥伯嘉努陷嘉定之五花石城<lb/>
白馬三砦　壬申賜禮部奏名進士陳文龍以下六百<lb/>
六十四人及第出身　丙子賈似道稱疾求去帝泣涕<lb/>
留之不從令六日一朝一月兩赴經筵　六月辛己詔<lb/>
罷浙西諸州公田莊官募民自耕輸租租減什三母私<lb/>
<pb n="KR2b0040_WYG_147-24a"/>
相易田違者以盗賣官田論　䝉古濟南人王保和以<lb/>
妖言惑衆謀作亂敕誅首惡五人餘勿論　甲申蒙古<lb/>
阿珠言所領者蒙古軍若遇山水砦柵非漢軍不可宜<lb/>
令史樞率漢軍協力征進從之　己酉䝉古封諸王錫<lb/>
喇濟為河平王　秋七月癸丑䝉古置御史䑓以右丞<lb/>
相塔察爾為御史大夫詔諭之曰䑓官職在直言朕或<lb/>
有未當其極言無隠母惮他人朕當爾主尋勅中書樞<lb/>
宻院凢有事與䑓官同奏　髙麗國王植遣其臣崔東<lb/>
<pb n="KR2b0040_WYG_147-24b"/>
秀詣蒙古言備兵一萬造船千隻詔遣都統領托多爾<lb/>
往閱之就相視黒山日本道路乃命耽羅别造船百艘<lb/>
以伺調用　八月乙酉蒙古程思彬以投匿名書言斥<lb/>
乗輿伏誅　䝉古以劉整為都元帥與阿珠同議軍事<lb/>
九月整至軍中與阿珠計曰我精兵突騎所當者破惟<lb/>
水戰不如宋耳奪彼所長造戰艦習水軍則事濟矣初<lb/>
阿珠過襄陽駐馬虎頭山宿漢東白河口曰若築壘於<lb/>
此襄陽糧道可斷也至是整亦議築白河口及鹿門山<lb/>
<pb n="KR2b0040_WYG_147-25a"/>
遣使以聞許之於是遂城其地吕文焕大懼遣人以蠟<lb/>
書告吕文徳文徳怒且罵曰汝妄言邀功賞設有之亦<lb/>
假城耳襄樊城池堅深兵儲支十年令吕六堅守果整<lb/>
妄作春水下吾往取之比至恐遁去耳識者竊笑之阿<lb/>
珠繼又築䑓漢水中與夾江堡相應自是我軍援襄者<lb/>
皆不能進　丁巳䝉古勅長春宫修金籙周天大醮七<lb/>
晝夜建堯廟及后土太寜宫　己丑䝉古主歸自上都<lb/>
命黒達殷𢎞齎國書復使日本仍詔髙麗遣人導送期<lb/>
<pb n="KR2b0040_WYG_147-25b"/>
於必逹毋致如前稽阻是日復以史天澤為樞宻副使<lb/>
冬十月戊寅朔日有食之皇子憲生　參知政事常挺<lb/>
罷尋卒　己夘䝉古置河南等路行中書省以參知政<lb/>
事阿里行省事　庚辰蒙古以御史中丞阿里參知政<lb/>
事　庚寅蒙古勅從臣録毛詩論語孟子　乙未䝉古<lb/>
中書省臣言前代朝廷必有起居注故善政嘉謨不致<lb/>
遺失詔即以和禮哈遜圗呼喇充翰林侍制兼起居注<lb/>
　戊戌䝉古宫城成劉秉忠辭領中書省事許之為太<lb/>
<pb n="KR2b0040_WYG_147-26a"/>
保如故　十一月己酉蒙古簽河南山東邉城附籍諸<lb/>
户充軍　庚申襄陽軍攻䝉古沿山諸寨為阿珠所敗<lb/>
死者甚衆　辛未以文武官在選困於部吏隆寒旅𤨏<lb/>
可閔詔吏部即長貳郎日日促銓注小有未備特與放<lb/>
行違者有刑自是隆寒盛暑申嚴戒飭　壬申行義役<lb/>
法癸酉蒙古御史䑓臣言立䑓数月發擿甚多追理侵<lb/>
欺糧粟近二十萬石錢物稱是詔褒諭之　十二月丙<lb/>
戌僉書樞宻院事包恢罷　癸己命建康府建南軒書<lb/>
<pb n="KR2b0040_WYG_147-26b"/>
院祠先儒張栻<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑後編卷一百四十七<lb/>
</p>
<p>
</p>
  </div>
</body>
</text>
</TEI>
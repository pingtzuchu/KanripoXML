<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編巻一百五十六</head> <lb/>
    <p>
<pb n="KR2b0040_WYG_156-1a"/>
欽定四庫全書<lb/>
　資治通鑑後編巻一百五十六<lb/>
　　　　　　　　　　　刑部尚書徐乾學撰<lb/>
　元紀四<hi>起彊圉大淵獻四月盡屠維赤奮若六月凡二年有竒</hi>
　　世祖聖德神功文武皇帝<lb/>
至元二十四年夏四月宗王納延反諸王納雅等皆應<lb/>
之帝問侍衛士阿實克布哈計将安出對曰臣愚以為莫<lb/>
若先安撫諸王乃行天討則叛者勢自孤矣帝曰善卿<lb/>
<pb n="KR2b0040_WYG_156-1b"/>
試為朕行之阿實克布哈即北説納雅曰大王聞納延反<lb/>
耶曰不知也曰聞大王等皆欲為納延外應今納延既<lb/>
自歸矣是獨大王與主上抗幸主上聖明亦知非大王<lb/>
意置之不問然二三大臣不能無惑大王何不往見上<lb/>
自陳為萬全計納雅悦許之於是諸王之謀皆解阿實<lb/>
克布哈還報帝乃議親征命徴兵遼陽以千戸帥實保齊<lb/>
之衆從行阿實克布哈以大同興和兩郡當車駕所經有<lb/>
惟臺嶺者數十里無居民請詔有司作室嶺中徙邑民<lb/>
<pb n="KR2b0040_WYG_156-2a"/>
百戸居之割境内實保齊牧地使耕種以自飬帝從之<lb/>
阿實克布哈既領實保齊帝復欲盡徙興和桃山數十村<lb/>
之民以其地為實保齊牧地阿實克布哈固請存三千戸<lb/>
以給鷹食帝皆聽納民德之飲食必祭實保齊鷹房之<lb/>
執役者毎歲以所飬海青獲頭鵞者賞黄金一錠頭鵞<lb/>
天鵞也以首得之又重過三十餘斤且以進御膳故曰<lb/>
頭<hi>實保齊解據輟耕録修入</hi>　五月己亥遣額森傳㫖諭北京等處<lb/>
宣慰司凡隸納延所部者禁其往来毋令乘馬持弓矢<lb/>
<pb n="KR2b0040_WYG_156-2b"/>
　壬寅誅御史臺吏王良弼僧格嘗奉㫖檢覈中書省<lb/>
事凡校出虧欠鈔四千七百七十錠昏鈔一千三百四<lb/>
十五錠平章敏珠爾丹即自伏參政楊居寛微自辯以為<lb/>
實掌銓選錢榖非所專僧格令左右拳其面因問曰既<lb/>
典選事果無黜陟失當者乎尋亦引伏參議貝降以下<lb/>
凡鈎考違惰耗失等事及參議王巨濟嘗言新鈔不便<lb/>
忤㫖各欵伏遣參政實都奏聞帝令丞相安圖與僧格<lb/>
共議且諭毋令敏珠爾丹等他日得以脅問誣伏為辭此<lb/>
<pb n="KR2b0040_WYG_156-3a"/>
輩固狡獪人也數日僧格又奏鞫中書參政郭佑多所<lb/>
逋負尸位不言以疾為託臣謂中書之務隳惰如此汝<lb/>
力不能及何不告之䝉古大臣故毆辱之今已欵服帝<lb/>
命窮詰之良弼嘗與人言尚書鈎校中書不遺餘力他<lb/>
日我曹得發尚書奸利其誅籍無難僧格聞之捕良弼<lb/>
鞫問欵服謂此曹誹謗不誅無以懲後遂誅良弼籍其<lb/>
家又有呉德者嘗為江寧縣逹嚕噶齊求仕不遂私與<lb/>
人非議時政且言尚書今日覈正中書之弊他日復為<lb/>
<pb n="KR2b0040_WYG_156-3b"/>
中書所覈汝獨不死也耶或以告僧格亟捕德按問殺<lb/>
之没其妻子入官　用僧格言置上海福州兩萬戸府<lb/>
以維制沙卜丹烏瑪喇等海運船戸工兩部各增尚書<lb/>
二員　帝自将征納延發上都括江南僧道馬匹詔范<lb/>
文虎将衛軍五百鎮平灤以竒徹為親軍都指揮使伊<lb/>
遜岱爾右衛簽事王通副之　壬子行尚書省平章政<lb/>
事高麗國王王暙請益兵征納延以五百人赴之　六<lb/>
月庚申朔百官以職守不得從征納延願獻馬以給衛<lb/>
<pb n="KR2b0040_WYG_156-4a"/>
士壬戌帝至薩勒都喇之地納延率所部六萬逼行在<lb/>
而陣遣左丞李庭等将漢軍用漢法以戰既而納延之<lb/>
黨金嘉努塔布岱擁衆號十萬進逼乘輿帝親麾諸軍<lb/>
圍之納延堅壁不出司農卿特爾格曰彼衆我寡當以疑<lb/>
退之於是帝張曲盖據胡牀坐特爾格進酒塔布岱按兵<lb/>
覘之不敢進李庭曰彼至夜當遁耳乃引壯士十餘人<lb/>
持火砲夜入其陣砲𤼵果自潰散帝問何以知之庭曰<lb/>
其兵雖多而無紀律見車駕駐此而不戰必疑有大軍<lb/>
<pb n="KR2b0040_WYG_156-4b"/>
繼之是以知其将遁遂命庭将漢軍御史大夫伊實特<lb/>
穆爾将䝉古軍並進追至實勒們林擒納延以獻遂伏<lb/>
誅　潞州人靳德進讀書能通大義尤精於星厯之學<lb/>
所言休咎輒應時用天象以進規諫多所禆益累遷祕<lb/>
書監掌司天事及是從征納延揆度日時率中機㑹諸<lb/>
将欲勦絶其黨德進獨陳天道好生請緩師以待其降<lb/>
帝嘉納之　李庭之討納延也将校多用國人或其親<lb/>
暱立馬相嚮語輒釋仗不戰逡廵退郤帝患之葉李宻<lb/>
<pb n="KR2b0040_WYG_156-5a"/>
啓曰兵貴竒不貴衆臨敵當以計取彼既親暱誰肯盡<lb/>
力徒費陛下糧餉四方轉輸甚勞臣請用漢軍列前步<lb/>
戰而聨大車斷其後以示死鬭彼嘗玩我必不設備我<lb/>
以大衆踣之無不勝矣帝用其謀果奏㨗自是益竒李<lb/>
每罷朝必召見論事　詔以葉李為御史中丞商議中<lb/>
書省事李辭曰臣本羇旅荷蒙眷知使備顧問固當竭<lb/>
盡愚衷御史臺總察中外機務臣愚不足當此任且臣<lb/>
昔竄瘴鄉素染足疾比嵗尤劇帝笑曰卿足艱於行心<lb/>
<pb n="KR2b0040_WYG_156-5b"/>
豈不可行耶李固辭得許因叩首謝曰臣今雖不居是<lb/>
職然御史臺天子耳目常行事務可以呈省至若監察<lb/>
御史奏䟽西南兩臺咨禀事關軍國利及生民宜令便<lb/>
宜聞奏以廣視聽不應一一拘律遂成文具臣請詔臺<lb/>
臣言事各許實封幸甚又曰憲臣以繩愆糾繆為職茍<lb/>
不自檢於擊搏何有其有貪惏敗度之人宜付法司增<lb/>
條科罪以懲欺罔制曰可由是臺憲得實封言事　帝<lb/>
初欲大用趙孟頫議者難之是月授孟頫兵部郎中兵<lb/>
<pb n="KR2b0040_WYG_156-6a"/>
部總天下諸驛時使客飲食之費幾十倍於前吏無以<lb/>
供給强取於民不勝其擾遂請於中書增鈔給之至元<lb/>
鈔法滯澁不能行詔遣尚書劉宣與孟頫馳驛至江南<lb/>
問行省丞相慢令之罪凡左右司官及諸路官則徑笞<lb/>
之孟頫受命而行比還不笞一人僧格大以為譴時有<lb/>
王虎臣者言平江路總管趙全不法即命虎臣往按之<lb/>
葉李執奏不宜遣虎臣帝不聽孟頫進曰趙全固當問<lb/>
然虎臣前守此郡多强買人田縱賓客為姦利全數與<lb/>
<pb n="KR2b0040_WYG_156-6b"/>
爭虎臣怨之往必将陷全事縱得實人亦不能無疑帝<lb/>
悟乃遣他使僧格鐘初鳴時即坐省中六曹後至者則<lb/>
笞之孟頫偶後至斷事官遽引孟頫受笞孟頫入訴於<lb/>
都堂葉李曰古者刑不上大夫所以飬其亷恥教之節<lb/>
義且辱士大夫是辱朝廷也僧格亟慰孟頫使出自是<lb/>
所笞惟曹史以下他日行東御牆外道險孟頫馬跌墮<lb/>
於河僧格聞之言於帝移築御牆稍西二丈許帝聞孟<lb/>
頫素貧賜鈔五十錠　秋七月癸巳納延餘黨犯咸平<lb/>
<pb n="KR2b0040_WYG_156-7a"/>
遼東道宣慰使達實從皇子阿雅噶齊合兵出瀋州進討<lb/>
初帝命達實領軍一萬與皇子阿雅噶齊同力備禦納延<lb/>
女真碩達勒達官民與納延連結達實遂棄妻子與麾下<lb/>
十二騎直抵建州距咸平千五百里與納延黨達春巴<lb/>
圖魯等合戰兩中流矢繼知其黨特爾格徹爾等欲襲<lb/>
皇子乃以數十人退戰千餘人扈從皇子渡遼水納延<lb/>
軍来襲達實轉鬭而前射其酋特古勒德爾墮馬死追兵乃<lb/>
退遂軍懿州州老幼千餘人焚香羅拜道傍泣曰非宣<lb/>
<pb n="KR2b0040_WYG_156-7b"/>
慰公吾屬無遺種矣達實軍至遼西羆山北小龍泊得<lb/>
叛酋實達爾台盧全等納欵書期而不至達實即遣将<lb/>
討擒之又獲其黨王特爾格復與齊達勒大王等戰破之<lb/>
将士欲俘掠達實一切禁止與簽院罕札監司托克托台<lb/>
追納延餘黨北至金山悉平之　丁酉𢎞州匠官以犬<lb/>
兔毛製如西錦者以獻授匠官知𢎞州　戊戌樞宻省<lb/>
奏簽征緬行省事薩哈勒哈雅言比至緬國諭其王赴<lb/>
闕彼言鄰番數叛未易即行擬遣使奉表齎土貢入覲<lb/>
<pb n="KR2b0040_WYG_156-8a"/>
　癸丑日暈連環白虹貫之　八月乙丑帝至自上都<lb/>
　以圖們岱爾為都元帥将四川兵五千赴緬省仍令<lb/>
其暫駐緬近地以俟進止　己巳謫從叛諸王赴江南<lb/>
諸省從軍自效　諭鎮南王托歡禁戢從征諸王及省<lb/>
官鄂囉齊等毋縱軍士焚掠毋以交趾小國而易之<lb/>
九月庚子禁市毒藥者　丁未安南國遣使貢方物<lb/>
戊申咸平懿州北京以納延叛民廢耕作又霜雹為災<lb/>
告饑詔以海運糧五萬石賑之　辛亥熒惑犯太微西<lb/>
<pb n="KR2b0040_WYG_156-8b"/>
垣上将　壬子禁沮撓江南茶課　冬十月戊午朔日<lb/>
有食之　甲子僧格言中書省舊在大内前阿哈瑪特移<lb/>
置於此請仍舊為宜從之　丙子參知政事郭佑楊居<lb/>
寛坐虧負中書錢榖並棄市人皆寃之　僧格之誣殺<lb/>
二參政刑部尚書博果宻爭之不得僧格深忌之嘗指<lb/>
博果宻謂其妻曰他日籍我家者此人也因其退食責<lb/>
以不坐曹理務欲加之罪遂以疾免帝還自上都其弟<lb/>
伊埒實巴爾侍坐輦中帝曰汝兄必以某日来迎博果宻<lb/>
<pb n="KR2b0040_WYG_156-9a"/>
果以是日至帝見其癯甚問其禄幾何左右對以滿病<lb/>
假者例不給帝念其貧命盡給之　乙酉帝遣諭㫖翰<lb/>
林諸臣以丞相領尚書省漢唐有此制否咸對曰有之<lb/>
翌日左丞葉李以所對奏聞且言前省官不能行者平<lb/>
章僧格能之宜為右丞相制曰可　丙戌范文虎言豪<lb/>
懿東京等處人心未安宜立省以撫綏之詔立遼陽等<lb/>
處行尚書省　十一月壬辰以僧格為尚書省右丞相<lb/>
兼統制院使領功德使司事於是僧格奏以平章特穆<lb/>
<pb n="KR2b0040_WYG_156-9b"/>
爾代其位右丞諤爾根薩里陞平章政事葉李遷右丞<lb/>
參政馬紹陞左丞紹為參政時有信州三務提舉杜璠<lb/>
者言至元鈔公私非便僧格怒欲當以重罪紹從容言<lb/>
曰國家導人使言可采用之不可采亦不之罪今重罪<lb/>
之豈不與詔書違戾乎紹得免罪至是親王戍邊其士<lb/>
卒有過支廪米者有司以聞帝欲䆒問加罪紹言方邊<lb/>
庭用兵罪之懼失将士心所支踰數者當後年之數可<lb/>
也從之　庚子太白晝見　辛丑改衛尉院為太僕寺<lb/>
<pb n="KR2b0040_WYG_156-10a"/>
仍隸宣徽院　己酉詔議弭盗僧格伊實特穆爾言江<lb/>
南歸附十年盜賊迄今未靖宜降㫖立限招捕而以安<lb/>
集責州縣之吏其不能者黜之葉李言臣在漳州十年<lb/>
詳知其事大抵軍官嗜利與賊通者尤難弭息宜令各<lb/>
處鎮守軍官例以三年轉徙庻革斯弊帝皆從其議詔<lb/>
行之　丙辰熒惑犯進賢　十二月丙寅太白晝見<lb/>
丁夘減揚州省嵗額米十五萬石以鹽引五十萬易糧<lb/>
免浙西魚課三千錠聽民自漁　癸酉諸王色徹圖部<lb/>
<pb n="KR2b0040_WYG_156-10b"/>
雨土七晝夜没死羊畜　丁丑以朱清張瑄海漕有勞<lb/>
遥授宣慰使　乙酉鎮南王以諸軍渡富良江次交趾<lb/>
城下敗其守兵陳日烜與其子棄城走敢喃堡　是嵗<lb/>
行尚書省左丞相阿珠受命西征至哈喇和卓卒追封<lb/>
河南王　始立行泉府司專掌海運增置萬戸府二總<lb/>
為四府遂罷東平河運糧尋又於河西務置漕運司領<lb/>
接運海道糧事　初納延将叛隂遣使結額布根星哈<lb/>
喇欽察親軍衛都指揮使圖圖爾哈執之盡得其情以聞<lb/>
<pb n="KR2b0040_WYG_156-11a"/>
有㫖令星哈喇入朝将由東道進圖圖爾哈言於北安王<lb/>
曰彼分地在東脫有不虞是縱虎入山林也乃命從西<lb/>
道進既而有言額布根叛者衆欲先聞於朝然後發兵<lb/>
圖圖爾哈曰兵貴神速若彼果叛我軍出其不意可即圖<lb/>
之否則與約而還即日啓行疾驅七晝夜渡圖呼勒河<lb/>
戰于伯奇嶺大敗之額布根僅以身免　僧格威燄方<lb/>
熾參議尚書省事唐仁祖議論不囘屢忤僧格人皆危<lb/>
之仁祖自若也遷工部尚書僧格以曹務煩劇特重困<lb/>
<pb n="KR2b0040_WYG_156-11b"/>
之仁祖處之甚安尋出使雲中僧格考工部織課稍緩<lb/>
怒曰誤國家嵗用亟遣騎追還就見僧格相府中遽命<lb/>
直吏拘往督工且促其期曰違期必致汝於法左右皆<lb/>
為之懼仁祖退召諸署長從容諭之曰丞相怒在我不<lb/>
在爾也汝等勿懼宜力加勉衆皆感激晝夜倍其功期<lb/>
未及而辦僧格不能加罪仁祖輝和爾人祖曰唐古直子<lb/>
孫因以唐為氏　行尚書省參知政事髙興捕斬栁分<lb/>
司于婺州㑹丁母憂詔起復討處州盜詹老鷂溫州盜<lb/>
<pb n="KR2b0040_WYG_156-12a"/>
林雄興潛由青田擣其巢穴戰葉山擒老鷂雄等二百<lb/>
餘人斬于溫州市又奉省檄平徽州盜汪千十等　廣<lb/>
東盜起㓂肇慶其魁鄧太獠居前寨劉太獠居後寨相<lb/>
依以為固湖廣行省左丞劉國傑趨擣後寨破之遂抜<lb/>
前寨擒斬二人捕民結盗者皆杖殺之　禮部主事王<lb/>
約拜監察御史首請建儲及修史事初僧格銜郭佑為<lb/>
中丞時奏誅盧世榮等故誣以他罪約上章直佑寃不<lb/>
報　江淮行省丞相䝉固岱将㫖召謝枋得執手相勉<lb/>
<pb n="KR2b0040_WYG_156-12b"/>
勞枋得曰上有堯舜下有巢由枋得名姓不祥不敢赴<lb/>
召䝉固岱義之不强也<lb/>
二十五年春正月陳日烜復走入海鎮南王以諸軍追<lb/>
之不及引兵還交趾城令烏瑪喇将水軍迎張文虎等<lb/>
糧船又發兵攻其諸寨破之　己丑詔江淮省管内並<lb/>
聽䝉固岱節制　辛夘尚書省臣言初以行省置丞相<lb/>
與内省無别罷之今江淮平章政事䝉固岱所統地廣<lb/>
事繁乞依前置丞相從之詔以蒙固岱為右丞相　毁<lb/>
<pb n="KR2b0040_WYG_156-13a"/>
中統鈔板　戊戌大赦敕弛遼陽漁獵之禁惟毋殺孕<lb/>
獸　壬寅賀州賊七百餘人焚掠封州諸郡循州賊萬<lb/>
餘人掠梅州　癸夘海都犯邊敕發兵從諸王珠卜北<lb/>
征　甲辰伊蘓布哈謀叛逮捕至京師誅之　丙午畋<lb/>
于近郊　己酉發海運米十萬石賑遼陽省軍民之飢<lb/>
者　癸丑募民能耕江南曠土及公田者免其差役三<lb/>
年其輸租免三分之一　江淮行省言兩淮土曠民寡<lb/>
兼并之家皆不輸稅又管内七十餘城止屯田兩所宜<lb/>
<pb n="KR2b0040_WYG_156-13b"/>
增置淮東西兩道勸農營田司督使耕之制曰可　僧<lb/>
格以甘肅行省特穆爾無心任事又不與協力奏濟雅<lb/>
岱代之未幾又以江西行省平章呼圖特黙爾不職奏<lb/>
而罷之兵部尚書呼圖克岱爾不勤其職僧格毆罷之而<lb/>
後奏帝曰若此等不罷汝事何由得行也　二月丁巳<lb/>
改濟州漕運司為都漕運司并領濟之南北漕京畿都<lb/>
漕運司惟治京畿　戊午以右丞葉李為平章政事李<lb/>
固辭許之賜以玉𢃄視秩一品又賜平江嘉興田四頃<lb/>
<pb n="KR2b0040_WYG_156-14a"/>
<hi>考異葉李傳云四千畆今從本紀或四下脫十字</hi>　庚申司徒色勒敏等進讀<lb/>
祖宗實録帝曰太宗事則然睿宗少有可易者定宗固<lb/>
日不暇給憲宗汝獨不能憶之耶猶當詢諸知者　壬<lb/>
戌敕江淮勿捕天鵝弛魚濼禁　丙寅改南京路為汴<lb/>
梁路北京路為武平路西京路為大同路東京路為遼<lb/>
陽路中興路為寕夏府路　嘉木揚喇勒智言以宋宫室為<lb/>
塔一為寺五已成詔以水陸地百五十頃飬之　詔徴<lb/>
葛洪山隱士劉彦深　辛巳以杭州西湖為放生池<lb/>
<pb n="KR2b0040_WYG_156-14b"/>
壬午命皇孫雲南王額森特穆爾帥兵鎮大理等處<lb/>
三月丁亥熒惑犯太微東垣上相　戊子帝還宫　淞<lb/>
江民曹夢炎願嵗以米萬石輸官乞免他徭且求官職<lb/>
僧格以為請乃遥授浙東道宣慰副使　庚寅帝如上<lb/>
都故事樞宻院臣俱從行嵗留一人領院事漢人不得<lb/>
與焉至是以屬判官鄭制宜制宜遜辭帝曰汝豈漢人<lb/>
比耶竟留之制宜鼎之子也　江淮行省䝉固岱言宜<lb/>
除軍官更調法死事者增散官病故者降一等帝曰父<lb/>
<pb n="KR2b0040_WYG_156-15a"/>
兄雖死事子弟不勝任者安可用之苟賢矣則病故者<lb/>
亦不可降也　辛夘造尚書省　壬寅禮部言㑹同館<lb/>
蕃國使者時至宜令有司倣古職貢圖及詢其風俗土<lb/>
産去國里程籍而録之實一代之盛事從之　甲寅循<lb/>
州賊萬餘人㓂漳浦泉州賊二千人㓂長泰汀贛畬賊<lb/>
千餘人㓂龍溪皆討平之　鎮南王托歡復遣兵追陳<lb/>
日烜於海不知所之烏瑪喇不見張文虎船復還萬劫<lb/>
右丞相阿巴齊曰賊棄巢穴逺遁意待吾之敝而乘之<lb/>
<pb n="KR2b0040_WYG_156-15b"/>
将士皆北人春夏之交瘴癘将作賊弗就擒饋餉且盡<lb/>
吾不能持乆矣今出兵分定其地招降納附勿縱士卒<lb/>
侵掠急捕日烜此策之善者也時日烜復遣使請降以<lb/>
疑師諸将信其説乆之不降擁衆據海口阿巴齊率衆<lb/>
攻之将士多被疫不能進諸蠻復叛所得險阨皆失守<lb/>
遂謀引還日烜復集散兵三十萬守禦東關遏托歡歸<lb/>
路諸軍且戰且行日數十合賊據險竊發毒矢将士裹<lb/>
瘡以戰樊楫阿巴齊皆死前軍齊都爾奮勇乘之交人<lb/>
<pb n="KR2b0040_WYG_156-16a"/>
小却托歡由單已縣趣盝州間道以出次思明州命阿<lb/>
嚕引兵還雲南鄂囉齊以諸軍北還日烜尋遣使来謝<lb/>
進金人代已罪帝以托歡無功而還令出鎮揚州終身<lb/>
不容入覲　夏四月辛酉僧格言自至元丙子置應昌<lb/>
和糴所其間必多盜詐宜加鈎考扈從之臣種地極多<lb/>
宜依軍站例除四頃之外驗畆征租並從之　癸亥渾<lb/>
河決發軍築堤捍之　癸酉尚書省臣言近以江淮饑<lb/>
命行省賑之吏與富民因結為姦多不及於貧者今杭<lb/>
<pb n="KR2b0040_WYG_156-16b"/>
蘓湖秀四州復大水民鬻妻女易食請輟上供米二十<lb/>
萬石審其貧者賑之帝是其言　甲戌萬安寺成佛像<lb/>
及忩壁皆金飾之凡費金五百四十兩有竒水銀二百<lb/>
四十斤　增立直沽海運米倉　命征交趾諸軍還家<lb/>
休息一嵗　敕緬中行省比到緬中一禀雲南王節制<lb/>
　庚辰安南國王陳日烜遣其中大夫陳克用来貢方<lb/>
物　甲申詔皇孫特穆爾撫諸軍討叛王和爾郭斯哈<lb/>
坦圖爾罕　廣東民董賢舉浙江民楊鎮龍栁世英循<lb/>
<pb n="KR2b0040_WYG_156-17a"/>
州民鍾明亮各擁衆萬餘相繼而起皆稱大老明亮勢<lb/>
尤猖獗詔遣江浙行省丞相䝉固岱行樞宻使伊德黙<lb/>
色發四省兵討之明亮屢降復叛福建按察使王惲上<lb/>
䟽言福建郡縣五十餘處連山距海實邊徼要區由平<lb/>
宋以来官吏殘虐故愚民往往嘯聚朝廷遣兵討之復<lb/>
致蹂踐甚非一視同仁之意况福建歸附之民戸幾百<lb/>
萬黄華之變十去四五今明亮之勢又烈於華其可以<lb/>
尋常草竊視之宜選精兵申明號令以計取之可也御<lb/>
<pb n="KR2b0040_WYG_156-17b"/>
史大夫伊埒婁亦言江南盜起凡四百餘處宜選将討<lb/>
之帝曰伊德黙色屢以㨗聞䝉固岱已往卿毋以為慮<lb/>
也　湖南盜詹一仔誘衡永寳慶武岡人嘯聚四望山<lb/>
乆不能討行省左丞劉國傑帥師擊破之斬首盜餘衆<lb/>
悉降将校請曰此輩久亂急則降降而有釁復反矣不<lb/>
如盡阬之國傑曰多殺不可况殺降耶吾有以處之乃<lb/>
相要地為三屯遷其衆守之每屯五百人以備賊且墾<lb/>
廢田榛棘使賊不得為巢穴降者有故田宅盡還之無<lb/>
<pb n="KR2b0040_WYG_156-18a"/>
者使雜耕屯中後皆為良民　五月戊子諸王察哈爾子<lb/>
庫庫岱叛綽和爾執之以来　乙未僧格言中統鈔行<lb/>
垂三十年省官皆不知其數今已更用至元鈔宜差官<lb/>
分道置局鉤考中統本從之　壬寅鑄渾天儀　乙巳<lb/>
罷興州採蜜　癸丑遷四川省治重慶復遷宣慰司于<lb/>
成都　六月癸未處州賊栁世英㓂青田麗水等縣浙<lb/>
東道宣慰使史耀討平之　秋七月丙戌以南安瑞贛<lb/>
三路連嵗盜起民多失業免逋稅萬二千六百石有竒<lb/>
<pb n="KR2b0040_WYG_156-18b"/>
　中書右丞相安圖見天下大權盡歸尚書屢求退不<lb/>
許八月丙辰詔安圖以本部集賽䝉古軍　三百人北征<lb/>
　癸亥尚書省成　庚辰分萬億庫為寳源賦源綺源<lb/>
廣源與萬億共為五庫僧格請營之禁中以貯幣帛<lb/>
九月癸未朔熒惑犯天江　南臺御史中丞劉宣自殺<lb/>
時行省丞相䝉固岱悍戾縱恣常慮臺臣糾劾其罪而<lb/>
尤畏宣日遣人入建康偵伺臺中違失臺臣皆憚之懇<lb/>
求自解惟宣屹不為動蒙固岱益忌之因羅織宣罪逮<lb/>
<pb n="KR2b0040_WYG_156-19a"/>
繫其子於獄又令人妄言宣沮壊錢榖事聞遂遣使置<lb/>
獄行省鞫治之宣及御史六人俱就逮既登舟行省以<lb/>
車船列兵衛驅廹之至則分異各處不使往来宣不勝<lb/>
憤遂自剄于舟中始宣将行以一緘付從子自誠令勿<lb/>
啓視宣死視其書云觸怒大臣誣構成罪豈能與經斷<lb/>
小人交口辯訟屈膝為容於怨家之前身為臺臣義不<lb/>
受辱當自引決但不獲以身徇國為恨耳嗚呼天乎實<lb/>
鑒此心且别有公文言䝉固岱罪狀後得其藁塗注勾<lb/>
<pb n="KR2b0040_WYG_156-19b"/>
抹辭句難辨前治書侍御史霍肅為叙次其文讀者悲<lb/>
憤宣既引決行省白於朝以為宣知罪重自殺前後構<lb/>
成其事者郎中張斯立也宣忠義節操為世所重聞者<lb/>
莫不嗟悼延祐中從子自持上宣行實御史臺以聞制<lb/>
贈御史中丞諡忠憲　壬辰帝至自上都　癸夘置徴<lb/>
理司專治合追財榖以甘肅行省參政圖烈揚阿簽省<lb/>
呉誠並為徴理使自立尚書省凡倉庫諸司無不鉤考<lb/>
先摘委六部官至是僧格復以為不專請置徴理司日<lb/>
<pb n="KR2b0040_WYG_156-20a"/>
以理算為事毫分縷析入倉庫者無不破産及當更代<lb/>
人皆棄家而避之　庚戌太醫院新編本草成　冬十<lb/>
月庚申遣使鉤考諸路錢榖僧格言湖廣錢榖已責平<lb/>
章約蘇穆爾自首償矣他省欺盜者必多乞以省院臺官<lb/>
實都王巨濟阿薩爾何榮祖扎爾固齊圖固勒李佑吉丁<lb/>
戎益崔彧燕真安祐巴延等十二人理算江淮江西福<lb/>
建四川甘肅安西六省每省各二人特給印章與之理<lb/>
算之間宜給兵以備使令且以為衛帝皆從之僧格嘗<lb/>
<pb n="KR2b0040_WYG_156-20b"/>
奏上都留守司錢榖多失實召留守拉固爾賀仁傑廷<lb/>
辯仁傑曰臣漢人不能禁吏戢姦致錢榖耗損臣之罪<lb/>
拉固爾曰臣為長印在臣手事未有不關白而能行者<lb/>
臣之罪帝曰以爵讓人者有之未有爭引咎歸己者其<lb/>
置勿問　丙寅賜瀛國公趙㬎鈔百錠　湖廣省言左<lb/>
右江口溪洞蠻獠置四總管府統州縣洞百六十而所<lb/>
調官畏憚瘴癘多不敢赴請以漢人為逹嚕噶齊軍官<lb/>
為民職雜土人用之就擬𤓰爾佳薩哈等七十四人以聞<lb/>
<pb n="KR2b0040_WYG_156-21a"/>
從之　大同民李伯祥蘇永福八人以謀逆伏誅　庚<lb/>
午海都犯邊　丙子始造鐵羅圏甲　遣瀛國公趙㬎<lb/>
學佛法于土番　己卯詔免儒戸雜徭　僧格請令集<lb/>
賢院諸司分道鉤考江南郡學田所入羨餘貯之集賢<lb/>
院以給多才藝者從之　十一月壬午鞏昌路薦饑免<lb/>
田租之半仍以鈔三千錠賑其貧者　丁亥以山東按<lb/>
察使何榮祖為中書省參知政事　修國子監以居胄<lb/>
子　禁有分地臣私役富室為柴米戸及賦外雜徭<lb/>
<pb n="KR2b0040_WYG_156-21b"/>
栁州民黄徳清叛潮州民蔡猛等拒殺官軍並伏誅<lb/>
己亥命李思衍為禮部侍郎充國信使以鄂諾為兵部<lb/>
郎中副之同使安南詔諭陳日烜親身入朝否則必再<lb/>
加兵　時諛佞之徒諷大都民史吉等請為僧格立石<lb/>
頌德帝曰民欲立則立之仍以告僧格使其喜也於是<lb/>
翰林製文題曰王公輔政之碑　辛丑馬八兒國遣使<lb/>
来朝初帝遣荆湖占城行省參政伊德黙色使馬八兒<lb/>
國取佛鉢舍利浮海阻風行一年乃至得其良醫善藥<lb/>
<pb n="KR2b0040_WYG_156-22a"/>
遂與其國人来貢方物又以私錢購紫檀木殿材并獻<lb/>
之嘗侍帝於浴室問汝踰海者凡幾對曰臣四踰海矣<lb/>
帝憫其勞遥授江淮行尚書省左丞行泉府太卿　甲<lb/>
辰僧格以總制院統西蕃諸司軍民錢榖事體甚重宜<lb/>
有以崇之奏改為宣政院秩從一品用三臺銀印帝從<lb/>
之命僧格以本官兼宣城使領功德司使事　十二月<lb/>
丁巳海都兵犯邊巴圖約蘇圖迎擊死之　先是安圖<lb/>
将兵臨邊為錫里濟所執一軍皆没至是巴琳来歸從<lb/>
<pb n="KR2b0040_WYG_156-22b"/>
者凡三百九十人賜鈔萬二千五百一十三錠　辛未<lb/>
僧格言分地之臣例以貧乏為辭希覬賜與財非天墜<lb/>
地出皆取於民茍不慎其出入恐國用不足帝曰自今<lb/>
不當給者汝即畫之當給者宜覆奏朕自處之　乙亥<lb/>
湖頭賊張治囝掠泉州免泉州今嵗田租　丙子伊蘇<lb/>
布哈以實勒們叛甘肅行省官合兵討之皆自縛請罪<lb/>
獨實勒們以其屬西走追獲之以歸於京師　是嵗汴<lb/>
梁路陽武襄邑太康通許杞考城陳留等縣陳潁二州<lb/>
<pb n="KR2b0040_WYG_156-23a"/>
河決凡二十二所漂蕩麥禾房舍委宣慰司督本路差<lb/>
夫修治　有小吏誣告漕司劉獻盜倉粟僧格方事聚<lb/>
斂衆阿其意鍛鍊枉服刑部尚書伊埒濟嚕海曰刑部天<lb/>
下持平今輦轂之下漕臣以寃死何以正四方乎即以<lb/>
實聞以是忤僧格出為江東道宣慰使在官務興學諸<lb/>
生有俊秀者抜而用之為政嚴明豪民猾吏縮手不敢<lb/>
犯然亦無所刑戮而治　初皇孫撫軍於北詔以圖圖爾<lb/>
哈從追納延餘黨于哈拉衮之地誅叛王烏塔噶盡降<lb/>
<pb n="KR2b0040_WYG_156-23b"/>
其衆至是諸王伊扎爾為叛王和爾郭斯所攻遣使告<lb/>
急復從皇孫移師援之敗諸烏爾呼還至哈拉衮山夜<lb/>
渡格哷勒河敗叛王哈坦盡得遼左諸部置東路萬戸府<lb/>
帝多其功以伊扎爾女弟托倫妻之　召江淮行省參<lb/>
政董文用為御史中丞文用至曰中丞不當理細務吾<lb/>
當先舉賢才乃舉胡祇遹王惲雷膺荆幼紀許楫孔從<lb/>
道十餘人為按察使徐掞魏初為行臺中丞當時以為<lb/>
極選僧格恩寵方盛自近戚貴人見之皆屏息遜避文<lb/>
<pb n="KR2b0040_WYG_156-24a"/>
用以舊臣任中丞獨不附之僧格令人風文用頌己功<lb/>
於帝前文用不答僧格又自謂文用曰百司皆具食於<lb/>
丞相府矣文用又不答㑹朔方軍興糧糗粗備而誅求<lb/>
愈急文用謂僧格曰民急矣外難未解而内伐其根本<lb/>
丞相宜思之於是逺邇盜賊蠭起文用持外相所上盜<lb/>
賊之目謂僧格曰百姓豈不欲生飬安樂哉急法暴歛<lb/>
使至此耳御史臺所以救政事之不及丞相當助之不<lb/>
當抑之也御史臺不得行則民無所赴愬民無所赴愬<lb/>
<pb n="KR2b0040_WYG_156-24b"/>
而政日亂将不止於臺事之不行也忤其意益深乃摭<lb/>
拾臺事百端文用日與辨論不為屈於是具奏僧格姦<lb/>
狀詔報文用語宻而外人不知也僧格日誣譖文用於<lb/>
帝曰在朝惟董文用戅傲不聽令沮撓尚書省請痛治<lb/>
其罪帝曰彼御史之職也何罪之有且文用端謹朕所<lb/>
素知汝善視之遷大司農時欲奪民田為屯田文用固<lb/>
執不可復遷翰林學士承㫖　福建行省管如徳将㫖<lb/>
如江南求人材尚書留夢炎以謝枋得薦枋得遺書夢<lb/>
<pb n="KR2b0040_WYG_156-25a"/>
炎曰江南人材未有如今日之可恥春秋以下之人物<lb/>
本不足道今求一瑕吕飴甥程嬰杵臼厮飬卒不可得<lb/>
也紂之亡也以八百國之精兵不敢抗二子之正論武<lb/>
王太公凛凛無所容急以興滅繼絶謝天下殷之後遂<lb/>
與周並立使三監淮夷不叛武庚必不死殷命必不黜<lb/>
夫女真之待二帝亦慘矣而我宋今年遣使祈請明年<lb/>
遣使問安王倫一市井無頼狎邪小人謂梓宫可還太<lb/>
后可歸終則二事皆符其言今一王倫且無之則江南<lb/>
<pb n="KR2b0040_WYG_156-25b"/>
無人材可見也吾年六十餘矣所欠一死耳豈復有他<lb/>
志哉終不行<lb/>
二十六年春正月丙戌地震　己丑沙卜丹上市舶司<lb/>
嵗輸珠四百斤金三千四百兩詔貯之以待貧乏者<lb/>
哈坦入㓂　戊戌蠲漳汀二州田租　己亥開安山渠<lb/>
引汶水以通運道先是壽張縣尹韓仲暉太史院令史<lb/>
邊源相繼建言自東昌路須城縣安山之西南開河置<lb/>
牐引汶水逹舟于御河以便公私漕販尚書省遣漕副<lb/>
<pb n="KR2b0040_WYG_156-26a"/>
馬之貞與源等按視地勢商度工用於是圗上可開之<lb/>
狀僧格以聞言開浚之費與陸運亦略相當然渠成乃<lb/>
萬世之利請以今冬備糧費来春浚之制可出楮幣一<lb/>
百五十萬緡米四百石鹽五萬斤以為傭直備器用徴<lb/>
旁郡丁夫三萬驛遣斷事官莾蘇爾禮部尚書張孔孫<lb/>
兵部尚書李處巽等董其役是日興工起於須城之安<lb/>
山止於臨清之御河長二百五十餘里建閘三十有一<lb/>
度高低分逺邇以節蓄洩　辛丑東南哈里武衛親軍<lb/>
<pb n="KR2b0040_WYG_156-26b"/>
都指揮使司以侍衞軍六千屯田軍三千江南鎮守軍<lb/>
一千隸焉　壬寅海船萬戸府言山東宣慰使樂實所<lb/>
運江南米陸負至淮安易閘者七然後入海嵗止二十<lb/>
萬石若由江隂入江至直沽倉民無陸負之苦且米石<lb/>
省運估八貫有竒乞罷膠莱海道運糧萬戸府而以漕<lb/>
事責臣當嵗運三十萬石詔許之　癸夘賊鍾明亮㓂<lb/>
贛州掠寕都據秀嶺詔以江西參政管如徳為左丞将<lb/>
兵五千往討　畬民丘大老集衆千人㓂長泰縣福漳<lb/>
<pb n="KR2b0040_WYG_156-27a"/>
二州兵討平之　二月辛亥朔詔籍江南戸口凡北方<lb/>
諸色人寓居者亦就籍之　濬滄州御河　癸亥徙江<lb/>
淮省治杭州改浙西道宣慰司為淮東道宣慰司治揚<lb/>
州　大都路總管府判官蕭儀嘗為僧格掾坐受贓事<lb/>
覺帝貸其死欲徙為淘金僧格以儀嘗鉤考萬億庫有<lb/>
追錢之能足贖其死宜解職杖遣帝曲從之　丁夘帝<lb/>
如上都僧格言去嵗陛下幸上都臣日視内帑諸庫今<lb/>
嵗欲乘小輿以行人必竊議帝曰聽人議之汝乘之可<lb/>
<pb n="KR2b0040_WYG_156-27b"/>
也　以中書右丞相巴延知樞宻院事将兵鎮和林和<lb/>
林統有漢北諸路置知院自巴延始　以拜達爾為中<lb/>
書平章政事　三月庚辰朔日有食之　台州賊楊鎮<lb/>
龍聚衆寧海僭稱大興國㓂東陽義烏浙東大震諸王<lb/>
昂吉岱時謫婺州帥兵討之　僧格言近委省臣檢責<lb/>
左右司文簿凡經監察御史稽照者遺逸尚多自今當<lb/>
令御史即省部稽照書姓名於巻末茍有遺逸易於歸<lb/>
罪仍命侍御史戬通視之失則連坐帝從之乃笞監察<lb/>
<pb n="KR2b0040_WYG_156-28a"/>
御史四人是後御史赴省部者掾令史與之抗禮但令<lb/>
小吏持文簿置案而去御史徧閱之而臺綱廢矣　乙<lb/>
未渾天儀成　夏四月戊午禁江南民挟弓矢犯者籍<lb/>
而為兵　戊辰安南國王陳日烜遣使来貢　庚午沙<lb/>
河決發兵築隄以障之　癸酉以高麗國多産銀遣工<lb/>
即其地發旁近民冶以輸官　甲戌召江淮行省參政<lb/>
實都赴闕以戸部尚書王巨濟專理算江淮錢榖左丞<lb/>
相䝉固岱總之巨濟乘勢刻剥遣吏徴徽州民鈔多輸<lb/>
<pb n="KR2b0040_WYG_156-28b"/>
二千錠巨濟怒其少欲更益千錠總管許楫詣巨濟曰<lb/>
公欲百姓死耶生耶如欲其死雖萬錠可徴也巨濟怒<lb/>
解徽州頼以免　置浙東江東江西湖廣福建木綿提<lb/>
舉司責民嵗輸木綿十萬匹以都提舉司總之　丁丑<lb/>
尚書省臣言納延以反誅其人戸月給米萬七千餘石<lb/>
父母妻子俱在北方恐生他志請徙置江南充沙卜丹<lb/>
所請海船水軍從之　福建行省參政魏天祐執宋謝<lb/>
枋得至燕不屈死之初天祐見時方求才欲薦枋得為<lb/>
<pb n="KR2b0040_WYG_156-29a"/>
己功遣其友趙孟<graphic n="KR1320" url="https://raw.githubusercontent.com/kanripo/KR-Gaiji/master/images/KR1320.png" mimeType="image/png"/>誘枋得入城與之言坐而不對且<lb/>
有嫚辭天祐不能堪乃讓曰封疆之臣當死封疆安仁<lb/>
之敗何不死枋得曰程嬰公孫杵臼二人皆忠於趙一<lb/>
存孤一死節一死於十五年之前一死於十五年之後<lb/>
萬世之下皆不失為忠臣王莽簒漢十四年龔勝乃餓<lb/>
死亦不失為忠臣司馬子長云死有重於泰山有輕於<lb/>
鴻毛參政豈足知此天祐怒逼之北行枋得以死自誓<lb/>
自離嘉興即不食二十餘日不死乃復食既渡采石惟<lb/>
<pb n="KR2b0040_WYG_156-29b"/>
茹少蔬果積數月困殆是月朔日至燕問太后攅所及<lb/>
瀛國所在再拜慟哭已而疾甚遷憫忠寺見壁間曹娥<lb/>
碑泣曰小女子猶爾吾豈不汝若哉留夢炎使醫持藥<lb/>
雜米飲進之枋得怒擲之於地不食五日死子定之䕶<lb/>
骸骨歸葬信州枋得天資嚴厲雅負竒氣風岸孤峭不<lb/>
能與世軒輊而以天時人事推宋必亡於二十年後每<lb/>
論樂毅申包胥張良諸葛亮事常若有千古之憤者而<lb/>
以植世教立民彝為任貴富賤貧一不動其中初枋得<lb/>
<pb n="KR2b0040_WYG_156-30a"/>
之北行也貧苦已甚衣結履穿人有常德之者賙以金<lb/>
帛辭不受又為詩别其門人故友時以為讀其辭見其<lb/>
心慷慨激烈真可使頑夫亷懦夫立云枋得同時有許<lb/>
月卿程楚翁皆婺源人也月卿初登第數上書斥丁大<lb/>
全賈似道姦邪出佐江西漕宋亡三年不言雖言亦如<lb/>
病狂卒年七十枋得嘗書其門曰要知今日謝枋得便<lb/>
是當年許月卿德祐末江東列郡皆下楚翁結死士謀<lb/>
復徽州事泄被執搒掠幾死賄守者得脱聞馬廷鸞義<lb/>
<pb n="KR2b0040_WYG_156-30b"/>
不仕元往投之尋又從枋得于閩及枋得北行楚翁死<lb/>
於逆旅　五月庚辰濬河西務至通州漕渠　丙申賊<lb/>
鍾明亮率衆萬八千五百餘人来降　行御史臺復徙<lb/>
于揚州浙西按察司徙蘇州　以實都為尚書左丞何<lb/>
榮祖參知政事張天祐為中書參知政事　辛丑御河<lb/>
溢入安山渠漂東昌民廬舍　青山猫蠻三十三寨相<lb/>
繼内附　六月辛亥安山渠成凡役工二百五十一萬<lb/>
七百四十有八河渠官張孔孫等言開魏博之渠通江<lb/>
<pb n="KR2b0040_WYG_156-31a"/>
淮之運古所未有詔賜名㑹通河置提舉司職河渠事<lb/>
　詔以雲南行省地逺州縣官多闕六品以下許本省<lb/>
選辟以聞　丙寅伊德黙色請以降賊鍾明亮為循州<lb/>
知州宋士賢為梅州判官丘應祥等十八人為縣尹廵<lb/>
尉帝不允令明亮應祥並赴都　甲戌西南夷中下爛<lb/>
土等處洞長忽達勒等以三百餘寨来歸得戸三千餘<lb/>
乙亥立江淮等處財賦總管府掌所籍宋謝太后貲産<lb/>
隸中宫　濟寜東平汴梁濟南棣州順德平灤真定霖<lb/>
<pb n="KR2b0040_WYG_156-31b"/>
雨害稼丁丑詔免田租十萬五千七百四十九石<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑後編巻一百五十六<lb/>
</p>
<p>
</p>
  </div>
</body>
</text>
</TEI>
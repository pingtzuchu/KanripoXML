<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編卷一百十三</head> <lb/>
    <p>
<pb n="KR2b0040_WYG_113-1a"/>
欽定四庫全書<lb/>
　資治通鑑後編卷一百十三<lb/>
　　　　　　　　　　　刑部尚書徐乾學撰<lb/>
　宋紀一百十三<hi>起著雍敦牂七月盡屠維協洽十二月凡一年有六月</hi>
　　髙宗受命中興全功至德聖神武文昭仁憲孝皇<lb/>
　　帝<lb/>
紹興八年秋七月乙酉朔秦檜請復遣王倫及藍公佐<lb/>
如金定和議且申問諱日　録司馬光曽孫伋補承務<lb/>
<pb n="KR2b0040_WYG_113-1b"/>
郎　辛亥彗出東方　八月甲寅朔金始頒行官制初<lb/>
太宗嘗改定而未畢至是置三師三公三省六曺臺院<lb/>
寺監等官宇文虚中參定其制　戊午詔日者遣使報<lb/>
聘期還梓宫尚慮邊臣未諭遂弛戎備以疑衆心其各<lb/>
嚴飭屬城明告部曲臨事必戒無忘捍禦　丁丑彗滅<lb/>
　己卯金以所部㑹寜為上京㑹寜即海古勒之地金<lb/>
舊土也安春水源于此故名金源初稱内地至是升為上<lb/>
京改遼上京臨潢府為北京而東京遼陽西京大同南<lb/>
<pb n="KR2b0040_WYG_113-2a"/>
京大興中京大定府皆仍舊　壬午秘書省著作郎何<lb/>
掄罷侍御史張戒言張浚欲竄易舊史掄首附其意凡<lb/>
所籖貼自云改字舛訛然頗主異議浚罷掄不自安遂<lb/>
撤去前日籖貼焚之乃出掄知邛州　御筆以和州防<lb/>
禦使璩除節度使封吳國公執政聚議王庻大呼曰並<lb/>
后匹嫡古以為戒此豈可行趙鼎謂秦檜曰鼎前日負<lb/>
曖昧之謗今不敢奏須公開陳檜無語翌日進呈鼎奏<lb/>
曰建國名雖未正天下之人皆知陛下有子矣在今日<lb/>
<pb n="KR2b0040_WYG_113-2b"/>
禮數不得不異葢所以繋人心不使之二三而惑也後<lb/>
數日劉大中亦以為言命遂寝　丁未趙鼎以重修哲<lb/>
宗實録成遷特進中書舍人兼直學士院吕本中草制<lb/>
有云合晉楚之成不若尊王而賤霸散牛李之黨未如<lb/>
明是而去非惟爾一心與予同德秦檜深恨之　九月<lb/>
丁酉金改燕京樞宻院為行臺尚書省　冬十月丁巳<lb/>
參知政事劉大中罷大中與趙鼎不主和議秦檜忌之<lb/>
薦蕭振為侍御史振入臺即劾大中與父不睦何以事<lb/>
<pb n="KR2b0040_WYG_113-3a"/>
君望正典刑以厚風俗大中亦累章乞罷詔出知䖍州<lb/>
振再論遂予宫祠初振為監察御史以親老力求外補<lb/>
趙鼎從之除郡而去及檜為相一召即來不復以親為<lb/>
辭遂除南牀首攻劉大中鼎曰振意不在大中也振亦<lb/>
謂人曰趙丞相不待論當自為去就矣振自此為檜死<lb/>
黨檜竊柄十八年毒流天下皆自振發之<hi>考異朱勝非間居録曰劉</hi>
<hi>大中素不養父未甞同居與父乆别或責其不省勉強一詣見扵門首再拜立談頃刻而退大中為趙鼎黨魁</hi>
<hi>驟遷禮部尚書鼎許以参政父居處州家信至報其父病不知人已具棺殮大中匿其書趣鼎力薦果参大政</hi>
<pb n="KR2b0040_WYG_113-3b"/>
<hi>已而父稍間亦不問也其子不平操刀逐大中欲弑之衆救獲免事頗喧以此罷政天下聞而惡之按勝非深</hi>
<hi>疾趙鼎故凡鼎之所厚無不痛詆閒居著書聊以永日而好稱人之惡訐以為直豈君子之道哉史稱勝非與</hi>
<hi>秦檜不協然勝非之所惡即檜之所惡也心術亦可知矣其斥胡寅劉大中之不孝類皆誣善之辭今不取</hi>
　丙寅金封太宗子斛魯補等十三人為王　己巳金<lb/>
始禁親王以下佩刀入宫　甲戌特進尚書右僕射同<lb/>
平章事兼樞宻使趙鼎罷為兩浙東路安撫制置大使<lb/>
兼知紹興府户部侍郎向子諲入見論京都舊事頗及<lb/>
珍玩中書舍人攝起居郎潘良貴聞其言甚怒既而子<lb/>
<pb n="KR2b0040_WYG_113-4a"/>
諲奏金國報聘及奠朱震事言乆不輟良貴徑至榻前<lb/>
厲聲曰子諲不宜以無益之談乆瀆聖聴叱之退者再<lb/>
帝色變欲抵良貴罪中丞常同為之辯帝欲併逐同鼎<lb/>
奏子諲雖無罪而同與良貴不宜逐帝不從命下給事<lb/>
中張致逺謂不應以一子諲出二佳士不書黄帝怒顧<lb/>
鼎曰固知致逺必繳駁鼎問何也帝曰與諸人善葢已<lb/>
有先入之言由是不樂鼎秦檜繼留身奏事及出鼎問<lb/>
帝何言檜曰上無他恐丞相不樂耳既而論防禦使璩<lb/>
<pb n="KR2b0040_WYG_113-4b"/>
封國公事鼎退檜復留身不知所言㑹侍御史張戒論給<lb/>
事中勾濤濤言戒之撃臣乃趙鼎意因詆鼎結臺諫及<lb/>
諸将帝聞益疑鼎乃引疾求罷且言劉大中持正論為<lb/>
章惇蔡京之黨所嫉臣議論出處與大中同大中去臣<lb/>
何可留既罷入辭言扵帝曰臣去後必有以孝弟之説<lb/>
脅制陛下者將行檜率執政往餞鼎不為禮一揖而去<lb/>
檜益憾之　先是宰執入見秦檜獨留身言臣僚畏首<lb/>
畏尾多持兩端此不足與斷大事若陛下决欲講和乞<lb/>
<pb n="KR2b0040_WYG_113-5a"/>
專與臣議帝曰朕獨委卿檜曰臣恐未便望陛下更思<lb/>
三日容臣别奏又三日檜復留身奏事帝意欲和甚堅<lb/>
檜猶以為未也復進前説又三日檜復留身奏事如初<lb/>
知帝意不移乃始出文字乞决和議勿許羣臣預遂排趙<lb/>
鼎劉大中而一意和議　乙亥日中有黒子　丁丑金<lb/>
使張通古蕭哲與王倫偕來韓世忠聞之上䟽曰金人<lb/>
遣使前來有詔諭之名事勢頗大深恐其情繼發重兵<lb/>
壓境逼脅陛下别致禮數今當熟計不可輕易許諾願<lb/>
<pb n="KR2b0040_WYG_113-5b"/>
舉兵决勝兵勢最重處臣請當之因乞赴行在奏事不<lb/>
許　辛巳中書舍人兼直學士院吕本中罷用侍御史<lb/>
蕭振奏也　初王倫使金從趙鼎受使指倫問議和後<lb/>
禮數鼎言上登極既乆四見上帝君臣之分已定豈可<lb/>
更議問割地逺近鼎言以大河為界乃淵聖舊約非出<lb/>
今日宜以舊河為大河二事最切或不從即此議當絶<lb/>
倫受指而行至是倫還有詔諭江南之名帝歎息謂王<lb/>
庶曰使五日前得此報趙鼎豈可去耶　十一月甲申<lb/>
<pb n="KR2b0040_WYG_113-6a"/>
以翰林學士承㫖孫近參知政事　殿中侍御史張戒<lb/>
面對言王倫遽回金使遂有江南詔諭使及明威将軍之<lb/>
號不云國而直云江南是用我太祖待李氏晩年之禮<lb/>
曽不得為孫權乎一則詔諭一則明威此二者不知何<lb/>
意又言為國唯當自勉不可僥倖偷安果得偷安猶可<lb/>
但恐屈辱己甚偷安亦不得耳秦檜怒愈欲逐戒　丙<lb/>
戌禮部侍郎兼侍讀張九成罷趙鼎之未去也九成謂<lb/>
鼎曰金人失信數矣盟墨未乾以無名之師掩我不備<lb/>
<pb n="KR2b0040_WYG_113-6b"/>
今實厭兵而張虚聲以撼中國彼誠能從我所言十事<lb/>
則與之和當使權在朝廷可也鼎既免秦檜謂九成曰<lb/>
且同檜成其事如何九成曰事宜所可九成胡為異議<lb/>
特不可輕易以茍安耳他日與吕本中同見檜檜曰大<lb/>
抵立朝須優游委曲乃能有濟九成曰未有枉已而能<lb/>
直人檜為之變色㑹檜聞九成在經筵講書因及西漢<lb/>
灾異事大惡之既而九成再䟽求去帝命以次對出守<lb/>
檜必欲廢斥之奏除提舉江州太平觀免謝辭　己丑<lb/>
<pb n="KR2b0040_WYG_113-7a"/>
詔張戒為耳目之官附下罔上可與外任坐前奏留趙<lb/>
鼎也　戊戍王倫入見　太常少卿兼崇政殿説書尹<lb/>
焞稱疾在告遂卧家不出　己亥復以王倫為國信計<lb/>
議使中書舎人蘇符副之符辭以疾以宗正少卿馮檝代<lb/>
之庚子以孫近兼權同知樞宻院事　辛丑詔金國遣使<lb/>
入境欲朕屈己就和命侍從臺諫詳思條奏扵是直學<lb/>
士院曽開當草國書辨視體制非是論之不聴遂請罷<lb/>
改兼侍講秦檜以温言慰之曰主上虚執政以待開曰<lb/>
<pb n="KR2b0040_WYG_113-7b"/>
儒者所争在義茍為非義髙爵厚禄弗顧也願聞所以<lb/>
事敵之禮檜曰若髙麗之扵本朝耳開曰主上以盛徳<lb/>
登大位公當強兵富國尊主庇民奈何自卑辱至此非<lb/>
開所聞也復引古誼折之檜大怒曰侍郎知故事檜獨<lb/>
不知耶開又詣都堂問計果安出檜曰聖意已定尚何<lb/>
言公自取大名而去如檜但欲濟國事耳　甲辰樞宻<lb/>
副使王庶罷庶論讐不可和上䟽者七見帝言者六秦<lb/>
檜方挟金人以自重絀其説庶語檜曰公不思東都抗<lb/>
<pb n="KR2b0040_WYG_113-8a"/>
節存趙時耶檜大恨庻因乞免僉書和議文字且累䟽<lb/>
求去遂出知潭州　辛亥樞宻院編修官胡銓抗書言<lb/>
曰臣謹按王倫本一狎邪小人市井無頼頃縁宰臣無<lb/>
識舉以使金專務詐誕欺罔天聴驟得美官天下之人<lb/>
切齒唾罵今者無故誘致金使以詔諭江南為名是欲<lb/>
臣妾我也是欲劉豫我也陛下奈何以祖宗之天下為<lb/>
强敵之天下以祖宗之位為强敵藩臣之位陛下一屈<lb/>
膝則祖宗廟社之靈幾不血食祖宗數百年之赤子盡<lb/>
<pb n="KR2b0040_WYG_113-8b"/>
皆外向朝廷宰執盡為陪臣天下士大夫皆將搖惑其<lb/>
心人人解體異時無厭之求安知不加我以無禮如劉<lb/>
豫也哉今倫之議曰我一屈膝則梓宫可還太后可復<lb/>
淵聖可歸中原可得嗚呼自變故以來主和議者誰不<lb/>
以此説啗陛下哉然而卒無一驗則敵之情偽已可知<lb/>
也而陛下尚不覺悟竭民膏血而不恤忘國大讐而不<lb/>
報含垢忍耻舉天下而臣之甘心焉就令敵决可和盡<lb/>
如倫議天下後世謂陛下何如主况強敵變詐百出而<lb/>
<pb n="KR2b0040_WYG_113-9a"/>
倫又以奸邪濟之梓宫决不可還太后决不可復淵聖<lb/>
决不可歸中原决不可得而此膝一屈不可復伸國勢<lb/>
陵夷不可復振可為痛哭流涕長太息矣今内而百官<lb/>
外而軍民萬口一談皆欲食倫之肉謗議洶洶陛下不<lb/>
聞正恐一旦變作禍且不測臣竊謂不斬王倫國之存<lb/>
亡未可知也雖然倫不足道也秦檜以腹心大臣而亦<lb/>
為之陛下有堯舜之資檜不能致君如唐虞而欲導陛下<lb/>
如石晉孫近傅㑹檜議遂得参政伴食中書漫不敢可<lb/>
<pb n="KR2b0040_WYG_113-9b"/>
否事檜曰可和近亦曰可和檜曰天子當拜近亦曰當<lb/>
拜嗚呼參贊大臣徒取寵位如此有如敵騎長驅尚能<lb/>
折衝禦侮耶臣竊謂秦檜孫近亦可斬也臣備員樞屬<lb/>
義不與檜等共戴天區區之心願斷三人頭竿之藁街<lb/>
然後羈留敵使責以無禮徐興問罪之師則三軍之士<lb/>
不戰而氣自倍不然臣有赴東海而死耳寜能處小朝<lb/>
廷求活耶書上檜以銓狂妄凶悖鼓衆刼持除名編管<lb/>
昭州朝臣多救之者檜迫扵公論翌日改監廣州都鹽<lb/>
<pb n="KR2b0040_WYG_113-10a"/>
倉宜興進士吳師古鋟其書扵木金人購之千金檜大<lb/>
怒師古坐流袁州死晏敦復謂人曰頃言檜姦諸君不<lb/>
以為然今方專國便敢爾他日何所不至耶　十二月<lb/>
丙辰秦檜恐言者不已白帝下詔以胡銓上書狂悖戒<lb/>
諭中外中書舍人勾龍如淵為檜謀曰相公為天下大<lb/>
計而邪説横起盍擇人為臺諫使盡撃去則事定矣檜<lb/>
大喜即擢如淵為御史中丞首劾銓凡異議者皆撃之<lb/>
卒成檜志　戊午提舉洞霄宫李綱言王倫之歸與金<lb/>
<pb n="KR2b0040_WYG_113-10b"/>
使偕乃以詔諭江南為名不著國號而曰江南不云通<lb/>
問而曰詔諭此何禮也以愚意料之彼為此名以遣使<lb/>
其邀求大畧有五必降詔書欲陛下屈體降禮以聴受<lb/>
一也必有赦文欲朝廷宣布頒示郡縣二也必立約束<lb/>
欲陛下奉藩稱臣禀其號令三也必求嵗賂廣其數目<lb/>
使我坐困四也必求割地以江為界淮南荆襄四川盡<lb/>
欲得之五也此五者朝廷從其一則大事去矣金人變<lb/>
詐不測貪惏無厭縱使聴其詔令奉藩稱臣其志猶未<lb/>
<pb n="KR2b0040_WYG_113-11a"/>
已必繼有號召或使親迎梓宫或使單車入覲或使移<lb/>
易将相或使改革政事或竭取賦税或朘削土宇從之<lb/>
則無有紀極一不從則前功盡廢反為兵端以為權時<lb/>
之宜聴其邀求可以無後悔者非愚則誣也䟽奏雖與<lb/>
衆論不合帝不以為忤曰大臣當如此矣　秦檜嘗因<lb/>
語和議事曰此事大繋安危禮部侍郎曽開扵坐中抗<lb/>
聲曰丞相今日不當説安危止合論存亡檜矍然遂命<lb/>
出知婺州開辭改提舉江州太平觀　己未以吏部尚<lb/>
<pb n="KR2b0040_WYG_113-11b"/>
書李光参知政事　癸亥金新宫成　乙丑校書郎許<lb/>
忻樞宻院編修官趙雍同日上䟽力排和議　丙寅知<lb/>
潭州王庻落職予祠以中丞勾龍如淵論其罪故也<lb/>
癸酉司勲員外郎朱松秘書省著作佐郎張廣凌景夏<lb/>
正字常明范如圭同上疏言和議决不可從　甲戍以<lb/>
端明殿學士韓肖胄僉書樞宻院事乙亥以肖胄為大<lb/>
金奉表報謝使樞宻副都承㫖錢愐副之　金使張通<lb/>
古蕭哲等至泗州要所過州縣迎以臣禮接伴使范同<lb/>
<pb n="KR2b0040_WYG_113-12a"/>
再拜問金主起居軍民見者往往流涕知平江府向子<lb/>
諲不肯拜金詔上疏言和議之非且乞致仕秦檜從其<lb/>
請丙子通古等至臨安要帝以客禮相待乃以左僕射<lb/>
府館之　丁丑詔金國使來盡割河南陜西故地通好<lb/>
扵我許還梓宫及母兄親族餘無需索令尚書省榜諭<lb/>
以李光素有時望俾押和議榜以鎮浮言又降御札諭<lb/>
三大将　監察御史施庭臣以抗章力贊和議除侍御<lb/>
史中外駭愕吏部尚書張燾侍郎晏敦復執奏言前勾<lb/>
<pb n="KR2b0040_WYG_113-12b"/>
龍如淵以附㑹此議而得中丞衆論已嗤鄙之今庭臣<lb/>
又以此躋横榻一臺之中長貳皆然既同鄉曲又同腹心<lb/>
惟相阿附變亂是非豈不紊國家之紀綱蔽陛下之耳<lb/>
目乎扵是庭臣不敢拜　金立貴妃裴滿氏為皇后<lb/>
己卯權吏部尚書張燾吏部侍郎晏敦復魏矼户部侍<lb/>
郎李彌遜梁汝嘉給事中樓炤中書舍人蘇符工部侍<lb/>
郎蕭振起居舍人薛徽言同班入對極言屈己之禮非<lb/>
是禮部侍郎尹焞獨上疏諫且移書切責秦檜檜大怒<lb/>
<pb n="KR2b0040_WYG_113-13a"/>
焞扵是固辭新命不拜奉禮郎馮時行召對言和議不<lb/>
可信至引漢髙分羮事為諭帝曰朕不忍聞顰蹙而起<lb/>
檜乃謫時行知萬州尋亦抵罪　秦檜未見國書疑為<lb/>
封冊欲帝屈己以受之帝曰朕嗣受太祖太宗基業豈<lb/>
可受金人封冊扵是朝論沸騰楊沂中解濳韓世良相<lb/>
率見檜曰軍民洶洶若之何退又白之臺諫中丞勾龍<lb/>
如淵詣都堂與檜議召王倫責之曰公為使通兩國好<lb/>
凡事當扵彼中反覆論定安有同使至而後議者倫泣<lb/>
<pb n="KR2b0040_WYG_113-13b"/>
曰倫涉萬死一生往來虎口者數四今中丞乃責倫如<lb/>
此檜為之解曰中丞無他欲激公了此事耳倫曰此則<lb/>
不敢不勉如淵謂檜曰但取金書納之禁中則禮不行<lb/>
而事定樓炤亦舉諒隂三年不言事以告檜遂議以檜<lb/>
攝冡宰詣館受書帝亦切責倫倫以計説張通古通古<lb/>
從之庚辰帝不御殿以方居諒隂難行吉禮命檜詣館<lb/>
見通古受其書通古欲百官備禮檜使省吏朝服導行<lb/>
以書納禁中時帝特以母后故俯從和議而檜必欲帝<lb/>
<pb n="KR2b0040_WYG_113-14a"/>
屈己天下恨之　鄜延故将李世輔綏德青澗人自唐<lb/>
以來世襲蘇尾九族都巡檢使世輔年十七隨父永竒<lb/>
出入行陣金人犯鄜延經畧王庻募間者世輔往應募<lb/>
有敵人夜宿陶穴世輔縋穴中得十七人皆殺之補充<lb/>
隊將由是知名金人破延安授永竒父子官永竒聚泣<lb/>
曰我宋臣也世襲國恩乃為彼用耶㑹劉豫令世輔帥<lb/>
馬軍赴東京永竒宻戒之曰汝得乗機即歸本朝無以<lb/>
我故貳其志事成我亦不朽矣世輔至東京劉麟喜之<lb/>
<pb n="KR2b0040_WYG_113-14b"/>
授南路鈐轄乃宻遣其客雷燦以蠟書赴行在及豫廢<lb/>
金烏珠授世輔知同州世輔至鄜省父永竒教世輔曰<lb/>
同州入南山乃金人往來驛路汝可扵此擒其帥渡洛<lb/>
渭由商虢歸朝第報我知我當以兵取延安而歸世輔<lb/>
赴同州即遣其徒黄士成等持書由蜀至吳報歸朝事<lb/>
是冬金左監軍薩爾罕以事過同州世輔乃偽稱足疾<lb/>
伏兵州廨因犒其從者醉而悉殺之遂縛薩爾罕馳出<lb/>
城欲以南歸金騎追及之世輔等數十人且戰且前至<lb/>
<pb n="KR2b0040_WYG_113-15a"/>
五丈原追騎益多世輔度衆寡不敵乃解薩爾罕縛折箭<lb/>
為誓不得殺同州人及害吾骨肉薩爾罕許之遂縱使<lb/>
去洛水溢世輔無舟不得渡金人又㑹兵斷其歸路世<lb/>
輔遂奔夏永竒家屬三百口皆遇害<lb/>
九年春正月丙戌以金人通和大赦河南新復州軍官<lb/>
吏並不易置蠲其民租税三年徭役五年以端明殿學<lb/>
士王倫同僉書樞宻院事充奉䕶梓宫迎請皇太后交<lb/>
割地界使知閣門事藍公佐副之許嵗貢銀絹五十萬<lb/>
<pb n="KR2b0040_WYG_113-15b"/>
匹兩　己丑金使張通古與韓肖胄先行韓世忠伏兵<lb/>
洪澤鎮詐令為紅巾俟通古過則刼之以壞和議世忠<lb/>
将郝抃宻告其事故通古自真和由淮西以去通古性<lb/>
聰敏秦檜以胡銓封事示之一覽即能誦　張浚在永<lb/>
州上疏言燕雲之舉其監不逺盖自宣和以來挟詐反<lb/>
覆傾我國家非可結以恩信借令彼中有故上下紛雜<lb/>
天屬盡歸河南盡復我必徳其厚賜謹守信誓數年之後<lb/>
人情益解士氣漸消彼或内變既平指瑕造釁肆無厭<lb/>
<pb n="KR2b0040_WYG_113-16a"/>
之欲發難從之請其将何辭以對顧事理可憂又有甚<lb/>
扵此者陛下積意兵政将士漸孚一旦北面事讐聴其<lb/>
號令小大將帥孰不解體陛下方經理河南而有之臣<lb/>
知其無與赴功而共守者也戰國時楚懷王入覲扵秦<lb/>
一往不返千載為之痛心漢髙祖知項羽之寡恩少義<lb/>
其和不可恃故雖再敗固陵甘心不悔兹二事者足為<lb/>
今之戒矣前後凡五上疏皆不報　岳飛在鄂州聞金<lb/>
將歸河南地上言金人不可信和好不可恃相臣謀國<lb/>
<pb n="KR2b0040_WYG_113-16b"/>
不臧恐貽後世譏秦檜銜之及赦至鄂飛又上疏力陳<lb/>
和議之非有云願定謀扵全勝期收地扵兩河唾手燕<lb/>
雲終欲復讐而報國誓心天地尚令稽首以稱藩又曰<lb/>
救暫急而解倒懸猶之可也欲長慮而尊中國豈其然<lb/>
乎飛募客張節夫詞也疏入檜益怒遂成讐隙和議成<lb/>
例加爵賞飛加開府儀同三司力辭言今日之事可危<lb/>
而不可安可憂而不可賀可訓兵飭士謹傋不虞而不<lb/>
可論功行賞取笑敵人三詔不受帝温言奨諭之飛乃<lb/>
<pb n="KR2b0040_WYG_113-17a"/>
受命吳璘在熈州其募客擬為賀表璘愀然曰在朝廷<lb/>
休兵息民誠天下慶璘等叨竊不能宣國威靈亦可愧<lb/>
矣但當待罪稱謝可也知廣州連南夫監明州比較務<lb/>
楊煒皆上書極言和議之失秦檜深惡之　以監察御<lb/>
史沙縣陳淵為右正言淵入對論比年以來恩惠太濫<lb/>
賞給太厚頒賚賜予之費太過所用既衆而所入實寡<lb/>
此臣所甚懼也周官唯王及后世子不㑹説者謂不得<lb/>
以有司之法治之非周公作法開後世人主侈用之端<lb/>
<pb n="KR2b0040_WYG_113-17b"/>
也臣謂冡宰以九式均節財用有司雖不㑹冡宰得以<lb/>
越式而論之若事事以式雖不㑹猶㑹也臣願陛下凡<lb/>
有賜賚法之所無而扵例有礙者三省得以共議户部<lb/>
得以執奏則前日之弊息矣淵又論程頥王安石學術<lb/>
同異帝曰楊時之學能宗孔孟其三經義辨甚當理淵<lb/>
曰楊時始宗安石後得程顥師之乃悟其非帝曰以三<lb/>
經義解觀之具見安石穿鑿淵曰穿鑿之過尚小至扵<lb/>
道之大原安石無一不差推行其學遂為大害帝曰差<lb/>
<pb n="KR2b0040_WYG_113-18a"/>
者何謂淵曰聖學所傳論語主仁中庸主誠孟子主性<lb/>
安石皆暗其原仁道至大論語隨問隨荅惟樊遲問仁<lb/>
荅曰愛人愛特仁之一端而安石遂以愛為仁其言中<lb/>
庸則謂中庸所以接人髙明所以處己孟子七篇專發<lb/>
明性善而安石取揚雄善惡混之言至扵無善無惡又<lb/>
溺扵佛其失性逺矣　戊子遣判大宗正事士<graphic n="KR2637" url="https://raw.githubusercontent.com/kanripo/KR-Gaiji/master/images/KR2637.png" mimeType="image/png"/>兵部<lb/>
侍郎張燾詣河南修奉陵寝初史館校勘范如圭以書<lb/>
責秦檜忘讐辱國之罪且曰公不喪心病狂奈何為此<lb/>
<pb n="KR2b0040_WYG_113-18b"/>
必遺臭萬世矣及金人歸河南地檜方自以為功如圭<lb/>
入對言兩京之版圗既入則九廟八陵瞻望咫尺今朝<lb/>
陵之使未遣何以慰神靈萃民志乎帝泫然曰非卿不<lb/>
聞此言即日遣士<graphic n="KR2637" url="https://raw.githubusercontent.com/kanripo/KR-Gaiji/master/images/KR2637.png" mimeType="image/png"/>等往檜以如圭不先白己益怒如<lb/>
圭遂謁告去岳飛請以輕騎從謁諸陵洒掃又奏金人<lb/>
無事請和此必有肘腋之虞名以地歸我實寄之也願<lb/>
往視之檜白帝止其行　辛卯以尹焞為徽猷閣待制<lb/>
提舉萬壽觀兼侍講焞固辭不拜　癸巳建皇太后宫<lb/>
<pb n="KR2b0040_WYG_113-19a"/>
丙申金右副元帥烏珠始以割地詔下宿州　戊戌賜<lb/>
王倫同進士出身端明殿學士僉書樞宻院事既又以<lb/>
倫為東京留守兼權開封尹郭仲荀為副留守　己亥<lb/>
帝諭輔臣曰河南新復宜命守臣專撫遺民勸農桑各<lb/>
因其地以食因其人以守不可移東南之財力虚内以<lb/>
事外帝雖聽秦檜和而實疑金詐未嘗弛備也　吳玠<lb/>
與金人對壘且十年常苦逺餉勞民屢汰冗員節浮費<lb/>
益治屯田嵗收至十萬斛和議之成帝以玠功髙授開<lb/>
<pb n="KR2b0040_WYG_113-19b"/>
府儀同三司四川宣撫使遣内侍奉手札以賜至則玠<lb/>
病甚扶掖聽命　辛丑贈内侍省副都知藍安石保寜<lb/>
軍節度使特賜謚宦者有諡始此　李世輔至夏夏國<lb/>
主問其故世輔泣具言父母妻子之亡切齒疾首恨不<lb/>
即死願得二十萬人生擒薩爾罕取陕西五路歸扵夏<lb/>
世輔亦得報不共戴天之讐夏國主曰爾能立功則不<lb/>
靳借兵時有酋豪號青面夜义者乆為夏國患乃令世<lb/>
輔圗之世輔以三千騎晝夜疾馳奄至其帳擒之而還<lb/>
<pb n="KR2b0040_WYG_113-20a"/>
夏國主大悦即出二十萬騎以文臣王樞武臣<graphic n="KR1529" url="https://raw.githubusercontent.com/kanripo/KR-Gaiji/master/images/KR1529.png" mimeType="image/png"/>吪為<lb/>
陜西招撫使世輔為鄜延岐雍等路經畧安撫使<lb/>
二月癸丑以周聿為陕西宣諭使方庭實為三京宣諭<lb/>
使庭實至西京先朝陵寝自永昌而下皆遇發掘而泰<lb/>
陵至暴露庭實解衣復之歸以白帝秦檜怒之劾其奉<lb/>
使無状出為福建提刑　己未秦檜上徽宗陵名曰永<lb/>
固主管台州崇道觀王銓言後周叱奴皇后陵實以為<lb/>
名當避檜大怒　壬戍以李綱為湖南安撫大使兼知<lb/>
<pb n="KR2b0040_WYG_113-20b"/>
潭州張浚為福建安撫大使兼知福州綱具奏力辭遂<lb/>
允其請　御史中丞勾龍如淵與起居郎施庭臣因私<lb/>
忿交奏其惡如淵為庭臣指斥帝謂宰執曰如淵身任<lb/>
臺綱自合早論至一月後因忿方奏此告訐也告訐之<lb/>
風出扵末世三代所未聞以朕觀之庭臣之罪小如淵<lb/>
之罪大乃命秦檜先召庭臣詰問癸亥檜奏陛下若欲<lb/>
存國體先黜庭臣仍改除如淵俟其乞出然後補外帝<lb/>
欲眀其事乃詔庭臣語言徑率責嶺南監當如淵失風<lb/>
<pb n="KR2b0040_WYG_113-21a"/>
憲之體罷與外任檜擬除如淵知建康府帝曰此人用<lb/>
心不正乃已　壬申命修徽宗實録以秦檜兼提舉以<lb/>
禮部侍郎范同為修撰員外郎劉昉為檢討　以醴泉<lb/>
觀使趙鼎知泉州鼎寓居㑹稽秦檜猶忌其偪乃以逺<lb/>
郡處之　癸酉詔盗賊已經招安而復嘯聚者發兵加<lb/>
誅母赦是月日中有黒子月餘乃没丁亥以和州防禦<lb/>
使璩為保大軍節度封崇國公甲午詔璩赴資善堂聴<lb/>
讀禄賜如建國公例　三月丙申王倫至汴見金烏珠交割<lb/>
<pb n="KR2b0040_WYG_113-21b"/>
地界得東西南三京壽春府宿亳曺單州及陕西京西<lb/>
諸州之地烏珠遂自祁州渡河而去移行臺扵大名府<lb/>
　中書言昨修執政拜罷録詳畧失中本末差舛詔史<lb/>
官重行編修秦檜之初免相也帝以御札斥其罪而一時<lb/>
制詔拜罷録具焉檜欲滅其迹故有是請　己亥分河<lb/>
南為三路廢拱州　辛丑以翰林學士樓炤僉書樞宻<lb/>
院事　丁未正偽齊所改州縣名　丙辰金命百官詳<lb/>
定儀制　是春夏人陷府州先是帝召吕頥浩赴闕既<lb/>
<pb n="KR2b0040_WYG_113-22a"/>
至以疾不能見乃聴歸夏四月庚戍朔卒諡忠穆頥浩有<lb/>
膽畧處苖劉之變有功而與李綱趙鼎不協幾扵媢疾<lb/>
議者非之　辛亥命樓炤宣諭陕西諸路　癸丑落趙<lb/>
鼎奉國軍節度使仍知泉州　甲子以孟庾為西京留<lb/>
守路允迪為南京留守　罷權吏部尚書晏敦復和議<lb/>
之初敦復力詆屈己之非秦檜使人訹之曰公若曲從兩<lb/>
地旦夕可至敦復曰吾終不以身計而誤國家况吾薑<lb/>
桂之性到老愈辣請勿復言檜卒不能屈權吏部甫踰<lb/>
<pb n="KR2b0040_WYG_113-22b"/>
月罷知衢州　庚午帝謂秦檜曰陕西諸將既叛復來<lb/>
緩急金人敗盟難以責任朕謂中原尚可從容圗治至<lb/>
如陕西五路勁兵良将所出他時當用腹心之臣可也<lb/>
壬申移壽春府治淮北舊城　癸酉詔新復諸路監司<lb/>
帥臣按劾官吏之殘民者　韓世忠張俊入見　甲戌<lb/>
金百官朝参初用朝服　是月以觀文殿學士汪伯彦<lb/>
知宣州仍趣朝行在初伯彦未第有祁門縣令王本者<lb/>
築館曰英材延之授經秦檜與其兄弟皆從伯彦游伯<lb/>
<pb n="KR2b0040_WYG_113-23a"/>
彦是命亦檜之力也　五月戊子判大宗正事士<graphic n="KR2637" url="https://raw.githubusercontent.com/kanripo/KR-Gaiji/master/images/KR2637.png" mimeType="image/png"/>兵<lb/>
部侍郎張燾朝謁永安諸陵前二日士<graphic n="KR2637" url="https://raw.githubusercontent.com/kanripo/KR-Gaiji/master/images/KR2637.png" mimeType="image/png"/>等至河南民<lb/>
夾道懽迎皆言乆隔王化不圗今日復得為宋民有感<lb/>
泣者陵下石澗水自興兵以來乆涸二使到水即日大<lb/>
至父老驚歎以為中興之祥　甲午以都官員外郎丁<lb/>
則知道州秘書省正字汪應辰通判建州樞宻院編修<lb/>
官趙雍通判瀘州皆以論事忤秦檜故出之　五月庚<lb/>
寅奉迎東京欽先孝思殿累朝御容赴臨安　辛卯復<lb/>
<pb n="KR2b0040_WYG_113-23b"/>
命江南守臣二年為任　丙午李世輔自夏來歸初世<lb/>
輔至延安總管趙惟清大呼曰鄜延今復歸朝已有赦<lb/>
書世輔取赦文觀之因與官屬列拜大哭乃以舊部八<lb/>
百餘騎往見王樞<graphic n="KR1529" url="https://raw.githubusercontent.com/kanripo/KR-Gaiji/master/images/KR1529.png" mimeType="image/png"/>吪諭之曰世輔已得延安府見講<lb/>
和赦書招撫可以本部軍歸國<graphic n="KR1529" url="https://raw.githubusercontent.com/kanripo/KR-Gaiji/master/images/KR1529.png" mimeType="image/png"/>吪不從曰初經畧乞<lb/>
兵來取陕西今既到此乃令我歸耶世輔知勢不可乃<lb/>
出刀斫<graphic n="KR1529" url="https://raw.githubusercontent.com/kanripo/KR-Gaiji/master/images/KR1529.png" mimeType="image/png"/>吪不及擒王樞縛之夏人以鐡鷂子軍來世<lb/>
輔以所部拒之馳揮雙刀所向披靡夏兵大潰殺死蹂<lb/>
<pb n="KR2b0040_WYG_113-24a"/>
踐無慮萬人獲馬四萬匹世輔揭榜招兵每得一人予<lb/>
馬一匹旬日間得驍勇少壮者萬人乃擒害其父母弟<lb/>
姪者斬扵東市行至鄜州有馬步軍四萬餘吳玠遣張<lb/>
振撫諭之曰兩國見議和好不可生事世輔遂見玠扵<lb/>
河池玠遣見樓炤扵長安玠承制以為䕶國軍承宣使<lb/>
樞宻行府前軍都統制送之朝世輔乃率部下二千南<lb/>
來帝撫勞再三賜名顯忠　六月己酉朔金主初御冠<lb/>
服　庚戌皇后邢氏崩扵五國城　辛亥夏國主乾順<lb/>
<pb n="KR2b0040_WYG_113-24b"/>
卒年五十七偽諡聖文皇帝廟號崇宗墓曰顯陵子仁<lb/>
孝立改元大慶　辛酉出吏部侍郎謝祖信知潭州祖<lb/>
信既力論趙鼎落節扵是章氏諸孫咸集闕下再謀理<lb/>
訴并及史事帝偶知之謂執政曰聞章惇家有人欲陳<lb/>
訴以趙鼎去便謂事有更變此事乃出朕意鼎何預聞<lb/>
有從官為之主議者執政奏謝祖信章氏之壻也遂命<lb/>
出守祖信聞之大駭歸家詬其妻凡數日曰爾家累我<lb/>
欝欝而死　壬戌以新復州縣官吏懷不自安降詔開<lb/>
<pb n="KR2b0040_WYG_113-25a"/>
諭　己巳四川宣撫使吳玠卒諡武安玠少沈毅有志<lb/>
節善讀史凡往事可師者録置座右積乆墻牗皆格言<lb/>
也用兵本孫吳務逺畧不求近小利故能保必勝御下<lb/>
嚴而有恩虗心詢受雖身為大将卒伍最下者得以情<lb/>
達故士樂為之死選用将佐視勞能為髙下先後不以<lb/>
親故權貴撓之自富平之敗金人專意圗蜀㣲玠身當<lb/>
其衝無蜀乆矣故西人思之立祠以祀　士<graphic n="KR2637" url="https://raw.githubusercontent.com/kanripo/KR-Gaiji/master/images/KR2637.png" mimeType="image/png"/>張燾謁西<lb/>
京諸陵披厯榛莽隨宜葺治禮畢而還張燾奏言金人<lb/>
<pb n="KR2b0040_WYG_113-25b"/>
之禍上及山陵雖殄滅之未足以雪此耻復此讐也必<lb/>
不可恃和盟而忘復讐之大事帝問諸陵寝何如燾不<lb/>
對惟言萬世不可忘此敵帝黯然秦檜忌之尋出燾知<lb/>
成都府　癸酉澧州軍事推官韓紃以上書論講和非<lb/>
計除名送循州編管　乙亥以孟庾兼東京留守王倫<lb/>
自東京赴金議事　樓炤承制以楊政為熈河經畧使<lb/>
吳璘為秦鳯經畧使仍並聴四川宣撫使節制郭浩為<lb/>
鄜延經畧使同節制陕西軍馬　秋七月金富勒呼自<lb/>
<pb n="KR2b0040_WYG_113-26a"/>
以為太宗長子䟦扈尤甚額爾衮復附之達蘭方持兵<lb/>
柄遂相與謀反金主嘗問翰林學士韓昉曰周成王何如<lb/>
主對曰古之賢君金主曰成王雖賢亦周公輔佐之力<lb/>
後世疑周公殺其兄以朕觀之為社稷大計亦不當非<lb/>
也其意葢在富勒呼㑹有郎君烏蘇者坐謀反下獄事<lb/>
連富勒呼等時金主方與右丞相烏舍謀誅諸父因朝<lb/>
伏兵扵内富勒呼等入見擒之辛巳富勒呼及額爾衮<lb/>
滕王宗英虞王宗偉皆伏誅悉夷其族以達蘭握兵在<lb/>
<pb n="KR2b0040_WYG_113-26b"/>
外難遽誅之乃除為燕京行臺左丞相以杜充為行臺<lb/>
右丞相　甲申以文臣為新復諸縣令　金人厚有所<lb/>
邀議乆不决将再遣使權刑部侍郎陳槖上言金毎挾<lb/>
講和以售其姦謀論者因其廢劉豫又還河南地遂謂<lb/>
其有意扵和臣以為不然且金之立豫葢欲自為捍蔽<lb/>
使之南窺豫每犯順卒皆敗北金知不足恃從而廢之<lb/>
豈為我哉河南之地欲付之他人則必以豫為戒故捐<lb/>
以歸我往嵗金書常以嵗帑多寡聴我所裁曽未淹嵗<lb/>
<pb n="KR2b0040_WYG_113-27a"/>
反覆如此且割地通和則彼此各守封疆可也而同州<lb/>
之橋至今存焉葢金非可以義交而信結恐其假和好<lb/>
之説騁謬悠之辭包藏禍心變出不測願深鑒前轍嚴<lb/>
戰守之備使人人激厲常若㓂至茍彼通和則吾之振<lb/>
飭武備不害為立國之常如其不然决意恢復之圗勿<lb/>
循私曲之説天意允協人心響應一舉以成大勲則梓<lb/>
宫太后可還祖宗疆土可復矣秦檜憾之槖因力請去　先<lb/>
是金烏珠言扵其主曰達蘭富勒呼主割河南予宋必<lb/>
<pb n="KR2b0040_WYG_113-27b"/>
有隂謀今宋使在汴勿令踰境倫聞之即遣介具言扵<lb/>
朝乞早為之備而秦檜但奏趣倫過界将使指北行丁<lb/>
亥至中山㑹達蘭謀反事覺金人執之　甲午金咸州<lb/>
詳穏沂王暈坐與富勒呼謀反伏誅　乙巳以胡世将<lb/>
為四川宣撫副使世将精神敏悟閑習吏治初除宣撫<lb/>
諸将皆賀世将語之曰世将不習騎射不知敵情朝廷所<lb/>
以遣來者襲國家故事以文臣為制将耳軍事一無改<lb/>
吳宣撫之規世将有所未達諸公明以指示或諸公有<lb/>
<pb n="KR2b0040_WYG_113-28a"/>
所未達者亦當奉聞各推誠心共濟國事可也諸将皆<lb/>
拜謝　金行臺左丞相達蘭謂使者曰我開國功臣何<lb/>
罪而與降奴杜充為伍遂復與翼王呼蘭等謀反八月<lb/>
事覺遂命都元帥烏珠往誅之達蘭南走辛亥追殺之<lb/>
扵祁州其黨皆伏誅達蘭臨刑謂烏珠曰我死之後禍<lb/>
必及爾宜早圗之　初鄭億年北去仕逆臣劉豫為尚<lb/>
書右丞資政殿學士億年居中子也秦檜為王仲山<lb/>
之壻而億年之母則仲山親姊檜子熺復娶其弟修年女<lb/>
<pb n="KR2b0040_WYG_113-28b"/>
檜頗佑之河南初復召億年還除雜學士提舉醴泉觀<lb/>
奉朝請至是檜又復其偽授職名李光榻前面折之乃<lb/>
止後數月光罷億年竟復資政殿學士雖士論洶洶而<lb/>
一時給舍臺諫皆檜私黨不復顧逆順之節矣<hi>此事雜採中興</hi>
<hi>紀事本末及閒居録修入</hi>庚午遣蘇符等使金賀正旦　九月戊寅<lb/>
朔金降封太宗諸子　丙戌封士<graphic n="KR2637" url="https://raw.githubusercontent.com/kanripo/KR-Gaiji/master/images/KR2637.png" mimeType="image/png"/>為齊安郡王　甲<lb/>
午名皇太后殿曰慈寕　丙申金主初居新宫　冬十<lb/>
月辛亥王倫見金主扵御子林致使指金主下荅令翰<lb/>
<pb n="KR2b0040_WYG_113-29a"/>
林待制耶律紹文為宣勘官問倫知達蘭罪否倫對不<lb/>
知又問無一言及嵗幣反求割地汝但知有元帥豈知<lb/>
有上國耶倫曰比蕭哲以國書來許歸梓宫太母及河<lb/>
南地天下皆知上國尋海上之盟與民休息使臣奉命<lb/>
通好兩國耳既就館金主復遣紹文諭倫曰卿留雲中<lb/>
已無還期及貸之還曽無以報反間貳我君臣耶乃遣<lb/>
副使藍公佐先歸論嵗貢正朔誓表冊命等事且索河<lb/>
東北士民之在南者而拘倫扵河間以待報命　丙寅知<lb/>
<pb n="KR2b0040_WYG_113-29b"/>
鼎州王彦卒彦性豪縱喜讀韜畧建炎初屡敗大敵威聲<lb/>
振河朔時方撓扵和議遽召之還又奪其兵柄使之治<lb/>
郡士議惜之彦自邵州除鼎州将行疾遽作遂卒荆南<lb/>
舊部曲聞之請扵安撫使薛弼迎彦繪像為位以哭凡<lb/>
三日<hi>考異薛應旂通鑑以王彦卒繋八月而無日按朝野雜記載彦行状是年十月十九日卒乃丙寅也</hi>
<hi>今正之</hi>　戊辰慈寜宫成　甲戍日中有黒子　是月岳<lb/>
飛入見　十一月癸未嗣濮王仲儡卒　己丑追復張<lb/>
所為直龍圗閣特與一子官仍賜其家銀絹百匹兩以<lb/>
<pb n="KR2b0040_WYG_113-30a"/>
岳飛言所忠義乞加褒異故也　十二月甲寅命續編<lb/>
紹興因革禮　甲子李光罷參知政事光初謂可因和為<lb/>
自治之計故署榜不辭及秦檜議撤淮南守偹奪諸将<lb/>
兵權光始極言和不可恃備不可撤檜惡之光復折檜<lb/>
扵帝前曰觀檜之意是欲壅蔽陛下耳目盜㺯政權懷<lb/>
奸誤國不可不察檜大怒光遂求去帝命以資政殿學<lb/>
士出守言者又撃之乃予祠　金烏珠留蘇符等扵東<lb/>
京謀復取河南　是嵗金萬户呼沙呼攻䝉古糧盡而<lb/>
<pb n="KR2b0040_WYG_113-30b"/>
還䝉古追襲之大敗其衆扵流嶺　金簽軍之法自元<lb/>
帥府下諸路帥帥下節鎮鎮下郡郡下縣縣以民户丁<lb/>
多寡之數今備器械軍装以聴㸃集用兵以來皆黏<lb/>
罕之徒專之至是金主始令不得從元帥府須見裏面<lb/>
使臣所持御畫牌劄方許簽發葢疑其下也<lb/>
　<lb/>
　<lb/>
　資治通鑑後編巻一百十三<lb/>
</p>
<p>
</p>
  </div>
</body>
</text>
</TEI>
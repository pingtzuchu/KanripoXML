<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編巻六十一</head> <lb/>
    <p>
<pb n="KR2b0040_WYG_061-1a"/>
欽定四庫全書<lb/>
　資治通鑑後編巻六十一<lb/>
　　　　　　　　　　　刑部尚書徐乾學撰<lb/>
　宋紀六十一<hi>起重光單閼八月盡𤣥黓執徐八月凡一年有一月</hi>
　　仁宗體天法道極功全德神文聖武睿哲明孝皇<lb/>
　　帝<lb/>
皇祐三年八月辛巳特贈給事中孔道輔為工部侍郎<lb/>
時龍圖閣直學士王素入對語及道輔帝思其忠故有<lb/>
<pb n="KR2b0040_WYG_061-1b"/>
是命　癸未知定州韓琦加觀文殿學士再任初明鎬<lb/>
引諸州兵平㤙州獨定兵邀賞賚出怨語㡬欲譟城下<lb/>
𤦺素聞其事以為不治且亂及至即用軍制勒習察其<lb/>
尤無良者捽首斬軍門外士死攻戰則賻賞其家籍其<lb/>
孤兒使繼衣廩威信並行又傚古兵法作方圓銳三陣<lb/>
指授偏将日月訓習之由是定兵精勁冠河朔京師發<lb/>
龍猛卒戍保州在道竊取人衣屨或飯訖不與人直至<lb/>
定琦悉留不遣曰保州極塞嘗有叛者豈可襍以驕兵<lb/>
<pb n="KR2b0040_WYG_061-2a"/>
戍之易素教者數百人以往而所留卒未踰月亦皆就<lb/>
律不敢復犯法嵗大歉為賑之活飢人數百萬詔書褒<lb/>
美隣道視其政以為法由是中山屹然為雄鎮聲動契<lb/>
丹　丙戌遣使安撫京東淮南兩浙荆湖江南饑民<lb/>
辛卯以張堯佐為宣徽南院使判河陽中丞王舉正言<lb/>
此授非當有損聖徳不報　乙未以翰林學士曾公亮<lb/>
為契丹太后生辰使知制誥王洙副之至鞾淀契丹使<lb/>
劉六符來伴宴言耶律防善畫向持禮南朝寫聖容以<lb/>
<pb n="KR2b0040_WYG_061-2b"/>
歸欲持至館中王洙曰此非瞻拜之地也六符言恐未<lb/>
得其真欲遣防再往傳繪洙力拒之　御史中丞王舉<lb/>
正言陛下不納臣盡忠愛君之請必行堯佐濫賞竊位<lb/>
之典乞即黜臣以誡不識忌諱愚直之人不報知諌院<lb/>
包拯陳旭吳奎相繼言堯佐制命復下物議騰沸望檢<lb/>
㑹臣等前後奏劄必賜施行庚子詔自今張堯佐别有<lb/>
遷改檢㑹此劄子進呈執奏仍詔除宣徽使自今不得<lb/>
過二員　乙巳馮道曽孫舜卿上道官誥二十通乞録<lb/>
<pb n="KR2b0040_WYG_061-3a"/>
用帝謂輔臣曰道相四朝而偷生茍禄無可旌之節所<lb/>
上官誥其給還之　是月汴河絕流　九月賜李繼隆<lb/>
神道碑額曰顯功　乙卯武寧節度使兼侍中夏竦卒<lb/>
贈太師中書令賜諡文獻知制誥王洙當草制封還其<lb/>
目曰臣下不當與僖祖同諡遂改曰文正同知禮院司<lb/>
馬光言諡之美者極於文正竦何人乃得此諡判考功<lb/>
劉敞言諡者有司之事也竦姦邪而陛下諡之以正不<lb/>
應法光疏再上敞疏三上詔為更諡曰文荘竦以文學<lb/>
<pb n="KR2b0040_WYG_061-3b"/>
起家有名一時朝廷大典策屢以屬之又多識古文竒<lb/>
字至夜以指畫膚其為郡有治績喜作條教於閭里立<lb/>
保伍之法盜賊不敢發然人苦煩擾治軍尤嚴敢誅殺<lb/>
而疾病死喪拊循甚至嘗有龍騎卒戍邊羣聚剽劫州<lb/>
郡莫能止或宻以告竦竦時在關中俟其至召詰之誅<lb/>
斬殆盡軍中大震其威畧多類此然性貪數商販部中<lb/>
在并州使其僕貿易為所侵盗至杖殺之積家財累鉅<lb/>
萬自奉尤侈畜聲伎甚衆所在隂間僚屬使相猜阻以<lb/>
<pb n="KR2b0040_WYG_061-4a"/>
鈎致其事遇家人亦然　庚申賜國子博士梅堯臣同<lb/>
進士出身仍改太常博士堯臣詢從子工於詩大臣屢<lb/>
薦堯臣宜在館閣召試學士院而有是命　甲子為夏<lb/>
竦成服於苑中竦初以疾求還京師或言於上曰竦求<lb/>
還京師圗大用耳稱疾詐也竦既卒帝臨奠命内侍去<lb/>
竦面幕視之見竦顔色枯悴謂左右曰竦枯悴如此疾<lb/>
豈詐乎　丙子改太子太師王溥諡文獻為文康司空<lb/>
致仕章得象諡文憲為文簡以知制誥王洙言得象諡<lb/>
<pb n="KR2b0040_WYG_061-4b"/>
同周公溥同僖祖故也有欲改溥諡為文忠者天章閣<lb/>
待制兼侍讀張揆曰溥周宰相國亡不能死安得為忠<lb/>
乃諡為文康　丁丑詔邇英閣講讀官當講讀者立侍<lb/>
敷對餘皆賜坐侍於閣中天聖以前講讀官皆坐侍自<lb/>
景祐以來皆立侍至是帝屢面諭以經史義㫖須詳悉<lb/>
詢說因有是詔遂為永制　教坊官王世昌自陳年勞<lb/>
乞監永濟倉門帝曰世昌本亦士人以無行檢遂充此<lb/>
職倉門乃國家糧儲出入之所豈可令此軰主之宜與<lb/>
<pb n="KR2b0040_WYG_061-5a"/>
在京一廟令　冬十月己亥朔詔三司解鹽聽通商候<lb/>
二年較其增損以聞初包拯自陜西還力主范祥所建<lb/>
通商法朝廷既從之已而判磨勘司李徽之又言不便<lb/>
乃下其事三司驛召祥令與徽之及兩制共議而議者<lb/>
皆以祥為是故有是詔<hi>包拯事在元年十月</hi>甲申大理寺言信州<lb/>
民有刧米而傷主者法當死帝謂輔臣曰飢而刦米則<lb/>
可哀盗而傷主則難恕然細民無知終縁於飢耳遂貸<lb/>
之又曰用刑寛則民慢猛則民殘為政者當得寛猛之<lb/>
<pb n="KR2b0040_WYG_061-5b"/>
中使上下無怨則水旱不作矣卿等宜戒之　乙酉新<lb/>
作隆儒殿在邇英閣後　甲午知諌院吳奎言迎送契<lb/>
丹使三番之弊所經道路如被㓂賊自罷寝以來大河<lb/>
之北人人鼓舞裁兩月間輙復紛紛妄有攻奪明聖在<lb/>
上而羣小敢爾若不繩以法是朝廷不可為善治也乞<lb/>
以言者姓名付外施行　乙未翰林學士兼禮部侍郎<lb/>
知制誥李淑落翰林學士淑初以端明侍讀二學士奉<lb/>
朝請尋復入翰林諌官包拯吳奎言淑性姦邪嘗乞侍<lb/>
<pb n="KR2b0040_WYG_061-6a"/>
養其父而不及其母既得侍養又復出仕有謀身之端<lb/>
無事親之實作周三陵詩語涉怨憤非所宜言且陛下<lb/>
事章獻太后母子之際無纎芥隙而淑誌吕夷簡墓有<lb/>
過猜雞晨之語深累上德宜奪禁職以戒懷姦隠慝之<lb/>
臣故有是命　丙申京西轉運使蘇舜元言知許州郭<lb/>
承祐才堪将帥政比龔黄請徙判鄭州帝曰許鄭皆近<lb/>
甸何必徙且承祐庸人而舜元所舉如此使朝廷何所<lb/>
取信皆宜戒勅之　丁酉殿中侍御史裏行唐介責授<lb/>
<pb n="KR2b0040_WYG_061-6b"/>
春州别駕初張堯佐除宣徽節度景靈羣牧四使介與<lb/>
包拯力爭又請王舉正留百官班廷論卒奪堯佐宣徽<lb/>
景靈二使頃之復除宣徽使知河陽或謂補外不足爭<lb/>
介以為宣徽次二府不計内外獨爭之帝諭介除擬初<lb/>
出中書介言當責執政退請全臺上殿不許自請貶亦<lb/>
不報於是劾宰相文彦博專權任私挾邪為黨知益州<lb/>
日作間金竒錦因中人入獻宫掖縁此擢為執政及㤙<lb/>
州平賊幸㑹明鎬成功遂叨宰相昨除張堯佐宣徽節<lb/>
<pb n="KR2b0040_WYG_061-7a"/>
度使臣累論奏面奉徳音謂是中書進擬以此知非陛<lb/>
下本意葢彦博姦謀迎合顯用堯佐隂結貴妃外陷陛<lb/>
下有私後宫之名内實自為謀身之計又言彦博向來<lb/>
求外任諫官吳奎與彦博相為表裏言彦博有才國家<lb/>
倚頼未可罷去臣見彦博自獨專大政凡所除授多非<lb/>
公議㤙賞之出皆有夤縁三司開封諫官法寺兩制三<lb/>
館諸司要職皆出其門更相援引借助聲勢欲威福一<lb/>
出於己使人不敢議其過惡乞罷斥彦博以富弼代之<lb/>
<pb n="KR2b0040_WYG_061-7b"/>
臣與弼亦昧生平非敢私也帝怒却其奏不視且言將<lb/>
加貶竄介徐讀畢曰臣忠義憤激雖鼎鑊不避敢辭貶<lb/>
竄帝於座急召二府示以奏曰介言他事乃可至謂彦<lb/>
博因貴妃得執政此何言也進用冢司豈應得預而乃<lb/>
薦弼時彦博在帝前介面質之曰彦博宜自省即有之<lb/>
不可隱彦博拜謝不已帝怒益甚樞宻副使梁適叱介下<lb/>
殿彦博再拜言臺官言事職也願不加罪不許乃召當制<lb/>
舎人即殿廬草制而責之時帝怒不測羣臣莫敢諌右<lb/>
<pb n="KR2b0040_WYG_061-8a"/>
正言蔡襄獨進言介誠狂直然容受盡言帝王盛德也必<lb/>
望矜貸之翌日己亥中丞王舉正復上疏言責介太重<lb/>
帝亦中悔恐内外驚疑遂𠡠朝堂告諭百官改介英州<lb/>
别駕復取其奏以入遣中使䕶送介至英州且戒必全<lb/>
之無令道死知制誥胡宿言唐介改貶英州此誠天㤙<lb/>
於介無量然臣愚見猶有未安或聞專差中使押至貶<lb/>
所朝㫖有在路不管疎虞之語此之處分頗非泛常竊<lb/>
尋曏前臺諫官貶黜無此體例一旦介若因霜露之病<lb/>
<pb n="KR2b0040_WYG_061-8b"/>
死於道路四海廣逺不可家至户曉將使朝廷負謗於<lb/>
天下其傷不小就使介安全至於貶所然亦不可著為<lb/>
後法伏望追還使人以全朝體殿中侍御史梁蒨亦言<lb/>
陛下愛介故遣中使䕶送之即不幸介以疾死天下後世<lb/>
能無以殺疑乎帝曰誠不思此亟追還中使時朝中士<lb/>
大夫各贈介詩而待制李師中有並遊英俊顔何厚未<lb/>
死姦諛骨已寒之句由是介直聲聞天下稱真御史者<lb/>
必曰唐子方云　庚子禮部尚書平章事文彦博罷為<lb/>
<pb n="KR2b0040_WYG_061-9a"/>
吏部尚書觀文殿大學士知許州<hi>考異李燾曰或言張堯佐彦博父客也彦</hi>
<hi>博知益州貴妃有力焉因風彦博織燈籠錦以進貴妃服之帝驚顧曰何從得此妃正色曰文彦博所織也彦</hi>
<hi>博與妾父有舊然妾鳥能使之特以陛下故耳帝悅自是意屬彦博及為參知政事明鎬討王則未克帝甚憂</hi>
<hi>之語妃曰大臣無一人為國了事者日日上殿何益妃宻令人語彦博翌日彦博入對乞身往破賊帝大喜彦</hi>
<hi>博至㤙州十數日賊果平即軍中拜相議者謂彦博因鎬以成功其得相由妃力也介既用是深詆彦博雖坐</hi>
<hi>逺貶彦博亦出然事之有無卒莫得而辨云按長編所言皆採碧雲騢之說恐未確今不取邵氏見聞録云仁</hi>
<hi>宗嘗幸貴妃閤見定州紅甆器怪問曰安得此妃以王拱辰所獻為對帝怒曰戒汝勿通臣寮饋遺不聽何也</hi>
<hi>因擊碎之妃媿謝良乆乃已妃又嘗侍上元宴於端門服所謂燈籠錦者帝亦怪問妃曰文彦博以陛下眷妾</hi>
<pb n="KR2b0040_WYG_061-9b"/>
<hi>故有此獻上不樂其後唐介彈彦博介雖以對上失禮逺謫彦博亦出守上葢兩罷之也或云燈籠錦乃彦博</hi>
<hi>夫人遺妃彦博不知也介章及梅堯臣書竄詩過矣</hi>以龎籍同中書門下平章事<lb/>
高若訥以本官充樞宻使　辛丑以樞宻副使給事中<lb/>
梁適參知政事翰林學士承㫖知制誥王堯臣為樞宻<lb/>
副使　起居舎人知諌院吳奎出知宻州包拯奏乞留<lb/>
奎且言唐介因彈大臣并以中奎誣惑天聽帝曰介昨<lb/>
言奎拯皆隂結文彦博今觀此奏則非誣也　乙巳帝<lb/>
謂龎籍曰諌官御史必用忠厚淳直通世務明治體者<lb/>
<pb n="KR2b0040_WYG_061-10a"/>
以革浮薄之弊籍既承聖諭自是中書奉詔舉臺官必<lb/>
以上語載勅中　史館檢討司馬光以時政記及起居<lb/>
注並不載元昊叛命契丹遣使事㑹龎籍監脩國史光<lb/>
請即樞宻追尋本末自至史館議之脩撰孫抃謂國惡<lb/>
不可書其事遂寝　十一月辛亥詔漳泉州興化軍自<lb/>
偽命以來計丁出米甚重或貧不能輸朕甚閔之自今<lb/>
泉州興化軍舊納七斗五升者主户與減二斗五升客<lb/>
户減四斗五升漳州納八斗八升八合者主户減三斗<lb/>
<pb n="KR2b0040_WYG_061-10b"/>
八升八合客户減五斗八升八合為定制初龎籍為福<lb/>
建轉運使請罷漳泉興化軍丁米有司持不可於是籍<lb/>
為宰相遂行之　乙亥帝謂輔臣曰江淮連年荒歉如<lb/>
聞發運司惟務誅剥以敷額為能雖名和糴實抑配耳<lb/>
其減今年上供米百萬石因詔免災傷人户所輸鹽米<lb/>
　先是河北饑三司益增江淮米以餉河北及江淮饑<lb/>
有司責米數如常嵗度支副使梅摯奏減之　十二月<lb/>
庚辰翰林天文院新作渾儀成御撰渾儀總要十巻論<lb/>
<pb n="KR2b0040_WYG_061-11a"/>
前代得失已而留中不出　戊子中書言諸房人吏稽<lb/>
違案牒者自來量行罰典終未革心欲籍其名氏以輕<lb/>
重為差其罰數多及情重者取㫖黜逐從之　戊戌以<lb/>
資政殿學士吳育知陜州始命育翰林侍讀學士育辭<lb/>
以疾固請便郡帝謂近臣曰育剛正可用但疾惡太過<lb/>
耳宜聽其便因遣中使賜以禁中良藥不半嵗又徙汝<lb/>
州　先是包拯請除范祥權本路轉運副使令擘畫鹽<lb/>
法利害計置沿邊斛㪷事歸一局易為辦集而三司使<lb/>
<pb n="KR2b0040_WYG_061-11b"/>
田况亦請乆任祥使專其事己亥以祥為陜西轉運副<lb/>
使仍賜金紫服以寵之　庚子詔文武官年七十以上<lb/>
未致仕者更不考課遷官其有功於國有惠於民當加<lb/>
賞者勿拘　以益州鄉貢進士房庶為試校書郎庶成<lb/>
都人宋祁嘗上其所著樂書補亡二卷田况自蜀還亦<lb/>
言其知音既召赴闕庶自言嘗得古本漢志云度起於<lb/>
黄鍾之長以子榖秬黍中者一黍之起積一千二百黍<lb/>
之廣度之九十分黄鍾之長一為一分今文脫之起積<lb/>
<pb n="KR2b0040_WYG_061-12a"/>
一千二百黍八字故自前世以來累黍為尺以制律是<lb/>
律生於尺尺非起於黄鍾也且漢志一為一分者葢九<lb/>
十分之一後儒誤以一黍為一分其法非是當以秬黍<lb/>
中者一千二百實管中黍盡得九十分為黄鍾之長九<lb/>
寸加一以為尺則律定矣直祕閣范鎮是之乃言曰李<lb/>
照以縱黍累尺管空徑三分容黍千七百三十胡瑗以<lb/>
横黍累尺管容黍一千二百而空徑三分四釐六毫是<lb/>
皆以尺生律不合古法今庶所言實千二百黍於管以<lb/>
<pb n="KR2b0040_WYG_061-12b"/>
為黄鍾之長就取三分以為空徑則無容受不合之差<lb/>
校前三說為是請如其法試造尺律更以古器參考當<lb/>
得其真乃詔王洙與鎮同於脩制所依庶說造律尺籥<lb/>
上之帝召輔臣同觀又令庶自陳其法因問律吕旋相<lb/>
為宫事令撰圗以進是時胡瑗等制樂已有定議特推<lb/>
㤙而遣之鎮為論於執政曰今律之與尺所以不得其<lb/>
真由累黍為之也累黍為之者史之脫文也古人豈以<lb/>
難曉不合之法書之於史以為後世惑乎易曉而必合<lb/>
<pb n="KR2b0040_WYG_061-13a"/>
者房庶之法是矣今庶自言其法依古以律而起尺其<lb/>
長與空徑與容受與一千二百黍之數無不合之差誠<lb/>
如庶言此至真之法也執政不聽<lb/>
四年春正月辛亥徙英州别駕唐介為全州團練副使<lb/>
監郴州酒稅　王堯臣王守忠陳旭等校慶厯皇祐總<lb/>
四年天下財賦出入凡金幣絲纊薪芻之類皆在其數<lb/>
參相耗登皇祐元年入一億二千六百二十五萬有竒<lb/>
而所出亡餘為書七巻丙辰上之詔送三司取一嵗中<lb/>
<pb n="KR2b0040_WYG_061-13b"/>
數以為定式　庚申乾寧軍獻古鐘詔送詳定大樂所<lb/>
　丙寅聽吉州司理參軍祝紳持兄服紳幼亡父母養<lb/>
於兄嫂已嘗為嫂服至是又請解官持兄喪帝曰近世<lb/>
盖有匿父母喪而干進者今紳雖所服非禮然不忘鞠<lb/>
養之㤙亦可勸也可聽之仍候服闋日與幕職官知縣<lb/>
　詔昨為唐介顯涉結附合行降黜亦慮言路或梗尋<lb/>
與叙遷尚恐言事之臣有所顧忌御史臺諌院其務盡<lb/>
梗直以箴闕失　壬申樞宻直學士工部侍郎知福州<lb/>
<pb n="KR2b0040_WYG_061-14a"/>
劉夔請解官歸武夷山為道士不許尋命知建州䕫建<lb/>
州人也遂以户部侍郎致仕　二月戊寅帝謂輔臣曰<lb/>
東南嵗比不登民力匱乏嘗詔蠲嵗漕百萬石今發運<lb/>
使施昌言許元乃欲分往兩浙江南調發軍儲是必謀<lb/>
誅剥疲民求羨餘以希進耳冝約束之因詔昌言等遵<lb/>
前詔毋得輙有科率　庚辰以兵部郎中傅求為户部<lb/>
副使慶厯末求自梓州路轉運使移陜西時關中用當<lb/>
十鐵錢盗鑄不可勝計公私患之求獻策請變錢法至<lb/>
<pb n="KR2b0040_WYG_061-14b"/>
境問民所乏貸以種糧錢令麥熟納償而薄取其息民<lb/>
大悅求亟檄州縣凡散二百八十萬緡大錢息盡乃以<lb/>
聞已而朝廷變法遂下令以小鐵錢三折大鐵錢一民<lb/>
出不意破産失業自經死者甚衆而盗鑄亦以衰止所<lb/>
貸得麥四十萬斛商人入粟於邊而受錢於中都嵗五<lb/>
百萬緡時河北奏乞錢朝廷未有以給求言本道倉廩<lb/>
實請以所當受錢畀之帝嗟賞自康定用兵陜華以西<lb/>
移輸稅於邊民力大困求令輸本郡而轉錢以供邊糴<lb/>
<pb n="KR2b0040_WYG_061-15a"/>
民受其惠而兵食亦足王堯臣詳定課績上其事實賜<lb/>
詔褒之尋召入權糾察在京刑獄於是擢副三司<hi>考異李燾</hi>
<hi>曰𫝊求傳云求獻䇿請變法既悉貸民大鐵錢遂下令以一拆三民多破産失業而盗鑄亦止按變法在慶厯</hi>
<hi>八年六月乃用三司議或因求獻策亦不可知若謂求遂下令以一折三則是求自擅作法㒺民初非朝廷變</hi>
<hi>法也朝廷變法適與求貸民大鐵錢相先後葢求悉貸民大鐵錢大錢雖折小錢而小錢十可改鑄大錢五且</hi>
<hi>有餘即鄭戩所云盗鑄獲利十之六也求前貸民大錢今但取小錢又以小錢二折當十大錢一其名似優貸</hi>
<hi>者其實隂奪盗鑄之利也求傳載此事殊不了了今畧刪潤使易曉</hi>　癸未命御史中丞<lb/>
王舉正與三司同詳定冗費　三月丁未以知諌院包<lb/>
<pb n="KR2b0040_WYG_061-15b"/>
拯為龍圗閣學士河北都轉運使居數月徙為高陽關<lb/>
路安撫使因籍一路吏民積嵗所負公錢十餘萬悉除<lb/>
之　丙辰蠲江南東西路民所貸種糧初帝謂輔臣曰<lb/>
頃江南嵗飢貸種糧數十萬斛且屢經倚閣而轉運司<lb/>
督索不已如聞民貧不能盡償非遣使安撫逺方無由<lb/>
上逹其蠲之　壬戌出内藏庫絹十萬下三司以助軍<lb/>
費　丙寅河北東陜西都部署司言郭諮所進獨轅衝<lb/>
陣無敵流星弩可以備軍之用詔弓弩院如様製之尋<lb/>
<pb n="KR2b0040_WYG_061-16a"/>
以諮為鄜延路鈐轄給所製弩五百募土兵教之既成<lb/>
經略使夏安期言其便詔置獨轅弩軍　以全州團練<lb/>
使監郴州稅唐介為祕書丞　辛未詔雜買務自今凡<lb/>
宫禁所市物皆給實直其非所闕者勿得市初帝謂輔<lb/>
臣曰國朝鑒唐世宫市之患特置此務以京朝官内務<lb/>
參主之且防擾人近嵗物非所急者一切收市其擾人<lb/>
亦甚矣故降是詔　夏四月戊寅禁内宿臣寮衆㑹<lb/>
先是内出欹器一陳於邇英閣御坐前諭丁度等曰朕<lb/>
<pb n="KR2b0040_WYG_061-16b"/>
思古欹器之法試令宫人製之以示卿等命以水注之<lb/>
中則正滿則覆虚則欹率如家語荀卿淮南之說其制<lb/>
度精好度等列侍觀之帝曰日中則昃月盈則虧朕欲<lb/>
以中正臨天下當與列辟共守此道度拜曰臣等亦願<lb/>
無傾滿以事陛下因言太宗嘗作此器真宗亦嘗著論<lb/>
庚辰帝製後述以賜度等　丙戌契丹國母遣順義節<lb/>
度使蕭昌等契丹主遣彰國節度使蕭昱等來賀乾元<lb/>
節其國書始去國號而稱南北朝且言書稱大宋大契<lb/>
<pb n="KR2b0040_WYG_061-17a"/>
丹非兄弟之義帝召二府議之參知政事梁適曰宋之<lb/>
為宋受之於天不可改契丹亦其國名自古豈有無名<lb/>
之國又下兩制臺諫官議皆以講和以來國書有定式<lb/>
不可輙許乃詔學士院答契丹書仍舊稱大宋大契丹<lb/>
其後契丹復有書亦稱契丹如故初知制誥韓綜為館<lb/>
伴北使欲復書如其國但稱南北朝綜謂曰自古未有<lb/>
建國而無號者北使慚遂不復言其後北使來朝廷擇<lb/>
館伴者時綜已卒帝曰孰有如韓綜者乎　初儂智高<lb/>
<pb n="KR2b0040_WYG_061-17b"/>
貢方物求内屬朝廷拒之後復貢金函書以請知邕州<lb/>
陳珙上聞不報智高既不得請又與交阯為仇且擅廣<lb/>
源山澤之利遂招納亡命數出敝衣易榖食紿言峒中<lb/>
飢部落離散邕州信其微弱不設備乃與廣州進士黄<lb/>
瑋黄師宓及其黨儂建侯儂志忠等日夜謀入㓂一夕<lb/>
焚其巢穴紿其衆曰平生積聚今為天火所焚無以為<lb/>
生計窮矣當拔邕州據廣州以自王否則必死是日率<lb/>
衆五千㳂鬱江東下攻破横山寨寨主張日新邕州都<lb/>
<pb n="KR2b0040_WYG_061-18a"/>
廵檢高士安欽横州同廵檢吳香死之　五月乙巳朔<lb/>
儂智高破邕州執知州陳珙通判王乾祐廣西都監張<lb/>
立初賊圍城珙令乾祐守來逺門權都監李肅守大安<lb/>
門指使武吉守朝天門張立自賔州來援既入珙犒軍<lb/>
城上酒行而城破珙立乾祐及節度推官陳輔堯觀察<lb/>
推官唐鑑司户參軍孔宗旦皆被執兵死者千餘人智<lb/>
高閱軍資庫得所上金函怒謂珙曰我請内屬求一官<lb/>
以統攝諸部汝不以聞何也珙對嘗奏不報索奏草不<lb/>
<pb n="KR2b0040_WYG_061-18b"/>
獲遂扶珙出珙病目不能視惶恐呼萬嵗求自效不聽<lb/>
并立乾祐輔堯鑑宗旦害之立臨刑大罵不為屈逾月<lb/>
得其尸如生而李肅武吉武縁令梅微之支使蘇從與<lb/>
賊黄師宓有舊獲免當智高未反時邕州有白氣出庭<lb/>
中江水溢宗旦以為兵象度智高必反以書告珙珙不<lb/>
聽宗旦言不已珙怒詆之曰司户狂耶及智高破横山<lb/>
寨宗旦即載其親詣桂州曰吾有官守不得去無為俱<lb/>
死也既而賊執宗旦欲任以事宗旦叱賊且大罵遂被<lb/>
<pb n="KR2b0040_WYG_061-19a"/>
害宗旦魯人始官京東與李道徐程尚同等四人為監<lb/>
司耳目號為四<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>人多惡之然其立節乃如此<hi>楊安國𫝊四<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>
<hi>作四瞪已見慶厯七年今兩存之</hi>智高既得邕州即偽建大南國僭號<lb/>
仁惠皇帝改年啓厯赦境内師宓以下皆稱中國官名<lb/>
<hi>考異㑹要云改年端懿今從正史孔宗旦傳云及智髙破横州即載其親桂州按五月一日邕州破宗旦被殺</hi>
<hi>後八日乃破横州傳誤也當作横山寨傳葢因曽鞏書亦稱横山寨不云横州不知何以如此誤今改之</hi>
丙午以太常丞致仕導江代淵為祠部員外郎淵性簡<lb/>
潔事親以孝聞嘗舉進士甲科得清水主簿歎曰禄不<lb/>
<pb n="KR2b0040_WYG_061-19b"/>
及親何以為即還家教授坐席常滿王拱辰安撫兩川<lb/>
遺書欲起之託疾不往見楊日嚴知益州又薦之遂以<lb/>
太子中允致仕謝絶諸生著周易㫖要老佛雜說數十<lb/>
篇於是翰林學士田况上其書詔優加兩官淵晚年日<lb/>
菜食巾褐山水間自號虚一子長吏嵗時致問澹然與<lb/>
對略不及私　庚戌詔國子監直講自今選通經有行<lb/>
實年四十已上者為之時侍御史梁蒨言近日薦楊忱<lb/>
為學官而忱年少輕肆不可用故降是詔忱偕之子也<lb/>
<pb n="KR2b0040_WYG_061-20a"/>
　癸丑儂智高入横州丙辰入費州庚申入龔州辛酉<lb/>
入藤州又入梧州封州知封州曹覲死之時嶺南州縣<lb/>
無備守将多棄城走智髙行至封州州人未嘗知兵士<lb/>
卒才百人不任鬬又無城隍以守或勸覲避賊覲正色<lb/>
叱之曰吾守臣也有死而已敢言避賊者斬麾都監陳<lb/>
曄引兵迎擊賊封川令率鄉丁弓手繼進賊衆數百倍<lb/>
曄兵敗走鄉丁亦潰覲率從卒决戰不勝被執賊戒勿<lb/>
殺捽使拜且誘之曰從我得美官付汝兵柄以女妻汝<lb/>
<pb n="KR2b0040_WYG_061-20b"/>
覲不肯拜且詈曰人臣惟北面拜天子我豈從爾茍生<lb/>
耶幸速殺我賊猶惜不殺徙置舟中覲不食者兩日探<lb/>
懷中印章授其從卒曰我且死若求間道以此上官賊<lb/>
知其無降意害之至死罵賊聲不絕投其尸於江時年<lb/>
三十五　壬戌儂智高入康州知州趙師旦監押馬貴<lb/>
死之師旦稹從子也賊既破邕州順流東下師旦使人<lb/>
覘賊還報曰諸州守皆棄城走矣師旦叱曰汝亦欲吾<lb/>
走耶乃大索得諜者三人斬以狥而賊已薄城下師旦<lb/>
<pb n="KR2b0040_WYG_061-21a"/>
止有兵三百開門迎戰殺數十人㑹暮賊稍却師旦語<lb/>
其妻取州印佩之使負其子以匿曰明日賊必大至吾<lb/>
知不敵然不可以去爾留死無益也遂與貴部士卒固<lb/>
守州城召貴食貴不能食師旦獨飽如平時至夜貴卧<lb/>
不安席師旦即卧内大鼾遲明賊攻城愈急左右請少避<lb/>
師旦曰戰死與戮死何如衆皆曰願為國家死至城破<lb/>
無一人逃者矢盡與貴俱還據堂而坐智髙麾兵鼓譟<lb/>
爭入脅師旦師旦大罵曰餓獠朝廷負若何事乃敢反<lb/>
<pb n="KR2b0040_WYG_061-21b"/>
耶天子發一校兵汝無遺類矣智高怒并貴害之癸亥<lb/>
入端州知州丁寳臣棄城走<hi>考異歐陽修王安石作寳臣墓碑皆稱寳臣嘗出戰</hi>
<hi>有所斬捕卒不勝乃去葢飾說也今不取</hi>甲子知潁州資政殿學士户部侍<lb/>
郎范仲淹行至徐州而卒仲淹少有大節其於富貴貧<lb/>
賤毁譽歡戚不一動其心而慨然有志於天下嘗自誦<lb/>
曰士當先天下之憂而憂後天下之樂而樂也毎感激<lb/>
論天下事奮不顧身一時士大夫矯厲尚風節自仲淹<lb/>
倡之性至孝以母在時方貧其後雖貴非賔客不重肉<lb/>
<pb n="KR2b0040_WYG_061-22a"/>
妻子衣食僅能自充而好施予置義荘里中以贍族人<lb/>
汎愛樂義士多出其門下雖里巷之人皆能道其名字<lb/>
守杭之日子弟知其有退志乗間請治第洛陽樹園圃<lb/>
以為逸老之地仲淹曰人茍有道義之樂形骸可外况<lb/>
居室乎吾今年踰六十生且無㡬乃謀治第樹園圃顧<lb/>
何待而居乎吾之所患在位高而艱退不患退而無居<lb/>
也且西都士大夫園林相望為主人者莫得常遊而誰<lb/>
獨障吾遊者豈必有諸己而後為樂邪<hi>語見名臣言行録</hi>及卒<lb/>
<pb n="KR2b0040_WYG_061-22b"/>
四方聞者皆為歎息帝嗟悼乆之贈兵部尚書諡文正<lb/>
又遣使就問其家既葬帝親書其碑曰褒賢之碑仲淹<lb/>
為政主忠厚所至有㤙邠慶二州之民與屬羌皆畫像<lb/>
立生祠事之其卒也羌酋數百人哭之如父齋三日而<lb/>
去　丙寅儂智高圍廣州前二日有告急者知州仲簡<lb/>
以為妄囚之下令曰有言賊至者斬以故民不為備及<lb/>
賊至始令民入城民爭以金貝遺閽者求先入踐死者<lb/>
甚衆餘皆附賊賊勢益張　丁卯詔制置發運使司六<lb/>
<pb n="KR2b0040_WYG_061-23a"/>
路轉運司仍舊以公牒往來先是許元欲廣收羨餘以<lb/>
媚三司憚諸路不從請以六路轉運司自隸皆令具状<lb/>
印發運司唐詢既自江西徙福建轉運使相繼論列於<lb/>
朝卒罷之　命知韶州<hi>考異宋史作知桂林</hi>陳曙領兵討儂智高<lb/>
朝廷初聞智髙反詔進奏院不得輒報知制誥吕溱言<lb/>
邊防警急一方有盗賊宜令諸路聞之共得為備今欲<lb/>
人不知此何意也　六月乙亥起復前衛尉卿余靖為<lb/>
祕書監知潭州前屯田員外郎直史舘楊畋為廣南西<lb/>
<pb n="KR2b0040_WYG_061-23b"/>
路體量安撫提舉經制賊盗靖及畋各居父喪先是靖<lb/>
與知韶州者結輯農兵完葺堡障共為守禦計朝廷聞<lb/>
而嘉之又以畋素習蠻事故有是命既即喪次命靖尋<lb/>
改為廣南西路安撫使知桂州畋被召至都門外辭以<lb/>
喪服不敢見帝賜以御服御巾入對便殿即日加起居<lb/>
舎人同知諫院而遣之　甲申徙知廣州仲簡知荆南<lb/>
朝廷但以簡能守城故有是命不知廣人怨之深也<lb/>
詔諸州軍里正押司録事已代而令輸錢免役者以違<lb/>
<pb n="KR2b0040_WYG_061-24a"/>
制論先是王逵為荆南路轉運使率民輸錢免役得緡<lb/>
錢三十萬進為羨餘朝廷既降詔奨諭由是諸路盡為<lb/>
掊克欲以市㤙至破産不能償所負朝廷知其弊故條<lb/>
約之　丁亥以太子太師致仕王德用為河陽三城節<lb/>
度使同平章事判鄭州時将相王姓者數人而閭閻婦<lb/>
女小兒皆號德用為黒王相公德用雖致仕乾元節上<lb/>
夀預班廷中契丹使語譯者曰黒王相公乃復起耶帝<lb/>
聞之遂更付以方鎮　以彰化節度使知延州狄青為<lb/>
<pb n="KR2b0040_WYG_061-24b"/>
樞宻副使御史中丞王舉正言青出兵伍為執政本朝<lb/>
所無恐四方輕朝廷左司諫賈黯言國初武臣宿將扶<lb/>
建大業平定列國有忠勲者不可勝數然未有起卒伍<lb/>
登帷幄者今其不可有五四夷聞之有輕中國心一也<lb/>
小人無知聞風傾動翕然嚮之撼揺人心二也朝廷大<lb/>
臣將耻與為伍三也不守祖宗之成規而自比五季衰<lb/>
亂之政四也青雖才勇未聞有破敵功失駕御之術乖<lb/>
勸賞之法五也御史韓贄亦以為言皆不聽青面湼猶<lb/>
<pb n="KR2b0040_WYG_061-25a"/>
存帝嘗勅青傅藥除字青指其面曰陛下擢臣以功不<lb/>
問門第閥閱臣所以有今日由湼耳願留此以勸軍中<lb/>
不敢奉詔　壬辰以祕書丞監郴州稅唐介為主客員<lb/>
外郎通判潭州　己亥置廣南東西路湖南江西轉運<lb/>
判官各一員　庚子以知宿州朱夀隆提㸃廣南西路<lb/>
刑獄朝廷懲嶺表無備命城貴州守者虐用其人人不<lb/>
堪命夀隆馳至州械守送獄奏黜之州人為立生祠夀<lb/>
隆台符子也　秋七月乙巳出内藏庫錢三十萬緡絹<lb/>
<pb n="KR2b0040_WYG_061-25b"/>
十萬疋下河北助糴軍糧　丙午命知桂州余靖經制<lb/>
廣南東西路盜賊時諌官賈黯言靖及楊畋皆許便宜<lb/>
從事若兩人指蹤不一則下将無所適從又靖專制西<lb/>
路若賊東嚮則非靖所統無以使衆不若併付靖經制<lb/>
兩路靖亦自言賊在東而使臣西非臣志也帝從其言<lb/>
故有是命　樞宻院言蠻賊徒黨無慮二萬人日食米<lb/>
五百石非有資其糧食者則勢不可留須法外禁之辛<lb/>
酉詔犯者其首處斬從者配嶺北牢城舟車沒官　丁<lb/>
<pb n="KR2b0040_WYG_061-26a"/>
已大風㧞木　初魏瓘築廣州城鑿井蓄水作大弩為<lb/>
守備及儂智高攻城甚急且斷流水而城堅井飲不渇<lb/>
弩發輒洞中賊勢稍屈知英州晉江蘇緘始聞廣州被圍<lb/>
謂其衆曰廣與吾州宻邇今城危在旦暮而恬不往救<lb/>
非義也乃蒐募壮勇合數千人委州印於提㸃刑獄鮑<lb/>
軻夜行赴難去廣二十里駐兵黄師宓為賊謀主緘使<lb/>
縛其父斬以狥賊聞之喪氣時羣不逞皆旁縁為盗緘<lb/>
得六十餘人斬之招懷其驅脅詿誤使復故業者凡六<lb/>
<pb n="KR2b0040_WYG_061-26b"/>
千八百餘人城被圍日乆戰數不勝賊方舟數百急攻<lb/>
南城番禺縣令新喻蕭注先自圍中出募得海上强壯<lb/>
二千餘人以海船集上流未發㑹颶風夜起縱火焚賊<lb/>
船烟燄屬天大破之積尸甲如山即日發縣門諸路援<lb/>
兵及民户牛酒芻糧相繼入城城中人乃有生意每戰<lb/>
必勝而轉運使王罕亦有外募民兵遂入城益修守備<lb/>
賊知不可㧞圍五十七日壬戌解去由清逺縣濟江擁<lb/>
婦女作樂而行攻賀州不克遇廣東都監張忠於白田<lb/>
<pb n="KR2b0040_WYG_061-27a"/>
忠戰死䖍州廵檢童玉康州廵檢王懿連州廵檢張宿<lb/>
賀州廵檢趙允明監押張全司理參軍鄧冕皆沒先是<lb/>
緘與洪州都監蔡保恭以兵八千人據邊渡村扼賊歸<lb/>
路㑹忠自京師至奪而將之臨戰謂其下曰我十年前<lb/>
一健兒以戰功為團練使爾曹勉之於是不介馬而前<lb/>
先鋒遇賊奔忠手拉賊帥二人馬陷濘不能奮遂中標<lb/>
槍死　甲子廣東鈐轄蒋偕擊賊於路田兵敗南㤙州<lb/>
廵檢楊逵南安軍廵檢邵餘慶權宜融州廵檢馬岳西<lb/>
<pb n="KR2b0040_WYG_061-27b"/>
路捉賊王興萇用和皆沒<hi>考異實録稱皆沒於路田本紀亦云按本𫝊及智高傳則</hi>
<hi>太平場也實録本紀並悞今改之</hi>　考功議上故司空致仕張齊賢諡<lb/>
曰文定右僕射陳堯叟諡曰文忠太子太傅致仕辛仲<lb/>
甫諡曰康節贈吏部尚書温仲舒諡曰恭肅贈户部尚<lb/>
書錢若水諡曰宣靖贈刑部尚書宋湜諡曰恭質右屯<lb/>
衛上将軍王嗣宗諡曰景荘威塞節度使馮守信諡曰<lb/>
勤威自齊賢而下皆祖宗舊臣也已葬而未諡至是其<lb/>
家始請之　是月契丹主追尊納喇蘇為元祖簡獻皇帝<lb/>
<pb n="KR2b0040_WYG_061-28a"/>
薩喇達為徳祖宣簡皇帝妣加為后復加諡太祖以下<lb/>
帝后　八月丁巳以監新淦縣稅丘濬簽書滁州判官<lb/>
事初濬坐作詩刺譏時事謫官乆之至是淮南安撫陳<lb/>
旭湖北提㸃刑獄祖無擇表薦之帝曰濬無雅行唯以<lb/>
口舌動人今旭等稱其才無乃長浮薄輔臣言濬所坐<lb/>
已更赦宜使自新故内徙之　楊畋既趨廣南又奏請<lb/>
刪康定行軍約束及賞罰格頒下并置檢法官己卯詔<lb/>
諭畋曰智高乘飈銳竊發二廣之民日徯官軍至故委<lb/>
<pb n="KR2b0040_WYG_061-28b"/>
卿節制以殄賊為期臨機趨變安用中覆今甲兵大集<lb/>
不能度形勢一舉撲滅乃奏請頒格令置檢法官此豈<lb/>
應速計耶賊或順風下海掠瓊管及海壖諸州厚戍則<lb/>
兵不足無備則㓂乗之如能斷海道則不以日月淹速<lb/>
計也　癸未詔開封府比大風雨民廬摧圯壓死者官<lb/>
為祭歛之　乙酉降廣南東路轉運使王罕官監信州<lb/>
酒稅初罕往潮州議鹽事聞儂智髙圍廣州即領兵還<lb/>
入城為守禦備城所以得不陷者罕有力焉而朝廷未<lb/>
<pb n="KR2b0040_WYG_061-29a"/>
知也提㸃刑獄鮑軻自英州挈其孥欲過嶺北至雄州<lb/>
知州蕭勃留之乃具奏召罕至雄州計事罕輙不至諫<lb/>
官李兌遂劾罕怯懦避賊端居廣州朝廷亦以罕奏不<lb/>
時逹故及於責　丙戌贈張忠為感德節度使録其父<lb/>
餘慶為左監門衛大将軍賜第一區給半俸終其身母<lb/>
賈氏為河内郡夫人　丁亥以蕭注為禮賓副使仍權<lb/>
發遣番禺縣事　戊子以資政殿學士兼翰林院侍讀<lb/>
學士吏部尚書知汝州吳育為集賢院學士判西京留<lb/>
<pb n="KR2b0040_WYG_061-29b"/>
守御史臺以育固稱疾求居散地故也留臺舊不領民<lb/>
事時張堯佐判河陽民訟乆不决者多詣育育為辨曲<lb/>
直判書狀尾堯佐畏恐奉行　鄜州兵廣銳振武二指<lb/>
揮戌延州聞其家被水災詣副都署王興求還不能得<lb/>
乃相率逃歸至則家人無在者於是聚謀為盗州人震<lb/>
恐知州薛向遣親吏諭之曰冒法以救父母妻子乃人<lb/>
之常情而不聽汝歸乃武帥不知變之過耳汝聽吾言<lb/>
亟歸收親屬之尸貸汝擅還之罪不聽吾言汝無噍類<lb/>
<pb n="KR2b0040_WYG_061-30a"/>
矣衆徑入拜庭下泣謝境内以安經略轉運使言其状<lb/>
帝嘉歎之　辛卯改知秦州孫沔為湖南江西路安撫<lb/>
使入内押班石全彬<hi>考異宋史作全斌今從長編</hi>副之沔初入見帝<lb/>
以秦州事勉之對曰臣雖老然秦州不足煩聖慮當以<lb/>
嶺南為憂也臣覩賊勢方張官軍朝夕當有敗奏既而<lb/>
聞張忠死蔣偕敗帝諭執政曰南事誠如沔料宰相龎<lb/>
籍因奏遣沔行故有是命仍許沔便宜從事沔以南方<lb/>
兵連為賊所破氣懾不可用請益發騎兵且增選偏禆<lb/>
<pb n="KR2b0040_WYG_061-30b"/>
二十人求武庫精甲五千參知政事梁適謂沔曰毋張<lb/>
皇沔曰前日惟無備故至此今指期滅賊非可以僥倖<lb/>
乃欲示鎮静耶夫實備不至而貌為鎮靜危亡之道也<lb/>
居二日促行才與兵七百沔憂賊度嶺而北乃檄湖南<lb/>
江西曰大兵且至其善治營壘多具燕犒賊疑不敢北<lb/>
侵沔行至鼎州復有詔加廣南東西路安撫使　以知<lb/>
英州祕書丞蘇緘為供備庫使初廣州以賊遽至不及<lb/>
清野故賊得肆略後緘知賊將走分兵邊村渡扼其歸<lb/>
<pb n="KR2b0040_WYG_061-31a"/>
路布槎木巨石㡬四十里賊至果不得前乃繞出數舎<lb/>
入沙頭渡江由清遠縣道連賀州西歸摧傷甚衆緘盡<lb/>
得賊所略去物<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0040_WYG_061-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑後編巻六十一<lb/>
</p>
<p>
</p>
  </div>
</body>
</text>
</TEI>
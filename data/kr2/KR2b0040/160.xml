<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編巻一百六十</head> <lb/>
    <p>
<pb n="KR2b0040_WYG_160-1a"/>
欽定四庫全書<lb/>
　資治通鑑後編巻一百六十<lb/>
　　　　　　　　　　　刑部尚書徐乾學撰<lb/>
　元紀八<hi>起彊圉作噩正月盡上章困敦十二月凡四年</hi>
　　成宗欽明廣孝皇帝<lb/>
大徳元年春正月丙戌錫保齊等為叛冦所掠仰食於<lb/>
官賜以農具牛種俾耕種自給　辛夘以張斯立為中<lb/>
書參知政事　建五福太乙神壇畤　二月丙申䝉陽<lb/>
<pb n="KR2b0040_WYG_160-1b"/>
甸部長納欵來獻方物且請嵗貢銀千兩及置驛傳詔<lb/>
即其地立通西軍民府　甲辰諸軍民相訟者命軍民<lb/>
官同聴之　丁未省打捕鷹房府入東京路　己未改<lb/>
福建省為福建平海等處行中書省徙治泉州平章高<lb/>
興言泉州與瑠求相近或招或取易得其情故徙之<lb/>
詔封的立普哇拿阿迪提牙為緬國王仍戒飭雲南等<lb/>
處邊將毋擅興兵甲　庚申詔改元赦天下免上都大<lb/>
都隆興差税三年　以行徽政院副使王慶端為中書<lb/>
<pb n="KR2b0040_WYG_160-2a"/>
右丞　欽察親軍都指揮使圗圗爾哈自北邊入朝拜同<lb/>
知樞宻院事命還北邊行至宣府卒贈司空諡武毅<lb/>
三月己巳旺扎勒等奏定銓調選法　庚午以陜西行省<lb/>
平章額森特穆爾為中書平章政事中書左丞梁按達<lb/>
拉為中書右丞　丙子帝如上都　丁丑以江西行省<lb/>
左丞巴特瑪新為中書左丞　庚辰達嚕噶齊都爾蘓<lb/>
受賂為其奴所告毒殺其奴坐棄市　丁亥禁正月七<lb/>
月捕獵大都八百里内亦如之　庚寅立江淮等處賦<lb/>
<pb n="KR2b0040_WYG_160-2b"/>
總管府及提舉司　先是五臺山佛寺成皇太后親往<lb/>
祈祝監察御史真定李元禮上書於太后曰古人有言<lb/>
生民之利害社稷之大計惟所見聞而不係職司者獨<lb/>
宰相得行之諫官得言之今朝廷不設諫官御史職當<lb/>
言路即諫官也烏可坐視得失而無一言以禆益聖治<lb/>
萬分之一哉伏見五臺創建寺宇土木既興工匠夫役<lb/>
不下數萬附近數路州縣供億煩重男女廢耕織百物<lb/>
踊貴民有不聊生者矣今聞太后親臨五臺布施金幣<lb/>
<pb n="KR2b0040_WYG_160-3a"/>
臣謂其不可行者有五時當盛夏禾稼方茂百姓嵗計<lb/>
全仰秋成扈從經過不無蹂躪一也太后春秋已高親<lb/>
勞聖體往復暑途數千里不避風日萬一調養失宜悔<lb/>
將何及二也上位舉動必書簡冊以貽萬世之則書而<lb/>
不法將焉用之三也財不天降皆出於民今日支持調<lb/>
度方之曩時百倍而又勞民傷財以奉土木四也佛以<lb/>
慈悲方便為教雖窮珍玩供養不為喜雖無一物為獻<lb/>
亦不怒今太后為蒼生祈福福未獲昭受而先勞聖體<lb/>
<pb n="KR2b0040_WYG_160-3b"/>
聖天子曠定省之禮軫思親之懷五也伏願中路回轅<lb/>
端居深宫儉以養徳静以頥神上以循先皇后之懿範<lb/>
次以盡聖天子之孝心下以慰元元之望如此則不祈<lb/>
福而福自至矣臺臣不敢以聞至是侍御史萬僧與御<lb/>
史中丞崔彧不合詣架閣庫取前章封之入奏曰崔中<lb/>
丞私黨漢人李御史為大言謗佛謂不宜建寺帝大怒<lb/>
遣近臣齎其章敕旺扎勒布呼宻鞠問布呼宻以國語譯<lb/>
而讀之旺扎勒曰其意正與吾同往吾嘗以此諫太后曰<lb/>
<pb n="KR2b0040_WYG_160-4a"/>
吾非喜建此寺葢先帝嘗許為之非汝所知也彧與萬<lb/>
僧面質於旺扎勒布呼宻抗言曰他御史懼不敢言惟一<lb/>
御史敢言誠可賞也旺扎勒等以其章上聞帝沉思良乆<lb/>
曰御史之言是也乃罷萬僧復元禮職　夏四月癸巳<lb/>
朔日有食之　丙申中書省御史臺臣言阿喇卜丹及<lb/>
崔彧條陳臺憲諸事臣等議乞依舊例御史臺不立選<lb/>
其用人則於常調官選之惟監察御史首領官令御史<lb/>
臺自選各道亷訪司必擇蒙古人為使或闕則以色目<lb/>
<pb n="KR2b0040_WYG_160-4b"/>
世臣子孫為之其次參以色目漢人又哈喇齊哈蘓各<lb/>
舉監察御史非便亦宜止於常選擇人各省文案行臺<lb/>
差官檢覈宿衛近侍奉持㫖令臺憲擢用者必須明奏<lb/>
然後任之行臺御史秩滿而有效績者或遷内臺或呈<lb/>
中書省遷調亷訪司亦如之其不稱職者省臺擇人代<lb/>
之未歴有司者授以牧民之職經省臺同選者聴御史<lb/>
臺自調中書省或用臺察之人亦不宜與御史臺同議<lb/>
各官府憲司官毋得輙入體察今擬除轉運鹽使司外<lb/>
<pb n="KR2b0040_WYG_160-5a"/>
其餘官府悉依舊例制曰可　五月丙寅河決汴梁發<lb/>
民三萬人塞之　戊辰追收諸位下為商者制書驛劵<lb/>
　建臨洮佛寺　詔强盗姦傷事主者首從悉誅不傷<lb/>
事主止誅為首者從者刺配再犯亦誅　丁丑禁民間<lb/>
捕鬻鷹鷂　各路平凖行用庫舊制選部民富有力者<lb/>
為副庚寅命自今以常調官為之𨽻行省者從行省署<lb/>
用　上思州叛賊黄勝許遣其子志寳來降　漳河溢<lb/>
損民禾稼　六月甲午諸王伊徳肯遣使乗驛祀五嶽<lb/>
<pb n="KR2b0040_WYG_160-5b"/>
四瀆命追其驛劵仍切責之　以湖廣行省參政崔良<lb/>
知亷貧特賜鹽錁鈔千錠　乙未太白晝見　中丞崔<lb/>
彧居御史臺乆又守正不阿以故人多疾之丙辰監察<lb/>
御史鄂囉實勒劾奏彧兄在先朝嘗有罪還其所籍家<lb/>
産非宜又買僧寺水碾違制帝怒其妄言笞而遣之<lb/>
詔僧道犯姦盗重罪者聴有司鞠問　是月和州歴陽<lb/>
縣江漲漂沒廬舍萬八百五千餘家　資徳大夫知制<lb/>
誥兼修國史致仕董文用卒贈少保諡忠穆　秋七月<lb/>
<pb n="KR2b0040_WYG_160-6a"/>
丁亥河決杞縣蒲口命亷訪使尚文相度形勢為乆利<lb/>
之䇿文還言河自陳留抵睢東西百有餘里南岸視水<lb/>
高六七尺或四五尺北岸故隄水視高三四尺或高下<lb/>
等大較南高於北約八九尺隄安得不壞水安得不北<lb/>
也蒲口今決千有餘步東走舊瀆行二百里至歸徳横<lb/>
隄之下復合正流或强遏之上決下潰功不可成揆今<lb/>
之計河北郡縣宜順水性築長隄以禦泛溢歸徳徐邳<lb/>
之民任擇所便避其衝突被害民户量給河南退灘地<lb/>
<pb n="KR2b0040_WYG_160-6b"/>
以為業異時決他所亦如之亦一時救患之良䇿也蒲<lb/>
口不塞便帝從之會河朔郡縣及山東憲部爭言不塞<lb/>
則河北桑田盡化魚鼈之區塞之便帝復從之明年蒲<lb/>
口復決障塞之役無嵗無之是後水北入復河故道竟<lb/>
如文言　是月衡州之酃縣大水山崩溺死三百餘人<lb/>
　八月丁未命諸王額徹濟自今出獵悉自供具毋傷<lb/>
民力　丁巳祅星出奎　九月辛酉朔祅星復犯奎集<lb/>
賢學士閻復上䟽言定律令頒封贈增俸給通調内外<lb/>
<pb n="KR2b0040_WYG_160-7a"/>
官且曰古者刑不上大夫今郡守以徴租受杖非所以<lb/>
厲亷隅江南公田租重宜減以貸貧民後多采用　甲<lb/>
子八百媳婦叛冦薩里遣額森巴哈將兵討之　丙寅<lb/>
詔恤諸郡水旱疾疫之家罷括兩淮民田　壬午帝至<lb/>
自上都　己丑增海漕為六十五萬石　冬十月辛丑<lb/>
温州陳空崖等以妖言伏誅　乙夘𤓰哇遣使奉表來<lb/>
降　戊午增吏部尚書一員以呉元珪為之時選曹銓<lb/>
注多有私其鄉人者元珪曰此風不可長蜀黨朔黨之<lb/>
<pb n="KR2b0040_WYG_160-7b"/>
興宋之所由衰也自視事後請謁悉皆謝絶　太白經<lb/>
天　是月欽察都指揮使崇烏嚕攻破八鄰之地還擊<lb/>
海都軍敗走之八鄰之地時為海都所據崇烏嚕帥師<lb/>
踰金山進攻之其將特梁臺阻達爾呼河而軍伐木柵<lb/>
岸以自庇士皆下馬跪坐持弓矢以待崇烏嚕奮師馳<lb/>
擊大破之盡得人馬廬帳還次阿壘河與海都援將巴<lb/>
拜遇崇烏嚕麾軍渡河蹙之巴拜敗走僅以身免　十<lb/>
一月壬戌禁權豪僧道及各位下擅據鑛炭山場　戊<lb/>
<pb n="KR2b0040_WYG_160-8a"/>
辰增太廟牲用馬　丁丑封高麗國王王昛為逸夀王<lb/>
以其世子謜為高麗國王從所請也　御史臺臣奏大<lb/>
都路總管哈迪盗支官錢及受贓計五千三百緡准律<lb/>
當杖百七不叙以故臣子從輕論而帝欲止權停其職<lb/>
中丞崔彧與大夫濟爾哈朗執不可帝曰卿等與中書<lb/>
省臣戒之若後復然則置死地矣已而御史奏彧任中<lb/>
丞且十年非所宜彧遂以病辭帝諭之曰卿辭退誠是<lb/>
然勉為朕少留之　十二月戊戌中書省臣言世祖撫<lb/>
<pb n="KR2b0040_WYG_160-8b"/>
定江南沿江上下置戍兵三十一翼今無一二懼有不<lb/>
虞帝曰與樞宻議之禁諸王駙馬并權豪毋奪民田其<lb/>
獻田者有刑　復立芍陂洪澤屯田　甲辰太白經天<lb/>
　丁未旌表烈婦漳州招討司知事闞文典妻王氏<lb/>
閏月壬戌詔諸軍戸賣田者由所𨽻官給文劵　甲子<lb/>
福建平章高興言漳州漳浦縣大梁山産水晶乞割民<lb/>
百戸采之帝曰不勞民則可勞民勿取　庫哩濟蘓汪<lb/>
古部人愛巴哈之子也性勇毅習武事尤篤於儒術築<lb/>
<pb n="KR2b0040_WYG_160-9a"/>
萬卷堂於私第日與諸儒討論經史性理陰陽術數靡<lb/>
不該貫尚呼達迪黙色公主繼尚愛雅實哩公主世祖<lb/>
時討叛王伊布肯有功帝即位封高唐王西北不安請<lb/>
於帝願往平之再三請帝乃許及行且誓曰若不平西<lb/>
北吾馬首不南是嵗遇敵於巴雅斯之地衆謂當俟大<lb/>
軍畢至與戰未晚庫哩濟蘓曰大丈夫報國而待人耶<lb/>
即整衆鼓譟以進大敗之擒其將卒百數以獻詔賜世<lb/>
祖所服貂裘寳鞍及繒錦介胄弓矢　薩里拜江南諸<lb/>
<pb n="KR2b0040_WYG_160-9b"/>
道行臺御史大夫一日召都事賈鈞謂曰國家置御史<lb/>
臺所以肅清庶官美風俗興教化也乃者御史不存大<lb/>
體按巡以苛為明徴贓以多為功至有迫子證父弟證<lb/>
兄奴訐主者傷風敗教莫此為甚君為我語諸御史毋庸<lb/>
效尤為也帝聞而善之改江浙行省平章政事江浙稅<lb/>
糧甲天下平江嘉興湖州三郡當江浙什六七而其地<lb/>
極下水鍾為震澤震澤之注由呉松江入海嵗乆江淤<lb/>
塞豪民利之封土為田由是浸淫泛溢敗諸郡禾稼朝<lb/>
<pb n="KR2b0040_WYG_160-10a"/>
廷命行省疏導之發卒數萬人薩里董其役凡四閱月<lb/>
畢工　時初建南郊翰林國史院檢閱官袁桷進十議<lb/>
曰天無二日天既不得有二五帝不得謂之天作昊天<lb/>
五帝議祭天嵗或為九或為二作祭天名數議圜丘不<lb/>
見於五經郊不見於周官作圜丘非郊議后土社也作<lb/>
后土即社議三嵗一郊非古也作祭天無間嵗議燔柴<lb/>
見於古經周官以禋祀為天其義各有㫖作燔柴泰壇<lb/>
議祭天之牛角繭栗用牲於郊牛二合配而言之增羣<lb/>
<pb n="KR2b0040_WYG_160-10b"/>
祀而合祠非周公之制矣作郊不當立從祀議郊質而<lb/>
尊之義也明堂文而親之義也作郊明堂禮儀異制議<lb/>
郊用辛魯禮也卜不得常為辛作郊非辛日議北郊不<lb/>
見於三禮尊地而遵北郊鄭𤣥之說也作北郊議禮官<lb/>
推其博多采用之桷慶元人也　雲南民嵗輸金銀近<lb/>
中慶城邑户口則詭稱逃亡甸寨逺者季秋例遣官領<lb/>
兵往徴人馬芻糧往返之費嵗以萬計所差官必重賂<lb/>
省臣乃得遣徴收金銀之數必十加二而拆閱之數又<lb/>
<pb n="KR2b0040_WYG_160-11a"/>
如之其送迎饋贐亦如納官之數所遣者又以銅雜銀<lb/>
中納官雲南行省左丞劉正首疏其弊給官秤俾土官<lb/>
身詣官輸納其弊始革始至官儲<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>二百七十萬索白<lb/>
銀百錠比四年得<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>一千七十萬索金百錠銀三千錠<lb/>
二年春正月壬辰詔以水旱減郡縣田租十分之三傷<lb/>
甚者盡免之老病單弱者差稅並免三年　禁諸王公<lb/>
公駙馬受諸人呈獻公私田地及擅招户者　辛丑御<lb/>
史臺臣言諸轉運司案牘例以嵗終檢覆金糓事繁稽<lb/>
<pb n="KR2b0040_WYG_160-11b"/>
照難盡奸偽無從知之其未終者宜聴憲司於明年檢<lb/>
覆從之　乙酉遣所俘瑠求人歸諭其國使之效順<lb/>
以翰林王惲閻復王構趙與<graphic n="KR1918" url="https://raw.githubusercontent.com/kanripo/KR-Gaiji/master/images/KR1918.png" mimeType="image/png"/>王之綱楊文郁王徳淵<lb/>
集賢王顒宋渤盧摯耶律有尚李泰郝采楊麟皆耆徳<lb/>
舊臣清貧守職特賜鈔二千一百餘錠　二月辛酉嵗<lb/>
星熒惑太白聚於危　乙丑立浙西都水庸田司専主<lb/>
水利　以中書右丞張九思為平章政事與中書省事<lb/>
　丁夘改泉州為泉寧府　丙子帝諭中書省臣曰每<lb/>
<pb n="KR2b0040_WYG_160-12a"/>
嵗天下金銀鈔幣所入幾何諸王駙馬賜與及一切營<lb/>
建所出幾何其㑹計以聞旺扎勒言嵗入之數金一萬九<lb/>
千兩銀六萬兩鈔三百六十萬錠然猶不足於用又於<lb/>
至元鈔本中借二十萬錠自今敢以節用為請帝嘉納<lb/>
焉罷中外土木之役　癸未詔諸王駙馬毋擅祀嶽鎮<lb/>
海瀆　乙酉帝如上都　罷建康金銀銅冶轉運司還<lb/>
淘金户於元籍嵗辦金悉責有司　詔亷訪司作成人<lb/>
材以備選舉中書平章政事崔彧與御史大夫都齊奏<lb/>
<pb n="KR2b0040_WYG_160-12b"/>
世祖聖訓凡在籍儒人皆復其家今嵗月滋乆老者已<lb/>
矣少者不學宜遵先制俾亷訪司常加勉勵帝深然之<lb/>
命彧與布呼宻阿嚕威薩哩同翰林集賢議降條例故<lb/>
有是詔　減行省平章為二員　丙子以梁徳珪為中<lb/>
書平章政事楊炎龍為中書右丞　三月戊子詔僧人<lb/>
犯姦盗詐偽聴有司専決輕者與僧官約斷約不至者<lb/>
罪之　庚寅命各萬户出征者其印命副貳掌之不得<lb/>
付其子弟違法行事　壬子御史臺臣言道州路達嚕<lb/>
<pb n="KR2b0040_WYG_160-13a"/>
噶齊阿琳巴哈總管周克敬虗申麥熟不賑飢民雖經<lb/>
赦宥宜降職一等從之　壬子詔加封東鎮沂山為元<lb/>
徳東安王南鎮㑹稽山為昭徳順應王西鎮吳山為成<lb/>
徳永靖王北鎮醫巫閭山為貞徳廣寧王嵗時與嶽瀆<lb/>
同祀著為令　夏四月江南山東江浙兩淮燕南屬縣<lb/>
百五十處蝗　五月壬辰以中書右丞何榮祖為平章<lb/>
政事與中書省事湖廣左丞巴特瑪新為中書右丞<lb/>
己酉撫州崇仁縣星隕為石　六月庚申御史臺臣言<lb/>
<pb n="KR2b0040_WYG_160-13b"/>
江南宋時行兩稅法自阿里哈雅改為門攤增課錢至<lb/>
五萬錠今宣慰張國紀請復科夏稅與門攤並徴以圖<lb/>
陞進湖湘重罹其害帝命中書趣罷之　南臺侍御史<lb/>
脫歡以受賂不法罷　禁諸王擅行令㫖其越例開讀<lb/>
者并所遣使拘執以聞　秋七月癸巳汴梁等處大雨<lb/>
河決壞隄防漂沒歸徳數縣禾稼廬舍免其田租一年<lb/>
遣尚書諾海御史劉賡等塞之自蒲口首事凡築九十<lb/>
六所　壬寅詔諸王駙馬及諸近侍自今奏事不經中<lb/>
<pb n="KR2b0040_WYG_160-14a"/>
書輙傳㫖付外者罪之　詔遣中書右丞楊炎龍僉樞<lb/>
宻院事洪君祥召高麗國王王謜入侍時有言謜僭設<lb/>
司空司徒等官而又擅殺其臣金吕者故召謜入侍因<lb/>
留不遣復以其父逸夀王昛為高麗國王　九月己丑<lb/>
交趾𤓰哇金齒國各貢方物　丙申帝至自上都　癸<lb/>
夘樞宻副使達爾呼岱犯贓罪命御史臺鞫之　庚戌<lb/>
減中外冗員　是月榮禄大夫平章政事崔彧卒贈太<lb/>
傅諡忠肅　冬十月甲寅朔增海漕米為七十萬石<lb/>
<pb n="KR2b0040_WYG_160-14b"/>
十一月丙申罷雲南行御史臺置亷訪司　壬寅以中<lb/>
書右丞王慶端為平章政事　十二月戊午太白經天<lb/>
　乙丑括諸路馬除牝孕攜駒者齒三嵗以上並拘之<lb/>
　辛未增置各路推官専掌刑獄上路二員下路一員<lb/>
　甲戌彗出子孫星下　辛巳命亷訪司嵗舉所部亷<lb/>
幹者各二人　詔和市價直隨給其主違者罪之　定<lb/>
諸税錢三十取一嵗額之上勿增　是嵗北邊諸王都<lb/>
斡徹徹圗等濳師襲和囉噶圗之地其地亦有山甚高<lb/>
<pb n="KR2b0040_WYG_160-15a"/>
敵兵據之崇烏嚕選勇而善步者持挺刃四面上奮擊<lb/>
盡覆其軍　西北諸王將帥共議防邊咸曰敵往嵗不<lb/>
冬出且可休兵於境庫哩濟蘓曰不然今秋候騎來者<lb/>
甚少所謂鷙鳥將擊必匿其形備不可緩也衆不以為<lb/>
然庫哩濟蘓獨嚴兵以待之是冬敵兵果大至三戰三<lb/>
克庫哩濟蘓乗勝逐北深入險地後騎不繼馬躓遂為<lb/>
所執敵誘使降正言不屈又欲以女妻之庫哩濟蘓毅<lb/>
然曰我帝壻也非帝后面命而再娶可乎敵不敢逼帝<lb/>
<pb n="KR2b0040_WYG_160-15b"/>
嘗遣其家臣額濟蘓忒使敵境見於人衆中阿哩濟蘓<lb/>
一見輙問兩宫安否次問嗣子何如言未畢左右即引<lb/>
去明日遣使者還不復再見竟不屈死焉追封趙王諡<lb/>
忠憲　皇曾孫梁王松山出鎮雲南廷議求舊臣可為<lb/>
輔行者遂以陜西行臺侍御史張立道為雲南行省參<lb/>
政視事期月卒於官立道凡二使安南官雲南最乆頗<lb/>
得土人之心為立廟於鄯善城西　僉淮西江北道亷<lb/>
訪司事申屠致逺行部至和州得疾卒致逺清修苦節<lb/>
<pb n="KR2b0040_WYG_160-16a"/>
恥事權貴聚書萬卷名曰墨莊家無餘産教諸子如師<lb/>
友<lb/>
三年春正月己丑中書省臣言天變屢見大臣宜依故<lb/>
事引咎避位帝曰此漢人曲說耳豈可一一聴從耶卿<lb/>
但擇可者任之　庚寅詔遣使問民疾苦除本年内郡<lb/>
包銀俸鈔免江南夏税十分之三增給小吏俸米置各<lb/>
路惠民局擇良醫主之　命中書省自今后妃諸王所<lb/>
需非奉㫖勿給各位擅置官府紊亂選法者戒飭之<lb/>
<pb n="KR2b0040_WYG_160-16b"/>
辛夘浙西亷訪使王遇犯贓罪託權幸規免命御史臺<lb/>
鞫治之　壬辰中書省臣言比年公帑所費動輙鉅萬<lb/>
嵗入之數不支半嵗自餘皆借及别支臣恐理財失宜<lb/>
鈔法亦壞帝嘉納之仍令諭伊徹察喇等自今一切賜<lb/>
與皆勿奏　癸巳以江浙行省左丞相哈喇哈遜為中<lb/>
書左丞相帝問閻復曰中書左相難其人卿試舉所知誰<lb/>
可任者復以哈喇哈遜對時視政江浙裁七日遂被徴<lb/>
哈喇哈遜既拜命斥言利之徒一以節用愛民為務有<lb/>
<pb n="KR2b0040_WYG_160-17a"/>
大政事必引儒臣雜議京師乆闕孔子廟而國學寓他<lb/>
署乃奏建廟學選名儒為學官采近臣子弟入學又集<lb/>
羣議建南郊為一代定制　乙巳太白經天　二月癸<lb/>
丑朔帝幸栁林　丁巳旺扎勒等奏銓定省部官以次引<lb/>
見帝皆允之仍諭六部官曰汝等事多稽誤朕昔未知<lb/>
其人為誰今既閲視且知姓名其洗心滌慮各欽乃職<lb/>
復蹈前失罪不汝貸　罷四川福建等處行中書省陜<lb/>
西行御史臺江東荆南淮西三道宣慰司置四川福建<lb/>
<pb n="KR2b0040_WYG_160-17b"/>
宣慰司都元帥府及陜西漢中道肅政亷訪司　庚辰<lb/>
帝如上都　三月癸巳命妙慈𢎞濟大師江浙釋教總<lb/>
統補陀僧一山齎詔使日本詔曰有司奏陳向者世祖<lb/>
皇帝嘗遣補陀禪僧如智及王積翁等兩奉璽書通好<lb/>
日夲咸以中途有阻而還爰自朕臨御以來綏懷諸國<lb/>
薄海内外靡有遐遺日本之好宜復通問今如智已老<lb/>
補陀寧一山道行素高可令往諭附商舶以行庶可必<lb/>
達朕特從其請葢欲成先帝遺意耳至於惇好息民之<lb/>
<pb n="KR2b0040_WYG_160-18a"/>
事王其審圖之先是江浙平章伊蘓岱爾勸帝用兵日<lb/>
本帝曰今非其時因其俗奉佛遂遣一山齎詔往使而<lb/>
日本竟不至　甲午命何榮祖等更定律令帝諭榮祖<lb/>
曰律令良法也宜早定之既而書成上之且言臣所釋<lb/>
者三百八十條一條有該三四事者帝以古今異宜不<lb/>
必相沿詔元老大臣聚聴之未及頒行而榮祖卒追封<lb/>
趙國公諡文憲　詔軍官受贓罪重者罷職輕者降其<lb/>
散官或決罰就職停俸期年許令自効　乙巳行御史<lb/>
<pb n="KR2b0040_WYG_160-18b"/>
臺劾平章嘉輝受財三萬餘錠嘉輝復言平章迪哩巴<lb/>
哈領財賦時盗鈔三十萬錠及行臺中丞張閭受李元<lb/>
善鈔百錠敕俱勿問　戊申減江南諸道行臺御史大<lb/>
夫一員　夏四月辛未自通州至兩淮漕河置巡防捕<lb/>
盗司凡十九所　己夘以禮部尚書伊克巴哈為中書<lb/>
左丞　五月壬午罷江南諸路釋教總統所　庚子復<lb/>
立征東行中書省高麗國王王昛既復位而使臣自其<lb/>
國還者言昛不能服其衆乃復立征東行省以福建都<lb/>
<pb n="KR2b0040_WYG_160-19a"/>
元帥庫哩濟蘓為平章政事共理之　六月癸丑罷大<lb/>
名路所獻黄河故道田輸租　戊午申禁海商以人馬<lb/>
兵仗往諸蕃貿易者　丁夘熒惑犯右執法　壬申嵗<lb/>
星晝見　秋七月庚辰中書省臣言江南諸寺佃户五<lb/>
十餘萬本皆編民自嘉木楊喇勒智冒入寺籍宜加釐正從<lb/>
之　丙申揚州淮安屬縣蝗在地者為鶖啄食飛者以<lb/>
翅擊死詔禁捕鶖　八月己酉朔太史言是日巳時當<lb/>
日食二分有竒至期不食衆懼保章正齊履謙曰當食<lb/>
<pb n="KR2b0040_WYG_160-19b"/>
不食自古有之矧巳時近午陽盛陰微故當食不食遂<lb/>
考唐開元以來當食不食者凡十事以聞　九月壬辰<lb/>
流星色赤尾長丈餘其光燭地起自河鼓沒於牽牛之<lb/>
西有聲如雷　癸巳罷括宋手號軍　己亥帝至自上<lb/>
都　揚州淮安旱免其田租　冬十月壬子冊皇后巴<lb/>
約特氏　甲寅復立海北海南肅政亷訪司　山東轉<lb/>
運使阿里哈等增課鈔四萬一千八百錠賜錦衣人一<lb/>
襲　十一月庚辰置浙西平江河渠閘堰凡七十八所<lb/>
<pb n="KR2b0040_WYG_160-20a"/>
　丁酉浚太湖及澱山湖　十二月丙寅詔各省戍軍<lb/>
輪次放還二年供役　癸酉詔中書省貨財出納自今<lb/>
無劵記者勿與　以集賢院使領太史院事阿嚕威薩<lb/>
哩為中書平章政事　是嵗命兄子海山鎮漠北海山<lb/>
帝兄達爾瑪巴拉之長子帝以寧逺王庫庫楚總兵北<lb/>
邊怠於備禦命海山即軍中代之　省民出公田租時<lb/>
公田為民害而荆湖尤部内實無田隨民所輸租取之<lb/>
户無大小皆出公田租雖水旱不免荆湖宣慰使立智<lb/>
<pb n="KR2b0040_WYG_160-20b"/>
理威上民所不便十於事於朝而言公田尤切廷議遣<lb/>
使理之㑹有詔凡官無公田者始給以俸民力少蘇焉<lb/>
　時河朔連年水旱五糓不登工部尚書呉元珪言春<lb/>
秋之義以養民為本凡用民力者必書葢民力息則生<lb/>
養息生養息則教化行而風俗美宰相嘉其言土木之<lb/>
工稍息　朝議以江浙行省地大人衆非世臣有重望<lb/>
者不足以鎮之帝乃以虎賁衛親軍都指揮使托克托為<lb/>
江浙行省平章政事始至嚴飭左右毋預公家事且戒<lb/>
<pb n="KR2b0040_WYG_160-21a"/>
其掾屬曰僕從有私囑者慎勿聴若軍民諸事有闗於<lb/>
利害者則言之當言而不言爾之責也言而不聴我之<lb/>
咎也有豪民白晝殺人者托克托立命有司按法誅之自<lb/>
是豪猾屏息民賴以安　自崔彧卒後帝命昭文館大<lb/>
學士平章軍國事布呼宻行御史中丞事有因父官受<lb/>
賄賂御史必欲歸罪其父布呼宻曰風紀之司以宣政<lb/>
化勵風俗為先若使子證父何以興孝樞宻臣受人玉<lb/>
帶徴贓不叙御史言罰太輕布呼宻曰禮大臣貪墨惟<lb/>
<pb n="KR2b0040_WYG_160-21b"/>
曰簠簋不飭若加笞辱非刑不上大夫之義人稱其平<lb/>
恕　先是召知太史院事郭守敬至上都議開鐵幡竿<lb/>
渠守敬奏山水頻年暴下非大為渠堰廣五七步不可<lb/>
執政吝於工費以其言為過縮其廣三之一是嵗大雨<lb/>
山水注下渠不能容漂沒人畜廬帳幾犯行殿帝謂宰<lb/>
臣曰郭太史神人也惜其言不用耳<lb/>
四年春正月丙申申嚴京師惡少不法之禁犯者黥刺<lb/>
杖七十拘役　癸夘復淮東漕渠　二月丁未朔日有<lb/>
<pb n="KR2b0040_WYG_160-22a"/>
食之　丙辰皇太后鴻吉哩氏崩后性孝謹侍昭睿順<lb/>
聖皇后不離左右至溷厠所用紙亦以面擦令柔軟以<lb/>
進世祖每稱之為賢徳媳婦一日裕宗有病世祖往視<lb/>
見牀上設織金卧褥愠而語之曰我嘗以汝為賢何乃<lb/>
至此后跪答曰常時不敢用今為太子病恐有濕氣故<lb/>
用之即時撤去及尊為太后置徽政院掌其財賦院官<lb/>
有受獻浙西田七百頃者籍為院田后曰我寡居婦人<lb/>
衣食自有餘况江南率土皆國家所有曷敢私之即命<lb/>
<pb n="KR2b0040_WYG_160-22b"/>
還之而黜院官之受獻者后之弟欲因后求官后拒之<lb/>
曰勿以累我也其後弟果被黜人皆服其先見后崩之<lb/>
明日祔葬諸陵諡徽仁裕聖皇后　乙亥帝如上都<lb/>
立烏薩烏䝉等郡縣　夏四月戊午參政張頥孫及其<lb/>
弟珪等伏誅於隆興市頥孫初為新淦富人胡制機養<lb/>
子後制機自生子而死頥孫利其貲與珪謀殺之賂郡<lb/>
縣吏獲免其僕胡忠訴主之寃於官乃誅之其貲悉還<lb/>
胡氏　以中書省斷事官卜朗吉達為平章政事　五月<lb/>
<pb n="KR2b0040_WYG_160-23a"/>
癸未左丞相達喇罕遣使來言横費不節府庫漸虚詔<lb/>
自今諸位下事闗錢糓者毋輙入聞　帝諭集賢大學<lb/>
士阿嚕威薩哩曰集賢翰林乃養老之地自今諸老滿<lb/>
秩者陞之勿令輙去或有去者罪將及汝其諭中書知<lb/>
之　六月丙辰以太傅伊徹察喇為太師旺扎勒為太傅<lb/>
皆賜之印　丁巳昭文館大學士平章軍國事行御史<lb/>
中丞事布呼宻卒初病作帝遣醫治之不效乃附奏曰<lb/>
臣孱庸無取叨承眷渥大限有終永辭昭代引觴滿飲<lb/>
<pb n="KR2b0040_WYG_160-23b"/>
而卒年四十六帝聞之驚悼士大夫皆哭失聲布呼宻<lb/>
素貧躬自爨汲妻織紝以養母後因使還而母已卒號<lb/>
慟嘔血幾不起平居服儒素不尚華飾禄賜有餘即散<lb/>
施親舊明於知人多所薦拔丞相哈喇哈遜達喇罕亦<lb/>
其所薦也其學先躬行而後文藝居則簡黙及帝前論<lb/>
事吐辭洪暢以天下之重自任知無不言世祖嘗語之<lb/>
曰太祖有言人主理天下如右手持物必資左手承之<lb/>
然後能固卿實朕之左手也每侍燕閒必陳說古今治<lb/>
<pb n="KR2b0040_WYG_160-24a"/>
要世祖每拊髀歎曰恨卿生晚不得早聞此言然亦吾<lb/>
子孫之福臨崩以白璧遺之曰他日持此以見朕也布<lb/>
呼宻既卒貧無以葬帝賜鈔五百錠賻之武宗時贈太<lb/>
傅追封魯國公諡文貞　緬人僧格倫作亂緬王之弟<lb/>
阿薩格也乃率其黨囚王於豕牢因弑之王次子奔愬<lb/>
京師詔遣薩察固勒等率行省兵二千討之　秋七月<lb/>
辛夘加乳母冀國夫人韓氏為燕冀國順育夫人實茂<lb/>
氏為冀國夫人　八月癸夘朔更定蔭叙格正一品子<lb/>
<pb n="KR2b0040_WYG_160-24b"/>
為正五從五品子為從九中間正從以是為差䝉古色<lb/>
目人特優一級　庚申緬國阿薩濟蘓等昆弟赴闕自<lb/>
言殺主之罪罷征緬兵　閏月庚子帝至自上都　以<lb/>
中書右丞賀仁傑為平章政事　九月甲子建康常州<lb/>
江陵飢民八十四萬九千六十餘人給糧二十二萬九<lb/>
千三百九十餘石　十一月壬寅朔詔頒寛令　十二<lb/>
月雲南行省左丞劉深倡議言世祖以神武一海内功<lb/>
葢萬世今上嗣大厯服未有武功以彰休烈西南夷有<lb/>
<pb n="KR2b0040_WYG_160-25a"/>
八百媳婦國未奉正朔請往征之完澤勸帝用其言哈<lb/>
喇哈遜曰山嶠小夷遼絶萬里可諭之使來不足以煩<lb/>
中國不聴癸巳𤼵兵二萬命深及哈喇岱等將之以往<lb/>
御史中丞董士選亦言不當輕信一人妄言而寘百萬<lb/>
生靈於死地帝變色曰事已成卿勿復言麾之出士選<lb/>
㓜從父文炳居兵間晝習武事夜讀書不輟為管軍總<lb/>
管戰數有功宋亡從文炳入宋宫收其文書圖籍静重<lb/>
識大體秋毫無所取軍中稱之平生以忠義自許尤號<lb/>
<pb n="KR2b0040_WYG_160-25b"/>
亷介自門生部曲無敢持一毫來獻者治家甚嚴而孝<lb/>
弟尤篤時言世家有禮法者必歸之董氏其禮賢敬士<lb/>
尤至晚年好讀易澹然若將終身每一之官必賣先業<lb/>
田廬為行貲故老而益貧子孫不異布衣士　樞宻院<lb/>
經歴察罕博覽强記通諸國字書從行省平章鄂囉齊<lb/>
出入湖廣江西凡二十一年多著勲績是嵗御史臺奏<lb/>
察罕僉湖南憲司事中書省則奏為武昌路治中丞相<lb/>
哈喇哈遜曰察罕亷潔固宜居風憲然武昌大郡非斯<lb/>
<pb n="KR2b0040_WYG_160-26a"/>
人不可治竟除武昌廣西妖賊高仙道以左道惑衆平<lb/>
民詿誤者以數千計既敗湖廣行省命察罕與憲司雜<lb/>
治之鞫得其情議誅首惡數人餘悉縱遣且焚其籍衆<lb/>
難之察罕曰吾獨當其責諸君無累也以治最聞擢河<lb/>
南省郎中察罕西域人後居解州河東副總管伯徳那<lb/>
之子也　帝嘗弗豫召同知宣徽院使圗卜堅巴哈入侍<lb/>
疾一食一飲必嘗乃進帝體既安賜錢不受解衣賜之<lb/>
嘗從巡幸禁中衛士感奮有所欲言帝命進而問之皆<lb/>
<pb n="KR2b0040_WYG_160-26b"/>
曰臣等宿衛有年矣日膳充嵗賜以時者誠荷陛下厚<lb/>
恩亦由宣徽有能官圗卜堅巴哈其人也帝恱賜珠袍超<lb/>
拜宣徽使辭曰先臣服勤於兹三年矣位不過僉佐臣<lb/>
何敢有加於先臣乎帝嘉其退讓乃允其請　河南行<lb/>
省右丞馬紹卒　時江淮屯戍軍二十餘萬親王分鎮<lb/>
揚州皆以兩淮民税給之不足則漕於湖廣江西是嵗<lb/>
㑹計兩淮僅少三十萬石河南左右司郎中潁昌謝讓<lb/>
請以淮鹽三十萬引鬻之收其價鈔以給軍食不勞逺<lb/>
<pb n="KR2b0040_WYG_160-27a"/>
運公私便之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0040_WYG_160-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑後編卷一百六十<lb/>
</p>
<p>
</p>
  </div>
</body>
</text>
</TEI>
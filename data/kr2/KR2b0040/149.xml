<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編卷一百四十九</head> <lb/>
    <p>
<pb n="KR2b0040_WYG_149-1a"/>
欽定四庫全書<lb/>
　資治通鑑後編卷一百四十九<lb/>
　　　　　　　　　　　刑部尚書徐乾學撰<lb/>
　宋紀一百四十九<hi>起昭陽作噩正月盡閼逄閹茂十二月凢二年</hi>
　　度宗端文明武景孝皇帝<lb/>
咸淳九年春正月乙丑樊城陷樊被圍四年荆湖都統<lb/>
制范天順及部將牛富力戰不為衂冨又数射書襄陽<lb/>
城中期吕文焕相與固守為唇齒未幾阿里哈雅以回<lb/>
<pb n="KR2b0040_WYG_149-1b"/>
回人所造新礮進攻樊破外郛張𢎞範為流矢中其肘<lb/>
束創見阿珠曰襄在江南樊在江北我陸攻樊則襄出<lb/>
舟師來救終不可取若截江道斷救兵水陸夾攻則樊<lb/>
破而襄亦下矣阿珠從之初襄樊兩城漢水出其間文<lb/>
焕植大木江中鎻以鐡絙上造浮橋以通援兵樊亦恃<lb/>
此為固至是阿珠以機鋸斷木以斧斷絙燔其橋襄兵<lb/>
不能援乃以兵截江而出銳師薄樊城城遂陷天順仰<lb/>
天歎曰生為宋臣死為宋鬼即所守地縊死冨率死士<lb/>
<pb n="KR2b0040_WYG_149-2a"/>
百人巷戰元兵死傷者不可計渇飲血水轉戰而進遇<lb/>
民居燒絶街道冨身被重傷以頭觸柱赴火死禆將王<lb/>
福見之歎曰將軍死國事吾豈宜獨生亦赴火死天順<lb/>
文虎之猶子冨霍丘人也　二月甲申詔為郢州統制<lb/>
張順立廟荆湖賜額曰忠顯官其二子　庚戌京西安<lb/>
撫使吕文焕以襄陽叛降元襄陽乆困援絶撤屋為薪<lb/>
緝關㑹為衣文焕每一巡城南望慟哭而後下告急於<lb/>
朝賈似道累上書請行邉而隂使䑓諫上章留己樊城<lb/>
<pb n="KR2b0040_WYG_149-2b"/>
既陷復申請之事下公卿雜議監察御史陳堅等以為<lb/>
師臣出顧襄未必能及淮顧淮未必能及襄不若居中<lb/>
以運天下帝從之時羣臣多言髙逹可援襄陽者御史<lb/>
李旺入言於似道似道曰吾用逹如吕氏何旺出歎曰<lb/>
吕氏安則趙氏危矣文焕聞逹且至亦不樂以語其客<lb/>
客曰易耳今朝廷以襄急故遣逹吾以㨗聞則逹必不<lb/>
成遣矣㑹獲元哨騎数人文焕即以大㨗奏然朝廷實<lb/>
無援襄事也未幾阿里哈雅帥總管索多等移破樊攻<lb/>
<pb n="KR2b0040_WYG_149-3a"/>
具以向襄陽一礮中其譙樓聲如震雷城中洶洶諸將<lb/>
多踰城降者初劉整嘗躍馬獨前與文焕語為文焕伏<lb/>
弩所中幸堅甲不入至是欲立碎其城執文焕以快意<lb/>
阿里哈雅不可乃身至城下宣元主所降招諭文焕詔<lb/>
曰爾等拒守孤城于今五年宣力於主固其宜也然勢<lb/>
窮援絶如数萬生靈何若能納欵悉赦勿治且加遷擢<lb/>
文焕狐疑未決因折矢與之誓文焕乃出降先納筦鑰<lb/>
次獻城邑且陳攻郢之䇿請己為先鋒阿珠入襄陽阿<lb/>
<pb n="KR2b0040_WYG_149-3b"/>
里哈雅遂偕文焕朝燕元主以文焕為襄陽大都督事<lb/>
聞似道言於帝曰臣始屡請行邉陛下不之許向使早<lb/>
聽臣出當不至此文焕兄文福知廬州文徳子師䕫知<lb/>
静江府俱上表待罪似道庇之詔皆不問　三月庚申<lb/>
四川制置司言劉整故吏羅鑑自北還上整書藁一帙<lb/>
内有取江南二䇿其一言先取全蜀蜀平江南可定其<lb/>
二言清口桃源河淮要衝宜先城其地屯山東軍以圗<lb/>
進取帝亟詔淮東制置司往清口擇利地築城備之<lb/>
<pb n="KR2b0040_WYG_149-4a"/>
辛未元劉整請教練水軍五六萬及於興元金洋州汴<lb/>
梁等處造船二千艘從之　癸酉元以前中書左丞相<lb/>
耶律鑄平章軍國重事中書左丞張恵為中書右丞是<lb/>
日元主如上都　壬午詔建機速房于中書時襄城既<lb/>
失賈似道復上書言事勢如此非臣上下馳驅聨落氣<lb/>
勢將有大可慮者帝曰師相豈可一日離左右似道乃<lb/>
建機速房以革樞宻院漏泄兵事稽遲邉報之弊　元<lb/>
立皇子燕王珍戬為太子守中書令兼判樞宻院事劉<lb/>
<pb n="KR2b0040_WYG_149-4b"/>
秉忠薦中山王恂以輔之元主以為太子賛善勅両府<lb/>
大臣凢有啟禀必令恂與聞恂言太子天下本付託至<lb/>
重當延名徳與之居處况兼領中書樞宻之政詔條所<lb/>
當徧覽庻務亦當屡省又以遼金之事近接耳目者區<lb/>
别善惡上之太子問恂以心之所守恂曰嘗聞許衡言<lb/>
人心猶印板然板本不差雖摹千萬板皆不差本既差<lb/>
矣摹之於紙無不差者太子曰善　夏四月詔以范天<lb/>
順牛冨死節襄樊官其二子賜土田金幣　甲申以汪<lb/>
<pb n="KR2b0040_WYG_149-5a"/>
立信為京湖制置使兼知江陵　辛夘以趙溍為沿江<lb/>
制置使兼建康留守溍多獻寶玉於賈似道故有是命<lb/>
　元將相大臣皆以南伐為請召姚樞許衡圗克坦公履<lb/>
等問計公履等曰乗破竹之勢席卷三呉此其時矣元<lb/>
主然之以史天澤阿珠阿里哈雅行荆湖等路樞宻院<lb/>
事鎮襄陽阿里哈丹達實董文炳行淮西等路樞宻院<lb/>
事守正陽天澤等陛辭詔諭以襄陽之南多有堡砦可<lb/>
乗機進取仍以鈔五千錠賜將士及賑新附軍民五月<lb/>
<pb n="KR2b0040_WYG_149-5b"/>
月壬子元定内外官復舊制三嵗一遷　戊辰元詔天<lb/>
下獄囚除殺人者待報其餘一切踈放限以八月内自<lb/>
至大都如期而至者皆赦之　庚辰詔諸人上書請以<lb/>
丞相賈似道督兵者不允餘付機速房　六月前四川<lb/>
宣撫司參議官張夢發上書陳危急三䇿曰鎻漢江口<lb/>
岸曰城荆門軍當陽界之玉泉山曰峽州宜都而下聨<lb/>
署堡砦以保聚流民且守且耕并圗上城築形勢似道<lb/>
不以上聞下荆湖制司審度可否事竟不行　左藏東<lb/>
<pb n="KR2b0040_WYG_149-6a"/>
庫蹇材望上書言邉事大可憂者七急當為者五不報<lb/>
　己丑刑部尚書兼給事中陳宜中言襄樊之失皆由<lb/>
范文虎怯懦逃遁乞斬之賈似道不許止降一官監察<lb/>
御史陳文龍言文虎失襄陽猶使知安慶府是當罰而<lb/>
賞也趙溍乳臭小子何足以當大閫之寄請皆罷之似<lb/>
道大怒黜文龍知撫州旋又使䑓官李可劾退之癸夘<lb/>
京湖制置司汪立信奏臣奉命分閫延見吏民皆痛哭<lb/>
流涕言襄樊之禍皆由范文虎及俞興父子文虎以三<lb/>
<pb n="KR2b0040_WYG_149-6b"/>
衙長聞難怯戰僅從薄罰猶子天順守節不屈或可少<lb/>
贖其愆興奴隸庸材務復私怨激叛劉整流毒至今其<lb/>
子大忠挾多貲為父行賄且自希進今雖寸斬未足以<lb/>
快天下之忿乞寘重典則人心興起事功可圗詔除大<lb/>
忠名循州羈管　時國勢危急太府寺丞陳仲微上封<lb/>
事其略曰誤襄者老將也失襄之罪不専在於庸閫疲<lb/>
將孩兵也君相當分受其責以謝先皇帝在天之靈天<lb/>
子若曰罪在朕躬大臣宜言咎在臣等宣布十年飬安<lb/>
<pb n="KR2b0040_WYG_149-7a"/>
之往繆深懲六年玩㓂之昨非救過未形固已無及追<lb/>
悔既往尚愈於迷或謂覆䕶之意多尅責之辭少或謂<lb/>
陛下乏哭師之誓師相飾分過之言甚非所以慰恤死<lb/>
義祈天悔禍之道也今代言乏知體之士翹館鮮有識<lb/>
之人吮脂茹柔積習成痼君道相業兩有所虧顧此何<lb/>
時而在廷無謀國之臣在邉無折衝之帥監之先朝宣<lb/>
和未亂之前靖康既敗之後凢前日之日近冕旒朱輪<lb/>
華轂俛首吐心奴顔婢膝即今日奉賊稱臣之人也强<lb/>
<pb n="KR2b0040_WYG_149-7b"/>
力敏事㨗疾快意即今日叛君賣國之人也為國者亦<lb/>
何便於若人哉迷國者進慆憂之欺以逄其君誤國者<lb/>
䕶耻敗之局而莫敢議當國者昧安危之機而莫之悔<lb/>
臣嘗思之今之所少不止於兵閫外之事將軍制之而<lb/>
一級半階率從中出斗粟尺布退有後憂平素無權緩<lb/>
急有責或請建督或請行邉或請築城創聞駭聴因諸<lb/>
閫有辭於緩急之時故廟堂不得不掩惡於敗闕之後<lb/>
有謀莫展有敗無誅上下包羞噤無敢議是以下至器<lb/>
<pb n="KR2b0040_WYG_149-8a"/>
仗甲馬衰颯尨涼不足以肅軍容壁壘堡柵折樊駕漏<lb/>
不足以當衝突之騎號為帥閫名存實亡也城而無兵<lb/>
以城與敵兵不知戰以將與敵鬭不知兵以國與敵光<lb/>
景蹙近目睫矣唯君相幡然改悟天下事尚可為也似<lb/>
道大怒出仲㣲江東提㸃刑獄　元以劉整阿里哈雅<lb/>
不相能分軍為二各統之　元髙麗經略忻都等以兵<lb/>
入耽羅撫定其地詔以實里伯為耽羅等招討使尹邦<lb/>
寶副之　初元趙良弼使至日本其太宰府官來索國<lb/>
<pb n="KR2b0040_WYG_149-8b"/>
書良弼曰必見汝國王始授之越数日復來求書且以<lb/>
兵脅良弼良弼終不與後又聲言大將軍以兵十萬來<lb/>
求書良弼曰不見汝國王寜持我首去書不可得也日<lb/>
本知不可屈乃遣人送良弼至對馬島及是始還具以<lb/>
日本君臣爵號州郡名數風俗土宜來上元主曰卿可<lb/>
謂不辱君命矣　閏月丙辰前臨安府司法梁炎午陳<lb/>
攻守之要五事不報　辛未元勅翰林院纂修國史采<lb/>
録累朝事實以備編集　秋七月元阿哈瑪特等屢毁漢<lb/>
<pb n="KR2b0040_WYG_149-9a"/>
法國學諸生廪食或不繼許衡請還懷孟元主以問翰<lb/>
林學士王磐磐對曰衡教人有法諸生行可從政此國<lb/>
之大體宜勿聴其去元主又命諸老臣議其去留竇黙<lb/>
懇請乃聴衡還劉秉忠姚樞及磐黙等復請以贊善王<lb/>
恂主國學衡弟子耶律有尚蘇郁白棟為助教庻幾衡<lb/>
之規模不致廢墜從之有尚資識絶人篤志於學在衡<lb/>
門號髙弟子其學以誠為本儀容辭令動中規矩識與<lb/>
不識皆服其為有道之士　元人城馬騣山知合州張<lb/>
<pb n="KR2b0040_WYG_149-9b"/>
珏擊走之初䝉古兵入蜀珏副王堅協力戰守堅還以<lb/>
珏代之自開慶受兵民凋敝甚珏外以兵䕶耕内教民<lb/>
墾田積粟未再朞公私兼足劉整既叛獻計欲自青居<lb/>
進築馬騣虎頂二山扼三江口以圗合州遣統軍哈喇<lb/>
帥兵築之珏聞哈喇至乃張疑兵于嘉渠口潛師渡平<lb/>
陽灘火其資糧器械越砦七十里焚<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>場由是馬騣城<lb/>
築卒不就珏善用兵出竒設伏算無遺策其治合州士<lb/>
卒必練器械必精御部曲有法雖奴隸有功必優賞之<lb/>
<pb n="KR2b0040_WYG_149-10a"/>
有過雖至親必罰故人人用命　八月庚戌朔元所釋<lb/>
諸路罪囚自至大都者凢二十二人並赦之　九月辛<lb/>
巳以章鑑僉書樞宻院事吏部尚書陳宜中同僉書樞<lb/>
宻院事　冬十月元初建正殿寢殿香閣周廡兩翼室<lb/>
元西蜀都元帥伊遜岱爾與皇子西平王奥嚕齊合兵<lb/>
攻建都蠻擒酋長下濟等四人獲其民六百建都乃降<lb/>
　十一月壬午封皇子㬎為嘉國公　以李庭芝為淮<lb/>
東制置使兼知揚州夏貴為江西制置使兼知廬州陳<lb/>
<pb n="KR2b0040_WYG_149-10b"/>
奕為沿江制置使兼知黄州庭芝請分所部兩淮為二<lb/>
司故以淮西付貴奕以兄事賈似道玉工陳振民以求<lb/>
進自小官厯顯要遂掌禁兵擢分閫　起前直學士院<lb/>
文天祥為湖南提刑天祥因見故相江萬里萬里素竒<lb/>
天祥志節語及國事愀然曰吾老矣觀天時人事當有<lb/>
變世道之責其在君乎君其勉之　元大司農司言中<lb/>
書移文以畿内秋禾始收請禁農民覆耕恐妨芻牧元<lb/>
主以農事係民生命詔勿禁　是嵗元諸路大水蝗賑<lb/>
<pb n="KR2b0040_WYG_149-11a"/>
米凡五十四萬餘石<lb/>
十年春正月壬午城鄂州漢口堡　戊子福建安撫使<lb/>
江萬里以疾辭職任詔依舊職奉祠　庚寅城鄂州沌<lb/>
口西岸堡　丁酉元長春宫設周天金籙醮七晝夜<lb/>
乙巳雨土　丙午元免于闐采玉工差役　是月賈似<lb/>
道母死似道歸越治喪詔以天子鹵簿葬之起墳擬山<lb/>
陵百官奉襄事立大雨中終日無敢易位者既葬詔似<lb/>
道起復似道遂還朝　元阿里哈雅言荆襄自古用武<lb/>
<pb n="KR2b0040_WYG_149-11b"/>
之地漢水上流已為我有順流長驅宋必可平阿珠又<lb/>
言臣略地江淮見宋兵弱於往昔今不取之時不能再<lb/>
元主趣召史天澤同議天澤對曰此國大事可命重臣<lb/>
一人如安圗巴延都督諸軍則四海㑹同可計日而待<lb/>
臣老矣猶足為副元主曰巴延可以任此事阿里哈雅<lb/>
因言我師南征必分為三舊軍不足非益兵十萬不可<lb/>
遂詔中書省簽軍十萬人　二月己酉趙順孫罷為福<lb/>
建安福使　壬申元造戰船八百艘于汴梁　元主如<lb/>
<pb n="KR2b0040_WYG_149-12a"/>
上都　三月庚寅元遣鳯州經畧使實都等將兵伐日<lb/>
本戰船凡大小九百艘軍萬五千人　辛卯元改荆湖<lb/>
淮西行樞宻院為行中書省巴延史天澤並為左丞相<lb/>
阿珠為平章政事阿里哈雅為右丞吕文煥為參知政<lb/>
事行省事于荆湖哈達為左丞相劉整為左丞達實董<lb/>
文炳並參知政事行省事於淮西　夏四月乙卯封皇<lb/>
子昺為永國公　五月丙申元以皇女和塔拉竒爾黙<lb/>
色下嫁髙麗世子王愖　壬寅張珏表請城馬騣虎頭<lb/>
<pb n="KR2b0040_WYG_149-12b"/>
山或先築其一以據險要　六月庚申元主諭諸將率<lb/>
兵南伐且數賈似道負約執郝經之罪詔曰爰自太祖<lb/>
皇帝以來與宋使介交通憲宗之世朕以藩職奉命南<lb/>
伐彼賈似道復遣宋京詣我請罷兵息民朕即位之後<lb/>
追憶是言命郝經等奉書往聘盖為生靈計也而乃執<lb/>
之以致師出連年死傷相藉係累相屬皆彼宋自禍其<lb/>
民也襄陽既降之後冀宋悔禍或起令圖而乃執迷罔<lb/>
悛心此所以問罪之師有不能己者今遣汝等水陸並<lb/>
<pb n="KR2b0040_WYG_149-13a"/>
進布告遐邇使咸知之無辜之民初無預焉將士毋得<lb/>
妄加殺掠有去逆效順别立竒功者驗等第遷賞其或<lb/>
固拒不從及逆敵者俘戮何疑秋七月癸未帝崩於<lb/>
嘉福殿年三十三嘉國公㬎即皇帝位帝自為太子以<lb/>
好内聞既立耽於酒色故事嬪妾進御晨詣閤門謝恩<lb/>
主者書其月日及帝之初一日謝恩者三十餘人及崩<lb/>
賈似道入宫議所立衆以建國公昰當立似道主嫡乃<lb/>
立嘉國公時年四歲皇太后臨朝聴政<lb/>
<pb n="KR2b0040_WYG_149-13b"/>
　史臣曰宋至理宗疆宇日蹙非有雄才睿畧之主豈<lb/>
　能振起其墜緒哉度宗繼統雖無大失徳而拱手權<lb/>
　奸衰敝寖甚亡國不于其身幸矣<lb/>
甲申封皇兄建國公昰為吉王皇帝永國公昺為信王<lb/>
　詔賈似道依文彦博故事獨班起居　丙戌尊皇太<lb/>
后曰太皇太后皇后曰皇太后又起以生日為天瑞節<lb/>
　初京湖制置使汪立信移書賈似道曰今天下之勢<lb/>
十去八九誠上下交修以迓續天命之㡬重惜分隂以<lb/>
<pb n="KR2b0040_WYG_149-14a"/>
趨事赴功之日也而乃酣歌深宫嘯傲湖山翫歲愒月<lb/>
緩急倒施卿士師師非度百姓鬰怨欲上當天心俯遂<lb/>
民物拱揖指揮而折衝萬里不亦難乎為今之計者其<lb/>
策有三夫内郡何事乎多兵宜盡出之江干以實外禦<lb/>
筭兵帳見兵可七十餘萬人老弱柔脆十分汰二為選<lb/>
兵五十餘萬而沿江之守則不過七千里若距百里而<lb/>
屯屯有守將十屯為府府有縂督其尤要害處輒三倍<lb/>
其兵無事則泛舟長淮往來游徼有事則東西齊奮戰<lb/>
<pb n="KR2b0040_WYG_149-14b"/>
守並用刁斗相聞餽餉不絶互相應援以為聨絡之固<lb/>
選宗室大臣忠良有幹用者立為統制分莅東西二府<lb/>
此上策也乆拘聘使無益於我徒使敵得以為辭請禮<lb/>
而歸之許輸歲幣以緩師期不二三年邊遽稍休藩垣<lb/>
稍固生兵日争可戰可守此中策也二策果不得行則<lb/>
銜璧輿櫬之禮請備以俟似道得書大怒抵之地詬曰<lb/>
瞎賊狂言敢爾盖立信一目㣲眇云尋中以危法廢斥<lb/>
之　辛卯以朱禩孫為京湖四川宣撫使兼知江陵府<lb/>
<pb n="KR2b0040_WYG_149-15a"/>
乙未元巴延出師陛辭元主諭之曰古之善取江南者<lb/>
唯曹彬一人汝不嗜殺是吾曹彬也　八月丁未元史<lb/>
天澤言今大師方興荆湖淮西各置行省勢位既不相<lb/>
下號令必不能一後當敗事元主是其言復改淮西行<lb/>
中書省為行樞宻院天澤又以病表請專任巴延乃以<lb/>
巴延領河南等路行中書省所屬並聴節制　癸丑大<lb/>
霖雨天目山崩水涌流安吉臨安餘杭民溺死者無數<lb/>
　元中書省言江漢未下之州請令吕文煥率其麾下<lb/>
<pb n="KR2b0040_WYG_149-15b"/>
臨城諭之令彼知我善諭降將亦策之善者也元主從<lb/>
之　甲寅元弛河南軍器之禁　是月元太保劉秉忠<lb/>
卒秉忠自㓜好學於書無所不讀至老不衰雖位極人<lb/>
臣而齋居蔬食終日澹然不異平昔春扈從至上都其<lb/>
地有南屏山築精舍居之至是無疾端坐而卒元主驚<lb/>
悼謂左右曰秉忠事朕三十年小心慎宻不避艱險言<lb/>
無隠情其隂陽術數之精占事知來若合符契惟朕知<lb/>
之他人不得與聞也遣官䕶其喪還葬大都諡文貞<lb/>
<pb n="KR2b0040_WYG_149-16a"/>
成宗時改諡文正　九月元左丞相河南行省巴延㑹<lb/>
師于襄陽分軍為三道並進丙戌巴延與平章行省阿<lb/>
珠由中道循漢江趣郢州萬户武秀為前鋒遇水濼霖<lb/>
雨水溢無舟不能渉巴延曰吾且飛渡大江而憚此潢潦<lb/>
耶使一壯士騎而前導麾諸軍畢濟癸巳次塩山距郢<lb/>
州二十里時張世傑將兵屯郢郢在漢北以石為城新<lb/>
郢城在漢南横鐵絙鎻戰艦宻植樁木水中夾以砲弩<lb/>
凡要津皆施栰設守具元軍襲城世傑力戰元軍不能<lb/>
<pb n="KR2b0040_WYG_149-16b"/>
前遣人招世傑不聴阿珠獲俘民言沿江九郡精鋭皆<lb/>
萃于二郢若舟師出其間騎兵不得䕶岸此危道也不<lb/>
若取下流黄家灣堡堡西有溝南通蕂湖可由其中拖<lb/>
船入湖轉而下江僅三里吕文煥亦以為便諸將曰郢<lb/>
城我之喉襟不取恐為歸路患巴延曰用兵緩急我則<lb/>
知之大軍之出豈為此一城哉遂舍郢順流而下遣縂<lb/>
管李庭劉國傑攻黄家灣堡㧞之諸軍破竹席地盪<lb/>
舟由藤湖入漢巴延阿珠殿後不滿百騎　己亥賜禮部<lb/>
<pb n="KR2b0040_WYG_149-17a"/>
奏名進士王龍澤以下及第出身　元主歸自上都<lb/>
冬十月甲子詔以明年為徳祐元年　乙丑以章鑑同<lb/>
知樞宻院事陳宜中僉書樞宻院事　元軍之去郢也<lb/>
副都統趙文義帥精騎二千追之至泉子湖力戰而敗<lb/>
巴延手殺之其士卒死者五百人餘軍皆潰元軍進至<lb/>
沙洋遣俘持黄榜檄文入城守將王虎臣王大用斬俘<lb/>
焚榜巴延復命吕文煥至城下招之亦不應丙寅日暮<lb/>
風大起巴延命順風掣金汁礟焚其廬舍煙焰漲天城遂陷<lb/>
<pb n="KR2b0040_WYG_149-17b"/>
生擒虎臣大用餘悉屠之進薄新城都統制邊居誼力<lb/>
戰文煥列沙洋所馘于城下縛虎臣等至壁使招降居誼<lb/>
不答明日又至居誼曰吾欲與吕參政語耳文煥以為降<lb/>
已馳馬至伏弩亂發中文煥右臂并中其馬馬仆㡬鉤<lb/>
得之衆挾文煥以他馬奔還㑹縂制黄順副縂制任寧<lb/>
相繼出降其部曲多欲縋城出者居誼悉驅入當門斬<lb/>
之文煥乃麾兵攻城居誼以火具却之己巳元縂管李庭<lb/>
攻陷外堡諸軍蟻附而上居誼度力不支㧞劍自殺不<lb/>
<pb n="KR2b0040_WYG_149-18a"/>
殊赴火死所部三千人猶力戰悉死焉居誼舉家自焚<lb/>
巴延壯居誼購其尸觀之遂殺虎臣大用居誼隨人初<lb/>
事李庭芝積戰功擢都統制至是死節事聞詔立廟死<lb/>
所　閩中地震十一月浙東安撫使馬廷鸞力辭去<lb/>
戊寅詔依舊職奉祠　詔為趙文義與其兄文亮共立<lb/>
廟揚州賜額曰傳忠　初李庭芝帥淮南聞進士鹽城<lb/>
陸秀夫名辟置幕下主管機宜文字秀夫性沉静不求<lb/>
人知毎僚吏至閤賔主交驩秀夫獨無一語或時宴集<lb/>
<pb n="KR2b0040_WYG_149-18b"/>
府中矜莊終日未嘗稍有希合至察其事皆治庭芝益<lb/>
器之雖改官不使去已時稱得士多者淮東第一號小<lb/>
朝廷及是以秀夫為淮東制置司參議　丙戌以王爚<lb/>
為左丞相章鑑為右丞相並兼樞宻使從賈似道請也<lb/>
　元巴延軍逼復州知州翟貴以城降諸將請㸃視其<lb/>
倉庫軍籍巴延不聴諭諸將不得入城違者以軍法論<lb/>
阿珠使阿里哈雅言渡江之期巴延不答明日又來又<lb/>
不答阿珠乃自來巴延曰此大事也主上以付吾二人<lb/>
<pb n="KR2b0040_WYG_149-19a"/>
可使餘人知吾實乎潛刻期而去乙未軍次蔡店丁酉<lb/>
往觀漢口形勢時淮西制置使夏貴以戰艦萬艘分據<lb/>
要害都統王逹守陽邏堡京湖宣撫使朱禩孫以遊擊<lb/>
軍扼中流元軍不得進阿珠部將馬福言自淪河穿湖<lb/>
中可從陽邏堡西沙蕪口入江巴延使覘沙蕪口夏貴<lb/>
亦以精兵守之巴延乃進圍漢陽聲言取漢口渡江貴<lb/>
果移兵援漢陽十二月丙午巴延乘間遣阿喇罕將竒<lb/>
兵自漢口開埧引船入淪河轉沙蕪口埧引船入淪河<lb/>
<pb n="KR2b0040_WYG_149-19b"/>
轉沙蕪口以逹江戰艦萬計相踵而至以數千艘泊淪<lb/>
河灣口屯布蒙古漢軍數十萬騎於江北遣人招諭陽<lb/>
邏堡不應因以白鷂子千艘攻之三日不克巴延因宻<lb/>
謀於阿珠曰彼謂我必㧞此堡方能渡江此堡甚堅攻<lb/>
之徒勞汝今夜以鐵騎三千汎舟直趨上流為擣虚之<lb/>
計明日渡江襲南岸已過則亟遣人報我阿珠亦曰攻<lb/>
城下策也若分軍船之半循岸西上泊青山磯下伺隙<lb/>
而動可以如志巴延計定乙卯遣阿里哈雅督萬户張<lb/>
<pb n="KR2b0040_WYG_149-20a"/>
𢎞範等進薄陽邏堡夏貴率衆援之阿珠即以昏時<lb/>
率四翼軍遡流四十里至青山磯是夜雪大作黎明阿<lb/>
珠遥見南岸多露沙洲即登舟指示諸將令徑渡載馬<lb/>
自隨萬户史格一軍先渡為荆鄂都統程鵬飛所敗阿<lb/>
珠引兵繼之大戰中流鵬飛軍却阿珠遂登沙洲攀岸<lb/>
歩鬬㪚而復合者數四出馬於岸力戰追至鄂東門鵬<lb/>
飛被重創走阿珠獲其船千餘艘遂起浮橋成列而渡<lb/>
阿珠遣人還報巴延大喜揮諸將急攻陽邏堡夏貴聞<lb/>
<pb n="KR2b0040_WYG_149-20b"/>
阿珠渡江大驚引麾下二百艘先遁沿流東下縱火焚<lb/>
西南岸大掠還廬州陽邏堡遂陷都統制王逹領所部<lb/>
八千人及定海水軍統制劉成俱戰死元諸將請追貴<lb/>
巴延曰陽邏之㨗吾欲遣使前告宋人今貴走是代吾<lb/>
使也遂渡江與阿珠㑹議師所向或先先取蘄黄阿珠<lb/>
曰若赴下流退無所據上取鄂漢雖遲旬日可以萬全<lb/>
巴延遂趣鄂州己未焚戰艦三千艘煙燄漲天城中大<lb/>
恐時朱禩孫帥師援鄂道聞陽邏堡之敗夜奔還江陵<lb/>
<pb n="KR2b0040_WYG_149-21a"/>
庚申知漢陽軍王儀以城叛降元鄂恃漢陽為蔽及<lb/>
禩孫既遁漢陽復失鄂勢遂孤吕文煥列兵城下曰<lb/>
汝國所恃江淮而已今大軍渡江淮如蹈平地汝軰不<lb/>
降何待權守張晏然度不能守遂以州降元程鵬飛亦<lb/>
以其軍降幕僚張山翁獨不屈元諸將請殺之巴延曰<lb/>
義士也釋之因檄下信陽諸郡以鵬飛為荆湖宣撫史<lb/>
撤守兵分𨽻諸將取壽昌糧四十萬斛以充軍餉命阿<lb/>
里哈雅及賈居貞以四萬人守鄂規取荆湖而自率大<lb/>
<pb n="KR2b0040_WYG_149-21b"/>
衆與阿珠東下趣臨安阿里哈雅戍鄂禁將士無得侵<lb/>
掠其下恐懼無敢取民一菜者民大悦　癸亥詔賈似<lb/>
道都督諸路軍馬時鄂州既陷朝廷大懼三學生及羣<lb/>
臣上䟽以為非師相親出不可似道不得已始開都督<lb/>
府于臨安以孫虎臣縂統諸軍以黄萬石等參贊軍事<lb/>
所辟官屬皆先命後奏仍於封椿庫撥金十萬兩銀五<lb/>
十萬兩關子一千萬貫充都督府公用　詔天下勤王<lb/>
　元賜太一真人第一區仍賜額曰太一廣福萬壽宫<lb/>
<pb n="KR2b0040_WYG_149-22a"/>
　乙丑以髙逹為湖北制置使詔邊費浩繁吾民重困<lb/>
貴戚釋道田連阡陌安居暇食有司覈其租稅收之<lb/>
庚午元巴延遣程鵬飛至黄州招諭陳奕奕使人過江<lb/>
請降且求名爵巴延曰汝既率衆來歸何必慮及名爵<lb/>
以沿江大都督許之奕大喜遂以城降仍以書招知蘄<lb/>
州管景模時沿江諸郡皆吕氏舊部曲望風欵附　李<lb/>
庭芝遣兵入援　是歲元諸路蟲災凡九所發米七萬<lb/>
五千石粟四萬石以賑之　是歲元主謂秦蜀行省平<lb/>
<pb n="KR2b0040_WYG_149-22b"/>
章薩達齊曰雲南朕嘗親臨比因委任失宜使逺人不<lb/>
安欲選謹厚者撫治之無如卿者薩達齊拜受命退朝<lb/>
即訪求知雲南地理者畫其山川城郭驛舍軍屯夷險<lb/>
逺近為圖以進帝大悦遂拜平章政事行省雲南賜<lb/>
鈔五十萬緡金寳無算時宗王托呼嚕方鎮雲南惑於<lb/>
左右之言以薩達齊至必奪其權具甲兵以為備薩達<lb/>
齊聞之乃遣其子訥蘓拉丹先至王所請曰天子以雲<lb/>
南守者非人致諸國背叛故命臣來安集之且戒以至<lb/>
<pb n="KR2b0040_WYG_149-23a"/>
境即加撫循今未敢專願王遣一人來共議王聞遽罵<lb/>
其下曰吾㡬為汝軰所誤明日遣親臣薩們位哈鼐等<lb/>
至薩達齊問以何禮見對曰吾等與訥蘓拉丹偕來視<lb/>
猶兄弟也請用子禮見皆以名馬為贄拜跪甚恭觀<lb/>
者大駭乃設晏陳所賜金寳飲器酒罷盡以與之二<lb/>
人大喜過望明日來謝語之曰二君雖為宗王親臣未<lb/>
有名爵不可以議國事欲各授君行省斷事官以未見<lb/>
王未敢擅受令一人先還禀王王大悦由是政令一聴<lb/>
<pb n="KR2b0040_WYG_149-23b"/>
薩達齊所為<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑後編卷一百四十九<lb/>
</p>
<p>
</p>
  </div>
</body>
</text>
</TEI>
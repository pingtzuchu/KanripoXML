<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編卷六</head> <lb/>
    <p>
<pb n="KR2b0040_WYG_006-1a"/>
欽定四庫全書<lb/>
　資治通鑑後編卷六<lb/>
　　　　　　　　　　　刑部尚書徐乾學撰<lb/>
　宋紀六<hi>起上章敦牂正月盡𤣥黓涒灘十二月凡三年</hi>
　　太祖啓運立極英武睿文神徳聖功至明大孝皇<lb/>
　　帝<lb/>
開寳三年春正月遼韓知璠自太原歸言晉陽多梗而<lb/>
劉繼元無輔政事令趙髙勲亦言我與晉陽父子之國<lb/>
<pb n="KR2b0040_WYG_006-1b"/>
先君以一怒而盡拘其使甚無謂也遼主乃盡索北漢<lb/>
使者十六人厚禮而遣之仍命劉繼文為平章事李弼<lb/>
為樞密使俾輔繼元繼文等久留遼復受其命歸秉國<lb/>
政左右皆譛毁之北漢主乃出繼文為代州刺史弼為<lb/>
憲州刺史　辛酉詔諸州察孝弟彰聞徳業純茂者滿<lb/>
五千户聴舉一人或有竒才異行不限此數仍為治裝<lb/>
詣闕所舉得實加賞不如詔者罪之　鎮寧節度使張<lb/>
令鐸之罷軍職也帝令皇弟光美取其女為夫人及令<lb/>
<pb n="KR2b0040_WYG_006-2a"/>
鐸自鎮寧來朝被病帝親問之賜賚甚厚己巳令鐸卒<lb/>
贈侍中令鐸性仁恕嘗語人曰我從軍三十年大小四<lb/>
十餘戰多摧堅陷敵然克捷之後未嘗妄殺一人也<lb/>
二月雄州刺史侯仁矩卒帝特遣中使䕶喪官給𦵏事<lb/>
仁矩子延廣亦有勇畧<hi>仁矩延廣並初見乾祐元年</hi>仁矩在雄州日<lb/>
方飲宴忽數十騎入城居民驚擾延廣引親信數騎馳<lb/>
出射殺酋長一人斬首數級悉擒其餘黨仁矩喜拊其<lb/>
背曰興吾門者必汝也事聞詔賜錦袍銀帶　三月壬<lb/>
<pb n="KR2b0040_WYG_006-2b"/>
寅朔詔禮部貢院閲進士諸科十五舉以上曽經終塲<lb/>
者以名聞甲辰得司馬浦等六十三人庚戍復取十五<lb/>
舉未經終塲者四十三人並賜出身仍詔自今勿得為<lb/>
例<hi>攷異按宋史詔閲進士十五舉以上司馬浦等百六人並賜本科出身今從長編合兩事為一事多三人</hi>
　己酉以忠正節度使王審琦為忠武節度使審琦鎮<lb/>
壽春凡八年嵗得租課量入為用未嘗有所誅求民頗<lb/>
安之所部邑令以罪停其録事史幕僚白令不先諮府<lb/>
請按之審琦曰五代以來諸侯強横令宰不得専縣事<lb/>
<pb n="KR2b0040_WYG_006-3a"/>
今天下治平我忝守藩維而部内宰能斥去黠吏誠可<lb/>
賞也何按之有　辛亥以處士酸棗王昭素為國子博<lb/>
士致仕昭素少篤學有志行著易論三十三篇學者多<lb/>
從之游帝聞其名召見便殿時年已七十餘帝問曰何<lb/>
以不仕昭素謝不能令講乾卦至九五飛龍在天歛容<lb/>
曰此爻正當陛下今日之事引援證據因示風諫微㫖<lb/>
帝甚恱問以治世養身之術昭素曰治世莫若愛民養<lb/>
身莫若寡欲帝愛其語書於屏風間留月餘數求歸故<lb/>
<pb n="KR2b0040_WYG_006-3b"/>
有是命年八十九卒於家<hi>攷異李燾曰本傳言為李穆所薦按穆開寶五年始召為</hi>
<hi>太子中允此時方以洋州通判免官家居則薦昭素者非穆也僧文瑩湘山録亦言穆薦又言對太宗皆悞寶</hi>
<hi>訓言即授左拾遺與正史實録不同今不取</hi>　乙未幸宰相趙普第視疾<lb/>
夏四月辛未朔日有食之　己夘詔三司諸路兩稅折<lb/>
料物非土地所宜者勿得抑配　五月丁未禁京城民<lb/>
畜兵器　秋七月壬寅詔民訴水旱灾傷者夏不得過<lb/>
四月秋不得過七月　壬子詔曰吏貟猥多難以求治<lb/>
奉禄鮮薄未可責亷與其冗員而重費不若省官而益<lb/>
<pb n="KR2b0040_WYG_006-4a"/>
奉西川管内州縣官宜以口數為率差减其員舊奉月<lb/>
増給五千天下州縣官宜依西川例省减員數　丙寅<lb/>
唐中書侍郎韓熙載卒初唐主以熙載盡忠能直言欲<lb/>
用為相而熙載任情棄禮後房妓妾數十人多出外舍<lb/>
私侍賓客唐主以此難之俄被劾左遷右庶子分司南<lb/>
都熙載盡斥諸妓單車就道且上表求哀唐主喜留之<lb/>
尋復其位已而諸妓稍稍復還唐主曰吾亦無如之何<lb/>
矣及卒唐主歎曰吾終不能得熙載為相也乃手書贈<lb/>
<pb n="KR2b0040_WYG_006-4b"/>
熙載平章事熙載無餘財棺槨衣衾皆唐主賜之<hi>攷異據徐</hi>
<hi>鉉集熙載卒於此年七月二十七日丙寅江南野録載熙載事頗不雅馴今取五代史九國志增飾之</hi>
八月庚寅以隰州刺史李謙溥為濟州團練使謙溥在<lb/>
隰州十年敵人不敢犯其境有招收將劉進者勇力絶<lb/>
人謙溥撫之甚厚常往來境上以少擊衆北漢人患之<lb/>
為蠟丸書以間進佯遺其書道中晉州節度使趙贊得<lb/>
之以聞帝令械進送闕下謙溥召詰其事進伏於庭請<lb/>
死謙溥曰我以舉宗四十口保汝矣即上言進為北漢<lb/>
<pb n="KR2b0040_WYG_006-5a"/>
人所惡此乃反間也奏至帝悟遽釋之賜以禁軍都校<lb/>
戎帳服具進感激願擊賊自効　帝嘗命有司為洺州<lb/>
防禦使郭進治第凡㕔堂悉用㼧瓦有司言惟親王公<lb/>
主始得用此帝怒曰郭進控扼西山逾十年使我無北<lb/>
顧憂我視進豈减兒女耶亟往督役無妄言帝寵異將<lb/>
帥類此故能得其死力<hi>進以建隆元年初為西山巡檢至今十一年矣因附見此事未</hi>
<hi>必政在此年也</hi>　唐主復作書諭南漢主鋹歸欵中國遣給事<lb/>
中龔慎儀往使鋹得書大怒遂囚慎儀驛書答唐主甚<lb/>
<pb n="KR2b0040_WYG_006-5b"/>
不遜唐主以其書來上帝始决意伐之九月己亥朔以<lb/>
潭州防禦使潘美為賀州道行營兵馬都部署朗州團<lb/>
練使尹崇珂副之道州刺史王繼勲為行營馬軍都監<lb/>
仍遣使發諸州兵赴賀州城下<hi>攷異李燾曰舊録載命潘美等在八月二十二</hi>
<hi>日辛夘今從新録本紀㑹要</hi>　遼北院樞密使蕭思温為盗所殺辛<lb/>
丑得國舅蕭哈濟及哈里殺思温狀皆伏誅流其弟紳<lb/>
都于黄龍府尋亦殺之　甲辰詔西京鳯翔雄耀等州<lb/>
周文成康三王秦始皇漢髙文景武元成哀七帝後魏<lb/>
<pb n="KR2b0040_WYG_006-6a"/>
孝文西魏文帝後周太祖唐髙祖太宗中宗肅宗代宗<lb/>
徳順文武宣懿僖昭諸帝凡二十七陵嘗被盜發者令<lb/>
有司備法服常服各一襲具棺重葬所在長吏致祭<lb/>
先是南漢舊將多以讒死宗室剪滅殆盡掌兵惟宦者<lb/>
數輩城壁壕隍俱飾為宫館池沼樓艦器甲輒腐敗不<lb/>
治及我師次白霞賀州刺史陳守忠遣使告急内外震<lb/>
恐南漢主遣龔澄樞馳驛往賀州宣慰時士卒久在邊<lb/>
多貧乏聞澄樞至以為必加賞賚而澄樞惶懼乗輕舸<lb/>
<pb n="KR2b0040_WYG_006-6b"/>
遁歸是月癸丑我師圍賀州南漢主召大臣議皆請以<lb/>
潘崇徹將兵禦之崇徹自罷兵柄常怏怏於是辭以目<lb/>
疾南漢主怒曰何須崇徹伍彦柔獨無方畧耶遂使彦<lb/>
柔將兵來援戊午我師聞彦柔至退二十里潜以竒兵<lb/>
伏南鄉岸彦柔夜泊南鄉遲明挾彈登岸據胡床指揮<lb/>
而伏兵卒起彦柔衆大亂死者十七人禽彦柔斬之梟<lb/>
其首以示城中城中人猶堅守弗下隨軍轉運使王明<lb/>
言于潘美曰援兵將至當擊之諸將頗猶豫明乃率所<lb/>
<pb n="KR2b0040_WYG_006-7a"/>
部䕶送輜重卒百餘人丁夫數千畚鍤皆作堙其塹直<lb/>
抵城門城中人大懼開門以納遂克賀州<hi>攷異按長編言十月十二</hi>
<hi>日庚辰克賀州奏始到京故本紀及實録並書于十月據劉鋹傳王師九月圉賀州尋克之十月乃攻昭州又</hi>
<hi>十國紀年克賀州乃九月二十一日己未也又按宋史九月丁夘潘美等敗南漢軍萬衆於富州下之十月庚</hi>
<hi>辰克賀州今攷其月日前後參錯故不載克富州事</hi>潘美等督戰艦聲言順流趨<lb/>
廣州南漢主憂迫計無所出乃加潘崇徹為内太師馬<lb/>
步軍都統領衆三萬屯賀江㑹我師徑趨昭州崇徹但<lb/>
擁衆自保而已　冬十月我師破南漢開建寨殺數千<lb/>
<pb n="KR2b0040_WYG_006-7b"/>
人擒其將靳暉昭州刺史田行稠棄城遁桂州刺史李<lb/>
承珪亦奔還遂取昭州桂州　帝覽桂陽監嵗入白金<lb/>
數謂宰相曰山澤之利雖多頗聞採納不易十一月乙<lb/>
巳詔减舊額三分之一以寛民力　初遼聚六萬騎寇<lb/>
定州命判四方館事田欽祚領兵三千禦之帝謂欽祚<lb/>
曰彼衆我寡但背城列陣以待之敵至即戰勿與追逐<lb/>
欽祚與敵戰於滿城敵騎小却乗勝至遂城欽祚馬中<lb/>
流矢而踣騎士王超以馬授欽祚軍復振自旦至晡殺<lb/>
<pb n="KR2b0040_WYG_006-8a"/>
傷甚衆夜入保遂城敵圍之數日欽祚度城中糧少整<lb/>
兵開南門突圍一角出是夕至保寨軍中不亡一矢北<lb/>
邊傳言三千打六萬癸亥㨗奏至帝喜謂左右曰敵數<lb/>
犯邊我以二十疋絹購一敵人首其精兵不過十萬人<lb/>
止費我二百萬匹絹則敵盡矣自是益修邊備　是月<lb/>
我師克連州南漢招討使盧收率其衆退保清逺南漢<lb/>
主聞之謂左右曰昭桂連賀本屬湖南今北師取之足<lb/>
矣其不復南也　十二月庚午翰林學士承㫖户部尚<lb/>
<pb n="KR2b0040_WYG_006-8b"/>
書陶榖卒命中使監䕶葬事贈右僕射榖本姓唐避晉<lb/>
祖諱改焉文翰冠絶一時自以久次意希大用然為人<lb/>
傾側很媢仕晉常以書干宰相李崧崧甚重其文薦為<lb/>
知制誥後乃誣崧下獄乃謂崧族子昉曰李氏之禍榖<lb/>
有力焉昉聞之汗出榖初作翰林承㫖力排賈儀儀以<lb/>
是不得相位及魏仁浦在中書榖自言出於魏氏以舅<lb/>
事仁浦每見輒望塵下拜妻孫氏淫恣榖不能制帝素<lb/>
薄之選置宰輔未嘗及榖榖一日使其黨因事風帝言<lb/>
<pb n="KR2b0040_WYG_006-9a"/>
榖在詞禁宣力實多帝笑曰我聞學士草制皆檢前人<lb/>
舊本稍改易之此諺所謂依樣畫胡盧耳何宣力之有<lb/>
榖因題詩翰林壁語頗怨望帝遂决意不用　潘美等<lb/>
長驅至韶州南漢都統李承渥領兵十餘萬屯蓬華峯<lb/>
下教象為陣每象載十數人皆執兵仗戰則置陣前以<lb/>
壯軍威我師集勁弩射之象奔踶乗者皆墜反踐承渥<lb/>
軍軍大敗承渥僅以身免遂取韶州禽其刺史辛延渥<lb/>
及諫議大夫鄒文逺延渥間道遣使勸南漢主迎降大<lb/>
<pb n="KR2b0040_WYG_006-9b"/>
軍觀軍器使李托深沮其議國中震恐南漢主始命塹<lb/>
東壕為拒守計顧諸將無可使者宫媪梁鸞真薦其養<lb/>
子郭崇岳可用乃以為招討使與大將植廷曉統衆六<lb/>
萬屯馬逕列柵以抗我師崇岳無謀勇惟日禱於鬼神<lb/>
而已　是冬唐南都留守建安林仁肇<hi>仁肇初見顯徳三年</hi>密表<lb/>
言淮南諸州戍兵各不過千人宋朝前年滅蜀今又取<lb/>
嶺表在返數千里師旅罷敝願假臣兵數萬自壽春北<lb/>
渡徑據正陽因思舊之民可復江北舊境彼縱來援臣<lb/>
<pb n="KR2b0040_WYG_006-10a"/>
據淮對壘而禦之勢不能敵兵起之日請以臣舉兵外<lb/>
叛聞於宋朝事成國家享其利敗則族臣家明陛下無<lb/>
二心唐主懼不敢從初宜春人盧絳詣樞密使陳喬獻<lb/>
書喬異之擢松江巡檢召募亡命習水戰屢要呉越兵<lb/>
於海門獲舟艦數百嘗説唐主曰呉越仇讐也它日必<lb/>
為北朝鄉導掎角攻我當先滅之唐主曰大朝附庸安<lb/>
敢加兵絳曰臣請詐以宣歙州叛陛下聲言討伐且乞<lb/>
兵於呉越兵至拒擊臣躡而攻之其國必亡唐主亦不<lb/>
<pb n="KR2b0040_WYG_006-10b"/>
能用<lb/>
四年春正月戊戌朔以出師不視朝　潘美克英雄二<lb/>
州南漢都統潘崇徹來降<hi>攷異宋史載正月癸丑取英州雄州王宗沐宋通鑑繫於</hi>
<hi>二月今從長編東都事畧但云正月不著日</hi>　丙午令諸道州縣不得更差<lb/>
攝官凡有闕員即具聞旋與注授前所差攝官皆罷其<lb/>
職事以見任官權管　通判閬州殿中侍御史路冲言<lb/>
本州職役户負恃形勢輸租違期已别立版簿於通判<lb/>
㕔依限督責欲望頒為條制詔諸州府並置形勢版簿<lb/>
<pb n="KR2b0040_WYG_006-11a"/>
令通判専掌其租　禁河東諸州民徙内郡者私畜兵<lb/>
器　戊午命知制誥盧多遜等重修天下圗經其書訖<lb/>
不克成　是月王師次瀧頭南漢主遣使請和且求緩<lb/>
師瀧頭山水險惡潘美等疑有伏兵乃挾其使而速度<lb/>
諸險甲子至柵口乙丑至馬逕<hi>攷異李燾曰甲子正月二十七日此據露布所</hi>
<hi>言即郭崇岳列柵處也傳云去廣州十里盖悞九國志柵言去廣州才百里王師所次去柵口又十里露布言</hi>
<hi>去廣州只一程又言八十里槍旗競進當得其實也</hi>屯雙女山直瞰郭崇岳柵游<lb/>
騎數出挑戰崇岳不從但堅壁自守而已南漢主取舶<lb/>
<pb n="KR2b0040_WYG_006-11b"/>
船十餘艘載金寶妃嬪欲入海未及發宦官樂範與衛<lb/>
兵千餘盜舶船以走南漢主懼乃遣右僕射蕭漼中書<lb/>
舍人卓惟休奉表詣軍門乞降美即令部送赴闕漼等<lb/>
不反南漢主益懼復令崇岳戒嚴二月丁夘朔又遣其<lb/>
弟楨王保興率國内兵來拒<hi>攷異李燾曰此據露布追書五代史九國志言保興</hi>
<hi>率文武官屬來降王師不納與露布異國史鋹傳又言保興來降為郭崇岳所遏按崇岳本無鬬志豈敢更遏</hi>
<hi>保興令不降也傳又言王師進攻崇岳保興領衆拒戰然則保興必不以降出今止從露布十國紀年亦云保</hi>
<hi>興元帥百官迎王師潘美以南漢主不至不納二月一日南漢主乃使保興拒戰</hi>植廷曉謂崇<lb/>
<pb n="KR2b0040_WYG_006-12a"/>
岳曰北軍乗席捲之勢其鋒不可當吾士旅雖衆然皆<lb/>
傷痍之餘今不驅策而前亦坐受其斃矣庚午廷曉乃<lb/>
領前鋒據水而陣令崇岳殿後禦其奔衝既而我師濟<lb/>
水廷曉力戰不勝遂死之崇岳奔還其柵美謂王明曰<lb/>
彼編竹木為柵若篝火焚之必擾亂因而夾擊之此萬<lb/>
全䇿也遂分遣丁夫人持二炬間道造其柵及夜萬炬<lb/>
俱發㑹天大風煙埃坌起南漢軍大敗崇岳死於亂兵<lb/>
保興逃歸龔澄樞李托與内侍中薛崇譽等謀曰北軍<lb/>
<pb n="KR2b0040_WYG_006-12b"/>
之來利吾國中珍寶耳今盡焚之使得空城必不能久<lb/>
駐當自還也乃縱火焚府庫宫殿一夕皆盡<hi>攷異澄樞等傳皆云</hi>
<hi>王師至百田澄樞等乃縱火焚府庫世家及十國紀年則云焚府庫之明日王師始至白田今從世家及紀年</hi>
　二月辛未我師至白田南漢主素服出降潘美承制<lb/>
釋之遂入廣州<hi>攷異東都事畧丁亥克廣州宋史己丑潘美克廣州今從長編</hi>俘其宗<lb/>
室官屬九十七人與南漢主皆縻於龍徳宫保興初匿<lb/>
民間後乃獲之有閹人百餘輩盛服請見美曰是椓人<lb/>
多矣吾奉詔伐罪正為此等命悉斬之美以露布告㨗<lb/>
<pb n="KR2b0040_WYG_006-13a"/>
己丑至京師<hi>李燾曰按露布當是行營所作而扈䝉傳乃云禽劉鋹䝉草露布稱㫖召對滋福殿</hi>
<hi>賜金紫則似追為之矣</hi>庚寅羣臣稱賀遂賜宴凡得州六十縣二<lb/>
百十四户十七萬二百六十三<hi>攷異新舊録州縣户數與本紀不同今從本紀</hi>
辛卯赦廣南管内州縣常赦所不原者偽署官並仍舊<lb/>
無名賦歛咸蠲除之　前帝以令尉捕賊先定日限其<lb/>
已被批罰者或遂絶意追捕乃詔自今雖限外獲賊者<lb/>
令有司備書於籍以除其罰但不得叙為勤績其累經<lb/>
殿降法當停免者不用此制　三月丙申詔嶺南有買<lb/>
<pb n="KR2b0040_WYG_006-13b"/>
人男女為奴婢轉傭利者並放免偽政有害於民者具<lb/>
以聞除之　右監門衛將軍趙玭以罪勒歸私第不勝<lb/>
忿恚一日伺趙普入朝於馬前斥普短帝聞之召玭及<lb/>
普面質其事玭大言詆普販木規利先是秦隴大木官<lb/>
禁私販普嘗遣親吏往市屋材聯巨筏至京師治第吏<lb/>
因之竊於都下貿易故玭以為言帝怒促閤門集百官<lb/>
將下制逐普詔問太子太師王溥等普當得何罪溥附<lb/>
閤門使奏云玭誣罔大臣帝意頓解反詰責玭命武士<lb/>
<pb n="KR2b0040_WYG_006-14a"/>
撾之御史鞫於殿庭普力營救帝乃特寛其罰謫汝州<lb/>
牙校　壬申命潘美尹崇琦同知廣州以儋崖振萬安<lb/>
等四州𨽻瓊州令廣州擇官分知州事　潘美遣使部<lb/>
送劉鋹及其宗黨官屬獻於京師鋹至公安邸吏龎師<lb/>
進迎謁學士貢徳昭侍鋹鋹因問師進何人徳昭曰本<lb/>
國人也鋹曰何為在此徳昭曰髙皇帝居藩日嵗貢大<lb/>
朝輜重皆歴荆州乃令師進置邸於此造車乗以給餽<lb/>
運耳鋹歎曰我在位十四年未嘗聞此言今日始知祖<lb/>
<pb n="KR2b0040_WYG_006-14b"/>
宗山河大朝境土也因泣下久之既至舍玉津園帝遣<lb/>
㕘知政事吕餘慶問反覆及焚府庫之罪鋹歸罪於龔<lb/>
澄樞李托薛崇譽帝復遣使問澄樞等皆俛首不對偽<lb/>
諫議大夫王珪謂托曰昔在廣州機務並爾輩所専火<lb/>
又自内中起今尚欲推過何人遂唾而批其頰澄樞等<lb/>
乃引伏五月乙未朔有司以帛係鋹及其官屬先獻太<lb/>
廟太社帝御明徳門遣攝刑部尚書盧多遜宣詔責鋹<lb/>
鋹對曰臣年十六僣偽號澄樞等皆先臣舊人每事臣<lb/>
<pb n="KR2b0040_WYG_006-15a"/>
不得自由在國時臣是臣下澄樞是國主對訖伏地待<lb/>
罪帝命攝大理卿髙繼申引澄樞托崇譽斬於千秋門<lb/>
外釋鋹罪并其弟保興及官屬各賜以冠帶器幣鞍馬<lb/>
尋以保興為左監門衛率府率初議獻俘之禮朝臣莫<lb/>
能知乃遣使就問吏部尚書張昭昭臥病口占以授使<lb/>
者咸服其該博遂用之　以王明為秘書少監領韶州<lb/>
刺史廣南諸州轉運使大兵南伐明知轉運事嶺道險<lb/>
絶不通舟車但以丁夫負荷糗糧數萬仰給無闕每下<lb/>
<pb n="KR2b0040_WYG_006-15b"/>
郡邑必先收其版籍固守倉庫頗亦㕘預軍畫帝嘉其<lb/>
功故擢用焉　初帝使軍器庫使楚昭輔鈎校左藏庫<lb/>
金帛數日而畢條對稱㫖至是授左驍衛大將軍權判<lb/>
三司　辛丑宴劉鋹於崇徳殿<hi>攷異宋史太祖紀云大宴于大明殿鋹預焉事</hi>
<hi>繫乙未獻俘之下今從長編</hi>　六月辛未命司農少卿李繼芳祭南<lb/>
海劉鋹先尊海神為昭明帝廟為聰正宫其衣飾以龍<lb/>
鳯詔削去帝號及宫名易以一品之服　壬申初置市<lb/>
舶司于廣州　詔御史中丞劉温叟中書舍人李昉重<lb/>
<pb n="KR2b0040_WYG_006-16a"/>
定開元禮以國朝沿革制度附屬之<hi>攷異李燾曰是日丙子初命修書而</hi>
<hi>實録本紀遂言乃以書來上恐悞也六年書乃成</hi>初帝征晉陽命密州防禦使<lb/>
馬仁瑀率衆巡邊至上谷漁陽遼人素聞其名不敢出<lb/>
因縱兵大掠而還明年羣盜周弼等起兖州詔仁瑀掩<lb/>
擊仁瑀領帳下十數人入泰山擒弼盡獲其黨庚辰徙<lb/>
仁瑀為瀛州防禦使仁瑀兄子因醉誤殺平民繫獄當<lb/>
死民家願以過失傷論仁瑀曰我為長吏而兄子殺人<lb/>
此乃恃勢恣横非過失也豈敢以私親而亂國法哉遂<lb/>
<pb n="KR2b0040_WYG_006-16b"/>
論如律　壬午以劉鋹為右千牛衛大將軍員外置封<lb/>
恩赦侯俸外别給錢五萬米麥五十斛鋹體質豐碩眉<lb/>
目俱竦性絶巧有口辨嘗自以珠結鞍勒為戲龍之狀<lb/>
以獻帝賞其精妙給錢百五十萬償其直因謂左右曰<lb/>
鋹好工巧習以成性倘能移於治國豈至滅亡哉鋹在<lb/>
國時多置酖毒臣下一日從帝幸講武池從官未集鋹<lb/>
先至詔賜巵酒鋹疑之奉盃泣曰臣承祖父基業違拒<lb/>
朝廷勞王師致討罪固當誅陛下既待臣以不死願為<lb/>
<pb n="KR2b0040_WYG_006-17a"/>
大梁布衣觀太平之盛未敢飲此酒帝笑曰朕推心置<lb/>
人腹安有此事命取鋹酒自飲之别酌以賜鋹鋹大慚<lb/>
頓首謝<hi>攷異李燾曰鋹獻鞍轡實録在五年五月今移入</hi>　帝既平廣南欲行<lb/>
報謝之禮秋七月甲午朔詔以冬至有事於南郊　乙<lb/>
未御史中丞劉温叟卒温叟為中丞十二年屢求解職<lb/>
帝難其代終不許及被病帝知其貧遣中使就賜器幣<lb/>
温叟性重厚方正好古執禮事繼母以孝聞父名岳非<lb/>
侍宴終身不聴樂開封尹光義聞其清介嘗遣府吏齎<lb/>
<pb n="KR2b0040_WYG_006-17b"/>
錢五百千遺之温叟不敢却貯㕔事西舍中令府吏封<lb/>
識乃去明年重午復送黍角紈扇所遣吏即前送錢者<lb/>
視西舍封識宛然還以告光義曰我餽猶不受况他人<lb/>
乎乃命輦歸府中他日光義侍宴論當世名節士具道<lb/>
温叟辭錢事帝歎賞久之温叟既卒帝難其繼曰必得<lb/>
純厚如温叟者乃可乃命太子賓客邊光範兼判御史<lb/>
臺事居半嵗始真為中丞　丙申詔廣南諸州受民租<lb/>
皆用省斗每一石外别輸二升為雀鼠耗先是劉鋹私<lb/>
<pb n="KR2b0040_WYG_006-18a"/>
制大量重歛於民凡輸一石乃為一石八斗轉運使王<lb/>
明上言故革之　内侍養子多爭財起訟戊午詔自今<lb/>
年滿三十無父者始聴養子仍以其名上宣徽院違者<lb/>
抵死　建武節度使判棣州何繼筠來朝癸亥卒於京<lb/>
師帝親臨其喪流涕謂左右曰繼筠捍邊有功朕不蚤<lb/>
授藩鎮者慮其數竒耳今領旄鉞未幾果至淪没豈不<lb/>
哀哉即命中使䕶喪事令以平生所佩劒及甲胄同葬<lb/>
繼筠深沉有智畧與士卒同甘苦得其死力居北邊前<lb/>
<pb n="KR2b0040_WYG_006-18b"/>
後二十年善揣知敵情屢以少擊衆遼人畏伏多畫像<lb/>
祠之　八月甲申羣臣奉表請加尊號曰興化成功至<lb/>
再訖不允　冬十月癸亥朔日有食之　己巳詔偽作<lb/>
黄金者棄市　知邕州范旻奏劉鋹時白配民物十數<lb/>
事辛巳悉命除之邕州俗尚淫祀被病者不敢治療但<lb/>
益殺雞豚徼福於淫昏之鬼旻下令禁止出俸錢市藥<lb/>
物親為和合民有病則給之獲愈者千計會南漢所署<lb/>
知廣州官鄧存忠刼土人二萬衆攻圍州城七十餘日<lb/>
<pb n="KR2b0040_WYG_006-19a"/>
旻屢出與戰矢集於胸猶力疾督戰賊遂小却旻創甚<lb/>
乃堅壁固守遣使間道求援于廣州前後十五輩始得<lb/>
達援兵至圍解旻疾未平詔令肩輿歸闕所過僦丁夫<lb/>
官給其直旻質之子也　董元吉知英州月餘受贓至<lb/>
七十餘萬帝以嶺表初平欲懲掊克之吏特詔棄市<lb/>
甲申詔兩京諸道自十月後犯強竊盜不得預郊祀赦<lb/>
所在長吏當告諭下民無令冒法自後將郊祀必申明<lb/>
此詔<hi>攷異李燾曰寶訓載王旦言太宗時每議郊祀皆前下詔又慮強盜恃恩犯法乃詔不以赦原而史</hi>
<pb n="KR2b0040_WYG_006-19b"/>
<hi>館日厯并言竊盜竊盜情輕不可與強盜同科今立刑法志宜在酌中而史官執稱不改日厯舊文真宗曰當</hi>
<hi>如何書旦曰止可言強盜上曰理雖如此然不可輒改當從史官議庶幾傳信今刑法志所書實用真宗聖語</hi>
<hi>云</hi>　右補闕梁周翰上疏言陛下再郊上帝必覃赦宥<lb/>
臣以天下至大其間有慶澤所未及節文所未該者宜<lb/>
推而廣之方今賦入至多加以科變之物名品非一調<lb/>
發供輸不無重困且西蜀淮南荆潭桂廣之地皆已為<lb/>
王土陛下誠能以三方所得之利减諸道租賦之入則<lb/>
庶乎徳澤均而民力寛矣帝嘉納之周翰嘗監綾錦院<lb/>
<pb n="KR2b0040_WYG_006-20a"/>
杖錦工過差為所訴帝怒甚召周翰切責將亦杖之周<lb/>
翰自言臣負天下才名受杖不雅帝乃止帝初識周翰<lb/>
父彦温於軍中以周翰有文辭欲用為知制誥天平節<lb/>
度使石守信入朝帝語及之守信與彦温善微露其言<lb/>
周翰遽上表謝帝不喜其命遂寢　丙戍詔嶺南諸州<lb/>
劉鋹日煩苛賦歛並除之民為兵者釋其籍流亡者招<lb/>
誘復業　十一月癸巳朔江南國主煜遣其弟鄭王從<lb/>
善來朝賀於是始去唐號改印文為江南國主印賜詔<lb/>
<pb n="KR2b0040_WYG_006-20b"/>
乞呼名從之先是國主以銀五萬兩遺宰相趙普普告<lb/>
於帝帝曰此不可不受但以書答謝少賂其使者可也<lb/>
普叩頭辭讓帝曰大國之體不可自為削弱當使之勿<lb/>
測及從善入覲常賜外密賚白金如遺普之數江南君<lb/>
臣聞之皆震駭服帝偉度他日帝因出忽幸普第時呉<lb/>
越王俶方遣使遺普書及海物十瓶列廡下㑹車駕卒<lb/>
至普亟出迎弗及屏也帝顧問何物普以實對帝曰海<lb/>
物必佳即命啓之皆滿貯𤓰子金也普惶恐頓首謝曰<lb/>
<pb n="KR2b0040_WYG_006-21a"/>
臣實未發書若知此當奏聞而却之帝笑曰但受之無<lb/>
害彼謂國家事皆由汝書生耳<hi>李燾曰二事不知的在何時談苑云開寳中李</hi>
<hi>煜賂普記聞呉越事不記年嵗與煜事相類故并書於從善入貢之後</hi>　丙申呉越王俶<lb/>
遣其子鎮海鎮東節度使惟濬來貢　庚戍詔曰取才<lb/>
之道盖非一端近諸道攝官悉令罷去又慮薦更民政<lb/>
或著吏能者雷同遐棄良可惜也宜悉令有司按其歴<lb/>
任經三攝無曠敗即以名聞受偽署者不在此限　河<lb/>
決澶州東滙於鄆濮壊民田帝怒官吏不時上言遣使<lb/>
<pb n="KR2b0040_WYG_006-21b"/>
按鞫庚戌通判司封郎中博興姚恕坐棄市知州左校<lb/>
衛大將軍杜審肇免歸私第恕初為開封府判官謁宰<lb/>
相趙普㑹普宴客閽者不即通恕怒而去普亟使人謝<lb/>
焉恕遂去不顧普由是憾恕及帝為審肇擇佐貳普即<lb/>
請恕居澶州幾二年竟坐法誅投其尸于河　戊午親<lb/>
饗太廟始用繡衣鹵簿　己未合祭天地于南郊大赦<lb/>
蠲開寶元年以前逋租　初帝擇孟昶親軍習兵馬者<lb/>
百餘輩為川班内殿直廪賜優給與御馬直等至是郊<lb/>
<pb n="KR2b0040_WYG_006-22a"/>
禮畢行賞帝以御馬直扈從特命増給錢人五千而川<lb/>
班内殿直不得如例乃相率擊登聞鼓陳乞帝怒遣中<lb/>
使諭曰朕之所與即為恩澤又安有例哉命斬其妄訴<lb/>
者四十餘人餘悉配𨽻許州遂廢其班時内臣有左飛<lb/>
龍使李承進者逮事後唐帝問曰莊宗以英武定中原<lb/>
享國不久何也承進曰莊宗好畋獵務姑息將士每出<lb/>
次近郊禁兵衛卒必控馬首告兒郎輩寒冷望與救接<lb/>
莊宗即隨其所欲給之盖威令不行賞賚無節也帝撫<lb/>
<pb n="KR2b0040_WYG_006-22b"/>
髀歎曰二十年夾河戰爭得天下不能用軍法約束此<lb/>
輩縱其無厭之求以兹臨御誠為兒戲朕今撫養士卒<lb/>
固不吝爵賞茍犯吾法惟有劒耳<lb/>
五年春正月丁酉禁鐵鑄浮屠與佛像及人物之無用<lb/>
者慮愚民毁農器以徼福也　前鄆州盧縣尉鄢陵許<lb/>
永年七十有五詣匭言父瓊年九十九長兄年八十一<lb/>
次兄年七十九乞近地一官以就養庚子召見瓊于便<lb/>
殿問以近事瓊歴歴能記因厚賜之即授永鄢陵縣令<lb/>
<pb n="KR2b0040_WYG_006-23a"/>
　乙巳罷襄州嵗貢魚　吏部尚書致仕陳國公張昭<lb/>
卒戒其子曰吾事數朝無功徳及人勿請諡及立碑以<lb/>
重吾過也　二月丙子詔沿河十七州各置河隄判官<lb/>
一員　庚寅以端明殿學士兵部侍郎劉熙古守本官<lb/>
㕘知政事　帝既平廣南漸欲經理江南因鄭王從善<lb/>
入貢遂留之國主大懼是月始損制度下令稱教改中<lb/>
書門下省為左右内史府尚書省為司會府其餘官稱<lb/>
多所更定宫殿悉除去鴟吻　閏月壬辰權知貢舉扈<lb/>
<pb n="KR2b0040_WYG_006-23b"/>
䝉奏合格進士安守亮等十一人諸科十七人帝召對<lb/>
於講武殿始下詔放牓新制也　癸巳以江南進奉使<lb/>
李從善為泰寧節度使賜第京師國主雖外示畏服修<lb/>
藩臣之禮而内實繕甲兵隂為戰守計帝使從善致書<lb/>
風國主入朝國主不從但増嵗貢而已南都留守兼侍<lb/>
中林仁肈有威名朝廷忌之賂其侍者竊取仁肈畫像<lb/>
懸之别室引江南使者觀之問何人使者曰林仁肈也<lb/>
曰仁肈將來降先持此為信又指空館曰將以此賜仁<lb/>
<pb n="KR2b0040_WYG_006-24a"/>
肈國主不知其間鴆殺仁肈　初平嶺南命太子中允<lb/>
周仁俊知瓊州<hi>以儋崖振萬安屬焉</hi>帝謂宰相曰遐荒炎瘴不必<lb/>
别命正官且令仁俊擇偽官因其俗治之辛卯仁俊列<lb/>
上駱崇璨等四人帝曰各授檢校官俾知州事徐觀其<lb/>
效可也<hi>以四州屬瓊管乃四年四月事</hi>　先是嶺南民有逋賦者或縣<lb/>
吏代輸或於兼并之家假貸則皆納其妻子以質三月<lb/>
甲申知容州毋守素表其事詔所在嚴禁之　夏四月<lb/>
帝按嶺南圗籍州縣多而户口少命知廣州潘美及轉<lb/>
<pb n="KR2b0040_WYG_006-24b"/>
運使王明度其地理并省以便民於是前後所廢州十<lb/>
六縣四十九　丙午遣使檢視水灾田　五月丙寅詔<lb/>
廢嶺南道媚川都選其少壯者為靜江軍老弱者聴自<lb/>
便仍禁民不得以采珠為業先是劉鋹于海門鎮募兵<lb/>
能採珠者二千人號媚川都凡采珠必繫石于足腰絙<lb/>
而没焉深或至五百尺溺死者甚衆鋹所居棟宇皆飾<lb/>
以玳瑁珠翠窮極侈靡及為我師所焚潘美等於煨燼<lb/>
中得所餘諸珍寶以獻且言采珠危苦之狀帝亟命小<lb/>
<pb n="KR2b0040_WYG_006-25a"/>
黄門持示宰相速降詔罷之　辛未河大決澶州濮陽<lb/>
縣壬申命潁州團練使曺翰往塞之翰辭於便殿帝謂<lb/>
曰霖雨不止又聞河決朕信宿以來焚香禱天若天災<lb/>
流行願在朕躬勿施于民翰頓首拜曰昔宋景公諸侯<lb/>
耳一發善言災星退舍今陛下憂及兆民懇禱如是固<lb/>
宜上感天心必不為災也癸酉帝又謂宰相曰霖雨不<lb/>
止朕日夜焦勞得非時政有闕耶趙普對曰陛下臨御<lb/>
以來憂勤庶務有弊必去聞善必行至於苦雨為災乃<lb/>
<pb n="KR2b0040_WYG_006-25b"/>
是臣等失職帝曰掖庭幽閉者衆昨令徧籍後宫凡三<lb/>
百八十餘人<hi>考異後宫三百八十餘人寶訓作不及三百願歸者得百名寶訓及本紀作五十餘</hi>
<hi>人未知孰是姑從長編</hi>因告諭願歸其家者具以情言得百名悉<lb/>
厚賜遣之矣普等稱萬嵗<lb/>
　富弼曰太祖方尚儉徳後宫之數不及三百數日霖<lb/>
　雨尚慮幽閉所致遽出五十餘人以謝災譴此聖人<lb/>
　之至徳也<lb/>
河决大名府朝城縣河南北諸州皆大水　陜州民范<lb/>
<pb n="KR2b0040_WYG_006-26a"/>
義超周顯徳中以私怨殺同里常古真家十二人古真<lb/>
年少脫走得免至是擒義超訴於官有司引赦當原帝<lb/>
曰豈有殺一家十二人而可以赦論乎命斬之　六月<lb/>
戊子朔徙崖州于振州遂廢振州　庚寅河决陽武縣<lb/>
汴水决鄭州宋州　丁酉詔沿河民田有為水害者有<lb/>
司具聞除租　戊申發諸州兵士及丁夫凡五萬人塞<lb/>
决河命曺翰䕶其役未幾河所决皆塞是月下詔曰近<lb/>
者澶濮等數州霖雨薦降洪河為患朕以屢經决溢重<lb/>
<pb n="KR2b0040_WYG_006-26b"/>
困黎元每閱前書詳究經瀆至若夏后所載但言導河<lb/>
至海隨山濬川未嘗聞力制湍流廣營髙岸自戰國専<lb/>
利堙塞故道小以防大私而害公九河之制遂隳歴代<lb/>
之患弗弭凡搢紳多士草澤之倫有素習河渠之書深<lb/>
知疏道之䇿者並許詣闕上書附驛條奏朕當親覽用<lb/>
其所長時東魯逸人田告著纂禹元經十二篇帝聞之<lb/>
召見詢以治水之道善其對將授以官告固辭父年老<lb/>
求歸奉養詔從之　先是女真寇白沙塞畧官馬三匹<lb/>
<pb n="KR2b0040_WYG_006-27a"/>
民百二十八口既而遣使以馬來貢詔止之至是首領<lb/>
復來貢言己令部落送先所擄民及馬詔切責其前寇<lb/>
畧之罪而嘉其效順之意放還貢馬使者　秋七月己<lb/>
未朔右拾遺張恂坐贓棄市　甲申永慶公主出降右<lb/>
衛將軍駙馬都尉魏咸信咸信仁浦子也公主嘗衣貼<lb/>
繡鋪翠襦入宫中帝見之謂主曰汝當以此與我自今<lb/>
勿復為此飾主笑曰此所用翠羽幾何帝曰不然主家<lb/>
服此宫闈戚里必相效京城翠羽價髙小民逐利展轉<lb/>
<pb n="KR2b0040_WYG_006-27b"/>
販易傷生寖廣實汝之由汝生長富貴當念惜福豈可<lb/>
造此惡業之端主慙謝又嘗因侍坐與皇后同言曰官<lb/>
家作天子日久豈不能用黄金裝肩輿乗以出入帝笑<lb/>
曰我以四海之富宫殿悉飾金銀力亦可辦但念我為<lb/>
百姓守財耳豈可妄用古稱以一人治天下不以天下<lb/>
奉一人茍以自奉養為意百姓何仰哉<hi>攷異談苑載此事以為魏國長</hi>
<hi>公主按魏國太宗第九女也當太祖時固未嘗封不當云主家恐有差悞而此事實魏咸信言之因附見公主</hi>
<hi>出降之後</hi>　三司言倉儲月給止及明年二月請分屯田諸<lb/>
<pb n="KR2b0040_WYG_006-28a"/>
軍盡率民船以資江淮漕運帝大怒召權判三司楚昭<lb/>
輔切責之曰國無九年之蓄曰不足爾不素為計度今<lb/>
倉儲垂盡乃請分屯田兵括率民船以給饋運是可卒<lb/>
致乎且設爾安用茍有所闕必罪爾以謝衆昭輔懼罪<lb/>
詣開封府見皇弟光義乞於上前解釋稍寛其罪使得<lb/>
盡力營辦光義許之昭輔出光義問押牙永城陳從信<lb/>
對曰從信嘗游楚泗間見糧運停阻者良由舟人之食<lb/>
日歴州縣勘給故多凝滯若自起發即計日併支往復<lb/>
<pb n="KR2b0040_WYG_006-28b"/>
皆可責其程限又楚泗間運米入船至京師輦米入倉<lb/>
宜速備運卒皆令即時出納如此每運可减數十日楚<lb/>
泗至京千里舊定八十日一運一嵗三運今若去淹留<lb/>
之虚日則嵗可増一運矣又聞三司欲籍民船若不許<lb/>
則無以責辦若盡取用之則冬中京師薪炭殆絶不若<lb/>
募其船之堅實者令運糧其損敗者任民載樵薪則公<lb/>
私俱濟今市中米貴官乃定價斗錢七十商賈聞之以<lb/>
其不獲利無敢載至京師者雖富人所儲亦隠匿不糶<lb/>
<pb n="KR2b0040_WYG_006-29a"/>
是以米益貴而民將餒殍也光義然之明日具告帝悉<lb/>
從其言由是事集昭輔亦免責焉<hi>攷異陳從信傳曰事在開寶三年秋寶訓</hi>
<hi>云在二年按楚昭輔權判三司實四年五月安得三年秋已有此事今載于五年秋庶免抵牾冬十月江淮米</hi>
<hi>十萬石至京師即是從信之䇿行也</hi>先是大理正内黄李符知歸州轉運<lb/>
司制置有不合理者符即上言帝嘉之秩滿歸闕帝以<lb/>
京西諸州錢幣不登八月癸巳命符知京西南面轉運<lb/>
事書李符到處似朕親行八字賜之令揭于大旗常以<lb/>
自隨符前後條奏便宜凡百餘條其四十八事皆施行<lb/>
<pb n="KR2b0040_WYG_006-29b"/>
著于令　九月丁巳朔日有食之　樞密使李崇矩與<lb/>
宰相趙普厚相交結以其女妻普子承宗帝聞之不喜<lb/>
故事宰相樞密使候對長春殿同止廬中帝始令分異<lb/>
之有鄭伸者客崇矩門下十年崇矩知其險詖無行待<lb/>
之漸薄伸怨恨擊登聞鼓告崇矩受太原人席羲叟黄<lb/>
金私托翰林學士扈蒙與羲叟甲科引軍器庫使劉審<lb/>
瓊為證帝大怒召審瓊詰問審瓊具言其誣帝怒稍解<lb/>
癸酉崇矩罷為鎮國節度使賜伸同進士出身酸棗縣<lb/>
<pb n="KR2b0040_WYG_006-30a"/>
主簿後伸死其母貧餓詣崇矩子繼昌乞匄家人競前<lb/>
詬逐繼昌獨召見與白金百兩時稱繼昌長者　禁𤣥<lb/>
象器物天文圗讖七曜厯太乙雷公六壬遁甲等不得<lb/>
藏於私家有者並送官　冬十月戊戍詔邊逺官嵗才<lb/>
三周即與除代所司專閱其籍勿使踰時　是月運江<lb/>
淮米十萬石至京師皆汴蔡兩河公私船所載也　十<lb/>
一月癸亥禁釋道私習天文地理　己巳詔諸道舉人<lb/>
自今並於本貫州府取解不得更稱寄應　十二月乙<lb/>
<pb n="KR2b0040_WYG_006-30b"/>
酉朔祈雪　己亥畋近郊開封尹光義暴疾遂如其第<lb/>
視之　乙夘大雨雪　是嵗大飢　初帝問趙普曰儒<lb/>
臣有武幹者何人普以知彭州左補闕辛仲甫對乃徙<lb/>
仲甫為四川兵馬都監于是召見面試射帝曰汝見王<lb/>
明乎朕已用為刺史汝頗忠淳若公勤不懈不日亦當<lb/>
為牧伯也仲甫頓首謝帝因謂普曰五代方鎮殘虐民<lb/>
受其禍朕今選儒臣幹事者百餘分治大藩縱皆貪濁<lb/>
亦未及武臣一人也既而有司命仲甫檢視民田帝曰<lb/>
<pb n="KR2b0040_WYG_006-31a"/>
此縣令職耳即令吏部銓擇官代之仲甫在彭州日州<lb/>
少種樹暑無所休仲甫課民栽栁䕃行路郡人徳之名<lb/>
為補闕栁<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0040_WYG_006-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑後編卷六<lb/>
</p>
<p>
</p>
  </div>
</body>
</text>
</TEI>
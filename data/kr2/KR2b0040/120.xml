<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編巻一百二十</head> <lb/>
    <p>
<pb n="KR2b0040_WYG_120-1a"/>
欽定四庫全書<lb/>
　資治通鑑後編巻一百二十<lb/>
　　　　　　　　　　　刑部尚書徐乾學撰<lb/>
　宋紀一百二十<hi>起重光大荒落十一月盡𤣥黓敦牂十二月凡一年有二月</hi>
　　髙宗受命中興全功至徳聖神武文昭仁憲孝皇<lb/>
　　帝<lb/>
紹興三十一年十一月己巳朔邵宏淵遣統領崔皋及<lb/>
金人戰于定山敗之　壬申以知潭州張浚判建康府<lb/>
<pb n="KR2b0040_WYG_120-1b"/>
　召王權還以李顯忠代將其軍　時劉錡病甚求解<lb/>
兵柄留其姪中軍統制劉汜以千五百人塞瓜洲李横<lb/>
以八千人固守詔錡還鎮江金人攻瓜洲汜以克敵弓<lb/>
射却之葉義問至鎮江見錡病劇以横權錡軍督兵渡<lb/>
江衆以為不可義問彊之汜請出戰錡不從汜拜家廟<lb/>
而行金人鐵騎奄至江上汜先退横以孤軍不能當亦<lb/>
却失其都統制印横左軍統制魏俊右軍統制王方死<lb/>
之横汜僅以身免義問聞之惶怖退走由陸路趨建康<lb/>
<pb n="KR2b0040_WYG_120-2a"/>
市人皆媟罵之　金人遊騎至無為軍守臣韓髦棄城<lb/>
走　庚午金左司郎中鄂博庫等聞赦入白東京即位<lb/>
改元事金主拊髀歎曰朕本欲滅宋後改元大定此豈<lb/>
非天乎因出其素所書以示羣臣即預志改元事取一<lb/>
戎衣天下大定也是日以勸農使完顔元宜為浙西道<lb/>
兵馬都統制刑部尚書郭安國副之　乙亥金主臨江<lb/>
築臺自被金甲以登刑白黑馬祭天投羊豕于江召賓<lb/>
都等謂之曰舟楫已具可濟江矣博勒呼曰臣觀宋舟<lb/>
<pb n="KR2b0040_WYG_120-2b"/>
甚大我舟小而行遲恐不可濟金主怒曰爾昔從梁王<lb/>
追趙構豈皆大舟耶誓以明日渡江晨炊玉麟堂先濟<lb/>
者與黄金一兩丙子金主置紅黄二旗于岸上中建黄<lb/>
屋坐其下以號令進止紅旗立則進黄旗仆則退時葉<lb/>
義問命虞允文往蕪湖趣李顯忠交王權軍且犒師允<lb/>
文至采石權已去顯忠未來權敗軍三五星散解鞍束<lb/>
甲坐道傍允文謂坐待顯忠則誤國事遂立召諸將勉<lb/>
以忠義曰金帛告命皆在此以待有功衆曰今既有主<lb/>
<pb n="KR2b0040_WYG_120-3a"/>
請死戰或謂允文公受命犒師不受命督戰他人壞之<lb/>
公受其咎耶允文叱之曰危及社稷吾將安避乃命諸<lb/>
將列大陣不動分戈船為五其二並東西岸其一駐中<lb/>
流藏精兵待戰其二藏小港備不測部分甫畢金主操<lb/>
小紅旗麾數百艘絶江而來瞬息抵南岸者七十艘直<lb/>
薄官軍軍小却允文撫統制時俊之背曰汝膽畧聞四<lb/>
方立陣後兒女子爾俊即揮雙刀出士殊死戰中流官<lb/>
軍以海鰌船衝敵舟皆平沈敵半死半戰日暮未退㑹<lb/>
<pb n="KR2b0040_WYG_120-3b"/>
有潰卒自光州至允文授以旗鼓從山後轉出敵疑援<lb/>
兵至始遁允文又命勁弩尾擊追射大敗之金兵還和<lb/>
州凡不死于江者金主悉敲殺之遂召諸將帥謀北還<lb/>
且分兵渡江李通曰陛下親征深入異境無功而還若<lb/>
衆散于前敵乘于後非萬全計若留兵渡江車駕北還<lb/>
諸將亦將解體今燕北諸軍近遼陽者恐有異志宜先<lb/>
發兵渡江歛舟焚之絶其歸望然後陛下北還南北皆<lb/>
指日而定矣金主然之允文知金兵必復來夜半部分<lb/>
<pb n="KR2b0040_WYG_120-4a"/>
諸將分海舟泊上流别遣盛新以舟師截楊林河口明<lb/>
旦敵果至因夾撃之復大敗焚其舟三百敵遣詔來諭<lb/>
王權似有宿約者允文曰此反間也乃復書言權因退<lb/>
師已寘憲典新將李世輔也願一戰以决雌雄金主得<lb/>
書大怒遂焚龍鳳車斬梁漢臣及造舟者二人漢臣教<lb/>
金主濟江者也　己夘虚恨蠻犯嘉州籠蓬堡官軍大<lb/>
敗副將鄭祥等為所殺　庚辰金主引軍趨淮東過烏<lb/>
江觀項羽祠歎曰如此英雄不得天下誠可惜也　癸<lb/>
<pb n="KR2b0040_WYG_120-4b"/>
未呉璘病自仙人原還興州留姚仲節制軍事　甲申<lb/>
贈姚興魏俊王方官　是日金主至揚州　劉錡以順<lb/>
昌之捷威名為金人所憚金主之南侵也令有敢言錡<lb/>
姓名者斬枚舉南朝諸將問其下孰敢當者皆隨姓名<lb/>
以對其荅如響至錡莫有應者金主曰吾自當之至是<lb/>
錡命盡焚城外居屋以堊白其城壁書曰完顔亮死于<lb/>
此金主多忌見而惡遂趨𤓰洲居龜山寺人衆不可容<lb/>
遂致生變云　金曹國公在東京追尊考豳王為皇帝<lb/>
<pb n="KR2b0040_WYG_120-5a"/>
諡簡肅號號睿宗妣富察氏曰欽慈皇后李氏貞懿皇<lb/>
后羣臣上尊號曰仁明聖孝皇帝追復東昬王帝號諡<lb/>
武靈廟號閔宗陵曰思陵别立廟封子錫喇喇為許王<lb/>
呼塔噶為楚王　乙酉劉汜貸死英州編管江州統制<lb/>
李貴忠義首領孟俊復順昌府　金州將邢進復華州　丙<lb/>
戌任天錫復陜州　丁亥李顯忠至采石虞文允語之<lb/>
曰敵入揚州必與𤓰洲兵合京口無備我當往公能分<lb/>
兵相助乎顯忠分萬六千與之允文遂還京口時敵屯<lb/>
<pb n="KR2b0040_WYG_120-5b"/>
重兵滁河造三牐儲水深數尺塞𤓰洲口楊存中成閔<lb/>
邵宏淵諸軍皆集京口凡二十餘萬允文以戰艦數少<lb/>
不足用聚材改治之命張深守滁河口扼大江之衝以<lb/>
苖定駐下蜀為援謁劉錡問疾錡執允文手曰疾何必<lb/>
問朝廷養兵三十年一技不施而大功乃出一儒生我<lb/>
輩愧死矣以疾篤召還提舉萬壽觀尋以成閔等為招<lb/>
討使閔淮東李顯忠淮西呉拱湖北京西　戊子吳璘<lb/>
復力疾上仙人原　己丑膠西捷奏至帝大喜曰朕獨<lb/>
<pb n="KR2b0040_WYG_120-6a"/>
用李寶果立功為天下倡矣即賜詔奬諭書忠義李寶<lb/>
四字表其旗幟　王權貸死瓊州編管　是日金曹國<lb/>
公自東京如中都　庚寅虞允文與楊存仲臨江按試<lb/>
命戰士踏車船中流上下三周金山囘轉如飛敵持滿<lb/>
以待相顧駭愕金主笑曰紙船耳有一將跪奏南軍有<lb/>
備不可輕願駐揚州力農訓兵徐圖進取金主拔劍欲<lb/>
斬之哀謝良久杖五十而釋之遂還揚州使符寶郎耶<lb/>
律穆丹䕶神果軍扼淮渡凡自軍中還至淮上無都督<lb/>
<pb n="KR2b0040_WYG_120-6b"/>
府文字皆殺之乃出内箭飾以金龍題曰御箭繫帛書<lb/>
其上使人乗舟射之南岸其書言宋國遣人焚毁南京<lb/>
宫室及沿邊買馬招誘軍民今興師問罪義在弔伐大<lb/>
軍所至必無秋毫之犯以此招諭南人於是鎮江軍亦<lb/>
縦所獲金軍士三人齎書數金主罪李通奏其書即命<lb/>
焚之金驍騎髙僧欲誘其黨以亡事覺金主命衆刃剉<lb/>
之乃下令軍士亡者殺其富埒琿富埒琿亡者殺其穆<lb/>
昆穆昆亡者殺其明安明安亡者殺其總管衆益危懼<lb/>
<pb n="KR2b0040_WYG_120-7a"/>
甲午令軍士運鴉鶻船于瓜洲期以明日渡江敢後者<lb/>
斬諸將謀曰南軍有備如此進有渰殺之禍退有敲殺<lb/>
之憂柰何其中一人曰等死死中求生可乎衆皆曰願<lb/>
聞教有總管萬戴者曰殺郎主却與宋通和歸鄉則生<lb/>
矣衆皆曰諾乃决計於浙西都統制完顔元宜及明安<lb/>
唐古烏葉曰前阻淮渡皆成擒矣比聞遼陽新天子即<lb/>
位不若共行大事然後舉軍北還元宜曰待王祥至謀<lb/>
之元宜本耶律氏賜姓完顔王祥者元宜子為驍騎副<lb/>
<pb n="KR2b0040_WYG_120-7b"/>
都指揮使在别軍者也元宜召王祥至與諸將約詰旦<lb/>
衞軍番代即行事金主有紫茸等細軍不肯臨敵專以<lb/>
自衞衆患之蕭巴扎曰晚朝奏遣細軍東取海陵則事<lb/>
可濟矣從之乃謂細軍曰淮東子女玉帛皆逃在泰州<lb/>
我輩急渡江汝輩何不白郎主往取之細軍欣然共請<lb/>
金主許之于是細軍去者過半駙馬都尉唐古安禮金<lb/>
主妹婿也能文知兵掌黄頭女真金主聞東京之變遣<lb/>
安禮以本部兵歸故諸將益無所憚乙未黎明元宜王<lb/>
<pb n="KR2b0040_WYG_120-8a"/>
祥與武勝軍都統管圖克坦守素明安唐古烏葉穆琨斡<lb/>
盧保婁薛温都長壽等率衆薄御營金主謂南人刼砦<lb/>
驚起求劍甲不得左右親兵盡散走諸將射帳中矢下<lb/>
如雨金主取視之曰我兵也近侍大慶山曰事急矣當<lb/>
出避之金主曰走將安徃方取弓中箭仆地延安少尹<lb/>
納哈塔鄂勒博先刃之手足猶動遂縊殺之年四十驍騎<lb/>
指揮使大磐整兵來救王祥出語之曰無及矣大磐乃<lb/>
止軍士攘取行營服用皆盡乃取大磐衣巾裹金主尸<lb/>
<pb n="KR2b0040_WYG_120-8b"/>
焚之收其妃嬪五人及李通郭安國圖克坦永年梁琉太<lb/>
慶山等皆殺之初金人之犯邊也樞密院編修官莆田<lb/>
鄭樵言嵗星分在宋金主將自斃又有客詣葉義問上<lb/>
書言以太一局考之金主不煩齊斧冬至前當有蕭牆<lb/>
之變已而皆驗是日天重隂有樞密行府使臣胡斌者<lb/>
知天文謂樞密院檢詳洪邁曰昨夕四鼓濃雲塞空欲<lb/>
雪而東北忽穿漏一大星墜盖金主死祥也未㡬有軍<lb/>
中被掠散人張真及虢州簽軍雷政相繼渡江來歸報<lb/>
<pb n="KR2b0040_WYG_120-9a"/>
金主被弑<hi>考異三朝北盟㑹編輯中興遺史敗盟記神麓記采石斃亮記采石戰勝記正隆事跡記</hi>
<hi>煬王江上録諸書言金海陵被弑事其謀逆者或無主名或雖有主名而與金史大異且不及完顔元宜唐古</hi>
<hi>烏葉殊多滲漏按金史海陵記逆臣傳元宜實為首惡唯謀遣細軍事金史失載而宋史虞允文傳有之煬王</hi>
<hi>江上録尤為委曲詳盡此事必不可遺今以逆臣傳為主而萬戴蕭巴扎唐古安禮等事則掇取諸書以補其</hi>
<hi>未備乙未中興遺史作丙申誤是月己巳朔敗盟記云亮死于二十七日正乙未也宋金二史本紀並作乙未</hi>
<hi>今從之</hi>　丙申金細軍破泰州子女玉帛剽掠無遺<hi>考異宋史</hi>
<hi>髙宗紀乙未金人陷泰州今從敗盟記</hi>　戊戌金都督府遣人持檄來鎮<lb/>
江軍中議和　十二月庚子楊存中虞允文渡江至𤓰<lb/>
<pb n="KR2b0040_WYG_120-9b"/>
洲以察敵情　金舟師犯慈湖鄂州軍擊却之金統軍<lb/>
劉萼聞敗遂退師　楊椿夜攻金人殺其師髙定山復<lb/>
廬州　壬寅天有白氣　癸夘復岳州舊名右軍統<lb/>
領沙世堅復泰州金細軍棄城而去　甲辰虞允文自<lb/>
鎮江入見上慰藉嘉歎謂陳俊卿曰虞乆文公忠出天<lb/>
性朕之裴度也詔免扈從往兩淮措置允文至鎮奏收<lb/>
兩淮三策不報　乙巳李顯忠自慈湖引兵渡江　判<lb/>
建康府張浚至岳陽買舟冒風雪而行時金兵充斥浚<lb/>
<pb n="KR2b0040_WYG_120-10a"/>
遇東來者云敵方焚采石煙燄漲天慎毋輕進浚曰吾<lb/>
赴君父之急知求乘輿所在而已時長江無一舟行北<lb/>
岸者浚乗小舟徑進過池陽聞金人尚屯和州李顯忠<lb/>
兵在沙上浚往犒之一軍見浚以為從天而下浚謂顯<lb/>
忠曰聖駕將巡幸至此而賊未退得無慮乎顯忠乃以<lb/>
大軍濟江去和州三十里與金人相持浚赴建康先牒<lb/>
通判劉子昻辦行宫儀物　丙午淮東統制王選等復<lb/>
楚州　丁未呉拱遣將牛宏等復汝州　戊申帝發臨<lb/>
<pb n="KR2b0040_WYG_120-10b"/>
安建王從行先是侍御史吳芾求對乞以建王為元帥<lb/>
先往撫師史浩遺大臣書言建王生長深宫平居未嘗<lb/>
與諸將接安能辦此議者又謂上親征可使王居守浩<lb/>
復以為不可帝欲令王徧識諸將遂扈蹕如建康時方<lb/>
雨雪帝御氊笠乘馬王亦騎往雨漬朝服畧不少顧而<lb/>
宰相以下多肩輿者　庚戌金人自盱眙渡淮北去癸<lb/>
丑鄂州水軍統制楊欽以舟師追至洪澤鎮敗之是夜<lb/>
鎮江統制吳超遣將叚温等追金人至淮隂縣又敗之<lb/>
<pb n="KR2b0040_WYG_120-11a"/>
獲其舟船糧食甚衆　淮東統制劉鋭陳敏入泗州<lb/>
甲寅李顯忠與金人戰於楊林渡却之乙卯江北金人<lb/>
悉去李顯忠復入和州　呉璘遣將復水洛城　金人<lb/>
復破汝州殺戮殆盡　丁巳李顯忠遣統制張榮追金<lb/>
人至全椒敗之得所掠老弱萬餘口　是日金主雍至<lb/>
中都戊午謁太祖廟己未御貞元殿受百官朝庚申呉<lb/>
璘遣將復治平砦　甲子金潁壽二州巡檢髙顯以壽<lb/>
春府來降　金太子光英頗警悟海陵嘗言俟太子年<lb/>
<pb n="KR2b0040_WYG_120-11b"/>
十八以天下付之朕當日游宴宫掖苑囿中以自娯樂<lb/>
光英誦孝經一日忽謂人曰經言三千之罪莫大于不<lb/>
孝何謂不孝對曰今民家子博奕飲酒不養父母皆不<lb/>
孝也光英黙然良久曰此豈足為不孝也盖指言父亮<lb/>
弑母事及伐宋圖克坦后與光英挽衣號慟亮亦泣下曰<lb/>
吾行歸矣命光英居守時年十二以圖們額哩雅為太<lb/>
子少師兼河南路統軍使以衞䕶之完顔元宜既弑亮<lb/>
都督府移文額里頁是月殺光英于南京圖克坦后如中<lb/>
<pb n="KR2b0040_WYG_120-12a"/>
都居亮母大氏故宫頃之金主憐其無依詔歸父母家<lb/>
於會寧嵗賜錢二千貫奴婢皆給官廩大定十年卒<lb/>
三十二年春正月戊辰朔日有食之帝在鎮江　是日<lb/>
金主不視朝減膳徹樂謂判大宗正事呼嚕等曰朕每<lb/>
見天象變異輒思政事之闕寤寐自責不遑凡事必審<lb/>
思而後行猶懼獨見未能盡善毎令羣臣集議庶㡬無<lb/>
過舉也呼嚕宗望子也　己巳金人犯壽春府忠義將<lb/>
劉泰戰死金兵亦退　庚午帝發鎮江　金主謂宰相<lb/>
<pb n="KR2b0040_WYG_120-12b"/>
曰進賢退不肖宰相之職也有才能髙于己者或懼其<lb/>
分權往往不肯引置同列朕甚不取卿等毋以此為心<lb/>
　辛未金主御太和殿宴百官宗戚命婦賜賚有差<lb/>
壬申帝至建康張浚入見　丙子祧翼祖主于夾室<lb/>
金主如大房山獻享山陵禮畢欲獵而還左丞相晏等<lb/>
諫曰邊事未寧不宜游幸遂還宫因諭晏等曰朕常慕<lb/>
古之帝王虚心受諫卿等有言即言毋緘黙以自便<lb/>
己夘李顯忠引兵還建康　庚辰罷郡守年七十者<lb/>
<pb n="KR2b0040_WYG_120-13a"/>
辛巳金兵部尚書克實與延安府同知李老僧謀反伏<lb/>
誅老僧一名惟忠克實材武過人狠戾好亂自以太祖<lb/>
孫頗有異志金主初至中都倥傯多事扈從諸軍未暇<lb/>
行賞有怨言克實與惟忠及倭楞鄂爾多梁璋布呼謀<lb/>
欲因軍士怨望以作亂既而謀不遂克實璋布呼乃擒<lb/>
惟忠倭楞鄂爾多等詣有司自首下獄治克實初不肻<lb/>
承倭楞面質之然後款伏金主念兄弟少太祖孫惟數<lb/>
人惻然傷之詔罪止克實一身其兄弟子孫皆不緣坐<lb/>
<pb n="KR2b0040_WYG_120-13b"/>
遂誅克實惟忠倭楞等璋布呼並除名歴城辛棄疾少<lb/>
師蔡伯堅與黨懐英同學人號為辛黨始筮仕决以蓍<lb/>
懐英遇坎因留事金棄疾得離遂决意南歸海陵死中<lb/>
原豪傑並起耿京聚兵山東稱天下節度使節制山東<lb/>
河北忠義兵馬棄疾為掌書記即勸京决策南向僧義<lb/>
端者喜談兵棄疾間與之游及在京軍中義端亦聚衆<lb/>
千餘棄疾說下之使𨽻京義端一夕竊印以奔金京大<lb/>
怒欲殺棄疾棄疾急追義端斬其首歸報京益壯之至<lb/>
<pb n="KR2b0040_WYG_120-14a"/>
是令棄疾奉表來奏事乙酉召見嘉納之授棄疾承務<lb/>
郎天平節度掌書記并以節度印告使召京　時有陳<lb/>
駐蹕利害者陳康伯不能决帝命侍從臺諫同赴都堂<lb/>
集議侍御史呉芾謂建康可以控帶襄漢經理淮甸若<lb/>
還臨安則西北之勢不能相接給事中金安節亦言淮<lb/>
壖瘡痍之人甫遂歸業賴聲勢以幸安堵一旦聞戎輅<lb/>
還軫恐乖始望衆不従遂定囘鑾之議　己丑金遣髙<lb/>
忠建張景仁來告即位左司員外郎洪邁充接伴使知<lb/>
<pb n="KR2b0040_WYG_120-14b"/>
閤門事張掄副之　庚寅金行納粟補官法　詔新復州<lb/>
縣捜訪仗節死義之士　金遣右副元帥完顔黙音率<lb/>
師討蕭窩幹　壬辰洪邁張掄入對帝謂輔臣曰朕料<lb/>
此事終歸於和卿等欲首議名分而土地次之盖卿輩<lb/>
事朕不得不為此言在朕所見當以土地人民為上若<lb/>
名分則非所先也何者若得復舊疆則陵寢在其中使<lb/>
兩國生靈不殘于兵革此豈細事　丙申以楊存中為<lb/>
江淮荆襄路宣撫使虞允文副之帝嘗謂湯思退曰楊<lb/>
<pb n="KR2b0040_WYG_120-15a"/>
存中忠無與二朕之郭子儀也故有是命給事中金安<lb/>
節起居舍人劉珙繳還言存中頃以權勢太盛人言藉<lb/>
藉陛下曲示保全俾解軍職今復授以兹任事權益隆<lb/>
豈惟無以慰海宇之情亦恐非所以保全存中也倘以<lb/>
允文資淺未可專任宜别擇重臣以副盛舉奏入帝怒<lb/>
謂輔臣曰珙父為張浚所知此奏專為浚地耳宰相召<lb/>
珙諭㫖且曰再繳累及張公珙曰珙為國家計豈暇為<lb/>
張公謀執奏如初乃改命存中措置兩淮允文為川陜<lb/>
<pb n="KR2b0040_WYG_120-15b"/>
宣諭使措置招軍市馬及與呉璘相見議事珙子羽之<lb/>
子也　初魏勝起義時無州郡糧餉之給無府庫倉廪<lb/>
之儲勝經畫市易課酒𣙜鹽勸糴豪右環海州度視敵<lb/>
兵攻取處築城浚隍塞闗隘在軍一日未嘗懈弛恒如<lb/>
冦至方糾集逺邇犒勞士卒期約有日㑹海陵被弑其<lb/>
兵北歸勝益得自治軍旅人皆精鋭獲金諜者犒以酒<lb/>
食厚賂遣還有自北方來歸者與之同臥起共飲食示<lb/>
以不疑周其貧窶自是山東河北歸附者日衆得金人<lb/>
<pb n="KR2b0040_WYG_120-16a"/>
虚實悉以上聞又第其忠義士功能假授官資因李寳<lb/>
轉達于朝悉如所請<hi>考異同臥起等事在海陵既死後薛鑑叙入復海州時誤也今據宋</hi>
<hi>史魏勝傳改正</hi>　金主追冊故妃烏林荅氏為昭徳皇后　金<lb/>
翰林待制大頴以言盗賊忤廢帝杖而除名補闕馬欽<lb/>
以諂事廢帝得幸二月己亥起頴為秘書丞欽除名<lb/>
庚子虞允文陛辭言金主既死新主初立彼國方亂天<lb/>
相我恢復也和則海内氣沮戰則海内氣伸帝以為然<lb/>
允文至蜀遂與吳璘經畧中原　興州統領恵逢等復<lb/>
<pb n="KR2b0040_WYG_120-16b"/>
河州　壬寅金人犯汝州守臣王宣逆戰敗之　癸夘<lb/>
帝發建康　楊存中議廢江淮州縣給事中金安節言<lb/>
廬之合肥和之濡須皆昔人控扼孔道魏明帝云先帝<lb/>
東置合肥南守襄陽西固析山賊來輒破於三城之下<lb/>
孫權築濡須塢魏軍累次不克守將如甘寧等常以寡<lb/>
制衆盖形勢之地攻守百倍豈有昔人得之成功今日<lb/>
有之而反棄之耶且濡湏巢湖之水上接店步下接江<lb/>
口可通漕舟乞擇將經理存中議遂格　恵逢復積石<lb/>
<pb n="KR2b0040_WYG_120-17a"/>
軍又克來羌城　丁未太尉威武軍節度使劉錡卒錡<lb/>
美儀狀善射聲如洪鐘嘗為隴右都䕶與夏人戰屢勝<lb/>
夏人兒啼輒怖之曰劉都䕶來啼輒止至是以劉汜敗<lb/>
發怒嘔血數升卒諡武穆　金有近侍進言欲罷科舉<lb/>
者金主問尚書令張浩曰自古帝王有不用文學者乎<lb/>
浩曰有之曰誰歟浩曰秦始皇金主顧近侍曰豈可使<lb/>
我為秦始皇事遂寝　己酉王宣及金人再戰于汝州<lb/>
庚戌金以全軍來攻宣敗績棄城去　癸丑金詔降廢<lb/>
<pb n="KR2b0040_WYG_120-17b"/>
帝幸臣蕭玉敬嗣暉許霖等官放歸田里　乙夘帝至<lb/>
臨安　甲子金澤州刺史特黙格及其妻髙福娘伏誅<lb/>
　乙丑王宣敗金人于確山於是趙撙自信陽歸徳安<lb/>
而宣亦還屯襄陽金人復取蔡州　丙寅瘞欽宗重于<lb/>
招賢寺立虞主帝親遣奠宰執議帝宜服袍履禮部侍<lb/>
郎黄中曰三年天下之通喪堯舜三代之所共也後世<lb/>
以日易月已有愧于古矣然猶於二十七日釋服之後<lb/>
因事則服之本朝典故大葬啟攢必服其初服是也若<lb/>
<pb n="KR2b0040_WYG_120-18a"/>
曰今十月而𦵏不可復服則真宗九月而𦵏何為亦服<lb/>
初服乎以故事考之衰服為當前二日陳康伯等進呈<lb/>
帝覽奏曰朕為天子豈可使事兄之禮過於事父中至<lb/>
都堂朱倬謂中曰徽考大行有故事矣中曰此前日之<lb/>
誤今所當改奈何復因之倬曰帝意實然臣子務為恭<lb/>
順可也中曰責難於君乃為恭耳　閏月癸酉金人破<lb/>
河州屠其城甲戌金主謂宰臣曰比聞外議言奏事甚<lb/>
難朕於可行者未嘗不從自今敷奏勿有所隠　戊寅<lb/>
<pb n="KR2b0040_WYG_120-18b"/>
祔欽宗神主于太廟　癸未吳璘遣楊從儀等攻抜大<lb/>
散闗分兵據和尚原金人走寶雞　丙戌給張浚錢十<lb/>
九萬緡造沿江諸軍戰艦　庚寅王剛破金人于海州<lb/>
　辛夘參知政事楊椿罷　金太和厚徳殿火　壬辰<lb/>
姚仲攻順徳軍敗金人于瓦亭砦新店　乙未金兵部<lb/>
侍郎温敦珠圖喇等與窩斡戰敗于勝州　是月張安<lb/>
國等攻殺耿京辛棄疾還至海州與衆謀曰我緣主帥<lb/>
來歸朝不期事變何以復命乃約李寶王世隆徑趨金<lb/>
<pb n="KR2b0040_WYG_120-19a"/>
營安國方與金将酣飲即衆中縳之以歸金將追之不<lb/>
及獻俘行宫斬安國於市　三月壬辰更定金使入境<lb/>
接伴館伴舊儀　癸卯成閔遣統制杜彦救淮寧擊敗<lb/>
金人于項城　丁未金使高忠建等入國門始忠建責<lb/>
臣禮及新復州軍接伴使洪邁以聞且曰土疆實利不<lb/>
可與禮際虚名不足惜也禮部侍郎黄中聞之亟奏曰<lb/>
名定實隨百世不易不可謂虚土疆得失一彼一此不<lb/>
可謂實或又言土地實也君臣名也先實後名乃今之<lb/>
<pb n="KR2b0040_WYG_120-19b"/>
利兵部尚書陳俊卿曰今力未可守雖得河南不免為<lb/>
虚名臣謂不若先正名分名分正則國威張而嵗幣亦<lb/>
可損矣　甲辰金追削李通官職　戊申録文宣王四<lb/>
十九世孫孔琯為右迪功郎　呉璘復徳順軍璘初至<lb/>
城下自将數十騎遶城守陴者聞呼相公來觀望咨嗟<lb/>
矢不忍發璘按行諸屯預治夾河戰地斬不用命者先<lb/>
以數百騎嘗敵敵一鳴鼓鋭士空壁躍出突璘軍璘軍<lb/>
得先治地無不一當十至暮璘忽傳呼某將戰不力其<lb/>
<pb n="KR2b0040_WYG_120-20a"/>
人即殊死鬬敵大敗遁入壁黎明師再出敵堅壁不動<lb/>
㑹大風雷金人拔營去凡八日而克璘入城市不改肆<lb/>
父老擁馬迎拜　辛亥金以亷平誡諭中外官吏　壬<lb/>
子金使高忠建等見於紫宸殿詔館伴使徐嚞等以所<lb/>
定禮示之忠建固執帝特許殿上進書及升階猶執舊<lb/>
禮陳康伯以義折之忠建語塞乃請宰相受書康伯奏<lb/>
曰臣為宰相難以下行閤門之職忠建奉書跪不肯起<lb/>
康伯呼嚞至榻前厲聲曰館伴在館所議何事嚞徑前<lb/>
<pb n="KR2b0040_WYG_120-20b"/>
掣其書以進忠建氣沮帝嘉歎之　癸丑金人圍淮寧<lb/>
府守臣陳亨祖死之舉家五十餘人皆死事聞贈容州<lb/>
觀察使　甲寅吳璘自順徳軍復還河池金人犯鎮戎<lb/>
軍　丁巳遣洪邁等賀金主即位　戊午知蘭州王宏<lb/>
拔㑹州　金人陷淮寧府統領戴規戰死成閔歸自淮<lb/>
東　辛酉金人攻原州　是春淮水暴漲中有如白霧<lb/>
其闊可里所其長亘淮南北又有赤氣浮於淮南自髙<lb/>
郵軍至興化縣若血凝而成者　夏四月丁夘朔姚仲<lb/>
<pb n="KR2b0040_WYG_120-21a"/>
遣兵救原州　己巳金右副元帥完顔黙音等敗窩斡於<lb/>
長濼　辛未金降廢帝亮為海陵郡王諡煬煬海陵<lb/>
之弑也都督府以其柩置南京班荆館至是詔與其子<lb/>
光英同𦵏于大房山鹿門谷諸王兆域中　乙亥金詔<lb/>
減御膳及宫中食物之半　金完顔黙音復敗窩斡於<lb/>
霿<graphic n="KR2038" url="https://raw.githubusercontent.com/kanripo/KR-Gaiji/master/images/KR2038.png" mimeType="image/png"/>河　戊寅以御史中丞汪徹參知政事　辛巳金<lb/>
主宴夏使於貞元殿故事外國使三節人從皆坐廡下<lb/>
賜食金主察其食不精腆曰何以服逺人之心掌食官<lb/>
<pb n="KR2b0040_WYG_120-21b"/>
皆杖六十癸未夏使朝辭乞互市從之　初議遣使如<lb/>
金報聘且賀即位工部侍郎張闡請嚴遣使之命正敵<lb/>
國之禮彼或不從則有戰耳如是則中國之威可以復<lb/>
振帝然之遂遣洪邁等使金帝謂輔臣曰向日講和本<lb/>
為梓宫太后雖屈己卑辭有所不憚今兩國之盟已絶<lb/>
宜正名畫境朝儀嵗幣當先定之邁乃奏接伴禮儀十<lb/>
有四事戊戌邁等辭行書用敵國禮帝手札賜邁曰祖<lb/>
宗陵寢隔濶三十年不得以時洒掃祭祀心實痛之若<lb/>
<pb n="KR2b0040_WYG_120-22a"/>
彼以河南北見歸必欲居尊如故正復屈已亦何所惜<lb/>
邁至燕金閤門見國書不如式抑令於表中改陪臣二<lb/>
字朝見之儀必欲用舊禮邁執不可金鎖使館自旦及<lb/>
暮水漿不通三日乃得見金人語不遜欲留邁張浩不<lb/>
可乃遣還　壬辰金詔征契丹部將士曰應契丹與大<lb/>
軍未戰而降者不得殺傷仍安撫之以後招誘來降者<lb/>
除奴婢以已掠為定其親屬使各還其家仍官為贖之<lb/>
　是月大雨淮水暴溢數百里漂沒廬舍人畜死者甚<lb/>
<pb n="KR2b0040_WYG_120-22b"/>
衆　金人發諸路兵二十餘萬復攻海州先遣一軍自<lb/>
州西南斷魏勝軍餉道勝擇勇悍士三千餘騎拒於石<lb/>
闥堰金兵不能進逮夜始還留千人備險隘金兵十萬<lb/>
來奪勝率衆鏖戰殺數千人餘遁去勝還入城無何金<lb/>
兵環城圍數重勝與郭蔚分兵備禦或獨出擾之使不<lb/>
得休息又間夜發兵刼其營或焚其攻具既而金人併<lb/>
力急攻勝告急于李寳寳以聞　五月戊戌金遣元帥<lb/>
左監軍高忠建㑹北征將帥討契丹　己亥金右副元<lb/>
<pb n="KR2b0040_WYG_120-23a"/>
帥完顔黙音坐逗遛召還京師罷之　壬寅姚仲及金<lb/>
人戰於原州之北嶺官軍大敗　金立楚王允迪為皇<lb/>
太子　戊申復以楊存中為醴泉觀使奉朝請罷御營<lb/>
宿衞司　辛亥鎮江都統制張子盖率兵救海州進次<lb/>
石湫堰金人陳萬騎于河東子盖率精鋭數千騎撃之<lb/>
統制張汜畧陣中流矢死子盖曰事急矣奮臂大呼馳<lb/>
入陣魏勝等繼之殊死戰賊大敗擁溺石湫河死者半<lb/>
圍遂解子盖俊從子也　甲寅命張浚專一措置兩淮<lb/>
<pb n="KR2b0040_WYG_120-23b"/>
事務兼節制淮東西沿江州郡軍馬　己未吳璘遣將<lb/>
復熙州　壬戌置御前萬弩營募淮民為之從張浚請<lb/>
也浚謂敵長于騎我長於歩制騎莫如弩衞弩莫如車<lb/>
乃令專制弩治車　帝之還臨安也傳位之意已决懲<lb/>
宣和吳敏輩自以為功不以語羣臣中書舍人唐文若<lb/>
獨請對言不宜急速㑹陳康伯乞去位帝曰更待數月<lb/>
康伯喻意不復言既而帝益倦勤康伯密贊大議且曰<lb/>
今不正名恐下有疑似之心且諸將分屯江上必使之<lb/>
<pb n="KR2b0040_WYG_120-24a"/>
曉然咸知聖意遂草立皇太子手詔以進甲子内降詔<lb/>
立皇子瑋為皇太子更名眘　是月吳璘攻熈州拔之<lb/>
初三大將之出也興州路得秦隴環原熈河蘭㑹洮州<lb/>
積石鎮戎徳順軍凡十二郡金州路得商虢陜華州凡<lb/>
四郡獨金以重兵扼鳳翔故散闗之師不得進　六月<lb/>
丙寅朔呉璘次大幽嶺以原州之敗檄召姚仲至軍前<lb/>
下河池獄命䕫路安撫使李師顔代將其兵　先是以<lb/>
秦檜舊第為新宫戊辰名曰徳壽命内侍張去為領之<lb/>
<pb n="KR2b0040_WYG_120-24b"/>
　庚午以復與金議和罷三招討司初李顯忠隂結金<lb/>
都統蕭琦為内應請出師欲自宿亳趨汴由汴京以通<lb/>
闗陜闗陜既通則鄜延一路熟知顯忠威名必皆響應<lb/>
且欲起舊部曲數萬以取河東㑹詔罷兵乃止　甲戌<lb/>
加贈皇兄子偁為太師中書令追封秀王諡安僖妻張<lb/>
氏封王夫人　乙亥尚書左僕射同平章事朱倬罷侍<lb/>
御史張震右正言袁孚論其罪故也　是日内出御札<lb/>
傳位於皇太子帝稱太上皇帝退處徳壽宫皇后稱太<lb/>
<pb n="KR2b0040_WYG_120-25a"/>
上皇后　丙子帝行内禪之禮百官班紫宸殿下有司<lb/>
設黄麾仗五百人太常官樂工百人設而不用先是帝<lb/>
嘗諭太子以傳禪意太子流涕固辭至是遣中使召太<lb/>
子入禁中復加面諭太子推遜不受即趨殿側便門欲<lb/>
還東宫帝勉諭再三帝遂出御紫宸殿百官起居畢宰<lb/>
相陳康伯執政葉義問汪徹黄祖舜升殿奏陛下<lb/>
超然髙蹈有堯舜之舉臣等不勝欣贊第自此不獲日<lb/>
望清光犬馬之情無任依戀因再拜泣下帝亦為之揮<lb/>
<pb n="KR2b0040_WYG_120-25b"/>
涕曰朕在位三十六年今老且病久欲閒退此事斷在<lb/>
朕意非由臣下開陳也卿等宜悉力以輔嗣君康伯等<lb/>
復奏曰皇太子賢聖仁孝天下共知似聞謙遜太過未<lb/>
肯即御正殿帝曰朕已再三邀留今在殿後矣帝入宫<lb/>
百官移班殿門外宣詔畢入班殿庭頃之皇太子服袍<lb/>
履内侍掖扶至御榻前拱手側立不坐奉應官以次稱<lb/>
賀内侍扶掖至於七八乃畧就坐宰相率百僚稱賀太<lb/>
子遽興康伯等陞殿奏願陛下即御座正南面以副太<lb/>
<pb n="KR2b0040_WYG_120-26a"/>
上皇付託之意太子愀然曰君父之命出於獨斷然此<lb/>
大位懼不克當尚容辭遜班退太上皇即日駕之徳壽<lb/>
宫帝服赭袍玉帶步出祥曦殿門冒雨掖輦以行及宫<lb/>
門弗肯止上皇麾謝再三且令左右扶掖以還顧曰吾<lb/>
付託得人斯無憾矣左右皆呼萬嵗百官扈從上皇至<lb/>
徳壽宫而歸頃之太上皇后赴徳燾宫是日詔有司議<lb/>
太上皇帝太上皇后尊號以聞在内諸司日輪官吏應<lb/>
奉徳壽宫少有怠慢以大不恭論<lb/>
<pb n="KR2b0040_WYG_120-26b"/>
　史臣曰髙宗恭儉仁厚以之繼體守文則有餘撥亂<lb/>
　反正則不足當其初立因四方勤王之師内相李綱<lb/>
　外任宗澤天下之事宜無不可為者顧乃播遷窮僻<lb/>
　坐失事機始惑于汪黄終制於秦檜甚而趙鼎張浚<lb/>
　相繼竄斥岳飛父子殺之於大功垂成之秋一時志<lb/>
　士為之扼腕切齒而帝方偷安忍恥匿怨忘親以貽<lb/>
　來世之譏悲夫<lb/>
丁丑朝徳壽宫　戊寅大赦詔宰相率百官月兩朝徳<lb/>
<pb n="KR2b0040_WYG_120-27a"/>
壽宫　金詔居庸闗古北口譏察契丹姦細捕獲者加<lb/>
官賞　己夘以即位告於天地宗廟社稷　金詔守禦<lb/>
古北口及石門闗　癸未始御後殿　甲申詔中外臣<lb/>
庶陳時政闕失監南岳廟朱熹上封事首言陛下毓徳<lb/>
之初不過諷誦文詞比年以來頗留意老釋夫記誦詞<lb/>
藻非所以探本源而出治道虚無寂滅非所以貫本末<lb/>
而立大中帝王之學必先格物致知以極夫事物之本<lb/>
使義理所存纎悉畢照則自然意誠心正而可以應天<lb/>
<pb n="KR2b0040_WYG_120-27b"/>
下之務次言修攘在先定計定計在罷和議次言四海<lb/>
利病係斯民之休戚斯民之休戚係守令之賢否監司<lb/>
者守令之綱朝廷者監司之本欲斯民之得其所本原<lb/>
之地亦在朝廷而已今之監司姦贓狼藉肆虐以病民<lb/>
者莫非宰執臺諫之親舊賓客顧陛下無由知之耳<lb/>
帝始欲日朝徳壽宫上皇以恐廢萬幾不許乃命禮官<lb/>
重定其期禮部侍郎黄中奏謹按漢髙帝五日一朝太<lb/>
上皇乞依此故事從之上皇復不許丁亥詔自今月四<lb/>
<pb n="KR2b0040_WYG_120-28a"/>
朝徳壽宫　復胡銓官知饒州　己丑詔有司月奉徳<lb/>
壽宫緡錢十萬　庚寅金右副元帥布薩忠義大敗窩<lb/>
幹於裊嶺西陷泉獲其弟裊　壬辰詔百官日一人入對<lb/>
　癸巳蝗　甲午上太上皇帝尊號曰光堯壽聖太上<lb/>
皇帝太上皇后曰壽聖太上皇后　乙未晦金人屠原<lb/>
州　秋七月戊戌興州中軍統制吳挺復鞏州　帝手<lb/>
書召張浚入見癸夘以為少傅江淮宣撫使封魏國公<lb/>
浚見帝英武力陳和議之非勸帝堅意圖恢復欲遣舟<lb/>
<pb n="KR2b0040_WYG_120-28b"/>
師自海道擣山東命諸將出師犄角以向中原翰林學<lb/>
士史浩以潛邸舊臣時預樞密議欲城采石瓜州浚言<lb/>
不守兩淮而守江干是示敵以削弱怠戰守之氣不若<lb/>
先城泗州浩不悦遂與有隙及浩執政凡浚所規畫浩<lb/>
必沮之　甲辰命汪徹視師河北京西遣劉珙等使<lb/>
金告即位　戊申追復岳飛官以禮改𦵏尋又官其子<lb/>
孫六人　是夜地震大風拔木　癸丑統制趙撙等復<lb/>
光州　丁巳罷李寶措置海道　金速頻軍士穆爾古<lb/>
<pb n="KR2b0040_WYG_120-29a"/>
等告完顔黙音子色格寄書其父謀反金主覽書曰此<lb/>
誣也止訊告者訊之果然穆爾古伏誅　戊午恩平郡<lb/>
王璩入見　壬戍詔李顯忠軍馬聴張浚節制　是月<lb/>
劉珙使金不至而復初洪邁張掄使囘見張浚具言金<lb/>
不禮我使状且令稱陪臣浚謂不當復遣使而史浩議<lb/>
遣珙告即位至境金人責舊禮不納而還　八月乙丑<lb/>
朔四川統制髙師中與金人戰于摧沙敗死　金左監<lb/>
軍髙忠建破奚于拷㧯山及招降旁近奚六營有不降<lb/>
<pb n="KR2b0040_WYG_120-29b"/>
者攻破之盡殺其男子以其婦女童孺分給諸軍　己<lb/>
巳以翰林學士史浩參知政事　壬申金萬户温廸罕<lb/>
阿哩布與奚戰于古北口而敗詔完顔黙音等禦之<lb/>
癸酉金主謂宰臣曰百姓上書陳時政其言猶有所補<lb/>
卿等位居㡬要畧無獻替可乎夫聴斷獄訟簿書期㑹<lb/>
何人不能唐虞之聖猶務兼覽博照乃能成治正隆專<lb/>
任獨見故取敗亡朕蚤夜孜孜冀聞讜論卿等宜體朕<lb/>
意於是詔百司官吏凡上書言事或為有司所抑許進<lb/>
<pb n="KR2b0040_WYG_120-30a"/>
表以聞朕將親覽以觀人材優劣　丁丑金詔元帥右<lb/>
都監完顔思敬以所部軍㑹大軍討窩斡　丁亥班寛<lb/>
恤事十八條　起居舍人洪邁知閤門事張掄坐奉使<lb/>
辱命罷　金主諭御史臺曰卿等所劾唯諸局移行稽<lb/>
緩及怠於赴局者耳此細事也自三公以下官寮善惡<lb/>
邪正當審察之若止劾細事而畧其大者將治卿等罪<lb/>
矣　金人攻徳順軍甲申吳璘敗之於北山　戊子<lb/>
追復李光資政殿學士趙鼎范沖並還合得恩數　庚<lb/>
<pb n="KR2b0040_WYG_120-30b"/>
寅以生日為㑹慶節　追册故妃郭氏為皇后諡恭懷<lb/>
尋改安穆　辛夘金罷諸闗征稅　九月進封皇子愭<lb/>
為鄧王愷為慶王惇為恭王皆郭皇后所生也　甲午<lb/>
金人攻順徳軍東山堡中軍將李庠戰死　乙未金詔<lb/>
尚書右丞赫舎哩良弼以便宜招撫奚契丹之叛者<lb/>
丁酉川陜宣諭使虞允文罷史浩言官軍西討東不可<lb/>
過寶鷄北不可過徳順若兵宿於外去川口逺則敵必<lb/>
襲之朝廷遂欲棄三路允文奏恢復莫先於陜西五路<lb/>
<pb n="KR2b0040_WYG_120-31a"/>
新復州郡又係于徳順之存亡一旦棄之則窺蜀之路<lb/>
愈多西和成階利害至重不可不慮于是前後凡十五<lb/>
䟽帝將召允文問陜西事執政忌其來罷允文知䕫州<lb/>
以王望之代之　金陷泉之捷伊喇窩斡以數騎僅免<lb/>
收合散卒萬餘人奚部從者多降窩斡自知勢窮北走<lb/>
沙陀其徒執之獻于右都監完顔思敬送中都斬之餘<lb/>
衆悉平惟扎巴不服每為邊患先是窩斡漸逼居庸闗<lb/>
金主懼與大臣謀曰兵勢如此若宋乗虚襲我國其危<lb/>
<pb n="KR2b0040_WYG_120-31b"/>
矣設有所求當割河南與之及窩斡平割地之意遂寢<lb/>
　冬十月己巳同知樞密院事葉義問罷尋落職饒州<lb/>
居住　詔登聞鼓院毋阻抑進狀　甲申金人攻徳順<lb/>
城呉璘擊走之復遣兵追襲遂為所敗　乙酉升建州<lb/>
為建寧府　戊子以資政殿學士張燾同知樞密院事<lb/>
　金改𦵏睿宗于景陵大赦　十一月癸巳朔金以布<lb/>
薩忠義為都元帥赫舍哩志寧副之率衆冦邊時金主<lb/>
以宋不稱臣乃詔忠義總戎事居南京節制諸軍復令<lb/>
<pb n="KR2b0040_WYG_120-32a"/>
志寧駐軍淮陽忠義將行金主諭之曰宋若歸侵疆貢<lb/>
禮如故則兵則罷忠義至汴簡閲士卒分屯要害　戊<lb/>
申詔改明年為隆興元年　辛丑立措置京西營田司<lb/>
從視師汪澈言也　十二月乙丑詔宰相復兼樞密使<lb/>
　丙寅詔呉璘班師金以重兵扼鳯翔争呉璘新復州<lb/>
軍璘亟馳徳順以備之已而金富察世傑率師十萬來<lb/>
攻璘力戰拒之時議棄三路遂詔璘棄徳順城徙兵民<lb/>
於秦州界内　帝謂輔臣曰昨聞臣僚言秦檜誣岳飛<lb/>
<pb n="KR2b0040_WYG_120-32b"/>
舉世莫敢言李若樸為獄官獨言其非罪吕忱中發王<lb/>
晌所司皆迎合林待問為勘官獨直其寃狀章傑捕趙<lb/>
鼎送𦵏人又捜其家私書欲傅致士大夫之罪翁䝉之<lb/>
為縣尉毅然拒之沈昭逺為王鈇家治盜欲煆煉富民<lb/>
多取其賠償王正已為司理平反之此皆不畏强禦節<lb/>
槩可稱三省詳加訪問其人如在可與甄録　戊辰詔<lb/>
侍從臺諫集議當今弊事仍命率其屬使極言無隠<lb/>
太上皇在北内頗屬意玩好帝極盡先意承志之道時<lb/>
<pb n="KR2b0040_WYG_120-33a"/>
訪求珍異以供娯悦　是嵗秘書監正字奉祠胡憲卒<lb/>
憲平居危坐植立時然後言雖倉卒無疾言遽色人犯<lb/>
之未嘗校學者稱為籍溪先生<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0040_WYG_120-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑後編巻一百二十<lb/>
</p>
<p>
</p>
  </div>
</body>
</text>
</TEI>
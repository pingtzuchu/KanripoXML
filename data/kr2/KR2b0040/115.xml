<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編卷一百十五</head> <lb/>
    <p>
<pb n="KR2b0040_WYG_115-1a"/>
欽定四庫全書<lb/>
　資治通鑑後編卷一百十五<lb/>
　　　　　　　　　　　刑部尚書徐乾學撰<lb/>
　宋紀一百十五<hi>起重光作噩十月盡閼逄因敦十二月凡三年有三月</hi>
　　髙宗受命中興全功至徳聖神武文昭仁憲孝皇<lb/>
　　帝<lb/>
紹興十一年冬十月丙寅朔金人入泗州遂入楚州淮<lb/>
南大震　戊辰楊政敗金人於寳鷄禽萬户通檢貝勒<lb/>
<pb n="KR2b0040_WYG_115-1b"/>
　戊寅詔修玉牒秦檜奏召岳飛父子證張憲事使者<lb/>
至飛第飛笑曰皇天后土可表此心遂與雲就大理獄<lb/>
檜命中丞何鑄大理卿周三畏鞫之鑄引飛至庭詰其<lb/>
反状飛裂裳以背示鑄有舊湼盡忠報國四大字深入<lb/>
膚理既而閲實俱無騐鑄察其寃以白檜檜曰此上意<lb/>
也鑄曰鑄豈區區為一岳飛者強敵未滅無故戮一大<lb/>
將失士卒心非社稷之長計檜語塞時鑄已除執政奉<lb/>
使乃改命諫議大夫万俟卨為中丞以治之卨素與飛<lb/>
<pb n="KR2b0040_WYG_115-2a"/>
有怨遂誣飛令于鵬孫革致書張憲王貴令虚申探報<lb/>
以動朝廷雲與憲書令措置使飛還軍且云其書已焚<lb/>
飛坐繫兩月無可證者或教卨以臺章所指淮西逗遛事<lb/>
為言卨喜白檜簿録飛家取所賜御札御札往來日月<lb/>
皆可考悉收而藏之以滅跡卨誣飛常自言已與太祖<lb/>
皆三十歲建節為指斥乗輿又使鵬革等證飛受詔逗<lb/>
遛命評事元龜年取行軍時日雜定之傅㑹其獄大理<lb/>
卿薛仁輔寺丞李若樸何彦猷皆言飛無辜判宗正寺<lb/>
<pb n="KR2b0040_WYG_115-2b"/>
士<graphic n="KR2637" url="https://raw.githubusercontent.com/kanripo/KR-Gaiji/master/images/KR2637.png" mimeType="image/png"/>請以百口保飛無他且曰中原未靖禍及忠義是<lb/>
忘二聖不欲復中原也皆不聴韓世忠心不平詣檜詰<lb/>
其實檜曰飛子雲與張憲書雖不明其事體必須有世<lb/>
忠曰必須有三字何以使人甘心固争之亦不聴<hi>考異必須</hi>
<hi>有史作莫須有何以使人甘心史作何以服天下今從中興紀事本末</hi>　壬午以吏部侍<lb/>
郎魏良臣為金國禀議使知閤門事王公亮副之時烏<lb/>
珠遣劉光逺還要官尊望著者為使秦檜乃遣良臣　癸<lb/>
巳樞宻使韓世忠罷世忠深以和議為不然及魏良臣<lb/>
<pb n="KR2b0040_WYG_115-3a"/>
使金世忠諫曰中原豪傑莫不延頸以俟弔伐之師若<lb/>
自此與和日月侵尋人情消弱國勢委靡誰復振之北<lb/>
使之來乞與面議復抗疏言秦檜誤國之罪檜諷言官<lb/>
論之帝不聴而世忠連䟽乞罷遂罷為醴泉觀使世忠<lb/>
懲岳飛之事杜門謝客絶口不言兵時跨驢擕酒從一<lb/>
二童妓縱游西湖以自樂平時將佐罕得見其面　是<lb/>
月金人入濠州　邵隆復商虢陕州　十一月己亥参<lb/>
知政事范同罷與職奉祠同雖附和議以獨奏事為秦<lb/>
<pb n="KR2b0040_WYG_115-3b"/>
檜所忌故逐之　秦檜忌李光諷中丞万俟卨論光隂<lb/>
懷怨望與孫近朋比詔光滕州安置　辛丑金烏珠以<lb/>
蕭毅邢具瞻為審議使與魏良臣偕來　己酉雷　壬<lb/>
子金蕭毅等入見議以淮水為界割唐鄧二州嵗幣銀<lb/>
絹各二十五萬許歸梓宫太后皇后帝悉從其請乙卯<lb/>
以何鑄簽書樞宻院事充大金報謝進誓表使庚申命<lb/>
宰執及議誓撰文官告祭天地宗廟社稷何鑄奉誓表<lb/>
往其畧曰臣構言今來畫疆以淮水中流為界西有唐<lb/>
<pb n="KR2b0040_WYG_115-4a"/>
鄧州割屬上國自鄧州西四十里外并西南盡屬光化<lb/>
軍為敝邑沿邉州城既蒙恩造許備藩方世世子孫謹<lb/>
守臣節毎年皇帝生辰並正旦遣使稱賀不絶嵗貢銀<lb/>
絹二十五萬匹兩自壬戌年為首每春季差人般送至<lb/>
泗州交納有渝此盟明神是殛墜命亡氏踣其國家臣<lb/>
今既進誓表伏望上國早降誓詔庶使敝邑永為憑焉<lb/>
毅辭帝諭曰今嵗太后果還自當謹守誓約若猶未也<lb/>
則誓文為虚設耳　辛酉福建安撫大使張浚罷為檢<lb/>
<pb n="KR2b0040_WYG_115-4b"/>
校少傅崇信軍節度使充萬壽觀使秦檜將議和遣工<lb/>
部員外郎葢諒因事至閩中風浚使附其議當引為樞<lb/>
宻使浚荅書言敵不可縱和不可成檜不悦㑹浚以母<lb/>
老乞祠乃有是命　十二月乙亥何鑄至汴見烏珠遂<lb/>
如㑹寧見金主　初邵隆在商州十年披荆榛瓦礫以為<lb/>
治招徠流散屢敗金人值和議成割商與金隆常怏怏<lb/>
徙知金州嘗以兵出金境秦檜恨之復徙知敘州　癸<lb/>
巳萬壽觀使岳飛賜死於獄時嵗已暮而飛獄不成一<lb/>
<pb n="KR2b0040_WYG_115-5a"/>
日檜手書小紙付獄即報飛死矣年三十九雲與張憲<lb/>
皆棄市于鵬等從坐者六人令楊沂中涖其刑籍飛家<lb/>
貲妻子遷嶺南于是薛仁輔李若樸何彦猷皆被黜布<lb/>
衣劉允升上書訟岳飛寃下大理獄死凡傅成其獄者<lb/>
皆進秩後洪皓以蠟書奏金人所畏服者惟飛欲捐燕<lb/>
避之聞其死上下酌酒相賀飛少負氣節事親孝家無<lb/>
姬侍吳玠素服飛願與交驩飾名姝遺之飛曰主上宵旰豈<lb/>
大將安樂時耶却不受玠益敬服帝欲為飛營第飛辭<lb/>
<pb n="KR2b0040_WYG_115-5b"/>
曰國事未平何以家為或謂天下何時太平飛曰文官<lb/>
不愛錢武官不惜死天下太平矣師每休舍課將士注<lb/>
坡跳濠皆重鎧以習之卒有取民麻一縷以束芻者立<lb/>
斬以徇卒夜宿民開門願納無敢入者軍號凍死不拆<lb/>
屋餓死不鹵掠卒有疾飛躬為調藥諸將逺戍飛遣妻<lb/>
問勞其家死事者哭之而育其孤或以子婚其女凡有<lb/>
頒犒均給軍吏秋毫不私善以少擊衆嘗以八百人破<lb/>
羣盜王善等五十萬衆扵南薰門以八千人破曹成十<lb/>
<pb n="KR2b0040_WYG_115-6a"/>
萬衆扵桂嶺其戰烏珠扵潁昌則以背嵬八百扵朱仙<lb/>
鎮則以五百皆破其衆十餘萬凡有所舉盡召諸統制<lb/>
與謀謀定而後戰故有勝無敗猝遇敵不動敵為之語<lb/>
曰撼山易撼岳家軍難張俊嘗問用兵之術飛曰仁信<lb/>
智勇嚴闕一不可每調軍食必蹙額曰東南民力耗敝極<lb/>
矣好賢禮士覽經史雅歌投壺恂恂如書生每辭官必<lb/>
曰將士効力飛何功之有然忠憤激烈議論持正不挫<lb/>
於人卒以此得禍<lb/>
<pb n="KR2b0040_WYG_115-6b"/>
十二年春正月癸卯罷樞宻行府　尚書省乞以岳飛<lb/>
獄案令刑部鏤板徧牒諸路有進士和浹者好直言飛<lb/>
重禮之飛初下吏浹上書訟其寃秦檜怒併送大理獄<lb/>
坐決杖袁州編管先是提舉洪州玉隆觀薛弼為飛参<lb/>
謀官與飛厚檜之閒居永嘉也弼舊游其門万俟卨亦<lb/>
與之善故由是得免又有王輔者嘗知彭山縣以贓敗<lb/>
依飛鄂州飛亦厚待之至是輔遣其子孝忠上書指飛<lb/>
為姦凶隂合檜意脱罪籍尋擢知普州　壬子金衍聖<lb/>
<pb n="KR2b0040_WYG_115-7a"/>
公孔璠卒子拯襲　二月丁丑進封建國公瑗為普安<lb/>
郡王封崇國公璩為恩平郡王　丙戌詔諸州修學宫<lb/>
戊子金皇子濟安生母皇后費摩氏金主年二十四始<lb/>
得子喜甚乃大赦告天地宗廟　癸巳何鑄還自金初<lb/>
蕭毅至臨安帝曰朕有天下而養不及親徽宗無及矣<lb/>
今立信誓明言歸吾太后朕不耻和不然朕不憚用兵<lb/>
及何鑄曹勛往召至内殿諭之曰朕北望庭闈無淚可<lb/>
揮卿見金主當曰慈親之在上國一老人耳在本國則<lb/>
<pb n="KR2b0040_WYG_115-7b"/>
所繫甚重以至誠説之庻彼有感鑄至金首以太后為<lb/>
請金主曰先朝業已如此豈可輒改鑄伏地不能言勛<lb/>
再三懇請金主乃許歸徽宗鄭后之喪與帝母韋氏遣<lb/>
鑄等還　三月壬寅命普安郡王瑗出就第朝朔望<lb/>
丙午金以烏珠為太傅　辛亥放齊安郡王士<graphic n="KR2637" url="https://raw.githubusercontent.com/kanripo/KR-Gaiji/master/images/KR2637.png" mimeType="image/png"/>于建州<lb/>
秦檜惡其救岳飛也　丙辰金遣左宣徽使劉筈等以<lb/>
衮冕圭寳珮璲玉冊冊帝為宋帝其冊文曰皇帝若曰<lb/>
咨爾宋康王趙構不弔昊天降喪扵爾邦亟瀆齊盟自<lb/>
<pb n="KR2b0040_WYG_115-8a"/>
貽顛覆俾爾越在江表用勤我師旅盖十有八年扵兹<lb/>
朕用震悼斯民其何罪今天其悔禍誕誘爾衷封奏狎<lb/>
至願身列於藩輔今遣光禄大夫左宣徽使劉筈等持節<lb/>
冊命爾為帝國號宋世服臣職永為屏翰嗚呼欽哉其<lb/>
恭聴朕命筈宗彦之子也　陜川宣撫副使胡世將卒<lb/>
以禮部侍郎鄭剛中代之剛中節制諸將尤極嚴肅毎<lb/>
入謁必先庭揖然後就坐吳璘加少師語主閽吏乞講<lb/>
鈞敵之禮剛中曰少師雖尊猶都統制耳倘變常禮是<lb/>
<pb n="KR2b0040_WYG_115-8b"/>
廢軍容璘惶恐聴命　戊午金立皇子濟安為皇太子<lb/>
封皇后父太尉呼達為王初制度未立嗣統者皆自諳<lb/>
巴貝勒即位至是立濟安始正名位定制度焉　貢<lb/>
院上博學宏詞合格人京官洪遵選人沈介洪适詔賜<lb/>
遵出身适同出身介循一資介徳清人遵适皆皓子也<lb/>
皓乆在敵中至是和議定皓報太后歸耗辛酉宰執賀<lb/>
太后有來期帝曰洪皓身陷敵區乃心王室誠可嘉也<lb/>
二子並中詞科亦忠厚之報遂授遵館職适敇局删定<lb/>
<pb n="KR2b0040_WYG_115-9a"/>
官自中興以來詞科中選即入館自遵始　夏四月甲<lb/>
子朔遣孟忠厚為迎䕶梓宫禮儀使王次翁為奉迎兩<lb/>
宫禮儀使　庚午賜禮部進士陳誠之以下二百五十<lb/>
四人及第出身初秦檜無子取妻兄王㬇孽子熺養之<lb/>
至是舉進士考官擢為第一故事凡有官者赴試謂之<lb/>
鎻㕔人鎻㕔人不為状元自皇祐初沈文通始政和末<lb/>
王昂榜嘉王楷亦降為第二熺時已除職檜以為嫌引<lb/>
故事辭㑹誠之䇿專主和議遂擢為第一而熺次之特<lb/>
<pb n="KR2b0040_WYG_115-9b"/>
遷左朝奉郎通判臨安府賜五品服時同年皆謁熺唯<lb/>
臨川李浩不往　戊寅封韋淵為平樂郡王　金五雲<lb/>
樓重明等殿成　辛巳皇后邢氏凶問至后以九年六<lb/>
月庚戌崩扵五國城金人祕之至是始聞喪帝為輟朝<lb/>
行釋服之祭諡懿節皇后祔神主扵别廟<hi>考異宋史髙宗紀云紹興</hi>
<hi>九年六月庚戌皇后邢氏崩於五國城十二年四月丁卯皇太后偕梓宫發五國城金遣完顔宗賢劉祹䕶送</hi>
<hi>梓宫髙居安䕶送皇太后邢皇后傳云九年崩於五國城金人祕之顯仁太后回鑾始得崩問金史熈宗紀云</hi>
<hi>皇統二年三月丙辰歸宋帝母韋氏及故妻邢氏天水年郡王并妻鄭氏䘮於江南三朝北盟會編云紹興十二</hi>
<pb n="KR2b0040_WYG_115-10a"/>
<hi>金人許還徽宗皇帝寧徳皇后梓宫及皇太后皇后又云金國以徽宗顯肅梓宫及皇太后邢皇后還邢皇后</hi>
<hi>中途上仙至是皇太后及三梓宫入楚州界按金史北盟㑹編與宋史所載不同未審孰是盖邢后實崩於九</hi>
<hi>年金人祕之許歸者其謾詞也及和議已成事不可揜而又欲匿其秘䘮之情則紿曰既行而殂以梓宫來歸</hi>
<hi>北盟㑹編云中途上仙是不辨其詐而遂以為實也顯仁太后還確知其崩日故宋史據實言之九年書邢后</hi>
<hi>崩而是年於何鑄之還不言許歸邢后然又云以王次翁為奉迎兩宫禮儀使兩宫者何太后邢后也藉令何</hi>
<hi>鑄使還金人不許歸邢后安得有奉迎兩宫之名耶四月辛巳之凶問其為金人之詭計也明矣今邢后崩年</hi>
<hi>月日則從宋史金人許歸兩宫則從金史及北盟㑹編九年不書崩至是因凶問而詳言其故若中途上仙之</hi>
<hi>説宋金二史皆無明文姑闕之</hi>　甲申増修臨安府學為太學　五月乙<lb/>
<pb n="KR2b0040_WYG_115-10b"/>
巳初置榷場扵盱眙凡𣙜場之法商人貲百千以下者<lb/>
十人為保留其貨之半在場以其半在泗州𣙜場博易<lb/>
俟得北貨復易其半以往大商悉拘之以待北賈之來<lb/>
兩地商人各處一廊以貨呈主管官牙人往來評議毋<lb/>
得相見毎交易千錢各收五釐息錢入官其後又置於<lb/>
光州棗陽安豐軍金亦於壽鄧二州鳯翔府各置𣙜場<lb/>
　金主自去年荒扵酒與近臣飲或繼以夜宰相入見<lb/>
輒飲以酒曰知卿等意今既飲矣明日當戒因復飲辛<lb/>
<pb n="KR2b0040_WYG_115-11a"/>
酉宴羣臣扵五雲樓皆盡醉而罷　六月辛未安置王<lb/>
庻扵道州御史胡汝明論其譏訕朝政故也　初興元<lb/>
府有六堰引褒水溉民田數千頃故漢中地稱膏腴兵<lb/>
興以來嵗乆弗治至是川陕宣撫都統制楊政率衆修<lb/>
復偶夏水隄决政親往督役其後堰成省漕運二十餘<lb/>
萬石又城南並䕃江岸水數至城下政仍作長隄捍<lb/>
之水遂趣南岸城賴以安　諫官羅汝楫劾福建僉判<lb/>
胡銓飾非橫議秋七月壬辰朔除名新州編管　丁酉<lb/>
<pb n="KR2b0040_WYG_115-11b"/>
金賜太傅烏珠金劵　八月辛酉朔金烏珠以書來求<lb/>
商州及和尚方山二原地　初朝廷遣川陜宣諭使鄭<lb/>
剛中照舊吳玠劉豫所管分畫地界宣撫副使胡世将<lb/>
奏秦商二州元不係玠所管合自二州以南為界惟和<lb/>
尚原係玠立寨元非劉豫地分宜依舊保守如悉為彼<lb/>
占則四川並無限隔雖興州殺金平仙人原稍險别有<lb/>
平路得以入川利害灼然不可許至是剛中言和尚原<lb/>
自紹興四年後便屬劉豫非吳玠地分當割還大金從<lb/>
<pb n="KR2b0040_WYG_115-12a"/>
之　丙寅簽書樞宻院事何鑄罷秦檜以鑄不傅㑹岳<lb/>
飛之獄怨之諷万俟卨論其過欲竄諸嶺表帝不許遂<lb/>
出知徽州尋責授秘書少監徽州居住　辛未金復封<lb/>
太宗子呼嚕為王　甲戌以御史中丞万俟卨参知政<lb/>
事充大金報謝使　壬午皇太后韋氏至自金后有智<lb/>
慮初聞金人許還三梓宫后恐其反覆呼役者畢至然<lb/>
後起攢宫時方暑金人憚行后慮有他變乃陽稱疾須秋<lb/>
凉進發既而稱貸扵金使得黄金三千兩以犒其衆由<lb/>
<pb n="KR2b0040_WYG_115-12b"/>
是途中無虞后将發淵聖卧車前泣曰歸語九哥與丞<lb/>
相我得太一宫使足矣他不敢望也后許之誓而别及<lb/>
歸帝至臨平奉迎見后喜極而泣后以北方聞韓世忠<lb/>
名召至簾前曰此為韓相公耶慰問良乆至臨安入居<lb/>
慈寧宫始知朝議遂不敢述淵聖車前之語己丑帝易<lb/>
緦服百官亦如之奉迎徽宗及顯肅懿莭二后梓宫奉<lb/>
安扵龍徳别宫初靖康之亂柔福帝姬隨北狩建炎四<lb/>
年有女子詣闕稱柔福自金濳歸詔遣老宫人視之其<lb/>
<pb n="KR2b0040_WYG_115-13a"/>
貌良是問以宫禁舊事畧能言彷彿帝惻然不疑即召<lb/>
入宫封福國長公主下降髙世榮資粧一萬八千緡至<lb/>
是太后回鑾言柔福死乆矣始知其詐執付詔獄乃開<lb/>
封尼李善静也善静嘗遇一宫婢謂子貌甚類柔福因<lb/>
告以宫禁事教之為詐計其前後請給賜賚凡四十七<lb/>
萬九千緡詔杖殺之　金歸孟庾李正民　川陜宣撫<lb/>
副使鄭剛中分畫陜西地界割商秦之半以畀金存上<lb/>
津豐陽天水三縣及隴西成紀餘地棄和尚方山二原<lb/>
<pb n="KR2b0040_WYG_115-13b"/>
以大散闗為界扵是宋僅有兩浙兩淮江東西湖南北蜀<lb/>
福建廣東西十五路而京西南路止有襄陽一府陜西<lb/>
路止有階成和鳯四州凡有府州軍監一百八十五縣<lb/>
七百三而已　九月乙未以孟忠厚為樞宻使充攅宫<lb/>
總䕶使秦檜欲罷張俊樞宻之任乃假忠厚樞宻使且<lb/>
外示加寵扵戚里　壬寅大赦乙巳加秦檜太師封魏<lb/>
國公檜入朝賜以玉帯使服之檜辭帝曰梓宫歸塟慈<lb/>
親就養皆卿之功也此未報百分之一不必辭先三年<lb/>
<pb n="KR2b0040_WYG_115-14a"/>
通和赦河南新復州軍樓炤草赦金烏珠讀之謂不歸<lb/>
徳其國遂指為釁以起兵至是檜懼當制者不能悦金<lb/>
遂屬其黨程克俊為文曰上穹悔禍副生靈願治之心<lb/>
大國行仁遂子道事親之孝可謂非常之盛事敢忘莫<lb/>
報之深恩而况中遣使軺許惇盟好來存殁者萬餘里<lb/>
慰契闊者十六年禮備送終大啟固陵之吉壤志申就<lb/>
養日承長樂之慈顔四方遺黎讀之有泣下者　丙午<lb/>
金使劉筈等九人入見戊申以王次翁充大金報謝使<lb/>
<pb n="KR2b0040_WYG_115-14b"/>
藏金誓詔扵内侍省　遣沈昭逺如金賀生辰楊愿賀<lb/>
正旦賀禮俱用金茶器千兩銀酒器萬兩錦綺千匹金<lb/>
循遼例不欲兩接使人故併遣使嵗以為常　冬十月<lb/>
乙丑始聴中外用樂　丙寅攅徽宗皇帝及顯肅皇后<lb/>
扵㑹稽永固陵以懿節皇后祔尋改陵曰永裕　乙亥<lb/>
以翰林學士程克俊簽書樞宻院事　丁丑以皇太后<lb/>
回鑾進封秦檜為秦魏兩國公檜以封兩國公與蔡京<lb/>
同辭不拜　丁亥置福建路提舉茶司事　十一月壬辰<lb/>
<pb n="KR2b0040_WYG_115-15a"/>
左朝散郎建陽黄達如言太后回鑾梓宫還闕兹為盛<lb/>
事望宣付史館然後褒功罰罪大明黜陟將前日異論<lb/>
沮謀者明正典刑其力主和議者重加旌賞庻上慰徽<lb/>
宗二后在天之靈少紓太母留滯抑欝不平之氣詔禮<lb/>
部侍郎兼實録修撰王賞編付史館達如嘗知南雄州<lb/>
以贓罪為提㸃坑冶官韓球所按代還奏事乃上此奏<lb/>
焉　癸巳樞宻使張俊罷初俊賛秦檜成和議約盡罷<lb/>
諸將獨以兵權歸俊及和議定諸將罷而俊無去意檜<lb/>
<pb n="KR2b0040_WYG_115-15b"/>
諷侍御史江邈論之言俊據清河坊以應䜟兆占承天<lb/>
寺以為宅基大男楊存中握兵扵行在小男田師中擁<lb/>
兵扵上流他日變生禍不可測帝曰俊有復辟功無謀<lb/>
反事㑹樞宻使孟忠厚竣事還朝而邈又言俊之過俊<lb/>
乃求去位遂罷為節度使充醴泉觀使進封清河郡王<lb/>
奉朝請　左司員外郎李椿年言經界不正十害一侵<lb/>
耕失税二推割不行三衙前及坊場户虚供抵當四鄉<lb/>
司走㺯税名五詭名寄産六兵火後税籍不信争訟日<lb/>
<pb n="KR2b0040_WYG_115-16a"/>
起七倚閣不實八州縣隱賦多公私俱困九豪猾户自<lb/>
陳税籍不實十逃田税偏重故税不行且言臣聞平江<lb/>
歲入昔七十萬斛有竒今按其籍惟三十九萬餘然<lb/>
實入才二十萬耳詢之土人皆欺隠也望考按覈實自<lb/>
平江始然後施之天下則經界正而仁政行矣上謂宰<lb/>
執曰椿年之論頗有條理秦檜亦言其説簡易可行乃<lb/>
詔椿年措置椿年請先往平江諸縣俟就緒即往諸州<lb/>
要在均平為民除害更不増嵗額從之　以知鎮江府<lb/>
<pb n="KR2b0040_WYG_115-16b"/>
劉子羽提舉江州太平觀先是子羽言和好本非乆逺<lb/>
計宜及閒暇修城壘厲器械備舟楫以俟時變秦檜始<lb/>
以子羽復職由張浚所薦己不悦至是益怒諷諌官羅<lb/>
汝楫論其專任私意變亂是非遂罷歸　己亥禁貶謫<lb/>
人私至臨安　庚子作崇政垂拱二殿　辛丑楊國<lb/>
公劉光世卒帝臨奠贈太師諡武僖光世在諸将中最<lb/>
先進律身不嚴馭軍無法不肯為國任事嘗入對言願<lb/>
竭力以報國他日史官書臣功第一帝曰卿不可徒為<lb/>
<pb n="KR2b0040_WYG_115-17a"/>
空言當見之行事建炎初結内侍康履以自固又早解<lb/>
兵柄與時浮沈不為秦檜所忌故能竊寵榮以終其身<lb/>
徽猷閣待制致仕尹焞卒扵紹興府帝知其貧特賜錢<lb/>
三百緡焞質直𢎞毅實體力行程頥嘗曰我死而不失<lb/>
其正者尹氏子也學者稱為和靖先生　寳文閣直學<lb/>
士綦崇禮卒崇禮聰敏絶人獨覃心辭章晚始登第以<lb/>
縣主簿驟升華要端方亮直不憚強禦秦檜初罷政崇<lb/>
禮草詞顯著其惡檜深憾之及再相矯詔下台州就崇<lb/>
<pb n="KR2b0040_WYG_115-17b"/>
禮家索其藁自扵帝前納之且將修怨而崇禮已殁樓<lb/>
鑰叙其文以為當書命之任明白洞達雖武夫逺人曉<lb/>
然知上意所在人稱為北海先生　詔秘書少監秦熺<lb/>
修日厯　庚戌樞宻使孟忠厚罷忠厚始以外戚貴顯<lb/>
然能避權勢不以私干朝廷秦檜忠厚之僚壻也未嘗<lb/>
親附世以此重之至是山陵畢檜諷臺諫引故事外戚<lb/>
不預政罷之以少傅知建康府　加張中孚開府儀同<lb/>
三司中彦靖海軍節度使辛亥並遣還金　十二月癸<lb/>
<pb n="KR2b0040_WYG_115-18a"/>
未以太師秦檜生辰賜宴於其第自是嵗為例　金皇<lb/>
太子濟安病劇金主與皇后詣佛寺焚香流涕哀禱曲<lb/>
赦五百里内罪囚甲申太子卒諡英悼葬興陵之側金<lb/>
主送至烏濟赫水而還命工塑其像扵儲慶寺金主與<lb/>
皇后詣寺安置之　初陜西連嵗不雨至是涇渭㶚滻<lb/>
皆竭五糓焦槁秦民無以食争西入蜀鄭剛中以誓書<lb/>
所禁不敢納皆㪚去餓死其壯者北人多買為奴婢郡<lb/>
邑蕩然矣　西遼感天后蕭氏卒子夷列立改元紹興<lb/>
<pb n="KR2b0040_WYG_115-18b"/>
籍民十八嵗以上者得八萬四千五百<lb/>
十三年春正月癸巳醴泉觀使韓世忠請以其私産及<lb/>
上所賜田租計從來未輸之税并歸之官從之仍賜詔<lb/>
奬諭　戊戌加上徽宗諡曰體神合道駿烈遜功聖文<lb/>
仁德憲慈顯孝皇帝己亥親饗太廟奉上册寳　癸卯<lb/>
建國子監太學以岳飛宅為之　乙巳詔大理寺丞袁<lb/>
柟燕仰之往静江府推勘提舉江州太平觀胡舜陟<lb/>
不法事先是舜陟帥廣西因奉詔討郴賊駱科餘黨饋<lb/>
<pb n="KR2b0040_WYG_115-19a"/>
餉不繼與轉運副使吕源有隙源即奏舜陟贓汙僣擬<lb/>
傲慢不恭又以書抵秦檜言舜陟非笑朝政檜素惡舜<lb/>
陟遂奏遣柟等雜治　二月丙寅封韓世忠為咸安郡<lb/>
王張俊勲譽在世忠左特以主和議為秦檜所厚顧先<lb/>
得王至是世忠輸積年租賦扵官乃有是命　先是詔<lb/>
試進士兼用經義詩賦國子司業髙閌言取士之法國<lb/>
初循唐制用詩賦神宗始以經術造士遂罷詩賦又慮<lb/>
不足以盡人材乃設詞學一科試以雜文帝曰詩賦亦<lb/>
<pb n="KR2b0040_WYG_115-19b"/>
雜文也閌曰取士以經義為主不過三場後加詩賦為四場<lb/>
不能無礙盖太學之法旬有課月一周之月有試季一周<lb/>
之若加一場則課試之法遂紊自元祐以來雖增為四場終<lb/>
不可行者盖以此也今欲以經義第一詩賦第二論䇿第<lb/>
三帝可其奏庚辰閌具分三場乞永為定式　辛巳秘書<lb/>
少監秦熺上建炎以來日厯五百九十卷秦檜自知不為<lb/>
士論所與乃以熺領國史取其罷相以來一時詔㫖章<lb/>
疏稍及扵己者悉皆更易焚棄日厯時政記亡失已多<lb/>
<pb n="KR2b0040_WYG_115-20a"/>
不復可考是後凡所記録莫非其黨姦佞之辭不足以<lb/>
傳信天下後世矣　乙酉建景靈宫以劉光世賜第為<lb/>
之遣官自温州奉迎祖宗神御至遂詣天章閣西殿告<lb/>
遷徽宗及顯恭顯肅二后神御併奉安之　三月辛卯<lb/>
金以尚書左丞朂為平章政事朂本名烏葉光懿皇后<lb/>
忌辰金主將出獵朂諫而止金主日與近臣酣飲莫能<lb/>
諫止朂上疏諫乃為止酒　丁酉金太皇太后唐古氏<lb/>
殂扵明徳宫　乙巳築太社太稷壇丙午築圜丘於龍<lb/>
<pb n="KR2b0040_WYG_115-20b"/>
華寺之西賑淮南饑民仍禁遏糴　己酉金封皇子道<lb/>
濟為魏王封其母為賢妃道濟初居外至是養之宫中<lb/>
　夏四月癸酉頒鄉飲酒儀扵郡國祭酒髙䦎草上儀<lb/>
也僎介之位皆與古制不合慶元中朱熹以儀禮改定<lb/>
學者皆遵用之主賔僎介之位始有定説　甲戌毁獄<lb/>
吏訊囚非法之具　殿中侍御史李文㑹論寄居士大<lb/>
夫干擾州縣望嚴加戒約儻或不悛令監司郡守宻具<lb/>
姓名聞奏重置典憲從之時士大夫與秦檜異論者多<lb/>
<pb n="KR2b0040_WYG_115-21a"/>
奉祠里居或僑寄他郡自是以次被罪　是月䝉古復<lb/>
叛金金主命將討之　閏月己丑立貴妃吳氏為皇后<lb/>
后開封人年十四選入王邸帝既即位后常以戎服侍<lb/>
左右習書史善翰墨寵遇日隆累進貴妃帝憐邢后在<lb/>
金虛中宫以待其還至是秦檜累表請立后皇太后亦<lb/>
以為言帝從之檜兄直學士院秦梓草詞遂以梓為翰<lb/>
林學士　提舉洪州玉隆觀胡思直顯謨閣徐林坐議<lb/>
沮經界停官逺徙壬寅詔民田不上税簿者沒入税簿<lb/>
<pb n="KR2b0040_WYG_115-21b"/>
不謹書者罪官吏時兩浙轉運副使李椿年行經界法量田<lb/>
不實者罪至徒流江山尉汪大猷白椿年曰法峻民未喻固<lb/>
有田少而供多者願許陳首追正椿年為之輕刑　戊<lb/>
申命史館編靖康建炎忠義録　乙卯參知政事王次<lb/>
翁罷初太后回鑾次翁為奉迎扈從禮儀使時金使責<lb/>
貸金於太后然後許入境次翁以未得秦檜命堅不肯<lb/>
償相持境上凡三日中外憂慮副使王㬇裒金與之太<lb/>
后始得歸見帝泣訴其事曰王次翁不顧國家利害<lb/>
<pb n="KR2b0040_WYG_115-22a"/>
萬一有變則我子母不相見矣帝震怒欲暴其罪誅之<lb/>
次翁先白檜且道不敢專與之故檜大喜力為營救而<lb/>
帝怒不解故罷檜當國凡居政府者莫不以微忤斥始<lb/>
終不貳扵檜者惟次翁一人　五月甲子張九成坐黨<lb/>
趙鼎謫居南安軍九成既免喪秦檜取㫖上曰自古朋<lb/>
黨畏人主知之此人獨無所畏可與宫觀先是徑山僧<lb/>
宗杲善談禪理從游者衆九成時往來其間宗杲嘗抗<lb/>
論和議檜深惡之編配宗杲至是右司諫詹大方言頃者<lb/>
<pb n="KR2b0040_WYG_115-22b"/>
鼓唱浮言九成實為之首僧宗杲從而和之今宗杲已<lb/>
逺竄為首者豈可置而不問望罷九成宫觀投之逺方<lb/>
以戒傾邪故有是命九成在南安十四年毎執書就明<lb/>
倚立庭甎嵗乆雙趺隠然廣帥致籯金九成曰吾何敢<lb/>
茍取悉歸之　中書舍人楊愿請依唐乾元及國朝故<lb/>
事令天下置故生池祝聖壽乙亥詔諸路監司措置申<lb/>
省　丁丑天申節宰臣率百官上壽始用樂郡縣錫宴<lb/>
如承平時　臨安府及屬縣並獄空甲申詔奨守臣王<lb/>
<pb n="KR2b0040_WYG_115-23a"/>
㬇　是日金初立太廟社稷　六月癸巳壽星院乞撥<lb/>
放度牒上曰朕觀昔人惡釋氏者即非毁其教好釋氏<lb/>
者即崇尚其徒二者皆不得中朕扵釋氏但不使其太<lb/>
盛耳言者皆欲多鬻度牒以資國用朕謂不然一度牒<lb/>
所得不過一二百緡而一夫不耕其所失豈止一度牒<lb/>
之利若住撥十數年其徒當自少矣　壬寅簽書樞宻<lb/>
院事程克俊罷以万俟卨兼權簽書樞宻院事　庚戌<lb/>
通問使洪皓張邵朱弁還自金自建炎以來奉使如金<lb/>
<pb n="KR2b0040_WYG_115-23b"/>
被拘囚者三十餘人多物故惟三人以和議成許歸已<lb/>
而金人遣七騎追之及淮而皓等已在舟中矣皓居冷<lb/>
山距㑹寧二百里地苦寒穴居百餘家陳王烏克紳聚落<lb/>
也烏克紳敬皓使教其子或二年不給衣食盛夏衣麤布<lb/>
嘗大雪薪盡以馬矢然火煨麵食之或獻取蜀䇿烏克紳<lb/>
特以問皓皓力折之烏克紳鋭意南侵曰孰謂海大我力<lb/>
可乾但不能使天地相拍耳皓曰兵猶火也弗戢將自<lb/>
焚自古無四十年用兵不止者又數為言所以來為兩<lb/>
<pb n="KR2b0040_WYG_115-24a"/>
國事既不受使乃令深入教小兒非古者待使臣之禮<lb/>
也烏克紳或答或黙忽發怒曰汝作和事官而口硬如此<lb/>
謂不能殺汝耶皓曰自分當死顧大國無受殺行人之<lb/>
名願投之扵水以墜淵為辭可也烏克紳義之而止皓屢<lb/>
因諜者宻奏敵情且力言和議非計乞興師進擊性勇<lb/>
於為義當艱危中不少變懿節皇后之戚趙伯璘𨽻烏克紳<lb/>
麾下貧甚皓毎賙之范鎮之孫祖平為傭奴皓言扵其<lb/>
主而釋之劉光世庻女為人豢豕贖而嫁之其他貴族<lb/>
<pb n="KR2b0040_WYG_115-24b"/>
名家子流落扵北者無不盡力拯救留金十五年而還<lb/>
入對内殿力求郡養母帝曰卿忠貫日月志不忘君雖<lb/>
蘇武不能過豈可舍朕去耶請見慈寧宫帟人設簾太<lb/>
后曰吾故識洪尚書命撤之皓退見秦檜語連日不止<lb/>
曰張和公金人所憚乃不得用錢塘暫蹕而景靈宫太<lb/>
廟皆極土木之華豈非示無中原意乎檜不懌謂其子<lb/>
書省正字适曰尊公信有忠節得上眷但官職如讀書<lb/>
速則易終而無味須如黄鍾大吕乃可遂除徽猷閣直<lb/>
<pb n="KR2b0040_WYG_115-25a"/>
學士提舉萬壽觀邵初被囚柞山踰年送劉豫使用之<lb/>
邵見豫長揖而已又呼豫為殿院責以君臣大義詞氣<lb/>
俱厲豫怒械扵獄乆之復送扵金拘之燕山僧寺從者<lb/>
皆莫知所之邵又以書言扵金曰劉豫挾大國之勢日<lb/>
夜南侵不勝則首䑕兩端勝則如養鷹飽則颺去終非<lb/>
大國之利金人徙之㑹寧及還入見除秘書修撰主管<lb/>
佑神觀司諫詹大方論其使事無成改台州崇道觀弁<lb/>
初副王倫使金既就館守之以兵乆之金將議和當遣<lb/>
<pb n="KR2b0040_WYG_115-25b"/>
一人受書還欲弁與倫探䇿決去留弁曰吾來固自分<lb/>
必死豈應今日覬幸先歸願正使受書歸報天子成兩<lb/>
國之好早申四海之養扵兩宫則吾雖暴骨外國猶生<lb/>
之年也倫將歸弁謂曰古之使者有節以為信今無節<lb/>
有印印亦信也願留之使弁得抱以死死不腐矣倫解<lb/>
以授弁弁受而懷之卧起與俱金人迫弁仕劉豫且訹<lb/>
之曰此亦南歸之漸弁曰豫乃國賊吾嘗恨不食其肉<lb/>
忍北面臣之乎吾有死耳金人怒絶其餼遺以困之弁<lb/>
<pb n="KR2b0040_WYG_115-26a"/>
固拒驛門忍飢待盡誓不為屈金人亦感動致禮如初<lb/>
乆之復欲易其官弁曰自古兵交使在其間言可從從<lb/>
之不可從則囚之殺之何必易其官吾官受之本朝有<lb/>
死而已誓不易以辱吾君也又以書訣洪皓曰殺行人<lb/>
非細事吾曹遭之命也要當舍生以全義耳乃具酒召<lb/>
被掠士夫飲半酣語之曰已得近郊某寺地一旦畢命<lb/>
報國諸公幸瘞我其處題其上曰有宋通問副使朱公<lb/>
之墓扵我幸矣衆皆泣下莫能仰視弁談笑自若曰此<lb/>
<pb n="KR2b0040_WYG_115-26b"/>
臣子之常諸君何悲也及尼瑪哈死弁宻疏金國虚實<lb/>
曰此不可失之時也遣李發間行歸報王倫還以弁奉<lb/>
徽宗大行之文為獻帝讀之感泣官其親屬五人謂丞<lb/>
相張浚曰弁歸日當以禁林處之至是入見便殿弁謝<lb/>
且曰人之所難得者時而時之運無已事之不可失者<lb/>
幾而幾之藏無形惟無已也故來遲而難遇惟無形也<lb/>
故動微而難見陛下與金人講和上返梓宫次迎太母<lb/>
又其次則憐赤子之無辜此皆知幾之明然時運而往<lb/>
<pb n="KR2b0040_WYG_115-27a"/>
或難固執幾動有變宜鑑未兆盟可守而詭詐之心宜<lb/>
黙以待之兵可息而銷弭之術宜詳以講之金人以黷<lb/>
武為至徳以茍安為太平虐民而不䘏民廣地而不廣<lb/>
徳此皆天助中興之勢若時與幾陛下既知於始願圖厥終<lb/>
帝曰善賜賚甚厚秦檜惡其言敵情奏以初補官易宣<lb/>
教郎直秘閣而卒　帝書六經刻石扵太學　袁柟燕仰<lb/>
之至静江以胡舜陟屬吏居兩旬辭不服而死扵獄舜<lb/>
陟再守静江有惠愛邦人聞其死皆為之哭丐者亦歛<lb/>
<pb n="KR2b0040_WYG_115-27b"/>
數十千致祭既而舜陟妻汪氏訴扵朝詔通判徳慶府<lb/>
洪元英究實元英言舜陟事涉曖昧其得人心雖古循<lb/>
吏無以過帝謂秦檜曰舜陟從官兼罪不至死勘官不<lb/>
可不懲遂送柟仰之吏部　時䖍冦擾江西浸及閩廣<lb/>
而州縣多無備又兵官有常屯不敢越他界以故賊得<lb/>
徃來如志環數千里民被其害侍御史李文㑹言州縣<lb/>
事同一家願令三路帥臣監司共議合兵將以據要衝<lb/>
仍令期㑹共為掩襲使賊出輒遇兵則竄無所逃庻易<lb/>
<pb n="KR2b0040_WYG_115-28a"/>
扵滅從之　秋七月甲子詔求遺書　壬申雨雹　癸<lb/>
未奉安至聖文宣王扵國子監大成殿命秦檜行禮時<lb/>
監學初成帝自題賜書閣榜曰首善　八月戊申金塟<lb/>
欽仁皇后扵恭陵　初錢塘江有石隄以捍水故無水<lb/>
患嵗乆隄且圮乃置捍江兵二千人專令採石修隄人<lb/>
以為便其後壯者以給他役弱者且不可用盖僅存十<lb/>
之一或謂近嵗潮頭東激而沙磧西湧故西岸雖不治<lb/>
而自固至是侍御史李文㑹言水勢不常方潮頭東激正<lb/>
<pb n="KR2b0040_WYG_115-28b"/>
西岸宜修之時乞詔補捍江兵仍稍増其數使專採石<lb/>
修隄如曩制則潮不能為患從之　九月丁巳宗室子<lb/>
偁卒扵秀州命安普郡王瑗為子偁解官持服　甲子<lb/>
權直學士洪皓出知饒州時金人來取趙彬輩三十人<lb/>
家屬詔歸之皓曰昔韓起謁環扵鄭鄭小國也能引義<lb/>
不與金既限淮官屬皆吴人宜留不遣若遽從之彼謂<lb/>
秦無人益輕我矣檜變色曰公無謂秦無人既而復上<lb/>
疏言恐以不與之故或致渝盟宜告之曰俟淵聖及皇<lb/>
<pb n="KR2b0040_WYG_115-29a"/>
族歸乃遣又言王倫郭元邁以身徇國棄之不取緩急<lb/>
何以使人檜大怒初檜在金軍中達蘭攻楚州乆不下<lb/>
命檜草檄諭降有實訥者在左右知狀皓與檜語及金<lb/>
事因曰憶實訥否别時托寄聲檜意士大夫莫有知者<lb/>
聞皓語深以為憾遂令李文㑹奏皓不求省母檜進呈<lb/>
因及宇文虚中事上曰人臣之事君不可有二心有二<lb/>
心者春秋之法所不赦乃命出皓<hi>考異達蘭宋史秦檜在傳作尼雅滿誤按檜</hi>
<hi>達蘭軍中與之善故令檜也草檄未甞在尼雅滿軍中</hi>　冬十月庚寅製渾天儀靖<lb/>
<pb n="KR2b0040_WYG_115-29b"/>
康之變五儀悉歸扵金至是更謀制作　十一月庚申<lb/>
日南至合祀天地扵圜丘大赦　十二月癸未朔日食<lb/>
雲隂不見秦檜率百官表賀自是率如之逮檜卒乃止<lb/>
　庚寅秦檜以瑞雪應時率百官表賀自是嵗以為常<lb/>
癸巳賜喜雪御筵扵尚書省初復故事也　建祕書省<lb/>
　乙巳秦檜辭生日賜宴詔曰以不世之英值難逢之<lb/>
㑹始生之日可不為天下慶乎宜服異恩無守沖節檜<lb/>
毎生日四方獻壽者以金玉為不足捜世間之希竒以<lb/>
<pb n="KR2b0040_WYG_115-30a"/>
媚之錫賚踵至賜教坊樂佐酒一日伶人作雜劇之戯<lb/>
子熺笑言微髙檜目之少頃檜起更衣而不出其妻王<lb/>
氏使人伺之乃在一室中黙坐盖嘆其子不足以相副<lb/>
也　己酉金遣完顔煜等來賀明年正旦以金酒器六<lb/>
事綾羅紗縠三百端馬六匹為禮自是使命往復不絶<lb/>
嵗遺物數亦無增損　是月始頒來嵗厯扵諸路　復<lb/>
置三館上謂宰執曰人才須素養太宗置三館養天下<lb/>
之士至仁廟人才軰出今日若不興學校將來安得人<lb/>
<pb n="KR2b0040_WYG_115-30b"/>
才用耶　是嵗行人宋汝為自金逃歸作恢復方畧獻<lb/>
扵朝秦檜置之不問以為通直郎汝為遂上檜書言金<lb/>
人轉輸淮北慮秋冬必復猖獗烏珠不死兵革不休雖<lb/>
欲各保邉陲安可得也檜惡其言欲縛送扵金汝為乃<lb/>
變姓名為趙復徒步入蜀<lb/>
十四年春正月丁夘提舉江州太平觀黄龜年落職福<lb/>
州居住龜年為御史嘗論秦檜之罪故也　戊申内出<lb/>
鎮圭付國子監以奉文宣王丁巳遣羅汝檝報謝金國<lb/>
<pb n="KR2b0040_WYG_115-31a"/>
　是月樂平水鬭河衝里閭田隴數十百頃田中水類<lb/>
為物所吸聚為一直西行髙平地數尺不假隄防而自<lb/>
行里南程氏家井水溢髙數尺夭矯如長虹聲如雷穿<lb/>
墻毁樓二水鬬扵杉墩且前且却約十餘刻乃解各復<lb/>
故　二月辛卯復置教坊凡樂工四百十六人以内侍<lb/>
充　丙午參知政事万俟卨罷初卨自金還秦檜假金<lb/>
人譽已數千言屬卨以聞卨難之他日奏事退檜坐殿<lb/>
廬中批上㫖輒除所厚者官吏箝紙尾進卨拱手曰不<lb/>
<pb n="KR2b0040_WYG_115-31b"/>
聞聖語却不視檜大怒自是不交一語諷中丞李文㑹<lb/>
諫議詹大方論之卨遂求去帝命以資政殿學士出守<lb/>
及入謝上問勞甚悉檜愈怒給事中楊愿因封還録黄<lb/>
遂命提舉江州太平觀　己酉以資政殿學士知建康<lb/>
府樓炤簽書樞宻院事兼權参知政事　三月丁卯避<lb/>
金太祖嫌名改岷州為西和州又改川陜宣撫為四川<lb/>
宣撫司以陜西地盡入扵金故也　太學文宣王廟成<lb/>
司業髙閌表請臨視帝從之己巳幸太學止輦扵大成<lb/>
<pb n="KR2b0040_WYG_115-32a"/>
殿門外步趨升降退御敦化堂命禮部侍郎秦熺執經<lb/>
髙閌講易泰卦學官内外舍生推恩有差即除閌禮部<lb/>
侍郎扵是帝親製文宣王及七十二子贊並刻石置扵<lb/>
太學右承務郎胡宏見閌表遺書責之曰太學明人倫<lb/>
之所在也太上皇帝刼制扵強敵生往死歸此臣子痛<lb/>
心切骨卧薪甞膽必報之大讐也太母天下之母其縱釋在<lb/>
金人此中華之大辱臣子所不忍言也而柄臣乃敢欺<lb/>
天罔人以大讐大辱為大恩乎昔晋廢太后董養游太<lb/>
<pb n="KR2b0040_WYG_115-32b"/>
學升堂嘆曰天人之理既滅大亂將作矣則逺引而去<lb/>
今閣下目覩忘讐逆理北面強敵以茍晏安之事猶偃<lb/>
然為天下師儒之首既不能建大論明天人之理以正<lb/>
君心乃阿䛕柄臣希合風㫖求舉太平之典又從而為<lb/>
之辭是黨其惡也豈不與董養異哉宏寅之弟也　壬<lb/>
申解潛坐黨趙鼎責授濠州團練副使南安軍安置<lb/>
時福建羣盜未滅而海賊朱明熾甚夏四月辛巳詔統<lb/>
制官張守忠往討之未幾悉降　丙戌命秦檜提舉製<lb/>
<pb n="KR2b0040_WYG_115-33a"/>
渾儀以内侍邵鍔專領其事詔有司求蘇頌遺法來上<lb/>
帝謂檜曰宫中已製成小範可測天象日以晷度夜以<lb/>
樞星為則非乆降出用之為式但廣其尺寸耳　丁亥<lb/>
初禁野史時著作郎林機希秦檜意因言有失意之人<lb/>
匿跡近地窺伺朝廷作為私史以售其邪説檜遂請下<lb/>
詔禁之　甲午金人來求淮北人之在南者詔願者聴<lb/>
還　五月丙辰饒州言右迪功郎姜樓等獻錢十萬緡<lb/>
以助國用帝曰國用有常自不至闕不然雖多亦有不<lb/>
<pb n="KR2b0040_WYG_115-33b"/>
足之患其還之　甲子簽書樞密院事樓炤罷為李文㑹<lb/>
所劾故也　乙丑李文㑹言禮部侍郎髙閌工部侍郎<lb/>
王師心起居舍人吳秉信此三人者若乆在朝必害至<lb/>
治詔出閌知筠州師心知袁州秉信知江州先是上在<lb/>
經筵甞與閌論張九成在何處檜曰九成頃以倡異惑衆<lb/>
為臺臣所論既與郡乃乞祠觀其意終不為陛下用帝<lb/>
曰九成清貧不可無禄檜疑閌薦之呼給事中楊愿詢<lb/>
其事文㑹即劾閌是日拜文㑹簽書樞宻院事自是執<lb/>
<pb n="KR2b0040_WYG_115-34a"/>
政免即以言者代之　丙寅婺州大水　初兩浙轉運副使<lb/>
李椿年置經界局於平江守臣周葵問曰公今欲均賦耶<lb/>
或遂増税也椿年曰何敢増税葵曰茍不欲増胡為言本<lb/>
州七十萬斛椿年曰若然當用圖經三十萬數為准時<lb/>
秦檜怒葵不已椿年因奏葵在郡錫宴北使飲食臭腐<lb/>
致行人有辭甲戌葵坐落職奉祠自是投閒十一年　是<lb/>
月嚴信衢建四州水　六月辛巳朔日有食之<hi>考異宋史髙宗</hi>
<hi>紀天文志是年六月辛巳朔日食不書今據金史熈宗紀録之</hi>　以右朝奉郎曽惇知<lb/>
<pb n="KR2b0040_WYG_115-34b"/>
台州惇嘗獻秦檜詩稱為聖相故以郡守處之自檜擅<lb/>
權凡投書啟者以臯䕫稷卨為不足比擬必曰元聖或曰<lb/>
聖相　乙未賑閩浙被水之民内侍白鍔從太后北歸<lb/>
者因宣言閩浙大水燮理乖盩洪皓名聞中外胡不用<lb/>
鍔館客張伯麟嘗題太學壁云夫差而忘越人之殺而<lb/>
父乎秦檜怒之至是俱下獄丙申鍔坐誹謗刺配萬安<lb/>
軍伯麟亦刺配吉陽軍御史中丞詹大方遂奏皓與鍔<lb/>
為刎頸交更相稱譽然鍔初不識皓也特以從太后在<lb/>
<pb n="KR2b0040_WYG_115-35a"/>
金素聞皓名故為是言丁酉罷皓提舉江州太平觀<lb/>
甲辰淮東轉運判官湯鵬舉言五月乙亥楚州鹽城縣<lb/>
海清秦檜請賀帝不許　乙巳詔國子監置小學　秋<lb/>
七月戊午同簽書樞宻院事王倫為金人所殺倫留居<lb/>
河間者六年至是金人欲以為河間平灤三路都轉運<lb/>
使倫已受命復辭金主曰此反覆之臣也俾縊殺之倫<lb/>
厚賂使人少緩冠帶南向再拜慟哭乃就死倫子述與<lb/>
從兄遵間入金境至河間得倫骨以歸官給塟事後諡<lb/>
<pb n="KR2b0040_WYG_115-35b"/>
愍節<hi>考異宋史王倫傳云倫死河間地震雨雹三日不止人皆哀之按金史熈宗紀是年十一月壬辰以</hi>
<hi>河朔諸郡地震詔復百姓一年而七月不書地震雨雹所震亦不止河間藉令河間于是月地震亦復于倫死</hi>
<hi>何渉耶葢當時諛墓者傅㑹之辭不足信也</hi>　庚午金建原廟扵東京　秘<lb/>
書省成丙子帝臨視　八月癸未金主殺其子魏王道<lb/>
濟　九月辛酉分利州為東西路　壬申徙趙鼎吉陽<lb/>
軍安置秦檜怨鼎凡鼎所善者如張九成折彦質張戒<lb/>
解潜辛承宗皆指為鼎黨貶斥之鼎在潮五年杜門謝<lb/>
客絶口不言時事有問者惟自引咎而已先是鼎請正<lb/>
<pb n="KR2b0040_WYG_115-36a"/>
建國公皇子之號檜言鼎欲立皇太子是待陛下終無<lb/>
子也宜俟親子乃立至是中丞詹大方希檜意劾鼎與<lb/>
其黨范沖邪謀宻計轉相扇惑以徼無妄之福葢指皇<lb/>
子而沖甞為翊善故也是日帝謂宰執曰可遷鼎逺地<lb/>
庻其門生故吏知不復用遂有是徙鼎謝表有曰白首<lb/>
何歸悵餘生之無幾丹心未泯誓九死以不移檜見之<lb/>
曰此老倔強猶昔遂必欲殺之以鼎在潮日録事参軍<lb/>
石恮待之有禮遂除恮名編管潯州　癸酉命臨安府<lb/>
<pb n="KR2b0040_WYG_115-36b"/>
索蔡京子孫逮赴貶所遇赦永不量移從侍御史汪勃<lb/>
言也　冬十月甲午右正言何若請戒内外師儒之官<lb/>
黜程頥張載之學禁絶遺書俾勿傳誦從之　庚子詔<lb/>
州縣文臣初至官詣學祗謁先聖乃許視事從前知永<lb/>
州羅長源言也　十一月甲子帝即宫中閱試三衙將<lb/>
士自是嵗以冬月行之號内教　知藤州周誘李光唱<lb/>
和其間言及和議有諷刺者積得數篇宻獻扵秦檜檜<lb/>
怒令楊愿論之癸酉徙光瓊州安置　乙亥觀文殿學<lb/>
<pb n="KR2b0040_WYG_115-37a"/>
士提舉洞霄宫朱勝非卒勝非張邦昌友壻也始邦昌<lb/>
僣位勝非常械其使及金人過江勝非請尊禮邦昌録<lb/>
其後以謝敵苖劉之變保䕶功居多然忌趙鼎出之宣<lb/>
撫川陕為清議所抑　壬辰金立借貸飢民酬賞格甲<lb/>
辰以河朔諸郡地震詔復百姓一年其壓死無人收塟<lb/>
者官為歛藏之陜西蒲解汝蔡等處因嵗饑流民典僱<lb/>
為奴婢者官給絹贖為良放還其鄉　是月金黄龍府<lb/>
之北大雪色赤如血至暮方消　十二月丁酉簽書樞<lb/>
<pb n="KR2b0040_WYG_115-37b"/>
宻院事李文㑹罷尋責筠州居住以中丞楊愿論之不<lb/>
已故也自秦檜再相每薦執政必擇世無名譽柔佞易<lb/>
制者不使預事備員書姓名而已百官不敢謁執政州<lb/>
縣亦不敢通書問如孫近樓炤范同万俟卨程克俊及<lb/>
文㑹等不踰年必以罪罷尚慮復用多使居千里外州<lb/>
軍且令人伺察之　庚子以御史中丞楊愿簽書樞宻<lb/>
院事愿舉劾迎秦檜意人號為肉簡牌至是論李文㑹<lb/>
遂代其位<lb/>
<pb n="KR2b0040_WYG_115-38a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2b0040_WYG_115-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑後編巻一百十五<lb/>
</p>
<p>
</p>
  </div>
</body>
</text>
</TEI>
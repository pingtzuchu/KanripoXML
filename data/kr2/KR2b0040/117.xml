<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2b0040_WYG_117-1a"/>
欽定四庫全書<lb/>
資治通鑑後編巻一百十七<lb/>
　　　　　　　　　　　刑部尚書徐乾學撰<lb/>
　宋紀一百十七<hi>起重光協洽正月盡旃䝉大淵獻十二月凡五年</hi>
　　髙宗受命中興全功至徳聖神武文昭仁憲孝皇<lb/>
　帝<lb/>
紹興二十一年春正月癸未以兩淮民復業未乆寛其<lb/>
税賦　金主於立春觀撃土牛　丁亥金初造燈山于<lb/>
<pb n="KR2b0040_WYG_117-1b"/>
宫中　甲午金初置國子監　二月甲寅夜雨雹　壬<lb/>
戍以巫伋為金國祈請使請歸淵聖及皇族增加帝號<lb/>
等事伋至金首請迎淵聖歸國金主曰不知歸後何處<lb/>
頓放伋唯唯而退　癸亥以余堯弼兼簽書樞密院事<lb/>
　三月丁亥雨雹　金主稍習經史慕中國朝著之尊<lb/>
有遷都意遂下詔求直言而上書者多謂上京僻在一<lb/>
隅不若徙燕以應天地之中與金主意合壬辰遣左丞<lb/>
相張浩右丞相張通古等調諸路夫匠廣燕城建宫室<lb/>
<pb n="KR2b0040_WYG_117-2a"/>
城周九里三步其宫室一依汴京制度運一木費二十<lb/>
萬牽一車動五百人宫殿之飾徧傅黄金而後間以五<lb/>
采金屑飛空如落雪一殿之費以億萬計成而復毁務<lb/>
極華麗　夏四月丙午金下詔遷都燕京　丙寅金罷<lb/>
嵗貢鷹隼　金沂州男子呉真犯法當死有司以其母<lb/>
老疾無侍為請命官與養濟著為令　閏月丙子金命<lb/>
大官常膳唯進肉魚舊供鵞鴨等悉罷之　丁丑金罷<lb/>
皇統間苑中所養禽獸　金歸徳軍節度使阿魯以撤<lb/>
<pb n="KR2b0040_WYG_117-2b"/>
官舍材木構私第賜死　丁亥賜禮部進士趙逵以下<lb/>
四百四人及第出身是科得廬陵周必大　戊戍金詔<lb/>
朝官稱疾不治事者尚書省令監察御史與太醫同診<lb/>
視無實者坐之　五月戊辰金宰臣請益嬪御以廣嗣<lb/>
續金主善飾詐初為宰相妾媵不過數人及踐大位逞<lb/>
欲無厭殺諸宗室釋其婦女喇勒叔曹國王宗敏妻也<lb/>
金主殺宗敏而納之又有宗本子莎魯啜宗固子和囉<lb/>
羅和實達秉徳弟濟勒哈四人之妻皆欲納之宫中須<lb/>
<pb n="KR2b0040_WYG_117-3a"/>
宰相奏請行之使圖克坦貞諷蕭裕曰朕嗣續未廣此黨<lb/>
人婦女多朕中表親納之宫中何如裕曰近殺宗室中<lb/>
外異議紛紜奈何復為此耶金主曰吾固知不肯從乃<lb/>
使貞自以己意諷裕曰上意已有所屬公固止之將成<lb/>
疾矣裕曰必不肯已唯上擇焉貞曰上必欲公等白之裕<lb/>
不得已乃具奏遂納之　六月金殺太府監完顔馮六<lb/>
秋七月辛亥除薪米税　八月辛未秦檜上重修諸路<lb/>
茶鹽法　壬申太傅咸平郡王韓世忠卒世忠風骨偉<lb/>
<pb n="KR2b0040_WYG_117-3b"/>
岸目瞬如電早年慓悍絶人不用鞭轡能騎生馬駒家<lb/>
貧無産業嗜酒尚氣不可繩檢人呼為潑韓五年十八<lb/>
應募挽强馳射勇冠三軍所至輒建大功初得疾敕尚<lb/>
醫視療將吏入臥内問疾世忠曰吾以布衣百戰致位<lb/>
王公賴天之靈保首領殁于家諸君尚哀其死耶嘗戒<lb/>
家人曰吾名世忠汝曹母諱忠字諱而不言是忘忠也<lb/>
性戇直勇敢忠義事闗廟社必流涕極言力詆和議屢<lb/>
觸秦檜岳飛之獄舉朝無敢出一語世忠獨面詰其罔<lb/>
<pb n="KR2b0040_WYG_117-4a"/>
或勸止之世忠曰今畏禍茍同他日瞑目豈可受鐵杖<lb/>
於太祖殿下耶與檜同在政地一揖外未嘗與言嗜義<lb/>
輕財錫賚悉分將士持軍嚴重與士卒同甘苦器仗規<lb/>
畫精巧絶倫今克敵弓連鎖甲狻猊鍪及跳澗以習騎<lb/>
洞貫以習射皆其遺法也嘗中毒矢入骨以强弩括取<lb/>
之十指僅全四不能動刀痕箭瘢如刻畫然知人善奬<lb/>
用其部曲成閔解元王勝王權劉寶岳超皆起行伍秉<lb/>
將旄及世忠解兵罷政卧家凡十年澹然自如若未嘗<lb/>
<pb n="KR2b0040_WYG_117-4b"/>
有權位者晩喜釋老自號清涼居士至是卒賜朝服貂<lb/>
蟬冠水銀龍腦以斂贈太師有詔選日臨奠秦檜遣中<lb/>
書吏韓瑊以危語脅其家其家辭而止孝宗朝追封蘄<lb/>
王諡忠武配饗髙宗廟庭子彦直彦質質古皆以才見<lb/>
用而彦直才兼文武于三子中為最年六嵗從父見帝<lb/>
帝命作大字彦直即拜命跪書皇帝萬嵗四字帝大喜<lb/>
拊其背曰他日令器也親解孝宗丱角之繻傅其首賜<lb/>
金器筆硯書籍鞍馬甚厚　九月戊戌朔大理寺主簿<lb/>
<pb n="KR2b0040_WYG_117-5a"/>
丁仲京言贍學公田多為形勢家侵佃望詔提舉官覺<lb/>
察帝謂大臣曰縁不度僧常住多絶産其令户部併撥<lb/>
以贍學既而户部乞令提舉司置籍拘管其無敇額庵<lb/>
院亦依此施行從之　丁巳增築景靈宫　是月巫伋<lb/>
自金還所請皆不許　冬十月己巳金殺蘭子山明安<lb/>
蕭拱拱妻擇特勒姓耶律氏其女弟曰彌勒金主將納<lb/>
為妃使拱取之於汴過燕京拱父仲恭為留守見彌勒<lb/>
身形不類處子歎曰上必以疑殺拱矣及入宫果非處<lb/>
<pb n="KR2b0040_WYG_117-5b"/>
女即遣出宫數月復召入金主心疑拱㑹蕭恭張九坐<lb/>
語禁中事得罪拱與客語及之有阿納者與拱有隙乃<lb/>
誣拱言張九無罪被誅語涉怨謗金主遣使鞫之戒傳<lb/>
者曰此子狂妄宜有此語不然彼中安得知此事於是<lb/>
使者不復問拱但搒掠其左驗使如告語證之拱遂見<lb/>
殺後金主納秘書監文之妻實格却以擇特勒妻文既<lb/>
而詭以彌勒之命召擇特勒入宫而亂之　甲戌帝如<lb/>
清河郡王張俊第壬午進拜俊太師　甲申夜有赤氣<lb/>
<pb n="KR2b0040_WYG_117-6a"/>
　十一月主管台州崇道觀程敦厚獻紹興聖徳詩極<lb/>
言和戎之效又獻秦檜有誕生聖相扶王室之句戊戌<lb/>
除敦厚直徽猷閣　庚戌參知政事余堯弼罷　丁巳<lb/>
進義副尉劉允中坐指斥謗訕棄市　癸亥金詔罷世<lb/>
襲萬户官前後賜姓人各復本姓　十二月壬申雷<lb/>
是嵗番陽縣民家籬竹生重萼牡丹　朝散郎王楊英<lb/>
上書薦秦熺為相秦檜奏以楊英知泰州　金皇子崇<lb/>
王元壽卒<lb/>
<pb n="KR2b0040_WYG_117-6b"/>
二十二年春正月金羣臣請立皇太子從之戊戌初定<lb/>
東宫官屬　癸亥太白經天<hi>考異宋史不書今據金史海陵紀書之</hi>　癸<lb/>
亥金主朝謁世祖太祖太宗徳宗陵甲子還宫　二月<lb/>
丁卯金立皇子光英為皇太子光英本名鄂勒博圖克坦<lb/>
后所生養于同判大宗正方之家以故崇徳大夫沈璋<lb/>
妻張氏為保母至是立為太子金主安置太祖畫像于<lb/>
武徳殿盡召從太祖破寧江州有功者得百七十六人<lb/>
並加宣武將軍賜酒帛後以英與鷹相近改鷹坊為馴<lb/>
<pb n="KR2b0040_WYG_117-7a"/>
鷙坊又改封號英國為壽國應國為把國宋亦改光州<lb/>
為蔣州光山縣為期思縣光化軍為通化軍　甲戌金<lb/>
主如燕京昭義軍節度使蕭仲宣家奴告其主怨謗金<lb/>
主曰仲宣之姪拱近以誹謗誅故敢妄愬命殺告者<lb/>
三月丁酉編管王庶二子之奇之荀于嶺南初庶卒于<lb/>
貶所其子之奇之荀撫棺而哭曰秦檜秦檜此讐必報<lb/>
親舊皆掩其口曰禍未已也至是為人所告坐謗朝廷<lb/>
編管梅容二州　甲辰直龍圖閣葉三省落職筠州居<lb/>
<pb n="KR2b0040_WYG_117-7b"/>
住監都作院王逺除名髙州編管先是三省嘗與趙鼎<lb/>
王庶通書力詆休兵之議明州進士陳燾得其真蹟并<lb/>
逺遺三省猶子書上之詔送大理帝曰必不可不懲庶<lb/>
後來者知畏乃有是命　丁巳遣司農丞鍾世明詣福<lb/>
建路籍寺觀絶産田宅入官初閩以福建八郡之田分<lb/>
三等膏腴者給僧寺道院中下者給土著流寓自劉䕫<lb/>
為福州始貿易取貲迨張守帥閩帝倚以拊循凋瘵存<lb/>
上等四十餘刹以待髙僧悉令民請買嵗入七八萬緡<lb/>
<pb n="KR2b0040_WYG_117-8a"/>
以助軍衣餘寛百姓雜科民皆便之至是世明籍寺觀<lb/>
絶産復增嵗入錢三十四萬緡　夏四月丙申簽書樞<lb/>
密院事巫伋罷辛巳以章夏簽書樞密院事伋與秦檜<lb/>
居同里一日檜語伋曰里中有何新事伋曰有一術士<lb/>
自鄉里來頗論命檜變色曰是人言公何日拜相伋皇<lb/>
恐而退中丞章夏聞之即劾伋隂懷異志以揺國是遂<lb/>
罷伋而夏代其位　五月襄陽大水平地丈五尺漢水<lb/>
冒城而入知府榮薿乘桴得免　丁巳太白經天<hi>考異宋史</hi>
<pb n="KR2b0040_WYG_117-8b"/>
<hi>不書今據金史海陵紀書之</hi>　六月戊子帝謂大臣曰檢鼓兩院近<lb/>
日絶少論利害文字恐有阻抑可下所屬檢察　秋七<lb/>
月甲午朔進封程嬰為彊濟公公孫杵臼為英畧公韓<lb/>
厥為啟祐公升中祀　癸卯金主命崇義軍節度使烏<lb/>
克岱妻鼎格殺其夫而納之鼎格姓唐古氏有容色舊與<lb/>
金主私侍婢桂格與知之鼎格從烏克岱在鎮使桂格候<lb/>
問金主及兩宫太后起居金主因桂格傳語曰自古天<lb/>
子亦有兩后者能殺汝夫以從我乎鼎格不可金主聞<lb/>
<pb n="KR2b0040_WYG_117-9a"/>
之使謂鼎格汝不忍殺汝夫吾將族滅汝家鼎格大恐<lb/>
乃以子鄂勒博為辭曰彼常侍其父不得便金主即召<lb/>
鄂勒博為符寶祇候鼎格曰事不可止矣因烏克岱醉酒<lb/>
令家奴葛温葛魯縊殺之金主聞烏克岱死詐為哀傷使<lb/>
鄂勒博佩金符乘驛赴喪追封烏克岱為王既𦵏即納鼎<lb/>
格宫中為娘子　䖍州軍卒齊述殺殿前司統制吳進<lb/>
江西同統領馬晟據州叛八月已夘遣鄂州都統制田<lb/>
師中發兵同江西安撫使張澄殿前司統制李耕討之<lb/>
<pb n="KR2b0040_WYG_117-9b"/>
九月癸丑簽書樞密院事章夏罷以侍御史宋樸劾之<lb/>
也　冬十月甲戌以御史中丞宋樸簽書樞密院事樸<lb/>
自撫州學官召還甫踰年而執政　甲申金主殺太祖<lb/>
長公主烏嚕杖其夫平章政事圖克坦恭罷之恭兄鼎格<lb/>
初尚烏嚕鼎格死恭强納之而不相能又與侍婢呼達<lb/>
不協呼達得幸于圖克坦后遂譛烏嚕於金主故見殺而<lb/>
并罷恭封呼達為國夫人　庚辰詔李光依已降指揮<lb/>
永不檢舉知台州蕭振落職池州居住黄巖縣令楊煒<lb/>
<pb n="KR2b0040_WYG_117-10a"/>
除名萬安軍編管初光既參大政煒以和議為非作書<lb/>
欲獻光先見振言其意光不答及是振知台州煒為黄<lb/>
巖令政頗有聲振遂薦煒改秩又移書浙東提刑秦昌<lb/>
時同薦之昌時秦檜猶子也不許煒在官鉏治凶惡無<lb/>
所貸俄縣史得煒書有詆檜語昌時聞於朝詔送大理<lb/>
寺仍大索煒家得所草萬言書語益切煒具服法司奏<lb/>
煒當死帝特宥之　十一月辛丑金買珠於烏古迪埒<lb/>
部及蒲與路禁百姓私相貿易仍調兩路民夫採珠一<lb/>
<pb n="KR2b0040_WYG_117-10b"/>
年　丁巳李耕入䖍州盡誅叛卒䖍州平　十二月辛<lb/>
酉朔減䕫州路及蒲江淯井兩監鹽錢嵗八萬二千緡<lb/>
　金濟南尹葛王烏嚕夫人烏林噶氏東京留守石止<lb/>
黑之女也容儀整肅治家有叙睿宗伐宋得白玉帶傳<lb/>
至烏嚕寶蓄之烏林噶氏曰此非王邸所宜有也當獻<lb/>
之天子烏嚕以為然獻之廢帝于是裴滿后大喜廢帝<lb/>
晩年頗酗酒獨於烏嚕無間及金主即位深忌宗室烏<lb/>
克岱譛秉徳以為意在葛王秉徳誅死烏林噶氏勸烏嚕<lb/>
<pb n="KR2b0040_WYG_117-11a"/>
益獻珍異以悦其心如故遼骨睹犀佩刀吐鶻良玉茶<lb/>
器之類皆奇寶也金主以為恭順忌刻之心稍解至是<lb/>
召烏林噶氏來中都烏林噶氏謂烏嚕曰不行上必殺<lb/>
王我當自勉不以相累也遂召王府臣僕諭之曰為我<lb/>
禱東嶽我不負王使皇天后土明監我心衆皆泣下既<lb/>
離濟南從行者知其意防䕶甚謹行之良鄉得間即自<lb/>
殺烏嚕傷悼不已後登大位享國二十九年不復立后<lb/>
焉<lb/>
<pb n="KR2b0040_WYG_117-11b"/>
二十三年春正月己酉以台州居住李顯忠復為寧國<lb/>
軍節度使　戊午知鎮江府王循友移知建康府循友<lb/>
嘗上書乞加秦檜九錫事雖不行而檜甚喜之故有是<lb/>
遷　二月庚申金主自中京如燕　癸亥帝如玉津園<lb/>
遂如延祥觀　辛未改䖍州為贛州　三月丙午齊安<lb/>
郡王士<graphic n="KR2637" url="https://raw.githubusercontent.com/kanripo/KR-Gaiji/master/images/KR2637.png" mimeType="image/png"/>卒于建州追封循王　丁未禁州縣都監巡<lb/>
尉擅置刑獄　太府寺丞范彦暉嘗作夏日乆隂詩云<lb/>
何當日月時一洗蒼生病侍御史魏師遜奏彦暉隂懐<lb/>
<pb n="KR2b0040_WYG_117-12a"/>
異意謗訕朝廷法寺鞫實戊申詔除名荆門軍編管<lb/>
辛亥金主至燕京初備法駕甲寅親選良家子百三十<lb/>
餘人充後宫乙卯以遷都詔中外改元貞元改燕京為<lb/>
中都大興府汴京為南京中京為北京削上京之名止<lb/>
稱㑹寧府而東京西京如舊　夏四月辛未金主特封<lb/>
唐古鼎格為貴妃大愛幸許以為后每同輦遊瑤池諸<lb/>
妃步從之金初後宫皆無位號熈宗始有貴妃賢妃徳<lb/>
妃之封至是淫嬖寖多後宫諸妃十二位又有昭儀至<lb/>
<pb n="KR2b0040_WYG_117-12b"/>
充媛九位婕妤美人才人三位殿直最下其他不可舉<lb/>
數　戊寅金太皇后大氏殂于永寧宫金主遷中都親<lb/>
屬皆徙獨永壽太后留㑹寧府嘗憂懼每中使至必易<lb/>
衣以俟命永寧太后在中都時以為念謂金主曰永壽<lb/>
宫待吾母子甚厚慎毋相忘也及病篤恨不得一見臨<lb/>
終謂金主曰汝以我之故不令永壽宫偕來我死必迎<lb/>
致之事永壽當如事我　辛巳詔諸州編管羈管人遵<lb/>
舊法長吏月一騐視不許囚禁　五月庚寅禁州縣以<lb/>
<pb n="KR2b0040_WYG_117-13a"/>
私意籍罪人貲産　辛卯金殺西京留守博恰及西京<lb/>
兵馬都監穆喇斡編修官圓福努博恰一名衮徳宗子<lb/>
也桀驁强悍金主不喜其為人天徳中蕭恭張九坐語<lb/>
禁中起居狀得罪事連博恰坐決杖金主由是益忌之<lb/>
穆喇斡與博恰有舊同在西京遂相往來博恰嘗以玉<lb/>
帶遺之且稱穆喇斡驍勇不減尉遲敬徳圓福努之妻<lb/>
與博恰姻戚圓福努嘗戒博恰曰大王名太彰著宜小<lb/>
謙晦博恰知為金主所忌嘗召日者問休咎家奴哈里<lb/>
<pb n="KR2b0040_WYG_117-13b"/>
上變告之言與賽音舒嚕等謀反召日者問天命詔御史<lb/>
大夫髙禎刑部侍郎耶律賽音舒嚕就鞫之無狀金主怒<lb/>
使人往械博恰等至中都不復究問皆棄市　乙卯金<lb/>
以中都城隙地賜朝官及衛士尋令徴錢有差　六月<lb/>
己卯潼川大水平地丈五尺死者甚衆　秋七月庚戌<lb/>
右諫議大夫史才言浙西民田最廣而平時無甚害之<lb/>
憂者太湖之利也數年以來瀕海之地多被諸軍侵據<lb/>
為田隊伍既衆易于施工累土增髙長堤彌望名曰壩<lb/>
<pb n="KR2b0040_WYG_117-14a"/>
田旱則據之以溉而民田不沾其利水則逺近汜濫不<lb/>
得入于湖而民田盡沒矣望委本路監司躬行究治盡<lb/>
復太湖舊迹使軍民各安其職田疇盡䝉其利從之<lb/>
八月壬戌金禁中都路捕射麞兔　丙寅左宣教郎王<lb/>
孝廉謀據成都叛事覺伏誅　己卯賜秦檜建康府永<lb/>
豐圩田　九月甲午賑潼川被水州縣仍蠲其賦　庚<lb/>
子敕令所刪定官吳增面對乞禁採鹿胎為飾因舉真<lb/>
宗不殺羊羔事以為自澶淵講好之後十九年不言兵<lb/>
<pb n="KR2b0040_WYG_117-14b"/>
而天下庶富者其源葢出于此詔刑部申嚴施行　冬<lb/>
十月丁巳詔郡守年七十者聴自陳命主宫觀　金主<lb/>
獵于良鄉封料石岡神為靈應王初金主常過此祠持<lb/>
杯珓禱曰使我有天命當得吉卜投之吉又禱曰果如<lb/>
所卜他日當有報否則毁爾祠宇投之又吉故封之戊<lb/>
午還宫　遣施鉅賀金主生辰　戊辰簽書樞密院事<lb/>
宋樸罷　壬申以右諫議大夫史才簽書樞密院事<lb/>
丙子金命内外官聞大功以上喪止給當日假若父母<lb/>
<pb n="KR2b0040_WYG_117-15a"/>
喪聴給假三日著為令　十一月丙戌金定州獻嘉禾<lb/>
詔自今不得復進　己丑金瑤池殿成　壬寅詔立張<lb/>
叔夜廟于信州　乙丑以經筵講尚書終帙賜宰執講<lb/>
讀等官宴于秘書省遂為故事　十二月乙卯太白經<lb/>
天<hi>考異宋史不書今據金史天文志書之海陵紀逸其日</hi>　戊午金特賜貴妃唐<lb/>
括氏家奴孫梅進士及第　癸亥太傅平樂郡王韋淵<lb/>
卒淵太后季弟性暴横不循法度帝慮其有過難于行<lb/>
法故乆不予淵官至是卒贈太師　辛未金主封所納<lb/>
<pb n="KR2b0040_WYG_117-15b"/>
曹國王宗敏妻喇勒為昭妃大臣奏宗敏屬近尊行不<lb/>
可乃令出宫　丙子金貴妃唐古鼎格有罪賜死金主<lb/>
嬖寵愈多鼎格希得見一日獨居樓上金主與他妃同<lb/>
輦從樓下過鼎格望見號呼求去詛罵金主金主陽為<lb/>
不聞鼎格自其夫在時與家奴閻乞兒通至是怨金主<lb/>
疎已欲復私乞兒乃使人以篋盛乞兒入宫留十餘日<lb/>
使衣婦人衣雜諸宫婢抵暮遣出侍婢桂格以告金主<lb/>
鼎格縊死乞兒亦伏誅封桂格為莘國夫人　癸未禁<lb/>
<pb n="KR2b0040_WYG_117-16a"/>
民車服踰制　閏月癸巳太白經天<hi>考異宋史不書今據金史海陵紀書</hi>
<hi>之</hi>　金定社稷制度　是嵗進士楊友龍坐謗訕黥配<lb/>
嶺南内侍裴詠坐指斥編管瓊州　減池州青陽縣田<lb/>
租萬七千石<lb/>
二十四年春正月庚申太白經天<hi>考異宋史不書今據金史海陵紀書之</hi>
　金尚書右丞相蕭裕恃功專恣金主倚信之他相仰<lb/>
成而已裕以金主猜忌殘忍恐禍及已遂與前真定尹<lb/>
蕭馮嘉努前御史中丞蕭招接博州同知約索謀立故<lb/>
<pb n="KR2b0040_WYG_117-16b"/>
遼主豫王延禧之孫事覺並伏誅　辛未帝如延祥觀<lb/>
　癸酉初詔郡國同以八月十五日試舉人舊諸州皆<lb/>
自選日舉士故士子或有就數州取解者至是始禁之<lb/>
　丙子封婉容劉氏為貴妃妃臨安人頗恃寵驕侈嘗<lb/>
因盛夏以水晶飾腳踏帝見之命取為枕妃懼撤去之<lb/>
　戊寅地震　施鉅至金賀生辰畢辭還金主使左宣<lb/>
徽使敬嗣暉問鉅曰宋國幾科取士對曰詩賦經義策<lb/>
論兼行又問秦檜作何官年今幾何對曰檜為尚書左<lb/>
<pb n="KR2b0040_WYG_117-17a"/>
僕射同中書門下平章事年六十五矣金主復謂鉅曰<lb/>
我聞秦檜賢故問之　二月前左從郎楊炬坐其弟煜<lb/>
嘗上書誹謗編管邕州　何兊以訟其師馬伸發端上<lb/>
金人書乞存趙氏為分秦檜功編管英州　三月司勲<lb/>
員外郎兼中書舍人孫仲鼇嘗為李光客右正言鄭仲<lb/>
熊劾之言仲鼇攝職成均力主專門以私黨與遂罷<lb/>
猺人楊再興復冦邊壬申前軍統制李道討平之擒再<lb/>
興及其子正修正拱檻送行在臠于市　乙亥賜禮部<lb/>
<pb n="KR2b0040_WYG_117-17b"/>
進士張孝祥以下三百五十六人及第出身是科得吉<lb/>
水楊萬里仁壽虞允文初秦檜奏以御史中丞魏師遜<lb/>
禮部侍郎湯思退右正言鄭仲熊同知貢舉而吏部郎<lb/>
中沈虛中監察御史董徳元張士襄等為參詳官師遜<lb/>
等議以敷文閣待制秦塤為榜首徳元從謄錄所取號<lb/>
而得之喜曰吾曹可以富貴矣遂定為第一榜未掲虚<lb/>
中遣吏踰牆以白秦熺及廷試檜又奏士襄為初考官<lb/>
仲熊覆考而師遜詳定虚中又密奏乞許有官人為第一<lb/>
<pb n="KR2b0040_WYG_117-18a"/>
塤與第二人曹冠策皆攻專門之學張孝祥策則稱一<lb/>
徳元老且及存趙事師遜等定塤為首孝祥次之冠又<lb/>
次之帝讀塤策皆檜熺語於是進孝祥第一而塤降為<lb/>
第三冠檜館客也時檜之親黨周夤唱名第四仲熊兄<lb/>
子右迪功郎時中第五秦棣子右承務郎焞楊存中子<lb/>
右承事郎倓並在甲乙科而仲熊之兄孫縝趙密之子<lb/>
成忠郎癰秦梓之子右承事郎焴徳元之子克正曹泳<lb/>
之兄子緯檜之姻黨登仕郎沈興傑皆中第天下為之<lb/>
<pb n="KR2b0040_WYG_117-18b"/>
切齒未幾塤除敷文閣待制修撰實錄院祖父孫三世<lb/>
同領史職前此未有也時合州人趙性對策有曰以括<lb/>
囊為深計臣知其人矣主和議者當之以首鼠為圓機<lb/>
臣知其人矣杜言路者當之考官大驚檜欲辠之值其<lb/>
死而止　是春始𣙜䕫州路茶　衍聖公孔玠卒于衢<lb/>
州夏四月乙巳以玠子進士搢襲封　五月癸丑朔日<lb/>
有食之　丁卯金始置交鈔庫金以銅少造鈔引一貫<lb/>
二貫三貫五貫四貫十貫五等謂之大鈔一伯二伯三<lb/>
<pb n="KR2b0040_WYG_117-19a"/>
伯五伯七伯五等謂之小鈔與錢並用以七年為限納<lb/>
舊易新諸路置官庫受之每貫工墨錢十五文公私便<lb/>
焉　丁丑金太原尹圖克坦阿爾齊呼伏誅阿爾齊呼自<lb/>
謂有佐立功受鐵劵凶狠益甚奴視僚屬少忤其意輒<lb/>
箠辱無所恤嘗問休咎于卜者髙鼎遂以鼎所占問張<lb/>
王乞王乞謂當有天命阿爾齊呼喜以王乞語告鼎鼎<lb/>
上變阿爾齊呼伏誅并殺其妻及王乞金主使其子珠<lb/>
斯喇乘傳焚其屍投骨水中　衢州民俞八作亂秦檜<lb/>
<pb n="KR2b0040_WYG_117-19b"/>
遣殿前司正將辛立率千人捕之不以聞普安郡王因<lb/>
入侍言之帝大驚明日以問檜檜曰臣謂不足上煩聖<lb/>
慮故不敢聞盜平即奏矣檜退而求其故知普安言之<lb/>
遂奏普安在子偁喪二年不當給俸月除二百緡普安<lb/>
白帝帝乃自出内帑月如所除給焉　六月癸巳簽書<lb/>
樞密院事史才罷　甲午以御史中丞魏師遜簽書樞<lb/>
密院事　知建康府王循友嘗刺配秦檜族人檜銜之<lb/>
捃撫其事下大理鞫治辛丑獄具詔貸死藤州安置<lb/>
<pb n="KR2b0040_WYG_117-20a"/>
秋七月癸丑太師清河郡王張俊卒帝諭秦檜曰武臣<lb/>
中無如張俊者比韓世忠相去萬萬恩數宜從優厚遂<lb/>
如俊第臨奠禮部擬俊贈典依世忠例上曰可與贈小<lb/>
國一字王於是特封循王自淳化以後異姓不封真王<lb/>
其追封葢自俊始後諡忠烈俊晚年主和議帝厚眷之<lb/>
麾下將佐若楊存中田師中趙密劉寶皆建節鉞或至<lb/>
公師幕府諸僚為侍從守帥者甚衆然附秦檜忌劉錡<lb/>
害岳飛為世所唾罵　壬戌詔捐四川茶馬司羡餘錢<lb/>
<pb n="KR2b0040_WYG_117-20b"/>
以寛民力時茶既貴售諸場率皆濫額而買馬之數復<lb/>
不加多茶馬之富甲於天下率以嵗剩上供至是捐以<lb/>
予民蜀人始蘇矣　主管台州崇道觀程敦厚乆斥不<lb/>
用乃上疏以媚秦檜曰陛下爰立同徳付以魁柄國是<lb/>
大定鄰好胥穆猶泰山而四維之也而臣竊尚有慮者<lb/>
葢昔之怙亂害成之流鼠伏狙伺尤為可畏願陛下力<lb/>
遏朋邪之萌以幸海内檜薄其為人謫敦厚靖州居住<lb/>
　甲子知成都府蕭振復落職池州居住以鄭仲熊論<lb/>
<pb n="KR2b0040_WYG_117-21a"/>
其曲學出于程頥故也　乙亥南丹州莫公晟及宜州<lb/>
界外諸蠻納土内附　八月壬辰禁百官避免輪對秦<lb/>
檜擅政以來屏塞人言蔽上耳目一時獻言者恐觸忌<lb/>
諱僅論銷金鋪翠乞禁鹿胎冠子之類以塞責而已故<lb/>
皆避免輪對至是上諭執政曰百官輪對正欲聞所未<lb/>
聞近輪對日多謁告避免可令檢舉約束故有是禁<lb/>
甲午罷温州市黄柑福州貢茘枝　丙午湘潭縣丞鄭<lb/>
玘主簿賈子展坐㑹語嘲毁朝政並除名玘容州編管<lb/>
<pb n="KR2b0040_WYG_117-21b"/>
子展徳慶府編管　金主以左丞相昂去衣杖其弟婦<lb/>
命杖之　九月己未金主御常武殿擊鞠令百姓縱觀<lb/>
冬十月壬午蠲旱傷州縣租賦　大理寺丞周環言臨<lb/>
安平江湖秀四州下田多為積水所侵緣山溪諸水併<lb/>
歸太湖自太湖分二派東南一派由松江入于海東北<lb/>
一派由諸浦注之江其松江泄水惟白茅一浦最大今<lb/>
泥沙淤塞宜決浦故道俾水勢分派流暢實四州無窮<lb/>
之利詔兩浙漕臣視之　戊子遣張士襄賀金主生辰<lb/>
<pb n="KR2b0040_WYG_117-22a"/>
　十一月庚戌朔新建龍圖等六閣成　金殺廣寧尹<lb/>
韓王亨亨本名博特烏珠子也性直材勇絶人喜自負<lb/>
金主嘗賜之良弓亨辭曰所賜弓弱不可用金主遂忌<lb/>
之出為真定尹謂亨曰太宗諸子方强多在河朔山東<lb/>
真定據其衝要如其有變欲倚卿為重耳其實忌亨也<lb/>
歴中京留守家奴梁遵告亨與衛士符公弼謀反考驗<lb/>
無狀遵坐誅金主益忌之改廣寧尹使李老僧伺察亨<lb/>
動靜且令構其罪狀乆之亨家奴魯沁頗黠給使總諸<lb/>
<pb n="KR2b0040_WYG_117-22b"/>
奴老僧謂魯沁曰爾渤海大族不幸坐累為奴寧不念<lb/>
為良乎魯沁識其意魯沁嘗與亨侍妾私通亨知之怒<lb/>
曰必殺此奴魯沁聞之懼密與老僧謀告亨謀逆亨有<lb/>
良馬將因金主生辰進之以謂生辰進馬者衆不能以<lb/>
良馬自異欲他日入見進之魯沁言亨笑金主不識馬<lb/>
不足進亨之奴有自中都來者具言圖克坦阿爾齊呼誅<lb/>
死亨曰彼有貸死誓劵安得誅之奴曰必欲殺之誓劵<lb/>
安足用哉亨曰然則將及我矣魯沁即以為怨望遂誣<lb/>
<pb n="KR2b0040_WYG_117-23a"/>
亨欲因間刺金主老僧即捕繫亨以聞工部尚書耶律<lb/>
安禮大理正特烈等鞫之亨言嘗論鐵劵事實無反心<lb/>
而魯沁亦自引伏與妾私通狀安禮等還奏金主怒復<lb/>
遣與老僧鞫其家奴並加搒掠皆不伏老僧夜至亨囚<lb/>
所使人蹴其隂間殺之亨比至死不勝楚痛聲達于外<lb/>
金主聞亨死佯為泣下遣人諭其母曰爾子所犯法當<lb/>
考掠不意飲水至死大定初追復其官爵　乙丑簽書<lb/>
樞密院事魏師遜罷丁卯以吏部侍郎施鉅㕘知政事<lb/>
<pb n="KR2b0040_WYG_117-23b"/>
端明殿學士鄭仲熊簽書樞密院事自秦檜專國士大<lb/>
夫有名望者悉屏之逺方凡齷齪委靡之徒一言契合<lb/>
即登政府稍忤其意輒斥去之不異奴𨽻故自万俟卨<lb/>
至此年㕘知政事者裁四人餘皆兼權而已　戊辰加<lb/>
秦熺少傅封嘉國公　是月通判武岡軍方疇坐通書<lb/>
胡銓除名永州編管　金主納諸從姊妹于宫壽寧縣<lb/>
主實庫宗望之女也靜樂縣主蒲喇及習撚宗弼女也<lb/>
實庫爾宗雋女也皆從姊妹混同縣君蘓埒和卓及其<lb/>
<pb n="KR2b0040_WYG_117-24a"/>
妹伊都宗本女也再從姊妹又郕國夫人重節宗磐女<lb/>
孫再從兄之女也鼐喇呼永寧太后表兄張定安之妻<lb/>
也富魯和卓麗妃實格之妹也皆有夫唯實庫喪夫金<lb/>
主無所忌恥皆召與之私分屬諸妃位下蘓埒和卓最<lb/>
得幸凡宫人有夫在外者初猶分畨出入後乃盡遣其<lb/>
夫往㑹寧婦人皆不聴出外每幸婦人必奏樂撤幃或<lb/>
妃嬪列坐輒率意淫亂使共觀之常於卧内徧設地衣<lb/>
裸逐為戲誡宫中給使男子于嬪妃位舉首者刓其目<lb/>
<pb n="KR2b0040_WYG_117-24b"/>
出入不得獨行便旋須四人偕往所司執刀監䕶不由<lb/>
路者斬之日入後下階砌行者死告者賞錢二百萬男<lb/>
女倉猝誤相觸先聲言者賞三品官後言者死齊言者<lb/>
皆釋之　故龍圖閣學士程瑀有論語講解至弋不射<lb/>
宿言孔子不欲隂中人至周公謂魯公則曰可為流涕<lb/>
秦檜疑其譏已知饒州洪興祖嘗為序京西轉運副使<lb/>
魏安行鏤板至是命毁之十二月丙戌編管興祖于昭<lb/>
州安行于欽州瑀子孫亦論罪　知鄞縣程緯為其丞<lb/>
<pb n="KR2b0040_WYG_117-25a"/>
王肇所告丁酉坐謾上無人臣禮除名貴州編管籍其<lb/>
貲　壬寅敕諸路編管人充廂軍　西遼主耶律伊喇<lb/>
殂子㓜妹普蘇完權國事自號承天皇太后改元崇福<lb/>
諡伊喇曰某皇帝廟號仁宗<lb/>
二十五年春正月通判常州沈長卿舊與李光啟譏和<lb/>
議又與仁和縣尉芮煜共賦牡丹詩有寧令漢社稷變<lb/>
作莽乾坤之句至是為鄰人所告送大理寺二月壬寅<lb/>
詔並除名長卿編管化州煜編管武岡軍是日宰執進<lb/>
<pb n="KR2b0040_WYG_117-25b"/>
呈鄭仲熊黙無一語罷朝秦檜頗咎之　三月己酉右<lb/>
司郎中張士襄使金還入對奏事欺罔帝怒秦檜與士<lb/>
襄里黨止以奉使不肅罷之　壬子金主以左丞相張<lb/>
浩平章政事張暉每見僧法寶必坐其下失大臣體各<lb/>
杖二十法寶妄自尊大杖二百　辛酉詔知靜江府吕<lb/>
愿中赴闕奏事先是靜江有驛名秦城愿中約賓僚共<lb/>
賦秦城王氣詩以侈其事秦檜喜奏愿中招降南丹有<lb/>
勞進其職至是乃召之　壬申地震　丙子百官以國<lb/>
<pb n="KR2b0040_WYG_117-26a"/>
忌詣景靈宫施鉅擁蓋入櫺星門衆論大喧鉅始送其<lb/>
卒于有司亦不待罪臺諌共劾之鉅自是不安于位<lb/>
夏四月丁丑朔金中都昬霧四塞日無光凡十有七日<lb/>
　乙酉參知政事施鉅罷　五月丁未朔日有食之<lb/>
太廟仁宗室柱生芝九莖右迪功郎沈中立為頌以獻<lb/>
　前知泉州宗室令衿寓居衢州嘗召客翫月令衿因<lb/>
觀秦檜家廟記口誦君子之澤五世而斬通判州事汪<lb/>
召錫州學教授莫伋皆于坐間聞之召錫娶檜兄女遂<lb/>
<pb n="KR2b0040_WYG_117-26b"/>
使伋告令衿評論日月無光謗訕朝政侍御史董徳元<lb/>
從而劾之癸丑詔令衿汀州居住　金主以大房山雲<lb/>
峯寺為山陵建行宫其麓丙寅如大房山營度山陵　金<lb/>
主隂有南侵之意謀遷于汴遣完顔長寧為南京留守經畫之<lb/>
是日火宫室盡焚金主大怒杖殺長寧　壬申賜劉琦<lb/>
湖南田百頃　六月庚辰簽書樞密院事鄭仲熊罷辛<lb/>
巳以禮部侍郎湯思退簽書樞密院事　丙戌金主登<lb/>
寶昌門觀角抵百姓縱觀　乙未金命右丞相布薩思<lb/>
<pb n="KR2b0040_WYG_117-27a"/>
恭大宗正丞呼圖嚕詣㑹寧奉遷山陵及迎永壽宫皇<lb/>
太后　癸卯改岳州為純州岳陽軍為華容軍以左朝<lb/>
散郎姚岳言岳州乃岳飛駐軍之地又與其姓同故也<lb/>
岳嘗為飛幕屬至是自謂非飛之客且乞改州名士論<lb/>
鄙之　秋七月丙辰減四川絹估税斛鹽酒等錢嵗百<lb/>
六十餘萬緡蠲州縣積逋二百九十餘萬緡詔四川營<lb/>
田有占民産者常平司按驗給還　戊午以汪召錫提<lb/>
舉湖南常平公事秦檜賞其訐趙令衿且使圖張浚也<lb/>
<pb n="KR2b0040_WYG_117-27b"/>
　甲戌進封交趾郡王李天祚為南平王天祚遣使入<lb/>
貢故有是命　八月丁丑申嚴誣告加等法　秦檜仇<lb/>
趙鼎死而未已㑹汪召錫訐趙令衿謫居汀州檜乃諷<lb/>
侍御史徐嚞論鼎子汾與令衿飲别厚贐必有姦謀辛<lb/>
巳詔送大理獄鞫治　丙戌以吏部侍郎董徳元㕘知<lb/>
政事　壬辰建執政府　乙未金增置教坊人數　九<lb/>
月丁巳秦檜上紹興寛恤詔令二百巻詔鏤板頒降<lb/>
丁卯金主恭迎太祖太宗徳宗梓宫及皇太后于沙流<lb/>
<pb n="KR2b0040_WYG_117-28a"/>
河命左右約杖二束自隨跪太后前曰亮不孝乆失温<lb/>
凊願太后痛笞之不然且不安太后掖起之曰今庶民<lb/>
有克家子立百金之産尚且愛之不忍笞我有子如此<lb/>
寧忍笞乎叱持杖者退冬十月丙子太后至中都金主<lb/>
率百官郊迎入居壽康宫金主及後宫宰臣以下奉觴<lb/>
上壽極歡而罷　戊寅金主權奉安太廟神主于延聖<lb/>
寺致奠梓宫于東郊舉哀奉迎安置丕承殿命省部諸<lb/>
司便服治事不奏死刑一月　庚辰復置鴻臚寺　乙<lb/>
<pb n="KR2b0040_WYG_117-28b"/>
酉右正言張扶言右承議郎張祁縁其兄邵奉使遂叨<lb/>
一命乃私犯其嫂以致有娠于蓐中隂殺以滅口胡寅<lb/>
從而庇之且寅之為凶悖險詐專事脅持范宗尹趙鼎<lb/>
之徒畏之如鬼望付有司正其罪以快天下公論詔大<lb/>
理寺根治　辛卯秦檜言衰病交侵日就危惙伏望許<lb/>
臣同男熺致仕二孫塤堪改差在外宫觀上賜詔慰之<lb/>
檜知病不起欲除異己者時江西運判張常先箋注前<lb/>
帥張宗元與張浚詩言於朝連逮者數十家將誣以不<lb/>
<pb n="KR2b0040_WYG_117-29a"/>
軌盡誅之趙汾既下大理獄拷掠無全膚檜令汾自誣<lb/>
與張浚李光胡寅謀大逆凡一時賢士五十三人檜所<lb/>
惡者皆與焉獄成而檜病不能書<hi>考異陳桱通鑑續編于八月言獄成而檜</hi>
<hi>病不能書薛氏因之非也按前此檜病未篤九月上紹興寛恤詔令又使徐嚞張扶排擊善類使獄成于八月</hi>
<hi>檜豈不能書宋史全文于檜乞致仕後言之深合事實今從之</hi>　壬辰秦熺言父檜以<lb/>
乆病未安乞謝事納祿伏望許臣守本官致仕庶幾父<lb/>
子俱退追迹漢疏帝優詔不允時檜已病篤其家秘不<lb/>
以聞謀請熺代相普安郡王密啟之乙未帝如檜第問<lb/>
<pb n="KR2b0040_WYG_117-29b"/>
疾檜無一語惟流涕而已熺奏請代居相位者為誰帝<lb/>
曰此事卿不當預遂還宫命直學士院沈虚中草檜父<lb/>
子致仕制熺猶遣其子塤與林一飛鄭柟夜見臺諌徐<lb/>
嚞張扶謀奏請除已為相丙申詔檜加封建康郡王熺<lb/>
進少師皆致仕塤堪並提舉江州太平興國宫是夜檜<lb/>
卒遺表有云願陛下固隣國之懽盟謹國是之搖動檜<lb/>
兩據相位凡十九年倡和誤國忘讐斁倫包藏禍心刼<lb/>
制君父隂結内侍及醫師王繼先伺上㣲㫖動靜必知<lb/>
<pb n="KR2b0040_WYG_117-30a"/>
郡國事惟申省無至上前者性隂險深阻如崖穽不可<lb/>
測同列論事上前未嘗力辯但以一二語傾擠之俾帝<lb/>
自怒一時忠臣良將誅鋤畧盡其頑鈍無恥者率為檜<lb/>
用以誣陷善類為功凡無罪可狀者則曰立黨沽名曰<lb/>
訕謗曰指斥曰怨望甚則曰有無君心凡論人章疏皆<lb/>
檜自草以授言官識之者曰老秦筆也晚年殘忍尤甚<lb/>
屢興大獄察事之卒布滿京城稍議之者即捕治中以<lb/>
深文專為羅織執政惟取備員甫入輒出惟深徳王次<lb/>
<pb n="KR2b0040_WYG_117-30b"/>
翁閲四年始出之立乆任之法士淹滯失職有十年不<lb/>
調者然附之則立與擢用初見財用不足密諭江浙監<lb/>
司暗增民税十八其貪汚不法為民所訟者檜復力保<lb/>
之故贓吏恣横百姓重困開門受賂富踰左藏外國珍<lb/>
寶死猶及門檜毎事與帝爭勝曹筠言水漲詔逐之檜<lb/>
陞為從官周葵欲言梁汝嘉檜不待帝言即改除之由<lb/>
是王循友乞加檜九錫置益國官屬張扶請檜乘金根<lb/>
車吕愿中獻秦城王氣詩其勢漸不可制檜既死帝謂<lb/>
<pb n="KR2b0040_WYG_117-31a"/>
楊存中曰朕今日始免防檜逆謀矣<lb/>
　朱熹曰紹興之初賢才並用紀綱復張諸將屢以捷<lb/>
　告恢復之勢葢十八九金人於是始露和議以沮吾<lb/>
　計而宰相秦檜歸自北庭獨以長樂梓宫藉口攘却<lb/>
　衆謀熒惑主聴使和議翕然以定而不可破士大夫<lb/>
　狃于積衰之俗見國家無事而檜與其徒皆享成功<lb/>
　無後患顧以忘仇忍辱為事理之當然嗚呼始則倡<lb/>
　邪謀以誤國中則挾敵勢以要君使人倫不明人心<lb/>
<pb n="KR2b0040_WYG_117-31b"/>
　不正而末流之弊遺君後親無所不至此檜之罪所<lb/>
　以上通于天萬死不足贖也<lb/>
丁酉秦檜姻黨户部侍郎兼知臨安府曹泳停官新州<lb/>
安置朱敦儒薛仲邕王彦傅杜思旦皆罷命有司具上<lb/>
執政侍從官居外任及主宫觀與在謫籍者職位姓名<lb/>
　金大房山行宫成名曰磐寧　辛丑徙侍御史徐嚞<lb/>
右正言張扶為他官　十一月乙巳朔追封益國公秦<lb/>
檜為申王諡忠獻賜神道碑額曰決䇿元功精忠全徳<lb/>
<pb n="KR2b0040_WYG_117-32a"/>
　戊申奪趙汾二官　金山陵禮成時改𦵏太祖太宗<lb/>
于房山冊諡永寧皇太后曰慈憲皇后與徳宗合𦵏焉<lb/>
　壬子以敷文閣直學士魏良臣㕘知政事　丁巳太<lb/>
常博士曹冠司農寺主簿林一鳴監文司院上界門林<lb/>
一鶚宗正寺丞鄭柟並罷以侍御史湯鵬舉右正言張<lb/>
修相繼論劾故也　癸亥祭天地于圓丘大赦　甲子<lb/>
幸秦檜第臨奠　乙丑復洪皓官釋張祁獄皓謫英九<lb/>
年量移袁州行至南雄卒而朝廷未之知也魏良臣等<lb/>
<pb n="KR2b0040_WYG_117-32b"/>
言皓在貶所病甚乞復舊職宫觀任便居住帝曰皓頃<lb/>
在北方屢有章表入朝甚忠于國間以語言得罪事理<lb/>
曖昧可依所奏帝因語及大理寺多觀望廷尉天下之<lb/>
平如此朕何所賴趙令衿趙汾被罪事起莫伋汪召錫<lb/>
如近日張祁坐獄皆曹泳以私憾誣致其罪卿等可速<lb/>
治之祁由是得釋皓卒後一日檜亦死帝聞而嗟惜復<lb/>
徽猷閣學士諡忠宣皓少有奇節始第進士王黼朱勔<lb/>
皆欲婚之力辭不就乆稽北庭金人甚敬之毎著詩文<lb/>
<pb n="KR2b0040_WYG_117-33a"/>
爭鈔誦求鋟梓既歸金使至必問皓為何官居何地竟<lb/>
為秦檜所忌死于貶所天下寃之　丁卯金奉安祖宗<lb/>
神主于太廟戊辰羣臣稱賀　庚午詔監司郡守事無<lb/>
巨細皆須奏聞裁決毋得止上尚書省臣僚薦舉人才<lb/>
必三人以上㑹疏又詔近嵗以來士風澆薄持告訐為<lb/>
進取之計致莫敢耳語族談深害風教可戒飭在位及<lb/>
内外之臣咸悉此意有不悛者令御史臺彈奏當重寘<lb/>
于法　封皇叔和州防禦使士俴為嗣濮王福建路提<lb/>
<pb n="KR2b0040_WYG_117-33b"/>
刑令詪為安定郡王自令懬仲儡卒後秦檜不與襲封<lb/>
凡十餘年至是始復　辛未三省樞密院言頃者輕儇<lb/>
之子輒發人箱篋私書訟于朝廷遂興大獄因得美官<lb/>
自是相習成風雖朋舊骨肉亦相傾陷收簡牘于往來<lb/>
之間錄戲語于醉飽之後其間固有曖昧而傅致其罪<lb/>
者薄惡之風莫此為甚臣等願令刑部具前後告訐姓<lb/>
名議加黜罰從之　知建康府王㑹及列郡守臣王晌<lb/>
王鑄鄭僑年鄭震方滋俱以諂附貪冒罷　以趙逵為<lb/>
<pb n="KR2b0040_WYG_117-34a"/>
著作佐郎初秦檜欲収逵置門下自東川僉幕召至一<lb/>
見而喜之問知其家尚留蜀曰何不俱來逵對以貧未<lb/>
能致檜顧吏囁嚅語有頃奉黄金百星以出曰以是助<lb/>
舟楫費逵力辭之吏從以出同舍郎或勸毋拂檜意逵<lb/>
正色曰士有一介不取予獨何人君謂氷山足恃乎勸<lb/>
者縮頸反走語浸聞檜大怒曰我殺趙逵如獮狐兎耳<lb/>
諷曹泳羅致其𨽻輩而先張本于帝曰近三館士不檢<lb/>
頗多與宫邸通釀禍不淺臣將廉之㑹檜死得免帝㣲<lb/>
<pb n="KR2b0040_WYG_117-34b"/>
聞其事至是召逵入對謂之曰卿乃朕自擢秦檜日薦<lb/>
士曾無一言及卿以此知卿不附權貴真天子門生也<lb/>
　十二月甲戌朔詔曰臺諌風憲之地比用非其人黨<lb/>
於大臣濟其喜怒殊非耳目之寄朕令親除公正之士<lb/>
以革前弊繼此者宜盡心乃職毋合黨締交敗亂成法<lb/>
當謹兹戒毋自貽咎　詔聴張浚折彦質万俟卨段拂<lb/>
各自便量移李光郴州安置　乙亥復以万俟卨為資<lb/>
政殿學士兼侍讀　戊寅鄭億年責南安軍安置　壬<lb/>
<pb n="KR2b0040_WYG_117-35a"/>
午詔前後告訐者張常先汪召錫莫伋范洵陸升之王<lb/>
洧王肇雍端行鄭煒等九人除名廣南諸州編管　甲<lb/>
申召孟忠厚奉朝請命胡寅張九成等二十八人並令<lb/>
自便仍復其官　乙酉參知政事董徳元罷　丙戌以<lb/>
提舉江州太平興國宫劉錡知潭州　甲午以敷文閣<lb/>
待制沈該㕘知政事　乙未以王㑹恃權貪横停官循<lb/>
州編管　丙申復以蕭振為四川制置使　復張浚折<lb/>
彦質趙汾葉三省王趯劉岑等官移胡銓衡州　丁酉<lb/>
<pb n="KR2b0040_WYG_117-35b"/>
禁川廣貢真珠文犀　初金主降廢帝為東昬王𦵏皇<lb/>
后裴滿氏墓中是嵗遷于大房山蓼香甸諸王同兆域<lb/>
　<lb/>
　<lb/>
　<lb/>
　<lb/>
　<lb/>
　資治通鑑後編巻一百十七<lb/>
</p>
<p>
</p>
  </div>
</body>
</text>
</TEI>
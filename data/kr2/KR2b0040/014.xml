<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>資治通鑑後編卷十四</head> <lb/>
    <p>
<pb n="KR2b0040_WYG_014-1a"/>
欽定四庫全書<lb/>
　資治通鑑後編卷十四<lb/>
　　　　　　　　　　　刑部尚書徐乾學撰<lb/>
　宋紀十四<hi>起屠維赤奮若二月盡重光單閼八月凡二年有竒</hi>
　　太宗至仁應道神功聖徳睿烈大明廣孝皇帝<lb/>
端拱二年二月壬子朔以陳恕等為河北等路營田使<lb/>
　下詔罪己　癸丑詔平塞天威平定威虜静戎保塞<lb/>
寜邊等軍祁易保定鎮邢趙等州民除雍熙四年正月<lb/>
<pb n="KR2b0040_WYG_014-1b"/>
丙戌詔給復外更給復二年霸代洺雄莫深等州平虜<lb/>
岢嵐軍更給復一年　癸亥作方田　戊辰以國子監<lb/>
為國子學　三月壬寅親試合格舉人得進士閬中陳<lb/>
堯叟以下一百八十六人諸科博平孫奭等四百五十<lb/>
人並賜及第七十三人同出身賜宴始令兩制三館文<lb/>
臣皆預賜堯叟等箴一首越州進士劉少逸者年十三<lb/>
中選既覆試又别賜御題賦詩數章授校書郎令于三<lb/>
館讀書時中書令史守堂官陳貽慶舉周易學究及第<lb/>
<pb n="KR2b0040_WYG_014-2a"/>
既而帝知之令追奪所授敕牒釋其罪勒歸本局禁吏<lb/>
人應舉　夏四月國子博士李覺上言曰臣聞晁錯云<lb/>
粟不可使至賤亦不可使至貴今都下萬衆所聚導河<lb/>
渠達淮海貫江湖嵗運五百萬斛以資國費而近嵗以<lb/>
来都下粟麥至賤倉庫陳陳相因或以充賞給㪷直十<lb/>
錢此工賈之利而軍農之不利也竊計運米一斛費不<lb/>
啻三百錢侵耗損折復在其外而挽舩之夫彌涉冬夏<lb/>
離去鄉舍終老江湖糧之来也至重至艱而官之給也<lb/>
<pb n="KR2b0040_WYG_014-2b"/>
至輕至易倘不幸有水旱之虞卒然有邊境之患其何<lb/>
以救之臣按諸軍傔人舊日給米二升今若月賦錢三<lb/>
百是一㪷為錢五十計江淮運米工脚亦不減此數望<lb/>
明敕軍中各從其便願受錢者若市價官米㪷為錢二<lb/>
十即増給十錢裁足以當工脚之直而官始獲利數月<lb/>
之内米價必増農民受賜矣若米價騰踊即官復給糧<lb/>
軍人糶其所餘亦獲善價此又戎士受賜矣不十年官<lb/>
有餘糧江湖之運亦漸可省也上覽奏嘉之　契丹主<lb/>
<pb n="KR2b0040_WYG_014-3a"/>
好擊毬諌議大夫馬得臣上疏切諌曰伏見陛下聴朝<lb/>
之暇以撃毬為樂臣思此事有三不宜上下分朋君臣<lb/>
争勝君得臣奪君輸臣喜一不宜也往来交錯前後遮<lb/>
約争心競起禮容全廢若貪月杖誤拂天衣臣實失儀<lb/>
君又難責二不宜也輕萬乗之貴逐廣場之娱地雖平<lb/>
至為堅确馬雖良亦有驚蹶或因奔擊失其控御聖體<lb/>
寜無虧損太后豈不憂虞三不宜也疏奏契丹主大嘉<lb/>
納之　自三月不雨至於五月戊戌帝親錄京城諸司<lb/>
<pb n="KR2b0040_WYG_014-3b"/>
繫獄囚多所原減即命起居舍人宋惟幹等四十二人<lb/>
分詣諸道按決刑獄是夕大雨　初左正言直史館下<lb/>
邽冦凖承詔極言北邊利害帝器之謂宰相曰朕欲擢<lb/>
用凖當授何官宰相請用為開封府推官帝曰此官豈<lb/>
所以待凖耶復請用為樞宻直學士帝沉思良久曰且<lb/>
使為此官可也秋七月己夘拜虞部郎中樞宻直學士<lb/>
嘗奏事殿中語不合帝怒起凖輒引帝衣令復坐事決<lb/>
乃退帝嘉之凖初知巴東成安二縣其治一以恩信每<lb/>
<pb n="KR2b0040_WYG_014-4a"/>
期㑹賦役未嘗出符移惟具鄉里姓名揭縣門而百姓<lb/>
争赴之無稽違者嘗手植雙栢於庭其後民以比甘棠<lb/>
謂之萊公栢　以畢士安知制誥士安先為越王府記<lb/>
室參軍宫中謂之畢校書時詔諸王府僚各獻所著文<lb/>
帝嘉之遂有是擢越王元份請留府邸不許　甲申<lb/>
以知代州張齊賢為刑部侍郎樞宻副使先是宰相趙<lb/>
普奏疏言臣久縈疾苦近者始獲朝參竊疑大限非遥<lb/>
深恩未報事當闗聴敢不盡誠國家山河至廣郡縣尤<lb/>
<pb n="KR2b0040_WYG_014-4b"/>
多寰中之文軌雖同塞上之干戈未息防㣲慮逺必資<lb/>
通變之材定難扶危宜退諂諛之輩此時㡬務須藉正<lb/>
人去年小醜侵邊生靈受弊萬乗軫焦勞之慮千官無<lb/>
翊賛之功最是㣲臣偏懐愧恥即目同僚共事無非謹<lb/>
畏清亷唯於獻替之時並執謙恭之禮稍存緘黙寜濟<lb/>
急須宜求抱義之人必有分憂之士臣竊見工部侍郎<lb/>
張齊賢數年前特受聖知升于宻地公私識者盡謂當<lb/>
才不期嵗月未多出為外任臣在鄧州日雖聞消息未<lb/>
<pb n="KR2b0040_WYG_014-5a"/>
測縁由向来㣲有傳聞或云奏對過當凡言大事須有<lb/>
悔尤其如義士忠臣不顧身之利害姦邪正直久逺方<lb/>
知齊賢素藴機謀兼全徳義從来差遣未盡器能慮淹<lb/>
經國之才弗副濟時之用如當重委必立殊功臣此疏<lb/>
特乞留中免貽衆怒復以劄子言齊賢徳義素為鄉里<lb/>
所推中外卿士無出其右臣全族叨榮半身入土慙無<lb/>
致主之能但有薦賢之志觀兹方正方敢舉明朝行夕<lb/>
死是所甘心帝納其言故有是命<hi>考異李燾曰齊賢復入樞府趙普力薦之</hi>
<pb n="KR2b0040_WYG_014-5b"/>
<hi>也而國史畧焉今據普奏藁増入普奏當是年五月而闕其日因齊賢拜官乃追記之</hi>　以鹽鐡<lb/>
使張遜為僉書樞宻院事　戊子有彗出東井凡三十<lb/>
日帝避正殿減常膳司天言妖星為滅契丹之象趙普<lb/>
上疏謂此邪佞之言不足信帝嘉納之　威虜軍糧餽<lb/>
不繼契丹欲規取之詔定州路都部署李繼隆發鎮定<lb/>
大軍䕶送軍糧數千乗契丹耶律興格聞之率精鋭數<lb/>
萬騎来邀北面縁邊都巡檢尹繼倫屬領步騎千餘人<lb/>
按行塞上遇之興格不擊而過徑襲大軍繼倫謂麾下<lb/>
<pb n="KR2b0040_WYG_014-6a"/>
曰冦視我猶魚肉耳彼捷還則乗勝驅我北去不捷亦<lb/>
且洩怒于我我輩無遺類矣為今日計當卷甲銜枚襲<lb/>
其後彼鋭氣前趨不虞我之至萬一有成足以自樹縦<lb/>
敗而死猶不失忠義豈能冺然為北地鬼乎衆皆憤激<lb/>
從命繼倫因令軍中秣馬㑹夜遣人持短兵潜躡其後<lb/>
行數十里至唐州徐河天未明興格去大軍四五里繼<lb/>
倫列陣於城北以待之敵方㑹食既食則將進戰繼倫<lb/>
出其不意急擊之殺其大將皮室一人皮室者契丹相<lb/>
<pb n="KR2b0040_WYG_014-6b"/>
也衆遂驚亂興格食未竟棄匕箸走為短兵中其臂創<lb/>
甚乗善馬先遁契丹望見大軍遂崩潰自相蹂踐死者<lb/>
無數<hi>宋史太宗本紀在辛丑日</hi>繼隆與鎮州副都部署范廷召追奔過<lb/>
徐河十餘里俘獲甚衆定州副都部署孔守正又與契<lb/>
丹戰于曺河之斜村梟其帥大盈相公等契丹自是不<lb/>
敢大入冦以繼倫面黒相戒曰當避黒面大王丁未授<lb/>
繼倫洛苑使領長州刺史巡檢如故<hi>考異李燾曰范廷召孔守正事皆自</hi>
<hi>本傳剟出附見恐曺河之捷復在異時更當細考</hi>　初命李繼隆等發兵䕶送<lb/>
<pb n="KR2b0040_WYG_014-7a"/>
威虜軍饋餉户部郎中張洎復奏封事曰古者築城聚<lb/>
衆蓋所以控要害之地制突騎之侵故周城朔方漢取<lb/>
河湟唐築受降臨涇等城即其事也隔閡華戎終古賴<lb/>
焉今威虜軍等置在平川地非險阻帶甲之士不滿萬<lb/>
人徒分兵勢何益邊防今契丹犯塞阻絶糧道而王師<lb/>
遽出三鎮之衆冒炎酷陟郊坰充防䕶軍儲之役本無<lb/>
鬬心以援送怠惰之師當北土輕揚之騎且行且戰必<lb/>
貽敗衂一軍小却衆或随之則威虜等軍望風而自下<lb/>
<pb n="KR2b0040_WYG_014-7b"/>
矣安危事勢昭然可觀宜因此時乗大軍之勢保全士<lb/>
旅拔壘而旋如是則三鎮之衆出既有名威虜等軍免<lb/>
覆亡之禍矣方今河朔未寜控禦之方宜舉其要臣以<lb/>
為凡在邊境軍壘其甲卒不滿三萬人以上者宜従廢<lb/>
罷既省供給又免吞侵以所管之師外𨽻緣邊大鎮甲<lb/>
兵既聚士馬自强以守則無易州傾陷之危以戰則有<lb/>
蕃漢力均之勢與夫分兵邊邑坐薪待燃豈可同年而<lb/>
語也　丙辰大赦是夕彗没　先是帝遣使取杭州釋<lb/>
<pb n="KR2b0040_WYG_014-8a"/>
迦佛舍利塔置闕下度開寳寺西北隅地造浮圖十一<lb/>
級以蔵之上下三百六十尺所費億萬計前後踰八年<lb/>
癸亥工畢巨麗精巧近代所無也知制誥田錫嘗上疏<lb/>
有云衆以為金碧熒煌臣以為塗膏釁血帝亦不怒<lb/>
九月鎮星熒惑入南斗　戊子以知制誥王化基權御<lb/>
史中丞帝嘗召至便殿問以邊事化基曰治天下猶植<lb/>
樹焉所患根本未固根本固則枝幹不足憂今朝廷治<lb/>
邊鄙何患乎不安帝然其言　詔京朝官有明于律令<lb/>
<pb n="KR2b0040_WYG_014-8b"/>
格式者許上書自陳當加試問以補刑部大理寺官屬<lb/>
三嵗遷其秩　自河北用兵切于饋餉始令商人輸芻<lb/>
糧塞下酌地之逺近而優為其直執交劵至京師償以<lb/>
緍錢或移文江淮給茶鹽謂之折中有言商人所輸多<lb/>
弊濫者因罷之嵗損國用殆百萬計冬十月癸酉復令<lb/>
折中如舊又置折中倉聴商人輸粟京師而請茶鹽于<lb/>
江淮命膳部員外郎范正辭等掌其出納每一百萬石<lb/>
為一界祿仕之家及形勢户不得輒入粟御史臺糾之<lb/>
<pb n="KR2b0040_WYG_014-9a"/>
㑹嵗旱罷<hi>考異李燾曰塞下納芻糧京師納粟皆謂之折中其實兩事塞下折中自雍熙始既罷復</hi>
<hi>行京師折中今始行之又以旱罷實錄與范正辭傳并兩事為一事故載其行罷輙差謬取本志刪修庶不失</hi>
<hi>實云淳化二年五月復置折博倉即此折中倉也</hi>　静難節度使趙保忠加同<lb/>
平章事　帝以嵗旱減膳徧走羣望皆弗應是夕手詔<lb/>
賜宰相趙普等言自星變以来久愆雨雪朕當與卿等<lb/>
審刑政之闕失念稼穡之艱難恤物安民庶祈眷祐時<lb/>
普被疾請告即以授吕蒙正等壬申蒙正等詣長春殿謝<lb/>
曰臣等調燮無狀致此愆亢乞依漢制策免三公帝慰<lb/>
<pb n="KR2b0040_WYG_014-9b"/>
之知制誥王禹偁上疏乞自乗輿服御以下至百官奉<lb/>
料非宿衛軍士邊廷將帥悉第減之外則停嵗市之物<lb/>
内則罷工巧之伎但以感人心召和氣變災為福惟聖<lb/>
人行之　中書門下言所錄時政記緣皇帝每御前殿<lb/>
樞宻院已下先上宰臣未上所有宣諭聖語無由聞知<lb/>
慮成漏畧乞差樞宻副使二人逐旋抄錄送中書同修<lb/>
為一書以授史官樞宻院時政記葢始此　十一月辛<lb/>
丑鎮州都部署宣徽南院使郭守文卒守文沉静有謀<lb/>
<pb n="KR2b0040_WYG_014-10a"/>
恭謹無忤自曺彬等敗契丹乗勝深入乃命守文鎮常<lb/>
山以經畧之守文既卒有中使適從北邊来言武夫悍<lb/>
卒咸為流涕帝曰何以致此對曰守文得俸祿皆市牛<lb/>
酒以犒軍士卒之日家無餘財帝嗟惜良久即賜其家<lb/>
錢五百萬仍錄其子　十二月庚申詔省尊號只稱皇<lb/>
帝趙普吕蒙正固請復舊帝不許戊辰羣臣上法天崇<lb/>
道文武六字詔去文武餘從之　自秋徂冬不雨知制<lb/>
誥田錫上言此實隂陽不和調燮倒置上侵下之職而<lb/>
<pb n="KR2b0040_WYG_014-10b"/>
燭理未盡下知上之失而規過未能疏入帝及宰臣皆<lb/>
不悦出錫知陳州<lb/>
淳化元年春正月戊寅朔御朝元殿受冊尊號曲赦京<lb/>
城繫囚改元　己夘改乾明節為夀寜節　太保兼侍<lb/>
中趙普疾篤三上表致政戊子以普為西京留守兼中<lb/>
書令　二月丁未朔除江南兩浙淮西嶺南諸州漁禁<lb/>
　己酉改大明殿為含光殿　賜諸路印本九經令長<lb/>
吏與衆官共閲之　登州二縣饑詔賑之　三月乙未<lb/>
<pb n="KR2b0040_WYG_014-11a"/>
幸趙普第視疾　癸丑江州言徳安縣民陳競<hi>考異長編作兢</hi>
<hi>今從通鑑續編</hi>十四世同居老幼千二百餘口常苦食不足令<lb/>
嵗貸官米二千石　自趙普罷吕蒙正以寛簡居相位<lb/>
辛仲甫從容其間政事多決於王沔沔聰察敏辯善敷<lb/>
奏有適時材用然性苛刻不以至誠待人羣官謁見必<lb/>
甘言以㗖之皆喜過望既而進退非允人多怨之　丁<lb/>
巳賜太子中允陳省華及其子光祿寺丞直史館堯叟<lb/>
五品服先是堯叟舉進士中甲科占謝詞氣明辯帝問<lb/>
<pb n="KR2b0040_WYG_014-11b"/>
宰相此誰子吕蒙正等以省華對省華時為樓煩令即<lb/>
召見擢太子中允至是父子又同日面賜章服　是月<lb/>
夏州敗李繼遷　五月辛夘令刑部置詳覆官六員専<lb/>
閲天下所上案牘勿復遣鞫獄吏置御史臺推勘官二<lb/>
十人並以京朝官充若諸州有大獄則乗傳就鞫陛辭<lb/>
日帝必諭之曰無滋蔓無留滯還必召問所推事狀著<lb/>
為定令　甲午詔致仕官有曽歴中外職任者給半俸<lb/>
以他物充　國初錢文曰宋元通寳乙未改鑄淳化元<lb/>
<pb n="KR2b0040_WYG_014-12a"/>
寳錢帝親書其文作真草行三體自後改元必更鑄以<lb/>
年號元寳為文　六月丙午罷中元下元張燈　秋七<lb/>
月丁酉蔵御製詩文於祕閣　吉洪江蘄河陽隴城大<lb/>
水開封陳留封丘酸棗鄢陵旱賜今年田租之半開封<lb/>
特給復一年京師貴糴遣使開廩減價分糶　八月癸<lb/>
卯朔祕書監李至與右僕射李昉吏部尚書宋琪左散<lb/>
騎常侍徐鉉及翰林學士諸曺侍郎給事諫議舎人等<lb/>
祕閣觀書帝聞之遣使就賜宴大陳圗籍令縦觀翌日<lb/>
<pb n="KR2b0040_WYG_014-12b"/>
又詔權御史中丞王化基及三館學士並賜宴祕閣先<lb/>
是遣使詣諸道購募古書竒畫及先賢墨跡數嵗之間<lb/>
獻圖籍于闕下者不可勝計乃詔史館盡取天文占候<lb/>
䜟緯方術等書五千一十卷并内出古畫墨跡一百一<lb/>
十四軸悉令蔵于祕閣圖籍之盛近代所未有也　乙<lb/>
巳令左蔵庫籍所掌金銀器皿之屬悉毁之有司言中<lb/>
有制作精巧者欲留以備進御帝曰汝以竒巧為貴我<lb/>
以慈儉為寳卒皆毁之帝性節儉退朝常著華陽巾布<lb/>
<pb n="KR2b0040_WYG_014-13a"/>
褐紬絛内服惟絁絹咸累經澣濯乗輿給用之物無所<lb/>
増益焉　癸亥李至上疏言祕閣自創置之後載經寒<lb/>
暑而官司所處未有定制望降明詔令與三館並列叙<lb/>
其先後著為永式帝可其奏列祕閣次于三館　己巳<lb/>
禁川峡嶺南湖南殺人祀鬼州縣察捕募告者賞之<lb/>
九月戊寅崇儀副使郭載言臣前任使劍南見川峡富<lb/>
人多召贅壻與所生子齒死則分其財故貧人多出贅<lb/>
甚傷風化而益争訟望禁之詔從其請　冬十月乙巳<lb/>
<pb n="KR2b0040_WYG_014-13b"/>
以同州觀察推官錢若水為祕書丞直史館若水文敏<lb/>
子也初佐同州知州性褊急數以胸臆決事不當若水<lb/>
固争不能得輒曰當賠奉贖銅耳已而奏按果為朝廷<lb/>
及上司所駁州官皆以贖論知州媿謝然終不改有富<lb/>
民失女奴其父母訟於州命錄事參軍鞫之録事嘗貸<lb/>
錢於富民不獲乃劾富民父子數人共殺女奴棄尸水<lb/>
中遂失其尸罪皆應死富民不勝拷掠自誣服獄具上<lb/>
州官審覆皆以為得實若水獨疑之留其獄數日不決<lb/>
<pb n="KR2b0040_WYG_014-14a"/>
宻使人訪女奴得之引以示其父母皆泣曰是也富民<lb/>
父子賴以得免知州以若水雪寃死者數人欲為之論<lb/>
奏其功若水固辭帝亦聞其名㑹冦凖薦若水文學髙<lb/>
第召試學士院而命以此官　乙丑賜知白州蔣元振<lb/>
絹三十疋米五十石丙寅又賜知鄆州須城縣姚益恭<lb/>
絹二十疋米二十石元振清苦厲節親屬多貧不能贍<lb/>
養聞嶺南物賤因求其官寄家潭州盡留俸祿供給元<lb/>
振啜菽飲水縫紙為衣為政簡易民甚便之秩滿遮轉<lb/>
<pb n="KR2b0040_WYG_014-14b"/>
運使乞留凡七八年不得代益恭初為興國軍判官以<lb/>
清幹聞召赴闕老幼千餘人遮道不得發益恭夜開城<lb/>
門遁去其在須城鞭扑不用境内大治民數千人三遮<lb/>
轉運使乞留至是采訪使各言其狀故有是賜　初樞<lb/>
宻副使張齊賢㣲時喪其父依河南府佐史張懐信乃<lb/>
克葬及貴常兄事之鄉里推其篤行趙普因是力薦之<lb/>
于是齊賢上言以懐信為兄詔授鄭州司馬　十一月<lb/>
丁丑知安州侍御史李範上言故殿中丞通判州事高<lb/>
<pb n="KR2b0040_WYG_014-15a"/>
麗金行成疾革召臣及州官數人至其卧内泣且言曰<lb/>
外國人任中朝為五品官佐郡政被病且死無以報主<lb/>
恩泉下亦有遺恨二子宗敏宗約皆幼家素貧無他親<lb/>
可倚行委溝壑既死其妻誓不嫁養二子織屨以自給<lb/>
臣竊哀之詔以宗敏為太廟齋郎俾安州月以錢三<lb/>
千米五石給其家長吏常嵗時存問無令失所　時羣<lb/>
臣升殿奏事者既可其奏皆得専逹于有司頗容巧妄<lb/>
十二月左正言直史館謝泌請自今凡政事送中書機<lb/>
<pb n="KR2b0040_WYG_014-15b"/>
事送樞宻院財貨送三司覆奏而後行辛酉詔從泌請<lb/>
遂著為定制中外所上書疏亦如之　大理寺丞王濟為<lb/>
刑部詳覆官屢上封事帝一日顧問左右刑部有好言<lb/>
事者為誰左右以濟對帝遂命通判鎮州牧守多勲舊<lb/>
武臣倨貴陵下濟未嘗撓屈戍卒頗恣暴不法夜或焚<lb/>
民舍為盜濟㢘得立斬之馳奏其事帝大喜都校孫進<lb/>
使酒無賴毆折人齒濟不俟奏杕脊送闕下軍府畏肅<lb/>
連三詔褒奬焉　是月契丹封李繼遷為夏國王<lb/>
<pb n="KR2b0040_WYG_014-16a"/>
二年春正月丙子遣商州團練使翟守素帥兵援趙保<lb/>
忠于夏州　二月帝修正殿頗施綵繪左正言謝泌上<lb/>
疏諌癸丑命悉去彩繪塗以赭堊　監察御史祖吉坐<lb/>
知晉州日為姦贓棄市　丁巳涼州觀察使判雄州事<lb/>
劉福卒贈太傅忠正節度使福武人不知書御下有方<lb/>
畧為政簡易在雄州五年境内寜謐百姓遮轉運使願<lb/>
追述治迹以其狀聞詔許立遺愛碑諸子嘗勸福建大<lb/>
第福怒曰我受祿甚厚足以僦舍自庇汝曺固當以身<lb/>
<pb n="KR2b0040_WYG_014-16b"/>
許國既無尺寸之效豈可營居第為自安計乎卒不許<lb/>
沒後帝聞其言以白金五千兩賜其子令市宅以居焉<lb/>
　三司嘗建議劍外賦税輕詔監察御史張觀乗傳按<lb/>
行諸州因令稍増之觀上疏言逺民易動難安専意撫<lb/>
之猶慮其失所况増賦以擾之乎帝深然其言因留不<lb/>
遣其後觀復上疏言臣竊見陛下天慈優容多與近臣<lb/>
論政徳音往復頗亦煩勞至于有司職官承意將順簿<lb/>
書叢脞咸以上聞豈徒䙝凟至尊實亦輕紊國體願陛<lb/>
<pb n="KR2b0040_WYG_014-17a"/>
下聴斷之暇宴息之餘體貌大臣與之揚㩁使沃心造<lb/>
膝極意論思則治體化源何所不至豈與較量金穀剖<lb/>
析毫釐以有限之光隂役無涯之細務者可同年語哉<lb/>
帝覽而善之召賜五品服以為度支判官　閏月辛未<lb/>
朔日有食之　以鄭文寳為陜西轉運副使許便宜從<lb/>
事㑹嵗歉文寳誘豪民出粟三萬斛活飢者八萬六千<lb/>
餘人　庚辰以瀛州防禦使安守忠知雄州守忠嘗與<lb/>
僚屬宴飲有軍校謀變衷甲及門閽吏狼狽入白守忠<lb/>
<pb n="KR2b0040_WYG_014-17b"/>
言笑自若徐顧坐客曰此輩酒狂耳擒之可也人服其<lb/>
量　己丑詔京城無賴輩蒱博開櫃坊屠牛馬驢狗以<lb/>
食銷鑄銅錢為器用雜物令開封府戒坊市謹捕之犯<lb/>
者斬匿不以聞及居人邸舍僦與惡少為櫃坊者同罪<lb/>
　是月命翰林學士賈黄中蘓易簡領差遣院李沆同<lb/>
判吏部流内銓學士領外司自此始也　三月乙丑辛<lb/>
仲甫罷參知政事　己巳帝以嵗旱蝗詔吕蒙正等曰<lb/>
元元何罪天譴如是蓋朕不徳之所致也卿等當於文<lb/>
<pb n="KR2b0040_WYG_014-18a"/>
徳殿前築一臺朕將暴露其上三日不雨卿等共焚朕<lb/>
以答天譴蒙正等惶恐謝罪匿詔書翌日而雨蝗盡死<lb/>
先是帝召近臣問時政得失樞宻直學士冦凖對曰洪<lb/>
範天人之際其應若影響大旱之證蓋刑有所不平頃<lb/>
者祖吉王淮皆侮法受賕贓數萬計吉既伏誅家且籍<lb/>
沒而淮以參知政事沔之母弟止杖於私室仍領定逺<lb/>
主簿用法輕重如是亢暵之咎殆不虚發也帝大悟明<lb/>
日見沔切責之　是月翰林學士宋白等上新定淳化<lb/>
<pb n="KR2b0040_WYG_014-18b"/>
編敕三十卷　夏四月庚午朔詔罷端州嵗貢石硯<lb/>
辛巳以樞宻副使張齊賢給事中陳恕並參知政事僉<lb/>
書樞宻事張遜為樞宻副使樞宻直學士温仲舒冦凖<lb/>
並為樞宻副使樞宻副使張宏罷為吏部侍郎宏性懦<lb/>
謹無他策畧居内廷見胥吏必先勞揖吝嗇好聚畜不<lb/>
為時所重　初王沔與張齊賢同掌樞務頗不叶齊賢<lb/>
出代州沔遂為副使參知政事陳恕筦鹽鐡性苛察亦<lb/>
嘗與沔忤于是齊賢與恕並在中書沔不自安慮官屬<lb/>
<pb n="KR2b0040_WYG_014-19a"/>
有以中書舊事告二人者己丑左司諫王禹偁上言請<lb/>
自今羣官詣宰相及樞宻院使並須朝罷於都堂請見<lb/>
不得於本㕔延接賓客以防請託沔喜即白帝施行之<lb/>
仍令御史臺宣布中外左正言謝泌上言伏覩明詔不<lb/>
許兩府接見賓客是疑大臣以私也天下至廣萬幾至<lb/>
繁陛下以聰明寄于輔臣茍非接見羣官何以悉知外<lb/>
事古人有言曰疑則勿用用則勿疑若國祚衰季彊臣<lb/>
擅權當此之時可以為慮今陛下鞭撻宇宙總覽豪傑<lb/>
<pb n="KR2b0040_WYG_014-19b"/>
朝廷無巧言之士方面無姑息之臣禮樂征伐自天子<lb/>
出奈何疑執政大臣為衰世之事乎使非其人當斥而<lb/>
去之既得其人任之以政又何疑也設若杜公堂請謁<lb/>
之禮豈無私室乎塞相府請求之門豈無他徑乎此非<lb/>
陛下推赤心以待大臣大臣展四體以報陛下之道也<lb/>
王禹偁識量庸淺昧於大體妄率胸臆以蔽聰明狂躁<lb/>
之言不可行用帝覽奏嘉歎即命追還前詔仍以泌所<lb/>
上表送史館　五月庚子置諸路提㸃刑獄官　乙巳<lb/>
<pb n="KR2b0040_WYG_014-20a"/>
復置折博倉<hi>折博倉即折中倉也端拱二年九月初置尋以嵗旱中止今乃復之</hi>　左正<lb/>
言謝泌數論時政得失帝嘉其忠藎丙辰擢右司諫賜<lb/>
金紫并錢三十萬泌一日得對便殿帝復面加賞激泌<lb/>
謝曰陛下從諫如流故臣得以竭誠昔唐末有孟昭圖<lb/>
者朝上諫疏暮不知所在前代如此安得不亂帝動容<lb/>
久之　六月甲戌忠武節度使同平章事潘美卒贈中<lb/>
書令諡武恵　乙酉汴水決浚儀縣壊連堤泛民田帝<lb/>
昩旦乗步輦出乾元門宰相樞宻使迎謁于路上謂曰<lb/>
<pb n="KR2b0040_WYG_014-20b"/>
東京養甲兵數十萬居人百萬家轉漕仰給在此一案<lb/>
朕安得不顧車駕入泥淖中行百步従官震恐殿前都<lb/>
指揮使戴興捧承步輦出泥淖中詔興督步卒數千塞<lb/>
之日未昧而堤岸屹立水勢遂定始就次大官進膳親<lb/>
王近臣皆泥濘沾水知縣事宋炎亡匿不敢出帝特赦<lb/>
其罪　秋七月李繼遷聞翟守素將兵来討恐懼奉表<lb/>
歸順丙午授繼遷銀州觀察使賜以國姓名曰保吉趙<lb/>
保忠又薦其親弟繼沖帝亦賜姓改名保寜授綏州團<lb/>
<pb n="KR2b0040_WYG_014-21a"/>
練使封其母㒺氏西河郡太夫人<hi>見王禹偁草繼遷制詞</hi>　帝欽<lb/>
恤庶獄慮大理刑部吏舞文巧詆八月乙卯置審刑院<lb/>
于禁中以樞宻直學士李昌齡知院事兼置詳議官六<lb/>
員凡獄具上奏者先由審刑院印訖以付大理寺刑部<lb/>
斷覆以聞乃下審刑院詳議申覆裁決訖以付中書當<lb/>
者即下之其未允者宰相復以聞始命論決　丁亥并<lb/>
州言戎人四百餘口内附帝因謂近臣曰國家若無外<lb/>
憂必有内患外憂不過邊事皆可預防惟姦邪無狀若<lb/>
<pb n="KR2b0040_WYG_014-21b"/>
為内患深可懼也帝王用心常須謹此<lb/>
　<lb/>
　<lb/>
　<lb/>
　<lb/>
　<lb/>
　<lb/>
　資治通鑑後編卷十四<lb/>
</p>
<p>
</p>
  </div>
</body>
</text>
</TEI>
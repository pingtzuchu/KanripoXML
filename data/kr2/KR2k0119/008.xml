<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>武林舊事巻八</head> <lb/>
    <p>
<pb n="KR2k0119_WYG_008-1a"/>
欽定四庫全書<lb/>
　武林舊事巻八<lb/>
　　　　　　　　　　　　　宋　周宻　撰<lb/>
　　車駕幸學<lb/>
先期三日儀鑾司及内侍省官至國子監相視八廂亦<lb/>
至學中搜檢次日諸齋生員盡行般出學外安泊各齋<lb/>
門並用黄封學官預擬御課題<hi>咸淳丁夘出辟雍揚緝熙賦</hi>用黄羅<lb/>
裝背大冊面簽云太學某齋生臣姓某供以大黄羅袱<lb/>
<pb n="KR2k0119_WYG_008-1b"/>
䕶之置於各齋之前以備駕至㸃索崇化堂後即聖駕<lb/>
歇泊之所皆設御屏黄羅幃設供御等物凡勅入宫門<lb/>
號止於國子監外門勅入殿門號止於國子監内門勅<lb/>
入禁衛號止於崇化堂天井謂之隔門除司業祭酒外<lb/>
其餘學官前廊長諭並帶黄號於隔門外席地坐賜酒<lb/>
食三品以俟迎駕駕至純禮坊隨駕樂部參軍色念致<lb/>
語雜劇色念口號起引子𨗳駕至大成殿櫺星門禮部<lb/>
太常寺官國子監三學官及三學前廊長諭率諸生迎<lb/>
<pb n="KR2k0119_WYG_008-2a"/>
駕起居上乗輦入門至大成殿門降輦有旨免鳴鞭以<lb/>
昭至敬閤門太常禮直官前𨗳入御幄太常卿跪奏稱<lb/>
太常卿臣某言請皇帝行酌獻禮上出御幄升殿詣文<lb/>
宣王位前三上香跪受爵三祭酒奠酌兩拜在位皆兩<lb/>
拜降階歸幄太常卿奏禮畢陪位官並退上乗輦鳴鞭<lb/>
入崇化堂降輦入幄更衣<hi>上所至皆設御幄</hi>禮官國子監官三<lb/>
學官三學生並於堂下分東西立次引執經官講書官<lb/>
於堂下東壁面西立宰臣執政以下北向立閤門奏班<lb/>
<pb n="KR2k0119_WYG_008-2b"/>
齊上服帽紅上盖玉束帯絲鞋出崇化堂坐宰臣以下<lb/>
宣名奏聖躬萬福御藥傳旨宣升堂各兩拜贊賜坐分<lb/>
東西階升堂席後立次引執經官講書官奏萬福<hi>官該宣名</hi>
<hi>者即宣名</hi>兩拜次引國子監三學官并三學生奏萬福兩拜<lb/>
分引升兩廊席後立内官進書案聴宣以經授執經官<lb/>
進於案上講筵内承受對展經冊入内官進牙界方舎<lb/>
人輩賜坐宰相以下及兩廊學官生員應喏訖各就坐<lb/>
聽講講書官進讀經義執經官執牙篦執讀入内官收<lb/>
<pb n="KR2k0119_WYG_008-3a"/>
徹經書再以講義授講官講書官指講訖入内官徹書<lb/>
堂上兩廊官並起分行宰臣以下降階講書官當御前<lb/>
躬身致詞北向立兩拜御藥傳旨宣坐賜茶訖舎人贊<lb/>
躬身不拜各就坐分引升堂席後立兩拜各就坐翰林<lb/>
司供御茶訖宰臣以下并兩廊官贊喫茶宰臣以下降<lb/>
階北向立御藥傳旨不拜引兩廊官北向各再拜訖出<lb/>
皇帝起易服幞頭上盖玉帯絲鞋乗輦鳴鞭出學百官<lb/>
諸生迎駕如前隨駕樂部參軍色念迎駕致語雜劇色<lb/>
<pb n="KR2k0119_WYG_008-3b"/>
念口號曲子起夀同天引子導駕還宫在學前廊並該<lb/>
恩出官諸生各有免解恩例餘並推恩有差<lb/>
　　人使到闕<lb/>
北使到闕先遣伴使賜御筵於赤岸之班荆館中使傳<lb/>
宣撫問賜龍茶一斤銀合三十兩次日至北郭税亭茶<lb/>
酒上馬入餘杭門至都亭驛中使傳宣賜龍茶銀合如<lb/>
前又賜被褥銀沙鑼等明日臨安府書送酒食閤門官<lb/>
説朝見儀投朝見榜子又明日入見於紫宸殿見畢赴<lb/>
<pb n="KR2k0119_WYG_008-4a"/>
客省茶酒遂賜宴於垂拱殿酒五行從官以上與坐是<lb/>
日賜茶酒名果又賜副使衣各七事幞頭牙笏二十兩<lb/>
金帯一條并金魚袋靴一雙馬一疋鞍轡一副共折銀<lb/>
五十兩銀沙鑼五十兩色綾絹一百五十疋餘并賜衣<lb/>
帯銀帛有差明日賜牲餼折博生羅十疋綾十疋絹布<lb/>
各二疋朝見之二日與伴使偕往天竺寺燒香賜沈香<lb/>
三十兩并齋筵乳糖酒果次至冷泉亭呼猿洞逰賞次<lb/>
日又賜内中酒果風藥花餳赴守嵗夜筵用傀儡元正<lb/>
<pb n="KR2k0119_WYG_008-4b"/>
朝賀禮畢遣大臣就驛賜御筵中使傳宣勸酒九行三<lb/>
日客省簽賜酒食禁中賜酒果遂赴浙江亭觀潮酒七<lb/>
行四日赴玉津園燕射命善射者假官伴之賜弓矢酒<lb/>
行樂作伴射與大使射弓館伴與副使射弩酒九行五<lb/>
日大燕集英殿尚書郎官監察御史以上並與學士院<lb/>
撰致語六日裝班朝辭退賜襲衣金帯三十兩銀沙鑼<lb/>
五十兩紅錦二色綾二疋小綾十色絹三十疋雜色絹<lb/>
一百疋餘各有差臨安府書送贈儀復遣執政就驛賜<lb/>
<pb n="KR2k0119_WYG_008-5a"/>
燕晚赴解換夜筵伴使始與親勸酬且以衣物為賄謂<lb/>
之私覿次日賜龍鳳茶金銀合乗馬出北闗登舟又次<lb/>
日遣近臣賜御筵自到闕至朝辭宻賜大使銀一千四<lb/>
百兩副使八百八十兩衣各三襲金帯各三條都管上<lb/>
節各銀四十兩衣兩襲中下節各銀三十兩衣一襲塗<lb/>
金帯副之<lb/>
　　宮中誕育儀例畧<lb/>
宮中凡閤分有娠將及七月本位醫官申内東門司及<lb/>
<pb n="KR2k0119_WYG_008-5b"/>
本位提舉官奏聞門司特奏再令醫官指定降誕月分<lb/>
訖門司奏排辦産閤及照先朝舊例三分減一於内藏<lb/>
庫取賜銀絹等物如後　羅二百疋　絹四千六百七<lb/>
十四疋<hi>釘設産閤月三朝晬一臘晬二臘三臘  滿    百    頭</hi>　金二十四<lb/>
兩八錢七分二厘<hi>裹木榦枝篦  鈴鋜</hi>　<hi>銀眼鍍盆</hi>　銀四千四百四<lb/>
十兩　銀錢三貫足　大銀盆一面　醽醁沈香酒五<lb/>
十三石二斗八升　裝畫扇子一座　裝畫油盆八面<lb/>
　簇花生色袋身單袋一付　催生海馬皮二張　檀<lb/>
<pb n="KR2k0119_WYG_008-6a"/>
香匣盛唾銅剃刀二把金鍍銀鎖鑰全　彩畫油栲栳<lb/>
簸箕各一　彩畫油甎八口　彩畫油瓶二　新羅漆<lb/>
馬銜鐵一副　裝畫胎衣瓶　鐵秤錘五箇　鐵鈎五<lb/>
十條　眠羊卧鹿二合各十五事　金銀果子五百箇<lb/>
　影金貼羅散花兒二千五百　錦沿席一　緑席氊<lb/>
繡合褥子各二　碼碯纈絹一疋　大氊四領　乾蓐<lb/>
草一束　雜用盆十五箇　暖水釡五箇　緑油栁朩<lb/>
槌十箇　生菜一合　生艾一斤　生母薑二斤　黒<lb/>
<pb n="KR2k0119_WYG_008-6b"/>
豆一斗<hi>栲栳全</hi>　無灰酒二缾　米醋二缾　紐地黄汁<lb/>
布二條　濾藥布二條<hi>金漆箱兒全</hi>　香墨十鋌<hi>紅羅影金匣</hi>
雞子五十箇<hi>金漆箱兒</hi>　小石子三十顆<hi>竹籠作</hi>　竹紫五十<lb/>
把　紅布袋二<hi>盛馬通未用</hi>　帯泥藕十挺　生芋子一合<lb/>
<hi>彩畫</hi>　銀杏一合五十斤<hi>内裝畫/一千箇</hi>　嘉慶子五十斤<hi>内裝畫七</hi>
<hi>百箇</hi>　菱米五十斤<hi>内裝畫/七百箇</hi>　胡桃二千箇<hi>裝畫</hi>　圓眼五<lb/>
十斤<hi>裝畫</hi>　荔枝五十斤　蓮肉五十斤　栗子五十斤<lb/>
　果子十合　喫食十口<hi>蒸羊一口生羊剪花豆八節羊文  色子棗  豌    棗</hi>
<pb n="KR2k0119_WYG_008-7a"/>
<hi>塔兒髓糖餅棗炊餅兒糕    餅    浮圖</hi>仍令太醫局差産科大小方脈<lb/>
醫官宿直供畫産圖方位飲食禁忌合用藥材催生物<lb/>
件令本位踏逐老娘伴人乳婦抱女洗人等申學士院<lb/>
撰述浄胎髮祝夀文排辦産閤了畢犒賜修内司會通<lb/>
門官本司人吏庫子醫官儀鸞司等人銀絹官會有差<lb/>
候降誕日本位官即便申内東門司轉奏降誕三日一<lb/>
臘兩臘四節次折産閤三臘滿月二次百晬頭晬以上<lb/>
十次支賜銀絹仍添本位聽宣内人請給十分以上並<lb/>
<pb n="KR2k0119_WYG_008-7b"/>
係常例此外特恩臨時取旨不在此限外廷儀禮不在<lb/>
此内<lb/>
　　冊皇后儀<lb/>
先一日宣押翰林院學士鎖院草冊后制詞賜學士潤<lb/>
筆金二百兩次日百官聴宣布皇后三辭不允差官奏<lb/>
告天地宗廟社稷諸陵太史局擇日先期命有司陳設<lb/>
至日早文武百僚集於大慶殿門外節次贊引執事官<lb/>
入立班定皇帝自内服幞頭紅袍玉帯靴入幄更服通<lb/>
<pb n="KR2k0119_WYG_008-8a"/>
天冠絳紗袍禮部侍郎奏中嚴外辦禮儀使俛伏跪稱<lb/>
禮儀使臣某言請皇帝發册<hi>餘與徳夀宮上册寳禮儀並同</hi>侍中詣御<lb/>
座前躬身承旨訖降東階立稱有制皆再拜太傅太保<lb/>
躬身侍中宣制曰册妃某氏立為皇后命公等持節展<lb/>
禮太傅太保再拜㕘政帥掌節者脫節衣詣太傅位掌<lb/>
節者以節授㕘政㕘政奉節西向以節授太傅太傅受<lb/>
訖以節授掌節者次中書令以册授太傅太傅受訖置<lb/>
於案次侍中轉寳授太保並如前儀復位並再拜持節<lb/>
<pb n="KR2k0119_WYG_008-8b"/>
者前𨗳册寳進行太傅押册太保押寳<hi>正安樂作</hi>由中道出<lb/>
文徳殿東偏門<hi>樂止</hi>掌節者加節衣至穆清殿外幄次初<lb/>
册寳出門禮儀使至御座前跪奏禮儀使臣某言禮畢<lb/>
内侍承旨索扇扇合簾降鳴鞭協律郎舉麾鼓柷<hi>乾安樂作</hi>
皇帝降坐入東房<hi>戛敔樂止</hi>侍中版奏解嚴是日至穆清殿<lb/>
設樂架黄麾仗皇帝常服乗金龍肩輿至穆清殿後西<lb/>
閤内命婦等應陪者列奉從至閤内侍中版奏中嚴外<lb/>
辦應行事執事官各就門外位立定持節者立於左内<lb/>
<pb n="KR2k0119_WYG_008-9a"/>
命婦各就位皇后首飾褘衣内侍引司言司言引尚宫<lb/>
尚宫引皇后出閤協律郎舉麾<hi>坤安樂作</hi>由西房至殿上南<lb/>
向立定<hi>樂止</hi>禮直官引太傅太保就内給事前西向跪稱<lb/>
册使太傅某副使太保某奉制授皇后前備物典册俛<lb/>
伏興退復位内給事詣皇后前跪奏如前次太傅以册<lb/>
授内侍内侍授册舉册官奠册舉案俱詣内謁者監位<lb/>
以册授内謁者監受册奠訖次太保轉寳授内謁者監<lb/>
如前儀掌節者脱節衣以節授掌節内侍前𨗳册寳進<lb/>
<pb n="KR2k0119_WYG_008-9b"/>
行入殿門内謁者監都大主管後從以次入殿<hi>宜安樂作</hi>至<lb/>
位<hi>樂止</hi>尚宫引皇后自東階至殿下中褥位北向<hi>承安樂作</hi>至<lb/>
位<hi>樂止</hi>舉册寳官並案進於皇后之右少前西向跪奠訖<lb/>
内侍稱有制后再拜讀册官跪宣册文后又再拜次内<lb/>
謁者監奉册授皇后皇后受訖以授司言次奉寳授皇<lb/>
后皇后受訖<hi>樂止</hi>皇后再拜退内侍以謝皇太后牋授皇<lb/>
后皇后置於案再拜内侍奉表以出次進謝皇帝表如<lb/>
前内侍奏禮畢次尚宫引皇后升堂<hi>和安樂作</hi>司寳奉寳至<lb/>
<pb n="KR2k0119_WYG_008-10a"/>
於坐前<hi>樂止</hi>司賔引内命婦次就位班首初行<hi>惠安樂作</hi>至位<lb/>
<hi>樂止</hi>命婦皆再拜司贊引班首升階<hi>惠安樂作樂止</hi>進當皇后北<lb/>
向致詞稱贊降自西階<hi>惠安樂作</hi>至位<hi>樂止</hi>内外命婦皆再拜<lb/>
司言稱令旨命婦皆再拜宣令旨訖又皆再拜司賔以<lb/>
次引命婦還宮<hi>惠安樂作</hi>出門<hi>樂/止</hi>次内侍引外命婦出<hi>咸安樂作</hi>
至階上<hi>樂止</hi>北向致詞<hi>咸安/樂作</hi>降階<hi>樂止</hi>外命婦皆再拜又宣<lb/>
答如前内侍奉禮畢皇后降坐<hi>徽安樂作</hi>皇后歸閤<hi>泰安樂作</hi>至<lb/>
閤<hi>樂止</hi>受賀畢皇后更常服升坐命外命婦如宫中儀會<lb/>
<pb n="KR2k0119_WYG_008-10b"/>
畢再拜以次出<lb/>
　　皇后歸謁家廟<hi>用咸淳全后例</hi>
太史局預擇日降旨命禮寺㕘酌禮典所屬排辦至日<lb/>
皇后出宫至祥曦殿上升龍檐出和寜門至皇后家廟<lb/>
本府幹辦使臣等並穿秉兵士並衫帽於大門外香案<lb/>
前排立俟儀衛至各兩拜本府親屬於門内婦人於㕔<lb/>
下側立候龍檐升㕔至堂門降檐入幄次少歇次本府<lb/>
親屬並立幄前興居退詣家廟以俟陪立次本閤官奏<lb/>
<pb n="KR2k0119_WYG_008-11a"/>
請皇后服團冠背兒乗小車入詣家廟<hi>内侍傳呼樂官樂作</hi>西階<lb/>
降車<hi>樂止</hi>皇后升堂西向立<hi>樂作</hi>兩拜陪位官各兩拜讀祝<lb/>
文兩拜陪坐各兩拜如上儀<hi>樂作樂止如上</hi>皇后還位再拜陪<lb/>
位官各兩拜皇后降東側階升車<hi>樂止</hi>又詣後堂炷香如<lb/>
前儀次赴賜筵皇后坐於堂中南向堂前施簾親屬並<lb/>
常服詣㕔下南向謝恩俟皇后升堂詣簾前兩拜婦人<lb/>
於簾内兩拜親屬並繫鞋立定以俟就坐供進酒食如<lb/>
家人禮至第五盞各於席前立俟皇后降坐少歇再坐<lb/>
<pb n="KR2k0119_WYG_008-11b"/>
並如前儀又至第九盞酒畢並靴笏各兩拜賜筵賜物<lb/>
次於㕔前排立謝恩各兩拜俟皇后出幄乗龍檐親屬<lb/>
北向兩拜退皇后還内詣御前謝恩進納御前及送諸<lb/>
閤分夫人御侍韶部職事内人及諸位次内人本殿内<lb/>
人並細色疋帛盤盞細果海鮮時新喫食及支給内侍<lb/>
省大官以下及本殿官吏銀絹有差次日内降旨揮皇<lb/>
后封贈三代親屬並行推恩<lb/>
　　早泛索<lb/>
<pb n="KR2k0119_WYG_008-12a"/>
　皇后　下飯七件　　小楪兒五件<lb/>
　　　　菜蔬五件　　菜果十合<lb/>
　親屬　各果食十味<lb/>
　　賜筵<lb/>
　皇后　繡髙飣十　　時果十楪<lb/>
　　　　脯腊十楪　　細京果十楪<lb/>
　　　　細蜜煎十楪　看果十楪<lb/>
　親屬　京果四十壘　脯腊三百楪<lb/>
<pb n="KR2k0119_WYG_008-12b"/>
　　　　時果乾果共五百楪<lb/>
　　初坐<lb/>
　皇后　下酒喫食九盞　上細看食十件<lb/>
　　　　果子意思十件<lb/>
　　歇坐<lb/>
　皇后　下酒喫食十盞　果子十件<lb/>
　　　　時果十件<lb/>
　　宣賜拆食錢<lb/>
<pb n="KR2k0119_WYG_008-13a"/>
　大官四員　閤長以下十三員　皇后閤内人<lb/>
　押班等二十五人　本殿隨從官　儀鑾司官<lb/>
　御酒庫官　御輦院官　御厨官　翰林司官<lb/>
　祇候庫官　講殿幕士　樂官<lb/>
　　賜筵樂次<lb/>
　家廟酌獻三盞諸部合長生樂引子<lb/>
　　賜筵初坐　蕙蘭芳引子<lb/>
　第一盞　觱栗起玉漏遲慢　笛起側犯　笛起真<lb/>
<pb n="KR2k0119_WYG_008-13b"/>
　　珠髻　觱栗起栁鶯穿　合喜慶曲破對舞<lb/>
　第二盞　觱栗起聖夀永歌曲子　琵琶起傾杯樂<lb/>
　第三盞　琵琶起憶吹簫　觱栗起獻仙音<lb/>
　第四盞　琵琶獨彈夀千春　笛起芳草渡　念致<lb/>
　　語口號　勾雜劇時和等堯舜禹湯斷送萬嵗聲<lb/>
　　合意思副末念<hi>雨露恩濃金穴貴風光逺勝馬侯家</hi>
　第五盞　觱栗起賣花聲　笛起魚水同懽<lb/>
　　歇坐<lb/>
<pb n="KR2k0119_WYG_008-14a"/>
　第一盞　觱栗起合小唱簾外花<lb/>
　第二盞　琵琶獨彈無疆夀<lb/>
　第三盞　筝琶方響合雙雙燕神曲<lb/>
　第四盞　唱賺<lb/>
　第五盞　鼓板　觱栗合小唱舞楊花<lb/>
　　再坐<lb/>
　第六盞　笙起夀南山　方響起安平樂<lb/>
　第七盞　筝彈會羣仙　笙起吴音子　勾雜劇吴<lb/>
<pb n="KR2k0119_WYG_008-14b"/>
　　國寳等做年年好　斷送四時歡　合意思副末<lb/>
　　念<hi>香生花富貴綠嫩草精神</hi>
　第八盞　笛起花犯　觱栗起金蓮倒垂蓮<lb/>
　第九盞　諸部合喜新春慢曲犯　樂官五十人各<lb/>
　　帽子紫衫腰帯　都管一人幞頭公服腰帶繫靴<lb/>
　　執杖子<lb/>
　　樂官犒設<lb/>
　内藏庫支賜銀　皇后殿外庫支賜錢酒　本府支<lb/>
<pb n="KR2k0119_WYG_008-15a"/>
　　犒錢酒<lb/>
　　皇后散付本府親屬宅眷幹辦使臣以下<lb/>
　金合　金瓶　金盤盞　金環　金鋜　金釵　金<lb/>
　錢　共金五百兩　銀盤盞共二千兩　細色疋段<lb/>
　　翠領　翠色　翠冠　翠扇　翠篦環　銀錢<lb/>
　畫扇　龍涎香　畫領　刺繡領　生色羅<lb/>
　　皇子行冠禮儀略<lb/>
太史擇日降旨令太常寺參酌舊禮有司具辦儀物至<lb/>
<pb n="KR2k0119_WYG_008-15b"/>
日質明百僚立班皇帝即御座禮直官通事舎人太常<lb/>
博士引掌冠贊冠者入就位<hi>掌冠以太常卿贊冠以閤門官</hi>初入門<hi>祇安</hi>
<hi>樂作</hi>至位<hi>樂止</hi>典儀贊再拜在位皆再拜跪左輔詣御座前<lb/>
承制降自東階詣掌冠者前稱有制典儀贊再拜在位<lb/>
皆再拜訖左輔宣制曰皇子冠命卿等行禮掌冠贊冠<lb/>
者再拜左輔復位王府官入詣皇子東房禮直官通事<lb/>
舎人太常博士引皇子内侍二人夾侍王府官後從<hi>自後</hi>
<hi>並准此</hi>皇子初行<hi>恭安/樂作</hi>即席南向坐<hi>樂止</hi>禮直官等引掌冠<lb/>
<pb n="KR2k0119_WYG_008-16a"/>
贊冠詣罍洗<hi>樂作</hi>搢笏盥手帨手訖執笏升<hi>樂止</hi>執折上巾<lb/>
者升掌冠者降一等受之右執項左執前進皇子席前<lb/>
北向跪冠<hi>修安樂作</hi>掌冠者興席南北面立贊冠者進席前<lb/>
北面跪正冠興立於掌冠者後皇子興内侍跪進服服<lb/>
訖<hi>樂止</hi>掌冠揖皇子復位贊冠者跪取爵内侍以酒注於<lb/>
爵掌冠受爵跪進皇子席前北向立祝曰酒醴和旨籩<lb/>
豆静嘉授爾元服兄弟具來永言保之降福孔皆皇子<lb/>
搢笏跪受爵<hi>翼安樂作</hi>飲訖奠爵執笏太官令奉饌設於皇<lb/>
<pb n="KR2k0119_WYG_008-16b"/>
子席前皇子搢笏受訖<hi>樂止</hi>執笏太官令撤饌禮官直等<lb/>
復引掌冠贊冠降詣罍洗<hi>樂作</hi>搢笏於手執笏升<hi>樂止</hi>贊冠<lb/>
者進席前北向跪折上巾置於匴興内侍跪受服興置<lb/>
於席執七梁冠者升掌冠者降二等受之右執項左執<lb/>
前進皇子席前北面跪冠<hi>進安樂作</hi>掌冠者興席南北面立<lb/>
贊者進席前北面跪簪結紘興立於掌冠者之後皇子<lb/>
興内侍跪進服服訖<hi>樂止</hi>贊冠者揖皇子復坐贊冠者跪<lb/>
取爵内侍以酒注爵掌冠者跪受進爵皇子席前北面<lb/>
<pb n="KR2k0119_WYG_008-17a"/>
立祝曰賔贊既戒肴核惟旅申戒厥服禮儀有序允觀<lb/>
爾誠受天之祐皇子搢笏跪受爵<hi>輔安樂作</hi>飲訖奠爵執笏<lb/>
太官令進饌撤饌並如前贊冠者進席前北向跪脱七<lb/>
梁冠置於匴興内侍跪受服興置於席執九旒冕者升<lb/>
掌冠者降三等受之右執項左執前進皇子席前北向<lb/>
跪冠<hi>廣安樂作</hi>掌冠者興贊冠者進席前北面跪簪結紘興<lb/>
立皇子興内侍進服服訖<hi>樂止</hi>皇子復坐贊冠者再進酒<lb/>
如前祝曰旨酒既清嘉薦令芳三加爾服眉夀無疆永<lb/>
<pb n="KR2k0119_WYG_008-17b"/>
承天休俾熾而昌皇子跪受爵<hi>咸安樂作</hi>太官令奉饌如前<lb/>
皇子降自東階詣朶殿東房易朝服降立於横街南王<lb/>
府官階下西向皇子初行<hi>樂作</hi>至位<hi>樂止</hi>禮直官等引掌冠<lb/>
者詣皇子位少進字之曰嵗日云吉威儀孔時昭告厥<lb/>
字君子攸宜順爾成徳永言保之奉勅字某皇子再拜<lb/>
舞蹈再拜奏聖躬萬福又再拜左輔詣御座前承旨降<lb/>
階詣皇子前宣曰有勅皇子再拜左輔宣勅戒曰好禮<lb/>
樂善服儒講藝藩我皇室友于兄弟不溢不驕帷以守<lb/>
<pb n="KR2k0119_WYG_008-18a"/>
之皇子再拜餘如皇太子儀次日文武百僚詣東上閤<lb/>
門拜表稱賀<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0119_WYG_008-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　武林舊事卷八<lb/>
</p>
<p>
</p>
  </div>
</body>
</text>
</TEI>
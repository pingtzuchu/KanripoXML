<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>武林舊事巻三</head> <lb/>
    <p>
<pb n="KR2k0119_WYG_003-1a"/>
欽定四庫全書<lb/>
　武林舊事巻三<lb/>
　　　　　　　　　　　　　宋　周密　撰<lb/>
　　西湖遊幸<hi>都人逰賞</hi>
淳熙間夀皇以天下養毎奉徳夀三殿逰幸湖山御大<lb/>
龍舟宰執從官以至大璫應奉諸司及京府彈壓等各<lb/>
乗大舫無慮數百時承平日久樂與民同凡逰觀買賣<lb/>
皆無所禁畫楫輕舫旁午如織至於果蔬羮酒闗撲宜<lb/>
<pb n="KR2k0119_WYG_003-1b"/>
男戲具閙竿花籃畫扇彩旗糖魚粉餌時花泥嬰等謂<lb/>
之塗中土宜又有珠翠冠梳銷金彩段犀鈿髹漆織藤<lb/>
窰器玩具等物無不羅列如先賢堂三賢堂四聖觀等<lb/>
處最盛或有以輕橈趂逐求售者歌妓舞鬟嚴糚自衒<lb/>
以待招呼者謂之水仙子至於吹彈舞拍雜劇雜扮撮<lb/>
弄勝花泥丸鼓板投壺花彈蹴踘分茶弄水踏混水撥<lb/>
盆雜藝散耍謳唱息器教水族飛禽水傀儡鬻道術烟<lb/>
火起輪走線流星水瀑風筝不可指數總謂之趕趂人<lb/>
<pb n="KR2k0119_WYG_003-2a"/>
盖耳目不暇給焉御舟四垂珠簾錦幕懸掛七寳珠翠<lb/>
龍船梭子閙竿花籃等物宫姬韶部儼如神仙天香濃<lb/>
郁花栁避妍小舟時有宣喚賜予如宋五嫂魚羮嘗經<lb/>
御賞人所共趨遂成富媪朱静佳六言詩云栁下白頭<lb/>
釣叟不知生長何年前度君王逰幸賣魚收得金錢往<lb/>
往修舊京金明池故事以安太上之心豈特事逰觀之<lb/>
美哉湖上御園南有聚景真珠南屏北有集芳延祥玉<lb/>
壺然亦多幸聚景焉一日御舟經斷橋橋旁有小酒肆<lb/>
<pb n="KR2k0119_WYG_003-2b"/>
頗雅潔中飾素屏風書風入松一詞於上光堯駐目稱<lb/>
賞久之宣問何人所作乃太學生俞國寳醉筆也其詞<lb/>
云一春長費買花錢日日醉湖邊玉驄慣識西湖路驕<lb/>
嘶過沽酒樓前紅杏香中歌舞緑楊影裏鞦韆暖風十<lb/>
里麗人天花壓髩雲偏畫船載取春歸去餘情付湖水<lb/>
湖烟明日重攜殘酒來尋陌上花鈿上笑曰此詞甚好<lb/>
但末句未免儒酸因為改定云明日重扶殘醉則迥不<lb/>
同矣即日命解褐云<lb/>
<pb n="KR2k0119_WYG_003-3a"/>
西湖天下景朝昏晴雨四序總宜杭人亦無時而不逰<lb/>
而春逰特盛焉承平時頭船如大緑間緑十様錦百花<lb/>
寳勝明玉之類何翅百餘其次則不計其數皆華麗雅<lb/>
靚誇竒競好而都人凡締姻賽社㑹親送葬經㑹獻神<lb/>
仕宦恩賞之經營禁省臺府之囑託貴璫要地大賈豪<lb/>
民買笑千金呼盧百萬以至癡兒騃子密約幽期無不<lb/>
在焉日縻金錢靡有紀極故杭諺有銷金鍋児之號此<lb/>
語不為過也<lb/>
<pb n="KR2k0119_WYG_003-3b"/>
都城自過收燈貴逰巨室皆争先出郊謂之探春至禁<lb/>
烟為最盛龍舟十餘綵旗叠鼓交午曼衍粲如織錦内<lb/>
有曽經宣喚者則錦衣花帽以自别於衆京尹為立賞<lb/>
格競渡争標内璫貴客賞犒無筭都人士女兩堤駢集<lb/>
幾於無置足地水面畫楫櫛比如魚鱗亦無行舟之路<lb/>
歌歡簫鼓之聲振動逺近其盛可以想見若逰之次第<lb/>
則先南而後北至午則盡入西泠橋裏湖其外幾無一<lb/>
舸矣弁陽老人有詞云㸔畫船盡入西泠閒却半湖春<lb/>
<pb n="KR2k0119_WYG_003-4a"/>
色盖紀實也既而小泊斷橋千舫駢集歌管喧奏粉黛<lb/>
羅列最為繁盛橋上少年郎競縱紙鳶以相勾牽剪截<lb/>
以線絶者為負此雖小伎亦有耑門爆仗起輪走線之<lb/>
戲多設於此至花影暗而月華生始漸散去絳紗籠燭<lb/>
車馬争門日以為常張武子詩云帖帖平湖印晚天踏<lb/>
歌逰女錦相牽都城半掩人争路猶有胡琴落後船最<lb/>
能狀此景茂陵在御畧無逰幸之事離宫别館不復増<lb/>
修黄洪詩云龍舟大半設西湖此是先皇節儉圖三十<lb/>
<pb n="KR2k0119_WYG_003-4b"/>
六年安静裏櫂歌一曲在康衢理宗時亦嘗製一舟悉<lb/>
用香楠木槍金為之亦極華侈然終於不用至景定間<lb/>
周漢國公主得旨偕駙馬都尉楊鎮汎湖一時文物亦<lb/>
盛髣髴承明之舊傾城縱觀都人為之罷市然是時先<lb/>
朝龍舫久已沉沒獨有小舟號小烏龍者以賜楊郡王<lb/>
之故尚在其舟平底有柁製度簡樸或傳此舟毎出必<lb/>
有風雨余嘗屢乗初無此異也<lb/>
　　放春<lb/>
<pb n="KR2k0119_WYG_003-5a"/>
蔣苑使有小圃不滿二𤱔而花朩匼匝亭榭竒巧春時<lb/>
悉以所有書畫玩器冠花器弄之物羅列滿前戲效闗<lb/>
撲有珠翠冠僅大如錢者閙竿花籃之類悉皆縷絲玉<lb/>
金為之極其精妙且立標竿射垜及鞦韆梭門闘雞蹴<lb/>
踘諸戲事以娱逰客衣冠士女至者招邀杯酒往往過<lb/>
禁烟乃已盖效禁苑具體而微者也<lb/>
　　社㑹<lb/>
二月八日為桐川張王生辰霍山行宫朝拜極盛百戲<lb/>
<pb n="KR2k0119_WYG_003-5b"/>
競集如排緑社<hi>雜劇</hi>齊雲社<hi>蹴/踘</hi>遏雲社<hi>唱/賺</hi>同文社<hi>耍詞</hi>角觝<lb/>
社<hi>相樸</hi>清音社<hi>清/樂</hi>錦標社<hi>射/弩</hi>錦體社<hi>花/繡</hi>英畧社<hi>使棒</hi>雄辯社<lb/>
<hi>小説</hi>翠錦社<hi>行/院</hi>繪革社<hi>影/戲</hi>浄髮社<hi>梳/剃</hi>律華社<hi>吟/呌</hi>雲機社<hi>撮弄</hi>
而七寳□馬二㑹為最玉山寳帶尺璧寸珠璀璨奪目<lb/>
而天驥龍媒絨韀寳轡競賞神駿好竒者至剪毛為花<lb/>
草人物厨行果局窮極肴核之珍有所謂意思作者悉<lb/>
以通草羅帛雕飾為樓臺故事之類飾以珠翠極其精<lb/>
緻一盤至直數萬然皆浮靡無用之物不過資一玩耳<lb/>
<pb n="KR2k0119_WYG_003-6a"/>
竒禽則紅鸚白雀水族則銀蟹金龜高麗華山之竒松<lb/>
交廣海嶠之異卉不可縷數莫非動心駭目之觀也若<lb/>
三月三日殿司真武㑹三月二十八日東嶽生辰社㑹<lb/>
之盛大率類此不暇贅陳<lb/>
　　祭掃<lb/>
清明前三日為寒食節都城人家皆插栁滿簷雖小坊<lb/>
幽居亦青青可愛大家則加棗䭅於栁上然多取之湖<lb/>
隄有詩云莫把青青都折盡明朝更有出城人朝廷遣<lb/>
<pb n="KR2k0119_WYG_003-6b"/>
臺臣中使宫人車馬朝饗諸陵原廟薦獻用麥糕稠餳<lb/>
而人家上塚者多用棗䭅薑豉南北兩山之間車馬紛<lb/>
然而野祭者尤多如大昭慶九曲等處婦人淡裝素衣<lb/>
提攜兒女酒壺肴罍村店山家分餕逰息至暮則花栁<lb/>
土宜隨車而歸若玉津富景御園包家山之桃闗東青<lb/>
門之菜市東西馬塍尼菴道院尋芳討勝極意縱逰隨<lb/>
處各有買賣趕趂等人野果山花别有幽趣盖輦下驕<lb/>
民無日不在春風歌舞中而游手末伎為尤盛也<lb/>
<pb n="KR2k0119_WYG_003-7a"/>
　　浴佛<lb/>
四月八為佛誕日諸寺院各有浴佛㑹僧尼輩競以小<lb/>
盆貯銅像浸以糖水覆以花棚鐃鈸交迎遍往邸第富<lb/>
室以小杓澆灌以求施利是日西湖作放生㑹舟楫甚<lb/>
盛畧如春時小舟競賣龜魚螺蚌放生<lb/>
　　迎新<lb/>
户部㸃檢所十三酒庫例於四月初開煮九月初開清<lb/>
先是提領所呈様品嘗然後迎引至諸所𨽻官府而散<lb/>
<pb n="KR2k0119_WYG_003-7b"/>
毎庫各用疋布書庫名髙品以長竿懸之謂之布牌以<lb/>
木牀鐵擎為仙佛鬼神之類駕空飛動謂之臺閣雜劇<lb/>
百戲諸藝之外又為漁父習閑竹馬出獵八仙故事及<lb/>
㑹妓家女使裹頭花巾為新好庫妓之琤琤者皆珠翠<lb/>
盛飾銷金紅背乗繡韀寳勒駿騎各有皂衣黄號私身<lb/>
數對訶導於前羅扇衣笈浮浪閒客隨逐於後少年狎<lb/>
客往往簇飣持杯争勸馬首金錢綵段霑及輿臺都人<lb/>
習以為常不為怪笑所經之地髙樓邃閣繡幕如雲累<lb/>
<pb n="KR2k0119_WYG_003-8a"/>
足駢肩真所謂萬人海也<lb/>
　　端午<lb/>
先期學士院供帖子如春日禁中排當例用朔日謂之<lb/>
端一或傳舊京亦然插食盈架設天師艾虎意思山子<lb/>
數十座五色蒲絲百草霜以大合三層飾以珠翠葵榴<lb/>
艾花蜈蚣蛇蝎蜥蜴等謂之毒蟲及作糖霜韻果糖蜜<lb/>
巧粽極其精巧又以大金瓶數十遍插葵榴梔子花環<lb/>
繞殿閣又分賜后妃諸閤大璫近侍翠葉五色葵榴金<lb/>
<pb n="KR2k0119_WYG_003-8b"/>
絲翠扇真珠百索釵符經筒香囊軟香龍涎佩帶及紫<lb/>
練白葛紅蕉之類大臣貴邸均被細葛香羅蒲絲艾朶<lb/>
彩團巧粽之賜而外邸節物大率效尤焉巧粽之品不<lb/>
一至結為樓臺舫輅又以青羅作赤口白舌帖子與艾<lb/>
人並懸門楣以為禳禬道宫法院多送佩帶符篆而市<lb/>
人門首各設大盆雜植艾虎葵花上掛五色紙錢排飣<lb/>
果粽雖貧者亦然湖中是日遊舫亦盛盖迤邐炎暑晏遊<lb/>
漸稀故也俗以此日為馬本命凡御廐邸第上乘悉用五<lb/>
<pb n="KR2k0119_WYG_003-9a"/>
彩為鬃尾之飾竒韀寳轡充滿道途亦可觀玩也<lb/>
　　禁中納凉<lb/>
禁中避暑多御復古選徳等殿又翠寒堂納凉長松修<lb/>
竹濃翠蔽日層巒竒岫静窈縈深寒瀑飛空下注大池<lb/>
可十𤱔池中紅白菡萏萬柄盖園丁以瓦盎别種分列<lb/>
水底時易新者庶幾美觀又置茉莉素馨建蘭麝香藤<lb/>
朱槿玉桂紅蕉闍婆簷蔔等南花數百盆於廣庭鼓以<lb/>
風輪清芬滿殿御笐兩旁各設金盆數十架積雪如山<lb/>
<pb n="KR2k0119_WYG_003-9b"/>
紗厨後先皆懸掛伽蘭木真蠟龍涎等香珠百餘蔗漿<lb/>
金盌珍果玉壺初不知人間有塵暑也聞洪景盧學士<lb/>
嘗賜對於翠寒堂當三伏中體粟戰慄不可久立上問<lb/>
故笑遣中貴人以北綾半臂賜之則境界可想見矣<lb/>
　　都人避暑<lb/>
六月六日顯應觀崔府君誕辰自東都時廟食已盛是<lb/>
日都人士女駢集炷香巳而登舟泛湖為避暑之逰時<lb/>
物則新荔枝軍庭李二果産閩奉化項里之楊梅聚景<lb/>
<pb n="KR2k0119_WYG_003-10a"/>
園之秀蓮新藕蜜筒甜𤓰椒核枇杷紫菱碧芡来禽金<lb/>
桃蜜漬昌元梅朩𤓰豆児水荔枝膏金橘水糰麻飲芥<lb/>
辣白醪凉水氷雪爽口之物闗撲香囊畫扇涎花珠佩<lb/>
而茉莉為最盛初出之時其價甚穹婦人簇帶多至七<lb/>
插所直數十劵不過供一餉之娱耳盖入夏則逰船不<lb/>
復入裏湖多占蒲深栁密寛凉之地披襟釣水月上始<lb/>
還或好事者則敞大舫設蘄簟髙枕取凉櫛髮快浴惟<lb/>
取適意或留宿湖心竟夕而歸<lb/>
<pb n="KR2k0119_WYG_003-10b"/>
　　乞巧<lb/>
立秋日都人戴楸葉飲秋水赤小豆七夕節物多尚果<lb/>
食茜雞及泥孩兒號摩㬋羅有極精巧飾以金珠者其<lb/>
直不貲併以蠟印鳬雁水禽之類浮之水上婦人女子<lb/>
至夜對月穿鍼餖飣盃盤飲酒為樂謂之乞巧及以小<lb/>
蜘蛛貯合内以候結網之疎密為得巧之多少小兒女<lb/>
多衣荷葉半臂手持荷葉效顰摩㬋羅大抵皆舊俗也<lb/>
七夕前修内司例進摩㬋羅十桌毎桌三十枚大者至<lb/>
<pb n="KR2k0119_WYG_003-11a"/>
髙三尺或用象牙雕鏤或用龍涎佛手香製造悉用鏤<lb/>
金珠翠衣帽金錢釵鋜佩環真珠頭髮及手中所執戲<lb/>
具皆七寳為之各䕶以五色鏤金紗厨制閫貴臣及京<lb/>
府等處至有鑄金為貢者宮姬市娃冠花衣領皆以乞<lb/>
巧時物為飾焉<lb/>
　　中元<lb/>
七月十五日道家謂之中元節各有齋醮等㑹僧寺則<lb/>
於此日作盂蘭盆齋而人家亦以此日祀先例用新米<lb/>
<pb n="KR2k0119_WYG_003-11b"/>
新醬㝠衣時果綵段麫棊而茹素者幾十八九屠門為<lb/>
之罷市焉<lb/>
　　中秋<lb/>
禁中是夕有賞月延桂排當如倚桂閣秋暉堂碧岑皆<lb/>
臨時取旨夜深天樂直徹人間御街如絨線蜜煎香舖<lb/>
皆鋪設貨物誇多競好謂之歇眼燈燭華燦竟夕乃止<lb/>
此夕浙江放一㸃紅羊皮小水燈數十萬盞浮滿水面<lb/>
爛如繁星有足觀者或謂此乃江神所喜非徒事觀美<lb/>
<pb n="KR2k0119_WYG_003-12a"/>
也<lb/>
　　觀潮<lb/>
浙江之潮天下之偉觀也自既望以至十八日為最盛<lb/>
方其逺出海門僅如銀線既而漸定則玉城雪嶺際天<lb/>
而來大聲如雷霆震撼激射吞天沃日勢極雄豪楊誠<lb/>
齋詩云海闊銀為郭江横玉繫腰者是也毎嵗京尹出<lb/>
浙江亭教閱水軍艨艟數百分列兩岸既而盡奔騰分<lb/>
合五陣之勢并有乗騎弄旗標槍舞刀於水面者如履<lb/>
<pb n="KR2k0119_WYG_003-12b"/>
平地倐爾黄烟四起人物畧不相覩水爆轟震聲如崩<lb/>
山烟消波静則一舸無迹僅有數舟為火所焚隨波而<lb/>
逝吳兒善泅者數百皆披髮文身手持十幅大綵旗争<lb/>
先鼓勇泝迎而上出沒於鯨波萬仞中騰身百變而旗<lb/>
尾略不霑濕以此誇能而豪民貴宦争賞銀綵江干上<lb/>
下十餘里間珠翠羅綺溢目車馬塞途飲食百物皆倍<lb/>
穹常時而僦賃㸔幕雖席地不容閒也禁中例觀潮於<lb/>
天開圖畫髙䑓下瞰如在指掌都民遥曕黄繖雉扇於<lb/>
<pb n="KR2k0119_WYG_003-13a"/>
九霄之上真若簫臺蓬島也<lb/>
　　重九<lb/>
禁中例於八日作重九排當於慶瑞殿分列萬菊燦然<lb/>
眩眼且㸃菊燈畧如元夕内人樂部亦有隨花賞如前<lb/>
賞花例盖賞燈之宴權輿於此自是日盛矣或於清燕<lb/>
殿綴金亭賞橙橘遇郊祀嵗則罷宴<lb/>
都人是月飲新酒汎茰簮菊且各以菊糕為饋以糖肉<lb/>
秫麫雜糅為之上縷肉絲鴨餅綴以榴顆標以綵旗又<lb/>
<pb n="KR2k0119_WYG_003-13b"/>
作蠻王獅子於上及糜栗為屑合以蜂蜜印花脱餅以<lb/>
為果餌又以蘇子微漬梅滷雜和蔗霜梨橙玉橊小顆<lb/>
名曰春蘭秋菊雨後新凉則已有炒銀杏梧桐子吟呌<lb/>
於市矣<lb/>
　　開爐<lb/>
是日御前供進夾羅御服臣僚服錦襖子夾公服授衣<lb/>
之意也自此御爐日設火至明年二月朔止皇后殿開<lb/>
爐節排當是月遣使朝陵如寒食儀都人亦出郊拜墓<lb/>
<pb n="KR2k0119_WYG_003-14a"/>
用綿毬楮衣之類<lb/>
　　冬至<lb/>
朝廷大朝㑹慶賀排當並如元旦儀而都人最重一陽<lb/>
賀冬車馬皆華整鮮好五鼓已填擁雜遝於九街婦人<lb/>
小兒服飾華炫往來如雲嶽祠城隍諸廟炷香者尤盛<lb/>
三日之内店肆皆罷市垂簾飲博謂之做節享先則以<lb/>
餛飩有冬餛飩年<graphic n="KR3806" url="https://raw.githubusercontent.com/kanripo/KR-Gaiji/master/images/KR3806.png" mimeType="image/png"/>飥之諺貴家求竒一器凡十餘色<lb/>
謂之百味餛飩<lb/>
<pb n="KR2k0119_WYG_003-14b"/>
　　賞雪<lb/>
禁中賞雪多御明逺樓<hi>禁中稱楠木樓</hi>後苑進大小雪獅兒並<lb/>
以金鈴綵縷為飾且作雪花雪燈雪山之類及滴酥為<lb/>
花及諸事件並以金盆盛進以供賞玩并造雜煎品味<lb/>
如春盤餖飣羊糕兒酒以賜并於内藏庫支撥官劵數<lb/>
百萬以犒諸軍及令臨安府分給貧民或皇后殿别自<lb/>
支犒而貴家富室亦各以錢米犒閭里之貧者<lb/>
　　嵗除<lb/>
<pb n="KR2k0119_WYG_003-15a"/>
禁中以臘月二十四日為小節夜三十日為大節夜呈<lb/>
女童驅儺裝六丁六甲六神之類大率如夢華所載後<lb/>
苑修内司各進消夜果兒以大合簇飣凡百餘種如蜜<lb/>
煎珍果下至花餳萁豆以至玉杯寳器珠翠花朶犀象<lb/>
博戲之具銷金斗葉諸色戲弄之物無不備具皆極小<lb/>
巧又於其上作玉輅高至三四尺悉以金玉等為飾䕶<lb/>
以貼金龍鳳羅罩以竒侈求勝一合之費不啻中人十<lb/>
家之産止以資天顔一笑耳后妃諸閤又各進嵗軸兒<lb/>
<pb n="KR2k0119_WYG_003-15b"/>
及珠翠百事吉利市袋兒小様金銀器皿并隨年金錢<lb/>
一百二十文旋亦分賜親王貴邸宰臣巨璫至於爆杖<lb/>
有為果子人物等類不一而殿司所進屛風外畫鍾馗<lb/>
捕鬼之類而内藏藥線一熱連百餘不絶簫鼓迎春鷄<lb/>
人警唱而玉漏漸移金門已啟矣<lb/>
　　嵗晚節物<lb/>
臘月賜宰執親王三衙從官内侍省官并外閫前宰執<lb/>
等臘藥係和劑局方造進及御藥院特旨製造銀合各<lb/>
<pb n="KR2k0119_WYG_003-16a"/>
一百兩以至五十兩三十兩各有差伏日賜暑藥亦同<lb/>
都下自十月以來朝天門内外競售錦裝新厯諸般大<lb/>
小門神桃符鍾馗狻猊虎頭及金綵縷花春帖旛勝之<lb/>
類為市甚盛八日則市院及人家用胡桃松子乳蕈柿<lb/>
栗之類作粥謂之臘八粥醫家亦多合藥劑侑以虎頭<lb/>
丹八神屠蘇貯以絳囊饋遺大家謂之臘藥至於餽嵗<lb/>
盤合酒擔羊腔充斥道路二十四日謂之交年祀竈用<lb/>
花餳米餌及燒替代及作糖豆粥謂之口數市井迎儺<lb/>
<pb n="KR2k0119_WYG_003-16b"/>
以鑼鼓遍至人家乞求利市至除夜則比屋以五色錢<lb/>
紙酒果以迎送六神於門至夜蕡燭籸盆紅映霄漢爆<lb/>
竹鼓吹之聲喧闐徹夜謂之聒聽小兒女終夕博戲不<lb/>
寐謂之守嵗又明燈牀下謂之照虚耗又書天行帖兒<lb/>
貼於門楣祀先之禮則或昏或曉各有不同如飲屠蘇<lb/>
百事吉膠牙餳燒术賣懵懂等事率多東都之遺風焉<lb/>
守嵗之詞雖多極難其選獨楊守齋一枝春詞最為近<lb/>
世所稱併書於此竹爆驚春競喧闐夜起千門簫鼓流<lb/>
<pb n="KR2k0119_WYG_003-17a"/>
蘇帳暖翠鼎緩騰香霧停杯未舉奈剛要送年新句應<lb/>
自賞歌字清圓未誇上林鶯語從他嵗窮日暮縱閒愁<lb/>
怎减劉郎風度屠蘇辦了迤邐栁忻梅妬宫壺未曉早<lb/>
驕馬繡車盈路還又把月夕花朝自今細數<lb/>
　<lb/>
　<lb/>
　<lb/>
　<lb/>
<pb n="KR2k0119_WYG_003-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　武林舊事巻三<lb/>
</p>
<p>
</p>
  </div>
</body>
</text>
</TEI>
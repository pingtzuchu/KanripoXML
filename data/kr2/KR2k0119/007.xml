<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>武林舊事巻七</head> <lb/>
    <p>
<pb n="KR2k0119_WYG_007-1a"/>
欽定四庫全書<lb/>
　武林舊事巻七<lb/>
　　　　　　　　　　　　　宋　周宻　撰<lb/>
　　徳夀宫起居注<lb/>
乾道三年三月初十日南内遣閤長至徳夀宫奏知連<lb/>
日天氣甚好欲一二日間恭邀車駕幸聚景園㸔花出<lb/>
自聖意選定一日太上云傳語官家備見聖孝但頻頻<lb/>
出去不惟費用又且勞動多少人本宫後園亦有幾株<lb/>
<pb n="KR2k0119_WYG_007-1b"/>
好花不若來日請官家過來閒㸔遂遣提舉官同到南<lb/>
内奏過遵依訖次日進早膳後車駕與皇后太子過宫<lb/>
起居二殿訖先至燦錦亭進茶宣召吴郡王曽兩府以<lb/>
下六員侍宴同至後苑㸔花兩廊並是小内侍及幕士<lb/>
效學西湖鋪放珠翠花朶玩具疋帛及花籃閙竿市食<lb/>
等許從内人闗撲次至毬塲㸔小内侍抛綵毬蹴鞦韆<lb/>
又至射㕔㸔百戲依例宣賜回至清妍亭㸔荼䕷就登<lb/>
御舟繞堤閒逰亦有小舟數十隻供應雜藝嘌唱鼓板<lb/>
<pb n="KR2k0119_WYG_007-2a"/>
蔬果與湖中一般太上倚闌閒㸔適有雙燕掠水飛過<lb/>
得旨令曽覿題詞遂賦進阮郎歸云栁陰庭院占風光<lb/>
呢喃春晝長碧波新漲小池塘雙雙蹴水忙萍散漫絮<lb/>
飛揚輕盈體態狂為憐流水落花香銜將歸畫梁既登<lb/>
舟知閤張掄進栁梢青云栁色初濃餘寒似水纎雨如<lb/>
塵一陣東風縠紋微皺碧沼鱗鱗仙娥花月精神奏鳳<lb/>
管鸞絃鬭新萬嵗聲中九霞盃内長醉芳春曽覿和進<lb/>
云桃靨紅勻梨腮粉薄鴛徑無塵鳳閣淩虛龍池澄碧<lb/>
<pb n="KR2k0119_WYG_007-2b"/>
芳意鱗鱗清時酒聖花神㸔内苑風光又新一部仙韶<lb/>
九重鸞仗天上長春各有宣賜次至静樂堂㸔牡丹進<lb/>
酒三盞太后邀太皇官家同到劉婉容位奉華堂聽摘<lb/>
阮奏曲罷婉容進茶訖遂奏太后云近教得二女童瓊<lb/>
華綵華並能琴阮下棊寫字畫竹背誦古文欲得就納<lb/>
與官家則劇遂令各呈伎藝并進自製阮譜三十曲太<lb/>
后遂宣賜婉容宣和殿玉軸沈香槽三峡流泉正阮一<lb/>
面白玉九芝道冠北珠縁領道氅銀絹三百疋兩㑹子<lb/>
<pb n="KR2k0119_WYG_007-3a"/>
三百萬貫是日三殿並醉酉牌還内自此官裏知太上<lb/>
聖意不欲頻出勞人遂奏知太上命修内司日下於北<lb/>
内後苑建造冷泉堂叠巧石為飛來峰開展大池引注<lb/>
湖水景物並如西湖其西又建大樓取蘇軾詩句名曰<lb/>
聚逺並是今上御名恭書又御製堂記太上賦詩今上<lb/>
恭和刻石堂上是嵗翰苑進端午帖子云聚逺樓前靣<lb/>
靣風冷泉堂下水溶溶人間炎熱何由到真是瑤臺第<lb/>
一重又曰飛來峰下水泉清臺沼經營不日成境趣自<lb/>
<pb n="KR2k0119_WYG_007-3b"/>
超塵世外何須方士覔蓬瀛盖紀實也<lb/>
淳熙三年五月二十一日天申聖節先十日駕詣徳夀<lb/>
宫進香並進奉銀五萬兩絹二十疋錢五萬貫度牒一<lb/>
百道用緑油匣二百箇上貼簽云臣某<hi>御名</hi>謹進令幕士<lb/>
安頓寢殿前候閤長到宫移入殿上并鋪放七寳金銀<lb/>
器皿等十二日皇后到宫進香排日皇太子皇太子妃<lb/>
并大内職典等進香至日夘時車駕率皇太子太子妃<lb/>
文武百僚並詣宫上夀車駕至小次降輦太上遣本宮<lb/>
<pb n="KR2k0119_WYG_007-4a"/>
提舉傳旨減拜行禮上回奏云上感聖恩容臣依禮上<lb/>
夀太上再命減十拜俟太上升殿皇帝起居拜舞如儀<lb/>
併率皇太子百官奉上御酒樂作衛士三呼駕興入幄<lb/>
次小歇樂人再排立殿上降簾太上再坐太后率皇后<lb/>
太子妃上夀六宫次第起居禮畢退上侍太上過寢殿<lb/>
進早膳太上令宣喚吴郡王等官前來伴話上侍太上<lb/>
同往射㕔㸔百戲依例宣賜再入幄次小歇上遣閤長<lb/>
奏知太上午時三刻恭請赴坐至期車駕並赴徳夀殿<lb/>
<pb n="KR2k0119_WYG_007-4b"/>
排當自皇帝以下並簪花侍宴至第三盞太上遣内侍<lb/>
請官家免花帽束帶並卸上葢衣官裏回奏上感聖恩<lb/>
并免皇后頭冠皇太子穿執並謝恩訖太上泛賜皇太<lb/>
子纍金嵌寳盤盞紫羅紫紗南北内互賜承應人目子<lb/>
錢主管禁衛官率禁衛等人於殿門外謝恩又入幄次<lb/>
小歇約二刻再請太上往至樂堂再坐教坊大使申正<lb/>
徳進新製萬嵗興龍曲樂破對舞各賜銀絹有差又移<lb/>
宴清華㸔蟠松宮嬪五十人皆仙妝奏新樂進酒并衙<lb/>
<pb n="KR2k0119_WYG_007-5a"/>
前呈新藝約至五盞太上賜官裏御書急就章并金剛<lb/>
經官家却進御書真草千文太上㸔了甚喜云大哥近<lb/>
日筆力甚進上起謝同皇太子步至蟠松下㸔御書詩<lb/>
再入坐太上皇索翡翠鸚鵡杯官裏與皇后親捧盃進<lb/>
酒太上曰此是宣和間外國進到可以屑金就以為賜<lb/>
上謝恩時太上官家並巳七八分醉再服上盖率皇后<lb/>
太子謝恩宣平輦近裏升輦太上宣諭知省云官家巳<lb/>
醉可一路小心照管知省等領聖旨還内來早上遣知<lb/>
<pb n="KR2k0119_WYG_007-5b"/>
省至宫恭問二聖起居并奏欲親到宫謝恩太上就令<lb/>
提舉往問興居并免到宮行禮<lb/>
八月二十一日夀聖皇太后生辰先十日車駕過宮先<lb/>
至太上處起居方至本殿進香次皇后皇太子太子妃<lb/>
莊文太子妃張娘娘以下並進香起居上至太上内書<lb/>
院進泛索遂奏安止還内十二日婉容到宮至西便門<lb/>
廊下先至太上處奏起居次入本殿進香值雨免下階<lb/>
起居大内進香十三日知省及大官到宫進香閤長就<lb/>
<pb n="KR2k0119_WYG_007-6a"/>
管押進奉銀絹度牒等并七寳金銀器皿<hi>比天申節減半</hi>并珠<lb/>
子十號並於後殿鋪放十六日本殿提舉率本宮官屬<lb/>
進香并設放夀星及神仙意思書畫等物隔簾奏喏免<lb/>
起居退次日皇太后宅親属到宫進香并本宫人吏後<lb/>
苑官屬作院使臣等並節次進香二十一日夘時皇后<lb/>
先到宫候駕到至太上前殿起居次至本殿官家第一<lb/>
班皇后第二班太子并太子妃第三班上夀訖太后宅<lb/>
親屬上夀並同天申節儀太上邀官裏至清心堂進泛<lb/>
<pb n="KR2k0119_WYG_007-6b"/>
索值雨不呈百戲依例支賜午初二刻奏辦就本殿大<lb/>
堂靣北坐官家花帽兒上葢皇后三釵頭冠並賜簪花<lb/>
至五盞並免大衣服官裏便背兒赴坐第七盞小劉婉<lb/>
容進自製十色菊千秋嵗曲破内人瓊瓊柔柔對舞上<lb/>
於閣子庫取賜五兩珠子一號細色北段各十疋太后<lb/>
又賜七寳花十枝珠翠芙蓉領縁一副又移坐靈芝殿<lb/>
有木犀處進酒次到至樂堂再坐更盡後還内<lb/>
十月二十二日今上皇帝㑹慶聖節至日車駕過宮太<lb/>
<pb n="KR2k0119_WYG_007-7a"/>
上升殿起居訖簪花拜舞進夀酒訖太上回賜夀酒次<lb/>
至太后殿行禮<hi>詳並見第一巻</hi>從太上至後苑梅坡㸔早梅又<lb/>
至浣溪亭㸔小春海棠午初至載忻堂排當官家換素<lb/>
帽兒太后賜官裏女樂二十人上再拜謝恩并教坊都<lb/>
管王喜等進新製㑹慶萬年薄媚曲破對舞並賜銀絹<lb/>
太上以白玉桃盃賜上御酒云學取老爹年紀早早還<lb/>
京上飲酒再拜謝恩三盞後官家換背兒免拜皇后換<lb/>
團冠背兒太子免繫裹再坐本宫御侍六人并升郡夫<lb/>
<pb n="KR2k0119_WYG_007-7b"/>
人就賜誥謝恩并照例支散目子錢太上又賜官裏玉<lb/>
酒器十件纍珠嵌寳器皿一千兩克絲作金龍裝花軟<lb/>
套閤子一副侍宴官吴郡王以下各賜金盤盞疋段并<lb/>
薇露酒香茶等是日官裏大醉申後宣逍遥子入便門<lb/>
升輦還内<lb/>
淳熙五年二月初一日上過徳夀宫起居太上留坐冷<lb/>
泉堂進泛索訖至石橋亭子上㸔古梅太上曰苔梅有<lb/>
二種宜興張公洞者苔蘚甚厚花極香一種出越上苔<lb/>
<pb n="KR2k0119_WYG_007-8a"/>
如緑絲長尺餘今嵗二種同時著花不可不少留一觀<lb/>
上謝曰恭領聖旨上皇因言多日不見史浩命内侍宣<lb/>
召既至起居訖賜坐并召居廣鄭藻初筵教坊奏樂呈<lb/>
伎酒三行太上宣索市食如李婆婆雜菜羮賀四酪靣<lb/>
三臓猪胰胡餅戈家甜食等數種太上笑謂史浩曰此<lb/>
皆京師舊人各厚賜之史起謝又移宴静樂堂盡遣樂<lb/>
工全用内人動樂且用盤架品味百餘種酒行無算又<lb/>
宣索黄玉紫心葵花大盞太上親自宣勸史捧觴為兩<lb/>
<pb n="KR2k0119_WYG_007-8b"/>
宮夀時君臣皆巳霑醉小内侍密語史相公云少酌上<lb/>
聞之曰滿酌不妨當為老先生一醉太上極喜賜史少<lb/>
保玉帶一條氷片腦子一金合紫泥羅二十疋御書四<lb/>
軸史相謝恩退<lb/>
淳熙六年三月十五日車駕過宫恭請太上太后幸聚<lb/>
景園次日皇后先到宫起居入幕次換頭面候車駕至<lb/>
供泛索訖從太上太后至聚景園太上太后至㑹芳殿<lb/>
降輦上及皇后至翠光降輦並入幄次小歇上邀兩殿<lb/>
<pb n="KR2k0119_WYG_007-9a"/>
至瑶津少坐進泛索太上太后並乗步輦官裏乗馬遍<lb/>
逰園中再至瑶津西軒入御筵至第三盞都管使臣劉<lb/>
景長供進新製泛蘭舟曲破吴興祐舞各賜銀絹上親<lb/>
捧玉酒船上夀酒酒滿玉船船中人物皆能舉動如活<lb/>
太上喜見顔色散兩宫内官酒食并承應人目子錢遂<lb/>
至錦壁賞大花三面漫坡牡丹約千餘叢各有牙牌金<lb/>
字上張碧油絹幕又别剪好色様一千朶安頓花架並<lb/>
是水晶玻瓈天晴<hi>一作天青</hi>汝窑金瓶就中間沈香卓兒一<lb/>
<pb n="KR2k0119_WYG_007-9b"/>
隻安頓白玉碾花商尊約髙二尺徑二尺三寸獨插照<lb/>
殿紅十五枝進酒三杯一應隨駕官人内官並賜兩面<lb/>
翠葉滴金牡丹一枝沈香柄金絲御書扇各一把是日<lb/>
知閤張掄進壺中天慢云洞天深處賞嬌紅輕玉髙張<lb/>
雲幙國艷天香相競秀瓊苑風光如昨露洗妖妍風傳<lb/>
馥郁雲雨巫山約春濃如酒五雲臺榭樓閣聖代道洽<lb/>
功成一塵不動四境無鳴柝屢有豐年天助順基業増<lb/>
隆山嶽兩世明君千秋萬嵗永享昇平樂東皇呈瑞更<lb/>
<pb n="KR2k0119_WYG_007-10a"/>
無一片花落太上喜賜金盃盤法錦等物<hi>此詞或謂是康伯可所賦</hi>
<hi>張掄以為已作</hi>又進酒兩盞至清輝少歇至翠光登御舟入裏<lb/>
湖出斷橋又至真珠園太上命買湖中龜魚放生并宣<lb/>
喚在湖買賣等人内侍用小綵旗招引各有支賜時有<lb/>
賣魚羮宋五嫂對御自稱東京人氏隨駕到此太上特<lb/>
宣上船起居念其年老賜金錢十文銀錢一百文絹十<lb/>
疋仍令後苑供應泛索時從駕官丞相趙雄樞宻使王<lb/>
淮參政錢良臣並在顯應觀西齋堂侍班各賜酒食翠<lb/>
<pb n="KR2k0119_WYG_007-10b"/>
花扇子至申時御舟梢泊花光亭至㑹芳少歇時太上<lb/>
已醉官裏親扶上船並乗轎兒還内都人盡出觀曕贊<lb/>
嘆聖孝<lb/>
九月十五日明堂大禮十三日值雨未時奏請宿齋北<lb/>
内送天花蘑菇蜜煎山藥棗兒乳糖巧炊火燒角兒等<lb/>
十四日早車駕詣景靈宫回太廟宿齋雨終日不止午<lb/>
後太上遣提舉至太廟傳語官家連日祀事不易所有<lb/>
十六日詣宫飲福以陰雨泥濘勞頓可免到宫行禮天<lb/>
<pb n="KR2k0119_WYG_007-11a"/>
氣陰寒請官家善進御膳頻添御服聖旨遣閤長回奏<lb/>
上感聖恩至日若登樓肆赦時依舊詣宫行禮若值雨<lb/>
不登門時續當奏聞至晚雨不止宣諭大禮使趙雄來<lb/>
早更不乗輅止用逍遥輦詣文徳殿致齋一應儀仗排<lb/>
立並行放免從駕官並常服以從併遣御藥奏聞北内<lb/>
來日為值雨更不乗輅謹遵聖旨更不過宫行飲福禮<lb/>
太上令傳語官家既不乗輅此間也不出去㸔也大禮<lb/>
使趙雄雖已得旨猶不許放散上聞之曰來早若不晴<lb/>
<pb n="KR2k0119_WYG_007-11b"/>
時有何面目雄聞之曰縱使不晴得罪不過罷相耳堅<lb/>
執不肯放散至黄昏後雨止月明上大喜遣内侍李思<lb/>
恭宣諭大禮使仍舊乗輅再遣御藥奏聞北内以天晴<lb/>
仍舊乗輅候登門肆赦訖詣宫行飲福禮十五晴色甚<lb/>
佳車駕自太廟乗輅還内日映御袍天顔甚喜都民皆<lb/>
贊嘆聖徳至巳時太上直閤子官往齋殿傳語官家且<lb/>
喜晴明可見誠心感格賜御用段疋玉鞭轡七寳篦刀<lb/>
子事件素食果子等仍奏連日勞頓免行飲福禮上就<lb/>
<pb n="KR2k0119_WYG_007-12a"/>
遣知省回奏上感聖恩天氣轉晴皆太上皇帝聖心感<lb/>
格容肆赦訖過宮行禮并謝聖恩十六日登門肆赦畢<lb/>
車駕詣宫小次降輦提舉傳太上聖旨特减八拜仍至<lb/>
夀聖處飲福禮畢略至絳華堂進泛索知閤張掄進臨<lb/>
江仙詞云聞道彤庭森寳仗霜風逐雨驅雲六龍扶輦<lb/>
下青㝠香隨鸞扇逺日映赭袍明簾捲天街人頂戴滿<lb/>
城喜氣氤氲等閒散作八荒春祇知天意好昨夜月華<lb/>
新<lb/>
<pb n="KR2k0119_WYG_007-12b"/>
淳熙七年十二月二十八日南内遣御藥并後苑官管<lb/>
押進奉兩宫守嵗合食則劇金銀錢消夜嵗軸果兒錦<lb/>
厯鍾馗爆仗羔兒法酒春牛花朶等就奏知太上皇帝<lb/>
元日欲先進宮朝賀然後還内引見大金人使太上不<lb/>
許傳語官家至日可先引見人使訖却行到宫<lb/>
淳熙八年元日上坐紫宸殿引見人使訖即率皇后皇<lb/>
太子太子妃至徳夀宫行朝賀禮<hi>詳見第一巻</hi>并進呈畫本<lb/>
人使靣貌姓名及館伴問答是嵗太上聖夀七十有五<lb/>
<pb n="KR2k0119_WYG_007-13a"/>
舊嵗欲再行慶夀禮太上不許至是乃密進黄金酒器<lb/>
二千兩上侍太上於欏木堂香閤内説話宣押棊待詔<lb/>
并小説人孫竒等十四人下棊兩局各賜銀絹供泛索<lb/>
訖官家恭請太上太后來日就南内排當初二日進早<lb/>
膳訖遣皇太子到宫恭請兩殿並只用轎兒禁衛簇擁<lb/>
入内官家親至殿門拱迎親扶太上降輦至損齋進茶<lb/>
次至清燕殿閒㸔書畫玩器約午時初後苑恭進酥酒<lb/>
十色熬煮午正三刻就凌虚排當三盞至萼緑華堂㸔<lb/>
<pb n="KR2k0119_WYG_007-13b"/>
梅上進銀三萬兩㑹子十萬貫太上云此無用錢處不<lb/>
須得上再三奏請止受三分之一未初雪大下正是臈<lb/>
前太上官家甚喜云今年正欠些雪可謂及時太上云<lb/>
雪却甚好但恐長安有貧者上奏云已令有司比去年<lb/>
倍數支散矣太上亦命提舉官於本宫支撥官㑹照朝<lb/>
廷數目發下臨安府支散貧民一次又移至明逺樓張<lb/>
燈進酒節使吴琚進喜雪水龍吟詞云紫皇髙宴簫臺<lb/>
雙成戲擊瓊包碎何人為把銀河水剪甲兵都洗玉様<lb/>
<pb n="KR2k0119_WYG_007-14a"/>
乾坤八荒同色了無塵翳喜氷消太液暖融鳷鵲端門<lb/>
曉班初退聖主憂民深意轉鴻鈞滿天和氣太平有象<lb/>
三宫二聖萬年千嵗雙玉盃深五雲樓迥不妨頻醉細<lb/>
㸔來不是飛花片片是豐年瑞上大喜賜鍍金酒器二<lb/>
百兩細色段疋復古殿香糕兒酒等太后命本宫歌板<lb/>
色歌此曲進酒太上盡醉至更後宣轎兒入便門上親<lb/>
扶太上上輦還宫<lb/>
淳熙九年八月十五日駕過徳夀宫起居太上留坐至<lb/>
<pb n="KR2k0119_WYG_007-14b"/>
樂堂進早膳畢命小内侍進綵竿垂釣上皇曰今日中<lb/>
秋天氣甚清夜間必有好月色可少留㸔月了去上恭<lb/>
領聖旨索車兒同過射㕔射弓觀御馬院使臣打毬進<lb/>
市食㸔水傀儡晚宴香逺堂堂東有萬嵗橋長六丈餘<lb/>
並用吴璘進到玉石甃成四畔雕鏤欄檻瑩徹可愛橋<lb/>
中心作四靣亭用新羅白羅朩盖造極為雅潔大池十<lb/>
餘畆皆是千葉白蓮凡御榻御屏酒器香奩器用並用<lb/>
水晶南岸列女童五十人奏清樂北岸有芙蓉岡一帶<lb/>
<pb n="KR2k0119_WYG_007-15a"/>
並是教坊工近二百人待月初上簫韶齊舉縹緲相應<lb/>
如在霄漢既入座樂少止太上召小劉貴妃獨吹白玉<lb/>
笙霓裳中序上自起執玉盃奉兩殿酒并以纍金嵌寳<lb/>
注椀杯柈等賜貴妃侍宴官開府曽覿恭上壺中天慢<lb/>
一首云素飈颺碧㸔天衢穏送一輪明月翠水瀛壺人<lb/>
不到比似世間秋别玉手瑶笙一時同色小按霓裳疊<lb/>
天津橋上有人偷記新闋當日誰幻銀橋阿瞞兒戲一<lb/>
笑成痴絶肯信羣仙髙宴處移下水晶宫闕雲海塵清<lb/>
<pb n="KR2k0119_WYG_007-15b"/>
山河影滿桂冷吹香雪何勞玉斧金甌千古無缺上皇<lb/>
曰從來月詞不用金甌事可謂新竒賜金束帶紫番羅<lb/>
水晶注椀一副上亦賜寳盞古香至一更五㸃還内是<lb/>
夜隔江西興亦聞天樂之聲<lb/>
淳熙十年八月十八日上詣徳夀宫恭請兩殿往浙江<lb/>
亭觀潮進早膳訖御輦檐兒及内人車馬並出候潮門<lb/>
先命修内司於浙江亭兩旁㧓縛席屋五十間至是並<lb/>
用綵纈幕㡩得旨從駕百官各賜酒食並免侍班從便<lb/>
<pb n="KR2k0119_WYG_007-16a"/>
觀㸔先是澉浦金山都統司水軍五千人抵江下至是<lb/>
又命殿司新刺防江水軍臨安府水軍並行閲試軍船<lb/>
擺布西興龍山兩岸近千隻管軍官於江靣分布五陣<lb/>
乗騎弄旗標槍舞刀如履平地㸃放五色烟炮滿江及<lb/>
烟收炮息則諸船盡藏不見一隻奉聖旨自管軍官以<lb/>
下並行支犒一次自龍山以下貴邸豪民綵幕凡二十<lb/>
餘里車馬駢闐幾無行路西興一帶亦皆㧓縛幕次綵<lb/>
繡照江有如鋪錦市井弄水人如僧兒留住等凡百餘<lb/>
<pb n="KR2k0119_WYG_007-16b"/>
人皆手持十幅綵旗踏浪争雄直至海門迎潮又有踏<lb/>
混木水傀儡水百戲撮弄等各呈伎藝並有支賜太上<lb/>
喜見顔色曰錢塘形勝東南所無上起奏曰江潮亦天<lb/>
下所獨有也太上宣諭侍宴官令各賦酹江月一曲至<lb/>
晚進呈太上以吴琚為第一其詞云玉虹遥掛望青山<lb/>
隠隠一眉如抹忽覺天風吹海立好似春霆初發白馬<lb/>
凌空瓊鰲駕水日夜朝天闕飛龍舞鳳鬱葱環拱吴越<lb/>
此境天下應無東南形勝偉觀真竒絶好是吴兒飛綵<lb/>
<pb n="KR2k0119_WYG_007-17a"/>
幟蹴起一江秋雪黄屋天臨水犀雲擁㸔擊中流楫晚<lb/>
來波静海門飛上明月兩宮並有宣賜至月上還内<lb/>
淳熙十一年六月初一日車駕過宫太上命提舉傳旨<lb/>
盛暑請官家免拜至内殿起居太上令小内侍扶掖免<lb/>
拜謝恩太后處亦免拜太上邀官裏便背兒至冷泉堂<lb/>
進早膳訖太上宣諭云今嵗比常年熱甚上起答云伏<lb/>
中正要如此太上云今日且留在此納凉到晚去或三<lb/>
省有𦂳切文字不妨就幄次進呈上領聖旨遂同至飛<lb/>
<pb n="KR2k0119_WYG_007-17b"/>
來峰㸔放水簾時荷花盛開太上指池心云此種五花<lb/>
同榦近伯圭自湖州進來前此未見也堂前假山修竹<lb/>
古松不見日色並無暑氣後苑小厮兒三十人打息氣<lb/>
唱道情太上云此是張掄所撰鼓子詞後苑進沆瀣漿<lb/>
雪浸白酒上起奏曰此物恐不宜多喫太上曰不妨反<lb/>
覺爽快上曰畢竞傷脾太上首肯因閒説宣和間公公<lb/>
毎遇三伏多在碧玉壺及風泉館萬松莊等處納凉此<lb/>
處凉甚毎次侍宴雖極暑中亦著納襖兒也命小内侍<lb/>
<pb n="KR2k0119_WYG_007-18a"/>
宣張婉容至清心堂撫琴并令棊童下棊及令内侍投<lb/>
壺賭賽利物則劇官家進水晶提壺連索兒可盛白酒<lb/>
二斗白玉雙蓮杯柈碾玉香脱兒一套六箇大金盆一<lb/>
面盛七寳水戲并宣押趙喜等教舞水族又進太皇后<lb/>
白玉香珀扇柄兒四把龍涎香數珠佩帶五十副真珠<lb/>
香囊等物直至酉初還内<lb/>
　<lb/>
　<lb/>
<pb n="KR2k0119_WYG_007-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　武林舊事卷七<lb/>
</p>
<p>
</p>
  </div>
</body>
</text>
</TEI>
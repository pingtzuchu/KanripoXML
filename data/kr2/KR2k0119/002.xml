<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>武林舊事巻二</head> <lb/>
    <p>
<pb n="KR2k0119_WYG_002-1a"/>
欽定四庫全書<lb/>
　武林舊事巻二<lb/>
　　　　　　　　　　　　　宋　周宻　撰<lb/>
　　御教<lb/>
夀皇留意武事在位凡五大閲<hi>乾道二年四年六年淳熙四年十年</hi>或幸<lb/>
白石或幸茅灘或幸龍山一時儀文士馬戈甲旌旗之<lb/>
盛雖各不同今撮其要以著於此<lb/>
先一日諸軍人馬全裝執色於教場東布列軍幕宿營<lb/>
<pb n="KR2k0119_WYG_002-1b"/>
至日殿前馬步諸軍先赴教場下方營并親隨軍排列<lb/>
將壇之後質明三衙管軍官並全裝從駕上自祥曦殿<lb/>
戎服乗馬太子親王宰執近臣並戎服乗馬以從䕶聖<lb/>
馬軍八百騎分執槍旗弓矢軍器前後奏隨軍番部大<lb/>
樂寺<hi>詳見後御教儀衛次第</hi>駕入教場陞幄殿帥執檛躬奏諸司<lb/>
人馬排立齊舉黄旗招諸軍向御殿敲梆子一鼓唱喏<lb/>
一鼓呼萬嵗再一鼓又呼萬嵗疊鼓呼萬萬嵗又一鼓<lb/>
唱喏殿帥奏取聖旨鳴角發嚴上御金裝甲胄登將壇<lb/>
<pb n="KR2k0119_WYG_002-2a"/>
幄殿鳴角戒嚴殿帥奏取聖旨馬步軍整隊成屯以備<lb/>
教戰連三鼓馬軍上馬步軍起旗槍分東西為應敵之<lb/>
勢舉白旗教方陣黄旗變圓陣皂旗變曲陣青旗變直<lb/>
陣緋旗變鋭陣緋心皂旗作長蛇陣緋心白旗作伏虎<lb/>
陣殿帥奏取聖旨兩陣各遣勇將挑戰變八圓陣疊鼓<lb/>
舉旗左馬軍戰右步軍右馬軍戰左步軍再疊鼓交旗<lb/>
擊刺混戰三疊金分陣大勢馬軍四靣大戰三疊金分<lb/>
陣殿帥奏教陣訖取旨人馬排列當頭鳴角簇隊以俟<lb/>
<pb n="KR2k0119_WYG_002-2b"/>
放教諸軍呈大刀車砲煙槍諸色武藝御前傳宣撫諭<lb/>
將士射生官進獻獐鹿上更戎服賜宰臣以下對御酒<lb/>
五行殿帥奏取聖旨謝恩如前唱喏訖駕出教場是日<lb/>
太上皇於都亭驛設簾幄以觀駕至邀上入幄宣喚管<lb/>
軍官賜大金碗酒於簾外都人贊嘆以為盛觀時殿司<lb/>
旗幟以黄馬司以緋步司以白以道路狹促止用從駕<lb/>
軍一萬二千四百人分為二百四十八小隊戈甲耀日<lb/>
旌旗蔽天連亘二十餘里粲如錦繡都人縱觀以為前<lb/>
<pb n="KR2k0119_WYG_002-3a"/>
所未有凡支犒金銀錢帛以鉅萬計悉出内庫户部不<lb/>
與焉<lb/>
　　御教儀衛次第<lb/>
文物儀衛並同四孟駕出今止添入後項<lb/>
　彈壓前隊侍立使臣都轄<lb/>
　執黄龍旗使臣　　　　　執繡龍旂使臣<lb/>
　帶弓箭汗胯豹尾使臣四員<lb/>
　帶汗胯員騎劍使臣十員　彈壓後隊侍立使臣都轄<lb/>
<pb n="KR2k0119_WYG_002-3b"/>
　黄羅戲珠龍旗　　　　　黄繡龍旗二<lb/>
　豹尾使臣四　　　　　　員騎劍使臣十人<lb/>
　供進馬四疋　　　　　　帶甲御馬<lb/>
　御前全裝甲馬　　　　　管押使臣幕士<lb/>
　内中正供馬　　　　　　獸醫押槽<lb/>
　黄繡龍傳宣旗二　　　　小黄傳宣旗十<lb/>
　隨逐巡視官　　　　　　馬院禁衛官<lb/>
　引馬監官二員　　　　　供馬監官二員<lb/>
<pb n="KR2k0119_WYG_002-4a"/>
　聖駕供鞭通管二員　　　掇梢提轄二員<lb/>
　日烏獨脚旗　　　　　　挾駕指揮使四十二人<lb/>
　銷金龍旗二　　　　　　犀皮御座椅<lb/>
　鈐鎚刀子<hi>左</hi>　　　　　　匙筯刀子<hi>右</hi>
　青氊御笠　　　　　　　褐氈御笠<lb/>
　金鳳瓶　　　　　　　　絲鞵箧子<lb/>
　御膳箧子　　　　　　　玉靶于闐刀<lb/>
　馬腦于闐刀　　　　　　水晶于闐刀<lb/>
<pb n="KR2k0119_WYG_002-4b"/>
　金洗𠻳　　　　　　　　皂白御靴<lb/>
　通犀于闐刀　　　　　　角靶于闐刀<lb/>
　酒鼈子<hi>大小</hi>　　　　　　　白虎皮杖榼<lb/>
　白豹皮杖榼　　　　　　梳刷馬盂袋<lb/>
　黒漆套盤　　　　　　　圭朩套盤<lb/>
　銷金弓箭葫蘆　　　　　虎豹皮弓箭袋葫蘆<lb/>
　飲水角　　　　　　　　拍板二<lb/>
　哨笛四　　　　　　　　番鼓二十四人<lb/>
<pb n="KR2k0119_WYG_002-5a"/>
　彈壓樂器使臣　　　　　管押訓練官<lb/>
　杏黃龍旗二　　　　　　觱篥二<lb/>
　札子九　　　　　　　　大鼓十<lb/>
　龍笛四　　　　　　　　從駕官宰臣以下<hi>並如常日</hi>
　臨安府彈壓官屬<lb/>
　　燕射<lb/>
淳熙元年九月孝宗幸玉津園講燕射禮皇太子宰執<lb/>
使相侍從正任皆從輦至殿門外少駐教坊進念致語<lb/>
<pb n="KR2k0119_WYG_002-5b"/>
口號作樂出麗正門由嘉㑹門至玉津園賜宴酒三行<lb/>
上服頭巾窄衣束帶絲鞵臨軒内侍御帶進弓箭㸔箭<lb/>
人喝㸔御箭教坊樂作射垜前排立招箭班應喏皇帝<lb/>
第二箭射中皇太子以下各再拜稱賀進御酒并宣勸<lb/>
訖皇太子以下及臣僚射弓第四箭射中上再射第五<lb/>
箭又中的傳旨不賀舎人先引皇太子當殿賜窄衣金<lb/>
束帶次引射中臣僚受賜如前再進御酒奏樂用雜劇<lb/>
次賜宰臣以下十兩銀碗各一隻上賦七言詩丞相曽<lb/>
<pb n="KR2k0119_WYG_002-6a"/>
懷以下屬和以進上乗逍遥輦出玉津園門教坊進念<lb/>
口號至祥曦殿降輦招箭班者服紫衣幞頭义手立於<lb/>
垜前御箭之來能以幞頭取勢轉導入的亦絶技也<lb/>
　　公主下降<lb/>
南渡以來公主無及嫁者獨理宗朝周漢國公主出降<lb/>
慈明太后姪孫楊鎮禮文頗盛今摭梗槩於此<lb/>
先是擇日遣天使宣召駙馬至東華門引見便殿賜玉<lb/>
帶靴笏鞍馬及紅羅百疋銀器百兩衣著百疋聘財銀<lb/>
<pb n="KR2k0119_WYG_002-6b"/>
一萬兩對御賜筵五盞用教坊樂俟畢謝恩訖乗塗金<lb/>
御仙花鞍轡狨座馬執絲鞭張三簷繖教坊樂部五十<lb/>
人前引還第謂之宣繫　進財物件並照國朝㑹要太<lb/>
常寺闗報有司辦造<lb/>
先一月宣宰執常服繫鞵詣後殿西廊觀看公主房奩<lb/>
　真珠九翬四鳳冠　　　　褕翟衣一副<lb/>
　真珠玉珮一副　　　　　金革帶一條<lb/>
　玉龍冠　　　　　　　　綬玉環<lb/>
<pb n="KR2k0119_WYG_002-7a"/>
　北珠冠花篦環　　　　　七寳冠花篦環<lb/>
　真珠大衣背子　　　　　真珠翠領四時衣服<lb/>
　纍珠嵌寳金器　　　　　塗金器<lb/>
　貼金器　　　　　　　　出從貼金銀裝擔等<lb/>
　錦繡銷金帳幔陳設茵褥地衣步障等物<lb/>
其日駙馬常服玉帶乗馬至和寜門易冕服至東華門<lb/>
用雁幣玉馬等行親迎禮用熙寜故事<lb/>
公主戴九翬四鳳冠服褕翟纁袖升□其前<lb/>
<pb n="KR2k0119_WYG_002-7b"/>
　天文官　　　　　　　　本位從物從人<lb/>
　燭籠二十　　　　　　　本位使臣<lb/>
　插釵童子八人　　　　　方扇四<lb/>
　圓扇四　　　　　　　　引障花十<lb/>
　提燈二十　　　　　　　行障坐障<lb/>
皇后親送乗九龍□子皇太子乗馬圍子左右兩重其<lb/>
後太師判宗正寺榮王榮王夫人及諸命婦至第賜御<lb/>
筵九盞筵畢皇后太子先還公主歸位行同牢禮<hi>用開寳禮</hi>
<pb n="KR2k0119_WYG_002-8a"/>
然後親行盥饋舅姑之禮<hi>開寳通禮</hi>謁見舅姑用名紙一副<lb/>
衣一襲手帕一合糚盝藻豆袋銀器三百兩衣著五百<lb/>
疋餘親各有差三朝公主駙馬並入内謝恩宣賜禮物<lb/>
賜宴禁中外廷奉表稱賀賜宰執親王侍從内職管軍<lb/>
副都指使以上金銀錢幣㑹子有差<hi>依熙寜式</hi>駙馬家親属<lb/>
各等第推恩<lb/>
　　唱名<lb/>
　第一名承事郎　　　　第二名第三名並文林郎<lb/>
<pb n="KR2k0119_WYG_002-8b"/>
　第一甲賜進士及第　　第二甲同進士及第<lb/>
　第三甲四甲賜進士出身<lb/>
　第五甲同進士出身　　武舉第一名秉義郎<lb/>
　特奏第一名同進士出身<lb/>
上御集英殿拆號唱進士名各賜緑襴袍白簡黄襯衫<lb/>
武舉人賜紫羅袍鍍金帶牙笏賜狀元等三人酒食五<lb/>
盞餘人各賜泡飯前三名各進謝恩詩一首皆重戴緑<lb/>
袍絲鞭駿馬快行各持黄勅於前黄旗雜遝多至數十<lb/>
<pb n="KR2k0119_WYG_002-9a"/>
百靣各書詩句於上呵殿如雲皆平日交逰親舊相迓<lb/>
之人或三學使令齋臧輩若執事之人則係帥漕司差<lb/>
到狀元局祇應亦有術人相士輩自衒預定魁選鼓舞<lb/>
於中自東華門至期集所豪家貴邸競列綵幕縱觀其<lb/>
有少年未有室家者亦往往於此擇壻焉期集所例置<lb/>
局於禮部貢院前三人主之於内遴選所長以充職事<lb/>
有糾彈牋表主管題名小錄掌儀典客掌計掌器掌膳<lb/>
掌酒果監門等後旬日朝謝又數日拜黄甲叙同年其<lb/>
<pb n="KR2k0119_WYG_002-9b"/>
儀三名設褥於堂上東西相向四十以上立於東廊四<lb/>
十以下立於西廊皆再拜拜已擇榜中年長者一人狀<lb/>
元拜之復擇少者一人拜狀元又數日赴國子監謁謝<lb/>
先聖先師訖賜聞喜宴於局中侍從以上及館職皆與<lb/>
知舉官押宴遂立題名石刻凡費悉出於官及諸閫饋<lb/>
遺云<lb/>
　　元正<lb/>
朝廷元日冬至行大朝㑹儀則百官冠冕朝服備法駕<lb/>
<pb n="KR2k0119_WYG_002-10a"/>
設黄麾仗三千三百五十人<hi>視東京巳減三之一</hi>用太常雅樂宫<lb/>
架登歌太子上公親王宰執並赴紫宸殿立班進酒上<lb/>
千萬嵗夀上公致詞樞密宣答次諸國使人及諸州入<lb/>
獻朝賀然後奏樂進酒賜宴此禮不能常行毎嵗禁中<lb/>
止是以三茅鐘鳴駕興上服幞頭玉帶靴袍先詣福寜<lb/>
殿龍墀及聖堂炷香<hi>用蠟沈腦子</hi>次至天章閣祖宗神御殿<lb/>
行酌獻禮次詣東朝奉賀復回福寜殿受皇后太子皇<lb/>
子公主貴妃至郡夫人内官大内以下賀賀畢駕始過<lb/>
<pb n="KR2k0119_WYG_002-10b"/>
大慶殿御史臺閤門分引文武百僚追班稱賀大起居<lb/>
十六拜致詞上夀樞宻宣答禮畢放仗是日後苑排辦<lb/>
御筵於清熙殿用插食盤架午後修内司排辦晚筵於<lb/>
慶瑞殿用烟火進市食賞燈並如元夕<lb/>
　　立春<lb/>
前一日臨安府進大春牛設之福寜殿庭及駕臨幸内<lb/>
官皆用五色絲綵杖鞭牛御藥院例取牛睛以充眼藥<lb/>
餘属直閤婆<hi>號管人都行首</hi>掌管預造小春牛數十飾綵旛雪<lb/>
<pb n="KR2k0119_WYG_002-11a"/>
栁分送殿閣巨璫各隨以金銀錢彩段為酬是日賜百<lb/>
官春旛勝宰執親王以金餘以金裹銀及羅帛為之係<lb/>
文思院造進各垂於幞頭之左入謝後苑辦造春盤供<lb/>
進及分賜貴邸宰臣巨璫翠縷紅絲金雞玉燕備極精<lb/>
巧毎盤直萬錢學士院撰進春帖子帝后貴妃夫人諸<lb/>
閤各有定式絳羅金縷華粲可觀臨安府亦鞭春開宴<lb/>
而邸第饋遺則多效内廷焉<lb/>
　　元夕<lb/>
<pb n="KR2k0119_WYG_002-11b"/>
禁中自去嵗九月賞菊燈之後迤邐試燈謂之預賞一<lb/>
入新正燈火日盛皆修内司諸璫分主之競出新意年<lb/>
異而嵗不同往往於復古膺福清熙明華等殿張掛及<lb/>
宣徳門梅堂三間臺等處臨時取旨起立鰲山燈之品<lb/>
極多<hi>見後燈品</hi>毎以蘇燈為最圈片大者徑三四尺皆五色<lb/>
琉璃所成山水人物花竹翎毛種種竒妙儼然著色便<lb/>
面也其後福州所進則純用白玉晃耀奪目如清氷玉<lb/>
壺爽徹心目近嵗新安所進益竒雖圈骨悉皆琉璃所<lb/>
<pb n="KR2k0119_WYG_002-12a"/>
為號無骨燈禁中嘗令作琉璃燈山其髙五丈人物皆<lb/>
用機闗活動結大綵樓貯之又於殿堂梁棟窻户間為<lb/>
涌壁作諸色故事龍鳳噀水蜿蜒如生遂為諸燈之冠<lb/>
前後設玉柵簾寳光花影不可正視仙韶内人迭奏新<lb/>
曲聲聞人間殿上鋪連五色琉璃閤皆毬文戲龍百花<lb/>
小窻間垂小水晶簾流蘇寳帶交映璀璨中設御座恍<lb/>
然如在廣寒清虚府中也至二鼓上乗小輦幸宣徳門<lb/>
觀鰲山擎輦者皆倒行以便觀燈金爐腦麝如祥雲五<lb/>
<pb n="KR2k0119_WYG_002-12b"/>
色熒煌炫轉照耀天地山燈凡數千百種極其新巧恠<lb/>
恠竒竒無所不有中以五色玉柵簇成皇帝萬嵗四大<lb/>
字其上伶官奏樂稱念口號致語其下為大露臺百藝<lb/>
羣工競呈竒技内人及小黄門百餘皆巾裹翠蛾傚街<lb/>
坊清樂傀儡繚繞於燈月之下既而取旨宣喚市井舞<lb/>
隊及市食盤架先是京尹預擇華潔及善歌呌者謹伺<lb/>
於外至是歌呼競入既經進御妃嬪内人而下亦争買<lb/>
之皆數倍得直金珠磊落有一夕而至富者宫漏既深<lb/>
<pb n="KR2k0119_WYG_002-13a"/>
始宣放烟火百餘架於是樂聲四起燭影縱横而駕始<lb/>
還矣大率倣宣和盛際愈加精妙時無登樓賜宴之事<lb/>
人間不能詳知耳<lb/>
都城自舊嵗冬孟駕回則已有乗肩小女鼓吹舞綰者<lb/>
數十隊以供貴邸豪家幕次之翫而天街茶肆漸已羅<lb/>
列燈毬等求售謂之燈市自此以後毎夕皆然三橋等<lb/>
處客邸最盛舞者往来最多毎夕樓燈初上則簫鼓巳<lb/>
紛然自獻於下酒邊一笑所費殊不多往往至四鼓乃<lb/>
<pb n="KR2k0119_WYG_002-13b"/>
還自此日盛一日姜白石有詩云燈巳闌珊月色寒舞<lb/>
兒往往夜深還只應不盡婆娑意更向街心弄影㸔又<lb/>
云南陌東城盡舞兒畫金刺繡滿羅衣也知愛惜春逰<lb/>
夜舞落銀蟾不肯歸吴夢牕玉樓春云茸茸貍帽遮梅<lb/>
額金蟬羅剪胡衫窄乗肩争㸔小腰身倦態强隨閒鼓<lb/>
笛問稱家在城東陌欲買千金應不惜歸来困頓殢春<lb/>
眠猶夢婆娑斜趂拍深得其意態也至節後漸有大隊<lb/>
如四國朝傀儡杵歌之類日趨於盛其多至數十百隊<lb/>
<pb n="KR2k0119_WYG_002-14a"/>
天府毎日差官㸃視各給錢酒油燭多寡有差且使之<lb/>
南至昇陽宫支酒燭北至春風樓支錢終日天街鼓吹<lb/>
不絶都城士女羅綺如雲盖無夕不然也至五夜則京<lb/>
尹乗小提轎諸舞隊次第簇擁前後連亘十餘里錦繡<lb/>
填委簫鼓振作耳目不暇給吏魁以大囊貯楮劵凡遇<lb/>
小經紀人必犒數十謂之買市至有黠者以小盤貯梨<lb/>
藕數片騰身迭出於稠人之中支請官錢數次者亦不<lb/>
禁也李篔房詩云斜陽盡處蕩輕烟輦路東風入管絃<lb/>
<pb n="KR2k0119_WYG_002-14b"/>
五夜好香隨步暖一年明月打頭圓香塵掠粉翻羅帶<lb/>
宻炬籠綃鬭玉鈿人影漸稀花露冷踏歌聲度曉雲邊<lb/>
京尹幕次例占市西坊繁閙之地蕡燭籸盆照耀如晝<lb/>
其前列荷校囚數人大書犯由云某人為不合搶撲釵<lb/>
環挨搪婦女繼而行遣謂之裝燈其實皆三獄罪囚姑<lb/>
借此以警奸民又分委府僚巡警風燭及命都轄房使<lb/>
臣等分任地方以緝姦盗三獄亦張燈建净獄道場多<lb/>
裝獄户故事及陳列獄具邸第好事者如清河張府蔣<lb/>
<pb n="KR2k0119_WYG_002-15a"/>
御藥家間設雅戲烟火花邊水際燈燭粲然逰人士女<lb/>
縱觀則迎門酌酒而去又有幽坊静巷好事之家多設<lb/>
五色琉璃泡燈更自雅潔靚粧笑語望之如神仙白石<lb/>
詩云沙河雲合無行處惆悵來逰路已迷却入静坊燈<lb/>
火空門門相似列蛾眉又云遊人歸後天街静坊陌人<lb/>
家未閉門簾裏垂燈照樽爼坐中嬉笑覺春温或戲於<lb/>
小樓以人為大影戲兒童歡呼終夕不絶此類不可遽<lb/>
數也西湖諸寺惟三竺張燈最盛往往有宮禁所賜貴<lb/>
<pb n="KR2k0119_WYG_002-15b"/>
璫所遺者都人好竒亦往觀焉白石詩云珠絡琉璃到<lb/>
地垂鳳頭銜帶玉交枝君王不賞無人進天竺堂深夜<lb/>
雨時元夕節物婦人皆帶珠翠閙蛾玉梅雪栁菩提葉<lb/>
燈毬銷金合蟬貂袖項帕而衣多尚白盖月下所宜也<lb/>
㳺手浮浪輩則以白紙為大蟬謂之夜蛾又以棗肉炭<lb/>
屑為丸繫以鐵絲然之名火楊梅節食所尚則乳糖團<lb/>
子鎚□科斗粉豉湯水晶膾韭餅及南北珍果并皂兒<lb/>
糕宜利少澄沙糰子滴酥鮑螺酪麫玉消膏琥珀餳輕<lb/>
<pb n="KR2k0119_WYG_002-16a"/>
錫生熟灌藕諸色龍纒蜜煎蜜裹糖瓜蔞煎七寳薑豉<lb/>
十般糖之類皆用鏤鍮裝花盤架車兒簇插飛蛾紅燈<lb/>
綵盝歌呌喧闐幕次往往使之吟呌倍酬其直白石亦<lb/>
有詩云貴客鈎簾㸔御街市中珍品一時來簾前花架<lb/>
無行路不得金錢不肯回競以金盤鈿合簇飣餽遺謂<lb/>
之市食合兒翠簾綃幕絳燭紗籠遍呈舞隊宻擁歌姬<lb/>
脆管清吭新聲交奏戲具紛嬰鬻歌售藝者紛然而集<lb/>
至夜闌則有持小燈照路拾遺者謂之掃街遺鈿墮珥<lb/>
<pb n="KR2k0119_WYG_002-16b"/>
往往得之亦東都遺風也<lb/>
　　舞隊<lb/>
　大小全棚傀儡<lb/>
　　查查鬼<hi>查大</hi>　李大口<hi>一字/口</hi>賀豐年　　長瓠斂<hi>長頭</hi>
　　兔吉<hi>兔毛大伯</hi>　吃遂　　　大憨兒　　麤姐<lb/>
　　麻婆子　　快活三郎　黄金杏　　瞎判官<lb/>
　　快活三娘　沈承務　　一臉膜　　猫兒相公<lb/>
　　洞公觜　　細姐　　　河東子　　黒遂<lb/>
<pb n="KR2k0119_WYG_002-17a"/>
　　王缺兒　　交椅　　　夾捧　　　村田樂<lb/>
　　男女竹馬　男女杵歌　大小斫刀鮑老<lb/>
　　交衮鮑老　子弟清音　女童清音　諸國獻寳<lb/>
　　六國朝　　四國朝　　穿心國入貢<lb/>
　　孫武子教女兵　　　　遏雲社　　緋緑社<lb/>
　　胡女　　　鳳阮嵇琴　撲蝴蝶　　回陽丹<lb/>
　　火藥　　　瓦盆歌　　焦鎚架兒　喬三教<lb/>
　　喬迎酒　　喬親事　　喬樂神<hi>馬明王</hi>喬捉蛇<lb/>
<pb n="KR2k0119_WYG_002-17b"/>
　　喬學堂　　喬宅眷　　喬像生　　喬師娘<lb/>
　　獨自喬　　地仙　　　旱划船　　教象<lb/>
　　裝態　　　屛風　　　鼓板　　　踏蹺<lb/>
　　撲旗　　　抱鑼裝鬼　獅豹蠻牌　十齋郎<lb/>
　　耍和尚　　劉衮　　　散錢行　　貨郎<lb/>
　　打嬌惜<lb/>
其品甚夥不可悉數首飾衣裝相矜侈靡珠翠錦綺眩<lb/>
耀華麗如傀儡杵歌竹馬之類多至十餘隊十二十三<lb/>
<pb n="KR2k0119_WYG_002-18a"/>
兩日國忌禁樂則有裝宅眷籠燈前引珠翠盛飾少年<lb/>
尾其後訶殿而來卒然遇之不辨真偽及為喬經紀人<lb/>
如賣蜂糖餅小八塊風子賣字本䖍婆賣旗兒之類以<lb/>
資一笑者尤多也<lb/>
　　燈品<lb/>
燈品至多蘇福為冠新安晚出精妙絶倫所謂無骨燈<lb/>
者其法用絹囊貯粟為胎因之燒綴及成去粟則混然<lb/>
玻璃毬也景物竒巧前無其比又為大屏灌水轉機百<lb/>
<pb n="KR2k0119_WYG_002-18b"/>
物活動趙忠恵守吴日嘗命製春雨堂五大間左為汴<lb/>
京御樓右為武林燈市歌舞雜藝纎悉曲盡凡用千工<lb/>
外此有魫燈則移鏤犀珀玳瑁以飾之珠子燈則以五<lb/>
色珠為網下垂流蘇或為龍船鳳輦樓臺故事羊皮燈<lb/>
則簇縷精巧五色粧染如影戲之法羅帛燈之類尤多<lb/>
或為百花或細眼間以紅白號萬眼羅者此種最竒外<lb/>
此有五色蠟紙菩提葉若沙戲影燈馬騎人物旋轉如<lb/>
飛又有深閨巧娃剪紙而成尤為精妙又有絹燈剪冩<lb/>
<pb n="KR2k0119_WYG_002-19a"/>
詩詞時寓譏誚及畫人物藏頭隠語及舊京諢語戲弄<lb/>
行人有貴邸嘗出新意以細竹絲為之加以彩飾疎明<lb/>
可愛穆陵喜之令製百盞期限既迫勢難卒成而内苑<lb/>
諸璫恥於不自巳出思所以勝之遂以黄草布剪縷加<lb/>
之㸃染與竹無異凡兩日百盞已進御矣<lb/>
　　挑菜<lb/>
二月一日謂之中和節唐人最重今惟作假及進單羅<lb/>
御服百官服單羅公裳而巳二日宮中排辦挑菜御宴<lb/>
<pb n="KR2k0119_WYG_002-19b"/>
先是内苑預備朱緑花斛下以羅帛作小巻書品目於<lb/>
上繫以紅絲上植生菜薺花諸品俟宴酬樂作自中殿<lb/>
以次各以金篦挑之后妃皇子貴主媫妤及都知等皆<lb/>
有賞無罰以次毎斛十號五紅字為賞五黑字為罰上<lb/>
賞則成號真珠玉杯金器北珠篦環珠翠領抹次亦鋌<lb/>
銀酒器冠錠翠色段帛龍涎御扇筆墨官窰定器之類<lb/>
罰則舞唱吟詩念佛飲冷水吃生薑之類用此以資戲<lb/>
笑王宫貴邸亦多傚之<lb/>
<pb n="KR2k0119_WYG_002-20a"/>
　　進茶<lb/>
仲春上旬福建漕司進第一綱茶名北苑試新皆方寸<lb/>
小弮進御止百弮䕶以黄羅軟盝藉以青篛裹以黄羅<lb/>
夾複臣封朱印外用朱漆小匣鍍金鎖又以細竹絲織<lb/>
笈貯之凡數重此乃雀舌水芽所造一弮之直四十萬<lb/>
僅可供數甌之啜耳或以一二賜外邸則以生線分解<lb/>
轉遺好事以為竒玩茶之初進御也翰林司例有品嘗<lb/>
之費皆漕司邸吏賂之間不滿欲則入鹽少許茗花為<lb/>
<pb n="KR2k0119_WYG_002-20b"/>
之散漫而味亦漓矣禁中大慶㑹則用大鍍金<graphic n="KR1812" url="https://raw.githubusercontent.com/kanripo/KR-Gaiji/master/images/KR1812.png" mimeType="image/png"/>以五<lb/>
色韵果簇飣龍鳳謂之繡茶不過悦目亦有專工者外<lb/>
人罕知因附見於此<lb/>
　　賞花<lb/>
禁中賞花非一先期後苑及修内司分任排辦凡諸苑<lb/>
亭榭花木粧㸃一新錦簾綃幕飛梭綉毬以至裀褥設<lb/>
放器玩盆窠珍禽異物各務竒麗又命小璫内司列肆<lb/>
關撲珠翠冠朶篦環繡段畫領花扇官窰定器孩兒戲<lb/>
<pb n="KR2k0119_WYG_002-21a"/>
具閙竿龍船等物及有賣買果木酒食餅餌蔬茹之類<lb/>
莫不備具悉傚西湖景物起自梅堂賞梅芳春堂賞杏<lb/>
花桃源觀桃粲錦堂金林檎照粧亭海棠蘭亭修禊至<lb/>
於鍾美堂賞大花為極盛堂三面皆花石為臺三層各<lb/>
植名品標以象牌覆以碧幕臺後分植玉綉毬數百株<lb/>
儼如鏤玉屏堂内左右各列三層雕花彩檻䕶以彩色<lb/>
牡丹畫衣間列碾玉水晶金壺及大食玻璃官窰等瓶<lb/>
各簪竒品如姚魏御衣黄照殿紅之類幾千朶别以銀<lb/>
<pb n="KR2k0119_WYG_002-21b"/>
箔間貼大斛分種數千百窠分列四面至於梁棟窻户<lb/>
間亦以湘筒貯花鱗次簇插何啻萬朶堂中設牡丹紅<lb/>
錦地茵自中殿妃嬪以至内官各賜翠葉牡丹分枝鋪<lb/>
翠牡丹御書畫扇龍涎金合之類有差下至伶官樂部<lb/>
應奉等人亦霑恩賜謂之隨花賞或天顔悦懌謝恩賜<lb/>
予多至數次至春暮則稽古堂㑹瀛堂賞瓊花静侶亭<lb/>
紫笑净香亭采蘭挑笱則春事已在緑陰芳草間矣大<lb/>
内宴賞初坐再坐插食盤架者謂之排當否則但謂之<lb/>
<pb n="KR2k0119_WYG_002-22a"/>
進酒<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0119_WYG_002-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　武林舊事卷二<lb/>
</p>
<p>
</p>
  </div>
</body>
</text>
</TEI>
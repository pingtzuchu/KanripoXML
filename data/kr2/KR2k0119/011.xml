<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2k0119_WYG_011-1a"/>
跋<lb/>
武林舊事乃弁陽老人草窓周密公謹所集也刋本止<lb/>
第六巻山中仇先生所藏本終十巻後歸西河莫氏家<lb/>
余就假於莫氏因手抄成全書以識嵗月藏於家塾至<lb/>
元後戊寅正月忻徳用和父<lb/>
此二册余假於太子太保遂安伯陳公家同年友文部<lb/>
副郎黄君廷用録之以歸余云𢎞治乙卯夏四月望祝<lb/>
□<lb/>
<pb n="KR2k0119_WYG_011-1b"/>
武林舊事十巻元周宻公謹撰此虞山毛氏舊本余得<lb/>
而插諸架郎瑛七修類稿云公謹居齊之東作齊東野<lb/>
語居杭癸辛街作癸辛雜識泗水出山東號泗水潛夫<lb/>
居華不注號弁陽老人苐此編皆叙行都事似不應題<lb/>
泗水今此本作泗水當别有義意郎瑛又云舊事十二<lb/>
巻杭刻其六全者在吴人袁飛卿家海鹽姚士粦續刻<lb/>
五巻其第一棊待詔諸篇此本無之當為録補尚缺一<lb/>
巻爾康熙戊戌春王十有九日繡谷亭主<lb/>
<pb n="KR2k0119_WYG_011-2a"/>
　修門地名也文山指南録序亦有皋亭山距修門三<lb/>
　十里今杭郡志不聞有是名即巻中白石茅灘諸名<lb/>
　亦湮沒難考矣<lb/>
吾友鄭芷畦湖録云四水者湖城以苕水餘不水前溪<lb/>
水北流水合而入於郡城之霅溪故有四水之名舊人<lb/>
詩四水交流霅霅聲是也據此則四水乃湖之地名公<lb/>
謹生於湖中年雖遷杭晚仍歸老弁山又號弁陽老人<lb/>
則四水潛夫之號亦猶是耳古本作四水洵乎不繆然<lb/>
<pb n="KR2k0119_WYG_011-2b"/>
余疑此義十年方得其説實為快心已亥中秋日焯書<lb/>
</p>
<p>
</p>
  </div>
</body>
</text>
</TEI>
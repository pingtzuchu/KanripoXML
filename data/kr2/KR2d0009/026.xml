<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2d0009_WYG_026-1a"/>
欽定四庫全書<lb/>
欽定重訂契丹國志卷二十三<lb/>
　　族姓原始<lb/>
契丹部族本無姓氏惟各以所居地名呼之婚嫁不拘<lb/>
至太祖變家為國之後始以王族號為横帳仍以所居<lb/>
之地名曰錫里著姓錫里上京東二百里地名也復賜<lb/>
后族姓曰蕭氏皇族惟與后族通婚更不限以尊卑其<lb/>
皇族后族二部落之家若不奉帝命皆不得與諸部族<lb/>
<pb n="KR2d0009_WYG_026-1b"/>
之人通婚或諸部族彼此相婚嫁不拘此限漢人等亦<lb/>
同故遼制惟耶律蕭氏二姓也<lb/>
　　國土風俗<lb/>
契丹舊地在庫莫奚東唐所謂黒水靺鞨者今其地也<lb/>
有七十二部落不相統制父母殁以其屍置於山樹上<lb/>
經三年後乃收其骨而焚之因酌酒而祝曰冬月時向<lb/>
陽食夏月時向隂食我若射獵時使我多得猪鹿其風<lb/>
俗與奚靺鞨頗同太祖稍并服諸小國而多用漢人漢<lb/>
<pb n="KR2d0009_WYG_026-2a"/>
人教之以𨽻書之半增損之作文字以代刻木之約又<lb/>
制婚嫁置官號初契丹在漢時為匈奴所破保鮮卑山<lb/>
魏青龍中部長為王雄所殺衆遂微逃潢水之南黄龍<lb/>
之北至元魏自號曰契丹在唐開元天寳間屢遣使朝<lb/>
獻故事以范陽節度使為押奚契丹使至唐末契丹始<lb/>
盛<lb/>
　　併合部落<lb/>
國初有八部族之大者曰達呼爾氏後分為八部部之<lb/>
<pb n="KR2d0009_WYG_026-2b"/>
長號大人而常推一人為王建旗鼓以統八部每三年<lb/>
則以次相代或其部有災疾而畜牧衰則八部聚議以<lb/>
旗鼓立其次而代之被代者以為元約如此不敢爭及<lb/>
太祖乃曰中國之主無代立者由是太師益以威制諸<lb/>
國不肯代既立九年諸部共責誚之太祖不得已傳其<lb/>
旗鼓而謂諸部曰我立九年所得漢人多矣吾欲别自<lb/>
為一部以治漢城可乎諸部將許之漢城在炭山東南<lb/>
灤河上有鹽鐵之利乃役魏滑鹽縣也其地可植五榖<lb/>
<pb n="KR2d0009_WYG_026-3a"/>
太祖率漢人耕種為治城郭起㕓市如幽州制漢人安<lb/>
之不復思歸太祖知衆可用用舒嚕后䇿使人告諸部<lb/>
大人曰我有鹽池諸部所食然諸部知食鹽之利而不<lb/>
知鹽有主人可乎當來犒我諸部以為然共以牛酒㑹<lb/>
鹽池太祖伏兵其旁酒酣伏發盡殺諸部大人復併為<lb/>
一國東北諸夷皆畏服之<hi>按此條全採五代史其言契丹八部大人相代為王疑出</hi>
<hi>傳聞之誤已於太祖紀中辨正</hi>
　　兵馬制度<lb/>
<pb n="KR2d0009_WYG_026-3b"/>
太宗投下兵謂之大帳有皮室兵約三萬餘騎皆精甲<lb/>
也為之爪牙太后舒嚕氏投下謂之舒新有衆二萬<hi>按史</hi>
<hi>志皮室軍三十萬騎舒新軍二十萬騎</hi>先是太祖時牙將兵已老矣每南<lb/>
伐時量分借得三五千騎皇后常留數百兵為部族根<lb/>
本其諸大首領太子偉王永康南北王裕悦滿達烏雅<lb/>
等大者千餘騎次者數百人皆私甲也别族則有奚霫<lb/>
勝兵亦千餘人少馬多又有渤海首領大錫里髙謨翰<lb/>
兵步騎萬餘人並為契丹之飾復有近界韃靼伊竒哩<lb/>
<pb n="KR2d0009_WYG_026-4a"/>
室韋女真党項亦被脅屬每部不過千餘騎其諸部落<lb/>
吐渾沙陁洎幽州州管内鴈門以北十餘軍州部落漢<lb/>
兵共三萬餘衆此是石晉割賂之地番漢諸族其數可<lb/>
見矣每南伐其衆不啻十萬統兵入敵界之時歩騎車<lb/>
帳不從阡陌東西一槩而行大帳前及東西面差大首<lb/>
領三人各率萬騎支散游奕百十里外交相覘邏謂之<lb/>
攔子馬帝吹角為號衆即頓舍環遶廬帳以近及逺折<lb/>
木梢屈之為弓子鋪不設槍營壍柵之備每軍行聴鼓<lb/>
<pb n="KR2d0009_WYG_026-4b"/>
三伐不問昏晝一布便行未逢大敵不乘戰馬俟近敵<lb/>
師即競乘之所以新羈戰馬蹄有餘力其用軍之術成<lb/>
列而不戰俟退而乘之多伏兵㫁糧道冒夜舉火上風<lb/>
曳柴饋餉自齎散而復聚寒而益堅此其所長也<lb/>
　　建官制度<lb/>
賤他姓貴耶律蕭氏二姓其官有契丹樞密院及行宫<lb/>
都總管司謂之北面以其在牙帳之北以主畨事又有<lb/>
漢人樞密院中書省行宫都總管司謂之南面以其在<lb/>
<pb n="KR2d0009_WYG_026-5a"/>
牙帳之南以主漢事其特哩衮宗正寺也伊勒希巴掌<lb/>
刑獄也<hi>按原書誤以伊勒希巴為知政事今依遼史改正</hi>林牙翰林學士也額<lb/>
爾竒木刺史也内外官多倣中國者其下佐吏則有敞<lb/>
史穆昆徳斯弩庫特納克塔納分領兵馬則有統軍侍<lb/>
衛控鶴司南王北王奚王府五帳佛寧蘇赫東西都省<lb/>
太師兵又有國舅鈐轄約尼詳衮諸司南北皮室二十<lb/>
部族節度丕勒里九克漢人渤海女真五節度五冶太<lb/>
師一百六百九百家奚凡民年十五已上五十已下皆<lb/>
<pb n="KR2d0009_WYG_026-5b"/>
籍為兵將舉兵必殺灰牛白馬祠天地日及木葉山神<lb/>
鑄金魚符調發兵馬其捉馬及傳命有銀牌二百軍所<lb/>
舍有逺探攔子馬以夜聴人馬之聲每一帝立聚所取人<lb/>
户馬牛金帛及其所獻生口或犯罪沒入者别為行宫<lb/>
領之建州縣置官屬既崩則設大穹廬鑄金為像朔望<lb/>
節辰忌日輒致祭築臺髙丈餘以盆焚酒食謂之焼飯<lb/>
　　宮室制度<lb/>
十三宮各有民戸出兵馬太祖曰宏義宮應天皇后曰<lb/>
<pb n="KR2d0009_WYG_026-6a"/>
長寧宫太宗曰永興宫世宗曰積慶宫穆宗曰延昌宫<lb/>
景宗曰彰愍宫承天太后曰崇徳宫聖宗曰興聖宫興<lb/>
宗曰延慶宫道宗曰太和宫天祚曰永昌宫孝文皇太<lb/>
弟曰敦睦宫丞相耶律隆運曰文忠王府<hi>按原書僅言十宫無延慶</hi>
<hi>太和永昌三宫又誤以延昌宫屬應天皇后以長寧宫屬東丹王彰愍作彰敏盖本之宋三朝國史傳故不及</hi>
<hi>興宗以下且傳聞致誤今據遼史補正</hi>又有四樓凡受册柴升其上大㑹<lb/>
羣臣已乃燔柴告天而漢人不得預有諢子部百人夜以<lb/>
五十人番直四鼔則歌於帳前號曰聒帳每謁拜木葉山<lb/>
<pb n="KR2d0009_WYG_026-6b"/>
即射栁枝唱番歌前導彈胡瑟和之已事而罷<lb/>
　　衣服制度<lb/>
太后與蕃官皆國服帝與漢官即漢服蕃官戴氊冠上<lb/>
以金花為飾或以翠珠玉翠毛葢漢魏時遼人歩摇冠<lb/>
之遺象也額後垂金花織成夾帶中貯髪一總服紫窄<lb/>
袍加義襕繫䩞鞢帶以黄紅色絛裹革為之用金玉水<lb/>
晶碧石綴飾又有紗冠制如烏紗帽無簷不擫雙耳額<lb/>
前綴金花上結紫帶帶末綴珠或紫皂幅巾紫窄袍束<lb/>
<pb n="KR2d0009_WYG_026-7a"/>
帶丈夫或緑巾緑花窄袍中單多紅緑色貴者被貂裘<lb/>
貂以紫黒色為貴青色為次又有銀䑕尤潔白賤者被<lb/>
貉毛羊䑕沙狐裘弓以皮為弦箭削樺為榦韀勒輕快<lb/>
便於馳走以貂䑕或鵝項鴨頭為扞腰宋真宗景徳中<lb/>
太常博士王曙户部員外郎李維來賀帝生辰還言帝<lb/>
見漢使則服衣冠事已即幅巾雜蕃騎出射獵矣<lb/>
　　漁獵時候<lb/>
每嵗正月上旬出行射獵凡六十日然後至達嚕河鑿<lb/>
<pb n="KR2d0009_WYG_026-7b"/>
冰釣魚冰泮即縱鷹鶻以捕鵝雁夏居炭山或上陘避<lb/>
暑七月上旬復入山射鹿夜半令獵人吹角效鹿鳴既<lb/>
集而射之宋真宗時晁迥來賀生辰還言始至長泊泊<lb/>
多野鵝鴨帝射獵領帳下騎擊扁鼓遶泊驚鵝鴨飛起<lb/>
乃縱海東青擊之或親射焉帝佩金玊錐號殺鵝殺鴨<lb/>
錐每起初獲即拔毛插之以鼓為節遂縱飲最以此為<lb/>
樂又好以銅及石為槌以擊兔每秋則衣褐裘呼鹿射<lb/>
之夏月以布易氊帳籍草圍棊雙陸或深澗張鷹<lb/>
<pb n="KR2d0009_WYG_026-8a"/>
　　試士科制<lb/>
太祖龍興朔漠之區倥傯干戈未有科目數世後承平<lb/>
日久始有開闢制限以三嵗有鄉府省三試之設鄉中<lb/>
曰鄉薦府中曰府解省中曰及第時有秀才未願起者<lb/>
州縣必根刷遣之程文分兩科曰詩賦曰經義魁各分<lb/>
焉三嵗一試進士貢院以寸二紙書及第者姓名給之<lb/>
號喜帖明日舉案而出樂作及門擊鼓十二面以法雷<lb/>
震殿試臨期取旨又第一人特加一官授奉直大夫翰<lb/>
<pb n="KR2d0009_WYG_026-8b"/>
林應奉文字第二人第三人授從事郎餘並授修職郎<lb/>
聖宗時止以詞賦法律取士詞賦為正科法律為雜科<lb/>
若夫任子之令不論文武並奏䕃亦有員數<lb/>
　<lb/>
　<lb/>
　<lb/>
　<lb/>
欽定重訂契丹國志卷二十三<lb/>
</p>
<p>
</p>
  </div>
</body>
</text>
</TEI>
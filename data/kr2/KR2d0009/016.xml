<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2d0009_WYG_016-1a"/>
欽定四庫全書<lb/>
欽定重訂契丹國志卷十三<lb/>
　　后妃傳<lb/>
　　　太祖淳欽皇后舒嚕氏<hi>按原書后妃傳標題俱作某帝某皇后於史例</hi>
　　　<hi>不合今並改正</hi>
太祖皇帝后舒嚕氏本國契丹人也勇決多權變太祖<lb/>
行兵御衆后常預其謀太祖嘗度磧擊党項留后守其<lb/>
帳黄頭臭洎二室韋乘虚合兵掠之后知之勒兵以待<lb/>
<pb n="KR2d0009_WYG_016-1b"/>
其至奮擊大破之由是名震諸夷時晉王李存勗<hi>按原書但</hi>
<hi>云晉王不著其名考通鑑係唐莊宗今増</hi>方經營河北欲結契丹為援嘗以<lb/>
叔父事太祖以叔母事后劉守光末年衰困遣參軍韓<lb/>
延徽求援太祖怒其不拜留之使牧馬於野后言於太<lb/>
祖曰延徽能守節不屈此今之賢者奈何辱以牧圉宜<lb/>
禮用之太祖召延徽與語悦之用為謀主後為名相吳<lb/>
王遣使遺太祖以猛火油曰攻城以油然火焚樓櫓敵<lb/>
以水沃之火愈熾太祖大喜即選騎二萬欲攻幽州后<lb/>
<pb n="KR2d0009_WYG_016-2a"/>
哂之曰豈有試油而攻一國乎因指帳前樹謂太祖曰<lb/>
此樹無皮可以生乎太祖曰不可后曰幽州城亦猶是<lb/>
耳吾但以三千騎伏其傍掠其四野使城中無食不過<lb/>
數年城自困矣何必如此躁動輕舉萬一不勝為中國<lb/>
笑吾部落亦解體矣太祖乃止其平渤海后預有謀太<lb/>
祖之崩也后任智用權立中子徳光是為太宗后稱太<lb/>
后左右有桀黠者后輒謂曰為我達語於先帝至墓所<lb/>
即殺之前後所殺以百數最後平州人趙思温當往思<lb/>
<pb n="KR2d0009_WYG_016-2b"/>
温不行太后曰汝事先帝親近何為不行對曰親近莫<lb/>
如后后行臣則繼之太后曰吾非不欲從先帝於地下<lb/>
顧諸子幼弱國家無主不得往耳乃斷一腕置墓中思<lb/>
温亦得免朝野號為斷腕太后後上京置義節寺立斷<lb/>
腕樓且為樹碑<hi>案原書叙㫁腕事前後複見殊不明晰今改正</hi>太宗與晉主重<lb/>
貴搆怨用兵連年中國疲弊契丹人畜亦多死國人厭<lb/>
苦之太后曰漢兒何得一餉眠自古道但聞漢和蕃不<lb/>
聞蕃和漢漢兒果能回意我亦何惜與和<hi>案原書自用兵連年以下</hi>
<pb n="KR2d0009_WYG_016-3a"/>
<hi>所叙與太宗紀複見今稍節之以從簡要</hi>其後晉果來請和卑辭謝過疑其<lb/>
語忿謂無和意乃止太宗自大梁回師崩於鎮城諸將<lb/>
奉東丹王托雲之子烏雲為帝太宗喪至國太后不哭<lb/>
曰待諸部寧一如故則葬汝矣先是太祖崩於渤海太<lb/>
后殺諸將數百人太宗崩諸將懼死乃謀奉烏雲勒兵<lb/>
北歸太后聞之大怒發兵拒之烏雲以偉王為前鋒相<lb/>
遇於石橋李彦韜本從晉主北遷是時隸太后麾下為<lb/>
排陣使迎降於偉王太后兵由是大敗烏雲幽太后於<lb/>
<pb n="KR2d0009_WYG_016-3b"/>
太祖墓側居之穆丹河<lb/>
　　　太宗靖安皇后蕭氏<lb/>
太宗皇后蕭氏涿州人遼興節度使蕭延思之女也契<lb/>
丹所貴惟耶律與蕭二姓后一入宫正位椒房凡后族<lb/>
皆以蕭為氏后之生也有異於常及長聦慧美姿容帝<lb/>
甚寵敬之生二子長曰舒嚕即穆宗舍音簒弑之時衆<lb/>
所擁立次曰䝉古太宗南入大梁舒嚕后專秉國事后<lb/>
無所預弟蕭翰性殘忍后毎戒其多殺太宗崩於鎮城<lb/>
<pb n="KR2d0009_WYG_016-4a"/>
后時在國後崩與帝合葬暨穆宗即位立陵廟建碑頌<lb/>
徳<lb/>
　　　世宗皇后甄氏<hi>按遼史稱世宗妃甄氏今考甄氏雖本宫人但世宗已立為后</hi>
　　　<hi>未可遽沒其實今仍隆禮所書</hi>
世宗皇后甄氏後唐潞王時為宫人世宗從太宗南入<lb/>
大梁得之宫中時后年四十嵗世宗幸之生六子長曰<lb/>
密結後即位為景宗次曰平王荆王吳王寧王河間王<lb/>
<hi>按遼史世宗惟三子甄后止生寧王此所言與史牴牾之甚今姑仍之而附識其異同於此</hi>世宗既<lb/>
<pb n="KR2d0009_WYG_016-4b"/>
登位冊為皇后后少而端重風神閒雅暨正椒房繩治<lb/>
有法自太祖太宗連年征戰驅馳戎馬曽無寧嵗至帝<lb/>
嗣位為部族所推而神志昏惰<hi>按原書此下有國人至以睡王目之句考睡王</hi>
<hi>乃穆宗遼史及此書穆宗紀並同隆禮所載前後矛盾今刪正</hi>后性嚴明宫庭之内不<lb/>
可干以毫髪私南朝喪亂劉知逺郭威代興自稱為帝<lb/>
帝承强盛之餘憒憒無立志后與參帷幄密賛大謀帝<lb/>
不能用奄奄嵗時既而有火神淀之弑后并及焉其後<lb/>
景宗為羣臣推立葬后於毉巫閭山立陵其側建廟樹<lb/>
<pb n="KR2d0009_WYG_016-5a"/>
碑<hi>碑文翰林學士李昞所撰</hi>
　　　穆宗皇后蕭氏<lb/>
穆宗皇后蕭氏幽州厭次人父知璠内供奉翰林承旨<lb/>
后初産之日有雲氣馥郁久之幼有儀觀進趨軌則帝<lb/>
居藩時納為妃暨即位后正中宫是時契丹繼代恬安<lb/>
兵勢少弱南唐北漢及南朝藩鎮李守貞之類皆用蠟<lb/>
丸帛書求援以為强帝不能應之后性柔婉亦不能規<lb/>
正黒山之弑帝酗忍罹禍焉后無子衆共推立景宗<lb/>
<pb n="KR2d0009_WYG_016-5b"/>
　　　景宗睿智皇后蕭氏<lb/>
景宗皇后蕭氏諱燕燕侍中守尚書令蕭守興之女也<lb/>
或以為北宰相蕭思温女景宗自幼年遭火神淀之亂<lb/>
世宗與后同時遇害帝藏積薪中因此嬰疾及即位國<lb/>
事皆決之蕭守興以后父超封魏王<hi>按遼史封魏王者即蕭思温非蕭守</hi>
<hi>興與此不同</hi>共決大政景宗崩后領國事稱太后凡四子長<lb/>
名隆緒即聖宗次名隆慶小名菩薩努<hi>按菩薩努史作普賢努</hi>封<lb/>
秦晉王次名隆祐小名果勒齊封齊國王次正格八月<lb/>
<pb n="KR2d0009_WYG_016-6a"/>
而夭女三人長曰延格適后弟北宰相瑠珠格署駙馬<lb/>
都尉次曰夀努適后姪東京留守伯頁母弟克特夀努<lb/>
出獵為鹿所觸死后即縊殺克特以殉塟<hi>按遼史公主表睿聖皇后</hi>
<hi>三女長觀音女下嫁蕭繼先次長夀女下嫁蕭伯頁三延夀女下嫁蕭恒徳此書惟言二女而公主與尚主者</hi>
<hi>之名亦皆不同又按史蕭伯頁傳伯頁以太平三年薨在睿聖皇后崩之後則非為后所縊蕭恒徳傳言公主</hi>
<hi>恚而死后賜恒德死則似后所縊死者乃尚第三女之恒徳也史言主恚而死此書言為鹿所觸死揆之情事</hi>
<hi>亦史為近是大抵此書於皇子公主外戚之名字封爵多與遼史不同遼史雖為可據亦頗疎畧不備故仍存</hi>
<hi>原書以資參考而謹志其異同云</hi>后有姊二人長適齊王王死自稱齊<lb/>
<pb n="KR2d0009_WYG_016-6b"/>
妃領兵三萬屯西鄙驢駒兒河嘗閲馬見畨奴達蘭阿<lb/>
巴姿貌甚美因召侍宫中后聞之縶達蘭阿巴抶以沙<lb/>
囊四百而離之踰年齊妃請於后願以為夫后許之使<lb/>
西征韃靼盡降之因謀帥其衆奔𤓰勒察國結兵以篡<lb/>
后后知之遂奪其兵命領幽州次適趙王王死趙妃因<lb/>
㑹飲毒后為婢所發后酖殺之后天性忮忍隂毒嗜殺<lb/>
神機智畧善馭左右大臣多得其死力統和年間舉國<lb/>
南征后親跨馬行陣與帝提兵初趣威虜軍順安軍東<lb/>
<pb n="KR2d0009_WYG_016-7a"/>
趣保州又與帝及統軍順國王達蘭合勢以攻定州餘<lb/>
衆直抵深祁以東又從陽城淀縁胡盧河踰闗南抵瀛<lb/>
州城下兵勢甚盛后與帝親鼓衆急擊矢集城上如雨<lb/>
復自瀛州抵貝冀天雄宋人惶遽真宗親幸澶淵因王<lb/>
繼忠通好得宋嵗幣皆后之謀也國中所管幽州漢兵<lb/>
謂之神武控鶴羽林驍武等皆后自統之其將有南北<lb/>
皮室當直錫里等是時聖宗年少宋使臣曹利用張皓<lb/>
之議和皆后與帝引至帳前問勞館設左飛龍使韓杞<lb/>
<pb n="KR2d0009_WYG_016-7b"/>
至宋朝先授帝書再拜跪奏云太后令臣上問皇帝起<lb/>
居此可以知太后専其政人不畏帝也是年帝上后尊<lb/>
號曰睿徳神畧應運啓化法道洪仁聖武開統承天皇<lb/>
太后<hi>按遼史統和五年上皇太后尊號曰睿徳神畧應運啓化承天皇太后此書言澶淵講和之年上皇</hi>
<hi>太后尊號多法道洪仁聖武開統八字則是統和二十二年又加上尊號而遼史失書</hi>自南北通<lb/>
和後帝行幸多在中京武功殿聖宗居之文化殿太后<lb/>
居之好華儀而性無檢束每宴集有不拜不拱手者惟<lb/>
后願固盟好而年齒漸衰宰相耶律隆運専權寵榮終<lb/>
<pb n="KR2d0009_WYG_016-8a"/>
始朝臣莫及焉其後歸政於帝未踰月而崩臨朝二十<lb/>
七年年五十七諡曰聖神宣獻皇后重熙二十一年改<lb/>
諡睿智<hi>按原書不言重熙改諡今據遼史補</hi>
　　　聖宗欽哀皇后蕭氏<lb/>
聖宗皇后蕭氏父托和追封陳王后性慎靜寡言聖宗<lb/>
選入宫生珠巴克即興宗次曰塔塔濟又公主二人冊<lb/>
為順聖元妃三兄二弟皆封王姊妺封國夫人弟托克<lb/>
索又尚燕國公主兄嘉哩尚平陽公主<hi>按遼史公主表無平陽公主</hi>
<pb n="KR2d0009_WYG_016-8b"/>
辰陸尚南陽公主皆拜駙馬都尉又納兄孝穆女為興<lb/>
宗后<hi>按遼史孝穆為太后弟又此書蕭孝穆傳孝穆小字辰陸此傳言辰陸尚主又言孝穆女為帝后又</hi>
<hi>似二人亦未知孰是</hi>弟果濟女為帝弟妃<hi>按遼史蕭果濟亦尚主</hi>前後恩賜<lb/>
不可紀極諸連姻婭並擢顯官齊天后蕭氏本正后也<lb/>
屢誕皇子不育聖宗顧待隆渥元妃妬恩媢寵讒毁百<lb/>
端聖宗終不之信聖宗崩元妃為太后乃殺齊天后詳<lb/>
見帝紀后殘忍隂毒居喪未及一年先朝所行法度變<lb/>
更殆盡不俟聖宗服闋加尊號曰法天皇太后駙馬蕭<lb/>
<pb n="KR2d0009_WYG_016-9a"/>
克特一子必塔自景宗朝承天后襁育之逮至成人聖<lb/>
宗恩視比之皇子尚國公主<hi>按此言尚國公主不言何國考遼史公主表聖宗女</hi>
<hi>秦國公主興宗封宋國長公主下嫁蕭必塔又蕭必塔傳必塔育于禁掖尚秦晉公主以功封蘭陵郡王欽哀</hi>
<hi>攝政殺之表云宋國長公主傳云秦晉公主未知孰是</hi>後平渤海勲業隆重封蘭<lb/>
陵王后兄弟媢而殺之連坐如穆齊爾太師觀音太師<lb/>
彌勒太師等十餘人一皆功臣駢首誅夷内外嘆憤犯<lb/>
贓等人累朝切齒雖經赦宥並不叙用山陵未畢后以<lb/>
洗滌用之一一擢諸清途毛克和等四十人后家奴隸<lb/>
<pb n="KR2d0009_WYG_016-9b"/>
咸用勞績皆授防團節度使至於出入宮掖詆慢朝臣<lb/>
賣官鬻爵殘毒蕃漢自是幽燕無行之徒願沒身為奴<lb/>
者衆矣后姊秦國夫人早年嫠居艷醜私門后見長沙<lb/>
王謝家努瑰偉美姿容為殺其妃而以秦國妻之后妹<lb/>
晉國夫人喜户部使耿元吉貌美后從晉國之請亦為<lb/>
殺其妻妻之淫虐施行刑政弛紊南北面蕃漢公事率<lb/>
其弟兄掌握之凡所呈奏弟兄聚議各各弄權朝臣朋<lb/>
黨每事必知太后臨朝凡四年興宗方幽而廢之國中<lb/>
<pb n="KR2d0009_WYG_016-10a"/>
已困矣太后之未廢也諸舅以次權勢熏灼帝懼内難<lb/>
乃與殿前都㸃檢耶律吉遜䕶衛太保耶律阿爾三等<lb/>
定謀廢后召硬寨蘇拉䕶衛等三百餘人帝立馬於行<lb/>
宫東之二里小山上吉遜等直入太后宫驅后登黄布<lb/>
車幽於慶州諸舅以次分兵捕獲或死或徙餘黨並誅<lb/>
是時乃重熙之三年也法天既廢仍詔靈州節度使内<lb/>
庫都㸃撿王繼恩内侍都知監門衛大將軍趙安仁監<lb/>
南北面蕃漢臣僚凡不便軍民三十餘事並立改之後<lb/>
<pb n="KR2d0009_WYG_016-10b"/>
數年帝聴講報恩經感悟迎回太后<lb/>
　　　興宗仁懿皇后蕭氏<lb/>
興宗皇后蕭氏應州人儀天皇后弟樞密楚王蕭孝穆<lb/>
之女也容貌兼美曲盡和敬生二子長曰洪基即道宗<lb/>
次曰赫爾根名洪道封晉王<hi>按遼史懿仁皇后生三子長道宗次和囉噶初封越</hi>
<hi>王徙王魯進王宋魏三阿璉封許王徙王陳又徙王秦進封秦越追封秦魏此但言二子又所封國與遼史亦</hi>
<hi>異今姑仍之以備㕘考</hi>帝酷好沙門縱情無撿后毎伺帝有所失<lb/>
隨即匡諫多所宏益道宗即位尊為睿聖洪慈順天皇<lb/>
<pb n="KR2d0009_WYG_016-11a"/>
太后<hi>按遼史后妃傳清寧二年上皇太后尊號曰慈懿仁和大惠孝敬廣愛宗天皇太后與此不同葢此</hi>
<hi>所載為初上尊號而史所載乃加上者也道宗紀清寧三年五年皆行皇太后再生禮其加上尊號疑在此時</hi>
<hi>而史不書又以宗天之號即為清寧二年所上蓋其訛畧耳</hi>太康二年后崩與興宗<lb/>
合葬<hi>按原書作清寜五年崩與遼史不合今改正</hi>
　　　道宗宣懿皇后蕭氏<lb/>
道宗皇后蕭氏欽哀皇后弟樞密使恵之女也<hi>按原書載后世</hi>
<hi>系舛誤今據遼史改正</hi>后生有神光之異後入宫為芳儀進位昭<lb/>
儀生崆郭囉是為秦王後名元吉<hi>按遼史宣懿皇后生一子名濬初封梁王</hi>
<pb n="KR2d0009_WYG_016-11b"/>
<hi>尋立為皇太子以讒被廢薨天祚立追諡大孝順聖皇帝廟號順宗崆郭囉疑太子濬之小字而元吉則其字</hi>
<hi>與史言初封梁王此言秦王亦不同姑仍舊文以備參考</hi>餘子皆不育道宗登位后<lb/>
正位中宫性情恬淡寡欲魯王宗元之亂道宗與同射<lb/>
獵内外震恐未知音耗后勒兵鎮帖中外甚有聲稱<hi>按遼史興</hi>
<hi>宗后傳云重元反后親督衛士破逆黨而道宗后無勒兵事此云宗元之亂道宗后勒兵鎮帖中外疑鄰國傳</hi>
<hi>聞誤以興宗后督戰為道宗后勒兵也今姑仍舊文而辨正之</hi>太康元年為宫婢所誣<lb/>
賜自盡乾統初追諡宣懿合塟慶陵<hi>按遼史道宗后被誣賜死至天祚帝</hi>
<hi>立乃追諡合𦵏原書但云後崩葬祖州殊為疎舛今改正</hi>
<pb n="KR2d0009_WYG_016-12a"/>
　　　天祚帝皇后蕭氏<lb/>
天祚帝后蕭氏平州人節度使蕭噶拉之女也奉先保<lb/>
先兄弟皆縁后寵柄任當朝后性閑淑有則度遭金人<lb/>
起兵天祚荒淫后不能違以至禍敗焉山金司之禍后<lb/>
并被擒尼雅滿納為次室其後耶律伊都雲中起兵烏<lb/>
紳誅伊都并及於后烏紳回至燕山請罪於尼雅滿曰<lb/>
蕭氏契丹天祚元妃也與兄實乃仇讐不得已而從彼<lb/>
素忍死以待兄者將有待於今日也今既見事無成恐<lb/>
<pb n="KR2d0009_WYG_016-12b"/>
或不利於兄且兄横行天下萬夫莫當而此人帷幄之<lb/>
間可以寸刃害兄於不測矣事當預防以愛兄故已擅<lb/>
殺之尼雅滿起而謝之既而泣下<hi>按遼史天祚皇帝后蕭氏傳但云從帝西</hi>
<hi>狩以疾崩與此不同考后以大安三年入宫至天祚帝之亡年既五十餘矣尼雅滿何以又納為次室而寵愛</hi>
<hi>之耶尼雅滿所納盖天祚帝宫嬪傳聞者誤以為后耳今姑仍舊文而辨正之</hi>
　　　天祚帝文妃蕭氏<lb/>
天祚帝文妃國舅大父房之女<hi>按原書載文妃世系舛誤今據遼史改正</hi>幼<lb/>
選入宫聰慧閒雅詳重寡言天祚登位冊為文妃生晉<lb/>
<pb n="KR2d0009_WYG_016-13a"/>
王文妃自少時工文墨善歌詩見金兵侵迫而天祚醉<lb/>
心畋遊不以為意一時忠臣多所疎斥時作歌詩以諷<lb/>
諌曽有歌云莫嗟塞上暗紅塵莫傷多難畏女真不如<lb/>
塞却奸邪之路兮選取好賢臣直是卧薪嘗膽兮邀壯<lb/>
士之捐身便可以朝清漠北兮夕枕燕雲詞多不備載<lb/>
其諷切不避權貴如此又曾作詠史詩云丞相來朝劍<lb/>
佩鳴千官側目寂無聲養成外患嗟何及禍盡忠臣罰<lb/>
不明親戚並連藩屏位私門潛蓄爪牙兵可憐昔代秦<lb/>
<pb n="KR2d0009_WYG_016-13b"/>
天子猶向宫中望太平其詩之感烈有如此者天祚見<lb/>
而銜之是時喪郡縣幾盡天祚遊畋不輟嘗有倦勤意<lb/>
諸子中惟晉王最賢蕭奉先乃元后兄深忌之㑹文妃<lb/>
之姊適耶律達嗒拉妹適耶律伊都奉先誣告伊都欲<lb/>
立晉王尊天祚為太上皇帝於是戮達嗒拉并其妻文<lb/>
妃與晉王相繼受誅<hi>按原書於諸傳毎卷終皆系以論而辭旨並淺陋今悉刪去</hi>
　<lb/>
欽定重訂契丹國志卷十三<lb/>
</p>
<p>
</p>
  </div>
</body>
</text>
</TEI>
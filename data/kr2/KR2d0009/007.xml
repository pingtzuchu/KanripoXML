<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2d0009_WYG_007-1a"/>
欽定四庫全書<lb/>
欽定重訂契丹國志卷四<lb/>
　　世宗孝和荘憲皇帝<lb/>
世宗皇帝諱阮小字烏雲太袓孫人皇王托雲之子也<lb/>
人皇王歸唐為唐主從珂所害<hi>案原書作卒于滑州今考托雲奔唐後居洛陽</hi>
<hi>唐潞王以太宗助晉起兵遣人殺之于私第遼史及通鑑並同此書卷二内亦有其事此乃以為卒于滑州前</hi>
<hi>後矛盾全乖事實今改正</hi>太宗南入大梁烏雲從駕封永康王大同<lb/>
元年四月太宗北歸崩於欒城燕王趙延壽恨太宗負<lb/>
<pb n="KR2d0009_WYG_007-1b"/>
許代中國之約即日引兵入恒州帝以所領兵繼入時<lb/>
諸將已密議奉帝為主登鼓角樓受叔兄拜而延壽不<lb/>
之知自稱受太宗遺詔權知南朝軍國事下教布告諸<lb/>
道所以供饋帝與諸將同帝銜之鎮州諸門管鑰與夫<lb/>
倉庫出納皆帝親掌之或説延壽曰遼諸大人諸日聚<lb/>
謀此必有變今漢兵不下萬人不若先事圖之<hi>案通鑑云今漢</hi>
<hi>人不下萬人言其力足以制敵也原書作漢兵不滿萬辭義違反今改正</hi>延壽不決下令以<lb/>
來月朔日於待賢館上事受賀大臣李崧等以事理難<lb/>
<pb n="KR2d0009_WYG_007-2a"/>
測不可行此禮乃止<lb/>
<hi>丁未</hi>天禄元年<hi>案是年即大同元年世宗即位後改天禄隆禮誤以次年為天禄元年而以是年為</hi>
<hi>會同十一年與史不合今改正</hi>夏五月帝召趙延壽張礪李崧馮道於<lb/>
所館飲酒帝之妃素以兄事延壽酒數行帝從容謂延<lb/>
壽曰妹自上國來寧欲見之乎延壽與俱入食頃帝出<lb/>
笑謂張礪等曰燕王謀反已鎖之矣諸君可無慮矣又<lb/>
曰先帝在汴州與我算子一莖許我知南朝軍國事昨<lb/>
日臨崩别無遺詔燕王安得擅立邪間一日帝至待賢<lb/>
<pb n="KR2d0009_WYG_007-2b"/>
館受蕃漢官謁賀因笑謂張礪等曰燕王果於此即位<lb/>
吾以鐵騎圍之諸公亦不免矣後數日集蕃漢諸臣於<lb/>
府署宣太宗遺制曰永康王大聖皇帝之嫡孫人皇王<lb/>
之長子太后鍾愛羣情允歸可於中京即皇帝位<hi>中京契丹</hi>
<hi>謂鎮州也</hi>于是舉哀成服既而易吉服見羣臣受賀更不復<lb/>
行䘮禮歌吹之聲不絶於内<hi>案原書此下有是年猶稱會同句考是年太宗已改</hi>
<hi>大同世宗即位又改天天禄原書誤甚今刪去</hi>帝以太宗有子在國已以兄子<lb/>
襲位又無舒嚕大后之命内不自安初太祖崩于扶餘<lb/>
<pb n="KR2d0009_WYG_007-3a"/>
城舒嚕后殺諸將數百人太宗復崩于境外諸將懼死<lb/>
乃謀奉帝勒兵北歸使滿逹為中京留守以前武州刺<lb/>
史髙奉明為安國節度使晉文武官及士卒悉留之獨<lb/>
以翰林學士徐台符李澣及後宫宦者教坊人自随<lb/>
舒嚕太后聞帝立怒曰我兒南征東討有大功業其子<lb/>
在我側者當立汝父棄我走投外國乃大逆人也豈得<lb/>
立逆人之子為帝乎發兵拒之帝遣偉王為前鋒相遇<lb/>
于石橋太后以李彦韜為排陣使彦韜迎降於偉王太<lb/>
<pb n="KR2d0009_WYG_007-3b"/>
后兵由是大敗帝幽太后于太祖陵側羣臣上尊號曰<lb/>
天授皇帝以髙勲為樞密使帝慕中華風俗多用晉臣<lb/>
而荒於酒色侮諸宰執由是國人不附諸部數叛興兵<lb/>
追討故數年不暇南征　先是舒嚕太后徙負義侯重<lb/>
貴并其太后于懷密州去黄龍府西北一千五百里行<lb/>
過遼陽二百里而舒嚕太后為帝所囚重貴與太后復<lb/>
得還於遼陽稍有供給　蕭翰在大梁矯帝制命唐許<lb/>
王從益知南朝軍國事召已赴恒州時從益及王淑妃<lb/>
<pb n="KR2d0009_WYG_007-4a"/>
俱匿於徽陵下宫不得已而出翰立為帝帥諸將拜之<lb/>
淑妃泣曰吾母子單弱如此而為諸公所推是禍吾家<lb/>
也願諸公早迎新主自求多福勿以吾母子為意衆感<lb/>
其言許王遣使奉表稱臣迎漢主劉知逺仍出居私第<lb/>
　漢主入洛汴州百官奉表來迎諭以受遼補署者皆<lb/>
勿疑聚其告諜而焚之命鄭州防禦使郭從義先入大<lb/>
梁清宫密令殺許王及王淑妃淑妃且死曰吾兒何罪<lb/>
而死何不留之每嵗寒食以一盂麥飯洒明宗陵乎聞<lb/>
<pb n="KR2d0009_WYG_007-4b"/>
者泣下　漢主至大梁晉之藩鎮相繼降之復以汴州<lb/>
為東京改國號曰漢仍稱天福年號曰余未忘晉也<hi>案原</hi>
<hi>書此下有明年遼國改元天禄句蓋誤以世宗為踰年改元與遼史不合今刪去</hi>
<hi>戊申</hi>天禄二年<hi>漢隠帝承祐乾祐元年</hi>春正月漢主知逺更名暠既<lb/>
而有疾召蘓逢吉楊邠史宏肇郭威入受顧命曰承祐<lb/>
幼弱後事託在卿輩又曰善防杜重威遂殂逢吉等秘<lb/>
不發䘮下詔稱重威父子因朕小疾謗議摇衆皆斬之<lb/>
磔尸于市市人爭啖其肉　二月漢主第二子周王承<lb/>
<pb n="KR2d0009_WYG_007-5a"/>
祐立時年十八<hi>是為隱帝</hi>　初帝北歸至定州以孫方簡為<lb/>
大同節度使方簡怨恚不受命率其黨三千人保狼山<lb/>
故寨攻之不克未幾遣使降漢漢主復其舊官使扞北<lb/>
邊時滿逹等焚掠定州悉驅其人棄城北還方簡自狼<lb/>
山帥其衆數百還據定州于是晉末州縣内附者皆復<lb/>
為漢有矣滿逹既歸帝責其失守滿逹不服曰朝廷徴<lb/>
漢官致亂爾帝鴆殺之<hi>案遼史滿逹即額森天禄五年弑世宗自立不克而死此言滿</hi>
<hi>逹為世宗所鴆蓋誤以滿逹與額森為二人也</hi>　夏四月帝至遼陽負義侯重<lb/>
<pb n="KR2d0009_WYG_007-5b"/>
貴白衣紗帽與太后詣帳中上謁帝令重貴以常服見<lb/>
重貴伏地而泣自陳過咎帝使人扶起之與坐飲酒奏<lb/>
樂而帳下伶人從官望見故主皆泣下悲不自勝爭以<lb/>
衣服藥餌為遺　五月帝上陘取重貴所從宦者十五<lb/>
人東西班十五人及其子延煦而去　帝有妻兄沁諾<lb/>
爾聞重貴有女未嫁求之乃辭以幼後數日帝遣騎取<lb/>
之以賜沁諾爾　六月朔日食　陘北地尤髙涼北人<lb/>
常以五月上陘避署八月下陘至八月帝下陘故晉太<lb/>
<pb n="KR2d0009_WYG_007-6a"/>
后自馳至霸州謁帝求於漢兒城側賜地種牧以為生<lb/>
許之帝以晉太后自隨行十餘日遣與延煦俱還遼陽<lb/>
<hi>己酉</hi>天禄三年春二月徙重貴及晉太后於建州中途安<lb/>
太妃卒遺令焚骨為灰南向颺之庻幾遺魂得返中國<lb/>
也自遼陽東南行千二百里至建州節度使趙延暉避<lb/>
正寢以館之去建州數十里外得地五十餘頃重貴遣<lb/>
從者耕以給食頃之太宗之子舒嚕王遣騎取重貴寵<lb/>
姬趙氏聶氏而去　夏四月太白晝見　六月朔日食<lb/>
<pb n="KR2d0009_WYG_007-6b"/>
　冬十月遣兵攻漢河北漢遣郭威督諸将來禦<lb/>
<hi>庚戌</hi>天禄四年秋八月故晉太后病無醫藥常仰天號泣<lb/>
㦸手罵杜重威李守貞曰吾死不置汝疾亟謂重貴曰<lb/>
我死焚其骨送范陽佛寺是月后卒至周顯徳中有人<lb/>
南還者云故晉主及皇后諸子尚無恙其從者亡歸及<lb/>
物故則過半矣　冬十一月朔日食　是月漢郭威反<lb/>
漢主承祐出奔至趙村追兵已至漢主下馬入民家為<lb/>
郭允明所弑郭威等率百官迎武寧節度使劉贇<hi>髙祖弟崇</hi>
<pb n="KR2d0009_WYG_007-7a"/>
<hi>之子</hi>為主　十二月漢遣郭威來侵至澶州将發將士數<lb/>
千人忽大噪曰天子須侍中自為之將士已與劉氏為<lb/>
仇不可立也或裂黄旗以被威體共扶抱之呼萬嵗推<lb/>
立為帝威乃上漢太后牋請奉漢宗廟事太后為母下<lb/>
書撫諭大梁士民勿有憂疑<hi>案原書此下有遷故主贇于外館句考郭威迎贇未</hi>
<hi>至即自立旋弑之宋州並無遷於外館之事所載失實今刪去</hi>太后誥廢贇為湘隂公<lb/>
<hi>辛亥</hi>天禄五年<hi>周太祖威廣順元年</hi>春正月漢太后下誥授郭威監<lb/>
國符寳遂稱皇帝國號曰周建元廣順　是月周主威<lb/>
<pb n="KR2d0009_WYG_007-7b"/>
弑漢湘隂公贇於宋州漢髙祖之弟劉崇稱帝於晉陽<lb/>
仍用乾祐年號改名旻所有者并汾忻代嵐憲隆蔚沁<lb/>
遼麟石十二州之地　二月帝聞北漢主立使招討使<lb/>
潘伊納克遺其子劉承鈞書漢主使承鈞復書言本朝<lb/>
淪亡欲循晉室故事求援帝大喜北漢主遂遣使來乞兵<lb/>
　夏四月帝遣使如北漢告以周使田敏來約嵗輸錢<lb/>
十萬緡北漢主使鄭珙以厚賂來謝致書稱姪請行册<lb/>
禮帝大喜命燕王舍音册命北漢主旻為大漢神武皇<lb/>
<pb n="KR2d0009_WYG_007-8a"/>
帝更命旻妃為皇后北漢主尋遣其翰林學士衛融等<lb/>
來稱謝且請兵　秋九月北漢主自團栢攻周帝欲引<lb/>
兵會之與諸將議于九十九泉諸部皆不欲南帝強之<lb/>
行至新州之火神淀<hi>案遼史世宗遇弑于歸化州祥古山五代史言世宗被弑于大神淀</hi>
<hi>不言何州通鑑云被弑于新州火神淀火神淀蓋即大神淀而字體訛異也此書蓋沿通鑑之文</hi>燕王<lb/>
舎音及偉王之子大寧王額森等率兵作亂弑帝而舎<lb/>
音自立齊王舒嚕逃於南山諸大臣奉之以攻舎音額<lb/>
森殺之并其族黨立舒嚕為帝改元應厯<hi>案遼史額森弑帝僭號舎</hi>
<pb n="KR2d0009_WYG_007-8b"/>
<hi>音方醉其妻扶入其幕遂從之是額森首惡而舎音乃従逆者也此書則謂舎音與額森弑帝而舎音自立又</hi>
<hi>案遼史額森即滿逹此書則謂滿達為帝所殺而額森弑帝以滿達與額森為二人又案遼史額森封泰寧王</hi>
<hi>舍音封燕王此書天祚帝紀載蕭后言大寧王舎音皆與遼史不合皆當以遼史為確但此書載額森事前後</hi>
<hi>舛誤非一今並仍舊文而辨正之云</hi>　帝在位凡五年葬醫巫閭山應厯<lb/>
二年諡曰孝和皇帝廟號世宗統和二十六年加諡孝<lb/>
和莊憲皇帝<hi>案原書止書廟號不言上諡今據遼史補</hi>
　<lb/>
欽定重訂契丹國志卷四<lb/>
</p>
<p>
</p>
  </div>
</body>
</text>
</TEI>
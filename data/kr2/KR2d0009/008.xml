<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2d0009_WYG_008-1a"/>
欽定四庫全書<lb/>
欽定重訂契丹國志卷五<lb/>
　　穆宗孝安敬正皇帝<lb/>
穆宗皇帝諱璟小字舒嚕後更名明太宗之長子也太<lb/>
宗攻石晉入大梁留帝侍舒嚕太后太宗於大同元年<lb/>
四月崩於欒城諸將畏舒嚕太后殘虐遂立世宗世宗<lb/>
遇弑諸將共迎帝即位改元寳厯自火神淀入幽州遣<lb/>
使告於北漢北漢主遣樞宻直學士王得中賀即位復<lb/>
<pb n="KR2d0009_WYG_008-1b"/>
以叔父事帝請兵以擊晉州帝年少好遊戲不親國事<lb/>
每夜酣飲達旦乃寐日中方起國人謂之睡王<lb/>
<hi>辛亥</hi>應厯元年冬十月遣蕭伊濟將奚遼兵五萬㑹北漢<lb/>
兵伐周北漢主自將兵二萬攻晉州三面置寨晝夜攻<lb/>
之周巡檢使王萬敢與指揮使史彦超何徽共率兵來<lb/>
拒周太祖議自將由澤州路與王峻㑹兵救之峻言陛<lb/>
下新即位未可輕動乃罷<hi>案原書言周太祖自將救晉州考通鑑周主初議親征後</hi>
<hi>以王峻諫而罷今㨿補正</hi>　十二月周王峻至晉州我兵與北漢兵戰<lb/>
<pb n="KR2d0009_WYG_008-2a"/>
不利乃還　北漢土瘠民貧内供軍國外奉嵗幣賦役<lb/>
繁重民不聊生逃入周境者甚衆<lb/>
<hi>壬子</hi>應厯二年夏四月朔日食　六月幽州節度使蕭哈<lb/>
沁<hi>世宗之妻弟</hi>隂納欵于周㑹周多事不果降　秋九月我<lb/>
兵攻冀州為周兵所拒　冬十月瀛莫幽州大水流民<lb/>
入塞者四十萬口帝不之禁周主命所在賑給存處之<lb/>
百姓被刦得歸者十五六<lb/>
<hi>癸丑</hi>應厯三年春正月我兵攻定州為周將楊宏昭所敗<lb/>
<pb n="KR2d0009_WYG_008-2b"/>
　夏六月張藏英叛降於周　秋八月周太祖得風痺<lb/>
疾術者言宜散財以禳之於是築社稷壇建太廟於大<lb/>
梁太祖享太廟纔及一室不能拜而退命晉王榮終禮<lb/>
<hi>晉王本姓柴氏幼從姑長太祖家遂以為子</hi>是夕宿南郊㡬不救夜分小愈<lb/>
<hi>甲寅</hi>應厯四年<hi>周世宗榮顯德元年</hi>春正月朔周太祖祀圜丘僅能<lb/>
瞻仰致敬而已以晉王榮判内外兵馬事太祖疾篤晉<lb/>
王榮入侍屢戒之曰昔我西征見唐十八陵無不發掘<lb/>
者無他惟多藏金玉故也我死當衣以紙衣斂以瓦棺<lb/>
<pb n="KR2d0009_WYG_008-3a"/>
礦中無用石以甓代之工人役徒皆和雇勿以煩民塟<lb/>
畢募近陵民三十尸蠲其雜徭使之守視勿修下宫勿<lb/>
置守陵宫人作石羊虎人馬惟刻石置陵前云周天子<lb/>
平生好儉約遺令用紙衣瓦棺嗣天子不敢違也汝茍<lb/>
或違吾不福汝是月太祖殂年五十一晉王榮立<hi>是為世宗</hi>
　二月北漢主聞周太祖殂喜甚遣使來請兵帝遣武<lb/>
定節度使楊衮將萬騎如晉陽北漢主自將兵三萬㑹<lb/>
我師趣潞州節度使李筠領兵逆戰敗走　夏五月周<lb/>
<pb n="KR2d0009_WYG_008-3b"/>
主自潞州趣晉陽至其城下旗幟環城四十里武定節<lb/>
度使楊衮奔歸帝怒其無功囚之使數千騎屯忻代之<lb/>
間周遣符彦卿來擊我兵退保忻口彦卿等持勇輕進<lb/>
為我兵所敗死傷甚衆彦卿引兵還晉陽　冬十一月<lb/>
北漢主旻殂其子承鈞遣使來告哀且求冊命於帝其<lb/>
上表稱男帝賜詔謂之兒皇帝<lb/>
<hi>乙卯</hi>應厯五年春二月朔日食<lb/>
<hi>丙辰</hi>應厯六年夏六月漢遣使來議軍事<hi>按原書於此年失載事實今據</hi>
<pb n="KR2d0009_WYG_008-4a"/>
<hi>遼史補正</hi>
<hi>丁巳</hi>應厯七年冬十一月遣侍中崔勲將兵會北漢同攻<lb/>
周北漢遣李存瓌將兵㑹之攻周潞州至其城下而還<lb/>
<hi>戊午</hi>應厯八年夏五月朔日食<lb/>
<hi>己未</hi>應厯九年夏四月周主自將來攻　五月周將韓通<lb/>
領兵大至取瀛莫易三州及益津瓦橋二闗以益津闗<lb/>
為霸州以瓦橋闗為雄州割容城歸義二縣𨽻之周主<lb/>
趣幽州有疾乃還<hi>按原書云取瀛莫易涿雄霸六州考通鑑周世宗攻遼取瀛莫二州及益</hi>
<pb n="KR2d0009_WYG_008-4b"/>
<hi>津瓦橋二闗以益津置霸州以瓦橋置雄州又義武節度使孫行友取易州而未嘗取涿州也五代史職方考</hi>
<hi>於易莫瀛二州云周有霸雄二州云周有世宗置而涿州則係之契丹原書兼言取涿州又不言以二闗置州</hi>
<hi>並失事實今改正</hi>　六月周主立其子宗訓為梁王<hi>時年七嵗</hi>是月<lb/>
周主殂年三十九廟號世宗子梁王立　秋九月帝遣<lb/>
使於南唐周泰州團練使荆罕儒募刺客使殺之南唐<lb/>
夜宴我使於清風驛酒酣起更衣乆不返視之則失其<lb/>
首矣自是始與唐絶<lb/>
<hi>庚申</hi>應厯十年春正月我師㑹北漢兵南伐周邊吏以聞<lb/>
<pb n="KR2d0009_WYG_008-5a"/>
周主宗訓遣殿前都㸃檢趙匡允領宿衛諸將來禦次<lb/>
陳橋驛諸將擁匡允還自立為皇帝國號宋奉周主為<lb/>
鄭王太后為周太后遷居西京<hi>按原書載陳橋兵變事稱宋太祖為趙太祖殊</hi>
<hi>非宋臣之體叙述亦詳畧失當今俱依通鑑輯覽改正</hi>　夏五月朔日食　是嵗<lb/>
宋太祖建隆元年<hi>按原書分注宋年最乖火例今改依南北史例於嵗未大書某帝某號元</hi>
<hi>年以符史法謹發其凡於此</hi>
<hi>辛酉</hi>應厯十一年夏四月朔日食<lb/>
<hi>壬戊</hi>應厯十二年夏六月祠木葉山及潢河<lb/>
<pb n="KR2d0009_WYG_008-5b"/>
<hi>癸亥</hi>應厯十三年春二月老人星見　夏六月詔諸路録<lb/>
囚　是嵗宋太祖乾德元年<lb/>
<hi>甲子</hi>應厯十四年夏四月黄龍府廿露降<hi>按原書於此上三年並失載事</hi>
<hi>實今據遼史補</hi>
<hi>乙丑</hi>應厯十五年春二月朔日當食不虧<lb/>
<hi>丙寅</hi>應厯十六年冬駐蹕黒山平淀<lb/>
<hi>丁卯</hi>應厯十七年春三月五星聚奎　夏六月朔日食<hi>按原</hi>
<hi>書於此上二年失載事實今據遼史補</hi>
<pb n="KR2d0009_WYG_008-6a"/>
<hi>戊辰</hi>應厯十八年秋七月北漢主劉承鈞寢疾召平章事<lb/>
郭無為執繼恩<hi>承鈞養子</hi>手付以後事承鈞殂繼恩嗣位諡<lb/>
承鈞為孝和皇帝　九月北漢主繼恩嗣位纔六十餘<lb/>
日為郭無為所弑弟繼元立<hi>亦承鈞養子</hi>改元廣運　是月<lb/>
宋師入北漢境北漢上表來求援又遣將領軍扼團柏<lb/>
谷為宋將李繼勲何繼筠等擊破之於同鍋河<hi>按原書作同錙</hi>
<hi>河考宋元通鑑續細目並作銅鍋葢此水本名同過河後加水為洞渦又訛變為銅鍋或亦作同鍋今改</hi>北<lb/>
漢尋復攻宋大掠晉絳二州之境　是時承會同之餘<lb/>
<pb n="KR2d0009_WYG_008-6b"/>
威中原多事藩鎮爭强莫不遣使來求援以自存晉陽<lb/>
之北漢江南之李唐使車狎至饋遺絡繹帝以政昏兵<lb/>
弱不能應之帝體氣卑弱惡見婦人居藩時舒嚕太后<lb/>
欲為立妃帝辭以疾即位後嬪御滿前並不一顧朝臣<lb/>
有言椒房虚位者皆拒而不納左右近侍房帷供奉率<lb/>
皆閹人性好游畋窮冬盛夏不廢馳騁萬幾事繁蕃漢<lb/>
諸臣共莅之帝不以屑意　是嵗宋太祖開寳元年<lb/>
<hi>己巳</hi>應厯十九年<hi>按隆禮書言穆宗在位十九年而編年乃盡於十八年葢其舛誤今據遼史補</hi>
<pb n="KR2d0009_WYG_008-7a"/>
<hi>正</hi>春三月漢主劉繼元遣使乞封册　初京東北有山<lb/>
曰黒山曰赤山曰大保山山水秀絶麋鹿成羣帝四時<lb/>
遊獵不離此山瀛莫之失幽州急遞以聞帝曰三闗本<lb/>
漢地今以還漢何失之有其神氣怠緩不恤國事如此<lb/>
逮至末年殘忍猜忌左右小有過愆至于親手刃之數<lb/>
年之間重足屏息人人虞禍是日已已如懷州獵獲熊<lb/>
歡飲馳還行宫㑹醉索食不得欲斬庖人掌膳者恐禍<lb/>
及因捧食以進挾刀弑帝於黒山下<hi>按原書叙穆宗被弑事首尾不明今</hi>
<pb n="KR2d0009_WYG_008-7b"/>
<hi>據遼史改正</hi>　帝在位凡十九年廟號穆宗重熈二十一年<lb/>
上諡曰孝敬安正皇帝<hi>按原書云諡口天順皇帝此乃穆宗尊號非諡也今據遼史改</hi>
<hi>正</hi>
　<lb/>
　<lb/>
　<lb/>
　<lb/>
欽定重訂契丹國志卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2d0009_WYG_003-1a"/>
欽定四庫全書<lb/>
欽定重訂契丹國志卷首<lb/>
　　契丹國初興本末<lb/>
契丹本炎帝之後先世保鮮卑山以居號鮮卑氏為慕<lb/>
容燕所破析其部曰宇文曰庫莫奚曰契丹契丹之名<lb/>
昉見於此<hi>案葉隆禮原書稱契丹之始簡册不載無得而詳今考遼史世表載遼先世傳國源流頗</hi>
<hi>具不得云無可考見今據改正</hi>本其風物地有二水曰北穆爾穆稜復<lb/>
名托果斯穆稜者是其一也其源出自中京西馬盂山<lb/>
<pb n="KR2d0009_WYG_003-1b"/>
東北流華言所謂土河是也曰尼囉古穆稜復名孟古<lb/>
穆稜者又其一也源出饒州西南平地松林直北華言<lb/>
所謂潢河是也至木葉山合流為一古昔相傳有一男<lb/>
子乗白馬浮土河而下復有一婦人乗小車駕灰色之<lb/>
牛浮潢河而下遇於木葉之山過合流之水與為夫婦<lb/>
此其始祖也是生八子各居分地號八部落一曰宗噶<lb/>
爾部二曰伊斯琿部三曰舍琿部四曰諾爾威部五曰<lb/>
丕勒摩部六曰訥古濟部七曰濟勒錦部八曰實袞部<lb/>
<pb n="KR2d0009_WYG_003-2a"/>
立遺像<hi>始祖及八子</hi>於木葉山後人祭之必刑白馬殺灰牛<lb/>
用其始來之物也後有一主號曰納罕此主特一髑髏<lb/>
在穹廬中覆之以氊人不得見如國有大事則殺白馬<lb/>
灰牛以祭始變人形出視事也即入穹廬復為髑髏因<lb/>
國人竊視之失其所在復有一主號曰沃赫戴野豬頭<lb/>
披豬皮穹廬中有事則出退復隱入穹廬如故後因其<lb/>
妻竊其豬皮遂失其夫莫知所在次復一主號曰珠爾<lb/>
杭阿惟養羊二十口日食十九留其一焉次日復有二<lb/>
<pb n="KR2d0009_WYG_003-2b"/>
十口日食之是三主者皆有治國之能名餘無足稱焉<lb/>
異矣哉氊中枯骨化形治事戴豬服豕罔測所終當其<lb/>
隱入穹廬之時不知其孰為之主也孰為之副貳也荒<lb/>
唐怪誕訛以傳訛遂為口實其詳亦不可得而詰也自<lb/>
是厥後中遂衰微八部大人後稍整兵三年一會于各<lb/>
部内選雄勇有謀略者立之為主舊主退位例以為常<lb/>
至太祖為衆所立後併七部而滅之契丹始大<hi>案通鑑及五代</hi>
<hi>史皆言契丹八部大人相代為王然考之遼史契丹自太祖以前約尼氏世為君長初無别部更立之事通鑑</hi>
<pb n="KR2d0009_WYG_003-3a"/>
<hi>於梁開平元年載太祖自言為王九嵗考遼史是年太祖始受國主欽徳之禪未受禪時欽徳為王自若豈容</hi>
<hi>一國有二主乎疑通鑑五代史所謂傳旗鼓相代者特八部大人之主國事者異國傳聞遂以為王耳隆禮書</hi>
<hi>於此篇及太祖紀所載皆承通鑑及五代史之説未免失實因其説相承已久故姑仍其舊而辨正於此云</hi>
原其立國興自太祖至太宗乘百戰之勢席捲河朔滅<lb/>
晉入汴威服諸夷奄有全燕何其强也天祚昬孱羣下<lb/>
離心金兵一起土崩瓦裂何其弱也其興也勃焉其亡<lb/>
也忽焉悲夫今摭舊聞裒其本末雖未能考其異而訂<lb/>
其同要之大略不甚相逺後之英主忠臣志士㳺今洄<lb/>
<pb n="KR2d0009_WYG_003-3b"/>
古可以鑒矣<lb/>
　　契丹九帝年譜<lb/>
太祖大聖大明神烈天皇帝<hi>諱億字安巴堅○案葉隆禮原書所記遼諸帝諡號</hi>
<hi>多屬舛錯如太祖諡本七字而但載大聖二字景宗諡本四字而但載孝成二字至如太宗之嗣聖世宗之天</hi>
<hi>授穆宗之天順聖宗之天輔興宋之文成皆具在位時羣臣所上尊號中二字並非廟諡隆禮乃即以當諸帝</hi>
<hi>之諡尤為失考又道宗尊號本曰天祐而隆禮以為天福則遼諸帝中並無此稱更屬乖誤今並逐一考核改</hi>
<hi>正又案安巴堅乃太祖之字原書以為蕃名亦非今亦據遼史改正</hi>丁夘歲正月即皇帝<lb/>
位稱元年國號大契丹丙子改元神册<hi>案遼史哈陶津遺可汗殂羣臣奉</hi>
<pb n="KR2d0009_WYG_003-4a"/>
<hi>命立太祖明年太祖即皇帝位稱元年時為梁開平元年丁夘嵗至丙子嵗改元神册通鑑於貞明二年云契</hi>
<hi>丹主稱皇帝國人謂之天皇王至是改元神冊雖不言始即帝位在何年然云至是改元神册亦可見即帝位</hi>
<hi>在神册之前矣隆禮原書於神册元年始書即皇帝位殊為失實且於年譜不書神册本號反以即帝位之歲</hi>
<hi>系諸梁均王貞明二年亦乖史例今並改正</hi>壬午改元天贊丙戌改元天顯<lb/>
<hi>案太祖神册紀號凡六年而葉隆禮原書神冊至五年而止較遼史少一年又天贊改元在壬午嵗而原書以</hi>
<hi>為辛巳較遼史又多一年又丙戌改元天顯而原書以為即天贊六年不紀天顯均屬舛誤今並據遼史改正</hi>
是年秋七月崩在位二十年<hi>案原書云在位十一年蓋數自神冊元年始也今核</hi>
<hi>實改正</hi>
<pb n="KR2d0009_WYG_003-4b"/>
太宗孝武恵文皇帝<hi>諱徳光小字耀庫濟太祖第二子○案耀庫濟乃太宗小字原書以</hi>
<hi>為元名者誤今據遼史改正</hi>丁亥歲即位仍太祖年號稱天顯二年<lb/>
至戊戌改元㑹同丁未改元大同<hi>案隆禮誤以天顯為太宗所改年號故以</hi>
<hi>丁亥為天顯元年與史差較一年又沿通鑑以丁酉為會同元年而以丁未為會同十一年不載大同年號均</hi>
<hi>與遼史參錯不合今並改正</hi>改國號曰遼<hi>案五代史太宗改天顯十一年為會同元年改國號</hi>
<hi>曰遼原書因之然據遼史改國號實在大同元年今改正</hi>是年夏四月崩在位二十<lb/>
一年<hi>案原書云在位二十二年蓋誤以太宗即位在天顯元年也今核實改正</hi>
世宗孝和莊憲皇帝<hi>諱阮小字烏雲太祖之孫東丹王托雲之子○案烏雲乃世宗小字</hi>
<pb n="KR2d0009_WYG_003-5a"/>
<hi>原書以為蕃名者非今據遼史改正</hi>丁未歲即位改元天禄辛亥天禄五<lb/>
年<hi>案世宗以大同元年四月即位九月即改元天禄隆禮誤以為踰年始改元故天禄盡四年與史差較一</hi>
<hi>年今改正</hi>秋九月為燕王舍音等所弑在位五年<lb/>
穆宗孝安敬正皇帝<hi>諱璟小字舒嚕太宗長子也</hi>辛亥歲即位改元<lb/>
應厯己巳應厯十九年春三月為庖人所弑在位十九<lb/>
年<hi>案原書云在位十八年今據遼史改正</hi>
景宗孝成康靖皇帝<hi>諱賢字賢寧小字宻結世宗第二子</hi>己巳歲即位改<lb/>
元保寧己夘改元乾亨<hi>案隆禮誤以保寜盡六年其次年即改乾亨故以乾亨改元繫</hi>
<pb n="KR2d0009_WYG_003-5b"/>
<hi>之甲戌與史不符今改正</hi>壬午乾亨四年秋九月崩<hi>案九月原書誤作十二月今據</hi>
<hi>遼史改正又案遼史本紀乾亨四年景宗崩聖宗即位明年改元統和蓋遼自世宗以後皆不踰年改元踰年</hi>
<hi>改者惟聖宗也然閏考乾亨盡五年癸未統和始二年甲申輿服志亦言乾亨五年聖宗冊承天太后則景宗</hi>
<hi>以乾亨五年崩而聖宗亦不踰年改元證以前後諸帝即位改元之例似為符合但以本紀言景宗夀三十五</hi>
<hi>者計之則乾亨實盡四年紀又不誤人君始卒大事而紀志互異未知孰是也今姑從本紀而附誌其異同於</hi>
<hi>此云</hi>在位十四年<lb/>
聖宗文武大孝宣皇帝<hi>諱隆緒景宗長子</hi>壬午歲即位癸未改<lb/>
元統和復國號大契丹<hi>案原書言開泰元年復國號大契丹考聖宗復國號遼史本紀</hi>
<pb n="KR2d0009_WYG_003-6a"/>
<hi>不書此書聖宗紀書於統和元年與宋元通鑑續綱目合年譜自為牴牾實為無據今改正</hi>壬子改<lb/>
元開泰辛酉改元太平<hi>案原書統和紀號盡三十年較史多一年又以太平紀號盡十</hi>
<hi>年較史少一年今並據遼史改正</hi>辛未太平十一年夏六月崩在位四<lb/>
十九年<lb/>
興宗神聖孝章皇帝<hi>諱宗真小字珠巴克聖宗長子○案原書云蕃名珠巴克考遼諸帝</hi>
<hi>皆以國語為小字此珠巴克亦必小字也但遼史云興宗字雅布濟小字濟古爾與此不同惟通考言興宗蕃</hi>
<hi>名珠巴克與此書同蓋皆本之宋三朝國史契丹傳今改為小字珠巴克以兩示訂誤傳疑之意又原書以興宗</hi>
<hi>為聖宗第八子考遼史聖宗惟六子而興宗為長原書舛誤之甚今改正</hi>辛未歲即位改元<lb/>
<pb n="KR2d0009_WYG_003-6b"/>
景福壬申改元重熙乙未重熙二十四年秋八月崩<hi>案原</hi>
<hi>書以重熙改元在癸酉又以乙未為重熙二十三年均與史參錯不合今改正</hi>在位二十五年<lb/>
道宗仁聖大孝文皇帝<hi>諱洪基興宗長子</hi>乙未歲即位改元清寧<lb/>
乙巳改元咸雍丙午咸雍二年復改國號大遼乙夘改<lb/>
元太康乙丑改元大安乙亥改元夀昌辛巳夀昌七年<lb/>
春正月崩<hi>案原書於道宗紀年脱大康大安二號又夀昌紀號盡六年較少一年今並改正至夀昌</hi>
<hi>之號遼史實作夀隆考隆字乃聖宗廟諱道宗為聖宗嫡孫其紀年不應相犯且相傳遼代石刻皆作夀昌並</hi>
<hi>無夀隆之稱尤為可據此必遼史有誤當以隆禮所載為長今從之</hi>在位四十七年<lb/>
<pb n="KR2d0009_WYG_003-7a"/>
天祚皇帝<hi>諱延禧道宗之孫太子濬之子○案隆禮誤以天祚為秦王元吉之子與史不合今改正</hi>
辛巳歲即位改元乾統辛夘改元天慶辛丑改元保大<lb/>
至乙巳保大五年金兵來攻帝將西奔党項至應州新<lb/>
城為金羅索所獲降封海濱王遼國遂亡在位二十五<lb/>
年<hi>案原書誤以天祚被獲係諸保大四年較遼史差一年今改正</hi>
契丹自太祖元年丁夘至天祚帝保大五年乙巳凡九<lb/>
主二百十九年<hi>案原書稱契丹九主首末二百一十五年實厯二百單九年蓋隆禮於太祖紀</hi>
<hi>年斷自神册元年為始又以天祚盡於甲辰歲保大四年而遼自世宗以下不踰年改元者六帝故以虚數計</hi>
<pb n="KR2d0009_WYG_003-7b"/>
<hi>之為二百十五年以實數計之僅為二百九年今並核實改正</hi>
　<lb/>
　<lb/>
　<lb/>
　<lb/>
　<lb/>
　<lb/>
欽定重訂契丹國志卷首<lb/>
</p>
<p>
</p>
  </div>
</body>
</text>
</TEI>
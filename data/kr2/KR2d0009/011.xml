<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2d0009_WYG_011-1a"/>
欽定四庫全書<lb/>
欽定重訂契丹國志卷八<lb/>
　　興宗神聖孝章皇帝<lb/>
興宗皇帝諱宗真聖宗長子母曰欽哀皇后蕭氏帝生<lb/>
於顯州東錐子河始封梁王後立為皇太子聖宗崩帝<lb/>
即位改元景福軍國事皆嫡母齊天皇后主之<lb/>
<hi>辛未</hi>景福元年<hi>按隆禮誤以興宗為踰年改元故原書所紀年號俱差一嵗今從遼史改正</hi>是<lb/>
年帝即位尊所生母順聖元妃曰法天皇后嫡母為齊<lb/>
<pb n="KR2d0009_WYG_011-1b"/>
天皇后齊天后平州節度使蕭實桂之女丞相耶律隆<lb/>
運之甥有容色聖宗愛幸特甚事承天太后<hi>景宗之后聖宗之母</hi>
尤謹承天以隆運故深愛之承天上仙齊天預政權勢<lb/>
日盛置宫闈司補官屬出教令生辰曰順天節有子皆<lb/>
不育元妃生子長即帝也次曰塔塔濟又生楚國公主<lb/>
嫁其弟蕭托克索為築城以居之曰睦州號長慶軍徙<lb/>
户一萬實之曰從嫁户齊天喜琵琶通琵琶工燕文顯<lb/>
李文福元妃屢言其事聖宗不之信又為卷書投聖宗<lb/>
<pb n="KR2d0009_WYG_011-2a"/>
寢帳中聖宗得之曰此必元妃所為也命焚之聖宗遺<lb/>
命以齊天為太后順聖為太妃元妃匿之自為皇太后<lb/>
令人誣告齊天謀叛載以小車囚之上京帝曰齊天皇<lb/>
后侍先帝四十年<hi>按原書云與先帝四十年夫妻其詞鄙俚今據遼史改正</hi>先帝遺<lb/>
詔立為太后今既不立何忍殺之法天后復問於諸兄<lb/>
弟皆執奏曰若存之必為後患帝曰齊天皇后無子又<lb/>
年老若存之宫中有何患乎法天后竟不從其言縊殺<lb/>
之及其左右百餘人以庶人禮塟於祖州白馬山法天<lb/>
<pb n="KR2d0009_WYG_011-2b"/>
皇后專制國事多殺功臣用蕭氏兄弟分監南北蕃漢<lb/>
使蕭氏奴為團練防禦觀察節度使者至四十范陽無<lb/>
賴輩多占名樂工為蕭氏奴　帝以上尊酒銀帯賜樂<lb/>
工太后怒鞭樂工孟五哥帝知内品高慶郎告太后使<lb/>
左右殺高慶郎太后愈怒下吏雜治語連於帝帝曰我<lb/>
貴為天子而與囚同答狀耶鬱鬱不樂<lb/>
<hi>壬申</hi>重熙元年春正月如雪林　是嵗宋仁宗明道元年<lb/>
<hi>癸酉</hi>重熙二年春二月有星孛於東北光芒長二尺　夏<lb/>
<pb n="KR2d0009_WYG_011-3a"/>
六月朔日食<lb/>
<hi>甲戊</hi>重熙三年秋八月有星孛於張翼長七尺濶五寸十<lb/>
二日而没　帝與耶律喜孫謀率兵廢母法天太后登<lb/>
黄布車載送慶州守聖宗塚遂誅永興軍都總管高常<lb/>
格及内侍數十族命内庫都提㸃王繼恩内侍都知趙<lb/>
安仁等監南北面蕃漢臣僚　自聖宗太平四年始宋<lb/>
每嵗遣使賀帝生辰及元旦賀太后則别遣使至是不<lb/>
復别遣至重熙八年迎回法天太后乃遣如故　是嵗<lb/>
<pb n="KR2d0009_WYG_011-3b"/>
宋仁宗景祐元年<lb/>
<hi>乙亥</hi>重熙四年帝因獵過祖州白馬山見齊天太后墳塜<lb/>
荒穢又無影堂及掃洒人只空山中一孤塚惻然而泣<lb/>
曰吾早同今日后不至於此也左右皆沾涕因詔上京<lb/>
留守耶律貴寧鹽鐡使郎元化等於祖州陵圍内選吉<lb/>
地改葬其影堂廊庫等並同宣獻太后園陵<lb/>
<hi>丙子</hi>重熙五年春正月如魚兒濼<lb/>
<hi>丁丑</hi>重熙六年秋七月有星數百從西南而流至壁東其<lb/>
<pb n="KR2d0009_WYG_011-4a"/>
光燭地黒氣長丈餘出畢宿下<lb/>
<hi>戊寅</hi>重熙七年春正月有衆星西北流　秋八月熒惑犯<lb/>
南斗　是嵗宋仁宗寳元元年<lb/>
<hi>己卯</hi>重熙八年春二月駐蹕長春河<hi>按原書於重熙三年五年八年俱失載事</hi>
<hi>實今據遼史補</hi>
<hi>庚辰</hi>重熙九年春正月朔日食　先是帝於重熙二年幽<lb/>
母法天太后於慶州既改葬齊天后羣僚勸帝迎之皆<lb/>
不從因命僧建佛寺帝聽誦報恩經感悟即遣使迎太<lb/>
<pb n="KR2d0009_WYG_011-4b"/>
后館置中京門外筮日以見母子如初加號法天應運<lb/>
仁德章聖皇太后<hi>按遼史欽哀皇后重熙元年上尊號法天應運仁德章聖皇太后二十三</hi>
<hi>年加上尊號仁慈聖善欽孝廣德安靖貞純寛厚崇覺儀天皇太后此書誤書重熙元年所上尊號於此年但</hi>
<hi>欽哀尊號初為八字後為十八字必當再加此書謂此年加尊號未必無據今姑仍舊文而加辨正云</hi>然<lb/>
出入舍止常相去十數里隂為之備　是嵗太后始遣<lb/>
平慶軍節度使耶律元方州觀察使王惟吉帝遣左千<lb/>
牛衛上將軍蕭迪右諫議大夫知制誥劉三嘏徃宋賀<lb/>
乾元節　是嵗宋仁宗康定元年<lb/>
<pb n="KR2d0009_WYG_011-5a"/>
<hi>辛巳</hi>重熙十年冬十月幸中京<hi>按原書此年失載事實今據遼史補</hi>　是嵗<lb/>
宋仁宗慶厯元年<lb/>
<hi>壬午</hi>重熙十一年春二月帝遣蕭英劉六符徃宋求石晉<lb/>
所割瓦橋闗十縣其書畧曰李元昊於北朝為甥舅之<lb/>
親設罪合致討曷不以一介為報況營築長堤填塞要<lb/>
路開決塘水添置邊軍甄稔猜疑慮隳信睦儻思乆好<lb/>
共遣疑懐以晉陽舊附之區闗南元割之縣見歸敝國<lb/>
共康黎元　初有涿州進士梁濟世嘗主文書於帳下<lb/>
<pb n="KR2d0009_WYG_011-5b"/>
一日得罪歸宋言契丹將有割地之請又宋知雄州杜<lb/>
惟序亦先得其事以聞至是宋仁宗發書示輔臣色皆<lb/>
不動六符亦疑其書之先漏　夏四月宋遣知制誥富<lb/>
弼為回謝使張茂實副之<hi>按宋富弼是年再使遼據宋史本紀及此書則其為副者</hi>
<hi>皆張茂實一人據通鑑長編及通考則始為符惟忠後為張茂實未知孰是</hi>報書畧曰元昊<lb/>
急謀狂僣嚮議討除已常聞達復云築堤埭開陂澤盖<lb/>
霖潦愆溢當致繕防至於備塞隘路閲集兵夫葢邊臣<lb/>
常職乃鄉兵充籍之舊彼此何疑遽興請地之言殊匪<lb/>
<pb n="KR2d0009_WYG_011-6a"/>
載書之約<hi>按原書所載宋國書之文割裂太甚殊未明晰今據第二十卷所載補正</hi>富弼又<lb/>
對曰兩朝人主繼好垂四十年一旦忽求割地何也帝<lb/>
曰南朝違約塞雁門增塘水治城隍籍民兵意欲何為<lb/>
羣臣競請舉兵而南寡人以為不若遣使取闗南故地<lb/>
求而不獲舉兵未晚弼曰北朝忘章聖皇帝之大徳乎<lb/>
澶淵之役若從諸將言北兵無得脱者且北朝與中國<lb/>
通好不絶嵗幣則人主專其利而臣下無所獲若用兵<lb/>
則利歸臣下而人主任其禍故北朝羣臣爭勸用兵者<lb/>
<pb n="KR2d0009_WYG_011-6b"/>
皆為身謀非國計也帝曰何謂也弼曰晉高祖欺天叛<lb/>
君而求助於北末帝昏亂神人棄之是時中國狹小上下離<lb/>
叛故北朝全師獨克所獲金幣充仞諸臣之家而壯士<lb/>
健馬物故大半此誰任其禍今中國提封萬里所在精<lb/>
兵以百萬計法令修明上下一心北朝欲用兵能保其<lb/>
必勝乎帝曰不能弼曰勝負既未可知就使其勝所亡<lb/>
士馬羣臣當之歟人主當之歟若通好不絶嵗幣盡歸<lb/>
人主臣下所得者奉使一二人而已羣臣何利焉帝大<lb/>
<pb n="KR2d0009_WYG_011-7a"/>
悟首肯者乆之弼又曰塞雁門以備元昊也塘水始於<lb/>
何承矩事在通好前地平水聚不得不増城隍皆修舊<lb/>
民兵亦舊籍特補其闕爾非違約也晉髙祖以盧龍一<lb/>
道賂契丹周世宗復伐取關南皆異代事宋興已九十<lb/>
年若欲各求異代故地豈北朝之利也哉本朝皇帝之<lb/>
命使臣則有辭矣曰朕為祖宗守國必不敢以其地與<lb/>
人北朝所欲不過利其租賦爾朕不欲因爭地而殺兩<lb/>
朝赤子故屈已増幣以代賦入若北朝必欲得地是志<lb/>
<pb n="KR2d0009_WYG_011-7b"/>
在敗盟假為此事朕亦安得獨避用兵乎澶淵之役天<lb/>
地鬼神實臨之今北朝首發兵端過不在朕天地鬼神<lb/>
豈可欺哉帝感悟遂欲求婚弼曰婚姻易於生隙人命<lb/>
脩短不可知豈若嵗幣之為堅乆本朝長公主出降齎<lb/>
送不過十萬緍豈若嵗幣無窮之利帝曰卿且歸俟再<lb/>
來當擇一事為報并以誓書來弼遂歸復命秋八月宋<lb/>
再命富弼同張茂實齎書至書曰來書云章聖皇帝與<lb/>
昭聖皇帝誓書每嵗以絹二十萬疋銀十萬兩以助軍<lb/>
<pb n="KR2d0009_WYG_011-8a"/>
旅之費今以兩朝修好三紀於兹闗南縣邑本朝傳守<lb/>
已乆懼難依從每年更增絹十萬疋銀十萬兩恭惟二<lb/>
聖威靈在天顧兹纂承各當遵奉共循大體無介小嫌<lb/>
餘依景德統和兩朝誓書帝不復求婚而意在增幣乃<lb/>
曰南朝遺我書當曰獻否則曰納弼爭不可帝曰南朝<lb/>
既懼我矣何惜此一事我若擁兵而南得無悔乎弼曰<lb/>
本朝皇帝愛南北之民不忍使蹈鋒鏑故屈已增幣何<lb/>
名為懼若不得已而至於用兵則南北敵國當以曲直<lb/>
<pb n="KR2d0009_WYG_011-8b"/>
為勝負非使人之所憂也帝曰卿勿固執古亦有之弼<lb/>
曰自古惟唐高祖借兵於突厥故臣事之當時所遺或<lb/>
稱獻納則不可知其後頡利為太宗所擒豈復有此禮<lb/>
哉弼聲色俱厲帝知不可奪曰吾當遣人議之於是留<lb/>
所許增幣誓書復使耶律仁先劉六符以誓書詣宋求<lb/>
為獻納宋竟許納字帝因命勒碑紀功擢劉六符為顯<lb/>
官子孫貴於國中　法天太后專制不滿四年帝幽而<lb/>
廢之既親政後始自恣拓落高曠放蕩不羈嘗與教坊<lb/>
<pb n="KR2d0009_WYG_011-9a"/>
使王税輕等數十人約為兄弟出入其家至拜其父母<lb/>
變服微行數入酒肆褻言狎語盡歡而返尤重浮屠法<lb/>
僧有正拜三公三師兼政事令者凡二十人貴戚望族<lb/>
化之多捨男女為僧尼如王綱姚景熙馮立輩皆道流<lb/>
中人曾遇帝於微行後皆任顯官每有除授凡所親信<lb/>
不依常格徑與躐升如拉克禪等數十人左右𨽻役皆<lb/>
自微賤入親宫闈曾無勲力㧞居將相位至公卿爵賞<lb/>
濫行除授無法樞密使馬保忠本漢人嘗從容進諫言<lb/>
<pb n="KR2d0009_WYG_011-9b"/>
於帝曰罰當罪賞當功有國之令典也積薪之言汲黯<lb/>
嘆之斜封之濫至唐而極國家自朔北奄有幽燕量才<lb/>
授官人始稱職今臣下豢飬承平無勲可陟宜序進之<lb/>
帝怫然怒曰若爾則是君不得自行其權豈社稷之福<lb/>
也保忠恐懼自是欲有遷除必先厚賜貴臣以絶其言<lb/>
<hi>癸未</hi>重熙十二年夏五月朔日食<lb/>
<hi>甲申</hi>重熙十三年秋七月帝遣使如宋告伐西夏元昊宋<lb/>
遣余靖來報聘<lb/>
<pb n="KR2d0009_WYG_011-10a"/>
<hi>乙酉</hi>重熈十四年夏四月朔日食是嵗帝以弟鄭王宗<lb/>
元<hi>按宗元遼史作重元興宗諱宗真諸弟賜名上一字亦皆以宗宗元必重元之賜名或因其後來叛逆而</hi>
<hi>改其上一字以示絶屬之意故遼史止稱重元歟</hi>加兵馬大元帥封晉國王樂<lb/>
<hi>樂上疑脱饒字</hi>郡王宗徳進封豳王中山王宗正進封魯王豫<lb/>
章王宗熈進封齊王節度使宗哲進封長沙王<hi>按遼史皇子表</hi>
<hi>聖宗六子長即興宗重元第二太平中封秦國王興宗立為皇太弟布古徳第三重熈中封栁城郡王武格第</hi>
<hi>四封燕王狗兒第五不言封爵盖早殤也海古勒第六封饒樂郡王又按宏簡録遼系屬傳布古徳賜名宗簡</hi>
<hi>武格賜名宗愿海古賜名宗偉其名與所封郡國與此書皆不合附識之以資恭考</hi>
<pb n="KR2d0009_WYG_011-10b"/>
<hi>丙戌</hi>重熙十五年春三月朔日食　夏六月有流星出營<lb/>
室南大如杯其光燭地隠然有聲<lb/>
<hi>丁亥</hi>重熙十六年東京留守耶律呼爾察叛入髙麗命將<lb/>
軍蕭迪誅之　帝常夜宴與劉四端兄弟王綱入伶人<lb/>
樂隊命后妃易衣為女道士后父蕭穆濟曰蕃漢百官<lb/>
皆在后妃入戲恐非所宜帝擊穆濟敗面曰我尚為之<lb/>
若女何人耶帝工畫善丹青嘗以所畫鵝雁送諸宋朝<lb/>
㸃綴精妙宛乎逼真仁宗作飛白書以答之盖當是時<lb/>
<pb n="KR2d0009_WYG_011-11a"/>
南北無事嵗受南宋饋遺百四十五年内府之儲珍異<lb/>
固山積也<lb/>
<hi>戊子</hi>重熙十七年春正月如清水<lb/>
<hi>己丑</hi>重熙十八年春正月朔日食　二月朔彗出虚晨見<lb/>
東方西南指厯紫微垣至婁凡一百二十四日而没<lb/>
是嵗宋仁宗皇祐元年<lb/>
<hi>庚寅</hi>重熙十九年春正月如魚兒濼<lb/>
<hi>辛卯</hi>重熙二十年春正月駐蹕混同江<lb/>
<pb n="KR2d0009_WYG_011-11b"/>
<hi>壬辰</hi>重熙二十一年秋七月祀天地<hi>按原書於重熙十七十九二十二十一等</hi>
<hi>年俱失載事實今據遼史補</hi>
<hi>癸巳</hi>重熙二十二年冬十月朔日食<lb/>
<hi>甲午</hi>重熙二十三年夏四月朔日食　是嵗宋仁宗至和<lb/>
元年<lb/>
<hi>乙未</hi>重熙二十四年帝遣使以畫像如宋求易仁宗御容<lb/>
以代相見篤兄弟之情　八月帝崩在位二十五年年<lb/>
四十一廟號興宗諡曰神聖孝章皇帝<hi>按原書云諡曰文成皇帝考文</hi>
<pb n="KR2d0009_WYG_011-12a"/>
<hi>成乃重熙二十三年所上尊號中二字非諡也今據遼火改正</hi>　先是日食正陽客星<lb/>
出於昴宋著作佐郎劉羲叟曰遼帝其有災乎至是果<lb/>
驗<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0009_WYG_011-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定重訂契丹國志卷八<lb/>
</p>
<p>
</p>
  </div>
</body>
</text>
</TEI>
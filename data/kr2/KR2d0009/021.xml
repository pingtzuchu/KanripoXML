<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2d0009_WYG_021-1a"/>
欽定四庫全書<lb/>
欽定重訂契丹國志卷十八<lb/>
　　列傳<lb/>
　　　盧文進<lb/>
盧文進字大用幽州范陽人也文進身長七尺偉儀容<lb/>
太宗與晉王搆怨時晉王遣周徳威攻幽州文進以騎<lb/>
先降拜蔚州刺史是時李存矩統山後八軍為新州團<lb/>
練使晉王時在河上與劉鄩血戰召新州兵存矩募山<lb/>
<pb n="KR2d0009_WYG_021-1b"/>
後勁兵數千人驍勇難制又課民出馬以十牛易一馬<lb/>
民怨之入骨山後兵又憚逺行至祁溝聚謀作亂文進<lb/>
有女少而艷存矩求為側室文進不敢違而心常内愧<lb/>
因與亂軍殺存矩攻新州不克遂帥其衆來奔後引我<lb/>
軍攻新州刺史安金全不能守棄城去周徳威援之進<lb/>
攻新州我兵數萬守之徳威不勝大敗奔歸文進與我<lb/>
兵進攻幽州圍城且二百日城中危困晉王親將兵救<lb/>
之始解歸乃以文進為幽州節度使又以為盧龍節度<lb/>
<pb n="KR2d0009_WYG_021-2a"/>
使文進在新州嵗嵗以輕騎出入塞上攻掠剽奪無有<lb/>
寧嵗幽瀛涿莫間常被其患又以中國織絍之法教國<lb/>
人工作無不備由此益强南兵屯涿州時饋運自瓦橋<lb/>
闗至幽州嚴設界堠常苦抄奪為邊患者十餘年皆文進<lb/>
所為也後奔南唐初文進進攻新州不克夜走墜塹一<lb/>
躍而出明日視之乃郡之黒龍潭也絶岸數丈深不可<lb/>
測又常有大蛇徑至座間引首及膝文進取食飼之而<lb/>
去由是自負往來南北無挫衂焉<lb/>
<pb n="KR2d0009_WYG_021-2b"/>
　　　耶律隆運<lb/>
耶律隆運本漢人姓韓名徳讓祖知古加右僕射中書<lb/>
令父匡嗣追封秦王隆運性忠愿謹慤智畧過人景宗<lb/>
嬰疾后與決國事雅重隆運擢授東頭供奉官充樞密<lb/>
院通事尋轉上京皇城使超授遼州節度使代其父匡<lb/>
嗣為上京留守又遷平州節度使改樞密使兼行營都<lb/>
部署隆運自在景宗朝翼決庶政景宗疾亟隆運不俟<lb/>
詔密召其親屬等十餘人並赴行帳時諸王宗室二百<lb/>
<pb n="KR2d0009_WYG_021-3a"/>
餘人擁兵握政盈布朝廷后當朝雖久然少援助諸皇<lb/>
子幼墀内外震恐隆運請於后易置大臣勅諸王各歸<lb/>
第不得私相燕㑹隨機應變奪其兵權時趙王等俱在<lb/>
上京隆運奏召其妻子赴闕景宗崩事出倉卒布置已<lb/>
定乃集蕃漢臣僚立梁王隆緒為皇帝時年十二後為<lb/>
聖宗<hi>按原書誤作興宗今改正</hi>仍尊后曰仁慈翊聖應天皇太后尋<lb/>
以輔立功守司徒同政事進封楚王賜耶律氏及賜名<lb/>
隆運未幾拜大丞相充契丹漢兒樞密使南北面諸行<lb/>
<pb n="KR2d0009_WYG_021-3b"/>
營都部署改封齊王隆運孜孜奉國知無不為忠孝至<lb/>
誠出於天性帝以隆運輔翼功前後少比乃賜鐵劵誓<lb/>
文躬自親書齋戒焚香於北斗星下讀之宣示蕃漢諸<lb/>
臣又以隆運一族附籍横帳列於景宗廟位契丹横帳<lb/>
猶宋朝玉牒所也隆運自為相以來結懽宋朝嵗時修<lb/>
睦無少間隙帖服中外靡有邪謀未幾改封晉王授尚<lb/>
書令賜以几杖入朝不拜上殿不趨左右護衛特置百<lb/>
人國制護衛惟皇帝有之帝以隆運勲大恩數優渥見<lb/>
<pb n="KR2d0009_WYG_021-4a"/>
則盡敬至父事之秦魯二王毎日一問起居至隆運所<lb/>
居帳二里外已去蓋下車徒步而進暨其面也列揖於<lb/>
帳外隆運坐而受之帝或至其帳亦五十餘步下車隆<lb/>
運出迎盡禮帝亦先為之揖及入内同家人禮飲膳服<lb/>
飾盡一時水陸珍器諸國爭為奇怪入貢動駭耳目隆<lb/>
運疾帝與太后禱告山川召蕃漢名醫診視朝夕不離<lb/>
左右及薨帝與后諸王公主已下并内外臣僚制服行<lb/>
喪葬禮一依承天太后故事靈柩將發帝自挽輀車哭<lb/>
<pb n="KR2d0009_WYG_021-4b"/>
送羣臣泣諌百餘步乃止葬乾陵側詔影堂制度一同<lb/>
乾陵又詔諸處應有景宗御容殿皆以隆運真容置之<lb/>
殿内其眷遇始終無與比倫有如此者隆運兄弟九人<lb/>
縁翼戴恩超授官爵皆封王諸姪三十餘人封王者五<lb/>
人餘皆任節度使部署等官隆運薨無子帝特以皇姪<lb/>
周王宗業紹其後<hi>宗業本齊國王隆祐之子</hi>始封廣王未幾封周王<lb/>
厯中京留守平州錦州節度使宗業薨葬乾陵側宗業<lb/>
無子帝復以周王同母弟宗範繼隆運後厯龍化州節<lb/>
<pb n="KR2d0009_WYG_021-5a"/>
度使燕京留守封韓王<lb/>
　　　劉六符<lb/>
劉六符平州人也年十五究通經史兼綜百家之言長<lb/>
而喜功名慷慨有大志厯事聖宗朝為著作郎中允又<lb/>
為詹事國子祭酒興宗時為翰林學士右諌議大夫知<lb/>
制誥同修國史先是宋人伐夏兵久不決六符以宋朝<lb/>
為怯又知李士彬劉平之兵屢敗宋朝旰食積苦兵間<lb/>
因勸帝聚兵幽涿聲言南征而六符及蕭英先以書至<lb/>
<pb n="KR2d0009_WYG_021-5b"/>
宋索闗南十縣其書皆六符所撰也書至宋朝以富弼<lb/>
為回謝使弼至穆丹河六符館之謂弼曰北朝皇帝堅<lb/>
欲割地如何弼曰北朝若欲割地必志在敗盟南朝決<lb/>
不從有横戈相待耳六符曰南朝若堅執則事安得濟<lb/>
弼曰南朝不發兵而遣使好辭更議嫁女益幣豈堅執<lb/>
乎六符引弼入見往復辨議興宗大感悟乃從弼所請<lb/>
是年八月宋再遣富弼齎國書誓書至清泉淀金氊館<lb/>
許増以嵗幣二十萬時帝固惜盟好惟六符畫䇿揚聲<lb/>
<pb n="KR2d0009_WYG_021-6a"/>
聚兵幽涿以動宋宋方困西夏之擾名臣猛將相繼敗<lb/>
衂吕夷簡畏之我國遂得増嵗幣至五十萬勒碑紀功<lb/>
擢六符同中書門下平章事後出為長寧軍節度使復<lb/>
召為三司使子孫顯貴不絶為節度觀察使者十數人<lb/>
<hi>按原書叙六符官位多與史不合今並改正</hi>
　<lb/>
　<lb/>
　<lb/>
<pb n="KR2d0009_WYG_021-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定重訂契丹國志卷十八<lb/>
</p>
<p>
</p>
  </div>
</body>
</text>
</TEI>
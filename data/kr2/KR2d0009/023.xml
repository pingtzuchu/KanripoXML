<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2d0009_WYG_023-1a"/>
欽定四庫全書<lb/>
欽定重訂契丹國志卷二十<lb/>
　　晉表<lb/>
　　　晉主重貴降表<lb/>
孫男臣重貴言頃者唐運告終中原失馭數窮否極天<lb/>
缺地傾先人有田一成有衆一旅兵連禍結力屈勢孤<lb/>
翁皇帝救患摧剛興利除害躬擐甲胄深入冦塲犯露<lb/>
蒙霜度鴈門之險馳風擊電行中冀之誅黄鉞一麾天<lb/>
<pb n="KR2d0009_WYG_023-1b"/>
下大定勢凌宇宙義感神明功成不居遂興晉祚則翁<lb/>
皇帝有大造於石氏也旋屬天降鞠凶先君即世臣遵<lb/>
奉遺旨纂紹前基諒闇之初荒迷失次凡有軍國重事<lb/>
皆委將相大臣至於擅繼宗祧既非禀命輕發文字輒<lb/>
敢抗尊自起釁端果貽赫怒禍至神惑運盡天亡十萬<lb/>
師徒望風束手億兆黎庶延頸歸心臣負義包羞貪生<lb/>
忍恥自貽顛覆上累祖宗偷度朝昏茍存視息翁皇帝<lb/>
若恵顧疇昔稍霽雷霆未賜靈誅不絶先祀則百口荷<lb/>
<pb n="KR2d0009_WYG_023-2a"/>
更生之徳一門銜無報之恩雖所願焉非敢望也臣與<lb/>
太后妻馮氏於郊野面縛俟命<lb/>
　　　晉太后降表<lb/>
晉室皇太后新婦李氏妾言張彦澤傅住兒等至伏蒙<lb/>
皇帝阿翁降書安撫者妾伏念先帝頃在并汾適遭屯<lb/>
難危同累卵急若倒懸智勇俱窮朝夕不保皇帝阿翁<lb/>
發自冀北親抵河東跋履山川踰越險阻立平巨孽遂<lb/>
定中原救石氏之覆亡立晉朝之社稷不幸先帝厭代<lb/>
<pb n="KR2d0009_WYG_023-2b"/>
嗣子承祧不能繼好息民而反虧恩辜義兵戈屢動駟<lb/>
馬難追戚實自貽咎將誰執今穹旻震怒中外攜離上<lb/>
將牽牛六師解甲妾舉宗負釁視景偷生惶惑之中撫<lb/>
問斯至明宣恩旨曲示含容慰諭丁寧神爽飛越豈謂<lb/>
已亡之命忽蒙更生之恩省罪之躬九死未報今遣孫<lb/>
男延煦延寳奉表請罪陳謝以聞<lb/>
　　澶淵誓書<lb/>
　　　宋真宗誓書<lb/>
<pb n="KR2d0009_WYG_023-3a"/>
維景徳元年嵗次甲辰十二月庚辰朔七日丙戌大宋<lb/>
皇帝謹致誓書於契丹皇帝闕下共遵誠信虔守歡盟<lb/>
以風土之宜助軍旅之費毎嵗以絹二十萬匹銀一十<lb/>
萬兩更不差使臣專徃北朝只令三司差人搬送至雄<lb/>
州交割沿邊州軍各守疆界兩地人户不得交侵或有<lb/>
盜賊逋逃彼此無令停匿至於壠畆稼穡南北勿縱掻<lb/>
擾所有兩地城池並可依舊存守淘濠完葺一切如常<lb/>
即不得創築城隍開掘河道誓書之外各無所求必務<lb/>
<pb n="KR2d0009_WYG_023-3b"/>
協同庶存悠乆自此保安黎獻謹守封陲質於天地神<lb/>
祇告於宗廟社稷子孫共守傳之無窮有渝此盟不克<lb/>
享國昭昭天鑒當其殛之逺具披陳專俟報復不宣<lb/>
　　　聖宗回宋誓書<lb/>
維統和二十二年嵗次甲辰十二月庚辰朔十二日辛<lb/>
卯大契丹皇帝謹致書於大宋皇帝闕下共議戢兵復<lb/>
論通好兼承恵顧特示誓書以風土之宜助軍旅之費<lb/>
毎嵗以絹二十萬匹銀一十萬兩更不差使臣專徃北<lb/>
<pb n="KR2d0009_WYG_023-4a"/>
朝只令三司差人搬送雄州交割沿邊州軍各守疆界<lb/>
兩地人户不得交侵或有盜賊逋逃彼此無令停匿至<lb/>
於壠畆稼穡南北勿縱掻擾所有兩地城池並可依舊<lb/>
存守淘濠完葺一切如常即不得創築城隍開掘河道<lb/>
誓書之外各無所求必務協同庶存悠久自此保安黎<lb/>
獻謹守封陲質於天地神祇告於宗廟社稷子孫共守<lb/>
傳之無窮有渝此盟不克享國昭昭天鑒當其殛之某<lb/>
雖不才敢遵此約謹告於天地誓之子孫茍渝此盟神<lb/>
<pb n="KR2d0009_WYG_023-4b"/>
明是殛專具諮述不宣<lb/>
　　闗南誓書<lb/>
　　　興宗致宋書<lb/>
維契丹重熙十年嵗次壬午二月弟大契丹皇帝謹致<lb/>
書於兄大宋皇帝闕下粤自世修歡契時遣使軺封圻<lb/>
殊兩國之名方冊紀一家之美益欲洽於綿逺顧將有<lb/>
以披陳切緣瓦橋闗南是石晉所割迄至柴氏以代郭<lb/>
周興一時之狂謀掠十縣之故壤人神共怒廟社不延<lb/>
<pb n="KR2d0009_WYG_023-5a"/>
至於貴國祖先肇創基業尋與敝境繼為善鄰暨乎太<lb/>
宗紹登寳位於有征之地才定并汾以無名之師直抵<lb/>
燕薊羽召精鋭禦而獲退遂致移鎮國强兵開南北王<lb/>
府并内外諸軍彌年有戌境之勞繼日備渝盟之事始<lb/>
終反覆前後諳詳嘗切諮審專命将臣徃平河右炎涼<lb/>
屢易勝負未聞兼李元昊於北朝久矣稱臣累曽尚主<lb/>
克保君臣之道為甥舅之情設罪合致討亦宜垂報適<lb/>
者郭稹既至杜防又回雖具音題而但虞詐諜已舉殘<lb/>
<pb n="KR2d0009_WYG_023-5b"/>
民之伐曽無忌器之嫌營築長堤填塞隘路開決塘水<lb/>
添置邊軍既潜稔於猜嫌慮難敦於信睦倘或思久好<lb/>
共遣疑情曷若以晉陽舊附之區闗南元割之縣俱歸<lb/>
我國用康黎人如此則益深兄弟之懷長守子孫之計<lb/>
緬維英晤深達悃悰適届春陽善綏冲裕<lb/>
　　　宋朝回書<lb/>
維慶厯二年嵗次甲午四月大宋皇帝謹致書於契丹<lb/>
皇帝闕下昔我烈考章聖皇帝保有基圖恵養黎庶與<lb/>
<pb n="KR2d0009_WYG_023-6a"/>
契丹昭聖皇帝弭兵講好通聘著盟肆余纂承共遵謨<lb/>
訓邊民安堵垂四十年兹者專致使臣特貽緘問且以<lb/>
瓦橋舊地晉陽古封援石氏之割城述周朝之復境係<lb/>
於異代安及本朝粤自景徳之初始敦鄰保之信凡諸<lb/>
細故咸懷寛容況太宗皇帝親駕并郊匪圖燕壤當時<lb/>
貴國亟發援兵既交石嶺之鋒遂舉薊門之役義非反<lb/>
覆理有因縁元昊賜姓稱藩禀朔受禄忽謀狂僭俶擾<lb/>
邊陲曏議討除已嘗聞達杜防郭稹傳導備詳及此西<lb/>
<pb n="KR2d0009_WYG_023-6b"/>
征豈云無報聘軺旁午屢聞嫉惡之談慶問交馳未諭<lb/>
聫親之故忽窺異論良用惘然謂將軫於在原反致譏<lb/>
於忌器復云營築堤埭開決陂塘昨縁霖潦之餘失為<lb/>
愆溢之患既非疏導當稍善防豈藴猜嫌以虧信睦至<lb/>
於備塞隘路閲習兵夫盖邊臣謹職之常乃鄉兵充籍<lb/>
之舊在於貴境寧撤戍兵皆一示以坦夷何兩形於疑<lb/>
阻顧惟歡契方保悠久遽興請地之言殊非載書之約<lb/>
信辭至悉靈鑒孔昭兩地不得相侵縁邊各守疆界二<lb/>
<pb n="KR2d0009_WYG_023-7a"/>
書之外一無所求期在久要弗違先志諒惟聰達自應<lb/>
感恩甫屬清和妙臻戩穀<lb/>
　　　興宗回宋誓書<lb/>
維重熈十一年嵗次癸未八月壬申朔二十九日庚子<lb/>
弟契丹皇帝謹致書於兄大宋皇帝闕下來書云謹按<lb/>
景徳元年十二月七日章聖皇帝與昭聖皇帝誓曰共<lb/>
遵誠信䖍守歡盟以風土之宜備軍旅之費毎嵗以絹<lb/>
二十萬疋銀一十萬兩更不差使臣專往北朝只令三<lb/>
<pb n="KR2d0009_WYG_023-7b"/>
司差人搬送至雄州交割沿邊州軍各守疆界兩地人<lb/>
户不得交侵或有盜賊逋逃彼此勿令停匿至於隴畆<lb/>
稼穡南北勿縱騷擾所有兩朝城池並各依舊存守修<lb/>
葺濠寨一切如常即不得創築城隍開決河道誓書之<lb/>
外一無所求各務協心庶同悠久自此保安黎獻謹守<lb/>
封疆質於天地神祇告於宗廟社稷子孫共守傳之無<lb/>
窮有渝此盟不克享祀昭昭天鑒當其殛之昭聖皇帝<lb/>
復答云孤雖不才敢遵此約謹尚告於天地誓之子孫<lb/>
<pb n="KR2d0009_WYG_023-8a"/>
神明具知嗚呼此盟可改後嗣何述切以兩朝修睦三<lb/>
紀於此邊鄙用寧干戈載偃追懷先約炳若日月今綿<lb/>
禩已深敦好如故闗南縣邑本朝傳守懼難依從别納<lb/>
金帛之儀用代賦税之物毎年増絹一十萬匹銀一十<lb/>
萬兩搬至雄州白溝交割兩界塘淀已前開決者並依<lb/>
舊例自今已後不得添展其堤堰水口逐時決洩壅塞<lb/>
量差兵夫取便修疊疏導非時霖潦别至大段漲溢並<lb/>
不在闗報之限南朝河北沿邊北朝自古北口以南沿<lb/>
<pb n="KR2d0009_WYG_023-8b"/>
邊軍民除見管數目依常教閲無故不得大段添進兵<lb/>
馬如有事故添屯即令逐州軍移牒闗報两界所屬之<lb/>
處其自來乗例更替及本路移易不在闗報之限两界<lb/>
逃走作過諸色人並依先朝誓書外更不得如自前停<lb/>
留容縱恭惟二聖威靈在天顧兹纂承各當遵奉共循<lb/>
大體無介小嫌且夫守約為信善鄰為義二者缺一罔<lb/>
以守國皇天厚地實聞此盟文藏宗廟副在有司餘並<lb/>
依景徳統和兩朝誓書願此後必敦大信茍有食言必<lb/>
<pb n="KR2d0009_WYG_023-9a"/>
如前誓<lb/>
　　議割地界書<lb/>
　　　　道宗遣泛使林牙興復軍節度使蕭禧如宋<lb/>
　　　　言代北對境有界地請遣使分畫其後宋割<lb/>
　　　　棄地五百里以分水嶺為界時宋神宗熈寧<lb/>
　　　　七年也<lb/>
　　　道宗求地界書<lb/>
維咸雍十年嵗次甲寅三月大遼皇帝謹致書於大宋<lb/>
<pb n="KR2d0009_WYG_023-9b"/>
皇帝闕下切以累朝而下講好以来互守成規務敦夙<lb/>
契雖境分二國克保於難知而義若一家共思於悠永<lb/>
事如聞於違越理須至於披陳其蔚應朔三州土田一<lb/>
帶疆土祇自早嵗曽遣使人止於舊封俾安鋪舍庶南<lb/>
北永標於定限徃來悉絶於姦徒洎覽舉申輒有侵擾<lb/>
於全屬當朝地分或營修壁壘或存止居舍皆是守邊<lb/>
之冗員不顧睦鄰之大體妄圖功賞深越封陲今屬省<lb/>
巡遂令按視備究端實諒難寢停至縷細之縁由分白<lb/>
<pb n="KR2d0009_WYG_023-10a"/>
之事理已具聞達盡令拆移既未見從故宜伸報據侵<lb/>
入當界事理所起鋪堠之處各差官員同共檢㸃早令<lb/>
毁撤却於久來元定地界再安置外其餘邊界有生創<lb/>
事端委差去使臣到日一就理㑹如此則豈惟疆埸之<lb/>
内不見侵踰兼於信誓之間具無違爽兹實𨼆便顓候<lb/>
准依<lb/>
　　　宋朝回書<lb/>
維熙寧七年嵗次甲寅三月大宋皇帝謹致書於大遼<lb/>
<pb n="KR2d0009_WYG_023-10b"/>
皇帝闕下辱迂使指來貺函封厯陳二國之和有若一<lb/>
家之義固知鄰保深執信符獨論邊鄙之臣嘗越封陲<lb/>
之守欲令移徙以復舊常切惟兩朝撫有萬宇豈重尺<lb/>
土之利而輕累世之歡況經界之間形勢可指方州之<lb/>
内圖籍具存當遣官司各加覆視倘事由夙昔固難徇<lb/>
從或誠有侵踰何吝改正而又每戒疆吏令遵誓言所<lb/>
論創生之事端亦皆境候之細故已令還使具達本因<lb/>
仰料英聴洞垂昭悉<lb/>
<pb n="KR2d0009_WYG_023-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2d0009_WYG_023-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定重訂契丹國志卷二十<lb/>
</p>
<p>
</p>
  </div>
</body>
</text>
</TEI>
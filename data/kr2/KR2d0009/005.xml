<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2d0009_WYG_005-1a"/>
欽定四庫全書<lb/>
欽定重訂契丹國志卷二<lb/>
　　太宗孝武恵文皇帝上<lb/>
太宗皇帝諱徳光太祖第二子也母曰舒嚕氏帝誕于<lb/>
大部落東一千里之牙帳生時黑雲覆帳火光照耀有<lb/>
聲如雷及長美姿貌雄傑有大志精于騎射平奚渤海<lb/>
二國太祖愛之立為元帥太子嘗從太祖至西樓有赤<lb/>
光紫氣蓋其上左右異之舒嚕后尤所鍾愛太祖崩於<lb/>
<pb n="KR2d0009_WYG_005-1b"/>
扶餘后欲立之至西樓命帝與托雲<hi>太祖長子</hi>俱乗馬立帳<lb/>
前謂諸臣曰二子吾皆愛之莫知所立汝曹擇可者執<lb/>
其轡羣臣知后意爭執帝轡后曰衆之所欲吾安敢違<lb/>
遂立為皇帝托雲愠欲奔于唐后乃遣歸東丹帝立尊<lb/>
后為應天皇太后國事皆決焉太后復納其姪為皇后<lb/>
帝性孝謹太后病不食亦不食嘗侍于太后前應對或<lb/>
不稱旨太后揚眉而視之輒懼而趨避非復召不敢近<lb/>
也<lb/>
<pb n="KR2d0009_WYG_005-2a"/>
<hi>丁亥</hi>天顯二年春正月唐主李嗣源更名亶　秋八月朔<lb/>
日食　遣使如唐修好　九月𦵏太祖於木葉山置州<lb/>
陵側名曰祖州今有廟其靴尚在長四五尺<hi>案原書𦵏太祖下有</hi>
<hi>舒嚕后欲殺趙思温事與舒嚕后傳兩見今删去以省繁複</hi>　冬十一月帝即位有<lb/>
司請改元不許<hi>案遼史天顯元年七月太祖崩舒嚕后稱制二年九月𦵏太祖十一月太宗即</hi>
<hi>位蓋太祖本立托雲為太子舒嚕后廢長立少其初蓋亦頗難之故遲久而太宗始立也原書誤書太祖之𦵏</hi>
<hi>于元年之八月又誤書太宗之立于太祖𦵏之月今並改正</hi>
<hi>戊子</hi>夭顯三年春二月朔日食　夏四月唐義武節度使<lb/>
<pb n="KR2d0009_WYG_005-2b"/>
王都在鎮州謀反唐主遣招討使王晏球等發諸道兵<lb/>
㑹討定州晏球攻拔其北闗城王都以重賂求救于托<lb/>
諾五月托諾以萬騎入定州晏球退保曲陽王都與托<lb/>
諾就攻之與晏球戰不利帝益大發兵救定州王都悉<lb/>
衆與我兵五千騎合萬餘人邀戰晏球集諸将校誓以<lb/>
報國悉去弓矢以短兵來擊回頋者斬於是精騎先進<lb/>
奮檛揮劍直衝我陣我兵大敗僵尸蔽野死者過半餘<lb/>
走王都與托諾得數騎僅免我兵敗還者又為唐盧龍<lb/>
<pb n="KR2d0009_WYG_005-3a"/>
節度使趙徳鈞邀擊殆無孑遺　秋七月帝復遣特哩<lb/>
袞等救定州為王晏球逆戰所破追至易州死者不可<lb/>
勝數趙徳鈞遣牙將武從諫邀擊特哩袞等數百人被<lb/>
擒餘衆散投村落人以白梃擊之其得脱者不過數十<lb/>
人帝以出師非時甚悔之厚賜戰歿将校之家　八月<lb/>
遣使如唐<lb/>
<hi>己丑</hi>天顯四年春二月唐王晏球克定州王都托諾欲突<lb/>
走被圍不能出定州都指揮使馬讓能開門納唐軍王<lb/>
<pb n="KR2d0009_WYG_005-3b"/>
都舉族自焚托諾被擒死之<hi>案托諾力戰被擒而死實為忠於所事原書作斬之</hi>
<hi>乃沿通鑑原文敵國之辭不可為訓今從遼史本紀改書死之以符史法</hi>
<hi>庚寅</hi>天顯五年<hi>後唐明宗長興元年</hi>　夏六月朔日食　冬十一月<lb/>
人皇王托雲失職怨望帥其部曲四千人越海奔唐唐<lb/>
賜姓東丹名慕華<hi>明年改賜姓李名贊華</hi>以為懐逺節度使<lb/>
<hi>辛夘</hi>天顯六年冬十一月朔日食<lb/>
<hi>壬辰</hi>天顯七年春三月遣使如唐請歸擒去庫色勒徹爾<lb/>
與特哩袞唐乃遣庫色勒與我使者俱歸而留徹爾不<lb/>
<pb n="KR2d0009_WYG_005-4a"/>
遣帝怒因數遣兵攻雲州及振武　冬十一月唐以石<lb/>
敬瑭<hi>敬瑭娶明宗女永寜公主</hi>為河東節度使蔚州刺史張彦超與<lb/>
敬瑭有隙聞其為節度使遂來降<lb/>
<hi>癸巳</hi>天顯八年冬十一月唐明宗殂年六十七明宗性不<lb/>
猜忌與物無競登極以來毎夕于宫中焚香祝天曰某<lb/>
因亂為衆所推願天早生聖人為生民主在位年穀屢<lb/>
豐兵革罕用較之五代粗為小康　十二月唐主從厚<lb/>
立𦵏明宗于河南洛陽縣<lb/>
<pb n="KR2d0009_WYG_005-4b"/>
<hi>甲午</hi>天顯九年<hi>後唐愍帝從厚應順元年四月以後後唐主從珂清㤗元年</hi>春正月唐<lb/>
潞王從珂叛至長安唐遣康義誠為招討使将兵拒之<lb/>
潞王所至唐諸将及康義誠等皆降唐愍帝憂駭不知<lb/>
所為領五十騎自隨出奔至衛州東數里遇石敬瑭問<lb/>
以大計敬瑭聞康義誠等叛降俛首長歎未㡬敬瑭命<lb/>
牙内指揮使劉知逺引兵盡殺愍帝從兵獨置愍帝於<lb/>
驛遂趣洛陽　夏四月唐潞王從珂入洛陽至蒋橋馮<lb/>
道率百官班迎傳教以未拜梓宫未可相見入謁太后太<lb/>
<pb n="KR2d0009_WYG_005-5a"/>
妃詣西宫伏梓宫慟哭自陳詣闕之由馮道帥百官班<lb/>
見拜潞王答拜道等上牋勸進潞王曰予之此行事非<lb/>
獲已俟皇帝歸闕園寝禮終當還守藩服明日太后下<lb/>
令廢唐主為鄂王以潞王知軍國事又明日太后令潞<lb/>
王即位于柩前遣玊宏贄遷愍帝于衛州廨内隨遣宏<lb/>
贄之子王巒往酖之愍帝不飲巒縊殺之愍帝之在衛<lb/>
州惟磁州刺史宋令詢遣使問起居聞其遇害慟哭半<lb/>
日自經死　冬十一月唐𦵏鄂王於徽陵域内南<hi>徽陵明宗墓也</hi>
<pb n="KR2d0009_WYG_005-5b"/>
封纔數尺觀者悲之<lb/>
<hi>乙未</hi>天顯十年夏六月帝屢遣兵攻唐之北境時石敬瑭<lb/>
將大兵屯忻州潞王遣使賜軍士夏衣傳詔撫諭軍士<lb/>
呼萬歲者數四敬瑭懼幕僚段希堯請誅其倡者敬瑭<lb/>
命劉知逺斬三十六人以徇潞王聞益疑之<lb/>
<hi>丙申</hi>天顯十一年<hi>十一月以後晉髙祖敬瑭天福元年</hi>夏五月唐以石敬瑭<lb/>
為天平節度使敬瑭拒命謀叛唐主發兵討之　秋七<lb/>
月唐殺石敬瑭子弟四人敬瑭令掌書記桑維翰草表<lb/>
<pb n="KR2d0009_WYG_005-6a"/>
來稱臣且請以父禮事帝約事㨗之日割盧龍一道及<lb/>
雁門闗以北諸州為獻表至帝大喜復書許俟仲秋赴<lb/>
援　九月帝將兵五萬騎自揚武谷而南至晉陽陳於<lb/>
汾北之虎北口先遣人謂石敬瑭曰吾欲今日即戰可<lb/>
乎敬瑭遣人馳告曰南軍甚厚請俟明日使者未至我<lb/>
兵已與唐騎将髙行周符彦卿合戰敬瑭遣劉知逺将<lb/>
兵來助唐張敬達楊光逺安審琦以步兵陳于城西北<lb/>
山下帝遣輕騎三千不被甲直犯其陳唐兵逐之至汾西<lb/>
<pb n="KR2d0009_WYG_005-6b"/>
為伏兵所衝唐兵斷而為二因縱兵乗之唐兵大敗死<lb/>
者近萬人敬達等収餘衆保晉安帝亦引兵歸虎北<lb/>
口敬瑭得唐降兵三千餘人劉知逺勸敬瑭盡殺之是<lb/>
夕敬瑭出見帝問曰皇帝逺来士馬疲倦遽與唐戰而<lb/>
大勝何也帝曰始吾謂唐必斷雁門諸路伏兵險要不<lb/>
可得進使人偵視皆無之是以長驅而深入我氣方鋭<lb/>
乗此撃之是以勝也敬瑭歎伏引兵㑹圍晉安寨置營<lb/>
于晉安之南長百餘里厚五十里多設鈴索吠犬人跬<lb/>
<pb n="KR2d0009_WYG_005-7a"/>
步不能過敬達等士卒猶五萬人馬萬匹四顧無所之<lb/>
遣使告敗唐潞王大懼下詔親征潞王至懷州以晉安<lb/>
為憂問䇿于羣臣吏部侍郎龍敏請立李贊華為契丹<lb/>
主令天雄盧龍二鎮分兵送之自幽州趣西樓朝廷露<lb/>
檄言之契丹必有内顧之憂然後選募精鋭以擊之此<lb/>
亦解圍之一䇿也潞王深以為然而執政恐其無成議<lb/>
竟不決潞王憂沮日夕酣飲悲歌羣臣或勸其北行則<lb/>
曰卿勿言石郎使我心膽墮地　冬十月唐詔大括天<lb/>
<pb n="KR2d0009_WYG_005-7b"/>
下将吏及民間馬又發民為兵每七户出征夫一人自<lb/>
備鎧仗謂之義軍凡得馬二千餘匹征夫五千人民大<lb/>
擾　十一月帝謂石敬瑭曰吾三千里來赴難必有成<lb/>
功觀汝器貌識量真中原之主吾欲立汝為天子敬瑭<lb/>
辭讓數四将吏勸進乃許之帝作䇿書命敬瑭為大晉<lb/>
皇帝自解衣冠授之築壇即位晉割幽薊瀛莫涿檀順<lb/>
新媯儒武雲應寰朔蔚十六州以獻仍許歲輸帛三十<lb/>
萬匹改長興七年為天福元年敕命法制皆遵明宗之<lb/>
<pb n="KR2d0009_WYG_005-8a"/>
舊以趙瑩為翰林學士承旨桑維翰為翰林學士權知<lb/>
樞宻使事劉知逺為侍衛馬軍都指揮使客将景延廣<lb/>
為步軍都指揮使立晉國長公主為皇后　帝引兵圍<lb/>
晉安數月糧竭馬死援兵不至唐將楊光逺安審琦勸<lb/>
招討使張敬達降敬達曰吾受明宗及今上厚恩為元<lb/>
帥而敗軍其罪已大況降乎今援兵早晚至且當俟之<lb/>
若力盡勢窮諸君斬我出降未晚也光逺乗敬達無備<lb/>
斬其首帥諸将出降<hi>案原書作諸軍畢集光逺殺敬達以其首降考之通鑑乃楊光逺欲</hi>
<pb n="KR2d0009_WYG_005-8b"/>
<hi>殺敬達髙行周等常引壯騎衛之諸将每旦集招討使營是日適髙行周等未至光逺乃乗其無備而殺之隆</hi>
<hi>禮不全用通鑑之文而約之曰諸軍畢集於事情殊為違反又以諸将為諸軍亦非今並改正</hi>帝嘉敬<lb/>
達之忠命收𦵏而祭之謂羣臣及晉諸将曰汝曹為人<lb/>
臣當傚敬達也帝與晉主引兵而南晉主以齊王重貴<lb/>
<hi>重貴乃髙祖兄敬儒之子</hi>為北京留守帝以髙謨翰為先鋒與降卒<lb/>
皆進至團栢與唐兵戰唐兵大潰死者萬計　晉主自<lb/>
太原入洛陽帝親送至潞州唐盧龍節度使北平王趙<lb/>
徳鈞及其子樞宻使延夀皆来降<hi>案原書繫此條於晉主将發潞州之後今</hi>
<pb n="KR2d0009_WYG_005-9a"/>
<hi>考通鑑太宗與晉主引兵向南至潞州降趙徳鈞父子始令晉主入洛而太宗北還原書顛倒失實又趙徳鈞</hi>
<hi>仕唐為盧龍節度使封北平王趙延夀為樞宻使原書作樞宻使趙徳鈞亦誤今並改正</hi>晉主将發<lb/>
潞州帝舉酒屬之曰我若南向河南之人必大驚駭汝<lb/>
宜自引漢兵南下我令大詳衮将五千騎衛送汝至河<lb/>
梁余且留此俟汝音問有急則下山救汝洛陽既定吾<lb/>
将北返矣因執手而泣久之不能别解白貂裘以衣晉<lb/>
主并贈良馬二千匹戰馬一千二百匹曰世世子孫勿<lb/>
相㤀又曰劉知逺桑維翰趙瑩皆創業功臣無大故勿<lb/>
<pb n="KR2d0009_WYG_005-9b"/>
相棄也先是趙徳鈞隂遣人説帝求立為中國主帝指<lb/>
穹廬前巨石謂徳鈞使者曰我已許石郎矣石爛可改<lb/>
也帝至潞州鎖徳鈞父子而去舒嚕太后見之問曰汝<lb/>
父子自求為天子何耶徳鈞慙不能對悉以田宅之籍<lb/>
為獻后問何在曰幽州后笑曰幽州屬我也何獻之為<lb/>
徳鈞益慙自是鬱鬱不多食踰年而死徳鈞既卒帝釋<lb/>
延夀而用之<lb/>
　紀異録曰契丹太宗嘗畫寝夢一神人花冠美姿容<lb/>
<pb n="KR2d0009_WYG_005-10a"/>
　輜軿甚盛忽自天而下衣白衣佩金帶執骨朶有異<lb/>
　獸十二隨其後内一黑色兔入太宗懷而失之神人<lb/>
　語太宗曰石郎使人喚汝汝須去覺告太后忽之不<lb/>
　以為異後復夢即前神人也衣冠儀貌宛然如故曰<lb/>
　石郎已使人来喚汝既覺而驚復以告太后太后曰<lb/>
　可命筮之乃召巫筮言太祖從西樓来言中國将立<lb/>
　天王要爾為助爾須去未浹旬唐石敬瑭反於河東<lb/>
　為張敬達所敗亟遣趙瑩持表重賂許割燕雲求兵<lb/>
<pb n="KR2d0009_WYG_005-10b"/>
　為援帝曰我非為石郎興師乃奉天帝敕使也率兵<lb/>
　十萬直抵太原唐師遂衂立石敬瑭為晉帝後至幽<lb/>
　州城中見大悲菩薩佛相驚告太后曰此即向来夢<lb/>
　中神人冠冕如故但服色不同耳因立祠木葉山名<lb/>
　菩薩堂<lb/>
唐主從珂命河陽節度使萇從簡與趙州刺史劉在明<lb/>
守河陽南城遂斷浮梁歸洛陽殺人皇王托雲於其第<lb/>
晉主至河陽萇從簡迎降舟楫已具唐主議復向河陽<lb/>
<pb n="KR2d0009_WYG_005-11a"/>
将校皆已飛状迎晉主晉主慮唐主西奔遣我兵千騎<lb/>
扼澠池唐主與曹太后劉皇后并子雍王重美及宋審<lb/>
䖍等攜傳國寳登元武樓唐主自焚年五十一劉皇后<lb/>
欲燒宫室重美諫曰新天子至必不露居他日重勞民<lb/>
刀死而遺怨乃止后與重美俱死是日晚晉主入洛陽<lb/>
唐兵皆解甲待罪晉主命知逺部署京城知逺分漢軍<lb/>
使還營館我兵於天宫寺城中肅然無敢犯令　十二<lb/>
月晉追廢唐主從珂為庶人以馮道同平章事<lb/>
<pb n="KR2d0009_WYG_005-11b"/>
<hi>丁酉</hi>天顯十二年春正月乙夘日食<hi>案原書但云正月日食通鑑考異引五代</hi>
<hi>實録是年正月甲寅朔乙夘日食十國紀年蜀乙夘朔日食蓋晉人避元旦日食故移朔日其實當以十國紀</hi>
<hi>年所載為正遼史閏考是月係甲寅朔日食在二日蓋亦以避日食而移朔日也今増乙夘二字</hi>　以<lb/>
趙延夀為樞宻使尋兼政令事<hi>後封燕王</hi>帝遣使如洛陽取<lb/>
延夀妻唐燕國長公主以歸<hi>案原書作唐國長公主今考延夀妻乃唐明宗女燕</hi>
<hi>國長公主非唐國也今改正</hi>　二月帝班師過雲州節度使沙彦珣<lb/>
出迎帝留之判官呉巒在城中其衆推巒領州事閉城<lb/>
不受命攻之不克應州郭崇威亦挺身南歸翰林學士<lb/>
<pb n="KR2d0009_WYG_005-12a"/>
張礪本趙徳鈞判官軍敗來歸帝見其文采擢任之<hi>案原</hi>
<hi>書但記張礪亡歸事而礪初歸遼不載則于事之本末不具今據遼史補</hi>礪乗間亡歸為追<lb/>
騎所獲帝責之曰汝何故亡對曰臣不習北方土俗飲<lb/>
食居處意常鬱鬱是以亡耳帝顧通事髙唐英曰吾常戒<lb/>
汝善遇此人何故使之失所而亡若失之安可復得耶<lb/>
笞唐英而謝之礪甚忠直遇事輒言無隱帝甚重之<lb/>
三月晉得故唐主從珂膂及髀骨以王禮𦵏之于徽陵<lb/>
南　夏四月晉遷都汴州　五月吳徐知誥欲来相結<lb/>
<pb n="KR2d0009_WYG_005-12b"/>
圖取中國遣使以美女珍玩泛海修好帝亦遣使報之<lb/>
　秋七月呉徐知誥稱帝國號南唐復姓李改名曰昪<lb/>
　詔以幽州為南京大都為上京渤海扶餘城為東京<lb/>
<hi>案遼東京乃遼陽本渤海金徳縣地扶餘城本扶餘國渤海為扶餘城遼改為黄龍府又改為通州雖並為渤</hi>
<hi>海舊地實非一所前以扶餘為東丹國此又以扶餘為東京皆與遼史地理志不合今姑仍舊文而辨正之云</hi>
<hi>戊戌</hi>㑹同元年春正月朔日食　秋七月晉作受命寳以<lb/>
受天明命惟徳允昌為文　八月遣使册晉主為英武<lb/>
明義皇帝<hi>原書稱遼帝遣使奉册寳晉稱臣於遼其遣使授册安得稱奉今改正</hi>九月晉<lb/>
<pb n="KR2d0009_WYG_005-13a"/>
遣守司空馮道左散騎常侍韋勲來上皇太后尊號左<lb/>
僕射劉煦右諫議大夫盧重来上皇帝尊號<hi>案遼册晉主遼史書</hi>
<hi>于八月通鑑書于十月晉使上遼尊號通鑑書於七月遼史書于九月由一據遣使之月一據使至之月故也</hi>
<hi>此書主記遼事應據遼史原書並據通鑑每事皆差二月有失事實今改正</hi>　冬十一月太<lb/>
后御開皇殿受晉册帝御宣政殿受册大赦改元㑹同<lb/>
<hi>案通鑑以改元㑹同為丁酉年事原書沿之以是年為㑹同二年考遼史改元實在册禮既成之時于情事為</hi>
<hi>得今改正</hi>晉主事帝甚謹奉表稱臣謂帝為父皇帝每使至<lb/>
即于别殿拜受詔敕每歲輸金帛三十萬之外吉凶慶<lb/>
<pb n="KR2d0009_WYG_005-13b"/>
弔歲時贈遺相繼於道乃至太后元帥太子諸王大臣<lb/>
皆有贈遺然所輸金帛不過數縣租賦其後帝屢止晉<lb/>
主上表稱臣但令為書稱兒皇帝如家人禮<lb/>
<hi>己亥</hi>㑹同二年秋七月朔日食　八月晉以故唐明宗子<lb/>
許王從益為郇國公以奉唐祀<lb/>
<hi>庚子</hi>㑹同三年初晉割雁門北州郡來獻由是吐谷渾皆<lb/>
内屬晉成徳節度使安重榮誘之南歸春正月吐谷渾<lb/>
帥其部落千餘帳奔晉帝大怒遣使譲晉主以招納叛<lb/>
<pb n="KR2d0009_WYG_005-14a"/>
人晉主遣兵逐之使還故土<lb/>
<hi>辛丑</hi>㑹同四年夏六月晉安重榮以其主稱臣為恥見使<lb/>
者至必箕踞慢罵或潛遣人殺之帝以為譲晉主為之<lb/>
遜謝後重榮執遼使蘇拉遣輕騎掠幽州南境上表稱<lb/>
吐谷渾兩突厥渾契苾沙陁各帥部衆歸附党項<hi>國名</hi>等<lb/>
亦納遼告牒言為遼所陵暴願自備十萬衆與晉擊遼<lb/>
晉主不許<lb/>
<hi>壬寅</hi>㑹同五年夏六月帝以晉招納吐谷渾屢遣使責讓<lb/>
<pb n="KR2d0009_WYG_005-14b"/>
晉主憂悒成疾一旦馮道獨對晉主命幼子重睿出拜<lb/>
之又令宦者抱置道懐中蓋欲道輔立之是月晉主殂<lb/>
年五十一馮道與侍衛馬步都虞候景延廣議以國家<lb/>
多難宜立長君乃奉齊王重貴嗣位<hi>案原書此下有是日即位四字亦襲</hi>
<hi>通鑑舊文然通鑑上云乙丑所云是日乃䝉上而言此上文不言乙丑則是日二字為贅今删正</hi>　晉<lb/>
髙祖既殂其大臣議奉表稱臣來告哀景延廣請致書<lb/>
稱孫而不稱臣李崧曰陛下如此他日必躬擐胄甲與<lb/>
遼戰於時悔無益矣延廣固爭馮道依違其間晉主卒<lb/>
<pb n="KR2d0009_WYG_005-15a"/>
從延廣議帝大怒遣使如晉責讓延廣復以不遜語答<lb/>
之　盧龍節度使趙延夀欲代晉帝中國屢説帝擊晉<lb/>
帝頗然之<lb/>
<hi>癸夘</hi>㑹同六年<hi>晉主重貴仍稱天福八年</hi>春二月晉主聞帝将南伐遂<lb/>
還東京然問遺相往來猶無虚月　是月南唐主昪殂<lb/>
齊王璟立　夏四月朔日食　秋九月先是河陽牙將<lb/>
喬榮從趙延夀来歸帝以榮為回圗使往来販易于晉<lb/>
置邸大梁至是景延廣説晉主囚榮於獄凡遼國販易<lb/>
<pb n="KR2d0009_WYG_005-15b"/>
在晉境者皆殺之奪其貨大臣皆言遼國不可負晉主<lb/>
乃釋榮慰賜而歸之榮辭延廣延廣大言歸語而主先<lb/>
帝為北朝所立故稱臣奉表今上乃中國所立所以降<lb/>
志於北朝者正以不敢㤀先帝盟約故耳為鄰稱孫足<lb/>
矣無稱臣之理翁怒則来戰孫有十萬横磨劍足以相<lb/>
待他日為孫所敗取笑天下無悔也榮乃曰公所言頗<lb/>
多恐有遺㤀願記之紙墨延廣命吏書其語以授之榮<lb/>
具以白帝帝大怒南伐之志始决晉使至者皆縶之桑維<lb/>
<pb n="KR2d0009_WYG_005-16a"/>
翰屢請遜辭謝遼每為延廣所沮晉主以延廣有定䇿<lb/>
功又總宿衛兵故大臣莫能與之爭河東節度使劉知<lb/>
逺知延廣必致釁而不敢言但益募兵増置十餘軍以<lb/>
備　冬十二月晉平廬節度使楊光逺遣騎宻来告以<lb/>
晉境大饑乗此攻之一舉可取趙延夀亦勸之帝乃集<lb/>
兵五萬使延夀将之經略中國曰若得之當立汝為帝<lb/>
延夀信之為盡力晉主頗聞其謀遣使徴近道兵以備<lb/>
之<lb/>
<pb n="KR2d0009_WYG_005-16b"/>
<hi>甲辰</hi>㑹同七年<hi>晉主重貴開運元年</hi>春正月以趙延夀趙延照為前<lb/>
鋒将兵伐晉圍貝州先是晉以貝州水陸要衝多聚芻<lb/>
粟為大軍數年之儲軍校邵珂性兇悖節度使王令温<lb/>
黜之珂怨望宻遣人来言貝州易取㑹令温入朝執政<lb/>
以吳巒權知州事帝親攻貝州巒悉力拒之燒攻具殆<lb/>
盡珂引兵自南門入巒赴井死遂克貝州所殺且萬人<lb/>
晉以髙行周為都部署與符彦卿皇甫遇等將兵来禦<lb/>
　晉主遣使齎書遺帝時帝已屯鄴都不得通而返晉<lb/>
<pb n="KR2d0009_WYG_005-17a"/>
王至澶州帝屯元城别遣将攻太原晉詔劉知逺杜威<lb/>
馬全節張彦澤等将兵拒於黎陽復遣譯者孟守忠致<lb/>
書於帝求修舊好帝復書曰已成之勢不可改也㑹偉<lb/>
王在秀容失利太原諸軍自鴉鳴谷與大軍㑹<hi>案原書作遼帝</hi>
<hi>自鴉鳴谷歸通鑑則作契丹自鴉鳴谷遁去胡三省註云自鴉鳴谷出潞州東與契丹主大軍合蓋通鑑所指</hi>
<hi>乃太原諸軍遼帝並未北歸也隆禮所紀舛錯殊甚今改正</hi>博州刺史周儒以城降<lb/>
　二月周儒引滿達自馬家口濟河營於東㟁攻鄆州<lb/>
北津晉主自将兵及遣李守貞等分道來擊我師敗績<lb/>
<pb n="KR2d0009_WYG_005-17b"/>
　三月帝偽棄元城去伏精騎於古頓邱城以俟晉軍<lb/>
與恒定之兵合而夾擊晉軍欲進追㑹霖雨而止我兵<lb/>
設伏旬日人馬饑乏趙延夀曰晉軍悉在河上畏我鋒<lb/>
鋭必不敢前不如即其城下四合攻之奪其浮梁則天<lb/>
下定矣帝從之親将兵十萬餘陣於澶州城北與晉髙<lb/>
行周合戰自午至晡互有勝負帝以精兵當中軍而来<lb/>
晉主亦出陣待之帝望見晉軍之盛謂左右曰楊光逺<lb/>
言晉軍半已餒死今何其多也以精騎左右掠陣晉軍<lb/>
<pb n="KR2d0009_WYG_005-18a"/>
不動萬弩齊發飛矢蔽地帝稍却兩軍死者不可勝數<lb/>
昬後各引去帝自澶州北分為兩軍一出滄徳一出深<lb/>
冀而歸時帝悵中有小校亡入晉云帝已傳木書収軍<lb/>
北去景延廣疑有詐閉壁不敢追帝北歸留趙延照為<lb/>
具州留後　夏四月晉因出兵拒守國用愈竭遣使三<lb/>
十六人分道括率民財各封劍以授之使者多從吏卒<lb/>
攜鎖械刀仗入民家大小驚懼求死無地州縣吏復因<lb/>
縁為姦　先是晉楊先逺叛命兖州修守備節度使安<lb/>
<pb n="KR2d0009_WYG_005-18b"/>
審信亦以治樓堞為名率民財以實私藏民力大困<lb/>
晉遣李守貞討楊光逺于青州帝遣兵救之不克　秋<lb/>
九月朔日食　帝遣兵攻晉遂城樂夀及代州刺史白<lb/>
文珂戰于七里烽我師敗績　冬十月晉師圍青州經<lb/>
時城中食盡餓死者大半待援兵不至楊光逺遥稽首<lb/>
於帝曰皇帝皇帝誤光逺矣其子承勲勸光逺降冀州<lb/>
全其族光逺不許承勲乃斬勸其父反者判官邱濤送<lb/>
其首於守貞縱火大譟刼其父出居私第上表待罪開<lb/>
<pb n="KR2d0009_WYG_005-19a"/>
城納官軍　閏月晉以楊光逺罪大而諸子歸命難於<lb/>
顯誅命守貞便宜從事守貞遣人拉殺光逺以病死聞<lb/>
起復其子承勲除汝州防禦使<hi>原書於此條引胡安國論詞意偏繆謹遵</hi>
<hi>聖諭删  正</hi>　是月帝復大舉攻晉趙延夀引兵先進至邢<lb/>
州<lb/>
　<lb/>
　<lb/>
　<lb/>
<pb n="KR2d0009_WYG_005-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定重訂契丹國志卷二<lb/>
</p>
<p>
</p>
  </div>
</body>
</text>
</TEI>
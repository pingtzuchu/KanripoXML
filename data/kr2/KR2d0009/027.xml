<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2d0009_WYG_027-1a"/>
欽定四庫全書<lb/>
欽定重訂契丹國志卷二十四<lb/>
　　宋王曾行程録<hi>按王曾富弼二人行程録皆其奉使至遼所作乃宋人之辭且途中</hi>
　　<hi>見聞亦多未能核實未可盡據然遼史地理志已引王曽錄為證今姑仍原本存之以資參考云</hi>
初宋使止達幽州後至中京又至上京或西涼淀北安<lb/>
州炭山長泊自雄州白溝驛渡河四十里至新城縣古<lb/>
督亢亭之地又七十里至涿州北渡涿水范水劉李河<lb/>
六十里至良鄉縣渡盧溝河六十里至幽州號燕京子<lb/>
<pb n="KR2d0009_WYG_027-1b"/>
城就羅郭西南為之正南曰啟夏門内有元和殿洪政<lb/>
殿東門曰宣和城中坊門皆有樓有憫忠寺本唐太宗<lb/>
為征遼陣亡將士所造又有開泰寺魏王耶律漢寧造<lb/>
邀朝使遊觀城南門内有裕悦王廨為宴集之所門外<lb/>
永平館舊名碣石館通和後易之南即桑乾河出北門<lb/>
過古長城延芳淀四十里至孫侯館改為望京館稍移<lb/>
故處望楮谷山五龍池過温餘河大夏坡坡西北即涼<lb/>
淀避暑之地五十里至順州東北過白嶼河北望銀冶<lb/>
<pb n="KR2d0009_WYG_027-2a"/>
山又有黄羅螺盤牛闌山七十里至檀州自此漸入山<lb/>
五十里至金溝館將至館川原平廣謂之金溝淀遼帝<lb/>
嘗於此過冬自入此山詰曲登陟無復里堠但以馬行<lb/>
記日景而約其里數過朝鯉河亦名七渡河九十里至<lb/>
古北口兩旁峻崖中有路僅容車軌口北有鋪彀弓連<lb/>
繩本范陽防扼奚契丹之所最為隘束然幽州東趨營<lb/>
平州甚平坦自頃兵馬多由斯出又度徳勝嶺盤道數<lb/>
層俗名思鄉嶺八十里至新館過鵰窠嶺偏槍嶺四十<lb/>
<pb n="KR2d0009_WYG_027-2b"/>
里至卧如來館葢山中有卧佛像故也過烏灤河東有<lb/>
灤州因河為名又過墨斗嶺亦名渡雲嶺長二十里許<lb/>
又過芹菜嶺七十里至桞河館河在館傍西北有鐵冶<lb/>
多渤海人所居就河漉沙石鍊得成鐵渤海俗每嵗時<lb/>
聚㑹作樂先命善歌舞者數輩前行士女相隨更相唱<lb/>
和回旋宛轉號曰踏鎚<hi>按踏鎚通考作踏追文義似長</hi>所居皆就山牆<lb/>
開門過松亭嶺甚險峻七十里至打造部落館有番户<lb/>
百餘編荆為籬鍛鐵為軍器東南行五十里至牛山館<lb/>
<pb n="KR2d0009_WYG_027-3a"/>
八十里至鹿兒峽館過蝦蟆嶺九十里至鐵漿館過石<lb/>
子嶺自此漸出山七十里至富谷館居民多造車者<hi>原書</hi>
<hi>車上衍軍字據通考删</hi>云渤海人東望馬雲山山多禽獸林木遼帝<lb/>
多於此打圍八十里至通天館二十里至中京大定府城<lb/>
垣卑小方圓纔四里許門但重屋無築闍之制南門曰<lb/>
朱夏門内夾道歩廊多坊門又有市樓四曰天方大衢<lb/>
通闤望闕次至大同館其門正北曰陽徳閶闔城内西<lb/>
南隅岡上有寺城南有園圃宴射之所自過古北口即<lb/>
<pb n="KR2d0009_WYG_027-3b"/>
蕃境居人草菴板屋亦務耕種但無桑柘所種皆從壟<lb/>
上葢虞吹沙所壅山中長松鬱然深谷中多燒炭為業<lb/>
時見畜牧牛馬槖駞尤多青羊黄豕亦有挈車帳逐水<lb/>
草射獵食止糜粥粆糒<lb/>
　　宋富弼行程録<lb/>
富弼之使北朝也自中京正北八十里至臨都館又四<lb/>
十里至官窑館又七十里至松山館又七十里至崇信<lb/>
館又九十里至廣寧館又五十里至姚家館又五十里<lb/>
<pb n="KR2d0009_WYG_027-4a"/>
至咸寧館又三十里度黄水石橋旁有饒州葢唐朝嘗<lb/>
於契丹置饒樂州也今渤海人居之又五十里至保和<lb/>
館度黒河七十里至宣化館又五十里至長泰館西二<lb/>
里許有佛寺民舍云即祖州亦有祖山山中有遼太祖<lb/>
廟四十里至上京臨潢府自過崇信館即契丹舊境葢<lb/>
其南皆奚地也入西門門曰金徳内有臨潢館子城東<lb/>
門曰順陽入門北行至景福門又至承天門内有昭徳<lb/>
宣政二殿皆東向有氊廬亦皆東向臨潢西北二百里<lb/>
<pb n="KR2d0009_WYG_027-4b"/>
號涼淀在漫頭南山<hi>按遼史作饅頭山此與通考皆作漫頭山疑遼史為是</hi>避暑<lb/>
之處多豐草掘丈餘即堅冰云<hi>按原書此後有余靖北語詩一首刁約北語詩</hi>
<hi>一首俱以契丹國語編綴成詩宋人不知音譯舛謬殊甚若再加譯改則字句長短及音韻俱不相合今並刪</hi>
<hi>去</hi>
　<lb/>
　<lb/>
　<lb/>
欽定重訂契丹國志卷二十四<lb/>
</p>
<p>
</p>
  </div>
</body>
</text>
</TEI>
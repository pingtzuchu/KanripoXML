<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金薤琳琅卷十三</head> <lb/>
    <p>
<pb n="KR2n0030_WYG_013-1a"/>
欽定四庫全書<lb/>
　金薤琳琅卷十三<lb/>
　　　　　　　　　　　　　明　都穆　撰<lb/>
　　幽州昭仁寺碑<lb/>
　　　守諫議大夫騎都尉臣朱子奢奉勅撰<lb/>
大哉乾元寒暑違而成歲赫矣上聖禪代乖而為道斯<lb/>
則淳源既徃弧矢開戡翦之利天下為公揖讓盛皇王<lb/>
之業是知聖無自我不背時以成務仁惟濟物乃當流<lb/>
<pb n="KR2n0030_WYG_013-1b"/>
而義行豈好異哉葢因世而已矣若乃執契提象繼天<lb/>
理物張八極叶五緯坐𤣥扈逰翠<hi>闕</hi>受昭華而錫天佩<lb/>
觀滎河而廵温洛補石於媧皇之世奠山於文命之初<lb/>
殊質文於車服改正朔於寅丑順天地而財成奄㝢縣<lb/>
而光宅斯固神宗與汜水一致文祖將㙁野同歸者也<lb/>
随政悖道區夏殱潰星亡日鬬天瘥地反馭朽無秋駕<lb/>
之術履薄罕春氷之懼竭人力於醉飽輕神器於弈棊<lb/>
玉杯非藜藿之用金柱乃驕滛之靡旌蹕遍天下馳道<lb/>
<pb n="KR2n0030_WYG_013-2a"/>
窮華裔暴師韓濊宿兵遼碣貪石田之地忘金鏡之寳<lb/>
駿騄之乗騖燕山而不息黿鼉之梁泛蒼波其無已五<lb/>
岳維塵三川咸震大盜負其扃鐍長鯨衝其漏網介胄<lb/>
不能匡其禍衣冠無以靖其亂伊尹去而夏亡辛甲奔<lb/>
而殷滅人怨神怒衆叛親離觸瑟無漢臣之忠夢驂成<lb/>
秦宫之酷於是九畿幅裂竊名假號四方圜視蜂飛蝟<lb/>
結赤眉起劉樊之衆白梃奮陳吳之兵徇趙北而圖王<lb/>
反淮南而稱帝鉤爪鋸牙逓相吞滅茫茫禹迹溝壑無<lb/>
<pb n="KR2n0030_WYG_013-2b"/>
歸蒼蒼彼天何其罔極若乃崇替相襲天地恒其道靈<lb/>
貺所歸三五更其運是以秦人㢮御豐沛膺赤帝之符<lb/>
夏道云衰景亳得白狼之瑞殷憂啟聖必將有主撲原<lb/>
靜海上𤣥有屬我皇帝受之皇帝兆出震之靈禀樞電<lb/>
之精開日月之明審正氣之貞潜德而隠凝𤣥姑射之<lb/>
側感而遂通應迹廟堂之上乗龍之夢夙符於神道斷<lb/>
鼇之心早發於靈鑒藴風雲於藏用納宇宙於胸懐濡<lb/>
足授手救焚是急於是御太乙挹勾陳驅天駟廻地軸<lb/>
<pb n="KR2n0030_WYG_013-3a"/>
乾行岳止雷驚麟震得兵鈐於𤣥教吞戎韜於黄石龍<lb/>
飛晉水鳯翥河干命蒼<hi>闕</hi>以泛流麾鳥旗以長邁以仁<lb/>
為本扶義而西傳檄百城轉鬬千里戰無交兵之虜攻<lb/>
無湯池之固望鳯墟而一息登㶚上而廻首觀釁而動<lb/>
俟天休命壺漿溢陌厥篚盈塗鬼神叶賛華夷載佇緤<lb/>
秦嬰於枳道拜殷士於商<hi>闕</hi>旌臺之珠畢散於邦國諸<lb/>
侯之玊不留於服御眷言兆庶企景来蘓薛舉徃因天<lb/>
隙偷安隴坻藉九州之險成五幡之暴推鋒東嚮結壘<lb/>
<pb n="KR2n0030_WYG_013-3b"/>
西夏同惡如市轉相煽合帶州連郡豺虺為羣無竇融<lb/>
之先覺有隗嚻之迷謬遊魂放命豕突豳梁雖大風之<lb/>
作梗青丘有苖之稱亂丹浦均強比逆異代同年豈不<lb/>
以道喪鶉居讓王義隠時惟龍戰争帝理開者乎是以<lb/>
軒轅五十一伐殷后二十七征<hi>闕</hi>暴壽華之澤戮凶絶<lb/>
轡之野非文德之可綏乃雄略之攸震天子躬御武節<lb/>
親總元戎灑沉災而括地象正斗極而清天歩倚長劍<lb/>
以肅威佇中區以傍矚運投水轉規之智蓄禮樂慈愛<lb/>
<pb n="KR2n0030_WYG_013-4a"/>
之兵韜百戰百勝之謀總天闗天梁之術驅駕韓白鞭<lb/>
擊雷電命招揺以啟行詔参伐以前掃殉義之士聽鼓<lb/>
鼙而竊誓蹈恩之衆望旌笳而張膽呼吸則河海沸盪<lb/>
指麾則崑岱掎㧞聖上順天道好生之德體周王掩胔<lb/>
之仁將欲克亂在權善師非戰兵交使在𢎞其自革而<lb/>
茅旌不建輿櫬莫從告捨既違行迷遂徃吠堯之犬終<lb/>
成桀用刺由之客俱為跖徒鳥啄獸窮来犯鋒刃比角<lb/>
為城池之固召雨恣屈強之力非折箠之可笞豈亭長<lb/>
<pb n="KR2n0030_WYG_013-4b"/>
之攸制于時攝提在歲黄鍾紀月義勇同奮賁育爭先<lb/>
下神兵於九天决叡圖於萬里逆順斯懸轟然大潰僵<lb/>
尸蔽莾委甲成山擁秦涇而不流投過澗而自滿焚巢<lb/>
掃窟野無遺<hi>闕</hi>正傾旻於西北紐缺地於東南卷氛祲<lb/>
於辰象反光華於日月九伐已施載櫜於武庫五兵罷<lb/>
用偃伯於靈臺分蒨斾於應畢誓山河於將率帝圖咸<lb/>
舉邦政斯澄革汚俗於維新正王風於舊物鼓之以道<lb/>
德懐之以仁義春雨以潤之秋陽以暴之觧罔深湯帝<lb/>
<pb n="KR2n0030_WYG_013-5a"/>
之慈焚書下漢王之詔布以新政刑用輕典四海之内<lb/>
靡然向風八荒之表奔走無斁却塞蹛林之北開郡銅<lb/>
柱之南苑蔥山而池鹽澤踰槃水而跨熱阪郡生環海<lb/>
自入提封方朔炎洲同歸王㑹豈止菌鸖短獨西鶼東<lb/>
鰈之貢而已哉若夫至人忘已義期拯物黄屋非汾水<lb/>
之榮𤣥珪豈具茨之貴聖道運而不積神功為而莫宰<lb/>
雖復大横固祉長發啟祥猶且置璽陳謙避河為讓道<lb/>
外天下情遺尊極而巖廊餘事人神之望難拒符命儻<lb/>
<pb n="KR2n0030_WYG_013-5b"/>
来歴數之期安避仰追上𤣥之心俯順域中之請然後<lb/>
履乗石握神珠開黄玉之圖臨紫辰之位冠百王而稱<lb/>
首與三代而同風巍巍乎蕩蕩乎粤不可名也於是衢<lb/>
室闢扉賓門啟路延攬英彥鑒昧幽仄用人不偏於世<lb/>
族得賢無棄於農瑣故非熊非彲致光景之佐為舟為<lb/>
檝獲營求之士等五臣之亮采同六相之訏謨崇臺非<lb/>
一木之枝珍裘乃千金之麗濟濟多士皇家以寧重以<lb/>
制禮作樂移風也勝殘去殺刑措也藏金舜嶺菲膳堯<lb/>
<pb n="KR2n0030_WYG_013-6a"/>
宫雉裘非先王之服寳馬豈鸞旗之用運𤣥覽以照物<lb/>
推赤心以期下萬方罪已軫推溝之慮百姓為心順天<lb/>
從之欲若乃上嗣重光之美元良萬國棣華璿萼之宗<lb/>
本支百世咸幼陶慈訓言提自昔奉審喻於宸極得樂<lb/>
善於軒殿非藉保𫝊之勤寧因師友之力踰啟誦而髙<lb/>
視越郇韓而上征既而休氣和年祥風薦祉威鳯為寳<lb/>
麟趾逰郊若煙非煙浮曉空而下暎似月非月麗宵天<lb/>
而成象禎不絶書靈無遁迹猗與偉與事髙圖史至於<lb/>
<pb n="KR2n0030_WYG_013-6b"/>
登輿下輦省方廵岳應感必彰形言彌著道盛金奏美<lb/>
盈玉簡叶叡思於泉涌諧神功於日用陋栢梁之詞掩<lb/>
南風之曲聖作物覩永貽千載者焉抑又聞之羲農遐<lb/>
邈軒頊悠𬗟絶傳信於故老非取接於聞見百世可知<lb/>
斯言殆息七代更立求之豈易今之視昔遥然未覩將<lb/>
何以分素青於三后辨天地於九皇遂能歴選列辟詳<lb/>
觀羣帝得茂實於千古驗英聲於萬葉斯道何哉將由<lb/>
孔丘登岱紀金䋲者七十管仲對齊陳玉檢者十二亦<lb/>
<pb n="KR2n0030_WYG_013-7a"/>
有漢廓帝圖魏開王業樹豐碑於泗水譔貞石於繁昌<lb/>
莫不垂鴻名騰顯號播休風於六儛歌盛德於九韶與<lb/>
天壤而無窮懸貞明而可久刋勒之美不其懋與然則<lb/>
事止寰中道<hi>闕二字</hi>外未辨西方之聖莫知東被之法求<lb/>
真之理我則未聞雖御辯崆峒非□涅槃之㟁乗雲谷<lb/>
口寧遊波若之門莫不同陟耶山俱沉業浪生死無際<lb/>
苦集相因詎照重昬之日誰翦稠林之樹比夫真如實<lb/>
相觧脱妙津道王三千功彌百億何異吹劍首於雷門<lb/>
<pb n="KR2n0030_WYG_013-7b"/>
策蚊睫於鵬運者哉是知伊蘭無實有為終假漂溺四<lb/>
流邅廻九結踐畏塗而卒歲□㨗徑其長徃大夢無曉<lb/>
可為歎息粤若能仁深𢎞慈奬雖寂泊為道無来無去<lb/>
乗機誘發垣璽必追住一子地開方便門翔八正道示<lb/>
如来藏飄香風於有頂洒甘露於無邊慧炬明而幽夜<lb/>
朗法橋搆而馮河息但為仁由已履道自𠂻表立影從<lb/>
因果非外今我所以仰勝緣於十號紀武功於七德真<lb/>
俗二諦兼而兩之皇上昔居因地早𢎞誓力應迹忍土<lb/>
<pb n="KR2n0030_WYG_013-8a"/>
負荷羣生屬憂火燎原稽天方割飈林無自静之木震<lb/>
海豈澄源之水東戡西翦南征北怨旄鉞所次酣戰兹<lb/>
邦君䡖散千金之賞士重酬九死之命莫不競凌鋒鏑<lb/>
争赴水火雖制勝之道允歸上畧而兵凶戰危時或殞<lb/>
喪褰裳不顧結纓荒野忠為令徳没有餘雄同艱難於<lb/>
昔晨異歡泰於兹日有懐亮烈用切旒扆仍於戰地爰<lb/>
搆神居變穢土於寳城開蓮花於火宅髙𤇺罷昭慈燈<lb/>
載朗䳒旌輟警勝幡斯立㧞無明於棘林𨗳焦熱於渴<lb/>
<pb n="KR2n0030_WYG_013-8b"/>
井盡諸有結永除苦際雖復去順效逆同歸各徒中涓<lb/>
潁從寔惟義重而上忍所被旃檀與利刀兼忘大慈所<lb/>
覃怨賊將義夫齊指俱潤法雨同乗大轅廻向菩提無<lb/>
上平等爾乃仰圖景宿東井躔其分野下料物土西河<lb/>
限其封域琱戈是錫尸臣啟邦之所豳館斯開公劉建<lb/>
都之地梁山南枕甘泉東指靣雕雲之鬱蓊想玉樹之<lb/>
青蔥沃野千里平原超忽先王之桑梓西州之都㑹於<lb/>
是詔司空相原隰四衢如砥八道傍通考極星之曜測<lb/>
<pb n="KR2n0030_WYG_013-9a"/>
土圭之景選把梓於南郢徴琬琰於西崑匠石奮斤公<lb/>
輸審墨髙門洞啟層甍有亢藻井瞰烟霞之路歩櫩拖<lb/>
虹蜺之色徘徊珠柱陸離璇題春牖前臨秋窓左闢月<lb/>
殿含影金波上而相照日宫吐曜羲和沉而猶朗何止<lb/>
四柱成臺髙多羅之樹五王立寺臨伽尸之水信足上<lb/>
圖駕御傍擬醍醐望鷲山而非逺想鷄林而可即法徒<lb/>
萃止應供来遊咸珠戒無缺威儀莫犯杖錫四禪之林<lb/>
攝齊三朗之路有寳所焉有名僧焉至矣哉伽藍之為<lb/>
<pb n="KR2n0030_WYG_013-9b"/>
盛也雖復髙天已燼大海成田我皇基與浄刹終永永<lb/>
而常傳其詞曰<lb/>
三界雲擾六趣波揚苦流方割憂火炎崗俱迷津濟莫<lb/>
導舟航長夜無曉非徒未央於昭十號四生是愍道王<lb/>
大千智周上忍慧刀已裂化城斯引教有殊塗乗無異<lb/>
軫甘露朝洒慈雲夕布品物以亨羣迷式悟㨗逕坦道<lb/>
耶山啟路不有善權誰澄惡趣炎行㢮德廢道毁常玊<lb/>
弩驚燄金宿騰芒俯震瀛壑仰紊乾綱九野鯨奮八極<lb/>
<pb n="KR2n0030_WYG_013-10a"/>
䲭張亂離瘼矣孰濟生靈黄星表曜赤伏開禎大君應<lb/>
歴粤御神兵乃聖乃武如雷如霆於鑠王旅除凶靖暴<lb/>
闗右長驅唐郊大號壤裂逋醜家離浞奡刷野屠祅空<lb/>
山剿盜見危殞轡懐忠死綏驚燐宵逺窮魂夜飛我有<lb/>
慈被深仁莫違建斯浄域永樹歸依歸依伊何俱消五<lb/>
縳浄域伊何同升妙覺架漢開宇慿霞竦閣朱麗瓊丹<lb/>
地嚴金雘鷲山非逺雞林可求七寳低樹八觧疏流瑞<lb/>
蓮開曉天花不秋戒定攸息應供来逰凡厥慈衆俱𢎞<lb/>
<pb n="KR2n0030_WYG_013-10b"/>
上善稠林以闢愛枝爰翦九結氷泮四禪自𬗟彼岸可<lb/>
歸法輪恒轉金剛不壊璿保惟長慧室長湛皇基載昌<lb/>
僧祗可筭恒沙易量悠哉天歴永配無疆<lb/>
　右昭仁寺碑唐守諫議大夫騎都尉朱子奢譔歐陽<lb/>
　公愛其字畫甚工惜無書人氏名金石錄嘗載其目<lb/>
　亦不言為何人書也惟通志金石畧以為虞永興書<lb/>
　永興書之傳世者有孔子廟堂碑然與此不類而金<lb/>
　石畧乃謂出於虞公當必有所據昭仁寺在邠州西<lb/>
<pb n="KR2n0030_WYG_013-11a"/>
　八十里昔唐太宗與薛舉戰争之處正德癸酉予以<lb/>
　使事道邠得搨其本字畫完好若初刻者真可寳也<lb/>
　朱公予鄉先生唐史有傳其文字人間罕存可見者<lb/>
　僅有此耳<lb/>
　<lb/>
　<lb/>
　<lb/>
　<lb/>
<pb n="KR2n0030_WYG_013-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金薤琳琅卷十三<lb/>
</p>
<p>
</p>
  </div>
</body>
</text>
</TEI>
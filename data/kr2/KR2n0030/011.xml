<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金薤琳琅卷十一</head> <lb/>
    <p>
<pb n="KR2n0030_WYG_011-1a"/>
欽定四庫全書<lb/>
　金薤琳琅卷十一<lb/>
　　　　　　　　　　　　　明　都穆　撰<lb/>
　　唐西京千福寺多寳佛塔感應碑<lb/>
　　　南陽岑勛撰朝議郎判尚書武部員外郎琅邪<lb/>
　　　顔真卿書朝散大夫檢校尚書都官郎中東海<lb/>
　　　徐浩題額<lb/>
粤妙法蓮華諸佛之祕藏也多寳佛塔證經之踴現也<lb/>
<pb n="KR2n0030_WYG_011-1b"/>
發明資乎十力𢎞建在於四依有禪師法號楚金姓程<lb/>
廣平人也祖父並信著釋門慶歸法𦙍母髙氏久而無<lb/>
姙夜夢諸佛覺而有娠是生龍象之徴無取熊羆之兆<lb/>
誕彌厥月炳然殊相岐嶷絶於葷茹髫齔不為童遊道<lb/>
樹萌芽聳豫章之楨幹禪池畎澮涵巨海之波濤年甫<lb/>
七歲居然厭俗自誓出家禮藏探經法華在手宿命潜<lb/>
悟如識金環總持不遺若注瓶水九歲落髮住西京龍<lb/>
興寺從僧籙也進具之年昇座講法頓收珍藏異窮子<lb/>
<pb n="KR2n0030_WYG_011-2a"/>
之疾走直詣寳山無化城而可息爾後因靜夜持誦至<lb/>
多寳塔品身心泊然如入禪定忽見寳塔宛在目前釋<lb/>
迦分身遍滿空界行勤聖現業淨感深悲生悟中淚下<lb/>
如雨遂布衣一食不出户庭期滿六年誓建兹塔既而<lb/>
許王瓘及居士趙崇信女普意善来稽首咸捨珍財禪<lb/>
師以為輯莊嚴之因資爽塏之地利見千福黙議於心<lb/>
時千福有懐忍禪師忽於中夜見有一水發源龍興流<lb/>
注千福清澄泛灧中有方舟又見寳塔自空而下久之<lb/>
<pb n="KR2n0030_WYG_011-2b"/>
乃滅即今建塔處也寺内淨人名法相先於其地復見<lb/>
燈光逺望則明近尋即滅竊以水流開於法性舟泛表<lb/>
於慈航塔現兆於有成燈明示於無盡非至德精感其<lb/>
孰能與於此及禪師建言雜然歡惬負畚荷揷于櫜于<lb/>
囊登登慿慿是板是築灑以香水隱以金鎚我能竭誠<lb/>
工乃用壯禪師每夜於築階所懇志誦經勵精行道衆<lb/>
聞天樂咸嗅異香喜歎之音聖凡相半至天寳元載創<lb/>
構材木肇安相輪禪師理㑹佛心感通帝夢七月十三<lb/>
<pb n="KR2n0030_WYG_011-3a"/>
日勅内侍趙思偘求諸寳坊驗以所夢入寺見塔禮問<lb/>
禪師聖夢有孚法名惟肖其日賜錢五十萬絹千匹助<lb/>
建脩也則知精一之行雖先天而不違純如之心當後<lb/>
佛之授記昔漢明永平之日大化初流我皇天寳之年<lb/>
寳塔斯建同符千古昭有烈光於時道俗景附檀施山<lb/>
積庀徒度財功百其倍矣至二載勅中使楊順景宣㫖<lb/>
令禪師於花萼樓下迎多寳塔額遂總僧事備法儀宸<lb/>
睠俯臨額書下降又賜絹千疋聖札飛毫動雲龍之氣<lb/>
<pb n="KR2n0030_WYG_011-3b"/>
象天文挂塔駐日月之光輝至四載塔事將就表請慶<lb/>
齋歸功帝力時僧道四部會逾萬人有五色雲團輔塔<lb/>
頂衆盡瞻覩莫不崩悦大哉觀佛之光利用賔于法王<lb/>
禪師謂同學曰鵬運滄溟非雲羅之可頓心逰寂滅豈<lb/>
愛網之能加精進法門菩薩以自強不息本期同行復<lb/>
遂宿心鑿井見泥去水不逺鑚木未熱得火何階凡我<lb/>
七僧聿懐一志晝夜塔下誦持法華香煙不斷經聲逓<lb/>
續炯以為常没身不替自三載每春秋二時集同行大<lb/>
<pb n="KR2n0030_WYG_011-4a"/>
德四十九人行法華三昧尋奉恩㫖許為恒式前後道<lb/>
場所感舍利凡三千七十粒至六載欲葬舍利預嚴道<lb/>
場又降一百八粒畫普賢變於筆鋒上聮得一十九粒<lb/>
莫不圓體自動浮光瑩然禪師無我觀身了空求法先<lb/>
刾血寫法華經一部菩薩戒一卷觀普賢行經一卷乃<lb/>
取舍利三千粒盛以石函兼造自身石影跪而戴之同<lb/>
置塔下表至敬也使夫舟遷夜壑無變度門劫筭墨塵<lb/>
永垂貞範又奉為主上及蒼生寫妙法蓮華經一千部<lb/>
<pb n="KR2n0030_WYG_011-4b"/>
金字三十六部用鎮寳塔又冩一千部散施受持靈應<lb/>
既多具如本傳其載勅内侍吳懐實賜金銅香爐髙一<lb/>
丈五尺奉表陳謝手詔批云師𢎞濟之願感達人天莊<lb/>
嚴之心義成因果則法施財施信所宜先也主上握至<lb/>
道之靈符受如来之法印非禪師大慧超悟無以感於<lb/>
宸𠂻非主上至聖文明無以鑒於誠願倬彼寳塔為章<lb/>
梵宫經始之功真僧是葺克成之業聖主斯崇爾其為<lb/>
狀也則岳聳蓮披雲垂葢偃下欻崛以踴地上亭盈而<lb/>
<pb n="KR2n0030_WYG_011-5a"/>
媚空中晻晻其靜深旁赫赫以𢎞敞礝磩承陛琅玕綷<lb/>
檻玉瑱居楹銀黄拂户重簷疊於畫栱反宇環其璧璫<lb/>
坤靈贔屭以負砌天祗儼雅而翊户或復肩㧝鷙鳥肘<lb/>
擐脩虵冠盤巨龍㡌抱猛獸勃如戰色有奭其容窮繪<lb/>
事之筆精選朝英之偈賛若乃開扄鐍窺奥秘二尊分<lb/>
座疑對鷲山千帙發題若觀龍藏金碧炅晃環珮葳㽔<lb/>
至於列三乘分八部聖徒翕習佛事森羅方寸千名盈<lb/>
尺萬象大身現小廣座能卑須彌之容欻入芥子寳葢<lb/>
<pb n="KR2n0030_WYG_011-5b"/>
之狀頓覆三千昔衡岳思大禪師以法華三昧傳悟天<lb/>
台智者爾来寂寥罕契真要法不可以久廢生我禪師<lb/>
克嗣其業繼明二祖相望百年夫其法華之教也開𤣥<lb/>
闗於一念照圓鏡於十方指隂界為妙門駈塵勞為法<lb/>
侣聚沙能成佛道合掌已入聖流三乗教門總而歸一<lb/>
八萬法藏我為最雄譬猶滿月麗天螢光列宿山王映<lb/>
海蟻垤羣峯嗟乎三界之沉寐久矣佛以法華為木鐸<lb/>
惟我禪師超然深悟其貌也岳瀆之秀氷雪之姿果脣<lb/>
<pb n="KR2n0030_WYG_011-6a"/>
貝齒蓮目月靣望之厲即之温覩相未言而降伏之心<lb/>
已過半矣同行禪師抱玉飛錫襲衡台之祕躅傳止觀<lb/>
之精義或名髙帝選或行宻衆師共𢎞開示之宗盡契<lb/>
圓常之理門人苾蒭如巖靈悟浄真真空法濟等以定<lb/>
慧為文質以戒忍為剛柔含朴玉之光輝等旃檀之圍<lb/>
繞夫發行者因因圎則福廣起因者相相遣則慧深求<lb/>
無為於有為通觧脱於文字舉事徴理含毫強名偈曰<lb/>
佛有妙法比象蓮華圓頓深入真淨無瑕慧通法界福<lb/>
<pb n="KR2n0030_WYG_011-6b"/>
利恒沙直至寳所俱乗大車<hi>其一</hi>於戲上士發行正勤𬗟<lb/>
想寳塔思𢎞勝因圓階已就層覆初陳乃昭帝夢福應<lb/>
天人<hi>其二</hi>輪奐斯崇為章浄域真僧草創聖主增飾中座<lb/>
耽耽飛簷翼翼荐臻靈感歸我帝力<hi>其三</hi>念彼後學心滯<lb/>
迷封昏衢未曉中道難逄常驚夜杌還懼真龍不有禪<lb/>
伯誰明大宗<hi>其四</hi>大海吞流崇山納壤教門稱頓慈力能<lb/>
廣功起聚沙德成合掌開佛知見法為無上<hi>其五</hi>情塵雖<lb/>
雜性海無漏定飬聖胎染生迷鷇斷常起縳空色同謬<lb/>
<pb n="KR2n0030_WYG_011-7a"/>
薝蔔現前餘香何嗅<hi>其六</hi>彤彤法宇繄我四依事該理暢<lb/>
玉粹金輝慧鏡無垢慈燈照微空王可託本願同歸<hi>其七</hi>
　天寳十一載歲次壬辰四月乙丑朔廿二日戊戌建<lb/>
　勅檢校塔使正議大夫行内侍趙思偘判官内府丞<lb/>
　車沖檢校僧義方河南史華刻<lb/>
　右千福寺多寳塔碑唐岑勛撰顔真卿正書顔公之<lb/>
　書多矣惟此碑盛傳人間歐陽公作集古錄䟦尾而<lb/>
　此獨見遺惟趙氏金石錄有之謂多寳塔者僧楚金<lb/>
<pb n="KR2n0030_WYG_011-7b"/>
　所造楚金嘗冩法華經千餘部寘塔中趙氏復謂於<lb/>
　士大夫家數見之則楚金之書至宋猶有存者碑今<lb/>
　在陕西西安府學<lb/>
　　唐顔魯公與郭僕射書<lb/>
十一月<hi>缺一字</hi>日金紫光祿大夫檢校刑部尚書上柱國<lb/>
魯郡開國公顔真卿謹奉書于右僕射定襄郡王郭公<lb/>
閤下葢太上有立德其次有立功是之謂不朽抑又聞<lb/>
之端揆者百寮之師長諸侯王者人臣之極地今僕射<lb/>
<pb n="KR2n0030_WYG_011-8a"/>
挺不朽之功業當人臣之極地豈不以才為世出功冠<lb/>
一時挫思明䟦扈之師抗廻紇無厭之請故得身盡凌<lb/>
烟之閣名藏太室之廷吁足畏也然美則美矣而終之<lb/>
始難故曰滿而不溢所以長守富也髙而不危所以長<lb/>
守貴也可不警懼乎書曰爾惟弗矜天下莫與汝爭功<lb/>
爾惟不伐天下莫與汝争能以齊桓公之盛業片言勤<lb/>
王則九合諸侯一匡天下葵丘之㑹微有振矜而叛者<lb/>
九國故曰行百里者半九十里言晚節末路之難也從<lb/>
<pb n="KR2n0030_WYG_011-8b"/>
古至今臮我髙祖太宗已来未有行此而不理廢此而<lb/>
不亂者也前者菩提寺行香僕射指麾宰相與兩省臺<lb/>
省已下常参官並為一行坐魚開府及僕射率諸軍將<lb/>
為一行坐若一時從權猶未可何况積習更行之乎一<lb/>
昨以郭令公父子之軍破犬羊兇逆之衆衆情欣喜恨<lb/>
不頂而戴之是用有興道之㑹僕射又不悟前失徑率<lb/>
意而指麾不顧班秩之髙下不論文武之左右苟以取<lb/>
悦軍容為心曾不顧百寮之側目亦何異清晝攫金之<lb/>
<pb n="KR2n0030_WYG_011-9a"/>
士哉甚非謂也君子愛人以禮不聞姑息僕射得不深<lb/>
念之乎真卿竊聞軍容之為人清脩梵行深入佛海况<lb/>
乎收東京有殄賊之業守陕城有戴天之功朝野之人<lb/>
所共貴仰豈獨有分於僕射哉加以利衰塗割恬然於<lb/>
心固不以一毁加怒一敬加喜尚何半席之座咫尺之<lb/>
地汨其志哉且鄉里上齒宗廟上爵朝廷上位皆有等<lb/>
威以明長幼故得彛倫叙而天下和平也且上自宰相<lb/>
御史大夫兩省五品以上供奉官自為一行十二衞大<lb/>
<pb n="KR2n0030_WYG_011-9b"/>
將軍次之三師三公令僕少師保傅尚書左右丞侍郎<lb/>
自為一行九卿三監對之從古以然未嘗㕘錯至如節<lb/>
度軍將各有本班卿監有卿監之班將軍有將軍之位<lb/>
縱是開府特進並是勲官用䕃即有髙卑㑹讌合依倫<lb/>
叙豈可裂冠毁冕反易彛倫貴者為卑所凌尊者為賤<lb/>
所偪一至於此振古未聞如魚軍容階雖開府官即監<lb/>
門將軍朝廷列位自有次叙但以功績既髙恩澤莫二<lb/>
出入王命衆人不敢為比不可令居本位湏别示有尊<lb/>
<pb n="KR2n0030_WYG_011-10a"/>
崇只可於宰相師保座南横安一位如御史臺衆尊知<lb/>
雜事御史别置一榻使百寮共得瞻仰不亦可乎聖皇<lb/>
時開府髙力士承恩宣傳亦只如此横座亦不聞别有<lb/>
禮數亦何必令他失位如李輔國倚承恩澤徑居左右<lb/>
僕射及三公之上令天下疑怪乎古人云益者三友損<lb/>
者三友願僕射與軍容為直諒之友不願僕射為軍容<lb/>
佞柔之友又一昨裴僕射誤欲令左右丞勾當尚書當<lb/>
時輒有詶對僕射恃貴張目見尤介衆之中不欲顯過<lb/>
<pb n="KR2n0030_WYG_011-10b"/>
今者興道之㑹還爾遂非再猲八座尚書欲令便向下<lb/>
座州縣軍城之禮亦恐未然朝廷公讌之宜不應若此<lb/>
今既若此僕射意只應以為尚書之與僕射若州佐之<lb/>
與縣令乎若以尚書同於縣令則僕射見尚書令得如<lb/>
上佐事刺史乎益不然矣今既三㕔齊列足明不同刺<lb/>
史且尚書令與僕射同是二品只校上下之階六曹尚<lb/>
書並正三品又非隔品致敬之類尚書之事僕射禮數<lb/>
未敢有失僕射之顧尚書何乃欲同卑吏又據宋書百<lb/>
<pb n="KR2n0030_WYG_011-11a"/>
官志八座同是第三品隋及國家始别升作二品髙自<lb/>
標致誠則尊崇向下擠排<hi>缺二字</hi>傷甚况再於公堂猲咄<lb/>
尚伯當為令公初到不欲紛披僶俛就命亦非理屈朝<lb/>
廷紀綱須共存立過爾隳壊亦恐及身明天子忽震電<lb/>
含怒責斁彛倫之人則僕射將何辭以對<lb/>
　右唐顔魯公與郭僕射英乂書世所謂争坐位帖此<lb/>
　其草也世人重公名節故併重其書重其書故草草<lb/>
　之筆亦摹刻之人其可以不立德邪<lb/>
<pb n="KR2n0030_WYG_011-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金薤琳琅卷十一<lb/>
</p>
<p>
</p>
  </div>
</body>
</text>
</TEI>
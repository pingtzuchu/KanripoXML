<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金薤琳琅卷十</head> <lb/>
    <p>
<pb n="KR2n0030_WYG_010-1a"/>
欽定四庫全書<lb/>
　金薤琳琅卷十<lb/>
　　　　　　　　　　　　　明　都穆　撰<lb/>
　　唐故右武衞將軍贈工部尚書上柱國上蔡縣開<lb/>
　　國侯臧公神道碑銘<hi>并序</hi>
　　　金紫光祿大夫行撫州刺史上柱國魯郡開國<lb/>
　　　公顔真卿撰并書<lb/>
　　　翰林待詔光祿卿李秀巖篆額<lb/>
<pb n="KR2n0030_WYG_010-1b"/>
公諱懐恪字貞節東莞人其先出于魯孝公之子彄字<lb/>
子臧大夫不得祖諸侯其孫以王父字為氏僖哀二伯<lb/>
既納忠於魚鼎文武兩仲亦不朽於言哲文人成功而<lb/>
遁迹子原抗節而捨生義和辭金飾之器榮緒奮陽秋<lb/>
之筆賢達繼軌紛綸至今曾祖滿隋驃騎將軍祖君寵<lb/>
皇通議大夫靈州督府長史父善德朝散大夫贈銀州<lb/>
刺史咸務逺圖克開厥後恤𦙍之慶世祀宜哉公即銀<lb/>
州之第三子也身長六尺一寸眉目雄朗鬚髯灑秀雅<lb/>
<pb n="KR2n0030_WYG_010-2a"/>
善騎射尢工尺牘沉靜少言寛仁得衆竒謀沖邈英勇<lb/>
冠倫友于弟兄謹爾鄉黨每敦詩而執禮不茹柔以吐<lb/>
剛莅事而剖判泉流臨戎而智略鋒起古所謂文武不<lb/>
墜髙明有融者焉少以勲勞亟紆戎紱開元初嘗逰平<lb/>
盧屬奚室韋大下公挺身與戰所向摧靡繇是發名𤣥<lb/>
宗聞而嘉之拜勝州都督府長史銳精佐理絜矩當官<lb/>
朔漠不空邊隅用人俄拜左衛率府左郎將轉右領軍<lb/>
中郎將兼安北都䕶中受降城使朔方五城都知兵馬<lb/>
<pb n="KR2n0030_WYG_010-2b"/>
使戎事齊足十萬維羣我伐用張軍威以肅由是深為<lb/>
節度使王晙所器奏充都知兵馬使嘗以百五十騎遇<lb/>
突厥斬啜八部落十萬餘衆於狼頭山殺其數百人引<lb/>
身據髙環馬禦外虜矢如雨公徒且殱遽而紿之曰我<lb/>
為臧懐恪勅令和汝何得與我拒戰于時僕固懐恩父<lb/>
設之適在其中獨遮護之諸部落持疑不肯公刲羊以<lb/>
盟之仗義以責之衆皆感激由此獲免遂與設之部落<lb/>
二千帳来歸後充河西軍前將盤禾安氏有馬千駟怙<lb/>
<pb n="KR2n0030_WYG_010-3a"/>
富不䖍一族三人立皆毆斃軍州悚懐疇敢不祗極為<lb/>
節度相國蕭嵩所賞後充河源軍使兼隴右節度副大<lb/>
使闗西兵馬使拜右武衞將軍吐蕃不敢東向者累年<lb/>
俄封上蔡縣開國侯開元十二年歲次甲子春二月二<lb/>
十有六日薨于鄯城之官舍享年五十六其年八月二<lb/>
十三日詔曰故具官某頃以幹能亟承任使操行逾謹<lb/>
勞効未酬不幸遷殂良增追悼可贈右領軍衛大將軍<lb/>
即以其年冬十月庚戌遷窆于京兆府三原縣北原禮<lb/>
<pb n="KR2n0030_WYG_010-3b"/>
也嗚呼公兄左羽林軍大將軍平盧副持節懐亮以方<lb/>
虎之材膺爪牙之任孔懐斯切致美則深七子游擊將<lb/>
軍崇仁府折衝希崇豐州别駕贈宋州刺史希昶左武<lb/>
衞將軍朔方節度副使贈太子賓客希忱右衞左郎將<lb/>
劍南討擊副使贈汝州刺史希愔右驍衞郎將靜邊軍<lb/>
使贈祕書監希景寧州刺史左金吾衞將軍贈揚州大<lb/>
都督希晏開府儀同三司行太子詹事兼御史大夫邠<lb/>
寧山南觀察使集賢待制工部尚書渭北節度使魯國<lb/>
<pb n="KR2n0030_WYG_010-4a"/>
公希讓等夙漸詩禮恭承教義芬潤挺蘭玉之姿英威<lb/>
矕虓闞之質而希讓識度𢎞逺器謀沉䆳仁親以孝殿<lb/>
國以忠綽裕冠於人倫勲勞懋於王室至德中今上為<lb/>
元帥東伐肇允押牙從收兩京陟降左右入侍帷幄既<lb/>
崇翼戴之功出擁麾幢載叶澄清之寄加以篤睦羣從<lb/>
糺綏宗族吉凶贍恤終始無渝行道之人孰不嗟尚肅<lb/>
宗以公有謀翼之勤乾元三年春三月贈魏州刺史寳<lb/>
應元年冬十月又贈太常卿廣德元年冬十月詔曰孝<lb/>
<pb n="KR2n0030_WYG_010-4b"/>
以立身可揚名於後代忠能事主故追榮而及親開府<lb/>
儀同三司兼御史大夫元帥都虞候魯國公臧希讓亡<lb/>
父贈太常卿懐恪業茂勲賢地華簮紱佩忠信而行已<lb/>
包禮樂以資身守節安卑幽貞自處飬䝉全正聲利不<lb/>
營雖與善無徴促靈悲於逝晷而積善垂祐餘慶光於<lb/>
後昆故得業濟艱難功参締造焉出有藩條之寄入多<lb/>
爪牙之任位以德遷禮宜加等父由子貴贈合超倫宜<lb/>
登八座之榮式慰九原之路又贈工部尚書褒異之典<lb/>
<pb n="KR2n0030_WYG_010-5a"/>
於斯為盛臧氏自驃驍而下世以材雄朔陲尚書既還<lb/>
特以功懋當代兄弟子姪勲賢間出自天寳距開元乗<lb/>
朱輪而拖珪組數百人迨于今兹繁衍彌熾綰軍州而<lb/>
握兵要者相望國都有後之慶固殊異於他族者矣真<lb/>
卿早歲與公兄子謙為田蘓之㳺敦伯仲之契晚從大<lb/>
夫之後每接甞寮之歡故公之世家竊備見聞敢述遺<lb/>
烈將無媿辭銘曰<lb/>
魯史褒者臧孫有之陳魚則諫納鼎以規殁貴言立時<lb/>
<pb n="KR2n0030_WYG_010-5b"/>
稱聖為仁昭典墳智叶蓍龜世濟忠肅<hi>缺字</hi>光羽儀以至<lb/>
夫公英明雄毅鶚視騰彩龍驤作氣鋒淬霜陵妙窮金<lb/>
匱謀猷泉寫翰墨風駛儒勇是兼勲庸以位介馳戎馬<lb/>
猛奮虓虎絶漠援孤連兵戰苦萬虜鳴鏑紛紛如雨一<lb/>
身抗詞諤諤連柱精貫霜日氣雄鉦鼓狄人義激僕固<lb/>
誠全眇漫窮裔隨降幾千野靜沙雪風恬寒煙我騎如<lb/>
雲我旗連天牧無南向凱有北全天子休之命侯開國<lb/>
謂福而壽康衢騁力奚命之邅幽扃是即十城玉折萬<lb/>
<pb n="KR2n0030_WYG_010-6a"/>
里鵬息陣雲蒼蒼日暮無色令人趨奉天眷孔明九原<lb/>
不作八座哀榮勇列徽範芳時懿名里成冠葢族茂簮<lb/>
纓萬古千祀瞻言涕零<lb/>
　右唐臧尚書墓碑顔魯公撰并正書尚書墓在陕西<lb/>
　之三原縣顔公此刻人間少傳予向以使事道陕得<lb/>
　之尚書七子希崇希旭希忱希愔希景希晏希讓皆<lb/>
　為顯官而希讓至魯國公顔公文集復有臧氏糾宗<lb/>
　碑書七子官爵與此不同<lb/>
<pb n="KR2n0030_WYG_010-6b"/>
　　唐茅山𤣥靜先生廣陵李君碑銘<hi>并序</hi>
　　　金紫光祿大夫行湖州刺史上柱國魯郡開國<lb/>
　　　公顔真卿撰并書<lb/>
先生姓李氏諱含光廣陵江都人本姓𢎞以孝敬皇帝<lb/>
廟諱改焉二十一代祖宏江夏太守避王莽徙居晉陵<lb/>
遂為郡人髙祖文嶷陳桂陽王國侍郎曾祖榮皇朝雷<lb/>
州司馬祖師龕隱居以求其志徙于江都父孝感博學<lb/>
好古雅脩彭耼之道與天台司馬練師子㣲為方外之<lb/>
<pb n="KR2n0030_WYG_010-7a"/>
交尢以篤慎著于州里考行議諡曰正隱先生母琅<lb/>
邪王氏賢明有德行先生孩提則有殊異晬日獨取孝<lb/>
經如捧讀焉羈丱好靜處誦習墳典年十八志求道妙<lb/>
遂師事同邑李先生遊藝數年神龍初以清行度為道<lb/>
士居龍興觀尢精老莊周易之深趣執䘮過哀口不甞<lb/>
甘㫖之味食惟穬麥而已封植膳羞皆經其手號毁骨<lb/>
立親族莫不傷之開元十七年從司馬鍊師於王屋山<lb/>
傳授大法靈文金記一覽無遺綜核古今該明奥㫖𤣥<lb/>
<pb n="KR2n0030_WYG_010-7b"/>
宗知先生偏得子㣲之道乃詔先生居王屋山陽臺觀<lb/>
以繼之歲餘請居茅山纂脩經法頻徴皆謝病不出天<lb/>
寳四載冬乃命中官齎璽書徴之既至延入禁中每欲<lb/>
諮禀必先齋沐他日請傳道法先生辭以足疾不任科<lb/>
儀者數焉𤣥宗知不可而止先生嘗以茅山靈跡剪焉<lb/>
將墜真經秘籙亦多散落請歸脩葺乃特詔於楊許舊<lb/>
居紫陽以宅之仍賜絹二百疋法衣兩副香爐一具御<lb/>
製詩及序以餞之又禁於山側採捕漁獵食葷血者不<lb/>
<pb n="KR2n0030_WYG_010-8a"/>
得輒入公私祈禱咸絶牲牢先生以六載秋到山是歲<lb/>
詔書三至渥澤頻繁輝映崖谷初山中有上清真人許<lb/>
長史楊君陶隱居自寫經法歴代傳寳時遭喪亂散逸<lb/>
無遺先生奉詔搜求悉備其跡而進上之先時𤣥宗將<lb/>
求大法請先生為師先生竟執謙冲辭疾而退<hi>闕</hi>七載<lb/>
春𤣥宗又欲受三洞真經以其年春之三月中官齎璽<lb/>
書云其月十八日尅授經誥是日於大同殿潔脩其事<lb/>
遂遥請先生為𤣥師并賜衣一襲以申師資之禮因以<lb/>
<pb n="KR2n0030_WYG_010-8b"/>
𤣥靖為先生之嘉號焉仍詔刻石於華陽洞宫以志之<lb/>
是歲夏五月隱居先生合丹之所有芝草八十一莖散<lb/>
生於松石之間詔俾先生於中官啟告靈仙緘封表進<lb/>
夏又詔以紫陽觀側近二百户太平崇元兩觀各一百<lb/>
户並蠲其官徭以供香火秋七月又徴先生既至請居<lb/>
道觀以飬疾九載春辭歸舊山其年夏六月前生靈芝<lb/>
之所又産三百餘莖煌煌秀異人所莫覩先生又圖而<lb/>
奏之是歲冬又徴先生於紫庭别院館之十載秋先生<lb/>
<pb n="KR2n0030_WYG_010-9a"/>
又懇詞告老御製序詩以餞之十有一載先生奉詔與<lb/>
門人韋景昭等於紫陽之東鬱岡山别建齋院立心誠<lb/>
肅是夜仙壇林間遍生甘露因以上聞特詔嘉異初隱<lb/>
居先生以三洞真法傳昇𤣥先生昇𤣥付體𤣥先生體<lb/>
𤣥付正一先生正一付先生自先生距於隱居凡五葉<lb/>
矣皆總習妙門大正真法所以茅山為天下道學之所<lb/>
宗矣於戯是非可齊也物我均焉生死可忘也覺夢同<lb/>
焉如此者何域心於變化之際哉先生以大歴己酉歲<lb/>
<pb n="KR2n0030_WYG_010-9b"/>
冬十一月十有四日遯化於茅山紫陽之别院春秋八<lb/>
十有七其年十二月八日門人赴喪而至者凡數千人<lb/>
號奉冠舄遷窆于雷平山之西陲遺命以松棺竹杖木<lb/>
几水瓶香奩香爐置於藏内門弟子等仰奉嘉猷克遵<lb/>
儉德先生識思真淳業行髙古道窮情性之本學冠天<lb/>
人之際所以優游句曲鬱為王者之師出入明庭特寵<lb/>
肩輿之貴是知順風而問昔稱於黄帝望山而請今見<lb/>
於𤣥宗矣又博覽羣言長於著撰嘗以本草之書精明<lb/>
<pb n="KR2n0030_WYG_010-10a"/>
藥物事闗性命難用因循著音義兩卷又以老莊周易<lb/>
為潔淨之書著學記義略各三篇内學記二篇以續仙<lb/>
家之遺事皆名實無違詞㫖該博初先生幼年頗工篆<lb/>
籀而𨽻書尢妙客或賞之云賢於其父因投筆不書𤣥<lb/>
宗詔山人王<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>強請先生楷書上經一十三紙以補楊<lb/>
許之闕先生能於隂陽數術之道而不以藝業為能極<lb/>
於轉練服食之事而不以壽飬為極但冥懐素朴妙味<lb/>
𤣥津非夫博大之至人孰能盡於此真卿乾元二年以<lb/>
<pb n="KR2n0030_WYG_010-10b"/>
昇州刺史充浙江西節度欽承至德結慕𤣥㣲遂專使<lb/>
致書於茅山以抒誠懇先生特令韋鍊師景昭復書於<lb/>
真卿恩眷綢繆足勵超然之志然宗師可仰望紫府而<lb/>
非遥王事不遑寄白雲而攸逺洎大歴六年真卿罷刺<lb/>
臨川旋舟建鄴將宅心小嶺長庇高蹤而轉刺吳興事<lb/>
乖夙願徘徊郡邑空懐尊道之心瞻望林巒永負借山<lb/>
之記而景昭洎郭閎等以先生茂烈芳猷願銘金石乃<lb/>
邀道士劉明素求託斯文真卿與先生門人中林子殷<lb/>
<pb n="KR2n0030_WYG_010-11a"/>
淑遺名子韋渠牟嘗接采真之遊緒聞含一之德敢強<lb/>
名於巷黨曷足辯於鴻䝉其詞曰<lb/>
抱一混茫人之紀綱先生以之氣王神強乃啟𤣥㫖𤣥<lb/>
門以彰乃為帝師帝道惟康甘露呈瑞靈芝効祥上士<lb/>
云感髙風再揚鶴返仙廟雲辭帝鄉退歸而老妙識行<lb/>
藏德本無累道心有常寔曰形觧孰云坐忘伐石表墓<lb/>
勒銘傳芳谷變陵遷厥跡彌光<lb/>
　大歴十二年夏五月建渤海吳崇休鐫<lb/>
<pb n="KR2n0030_WYG_010-11b"/>
　右唐𤣥靖李先生碑顔魯公撰并正書碑稱隱居先<lb/>
　生以三洞真法傳升𤣥先生升𤣥付體𤣥先生體𤣥<lb/>
　付正一先生正一付先生自先生距隱居凡五葉矣<lb/>
　今考之隱居先生者梁陶𢎞景升𤣥為王逺知體𤣥<lb/>
　為潘師正正一為司馬子微三人唐書有傳惟𤣥靖<lb/>
　無之予嘗逰茅山至玉晨觀其前有雷平池池南為<lb/>
　伏龍岡𤣥靖塟其上碑今在觀中四周皆刻文字道<lb/>
　士以亭覆之<lb/>
<pb n="KR2n0030_WYG_010-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0030_WYG_010-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金薤琳琅卷十<lb/>
</p>
<p>
</p>
  </div>
</body>
</text>
</TEI>
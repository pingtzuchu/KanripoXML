<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金薤琳琅卷八</head> <lb/>
    <p>
<pb n="KR2n0030_WYG_008-1a"/>
欽定四庫全書<lb/>
　金薤琳琅卷八<lb/>
　　　　　　　　　　　　　明　都穆　撰<lb/>
　　隋柱國左光禄大夫𢎞義明公皇甫府君碑<lb/>
　　　銀青光禄大夫行太子左庶子上柱國黎陽縣<lb/>
　　　開國公于志寧製<lb/>
夫素秋肅煞勁草標於疾風叔世艱虞忠臣彰於赴難<lb/>
銜須授命結纓殉國英聲煥乎記牒徽烈著於旂常豈<lb/>
<pb n="KR2n0030_WYG_008-1b"/>
若釁起蕭墻禍生蕃翰强踰七國勢重三監其有蹈水<lb/>
火而不辭臨鋒刃而莫顧激清風於後葉抗名節於當<lb/>
時者見之𢎞義明公矣君諱誕字𤣥憲安定朝那人也<lb/>
昔立効長丘樹績東郡太尉裂壤於槐里司徒胙土於<lb/>
耏門是以車服旌其器能茅社表其勲徳銘功衛鼎騰<lb/>
美晉鍾盛族冠於國髙華宗邁於欒郤備在史牒可略<lb/>
言焉曽祖重華使持節龍驤將軍梁州刺史潤木暉山<lb/>
方重價於趙璧媚川照闕曜竒采於隨珠祖和雍州賛<lb/>
<pb n="KR2n0030_WYG_008-2a"/>
治贈使持節散騎常侍車騎大將軍儀同三司膠涇二<lb/>
州刺史髙衢將騁遽叐追風之足扶揺始摶早墜垂天<lb/>
之羽父璠使持節驃騎大將軍開府儀同三司隨州刺<lb/>
史長樂恭侯横劔梐枒威重冠軍㭊瑞蕃條聲髙勃海<lb/>
公量包申伯禀嵩山之秀氣材兼蕭相降昴緯之淑精<lb/>
據徳依仁居貞體道含章表質詎待變於朱藍恭孝為<lb/>
基寧取訓於橋梓鋒剸犀象百練挺於昆吾翼掩鴛鴻<lb/>
九萬奮於溟海摶韜<hi>闕</hi>産文贍卿雲孝窮温清之方忠<lb/>
<pb n="KR2n0030_WYG_008-2b"/>
盡匡救之道同何充之器局被重晉君類荀攸之宏啚<lb/>
見知魏主斯故<graphic n="KR0694" url="https://raw.githubusercontent.com/kanripo/KR-Gaiji/master/images/KR0694.png" mimeType="image/png"/>羅衆藝囊括羣英者也起家除周畢<lb/>
王府長史榮名蕃牧則位重首寮祇服睢陽則譽光上<lb/>
客既而蒼精委馭炎運啓啚作貳邊服寔資令望授廣<lb/>
州刺史恱近來逺變輕訬於雕題伐叛懐柔漸淳化於<lb/>
緩耳蜀王地處維城寄深磐石建旟玉壘作鎮銅梁妙<lb/>
擇竒材以為僚佐授公益州總管府司法昔梁孝開國<lb/>
首辟鄒陽燕昭建邦肇徴郭隗故得馳令問於碣館播<lb/>
<pb n="KR2n0030_WYG_008-3a"/>
芳猷於平臺以古方今彼此一也尋除尚書比部侍郎<lb/>
轉刑部侍郎趨步紫庭光映朝列折旋丹地譽重周行<lb/>
俄遷治書侍御史彈違糺慝時絶權豪霜簡直繩俗寢<lb/>
貪競隨文帝求衣待旦志在恤刑呪網泣辜情存緩獄<lb/>
授大理少卿公巨細必察同張季之聴理寛猛相濟比<lb/>
于公之無寃但禮闈務殷樞轄寄重允膺此職寔難其<lb/>
人授尚書右丞洞明政術深曉治方臧否自分條目咸<lb/>
理丁母憂去職哀慟里閭隣人為之罷社悲感衢路行<lb/>
<pb n="KR2n0030_WYG_008-3b"/>
客以之輟歌孝徳則師範彛倫精誠則貫徹幽顯雖髙<lb/>
曽之至性何以加焉尋詔奪情復其舊任於時山東之<lb/>
地俗阜民澆雖預編民未行聲教詔公持節為河北河<lb/>
南道安撫大使仍賜米五百石絹五百匹公輶軒布政<lb/>
美冠皇華之篇擁節觀風榮甚繡衣之使事訖反命授<lb/>
尚書左丞然并州地處參墟城臨晉水作固同於西蜀<lb/>
設險類於東秦寔山河之要衝信蕃服之襟帶授公并<lb/>
州總管府司馬加儀同三司公賛務大邦聲名籍甚精<lb/>
<pb n="KR2n0030_WYG_008-4a"/>
民感化黠吏畏威屬文帝劔璽空留鑾蹕莫反楊諒率<lb/>
太原之甲擁河朔之兵方叔叚之作亂京城同州吁之<lb/>
挺禍濮上雖無當璧之兆乃懐奪宗之心公備説安危<lb/>
具陳逆順翻納魏勃之策反被王悍之災仁夀四年九<lb/>
月溘従運往春秋五十有一萬幾起殱良之歎百辟興<lb/>
䘮予之悲切孔氏之山頽痛楊君之棟折贈柱國左光<lb/>
禄大夫封𢎞義郡公食邑五千户諡曰明公禮也䘮事<lb/>
所須隨由資給賜帛五千叚粟三千石惟公温潤成性<lb/>
<pb n="KR2n0030_WYG_008-4b"/>
夙表白虹之珍黼黻為文幼<hi>闕五字</hi>行已窮於六本藴徳<lb/>
包於四科延閣曲臺之竒書鴻都石渠之祕說莫不尋<lb/>
其枝葉踐其隩隅譬越箭達犀飾之以括羽楚金切玉<lb/>
加之以磨<hi>缺一字</hi>救乏同於指囷親識待其舉火進賢方<lb/>
於推轂知己俟以彈冠存信捨原黄金賤於然諾忘身<lb/>
殉難性命輕於鴻毛齊大小於冲襟混寵辱於靈府可<lb/>
謂<hi>缺四字</hi>冠冕時雄者也方當亮采泰階參綜機<hi>缺一字</hi>豈<lb/>
謂世逢多故運屬道消未展經邦之謀奄鍾非命之酷<lb/>
<pb n="KR2n0030_WYG_008-5a"/>
世子民部尚書上柱國滑國公無逸以為邢<hi>缺一字</hi>之下<lb/>
<hi>缺三字</hi>仲之<hi>缺三字</hi>之東誰知子孟之墓乃雕戈勒石騰實<lb/>
飛聲樹之康衢永表芳烈庶葛亮之隴鍾生禁之以樵<lb/>
蘇賈逵之碑魏君歎之以不朽乃作銘曰<lb/>
<hi>缺十二字</hi>膺期穆帝運筞經綸執鈞匡濟門承積慶世挺偉<lb/>
人夜光愧寳朝采慙珍雲中比陸日下方荀抑揚元<hi>缺二十一</hi>
<hi>字</hi>名馳碣石聲髙建禮珥筆憲臺握蘭文陛分星裂土建<lb/>
侯開國輔籍正人相資懿徳中臺輟務晉陽<hi>缺十七字</hi>相成師<lb/>
<pb n="KR2n0030_WYG_008-5b"/>
搆難太叔興戎建徳効節夷吾盡忠命屯道著身歿名隆牛<lb/>
亭始卜馬鬛初封翠碑刻鳳丹斾圖龍烟<hi>缺</hi>
　銀青光禄大夫歐陽詢書<lb/>
　右隋柱國左光禄大夫皇甫誕碑于志寧撰歐陽詢正<lb/>
　書金石録謂嘗得誕墓志又得此碑與北史及隋書<lb/>
　參攷以正史氏之謬又謂碑與墓志所述亦有不同<lb/>
　墓志今不得見碑在陜西西安府學不甚缺壊盖歐<lb/>
　書中之得意者也<lb/>
<pb n="KR2n0030_WYG_008-6a"/>
　　隋龍蔵寺碑<lb/>
竊以空王之道離諸名相大人之法非有去來斯故將<lb/>
喻師子明自在如無畏取譬金剛信畢竟而不毁是知<lb/>
涅槃路逺解脫源深隔愛慾之長河間生死之大海無<lb/>
船求渡既似龜毛無翅願飛還同兎角故以五通八解<lb/>
名教攸生二帝三乗法門斯起檢麄攝細良資汲引之<lb/>
風挽滿䧟深雅得脩行之致若論乾闥之城皆妄芭蕉<lb/>
之樹盡空應化詎真權假寧實釋迦文<hi>缺一字</hi>說<hi>缺一字</hi>之<lb/>
<pb n="KR2n0030_WYG_008-6b"/>
<hi>缺一字</hi>須菩提豈證果之人然則習因之指安歸求道之<lb/>
趣奚向如幻如夢誰其受苦如影如嚮誰其得福是故<lb/>
維摩詰具諸佛智燈<hi>缺一字</hi>之坐斯來舍利弗盡其神通<lb/>
天女之花不去故知業行有優劣福報有輕重若至凡<lb/>
夫之與聖人天堂之與地獄詳其是非得失安可同日<lb/>
而論哉往者四魔毁聖六師謗法㧞髪翹足變<hi>闕</hi>吞麻<lb/>
李園之内結其惡黨竹林之下亡其善聚䕶戒比丘翻<lb/>
同雹草持律<hi>缺三字</hi>等霜蓮慧殿仙宫寂寥安在珠臺銀<lb/>
<pb n="KR2n0030_WYG_008-7a"/>
閣荒凉無處離離綴彩寧勞周客含含奏曲詎假殷人<lb/>
我大隋乗御金輪冕旒玉<hi>缺一字</hi>上應天命下順民心飛<lb/>
行而建鴻名揖讓而升大寳匪結農軒之陣誰狥湯武<lb/>
之師稱臣妾者遍於十方弗遇蚩尤之亂執玉帛者盡<lb/>
於萬國無陷防風之禍斯乃天啓至聖大造區域垂衣<lb/>
化俗負扆字民昧旦紫宫終朝青殿道髙羲燧徳盛虞<lb/>
唐五福咸臻衆貺畢集低茒出月揺萐含風沉璧觀書<lb/>
龍負握河之紀功成治定神奉益地之圖於是東暨西<lb/>
<pb n="KR2n0030_WYG_008-7b"/>
漸南阻北邁隆禮言洽至樂云和感天地而動鬼神辯<lb/>
尊卑而明貴賤而尚勞已亡倦求衣靡息豈非攸攸黔<lb/>
首垢障未除擾擾蒼生盖纒仍擁所以金編寳字玉牒<lb/>
綸言滿封盈函雲飛雨散慈愛之旨形於翰墨哀慇之<lb/>
情發於衿抱日月所照咸賴陶甄隂陽所生皆䝉鞠養<lb/>
故能津濟率土救䕶溥天恊獎愚迷扶導聾瞽澍兹法<lb/>
雨使潤道牙燒此戒香令薫佛慧脩第壹之果建最勝<lb/>
之幢拯既滅之文匡以墜之典忍辱之鎧滿<hi>缺二字</hi>都微<lb/>
<pb n="KR2n0030_WYG_008-8a"/>
妙之臺充於赤縣豈直道羅什有寄𢎞通故亦迦葉目<lb/>
蓮聖僧斯在龍蔵寺者其地盖近於燕南昔伯珪取其<lb/>
謡言<hi>缺三字</hi>水母恤往而得寳窺代常山世祖南旋至髙<lb/>
邑而踐祚靈王北出登望臺而臨海青山歛霧渌水揚<lb/>
波路欵晉而適秦途通<hi>缺一字</hi>而指衛<hi>缺二字</hi>之落矩步非<lb/>
遥平原之樓䂓行詎逺尋𣲖避世彼亦河人幽閑博敞<lb/>
良為福地太師上柱國大威公之世子使持節在武衛<lb/>
將<hi>缺一字</hi>上開府儀同三司恒州諸軍事恒州刺史鄂國<lb/>
<pb n="KR2n0030_WYG_008-8b"/>
公金城王孝<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>世業重於金張器識逾於許郭軍府號<lb/>
為飛將朝廷稱為虎臣領袖諸<hi>缺一字</hi>冠冕羣俊探賾索<lb/>
隠應變知機著義尚訓御之懃立勲功事勞之績廊廟<lb/>
推其偉器柱石抒其大材自馳𫝊蒞藩建旟<hi>缺二字</hi>招懐<lb/>
歎逸蠲復逃亡逺視廣聴賈琮之按冀部賞善戮惡徐<lb/>
邈之處凉州異軫齊奔古今一致下車未㡬善政斯歸<lb/>
瞻彼伽藍非因草創每奉勑勸獎州内士庶壹萬人等<lb/>
共廣福田公爰啓至誠䖍心徙石施逾奉盖檀等布金<lb/>
<pb n="KR2n0030_WYG_008-9a"/>
竭黑水之銅罄赤岸之玉結瑠璃之寳䋄餝纓絡之珍<lb/>
臺於是靈刹霞舒寳坊雲搆峥嶸膠葛穹隆謫詭九重<lb/>
壹柱之殿三休七寳之宫彫梁刻桷之竒圖雲畫藻之<lb/>
異白銀成地有類悉覺之談黄金鏤楯非關句踐之獻<lb/>
其内閑房静室隂牖陽忩圓井垂蓮方疏度日曜明璫<lb/>
於朱户殖芳卉於紫墀地映金沙似遊安養之國簷隠<lb/>
天樹疑入歡喜之園夜漏將竭聴鳴鐘於寺内曉相既<lb/>
分見承露於雲表<hi>闕二字</hi>坐來㑹之衆何憂<hi>缺一字</hi>然飲食<lb/>
<pb n="KR2n0030_WYG_008-9b"/>
持鉢之侣奚念粤以開皇六年嵗次鶉火㽵嚴粗就庶<lb/>
使皇隋寳祚與天長而地久種覺花臺將神䕶而鬼衛<lb/>
乃為詞曰多羅秘蔵毗尼覺道斯文不滅慿於大造誰<lb/>
薫種智誰壊煩惱猗歟我皇實𢎞三寳慧燈翻照法炬<lb/>
還明菩提果殖救䕶心生香樓並搆貝塔俱營充遍世<lb/>
界彌滿國城憬彼大林當途向術於穆州后仁風遐拂<lb/>
金粟施僧珠纓奉佛結瑶葺宇搆瓊架室鳳穴槩日虹<lb/>
梁入雲電飛窓户雷驚橑棼綺籠金鏤縹壁椒薫綈錦<lb/>
<pb n="KR2n0030_WYG_008-10a"/>
亂色丹素成文髣髴雪宫依稀月殿明室結愰幽堂啓<lb/>
扇<hi>缺一字</hi>虎未窺跧龍誰見帶風蕭瑟含烟䓗蒨西臨天<lb/>
井北拒五臺川谷苞異山林育材蘇秦說反樂毅奔來<lb/>
鄒魯媿俗汝潁慙能惟此大城瓌異所踐踈鍾嚮度層<lb/>
磐露泫八聖四禪五通七辯戒香恒馥法輪常轉<lb/>
　開皇六年十二月五日題寫<lb/>
　齊開府長兼行參軍九門張公<graphic n="KR2884" url="https://raw.githubusercontent.com/kanripo/KR-Gaiji/master/images/KR2884.png" mimeType="image/png"/>之<hi>缺</hi>
　右隋龍蔵寺碑齊張公<graphic n="KR2884" url="https://raw.githubusercontent.com/kanripo/KR-Gaiji/master/images/KR2884.png" mimeType="image/png"/>撰而不著書人名氏集古<lb/>
<pb n="KR2n0030_WYG_008-10b"/>
　録謂寺已廢碑在常山府署之門常山即今之真定<lb/>
　予近以使事過之聞府治東二里龍興寺有古銅佛<lb/>
　一軀崇七十二尺閣之覆者崇百有三十尺與太守<lb/>
　同年李君往遊其間見殿前一古碑其趺已沒土中<lb/>
　讀之乃公<graphic n="KR2884" url="https://raw.githubusercontent.com/kanripo/KR-Gaiji/master/images/KR2884.png" mimeType="image/png"/>文盖寺在隋名龍蔵歐公謂寺廢與碑<lb/>
　在常山府署盖未嘗親厯其地故誤書耳<lb/>
　　隋左屯衛大將軍左光禄大夫姚恭公墓誌銘<hi>并序</hi>
<hi>缺四字</hi>諱辯字思辯武威人也導清源於媯汭肇崇搆於<lb/>
<pb n="KR2n0030_WYG_008-11a"/>
軒丘世<hi>缺二字</hi>斯<hi>缺一字</hi>五世祖泓為晉所滅子孫播越居<lb/>
於武威曽祖讃撫軍<hi>缺一字</hi>軍將軍武威太守並以碩量<lb/>
偉才佐時匡國父寳散騎常侍<hi>缺二字</hi>山川降神象緯幼<lb/>
而風韻開爽志節通亮弓殫百步之騎劔<hi>缺字</hi>　氣馳名<lb/>
遂以材官入選周保定四年起家宗侍下士天和二年<lb/>
<hi>缺二字</hi>虧勝羣帥見囚公頻進竒謀竟弗能用乃以舟師<lb/>
先濟朝廷<hi>缺二字</hi>統營校公撫養士卒勸課農桑莫不家<lb/>
實倉廪人知禮節<hi>缺二字</hi>賞五年従周武帝平定晉州摧<lb/>
<pb n="KR2n0030_WYG_008-11b"/>
殄髙壁十二月進屠并州既<hi>缺一字</hi>公獨為後距轉戰不<lb/>
衰皇輿獲安公之力也頻蒙優賞以累<hi>缺字</hi>　六年従定<lb/>
相州以前後功授大都督封安養縣開國子邑四<hi>缺</hi>檢<lb/>
校武侯兵事又命公隨上柱國<hi>闕</hi>㧞崇於武陟合戰又<lb/>
於野馬<hi>缺字</hi>　相濟寔繁有徒公建斾遄征攝弓言邁推<lb/>
鋒接戰充着竒功大象<hi>缺二字</hi>户開皇元年授上開府儀<lb/>
同三司進爵為公増邑為一千户<hi>缺二字</hi>所届即事戎車<lb/>
公誠勇奮發義同閫外屢出竒兵頻摧醜虜<hi>缺二字</hi>天府<lb/>
<pb n="KR2n0030_WYG_008-12a"/>
凡厥賞賜散之士卒二年匈奴復入涼州詔以公為行<lb/>
軍<hi>缺二字</hi>前後衝擊晝夜攻圍校尉之井既枯將軍之泉<lb/>
又竭空有思梅之<hi>缺一字</hi>以亡為存筞勲命賞理在不次<lb/>
五年授右武候驃騎將軍霍去病<hi>缺一字</hi>蔑如也六年授<lb/>
雲州道水軍總管戈船掩渚巨艦浮川河涘肅<hi>缺一字</hi>匪<lb/>
曰崇墉棊跱聳堞相望邊柝弗驚控弦逺逝其年授使<lb/>
持節河<hi>缺字</hi>　化若神明十年檢校疊州總管河州刺史<lb/>
行疊州刺史事公才略<hi>缺三字</hi>𢎞政教安民和衆於是乎<lb/>
<pb n="KR2n0030_WYG_008-12b"/>
在十二年轉授左武候將軍尋為凉州<hi>缺一字</hi>邊烽寢候<lb/>
毳幕旃裘望風歛迹十六年使持節靈州總管諸軍事<lb/>
<hi>缺二字</hi>俗易風移政成朞月十八年授原州道行軍總管<lb/>
十九年授環州道<hi>缺一字</hi>總管公屢總戎律特精邊事每<lb/>
秋風起塞胡騎揚塵折衝之狂非公<hi>缺</hi>二年授左武候<lb/>
大將軍進爵蔡陽郡開國公食邑一千五百户大啓<hi>缺二</hi>
<hi>字</hi>皇丘欽明御籙睿聖纂圖特荷天眷恩遇隆重密勿<lb/>
禁衛知無不為<hi>缺二字</hi>威等同進位大將軍左武候大將<lb/>
<pb n="KR2n0030_WYG_008-13a"/>
軍如故三年以母憂去官其年有<hi>缺二字</hi>自天㡬於毁滅<lb/>
僶俛王事杖而後起四年以官方草創授金紫光禄大<lb/>
夫<hi>闕</hi>光禄大夫如故車駕北廵諸蕃朝朔以舊典糾察<lb/>
整肅軍容乃令公<hi>缺一字</hi>旌門洞張内外肅然事嚴細栁<lb/>
吐谷渾大保五期尼樂周等率衆歸附<hi>缺一字</hi>鑾蹕西幸<lb/>
底定渾國乃以公為鬱卑道將軍旗鼓所振莫不摧殄<lb/>
俘<hi>缺一字</hi>右光禄大夫左屯衛大將軍如故乃獻凱廟庭<lb/>
禮崇備物六軍之長<hi>闕</hi>車駕南廵江都以公京師留守<lb/>
<pb n="KR2n0030_WYG_008-13b"/>
職居爪牙任惟心膂出處崇重朝野榮之大業七年三<lb/>
月遘疾十九日薨於京兆郡春秋六十有六惟公體量<lb/>
宏達<hi>缺</hi>興義造次弗違虚已推賢始終同致加以雄圖<lb/>
恢廓竒略𢎞逺氣有餘勇莫之與抗善於御撫得士卒<lb/>
之心長於政術致㢘平之美自入統禁旅出<hi>缺二字</hi>所夙<lb/>
夜匪懈簡在帝心至於敬友穆親輕財貴義家禀誠孝<lb/>
奉以周旋訓不與善遽此歸全知與不知莫不流涕粤<lb/>
以其年十月癸丑朔二十一日<hi>缺一字</hi>有詔故左屯衛大<lb/>
<pb n="KR2n0030_WYG_008-14a"/>
將軍右光禄大夫姚思辯性理和謹秉心恭慎厯任<hi>缺</hi>
式表哀榮可贈左光禄大夫又䝉賜物八百叚粟麥一<lb/>
千石謚曰恭公<lb/>
祀<hi>缺</hi>長瀾若水逺馥薫風時賢繼及世徳斯隆勤王成<lb/>
務啟羈垂功炳靈不已<hi>缺</hi>冥照落鴈窮能通猨盡妙蹶<lb/>
張選勇期門待詔職分七萃官聨五營<hi>缺</hi>陪衛出擁髙<lb/>
旌汜水兵畧常山陣勢卓犖明謀沉深節制功有必取<lb/>
算無遺計<hi>缺</hi>恩寵顯赫身名執恭履順守滿持盈方陪<lb/>
<pb n="KR2n0030_WYG_008-14b"/>
紀岳遽掩佳城遊魂不歸逝川<hi>缺</hi>春秋逓代徽猷永逺<lb/>
　右隋左屯衛大將軍姚辯墓誌銘虞世基撰歐陽詢<lb/>
　正書志稱辯精於邊事屢立大功盖老將也其官至<lb/>
　大將軍而死諡恭公爵亦尊矣而隋史不為立𫝊向<lb/>
　非率更之書後世不復知有辯此古人墟墓之文所<lb/>
　以必托之名筆豈無意邪<lb/>
　　隋江夏縣縁果道塲塼塔下舍利記<lb/>
夫至理空冲尋求之源悠緬法身寂寞無方之應奄臻<lb/>
<pb n="KR2n0030_WYG_008-15a"/>
至如花疊未燃駐影留髪香薪已燎散體分形故有寳<lb/>
塔珍龕崔嵬四園之上雲興地踊照曜八國之中俾我<lb/>
聖迹未之湮墜縁果道塲者梁天監十二年太嵗癸巳<lb/>
長史劉端捨宅為寺有命過僧歸闍梨盡心建造闍梨<lb/>
降自江<hi>缺一字</hi>氏族未詳戒慧總持甚有靈驗於是鴻基<lb/>
勝趾締搆日新三業薫脩七財具足以今大隋大業九<lb/>
年昭暘之嵗江夏縣縁果鄉長劉大懿等遵依勑㫖共<lb/>
三鄉仕民奉<hi>缺二字</hi>齊與道塲七層塼塔一所安鎮此地<lb/>
<pb n="KR2n0030_WYG_008-15b"/>
次有清信弟子黄慧龔慧俊慧達等兄弟並徳<hi>缺一字</hi>佳<lb/>
雅難兄難弟誓立五根願𢎞四事於所住宅福瑞累彰<lb/>
亡父於大業三年二月乃於食内感舍利一枚大小相<lb/>
懽覩兹希有安止水器且浸且浮旋遶久之光明遍室<lb/>
頂戴䖍禮日申供養到七年正月俊女雞娘又感二枚<lb/>
斯實迹現難思抑聞圗籍次有弟子李藥王信首宿馳<lb/>
賢才簡疋雖室無瑞井手闕金錢每用放濟居心傾捨<lb/>
為業以開皇廿年行至常州境感舍利一枚到大業五<lb/>
<pb n="KR2n0030_WYG_008-16a"/>
年於所住宅又感二枚昔者阿難捧函如來讃其希有<lb/>
康㑹瓶寫吴主嗟其神異詢諸經誥今古同符以今季<lb/>
夏六月八日奉送散身永窆基下衆縁賛助普設大齋<lb/>
方俟七級巍峩接霄房而颺采九盤煜曜寳鐸韻而流<lb/>
聲上資帝朝爰洎遐邇設使芬盡方城五分之身常住<lb/>
石銷天袂金剛之地嶷然敢忘議善乃為銘曰<lb/>
茫茫宇宙悠悠世間九地銜海四<hi>缺二字</hi>山三途有獄五道無闗<lb/>
魂随動泊識<hi>缺一字</hi>循還至聖何像嶷爾惔怕示現無方<lb/>
<pb n="KR2n0030_WYG_008-16b"/>
迦維垂迹等救燒燃通悲幽溺息衆權城椎輪火宅八<lb/>
十化盡天人䘮師撫膺雨淚香水<hi>缺一字</hi>毗四王典䕶八<lb/>
國均持機縁靡隔靈祥俟時坊墳式建層表臨空非因<lb/>
鬼力詎假神工金盤仰露寳鐸揺風山移川徙徽業興<lb/>
隆<lb/>
　右隋江夏縣縁果道塲磚塔記無書撰人氏名記中<lb/>
　載舍利瑞應之事不一此非吾之所知但隋碑之傳<lb/>
　世者絶少以予嗜好之䔍集錄之勤三十年間所得<lb/>
<pb n="KR2n0030_WYG_008-17a"/>
　隋碑惟皇甫府君龍蔵寺姚辯墓志及此而已<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0030_WYG_008-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金薤琳琅卷八<lb/>
</p>
<p>
</p>
  </div>
</body>
</text>
</TEI>
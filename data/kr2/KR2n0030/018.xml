<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金薤琳琅卷十八</head> <lb/>
    <p>
<pb n="KR2n0030_WYG_018-1a"/>
欽定四庫全書<lb/>
　金薤琳琅卷十八<lb/>
　　　　　　　　　　　　　明　都穆　撰<lb/>
　　孔子廟堂碑<lb/>
　　　太子中舍人行著作郎臣虞世南奉勅撰并書<lb/>
　　　司徒并州牧太子左千<hi>闕一字</hi>率兼檢校安北大<lb/>
　　　都䕶相王旦書碑額<lb/>
㣲臣屬書東觀預聞前史若乃知幾其神惟睿作聖𤣥<lb/>
<pb n="KR2n0030_WYG_018-1b"/>
妙之境希夷不測然則三五迭興典墳斯著神<hi>闕一字</hi>聖<lb/>
跡可得言焉自肇立書契初分爻象委裘垂拱之風革<lb/>
夏翦<hi>闕五字</hi>質文殊致進讓罕同靡不拜洛觀河膺符受<lb/>
命名居域中之大手握天下之圖象雷電<hi>闕二字</hi>威刑法<lb/>
陽春而流惠澤然後化漸八方令行四海未有偃息鄉<lb/>
<hi>闕六字</hi>預帝王之錄逺跡<hi>闕一字</hi>史之儔而德侔覆載明兼<lb/>
日月道藝微而復顯禮樂弛而更張窮理盡性光前絶<lb/>
後垂範百王遺風於萬代猗歟偉歟若斯之盛者夫子<lb/>
<pb n="KR2n0030_WYG_018-2a"/>
膺<hi>闕二字</hi>之精踵千年之聖固天縱以挺質禀生德而降<lb/>
靈載誕空桑自摽河海之狀纔勝逄掖克秀堯禹之姿<lb/>
知㣲知彰可久可大為而不宰合天道於無言感而遂<lb/>
通顯至仁於藏用祖述先聖憲章徃哲夫其道也固以<lb/>
孕育陶鈞包含造化豈直席卷八代并吞九丘而已哉<lb/>
雖亞聖鄰幾之智仰之而彌逺亡吳霸越之辯談之而<lb/>
不及于時天歴浸微地維將絶周室大壊魯道日衰永<lb/>
歎時囏實思濡足遂廼降跡中都俯臨司冦道超三代<lb/>
<pb n="KR2n0030_WYG_018-2b"/>
止乎季孟之間羞論五伯終從大夫之後固知栖遑弗<lb/>
已志在於求仁危遜從時義存於拯溺方且重反淳風<lb/>
一匡末運是以載贄以適諸侯懐寳而遊列國𤣥覽不<lb/>
極應物如響辯飛龜於石函驗集隼於金櫝觸舟既曉<lb/>
專車能對識罔象之在川明商羊之興雨知来藏徃一<lb/>
以貫之但否泰有期達人所以知命卷舒惟道明哲所<lb/>
以周身牖里幽憂方顯姬文之德夏臺羈紲弗累商王<lb/>
之武陳蔡為幸斯之謂歟於是自衞反魯刪書定樂賛<lb/>
<pb n="KR2n0030_WYG_018-3a"/>
易道以測精微脩春秋以正褒貶故能使紫㣲降光丹<lb/>
書表瑞濟濟焉洋洋焉充宇宙而洽幽明動風雲而潤<lb/>
江海斯皆紀乎竹素懸諸日月既而仁獸非時鳴鳥弗<lb/>
至哲人云逝峻嶽已隤尚使泗水却流波瀾不息魯堂<lb/>
餘響絲竹猶傳非夫體道窮神至靈知化其孰能與於<lb/>
此乎自時厥後遺芳無絶法被區中道濟天下及金册<lb/>
斯誤玉弩載驚孔教已焚秦宗亦墜漢之元始永言前<lb/>
烈襃成爰建用光祀典魏之黄初式遵古訓宗聖疏爵<lb/>
<pb n="KR2n0030_WYG_018-3b"/>
允輯舊章金行水德亦存斯義而晦明匪一屯亨遞有<lb/>
筐筥蘋蘩與時升降靈宇虚廟隨道廢興炎精失御蜂<lb/>
飛蝟起羽檄交馳經籍道息屋壁無藏書之所階基絶<lb/>
函丈之容五禮六樂翦焉煨燼重𢎞至教允屬聖期大<lb/>
唐運膺九五基超七百赫矣王猷烝哉景命鴻名盛烈<lb/>
無得稱焉皇帝欽明睿哲參天兩地廼聖廼神允文允<lb/>
武經綸云始時惟龍戰爰整戎衣用扶興<hi>闕一字</hi>神謀不<lb/>
測妙筭無遺𢎞濟艱難平壹區宇納蒼生於仁壽致君<lb/>
<pb n="KR2n0030_WYG_018-4a"/>
道於堯舜職兼三相位總六戎𤣥珪乗石之尊朱戸渠<lb/>
門之錫禮優徃代事踰恒典於是在三睠命<hi>闕四字</hi>充隆<lb/>
帝道丕承鴻業明玉鏡以式九圍席蘿圖而御六辯寅<lb/>
奉上𤣥肅恭清廟宵衣昃食視膳之禮無方一日萬幾<lb/>
問安之誠彌篤孝治要道於斯為大故能使地平天成<lb/>
風淳俗厚日月所照無思不服憬<hi>闕一字</hi>獯戎為患自古<lb/>
周道再興僅得中筭漢圖方逺纔聞下册徒勤六月之<lb/>
戰侵軼無懕空盡貳師之兵慿凌滋甚皇威所被犂興<lb/>
<pb n="KR2n0030_WYG_018-4b"/>
睠納空山盡漠歸命闕庭充仞藁街填委外廐開闢已<lb/>
来未之有也靈臺偃伯玉闗虚侯江海無波𤇺燧息警<lb/>
非煙浮漢榮光幕河楛矢東歸白環西入猶且兢懐<hi>闕二</hi>
<hi>字</hi>馭朽納隍卑宫菲食䡖徭薄賦斵琱反樸抵璧藏金<lb/>
革舄垂風綈衣表化歴選列辟旁求遂古克已思治曾<lb/>
何等級於是眇屬聖謨凝心大道以為括羽成器必在<lb/>
膠雍道德潤身皆資學校矧廼入升妙義析理微言厲<lb/>
以四科明其七教懿德髙風垂衮斯逺而棟字弗修宗<lb/>
<pb n="KR2n0030_WYG_018-5a"/>
祧莫嗣用紆聽覽爰發絲綸武德九年十二月廿九日<lb/>
有詔立隋故紹聖侯孔嗣哲子德倫為襃聖侯乃命經<lb/>
營惟新舊趾萬雉斯建百堵皆興揆日占星式規大壯<lb/>
鳯甍鶱其特起龍桷儼以臨空霞入綺寮日暉丹檻窅<lb/>
窅崇邃悠悠虚白<hi>闕二字</hi>寫狀妙絶人功象設已陳肅焉<lb/>
如在握文履度復見儀形鳯跱龍蹲猶臨咫尺莞爾㣲<lb/>
笑若聽武城之絃怡然動色似聞簫韶之響襜襜盛服<lb/>
既覩仲由侃侃禮容仍觀衛賜不疾而速神其何逺至<lb/>
<pb n="KR2n0030_WYG_018-5b"/>
於仲春令序時和景淑皎潔璧池圓流若鏡青䓗槐市<lb/>
總翠成帷清滌𤣥酒致敬於兹日合舞釋菜無絶於終<lb/>
古皇上以幾覽餘暇遍該羣籍乃製金鏡述一篇永垂<lb/>
鑒戒極聖人之用心𢎞大訓之㣲㫖妙道天文煥乎畢<lb/>
備副君膺上嗣之尊體元良之德降情儒術遊心經藝<lb/>
楚詩盛於六義沛易明於九師多士伏膺名儒接武四<lb/>
海之内靡然成俗懐經鼓箧攝齊趨奥並鏡雲披俱餐<lb/>
泉涌素絲既染白玉已彫資覆匱以成山𨗳涓流而為<lb/>
<pb n="KR2n0030_WYG_018-6a"/>
海大矣哉然後知達學之為貴而𢎞道之由人也國子<lb/>
祭酒楊師道等偃𤣥風於聖世聞至道於先師仰彼髙<lb/>
山願宣盛德昔者楚國先賢尚傳風範荆州文學猶鐫<lb/>
歌頌况帝京赤縣之中天街黄道之側聿興壯觀用崇<lb/>
明祀宣文教於六學闡皇風於千載安可不賛述徽猷<lb/>
被之雕篆乃抗表陳奏請勒貞碑爰命庸虚式揚茂實<lb/>
敢陳舞詠廼作銘云<lb/>
景緯垂象川岳成形挺生聖德寔禀英靈神凝氣秀月<lb/>
<pb n="KR2n0030_WYG_018-6b"/>
角珠庭探賾索隱窮幾洞㝠述作爰備邱墳咸紀表正<lb/>
十倫章明四始繫纉羲易書因魯史懿此素王邈焉髙<lb/>
軌三川削弱六國從衡鶉首兵利龍文鼎䡖天垂伏鼈<lb/>
海躍長鯨觧黻去佩書燼儒坑纂堯中葉追尊大聖乃<lb/>
建襃城膺兹顯命當塗創業亦崇師敬胙土錫圭禮容<lb/>
斯盛有晉崩離維傾柱折禮亡學廢風頽雅缺戎夏交<lb/>
馳星分地裂蘋藻莫奠山河已絶隨風不競龜玊淪亡<lb/>
樽爼弗習干戈載揚露霑闕里麥秀鄒鄉修文繼絶期<lb/>
<pb n="KR2n0030_WYG_018-7a"/>
之會昌大唐撫運率繇王道赫赫𤣥功茫茫天造奄有<lb/>
神器光臨大寳比蹤連陸追風炎昊於鑠元后膺圖撥<lb/>
亂天地合德人神攸賛麟鳯為寳光華在旦繼聖崇儒<lb/>
載脩輪奐義堂𢎞敞經肆紆縈重欒霧宿洞戸風清雲<lb/>
開春牖日隱南榮鏗耾鐘律蠲潔齋明容範既備德音<lb/>
無斁肅肅升堂兟兟讓席獵纓訪道横經請益帝德儒<lb/>
風永宣金石<lb/>
　推誠奉義翊戴功臣永興軍節度管内觀察處置等<lb/>
<pb n="KR2n0030_WYG_018-7b"/>
　使特進檢校太師兼中書令行京兆尹上柱國琅邪<lb/>
　郡開國公食邑四千五百戸食實封一千三百戸王<lb/>
　彦超再建　安祚刻字<lb/>
　右唐孔子廟堂碑虞世南撰并正書在今陕西西安<lb/>
　府學乃宋王彦超翻本字之缺者凡一百七十有九<lb/>
　予家藏舊搨唐刻因參校以足其文嘗記在京師時<lb/>
　見世南真跡謂以此文石本進呈太宗特賜王羲之<lb/>
　黄銀印一顆則世南之書貴重於當時者固已如此<lb/>
<pb n="KR2n0030_WYG_018-8a"/>
　但世之人不見真迹故鮮有知是説者<lb/>
　　破邪論序<lb/>
　　　太子中書舍人吳郡虞世南撰并書<lb/>
若夫神妙無方非籌筭能測至理凝<hi>闕一字</hi>豈䋲准所知<lb/>
寔乃常道無言有著斯絶安可慿諸天縱窺其窅冥者<lb/>
乎至如五門六度之源半字一乗之教九流百氏之目<lb/>
三洞四檢之文苟可以經緯闡其圖詎可以心力到其<lb/>
境者英猷茂實代有人焉法師俗姓陳頴川人晉司空<lb/>
<pb n="KR2n0030_WYG_018-8b"/>
羣之後自梁及陳世傳纓冕爰祖廼伯累業儒宗法師<lb/>
少學三論名聞朝野長該衆典聲振殊俗威儀肅穆介<lb/>
節淹通留連清<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>發擿㣲隱比地方春藏用顯仁之量<lb/>
如愚若訥外闇内明之巧固能智同測海道亞彌天豈<lb/>
止操類山濤神侔庾亮而已爾其文情乃典而不野麗<lb/>
而有則猶八音之並奏等五色以相宣道行則納正見<lb/>
於三空拯羣生於八苦既學博而心下亦守卑而調髙<lb/>
實釋種之梁棟生人之羽儀者矣加以賑乏扶危先人<lb/>
<pb n="KR2n0030_WYG_018-9a"/>
後已重風光之拂照林牖愛山水之負帶煙霞願力是<lb/>
融晦迹肥遁以隋開皇之末隱於青溪山之鬼峪洞焉<lb/>
逈構巖崖<hi>闕二字</hi>虧日月空飛戸牖則吐納風雲其間採<lb/>
五芝而偃仰遊八禪而寢息餌松术於溪澗披薜荔於<lb/>
山阿皆合掌歸依摩頂問道經行恬静十有餘年然其<lb/>
疊嶂危岑長松巨壑野老之所栖盤古賢之所遊踐莫<lb/>
不身至目覩攀穴指歸仍撰青溪山記一卷見行於世<lb/>
太史令傅奕學業膚淺識慮非長乃穿鑿短篇慿陵正<lb/>
<pb n="KR2n0030_WYG_018-9b"/>
覺將恐震兹布鼔竊比雷門中庸之人頗成阻惑法師<lb/>
慜彼後昆又撰破邪論一卷雖知虞衞同奏表異者九<lb/>
成蠅驥並驅見竒者千里終須朱紫各色清濁分流訶<lb/>
以凡測聖之舋責以俗校真之咎引文證理非道則儒<lb/>
曲致深情指的周宻莫不轍亂旗靡瓦觧氷銷入室有<lb/>
操戈之圖厥角無容頭之地於是傳寫不窮流布長世<lb/>
若披雲而見日同迷蹤而得道法師著述之性速而且<lb/>
理凡厥勒成多所遺逸今散採所得詩賦碑誌讃頌箴<lb/>
<pb n="KR2n0030_WYG_018-10a"/>
誡記傳啟論及三教系譜釋老宗源等合成三十餘卷<lb/>
法師與僕情敦淡水義等金蘭雖服制異儀而風期是<lb/>
篤輒以藤綆聮彼珪璋編為次第其詞云爾<lb/>
　右破邪論序唐虞世南撰并小楷書世南之筆惟孔<lb/>
　子廟堂碑行世此文雖歐陽公趙明誠皆未之見而<lb/>
　予乃得見之豈非幸哉破邪論今載釋氏藏經其説<lb/>
　不暇深究若世南書則予之所嗜好故録之<lb/>
　<lb/>
<pb n="KR2n0030_WYG_018-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金薤琳琅卷十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金薤琳琅卷十七</head> <lb/>
    <p>
<pb n="KR2n0030_WYG_017-1a"/>
欽定四庫全書<lb/>
　金薤琳琅卷十七<lb/>
　　　　　　　　　　　　　明　都穆　撰<lb/>
　　遊濟瀆記<lb/>
　　　吏部侍郎達奚珣文<lb/>
　　　監門衞兵曹參軍薛希昌書<lb/>
軹縣南北數十里濟水出焉稽乎舊章可得而道自河<lb/>
浮錄甲帝命𤣥夷䟽甽澮而正乾綱鏟陵巒而通委輸<lb/>
<pb n="KR2n0030_WYG_017-1b"/>
所謂四瀆資我而成彼貳水者或在幽僻逺而貌竒伊<lb/>
何足貴豈與夫體清淳之氣據函夏之中平地開源分<lb/>
空正錄表裏皆浄似若非深舟檝既加乃知無底冲和<lb/>
自抱斯君子之量歟從此而東截河通汶不以險阻<hi>闕一</hi>
<hi>字</hi>其勢不以清濁汨其流終能獨運長波滔滔入海沉<lb/>
潜剛克斯君子之量歟意者洞幽明貫天壤包荒萬類<lb/>
出入無間形與化遊復歸於道不然何其異也雖金火<lb/>
交作變通殊制而浮沉之事亦無捨旃國家南正司天<lb/>
<pb n="KR2n0030_WYG_017-2a"/>
北正司地以為百神授職則隂陽無錯繆之災羣望聿<lb/>
脩水土得平均之序欽若稽古道豈虚行閟宫有洫象<lb/>
設如在流目一望森森動人覺毛髪之間風飈四起然<lb/>
後以諸侯之禮禮而禩之至於下人日用蘋藻吉凶悔<lb/>
吝則以情言且神道無方豈存於此而物類相召或有<lb/>
慿焉㕎溜潜通動植兹液髙樹直上百尺無枝虚篁下<lb/>
清四時一色意隔人世空聞鳥聲陽浦先春草心方變<lb/>
危岸猶冷苔生未穠紅晶落而天下隂青靄凝而衆山<lb/>
<pb n="KR2n0030_WYG_017-2b"/>
暮留賞無厭歸情坐忘中途載懐歴歴在眼庶記豪翰<lb/>
光昭厥美云<lb/>
　右遊濟瀆記唐吏部侍郎達奚珣譔兵曹參軍薛希<lb/>
　昌八分書濟瀆在今河南濟源縣西三里歲癸酉仲<lb/>
　冬予亦嘗獲遊瀆有祠以祀大濟之神其殿北復有<lb/>
　北海神殿北海之前有池周七百歩其西一池周與<lb/>
　之等而中通焉即濟水所聚蓋其源自王屋山天壇<lb/>
　之顛伏流百里至此復見東南合流至温縣歴虢公<lb/>
<pb n="KR2n0030_WYG_017-3a"/>
　臺入於河禹貢所謂𨗳沇水東流為濟是也東池俗<lb/>
　傳間能出物以應人之求然率始於三月至四月望<lb/>
　而止餘月則否葢春夏之交泉脉騰沸而濟尤勁疾<lb/>
　物隨沸而上人或不取須臾復沉予之遊也黙禱於<lb/>
　神願出物以彰靈異道士云隆寒水泉不動物不能<lb/>
　上予笑曰豈有靈神而畏寒者乎爾姑為我禱久之<lb/>
　物竟不能出道士之言始信而世俗所云皆誕妄也<lb/>
　　唐濟瀆廟北海壇新置祭器沉幣雙舫雜物之銘<lb/>
<pb n="KR2n0030_WYG_017-3b"/>
　　<hi>幷序</hi>
　　　朝散大夫行河南府濟源縣令張洗字濯纓譔<lb/>
有唐六業海内晏然偃革<hi>缺二字</hi>崇乎祀典封兹瀆為清<lb/>
源公建祀於泉之初源也置瀆令一員祝史一人齋郎<lb/>
六人執魚鑰備灑掃其北海封為廣澤王立壇附于水<lb/>
之濱矣天子以迎冬之日命成周内史奉祝文宿齋毳<lb/>
冕七旒五章劍履玉珮為之初獻縣尹加繡冕六旒三<lb/>
章劍履玉珮為之亞獻邑丞𤣥冕加五旒無章亦劍履<lb/>
<pb n="KR2n0030_WYG_017-4a"/>
玉珮為之終獻用三牲之享邦之大事先在祀乎濯纓<lb/>
不才謬領兹邑下車入廟每事皆問主者有云爼豆素<lb/>
闕弊難悉數其尤者有五北海望壇臨事壘土杇墁一<lb/>
歲而費數金為勞之甚其弊一也二所祭器凡百有二<lb/>
十二事至時請於上寮轉轂入洛去来三百餘里仍以<lb/>
稅緡酬之積有歲時不知窮極其弊二也沉幣雙舫又<lb/>
以車取池河渡口之舟徃返之勞結綵之飾其弊三也<lb/>
兩壇位席百領有餘户至誅求為擾非潔其弊四也牀<lb/>
<pb n="KR2n0030_WYG_017-4b"/>
榻乃至匕箸用之類門到歛索事終存亡大半其弊五<lb/>
也既革前弊輒為之銘銘曰<lb/>
寤寐求思如神有知大風離披壊木於斯人吏驚馳念<lb/>
兹悟兹<hi>前年夏及今年春大風壊楸槐數株因用此材而為祭器兼沉幣之舫也</hi>為余有意<lb/>
廟中無備沉幣雙舫二壇祭器子来悦使所借皆遂觀<lb/>
者闐閴事無闕焉刻之于石以待後賢是時也貞元十<lb/>
有三年<lb/>
　右唐濟瀆北海壇器物銘濟源縣令張洗撰歐陽公<lb/>
<pb n="KR2n0030_WYG_017-5a"/>
　謂洗之所記乃開元時事州縣祠廟置齋郎六人官<lb/>
　不勝其濫又謂史家不能詳載惟於碑刻見之按碑<lb/>
　作於貞元十三年歐陽公誤以貞元為開元且碑載<lb/>
　廟有令一人祝史一人則其官固不止於齋郎考之<lb/>
　唐書百官志五岳四瀆令各一人主掌祀事此外又<lb/>
　有祝史各三人齋郎各十三人則官之濫又不止如<lb/>
　歐陽公所書而史家亦未嘗不詳載也但與碑有不<lb/>
　同耳<lb/>
<pb n="KR2n0030_WYG_017-5b"/>
　　唐姜嫄公劉新廟碑<lb/>
　　　大中大夫行中書舍人上輕車都尉賜紫金魚<lb/>
　　　袋髙郢撰<lb/>
　　　節度廵官將仕郎試大理評事張誼書<lb/>
姜嫄者炎帝之後有邰氏之女姓姜字嫄帝嚳之元妃<lb/>
后稷之母也公劉者后稷之曾孫周文王之十代祖也<lb/>
姜嫄嘗出遊見巨跡而履之載震載夙時維后稷以居<lb/>
然生子心所不康初寘之隘巷再寘之平林三寘之寒<lb/>
<pb n="KR2n0030_WYG_017-6a"/>
氷皆有以全度者既而收之遂名之棄生有赫靈之異<lb/>
長有躬稼之勤法施於人以濟粒食堯乃命為農師而<lb/>
封諸邰農師實后稷也古初造物首出羣理事必出之<lb/>
本言必天地之際當虞舜之時稱禹平水土契布五教<lb/>
稷播百糓咎繇明五刑地平天成萬代永賴舜以奮庸<lb/>
命禹禹讓于稷臮咎繇及以元后命禹禹獨讓于咎繇<lb/>
曰朕德罔克人不依咎繇邁種德德乃降黎人懐之兹<lb/>
大禹所以言天意永命之所歸<hi>缺一字</hi>夏有天下載祀四<lb/>
<pb n="KR2n0030_WYG_017-6b"/>
百禹之祚也商有天下載祀六百契之祚也周有天下<lb/>
載祀八百后稷之祚也自時厥後百王澆季而咎繇<hi>缺一</hi>
<hi>字</hi>積累在天天祚永歸有所底止乃以無疆之歴命我<lb/>
聖唐盛德大業與天地凖追視三代猶指掌矣昔者周<lb/>
<hi>缺一字</hi>文武之烈本於后稷后稷之生本於姜嫄故詩曰<lb/>
厥初生人時維姜嫄后稷之子曰不窋失官而奔於戎<lb/>
狄不窋之孫曰公劉<hi>缺二字</hi>於豳居以平西戎以篤前烈<lb/>
故詩曰篤公劉于邠斯館是知姜嫄有德於周公劉有<lb/>
<pb n="KR2n0030_WYG_017-7a"/>
德於豳先賢所出立祠舊矣我國家稱秩元祀咸秩無<lb/>
文山川鬼神亦莫不寧而姜嫄公劉之廟舊制卑陋湫<lb/>
隘在市非所以崇明祀敬鬼神也貞元四年<hi>缺二字</hi>邠寧<lb/>
節度觀察使檢校刑部尚書兼御史大夫朗寧郡王張<lb/>
公獻甫戎醜是膺授鉞而至肅肅王命維公將之烈烈<lb/>
<hi>缺四字</hi>成之略地千里亭障嚴於外啟行一戰弓矢櫜於<lb/>
内卒乗睦而知禮風俗康而狎野覩此二廟獨為匪安<lb/>
公曰嘻精潔莫重於明神喧<hi>缺一字</hi>甚於市䣑奈何雜處<lb/>
<pb n="KR2n0030_WYG_017-7b"/>
乎夫小人者知鼔舞之事神而不知䙝狎之慢神知事<lb/>
神之求祐而不知慢神之賈禍茂草一去遺塵萬祀<hi>缺一</hi>
<hi>字</hi>而無知則已若曰有知而喧囂凟易之俾中夫札瘥<lb/>
夭昏之患者得非長吏慈惠之不足耶乃以不忍人之<lb/>
心行不忍人之政且為<hi>缺二字</hi>既而卜遷粤以貞元六年<lb/>
十一月九日作新廟於南郭焉地則郊野之間左水右<lb/>
山有清謐之勝材則楙遷之至上棟下宇非徴歛之<hi>缺一</hi>
<hi>字</hi>則農務之隟量功命日無妨奪之弊移嘉禾而樹之<lb/>
<pb n="KR2n0030_WYG_017-8a"/>
考良辰而落之神於是嚴威而蠲乎所處人於是祗惕<lb/>
而逺乎所瀆是惠人於無過之地而寧神於不怒之境<lb/>
仁為己任不亦厚乎夫神聰明正直者也唯忠肅恭懿<lb/>
乃能承之順此而祭不必多品故雖澗谿之毛潢汙之<lb/>
水而君子率是四德陳於二簋行之以禮奉之以慤潔<lb/>
之以齋達之以和則神可得而事焉祐可得而致焉夫<lb/>
子曰丘禱久矣抑為尚書張公以文武之憲純一之良<lb/>
知無不為忠也正色帥下肅也執事有恪恭也擇善而<lb/>
<pb n="KR2n0030_WYG_017-8b"/>
從懿也自先幽州大夫以来一門四人<hi>缺三字</hi>方繼踵勲<lb/>
績為時心膂所資非他忠肅恭懿而已用能承天之寵<lb/>
獲神之勞以屏王室以揚家聲也冝哉祠成三歲矣而<lb/>
銘記尚闕將恐寖逺失其所由乃陳梗槩爰此刋刻辭<lb/>
曰<lb/>
何賢乎姜嫄曰克生后稷何賢乎后稷曰克降農殖后<lb/>
稷之道至今賴之姜嫄之德如何勿思何賢乎公劉曰<lb/>
肇宅豳土何<hi>缺一字</hi>豳土曰平戎之所乃今乃古有廟有<lb/>
<pb n="KR2n0030_WYG_017-9a"/>
宇宇亦既卑廟亦既摧闤闠朝合嚻塵暮開蚩蚩羣甿<lb/>
屑屑徘徊凟禮非敬犯神有災朗寧戾止理化咸集財<lb/>
豐衆和暴禁兵戢惟此墻屋公私必葺矧伊明祠風雨<lb/>
所及是度是築乃遷乃立奉我皇德達于有神揚神之<lb/>
威静乎虜塵亦惟正直克賛忠純勒銘兹庭永示邑人<lb/>
　節度判官殿中侍御史韋丹建立處士張琯篆額<lb/>
　右唐姜嫄公劉新廟碑中書舍人髙郢撰試大理評<lb/>
　事張誼行書廟在今邠州城南唐邠寧節度觀察使<lb/>
<pb n="KR2n0030_WYG_017-9b"/>
　張獻甫所遷故當時稱曰新廟而髙郢為文予昔以<lb/>
　尚書郎出使寧夏道邠謁廟其後稍上有履迹平<hi>爾雅</hi>
　<hi>大野曰平俗作坪非</hi>乃姜嫄履巨人迹所在予為大書履迹平<lb/>
　三字俾州官刻寘廟側葢州人但知有廟而少知乎<lb/>
　此故表而出之<lb/>
　　唐伯夷叔齊二公碑<hi>并序</hi>
　　　安定梁昇卿纂文及書<lb/>
二公諱伯夷叔齊昔有殷時遼東孤竹君之子也自歴<lb/>
<pb n="KR2n0030_WYG_017-10a"/>
載所記有國以来事之善者莫先於讓是故君老於位<lb/>
命立叔齊齊固辭以請伯伯固請以不嗣遂相與義退<lb/>
遯逃西周當是時也帝殷不臧用錯天紀人棄莫保以<lb/>
戴于周周武王秉白髦杖黄鉞經綸所以撥亂威畧所<lb/>
以<hi>缺</hi>罰雷震萬國風行六師二公于時推忠臣之誠明<lb/>
死君之節伏車而諫慷慨瀝血且夫大運不以峕曠達<lb/>
節不以義距黔首焉得以厭毒鬼神焉得以無主於是<lb/>
討罪于商為天下王二公以立志真也檢身操也建侯<lb/>
<pb n="KR2n0030_WYG_017-10b"/>
戡難不可以闕也以臣伐君不可以訓也相於國莫非<lb/>
其土異於事不食其粟乃西上首陽之山歌采薇而死<lb/>
葢天下義感之始也及孔子生東周之季演中興法游<lb/>
夏之徒皆誨納於教未嘗叙仁人烈士不先于二公者<lb/>
焉謂不辱其身不降其志矣若乃紛綸茂德載在策府<lb/>
則太伯之道子臧之仁也上思附義退曰能賢則宋穆<lb/>
之言延陵之行也道無不貴志不苟合則許由之尚伯<lb/>
成之髙也慮必中清廢能中權則虞仲之居夷佚之放<lb/>
<pb n="KR2n0030_WYG_017-11a"/>
也聲垂事載功存業廣則范蠡之去魯連之辭也此數<lb/>
公者至於黜榮保讓亦為盛矣兼之固君臣之分以愛<lb/>
其節則曷可以同議也所謂繼之者忠矣杖之者義矣<lb/>
施之者誠矣用之者確矣昭矣至矣韙矣允矣上古無<lb/>
以加百代為之憲越大梁歲行于是邦遇縣宰太原王<lb/>
公惠工訓農勸學敬教羣業頓以繄賴四方咨於作則<lb/>
邑臨末周人悦有化以為二公廟德不祀實甚懼焉復<lb/>
何以圖不朽示来者而已遂因簡力考餘時經始是資<lb/>
<pb n="KR2n0030_WYG_017-11b"/>
敦崇舊規厥構棘翼自公尸之然則表前載揚懿烈使<lb/>
駿光熊熊彰紀事也以吾學乎舊史氏請騭其文固不<lb/>
佞乃作銘曰<lb/>
大道混混或險夷兮殷實荒德莫業于主人神疑兮帝<lb/>
用克商大運期兮天下争利而獨犇義貞名垂兮神農<lb/>
虞夏氏已没曷所惟兮斵石千秋聞風規兮黄鉞不降<lb/>
志<lb/>
　開元十有三年惟一月既望刋立衞鸖趙禮范謙刋<lb/>
<pb n="KR2n0030_WYG_017-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0030_WYG_017-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金薤琳琅卷十七<lb/>
</p>
<p>
</p>
  </div>
</body>
</text>
</TEI>
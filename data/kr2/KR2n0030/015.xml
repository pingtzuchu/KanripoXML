<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金薤琳琅卷十五</head> <lb/>
    <p>
<pb n="KR2n0030_WYG_015-1a"/>
欽定四庫全書<lb/>
　金薤琳琅卷十五<lb/>
　　　　　　　　　　　　　明　都穆　撰<lb/>
　　唐天台山桐栢觀頌<lb/>
　　　守大中大夫尚書祠部郎中上柱國清河崔尚<lb/>
　　　造<lb/>
　　　<hi>缺四字</hi>書翰林院學士慶王府屬韓擇木書<lb/>
天台也桐栢也代謂之天台真謂之桐栢此兩者同體<lb/>
<pb n="KR2n0030_WYG_015-1b"/>
而異名同契乎𤣥道無不在夫如<hi>缺四字</hi>則無是是<hi>缺一字</hi>
栢邪非桐栢邪因斯而談無非<hi>缺一字</hi>矣而稽古者言之<lb/>
桐栢山髙萬八千丈周旋八百里其山八重四面如一<lb/>
中有洞天<hi>缺三字</hi>即右弼王王子晉之所處也是之謂不<lb/>
死之<hi>缺一字</hi>鄉飬真之靈境故立觀有初強名桐栢焉耳<lb/>
古觀荒廢則已久矣故老相傳云昔葛僊公始居此地<lb/>
而後有道之士徃徃因之壇址五六厥迹猶在洎乎我<lb/>
唐有司馬練師居焉景雲中天子布命于下新作桐栢<lb/>
<pb n="KR2n0030_WYG_015-2a"/>
觀葢以光昭我𤣥元之丕烈保綏我國家之永祚者也<lb/>
夫其髙居八重之一俯臨千仞之餘背隂嚮陽審曲面<lb/>
勢東西數百<hi>缺一字</hi>南北亦如之連山峩峩四野皆碧茂<lb/>
樹鬱鬱四時恒青大巖之前横嶺之上雙峯如闕中天<lb/>
豁開長澗南寫諸泉合潄一道瀑布百丈懸流望之雪<lb/>
飛聽之風起石梁翠屏可倚也琪樹珠條可攀也僊花<lb/>
靈草春秋互發幽鳥清猨晨暮合響信足賞也始豐南<lb/>
走雲嶂間起剡川北通煙岑相接東則亞入滄海不逺<lb/>
<pb n="KR2n0030_WYG_015-2b"/>
蓬菜西則浩然長山無<hi>缺二字</hi>境總括奥祕鬱為秀絶苞<lb/>
元氣以混成鎮厚地而安静非夫神與仙宅僊得神營<lb/>
其孰能致斯哉故初搆天尊之堂晝日有雲五色浮靄<lb/>
其<hi>缺一字</hi>三井<hi>缺一字</hi>龍之所時有異雲氣入堂後出者三<lb/>
書之者記祥也然後為虚室以鑿戶起層臺而絫土經<lb/>
之殖殖成之翼翼綴日月以為光籠雲霞以為色花散<lb/>
金地香通𤣥極真佀好道是逰斯息微此練師孰能興<lb/>
之練師名承禎一名子㣲號曰天台白雲河内温人晉<lb/>
<pb n="KR2n0030_WYG_015-3a"/>
宣帝弟太常馗之後祖晟仕隋為親侍大都督父仁㝡<lb/>
唐興為朝散大夫襄州長史名賢之家奕代清德慶靈<lb/>
之地生此仙才以為服冕乗軒者寵患吾身也擊鐘陳<lb/>
鼎者味爽人口也遂乃捐公侯之業學神仙之事科<hi>缺一</hi>
<hi>字</hi>教戒博綜無所遺窈冥夷希㣲妙詎可識無思無為<lb/>
不飲不食仰之彌峻巍乎其若山挹之彌深湛乎其若<lb/>
海<hi>缺二字</hi>通才練識贍學多聞翰<hi>缺一字</hi>之工文章之美皆<lb/>
忘其所能也練師藴廣成之德睿宗繼黄軒之明齋心<lb/>
<pb n="KR2n0030_WYG_015-3b"/>
虚求將倚國政侃侃然不可得而動也我皇孝思維則<lb/>
以道理國叶帝堯之用心寵許由之髙志故得放曠而<lb/>
處逍遥而逰聞練師之名者足以激厲風俗睹練師之<lb/>
容者足以脱落氛埃以慈為寳以善救物神以知来智<lb/>
以藏徃允所謂名豈仙格迹在人寰粤不可測<hi>缺二字</hi>道<lb/>
生乎無名行乎有精分而作三才播而作萬物故為天<lb/>
下母脩之者昌背之者亡故為天下貴况絶學無憂長<lb/>
生久視也哉道之行也必有階也行道之階非山莫可<lb/>
<pb n="KR2n0030_WYG_015-4a"/>
故有為焉有象焉瞻於斯仰於斯若舍是居教將奚依<lb/>
損之又損之以至於無為𤣥門既崇不名厥功朝請大<lb/>
夫使持節台州諸軍事守台州刺史上柱國賈公名長<lb/>
源有道化人有徳飬物嘗謂别駕蔡欽宗等曰且道以<lb/>
含徳德以致美美而不頌後代何觀乃相與立石紀頌<lb/>
以奮至道之光其詞曰<lb/>
邈彼天台嵳峩崔嵬下臨滄海遥望蓬莱漫若天合呀<lb/>
如地開煙雲路通真仙時来顧我練師于彼瓊臺練師<lb/>
<pb n="KR2n0030_WYG_015-4b"/>
練師道入𤣥微噏日安坐凌霄欲飛興廢靈觀練師攸<lb/>
賛道無不<hi>缺三字</hi>輪奐窈窈茫茫通天降祥保我皇唐如<lb/>
山是常<lb/>
　天寳元年太歲壬午三月二日丁未弟子毗陵道士<lb/>
　萬惠超等立<lb/>
　右唐天台山桐栢觀碑尚書祠部郎中崔尚撰翰林<lb/>
　學士韓擇木八分書明皇正書題額碑稱司馬鍊師<lb/>
　居此而曰鍊師名承禎一名子微唐書隱逸傳謂司<lb/>
<pb n="KR2n0030_WYG_015-5a"/>
　馬承禎字子㣲則子㣲非鍊師之名碑誤書耳予昔<lb/>
　遊王屋山至陽臺宫宫乃子㣲修仙之所中有碑上<lb/>
　刻睿宗與子㣲書及送還天台詩一首傳但云睿宗<lb/>
　嘗召子微問其術賜寳琴霞帔還之不云有書與詩<lb/>
　此則傳之踈脱也<lb/>
　　唐朝議大夫行聞喜縣令上柱國臨淄縣開國男<lb/>
　　于君請移置唐興寺碑<hi>并序</hi>
　　　殿中侍御史判職方員外郎髙陽許景先撰<lb/>
<pb n="KR2n0030_WYG_015-5b"/>
　　　觀道寺主僧師<hi>缺</hi>書<lb/>
先萬物者始道德為宗窮言象者以乾坤為大豈若道<lb/>
洽沙界盤古無以化其跡功包䥫圍<hi>缺一字</hi>首不能紀其<lb/>
要前後際斷衆妙入於真乗色相皆空定慧生於正覺<lb/>
言之不極其波若之藴乎聞喜唐興寺者我國家草昧<lb/>
之所置也時櫜弓矢締搆龍宫懸<hi>缺</hi>鏡於方丈運寳圖<lb/>
於羅衞將袪八難式䕶四禪乃於西山建斯精舍布金<lb/>
幽徑樹福<hi>缺</hi>衡經始險蹊人跡罕到雖三空屢説給園<lb/>
<pb n="KR2n0030_WYG_015-6a"/>
之衆不俱<hi>缺一字</hi>觧常流方廣之途尚阻甿俗常迷於<hi>缺</hi>
<hi>缺</hi>聚落不聞<hi>缺四字</hi>使十地空有四生無拯爰初搆趾數<lb/>
十百年舊令因循不改其制長者居士既渴日於寳坊<lb/>
清信比丘徒挈瓶於締議時縣令朝議大夫東海于公<lb/>
名光庭即銀青光祿大夫瀛州刺史東海郡公士俊之<lb/>
孫金紫光禄大夫中書侍郎同中書門下三品東海憲<lb/>
公之第五子也承五鼎之葉胄禀三辰之粹精隂德未<lb/>
沫亢宗有後在躬而禮義克舉餘力而文章見稱好學<lb/>
<pb n="KR2n0030_WYG_015-6b"/>
多能以為入官之具清慎寡欲彌見在公之心由也四<lb/>
科參為一貫理必合於投刃事無遺於下韝故能變蟋<lb/>
蟀之風展蒲盧之化始鄉退而脩里我有昌言終里退<lb/>
而脩家人無遺善此其操刀有裕彈琴自閑亦既底於<lb/>
王程將又崇於佛事為蒲之所不及理鄴之所未行加<lb/>
以識洞真扃智融覺鍵伏忍於三昧懸觧於六通身若<lb/>
明珠淋無瑕也心猶平地能生衆善且循調御時見宰<lb/>
官精三異之妙術敷六度之津要由是歴請天府將徙<lb/>
<pb n="KR2n0030_WYG_015-7a"/>
梵宫雙樹移堅固之林八座改耆闍之岫金山赫赫與<lb/>
紫殿而飛来紺宇眈眈化青樓而涌出城池故絳井邑<lb/>
新田士女益於康莊象馬闐於里閈一一香葢懸寳縷<lb/>
之幢種種天花散金燈之地得未曾有聞所未聞方將<lb/>
洗貪欲之腸腎開盲聾之耳目納湏彌於小芥詎是難<lb/>
思置海水於虚空未為希有僉以法雲西蓄佛日有蔀<lb/>
家之昧今智炬東摧迷途昭牽復之象豈非如来滅後<lb/>
將有住持時夏縣威神寺法師俗姓張法名忽<hi>缺一字</hi>其<lb/>
<pb n="KR2n0030_WYG_015-7b"/>
先衣冠出南陽精持律儀薰修戒行德超於四果理貫<lb/>
於三伊大道未行同孔子之歴聘衆生有病等毉王之<lb/>
授手遂乗杯涷<hi>缺一字</hi>振錫兆亭扶聾俗於愛河誘焚如<lb/>
於火宅示方便品𨗳波若流亡羊於九部之津去馬於<lb/>
三乗之際莫不争持寳葢競觧<hi>缺三字</hi>耨池之棟宇為苦<lb/>
海之舟航起予者商繄我明宰時縣丞清河張佑仁主<lb/>
簿𢎞農楊浩尉太原王臨尉太原王銑等並瑚璉名器<lb/>
鸞皇勁翮才無滯用政有異聲鄉三老進而言曰今敦<lb/>
<pb n="KR2n0030_WYG_015-8a"/>
禮勸農嘉惠也樹法拯人深慈也我宰君善化前古罕<lb/>
儔豈使浚儀豐碑空銘景行龍宫後偈獨閟徽言載勒<lb/>
堅金永傳沙界銘曰<lb/>
佛言能浄一刹土是謂世間良福田今我莊嚴招提宇<lb/>
度脱功徳海無邊猶如法雲覆羣品亦如佛日在中天<lb/>
皆是宰官惠明德羣毗安樂離苦緣樹碑紀功永不朽<lb/>
銖衣拂石億萬年<lb/>
　開元六年歲次戊午九月壬辰朔二日癸巳建<lb/>
<pb n="KR2n0030_WYG_015-8b"/>
　右唐唐興寺碑殿中侍御史許景先撰寺在山西聞<lb/>
　喜縣縣令于光庭為移置之景先之文由是而作光<lb/>
　庭之在聞喜不聞其有善政而乃汲汲為僧移寺非<lb/>
　賢令也<lb/>
　　唐實際寺故寺主懐惲奉勅贈隆闡大法師碑銘<lb/>
　　<hi>并序</hi>
昔我師因地求真衆魔紛嬈果到成佛龍天捧圍自作<lb/>
鎮靈山法躬靡易告滅雙樹示跡倫凡㣲言不傳慧燭<lb/>
<pb n="KR2n0030_WYG_015-9a"/>
潜照届夫歲邁千秋時淹五濁欲海騰沸邪山紛糺於<lb/>
是釋防東逝爰稱兆應漢夢西通方崇像法或青眸接<lb/>
軫競扇𤣥風或白足相趍争開佛日至欲繼前賢之令<lb/>
軌為後進之康衢照燭重昏慈舟苦𣲖人能𢎞道斯之<lb/>
謂歟法師諱懐惲俗張姓南陽人也逺祖因宦播遷京<lb/>
兆廿一代祖安晉丞相襲爵鴻臚公髙祖融守黄門郎<lb/>
遷太子庶子祖英唐觧褐太常太祝襲爵天平公尋轉<lb/>
吳王祭酒握蘭奏位清陪雅列法師聰敏為其性相慈<lb/>
<pb n="KR2n0030_WYG_015-9b"/>
善資其風骨母常山夫人樂姓降胎之月不味羶腥載<lb/>
誕之辰情欣禁戒暨年登丱歲特異諸童或焚葉為香<lb/>
或聚沙為塔雖飛軒繡轂未嘗留歩月宇香樓怡然忘<lb/>
返髙宗天皇大帝乗乾撫運出震披圖虚已求賢明敡<lb/>
待士總章元載夢覩法師倐降綸言逺令䖍辟於是臨<lb/>
丹檻邇青蒲廣獻真誠特䝉褎讃帝乃親授朱紱令處<lb/>
鳯池之榮師乃固請緇衣願託鸚林之地奉勅於西明<lb/>
剃落善来忽唱惡業疑銷既挂三衣俄陪四衆翹勤遽<lb/>
<pb n="KR2n0030_WYG_015-10a"/>
積思五分而非遥精苦逾深想三祗而未逺時有親證<lb/>
三昧大德善𨗳闍梨慈樹森踈悲花照灼情祛<hi>缺一字</hi>漏<lb/>
擁藤井於蓮臺叡化無涯駈䥫圍於寳國既聞盛烈雅<lb/>
締師資祈觧脱規發菩提願一承妙㫖十有餘齡秘偈<lb/>
真乗親䝉付囑自惟薄祐師資早䘮想遺烈而崩心顧<lb/>
餘恩而雨靣爰思宅兆式建墳塋遂於鳯城南神和原<lb/>
崇靈塔也其地前終峯之南鎮後帝城之北里歌鐘沸<lb/>
出移上界於隂門泉流激灑比連河於陽面仍於塔側<lb/>
<pb n="KR2n0030_WYG_015-10b"/>
廣構伽藍莫不堂殿峥嶸逺模忉利樓臺岌嶪直冩祗<lb/>
園神木靈草凌歲寒而獨秀葉暗花明逾嚴霜而靡萃<lb/>
豈直風髙氣爽聲聞進道之場故亦臨水面山菩薩全<lb/>
真之地又於寺院造大窣堵波塔周廻二百歩直上一<lb/>
十三級或瞻星揆務或候日裁規得天帝之芳蹤有龍<lb/>
王之秘跡重重佛事窮鷲嶺之分身種種莊嚴盡崑丘<lb/>
之異寳但以至誠多感能事冥資故能逺降宸𠂻令賫<lb/>
舍利計千餘粒加以七珍函笥隨此勝緣百寳幡花令<lb/>
<pb n="KR2n0030_WYG_015-11a"/>
興供飬則天大聖皇后承九𤣥之眷命躡三聖之休期<lb/>
猶尚志想金園情欣勝䠱或頻臨浄刹傾海國之名珍<lb/>
或屢訪炎凉捨河宫之秘寳法師誡盈而散並入檀航<lb/>
法師業行髙<hi>缺一字</hi>利益繁多故得名振九重芳盈四部<lb/>
奉永昌元年勅徴法師為寺主於是綱紀僧徒規模釋<lb/>
族緇門濟濟戒德峻而彌堅紺宇詵詵常住豐而更實<lb/>
猶是才稱物寳道為時尊知與不知仰醍醐於句偈識<lb/>
與不識詢法乳於波瀾法師以慈誘内懐敷揚外積冀<lb/>
<pb n="KR2n0030_WYG_015-11b"/>
傳聖㫖囷酬来望每講觀經賢䕶彌陁等經各數十遍<lb/>
夫我域者扇激風火嬰抱結漏系諸生止無常之短期<lb/>
研乎事真攀不亟之虚朕若不乗佛願力託質浄方則<lb/>
恐淪溺長徃清昇永隔於是言論之際懇勸時衆四儀<lb/>
之中一心專念阿彌陁佛願乗此勝因相生浄域又以<lb/>
般若神呪能令速證菩提彌陁佛名亦望横超惡趣諸<lb/>
餘妙典雖並積心臺於此勝緣頗偏遊智府嘗誦大般<lb/>
若呪向盈世方又誦彌陁真偈十萬餘遍理復使精真<lb/>
<pb n="KR2n0030_WYG_015-12a"/>
厥想念雖微而必就二三子行功唐捐而靡得豈直諸<lb/>
佛現前神人捧錫而已矣師為諸重擔攝爾羣生舉洪<lb/>
灼於耶山掉寳航於見海悲夫娑婆國中人多弊惡雖<lb/>
復珍臺寳界因勝侣而歸心至欲逸翥遐征藉良縁而<lb/>
克進敢慿此義爰發誠心於是廣勸有緣奉為九重萬<lb/>
乗四生六趣造浄土堂一所莫不虬棟凌虚虹梁架逈<lb/>
丹楹赩日青璅延風無春而反井舒花不瞑而重簷積<lb/>
霧於是神螭戾止逺鎮瓊階寳鳯来儀還陪桂户雕甍<lb/>
<pb n="KR2n0030_WYG_015-12b"/>
盡拱之異窮造化之規模圓璫方鏡之竒極人天之巧<lb/>
妙又於堂内造阿彌陁佛及觀音勢至又造織成像并<lb/>
餘功德並相好竒特顔容湛粹山豪演妙若照三千海<lb/>
目摛華如觀百億或因繒命采有慈氏之全身或散扎<lb/>
馳芳得優填之逸思何獨如来自在疑降上界之魔故<lb/>
亦菩薩熈怡似救下方之苦夫以宅生者心心勞則生<lb/>
䘮栖神者志志擾則神亡然菩薩以濟物捐軀上善以<lb/>
遺形徇節法師情存拯救式奉殷繁汲引雖曰忘懐形<lb/>
<pb n="KR2n0030_WYG_015-13a"/>
質焉能靡累於是忽嬰風瘵病與時侵靈藥弗痊肧器<lb/>
俄逝豈夫八林齊白我佛稱於寂滅梁木其壊吾師等<lb/>
於死生以大足元年十月廿二日神遷春秋六十有二<lb/>
臨終之際正念無虧顔色怡悦似有瞻矚北首面西奄<lb/>
然而化悲夫烈烈歲隂蒼蒼天色乾兮何負殱我惟良<lb/>
業也何孤䘮兹賢哲豈直悲盈四部嗟鹿苑之荒凉抑<lb/>
亦哀悼兩宫痛蜂臺之閴寂猶俯廻天睠載紆仙豪逺<lb/>
降恩波爰加制贈奉神龍元年勅實際寺主懐惲示居<lb/>
<pb n="KR2n0030_WYG_015-13b"/>
三界逺離六塵等心境於虚空混榮枯於物我棟梁紺<lb/>
宇領袖緇徒包杖錫之規模躡乗桮之懿躅雖已歸寂<lb/>
滅無待於裦揚然寵洽友于無忘於縟禮可贈隆闡大<lb/>
法師主者施行上人以至德聿修良因累著故得天降<lb/>
成烈用讃芳規追逺慎終生榮死贈足可光輝浄刹歴<lb/>
塵芥而長存旌賁𤣥門共河山而永久弟子大温國寺<lb/>
主思莊等並攀號積慮哀慕居懐嗟覆䕶而無時仰音<lb/>
顔而靡日猶恐居諸易逺淑善湮沉敬想清徽勒兹𤣥<lb/>
<pb n="KR2n0030_WYG_015-14a"/>
琰詞曰<lb/>
娑婆種覺賢刼能人三祗殄妄五分祈真即相離相非<lb/>
身是身猶施慧栰廣濟迷津<hi>其一</hi>十方化備雙林滅度三<lb/>
界空虚四生哀慕正教既隱微言遽斁式啟先哲用資<lb/>
後悟<hi>其二</hi>芳猷廣被至烈彌殷青眸演聖白足呈真逺𨗳<lb/>
蒭芥遐宣墨塵𤣥門不絶代有其人<hi>其三</hi>猗歟令德逺嗣<lb/>
前英聲髙四部譽重三明慈周有識智契無生法雲葉<lb/>
落道樹滋榮<hi>其四</hi>豈圖宿殃師資遽亡乾兮何負殱我惟<lb/>
<pb n="KR2n0030_WYG_015-14b"/>
良徒嗟授几空念傳香非夫勝縁孰答恩光<hi>其五</hi>邈矣坰<lb/>
野慈顔壙側敬發誠心爰慿浄域真容湛粹樓臺巋嶷<lb/>
希此善根逺酬明徳<hi>其六</hi>
　天寳二年歲次癸未十二月丙寅朔十一日丙子建<lb/>
　右唐實際寺主懐惲碑無書撰人姓名觀碑中有弟<lb/>
　子思莊敬想清徽勒兹𤣥琰之語則碑乃惲之徒所<lb/>
　撰碑稱惲能誦般若神呪際遇髙宗武后兩朝可謂<lb/>
　緇流之出色者而其老也乃患惡疾以死朝廷復贈<lb/>
<pb n="KR2n0030_WYG_015-15a"/>
　之曰隆闡法師然則其法果安在哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0030_WYG_015-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金薤琳琅卷十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金薤琳琅卷二十</head> <lb/>
    <p>
<pb n="KR2n0030_WYG_020-1a"/>
欽定四庫全書<lb/>
　金薤琳琅卷二十<lb/>
　　　　　　　　　　　　　明　都穆　撰<lb/>
　　唐撫州南城縣麻姑山仙壇記<lb/>
麻姑者葛稚川神仙傳云王逺字方平欲東之括蒼山<lb/>
過吳蔡經家教其尸觧如蛇蟬也經去十餘年忽還語<lb/>
家言七月七日王君當来過到期日方平乗羽車駕五<lb/>
龍各異色旌旗導從威儀赫奕如大將也既至坐須臾<lb/>
<pb n="KR2n0030_WYG_020-1b"/>
引見經父兄因遣人與麻姑相聞亦莫知麻姑是何神<lb/>
也言王方平敬報久不行民間今来在此想麻姑能蹔<lb/>
来有頃信還但聞其語不見所使人曰麻姑再拜不見<lb/>
忽已五百餘年尊卑有序脩敬無階思念久煩信承在<lb/>
彼登山顛倒而先被記當按行蓬莱今便蹔住如是便<lb/>
還還即親觀願不即去如此兩時間麻姑来来時不先<lb/>
聞人馬聲既至從官當半於方平也麻姑至蔡經亦舉<lb/>
家見之是好女子年十八九許頂中作髻餘髪垂之至<lb/>
<pb n="KR2n0030_WYG_020-2a"/>
腰其衣有文章而非錦綺光彩耀日不可名字皆世所<lb/>
無有也得見方平方平為起立坐定各進行厨金盤玉<lb/>
杯無限美膳多是諸華而香氣達於内外擗麟脯行之<lb/>
麻姑自言接侍以来見東海三為桑田向聞蓬莱水乃<lb/>
淺於徃者會時畧半也豈將復還為陸陵乎方平笑曰<lb/>
聖人皆言海中行復揚塵也麻姑欲見蔡經母及婦經<lb/>
弟婦新産數十日麻姑望見之已知曰噫且止勿前即<lb/>
求少許米便以擲之堕地即成丹砂方平笑曰姑故年<lb/>
<pb n="KR2n0030_WYG_020-2b"/>
少吾了不喜復作此曹狡獪變化也麻姑手似鳥爪蔡<lb/>
經心中念言背痒時得此爪以杷背乃佳也方平已知<lb/>
經心中所言即使人牽經鞭之曰麻姑者神人汝何忽<lb/>
謂其爪可以杷背邪見鞭着經背亦不見有人持鞭者<lb/>
方平告經曰吾鞭不可妄得也大歴三年真卿刺撫州<lb/>
按圖經南城縣有麻姑山頂有古壇相傳云麻姑於此<lb/>
得道壇東南有池中有紅蓮近忽變碧今又白矣池北<lb/>
一壇傍有杉松松皆偃盖時聞歩虚鐘磬之音東南有<lb/>
<pb n="KR2n0030_WYG_020-3a"/>
瀑布漂下三百餘尺東北有石崇觀髙石中猶有螺蚌<lb/>
殻或以為桑田所變西北有麻源謝靈運詩題入華子<lb/>
崗是麻源第三谷恐其處也源口有神祈雨輒應開元<lb/>
中道士鄧紫陽於此習道䝉召入大同殿脩功德二十<lb/>
七年忽見虎駕龍車二人執節於庭中顧謂其友竹務<lb/>
猷曰此迎我也可為吾奏願欲歸葬本山仍請立廟於<lb/>
壇側𤣥宗從之天寳五載投龍於瀑布石池中有黄龍<lb/>
見𤣥宗感焉乃命增脩仙宇真儀侍從雲鶴之類於戯<lb/>
<pb n="KR2n0030_WYG_020-3b"/>
自麻姑發迹於兹嶺南真遺壇於龜原花姑表異於井<lb/>
山今女道士黎瓊仙年八十而容色益少曾妙行夢瓊<lb/>
仙而飡花絶粒紫陽姪男曰德成繼修香火弟子譚仙<lb/>
巖法籙尊嚴而史𤣥洞左通𤣥鄒鬱華皆清虚服道非<lb/>
夫地氣殊異江山炳靈則曷由纂懿流光若斯之盛者<lb/>
矣真卿幸承餘烈敢刻金石而志之時則六年夏四月<lb/>
也<lb/>
　右唐小字麻姑壇記顔真卿譔并書在今江西南城<lb/>
<pb n="KR2n0030_WYG_020-4a"/>
　縣之麻姑山歐陽公謂或者疑其非真而復以為筆<lb/>
　畫有法非魯公不能書也趙明誠謂陳無已嘗見黄<lb/>
　魯直言此乃慶歴中一學佛者所書魯直能道其名<lb/>
　及觀陸放翁云魯公麻姑壇記有大小二本葢用羊<lb/>
　叔子峴山故事通志金石畧載魯公書亦有小字麻<lb/>
　姑壇記則歐陽公之疑與魯直之言又似不足信元<lb/>
　栁待制道傳云麻姑壇碑小字楷法尢精𦂳比聞舊<lb/>
　石焚毁山中雖重刻無復當時筆意則亦以小字為<lb/>
<pb n="KR2n0030_WYG_020-4b"/>
　顔書但謂石已不存非也吳文正公云麻姑碑在吾<lb/>
　鄉舊為雷所破重刻至再字體浸失其真則被焚者<lb/>
　乃臨川大字本而南城之石至今固無恙也<lb/>
　　唐故通議大夫行□王友柱國贈祕書少監國子<lb/>
　　祭酒太子少保顔君廟碑銘<hi>并序</hi>
　　　第七子光祿大夫行吏部尚書充禮儀使上柱<lb/>
　　　國魯郡開國公真卿撰并書<lb/>
　　　集賢學士李陽冰篆額<lb/>
<pb n="KR2n0030_WYG_020-5a"/>
昔孔悝有夷鼎之銘陸機有祠堂之頌皆所以發揮祖<lb/>
德敷演家聲故君子之觀其銘也既美其所稱又美其<lb/>
所為無而稱之是誣也有而不述豈仁乎論而譔之敢<lb/>
不祗懼君諱惟貞字叔堅其先出于顓頊之孫祝融融<lb/>
孫安為曹姓其裔邪邾武公名夷甫字顔子友别封郳<lb/>
為小邾子遂以顔為氏多仕魯為卿大夫孔門達者七<lb/>
十二人顔氏有八戰國有率躅秦有芝貞漢有異肆安<lb/>
樂其後䘮亂譜諜淪亡魏有裴盛盛字叔臺青徐二州<lb/>
<pb n="KR2n0030_WYG_020-5b"/>
刺史闗内侯始自魯居于琅邪臨沂孝悌里生廣陵太<lb/>
守給事中葛繹貞子諱欽字公若精韓詩禮易尚書學<lb/>
者宗之生汝隂太守䕶軍襲葛繹子諱黙字静伯生晉<lb/>
侍中右光祿大夫西平靖侯諱含字𢎞都隨元帝過江<lb/>
已下七葉葬在上元幕府山西生侍中光祿勲西平定<lb/>
侯諱髦字君道事具孝行傳生州西曹騎都尉西平侯<lb/>
諱綝字文和生宣城太守御史中丞諱靖之字茂宗生<lb/>
巴陵太守度支校尉諱騰之字𢎞道善草𨽻書有風格<lb/>
<pb n="KR2n0030_WYG_020-6a"/>
梁武帝草書評云顔騰之賀道力並便尺牘少行於代<lb/>
生輔國江夏王㕘軍諱炳之字叔豹以能書稱生齊侍<lb/>
書御史兼中丞諱見逺字見逺和帝被弑一慟而絶梁<lb/>
武深恨之事見梁周北齊書生梁鎮西記室㕘軍諱恊<lb/>
字子和感家門事義不求聞達元帝著懐舊詩以傷之<lb/>
撰晉仙傳五篇日月災異圖兩卷文集廿卷見梁書生<lb/>
北齊給事黄門侍郎待詔文林館平原太守隋東宫學<lb/>
士諱之推字介著家訓廿篇寃魂志三卷證俗音字五<lb/>
<pb n="KR2n0030_WYG_020-6b"/>
卷文集世卷事具本傳黄門兄之儀周御正御史中大<lb/>
夫麟趾學士隋文輔政不署矯詔索璽又拒之出為集<lb/>
州刺史新野公後朝朔望引至御榻曰見危授命臨大<lb/>
節而不可奪古人所重何以加卿事具周書弟之善隋<lb/>
葉令子孫見于後黄門生皇秦王記室諱思魯愍楚遊<lb/>
秦小記室字孔歸君之曾祖也隋司經校書東宫學士<lb/>
率子弟奉迎義旗於長春宫招𤓰州拜儀同博學善屬<lb/>
文自為父集序國史稱温大雅在隋與思魯同事東宫<lb/>
<pb n="KR2n0030_WYG_020-7a"/>
彦博與愍楚同直内史省彦博將與遊秦同典校秘閣<lb/>
二家兄弟各為一時人物之選少時學業顔氏為優其<lb/>
後職位温氏為盛温氏譜亦載焉生勤禮字敬君之祖<lb/>
也幼而朗悟識量𢎞逺工於篆籀尢精詁訓觧褐校書<lb/>
郎與兩兄弟師古相時同時為𢎞文崇賢學士弟肓德<lb/>
又於司經校定經史當代榮之太宗嘗令師古讃崇賢<lb/>
學士以兄弟特命蕭鈞讃之曰依仁服義懐文守一履<lb/>
道自居下帷終日德彰素里行成蘭室鶴鑰馳譽龍樓<lb/>
<pb n="KR2n0030_WYG_020-7b"/>
委質著作郎修國史夔府長史贈虢州刺史生昭甫敬<lb/>
仲殆庶無恤少連務滋辟強昭甫字周卿君之父也幼<lb/>
而頴悟尤明詁訓工篆籀草𨽻書與内弟殷仲容齊名<lb/>
而勁利過之特為伯父師古所賞重每有註述必令參<lb/>
定嘗得古鼎廿餘字舉朝莫識盡令讀之髙宗侍讀曹<lb/>
王屬贈華州刺史真卿表謝肅宗批荅卿之乃祖當為<lb/>
碩儒既髙倚相之能遂有臧孫之後不墜其業在卿之<lb/>
門生我伯父諱元孫衆君伯父聰頴絶倫尤工文翰舉<lb/>
<pb n="KR2n0030_WYG_020-8a"/>
進士考功郎劉竒特標榜之由是名動海内累遷太子<lb/>
舍人𤣥宗監國專掌令書嘗和遊苑詩批云孔門稱哲<lb/>
宋室聞賢翰墨𤣥㨗莫之與先歴滁沂濠三州刺史贈<lb/>
秘書監君仁孝友悌少孤育舅殷仲容氏䝉教筆法家<lb/>
貧無紙筆與兄以黄土掃壁木石畫而習之故特以草<lb/>
𨽻擅名天授元年糊名考校判入髙等以親累授衢州<lb/>
㕘軍與盈州令楊炯信安尉桓彦範相得甚歡又選授<lb/>
洛州温縣永昌二尉每選皆判入髙科侍郎蘓味道以<lb/>
<pb n="KR2n0030_WYG_020-8b"/>
所試示介衆曰選人中乃有如此書判嗟嘆久之遂代<lb/>
兄為長安尉太子文學以清白五為察訪使魏奉古等<lb/>
所薦王邸初開盛選僚屬拜薛王友柱國伯姊御史大<lb/>
夫張知泰妻魯郡夫人亡將葬數家占君不宜臨壙君<lb/>
哭而拒之曰豈有忘手足之痛牽拘忌而忍自絶乎弗<lb/>
從其年秋七月才生明遘疾而殁教義者隠而傷焉與<lb/>
會稽賀知章陳郡殷踐猷吳郡陸象先上谷冦泚河南<lb/>
源光俗博陵崔璩友善事具陸據所譔神道碑累贈秘<lb/>
<pb n="KR2n0030_WYG_020-9a"/>
書少監國子祭酒太子少保真卿表謝肅宗批荅云卿<lb/>
之先人德行優著學精百氏藝絶六書頻擢甲科屢升<lb/>
循政曵裾王府名右鄒枚載筆春宫道髙徐沈既而壽<lb/>
乖華髪器紆青雲業載史臣慶傳令子追存盛美褒贈<lb/>
崇班且旌善於義方俾揚名於有後濠州生春卿杲卿<lb/>
曜卿旭卿茂曾春卿工詞翰倜儻有吏材蘓頲舉茂才<lb/>
偃師丞杲卿文理清峻所居有聲太常居攝常山太守<lb/>
祿山反捦其心手開土門拜衞尉卿兼中丞城䧟杲卿<lb/>
<pb n="KR2n0030_WYG_020-9b"/>
叱詈之遂被鈎舌支觧而終贈太子太保諡曰忠節真<lb/>
卿表謝肅宗批荅云自羯胡猖狂入我河縣所在官吏<lb/>
多受廹脅卿兄以人臣大節獨制横流或俘其謀主或<lb/>
斬其元惡當以殺兵懸絶身䧟賊庭旁若無人歴數其<lb/>
罪手足寄於鋒刃忠義形於顔色古所未有朕甚嘉之<lb/>
曜卿工詩善草𨽻十五以文學直崇文館淄州司馬旭<lb/>
卿善草書𦙍山令茂曾好屬文詁訓仁厚絶衆犍為司<lb/>
馬君生闕疑允南喬卿真長幼輿真卿允藏闕疑仁孝<lb/>
<pb n="KR2n0030_WYG_020-10a"/>
有吏能精詩傳善剖判杭州參軍允南仁孝有清識工<lb/>
詩人多誦其佳句善草𨽻與春卿杲卿曜卿同日於銓<lb/>
庭為侍郎席建侯所賞達奚珣薦為左補闕真卿時為<lb/>
殿中正至三拱法座蹈舞而衣袂相接者三故允南賦<lb/>
詩云誰言百人會兄弟也霑陪歴殿中膳部司封郎中<lb/>
司業金鄉男喬卿仁和有吏幹富平尉真長清直早世<lb/>
幼輿方雅有醖藉通班漢左清道兵曹真卿早孤䝉伯<lb/>
父允南親自教誨舉進士歴校書制舉醴泉尉陟清白<lb/>
<pb n="KR2n0030_WYG_020-10b"/>
長安尉三院御史四為大夫六為尚書再為採訪節度<lb/>
充禮儀使光祿大夫魯郡公允藏敦質孝悌有吏能制<lb/>
舉延昌令監察充朔方衣資使殿中三為侍御史中允<lb/>
江陵少尹荆南行軍濠州及君孫泉明佐父開土門彭<lb/>
州司馬威明卭州司馬季明子幹沛詡頗誕及外孫博<lb/>
野尉沈盈盧逖並為逆胡所害各䝉贈五品京官濬好<lb/>
屬文翹華正<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>慈明都水使者頗好五言校書頲仁孝<lb/>
方正明經大理司直嶺南營田判官執䘮九日不食頡<lb/>
<pb n="KR2n0030_WYG_020-11a"/>
河陽尉顗鳯翔參軍頗工小楷洗馬頏恭仁奉禮郎並<lb/>
早䘮逝紘方義主簿泉明覯並没蠻襲明微明德明未<lb/>
仕通明獲嘉尉將明昌明尉克明崇文明經衞宻標榜<lb/>
之翽有德行文詞華原主簿凖溧水尉覿頗工文襄陽<lb/>
尉覲有文行𢎞文進士顥仁友清白常熟令封金鄉男<lb/>
頴清介勤學侍郎蔣洌賞其判京兆兵曹襲金鄉男岫<lb/>
仁純常熟主簿任城男頎浚儀尉頌清源尉頂幹辦揚<lb/>
府法曹願長厚清白朝邑尉頵左率倉曹碩秘書正字<lb/>
<pb n="KR2n0030_WYG_020-11b"/>
頮有吏幹歙州錄事參軍曲阜男䪻好為詩富陽尉顒<lb/>
好為文常州參軍並粗有所立君之諸祖諸父羣從揚<lb/>
庭頥並侍讀強學益期並學士中和至誠敬仲大智温<lb/>
之澂之澹之搢挺援撰温泳陵並明經康成強學希莊<lb/>
日損隱朝鄰幾知微舒説順勝式宣韶並進士制舉有<lb/>
意中和趨庭希莊至刺史利仁明天文欣期元淑景靈<lb/>
並校書光庭注後漢書嘉賔千里昇庠厈朝怡滔渾允<lb/>
濟搢逸覿不器防有文詞博古少連㳟敏惇學行敬仲<lb/>
<pb n="KR2n0030_WYG_020-12a"/>
温之以孝聞潤有風義冕鏻邈迢以清白稱其餘咸著<lb/>
官族不獲悉數洪惟累祖之耿光丕業有若子泉𢎞都<lb/>
之德行巴陵記望之書翰特進黄門之文章祕監華州<lb/>
之學識肇自魯國格于聖代紛綸盛美遂舉集于君君<lb/>
能述遵前人不敢失墜其事以忝聿脩宜其克饗尊榮<lb/>
為清廟不祧之主真卿幸承遺訓叨受國恩既荷無疆<lb/>
之休敢揚不朽之烈銘曰<lb/>
系我宗邾顔公子封郳魯附庸亞孔聖浴沂風刺青徐<lb/>
<pb n="KR2n0030_WYG_020-12b"/>
給事中䕶營栁渡江楓侍兄疾感虵童鄰火斷珥貂重<lb/>
施七葉傳孝恭武騎都尉司徒便尺牘繼魚蟲慟君難<lb/>
憤而終咨施室游湘東嗟禦正凛移忠臮黄門擅文雄<lb/>
三韶長事東宫四穆叔史牢籠褒華州詁訓通小祕監<lb/>
盛名鴻維少保文翰工莅畿赤五褒崇登望苑友桂叢<lb/>
三超贈保儲躬流光盛廟貌融永不祧垂無窮<lb/>
　建中元年歲次庚申秋七月癸亥朔鐫畢八月己未<lb/>
　真卿䝉恩遷太子少師冬十月壬子男頵封沂水縣<lb/>
<pb n="KR2n0030_WYG_020-13a"/>
　男碩新泰縣男姪男頂氶縣男頌費縣男頎鄒縣男<lb/>
　微軀官階勲爵並至二品子姪八人受封無功無能<lb/>
　叨竊至此子孫敬之哉<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0030_WYG_020-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金薤琳琅卷二十<lb/>
</p>
<p>
</p>
  </div>
</body>
</text>
</TEI>
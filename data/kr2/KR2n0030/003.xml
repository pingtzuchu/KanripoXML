<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金薤琳琅卷三</head> <lb/>
    <p>
<pb n="KR2n0030_WYG_003-1a"/>
欽定四庫全書<lb/>
　金薤琳琅卷三<lb/>
　　　　　　　　　　　　　明　都穆　撰<lb/>
　　漢魯相置孔子廟卒史碑<lb/>
司徒臣雄司空臣戒稽首言魯前相瑛書言詔書崇聖<lb/>
道勉<hi>闕</hi>藝孔子作春秋制孝經<hi>闕二字</hi>五經演易繫辭經<lb/>
緯天地幽讃神明故特立廟褒成侯四時來祠事已即<lb/>
去廟有禮器無常人掌領請置百石卒史一人典主守<lb/>
<pb n="KR2n0030_WYG_003-1b"/>
廟春秋饗禮財出王家錢給大酒直須報謹問太常祠<lb/>
曹掾馮牟史郭𤣥辭對故事辟雍禮未行祠先聖師侍<lb/>
者孔子子孫太宰太祝令各一人皆備爵太常丞監祠<lb/>
河南尹給牛羊豕雞<hi>闕二字</hi>各一大司農給米祠臣愚以<lb/>
為如瑛言孔子大聖則象乾坤為漢制作先世所尊祠<lb/>
用衆牲長吏備<hi>闕二字</hi>欲加寵子孫敬恭明祀𫝊於罔極<lb/>
可許臣請魯相為孔子廟置百石卒史一人掌領禮器<lb/>
出王家錢給大酒直他如故事臣雄臣戒愚戅誠惶誠<lb/>
<pb n="KR2n0030_WYG_003-2a"/>
恐頓首頓首死罪死罪臣稽首以聞制曰可元嘉三年<lb/>
三月廿七日壬寅奏洛陽宫<lb/>
元嘉三年三月丙子朔廿七日壬寅司徒雄司空戒下<lb/>
魯相承書従事下當用者選其年四十以上經通一藝<lb/>
雜試通利能奉𢎞先聖之禮為宗所歸者如詔書書到<lb/>
言<lb/>
永興元年六月甲辰朔十八日辛酉魯相平行長史事<lb/>
卞守長擅叩頭死罪敢言之司徒司空府壬寅詔書為<lb/>
<pb n="KR2n0030_WYG_003-2b"/>
孔子廟置百石卒史一人掌主禮器選年四十以上經<lb/>
通一藝雜試能奉𢎞先聖之禮為宗所歸者平叩頭叩<lb/>
頭死罪死罪謹按文書守文學掾魯孔和師孔憲户曹<lb/>
史孔覽等雜試和脩春秋嚴氏經通髙第事親至孝能<lb/>
奉先聖之禮為宗所歸除和補名狀如牒平惶恐叩頭<lb/>
死罪死罪上司空府<lb/>
讃曰巍巍大聖赫赫彌章相乙瑛字少卿平原髙唐人<lb/>
令鮑疊字文公上黨屯留人政教稽古若重規<hi>闕</hi>乙君<lb/>
<pb n="KR2n0030_WYG_003-3a"/>
察舉守宅除吏孔子十九世孫麟㢘請置百石卒史一<lb/>
人鮑君造作百石吏舍功垂無窮於是始<hi>闕</hi>
　右漢魯相置孔子廟卒史碑今在曲阜盖魯相乙瑛<lb/>
　上書請置百石卒史一人典主守廟司徒呉雄司空<lb/>
　趙戒以聞制從之盖在元嘉三年三月後魯相平補<lb/>
　以孔和上書於司空府則永興元年六月也攷之范<lb/>
　史桓帝紀元嘉惟有二年碑云元嘉三年三月者盖<lb/>
　是年五月始改永興至十月而雄戒亦罷免矣<lb/>
<pb n="KR2n0030_WYG_003-3b"/>
　此碑殘闕據宋洪丞相𨽻釋錄其全文盖漢文髙古<lb/>
　難得將以供學士大夫之嗜好而不特此碑然也凡<lb/>
　予之録漢刻其殘闕者皆以洪本足之<lb/>
　　漢魯相晨孔子廟碑<lb/>
建寧二年三月癸夘朔七日己酉魯相臣晨長史臣謙<lb/>
頓首死罪上尚書臣晨頓首頓首死罪死罪臣蒙厚恩<lb/>
受任符守得在奎婁周孔舊寓不能闡𢎞徳政恢崇壹<lb/>
變夙夜憂怖累息屏營臣晨頓首頓首死罪死罪臣以<lb/>
<pb n="KR2n0030_WYG_003-4a"/>
建寧元年到官行秋饗飲酒畔宫畢復禮孔子宅拜謁<lb/>
神坐仰瞻榱桷俯視几筵靈所馮依肅肅猶存而無公<lb/>
出酒脯之祠臣即自以奉錢修上案食醊具以叙小節<lb/>
不敢空謁臣伏念孔子乾坤所挺西狩獲麟為漢制作<lb/>
故孝經援神契曰𤣥丘制命帝夘行又尚書考靈燿曰<lb/>
丘生倉際觸期稽度為赤制故作春秋以明文命綴紀<lb/>
撰書修定禮義臣以為素王稽古徳亞皇代雖有褒成<lb/>
世享之封四時來祭畢即歸國臣伏見臨璧雍日祠孔<lb/>
<pb n="KR2n0030_WYG_003-4b"/>
子以太牢長史備爵所以尊先師重教化也夫封土為<lb/>
社立稷而祀皆為百姓興利除害以祈豐穰月令祀百<lb/>
辟卿士有益於民矧乃孔子𤣥徳煥炳光於上下而本<lb/>
國舊居復禮之日闕而不祀誠朝廷聖恩所宜特加臣<lb/>
寢息耿耿情所思惟臣輒依社稷出王家榖春秋行禮<lb/>
以供禋祀餘<hi>闕</hi>賜先生執事臣晨頓首頓首死罪死罪<lb/>
臣盡力思惟庶政報稱為效増異輒上臣晨誠惶誠恐<lb/>
頓首頓首死罪死罪上尚書<lb/>
<pb n="KR2n0030_WYG_003-5a"/>
昔在仲尼叶光之精大帝所挺顔母毓靈承敝遭衰黒<lb/>
不代倉<hi>闕</hi>㳅應聘嘆鳳不臻自衛反魯養徒三千獲麟<lb/>
趣作端門見徴血書著紀黄玉饗應主為漢制道審可<lb/>
行乃作春秋復演孝經刪定六藝象與天談鈎河摘洛<lb/>
却揆未然巍巍蕩蕩與乾比崇<lb/>
　右漢魯相晨孔子廟碑靈帝建寧二年立晨姓字見<lb/>
　於後碑此乃其所上尚書奏章盖當時之制郡國不<lb/>
　敢直聞朝廷因尚書以達之也碑云到官秋享無公<lb/>
<pb n="KR2n0030_WYG_003-5b"/>
　出酒脯之祠自用俸錢以供禋祀知其為魯之賢相<lb/>
　也<lb/>
　　魯相晨孔廟後碑<lb/>
相河南史君諱晨字伯時從越騎校尉拜建寧元年四<lb/>
月十一日戊子到官乃以今日拜<hi>闕</hi>孔子望見闕觀式<lb/>
路䖍跽既至升堂屏氣拜手祇肅屑僾髣髴若在依依<lb/>
舊宅神之所安春秋復禮稽度𤣥靈而無公出享獻之<lb/>
<hi>闕一字</hi>欽因春饗導物嘉㑹述脩璧雍社稷品制即上尚<lb/>
<pb n="KR2n0030_WYG_003-6a"/>
書參以符驗乃敢承祀餘胙賦賜刋石勒銘并列本奏<lb/>
大漢延期彌厯億萬<lb/>
時長史廬江舒李謙敬讓五官掾魯孔暢功曹史孔淮<lb/>
戸曹掾薛東門榮史文陽馬琮守廟百石孔讃副掾孔<lb/>
綱故尚書孔立元世河東太守孔彪元上處士孔襃文<lb/>
禮皆㑹廟堂國縣員冗吏無大小空府竭寺咸俾来觀<lb/>
并畔宫文學先生執事諸弟子合九百七人雅歌吹笙<lb/>
考之六律八音克諧蕩邪反正奉爵稱夀相樂終日於<lb/>
<pb n="KR2n0030_WYG_003-6b"/>
穆肅雍上下䝉福長享利貞與天無極<lb/>
史君饗後部史仇誧縣吏劉耽等補完里中道之周左<lb/>
墻垣壤決作屋塗色修通大溝西流里外南注城池恐<lb/>
縣吏斂民侵擾百姓自以城池道濡麥給令還所斂民<lb/>
錢并史君念孔瀆顔母井去市道逺百姓酤買不能得<lb/>
香酒美肉於昌平亭下立㑹市因彼左右咸所願樂<lb/>
又勅瀆井復民飭治桐車馬於瀆上東行道表南北各<lb/>
種一行梓<lb/>
<pb n="KR2n0030_WYG_003-7a"/>
假夫子冢顔母井舎及魯公冢守吏凡四人缺與佐除<lb/>
　右史晨孔廟後碑載當時廟享觀禮者自長史李謙<lb/>
　五官掾孔暢而下凡九百七人可謂盛矣廟享之後<lb/>
　晨復修瀆治井及置守墓之人盖不但如前碑所云<lb/>
　出俸錢以供祀事其有功於孔氏甚大而部史仇誧<lb/>
　縣吏劉耽亦復補垣除道至通大溝則晨固有以啟<lb/>
　之也吁晨誠賢矣哉<lb/>
　　漢魯相造孔廟禮器碑<lb/>
<pb n="KR2n0030_WYG_003-7b"/>
惟永夀二年青龍在涒灘霜月之靈皇極之日魯相河<lb/>
南京韓君追惟太古華胥生皇雄顔<hi>闕</hi>育<hi>闕</hi>寳俱制元<lb/>
道百王不改孔子近聖為漢定道自天王以下至於初<lb/>
學莫不<graphic n="KR1710" url="https://raw.githubusercontent.com/kanripo/KR-Gaiji/master/images/KR1710.png" mimeType="image/png"/>思嘆印師鏡顔氏聖舅家居魯親里亓官聖<lb/>
妃在安樂里聖族之親禮所宜異復顔氏开官氏邑中<lb/>
<hi>闕一字</hi>發以尊孔心念聖厯世禮樂陵遲秦項作亂不尊<lb/>
圖書倍道畔徳離敗聖輿食糧亡於沙丘君於是造立<lb/>
禮器樂之音符鍾磬瑟鼓雷洗觴觚爵鹿柤梪籩柉禁<lb/>
<pb n="KR2n0030_WYG_003-8a"/>
壺修飾宅廟更作二輿朝車威熹宜杼𤣥汙以注水流<lb/>
法舊不煩備而不奢上合紫臺稽之中和下合聖制事<lb/>
得禮儀於是四方士仁聞君風燿敬咏其徳尊琦大人<lb/>
之意逴彌之思乃共立表石紀傳億載其文曰<lb/>
皇<hi>缺一字</hi>統華胥承天畫卦顔育空桑孔制元孝俱祖紫<lb/>
宫大一所授前門九頭以什言教後封百王獲麟来吐<lb/>
制不空作承天之語乾元以来三九之載八皇三代至<lb/>
孔乃備聖人不世期五百載三陽吐圖二隂出䜟制作<lb/>
<pb n="KR2n0030_WYG_003-8b"/>
之義以俟知<hi>缺一字</hi>於穆韓君獨見天意復聖二族逴越<lb/>
絶思修造禮樂胡璉器用存古舊宇慇懃宅廟朝車威<lb/>
熹出誠造<hi>缺</hi>漆不水解工不事賈深除𤣥汙水通<hi>缺</hi>注<lb/>
禮器升堂天雨降㴻百姓訢和舉國䝉慶神靈祐誠竭<lb/>
敬之報天與厥福永享牟夀上極華紫旁伎皇代刋石<lb/>
表銘與乾運燿長期蕩蕩於盛復授赫赫罔窮聲垂億<lb/>
載<lb/>
韓明府名勑字叔節潁川長社王𤣥君真二百河東大<lb/>
<pb n="KR2n0030_WYG_003-9a"/>
陽西門儉元節二百故涿郡太守魯麃次公五十故㑹<lb/>
稽太守魯傳世起千故樂安相魯麃季公千故從事魯<lb/>
張嵩眇髙五百相主簿魯薛陶元方三百相史魯周乾<lb/>
伯徳三百<lb/>
　右漢魯相韓勑造孔廟禮器碑説者謂其文雜用䜟<lb/>
　緯不可盡通予觀東漢自光武以赤伏符即位篤好<lb/>
　圗䜟臣下則而效之流弊浸廣至漢之末而其説尤<lb/>
　熾見之金石者不特此碑然也帝堯碑云堯遊於𤣥<lb/>
<pb n="KR2n0030_WYG_003-9b"/>
　河之上有龍授圖堯乃受命成陽靈臺碑云堯母慶<lb/>
　都遊觀河濵感赤龍交而生堯魯相史晨孔廟碑云<lb/>
　孔子乾坤所挺西狩獲麟為漢制作皆怪誕恍惚不<lb/>
　經之甚後之君子以為漢儒之陋狹如此而不知其<lb/>
　所從来孔子曰上有好者下必有甚焉者矣以光武<lb/>
　之明智而慮不及此嗚呼於漢儒乎何尤<lb/>
　　韓勑碑隂<lb/>
故涿郡太守魯麃次公五千故従事魯張嵩眇髙五百<lb/>
<pb n="KR2n0030_WYG_003-10a"/>
潁川長社王𤣥真二百故㑹稽太守魯傅世<hi>闕一字</hi>千相<lb/>
主簿魯薛陶元方三百河東大陽西門儉元節二百故<lb/>
樂安相魯麃季<hi>闕一字</hi>千<hi>闕一字</hi>相史魯周乾伯徳三百曲<lb/>
成侯王暠二百遼西陽樂張普仲堅二百潁川長社王<lb/>
季孟三百故督缷魯趙輝彦臺二百河南成臯蘇漢明<lb/>
二百其人處士汝南宋公國陳漢方二百郎中魯充宙<lb/>
季將千河南雒陽种亮奉髙五百故山陽南平陽陳漢<lb/>
甫二百御史魯孔翊元世千故兖州従事任城吕育季<lb/>
<pb n="KR2n0030_WYG_003-10b"/>
華三千任城畨君舉二百太尉掾魯孔凱仲弟千故下<lb/>
邳令東平陸王裒文博千任城王子松二百魯孔曜仲<lb/>
曜二百魯孔儀甫<hi>闕一字</hi>百故潁陽令文陽鮑宫元威千<lb/>
任城謝伯威二百處士魯孔方廣率千河南雒陽李申<lb/>
伯百任城髙伯世二百魯孔廵伯陽二百文陽蔣元道<lb/>
二百趙國邯鄲宋鎮元世二百相主簿薛曹<hi>闕一字</hi>濟興<lb/>
三百魯孔憲<hi>闕一字</hi>則<hi>闕/</hi>文陽<hi>闕二/字</hi>文豫二百彭城廣<hi>闕一</hi>
<hi>字</hi>姜尋孔長二百相中賊史薛紹興公二百尚書侍郎<lb/>
<pb n="KR2n0030_WYG_003-11a"/>
魯孔彪元上三千平原樂陵朱恭敬公二百薛<hi>闕一字</hi>髙<lb/>
<hi>闕三字</hi>魯孔<hi>闕一字</hi>漢光二百南陽宛張光仲孝二百平原<lb/>
隰隂馬瑶元冀二百相史卞吕松逺百守廟百石魯孔<lb/>
恢聖文千彭城龔治世平二百□韋仲卿二百襃成侯<lb/>
魯孔建夀千河南雒陽王敬子慎二百泰山鮑丹漢公<lb/>
二百處士魯劉静子著千故従事魯孔樹君徳千京兆<lb/>
劉安初二百故薛令河内温朱熊伯珍五百故従事魯<lb/>
王陵少初二百魯孔朝升髙二百魯石子重二百下邳<lb/>
<pb n="KR2n0030_WYG_003-11b"/>
周宣光二百故豫州従事蕃加進子髙千故督缷魯开<lb/>
煇景髙二百故平陵令魯麃侯元世五百行義掾魯弓<lb/>
如叔都二百河間東州齊伯宣二百魯曹性初孫二百<lb/>
魯劉仲臣二百北海劇袁隆展世百陳國苦虞崇伯宗<lb/>
二百魯<hi>闕一字</hi>元達二百魯夏矦廬頭百魯周房伯臺百<lb/>
東海傅河東臨汾敬謙字季松千<hi>闕</hi>尉<hi>闕五字</hi>安季興五<lb/>
百相守史諱在芳世祖三百魯孔建夀二百時令漢中<lb/>
南鄭趙寡學子<hi>闕</hi>魯巢夀文<hi>闕/</hi>相<hi>闕六/字</hi>賜公<hi>闕一字</hi>煇世<lb/>
<pb n="KR2n0030_WYG_003-12a"/>
平百故丞魏令河南京丁<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>叔舉五百河浦退師度<hi>闕</hi>
澤賢<hi>闕二字</hi>魯傅<hi>闕一字</hi>子豫二百俟我交父治真百東郡<lb/>
武陽桓仲豫二百左尉北海劇趙福字仁直五百南陽<lb/>
平氏<hi>闕四字</hi>二百魯<hi>闕二字</hi>三百魯孔昭叔祖百元廬城子<lb/>
二百山陽瑕丘九百元臺三百魯齊伯賢二百河東臨<lb/>
汾敬<hi>闕一字</hi>子直千㤗山鎮平韋仲元二百<hi>闕二字</hi>狼子二<lb/>
百國廣張達平二百其<hi>闕一字</hi>處士魯劉聖長二百河南<lb/>
雒陽左叔虞二百泰山費淳于陵季遺二百上黨長子<lb/>
<pb n="KR2n0030_WYG_003-12b"/>
楊萬子三百河南偃師骨<hi>闕一字</hi>通國<hi>闕二字</hi>東郡武陽董<lb/>
元厚二百故<hi>闕二字</hi>侯相彭城劉<hi>闕一字</hi>伯存五百處士魯<lb/>
孔徴子<hi>闕一字</hi>二百河南平隂樊文髙二百<lb/>
　右韓𠡠碑隂𨽻釋所載凡六十有二人較予家舊搨<lb/>
　本闕三十有八一𨽻釋始曲成侯王暠中洛陽王敬<lb/>
　予家本則始涿郡太守魯麃次公終河南樊文髙又<lb/>
　有大不同者豈𨽻釋得之傳錄故有此誤要當以搨<lb/>
　本為是抑此及史晨後碑歐陽公最號博古皆未之<lb/>
<pb n="KR2n0030_WYG_003-13a"/>
　見唯趙氏金石錄有之<lb/>
　　漢泰山都尉孔宙碑<lb/>
君諱宙字季將孔子十九世之孫也天姿醇嘏齊聖達<lb/>
道少習家訓治嚴氏春秋緝熙之業既就而閨閾之行<lb/>
允恭徳音孔昭遂舉孝㢘除郎中都昌長祇𫝊五教尊<lb/>
賢養老躬忠恕以及人兼禹湯之罪已故能興朴<hi>闕二字</hi>
彫幣濟𢎞功於易簡三載考績遷元城令是時東嶽黔<lb/>
首猾夏不<hi>闕三字</hi>祠兵遺畔未寧乃擢君典戎以文修之<lb/>
<pb n="KR2n0030_WYG_003-13b"/>
旬月之間莫不解甲服罪<hi>闕三字</hi>槈田畯喜於荒圃商旅<lb/>
交乎險路㑹鹿鳴於樂崩復長㓜於酬酢<hi>闕三字</hi>稔㑹遭<lb/>
篤病告困致休得従所好年六十一延熹六年正月乙<lb/>
未<hi>闕三字</hi>疾貴速朽之反真慕寧儉之遺則窀夕不華眀<lb/>
器不設凡百卬髙<hi>闕三字</hi>述於是故吏門人乃共陟名山<lb/>
采嘉石勒銘示後俾有彛式其辭曰<lb/>
於顯我君懿徳惟光紹聖作儒身立名彰貢登王室<lb/>
閽<hi>闕</hi>是更夙夜<hi>闕二字</hi>在公明明乃綏二縣黎儀以<lb/>
<pb n="KR2n0030_WYG_003-14a"/>
康於天時廱撫兹岱方<hi>闕一字</hi>彼凶人覆俾<hi>闕二字</hi>南畝孔<lb/>
饁山有夷行豐年多黍稱彼兕觥帝賴其勲民斯是皇<lb/>
疾<hi>闕三字</hi>乃委其榮忠告慇懃屢省乃聽恭儉自終簠簋<lb/>
不陳生播髙譽沒垂令名永矢不刋億載揚聲延熹七<lb/>
年七月戊<hi>闕</hi>造<lb/>
　右漢泰山都尉孔宙碑宙孔子十九世孫而融之父<lb/>
　也其事實不見史傳然碑稱其齊聖達道徳音孔昭<lb/>
　又稱其治泰山旬月之間民皆解甲服罪可謂無愧<lb/>
<pb n="KR2n0030_WYG_003-14b"/>
　聖人之後者碑在曲阜延熹七年立通志金石畧嘗<lb/>
　載其目云未詳所在復載泰山太守孔宙碑云在兖<lb/>
　州立於延熹六年自漢有兩孔宙而碑復有二何其<lb/>
　繆哉<lb/>
　　門生故吏名<lb/>
門生鉅鹿癭陶張雲字子平門生鉅鹿癭陶趙政字元<lb/>
政門生鉅鹿廣宗捕廵字升臺門生東平寧陽韋勲字<lb/>
幼昌門生魏郡館陶張上字仲舉門生魏郡館陶王時<lb/>
<pb n="KR2n0030_WYG_003-15a"/>
字子表門生魏郡隂安張典字少髙門生魏郡魏孟忠<lb/>
字待政門生魏郡魏李鎮字世君門生魏郡館陶吴讓<lb/>
字子敬門生魏郡館陶文儉字元節門生魏郡館陶鄉<lb/>
瑱字仲睢門生魏郡鄴叔香字伯子門生東郡東武陽<lb/>
梁淑字元祖門生東郡衛公國趙恭字和平門生東郡<lb/>
東武陽張表字公方門生東郡東武陽滕穆字奉徳門<lb/>
生東郡樂平桑演字仲厚門生東郡樂平靳京字君賢<lb/>
門生東郡樂平梁布字叔光門生東郡樂平桑顯字伯<lb/>
<pb n="KR2n0030_WYG_003-15b"/>
異門生陳留平丘司馬規字伯昌門生安平下博張祺<lb/>
字顗松門生安平下博張朝字公房門生安平下博蘇<lb/>
觀字伯臺門生安平堂陽張琦字子異門生北海安丘<lb/>
齊納字榮謀門生北海都昌吕升字山甫門生北海劇<lb/>
秦麟字伯麟門生北海劇如廬浮字遺伯門生北海劇<lb/>
薛鄒字勝輔門生北海劇髙冰字季超門生濟南梁叔<lb/>
趙震字鄒政門生濟南梁鄒徐璜字幼文門生濟南東<lb/>
平陵呉進字升臺門生甘陵廣川李都字元章門生甘<lb/>
<pb n="KR2n0030_WYG_003-16a"/>
陵貝丘賀曜字升進門生魏郡清淵許祺字升明門生<lb/>
魏郡館陶史崇字少賢門生魏郡館陶孫忠字府文門<lb/>
生東郡樂平盧精字子節門生任城任<hi>闕三字</hi>字景漢門<lb/>
童安平下博張忠字公直故吏北海都昌逢祈字伯憙<lb/>
故吏北海都昌薤章字文理故吏北海都昌魏稱字文<lb/>
長故吏北海都昌吕規字元規故吏泰山費魚淵字漢<lb/>
長故吏泰山華母樓覬字世光故吏泰山南城禹規字<lb/>
世舉故吏泰山南武陽蕭誨字伯謀故民泰山費淳于<lb/>
<pb n="KR2n0030_WYG_003-16b"/>
黨字季<hi>闕</hi>弟子北海劇陸暹字<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>輔弟子陳留襄邑樂<lb/>
禹字宣舉弟子下邳下邳朱班字宣<hi>闕</hi>弟子東平寧陽<lb/>
周順字承<hi>闕</hi>弟子沛國小沛周升字仲甫弟子魯國文<lb/>
陽陳褒字聖博弟子汝南平輿謝洋字子讓弟子山陽<lb/>
瑕丘丁瑶字實堅弟子魯國戴璋字元珪弟子魯國卞<lb/>
王政字漢方<lb/>
　右孔宙碑隂不云碑隂而云門生故吏名此漢碑中<lb/>
　之僅見者前碑云故吏門人陟山采石勒銘示後則<lb/>
<pb n="KR2n0030_WYG_003-17a"/>
　此所載皆其人也今按宙門生四十二人門童一人<lb/>
　弟子十人故吏八人故民一人𨽻釋謂漢儒開門授<lb/>
　徒親受業者則曰弟子次相傳授則曰門生未冠則<lb/>
　曰門童總而稱之亦曰門生舊所治官府其掾屬則<lb/>
　曰故吏占籍者則曰故民非吏非民則曰處士素非<lb/>
　所蒞則曰義士義民此皆讀漢碑者之所當知而隸<lb/>
　釋人間少𫝊故著之<lb/>
　<lb/>
<pb n="KR2n0030_WYG_003-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金薤琳琅卷三<lb/>
</p>
<p>
</p>
  </div>
</body>
</text>
</TEI>
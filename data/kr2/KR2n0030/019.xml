<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>金薤琳琅卷十九</head> <lb/>
    <p>
<pb n="KR2n0030_WYG_019-1a"/>
欽定四庫全書<lb/>
　金薤琳琅卷十九<lb/>
　　　　　　　　　　　　　明　都穆　撰<lb/>
　　邠國公功德銘<hi>并序</hi>
　　　右神䇿軍䕶軍中尉副使兼右街功德副使雲<lb/>
　　　麾將軍右監門衞將軍貟外置同正貟上柱國<lb/>
　　　𢎞農郡開國侯食邑一千五百戸楊承和譔并<lb/>
　　　書<lb/>
<pb n="KR2n0030_WYG_019-1b"/>
天竺有聖人焉名之為佛三身牙相應化無所從来百<lb/>
億同名不知其誰之子德包塵界道冠萬靈有感必通<lb/>
酬念如響心操慧炬永燭於大千手運慈航泛流於沙<lb/>
劫晦明不二净穢兩同正智如如我無所得雖後天地<lb/>
而有質<hi>闕一字</hi>天地而<hi>闕一字</hi>形莫不究清濁之未然識方<lb/>
圓之始卒大矣哉若非天下之至精孰能如此夫大德<lb/>
小德優劣本同賢人聖人取捨各異乃引衆星之表月<lb/>
立萬象以尊天因喻發揚慿兹外飾有言子貢賢於仲<lb/>
<pb n="KR2n0030_WYG_019-2a"/>
尼者不知仲尼之聖加<hi>闕一字</hi>子貢有言阿難相同諸佛<lb/>
者不知諸佛非相以攝阿難見尺晏之至微知大鵬之<lb/>
至廣覩秋毫之至短知大椿之至長擬於物即尺晏秋<lb/>
豪擬於人即阿難子貢雖然近如来之門戸識夫子之<lb/>
堦牆瑚璉寳瓶異諸凡器金楹玊棟<hi>闕一字</hi>是常材故佛<lb/>
之侍從者即迦毗令人拘郍貴族皆辯揺金刹名振䥫<lb/>
圍駈六賊如衆鳥之避鷹鸇懾四魔若百獸之畏豺武<lb/>
而性海無底惠峰穿霄善入一乗横通三輩被精進所<lb/>
<pb n="KR2n0030_WYG_019-2b"/>
縛不捨用心嘗修之於身去住未决或執如或斷如是<lb/>
故生已之法隨滅滅已之法隨生常生之所不生常滅<lb/>
之所不滅能銓二義其唯覺乎覺不自明方明覺也夫<lb/>
有生滅者是覺之用無生滅者是覺之體即知覺逐<lb/>
滅生生隨覺滅生滅俱寂其覺亦亡乃指素月於澄溪<lb/>
祛外縁於見性觧出人表堪為代師儔諸法王則吾豈<lb/>
敢何者孔子登東山而小魯登泰山而小天下今亦然<lb/>
也如来觀溺山而小聲聞觀枕山而小菩薩我佛也同<lb/>
<pb n="KR2n0030_WYG_019-3a"/>
彼虚空不染於幻強立真假曾未牢固是故説行而無<lb/>
所説行説而無所行非行非不行非説非不説非法非<lb/>
非法非性非非性本不生無所滅元不覺無所寂於一<lb/>
不一中悟諸未悟者於起不起中𨗳諸未𨗳者大矣哉<lb/>
若非天下之至神又孰能如彼而夜景呈輝化行西土<lb/>
神光啟夢象教東来思玉毫而<hi>闕一字</hi>挹鷲峰仰金偈而<lb/>
䖍瞻貝葉身已逝矣空傳結集之書性本存焉如聞在<lb/>
代之説且法以辯志言以辯心非法無以悟其心非言<lb/>
<pb n="KR2n0030_WYG_019-3b"/>
無以成其志即言説文字皆觧脱相有是經處即見如<lb/>
来今有右街功德使驃騎大將軍行右武衞上將軍知<lb/>
内侍省事上柱國邠國公食邑三千戸充右神䇿軍䕶<lb/>
軍中尉安定梁公曰守謙職是禁營邦家重器居繁不<lb/>
亂兼總緇黄讀佛言親釋氏其貞元中公以温惠為甲<lb/>
胄清慎為戈矛跡尚彤闈名髙紫闥至元和初授銀璋<lb/>
佐宻命鼓翼髙岫躍鱗洪波飛鳴近天得志江海五年<lb/>
加金紫掌樞機渙汗流心散為膏雨如絲入耳開展成<lb/>
<pb n="KR2n0030_WYG_019-4a"/>
綸捧白日以揚光戴青天而翼化處事之極動而可觀<lb/>
至十二年遇蔡人逆戎事興天討未平干戈在野天心<lb/>
恐師老矣而誅剪未就乃命公撫衆觀敵審度遲速乃<lb/>
奉辭伐罪踴躍而行走四牡以宣暢鴻休利萬物以車<lb/>
塵相屬參整戎事董䕶諸軍與將師同其進也一其議<lb/>
也或縱六竒之辯即濤生巨浦雲出深谿或察五間之<lb/>
情即趙<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>穿楊楚金伐木若有神助不謀成心我旟既<lb/>
張我車亦列均勞逸而義夫争死齊賞罰而奮臂争駈<lb/>
<pb n="KR2n0030_WYG_019-4b"/>
蓄鋭候時果申長策於是選精卒張詭道雜旌旃而不<lb/>
嚴部伍差進退而曲敵之心實為鋒鋩詐餌武口賊果<lb/>
輕襲利吾大軍遂使晝掩沙河葛伯之賊夜遯合流宵<lb/>
渡邵陵之宼全平駭若奔雷勢同激電似霜霑寒草風<lb/>
卷餘花縱烈火於平蕪走飛泉於大壑摧枯易折墜瓦<lb/>
難全滅蔡之功十有其七餘賊保迴曲官軍圍郾城我<lb/>
皷音方厲武旅方雄操利柄而目無全牛執其吭如蒭<lb/>
豢悦口摩壘問罪登陴不降梯樓滿空矢石相接經四<lb/>
<pb n="KR2n0030_WYG_019-5a"/>
十日爟火失繼人無鬭心畏夏日之赫光懼春氷之易<lb/>
泮乃降仍邀公疋馬視師撫納疑懼公悦以犯難投誠<lb/>
若歸遂令啟開按轡而入醜類或鼓或罷相視失色公<lb/>
曰来余與爾言爾本吉人也何不徇國家之急成其名<lb/>
而託身於武豹之穴求其噬輿尸覆族誰與咎耶皇情<lb/>
極念之故令守謙布澤潤心宣化清耳能悦生避禍者<lb/>
當聽之曰明明天子清問下人不能勤王爾失逺略為<lb/>
冦盗所制而臣節難全犯弧矢之威當剿絶之斃圓首<lb/>
<pb n="KR2n0030_WYG_019-5b"/>
方足莫匪精靈念其瘡疣實可憫惻然違予戮汝而不<lb/>
赦恭命活汝而無害能遷其不祥而為祥吉莫大也變<lb/>
其不幸而為幸令莫窮也賊將卒等色轉慙禮逾謹<hi>闕一</hi>
<hi>字</hi>曰皇上聖文紹統神武膺期惟德動天無逺不格被<lb/>
堯舜之法服行堯舜之法言所以大文教而九有小康<lb/>
小武功而天下大理嘗欲戢矛楯親稼穡使人居安各<lb/>
得其壽爾一方不能安時虚順守衞中國而罪罟自結<lb/>
厲階彌崇即不得已而興師非樂殺人也况天德好生<lb/>
<pb n="KR2n0030_WYG_019-6a"/>
容長萬物是以曲開洗汙旁設自新招示頑夫以明廣<lb/>
大將士等久遭苛暴翻跡令圖亦謂朽燼重燃枯條再<lb/>
葉國刑當宥咸賜無辜豁爾憂心以承慶賞降人皆投<lb/>
戈卷斾匣刃㢮弦觸地血流向闕蹈舞於是五千叛卒<lb/>
不戮一人十萬王師皆服其德從此鯨鯢失浪烹餁方<lb/>
因惡鳥巢傾折翼於此恩波大澍封錫有差乃授公右<lb/>
監門衞將軍飛詔追還密職如故又掌天地之户牖捧<lb/>
造化之闗揵勲隨日厚望逐時深公之美也不滅直以<lb/>
<pb n="KR2n0030_WYG_019-6b"/>
沽名不愆義以犯物動静無隱發言有章至十三年天<lb/>
睠凝嗟賞重知勞不自伐功不自德遂與戎印授兵符<lb/>
司禁旅之右也公積仁成器積器成名卑牧難踰髙光<lb/>
可仰定止足之分動必師心辯榮辱之機道樞不撓薄<lb/>
嗜慾以守一鄙浮華而處中匡䕶𤣥流酌之不竭伏以<lb/>
元和長慶釋教大興雅叶所歸轉得親近謹於大興唐<lb/>
寺花嚴院為國寫古今翻譯大小乗經論戒律合五千<lb/>
三百廿七卷公私祿利不入其門凡是難得無所愛惜<lb/>
<pb n="KR2n0030_WYG_019-7a"/>
嘗求善書者令絶外塵不飲茹浴身至于精刹焚香而<lb/>
就筆硯擇其力多者以多價酬之少者去之人不約而<lb/>
自勸也於是染素流光含丹縱彩雲生墨沼之上花開<lb/>
方絮之中衞索分鑣王羊並鶩各行軌轍跡不相讓又<lb/>
立經堂一所三間徘徊安住法輪必資豐敞作制惟永<lb/>
壯我皇都豈得為工者不極其妙為材者不極其美殊<lb/>
形異狀生於斤斧之中曲直方圓豈逃繩墨之下於是<lb/>
彩棟霞張雕楹雲布朱扉洞啟縹壁含光羽族棲於綺<lb/>
<pb n="KR2n0030_WYG_019-7b"/>
窻鱗介遊於藻井脩羅率下争提夭蟜之梁藥义命徒<lb/>
競戴岌峩之拱衆靈翼衞諸天䕶持恍惚莫辨其形来<lb/>
徃不留其跡又於堂内造轉輪經藏一所刻石為雲鑿<lb/>
地而出方生結搆迎<hi>闕二字</hi>縁立無數花幢竊比兠率造<lb/>
百千樓閣同彼化城狀物類本擬容奪真鵷鵠若飛而<lb/>
不飛虹螭似走而不走欒櫨櫛比雜之以琳琅榱桷駢<lb/>
羅飾之以珠翠凌空五級方開四門璀錯相輝煥麗交<lb/>
映離婁覘之炫目公輸閲之竒<hi>闕二字</hi>歲古人多有慙色<lb/>
<pb n="KR2n0030_WYG_019-8a"/>
不知来者孰能繼歟於是方表含輪虚中不滯羣經之<lb/>
府所好必從遊藝者任其卷舒仗德者恣其探討或超<lb/>
諸垢穢蓮花随手而開敷或等彼清凉甘露應心而滴<lb/>
瀝乗之所妙者不論其小大法之所尚者<hi>闕二字</hi>其淺深<lb/>
譬諸江河所汲随淺從流自得不礙疎數其外或圖寫<lb/>
龍神鬼物之狀以為嚴飾或造菩薩天仙之類周匝其<lb/>
旁白璧成容玊眸髙視黄英作相金口如言設無體之<lb/>
禮實不佞於屈伸獻無聲之樂終不煩於音律五色<hi>闕二</hi>
<pb n="KR2n0030_WYG_019-8b"/>
<hi>字</hi>亂其目八風無以吹其心守静樸以自持執堅中而<lb/>
不磷或䖍恭黙如或侍坐儼如又於堂北别立鏡燈朱<lb/>
燄揚輝紅光滿室常生縱巧有符丁緩之竒蘭膏自芳<lb/>
不假海人之贈幸斯破暗永繼其明於是羣藝畢象工<lb/>
歸八龍<hi>闕一字</hi>軒四王䕶闥雨霑香砌何塵垢之䝉潤風<lb/>
揺寳鐸流美響之不已公頓首奏曰臣聞法象莫大乎<lb/>
天地變通莫大乎四時所以萬物生中不擇於覆載榮<lb/>
枯美惡必備於寒暑雖古先哲王𢎞天若德豈同聖代<lb/>
<pb n="KR2n0030_WYG_019-9a"/>
則而行之伏惟長慶文武孝德皇帝陛下英冠四維氣<lb/>
含八極齊日月之至耀光燭無窮等天地之至仁寰瀛<lb/>
授賜坐超湯禹立並羲軒駈嶽瀆之精靈馳道德之車<lb/>
馬有典有則無怠無荒法上𤣥以生成體隂陽以御物<lb/>
動合靈契事膺神符永綏兆人克顯休命臣猥承委擢<lb/>
如荷丘山蕭艾空竊於春陽螻蟻每慙於雲雨脩特<hi>闕二</hi>
<hi>字</hi>允奉穹蒼上黷冕旒伏增鶩越臣亦知螢光助於兩<lb/>
曜畎澮宗于四溟實不足以添輝亦不足以濟廣然纎<lb/>
<pb n="KR2n0030_WYG_019-9b"/>
美見容知大明之及逺㳙流必納識渤澥之𢎞深臣早<lb/>
悟多藏勇於施捨聞斯必舉所作成集誓嚴持<hi>闕一字</hi>燄<lb/>
上續於恩光啟𨗳法涯永資於德澤帝曰俞卿以檀波<lb/>
羅福保于朕躬朕以官惟其人任卿勿貳實千載之一<lb/>
會何魚水之見稱想卿逄時𢎞道多慶公荷寵之極涕<lb/>
零如雨又奏曰如来奥㫖必藉開張若不言宣何以廣<lb/>
福臣請得無染沙門貞實等二七人御斯信馬駕彼白<lb/>
牛直出四闗掃諸五翳偕持正念調伏其心為國傳經<lb/>
<pb n="KR2n0030_WYG_019-10a"/>
乃至無算陛下得佛祕印行最上乗於多刼中為人父<lb/>
母遂令釋子遵有漏法傳無盡燈滋寳雨而潤及四海<lb/>
<hi>闕一字</hi>香雲而廕乎千界<hi>闕一字</hi>天之下孰不䝉益受益之<lb/>
利上集一人伏願寳歴天齊金輪嶽固永居億兆之上<lb/>
克承無疆之休帝悦依奏公曰克樹有為期於不朽略<lb/>
須題述以告將来遂命戎副右監門衞將軍楊承和文<lb/>
而書之辭曰小子蓬茨劣人跡度卑淺無當時應用之<lb/>
効有僻陋至愚之累靈波曲潤幸得充之幾歴星歲繆<lb/>
<pb n="KR2n0030_WYG_019-10b"/>
厠下風聞可道之言觀可行之行書紳不暇何以褒稱<lb/>
至如走光塵俟嘉命愚人不敢拒若使陳葺<hi>闕一字</hi>具德<lb/>
美愚人不敢當公不聽又辭曰抑短羽齊九臯之響殊<lb/>
不驚人使弊足追萬里之跡豈宜及逺雖冲霄有路且<lb/>
力小未遂况逐日無功而敢煩羈靮公又不聽是以磨<lb/>
鉛赴罇爼之割策鈍當天衢之駟流汗如沃愧顔若丹<lb/>
輒盡野辭書于琬琰銘曰<lb/>
香山之東雪山之北善勝道場迦維之國飯王聖子有<lb/>
<pb n="KR2n0030_WYG_019-11a"/>
大威德菩薩伏膺龍天仰則總彼十名髙談四諦能㧞<lb/>
一毛普現一切阿僧秪劫瞬目所睇㣲塵刹土凝心所<lb/>
計無説非黙有説非語汲引未終豈厭寒暑八正齊列<lb/>
三乗未舉惆悵逝多歲不我與舉足下足羣魔愁謗歸<lb/>
歟歸歟彼迷忘<hi>缺</hi>優曇忽折摩尼驟䘮海會無言靈山<lb/>
多曠猗歟大雄情靈藩翰上下四維吾道一貫藏諸不<lb/>
理顯諸不亂託跡光周遺宗炳漢操之即存捨之即亡<lb/>
如来寳印付囑我唐必正墜典克續頽綱法雨一潤佛<lb/>
<pb n="KR2n0030_WYG_019-11b"/>
日重光真諦所歸域中之大無為所及宇宙之外幽宗<lb/>
黙識𤣥機暗會千劫飛輪萬方永頼既崇其化邠國欽<lb/>
承久積吉行發言相膺意馬早繫心猿不升出彼夢宅<lb/>
如上崗陵不捨有相無相所依不離有作無作所歸焚<lb/>
舟得濟到岸應稀達人是是塵人非非雲赴壽山澤歸<lb/>
福海層峯永固波瀾不改衆善斯立舒光耀彩樹彼勝<lb/>
因慿兹爽塏順生攝生從俗出俗因機立化賢愚共欲<lb/>
精廬大敞材力豐足購地<hi>闕一字</hi>金開堦累玉大匠誨人<lb/>
<pb n="KR2n0030_WYG_019-12a"/>
必先規矩大<hi>闕一字</hi>垂美亦先棟宇墨請操䋲般求執斧<lb/>
樸斵未已師者如堵千仞之桂良工所度十圍之松備<lb/>
于制作鈿餝土木海物交錯藻井舒蓮含芳吐萼裝嚴<lb/>
寳藏水陸窮珍瓌姿競麗華璞争新馳光耀谷浮彩榮<lb/>
濵既美且良悉得其真寳樹成行寳堦上聳善安不㧞<lb/>
善髙不恐欄楯曲周簷楹接擁葢若天垂花如地涌實<lb/>
以方外四門不扄虚以圓内萬法有經金石絲竹風来<lb/>
可聽玉釜旃檀日照彌馨鏡開八面燈傳一光夜<hi>闕一字</hi>
<pb n="KR2n0030_WYG_019-12b"/>
素魄晝助紅芒齊明隱顯等鑒行藏膏平潤久心直燃<lb/>
長忍鎧常穿四魔不脅智劍常㧞三灾不怯何以奉佛<lb/>
刹郍散業何以奉國演日成刼<lb/>
　長慶二年十二月一日立<lb/>
　右唐邠國公功德銘右神策軍䕶軍中尉楊承和譔<lb/>
　并<hi>缺</hi>書邠國公者内侍梁守謙也攷之唐史宦者守<lb/>
　謙無傳惟憲宗十五年書帝暴崩於太極殿中尉梁<lb/>
　守謙王守澄等共立太子殺吐突承瓘及澧王惲而<lb/>
<pb n="KR2n0030_WYG_019-13a"/>
　韓文公平淮西碑亦載守謙在帝左右嘗命之徃撫<lb/>
　蔡師夫守謙以一宦者而爵至上公此可見憲宗之<lb/>
　信任小人宜其晚節不終卒死官者之手然則予之<lb/>
　錄此葢將為天下後世之戒而非徒取其文字也<lb/>
　<lb/>
　<lb/>
　<lb/>
　<lb/>
<pb n="KR2n0030_WYG_019-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　金薤琳琅卷十九<lb/>
</p>
<p>
</p>
  </div>
</body>
</text>
</TEI>
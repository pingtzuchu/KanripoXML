<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head/>
    <p>
<pb n="KR2g0036_WYG_000-1a"/>
欽定四庫全書　　　　　　　史部七<lb/>
　　殿閣詞林記　　　　　　　　傳記類三<hi>總録之屬</hi>
　　　提要<lb/>
　　　　　<hi>臣</hi>等謹按殿閣詞林記二十二巻明廖道南撰道南有楚<lb/>
　　　　　紀已著錄道南自正徳辛已改庻吉士由編修厯官侍<lb/>
　　　　　講學士在詞垣最久嫻習掌故因集詞林殿<lb/>
　　　　　閣宫坊臺省諸臣舊事分類記載以成是編<lb/>
　　　　　其例凡仕至華盖武英諸殿者曰殿學文淵<lb/>
<pb n="KR2g0036_WYG_000-1b"/>
　　　　　東閣者曰閣學兼六館者曰館學晉詹事者<lb/>
　　　　　曰宫學屬春坊者曰坊學屬宏文者亦曰館<lb/>
　　　　　學典成均者曰廱學陞本院者曰卿學有節<lb/>
　　　　　義者曰贈學擅書翰者曰藝學終始本院者<lb/>
　　　　　曰院學大概仿列傳之例悉載其官階恩遇<lb/>
　　　　　而事實亦附見焉自巻九以下標題皆作國<lb/>
　　　　　子監祭酒黄佐侍講學士廖道南同編盖道<lb/>
　　　　　南採掇黄佐翰林記之文不没所自猶有前<lb/>
<pb n="KR2g0036_WYG_000-2a"/>
　　　　輩篤實之遺今亦仍從舊本並存其名焉乾<lb/>
　　　　隆四十四年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR2g0036_WYG_000-3a"/>
殿閣詞林記原序<lb/>
夫詞林奚始也周官太史掌六典以辨法内史掌八柄<lb/>
以詔治凡學世子及學士必時上下交修内外交養所<lb/>
以為國本記者重且大也漢置太史令凡供奉承明待<lb/>
詔金馬者胥麗焉唐設學士兼講讀𢎞文闢館麗正創<lb/>
院集賢揮翰延英召對厥儀始備至宋則彬彬然盛矣<lb/>
祥符則建龍圖閣天禧則建天章閣嘉祐則建寳文閣<lb/>
元符則建顯謨閣大觀則建徽猷閣紹興則建敷文閣<lb/>
<pb n="KR2g0036_WYG_000-3b"/>
淳熙則建煥章閣慶元則建華文閣嘉泰則建寳謨閣<lb/>
寳慶則建寳章閣咸設學士以典宸章代王言可不謂<lb/>
重且大乎我高皇帝法周建官倣宋建閣初創翰林院<lb/>
以陶安宋濓為學士建華蓋諸殿以劉仲質全思誠為<lb/>
大學士又増設𢎞文館學士以劉基等為之左右春坊<lb/>
大學士以董倫等為之肆我成祖開文淵閣以解縉胡<lb/>
廣楊士竒等七人預機務仁宗復𢎞文館以楊溥陳繼<lb/>
王璡等五人備顧問纂修實錄即右史紀動也表章寳<lb/>
<pb n="KR2g0036_WYG_000-4a"/>
訓即左史紀言也撰擬制誥演潤絲綸掄材秘省校藝<lb/>
禮闈即太史掌典内史掌柄也上而啟沃經筵賛襄聖<lb/>
神夾輔儲宫弼亮元良其所繫者至重且大非諸司儷<lb/>
也凡遇御殿慶成則令列坐于殿上御門視朝則令侍<lb/>
立于金牀是故大學士學士之官尤重且大焉我皇上<lb/>
紹帝王鴻烈光祖宗舊制肇御無逸殿則命大學士坐<lb/>
講錫宴豳風亭則命大學士坐饗陪祀土穀壇則命學<lb/>
士分直臨幸太學則命學士侍坐聽講明禋圜丘則命<lb/>
<pb n="KR2g0036_WYG_000-4b"/>
學士輪班視牲捧勅天門則親承玉音起草禁籞則宻<lb/>
覲龍顔晉錫駢蕃宸慈豐渥誠百王所未有千載所罕<lb/>
遇也臣道南自弱冠登第首被簡注紓琚入館薦荷寵<lb/>
渥編摩史垣獻納講幄幾二十年顯陵甘露降則錫以<lb/>
寶罌泰畤卿雲見則貺以瑶篇徽土召還平臺祗謁則<lb/>
賚以金綺内殿捧主禁掖修書則勞以珍饌聖心淵軫<lb/>
御劄咨詢有同館諸儒所不獲與而特眷焉者昔李肇<lb/>
撰翰林志祗載唐事周必大撰玉堂記亦繋宋典臣道<lb/>
<pb n="KR2g0036_WYG_000-5a"/>
南嘗讀中秘書與泰泉黄君佐纂翰林雜記六冊暨屏<lb/>
居楚野恭撰興都通紀之暇乃列華蓋武英諸殿名曰<lb/>
殿學文淵東閣名曰閣學其兼六館者名曰館學晉詹<lb/>
事者名曰宫學長春坊者名曰坊學屬𢎞文者名曰館<lb/>
學典成均者名曰廱學繇寺署者名曰卿學死節義者<lb/>
名曰贈學擅翰書者名曰藝學而終始本院者則名之<lb/>
曰院學夫士知所以自重然後任天下之重矧兹秩至<lb/>
重且大矣乎自周以來上下數千載宅兹者又數百十<lb/>
<pb n="KR2g0036_WYG_000-5b"/>
其上不負天子下不負所學者一代不數人而已若夫<lb/>
知幾三長泰和四斷袁崧五難荀悅五志闕一匪通儒<lb/>
也故曰宰相須用讀書人翰林當以宿儒處圖政本者<lb/>
允宜深長思焉嘉靖乙巳秋九月菊日廖道南序<lb/>
</p>
<p>
</p>
  </div>
</body>
</text>
</TEI>
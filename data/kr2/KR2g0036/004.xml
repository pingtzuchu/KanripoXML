<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>殿閣詞林記卷四</head> <lb/>
    <p>
<pb n="KR2g0036_WYG_004-1a"/>
欽定四庫全書<lb/>
　殿閣詞林記卷四<lb/>
　　　　　　　　　　　　明　廖道南　撰<lb/>
　　　院學<lb/>
　　翰林院學士封姑孰郡公陶安<lb/>
陶安字主敬太平當塗人幼頴敏有大志通判馬昂夫<lb/>
令賦喜雨詩立就竒之自是肆力問學博極羣書得程<lb/>
氏讀書日程及吕舍人學規益究心濓洛沉潜道藝元<lb/>
<pb n="KR2g0036_WYG_004-1b"/>
至正甲申舉浙江鄉薦為明道書院山長再調髙節書<lb/>
院講明朱陸之學乙未夏六月朔髙皇帝渡江至太平<lb/>
安偕耆儒李習率父老迎謁驚相謂曰龍姿鳯質非常<lb/>
人也我輩今有主矣上召見與語安因說曰四海鼎沸<lb/>
豪傑並争悉多攻城屠邑志在子女玉帛爾非有撥亂<lb/>
救民安天下之心明公率衆渡江神武不殺人心恱服<lb/>
應天順人以行弔伐天下不足平也上曰爾言甚善吾<lb/>
欲取金陵何如安曰金陵古帝王都龍蟠虎踞長江天<lb/>
<pb n="KR2g0036_WYG_004-2a"/>
塹取而有之撫形勝以臨四方所向無敵何憂不克此<lb/>
天所以資明公也上甚恱乃改太平路為府命習知府<lb/>
事以安叅謀拜左司員外郎丙申克金陵乃陟本司郎<lb/>
中先是劉基宋濓章溢葉琛來謁上問安孰賢安曰臣<lb/>
謀不如基學不如濓治民之才不如溢琛逺甚上嘉其<lb/>
讓已而克武昌乃以安知黄州府事尋改令桐城知饒<lb/>
州府事時閩冦攻城急安諭衆固守援兵至圍解諸將<lb/>
以民多從冦欲屠之安曰民被脅誘非其本心頼以全<lb/>
<pb n="KR2g0036_WYG_004-2b"/>
活甚衆民為立生祠上親製詩勞之<hi>詩曰匡廬岩穴甚濟濟水<graphic n="KR0988" url="https://raw.githubusercontent.com/kanripo/KR-Gaiji/master/images/KR0988.png" mimeType="image/png"/>無端盈</hi>
<hi>彭蠡鰐魚因韓去逺□陶安鄱陽即一理</hi>吴元年始置翰林院開禮樂二局<lb/>
首召安為學士凡制度儀章悉安草創上錫之誥命有<lb/>
曰國家之立必有一心之臣遵戴匡輔用能張紀綱植<lb/>
表儀正名位善辭命基圗丕安朕初渡江卿安首謁軍<lb/>
門即期以帝王事功賛襄兵務多厯年所宣號令則軍<lb/>
民信議禮樂則體要成建陳以忠出納惟允捍城禦侮<lb/>
勞績茂著朕甚嘉焉廼者開翰苑以崇文治設學士以<lb/>
<pb n="KR2g0036_WYG_004-3a"/>
冠儒英重道尊賢莫先於爾擢居宥密俾職論思錫以<lb/>
寵章用昭國典尚勤獻納賛我皇猷綜理人文以臻至<lb/>
治可翰林學士嘉議大夫知制誥兼修國史洪武元年<lb/>
修大明律令成為總裁官上親製春帖褒之<hi>帖曰國朝謀畧無雙</hi>
<hi>士翰苑文章第一家</hi>遂拜江西行省叅知政事上諭曰卿安遇朕<lb/>
敷陳王業幕府軍旅禆益良多繼入翰林日聞讜論兹<lb/>
以江西地居上㳺可代汪廣洋者宜莫如卿安辭曰臣<lb/>
恐付託不效有孤渥恩上曰躬擐甲冑决勝負於兩陣<lb/>
<pb n="KR2g0036_WYG_004-3b"/>
間此武夫之事儒生非所能若承流宣化綏輯一方此<lb/>
儒者之事非武夫所能也卿才宜是任吾豈私一人弗<lb/>
愛一方乎乃錫以誥命追封其祖父為姑孰侯秋九月<lb/>
癸卯卒年五十九追封為姑孰郡公安為人外癯而内<lb/>
實精於易數為文純雅疏暢力追古人一日侍上論學<lb/>
術安曰道之不明邪說害之也上曰邪說害道猶美味<lb/>
恱口美色眩目人鮮不為所惑非有豪傑之見不能决<lb/>
去之也戰國之時縱横捭闔類皆游說諸侯急於功利<lb/>
<pb n="KR2g0036_WYG_004-4a"/>
者多從其術事未就而國隨以亡此誠何益夫邪說不<lb/>
去則正道不興正道不興天下焉得而治安對曰陛下<lb/>
所言深探其本上曰仁義治天下之本也賈生論秦之<lb/>
亡不行仁義之過夫秦襲戰國習弊又安知此安頓首<lb/>
謝其所啓沃類如此廖道南曰漢初逐秦羣雄紛擾靡<lb/>
克定一至董公說以仁義其興也勃焉我髙皇起應昌<lb/>
運逺超於漢方其奮跡濠梁取滁和渡采石定當塗陶<lb/>
安謁見期以王道决計趍金陵肆居帷幄英謨密議幽<lb/>
<pb n="KR2g0036_WYG_004-4b"/>
賛神明且言邪說害道其見逖哉𢎞逺矣可不謂一代<lb/>
儒宗爾矣乎彭韶賛曰濓洛闗閩灼有定式屏跡江南<lb/>
授徒考徳適遇天兵來皇斯域謀猶無雙王業是職鄱<lb/>
陽有成翰苑之陟律以表民文以華國<lb/>
　　翰林院學士朱升<lb/>
朱升字允升徽州休寜人後徙歙之石門幼師鄉進士<lb/>
陳櫟櫟深器之元至正癸未聞資中黄楚望講道湓浦<lb/>
偕趙汸往學焉既有得乃歸讀書紫陽祠中乙酉舉鄉<lb/>
<pb n="KR2g0036_WYG_004-5a"/>
薦授池州路學正壬辰淮甸蘄黄兵起升所居窮僻雖<lb/>
避兵逋竄詞述不輟脫去俗學直造本真究極𤣥㣲覃<lb/>
精大道丁酉夏六月髙皇帝遣元帥胡大海等至徽改<lb/>
徽州路為興安府升被徵入見顧問稱㫖<hi>上問之對曰髙築墻廣積</hi>
<hi>糧緩稱王上嘉其朴</hi>遂叅密議凡禮樂征伐典章文物多所賛畫<lb/>
吴元年丁未拜侍讀學士中順大夫知制誥同修國史<lb/>
上親製誥詞有曰眷我同宗之老實為耆哲之英無何<lb/>
乃陟為本院學士特免其朝謁以優禮之洪武元年二<lb/>
<pb n="KR2g0036_WYG_004-5b"/>
月乙卯上御東閣顧謂升曰近觀周禮有所謂六夢者<lb/>
朕嘗感異夢厥兆維何升對曰人之精魄上通於天此<lb/>
陛下受命之兆也軒轅夢逰華胥天下大治帝王之興<lb/>
自有天命盖振古如兹矣三月辛未命儒臣修女誡又<lb/>
諭升曰治天下者修身為本正家為先始于謹夫婦后<lb/>
妃雖母儀天下不可使預政事至嬪嬙之屬不過備職<lb/>
事侍巾櫛若寵之太過恐驕恣犯分上下失序厯代宫<lb/>
闈政由内出未有不為禍本者夫内嬖惑人甚於鴆毒<lb/>
<pb n="KR2g0036_WYG_004-6a"/>
惟明主能察於未然其他鮮不為所惑卿等為朕述女<lb/>
誡及古賢妃之事可為法者示後世子孫有所持守升<lb/>
受命纂輯二年三月戊戌復命撰齋戒文是月請老歸<lb/>
石門乃居梅花初月樓上親灑宸翰以賜卒年七十二<lb/>
學者稱為楓林先生所著有易書詩周禮儀禮禮記孝<lb/>
經四書小學旁註及書傳補輯諸書傳解行於世廖道<lb/>
南曰予幼從石門大夫學即誦楓林小四書逈然異之<lb/>
及覽觀諸經旁註慨然興嗟以為道可即矣石門大夫<lb/>
<pb n="KR2g0036_WYG_004-6b"/>
仍復示以𤣥㫖約之精義乃今知朱允升之學要亦<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>
當不可誣也賛曰矯矯耆儒紫陽之裔文不䘮天道未<lb/>
墜地乃究淵源好學篤志躬遇真人風雲景㑹乃攷禮<lb/>
樂乃新規制樂道石門始終一致<lb/>
　　翰林院學士宋濓<lb/>
宋濓字景濓浙之金華人兒時即抱鉅人志日記五千<lb/>
言既長受春秋于聞人夣吉學古文于栁貫黄溍吴萊<lb/>
之門講道於浦江之青蘿山著書號龍門子元以國史<lb/>
<pb n="KR2g0036_WYG_004-7a"/>
編修徵辭不就髙皇帝定鼎金陵遣使聘至建禮賢館<lb/>
以居之初為儒學提舉陳友諒平乃撰平江漢頌上大<lb/>
稱賞遣世子受經甲辰十月轉起居注上御端門論黄<lb/>
石公三畧濓曰尚書二典三謨帝王大經大法具載願<lb/>
皇上講明是書心學復傳矣上曰朕非不知典謨為帝<lb/>
王大道顧三畧為今日攻取急務爾時中書省臣奏請<lb/>
給牛種於民上令勿徴其租乃謂濓曰朕所言當乎濓<lb/>
曰民富則君不至獨貧民貧則君不至獨富捐利予民<lb/>
<pb n="KR2g0036_WYG_004-7b"/>
實興邦要道也乙巳三月濓卧病館舍上曰老宋起居<lb/>
何久不見繼聞在告乃憂形于色曰宋起居誠篤之士<lb/>
不参以分毫人偽侍予五年猶一日也乃謂侍臣曰爾<lb/>
往傳命俾歸金華山中父子祖孫懽然同聚疾必速愈<lb/>
愈且速造朝國家文翰庶有頼哉乃贐以金幣皇太子<lb/>
致贈有加焉濓歸上表謝并奉書東宫勉以孝友恭敬<lb/>
毋惰毋縱懋修徳業副天下望上覽書喜甚召太子諭<lb/>
曰吾自幼備厯艱難今爾曹冠服華麗飲食甘美安居<lb/>
<pb n="KR2g0036_WYG_004-8a"/>
深宫不知勇於進修是自棄也宋起居言有益爾其味<lb/>
之且酬之以御劄曰先生教吾子以嚴是不佞也以聖<lb/>
人文法變俗教之是不固也以忠厚立心以節儉制行<lb/>
是得體也昔聞古人乃今見矣仍以文綺侑書洪武二<lb/>
年濓終䘮詔修元史以濓為総裁官兼修禮書六月陟<lb/>
翰林學士知制誥三年二月辛酉上御東閣濓等進講<lb/>
大學至有土有人反覆陳說上曰人者國之本徳者身<lb/>
之本徳厚則人懐民安則國固故仁主有仁愛之徳則<lb/>
<pb n="KR2g0036_WYG_004-8b"/>
人歸之如就父母人心既歸有土有財自然之理也若<lb/>
徳不足以懐衆雖有財亦何用哉七月元史成賜金幣<lb/>
有差時甘露屢降濓撰頌其末有曰受命不于天于其人<lb/>
休符不于祥于其仁孔子作春秋祥瑞不書有年則書<lb/>
豈不以天道難知人事可徴者乎皇上留神至治以得<lb/>
仁賢為瑞以臻和豐為祥視前代植金莖以承液誇嘉<lb/>
瑞以紀年者不侔矣上嘗論古帝王宴安之餘多嗜神<lb/>
仙濓曰漢武好神仙方士至梁武好佛異僧集使移此<lb/>
<pb n="KR2g0036_WYG_004-9a"/>
心求賢為治天下其有不平乎上姪文正獲罪且不測<lb/>
濓曰文正罪固弗宥皇上廣親親之恩生之而置諸逺<lb/>
地斯善矣上既追封外王父為楊王立廟將服衮冕以<lb/>
祭濓曰衮冕惟天地宗廟用餘則當降禮也上從之命<lb/>
濓撰楊王廟碑後失朝左遷編修十一月轉國子司業<lb/>
四年七月坐考祭禮遲滯與魏觀同謫濓為安逺令十<lb/>
一月召還為禮部主事是年明昇貢異馬乃撰龍馬賛<lb/>
五年六月嘉𤓰生于句容撰嘉𤓰賛十二月丁酉復以<lb/>
<pb n="KR2g0036_WYG_004-9b"/>
濓為太子賛善大夫六年正月以舉人張唯等為編修<lb/>
入文華堂肄業命濓為之師上聽政之暇輒幸堂中評<lb/>
文優劣每食太子親王迭為之主是月昭鑒錄成八月<lb/>
寳訓成十二月日厯成俱命濓為序上問帝王之學何<lb/>
書最要濓以大學衍義對上命書於兩廡壁時睇觀之<lb/>
因覽史記論黄老事命濓講析濓曰人主能以義理養<lb/>
心則邪說不能侵興學校教民則禍亂無由作矣上曰<lb/>
朕上畏天地下畏兆民兢業不敢自逸對曰陛下此心<lb/>
<pb n="KR2g0036_WYG_004-10a"/>
古先哲王之心也慎終如始斯無間矣乃復以濓為侍<lb/>
讀學士七年十一月孝慈錄成八年三月洪武正韻及<lb/>
大明律成濓俱為総裁官五月丁丑上御端門出内庫<lb/>
蟠桃核示詞臣命濓為賦九月侍皇太子親王逰中都<lb/>
濓隨處開說多所規益既歸上謂濓曰皇太子留心治<lb/>
道卿等居常諷諭庶廣識見幸善調護之上於後苑觀<lb/>
穫曰農事成矣濓曰國以民為本民以食為天皇上知<lb/>
稼穡之艱難念民生之疾苦實盛徳也九年五月上御<lb/>
<pb n="KR2g0036_WYG_004-10b"/>
奉天門謂濓曰自古有國家者未有不資賢才而能獨<lb/>
理秦之時張良陳平韓信皆隐屠釣漢髙卒用以成帝<lb/>
業今山林巖穴豈無超羣㧞衆之才兹欲羅而致之其<lb/>
道何繇濓曰取士莫善於鄉舉里選用人莫善於任官<lb/>
任官莫善於久居不遷古有是論而陛下行之得才之<lb/>
效無過此矣是月復命為學士承㫖知制誥如故十年<lb/>
三月致仕上賜緡帛文綺及御製文集皇太子贈衣二<lb/>
襲上曰朕慎于賞予卿誠貫金石故以是賜卿今年幾<lb/>
<pb n="KR2g0036_WYG_004-11a"/>
何對曰六十有八上曰藏此綺俟三十二年作百嵗衣<lb/>
也濓辭行上復曰江漲不可舟卿宜循内河庶保無虞<lb/>
矣九月來朝上勞之曰卿去此數月朕思之今卿復來<lb/>
朕恐失顧問特遣禮官致餽卿當引觴自酌食以養神<lb/>
又親調甘露以賜之曰酌此可頥夀康也是日侍逰禁<lb/>
苑日晏始退上嘆曰純臣哉爾濓今四夷皆知卿名卿<lb/>
其自愛濓謝不敢當十月觀心亭成復命濓為記濓自<lb/>
布衣感上龍飛之遇凡有任使夙夜匪懈䖍恭勤慎凡<lb/>
<pb n="KR2g0036_WYG_004-11b"/>
郊社宗廟山川百神之典禮樂律厯名物度數之制四<lb/>
夷朝貢賞賚之儀及勲臣碑碣銘誌之文承上意㫖即<lb/>
時撰次常曰君猶父也天也其可欺耶上欲命叅大政<lb/>
辭曰臣少無他長惟文墨是工不敢當是任上愈厚之<lb/>
每燕見必命坐賜茶每旦令侍膳或召問廷臣臧否第<lb/>
稱其善者濓素不能飲上強之飲至再面赭行不成步<lb/>
上賦詩一章賜之仍命羣臣咸賦醉學士歌曰俾後世<lb/>
知朕君臣同樂至此也因濓艱於行步詔皇太子選廐<lb/>
<pb n="KR2g0036_WYG_004-12a"/>
馬以賜上復賦良馬歌命羣臣咸賦以紀之有上萬言<lb/>
疏者上怒欲重其罪濓曰彼應詔陳言未可深罪上黙<lb/>
然已而釋之其扶植善類類如此上嘗謂廷臣曰古之<lb/>
人大上為聖其次為賢其次為君子宋濓事朕十有九<lb/>
年未嘗有一言之偽誚一人之短寵辱不驚始終無異<lb/>
君子哉若人乎抑亦可謂賢矣濓子璲為中書舍人孫<lb/>
慎為儀禮司序班十三年璲因事連坐有司請罪濓上<lb/>
念濓舊臣乃安置于茂州卒于夔州所著有龍門子凝<lb/>
<pb n="KR2g0036_WYG_004-12b"/>
道記潜溪集鑾坡前後集翰苑續别集芝園集朝京稿<lb/>
蘿山集浦陽人物記廖道南曰天降時雨山川出雲國<lb/>
家將興必有禎祥若景濓者非天啓之以翊初運者乎<lb/>
予嘗讀楊維楨序景濓之文曰其隐龍門也煜乎其虎<lb/>
豹煙霞也其居館閣也燦乎其鸞鳯日星也貝瓊曰正<lb/>
聲勁氣充塞宇宙星辰河漢山川草木風雨雷電鬼神<lb/>
變化龍跳虎躍瑰詭竒絶掲沉曰浩乎其博淵乎其深<lb/>
蔚乎其色鏗乎其聲春濤之瀰漫也鐵騎之縱横也武<lb/>
<pb n="KR2g0036_WYG_004-13a"/>
庫之珍異也龍門砥柱之可駭也盖論其文者然也至<lb/>
其門人方孝孺稱之曰公之量可以包天下而天下不<lb/>
能容公之一身公之識可以鍳一世而舉世不能知公<lb/>
之為人道可以陶冶造化而不獲終于正寢徳可以涵<lb/>
濡萬類而不穫盖其後昆公之所能者皆衆人之所難<lb/>
勉而未嘗自以為足其所遇者皆衆人之所難處則快<lb/>
然委命而不置乎休戚此公所以跨越前古㧞彚超倫<lb/>
控宇宙而獨立後天地而長存者乎可謂知言矣彭韶<lb/>
<pb n="KR2g0036_WYG_004-13b"/>
賛曰春日載陽列宿繁張江流湯湯是為先生徳容之<lb/>
粹文名之高學問之長禦敵輔夏正我綱常功在萬世<lb/>
其曷敢㤀<lb/>
　　翰林院學士劉三吾<lb/>
劉三吾名昆孫以字行長沙茶陵人兄耕孫夀孫皆事<lb/>
元三吾少習舉子業元季避兵廣西行省授靖江教授<lb/>
儒學副提舉王師克廣西乃歸茶陵洪武十八年通政<lb/>
衡山茹瑺薦其才可大受乃以為左春坊左賛善三吾<lb/>
<pb n="KR2g0036_WYG_004-14a"/>
年已近老博覽善記應對詳敏屢承顧問悉多稱㫖七<lb/>
月戊寅上問侍臣以民生安否三吾對曰頼陛下威徳<lb/>
四方無虞盜賊屏息嵗比豐登民咸安樂上曰天下之<lb/>
民之衆豈能保其皆安朕為天下主心常在民惟恐失<lb/>
所每加詢問未嘗一日㤀之三吾曰聖心拳拳若此恩<lb/>
徳之及民者深矣上曰恩徳亦非汎然醫如盧扁不施<lb/>
藥石疾不自瘳匠如公輸不施䋲墨木不自正君如堯<lb/>
舜無紀綱法度之施而但曰恩徳所謂徒善不足以為<lb/>
<pb n="KR2g0036_WYG_004-14b"/>
政也上嘗命儒臣編集厯代帝王祭祀祥異感應可為<lb/>
鑒戒者萃為一書名曰存心錄命三吾編集漢唐以來<lb/>
災異之應於臣下者别為一書名曰省躬錄二十年二<lb/>
月甲辰御註洪範書成上謂三吾曰朕觀洪範一書帝<lb/>
王為治之要道也所以叙彛倫立皇極保萬民叙四時<lb/>
成百榖本於天道騐於人事箕子為武王陳之武王猶<lb/>
自謙曰五帝之道我未能焉朕每為惕然遂疏其㫖朝<lb/>
夕省覽三吾曰陛下留心是書上明聖道下福生民為<lb/>
<pb n="KR2g0036_WYG_004-15a"/>
萬世開太平者也遂命三吾撰序二十一年五月乙酉<lb/>
五色雲見三吾進曰雲物之祥徴於治世舜之時興於<lb/>
詩歌此實聖徳所致也上曰古人有言天降災祥在徳<lb/>
誠使吾徳靡悔災亦可弭茍爽其徳雖祥無應國家之<lb/>
慶不專於此也二十二年十一月乙丑朔上御謹身殿<lb/>
因論治民之道三吾曰南地風俗不同有可以徳化有<lb/>
當以威制上曰地有南兆民無兩心帝王一視同仁豈<lb/>
有彼此之間君子懐徳小人懐刑施之各有攸當焉爾<lb/>
<pb n="KR2g0036_WYG_004-15b"/>
十二月癸亥上謂三吾曰愚民犯法如㗖飲酒嗜之而<lb/>
不知止設法以防其犯而犯者益多推恕以行吾仁而<lb/>
仁或可濟三吾曰三代而上刑罰常簡本仁恕也三代<lb/>
而下刑罰常濫以嚴刻也上曰善為國家者惟以生道<lb/>
樹徳不以刑殺立威二十四年七月命攷定武臣封贈<lb/>
之制十一月上御武英殿觀書至恵廸吉從逆凶乃曰<lb/>
凡人罹凶咎無不自己求之者彼事勢窮促冀求茍免<lb/>
竟亦何益三吾曰如是者當聽乎天上曰心無所愧可<lb/>
<pb n="KR2g0036_WYG_004-16a"/>
聴於天若其自求於天何預二十七年正月辛巳上退<lb/>
朝謂三吾曰朕厯年久而益懼者恐為治之心懈也懈<lb/>
心一生百事皆廢生民休戚係焉故日慎一日惟恐弗<lb/>
及如是而治效猶未臻甚矣為治之難也自古先王之<lb/>
治必本於愛民然愛民而無實心則民心不䝉其澤民<lb/>
不䝉澤則衆心離于下積怨聚于上欲國家不危難矣<lb/>
三吾曰陛下之言及此天地神人之福也三月辛丑又<lb/>
謂三吾曰人主之聦明不可使有壅蔽一有壅蔽則耳<lb/>
<pb n="KR2g0036_WYG_004-16b"/>
目聾瞽天下之事難達矣三吾曰人君惟博采衆論任<lb/>
賢使能則視聽廣而聦明無所蔽若信任憸邪隔絶賢<lb/>
路則視聽偏而聦明為所蔽也上曰人主以天下之耳<lb/>
目為視聽則是非無所隐而賢否自見昔唐𤣥宗内惑<lb/>
于聲色外蔽于權奸以養成安史之亂及京師失守倉<lb/>
惶出幸雖田夫野老皆能言其必有今日者𤣥宗雖恍<lb/>
然悔悟亦已晚矣夫以田夫野老皆知而𤣥宗不知其<lb/>
蔽於聰明甚矣使其能廣視聽任用賢能不為邪佞所<lb/>
<pb n="KR2g0036_WYG_004-17a"/>
惑則亂何從生哉七月己酉上因改定書𫝊謂三吾等<lb/>
曰朕每觀天象自洪武初有黒氣凝于奎壁今年春暮<lb/>
其氣始消文運當興爾等宜考古證今有所述作以稱<lb/>
朕意於是禮遇諸儒甚厚各賜以綺繒衣被又御製詩<lb/>
命次韻和之朝叅則列於侍衛之前燕享則坐於殿中<lb/>
仍以朝鮮所貢玳瑁筆賜三吾及修寰宇通衢書禮制<lb/>
集要成俱倍加賞賚三十年命三吾主考㑹試北士偶<lb/>
黜竟以是獲罪三吾為人慷慨坦夷不設城府自號曰<lb/>
<pb n="KR2g0036_WYG_004-17b"/>
坦坦翁至于大節則屹乎其不可奪也上嘗欲易太子<lb/>
三吾痛哭曰太子天下本若欲易之置秦晉二王於何<lb/>
地事多忤㫖降為博士久之乃復為學士廖道南曰可<lb/>
以託六尺之孤可以寄百里之命臨大節而不可奪若<lb/>
三吾者非其人與方茹忠誠之薦也聖祖虗席以待而<lb/>
密勿啓沃格心居多至於易儲痛哭以争可不謂節乎<lb/>
賛曰星沙之南雲陽之墟嶽祗發祥是生鴻儒惟彼鴻<lb/>
儒台輔之器學顔之學志尹之志晚登秘省嘉謨嘉猷<lb/>
<pb n="KR2g0036_WYG_004-18a"/>
嗟予小子景慕前修<lb/>
　　翰林院侍讀學士張以寜<lb/>
張以寜字志道其先河南固始人厥祖光祿大夫從王<lb/>
審知入閩遂居福建之古田少貧苦嗜學登元泰定辛<lb/>
卯進士初授黄巖州判官轉六合縣尹坐事免至正中<lb/>
復起為國子助教後遷待制侍讀學士以寜有俊才元<lb/>
末遺老多物故以寜獨擅名于時人呼為小張學士國<lb/>
初王師入元都以寜與危素等以故官來歸奏對稱㫖<lb/>
<pb n="KR2g0036_WYG_004-18b"/>
仍以為侍讀學士階朝列大夫知制誥特被寵遇洪武<lb/>
己酉與典簿牛諒奉使安南上親製詩送之時安南王<lb/>
陳日煃偶卒嗣君日㷂遣其臣阮亮求詔璽以寜不許<lb/>
乃留居洱江俾諒往其國諭以朝廷威福彼遂復遣陪<lb/>
臣杜舜卿來告訃上親御翰墨為祭文命編修王亷主<lb/>
事林唐臣往將命事竣上御製詩八章暨錫以璽書褒<lb/>
之還卒于道中詔有司還其柩于家所在致祭以寜清<lb/>
潔自守所居瀟然未嘗營財産其奉使也襆被而往臨<lb/>
<pb n="KR2g0036_WYG_004-19a"/>
終時有詩云覆身惟有黔婁被垂槖都無陸賈金有詩<lb/>
文數十卷號翠屏集子煜為蒲圻知縣炬為刑部員外<lb/>
郎大學士楊榮銘其墓曰世德相傳厥為名族固始徙<lb/>
閩肇於光祿積善流慶懋敏文儒鬰如喬松温若美瑜<lb/>
富有才華早登科第敡厯中外英聲倐起際我皇明奉<lb/>
職詞林用𢎞禆益恩眷彌深使節煌煌逺臨交阯夷俗<lb/>
丕變龍顔以喜寵命方降訃音逺來天語興嗟失兹良<lb/>
才廖道南曰使於四方不辱君命可以為難乃若季文<lb/>
<pb n="KR2g0036_WYG_004-19b"/>
子求遭䘮之禮以行亦求不辱而已以寜持節遐荒行<lb/>
李蕭條生則哦詩自樂寄興翠屏死則述詩見志投疏<lb/>
皂囊亦可謂不辱君命巳矣賛曰閩山之堧是為古田<lb/>
堅持古道希古之賢嗟哉斯人死于王事去邉就華卒<lb/>
死逺裔<lb/>
　　翰林院侍講學士李翀<lb/>
李翀<hi>原闕</hi>　　　　　洪武初為典籍十五年十一月<lb/>
乃陟為侍講學士上賜之勑曰治天下之美非賢何以<lb/>
<pb n="KR2g0036_WYG_004-20a"/>
治民非文何以昌化文所以備載萬物闡演幽㣲昔有<lb/>
唐天下嵗和時豐乃啓𢎞文館集四方之賢任館内之<lb/>
事内相慮勤以致遐邇來庭外户不閉斗米三錢家給<lb/>
人足朕欲肩之何用賢之道不齊致遺賢於逺邇今特<lb/>
命爾翀居是任尚期文同韓栁勲比房杜以昌治化汝<lb/>
往欽哉十七年正月庚戊上與翀等論武事翀曰用兵<lb/>
重在任將上曰任將之道固重然必任之重信之篤而<lb/>
後可以成功昔齊用司馬穰苴魏用樂羊可謂任之專<lb/>
<pb n="KR2g0036_WYG_004-20b"/>
信之篤故皆有功若唐憲宗用魚朝恩肅宗用吐突承<lb/>
璀為監軍諸將掣肘以致敗事者是任將不專信之不<lb/>
篤故也翀曰惟陛下聖明深知滋弊上曰將必擇有識<lb/>
有謀有仁有勇者有識能察㡬于未形有謀能制勝于<lb/>
未動有仁能得士心有勇能摧堅破銳兼是四者而後<lb/>
可以成功然亦在人君任之何如爾又有王時者以元<lb/>
故官與危素同為侍講學士有李遜者直𨽻景州人登<lb/>
洪武甲子鄉試官至學士其行蹟多不考云廖道南曰<lb/>
<pb n="KR2g0036_WYG_004-21a"/>
易有之聖人作而萬物睹信哉言乎觀李翀之勑詞望<lb/>
以文同韓栁勲比房杜意亦至矣賛曰翀也鳯舉竹實<lb/>
梧陰于彼髙崗栖于禁林時以舊臣犬為其主素既無<lb/>
為於爾何取鈞以儒學遜以選舉寥寥今古莫可遐晤<lb/>
　　翰林院直學士陳桱<lb/>
陳桱字子經浙江奉化人祖著宋秘監知台州父秘元<lb/>
饒州教授桱自束髮受書即知𢎞前人業乃撰紀二百<lb/>
巻傳諸同志又上論䆳古逮于髙辛下據三史㑹于有<lb/>
<pb n="KR2g0036_WYG_004-21b"/>
宋述近理刪繁詞比事於通鑑較義於綱目斟酌前編<lb/>
而不必茍同至於尊正統以定大分凛然大義萬世不<lb/>
可易也其紀年則司馬公之補遺其書法則朱文公之<lb/>
綱目猶不敢自比於二公故但名之曰通鑑續編洪武<lb/>
二年春正月以朱升為學士詹同及桱為直學士廖道<lb/>
南曰墳典既遐史傳斯創左史紀言右史紀動後世沿<lb/>
之紀言為寳訓紀動為實錄文彌繁而道愈逺矣乃若<lb/>
陳子經值元末亂亡潜心史學祖晦翁綱目之律例𫐠<lb/>
<pb n="KR2g0036_WYG_004-22a"/>
君實資治之龜鑑昭正統彰大義其文核其事該其㫖<lb/>
淵以正可不謂良史爾矣乎贊曰兩浙之區實為奥壖<lb/>
天目岧嶢鴈蕩蜿蜒篤生良士為國仁賢表章正學纂<lb/>
緝遺編董狐斯偶班馬仔肩予生也晚有開必先<lb/>
　　翰林院侍讀學士秦裕伯<lb/>
秦裕伯字景容大名人從父仕元都就學冑監登第累<lb/>
官至福建行省郎中㑹世亂棄官寓揚州復避地松江<lb/>
之上海以養母時張士誠據蘇州遣人招之不納吴元<lb/>
<pb n="KR2g0036_WYG_004-22b"/>
年上命中書省檄下松江起之裕伯對使者曰受元祿<lb/>
二十餘年背之不忠也母䘮未終亡哀而出不孝也乃<lb/>
上書中書省固辭洪武元年復檄起之稱疾不出上乃<lb/>
手書諭之曰海濱之民好闘裕伯智謀之士而居此地<lb/>
茍堅守不起恐有後悔裕伯拜書入朝辯博善為辭說<lb/>
上命為侍讀學士洪武二年改待制一日論學術上曰<lb/>
為學之道志不可滿量不可狹意不可矜志滿則盈量<lb/>
狹則驕意矜則小盈則損驕則惰小則陋故聖人之學<lb/>
<pb n="KR2g0036_WYG_004-23a"/>
以天為凖賢人之學以聖為則茍局于小而拘于凡近<lb/>
豈能充廣其學哉裕伯對曰誠如聖言尋出知隴州廖<lb/>
道南曰予讀國初事蹟乃知楚才晉用不獨裕伯為然<lb/>
易有之水就濕火就燥雲從龍風從虎聖人作而萬物<lb/>
睹其然乎贊曰大名之北瀛海攸趍松江之南笠澤攸<lb/>
濡矯矯裕伯士林之魁出遇真人左右是毘明哲保身<lb/>
云何桑隅誦厥遺言悵然深悲<lb/>
　　翰林院侍講學士潘廷堅<lb/>
<pb n="KR2g0036_WYG_004-23b"/>
潘廷堅字叔聞太平當塗人先世業儒有聲江左廷堅<lb/>
性資頴㧞博學強記元末教授鄉邦學者多從之逰㑹<lb/>
薦起為富陽縣教諭嵗乙未髙皇渡江駐蹕采石廷堅<lb/>
同李習陶安謁見遂命為太平府教授明年金陵平召<lb/>
為中書博士庚子補金華同知壬寅入拜侍講學士階<lb/>
嘉議大夫以年老致政廷堅為人慎密謙約每叅謨議<lb/>
為上所重子黼為起居注中書左司都事江西湖東按<lb/>
察使今其裔家當塗之多福鄉廖道南曰予觀太平志<lb/>
<pb n="KR2g0036_WYG_004-24a"/>
乃見天兵初臨耆儒入謁然皆彬彬然多文學士視漢<lb/>
之酈生諸人尚變詐恃智巧者不侔矣贊曰大江浩𣺌<lb/>
采石縈紆篤生英哲雅集師儒伯羽既翔主敬為基叔<lb/>
聞多學探討淵㣲彚征斯吉聮翩以飛鬰鬰禁林鸞鳯<lb/>
攸栖髙山景行于兹焉依<lb/>
　　翰林院侍講學士葛鈞<lb/>
葛鈞<hi>原闕</hi>　　　　洪武初以明經薦授河南府學教<lb/>
授躬行訓督多所造就徴為侍講學士時劉三吾以耆<lb/>
<pb n="KR2g0036_WYG_004-24b"/>
儒掌院鈞與相得甚懽凡草創禮儀稽考經籍享祀神<lb/>
祗校閱文卷罔不事事庚午九月命鈞考定諸臣封爵<lb/>
之制鈞奏宋制功臣韓琦生封魏國沒封蘄王考其先<lb/>
世止封公爵王及三代別無舊制若開平王常遇春三<lb/>
代封王出自特恩難為定例今中山王徐達𡵨陽王李<lb/>
文忠追贈三代宜准宋制上謂中山岐陽皆開國元勲<lb/>
三代准贈王爵十一月髙麗貢玳瑁筆分賜三吾及鈞<lb/>
等是年命授秦晉諸王經銓曹糾其怠惰上曰儒者不<lb/>
<pb n="KR2g0036_WYG_004-25a"/>
任劇職俱降國子助教未幾復職廖道南曰漢初命叔<lb/>
孫通創緜蕝之儀史稱其為漢儒宗夫叔孫所定未必<lb/>
如先王經制而因時制宜要亦有可行者我朝自陶安<lb/>
朱升詹同宋濓魏觀諸儒開厥初即繼以三吾與鈞率<lb/>
循彛典潤色徽猷於乎蔚矣贊曰石渠蘭臺漢閣儲書<lb/>
崇文麗正唐院延儒草昧建侯雲雷啓運登崇俊良以<lb/>
協中正鈞也端亮矯跡中原碧嵩渾河靈啓崐崘<lb/>
　　翰林院侍讀學士王達<lb/>
<pb n="KR2g0036_WYG_004-25b"/>
王達字達善常州無錫人初以明經授邑庠訓導入補<lb/>
國子助教太宗登極姚廣孝薦之擢編修侍皇太子于<lb/>
東宫尋進侍讀學士甲申七月進講乾卦九四一爻舉<lb/>
儲貳為說仁宗問楊士竒恐達含諷意士竒對曰講官<lb/>
非正道不陳豈敢譏諷此宋儒胡瑗之說也仁宗曰易<lb/>
㫖無之若遇庸人亦將為兹說乎士竒曰程子有云凡<lb/>
卦六爻聖賢有聖賢用衆人有衆人用君有君用臣有<lb/>
臣用宋王昭素講易以節儉莫若愛民養心莫若寡欲<lb/>
<pb n="KR2g0036_WYG_004-26a"/>
為對宋太祖特書其言于屏間仁宗遂恱命諸臣分撰<lb/>
五經講義以進一日太宗問建文君如何達對曰可與<lb/>
為善惜輔導非其人以是誤之耳後攖疾卒年六十五<lb/>
時有曽章字日章者永樂辛酉以侍讀學士置南院與<lb/>
達盖後先相望云廖道南曰子觀毘陵志稱達所著有<lb/>
詩書心法易經選註桂林機要及天游集是亦潜心于<lb/>
理性者惜乎未之槩見也贊曰立賢無方夢卜惟徴論<lb/>
學無窮博約惟明吁嗟達善署庠賛冑論易儲闈談詩<lb/>
<pb n="KR2g0036_WYG_004-26b"/>
文囿誰其闡幽國史有紀毘陵之志未䆒厥委<lb/>
　　翰林院學士王景<lb/>
王景字景彰浙江松陽人洪武中以明經薦授懐逺教<lb/>
諭厯陞知州擢山西布政司右叅政坐事謫雲南撰平<lb/>
雲南頌及黔寜昭靖王碑建文中以知縣召入纂修髙<lb/>
廟實錄守制服闋吏部尚書張紞前為雲南布政雅知<lb/>
其賢薦陞翰林院侍講太宗入正大統陞學士一日問<lb/>
建文君葬禮景對宜從厚𦵏以天子禮上然其言景博<lb/>
<pb n="KR2g0036_WYG_004-27a"/>
學以古文自擅亦擅筆札然不謹細故與時多忤云廖<lb/>
道南曰予考文衡乃見王景彰所撰諸篇俱舂容爾雅<lb/>
暢茂敷賁乃知國初渾厚和平之氣不獨於運數見之<lb/>
寔有徴于文物也巳賛曰淛海之濱巨儒潜光滇池之<lb/>
滸逐臣賁章賜環金門視草玉堂鬱鬰文衡雷電合章<lb/>
　　翰林院學士藺從善<lb/>
藺從善字有恒河南磁州人永樂癸酉貢士初任揚州<lb/>
府學教授召入授編修轉侍讀宣徳中預修兩朝實錄<lb/>
<pb n="KR2g0036_WYG_004-27b"/>
成遷司經局洗馬進侍讀學士未㡬改右庶子正統初<lb/>
陞學士與王文端公錢文肅公相得甚懽賜之奠章曰<lb/>
卿以文學典教郡邑用膺簡擢進事先朝翰苑宫坊累<lb/>
遷清秩暨朕嗣統陞職有加史館經筵悉勤乃事操履<lb/>
篤實益久不渝廖道南曰予觀王文端公稱從善心淳<lb/>
氣平學行端方景泰易儲詞林加宫保者二十餘員而<lb/>
從善獨守官如舊及讀崔仲鳬所撰彰徳志益信其為<lb/>
篤厚君子也賛曰燕趙多材古為巨邑太行西来恒山<lb/>
<pb n="KR2g0036_WYG_004-28a"/>
北峙藺君産焉抱兹竒氣篤實輝光久而不墜<lb/>
　　翰林院侍講學士周叙<lb/>
周叙字功叙江西吉水人永樂戊戌進士選庶吉士授<lb/>
編修宣徳初預修兩朝實錄成轉修撰正統中進侍讀<lb/>
辛酉閏十一月叙上言三事一曰興學校二曰勸農桑<lb/>
三曰慎銓選上命所司舉行未㡬陞侍講學士掌南京<lb/>
翰林院事己巳九月英宗北狩叙上言八事一曰勵剛<lb/>
明二曰觀經史三曰修軍政四曰選賢才五曰安民心<lb/>
<pb n="KR2g0036_WYG_004-28b"/>
六曰廣言路七曰謹㣲漸八曰修庶政疏上嘉納天順<lb/>
初叙上言請修宋史詔令自修進呈又上制治保邦十<lb/>
二事中興太平十四事俱付所司采擇行之廖道南曰<lb/>
士之負竒氣樹壯節出而効用於時不少媕婀淟涊以<lb/>
自立者必有所建白以垂不朽乃若功叙筮仕史官即<lb/>
上疏論天下事今載諸蘭臺石室者可攷也然而忌才<lb/>
者衆卒之老於南院而不少試悲夫賛曰皎皎易汙嶢<lb/>
嶢難全蘭以香焚膏以明煎上書北䑓視篆南署老而<lb/>
<pb n="KR2g0036_WYG_004-29a"/>
不倦克承墜緒<lb/>
　　翰林院侍講學士曽鶴齡<lb/>
曽鶴齡字延年江西泰和人永樂辛丑進士第一授修<lb/>
撰庚戌秩滿轉侍讀正統戊午預修三朝實錄進侍講<lb/>
學士掌南京翰林院事致仕鶴齡為人和厚易直交際<lb/>
以誠作文典實如其為人初生時母夢鶴翔空而下後<lb/>
頂骨有紅暈故其父命之曰鶴齡云孫追進士及第官<lb/>
編修廖道南曰夫人之生豈亦有殊狀哉宋文憲公之生<lb/>
<pb n="KR2g0036_WYG_004-29b"/>
也紫衣未脫薛文清公之生也肌如水晶奚必徴諸往<lb/>
代夫鶴齡亦有然者矣然而功業未究著述靡聞豈其<lb/>
乘軒而弗鳴臯者耶賛曰有鶴南飛翔于江臯𤣥裳縞<lb/>
衣髙栖松巢曽氏夙兆誕瑞彌昭孫䋲祖武振羽煙霄<lb/>
　　翰林院侍講學士黄諌<lb/>
黄諌字廷臣陜西蘭縣人曽祖仕源為元提舉祖文質<lb/>
父志道咸隐約不耀諫幼有異才正統壬戌進士及第<lb/>
授編修景泰中上鐃歌鼔吹曲詔付史館出使安南始<lb/>
<pb n="KR2g0036_WYG_004-30a"/>
定使臣之禮餽遺悉無所受還朝同少卿劉傑主考順<lb/>
天鄉試時大學士陳循子瑛王文子倫俱不第遂搆䧟<lb/>
考官頼大學士髙榖覆試獲免秩滿轉左春坊左中允<lb/>
兼編修天順初改尚寳司丞仍兼前職石亨等言其功<lb/>
擢尚寳卿兼侍講未㡬進侍講學士石亨敗謫廣東同<lb/>
知尋被逮卒于淮兵部尚書王竑時理淮漕嘆曰季札<lb/>
𦵏于嬴傅之間孔子以為知禮况廷臣髙郵人也乃卜<lb/>
葬于淮成化間官其子琳為中書舍人倪文僖公䟦其<lb/>
<pb n="KR2g0036_WYG_004-30b"/>
鐃歌曰辭㫖閎壯音韻鏗鏘誠可施之軍旅者也楊䆳<lb/>
菴銘其墓曰驥足康莊既奮而驤忽一蹶以傷鄧林之<lb/>
良登置明堂雷風舂撞化為土壤奈何乎彼蒼惟劍之<lb/>
氣與玉之光不隨物以亡廖道南曰予讀黄公使南藁<lb/>
及南坡諸集蒼然之色淵然之光直逼古人及攷國史<lb/>
始阨于陳循終阨于石亨豈造物者亦忌才乎賛曰三<lb/>
秦帝京兩淮帝鄉生也挺秀沒也流芳幸菴有賛䆳菴<lb/>
有志誰表遺書以傳奕世<lb/>
<pb n="KR2g0036_WYG_004-31a"/>
　　翰林院侍讀學士吴希賢<lb/>
吴希賢字汝賢福建莆田人天順甲申進士選庶吉士<lb/>
授檢討與修英廟實録陞修撰成化乙巳遷左諭徳丁<lb/>
未進侍讀學士掌南京翰林院事希賢為文章有竒氣<lb/>
尤工於詩每僚友宴㑹累數百言立就人多服其敏然<lb/>
負氣豪俠人亦以是少之太常卿陳音銘其墓曰東野<lb/>
昌詩子厚優文君殆兼之永播厥芬廖道南曰予觀莆<lb/>
陽文獻謂希賢與西涯咸稱神童及同舉進士則又相<lb/>
<pb n="KR2g0036_WYG_004-31b"/>
篤厚以故西涯奠文有云國有譽望代有文章非虚語<lb/>
也賛曰有美一人宛清揚兮為蟬則緌蟹有匡兮天球<lb/>
河圗寳物蔵兮仰觀斗牛劍氣光兮<lb/>
　　翰林院侍講學士曽彦<lb/>
曽彦字士美江西泰和人成化戊戌進士第一授修撰<lb/>
時執政欲矯時弊捄文以質而彦所對簡約遂置之魁<lb/>
選邱文荘公作春聮以贈之彦年已近六十餘矣丁未<lb/>
轉侍讀𢎞治紀元預修憲廟實錄遷左諭徳甲申進侍<lb/>
<pb n="KR2g0036_WYG_004-32a"/>
講學士掌南京翰林院事廖道南曰夫士童而習之白<lb/>
首紛如養其才將有試也茂其學將有為也乃若老而<lb/>
射策居殿元者在前則曽士美在後則唐守之俱遲暮<lb/>
不振無聞于時惟吴文定公則老而不衰乃克自見豈<lb/>
天之降才爾殊哉賛曰孰謂桑榆取日虞淵孰謂湛盧<lb/>
貫斗龍泉壯而行之老而彌堅未酬厥志夫奚取焉<lb/>
　　翰林院侍讀學士徐穆<lb/>
徐穆字舜和江西吉水人幼聦悟日記千餘言𢎞治癸<lb/>
<pb n="KR2g0036_WYG_004-32b"/>
丑進士及第授編修己未同考禮闈得倫文叙為省元<lb/>
癸亥轉侍讀預修通鑑纂要宋元論斷多出其手乙丑<lb/>
復考禮闈得董玘為省元二公皆名士人以此多穆之<lb/>
知人武宗登極奉使朝鮮還朝預修孝廟實錄充經筵<lb/>
講官值逆瑾柄國怒諸詞林不為禮乃改汪俊等于別<lb/>
衙門是時穆居外艱改南京禮部員外郎服闋改兵部<lb/>
瑾敗復職病甚擢侍讀學士卒廖道南曰予觀李文正<lb/>
公所撰墓誌稱穆事親孝事長恭博極羣籍公堂廣坐<lb/>
<pb n="KR2g0036_WYG_004-33a"/>
言論英發略無遜避非其人噤不出一語其所自負每<lb/>
骯髒不下物盖實錄也賛曰躍之鏗然鑄之凝然擊之<lb/>
錚然若干將然胡為而然而胡不然抑豈其然<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0036_WYG_004-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　殿閣詞林記巻四<lb/>
</p>
<p>
</p>
  </div>
</body>
</text>
</TEI>
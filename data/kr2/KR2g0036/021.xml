<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>殿閣詞林記巻二十一</head>
    <p>
<pb n="KR2g0036_WYG_021-1a"/>
欽定四庫全書<lb/>
　殿閣詞林記巻二十一　　明　黄　佐<lb/>
　　　　　　　　　　　　　　廖道南　撰<lb/>
　　　薦舉<lb/>
聖祖之靖元亂也干戈未定即大召四方名儒隨所在<lb/>
館榖之使各以其所知薦戊戌十二月辟儒士范祖幹<lb/>
葉儀為諮議己亥正月克婺州初置中書省召儒士許<lb/>
元胡翰十餘人㑹食省中日令二人進講經史敷陳治<lb/>
<pb n="KR2g0036_WYG_021-1b"/>
道及克處州又薦青田劉基龍泉章溢麗水葉琛金華<lb/>
宋濓者即遣使以書幣徴之庚子三月至建康入見甚<lb/>
喜賜坐從容與論經史及咨以時事深見尊寵既而命<lb/>
有司即所居之西創禮賢館以䖏之始置儒䑓校理以<lb/>
官儒臣時李文忠守金華復薦王褘王天錫至皆用之<lb/>
尋建尚賔館以待薦舉至者丙午年置博士㕔設博士<lb/>
一人典籖十餘人以備顧問博士則許瑗許存仁典籖<lb/>
則劉秩鮑穎呉毅劉辰黄哲涂穎之屬侍從文學之職<lb/>
<pb n="KR2g0036_WYG_021-2a"/>
寔權輿於此及置翰林院則擢諸儒之良有文行者任<lb/>
焉洪武六年復大徴天下儒士浙江叅政徐本首以桂<lb/>
彦良薦待詔闕下奏對稱㫖擢春坊正字未㡬浙江布<lb/>
政使安然等以懐逺縣教諭王景等薦既至命日直翰<lb/>
林隨班朝見賜燕西序七年學士宋濓侍上登武樓賜<lb/>
坐問及宿學之士濓以㑹稽郭𫝊對上覽其文稱善召<lb/>
見謹身殿稱㫖擢應奉翰林文字十年復聘金華儒士<lb/>
呉沉以侍臣有薦之者十月召見稱㫖以為待制十五<lb/>
<pb n="KR2g0036_WYG_021-2b"/>
年復徴耆儒隐逸侍臣張寧以宛平儒士董倫薦召至<lb/>
以為太子賛善大夫賜冠帶是年置諌院官十月以耆<lb/>
儒劉靖為諫院左司諌兼左春坊左庶子關賢為右司<lb/>
諫兼右春坊右庶子趙肅為諫院左正言兼左春坊左<lb/>
諭徳何顯周為右正言兼右春坊右諭徳十七年七月<lb/>
下詔徴賢耆儒汪仲魯至自婺源儀禮司引見有㫖舉<lb/>
西伯戡黎篇命之講釋稱㫖授左春坊左司直郎又數<lb/>
日劉三吾至自茶陵入見便殿見其莊重宏博甚禮重<lb/>
<pb n="KR2g0036_WYG_021-3a"/>
之即拜左春坊左賛善未㡬擢本院學士十八年三月<lb/>
開進士科始定進士入翰林之制自此薦舉者乃不輕<lb/>
授云永樂中本院貟少遂簡命侍臣更薦引之於是首<lb/>
擢審理副楊士竒為編修繼擢儒士曽日章為侍講助<lb/>
教鄒緝為侍讀改給事中金㓜孜王洪桐城縣知縣胡<lb/>
儼為檢討又以大平訓導蕭引髙袁州訓導廖敬先為<lb/>
檢討應天訓導王汝玉蕪湖訓導張伯頴為五經博士<lb/>
皆異數也自後惟於進士及庶吉士内擢用宣德七年<lb/>
<pb n="KR2g0036_WYG_021-3b"/>
大學士楊士竒薦交阯南靈州知州黎恬文學操行可<lb/>
任近侍遂拜右春坊右諭徳恬既至不副輿論江右人<lb/>
寓詞林者或咻之乃求歸其鄉自是薦舉進者益罕矣<lb/>
天順二年忠國公石亨大學士李賢交薦撫州處士呉<lb/>
與弼召以為左春坊左諭徳固辭不拜成化十八年廣<lb/>
東布政使彭韶廵撫兩廣都御史朱英交薦新㑹舉人<lb/>
陳獻章既至吏部欲試之辭以疾自陳患病乞歸侍養<lb/>
詔授檢討侍親終病愈仍來供職獻章即與弼門人也<lb/>
<pb n="KR2g0036_WYG_021-4a"/>
後屢被薦皆援詔不行二人者皆以理學鳴於時隱居<lb/>
求志天下髙之竊謂科目未足以盡天下之賢才矧岩<lb/>
居川觀抱道不售與就試有司而屢黜者豈無其人乎<lb/>
薦舉之典誠不可廢也<lb/>
　　　銓注<lb/>
洪武初年本院官皆由薦舉進雖設進士科未有入翰<lb/>
林者以第一甲賜進士及第丁顯練安黄子澄為修撰<lb/>
第二甲賜進士出身馬京齊麟等為編修呉文等為檢<lb/>
<pb n="KR2g0036_WYG_021-4b"/>
討皆出簡用不由選法命下禮部惟銓注而已後遂為<lb/>
例䇿進士以第一人任亨泰為修撰第二人唐震第三<lb/>
人盧原質為編修著為令至今因之則許觀張顯宗呉<lb/>
言信則張信景清戴徳彛則陳䢿尹昌隆劉諤是年六<lb/>
月覆試則韓克忠王恕焦勝遵洪武乙丑之例第一甲<lb/>
胡廣王艮李貫皆修撰第二甲呉溥楊子榮楊溥劉現<lb/>
皆編修進士第一人曽棨擢修撰第二人周述第三人<lb/>
周孟簡仍銓編修則復遵戊辰之令也林環陳全劉素<lb/>
<pb n="KR2g0036_WYG_021-5a"/>
蕭時中苗衷黄𤾉馬鐸林誌王鈺陳循李貞陳景著李<lb/>
騏劉江鄧珍曽鶴齡劉矩裴綸邢寛梁禋孫曰恭馬愉<lb/>
杜寧謝璉林震龔錡林文曽鼐趙恢鍾復周旋陳文劉<lb/>
定之施槃楊鼎倪謙劉儼吕原黄諫商輅周洪謨劉俊<lb/>
彭時陳鑑岳正柯潜劉昇王㒜孫賢徐溥徐鎋黎淳徐<lb/>
瓊陳秉中王一夔李永通鄭環彭教呉釴羅璟羅倫程<lb/>
敏政陸簡張昇丁溥董鉞呉寛劉震李仁傑謝遷劉戩<lb/>
王鏊曽彦楊守阯曽追王華黄珣張天瑞李旻白鉞王<lb/>
<pb n="KR2g0036_WYG_021-5b"/>
敕費宏劉春凃瑞錢福劉存業靳貴毛澄徐穆羅欽順<lb/>
朱希周王瓉陳瀾倫文叙豐熈劉龍康海孫清李廷相<lb/>
顧鼎臣董玘謝丕吕柟景𤾉戴大賔時大學士焦芳用<lb/>
事第二甲第一人焦黄中芳子也有中㫖以黄中及第<lb/>
三甲第一人胡續宗俱為檢討及黄中之敗也纉宗亦<lb/>
坐貶楊慎余本鄒守益唐臯黄初蔡昻舒芬倫以訓崔<lb/>
桐楊惟聦陸釴費懋中盖自永樂以來進士得銓注者<lb/>
惟第一甲而二甲三甲必改庻吉士乃得銓注云<lb/>
<pb n="KR2g0036_WYG_021-6a"/>
　　　吉士<lb/>
庻吉士之選始自洪武以諸進士未更事欲優待之俾<lb/>
觀政於諸司候諳練然後任之其在本院承敕監等近<lb/>
侍衙門者采書經庻常吉士之義俱改稱為庶吉士其<lb/>
在六部及諸司者則仍稱進士云是科本院庶吉士則<lb/>
陳淇等吏科則楊靖等戸科則郭資等禮科則徐旭等<lb/>
厥後楊靖為刑部尚書郭資為户部尚書封忠勤伯惟<lb/>
觧縉黄金華為中書庶吉士因之本院庶吉士取數十<lb/>
<pb n="KR2g0036_WYG_021-6b"/>
人擇二十五人暨首甲三人俾進學内閣周忱自陳願<lb/>
與其列遂増忱為二十九人命學士觧縉領其事御前<lb/>
親教之首擢王英王直為修撰又擢羅汝敬余鼎彭汝<lb/>
噐為修撰余學夔為檢討楊相劉子欽章敞陳敬宗沈<lb/>
升李時勉段民倪維哲吾紳楊勉等俱刑部主事盖舊<lb/>
制欲作養積乆因其成材次第擢用然急於進者或觖<lb/>
望焉故相等皆除刑部庻吉士陳孟潔曽春齡軰卒於<lb/>
京師或以教習已近十年為言時論其希進以張叔豫<lb/>
<pb n="KR2g0036_WYG_021-7a"/>
等皆除府通判二甲庶吉士錢習禮陳璲黄夀生劉永<lb/>
清等教習未乆皆擢檢討三甲中則方復等庶吉士王<lb/>
翶擢大理寺左寺正宋琰鄭雍言髙榖張益俱中書舍<lb/>
人黄仲芳等授知縣惟曹義彭麟應授編修許彬連智<lb/>
授檢討庶吉士周叙董璘習嘉言楊珙尹鳯岐陳珣俱<lb/>
授編修餘皆授諸司官有差宣徳中三科進士選入翰<lb/>
林為庶吉士者二十八人薩琦賴世隆呉節江淵徐珵<lb/>
授編修王玉王振姜洪李紹授檢討珵後更名有貞振<lb/>
<pb n="KR2g0036_WYG_021-7b"/>
後更名詢是年猶有選入六科近侍諸衙門者庶吉士<lb/>
十二人其出舊科者一蕭鎡也惟鎡授編修是科以後<lb/>
始定庶吉士止入翰林然以為重事不輕予以四年七<lb/>
年十年進士皆不選至是純選北方及蜀産者二甲萬<lb/>
安劉吉劉珝李㤗授編修三甲邢讓李本授檢討尹旻<lb/>
等授給事中監察御史有差二甲呉匯周輿戚瀾劉宣<lb/>
楊守陳王獻童縁授編修三甲江潮宗張業授檢討二<lb/>
甲丘濬彭華尹直授編修二甲張元禎汪諧劉健授編<lb/>
<pb n="KR2g0036_WYG_021-8a"/>
修三甲周經鄭紀張頥授檢討二甲李東陽倪岳焦芳<lb/>
陳音謝鐸授編修三甲傅瀚張㤗呉希賢授檢討二甲<lb/>
林瀚章懋李傑黄仲昭商良臣授編修三甲莊㫤授檢<lb/>
討二甲費誾尹龍喬維翰王臣授編修二甲梁儲張澯<lb/>
楊傑敖山劉忠于材徐鵬鄧掖江瀾馬廷用授編修三<lb/>
甲劉機張芮楊廷和楊時暢武衞授檢討庶吉士之留<lb/>
官翰林者至是盛矣二甲程楷蔣冕黄穆傅珪華巒呉<lb/>
儼羅玘蘇葵授編修三甲李遜學石珤毛紀授檢討二<lb/>
<pb n="KR2g0036_WYG_021-8b"/>
甲顧清沈燾呉一鵬汪俊周玉黄瀾授編修三甲薛格<lb/>
授檢討二甲濮韶陳霽葉徳賈詠授編修三甲汪偉王<lb/>
九思劉瑞授檢討二甲魯鐸温仁和李時滕霄畢濟川<lb/>
何瑭授編修三甲周禎盛端明授檢討二甲崔銑嚴嵩<lb/>
湛若水陸深翟鑾徐縉授編修三甲段炅穆孔暉孫紹<lb/>
先易舒誥張邦竒授檢討二甲第四人劉仁宇之子也<lb/>
逆瑾𫝊中㫖併其上二名邵銳黄芳及三甲李志學韓<lb/>
守愚凡五人為庶吉士數月即拜銳芳仁為編修瑾敗<lb/>
<pb n="KR2g0036_WYG_021-9a"/>
仁黜銳芳皆坐累左遷云二甲許成名劉棟張璧應良<lb/>
尹襄劉朴費宷張潮王思孫承恩劉泉林文俊孫紹祖<lb/>
授編修三甲金臯呉惠郭維藩王元正陳寰張衍慶邊<lb/>
寭授檢討二甲汪佃余承勛黄易江暉劉世盛葉桂章<lb/>
葉式馬汝驥王三錫陳沂鄺灝授編修三甲張星蕭與<lb/>
成林時季方湯惟學授檢討二科庶吉士留用之多前<lb/>
此所未有也二甲廖道南江汝壁童承叙黄佐王相王<lb/>
同祖王用賔張治授編修盖自宣徳以前兼授部屬中<lb/>
<pb n="KR2g0036_WYG_021-9b"/>
書等官正統間始有授科道者成化後不授中書正徳<lb/>
辛未丁丑止授科道而無部屬辛巳仍復兼授焉國初<lb/>
最重是選雖二甲第一人及㑹元或選而不預或預而<lb/>
不留其嚴如此丘濬嘗謂每科不必多選所選不過二<lb/>
十人毎選不必多留所留不過三五軰其言誠是也然<lb/>
必有通融之術而後可以免遺材之嘆髙皇帝之乆於<lb/>
教習也盖欲盡使之積學以待問蓄德以克用而後已<lb/>
未嘗遽出入前軰謂翰林官惟首甲即除授選為庻吉<lb/>
<pb n="KR2g0036_WYG_021-10a"/>
士者逺則八九年近則四五年而後除授有不堪者乃<lb/>
改授他職世以職清務簡稱翰林為玉堂仙亦切喻也<lb/>
今公署教習不過三年即評品而去留之使有晚成者<lb/>
出乎其間曷由進哉成祖加意躬親校閱該授科道部<lb/>
屬等官有志進學者許自陳願就近侍他職如髙榖軰<lb/>
授中書舍人之例榖後以學行獨優陞司直郎遂入翰<lb/>
林為侍講宣著為令庶使華國之儒不至有遺而祖宗<lb/>
之制可復也<lb/>
<pb n="KR2g0036_WYG_021-10b"/>
　　　纂修<lb/>
洪武六年十二月以儒士朱右趙壎朱濓孫作為編修<lb/>
以纂日厯故也作辭不拜明年五月日厯始成云纂修<lb/>
擢用盖自此始洪武末年充修史官者有教諭等官王<lb/>
景髙讓呉勤趙友士端孝思張秉彛唐畊葉惠仲胡仲<lb/>
昭等景即拜侍讀餘各除主事永樂初髙廟實録成詔<lb/>
定諸臣秩以太常寺博士錢仲益知縣楊覯梁潜王褒<lb/>
為修撰國子助教王達給事中朱紘為編修行人蔣驥<lb/>
<pb n="KR2g0036_WYG_021-11a"/>
為檢討國子博士金玉鉉為五經博士晉府伴讀蘇伯<lb/>
厚為侍書教諭觧榮劉宗平為待詔謄録生貟金寔為<lb/>
典籍亦有京職擢為外任上親裁定酌量才噐銓授品<lb/>
職迨重修髙廟實録及修四書五經性理大全大典諸<lb/>
書主事李時勉陳敬宗等擢侍講等官有差其後纂修<lb/>
擢用者主事劉球陳叔剛改侍講御史邵宏譽改編修<lb/>
自後纂修專用本院官此例遂廢<lb/>
　　　孝行<lb/>
<pb n="KR2g0036_WYG_021-11b"/>
洪武二十六年八月詔褒異浦江鄭氏累世同居家範<lb/>
克篤里人王氏效之乃徴二家子弟年三十以上者詣<lb/>
闕既至令自推舉乃以鄭濟為左春坊左庶子王懃為<lb/>
右春坊右庶子徐州民權謹十歲䘮父哀毁㡬絶洪武<lb/>
中以薦知樂安縣進光禄寺署丞迎母就養母疾籲天<lb/>
求以身代母卒負土成墳廬墓三年哭泣不輟事聞聖<lb/>
祖命為文華殿大學士辭不允以風天下之為人子者<lb/>
尋改通政司右叅議致仕仍旌其門曰孝行云詩有之<lb/>
<pb n="KR2g0036_WYG_021-12a"/>
有馮有翼有孝有德以引以翼聖人以孝治天下固如<lb/>
此若以文墨自矜罔修於家而欲其揚於王廷固已難<lb/>
矣<lb/>
　　　直諌<lb/>
洪武十五年二月以福建儒士沈士榮為待詔士榮抗<lb/>
䟽言天下事謂當修治省刑且請給筆劄條列事宜或<lb/>
入侍左右劇論庶事雅重其鯁直賜手詔褒重之十六<lb/>
年十月秀才周焕奎髙孟文入見論時事剴切上大喜<lb/>
<pb n="KR2g0036_WYG_021-12b"/>
皆擢為檢討二十六年十一月學官入覲者詢民間政<lb/>
事得失在列者多應對不稱㫖獨秦州訓導門克新敷<lb/>
奏亮直擢右賛善紹興府學教授王俊華以善文辭擢<lb/>
右賛善召二人謂之曰吾所以左克新而右俊華者重<lb/>
直言故也皆悚然恱服他日侍臣李思迪馬懿顧問黙<lb/>
黙則黜之使忠讜之言日聞聖祖之詒謀逺矣<lb/>
　　　耆俊<lb/>
太祖嘗曰古之老者雖不任以政至於咨詢謀謨則老<lb/>
<pb n="KR2g0036_WYG_021-13a"/>
者閱厯多聞見廣達於人情有可資者故洪武中多擢<lb/>
老成之士官以本院及為東宫輔導耆儒劉靖關賢為<lb/>
庶子趙肅何顯周為諭徳學士劉三吾文淵閣大學士<lb/>
朱善左司直郎汪仲魯皆年踰六十時承顧問翊賛儲<lb/>
極趨朝則同列賜坐則聨席衣冠儼雅修潔人望而敬<lb/>
之時稱翰林三老洪武十九年七月詔舉經明行修練<lb/>
達時務之士年七十以下郡縣禮送京師上曰比來有<lb/>
司不體朕意豈知老成古人所長文王用吕尚而興穆<lb/>
<pb n="KR2g0036_WYG_021-13b"/>
公不聼蹇叔而敗伏生雖老猶𫝊經豈可槩以耄而棄<lb/>
之也若年六十以上七十以下者當置翰林以備顧問<lb/>
聖祖貽謀任用老臣臻於至治有非前代可及者<lb/>
　　　隱逸<lb/>
處士呉與弼之見薦也天順元年十月上遣行人曹隆<lb/>
勑曰渇望來儀以資啟沃二年五月壬寅至京師時特<lb/>
召大學士李賢問曰與弼授以諭徳何如賢對曰可然<lb/>
諭徳有左右上曰與之左授左諭徳與弼固辭上御文<lb/>
<pb n="KR2g0036_WYG_021-14a"/>
華殿召對賜紗羅羊酒柴米有㫖朝廷乆聞髙誼特用<lb/>
徴聘今惠然逺來喜悅然幣以將誠官以命徳禮非過<lb/>
也不允所辭或勸就職與弼曰淺陋之學衰病之軀豈<lb/>
堪任使敢竊禄哉再䟽辭上褒答之有曰亦不煩卿以<lb/>
冗務特處以宫僚之職不必再辭戊申大學士李賢請㫖<lb/>
召入内閣講中庸己酉三䟽辭且請閣中秘書有㫖固<lb/>
辭雖得難進之義揆之中道無乃過乎欲觀秘書可勉<lb/>
就職丙辰令其子瑮赴吏部告疾七月庚寅四䟽終辭<lb/>
<pb n="KR2g0036_WYG_021-14b"/>
奉㫖既年老有疾不能供職准辭丙申進封事十䇿一<lb/>
曰崇聖志二曰廣聖學三曰隆聖徳四曰子庶民五曰<lb/>
謹教令六曰敦教化七曰清百僚八曰齊庶政九曰廣<lb/>
言路十曰君相一徳同心已未召入文華殿上眷賚無<lb/>
巳賜以銀幣給以月廪復遣行人王惟善送歸仍賜詔<lb/>
褒嘉示以拳拳至意與弼既辭上𠡠惟善曰天氣近寒<lb/>
呉與弼年老一路好生㸔顧莫教他費力古帝王褒賢<lb/>
之盛節大臣推賢之盛舉於是乎至矣<lb/>
<pb n="KR2g0036_WYG_021-15a"/>
　　　聖裔<lb/>
洪武六年四月孔子五十五世孫孔克表以學行舉上<lb/>
與語經史獻納言皆稱㫖拜修撰兼國史編修官永樂<lb/>
以後累舉象賢世禄之典顔子孟子周子程子朱子後<lb/>
裔擇宗子以聞皆授世襲五經博士惟居鄉給俸以奉<lb/>
祭祀而已景㤗時誠意伯劉基後裔亦援此例得世襲<lb/>
五經博士𢎞治中孔子嫡派在浙江衢州者有司以宗<lb/>
子孔彦䋲奏聞詔授世襲五經博士尋改劉基之後為<lb/>
<pb n="KR2g0036_WYG_021-15b"/>
指揮於是崇道酬勲之意昭昭矣今上登極崇重世德<lb/>
復功臣劉基之孫瑜為誠意伯盖千古盛典也<lb/>
　　　任子<lb/>
洪武九年六月上謂學士承㫖宋濓曰朕自布衣卿起<lb/>
草莱列侍從世與國同休不亦美乎趣官其子孫屢辭<lb/>
謝不敢奉詔不允遂徴冢子瓉之子慎為殿廷儀禮司<lb/>
序班未㡬復召价子璲除中書舍人上時命題試璲與<lb/>
慎而戒之語濓曰朕為卿教子孫濓或奏事乆稱倦遂<lb/>
<pb n="KR2g0036_WYG_021-16a"/>
特命璲慎共扶下殿父子祖孫三世皆官内廷當世以<lb/>
為榮厥後復録濓之孫懌為本院侍書云永樂中學士<lb/>
胡廣卒詔以其子穜為檢討累遷至修撰洪熈時尚書<lb/>
兼詹事金忠之子達擢檢討賜歸依親讀書正統末改<lb/>
給事中尚書王直之子䆅為檢討大學士楊士竒楊榮<lb/>
則皆䕃尚寶丞及中書舍人自是遂為定制無任翰林<lb/>
者孝廟眷注大學士丘濬軰官其後多至三四人然或<lb/>
有援以陳乞者矣獨宣徳中大學士金㓜孜疾革士竒<lb/>
<pb n="KR2g0036_WYG_021-16b"/>
榮問之惟言受國家恩重生無益於當時死無益於後<lb/>
世復何言或啟請身後之澤者則正色曰為子弟求禄<lb/>
君子所耻此其最可稱者也<lb/>
　　　改擢<lb/>
本院官特清貴舊不輕改擢學士官雖五品序秩於尚<lb/>
書之上洪武三年七月丙申以太常寺卿魏觀為侍讀<lb/>
學士六年四月丙辰以兵部尚書樂韶鳯為侍講學士<lb/>
吏部尚書詹同為學士承㫖仍兼吏部尚書八年三月<lb/>
<pb n="KR2g0036_WYG_021-17a"/>
以廣西按察司僉事達魯與權為修撰十三年五月癸<lb/>
丑以山西右布政使趙新為修撰十五年十一月戊午<lb/>
以禮部尚書邵質為華盖殿大學士十六年十月以僉<lb/>
都御史茹太素為檢討瓊州府知府趙瑁為左諭徳三<lb/>
十四年九月以左僉都御史凌漢為左賛善盖本院自<lb/>
革承㫖後為五品衙門居庶寮以學行著聞而改擢者<lb/>
品秩大都由尊改卑盖崇儒右文之體當如是也永樂<lb/>
初進髙廟實録猶先學士王景而後及禮部尚書李至<lb/>
<pb n="KR2g0036_WYG_021-17b"/>
剛其尊重可知曽棨以狀元及第官居侍從將二十年<lb/>
始得侍講學士上顧左右謂曰曽棨也與學士矣意猶<lb/>
謂其早也是時燕邸左長史金忠不得厠名翰林惟拜<lb/>
工部宣宗雖擢山東張瑛入翰林以嘗為詹事府舊僚<lb/>
宷故也景帝興自郕邸其左長史儀銘亦官止禮部左<lb/>
侍郎未有遽擢為學士者其後一日拜六學士時人以<lb/>
為名噐之濫兵部尚書陳汝言謂人曰昔十八學士登<lb/>
瀛洲今六學士同登何謂多耶此景㤗之治鮮克終也<lb/>
<pb n="KR2g0036_WYG_021-18a"/>
竊謂慎重名噐當自本院始葉盛所著水東日記盖備<lb/>
紀之<lb/>
　　　兼職<lb/>
本院官始惟與詹事府左右春坊司經局互兼職事洪<lb/>
武中未設編修時多以修撰兼國史編修官其後以修<lb/>
撰任亨㤗為詹事府少詹事兼修撰則東宫官兼本院<lb/>
官之始文華殿大學士全思誠兼左春坊左中允則學<lb/>
士兼宫僚之始也凡宫僚必竢儲位既正而後設然必<lb/>
<pb n="KR2g0036_WYG_021-18b"/>
互兼無有専任者仁宗在東宫始以尚書蹇義金忠兼<lb/>
詹事尚書李至剛兼左春坊大學士學士觧縉兼右春<lb/>
坊大學士侍講學士楊士竒等兼中允皆本聖祖初制<lb/>
洪熈以後始有三孤及三師三少六卿侍郎通政事使<lb/>
太常寺卿少卿尚寶司卿兼本院官者正統以後始有<lb/>
都御史大理寺卿通政司叅議兼本院與殿閣官者若<lb/>
詹事府詹事或不設而以尚書兼學士掌之左右諭徳<lb/>
及司經洗馬或兼講讀或兼修撰編修或兼校書等官<lb/>
<pb n="KR2g0036_WYG_021-19a"/>
惟視時以為崇卑成化以後内閣止用吏户禮三部兼<lb/>
職若左諭徳則兼侍讀右諭徳則兼侍講等官一定而<lb/>
不易則自𢎞治時始正徳中詹事府左右春坊司經局<lb/>
等官通無一員百餘年來所未有也坊局諸印皆寄之<lb/>
本院本院學士又缺有一人帯管二印者盖逆瑾與奸<lb/>
芳主之大學士李東陽曰旁觀坐視不能捄正咎有所<lb/>
歸正指此也<lb/>
　<lb/>
<pb n="KR2g0036_WYG_021-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　殿閣詞林記巻二十一<lb/>
</p>
<p>
</p>
  </div>
</body>
</text>
</TEI>
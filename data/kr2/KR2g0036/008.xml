<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>殿閣詞林記巻八</head> <lb/>
    <p>
<pb n="KR2g0036_WYG_008-1a"/>
欽定四庫全書<lb/>
　殿閣詞林記巻八<lb/>
　　　　　　　　　　　　明　廖道南　撰<lb/>
　　　史舘附<lb/>
　　修撰陟禮部尚書朱夢炎<lb/>
朱夢炎字仲雅江西進賢人元進士金谿縣丞歳丙午<lb/>
以故官入朝授國子博士吳元年遷修撰夢炎博學能<lb/>
文凡稽古禮文志多預議未幾補浙江按察司經歴洪<lb/>
<pb n="KR2g0036_WYG_008-1b"/>
武二年轉山西行省貟外郎召入為禮部貟外郎尋陟<lb/>
侍郎本部尚書<lb/>
　　修撰兼大本堂待制王僎<lb/>
王僎字<hi>原闕</hi>河南祥符人元末為國子助教洪武初徴<lb/>
為修撰四年開科取士僎與典試又命于大本堂授吳<lb/>
王經遷待制後以子𢎞為龍江逓運官忤丞相胡惟庸<lb/>
寘之于理惟庸敗僎來京授徒上忽問僎安在左右告<lb/>
以其故召見慰勞甚至賜以綺帛仍給舟還于家<lb/>
<pb n="KR2g0036_WYG_008-2a"/>
　　修撰孔克表<lb/>
孔克表字正夫浙江平陽人孔子五十五代孫也至正<lb/>
戊子進士洪武六年正月徴為修撰克表長身美髯學<lb/>
篤而不窳尤精於諸史所著有通鑑綱目附釋宋濂穪<lb/>
其書世不可無視穿鑿性命簸弄詞章者不侔故一時<lb/>
士林穪為巨擘云<lb/>
　　修撰劉㤗<lb/>
劉㤗字<hi>原闕</hi>山東淄川人洪武間為修撰上親𠡠曰朕<lb/>
<pb n="KR2g0036_WYG_008-2b"/>
聞孔子之諭孝也逰必有方斯可為孝矣朕昨與卿逰<lb/>
東苑詢及卿家事卿對以宗族甚蕃遭兵漸减獨老母<lb/>
在别無侍養卿云至此朕心惕然吁哀哀父母生我劬<lb/>
勞今朕雖君天下育萬民二親已逝恨不生今於朕有<lb/>
戚戚焉若欲迎親就養或棄職往侍朕勿拘焉<lb/>
　　修撰趙新<lb/>
趙新字彦銘浙江樂清人洪武初任本庠訓導出知開<lb/>
封府入為國子助教陟山西右布政使復改修撰上賜<lb/>
<pb n="KR2g0036_WYG_008-3a"/>
𠡠曰士之所以能立以保其終者有三品焉上才之士<lb/>
志髙量大其所為無所不可中才之士謹守成法不失<lb/>
其忠然不至于為惡此皆足以保其身者也惟卿質真<lb/>
無偽渉獵書史始為國子助教能舉其職及遷山西布<lb/>
政使雖無所設施而持身廉㓗朕以卿本儒者而才不<lb/>
及中人不宜任以政務授翰林院修撰既而見卿年老<lb/>
多疾特令致仕卿其保厥終始以副朕懷所著有四書<lb/>
說約行素稿<lb/>
<pb n="KR2g0036_WYG_008-3b"/>
　　修撰李叔允<lb/>
李叔允字<hi>原闕</hi>河南鈞州人洪武三年任國子博士洪<lb/>
武六年纂修昭鍳録同事者則秦王傅文原吉助教朱<lb/>
復録事蔣子杰吕宗盛杜環張雲翀吳從善王鏞宋善<lb/>
也書成叔允擢修撰及修洪武正韻亦與有力焉廖道<lb/>
南曰國初設國史修撰諸職蓋以擬宋制云而朱善為<lb/>
大學士朱夣炎為大宗伯此其最顯者也觀孔克表所<lb/>
著潞州學記所養正矣而王僎之直劉泰之孝趙新李<lb/>
<pb n="KR2g0036_WYG_008-4a"/>
叔允之博雅皆有可取焉又有迮原霖者未知其為迮<lb/>
雨否也吾於弔唐肅文見之矣賛曰仲雅不羣博而能<lb/>
精王僎克直而忱而恂克表聖裔存性之貞劉泰孝養<lb/>
情感丹宸彦銘叔允華國之文懋績編摩不貳其心<lb/>
　　修撰達嚕與權<lb/>
達魯與權其先朔人後居河南永寧仕元為河南北道僉事<lb/>
以故官入朝洪武六年為秦府紀善改監察御史上疏言堯<lb/>
舜禹湯文武相承為道統孔子顔曽思孟相傳為道學宜崇<lb/>
<pb n="KR2g0036_WYG_008-4b"/>
祀典七年八月復上疏言王者立始祖之廟又推始祖所自<lb/>
出之帝祀之於廟故曰禘祭今受命已七年矣而禘祭未舉<lb/>
甚為匪彛也上皆納之先是出為廣西僉事未之任復召回<lb/>
至八年三月擢為修撰降典籍轉應奉致仕自稱洛上翁上<lb/>
親為説辨之文多不載又有莽蘇爾伊克瑪哈穆特西域人也<lb/>
能通華夷譯語善測天文上命為編修特𠡠勞之廖道南<lb/>
曰天地無棄物王者重絶人信斯語也古之刖者守門瞽<lb/>
者司樂宫者守宫各全其生也而寄象鞮譯無弗設焉與<lb/>
<pb n="KR2g0036_WYG_008-5a"/>
權達嚕不猶是乎特著莽蘇于編修者附莽蘇也外之<lb/>
也賛曰聖人用人造化成物小大各偹罔不充足元之<lb/>
孽臣號曰達嚕亦有莽蘇為我供役秉政中華日際月<lb/>
域他山之石可以攻玉<lb/>
　　起居注熊鼎<lb/>
熊鼎字伯頴江西臨川人元至正七年鄉舉為龍溪書<lb/>
院山長遇兵亂陳友諒屢强之仕不就王師駐鄱陽大<lb/>
將軍鄧愈聞其名請與相見鼎母黎氏乃言曰聞江表<lb/>
<pb n="KR2g0036_WYG_008-5b"/>
有真主兒可速徃矣上至南康召至軍門與語大悅欲<lb/>
授以事鼎以母老辭乃留置幕府叅賛軍事丙午徴<lb/>
至京師授徳清縣丞吳元年為中書博士改太常博士編集<lb/>
經史事𩔖成遷起居注七月乙亥上御㦸門命選樂舞生召<lb/>
學士朱升范常閲試上親擊石磬學士不能辨以宫為徴<lb/>
上詰之鼎曰八音之中石最難和故書曰於予擊石拊<lb/>
石百獸率舞上曰石音固難和然必以人聲為主人聲<lb/>
既和即八音和矣因命樂舞生舞歌一曲上曰古者作<lb/>
<pb n="KR2g0036_WYG_008-6a"/>
樂以和民聲格神人而與天地同其和近世儒者鮮知<lb/>
音律之學欲樂和顧不難哉鼎曰樂音不在外求實在<lb/>
人君一心君心和則天地之氣亦和天地之氣和則樂<lb/>
無不和矣時耿忠奏廣信郡縣茶稅不實上命御史徃<lb/>
亷其事鼎諌曰朝廷新布大信于四方柰何肆赦之後<lb/>
復徴細務是䙝國威也又欲徴浙西糧輸京師鼎復曰<lb/>
國家都金陵以浙西為根本農作方興而據困之民害<lb/>
深矣上雅重其言凡創制更革之典鼎預聞洪武元年<lb/>
<pb n="KR2g0036_WYG_008-6b"/>
六月以鼎為浙江僉事尋調山東陟副使三年封建諸<lb/>
王以鼎為晉王傅㑹有事方丘鼎當導駕既齋宿習射<lb/>
苑中上命近臣俱射鼎一𤼵中鵠上喜酌湩飲以賜四<lb/>
年故元四大王出沒為冦居民震恐上以鼎不能弭冦<lb/>
左遷大同知事五年復授晉府叅軍七月召為刑部主<lb/>
事八年西戎多爾濟巴勒率部落内附上以鼎老成歴事<lb/>
岐寧衛經歴賜金帛以行鼎宻䟽論之上遣使慰勞賜<lb/>
以裘帽已而遣中使趙成召之還行次西凉打班驛巴<lb/>
<pb n="KR2g0036_WYG_008-7a"/>
勒叛酋約噶擁鼎還鼎切責以大義遂及趙成與知事<lb/>
杜實俱被害鼎時年五十五上聞悼惜遣使葬之黄羊<lb/>
川仍以禄給其家廖道南曰予讀宋學士撰鼎父萬初<lb/>
及其母黎氏銘心竊賢之及觀國史述鼎死難悽惻牢<lb/>
落又不知涕之無從也然而論樂之和本于君心嗚呼<lb/>
鼎之學亦正矣宋濂銘畧曰啓國之初俊才如雲其心<lb/>
之真允惟熊君帝謂相臣鼎也可恃不負吾民寧負吾<lb/>
子既入授經復出治戎狐裘毳衣惟帝念功封論邊事<lb/>
<pb n="KR2g0036_WYG_008-7b"/>
其䇿甚偉欲召用君君則道死<lb/>
　　編修蘇伯衡<lb/>
蘇伯衡字平仲其先蜀人文定公裔子遲守婺遂居金<lb/>
華伯衡㓜警敏絶倫肆力古人洪武初徴為國子學録<lb/>
擢編修與劉基宋濂魏觀胡翰相友善基曰平仲著作<lb/>
語粹而氣逹不凡而意不詭盖其明于理而昌于氣也<lb/>
濂曰平仲辭精博而不麄澀敷膄而不以綺縟其視魯<lb/>
弓郜鼎均也翰曰平仲托物以造端比事以寓意縁情<lb/>
<pb n="KR2g0036_WYG_008-8a"/>
以見義明於國家之體逹于人情之變其出蓋無窮也<lb/>
伯衡在史舘多所著述及纂修元史成宋濂舉以自代<lb/>
伯衡以瞶辭歸上賜之綺帛給道里費周之復起為處<lb/>
州府學教授遂居平陽有文集十五巻<lb/>
　　編修王廉<lb/>
王廉字熈陽浙江青田人洪武初為編修二年正月安<lb/>
南國王陳日煃令陪臣同時敏上表穪臣上嘉其意遣<lb/>
侍講學士張以寧典簿牛諒往諭仍錫以璽書金印未<lb/>
<pb n="KR2g0036_WYG_008-8b"/>
及境而日煃卒以寧乃留詔即次于洱江先遣牛諒之<lb/>
其國嗣君曰日㷂復令陪臣杜舜卿来告哀上素服御<lb/>
西苑之幄殿親製奠章命廉充祭弔使同考功主事林<lb/>
唐臣往既至其境日㷂出迎于郊議授受禮往返數四<lb/>
不能决廉厲聲訶之乃奉御製于綵輿迎入壽光殿别<lb/>
設日煃靈位于殿前使者南向宣之日㷂率羣臣再拜<lb/>
俛伏以聽成禮而還既歸述所撰歌詩曰南征録宋濂<lb/>
序之穪其措辭和而不流激而弗怒雅而不凡可謂能<lb/>
<pb n="KR2g0036_WYG_008-9a"/>
專對者矣使旋擢工部貟外郎不拜改澠池丞所著有<lb/>
迂論數十册<lb/>
　　編修張美和<lb/>
張美和名九韶以字行江西臨江人十三能詩詞元至<lb/>
正間隠居教授洪武初辟為清江教諭轉國子助教擢<lb/>
編修美和善著書奏對稱㫖後以疾致仕上親賜𠡠曰<lb/>
古之至賢之士修己行仁以為時君之用否則獨善其<lb/>
身以終天年或著書立言傳之永乆雖不顯于當時而<lb/>
<pb n="KR2g0036_WYG_008-9b"/>
光于後世爾美和篤信至善不易其守侍朕左右日與<lb/>
同逰詢問典禮以沃朕心柰何年高不能自強不忍任<lb/>
以周旋從卿歸老於戱千載一遇古今通言卿善始終<lb/>
不亦美乎廖道南曰予觀南征録慨然興嘆嘉熙陽之不<lb/>
辱也及讀理學𩔖編乃見其義精而語確美和所得者<lb/>
深矣賛曰炎荒緜邈桂海梧山厥土霾瘴厥途間關允<lb/>
矣熈陽事不避難大江渺茫匡廬彭蠡其道云逺其室<lb/>
伊邇誠哉美和著書逹理<lb/>
<pb n="KR2g0036_WYG_008-10a"/>
　　編修髙啓<lb/>
髙啟字季廸蘓州長洲人少孤力學工於詩詞時張士<lb/>
誠據蘓有叅政饒介者喜延士啟方弱冠介見大竒之<lb/>
待以上賓啟不之荅乃隠于松江之青丘洪武三年初<lb/>
修元史徴啟與儒士汪克寛胡翰宋喜陶凱陳基曽魯<lb/>
顔増趙汸張文海徐尊生黄箎傅恕王錡傅著謝徽充<lb/>
纂修之任書成擢啟編修命教勲臣子弟徽字𤣥懿與<lb/>
啟同鄉啟嘗夢與徽承召問予告身後上御闕樓召啟<lb/>
<pb n="KR2g0036_WYG_008-10b"/>
與徽敷對詳明雅穪簡注命啟為户部侍郎徽為吏部<lb/>
郎中果如夢所感啟辭以少未更事遂與徽俱歸賜金<lb/>
帛有差啟復居青丘先是蒲圻魏觀署史局啟與交愜<lb/>
及觀守蘓聘啟至學宫延訪郡中利病多所裨益觀罹<lb/>
于禍遂連坐啟君子悼之啟身長八尺有文武才博羣<lb/>
典為文汪洋浩瀚神噓鬼吸靡有㾗跡其為詩也波起<lb/>
雲湧颷號電掣直超脱元宋而上宗盛唐近代詩人未<lb/>
之能及惜其傳之不多爾所傳有鳬藻缶鳴二集廖道<lb/>
<pb n="KR2g0036_WYG_008-11a"/>
南曰予觀蘇平仲集善叙事理鬱而文質而不俚覈而<lb/>
不夸及觀高季廸集天趣飄逸莫可羈勒嚴滄浪所謂詩<lb/>
有别才非關學也詩有别趣非關理也其然豈其然乎<lb/>
賛曰金華之派平仲是傳瓊芝燦爛玉樹聨緜姑蘓之<lb/>
英季廸為最震澤攸瀦洞庭攸㑹平仲之文季廸之詩<lb/>
劉宋而下彼如何其<lb/>
　　編修朱濓<lb/>
朱濂字伯清浙江義烏人洪武三年續修元史乃徴濂<lb/>
<pb n="KR2g0036_WYG_008-11b"/>
與儒士趙壎朱右貝瓊王彛張孟兼髙巽志李懋李汶<lb/>
張宣張簡杜寅殷弼俞同俱充纂修書成擢編修俾授<lb/>
楚王經濂自幼酷嗜考亭之學其見于辭章資為講觧<lb/>
悉祖述之既而引年歸浦陽察隂陽鬼神之奥騐性命<lb/>
心情之藴乃即朱子精語編為理學纂言宋濂為之序<lb/>
穪其所見端確所得粹凝嘉恵後學功亦至矣仕終楚<lb/>
府長史<lb/>
　　編修傅藻<lb/>
<pb n="KR2g0036_WYG_008-12a"/>
傅藻字伯長浙江義烏人洪武五年以儒學敎諭徴授<lb/>
編修尋改應奉為東宫文學十一年五月皇太子御文<lb/>
華殿命侍臣講讀春秋乃曰諸國之事雜見于二百四<lb/>
十二年間艱于考索乃命藻曹分𩔖聚先周以尊天王<lb/>
次魯以崇望國次齊晉以表主<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>次宋衛蔡陳以原列<lb/>
爵而楚而吳而越則列之于末繕為三十巻進呈上覽<lb/>
之喜賜名曰春秋本末是舉也校之者典籍劉仲質助<lb/>
教儲惟徳稽之者中書舍人朱孟辨宋璲桂慎鑄印副<lb/>
<pb n="KR2g0036_WYG_008-12b"/>
使詹希元序之者宋濂也後藻出為武昌知府有恵政<lb/>
終河南按察使<lb/>
　　編修孫作<lb/>
孫作字大雅一字次和常州江隂人自曽祖澂川四傳<lb/>
至作家學克彰洪武六年丞相李善長等奏修日厯乃<lb/>
徴作與儒士徐一䕫黃㫤陳孟𤾉俱充纂修書成擢作<lb/>
編修作自陳外補授太平府教授復召為助教明年分<lb/>
教中都又明年還成均又明年陟司業著書號東家子<lb/>
<pb n="KR2g0036_WYG_008-13a"/>
宋濂為作東家子傳今傳有滄螺集<lb/>
　　編修張宣<lb/>
張宣字藻仲其先清河人徙居常州之江隂父端為元<lb/>
江浙樞宻院都事宣十歳善屬文讀書經目不忘洪武<lb/>
三年與髙啓等被徴同修元史上親書其名擢為編修<lb/>
宣為人爽闓潤宻而文思浩雄宋濂為撰族譜所著有<lb/>
春秋傳義廖道南曰予始逰南廱乃見朱伯清所撰理<lb/>
學纂言于司成魯公鐸及傅伯長所撰春秋本末于<lb/>
<pb n="KR2g0036_WYG_008-13b"/>
司成汪公偉而孫大雅之滄螺張藻仲之傳義猶未之<lb/>
見也諸儒夙際皇運𢎞闡賁文用心亦以勤矣賛曰義<lb/>
烏多賢乃有伯清辭章爾雅玉闕瑤京伯長超越萬人<lb/>
之傑沉潜三傳乃著本末次和藻仲處于江隂擢頴揚<lb/>
芒輝赫儒林<lb/>
　　編修王璉<lb/>
王璉字宗器其先太原人徙居山東之長山洪武五年<lb/>
以郷舉𤼵魁計階南宫六年正月甲寅上召見便殿命<lb/>
<pb n="KR2g0036_WYG_008-14a"/>
題賦詩詩成穪㫖是時舉人張唯王輝李端張鳳任敬<lb/>
馬亮陳敏張翀等至上嘉其才俊遂及璉等十七人俱<lb/>
充國史編修命入文華堂讀中秘書賜以冠服車駕時<lb/>
臨幸䇿勵取其文親評優劣日命光禄給膳羞酒漿每<lb/>
食太子暨諸王迭為之主而璉等侍食左右冬夏賜衣<lb/>
各一襲復有白金弓矢鞍馬之賜命宋濂為之師九年<lb/>
三月復命璉等攝監察御史事廵行天下紏察官吏賢<lb/>
否諮訪生民休戚璉如河南迨歸奏對雅穪上意乃諭<lb/>
<pb n="KR2g0036_WYG_008-14b"/>
廷臣曰文華堂諸生如璉者皆異日將相才也宋濂為<lb/>
之字説畧曰宗廟之器貴重實殊夏有四璉殷穪六瑚<lb/>
昔端木氏才堪三卿文章外見以言語穪今生既長局<lb/>
度純亮𤼵為辭章大河奔放出逄盛治講學禁中天日<lb/>
照臨以照以融豸冠峩峩廵行洛河貪夫夜逃良士笑<lb/>
歌厥用既周由體斯被生尚朂焉庶幾不器璉後為御<lb/>
史山東行省叅知政事<lb/>
　　編修張唯<lb/>
<pb n="KR2g0036_WYG_008-15a"/>
張唯江西永豐人曲江張子壽之後也父光逺死於賊<lb/>
宋濂為之誌銘唯流寓河南以尚書領首薦擢編修入<lb/>
文華堂肄業唯有儁才同列遜之<lb/>
　　編修張翀<lb/>
張翀字鳳舉河南人入文華肄業擢編修後教授南陽<lb/>
瀕行辭于宋濂曰翀以布衣感上恩遇喬嶽匪髙瀛海<lb/>
匪深典教一邦弗穪是懼濂作文送之且穪其沉重有<lb/>
識研窮遺經而造其閫奥可進於道是必有所試矣廖<lb/>
<pb n="KR2g0036_WYG_008-15b"/>
道南曰我聖祖尊賢造士之典於是乎益徴矣投戈之<lb/>
暇即建禮賢館履元之初即開文華堂鴻儒俊髦文物<lb/>
彬彬於戯盛哉今攷之入文華者十七人而王璉張唯<lb/>
張翀者頼有景濂為之述也他若馬亮任敬陳敏李端<lb/>
王輝不少槩見可惜也哉賛曰虎觀天開石渠雲宻東<lb/>
璧焜煌西崐赫奕濟濟多士藹藹吉人萬邦惟獻百度<lb/>
惟貞皇建有極古訓是式五星聚奎以兆今日<lb/>
　　編修朱右<lb/>
<pb n="KR2g0036_WYG_008-16a"/>
朱右字伯賢浙江臨海人光庭先生九世孫嘗逰李五<lb/>
峰陳兩峰之門洪武初預修元史大明日厯皇明寳訓<lb/>
授翰林編修終晉府右長史所著有白雲稿春秋𩔖編<lb/>
三史鈎𤣥秦漢文衡深衣考誤歴代統紀要覽元史補<lb/>
遺凡若千巻<lb/>
　　編修蔣敬<lb/>
蔣敬字行簡其先汴人徙居金陵之錦繡里父成字翁<lb/>
輔孝友之士也洪武初敬為編修同蔡𤣥受業于宋濂<lb/>
<pb n="KR2g0036_WYG_008-16b"/>
濓既銘其父矣且穪敬為人謙慎重然諾一時名士多<lb/>
與之逰云<lb/>
　　編修羅公願<lb/>
羅公願字從善浙江青田人父世昌為處州路教授洪<lb/>
武四年公願應州辟舉以書經試銓曹擢編修轉工部<lb/>
都水主事<lb/>
　　編修王釐<lb/>
王釐江西鄱陽人洪武初以明經授本庠教諭徴為編<lb/>
<pb n="KR2g0036_WYG_008-17a"/>
修預修元史每承顧問穪㫖嘗患頭風上賜以所御藥<lb/>
酒飲之遂愈後知南陽府所著有羣英雜言諸集<lb/>
　　編修桑慎<lb/>
桑慎字仲修世居常州遷嘉興洪武初擢編修改監察<lb/>
御史賢能廉直孝親睦姻苦行力學逼扵古人諍廷則<lb/>
有折檻之風諌友則有靣折之直以行部海南奏誅衛<lb/>
使張榮坐不避八議罪謫瓊安置未嘗怨懟凡動止合<lb/>
禮瓊志穪之<lb/>
<pb n="KR2g0036_WYG_008-17b"/>
　　編修董琰<lb/>
董琰字子莊江西樂安人洪武間為編修遷國子司業<lb/>
廖道南曰予考國史乃得朱孟辨趙壎者以修元史徴<lb/>
呉昇周孟東以賢良徴桑慎陳晟以儒士徴俱為編修<lb/>
晟自撰族譜與孟辨孟東俱見宋濂文集而其行義之<lb/>
詳弗可攷也孔子曰予猶史之闕文也嗚呼豈史之闕<lb/>
文爾矣乎賛曰蔣敬謙慎蔡𤣥敦約王釐遭際朱右𢎞<lb/>
博下迨羅周董朱為儔趙壎吳昇孟東清修桑慎陳晟<lb/>
<pb n="KR2g0036_WYG_008-18a"/>
後先輝映唐虞之際於斯為盛<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0036_WYG_008-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　殿閣詞林記巻八<lb/>
</p>
<p>
</p>
  </div>
</body>
</text>
</TEI>
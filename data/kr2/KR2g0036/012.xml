<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>殿閣詞林記卷十二</head>
    <p>
<pb n="KR2g0036_WYG_012-1a"/>
欽定四庫全書<lb/>
　殿閣詞林記卷十二　　　明　黄　佐<lb/>
　　　　　　　　　　　　　　廖道南　撰<lb/>
　　　朝㕘<lb/>
洪武中常朝御殿命本院官序立居文武第一班之後<lb/>
近上便於觀聽凡遇上御奉天門則立御榻之左皆常<lb/>
服朝朔望上御奉天殿具公服隨班行禮畢詣文華殿<lb/>
朝東宫永樂初令内閣儒臣侍立金臺東御三殿皆陞<lb/>
<pb n="KR2g0036_WYG_012-1b"/>
殿賜燕宅憂則御西角門如常朝制正統初内閣官始<lb/>
移下貼御道之東序立本院官則序立丹墀之東第一<lb/>
班御西角門亦如之永樂中午朝御左順門既陞御坐<lb/>
内官設案内閣及本院侍班官俱於案西序立晚朝或<lb/>
御右順門儀節亦如之宣徳以後上御門早朝退御便<lb/>
殿景泰中復御午門而晚朝遂廢大學士王鏊論視朝<lb/>
曰在易泰之象曰上下交而其志同否之象曰上下不<lb/>
交而天下無邦下之情達於上上之情達於下所以為<lb/>
<pb n="KR2g0036_WYG_012-2a"/>
泰交則泰不交則否如近世止於視朝數刻遥相唯諾<lb/>
君或不識其臣臣或不得交一言於君上下之間不過<lb/>
章奏批答相闗接刑名法度相把持而已非獨沿襲故<lb/>
常亦其地使然也本朝視朝於奉天門未嘗一日廢可<lb/>
謂勤矣然堂陛懸絶威嚴赫奕將軍持鈲臺史糾儀鴻<lb/>
臚舉不如法通政司引奏上特是之命所司知之而已<lb/>
謝恩見辭惴惴而退未嘗問一事進一言此無他地勢<lb/>
懸絶雖欲言無由言也今欲上下之交莫若復古内朝<lb/>
<pb n="KR2g0036_WYG_012-2b"/>
之法葢周之時有三朝庫門之外為外朝詢大事在焉<lb/>
路門之外為治朝日視朝在焉路門之内曰内朝亦曰<lb/>
燕朝玉藻云君日出視朝退適路寢聽政説者以為視<lb/>
朝而見羣臣所以通上下之情聽政而適路寢所以通<lb/>
逺近之情漢制大司馬左右前後將軍侍中散騎常侍<lb/>
諸吏為中朝丞相以下至六百石為外朝葢外朝為尊<lb/>
中朝為親也唐皇城之北南三門曰承天正旦冬至受<lb/>
萬國之朝貢則御焉葢古之朝也其北曰太極門其内<lb/>
<pb n="KR2g0036_WYG_012-3a"/>
曰太極殿朔望視朝在焉葢古之中朝也又北曰兩儀<lb/>
門其内曰兩儀殿常日聽朝視事葢古之内朝也宋時<lb/>
常朝則文徳殿五日一起居則垂拱殿正旦冬至聖節<lb/>
稱賀則大慶殿賜宴則紫宸殿或集英殿試進士則崇<lb/>
政殿侍從以下五日一員上殿謂輪對則必入時政利<lb/>
害殿引見葢亦三朝之遺意焉夫天有三垣天子象之<lb/>
中朝太微也外朝象天市也内朝象紫微也國朝朔望<lb/>
正旦冬至大朝會則奉天殿即古正朝也常朝則奉天<lb/>
<pb n="KR2g0036_WYG_012-3b"/>
門即古之治朝也而内朝獨缺聖祖時御華葢謹身武<lb/>
英等殿筵宴奏事則内朝也而今久不御三殿深嚴人<lb/>
臣鮮或窺焉故上下之交絶而不通天下之弊由是而<lb/>
積臣愚欲於常朝之外於便殿之側倣古内朝之法或<lb/>
三日或五日一御焉外朝或可間歇内朝必以時舉六<lb/>
部諸司以次奏事難決者或從容問之大臣一日次起<lb/>
居侍從䑓諫五日一員上殿輪對或不時召見凡謝恩<lb/>
見辭咫尺相對略去威嚴上不難於問下不難於對人<lb/>
<pb n="KR2g0036_WYG_012-4a"/>
才賢否政事得失風俗美惡閭閻疾苦古今治亂皆畢<lb/>
陳于前如此則上下之情可通内外之壅蔽可決天下<lb/>
之事無不可為矣<lb/>
　　　侍宴<lb/>
洪武三年七月禮部尚書崔亮奏准凡朝㑹賜宴文官<lb/>
三品以上武官四品以上上殿者賜坐墩其退朝燕閒<lb/>
行幸之處勛舊之臣文學之官賜坐者仍加絨罽繡褥<lb/>
九年定學士承旨於六部尚書之上學士在光禄卿之<lb/>
<pb n="KR2g0036_WYG_012-4b"/>
上侍講學士在侍郎之上時正官列卿先侍郎故也其<lb/>
後學士雖五品猶先尚書焉十六年十一月甲寅詔定<lb/>
朝㕘官員坐次凡奉天門賜坐六部侍郎應天府尹國<lb/>
子監祭酒翰林院宫諫官僉都御史坐于西角門東向<lb/>
若華葢殿坐於鹿頂外東西向至永樂以後御三殿或<lb/>
便殿行幸悉賜坐惟𢎞熙宣徳二朝始以尚書侍郎兼<lb/>
學士官於是學士非兼三品以上職者乃坐其下正統<lb/>
以來接見儒臣之日少故侍坐之儀遂廢若郊祀慶成<lb/>
<pb n="KR2g0036_WYG_012-5a"/>
大宴羣臣學士陞殿侍坐在文職四品之上本院及詹<lb/>
事府坊經局宴官在六部侍郎之次中左門侍坐修撰<lb/>
等官在六科給事中之上本院帶俸官在太常寺博士<lb/>
之上詹事府主簿中書舍人在鴻臚寺署丞之上丹墀<lb/>
東序坐正統三年特命侍講一人升殿列學士之下成<lb/>
化四年令修撰等官凡近侍風憲者叧列于丹陛下之<lb/>
東西稍北而庶士與焉<lb/>
　　　燕㑹<lb/>
<pb n="KR2g0036_WYG_012-5b"/>
本院官銓注後吏部題本以到任管事請旨俞允具公<lb/>
服謝恩擇日諸公署與同寮相見謂之到任本院自内<lb/>
閣大學士至孔目皆出燕錢置盛筵于後堂用樂大學<lb/>
士列坐于上新任者坐于前之左講讀坐于前之右史<lb/>
官皆傍坐公燕之盛葢諸衙門所未有又數日回席比<lb/>
前加盛若首甲則狀元出燕錢倍第二第三人謂之聚<lb/>
奎燕其後併在一日同寮先設小席以待新任者序賔<lb/>
主東西列坐飲數行即徹去就新任者之席勸酬大率<lb/>
<pb n="KR2g0036_WYG_012-6a"/>
成禮而已然五品官至博士以下不預惟講讀史官在<lb/>
焉非舊典也聚奎之燕或久乃舉行云庶吉士入館則<lb/>
内閣大學士而下皆送至外公署備燕席待之諸士亦<lb/>
回席然不謂之到任者以非職官故也<lb/>
　　　殿班<lb/>
國朝謹身華葢奉天三殿百官行叩頭禮畢本院官用<lb/>
學士侍讀學士侍講學士侍讀侍講修撰編修陞殿侍<lb/>
班洪武二十四年三月辛未詔文武官除分詣文華殿<lb/>
<pb n="KR2g0036_WYG_012-6b"/>
啓事外凡遇陞殿合用履鞋照依品級侍班有違越失<lb/>
儀者從儀禮司糾劾東班則六部掌印官本院官及春<lb/>
坊學士尚寳司西班則五府等官及給事中中書舍人<lb/>
正統以後惟聖節冬至正旦大朝賀及頒詔進書冊立<lb/>
冊封始御奉天殿其侍班惟用修撰編修檢討等官四<lb/>
員是日早具朝服履鞋同導駕給事中糾儀御史等官<lb/>
鼓初嚴先入循殿旁至華葢殿前候駕出鴻臚寺奏執<lb/>
事官行禮禮甫畢即趨出復從殿旁趨入奉天殿内北<lb/>
<pb n="KR2g0036_WYG_012-7a"/>
向立後雙炬自中前導駕至上陞寳座導駕官分東西<lb/>
立即趨至寳座之東西向與中書舍人對立候行禮畢<lb/>
自殿門以次趨出若東宫千秋節及冬至正旦朝賀亦<lb/>
用修撰等官二員與春坊司經局官對立侍班於文華<lb/>
殿行禮云<lb/>
　　　奏事<lb/>
洪武三年七月己亥禮部尚書崔亮奏凡諸儒官於御<lb/>
前奏事或進呈文字退立二三步毋輒近御案凡立必<lb/>
<pb n="KR2g0036_WYG_012-7b"/>
於東西隅不得直前制曰可永樂四年令六部及近侍<lb/>
官有事當商略者皆於晚朝陳奏景泰二年令午朝翰<lb/>
林院先奏事學士周叙嘗上疏曰臣職叨班行伏見永<lb/>
樂洪熙宣徳三朝臨御大班既退即於門上説事各衙<lb/>
門官輪流向前君臣相與商確政務罄盡所言人懐畏<lb/>
憚而事幾不泄成宻勿廟堂之美自正統以來王振擅<lb/>
權獨立在旁於是輔弼大臣及近侍官員不得召對亦<lb/>
不敢盡言以致醸成今日之禍宜令羣臣依舊制輪流<lb/>
<pb n="KR2g0036_WYG_012-8a"/>
向前説事止與敷對者令知他人不得預聞庶得吐露<lb/>
肝膽而不宣泄於外然竟莫能行今按楊士竒所録曰<lb/>
翰林諸臣奏事退如此之類不一而足今上召問大臣<lb/>
多於文華進講後或御無逸殿及太髙𤣥殿嘗問輔臣<lb/>
李時曰道南欲令同鼎臣教庶吉士何如時對曰宋仁<lb/>
宗欲用蘇軾典制韓琦以為太早今道南才識俊茂須<lb/>
久養之大用未晚上曰朕御書文劄今道南編纂時曰<lb/>
然他日輔臣薦余光有才上曰余光未必如道南卿何<lb/>
<pb n="KR2g0036_WYG_012-8b"/>
以此對後御咸陽宫聖諭曰禮部覆道南廟議何乃堅<lb/>
執遂唯唯而退<lb/>
　　　便殿<lb/>
國初信用儒臣謁見無時毎出御奉諸門有奏事常規<lb/>
退御便殿有特以事入詣奏者許徑入洪武二十九年<lb/>
五月戊寅命詹事府翰林院尚寳司中書舍人六科給<lb/>
事中儀禮司於午門内入者各給牌為驗已而罷之使<lb/>
近侍官得日至便殿奏事永樂二十二年八月楊士竒<lb/>
<pb n="KR2g0036_WYG_012-9a"/>
新改華葢殿大學士謝恩畢聞惜薪司奏准北京山東<lb/>
棗薪八十萬供宫中香炭之用士竒入將奏之時蹇義<lb/>
夏原吉奏事未退上望見士竒笑謂蹇夏曰新華葢學<lb/>
士來奏事必有理試共聽之士竒言詔下裁兩日今聞<lb/>
惜薪司傳旨賦棗八十萬得無過多雖是嵗例然詔書<lb/>
所減除者皆嵗例上喜曰吾固知學士言有理吾數日<lb/>
來宫中事叢脞此是急遽中答之不暇致審即命減除<lb/>
四十萬景泰中侍講劉定之抗疏言凡政事有早朝未<lb/>
<pb n="KR2g0036_WYG_012-9b"/>
及決者宜日御便殿使近臣侍於側大臣奏於前言官<lb/>
察其邪正而加糾彈史官書其言動以示懲勸君臣之<lb/>
間詢謀互相可否以求至當此前代故事祖宗成法也<lb/>
遵而行之則剖決萬幾日益以熟審察百官日益以明<lb/>
聖政益新天命益隆矣若乃仍如前日無事但以奏本<lb/>
進入擬旨批出臣恐偏聽生奸獨任成亂治化無由時<lb/>
雍也疏上不省今按聖祖時出入禁御以至臨朝侍臣<lb/>
侍從者有所擬議欲修播告則翰林院官承旨草制中<lb/>
<pb n="KR2g0036_WYG_012-10a"/>
書舍人當御謄寫謂之副墨尚寳官用寳即時發行若<lb/>
有憸邪在側或事當㕘駁則六科給事中十三道御史<lb/>
抗聲於御前執奏謂之對仗彈劾云<lb/>
　　　入直<lb/>
洪武永樂洪熙宣徳四朝近侍官輪班入直若本院官<lb/>
則日在館閣吳況劉三吾胡廣楊士竒胡儼王英王直<lb/>
輩嘗有内直倡和詩曽棨東華門内新館初成入直有<lb/>
作云東華樓觀鬱岩嶤髙閣新成抗碧霄秘府圖書金<lb/>
<pb n="KR2g0036_WYG_012-10b"/>
作匱御溝流水玉為橋草分碧色承殷輅鳥弄歌聲和<lb/>
舜韶當直幾畨清坐乆隔簾時有御香飄葢當時車駕<lb/>
嘗臨幸館閣故也不獨宣召燕對與供奉文字而已<lb/>
　　　宿直<lb/>
洪武三年剖符封功名命學士宋濂議五等封爵宿大<lb/>
本堂討論達旦永樂中内閣七人者常召至燕寢論事<lb/>
或命假寐至達旦始出成祖出狩崩于榆木川仁宗命<lb/>
尚書蹇義夏原吉學士楊榮楊士竒侍讀王直侍講王<lb/>
<pb n="KR2g0036_WYG_012-11a"/>
英同定大喪禮議國政宿内閣者凡七日今上御西苑<lb/>
仁夀宫命内閣大學士入宿延和門内直房<lb/>
　　　侍逰<lb/>
聖祖製大誥首以君臣同遊為言故當時儒臣毎侍上<lb/>
遊觀禁苑凡亭樓臺閣靡不登眺以通上下之情成地<lb/>
天交也學士宋濂嘗侍遊後苑觀穫上曰農事成矣對<lb/>
曰國以民為本民以食為天陛下知稼穡之艱難念生<lb/>
民之疾苦實盛徳也洪武六年正月丙午上御武樓召<lb/>
<pb n="KR2g0036_WYG_012-11b"/>
御史中丞陳寜太子贊善大夫宋濂賜坐左右談嘉祥<lb/>
之應勅中使人取所儲膏露於宫中盛以翠甖玉潔珠<lb/>
圓世所未覩已而舁爨器至用金杓煉水二升火既勻<lb/>
水勢成濤上起自龍帳中親啓甖以投須臾融化與水<lb/>
為一上取杓傾瀉二内侍舉幕承之渣滓巳靜重漉以<lb/>
絳紗囊上飲一爵而分賜寧與濂焉且曰此天地至和<lb/>
所凝也卿等服之去沈疴享遐齡矣寧等飲畢奠爵於<lb/>
几頓首而退賦甘露漿詩以侈其榮濂所陳説不為隠<lb/>
<pb n="KR2g0036_WYG_012-12a"/>
蔽嘗曰君猶父也天日其可欺邪一日上問曰卿昨飲<lb/>
酒座客為誰饌為何物濂悉以其實對上笑曰卿飲時<lb/>
朕令人視之果如卿言卿信不欺我久益厚之每燕見<lb/>
必命坐賜茶每旦令侍膳詢訪舊章講求治道或至夜<lb/>
分乃退永樂中學士解縉胡廣等七人每令節燕閒陪<lb/>
駕幸東西二苑登萬嵗侍宴廣寒殿泛太液以為常多<lb/>
為歌詩以紀之宣宗時宸遊尤多宣徳七年七月上登<lb/>
萬嵗山坐廣寒殿召翰林儒臣侍命周覽都畿山川形<lb/>
<pb n="KR2g0036_WYG_012-12b"/>
勢即畢上諭以元興之故曰兹山兹宇順帝所日宴遊<lb/>
者也豈不可感侍臣叩首曰紂之荒周之監也又嘗召<lb/>
遊太液池上親射鳬獲之命以羞侍臣英宗復辟始命<lb/>
諸大臣同遊天順三年十月十日内閣學士李賢彭時<lb/>
吕原扈駕校獵南海子海子距城南二十里方百六十<lb/>
里闢四門繚以崇墉中有水泉三處獐鹿雉兎育其中<lb/>
籍海户千餘家守視每獵海戸合圍縱騎士於中亦所<lb/>
以訓武也是日扈從官皆䝉頒賜獐鹿雉兎而内閣比<lb/>
<pb n="KR2g0036_WYG_012-13a"/>
諸人差厚云四年四月六日辰刻上御南薰殿召尚書<lb/>
王翺李賢馬昻學士彭時吕原五人入侍命内侍三人<lb/>
鼓琴上曰琴音和平足以養性情曩在南宫自撫一二<lb/>
曲今不暇矣所傳曲調得於太監李永昌經事先朝精<lb/>
於琴是三人者皆不及也賢等對曰由此不輟亦可精<lb/>
矣因頓首曰願皇上歌南風之詩以解民慍幸甚上起<lb/>
入賜廂鶴頂博帶舉授五人者皆叩頭謝二十日上御<lb/>
西苑閲武臣騎射召賢五人侍是日所閲皆侯伯都督<lb/>
<pb n="KR2g0036_WYG_012-13b"/>
都指揮指揮𨽻三營把總管操者總兵官會昌侯孫繼<lb/>
祖廣寧侯劉安懷寧伯孫鏜都督趙輔具名籍進呈令<lb/>
逐一馳馬射箭以三箭為率上親按籍記中否比中例<lb/>
試畢賜鈔有差總兵暨賢五人各賜鈔十二月閲御監<lb/>
勇士騎射亦如之自是將士咸感徳畏威知所奮勵云<lb/>
常觀君臣之際上貴致其禮下貴盡其誠若私眤媟䙝<lb/>
流連光景殆非聖祖所謂同遊之初意也巳嘉靖十二<lb/>
年四月十三日上御環碧殿試演馬歌曰朱夏纔入四<lb/>
<pb n="KR2g0036_WYG_012-14a"/>
月中乗閒試馬出深宫惟兹七馬壯且雄登霄未可擬<lb/>
跳澗或崢嶸爰因演步至環碧命諸左右來輔弼同遊<lb/>
同遊兮祖訓昭贊襄贊襄兮須竭力朕非商髙宗諸輔<lb/>
勿我棄旱為霖兮羮作梅啓心務期沃朕心俾令湯孫<lb/>
繼祖烈庶幾政化維日新<lb/>
　　　燕和<lb/>
洪武二年十一月上御外朝召學士宋濂危素詹同等<lb/>
飲親御翰墨賦冬日詩諸臣皆和焉六年開局禁中修<lb/>
<pb n="KR2g0036_WYG_012-14b"/>
大明日厯十一月十五日御史中丞誠意伯劉基偕學<lb/>
士宋濂詹同侍上燕乾清宫之便閣同被酒而還時善<lb/>
書監生黄昶在館同愛其有俊才賦詩贈之字大如斚<lb/>
少選奉御傳宣召濂等赴右順門㑹上適乗輦而坐同<lb/>
餘酲猶未解上謂之曰卿醉猶未醒邪同對曰在史館<lb/>
中猶能賦詩贈黄秀才謂昶也上曰詩何在同對曰在<lb/>
史館中上顧濂亟取之既上奏上笑謂濂曰朕即和同<lb/>
詩卿當為朕書之濂於是受命書焉同詩不過稱昶才<lb/>
<pb n="KR2g0036_WYG_012-15a"/>
美而御製詩則并及君臣燕飲之故濂歸與昶言之以<lb/>
為詞垣盛事八月甲午上觀水有上秋水賦者言不契<lb/>
道乃更為之賦成召學士宋濂等觀之且令各撰賦以<lb/>
進濂率同列撰成俱于東黄閣次第投獻上皆親覽焉<lb/>
復加品評於其間已而賜坐勅大官進天厨竒珍内臣<lb/>
行觴上顧濂曰卿何不盡飲濂出跽奏曰臣荷陛下聖<lb/>
慈賜以醇醪敢不如詔第臣年衰邁恐志不懾氣或愆<lb/>
於禮度無以上承寵光爾上曰卿姑試之濂即席而飲<lb/>
<pb n="KR2g0036_WYG_012-15b"/>
將徹上復顧曰卿宜更釂一觴濂再起固辭上曰一觴<lb/>
豈解醉人乎卒飲之濂舉觴至口端又復瑟縮者三上<lb/>
嘆曰男子何不慷慨為對曰天威咫尺間不敢重有所<lb/>
瀆勉强一吸至盡上大悦顧濂顔面變頳頓覺精神霞<lb/>
飄若行浮雲中上復嘆曰卿宜自述一詩朕亦為卿賦<lb/>
醉歌二奉御捧黄綾案進上揮翰如飛須臾成楚辭一<lb/>
章濂既醉下筆傾欹字不成行甫綴五韻上遽召至前<lb/>
命編修朱右重書以遺濂遂諭曰卿藏之以示子孫非<lb/>
<pb n="KR2g0036_WYG_012-16a"/>
惟見朕寵愛卿亦可見一時君臣道合共樂太平之盛<lb/>
也濂行五拜禮叩頭以謝上更勅給事中宋善等賦醉<lb/>
學士歌云宣宗尤喜為詩初即位起學士李時勉而任<lb/>
用之一日幸文淵閣賜諸學士飲呼時勉謂曰卿非朕<lb/>
安得飲此酒時勉頓首謝他日侍遊東苑上賜時勉酒<lb/>
酌以御甌時勉頓首辭曰臣可與陛下同飲不敢同器<lb/>
上悦命易以銀爵既醉上出御製詩俾賡之宣徳六年<lb/>
上御製詩一章賜尚書胡濙蹇義大學士楊士竒楊榮<lb/>
<pb n="KR2g0036_WYG_012-16b"/>
且曰朕茂膺天眷惟爾四人贊翼之功賜宴盡歡而罷<lb/>
明日士竒榮各奉和以獻又嘗召大學士黄淮燕飲萬<lb/>
嵗山淮獻詩他日陛辭復燕飲于太液池御製長歌以<lb/>
贈焉語在第五卷嗟乎虞廷喜起巻阿遊歌不聞乆矣<lb/>
至我朝而續夫燕所以示慈惠也詩所以道性情也燕<lb/>
飲賡和之際而至情藹然逈出千古祖宗盛時上下之<lb/>
交有如是哉<lb/>
　　　召對<lb/>
<pb n="KR2g0036_WYG_012-17a"/>
祖宗以來凡燕閒執政大臣左右近侍時常召見英宗<lb/>
嗣位此禮遂廢惟有大事則傳奉召之問對一二語遽<lb/>
出景泰中大臣専擅英宗復辟始知其由乃親決章奏<lb/>
日與學士李賢議之凡便殿入奏舊規每朝退獨進不<lb/>
待呼召徑詣入見以承顧問然同列彭時吕原恆不得<lb/>
與焉上嘗謂景泰不理政務或用人陞官謝恩不知所<lb/>
以文武大臣未嘗接言上下之情如何得通賢曰自古<lb/>
明君常與大臣相接若接賢士大夫之時多親宦官官<lb/>
<pb n="KR2g0036_WYG_012-17b"/>
妾之時少天下何患不治上曰如此天下豈不治安又<lb/>
李東陽曰東陽自乙卯承乏内閣時孝廟臨朝淵黙自<lb/>
朝㕘復命經筵日講之外罕接天顔凡有擬奏陳説答<lb/>
問之類每用本票揭帖大則具題本雖日積月累往往<lb/>
不能盡𢎞治十年三月二十二日朝食前忽遣太監韋<lb/>
泰馳至閣亟呼曰宣四先生叩其故曰不知臣溥臣健<lb/>
臣東陽臣遷亟具衣冠至文華殿叩頭畢上曰近前於<lb/>
是直扣御榻司禮監取本皆環跪於案側上曰看文書<lb/>
<pb n="KR2g0036_WYG_012-18a"/>
諸中官取本付臣溥等各一本上曰與先生輩計較臣<lb/>
溥等看畢相與議定又分置朱硯朱筆授片紙數幅於<lb/>
臣東陽臣遷批辭以次陳奏得允乃録於紙上以進上<lb/>
覽畢親批本面或更定二三字或刪去一二句皆應手<lb/>
疾書宸翰清逸畧無凝滯上揮餘本謂左右曰此皆常<lb/>
行事不過該衙門知道耳乃皆叩頭退上顧左右曰喫<lb/>
茶出文華殿尚膳監捧茶以俟葢時出急召未有宿辦<lb/>
也自是平臺煖閣稍稍召對并及部院大臣詢其政務<lb/>
<pb n="KR2g0036_WYG_012-18b"/>
若欲復祖宗之舊者及孝肅太皇太后之喪議禮考文<lb/>
乆或移晷多或連日藹然若家人父子上既明習國事<lb/>
天語嚴宻議論層出或累數十句臣下雖承歡造膝欲<lb/>
盡一二語至無間可入或不竟其辭而退退而尋繹所<lb/>
受亦不能悉記<lb/>
　　　召慰<lb/>
編修楊士竒始入内閣每敷對望見天威猶有懼色成<lb/>
祖召而慰之曰朕知爾文學親擢于此爾但盡心勿自<lb/>
<pb n="KR2g0036_WYG_012-19a"/>
疑畏英廟既復位御文華殿召大學士髙榖學士商輅<lb/>
謂曰朕在南宫知爾二人無偏向心如今正要用爾宜<lb/>
用心辦事成化四年彗星見言官劾内閣大臣商輅等<lb/>
輅遂求退憲宗謂曰朕用卿不可欲加人言至詰責言<lb/>
者曰唐太宗用王魏朕用商輅有何不可欲加譴調輅<lb/>
奏言臣嘗勸陛下優容言官已荷嘉納如修撰羅倫輩<lb/>
復請召用今因論臣而交責之如公論何上以為然乃<lb/>
釋言官不問召輅至御座前慰諭之<lb/>
<pb n="KR2g0036_WYG_012-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　殿閣詞林記卷十二<lb/>
</p>
<p>
</p>
  </div>
</body>
</text>
</TEI>
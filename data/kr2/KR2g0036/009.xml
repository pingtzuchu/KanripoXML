<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>殿閣詞林記卷九</head>
    <p>
<pb n="KR2g0036_WYG_009-1a"/>
欽定四庫全書<lb/>
　殿閣詞林記卷九　　　　明　黄　佐<lb/>
　　　　　　　　　　　　　　廖道南　撰<lb/>
　　　殿閣<lb/>
洪武十五年十一月戊午倣宋制置殿閣學士以禮部<lb/>
尚書劉仲質為華盖殿大學士翰林院學士宋訥為文<lb/>
淵閣大學士檢討吴伯宗為武英殿大學士典籍吴沉<lb/>
為東閣大學士是月辛酉覆命耆儒鮑恂余詮張長年<lb/>
<pb n="KR2g0036_WYG_009-1b"/>
為文華殿大學士皆辭不拜既而全思誠始拜命永樂<lb/>
二十二年九月丁酉仁宗昭皇帝増設謹身殿大學士<lb/>
命太子少傅楊榮兼之其序次華盖殿謹身殿文華殿<lb/>
武英殿文淵閣東閣凡六大學士至今因之而文華殿<lb/>
則不常設左右春坊亦時設大學士云<lb/>
　　　親擢<lb/>
洪武之末翰林不及十數人壬午六月成祖即位首詔<lb/>
吏部及本院舉文學行誼才識之士授職聞待詔解縉<lb/>
<pb n="KR2g0036_WYG_009-2a"/>
名擢居近侍召對喜其竒傑敢言益見信用七月侍書<lb/>
黄淮改中書舎人入見上與語大竒之凡侍朝特命與<lb/>
縉立于御榻左以備顧問一日以萬幾叢脞日御奉天<lb/>
門左室每夕召對至夜分或便殿就寢賜坐榻前論議<lb/>
政事同列不得與聞是時吴府審理副楊士竒在翰林<lb/>
充修史官亦有譽望親擢為編修已而改給事中金㓜<lb/>
孜桐城縣知縣胡儼為檢討尋陞縉為侍讀胡靖為侍<lb/>
講編修楊子榮為修撰而改子榮名榮繼又陞淮為編<lb/>
<pb n="KR2g0036_WYG_009-2b"/>
修九月遂開内閣於東角門内召七人者諭以委任腹<lb/>
心至意俾入處其中專典宻務雖學士王景輩不得與<lb/>
焉明日賜織金羅衣各一襲時幾務孔殷每旦奏事退<lb/>
内閣之臣造扆前進呈文字商機宻承顧問率漏下十<lb/>
數刻始退十一月陞縉為侍讀學士靖淮儼皆侍讀榮<lb/>
士竒㓜孜皆侍講復靖名廣永樂元年九月上御右順<lb/>
門召縉及士竒諭之曰朕即位以來爾七人者朝夕相<lb/>
與共事鮮離左右朕嘉爾等恭順不懈皆賜五品公服<lb/>
<pb n="KR2g0036_WYG_009-3a"/>
二年正月七人皆賜二品金織衣且勞之曰天下事咸<lb/>
朕與若等同計非若六卿之分理也三月冊立儲宫進<lb/>
縉為學士兼右春坊大學士奉議大夫淮為左春坊左<lb/>
庶子廣為右春坊右庶子皆奉議大夫仍兼侍讀儼為<lb/>
左春坊左諭徳仍兼侍讀榮為右春坊右諭徳仍兼侍<lb/>
講士竒以本官兼左春坊左中允㓜孜以本官兼右春<lb/>
坊右中允各賜袍笏九月儼出為國子祭酒四年縉坐<lb/>
事去廣遂進學士兼左春坊大學士奉政大夫五年二<lb/>
<pb n="KR2g0036_WYG_009-3b"/>
月淮進右春坊大學士仍兼侍讀尋進學士仍兼右春<lb/>
坊大學士士竒進左春坊左諭徳㓜孜進右春坊右諭<lb/>
徳俱奉訓大夫仍兼侍講十二年淮坐事去十四年四<lb/>
月廣進文淵閣大學士榮㓜孜進學士三人仍兼春坊<lb/>
原職十五年二月士竒進學士仍兼春坊原職十六年<lb/>
五月廣卒十八年閏正月命榮㓜孜皆為文淵閣大學<lb/>
士兼學士十九年正月改士竒為左春坊大學士終永<lb/>
樂之世内閣之臣不過五品而華盖等殿大學士亦不<lb/>
<pb n="KR2g0036_WYG_009-4a"/>
復設盖雖不崇以穹秩然皆出於親擢寄以天下大政<lb/>
諫行言聴得以盡其啓沃是故英宗復辟大學士李賢<lb/>
柄政復永樂之舊時修撰岳正每開口論事以世務自<lb/>
許大内㢘知其名吏部尚書王翺亦薦之天順元年六<lb/>
月召見文華殿上見遽曰好問年幾何對曰四十又曰<lb/>
正好問何處人對曰漷縣人又曰又是北方人問治何<lb/>
經曰尚書上曰是書經尤善問何科進士對曰正統十<lb/>
三年上益喜曰又是我所取者乃顧曰今用汝内閣叅<lb/>
<pb n="KR2g0036_WYG_009-4b"/>
預機務凡事為朕主張許彬老矣不足恃也正頓首辭<lb/>
至再乃出赴閣九月朔御文華殿召太常少卿兼侍讀<lb/>
彭時入見令近榻前問曰汝是正統十三年狀元邪對<lb/>
曰不才誤䝉寵渥拔擢至今感戴不忘因叩頭者三又<lb/>
曰第二名是陳鑑第三名是岳正對曰是又問今年幾<lb/>
何對曰臣犬馬之齒四十二上曰正好用出外喫酒飯<lb/>
時叩首謝命赴文淵閣辦事盖前此未嘗無親擢者觀<lb/>
此倚毗宰輔禮重儒臣之意可知矣咨詢必及其年者<lb/>
<pb n="KR2g0036_WYG_009-5a"/>
豈不以老成謀國必有徽猷新進少年或至敗事歟用<lb/>
人慎始如此真可謂後世法<lb/>
　　　視事<lb/>
殿閣大學士雖設自洪武中然同在内閣視事則自永<lb/>
樂初年始其坐次不敢正席者以車駕所嘗臨幸故也<lb/>
天順中大學士李賢疑與外衙門同將欲正席坐同列<lb/>
彭時不可乃止時常記其事曰文淵閣在午門之内迤<lb/>
東文華殿南面磚城凡十間皆覆以黄瓦揭文淵閣三<lb/>
<pb n="KR2g0036_WYG_009-5b"/>
大字于閣門中間置紅櫃蔵厯朝訓錄副本前楹設櫈<lb/>
東西餘四間後列書櫃隔前楹所李賢自吏部進以傍<lb/>
坐不安令人移紅櫃壁後欲設公座時曰不可聞宣徳<lb/>
初年駕幸至此故不設公座李曰事久矣今設何妨時<lb/>
曰此内府也亦不宜南面正座李曰東邉㑹食處與各<lb/>
房却正座如何時曰此有牌扁故為正彼皆無扁故也<lb/>
李曰東閣有扁亦正坐何必拘此時曰東閣西面非正<lb/>
南也李詞氣稍不平曰烏有居是官而不正其位乎時<lb/>
<pb n="KR2g0036_WYG_009-6a"/>
曰正位在外諸衙門則可在内决不可如欲正位則華<lb/>
盖謹身武英文華諸殿大學士將如何耶盖殿閣皆至<lb/>
尊所御原設官之意止可侍坐以備顧問决無正坐理<lb/>
李語塞然意猶未已踰日上遣中官傳恭送孔子并四<lb/>
配像一龕置於中間又數日遣太監裴當送聖賢畫像<lb/>
一副來懸於龕後壁上乃罷不設坐焉<lb/>
　　　幾務<lb/>
内閣叅預幾務肇自成祖然惟大學士暨學士而已永<lb/>
<pb n="KR2g0036_WYG_009-6b"/>
樂二十二年八月仁宗立以文淵閣大學士楊榮等輔<lb/>
導久積有年勞乃命陞榮為太常寺卿金㓜孜為户部<lb/>
右侍郎俱兼前職楊士竒為禮部左侍郎兼華盖殿大<lb/>
學士起前左春坊大學士兼學士黄淮為通政司通政<lb/>
使兼武英殿大學士四人俱掌内制内閣帶三品官䘖<lb/>
始此九月加士竒少保仍兼前職榮太子少傅兼謹身<lb/>
殿大學士㓜孜太子太保兼武英殿大學士内閣位至<lb/>
三孤始此尊師重傅之禮至是極矣十一月士竒復進<lb/>
<pb n="KR2g0036_WYG_009-7a"/>
少傅兼職如故洪熈元年正月淮進少保户部尚書士<lb/>
竒進兵部尚書㓜孜進禮部尚書俱兼大學士如故内<lb/>
閣帶尚書官䘖亦始此是年閏七月宣宗既嗣位罷𢎞<lb/>
文舘命太常寺卿兼學士楊溥與士竒等同視事宣徳<lb/>
元年三月陞行在禮部右侍郎張瑛為左侍郎兼華盖<lb/>
殿大學士九月淮致仕二年二月陞行在户部左侍郎<lb/>
陳山為本部尚書兼謹身殿大學士瑛亦進本部尚書<lb/>
兼職如故二人者儲宫舊僚也自是每朝必晉陟侍從<lb/>
<pb n="KR2g0036_WYG_009-7b"/>
謂之從龍恩云然山與瑛皆不厭人望山直内閣無何<lb/>
被疎斥即致仕去久之瑛亦改南京禮部尚書六年十<lb/>
二月㓜孜卒九年八月溥進禮部尚書兼職如故九月<lb/>
瑛起復入見憫其已老留為尚書兼大學士英宗在東<lb/>
宫天資明睿尚冲年委裘未及出閣講學故無推恩者<lb/>
正統元年七月瑛卒三年四月士竒暨榮俱進少師兼<lb/>
職如故溥進少保兼武英殿大學士内閣以實錄成進<lb/>
官始此五年七月榮卒九年三月士竒卒十一年二月<lb/>
<pb n="KR2g0036_WYG_009-8a"/>
溥卒於是老成盡矣是時侍講學士陳循進户部左侍<lb/>
郎兼學士入閣叅預幾務侍讀苗衷侍講髙榖修撰馬<lb/>
愉曹鼐以經筵日講官皆進侍講學士與循同視事未<lb/>
幾鼐進吏部左侍郎𠂻進兵部左侍郎俱兼侍講學士<lb/>
愉進禮部右侍郎榖進工部右侍郎俱兼侍讀學士愉<lb/>
尋卒十四年八月鼐扈從北征沒於土木之難景泰以<lb/>
郕王監國擢修撰商輅彭時入閣辦事及即位藩府舊<lb/>
僚推恩止侍郎不得厠内閣而循榖各進本部尚書兼<lb/>
<pb n="KR2g0036_WYG_009-8b"/>
學士輅時皆進侍讀時以憂去又擢户部右侍郎江淵<lb/>
兼學士入閣叅預幾務尋又命禮部右侍郎俞綱綱在<lb/>
内閣三月改南京禮部盖朝廷欲修永樂故事擢用諸<lb/>
人然進退亦頗輕矣景泰元年二月𠂻進本部尚書兼<lb/>
學士尋致仕九月輅進學士十一月以禮部左侍郎王<lb/>
一寧國子監祭酒蕭鎡各兼學士俱入閣叅預幾務尋<lb/>
加循少保兼文淵閣大學士榖少保兼東閣大學士仍<lb/>
兼尚書如故四月命循榖俱兼太子太傅陞淵一寧鎡<lb/>
<pb n="KR2g0036_WYG_009-9a"/>
俱太子太師輅兵部左侍郎學士兼左春坊大學士一<lb/>
寧尋卒十月命太子太保兼都察院左都御史王文入<lb/>
閣辦事外官不由翰林得叅預幾務者始此初文與中<lb/>
官王誠結為兄弟謀入閣嘗私以語髙榖㑹有中㫖増<lb/>
内閣貟陳循舉蕭鎡禎榖遂舉文奏上果用文人皆駭<lb/>
諤四年二月命文為太子太保吏部尚書兼學士尋加<lb/>
少保兼東閣大學士尚書如故七年五月改循兼華盖<lb/>
殿大學士榖文俱兼謹身殿大學士鎡進本部尚書兼<lb/>
<pb n="KR2g0036_WYG_009-9b"/>
職如故英宗復辟天順元年正月命都察院右副都御<lb/>
史徐有貞兼學士入閣叅預幾務有貞始名珵由侍講<lb/>
陞任以迎復功故有是命是日陞太常寺卿許彬為禮<lb/>
部左侍郎兼學士與有貞同視事明日陞有貞為兵部<lb/>
尚書兼職如故詔罪謀立襄藩者王文伏法陳循江淵<lb/>
謫戌蕭鎡商輅發為民盖事關社稷有所不得已故也<lb/>
又明日陞大理寺卿薛瑄為禮部右侍郎兼學士入閣<lb/>
叅預幾務又數日榖致仕三月命吏部右侍郎李賢兼<lb/>
<pb n="KR2g0036_WYG_009-10a"/>
學士入閣叅預幾務有貞為奉天翊運推誠宣力守正<lb/>
文臣特進光祿大夫封武功伯兼東閣大學士尋改兼<lb/>
華盖殿大學士掌文淵閣事曰掌文淵閣事有貞所自<lb/>
署也閣在御府大内非人臣所可掌矧非軍功冐進封<lb/>
爵固占知其不終矣尋進賢為本部尚書兼官如故五<lb/>
月彬瑄轉左侍郎仍兼原職六月命通政司左叅議兼<lb/>
侍講吕原繼命修撰岳正俱入閣叅預幾務有貞賢坐<lb/>
事左遷賢為吏部左侍郎瑄遂致仕去瑄制行純慤邃<lb/>
<pb n="KR2g0036_WYG_009-10b"/>
於理學其去也盖見幾而作云七月有貞革爵逺竄彬<lb/>
坐黜復賢官視事如故永樂中胡儼自内閣出不復再<lb/>
入再入自賢始也正尋坐事去九月命太常寺少卿兼<lb/>
侍讀彭時復入閣叅預幾務十二月時進兼學士改原<lb/>
為侍讀學士二年五月原進學士六年七月加賢太子<lb/>
少保八月原以憂去十一月卒七年二月陞詹事府詹<lb/>
事陳文為禮部右侍郎兼學士入閣叅預幾務正統八<lb/>
年正月憲宗嗣位三月復正原職不預幾務加賢少保<lb/>
<pb n="KR2g0036_WYG_009-11a"/>
兼華盖殿大學士尚書如故文吏部左侍郎時吏部右<lb/>
侍郎仍兼原職十月時進兵部尚書成化元年三月文<lb/>
進禮部尚書二年十二月命太常寺少卿兼侍讀學士<lb/>
劉定之入閣叅預幾務是年賢以憂去奪情起視事尋<lb/>
卒三年三月復商輅原職視事如故八月文時俱加太<lb/>
子少保仍前尚書兼文淵閣大學士定之進工部左侍<lb/>
郎兼學士四年四月文卒十月輅進本部尚書定之轉<lb/>
禮部左侍郎俱兼職如故七年六月定之卒十一年正<lb/>
<pb n="KR2g0036_WYG_009-11b"/>
月時進少保三月卒四月輅進文淵閣大學士十二年<lb/>
六月加太子少保改吏部十三年二月進兼謹身殿大<lb/>
學士十四年輅致仕去加少保終成化之世又有劉珝<lb/>
萬安劉吉尹直彭華𢎞治中則徐溥丘濬劉健李東陽<lb/>
謝遷正徳中則焦芳劉宇曹元王鏊劉忠楊廷和梁儲<lb/>
費宏靳貴楊一清蔣冕毛紀若芳與宇元由逆瑾進者<lb/>
也其末也惟廷和惟儲惟冕惟紀預聞嘉靖初政焉以<lb/>
近事尚在人耳目不復悉記夫内閣宻勿之地寄以幾<lb/>
<pb n="KR2g0036_WYG_009-12a"/>
務即虞書所謂股肱説命所謂作礪作舟楫作霖雨也<lb/>
始雖以待儒彦而其後則元老鉅寮為天下具瞻者乃<lb/>
得與焉百餘年來政治樞要實在於此舊制雖不設丞<lb/>
相而世以宰相穪之嗟乎用非其人固足以覆餗然或<lb/>
不見親且信焉雖有真儒安所宣其效哉<lb/>
　　　擬㫖<lb/>
唐宋以來臣僚章奏凡有所批答皆臣下代言中書省<lb/>
及集賢院翰林學士専之洪武初始猶設中書省丞相<lb/>
<pb n="KR2g0036_WYG_009-12b"/>
政事由以出納其後革去分任五府九卿衙門中外章<lb/>
奏皆上徹御覽毎斷大事决大疑臣下惟面奏取㫖有<lb/>
所可否則命翰林儒臣折𠂻今古而後行之故洪武中<lb/>
批答皆御前傳㫖當筆即所書天語尚温也永樂洪熈<lb/>
二朝毎召内閣造膝宻議人不得與聞雖倚毗之意甚<lb/>
專然批答出自御筆未嘗委之他人也至宣徳時始令<lb/>
内閣楊士竒輩及尚書兼詹事蹇義夏原吉於凡中外<lb/>
章奏許用小票墨書貼各疏面上進謂之條㫖中易紅<lb/>
<pb n="KR2g0036_WYG_009-13a"/>
書批出御筆親書及遇大事猶命大臣面議議既定傳<lb/>
㫖處分不待批答自後始專命内閣條㫖然中每依違<lb/>
或徑由中出嗣是若正統初年委政中官王振一至於<lb/>
此上下䝉蔽乃及土木之難及天順復辟每事與内閣<lb/>
面議然後批行𢎞治末年總覽權綱内閣條㫖多孝廟<lb/>
御書事陟重大至厪宣問幾復國初之舊正徳時批答<lb/>
大率與正統相𩔖今之建議者徒知批答當依内閣所<lb/>
條而不知有面議傳㫖故事或誤以條為調謂調和之<lb/>
<pb n="KR2g0036_WYG_009-13b"/>
義也審爾則是漫無可否以聴上裁惟恐見忤矣豈所<lb/>
望於以道事君者哉茍利社稷死生以之可也<lb/>
　　　宻疏<lb/>
内閣宻務有難颺言敷奏者永樂許宻封進呈謂之宻<lb/>
疏己亥十七年十二月己丑學士楊榮宻疏進言十事<lb/>
皆斥五府六部三法司積弊成祖嘉之宻諭榮曰汝言<lb/>
寔切時病但汝為腹心臣若遽進此言恐羣臣益相猜<lb/>
疑不若使言官言之於是得監察御史鄧真俾入奏衆<lb/>
<pb n="KR2g0036_WYG_009-14a"/>
皆服栗免冠請罪詔諸司即日悛改怙終者不赦盖榮<lb/>
所為奏留中真則受其意也洪熈初改元兵部尚書李<lb/>
慶言於上曰民間馬畜蕃盛已散之軍伍尚餘數多請<lb/>
令朝覲官領之少蘇民力大學士楊士竒獨宻奏謂朝<lb/>
廷求賢任官今乃使養馬而課責與民同非貴賢賤畜<lb/>
之意明日靣請内批罷其事不報明日又入對請罷上<lb/>
曰吾偶忘之當即批出不爽也午刻上御思善門諭曰<lb/>
内批豈真忘念卿孤立為衆所傷不欲因卿言而罷耳<lb/>
<pb n="KR2g0036_WYG_009-14b"/>
今有名矣出示一章乃按察使陳智所言者命士竒據<lb/>
几草勑止之已領者准洪武中官貟乗例不責生息虧<lb/>
損不責償未給者止勿給復謂曰繼今令有不便惟宻<lb/>
與朕言李慶輩不識大體不足語也二十二年十一月<lb/>
學士楊溥宻疏言事上嘉納手勑奬諭之曰覽卿所奏<lb/>
為國家之計誠合朕心但望卿始終如一知無不言相<lb/>
朕致治以承天休感卿忠懇特用酬報今賜卿綵幣一<lb/>
雙鈔一千貫卿其領之夫事幾不宻則害成今日所以<lb/>
<pb n="KR2g0036_WYG_009-15a"/>
委曲為之處者如此而又寵以旌賞真可謂一徳一<lb/>
心矣其後内閣言事循此例𩔖用題奏揭帖不宣<lb/>
聞於外云天順癸未空中有聲大學士李賢宻疏<lb/>
曰傳言無形有聲謂之鼓妖上不恤民則有此異<lb/>
因條十事上陳英宗嘉納詔皆從之頒行天下賢又<lb/>
請罷江南所造段疋磁器清錦衣衛囚止各邊守臣<lb/>
進貢下畨所遣使臣停中外買辦采辦詔不從賢執<lb/>
之數四止取前十條行之左右見賢力争皆寒悚同<lb/>
<pb n="KR2g0036_WYG_009-15b"/>
列亦為賢懼賢曰古之大臣知無不言今雖不能盡<lb/>
然至於利害繫國家安危者豈可黙黙以茍禄位然<lb/>
聖明亦不以為忤也葢嘉謀嘉猷入告于内與颺言<lb/>
敷奏者不同必利害係國家安危而後言之又與争<lb/>
一事之得失陳一時之利害者不同内閣事功稱三<lb/>
楊一李然其所遭際可考也夫惟聲色不動而誠意<lb/>
潛孚閱歴既多而識見素定乃可以當此然亦難<lb/>
矣岳正在内閣嘗宻言吉祥石亨罪惡二人譖之被<lb/>
<pb n="KR2g0036_WYG_009-16a"/>
黜有士人告之曰先生犯孔子戒矣問之云何則曰未<lb/>
信而諫是也正曰臣被簡用置左右責任教誡甚至敢<lb/>
不盡心若子以諫官處我則恐未然夫正之言誠是也<lb/>
沃心之論造膝之謀初不事於表暴而天下自隂受其<lb/>
賜此内閣之所以異於諫官也若先朝委任楊李真可<lb/>
以為萬世法<lb/>
　　　㑹議<lb/>
宣徳以前毎有政事與羣臣面議正統十年始命内閣<lb/>
<pb n="KR2g0036_WYG_009-16b"/>
官與各衙門㑹議遂為例徐有貞曰景泰四年十月詔<lb/>
以河决沙灣久弗克治集左右臣弼暨百執事之官于<lb/>
文淵閣議舉可以治水者僉以有貞應上特用之有貞<lb/>
立碑為記近例凡厥時政有大事當㑹議者該部奏請<lb/>
㑹如合㑹儒臣則本院詹事府左右春坊司經局及國<lb/>
子監皆預<lb/>
　　　繕寫<lb/>
永樂時内閣進學者二十八人皆靣稽而身教之王英<lb/>
<pb n="KR2g0036_WYG_009-17a"/>
王直徳器才學尤為儕輩所推首擢為修撰以皆慎宻<lb/>
可任並揀入秘閣書進呈幾宻章疏永樂末累擢至講<lb/>
讀學士盖嘗試以為大用之地云至宣徳時復増左春<lb/>
坊大學士曽棨俾入直未幾棨卒二王亦出理部事繕<lb/>
寫章疏之任遂廢<lb/>
　　　書辦<lb/>
大明㑹典云凡内閣所掌制勅詔㫖誥命冊表寳文玉<lb/>
牒講章碑額及題奏揭帖等項一應幾宻文書及王府<lb/>
<pb n="KR2g0036_WYG_009-17b"/>
勅符㡳簿皆制勅房書辦文官誥勅及畨譯勅㫖并四<lb/>
夷來文揭帖兵部紀功勘合底簿等項皆誥勅房書辦<lb/>
合用中書舍人等官於本院或各該衙門帶俸遇有陞<lb/>
遷仍舊供職其有堪别用者亦從吏部推舉<lb/>
　　　閣禁<lb/>
祖宗規制嚴宻内閣之禁凡一應官貟閑雜人等不許<lb/>
擅入違者治罪今内閣門額尚懸嚴㫖葉盛日記有云<lb/>
文淵閣宥宻之地外臣非公事不能至廷陛機宜無敢<lb/>
<pb n="KR2g0036_WYG_009-18a"/>
泄者楊文貞文定文敏三先生典刑尚存文貞間遇知<lb/>
巳或問近日外間有何事或某事便否亦甚鮮也後來<lb/>
者則有稍稍傳聞于人甚而方面官見辭後必造謁或<lb/>
拘舉子入考文字又甚而造膝之言伐言之筆不待莫<lb/>
出禁門而已徧吿多人矣此盖指景泰中之用事者故<lb/>
云然<lb/>
　　　㕘見<lb/>
凡本院官入見内閣必先使孔目通姓名而後見初授<lb/>
<pb n="KR2g0036_WYG_009-18b"/>
官謝恩後入見例留飯可齋雜記云時官修撰謝恩後<lb/>
偕同年陳緝熈岳季方詣閣下見曹陳苗髙四先生遂<lb/>
留早餐酒飯隨光祿寺所供不増設諸先生笑曰此是<lb/>
本院故事儒官清淡只如此盖以僚友待之也其後内<lb/>
閣官尊或有座主門生之分遂今六品以下揖於階下<lb/>
五品及詹事府官送迎如僚友禮陛朝見朝辭及冬正<lb/>
旦行禮後不暇易服往見焉非公事不復至或議朝政<lb/>
質問可否使孔目請入乃入外官入見亦以公事㑹典<lb/>
<pb n="KR2g0036_WYG_009-19a"/>
所載凡各衙門領勅官貟俱赴内閣㑹有勅書方赴鴻<lb/>
臚寺報名辭朝領勑其他則國子監官送書課提督四<lb/>
夷舘送番譯文字之𩔖具有定規云<lb/>
　　　𢎞文<lb/>
洪武三年四月庚辰置𢎞文舘設學士一貟及校書郎<lb/>
等官九年閏九月定官制遂罷之居是職者劉基詹同<lb/>
羅復仁胡鎡也仁宗即位建𢎞文閣於思善門外盖法<lb/>
國初遺意永樂二十二年八月命本院學士楊溥掌之<lb/>
<pb n="KR2g0036_WYG_009-19b"/>
與侍講王進時承顧問討論經籍又擢編修楊敬給事<lb/>
中何澄俾預焉又起用檢討陳繼凡在閣者五人駕嘗<lb/>
臨幸講論經史不倦洪熈元年閠七月溥等奏納𢎞文<lb/>
閣印各還原任儲闈可之仍命溥與楊士竒等同治内<lb/>
閣事正徳初建議者謂宜倣𢎞文閣故事特命侍從文<lb/>
學之臣更番入直或召天下名賢文學恬退者一二人<lb/>
如起用陳繼之例聴政之暇游息之間時至閣中畧去<lb/>
威嚴從容詢問或講經書或論古今成敗有暇則至不<lb/>
<pb n="KR2g0036_WYG_009-20a"/>
必拘其時有疑則問不必嚴其禮如是則聖學緝熈義<lb/>
理純熟凡百玩好自不暇及而所召必皆一時之聞人<lb/>
則亦可以收拾天下之遺才矣此亦祖宗君臣同遊之<lb/>
漸未必無補惜論建未及付之空言而已<lb/>
　　　東閣<lb/>
正統丁夘詔選本院官之有譽望者入東閣讀中秘書<lb/>
修撰劉儼商輅編修陳文吕原等凡十人且特命之侍<lb/>
經筵日在内府進學不倦盖儲之以待大用也厥後多<lb/>
<pb n="KR2g0036_WYG_009-20b"/>
為名臣嘉靖丁亥五月朔日食臣道南進陳洪範九疇<lb/>
疏以徵時政仰荷御劄云翰林官中有才識忠行者日<lb/>
輪二貟入直東閣凡經書史鑑有關君徳者日錄所聞<lb/>
以賛朕不逮於是大學士楊一清奏講大學衍義上特<lb/>
命顧鼎臣講洪範臣道南講無逸臣於終篇引吕祖謙<lb/>
論曰天之生萬物也健而不息以成悠久之功君之生<lb/>
萬民也勤而無逸以成惇大之治故人君之徳在乎法<lb/>
天而已矣我太祖髙皇帝命儒臣進講無逸諭曰自昔<lb/>
<pb n="KR2g0036_WYG_009-21a"/>
有國家者未有不以勤而興以逸而廢周公是書上自<lb/>
天命之精微下至民生稼穡之艱難以及閭里小民之<lb/>
怨詛莫不具載先事而慮其意深矣朕每觀是篇反覆<lb/>
詳味求古人之用心嘗命儒臣書于殿壁朝夕省閲以<lb/>
為監戒仰惟皇上敬天愛民懋學勤政揭無逸豳風于<lb/>
殿亭以紹帝王之心法軫耕夫織女之勤苦以昭聖祖<lb/>
之徽猷雖商之三宗周之三后有不能企及焉者矣尤<lb/>
願剛健純粹孚乾運之不息含宏光大廣天徳之好生<lb/>
<pb n="KR2g0036_WYG_009-21b"/>
明作有功而百司庶府咸貞其度曲成不遺而兆民庶<lb/>
物各得其所中庸曰故至誠無息不息則久久則徴徴<lb/>
則悠逺悠逺則博厚博厚則髙明博厚所以載物也髙<lb/>
明所以覆物也悠久所以成物也博厚配地髙明配天<lb/>
悠久無疆臣愚端有望于今日<lb/>
　<lb/>
　<lb/>
　殿閣詞林記巻九<lb/>
</p>
<p>
</p>
  </div>
</body>
</text>
</TEI>
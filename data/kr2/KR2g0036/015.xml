<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>殿閣詞林記巻十五</head>
    <p>
<pb n="KR2g0036_WYG_015-1a"/>
欽定四庫全書<lb/>
　殿閣詞林記巻十五　　　明　黄　佐<lb/>
　　　　　　　　　　　　　　廖道南　撰<lb/>
　　　經筵<lb/>
英宗嗣位年九齡大學士楊士竒等始奏請開經筵疏<lb/>
略曰去年十月宣宗皇帝御左順門召臣士竒諭之曰<lb/>
明年春煖東宫出文華殿讀書凡内外侍從俱用慎擇<lb/>
賢良廉謹之臣臣士竒對曰此國家第一事正惟其時<lb/>
<pb n="KR2g0036_WYG_015-1b"/>
伏望陛下留心不幸先帝上賔臣未敢遽言此事至重<lb/>
不敢久黙兹遇山陵畢早開經筵以進聖學因具合行<lb/>
事宜今當預擇講官必得問學貫通言行端正老成重<lb/>
厚識達大體者數人以供其職乞預命吏部禮部翰林<lb/>
院公同推舉具名陳奏取自上裁又曰天子就學其事<lb/>
體與皇太子親王不同乞先命禮部翰林詳定講筵禮<lb/>
儀陳奏又曰凡起居出入一應隨侍及使用之人皆宜<lb/>
選揀行動端莊立心行己正當者使在左右如或其人<lb/>
<pb n="KR2g0036_WYG_015-2a"/>
動舉輕佻語言䙝慢立心行己不正者皆宜早去之若<lb/>
不早去隨侍既乆情意相洽不覺其非言聽計從後來<lb/>
欲去其勢難矣正統元年二月勑曰朕祗奉天命嗣承<lb/>
祖宗大寳統御天下用主神人弗遑夙夜永惟厥道必<lb/>
學乃明今以初九日十九日御經筵爾翰林春坊儒臣<lb/>
分直侍講夫道原出於天堯舜禹湯文武以隆政教而<lb/>
周公孔子闡明之我祖宗世所師法以安天下卿等宜<lb/>
安心竭誠相與討論務歸至當毋隠而勿彰毋曲以偏<lb/>
<pb n="KR2g0036_WYG_015-2b"/>
好庶明於行以興治化以福蒼生罔忝天與祖宗之命<lb/>
欽哉以太師英國公張輔知經筵事少傅兵部尚書兼<lb/>
華蓋殿大學士楊士竒少傅工部尚書兼謹身殿大學<lb/>
士楊榮禮部尚書兼學士楊溥同知經筵事詹事府少<lb/>
詹事兼侍讀學士王直少詹事兼侍講學士王英侍讀<lb/>
學士李時勉錢習禮侍講學士陳循侍讀苗𠂻侍講高<lb/>
榖修撰馬愉曹鼐兼經筵官遂為定制其後各部侍郎<lb/>
出自本院者得與焉然是時吏部郎中李茂𢎞已竊有<lb/>
<pb n="KR2g0036_WYG_015-3a"/>
謂君臣之情不通經筵徒為文具之嘆矣會典所載經<lb/>
筵初開儀注開用勲臣一人知經筵事内閣大學士或<lb/>
知同知經筵事六部尚書左右都御史通政司大理寺<lb/>
卿及學士等官侍班翰林院春坊等官及國子祭酒二<lb/>
員進講翰林春坊等官二員展書給事中御史各二員<lb/>
侍儀鴻臚寺錦衣衛堂上官各一員供事又鳴賛一員<lb/>
賛禮序班四員舉案侯伯一人領將軍先期直殿内官<lb/>
於文華殿設御座及御案於殿内御座之東稍南設講<lb/>
<pb n="KR2g0036_WYG_015-3b"/>
案於御案之南稍東是日早司禮監官先陳所講四書<lb/>
經史各一册置御案又各一册置講案先四書東經西<lb/>
史先期輪講官撰四書經或史講章各一篇預置於冊<lb/>
内是日早上御奉天門早朝畢退御文華殿陞御座將<lb/>
軍侍衞如儀鴻臚寺官引知經筵及侍班講讀執事侍<lb/>
儀等官於丹陛上行五拜三叩禮禮畢以次上殿依品<lb/>
級東西序立知經筵官序于侍班官上侍儀御史給事<lb/>
中各二員於殿内之南分東西北向立序班二員舉御<lb/>
<pb n="KR2g0036_WYG_015-4a"/>
案置御座前二員舉講案置御講之南正中鴻臚寺官<lb/>
賛進講講官一員從東班出一員從西班出詣講案前<lb/>
稍南北向並立鴻臚寺官賛鞠躬拜叩頭興平身畢展<lb/>
書官一員從東班出進詣御案前跪展四書畢起退立<lb/>
於御案之東稍南講官一員進講詣案前立奏講某書<lb/>
講畢稍退展書官復詣御案前跪掩四書畢退就東班<lb/>
又展書官一員從西班出進詣御案前跪展經畢起退<lb/>
立於御案之西稍南講官一員進至講案前立奏講某<lb/>
<pb n="KR2g0036_WYG_015-4b"/>
經或某史畢少退仍並展書官復詣御案前跪掩書畢<lb/>
退就西班鴻臚寺賛講官鞠躬拜叩頭興平身禮畢各<lb/>
退就東西班序班二員舉講案退置原所鴻臚寺官賛<lb/>
禮畢命賜宴鴻臚寺等官及講官皆跪承㫖光禄寺官<lb/>
設宴於左順門宴畢叩頭出<lb/>
　　　月講<lb/>
㑹典載月講常儀云毎月初二十二二十二日㑹講先<lb/>
期司禮監官陳設書籍御案如前儀至期俟上御文華<lb/>
<pb n="KR2g0036_WYG_015-5a"/>
殿侍衞侍儀執事進講賜宴禮同但各官止行叩頭禮<lb/>
孝宗時經筵雖隆冬盛暑不廢𢎞治十年四月二日當<lb/>
㑹講以享太廟有㫖改是月之三日至期遇雨又改四<lb/>
日盖聖學之勤不以事而廢如此嘉靖十年八月癸夘<lb/>
西苑豳風亭落成上御無逸殿命輔臣李時翟鑾坐講<lb/>
暨日講官顧鼎臣謝丕張潮臣道南分撰書無逸詩豳<lb/>
風講章進呈畢設宴列坐於亭之兩旁天顔澄霽玉音<lb/>
宣暢盖君臣同游之盛如此次日臣道南進講文華殿<lb/>
<pb n="KR2g0036_WYG_015-5b"/>
首揭君子所其無逸章嗣後進講書經康誥惟民康乂<lb/>
章召誥顧畏民碞章及孟子踐形章理義悦心章被袗<lb/>
衣皷琴章君子反經章毎横經竭忱上臨黼座俯躬咨詢<lb/>
虚心聽納一日講官劉龍進孟子至誠章上批曰龍於<lb/>
至誠能動乃云邇者黄河清是至誠之騐也未免近䛕<lb/>
但其末云謙以履盈約以保㤗此二句却好又倫以訓<lb/>
進論語陽膚為士師章講章上批云以訓講哀矜勿喜<lb/>
云是慈悲憐憫夫慈悲二字是釋氏之教也朕所傳者<lb/>
<pb n="KR2g0036_WYG_015-6a"/>
二帝三王之道所習者孔孟之學也非釋氏之教也及<lb/>
魏校進書經講罪疑惟輕章上批云桂萼薦校善觧經<lb/>
義朕昨觀其講章並未有過人者且其前後率多腴詞<lb/>
難居近侍着吏部調南京用上之聖明知人如此直與<lb/>
堯舜同一道矣<lb/>
　　　日講<lb/>
㑹典載日講官儀云凡日講止用講讀官内閣大學士<lb/>
侍班不用侍衞侍儀執事等官待班講讀等官入見行<lb/>
<pb n="KR2g0036_WYG_015-6b"/>
叩頭禮東西分立先讀四書次讀經或讀史每本讀十<lb/>
數遍直講官先講四書次講經或講史務在直説大義<lb/>
明白易曉講讀後侍書官侍上習書畢各官叩頭退每<lb/>
三日一温講將前所講書通講一遍若講官中有事故<lb/>
同列代講其直解則講畢補進嘉靖十二年五月内臣<lb/>
道南輪講論語髙宗諒隂以下三章時汪鋐拜冢宰懇<lb/>
祈張孚敬改題以其有君薨聽於冢宰句也臣道南執<lb/>
不之改孚敬即上掲帖上批云覽卿等奏朕悉已舊日<lb/>
<pb n="KR2g0036_WYG_015-7a"/>
講官徐縉講孟敬子撤去二節人之將死不講夫死生<lb/>
人道之常何諱之有如卿等言則忠讜之論何由得聞<lb/>
還着道南照舊進講次日臣道南講畢進説云臣按説<lb/>
命夢帝賚予良弼其代予言又云其惟不言言乃雍即<lb/>
是以觀古之人君心純乎孝故宅憂而不暇於有言古<lb/>
之人臣心純乎忠故攝政而不嫌於代言然必有髙宗<lb/>
之聖而後可以用傅説之言必有傅説之賢而後可以<lb/>
輔髙宗之德不然則莽操懿温之流又將以冢宰藉口<lb/>
<pb n="KR2g0036_WYG_015-7b"/>
於千萬世矣時孚敬聞之大怒出謂鋐曰講官欲中之<lb/>
傷又明日進講大學衍義許敬宗立武昭儀章及李林<lb/>
甫嫉李邕章楊國忠比李輔國章元載陷顔真卿章盧<lb/>
把嫉張鎰章李逢吉結王守澄章江充害戾太子章孚<lb/>
敬積憾至十三年七月初三日彗星見輪顧鼎臣席春<lb/>
進講鼎臣未到孚敬遂叅臣道南及蔡昂不行代講乃<lb/>
謫道南於徽正欲鋐反噬也聖明軫念旋即賜環而姦<lb/>
黨無所容其欺矣<lb/>
<pb n="KR2g0036_WYG_015-8a"/>
　　　咨講<lb/>
國初己亥年正月聖祖克婺州置分中書省詔諸名儒<lb/>
㑹食省中日令二人進講經史敷陳治道此論道講學<lb/>
之始也吳元年初創設博士㕔令博士許存仁等日講<lb/>
尚書等書及有天下令文學侍從之臣毎於御前講説<lb/>
經史無定日亦無定所尋設華盖文華武英等殿説書<lb/>
以儒士沈德輩為之其後惟本院及殿閣大學士專其<lb/>
事罷諸殿説書官然聖學緝熈甚力毎進講必反覆討<lb/>
<pb n="KR2g0036_WYG_015-8b"/>
論以求義理之極致講畢必議及政事以為常洪武三<lb/>
年二月上御東閣學士宋濂待制王禕等進講太學傳<lb/>
之十章至有土有人濂等反覆言之上曰人者國之本<lb/>
徳者身之本德厚則人懐人安則國固故人主有仁厚<lb/>
之德則人歸之如父母人心既歸則有土有財自然之<lb/>
理也若德不足以懐衆雖有財亦何用哉十六年八月<lb/>
上御謹身殿東閣大學士吴沈等進講周書罔有立政<lb/>
用憸人上曰有小人必敗君子故唐虞任禹稷必去四<lb/>
<pb n="KR2g0036_WYG_015-9a"/>
㓙魯用仲尼必去少正夘沈曰書云去邪勿疑所以深<lb/>
致其戒上曰國家不幸有小人如蓄毒藥不急去之必<lb/>
為身患有小人巧於悦上忍於賊下人君若但喜其順<lb/>
適己意任其所為而不問譬如犬馬傷人人不怨畜犬<lb/>
馬者乎十八年九月上御華盖殿命文淵閣大學士朱<lb/>
善講周易至家人上曰齊家治國其理無二使一家之<lb/>
間長幼内外各盡其分事事循理則一家治矣一家既<lb/>
治達之一國以至天下亦舉而措之耳朕觀其要只在<lb/>
<pb n="KR2g0036_WYG_015-9b"/>
誠實而有威嚴誠則篤親愛之恩嚴則無閨門之失善<lb/>
對曰誠如聖諭大學士李賢天順日錄有曰髙廟看書<lb/>
議論英發毎儒臣進講必有辨説因講夷狄之有君不<lb/>
如諸夏之亡也辨曰夷狄僻逺不知仁義禮智之道孔<lb/>
子之意盖謂中國雖無君長人亦知禮義勝似夷狄之<lb/>
有君長者宋儒乃謂中國之人不如夷狄豈不謬哉又<lb/>
講攻乎異端斯害也已辨曰攻是攻城之攻已止也孔<lb/>
子之意盖謂攻去異端則邪説之害止而正道可行也<lb/>
<pb n="KR2g0036_WYG_015-10a"/>
宋儒乃以攻為專治而欲精之為害已甚豈不謬哉如<lb/>
此辨者甚多漢唐以來人君能事詩書如此留意者亦<lb/>
不多見由聖資髙邁所以不襲故常而發前賢所未發<lb/>
也宣德二年三月己酉上御文華殿翰林儒臣進講孟<lb/>
子離婁章上曰伯夷太公皆處海濵而歸文王及武王<lb/>
伐紂太公佐之伯夷叩馬而諌所見何以不同講臣對<lb/>
曰太公以救民為心伯夷以君臣為重上曰太公之心<lb/>
在當時伯夷之心在萬世無非為天下生民也三年二<lb/>
<pb n="KR2g0036_WYG_015-10b"/>
月癸酉進講舜典上曰觀二典三謨則知萬世君臣為<lb/>
治之道不出乎此厯象日月星辰以閠月定四時天道<lb/>
以明治水土奠髙山大川分别九州任土作貢地道以<lb/>
成克明峻德以至恊和萬邦人道以建九官十二牧所<lb/>
掌禮樂刑政及養民之道後世建官繁簡雖不同大要<lb/>
不出乎此當時君臣都俞吁咈更相告戒用圖治功氣<lb/>
象藹然何後世之不能及也講官對曰明良相逢故治<lb/>
化之盛如此上曰天生聖人為後世法孔子刪書斷自<lb/>
<pb n="KR2g0036_WYG_015-11a"/>
唐虞使人知有堯舜所謂萬世帝王之師也十月庚寅<lb/>
儒臣進講春秋上曰聖人匡世之功憂世之心備見此<lb/>
書當時先王禮樂法度日以隳廢亂臣賊子接跡而起<lb/>
有此書而後天下知尊周又曰孔子作此書以尊周為<lb/>
本孟子乃以王天下勸齊梁之君何也對曰孔子之時<lb/>
天下猶知宗周孟子之時不復知有周矣上曰聖賢之<lb/>
心實為天下生民計孟子時不有王者興何以解生民<lb/>
之塗炭遂賜講官命左右送菓茗四年四月甲申上御<lb/>
<pb n="KR2g0036_WYG_015-11b"/>
便殿與儒臣論史問漢唐諸君在位孰久對曰武帝𤣥<lb/>
宗上曰漢武好大喜功海内虛耗晚年能懲前過𤣥宗<lb/>
初政有貞觀之風久而恣慾疎忠任邪遂致禍亂竄身<lb/>
失國武帝猶為彼善於此又曰善心生則明慾心生則<lb/>
暗武帝以田千秋為賢𤣥宗以李林甫為賢此治亂所<lb/>
由異也今上初命顧鼎臣講洪範及臣道南講無逸章<lb/>
御製詩賜講官曰自昔聖哲務民義其所重者惟曰農<lb/>
文武興周繼二代功有攸自慶有鍾后稷實始肇王業<lb/>
<pb n="KR2g0036_WYG_015-12a"/>
公劉稼穡追遺蹤男親耕耨謹東作婦勤蠶織以禦冬<lb/>
對時舉事罔敢忽率以儉約守以恭百年積累膺眷命<lb/>
天人允恊雲風從周公拳拳輔王室成王踐阼何雍容<lb/>
沃心申告端化本細大必舉不厭重乃知為君貴法祖<lb/>
敬以逢吉怠必㐫書垂無逸詩七月王者當服之心胸<lb/>
聖賢之言豈欺我躬行庶見臻時雍<lb/>
　　　呈講<lb/>
凡講官侍讀者日在左右或進讀必諦聴髙皇帝嘗御<lb/>
<pb n="KR2g0036_WYG_015-12b"/>
華盖殿文淵閣學士朱善進讀心箴畢上曰人心道心<lb/>
有倚伏之幾盖仁愛之心生則忮害之心息正直之心<lb/>
存則邪詖之心消羞惡之心形則貪鄙之心絶忠慤之<lb/>
心萌則巧偽之心伏故人常持此心不為情慾所蔽至<lb/>
公無私自無物我之累耳永樂二年八月學士解縉等<lb/>
進呈大學正心章講義上覽之至再諭縉等曰人君誠<lb/>
不可有此好樂一有好樂泥而不返則慾必勝理若心<lb/>
能靜虗事來則應事去如明鏡止水自然純是天理朕<lb/>
<pb n="KR2g0036_WYG_015-13a"/>
毎退朝黙坐未嘗不思管束此心為切要也楊士竒等<lb/>
先於六月亦進呈文華殿大學講義上覽畢稱善因曰<lb/>
先儒謂堯典克明峻德一章一部大學皆具士竒對曰<lb/>
誠如聖諭堯舜禹湯文武數聖人凡修諸躬施於家國<lb/>
天下者皆大學之理上曰孟子道性善必舉堯舜爾等<lb/>
於講説道理處必舉前古為證庶幾明白易入又曰帝<lb/>
王之學貴切已實用講説之際一切浮泛無益之語勿<lb/>
用盖留神融㑹必妙悟至理而後已成化初洗馬楊守<lb/>
<pb n="KR2g0036_WYG_015-13b"/>
陳進講武成篇曰魯論稱舜無為而治周書稱武王垂<lb/>
拱而天下治然後世人主有深居禁中委政内侍者召<lb/>
閻樂之禍有髙拱無為惟寵嬖豔者啓禄山之亂何也<lb/>
堯舜之所以無為者由其封山濬川以至舉相去㐫無<lb/>
一不盡其道武王之所以垂拱者由其列爵分土崇德<lb/>
報功無一不究其心皆嘗憂勞以有為乃能佚樂而無<lb/>
為也後世人主則孟子所謂安其危利其菑樂其所以<lb/>
亡者耳惟陛下留意時左右聽者悚然守陳真善於啓<lb/>
<pb n="KR2g0036_WYG_015-14a"/>
迪者矣孝宗時嘗召大學士劉健李東陽謝遷議事因<lb/>
謂曰昨日令李榮來説日講時劉機講陳善閉邪陳字<lb/>
解做陳説不是止云敷陳其説乃可耳皆應曰諾徤進<lb/>
曰昨李榮又説以善道啓沃他他字不是上㣲笑曰他<lb/>
字也不妨大抵講書湏要明白透徹直言無諱道理皆<lb/>
是書上原有的不是纂出若不説盡也無進益且先生<lb/>
輩與翰林院是輔導之職皆所當言徤對曰臣等若不<lb/>
敢言則其餘百官無敢言者矣上曰然遷曰聖明如此<lb/>
<pb n="KR2g0036_WYG_015-14b"/>
講官愈好盡心今上御講筵虛心聽納一日問顧鼎臣<lb/>
曰堯典舜典是何人撰述對曰史臣所撰曰當時唐虞<lb/>
兩朝只數百言説盡何其簡要後世若宋史何其浩繁<lb/>
也即命史臣刪述<lb/>
　　　入直<lb/>
洪武中令儒臣更番入禁中毎日用一員進講侍直誤<lb/>
者論罪大學士吳沉嘗坐進講遲誤被劾永樂以後多<lb/>
渥典自設經筵後講官不復入直惟令本院及坊局官<lb/>
<pb n="KR2g0036_WYG_015-15a"/>
相輪侍班乆之選為展書官又自展書乃得充月講官<lb/>
若日講則用年資深而品秩尊者正統中修撰商輅侍<lb/>
班上廉知其名諭學士曹鼐等曰商輅着展書宜選一<lb/>
人與輅為對初選修撰王玉弗稱㫖再選編修陳文乃<lb/>
俞允未逾月復諭鼐曰商輅陳文着講書盖自後鮮出<lb/>
新擢云<lb/>
　　　趨召<lb/>
聖祖時凡觀經史中有句讀字義未明者必召翰林儒<lb/>
<pb n="KR2g0036_WYG_015-15b"/>
臣質之雖有知書内侍能文宫人不得近盖不特紬繹<lb/>
義理而已洪武末侍講方希直有詩云風暖彤庭尚薄<lb/>
寒御爐香繞玉欄干黄門忽報文淵閣天子看書召講<lb/>
官即其事也成祖寳訓云上親朝之暇輙御便殿閲書<lb/>
史或召翰林儒臣講論永樂以後盖莫不然今上召臣<lb/>
道南於徽州至都城通惠河厰中已奏聞御劄曰聖母<lb/>
近違和今臻安吉詣皇伯母宫謝視疾擬明日吉慈躬<lb/>
出宫朕惟親安其子之懽慶當何如擬奉壽安宴以稱<lb/>
<pb n="KR2g0036_WYG_015-16a"/>
壽承歡鼎臣道南各撰致語二篇来用遂召至平臺賞<lb/>
以金綺<lb/>
　　　陳説<lb/>
祖宗時講官於講書後得言時政闕失及陳論所見洪<lb/>
武中大學士吳沈進講畢進去邪勿疑之説因曰小人<lb/>
懐奸甚似忠信不可不察上曰然憲宗在東駕覽學士<lb/>
劉珝周官無逸篇文王懐保惠鮮章遂及時事數十天<lb/>
顔豫悦深有契於心未幾嗣大位即却貢獻减財賦罷<lb/>
<pb n="KR2g0036_WYG_015-16b"/>
諸道鎮守官皆昔所論也𢎞治侍講學士李東陽大旱<lb/>
應詔言事摘經筵所講孟子中要論切於治道者析為<lb/>
數條極論其理而時政得失以𩔖附焉上嘉納之雖非<lb/>
面陳然均之為啓沃之義<lb/>
　　　恩賚<lb/>
正統初經筵始開賜宴於禮部知經筵官賞白金八十<lb/>
兩寳鈔四千貫文綺四表裏同知經筵及講官賞白金<lb/>
五十兩寳鈔二千貫文綺四表裏侍班官賞白金三十<lb/>
<pb n="KR2g0036_WYG_015-17a"/>
兩寳鈔三千貫文綺二表裏餘皆賞寳鈔有差具本稱<lb/>
謝有曰萬幾有暇恒親御於經筵多聞是求肆詳延於<lb/>
儒雅臣等荷絲綸之飭勵繼宴賜之便蕃於緝熙殫厥<lb/>
心允洽周成之德念始終典于學敬陳商説之篇已而<lb/>
講官各賜廂金玳瑁香帶大紅織金紗羅襲衣冠履皆<lb/>
具天順八年八月憲宗御經筵講官學士柯潜等賜白<lb/>
金三十兩寳鈔三千貫文綺二表裏而庶子兼侍讀徐<lb/>
溥侍讀倪岳編修彭華等與焉成化四年十二月賜經<lb/>
<pb n="KR2g0036_WYG_015-17b"/>
筵儒臣七人襲衣冠履時柯潜已聞父䘮上命即其家<lb/>
賜之十二年大學士商輅等題奏言太常寺卿兼侍讀<lb/>
劉珝日講經筵進講經史其勞與少詹事兼侍讀學士<lb/>
柯潜李㤗同十四年四月十二日皇太子御左春坊進<lb/>
講大學首章退宴文華門十二日上御經筵進講中庸<lb/>
二十章退宴左順門寵錫稠疊前此所未有也孝宗時<lb/>
尤重經筵學士程敏政記其事云𢎞治元年三月十二<lb/>
日初開經筵賜宴及白金寳鏹十三日文華後殿早進<lb/>
<pb n="KR2g0036_WYG_015-18a"/>
讀尚書孟子及午進讀大學衍義以為常講畢賜茶上<lb/>
皆呼先生而不名四月二十八日以後屢賜桃杏郁李<lb/>
蓮房鮮筍青梅枇杷楊梅雪梨鮮藕五月二十九日以<lb/>
後屢賜敏政等具表稱謝且記之以詩有曰黄封盡帯<lb/>
乾清字朱實平分上苑香七月二十日文華殿後講上<lb/>
顧中官賜講臣冠帯鞾袍敏政預賜織金雲鴈緋袍一<lb/>
副金帯一及烏紗帽皂韈面謝訖上顧謂曰先生辛苦<lb/>
咸對曰此皆職分當為頓首而退有詩記之云日映罘<lb/>
<pb n="KR2g0036_WYG_015-18b"/>
罳曉殿清湛恩稠疊駕親臨褒衣紅濯天機錦束帯黄<lb/>
分内帑金久幸清班容官履漸慙華髮㸃朝簮經生職<lb/>
分尋常事消得君王念苦辛時上最重儒臣學士張元<lb/>
禎短小毎進講上俯几聽之嘉靖五年正月上召大學<lb/>
士楊一清費鋐石珤及編修孫承恩臣道南暨張治王<lb/>
用賔等至文華殿諭曰大典未備特命卿等纂修以埀<lb/>
後世各賚白金文綺有差嗣是毎遇經筵日講召講官<lb/>
顧鼎臣謝丕及臣道南蔡昂賜賚無筭臣道南悉記以<lb/>
<pb n="KR2g0036_WYG_015-19a"/>
詩賜枇杷菓詩云炎日殊珍出尚方賜來猶染御園香<lb/>
珠丸雲篚承優渥玉液霞<graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>敢自甞賦擬上林風韻别<lb/>
貢縁南國露華芳翠籠函賜同袍士蕙圃蘭臯倍寵光<lb/>
賜鰣魚詩云暑雨經旬濕不開雪鱗氷艦自南來御庖<lb/>
珍饌傳中使講幄金盤出上裁薦鮪未湏歌寢廟釣鼇<lb/>
何必羡蓬萊素餐忝竊慙無補魚藻空懐絶代才賜鮮<lb/>
筍詩云端居玉署槐隂細拜賜金門竹筍新仙苑青霄<lb/>
分鳯族御題彤管浹龍鱗娟娟秀色猶含雨嫋嫋柔芳<lb/>
<pb n="KR2g0036_WYG_015-19b"/>
尚帯春却憶瀟湘千畆地野人持贈未為珍賜鮮藕詩<lb/>
云承明供奉羅珍饌中使仍傳賜藕鮮捧出禁垣三錫<lb/>
寵薦來家廟寸𠂻䖍潤含天上金莖露清挹峰頭玉井<lb/>
蓮自是龍池有仙種江南風物敢爭先賜講官大帯詩<lb/>
云南郊禋薦勞明主上界仙班重講臣寳帯頒從三接<lb/>
晝玉堂先領一陽春光逾照乗連城價寵倍通天絶域<lb/>
珍揣分敢云稽古力立朝端委報君身<lb/>
　殿閣詞林記卷十五<lb/>
</p>
<p>
</p>
  </div>
</body>
</text>
</TEI>
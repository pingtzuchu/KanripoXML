<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>殿閣詞林記巻五</head> <lb/>
    <p>
<pb n="KR2g0036_WYG_005-1a"/>
欽定四庫全書<lb/>
　殿閣詞林記巻五<lb/>
　　　　　　　　　　　　明　廖道南　撰<lb/>
　　　部學<lb/>
　　學士承㫖兼吏部尚書詹同<lb/>
詹同字同文舊名書徽州婺源人生而頴靈獨抱竒氣<lb/>
元學士虞集以其弟槃之子妻之至正中舉茂才異等<lb/>
授郴州路學正遇亂道梗因家黄州陳友諒徵為學士<lb/>
<pb n="KR2g0036_WYG_005-1b"/>
承㫖兼御史高皇帝平陳首召同為國子博士易其名<lb/>
曰同未幾以為待制起居注時命有司求遺書上謂同<lb/>
曰三皇五帝之書不盡傳于世故後世鮮知其行事漢<lb/>
武帝購求遺書六經始出唐虞三代之治始可得見武<lb/>
帝雄才大畧後世罕及表章六經開闡帝王之學又有<lb/>
功于後世吾毎于宫中無事輒取孔子之言觀之如節<lb/>
用而愛人使民以時真治國之良規誠萬世之師也遂<lb/>
命攷宗廟時享禮洪武元年四月命畫古孝行及起家<lb/>
<pb n="KR2g0036_WYG_005-2a"/>
戰伐歴試愁苦為圖以垂世訓上謂同曰朕家本業農<lb/>
祖父皆長者世承忠厚積善餘慶以及于朕今圖兹以<lb/>
貽子孫俾知王業艱難也同對曰陛下昭徳垂訓莫此<lb/>
為切上曰富貴易驕艱難易忽久逺易忘後世子孫生<lb/>
長深宫惟見富貴習于奢侈不知祖宗積累之艱故示<lb/>
之俾朝夕覽觀庶有所警也是年十二月以同為直學<lb/>
士二年三月為侍讀學士劉基疏請加禮大臣同因取<lb/>
戴記及賈誼疏以進且復開說剴切上深納之又諭同<lb/>
<pb n="KR2g0036_WYG_005-2b"/>
曰古人為文章或以明道徳或以通當世之務典謨之<lb/>
言明白易知無深怪險僻之語至如諸葛亮出師表亦<lb/>
何嘗雕琢為文而誠意溢出使人讀之自然忠義感激<lb/>
近世文士不究道徳之本不務當世之務立辭雖艱深<lb/>
而意實淺近即使過於司馬相如揚雄何禆實用自今<lb/>
翰林為文但取通道理明世務者無事浮藻四年乃陟<lb/>
為吏部尚書上諭曰吏部者衡鑑之司鑑明則物之妍<lb/>
媸無所遁衡平則物之輕重得其當葢政事之得失在<lb/>
<pb n="KR2g0036_WYG_005-3a"/>
庶官任官之賢否由吏部任得其人則政理民安任非<lb/>
其人則瘝官曠職卿等居銓衡之任宜在公平以别賢<lb/>
否六年七月以同為學士承㫖兼吏部尚書上御奉天<lb/>
門謂同曰論行事於目前不若鑒之於徃古卿儒者試<lb/>
言古先帝王為治之道同對曰帝王之治莫善于唐虞<lb/>
三代可以為萬世法上曰三代而上治本於心三代而<lb/>
下治由乎法本於心者道徳仁義其用為無窮由乎法<lb/>
者權謀術數其用有時而窮然為治者違乎道徳仁義<lb/>
<pb n="KR2g0036_WYG_005-3b"/>
必入于權謀術數甚矣擇術不可不慎也九月壬寅與<lb/>
宋濂等修日厯為總裁官七年五月丙寅書成名曰皇<lb/>
明寳訓同以老乞歸上賜之敕曰朕起布衣提三尺劍<lb/>
總率六師以拯民艱延攬英雄以圖至治凡二紀于兹<lb/>
曩者親征武昌下城之日爾同以文學之美從朕同游<lb/>
厥後任博士起居注學士皆舉其職又長吏部辨人才<lb/>
之賢否審職任之輕重咸得其宜今年雖已邁猶輸誠<lb/>
效謀迄無少怠可賢也已朕不忍以爾耄年服役奔走<lb/>
<pb n="KR2g0036_WYG_005-4a"/>
特命以翰林學士致仕爾惟欽哉未幾復起為學士承<lb/>
㫖同所著有天衢吟嘯及海涓集子徽為左都御史兼<lb/>
太子少保吏部尚書以事坐廢徽子紱為太子洗馬改<lb/>
尚寳司丞廖道南曰予嘗艤舟黄人之墟訪詹同之蹟<lb/>
父老猶能言之及觀國史乃見其獻納忠懇被寵優渥<lb/>
天造建侯各因其才爾矣可不謂榮焉贊曰鳥惟擇木<lb/>
魚則依水君臣同游保全終始茍弗善始胡克令終於<lb/>
昭豪傑附鳳攀龍玉堂視草銓衡秉鑑猗與休哉皇謨<lb/>
<pb n="KR2g0036_WYG_005-4b"/>
斯贊<lb/>
　　學士晉兵部尚書樂韶鳳<lb/>
樂韶鳳字舜儀滁州全椒人洪武初授起居注拜中書<lb/>
左司員外郎歴陟兵部侍郎尚書六年改侍講學士與<lb/>
承㫖詹同定祀孔子樂章三月製中都城隍神主上親<lb/>
為文遣韶鳳奉安九月編集日厯韶鳳為催纂官又命<lb/>
擇唐宋名儒表箋可為式者頒行天下是月又命撰祭<lb/>
祀禮成回鑾樂歌八年三月上以舊韻起于江左多失<lb/>
<pb n="KR2g0036_WYG_005-5a"/>
正音乃命韶鳳與諸廷臣以中原雅音正之書成名曰<lb/>
洪武正韻九月命攷陵寢朔望節序祀禮韶鳳奏諸廟<lb/>
寢園各有便殿日祭于廟時祭于便殿漢都洛陽以闗<lb/>
西諸陵久逺但四時特牲致祭洛陽諸陵毎正月祭郊<lb/>
廟畢行禮唐園陵皇祖至太祖陵皆朔望節序祭皇考<lb/>
陵朔望節序進食我朝毎嵗元旦清明七月望十月朔<lb/>
冬夏二至用太牢致祭其伏臘社毎月朔望用特羊是<lb/>
年十一月詔定登壇脫舄禮韶鳳奏古者侍坐于長者<lb/>
<pb n="KR2g0036_WYG_005-5b"/>
屨不上堂解屨不敢當階就而舉之屏於側漢魏以後<lb/>
朝祭則跣襪唐禮志正旦冬至朝賀上公一人詣西階<lb/>
脫舄解劍宋開寳通禮太廟祼獻饋食并禘祫皇帝詣<lb/>
東階下解劍脫舄今議於郊祀廟享前期有司設御幕<lb/>
于壇東南門外及設執事官脫屨之次于壇門外西側<lb/>
上皆從之十二年八月又詔定皇太子與諸王往復書<lb/>
劄禮韶鳳考㨿精詳屢蒙褒答未幾以病免歸復起為<lb/>
國子祭酒上賜諭曰文廟之設是尊先師也因之為國<lb/>
<pb n="KR2g0036_WYG_005-6a"/>
學焉歴代以之訓君嗣教公子也故哲王必選名儒以<lb/>
導學者今朕法前代命爾承是師範闡揚博通使㓜者<lb/>
記壯者解毋怠寸隂有補于朕政汝往欽哉韶鳳為人<lb/>
和易簡諒兄弟皆知名于時曰暉開封守曰禮太常卿<lb/>
曰毅諸暨同知廖道南曰予㓜讀魏杞山詩有云詹吴<lb/>
宋樂皆時彦撰述承恩晝夜同已知樂學士為名人矣<lb/>
及觀國史乃得其詳乃知稽古禮文厥功亦不為無助<lb/>
也贊曰滁州之域是為全椒篤生偉人徳音孔昭士林<lb/>
<pb n="KR2g0036_WYG_005-6b"/>
之宗邦家之彦熙績兵曹蜚英翰苑康侯三錫于彼日<lb/>
中詹呉宋樂芳名靡窮<lb/>
　　侍講學士拜禮部侍郎蔣驥<lb/>
蔣驥字良夫浙江錢塘人洪武庚辰進士授行人改授<lb/>
檢討宣徳初轉侍講五年同考㑹試得陳詔為第一預<lb/>
修兩朝實録進侍講學士拜禮部侍郎初解縉逮繫詔<lb/>
獄辭連贊善王汝玉及驥縉死而汝玉及驥為顯官驥<lb/>
子琳歴仕副都御史廵撫貴州征草塘有功後為仇搆<lb/>
<pb n="KR2g0036_WYG_005-7a"/>
賜死孫銘為中書舍人廖道南曰予至錢塘眺天目游<lb/>
西湖乃訪蔣君之墟閭里父老尚能談其事者及考杭<lb/>
志則又多稱其賢予乃泫然悲之贊曰錢塘之江子胥<lb/>
怒潮西湖之滸武穆泬漻偉哉蔣君屢遭危禍雖數之<lb/>
竒亦縁其過<lb/>
　　吏部尚書兼學士王直<lb/>
王直字行儉江西泰和人永樂甲申進士選庶吉士授<lb/>
修撰太宗幸北京命直同黄淮楊士竒侍皇太子于南<lb/>
<pb n="KR2g0036_WYG_005-7b"/>
京及再幸北京命直扈從預修高廟實録轉侍讀仁宗<lb/>
登極進侍讀學士尋遷右庶子預修兩朝實録擢少詹<lb/>
事仍兼侍讀學士階中順大夫英宗嗣位總裁宣廟實<lb/>
録成擢禮部侍郎兼學士出佐部事與胡忠安公相得<lb/>
甚懽吏部尚書郭璉去以直代之加資徳大夫正治上<lb/>
卿正統己巳額森入境中官王振勸上北征直率廷臣<lb/>
上疏曰邊鄙之事自古有之惟在守備嚴固而已國朝<lb/>
備邊最為上䇿謀臣猛將堅甲利兵隨處備禦且耕且<lb/>
<pb n="KR2g0036_WYG_005-8a"/>
守今宜慎固封守申明號令俾堅壁清野按兵蓄銳彼<lb/>
前不得戰退無所掠人馬疲困自當逺遁何必親御六<lb/>
飛逺臨榆塞况秋暑未退旱氣藴隆青草不豐水泉猶<lb/>
塞人畜之用實有未充且兵凶戰危利害難保古之聖<lb/>
王敬慎不忽葢有所見而然兹䙝至尊臨險地非所以<lb/>
養威持重存大體也上不從命直留守京師加太子太<lb/>
保榮禄大夫景泰初進少傅兼太子太師議遣使奉迎<lb/>
太監興安傳諭曰今日誰為文天祥富弼直正色曰主<lb/>
<pb n="KR2g0036_WYG_005-8b"/>
憂臣辱主辱臣死誰敢有不用命者興安語塞天順改<lb/>
元乞休歸年八十四卒贈太保謚文端子䆅為翰林檢<lb/>
討曽孫思為編修李文達公銘其墓曰侃侃王公天賦<lb/>
其秀有聲煜然大江之右鑾坡鳳閣容與翺翔惟學之<lb/>
昌惟譽之芳遂秉銓衡不倚不忒百司庶府位稱其徳<lb/>
廖道南曰初額森入境時人心洶洶莫知所裁直率百<lb/>
寮廷爭此其為心天日皎皎可鑒焉者及景泰中陳循<lb/>
當國直亦無所附麗廷議奉迎正色而對葢直躬而篤<lb/>
<pb n="KR2g0036_WYG_005-9a"/>
於好古者也彭韶贊曰刻志苦學早登科甲被命留京<lb/>
慎勤守法迎復之間惟公首對即却權奸辭鋒斂氣公<lb/>
性雖嚴公有雅度大年有識泣以銘墓<lb/>
　　禮部尚書兼侍講學士王英<lb/>
王英字時彦江西金谿人永樂甲申進士選庶吉士戊<lb/>
子重修高廟實録丁亥授修撰丙申轉侍講戊戌二月<lb/>
扈從太宗北征至庫稜海五月旋師過李陵臺命英往<lb/>
視碑文英視畢奏稱碑隂有達嚕噶齊字上命毁之謂<lb/>
<pb n="KR2g0036_WYG_005-9b"/>
英曰爾是二十八人中讀書秀才耶朕需爾用宜勿憚<lb/>
勞英因奏曰強人入邊罪在不赦但聞天兵逺征遁歸<lb/>
沙漠願勿窮追上曰秀才惟不欲窮兵黷武朕為天下<lb/>
國家計爾又曰軍中一切動靜爾有所聞即來密奏上<lb/>
駐蹕安平鎮有軍士以有過立功無行糧者英曰此皆<lb/>
壯士也願宥其過而與之庶得其死力上即命兵部尚<lb/>
書李慶給之甲辰上復北征晏駕榆木川英與尚書蹇<lb/>
義夏原吉學士楊榮楊士竒同議䘮禮宿内閣凡七日<lb/>
<pb n="KR2g0036_WYG_005-10a"/>
仁宗登極進侍講學士尋遷右春坊大學士明年賜告<lb/>
歸省宣宗嗣位召入便殿問曰洪武中有宋濓吴沉朱<lb/>
善劉三吾永樂間則解縉胡廣俱有重名汝當勉旃罔<lb/>
俾前人獨専厥美預修兩朝實録陞少詹事兼侍講學<lb/>
士賜金相犀帶壬子守制奪情正統初預修宣廟實録<lb/>
充總裁官擢禮部侍郎仍兼侍講學士癸亥命往祀南<lb/>
鎮祈雨還奏修省事宜上從之果大雨戊辰陟南京禮<lb/>
部尚書卒諡文安廖道南曰予觀陳敬宗所撰文安傳<lb/>
<pb n="KR2g0036_WYG_005-10b"/>
以為撫州多名儒若宋之晏殊元之呉澄葢玉笥寳葢<lb/>
諸山之靈所鍾也及讀國史謂文安樂易善書跌宕不<lb/>
拘小節固有徵哉贊曰漢有二王咸負芳名宋有二王<lb/>
並登宰衡文端曰直文安曰英勲如其名永世有徴<lb/>
　　學士拜禮部侍郎錢習禮<lb/>
錢習禮名幹以字行江西吉水人永樂辛卯進士選庶<lb/>
吉士授檢討洪熙初轉侍讀戊申賜觀燈萬嵗山撰詩<lb/>
以進是嵗典應天鄉試庚戌進侍讀學士壬子上臨幸<lb/>
<pb n="KR2g0036_WYG_005-11a"/>
史館賦招隱歌賜近臣習禮拜賜是嵗典順天鄉試天<lb/>
順改元預修兩朝實録充經筵官陞學士是嵗復典應<lb/>
天鄉試己卯復典順天鄉試乙丑主考㑹試擢禮部侍<lb/>
郎致仕卒年八十九諡文肅尚書王直銘其墓曰惟公<lb/>
世家海内所聞政事文章亦煥其羣廖道南曰予讀國<lb/>
史謂文肅恬靜少慾恭而有禮及攷諸吉志則又稱其<lb/>
以清節重望名海内人不敢干以私夫君子立身始于<lb/>
幾㣲極于廣大著于鄉黨昭于邦國庸言庸行豈一朝<lb/>
<pb n="KR2g0036_WYG_005-11b"/>
一夕之故哉乃知文肅之獲譽于人所由來者逺矣贊<lb/>
曰靜以正本坦而有容流芳史局為光為龍明堂柱礎<lb/>
清廟鍾鏞彼美人兮穆如清風<lb/>
　　學士拜禮部侍郎李紹<lb/>
李紹字克述江西安福人宣徳癸丑進士選庶吉士授<lb/>
檢討預修宣廟實録以剰員汰歸楊士竒薦之未及用<lb/>
景泰初召充經筵官轉修撰歴司經局洗馬兼修撰遷<lb/>
右庶子兼侍講天順初改尚寳司卿仍兼侍講進學士<lb/>
<pb n="KR2g0036_WYG_005-12a"/>
尋陞禮部侍郎時有權貴相軋以紹奏事多南音沮之<lb/>
英廟弗聽且曰禮部不可無此人以士竒常薦之癸未<lb/>
㑹試紹充貢舉防範甚嚴釐革宿弊成化初預修英廟<lb/>
實録充副總裁書埀成以疾求解任歸後國子祭酒缺<lb/>
吏部尚書姚夔薦之召命甫至卒子瑢為雲南布政使<lb/>
廖道南曰予觀江西通志稱紹素有隱徳及攷國史乃<lb/>
知楊文貞之力居多士伸於知己信哉贊曰周昌期期<lb/>
周舍諤諤口納不言行果而確克述土音聞者驚愕獨<lb/>
<pb n="KR2g0036_WYG_005-12b"/>
簡當宁典司禮樂<lb/>
　　學士拜禮部侍郎倪謙<lb/>
倪謙字克譲應天上元人生有四乳人咸異之正統己<lb/>
未進士及第授編修甲子命祀北岳己巳轉侍講使朝<lb/>
鮮景泰壬申遷左中允兼侍講侍經筵以易儲事進侍<lb/>
講學士丙子預修寰宇通志遷左春坊大學士天順紀<lb/>
元改通政司左參議仍兼侍講遣祭遼荆楚三府還進<lb/>
學士戊寅憲宗出閣充講讀官己卯主考順天鄉試以<lb/>
<pb n="KR2g0036_WYG_005-13a"/>
舉子奏𤼵隂事下詔獄謫戍開平成化初復學士職預<lb/>
修英廟實録擢南京禮部侍郎御史陳選劾之致仕己<lb/>
丑階正議大夫資治尹復侍郎職丙申陟禮部尚書卒<lb/>
贈太子少保諡文僖子岳為吏部尚書阜布政使萬安<lb/>
銘其墓曰偉哉文僖體貌竒異學識超羣詞華鳴世致<lb/>
身翰林振玉鏗金出使外國驚服夷心歸講經帷尋直<lb/>
秘殿克當淵衷累承寵眷簡侍青坊啓沃少海天畀困<lb/>
横欲資亮采帝思舊學仍拜舊官普少宗伯懇乞歸閒<lb/>
<pb n="KR2g0036_WYG_005-13b"/>
養晦七年有詔復起進大宗伯典兹三禮廖道南曰予<lb/>
觀國史謂文僖嗜進太急多比匪人以故屢致萋菲不<lb/>
有文毅曷昭幽潛語有之犂牛之子騂且角於乎况匪<lb/>
犂乎贊曰鍾阜儲英大江炳靈㓜鍾異質壯負修能禹<lb/>
錫𤣥都宗元鈷鉧詞翰殊芳疇與為伍於乎不朽貴在<lb/>
徳修賴有元方其澤悠悠<lb/>
　　侍讀學士晉南京吏部尚書錢溥<lb/>
錢溥字原溥直𨽻華亭人正統四年進士太監王振訪<lb/>
<pb n="KR2g0036_WYG_005-14a"/>
可教内侍書者或薦溥試蔷薇露詩大見稱賞特授檢<lb/>
討景泰辛未遷左贊善兼檢討七年修寰宇通志轉左<lb/>
諭徳兼編修天順紀元改尚寳司少卿兼官如故俄陞<lb/>
侍讀學士修大明一統志充副總裁壬午頒詔安南充<lb/>
正使貽書與其王論郊迎禮甚悉甲申降廣東順徳知<lb/>
縣成化丙戌詔復舊官尋起掌南京翰林院事丙申陞<lb/>
南京吏部左侍郎陟尚書致仕卒賜諡文通溥性輕躁<lb/>
嗜進嘗作秃婦傳以譏商輅有太監王倫者受業於溥<lb/>
<pb n="KR2g0036_WYG_005-14b"/>
當英廟大漸時倫出就溥舍妄議時政邏者得之以聞<lb/>
下獄罪且不測有左右之者乃得末減出為知縣雖累<lb/>
被彈劾尚遷崇秩識者鄙之廖道南曰士之立身可不<lb/>
慎哉王振以巨璫秉政噂沓背憎譸張為幻溥也何人<lb/>
乃首附之卒之不理于口非言者之過也溥之罪也贊<lb/>
曰漢之喬固白刃罔避唐之訓注甘露不畏一忠一佞<lb/>
同事異術溥何人斯居身靡惎積乆滋彰云胡弗愧<lb/>
　　侍讀學士晉禮部尚書周洪謨<lb/>
<pb n="KR2g0036_WYG_005-15a"/>
周洪謨字堯弼四川長寧人正統甲子鄉試第一明年<lb/>
進士及第授編修景泰中遷左贊善兼編修上疏十二<lb/>
事景帝嘉納尋轉侍講改侍讀掌南京翰林院事成化<lb/>
初召修英廟實録進侍讀學士未幾陞南京國子祭酒<lb/>
守制服闋改北監上疏奏増孔子樂舞從之踰年擢禮<lb/>
部侍郎適尚書張文質去位以洪謨代之時議憲宗皇<lb/>
帝升祔暨孝穆皇太后饗禮上疏畧曰禮必援情以立<lb/>
義事當㨿古以證今謹按周制天子七廟三昭三穆與<lb/>
<pb n="KR2g0036_WYG_005-15b"/>
太祖之廟而七文王武王為宗故為九廟葢以后稷為<lb/>
始祖文武為世室皆百世不遷其餘則以次而祧前乎<lb/>
周則商以契為祖而湯與三宗百世不遷後乎周則宋<lb/>
以僖祖為祖而太祖太宗亦百世不遷雖迭有異議大<lb/>
儒程頤朱熹皆以尊僖祖為得禮之正葢報本反始義<lb/>
所當重也我高皇帝肇建丕圖追祀四祖至英宗上賓<lb/>
遂備九室在當時則徳祖為高祖無可推之親在今日<lb/>
則徳祖當為始祖無可祧之主臣愚以為太祖太宗比<lb/>
<pb n="KR2g0036_WYG_005-16a"/>
周文武萬世不祧懿祖而下當以次逓遷兹遇憲宗升<lb/>
祔宜于太廟寢殿之後倣古夾室之意别建一殿分為<lb/>
九室以俟藏祧主况古有祫祭合祧廟與未祧之主而<lb/>
祭之于太廟故謂之祫今宜於嵗暮之餘奉迎懿祖祧<lb/>
主仍居舊位以享祫祭毎嵗一祭視古三年一祫為有<lb/>
加矣周禮大司樂歌中吕舞大頀以享先妣謂姜嫄為<lb/>
帝嚳妃為后稷母故特立廟以祀至宋元徳懿徳二后<lb/>
既有别廟之享章獻章懿二后遂有奉慈之建毎嵗五<lb/>
<pb n="KR2g0036_WYG_005-16b"/>
享四時薦新上食如常儀兹遇孝陵皇太后祔葬茂陵<lb/>
所有神主宜于奉先殿旁近宫空室改為别廟庶情文<lb/>
咸秩幽明允恊矣上從其議又手製璿璣玉衡圖以木<lb/>
代之規制工巧識者服其精致仕歸尚草奏安國禦夷<lb/>
十事上之卒所著有四書疑辨録邱文莊公銘其墓曰<lb/>
明興百年多文學士士専一經惟用作義雷同勦說誰<lb/>
復致疑侃侃周公實惟經師剖析精㣲擿抉疎漏死者<lb/>
復生亦不予咎學既宗經文必根理矧居顯位不徒尊<lb/>
<pb n="KR2g0036_WYG_005-17a"/>
已人皆迂公孰知所存無待而興卓爾不羣廖道南曰<lb/>
予夙侍帝座廻翔天門乃見洪謨所制璿璣圖者張平<lb/>
子之靈憲郭守敬之簡儀後先若符及讀五經疑辨録<lb/>
則又知其用心精密如此非有本而能然乎贊曰堯授<lb/>
四時舜齊七政顯庇穹祗潛探𤣥運俗儒罔覺誦習成<lb/>
書承訛襲舛白首紛如矯矯周公直窺象緯璿璣製圖<lb/>
宗祧析禮文莊之銘可謂知人闡幽明㣲以步芳塵<lb/>
　　侍讀學士晉禮部尚書李本<lb/>
<pb n="KR2g0036_WYG_005-17b"/>
李本字立之四川富順人正統戊辰進士選庶吉士授<lb/>
檢討轉編修預修一統志進侍讀英廟實録成遷南京<lb/>
太常少卿尋擢禮部侍郎陟尚書卒賜祭葬如例本性<lb/>
質直不為詭異之行然慷慨尚義聞有義舉則欣然為<lb/>
之其文章平實𩔖其為人平生不拘小節晚在禮部頗<lb/>
自豪縱言官劾其與世浮沉非定論云廖道南曰夫莊<lb/>
生有言自處才不才之間以其無近刑無近名也本也<lb/>
始而官史局歴奉常何其華也繼而登八座掌三禮何<lb/>
<pb n="KR2g0036_WYG_005-18a"/>
其要也然而名不孚實悲夫贊曰玉壘之山山石巉巖<lb/>
錦江之水水雲潺湲巍巍邦彦蹇蹇王官夷考其人天<lb/>
路孔艱<lb/>
　　學士晉南京吏部尚書王㒜<lb/>
王㒜字廷貴常州武進人景泰辛未進士及第授編修<lb/>
天順癸未轉侍講侍皇太子于東宫成化紀元遷左庶<lb/>
子兼侍講尋陞學士掌南京翰林院事守制服闋起為<lb/>
南京國子祭酒時教法久弛㒜嚴立規程精核勤惰雖<lb/>
<pb n="KR2g0036_WYG_005-18b"/>
權貴不少貸九載考績陞南京吏部右侍郎召入為户<lb/>
部左侍郎尋陟南京户部尚書改吏部考覈諸司官屬<lb/>
去取務合輿論卒贈太子太保諡文肅㒜風采凝峻喜<lb/>
自誇詡居家侈靡子沂至右副都御史廖道南曰予觀<lb/>
劉文安之贈文肅也以為事君服勤左右無方亶其然<lb/>
矣及予棹毘陵過其里造其廬有陶朱猗頓之風豈其<lb/>
父子相繼而然耶不然何其豪奢綺麗至此極也贊曰<lb/>
於惟季札封于延陵高風邈悠洗濯清泠王氏之先世<lb/>
<pb n="KR2g0036_WYG_005-19a"/>
有膴仕曰諒曰忠不顯亦世嗣時厥後八座兩䑓漸不<lb/>
可長亦已焉哉<lb/>
　　學士晉工部尚書謝一夔<lb/>
謝一夔字大韶初冒王姓江西新建人天順庚辰廷試<lb/>
第一授修撰預修英廟實録遷左諭徳成化辛卯十二<lb/>
月一夔上言彗星之變災異至大謹上五事一曰正宫<lb/>
闈以端治本二曰親大臣以詢治道三曰開言路以決<lb/>
壅蔽四曰慎刑獄以廣好生五曰謹妄費以足財用上<lb/>
<pb n="KR2g0036_WYG_005-19b"/>
怒斥之及預修宋元綱目進學士未幾擢禮部侍郎陟<lb/>
工部尚書卒贈太子少保一夔為人和易平實與人交<lb/>
久而益親尤篤于友義為文不事竒詭雕刻其佐禮部<lb/>
則惟務交好不復持重初都御史閔珪以江西多盗縁<lb/>
京宦佃户窩聚占恡不𤼵乃奏欲併坐其主一夔與尹<lb/>
直<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>之調珪於廣西或問之一夔曰珪之謬也匪吾省<lb/>
李孜省密奏里閈其為紅巾乎自是人始知朝政紛更<lb/>
皆孜省之為也廖道南曰予觀江西志謂一夔言婉氣<lb/>
<pb n="KR2g0036_WYG_005-20a"/>
和善謀而成及觀其所上諸䟽侃而誾巽而法有足追<lb/>
古者但比之匪人未免遯尾可惜也哉贊曰南昌魁選<lb/>
前謝後舒杜門講學排闥上書謝登穹顯舒抱於邑月<lb/>
旦有評予奚容喙<lb/>
　　學士晉禮部尚書徐瓊<lb/>
徐瓊字時庸江西金谿人天順丁丑進士及第授編修<lb/>
預修一統志賜賚有差成化紀元預修英廟實録丁亥<lb/>
轉侍講典應天鄉試還進侍讀學士掌南京翰林院事<lb/>
<pb n="KR2g0036_WYG_005-20b"/>
未幾陞太常卿掌國子監祭酒事𢎞治庚戌擢禮部侍<lb/>
郎丙辰陟禮部尚書加太子少保因四方災異上言請<lb/>
勤聖學崇君徳罷齋醮停工役禁傳奉辨忠邪數事上<lb/>
可之瓊為人和易然托姻貴戚陞遷太驟䑓諫論列毎<lb/>
及其名云廖道南曰自國初以來官必久任政必歴試<lb/>
而後躋崇階列顯庸漢儒所謂累日取貴積久致官者<lb/>
勢也瓊自天順至𢎞治亦已久矣史猶譏其驟遷乃若<lb/>
後之朝滯省署暮超巖廓者又何如哉贊曰翠雲銅斗<lb/>
<pb n="KR2g0036_WYG_005-21a"/>
寔開金谿黄蜂玉香廻繞丹梯乃生徐君頴異羣兒詞<lb/>
林史局敡歴以時禮曹冑監敷施有宜貽譏青史夫亦<lb/>
何為<lb/>
　　禮部侍郎兼學士汪諧<lb/>
汪諧字伯諧浙江仁和人舉京闈鄉試被革歸復舉浙<lb/>
江鄉試天順庚辰登進士改庶吉士授編修預修英廟<lb/>
實録成化丁亥轉修撰秩滿遷右諭徳修宋元綱目成<lb/>
陞右庶子侍東宫講讀孝宗登極進少詹事兼侍講學<lb/>
<pb n="KR2g0036_WYG_005-21b"/>
士修憲廟實録充副總裁官𢎞治辛亥陟禮部侍郎兼<lb/>
學士請老許之卒贈禮部尚書諧儀度整潔深中簡言<lb/>
慮事周悉晚益慎密子登中書舍人舉太常卿李文正<lb/>
公銘其墓曰惟浙東西山清水竒文獻之邦兮公在累<lb/>
朝史局經闈校文塲兮為名侍臣為能史官主司之良<lb/>
兮穹階顯曹渙號下頒表幽堂兮廖道南曰予初筮仕<lb/>
時乃見諧之二子登舉皆翩翩貴公子也其婉順脂韋<lb/>
如其父云贊曰惟彼錢塘右海左湖海色沆瀣湖光鬱<lb/>
<pb n="KR2g0036_WYG_005-22a"/>
紓彼美人兮清揚且都登台踐斗具有訏謨<lb/>
　　學士晉吏部尚書倪岳<lb/>
倪岳字舜咨應天上元人文僖公謙之子也謙初祀北<lb/>
岳禱于神其母姚氏感異夢生岳岳生而體貌豐偉目<lb/>
光炯然望之如神天順甲申登進士改庶吉士授編修<lb/>
預修英廟實録轉侍讀充經筵講官丁亥修文華大訓<lb/>
成進學士甲辰充東宫講讀官丙午擢禮部侍郎𢎞治<lb/>
癸亥陟禮部尚書加太子少保儀文制度多所擬定如<lb/>
<pb n="KR2g0036_WYG_005-22b"/>
革滛祠正神號禁齋醮絶畨僧却西域諸疏詳盡四方<lb/>
災異必以上聞其大者如皇儲冠婚之禮太廟祧祔之<lb/>
儀皆出其議未幾改南京禮部尚書再改南京兵部參<lb/>
贊機務上言安邊五事一曰重將權一統制二曰増城<lb/>
堡廣斥堠三曰募民壯去客兵四曰明賞罰嚴間諜五<lb/>
曰實屯兵復漕運又上七事一曰講學二曰修徳三曰<lb/>
敬天四曰法祖五曰節宗室六曰汰冗貟七曰闢異端<lb/>
上皆嘉納之召入為吏部尚書加太子少保卒贈光禄<lb/>
<pb n="KR2g0036_WYG_005-23a"/>
大夫少保諡文毅官其從子霦為中書舍人岳有文武<lb/>
才畧在吏部銓選進退各當其才或言别白太過終當<lb/>
召怨則曰吾知冢宰之職當如是耳事當廷議片言裁<lb/>
决天下皆仰其風采李文正公銘曰公官北都派出鍾<lb/>
阜若麟鳳在藪踵接科第繼踐台斗若玉在崑圃為文<lb/>
章宗為經濟手若錦在織若鐘應扣庭充廟薦若商彞<lb/>
周卣暨掌天曹為百僚首若鏡在懸鑒物妍醜若鋤在<lb/>
田務㧞稂莠拒捍强禦鎮定紛糾若虎豹在山藜藿為<lb/>
<pb n="KR2g0036_WYG_005-23b"/>
守若駕輕載重驅疾以走茍非其才踣者十九古亦有<lb/>
言君子大受旂常竹帛公且不朽廖道南曰先大夫五<lb/>
洪公以𢎞治癸丑舉進士時李文正公主試事倪文毅<lb/>
公知貢舉及甲寅誕夕乃夢二公至庭命名授誥以故<lb/>
聞文毅之事為詳於乎安得起公于九京而與之籌國<lb/>
也哉贊曰鍾山雄峙萬峰綿焉大江㢠廻繞百川環焉桓<lb/>
桓文毅嶽降賢焉明明勲業史局傳焉𦕈於小子夙兆<lb/>
先焉嚴訓如在奉周旋焉<lb/>
<pb n="KR2g0036_WYG_005-24a"/>
　　學士晉禮部尚書傅瀚<lb/>
傅瀚字曰川江西新喻人天順甲申進士選庶吉士授<lb/>
檢討成化間轉修撰皇太子出閣命兼司經局校書遷<lb/>
左諭徳兼檢討充經筵講官𢎞治紀元擢太常少卿兼<lb/>
侍讀預修憲廟實録成進太常卿兼侍讀學士賜告歸<lb/>
省還擢禮部侍郎兼學士掌詹事府事仍直日講預修<lb/>
㑹典充副總裁官陟禮部尚書率諸曹疏陳三十餘事不<lb/>
報初瀚嗾同鄉監生江瑢誣奏大學士劉健李東陽既<lb/>
<pb n="KR2g0036_WYG_005-24b"/>
而恐謀泄遂嫁其禍于詹事程敏政大學士謝遷尚書<lb/>
王華咸中誣之及敏政死瀚代之家人驚見怪異瀚憂<lb/>
悸成疾卒贈太子太保諡文穆子<hi>闕</hi>為庶吉士授監察<lb/>
御史廖道南曰予讀國史於瀚極其訾議謂敏政之死<lb/>
瀚實搆之及觀西涯所撰墓銘則又奬與無間詞何也<lb/>
豈其實有之與將誣之也贊曰豫章之郡盤龍緲綿五<lb/>
星奠位二峰柱天三劉博雅三孔仁賢彼哉曰川何獨<lb/>
不然<lb/>
<pb n="KR2g0036_WYG_005-25a"/>
　　學士晉禮部尚書李傑<lb/>
李傑字世賢蘇州常熟人成化丙戌進士選庶吉士授<lb/>
編修轉侍講乙巳充東宫講讀官進侍讀學士𢎞治初<lb/>
遷左庶子仍兼前職辛亥陞南京國子祭酒守制服闋<lb/>
改太常卿兼侍讀學士掌院事庚申擢禮部侍郎正徳<lb/>
紀元預修孝廟實録充副總裁大學士焦芳擅竄國史<lb/>
傑亦末如之何書成陟南京禮部尚書丁卯調禮部時<lb/>
逆瑾用事晉府鎮國將軍表槏賂瑾求封為郡王傑持<lb/>
<pb n="KR2g0036_WYG_005-25b"/>
正不與瑾銜之竟以是去廖道南曰瑾之炳國虐熖薫<lb/>
灼一時附麗奔走惟翰苑居多傑乃不辱其身不挫其<lb/>
志亦可尚也贊曰漢之五侯唐之八闗若趨炎海若倚<lb/>
氷山傑也人傑掛冠蘇門跡雖往矣神則猶存<lb/>
　　侍讀學士晉禮部尚書張昇<lb/>
張昇字啓昭江西南城人成化己丑進士第一授修撰<lb/>
侍皇太子于東宫充講讀官遷左贊善轉右諭徳孝宗<lb/>
登極進左庶子兼侍讀疑大學士劉吉抑已因天變劾<lb/>
<pb n="KR2g0036_WYG_005-26a"/>
奏萬安尹直相繼罷去獨劉吉尚留深結科道昏暮欵<lb/>
門柔佞取悅無所不至貴戚萬喜依憑宫壼兇熖燻灼<lb/>
吉與締姻請託公府賂入私門亟宜斥譴如漢䇿免三<lb/>
公以應災異可也疏上御史魏璋等阿吉意交章論之<lb/>
坐左遷南京工部員外郎㑹吉去召還復職陞少詹事<lb/>
兼侍讀學士尋擢禮部侍郎陟尚書時崔志端以樂舞<lb/>
生為同官昇毎裁抑之御史楊儀之子從禮曹游偶遇<lb/>
昇撻之儀遂劾昇言官爭相論列致仕加太子太保逆<lb/>
<pb n="KR2g0036_WYG_005-26b"/>
瑾時復起為尚書為晉藩事忤瑾意奪加官卒贈太子<lb/>
太傅諡文僖廖道南曰予觀南城志謂昇宦業益懋凡<lb/>
考祀典擇賢才禁奢靡重名器省供應可身任者次第<lb/>
行之及攷國史則又力詆其狀如此豈名實不相副耶<lb/>
贊曰南城二史啓昭景鳴啓昭媕婀景鳴崢嶸揆之古<lb/>
昔曽鞏李覯二賢往矣誰其克紹<lb/>
　　侍講學士晉工部尚書董越<lb/>
董越字尚矩江西寧都人成化己丑進士及第授編修<lb/>
<pb n="KR2g0036_WYG_005-27a"/>
轉侍讀甲辰選侍東宫講讀充經筵講官𢎞治改元遷<lb/>
右庶子兼侍講孝宗登極詔使朝鮮宣布徳意却其餽<lb/>
遺有賦以紀其國俗預修憲廟實録陞太常少卿兼侍<lb/>
講學士充日講官尋擢南京禮部侍郎陟工部尚書卒<lb/>
贈太子少保諡文僖越修眉長身博洽善議論成化末<lb/>
諸執政大臣不相能其門客各有所厚獨越出入諸公<lb/>
之門皆得其懽心議者以是少之子天錫仕至大理卿<lb/>
李文正公銘其墓曰謂成之艱殊若易然東隅桑榆惟<lb/>
<pb n="KR2g0036_WYG_005-27b"/>
公有焉謂壽之艱而不其然坦途摧車抑又誰愆虧盈<lb/>
益謙天道則有裁培傾覆人所自取數勿或值理則可<lb/>
守其所未竟以遺厥後廖道南曰予觀寧都志稱越清<lb/>
介端謹館閣推重然讀文正公之詞似若有憾焉而史<lb/>
亦不之褒也贊曰金精凌雲山祗儲禎䖍化澄清水若<lb/>
鳩靈乃誕董君為國重臣胡然而然國史有評<lb/>
　　侍讀學士拜禮部侍郎費誾<lb/>
費誾字廷言鎮江丹徒人成化己丑禮部㑹試第一選<lb/>
<pb n="KR2g0036_WYG_005-28a"/>
庶吉士授編修丙申充經筵官丁酉遷國子司業丁未<lb/>
轉左諭徳仍理司業事戊午陞祭酒孝廟初開經筵充<lb/>
講官車駕視學賜坐講彞倫堂褒諭宴賚士林榮之及<lb/>
直日講改少詹事兼侍讀修憲廟實録成進詹事兼侍<lb/>
讀學士越月擢禮部侍郎卒年五十有八誾長身偉貌<lb/>
論議亹出臨事通變慷慨且恭謹自持人恒以公輔期<lb/>
之其在國學最久士子多所造就倪文僖公撰神道碑曰<lb/>
江東有木梗與章根蟠厚地摩青蒼匠石睥睨喜欲狂<lb/>
<pb n="KR2g0036_WYG_005-28b"/>
萬牛必致歸明堂輪囷磅礴登巖廊巍然屹立時之望<lb/>
風雨侵陵蠧且傷用之未久嗟淪亡廖道南曰夫太上<lb/>
立徳其次立功其次立言史稱誾恭謹近於有徳者而<lb/>
議論亹亹又何能言也豈所謂三者無一於是耶贊曰<lb/>
大江東來趨于丹徒兩峰水殿三茅天都峨峨費君㓜<lb/>
有壯圖侃侃誾誾雄葢萬夫<lb/>
　　禮部尚書兼學士呉寛<lb/>
呉寛字原博蘇州長洲人初以貢入太學督學御史陳<lb/>
<pb n="KR2g0036_WYG_005-29a"/>
選惜其才令就試登應天魁選成化壬辰㑹試廷試皆<lb/>
第一授修撰秩滿遷右諭徳充東宫講讀官寛上疏勸<lb/>
講聖學無分寒暑孝宗嘉納進左庶子兼待讀預修憲<lb/>
廟實録成陞少詹事兼侍讀學士尋擢吏部侍郎守制<lb/>
服闋召入典誥勅修㑹典充副總裁書成陟禮部尚書<lb/>
兼學士仍典誥勅孝肅太皇太后祔廟詔議其禮寛獨<lb/>
引周姜嫄事請别廟奉享或議呉澄不當從祀寛謂有<lb/>
益經學議上俱從之卒贈太子太保諡文定官其子奭<lb/>
<pb n="KR2g0036_WYG_005-29b"/>
為中書舍人李文正公銘其墓曰維世有望間不容偽<lb/>
上有廷論下則輿議逺且賤者惟彼奴𨽻彼懵不知孰<lb/>
强而致其所自致匪爵匪位矧其兼之功詎云易惟王<lb/>
不朽公亦有二有徳有言功則未既廖道南曰予觀呉<lb/>
志謂寛靜重醇實自少至老人不見其過不為慷慨激<lb/>
烈之行亦未嘗碌碌茍隨既而觀國史稱寛行履高潔<lb/>
志操純正勢利所在退避若懦葢其所得者深矣贊曰<lb/>
人有恒言老成典刑士林蓍蔡䇿府權衡惟匏菴公耆<lb/>
<pb n="KR2g0036_WYG_005-30a"/>
徳碩人沉渾確實有典有文文正有銘文定有評書之<lb/>
琬琰無愧名臣<lb/>
　　侍講學士拜兵部尚書楊守阯<lb/>
楊守阯字維立文懿公守陳之弟也成化戊戌進士及<lb/>
第授編修秩滿轉南京侍讀𢎞治紀元預修憲廟實録<lb/>
充經筵官辛亥遷左諭徳乙夘進侍講學士戊午侍皇<lb/>
太子于東宫尋擢南京吏部右侍郎庚申攝南京兵部<lb/>
事因災異疏陳時政辛酉攝南京國子監事䘏生徒清<lb/>
<pb n="KR2g0036_WYG_005-30b"/>
吏弊人咸稱之壬戌考績入京預修㑹典充副總裁書<lb/>
成轉左侍郎加尚書致仕卒贈太子少保守阯性耿直<lb/>
為諸生時上書論救祭酒陳鑑邢譲司業張業有何蕃<lb/>
石大用之風從兄守隨為工部尚書守陳為吏部侍郎<lb/>
從弟守隅為布政使從子茂元為刑部侍郎茂仁為按<lb/>
察使一門貴盛當時莫與儷云李文正公銘其墓曰四<lb/>
明山高東甬長二川交流滙其旁中結靈秀成文章前<lb/>
有一樓後二楊文懿多聞天下望公也奮翼相低昂天<lb/>
<pb n="KR2g0036_WYG_005-31a"/>
子置之白玉堂兩都官重登巖廊五色共補山龍裳政<lb/>
皆弗竟文則昌終如莫邪㑹干將廖道南曰予讀碧川<lb/>
文稿其論天下事若指諸掌略無依阿腆䏰而耿直孤<lb/>
抗葢其得于家庭者多矣贊曰讜言不諱國是惟賢直<lb/>
氣不回士節則堅金紫盈門圖書滿筵誰珥彤管願續<lb/>
青編<lb/>
　　侍讀學士晉南京兵部尚書張澯<lb/>
張澯字仲湜廣西全州人成化戊戌進士選庶吉士授<lb/>
<pb n="KR2g0036_WYG_005-31b"/>
編修𢎞治己酉轉侍講戊午充東宫講讀官辛酉主考<lb/>
順天鄉試己丑進侍讀學士武宗登極陞學士遷國子<lb/>
監祭酒正徳丁丑擢禮部侍郎己巳陟南京禮部尚書<lb/>
辛未改南京户部又改吏部時儲位久虚澯率同儕請<lb/>
建太子言甚剴切甲戌改南京兵部參贊機務條陳八<lb/>
事又奏革守備廳冗官凡百推用不容請託人皆服其<lb/>
公乙亥致仕加太子少傅卒澯性剛𥚹與人多不合其<lb/>
在户部清查逺年逋賦論者謂劉瑾方事督責而澯多<lb/>
<pb n="KR2g0036_WYG_005-32a"/>
附之及瑾誕日以金壽星為獻澯後及詳辨未可知也<lb/>
石文隱公銘其墓曰奕奕留都大江為池不有虎臣孰<lb/>
張王師公總機務惟善是力望之巖巖千仞其壁固我<lb/>
藩籬人莫敢窺汲也難惑范乎可欺三軍易奪萬夫吾<lb/>
往是謂理勝非以力强人曰惟公有統馭才公在經筵<lb/>
天日可回人曰惟公以嚴盡職公在冑監養士以徳抱<lb/>
直而行積信以施違道干譽公亦咄之公雖云亡有不<lb/>
朽存湘山峨峨以固其源廖道南曰予師石文隱公剛<lb/>
<pb n="KR2g0036_WYG_005-32b"/>
介士少許可而於澯極其稱譽非有所試耶贊曰桂林<lb/>
之滸湘水清漪星崖風洞幽真所栖竹所金川後先挺<lb/>
竒人之軒輊莫敢我欺<lb/>
　　學士晉南京禮部尚書江瀾<lb/>
江瀾字文瀾浙江仁和人成化戊戌進士選庶吉士授<lb/>
編修𢎞治戊申預修憲廟實録轉侍讀甲寅充經筵講<lb/>
官是冬冊封荆王乙卯典應天鄉試丙辰簡侍東宫講<lb/>
讀拜文幣金帶之賜庚申擢侍讀學士預修㑹典壬戌<lb/>
<pb n="KR2g0036_WYG_005-33a"/>
進學士預修通鑑纂要甲子典順天鄉試乙丑遷少詹<lb/>
事兼學士丙寅預修孝廟實録充副總裁尋轉吏部侍<lb/>
郎值逆瑾用事張綵驟握銓柄憾瀾不附己改陟南京<lb/>
禮部尚書祗肅禋祀禱雨輒應未幾卒瑾敗贈太子少<lb/>
保諡文昭所著有銓曹春亭東川瀛州諸藳廖道南曰<lb/>
予嘗友東川之子司空景熙太史景孚俱負雋才抱竒<lb/>
氣不少下人及攷其誥詞則又稱其持重老成小心恭<lb/>
謹夫固有不可及者矣贊曰謙謙君子大猷允升温温<lb/>
<pb n="KR2g0036_WYG_005-33b"/>
恭人大雅不羣𬗟懐幽姿幸覯厥子令聞懋昭有孚神<lb/>
理<lb/>
　　侍讀學士拜禮部侍郎馬廷用<lb/>
馬廷用字良佐四川西充人由鄉舉入胄監大學士邱<lb/>
濬時為祭酒季試諸生大加稱賞名遂大振登成化戊<lb/>
戌進士改庶吉士授編修丁未轉侍讀充經筵官乙卯<lb/>
典順天鄉試預修大明㑹典進侍讀學士掌南京翰林<lb/>
院事尋陞南京禮部侍郎致仕卒贈南京禮部尚書廷<lb/>
<pb n="KR2g0036_WYG_005-34a"/>
用敦朴樂易所存鯁介臨事能斷在南京嘗攝户部㑹<lb/>
江北大饑流民渡江就食者相屬獨持議𤼵廪不俟奏<lb/>
請所全活甚多外守備官與太常議不合判數語立决<lb/>
為詩文亦華贍久居散地勇於求退士論多之子金官<lb/>
布政使龠知府廖道南曰予觀楊守阯贈馬廷用為學<lb/>
士引二程二蘇為說夫二程穆乎貞矣若二蘇亦豈易<lb/>
得哉當文莊為祭酒時已識廷用為異才厥後所造不<lb/>
逮所稱豈亦惑于流俗未反諸古耶贊曰金峨岌嶪錦<lb/>
<pb n="KR2g0036_WYG_005-34b"/>
川浩蕩山祗水若靈氣充盎偉哉良佐有聲于時虎闈<lb/>
鷺澤莫敢參差晚陟春卿激流勇退知止知足庶幾無<lb/>
愧<lb/>
　　學士晉禮部尚書白鉞<lb/>
白鉞字秉徳真定南宫人兵部尚書圭之子也成化甲<lb/>
辰進士及第授編修𢎞治丙辰轉侍讀己未充東宫講<lb/>
讀官進侍讀學士甲子典應天鄉試正徳丙寅陞學士<lb/>
充日講官丁卯命授庶吉士業掌院事擢禮部侍郎尋<lb/>
<pb n="KR2g0036_WYG_005-35a"/>
改吏部陟禮部尚書賜玉帶庚辰命兼學士掌詹事府<lb/>
事典誥勅加太子少保卒贈太子太保諡文裕李文正<lb/>
公銘其墓曰世紹科第家為公卿我自得之匪禄䕃是<lb/>
膺兄翹弟華業擅文武我以文試匪甲胄為伍士門有<lb/>
學惟經史子曰我所以任固其在此官則有職天地人<lb/>
曰帝有命我曷敢弗寅進敷講幄入掌綸誥凡有施用<lb/>
類皆文教父曰恭敏子曰文裕惟千百禩以永終譽廖<lb/>
道南曰予觀西涯所撰墓志稱鉞為人重厚政尚寛簡<lb/>
<pb n="KR2g0036_WYG_005-35b"/>
不為骫骳之行瑣屑之節及讀國史謂鉞值逆瑾時多<lb/>
所遜避亦不失正其然乎其不然乎贊曰惟韓魏公忠<lb/>
彦相繼惟張魏公南軒為嗣恭敏為父文裕為子尚友<lb/>
古人庶幾在此<lb/>
　　學士晉禮部尚書傅珪<lb/>
傅珪字邦瑞保定清苑人成化丁未進士選庶吉士授<lb/>
編修𢎞治丙辰命兼司經司校書預修㑹典遷左中允<lb/>
兼編修乙丑轉左諭徳兼侍講充經筵講官正徳紀元<lb/>
<pb n="KR2g0036_WYG_005-36a"/>
預修孝廟實録丁卯典應天鄉試戊辰復典武舉己巳<lb/>
命授庶吉士業充日講官時劉瑾擅權降修撰尋以實<lb/>
録成復左中允進侍講學士明年陞學士典順天鄉試<lb/>
擢吏部侍郎三載陟禮部尚書瑾初敗事多變革珪振<lb/>
舉綱維悉守成法杜絶請謁人不敢干以私嘗條陳十<lb/>
餘事不報遂致仕去卒以從子棨為後䕃中書舍人陞<lb/>
禮部主事大學士梁儲銘其墓曰嗟北潭古遺直曰為<lb/>
臣惟舉職事感中義形色言必詳行必立雖賁獲靡能<lb/>
<pb n="KR2g0036_WYG_005-36b"/>
易廖道南曰予從中書省嘗見棨之為人和易温雅及<lb/>
棨奉使長沙過予蒲野寄興高逺怡情恬愉可以想見<lb/>
北潭公也夫王謝之門多竒士房杜之後無佳兒其然<lb/>
豈其然乎贊曰和而能介剛而能潛處蠱能飭處困能<lb/>
亨不激以抗不隨以遷斷斷無他北潭有焉<lb/>
　　侍講學士晉禮部尚書呉儼<lb/>
呉儼字克温常州宜興人成化丁未進士選庶吉士授<lb/>
編修丙辰充經筵講官武宗出閣兼司經局校書庚申<lb/>
<pb n="KR2g0036_WYG_005-37a"/>
轉左中允辛酉進侍講學士掌南京翰林院事正徳丙<lb/>
寅召修孝廟實録充經筵日講官兼修玉牒丁卯典順<lb/>
天鄉試時逆瑾恃寵招權儼于第二塲以為臣不易命<lb/>
題瑾心已惡之㑹儼擅娶經選掖庭女子瑾益振怒是<lb/>
嵗朝覲考覈傳㫖罷之瑾誅復職未幾擢南京禮部侍<lb/>
郎壬申調禮部持節封益府丙子陟南京禮部尚書丁<lb/>
丑武宗北狩宣大偕府部大臣上疏諫不從未幾卒謚<lb/>
文肅廖道南曰予嘗友儼之子驥見其雅飭不矜頗有<lb/>
<pb n="KR2g0036_WYG_005-37b"/>
父風及讀國史謂儼性方嚴操履勤慎居鄉有士行當<lb/>
官能自立瑾之媒蘖豈其然乎贊曰毘陵之澤陽羡之<lb/>
村樸菴為祖寗菴為孫清白相耀高華自榮夷考其行<lb/>
視諸史銘<lb/>
　　學士晉禮部尚書毛澄<lb/>
毛澄字憲清直𨽻太倉州人𢎞治癸丑廷試第一授修<lb/>
撰丙辰同考㑹試己未預修㑹典癸亥轉左諭徳兼修<lb/>
撰預修通鑑纂要甲子侍皇太子于東宫充講讀官敷<lb/>
<pb n="KR2g0036_WYG_005-38a"/>
奏明暢孝宗聞之甚喜徹御前中秋宴以賜之乙丑武<lb/>
宗登極擢左庶子兼侍讀賜金廂束帶預修實録值内<lb/>
艱歸逆瑾柄國奪所陞秩瑾敗起復仍官侍讀庚申進<lb/>
侍講學士典順天鄉試九月署國子監事辛未充廷試<lb/>
讀巻官擢學士充日講官壬申掌院事教庶吉士讀書<lb/>
甲戌主考禮部㑹試尋陞吏部侍郎丁丑進階通議大<lb/>
夫陟禮部尚書值武宗南廵公上疏諫阻兵部尚書彭<lb/>
澤坐哈密事將置重典公預廷議首救免之己卯賜蟒<lb/>
<pb n="KR2g0036_WYG_005-38b"/>
衣玉帶逆濠就擒江彬擁邊兵邀駕駐通州命文武大<lb/>
臣出迎人人自危公倡正議謂當訊馘告廟悉從之辛<lb/>
巳四月同駙馬都尉崔元奉迎今上于郢邸賜白金千<lb/>
鎰綵叚十襲預修武廟實録充副總裁加太子太傅冊<lb/>
立中宫皇后充副使持節行禮未幾以議禮弗恊乞休<lb/>
卒于興濟舟中贈少保諡文簡子希元為都事廖道南<lb/>
曰文簡公與先大夫五洪公為同榜及予小子就試禮<lb/>
闈公與宗伯知貢舉雅知素履為詳既而讀邵二泉所<lb/>
<pb n="KR2g0036_WYG_005-39a"/>
撰行狀稱公資性明粹神采秀朗容止莊潔平生言行<lb/>
無少偽犯而不校遇事正直不以利害少屈濟物薦賢<lb/>
恒如不及而未嘗自言於乎非知之深者不能言之至<lb/>
此切也贊曰才為國華大廷之魁徳為國範太古之儒<lb/>
貌不勝衣言不出口勲載宗社名齊山斗偉哉若人真<lb/>
我父師敬誦遺訓若寳蓍龜<lb/>
　<lb/>
　<lb/>
<pb n="KR2g0036_WYG_005-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　殿閣詞林記巻五<lb/>
</p>
<p>
</p>
  </div>
</body>
</text>
</TEI>
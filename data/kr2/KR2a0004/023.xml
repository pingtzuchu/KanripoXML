<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷二十三</head> <lb/>
    <p>
<pb n="KR2a0004_WYG_023-1a"/>
欽定四庫全書<lb/>
　史記正義卷二十三<lb/>
　　　　　　　　　　　　　　唐　張守節　撰<lb/>
禮書第一<hi>天地位日月明四時序隂陽和風雨節羣品滋茂萬物宰制君臣朝儀尊卑貴賤有序咸</hi>
<hi>謂之禮經六籍咸謂之書故曲禮云道徳仁義非禮不成教訓正俗非禮不備分爭辯訟非禮不决云云</hi>史<lb/>
記二十三<lb/>
太史公曰洋洋美徳乎宰制萬物役使羣衆豈人力也<lb/>
哉<hi>言天地宰制萬物役使羣品順四時而動咸有成功豈籍人力營為哉是美善盛大衆多之徳也故孔子</hi>
<pb n="KR2a0004_WYG_023-1b"/>
<hi>曰四時行焉百物生焉</hi>余至大行禮官觀三代損益乃知縁人情<lb/>
而制禮依人性而作儀其所由來尚矣人道經緯萬端<lb/>
規矩無所不貫誘進以仁義束縳以刑罰故徳厚者位<lb/>
尊禄重者寵榮所以總一海内而整齊萬民也人體安<lb/>
駕乗<hi>時證反</hi>為之金輿錯衡以繁其飾<hi>為于偽及錯作鏓七公反</hi>目好五色為之<lb/>
黼黻文章以表其能耳樂鐘磬為之調諧八音以蕩其心口<lb/>
五味為之庶羞酸鹹以致其美情好珍善為之琢磨圭璧以<lb/>
通其意故大路越席<hi>按括草蒲越戸括反</hi>草皮弁布裳<hi>以鹿子皮為弁也按襞積索而為裳</hi>
<pb n="KR2a0004_WYG_023-2a"/>
<hi>也</hi>朱絃洞越大羮𤣥酒所以防其淫侈救其彫敝是以<lb/>
君臣朝廷尊卑貴賤之序下及黎庶車輿衣服宫室飲<lb/>
食嫁娶喪祭之分事有宜適物有節文仲尼曰禘自既<lb/>
灌而往者吾不欲觀之矣周衰禮樂壊大小相踰管仲<lb/>
之家兼備三歸循法守正者見侮於世奢溢僭差者謂<lb/>
之顯榮自子夏門人之髙弟也猶云出見紛華盛麗而<lb/>
説入聞夫子之道而樂二者心戰未能自决而况中庸<lb/>
以下漸漬於失教被服於成俗乎孔子曰必也正名於<lb/>
<pb n="KR2a0004_WYG_023-2b"/>
衛所居不合仲尼没後受業之徒沈湮而不舉或適齊<lb/>
楚或入河海<hi>論語云大師摰適齊亞飯干適楚鼔方叔入于河少師陽擊磬襄入于海魯哀公時</hi>
<hi>禮樂崩人皆去也</hi>豈不痛哉至秦有天下悉内六國禮儀采擇<lb/>
其善雖不合聖制其尊君抑臣朝廷濟濟依古以來<hi>秦採</hi>
<hi>擇六國禮儀尊君抑臣朝廷濟濟依古以來典法行之</hi>至于髙祖光有四海叔孫<lb/>
通頗有所增益減損大抵皆襲秦故自天子稱號<hi>稱尺證反</hi>
下至佐<graphic n="KR1212" url="https://raw.githubusercontent.com/kanripo/KR-Gaiji/master/images/KR1212.png" mimeType="image/png"/>及宫室官名少所變改孝文即位有司議欲<lb/>
定儀禮孝文好道家之學以為繁禮飾貌無益於治躬<lb/>
<pb n="KR2a0004_WYG_023-3a"/>
化謂何耳<hi>孝文本紀云上身衣弋綈所幸慎夫人令衣不曳地幃帳不得文繡治霸陵皆以瓦器是</hi>
<hi>躬化節儉謂何嫌耳不須繁禮飾貎也</hi>故罷去之孝景時御史大夫鼂錯<lb/>
明於世務刑名數千諫孝景曰諸侯藩輔臣子一例古<lb/>
今之制也今大國専治異政不廩京師恐不可𫝊後孝<lb/>
景用其計而六國畔逆<hi>吳楚趙菑川濟南膠西謂六國也齊孝王狐疑城守三國兵圍</hi>
<hi>齊齊使路中大夫告天子不言七國也</hi>以錯首名天子誅錯以解難<hi>上紀買反</hi>
<hi>下乃惮反</hi>事在袁盎語中是後官者養交安禄而已莫敢復<lb/>
議今上即位招致儒術之士令共定儀十餘年不就或<lb/>
<pb n="KR2a0004_WYG_023-3b"/>
言古者太平萬民和喜瑞應辨至<hi>辨音遍</hi>乃采風俗定制<lb/>
作上聞之制詔御史曰盖受命而王各有所由興殊路<lb/>
而同歸謂因民而作追俗為制也議者咸稱大古百姓<lb/>
何望漢亦一家之事典法不𫝊謂子孫何化隆者閎博<lb/>
治淺者褊狹可不勉與乃以太初之元改正朔易服色<lb/>
封泰山定宗廟百官之儀以為典常垂之於後云禮由<lb/>
人起人生有欲欲而不得則不能無忿忿而無度量則<lb/>
爭<hi>音諍</hi>爭則亂先王惡其亂故制禮義以養人之欲給人<lb/>
<pb n="KR2a0004_WYG_023-4a"/>
之求使欲不窮於物物不屈於欲<hi>屈羣物反</hi>二者相待而長<lb/>
是禮之所起也故禮者養也稻粱五味所以養口也椒<lb/>
蘭芬茝所以養鼻也鐘皷管絃所以養耳也刻鏤文章<lb/>
所以養目也疏房牀第所以養體也<hi>疏謂窻也第側里反</hi>故禮者<lb/>
養也君子既得其養又好其辨也所謂辨者貴賤有等<lb/>
長少有差貧富輕重皆有稱也故天子大路越席所以<lb/>
養體也<hi>謂蒲華為席既潔且柔潔可以祀神柔可以養體也</hi>側載臭茝所以養鼻<lb/>
也前有錯衡所以養目也和鸞之聲<hi>皇品云鸞以金為鸞懸鈴</hi>
<pb n="KR2a0004_WYG_023-4b"/>
<hi>其中於衡上以為遲疾之節所以正威儀行舒疾也</hi>步中武象驟中韶䕶所以養<lb/>
耳也<hi>步猶緩車則和鸞之音中於武象驟車中於韶䕶也</hi>龍旗九斿所以養信也<lb/>
<hi>斿音旒</hi>寢兕持虎鮫韅<hi>兕音似爾雅云兕似牛</hi>彌龍所以養威也故<lb/>
大路之馬必信至教順然後乗之所以養安也孰知夫<lb/>
士出死要節之所以養生也<hi>夫音扶要音腰熟知猶審知也出死猶處死也審知</hi>
<hi>志士推誠處死要立名節若曹沬茅焦所以養生命也</hi>孰知夫輕費用之所以養<lb/>
財也<hi>費音芳味反輕猶薄言審知尠薄費用則能畜聚所以養財貨也</hi>孰知夫恭敬辭<lb/>
讓之所以養安也<hi>言審知恭敬辭讓所以養體安身</hi>孰知夫禮義文理<lb/>
<pb n="KR2a0004_WYG_023-5a"/>
之所以養情也<hi>言審知禮義文章道理所以養其情性此四科是儒者有禮義故兩得之也</hi>人<lb/>
苟生之為見若者必死<hi>苟且若如此也言平凡好生人且見操節之士以禮義處死養</hi>
<hi>得其生有効如此者必死也</hi>苟利之為見若者必害<hi>言平凡好利之人且見利義之</hi>
<hi>士以輕省費用養得其財有効如此者必害身</hi>怠惰之為安若者必危<hi>惰徒卧反</hi>
<hi>言平凡怠惰之人且有見禮之士以恭也敬禮讓養得安樂有効如此者必危亡</hi>情性之為安若<lb/>
者必滅<hi>勝音叔證反言平凡好勝之人目見利之士禮義文理養得情有効如此者必滅亡也此四科</hi>
<hi>是墨者無禮義故兩失之也</hi>故聖人一之於禮義則兩得之矣一之於情性<lb/>
則兩失之矣故儒者將使人兩得之者也墨者將使人<lb/>
<pb n="KR2a0004_WYG_023-5b"/>
兩失之者也是儒墨之分<hi>分音扶問反分猶等也若儒等而是治辯之極彊固之木</hi>
<hi>威行之道功名之總則天下歸矣</hi>治辨之極也彊固之本也<hi>固堅固也言國以禮</hi>
<hi>義四方欽仰無有攻伐故為彊而且堅固本也</hi>威行之道也<hi>以禮義導天下天下伏而歸之故為</hi>
<hi>威行之道也</hi>功名之總也<hi>以禮義率天下天下咸遵之故為功名之總也合也聚也</hi>王<lb/>
公由之<hi>由禮義也</hi>所以一天下臣諸侯也弗由之所以捐社<lb/>
稷也故堅革利兵不足以為勝髙城深池不足以為固<lb/>
嚴令繁刑不足以為威由其道則行不由其道則廢楚<lb/>
人鮫革犀兕所以為甲堅如金石宛之鉅鐵<hi>宛城今鄧州南陽縣</hi>
<pb n="KR2a0004_WYG_023-6a"/>
<hi>城是音於元反鉅㓻鐵也</hi>施鑽如蠭蠆輕利剽遫<hi>上匹妙反下音速剽遫疾也</hi>卒<lb/>
如熛風<hi>卒村忽反熛必遥反熛風疾也</hi>然而兵殆於垂涉唐昧死焉莊<lb/>
蹻起楚分而為四<hi>以起字為絶句或云楚莊王苗裔也括地志云師州黎州在京西南五千</hi>
<hi>六百七十里戰國楚威王時莊蹻王滇則為滇國之地楚昭王徙都郡莊蹻王滇楚襄王徙都陳楚考烈王徙</hi>
<hi>都夀春咸被秦逼乃四分也然昭王雖在莊蹻之前故荀卿兼言之也</hi>參是豈無堅革利<lb/>
兵哉<hi>參七含反言蹻楚國豈無堅甲利兵哉為其不由禮義故衆分也</hi>其所以統之者<lb/>
非其道故也汝潁以為險<hi>括地志云水源出汝州魯山縣西伏牛山亦名猛山汝水</hi>
<hi>至豫州郾城縣名濆水爾雅云河有澭汝有墳亦汝之别名潁水源出洛水嵩髙縣東南三十五里陽乾山俗</hi>
<pb n="KR2a0004_WYG_023-6b"/>
<hi>名潁山地理志髙陵山汝出東南至新蔡縣入淮陽乾江山潁水出東至更蔡入淮地</hi>江漢以為<lb/>
池<hi>江即岷江從蜀入楚在荆州南漢江從漢中東南入江四水為楚之險固也</hi>阻之以鄧林<lb/>
縁之以方城<hi>括地志云方城房州竹山縣東南四十一里其山頂上四面險峻山南有城長十餘里</hi>
<hi>名為方城即此山也</hi>然而秦師至鄢郢舉若振槁<hi>鄢音郾括地志云古城在㐮州</hi>
<hi>安養縣北三里古郾子之國鄧之南鄙也又率道縣南九里有故郾城漢恵帝改曰宜城也郢城荆州江陵縣</hi>
<hi>東北六里即吳公子光伐楚楚平王恐城郢者也又楚武王始都郢絶南故城是也在江陵北十五里也</hi>是<lb/>
豈無固塞險阻哉其所以統之者非其道故也紂剖比<lb/>
干囚箕子為炮烙刑殺無辜時臣下懍然莫必其命然<lb/>
<pb n="KR2a0004_WYG_023-7a"/>
而周師至而令不行乎下不能用其民是豈令不嚴刑<lb/>
不峻哉其所以統之者非其道故也古者之兵戈矛弓<lb/>
矢而已然而敵國不待試而詘<hi>詘邱勿反試用也</hi>城郭不集溝<lb/>
池不掘<hi>求勿反反又求厥</hi>固塞不樹機變不張然而國晏然不畏<lb/>
外而固者無他故焉明道而均分之<hi>分扶問反言明儒墨之分使禮義均</hi>
<hi>等則下應之如影響耳</hi>時使而誠愛之則下應之如景響有不由<lb/>
命者然後俟之以刑<hi>事君以禮義民有不由禮義者然後待之以刑則民知罪伏刑矣</hi>
則民知辠矣故刑一人而天下服辠人不尤其上知辠<lb/>
<pb n="KR2a0004_WYG_023-7b"/>
之在已也是故刑罰省而威行如流無他故焉由其道<lb/>
故也故由其道則行不由其道則廢古者帝堯之治天下<lb/>
也葢殺一人刑二人而天下治傳曰威厲而不試刑措而不<lb/>
用天地者生之本也先祖者類之本也<hi>類種類也</hi>君師者治<lb/>
之本也無天地惡生<hi>惡音烏</hi>無先祖惡出無君師惡治三<lb/>
者偏亡則無安人<hi>偏疋然反</hi>故禮上事天下事地尊先祖而<lb/>
隆君師是禮之三本也故王者天太祖諸侯不敢懐大<lb/>
夫士有常宗所以辨貴賤貴賤治得之本也郊疇乎天<lb/>
<pb n="KR2a0004_WYG_023-8a"/>
子社至乎諸侯函及士大夫所以辨尊者事尊卑者事<lb/>
卑宜鉅者鉅宜小者小故有天下者事七世有一國者<lb/>
事五世有五乗之地者事三世有三乗之地者事二世<lb/>
有特牲而食者不得立宗廟所以辨積厚者流澤廣積<lb/>
薄者流澤狹也大饗上𤣥尊俎上腥魚先大羮貴食飲<lb/>
之本也大饗上𤣥尊而用薄酒食先黍稷而飯稻粱祭<lb/>
嚌先大羮而飽庶羞貴本而親用也貴本之謂文親用<lb/>
之謂理兩者合而成文以歸太一是謂太隆故尊之上<lb/>
<pb n="KR2a0004_WYG_023-8b"/>
𤣥尊也<hi>皇侃云𤣥酒水也上古未有酒而始之祭但酌水用之至晚世雖有酒存古禮尚用水代酒也</hi>
俎之上腥魚也豆之上大羮一也利爵弗啐也成事俎<lb/>
弗嘗也三宥之弗食也大昏之未廢齊也大廟之未内<lb/>
尸也始絶之未小歛一也大路之素幬也郊之麻絻喪<lb/>
服之先散麻一也三年哭之不反也清廟之歌一唱而<lb/>
三嘆縣一鍾尚拊膈朱絃而通越一也凡禮始乎脫成<lb/>
乎文終乎銳故至備情文俱盡<hi>言情文俱盡言是禮之至備也</hi>其次情<lb/>
文代勝其下復情以歸太一天地以合日月以明四時<lb/>
<pb n="KR2a0004_WYG_023-9a"/>
以序星辰以行江海以流萬物以昌好惡以節喜怒以當以<lb/>
為下則順以為上則明<hi>自天地以下八事大禮之備情文俱盡故用為下則順用為上則明也</hi>
太史公曰至矣哉立隆以為極而天下莫之能<lb/>
益損也本末相順終始相應<hi>應乙陵反應當也</hi>至文有以辨<lb/>
至察有以説天下從之者治不從者亂從之者安不從<lb/>
者危小人不能則也<hi>小人猶庶人也則法也言天下士以上至于帝王能從禮者則治安</hi>
<hi>不能從禮者則危亂庶人據於事不能法禮也</hi>禮之貌誠深矣<hi>言禮之貌信深厚矣雖有鄒子</hi>
<hi>堅白同異之辨明察之於禮義之中自然儒弱敗壊之禮也</hi>堅白同異之察入焉而<lb/>
<pb n="KR2a0004_WYG_023-9b"/>
弱其貌誠大矣<hi>言禮之貌信廣大矣雖有擅作典制褊陋之説文辭入於禮義之中自然成淫</hi>
<hi>俗褊陋之言</hi>擅作興制𥚹陋之説入焉而嗛其貌誠髙矣<hi>言禮</hi>
<hi>之貌信尊髙矣雖有暴慢恣雎輕俗以為髙之屬入於禮義之中自然成墜落暴慢輕俗之人</hi>暴慢恣<lb/>
睢輕俗以為髙之屬入焉而墜故繩誠陳則不可欺以<lb/>
輕重規矩誠錯<hi>錯七故反</hi>則不可欺以方員君子審禮則不<lb/>
可欺以詐偽<hi>詐偽謂堅白同異擅作典制暴戾恣雎自髙也故陳繩曲直定懸衡輕重分錯規矩</hi>
<hi>方員自消滅矣</hi>故繩者直之至也衡者平之至也規矩者方員<lb/>
之至也禮者人道之極也然而不法禮者不足禮謂之<lb/>
<pb n="KR2a0004_WYG_023-10a"/>
無方之民法禮足禮謂之有方之士禮之中能思索謂<lb/>
之能慮能慮勿易<hi>易謂輕易也</hi>謂之能固能慮能固加好之<lb/>
焉聖矣<hi>好久到反言人以得禮之中又能思察索求其禮謂之能思慮又不輕易其禮謂之能堅固能</hi>
<hi>慮能固其禮更加好之乃聖人也</hi>天者髙之極也地者下之極也日月<lb/>
者明之極也無窮者廣大之極也聖人者道之極也<hi>道謂</hi>
<hi>禮義也言人有禮義則為聖人比於天地日月廣大之極也</hi>以財物為用以貴賤為<lb/>
文以多少為異以隆殺為要文貌繁情欲省禮之隆也<lb/>
文貌省情欲繁禮之殺也文貌情欲相為内外表裏並<lb/>
<pb n="KR2a0004_WYG_023-10b"/>
行而雜禮之中流也<hi>言文飾情用表裏外内合於儒墨是得禮情之中而流行不息也</hi>
君子上致其隆下盡其殺而中處其中<hi>中謂情文也</hi>步驟馳<lb/>
騁廣騖不外<hi>騖音務言君子之人上存文飾下務減省而合情文處得其中縱有戰陣殺戮邪惡</hi>
<hi>則不棄於禮義矣三皇步五帝驟三王馳五伯騖也</hi>是以君子之性守宫庭也<hi>宫庭</hi>
<hi>聴朝處喻君子心内常守禮義若宫庭焉</hi>人域是域士君子也<hi>處平凡人域之中能知禮</hi>
<hi>義之域限即為士及君子也</hi>外是民也於是中焉房皇周浹曲直得<lb/>
其次序聖人也故厚者禮之積也大者禮之廣也髙者<lb/>
禮之隆也明者禮之盡也<hi>言君子内守其禮徳厚大積廣至於髙尊明禮則是禮之</hi>
<pb n="KR2a0004_WYG_023-11a"/>
<hi>終竟也此書是褚先生荀卿禮論兼為之</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0004_WYG_023-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記正義卷二十三<lb/>
</p>
<p>
</p>
  </div>
</body>
</text>
</TEI>
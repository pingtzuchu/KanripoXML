<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷五十六</head> <lb/>
    <p>
<pb n="KR2a0004_WYG_056-1a"/>
欽定四庫全書<lb/>
　史記正義卷五十六<lb/>
　　　　　　　　　　　　唐　張守節　撰<lb/>
陳丞相世家第二十六　　　史記五十六<lb/>
陳丞相平者陽武户牖鄉人也<hi>陳留風俗傳云東昏縣衛地故陽武之戸牖鄉</hi>
<hi>也括地志云東昏故城在汴州陳留縣東北九十里</hi>少時家貧好讀書有田三十<lb/>
畝獨與兄伯居伯常耕田縱平使游學平為人長美色<lb/>
人或謂陳平曰貧何食而肥若是其嫂嫉平之不視家<lb/>
<pb n="KR2a0004_WYG_056-1b"/>
生産曰亦食糠覈耳有叔如此不如無有伯聞之逐其<lb/>
婦而棄之及平長可娶妻富人莫肯與者貧者平亦恥<lb/>
之乆之戸牖富人有張負張負女孫五嫁而夫輙死人<lb/>
莫敢娶平欲得之邑中有䘮平貧侍䘮以先往後罷為<lb/>
助張負既見之䘮所獨視偉平平亦以故後去負隨平<lb/>
至其家家乃負郭窮巷以弊席為門然門外多有長者<lb/>
車轍張負歸謂其子仲曰吾欲以女孫予陳平張仲曰<lb/>
平貧不事事一縣中盡笑其所為獨奈何予女乎負曰<lb/>
<pb n="KR2a0004_WYG_056-2a"/>
人固有好美如陳平而長貧賤者乎卒與女為平貧乃<lb/>
假貸幣以聘予酒肉之資以内婦負誡其孫曰毋以貧<lb/>
故事人不謹事兄伯如事父事嫂如母平既娶張氏女<lb/>
齎用益饒游道日廣里中社平為宰分肉食甚均父老<lb/>
曰善陳孺子之為宰平曰嗟乎使平得宰天下亦如是<lb/>
肉矣陳渉起而王陳使周市略定魏地立魏咎為魏王<lb/>
與秦軍相攻於臨濟陳平固已前謝其兄伯從少年往<lb/>
事魏王咎於臨濟魏王以為太僕説魏王不聼人或讒<lb/>
<pb n="KR2a0004_WYG_056-2b"/>
之陳平亡去乆之項羽略地至河上陳平往歸之從入<lb/>
破秦賜平爵卿項羽之東王彭城也漢王還定三秦而<lb/>
東殷王反楚項羽乃以平為信武君將魏王咎客在楚<lb/>
者以往擊降殷王而還項王使項悍拜平為都尉賜金<lb/>
二十溢居無何漢王攻下殷王項王怒將誅定殷者將<lb/>
吏陳平懼誅乃封其金與印使使歸項王而平身間行<lb/>
杖劔亡渡河船人見其美丈夫獨行疑其亡將要中當<lb/>
有金玉寳器目之欲殺平平恐乃解衣躶而佐刺舩舩<lb/>
<pb n="KR2a0004_WYG_056-3a"/>
人知其無有乃止平遂至修武降漢因魏無知求見漢<lb/>
王漢王召入是時萬石君奮為漢王中㳙受平謁入見<lb/>
平平等七人俱進賜食王曰罷就舎矣平曰臣為事來<lb/>
所言不可以過今日於是漢王與語而説之問曰子之<lb/>
居楚何官曰為都尉是日乃拜平為都尉使為叅乗典<lb/>
䕶軍諸將盡讙曰大王一日得楚之亡卒未知其髙下<lb/>
而即與同載反使監䕶軍長者漢王聞之愈益幸平遂<lb/>
與東伐項王至彭城為楚所敗引而還収散兵至滎陽<lb/>
<pb n="KR2a0004_WYG_056-3b"/>
以平為亞將屬於韓王信軍廣武絳侯灌嬰等咸讒陳<lb/>
平曰平雖美丈夫如冠玉耳其中未必有也臣聞平居<lb/>
家時盜其嫂事魏不容亡歸楚歸楚不中又亡歸漢今<lb/>
日大王尊官之令䕶軍臣聞平受諸將金金多者得善<lb/>
處金少者得惡處平反覆亂臣也願王察之漢王疑之<lb/>
召讓魏無知無知曰臣所言者能也陛下所問者行也<lb/>
今有尾生孝已之行而無益於勝負之數陛下何暇用<lb/>
之乎楚漢相距臣進竒謀之士顧其計誠足以利國家<lb/>
<pb n="KR2a0004_WYG_056-4a"/>
不耳且盜嫂受金又何足疑乎漢王召讓平曰先生事<lb/>
魏不中遂事楚而去今又從吾游信者固多心乎平曰<lb/>
臣事魏王魏王不能用臣説故去事項王項王不能信<lb/>
人其所任愛非諸項即妻之昆弟雖有竒士不能用平<lb/>
乃去楚聞漢王之能用人故歸大王臣躶身來不受金<lb/>
無以為資誠臣計畫有可采者顧大王用之使無可用<lb/>
者金具在請封輸官得請骸骨漢王乃謝厚賜拜為䕶<lb/>
軍中尉盡䕶諸將諸將乃不敢復言其後楚急攻絶漢<lb/>
<pb n="KR2a0004_WYG_056-4b"/>
甬道圍漢王於滎陽城乆之漢王患之請割滎陽以西<lb/>
以和項王不聼漢王謂陳平曰天下紛紛何時定乎陳<lb/>
平曰項王為人恭敬愛人士之廉節好禮者多歸之至<lb/>
於行功爵邑重之士亦以此不附今大王慢而少禮士<lb/>
㢘節者不來然大王能饒人以爵邑士之頑鈍嗜利無<lb/>
恥者亦多歸漢誠各去其兩短襲其兩長天下指麾則<lb/>
定矣然大王恣侮人不能得㢘節之士顧楚有可亂者<lb/>
彼項王骨鯁之臣亞父鍾離昧龍且周殷之屬不過數<lb/>
<pb n="KR2a0004_WYG_056-5a"/>
人耳大王誠能出捐數萬斤金行反閒閒其君臣以疑<lb/>
其心項王為人意忌信讒必内相誅漢因舉兵而攻之<lb/>
破楚必矣漢王以為然乃出黄金四萬斤與陳平恣所<lb/>
為不問其出入陳平既多以金縱反間於楚軍宣言諸<lb/>
將鍾離昧等為項王將功多矣然而終不得裂地而王<lb/>
欲與漢為一以滅項氏而分王其地項羽果意不信鍾<lb/>
離昧等項王既疑之使使至漢漢王為太牢具舉進見<lb/>
楚使即佯驚曰吾以為亞父使乃項王使復持去更以<lb/>
<pb n="KR2a0004_WYG_056-5b"/>
惡草具進楚使楚使歸具以報項王項王果大疑亞父<lb/>
亞父欲急攻下滎陽城項王不信不肯聽亞父聞項王<lb/>
疑之乃怒曰天下事大定矣君王自為之願請骸骨歸<lb/>
歸未至彭城疽發背而死陳平乃夜出女子二千人滎<lb/>
陽城東門楚因擊之陳平乃與漢王從城西門夜出去<lb/>
遂入闗收散兵復東其明年淮隂侯破齊自立為齊王<lb/>
使使言之漢王漢王大怒而罵陳平躡漢王漢王亦悟<lb/>
乃厚遇齊使使張子房卒立信為齊王封平以户牖鄉<lb/>
<pb n="KR2a0004_WYG_056-6a"/>
用其竒計䇿卒滅楚常以䕶軍中尉從定燕王臧荼漢<lb/>
六年人有上書告楚王韓信反髙帝問諸將諸將曰亟<lb/>
發兵坑豎子耳髙帝黙然問陳平平固辭謝曰諸將云<lb/>
何上具告之陳平曰人之上書言信反有知之者乎曰<lb/>
未有曰信知之乎曰不知陳平曰陛下精兵孰與楚上<lb/>
曰不能過平曰陛下將用兵有能過韓信者乎上曰莫<lb/>
及也平曰今兵不如楚精而將不能及而舉兵攻之是<lb/>
趣之戰也竊為陛下危之上曰為之奈何平曰古者天<lb/>
<pb n="KR2a0004_WYG_056-6b"/>
子廵狩㑹諸侯南方有雲夢陛下第出偽游雲夢㑹諸<lb/>
侯於陳陳楚之西界<hi>陳今陳州也韓信都彭城號楚王故陳州為楚西界也</hi>信聞<lb/>
天子以好出游其勢必無事而郊迎謁謁而陛下因禽<lb/>
之此特一力士之事耳髙帝以為然乃發使告諸侯㑹<lb/>
陳吾將南游雲夢上因隨以行行未至陳楚王信果郊<lb/>
迎道中髙帝豫具武士見信至即執縛之載後車信呼<lb/>
曰天下已定我固當烹髙帝顧謂信曰若毋聲而反明<lb/>
矣武士反接之遂㑹諸侯于陳盡定楚地還至雒陽赦<lb/>
<pb n="KR2a0004_WYG_056-7a"/>
信以為淮隂侯而與功臣剖符定封於是與平剖符世<lb/>
世勿絶為户牖侯平辭曰此非臣之功也上曰吾用先<lb/>
生謀計戰勝剋敵非功而何平曰非魏無知臣安得進<lb/>
上曰若子可謂不背本矣乃復賞魏無知其明年以䕶<lb/>
軍中尉從攻反者韓王信於代卒至平城為匈奴所圍<lb/>
七日不得食髙帝用陳平竒計使單于閼氏圍以得開<lb/>
髙帝既出其計祕世莫得聞髙帝南過曲逆上其城望<lb/>
見其屋室甚大曰壯哉縣吾行天下獨見洛陽與是耳<lb/>
<pb n="KR2a0004_WYG_056-7b"/>
顧問御史曰曲逆户口幾何對曰始秦時三萬餘户間<lb/>
者兵數起多亡匿今見五千户於是乃詔御史更以陳<lb/>
平為曲逆侯盡食之除前所食户牖其後常以䕶軍中<lb/>
尉從攻陳豨及黥布凡六出竒計輙益邑凡六益封竒<lb/>
計或頗祕世莫能聞也髙帝從破布軍還病創徐行至<lb/>
長安燕王盧綰反上使樊噲以相國將兵攻之既行人<lb/>
有短惡噲者髙帝怒曰噲見吾病乃冀我死也用陳平<lb/>
謀而召絳侯周勃受詔牀下曰陳平亟馳傳載勃代噲<lb/>
<pb n="KR2a0004_WYG_056-8a"/>
將平至軍中即斬噲頭二人既受詔馳傳未至軍行計<lb/>
之曰樊噲帝之故人也功多且又乃吕后弟吕須之夫<lb/>
有親且貴帝以忿怒故欲斬之則恐後悔寕囚而致上<lb/>
上自誅之未至軍為壇以節召樊噲噲受詔即反接載<lb/>
檻車傳詣長安而令絳侯勃代將將兵定燕反縣平行<lb/>
聞髙帝崩平恐吕太后及吕嬃讒怒乃馳傳先去逢使<lb/>
者詔平與灌嬰屯於滎陽平受詔立復馳至宫哭甚哀<lb/>
因奏事䘮前吕太后哀之曰君勞出休矣平畏讒之就<lb/>
<pb n="KR2a0004_WYG_056-8b"/>
因固請得宿衞中太后乃以為郎中令曰傅教孝恵是<lb/>
後吕嬃讒乃不得行樊噲至則赦復爵邑孝恵帝六年<lb/>
相國曹參卒以安國侯王陵為右丞相陳平為左丞相<lb/>
王陵者故沛人始為縣豪髙祖微時兄事陵陵少文任<lb/>
氣好直言及髙祖起沛入至咸陽陵亦自聚黨數千人<lb/>
居南陽不肯從沛公及漢王之還攻項籍陵乃以兵屬<lb/>
漢項羽取陵母置軍中陵使至則東鄉坐陵母欲以招<lb/>
陵陵母既私送使者泣曰為老妾語陵謹事漢王漢王<lb/>
<pb n="KR2a0004_WYG_056-9a"/>
長者也無以老妾故持二心妾以死送使者遂伏劔而<lb/>
死項王怒烹陵母陵卒從漢王定天下以善雍齒雍齒髙帝<lb/>
之仇而陵本無意從髙帝以故晚封為安國侯安國侯<lb/>
既為右丞相二嵗孝恵帝崩髙后欲立諸吕為王問王<lb/>
陵王陵曰不可問陳平陳平曰可吕太后怒乃佯遷陵<lb/>
為帝太𫝊實不用陵陵怒謝疾免杜門竟不朝請七年<lb/>
而卒陵之免丞相吕太后乃徙平為右丞相以辟陽侯<lb/>
審食其為左丞相左丞相不治常給事於中食其亦沛<lb/>
<pb n="KR2a0004_WYG_056-9b"/>
人漢王之敗彭城西楚取太上皇吕后為質食其以舎<lb/>
人侍吕后其後從破項籍為侯幸於吕太后及為相居<lb/>
中百官皆因決事吕嬃常以前陳平為髙帝謀執樊噲<lb/>
數讒曰陳平為相非治事日飲醇酒戲婦女陳平聞日<lb/>
益甚吕太后聞之私獨喜面質吕嬃於陳平曰鄙語曰<lb/>
兒婦人口不可用顧君與我何如耳無畏吕嬃之讒也<lb/>
吕太后立諸吕為王陳平偽聽之及吕太后崩平與太<lb/>
尉勃合謀卒誅諸吕立孝文皇帝陳平本謀也審食其<lb/>
<pb n="KR2a0004_WYG_056-10a"/>
免相孝文帝立以為太尉勃親以兵誅吕氏功多陳平<lb/>
欲讓勃尊位乃病謝孝文帝初立怪平病問之平曰髙<lb/>
祖時勃功不如臣平及誅諸吕臣功亦不如勃願以右<lb/>
丞相讓勃於是孝文帝乃以絳侯勃為右丞相位次第<lb/>
一平徙為左丞相位次第二賜平金千斤益封三千户<lb/>
居頃之孝文皇帝既益明習國家事朝而問右丞相勃<lb/>
曰天下一嵗決獄幾何勃謝曰不知問天下一嵗錢穀<lb/>
出入幾何勃又謝不知汗出沾背愧不能對於是上亦<lb/>
<pb n="KR2a0004_WYG_056-10b"/>
問左丞相平平曰有主者上曰主者謂誰平曰陛下即<lb/>
問決獄責廷尉問錢穀責治粟内史上曰茍各有主者<lb/>
而君所主者何事也平謝曰主臣陛下不知其駑下使<lb/>
待罪宰相宰相者上佐天子理隂陽順四時下育萬<lb/>
物之宜外鎮撫四夷諸侯内親附百姓使卿大夫各得<lb/>
任其職焉孝文帝乃稱善右丞相大慙出而讓陳平曰<lb/>
君獨不素教我對陳平笑曰君居其位不知其任邪且<lb/>
陛下即問長安中盗賊數君欲彊對邪於是絳侯自知其<lb/>
<pb n="KR2a0004_WYG_056-11a"/>
能不如平逺矣居頃之絳侯謝病請免相陳平専為一<lb/>
丞相孝文帝二年丞相陳平卒諡為獻侯子共侯買代<lb/>
侯二年卒子簡侯恢代侯二十三年卒子何代侯三十<lb/>
三年何坐略人妻棄市國除始陳平曰我多隂謀是道<lb/>
家之所禁吾世即廢亦已矣終不能復起以吾多隂禍<lb/>
也然其後曽孫陳掌以衞氏親貴戚願得續封陳氏然<lb/>
終不得<lb/>
太史公曰陳丞相平少時本好黄帝老子之術方其割<lb/>
<pb n="KR2a0004_WYG_056-11b"/>
肉俎上之時其意固已逺矣傾側擾攘楚魏之間卒歸<lb/>
髙帝常出竒計救紛糾之難振國家之患及吕后時事<lb/>
多故矣然平竟自脱定宗廟以榮名終稱賢相豈不善<lb/>
始善終哉非知謀孰能當此者乎<lb/>
</p>
<p>
</p>
  </div>
</body>
</text>
</TEI>
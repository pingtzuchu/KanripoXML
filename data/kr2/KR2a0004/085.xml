<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷八十五</head> <lb/>
    <p>
<pb n="KR2a0004_WYG_085-1a"/>
欽定四庫全書<lb/>
　史記正義卷八十五<lb/>
　　　　　　　　　　　　唐　張守節　撰<lb/>
吕不韋列傳第二十五　　　史記八十五<lb/>
吕不韋者陽翟大賈人也<hi>陽翟今河南府也</hi>往來販賤賣貴家<lb/>
累千金秦昭王四十年太子死其四十二年以其次子<lb/>
安國君為太子安國君有子二十餘人安國君有所甚<lb/>
爱姬立以為正夫人號曰華陽夫人華陽夫人無子安<lb/>
<pb n="KR2a0004_WYG_085-1b"/>
國君中男名子楚子楚母曰夏姬母爱子楚為秦質子<lb/>
於趙秦數攻趙趙不甚禮子楚子楚秦諸庻孽孫質於<lb/>
諸侯車乗進用不饒居處困不得意吕不韋賈邯郸見<lb/>
而憐之曰此竒貨可居<hi>戰國策云濮陽人吕不韋賈邯郸見秦質子異人謂其父曰耕</hi>
<hi>田之利㡬倍曰十倍珠玉之贏㡬倍曰百倍主立定國之贏㡬倍曰無數不韋曰今力田疾作不得煖衣飽食</hi>
<hi>今定國立君澤可遺後世願往事之秦子異人質於趙處於聊城故往説之乃説秦王后弟楊泉君曰君之罪</hi>
<hi>至死君知之乎君門下無不居髙官尊位太子門下無貴者而駿馬盈外廐美女充後庭王之春秋髙矣一日</hi>
<hi>山陵太子用事君危於累卵而不壽於朝生今有計可以使君富千萬寜於太山必無危亡之患矣楊泉曰請</hi>
<pb n="KR2a0004_WYG_085-2a"/>
<hi>聞其説不韋曰王年髙矣王后無子子徯有承國之業士倉又輔之王一日山陵子徯立士倉用事王后之門</hi>
<hi>必生蓬蒿子楚異人賢材也棄在於趙無母引領西望欲一得歸王后誠請而立之是異人無國有國王后無</hi>
<hi>子有子楊泉曰諾入説王后謂請於趙而歸之</hi>乃往見子楚説曰吾能大子之<lb/>
門子楚笑曰且自大君之門而乃大吾門吕不韋曰子<lb/>
不知也吾門待子門而大子楚心知所謂乃引與坐深<lb/>
語吕不韋曰秦王老矣安國君得為太子竊聞安國君<lb/>
愛幸華陽夫人華陽夫人無子能立適嗣者<hi>適音嫡</hi>獨華<lb/>
陽夫人耳今子兄弟二十餘人子又居中不甚見幸乆<lb/>
<pb n="KR2a0004_WYG_085-2b"/>
質諸侯即大王薨安國君立為王則子無㡬得與長子<lb/>
<hi>言子楚無望得預長為太子</hi>及諸子旦暮在前者争為太子矣子楚<lb/>
曰然為之奈何吕不韋曰子貧客於此非有以奉獻於<lb/>
親及結賔客也不韋雖貧請以千金為子西㳺事安國<lb/>
君及華陽夫人立子為適嗣子楚乃頓首曰必如君䇿<lb/>
請得分秦國與君共之不韋乃以五百金與子楚為進<lb/>
用結賔客而復以五百金買竒物玩好自奉而西逰<lb/>
秦求見華陽夫人姊而皆以其物獻華陽夫人因言子<lb/>
<pb n="KR2a0004_WYG_085-3a"/>
楚賢智結諸侯賔客徧天下常曰楚也以夫人為天日<lb/>
夜泣思太子及夫人夫人大喜不韋因使其姊説夫人<lb/>
曰吾聞之以色事人者色衰而爱弛今夫人事太子甚<lb/>
爱而無子不以此時蚤自結於諸子中賢孝者舉立以<lb/>
為適而子之夫在則重尊夫百嵗之後所子者為王終<lb/>
不失勢此所謂一言而萬世之利也不以繁華時樹本<lb/>
即色衰愛弛後雖欲開一語尚可得乎今子楚賢而自<lb/>
知中男也次不得為適其母又不得幸自附夫人夫人<lb/>
<pb n="KR2a0004_WYG_085-3b"/>
誠以此時拔以為適夫人則竟世有寵於秦矣華陽夫<lb/>
人以為然承太子閒從容言子楚質於趙者絶賢來往<lb/>
者皆稱譽之乃因涕泣曰妾幸得充後宫不幸無子願<lb/>
得子楚立以為適嗣以託妾身安國君許之乃與夫人<lb/>
刻玉符約以為適嗣安國君及夫人因厚餽遺子楚而<lb/>
請吕不韋𫝊之子楚以此名譽益盛於諸侯吕不韋取<lb/>
邯郸諸姬絶好善舞者與居知有身子楚從不韋飲見<lb/>
而説之因起為夀請之吕不韋怒念業已破家為子楚<lb/>
<pb n="KR2a0004_WYG_085-4a"/>
欲以釣竒乃遂獻其姬姬自匿有身至大期時生子政<lb/>
子楚遂立姬為夫人秦昭王五十年使王齮圍邯郸急<lb/>
趙欲殺子楚子楚與吕不韋謀行金六百斤予守者吏<lb/>
得脱亡赴秦軍遂以得歸趙欲殺子楚妻子子楚夫人<lb/>
趙豪家女也得匿以故母子竟得活秦昭王五十六年<lb/>
薨太子安國君立為王華陽夫人為王后子楚為太子<lb/>
趙亦奉子楚夫人及子政歸秦秦王立一年薨謚為孝<lb/>
文王太子子楚代立是為荘襄王荘襄王所養母華陽<lb/>
<pb n="KR2a0004_WYG_085-4b"/>
后為華陽太后真母夏姬尊以為夏太后荘襄王元年<lb/>
以吕不韋為丞相封為文信侯食河南洛陽十萬户荘<lb/>
襄王即位三年薨太子政立為王尊吕不韋為相國號<lb/>
稱仲父<hi>仲中也次父也盖效齊桓公以管仲為仲父</hi>秦王年少太后時時竊<lb/>
私通吕不韋不韋家僮萬人當是時魏有信陵君<hi>年表云秦</hi>
<hi>昭王五十六年平原卒始皇四年信陵君死始皇九年李園殺春申君孟嘗君當秦昭王二十四年已後而卒</hi>
<hi>最早</hi>楚有春申君趙有平原君齊有孟嘗君皆下士喜<lb/>
賔客以相傾吕不韋以秦之彊羞不如亦招致士厚遇<lb/>
<pb n="KR2a0004_WYG_085-5a"/>
之至食客三千人是時諸侯多辯士如荀卿之徒著書<lb/>
布天下吕不韋乃使其客人人著所聞集論以為八覽<lb/>
六論十二紀二十餘萬言以為備天地萬物古今之事<lb/>
號曰吕氏春秋布咸陽市門懸千金其上延諸侯㳺士<lb/>
賔客有能増損一字者予千金始皇帝益壮太后淫不<lb/>
止吕不韋恐覺禍及己乃私求太隂人嫪毐以為舎人<lb/>
時縱倡樂使毐以其隂闗桐輪而行<hi>以桐木為小車輪</hi>令太后<lb/>
聞之以㗖太后太后聞果欲私得之吕不韋乃進嫪毐<lb/>
<pb n="KR2a0004_WYG_085-5b"/>
詐令人以腐罪告之<hi>上音輔謂宫刑骨靡也</hi>不韋又隂謂太后曰<lb/>
可事詐腐則得給事中太后乃隂厚賜主腐者吏許論<lb/>
之拔其鬚眉為宦者遂得侍太后太后私與通絶愛之<lb/>
有身太后恐人知之詐卜當避時徙宫居雍<hi>雍故城在岐雍縣南</hi>
<hi>七里有秦都大鄭宫</hi>嫪毐常從賞賜甚厚事皆決於嫪毐嫪毐家<lb/>
僮數千人諸客求宦為嫪毐舎人千餘人始皇七年荘<lb/>
襄王母夏太后薨孝文王后曰革陽太后與孝文王㑹<lb/>
葬夀陵<hi>秦孝文王陵在雍州萬年縣東北二十五里</hi>夏太后子荘襄王葬芷<lb/>
<pb n="KR2a0004_WYG_085-6a"/>
陽<hi>秦襄荘陵在雍州新豊縣西南三十五里始皇在此故俗亦謂之見子陵</hi>故夏太后獨别<lb/>
葬杜東<hi>夏太后陵在萬年縣東南二十五里</hi>曰東望吾子西望吾夫後百<lb/>
年旁當有萬家邑始皇九年有告嫪毐實非宦者常與<lb/>
太后私亂生子二人皆匿之與太后謀曰王即薨以子<lb/>
為後於是秦王下吏治具得情實事連相國吕不韋九<lb/>
月夷嫪毐三族殺太后所生兩子而遂遷太后於雍諸<lb/>
嫪毐舎人皆没其家而遷之蜀王欲誅相國為其奉先<lb/>
王功大及賔客辯士為㳺説者衆王不忍致法秦王十<lb/>
<pb n="KR2a0004_WYG_085-6b"/>
年十月免相國吕不韋及齊人茅焦説秦王秦王乃迎<lb/>
太后於雍歸復咸陽而出文信侯就國河南嵗餘諸侯<lb/>
賔客使者相望於道請文信侯秦王恐其為變乃賜文<lb/>
信侯書曰君何功於秦秦封君河南食十萬户君何親<lb/>
於秦號稱仲父其與家屬徙處蜀吕不韋自度稍侵恐<lb/>
誅乃飲酖而死秦王所加怒吕不韋嫪毐皆已死乃皆<lb/>
復歸嫪毐舎人遷蜀者始皇十九年太后薨謚為帝太<lb/>
后與荘襄王㑹𦵏茝陽<lb/>
<pb n="KR2a0004_WYG_085-7a"/>
太史公曰不韋及嫪毐貴封號文信侯人之告嫪毐毐<lb/>
聞之秦王驗左右未發上之雍郊毐恐禍起乃與黨謀<lb/>
矯太后璽發卒以反蘄年宫<hi>蘄年宫在岐州城西故城内</hi>發吏攻毐<lb/>
毐敗亡走追斬之好畤遂滅其宗而吕不韋由此絀矣<lb/>
孔子之所謂聞者其吕子乎<lb/>
　<lb/>
　<lb/>
　<lb/>
<pb n="KR2a0004_WYG_085-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記正義巻八十五<lb/>
</p>
<p>
</p>
  </div>
</body>
</text>
</TEI>
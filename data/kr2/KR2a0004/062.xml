<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷六十二</head> <lb/>
    <p>
<pb n="KR2a0004_WYG_062-1a"/>
欽定四庫全書<lb/>
　史記正義卷六十二<lb/>
　　　　　　　　　　　　唐　張守節　撰<lb/>
管晏列傳第二　　　　　　史記六十二<lb/>
管仲夷吾者穎上人也<hi>韋昭云管夷姬姓之後管嚴之子敬仲也</hi>少時常與<lb/>
鮑叔牙㳺鮑叔知其賢管仲貧困常欺鮑叔鮑叔終善<lb/>
遇之不以為言已而鮑叔事齊公子小白管仲事公子<lb/>
糾及小白立為桓公公子糾死管仲囚焉鮑叔遂進管<lb/>
<pb n="KR2a0004_WYG_062-1b"/>
仲<hi>齊世家云鮑叔曰君將治齊則髙傒與叔牙足矣且欲霸王非管夷吾不可夷吾之居國國重不可失也</hi>
<hi>桓公從之韋昭云鮑叔齊大夫姒姓之後鮑叔之子叔牙也</hi>管仲既用任政於齊<hi>管子</hi>
<hi>云相齊以九恵之教一曰老二曰慈三曰孤四曰疾五曰獨六曰病七曰通八曰賑九曰絶也</hi>齊桓公<lb/>
以霸九合諸侯一匡天下管仲之謀也管仲曰吾始困<lb/>
時嘗與鮑叔賈分財利<hi>賈音古</hi>多自與鮑叔不以我為貪<lb/>
知我貧也吾嘗為鮑叔謀事而更窮困鮑叔不以我為<lb/>
愚知時有利不利也吾嘗三仕三見逐於君鮑叔不以<lb/>
我為肖知我不遭時也吾嘗三戰三走鮑叔不以我為<lb/>
<pb n="KR2a0004_WYG_062-2a"/>
怯知我有老母也公子糾敗召忽死之吾幽囚受辱鮑<lb/>
叔不以我為無耻知我不羞小節而耻功名不顯於天<lb/>
下也生我者父母知我者鮑子也鮑叔既進管仲以身<lb/>
下之子孫世禄於齊有封邑者十餘世常為名大夫天<lb/>
下不多管仲之賢而多鮑叔能知人也管仲既任政相<lb/>
齊<hi>國語云齊桓公使鮑叔為相辭曰臣之不若夷吾者五寛和恵民不若也治國家不失其柄不若也忠恵</hi>
<hi>可結於百姓不若也制禮義可法於四方不若也執枹鼔立於軍門使百姓皆加勇不若也</hi>以區區<lb/>
之齊在海濵<hi>齊國東濵海也</hi>通貨積財富國彊兵與俗同好惡<lb/>
<pb n="KR2a0004_WYG_062-2b"/>
故其稱曰倉廩實而知禮節衣食足而知榮辱上服度<lb/>
則六親固<hi>上之服御物有制度則六親堅固也六親謂外祖父母一父母二姊妹三妻兄弟之子四</hi>
<hi>從母之子五女之子六也王弼云父母兄弟妻子也</hi>四維不張國乃滅亾下令如<lb/>
流水之原令順民心故論卑而易行<hi>言為政令卑下鮮少而百姓易</hi>
<hi>作行也</hi>俗之所欲因而予之俗之所否因而去之其為政<lb/>
也善因禍而為福轉敗而為功貴輕重慎權衡<hi>輕重謂耻辱也</hi>
<hi>權衡謂得失也有耻辱甚貴重之有得失甚戒慎之</hi>桓公實怒少姬南襲蔡管仲<lb/>
因而伐楚責包茅不入貢於周室桓公實北征山戎而<lb/>
<pb n="KR2a0004_WYG_062-3a"/>
管仲因而令燕脩召公之政於柯之㑹<hi>今齊州東河也</hi>桓公欲<lb/>
背曹沫之約<hi>沫莫葛反</hi>管仲因而信之<hi>以劫許之歸魯侵地</hi>諸侯由是<lb/>
齊故曰知與之為取政之寳也管仲富擬於公室有三<lb/>
歸反坫<hi>三歸二姓女也婦人謂嫁曰歸</hi>齊人不以為侈管仲卒<hi>括地志云</hi>
<hi>管仲冡在青州臨淄縣南二十一里牛山之阿説苑云齊桓公使管仲治國管仲對曰賤不能臨貴桓公以為</hi>
<hi>上卿而國不治曰何故管仲對曰貧不能使富桓公賜公立之齊市租而國不治桓公曰何故對曰疏不能制近桓</hi>
<hi>以為仲父齊國大安而遂霸天下孔子曰管仲之賢而不得此三懽者亦不能使其君南面而稱伯</hi>齊國<lb/>
遵其政常彊於諸侯後百餘年而有晏子焉<lb/>
<pb n="KR2a0004_WYG_062-3b"/>
晏平仲嬰者萊之夷維人也<hi>晏氏齊記云齊城三百里有戍安即晏平仲之邑漢</hi>
<hi>為夷安縣屬髙宻國應劭云故萊夷維邑</hi>事齊靈公莊公景公以節儉力行<lb/>
重於齊既相齊食不重肉妾不衣帛其在朝君語及之<lb/>
即危言<hi>謂已謙讓非云功能</hi>語不及之即危行<hi>行下孟反謂君不知已増脩業行畏</hi>
<hi>責及也</hi>國有道即順命無道即衡命<hi>衡秤也謂國無道則制秤量之可行即行</hi>
以此三世顯名於諸侯越石父賢在縲紲中<hi>縲音力追反縲黒索</hi>
<hi>也紲繫也晏子春秋云晏子之晉至中年覩弊冠友裘負薪息於途側晏子問曰何者對曰我石父也苟免饑</hi>
<hi>凍為人臣僕晏子觧左驂贖之載與俱歸按與此文小異也</hi>晏子出遭之塗解左驂<lb/>
<pb n="KR2a0004_WYG_062-4a"/>
贖之載歸弗謝入閨乆之越石父請絶晏子戄然<hi>戄牀縳反</hi>
<hi>注皇覽云晏子塚在臨淄城南菑水南桓公塜西北括地志云齊桓公墓在清州臨淄縣東南二十三里鼎足</hi>
<hi>上又云齊晏嬰塚在齊子城北門外晏子云吾生近市死豈易吾志乃葬故宅後人名曰清節里按恐皇覽誤</hi>
<hi>乃管仲塚也</hi>攝衣冠謝曰嬰雖不仁免子於厄何子求絶之<lb/>
速也石父曰不然吾聞君子詘於不知已而信於知己<lb/>
者方吾在縲紲中彼不知我也夫子既已感寤而贖我<lb/>
是知己知己而無禮固不如在縲紲之中晏子於是延入<lb/>
為上客晏子為齊相出其御之妻從門間而闚其夫其<lb/>
<pb n="KR2a0004_WYG_062-4b"/>
夫為相御擁大蓋䇿駟馬意氣揚揚甚自得也既而歸<lb/>
其妻請去夫問其故妻曰晏子長不滿六尺身相齊國<lb/>
名顯諸侯今者妾觀其出志念深矣常有以自下者今<lb/>
子長八尺乃為人僕御然子之意自以為足妾是以求<lb/>
去也其後夫自抑損晏子怪而問之御以實對晏子薦<lb/>
以為大夫<lb/>
太史公曰吾讀管氏牧民山髙乗馬輕重九府<hi>七畧云管子十</hi>
<hi>八篇在法家</hi>及晏子春秋<hi>七畧云晏子春秋七篇在儒家</hi>詳哉其言之也既<lb/>
<pb n="KR2a0004_WYG_062-5a"/>
見其著書欲觀其行事故次其𫝊至其書世多有之是<lb/>
以不論論其軼事<hi>軼音逸</hi>管仲世所謂賢臣然孔子小之<lb/>
豈以為周道衰㣲桓公既賢而不勉之至王乃稱霸哉<lb/>
<hi>言管仲世所謂賢臣孔子所以小之者盖以為周道衰桓公賢主管仲何不勸勉輔弼至於帝王乃自稱霸主</hi>
<hi>哉故孔子小之云盖為前疑夫子小管仲為此</hi>語曰將順其美匡救其惡故上<lb/>
下能相親也<hi>言管仲相齊順百姓之美匡救國家之惡令君臣百姓相親者是管之能也</hi>豈<lb/>
管仲之謂乎方晏子伏莊公尸哭之成禮然後去豈所<lb/>
謂見義不為無勇者邪至其諫説犯君之顔此所謂進<lb/>
<pb n="KR2a0004_WYG_062-5b"/>
思盡忠退思補過者哉假令晏子而在余雖為之執鞭<lb/>
所忻慕焉<lb/>
　<lb/>
　<lb/>
　<lb/>
　<lb/>
　<lb/>
　史記正義卷六十二<lb/>
</p>
<p>
</p>
  </div>
</body>
</text>
</TEI>
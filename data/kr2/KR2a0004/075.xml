<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷七十五</head> <lb/>
    <p>
<pb n="KR2a0004_WYG_075-1a"/>
欽定四庫全書<lb/>
　史記正義卷七十五<lb/>
　　　　　　　　　　　　唐　張守節　撰<lb/>
孟嘗君列傳第十五　　　　史記七十五<lb/>
孟嘗君名文姓田氏文之父曰靖郭君田嬰田嬰者齊<lb/>
威王少子而齊宣王庶弟也田嬰自威王時任職用事<lb/>
與成侯鄒忌及田忌將而救韓伐魏成侯與田忌争寵<lb/>
成侯賣田忌田忌懼襲齊之邊邑不勝亡走㑹威王卒<lb/>
<pb n="KR2a0004_WYG_075-1b"/>
宣王立知成侯賣田忌乃復召田忌以為将宣王二年<lb/>
田忌與孫臏田嬰俱伐魏敗之馬陵虜魏太子申而殺<lb/>
魏將龎㳙宣王七年田嬰使於韓魏服於齊嬰與韓昭<lb/>
侯魏惠王㑹齊宣王東阿南<hi>東阿齊州縣也</hi>盟而去明年復與<lb/>
梁惠王㑹甄是嵗梁惠王卒宣王九年田嬰相齊齊宣<lb/>
王與魏襄王㑹徐州而相王也<hi>紀年云梁惠王三十年下邳遷于薛改名徐州</hi>
楚威王聞之怒田嬰明年楚伐敗齊師於徐州而使人<lb/>
逐田嬰田嬰使張五說楚威王威王乃止田嬰相齊十<lb/>
<pb n="KR2a0004_WYG_075-2a"/>
一年宣王卒湣王即位即位三年而封田嬰於薛<hi>薛故城在</hi>
<hi>今徐州滕縣南四十四里也</hi>初田嬰有子四十餘人其賤妾有子名<lb/>
文文以五月五日生嬰告其母曰勿舉也其母竊舉生<lb/>
之及長其母因兄弟而見其子文於田嬰田嬰怒其母<lb/>
曰吾令若去此子而敢生之何也文頓首因曰君所以<lb/>
不舉五月子者何故嬰曰五月子者長與户齊將不利<lb/>
其父母文曰人生受命於天乎將受命於户邪嬰黙然<lb/>
文曰必受命於天君何憂焉必受命於户則高其户耳<lb/>
<pb n="KR2a0004_WYG_075-2b"/>
誰能至者嬰曰子休矣久之文承間問其父嬰曰子之<lb/>
子為何曰為孫孫之孫為何曰為𤣥孫𤣥孫之孫為何<lb/>
曰不能知也文曰君用事相齊至今三王矣齊不加廣<lb/>
而君私家富累萬金門下不見一賢者文聞將門必有<lb/>
將相門必有相今君後宫蹈綺縠而士不得短褐僕妾<lb/>
餘梁肉而士不厭糟糠今君又尚厚積餘藏欲以遺所<lb/>
不知何人而忘公家之事日損文竊怪之於是嬰乃禮<lb/>
文使主家待賔客賔客日進名聲聞於諸侯諸侯皆使人<lb/>
<pb n="KR2a0004_WYG_075-3a"/>
請薛公田嬰以文為太子嬰許之嬰卒謚為靖郭君而<lb/>
文果代立於薛是為孟嘗君孟嘗君在薛招致諸侯賔客<lb/>
及亡人有罪者皆歸孟嘗君孟嘗君舍業厚遇之以故<lb/>
傾天下之士食客數千人無貴賤一與文等孟嘗君待<lb/>
客坐語而屏風後常有侍史主記君所與客語問親戚<lb/>
居處客去孟嘗君已使使存問獻遺其親戚孟嘗君曾<lb/>
待客夜食有一人蔽火光客怒以飯不等輟食辭去孟<lb/>
嘗君起自持其飯比之客慚自剄士以此多歸孟嘗君<lb/>
<pb n="KR2a0004_WYG_075-3b"/>
孟嘗君客無所擇皆善遇之人人各自以為孟嘗君親<lb/>
己秦昭王聞其賢乃先使涇陽君為質於齊以求見孟<lb/>
嘗君孟嘗君将入秦賔客莫欲其行諫不聴蘇代謂曰<lb/>
今旦代從外來見木偶人與土偶人相與語木偶人曰<lb/>
天雨子將敗矣土偶人曰我生於土敗則歸土今天雨<lb/>
流子而行未知所止息也今秦虎狼之國也而君欲往<lb/>
如有不得還君得無為土偶人所笑乎孟嘗君乃止齊<lb/>
湣王二十五年復卒使孟嘗君入秦昭王即以孟嘗君<lb/>
<pb n="KR2a0004_WYG_075-4a"/>
為秦相人或說秦昭王曰孟嘗君賢而又齊族也今相<lb/>
秦必先齊而後秦秦其危矣於是秦昭王乃止囚孟嘗<lb/>
君謀欲殺之孟嘗君使人抵昭王幸姬求解幸姬曰妾<lb/>
願得君狐白裘此時孟嘗君有一狐白裘直千金天下<lb/>
無雙入秦獻之昭王更無他裘孟嘗君患之徧問客莫<lb/>
能對最下坐有能為狗盗者曰臣能得狐白裘乃夜為<lb/>
狗以入秦宫藏中<hi>藏在浪反</hi>取所獻狐白裘至以獻秦王幸<lb/>
姬幸姬為言昭王昭王釋孟嘗君孟嘗君得出即馳去<lb/>
<pb n="KR2a0004_WYG_075-4b"/>
更封𫝊變名姓以出闗夜半至函谷闗<hi>闗在陜州桃林縣西南十三里</hi>
秦昭王後悔出孟嘗君求之已去即使人馳𫝊逐之孟<lb/>
嘗君至闗闗法雞鳴而出客孟嘗君恐追至客之居下<lb/>
坐者有能為雞鳴而雞盡鳴遂發𫝊出出如食頃秦追<lb/>
果至闗已後孟嘗君出乃還始孟嘗君列此二人於賔<lb/>
客賔客盡羞之及孟嘗君有秦難卒此二人拔之自是<lb/>
之後客皆服孟嘗君過趙趙平原君客之趙人聞孟嘗<lb/>
君賢出觀之皆笑曰始以薛公為魁然也今視之乃𦕈<lb/>
<pb n="KR2a0004_WYG_075-5a"/>
小丈夫耳孟嘗君聞之怒客與俱者下斫擊殺數百人<lb/>
遂滅一縣以去齊湣王不自得以其遣孟嘗君孟嘗君<lb/>
至則以為齊相任政孟嘗君怨秦将以齊為韓魏攻楚<lb/>
因與韓魏攻秦而借兵食於西周蘇代為西周謂曰君<lb/>
以齊為韓魏攻楚九年取宛葉以北以疆韓魏<hi>宛在鄧州葉在</hi>
<hi>許州二縣以北舊蜀楚二國共没以入韓魏</hi>今復攻秦以益之韓魏南無楚<lb/>
憂西無秦患則齊危矣韓魏必輕齊畏秦臣為君危之<lb/>
君不如令弊邑深合於秦而君無攻又無借兵食君臨<lb/>
<pb n="KR2a0004_WYG_075-5b"/>
函谷而無攻令弊邑以君之情謂秦昭王曰薛公必不<lb/>
破秦以彊韓魏其攻秦也欲王之令楚王割東國以與<lb/>
齊<hi>東國齊徐夷</hi>而秦出楚懐王以為和君令弊邑以此惠秦<lb/>
秦得無破而以東國自免也秦必欲之楚王得出必徳<lb/>
齊齊得東國益彊而薛世世無患矣秦不大弱而處三<lb/>
晉之西二晉必重齊薛公曰善因令韓魏賀秦使三國<lb/>
無攻而不借兵食於西周矣是時楚懐王入秦秦留之<lb/>
故欲必出之秦不果出楚懐王孟嘗君相齊其舍人魏<lb/>
<pb n="KR2a0004_WYG_075-6a"/>
子為孟嘗君収邑入三反而不致一入孟嘗君問之對<lb/>
曰有賢者竊假與之以故不致入孟嘗君怒而退魏子<lb/>
居數年人或毁孟嘗君於齊湣王曰孟嘗君将為亂及<lb/>
田甲刦湣王湣王意疑孟嘗君孟嘗君乃奔魏子所與<lb/>
粟賢者聞之乃上書言孟嘗君不作亂請以身為盟遂<lb/>
自剄宫門以明孟嘗君湣王乃驚而蹤跡驗問孟嘗君<lb/>
果無反謀乃復召孟嘗君孟嘗君因謝病歸老於薛湣<lb/>
王許之其後秦亡將吕禮相齊欲困蘇代代乃謂孟嘗<lb/>
<pb n="KR2a0004_WYG_075-6b"/>
君曰周最於齊至厚也<hi>周最周之公子</hi>而齊王逐之而聴親弗<lb/>
相吕禮者欲取秦也齊秦合則親弗與吕禮重矣有用<lb/>
齊秦必輕君君不如急北兵趨趙以和秦魏収周最以<lb/>
厚行且反齊王之信又禁天下之變齊無秦則天下集<lb/>
齊親弗必走則齊王孰與為其國也於是孟嘗君從其<lb/>
計而吕禮嫉害於孟嘗君孟嘗君懼乃遺秦相穰侯魏<lb/>
冉書曰吾聞秦欲以吕禮収齊齊天下之彊國也子必<lb/>
輕矣齊秦相取以臨三晉吕禮必并相矣是子通齊以<lb/>
<pb n="KR2a0004_WYG_075-7a"/>
重吕禮也若齊免於天下之兵其讐子必深矣子不如<lb/>
勸秦王伐齊齊破吾請以所得封子齊破秦畏晉之彊<lb/>
秦必重子以取晉晉國弊於齊而畏秦晉必重子以取<lb/>
秦是子破齊以為功挾晉以為重是子破齊定封秦晉<lb/>
交重子若齊不破吕禮復用子必大窮於是穰侯言於<lb/>
秦昭王伐齊而吕禮亡後齊湣王滅宋益驕欲去孟嘗<lb/>
君孟嘗君恐乃如魏魏昭王以為相西合於秦趙與燕<lb/>
共伐破齊齊湣王亡在莒遂死焉齊襄王立而孟嘗君<lb/>
<pb n="KR2a0004_WYG_075-7b"/>
中立為諸侯無所屬齊襄王新立畏孟嘗君與連和復<lb/>
親薛公文卒謚為孟嘗君<hi>括地志云孟嘗君墓在徐州滕縣五十二里卒在齊襄王</hi>
<hi>之時也</hi>諸子争立而齊魏共滅薛孟嘗絶嗣無後也初馮<lb/>
驩聞孟嘗君好客躡屩而見孟嘗君曰先生逺辱何以<lb/>
教文也馮驩曰聞君好士以貧身歸於君孟嘗君置𫝊<lb/>
舍十日孟嘗君問𫝊舍長曰客何所為答曰馮先生甚<lb/>
貧猶有一劍耳又蒯緱彈其劍而謌曰長鋏歸來乎食<lb/>
無魚孟嘗君遷之幸舍食有魚矣五日又問𫝊舍長答<lb/>
<pb n="KR2a0004_WYG_075-8a"/>
曰客復彈劍而歌曰長鋏歸來乎出無輿孟嘗君遷之<lb/>
代舍出入乗輿車矣五日孟嘗君復問𫝊舍長舍長答<lb/>
曰先生又嘗弹劍而歌曰長鋏歸來乎無以為家孟嘗<lb/>
君不悅居朞年馮驩無所言孟嘗君時相齊封萬户於<lb/>
薛其食客三千人邑入不足以奉客<hi>奉符用反</hi>使人出錢於<lb/>
薛嵗餘不入貸錢者多不䏻與其息客奉將不給孟嘗<lb/>
君憂之問左右何人可使収債於薛者𫝊舍長曰代舍<lb/>
客馮公形容状貎甚辯長者無他伎能宜可令収債孟<lb/>
<pb n="KR2a0004_WYG_075-8b"/>
嘗君乃進馮驩而請之曰賔客不知文不肖幸臨文者<lb/>
三千餘人邑入不足以奉賔客故貸息錢於薛薛嵗不<lb/>
入民頗不與其息今客食恐不給願先生責之馮驩曰<lb/>
諾辭行至薛召取孟嘗錢者皆㑹得息錢十萬乃多釀<lb/>
酒買肥牛召諸取錢者能與息者皆來不能與息者亦<lb/>
來皆持取錢之劵書合之齊為㑹日殺牛置酒酒酣乃<lb/>
持劵如前合之能與息者與為期貧不能與息者取其<lb/>
劵而燒之曰孟嘗君所以貸錢者為民之無者以為本<lb/>
<pb n="KR2a0004_WYG_075-9a"/>
業也所以求息者為無以奉客也令富給者以要期貧<lb/>
窮者燔劵書以捐之諸君彊飲食有君如此豈可負哉<lb/>
坐者皆起再拜孟嘗君聞馮驩燒劵書怒而使使召驩<lb/>
驩至孟嘗君曰文食客三千人故貸錢於薛文奉邑少<lb/>
而民尚多不以時與其息客食恐不足故請先生収責<lb/>
之聞先生得錢即以多具牛酒而燒劵書何馮驩曰然<lb/>
不多具牛酒即不䏻畢㑹無以知其有餘不足有餘者<lb/>
為要期不足者雖守而責之十年息愈多急即以逃亡<lb/>
<pb n="KR2a0004_WYG_075-9b"/>
自捐之若急終無以償上則為君好利不爱士民下則<lb/>
有離上抵負之名非所以厲士民彰君聲也焚無用虛<lb/>
債之劵捐不可得之虚計令薛民親君而彰君之善聲<lb/>
也君有何疑焉孟嘗君乃拊手而謝之齊王惑於秦楚<lb/>
之毁以為孟嘗君名髙其主而擅齊國之權遂廢孟嘗<lb/>
君諸客見孟嘗君廢皆去馮驩曰借臣車一乗可以入<lb/>
秦者必令君重於國而奉邑益廣可乎孟嘗君乃約車<lb/>
幣而遣之馮驩乃西說秦王曰天下之游士馮軾結靷<lb/>
<pb n="KR2a0004_WYG_075-10a"/>
西入秦者無不欲疆秦而弱齊慿軾結靷東入齊者無<lb/>
不欲彊齊而弱秦此雄雌之國也勢不兩立為雄雄者<lb/>
得天下矣秦王跽而問之曰何以使秦無為雌而可馮<lb/>
驩曰王亦知齊之廢孟嘗君乎秦王曰聞之馮驩曰使<lb/>
齊重於天下者孟嘗君也今齊王以毁廢之其心怨必<lb/>
背齊入秦則齊國之情人事之誠盡委之秦齊地可得<lb/>
也豈直為雄也君急使使載幣隂迎孟嘗君不可失時<lb/>
也如有齊覺悟復用孟嘗君則雌雄之所在未可知也<lb/>
<pb n="KR2a0004_WYG_075-10b"/>
秦王大悅乃遣車十乗黄金百鎰以迎孟嘗君馮驩辭<lb/>
以先行至齊說齊王曰天下之游士慿軾結靷東入齊<lb/>
者無不欲彊秦而弱齊者夫秦齊雄雌之國秦彊則齊<lb/>
弱矣此勢不兩雄今臣竊聞秦遣使車十乗載黄金百<lb/>
鎰以迎孟嘗君孟嘗君不西則已西入相秦則天下歸<lb/>
之秦為雄而齊為雌雌則臨淄即墨危矣王何不先秦<lb/>
使之未到復孟嘗君而益與之邑以謝之孟嘗君必喜<lb/>
而受之秦雖彊國豈可以請人相而迎之哉折秦之謀<lb/>
<pb n="KR2a0004_WYG_075-11a"/>
而絶其覇彊之略齊王曰善乃使人至境候秦使秦使車適<lb/>
入齊境使還馳告之王召孟嘗君而復其相位而與其<lb/>
故邑之地又益以千户秦之使者聞孟嘗君復相齊還<lb/>
車而去矣自齊王毁廢孟嘗君諸客皆去後召而復之<lb/>
馮驩迎之未到孟嘗君太息歎曰文常好客遇客無所<lb/>
敢失食客三千有餘人先生所知也客見文一日廢皆<lb/>
背文而去莫顧文者今頼先生得復其位客亦有何靣<lb/>
目復見文乎如復見文者必唾其靣而大辱之馮驩結<lb/>
<pb n="KR2a0004_WYG_075-11b"/>
轡下拜孟嘗君下車接之曰先生為客謝乎馮驩曰非<lb/>
為客謝也為君之言失夫物有必至事有固然君知之<lb/>
乎孟嘗君曰愚不知所謂也曰生者必有死物之必至<lb/>
也富貴多士貧賤寡友事之固然也君獨不見夫朝趨<lb/>
市者乎明旦側肩争門而入日暮之後過市朝者掉臂<lb/>
而不顧非好朝而惡暮所期物亡其中今君失位賔客<lb/>
皆去不足以怨士而徒絶賔客之路願君遇客如故孟<lb/>
嘗君再拜曰敬從命矣聞先生之言敢不奉教焉<lb/>
<pb n="KR2a0004_WYG_075-12a"/>
太史公曰吾嘗過薛其俗閭里率多暴桀子弟與鄒魯<lb/>
殊問其故曰孟嘗君招致天下任俠姦人入薛中蓋六<lb/>
萬餘家矣世之𫝊孟嘗君好客自喜名不虛矣<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0004_WYG_075-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記正義卷七十五<lb/>
</p>
<p>
</p>
  </div>
</body>
</text>
</TEI>
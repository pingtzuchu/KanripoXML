<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷一百二</head> <lb/>
    <p>
<pb n="KR2a0004_WYG_102-1a"/>
欽定四庫全書<lb/>
　史記正義卷一百二<lb/>
　　　　　　　　　　　　唐　張守節　撰<lb/>
張釋之馮唐列傳第四十二　史記一百二<lb/>
張廷尉釋之者堵陽人也<hi>應劭曰哀帝改為順陽水東南入蔡括地志云順陽故城</hi>
<hi>在鄧州穰縣西三十里楚之郇邑也及蘇秦傳云楚北有郇陽並謂此也</hi>字季有兄仲同居<lb/>
以訾為騎郎事孝文帝十嵗不得調無知名釋之曰乆<lb/>
宦减仲之産不遂欲自免歸中郎將袁盎知其賢惜其<lb/>
<pb n="KR2a0004_WYG_102-1b"/>
去乃請徙釋之補謁者<hi>百官表云謁者掌賔譛受事貟十七人秩比六百石也</hi>釋<lb/>
之既朝畢因前言便宜事文帝曰卑之母甚髙論令今<lb/>
可施行也於是釋之言秦漢之閒事秦所以失而漢所<lb/>
以興者乆之文帝稱善乃拜釋之為謁者僕射釋之従<lb/>
行登虎圈<hi>求逺反</hi>上問上林尉諸禽獸簿十餘問尉左右<lb/>
視盡不能對虎圈嗇夫<hi>掌虎圈百官表有郷嗇夫此其類也</hi>従旁代尉對<lb/>
上所問禽獸簿甚悉欲以觀其能口對響應無窮者文<lb/>
帝曰吏不當若是邪尉無頼乃詔釋之拜嗇夫為上林<lb/>
<pb n="KR2a0004_WYG_102-2a"/>
令釋之乆之前曰陛下以絳侯周勃何如人也上曰長<lb/>
者也乂復問東陽侯張相如何如人也上復曰長者釋<lb/>
之曰夫絳侯東陽侯稱為長者此兩人言事曾不能出<lb/>
口豈斆此嗇夫諜諜利口㨗給哉且秦以任刀筆之吏<lb/>
吏爭以亟疾苛察相髙然其敝徒文具耳無惻隐之實<lb/>
以故不聞其過陵遅而至於二世天下土崩今陛下以<lb/>
嗇夫口辯而超遷之臣恐天下隨風靡靡爭為口辯而<lb/>
無其實且下之化上疾於景響舉錯不可不審也文帝<lb/>
<pb n="KR2a0004_WYG_102-2b"/>
曰善乃止不拜嗇夫上就車召釋之參乗徐行問釋之<lb/>
秦之敝且以質言至宫上拜釋之為公車令頃之太子<lb/>
與梁王共車入朝不下司馬門於是釋之追止太子梁<lb/>
王無得入殿門遂劾不下公門不敬奏之薄太后聞之<lb/>
文帝免冠謝曰教兒子不謹薄太后乃使使承詔赦太<lb/>
子梁王然後得入文帝由是竒釋之拜為中大夫頃之<lb/>
至中郎將従行至霸陵居北臨厠是時慎夫人従上指<lb/>
示慎夫人新豐道曰此走邯鄲道也使慎夫人鼔瑟上<lb/>
<pb n="KR2a0004_WYG_102-3a"/>
自倚瑟而歌意慘悽悲懷顧謂羣臣曰嗟乎以北山石<lb/>
為槨<hi>顔師古云羙石出京師北山今宜州石是</hi>用紵絮斮陳蕠漆其間豈可<lb/>
動㢤左右皆曰善釋之前進曰使其中有可欲者雖錮<lb/>
南山猶有郄使其中無可欲者雖無石椁又何戚焉文<lb/>
帝稱善其後拜釋之為廷尉頃之上行出中渭橋有一<lb/>
人從橋下走出乗輿馬驚於是使騎捕屬之廷尉釋之<lb/>
治問曰縣人来聞蹕匿橋下乆之以為行已過即出見<lb/>
乗輿車騎即走耳廷尉奏當一人犯蹕當罰金文帝怒<lb/>
<pb n="KR2a0004_WYG_102-3b"/>
曰此人親驚吾馬吾馬頼柔和令他馬固不敗傷我乎<lb/>
而廷尉乃當之罰金釋之曰法者天子所與天下公共<lb/>
也今法如此而更重之是法不信於民也且方其時上<lb/>
使立誅之則已今既下廷尉廷尉天下之平也一傾而<lb/>
天下用法皆為輕重民安所錯其手足唯陛下察之良<lb/>
乆上曰廷尉當是也其後有人盗髙廟坐前玉環捕得<lb/>
文帝怒下廷尉廷尉治釋之案律盗宗廟服御物者為<lb/>
奏奏當棄市上大怒曰人之無道乃盗先帝廟器吾屬<lb/>
<pb n="KR2a0004_WYG_102-4a"/>
廷尉者欲致族之而君以法奏之非吾所以共承宗廟<lb/>
意也釋之免冠頓首謝曰法如是足也且罪等然以逆<lb/>
順為差今盗宗廟器而族之有如萬分之一假令愚民<lb/>
取長陵一杯土陛下何以加其法乎乆之文帝與太后<lb/>
言之乃許廷尉當是時中尉條侯周亞夫與梁相山都<lb/>
侯王恬開見釋之持議平乃結為親友張廷尉由此天<lb/>
下稱之後文帝崩景帝立釋之恐稱病欲免去懼大誅<lb/>
至欲見謝則未知何如用王生計卒見謝景帝不過也<lb/>
<pb n="KR2a0004_WYG_102-4b"/>
王生者善為黄老言處士也嘗召居廷中三公九卿盡<lb/>
㑹立王生老人曰吾韤解<hi>上萬越反下閉買反</hi>顧謂張廷尉為我<lb/>
結韤釋之跪而結之既已人或謂王生曰獨奈何廷辱<lb/>
張廷尉使跪結韤王生曰吾老且賤自度終無益於張<lb/>
廷尉張廷尉方今天下名臣吾故聊辱廷尉使跪結韤<lb/>
欲以重之諸公聞之賢王生而重張廷尉張廷尉事景<lb/>
帝嵗餘為淮南王相猶尚以前過也乆之釋之卒其子<lb/>
曰張摰字長公官至大夫免以不能取容當世故終身<lb/>
<pb n="KR2a0004_WYG_102-5a"/>
不仕馮唐者其大父趙人父徙代漢興徙安陵唐以孝<lb/>
著為中郎署長事文帝文帝輦過問唐曰父老何自為<lb/>
郎家安在唐具以實對文帝曰吾居代時吾尚食監髙<lb/>
祛數為我言趙將李齊之賢戰於鉅鹿下今吾每飯意<lb/>
未嘗不在鉅鹿也父知之乎唐對曰尚不如㢘頗李牧<lb/>
之為將也上曰何以唐曰臣大父在趙時為官卒將善<lb/>
李牧臣父故為代相善趙將李齊知其為人也上既聞<lb/>
亷頗李牧為人良説而摶髀曰嗟乎吾獨不得亷頗李<lb/>
<pb n="KR2a0004_WYG_102-5b"/>
牧時為吾將吾豈憂匃奴哉唐曰主臣陛下雖得亷頗<lb/>
李牧弗能用也上怒起入禁中良乆召唐讓曰公奈何<lb/>
衆辱我獨無間處乎唐謝曰鄙人不知忌諱當是之時<lb/>
匃奴新大入朝那<hi>在原州百泉縣西北十里漢朝那縣是也</hi>殺北地<hi>北地郡今寧州</hi>
<hi>也</hi>都尉昻上以胡㓂為意乃卒復問唐曰公何以知吾<lb/>
不能用亷頗李牧也唐對曰臣聞上古王者之遣將也<lb/>
跪而推轂曰閫以内者<hi>閫音苦本反謂門限也</hi>寡人制之閫以外<lb/>
者將軍制之軍功爵賞皆決於外歸而奏之此非虚言<lb/>
<pb n="KR2a0004_WYG_102-6a"/>
也臣大父言李牧為趙將居邊軍市之租皆自用饗士<lb/>
賞賜決於外不従中擾也委任而責成功故李牧乃得<lb/>
盡其智能遣選車千三百乗彀騎萬三千百金之士十<lb/>
萬是以北逐單于破東胡㓕澹林西抑彊秦南友韓魏<lb/>
當是之時趙㡬霸其後㑹趙王遷立其母倡也<hi>趙幽王母樂家</hi>
<hi>之女也</hi>王遷立乃用郭開讒卒誅李牧令顔聚代之<hi>絶瘦也</hi>
是以兵破士北為秦所禽㓕今臣竊聞魏尚為雲中守<lb/>
<hi>雲中郡故城在勝州揄林縣東北三十里</hi>其軍市租盡以饗士卒私養錢五<lb/>
<pb n="KR2a0004_WYG_102-6b"/>
日一椎牛饗賔客軍吏舍人是以匃奴逺避不近雲中<lb/>
之塞虜曾一入尚率車騎擊之所殺甚衆夫士卒盡家<lb/>
人子起田中従軍安知尺籍五符終日力戰斬首捕虜<lb/>
上功莫府一言不相應文吏以法繩之其賞不行而吏<lb/>
奉法必用臣愚以為陛下法太明賞太輕罰太重且雲<lb/>
中守魏尚坐上功首虜差六級陛下下之吏削其爵罰<lb/>
作之由此言之陛下雖得亷頗李牧弗能用也臣誠愚<lb/>
觸忌諱死罪死罪文帝説是日令馮唐持節赦魏尚復<lb/>
<pb n="KR2a0004_WYG_102-7a"/>
以為雲中守而拜唐為車騎都尉主中尉及郡國車士<lb/>
七年景帝立以唐為楚相免武帝立求賢良舉馮唐唐<lb/>
時年九十餘不能復為官乃以唐子馮遂為郎遂字王<lb/>
孫亦竒士與余善<lb/>
太史公曰張季之言長者守法不阿意馮公之論將率<lb/>
有味哉有味哉語曰不知其人視其友二君之所稱誦<lb/>
可著廊廟書曰不偏不黨王道蕩蕩不黨不偏王道便<lb/>
便張季馮公近之矣<lb/>
<pb n="KR2a0004_WYG_102-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記正義卷一百二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷一百五</head> <lb/>
    <p>
<pb n="KR2a0004_WYG_105-1a"/>
欽定四庫全書<lb/>
　史記正義卷一百五<lb/>
　　　　　　　　　　　　唐　張守節　撰<lb/>
扁鵲倉公列傳第四十五<hi>此傳是醫方合與龜筞曰者相次以淳于意孝文帝時醫</hi>
<hi>奉詔問之又為齊太倉令故太史公以次述之扁鵲乃春秋時良醫不可别序故引為𫝊首太倉公次之也</hi>
　　　　　　　　　　　　史記一百五<lb/>
扁鵲者<hi>黄帝八十一難序云秦越人與軒轅時扁鵲相類仍號之為扁鵲又家於盧國因命之曰盧醫</hi>
<hi>也</hi>勃海郡鄚人也姓秦氏名越人少時為人舍長<hi>長音丁丈</hi>
<pb n="KR2a0004_WYG_105-1b"/>
<hi>反</hi>舍客長桑君過<hi>過音戈</hi>扁鵲獨竒之常謹遇之長桑君<lb/>
亦知扁鵲非常人也出入十餘年乃呼扁鵲私坐間與<lb/>
語曰<hi>間音閑</hi>我有禁方年老欲𫝊與公公毋泄扁鵲曰敬<lb/>
諾乃出其懐中藥予扁鵲飲是以上池之水三十日當<lb/>
知物矣乃悉取其禁方書盡與扁鵲忽然不見殆非人<lb/>
也扁鵲以其言飲藥三十日視見垣一方人以此視病<lb/>
盡見五藏癥結<hi>五藏謂心肺脾肝腎也六府謂大腸胃膽膀胱三焦也王叔和脈經云左手脈</hi>
<hi>横癥在左右手脈横癥在右脈頭大者在上頭小者在下兩手脈結上部者燸結中部者緩結三里者豆起陽</hi>
<pb n="KR2a0004_WYG_105-2a"/>
<hi>邪來見浮洪隂邪来見沉細水榖来見堅實</hi>特以診脈為名耳為醫或在齊<lb/>
<hi>號盧醫今濟州盧縣</hi>或在趙在趙者名扁鵲當晉昭公時諸大夫<lb/>
彊而公族弱趙簡子為大夫専國事簡子疾五日不知<lb/>
人大夫皆懼於是召扁鵲扁鵲入視病出董安于問扁<lb/>
鵲扁鵲曰血脈治也<hi>下云色廢脈亂故形静如死狀也</hi>而何怪昔秦穆<lb/>
公嘗如此七日而寤寤之日告公孫支與子輿曰我之<lb/>
帝所甚樂吾所以乆者適有所學也帝告我晉國且大<lb/>
亂五世不安其後將霸未老而死霸者之子且令而國<lb/>
<pb n="KR2a0004_WYG_105-2b"/>
男女無别公孫支書而藏之秦策於是出夫獻公之亂<lb/>
文公之霸而襄公敗秦師於殽而歸縦滛此子之所聞<lb/>
今主君之病與之同不出三日必間間必有言也居二<lb/>
日半簡子寤語諸大夫曰我之帝所甚樂與百神遊於<lb/>
鈞天廣樂九奏萬舞不類三代之樂其聲動心有一熊<lb/>
欲援我帝命我射之中熊熊死有羆來我又射之中羆<lb/>
羆死帝甚喜賜我二笥皆有副吾見兒在帝側帝屬我<lb/>
一翟犬曰及而子之壯也以賜之帝告我晉國且世衰<lb/>
<pb n="KR2a0004_WYG_105-3a"/>
七世而亡<hi>晉定公出公哀公幽公烈公孝公静公為七世靜公二年為三晉所㓕據此及趙世家簡</hi>
<hi>子疾在定公之十一年也</hi>嬴姓將大敗周人於范魁之西<hi>嬴趙氏本姓也周人</hi>
<hi>謂為衛也晉亡之後趙成侯三年伐衛取郷邑七十三是也賈逵云月阜曰魁也</hi>而亦不能有<lb/>
也董安于受言書而藏之以扁鵲言告簡子簡子賜扁<lb/>
鵲田四萬畝其後扁鵲過虢<hi>陜州城古虢國人陕州河北縣東北下陽故城古虢</hi>
<hi>即晉獻公㓕者又洛州汜水縣古東虢國而未知扁鵲過何者葢虢至此並㓕也</hi>虢太子死扁<lb/>
鵲至虢宫門下問中庶子喜方者<hi>中庻子古官號也喜方好方術不書姓名</hi>
<hi>也</hi>曰太子何病國中治穰過於衆事中庶子曰太子病<lb/>
<pb n="KR2a0004_WYG_105-3b"/>
血氣不時交錯而不得泄暴發於外則為中害精神不<lb/>
能止邪氣邪氣畜積而不得泄是以陽緩而隂急故暴<lb/>
蹷而死<hi>釋名云蹷氣従下蹷起上行外及心脅也</hi>扁鵲曰其死何如時曰雞<lb/>
鳴至今日收乎曰未也其死未能半日也言臣齊勃海<lb/>
秦越人也家在於鄚未嘗得望精光侍謁於前也聞太<lb/>
子不幸而死臣能生之中庶子曰先生得無誕之乎何<lb/>
以言太子可生也臣聞上古之時醫有俞跗<hi>㬰附二音應劭六黄</hi>
<hi>帝時將也</hi>治病不以湯液醴灑<hi>上音禮下山解反</hi>鑱石撟引案杭毒<lb/>
<pb n="KR2a0004_WYG_105-4a"/>
熨一撥見病之應因五藏之輸<hi>八十一難云肺之原出於太淵心之原出于太</hi>
<hi>陵肝之原出于太衝脾之原出于太白腎之原出于太谿少隂之原出于兑骨膽之原出于丘虚胃之原出于</hi>
<hi>衝陽三焦之原出于陽池膀胱之原出于京骨大腸之原出于全谷小腸之原出于腕骨十二經皆以輸為原</hi>
<hi>也按此五藏六府之輸也</hi>乃割皮解肌訣脈結筋搦髓腦揲荒𤓰幕<lb/>
<hi>以𤓰决其闌幕也</hi>湔浣<hi>上子錢反下胡管反</hi>腸胃潄滌五藏練精易形先<lb/>
生之方能若是則太子可生也不能若是而欲生之曾<lb/>
不可以告咳嬰之兒終日扁鵲仰天歎曰夫子之為方<lb/>
也若以管窺天以郄視文越人之為方也不待切脈<hi>黄帝</hi>
<pb n="KR2a0004_WYG_105-4b"/>
<hi>素問云待切脈而知病寸口六脈三隂三陽皆随春秋冬夏觀其脈之變也則知病之逆順也楊元操云切按</hi>
<hi>也</hi>望色<hi>素問云面色青脈當弦急面色赤脈/當浮而短面色黒脈當沉浮而滑也</hi>聴聲<hi>素問云好</hi>
<hi>哭者肺病好歌者脾病好妄言者心病好呻吟者腎病好叫呼者肝病也</hi>冩形<hi>素問云欲得温而不欲見</hi>
<hi>人者藏家病欲得寒而見人者府家病也</hi>言病之所在聞病之陽論得其隂<lb/>
聞病之隂論得其陽<hi>八十一難云隂病行陽陽病行隂故令募在隂俞在陽楊元孫云腸</hi>
<hi>為隂五藏募皆在腹故云募皆在隂背為陽五藏俞皆在背故云俞皆在陽内藏有病則出行於陽陽俞在背</hi>
<hi>也外體有病則入行於隂隂募在腹也針法云従陽引隂従隂引陽也</hi>病應見於大表不<lb/>
出千里決者至衆不可曲止也<hi>言病皆有應見不可曲言病之止住所在也</hi>
<pb n="KR2a0004_WYG_105-5a"/>
子以吾言為不誠試入診太子嘗聞其耳鳴而鼻張<hi>音張</hi>
循其兩股以至於隂當尚温也中庶子聞扁鵲言目眩<lb/>
然而不瞚舌撟然而不下乃以扁鵲言入報虢君虢君<lb/>
聞之大驚出見扁鵲於中闕曰竊聞髙義之日乆矣然<lb/>
未嘗得拜謁於前也先生過小國幸而舉之偏國寡臣<lb/>
幸甚有先生則活無先生則棄捐填溝壑長終而不得<lb/>
反言未卒因嘘唏服臆䰟精泄横流涕長澘忽忽承䀹<lb/>
悲不能自止容貌變更扁鵲曰若太子病所謂尸蹷者<lb/>
<pb n="KR2a0004_WYG_105-5b"/>
也夫以陽入隂中動胃<hi>八十一難云脈居隂部反陽脈見者為陽入隂中是陽乗隂也</hi>
<hi>脈雖時沉濇而短此謂陽中伏隂也脈居陽部而隂脈見者是隂乗陽也脈雖時浮滑而長此謂隂中伏陽也</hi>
<hi>胃水榖之海也</hi>繵縁<hi>上音直延反繵縁謂脈纒繞胃也素問云延縁落絡脈也恐非此義也</hi>中經<lb/>
維絡<hi>八十一難云十二經脈十五絡脈陽維隂維之脈也</hi>别下於三焦膀胱<hi>八卜一難</hi>
<hi>云三焦者水榖之道路氣之所終始也上焦在心下下鬲在胃上口也中焦在胃中腕不上不下也下焦在臍</hi>
<hi>下當膀胱上口也膀胱者津液之府也溺九升九合也言經絡下于三焦及膀胱也</hi>是以陽脈下<lb/>
遂隂脈上爭<hi>遂音直類反素問云陽脈下遂難反隂脈上爭如絃也</hi>㑹氣閉而不<lb/>
通<hi>八十一難云府㑹太倉藏㑹季脇筋㑹陽陵泉髓㑹絶骨血㑹鬲俞骨㑹大杼脈㑹大澗氣㑹三焦此謂</hi>
<pb n="KR2a0004_WYG_105-6a"/>
<hi>八㑹也</hi>隂上而陽内行下内皷而不起上外絶而不為使<lb/>
上有絶陽之絡下有破隂之紐<hi>女九反素問云紐赤脈也</hi>破隂絶陽<lb/>
之色已廢脈亂故形靜如死狀太子未死也夫以陽入<lb/>
隂支蘭藏者生<hi>素問云支者順節蘭者横節隂支蘭膽藏也</hi>以隂入陽支蘭<lb/>
藏者死凡此數事皆五藏蹷中之時暴作也良工取之<lb/>
<hi>八十一難云知一為下工知二為中工知三為上工上工者十全九中工者十全八下工者十全六吕廣云五藏</hi>
<hi>一病輒有五觧一藏為下工觧三藏為中工解五藏為上工也</hi>拙者疑殆扁鵲乃使弟<lb/>
子子陽厲鍼砥石以取外三陽五㑹<hi>素問云手足各有三隂三陽太隂少</hi>
<pb n="KR2a0004_WYG_105-6b"/>
<hi>陽厥隂太陽少陽陽明也五㑹謂百㑹胷㑹聴㑹氣㑹臑會也</hi>有間太子蘇乃使子豹<lb/>
為五分之熨以八减之齊和煑之以更<hi>格彭反</hi>熨雨臍下<lb/>
太子起坐更適隂陽但服湯二旬而復故故天下盡以<lb/>
扁鵲為能生死人扁鵲曰越人非能生死人也此自當<lb/>
生者越人能使之起耳扁鵲過齊齊桓侯客之入朝見<lb/>
曰君有疾在腠理<hi>上音奏謂皮膚</hi>不治將深桓侯曰寡人無疾<lb/>
扁鵲出桓侯謂左右曰醫之好利也欲以不疾者為功<lb/>
後五日扁鵲復見曰君有疾在血脈不治為深桓侯曰<lb/>
<pb n="KR2a0004_WYG_105-7a"/>
寡人無疾扁鵲出桓侯不悦後五日扁鵲復見曰君有<lb/>
疾在腸胃閒不治將深桓侯不應扁鵲出桓侯不悦後<lb/>
五日扁鵲復見望見桓侯而退走桓侯使人問其故扁<lb/>
鵲曰疾之居腠理也湯熨之所及也在血脈鍼石之所<lb/>
及也其在腸胃酒醪之所及也其在骨髓雖司命無奈<lb/>
之何今在骨髓臣是以無請也後五日桓侯體病使人<lb/>
召扁鵲扁鵲已逃去桓侯遂死使聖人預知微能使良<lb/>
醫得蚤従事則疾可己身可活也人之所病病疾多<hi>病厭</hi>
<pb n="KR2a0004_WYG_105-7b"/>
<hi>患多也言人厭患疾病多甚也</hi>而醫之所病病道少故病有六不治驕<lb/>
恣不論於理一不治也輕身重財二不治也衣食不能<lb/>
適三不治也隂陽并藏氣不定四不治也形羸不能服<lb/>
藥五不治也信巫不信醫六不治也有此一者則重難<lb/>
治也扁鵲名聞天下過邯鄲聞貴婦人即為帶下醫過<lb/>
雒陽聞周人愛老人即為耳目痺醫来入咸陽聞秦人<lb/>
愛小兒即為小兒醫隨俗為變秦太醫令李䤈自知伎<lb/>
不如扁鵲也使人刺殺之至今天下言脈者由扁鵲也<lb/>
<pb n="KR2a0004_WYG_105-8a"/>
太倉公者齊太倉長臨菑人也姓淳于氏名意<hi>括地志云淳于國城</hi>
<hi>在宻州安丘縣東北三十里古之斟灌國也春秋公如曹傳云冬淳于公如曹注水經云淳于縣故夏后氏之斟灌</hi>
<hi>國也周武王以封淳于公號淳于國也</hi>少而喜醫方術髙后八年更受師同<lb/>
郡元里公乘陽慶<hi>百官表云公乘第八爵也顔師古云言其得乗公之車也</hi>慶年七十<lb/>
餘無子使意盡去其故方更悉以禁方予之𫝊黄帝扁鵲之<lb/>
脈書五色診病<hi>八十一難云五藏有色皆見於面亦當與寸口尺内相應也其靣色與相應已見前</hi>
<hi>也</hi>知人死生決嫌疑定可治及藥論甚精受之三年為人治<lb/>
病決死生多驗然左右行游諸侯不以家為家或不為人<lb/>
<pb n="KR2a0004_WYG_105-8b"/>
治病病家多怨之者文帝四年中人上書言意以刑罪當<lb/>
𫝊西之長安意有五女隨而泣意怒罵曰生子不生男緩急<lb/>
無可使者於是少女緹縈傷父之言乃隨父西上書曰妾父<lb/>
為吏齊中稱其亷平今坐法當刑妾切痛死者不可復生而<lb/>
刑者不可復續雖欲改過自新其道莫由終不可得妾願入<lb/>
身為官婢以贖父刑罪使得改行自新也書聞上悲其意此<lb/>
嵗中亦除肉刑法<hi>漢書刑法志云孝文帝即位十三年除肉刑三孟康云黥劓二左右止一几三也</hi>
<hi>班固詩曰三王徳彌薄惟後用肉刑太倉令有罪就遞長安城自恨身無子困急獨焭焭小女痛父言死者不可</hi>
<pb n="KR2a0004_WYG_105-9a"/>
<hi>生上書詣闕下思古歌雞鳴憂心摧折裂晨風揚激聲聖漢孝文帝惻然感至情百男何憤憤不如一緹縈也</hi>
意家居詔召問所為治病死生驗者㡬何人主名為誰<lb/>
詔問故太倉長臣意方伎所長及所能治病者有其書<lb/>
無有皆安受學受學㡬何嵗嘗有所驗何縣里人也何<lb/>
病醫藥已其病之狀皆何如具悉而對臣意對曰自意<lb/>
少時喜醫藥醫藥方試之多不驗者至髙后八年得見<lb/>
師臨菑元里公乗陽慶慶年七十餘意得見事之謂意曰<lb/>
盡去而方書非是也慶有古先道遺𫝊黄帝扁鵲之脈<lb/>
<pb n="KR2a0004_WYG_105-9b"/>
書五色診病知人生死決嫌疑定可治及藥論書甚精<lb/>
我家給富心愛公欲盡以我禁方書悉教公臣意即曰<lb/>
幸甚非意之所敢望也臣意即避席冄拜謁受其脈書<lb/>
上下經五色診竒咳<hi>八十一難云竒經八脈者有陽維有有隂維有陽蹻冇隂蹻有衝有督有任</hi>
<hi>帶之脈凢此八者皆不拘於經故云竒經八脈也顧野王云胲當宍也又云胲指毛皮也藝文志有五音竒胲</hi>
<hi>用兵二十六卷許慎云胲軍中約也</hi>術揆度隂陽外變藥論石神接隂陽<lb/>
禁書受讀觧驗之可一年所明嵗即驗之有驗然尚未<lb/>
精也要事之三年所即嘗已為人治診病決死生有驗<lb/>
<pb n="KR2a0004_WYG_105-10a"/>
精良今慶已死十年所臣意年盡三年年三十九嵗也<lb/>
齊侍御史成自言病頭痛臣意診其脈告曰君之病惡<lb/>
不可言也即出獨告成弟昌曰此病疽也内發於腸胃<lb/>
之間後五日當<graphic n="KR2205" url="https://raw.githubusercontent.com/kanripo/KR-Gaiji/master/images/KR2205.png" mimeType="image/png"/>腫<hi>上於恭反下之勇反</hi>後八日嘔膿<hi>女東也</hi>死成<lb/>
之病得之飲酒且内成即如期死所以知成之病者臣<lb/>
意切其脈得肝氣肝氣濁而靜此内闗之病也<hi>八十一難云關</hi>
<hi>遂入尺為内闗吕廣云脈従闗至尺澤名内闗也</hi>脈法曰脈長而弦不得代四<lb/>
時者<hi>王叔和脈經云来數而中止不能自還因而復動者名口代代者死素問云病在心愈在夏甚於冬</hi>
<pb n="KR2a0004_WYG_105-10b"/>
<hi>病在脾愈在秋甚於春病在肺愈在冬甚於夏病在腎愈在春甚於夏病在肝愈在夏甚於秋也</hi>其病<lb/>
主在於肝和即經主病也<hi>王叔和脈經云脈長而絃病於肝也素問云得病於筋肝</hi>
<hi>之和也</hi>代則絡脈有過<hi>素問云脈有不及有太過有經有絡和即經主病大則絡有過也八</hi>
<hi>十一難云闗之前者陽之動也脈當見九分而浮過者法曰太過减者法曰不及遂上魚為溢為外闗内格此</hi>
<hi>隂乗之脈也關以後者隂之動也脈當見一寸而沉過者法曰太過减者法曰不及遂入尺為覆為内闗外格</hi>
<hi>此陽乗之脈也故曰覆溢是其真藏之脈人不病而死也吕廣云過九分出一寸各名太過也不及九分至二</hi>
<hi>分或四分五分此太過不滿一寸見八分或五分六分此不及</hi>經主病和者其病得之<lb/>
筋髓裏其代絶而脈賁者病得之酒且内所以知其後<lb/>
<pb n="KR2a0004_WYG_105-11a"/>
五日而<graphic n="KR2205" url="https://raw.githubusercontent.com/kanripo/KR-Gaiji/master/images/KR2205.png" mimeType="image/png"/>腫八日嘔膿死者切其脈時少陽初代代者<lb/>
經病病去過人人則去絡脈主病當其時少陽初闗一<lb/>
分故中熱而膿未發也及五分則至少陽之界<hi>王叔和脈經云</hi>
<hi>分别三門鏡界脈候所主云従魚際至髙骨却行一寸其中名曰寸口其骨自髙従寸至尺名曰尺澤故曰尺</hi>
<hi>寸後尺前名曰闗陽出陰入以闗為界陽出三分故曰三隂三陽陽生於尺動於寸隂生於寸動於尺寸主射</hi>
<hi>上焦出頭及皮毛竟手闗主射中焦腹及於腰尺主射下焦少腹至足也</hi>及八日則嘔膿死<lb/>
故上二分而膿發至界而<graphic n="KR2205" url="https://raw.githubusercontent.com/kanripo/KR-Gaiji/master/images/KR2205.png" mimeType="image/png"/>腫盡泄而死熱上則熏陽<lb/>
明爛流絡流絡動則脈結發脈結發則爛解故絡交熱<lb/>
<pb n="KR2a0004_WYG_105-11b"/>
氣已上行至頭而動故頭痛<lb/>
齊王中子諸嬰兒小子病召臣意診切其脈告曰氣鬲<lb/>
病病使人煩懣食不下時嘔沬病得之少憂數忔食飲<lb/>
臣意即為之作下氣湯以飲之一日氣下二日能食三<lb/>
日即病愈所以知小子之病者診其脈心氣也濁躁而<lb/>
經也此絡陽病也脈法曰脈来數病去難而不一者病<lb/>
主在心周身熱脈盛者為重陽重陽者逷心主<hi>八十一難云手</hi>
<hi>心主中宫在中部楊元操云手心主胞絡也自臍已上至帶鬲為中焦也</hi>故煩懣食不下則<lb/>
<pb n="KR2a0004_WYG_105-12a"/>
絡脈有過絡脈有過則血上出血上出者死此悲心所<lb/>
生也病得之憂也<lb/>
齊郎中令循病衆醫皆以為蹷人中而刺之臣意診之<lb/>
曰湧疝也令人不得前後溲循曰不得前後溲三日矣<lb/>
臣意飲<hi>於禁反</hi>以火齊湯一飲得前溲冄飲大溲三飲而<lb/>
病愈病得之内所以知循病者切其脈時右口氣急<hi>王叔</hi>
<hi>和脈經云右手寸口氣口也</hi>脈無五藏氣右口<hi>謂右手寸口也</hi>脈大而數數<lb/>
者中下熱而湧左為下右為上皆無五藏應故曰湧疝<lb/>
<pb n="KR2a0004_WYG_105-12b"/>
中熱故溺赤也<hi>上徒吊反</hi>
齊中御府長信病臣意入診其脈告曰熱病氣也然暑<lb/>
汗脈少衰不死曰此病得之當浴流水而寒甚已則熱<lb/>
信曰唯然往<hi>喉惟癸反</hi>冬時為王使於楚至莒縣<hi>莒宻州縣</hi>陽周<lb/>
水而莒橋梁頗壞信則擥<hi>音牽</hi>車轅未欲渡也馬驚即墮<lb/>
信身入水中㡬死吏即来救信出之水中衣盡濡有間<lb/>
而身寒已熱如火至今不可以見寒臣意即為之液湯<lb/>
火齊逐熱一飲汗盡冄飲熱去三飲病已即使服藥出<lb/>
<pb n="KR2a0004_WYG_105-13a"/>
入二十日身無病者所以知信之病者切其脈時并隂<lb/>
脈法曰熱病隂陽交者死切之不交并隂并隂者脈順<lb/>
清而愈其熱雖未盡猶活也腎氣有時間濁在太隂脈<lb/>
口而希是水氣也腎固主水故以此知之未治一時即<lb/>
轉為寒熱<lb/>
齊王太后病召臣意入診脈曰風癉客脬<hi>癉音單旱也脬亦作胞膀</hi>
<hi>胱也言風癉之病客居在膀胱</hi>難於大小溲溺赤臣意飲以火齊湯一<lb/>
飲即前後溲冄飲病已溺如故病得之流汗出潃潃者<lb/>
<pb n="KR2a0004_WYG_105-13b"/>
去衣而汗晞也所以知齊王太后病者臣意診其脈切<lb/>
其太隂之口溼然風氣也脈法曰沈之而大堅<hi>深一作沉王叔</hi>
<hi>和脈經云脈大而堅病出於腎也</hi>浮之而大𦂳者<hi>𦂳音吉忍反素問云脈短實而數有以切</hi>
<hi>繩名曰𦂳也</hi>病主在腎腎切之而相反也脈大而躁者膀<lb/>
胱氣也躁者中有熱而溺赤<lb/>
齊章武里曹山跗病臣意診其脈曰肺消癉也加以寒<lb/>
熱即告其人曰死不治適其共養此不當醫治法曰後<lb/>
三日而當狂妄起行欲走後五日死即如期死山跗病<lb/>
<pb n="KR2a0004_WYG_105-14a"/>
得之盛怒而以接内所以知山跗之病者臣意切其脈<lb/>
肺氣熱也脈法曰不平不鼓形弊<hi>王叔和脈經云平謂春肝木王其脈細而</hi>
<hi>長夏心火王其脈洪大而㪚六月脾士王其脈大阿阿而緩秋肺金王其脈浮濇而短冬腎水王其脈沉而滑</hi>
<hi>名平脈也</hi>此五藏髙之逺數以經病也故切之時不平而代<lb/>
<hi>素問云血氣易處曰不平脈候動不定曰代</hi>不平者血不居其處代者時參<lb/>
擊並至乍躁乍大也此兩絡脈絶故死不治所以加寒<lb/>
熱者言其人尸奪尸奪者形弊形弊者不當闗炙鑱石<lb/>
及飲毒藥也臣意未往診時齊太醫先診山跗病炙其<lb/>
<pb n="KR2a0004_WYG_105-14b"/>
足少陽脈口而飲之半夏凡病者即泄注腹中虚又炙<lb/>
其少隂脈是壞肝剛絶深如是重損病者氣以故加寒<lb/>
熱所以後三日而當狂者肝一絡連屬結絶乳下陽明<lb/>
<hi>素問云乳下陽明胃絡也</hi>故絡絶開陽明脈陽明脈傷即當狂走後<lb/>
五日死者肝與心相去五分故曰五日盡盡即死矣<lb/>
齊中尉潘蒲如病小腹痛<hi>少音式妙反王叔和脈經云脈急疝瘕少腹痛也</hi>臣<lb/>
意診其脈曰遺積瘕也<hi>龍魚反圖云犬狗魚鳥不熱食之成瘕痛</hi>臣意即謂<lb/>
齊太僕臣饒内史臣繇曰中尉不復自止於内則三十<lb/>
<pb n="KR2a0004_WYG_105-15a"/>
日死後二十餘日溲血死病得之酒且内所以知潘蒲<lb/>
如病者臣意切其脈深小弱其卒然合合也是脾氣也<lb/>
<hi>卒音葱忽反卒一本作来素問云疾病之生於五藏五藏之合合於六府肝合氣於膽心合氣於小腸脾合氣</hi>
<hi>於胃肺合氣於大腸腎合氣於膀胱三焦内主勞</hi>右脈口氣至緊小<hi>上音結忍反</hi>見<lb/>
瘕氣也以次相乗故三十日死三隂俱摶者<hi>如淳云音徒瑞反素</hi>
<hi>問云左脈口日少隂少隂之前名厥隂右脈口曰太隂此三隂之脈也</hi>如法不俱摶者決<lb/>
在急期一摶一代者近也故其三隂摶溲血如前止<lb/>
陽虚侯相趙章病召臣意衆醫皆以為寒中臣意診其<lb/>
<pb n="KR2a0004_WYG_105-15b"/>
脈曰迵風迵風者飲食下嗌而輒出不留法曰五日死<lb/>
而後十日乃死病得之酒所以知趙章之病者臣意切<lb/>
其脈脈来滑是内風氣也飲食下嗌而輒出不留者法<lb/>
五日死皆為前分界法<hi>分扶問反</hi>後十日乃死所以過期者<lb/>
其人嗜粥故中藏實中藏實故過期師言曰安榖者過<lb/>
期不安榖者不及期<lb/>
濟北王病召臣意診其脈曰風蹶胷滿即為藥酒盡三<lb/>
石病已得之汗出伏地所以知濟北王病者臣意切其<lb/>
<pb n="KR2a0004_WYG_105-16a"/>
脈時風氣也心脈濁病法過入其陽陽氣盡而隂氣入<lb/>
隂氣入張則寒氣上而熱氣下故胷滿汗出伏地者切<lb/>
其脈氣隂隂氣者病必入中出及瀺水也<hi>顧野王云手足液身體汋</hi>
<hi>音常灼也</hi>
齊北宫司空命婦出於病<hi>命婦名也</hi>衆醫皆以為風入中病<lb/>
主在肺刺其足少陽脈臣意診其脈曰病氣疝客於膀<lb/>
胱難於前後溲而溺赤病見寒氣則遺溺使人腹腫出<lb/>
於病得之欲溺不得因以接内所以知出於病者切其<lb/>
<pb n="KR2a0004_WYG_105-16b"/>
脈大而實其来難是蹷隂之動也<hi>鄒厥隂之脈也</hi>脈来難者疝<lb/>
氣之客於膀胱也腹之所以腫者言蹶隂之絡結小腹<lb/>
也蹶隂有過則脈結動動則腹腫臣意即炙其足蹶隂<lb/>
之脈左右各一所即不遺溺而溲清小腹病止即更為<lb/>
火齊湯以飲之三日而疝氣㪚即愈<lb/>
故濟北王阿母<hi>服䖍云乳母也鄭兹己者</hi>自言足熱而懣臣意告曰<lb/>
熱蹶也則刺其足心各三所案之無出血病旋已<hi>謂旋轉之</hi>
<hi>間病則已止也</hi>病得之飲酒大醉濟北王召意診脈諸女子侍<lb/>
<pb n="KR2a0004_WYG_105-17a"/>
者至女子豎豎無病臣意告永巷長曰豎傷脾不可勞<lb/>
法當春嘔血死臣意言王曰才人女子豎何能王曰是<lb/>
好為方多伎能為所是案法新往年市之民所四百七<lb/>
十萬曹偶四人王曰得母有病乎臣意對曰豎病重在<lb/>
死法中王召視之其顔色不變以為不然不賣諸侯所<lb/>
至春豎奉劒従王之厠王去豎後王令人召之即仆於<lb/>
厠嘔血死病得之流汗流汗者同法病内重毛髪而色<lb/>
澤脈不衰此亦闗内之病也<lb/>
<pb n="KR2a0004_WYG_105-17b"/>
齊中大夫病齲齒<hi>上丘羽反釋名云齲朽也蟲齒之缺朽也</hi>臣意炙其左大<lb/>
陽明脈即為苦參湯日𠻳三升出入五六日病已得之<lb/>
風及卧開口食而不𠻳<lb/>
菑川王羙人懷子而不乳來召臣意臣意往飲以莨<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
<hi>浪宕二音</hi>藥一撮以酒飲之旋乳臣意復診其脈而脈躁躁<lb/>
者有餘病即飲以消石一齊出血血如豆比五六枚<lb/>
齊丞相舍人奴従朝入宫臣意見之食閨門外望其色<lb/>
有病氣臣意即告宦者平平好為脈學臣意所臣意即<lb/>
<pb n="KR2a0004_WYG_105-18a"/>
示之舍人奴病告之曰此傷脾氣也當云春鬲塞不通<lb/>
不能食飲法至夏泄血死宦者平即往告相曰君之舍<lb/>
人奴有病病重死期有日相君曰卿何以知之曰君朝<lb/>
時入宫君之舍人奴盡食閨門外平與倉公立即示平<lb/>
曰病如是者死相即召舍人奴而謂之曰公奴有病不<lb/>
舍人曰奴無病身無痛者至春果病至四月泄血死所<lb/>
以知奴病者肺氣周乗五藏傷部而交故傷脾之色也<lb/>
望之殺然黄<hi>殺蘇亥反</hi>察之如死青之茲衆醫不知以為大<lb/>
<pb n="KR2a0004_WYG_105-18b"/>
蟲不知傷脾所以至春死病者胃氣黄黄者土氣也土<lb/>
不勝木故至春死所以至夏死者脈法曰病重而脈順<lb/>
清者曰内闗内闗之病人不知其所痛心急然無苦若<lb/>
加以一病死中春一愈順及一時其所以四月死者診<lb/>
其人時愈順愈順者人尚肥也奴之病得之流汗數出<lb/>
炙於火而以出見大風也<lb/>
菑川王病召臣意診脈曰蹶上<hi>時掌反蹶逆氣上也</hi>為重頭痛身<lb/>
熱使人煩懣<hi>亡本反止但有煩也</hi>臣意即以寒水拊其頭刺足陽<lb/>
<pb n="KR2a0004_WYG_105-19a"/>
明脈左右各三所病旋已病得之沐髪未乾而卧診如<lb/>
前所以蹶頭熱至肩<lb/>
齊王黄姬兄黄長卿家有酒召客召臣意諸客坐未上<lb/>
食臣意望見王后弟宋建告曰君有病往四五日君要<lb/>
脅痛不可俛仰<hi>上音免</hi>又不得小溲不亟治病即入濡腎<lb/>
及其未舍五藏急治之病方今客腎濡<hi>濡溺也病方客在腎欲弱腎也</hi>
此所謂腎痺也宋建曰然建故有要脊痛往四五日天<lb/>
雨黄氏諸倩<hi>倩音七姓反</hi>見建家京下方石即弄之建亦欲<lb/>
<pb n="KR2a0004_WYG_105-19b"/>
効之効之不能起即復置之暮要脊痛不得溺至今不<lb/>
愈建病得之好持重所以知建病者臣意見其色太陽<lb/>
色乾腎部上及界要以下者枯四分所故以往四五日<lb/>
知其發也臣意即為柔湯使服之十八日所而病愈<lb/>
濟北王侍者韓女病要背痛寒熱衆醫皆以為寒熱也<lb/>
臣意診脈曰内寒月事不下也即竄以藥旋下病已病<lb/>
得之欲男子而不可得也所以知韓女之病者診其脈<lb/>
時切之腎脈也嗇而不屬嗇而不屬者其来難堅故曰<lb/>
<pb n="KR2a0004_WYG_105-20a"/>
月不下肝脈弦出左口故曰欲男子不可得也<lb/>
臨菑汜里女子薄吾病甚衆醫皆以為寒熱篤當死不<lb/>
治臣意診其脈曰蟯瘕<hi>人腹中短䖝</hi>蟯瘕為病腹大上膚黄<lb/>
麤循之戚戚然臣意飲以芫華一撮即出蟯可數升病<lb/>
已三十日如故病蟯得之於寒溼寒溼氣宛篤不發化<lb/>
為蠱臣意所以知寒薄吾病者切其脈循其尺<hi>王叔和云寸闗</hi>
<hi>尺寸謂三分尺謂八分寸口在闗上尺在闗下寸闗尺共有一寸九分也</hi>其尺索刺麤而毛<lb/>
美奉髪是蠱氣也其色澤者中藏無邪氣及重病<lb/>
<pb n="KR2a0004_WYG_105-20b"/>
齊淳于司馬病臣意切其脈告曰當病迵風迵風之狀<lb/>
飲食下嗌輒後之病得之飽食而疾走淳于司馬曰我<lb/>
之王家食馬肝食飽甚見酒来即走去驅疾至舍即泄<lb/>
數十出臣意告曰為火齊米汁飲之七八日而當愈時<lb/>
醫秦信在旁臣意去信謂左右閣都尉曰意以淳于司<lb/>
馬病為何曰以為迵風可治信即笑曰是不知也淳于<lb/>
司馬病法當後九日死即後九日不死其家復召臣意<lb/>
臣意往問之盡如意診臣即為一火齊米汁使服之七<lb/>
<pb n="KR2a0004_WYG_105-21a"/>
八日病已所以知之者診其脈時切之盡如法其病順<lb/>
故不死<lb/>
齊中郎破石病臣意診其脈告曰肺傷不治當後十日<lb/>
丁亥溲血死即後十一日溲血而死破石之病得之墮<lb/>
馬僵石上所以知破石之病者切其脈得肺隂氣其来<lb/>
㪚數道至而不一也色又乗之所以知其墮馬者切之<lb/>
得畨隂脈番隂脈入虚裏乗肺脈肺脈㪚者固色變也<lb/>
乗之所以不中期死者師言曰病者安榖即過期不安<lb/>
<pb n="KR2a0004_WYG_105-21b"/>
榖則不及期其人嗜黍黍主肺故過期所以溲血者診<lb/>
脈法曰病養喜隂處者順死喜養陽處者逆死其人喜<lb/>
自靜不躁又乆安坐伏几而寐故血下泄<lb/>
齊王侍醫遂病自練五石服之臣意往過之遂謂意曰<lb/>
不肖有病幸診遂也臣意即診之告曰公病中熱論曰<lb/>
中熱不溲者不可服五石石之為藥精悍公服之不得<lb/>
數溲亟勿服色將發臃遂曰扁鵲曰隂石以治隂病陽<lb/>
石以治陽病夫藥石者有隂陽水火之齊故中熱即為<lb/>
<pb n="KR2a0004_WYG_105-22a"/>
隂石柔齊治之中寒即為陽石剛齊治之臣意曰公所<lb/>
論逺矣扁鵲雖言若是然必審診起度量立規矩稱權<lb/>
衡合色脈表裏有餘不足順逆之法參其人動静與息<lb/>
相應乃可以論論曰陽疾處内隂形應外者不加悍藥<lb/>
及鑱石夫悍藥入中則邪氣辟矣而宛氣愈深診法曰<lb/>
二隂應外一陽接内者不可以剛藥剛藥入則動陽隂<lb/>
病益衰陽病益著邪氣流行為重困於俞忿發為疽意<lb/>
告之後百餘日果為疽發乳上入缺盆死此謂論之大<lb/>
<pb n="KR2a0004_WYG_105-22b"/>
體也必有經紀拙工有一不習文理隂陽失矣<lb/>
齊王故為陽虚侯時病甚衆醫皆以為蹷臣意診脈以<lb/>
為痺根在右脅下大如覆杯令人喘逆氣不能食臣意<lb/>
即以火齊粥且飲六日氣下即令更服丸藥出入六日<lb/>
病已病得之内診之時不能識其經解大識其病所在<lb/>
臣意常診安陽武都里成開方開方自言以為不病臣<lb/>
意謂之病苦沓風三嵗四支不能自用使人瘖瘖即死<lb/>
今聞其四支不能用瘖而未死也病得之數飲酒以見<lb/>
<pb n="KR2a0004_WYG_105-23a"/>
大風氣所以知成開方病者診之其脈法竒咳言曰藏<lb/>
氣相反者死切之得腎反肺法曰三嵗死也<lb/>
安陵阪里公乗項處病臣意診脈曰牡疝牡疝在鬲下<lb/>
上連肺病得之内臣意謂之慎母為勞力事則必嘔血<lb/>
死處後蹴踘<hi>上十六反下九六反謂打毬也</hi>要蹷寒汗出多即嘔血臣<lb/>
意復診之曰當旦日日夕死即死病得之内所以知項<lb/>
處病者切其脈得畨陽畨陽入虚裏處旦日死一畨一<lb/>
絡者牡疝也臣意曰他所診期決死生及所治已病衆<lb/>
<pb n="KR2a0004_WYG_105-23b"/>
多乆頗忘之不能盡識不敢以對<lb/>
問臣意所診治病病名多同而診異或死或不死何也<lb/>
對曰病名多相類不可知故古聖人為之脈法以起度<lb/>
量立規矩縣權衡案繩墨調隂陽别人之脈各名之與<lb/>
天地相應參合於人故乃别百病以異之有數者皆異<lb/>
之無數者同之然脈法不可勝驗診疾人以度異之乃<lb/>
可别同名命病主在所居今臣意所診者皆有診籍所<lb/>
以别之者臣意所受師方適成師死以故表籍所診期<lb/>
<pb n="KR2a0004_WYG_105-24a"/>
決死生觀所失所得者合脈法以故至今知之問臣意<lb/>
曰所期病决死生或不應期何故對曰此皆飲食喜怒<lb/>
不節或不當飲藥或不當針炙以故不中期死也問臣<lb/>
意意方能知病死生論藥用所宜諸侯王大臣有嘗問<lb/>
意者不及文王病時不求意診治何故對曰趙王膠西<lb/>
王濟南王吴王皆使人來召臣意臣意不敢往文王病<lb/>
時臣意家貧欲為人治病誠恐吏以除拘臣意也故移<lb/>
名數左右<hi>以名籍屬左右之人</hi>不修家生出行游國中問善為方<lb/>
<pb n="KR2a0004_WYG_105-24b"/>
數者事之乆矣見事數師<hi>上色庾反</hi>悉受其要事盡其方書<lb/>
意及解論之身居陽虚侯國因事侯侯入朝臣意従之<lb/>
長安以故得診安陵項處等病也<lb/>
問臣意知文王所以得病不起之狀臣意對曰不見文<lb/>
王病然竊聞文王病喘頭痛目不明臣意心論之以為<lb/>
非病也以為肥而蓄精身體不得揺骨肉不相任故喘<lb/>
不當醫治脈法曰年二十脈氣當趨年三十當疾步年<lb/>
四十當安坐年五十當安卧年六十已上氣當大董文<lb/>
<pb n="KR2a0004_WYG_105-25a"/>
王年未滿二十方脈氣之趨也而徐之不應天道四時<lb/>
後聞醫灸之即篤此論病之過也臣意論之以為神氣<lb/>
爭而邪氣入非年少所能復之也以故死所謂氣者當<lb/>
調飲食擇晏曰車步廣志以適筋骨肉血脈以㵼氣故<lb/>
年二十是謂易貿法不當砭炙砭炙至氣逐問臣意師<lb/>
慶安受之聞於齊諸侯不對曰不知慶所師受慶家富<lb/>
善為醫不肯為人治病當以此故不聞慶又告臣意曰<lb/>
慎毋令我子孫知若學我方也<lb/>
<pb n="KR2a0004_WYG_105-25b"/>
問臣意師慶何見於意而愛意欲悉教意方對曰臣意<lb/>
不聞師慶為方善也意所以知慶者意少時好諸方<lb/>
事臣意試其方皆多驗精良臣意聞菑川唐里公孫光<lb/>
善為古𫝊方<hi>謂全𫝊冩得古人之方書</hi>臣意即往謁之得見事之受<lb/>
方化隂陽及𫝊語法臣意悉受書之臣意欲盡受他精<lb/>
方公孫光曰吾方盡矣不為愛公所吾身已衰無所復<lb/>
事之是吾年少所受妙方也悉與公毋以教人臣意曰<lb/>
得見事侍公前悉得禁方幸甚意死不敢妄傳人居有<lb/>
<pb n="KR2a0004_WYG_105-26a"/>
間公孫光間處<hi>上音閑下昌汝反</hi>臣意深論方見言百世為之<lb/>
精也師光喜曰公必為國王吾有所善者皆䟽同産處<lb/>
臨菑善為方吾不若其方甚竒非世之所聞也吾年中<lb/>
時嘗欲受其方楊中倩不肯曰若非其人也胥與公往<lb/>
見之當知公喜方也其人亦老矣其家給富時者未往<lb/>
㑹慶子男殷来獻馬因師光奏馬王所意以故得與殷<lb/>
善光又屬意於殷曰意好數公必謹遇之其人聖儒即<lb/>
為書以意屬楊慶以故知慶臣意事慶謹以故愛意也<lb/>
<pb n="KR2a0004_WYG_105-26b"/>
問臣意曰吏民嘗有事學意方及畢盡得意方不何縣<lb/>
里人對曰臨菑人宋邑邑學臣意教以五診<hi>謂侯五藏之脈</hi>嵗<lb/>
餘濟北王遣太醫髙期王禹學臣意教以經脈髙下及<lb/>
竒絡結<hi>素問云竒經八脈往来舒時一止而復来名之曰結也</hi>當論俞<hi>式喻反</hi>所居<lb/>
及氣當上下出入邪逆順以宜鑱石定砭炙處嵗餘菑<lb/>
川王時遣太倉馬長馮信正方臣意教以案法逆順論<lb/>
藥法定五味及和齊湯法髙永侯家丞杜信喜脈来學<lb/>
臣意教以上下經脈五診二嵗餘臨菑召里唐安来學<lb/>
<pb n="KR2a0004_WYG_105-27a"/>
臣意教以五診上下經脈竒咳四時應隂陽重未成除<lb/>
為齊王侍醫<lb/>
問臣意診病決死生能全無失乎臣意對曰意治病人<lb/>
必先切其脈乃治之敗逆者不可治其順者乃治之心<lb/>
不精脈所期死生視可治時時失之臣意不能全也<lb/>
太史公曰女無羙惡居宫見妬士無賢不肖入朝見疑<lb/>
故扁鵲以其伎見殃倉公乃匿迹自隠而當刑緹縈通<lb/>
尺牘父得以後寧故老子曰羙好者不祥之器豈謂扁<lb/>
<pb n="KR2a0004_WYG_105-27b"/>
鵲等邪若倉公者可謂近之矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記正義卷一百五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷六十五</head> <lb/>
    <p>
<pb n="KR2a0004_WYG_065-1a"/>
欽定四庫全書<lb/>
　史記正義卷六十五<lb/>
　　　　　　　　　　　　唐　張守節　撰<lb/>
孫子吴起列傳第五　　　　史記六十五<lb/>
孫子武者齊人也<hi>魏武帝云孫子者齊人事於吴王闔閭為吴將作兵法十三篇</hi>以兵<lb/>
法見於吴王闔廬闔廬曰子之十三篇<hi>七錄云孫子兵法三卷案十三</hi>
<hi>篇為上卷又有中下二卷</hi>吾盡觀之矣可以小試勒兵乎對曰可闔<lb/>
廬曰可試以婦人乎曰可於是許之出宫中美女得百<lb/>
<pb n="KR2a0004_WYG_065-1b"/>
八十人孫子分為二隊以王之寵姬二人各為隊長皆<lb/>
令持㦸令之曰汝知而心與左右手背乎婦人曰知之<lb/>
孫子曰前則視心左視左手右視右手後即視背婦人<lb/>
曰諾約束既布乃設鈇鉞即三令五申之於是鼔之右<lb/>
婦人大笑孫子曰約束不明申令不熟將之罪也復三<lb/>
令五申而鼔之左婦人復大笑孫子曰約束不明申令<lb/>
不熟將之罪也既已明而不如法者吏士之罪也乃欲<lb/>
斬左右隊長吴王從臺上觀見且斬愛姬大駭趣使使<lb/>
<pb n="KR2a0004_WYG_065-2a"/>
下令曰寡人已知將軍能用兵矣寡人非此二姬食不<lb/>
甘味願勿斬也孫子曰臣既已受命為將將在軍君命<lb/>
有所不受遂斬隊長二人以徇用其次為隊長於是復<lb/>
鼓之婦人左右前後跪起皆中規矩繩墨無敢出聲於<lb/>
是孫子使使報王曰兵既整齊王可試下觀之唯王所<lb/>
欲用之雖赴水火猶可也吴王曰將軍罷休就舎寡人<lb/>
不願下觀孫子曰王徒好其言不能用其實於是闔廬<lb/>
知孫子能用兵卒以為將西破彊楚入郢北威齊晉顯<lb/>
<pb n="KR2a0004_WYG_065-2b"/>
名諸侯孫子與有力焉孫武既死<hi>七録云越絶十六卷或云伍子胥撰</hi>後<lb/>
百餘嵗有孫臏臏生阿鄄之間臏亦孫武之後世子孫<lb/>
也孫臏嘗與龎涓俱學兵法龎涓既事魏得為恵王將<lb/>
軍而自以為能不及孫臏乃隂使召孫臏臏至龎涓恐<lb/>
其賢於己疾之則以法刑㫁其兩足而黥之欲隐勿見<lb/>
齊使者如梁<hi>今汴州</hi>孫臏以刑徒隂見説齊使齊使以為<lb/>
竒竊載與之齊齊將田忌善而客待之忌數與齊諸公<lb/>
子馳逐重射孫子見其馬足不甚相逺馬有上中下輩<lb/>
<pb n="KR2a0004_WYG_065-3a"/>
於是孫子謂田忌曰君弟重射臣能令君勝田忌信然<lb/>
之與王及諸公子逐射千金<hi>射音石随逐而射賭千金</hi>及臨質孫子<lb/>
曰今以君之下駟與彼上駟取君上駟與彼中駟取君<lb/>
中駟與彼下駟既馳三軰畢而田忌一不勝而再勝卒<lb/>
得王千金於是忌進孫子於威王威王問兵法遂以為<lb/>
師其後魏伐趙趙急請救於齊齊威王欲將孫臏臏辭<lb/>
謝曰刑餘之人不可於是乃以田忌為將而孫子為師<lb/>
居輜車中坐為計謀田忌欲引兵之趙孫子曰夫解雜<lb/>
<pb n="KR2a0004_WYG_065-3b"/>
亂紛糾者不控捲救鬭者不摶撠批亢𢷬虚形格勢禁<lb/>
則自為解耳今梁趙相攻輕兵鋭卒必竭於外老弱罷<lb/>
於内君不若引兵疾走大梁據其街路衝其方虚彼必<lb/>
釋趙而自救是我一舉解趙之圍而收弊於魏也田忌<lb/>
從之魏果去邯鄲與齊戰於桂陵大破梁軍後十五年<lb/>
魏與趙攻韓韓告急於齊齊使田忌將而往直走大梁<lb/>
魏將龎涓聞之去韓而歸齊軍既已過而西矣孫子謂<lb/>
田忌曰彼三晉之兵素悍勇而輕齊齊號為怯善戰者<lb/>
<pb n="KR2a0004_WYG_065-4a"/>
因其勢而利導之兵法百里而趣利者蹶上將五十里<lb/>
而趣利者軍半至使齊軍入魏地為十萬竈明日為五<lb/>
萬竈又明日為三萬竈龎涓行三日大喜曰我固知齊<lb/>
軍怯入吾地三日士卒亾者過半矣乃棄其步軍與其<lb/>
輕鋭倍日并行逐之孫子度其行暮當至馬陵馬陵道<lb/>
狹而旁多阻隘可伏兵乃斫大樹白而書之曰龎涓死<lb/>
于此樹之下於是令齊軍善射者萬弩夾道而伏期曰<lb/>
暮見火舉而俱發龎涓果夜至斫木下見白書乃鑚火<lb/>
<pb n="KR2a0004_WYG_065-4b"/>
燭之讀其書未畢齊軍萬弩俱發魏軍大亂相失龎涓<lb/>
自知智窮兵敗乃自剄曰遂成豎子之名齊因乗勝盡<lb/>
破其軍虜魏太子申以歸孫臏以此名顯天下世傳其<lb/>
兵法<lb/>
吴起者衛人也好用兵嘗學於曽子事魯君齊人攻魯<lb/>
魯欲將吴起吴起取齊女為妻而魯疑之吴起於是欲<lb/>
就名遂殺其妻以明不與齊也魯卒以為將將而攻齊<lb/>
大破之魯人或惡吴起曰起之為人猜忍人也其少時<lb/>
<pb n="KR2a0004_WYG_065-5a"/>
家累千金游仕不遂遂破其家鄉黨笑之吴起殺其謗<lb/>
己者三十餘人而東出衛郭門與其母訣齧臂而盟曰<lb/>
起不為卿相不復入衛遂事曽子居頃之其母死起終不<lb/>
歸曽子薄之而與起絶起乃之魯學兵法以事魯君魯<lb/>
君疑之起殺妻以求將夫魯小國而有戰勝之名則諸<lb/>
侯圖魯矣且魯衞兄弟之國也而君用起則是棄衛魯<lb/>
君疑之謝吴起吴起於是聞魏文侯賢欲事之文侯問<lb/>
李克曰吴起何如人哉李克曰起貪而好色然用兵司<lb/>
<pb n="KR2a0004_WYG_065-5b"/>
馬穰苴不能過也於是魏文矦以為將撃秦㧞五城起<lb/>
之為將與士卒最下者同衣食卧不設席行不騎乗親<lb/>
裹贏粮與士卒分勞苦卒有病疽者起為吮之卒母<lb/>
聞而哭之人曰子卒也而將軍自吮其疽何哭為母曰<lb/>
非然也往年吴公吮其父其父戰不旋踵遂死於敵吴<lb/>
公今又吮其子妾不知其死所矣是以哭之文侯以吴<lb/>
起善用兵亷平盡能得士心乃以為西河守以拒秦韓<lb/>
魏文侯既卒起事其子武侯武侯浮西河而下中流顧<lb/>
<pb n="KR2a0004_WYG_065-6a"/>
而謂吴起曰美哉乎山河之固此魏國之寳也起對曰<lb/>
在徳不在險昔三苗氏左洞庭右彭蠡徳義不脩禹滅<lb/>
之夏桀之居左河濟右泰華伊闕在其南羊腸在其北<lb/>
脩政不仁湯放之殷紂之國左孟門右太行常山在其<lb/>
北大河經其南脩政不徳武王殺之由此觀之在徳不<lb/>
在險若君不脩徳舟中之人盡為敵國也武侯曰善即<lb/>
封吴起為西河守甚有聲名魏置相相田文吴起不悦<lb/>
謂田文曰請與子論功可乎田文曰可起曰將三軍使<lb/>
<pb n="KR2a0004_WYG_065-6b"/>
士卒樂死敵國不敢謀子孰與起文曰不如子起曰治<lb/>
百官親萬民實府庫子孰與起文曰不如子起曰守西<lb/>
河而秦兵不敢東鄉韓趙賔從子孰與起文曰不如子<lb/>
起曰此子三者皆出吾下而位加吾上何也文曰主少<lb/>
國疑大臣未附百姓不信方是之時屬之於子乎屬之<lb/>
於我乎起黙然良乆曰屬之子矣文曰此乃吾所以居<lb/>
子之上也吴起乃自知弗如田文田文既死公叔為相<lb/>
尚魏公主而害吴起公叔之僕曰起易去也公叔曰奈<lb/>
<pb n="KR2a0004_WYG_065-7a"/>
何其僕曰吴起為人節亷而自喜名也君因先與武侯<lb/>
言曰夫吴起賢人也而侯之國小又與彊秦壤界臣竊<lb/>
恐起之無留心也武侯即曰奈何君因謂武侯曰試延<lb/>
以公主起有留心則必受之無留心則必辭矣以此卜<lb/>
之君因召吴起而與歸即令公主怒而輕君吴起見公<lb/>
主之賤君也則必辭於是吴起見公主之賤魏相果辭<lb/>
魏武侯武侯疑之而弗信也吴起懼得罪遂去即之楚<lb/>
楚悼王素聞起賢至則相楚明法審令捐不急之官廢<lb/>
<pb n="KR2a0004_WYG_065-7b"/>
公族䟽逺者以撫飬戰鬭之士要在彊兵破馳説之言<lb/>
從横者於是南平百越北并陳蔡却三晉西伐秦諸侯<lb/>
患楚之彊故楚之貴戚盡欲害吴起及悼王死宗室大<lb/>
臣作亂而攻吴起吴起走之王尸而伏之擊起之徒因<lb/>
射刺吴起并中悼王悼王既葬太子立乃使令尹盡誅<lb/>
射吴起而并中王尸者坐射起而夷宗死者七十餘家<lb/>
太史公曰世俗所稱師旅皆道孫子十三篇吴起兵法<lb/>
世多有故弗論論其行事所施設者語曰能行之者未<lb/>
<pb n="KR2a0004_WYG_065-8a"/>
必能言能言之者未必能行孫子籌䇿龎涓明矣然不<lb/>
能蚤救患於被刑吴起説武侯以形勢不如徳然行之<lb/>
於楚以刻暴少恩亾其軀悲夫<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0004_WYG_065-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記正義卷六十五<lb/>
</p>
<p>
</p>
  </div>
</body>
</text>
</TEI>
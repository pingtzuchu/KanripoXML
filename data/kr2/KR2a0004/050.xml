<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷五十</head> <lb/>
    <p>
<pb n="KR2a0004_WYG_050-1a"/>
欽定四庫全書<lb/>
　史記正義卷五十<lb/>
　　　　　　　　　　　　唐　張守節　撰<lb/>
楚元王世家第二十　　　　　史記五十<lb/>
楚元王劉交者<hi>年表云都彭城</hi>髙祖之同母少弟也字游髙祖<lb/>
兄弟四人長兄伯伯蚤卒始髙祖㣲時嘗辟事時時與<lb/>
客過巨嫂食嫂厭叔叔與客來嫂詳為羮盡櫟釡賔客<lb/>
以故去已而視釡中尚有羮髙祖由此怨其嫂及髙祖<lb/>
<pb n="KR2a0004_WYG_050-1b"/>
為帝封昆弟而伯子獨不得封太上皇以為言髙祖曰<lb/>
某非忘封之也為其母不長者耳於是乃封其子信為<lb/>
羮頡侯<hi>括地志云羹頡山在媯州懐戎縣東南十五里按髙祖取其山名為侯號者怨故也</hi>而王<lb/>
次兄仲於代髙祖六年已禽楚王韓信於陳乃以弟交<lb/>
為楚王都彭城即位二十三年卒子夷王郢立夷王四<lb/>
年卒子王戊立王戊立二十年冬坐為薄太后服私姦<lb/>
削東海郡春戊與吳王合謀反其相張尚太傅趙夷吾<lb/>
諫不聽戊則殺尚夷吾起兵與吳西攻梁破棘壁<hi>括地志云</hi>
<pb n="KR2a0004_WYG_050-2a"/>
<hi>大棘故城在宋州寧陵縣西七十里州即梁棘壁</hi>至昌邑南<hi>括地志云有梁丘故城在曹州成武</hi>
<hi>縣東北三十二里也</hi>與漢將周亞夫戰漢絶吳楚糧道士卒飢吳<lb/>
王走楚王戊自殺軍遂降漢漢已平吳楚孝景帝欲以<lb/>
徳侯子續吳以元王子禮續楚竇太后曰吳王老人也<lb/>
宜為宗室順善今乃首率七國紛亂天下奈何續其後<lb/>
不許吳許立楚後是時禮為漢宗正乃拜禮為楚王奉<lb/>
元王宗廟是為楚文王文王立三年卒子安王道立安<lb/>
王二十二年卒子襄王經立襄王立十四年卒子王純<lb/>
<pb n="KR2a0004_WYG_050-2b"/>
代立王純立地節二年中人上書告楚王謀反王自殺<lb/>
國除入漢為彭城郡<hi>漢書云王純嗣十六年子延壽嗣與趙何齊謀反延夀自殺立三十</hi>
<hi>二年國除與此不同地節是宣帝年號去天漢四年二十九年仍隔昭帝世言到地節二年以下者葢禇先生誤</hi>
<hi>也</hi>趙王劉遂者<hi>年表云都邯鄲</hi>其父髙祖中子名友謚曰幽幽<lb/>
王以憂死故為幽髙后王吕祿於趙一嵗而髙后崩大<lb/>
臣誅諸吕吕祿等乃立幽王子遂為趙王孝文帝即位<lb/>
二年立遂弟辟彊取趙之河間郡為河間王<hi>河間今瀛州也</hi>以<lb/>
為文王立十三年卒子哀王福立一年卒無子絶後國<lb/>
<pb n="KR2a0004_WYG_050-3a"/>
除入于漢遂既王趙二十六年孝景帝時坐晁錯以適<lb/>
削趙王常山之郡吳楚反趙王遂與合謀起兵其相建<lb/>
徳内史王悍諌不聽遂燒殺建徳王悍發兵屯其西界<lb/>
欲待吳與俱西北使匈奴與連和攻漢漢使曲周侯酈<lb/>
寄擊之趙王遂還城守邯鄲相距七月吳楚敗於梁不<lb/>
能西匈奴聞之亦止不肯入漢邉欒布自破齊還乃并<lb/>
兵引水灌趙城趙城壊趙王自殺邯鄲遂降<hi>邯鄲洛州縣也</hi>趙<lb/>
幽王絶後<lb/>
<pb n="KR2a0004_WYG_050-3b"/>
太史公曰國之將興必有禎祥君子用而小人退國之<lb/>
將亡賢人隱亂臣貴使楚王戊毋刑申公遵其言趙任<lb/>
防與先生豈有簒殺之謀為天下僇哉賢人乎賢人乎<lb/>
非質有其内惡能用之哉甚矣安危在出令存亡在所<lb/>
任誠哉是言也<lb/>
　<lb/>
　<lb/>
　史記正義卷五十<lb/>
</p>
<p>
</p>
  </div>
</body>
</text>
</TEI>
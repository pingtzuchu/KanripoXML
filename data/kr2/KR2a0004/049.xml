<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷四十九</head> <lb/>
    <p>
<pb n="KR2a0004_WYG_049-1a"/>
欽定四庫全書<lb/>
　史記正義卷四十九<lb/>
　　　　　　　　　　　　唐　張守節　撰<lb/>
外戚世家第十九　　　　　史記四十九<lb/>
自古受命帝王及繼體守文之君非獨内徳茂也葢亦<lb/>
有外戚之助焉夏之興也以塗山而桀之放也以末喜<lb/>
殷之興也以有娀紂之殺也嬖妲已周之興也以姜原<lb/>
及大任而幽王之禽也滛於襃姒故易基乾坤詩始闗<lb/>
<pb n="KR2a0004_WYG_049-1b"/>
雎書羙釐降春秋譏不親迎夫婦之際人道之大倫也<lb/>
禮之用唯婚姻為兢兢夫樂調而四時和隂陽之變萬<lb/>
物之統也可不慎與人能𢎞道無如命何甚哉妃匹之<lb/>
愛君不能得之於臣父不能得之於子況卑下乎旣驩<lb/>
合矣或不能成子姓能成子姓矣或不能要其終豈非<lb/>
命也哉孔子罕稱命葢難言之也非通幽明之變惡能<lb/>
識乎性命哉<lb/>
太史公曰秦以前尚略矣其詳靡得而記焉漢興吕娥<lb/>
<pb n="KR2a0004_WYG_049-2a"/>
姁為高祖正后男為太子及晩節色衰愛㢮而戚夫人<lb/>
有寵其子如意幾代太子者數矣及高祖崩吕氏夷戚<lb/>
氏誅趙王而髙祖後宫唯獨無寵䟱逺者得無恙吕后<lb/>
長女為宣平侯張敖妻敖女為孝恵皇后吕太后以重親<lb/>
故欲其生子萬方終無子詐取後宫人子為子及孝惠<lb/>
帝崩天下初定未乆繼嗣不明於是貴外家王諸吕以為<lb/>
輔而以吕禄女為少帝后欲連固根本牢甚然無益也<lb/>
髙后崩合葬長陵禄産等懼誅謀作亂大臣征之天誘<lb/>
<pb n="KR2a0004_WYG_049-2b"/>
其統卒滅吕氏唯獨置孝恵皇后居北宫<hi>括地志云北宫在雍州長</hi>
<hi>安縣西北十三里與桂宫相近在長安故城中</hi>迎立代王是為孝文帝奉漢宗<lb/>
廟此豈非天邪非天命孰能當之<lb/>
薄太后父吳人姓薄氏秦時與故魏王宗家女魏媪通<lb/>
生薄姬而薄父死山隂因葬焉<hi>括地志云檝山在越州㑹稽縣西北三里一名</hi>
<hi>稷山檝音莊洽反</hi>及諸侯畔秦魏豹立為魏王而魏媪内其女<lb/>
於魏宫媪之許負所相相薄姬云當生天子是時項羽<lb/>
方與漢王相距滎陽天下未有所定豹初與漢撃楚及<lb/>
<pb n="KR2a0004_WYG_049-3a"/>
聞許負言心獨喜因背漢而畔中立更與楚連和漢使<lb/>
曹參等擊虜魏王豹以其國為郡而薄姬輸織室豹已<lb/>
死漢王入織室見薄姬有色詔内後宫嵗餘不得幸始<lb/>
姬少時與管夫人趙子兒相愛約曰先貴無相忘已而<lb/>
管夫人趙子兒先幸漢王漢王坐河南宫成臯臺<hi>括地志云</hi>
<hi>各州汜水縣古東虢州故鄭之制邑漢之成臯縣也</hi>此兩羙人相與笑薄姬初時<lb/>
約漢王聞之問其故兩人具以實告漢王漢王心慘然<lb/>
憐薄姬是日召而幸之薄姬曰昨暮夜妾夢蒼龍據吾<lb/>
<pb n="KR2a0004_WYG_049-3b"/>
腹髙帝曰此貴徴也吾為女遂成之一幸生男是為代<lb/>
王其後薄姬希見髙祖髙祖崩諸御幸姬戚夫人之屬<lb/>
吕太后怒皆幽之不得出宫而薄姬以希見故得出從<lb/>
子之代為代王太后太后弟薄昭從如代代王立十七<lb/>
年髙后崩大臣議立後疾外家吕氏彊皆稱薄氏仁善<lb/>
故迎代王立為孝文皇帝而太后改號曰皇太后弟薄<lb/>
昭封為軹侯薄太后母亦前死葬櫟陽北於是乃追尊<lb/>
薄父為靈文侯㑹稽郡置園邑三百家長丞已下吏奉<lb/>
<pb n="KR2a0004_WYG_049-4a"/>
守冡寢廟上食祠如法而櫟陽北亦置靈文侯夫人園<lb/>
如靈文侯園儀薄太后以為母家魏王後早失父母其<lb/>
奉薄太后諸魏有力者於是召復魏氏及尊賞賜各以<lb/>
親䟽受之薄氏侯者凡一人薄太后後文帝二年以孝<lb/>
景帝前二年崩葬南陵<hi>括地志云南陵故縣在雍州萬年縣東南二十四里漢南陵縣</hi>
<hi>本薄太后陵邑陵在東北去縣六里</hi>以吕后㑹葬長陵故特自起陵近孝<lb/>
文皇帝霸陵<lb/>
竇太后趙之清河觀津人也<hi>在冀州棗强縣東北二十五里</hi>吕太后時<lb/>
<pb n="KR2a0004_WYG_049-4b"/>
竇姬以良家子入宫侍太后太后出宫人以賜諸王各<lb/>
五人竇姬與在行中竇姬家在清河欲如趙近家請其<lb/>
主遣宦者吏<hi>謂宦者為吏主發遣宫人也</hi>必置我籍趙之伍中宦者<lb/>
忘之誤置其籍代伍中籍奏詔可當行竇姬涕泣怨其<lb/>
宦者不欲往相彊乃肯行至代代王獨幸竇姬生女嫖<lb/>
後生兩男而代王王后生四男先代王未入立為帝而<lb/>
王后卒後代王立為帝而王后所生四男更病死孝文<lb/>
帝立數月公卿請立太子而竇姬長男最長立為太子<lb/>
<pb n="KR2a0004_WYG_049-5a"/>
立竇姬為皇后女嫖為長公主其明年立少子武為代<lb/>
王已而又徙梁是為梁孝王竇皇后親早卒葬觀津<hi>括地</hi>
<hi>志云竇少君墓在冀州武邑縣東南二十七里</hi>於是薄太后乃詔有司追尊竇<lb/>
后父為安成侯母曰安成夫人令清河置園邑二百家<lb/>
長丞奉守比靈文園法竇皇后兄竇長君弟曰竇廣國<lb/>
字少君少君年四五嵗時家貧為人所略賣其家不知<lb/>
其處傳十餘家至宜陽為其主入山作炭寒卧岸下百<lb/>
餘人岸崩盡壓殺卧者少君獨得脫不死自卜數日當<lb/>
<pb n="KR2a0004_WYG_049-5b"/>
為侯從其家之長安聞竇皇后新立家在觀津姓竇氏<lb/>
廣國去時雖小識其縣名及姓又常與其姊採桑墮用<lb/>
為符信上書自陳竇皇后言之於文帝召見問之具言<lb/>
其故果是又復問他何以為驗對曰姊去我西時與我<lb/>
決於傳舎中丐沭沭我請食飯我乃去於是竇后持之<lb/>
而泣泣涕交横下侍御左右皆伏地泣助皇后悲哀乃<lb/>
厚賜田宅金錢封公昆弟家於長安絳侯灌將軍等曰<lb/>
吾屬不死命乃且縣此兩人兩人所出㣲不可不為擇<lb/>
<pb n="KR2a0004_WYG_049-6a"/>
師傅賔客又復效吕氏大事也於是乃選長者士之有<lb/>
節行者與居竇長君少君由此為退讓君子不敢以尊<lb/>
貴驕人竇皇后病失明文帝幸邯鄲慎夫人尹姬皆母<lb/>
子孝文帝崩孝景帝立乃封廣國為章武侯<hi>括地志云滄州魯城</hi>
<hi>縣</hi>長君前死封其子彭祖為南皮侯<hi>括地志云故南皮城在滄州南皮縣</hi>
<hi>北四里漢南皮縣也</hi>吳楚反時竇太后從昆弟子竇嬰任俠自喜<lb/>
將兵以軍功為魏其侯竇氏凡三人為侯竇太后好黄<lb/>
帝老子言帝及太子諸竇不得不讀黄帝老子尊其術<lb/>
<pb n="KR2a0004_WYG_049-6b"/>
竇太后後孝景帝六嵗建元六年崩合葬霸陵遺詔盡<lb/>
以東宫金錢財物賜長公主嫖<lb/>
王太后槐里人<hi>括地志云大丘故城一名槐里亦里也曰廢丘城在雍州始平縣東南十</hi>母曰<lb/>
臧兒臧兒者故燕王臧荼孫也臧兒嫁為槐里王仲妻<lb/>
生男曰信與兩女而仲死臧兒更嫁長陵田氏生男蚡<lb/>
勝臧兒長女嫁為金王孫婦生一女矣而臧兒卜筮之<lb/>
曰兩女皆當貴因欲竒兩女乃奪金氏金氏怒不肯予<lb/>
決乃内之太子宫太子幸愛之生三女一男男方在身<lb/>
<pb n="KR2a0004_WYG_049-7a"/>
時王羙人夢曰入其懐以告太子太子曰此貴徴也未<lb/>
生而孝文帝崩孝景帝即位王夫人生男先是臧兒又<lb/>
入其少女兒姁兒姁生四男景帝為太子時薄太后以<lb/>
薄氏女為妃及景帝立立妃曰薄皇后皇后母子母寵<lb/>
薄太后崩廢薄皇后景帝長男榮其母栗姬栗姬齊人<lb/>
也立榮為太子長公主嫖有女欲予為妃栗姬妬而景<lb/>
帝諸美人皆因長公主見景帝得貴幸皆過栗姬栗姬<lb/>
曰怨怒謝長公主不許長公主欲予王夫人王夫人許<lb/>
<pb n="KR2a0004_WYG_049-7b"/>
之長公主怒而日讒栗姬短於景帝曰栗姬與諸貴夫<lb/>
人幸姬㑹常使侍者祝唾其背挾邪媚道景帝以故望<lb/>
之景帝常體不安心不樂屬諸子為王者於栗姬曰百<lb/>
嵗後善視之栗姬怒不肯應言不遜景帝恚心嗛之而<lb/>
未發也長公主曰譽王夫人男之羙景帝亦賢之又有<lb/>
曩者所夢日符計未有所定王夫人知帝望栗姬因怒<lb/>
未解隂使人趣大臣立栗姬為皇后大行奏事畢曰子<lb/>
以母貴母以子貴今太子母無號宜立為皇后景帝怒<lb/>
<pb n="KR2a0004_WYG_049-8a"/>
曰是而所宜言邪遂案誅大行而廢太子為臨江王栗<lb/>
姬愈恚恨不得見以憂死卒立王夫人為皇后其男為<lb/>
太子封皇后兄信為葢侯景帝崩太子襲號為皇帝尊<lb/>
皇太后母臧兒為平原君<hi>徳州縣也</hi>封田蚡為武安侯<hi>括地志云</hi>
<hi>武安故城在洛州武安縣西南七里六國時趙邑漢武安縣城也</hi>勝為周陽侯<hi>括地志云周陽</hi>
<hi>故城在絳州聞喜縣東二十九里也</hi>景帝十三男一男為帝十二男皆為<lb/>
王而兒姁早卒其四子皆為王王太后長女號曰平陽<lb/>
公主<hi>括地志云平陽故城即晉州城西面今平陽故城東面也城記云堯築也</hi>次為南宫公<lb/>
<pb n="KR2a0004_WYG_049-8b"/>
主<hi>南宮冀州縣也</hi>次為林慮公主<hi>林慮相州縣也</hi>葢侯信好酒田蚡勝<lb/>
貪巧於文辭王仲早死葬槐里追尊為共侯置園邑二<lb/>
百家及平原君卒從田氏葬長陵置園比共侯園而王<lb/>
太后後孝景帝十六嵗以元朔四年崩合葬陽陵<hi>括地志云</hi>
<hi>陽陵在雍州咸陽縣東四十里</hi>王太后家凡三人為侯<lb/>
衛皇后字子夫生㣲矣葢其家號曰衛氏<hi>衛青傳云父鄭季為吏給</hi>
<hi>事平陽侯家與侯妾衛媪通生青故冐衛氏</hi>出平陽侯邑子夫為平陽主謳<lb/>
者武帝初即位數嵗無子平陽主求諸良家子女十餘<lb/>
<pb n="KR2a0004_WYG_049-9a"/>
人飾置家武帝祓霸上還因過平陽主主見所侍美人<lb/>
上弗説既飲謳者進上望見獨說衛子夫是日武帝起<lb/>
更衣子夫侍尚衣軒中得幸<hi>尚主也於主衣車中得幸也</hi>上還坐驩<lb/>
甚賜平陽主金千斤主因奏子夫奉送入宫子夫上車<lb/>
平陽主拊其背曰行矣彊飯勉之即貴無相忘入宫嵗<lb/>
餘竟不復幸武帝擇宫人不中用者斥出歸之衛子夫<lb/>
得見涕泣請出上憐之復幸遂有身尊寵日隆召其兄<lb/>
衛長君弟青為侍中而子夫後大幸有寵凡生三女一<lb/>
<pb n="KR2a0004_WYG_049-9b"/>
男男名據初上為太子時娶長公主女為妃立為帝妃<lb/>
立為皇后姓陳氏無子上之得為嗣大長公主有力焉<lb/>
以故陳皇后驕貴聞衛子夫大幸恚㡬死者數矣上愈<lb/>
怒陳皇后挾婦人媚道其事頗覺於是廢陳皇后而立<lb/>
衛子夫為皇后陳皇后母大長公主景帝姊也數讓武<lb/>
帝姊平陽公主曰帝非我不得立已而棄捐吾女壹何<lb/>
不自喜而倍本乎平陽公主曰用無子故廢耳陳皇后<lb/>
求子與醫錢凡九千萬然竟無子衛子夫已立為皇后<lb/>
<pb n="KR2a0004_WYG_049-10a"/>
先是衛長君死乃以衛青為將軍擊胡有功封為長平<lb/>
侯青三子在襁褓中皆封為列侯及衛皇后所謂姊衛<lb/>
少兒少兒生子霍去病以軍功封冠軍侯號驃騎將軍<lb/>
青號大將軍立衛皇后子據為太子衛氏枝屬以軍功<lb/>
起家五人為侯及衛后色衰趙之王夫人幸有子為齊<lb/>
王王夫人早卒而中山李夫人有寵有男一人為昌邑<lb/>
王<hi>名賀</hi>李夫人早卒其兄李延年以音幸號恊律者故倡也<lb/>
兄弟皆坐姦族是時其長兄廣利為貳師將軍伐大宛<lb/>
<pb n="KR2a0004_WYG_049-10b"/>
不及誅還而上既夷李氏後憐其家乃封為海西侯<hi>漢武</hi>
<hi>帝令李廣利征大宛國近西海故號海西侯也</hi>
他姬子二人為燕王廣陵王其母無寵以憂死及李夫<lb/>
人卒則有尹婕妤之屬更有寵然皆以倡見非王侯有<lb/>
土之女士不可以配人主也<lb/>
禇先生曰<hi>疑此元成之間禇少孫續之也</hi>臣為郎時問習漢家故事者<lb/>
鍾離生曰王太后在民間時所生子女者<hi>按後封修成君者</hi>父<lb/>
為金王孫王孫已死景帝崩後武帝已立王太后獨在<lb/>
<pb n="KR2a0004_WYG_049-11a"/>
而韓王孫名嫣素得幸武帝承閒曰言太后有女在長<lb/>
陵也武帝曰何不早言乃使使往先視之在其家武帝<lb/>
乃自往迎取之蹕道先驅旄騎出横城門<hi>括地志云渭橋本名横橋</hi>
<hi>架渭水上在淮州咸陽縣東南二十二里按此橋對門也</hi>乗輿馳至長陵當小市西<lb/>
八里里門閉暴開門乗輿直入此里通至金氏門外止<lb/>
使武騎圍其宅為其亡走身自往取不得也即使左右<lb/>
羣臣入呼求之家人驚恐女亡匿内中牀下扶持出門<lb/>
令拜謁武帝下車泣曰嚄<hi>嚄責失聲驚愕貎也</hi>大姊何藏之深也<lb/>
<pb n="KR2a0004_WYG_049-11b"/>
詔副車載之廻車馳還而直入長樂宫行詔門著引籍<lb/>
<hi>武帝道上詔令通名狀於門使引入至太后所</hi>通到謁太后太后曰帝倦矣何<lb/>
從來帝曰今者至長陵得臣姊與俱來顧曰謁太后太<lb/>
后曰女某邪曰是也太后為下泣女亦伏地泣武帝奉<lb/>
酒前為夀奉錢千萬奴婢三百人公田百頃甲第以賜<lb/>
姊太后謝曰為帝費焉於是召平陽主南宫主林慮主<lb/>
三人俱來謁見姊因號曰脩成君有子男一人女一人<lb/>
男號為脩成子仲女為諸侯王王后此二子非劉氏以<lb/>
<pb n="KR2a0004_WYG_049-12a"/>
故太后憐之脩成子仲驕恣陵折吏民皆患苦之<lb/>
衛子夫立為皇后后弟衛青字仲卿以大將軍封為長<lb/>
平侯四子長子伉為侯世子侯世子常侍中貴幸其三<lb/>
弟皆封為侯各千三百户一曰隂安侯<hi>括地志云隂安故城在魏州頓</hi>
<hi>丘縣北六十里也</hi>二曰發千侯<hi>括地志云發干故城在博州堂邑縣西南二十三里</hi>三曰<lb/>
宜春侯<hi>括地志云宜春故城在豫州汝陽縣西六十七里</hi>貴震天下天下歌之<lb/>
曰生男無喜生女無怒獨不見衛子夫霸天下是時平<lb/>
陽主寡居當用列侯尚主主與左右議長安中列侯可<lb/>
<pb n="KR2a0004_WYG_049-12b"/>
為夫者皆言大將軍可主笑曰此出吾家常使令騎從<lb/>
我出入耳奈何用為夫乎左右侍御者曰令大將軍姊<lb/>
為皇后三子為侯富貴振動天下主何以易之乎於是<lb/>
主乃許之言之皇后令白之武帝乃詔衛將軍尚平陽<lb/>
公主焉<lb/>
禇先生曰丈夫龍變傳曰蛇化為龍不變其文家化為<lb/>
國不變其姓丈夫當時富貴百惡滅除光耀榮華貧賤<lb/>
之時何足累之哉<lb/>
<pb n="KR2a0004_WYG_049-13a"/>
武帝時幸夫人尹婕妤邢夫人號娙娥衆人謂之娙何<lb/>
娙何秩比中二千石容華秩比二千石婕妤秩比列侯<lb/>
常從婕妤遷為皇后尹夫人與邢夫人同時並幸有詔<lb/>
不得相見尹夫人自請武帝願望見邢夫人帝許之即<lb/>
令他夫人飾從御者數十人為邢夫人來前尹夫人前<lb/>
見之曰此非邢夫人身也帝曰何以言之對曰視其身<lb/>
貎形狀不足以當人主矣於是帝乃詔使邢夫人衣故<lb/>
衣獨身來前尹夫人望見之曰此眞是也於是乃低頭<lb/>
<pb n="KR2a0004_WYG_049-13b"/>
俛而泣自痛其不如也諺曰羙女入室惡女之仇<lb/>
禇先生曰浴不必江海要之去垢馬不必騏驥要之善<lb/>
走士不必賢世要之知道女不必貴種要之貞好𫝊曰<lb/>
女無羙惡入室見妬士無賢不肖入朝見嫉羙女者惡<lb/>
女之仇豈不然哉<lb/>
鈎弋夫人姓趙氏河間人也<hi>括地志云鈎弋宫在長安城中門名堯母門也</hi>得幸武<lb/>
帝生子一人昭帝是也武帝年七十乃生昭帝昭帝時年五嵗<lb/>
耳衛太子廢後未復立太子而燕王旦上書願歸國入宿衛武<lb/>
<pb n="KR2a0004_WYG_049-14a"/>
帝怒立斬其使者於北闕上居甘泉宫召畵工圖畵周<lb/>
公負成王圗於是左右羣臣知武帝意欲立少子也後<lb/>
數日帝譴責鈎弋夫人夫人脫簪珥叩頭帝曰引持去<lb/>
送掖庭獄夫人還顧帝曰趣行女不得活夫人死雲陽<lb/>
宫<hi>括地志云雲陽宫秦之甘泉宫在雍州雲陽縣西北八十里秦始皇作甘泉宫去長安三百里黄帝以來</hi>
<hi>祭圓丘處也</hi>時暴風揚塵百姓感傷使者夜持棺往葬之<hi>括地</hi>
<hi>志雲陽陵漢鈎弋夫人陵也往雲陽縣西北五十八里孝武帝鈎弋趙婕妤昭帝之母齊人姓趙少好清静六</hi>
<hi>年卧病右手捲飲食少望氣者云東北有貴人推而得之召到姿色甚佳武帝持其手仲之得玉鉤後生昭帝</hi>
<pb n="KR2a0004_WYG_049-14b"/>
<hi>武帝未年殺夫人殯之而尸香一日昭帝更葬之棺但存絲履也宫記云武帝思之為起通靈臺於甘泉常有</hi>
<hi>一青鳥集臺上往來至宣帝時乃止</hi>封識其處其後帝閑居問左右曰人<lb/>
言云何左右對曰人言且立其子何去其母乎帝曰然<lb/>
是非兒曹愚人所知也往古國家所以亂者由主少母<lb/>
壯也女主獨居驕蹇滛亂自恣莫能禁也女不聞吕后<lb/>
邪故諸為武帝生子者無男女其母無不譴死豈可謂<lb/>
非賢聖哉昭然逺見為後世計慮固非淺聞愚儒之所<lb/>
及也謚為武豈虛哉<lb/>
<pb n="KR2a0004_WYG_049-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0004_WYG_049-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記正義卷四十九<lb/>
</p>
<p>
</p>
  </div>
</body>
</text>
</TEI>
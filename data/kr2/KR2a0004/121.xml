<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷一百二十一</head> <lb/>
    <p>
<pb n="KR2a0004_WYG_121-1a"/>
欽定四庫全書<lb/>
　史記正義卷一百二十一<lb/>
　　　　　　　　　　　　唐　張守節　撰<lb/>
儒林列傳第六十一<hi>姚承云儒謂博士為儒雅之林綜理古文宣明舊藝咸勸儒者以成</hi>
<hi>王化者也</hi>　　　　　　　　　　史記一百二十一<lb/>
太史公曰余讀功令至於廣厲學官之路未甞不廢書<lb/>
而歎也曰嗟乎夫周室衰而闗睢作幽厲㣲而禮樂壞<lb/>
諸侯恣行政由彊國故孔子閔王路廢而邪道興於是<lb/>
<pb n="KR2a0004_WYG_121-1b"/>
論次詩書修起禮樂適齊聞韶三月不知肉味自衛返<lb/>
魯然後樂正雅頌各得其所<hi>鄭元云魯哀公十一年是時道衰樂廢孔子還修正</hi>
<hi>之故雅頌各得其所也</hi>世以混濁莫能用是以仲尼干七十餘君<lb/>
無所遇曰茍有用我者期月而已矣西狩獲麟曰吾道<lb/>
窮矣故因史記作春秋以當王法其辭㣲而指博後世<lb/>
學者多録焉自孔子卒後七十子之徒㪚游諸侯大者<lb/>
為師傳卿相小者友教士大夫或隠而不見故子路居<lb/>
衛子張居陳<hi>今陳州</hi>澹臺子羽居楚<hi>今蘇州城南五里有澹臺湖湖北有澹臺</hi>
<pb n="KR2a0004_WYG_121-2a"/>
子夏居西河<hi>今汾州</hi>子貢終於齊<hi>今青州</hi>如田子方段干木<lb/>
吴起禽滑釐之屬皆受業於子夏之倫為王者師是時<lb/>
獨魏文侯好學後陵遅以至于始皇天下並爭於戰國<lb/>
儒術既絀焉然齊魯之門學者獨不廢也於威宣之際<lb/>
孟子荀卿之列咸遵夫子之業而潤色之以學顯於當<lb/>
世及至秦之季世焚詩書坑術士<hi>顔云今新豐縣温陽之處號愍儒鄉温陽</hi>
<hi>西南三百里有馬谷谷之西岸有坑古相傳以秦坑儒處也衛宏詔定古文尚書序云秦既焚書恐天下不從</hi>
<hi>所改更法而諸生到者拜為郎前後七百人乃宻種𤓰於驪山陵谷中温處𤓰實成詔博士諸生説之人言不</hi>
<pb n="KR2a0004_WYG_121-2b"/>
<hi>同乃令就視為伏機諸生賢儒皆至焉方相難不決因發機從上塡之以土皆雁終乃無聲也</hi>六蓺從<lb/>
此缺焉陳涉之王也而魯諸儒持孔氏之禮器往歸陳<lb/>
王於是孔甲為陳涉博士卒與涉俱死陳涉起匹夫驅<lb/>
瓦合適戍旬月以王楚不滿半嵗竟滅亡其事至㣲淺<lb/>
然而縉紳先生之徒負孔子禮器往委質為臣者何也<lb/>
以秦焚其業積怨而發憤于陳王也及髙皇帝誅項籍<lb/>
舉兵圍魯魯中諸儒尚講誦習禮樂絃歌之音不絶豈<lb/>
非聖人之遺化好禮樂之國哉故孔子在陳曰歸與歸<lb/>
<pb n="KR2a0004_WYG_121-3a"/>
與吾黨之小子狂簡斐然成章不知所以裁之夫齊魯<lb/>
之間於文學自古以來其天性也故漢興然後諸儒始<lb/>
得修其經蓺講習大射鄉飲之禮叔孫通作漢禮儀因<lb/>
為太常諸生弟子共定者咸為選首於是喟然歎興於<lb/>
學然尚有干戈平定四海<hi>顔云陳豨盧綰韓信黥布之徒相以反叛征討也</hi>亦<lb/>
未暇遑庠序之事也孝恵吕后時公卿皆武力有功之<lb/>
臣孝文時頗徴用<hi>言孝文稍用文學之士居位</hi>然孝文帝本好刑名<lb/>
之言及至孝景不任儒者而竇太后又好黄老之術故<lb/>
<pb n="KR2a0004_WYG_121-3b"/>
諸博士具官待問未有進者及今上即位趙綰王臧之<lb/>
屬明儒學而上亦鄉之於是招方正賢良文學之士自<lb/>
是之後言詩於魯則申培公於齊則轅固生<hi>申轅姓培固名公生</hi>
<hi>其處號也</hi>於燕則韓太𫝊言尚書自濟南伏生言禮自魯髙<lb/>
堂生言易自菑川田生言春秋於齊魯自胡母生於趙<lb/>
自董仲舒及竇太后崩武安侯田蚡為丞相絀黄老刑<lb/>
名百家之言延文學儒者數百人而公孫宏以春秋白<lb/>
衣為天子三公封以平津侯天下之學士靡然鄉風矣<lb/>
<pb n="KR2a0004_WYG_121-4a"/>
公孫宏為學官悼道之鬱滯乃請曰丞相御史言<hi>自此已下</hi>
<hi>皆宏奏請之辭</hi>制曰益聞𨗳民以禮風之以樂㛰姻者居室之<lb/>
大倫也今禮廢樂崩朕甚愍焉故詳延天下方正博聞<lb/>
之士咸登諸朝其令禮官勸學講議洽聞興禮以為天<lb/>
下先太常議與博士弟子崇鄉里之化以廣賢材焉謹<lb/>
與太常臧博士平等議曰聞三代之道鄉里有教夏曰<lb/>
校<hi>校教也可教道蓺也</hi>殷曰序<hi>序舒也言/舒禮教</hi>周曰庠<hi>庠詳也言詳審經典</hi>其勸<lb/>
善也顯之朝廷其懲惡也加之刑罰故教化之行也建<lb/>
<pb n="KR2a0004_WYG_121-4b"/>
首善自京師始由内及外今陛下昭至徳開大明配天<lb/>
地本人倫勸學修禮崇化厲賢以風四方太平之原也<lb/>
古者政教未洽不備其禮請因舊官而興焉為博士官置<lb/>
弟子五十人復其身太常擇民年十八已上儀狀端正者<lb/>
補博士弟子郡國縣道邑有好文學敬長上肅政教順<lb/>
鄉里出入不悖所聞者令相長丞上屬所二千石二千<lb/>
石謹察可者當與計偕詣太常得受業如弟子一嵗皆<lb/>
輒試能通一蓺以上補文學掌故缺其髙第可以為郎<lb/>
<pb n="KR2a0004_WYG_121-5a"/>
中者太常籍奏即有秀才異等輒以名聞其不事學若<lb/>
下材及不能通一蓺輒罷之而請諸不稱者罰臣謹案<lb/>
詔書律令下者明天人分際通古今之義文章爾雅訓<lb/>
辭深厚恩施甚羙小吏淺聞不能究宣無以明布諭下<lb/>
治禮次治掌故以文學禮義為官遷留滯請選擇其秩<lb/>
比二百石以上及吏百石通一蓺以上補左右内史<hi>補左</hi>
<hi>右内史後改為左馮翊右扶風</hi>大行卒史比百石已下補郡太守卒史<lb/>
皆各二人邊郡一人先用誦多者若不足乃擇掌故補<lb/>
<pb n="KR2a0004_WYG_121-5b"/>
中二千石屬文學掌故補郡屬備貟請著功令佗如律<lb/>
令制曰可自此以來則公卿大夫士吏斌斌多文學之<lb/>
士矣<lb/>
申公者魯人也髙祖過魯申公以弟子從師入見髙祖<lb/>
于魯南宫<hi>括地志云泮宫在兖州曲阜縣西南二百里魯城内宫之内鄭云泮之言半也其制半於</hi>
<hi>天子之璧雍</hi>吕太后時申公㳺學長安與劉郢同師已而郢<lb/>
為楚王令申公𫝊其太子戊戊不好學疾申公及王郢<lb/>
卒戊立為楚王胥靡申公申公耻之歸魯退居家教終<lb/>
<pb n="KR2a0004_WYG_121-6a"/>
身不出門復謝絶賔客獨王命召之乃往弟子自逺方<lb/>
至受業者百餘人申公獨以詩經為訓以教無𫝊疑疑<lb/>
者則闕不𫝊蘭陵王臧既受詩以事孝景帝為太子少<lb/>
傅免去今上初即位臧迺上書宿衛上累遷一嵗中為<lb/>
郎中令及代趙綰亦嘗受詩申公綰為御史大夫綰臧<lb/>
請天子欲立明堂以朝諸侯不能就其事乃言師申公<lb/>
於是天子使使束帛加璧安車駟馬迎申公弟子二人<lb/>
乗軺𫝊從至見天子天子問治亂之事申公時已八十<lb/>
<pb n="KR2a0004_WYG_121-6b"/>
餘老對曰為治者不至多言顧力行何如耳是時天子<lb/>
方好文詞見申公對黙然然已招致則以為太中大夫<lb/>
舍魯邸議明堂事太皇竇太后好老子言不説儒術得<lb/>
趙綰王臧之過以讓上上因廢明堂事盡下趙綰王臧<lb/>
吏後皆自殺申公亦疾免以歸數年卒弟子為博士者<lb/>
十餘人孔安國至臨淮太守周霸至膠西内史夏寛至<lb/>
城陽内史碭魯賜至東海太守蘭陵繆生至長沙内史<lb/>
徐偃為膠西中尉鄒人闕門慶忌為膠東内史其治官<lb/>
<pb n="KR2a0004_WYG_121-7a"/>
民皆有亷節稱其好學學官弟子行雖不備而至於大<lb/>
夫郎中掌故以百數言詩雖殊多本於申公<lb/>
清河王太傅轅固生者齊人也以治詩孝景時為博士<lb/>
與黄生爭論景帝前黄生曰湯武非受命乃弑也轅固<lb/>
生曰不然夫桀紂虐亂天下之心皆歸湯武湯武與天<lb/>
下之心而誅桀紂桀紂之民不為之使而歸湯武湯武<lb/>
不得已而立非受命為何黄生曰冠雖敝必加於首履<lb/>
雖新必闗於足何者上下之分也今桀紂雖失道然君<lb/>
<pb n="KR2a0004_WYG_121-7b"/>
上也湯武雖聖臣下也夫主有失行臣下不能正言匡<lb/>
過以尊天子反因過而誅之代立踐南面非弑而何也<lb/>
轅固生曰必若所云是髙帝伐秦即天子之位非邪於<lb/>
是景帝曰食肉不食馬肝<hi>論衡云氣熱而毒盛故食馬肝殺人又盛夏馬行多渇死</hi>
<hi>殺氣為毒也</hi>不為不知味言學者無言湯武受命不為愚遂<lb/>
罷是後學者莫敢明受命放殺者竇太后好老子書召<lb/>
轅固生問老子書固曰此是家人言耳太后怒曰安得<lb/>
司空城旦書乎乃使固入圏刺豕景帝知太后怒而固<lb/>
<pb n="KR2a0004_WYG_121-8a"/>
直言無罪乃假固利兵下圏刺豕正中其心一刺豕應<lb/>
手而倒太后黙然無以復罪罷之居頃之景帝以固為<lb/>
亷直拜為清河王太傅乆之病免今上初即位復以賢<lb/>
良徴固諸䛕儒多疾毁固曰固老罷歸之時固已九十<lb/>
餘矣固之徴也薛人公孫宏亦徴側目而視固固曰公<lb/>
孫子務正學以言無曲學以阿世自是之後齊言詩皆<lb/>
本轅固生也諸齊人以詩顯貴皆固之弟子也<lb/>
韓生者燕人也孝文帝時為博士景帝時為常山王太<lb/>
<pb n="KR2a0004_WYG_121-8b"/>
傅韓生推詩之意而為内外𫝊數萬言其語頗與齊魯<lb/>
間殊然其歸一也淮南賁生受之自是之後而燕趙間<lb/>
言詩者由韓生韓生孫商為今上博士<lb/>
伏生者濟南人也故為秦博士孝文帝時欲求能治尚<lb/>
書者天下無有乃聞伏生能治欲召之是時伏生年九<lb/>
十餘老不能行於是乃詔太常使掌故朝錯往受之秦<lb/>
時焚書伏生壁藏之其後兵大起流亡漢定伏生求其<lb/>
書亡數十篇獨得二十九篇即以教于齊魯之間學者<lb/>
<pb n="KR2a0004_WYG_121-9a"/>
由是頗能言尚書諸山東大師無不涉尚書以教矣伏<lb/>
生教濟南張生及歐陽生歐陽生教千乗兒寛兒寛既<lb/>
通尚書以文學應郡舉詣博士受業受業孔安國兒寛<lb/>
貧無資用常為弟子都養及時時間行傭賃以給衣食<lb/>
行常帶經止息則誦習之以試第次補廷尉史是時張<lb/>
湯方鄉學以為奏讞掾以古法議決疑大獄而愛幸寛<lb/>
寛為人温良有亷智自持而善著書書奏敏於文口不<lb/>
能發明也湯以為長者數稱譽之及湯為御史大夫以<lb/>
<pb n="KR2a0004_WYG_121-9b"/>
兒寛為掾薦之天子天子見問説之張湯死後六年兒<lb/>
寛位至御史大夫九年而以官卒寛在三公位以和良<lb/>
承意従容得乆然無有所匡諫於官官屬易之不為盡<lb/>
力張生亦為博士而伏生孫以治尚書徴不能明也自<lb/>
此之後魯周霸孔安國雒陽賈嘉頗能言尚書事孔氏<lb/>
有古文尚書而安國以今文讀之因以起其家逸書得<lb/>
十餘篇益尚書滋多於是矣諸學者多言禮而魯髙堂<lb/>
生最本禮固自孔子時而其經不具及至秦焚書書㪚<lb/>
<pb n="KR2a0004_WYG_121-10a"/>
亡益多於今獨有士禮髙堂生能言之而魯徐生善為<lb/>
容孝文帝時徐生以容為禮官大夫𫝊子至孫徐延徐<lb/>
襄襄其天姿善為容不能通禮經延頗能未善也襄以<lb/>
容為漢禮官大夫至廣陵内史延及徐氏弟子公户滿<lb/>
意桓生單次皆常為漢禮官大夫而瑕丘蕭奮以禮為<lb/>
淮陽太守是後能言禮為容者由徐氏焉自魯商瞿受<lb/>
易孔子孔子卒商瞿𫝊易六世至齊人田何字子莊而<lb/>
漢興田何𫝊東武人王同子仲子仲𫝊菑川人楊何何<lb/>
<pb n="KR2a0004_WYG_121-10b"/>
以易元光元年徴官至中大夫齊人即墨成以易至城<lb/>
陽相廣川人孟但以易為太子門大夫魯人周霸莒人<lb/>
衡胡臨菑人主父偃皆以易至二千石然要言易者本<lb/>
於楊何之家<lb/>
董仲舒廣川人也以治春秋孝景時為博士下帷講誦<lb/>
弟子𫝊以乆次相受業或莫見其靣益三年董仲舒不<lb/>
觀於舍園其精如此進退容止非禮不行學士皆師尊<lb/>
之今上即位為江都相以春秋災異之變推隂陽所以<lb/>
<pb n="KR2a0004_WYG_121-11a"/>
錯行故求雨閉諸陽縦諸隂其止雨反是行之一國未<lb/>
嘗不得所欲中廢為中大夫居舍著災異之記是時遼東<lb/>
髙廟災主父偃疾之取其書奏之天子天子召諸生示其書<lb/>
有刺譏董仲舒弟子吕歩舒不知其師書以為下愚於<lb/>
是下董仲舒吏當死詔赦之於是董仲舒竟不敢復言<lb/>
災異董仲舒為人亷直是時方外攘四夷公孫宏治春秋<lb/>
不如董仲舒而宏希世用事位至公卿董仲舒以宏為<lb/>
従䛕宏疾之乃言上曰獨董仲舒可使相膠西王膠西<lb/>
<pb n="KR2a0004_WYG_121-11b"/>
王素聞董仲舒有行亦善待之董仲舒恐乆獲罪疾免<lb/>
居家至卒終不治産業以修學著書為事故漢興至于<lb/>
五世之間唯董仲舒名為明於春秋其𫝊公羊氏也<lb/>
胡母生齊人也孝景時為博士以老歸教授齊之言春<lb/>
秋者多受胡母生公孫宏亦頗受焉<lb/>
瑕丘江生為榖梁春秋自公孫宏得用嘗集比其義卒<lb/>
用董仲舒仲舒弟子遂者蘭陵楮大廣川殷忠温吕步<lb/>
舒禇大至梁相步舒至長史持節使決淮南獄於諸侯擅<lb/>
<pb n="KR2a0004_WYG_121-12a"/>
専斷不報以春秋之義正之天子皆以為是弟子通者<lb/>
至於命大夫為郎謁者掌故者以言數而董仲舒子及<lb/>
孫皆以學至大官<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0004_WYG_121-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記正義卷一百二十一<lb/>
</p>
<p>
</p>
  </div>
</body>
</text>
</TEI>
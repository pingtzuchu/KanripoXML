<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義巻九十二</head> <lb/>
    <p>
<pb n="KR2a0004_WYG_092-1a"/>
欽定四庫全書<lb/>
　史記正義巻九十二<lb/>
　　　　　　　　　　　　唐　張守節　撰<lb/>
淮隂侯列傳第三十二　　　史記九十二<lb/>
淮隂侯韓信者淮隂人也<hi>楚州淮隂縣也</hi>始為布衣時貧無行<lb/>
不得推擇為吏又不能治生商賈常從人寄食飲人多<lb/>
厭之者常數從其下鄉南昌亭長寄食數月亭長妻患<lb/>
之乃晨炊蓐食食時信往不為具食信亦知其意怒竟<lb/>
<pb n="KR2a0004_WYG_092-1b"/>
絶去信釣於城下<hi>淮隂城北臨淮水昔信去下郷而釣於此</hi>諸母漂有一母<lb/>
見信飢飯信竟漂數十日信喜謂漂母曰吾必有以重<lb/>
報母母怒曰大丈夫不能自食<hi>音寺</hi>吾哀王孫而進食豈<lb/>
望報乎淮隂屠中少年有侮信者曰若雖長大好帶刀<lb/>
劒中情怯耳衆辱之曰信能死刺我不能死出我袴下<lb/>
於是信孰視之俛出胯下蒲伏<hi>俛音俯伏蒲北反</hi>一市人皆笑<lb/>
信以為怯及項梁渡淮信仗劒從之居戲下無所知名<lb/>
項梁敗又屬項羽羽以為郎中數以䇿干項羽羽不用<lb/>
<pb n="KR2a0004_WYG_092-2a"/>
漢王之入蜀信亡楚歸漢未得知名為連敖坐法當斬<lb/>
其軰十三人皆已斬次至信信乃仰視適見滕公曰上<lb/>
不欲就天下乎何為斬壯士滕公竒其言壯其貎釋而<lb/>
不斬與語大說之言於上上拜以為治粟都尉上未之<lb/>
竒也信數與蕭何語何竒之至南鄭諸將行道亡者數<lb/>
十人信度何等已數言上上不我用即亡何聞信亡不<lb/>
及以聞自追之人有言上曰丞相何亡上大怒如失左<lb/>
右手居一二日何來謁上上且怒且喜罵何曰若亡何<lb/>
<pb n="KR2a0004_WYG_092-2b"/>
也何曰臣不敢亡也臣追亡者上曰若所追者誰何曰<lb/>
韓信也上復罵曰諸將亡者以十數公無所追追信詐<lb/>
也何曰諸將易得耳至如信者國士無雙王必欲長王<lb/>
漢中無所事信必欲爭天下非信無所與計事者顧王<lb/>
䇿安所决耳王曰吾亦欲東耳安能鬱鬱乆居此乎何<lb/>
曰王計必欲東能用信信即留不能用信終亡耳王曰<lb/>
吾為公以為將何曰雖為將信必不留王曰以為大將<lb/>
何曰幸甚於是王欲召信拜之何曰王素慢無禮今拜<lb/>
<pb n="KR2a0004_WYG_092-3a"/>
大將如呼小兒耳此乃信所以去也王必欲拜之擇良<lb/>
日齋戒設壇場具禮乃可耳王許之諸將皆喜人人各<lb/>
自以為得大將至拜大將乃信也一軍皆驚信拜禮畢<lb/>
上坐王曰丞相數言將軍將軍何以教寡人計䇿信謝<lb/>
因問王曰今東鄉爭權天下豈非項王邪漢王曰然曰<lb/>
大王自料勇悍仁彊孰與項王漢王黙然良乆曰不如<lb/>
也信再拜賀曰惟信亦為大王不如也然臣嘗事之請<lb/>
言項王之為人也項王喑噁叱咤千人皆廢然不能任<lb/>
<pb n="KR2a0004_WYG_092-3b"/>
屬賢將此特匹夫之勇耳項王見人恭敬慈愛言語嘔<lb/>
嘔人有疾病涕泣分食飲至使人有功當封爵者印刓<lb/>
弊忍不能予此所謂婦人之仁也項王雖覇天下而臣<lb/>
諸侯不居闗中而都彭城有背義帝之約而以親愛王<lb/>
諸侯不平諸侯之見項王遷逐義帝置江南亦背歸逐<lb/>
其主而自王善地項王所過無不殘滅者天下多怨百<lb/>
姓不親附特刼於威彊耳名雖為覇實失天下心故曰<lb/>
其彊易弱今大王誠能反其道任天下武勇何所不誅<lb/>
<pb n="KR2a0004_WYG_092-4a"/>
以天下城邑封功臣何所不服以義兵從思東歸之士<lb/>
何所不散且三秦王為秦將將秦子弟數嵗矣所殺亡<lb/>
不可勝計又欺其衆降諸侯至新安項王詐坑秦降卒<lb/>
二十餘萬唯獨邯欣翳得脫秦父兄怨此三人痛入骨<lb/>
髓今楚彊以威王此三人秦民莫愛也大王之入武闗<lb/>
秋豪無所害除秦苛法與秦民約法三章耳秦民無不<lb/>
欲得大王王秦者於諸侯之約大王當王闗中闗中民<lb/>
咸知之大王失職入漢中秦民無不恨者今大王舉而<lb/>
<pb n="KR2a0004_WYG_092-4b"/>
東三秦可𫝊檄而定也於是漢王大喜自以為得信晚<lb/>
遂聽信計部署諸將所撃八月漢王舉兵東出陳倉<hi>漢王</hi>
<hi>從闗北出岐州陳倉縣</hi>定三秦漢二年出闗<hi>出函谷闗</hi>收魏河南韓殷<lb/>
王皆降合齊趙共撃楚四月至彭城漢兵敗散而還信<lb/>
復收兵與漢王㑹滎陽復撃破楚京索之間以故楚兵<lb/>
卒不能西漢之敗郤彭城<hi>兵敗散彭城而却退</hi>塞王欣翟王翳亡<lb/>
漢降楚齊趙欲反漢與楚和六月魏王豹謁歸視親疾<lb/>
至國即絶河闗反漢與楚約和漢王使酈生說豹不下<lb/>
<pb n="KR2a0004_WYG_092-5a"/>
其八月以信為左丞相擊魏魏王盛兵蒲坂塞臨晉信<lb/>
乃益為疑兵陳船欲渡臨晉而伏兵從夏陽以木罌缻<lb/>
渡軍<hi>按韓信詐陳列船艘於臨晉欲渡河即此從夏陽木押罌缻度軍襲安邑臨晉同州東朝邑界夏陽</hi>
<hi>在同州北渭城界</hi>襲安邑<hi>安邑故城在綘州夏縣東北十五里</hi>魏王豹驚引兵迎<lb/>
信信遂虜豹定魏為河東郡<hi>今安邑縣故城</hi>漢王遣張耳與信<lb/>
俱引兵東北撃趙代後九月破代兵禽夏說閼與<hi>閼與聚城</hi>
<hi>在潞州銅鞮縣西北二十里</hi>信之下魏破代漢輙使人收其精兵詣<lb/>
滎陽以距楚信與張耳以兵數萬欲東下井陘撃趙趙<lb/>
<pb n="KR2a0004_WYG_092-5b"/>
王成安君陳餘聞漢且襲之也聚兵井陘口<hi>井陘故闗在并州石</hi>
<hi>艾縣陘東十八里即井陘口</hi>號稱二十萬廣武君李左車說成安君<lb/>
曰聞漢將韓信渉西河虜魏王禽夏說新喋血閼與今<lb/>
乃輔以張耳議欲下趙此乗勝而去國逺鬬其鋒不可<lb/>
當臣聞千里餽糧士有饑色樵蘇後㸑師不宿飽今井<lb/>
陘之道車不得方軌騎不得成列行數百里其勢糧食<lb/>
必在其後願足下假臣竒兵三萬人從間路絶其輜重<lb/>
足下深溝髙壘堅營勿與戰彼前不得鬬退不得還吾<lb/>
<pb n="KR2a0004_WYG_092-6a"/>
竒兵絶其後使野無所掠不至十日而兩將之頭可致<lb/>
於戲下願君留意臣之計否必為二子所禽矣成安君<lb/>
儒者也常稱義兵不用詐謀竒計曰吾聞兵法十則圍<lb/>
之倍則戰之今韓信兵號數萬其實不過數千能千里<lb/>
而襲我亦以罷極今如此避而不擊後有大者何以加<lb/>
之則諸侯謂吾怯而輕來伐我不聽廣武君䇿廣武君䇿不<lb/>
用韓信使人間視知其不用還報則大喜乃敢引兵遂下<hi>引兵</hi>
<hi>入井陘狹道出趙</hi>未至井陘口三十里止舍夜半𫝊發選輕騎<lb/>
<pb n="KR2a0004_WYG_092-6b"/>
二千人人持一赤幟從間道萆山而望趙軍誡曰趙見<lb/>
我走必空壁逐我若疾入趙壁㧞趙幟立漢赤幟令其<lb/>
禆將𫝊飱曰今日破趙㑹食諸將皆莫信詳應曰諾謂<lb/>
軍吏曰趙已先據便地為壁且彼未見吾大將旗鼓未<lb/>
肯撃前行恐吾至阻險而還信乃使萬人先行出背水<lb/>
陣<hi>綿蔓水一名阜將一名回星自并州流入井陘界即信背水陣陷之死地即此水也</hi>趙軍望<lb/>
見而大笑平旦信建大將之旗鼓鼓行出井陘口趙開<lb/>
壁撃之<hi>恒州鹿泉縣即六國時趙壁也</hi>大戰良乆於是信張耳詳棄鼓<lb/>
<pb n="KR2a0004_WYG_092-7a"/>
旗走水上軍水上軍開入之復疾戰趙果空壁爭漢鼓<lb/>
旗逐韓信張耳韓信張耳已入水上軍軍皆殊死戰不<lb/>
可敗信所出竒兵二千騎共候趙空壁逐利則馳入趙<lb/>
壁皆㧞趙旗立漢赤幟二千趙軍已不勝不能得信等<lb/>
欲還歸壁壁皆漢赤幟而大驚以為漢皆已得趙王將<lb/>
矣兵遂亂遁走趙將雖斬之不能禁也於是漢兵夾撃<lb/>
大破虜趙軍斬成安君泜水上禽趙王歇信乃令軍中<lb/>
毋殺廣武君有能生得者購千金於是有縳廣武君而<lb/>
<pb n="KR2a0004_WYG_092-7b"/>
致戲下者信乃解其縛東鄉坐西鄉對師事之諸將効<lb/>
首虜休畢賀因問信曰兵法右倍山陵前左水澤今者<lb/>
將軍令臣等反背水陳曰破趙㑹食臣等不服然竟以<lb/>
勝此何術也信曰此在兵法顧諸君不察耳兵法不曰<lb/>
䧟之死地而後生置之亡地而後存且信非得素拊循<lb/>
士大夫也此所謂驅市人而戰之其勢非置之死地使<lb/>
人人自為戰今予之生地皆走寧尚可得而用之乎諸<lb/>
將皆服曰善非臣所及也於是信問廣武君曰僕欲北<lb/>
<pb n="KR2a0004_WYG_092-8a"/>
攻燕東伐齊何若而有功廣武君辭謝曰臣聞敗軍之<lb/>
將不可以言勇亡國之大夫不可以圖存今臣敗亡之<lb/>
虜何足以權大事乎信曰僕聞之百里奚居虞而虞亡<lb/>
在秦而秦覇非愚於虞而智於秦也用與不用聽與不<lb/>
聽也誠令成安君聽足下計若信者亦已為禽矣以不<lb/>
用足下故信得侍耳因固問曰僕委心歸計願足下勿<lb/>
辭廣武君曰臣聞智者千慮必有一失愚者千慮必有<lb/>
一得故曰狂夫之言聖人擇焉顧恐臣計未必足用願<lb/>
<pb n="KR2a0004_WYG_092-8b"/>
効愚忠夫成安君有百戰百勝之計一旦而失之軍敗<lb/>
鄗下身死泜上今將軍渉西河<hi>即同州龍門河從夏陽度者</hi>虜魏王<lb/>
禽夏說閼與一舉而下井陘不終朝破趙二十萬衆誅<lb/>
成安君名聞海内威震天下農夫莫敢輟耕釋耒䄖衣<lb/>
甘食傾耳以待命者若此將軍之所長也然而衆勞卒<lb/>
罷其實難用今將軍欲舉倦弊之兵頓之燕堅城之下<lb/>
欲戰恐乆力不能㧞情見勢屈曠日糧竭而弱燕不服<lb/>
齊必距境以自彊也燕齊相持而不下則劉項之權未<lb/>
<pb n="KR2a0004_WYG_092-9a"/>
有所分也若此者將軍所短也臣愚竊以為亦過矣故<lb/>
善用兵者不以短擊長而以長擊短韓信曰然則何由<lb/>
廣武君對曰方今為將軍計莫如案甲休兵鎮趙撫其<lb/>
孤百里之内牛酒日至以饗士大夫醳兵北首燕路<hi>首音</hi>
<hi>狩向也</hi>而後遣辯士奉咫尺之書<hi>咫尺八寸言其簡牘或長尺也</hi>暴其所<lb/>
長於燕<hi>暴音僕</hi>燕必不敢不聽從燕已從使諠言者東告<lb/>
齊齊必從風而服雖有智者亦不知為齊計矣如是則<lb/>
天下事皆可圖也兵固有先聲而後實者此之謂也韓<lb/>
<pb n="KR2a0004_WYG_092-9b"/>
信曰善從其䇿發使使燕燕從風而靡乃遣使報漢因<lb/>
請立張耳為趙王以鎮撫其國漢王許之乃立張耳為<lb/>
趙王楚數竒兵渡河擊趙趙王耳韓信往來救趙因行<lb/>
定趙城邑發兵詣漢楚方急圍漢王於滎陽漢王南出<lb/>
之宛葉間<hi>宛在鄧州葉在許州</hi>得黥布走入城臯楚又復急圍之<lb/>
六月漢王出城臯東渡河獨與滕公俱從張耳軍脩武<lb/>
至宿𫝊舍晨自稱漢使馳入趙壁張耳韓信未起即其<lb/>
卧内上奪其印符以麾召諸將易置之信耳起乃知漢<lb/>
<pb n="KR2a0004_WYG_092-10a"/>
王來大驚漢王奪兩人軍即令張耳備守趙地拜韓信為<lb/>
相國收趙兵未發者擊齊信引兵東未渡平原<hi>懐州有平原津</hi>
聞漢王使酈食其已說下齊韓信欲止范陽辯士蒯通<lb/>
說信曰將軍受詔擊齊而漢獨發間使下齊寧有詔止<lb/>
將軍乎何以得毋行也且酈生一士伏軾掉三寸之舌<lb/>
下齊七十餘城將軍將數萬衆嵗餘乃下趙五十餘城<lb/>
為將數嵗反不如一豎儒之功乎於是信然之從其計<lb/>
遂渡河齊已聽生即留縱酒罷備漢守禦信因襲齊厯<lb/>
<pb n="KR2a0004_WYG_092-10b"/>
下軍遂至臨菑齊王田廣以酈生賣己乃烹之而走髙<lb/>
密使使之楚請救韓信已定臨菑遂東追廣至髙密西<lb/>
楚亦使龍且將號稱二十萬救齊齊王廣龍且并軍與<lb/>
信戰未合人或說龍且曰漢兵逺鬬窮戰其鋒不可當<lb/>
齊楚自居其地戰兵易敗散<hi>近其室家懐顧望也</hi>不如深壁令齊<lb/>
王使其信臣招所亡城亡城聞其王在楚來救必反漢<lb/>
漢兵二千里客居齊城皆反之其勢無所得食可無戰<lb/>
而降也龍且曰吾平生知韓信為人易與耳且夫救齊<lb/>
<pb n="KR2a0004_WYG_092-11a"/>
不戰而降之吾何功今戰而勝之齊之半可得何為止<lb/>
遂戰與信夾濰水陳韓信乃夜令人為萬餘囊滿盛沙<lb/>
壅水上流引軍半渡擊龍且佯不勝還走龍且果喜曰<lb/>
固知信怯也遂追渡水信使人決壅囊水大至龍且軍<lb/>
大半不得渡即急擊殺龍且龍且水東軍散走齊王廣<lb/>
亡去信遂追北至城陽<hi>城陽雷澤縣是也在濮州東南九十一里</hi>皆虜楚卒<lb/>
漢四年遂皆降平齊使人言漢王曰齊偽詐多變反覆<lb/>
之國也南邊楚不為假王以鎮之其勢不定願為假王<lb/>
<pb n="KR2a0004_WYG_092-11b"/>
便當是時楚方急圍漢王於滎陽韓信使者至發書漢<lb/>
王大怒罵曰吾困於此旦暮望若來佐我乃欲自立為<lb/>
王張良陳平躡漢王足因附耳語曰漢方不利寧能禁<lb/>
信之王乎不如因而立善遇之使自為守不然變生漢<lb/>
王亦悟因復罵曰大丈夫定諸侯即為眞王耳何以假<lb/>
為乃遣張良往立信為齊王徴其兵擊楚楚已亡龍且<lb/>
項王恐使盱眙人武渉往說齊王信曰天下共苦秦乆<lb/>
矣相與戮力擊秦秦已破計功割地分土而王之以休<lb/>
<pb n="KR2a0004_WYG_092-12a"/>
士卒今漢王復興兵而東侵人之分奪人之地已破三<lb/>
秦引兵出闗收諸侯之兵以東擊楚其意非盡吞天下<lb/>
者不休其不知厭足如是甚也且漢王不可必身居項<lb/>
王掌握中數矣<hi>數色庾反</hi>項王憐而活之然得脫輒倍約復<lb/>
擊項王其不可親信如此今足下雖自以與漢王為厚<lb/>
交為之盡力用兵終為之所禽矣足下所以得須臾至<lb/>
今者以項王尚存也當今二王之事權在足下足下右<lb/>
投則漢王勝左投則項王勝項王今日亡則次取足下<lb/>
<pb n="KR2a0004_WYG_092-12b"/>
足下與項王有故何不反漢與楚連和叄分天下王之<lb/>
今釋此時而自必於漢以撃楚且為智者固若此乎韓<lb/>
信謝曰臣事項王官不過郎中位不過執㦸言不聽畫<lb/>
不用故倍楚而歸漢漢王授我上將軍印予我數萬衆<lb/>
解衣衣我推食食我言聽計用故吾得以至於此夫人<lb/>
深親信我我倍之不祥雖死不易幸為信謝項王武渉<lb/>
已去齊人蒯通知天下權在韓信欲為竒䇿而感動之<lb/>
以相人說韓信曰僕嘗受相人之術韓信曰先生相人<lb/>
<pb n="KR2a0004_WYG_092-13a"/>
何如對曰貴賤在於骨法憂喜在於容色成敗在於決<lb/>
斷以此參之萬不失一韓信曰善先生相寡人何如對<lb/>
曰願少間信曰左右去矣通曰相君之面不過封侯又<lb/>
危不安相君之背貴乃不可言韓信曰何謂也蒯通曰天<lb/>
下初發難也俊雄豪傑連號壹呼天下之士雲合霧集<lb/>
魚鱗雜遝熛至風起當此之時憂在亡秦而已今楚漢<lb/>
分爭使天下無罪之人肝膽塗地父子暴骸骨於中野<lb/>
不可勝數楚人起彭城轉鬬逐北至於滎陽乗利席卷<lb/>
<pb n="KR2a0004_WYG_092-13b"/>
威震天下然兵困於京索之間迫西山而不能進者三<lb/>
年於此矣漢王將數十萬之衆距鞏雒阻山河之險一<lb/>
日數戰無尺寸之功折北不救敗滎陽傷城臯遂走宛<lb/>
葉之間此所謂智勇俱困者也夫銳氣挫於險塞而糧<lb/>
食竭於内府百姓罷極怨望容容無所倚以臣料之其<lb/>
勢非天下之賢聖固不能息天下之禍當今兩主之命<lb/>
縣於足下足下為漢則漢勝與楚則楚勝臣願披腹心<lb/>
輸肝膽効愚計恐足下不能用也誠能聽臣之計莫若<lb/>
<pb n="KR2a0004_WYG_092-14a"/>
兩利而俱存之叄分天下鼎足而居其勢莫敢先動夫<lb/>
以足下之賢聖有甲兵之衆據彊齊從燕趙出空虛之<lb/>
地而制其後因民之欲西郷<hi>郷音向齊國在東故曰西向也</hi>為百姓請<lb/>
命<hi>止楚漢之戰鬬士卒亡故云請命</hi>則天下風走而響應矣孰敢不聽<lb/>
割大弱彊以立諸侯諸侯已立天下服聽而歸徳於齊<lb/>
案齊之故有膠泗之地懐諸侯之徳深拱揖讓則天下<lb/>
之君王相率而朝於齊矣葢聞天與弗取反受其咎時<lb/>
至不行反受其殃願足下孰慮之韓信曰漢王遇我甚<lb/>
<pb n="KR2a0004_WYG_092-14b"/>
厚載我以其車衣我以其衣食我以其食吾聞之乗人<lb/>
之車者載人之患衣人之衣者懐人之憂食人之食者<lb/>
死人之事吾豈可以鄉利倍義乎蒯生曰足下自以為<lb/>
善漢王欲建萬世之業臣竊以為誤矣始常山王成安<lb/>
君為布衣時相與為刎頸之交後爭張黶陳澤之事二<lb/>
人相怨常山王背項王奉項嬰頭而竄逃歸於漢王漢<lb/>
王借兵而東下殺成安君泜水之南頭足異處卒為天<lb/>
下笑此二人相與天下至驩也然而卒相禽者何也患<lb/>
<pb n="KR2a0004_WYG_092-15a"/>
生於多欲而人心難測也今足下欲行忠信以交於<lb/>
漢王必不能固於二君之相與也而事多大於張黶陳<lb/>
澤故臣以為足下必漢王之不危已亦誤矣大夫種范<lb/>
蠡存亡越霸句踐立功成名而身死亡野獸已盡而獵<lb/>
狗烹夫以交友言之則不如張耳之與成安君者也以<lb/>
忠信言之則不過大夫種范蠡之於句踐也此二人者<lb/>
足以觀矣願足下深慮之且臣聞勇略震主者身危而<lb/>
功蓋天下者不賞臣請言大王功略足下渉西河虜魏<lb/>
<pb n="KR2a0004_WYG_092-15b"/>
王禽夏說引兵下井陘誅成安君徇趙脅燕定齊南摧<lb/>
楚人之兵二十萬東殺龍且西郷以報此所謂功無二<lb/>
於天下而略不世出者也今足下戴震主之威挾不賞<lb/>
之功歸楚楚人不信歸漢漢人震恐足下欲持是安歸<lb/>
乎夫勢在人臣之位而有震主之威名髙天下竊為足<lb/>
下危之韓信謝曰先生且休矣吾將念之後數日蒯通<lb/>
復說曰夫聽者事之候也計者事之機也聽過計失而<lb/>
能乆安者鮮矣聽不失一二者不可亂以言計不失本<lb/>
<pb n="KR2a0004_WYG_092-16a"/>
末者不可紛以辭夫隨厮養之役者失萬乗之權守儋<lb/>
石之禄者闕卿相之位故知者決之斷也疑者事之害<lb/>
也審毫釐之小計遺天下之大數智誠知之決弗敢行<lb/>
者百事之禍也故曰猛虎之猶豫不若蜂蠆之致螫<hi>音適</hi>
騏驥之跼躅不如駑馬之安歩孟賁之狐疑不如庸夫<lb/>
之必至也雖有舜禹之智吟而不言不如瘖聾之指麾<lb/>
也此言貴能行之夫功者難成而易敗時者難得而易<lb/>
失也時乎時不再來願足下詳察之韓信猶豫不忍倍<lb/>
<pb n="KR2a0004_WYG_092-16b"/>
漢又自以為功多漢終不奪我齊遂謝蒯通蒯通說不<lb/>
聽已詳狂為巫漢王之困固陵用張良計召齊王信遂<lb/>
將兵㑹垓下項羽已破髙祖襲奪齊王軍漢五年正月<lb/>
徙齊王信為楚王都下邳信至國召所從食漂母賜千<lb/>
金及下鄉南昌亭長賜百錢曰公小人也為徳不卒召<lb/>
辱已之少年令出胯下者以為楚中尉告諸將相曰此<lb/>
壯士也方辱我時我寧不能殺之邪殺之無名故忍而<lb/>
就於此項王亡將鍾離昧家在伊廬<hi>括地志云中廬在義清縣北二十里</hi>
<pb n="KR2a0004_WYG_092-17a"/>
<hi>本春秋時廬戎之國也秦謂之伊廬漢為中廬縣項羽之將鍾離昧冢在韋昭及括地志云皆說之也</hi>素<lb/>
與信善項王死後亡歸信漢王怨昧聞其在楚詔楚捕<lb/>
昧信初之國行縣邑陳兵出入漢六年人有上書告楚<lb/>
王信反髙帝以陳平計天子廵狩會諸侯南方有雲夢<lb/>
發使告諸侯㑹陳吾將游雲夢實欲襲信信弗知髙祖<lb/>
且至楚信欲發兵及自度無罪欲謁上恐見禽人或說<lb/>
信曰斬昧謁上上必喜無患信見昧計事昧曰漢所以<lb/>
不撃取楚以昧在公所若欲捕我以自媢於漢吾今日<lb/>
<pb n="KR2a0004_WYG_092-17b"/>
死公亦隨手亡矣乃罵信曰公非長者卒自剄信持其<lb/>
首謁髙祖於陳上令武士縳信載後車信曰果若人言<lb/>
狡兎死良狗亨髙鳥盡良弓藏敵國破謀臣亡天下已<lb/>
定我固當亨上曰人告公反遂械繫信至雒陽赦信罪<lb/>
以為淮隂侯信知漢王畏惡其能常稱病不朝從信由<lb/>
此日怨望居常鞅鞅羞與絳灌等列信常過樊將軍噲<lb/>
噲跪拜送迎言稱臣曰大王乃肯臨臣信出門笑曰生<lb/>
乃與噲等為伍上常從容與信言諸將能不各有差上<lb/>
<pb n="KR2a0004_WYG_092-18a"/>
問曰如我能將幾何信曰陛下不過能將十萬上曰於<lb/>
君何如曰臣多多而益善耳上笑曰多多益善何為為我<lb/>
禽信曰陛下不能將兵而善將將此乃信之所以為陛<lb/>
下禽也且陛下所謂天授非人力也陳豨拜為鉅鹿守<lb/>
辭於淮隂侯淮隂侯挈其手辟左右與之歩於庭仰天<lb/>
歎曰子可與言乎欲與子有言也豨曰唯將軍令之淮<lb/>
隂侯曰公所居天下精兵處也而公陛下之信幸臣也<lb/>
人言公之畔陛下必不信再至陛下乃疑矣三至必怒<lb/>
<pb n="KR2a0004_WYG_092-18b"/>
而自將吾為公從中起天下可圖也陳豨素知其能也<lb/>
信之曰謹奉教漢十一年陳豨果反上自將而往信病<lb/>
不從隂使人至豨所曰第舉兵吾從此助公信乃謀與<lb/>
家臣夜詐詔赦諸官徒奴欲發以襲吕后太子部署已<lb/>
定待豨報其舍人得罪於信信囚欲殺之舍人弟上變<lb/>
告信欲反狀於吕后吕后欲召恐其黨不就乃與蕭相<lb/>
國謀詐令人從上所來言豨已得死列侯羣臣皆賀相<lb/>
國紿信曰雖疾彊入賀信入吕后使武士縛信斬之長<lb/>
<pb n="KR2a0004_WYG_092-19a"/>
樂鍾室<hi>長樂宫懸鍾之室</hi>信方斬之曰吾悔不用蒯通之計乃<lb/>
為兒女子所詐豈非天哉遂夷信三族髙祖已從豨軍<lb/>
來至見信死且喜且憐之問信死亦何言吕后曰信言<lb/>
恨不用蒯通計髙祖曰是齊辯士也乃詔齊捕蒯通蒯<lb/>
通至上曰若教淮隂侯反乎對曰然臣固教之豎子不<lb/>
用臣之䇿故令自夷於此如彼豎子用臣之計陛下安<lb/>
得而夷之乎上怒曰亨之通曰嗟乎冤哉亨也上曰若<lb/>
教韓信反何冤對曰秦之綱絶而維㢮山東大擾異姓<lb/>
<pb n="KR2a0004_WYG_092-19b"/>
並起英俊烏集秦失其鹿天下共逐之於是髙材疾足<lb/>
者先得焉跖之狗吠堯堯非不仁狗固吠非其主當是時<lb/>
臣唯獨知韓信非知陛下也且天下銳精持鋒欲為陛<lb/>
下所為者甚衆顧力不能耳又可盡亨之邪髙帝曰置<lb/>
之乃釋通之罪<lb/>
太史公曰吾如淮隂淮隂人為余言韓信雖為布衣時<lb/>
其志與衆異其母死貧無以葬然乃行營髙敞地令其<lb/>
旁可置萬家余視其母冡良然假令韓信學道謙讓不<lb/>
<pb n="KR2a0004_WYG_092-20a"/>
伐已功不矜其能則庶㡬哉於漢家勲可以比周召太<lb/>
公之徒後世血食矣不務出此而天下已集乃謀畔逆<lb/>
夷滅宗族不亦宜乎<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0004_WYG_092-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記正義卷九十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷七十七</head> <lb/>
    <p>
<pb n="KR2a0004_WYG_077-1a"/>
欽定四庫全書<lb/>
　史記正義卷七十七<lb/>
　　　　　　　　　　　　唐　張守節　撰<lb/>
信陵君列傳第十七　　　　史記七十七<lb/>
魏公子無忌者魏昭王少子而魏安釐王異母弟也昭<lb/>
王薨安釐王即位封公子為信陵君是時范雎亡魏相<lb/>
秦以怨魏齊故秦兵圍大梁破魏華陽下軍走芒夘魏<lb/>
王及公子患之公子為人仁而下士士無賢不肖皆謙<lb/>
<pb n="KR2a0004_WYG_077-1b"/>
而禮交之不敢以其富貴驕士士以此方數千里争往<lb/>
歸之致食客三千人當是時諸侯以公子賢多客不敢<lb/>
加兵謀魏十餘年公子與魏王愽而北境𫝊舉烽言趙<lb/>
冦至且入界魏王釋博欲召大臣謀公子止王曰趙王<lb/>
田獵耳非為冦也復博如故王恐心不在博居頃復從<lb/>
北方來𫝊言曰趙王獵耳非為冦也魏王大驚曰公子<lb/>
何以知之公子曰臣之客有能探得趙王隂事者趙王<lb/>
所為客輒以報臣臣以此知之是後魏王畏公子之賢<lb/>
<pb n="KR2a0004_WYG_077-2a"/>
能不敢任公子以國政魏有隐士曰侯嬴年七十家貧<lb/>
為大梁夷門監者公子聞之往請欲厚遺之不肯受曰<lb/>
臣脩身㓗行數十年終不以監門困故而受公子財公<lb/>
子於是乃置酒大會賔客坐定公子從車騎虛左自迎<lb/>
夷門侯生攝弊衣冠直上載公子上坐不讓欲以觀公<lb/>
子公子執轡愈恭侯生又謂公子曰臣有客在市屠中<lb/>
願枉車騎過之公子引車入市侯生下見其客朱亥俾<lb/>
倪<hi>不正視也</hi>故久立與其客語㣲察公子公子顔色愈和當<lb/>
<pb n="KR2a0004_WYG_077-2b"/>
是時魏將相宗室賔客滿堂待公子舉酒市人皆觀公<lb/>
子執轡從騎皆竊罵侯生侯生視公子色終不變乃謝<lb/>
客就車至家公子引侯生坐上坐徧賛賔客賔客皆驚<lb/>
酒酣公子起為壽侯生前侯生因謂公子曰今日嬴之<lb/>
為公子亦足矣嬴乃夷門抱闗者也而公子親枉車騎<lb/>
自迎嬴於衆人廣坐之中不宜有所過今公子故過之<lb/>
然嬴欲就公子之名故久立公子車騎市中過客以觀<lb/>
公子公子愈恭市人皆以嬴為小人而以公子為長者<lb/>
<pb n="KR2a0004_WYG_077-3a"/>
能下士也於是罷酒侯生遂為上客侯生謂公子曰臣<lb/>
所過屠者朱亥此子賢者世莫能知故隐屠間耳公子<lb/>
往數請之朱亥故不復謝公子怪之魏安釐王二十年<lb/>
秦昭王已破趙長平軍又進兵圍邯郸公子姊為趙惠<lb/>
文王弟平原君夫人數遺魏王及公子書請救於魏魏<lb/>
王使將軍晉鄙將十萬衆救趙秦王使使者告魏王曰<lb/>
吾攻趙旦暮且下而諸侯敢救者已㧞趙必移兵先擊<lb/>
之魏王恐使人止晉鄙留軍壁鄴名為救趙實持兩端<lb/>
<pb n="KR2a0004_WYG_077-3b"/>
以觀望平原君使者冠蓋相屬於魏讓魏公子曰勝所<lb/>
以自附為㛰姻者以公子之高義為能急人之困也且<lb/>
公子縱輕勝棄之降秦獨不憐公子姊邪公子患之數<lb/>
請魏王及賔客辯士説王萬端魏王畏秦終不聴公子<lb/>
公子自度終不能得之於王計不獨生而令趙亡乃請<lb/>
賔客約車騎百餘乗欲以客徃赴秦軍與趙俱死行過<lb/>
夷門見侯生具告所以欲死秦軍状辭決而行侯生曰<lb/>
公子勉之矣老臣不能從公子行數里心不快曰吾所<lb/>
<pb n="KR2a0004_WYG_077-4a"/>
以待侯生者備矣天下莫不聞今吾且死而侯生曾無<lb/>
一言半辭送我我豈有所失哉復引車還問侯生侯生<lb/>
笑曰臣固知公子之還也曰公子喜士名聞天下今有<lb/>
難無他端而欲赴秦軍譬若以肉投餒虎何功之有哉<lb/>
尚安事客然公子遇臣厚公子往而臣不送以是知公<lb/>
子恨之復返也公子再拜因問侯生乃屏人間語曰嬴<lb/>
聞晉鄙之兵符常在王卧内而如姬最幸出入王卧内<lb/>
力能竊之嬴聞如姬父為人所殺如姬資之三年自王<lb/>
<pb n="KR2a0004_WYG_077-4b"/>
以下欲求報其父讐莫能得如姬為公子泣公子使客斬其讐<lb/>
頭敬進如姬如姬之欲為公子死無所辭顧未有路耳公子誠一<lb/>
開口請如姬如姬必許諾則得虎符奪晉鄙軍北救趙而西<lb/>
却秦此五霸之伐也公子從其計請如姬如姬果盗晉鄙兵符<lb/>
與公子公子行侯生曰將在外主令有所不受以便國家公子<lb/>
即合符而晉鄙不授公子兵而復請之事必危矣臣客屠者<lb/>
朱亥可與俱此人力士晉鄙聴大善不聴可使擊之於是<lb/>
公子泣侯生曰公子畏死耶何泣也公子曰晉鄙嚄唶<lb/>
<pb n="KR2a0004_WYG_077-5a"/>
<hi>聲類云嚄大笑唶大呼</hi>宿將往恐不聴必當殺之是㠯泣耳豈畏<lb/>
死哉於是公子請朱亥朱亥笑曰臣乃市井鼓刀屠者<lb/>
而公子親數存之所以不報謝者以為小禮無所用今<lb/>
公子有急此乃臣効命之秋也遂與公子俱公子過謝<lb/>
侯生侯生曰臣宜從老不能請數公子行日以至晉鄙<lb/>
軍之日北鄉自剄以送公子公子遂行至鄴矯魏王令<lb/>
代晉鄙晉鄙合符果疑之舉手視公子曰今吾擁十萬<lb/>
之衆屯於境上國之重任今單車來代之何如㢤欲無<lb/>
<pb n="KR2a0004_WYG_077-5b"/>
聴朱亥䄂四十斤鐵椎椎殺晉鄙公子遂將晉鄙軍勒<lb/>
兵下令軍中曰父子俱在軍中父歸兄弟俱在軍中兄<lb/>
歸獨子無兄弟歸飬得選兵八萬人進兵擊秦軍秦軍<lb/>
解去遂救邯鄲存趙趙王及平原君自迎公子於界平<lb/>
原君負韊矢為公子先引趙王再拜曰自古賢人未有<lb/>
及公子者也當此之時平原君不敢自比於人公子與<lb/>
侯生决至軍侯生果北鄉自剄魏王怒公子之盗其兵<lb/>
符矯殺晉鄙公子亦自知也已却秦存趙使將將其軍<lb/>
<pb n="KR2a0004_WYG_077-6a"/>
歸魏而公子獨與客留趙趙孝成王徳公子之矯奪晉<lb/>
鄙兵而存趙乃與平原君計㠯五城封公子公子聞之<lb/>
意驕矜而有自功之色客有説公子曰物有不可忘或<lb/>
有不可不忘夫人有徳於公子公子不可忘也公子有<lb/>
徳於人願公子忘之也且矯魏王令奪晉鄙兵以救趙<lb/>
於趙則有功矣於魏則未為忠臣也公子乃自驕而功<lb/>
之竊為公子不取也於是公子立自責似若無所容者<lb/>
趙王埽除自迎執主人之禮引公子就西階公子側行<lb/>
<pb n="KR2a0004_WYG_077-6b"/>
辭讓從東階上自言辠過以負於魏無功於趙趙王侍<lb/>
酒至暮口不忍獻五城以公子退讓也公子竟留趙趙<lb/>
王以鄗為公子湯沭邑魏亦復以信陵奉公子公子留<lb/>
趙公子聞趙有處士毛公藏於博徒薛公藏於賣漿家<lb/>
公子欲見兩人兩人自匿不肯見公子公子聞所在乃<lb/>
間歩往從此兩人游甚歡平原君聞之謂其夫人曰始<lb/>
吾聞夫人弟公子天下無雙今吾聞之乃妄從博徒賣<lb/>
漿者游公子妄人耳夫人以告公子公子乃謝夫人去<lb/>
<pb n="KR2a0004_WYG_077-7a"/>
曰始吾聞平原君賢故負魏王而救趙以稱平原君平<lb/>
原君之游徒豪舉耳不求士也無忌自在大梁時常聞<lb/>
此兩人賢至趙恐不得見以無忌從之游尚恐其不我<lb/>
欲也今平原君乃以為羞其不足從游乃装為去夫人<lb/>
具以語平原君平原君乃免冠謝固留公子平原君門<lb/>
下聞之半去平原君歸公子天下士復往歸公子公子<lb/>
傾平原君客公子留趙十年不歸秦聞公子在趙日夜<lb/>
出兵東伐魏魏王患之使使往請公子公子恐其怒之<lb/>
<pb n="KR2a0004_WYG_077-7b"/>
乃誡門下有敢為魏王使通者死賔客皆背魏之趙莫<lb/>
敢勸公子歸毛公薛公兩人往見公子曰公子所以重<lb/>
於趙名聞諸侯者徒以有魏也今秦攻魏魏急而公子<lb/>
不恤使秦破大梁而夷先王之宗廟公子當何面目立<lb/>
天下乎語未及卒公子立變色告車趣駕歸救魏魏王<lb/>
見公子相與泣而以上將軍印授公子公子遂將魏安<lb/>
釐王三十年公子使使遍告諸侯諸侯聞公子將各遣<lb/>
將將兵救魏公子率五國之兵破秦軍於河外走蒙驁<lb/>
<pb n="KR2a0004_WYG_077-8a"/>
遂乗勝逐秦軍至函谷闗抑秦兵秦兵不敢出當是時<lb/>
公子威振天下諸侯之客進兵法公子皆名之故世俗<lb/>
稱魏公子兵法秦王患之乃行金萬斤於魏求晉鄙客<lb/>
令毁公子於魏王曰公子亡在外十年矣今為魏將諸侯將皆屬諸<lb/>
侯徒聞魏公子不聞魏王公子亦欲因此時定南面而<lb/>
王諸侯畏公子之威方欲共立之秦數使反間偽賀公<lb/>
子得立為魏王未也魏王日聞其毁不能不信後果使<lb/>
人代公子將公子自知再以毁廢乃謝病不朝與賔客<lb/>
<pb n="KR2a0004_WYG_077-8b"/>
為長夜飲飲醇酒多近婦女日夜為樂飲者四嵗竟病<lb/>
酒而卒其嵗魏安釐王亦薨秦聞公子死使䝉驁攻魏<lb/>
㧞二十城初置東郡其後秦稍蠶食魏十八嵗而虜魏<lb/>
王屠大梁髙祖始㣲少時數聞公子賢及即天子位毎<lb/>
過大梁常祠公子髙祖十二年從擊黥布還為公子置<lb/>
守冢五家世世嵗以四時奉祠公子<lb/>
太史公曰吾過大梁之墟求問其所謂夷門夷門者城<lb/>
之東門也天下諸公子亦有喜士者矣然信陵君之接<lb/>
<pb n="KR2a0004_WYG_077-9a"/>
巖穴隐者不恥下交有以也名冠諸侯不虛耳高祖每<lb/>
過之而令民奉祀不絶也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0004_WYG_077-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記正義卷七十七<lb/>
</p>
<p>
</p>
  </div>
</body>
</text>
</TEI>
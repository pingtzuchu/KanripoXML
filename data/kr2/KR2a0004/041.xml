<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷四十一</head> <lb/>
    <p>
<pb n="KR2a0004_WYG_041-1a"/>
欽定四庫全書<lb/>
　史記正義卷四十一<lb/>
　　　　　　　　　　　　唐　張守節　撰<lb/>
越世家第十一　　　　　　史記史十一<lb/>
越王勾踐其先禹之苗裔<hi>吳越春秋云禹周行天下還歸大越登茅山以朝四方羣</hi>
<hi>臣封有功爵有徳崩而𦵏焉至少康恐禹迹宗廟祭祀之絶乃封其庻子於越號曰無餘賀循㑹稽記云少康</hi>
<hi>其少子號曰于越越國之稱始此越絶記云無餘都㑹稽山南故越城是也</hi>而夏后帝少康<lb/>
之庻子也封於㑹稽以奉守禹之祀文身斷髮披草萊<lb/>
<pb n="KR2a0004_WYG_041-1b"/>
而邑焉後二十餘世至於允常<hi>輿地志云越侯𫝊國三十餘葉厯殷至周敬王</hi>
<hi>時有越侯夫譚子曰允常拓土始大稱王春秋貶為子號為於越杜注云於語發聲也</hi>允常之時<lb/>
與吳王闔廬戰而相怨伐允常卒子勾踐立是為越王<lb/>
元年吳王闔廬聞允常死乃興師伐越越王勾踐使死<lb/>
士挑戰三行至吴陳呼而自剄吳師觀之越因襲撃吴<lb/>
師吳師敗於檇李射傷吴王闔廬闔廬且死告其子夫<lb/>
差曰必毋忘越三年勾踐聞吴王夫差日夜勤兵且以<lb/>
報越越欲先吳未發往伐之范蠡諌曰不可臣聞兵者<lb/>
<pb n="KR2a0004_WYG_041-2a"/>
凶器也戦者逆徳也争者事之末也隂謀逆徳好用凶<lb/>
器試身於所未上帝禁之行者不利越王曰吾已决之<lb/>
矣遂興師吳王聞之悉發精兵撃越敗之夫椒越王乃<lb/>
以餘兵五千人保棲扵㑹稽吳王追而圍之越王謂范<lb/>
蠡曰<hi>㑹稽興録云范蠡字少伯越之上将軍也本是楚宛三户人佯狂倜儻負俗文種為宛令遣吏謁奉</hi>
<hi>吏還曰范蠡本國狂人生有此病種笑曰吾聞士有賢俊之姿必有佯狂之譏内懐獨見之明外有不知之毁</hi>
<hi>此固非二三子之所知也駑車而往蠡避之後知種之必來謁謂兄嫂曰今日有客願假衣冠有頃種至抵掌</hi>
<hi>而談旁人觀者聳聴之矣</hi>以不聴子故至於此為之奈何蠡對曰持<lb/>
<pb n="KR2a0004_WYG_041-2b"/>
滿者與天定傾者與人節事者以地卑辭厚禮以遺之<lb/>
不許而身與之市<hi>卑作言辭厚遺珎寶不許平越王身往事之如市賈貨易以利此是定傾</hi>
<hi>危之計</hi>勾踐曰諾乃令大夫種行成於吴<hi>吳越春秋云大夫種姓文名種</hi>
<hi>字子禽荆平王時為宛令之三户之里范蠡従人竇蹲也而吠之從吏恐文種慙令人引衣而鄣之文種曰無鄣</hi>
<hi>吾聞犬之所吠者人令吾到此有聖人之氣行而求之來至扵此且人身而犬吠者謂我是人也乃下車拜蠡</hi>
<hi>不為禮</hi>膝行頓首曰君王亡臣勾踐使陪臣種敢告下執<lb/>
事勾踐請為臣妻為妾吳王将許之子胥言扵吳王曰<lb/>
天以越賜吳勿許也種還以報勾踐勾踐欲殺妻子燔<lb/>
<pb n="KR2a0004_WYG_041-3a"/>
寳器觸戦以死種止勾踐曰夫吳太宰嚭貪可誘以利<lb/>
請間行言之於是勾踐乃以美女寳器令種間獻吴太<lb/>
宰嚭嚭受乃見大夫種於吳王種頓首言曰願大王赦<lb/>
勾踐之罪盡入其寳器不幸不赦勾踐将盡殺其妻子<lb/>
燔其寳器悉五千人觸戦必有當也嚭因説吳王曰越<lb/>
以服為臣若将赦之此國之利也吳王将許之子胥進<lb/>
諌曰今不滅越後必悔之勾踐賢君種蠡良臣若反國<lb/>
将為亂吳王弗聴卒赦越罷兵而歸勾踐之困㑹稽也<lb/>
<pb n="KR2a0004_WYG_041-3b"/>
喟然歎曰吾終於此乎種曰湯繋夏臺文王囚羑里晉<lb/>
重耳犇翟齊小白犇莒其卒王霸由是觀之何遽不為<lb/>
福乎吳既赦越越王勾踐反國乃苦身焦思置膽於坐<lb/>
坐卧即仰膽飲食亦嘗膽也曰女忘會稽之恥邪身自<lb/>
耕作夫人自織食不加肉衣不重采折節下賢人厚遇<lb/>
賔客振貧弔死與百姓同其勞欲使范蠡治國政蠡對<lb/>
曰兵甲之事種不如蠡鎮撫國家親附百姓蠡不如種<lb/>
於是舉國政屬大夫種而使范蠡與大夫柘稽行成為<lb/>
<pb n="KR2a0004_WYG_041-4a"/>
質於吳二嵗而吳歸蠡勾踐自會稽歸七年拊循其士<lb/>
民士民欲用以報吳大夫逢同諌曰國新流亡今乃復<lb/>
殷給繕飾備利吳必懼懼則難必至且鷙鳥之擊也必<lb/>
匿其形今夫吳兵加齊晉怨深於楚越名髙天下實害<lb/>
周室徳少而功多必淫自矜為越計莫若結齊親楚附<lb/>
晉以厚吳吳之志廣必輕戦是我連其權三國伐之越<lb/>
承其弊可克也勾踐曰善居二年吳王将伐齊子胥諫<lb/>
曰未可臣聞勾踐食不重味與百姓同苦樂此人不死<lb/>
<pb n="KR2a0004_WYG_041-4b"/>
必為國患吳有越腹心之疾齊與吳疥㿅也願王釋齊<lb/>
先越吳王弗聴遂伐齊敗之艾陵虜齊髙國以歸讓子<lb/>
胥子胥曰王毋喜王怒子胥欲自殺王聞而止之越大<lb/>
夫種曰臣觀吳王政驕矣請試嘗之貸粟以卜其事請<lb/>
貸吳王欲與子胥諫勿與王遂與之越乃私喜子胥言<lb/>
曰王不聴諫後三年吳其墟乎太宰嚭聞之乃數與子<lb/>
胥争越議因讒子胥曰伍貟貌忠而實忍人其父兄不<lb/>
顧安能顧王王前欲伐齊貟彊諌已而有功用是反怨<lb/>
<pb n="KR2a0004_WYG_041-5a"/>
王王不偹伍貟貟必為亂與逢同共謀讒之王王始不<lb/>
從乃使子胥於齊聞其託子於鮑氏王乃大怒曰伍貟<lb/>
果欺寡人欲反使人賜子胥屬鏤劒以自殺子胥大笑<lb/>
曰我令而父霸我又立若若初欲分吳國半予我我不<lb/>
受已今若反以讒誅我嗟乎嗟乎一人固不能獨立報<lb/>
使者曰必取吾眼置吳東門以觀越兵入也於是吳任<lb/>
嚭政居三年勾踐召范蠡曰吳已殺子胥導諛者衆可<lb/>
乎對曰未可至明年春吳王北㑹諸侯於黄池吳國精<lb/>
<pb n="KR2a0004_WYG_041-5b"/>
兵從王惟獨老弱與太子留守勾踐復問范蠡蠡曰可<lb/>
矣乃發習流二千<hi>謂先慣習流利戰陣死者二千人也</hi>教士四萬人君子<lb/>
六千人諸御千人伐吳吳師敗遂殺吳太子吳告急於<lb/>
王王方㑹諸侯于黄池懼天下聞之乃祕之吳王已盟<lb/>
黄池乃使人厚禮以請成越越自度亦未能滅吳乃與<lb/>
吳平其後四年越復伐吳吳士民罷弊輕鋭盡死於齊<lb/>
晉而越大破吳因而留圍之三年吳師敗越遂復棲吳<lb/>
王於姑蘇之山吳王使公孫雄肉袒膝行而前請成越正<lb/>
<pb n="KR2a0004_WYG_041-6a"/>
曰孤臣夫差敢布腹心異日嘗得罪於㑹稽夫差不敢<lb/>
逆命得與君王成以歸今君王舉玉趾而誅孤臣孤臣<lb/>
惟命是聴意者亦欲如㑹稽之赦孤臣之罪乎勾踐不<lb/>
忍欲許之范蠡曰㑹稽之事天以越賜吳吳不取今天<lb/>
以吳賜越越其可逆天乎且夫君王蚤朝晏罷非為吳<lb/>
邪謀之二十二年一旦而棄之可乎且夫天與弗取反<lb/>
受其咎伐柯者其則不逺君忘㑹稽之厄乎勾踐曰吾<lb/>
欲聴子言吾不忍其使者范蠡乃鼔進兵曰王已屬政<lb/>
<pb n="KR2a0004_WYG_041-6b"/>
於執事使者去不者且得罪吳使者泣而去勾踐憐之<lb/>
乃使人謂吳王曰吾置王甬東君百家吳王謝曰吾老<lb/>
矣不能事君王遂自殺乃蔽其面<hi>今之面衣是其遺象也越絶云吳王曰聞</hi>
<hi>命矣以三寸帛幎吾兩目使死者有知吾慙見伍子胥公孫聖以為無知吾恥生者越王則觧綬以幎其目遂</hi>
<hi>伏劍而死幎音覔顧野王云大中覆也</hi>曰吾無面以見子胥也越王乃𦵏<lb/>
吳王而誅太宰嚭勾踐已平吳乃以兵北渡淮與齊晉<lb/>
諸侯㑹於徐州致貢於周周元王使人賜勾踐胙命為<lb/>
伯勾踐已去渡淮南以淮上地與楚歸吳所侵宋地於<lb/>
<pb n="KR2a0004_WYG_041-7a"/>
宋與魯泗東方百里當是時越兵横行於江淮東諸侯<lb/>
畢賀號稱霸王范蠡遂去自齊遺大夫種書曰蜚鳥盡<lb/>
良弓藏狡兎死走狗烹越王為人長頸鳥喙可與共患<lb/>
難不可與共樂子何不去種見書稱病不朝人惑讒種<lb/>
且作亂越王乃賜種劍曰子教寡人伐吳七術<hi>越絶云九術一</hi>
<hi>曰尊天事鬼二曰重財帛以遺其君三曰遺敵粟藁以空其邦四曰遺之好美以榮其志五曰遺之巧匠使起</hi>
<hi>宫室髙臺以盡其財以疲其力六曰貴其䛕臣使之易伐七曰彊其諫臣使之自殺八曰邦家富而偹利器九</hi>
<hi>曰堅甲利兵以承其弊</hi>寡人用其三而敗吳其四在子子為我從<lb/>
<pb n="KR2a0004_WYG_041-7b"/>
先王試之種遂自殺勾踐卒子王鼫與立王鼫與卒子<lb/>
王不夀立王不夀卒子王翁立王翁卒子王翳立王翳<lb/>
卒子王之侯立王之侯卒子王無彊立王無彊時越興<lb/>
師北伐齊西伐楚與中國争彊當楚威王之時越北伐<lb/>
齊齊威王使人説越王曰越不伐楚大不王小不霸圗<lb/>
越之所為不伐楚者為不得晉也韓魏固不攻楚韓之攻楚<lb/>
覆其軍殺其将則葉陽翟危<hi>葉式涉反今許州葉縣陽翟河陽翟縣也二邑此時属韓與楚</hi>
<hi>犬牙交境韓若伐楚恐二邑為楚所危</hi>魏亦覆其軍殺其将則陳上蔡不<lb/>
<pb n="KR2a0004_WYG_041-8a"/>
安<hi>陳今陳州也上蔡今豫州上蔡邑縣也二邑此時屬魏與楚犬牙交境魏若伐楚恐二國為楚所危也</hi>
故二晉之事越也<hi>言韓魏與楚隣今令越合於二晉而伐楚</hi>不至於覆軍殺<lb/>
将馬汗之力不效所重於得晉者何也<hi>從不至已下此是齊使者重難</hi>
<hi>越王</hi>越王曰所求於晉者不至頓刃接兵而况于攻城圍<lb/>
邑乎<hi>頓刄築營壘也接兵戰也越王言韓魏之事越猶不至頓刄接兵而况更有攻城圍邑韓魏始復乎</hi>
<hi>言畏秦齊而故事越也</hi>願魏以聚大梁之下願齊之試兵南陽莒<lb/>
地以聚常郯之境則方城之外不南<hi>方城山在許州葉縣西南十八里外</hi>
<hi>謂許州豫州等言魏兵在大梁之下楚方城之兵不得南伐越也</hi>淮泗之間不東商於<lb/>
<pb n="KR2a0004_WYG_041-8b"/>
析酈宋胡之地<hi>酈音摛括地志云商洛縣則占商國城也荆州圗副云鄧州内鄉縣東七里於</hi>
<hi>村即於中地也括地志又云鄧州内鄉縣楚邑也故酈縣任鄧州新城縣西北三十里按商於析攤在商鄧二</hi>
<hi>州界縣邑也</hi>夏路以左<hi>括地志云故長城在鄧州内鄉縣東七十五里南入穰縣北連翼望山無</hi>
<hi>土之處累石為楚固襄王控霸南土争強中國多築列城於北方以適華夏號為方城按此説劉氏為得云邑</hi>
<hi>徒衆少不足偹秦嶢武二<graphic n="KR2243" url="https://raw.githubusercontent.com/kanripo/KR-Gaiji/master/images/KR2243.png" mimeType="image/png"/>之道也</hi>不足以備秦江南泗上不足以待越<lb/>
矣<hi>江南洪饒等州春秋時為楚東境也泗上徐州春秋時楚北境也二境並與越隣言不足當伐越</hi>則<lb/>
齊秦韓魏得志於楚也是二晉不戰而分地不耕而穫<lb/>
之不此之為而頓刄於河山之間以為齊秦用所待者<lb/>
<pb n="KR2a0004_WYG_041-9a"/>
如此其失計柰何其以此王也齊使者曰幸也越之不<lb/>
亡也吾不貴其用智之如目見豪毛而不見其睫也今<lb/>
王知晉之失計而不自知越之過是目論也王所待於<lb/>
晉者非其馬汗之力也又非可與合軍連和也将待之<lb/>
以分楚衆也今楚衆已分何待於晉越王曰柰何曰楚<lb/>
三大夫張九軍北圍曲沃<hi>括地志云曲沃故城在陕縣西三十二里於中在鄧州内</hi>
<hi>鄉縣東七里爾時曲沃屬魏於中屬秦二地相近故楚圍之</hi>於中以至無假之闗者<lb/>
三千七百里<hi>按無假之闗當在江南長沙之西北也言不従曲沃於中西至漢中邑巫黔中千餘里</hi>
<pb n="KR2a0004_WYG_041-9b"/>
<hi>偹秦魯也</hi>景翠之軍北聚魯齊南陽<hi>魯兖州也齊宻州莒縣邑南至泗上也南陽鄧</hi>
<hi>州也時屬韓也言楚又偹此三國也分散有大此者乎</hi>分有大此者乎且王之所<lb/>
求者闘晉楚也晉楚不闘越兵不起是知二五而不知<lb/>
十也此時不攻楚臣以是知越大不王小不伯復讎龎<lb/>
長沙<hi>復扶富反言今越北欲闘晋楚南復讎敵楚之四邑龎長沙竟陵澤也龎長沙出粟之地竟陵澤出</hi>
<hi>材木之地此邑近長沙潭衡之境越若寛兵西通無假之関則西邑不得北上貢於楚之郢都矣戰國時永邯</hi>
<hi>衡潭岳鄂江洪饒並是東南境屬楚也袁吉䖍撫歙宣並越西境属越也</hi>楚之粟也竟陵澤<lb/>
楚之材也越窺兵通無假之闗此四邑者不上貢事於<lb/>
<pb n="KR2a0004_WYG_041-10a"/>
郢矣臣聞之圗王不王其敝可以伯然而不伯者王道<lb/>
失也故願大王之轉攻楚也於是越遂釋齊而伐楚楚<lb/>
威王興兵而伐之大敗越殺王無彊盡取故吳地至浙<lb/>
江北破齊於徐州而越以此散諸族子争立或為王或<lb/>
為君濵於江南海上<hi>今台州臨海縣是也</hi>服朝於楚後七世至閩<lb/>
君揺佐諸侯平秦漢髙祖復以揺為越王以奉越後東<lb/>
越閩君皆其後也范蠡<hi>吳越春秋云蠡字少伯乃楚宛三户人也越絶云在越為范蠡</hi>
<hi>在齊為鴟夷子皮在陶為朱公又云君楚曰范伯謂大夫種曰三王則三皇之苗裔也五伯乃五帝之末世也</hi>
<pb n="KR2a0004_WYG_041-10b"/>
<hi>天連厯紀千一至黄帝之元執辰破已霸王之氣見於地户伍子胥以是按弓矢于吳王於是要大夫種入吳</hi>
<hi>此時馮同相與戒之伍子胥在自餘不能聞其詞蠡曰吳越之邦同風共俗地户之位非吳則越彼為彼我</hi>
<hi>為我及越王常與言盡日方去</hi>事越王勾踐既苦心戮力與勾踐深謀<lb/>
二十餘年竟滅吳報㑹稽之恥北渡兵於淮以臨齊晉<lb/>
號令中國以尊周室勾踐以霸而范蠡稱上将軍還反<lb/>
國范蠡以為大名之下難以久居且勾踐為人可與同<lb/>
患難與處安為書辭勾踐曰臣聞主憂臣勞主辱臣死<lb/>
昔者君王辱於㑹稽所以不死為此事也今既以雪恥<lb/>
<pb n="KR2a0004_WYG_041-11a"/>
臣請從㑹稽之誅勾踐曰孤将與子分國而有之不然<lb/>
将加誅于子范蠡曰君行令臣行意乃装其輕寳珠玉<lb/>
自與其私徒屬乗舟浮海以行終不反於是勾踐表㑹<lb/>
稽以為范蠡奉邑范蠡浮海出齊變姓名自謂鴟夷子<lb/>
皮耕於海畔苦身戮力父子治産居無㡬何致産數千<lb/>
萬齊人聞其賢以為相范蠡喟然嘆曰家居則致千金<lb/>
居官則致卿相此布衣之極也久受尊名不祥乃歸相<lb/>
印盡散其財以分與知友鄉黨而懐其重寳間行以去<lb/>
<pb n="KR2a0004_WYG_041-11b"/>
止于陶<hi>括地志云陶山在濟州平隂縣東二十五里止此山之陽也今山南五里猶有朱公家</hi>以<lb/>
為此天下之中交易有無之路通為生可以致富矣於<lb/>
是自謂陶朱公復約要父子耕畜廢居候時轉物逐什<lb/>
一之利居無何則致貲累巨萬天下稱陶朱公朱公居<lb/>
陶生少子少子及壮而朱公中男殺人囚於楚朱公曰<lb/>
殺人而死職也然吾聞千金之子不死於市告其少子<lb/>
往視之乃装黄金千溢置褐器中載以一牛車且遣其<lb/>
少子朱公長男固請欲行朱公不聴長男曰家有長子<lb/>
<pb n="KR2a0004_WYG_041-12a"/>
曰家督今弟有罪大人不遣乃遣少弟是吾不肖欲自<lb/>
殺其母為言曰今遣少子未必能生中子也而先空亡<lb/>
長男奈何朱公不得已而遣長子為一封書遺故所善<lb/>
莊生<hi>年表云周元王四年越滅吳范蠡遂去齊歸定陶後遺荘生金荘周與魏惠王周元王同時從周元</hi>
<hi>王四年至齊宣王元年一百三十年此荘生非荘子</hi>曰至則進千金于荘生所聴<lb/>
其所為慎無與争事長男既行亦自私齎數百金至楚<lb/>
荘生家負郭披藜藋到門居甚貧然長男發書進千金<lb/>
如其父言荘生曰可疾去矣慎毋留即弟出勿問所以<lb/>
<pb n="KR2a0004_WYG_041-12b"/>
然長男既去不過荘生而私留以其私齎獻遺楚國貴<lb/>
人用事者荘生雖居窮閻然以亷直聞於國自楚王以<lb/>
下皆師尊之及朱公進金非有意受也欲以成事後復<lb/>
歸之以為信耳故金至謂其婦曰此朱公之金有如病<lb/>
不宿誡後復歸勿動而朱公長男不知其意以為殊無<lb/>
短長也荘生間時入見楚王言某星宿某此則害於楚<lb/>
楚王素信荘生曰今為奈何荘生曰獨以徳為可以除<lb/>
之楚王曰生休矣寡人将行之王乃使使者封三錢之<lb/>
<pb n="KR2a0004_WYG_041-13a"/>
府楚貴人驚告朱公長男曰王且赦曰何以也曰毎王<lb/>
且赦常封三錢之府昨暮王使使封之朱公長男以為<lb/>
赦弟固當出也重千金虚棄荘生無所為也乃復見荘<lb/>
生荘生驚曰若不去邪長男曰固未也初為事弟弟今<lb/>
議自赦故辭生去荘生知其意欲復得其金曰若自入<lb/>
室取金長男即自入室取金持去獨自歡幸荘生羞為<lb/>
兒子所賣乃入見楚王曰臣前言某星事王言欲以修<lb/>
徳報之今臣出道路皆言陶之富人朱公之子殺人囚<lb/>
<pb n="KR2a0004_WYG_041-13b"/>
楚其家多持金錢賂王左右故王非能恤楚國而赦乃<lb/>
以朱公子故也楚王大怒曰寡人雖不徳耳奈何以朱<lb/>
公之子故而施惠乎令論殺朱公子明日遂下赦令朱<lb/>
公長男竟持其弟䘮歸至其母及邑人盡哀之唯朱公<lb/>
獨笑曰吾固知必殺其弟也彼非不爱其弟顧有所不<lb/>
能忍者也是少與我俱見苦為生難故重棄財至如少<lb/>
弟者生而見我富乗堅驅良逐狡兎豈知財所從來故<lb/>
輕去之非所惜吝前日吾所為欲遣少子固為其能棄<lb/>
<pb n="KR2a0004_WYG_041-14a"/>
財故也而長者不能故卒以殺其弟事之理也無足悲<lb/>
者吾日夜固以望其䘮之來也故范蠡三徙成名於天<lb/>
下非茍去而已所止必成名卒老死于陶故世傳曰陶<lb/>
朱公<hi>盛𢎞之荆州記云荆州華容縣西有陶朱公冢樹碑云是越范蠡范蠡本宛三户人與文種俱入越</hi>
<hi>吳亡後自適齊而終陶朱公登仙未聞𦵏此所由括地志云陶朱公冢也又云濟州平隂縣東三十里陶山南</hi>
<hi>五里有陶公冢并止于陶山之陽按𦵏處有三未詳其處</hi>
太史公曰禹之功大矣漸九川定九州至於今諸夏艾<lb/>
安及苗裔勾踐苦身焦思終滅彊吳此觀兵中國以尊<lb/>
<pb n="KR2a0004_WYG_041-14b"/>
周室號稱霸王勾踐可不謂賢哉盖有禹之遺烈焉范<lb/>
蠡三遷皆有榮名名垂後世臣主若此欲母顯得乎<lb/>
　<lb/>
　<lb/>
　<lb/>
　<lb/>
　<lb/>
　史記正義卷四十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷五十二</head> <lb/>
    <p>
<pb n="KR2a0004_WYG_052-1a"/>
欽定四庫全書<lb/>
　史記正義卷五十二<lb/>
　　　　　　　　　　　　唐　張守節　撰<lb/>
齊悼惠王世家第二十二　　史記五十二<lb/>
齊悼惠王<hi>年表云都臨淄</hi>劉肥者髙祖長庶男也其母外婦也<lb/>
曰曹氏髙祖六年立肥為齊王食七十城諸民能齊言<lb/>
者皆予齊王齊王孝惠帝兄也孝惠帝二年齊王入朝<lb/>
惠帝與齊王燕飲亢禮如家人吕太后怒且誅齊王齊<lb/>
<pb n="KR2a0004_WYG_052-1b"/>
王懼不得脫乃用其内史勲計獻城陽郡<hi>括地志云濮州雷澤縣本</hi>
<hi>漢城陽縣按後為郡也</hi>以為魯元公主湯沭邑吕太后喜乃得辭<lb/>
就國悼惠王即位十三年以惠帝六年卒子襄立是為<lb/>
哀王哀王元年孝惠帝崩吕太后稱制天下事皆决於<lb/>
髙后二年髙后立其兄子酈侯<hi>按音呈益反括地志云故酈城在鄧州新城縣</hi>
<hi>西北四十里葢此縣是也</hi>吕台為吕王割齊之濟南郡<hi>括地志云濟南故城在淄</hi>
<hi>州長山縣西北三十五里</hi>為吕王奉邑哀王三年其弟章入宿衛於<lb/>
漢吕太后封為朱虚侯以吕禄女妻之後四年封章弟<lb/>
<pb n="KR2a0004_WYG_052-2a"/>
興居為東牟侯皆宿衛長安中哀王八年髙后割齊琅<lb/>
邪郡<hi>今沂州也</hi>立營陵侯劉澤為琅邪王其明年趙王友入<lb/>
朝幽死于邸三趙王皆廢髙后立諸吕為三王擅權用<lb/>
事朱虚侯年二十有氣力忿劉氏不得職嘗入侍髙后<lb/>
燕飲髙后令朱虚侯劉章為酒吏章自請曰臣將種也<lb/>
請得以軍法行酒髙后曰可酒酣章進飲歌舞已而曰<lb/>
請為太后言耕田歌髙后兒子畜之笑曰顧而父知田<lb/>
耳若生而為王子安知田乎章曰臣知之太后曰試為<lb/>
<pb n="KR2a0004_WYG_052-2b"/>
我言田章曰深耕穊種立苗欲䟽非其種者鋤而去之<lb/>
吕后黙然頃之諸吕有一人醉亡酒章追拔劒斬之而<lb/>
還報曰有亡酒一人臣謹行法斬之太后左右皆大驚<lb/>
業已許其軍法無以罪也因罷自是之後諸吕憚朱虛<lb/>
侯雖大臣皆依朱虚侯劉氏為益彊其明年髙后崩趙<lb/>
王吕禄為上將軍吕王産為相國皆居長安中聚兵以<lb/>
威大臣欲為亂朱虚侯章以吕禄女為婦知其謀乃使<lb/>
人隂出告其兄齊王欲令發兵西朱虛侯東牟侯為内<lb/>
<pb n="KR2a0004_WYG_052-3a"/>
應以誅諸吕因立齊王為帝齊王既聞此計乃與其舅<lb/>
父駟鈞郎中令祝午中尉魏勃隂謀發兵齊相召平聞<lb/>
之乃發卒衛王宫魏勃紿召平曰王欲發兵非有漢虎<lb/>
符驗也而相君圍王固善勃請為君將兵衛衛王召平<lb/>
信之乃使魏勃將兵圍王宫勃旣將兵使圍相府召平<lb/>
曰嗟乎道家之言當斷不斷反受其亂乃是也遂自殺<lb/>
於是齊王以駟鈞為相魏勃為將軍祝午為内史悉發<lb/>
國中兵使祝午東詐琅邪王曰吕氏作亂齊王發兵欲<lb/>
<pb n="KR2a0004_WYG_052-3b"/>
西誅之齊王自以兒子年少不習兵革之事願舉國委<lb/>
大王大王自髙帝將也習戰事齊王不敢離兵使臣請<lb/>
大王幸之臨菑見齊王計事并將齊兵以西平闗中之<lb/>
亂琅邪王信之以為然西馳見齊王齊王與魏勃等因<lb/>
留琅邪王而使祝午盡發琅邪國而并將其兵琅邪王<lb/>
劉澤旣見欺不得反國乃說齊王曰齊悼惠王高皇帝<lb/>
長子推本言之而大王高皇帝適長孫也當立今諸大<lb/>
臣狐疑未有所定而澤於劉氏最為長年大臣固待澤<lb/>
<pb n="KR2a0004_WYG_052-4a"/>
決計今大王留臣無為也不如使我入關計事齊王以<lb/>
為然乃益具車送琅邪王琅邪王旣行齊遂舉兵西攻<lb/>
吕國之齊南於是齊哀王遺諸侯王書曰高帝平定天<lb/>
下王諸子弟悼惠王於齊悼惠王薨惠帝使留侯張良<lb/>
立臣為齊王惠帝崩髙后用事春秋髙聽諸吕擅廢髙<lb/>
帝所立又殺三趙王<hi>隐王如意幽王友梁王恢徙燕趙並高祖子也</hi>滅梁燕趙<lb/>
<hi>梁王恢燕王建梁王恢徙趙分滅無後也</hi>以王諸吕分齊國為四<hi>琅邪郡封劉澤濟南</hi>
<hi>郡以為吕王奉邑城陽為魯元公主湯沭邑也</hi>忠臣進諫上惑亂不聽今髙后<lb/>
<pb n="KR2a0004_WYG_052-4b"/>
崩皇帝春秋富未能治天下固恃大臣諸將今諸吕又<lb/>
擅自尊官聚兵嚴威劫列侯忠臣矯制以令天下宗廟<lb/>
所以危今寡人率兵入誅不當為王者漢聞齊發兵而<lb/>
西相國吕産乃遣大將軍灌嬰東擊之灌嬰至滎陽乃<lb/>
謀曰諸吕將兵居闗中欲危劉氏而自立我今破齊還<lb/>
報是益吕氏資也乃留兵屯滎陽使使喻齊王及諸侯<lb/>
與連和以待吕氏之變而共誅之齊王聞之乃西取其<lb/>
故濟南郡亦屯兵於齊西界以待約吕禄吕産欲作亂<lb/>
<pb n="KR2a0004_WYG_052-5a"/>
闗中朱虚侯與太尉勃丞相平等誅之朱虚侯首先斬<lb/>
吕産於是太尉勃等乃得盡誅諸吕而琅邪王亦從齊<lb/>
至長安大臣議欲立齊王而琅邪王及大臣曰齊王母<lb/>
家駟鈞惡戾虎而冠者也方以吕氏故㡬亂天下今又<lb/>
立齊王是欲復為吕氏也代王母家薄氏君子長者且<lb/>
代王又親高帝子於今見在且最為長以子則順以善<lb/>
人則大臣安於是大臣乃謀迎立代王而遣朱虚侯以<lb/>
誅吕氏事告齊王令罷兵灌嬰在滎陽聞魏勃本教齊<lb/>
<pb n="KR2a0004_WYG_052-5b"/>
王反既誅吕氏罷齊兵使使召責問魏勃勃曰失火之<lb/>
家豈暇先言大人而後救火乎因退立股戰而栗恐不<lb/>
能言者終無他語灌將軍熟視笑曰人謂魏勃勇妄庸<lb/>
人耳何能為乎乃罷魏勃魏勃父以善鼓琴見秦皇帝<lb/>
及魏勃少時欲求見齊相曹參家貧無以自通乃常獨<lb/>
早夜掃齊相舍人門外相舍人怪之以為物而伺之得<lb/>
勃勃曰願見相君無因故為子掃欲以求見於是舍人<lb/>
見勃曹參因以為舍人一為參御言事參以為賢言之<lb/>
<pb n="KR2a0004_WYG_052-6a"/>
齊悼惠王悼惠王召見則拜為内史始悼惠王得自置<lb/>
二千石及悼惠王卒而哀王立勃用事重於齊相王旣<lb/>
罷兵歸而代王來立是為孝文帝孝文帝元年盡以高<lb/>
后時所割齊之城陽琅邪濟南郡復與齊而徙琅邪王<lb/>
王燕益封朱虛侯東牟侯各二千户是嵗齊哀王卒太<lb/>
子側立是為文王齊文王元年漢以齊之城陽郡立朱<lb/>
虚侯為城陽王以齊濟北郡<hi>今濟州濟北王所都</hi>立東牟侯為濟<lb/>
北王二年濟北王反漢誅殺之地入于漢後二年孝文<lb/>
<pb n="KR2a0004_WYG_052-6b"/>
帝盡封齊悼惠王子罷軍等七人<hi>罷音不</hi>皆為列侯齊文<lb/>
王立十四年卒無子國除地入于漢後一嵗孝文帝以<lb/>
所封悼惠王子分齊為王齊孝王將閭以悼惠王子楊<lb/>
虚侯為齊王故齊别郡盡以王悼惠王子子志為濟北<lb/>
王子辟光為濟南王子賢為菑川王子卬為膠西王子<lb/>
雄渠為膠東王與城陽齊凡七王齊孝王十一年吳王<lb/>
濞楚王戊反興兵西告諸侯曰將誅漢賊臣鼂錯以安<lb/>
宗廟膠西膠東菑川濟南皆擅發兵應吳楚欲與齊齊<lb/>
<pb n="KR2a0004_WYG_052-7a"/>
孝王狐疑城守不聽三國兵共圍齊齊王使路中大夫<lb/>
告於天子天子復令路中大夫還告齊王善堅守吾兵<lb/>
今破吳楚矣路中大夫至三國兵圍臨菑數重無從入<lb/>
三國將刼與路中大夫盟曰若反言漢已破矣齊趣下<lb/>
三國不且見屠路中大夫既許之至城下望見齊王曰<lb/>
漢已發兵百萬使太尉周亞夫擊破吳楚方引兵救齊<lb/>
齊必堅守無下三國將誅路中大夫齊初圍急隂與三<lb/>
國通謀約未定㑹聞路中大夫從漢來喜及其大臣乃<lb/>
<pb n="KR2a0004_WYG_052-7b"/>
復勸王毋下三國居無何漢將欒布平陽侯等兵至齊<lb/>
擊破三國兵解齊圍已而復聞齊初與三國有謀將欲<lb/>
移兵伐齊齊孝王懼乃飲藥自殺景帝聞之以為齊首<lb/>
善以迫劫有謀非其罪也乃立孝王太子夀為齊王是<lb/>
為懿王續齊後而膠西膠東濟南菑川王咸誅滅地入<lb/>
于漢徙濟北王王菑川齊懿王立二十二年卒子次景<lb/>
立是為厲王齊厲王其母曰紀太后太后取其弟紀氏<lb/>
女為厲王后王不愛紀氏女太后欲其家重寵令其長<lb/>
<pb n="KR2a0004_WYG_052-8a"/>
女紀翁主入王宫正其後宫母令得近王欲令愛紀氏<lb/>
女王因與其姊翁主姧齊有宦者徐甲入事漢皇太后<lb/>
皇太后有愛女曰脩成君脩成君非劉氏太后憐之脩<lb/>
成君有女名娥太后欲嫁之於諸侯宦者甲乃請使齊<lb/>
必令王上書請娥皇太后喜使甲之齊是時齊人主父<lb/>
偃知甲之使齊以取后事亦因謂甲即事成幸言偃女<lb/>
願得充王後宫甲旣至齊風以此事紀太后大怒曰王<lb/>
有后後宫具備且甲齊貧人急乃為宦者入事漢無補<lb/>
<pb n="KR2a0004_WYG_052-8b"/>
益乃欲亂吾王家且主父偃何為者乃欲以女充後宫<lb/>
徐甲大窮還報皇太后曰王已願尚娥然有一害恐如<lb/>
燕王燕王者與其子昆弟姦新坐以死亡國故以燕感<lb/>
太后太后曰無復言嫁女齊事事浸潯不得聞於天子<lb/>
主父偃由此亦與齊有郤主父偃方幸於天子用事因<lb/>
言齊臨菑十萬户市租千金人衆殷富巨扵長安此非<lb/>
天子親弟愛子不得王此今齊王於親屬益疎乃從容<lb/>
言吕太后時齊欲反吳楚時孝王㡬為亂今聞齊王與<lb/>
<pb n="KR2a0004_WYG_052-9a"/>
其姊亂於是天子乃拜主父偃為齊相且正其事主父<lb/>
偃既至齊乃急治王後宫宦者為王通於姊翁主所者<lb/>
令其辭證皆引王王年少懼大罪為吏所執誅乃飲藥<lb/>
自殺絶無後是時趙王懼主父偃一出廢齊恐其漸踈<lb/>
骨肉乃上書言偃受金及輕重之短天子亦既囚偃公<lb/>
孫𢎞言齊王以憂死母後國入漢非誅偃無以塞天下<lb/>
之望遂誅偃齊厲王立五年死母後國入于漢齊悼恵<lb/>
王後尚有二國城陽及菑川菑川地比齊天子憐齊為<lb/>
<pb n="KR2a0004_WYG_052-9b"/>
悼惠王冢園在郡割臨菑東環悼惠王冢園邑盡以予<lb/>
菑川以奉悼惠王祭祀城陽景王章<hi>年表云都莒也</hi>齊悼惠王<lb/>
子以朱虚侯與大臣共誅諸吕而章身首先斬相國吕<lb/>
王産於未央宫孝文帝既立益封章二千戸賜金千斤<lb/>
孝文二年以齊之城陽郡立章為城陽王立二年卒子<lb/>
喜立是為共王共王八年徙王淮南<hi>年表云都陳也</hi>四年復還<lb/>
王城陽凡三十三年卒子建延立是為頃王頃王二十<lb/>
八年卒子義立是為敬王敬王九年卒子武立是為惠<lb/>
<pb n="KR2a0004_WYG_052-10a"/>
王惠王十一年卒子順立是為荒王荒王四十六年卒<lb/>
子恢立是為戴王戴王八年卒子景立至建始三年<hi>建始</hi>
<hi>成帝年號從建始四年上至天漢四年六十七矣葢褚先生次之</hi>十五嵗卒濟北王興<lb/>
居<hi>都濟州也</hi>齊悼惠王子以東牟侯助大臣誅諸吕功少及<lb/>
文帝從代來興居曰請與太僕嬰入清宫廢少帝共與<lb/>
大臣尊立孝文帝孝文帝二年以齊之濟北郡立興居<lb/>
為濟北王與城陽王俱立立二年反始大臣誅吕氏時<lb/>
朱虚侯功尤大許盡以趙地王朱虚侯盡以梁地王東<lb/>
<pb n="KR2a0004_WYG_052-10b"/>
牟侯及孝文帝立聞朱虚東牟之初欲立齊王故絀其<lb/>
功及二年王諸子乃割齊二郡以王章興居章興居自<lb/>
以失職奪功章死而興居聞匈奴大入漢漢多發兵使丞相灌<lb/>
嬰擊之文帝親幸太原以為天子自擊胡遂發兵反於<lb/>
濟北天子聞之罷丞相及行兵皆歸長安使棘蒲侯柴<lb/>
將軍擊破虜濟北王王自殺地入于漢為郡後十二年<lb/>
文帝十六年復以齊悼惠王子安都侯<hi>安都故城在瀛州髙陽縣西南</hi>
<hi>三十九里</hi>志為濟北王十一年吳楚反時志堅守不與諸侯<lb/>
<pb n="KR2a0004_WYG_052-11a"/>
合謀呉楚已平徙志王菑川濟南王辟光<hi>辟音壁都濟南郡</hi>齊<lb/>
悼惠王子以勒侯孝文十六年為濟南王十一年與吳<lb/>
楚反漢擊破殺辟光以濟南為郡地入于漢菑川王賢<lb/>
<hi>年表云淄川王都劇故城在青州夀光縣西三十一里</hi>齊悼惠王子以武城侯<hi>貝州</hi>
<hi>縣</hi>文帝十六年為菑川王十一年與吳楚反漢擊破殺<lb/>
賢天子因徙濟北王志王菑川志以齊悼惠王子以安<lb/>
都侯王濟北菑川王反母後乃徙濟北王王菑川凡立<lb/>
三十五年卒謚為懿王子建代立是為靖王二十年卒<lb/>
<pb n="KR2a0004_WYG_052-11b"/>
子遺代立是為頃王三十六年卒子終古立是為思王<lb/>
二十八年卒子尚立是為孝王五年卒子横立至建始<lb/>
<hi>亦褚少孫次之</hi>三年十一嵗卒膠西王卬<hi>卬五郎反年表云都髙苑括地志云西苑</hi>
<hi>故城在淄州長川縣北四里</hi>齊悼惠王子以昌平侯<hi>括地志云昌平故城在幽州東</hi>
<hi>南六十里也</hi>文帝十六年為膠西王十一年與吳楚反漢擊<lb/>
破殺卬地入于漢為膠西郡膠東王雄渠<hi>年表云都高墨按即墨故</hi>
<hi>城在萊州膠東縣南六十里</hi>齊悼惠王子以白石侯<hi>白石古城在徳州安徳縣北二</hi>
<hi>十里</hi>文帝十六年為膠東王十一年與吳楚反漢擊破殺<lb/>
<pb n="KR2a0004_WYG_052-12a"/>
雄渠地入于漢為膠東郡<lb/>
太史公曰諸侯大國無過齊悼恵王以海内初定子弟<lb/>
少激秦之無尺土封故大封同姓以填萬民之心及後<lb/>
分裂固其理也<lb/>
　<lb/>
　<lb/>
　<lb/>
　<lb/>
<pb n="KR2a0004_WYG_052-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記正義卷五十二<lb/>
</p>
<p>
</p>
  </div>
</body>
</text>
</TEI>
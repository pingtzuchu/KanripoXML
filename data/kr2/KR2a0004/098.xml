<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷九十八</head> <lb/>
    <p>
<pb n="KR2a0004_WYG_098-1a"/>
欽定四庫全書<lb/>
　史記正義卷九十八<lb/>
　　　　　　　　　　　　唐　張守節　撰<lb/>
傳靳蒯成列傳第三十八　　史記九十八<lb/>
陽陵侯𫝊寛以魏五大夫騎將從為舍人起横陽<hi>括地志云</hi>
<hi>故横城在宋州宋城縣西南三十里按盖横陽也</hi>從攻安陽<hi>後魏地形志云己氏有安陽城隋改</hi>
<hi>己氏為楚丘今宋州楚丘縣西十里安陽故城是也</hi>杠里撃趙賁軍於開封及撃<lb/>
楊熊曲遇<hi>曲丘羽反遇牛恭反司馬彪郡國志云中牟有曲遇聚按鄭州中牟縣也</hi>陽武<hi>鄭州</hi>
<pb n="KR2a0004_WYG_098-1b"/>
<hi>縣也</hi>斬首十二級賜爵卿從至霸上沛公立為漢王漢王<lb/>
賜寛封號共徳君從入漢中遷為右騎將從定三秦賜<lb/>
食邑雕隂<hi>鄜州洛交縣三十里雕隂故城是也</hi>從撃項籍待懐賜爵通徳<lb/>
侯從撃項冠周蘭龍且所將卒斬騎將一人敖下益食<lb/>
邑屬淮隂撃破齊厯下軍撃田解屬相國參殘博益食<lb/>
邑因定齊地破符世世勿絶封為陽陵侯二千六百户<lb/>
除前所食為齊右丞相備齊<hi>按為齊王韓信相</hi>五嵗為齊相國<lb/>
<hi>為齊悼恵王劉肥相五嵗也</hi>四月撃陳豨屬太尉勃以相國代丞相<lb/>
<pb n="KR2a0004_WYG_098-2a"/>
噲撃豨一月徙為代相國將屯二嵗為代丞相將屯孝<lb/>
恵五年卒諡為景侯子須侯精立二十四年卒子共侯<lb/>
則立十二年卒子侯偃立二十一年坐與淮南王謀反<lb/>
死國除<lb/>
信武侯靳歙以中㳙從起宛朐<hi>上於元反下求俱反曹州縣也</hi>攻濟陽<lb/>
<hi>曹州宛朐縣西南三十五里濟陽故城</hi>破李由軍撃秦軍亳南開封東北<lb/>
斬騎十人將一人首五十七級捕虜七十三人賜爵封<lb/>
號臨平君又戰藍田北斬車司馬二人騎長一人首二<lb/>
<pb n="KR2a0004_WYG_098-2b"/>
十八級捕虜五十七人至霸上沛公立為漢王賜歙爵<lb/>
建武侯遷為騎都尉從定三秦别西撃章平軍於隴西<lb/>
破之定隴西六縣所將卒斬車司馬侯各四人騎長十<lb/>
二人從東撃楚至彭城漢軍敗還保雍丘去撃反者王<lb/>
武等略梁地别將撃邢説軍菑南破之身得説都尉二<lb/>
人司馬侯十二人降吏卒四千六百八十人破楚軍滎<lb/>
陽東三年賜食邑四千二百户别之河内撃趙將賁郝<lb/>
軍朝歌破之所將卒得騎將二人車馬二百五十匹從<lb/>
<pb n="KR2a0004_WYG_098-3a"/>
攻安陽以東至棘蒲下七縣别攻破趙軍得其將司馬<lb/>
二人侯四人降吏卒二千四百人從攻下邯鄲别下平<lb/>
陽<hi>括地志云平陽故城在相州臨漳縣西二十五里</hi>身斬守相所將卒斬兵守<lb/>
郡守各一人降鄴從攻朝歌邯鄲及别撃破趙軍降邯<lb/>
鄲郡六縣還軍敖倉破項籍軍成臯南撃絶楚饟道起<lb/>
滎陽至襄邑破項冠軍魯下<hi>魯城之下今兖州曲阜縣也</hi>略地東至<lb/>
繒郯下邳<hi>今繒城在沂州丞縣下邳泗水縣郯縣屬海州</hi>南至蘄竹邑撃項悍<lb/>
濟陽下還撃項籍陳下破之别定江陵降江陵柱國大<lb/>
<pb n="KR2a0004_WYG_098-3b"/>
司馬以下八人身得江陵王生致之雒陽因定南郡從<lb/>
至陳取楚王信剖符世世勿絶定食三千六百户號信<lb/>
武侯以騎都尉從撃代攻韓信平城下還軍東垣有功<lb/>
遷為車騎將軍并將梁趙齊燕楚車騎别撃陳豨丞相<lb/>
敞破之因降曲逆從撃黥布有功益封定食五千三百<lb/>
户凡斬首九十級虜百三十二人别破軍十四降城五<lb/>
十九定郡國各一縣二十三得王柱國各一人二千石<lb/>
以下至五百石三十九人髙后五年歙卒諡為肅侯子<lb/>
<pb n="KR2a0004_WYG_098-4a"/>
亭代侯二十一年坐事國人過律孝文後三年奪侯國<lb/>
除<lb/>
蒯成侯緤者<hi>括地志云蒯亭在河南西十四里苑中輿地志云蒯城縣故陳倉縣之故鄉聚名也</hi>
<hi>周紲所封也晉武帝咸寜四年分陳倉立蒯城縣屬始平郡也</hi>沛人也姓周氏常為髙<lb/>
祖參乗以舍人從起沛至霸上西入蜀漢還定三秦食<lb/>
邑池陽<hi>雍州涇陽縣西北三里池陽故城是也</hi>東絶甬道從出度平隂遇<lb/>
淮隂侯兵襄國軍乍利乍不利終無離上心以緤為信<lb/>
武侯食邑三千三百户髙祖十二年以緤為蒯成侯除<lb/>
<pb n="KR2a0004_WYG_098-4b"/>
前所食邑上欲自撃陳豨蒯成侯泣曰始秦攻破天下<lb/>
未嘗自行今上常自行是為無人可使者乎上以為愛<lb/>
我賜入殿門不趨殺人不死至孝文五年緤以夀終謚<lb/>
為貞侯<hi>諡為尊侯一作卓</hi>子昌代侯有罪國除至孝景中二年<lb/>
封緤子居代侯至元鼎三年居為太常有罪國除<lb/>
太史公曰陽陵侯傳寛信武侯靳歙皆髙爵從髙祖起<lb/>
山東攻項籍誅殺名將破軍降城以十數未嘗困辱比<lb/>
亦天授也蒯成侯周緤操心堅正身不見疑上欲有所<lb/>
<pb n="KR2a0004_WYG_098-5a"/>
之未嘗不垂涕此有傷心者然可謂篤厚君子矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0004_WYG_098-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記正義卷九十八<lb/>
</p>
<p>
</p>
  </div>
</body>
</text>
</TEI>
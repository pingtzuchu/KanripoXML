<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷五十四</head> <lb/>
    <p>
<pb n="KR2a0004_WYG_054-1a"/>
欽定四庫全書<lb/>
　史記正義卷五十四<lb/>
　　　　　　　　　　　　唐　張守節　撰<lb/>
曹參世家第二十四　　　　史記五十四<lb/>
平陽侯<hi>晉州城即平陽故城也</hi>曹參者沛人也<hi>按沛今徐州縣也</hi>秦時為<lb/>
沛獄掾而蕭何為主吏居縣為豪吏矣高祖為沛公而<lb/>
初起也參以中㳙從將擊胡陵<hi>縣名在方與南</hi>方與<hi>方音房與音預兖州</hi>
<hi>縣也</hi>攻秦監公軍大破之東下薛擊泗水守軍薛郭西復<lb/>
<pb n="KR2a0004_WYG_054-1b"/>
攻胡陵取之徙守方與方與反為魏擊之<hi>曹參擊方與</hi>豐反<lb/>
為魏攻之賜爵七大夫擊秦司馬尼<hi>音夷</hi>軍碭東破之取<lb/>
碭狐父<hi>括地志云狐父亭在宋州碭山縣東南三十里</hi>祁善置<hi>括地志云故祁城在宋州下邑</hi>
<hi>縣東北四十九里漢祁城縣也言取碭狐父及祁縣之善置</hi>又攻下邑以西至虞<hi>宋州</hi>
<hi>下邑縣在州東百一十里漢下邑城今碭山縣是虞城縣在州北五十里古虞國商均所封</hi>擊章邯<lb/>
車騎攻爰戚<hi>音寂劉音七厯反今在兖州南近亢父縣</hi>及亢父<hi>括地志云亢父故城在兖</hi>
<hi>州任城縣南五十一里</hi>先登遷為五大夫北救東阿<hi>今濟州東阿也</hi>擊章<lb/>
邯軍䧟陳追至濮陽攻定陶取臨濟<hi>淄州髙苑縣西北二里北狄故城安</hi>
<pb n="KR2a0004_WYG_054-2a"/>
<hi>縣改曰臨濟</hi>南救雍邱擊李由軍破之殺李由虜秦侯一人<lb/>
秦將章邯破殺項梁也沛公與項羽引而東楚懐王以<lb/>
沛公為碭郡長將碭郡兵於是乃封參為執帛號曰建<lb/>
成君遷為戚公<hi>即爰戚縣也是時屬沛郡</hi>屬碭郡其後從攻東郡尉<lb/>
軍破之成武南擊王離軍成陽南<hi>成陽故城濮州雷澤縣是史記云武王封</hi>
<hi>弟季載於成其後遷於成之陽故曰成陽也</hi>復攻之杠里大破之追北西至<lb/>
開封擊趙賁軍破之圍趙賁開封城中西擊秦將楊熊<lb/>
軍於曲遇<hi>曲<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>羽反遇牛恭反司馬彪郡國志云中牟有曲遇聚按中牟鄭州縣也</hi>破之虜<lb/>
<pb n="KR2a0004_WYG_054-2b"/>
秦司馬及御史各一人遷為執珪從攻陽武<hi>括地志云陽武故城</hi>
<hi>在鄭州陽武縣東北十八里漢陽武縣城也</hi>下轘轅緱氏<hi>緱氏洛州縣也括地志云環轅故關</hi>
<hi>在洛州緱氏縣東南四十里十三州志云環轅道凡十二曲是險道</hi>絶河津<hi>津濟渡處括地志云平險</hi>
<hi>故津在洛州洛陽㮣東北五十里</hi>還擊趙賁軍尸北破之<hi>破趙賁軍於尸鄉之北也</hi>
<hi>括地志云尸鄉亭在洛州偃師縣在洛州東南也</hi>從南攻犨與南陽守齮戰陽<lb/>
城郭東䧟陳<hi>䧟南陽守於陽城郭東也</hi>取宛虜齮盡定南陽郡從西<lb/>
攻武闗嶢闗<hi>括地志云故武闗在商州商洛縣東九十里藍田闗在雍州藍田縣東南九十里即</hi>
<hi>秦嶢闗也</hi>取之前攻秦軍藍田南<hi>雍州藍田縣在州東南八十里因藍田山為名</hi>又<lb/>
<pb n="KR2a0004_WYG_054-3a"/>
夜擊其北秦軍大破遂至咸陽滅秦項羽至以沛公為<lb/>
漢王漢王封參為建成侯從至漢中<hi>梁州本漢中郡</hi>遷為將軍<lb/>
從還定三秦初攻下辯故道<hi>括地志云成州同谷縣本漢下辯道又云鳯州兩當</hi>
<hi>縣本漢故道縣在州西五十里</hi>雍斄<hi>斄作斄音貽括地志云故雍縣南七里故斄城一名武功縣西南二</hi>
<hi>十二里古邰國也</hi>擊章平軍於好畤南<hi>括地志云好畤城在雍州好畤縣東南十三里</hi>
破之圍好畤取壤鄉擊三秦軍壤東及髙櫟<hi>音歴皆村邑名壤鄉</hi>
<hi>今在雍州武功縣東南二十餘里髙壤坊是髙櫟近壤鄉也</hi>破之復圍章平章平出<lb/>
好畤走因擊趙賁内史保軍破之東取咸陽更命曰新<lb/>
<pb n="KR2a0004_WYG_054-3b"/>
城參將兵守景陵二十日三秦使章平等攻參參出擊<lb/>
大破之賜食邑於寧秦參以將軍引兵圍章邯於廢<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>
<hi>周曰犬<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>秦更名廢<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>漢更名魏里今故城在雍州始平縣東南十里</hi>以中尉從漢王出<lb/>
臨晉闗<hi>即蒲津闗也在臨晉縣故言臨晉闗今在同州也</hi>至河内下脩武<hi>今懐州獲</hi>
<hi>嘉縣古脩武也</hi>渡圍津<hi>括地志云黎陽津一名白馬津在滑州白馬縣北三十里帝王世紀云白馬縣</hi>
<hi>南有韋城故豕韋國也續漢書郡國志云白馬縣有韋城</hi>東擊龍且項他定陶破之<lb/>
東取碭蕭彭城<hi>徐州二縣</hi>擊項籍軍漢軍大敗走參以中尉<lb/>
圍取雍<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>王武反於黄程處反於燕往擊盡破之柱天<lb/>
<pb n="KR2a0004_WYG_054-4a"/>
侯反於衍氏又進破取衍氏擊羽嬰於昆陽追至葉還<lb/>
攻武彊<hi>括地志云武彊故城在鄭州管城縣東北三十一里</hi>因至滎陽參目漢中<lb/>
為將軍中尉從擊諸侯及項羽敗還至滎陽凡二嵗高<lb/>
祖三年拜為假左丞相入屯兵關中月餘魏王豹反以<lb/>
假左丞相别與韓信東攻魏將軍孫遫軍東張<hi>括地志云張陽</hi>
<hi>故城一名東張城在蒲州虞鄉縣西北四十里</hi>大破之因攻安邑得魏將王襄<lb/>
擊魏王於曲陽<hi>括地志云上曲陽定州恒陽縣是下曲陽在定州鼓城縣西五里</hi>追至<lb/>
武垣<hi>括地志云武垣縣今瀛州城是地理志云武垣縣屬涿郡也</hi>生得魏王豹取平陽<lb/>
<pb n="KR2a0004_WYG_054-4b"/>
<hi>晉州城是</hi>得魏王母妻子盡定魏地凡五十二城賜食邑平<lb/>
陽因從韓信擊趙相國夏說軍於鄔東大破之斬夏說<lb/>
韓信與故常山王張耳引兵下井陘擊成安君而令參<lb/>
還圍趙别將戚將軍於鄔城中戚將軍出走追斬之乃<lb/>
引兵詣敖倉漢王之所韓信已破趙為相國東擊齊參<lb/>
以右丞相屬韓信攻破齊厯下軍遂取臨菑還定濟北<lb/>
郡攻著漯隂平原鬲盧<hi>括地志云平原故城在徳州平原縣東南十里故鬲城在徳州</hi>
<hi>安徳縣西北十五里盧縣今濟州理縣是也</hi>已而從韓信擊龍且軍於上假<lb/>
<pb n="KR2a0004_WYG_054-5a"/>
密大破之斬龍且虜其將軍周蘭定齊凡得七十餘縣<lb/>
得故齊王田廣相田光其守相許章及故齊膠東將軍<lb/>
田既韓信為齊王引兵詣陳與漢王共破項羽而參留<lb/>
平齊未服者項籍已死天下定漢王為皇帝韓信徙為<lb/>
楚王齊為郡參歸漢相印高帝以長子肥為齊王而以<lb/>
參為齊相國以高祖六年賜爵列侯與諸侯剖符世世<lb/>
勿絶食邑平陽萬六百三十户號曰平陽侯除前所食<lb/>
邑以齊相國擊陳豨將張春軍破之黥布反參以齊相<lb/>
<pb n="KR2a0004_WYG_054-5b"/>
國從悼惠王将兵車騎十二萬人與高祖㑹擊黥布軍<lb/>
大破之南至蘄還定竹邑相蕭留<hi>括地志云徐州扶離縣城漢竹邑城也李</hi>
<hi>竒云今竹邑也故相城在符離縣西北九十里輿地志云宋共公自睢陽徙相子城又還睢陽蕭徐州縣也古</hi>
<hi>蕭叔國城也故留城在徐州沛縣東南五十里張良所封</hi>參功凡下二國縣一百二<lb/>
十二得王二人相三人將軍六人大莫敖郡守司馬候<lb/>
御史各一人孝恵帝元年除諸侯相國法更以參為齊<lb/>
丞相參之相齊齊七十城天下初定悼惠王富於春秋<lb/>
參盡召長老諸生問所以安集百姓如齊故俗諸儒以<lb/>
<pb n="KR2a0004_WYG_054-6a"/>
百數言人人殊參未知所定聞膠西有葢公善治黄老<lb/>
言使人厚幣請之既見葢公葢公為言治道貴清静而<lb/>
民自定推此類具言之參於是避正堂舍葢公焉其治<lb/>
要用黄老術故相齊九年齊國安集大稱賢相惠帝二<lb/>
年蕭何卒參聞之告舎人趣治行吾將入相居無何使<lb/>
者果召參參去屬其後相曰以齊獄市為寄慎勿擾也<lb/>
後相曰治無大於此者乎參曰不然夫獄市者所以并<lb/>
容也今君擾之姦人安所容也吾是以先之參始微時<lb/>
<pb n="KR2a0004_WYG_054-6b"/>
與蕭何善及為將相有郤至何且死所推賢唯參參代<lb/>
何為漢相國舉事無所變更一遵蕭何約束擇郡國吏<lb/>
木詘於文辭重厚長者即召除為丞相史吏之言文刻<lb/>
深欲務聲名者輙斥去之日夜飲醇酒卿大夫以下吏<lb/>
及賔客見參不事事來者皆欲有言至者參輙飲以醇<lb/>
酒間之欲有所言復飲之醉而後去終莫得開說以為<lb/>
常相舍後園近吏舎吏舎日飲歌呼從吏惡之無如之<lb/>
何乃請參游園中聞吏醉歌呼從吏幸相國召按之乃<lb/>
<pb n="KR2a0004_WYG_054-7a"/>
反取酒張坐飲亦歌呼與相應和參見人之有細過專<lb/>
掩匿覆葢之府中無事參子窋為中大夫惠帝怪相國<lb/>
不治事以為豈少朕與乃謂窋曰若歸試私從容問而<lb/>
父曰高帝新棄羣臣帝富於春秋君為相日飲無所請<lb/>
事何以憂天下乎然無言吾告若也窋既洗沐歸間侍<lb/>
自從其所諫參參怒而笞窋二百曰趣入侍天下事非<lb/>
若所當言也至朝時惠帝讓參曰與窋胡治乎乃者我<lb/>
使諫君也參免冠謝曰陛下自察聖武孰與高帝上曰<lb/>
<pb n="KR2a0004_WYG_054-7b"/>
朕乃安敢望先帝乎曰陛下觀臣能孰與蕭何賢上曰君<lb/>
似不及也參曰陛下言之是也且高帝與蕭何定天下<lb/>
法令既明今陛下垂拱參等守職遵而勿失不亦可乎<lb/>
惠帝曰善君休矣參為漢相國出入三年卒謚懿侯子<lb/>
窋代侯百姓歌之曰蕭何為法顜若畫一曹參代之守<lb/>
而勿失載其清浄民以寧一平陽侯窋高后時為御史<lb/>
大夫孝文帝立免為侯立二十九年卒謚為静侯子竒<lb/>
代侯立七年卒謚為簡侯子時代侯時尚平陽公主生<lb/>
<pb n="KR2a0004_WYG_054-8a"/>
子襄時病癘歸國立二十三年卒謚夷侯子襄代侯襄<lb/>
尚衛長公主生子宗立十六年卒謚為共侯子宗代侯<lb/>
征和二年中宗坐太子死國除<lb/>
太史公曰曹相國參攻城野戰之功所以能多若此者<lb/>
以與淮隂侯俱及信已滅而列侯成功唯獨參擅其名<lb/>
參為漢相國清静極言合道然百姓離秦之酷後參與<lb/>
休息無為故天下俱稱其美矣<lb/>
　<lb/>
<pb n="KR2a0004_WYG_054-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記正義卷五十四<lb/>
</p>
<p>
</p>
  </div>
</body>
</text>
</TEI>
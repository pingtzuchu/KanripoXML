<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷六十一</head> <lb/>
    <p>
<pb n="KR2a0004_WYG_061-1a"/>
欽定四庫全書<lb/>
　史記正義卷六十一<lb/>
　　　　　　　　　　　　　唐　張守節　撰<lb/>
老子伯夷列傳第一<hi>其人形跡可序列故云列傳老子荘子開元二十三年奉勑升為列傳首</hi>
<hi>處夷齊上然漢武帝之時佛教未興道教已説道則禁惡咸致正理制禦邪人未有佛教可導故列老荘於申</hi>
<hi>韓之上今既佛道齊妙興耼法乖流理居列傳之首也</hi>　史記六十一<lb/>
老子者<hi>朱韜玉禮及神仙傳云老子楚國苦縣瀬鄉曲仁里人姓李名耳字伯陽一名重耳外字老身</hi>
<hi>長八尺八寸黄色美眉長耳大目廣額踈齒方口厚唇額有三五達理日角月懸鼻有雙柱耳有三門足蹈二</hi>
<pb n="KR2a0004_WYG_061-1b"/>
<hi>二五手把十丈周時人李母八十一年而生又𤣥妙玉女夢流星入口八十一載逍遥李樹下廼割左腋而生</hi>
<hi>又云𤣥妙玉女夢流星入口而有脤七十二年而生老子又上元經云李母晝夜見五色珠大如弹丸自天下</hi>
<hi>因吞之即有脤張君相云君子者是號非名老考也子孳也考教衆理達成聖孳乃孳生萬物善化濟物無遺</hi>
<hi>也</hi>楚苦縣厲鄉曲仁里人也<hi>國年表云淮陽國景帝三年廢至天漢脩史之時楚</hi>
<hi>節王純都彭城相近疑苦此時屬楚國故太史公書之括地志云苦縣在亳州谷陽縣界有老子宅及廟廟中</hi>
<hi>有九井尚存在今亳州真源縣也厲音頼晉太康地記云苦縣城東有瀬鄉祠老子所生地也</hi>姓李<lb/>
氏名耳字伯陽謚曰耼<hi>耼耳漫無輪地神仙傳云外字曰耼按字號也疑老子耳漫無</hi>
<hi>輪故出號曰耼也</hi>周守藏室之史也<hi>藏在浪反</hi>孔子適周將問禮於<lb/>
<pb n="KR2a0004_WYG_061-2a"/>
老子老子曰子所言者其人與骨皆已朽矣獨其言在<lb/>
耳且君子得其時則駕不得其時則蓬累而行<hi>蓬沙磧上轉蓬</hi>
<hi>也累轉行貎也言君子得明主則駕車而事不遭時則若蓬轉流移而行可止則止也蓬其狀若皤蒿細葉蔓</hi>
<hi>生於沙幕中風吹則根斷隨風轉移也皤蒿江東呼為斜蒿云</hi>吾聞之良賈深藏若虛<lb/>
君子盛徳容貎若愚去子之驕氣與多欲態色與滛志<lb/>
<hi>恣熊之容色與滛欲之志皆無益於夫子湏去除也</hi>是皆無益於子之身吾所以<lb/>
告子若是而已孔子去謂弟子曰鳥吾知其能飛魚吾<lb/>
知其能游獸吾知其能走走者可以為罔游者可以為<lb/>
<pb n="KR2a0004_WYG_061-2b"/>
綸飛者可以為矰至於龍吾不能知其乘風雲而上天<lb/>
吾今日見老子其猶龍邪老子脩道徳其學以自隠無<lb/>
名為務居周乆之見周之衰廼遂去至闗<hi>抱朴子云老子西遊遇闗</hi>
<hi>令尹喜於散闗為喜著道徳經一卷謂之老子或以為函谷関括地志云散闗在岐州陳倉縣東南五十二里</hi>
<hi>函谷闗在陕州桃林縣西南十二里</hi>闗令尹喜曰子將隠矣彊為我著書<lb/>
<hi>彊其兩反為于偽反</hi>於是老子廼著書上下篇言道徳之意五千<lb/>
餘言而去莫知其所終或曰老莱子亦楚人也<hi>太史公疑老子</hi>
<hi>或是老菜子故書之列仙傳云老菜子楚人當時世亂逃世耕於䝉山之陽莞葭為牆蓬蒿為室杖木為牀蓍</hi>
<pb n="KR2a0004_WYG_061-3a"/>
<hi>丈為席葅艾為食墾山播種五穀楚王至門迎之遂去至於江南而止曰鳥獸之毛可績而衣其遺粒足食也</hi>
著書十五篇言道家之用與孔子同時云葢老子百有<lb/>
六十餘嵗或言二百餘嵗<hi>盖或皆疑辭也世不的知故言葢及或也王清云老子以</hi>
<hi>周平王時見衰於是去孔子世家云孔子問禮於老子在周景王時孔子盖年三十也去平王十二王此傳云</hi>
<hi>儋即老子也秦獻公與烈王同時去平王二十一王説者不一不可知也故葛仙公序云老子體于自然生乎</hi>
<hi>大始之先起乎無因經厯天地終始不可稱載</hi>以其脩道而養夀也自孔子死<lb/>
之後百二十九年而史記周太史儋見秦獻公曰始秦<lb/>
與周合而離離五百嵗而復合合七十嵗而霸王者出<lb/>
<pb n="KR2a0004_WYG_061-3b"/>
焉或曰儋即老子或曰非也世莫知其然否老子隠君<lb/>
子也老子之子名宗宗為魏將封于叚干宗子注<hi>之樹反</hi>
注子宫宫𤣥孫假<hi>作瑕音霞</hi>假仕於漢孝文帝而假之子解<lb/>
為膠西王卬太傅因家于齊焉世之學老子者則絀儒<lb/>
學儒學亦絀老子道不同不相為謀豈謂是邪李耳無<lb/>
為自化清静自正<hi>此都結老子之教也言無所造為而自化清浄不撓而民自歸正也</hi>
莊子者䝉人也<hi>郭縁生述征記云蒙縣荘周之本邑也</hi>名周周嘗為蒙漆<lb/>
園吏<hi>括地志云漆園故城在曹州冤句縣北十七里此云荘周為漆園吏即此按其城古屬蒙縣</hi>與<lb/>
<pb n="KR2a0004_WYG_061-4a"/>
梁恵王齊宣王同時其學無所不闚然其要本歸於老<lb/>
子之言故其著書十餘萬言大抵率寓言也<hi>率音律寓音遇率猶</hi>
<hi>類也寓寄也</hi>作漁父盗跖胠篋<hi>胠音丘魚反篋音苦頬反胠開也篋箱類也此荘子三篇</hi>
<hi>名皆誣毁自古聖君賢臣孔子之徒營求名譽成以䘮身非抢素任真之道也</hi>以詆訿孔子之<lb/>
徒以明老子之術畏累虚亢桑子之屬皆空語無事實<lb/>
<hi>荘子云庚桑楚者老子弟子北居畏累之山成<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>云山在魯亦云在深州此篇寄庚桑楚以明至人之徳衞生</hi>
<hi>之經若槁木無情死灰無心禍福不至惡有人災言荘子雜篇庚桑楚已下皆空設言語無有實事也</hi>然<lb/>
善屬書離辭<hi>屬音燭離辭猶力折其辭句也</hi>指事類情用剽剥儒墨<lb/>
<pb n="KR2a0004_WYG_061-4b"/>
<hi>剽疋妙反剽猶攻撃也</hi>雖當世宿學不能自解免也其言洸洋自<lb/>
恣以適巳<hi>洋音翔巳音祀</hi>故自王公大人不能器之楚威王聞<lb/>
莊周賢<hi>威王當周顯王三十年</hi>使使厚幣迎之許以為相荘周笑<lb/>
謂楚使者曰千金重利卿相尊位也子獨不見郊祭之<lb/>
犧牛乎飬食之數嵗衣以文繡以入太廟當是之時雖<lb/>
欲為孤豚豈可得乎<hi>不羣也豚小猪臨宰時願為孤小豚不可得也</hi>子亟去無<lb/>
汚我我寧游戲汚瀆之中自快無為有國者所覊終身<lb/>
不仕以快吾志焉<hi>荘子云荘子釣於濮水之上楚王使大夫往曰願以境内累荘子持竿不</hi>
<pb n="KR2a0004_WYG_061-5a"/>
<hi>顧曰吾聞楚有神龜死二千嵗矣巾笥藏之廟堂之上此龜寕無為留骨而貴乎寕生曵尾泥中乎大夫曰寧</hi>
<hi>曵尾塗中荘子曰往矣吾將曵尾於塗中與此傳不同也</hi>
夫學者載籍極博猶考信於六藝詩書雖缺然虞夏<lb/>
之文可知也堯將遜位讓於虞舜舜禹之間岳牧咸薦<lb/>
乃試之於位典職數十年<hi>舜禹皆典職事二十餘年然後踐帝位</hi>功用既<lb/>
興然後授政示天下重器王者大統𫝊天下若斯之難<lb/>
也而說者曰堯讓天下於許由<hi>皇甫謐髙士傳云許由字武仲堯聞致天下而</hi>
<hi>讓焉乃退而遁於中嶽穎水之陽箕山之下隠堯又召為九州長由不欲聞之洗耳於穎水濵時有</hi>
<pb n="KR2a0004_WYG_061-5b"/>
<hi>巢父牽犢欲飲之見由洗耳問其故對曰堯欲召我為九州長惡聞其聲是故洗耳巢父曰子若處髙岸</hi>
<hi>深谷人道不通誰能見子子故浮游欲聞求其名譽汙吾犢口牽犢上流飲之許由歿葬此山亦名許由山在</hi>
<hi>洛州陽城縣南十三里</hi>許由不受耻之逃隠及夏之時有卞隨務<lb/>
光者此何以稱焉<hi>經史唯稱伯夷叔齊不及許由卞隨務光者不少槩見何以哉故言何以</hi>
<hi>稱焉為不稱説之也</hi>
太史公曰余登箕山其上葢有許由冡云孔子序列古<lb/>
之仁聖賢人如吴太伯伯夷之倫詳矣余以所聞由光<lb/>
義至髙其文辭不少槩見何哉<hi>槩古代反</hi>孔子曰伯夷叔齊<lb/>
<pb n="KR2a0004_WYG_061-6a"/>
不念舊惡怨是用希求仁得仁又何怨乎余悲伯夷之<lb/>
意睹軼詩可異焉<lb/>
其傳曰伯夷叔齊孤竹君之二子也<hi>括地志云孤竹古城在盧龍縣</hi>
<hi>南十二里殷時諸侯孤竹國也</hi>父欲立叔齊及父卒叔齊讓伯夷伯夷<lb/>
曰父命也遂迯去叔齊亦不肯立而逃之國人立其中<lb/>
子於是伯夷叔齊聞西伯昌善飬老盍往歸焉及至西<lb/>
伯卒武王載木主號為文王東伐紂伯夷叔齊叩馬而<lb/>
諌曰父死不葬爰及干戈可謂孝乎以臣弑君可謂仁<lb/>
<pb n="KR2a0004_WYG_061-6b"/>
乎左右欲兵之太公曰此義人也扶而去之武王已平<lb/>
殷亂天下宗周而伯夷叔齊耻之義不食周粟隠於首<lb/>
陽山<hi>曹大家注幽通賦云夷齊餓於首陽山在隴西首又戴延之西征記云洛陽東北首陽山有夷齊祠</hi>
<hi>今在偃師縣西北又孟子云夷齊避紂居北海之濵首陽山説文云首陽山在遼西史𫝊及諸書夷齊餓於首</hi>
<hi>陽凡五所各有案據先後不詳荘子云伯夷叔齊西至岐陽見周武王伐殷曰吾聞古之士遭治世不避其任</hi>
<hi>遇亂世不為苟存今天下闇周徳衰其並乎周以塗吾身也不若避之以絜吾行二子比至於首陽之山遂飢</hi>
<hi>餓而死又下詩登彼西山是今清源縣首陽山在岐陽西北明即夷齊餓死處也</hi>采薇而食之<lb/>
<hi>陸機毛詩草木䟽云薇山菜也莖葉皆似小豆蔓生其味亦如小荳藿可作羹亦可生食也</hi>及餓且<lb/>
<pb n="KR2a0004_WYG_061-7a"/>
死作歌其辭曰登彼西山兮采其薇矣以暴易暴兮不<lb/>
知其非矣神農虞夏忽焉沒兮我安適歸矣于嗟徂兮<lb/>
命之衰矣遂餓死於首陽山由此觀之怨耶非耶或曰<lb/>
天道無親常與善人若伯夷叔齊可謂善人者非耶積<lb/>
仁絜行如此而餓死且七十子之徒仲尼獨薦顔淵為<lb/>
好學然回也屢空糟糠不厭而卒蚤夭天之報施善人<lb/>
其何如哉盗跖日殺不辜<hi>按蹠者黄帝時大盗之名以栁下恵弟為天下大盗故世</hi>
<hi>放古號之盗蹠</hi>肝人之肉暴戾恣睢<hi>睢仰白目怒貎也言盗蹠兇暴惡戾恣性怒白目也</hi>
<pb n="KR2a0004_WYG_061-7b"/>
聚黨數千人横行天下竟以夀終<hi>括地志云盗跖冡在陕州河北縣西二十</hi>
<hi>里河北縣本漢大陽縣也又今齊州平陵縣有盗跖冡未詳也</hi>是遵何徳哉此其尤大<lb/>
彰明較著者也若至近世操行不軌専犯忌諱而終身<lb/>
逸樂富厚累世不絶或擇地而蹈之<hi>謂北郭駱鮑焦等是也</hi>時然<lb/>
後出言行不由徑非公正不發憤而遇禍災者不可勝<lb/>
數也余甚惑焉儻所謂天道是耶非耶<hi>儻音他蕩反儻末定之詞也為</hi>
<hi>天道不敢的言是非故云儻也</hi>子曰道不同不相為謀亦各從其志也<lb/>
<hi>太史公引孔子之言證前事也言天道人道不同一任其運遇亦各從其志意也</hi>故曰富貴如<lb/>
<pb n="KR2a0004_WYG_061-8a"/>
可求雖執鞭之士吾亦為之如不可求從吾所好嵗寒<lb/>
然後知松栢之後凋舉世混濁清士乃見<hi>言天下泯亂清潔之士不</hi>
<hi>撓不苟合於盗跖也</hi>豈以其重若彼其輕若此哉<hi>重謂盗跖等也輕謂夷齊由光</hi>
<hi>等也</hi>君子疾沒世而名不稱焉<hi>君子疾沒後懼名埋滅而不稱若夷齊顔回絜行立</hi>
<hi>名後代稱述亦太史公欲漸見已立名著述之美也</hi>賈子曰貪夫狥財<hi>徇財迅反徇求也瓚</hi>
<hi>云己身從物曰徇</hi>烈士徇名夸者死權衆庶馮生<hi>太史公引賈子譬作史記</hi>
<hi>若貪夫徇名夸者死權衆庶貪生乃成其史記</hi>同明相照同類相求<hi>天欲雨而柱礎潤謂</hi>
<hi>同徳者相應</hi>雲從龍風從虎聖人作而萬覩<hi>此有識也聖人有飬生之徳萬</hi>
<pb n="KR2a0004_WYG_061-8b"/>
<hi>物有長養之情故相感應也此以上至同明相照是周易乾象辭也太史公引此等相感者欲見述作之意合</hi>
<hi>萬物有睹也孔子歿後五百嵗而已當之故作史記使萬物見覩之也太史公序傳云先人有言自周公卒五</hi>
<hi>百嵗而有孔子孔子卒後至於今五百嵗有能紹明世正易傳繼春秋本詩書禮樂之際意在斯乎小子何敢</hi>
<hi>讓焉作述六經云易著天地隂陽四時五行故長於變禮經紀人倫故長於行書記先王之事故長於政詩記</hi>
<hi>山川谿谷禽獸草木牝牡雌雄故長於風樂樂所立故長於和春秋辨是非故長於治人是故禮以節人樂以</hi>
<hi>發和書以導事詩以達意易以道化春秋以道義撥亂世反之正莫近於春秋按述作而萬物睹見</hi>伯<lb/>
夷叔齊雖賢得夫子而名益彰<hi>伯夷叔齊雖有賢行得夫子稱揚而名益</hi>
<hi>彰著萬物雖有生養之性得太史作述而世事益睹見</hi>顔淵雖篤學附驥尾而行<lb/>
<pb n="KR2a0004_WYG_061-9a"/>
益顯巖穴之士趨舎有時若此類名堙滅而不稱悲夫<lb/>
<hi>趨音趨舎音捨趨向也捨廢也言隠處之士時有附驥尾而名曉逹若堙滅不稱數者亦可悲痛</hi>閭巷<lb/>
之人欲砥行立名者<hi>砥音㫖礪行脩徳在鄉閭者若不託貴大之士何得封侯爵賞而名</hi>
<hi>留後代也</hi>非附青雲之士惡能施於後世哉<lb/>
　<lb/>
　<lb/>
　<lb/>
　<lb/>
<pb n="KR2a0004_WYG_061-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記正義卷六十一<lb/>
</p>
<p>
</p>
  </div>
</body>
</text>
</TEI>
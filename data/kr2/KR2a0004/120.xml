<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷一百二十</head> <lb/>
    <p>
<pb n="KR2a0004_WYG_120-1a"/>
欽定四庫全書<lb/>
　史記正義卷一百二十<lb/>
　　　　　　　　　　　　唐　張守節　撰<lb/>
汲鄭列傳第六十　　　　史記一百二十<lb/>
汲黯字長孺濮陽人也其先有寵於古之衛君至黯七<lb/>
世世為卿大夫黯以父任孝景時為太子洗馬以莊見<lb/>
憚孝景帝崩太子即位黯為謁者東越相攻上使黯往<lb/>
視之不至至吴而還報曰越人相攻固其俗然不足以<lb/>
<pb n="KR2a0004_WYG_120-1b"/>
辱天子之使河内失火延燒千餘家上使黯往視之還<lb/>
報曰家人失火屋比延燒不足憂也臣過河南河南貧<lb/>
人傷水旱萬餘家或父子相食臣謹以便宜持節發河<lb/>
南倉粟以振貧民臣請歸節伏矯制之罪上賢而釋之<lb/>
遷為滎陽令黯恥為令病歸田里上聞乃召拜為中大<lb/>
夫以數切諫不得久留内遷為東海太守黯學黄老之<lb/>
言治官理民好清静擇丞史而任之其治責大指而已<lb/>
不苛小黯多病卧閨閣内不出嵗餘東海大治稱之上<lb/>
<pb n="KR2a0004_WYG_120-2a"/>
聞召以為主爵都尉列於九卿治務在無為而已宏大<lb/>
體不拘文法黯為人性倨少禮面折不能容人之過合<lb/>
已者善待之不合已者不能忍見士亦以此不附焉然<lb/>
好學游俠任氣節内行脩絜好直諫數犯主之顔色常<lb/>
慕𫝊柏袁盎之為人也善灌夫鄭當時及宗正劉棄亦<lb/>
以數直諫不得久居位當是時太后弟武安侯蚡為丞<lb/>
相中二千石來拜謁蚡不為禮然黯見蚡未嘗拜常揖<lb/>
之天子方招文學儒者上曰吾欲云云黯對曰陛下内<lb/>
<pb n="KR2a0004_WYG_120-2b"/>
多欲而外施仁義柰何欲效唐虞之治乎上黙然怒變<lb/>
色而罷朝公卿皆為黯懼上退謂左右曰甚矣汲黯之<lb/>
戇也羣臣或數黯黯曰天子置公卿輔弼之臣寧令從<lb/>
䛕承意陷主於不義乎且已在其位縱愛身柰辱朝廷<lb/>
何黯多病病且滿三月上常賜告者數終不愈最後病<lb/>
荘助為請告上曰汲黯何如人哉助曰使黯任職居官<lb/>
無以踰人然至其輔少主守城深堅招之不来麾之不<lb/>
去雖自謂賁育亦不能奪之矣上曰然古有社稷之臣<lb/>
<pb n="KR2a0004_WYG_120-3a"/>
至如黯近之矣大將軍青侍中上踞厠而視之丞相宏<lb/>
燕見上或時不冠至如黯見上不冠不見也上嘗坐武<lb/>
帳中黯前奏事上不冠望見黯避帳中使人可其奏其<lb/>
見敬禮如此張湯方以更定律令為廷尉黯數質責湯<lb/>
於上前曰公為正卿上不能襃先帝之功業下不能抑<lb/>
天下之邪心安國富民使囹圄空虚二者無一焉非苦<lb/>
就行放析就功何乃取髙皇帝約束紜更之為公以此<lb/>
無種矣黯時與湯論議湯辯常在文深小苛黯伉厲守<lb/>
<pb n="KR2a0004_WYG_120-3b"/>
髙不能屈忿發罵曰天下謂刀筆吏不可以為公卿果<lb/>
然必湯也令天下重足而立側目而視矣是時漢方征<lb/>
匈奴招懐四夷黯務少事上間常言與胡和親無起兵<lb/>
上方向儒術尊公孫宏及事益多吏民巧弄上分别文<lb/>
法湯等數奏決讞以幸而黯常毁儒面觸宏等徙懐詐<lb/>
飾智以阿人主取容而刀筆吏専深文巧詆陷人於罪<lb/>
使不得反其真以勝為功上愈益貴宏宏湯深心疾黯<lb/>
唯天子亦不説也欲誅之以事宏為丞相乃言上曰右<lb/>
<pb n="KR2a0004_WYG_120-4a"/>
内史界部中多貴人宗室難治非素重臣不能任請徙<lb/>
黯為右内史為右内史數嵗官事不廢大將軍青既益<lb/>
尊姊為皇后然黯與亢禮人或説黯曰自天子欲羣臣<lb/>
下大將軍大將軍尊重益貴君不可以不拜黯曰夫以<lb/>
大將軍有揖客反不重邪大將軍聞愈賢黯數請問國<lb/>
家朝廷所疑遇黯過於平生淮南王謀反憚黯曰好直<lb/>
諫守節死義難惑以非至如説丞相宏如發䝉振落耳<lb/>
天子既數征匈奴有功黯之言益不用始黯列為九卿<lb/>
<pb n="KR2a0004_WYG_120-4b"/>
而公孫宏張湯為小吏及宏湯稍益貴與黯同位黯又<lb/>
非毁宏湯等已而宏至丞相封為侯湯至御史大夫故<lb/>
黯時丞相史皆與黯同列或尊用過之黯褊心不能無<lb/>
少望見上前言曰陛下用羣臣如積薪耳後來者居上<lb/>
上黙然有間黯罷上曰人果不可以無學觀黯之言也<lb/>
日益甚居無何匈奴渾邪王率衆來降漢發車二萬乗<lb/>
縣官無錢從民貰馬民或匿馬馬不具上怒欲斬長安<lb/>
令黯曰長安令無罪獨斬黯民乃肯出馬且匈奴畔其<lb/>
<pb n="KR2a0004_WYG_120-5a"/>
主而降漢漢徐以縣次𫝊之何至令天下騷動罷弊中<lb/>
國而以事夷狄之人乎上黙然及渾邪至賈人與市者<lb/>
坐當死者五百餘人黯請間見髙門曰夫匈奴攻當路<lb/>
塞絶和親中國興兵誅之死傷者不可勝計而費以巨<lb/>
萬百數臣愚以為陛下得胡人皆以為奴婢以賜從軍<lb/>
死事者家所鹵獲因子之以謝天下之苦塞百姓之心<lb/>
今縱不能渾邪率數萬之衆來降虚府庫賞賜發良民<lb/>
侍養譬若奉驕子愚民安知市買長安中物而文吏繩<lb/>
<pb n="KR2a0004_WYG_120-5b"/>
以為闌出財物于邊闗乎陛下縱不能得匈奴之資以<lb/>
謝天下又以㣲文殺無知者五百餘人是所謂庇其葉<lb/>
而傷其枝者也臣竊為陛下不取也上黙然不許曰吾<lb/>
久不聞汲黯之言今又復妄發矣後數月黯坐小法㑹<lb/>
赦免官於是黯隠於田園居數年㑹更五銖錢民多盗<lb/>
鑄錢楚地尤甚上以為淮陽楚地之郊乃召拜黯為淮<lb/>
陽太守黯伏謝不受印詔數彊予然後奉詔詔召見黯<lb/>
黯為上泣曰臣自以為填溝壑不復見陛下不意陛下<lb/>
<pb n="KR2a0004_WYG_120-6a"/>
復收用之臣常有狗馬病力不能任郡事臣願為中郎<lb/>
出入禁闥補過拾遺臣之願也上曰君薄淮陽邪吾今<lb/>
召君矣顧淮陽吏民不相得吾徒得君之重卧而治之<lb/>
黯既辭行過大行李息曰黯棄居郡不得與朝廷議也<lb/>
然御史大夫張湯智足以拒諫詐足以飾非務巧佞之<lb/>
語辯數之辭非肯正為天下言専阿主意主意所不欲<lb/>
因而毁之主意所欲因而譽之好興事舞文法内懐詐<lb/>
以御主心外挾賊吏以為威重公列九卿不早言之公<lb/>
<pb n="KR2a0004_WYG_120-6b"/>
與之俱受其僇矣息畏湯終不敢言黯居郡如故治淮<lb/>
陽政清後張湯果敗上聞黯與息言抵息罪令黯以諸<lb/>
侯相秩居淮陽七嵗而卒卒後上以黯故官其弟汲仁<lb/>
至九卿子汲偃至諸侯相黯姑姊子司馬安亦少與黯<lb/>
為太子洗馬安文深巧善宦官四至九卿以河南太守<lb/>
卒昆弟以安故同時至二千石者十人濮陽段宏始事<lb/>
葢侯信信任宏宏亦再至九卿然衞人仕者皆嚴憚汲<lb/>
黯出其下<lb/>
<pb n="KR2a0004_WYG_120-7a"/>
鄭當時者字莊陳人也其先鄭君嘗為項籍将籍死已<lb/>
而屬漢髙祖令諸故項籍臣名籍鄭君獨不奉詔詔盡<lb/>
拜名籍者為大夫而逐鄭君鄭君死孝文時鄭莊以任<lb/>
俠自喜脱張羽於戹聲聞梁楚之間孝景時為太子舍<lb/>
人每五日洗沐常置驛馬長安諸郊存諸故人請謝賔<lb/>
客夜以繼日至其明旦常恐不徧莊好黄老之言其慕<lb/>
長者如恐不見年少官薄然其游知交皆其大父行天<lb/>
下有名之士也武帝立莊稍遷為魯中尉濟南太守江<lb/>
<pb n="KR2a0004_WYG_120-7b"/>
都相至九卿為右内史以武安侯魏其時議貶秩為詹<lb/>
事遷為大農令莊為太史誡門下客至無貴賤無留門<lb/>
者執賔主之禮以其貴下人莊㢘又不治其産業仰奉<lb/>
賜以給諸公然其餽遺人不過算器食每朝候上之間<lb/>
説未嘗不言天下之長者其推轂士及官屬丞史誠有<lb/>
味其言之也常引以為賢於己未嘗名吏與官屬言若<lb/>
恐傷之聞人之善言進之上唯恐後山東士諸公以此<lb/>
翕然稱鄭荘鄭荘使視决河自請治行五日上曰吾聞<lb/>
<pb n="KR2a0004_WYG_120-8a"/>
鄭莊行千里不齎糧請治行者何也然鄭莊在朝常趨<lb/>
和承意不敢甚引當否及晚節漢征匈奴招四夷天下<lb/>
費多財用益匱莊任人賔客為大農僦人多逋負司馬<lb/>
安為淮陽太守發其事莊以此陷罪贖為庶人頃之守<lb/>
長史上以為老以莊為汝南太守數嵗以官卒鄭荘汲<lb/>
黯始列為九卿㢘内行脩絜此兩人中廢家貧賔客益<lb/>
落及居郡卒後家無餘貲財荘兄弟子孫以荘故至二<lb/>
千石六七人焉<lb/>
<pb n="KR2a0004_WYG_120-8b"/>
太史公曰夫以汲鄭之賢有勢則賔客十倍無勢則否<lb/>
况衆人乎下邽翟公有言始翟公為廷尉賔客闐門及<lb/>
廢門外可設雀羅翟公復為廷尉賔客欲往翟公乃大<lb/>
署其門曰一死一生乃知交情一貧一富乃知交態一<lb/>
貴一賤交情乃見汲鄭亦云悲夫<lb/>
　<lb/>
　<lb/>
　史記正義卷一百二十<lb/>
</p>
<p>
</p>
  </div>
</body>
</text>
</TEI>
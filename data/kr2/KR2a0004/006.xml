<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷六</head> <lb/>
    <p>
<pb n="KR2a0004_WYG_006-1a"/>
欽定四庫全書<lb/>
　史記正義卷六<lb/>
　　　　　　　　　　　　唐　張守節　撰<lb/>
秦始皇本紀第六　　　　　　　史記六<lb/>
秦始皇帝者秦莊襄主子也莊襄王為秦質子於趙<hi>質音</hi>
<hi>致國彊欲待弱之來相事故遣子及貴臣為質如上音國弱懼其侵伐令子及貴臣往為質音直實反又二國</hi>
<hi>敵亦為交質音致左傳云周鄭交質王子狐為質於鄭鄭公子忽為質於周是也</hi>見吕不韋姬<lb/>
悦而取之生始皇以秦昭王四十八年正月生於邯鄲<lb/>
<pb n="KR2a0004_WYG_006-1b"/>
及生名為政姓趙氏<hi>正音政周正建子之正也始皇以正月旦生於趙因為政後以始皇</hi>
<hi>諱故音征</hi>年十三嵗莊襄王死政代立為秦王當是之時秦<lb/>
地已并巴蜀漢中越宛有郢置南郡矣北收上郡以東<lb/>
有河東太原上黨郡東至滎陽滅二周置三川郡吕不<lb/>
韋為相封十萬户號曰文信侯招致賓客游士欲以并<lb/>
天下李斯為舍人䝉驁王齮<hi>齮魚綺反劉伯莊云音綺後同</hi>麃公等為<lb/>
將軍<hi>麃彼苖反葢秦之縣邑大夫稱公若楚制</hi>王年少初即位委國事大臣<lb/>
晉陽反<lb/>
<pb n="KR2a0004_WYG_006-2a"/>
元年將軍䝉驁擊定之<lb/>
二年麃公將卒攻卷<hi>將子匠反卒子必反卷邱員反</hi>斬首三萬<lb/>
三年䝉驁攻韓取十三城王齮死十月將軍蒙驁攻魏<lb/>
氏畼有詭嵗大饑<lb/>
四年拔畼有詭三月軍罷秦質子歸自趙趙太子出歸<lb/>
國十月庚寅蝗蟲從東方來蔽天天下疫百姓内粟千<lb/>
石拜爵一級<lb/>
五年將軍驁攻魏定酸棗<hi>括地志云酸棗故城在滑州酸棗縣北十五里古酸棗縣</hi>
<pb n="KR2a0004_WYG_006-2b"/>
<hi>南</hi>燕虚長平<hi>燕鳥田反括地志云南燕城古燕國也滑州胙城縣是也姚虚在濮州雷澤縣東十</hi>
<hi>三里孝經援神契云帝舜生於姚墟即東郡也長平故城在陳州宛邱縣西六十六里</hi>雍邱山陽<lb/>
城<hi>雍於用反汴州縣</hi>皆拔之取二十城初置東郡冬雷<lb/>
六年韓魏趙衛楚共撃秦取夀陵<hi>徐廣云在常山按本趙邑也</hi>秦出<lb/>
兵五國兵罷拔衛迫東郡其君角率其支屬徙居野王<lb/>
阻其山以保魏之河内<lb/>
七年彗星先出東方見北方五月見西方<hi>彗音似嵗反見並音行練</hi>
<hi>反孝經内記云彗出北斗兵大起彗在三台臣害君彗在太㣲君害臣彗在天獄諸侯作亂所指其處大惡彗</hi>
<pb n="KR2a0004_WYG_006-3a"/>
<hi>在日旁子欲殺父</hi>將軍驁死以攻龍孤慶都<hi>括地志云定州恒陽縣西南四十里</hi>
<hi>有白龍水又有挾龍山又定州唐縣東北五十四里有孤山葢都山也帝王紀云望堯母慶都所居張  晏云</hi>
<hi>堯山在北堯母慶都山在南相去五十里北登堯山南望慶都山也注水經云望都故城東有山不連陵名之</hi>
<hi>曰孤孤都聲相近疑即都山孤山及望都故城三處相近</hi>還兵攻汲彗星復見<hi>復扶富反</hi>
<hi>見行見反</hi>西方十六日夏太后死<hi>子楚母也</hi>
八年王弟長安君成蟜<hi>蟜音紀兆反成蟜者長安君名也號為長安君</hi>將軍擊<lb/>
趙反<hi>將如字將猶領也又子匠反</hi>死屯留<hi>括地志云屯留故城在潞州長子縣東北三十里漢</hi>
<hi>屯留吁國也</hi>軍吏皆斬死遷其民於臨洮<hi>臨洮水故名臨洮洮州在隴右去京</hi>
<pb n="KR2a0004_WYG_006-3b"/>
<hi>千五百五十一里言屯留之民被成蟜畧衆共反故遷之於臨洮郡</hi>將軍壁死<hi>壁邊覔反言成蟜自</hi>
<hi>殺壁壘之内</hi>卒屯留蒲鶮反戮其屍<hi>卒子忽反鶮音髙注同蒲鶮皆地名</hi>河魚<lb/>
大上<hi>始皇八年黄河之魚西上入渭渭水也漢書五行志云魚者隂類臣民之象也十七年滅韓二十六</hi>
<hi>年盡并天下自滅韓至并天下葢十年矣周本紀云十年數之紀也天下之所棄不過其紀明闗東後屬秦其</hi>
<hi>象類先見也</hi>輕車重馬東就食嫪毐<hi>上躬虬反下酷改反</hi>封為長信侯<lb/>
予之山陽地<hi>予音與括地志云山陽故城在懐州修武縣西北太行山東南</hi>令毐居之<lb/>
宫室車馬衣服苑囿馳獵恣毐事無小大皆决於毐又<lb/>
以河西太原郡更為毐國<lb/>
<pb n="KR2a0004_WYG_006-4a"/>
九年彗星見或竟天攻魏垣蒲陽<hi>垣作□□音𡊮括地志云故□城漢縣治</hi>
<hi>本魏王□也在絳州□縣西北二十里蒲邑故城在隰州縣北四十五里在蒲水之北故言蒲陽即晉公子重</hi>
<hi>耳所居邑也</hi>四月上宿雍己酉王冠帶劔<hi>冠音灌禮記云年二十而冠按年二</hi>
<hi>十一也</hi>長信侯毐作亂而覺矯王御璽<hi>崔浩云李斯磨和壁作之漢諸帝世</hi>
<hi>傳服之謂𫝊國璽韋曜吳書云璽方四寸上勾交五龍文曰受命于天既夀永昌漢書云文曰昊天之命皇帝</hi>
<hi>夀昌按二文不同漢書元后傳云王莽令王舜逼太后取璽玉太后怒投地其角小缺呉志云孫堅入洛埽除</hi>
<hi>漢陵廟軍於甄官井得璽後歸魏晉懐帝永嘉五年六月帝䝉塵平陽璽入前趙劉聰至東晉成帝咸和四年</hi>
<hi>石勒滅前趙得璽穆帝永和八年石勒為慕容俊滅濮陽太守戴施入鄴得璽使何融送晉傳宋宋傳南齊南</hi>
<pb n="KR2a0004_WYG_006-4b"/>
<hi>齊𫝊梁梁𫝊至天正二年侯景破梁至廣陵北齊將辛術定廣陵得璽送北齊至周建徳六年正月平北齊璽</hi>
<hi>入周周𫝊隋隋傳唐也</hi>及太后璽以𤼵縣卒<hi>子忽反下同</hi>及衛卒官騎<lb/>
戎翟君公舍人將欲攻蘄年宫為亂<hi>蘄臣衣反括地志云蘄年宫在岐州</hi>
<hi>城西故城内</hi>王知之令相國昌平君昌文君發卒攻毐戰咸<lb/>
陽<hi>括地志云咸陽故城亦名渭城在雍州北五里今咸陽縣東十五里秦孝公已下並都此城始皇鑄金人</hi>
<hi>十二於咸陽即此也</hi>斬首數百皆拜爵及宦者皆在戰中亦拜爵<lb/>
一級毐等敗走即令國中有生得毐賜錢百萬殺之五<lb/>
十萬盡得毐等衛尉竭内史肆佐弋竭<hi>弋音翊</hi>中大夫令<lb/>
<pb n="KR2a0004_WYG_006-5a"/>
齊等<hi>令力政反中大夫令秦官也齊名也</hi>二十人皆梟首<hi>梟古堯反縣首於木上曰梟</hi>
車裂以徇滅其宗<hi>説苑云秦始皇太后不謹幸即嫪毐始皇取毐四支車裂之取兩弟撲殺</hi>
<hi>之取太后遷之咸陽宫下令曰以太后事諫者戮而殺之蒺藜其脊諫而死者二十七人茅焦乃上説曰齊客</hi>
<hi>茅焦願以太后事諫皇帝曰走告若不見闕下積死人耶使者問焦焦曰陛下車裂假父有嫉妬之心囊撲兩</hi>
<hi>弟有不慈之名遷母咸陽有不孝之行蒺藜諫士有桀紂之治天下聞之盡瓦解無向秦者王乃自迎太后歸</hi>
<hi>咸陽立茅焦為傅又爵之上卿括地志云茅焦滄州人也</hi>及其舍人輕者為鬼薪<hi>言毐</hi>
<hi>舍人罪重者已刑戮輕者罰徒役三嵗</hi>及奪爵遷蜀四千餘家家房陵<hi>括地</hi>
<hi>志云房陵即今房州房陵縣古楚漢中郡地也是巴蜀之境地理志云房陵縣屬漢中郡在益州部接東南一</hi>
<pb n="KR2a0004_WYG_006-5b"/>
<hi>千三百十里也</hi>一四月寒凍有死者<hi>四月建巳之月孟夏寒凍民有死者以秦法酷急則</hi>
<hi>天應之而史書之故尚書洪範云急常寒若孔注云君行急則常寒順之</hi>楊端和攻衍氏<hi>衍羊</hi>
<hi>善反在鄭州</hi>彗星見西方又見北方從斗以南八十日<lb/>
十年相國吕不韋坐嫪毐免桓齮為將軍齊趙來置酒<lb/>
齊人茅焦説秦王曰秦方以天下為事而大王有遷母<lb/>
太后之名恐諸侯聞之由此倍秦也秦王乃迎太后於<lb/>
雍而入咸陽復居甘泉宫大索逐客李斯上書説乃止<lb/>
逐客令李斯因説秦王請先取韓以恐他國於是使斯<lb/>
<pb n="KR2a0004_WYG_006-6a"/>
下韓韓王患之與韓非謀弱秦大梁人尉繚來説秦王<lb/>
曰以秦之彊諸侯譬如郡縣之君臣但恐諸侯合從翕<lb/>
而出不意此乃智伯夫差湣王之所以亡也願大王毋<lb/>
愛財物賂其豪臣以亂其謀不過亡三十萬金則諸侯<lb/>
可盡秦王從其計見尉繚亢禮衣服食飲與繚同繚曰<lb/>
秦王為人蜂凖<hi>蜂孚逢反準章允反蜂蠆也髙鼻也文頴曰凖鼻也</hi>長目摯鳥膺<lb/>
<hi>鷙鳥鶻膺突向前其性悍勇</hi>豺聲少恩而虎狼心居約易出人下<hi>易以</hi>
<hi>䜴反言始皇居儉約之時易以謙卑</hi>得志亦輕食人<hi>言始皇得天下之志亦輕易而啖食於人</hi>
<pb n="KR2a0004_WYG_006-6b"/>
我布衣然見我常身自下我誠使秦王得志於天下天<lb/>
下皆為虜矣不可與久游乃亡去秦王覺固止以為秦<lb/>
國尉<hi>若漢太尉大將軍之比也</hi>卒用其計䇿而李斯用事<lb/>
十一年王翦桓齮楊端和攻鄴取九城王翦攻閼與橑<lb/>
楊<hi>漢表在清河十三州志云轑陽上黨西北百八十里也</hi>皆并為一軍翦將十八<lb/>
日軍歸斗食以下<hi>一曰得斗栗為料</hi>什推二人從軍取鄴安陽<lb/>
桓齮將<lb/>
十二年文信侯不韋死竊葬其舍人臨者晉人也逐<lb/>
<pb n="KR2a0004_WYG_006-7a"/>
出之<hi>臨力禁反臨哭也若是三晉之人逐出令歸也</hi>秦人六百石以上奪爵遷<lb/>
<hi>上音時掌反若是秦人哭臨者奪其官爵遷移於房陵</hi>五百石以下不臨遷勿奪<lb/>
爵<hi>若是秦人不哭臨不韋者不奪官爵亦遷移於房陵</hi>自今以來操國事不道如<lb/>
嫪毐不韋者籍其門視此<hi>籍録其子孫禁不得仕官</hi>秋復嫪毐舍人<lb/>
遷蜀者當是之時天下大旱六月至八月乃雨<lb/>
十三年桓齮攻趙平陽<hi>括地志云平陽故城在相州臨漳縣西二十五里又云平陽戰</hi>
<hi>國時屬韓後屬趙</hi>殺趙將扈輒<hi>扈音戸輒張獵反趙之將軍</hi>斬首十萬王之<lb/>
河南正月彗星見東方十月桓齮攻趙<lb/>
<pb n="KR2a0004_WYG_006-7b"/>
十四年攻趙軍於平陽取宜安<hi>括地志云宜安故城在常州槀城縣西南二十</hi>
<hi>五里也</hi>破之殺其將軍桓齮定平陽武城<hi>即貝州武城縣外城是也七國</hi>
<hi>時趙邑</hi>韓非使秦秦用李斯謀留非非死雲陽<hi>括地志云雲陽城在</hi>
<hi>雍州雲陽縣西八十里秦始皇甘泉宫在焉</hi>韓王請為臣<lb/>
十五年大興兵一軍至鄴一軍至太原取狼孟地動<lb/>
十六年九月發卒受地韓南陽假守<hi>假格雅反守音狩</hi>騰初令<lb/>
男子書年魏獻地於秦秦置麗邑<hi>麗力知反括地志云雍州新豐縣本周時</hi>
<hi>驪戎邑左傳云晉獻公伐驪戎杜注邑云在京兆新豐縣其後秦滅之以為</hi>
<pb n="KR2a0004_WYG_006-8a"/>
十七年内史騰攻韓得韓王安盡納其地<hi>韓王安之九年秦盡滅之</hi>
以其地為郡命曰頴川地動華陽太后卒民大饑<lb/>
十八年大興兵攻趙王翦將上地<hi>上都上縣今綏州等是也</hi>下井陘<lb/>
端和將河内羌瘣伐趙端和圍邯鄲城<lb/>
十九年王翦羌瘣<hi>胡罪反</hi>盡定取趙地東陽得趙王<hi>趙幽繆王</hi>
<hi>遷八年秦取趙地至平陽平陽在貝州歴亭縣界遷王於房陵</hi>引兵欲攻燕屯中山秦<lb/>
王之邯鄲諸嘗與王生趙時母家有仇怨皆阬之秦王<lb/>
還從太原上郡歸始皇帝母太后崩趙公子嘉率其宗<lb/>
<pb n="KR2a0004_WYG_006-8b"/>
數百人之伐自立為代王東與燕合兵軍上谷大飢<lb/>
二十年燕太子丹患秦兵至國恐使荆軻刺秦王秦王<lb/>
覺之體解<hi>紅買反</hi>軻以徇而使王翦辛勝攻燕燕代發兵<lb/>
擊秦軍秦軍破燕易水之西<lb/>
二十一年王賁<hi>音奔</hi>攻薊乃益𤼵卒詣王翦軍遂破燕太<lb/>
子軍取燕薊城得太子丹之首燕王東收遼東而王之<lb/>
<hi>王于放反</hi>王翦謝病老歸新鄭反昌平軍徙於郢大雨雪<hi>雨于</hi>
<hi>過反</hi>深二尺五寸<lb/>
<pb n="KR2a0004_WYG_006-9a"/>
二十二年王賁攻魏引河溝灌犬梁大梁城壊其王請<lb/>
降盡取其地<lb/>
二十三年秦王復召王翦彊起之使將擊荆<hi>秦號楚為荆以莊㐮</hi>
<hi>王名子楚諱之故言荆也</hi>取陳以南至平輿<hi>輿音餘平輿預州縣也楚淮北之地盡入於秦</hi>
虜荆王秦王游至郢陳荆將項燕立昌平君為荆王反<lb/>
秦於淮南<hi>昌平也楚淮北之地盡入於秦</hi>
二十四年王翦䝉武攻荆破荆軍昌平君死項燕遂自<lb/>
殺<lb/>
<pb n="KR2a0004_WYG_006-9b"/>
二十五年大興兵使王賁將攻燕遼東得燕王喜<hi>燕王喜之</hi>
<hi>五十三年燕亡</hi>還攻代虜代王嘉王翦遂定荆江南地<hi>言王翦遂平定</hi>
<hi>楚及江南地降越君置為會稽郡</hi>降越君<hi>降閑江反楚威王已滅其餘自稱君長今降秦</hi>置㑹<lb/>
稽郡五月天下大酺<hi>天下歡樂大飲酒也秦既平韓趙魏燕楚五國故天下大酺也</hi>
二十六年齊王建與其相后勝<hi>音升齊相姓名</hi>發兵守其西界<lb/>
不通秦秦使將軍王賁從燕南攻齊得齊王建<hi>齊王建之三十</hi>
<hi>四年齊國亡</hi>秦初并天下令丞<hi>令力政反乃今之赦令赦書</hi>相御史曰異<lb/>
日韓王納地效璽<hi>效猶至見</hi>請為藩臣已而倍約與趙魏合<lb/>
<pb n="KR2a0004_WYG_006-10a"/>
從畔秦故興兵誅之虜其王寡人以為善庶幾息兵革<lb/>
趙王使其相李牧來約盟故歸其質子<hi>質音致</hi>已而倍盟<lb/>
反我太原故興兵誅之得其王趙公子嘉乃自立為代<lb/>
王故舉兵擊滅之魏王始約服入秦已而與韓趙謀襲<lb/>
秦秦兵吏誅遂破之荆王獻青陽以西已而畔約擊我<lb/>
南郡故發兵誅得其王遂定其荆地燕王昬亂其太子<lb/>
丹乃隂令荆軻為賊兵吏誅滅其國齊王用后勝計絶<lb/>
秦使欲為亂兵吏誅虜其王平齊地寡人以眇眇之身<lb/>
<pb n="KR2a0004_WYG_006-10b"/>
興兵誅暴亂頼宗廟之靈六王咸伏其辜天下大定今<lb/>
名號不更無以稱成功𫝊後世其議帝號丞相綰御史<lb/>
大夫刼廷尉斯等皆曰昔者五帝地方千里其外侯服<lb/>
夷服諸侯或朝或否天子不能制今陛下興義兵誅殘<lb/>
賊平定天下海内為郡縣<hi>郡人所羣聚也</hi>法令由一統自上古<lb/>
以來未嘗有五帝所不及臣等謹與博士議曰古有天<lb/>
皇有地皇有泰皇泰皇最貴臣等昧死上尊號王為泰<lb/>
皇命為制令為詔<hi>令音力政反制詔三代無文秦始有之</hi>天子自稱曰朕<lb/>
<pb n="KR2a0004_WYG_006-11a"/>
王曰去泰<hi>去音邱吕反</hi>著皇采上古帝位號號曰皇帝他如<lb/>
議制曰可追尊荘襄王為太上皇制曰朕聞太古有號<lb/>
母諡中古有號死而以行為諡如此則子議父臣議君<lb/>
也甚無謂朕弗取焉自今已來除諡法朕為始皇帝後<lb/>
世以計數<hi>色主反</hi>二世三世至千萬世傳之無窮始皇推<lb/>
終始五徳之傳以為周得火徳秦代周徳從所不勝<hi>勝申</hi>
<hi>證反秦以周為火徳能滅火者水也故稱從其所不勝於秦</hi>方今水徳之始改年始<lb/>
朝賀<hi>周以建子之月為正秦以建亥之月為正故其年始用十月而朝賀</hi>皆自十月朔衣<lb/>
<pb n="KR2a0004_WYG_006-11b"/>
服旄旌節旗<hi>旌音精旄音毛旗音其周禮云析羽為旌熊虎為旗旄節者編毛為之以象竹節漢</hi>
<hi>書云蘇武執節在匈奴牧羊節毛盡落是也韋昭云節者山國用人節澤國用龍節皆以金為之道路以旌節</hi>
<hi>門闗用符節都鄙用管節皆用竹為之</hi>皆上黒<hi>以水徳屬北方故上黒</hi>數以六為紀<lb/>
符法冠皆六寸而輿六尺六尺為步乗六馬更名河曰<lb/>
徳水以為水徳之始剛毅戾深事皆决於法刻削母仁<lb/>
恩和義然後合五徳之數於是急法久者不赦丞相綰<lb/>
等言諸侯初破燕齊荆地逺不為<hi>于偽反</hi>置王毋以填之<lb/>
請立諸子唯上幸許始皇下其議於羣臣羣臣皆以為<lb/>
<pb n="KR2a0004_WYG_006-12a"/>
便廷尉李斯議曰周文武所封子弟同姓甚衆然後屬<lb/>
疏逺相攻擊如仇讐諸侯更相誅伐周天子弗能禁止<lb/>
今海内賴陛下神靈一統皆為郡縣諸子功臣以公賦<lb/>
税重賞賜之甚足易制天下無異意<hi>易音以職反</hi>則安寧之<lb/>
術也置諸侯不便始皇曰天下共苦戰鬭不休以有侯<lb/>
王賴宗廟天下初定又復立國是樹兵也而求其寧息<lb/>
豈不難哉廷尉議是分天下以為三十六郡<hi>風俗通云周制天子</hi>
<hi>方千里分為百縣縣有四郡故左傳云上大夫受縣下大夫受郡秦始皇初置三十六郡以監縣也</hi>郡置<lb/>
<pb n="KR2a0004_WYG_006-12b"/>
守尉監更名民曰黔首大酺收天下兵聚之咸陽銷以<lb/>
為鍾鐻金人十二重各千石<hi>漢書五行志云二十六年有大人長五丈足履六尺</hi>
<hi>皆夷狄服凡十二人見於臨洮故銷兵器鑄而象之謝承後漢書云銅人翁仲其名也三輔舊事云聚天下兵</hi>
<hi>器鑄銅人十二各重二十四萬斤漢世在長樂宫門魏志董卓𫝊云推破銅人十及銅鑛以鑄小錢闗中記云</hi>
<hi>董卓壊銅人餘二枚徙清門裏魏明帝欲将詣洛載到霸城重不可致後石季龍徙之鄴苻堅又徙入長安而</hi>
<hi>銷之英雄記云昔大人見臨洮而銅人鑄至董卓而銅人毁也</hi>置廷宫中一法度衡石<lb/>
丈尺車同軌書同文字地東至海暨朝鮮<hi>暨其記反朝音潮鮮音仙</hi>
<hi>海謂渤海南至楊蘇台等州之東海也暨及也東北朝鮮國括地志云髙驪治平壤城本漢樂浪郡王險城即</hi>
<pb n="KR2a0004_WYG_006-13a"/>
<hi>古朝鮮也</hi>西至臨洮羌中<hi>洮吐髙反括地志云臨洮郡即今洮州亦古西羌之地在京西千五</hi>
<hi>百五十一里羌中從臨洮西南芳州扶松府以西並古諸羌地也</hi>南至北嚮户北據河<lb/>
為塞並隂山至遼東<hi>塞先代反並日浪反謂靈夏勝等州之北黄河隂山在朔州北塞外</hi>
<hi>從河傍隂山東至遼東築長城為北界</hi>徙天下豪富於咸陽十二萬户諸<lb/>
廟及章臺上林皆在渭南秦每破諸侯寫放其宫室作<lb/>
之咸陽北阪上<hi>今咸陽縣北阪上</hi>南臨渭自雍門<hi>今岐州雍縣東</hi>以東<lb/>
至涇渭殿屋複道周閣相屬<hi>複音福屬之欲反廂記云北至九㚇甘泉南至長楊</hi>
<hi>五柞東至河西至汧渭之交東西八百里離宫别館相能望屬地木衣綈繡土被朱紫宫人不徙窮年忘歸猶不</hi>
<pb n="KR2a0004_WYG_006-13b"/>
<hi>遍也</hi>所得諸侯美人鐘鼓以充入之<hi>三輔舊事云始皇表河以為秦東門</hi>
<hi>表汧以為秦西門表中外殿觀百四十五後宫列女萬餘人氣上衝於天</hi>
二十七年始皇巡隴西<hi>隴西今隴右</hi>北地<hi>今寧/州也</hi>出雞頭山<hi>括地</hi>
<hi>志云雞頭山在成州上禄縣東北二十里在京西南九百六十里酈元云葢大隴山異名也後漢書隗囂傳云</hi>
<hi>王猛塞雞頭即此也按原州髙縣西百里亦有笄頭山在京西北八百里黄帝雞山之所</hi>過回中焉<lb/>
<hi>括地志云回中宫在雍州西四十里言始皇欲西巡隴西之北從咸陽向西北出寧州西南行至成州出雞頭</hi>
<hi>山東還過岐州回中宫</hi>作信宫渭南已更命信宫為極廟象天極<lb/>
自極廟道通酈山作甘泉前殿築甬道<hi>築音竹甬音勇應劭云謂於馳</hi>
<pb n="KR2a0004_WYG_006-14a"/>
<hi>道外築牆天子於中行外人不見</hi>自咸陽屬之是嵗賜爵一級治馳道<lb/>
二十八年始皇東行郡縣上鄒嶧山<hi>上時掌反鄒側留反嶧音亦國系云</hi>
<hi>邾嶧山亦名鄒山在兖州鄒縣南三十二里魯穆公改邾作鄒其山遂從邑變山北去黄河三百餘里</hi>立<lb/>
石與魯諸儒生議刻石頌秦徳議封禪<hi>晉太康地記云為壇於泰山以</hi>
<hi>祭示増髙也為墠於梁父以祭地示増廣也祭尚元酒而俎魚墠皆廣長十二丈壇髙三尺階三等而樹石太</hi>
<hi>山之上髙二丈一尺廣三尺秦之刻石云丈</hi>望祭山川之事乃遂上泰山<hi>泰山</hi>
<hi>一曰岱宗東嶽也在兖州博城縣西北三十里山海經云泰山其上多玉其下多石郭璞云從泰山下至山頭</hi>
<hi>百四十八里三百步道書福地記云泰山髙四千九百丈二尺周迴二千里多芝草玉石長津甘泉仙人室又</hi>
<pb n="KR2a0004_WYG_006-14b"/>
<hi>有地獄六口鬼神之府從西上下有洞天周迴三千里鬼神考謫之府</hi>立石封祠祀下風<lb/>
雨暴至休於樹下因封其樹為五大夫<hi>封作復音福</hi>禪梁父<lb/>
<hi>父音甫在兖州泗水縣北八十里</hi>刻所立石其辭曰皇帝臨位作制明<lb/>
法臣下脩飭<hi>飭音勅</hi>二十有六年初并天下罔不賓服親<lb/>
巡逺方黎民登兹泰山周覽東極從臣思迹<hi>從財用反</hi>本原<lb/>
事業祇誦功徳<hi>祇音脂</hi>治道運行諸産得宜皆有法式大<lb/>
義休明垂於後世順承勿革皇帝躬聖既平天下不懈<lb/>
於治夙興夜寐建設長利<hi>長直良反</hi>専隆教誨訓經宣達逺<lb/>
<pb n="KR2a0004_WYG_006-15a"/>
近畢理咸承聖志貴賤分明男女理順慎遵職事昭隔<lb/>
内外靡不清浄施于後嗣化及無窮遵奉遺詔永承重<lb/>
戒於是乃並勃海以東<hi>並白浪反勃作渤蒲忽反</hi>過黄腄<hi>腄逐瑞反字或作腄</hi>
<hi>括地志云黄縣故城在萊州黄縣東南二十五里古萊子國也牟平縣城在黄縣南百三十里十三州志云牟</hi>
<hi>平縣古腄縣也</hi>窮成山登之罘<hi>罘音浮括地志云在萊州文登縣東北百八十里成山在文登</hi>
<hi>縣西北百九十里窮猶登極也封禪書云八神五曰陽主祠之罘七曰日主祠成山成山斗入海又云之罘山</hi>
<hi>在海中文登縣古腄縣也</hi>立石頌秦徳焉而去南登琅邪<hi>今兖川東沂州密州</hi>
<hi>即古琅邪也</hi>大樂之留三月乃徙黔首三萬户琅邪臺下<hi>括地</hi>
<pb n="KR2a0004_WYG_006-15b"/>
<hi>志云密州諸城縣東南百七十里有琅邪臺越王句踐觀臺也臺西北十里有琅邪故呉春秋云越王句踐二</hi>
<hi>十五年徙都琅邪立觀臺以望東海遂號令秦晉齊楚以尊輔周室㰱血盟即句踐起臺處括地志云琅邪山</hi>
<hi>在密州諸城縣東南百四十里始皇立層臺於山上謂之琅邪臺孤立衆山之上秦王樂之留三月立石山上</hi>
<hi>頌秦徳也</hi>復十二嵗<hi>復音福復三萬戸徙臺下者今琅邪臺</hi>作琅邪臺立石刻<lb/>
頌秦徳明徳意曰維二十六年皇帝作始端平法度萬<lb/>
物之紀以明人事合同父子聖智仁義顯白道理東撫<lb/>
東土以省卒士<hi>省山井反卒子忽反</hi>事已大畢乃臨于海皇帝之<lb/>
功勤勞本事上農除末黔首是富普天之下摶心揖志<lb/>
<pb n="KR2a0004_WYG_006-16a"/>
器械一量<hi>内成曰器甲胄兠鍪之屬外成曰械戈矛弓㦸之屬壹量者同度量</hi>同書文字<lb/>
日月所照舟輿所載皆終其命莫不得意應時動事是<lb/>
維皇帝匡飭異俗陵水經地<hi>陵作凌猶歴也經界也</hi>憂恤黔首朝<lb/>
夕不懈除疑定法咸知所辟<hi>音避</hi>方伯分職諸治經易<hi>易音</hi>
<hi>以豉反言方伯分職治所理常在平易</hi>舉錯必當莫不如畫<hi>畫音户卦反謂政理齊整</hi>
<hi>分明若畫無邪惡</hi>皇帝之明臨察四方尊卑貴賤不踰次行<hi>音胡</hi>
<hi>郎反</hi>姦邪不容皆務貞良細大盡力莫敢怠荒逺邇辟隠<lb/>
<hi>辟疋亦反</hi>専務肅莊端直敦忠事業有常皇帝之徳存定四<lb/>
<pb n="KR2a0004_WYG_006-16b"/>
極誅亂除害興利致福節事以時諸産繁殖黔首安寧<lb/>
不用兵革<hi>協韻音棘</hi>六親相保終無寇賊驩欣奉教盡知法<lb/>
式六合之内皇帝之土西涉流沙<hi>解見夏紀</hi>南盡北户東有<lb/>
東海北過大夏<hi>杜預云大夏太原晉陽縣按在今并州遷實沈於大夏主參即此也</hi>人迹<lb/>
所至無不臣者功盖五帝澤及牛馬莫不受徳各安其<lb/>
宇維秦王兼有天下立名為皇帝乃撫東土至于琅邪<lb/>
列侯武城侯王離列侯通武侯王賁倫侯建成侯趙亥<lb/>
倫侯昌武侯成倫侯武信侯馮母擇丞相隗林<hi>隗音五罪反</hi>
<pb n="KR2a0004_WYG_006-17a"/>
丞相王綰卿李斯卿王戊五大夫趙嬰五大夫楊樛<hi>音居</hi>
<hi>虬反</hi>從與<hi>上才用反下預言王離以下十人從始皇咸與始皇議功德於海上立石於琅邪臺下十人名</hi>
<hi>字並刻頌</hi>議於海上<hi>此頌前後序兩句為韻此二句為韻</hi>曰古之帝者地不過<lb/>
千里<hi>過音戈千里謂王畿</hi>諸侯各守其封域或朝或否相侵暴亂<lb/>
殘伐不止猶刻金石以自為紀古之五帝三王知教不<lb/>
同法度不明假威鬼神<hi>言五帝三王假借鬼神之威以欺服逺方之民若萇宏之比也</hi>
以欺逺方實不稱名<hi>稱尺證反</hi>故不長久其身未歿諸侯倍<lb/>
叛法令不行今皇帝并一海内以為郡縣天下和平昭<lb/>
<pb n="KR2a0004_WYG_006-17b"/>
明宗廟體道行徳尊號大成羣臣相與誦皇帝功徳刻<lb/>
千金石以為表經既已齊人徐市等上書言海中有三<lb/>
神山名曰蓬萊方丈瀛洲<hi>漢書郊祀志云此三神山者其傳在渤海中去人不逺盖</hi>
<hi>曽有至者諸仙人及不死之藥皆在焉其物禽獸盡白而黄金白銀為宮闕未至望之如雲及至三神山乃居</hi>
<hi>水下臨之患且至風輒引船而去終莫能至云世主莫不甘心焉</hi>僊人居之請得齊戒<lb/>
與童男女求之於是遣徐市𤼵童男女數千人入海求<lb/>
僊人<hi>括地志云亶州在東海中秦始皇使徐福將童男女入海求仙人止在一作至此州其數萬家至今</hi>
<hi>洲上人有至㑹稽市易者吴人外國圖云亶州去琅邪萬里</hi>始皇還過彭城<hi>彭城徐州</hi>
<pb n="KR2a0004_WYG_006-18a"/>
<hi>所理縣也州東外城古之彭國也搜神記云陸終第三子曰籛鏗封於彭為商伯外傳云殷末滅彭祖氏</hi>齋<lb/>
戒禱祠欲出周鼎泗水使千人沒水求之弗得乃西南<lb/>
渡淮水之衡山<hi>括地志云衡山一名岣嶁山在衡州湘潭縣西四十一里岣音茍嶁音樓</hi>南<lb/>
郡<hi>今荆州也言欲向衡山即西北過南郡入武闗過咸陽</hi>浮江至湘山祠<hi>括地志云黄陵</hi>
<hi>廟在岳州湘隂縣北五十七里舜二妃之神二妃塚在湘隂北一百六十里青草山中盛宏之荆州記云青草</hi>
<hi>湖南有青草山湖因山名焉列女傳云舜陟方死於蒼近梧二妃死於江湘之間因葬焉按湘山者乃青草山山</hi>
<hi>湘水廟在山南故言湘山祠</hi>逢大風幾不得渡上問博士曰湘君何<lb/>
神博士對曰聞之堯女舜之妻而葬此於是始皇大怒<lb/>
<pb n="KR2a0004_WYG_006-18b"/>
使刑徒三千人皆伐湘山樹赭其山<hi>赭音者</hi>上自南郡由<lb/>
武闗歸<hi>括地志云故武闗在商州商洛縣東九十里春秋時少習也杜預云習商縣武闗也</hi>
二十九年始皇東游至陽武博狼沙中<hi>狼音浪</hi>為盜所驚<lb/>
求弗得乃令天下大索十日登之罘刻石其辭曰維二<lb/>
十九年時在中春<hi>中音仲古者帝王巡狩常以中月</hi>陽和方起皇帝東<lb/>
游巡登之罘臨昭于海從臣嘉觀<hi>從才用反觀音琯</hi>原念休烈<lb/>
追誦本始大聖作治建定法度顯著綱紀外教諸侯光<lb/>
施文恵明以義理六國回辟<hi>必亦反</hi>貪戾無厭<hi>於廉反</hi>虐殺<lb/>
<pb n="KR2a0004_WYG_006-19a"/>
不已皇帝哀衆遂發討師奮揚武徳義誅信行威燀旁<lb/>
達莫不賓服烹滅彊暴振救黔首周定四極普施明法<lb/>
經緯天下永為儀則大矣哉宇縣之中承順聖意羣臣<lb/>
誦功請刻于石表垂于常式其東觀曰維二十九年皇<lb/>
帝春游覽省逺方逮于海隅遂登之罘昭臨朝陽觀望<lb/>
廣麗從臣咸念原道至明聖法初興清理彊内外誅暴<lb/>
彊武威旁暢振動四極禽滅六王闡并天下菑害絶息<lb/>
永偃戎兵皇帝明德經理宇内視聴不怠作立大義昭<lb/>
<pb n="KR2a0004_WYG_006-19b"/>
設備器咸有章旗職臣遵分各知所行事無嫌疑黔首<lb/>
改化逺邇同度臨古絶尤常職既定後嗣循業長承聖<lb/>
治羣臣嘉徳祇誦聖烈請刻之罘旋遂之琅邪道上黨<lb/>
入<lb/>
三十年無事<lb/>
三十一年十二月更名臘曰嘉平賜黔首里六石米二<lb/>
羊始皇為㣲行咸陽與武士四人俱夜出逢盗蘭池<hi>括地</hi>
<hi>志云蘭池陂即古之蘭池在咸陽縣界秦記云始皇都長安引渭水為池築為蓬瀛刻石為鯨長二百丈逢盜</hi>
<pb n="KR2a0004_WYG_006-20a"/>
<hi>之處也</hi>見窘武士擊殺盜闗中大索二十日米石千六百<lb/>
三十二年始皇之碣石使燕人盧生求羡門髙誓<hi>古仙人</hi>
刻碣石門壊城郭决通隄防其辭曰<hi>此一頌三句為韻</hi>遂興師<lb/>
旅誅戮無道為逆滅息武殄暴逆文復無罪<hi>復音福言秦以武力</hi>
<hi>能殄息暴逆以文訓道令無罪失故復除之</hi>庶心咸服惠論功勞賞及牛馬<lb/>
恩肥土域皇帝奮威徳并諸侯初一泰平墮壊城郭<hi>墮音</hi>
<hi>許規反壊音怪墮毁也壊坼也言始皇毁坼闗東諸侯舊城郭也夫自頽曰壊音户怪反</hi>決通川防<lb/>
夷去險阻地勢既定黎庶無繇<hi>音遥</hi>天下咸撫男樂其疇<lb/>
<pb n="KR2a0004_WYG_006-20b"/>
女修其業事各有序惠被諸産久並來田莫不安所羣<lb/>
臣誦烈請刻此石垂著儀矩因使韓終侯公石生求仙<lb/>
人不死之藥始皇巡北邊從上郡入燕人盧生使<hi>所吏反</hi>
入海還以鬼神事因奏録圖書曰亡秦者胡也始皇乃<lb/>
使將軍䝉恬發兵三十萬人北擊胡畧取河南地<hi>今靈夏勝</hi>
<hi>等州奉畧取之</hi>
三十三年發諸賞逋亡人贅壻賈人畧取陸梁地<hi>嶺南之人</hi>
<hi>多處山陸其性强梁故曰陸梁</hi>為桂林象郡南海<hi>即廣州/南海縣</hi>以適遣戍<hi>適音</hi>
<pb n="KR2a0004_WYG_006-21a"/>
<hi>直革反戍守也廣州記曰五嶺者大庾始安臨賀揭楊桂陽輿地志云一曰臺嶺亦名塞上今名大庾二曰騎</hi>
<hi>田三曰都龍四曰萌諸五曰越嶺</hi>西北斥逐匈奴自榆中並河以東屬<lb/>
之隂山<hi>屬之欲廣按五原今勝州也</hi>以為三十四縣城河上為塞又<lb/>
使蒙恬渡河取髙闕<hi>山名在五原北兩山相對若闕甚髙故言髙闕</hi>陶山北假<lb/>
中<hi>酈元注水經云黄河經河目縣故城西縣在北假中北假地名按河目縣屬勝州名河北漢書地理志云</hi>
<hi>屬五原縣</hi>築亭障以逐戎人徙謫實之初縣禁不得祠明星<lb/>
出西方<lb/>
三十四年適治獄吏不真者築長城及南越地<hi>謂戌五嶺是南</hi>
<pb n="KR2a0004_WYG_006-21b"/>
<hi>方越地</hi>始皇置酒咸陽宫博士七十人前為夀僕射<hi>音夜</hi>周<lb/>
青臣進頌曰他時秦地不過千里頼陛下神靈明聖平<lb/>
定海内放逐蠻夷日月所照莫不賓服以諸侯為郡縣<lb/>
人人自安樂無戰争之患傳之萬世自上古不及陛下<lb/>
威徳始皇悦博士齊人淳于越進曰臣聞殷周之王千<lb/>
餘嵗封子弟功臣自為枝輔今陛下有海内而子弟<lb/>
為匹夫卒有田常六卿之臣無輔拂<hi>蒲聿反</hi>何以相救哉<lb/>
事不師古而能長久者非所聞也今青臣又面諛以重<lb/>
<pb n="KR2a0004_WYG_006-22a"/>
陛下之過非忠臣始皇下其議丞相李斯曰五帝不相<lb/>
復三代不相襲各以治非其相反時變異也今陛下創<lb/>
大業建萬世之功固非愚儒所知且越言乃三代之事<lb/>
何足法也異時諸侯並争厚招游學今天下已定法令<lb/>
出一百姓當家則力農工士則學習法令辟禁<hi>令力性反辟音</hi>
<hi>避</hi>今諸生不師今而學古以非當世惑亂黔首丞相臣<lb/>
斯昧死言古者天下散亂莫之能一是以諸侯並作語<lb/>
皆道古以害今飾虚言以亂實人善其所私學以非上<lb/>
<pb n="KR2a0004_WYG_006-22b"/>
之所建立今皇帝并有天下别黒白而定一尊私學<lb/>
而相與非法教人聞令下則各以其學議之入則心非<lb/>
出則巷議夸主<hi>夸口𤓰反</hi>以為名異取以為髙率羣下以<lb/>
造謗如此弗禁則主勢降乎上黨與成乎下禁之便臣<lb/>
請史官非秦記皆燒之非博士官所職天下敢有藏詩<lb/>
書百家語者悉詣守尉雜燒之有敢偶語詩書棄市<hi>偶對</hi>
<hi>也</hi>以古非今者族吏見知不舉者與同罪令下三十日<lb/>
不燒黥為城旦所不去者醫藥卜筮種樹之書若欲有<lb/>
<pb n="KR2a0004_WYG_006-23a"/>
學法令以吏為師制曰可<lb/>
三十五年除道道九原抵雲陽塹山堙谷直通之於是<lb/>
始皇以為咸陽人多先王之宫廷小吾聞周文王都豐<lb/>
武王都鎬豐鎬之間帝王之都也乃營作朝宫渭南上<lb/>
林苑中先作前殿阿房<hi>房白郎反括地志云秦阿房宫亦曰阿城在雍州長安縣西北</hi>
<hi>一十四里按宫在上林苑中雍州郭城西南面即阿房宮城東面也顔師古云阿近也以其去咸陽近且號阿</hi>
<hi>房</hi>東西五百步南北五十丈上可以坐萬人下可以建<lb/>
丈旗<hi>三輔舊事云阿房宫東西三里南北五百步庭中可受萬人又鑄銅人十二於宫前阿房宫以慈石</hi>
<pb n="KR2a0004_WYG_006-23b"/>
<hi>為門阿房宫之北闕門也</hi>周馳為閣道自殿下直抵南山表南山之<lb/>
顛以為闕為複道自阿房渡渭屬之咸陽以象天極<lb/>
閣道絶漢抵營室也阿房宫未成成欲更擇令名名之<lb/>
作宫阿房故天下謂之阿房宫隠宫<hi>餘刑見於市朝宫刑一百日隠於䕃</hi>
<hi>室養之乃可故曰隠宫下蠶室是</hi>徒刑者七十餘萬人乃分作阿房宫<lb/>
或作麗山發北山石椁乃寫蜀荆地材皆至闗中計宫<lb/>
三百闗外四百餘於是立石東海上胊界中以為秦東<lb/>
門因徙三萬家麗邑<hi>麗音離</hi>五萬家雲陽皆復不事十嵗<lb/>
<pb n="KR2a0004_WYG_006-24a"/>
盧生説始皇曰臣等求芝竒藥仙者常弗遇類物有害<lb/>
之者方中人主時為㣲行以辟惡鬼惡鬼辟真人至人<lb/>
主所居而人臣知之則害於神真人者入水不濡入火<lb/>
不爇<hi>而説反</hi>陵雲氣與天地久長今上治天下未能恬惔<lb/>
願上所居宫毋令人知然後不死之藥殆可得也於是<lb/>
始皇曰吾慕真人自謂真人不稱朕乃令咸陽之旁二<lb/>
百里内宫觀二百七十復道甬道相連帷帳鍾鼓美人<lb/>
充之各案署不移徙行所幸有言其處者罪死始皇帝<lb/>
<pb n="KR2a0004_WYG_006-24b"/>
幸梁山宫<hi>括地志云俗名望宫山在雍州好時縣西十二里北去梁山九里秦始皇起從山上見丞</hi>
<hi>相平騎衆弗善即此山也</hi>從山上見丞相車騎衆弗善也中人或告<lb/>
丞相丞相後損車騎始皇怒曰此中人泄吾語案問莫<lb/>
服當是時詔捕諸時在旁者皆殺之自是後莫知行之<lb/>
所在聴事羣臣受决事悉於咸陽宫侯生盧生相與謀<lb/>
曰始皇為人天性剛戻自用起諸侯并天下意得欲從<lb/>
以為自古莫及己専任獄吏獄吏得親幸博士雖七十<lb/>
人特備員弗用丞相諸大臣皆受成事倚辦於上上樂<lb/>
<pb n="KR2a0004_WYG_006-25a"/>
以刑殺為威<hi>五孝反</hi>天下畏罪持禄莫敢盡忠上不聞過<lb/>
而日驕下懾伏謾欺以取容秦法不得兼方<hi>言秦施法不得兼方</hi>
<hi>者今民之有方伎不得兼兩齊試不驗輒賜死言法酷</hi>不驗輒死然候星氣者至三<lb/>
百人皆良士畏忌諱諛不敢端言其過天下之事無大<lb/>
小皆决於上上至以衡石量書<hi>衡秤衡也言表牋奏請秤取一石日夜有程期</hi>
<hi>不滿不休息</hi>日夜有呈不中呈<hi>中竹仲反</hi>不得休息貪於權勢至<lb/>
如此未可為求仙藥於是乃亡去始皇聞亡乃大怒曰<lb/>
吾前收天下書不中用者盡去之悉召文學方術士甚<lb/>
<pb n="KR2a0004_WYG_006-25b"/>
衆欲以興太平方士欲練以求竒藥今聞韓衆<hi>音終</hi>去不<lb/>
報徐市等費以巨萬計終不得藥徒姦利相告日聞盧<lb/>
生等吾尊賜之甚厚今乃誹謗我以重吾不徳也諸生<lb/>
在咸陽者吾使人廉問或為訞言以亂黔首於是使御<lb/>
史悉案問諸生諸生𫝊相告引乃自除犯禁者四百六<lb/>
十餘人皆阬之咸陽使天下知之以懲後益發謫徙邊<lb/>
始皇長子扶蘇諫曰天下初定逺方黔首未集諸生皆<lb/>
誦法孔子今上皆重法繩之臣恐天下不安唯上察之<lb/>
<pb n="KR2a0004_WYG_006-26a"/>
始皇怒使扶蘇北監䝉恬於上郡<hi>括地志云上郡故城在綏州上縣東南五</hi>
<hi>十里秦之上郡城也</hi>
三十六年熒惑守心有墜星下東郡至地為石黔首或<lb/>
刻其石曰始皇帝死而地分始皇聞之遣御史逐問莫<lb/>
服盡取石旁居人誅之因燔銷其石始皇不樂使博士<lb/>
為仙真人詩及行所游天下傳令<hi>傳遂戀反令力呈反</hi>樂人謌絃<lb/>
之秋使者從闗東夜過華隂平舒道<hi>括地志云平舒故城在華州華隂縣</hi>
<hi>西北六里水經注云渭水又東經平舒北璧枕渭濱平破淪水南面通衢昔秦之將亡也江神送  於華隂</hi>
<pb n="KR2a0004_WYG_006-26b"/>
<hi>舒道即其處也</hi>有人持璧遮使者曰為我遺滈池君<hi>遺庾季反滈湖老反</hi>
<hi>括地志云滈水源出雍州長安縣西北滈池酈元注水經云滈水承滈池北流入渭今按滈池水流入來通渠</hi>
<hi>盖酈元誤矣張晏云武王居滈滈池君則武王也伐商故神云始皇荒淫若紂矣武王可伐矣</hi>因言曰<lb/>
今年祖龍死使者問其故因忽不見置其璧去使者奉<lb/>
璧具以聞始皇黙然良久曰山鬼固不過知一嵗事也<lb/>
退言曰祖龍者人之先也使御府視璧乃二十八年行<lb/>
渡江所沈璧也於是始皇卜之卦得游徙吉遷北河榆<lb/>
中三萬家<hi>謂北河勝州也榆中即今勝州榆林縣也言徙三萬家以應卦卜游徙吉也</hi>拜爵<lb/>
<pb n="KR2a0004_WYG_006-27a"/>
一級<lb/>
三十七年十月癸丑始皇出游左丞相斯從右丞相去<lb/>
疾守少子胡亥愛慕請從上許之十一月行至雲夢望<lb/>
祀虞舜於九疑山<hi>括地志云九疑山在永州唐與縣東南一百里皇覽冢墓記云舜冢在零</hi>
<hi>陵郡營浦縣九疑山言始皇至雲夢望祭虞舜於九疑山也</hi>浮江下觀籍柯渡海渚<lb/>
<hi>括地志云舒州周安縣東按舒州在江中疑海字誤即昆州也</hi>過丹陽<hi>括地去云丹陽郡故在閈州江</hi>
<hi>寧縣東南五里秦兼并天下以為鄣郡也</hi>至錢唐<hi>錢唐今杭州縣</hi>臨浙江水波惡乃<lb/>
西百二十里從狹中渡上㑹稽祭大禹<hi>上音上掌反越州會稽山上有</hi>
<pb n="KR2a0004_WYG_006-27b"/>
<hi>夏禹穴及廟</hi>望于南海而立石刻頌秦徳其文曰<hi>此二頌三句為韻其</hi>
<hi>碑見在會稽山上其文及書皆李斯其字四寸畫如小指圓鐫今文字整頓是小篆字</hi>皇帝休烈<lb/>
平一宇内徳恵脩長三十有七年親巡天下周覽逺方<lb/>
遂登㑹稽宣省習俗黔首齊莊羣臣頌功本原事迹追<lb/>
守髙明秦聖臨國始定刑名顯陳舊章<hi>章音彰碑文作畫璋也</hi>初<lb/>
平法式審别職任以立恒常六王專倍貪戾慠猛率衆<lb/>
自彊<hi>碑文作率衆邦强</hi>暴虐恣行<hi>寒彭/反</hi>負力而驕數動甲兵<hi>數音</hi>
<hi>朔</hi>隂通間使<hi>間紀莧反又如/字使所吏反</hi>以事合從<hi>合音誾從子容反</hi>行為<lb/>
<pb n="KR2a0004_WYG_006-28a"/>
辟方<hi>行下孟反辟疋亦反</hi>内飾詐謀外來侵邊遂起禍殃義威誅<lb/>
之殄熄<hi>殄田典反</hi>暴悖<hi>暴白報反悖音背</hi>亂賊滅亡聖徳廣密六合之<lb/>
中被澤無疆皇帝并宇兼聴萬事逺近畢清運理羣<lb/>
物考騐事實各載其名貴賤並通善否陳前靡有隠情<lb/>
飾省宣義<hi>飾音式省山景反飾謂文飾也省過也</hi>有子而嫁<hi>謂夫死有子棄之而嫁</hi>
倍死不貞防隔内外禁止淫佚男女絜誠夫為寄豭殺<lb/>
之無罪男秉義程妻為逃嫁<hi>謂棄夫而逃嫁于人</hi>子不得母<hi>言妻棄夫</hi>
<hi>逃嫁子乃失母</hi>咸化亷清大治濯俗天下承風䝉被休經皆遵<lb/>
<pb n="KR2a0004_WYG_006-28b"/>
度軌和安敦勉莫不順令<hi>力呈反</hi>黔首修潔人樂同則<hi>樂音</hi>
<hi>岳</hi>嘉保太平後敬奉法常治無極輿舟不傾從臣誦烈<lb/>
<hi>從音才用反烈美也所隨巡從諸臣咸誦美請刻此石</hi>請刻此石光垂休銘還過<lb/>
呉從江乗渡<hi>乗音時升反江乗故縣在潤州句容縣北六十里本秦舊縣也渡渭京兆也</hi>並<lb/>
海上北至琅邪方士徐市等入海求神藥數嵗不得費<lb/>
多恐譴乃詐曰蓬萊藥可得然常為大鮫魚所苦<hi>鮫音交苦</hi>
<hi>音若故反</hi>故不得至願請善射與俱見則以連弩射之始皇<lb/>
夢與海神戰如人狀問占夢博士曰水神不可見以大<lb/>
<pb n="KR2a0004_WYG_006-29a"/>
魚蛟龍為候今上禱祠備謹而有此惡神當除去而善<lb/>
神可致乃令入海者齎捕巨魚具而自以連弩候大魚<lb/>
出射之自琅邪北至榮成山<hi>即山也在萊州</hi>弗見至之罘見巨<lb/>
魚射殺一魚遂並海西至平原津而病<hi>今徳州平原縣南六十里有張</hi>
<hi>公故城城東有水津焉後名張公渡恐此平原郡古津也漢書公孫宏平津侯亦近此葢平津即此津始皇渡</hi>
<hi>此津而疾</hi>始皇惡言死羣臣莫敢言死事上病益甚乃為璽<lb/>
書賜公子扶蘇曰與喪㑹咸陽而葬書已封在中車府<lb/>
令趙髙行符璽事所未授使者七月丙寅始皇崩於沙<lb/>
<pb n="KR2a0004_WYG_006-29b"/>
邱平臺<hi>括地志云沙邱臺在邢州平鄉縣東北二十里又云平鄉縣東北四十里按始皇崩在沙邱之</hi>
<hi>宫平臺之中邢州去京一千六百五十里</hi>丞相斯為上崩在外<hi>為于偽反</hi>恐諸公<lb/>
子及天下有變乃秘之不發喪棺載輼凉車中<hi>棺音館又古患</hi>
<hi>反</hi>故幸宦者參乗所至上食百官奏事如故宦者輒從<lb/>
輼凉車中可其奏事獨子胡亥趙髙及所幸宦者五六<lb/>
人知上死趙髙故嘗教胡亥書及獄律令法事胡亥私<lb/>
幸之髙乃與公子胡亥丞相斯隂謀破去始皇所封書<lb/>
<hi>去邱吕反</hi>賜公子扶蘇者而更詐為丞相斯受始皇遺詔沙<lb/>
<pb n="KR2a0004_WYG_006-30a"/>
邱立子胡亥為太子更為書賜公子扶蘇蒙恬數以罪<lb/>
<hi>數音色具反</hi>其賜死語具在李斯傳中行遂從井陘抵九原<lb/>
<hi>扺丁禮反抵至也從沙邱至勝州三千里</hi>㑹暑上輼車臭乃詔從官令車載<lb/>
一石鮑魚<hi>鮑白卯反</hi>以亂其臭行從直道至咸陽發喪太子<lb/>
胡亥襲位為二世皇帝九月葬始皇酈山始皇初即位<lb/>
穿治酈山及并天下天下徒送詣七十餘萬人穿三泉<lb/>
下銅<hi>顔師古云三重之泉言至水也</hi>而致椁宫觀百官竒器珍怪徙臧<lb/>
滿之<hi>言冢内作宮觀及百官位次竒器珍怪徙滿冢中臧才浪反</hi>令匠作機弩矢有<lb/>
<pb n="KR2a0004_WYG_006-30b"/>
所穿近者輒射之以水銀為百川江河大海機相灌輸<lb/>
<hi>灌音館輸音戍</hi>上具天文下具地理以人魚膏為燭<hi>廣志云鯢魚聲如小</hi>
<hi>兒啼有四足形如鱧可以治牛出伊水異物志云人魚似人形長尺餘不堪食皮利於鮫魚鋸材木入項上有</hi>
<hi>小穿氣從中出秦始皇冢中以人魚膏為燭即此魚也出東海中今台州有之按今帝王用漆燈冢中則火不</hi>
<hi>滅</hi>度不滅者久之<hi>度音田洛反</hi>二世曰先帝後宫非有子者<lb/>
出焉不宜皆令從死死者甚衆葬既已下或言工匠為<lb/>
機藏皆知之藏重即泄大事畢已藏閉中羡<hi>音延下同謂冢中神</hi>
<hi>道</hi>下外羡門盡閉工匠藏者無復出者樹草木以象山<lb/>
<pb n="KR2a0004_WYG_006-31a"/>
<hi>闕中記云始皇陵在驪山泉本北流障使東西流有土無石取大石於渭山諸山括地志云秦始皇陵在雍州</hi>
<hi>新豐縣西南十里</hi>
二世皇帝元年年二十一趙髙為郎中令任用事二世<lb/>
下詔増始皇寢廟犧牲及山川百祀之禮令羣臣議尊<lb/>
始皇廟羣臣皆頓首言曰古者天子七廟諸侯五大夫<lb/>
三雖萬世世不軼毁<hi>軼徒結反</hi>今始皇為極廟四海之内皆<lb/>
獻貢職増犧牲禮咸備毋以加先王廟或在西雍<hi>於用反西</hi>
<hi>雍在咸陽西今岐州雍縣故城是也又一云西雍雍西縣也</hi>或在咸陽天子儀當獨<lb/>
<pb n="KR2a0004_WYG_006-31b"/>
奉酌祠始皇廟自襄公已下軼毁所置凡七廟羣臣以<lb/>
禮進祠以尊始皇廟為帝者祖廟皇帝復自稱朕二世<lb/>
與趙髙謀曰朕年少初即位黔首未集附先帝巡行郡<lb/>
縣以示彊威服海内今晏然不巡行即見弱毋以臣畜<lb/>
天下春二世東行郡縣李斯從到碣石並海南至㑹稽<lb/>
而盡刻始皇所立刻石石旁著<hi>著下畧反</hi>大臣從者名以章<lb/>
先帝成功盛徳焉皇帝曰金石刻盡始皇帝所為也今<lb/>
襲號而金石刻辭不稱<hi>尺證反</hi>始皇帝其於久逺也<hi>二世言始</hi>
<pb n="KR2a0004_WYG_006-32a"/>
<hi>滅六國威振古今自五帝三王未及既已襲位而見金石盡刻其頌不稱始皇成功盛徳甚逺矣</hi>如後<lb/>
嗣為之者不稱成功盛徳丞相臣斯臣去疾<hi>去兵吕反</hi>御史<lb/>
大夫臣徳昩死言臣請具刻詔書刻石因明白矣臣昧<lb/>
死請制曰可遂至遼東而還於是二世乃遵用趙髙申<lb/>
法令乃隂與趙髙謀曰大臣不服官吏尚彊及諸公子<lb/>
必與我争為之奈何髙曰臣固願言而未敢也先帝之<lb/>
大臣皆天下累世名貴人也積功勞世以相𫝊久矣今<lb/>
髙素小賤陛下幸稱舉令在上位管中事大臣鞅鞅特<lb/>
<pb n="KR2a0004_WYG_006-32b"/>
以貌從臣其心實不服今上出不因此時案郡縣守尉<lb/>
有罪者誅之上以振威天下下以除去上生平所不可<lb/>
者今時不師文而决於武力願陛下遂從時毋疑即羣<lb/>
臣不及謀明主收舉餘民賤者貴之貧者富之逺者近<lb/>
之則上下集而國安矣二世曰善乃行誅大臣及諸公<lb/>
子以罪過連逮少近官三郎<hi>漢書百官表云有議郎中郎散郎又有左右三將謂</hi>
<hi>郎中車郎户郎</hi>無得立者而六公子戮死於社公子將閭昆弟<lb/>
三人囚於内宫議其罪獨後二世使使令將閭曰公子<lb/>
<pb n="KR2a0004_WYG_006-33a"/>
不臣罪當死吏致法焉將閭曰闕廷之禮吾未嘗敢不<lb/>
從賓贊也廊廟之位吾未嘗敢失節也受命應對吾未<lb/>
嘗敢失辭也何謂不臣願聞罪而死使者曰臣不得與<lb/>
謀奉書從事將閭乃仰天大呼天者三曰天乎吾無罪<lb/>
昆弟三人皆流涕拔劔自殺宗室振恐羣臣諌者以為<lb/>
誹謗大吏持禄取容黔首振恐四月二世還至咸陽曰<lb/>
先帝為咸陽朝廷小故營阿房宫為室堂未就㑹上崩<lb/>
罷其作者復土<hi>謂出土為陵既成還復其土故言復土</hi>酈山酈山事大畢<lb/>
<pb n="KR2a0004_WYG_006-33b"/>
今釋阿房宫弗就則是章先帝舉事過也復作阿房宫<lb/>
外撫四夷如始皇計盡徴其材士<hi>謂材官蹶張之士</hi>五萬人為<lb/>
屯衛咸陽令教射狗馬禽獸當食者多<hi>謂材士及狗馬</hi>度不足<lb/>
下調<hi>度田洛反下行嫁反調田吊反謂下令調斂也</hi>郡縣轉輸菽粟芻藁皆令<lb/>
自齎糧食咸陽三百里内不得食其穀用法益刻深七<lb/>
月戍卒陳勝<hi>音升</hi>等反故荆地為張楚勝自立為楚王居<lb/>
陳遣諸將徇地山東郡縣少年苦秦吏皆殺其守尉令<lb/>
丞反以應陳涉相立為侯王合從西鄉名為伐秦不可<lb/>
<pb n="KR2a0004_WYG_006-34a"/>
勝數也謁者使東方來以反者聞二世二世怒下吏後<lb/>
使者至上問對曰羣盗郡守尉方逐捕今盡得不足憂<lb/>
上悦武臣自立為趙王魏咎為魏王田儋為齊王沛公<lb/>
起沛項梁舉兵㑹稽郡<lb/>
二年冬陳涉所遣周章等將西至戲<hi>戲音許宜反括地志云戲水源出雍</hi>
<hi>州新豐縣西南驪山水經注云戲水出驪山馮公谷東北流今新豐縣東北十一里戲水當官道即至處</hi>兵<lb/>
數十萬二世大驚與羣臣謀曰奈何少府章邯曰<hi>胡甘反</hi>
盗已至衆彊今發近縣不及矣酈山徒多請赦之授兵<lb/>
<pb n="KR2a0004_WYG_006-34b"/>
以擊之二世乃大赦天下使章邯將擊破周章軍而走<lb/>
遂殺章曹陽<hi>括地志云曹陽故亭一名好陽亭在陜州桃林縣東南十四里即章邯殺周章處</hi>
二世益遣長史司馬欣董翳佐章邯擊盗殺陳勝城父<lb/>
<hi>父音甫括地志云城父亳州所理縣</hi>破項梁定陶<hi>今曹州/定陶縣</hi>滅魏咎臨濟<hi>今齊</hi>
<hi>州縣</hi>楚地盜名將已死章邯乃北渡河擊趙王歇等於鉅<lb/>
鹿<hi>括地志云邢州平鄉縣城本鉅鹿離圍趙王歇即此城</hi>趙髙説二世曰先帝臨<lb/>
制天下久故羣臣不敢為非進邪説今陛下富於春秋<lb/>
初即位奈何與公卿廷决事事即有誤示羣臣短也天<lb/>
<pb n="KR2a0004_WYG_006-35a"/>
子稱朕固不聞聲於是二世常居禁中與髙决諸事其<lb/>
後公卿希得朝見盗賊益多而闗中卒𤼵東擊盗者毋<lb/>
已右丞相去疾左丞相斯將軍馮劫進諫曰闗東羣盗<lb/>
並起秦發兵誅擊所殺亡甚衆然猶不止盗多皆以戍<lb/>
漕轉作事苦賦税大也請且止阿房宫作者減省<hi>上色反</hi>
四邊戌轉二世曰吾聞之韓子曰堯舜采椽不刮茅茨<lb/>
不翦飯土塯啜土形雖監門之養<hi>以讓反</hi>不觳於此<hi>又苦角反</hi>
<hi>爾雅云觳盡也言堯舜采椽不刮茅茨不翦飯土塯啜土形雖監門之人供養亦不盡此之疎陋也</hi>禹鑿<lb/>
<pb n="KR2a0004_WYG_006-35b"/>
龍門通大夏<hi>括地志云大夏今并州晉陽及分絳等州是昔髙辛氏子實沈居之西近河言禹鑿</hi>
<hi>龍門河水道得大通并州之地不壅溢也</hi>決河亭水<hi>亭平也又云决亭壅之水</hi>放之海身<lb/>
自持築臿<hi>臿音初洽反築牆杵也臿臿鍬也爾雅云鍬謂之</hi>脛毋毛臣虜之勞<lb/>
不烈於此矣<hi>烈美也言臣䖏之勞猶不美於此矣又烈酷也禹鑿龍門通大夏道決黄河洪水放</hi>
<hi>之海身持鍬杵使膝脛無毛賤臣奴虜之勤勞不酷烈於此辛苦矣</hi>凡所為貴有天下者<lb/>
得肆意極欲主重<hi>直拱反</hi>明法下不敢為非以制御海内<lb/>
矣夫虞夏之主貴為天子親處窮苦之實以徇百姓尚<lb/>
何於法朕尊萬乗毋其實吾欲造千乗之駕萬乗之屬<lb/>
<pb n="KR2a0004_WYG_006-36a"/>
充吾號名且先帝起諸侯兼天下天下已定外攘四夷<lb/>
以安邊境<hi>音竟</hi>作宫室以章得意而君觀先帝功業有緒<lb/>
今朕即位二年之間羣盗並起君不能禁又欲罷先帝<lb/>
之所為是上毋以報先帝次不為朕盡忠力<hi>為于偽反</hi>何以<lb/>
在位下去疾斯劫吏案責他罪去疾劫曰將相不辱自<lb/>
殺斯卒囚<hi>卒子律反囚在由反謂禁錮也</hi>就五刑<lb/>
三年章邯等將其卒圍鉅鹿楚上將軍項羽將楚卒徃<lb/>
救鉅鹿冬趙髙為丞相竟案李斯殺之夏章邯等戰數<lb/>
<pb n="KR2a0004_WYG_006-36b"/>
却二世使人讓邯邯恐使長史欣請事趙髙弗見又弗<lb/>
信欣恐亡去髙使人捕追不及欣見邯曰趙髙用事於中<lb/>
將軍有功亦誅無功亦誅項羽急擊秦軍虜王離邯<lb/>
等遂以兵降諸侯八月己亥趙髙欲為亂恐羣臣不聴<lb/>
乃先設驗持鹿獻於二世曰馬也二世笑曰丞相誤耶<lb/>
謂鹿為馬問左右左右或黙或言馬以阿順趙髙或言鹿<lb/>
者髙因隂中諸言鹿者以法後羣臣皆畏高髙前數言<lb/>
闗東盗毋能為也及項羽虜秦將王離等鉅鹿下而前<lb/>
<pb n="KR2a0004_WYG_006-37a"/>
章邯等軍數却上書請益助燕趙齊楚韓魏皆立為<lb/>
王自闗以東大氐<hi>丁禮反氐猶畧</hi>盡畔秦吏應諸侯諸侯咸率<lb/>
其衆西鄉沛公將數萬人已屠武闗使人私於髙髙恐<lb/>
二世怒誅及其身乃謝病不朝見二世夢白虎齧其左<lb/>
驂馬殺之心不樂怪問占夢卜曰涇水為祟<hi>雖遂反</hi>二世<lb/>
乃齋於望夷宫<hi>括地志云秦望夷宫在雍州咸陽縣東南八里張晏云臨涇水作之望北夷</hi>
欲祠涇沈四白馬使使責讓髙以盗賊事髙懼乃隂與<lb/>
其壻咸陽令閻樂其弟趙成謀曰上不聴諫今事急欲<lb/>
<pb n="KR2a0004_WYG_006-37b"/>
歸禍於吾宗吾欲易置上更立公子嬰子嬰仁儉百姓<lb/>
皆載其言使郎中令為内應詐為有大賊令樂召吏發<lb/>
卒追劫樂毋置髙舍遣樂將吏卒千餘人至望夷宫殿<lb/>
門縳衛令僕射曰賊入此何不止衛令曰周廬設卒甚<lb/>
謹安得賊敢入宫樂遂斬衛令直將吏入行射郎宦者<lb/>
大驚或走或格格者輒死死者數十人郎中令與樂俱<lb/>
入射上幄坐幃二世怒召左右左右皆惶擾不鬪旁有<lb/>
宦者一人侍不敢去二世入内謂曰公何不蚤告我乃<lb/>
<pb n="KR2a0004_WYG_006-38a"/>
至於此宦者曰臣不敢言故得全使臣蚤言皆已誅安<lb/>
得至今閻樂前即二世數曰足下驕恣誅殺無道天下<lb/>
共畔足下足下其自為計二世曰丞相可得見否樂曰<lb/>
不可二世曰吾願得一郡為王弗許又曰願為萬户侯勿<lb/>
許曰願與妻子為黔首比諸公子閻樂曰臣受命於丞<lb/>
相為天下誅足下足下雖多言臣不敢報麾其兵進二<lb/>
世自殺閻樂歸報趙髙趙髙乃悉召諸大臣公子告以<lb/>
誅二世之狀曰秦故王國始皇君天下故稱帝今六國<lb/>
<pb n="KR2a0004_WYG_006-38b"/>
復自立秦地益小乃以空名為帝不可宜為王如故便<lb/>
立二世之兄子公子嬰為秦王以黔首葬二世社南宜<lb/>
春苑中令子嬰齊當廟見受玉璽齊五日子嬰與其子<lb/>
二人謀曰丞相髙殺二世望夷宫恐羣臣誅之乃詳以<lb/>
義立我我聞趙髙乃與楚約滅秦宗室而王闗中今使<lb/>
我齋見廟此欲因廟中殺我我稱病不行丞相必自來<lb/>
來則殺之髙使人請子嬰數軰子嬰不行髙果自往曰<lb/>
宗廟重事王奈何不行子嬰遂刺殺髙於齋宫三族髙<lb/>
<pb n="KR2a0004_WYG_006-39a"/>
家以徇咸陽子嬰為秦王四十六日楚將沛公破秦軍<lb/>
入武闗遂至霸上使人約降子嬰子嬰即係頸以組白<lb/>
馬素車奉天子璽符降軹道旁沛公遂入咸陽封宫室<lb/>
府庫還軍霸上居月餘諸侯兵至項籍為從長殺子嬰<lb/>
及秦諸公子宗族遂屠咸陽燒其宫室虜其子女收其<lb/>
珍寳貨財諸侯共分之滅秦之後各分其地為三名曰<lb/>
雍王塞王翟王號曰三秦項羽為西楚霸王主命分天<lb/>
下王諸侯秦竟滅矣後五年天下定於漢<lb/>
<pb n="KR2a0004_WYG_006-39b"/>
太史公曰秦之先伯翳嘗有勲於唐虞之際受土賜姓<lb/>
及殷夏之間㣲散至周之衰秦興邑于西垂自繆公以<lb/>
來稍𧖟食諸侯竟成始皇始皇自以為功過五帝地廣<lb/>
三王而羞與之侔善哉乎賈生推言之也曰秦并兼諸<lb/>
侯山東三十餘郡繕津闗據險塞修甲兵而守之然陳<lb/>
涉以戍卒散亂之衆數百奮臂大呼不用弓㦸之兵鉏<lb/>
櫌白梃望屋而食横行天下秦人阻險不守闗梁不闔<lb/>
長㦸不刺彊弩不射楚師深入戰於鴻門曽無藩籬之<lb/>
<pb n="KR2a0004_WYG_006-40a"/>
艱於是山東大擾諸侯並起豪俊相立秦使章邯將而<lb/>
東征章邯因以三軍之衆要市於外以謀其上羣臣之<lb/>
不信可見於此矣子嬰立遂不寤藉使子嬰有庸主之<lb/>
材僅得中佐山東雖亂秦之地可全而有宗廟之祀未<lb/>
當絶也秦地被山帶河以為固四塞之國也自繆公以<lb/>
來至於秦王二十餘君常為諸侯雄豈世世賢哉其勢<lb/>
居然也且天下嘗同心并力而攻秦矣當此之世賢智<lb/>
並列良將行其師賢相通其謀然困於阻險而不能進<lb/>
<pb n="KR2a0004_WYG_006-40b"/>
秦乃延入戰而為之開闗百萬之徒逃北而遂壊豈勇<lb/>
力智慧不足哉形不利勢不便也秦小邑并大城守險<lb/>
塞而軍髙壘毋戰閉闗據阨荷㦸而守之諸侯起於匹<lb/>
夫以利合非有素王之行也其交未親其下未附名為<lb/>
亡秦其實利之也彼見秦阻之難犯也必退師安土息<lb/>
民以待其敝收弱扶罷以令大國之君不患不得意於<lb/>
海内貴為天子富有天下而身為禽者其救敗非也秦<lb/>
王足已不問遂過而不變二世受之因而不改暴虐以<lb/>
<pb n="KR2a0004_WYG_006-41a"/>
重禍子嬰孤立無親危弱無輔三主惑而終身不悟亡<lb/>
不亦宜乎當此時也世非無深慮知化之士也然所以<lb/>
不敢盡忠拂過者秦俗多忌諱之禁忠言未卒於口而<lb/>
身為戮沒矣故使天下之士傾耳而聴重足而立拑口<lb/>
而不言是以三主失道忠臣不敢諫智士不敢謀天下<lb/>
已亂姦不上聞豈不哀哉先王知雍蔽之傷國也故置<lb/>
公卿大夫士以飾法設刑而天下治其彊也禁暴誅亂<lb/>
而天下服其弱也五伯征而諸侯從其削也内守外附<lb/>
<pb n="KR2a0004_WYG_006-41b"/>
而社稷存故秦之盛也繁法嚴刑而天下振及其衰也<lb/>
百姓怨望而海内畔矣故周五序得其道而千餘嵗不<lb/>
絶秦本末並失故不長久由此觀之安危之緒相去逺<lb/>
矣野諺曰前事之不忘後事之師也是以君子為國觀<lb/>
之上古騐之當世參以人事察盛衰之理審權勢之宜<lb/>
去就有序變化有時故曠日長久而社稷安矣秦孝公<lb/>
據殽函之固擁雍州之地君臣固守而窺周室有席卷<lb/>
天下包舉宇内囊括四海之意并吞八荒之心當是時<lb/>
<pb n="KR2a0004_WYG_006-42a"/>
啇君佐之内立法度務耕織修守戰之備外連衡而鬬<lb/>
諸侯於是秦人拱手而取西河之外孝公既沒惠王武<lb/>
王䝉故業因遺䇿南兼漢中西舉巴蜀東割膏腴之地<lb/>
收要害之郡諸侯恐懼㑹盟而謀弱秦不愛珍器重寳<lb/>
肥美之地以致天下之士合從締交相與為一當是時<lb/>
齊有孟嘗趙有平原楚有春申魏有信陵此四君者皆<lb/>
明知而忠信寛厚而愛人尊賢重士約從離衡并韓魏<lb/>
燕楚齊趙宋衛中山之衆於是六國之士有寧越徐尚<lb/>
<pb n="KR2a0004_WYG_006-42b"/>
蘇秦杜赫之屬為之謀齊明周最陳軫昭滑樓緩翟景<lb/>
蘇厲樂毅之徒通其意吳起孫臏帶佗兒良王廖田忌<lb/>
廉頗趙奢之朋制其兵常以十倍之地百萬之衆叩闗<lb/>
而攻秦秦人開闗延敵九國之師逡巡遁逃而不敢進<lb/>
秦無亡矢遺鏃之費而天下諸侯已困矣於是從散約<lb/>
解争割地而奉秦秦有餘力而制其敝追亡逐北伏尸<lb/>
百萬流血漂鹵因利乗便宰割天下分裂河山彊國請服<lb/>
弱國入朝延及孝文王莊襄王享國日淺國家無事及<lb/>
<pb n="KR2a0004_WYG_006-43a"/>
至秦王續六世之餘烈振長䇿而御宇内吞二周而亡<lb/>
諸侯履至尊而制六合執捶拊以鞭笞天下威振四海<lb/>
南取百越之地以為桂林象郡百越之君俛首係頸委<lb/>
命下吏乃使䝉恬北築長城而守藩籬却匈奴七百餘<lb/>
里胡人不敢南下而牧馬士不敢彎弓而報怨於是廢<lb/>
先王之道焚百家之言以愚黔首墮名城殺豪俊收天<lb/>
下之兵聚之咸陽銷鋒鑄鐻以為金人十二以弱黔首<lb/>
之民然後斬華為城因河為津據億丈之城臨不測之<lb/>
<pb n="KR2a0004_WYG_006-43b"/>
谿以為固良將勁弩守要害之處信臣精卒陳利兵而<lb/>
誰何天下以定秦王之心自以為闗中之固金城千里<lb/>
子孫帝王萬世之業也秦王既沒餘威振於殊俗陳涉<lb/>
罋牖繩樞之子甿𨽻之人而遷徙之才能不及中人非<lb/>
有仲尼墨翟之賢陶朱倚頓之富躡足行伍之間而倔<lb/>
起什伯之中率罷散之卒將數百之衆而轉攻秦斬木<lb/>
為兵掲竿為旗天下雲集響應贏糧而景從山東豪俊<lb/>
遂並起而亡秦族矣且夫天下非小弱也雍州之地殽<lb/>
<pb n="KR2a0004_WYG_006-44a"/>
函之固自若也陳涉之位非尊於齊楚燕趙韓魏宋衛<lb/>
中山之君鉏櫌棘矜非錟於句㦸長鎩也適戍之衆非<lb/>
抗於九國之師深謀逺慮行軍用兵之道非及鄉時之<lb/>
士也然而成敗異變功業相反也試使山東之國與陳<lb/>
涉度長絜大比權量力則不可同年而語矣然秦以區<lb/>
區之地千乗之權招八州而朝同列百有餘年矣然後<lb/>
以六合為家殽函為宫一夫作難而七廟墮身死人手<lb/>
為天下笑者何也仁義不施而攻守之勢異也秦并海<lb/>
<pb n="KR2a0004_WYG_006-44b"/>
内兼諸侯南面稱帝以養四海天下之士斐然鄉風若<lb/>
是者何也曰近古之無王者久矣周室卑㣲五霸既殁<lb/>
令不行於天下是以諸侯力政彊侵弱衆暴寡兵革不<lb/>
休士民罷敝今秦南面而王天下是上有天子也既元<lb/>
元之民冀得安其性命莫不虚心而仰上當此之時守<lb/>
威定功安危之本在於此矣秦王懐貪鄙之心行自奮<lb/>
之智不信功臣不親士民廢王道立私權禁文書而酷<lb/>
刑法先詐力而後仁義以暴虐為天下始夫兼并者髙<lb/>
<pb n="KR2a0004_WYG_006-45a"/>
詐力安定者貴順權此言取與守不同術也秦離戰國<lb/>
而王天下其道不易其政不改是其所以取之守之者<lb/>
異也孤獨而有之故其亡可立而待借使秦王計上世<lb/>
之事並殷周之迹以制御其政後雖有淫驕之主而未<lb/>
有傾危之患也故三王之建天下名號顯美功業長久<lb/>
今秦二世立天下莫不引領而觀其政夫寒者利裋褐<lb/>
而饑者甘糟糠天下之嗸嗸新主之資也此言勞民之<lb/>
易為仁也鄉使二世有庸主之行而任忠賢臣主一心<lb/>
<pb n="KR2a0004_WYG_006-45b"/>
而憂海内之患縞素而正先帝之過裂地分民以封功<lb/>
臣之後建國立君以禮天子虚囹圉而免刑戮除去收<lb/>
帑汙穢之罪使各反其鄉里發倉廩散財幣以振孤獨<lb/>
窮困之士輕賦少事以佐百姓之急約法省刑以持其<lb/>
後使天下之人皆得自新更節修行各慎其身塞萬民<lb/>
之望而以威徳與天下天下集矣即四海之内皆讙然<lb/>
各自安樂其處唯恐有變雖有狡猾之民無離上之心<lb/>
則不軌之臣無以飾其智而暴亂之奸止矣二世不行<lb/>
<pb n="KR2a0004_WYG_006-46a"/>
此術而重之以無道壊宗廟與民更始作阿房宫繁刑<lb/>
嚴誅吏治刻深賞罰不當賦斂無度天下多事吏弗能<lb/>
紀百姓困窮而主弗收恤然後奸偽並起而上下相遁蒙<lb/>
罪者衆刑戮相望於道而天下苦之自君卿以下至<lb/>
於衆庶人懐自危之心親處藭苦之實咸不安其位故<lb/>
易動也是以陳涉不用湯武之賢不藉公侯之尊奮臂<lb/>
於大澤而天下響應者其民危也故先王見始終之變<lb/>
知存亡之機是以牧民之道務在安之而已天下雖有<lb/>
<pb n="KR2a0004_WYG_006-46b"/>
逆行之臣必無響應之助矣故曰安民可與行義而危<lb/>
民易與為非此之謂也貴為天子富有天下身不免於<lb/>
戮殺者正傾非也是二世之過也襄公立享國十二年<lb/>
初為西畤葬西垂生文公文公立居西垂宫五十年死<lb/>
葬西垂生静公静公不饗國而死生憲公憲公享國十<lb/>
二年居西新邑死葬衙生武公徳公出子出子享國六<lb/>
年居西陵庶長弗忌威累參父三人率賊賊出子鄙衍<lb/>
葬衙武公立武公享國二十年居平陽封宫葬宣陽聚<lb/>
<pb n="KR2a0004_WYG_006-47a"/>
東南三庶長伏其罪徳公立徳公享國二年居雍大鄭<lb/>
宫生宣公成公繆公葬陽初伏以御蠱宣公享國十二<lb/>
年居陽宫葬陽初志閏月成公享國四年居雍之宫葬<lb/>
陽齊伐山戎孤竹繆公享國三十九年天子致霸葬雍<lb/>
繆公學著人生康公康公享國十二年居雍髙寢葬竘<lb/>
社生共公共公享國五年居雍髙寢葬康公南生桓公<lb/>
桓公享國二十七年居雍太寢葬義里邱北生景公景<lb/>
公享國四十年居雍髙寢葬邱里<hi>丘一作二也</hi>南生畢公畢<lb/>
<pb n="KR2a0004_WYG_006-47b"/>
公享國三十六年<hi>作三十七年</hi>葬車里北生夷公夷公不享<lb/>
國死葬左宫生恵公<hi>十年葬車里元年孔子行魯相事</hi>惠公享國十年<lb/>
葬車里康景生悼公悼公享國十五年<hi>雍本紀作十四年</hi>葬僖<lb/>
公西城雍生刺<hi>一作利</hi>龔公刺龔公享國三十四年葬入<lb/>
里生躁公<hi>十四年居受寢葬悼公南也</hi>懐公<hi>四年葬櫟圉氏</hi>其十年彗星見<lb/>
躁公享國十四年居受寢葬悼公南其元年彗星見懐<lb/>
公從晉來享國四年葬櫟圉氏生靈公諸臣圍懐公懐<lb/>
公自殺肅靈公昭子子也居涇陽享國十年葬悼公西<lb/>
<pb n="KR2a0004_WYG_006-48a"/>
生簡公簡公從晉來享國十五年葬僖公西生恵公其<lb/>
七年百姓初帶劔惠公享國十三年葬陵圉生出公出<lb/>
公享國二年出公自殺葬雍獻公享國二十三年葬囂<lb/>
圉生孝公孝公享國二十四年葬弟圉生惠文王其十<lb/>
三年始都咸陽<hi>本紀云十二年作咸陽築冀闕是十三年始都之</hi>惠文王享國<lb/>
二十七年葬公陵<hi>括地志云秦惠文王陵在雍州咸陽縣西北一十四里</hi>生悼武<lb/>
王悼武王享國四年葬永陵<hi>括地志云秦悼武王陵在雍州咸陽縣西十里俗名</hi>
<hi>周武王陵非也</hi>昭襄王享國五十六年葬茝陽<hi>括地志云秦莊襄王陵在雍州</hi>
<pb n="KR2a0004_WYG_006-48b"/>
<hi>新豐縣西南三十五里俗亦謂為子楚始皇陵在北故亦謂為見子陵</hi>生孝文王孝文王<lb/>
享國一年葬夀陵生莊襄王莊襄王享國三年葬茝陽<lb/>
生始皇帝吕不韋相獻公立七年初行為市十年為户<lb/>
籍相伍孝公立十六年時桃李冬華恵文王生十九年<lb/>
而立立二年初行錢有新生嬰兒曰秦且王悼武王生<lb/>
十九年而立立三年渭水赤三日昭襄王生十九年而<lb/>
立立四年初為田開阡陌孝文王生五十三年而立莊<lb/>
襄王生三十二年而立立二年取太原地莊襄王元年大<lb/>
<pb n="KR2a0004_WYG_006-49a"/>
赦修先王功臣施徳厚骨肉布惠於民東周與諸侯謀<lb/>
秦秦使相國不韋誅之盡入其國秦不絶其祀以陽人<lb/>
地賜周君奉其祭祀始皇饗國三十七年葬酈邑<hi>酈力知反</hi>
生二世皇帝始皇生十三年而立二世皇帝享國三年<lb/>
葬宜春<hi>括地志云秦故胡亥陵在雍州萬年縣南三十四里上文葬以黔首也</hi>趙髙為丞<lb/>
相安武侯二世生十二年而立<lb/>
右秦襄公至二世六百一十嵗<hi>秦本紀自襄公至二世五百七十六年矣年表</hi>
<hi>自襄公至二世五百六十一年三説並不同未知孰是</hi>孝明皇帝<hi>班固典引云後漢明帝永平十</hi>
<pb n="KR2a0004_WYG_006-49b"/>
<hi>七年詔問班固太史遷贊語中寧有非耶班固上表陳秦過失乃賈誼言奏之</hi>十七年十月十<lb/>
五日乙丑日周厯已移<hi>周初十世三十七年七百以五序得其道故王至三十七嵗至</hi>
<hi>八百六十七厯數既過秦并天下是周厯已移也</hi>仁不代母秦直其位<hi>始皇以為周大</hi>
<hi>徳秦代周從所不勝為水徳之始也按周木徳也秦水徳也五行之運水生木木生火火生土土生金金生水</hi>
<hi>所生者為母出者為子帝王之次子代母秦稱水是母代子故言若有徳之君相代不母承其子直音值言秦</hi>
<hi>并天下稱帝是秦徳值帝王之位</hi>吕政殘虐然以諸侯十三并兼天下<lb/>
極情縱欲養育宗親三十七年兵無所不加制作政令<lb/>
施於後王<hi>謂置郡縣壞井田開阡陌不立侯王始為伏臘又置丞相太尉御史大夫奉常郎中令僕</hi>
<pb n="KR2a0004_WYG_006-50a"/>
<hi>射廷尉典客宗正少府中尉將作詹事水衡都尉監守縣令丞等皆施於後王至于隋唐矣</hi>葢得聖<lb/>
人之威河神授圖<hi>葢者疑辭也言始皇之威能吞并天下稱帝疑得聖人之威靈河神之圖</hi>
<hi>録</hi>據狼狐蹈參伐佐攻驅除<hi>狼音郎狼狐主弓矢星天官書云參伐主斬艾事言</hi>
<hi>秦據蹈狼狐參伐之氣驅滅天下</hi>距之<hi>上音巨之至也</hi>稱始皇始皇既歿胡亥<lb/>
極愚酈山未畢復作阿房以遂前䇿云凡所為貴有天<lb/>
下者肆意極欲大臣至欲罷先君所為誅斯去疾任用<lb/>
趙髙痛哉言乎人頭畜鳴<hi>畜許又反言胡亥人身有頭面口能言語不辨好惡若六</hi>
<hi>畜之嗚</hi>不威不伐惡<hi>此五字為/一句也</hi>不篤不虛亡<hi>言胡亥藉帝王之威器殘</hi>
<pb n="KR2a0004_WYG_006-50b"/>
<hi>酷暴虐滋已惡惡既深篤以至滅亡豈其虚哉</hi>距之不得留殘虐以促期雖居<lb/>
形便之國猶不得存子嬰度次得嗣冠<hi>音綰</hi>玉冠佩華紱<lb/>
<hi>音拂</hi>車黄屋從百司謁七廟小人乗非位莫不怳忽失守<lb/>
偷安日日獨能長念却慮父子作權近取於户牖之間<lb/>
竟誅猾臣為<hi>于偽反</hi>君討賊髙死之後賓㛰未得盡相勞<lb/>
餐未及下咽酒未及濡脣楚兵已屠闗中真人翔霸上<lb/>
素車嬰組奉其符璽以歸帝者鄭伯茅旌鸞刀嚴王退<lb/>
舍<hi>旌音精嚴音莊</hi>河决不可復壅魚爛不可復全賈誼司馬遷<lb/>
<pb n="KR2a0004_WYG_006-51a"/>
曰向使嬰有庸主之才僅得中佐山東雖亂秦之地可<lb/>
全而有宗廟之祀未當絶也秦之積衰天下土崩瓦解<lb/>
<hi>言秦國敗壊若屋宇崩頽衆瓦解散也</hi>雖有周旦之材無所復陳其巧而<lb/>
以責一日之孤<hi>日音馹一日之孤謂子嬰</hi>誤哉俗𫝊秦始皇起罪惡<lb/>
胡亥極得其理矣復責小子<hi>亦謂子嬰</hi>云秦地可全所謂不<lb/>
通時變者也紀季以酅春秋不名<hi>酅音户圭反括地志云安平城在青州臨</hi>
<hi>淄縣東十九里古紀之酅邑帝王紀云周之紀國姜姓也紀侯潜齊哀公於周懿王王烹之外傳曰紀侯入為</hi>
<hi>周士竹書云齊襄公滅紀郱鄑郚又括地志云郱城在青州臨朐縣東三十里鄑城在北海縣東北七十里郚</hi>
<pb n="KR2a0004_WYG_006-51b"/>
<hi>城在宻州安邱縣界郱音駢鄑音訾按秦始起罪惡胡亥極得其理國既崩絶箕子比干尚不能存殷庸主子</hi>
<hi>嬰焉能救秦之敗以賈誼史遷不通時變不如紀李之深識也季紀侯少弟不書名故曰紀季</hi>吾讀秦<lb/>
紀至於子嬰車裂趙髙未嘗不健其决憐其志嬰死生<lb/>
之義備矣<lb/>
　<lb/>
　<lb/>
　<lb/>
　史記正義卷六<lb/>
</p>
<p>
</p>
  </div>
</body>
</text>
</TEI>
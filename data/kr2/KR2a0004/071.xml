<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷七十一</head> <lb/>
    <p>
<pb n="KR2a0004_WYG_071-1a"/>
欽定四庫全書<lb/>
　史記正義卷七十一<lb/>
　　　　　　　　　　　　唐　張守節　撰<lb/>
樗里子甘茂列傳第十一　　史記七十一<lb/>
樗里子者名疾秦惠王之弟也與惠王異母母韓女也<lb/>
樗里子滑稽多智<hi>滑讀為淈水流自出稽計也言其智計宣吐如泉流出無盡故楊雄酒賦</hi>
<hi>云鴟夷滑稽腹大如壺是也顔師古云滑稽轉利之稱也滑亂也稽礙也其變無留也一説稽考也言其滑亂</hi>
<hi>不可考較</hi>秦人號曰智囊秦惠王八年爵樗里子右更使將<lb/>
<pb n="KR2a0004_WYG_071-1b"/>
而伐曲沃<hi>故城在陜州縣西南三十二里</hi>盡出其人取其城地入秦秦<lb/>
惠王二十五年使樗里子為將伐趙虜趙將軍莊豹拔<lb/>
藺<hi>藺縣在石州</hi>明年助魏章攻楚敗楚將屈丐取漢中地秦<lb/>
封樗里子號為嚴君秦惠王卒太子武王立逐張儀魏<lb/>
章而以樗里子甘茂為左右丞相秦使甘茂攻韓拔冝<lb/>
陽使樗里子以車百乗入周周以卒迎之意甚敬楚王<lb/>
怒讓周以其重秦客游騰為周說楚王曰智伯之伐仇<lb/>
猶<hi>括地志云并州孟縣外城俗名原仇山亦名仇猶夷狄之國也韓子云智伯欲伐猶國道險難不通乃鑄</hi>
<pb n="KR2a0004_WYG_071-2a"/>
<hi>大鍾遺之載以廣車仇猶大悦險塗内之赤草曼支諫曰不可此小所以事大而今大以遺小卒必隨不可不</hi>
<hi>聽遂内之曼支因斷轂而馳至十九日而仇猶亡也</hi>遺之廣車因隨之兵仇猶遂<lb/>
亡何則無備故也齊桓公伐蔡號曰誅楚其實襲蔡今<lb/>
秦虎狼之國使樗里子以車百乗入周周以仇猶蔡觀<lb/>
焉故使長㦸居前彊弩在後名曰衛疾<hi>防衛樗里子</hi>而實囚<lb/>
之且夫周豈能無憂其社稷哉恐一旦亡國以憂大王楚<lb/>
王乃悅秦武王卒昭王立樗里子又益尊重昭王元年<lb/>
樗里子將伐蒲<hi>蒲故城在滑州匡城縣北十五里即子路作宰也</hi>蒲守恐請胡<lb/>
<pb n="KR2a0004_WYG_071-2b"/>
衍胡衍為蒲謂樗里子曰公之攻蒲為秦乎為魏乎為<lb/>
魏則善矣為秦則不為頼矣夫衛之所以為衛者以蒲<lb/>
也<hi>蒲是衛國之鄣衛</hi>今伐蒲入於魏衛必折而從之魏亡西河<lb/>
之外<hi>謂同華等州</hi>而無以取者兵弱也今并衛於魏魏必彊<lb/>
魏强之日西河之外必危矣且秦王將觀公之事害秦<lb/>
而利魏王必罪公樗里子曰奈何胡衍曰公釋蒲勿攻<lb/>
臣試為公入言之以徳衛君樗里子曰善胡衍入蒲謂<lb/>
其守曰樗里子知蒲之病矣其言曰必拔蒲衍能令釋<lb/>
<pb n="KR2a0004_WYG_071-3a"/>
蒲勿攻蒲守恐因再拜曰願以請因効金三百斤曰秦<lb/>
兵茍退請必言子於衛君使子為南靣故胡衍受金於<lb/>
蒲以自貴於衛於是遂解蒲而去還擊皮氏<hi>故城在絳州龍門縣</hi>
<hi>西百四十歩魏邑</hi>皮氏未降又去昭王七年樗里子卒葬于渭<lb/>
南章臺之東曰後百嵗是當有天子之宫夾我墓樗里<lb/>
子疾室在於昭王廟西渭南隂鄉樗里故俗謂之樗里<lb/>
子至漢興長樂宫在其東未央宫在其西<hi>漢長樂宫在長安縣西北</hi>
<hi>十五里未央在縣西北十四里皆在長安故城中也</hi>武庫正直其墓秦人諺曰力<lb/>
<pb n="KR2a0004_WYG_071-3b"/>
則任鄙智則樗里<lb/>
甘茂者下蔡人也<hi>今潁州縣即州萊國</hi>事下蔡史舉先生學百家<lb/>
之說因張儀樗里子而求見秦惠王王見而說之使將<lb/>
而佐魏章略定漢中地惠王卒武王立張儀魏章去東<lb/>
之魏蜀侯輝相壯反秦使甘茂定蜀還而以甘茂為左<lb/>
丞相以樗里子為右丞相秦武王三年謂甘茂曰寡人<lb/>
欲容車通三川以窺周室而寡人死不朽矣甘茂曰請<lb/>
之魏約以伐韓而令向壽輔行<hi>餉受二音人姓名</hi>甘茂至謂向<lb/>
<pb n="KR2a0004_WYG_071-4a"/>
壽曰子歸言之於王曰魏聽臣矣然願王勿伐事成盡<lb/>
以為子功向壽歸以告王王迎甘茂於息壤<hi>秦邑</hi>甘茂至<lb/>
王問其故對曰冝陽大縣也上黨南陽積之乆矣<hi>韓之北三</hi>
<hi>郡積貯在河南冝陽縣之日乆矣</hi>名曰縣其實郡也今王倍數險行<hi>謂函</hi>
<hi>谷及三崤五谷</hi>千里攻之難昔曾參之處費魯人有與曽參同姓<lb/>
名者殺人人告其母曰曽參殺人其母織自若也頃之<lb/>
一人又告之曰曾參殺人其母尚織自若也頃又一人<lb/>
告之曰曾參殺人其母投杼下機踰墻而走夫以曾參<lb/>
<pb n="KR2a0004_WYG_071-4b"/>
之賢與其母信之也三人疑之其母懼焉今臣之賢不<lb/>
若曾參王之信臣又不如曾參之母信曾參也疑臣者<lb/>
非特三人臣恐大王之投杼也始張儀西并巴蜀之地<lb/>
北開西河之外南取上庸天下不以多張子而以賢先<lb/>
王魏文侯令樂羊將而攻中山三年而拔之樂羊返而<lb/>
論功文侯示之謗書一篋樂羊再拜稽首曰此非臣之<lb/>
功也主君之力也今臣羇旅之臣也樗里子公孫奭<hi>音釋</hi>
二人者挾韓而議之王必聽之是王欺魏王而臣受公<lb/>
<pb n="KR2a0004_WYG_071-5a"/>
仲侈之怨也王曰寡人不聽也請與子盟卒使丞相甘<lb/>
茂將兵伐冝陽五月而不拔樗里子公孫奭果爭之武<lb/>
王召甘茂欲罷兵甘茂曰息壤在彼<hi>甘茂歸至息壤與秦王盟恐後樗里</hi>
<hi>子公孫奭伐韓今二子果爭之武王召茂欲罷兵故甘茂云息壤在彼邑也</hi>王曰有之因大<lb/>
悉起兵使甘茂擊之斬首六萬遂拔冝陽韓襄王使公<lb/>
仲侈入謝與秦平武王竟至周而卒於周其弟立為昭<lb/>
王王母宣太后楚女也楚懷王怨前秦敗楚於丹陽而<lb/>
韓不救乃以兵圍韓雍氏<hi>故城在洛州洛陽縣東北二十里</hi>韓使公仲<lb/>
<pb n="KR2a0004_WYG_071-5b"/>
侈告急於秦秦昭王新立太后楚人不肯救公仲因甘<lb/>
茂茂為韓言於秦昭王曰公仲方有得秦救故敢扞楚<lb/>
也今雍氏圍秦師不下殽公仲且仰首而不朝公叔且<lb/>
以國南合於楚楚韓為一魏氏不敢不聽然則伐秦之<lb/>
形成矣不識坐而待伐孰與伐人之利秦王曰善乃下<lb/>
師於殽以救韓楚兵去秦使向壽平冝陽而使樗里子<lb/>
甘茂伐魏皮氏向壽者宣太后外族也而與昭王少相<lb/>
善長故任用向壽如楚楚聞秦之貴向壽而厚事向壽<lb/>
<pb n="KR2a0004_WYG_071-6a"/>
向壽為秦守宜陽將以伐韓韓公仲使蘇代謂向壽曰<lb/>
禽困覆軍公破韓辱公仲公仲收國復事秦自以為必<lb/>
可以封<hi>公仲自以為必可得秦封</hi>今公與楚解口地<hi>上紀買及公向夀也解口猶開</hi>
<hi>口得言向壽於秦開口則楚人必得封地也</hi>封小令尹以杜陽秦楚合復攻<lb/>
韓韓必亡韓亡公仲且躬率其私徒以閼於秦<hi>公仲恐韓亡欲</hi>
<hi>將私徒往宜陽閼向壽也</hi>願公孰慮之也向壽曰吾合秦楚非以當<lb/>
韓也子為壽謁之公仲<hi>子蘇代也向夀恐令蘇代謁報公仲云秦韓交可合</hi>曰<lb/>
秦韓之交可合也蘇代對曰願有謁於公<hi>公向夀也言向夀亦黨於</hi>
<pb n="KR2a0004_WYG_071-6b"/>
<hi>楚與公孫奭甘茂黨韓魏同也</hi>人曰貴其所以貴者貴王之愛習公也<lb/>
不如公孫奭其智能公也不如甘茂今二人者皆不得<lb/>
親於秦事而公獨與王主斷於國者何彼有以失之也<lb/>
<hi>言秦王雖愛習公孫奭甘茂秦事不親委者為黨韓魏也今國事獨與向夀主斷者不知夀黨於楚以事秦王</hi>
<hi>者以失之也</hi>公孫奭黨於韓而甘茂黨於魏故王不信也今<lb/>
秦楚爭彊而公黨於楚是與公孫奭甘茂同道也公何<lb/>
以異之<hi>蘇氏云向夀與公孫奭甘茂皆有黨言無異也又一云改異黨楚之意</hi>人皆言楚<lb/>
之善變也而公必亡之是自為責也<hi>楚善變改不可信若變向夀必亡敗</hi>
<pb n="KR2a0004_WYG_071-7a"/>
<hi>是自為貴</hi>公不如與王謀其變也善韓以備楚<hi>令秦親韓而備楚之變改</hi>
<hi>則向夀無患矣</hi>如此則無患矣韓氏必先以國從公孫奭而後<lb/>
委國於甘茂韓公之讎也<hi>韓氏必先委二人故韓為向夀之讎</hi>今公言善<lb/>
韓以備楚是外舉不辟讎也向夀曰然吾甚欲韓合對<lb/>
曰甘茂許公仲以武遂反冝陽之民<hi>武遂冝陽本韓邑也秦伐取之今欲</hi>
<hi>還韓令其民得反歸居之</hi>今公徒收之甚難<hi>蘇代言甘茂許公仲以武遂又歸冝陽之民今</hi>
<hi>向夀徒擬收之甚難事也</hi>向夀曰然則奈何武遂終不可得也對曰<lb/>
公奚不以秦為韓求潁川於楚<hi>潁川許州也楚侵韓潁川蘇代令向夀以秦威</hi>
<pb n="KR2a0004_WYG_071-7b"/>
<hi>重為韓就楚求索潁川是親向夀</hi>此韓之寄地也公求而得之是令行<lb/>
於楚而以其地徳韓也公求而不得是韓楚之怨不解<lb/>
而交走秦也秦楚爭彊而公徐過楚<hi>若二國皆事秦公則漸說楚之過失</hi>
<hi>以收韓此利於秦也</hi>以收韓此利於秦向夀曰奈何對曰此善事<lb/>
也甘茂欲以魏取齊公孫奭欲以韓取齊今公取冝陽<lb/>
以為功收楚韓以安之而誅齊魏之罪<hi>言公孫奭甘茂皆欲以秦挾韓</hi>
<hi>魏而取齊今向夀取冝陽為功收楚韓安以事秦而責齊魏之罪是公孫奭甘茂不得同合韓魏於秦以伐齊</hi>
<hi>也</hi>是以公孫奭甘茂無事也甘茂竟言秦昭王以武遂<lb/>
<pb n="KR2a0004_WYG_071-8a"/>
復歸之韓<hi>年表云秦昭王元年子韓武遂也</hi>向夀公孫奭爭之不能得<lb/>
向夀公孫奭由此怨讒甘茂茂懼輟伐魏蒲阪亡去樗<lb/>
里子與魏講罷兵甘茂之亡秦奔齊逢蘇代代為齊使<lb/>
於秦甘茂曰臣得罪於秦懼而遯逃無所容跡臣聞貧<lb/>
人女與富人女㑹績貧人女曰我無以買燭而子之燭<lb/>
光幸有餘子可分我餘光無損子明而得一斯便焉今<lb/>
臣困而君方使秦而當路矣茂之妻子在焉願君以餘<lb/>
光振之蘇代許諾遂致使於秦已因說秦王曰甘茂非<lb/>
<pb n="KR2a0004_WYG_071-8b"/>
常士也其居於秦累世重矣自殽塞及至鬼谷其地形<lb/>
險易皆明知之彼以齊約韓魏反以圖秦非秦之利也<lb/>
秦王曰然則奈何蘇代曰王不若重其贄厚其禄以迎<lb/>
之使彼來則置之鬼谷<hi>劉伯莊云此鬼谷關内雲陽非陽城者也按陽城谷時屬韓秦</hi>
<hi>不得言置之</hi>終身勿出秦王曰善即賜之上卿以相印迎之<lb/>
於齊甘茂不往蘇代謂齊湣王曰夫甘茂賢人也今秦<lb/>
賜之上卿以相印迎之甘茂徳王之賜好為王臣故辭<lb/>
而不往今王何以禮之齊王曰善即位之上卿而處之<lb/>
<pb n="KR2a0004_WYG_071-9a"/>
秦因復甘茂之家<hi>復音福</hi>以市於齊齊使甘茂於楚楚懷<lb/>
王新與秦合婚而驩而秦聞甘茂在楚使人謂楚王曰<lb/>
願送甘茂於秦楚王問於范蜎<hi>許縁反</hi>曰寡人欲置相於<lb/>
秦孰可對曰臣不足以識之楚王曰寡人欲相甘茂可<lb/>
乎對曰不可夫史舉下蔡之監門也大不為事君小不<lb/>
為家室以茍賤不廉聞於世甘茂事之順焉故惠王之<lb/>
明武王之察張儀之辯而甘茂事之取十官而無罪茂<lb/>
誠賢者也然不可相於秦夫秦之有賢相非楚國之利<lb/>
<pb n="KR2a0004_WYG_071-9b"/>
也且王前嘗用召滑於越而内行章義之難越國亂故<lb/>
楚南塞厲門<hi>劉伯莊云厲門度嶺南之要路</hi>而郡江東<hi>吳越之城皆為楚之都邑</hi>計<lb/>
王之功所以能如此者越國亂而楚治也今王知用諸<lb/>
越而忘用諸秦臣以王為鉅過矣然則王若置相於秦<lb/>
則莫若向夀者可夫向夀之於秦王親也少與之同衣<lb/>
長與之同車以聽事王必相向夀於秦則楚國之利也<lb/>
於是使使請秦相向夀於秦秦卒相向夀而甘茂竟不<lb/>
得獲入秦卒於魏甘茂有孫曰甘羅<lb/>
<pb n="KR2a0004_WYG_071-10a"/>
甘羅者甘茂孫也茂既死後甘羅年十二事秦相文信<lb/>
侯吕不韋秦始皇帝使剛成君蔡澤扵燕三年而燕王<lb/>
喜使太子丹入質扵秦秦使張唐往相燕欲與燕共伐<lb/>
趙以廣河間之地張唐謂文信侯曰臣嘗為秦昭王伐<lb/>
趙趙怨臣曰得唐者與百里之地今之燕必經趙臣不<lb/>
可以行文信侯不快未有以彊也甘羅曰君侯何不快<lb/>
之甚也文信侯曰吾令剛成君蔡澤事燕三年燕太子<lb/>
丹已入質矣吾自請張卿相燕而不肯行甘羅曰臣請<lb/>
<pb n="KR2a0004_WYG_071-10b"/>
行之文信侯叱曰去我身自請之而不肯汝焉能行之<lb/>
<hi>女音汝焉乙連反</hi>甘羅曰夫項橐生七嵗為孔子師今臣生十<lb/>
二嵗扵兹矣君其試臣何遽叱乎扵是甘羅見張卿曰<lb/>
卿之功孰與武安君卿曰武安君南挫彊楚北威燕趙<lb/>
戰勝攻取破城墮邑不知其數臣之功不如也甘羅曰<lb/>
應侯之用扵秦也孰與文信侯專張卿曰應侯不如文<lb/>
信侯專甘羅曰卿明知其不如文信侯專與曰知之甘<lb/>
羅曰應侯欲攻趙武安君難之去咸陽七里而立死於<lb/>
<pb n="KR2a0004_WYG_071-11a"/>
杜郵今文信侯自請卿相燕而不肯行臣不知卿所死<lb/>
處矣張唐曰請因孺子行令裝治行行有日甘羅謂文<lb/>
信侯曰借臣車五乗請為張唐先報趙文信侯乃入言<lb/>
之扵始皇曰昔甘茂之孫甘羅年少耳然名家之子孫<lb/>
諸侯皆聞之今者張唐欲稱疾不肯行甘羅說而行之<lb/>
今願先報趙請許遣之始皇召見使甘羅扵趙趙襄王<lb/>
郊迎甘羅甘羅說趙王曰王聞燕太子丹入質秦歟曰<lb/>
聞之曰聞張唐相燕歟曰聞之燕太子丹入秦者燕不<lb/>
<pb n="KR2a0004_WYG_071-11b"/>
欺秦也張唐相燕者秦不欺燕也燕秦不相欺者伐趙<lb/>
危矣燕秦不相欺無異故欲攻趙而廣河間王不如齎<lb/>
臣五城以廣河閒請歸燕太子與彊趙攻弱燕趙王立<lb/>
自割五城以廣河閒秦歸燕太子趙攻燕得上谷三十<lb/>
城<hi>上谷今媯州也在幽州西北</hi>令秦有十一甘羅還報秦乃封甘羅<lb/>
以為上卿復以始甘茂田宅賜之<lb/>
太史公曰樗里子以骨肉重固其理而秦人稱其智故<lb/>
頗采焉甘茂起下蔡閭閻顯名諸侯重彊齊楚<hi>甘茂為强齊楚</hi>
<pb n="KR2a0004_WYG_071-12a"/>
<hi>所重</hi>甘羅年少然出一竒計聲稱後世雖非篤行之君子<lb/>
然亦戰國之策士也方秦之彊時天下尤趨謀詐哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0004_WYG_071-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記正義卷七十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷四</head> <lb/>
    <p>
<pb n="KR2a0004_WYG_004-1a"/>
欽定四庫全書<lb/>
　史記正義卷四<lb/>
　　　　　　　　　　　　唐　張守節　撰<lb/>
周本紀第四　　　　　　　　　史記四<lb/>
周后稷<hi>因太王所居周原因號曰周地理志云右扶風縣岐山西北中水鄉周太王所邑括地志云故</hi>
<hi>周城一名美陽城在雍州武功縣西北二十五里即太王城也</hi>名弃其母有邰氏女<hi>邰天</hi>
<hi>來反亦作斄同説文云邰炎帝之後姜姓封邰周棄外家</hi>曰姜原姜原為帝俈元妃<lb/>
姜原出野見巨人跡心忻然説欲踐之踐之而身動如<lb/>
<pb n="KR2a0004_WYG_004-1b"/>
孕者居期而生子以為不祥弃之隘巷馬牛過者皆辟<lb/>
不踐徙置之林中適㑹山林多人遷之而弃渠中氷上<lb/>
飛鳥以其翼覆薦之姜原以為神遂收養長之初欲弃<lb/>
之因名曰弃<hi>古史考云棄帝俈之胄其父亦不著與此文稍異也</hi>弃為兒時屹如<lb/>
巨人之志其游戲好種樹麻菽麻菽美及為成人遂好<lb/>
耕農相地之宜宜榖者稼穡焉<hi>種曰稼斂曰穡</hi>民皆法則之帝<lb/>
堯聞之舉弃為農師天下得其利有功帝舜曰弃黎民<lb/>
始飢爾后稷播時百榖封弃於邰<hi>括地志云故<graphic n="KR1581" url="https://raw.githubusercontent.com/kanripo/KR-Gaiji/master/images/KR1581.png" mimeType="image/png"/>城一名武功城在雍州縣</hi>
<pb n="KR2a0004_WYG_004-2a"/>
<hi>西南二十二里古邰國名稷所封也有后稷及姜嫄祠毛萇云邰姜嫄國也后稷所生堯見天因邰而生后稷</hi>
<hi>故因封於邰也</hi>號曰后稷别姓姬氏后稷之興在陶唐虞夏之<lb/>
際皆有令徳后稷卒子不窋立<hi>括地志云不窋故城在慶州宏化縣南三里即</hi>
<hi>不窋在戎狄所居之城也毛詩疏云虞及夏殷共有千二百嵗毎世在位皆八十年乃可充其數耳命之短長</hi>
<hi>古今一也而使十五世君在位皆八十許載子必將老始生不近人情之甚以理而推實難據信也</hi>不窋<lb/>
末年夏后氏政衰去稷不務不窋以失其官而犇戎狄<lb/>
之間不窋卒子鞠立鞠卒子公劉立公劉雖在戎狄之<lb/>
間復修后稷之業務耕種行地宜自漆沮度渭取材用<lb/>
<pb n="KR2a0004_WYG_004-2b"/>
<hi>公劉徙漆縣漆水南渡渭水至南山取材木為用也括地志云豳州新平縣即漢漆縣也漆水在岐州普閏縣</hi>
<hi>東岐山漆水東入渭</hi>行者有資居者有畜積民賴其慶百姓懐之<lb/>
多徙而保歸焉周道之興自此始故詩人歌樂思其徳<lb/>
公劉卒子慶節立國於豳<hi>括地志云豳州新平縣即漢漆沮縣詩豳國公劉所邑之</hi>
<hi>地也</hi>慶節卒子皇僕立皇僕卒子差弗立差弗卒子毁隃<lb/>
立毁隃卒子公非立公非卒子髙圉立髙圉卒子亞圉<lb/>
立亞圉卒子公叔祖𩔖立公叔祖類卒子古公亶父立<lb/>
古公亶父復修后稷公劉之業積徳行義國人皆戴之<lb/>
<pb n="KR2a0004_WYG_004-3a"/>
薫育戎狄攻之欲得財物予之已復攻欲得地與民民<lb/>
皆怒欲戰古公曰有民立君將以利之今戎狄所為攻<lb/>
戰以吾地與民民之在我與其在彼何異民欲以我故<lb/>
戰殺人父子而君之予不忍為乃與私屬遂去豳渡漆<lb/>
沮踰梁山<hi>括地志云梁山在雍州好畤縣西北十八里鄭元云岐山西南然則梁山横長其東當陽</hi>
<hi>西北臨河其西當岐山東北自豳適周當踰之矣</hi>止於岐下豳人舉國扶老攜<lb/>
弱盡復歸古公於岐下及他旁國聞古公仁亦多歸之<lb/>
於是古公乃貶戎狄之俗而營築城郭室屋而邑别居<lb/>
<pb n="KR2a0004_WYG_004-3b"/>
之作五官有司民皆歌樂之頌其徳古公有長子曰太<lb/>
伯次曰虞仲太姜<hi>國語云齊許申吕四國皆姜姓也四岳之後太姜之家太姜太王之妃王</hi>
<hi>季之母</hi>生少子季歴季歴娶太任<hi>國語云摯畤二國任姓虞仲仲虺之後太任之</hi>
<hi>家太任王季之妃文王母也</hi>皆賢婦人<hi>列女傳云太姜太王娶以為妃生太伯仲雍王季太姜有</hi>
<hi>色而貞順率導諸子至於成童靡有過失太王謀事必於太姜遷徙必興太任王季娶以為妃太任之性端壹</hi>
<hi>誠莊維徳之行及其有身目不視惡色耳不聽淫聲口不出傲言能以胎教子而生文王此皆有賢行也</hi>生<lb/>
昌有聖瑞<hi>尚書帝命驗云季秋之月甲子赤爵銜丹書入于酆止于昌户其書云敬勝怠者吉怠勝</hi>
<hi>敬者滅義勝欲者從欲勝義者凶凡事不強則不枉不敬則不正枉者廢滅敬者萬世以仁得之以仁守之其</hi>
<pb n="KR2a0004_WYG_004-4a"/>
<hi>量百世以不仁得之以仁守之其量十世以不仁得之不仁守之不及其世此葢聖瑞</hi>古公曰我<lb/>
世當有興者其在昌乎長子太伯虞仲知古公欲立季<lb/>
歴以傳昌乃二人亡如荆蠻<hi>太伯奔呉所居城在蘇州北五十里常州無錫縣界</hi>
<hi>梅里村其城及冡見在而云亡荆蠻者楚滅越其地屬楚秦滅楚其地屬秦秦諱楚改曰荆故通號吳越之地</hi>
<hi>為荆及北人書史加云蠻勢之然也</hi>文身斷髮以讓季歴古公卒季歴立<lb/>
是為公季公季修古公遺道篤於行義諸侯順之公季<lb/>
卒子昌立是為西伯西伯曰文王<hi>帝王世紀云文王龍顔虎眉身長十尺有</hi>
<hi>四乳雒書靈聽云蒼帝姬昌日角鳥鼻髙長八尺二寸聖智慈理也</hi>遵后稷公劉之業則<lb/>
<pb n="KR2a0004_WYG_004-4b"/>
古公公季之法篤仁敬老慈少禮下賢者日中不暇食<lb/>
以待士士以此多歸之伯夷叔齊在孤竹<hi>括地志云孤竹故城在平</hi>
<hi>州盧龍縣南十二里殷時諸侯竹國也姓㸃氏也</hi>聞西伯善養老盍往歸之太<lb/>
顛閎夭散宜生鬻子辛甲大夫之徒皆往歸之崇侯虎<lb/>
譖西伯於殷紂曰西伯積善累徳諸侯皆嚮之將不利<lb/>
於帝帝紂乃囚西伯於羑里閎夭之徒患之乃求有莘<lb/>
氏美女<hi>括地志云古㜪國城在同州河西縣南二十里世本云莘國姒姓夏禹之後即散宜生等求有</hi>
<hi>莘美女獻紂者</hi>驪戎之文馬<hi>括地志云驪戎故城在雍州新豐縣東南十六里殷周時驪戎國城</hi>
<pb n="KR2a0004_WYG_004-5a"/>
<hi>也按駿馬赤鬛縞身目如黄金文王以獻紂也</hi>有熊九駟<hi>括地志云鄭州新鄭縣本有熊氏之墟也</hi>
<hi>按九駟三十六匹馬也</hi>他奇怪物因殷嬖臣費仲而獻之紂紂大<lb/>
説曰此一物足以釋西伯况其多乎乃赦西伯賜之弓<lb/>
矢斧鉞使西伯得征伐曰譖西伯者崇侯虎也西伯乃<lb/>
獻洛西之地以請紂去炮烙之刑紂許之西伯隂行善<lb/>
諸侯皆來決平於是虞芮之人<hi>括地志云故虞城在陜州河北縣東北五十里</hi>
<hi>虞山之上古虞國也故芮城縣西二十里古芮國也晉太康地記云虞西百四十里有芮城括地志云又閒原</hi>
<hi>在河北縣西六十五里詩云虞芮質厥成毛萇云虞芮之君相與争里乆而不平乃相謂曰西伯仁人盍往質</hi>
<pb n="KR2a0004_WYG_004-5b"/>
<hi>焉乃相與朝周二國君相謂曰我等小人不可履君子之庭乃相譲所争地以為閒原至今尚在注引地理志</hi>
<hi>芮在臨晉者恐疏然閒原在河東復與虞芮相接臨晉在河西同州非臨晉芮城明矣</hi>有獄不能<lb/>
決乃如周入界耕者皆譲畔民俗皆譲長虞芮之人未<lb/>
見西伯皆慙相謂曰吾所争周人所恥何往為祇取辱<lb/>
耳遂還俱譲而去諸侯聞之曰西伯葢受命之君明年<lb/>
伐犬戎<hi>又云黄帝生苗龍苗龍生融吾融吾生并明并明生白犬白犬有二是為犬戎説文云赤狄本</hi>
<hi>犬種故字從犬又後漢書云犬戎槃瓠之後也今長沙武陵之郡大半是也又毛詩疏云犬戎昆夷是也</hi>明<lb/>
年伐密須<hi>括地志云隂宻故城在涇州鶉孤縣西其東接縣城即古宻國杜預云姞姓國在安定隂</hi>
<pb n="KR2a0004_WYG_004-6a"/>
<hi>宻縣也</hi>明年敗耆國<hi>即黎國也鄒誕生云本或作黎孔安國云黎在上黨東北括地志云故黎</hi>
<hi>城黎侯國也在潞州黎城縣東北十八里尚書云西伯既戡黎是也</hi>殷之祖伊聞之懼以<lb/>
告帝紂紂曰不有天命乎是何能為明年伐邘<hi>括地志云故邘</hi>
<hi>城在懐州河内縣西北二十七里古邘國城也左傳云邘晉應韓武王之穆也</hi>明年伐崇侯虎<lb/>
<hi>皇甫謐云夏鯀封虞夏商周皆有崇國崇國葢在豐鎬之間詩云既伐于崇作邑于豐是國之地也</hi>而作<lb/>
豐邑<hi>括地志云周豐宫周文王宫也在雍州鄠縣東三十五里鎬在雍州西南三十二里</hi>自岐下<lb/>
而徙都豐明年西伯崩<hi>括地志云周文王墓在雍州萬年縣西南二十八里原上也</hi>
太子發立是為武王西伯葢即位五十年其囚羑里葢<lb/>
<pb n="KR2a0004_WYG_004-6b"/>
益易之八卦為六十四卦<hi>乾鑿度云垂黄策者羲益卦演徳者文成命者孔也易正</hi>
<hi>義云伏羲制卦文王卦辭周公爻辭孔十翼也按太史公言葢者乃疑辭也文王著演易之功作周紀方贊其</hi>
<hi>美不敢專定重易故稱葢也</hi>詩人道西伯葢受命之年稱王而斷虞<lb/>
芮之訟<hi>二國相譲後諸侯歸西伯者四十餘國咸尊西伯為王葢此年受命之年稱王也帝王世紀云</hi>
<hi>文王即位四十二年嵗在鶉火文王更為受命之元年始稱王矣又毛詩云文王九十七而終終時受命九年</hi>
<hi>則受命之元年年八十九也</hi>後十年而崩<hi>十當為九/其説在後</hi>謚為文王<hi>謚法經緯</hi>
<hi>天地曰文</hi>改法度制正朔矣追尊古公為太王公季為王季<lb/>
<hi>易緯云文王受命改正朔有王號於天下鄭元信而用之言文王稱王已改正朔布王號矣按天無二日土無</hi>
<pb n="KR2a0004_WYG_004-7a"/>
<hi>二王豈殷紂尚存而周稱王哉若文王自稱王改正朔則是功業成矣武王何復得云大勲未集欲卒父業也</hi>
<hi>禮記大傳云牧之野武成大事而退追王太王亶父王季歴文王昌據此文乃是追王為王何得文王自稱王</hi>
<hi>改正朔也</hi>葢王瑞自太王興<hi>古公在邠被戎狄攻戰奪民太王曰民之在我與彼何異殺人</hi>
<hi>父子而君之予不忍為遂逺去邠止於岐下邠人舉國盡歸古公他國聞古公仁亦多歸之乃貶戎狄之俗為</hi>
<hi>室屋邑落而分别居之季歴又生昌有聖瑞葢是王瑞自太王時而興起也然自西伯葢即位五十年以下至</hi>
<hi>太王興在西伯崩後重述其事為經傳不同不可全棄乃畧而書之引次其下事必可疑故數言葢也</hi>武<lb/>
王即位<hi>諡法克定禍亂曰武春秋元命包云武王胼齒是謂剛強也</hi>太公望為師周<lb/>
公旦為輔召公畢公之徒左右王師修文王緒業九年<lb/>
<pb n="KR2a0004_WYG_004-7b"/>
武王上祭於畢<hi>上音時掌反尚書武成篇云我文考文王誕膺天命以撫方夏惟九年大統未</hi>
<hi>集大誓篇序云惟十有一年武王伐殷太誓篇云惟十有三年春大會于孟津大戴禮云文王十五而生武王</hi>
<hi>則武王少文王十四嵗矣禮記文王世子云文王九十七而終武王九十三而終按文王崩時武王已八十三</hi>
<hi>矣八十四即位至九十三崩武王即位適滿十年言十三年伐紂者續文王受命年欲明其卒父業故也金縢</hi>
<hi>篇云惟克商二年王有疾不愈按文王受命九年而崩十一年武王服闋觀兵孟津十三年克紂十五年有疾</hi>
<hi>周公請命王有瘳後四年而崩則武王年九十三矣而太史公云九年王觀兵十一年伐紂則以為武王即位</hi>
<hi>年數與尚書違甚疎矣</hi>東觀兵至于盟津為文王木主載以車中<lb/>
軍武王自稱太子發言奉文王以伐不敢自專乃告司<lb/>
<pb n="KR2a0004_WYG_004-8a"/>
馬司徒司空諸節齊栗信哉予無知以先祖有徳臣小<lb/>
子受先功畢立賞罰以定其功遂興師師尚父號曰總<lb/>
爾衆庶與爾舟楫後至者斬武王渡河中流白魚躍入<lb/>
王舟中武王俯取以祭既渡有火自上復于下至于王<lb/>
屋流為烏其色赤其聲魄云是時諸侯不期而㑹盟津<lb/>
者八百諸侯諸侯皆曰紂可伐矣武王曰女未知天命<lb/>
未可也乃還師歸居二年聞紂昬亂暴虐滋甚殺王子<lb/>
比干囚箕子太師疵少師彊抱其樂器而犇周於是武<lb/>
<pb n="KR2a0004_WYG_004-8b"/>
王徧告諸侯曰殷有重罪不可以不畢伐乃遵文王遂<lb/>
率戎車三百乘虎賁三千人甲士四萬五千人以東伐<lb/>
紂十一年十二月戊午師畢渡盟津<hi>畢盡也盡從河南渡河北</hi>諸侯<lb/>
咸㑹曰孳孳無怠武王乃作太誓告于衆庶今殷王紂<lb/>
乃用其婦人之言自絶于天毁壊其三正<hi>按三正三統也周以建子</hi>
<hi>為天統殷以建丑為地統夏以建寅為人統也</hi>離逷其王父母弟乃斷弃其先<lb/>
祖之樂乃為淫聲用變亂正聲怡説婦人故今予發維<lb/>
共行天罰勉哉夫子不可再不可三二月甲子昧爽武<lb/>
<pb n="KR2a0004_WYG_004-9a"/>
王朝至于商郊牧野乃誓<hi>括地志云衛州城故老云周武王伐紂至于商郊牧野乃</hi>
<hi>築此城酈元注水經云自朝歌南至清水土地平衍據臯跨澤悉牧野也括地志又云紂都朝歌在衛州東北</hi>
<hi>七十三里朝歌故城是也本妹邑殷王武丁始都之帝王世紀云帝乙復濟河北徙朝歌其子紂仍都焉</hi>武<lb/>
王左杖黄鉞右秉白旄以麾曰逺矣西土之人武王曰<lb/>
嗟我有國冡君司徒司馬司空亞旅師氏千夫長百夫<lb/>
長及庸蜀羌髳㣲纑彭濮人<hi>髳音矛括地志云房州竹山縣及金州古盧國也益</hi>
<hi>州及巴利等州皆古蜀國隴右岷洮叢等州以西羌也㣲纑以南古髳國之地戎府之南古㣲盧彭二國之地</hi>
<hi>僕在楚西南有髳州㣲濮州瀘府彭州焉武王率西南夷諸州伐紂也</hi>稱爾戈比爾干立<lb/>
<pb n="KR2a0004_WYG_004-9b"/>
爾矛予其誓王曰古人有言牝雞無晨牝雞之晨惟家<lb/>
之索今殷王紂維婦人言是用自弃其先祖肆祀不荅<lb/>
昬弃其家國遺其王父母弟不用乃維四方之多罪逋<lb/>
逃是崇是長是信是使俾暴虐于百姓以姦軌于商國<lb/>
今予發維共行天之罰今日之事不過六步七步乃止<lb/>
齊焉夫子勉哉不過於四伐五伐六伐七伐乃止齊焉<lb/>
勉哉夫子尚桓桓如虎如羆如犲如離于商郊不禦克<lb/>
犇以役西土勉哉夫子爾所不勉其予爾身有戮誓已<lb/>
<pb n="KR2a0004_WYG_004-10a"/>
諸侯兵㑹者車四千乘陳師牧野帝紂聞武王來亦發<lb/>
兵七十萬人距武王武王使師尚父與百夫致師以大<lb/>
卒馳帝紂師<hi>大卒謂戎車三百五十乘士卒二萬六千二百五十人及虎賁三千人</hi>紂師<lb/>
雖衆皆無戰之心心欲武王即入紂師皆倒兵以戰以<lb/>
開武王武王馳之紂兵皆崩畔紂紂走反入登于鹿䑓<lb/>
之上蒙衣其珠玉<hi>衣音於既反周書云甲子夕紂取天智玉琰五環身以自焚注天智玉之</hi>
<hi>善者縫環其身自厚也凡焚四千玉也庶玉則銷天智玉不銷紂身不盡也</hi>自燔于火而死<lb/>
武王持太白旗以麾諸侯諸侯畢拜武王武王乃揖諸<lb/>
<pb n="KR2a0004_WYG_004-10b"/>
侯<hi>武王率諸侯伐天子天子曰死諸侯畢賀故武王揖諸侯言先拊循之心也</hi>諸侯畢從武<lb/>
王至商國<hi>謂至朝歌</hi>商國百姓咸待於郊於是武王使羣臣<lb/>
告語商百姓曰上天降休商人皆再拜稽首武王亦荅<lb/>
拜遂入至紂死所武王自射之三發而後下車以輕劒<lb/>
擊之<hi>周書作輕吕擊之輕吕劒名也</hi>以黄鉞斬紂頭縣太白之旗已而<lb/>
至紂之嬖妾二女二女皆經自殺武王又射三發擊以<lb/>
劒斬以𤣥鉞縣其頭小白之旗武王已乃出復軍其明<lb/>
日除道修社及商紂宫及期百夫荷罕旗以先驅武王<lb/>
<pb n="KR2a0004_WYG_004-11a"/>
弟叔振鐸奉陳常車周公旦把大鉞畢公把小鉞以夾<lb/>
武王散宜生太顛閎夭皆執劒以衛武王既入立于社<lb/>
南大卒之左右畢從毛叔鄭奉明水衛康叔封布兹召<lb/>
公奭贊采<hi>贊佐也采幣也</hi>師尚父牽牲尹佚筴祝曰<hi>尹佚讀筴書祝文以</hi>
<hi>祭社也</hi>殷之末孫季紂<hi>周書作末孫受徳受徳紂字也</hi>殄廢先王明徳侮<lb/>
蔑神祗不祀昬暴商邑百姓其章顯聞于天皇上帝於<lb/>
是武王再拜稽首曰膺更大命革殷受天明命武王又<lb/>
再拜稽首乃出封商紂子禄父殷之餘民武王為殷初<lb/>
<pb n="KR2a0004_WYG_004-11b"/>
定未集乃使其弟管叔鮮蔡叔度相禄父治殷<hi>地理志云河内</hi>
<hi>殷之舊都周既滅殷分其畿内為三國詩邶鄘衛是邶以封紂子武庚鄘管叔尹之衛蔡叔尹之以監殷民謂</hi>
<hi>之三監帝王世紀云自殷都以東為衛管叔監之殷都以西為鄘蔡叔監之都以北為邶霍叔監之是為三監</hi>
<hi>按二説各異未詳也</hi>已而命召公釋箕子之囚命畢公釋百姓之<lb/>
囚表商容之閭命南宫括散鹿䑓之財發鉅橋之粟以<lb/>
振貧弱萌𨽻命南宫括史佚展九鼎保玉命閎夭封比<lb/>
干之墓<hi>封謂益其土及畫疆界括地志云比干墓在衛州汲縣北十里二百五十步</hi>命宗祝<lb/>
享祠于軍乃罷兵西歸行狩記政事作武成封諸侯班<lb/>
<pb n="KR2a0004_WYG_004-12a"/>
賜宗彛作分殷之器物武王追思先聖王乃襃封神農<lb/>
之後於焦黄帝之後於祝<hi>左傳云祝其實夾谷杜預云夾谷即祝其也服䖍云東海</hi>
<hi>郡祝其縣也</hi>帝堯之後於薊帝舜之後於陳<hi>括地志云陳州宛丘縣在陳城</hi>
<hi>中即古陳國也帝舜後遏父為周武王陶工武王賴其器用封其子媯滿於陳都宛丘之側</hi>大禹之<lb/>
後於把<hi>括地志云汴州雍丘縣古把國地理志云古杞國理此城周武王封禹後於把號東樓公二十</hi>
<hi>一代為楚所滅</hi>於是封功臣謀士而師尚父為首封封尚父於<lb/>
營丘曰齊<hi>水經注今臨淄城中有丘云古縣丘之地吕望所封齊之都也營丘在縣北百步外城中</hi>
<hi>輿地志云秦立為縣城臨淄水故曰臨淄也</hi>封弟周公旦於曲阜曰魯<hi>帝王世紀</hi>
<pb n="KR2a0004_WYG_004-12b"/>
<hi>云炎帝自陳營都於魯曲阜黄帝自窮桑登帝位後徙曲阜少昊邑於窮桑以登帝位都曲阜顓頊始都窮桑</hi>
<hi>徙商丘窮桑在魯北或云窮桑即曲阜也又為大庭氏之故國又是商奄之地皇甫謐云黄帝生於夀丘在魯</hi>
<hi>城東門之北居軒轅之丘於山海經云此地窮桑之際西射之南是也括地志云兖州曲阜縣外城即周公旦</hi>
<hi>子伯禽所築古魯城也</hi>封召公奭於燕<hi>封帝堯之後於薊封召公奭於燕觀其文稍似重也</hi>
<hi>水經注云薊則西北隅有薊丘因取名焉括地志云燕山幽州漁陽縣東南六十里國都城記云周武王封召</hi>
<hi>公奭於燕地在燕山之野故國取名焉按周封以五等之爵薊燕立國俱武王立因燕山薊丘為名其地足自</hi>
<hi>立國薊㣲燕盛乃并薊居之薊名遂絶焉今幽州薊縣古燕國也</hi>封弟叔鮮於管<hi>括地志云</hi>
<hi>鄭州管城縣外城古管國城也周武王弟叔鮮所封</hi>弟叔度於蔡<hi>括地志云豫州北七十里上蔡</hi>
<pb n="KR2a0004_WYG_004-13a"/>
<hi>縣古蔡國武王封弟叔度於蔡是也縣東十里有蔡岡因名也</hi>餘各以次受封武王徵<lb/>
九牧之君登豳之阜以望商邑<hi>括地志云豳州三水縣西十里有豳原周先公</hi>
<hi>劉所都之地也豳城在此原上因公為名按葢武王登此城望商邑</hi>武王至于周自夜不<lb/>
寐<hi>周鎬京也武王伐紂還至鎬京憂未定天之保安故自夜不得寐也</hi>周公旦即王所曰<lb/>
曷為不寐王曰告女維天不饗殷自發未生於今六十<lb/>
年麋鹿在牧蜚鴻滿野<hi>蜚音飛古飛字也於今猶當今於今六十年從帝乙十年至伐</hi>
<hi>紂年也麋鹿在牧喻讒佞小人在朝位也飛鴻滿野喻忠賢君子見放棄也言紂父帝乙立後殷國益衰至伐</hi>
<hi>紂六十年間諂佞小人在於朝位忠賢君子放遷於野故詩云鴻鴈于飛肅肅其羽之子于征劬勞于野毛萇</hi>
<pb n="KR2a0004_WYG_004-13b"/>
<hi>云之子侯伯卿士也鄭元云鴻鴈知避隂陽寒暑喻民知去無道就有道也</hi>天不享殷乃今<lb/>
有成維天建殷其登名民三百六十夫不顯亦不賔滅<lb/>
以至今我未定天保何暇寐王曰定天保依天室悉求<lb/>
夫惡貶從殷王受日夜勞來我西土我維顯服及徳方<lb/>
明<hi>服事也武王荅周公云定知天之安保我位得依天之宫室退除殷紂之悪日夜勞民又安定我之西土</hi>
<hi>我維明於事及我之徳教施四方明行之乃可至於寝寐也自此已上為至周自夜不寐周公問之故先書</hi>
自洛汭延于伊汭居易毋固其有夏之居<hi>括地志云自禹至太康與</hi>
<hi>唐虞皆不易都城然則居陽城為禹避商均時非之都也帝王世紀云禹封夏伯今河南陽翟是汲冢古文云</hi>
<pb n="KR2a0004_WYG_004-14a"/>
<hi>太康居斟尋羿亦居之桀又居之括地志云故鄩城在洛州鞏縣西南五十八里也</hi>我南望三塗<lb/>
北望嶽鄙顧詹有河<hi>括地志云太行恒山連延東北接碣石接嶽山言北望太行恒山之</hi>
<hi>邊鄙都邑也又晉州霍山一名太嶽在洛西北山在洛東北二説皆通</hi>粤詹雒伊毋逺天<lb/>
室<hi>粤者審慎之辭也言審慎瞻雒伊二水之陽無逺離此為天室也</hi>營周居于雒邑而<lb/>
後去<hi>括地志云故王城一名河南城本郟鄏周公新築在洛州河南縣北九里苑内東北隅自平王以下</hi>
<hi>十二王皆都此城至敬王乃遷都成周至赧王又居王城也帝王世紀云王城西有郟鄏陌左傳云成王定鼎</hi>
<hi>於郟鄏京相璠地名云郟山名鄏邑名</hi>縱馬於華山之陽<hi>華山在華隂縣南八里山南曰</hi>
<hi>陽也</hi>放牛於桃林之虚<hi>括地志云桃林在陜州桃林縣西山海經云本火之山其北有林焉</hi>
<pb n="KR2a0004_WYG_004-14b"/>
<hi>名曰桃林廣圓三百里中多馬湖水出焉北流入河也</hi>偃干戈振兵釋旅示天下<lb/>
不復用也武王已克殷後二年問箕子殷所以亡箕子<lb/>
不忍言殷悪以存亡國宜告<hi>箕子殷人不忍言殷悪以周國之所言告武王為洪</hi>
<hi>範九類武王以類問天道</hi>武王亦醜故問以天道武王病天下未集<lb/>
羣公懼穆卜周公乃祓齋<hi>祓音廢又音拂齋音扎皆反祓謂除不祥求福也</hi>自<lb/>
為質<hi>音至周公祓齋自以贄幣告三王請代武王武王病乃瘳也</hi>欲代武王武王有<lb/>
瘳後而崩<hi>括地志云武王墓在雍州萬年縣西南二十八里畢原上也</hi>太子誦代立<lb/>
是為成王成王少周初定天下周公恐諸侯畔周公乃<lb/>
<pb n="KR2a0004_WYG_004-15a"/>
攝行政當國管叔蔡叔羣弟疑周公與武庚作亂畔周<lb/>
周公奉成王命伐誅武庚管叔放蔡叔以㣲子開代殷<lb/>
後國於宋<hi>今宋州也</hi>頗收殷餘民以封武王少弟封為衛康<lb/>
叔<hi>尚書洛誥云我卜瀍水東亦惟洛食以居邶鄘衛之衆又多士篇序云成周既成遷殷頑民按是為東周</hi>
<hi>古洛陽城也括地志云洛陽故城在洛州洛陽縣東北二十六里周公所築即成周城也輿地志云以周地在</hi>
<hi>王城東故曰東周敬王避子朝亂自洛邑東居此以其迫阨不受王都故壊翟泉而廣之按武王滅殷國為邶</hi>
<hi>鄘衛三監尹之武庚作亂周公滅之徙三監之民於成周頗收其餘衆以封康叔為衛侯即今衛州是也孔安</hi>
<hi>國云以三監之民國康叔為衛侯周公懲其數叛故使賢母弟主之也</hi>晉唐叔得嘉榖獻<lb/>
<pb n="KR2a0004_WYG_004-15b"/>
之成王成王以歸周公于兵所周公受禾東土魯天子<lb/>
之命初管蔡畔周周公討之三年而畢定故初作大誥<lb/>
次作㣲子之命次歸禾次嘉禾次康誥酒誥梓材其事<lb/>
在周公之篇周公行政七年成王長周公反政成王北<lb/>
面就羣臣之位成王在豐使召公復營洛邑如武王之<lb/>
意周公復卜申視卒營築居九鼎焉曰此天下之中四<lb/>
方入貢道里均作召誥洛誥成王既遷殷遺民周公以<lb/>
王命告作多士無佚召公為保周公為師東伐淮夷殘<lb/>
<pb n="KR2a0004_WYG_004-16a"/>
奄<hi>奄音於險反括地志云泗水徐城縣北三十里古徐國即淮夷也兖州曲阜縣奄至即奄國之地也</hi>遷<lb/>
其君薄姑<hi>括地志云薄姑故城在青州博昌縣東北六十里薄姑氏殷諸侯封於此周滅之也</hi>成<lb/>
王自奄歸在宗周<hi>伐奄歸鎬京也</hi>作多方既絀殷命襲淮夷歸<lb/>
在豐作周官興正禮樂度制於是改而民和睦頌聲興<lb/>
成王既伐東夷息慎來賀王賜榮伯作賄息慎之命成<lb/>
王將崩懼太子釗之不任<hi>釗音招又古堯反任而針反</hi>乃命召公畢<lb/>
公率諸侯以相太子而立之成王既崩二公率諸侯以<lb/>
太子釗見於先王廟申告以文王武王之所以為王業<lb/>
<pb n="KR2a0004_WYG_004-16b"/>
之不易務在節儉毋多欲以篤信臨之作顧命太子釗<lb/>
遂立是為康王康王即位徧告諸侯宣告以文武之業<lb/>
以申之作康誥故成康之際天下安寧刑錯四十餘年<lb/>
不用康王命作策畢公分居里成周郊作畢命康王卒<lb/>
子昭王瑕立昭王之時王道㣲缺昭王南巡狩不返卒<lb/>
於江上<hi>帝王世紀云昭王徳衰南征濟于漢船人悪之以膠船進王王御船至中流膠液船解王及祭</hi>
<hi>公俱沒于水中而崩其右卒游靡長臂且多力游振得王周人諱之</hi>其卒不赴告諱之也<lb/>
立昭王子滿是為穆王穆王即位春秋已五十矣王道<lb/>
<pb n="KR2a0004_WYG_004-17a"/>
衰㣲穆王閔文武之道缺乃命伯臩申誡太僕國之政<lb/>
作臩命<hi>尚書序云穆王令伯臩為太僕正應劭云太僕周穆王所置葢大御衆僕之長中大夫也</hi>復<lb/>
寕穆王將征犬戎祭公謀父諌<hi>括地志云故祭城在鄭州管城縣東北十五里</hi>
<hi>鄭大夫祭仲邑也釋例云祭城在河南上有敖倉周公後所封也</hi>曰不可先王耀徳不<lb/>
觀兵夫兵戢而時動動則威觀則玩玩則無震是故周<lb/>
文公之頌曰載戢干戈載櫜弓矢我求懿徳肆于時夏<lb/>
允王保之先王之於民也茂正其徳而厚其性阜其財<lb/>
求而利其器用明利害之鄉以文修之使之務利而辟<lb/>
<pb n="KR2a0004_WYG_004-17b"/>
害懐徳而畏威故能保世以滋大昔我先王世后稷以<lb/>
服事虞夏及夏之衰也<hi>謂太康也</hi>弃稷不務<hi>言太康弃廢稷官</hi>我先<lb/>
王不窋用失其官而自竄於戎狄之間不敢怠業時序<lb/>
其徳遵修其緒修其訓典朝夕恪勤守以敦篤奉以忠<lb/>
信弈世載徳不忝前人<hi>前人謂后稷也言不窋亦世載徳不忝后稷及文王武王無不</hi>
<hi>務農事</hi>至于文王武王昭前之光明而加之以慈和事神<lb/>
保民無不欣喜商王帝辛大惡于民庶民不忍訢載武<lb/>
王以致戎于商牧<hi>紂近郊地名牧野</hi>是故先王非務武也勤恤<lb/>
<pb n="KR2a0004_WYG_004-18a"/>
民隠而除其害也夫先王之制邦内甸服邦外侯服侯<lb/>
衛賔服夷蠻要服戎翟荒服甸服者祭侯服者祀賔服<lb/>
者享要服者貢荒服者王日祭月祀時享嵗貢終王先<lb/>
王之順祀也有不祭則修意有不祀則修言有不享則<lb/>
修文有不貢則修名有不王則修徳序成而有不至則<lb/>
修刑於是有刑不祭伐不祀征不享譲不貢告不王於<lb/>
是有刑罰之辟有攻伐之兵有征討之備有威譲之命<lb/>
有文告之辭布令陳辭而有不至則増修於徳無勤民<lb/>
<pb n="KR2a0004_WYG_004-18b"/>
於逺是以近無不聽逺無不服今自大畢伯士之終也<lb/>
犬戎氏以其職來王<hi>賈逵云大畢伯士犬戎氏之二君也白狼白鹿犬戎之職貢也按大</hi>
<hi>畢伯士終後犬戎氏常以其職來王</hi>天子曰<hi>祭公穆王之意故云天子曰</hi>予必以不享<lb/>
征之且觀之兵無乃廢先王之訓而王幾頓乎<hi>幾音祈</hi>吾<lb/>
聞犬戎樹敦率舊徳而守終純固其有以禦我矣王遂<lb/>
征之得四白狼四白鹿以歸自是荒服者不至諸侯有<lb/>
不睦者甫侯言於王作修刑辟王曰吁來有國有土告<lb/>
汝祥刑在今爾安百姓何擇非其人何敬非其刑何居<lb/>
<pb n="KR2a0004_WYG_004-19a"/>
非其宜與兩造具備師聽五辭<hi>漢書刑法志云五聽一曰辭聽二曰色聽三曰</hi>
<hi>氣聽四曰耳聽五曰目聽周禮云辭不直則言繁目不直則視眇耳不直則對荅惑色不直則貌赩氣不直則</hi>
<hi>數端也</hi>五辭簡信正於五刑五刑不簡正於五罰五罰不<lb/>
服正於五過五過之疵官獄内獄閲實其罪惟鈞其過<lb/>
五刑之疑有赦五罰之疑有赦其審克之簡信有衆惟<lb/>
訊有稽無簡不疑共嚴天威黥辟疑赦其罰百率閲實<lb/>
其罪劓辟疑赦其罰倍灑閲實其罪臏辟疑赦其罰倍<lb/>
差<hi>倍中之差二百去三分一合三百加十三鍰二兩也宫刑其罰五百臏刑  輕其數豈  故知馬孔之説</hi>
<pb n="KR2a0004_WYG_004-19b"/>
<hi>非也</hi>閲實其罪宫辟疑赦其罰五百率閲實其罪大辟疑<lb/>
赦其罰千率閲實其罪墨罰之屬千劓罰之屬千臏罰<lb/>
之屬五百宫罰之屬三百大辟之罰其屬二百五刑之<lb/>
屬三千命曰甫刑穆王立五十五年崩子共王繄扈立<lb/>
共王游於涇上密康公從<hi>括地志云隂宻故城在涇州鶉孤縣西東接縣城故宻國</hi>
<hi>也</hi>有三女犇之其母曰必致之王夫獸三為羣人三為<lb/>
衆女三為粲王田不取羣<hi>曹大家云羣衆粲皆多之名也田獵得三獸王不盡收以</hi>
<hi>其害深也</hi>公行不下衆<hi>曹大家云公諸侯也公之所與衆人共議也</hi>王御不參一<lb/>
<pb n="KR2a0004_WYG_004-20a"/>
族夫粲美之物也衆以美物歸女而何徳以堪之王猶<lb/>
不堪况爾之小醜乎小醜備物終必亡康公不獻一年<lb/>
共王滅宻共王崩子懿王囏立懿王之時王室遂衰詩<lb/>
人作刺懿王崩共王弟辟方立是為孝王孝王崩諸侯<lb/>
復立懿王太子燮是為夷王<hi>紀年云三年致諸侯翦齊哀公昴帝王世紀云十六</hi>
<hi>年崩也</hi>夷王崩子厲王胡立厲王即位三十年好利近榮<lb/>
夷公大夫芮良正<hi>芮伯也</hi>諌厲王曰王室其將卑乎夫榮<lb/>
公好專利而不知大難夫利百物之所生也天地之所<lb/>
<pb n="KR2a0004_WYG_004-20b"/>
載也而有專之其害多矣天地百物皆將取焉何可專<lb/>
也所怒甚多而不備大難以是教王王其能乆乎夫王<lb/>
人者將導利而布之上下者也使神人百物無不得極<lb/>
猶曰怵惕懼怨之來也故頌曰思文后稷克配彼天立<lb/>
我蒸民莫匪爾極大雅曰陳錫載周是不布利而懼難<lb/>
乎故能載周以至于今今王學專利其可乎匹夫專利<lb/>
猶謂之盗王而行之其歸鮮矣榮公若用周必敗也厲<lb/>
王不聽卒以榮公為卿士用事王行暴虐侈傲國人謗<lb/>
<pb n="KR2a0004_WYG_004-21a"/>
王召公諫曰民不堪命矣王怒得衛巫使監謗者<hi>監音口銜</hi>
<hi>反監察也以巫人神靈有謗毁必察也</hi>以告則殺之其謗鮮矣諸侯不朝<lb/>
三十四年王益嚴國人莫敢言道路以目厲王喜告召<lb/>
公曰吾能弭謗矣乃不敢言召公曰是鄣之矣防民之<lb/>
口甚於防水水壅而潰傷人必多民亦如之是故為水<lb/>
者決之使導為民者宣之使言故天子聽政使公卿至<lb/>
於列士獻詩<hi>上詩風刺</hi>瞽獻典史獻書<hi>史太史也/上書諫</hi>師箴<hi>音針師樂</hi>
<hi>太師也上箴戒之文</hi>瞍賦矇誦百工諫庶人傳語<hi>傳音逐縁反庶人㣲賤見時得</hi>
<pb n="KR2a0004_WYG_004-21b"/>
<hi>失不得上言乃在街巷相傳語</hi>近臣盡規親戚補察<hi>言親戚補王過失及察是非也</hi>瞽<lb/>
史教誨耆艾修之而後王斟酌焉是以事行而不悖民<lb/>
之有口也猶土之有山川也財用於是乎出猶其有原<lb/>
隰衍沃也衣食於是乎生口之宣言也善敗於是乎興<lb/>
行善而備敗所以産財用衣食者也夫民慮之於心而<lb/>
宣之於口成而行之若壅其口其與能幾何王不聽於<lb/>
是國莫敢出言三年乃相與畔襲厲王厲王出奔於彘<lb/>
<hi>括地志云晉州霍邑縣本漢彘縣後改彘曰永安從鄗犇晉也</hi>厲王太子静匿召公之<lb/>
<pb n="KR2a0004_WYG_004-22a"/>
家國人聞之乃圍之召公曰昔吾驟諫王王不從以及<lb/>
此難也今殺王太子王其以我為讐而懟怒乎夫事君<lb/>
者險而不讐懟怨而不怒况事王乎乃以其子代王太<lb/>
子王太子竟得脱召公周公二相行政號曰共和<hi>共音巨用</hi>
<hi>反韋昭云彘之亂公卿相與和而脩政事號曰共和也魯連子云衛州共城縣本周共伯之國也共伯名和好</hi>
<hi>行仁義諸侯賢之周厲王無道國人作難王奔于彘諸侯奉和以行天子事號曰共和元年十四年厲王死于</hi>
<hi>彘共伯使諸侯奉王子靖為宣王而共伯復歸國于衛也世家云釐侯十三年周厲王出犇于彘共和行政焉</hi>
<hi>二十八年周宣王立四十二年釐侯卒太子共伯餘立為君恭伯弟和襲攻恭伯于墓上恭伯入釐侯羨自殺</hi>
<pb n="KR2a0004_WYG_004-22b"/>
<hi>衛人因葬釐侯旁諡曰恭伯而立和為衛侯是為武公按此文共伯不得立而和立為武公武公之立在恭伯</hi>
<hi>卒後年嵗又不相當年表亦同明紀年及魯連子非也</hi>共和十四年厲王死于彘<lb/>
太子静長于召公家二相乃共立之為王是為宣王宣<lb/>
王即位二相輔之脩政法文武成康之遺風諸侯復宗<lb/>
周十二年魯武公來朝宣王不脩籍于千畝<hi>應劭云古者天子耕</hi>
<hi>籍田千畆為天下先瓚曰籍蹈籍也按宣王不脩親耕之禮也</hi>虢文公諫曰<hi>括地志云虢故城在</hi>
<hi>岐州陳倉縣東西又云千畆原在晉州岳陽縣北</hi>不可王弗聽三十九年戰于<lb/>
千畆王師敗績于姜氏之戎宣王既亡南國之師乃料<lb/>
<pb n="KR2a0004_WYG_004-23a"/>
民於太原仲山甫<hi>毛萇云仲山甫樊穆仲也括地志云漢樊縣城在兖州瑕丘縣西南古樊</hi>
<hi>國仲山甫所封也</hi>諫曰民不可料也宣王不聽卒料民四十六<lb/>
年宣王崩<hi>周春秋云宣王殺杜伯而無辜後三年宣王會諸侯田于圃日中杜伯起于道左衣朱衣</hi>
<hi>冠操朱弓矢射宣王中心折脊而死國語云杜伯射王於鄗</hi>子幽王宫湼立幽王二<lb/>
年西州三川皆震<hi>按涇渭二水在雍州北洛水一名漆沮在雍州東北南流入渭此時以王</hi>
<hi>城為東周鎬京為西周</hi>伯陽甫曰周將亡矣夫天地之氣不失其<lb/>
序若過其序民亂之也陽伏而不能出隂迫而不能蒸<lb/>
於是有地震今三川實震是陽失其所而填隂也陽失<lb/>
<pb n="KR2a0004_WYG_004-23b"/>
而在隂原必塞原塞國必亡夫水土演而民用也土無<lb/>
所演民乏財用不亡何待昔伊洛竭而夏亡河竭而商<lb/>
亡今周徳若二代之季矣其川原又塞塞必竭夫國必<lb/>
依山川山崩川竭亡國之徵也川竭必山崩若國亡不<lb/>
過十年數之紀也天之所弃不過其紀是嵗也三川竭<lb/>
岐山崩三年幽王嬖愛襃姒<hi>括地志云襃國故城在梁州襃城縣東二百步古襃</hi>
<hi>國也</hi>襃姒生子伯服幽王欲廢太子太子母申侯女而為<lb/>
后後幽王得襃姒愛之欲廢申后并去太子宜臼以襃<lb/>
<pb n="KR2a0004_WYG_004-24a"/>
姒為后以伯服為太子周太史伯陽讀史記曰<hi>諸國皆有史以</hi>
<hi>記事故曰史記</hi>周亡矣昔自夏后氏之衰也有二神龍止於夏<lb/>
帝庭而言曰余襃之二君夏帝卜殺之與去之與止之<lb/>
莫吉卜請其漦而藏之乃吉於是布幣而策告之龍亡<lb/>
而漦在櫝而去之夏亡傳此器殷殷亡又傳此器周比<lb/>
三代莫敢發之至厲王之末發而觀之漦流於庭不可<lb/>
除厲王使婦人裸而譟之漦化為𤣥黿以入王後宫後<lb/>
宫之童妾既齓而遭之既笄而孕<hi>笄音雞禮記云女子許嫁而笄鄭元云笄</hi>
<pb n="KR2a0004_WYG_004-24b"/>
<hi>今簪</hi>無夫而生子懼而弃之宣王之時童女謡曰檿弧箕<lb/>
服實亡周國於是宣王聞之有夫婦賣是器者宣王使<lb/>
執而戮之逃於道而見鄉者後宫童妾所弃妖子出於<lb/>
路者<hi>夫婦賣檿弧者宣王欲執戮之遂逃於路遇此妖子哀而收之</hi>聞其夜啼哀而收<lb/>
之夫婦遂亡犇於襃襃人有罪請入童妾所弃女子者<lb/>
於王<hi>國語云周幽王伐有襃襃人以襃姒女焉與虢石甫比也</hi>以贖罪弃女子出於<lb/>
襃是為襃姒當幽王三年王之後宫見而愛之生子伯<lb/>
服竟廢申后及太子以襃姒為后伯服為太子太史伯<lb/>
<pb n="KR2a0004_WYG_004-25a"/>
陽曰禍成矣無可奈何褒姒不好笑幽王欲其笑萬方<lb/>
故不笑幽王為熢燧<hi>峯遂二音晝日燃熢以望火煙夜舉燧以望火光也熢土魯也燧炬</hi>
<hi>火也皆山上安之有冦舉之</hi>大鼓有寇至則舉熢火諸侯悉至至而<lb/>
無寇襃姒乃大笑幽王説之為數舉熢火其後不信諸<lb/>
侯益亦不至幽王以虢石父為卿用事國人皆怨石父<lb/>
為人佞巧善諛好利王用之又廢申后去太子也申侯<lb/>
怒與繒<hi>繒自陵反國語云繒姒姓夏禹後括地志云繒縣在沂州承縣古侯國</hi>西夷犬戎<lb/>
攻幽王幽王舉熢火徵兵兵莫至遂殺幽王驪山下虜<lb/>
<pb n="KR2a0004_WYG_004-25b"/>
襃姒盡取周賂而去<hi>按汲冢書晉咸和五年汲郡汲縣𤼵魏㐮王冢得古書冊七十五卷</hi>
於是諸侯乃即申侯而共立故幽王太子宜臼是為平<lb/>
王以奉周祀平王立東遷于雒邑<hi>即王城也平王以前號東都至敬王以後</hi>
<hi>及戰國為西周</hi>辟戎冦平王之時周室衰㣲諸侯彊并弱齊楚<lb/>
秦晉始大政由方伯四十九年魯隠公即位五十一年<lb/>
平王崩太子洩父<hi>音甫</hi>蚤死立其子林是為桓王桓王平<lb/>
王孫也桓王三年鄭莊公朝桓王不禮五年鄭怨與魯<lb/>
易許田許田天子之用事太山田也<hi>杜預云成王營王城有遷都之志故</hi>
<pb n="KR2a0004_WYG_004-26a"/>
<hi>賜周公許田以為魯國朝宿之邑後世因而立周公别廟焉鄭桓公友周宣王之母弟封鄭有助祭太山湯沐</hi>
<hi>邑在祊鄭以天子不復巡狩故欲以祊易許田各從本國所近之宜也恐魯以周公别廟為疑故云已廢太山</hi>
<hi>之祀而欲為魯祀周公遜辭以求也括地志云許田許州許昌縣南有魯城周公廟在城中祊田在沂州費</hi>
<hi>縣東南按宛鄭大夫</hi>八年魯殺隠公<hi>子允令公子翬殺隠公也</hi>立桓公十三年<lb/>
伐鄭鄭射傷桓王桓王去歸二十三年桓王崩子莊王<lb/>
佗立莊王四年周公黑肩欲殺莊王而立王子克辛伯<lb/>
告王王殺周公王子克犇燕<hi>杜預云南燕姞姓也</hi>十五年莊王崩<lb/>
子釐王<hi>釐音僖諡作毋涼也</hi>胡齊立釐王三年齊桓公始霸五年<lb/>
<pb n="KR2a0004_WYG_004-26b"/>
釐王崩子惠王閬立惠王二年初莊王嬖姬姚<hi>杜預云姚姓也</hi>
生子頽頽有寵及惠王即位奪其大臣園以為囿故大夫<lb/>
邊伯等五人作亂謀召燕衛師<hi>南燕滑州胙城衛澶州衛南也</hi>伐惠王<lb/>
惠王犇温<hi>左傳云蘇忿生十二邑桓王奪蘇子十二邑與鄭故蘇子同王大夫伐惠王温十二邑之</hi>
<hi>一也杜預云河内温縣也</hi>已居鄭之櫟<hi>杜預云櫟今河南陽翟縣也</hi>立釐王弟頽<lb/>
為王樂及徧舞鄭虢君怒四年鄭與虢君伐殺王頽<hi>賈逵</hi>
<hi>云鄭厲公突虢公林父也</hi>復入惠王惠王十年賜齊桓公為伯二十<lb/>
五年惠王崩子襄王鄭立襄王母早死後母曰惠后<hi>按陳</hi>
<pb n="KR2a0004_WYG_004-27a"/>
<hi>國舜後媯姓也</hi>惠后生叔帶<hi>惠王子襄王弟封之於甘括地志云故甘城在洛州河南縣西南二</hi>
<hi>十五里左傳云甘昭公王子叔帶也洛陽記云河南縣西南二十五里有水出焉北流入洛山上有甘城即甘</hi>
<hi>公采邑也</hi>有寵於惠王襄王畏之三年叔帶與戎翟謀伐襄<lb/>
王襄王欲誅叔帶叔帶犇齊齊桓公使管仲平戎於周<lb/>
使隰朋平戎於晉王以上卿禮管仲管仲辭曰臣賤有<lb/>
司也有天子之二守國髙在若節春秋來承王命何以<lb/>
禮焉陪臣敢辭王曰舅氏余嘉乃勲<hi>武王娶太公女為后故呼舅氏逺言</hi>
<hi>之我善汝有平戎之功勲</hi>毋逆朕命管仲卒受下卿之禮而還<hi>杜預云管</hi>
<pb n="KR2a0004_WYG_004-27b"/>
<hi>仲不敢以職自髙卒受本位之禮也</hi>九年齊桓公卒十二年叔帶復歸於<lb/>
周十三年鄭伐滑<hi>杜預云滑故國都河南緱氏縣為秦所滅時屬鄭晉後屬周事在魯僖公</hi>
<hi>二十年括地志云緱氏故城本費城也在洛州緱氏縣南東二十五里也</hi>王使游孫伯服請<lb/>
滑鄭人囚之鄭文公怨惠王之入不與厲公爵<hi>左傳云莊公二</hi>
<hi>十一年王巡虢狩虢公為王宫于<graphic n="KR4253" url="https://raw.githubusercontent.com/kanripo/KR-Gaiji/master/images/KR4253.png" mimeType="image/png"/>王與之酒泉鄭伯之享王王以后之鞶鑒與之虢公請器王與之爵鄭伯</hi>
<hi>由是怨王也杜預云后鞶帶而以鏡為飾也爵飲酒器也<graphic n="KR4253" url="https://raw.githubusercontent.com/kanripo/KR-Gaiji/master/images/KR4253.png" mimeType="image/png"/>地酒泉周邑</hi>又怨襄王之與衛<lb/>
滑故囚伯服王怒將以翟伐鄭富辰諫曰凡我周之東<lb/>
徙晉鄭焉依子頽之亂又鄭之由定今以小怨弃之王<lb/>
<pb n="KR2a0004_WYG_004-28a"/>
不聽十五年王降翟師以伐鄭王徳翟人將以其女為<lb/>
后富辰諫曰平桓莊惠皆受鄭勞王弃親親翟不可從<lb/>
王不聽十六年王絀翟后翟人來諸殺譚伯富辰曰我<lb/>
數諫不從如是不出王以我為懟乎乃以其屬死之初<lb/>
惠后欲立王子帶故以黨開翟人翟人遂入周襄王出<lb/>
犇鄭<hi>公羊傳云王者無外此其言出何不能事母也</hi>鄭居王于汜<hi>汜音凡括地志云故汜城</hi>
<hi>在許州襄城縣一里左傳云天王出居於鄭處於汜是</hi>子帶立為王取襄王所絀<lb/>
翟后與居温<hi>括地志云故温城在懐州温縣西二十里漢晉為縣本周司冦蘇忿生之邑左傳云</hi>
<pb n="KR2a0004_WYG_004-28b"/>
<hi>周與鄭人蘇忿生十二邑温其一也地理志云温縣故國已姓蘇忿生所封也</hi>十七年襄王告<lb/>
急于晉晉文公納王而誅叔帶襄王乃賜晉文公珪鬯<lb/>
弓矢為伯以河内地與晉<hi>賈逵云晉有功賞之以地陽樊温原攢茅之田也</hi>二<lb/>
十年晉文公召襄王襄王㑹之河陽踐土<hi>括地志云故王宫在鄭州</hi>
<hi>滎澤縣西北十五里王宫城中左傳云晉文公敗楚于城濮至于衛雍作王宫于踐土也按在城則所作在踐</hi>
<hi>土城内東北隅有踐土一七䑓東去衞齊三十餘里也</hi>諸侯畢朝書諱曰天王狩<lb/>
于河陽二十四年晉文公卒三十一年秦穆公卒三十<lb/>
二年襄王崩子頃王壬臣立頃王六年崩子匡王班立<lb/>
<pb n="KR2a0004_WYG_004-29a"/>
匡王六年崩弟瑜立是為定王定王元年楚莊王伐陸<lb/>
渾之戎<hi>渾音魂杜預云允姓之戎居陸渾在秦西北二國誘而徙伊川遂從戎號今洛州陸渾縣取其</hi>
<hi>號也後漢書云陸渾戎自𤓰州遷于伊川左傳云初平王之東遷也辛有適伊川見被髮而祭于野者曰不及</hi>
<hi>百年此其戎乎其禮先亡矣按至僖公二十二年秋秦晉遷陸渾之戎于伊川計至辛有言適百年也括地志</hi>
<hi>云故麻城謂之蠻中在汝州梁縣界左傳單浮餘圍蠻氏杜預云城在河南新城東南伊洛之戎陸渾蠻氏城</hi>
<hi>也俗以為麻蠻聲相近故耳按新城今伊闕縣是也</hi>次洛使人問九鼎王使王孫<lb/>
滿應設以辭楚兵乃去十年楚莊王圍鄭鄭伯降已而<lb/>
復之十六年楚莊王卒二十一年定王崩子簡王夷立<lb/>
<pb n="KR2a0004_WYG_004-29b"/>
簡王十三年晉殺其君厲公迎子周於周立為悼公十<lb/>
四年簡王崩子靈王泄心立靈王二十四年齊崔杼弑<lb/>
其君莊公二十七年靈王崩子景王貴立景王十八年<lb/>
后太子聖而早卒二十年景王愛子朝欲立之<hi>左傳云子朝用</hi>
<hi>成周之寶珪沈於河津人得諸河上杜預云禱河求福也珪自水出也按河神不敢受故也</hi>㑹崩子<lb/>
丐之黨與争立國人立長子猛為王子朝攻殺猛猛為<lb/>
悼王晉人攻子朝而立丐是為敬王敬王元年晉人入<lb/>
敬王子朝自立敬王不得入居澤四年晉率諸侯入敬<lb/>
<pb n="KR2a0004_WYG_004-30a"/>
王于周子朝為臣諸侯城周十六年子朝之徒復作亂<lb/>
敬王犇于晉十七年晉定公遂入敬王于周三十九年<lb/>
齊田常殺其君簡公四十一年楚滅陳孔子卒四十二<lb/>
年敬王崩子元王仁立元王八年崩子定王介立定王<lb/>
十六年三晉滅智伯分有其地二十八年定王崩長子<lb/>
去疾立是為哀王哀王立三月弟叔襲殺哀王而自立<lb/>
是為思王思王立五月少弟嵬攻殺思王而自立是為<lb/>
考王此三王皆定王之子考王十五年崩子威烈王午<lb/>
<pb n="KR2a0004_WYG_004-30b"/>
立考王封其弟于河南<hi>帝王世紀云考哲王封弟掲於河南續周公之官是為西周桓</hi>
<hi>公按自敬王遷都成周號東周也桓公都王城號西周桓公</hi>是為桓公以續周公之<lb/>
官職桓公卒子威公代立威公卒子惠公代立乃封其<lb/>
少子於鞏<hi>鞏音拱郭縁生述征記鞏縣周地鞏伯邑史記周顯王二年西周惠公封少子班於鞏以</hi>
<hi>奉王室為東周惠公也子武公為秦所滅</hi>以奉王號東周惠公威烈王二十<lb/>
三年九鼎震命韓魏趙為諸侯二十四年崩子安王驕<lb/>
立是嵗盜殺楚聲王安王立二十六年崩子烈王喜立<lb/>
烈王二年周太史儋<hi>幽王時有伯陽甫唐固曰伯陽甫老子也按幽王元年至孔子卒三</hi>
<pb n="KR2a0004_WYG_004-31a"/>
<hi>百餘年孔子卒後一百二十九年儋見秦獻公然老子當孔子時唐固説非也</hi>見秦獻公曰<hi>秦本</hi>
<hi>紀云獻公十一年見見後十五年周顯王致文武胙於秦孝公是復合時也</hi>始周與秦國合<lb/>
而别别五百載復合合十七嵗而霸王者出焉<hi>周始與秦國合</hi>
<hi>者謂周秦俱黄帝之後至非子末别封是舎也而别者謂非子末年周封非子為附庸邑秦後二十九君至秦</hi>
<hi>孝公二年五百載周顯王致文武胙於秦孝公復與之親是復合也合十七嵗而霸王者出謂從秦孝公三年</hi>
<hi>至十九年周顯王致胙於秦孝公是霸也孝公子惠王稱王是王者出也然五百載者非子生秦侯已下二十</hi>
<hi>八君至孝公二年都合四百八十六年兼非子邑秦之後十四年則成五百載</hi>十年烈王崩弟<lb/>
扁立<hi>扁邊典反</hi>是為顯王顯王五年賀秦獻公獻公稱伯九<lb/>
<pb n="KR2a0004_WYG_004-31b"/>
年致文武胙於秦孝公二十五年秦㑹諸侯於周二十<lb/>
六年周致伯於秦孝公三十三年賀秦惠王三十五年<lb/>
致文武胙於秦惠王四十四年秦惠王稱王<hi>秦本紀云惠王十三</hi>
<hi>年與韓魏趙並稱王</hi>其後諸侯皆為王四十八年顯王崩子慎靚<lb/>
王定立慎靚王立六年崩子赧王延立王赧時東西周<lb/>
分治王赧徙都西周<hi>敬王徙王城東從成周十世至王赧徙成周西從王城西周武公居</hi>
<hi>焉</hi>西周武公之共太子死有五庶子毋適立司馬翦<hi>翦音</hi>
<hi>子踐反楚臣也</hi>謂楚王曰不如以地資公子咎為請太子左成<lb/>
<pb n="KR2a0004_WYG_004-32a"/>
曰<hi>楚臣也</hi>不可周不聽是公之知困而交疏於周也<hi>言以地資</hi>
<hi>公子咎請為太子周若不許是楚於周交益疏</hi>不如請周君孰欲立以㣲告翦<lb/>
<hi>楚命翦適周諷周君欲立誰以㣲言告於翦翦令楚賀之以地果立咎為太子也此以上至西周武公是楚令</hi>
<hi>周立公子咎為太子也</hi>翦請令楚賀之以地果立公子咎為太子<lb/>
八年秦攻宜陽<hi>括地志云故韓城一名宜陽城在洛州福昌縣東十四里即韓宜陽縣城也</hi>
楚救之而楚以周為秦故將伐之蘇代為周説楚王曰<lb/>
何以周為秦之禍也言周之為秦甚於楚者欲令周入<lb/>
秦也故謂周秦也周知其不可解必入於秦此為秦取<lb/>
<pb n="KR2a0004_WYG_004-32b"/>
周之精者也<hi>解音紀買反代言周若知楚疑親秦其計定不可解免周必親於秦也是為秦取周</hi>
<hi>精妙之計</hi>為王計者周於秦因善之不於秦亦言善之以疏<lb/>
之於秦<hi>代言為王計者周親我因而善之周不親亦言善之楚若善周周必疏於秦也</hi>周絶於<lb/>
秦必入於郢矣<hi>郢楚都也楚既親周秦必絶周親楚矣以上至八年蘇代説楚合周</hi>秦借<lb/>
道兩周之間<hi>上借音精夕反下音子夜反</hi>將以伐韓周恐借之畏於<lb/>
韓不借畏於秦史厭<hi>烏減反又於㸃反</hi>謂周君曰何不令人謂<lb/>
韓公叔曰秦之敢絶周而伐韓者信東周也公何不與<lb/>
周地發質使之楚<hi>質音竹利反使音所吏反質使令云子及重臣等往楚為質使秦疑楚又</hi>
<pb n="KR2a0004_WYG_004-33a"/>
<hi>得不信周也質平敵不相負也</hi>秦必疑楚不信周是韓不伐也又謂秦<lb/>
曰韓彊與周地將以疑周於秦也周不敢不受秦必無<lb/>
辭而令周不受<hi>又謂秦曰韓強與周地今秦疑周親則周不敢不受秦必無巧辭而令周不敢</hi>
<hi>不受韓地也</hi>是受地於韓而聽於秦秦召西周君西周君惡<lb/>
往故令人謂韓王曰秦召西周君將以使攻王之南陽<lb/>
也王何不出兵於南陽周君將以為辭於秦周君不入<lb/>
秦秦必不敢踰河而攻南陽矣<hi>南陽今懐州也杜預云在晉山南以上至秦召</hi>
<hi>西周君是西周君説韓令出兵河南謀秦也</hi>東周與西周戰韓救西周或為<lb/>
<pb n="KR2a0004_WYG_004-33b"/>
東周説韓王曰<hi>為音于偽反及或人為東周説王令按兵無出則周徳韓矣</hi>西周故<lb/>
天子之國多名器重寳王案兵毋出可以徳東周<hi>韓按兵不</hi>
<hi>出伐東周而東周甚愧韓之恩徳也</hi>而西周之寳必可以盡矣<hi>韓出兵助西周雖不</hi>
<hi>攻東周西周愧其佐助寶器必盡歸於韓以上至東周與西周戰是或人説韓令無救西周也</hi>王赧謂<lb/>
成君楚圍雍氏<hi>雍音於恭反括地志云故雍城在洛州陽翟縣東北二十五里故老云黄帝雍</hi>
<hi>作杵臼所封也按其地時屬韓也</hi>韓徵甲與粟於東周東周君恐召蘇<lb/>
代而告之代曰君何患於是臣能使韓毋徵甲與粟於<lb/>
周又能為君得髙都<hi>括地志云髙都故城一名郜都城在洛州伊闕縣北三十五里</hi>周<lb/>
<pb n="KR2a0004_WYG_004-34a"/>
君曰子茍能請以國聽子代見韓相國曰楚圍雍氏期<lb/>
三月也今五月不能拔是楚病也<hi>謂楚兵弊弱也</hi>今相國乃徵<lb/>
甲與粟於周是告楚病也韓相國曰善使者已行矣代<lb/>
曰何不與周髙都韓相國大怒曰吾毋徵甲與粟於周<lb/>
亦已多矣<hi>言幸甚也</hi>何故與周髙都也代曰與周髙都是周<lb/>
折而入於韓也秦聞之必大怒忿周即不通周使是以<lb/>
弊髙都得完周也曷為不與相國曰善果與周髙都<hi>以上</hi>
<hi>至楚圍雍氏是蘇代為東周説韓令不徴甲而得髙都</hi>三十四年蘇厲謂周君曰<lb/>
<pb n="KR2a0004_WYG_004-34b"/>
秦破韓魏扑師武北取趙藺離石者<hi>藺音力刃反括地志云離石縣今石</hi>
<hi>州所理縣也藺近離石皆趙二邑</hi>皆白起也是善用兵又有天命今又<lb/>
將兵出塞攻梁<hi>謂伊闕塞也在洛州南十九里伊闕山今名鍾山酈元注水經云兩山相對望</hi>
<hi>之若闕伊水歴其間故謂之伊闕按今謂之龍門禹鑿以通水也</hi>梁破則周危矣君何<lb/>
不令人説白起乎曰楚有養由基者善射者也去栁葉<lb/>
百步而射之百發而百中之左右觀者數千人皆曰善<lb/>
射有一夫立其旁曰善可教射矣養由基怒釋弓搤劒<lb/>
曰客安能教我射乎客曰非我能教子支左詘右也夫<lb/>
<pb n="KR2a0004_WYG_004-35a"/>
去栁葉百步而射之百發而百中之不以善息少焉氣<lb/>
衰力倦弓撥矢鉤一發不中者百發盡息今破韓魏扑<lb/>
師武北取趙藺離石者公之功多矣今又將兵出塞過<lb/>
兩周倍韓攻梁一舉不得前功盡弃公不如稱病而無<lb/>
出<hi>以上至三十四年是蘇厲為周説白起無伐梁也</hi>四十二年秦破華陽約<hi>司馬</hi>
<hi>彪云華陽亭名在宻縣秦昭王三十三年秦背魏約使客卿胡傷擊魏將芒夘華陽破之六國年表云白起擊</hi>
<hi>魏華陽芒夘走括地志云故華陽城在鄭州管城縣南四十里是按馬犯見秦破魏華陽約懼周危故謂請梁</hi>
<hi>城周也</hi>馬犯謂周君曰請令梁城周乃謂梁王曰周王病<lb/>
<pb n="KR2a0004_WYG_004-35b"/>
若死則犯必死矣<hi>馬犯周臣也乃説梁王曰秦破魏華陽之軍去周甚近周王憂懼國破猶</hi>
<hi>身之重病若死則犯必死也</hi>犯請以九鼎自入於王王受九鼎而圖<lb/>
犯梁王曰善遂與之卒言戍周<hi>戍守也周雖未入九鼎於梁而梁信馬犯矯言</hi>
<hi>遂與之卒令守周</hi>因謂秦王曰<hi>梁兵非戍周也將漸伐周而取九鼎寳器王若不信試出師於</hi>
<hi>境以觀梁王之變也</hi>梁非戍周也將伐周也王試出兵境以觀之<lb/>
秦果出兵又謂梁王曰<hi>馬犯説秦得秦出兵於境又重歸説梁王也</hi>周王病<lb/>
甚矣犯請後可而復之<hi>復音扶富反復重也秦既破華陽軍今又出兵境上是周國病</hi>
<hi>秦乆矣犯前請卒戍周諸侯皆心疑梁取周後可更重請益卒守周乎</hi>今王使卒之周諸<lb/>
<pb n="KR2a0004_WYG_004-36a"/>
侯皆生心後舉事且不信不若令卒為周城以匿事端<lb/>
<hi>既諸侯生心不如令卒便為築城以𨼆匿疑伐周之事端絶諸侯不信之心梁王遂使城周解諸侯之疑也</hi>
梁王曰善遂使城周<hi>以上至四十二年是馬犯説梁王為周築城也</hi>四十五年<lb/>
周君之秦客謂周最曰公不若譽秦王之孝因以應為<lb/>
太后養地<hi>括地志云故應城殷時應國在城父按應城此時屬周太后秦昭之母宣太后芉氏</hi>秦<lb/>
王必喜是公有秦交交善周君必以為公功交惡勸周<lb/>
君入秦者必有罪矣<hi>客謂周最曰周君與秦交善是最之功也與秦交惡勸周君入秦者</hi>
<hi>周最今必得勸周君之罪也以上四十五年是周宫説周最令周君上應入秦得交善而歸也</hi>秦攻周<lb/>
<pb n="KR2a0004_WYG_004-36b"/>
而周最謂秦王曰為王計者不攻周攻周實不足以利<lb/>
聲畏天下天下以聲畏秦必東合於齊兵弊於周合天<lb/>
下於齊則秦不王矣天下欲弊秦勸王攻周秦與天下<lb/>
弊則令不行矣<hi>令音力政反秦欲攻周最説秦曰周天子之國雖有重器名寳土地狹少不足</hi>
<hi>利秦國王若攻之乃有攻天子之聲而令天下以攻天子之聲畏秦使諸侯歸於齊秦兵空弊於周則秦不王</hi>
<hi>矣是天下欲弊秦故勸王攻周令秦受天下弊而令教命不行於諸侯矣以上秦攻周是周最説秦也</hi>五<lb/>
十八年三晉距秦周令其相國之秦以秦之輕也還其<lb/>
行<hi>以秦輕易周相故相國於是反歸周也</hi>客謂相國曰秦之輕重未可知<lb/>
<pb n="KR2a0004_WYG_004-37a"/>
也<hi>言秦之輕相國重相國亦未可知</hi>秦欲知三國之情公不如急見秦<lb/>
王曰請為王聽東方之變秦王必重公重公是秦重周<lb/>
周以取秦也齊重則固有周聚<hi>按周聚事齊而和於齊周故得齊重今相國又</hi>
<hi>得秦重是相國收秦周聚收齊周常不失大國之交也</hi>以收齊是周常不失重國<lb/>
之交也秦信周發兵攻三晉<hi>三晉韓魏趙也以上至五十八年是客説周相國令</hi>
<hi>報三國之情得秦重也</hi>五十九年秦取韓陽城負黍<hi>括地志云陽城洛州縣也</hi>
<hi>負黍亭在陽城縣西南三十五里故周邑左傳云鄭伐周負黍是也今屬韓國也</hi>西周恐倍秦<lb/>
與諸侯約從<hi>按諸説未允闗東地南北長長為從六國共居之闗西地東西廣廣為横秦獨居之</hi>
<pb n="KR2a0004_WYG_004-37b"/>
將天下鋭師出伊闕攻秦<hi>西周以秦取韓陽城負黍懼倍秦之約共諸侯連從領天</hi>
<hi>下鋭師從洛州南出伊闕攻秦軍令不得通陽城</hi>令秦無得通陽城秦昭王怒<lb/>
使將軍摎<hi>摎音糺虬反</hi>攻西周西周君犇秦<hi>謂西周武公</hi>頓首受<lb/>
罪盡獻其邑三十六口三萬秦受其獻歸其君於周周<lb/>
君王赧卒<hi>劉伯莊云赧是慙恥之甚輕㣲危弱寄住東西足為慙赧故號之曰赧帝王世紀云名誕</hi>
<hi>雖居天子之位號為諸侯之所役逼與家人無異名負責於民無以得歸乃上臺避之故周人名其臺曰逃責</hi>
<hi>臺</hi>周民遂東亡秦取九鼎寶器而遷西周公於<graphic n="KR1222" url="https://raw.githubusercontent.com/kanripo/KR-Gaiji/master/images/KR1222.png" mimeType="image/png"/>狐<hi>括地</hi>
<hi>志云汝州外古梁城即<graphic n="KR1222" url="https://raw.githubusercontent.com/kanripo/KR-Gaiji/master/images/KR1222.png" mimeType="image/png"/>狐聚也陽人故城即陽人聚也在汝州梁縣西四十里秦遷東周君也梁亦古梁城</hi>
<pb n="KR2a0004_WYG_004-38a"/>
<hi>也在汝州梁縣西南十五里新城令洛州伊闕縣也按<graphic n="KR1222" url="https://raw.githubusercontent.com/kanripo/KR-Gaiji/master/images/KR1222.png" mimeType="image/png"/>狐陽人傍在三城之間</hi>後七嵗秦莊<lb/>
襄王滅東西周<hi>括地志云故穀城在洛州河南縣西北十八里苑中河隂縣城本漢平隂縣在</hi>
<hi>洛州洛陽縣東北五十里十三州志云在平津大河之南也魏文帝改曰河隂</hi>東西周皆入於<lb/>
秦周既不祀<hi>按王赧卒後天下無主三十五年七雄並爭至秦始皇立天下一統十五年海内咸</hi>
<hi>歸於漢矣</hi>
太史公曰學者皆稱周伐紂居洛邑綜其實不然武王<lb/>
營之成王使召公卜居居九鼎焉而周復都豐鎬至犬<lb/>
戎敗幽王周乃東徙於洛邑所謂周公𦵏我畢畢在鎬<lb/>
<pb n="KR2a0004_WYG_004-38b"/>
東南杜中秦滅周漢興九十有餘載天子將封泰山東<lb/>
巡狩至河南求周苗裔封其後嘉三十里地號曰周子<lb/>
南君<hi>括地志云周承休城一名梁雀塢在汝州梁縣東北二十六里帝王世紀云漢武帝元鼎四年東巡</hi>
<hi>河洛思周徳乃封姬嘉三千戸地方三十里為周子南君以奉周祀元鼎三年嘉弟昭進爵為承休侯在此城</hi>
<hi>也平帝元始四年進為鄭公光武建武三年封姬觀為衛公顔師古云子南其封邑之號故總言周子南君按</hi>
<hi>自嘉以下皆姓姬氏著在史傳瓚言子南為氏恐非</hi>比列侯以奉其先祭祀<lb/>
　<lb/>
　史記正義卷四<lb/>
</p>
<p>
</p>
  </div>
</body>
</text>
</TEI>
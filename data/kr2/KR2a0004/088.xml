<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義巻八十八</head> <lb/>
    <p>
<pb n="KR2a0004_WYG_088-1a"/>
欽定四庫全書<lb/>
　史記正義巻八十八<lb/>
　　　　　　　　　　　　　唐　張守節　撰<lb/>
䝉恬列傳第二十八　　　　　史記八十八<lb/>
䝉恬者其先齊人也恬大父蒙驁自齊事秦昭王官至上<lb/>
卿秦莊襄王元年䝉驁為秦將伐韓取城臯滎陽作置三<lb/>
川郡二年䝉驁攻趙取三十七城始皇三年蒙驁攻韓<lb/>
取十三城五年䝉驁攻魏取二十城作置東郡始皇七<lb/>
<pb n="KR2a0004_WYG_088-1b"/>
年䝉驁卒驁子曰武武子曰恬恬嘗書獄典文學始皇<lb/>
二十三年䝉武為秦禆將軍與王翦攻楚大破之殺項<lb/>
燕二十四年䝉武攻楚虜楚王䝉恬弟毅始皇二十六<lb/>
年䝉恬因家世得為秦將攻齊大破之拜為内史秦己<lb/>
并天下乃使蒙恬將三十萬衆北逐戎狄收河南<hi>謂靈及勝</hi>
<hi>等州</hi>築長城因地形用制險塞起臨洮至遼東<hi>遼東郡在逺水東始</hi>
<hi>皇築長城東至遼水西南至海之上</hi>延袤萬餘里於是渡河據陽山逶蛇而<lb/>
北暴師於外十餘年居上郡是時䝉恬威振匈奴始皇<lb/>
<pb n="KR2a0004_WYG_088-2a"/>
甚尊寵䝉氏信任賢之而親近蒙毅位至上卿出則參<lb/>
乗入則御前恬任外事而毅常為内謀名為忠信故雖<lb/>
諸將相莫敢與之爭焉趙髙者諸趙疏逺屬也趙髙昆<lb/>
弟數人皆生𨼆宫其母被刑僇世世卑賤秦王聞髙彊<lb/>
力通於獄法舉以為中車府令髙即私事公子胡亥喻<lb/>
之決獄髙有大罪秦王令䝉毅法治之毅不敢阿法當<lb/>
髙罪死除其官籍帝以髙之敦於事也赦之復其官爵<lb/>
始皇欲游天下道九原<hi>九原郡今勝州連谷縣是</hi>直抵甘泉<hi>宫在雍州</hi>乃<lb/>
<pb n="KR2a0004_WYG_088-2b"/>
使䝉恬通道自九原抵甘泉壍山堙谷千八百里道未<lb/>
就始皇三十七年冬行出游㑹稽並海上北走琅邪道<lb/>
病使蒙毅還禱山川未反始皇至沙丘崩祕之羣臣莫知<lb/>
是時丞相李斯少子胡亥中車府令趙髙常從髙雅得<lb/>
幸於胡亥欲立之又怨䝉毅法治之而不為己也因有<lb/>
賊心乃與丞相李斯公子胡亥隂謀立胡亥為太子太<lb/>
子已立遣使者以罪賜公子扶蘇䝉恬死扶蘇已死蒙<lb/>
恬疑而復請之使者以䝉恬屬吏更置胡亥以李斯舍<lb/>
<pb n="KR2a0004_WYG_088-3a"/>
人為䕶軍使者還報胡亥已聞扶蘇死即欲釋蒙恬趙<lb/>
髙恐䝉氏復貴而事怨之毅還至趙髙因為胡亥忠計<lb/>
欲以滅䝉氏乃言曰臣聞先帝欲舉賢立太子久矣而<lb/>
毅諌曰不可若知賢而愈不立則是不忠而惑主也以<lb/>
臣愚意不若誅之胡亥聴而繫䝉毅於代<hi>今代州也因禱山川至代</hi>
<hi>而繋之</hi>前己囚䝉恬於陽周喪至咸陽已葬太子立為二<lb/>
世皇帝而趙髙親近日夜毁惡䝉氏求其罪過舉劾之<lb/>
子嬰進諫曰臣聞故趙王遷殺其良臣李牧而用顔聚<lb/>
<pb n="KR2a0004_WYG_088-3b"/>
燕王喜隂用荆軻之謀而倍秦之約齊王建殺其故世<lb/>
忠臣而用后勝之議此三君者皆各以變古者失其國<lb/>
而殃及其身今䝉氏秦之大臣謀士也而主欲一旦棄<lb/>
去之臣竊以為不可臣聞輕慮者不可以治國獨智者<lb/>
不可以存君誅殺忠臣而立無節行之人是内使羣臣<lb/>
不相信而外使鬬士之意離也臣竊以為不可胡亥不<lb/>
聴而遣御史曲宫乗𫝊之代令䝉毅曰先主欲立太子<lb/>
而卿難之今丞相以卿為不忠罪及其宗朕不忍乃賜<lb/>
<pb n="KR2a0004_WYG_088-4a"/>
卿死亦甚幸矣卿其圖之毅對曰以臣不能得先主之<lb/>
意則臣少宦順幸没世可謂知意矣以臣不知太子之<lb/>
能則太子獨從周旋天下去諸公子絶逺臣無所疑矣<lb/>
夫先主之舉用太子數年之積也臣乃何言之敢諌何<lb/>
慮之敢謀非敢飾辭以避死也為羞累先主之名願大<lb/>
夫為慮焉使臣得死情實且夫順成全者道之所貴也<lb/>
刑殺者道之所卒也昔者秦穆公殺三良而死罪百里<lb/>
奚而非其罪也故立號曰繆昭襄王殺武安君白起楚<lb/>
<pb n="KR2a0004_WYG_088-4b"/>
平王殺伍奢吳王夫差殺伍子胥此四君者皆為大失<lb/>
而天下非之以其君為不明以是籍於諸侯故曰用道<lb/>
治者不殺無罪而罰不加於無辜唯大夫留心使者知<lb/>
胡亥之意不聴蒙毅之言殺之二世又遣使者之陽周<lb/>
令䝉恬曰君之過多矣而卿弟毅有大罪法及内史恬<lb/>
曰自吾先人及至子孫積功信於秦三世矣今臣將兵<lb/>
三十餘萬身雖囚繫其勢足以倍畔自知必死而守義<lb/>
者不敢辱先人之教以不忘先主也昔周成王初立未<lb/>
<pb n="KR2a0004_WYG_088-5a"/>
離襁緥周公旦負王以朝卒定天下及成王有病甚殆<lb/>
公且自揃其𤓰以沈於河曰王未有識是旦執事有罪<lb/>
殃旦受其不祥乃書而藏之記府可謂信矣及王能治<lb/>
國有賊臣言周公旦欲為亂久矣王若不備必有大事<lb/>
王乃大怒周公旦走而奔於楚成王觀於記府得周公<lb/>
旦沈書乃流涕曰孰謂周公旦欲為亂乎殺言之者而<lb/>
反周公旦故周書曰必參而伍之今恬之宗世無二心<lb/>
而事卒如此是必孽臣逆亂内陵之道也夫成王失而<lb/>
<pb n="KR2a0004_WYG_088-5b"/>
復振則卒昌桀殺闗龍逢紂殺王子比干而不悔身死<lb/>
則國亡臣故曰過可振而諌可覺也察於參伍上聖之<lb/>
法也凡臣之言非以求免於咎也將以諌而死願陛下<lb/>
為萬民思従道也使者曰臣受詔行法於將軍不敢以<lb/>
將軍言聞於上也蒙恬喟然太息曰我何罪於天無過<lb/>
而死乎良乆徐曰恬罪固當死矣起臨洮屬之遼東城<lb/>
壍萬餘里此其中不能無絶地脈哉此乃恬之罪也乃<lb/>
吞藥自殺<lb/>
<pb n="KR2a0004_WYG_088-6a"/>
太史公曰吾適北邉自直道歸行觀蒙恬為秦築長城<lb/>
亭障壍山堙谷通直道固輕百姓力矣夫秦之初㓕諸<lb/>
侯天下之心未定痍傷者未瘳而恬為名將不以此時<lb/>
彊諫振百姓之急養老存孤務修衆庻之和而阿意興<lb/>
功此其兄弟遇誅不亦宜乎何乃罪地脈哉<lb/>
　<lb/>
　<lb/>
　<lb/>
<pb n="KR2a0004_WYG_088-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記正義巻八十八<lb/>
</p>
<p>
</p>
  </div>
</body>
</text>
</TEI>
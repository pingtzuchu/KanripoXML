<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷一百八</head> <lb/>
    <p>
<pb n="KR2a0004_WYG_108-1a"/>
欽定四庫全書<lb/>
　史記正義卷一百八<lb/>
　　　　　　　　　　　　唐　張守節　撰<lb/>
韓長孺列傳第四十八　　　史記一百八<lb/>
御史大夫韓安國者梁城安人也<hi>括地志云成安故城在汝州梁縣東二十</hi>
<hi>三里括地志云成安屬潁川郡陳留郡又有成安縣亦屬梁未知孰是也</hi>後徙睢陽<hi>今宋州宋城</hi>
嘗受韓子雜家說於騶田生所事梁孝王為中大夫吳<lb/>
楚反時孝王使安國及張羽為將扞吳兵於東界張羽<lb/>
<pb n="KR2a0004_WYG_108-1b"/>
力戰安國持重以故吳不能過梁吳楚已破安國張羽<lb/>
名由此顯梁孝王景帝母弟竇太后愛之令得自請置<lb/>
相二千石出入游戱僣於天子天子聞之心弗善也太<lb/>
后知帝不善乃怒梁使者弗見案責王所為韓安國為<lb/>
梁使見大長公主<hi>知淳云景帝妹也</hi>而泣曰何梁王為人子之<lb/>
孝為人臣之忠而太后曽弗省也夫前日吳楚齊趙七<lb/>
國反時自關以東皆合從西鄉惟梁最親為艱難梁王<lb/>
念太后帝在中<hi>謂關中也又云京師在天下之中</hi>而諸侯擾亂一言泣<lb/>
<pb n="KR2a0004_WYG_108-2a"/>
數行下跪送臣等六人將兵擊郤吳楚吳楚以故兵不<lb/>
敢西而卒破亡梁王之力也今太后以小節苛禮責望<lb/>
梁王梁王父兄皆帝王所見者大故出稱蹕入言警車<lb/>
旗皆所賜也即欲以侘鄙縣驅馳國中以夸諸侯令天<lb/>
下盡知太后帝愛之也今梁使來輒案責之梁王恐日<lb/>
夜涕泣思慕不知所為何梁王之為子孝為臣忠而太<lb/>
后弗恤也大長公主具以告太后太后喜曰為言之<lb/>
帝言之帝心乃解而免冠謝太后曰兄弟不能相教乃<lb/>
<pb n="KR2a0004_WYG_108-2b"/>
為太后遺憂悉見梁使厚賜之其後梁王益親驩太后<lb/>
長公主更賜安國可直千餘金名由此顯結扵漢其後<lb/>
安國坐法抵罪䝉獄吏田甲辱安國安國曰死灰獨不<lb/>
復然乎田甲曰然即溺之居無何梁内史缺漢使使者<lb/>
拜安國為梁内史起徒中為二千石田甲亡走安國曰<lb/>
甲不就官我滅而宗甲因肉袒謝安國笑曰可溺矣公<lb/>
等成與治乎卒善遇之梁内史之缺也孝王新得齊人<lb/>
公孫詭說之欲請以為内史竇太后聞乃詔王以安國<lb/>
<pb n="KR2a0004_WYG_108-3a"/>
為内史公孫詭羊勝說孝王求為帝太子及益地事恐<lb/>
漢大臣不聽乃隂使人刺漢用事謀臣及殺故吳相袁<lb/>
盎景帝遂聞詭勝等計畫乃遣使捕詭勝必得漢使十<lb/>
輩至梁相以下舉國大索月餘不得内史安國聞詭勝<lb/>
匿孝王所安國入見王而泣曰主辱臣死大王無良臣<lb/>
故事紛紛至此今詭勝不得請辭賜死王曰何至此安<lb/>
國泣數行下曰大王自度扵皇帝孰與太上皇之與髙<lb/>
皇帝及皇帝之與臨江王親孝王曰弗如也安國曰夫<lb/>
<pb n="KR2a0004_WYG_108-3b"/>
太上臨江親父子之間然而髙帝曰提三尺劒取天下<lb/>
者朕也故太上皇終不得制事居于櫟陽臨江王適長<lb/>
太子也以一言過廢王臨江用宫垣事卒自殺中尉府<lb/>
何者治天下終不以私亂公語曰雖有親父安知其不<lb/>
為虎雖有親兄安知其不為狼今大王列在諸侯恱一<lb/>
邪臣浮說犯上禁撓明法天子以太后故不忍致法於<lb/>
王太后日夜涕泣幸大王自改而大王終不覺寤有如<lb/>
太后宫車即晏駕大王尚誰攀乎語未卒孝王泣數行<lb/>
<pb n="KR2a0004_WYG_108-4a"/>
下謝安國曰吾今出詭勝詭勝自殺漢使還報梁事皆<lb/>
得釋安國之力也於是景帝太后益重安國孝王卒共<lb/>
王即位安國坐法失官居家建元中武安侯田蚡為漢<lb/>
太尉親貴用事安國以五百金物遺蚡蚡言安國太后<lb/>
天子亦素聞其賢即召以為北地都尉遷為大司農閩<lb/>
越東越相攻安國及大行王恢將兵未至越越殺其王<lb/>
降漢兵亦罷建元六年武安侯為丞相安國為御史大<lb/>
夫匈奴來請和親天子下議大行王恢燕人也數為邉<lb/>
<pb n="KR2a0004_WYG_108-4b"/>
吏習知胡事議曰漢與匈奴和親率不過數嵗即復倍<lb/>
約不如勿許興兵擊之安國曰千里而戰兵不獲利今<lb/>
匈奴負戎馬之足懷禽獸之心遷徙鳥舉難得而制也<lb/>
得其地不足以為廣有其衆不足以為彊自上古不屬<lb/>
為人漢數千里爭利則人馬罷虜以全制其敝且彊弩<lb/>
之極矢不能穿魯縞衝風之末力不能漂鴻毛非初不<lb/>
勁末力衰也擊之不便不如和親羣臣議者多附安國<lb/>
於是上許和親其明年則元光元年鴈門馬邑豪聶翁<lb/>
<pb n="KR2a0004_WYG_108-5a"/>
壹因大行王恢言上曰匈奴初和親親信邉可誘以利<lb/>
隂使聶翁壹為間亡入匈奴謂單于曰吾能斬馬邑令<lb/>
丞吏以城降財物可盡得單于愛信之以為然許聶翁<lb/>
壹聶翁壹乃還詐斬死罪囚縣其頭馬邑城示單于使<lb/>
者為信曰馬邑長吏已死可急來於是單于穿塞將十<lb/>
餘萬騎入武州塞當是時漢伏兵車騎材官三十餘萬<lb/>
匿馬邑旁谷中衛尉李廣為驍騎將軍太僕公孫賀為<lb/>
輕車將軍<hi>司馬續漢書云輕車古之戰車</hi>大行王恢為將屯將軍<hi>李竒云監</hi>
<pb n="KR2a0004_WYG_108-5b"/>
<hi>屯諸</hi>太中大夫李息為材官將軍<hi>臣瓉云材官騎射之官</hi>御史大<lb/>
夫韓安國為䕶軍將軍諸將皆屬䕶軍約單于入馬邑<lb/>
而漢兵縱發王恢李息李廣别從代王擊其輜重<hi>釋名云輜</hi>
<hi>厠也所載衣服雜厠其中</hi>於是單于入漢長城武州塞未至馬邑百<lb/>
餘里行掠鹵徒見畜牧於野不見一人單于怪之攻烽<lb/>
燧得武州尉史欲刺問尉史尉史曰漢兵數十萬伏馬<lb/>
邑下單于顧謂左右曰㡬為漢所賣<hi>㡬音祈</hi>乃引兵還出<lb/>
塞曰吾得尉史乃天也命尉史為天王塞下𫝊言單于<lb/>
<pb n="KR2a0004_WYG_108-6a"/>
已引去漢兵追至塞度弗及即罷王恢等兵三萬聞單<lb/>
于不與漢合度往擊輜重必與單于精兵戰漢兵勢必<lb/>
敗則以便冝罷兵皆無功天子怒王恢不出擊單于輜<lb/>
重擅引兵罷也恢曰始約虜入馬邑城兵與單于接而<lb/>
臣擊其輜重可得利今單于聞不至而還臣以三萬人<lb/>
衆不敵禔取辱耳臣固知還而斬然得完陛下士三萬<lb/>
人於是下恢廷尉廷尉當恢逗撓當斬恢私行千金丞<lb/>
相蚡蚡不敢言上而言於太后曰王恢首造馬邑事今<lb/>
<pb n="KR2a0004_WYG_108-6b"/>
不成而誅恢是為匈奴報仇也上朝太后太后以丞相<lb/>
言告上上曰首為馬邑事者恢也故發天下兵數十萬<lb/>
從其言為此且縱單于不可得恢所部擊其輜重猶頗<lb/>
可得以慰士大夫心今不誅恢無以謝天下於是恢聞<lb/>
之乃自殺安國為人多大略智足以當世取舍而出於<lb/>
忠厚焉貪嗜於財所推舉皆廉士賢於己者也於梁舉<lb/>
壼遂臧固郅他皆天下名士士亦以此稱慕之唯天子<lb/>
以為國器安國為御史大夫四嵗餘丞相田蚡死安國<lb/>
<pb n="KR2a0004_WYG_108-7a"/>
行丞相事奉引墮車蹇天子議置相欲用安國使使視<lb/>
之蹇甚乃更以平棘侯薛澤為丞相安國病免數月蹇<lb/>
愈上復以安國為中尉嵗餘徙為衛尉車騎將軍衛青<lb/>
擊匈奴出上谷破胡蘢城將軍李廣為匈奴所得復失<lb/>
之公孫敖大亡卒皆當斬贖為庶人明年匈奴大入邊<lb/>
殺遼西太守及入鴈門所殺略數千人車騎將軍衛青<lb/>
擊之出鴈門衛尉安國為材官將軍屯於漁陽<hi>幽州縣</hi>安<lb/>
國捕生虜言匈奴逺去即上書言方田作時請且罷軍<lb/>
<pb n="KR2a0004_WYG_108-7b"/>
屯罷軍屯月餘匈奴大入上谷漁陽安國壁乃有七百<lb/>
餘人出與戰不勝復入壁匈奴虜略千餘人及畜産而<lb/>
去天子聞之怒使使責讓安國徙安國益東屯右北平<lb/>
<hi>幽州漁陽縣東南七十七里北平城即漢古北平也</hi>是時匈奴虜言當入東方<lb/>
安國始為御史大夫及䕶軍後稍斥䟽下遷而新幸壯<lb/>
將軍衛青等有功益貴安國既䟽逺黙黙也將屯又為<lb/>
匈奴所欺失亡多甚自愧幸得罷歸乃益東徙屯意忽<lb/>
忽不樂數月病歐血死安國以元朔二年中卒<lb/>
<pb n="KR2a0004_WYG_108-8a"/>
太史公曰余與壼遂定律厯觀韓長孺之義壺遂之深<lb/>
中隠厚世之言梁多長者不虚哉壺遂官至詹事天子<lb/>
方倚以為漢相㑹遂卒不然壺遂之内廉行脩斯鞠躬<lb/>
君子也<lb/>
　<lb/>
　<lb/>
　<lb/>
　<lb/>
<pb n="KR2a0004_WYG_108-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記正義卷一百八<lb/>
</p>
<p>
</p>
  </div>
</body>
</text>
</TEI>
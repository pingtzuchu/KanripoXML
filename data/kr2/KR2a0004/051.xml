<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷五十一</head> <lb/>
    <p>
<pb n="KR2a0004_WYG_051-1a"/>
欽定四庫全書<lb/>
　史記正義卷五十一<lb/>
　　　　　　　　　　　　唐　張守節　撰<lb/>
荆燕世家第二十一　　　　史記五十一<lb/>
荆王劉賈<hi>年表云都呉也</hi>諸劉者不知其何屬初起時漢王元<lb/>
年還定三秦劉賈為將軍定塞地從東擊項籍漢四年<lb/>
漢王之敗成臯北渡河得張耳韓信軍軍脩武深溝髙<lb/>
壘使劉賈將二萬人騎數百渡白馬津入楚地<hi>括地志云黎陽</hi>
<pb n="KR2a0004_WYG_051-1b"/>
<hi>一名白馬津在滑州白馬縣北三十里按賈從此津南過入楚地也</hi>燒其積聚以破其業<lb/>
無以給項王軍食而已楚兵擊劉賈賈輙壁不肯與戰<lb/>
而與彭越相保漢五年漢王追逐籍至固陵<hi>括地志云固陵陵名</hi>
<hi>在陳州宛邱縣西北四十二里</hi>使劉賈南渡淮圍夀春<hi>今夀州夀春縣是也</hi>還至<lb/>
使人間招楚大司馬周殷周殷反楚佐劉賈舉九江迎<lb/>
漢王黥布兵皆㑹垓下共擊項籍漢王因使劉賈將九<lb/>
江兵與大尉盧綰西南擊臨江王共尉共尉已死以臨<lb/>
江為南郡<hi>今荆州也</hi>漢六年春㑹諸侯於陳<hi>今陳州也</hi>廢楚王信<lb/>
<pb n="KR2a0004_WYG_051-2a"/>
囚之分其地為二國當是時也髙祖子幼昆弟少又不<lb/>
賢欲王同姓以鎮天下乃詔曰將軍劉賈有功及擇子<lb/>
弟可以為王者羣臣皆曰立劉賈為荆王王淮東五十二<lb/>
城<hi>括地志云西北四十里葢此縣是也</hi>髙祖弟交為楚王王淮西三十六<lb/>
城<hi>淮以西徐泗濠等州也</hi>因立子肥為齊王始王昆弟劉氏也髙<lb/>
祖十一年秋淮南王黥布反東擊荆荆王賈與戰不勝<lb/>
走富陵<hi>括地志云富陵故城在楚州盱眙縣東北六十里</hi>為布軍所殺髙祖自<lb/>
擊破布十二年立沛侯劉濞為呉王王故荆地<lb/>
<pb n="KR2a0004_WYG_051-2b"/>
燕王劉澤者諸劉逺屬也髙帝三年澤為郎中髙帝十<lb/>
一年澤以將軍擊陳豨得王黄為營陵侯<hi>括地志云營陵故城在青</hi>
<hi>州北海縣南三十里</hi>髙后時齊人田生游乏資以畫干營陵侯澤<lb/>
澤大說之用金二百斤為田生夀田生已得金即歸齊<lb/>
二年澤使人謂田生曰弗與矣田生如長安不見澤而<lb/>
假大宅令其子求事吕后所幸大謁者張子卿居數月<lb/>
田生子請張卿臨親脩具張卿許徃田生盛帷帳共具<lb/>
譬如列侯張卿驚酒酣乃屛人說張卿曰臣觀諸侯王<lb/>
<pb n="KR2a0004_WYG_051-3a"/>
邸第百餘皆髙祖一切功臣今吕氏雅故本推轂髙帝<lb/>
就天下功至大又親戚太后之重太后春秋長諸吕弱<lb/>
太后欲立吕産為吕王王代太后又重發之恐大臣不<lb/>
聽今卿最幸大臣所敬何不風大臣以聞太后太后必<lb/>
喜諸吕已王萬户侯亦卿之有<hi>髙后紀云封張卿為建陵侯</hi>太后心<lb/>
欲之而卿為内臣不急發恐禍及身矣張卿大然之乃<lb/>
風大臣語太后太后朝因問大臣大臣請立吕産為吕<lb/>
王太后賜張卿千斤金張卿以其半與田生田生弗受<lb/>
<pb n="KR2a0004_WYG_051-3b"/>
因說之曰吕産王也諸大臣未大服今營陵侯澤諸劉<lb/>
為大將軍獨此尚觖望今卿言太后列十餘縣王之彼<lb/>
得王喜去諸吕王益固矣張卿入言太后然之乃以營<lb/>
陵侯劉澤為琅邪王琅邪王乃與田生之國田生勸澤<lb/>
急行母留出關太后果使人追止之已出即還及太后<lb/>
崩琅邪王澤乃曰帝少諸吕用事劉氏孤弱乃引兵與<lb/>
齊王合謀西欲誅諸吕至梁聞漢遣灌將軍屯滎陽澤<lb/>
還兵備西界遂跳驅至長安代王亦從代至諸將相與<lb/>
<pb n="KR2a0004_WYG_051-4a"/>
琅邪王共立代王為天子天子乃徙澤為燕王乃復以<lb/>
琅邪予齊復故地澤王燕二年薨諡為敬王傳子嘉為<lb/>
康王至孫定國與父康王姬姧生子男一人奪弟妻為<lb/>
姬與子女三人姧定國有所欲誅殺臣肥如令郢人郢<lb/>
人等告定國定國使謁者以他法劾捕格殺郢人以滅<lb/>
口至元朔元年郢人昆弟復上書具言定國隂事以此<lb/>
發覺詔下公卿皆議曰定國禽獸行亂人倫逆天當誅<lb/>
上許之定國自殺國除為郡<lb/>
<pb n="KR2a0004_WYG_051-4b"/>
太史公曰荆王王也由漢初定天下未集故劉買雖屬<lb/>
疎然以䇿為王填江淮之閒劉澤之王權激吕氏然劉<lb/>
澤卒南面稱孤者三世事發相重豈不為偉乎<lb/>
　<lb/>
　<lb/>
　<lb/>
　<lb/>
　史記正義卷五十一<lb/>
</p>
<p>
</p>
  </div>
</body>
</text>
</TEI>
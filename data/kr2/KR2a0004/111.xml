<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷一百十一</head> <lb/>
    <p>
<pb n="KR2a0004_WYG_111-1a"/>
欽定四庫全書<lb/>
　史記正義卷一百十一<lb/>
　　　　　　　　　　　　唐　張守節　撰<lb/>
衛將軍驃騎列傳第五十一　史記一百十一<lb/>
大將軍衛青者平陽人也<hi>漢書云其父鄭季河東平陽人以縣吏給事平陽侯之家</hi>
<hi>也</hi>其父鄭季為吏給事平陽侯家與侯妾衛媪通生青<lb/>
青同母兄衛長子而姊衛子夫自平陽公主家得幸天<lb/>
子故冒姓為衛氏字仲卿長子更字長君長君母號為<lb/>
<pb n="KR2a0004_WYG_111-1b"/>
衛媪媪長女衛孺次女少兒次女即子夫後子夫男弟<lb/>
步廣皆冒衛氏青為侯家人少時歸其父其父使牧羊<lb/>
先母之子皆奴畜之不以為兄弟數青嘗從入至甘泉<lb/>
居室<hi>按居室署名武帝改曰保宫灌夫繋居室是也</hi>有一鉗徒相青曰貴人也<lb/>
官至封侯青笑曰人奴之生得母笞罵即足矣安得封<lb/>
侯事乎青壯為侯家騎從平陽主建元二年春青姊子<lb/>
夫得入宫幸上皇后堂邑大長公主女也<hi>文穎云陳皇后武帝姑女</hi>
<hi>也</hi>無子妬大長公主聞衛子夫幸有身妬之乃使人捕<lb/>
<pb n="KR2a0004_WYG_111-2a"/>
青青時給事建章未知名大長公主執囚青欲殺之其友<lb/>
騎郎公孫敖與壯士簒取之以故不得死上聞乃召青<lb/>
為建章監侍中及同母昆弟貴賞賜數日間累千金孺<lb/>
為太僕公孫賀妻少兒故與陳掌通上召貴掌公孫敖由<lb/>
此益貴子夫為夫人青為太中大夫元光五年青為車騎<lb/>
將軍擊匈奴出上谷太僕公孫賀為輕車將軍出雲中太<lb/>
中大夫公孫敖為騎將軍出代郡衛尉李廣為驍騎將軍<lb/>
出鴈門軍各萬騎青至籠城斬首虜數百騎將軍敖亡<lb/>
<pb n="KR2a0004_WYG_111-2b"/>
七千騎衛尉李廣為虜所得得脱歸皆當斬贖為庶人賀<lb/>
亦無功元朔元年春衛夫人有男立為皇后其秋青為車<lb/>
騎將軍出鴈門三萬騎擊匈奴斬首虜數千人明年匈<lb/>
奴入殺遼西太守虜畧漁陽二千餘人敗韓將軍軍漢令<lb/>
將軍李息擊之出代令車騎將軍青出雲中以西至髙闕<lb/>
遂畧河南地至于隴西捕首虜數千萬走白羊樓煩王遂<lb/>
以河南地為朔方郡<hi>今夏州也</hi>以三千八百户封青為長平侯<lb/>
青校尉蘇建有功以千一百户封建為平陵侯使建築朔<lb/>
<pb n="KR2a0004_WYG_111-3a"/>
方城<hi>括地志云夏州朔方縣北什賁故城是按蘇建築什賁之號蓋出蕃語也</hi>青校尉張次<lb/>
公有功封為岸頭侯<hi>服䖍云鄉名也</hi>天子曰匈奴逆天理亂人倫<lb/>
暴長虐老以盜竊為務行詐諸蠻夷造謀籍兵數為邊害<lb/>
故興師遣將以征厥罪詩不云乎薄伐玁狁至于太原出<lb/>
車彭彭城彼朔方令車騎將軍青度西河<hi>即雲中郡之西河云勝州</hi>
<hi>東何也</hi>至髙闕獲首虜二千三百級車輜畜産畢收為鹵己<lb/>
封為列侯遂西定河南地按榆谿舊塞絶梓領梁北河<lb/>
<hi>括地志云梁北河在靈州界也</hi>討蒲泥破符離斬輕鋭之卒捕服聴者三<lb/>
<pb n="KR2a0004_WYG_111-3b"/>
千七十一級執訊獲醜<hi>訊問也醜衆言執其生口問之知虜處獲得衆類也</hi>驅馬<lb/>
牛羊百有餘萬全甲兵而還益封青三千户其明年匈<lb/>
奴入殺代郡太守友入畧鴈門千餘人其明年匈奴大入<lb/>
代定襄上郡殺畧漢數千人其明年元朔之五年春漢<lb/>
令車騎將軍青將三萬騎出髙闕衛尉蘇建為游擊將<lb/>
軍左内吏李沮為彊弩將軍太僕公孫賀為騎將軍代<lb/>
相李蔡為輕車將軍皆領屬車騎將軍俱出朔方大行<lb/>
李息岸頭侯張次公為將軍出右北平咸擊匈奴匈奴右<lb/>
<pb n="KR2a0004_WYG_111-4a"/>
王當衛青等兵以為漢兵不能至此飲醉漢兵夜至圍<lb/>
右賢王右賢王驚夜逃獨與其愛妾一人壯騎數百馳<lb/>
潰圍北去漢輕騎校尉郭成等逐數百里不及得右賢<lb/>
禆王十餘人衆男女萬五千餘人畜數千百萬於是引<lb/>
兵而還至塞天子使使者持大將軍印即軍中拜車騎<lb/>
將軍青為大將軍諸將皆以兵屬大將軍大將軍立號<lb/>
而歸天子曰大將軍青躬率戎士師大捷獲匈奴王十<lb/>
有餘人益封青六千户而封青子伉<hi>口浪反</hi>為宜春侯青<lb/>
<pb n="KR2a0004_WYG_111-4b"/>
子不疑為隂安侯青子登為發千侯青固謝曰臣幸得<lb/>
待罪行間賴陛下神靈軍大捷皆諸校尉力戰之功也<lb/>
陛下幸已益封臣青臣青子在繦保中<hi>襁長尺二寸間八寸以約小兒</hi>
<hi>於背襁小兒被也</hi>未有勤勞上幸列地封為三封侯非臣待罪行<lb/>
間所以勸士力戰之意也伉等三人何敢受封天子曰我<lb/>
非忘諸校尉功也今固且圖之乃詔御史曰䕶軍都尉<lb/>
公孫敖三從大將軍擊匈奴常䕶軍傅校<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>王以千五<lb/>
百户封敖為合騎侯都尉韓説從大將軍出窳渾至匈<lb/>
<pb n="KR2a0004_WYG_111-5a"/>
奴右賢王庭為麾下搏戰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>王以千三百户封説為龍<lb/>
頟侯騎將軍公孫賀從大將軍<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>王以千三百户封賀為<lb/>
南窌侯輕車將軍李蔡再從大將軍<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>王以千六百户<lb/>
封察為樂安侯校尉李朔校尉趙不虞校尉公孫戎奴各<lb/>
三從大將軍<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>王以千三百户封朔為涉軹侯以千三百<lb/>
户封不虞為隨成侯以千三百户封戎奴為從平侯將軍<lb/>
李沮李息及校尉豆如意有功賜爵闗内侯食邑各三百<lb/>
户其秋匈奴入代殺都尉朱英其明年春大將軍青出<lb/>
<pb n="KR2a0004_WYG_111-5b"/>
定襄合騎侯敖為中將軍太僕賀為列將軍翕侯信為前<lb/>
將軍衛尉蘇建為右將軍郎中令李廣為後將軍左内史<lb/>
李沮為彊弩將軍咸屬大將軍斬首數千級而還月餘悉<lb/>
復出定襄擊匈奴斬首虜萬餘人右將軍建前將軍信并<lb/>
軍三千餘騎獨逢單于兵與戰一日餘漢兵且盡前將軍<lb/>
故胡人降為翕侯見擊匈奴誘之遂將其餘騎可八百犇<lb/>
降單于右將軍蘇建盡亡其軍以身得亡去自歸大將軍<lb/>
大將軍問其罪正閎長史安<hi>律都軍官史一人也</hi>議郎周霸等建當<lb/>
<pb n="KR2a0004_WYG_111-6a"/>
云何霸曰自大將軍出未嘗斬禆將今建棄軍可斬以<lb/>
明將軍之威閎安曰不然兵法小敵之堅大敵之禽也<lb/>
今建以數千當單于數萬力戰一日餘士盡不敢有二<lb/>
心自歸自歸而斬之是示後無反意也不當斬大將<lb/>
軍曰青幸得以肺腑待罪行間不患無威而霸説我以<lb/>
明威甚失臣意且使臣職雖當斬將以臣之尊寵而不<lb/>
敢自擅専誅於境外而具歸天子天子自裁之於是以<lb/>
見為人臣不敢専權不亦可乎軍吏皆曰善遂囚建詣<lb/>
<pb n="KR2a0004_WYG_111-6b"/>
行在所入塞罷兵是嵗也大將軍姊子霍去病年十八<lb/>
幸為天子侍中善騎射再從大將軍受詔與壯士為剽<lb/>
姚校尉與輕勇騎八百直棄大軍數百里赴利斬捕首<lb/>
虜過當於是天子曰剽姚校尉去病斬首虜二千二十<lb/>
八級及相國當户斬單于大父行籍若侯産生捕季父<lb/>
羅姑比再冠軍以千六百户封去病為冠軍侯上谷太<lb/>
守郝賢四從大將軍捕斬首虜二千餘人以千一百户<lb/>
封賢為衆利侯是嵗失而將軍軍亡翕侯軍功不多故<lb/>
<pb n="KR2a0004_WYG_111-7a"/>
大將軍不益封右將軍建至天子不誅赦其罪贖為庶<lb/>
人大將軍既還賜千金是時王夫人方幸於上甯乘説<lb/>
大將軍曰將軍所以功未甚多身食萬户三子皆為侯<lb/>
者徒以皇后故也今王夫人幸而宗族未富貴願將軍<lb/>
奉所賜千金為王夫人親夀大將軍乃以五百金為夀<lb/>
天子聞之問大將軍大將軍以實言上乃拜甯乘為東<lb/>
海都尉張騫從大將軍以嘗使大夏<hi>大夏國在大宛西</hi>留匈奴<lb/>
中久𨗳軍知善水草處軍得以無饑渴因前使絶國功<lb/>
<pb n="KR2a0004_WYG_111-7b"/>
封騫博望侯冠軍侯去病既侯三嵗元狩二年春以冠<lb/>
軍侯去病為驃騎將軍<hi>漢書云霍去病征匈奴有絶幕之勲始置驃騎將軍位在三司</hi>
<hi>品秩同大將軍説文云驃騎黄馬鬛白色一曰髦尾</hi>將萬騎出隴西有功天子曰<lb/>
驃騎將軍率戎士踰烏盭討遫濮涉狐奴歴五王國輜<lb/>
重人衆懾慴者弗取冀獲單于子轉戰六日過焉支山<lb/>
千有餘里合短兵殺折蘭王斬盧胡王<hi>顔師古云折蘭匈奴中姓也今</hi>
<hi>鮮卑有其蘭姓者即其種</hi>誅全甲<hi>全甲謂具足不失落也</hi>執渾邪王子及相國<lb/>
都尉首虜八千餘級收休屠祭天金人益封去病二千<lb/>
<pb n="KR2a0004_WYG_111-8a"/>
户其夏驃騎將軍與合騎侯敖俱出北地異道博望侯<lb/>
張騫郎中令李廣俱出右北平異道皆擊匈奴郎中令<lb/>
將四千騎先至博望侯將萬騎在後至匈奴左賢王將<lb/>
數萬騎圍郎中令郎中令與戰二日死者過半所殺亦<lb/>
過當博望侯至匈奴兵引去博望侯坐行留當斬贖為庶<lb/>
人而驃騎將軍出北地已遂深入與合騎侯失道不相<lb/>
得驃騎將軍踰居延至祁連山捕首虜甚多天子曰驃<lb/>
騎將軍踰居延遂過小月氏攻祁連山得酋涂王以衆<lb/>
<pb n="KR2a0004_WYG_111-8b"/>
降者二千五百人斬首虜三萬二百級獲五王五王母<lb/>
單于閼氏王子五十九人相國將軍當户都尉六十三<lb/>
人師大率<hi>音律也</hi>減什三益封去病五千户賜校尉從至<lb/>
小月氏爵左庶長鷹擊司馬破奴再從驃騎將軍斬遫<lb/>
濮王<hi>速卜二首</hi>捕稽且王千騎將得王王母各一人王子以<lb/>
下四十一人捕虜三千三百三十人前行捕虜千四百<lb/>
人以千五百户封破奴為從驃侯校尉句王髙不識從<lb/>
驃騎將軍捕呼于屠王王子以下十一人捕虜千七百六<lb/>
<pb n="KR2a0004_WYG_111-9a"/>
十八人以千一百户封不識為宜冠侯<hi>孔文祥云從冠軍將軍戰故宜</hi>
<hi>冠從驃之類者也</hi>校尉僕多有功封為煇渠侯合騎侯敖坐行<lb/>
留不與驃騎㑹當斬贖為庶人諸宿將所將士馬兵亦<lb/>
不如驃騎驃騎所將常選然亦敢深入常與壯騎先其<lb/>
大將軍軍亦有天幸未嘗困絶也然而諸宿將常坐留<lb/>
落不遇由此驃騎日以親貴比大將軍其秋單于怒渾<lb/>
邪王居西方數為漢所破亡數萬人以驃騎之兵也單<lb/>
于怒欲召誅渾邪王渾邪王與休屠王等謀欲降漢使<lb/>
<pb n="KR2a0004_WYG_111-9b"/>
人先遣使向邊境要遮漢人令報天子要邊是時大行<lb/>
李息將城河上得渾邪王使即馳𫝊以聞天子聞之於<lb/>
是恐其以詐降而襲邊乃令驃騎將軍將兵往迎之驃<lb/>
騎既渡河與渾邪王衆相望渾邪王禆將見漢軍而多<lb/>
欲不降者頗遁去驃騎乃馳入與渾邪王相見斬其欲<lb/>
亡者八千人遂獨遣渾邪王乘𫝊先詣行在所盡將其<lb/>
衆渡河降者數萬號稱十萬既至長安天子所以賞賜<lb/>
者數十巨萬封渾邪王萬户為漯隂侯封其禆王呼毒<lb/>
<pb n="KR2a0004_WYG_111-10a"/>
尼為下摩侯鷹庇為煇渠侯<hi>煇渠表作順梁</hi>禽棃為河綦侯大<lb/>
當户銅離為常樂侯於是天子嘉驃騎之功曰驃騎將<lb/>
軍去病率師攻匈奴西域王渾邪王及厥衆萌咸相犇<lb/>
率以軍糧接食并將控弦萬有餘人誅獟駻獲首虜八<lb/>
千餘級降異國之主三十二人戰士不離傷十萬之衆<lb/>
咸懷集服仍與之勞爰及河塞<hi>言匈奴右地渾耶王降而塞外並河諸郡之民</hi>
<hi>無憂患也</hi>庶㡬無患幸既永綏矣以千七百户益封驃騎將<lb/>
軍減隴西北地上郡戍卒之半以寛天下之繇居頃<lb/>
<pb n="KR2a0004_WYG_111-10b"/>
之乃分徙降者邊五郡故塞外<hi>五郡謂隴西北上郡朔方雲中並是故塞</hi>
<hi>外又在北海之南</hi>而皆在河南因其故俗為屬國<hi>以降來之民徙置五郡各</hi>
<hi>依本國之俗而屬於漢故言屬國也</hi>其明年匈奴入右北平定襄殺畧漢<lb/>
千餘人其明年天子與諸將議曰翕侯趙信為單于畫<lb/>
計常以為漢兵不能度幕輕留今大發士卒其勢必得<lb/>
所欲是嵗元狩四年也元狩四年春上令大將軍青驃<lb/>
騎將軍去病將各五萬騎步兵轉者踵軍<hi>言轉軍之士及步兵接後</hi>
<hi>又數十萬人</hi>數十萬而敢力戰深入之士皆屬驃騎驃騎始為出<lb/>
<pb n="KR2a0004_WYG_111-11a"/>
定襄當單于捕虜言單于東乃更令驃騎出代郡令大<lb/>
將軍出定襄郎中令為前將軍太僕為左將軍主爵趙食<lb/>
其為右將軍平陽侯襄為後將軍皆屬大將軍兵即度<lb/>
幕人馬凡五萬騎與驃騎等咸擊匈奴單于趙信為單<lb/>
于謀曰漢兵既度幕人馬罷匈奴可坐收虜耳乃悉逺<lb/>
北其輜重皆以精兵待幕北而適值大將軍軍出塞千<lb/>
餘里見單于兵陳而待於是大將軍令武剛車自環為<lb/>
營而縱五千騎往當匈奴匈奴亦縱可萬騎㑹日旦入<lb/>
<pb n="KR2a0004_WYG_111-11b"/>
大風起砂礫擊面兩軍不相見漢益縱左右翼繞單于<lb/>
單于視漢兵多而士馬尚彊戰而匈奴不利薄暮單于<lb/>
遂乘六臝壯騎可數百直冒漢圍西北馳去時已昏漢<lb/>
匈奴相紛挐<hi>三蒼解詁云紛挐相牽也</hi>殺傷大當漢軍左校捕虜言<lb/>
單于未昬而去漢軍因發輕騎夜追之大將軍軍因隨<lb/>
其後匈奴兵亦散走遲明<hi>上音值</hi>行二百餘里不得單于<lb/>
頗捕斬首虜萬餘級遂至寘顔山趙信城得匈奴積粟<lb/>
食軍軍留一日而還悉燒其城餘粟以歸大將軍之與<lb/>
<pb n="KR2a0004_WYG_111-12a"/>
單于㑹也而前將軍廣右將軍食其軍别從東道或失<lb/>
道後擊單于大將軍引還過幕南乃得前將軍右將軍<lb/>
大將軍欲使使歸報令長史簿責前將軍廣廣自殺右<lb/>
將軍至下吏贖為庶人大將軍軍入塞凡斬捕首虜萬<lb/>
九千級是時匈奴衆失單于十餘日右谷蠡王聞之自<lb/>
立為單于單于後得其衆右王乃去單于之號驃騎將<lb/>
軍亦將五萬騎車重與大將軍軍等而無禆將悉以李<lb/>
敢等為大校當禆將出代右北平千餘里直左方兵所<lb/>
<pb n="KR2a0004_WYG_111-12b"/>
斬捕功已多大將軍軍既還天子曰驃騎將軍去病率<lb/>
師躬將所獲葷粥之士約輕齎絶大幕涉獲章渠以誅<lb/>
比車耆轉擊左大將斬獲旗鼓厯涉離侯濟弓閭獲屯頭<lb/>
王韓王等三人將軍相國當户都尉八十三人封狼居<lb/>
胥山禪於姑衍<hi>積土為壇於山上封以祭天也除地曰禪</hi>登臨翰海執鹵獲<lb/>
醜七萬有四百四十三級師率減什三取食於敵逴行<lb/>
殊逺而糧不絶以五千八百户益封驃騎將軍右北<lb/>
平太守路博徳屬驃騎將軍㑹與城<hi>上音余</hi>不失期從至<lb/>
<pb n="KR2a0004_WYG_111-13a"/>
檮余山斬首捕虜二千七百級以千六百户封博徳為<lb/>
符離侯北地都尉邢山從驃騎將軍獲王以千二百户<lb/>
封山為義陽侯故歸義因淳王復陸支樓専王伊即靬<lb/>
皆從驃騎將軍有功以千三百户封復陸支為壯侯以<lb/>
千八百户封伊即靬為衆利侯從驃侯破奴昌武侯安<lb/>
稽從驃騎有功益封各三百户校尉敢得旗鼓為闗内<lb/>
侯食邑二百户校尉自為爵大庶長軍吏卒為官賞賜<lb/>
甚多而大將軍不得益封軍吏卒皆無封侯者兩軍之<lb/>
<pb n="KR2a0004_WYG_111-13b"/>
出塞塞閲官及私馬凡十四萬匹而復入塞者不滿三<lb/>
萬匹乃益置大司馬位大將軍驃騎將軍皆為大司馬<lb/>
定令令驃騎將軍秩祿與大將軍等自是之後大將軍<lb/>
青日退而驃騎日益貴舉大將軍故人門下多去事驃<lb/>
騎輙得官爵唯任安不肯驃騎將軍為人少言不泄有<lb/>
氣敢任天子嘗欲教之孫呉兵法對曰顧方畧何如耳<lb/>
不至學古兵法天子為治第令驃騎視之對曰匈奴未<lb/>
滅無以家為也由此上益重愛之然少而侍中貴不省<lb/>
<pb n="KR2a0004_WYG_111-14a"/>
士其從軍天子為遣太官齎數十乘既還重車餘棄梁<lb/>
肉而士有飢者其在塞外卒乏糧或不能自振而驃騎<lb/>
尚穿域蹋鞠<hi>按蹵鞠書有域説篇即今之打毬也黄帝所作起戰國時程武士知其材力也若講</hi>
<hi>武</hi>事多此類大將軍為人仁善退讓以和柔自媚於上<lb/>
然天下未有稱也驃騎將軍自四年軍後三年元狩六<lb/>
年而卒天子悼之發屬國𤣥甲<hi>屬國即上分置邊五郡者也𤣥甲鐵甲也</hi>軍<lb/>
陳自長安至茂陵為冢像祁連山謚之并武與廣地曰<lb/>
景桓侯子嬗代侯嬗少字子侯上愛之幸其壯而將之<lb/>
<pb n="KR2a0004_WYG_111-14b"/>
居六嵗元封元年嬗卒謚哀侯無子絶國除自驃騎將<lb/>
軍死後大將軍長子宜春侯伉坐法失侯後五嵗伉弟<lb/>
二人隂安侯不疑及發干侯登皆坐酎金失侯失侯後<lb/>
二嵗冠軍侯國除其後四年大將軍青卒謚為烈侯子<lb/>
伉代為長平侯自大將軍圍單于之後十四年而卒竟不<lb/>
復擊匈奴者以漢馬少而方南誅兩越東伐朝鮮擊<lb/>
羌西南夷以故久不伐胡大將軍以其得尚平陽公主<lb/>
<hi>漢書云平陽侯曹夀有惡疾就國乃詔青尚平陽公主如淳云本陽信長公主為平陽侯所尚故稱平陽公主</hi>
<pb n="KR2a0004_WYG_111-15a"/>
<hi>云</hi>故長平侯代侯六嵗坐法失侯左右兩大將軍及諸<lb/>
禆將名最大將軍青凡七出擊匈奴斬捕首虜五萬餘<lb/>
級一與單于戰收河南地遂置朔方郡再益封凡萬一<lb/>
千八百户封三子為侯二千三百户并之萬五千七百<lb/>
户其校尉禆將以從大將軍侯者九人其禆將及校尉<lb/>
已為將者十四人為禆將者曰李廣自有𫝊無𫝊者曰<lb/>
將軍<lb/>
公孫賀賀義渠人<hi>今慶州本義渠戎國也地理志云北義渠道也</hi>其先胡種賀<lb/>
<pb n="KR2a0004_WYG_111-15b"/>
父渾邪景帝時為平曲侯坐法失侯賀武帝時為太子<lb/>
舍人武帝立八嵗以太僕為輕車將軍軍馬邑後四嵗<lb/>
以輕車將軍出雲中後五嵗以騎將軍從大將軍有功<lb/>
封為南窌侯後一嵗以左將軍再從大將軍出定襄無<lb/>
功後四嵗以坐酎金失侯後八嵗以浮沮將軍出五原<lb/>
二千餘里無功後八嵗以太僕為丞相封葛繹侯賀七<lb/>
為將軍出擊匈奴無大功而再侯為丞相坐子敬聲與<lb/>
陽石公主姧為巫蠱族滅無後<lb/>
<pb n="KR2a0004_WYG_111-16a"/>
將軍李息郁郅人<hi>之栗反今慶州𢎞化縣是</hi>事景帝至武帝立八嵗<lb/>
為材官將軍軍馬邑後六嵗為將軍出代後三嵗為將軍<lb/>
從大將軍出朔方皆無功凡三為將軍常為大行<lb/>
將軍公孫敖義渠人以郎事武帝武帝立十二嵗為驃<lb/>
騎將軍出代亡卒七千人當斬贖為庶人後五嵗以校尉<lb/>
從大將軍有功封為合騎侯後一嵗以中將軍從大將軍<lb/>
再出定襄無功後二嵗以將軍出北地後驃騎失期當<lb/>
斬贖為庶人後二嵗以校尉從大將軍無功後十四以因<lb/>
<pb n="KR2a0004_WYG_111-16b"/>
杅將軍築受降城七嵗復以因杅將軍再出擊匈奴至余<lb/>
吾亡士卒多下吏當斬詐死亡居民間五六嵗後發覺復<lb/>
擊坐妻為巫蠱族凡四為將軍出擊匈奴一侯<lb/>
將軍李沮雲中人<hi>今嵐勝州也</hi>事景帝武帝立十七嵗以左<lb/>
内史為彊弩將軍後一嵗復為彊弩將軍<lb/>
將軍李蔡成紀人也<hi>秦州縣也</hi>事孝文帝景帝武帝以輕車<lb/>
將軍從大將軍有功封為樂安侯已為丞相坐法死<lb/>
將軍張次公河東人以校尉從衛將軍青有功封為岸<lb/>
<pb n="KR2a0004_WYG_111-17a"/>
頭侯其後太后崩為將軍軍北軍後一嵗為將軍從大<lb/>
將軍再為將軍坐法失侯次公父隆輕車武射也以善<lb/>
射景帝幸近之也<lb/>
將軍蘇建杜陵人以校尉從衛將軍青有功為平陵侯<lb/>
以將軍築朔方後四嵗為游擊將軍從大將軍出朔方<lb/>
後一嵗以右將軍再從大將軍出定襄亡翕侯失軍當<lb/>
斬贖為庶人其後為代郡太守卒家在大猶鄉<lb/>
將軍趙信以匈奴相國降為翕侯武帝立十七嵗為前<lb/>
<pb n="KR2a0004_WYG_111-17b"/>
將軍與單于戰敗降匈奴<lb/>
將軍張騫以使通大夏還為校尉從大將軍有功封為<lb/>
博望侯三嵗為將軍出右北平失期當斬贖為庶人其<lb/>
後使通烏孫為大行而卒家在漢中<lb/>
將軍趙食其祋祤人也<hi>上都誨反雍州同官縣本漢祋祤縣也</hi>武帝立二<lb/>
十二嵗以主爵為右將軍從大將軍出定襄迷失道當<lb/>
斬贖為庶人<lb/>
將軍曹襄以平陽侯為後將軍從大將軍出定襄襄曹<lb/>
<pb n="KR2a0004_WYG_111-18a"/>
參孫也將軍韓説弓髙侯庶孫也以校尉從大將軍有<lb/>
功為龍頟侯坐酎金失侯元鼎六年以待詔為横海將<lb/>
軍擊東越有功為按道侯以太初三年為游擊將軍屯<lb/>
於五原外列城為光禄勲掘蠱太子官衛太子殺之<lb/>
將軍郭昌雲中人也以校尉從大將軍元封四年以太<lb/>
中大夫為拔胡將軍屯朔方還擊昆明毋功奪印<lb/>
將軍荀彘太原廣武人以御見<hi>以書御求見也</hi>侍中為校尉數<lb/>
從大將軍以元封三年為左將軍擊朝鮮無功以捕樓<lb/>
<pb n="KR2a0004_WYG_111-18b"/>
船將軍坐法死最驃騎將軍去病凡六出擊匈奴其四<lb/>
出以將軍斬捕虜首十一萬餘級及渾邪王以衆降數<lb/>
萬遂開河西酒泉之地<hi>河謂隴右蘭州之西河也謂涼肅等州漢書西域傳云驃騎將</hi>
<hi>軍擊破匈奴右地置酒泉郡後分置武威張掖燉煌等郡</hi>西方益少胡冦四益封凡<lb/>
萬五千一百户其校吏有功為侯者凡六人而後為將<lb/>
軍二人<lb/>
將軍路博徳平州人<hi>漢書云西河平州按西河都今邠州</hi>以右北平太守<lb/>
從驃騎將軍有功為符離侯驃騎死後博徳以衛尉為<lb/>
<pb n="KR2a0004_WYG_111-19a"/>
伏波將軍伐破南越益封其後坐法失侯為彊弩都尉<lb/>
屯居延卒<lb/>
將軍趙破奴故九原人<hi>今勝州</hi>嘗亡入匈奴已而歸漢為<lb/>
驃騎將軍司馬出北地時有功封為從驃侯坐酎金失<lb/>
侯後一嵗為匈河將軍攻胡至匈奴水無功後二嵗擊<lb/>
虜樓蘭王復封為浞野侯後六嵗為浚稽將軍將二萬<lb/>
騎擊匈奴左賢王左賢王與戰兵八萬騎圍破奴生<lb/>
為虜所得遂没其軍居匈奴中十嵗復與其太子安國<lb/>
<pb n="KR2a0004_WYG_111-19b"/>
亡入漢後坐巫蠱族<lb/>
自衛氏興大將軍青首封其後枝屬為五侯凡二十四<lb/>
嵗而侯盡奪衛氏無為侯者<lb/>
太史公曰蘇建語余曰吾嘗責大將軍至尊重而天下<lb/>
之賢大夫毋稱焉願將軍觀古名將所招選擇賢者勉<lb/>
之哉大將軍謝曰自魏其武安之厚賓客天子常切齒<lb/>
彼親附士大夫招賢絀不肖者人主之柄也人臣奉法<lb/>
遵職而已何與招士驃騎亦放此意其為將如此<lb/>
<pb n="KR2a0004_WYG_111-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0004_WYG_111-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記正義卷一百十一<lb/>
</p>
<p>
</p>
  </div>
</body>
</text>
</TEI>
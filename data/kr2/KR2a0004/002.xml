<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷二</head> <lb/>
    <p>
<pb n="KR2a0004_WYG_002-1a"/>
欽定四庫全書<lb/>
　史記正義卷二<lb/>
　　　　　　　　　　　　唐　張守節　撰<lb/>
夏本紀第二　　　　　　　　史記二<lb/>
夏禹<hi>夏者帝禹封國號也帝王紀云禹受封為夏伯在豫州外方之南今河南陽翟是也</hi>名曰文<lb/>
命<hi>帝王紀云父鯀妻脩已見流星貫昴夢接意感又吞神珠薏苡貿坼而生禹名文命字密身九尺二寸長</hi>
<hi>本西夷人也大戴禮云髙陽之孫鯀之子曰文命揚雄蜀王本紀云禹本汝山郡廣柔縣人也生於石紐括地</hi>
<hi>志云茂州汶川縣石紐山在縣西七十三里華陽國志云今夷人共營其地方百里不敢居牧至今猶不敢放</hi>
<pb n="KR2a0004_WYG_002-1b"/>
<hi>六畜按廣柔隋改曰汶川</hi>禹之父曰鯀鯀之父曰帝顓頊顓頊之父<lb/>
曰昌意昌意之父曰黄帝禹者黄帝之𤣥孫而帝顓頊<lb/>
之孫也禹之曾大父昌意及父鯀皆不得在帝位為人<lb/>
臣當帝堯之時鴻水㴞天浩浩懐山襄陵下民其憂堯<lb/>
求能治水者羣臣四嶽皆曰鯀可堯曰鯀為人負命毁<lb/>
族不可四嶽曰等之未有賢於鯀者願帝試之於是堯<lb/>
聽四嶽用鯀治水九年而水不息功用不成於是帝堯<lb/>
乃求人更得舜舜登用攝行天子之事巡狩行視鯀之<lb/>
<pb n="KR2a0004_WYG_002-2a"/>
治水無狀乃殛鯀於羽山以死<hi>殛音紀力反鯀之羽山化為黄熊入於羽淵熊</hi>
<hi>音乃來反下三㸃為三足也束晳發蒙紀云鼈三足曰熊</hi>天下皆以舜之誅為是於<lb/>
是舜舉鯀子禹而使續鯀之業堯崩帝舜問四嶽曰有<lb/>
能成美堯之事者使居官皆曰伯禹為司空可成美堯<lb/>
之功舜曰嗟然命禹女平水土維是勉之禹拜稽首讓<lb/>
於契后稷臯陶舜曰女其往視爾事矣禹為人敏給克<lb/>
勤其徳不違其仁可親其言可信聲為律身為度稱以<lb/>
出亹亹穆穆為綱為紀禹乃遂與益后稷奉帝命命諸<lb/>
<pb n="KR2a0004_WYG_002-2b"/>
侯百姓興人徒以傅土行山表木定髙山大川禹傷先<lb/>
人父鯀功之不成受誅乃勞身焦思居外十三年過家<lb/>
門不敢入薄衣食致孝於鬼神卑宫室致費於溝淢陸<lb/>
行乘車水行乘船泥行乘橇<hi>按橇形如船而短小兩頭㣲起人曲一脚泥上擿進</hi>
<hi>用拾泥上之物今杭州温州海邊有之也</hi>山行乘檋<hi>按上山前齒短後齒長下山前齒長後齒短也</hi>
<hi>檋音與上同也</hi>左準繩右規矩載四時以開九州通九道陂九<lb/>
澤度九山令益予衆庶稻可種卑濕命后稷予衆庶難<lb/>
得之食食少調有餘相給以均諸侯禹乃行相地宜所<lb/>
<pb n="KR2a0004_WYG_002-3a"/>
有以貢及山川之便利禹行自冀州始冀州既載<hi>按理水及</hi>
<hi>貢賦從帝都為始也黄河自勝州東直南至華隂即東至懐州南又東北至平州碣石山入海也東河之西南</hi>
<hi>河之東南河之北皆冀州也</hi>壺口治梁及岐<hi>括地志云壺口山在慈州吉常縣西南五十里</hi>
<hi>冀州境也梁山在人州韓城縣東南十九里岐山岐州岐山縣東北十里二山雍州境也孔安國從東循山理</hi>
<hi>水而西也</hi>既修太原至於嶽陽<hi>括地志云霍山在沁州沁原縣西七八十里</hi>覃懷<lb/>
致功至於衡漳<hi>括地志云故懐城在懐州武陟縣西十一里衡漳水在瀛州東北百二十五里</hi>
<hi>平舒縣界也</hi>其土白壤賦上上錯田中中常衛既從大陸既<lb/>
為鳥夷皮服<hi>括地志云靺鞨國古肅慎也在京東北萬里已下東及北各抵大海其國南有白山</hi>
<pb n="KR2a0004_WYG_002-3b"/>
<hi>鳥獸草木皆白其人處山林間土氣極寒常為穴居以深為貴至接九梯養豕食肉衣其皮冬以猪膏塗身厚</hi>
<hi>數分以禦風寒貴臭穢不潔作厠於中圜之而居多勇力善射弓長四尺如弩矢用楛長一尺八寸青石為鏃</hi>
<hi>葬則交木作槨殺猪積槨上富者至數百貧者數十以為死人之糧以土上覆之以繩繫於槨頭出土上以酒</hi>
<hi>灌酹繩腐而止無四時祭祀也</hi>夾右碣石入於海濟河維沇州九河既<lb/>
道雷夏既澤雍沮㑹同<hi>括地志云雷夏澤在濮州雷澤縣郭外西北雍沮二水在雷澤</hi>
<hi>西北平地也</hi>桑土既蠶於是民得下丘居土其土黒墳草繇<lb/>
木條田中下賦貞作十有三年乃同其貢漆絲其篚織<lb/>
文浮於濟漯通於河海岱維青州<hi>按舜分青州為營州遼西及遼東</hi>嵎<lb/>
<pb n="KR2a0004_WYG_002-4a"/>
夷既畧濰淄既道<hi>括地志云密州莒縣山濰水所出淄州淄川縣東北七十里原山淄水所</hi>
<hi>出俗傳云禹理水功畢土石黒數里之中波若漆故謂之淄水也</hi>其土白墳海濵廣潟<lb/>
厥田斥鹵田上下賦中上厥貢鹽絺海物維錯岱畎絲<lb/>
枲鈆松怪石萊夷為牧其篚酓絲浮於汶通於濟海岱<lb/>
及淮維徐州淮沂其治䝉羽其藝大野既都東原厎平<lb/>
<hi>廣平云原徐州在東故曰東原水去已致平復言可耕種也</hi>其土赤埴墳草木漸包<lb/>
其田上中賦中中貢維土五色<hi>韓詩外傳云天子社廣五丈東方青南方赤西</hi>
<hi>方白北方黒上冒以黄土將封諸侯各取方土苴以白茅以為社也太康地記云城陽姑幕有五色土封諸侯</hi>
<pb n="KR2a0004_WYG_002-4b"/>
<hi>錫之茅土用為社此土即禹貢徐州土也今屬密州莒縣也</hi>羽畎夏翟嶧陽孤桐<hi>括地</hi>
<hi>志云嶧山在兖州鄒縣南二十二里鄒山記云鄒山古之嶧山言絡繹相連屬也今猶多桐樹按今獨生桐尚</hi>
<hi>徴一偏似琴瑟</hi>泗濵浮磬<hi>括地志云泗水至彭城吕梁出石磬</hi>淮夷蠙珠臮魚其<lb/>
篚𤣥纎縞<hi>𤣥黒纎細縞白繒以細繒染為黒色</hi>浮於淮泗<hi>括地志云泗水源在兖州泗水</hi>
<hi>縣東陪尾山其源有四道因以為名</hi>通於河淮海維揚州彭蠡既都陽鳥<lb/>
所居<hi>蠡音禮括地志云彭蠡湖在江州潯陽縣東南五十二里</hi>三江既入震澤致定<lb/>
<hi>澤在蘇州西四十五里三江者在蘇州東南三十里名三江口一江西南上七十里至太湖名曰松江古笠凙</hi>
<hi>江一江東南上七十里自蜆湖名曰上江亦曰東江一江東北下三百餘里入海名曰下江亦曰婁江於其分</hi>
<pb n="KR2a0004_WYG_002-5a"/>
<hi>處號曰三江口顧夷吳地記云松江東北行七十里得三江口東北入海為婁江東南入海為東江并松江為</hi>
<hi>三江是也言理三江入海非入震澤也按太湖西南湖州諸溪從天目山下西北宣州諸山有溪並下太湖太</hi>
<hi>湖東北流名至三江口入海其湖無通彭蠡湖及太湖處並阻山陸諸儒及地志等解三江既入皆非也周禮</hi>
<hi>職方氏云揚州藪曰具區川曰三江按五湖三江者韋昭注非也其源俱不通太湖引解三江既入失之逺矣</hi>
<hi>五湖者菱湖游湖莫湖貢湖咠湖皆太湖東岸五灣為五湖蓋古時應别今並相連菱湖    釐山東周迴三</hi>
<hi>十餘里西口闊二里其口南則莫里山北則徐侯山西與莫湖連莫湖在莫里山西及北北與咠湖連咠湖在</hi>
<hi>咠山西南與莫湖連各周迴五六十里西連太湖游湖在北二十里在長山東湖西口闊二里其口東南岸樹</hi>
<hi>里山西北岸長山湖周迴五六十里貢湖在長山西其口闊四五里口東南長山山南即山陽村西北連常州</hi>
<pb n="KR2a0004_WYG_002-5b"/>
<hi>無錫縣老岸湖周迴一百九十里已上湖身向東北長七十餘里兩湖西亦連太湖河渠書云於呉則通渠三</hi>
<hi>江五湖貨殖傳云夫呉有三江五湖之利又太史公自叙傳云登姑蘇望五湖是也</hi>竹箭既布其<lb/>
草惟夭其木惟喬其土塗泥田下下賦下上上雜貢金<lb/>
三品瑶琨竹箭齒革羽毛<hi>周禮考工記云犀甲七屬兕甲六屬郭云犀似水牛猪頭</hi>
<hi>大腹庳脚橢角好食棘也亦有一角者按西南夷常貢旄牛尾為旌旗之飾書詩通謂之旄故尚書云右秉白</hi>
<hi>旄詩云建旐設旄皆此牛也</hi>島夷卉服<hi>括地志云百濟國西南渤海中有大島十五所皆邑落有</hi>
<hi>人居屬百濟又倭國武皇后改曰日本國在百濟南隔海依島而居凡百餘小國此皆揚州之東島夷也按東</hi>
<hi>南之夷草服葛越焦竹之屬越即苧祁也</hi>其篚織貝其包橘柚錫貢均江海<lb/>
<pb n="KR2a0004_WYG_002-6a"/>
通淮泗荆及衡陽維荆州江漢朝宗於海<hi>括地志云江水源出岷州</hi>
<hi>南岷山南流至益州即東南流入蜀至瀘州東流經三硤過荆州與漢水合孫卿子云江水其源可以濫觴也</hi>
<hi>又云漢水源出梁州金牛縣東二十八里嶓冢山</hi>九江甚中沱涔已道<hi>括地志云繁江</hi>
<hi>水受郫江禹貢曰岷山導江東别為沱源出益州新繁縣潛水一名復水今名龍門水源出利州綿谷縣東龍</hi>
<hi>門山大石穴下也</hi>雲夢土為治其土塗泥田下中賦上下貢羽<lb/>
旄齒革金三品杶幹栝栢礪砥砮丹維箘簵楛三國致<lb/>
貢其名包匭菁茅<hi>括地志云辰州盧溪縣西南三百五十里有包茅山武陽記云山際出包</hi>
<hi>茅有刺而三脊因名包茅山</hi>其篚𤣥纁璣組九江入賜大龜浮於江<lb/>
<pb n="KR2a0004_WYG_002-6b"/>
沱涔於漢踰於雒至於南河荆河惟豫州<hi>括地志云荆山在襄州荆</hi>
<hi>山縣西八十里韓子云卞和得玉璞於楚之荆山即此也河洛州北河也</hi>伊雒瀍澗既入於<lb/>
河<hi>括地志云伊水出虢州盧氏縣東巒山東北流入洛洛水出商州洛南縣冢嶺山東流經洛州郭内又各</hi>
<hi>合伊水瀍水出洛州新安縣東南流至洛州郭内南入洛澗水源出洛州新安縣東白石山東北與穀水合流</hi>
<hi>經洛州郭内東流入洛也</hi>滎播既都道荷澤被明都<hi>括地志云荷澤在曹州濟隂縣</hi>
<hi>東北九十里定陶城東今名龍池亦名九卿陂</hi>其土壤下土墳壚田中上賦雜<lb/>
上中貢漆絲絺紵其篚纎絮錫貢磬錯浮於雒達於河<lb/>
華陽黒水惟梁州<hi>括地志云黒水源出梁州城固縣西北太山</hi>汶嶓既蓺<hi>括地</hi>
<pb n="KR2a0004_WYG_002-7a"/>
<hi>志云岷山在岷州溢洛南一里連綿至蜀二千里皆名岷山嶓冢山在梁州金牛縣東二十八里湔音子踐反</hi>
<hi>氐音丁奚反</hi>沱涔既道蔡䝉旅平<hi>括地志云䝉山在雅州嚴道縣南十里</hi>和夷<lb/>
厎績其土青驪田下上賦下中三錯貢璆鐵銀鏤砮磬<lb/>
熊羆狐狸織皮西傾因桓是來<hi>括地志云西傾山今嵹䑓山在洮州臨澤縣西</hi>
<hi>南三百三十六里</hi>浮於潛踰於沔入於渭亂於河黑水西河惟<lb/>
雍州弱水既西涇屬渭汭<hi>括地志云涇水源出原州百泉縣西南笄頭山涇谷渭水</hi>
<hi>源出渭原縣西七十六里鳥鼠山今名青雀山渭有三源並出鳥鼠山東流入河按言理涇水及至渭水又理</hi>
<hi>漆沮亦從渭流復理灃水亦同入渭者也</hi>漆沮既從<hi>括地志云漆水源出岐州普閏縣東南岐漆山</hi>
<pb n="KR2a0004_WYG_002-7b"/>
<hi>漆溪東入渭沮水一名川水源出雍州富平縣東入櫟陽縣南漢髙帝於櫟陽置萬年縣十三州地理志云萬</hi>
<hi>年縣南有涇渭北有小河即沮水也詩云古公去邠度漆沮即此二水</hi>灃水所同<hi>括地志云雍州</hi>
<hi>鄂縣終南山灃水出焉</hi>荆岐已旅<hi>括地志云荆山在雍州富平縣今名掘陵原岐山在岐州岐山</hi>
<hi>縣東北十里尚書正義云洪水時祭祀禮廢已旅祭言理水功畢也按雍州荆山即黄帝及禹鑄鼎地也襄州</hi>
<hi>荆山縣西荆山即卞和得玉璞者</hi>終南敦物至於鳥鼠<hi>括地志云終南山一名中南山</hi>
<hi>一名太一山一名南山一名橘山一名楚山一名泰山一名周南山一名地脯山在雍州萬年縣南五十里</hi>
原隰厎績至於都野<hi>原隰幽州地也按原平髙地也隰低下地也言從渭州致功西北至</hi>
<hi>源州都野沙州三危山也括地志云都野澤在涼州姑藏縣東北二百八十里</hi>三危既度三苗<lb/>
<pb n="KR2a0004_WYG_002-8a"/>
大序其土黄壤田上上賦中下貢璆琳琅玕浮於積石<lb/>
至於龍門西河<hi>括地志云積石山今名小積山在河州枹罕縣西七里河州在京西一千四百</hi>
<hi>七十二里龍門山在同州韓城縣北五十里李奇云禹鑿通河水處廣八十步三秦記云龍門水懸船而行兩</hi>
<hi>旁有山水陸不通龜魚集龍門下數千不得上上則為龍故云暴鰓㸃額龍門下按河在冀州西故云西河也</hi>
<hi>禹發源河水小積石山浮河東北下歴靈勝北而南行至於龍門皆雍州城也</hi>㑹於渭汭<hi>水經云河</hi>
<hi>水又南至潼闗渭水從西注之也</hi>織皮昆侖析支渠捜西戎即序道九<lb/>
山汧及岐至於荆山<hi>括地志云汧山在隴州汧源縣西六十里其山東隣汶岫西接隴岡</hi>
<hi>汧水出焉岐山在岐州</hi>踰於河壺口雷首至於太嶽<hi>括地志云壺口在慈州吉</hi>
<pb n="KR2a0004_WYG_002-8b"/>
<hi>昌縣西南雷首山在蒲州河東縣太嶽霍山也在沁州沁源縣</hi>砥柱析城至於王屋<hi>括地</hi>
<hi>志云底山俗名三門山陜石縣東北五十里黄河之中孔安國云底柱山名河水分流包山而過山見水中若</hi>
<hi>柱然也括地志云析城縣在澤州西南七十里注水經云析城山甚髙峻上平坦有二水東濁西清左右不生</hi>
<hi>草木括地志云王屋山在懐州王屋縣北十里古今地名云山方七百里山髙萬仞本冀州之河陽山也</hi>太<lb/>
行常山至於碣石入於海<hi>括地志云太行山在懐州河内縣北二十五里有羊腸坂</hi>
<hi>恒山在定州恒陽縣西北百四十里道書福地記云恒山髙三千三百丈上方二十里有大𤣥之泉神草十九</hi>
<hi>種可度俗</hi>西傾朱圉鳥鼠至於太華熊耳外方桐栢至於負<lb/>
尾<hi>括地志云華山在華州華隂縣界八里熊耳山在虢州盧氏縣南五十里嵩髙山亦名太室山亦名外方</hi>
<pb n="KR2a0004_WYG_002-9a"/>
<hi>山在洛州城陽縣北二十三里也桐栢山在唐州東南五十里淮水出焉横尾山古陪尾山也在安州安陸縣</hi>
<hi>北六十里</hi>道嶓冡至於荆山<hi>括地志云嶓冢山在梁州荆山在襄州荆山縣西八十里也又</hi>
<hi>云荆山縣本漢臨沮縣地也沮水即漢水也按縣孫叔敖激沮水為雲夢澤是也</hi>内方至於大<lb/>
别<hi>括地志云章山在荆州長林縣東北六十里今漢水附章山之東與經史符會按大别山今沙州在山上</hi>
<hi>漢江經其左今俗猶云甑山注云在安豐非漢所經也</hi>汶山之陽至於衡山<hi>括地志云</hi>
<hi>岷山在茂州汶川縣衡山在衡州湘潭縣西四十一里</hi>過九江至於敷淺原道九<lb/>
川弱水至於合黎<hi>括地志云蘭門山一名合黎一名窮名山在甘州刪丹縣西南七里淮南</hi>
<hi>子云弱水源出窮名山又云合黎一名羌谷水一名鮮水一名覆表水今名副投河亦名張掖河南自吐谷渾</hi>
<pb n="KR2a0004_WYG_002-9b"/>
<hi>界流入甘州張掖縣今按合黎水出臨路松山東而北流歴張掖故城下又北流經張掖縣二十三里又北流</hi>
<hi>經合黎山折而北流經流沙磧之西入居延海行千五百里合黎山張掖縣西北二百里也</hi>餘波入<lb/>
於流沙道黒水至於三危入於南海<hi>括地志云黒水源出伊吳縣北百二</hi>
<hi>十里又南流二十里而絶三危山在沙州燉煌縣東南四十里按南海即揚州東大海岷江下至揚州東入海</hi>
<hi>也其黒水源在伊州從伊州東南三千餘里至鄯州鄯州東南四百餘里至河州入黄河河州有小積石山即</hi>
<hi>禹貢浮於積石至於龍門者然黄河源從西南下出大崑崙東北隅東北流經于闐入鹽澤即東南潛行入吐</hi>
<hi>谷渾界大積石山又東北流至小積石山又東北流來處極逺無流其黒水當洪水時合從黄河而行何得入</hi>
<hi>於南海去此甚逺阻隔南山隴山岷山之屬當是洪水浩浩處西戎不深致功古文故有疏畧</hi>道河積<lb/>
<pb n="KR2a0004_WYG_002-10a"/>
石至於龍門南至華隂<hi>華隂縣在華山北本魏之隂晉縣秦惠文王更名寧秦漢髙帝</hi>
<hi>改曰華隂</hi>東至砥柱<hi>砥柱山俗名三門山禹鑿北山三道河水故曰三門也</hi>又東至於<lb/>
盟津<hi>杜預云盟河内郡河陽縣南孟津也在洛陽城北都道所湊古今為津武王度之近代呼為武濟括</hi>
<hi>地志云盟津周武王伐紂與八百諸侯會盟津亦曰孟津又曰富平津水經云小平津今云河陽津是也</hi>東<lb/>
過雒汭至於大邳<hi>李巡云山再重曰英一重曰邳括地志云大邳山今名黎陽東山又曰青</hi>
<hi>壇山在衛州黎陽南七里張揖云今城臯非也</hi>北過降水至於大陸<hi>括地志云降水源出</hi>
<hi>潞州屯留縣西南方東北流冀州入海</hi>北播為九河同為逆河入於海<hi>播布</hi>
<hi>也河至冀州分布為九河下至滄州更同合為一大河名曰逆河而夾右碣石入於渤海也</hi>嶓冡道<lb/>
<pb n="KR2a0004_WYG_002-10b"/>
瀁東流為漢<hi>括地志云嶓冢山水始出山沮洳故曰沮水東南為瀁水又為沔水至漢中為漢水</hi>
<hi>至均州為滄浪水始欲出大江為夏口又為沔口漢江一名沔江也</hi>又東為蒼浪之水<hi>括地</hi>
<hi>志云均州武當縣有滄浪水庾仲雍漢水記云武當縣西四十里漢水中有洲名滄浪洲也地記云水出荆山</hi>
<hi>東南流為滄浪水</hi>過三澨入於大别南入於江東滙澤為彭蠡<lb/>
東為北江入於海汶山道江東别為沱又東至於醴過<lb/>
九江至於東陵東迆北㑹於滙東為中江入於海<hi>括地志云</hi>
<hi>禹貢三江俱會於彭蠡合為一江入於海</hi>道沇水東為濟入於河泆為滎<hi>括地</hi>
<hi>志云兖水出懐州王屋縣北十里王屋山頂崖下石泉渟不流其深不測至縣西北二里平地其源重發而東</hi>
<pb n="KR2a0004_WYG_002-11a"/>
<hi>南流為汜水水經云汜東至温縣西北為沛水又南當鞏之南北入於河釋名云濟者濟也下濟子細反按濟</hi>
<hi>水入河而南截度河南岸溢滎澤在鄭州滎澤縣西北四里今無水成平地</hi>東出陶丘北<hi>括地</hi>
<hi>志云陶丘在濮州鄄城西南二十四里又云在曹州城中徐才宗國都記云此城中髙丘即古之陶丘</hi>又<lb/>
東至於荷又東北㑹於汶<hi>汶音問地理志云汶水出泰山郡萊蕪縣原山西南入沛</hi>
又東北入於海道淮自桐栢<hi>地理志云桐栢山在南陽平氏縣東南淮水所出按</hi>
<hi>在唐州東五十餘里</hi>東㑹於泗沂東入於海道渭自鳥鼠同穴<hi>括地</hi>
<hi>志云鳥鼠山今名青雀山在渭州渭源縣西七十六里山海經云鳥鼠同穴之山渭水出焉郭璞注云今在隴</hi>
<hi>西首陽縣西南山有鳥鼠同穴鳥名䳜鼠名鼣如人家鼠而短尾䳜似鵽而小黄黒色穴入地三四尺鼠在内</hi>
<pb n="KR2a0004_WYG_002-11b"/>
<hi>鳥在外䳜音余鼣扶廢反鵽音丁刮反似雉也</hi>東㑹於灃<hi>灃音豐括地志云雍州鄠縣終南山灃水</hi>
<hi>出焉北入渭也</hi>又東北至於涇<hi>括地志云涇水出原州百泉縣西南笄頭山涇谷東南流入渭</hi>
<hi>也</hi>東過漆沮入於河道雒自熊耳<hi>括地志云洛水出商州洛南縣西冡嶺山</hi>
<hi>東北流入河熊耳山在虢州盧氏縣南五十里洛所經</hi>東北㑹於澗瀍<hi>括地志云澗水出洛</hi>
<hi>州新安縣東白石山之隂地理志云瀍水出河南榖城縣替亭北東南入於洛</hi>又東㑹於伊東<lb/>
北入於河於是九州攸同四奥既居九山栞旅九川滌<lb/>
原九澤既陂四海㑹同六府甚修衆土交正致慎財賦<lb/>
咸則三壤成賦中國賜土姓祇台徳先不距朕行令天<lb/>
<pb n="KR2a0004_WYG_002-12a"/>
子之國以外五百里甸服百里賦納總二百里納銍三<lb/>
百里納秸服四百里粟五百里米甸服外五百里侯服<lb/>
百里采二百里任國三百里諸侯侯服外五百里綏服<lb/>
三百里揆文教二百里奮武衛綏服外五百里要服三<lb/>
百里夷二百里蔡要服外五百里荒服三百里蠻二百<lb/>
里流東漸於海西被於流沙朔南暨聲教訖於四海於<lb/>
是帝錫禹𤣥圭以告成功於天下<hi>帝堯也𤣥水也以禹理水功成故錫𤣥圭</hi>
<hi>以表顯之自此已上並尚書禹貢文</hi>天下於是大平治臯陶作士<hi>士若大理卿也</hi>
<pb n="KR2a0004_WYG_002-12b"/>
以理民帝舜朝禹伯夷臯陶相與語帝前臯陶述其謀<lb/>
曰信其道徳謀明輔和禹曰然如何臯陶曰於<hi>音烏歎美之辭</hi>
慎其身修<hi>絶句</hi>思長敦序九族衆明髙翼近可逺在已禹<lb/>
拜美言曰然臯陶曰於在知人在安民禹曰吁皆若是<lb/>
惟帝其難之知人則智能官人能安民則惠黎民懐之<lb/>
能知能惠何憂乎驩兠何遷乎有苗何畏乎巧言善色<lb/>
佞人臯陶曰然於行亦有九徳亦言其有徳乃言曰始<lb/>
事事寛而栗柔而立愿而共治而敬擾而毅直而温簡<lb/>
<pb n="KR2a0004_WYG_002-13a"/>
而亷剛而實彊而義章其有常吉哉日宣三徳蚤夜翊<lb/>
明有家日嚴振敬六徳亮采有國翕受普施九徳咸事<lb/>
俊乂在官百吏肅謹毋教邪淫奇謀非其人居其官是<lb/>
謂亂天事天討有罪五刑五用哉吾言厎可行乎禹曰<lb/>
女言致可績行臯陶曰余未有知思贊道哉<hi>臯陶云我未有所知</hi>
<hi>思之審贊於古道耳謙辭也已上並尚書臯陶謨文畧其經不全備也</hi>帝舜謂禹曰汝亦<lb/>
昌言禹拜曰於予何言予思日孳孳臯陶難禹曰何謂<lb/>
孳孳禹曰鴻水滔天浩浩懐山襄陵下民皆服於水予<lb/>
<pb n="KR2a0004_WYG_002-13b"/>
陸行乘車水行乘舟泥行乘橇山行乘檋行山栞木<hi>行寒</hi>
<hi>孟反栞口寒反</hi>與益予衆庶稻鮮食以決九川致四海浚畎澮<lb/>
致之川與稷予衆庶難得之食食少調有餘補不足徙<lb/>
居衆民乃定萬國為治臯陶曰然此而美也禹曰於帝<lb/>
慎乃在位安爾止輔徳天下大應清意以昭待上帝命<lb/>
大其重命用休帝曰吁臣哉臣哉臣作朕股肱耳目予<lb/>
欲左右有民女輔之余欲觀古人之象日月星辰作文<lb/>
繡服色女明之予欲聞六律五聲八音來始滑以出入<lb/>
<pb n="KR2a0004_WYG_002-14a"/>
五言女聽予即辟女匡拂予女無面諛退而謗予敬四<lb/>
輔臣諸衆讒嬖臣君徳誠施皆清矣禹曰然帝即不時<lb/>
布同善惡則毋功帝曰<hi>此二字及下禹曰尚書並無太史公有四字帝及禹相答極為</hi>
<hi>次序當應别見書</hi>毋若丹朱傲維慢游是好毋水舟行朋淫於<lb/>
家用絶其世予不能順是禹曰予辛壬娶塗山癸甲生<lb/>
啓予不子<hi>此五字為一句禹辛日娶至甲四日往理水及生啓不入門我不得名子以故能成水土</hi>
<hi>之功又一云過門不入不得有子愛之心帝繫云禹娶塗山氏之子謂之女媧是生啓也</hi>以故能成<lb/>
水土功輔成五服至於五千里州十二師外薄四海<hi>爾雅</hi>
<pb n="KR2a0004_WYG_002-14b"/>
<hi>云九夷八狄七戎六蠻謂之四海釋名云海晦也按夷蠻晦昧無知故云四海也</hi>咸建五長各<lb/>
道有功苗頑不即功帝其念哉帝曰道吾徳乃女功序<lb/>
之也臯陶於是敬禹之徳令民皆則禹不如言刑從之<lb/>
舜徳大明於是䕫行樂<hi>若今太常卿也</hi>祖考至羣后相讓鳥獸<lb/>
翔舞簫韶九成鳳皇來儀百獸率舞百官信諧帝用此<lb/>
作歌曰陟天之命維時維幾乃歌曰股肱喜哉元首起<lb/>
哉百工熙哉臯陶拜手稽首揚言曰念哉率為興事慎<lb/>
乃憲敬哉乃更為歌曰元首明哉股肱良哉庶事康哉<lb/>
<pb n="KR2a0004_WYG_002-15a"/>
舜又歌曰元首叢脞哉股肱惰哉萬事墮哉帝拜曰然<lb/>
往欽哉於是天下皆宗禹之明度數聲樂為山川神主<lb/>
帝舜薦禹於天為嗣十七年而帝舜崩三年喪畢禹辭<lb/>
辟舜之子商均於陽城天下諸侯皆去商均而朝禹禹<lb/>
於是遂即天子位南面朝天下國號曰夏后姓姒氏帝<lb/>
禹立而舉臯陶薦之且授政焉而臯陶卒<hi>帝王紀云臯陶生於曲阜</hi>
<hi>曲阜偃地故帝因之而以賜姓曰偃堯禪舜命之作士舜禪禹禹即帝位以咎陶最賢薦之於天將有禪之意</hi>
<hi>未及禪而臯陶卒括地志云咎臯墓在夀州安豐縣南一百三十里故六城東東都陂内太冢也</hi>封臯<lb/>
<pb n="KR2a0004_WYG_002-15b"/>
陶之後於英六<hi>英蓋蓼也括地志云光州固始縣本春秋時蓼國偃姓臯陶之後也左傳云子</hi>
<hi>燮滅蓼太康地志云蓼國先在南陽故縣今豫州郾縣界故胡城是後徙於此括地志云故六城在夀州安豐</hi>
<hi>縣南一百三十二里春秋文五年秋楚成大心滅之</hi>或在許<hi>括地志云許故城在許州許昌縣南三十</hi>
<hi>里本漢許縣故許國也</hi>而後舉益任之政十年帝禹東巡狩至於<lb/>
㑹稽而崩以天下授益三年之喪畢益讓帝禹之子啓<lb/>
而辟居箕山之陽<hi>按隂即陽城也括地志云陽城縣在箕山北十三里又恐箕字誤本是嵩</hi>
<hi>字而字相似其陽城縣在嵩山南二十三里則為嵩山之陽也</hi>禹子啓賢天下屬意焉<lb/>
及禹崩雖授益益之佐禹日淺天下未洽故諸侯皆去<lb/>
<pb n="KR2a0004_WYG_002-16a"/>
益而朝啓曰吾君帝禹之子也於是啓遂即天子之位<lb/>
是為夏后帝啓夏后帝啓禹之子其母塗山氏之女也<lb/>
有扈氏不服<hi>括地志云雍州南鄠縣本夏之扈國也地理志云鄠縣古扈國有戸亭訓纂云户扈</hi>
<hi>鄠三字一也古今字不同耳</hi>啓伐之大戰於甘將戰作甘誓乃召六<lb/>
卿申之啓曰嗟六事之人予誓告女有扈氏威侮五行<lb/>
怠棄三正天用勦絶其命今予維共行天之罰左不攻<lb/>
於左右不攻於右女不共命御非其馬之政女不共命<lb/>
用命賞於祖不用命僇於社予則帑僇汝遂滅有扈氏<lb/>
<pb n="KR2a0004_WYG_002-16b"/>
天下咸朝夏后帝啓崩子帝太康立帝太康失國昆弟<lb/>
五人須於洛汭作五子之歌太康崩弟中康立是為帝<lb/>
中康帝中康時羲和湎淫廢時亂日𦙍往征之作𦙍征<lb/>
中康崩子帝相立帝相崩子帝少康立<hi>帝王紀云帝羿有窮氏未聞其</hi>
<hi>姓何先帝俈以上世掌射正至俈賜以彤弓索矢封之於鋤為帝司射歴虞夏羿學射於吉甫其臂長故以善</hi>
<hi>射聞及夏之衰自鋤遷於窮石因夏民以伐夏篡帝相徙於商丘依同姓諸侯斟尋羿恃其善射不脩民事淫</hi>
<hi>於田獸棄其良臣武羅伯姻熊髠尨圉而信寒浞寒浞伯明氏之讒子伯明后以讒棄之而羿以為已相寒浞</hi>
<hi>殺羿於桃梧而亨之以食其子其子不忍食之死於窮門浞遂代夏立為帝寒浞襲有窮之號因羿之室生奡</hi>
<pb n="KR2a0004_WYG_002-17a"/>
<hi>及豷奡多力能陸地行舟使奡帥師滅斟灌斟尋殺夏帝相封奡於過封豷於戈恃其詐力不恤事初奡之殺</hi>
<hi>帝相也妃仍氏女曰后緡歸有仍生少康初夏之貴臣曰靡事羿羿死逃於有鬲氏收斟尋二國餘燼殺寒浞</hi>
<hi>立少康滅奡於過后杼滅豷於戈有窮遂亡也按帝相被簒歴羿浞二世四十年而此紀不説亦馬遷所為疏</hi>
<hi>畧也奡音五告反豷音許器反括地志云故鋤城在滑州衛城縣東十里晉地記云河南有窮谷葢本有窮氏</hi>
<hi>所遷也括地志云商丘今宋州也斟灌故城在青州夀光縣東五十四里斟尋故城今青州北海縣是也故過</hi>
<hi>鄉亭在萊州掖縣西北二十里本過國地故鬲城在洛州宻縣界杜預云國名今平原髙縣也戈在宋鄭之間</hi>
<hi>也寒國在北海平夀縣東寒亭也伯明其君也臣瓚云斟尋在河南葢後遷北海也汲冡古文云太康居斟尋</hi>
<hi>羿亦居之桀又居之尚書云太康失邦兄弟五人須於洛汭此即太康居之為近洛也又呉起對魏武侯曰夏</hi>
<pb n="KR2a0004_WYG_002-17b"/>
<hi>桀之居左河濟右太華伊闕在其南羊腸在其北又周書度邑篇云武王問太公吾將因有夏之居即河南是</hi>
<hi>也括地志云故鄒城在洛州鞏縣西南五十八里葢桀所居也陽翟縣又是禹所封為夏伯</hi>帝少康<lb/>
崩子帝予立帝予崩子帝槐立帝槐崩子帝芒立帝芒<lb/>
崩子帝泄立帝泄崩子帝不降立帝不降崩弟帝扃立<lb/>
帝扃崩子帝厪立帝厪崩立帝不降之子孔甲是為帝<lb/>
孔甲帝孔甲立好方鬼神事淫亂夏后氏徳衰諸侯畔<lb/>
之天降龍二有雌雄孔甲不能食<hi>音寺</hi>未得豢龍氏陶唐<lb/>
既衰其後有劉累<hi>括地志云劉累故城在洛州緱氏縣南五十五里乃劉累舊之故地也</hi>
<pb n="KR2a0004_WYG_002-18a"/>
學擾龍於豢龍氏以事孔甲孔甲賜之姓曰御龍氏受<lb/>
豕韋之後龍一雌死以食夏后夏后使求懼而遷去孔<lb/>
甲崩子帝臯立帝臯崩子帝發立帝發崩子帝履癸立<lb/>
是為桀帝桀之時自孔甲以來而諸侯多畔夏桀不務<lb/>
徳而武傷百姓百姓弗堪迺召湯而囚之夏臺已而釋<lb/>
之湯修徳諸侯皆歸湯湯遂率兵以伐夏桀桀走鳴條<lb/>
遂放而死<hi>括地志云廬州樂縣有巢湖即尚書成湯伐桀放於南巢者也淮南子云湯敗桀於歴山</hi>
<hi>與末喜同舟浮江奔南巢之山而死國語云滿於巢湖又云夏桀伐有施施人以妺喜女焉女音女慮反</hi>桀<lb/>
<pb n="KR2a0004_WYG_002-18b"/>
謂人曰吾悔不遂殺湯於夏臺使至此湯乃踐天子位<lb/>
代夏朝天下湯封夏之後<hi>括地志云夏亭故城在汝州郀城縣東北五十四里葢夏</hi>
<hi>後所封也</hi>至周封於把也<hi>括地志云汴州雍丘縣古把國城也周武王封禹後號東樓公也</hi>
太史公曰禹為姒姓其後分封用國為姓故有夏后氏<lb/>
有扈氏有男氏斟尋氏彤城氏襃氏費氏把氏繒氏辛<lb/>
氏冥氏斟氏戈氏孔子正夏時學者多傳夏小正云自<lb/>
虞夏時貢賦備矣或言禹㑹諸侯江南計功而崩因葬<lb/>
焉命曰㑹稽㑹稽者㑹計也<hi>括地志云禹陵在越州㑹稽縣南卜三里廟在縣東</hi>
<pb n="KR2a0004_WYG_002-19a"/>
<hi>南十一里</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0004_WYG_002-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記正義卷二<lb/>
</p>
<p>
</p>
  </div>
</body>
</text>
</TEI>
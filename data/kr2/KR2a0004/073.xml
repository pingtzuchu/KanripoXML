<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷七十三</head> <lb/>
    <p>
<pb n="KR2a0004_WYG_073-1a"/>
欽定四庫全書<lb/>
　史記正義卷七十三<lb/>
　　　　　　　　　　　　唐　張守節　撰<lb/>
白起王翦列傳第十三　　　史記七十三<lb/>
白起者郿人也<hi>郿音眉岐州縣</hi>善用兵事秦昭王昭王十三年<lb/>
而白起為左庶長將而擊韓之新城<hi>今洛州伊闕</hi>是嵗穰侯<lb/>
相秦舉任鄙以為漢中守其明年白起為左更攻韓魏<lb/>
於伊闕<hi>今洛州南十九里伊闕山號曰龍門是</hi>斬首二十四萬又虜其將<lb/>
<pb n="KR2a0004_WYG_073-1b"/>
公孫喜拔五城起遷為國尉<hi>言太尉</hi>渉河取韓安邑以東<lb/>
到乾河明年白起為太良造攻魏拔之取城小大六十<lb/>
一明年起與客卿錯攻垣城拔之後五年白起攻趙拔<lb/>
光狼城<hi>光狼故城在澤州髙平縣西二十五里也</hi>後七年白起攻楚拔鄢鄧<lb/>
五城<hi>鄢鄧二邑在襄州</hi>其明年攻楚拔郢燒夷陵<hi>夷陵今硤州郭下縣</hi>遂<lb/>
東至竟陵<hi>故城在郢州長夀縣南百五十里今復州亦是其地也</hi>楚王亡去郢東<lb/>
走徙陳秦以郢為南郡白起遷為武安君武安君因取<lb/>
楚定巫黔中郡昭王三十四年白起攻魏拔華陽走芒<lb/>
<pb n="KR2a0004_WYG_073-2a"/>
夘而虜三晉將斬首十三萬與趙將賈偃戰沉其卒二<lb/>
萬人於河中昭王四十三年白起攻韓陘城<hi>陘庭故城在曲沃縣</hi>
<hi>西北二十里有絳州東北三十五里也</hi>拔五城斬首五萬四十四年白起<lb/>
攻南陽太行道絶之<hi>案南陽屬韓秦攻之則韓太行羊腸道絶矣</hi>四十五年<lb/>
伐韓之野王野王降秦上黨道絶其守馮亭與民謀曰<lb/>
鄭道已絶韓必不可得為民秦兵日進韓不能應不如<lb/>
以上黨歸趙趙若受我秦怒必攻趙趙被兵必親韓韓<lb/>
趙為一則可以當秦因使人報趙趙孝成王與平陽君<lb/>
<pb n="KR2a0004_WYG_073-2b"/>
平原君計之平陽君曰不如勿受受之禍大於所得平<lb/>
原君曰無故得一郡受之便趙受之因封馮亭為華陽<lb/>
君<hi>常山一名華陽解在趙世家</hi>四十六年秦攻韓緱氏藺<hi>按檢諸地記潁川無</hi>
<hi>藺括地志云洛州嵩縣本夏之綸國也在緱氏東南六十里地里志云輪氏屬潁川郡按既攻緱氏藺二邑合</hi>
<hi>相近恐輪藺聲相似字隨音而轉作藺</hi>拔之四十七年秦使左庶長王齕<lb/>
攻韓取上黨上黨民走趙趙軍長平<hi>長平故城在澤州髙平縣西北一里</hi>
<hi>也</hi>以按據上黨民四月齕因攻趙趙使廉頗將趙軍士<lb/>
卒犯秦斥兵秦斥兵斬趙禆將茄六月䧟趙軍取二鄣<lb/>
<pb n="KR2a0004_WYG_073-3a"/>
四尉<hi>括地志云趙鄣故城一名都尉城今名趙東城在澤州髙平縣西二十五里又有故榖城此二城即</hi>
<hi>二郡也</hi>七月趙軍築壘壁而守之秦又攻其壘取二尉敗<lb/>
其陣奪西壘壁<hi>趙西壘在澤州髙平縣北六里是也即亷頗堅壁以待秦王<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>奪趙西壘壁者</hi>
㢘頗堅壁以待秦秦數挑戰<hi>數音朔挑田鳥反</hi>趙兵不出趙王<lb/>
數以為讓而秦相應侯又使人行千金於趙為反間<hi>紀莧</hi>
<hi>反</hi>曰秦之所惡獨畏馬服子趙括將耳廉頗易與且降<lb/>
矣趙王旣怒廉頗軍多失亡軍數敗又反堅壁不敢戰<lb/>
而又聞秦反間之言因使趙括代廉頗將以擊秦秦聞<lb/>
<pb n="KR2a0004_WYG_073-3b"/>
馬服子將乃隂使武安君白起為上將軍而王齕為尉<lb/>
禆將令軍中有敢泄武安君將者斬趙括至則出兵擊<lb/>
秦軍秦軍詳敗而走<hi>詳音羊</hi>張二竒兵以劫之趙軍逐勝<lb/>
追造秦壁<hi>秦壁一名秦壘今古名秦長壘</hi>壁堅拒不得入而秦竒兵二<lb/>
萬五千人絶趙軍後又一軍五千騎絶趙壁間趙軍分<lb/>
而為二糧道絶而秦出輕兵擊之趙戰不利因築壁堅<lb/>
守<hi>趙壁今名趙東壘亦名趙東長壘在澤州髙平縣北五里即趙括築壁自敗處</hi>以待救至<lb/>
秦王聞趙食道絶王自之河内<hi>時已屬秦故發其兵</hi>賜民爵各一<lb/>
<pb n="KR2a0004_WYG_073-4a"/>
級發年十五以上悉詣長平遮絶趙救及糧食至九月<lb/>
趙卒不得食四十六日皆内隂相殺食來攻秦壘欲出<lb/>
為四隊四五復之不能出其將軍趙括出銳卒自摶戰<lb/>
秦軍射殺趙括括軍敗卒四十萬人降武安君武安君<lb/>
計曰前秦已抜上黨上黨民不樂為秦而歸趙趙卒反<lb/>
覆非盡殺之恐為亂乃挾詐而盡坑殺之遺其小者二<lb/>
百四十人歸趙前後斬首虜四十五萬人趙人大震四<lb/>
十八年十月秦復定上黨郡秦分軍為二王齕攻皮牢<lb/>
<pb n="KR2a0004_WYG_073-4b"/>
拔之<hi>故城在絳州龍門縣西一里</hi>司馬梗定太原<hi>太原趙地秦定取也</hi>韓趙恐<lb/>
使蘇代厚幣說秦相應侯曰武安君擒馬服子乎曰然<lb/>
又曰即圍邯鄲乎曰然趙亡則秦王王矣武安君為三<lb/>
公武安君所為秦戰勝攻取者七十餘城南定鄢郢漢<lb/>
中<hi>鄢在襄州夷道縣南九里郢在荆州江陵縣東六里漢中今襃州之地</hi>北擒趙括之軍<lb/>
雖周邵吕望之功不益於此矣今趙亡秦王王則武安<lb/>
君必為三公君能為之下乎雖無欲為之下固不得已<lb/>
矣秦嘗攻韓圍邢邱<hi>邢邱今懷州武陵縣東南二十里平臯縣城是也</hi>困上黨<lb/>
<pb n="KR2a0004_WYG_073-5a"/>
上黨之民皆反為趙天下不樂為秦民之日乆矣今亡<lb/>
趙北地入燕東地入齊南地入韓魏則君之所得民亡<lb/>
幾何人故不如因而割之<hi>因白起之攻割取韓趙之地</hi>無以為武安<lb/>
君功也於是應侯言於秦王曰秦兵勞請許韓趙之割<lb/>
地以和且休士卒王聽之割韓垣雍<hi>釋地名云卷縣所理垣雍城按今在</hi>
<hi>鄭州原武縣西北七里也</hi>趙六城以和正月皆罷兵武安君聞之由<lb/>
是與應侯有隙其九月秦復發兵使五大夫王陵攻趙<lb/>
邯鄲是時武安君病不任行<hi>入針反堪也</hi>四十九年正月陵<lb/>
<pb n="KR2a0004_WYG_073-5b"/>
攻邯鄲少利秦益發兵佐陵陵兵亡五校武安君病愈<lb/>
秦王欲使武安君代陵將武安君言曰邯鄲實未易攻<lb/>
也且諸侯救日至彼諸侯怨秦之日乆矣今秦雖破長<lb/>
平軍而秦卒死者過半國内空逺絶河山而爭人國都<lb/>
趙應其内諸侯攻其外破秦軍必矣不可秦王自命不<lb/>
行乃使應侯請之武安君終辭不肯行遂稱病秦王使<lb/>
王齕代陵將八九月圍邯鄲不能拔楚使春申君及魏<lb/>
公子將兵數十萬攻秦軍秦軍多失亡武安君言曰秦<lb/>
<pb n="KR2a0004_WYG_073-6a"/>
不聽臣計今如何矣秦王聞之怒彊起武安君<hi>彊其兩反</hi>武<lb/>
安君遂稱病篤應侯請之不起於是免武安君為士伍<lb/>
遷之隂密<hi>故城在涇州鶉觚縣城西即古隂宻國宻康公國也</hi>武安君病未能行<lb/>
居三月諸侯攻秦軍急秦軍數却使者日至秦王乃使<lb/>
人遣白起不得留咸陽中武安君既行出咸陽西門十<lb/>
里至杜郵<hi>說文云郵境上行舍道路所經過今咸陽縣城本秦之郵也在雍州西北三十五里</hi>秦<lb/>
昭王與應侯羣臣議曰白起之遷其意尚怏怏不服有<lb/>
餘言秦王乃使使者賜之劒自裁武安君引劒將自剄<lb/>
<pb n="KR2a0004_WYG_073-6b"/>
曰我何罪于天而至此哉良乆曰我固當死長平之戰<lb/>
趙卒降者數十萬人我詐而盡阬之是足以死遂自殺<lb/>
武安君之死也以秦昭王五十年十一月死而非其罪<lb/>
秦人憐之郷邑皆祭祀焉<lb/>
王翦者頻陽東鄉人也<hi>故城在雍州東同官縣界也</hi>少而好兵事秦<lb/>
始皇始皇十一年翦將攻趙閼與<hi>音預</hi>破之拔九城十八<lb/>
年翦將攻趙嵗餘遂拔趙趙王降盡定趙地為郡明年<lb/>
燕使荆軻為賊於秦秦王使王翦攻燕燕王喜走遼東<lb/>
<pb n="KR2a0004_WYG_073-7a"/>
翦遂定燕薊而還<hi>薊音計</hi>秦使翦子王賁擊荆荆兵敗還<lb/>
擊魏魏王降遂定魏地秦始皇既滅三晉走燕王而數<lb/>
破荆師秦將李信者年少壯勇嘗以兵數千逐燕太子<lb/>
丹至於衍水中卒破得丹始皇以為賢勇於是始皇問<lb/>
李信吾欲攻取荆於將軍度用㡬何人而足李信曰不<lb/>
過用二十萬人始皇問王翦王翦曰非六十萬人不可<lb/>
始皇曰王將軍老矣何怯也李將軍果勢壯勇其言是<lb/>
也遂使李信及䝉恬將二十萬南伐荆王翦言不用因<lb/>
<pb n="KR2a0004_WYG_073-7b"/>
謝病歸老於頻陽李信攻平與<hi>在預東北五十四里</hi>蒙恬攻寢大<lb/>
破荆軍信又攻鄢郢破之於是引兵而西與䝉恬㑹城<lb/>
父<hi>言引兵而會城父則是汝州郟城縣東父城者也括地志云汝州郟城縣東四十里有父城故城即服䖍</hi>
<hi>云城父楚北境者也又許州葉縣東北四十五里亦有父城故城即杜預云襄城城父縣者也此二城父城之</hi>
<hi>名耳服䖍城父是誤也左傳及注水經云楚大城城父是太子建居之十三州志云太子建所居城父謂今亳</hi>
<hi>州城父是也此三家之說是城父之名地理志云潁川入城縣沛郡城父縣據縣屬郡其名自分古先儒多惑</hi>
<hi>故使其名錯亂</hi>荆人因隨之三日三夜不頓舍大破李信軍入<lb/>
兩壁殺七都尉秦軍走始皇聞之大怒自馳如頻陽見<lb/>
<pb n="KR2a0004_WYG_073-8a"/>
謝王翦曰寡人以不用將軍計李信果辱秦軍今聞荆<lb/>
兵日進而西將軍雖病獨忍弃寡人乎王翦謝曰老臣<lb/>
罷病悖亂<hi>罷音皮悖音背</hi>唯大王更擇賢將始皇謝曰已矣將<lb/>
軍勿復言王翦曰大王必不得已用臣非六十萬人不<lb/>
可始皇曰為聽將軍計耳於是王翦將兵六十萬人始<lb/>
皇自送至灞上王翦行請美田宅園池甚衆始皇曰將<lb/>
軍行矣何憂貧乎王翦曰為大王將有功終不得封侯<lb/>
故及大王之嚮臣臣亦及時以請園池為子孫業耳始<lb/>
<pb n="KR2a0004_WYG_073-8b"/>
皇大笑王翦既至闗使使還請善田者五輩或曰將軍<lb/>
之乞貸亦已甚矣王翦曰不然夫秦王怛而不信人今<lb/>
空秦國甲士而專委於我我不多請田宅為子孫業以<lb/>
自堅顧令秦王坐而疑我矣王翦果代李信擊荆荆聞<lb/>
王翦益軍而來乃悉國中兵以拒秦王翦至堅壁而守<lb/>
之不肯戰荆兵數出挑戰終不出王翦日休士洗沐而<lb/>
善飲食撫循之親與士卒同食乆之王翦使人問軍中<lb/>
戲乎對曰方投石超距於是王翦曰士卒可用矣荆數<lb/>
<pb n="KR2a0004_WYG_073-9a"/>
挑戰而秦不出乃引而東翦因舉兵追之令壯士擊大破<lb/>
荆軍至<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>南<hi>徐州縣也</hi>殺其將軍項燕荆兵遂敗走秦因乗<lb/>
勝略定荆地城邑嵗餘虜荆王負芻竟平荆地為郡縣<lb/>
因南征百越之君而王翦子王賁與李信破定燕齊地<lb/>
秦始皇二十六年盡并天下王氏䝉氏功為多名施於<lb/>
後世秦二世之時王翦及其子賁皆已死而又滅蒙氏<lb/>
陳勝之反秦奉使王翦之孫王離擊趙圍趙王及張耳<lb/>
鉅鹿城<hi>今邢州平鄉縣城本秦鉅鹿郡城也</hi>或曰王離秦之名將也今將<lb/>
<pb n="KR2a0004_WYG_073-9b"/>
彊秦之兵攻新造之趙舉之必矣客曰不然夫為將三<lb/>
世者必敗必敗者何也以其所殺伐多矣其後受其不<lb/>
詳今王離已三世將矣居無何項羽救趙擊秦軍果虜<lb/>
王離王離軍遂降諸侯<lb/>
太史公曰鄙語云尺有所短寸有所長白起料敵合變<lb/>
出竒無窮聲震天下然不能救患於應侯王翦為秦將<lb/>
夷六國當是時翦為宿將始皇師之然不能輔秦建徳<lb/>
固其根本偷合取容以至圽身及孫王離為項羽所虜<lb/>
<pb n="KR2a0004_WYG_073-10a"/>
不亦宜乎彼各有所短也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0004_WYG_073-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記正義卷七十三<lb/>
</p>
<p>
</p>
  </div>
</body>
</text>
</TEI>
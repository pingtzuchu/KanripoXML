<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷九十四</head> <lb/>
    <p>
<pb n="KR2a0004_WYG_094-1a"/>
欽定四庫全書<lb/>
　史記正義卷九十四<lb/>
　　　　　　　　　　　　唐　張守節　撰<lb/>
田儋列傳第三十四　　　　史記九十四<lb/>
田儋者狄人也<hi>淄州髙苑縣西北北狄故縣城</hi>故齊王田氏族也儋從<lb/>
弟田榮榮弟田横皆豪宗彊能得人陳渉之初起王楚<lb/>
也使周市略定魏地北至狄狄城守田儋詳為縛其奴<lb/>
從少年之廷欲謁殺奴見狄令因撃殺令而召豪吏子<lb/>
<pb n="KR2a0004_WYG_094-1b"/>
弟曰諸侯皆反秦自立齊古之建國儋田氏當王遂自<lb/>
立為齊王發兵以撃周市周市軍還去田儋因率兵略<lb/>
定齊地秦將章邯圍魏王咎於臨濟急魏王請救於齊<lb/>
齊王田儋將兵救魏章邯夜衘枚撃大破齊魏軍殺田<lb/>
儋於臨濟下儋弟田榮収儋餘兵走東阿齊人聞王田<lb/>
儋死廼立故齊王建之弟田假為齊王田角為相田間<lb/>
為將以距諸侯田榮之走東阿章邯追圍之項梁聞田<lb/>
榮之急廼引兵撃破章邯軍東阿下章邯走而西項梁<lb/>
<pb n="KR2a0004_WYG_094-2a"/>
因追之而田榮怒齊之立假廼引兵歸撃逐齊王假假<lb/>
亡走楚齊相角亡走趙角地田間前求救趙因留不敢<lb/>
歸田榮乃立田儋子市為齊王榮相之田横為將平齊<lb/>
地項梁既追章邯章邯兵益盛項梁使使告趙齊發兵<lb/>
共撃章邯田榮曰使楚殺田假趙殺田角田間廼肯出<lb/>
兵楚懐王曰田假與國之王窮而歸我殺之不義趙亦<lb/>
不殺田角田間以市於齊齊曰蝮螫手則斬手螫足則<lb/>
斬足何者為害於身也<hi>按蝮毒蛇長二三丈嶺南北有之虺長一二尺頭腹皆一遍説</hi>
<pb n="KR2a0004_WYG_094-2b"/>
<hi>文云虺博三寸首大如擘擘手大指也音歩厯反</hi>今田假田角田間於楚趙非<lb/>
直手足戚也何故不殺且秦復得志於天下則齮齕用<lb/>
事者墳墓矣<hi>按秦重得志非但辱身墳墓亦發堀矣若子胥鞭荆平王墓一云墳墓言死也</hi>楚<lb/>
趙不聼齊亦怒終不肯出兵章邯果敗殺項梁破楚兵<lb/>
楚兵東走而章邯渡河圍趙於鉅鹿項羽往救趙由此<lb/>
怨田榮項羽既存趙降章邯等西屠咸陽滅秦而立侯<lb/>
王也廼徙齊王田市更王膠東治即墨齊將田都從共<lb/>
救趙因入闗故立都為齊王治臨淄故齊王建孫田安<lb/>
<pb n="KR2a0004_WYG_094-3a"/>
項羽方渡河救趙田安下濟北數城引兵降項羽項羽<lb/>
立田安為濟北王治博陽田榮以負項梁不肯出兵助<lb/>
楚趙攻秦故不得王趙將陳餘亦失職不得王二人俱<lb/>
怨項王項王既歸諸侯各就國田榮使人將兵助陳餘<lb/>
令反趙地而榮亦發兵以距撃田都田都亡走楚田榮<lb/>
留齊王市無令之膠東市之左右曰項王彊暴而王當<lb/>
之膠東不就國必危市懼廼亡就國田榮怒追撃殺齊<lb/>
王市於即墨還攻殺濟北王安於是田榮廼自立為齊<lb/>
<pb n="KR2a0004_WYG_094-3b"/>
王盡并三齊之地項王聞之大怒廼北伐齊齊王田榮<lb/>
兵敗走平原<hi>平原徳州也</hi>平原人殺榮項王遂燒夷齊城郭<lb/>
所過者盡屠之齊人相聚畔之榮弟横収齊散兵得數<lb/>
萬人反撃項羽於城陽<hi>城陽濮州雷澤是</hi>而漢王率諸侯敗楚<lb/>
入彭城項羽聞之廼釋齊而歸撃漢於彭城因連於漢<lb/>
戰相距滎陽以故田横復得収齊城邑立田榮子廣為<lb/>
齊王而横相之専國政政無巨細皆斷於相横定齊三<lb/>
年漢王使酈生往説下齊王廣及其相國横横以為然<lb/>
<pb n="KR2a0004_WYG_094-4a"/>
解其厯下軍漢將韓信引兵且東撃齊齊初使華無傷<lb/>
田解軍於厯下以距漢漢使至廼罷守戰備縱酒且遣<lb/>
使與漢平漢將韓信已平趙燕用蒯通計度平原襲破<lb/>
齊厯下軍因入臨淄齊王廣相横怒以酈生賣己而烹<lb/>
酈生齊王廣東走髙密相横走博陽守相田光走城陽<lb/>
將軍田既軍於膠東楚使龍且救齊齊王與合軍髙宻<lb/>
漢將韓信與曹參破殺龍且虜齊王廣漢將灌嬰追得<lb/>
齊守相田光至博陽而横聞齊王死自立為齊王還撃<lb/>
<pb n="KR2a0004_WYG_094-4b"/>
嬰嬰敗還之軍於嬴下<hi>故嬴城在兖州博城縣東北百里</hi>田横亡走梁<lb/>
歸彭越彭越是時居梁地中立且為漢且為楚韓信已<lb/>
殺龍且因令曹參進兵破殺田既於膠東使灌嬰破殺<lb/>
齊將田吸於千乗<hi>千乗故城在淄州髙苑縣北二十五里</hi>韓信遂平齊乞<lb/>
自立為齊假王漢因而立之後嵗餘漢滅項籍漢王立<lb/>
為皇帝以彭越為梁王田横懼誅而與其徒屬五百餘<lb/>
人入海居島中<hi>按海州東海縣有島山去岸八十里</hi>髙帝聞之以為田横<lb/>
兄弟本定齊齊人賢者多附焉今在海中不収後恐為<lb/>
<pb n="KR2a0004_WYG_094-5a"/>
亂廼使使赦田横罪而召之田横因謝曰臣烹陛下之<lb/>
使酈生今聞其弟酈商為漢將而賢臣恐懼不敢奉詔<lb/>
請為庶人守海島中使還報髙皇帝廼詔衛尉酈商曰<lb/>
齊王田横即至人馬從者敢動揺者致族夷廼復使使<lb/>
持節具告以詔商狀曰田横來大者王小者廼侯耳不<lb/>
來且舉兵加誅焉田横廼與其客二人乗𫝊詣雒陽未<lb/>
至三十里至尸郷廐置横謝使者曰人臣見天子當洗<lb/>
沐止留謂其客曰横始與漢王俱南面稱孤今漢王為<lb/>
<pb n="KR2a0004_WYG_094-5b"/>
天子而横廼為亡虜而北面事之其恥固已甚矣且吾<lb/>
烹人之兄與其弟併肩而事其主縱彼畏天子之詔不<lb/>
敢動我我獨不媿於心乎且陛下所以欲見我者不過<lb/>
欲一見吾面貎耳今陛下在洛陽今斬吾頭馳三十里<lb/>
間形容尚未能敗猶可觀也遂自剄令客奉其頭<hi>奉音捧</hi>
從使者馳奏之髙帝髙帝曰嗟乎有以也夫起自布衣<lb/>
兄弟三人更王豈不賢乎哉為之流涕而拜其二客為<lb/>
都尉發卒二千人以王者禮葬田横<hi>齊田横墓在偃師西十五里崔豹古</hi>
<pb n="KR2a0004_WYG_094-6a"/>
<hi>今注云薤露蒿里送哀歌也出田横門人横自殺門人傷之而作悲歌言人命如薤上露易晞滅至李延年乃</hi>
<hi>分為二曲薤露送王公貴人蒿里送士大夫庶人使挽逝者歌之俗呼為挽歌</hi>既葬二客穿其<lb/>
冡旁孔皆自剄下從之髙帝聞之廼大驚以田横之客<lb/>
皆賢吾聞其餘尚五百人在海中使使召之至則聞田<lb/>
横死亦皆自殺於是廼知田横兄弟能得士也<lb/>
太史公曰甚矣蒯通之謀亂齊驕淮隂其卒亡此兩人<lb/>
蒯通者善為長短説論戰國之權變為八十一首通善<lb/>
齊人安期生安期生嘗干項羽項羽不能用其筴已而<lb/>
<pb n="KR2a0004_WYG_094-6b"/>
項羽欲封此兩人兩人終不肯受亡去田横之髙節賔<lb/>
客慕義而從横死豈非至賢余因而列焉無不善畫者<lb/>
莫能圖何哉<lb/>
　<lb/>
　<lb/>
　<lb/>
　<lb/>
　史記正義卷九十四<lb/>
</p>
<p>
</p>
  </div>
</body>
</text>
</TEI>
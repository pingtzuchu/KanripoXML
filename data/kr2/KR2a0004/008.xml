<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷八</head> <lb/>
    <p>
<pb n="KR2a0004_WYG_008-1a"/>
欽定四庫全書<lb/>
　史記正義卷八<lb/>
　　　　　　　　　　　　唐　張守節　撰<lb/>
髙祖本紀第八　　　　　　　　史記八<lb/>
髙祖沛豐邑中陽里人姓劉氏字季父曰太公<hi>春秋握成圖云</hi>
<hi>劉媪夢赤鳥如龍戲已生執嘉</hi>母曰劉媼<hi>帝王世紀云漢昭靈后含始游洛池有寶雞銜赤珠出刻</hi>
<hi>日英吞之生髙祖詩含神霧亦云含媪即昭靈后也陳留風俗𫝊云沛公起兵野戰喪皇妣於黄卿天下平定</hi>
<hi>使使者以梓宫招幽魂於是丹蛇在水自洒濯入梓宫其浴處有遺髪諡曰昭靈夫人漢儀註云髙帝母起兵</hi>
<pb n="KR2a0004_WYG_008-1b"/>
<hi>時死小黄城後於小黄立陵廟括地志云小黄故城在汴州陳留縣東北三十三里顔師古云皇甫諡等妄引</hi>
<hi>䜟記好竒騁博强為髙祖父母名字皆非正史所説葢無文焉寧有劉媪本姓實存史遷肯不詳載即理而言</hi>
<hi>斷可口矣</hi>其先劉媪嘗息大澤之陂夢與神遇是時雷電晦<lb/>
冥太公往視則見蛟龍於其上已而有身遂産髙祖髙<lb/>
祖為人隆凖而龍顔美須髯左股有七十二黒子<hi>河圖云帝</hi>
<hi>劉季口角載勝斗胷龜背龍股長七尺八寸合成圖云赤帝體為朱鳥其表龍顔多黒子按左陽也七十二黒子</hi>
<hi>者赤帝七十二日之數也木火土金水各居一方一歳三百六十日四方分之各得九十日土居中央並索四</hi>
<hi>季各十八日俱成七十二日故髙祖七十二黒子者應火徳七十二日之徴也有一本七十日者非也許北人</hi>
<pb n="KR2a0004_WYG_008-2a"/>
<hi>呼為魘而呉楚謂之誌誌記也</hi>仁而愛人喜施<hi>喜許記反施尸䜴反</hi>意豁如也常<lb/>
有大度不事家人生産作業及壯試為吏為泗水亭長<lb/>
<hi>秦法十里一亭十亭一鄉亭長主亭之吏髙祖為泗水亭長也國語有寓室即今之亭也亭長葢今里長也民</hi>
<hi>有訟諍吏留平辨得成其政括地志云泗水亭在徐州沛縣東一百步有髙祖廟也</hi>廷中吏無所<lb/>
不狎侮好酒及色常從王媪武負貰酒醉臥武負王媪<lb/>
見其上常有龍怪之髙祖毎酤留飲酒讐數倍及見怪嵗<lb/>
竟此兩家常折劵棄責髙祖常繇咸陽縱觀觀秦皇帝<lb/>
<hi>包慢云上音館下音官恣意故縱觀也</hi>喟然太息曰嗟乎大丈夫當如此<lb/>
<pb n="KR2a0004_WYG_008-2b"/>
也單父人吕公善沛令避仇從之客因家沛焉沛中豪<lb/>
桀吏聞令有重客皆往賀蕭何為主吏主進令諸大夫<lb/>
曰<hi>大夫客之貴者總稱之</hi>進不滿千錢坐之堂下髙祖為亭長素<lb/>
易諸吏乃紿為謁曰賀錢萬實不持一錢謁入吕公大<lb/>
驚起迎之門吕公者好相人見髙祖狀貌因重敬之引<lb/>
入坐蕭何曰劉季固多大言少成事髙祖因狎侮諸客<lb/>
遂坐上坐<hi>上在果反下在臥反</hi>無所詘<hi>音邱忽反</hi>酒䦨吕公因目固留<lb/>
髙祖<hi>不敢封衆顯言故目動而留之</hi>髙祖竟酒後吕公曰臣少好相人<lb/>
<pb n="KR2a0004_WYG_008-3a"/>
相人多矣無如季相願季自愛臣有息女<hi>息生也謂所生之女也</hi>
願為季箕帚妾酒罷吕媪怒吕公曰公始常欲竒此女<lb/>
與貴人沛令善公求之不與何自妄許與劉季吕公曰<lb/>
此非兒女子所知也卒與劉季吕公女乃吕后也生孝<lb/>
恵魯元公主<hi>漢帝制女曰公主儀比諸侯姊妹曰長公主儀比諸侯王姑曰大長公主儀比諸侯</hi>
<hi>王</hi>髙祖為亭長時常告歸之田吕后與兩子居田中耨<lb/>
有一老父過請飲吕后因餔之<hi>必捕反以食飼人也父本請飲吕后因飼之國</hi>
<hi>語云圍中童子無不餔</hi>老父相吕后曰夫人天下貴人令相兩子<lb/>
<pb n="KR2a0004_WYG_008-3b"/>
見孝惠曰夫人所以貴者乃此男也相魯元亦皆貴老<lb/>
父已去髙祖適從旁舍來吕后具言客有過相我子母<lb/>
皆大貴髙祖問曰未逺乃追及問老父老父曰鄉者夫<lb/>
人嬰兒皆似君君相貴不可言髙祖乃謝曰誠如父言<lb/>
不敢忘徳及髙祖貴遂不知老父處髙祖為亭長乃以<lb/>
竹皮為冠令求盜之薛治之時時冠之<hi>音館下同</hi>及貴常冠所<lb/>
謂劉氏冠<hi>音官顔師古云後號為劉氏冠其後詔曰爵非公乗以上不得冠劉氏冠即此也</hi>乃<lb/>
是也髙祖以亭長為縣送徒酈山徒多道亡自度比至<lb/>
<pb n="KR2a0004_WYG_008-4a"/>
皆亡之<hi>度田洛反比必寐反</hi>到豐西澤中止飲夜乃解縱所送徒<lb/>
曰公等皆去吾亦從此逝矣徒中壯士願從者十餘人<lb/>
髙祖被酒<hi>被加也</hi>夜徑澤中令一人行前<hi>行音下孟反</hi>行前者<lb/>
還報曰前有大蛇當徑願還髙祖醉曰壯士行何畏乃<lb/>
前拔劒擊斬蛇<hi>按其蛇大理須别求是劒斬之三尺劒者常佩之括地志云斬蛇溝源出徐州</hi>
<hi>豐縣中平地故老云髙祖斬蛇處至縣西五十里入泡水也</hi>蛇遂分為兩徑開行數<lb/>
里醉因卧後人來至蛇所有一老嫗夜哭人問何哭嫗<lb/>
曰人殺吾子故哭之人曰嫗子何為見殺嫗曰吾子白<lb/>
<pb n="KR2a0004_WYG_008-4b"/>
帝子也化為蛇當道今為赤帝子斬之故哭人乃以嫗<lb/>
為不誠欲笞之嫗因忽不見後人至髙祖覺後人告髙祖<lb/>
髙祖乃心獨喜自負諸從者日益畏之秦始皇帝常曰<lb/>
東南有天子氣於是因東游以厭之髙祖即自疑亡匿<lb/>
隠於芒碭山澤巖石之間<hi>括地志云宋州碭山縣在州東一百五十里本漢碭陽縣</hi>
<hi>也碭山在縣東</hi>吕后與人俱求常得之髙祖怪問之吕后曰季<lb/>
所居上常有雲氣<hi>京房易兆候云何以知賢人隐顔師古曰四方常有大雲五色具而不雨</hi>
<hi>其下有賢人隠矣故吕后望雲氣而得之</hi>故從往常得季髙祖心喜沛中子<lb/>
<pb n="KR2a0004_WYG_008-5a"/>
弟或聞之多欲附者矣秦二世元年秋陳勝等起蘄至<lb/>
陳而王號為張楚諸郡縣皆多殺其長吏以應陳涉沛<lb/>
令恐欲以沛應涉掾主吏蕭何曹參乃曰君為秦吏今<lb/>
欲背之率沛子弟恐不聽願君召諸亡在外者可得數<lb/>
百人因劫衆衆不敢不聽乃令樊噲召劉季劉季之衆<lb/>
已數十百人矣於是樊噲從劉季來沛今後悔恐其有<lb/>
變乃閉城城守欲誅蕭曹蕭曹恐踰城保劉季劉季乃<lb/>
書帛射城上謂沛父老曰天下苦秦久矣今父老雖為<lb/>
<pb n="KR2a0004_WYG_008-5b"/>
沛令守諸侯並起今屠沛沛今共誅令擇子弟可立者立<lb/>
之以應諸侯則家室完不然父子俱屠無為也父老乃<lb/>
率子弟共殺沛令開城門迎劉季欲以為沛令劉季曰<lb/>
天下方擾諸侯並起今置將不善壹敗塗地吾非敢自<lb/>
愛恐能薄<hi>能才能也髙祖謙言材能薄劣不能完全其衆能者獸形色似熊足似鹿為物堅中而强</hi>
<hi>力人之有賢才者皆謂之能也</hi>不能完父兄子弟此大事願更相推擇<lb/>
可者蕭曹等皆文吏自愛恐事不就後秦種族其家盡<lb/>
讓劉季諸父老皆曰平生所聞劉季諸珍怪當貴且卜<lb/>
<pb n="KR2a0004_WYG_008-6a"/>
筮之莫如劉季最言於是劉季數讓衆莫敢為乃立季<lb/>
為沛公祠黄帝祭蚩尤於沛庭而釁鼓旗幟皆赤由所<lb/>
殺蛇白帝子殺者赤帝子故上赤於是少年豪吏如蕭曹<lb/>
樊噲等皆為收沛子弟二三千人攻胡陵方與還守豐<lb/>
秦二世二年陳涉之將周章軍西至戲而還燕趙齊魏<lb/>
皆自立為王項氏起呉秦泗川監平將兵圍豐二日出<lb/>
與戰破之命雍齒守豐引兵之薛泗川守壯<hi>如淳曰壯名也</hi>敗<lb/>
於薛走至戚<hi>括地志云沂州臨沂縣有漢戚縣故城地理志云臨沂縣屬東海郡</hi>沛公左<lb/>
<pb n="KR2a0004_WYG_008-6b"/>
司馬得泗川守壯殺之沛公還軍亢父<hi>音剛又苦浪反括地志云亢父</hi>
<hi>縣也沛公屯軍於此也</hi>至方與周市來攻方與未戰陳王使魏人<lb/>
周市畧地周市使人謂雍齒曰豐故梁徙也今魏地已<lb/>
定者數十城齒今下魏魏以齒為侯守豐不下且屠豐<lb/>
雍齒雅不欲屬沛公及魏招之即反為魏守豐沛公引<lb/>
兵攻豐不能取沛公病還之沛沛公怨雍齒與豐子弟<lb/>
叛之聞東陽甯君秦嘉立景駒為假王在留<hi>括地志云二人留城</hi>
<hi>在徐州沛縣東南五十里即張良所封處</hi>乃往從之欲請兵以攻豐是時秦<lb/>
<pb n="KR2a0004_WYG_008-7a"/>
將章邯從陳别將司馬尼將兵北定楚地屠相至碭<hi>括地</hi>
<hi>志云故相地在徐州符離縣西北九十里碭在宋州東一百五十里</hi>東陽甯君沛公引兵<lb/>
西與戰蕭西不利還收兵聚留引兵攻碭三日乃取碭<lb/>
因收碭兵得五六千人攻下邑拔之還軍豐聞項梁在<lb/>
薛<hi>今徐州滕縣故薛城也</hi>從騎百餘往見之項梁益沛公卒五千<lb/>
人五大夫將十人沛公還引兵攻豐從項梁月餘項羽<lb/>
已拔襄城<hi>襄城許州縣</hi>還項梁盡召别將居薛聞陳王定死<lb/>
因立楚後懷王孫心為楚王治盱台<hi>楚縣也</hi>項梁號武信<lb/>
<pb n="KR2a0004_WYG_008-7b"/>
君居數月北攻亢父救東阿<hi>濟州縣也</hi>破秦軍齊軍歸楚獨<lb/>
追北使沛公項羽别攻城陽屠之軍濮陽之東<hi>濮陽故城在濮</hi>
<hi>州西八十六里本漢濮陽縣</hi>與秦軍戰破之秦軍復振守濮陽環水<lb/>
<hi>按二説皆通其濮陽縣北臨黄河言秦軍北阻黄河南鑿溝引黄河水環繞作壁壘為固楚軍乃去</hi>楚軍<lb/>
去而攻定陶定陶未下沛公與項羽西畧地至雍邱之<lb/>
下與秦軍戰大破之斬李由還攻外黄<hi>在雍邱東</hi>外黄未下<lb/>
項梁再破秦軍有驕色宋義諌不聽秦益章邯兵夜銜<lb/>
枚擊項梁大破之定陶項梁死沛公與項羽方攻陳留<lb/>
<pb n="KR2a0004_WYG_008-8a"/>
聞項梁死引兵與吕將軍俱東吕臣軍彭城東項羽軍<lb/>
彭城西沛公軍碭章邯已破項梁軍則以為楚地兵不<lb/>
足憂乃渡河北擊趙大破之當是之時趙歇為王秦將<lb/>
王離圍之鉅鹿城此所謂河北之軍也秦二世三年楚<lb/>
懷王見項梁軍破恐徙盱台都彭城并吕臣項羽軍自<lb/>
將之以沛公為碭郡長<hi>括地志云宋州本秦碭郡蘇林是云長如郡守韋昭云秦名曰守</hi>
<hi>時改曰長</hi>封為武安侯將碭郡兵封項羽為長安侯號為魯<lb/>
公吕臣為司徒其父吕青為令尹<hi>應劭云天子曰師尹諸侯曰令尹時去六</hi>
<pb n="KR2a0004_WYG_008-8b"/>
<hi>國近故置令尹臣瓚曰諸侯之卿唯楚稱令尹其餘國不稱時立楚之後故置官司皆如楚舊也</hi>趙數<lb/>
請救懷王乃以宋義為上將軍項羽為次將范増為末<lb/>
將北救趙令沛公西畧地入闗與諸將約先入定闗中<lb/>
者王之當是時秦兵彊常乗勝逐北諸將莫利先入闗<lb/>
獨項羽怨秦破項梁軍奮願與沛公西入闗懷王諸老<lb/>
將皆曰項羽為人僄悍猾賊項羽嘗攻襄城襄城無遺<lb/>
類皆阬之諸所過無不殘滅且楚數進取前陳王項梁<lb/>
皆敗不如更遣長者扶義而西<hi>遣長者扶持仁義而西告諭秦長少令降下也</hi>
<pb n="KR2a0004_WYG_008-9a"/>
告諭秦父兄秦父兄苦其主乆矣今誠得長者往毋侵<lb/>
暴宜可下今項羽僄悍今不可遣獨沛公素寛大長者<lb/>
可遣卒不許項羽而遣沛公西畧地收陳王項梁散卒<lb/>
乃道碭至成陽與杠里秦軍來壁破魏二軍楚軍出兵<lb/>
擊王離大破之沛公引兵西遇彭越昌邑<hi>地里志云昌邑縣屬山陽括地</hi>
<hi>志云在曹州成武縣東北三十二里有梁丘故城是也</hi>因與俱攻秦軍戰不利還<lb/>
至栗遇剛武侯<hi>顔師古云史失其名姓唯識其爵號不知誰也不當改為剛侯武應氏以為懷</hi>
<hi>王將又云魏將無據矣表六年三月封孟顔二人説是</hi>奪其軍可四千餘人并之<lb/>
<pb n="KR2a0004_WYG_008-9b"/>
與魏將皇欣魏申徒武蒲之軍<hi>並魏將也欣字或作訢音許斤反蒲漢書作滿</hi>
<hi>並通也</hi>並攻昌邑昌邑未拔西過髙陽酈食其謂監門曰諸將<lb/>
過此者多吾視沛公大人長者乃求見説沛公沛公方<lb/>
踞牀使兩女子洗足酈生不拜長揖曰足下必欲誅無<lb/>
道秦不宜踞見長者於是沛公起攝衣謝之延上坐食<lb/>
其説沛公襲陳留得秦積粟乃以酈食其為廣野君酈<lb/>
商為將將陳留兵與偕攻開封開封未拔西與秦將楊<lb/>
熊戰白馬<hi>括地志云白馬故城在滑州衛南縣西南二卜四里戴延之西征記云白馬城故衛之曹</hi>
<pb n="KR2a0004_WYG_008-10a"/>
<hi>邑</hi>又戰曲遇東大破之楊熊走之滎陽二世使使者斬<lb/>
以徇南攻潁陽屠之因張良遂畧韓地轘轅當是時趙<lb/>
别將司馬卬方欲渡河入闗沛公乃北攻平隂絶河津南<lb/>
戰雒陽東軍不利還至陽城<hi>今洛州夏禹所都</hi>收軍中馬騎與<lb/>
南陽守齮戰犨東破之略南陽郡南陽守齮走保城守<lb/>
宛<hi>守音狩宛於元反括地志云南陽縣地城在宛大城之南隅其西南有二面皆故宛城</hi>沛公引<lb/>
兵過而西張良諌曰沛公雖欲急入闗秦兵尚衆距險<lb/>
今不下宛宛從後擊彊秦在前此危道也於是沛公乃夜<lb/>
<pb n="KR2a0004_WYG_008-10b"/>
引兵從他道還更旗幟黎明圍宛城三匝南陽守欲自<lb/>
剄其舍人陳恢曰死未晩也乃踰城見沛公曰臣聞足<lb/>
下約先入咸陽者王之今足下留守宛宛大郡之都也<lb/>
連城數十人民衆積蓄多吏人自以為降必死故皆堅<lb/>
守乘城今足下盡日止攻士死傷者必多引兵去宛宛<lb/>
必隨足下後足下前則失咸陽之約後又有彊宛之患<lb/>
為足下計莫若約降封其守因使止守引其甲卒與之<lb/>
西諸城未下者聞聲爭開門而待足下通行無所累沛<lb/>
<pb n="KR2a0004_WYG_008-11a"/>
公曰善乃以宛守為殷侯封陳恢千户引兵西無不下者至丹水<lb/>
<hi>括地志云故丹城在鄧州内鄉縣西南百三十里南去丹水二百步汲冡紀年云后稷放帝子丹朱于丹水是</hi>
<hi>也輿地志云秦為丹水縣也地理志云丹水縣屬𢎞農郡抱朴子云丹水出丹魚先夏至十日夜伺之魚浮水</hi>
<hi>側光照如火綱而取之割其血以塗足可以步行水上長居川中不溺</hi>髙武侯鰓襄侯王<lb/>
陵降西陵還攻胡陽遇畨君别將梅鋗與皆降析酈遣<lb/>
魏人甯昌使秦使者未來是時章邯已以軍降項羽於<lb/>
趙矣初項羽與宋義北救趙及項羽殺宋義代為上將<lb/>
軍諸將黥布皆屬破秦將王離軍降章邯諸侯皆附及<lb/>
<pb n="KR2a0004_WYG_008-11b"/>
趙髙已殺二世使人來欲約分王關中沛公以為詐乃<lb/>
用張良計使酈生陸賈往説秦將㗖以利因襲攻武闗<lb/>
破之又與秦軍戰於藍田南益張疑兵旗幟諸所過毋<lb/>
得掠鹵秦人憙秦軍解因大破之又戰其北大破之乘勝<lb/>
遂破之<lb/>
漢元年十月<hi>沛公已未年七月至霸上項羽封十八諸侯沛公漢王後劉項五年戰鬬漢遂滅楚</hi>
<hi>天下歸漢故却書初至霸上戰之</hi>沛公兵遂先諸侯至霸上<hi>故霸陵在雍州萬年</hi>
<hi>縣東北二十五里漢霸陵文帝之陵邑也東南去霸陵十里地理志云霸陵故芷陽文帝更名三秦記云霸城</hi>
<pb n="KR2a0004_WYG_008-12a"/>
<hi>秦穆公築為宫因名霸城漢於北置霸陵廟記云霸城漢文帝築沛公入闗遂至霸上即此也</hi>秦王子<lb/>
嬰素車白馬係頸以組封皇帝璽符節<hi>按天子有六璽皇帝行璽皇帝</hi>
<hi>之璽皇帝信璽天子行璽天子之璽天子信璽皇帝信璽凡事皆用之璽令施行天子信璽以遷拜封王侯之</hi>
<hi>璽以發兵皆以武都紫泥封青布索白素兩端無縫三秦記云紫泥水在今成州輿地志云漢封詔璽用紫泥</hi>
<hi>則此水之泥也</hi>降軹道旁<hi>軹音紙括地志云軹道在雍州萬年縣東北十六里苑中</hi>諸將或<lb/>
言誅秦王沛公曰始懷王遣我固以能寛容且人已服<lb/>
降又殺之不祥乃以秦王屬吏<hi>屬之欲文屬付也</hi>遂西入咸陽<lb/>
欲止宫休舍<hi>休息也言欲居止宫殿中而息也</hi>樊噲張良諌乃封秦重<lb/>
<pb n="KR2a0004_WYG_008-12b"/>
寳財物府庫還軍霸上召諸縣父老豪傑曰父老苦秦<lb/>
苛法久矣誹謗者族偶語者弃市吾與諸侯約先入闗者<lb/>
王之吾當王闗中與父老約法三章耳殺人者死傷人及盜抵<lb/>
罪餘悉除去秦法諸吏人皆案堵如故凡吾所以來為父老除<lb/>
害非有所侵暴無恐且吾所以還軍霸上待諸侯至而<lb/>
定約束耳乃使人與秦吏行縣鄉邑告諭之秦人大喜<lb/>
爭持牛羊酒食獻饗軍士沛公又讓不受曰倉粟多非<lb/>
乏不欲費人人又益喜唯恐沛公不為秦王或説沛公<lb/>
<pb n="KR2a0004_WYG_008-13a"/>
曰秦富十倍天下地形彊今聞章邯降項羽項羽乃號<lb/>
為雍王王闗中今則來沛公恐不得有此可急使兵守<lb/>
函谷闗<hi>顔師古曰今桃林南有洪留澗古函谷也其水北流入河西岸猶有舊闗餘跡西征記云道形</hi>
<hi>如函數十</hi>　<hi>其水山原壁立谷中容一車</hi>無内諸侯軍稍徴闗中兵以自<lb/>
益距之沛公然其計從之十一月中項羽果率諸侯兵<lb/>
西欲入闗闗門閉聞沛公已定闗中大怒使黥布等攻<lb/>
破函谷闗十二月中遂至戲<hi>許宜反</hi>沛公左司馬曹無傷<lb/>
聞項王怒欲攻沛公使人言項羽曰沛公欲王闗中令<lb/>
<pb n="KR2a0004_WYG_008-13b"/>
子嬰為相珍寶盡有之欲以求封<hi>曹無傷欲就項羽求封</hi>亞父勸<lb/>
項羽擊沛公方饗士旦日合戰是時項羽兵四十萬號<lb/>
百萬沛公兵十萬號二十萬力不敵㑹項伯欲活張良<lb/>
夜往見良因以文諭項羽<hi>項羽本紀云項伯曰沛公不先破闗中公豈敢入乎今人</hi>
<hi>有大功擊之不義此以文諭之</hi>項羽乃止沛公從百餘騎驅之鴻門見<lb/>
謝項羽項羽曰此沛公左司馬曹無傷言之不然籍何<lb/>
何以至此沛公以樊噲張良故得解歸歸立誅曹無傷<lb/>
項羽遂西屠燒咸陽秦宫室所過無不殘破秦人大失<lb/>
<pb n="KR2a0004_WYG_008-14a"/>
望然恐不敢不服耳項羽使人還報懷王懷王曰如約<lb/>
項羽怨懷王不肯令與沛公俱西入闗而北救趙後天<lb/>
下約<hi>懷王初約先入咸陽者王之今羽北救趙故失約在後也</hi>乃曰懷王者吾家項<lb/>
梁所立耳非有功伐何以得主約本定天下諸將及籍<lb/>
也乃佯尊懷王為義帝實不用其命正月<hi>崔浩云史官以正月紀四</hi>
<hi>時故書正月也荀悦云先春後正月也顔師古云凡本此諸月號皆太初正厯之後記事者追改之非當時</hi>
<hi>稱也以十月為嵗首即以十月為正月今此正月當是謂之四月也他皆放此</hi>項羽自立為西<lb/>
楚霸王王梁楚地九郡都彭城負約更立沛公為漢王<lb/>
<pb n="KR2a0004_WYG_008-14b"/>
<hi>梁州本漢中郡以漢水為名</hi>王巴蜀漢中都南鄭三分闗中立秦三<lb/>
將章邯為雍王<hi>以岐州雍縣為名</hi>都廢邱司馬欣為塞王<hi>塞先代反</hi>
<hi>韋昭云在長安東名桃林塞按桃林塞今華州林潼闗也顔師古云取河華之固為阨塞耳非桃</hi>都櫟<lb/>
陽董翳為翟王<hi>文穎云本上郡秦所置項羽以董翳為王更名曰翟也</hi>都髙奴楚<lb/>
將瑕邱申陽為河南王<hi>在黄河之南故曰河南即今河南府</hi>都洛陽趙將<lb/>
司馬卬為殷王<hi>以商帝盤庚國殷中之地改商為殷在相州安陽縣即北冢殷墟南去朝歌百</hi>
<hi>三十六里故號殷王都朝歌</hi>都朝歌趙王歇徙王代趙相張耳為常<lb/>
山王都襄國當陽君黥布為九江王都六懷王柱國共<lb/>
<pb n="KR2a0004_WYG_008-15a"/>
敖為臨江王<hi>孟康云本南郡改為臨江國是也</hi>都江陵畨君呉芮為衡<lb/>
山王都邾燕將臧荼為燕王都薊故燕王韓廣徙王遼<lb/>
東廣不聴臧荼攻殺之無終封成安君陳餘河間三縣<lb/>
居南皮封梅鋗十萬户四月兵罷戲下<hi>戲音麾許慎注淮南子云戲大</hi>
<hi>旗也</hi>諸侯各就國漢王之國項王使卒三萬人從楚與諸<lb/>
侯之慕從者數萬人從杜南<hi>韋昭云杜今陵邑括地志云杜陵故城在雍州萬年</hi>
<hi>縣東南十五里漢杜陵縣宣帝陵邑也北去宣帝陵五里廟記云故杜伯也</hi>入蝕中去輙燒<lb/>
絶棧道以備諸侯盜兵襲之亦示項羽無東意至南鄭<lb/>
<pb n="KR2a0004_WYG_008-15b"/>
諸將及士卒多道亡歸士卒皆歌思東歸韓信説漢王<lb/>
曰項羽王諸將之有功者而王獨居南鄭是遷也軍吏<lb/>
士卒皆山東之人也日夜跂而望歸<hi>跂音丘賜反説文云跂舉踵也司馬</hi>
<hi>彪云跂望也</hi>及其鋒而用之可以有大功天下已定人皆自<lb/>
寧不可復用不如决䇿東鄉爭權天下項羽出闗使人<lb/>
徙義帝曰古之帝者地方千里必居上游<hi>音流</hi>乃使使徙<lb/>
義帝長沙郴縣趣義帝行<hi>趣音促</hi>羣臣稍倍叛之乃隂<lb/>
令衡山王臨江王擊之殺義帝江南項羽怨田榮立齊<lb/>
<pb n="KR2a0004_WYG_008-16a"/>
將田都為齊王田榮怒因自立為齊王殺田都而反楚<lb/>
予彭越將軍印令反梁地楚令蕭公角擊彭越彭越大<lb/>
破之陳餘怨項羽之弗王已也令夏説説田榮<hi>上音悦下音税</hi>請<lb/>
兵擊張耳齊予陳餘兵擊破常山王張耳張耳亡歸漢<lb/>
迎趙王歇於代復立為趙王趙王因立陳餘為代王項<lb/>
羽大怒北擊齊八月漢王用韓信之計從故道還襲雍<lb/>
王章邯邯迎擊漢陳倉<hi>今岐州縣也</hi>雍兵敗還走止戰好畤<lb/>
又復敗走廢丘漢王遂定雍地東至咸陽引兵圍雍王<lb/>
<pb n="KR2a0004_WYG_008-16b"/>
廢邱而遣諸將畧定隴西北地上郡令將軍薛歐王吸<lb/>
出武闗因王陵兵南陽<hi>括地志云王陵故城在商州上洛縣南三十一里荆州記云昔</hi>
<hi>漢髙祖入秦王陵起兵丹水以應之此城王陵所築因名也</hi>以迎太公吕后於沛楚<lb/>
聞之發兵距之陽夏不得前令故呉令鄭昌為韓王距<lb/>
漢兵<lb/>
二年漢王東畧地塞王欣翟王翳河南王申陽皆降韓<lb/>
王昌不聴使韓信擊破之於是置隴西北地上郡渭南<lb/>
河上中地郡闗外置河南郡更立韓太尉信為韓王諸<lb/>
<pb n="KR2a0004_WYG_008-17a"/>
將以萬人若以一郡降者封萬户繕治河上塞諸故秦<lb/>
苑囿園池皆令人得田之正月虜雍王弟章平大赦罪<lb/>
人漢王之出闗至陜撫闗外父老還張耳來見漢王厚<lb/>
遇之二月令除秦社稷更立漢社稷三月漢王從臨晉<lb/>
渡魏王豹將兵從下河内虜殷王置河内郡南渡平隂<lb/>
津至雒陽新城<hi>括地志云洛州伊闕縣在州南七十里本漢新城也隋文帝改新城為伊闕取</hi>
<hi>伊闕山為名也</hi>三老董公遮說漢王<hi>百官表云十里一亭亭有長十亭一鄉鄉有三老三</hi>
<hi>老掌教化皆秦制也又樂産云横道自言曰遮楚漢春秋云董公八十二遂封為成侯</hi>以義帝死<lb/>
<pb n="KR2a0004_WYG_008-17b"/>
故漢王聞之袒而大哭遂為義帝發喪臨三日發使者<lb/>
告諸侯曰天下共立義帝北面事之今項羽放殺義帝<lb/>
於江南大逆無道寡人親為發喪諸侯皆縞素悉發闗<lb/>
内兵收三河士南浮江漢以下<hi>南收三河士發闗内兵從雍州入子午道至漢</hi>
<hi>中歴漢水而下從務東行至徐州擊楚</hi>願從諸侯王擊楚之殺義帝者<lb/>
是時項王北擊齊田榮與戰城陽田榮敗走平原<hi>徳州平原</hi>
<hi>縣是</hi>平原民殺之齊皆降楚楚因焚燒其城郭係虜其子<lb/>
女齊人叛之田榮弟横立榮子廣為齊王齊王反楚城<lb/>
<pb n="KR2a0004_WYG_008-18a"/>
陽項羽雖聞漢東既已連齊兵欲遂破之而擊漢漢王<lb/>
以故得刼五諸侯兵遂入彭城項羽聞之乃引兵去齊<lb/>
從魯<hi>兖州曲阜也</hi>出胡陵<hi>地里志云胡/陵在山陽郡</hi>至蕭<hi>徐州蕭縣</hi>與漢大戰<lb/>
彭城靈壁東<hi>在徐州符離縣西北九十里</hi>睢水上大破漢軍多殺士<lb/>
卒睢水為之不流乃取漢王父母妻子於沛置之軍中<lb/>
以為質當是時諸侯見楚彊漢敗還皆去漢復為楚塞<lb/>
王欣亡入楚呂后兄周吕侯為漢將兵居下邑漢王從<lb/>
之稍收士卒軍碭漢王乃西過梁地至虞使謁者隨何<lb/>
<pb n="KR2a0004_WYG_008-18b"/>
之九江王布所曰公能令布舉兵叛楚項羽必留擊之<lb/>
得留數月吾取天下必矣隨何往説九江王布布果背<lb/>
楚楚使龍且往擊之漢王之敗彭城而西行使人求家<lb/>
室家室亦亡不相得敗後乃獨得孝恵六月立為太子<lb/>
大赦罪人令太子守櫟陽諸侯子在闗中者皆集櫟陽<lb/>
為衛引水灌廢丘廢丘降章邯自殺更名廢丘為槐里<lb/>
於是令祠官祀天地四方上帝山川以時祀之興闗<lb/>
内卒乗塞是時九江王布與龍且戰不勝與隨何間行<lb/>
<pb n="KR2a0004_WYG_008-19a"/>
行歸漢漢王稍收士卒與諸將及闗中卒益出是以兵大<lb/>
振滎陽破楚京索間<lb/>
三年魏王豹謁歸視親疾至即絶河津反為楚漢王使<lb/>
酈生説豹豹不聴漢王遣將軍韓信擊大破之虜豹遂<lb/>
定魏地置三郡曰河東<hi>今蒲州也</hi>太原<hi>今并/州</hi>上黨<hi>今潞州</hi>漢王<lb/>
乃令張耳與韓信遂東下井陘撃趙斬陳餘趙王歇其明年<lb/>
立張耳為趙王漢王軍滎陽南築甬通<hi>甬音勇韋昭云起土築墻中間為道應劭</hi>
<hi>云恐敵抄輜重故築垣墻如街巷</hi>屬之河以取敖倉<hi>孟康云敖地名在滎陽西北山上臨</hi>
<pb n="KR2a0004_WYG_008-19b"/>
<hi>河有大倉太康地理志云秦建敖倉於成臯</hi>與項羽相距嵗餘項羽數侵奪<lb/>
漢甬道漢軍乏食遂圍漢王漢王請和割滎陽以西者<lb/>
為漢項王不聽漢王患之乃用陳平之計予陳平金四<lb/>
萬斤以間疏楚君臣於是項羽乃疑亞父亞父是時勸<lb/>
項羽遂下滎陽及其見疑乃怒辭老願賜骸骨歸卒伍<lb/>
未至彭城而死漢軍絶食乃夜出女子東門二千餘人<lb/>
被甲楚因四面擊之將軍紀信乃乘王駕詐為漢王誑<lb/>
楚楚皆呼萬嵗之城東觀以故漢王得與數十騎出西<lb/>
<pb n="KR2a0004_WYG_008-20a"/>
門遁令御史大夫周苛魏豹樅公守滎陽諸將卒不能<lb/>
從者盡在城中周苛樅公相謂曰反國之王難與守城<lb/>
因殺魏豹漢王之出滎陽入闗收兵欲復東袁生説漢<lb/>
王曰漢與楚相距滎陽數嵗漢常困願君王出武闗項<lb/>
羽必引兵南走王深壁令滎陽成臯間且得休使韓信<lb/>
等輯河北趙地連燕齊君王乃復走滎陽未晩也如此<lb/>
則楚所備者多力分漢得休復與之戰破楚必矣漢王<lb/>
從其計出軍宛葉間<hi>完於元反葉式涉反宛鄧州縣也葉汝州縣水經注云本楚恵王封諸</hi>
<pb n="KR2a0004_WYG_008-20b"/>
<hi>梁子兼號曰葉城即子髙之故邑也</hi>與黥布行收兵項羽聞漢王在宛果<lb/>
引兵南漢堅壁不與戰是時彭越渡睢水與項聲薛公<lb/>
戰下邳彭越大破楚軍項羽乃引兵東擊彭越漢王亦<lb/>
引兵北軍成臯項羽已破走彭越聞漢王復軍成臯乃<lb/>
復引兵西拔滎陽誅周苛樅公而虜韓王信遂圍成臯<lb/>
漢王跳獨與滕公共車出成臯玉門北渡河馳宿脩武<lb/>
自稱使者晨馳入張耳韓信壁而奪之軍乃使張耳北<lb/>
益收兵趙地使韓信東擊齊漢王得韓信軍則復振引<lb/>
<pb n="KR2a0004_WYG_008-21a"/>
兵臨河南饗軍小脩武南欲復戰郎中鄭忠乃説止漢<lb/>
王使髙壘深塹勿與戰漢王聴其計使盧綰劉賈將卒<lb/>
二萬人騎數百渡白馬津入楚地與彭越復擊破楚軍<lb/>
燕郭西遂復下梁地十餘城淮隂已受命東未渡平原<lb/>
漢王使酈生往説齊王田廣廣叛楚與漢和共擊項羽<lb/>
韓信用蒯通計遂襲破齊齊王烹酈生東走髙宻項羽<lb/>
聞韓信已舉河北兵破齊趙且欲擊楚則使龍且周蘭<lb/>
往擊之韓信與戰騎將灌嬰擊大破楚軍殺龍且齊王<lb/>
<pb n="KR2a0004_WYG_008-21b"/>
廣犇彭越當此時彭越將兵居梁地往來苦楚兵絶其<lb/>
糧食<lb/>
四年項羽乃謂海春侯大司馬曹咎曰謹守成臯若漢<lb/>
挑戰<hi>挑田弔反下同</hi>慎勿與戰無令得東而已我十五日必定<lb/>
梁地復從將軍乃行擊陳留外黄睢陽下之漢果數挑<lb/>
楚軍楚軍不出使人辱之五六日大司馬怒度兵汜水<lb/>
<hi>汜音祀在成臯故城東</hi>士卒半渡漢擊之大破楚軍盡得楚國金<lb/>
玉貨賂大司馬咎長史欣皆自剄汜水上項羽至睢陽<lb/>
<pb n="KR2a0004_WYG_008-22a"/>
聞海春侯破乃引兵還漢軍方圍鍾離昧於滎陽東項<lb/>
羽至盡走險阻韓信已破齊使人言曰齊邊楚權輕不<lb/>
為假王恐不能安齊漢王欲攻之留侯曰不如因而立<lb/>
之使自為守乃遣張良操印綬立韓信為齊王項羽聞<lb/>
龍且軍破則恐使盱台人武涉往説韓信韓信不聴楚<lb/>
漢久相持未決丁壯苦軍旅老弱罷轉饟漢王項羽相<lb/>
與臨廣武之間而語項羽欲與漢王獨身挑戰漢王數<lb/>
項羽曰始與項羽俱受命懷王曰先入定闗中者王之<lb/>
<pb n="KR2a0004_WYG_008-22b"/>
項羽負約王我於蜀漢罪一項羽矯殺卿子冠軍而自<lb/>
尊罪二項羽已救趙當還報而擅刼諸侯兵入闗罪三<lb/>
懷王約入秦無暴掠項羽燒秦宫室掘始皇帝冢私收<lb/>
其財物罪四又彊殺秦降王子嬰罪五詐阬秦子弟新<lb/>
安二十萬王其將罪六項羽皆王諸将善地而徙逐<lb/>
故主令臣下爭叛逆罪七項羽出逐義帝彭城自都之<lb/>
奪韓王地并王梁楚多自予罪八項羽使人隂弑義帝<lb/>
江南罪九夫為人臣而弑其主殺己降為政不平主約<lb/>
<pb n="KR2a0004_WYG_008-23a"/>
不信天下所以不容大逆無道罪十也吾以義兵從諸<lb/>
侯誅殘賊使刑餘罪人擊殺項羽何苦乃與公挑戰項<lb/>
羽大怒伏弩射中漢王漢王傷胸乃捫足曰虜中吾指<lb/>
漢王病創卧張良彊請漢王起行勞軍以安士卒毋令<lb/>
楚乘勝於漢漢王出行軍<hi>行寒孟反</hi>病甚因馳入成臯病愈<lb/>
西入闗至櫟陽存問父老置酒梟故塞王欣頭櫟陽市<lb/>
留四日復如軍軍廣武闗中兵益出當此時彭越將兵<lb/>
居梁地往來苦楚兵絶其糧食田横往從之項羽數擊<lb/>
<pb n="KR2a0004_WYG_008-23b"/>
彭越等齊王信又進撃楚項羽恐乃與漢王約中分天<lb/>
下割鴻溝而西者為漢鴻溝而東者為楚項王歸漢王<lb/>
父母妻子軍中皆呼萬歳乃歸而别去項羽解而東歸<lb/>
漢王欲引而西歸用留侯陳平計乃進兵追項羽至陽<lb/>
夏南止軍與齊王信建成侯彭越期㑹而擊楚軍至固<lb/>
陵不㑹楚擊漢軍大破之漢王復入壁深塹而守之用<lb/>
張良計於是韓信彭越皆往及劉賈入楚地圍夀春<hi>今夀</hi>
<hi>州</hi>漢王敗固陵乃使使者召大司馬周殷舉九江兵而<lb/>
<pb n="KR2a0004_WYG_008-24a"/>
迎之武王行屠城父<hi>父音甫今亳州縣</hi>隨何劉賈齊梁諸侯皆<lb/>
大㑹垓下立武王布為淮南王<lb/>
五年髙祖與諸侯兵共擊楚軍與項羽决勝垓下淮隂<lb/>
侯將三十萬自當之孔將軍居左費將軍居右皇帝在<lb/>
後絳侯柴将軍在皇帝後項羽之卒可十萬淮隂先合不利<lb/>
却孔將軍費將軍縱<hi>二人韓信將也縱兵擊項羽也以縱字為絶句孔將軍蓼侯孔熙費</hi>
<hi>侯陳賀也</hi>楚兵不利淮隂侯復乘之<hi>復侯富反乗猶登也進也</hi>大敗垓下<lb/>
項羽卒聞漢軍之楚歌以為漢盡得楚地項羽乃敗而<lb/>
<pb n="KR2a0004_WYG_008-24b"/>
走是以兵大敗使騎將灌嬰追殺項羽東城斬首八萬<lb/>
遂畧定楚地魯為楚堅守不下漢王引諸侯兵北示魯<lb/>
父老項羽頭魯乃降遂以魯公號葬項羽穀城還至定<lb/>
陶馳入齊王壁奪其軍正月諸侯及將相相與共請尊<lb/>
漢王為皇帝漢王曰吾聞帝賢者有也空言虚語非所<lb/>
守也吾不敢當帝位羣臣皆曰大王起微細誅暴逆平<lb/>
定四海有功者輒裂地而封為王侯大王不尊號皆疑<lb/>
不信臣等以死守之漢王三讓不得已曰諸君必以為<lb/>
<pb n="KR2a0004_WYG_008-25a"/>
便便國家甲午乃即皇帝位汜水之陽<hi>汜音敷劒反括地志云髙祖即</hi>
<hi>位壇在曹州濟隂縣界張晏曰汜水在濟陰界取其汜愛𢎞大而潤下</hi>皇帝曰義帝無後<lb/>
齊王韓信習楚風俗徙為楚王都下邳<hi>音被悲反泗州下邳縣是楚王</hi>
<hi>韓信之都</hi>立建成侯彭越為梁王都定陶<hi>曹州濟隂縣城是梁王彭越之都</hi>
故韓王信為韓王都陽翟<hi>洛州陽翟縣是韓王信之都</hi>徙衡山王吴<lb/>
苪為長沙王都臨湘<hi>括地志云潭州長沙縣本漢臨湘縣長沙王呉芮都之芮墓在長沙</hi>
<hi>縣北四里</hi>畨君之將梅鋗有功從入武闗故徳畨君淮南王<lb/>
布燕王臧荼趙王敖皆如故天下大定髙祖都雒陽諸<lb/>
<pb n="KR2a0004_WYG_008-25b"/>
侯皆臣屬故臨江王驩為項羽叛漢令盧綰劉賈圍之<lb/>
不下數月而降殺之雒陽五月兵皆罷歸家諸侯子<lb/>
在關中者復之十二嵗其歸者復之六嵗食之<hi>食音寺</hi>
一嵗髙祖置酒雒陽南宫<hi>括地志云南宫在雒州雒陽縣東北二十六里洛陽故城</hi>
<hi>中輿地志云秦時已有南北宫</hi>髙祖曰列侯諸將無敢隠朕皆言其情<lb/>
吾所以有天下者何項氏之所以失天下者何髙起王<lb/>
陵對曰陛下慢而侮人項羽仁而愛人然陛下使人攻<lb/>
城畧地所降下者因以予之與天下同利也項羽妬賢<lb/>
<pb n="KR2a0004_WYG_008-26a"/>
嫉能有功者害之賢者疑之戰勝而不予人功得地而<lb/>
不予人利此所以失天下也髙祖曰公知其一未知其<lb/>
二夫運籌策帷帳之中决勝於千里之外吾不如子房<lb/>
鎭國家撫百姓給餽饟不絶糧道吾不如蕭何連百萬<lb/>
之軍戰必勝攻必取吾不如韓信此三者皆人傑也吾<lb/>
能用之此吾所以取天下也項羽有一范増而不能用<lb/>
此其所以為我擒也髙祖欲長都雒陽齊人劉敬説及<lb/>
留侯勸上入都闗中髙祖是日駕入都闗中六月大赦<lb/>
<pb n="KR2a0004_WYG_008-26b"/>
天下十月燕王臧荼反攻下代地髙祖自將擊之得燕<lb/>
王臧荼即立太尉盧綰為燕王使丞相噲將兵攻代其<lb/>
秋利幾反<hi>幾音機姓名也項羽之將為陳縣令降漢髙帝徴諸侯利幾恐故反</hi>髙祖自將<lb/>
兵擊之利幾走利幾者項氏之將項氏敗利幾為陳公<lb/>
不隨項羽亡降髙祖髙祖侯之頴川髙祖至雒陽舉通<lb/>
侯籍召之而利幾恐故反<lb/>
六年髙祖五日一朝太公如家人父子禮太公家令説<lb/>
太公曰天無二日土無二王今髙祖雖子人主也太公<lb/>
<pb n="KR2a0004_WYG_008-27a"/>
雖父人臣也奈何令人主拜人臣如此則威重不行後<lb/>
髙祖朝太公擁篲迎門却行髙祖大驚下扶太公太公曰<lb/>
帝人主也奈何以我亂天下法於是髙祖乃尊太公為<lb/>
太上皇心善家令言賜金五百斤十二月人有上變事<lb/>
告楚王信謀反上問左右左右爭欲擊之用陳平計乃<lb/>
偽遊雲夢㑹諸侯於陳楚王信迎即因執之是日大赦<lb/>
天下田肯賀因説髙祖曰陛下得韓信又治秦中秦形<lb/>
勝之國帶河山之險縣隔千里持㦸百萬秦得百二焉<lb/>
<pb n="KR2a0004_WYG_008-27b"/>
地勢便利其以下兵於諸侯譬猶居髙屋之上建瓴水<lb/>
也夫齊東有琅邪即墨之饒南有泰山之固西有濁河<lb/>
之限北有勃海之利地方二千里持㦸百萬縣隔千里<lb/>
之外齊得十二焉故此東西秦也非親子弟莫可使王<lb/>
齊矣髙祖曰善賜黄金五百斤後十餘日封韓信為淮<lb/>
隂侯分其地為二國髙祖曰將軍劉賈數有功以為荆<lb/>
王王淮東弟交為楚王王淮西子肥為齊王王七十餘<lb/>
城民能齊言者皆屬齊<hi>按言齊之逺國次秦中故封子肥七十餘城近齊城邑能齊言</hi>
<pb n="KR2a0004_WYG_008-28a"/>
<hi>者咸割屬齊親子故大其都也孟説恐非</hi>乃論功與諸列侯剖符行封徙韓<lb/>
王信太原<lb/>
七年匈奴攻韓王信馬邑<hi>搜神記云昔秦人築城於武周塞以備胡城將成而崩者</hi>
<hi>數矣有馬馳走周旋反覆父老異之因依以築城乃不崩遂名馬邑括地志云朔州城漢鴈門即馬邑縣城也</hi>
<hi>攻韓信於馬邑即此城</hi>信因與同謀反太原白土曼丘臣王黄立<lb/>
故趙將趙利為王以反髙祖自往擊之會天寒士卒墮<lb/>
指者什二三遂至平城<hi>括地志云朔州定襄縣本漢平城縣縣東北三十里有白登山</hi>
<hi>山上有䑓名曰白登䑓漢書匈奴傳云蹋頓圍髙帝於白登七日即此也服䖍云白登臺名去平城七里李穆</hi>
<pb n="KR2a0004_WYG_008-28b"/>
<hi>叔趙記云平城東七里有土山髙百餘尺方十餘里亦謂此也</hi>匈奴圍我平城七日而<lb/>
後罷去令樊噲止定代地立兄劉仲為代王二月髙祖<lb/>
自平城過趙雒陽至長安長樂宫成丞相已下徙治長安<lb/>
八年髙祖東擊韓王信餘反冦於東垣蕭丞相營作未<lb/>
央宫<hi>括地志云未央宫在雍州長安縣西北十里長安故城中顔師古云未央殿雖南嚮而當上書奏事</hi>
<hi>謁見之徒皆詣北闕公車司亦在北焉是則以北闕為正門而又有東門東闕至於西南两無門闕也蕭何初</hi>
<hi>立禾央宫以厭勝之術理宜然也按北闕為正者蓋象秦作前殿渡渭水屬之咸陽以象天極閣道絶漢抵營</hi>
<hi>宫</hi>立東闕北闕前殿武庫太倉髙祖還見宫闕壯甚怒<lb/>
<pb n="KR2a0004_WYG_008-29a"/>
謂蕭何曰天下匈匈苦戰數嵗成敗未可知是何治宫<lb/>
室過度也蕭何曰天下方未定故可因遂就宫室且夫<lb/>
天子以四海為家非壯麗無以重威且無令後世有以<lb/>
加也髙祖乃説髙祖之東垣過栢人<hi>括地志云栢人故城在邢州栢人縣</hi>
<hi>西北十二里漢栢人屬趙國</hi>趙相貫髙等謀弑髙祖髙祖心動因不<lb/>
留代王劉仲棄國亡自歸雒陽廢以為合陽侯<hi>括地志云郃陽</hi>
<hi>故城在同州河西縣三里魏文侯十七年攻秦至鄭而還築在郃水之陽也</hi>
九年趙相貫髙等事發覺夷三族廢趙王敖為宣平侯<lb/>
<pb n="KR2a0004_WYG_008-29b"/>
是嵗徙貴放楚昭屈景懷齊田氏闗中未央宫成髙祖<lb/>
大朝諸侯羣臣置酒未央前殿髙祖奉玉巵起為太上<lb/>
皇夀曰始大人常以臣無賴不能治産業不如仲力今<lb/>
某之業所就孰與仲多殿上羣臣皆呼萬嵗大笑為樂<lb/>
十年十月淮南王黥布梁王彭越燕王盧綰荆王劉賈<lb/>
楚王劉交齊王劉肥長沙王吴芮皆來朝長樂宫<hi>括地志云</hi>
<hi>秦櫟陽故宫在雍州櫟陽縣北三十五里秦獻公所造三輔黄圖云髙祖都長安未有宫室居櫟陽宫也</hi>春<lb/>
夏無事七月太上皇崩櫟陽宫楚王梁王皆來送葬赦<lb/>
<pb n="KR2a0004_WYG_008-30a"/>
櫟陽囚更命酈邑曰新豐<hi>作麗音力知反括地志云新豐故城在雍州新豐縣西南</hi>
<hi>四里漢新豐宫也太上皇時悽愴不樂高祖切因左右問故答以平生所好皆屠販少年酤酒賣雉蹴踘以此</hi>
<hi>為歡今皆無此故不樂髙祖乃作新豐徙諸故人實之名太上皇乃悦按前于麗邑築城寺徙其民實之未改其</hi>
<hi>太上皇崩後命曰新豐</hi>八月趙相國陳豨反代地上曰豨嘗為吾<lb/>
使甚有信代地吾所急也故封豨為列侯以相國守代<lb/>
今乃與王黄等刼掠代地代地吏民非有罪也其赦代<lb/>
民九月上自東往擊之至邯鄲上喜曰豨不南據邯鄲<lb/>
而阻漳水吾知其無能為也聞豨將皆故賈人也上曰<lb/>
<pb n="KR2a0004_WYG_008-30b"/>
吾知所以與之乃多以金㗖豨將豨將多降者<lb/>
十一年髙祖在邯鄲誅豨等未畢豨將侯敞將萬餘人<lb/>
游行王黃軍曲逆張春渡河<hi>陳豨將也又劉伯莊云彼時聊城在黄河之東王莽</hi>
<hi>時乾今濁河西北也今在博州西北深丘道里記云王莽元城人居近河側祖父墳墓為水所衝引河入深州</hi>
<hi>此王莽河因枯也</hi>擊聊城<hi>括地志云故聊城在博州聊城縣西二十里春秋時齊之西界聊攝也戰</hi>
<hi>國時亦為齊地秦漢皆為東郡之聊城也</hi>漢使將軍郭䝉與齊將擊大破之<lb/>
太尉周勃道太原入定代地至馬邑馬邑不下即攻殘<lb/>
之豨將趙利守東垣髙祖攻之不下月餘卒罵髙祖髙<lb/>
<pb n="KR2a0004_WYG_008-31a"/>
祖怒城降令出罵者斬之不罵者原之於是乃分趙山<lb/>
北立子恒以為代王都晉陽春淮隂侯韓信謀反闗中<lb/>
夷三族夏梁王彭越謀反廢遷蜀復欲反遂夷三族立<lb/>
子恢為梁王子友為淮陽王秋七月淮南王黥布反東<lb/>
并荆王劉賈地北渡淮楚王交走入薛髙祖自往擊之<lb/>
立子長為淮南王<lb/>
十二年十月髙祖已擊布軍會甀布走令别將追之髙祖<lb/>
還歸過沛留置酒沛宫<hi>括地志云沛宫故地在徐州沛縣東南二十里一步</hi>悉召<lb/>
<pb n="KR2a0004_WYG_008-31b"/>
故人父老子弟縱酒發沛中兒得百二十人教之歌酒<lb/>
酣髙祖擊筑<hi>音竹應劭云狀似瑟而大頭安弦以竹擊之故名曰筑顔師古云今筑形似瑟而小</hi>
<hi>細項</hi>自為歌詩曰大風起兮雲飛揚威加海内兮歸故鄉<lb/>
安得猛士兮守四方令兒皆和習之髙祖乃起舞慷慨<lb/>
傷懷泣數行下謂沛父兄曰游子悲故鄉吾雖都闗中<lb/>
萬嵗後吾魂魄猶樂思沛且朕自沛公以誅暴逆遂有天<lb/>
下其以沛為朕湯沐邑復其民世世無有所與沛父兄<lb/>
諸母故人日樂飲極驩道舊故為笑樂十餘日髙祖欲<lb/>
<pb n="KR2a0004_WYG_008-32a"/>
去沛父兄固請留髙祖髙祖曰吾人衆多父兄不能給<lb/>
乃去沛中空縣皆之邑西獻髙祖復留止張<hi>音張亮反</hi>飲三<lb/>
日沛父兄皆頓首曰沛幸得復豐未復唯陛下哀憐之<lb/>
髙祖曰豐吾所生長極不忘耳吾特為其以雍齒故反<lb/>
我為魏沛父兄固請乃并復豐比沛於是拜沛侯劉濞<lb/>
為呉王漢將别擊布軍洮水南北皆大破之追得斬布鄱<lb/>
陽樊噲别將兵定代斬陳豨當城<hi>括地志云當城在朔州定襄縣界土地十</hi>
<hi>三州記云當城在髙栁東八十里縣當常山故曰當城</hi>十一月髙祖自布軍至長<lb/>
<pb n="KR2a0004_WYG_008-32b"/>
安十二月髙祖曰秦始皇帝楚隠王陳涉魏安釐王齊湣<lb/>
王趙悼襄王皆絶無後予守冡各十家秦皇帝二十家<lb/>
魏公子無忌五家赦代地吏民為陳豨趙利所劫掠者<lb/>
皆赦之陳豨降將言豨反時燕王盧綰使人之豨所與<lb/>
隂謀上使辟陽侯迎綰<hi>審食其也括地志云辟陽故城在冀州信都縣西三十五里漢</hi>
<hi>舊縣</hi>綰稱病辟陽侯歸具言綰反有端矣二月使樊噲周<lb/>
勃將兵擊燕王綰赦燕吏民與反者立皇子建為燕王<lb/>
髙祖撃布時為流矢所中行道病病甚吕后迎良醫醫<lb/>
<pb n="KR2a0004_WYG_008-33a"/>
曰病可治於是髙祖嫚罵之曰吾以布衣持三尺劒取<lb/>
天下此非天命乎命乃在天雖扁鵲何益遂不使治病<lb/>
賜金五十斤罷之已而吕后問陛下百嵗後蕭相國即死<lb/>
令誰代之上曰曹參可問其次上曰王陵可然陵少戇<lb/>
陳平可以助之陳平智有餘然難以獨任周勃重厚少<lb/>
文然安劉氏者必勃也可令為太尉吕后復問其次上<lb/>
曰此後亦非而所知也盧綰與數千騎居塞下候伺幸<lb/>
上病愈自入謝四月甲辰髙祖崩長樂宫四日不發喪<lb/>
<pb n="KR2a0004_WYG_008-33b"/>
吕后與審食其謀曰諸將與帝為編户民今北面為臣<lb/>
此常怏怏今乃事少主非盡放是天下不安人或聞之<lb/>
語酈將軍酈將軍往見審食其曰吾聞帝已崩四日不<lb/>
發喪欲誅諸將誠如此天下危矣陳平灌嬰將十萬守<lb/>
滎陽樊噲周勃將二十萬定燕代此聞帝崩諸将皆誅必<lb/>
連兵還鄉以攻闗中大臣内叛諸侯外反亡可翹足而<lb/>
待也審食其入言之乃以丁未發喪大赦天下盧綰聞<lb/>
髙祖崩遂亡入匈奴丙寅葬己巳立太子<hi>丙寅葬後四日至己巳即</hi>
<pb n="KR2a0004_WYG_008-34a"/>
<hi>立太子為帝有本脱已字者妄引漢書云已下者非</hi>至太上皇廟<hi>三輔黄圖云太上皇廟在長安</hi>
<hi>城香室南馮翊府北括地志云漢太上皇廟在雍州長安縣西北長安故城中酒池之北髙帝廟北髙帝廟亦</hi>
<hi>在故城中也</hi>羣臣皆曰髙祖起微細撥亂世反之正平定天<lb/>
下為漢太祖功最髙上尊號為髙皇帝太子襲號為皇<lb/>
帝孝恵帝也令郡國諸侯各立髙祖廟以嵗時祠及孝<lb/>
惠五年思髙祖之悲樂沛以沛宫為髙祖原廟髙祖<lb/>
所教歌兒百二十人皆令為吹樂後有缺輒補之髙帝<lb/>
八男長庶齊悼恵王肥次孝恵吕后子次戚夫人子趙<lb/>
<pb n="KR2a0004_WYG_008-34b"/>
隠王如意次代王恒已立為孝文帝薄太后子次梁王<lb/>
恢吕太后時徙為趙共王次淮陽王友吕太后時徙為<lb/>
趙幽王次淮南厲王長次燕王建<lb/>
太史公曰夏之政忠忠之敝小人以野故殷人承之以<lb/>
敬敬之敝小人以鬼故周人承之以文文之敝小人以<lb/>
僿故救僿莫若以忠三王之道若循環終而復始周秦<lb/>
之間可謂文敝矣秦政不改反酷刑法豈不繆乎故漢<lb/>
興承敝易變使人不倦得天統矣朝以十月車服黄屋左<lb/>
<pb n="KR2a0004_WYG_008-35a"/>
纛葬長陵<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0004_WYG_008-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記正義卷八<lb/>
</p>
<p>
</p>
  </div>
</body>
</text>
</TEI>
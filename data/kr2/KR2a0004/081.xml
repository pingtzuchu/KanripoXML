<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷八十一</head> <lb/>
    <p>
<pb n="KR2a0004_WYG_081-1a"/>
欽定四庫全書<lb/>
　史記正義卷八十一<lb/>
　　　　　　　　　　　　唐　張守節　撰<lb/>
亷頗藺相如列傳第二十一　史記八十一<lb/>
亷頗者趙之良將也趙惠文王十六年亷頗為趙将伐<lb/>
齊大破之取晉陽<hi>故城在曹州乘氏係西北四十七里也</hi>拜為上卿以勇<lb/>
氣聞於諸侯藺相如者趙人也為趙宦者令繆賢舎人<lb/>
趙惠文王時得楚和氏璧秦昭王聞之使人遺趙王書<lb/>
<pb n="KR2a0004_WYG_081-1b"/>
願以十五城請易璧趙王與大将軍亷頗諸大臣謀欲<lb/>
予秦秦城恐不可得徒見欺欲勿予即患秦兵之來計<lb/>
未定求人可使報秦者未得宦者令繆賢曰臣舎人藺<lb/>
相如可使王問何以知之對曰臣嘗有罪竊計欲亡走<lb/>
燕臣舎人相如止臣曰君何以知燕王臣語曰臣嘗從<lb/>
大王與燕王㑹境上燕王私握臣手曰願結友以此知<lb/>
之故欲往相如謂臣曰夫趙彊而燕弱而君幸於趙王<lb/>
故燕王欲結於君今君乃亡趙走燕燕畏趙其勢必不<lb/>
<pb n="KR2a0004_WYG_081-2a"/>
敢留君而束君歸趙矣君不如肉袒伏斧質請罪則幸<lb/>
得脱矣臣從其計大王亦幸赦臣臣竊以為其人勇士<lb/>
有智謀冝可使於是王召見問藺相如曰秦王以十五<lb/>
城請易寡人之璧可予不相如曰秦彊而趙弱不可不<lb/>
許王曰取吾璧不予我城奈何相如曰秦以城求璧而<lb/>
趙不許曲在趙趙予璧而秦不予趙城曲在秦均之二<lb/>
䇿寕許以負秦曲王曰誰可使者相如曰王必無人臣<lb/>
願奉璧往使城入趙而璧留秦城不入臣請完璧歸趙<lb/>
<pb n="KR2a0004_WYG_081-2b"/>
趙王於是遂遣相如奉璧西入秦秦王坐章臺見相如<lb/>
相如奉璧奏秦王秦王大喜𫝊以示羙人及左右左右<lb/>
皆呼萬嵗相如視秦王無意償趙城乃前曰璧有瑕請<lb/>
指示王王授璧相如因持璧却立倚柱怒髪上衝冠謂<lb/>
秦王曰大王欲得璧使人發書至趙王趙王悉召羣臣<lb/>
議皆曰秦貪負其彊以空言求璧償城恐不可得議不<lb/>
欲予秦璧臣以為布衣之交尚不相欺况大國乎且以<lb/>
一璧之故逆彊秦之驩不可於是趙王乃齋戒五日使<lb/>
<pb n="KR2a0004_WYG_081-3a"/>
臣奉璧拜送書於庭何者嚴大國之威以脩敬也今臣至<lb/>
大王見臣列觀禮節甚倨得璧傳之羙人以戯弄臣臣<lb/>
觀大王無意償趙王城邑故臣復取璧大王必欲急臣<lb/>
臣頭今與璧俱碎於柱矣相如持其璧睨柱欲以擊柱<lb/>
秦王恐其破璧乃辭謝固請召有司案圖指從此以往<lb/>
十五都予趙相如度秦王特以詐佯為予趙城實不可<lb/>
得乃謂秦王曰和氏璧天下所共傳寶也趙王恐不敢<lb/>
不獻趙王送璧時齋戒五日今大王亦冝齋戒五日設<lb/>
<pb n="KR2a0004_WYG_081-3b"/>
九賔於廷<hi>劉伯荘云九賔者周王備之禮天子臨軒九服同會秦趙何得九賔但亦陳設車輅文物</hi>
<hi>耳</hi>臣乃敢上璧秦王度之終不可彊奪遂許齋五日舎<lb/>
相如廣成𫝊舎相如度秦王雖齋決負約不償城乃使<lb/>
其從者衣褐懐其璧從徑道亡歸璧于趙秦王齋五日<lb/>
後乃設九賔禮於廷引趙使者藺相如相如至謂秦王<lb/>
曰秦自繆公以來二十餘君未嘗有堅明約束者也臣<lb/>
誠恐見欺於王而負趙故令人持璧歸間至趙矣且秦<lb/>
彊而趙弱大王遣一介之使至趙趙立奉璧來今以秦<lb/>
<pb n="KR2a0004_WYG_081-4a"/>
之彊而先割十五都予趙趙豈敢留璧而得罪於大王<lb/>
乎臣知欺大王之罪當誅臣請就湯鑊唯大王與羣臣<lb/>
熟計議之秦王與羣臣相視而嘻左右或欲引相如去<lb/>
秦王因曰今殺相如終不能得璧也而絶秦趙之驩不<lb/>
如因而厚遇之使歸趙趙王豈以一璧之故欺秦邪卒<lb/>
廷見相如畢禮而歸之相如既歸趙王以為賢大夫使<lb/>
不辱於諸侯拜相如為上大夫秦亦不以城予趙趙亦<lb/>
終不予秦璧其後秦伐趙抜石城<hi>故石城在相州林慮縣南九十里也</hi>明<lb/>
<pb n="KR2a0004_WYG_081-4b"/>
年復攻趙殺二萬人秦王使使者告趙王欲與王為好<lb/>
㑹於西河外澠池趙王畏秦欲毋行亷頗藺相如計曰<lb/>
王不行示趙弱且怯也趙王遂行相如從亷頗送至境<lb/>
與王訣曰王行度道里㑹遇之禮畢還不過三十日三<lb/>
十日不還則請立太子為王以絶秦望王許之遂與秦<lb/>
王㑹澠池秦王飲酒酣曰寡人竊聞趙王好音請奏瑟<lb/>
趙王鼔瑟秦御史前書曰某年月日秦王與趙王會飲<lb/>
令趙王鼓瑟藺相如前曰趙王竊聞秦王善為秦聲請<lb/>
<pb n="KR2a0004_WYG_081-5a"/>
奉盆缻秦王以相娯樂<hi>缻音缾</hi>秦王怒不許於是相如前<lb/>
進缻因跪請秦王秦王不肯擊缻相如曰五歩之内相<lb/>
如請得以頸血濺大王矣<hi>濺音贊</hi>左右欲刃相如相如張<lb/>
目叱之左右皆靡於是秦王不懌為一擊缻相如顧召<lb/>
趙御史書曰某年月日秦王為趙王擊缻秦之羣臣曰請以<lb/>
趙十五城為秦王夀藺相如亦曰請以秦之咸陽為趙<lb/>
王夀秦王竟酒終不能加勝於趙趙亦盛設兵以待秦<lb/>
秦不敢動既罷歸國以相如功大拜為上卿位在亷頗<lb/>
<pb n="KR2a0004_WYG_081-5b"/>
之右<hi>秦漢以前用右為上</hi>亷頗曰我為趙将有攻城野戰之大功而<lb/>
藺相如徒以口舌為勞而位居我上且相如素賤人吾<lb/>
羞不忍為之下宣言曰我見相如必辱之相如聞不肯<lb/>
與會相如每朝時常稱病不欲與亷頗争列已而相如<lb/>
出望見亷頗相如引車避匿於是舎人相與諫曰臣所<lb/>
以去親戚而事君者徒慕君之髙義也今君與亷頗同<lb/>
列亷君宣惡言而君畏匿之恐懼殊甚且庸人尚羞之<lb/>
況於将相乎臣等不肖請辭去藺相如固止之曰公之<lb/>
<pb n="KR2a0004_WYG_081-6a"/>
視亷将軍孰與秦王曰不若也相如曰夫以秦王之威<lb/>
而相如廷叱之辱其羣臣相如雖駑獨畏亷将軍哉顧<lb/>
吾念之彊秦之所以不敢加兵於趙者徒以吾兩人在<lb/>
也今兩虎共鬭其勢不俱生吾所以為此者以先國家<lb/>
之急而後私讐也亷頗聞之肉袒負荆因賔客至藺相<lb/>
如門謝罪曰鄙賤之人不知将軍寛之至此也卒相與<lb/>
驩為刎頸之交是嵗亷頗東攻齊破其一軍居二年亷<lb/>
頗復伐齊㡬抜之<hi>㡬音祈在相潞之間</hi>後三年亷頗攻魏之防陵<lb/>
<pb n="KR2a0004_WYG_081-6b"/>
<hi>城在相州安陽縣南二十里因防水為名</hi>安陽抜之後四年藺相如将而攻<lb/>
齊至平邑而罷<hi>故城在魏州昌樂縣東北三十里</hi>其明年趙奢破秦軍<lb/>
閼與下<lb/>
趙奢者趙之田部吏也收租税而平原君家不肯出趙<lb/>
奢以法治之殺平原君用事者九人平原君怒将殺奢<lb/>
奢因説曰君於趙為貴公子今縱君家而不奉公則法<lb/>
削法削則國弱國弱則諸侯加兵諸侯加兵是無趙也<lb/>
君安得有此富乎以君之貴奉公如法則上下平上下<lb/>
<pb n="KR2a0004_WYG_081-7a"/>
平則國彊國彊則趙固而君為貴戚豈輕於天下邪平<lb/>
原君以為賢言之於王王用之治國賦國賦大平民冨<lb/>
而府庫實秦伐韓軍於閼與王召亷頗而問曰可救不<lb/>
對曰道逺險狹難救又召樂乘而問焉樂乘對如亷頗<lb/>
言又召問趙奢奢對曰其道逺險狹譬之猶兩䑕鬭於<lb/>
穴中将勇者勝王乃令趙奢將救之兵去邯鄲三十里<lb/>
而令軍中曰有以軍事諫者死秦軍軍武安西秦軍鼔<lb/>
譟勒兵武安屋瓦盡振軍中候有一人言急救武安趙<lb/>
<pb n="KR2a0004_WYG_081-7b"/>
奢立斬之堅壁留二十八日不行復益増壘秦間來入<lb/>
趙奢善食而遣之間以報秦将秦将大喜曰夫去國三十里<lb/>
<hi>國謂邯鄲趙之都地</hi>而軍不行乃増壘閼與非趙地也趙奢既已<lb/>
遣秦間乃卷甲而趨之二日一夜至令善射者去閼與<lb/>
五十里而軍軍壘成秦人聞之悉甲而至軍士許厯請<lb/>
以軍事諫趙奢曰内之許厯曰秦人不意趙師至此其<lb/>
來氣盛将軍必厚集其陣以待之不然必敗趙奢曰請受令<lb/>
許厯曰請就鈇質之誅趙奢曰胥後令<hi>胥猶須也軍去城都三十里</hi>
<pb n="KR2a0004_WYG_081-8a"/>
<hi>而不行未有計過險陜恐人諌令急救武安乃出此令令虽戰須得謀䇿不用前令故云須後令云耳</hi>邯<lb/>
鄲許厯復請諌曰先據北山上者勝<hi>閼與山在洛州武安縣西南五十里</hi>
<hi>趙奢距秦軍於閼與即此山也按括地志云言拒秦軍在此山疑其大近洛州既去邯鄲三十里而軍又云移</hi>
<hi>之二日一夜至閼與五十里而軍壘城據今洛州去潞州三百里間而隔相州恐潞州閼與聚城是所拒據處</hi>
後至者敗趙奢許諾即發萬人趨之秦兵後至争山不<lb/>
得上趙奢縱兵擊之大破秦軍秦軍觧而走遂觧閼與<lb/>
之圍而歸趙惠文王賜奢號為馬服君以許厯為國尉<lb/>
趙奢於是與亷頗藺相如同位後四年趙惠文王卒子<lb/>
<pb n="KR2a0004_WYG_081-8b"/>
孝成王立七年秦與趙兵相距長平時趙奢已死而藺<lb/>
相如病篤趙使亷頗将攻秦秦數敗趙軍趙軍固壁不<lb/>
戰秦數挑戰亷頗不肯趙王信秦之間秦之間言曰秦之所<lb/>
惡獨畏馬服君趙奢之子趙括為将耳趙王因以括為将<lb/>
代亷頗藺相如曰王以名使括若膠柱而鼔瑟耳括徒<lb/>
能讀其父書𫝊不知合變也趙王不聴遂将之趙括自<lb/>
少時學兵法言兵事以天下莫能當嘗與其父奢言兵<lb/>
事奢不能難然不謂善括母問奢其故奢曰兵死地也<lb/>
<pb n="KR2a0004_WYG_081-9a"/>
而括易言之使趙不将括即已若必将之破趙軍者必<lb/>
括也及括将行其母上書言於王曰括不可使将王曰<lb/>
何以對曰始妾事其父時為将身所奉飯飲而進食者<lb/>
以十數<hi>奉音捧</hi>所友者以百數大王及宗室所賞賜者盡<lb/>
以予軍吏士大夫受命之日不問家事今括一旦為将<lb/>
東向而朝軍吏無敢仰視之者王所賜金帛歸藏於家<lb/>
而日視便利田宅可買者買之王以為何如其父父子<lb/>
異心願王勿遣王曰毋置之吾已决矣括母因曰王終<lb/>
<pb n="KR2a0004_WYG_081-9b"/>
遣之即有如不稱妾得無隨坐乎王許諾趙括既代亷<lb/>
頗悉更約束易置軍吏秦将白起聞之縱竒兵佯敗走<lb/>
而絶其糧道分斷其軍為二士卒離心四十餘日軍<lb/>
餓趙括出鋭卒自搏戰秦軍射殺趙括括軍敗數十萬<lb/>
之衆遂降秦秦悉阮之趙前後所亡凡四十五萬明年<lb/>
秦兵遂圍邯鄲嵗餘㡬不得脱賴楚魏諸侯來救乃得<lb/>
觧邯鄲之圍趙王亦以括母先言竟不誅也自邯鄲圍<lb/>
觧五年而燕用栗腹之謀曰趙壮者盡於長平其孤未<lb/>
<pb n="KR2a0004_WYG_081-10a"/>
壯舉兵擊趙趙使亷頗将擊大破燕軍於鄗殺栗腹遂<lb/>
圍燕燕割五城請和乃聴之趙以尉文封亷頗為信平<lb/>
君為假相國亷頗之免長平歸也失勢之時故客盡去<lb/>
及復用為将客又復至亷頗曰客退矣客曰吁君何見<lb/>
之晚也夫天下以市道交君有勢我則從君君無勢則<lb/>
去此固其理也有何怨乎居六年趙使亷頗伐魏之繁<lb/>
陽<hi>在相州内黄縣東北也</hi>抜之趙孝成王卒子悼襄王立使樂乘<lb/>
代亷頗亷頗怒攻樂乘樂乘走亷頗遂奔魏之大梁其<lb/>
<pb n="KR2a0004_WYG_081-10b"/>
明年趙乃以李牧為将而攻燕抜武遂方城<hi>武遂易州遂城也方</hi>
<hi>城幽州固安縣南十里</hi>亷頗居梁乆之魏不能信用趙以數困於<lb/>
秦兵趙王思復得亷頗亷頗亦思復用於趙趙王使使<lb/>
者視亷頗尚可用否亷頗之仇郭開多與使者金令毁<lb/>
之趙使者既見亷頗亷頗為之一飯斗米肉十斤被甲<lb/>
上馬以示尚可用趙使還報王曰亷将軍雖老尚善飯<lb/>
然與臣坐頃之三遺矢矣趙王以為老遂不召楚聞亷<lb/>
頗在魏隂使人迎之亷頗一為楚将無功曰我思用趙<lb/>
<pb n="KR2a0004_WYG_081-11a"/>
人亷頗卒死於夀春<hi>亷頗墓在夀州夀春縣北四里藺相如墓在邯鄲西南六里</hi>
李牧者趙之北邊良将也常居代鴈門備匈奴<hi>今鴈門縣在代</hi>
<hi>地故云鴈門也</hi>以便冝置吏市租皆輸入莫府為士卒費日擊<lb/>
數牛饗士習射騎謹𤇺火多間諜厚遇戰士為約曰匈<lb/>
奴即入盗急入收保有敢捕虜者斬匈奴每入𤇺火謹<lb/>
輙入收保不敢戰如是數嵗亦不亡失然匈奴以李牧<lb/>
為怯雖趙邊兵亦以為吾将怯趙王讓李牧李牧如故<lb/>
趙王怒召之使他人代将嵗餘匈奴每來出戰出戰數<lb/>
<pb n="KR2a0004_WYG_081-11b"/>
不利失亡多邊不得田畜<hi>許又反</hi>復請李牧牧杜門不出<lb/>
固稱疾趙王乃復彊起使將兵牧曰王必用臣臣如前<lb/>
乃敢奉令王許之李牧至如故約匈奴數嵗無所得終<lb/>
以為怯邊士日得賞賜而不用皆願一戰於是乃具選<lb/>
車得千三百乘選騎得萬三千匹百金之士五萬人彀<lb/>
者十萬人悉勒習戰大縱畜牧人民滿野匈奴小入佯<lb/>
北不勝以數千人委之單于聞之大率衆來入李牧多<lb/>
為竒陳張左右翼擊之大破殺匈奴十餘萬騎滅䄡襤<lb/>
<pb n="KR2a0004_WYG_081-12a"/>
破東胡降林胡單于奔走其後十餘嵗匈奴不敢近趙<lb/>
邊城趙悼襄王元年亷頗既亡入魏趙使李牧攻燕抜<lb/>
武遂方城居二年龐煖破燕軍殺劇辛後七年秦破趙<lb/>
殺将扈輙於武遂城斬首十萬趙乃以李牧為大将軍<lb/>
擊秦軍於宜安<hi>在桓州槀城縣西南二十里</hi>大破秦軍走秦将桓齮<lb/>
封李牧為武安君居三年秦攻畨吾<hi>在桓州房山縣東二十里也</hi>李<lb/>
牧擊破秦軍南距韓魏趙王遷七年秦使王翦攻趙趙<lb/>
使李牧司馬尚禦之秦多與趙王寵臣郭開金為反間<lb/>
<pb n="KR2a0004_WYG_081-12b"/>
言李牧司馬尚欲反趙王乃使趙葱及齊将顔聚代李<lb/>
牧李牧不受命趙使人㣲捕得李牧斬之廢司馬尚後<lb/>
三月王翦因急擊趙大破殺趙葱虜趙王遷及其将顔<lb/>
聚遂滅趙<lb/>
太史公曰知死必勇非死者難也處死者難方藺相如<lb/>
引璧睨柱及叱秦王左右勢不過誅然士或怯懦而不<lb/>
敢發相如一奮其氣威信敵國退而讓頗名重太山其<lb/>
處智勇可謂兼之矣<lb/>
<pb n="KR2a0004_WYG_081-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0004_WYG_081-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記正義卷八十一<lb/>
</p>
<p>
</p>
  </div>
</body>
</text>
</TEI>
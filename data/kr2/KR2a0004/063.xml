<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷六十三</head> <lb/>
    <p>
<pb n="KR2a0004_WYG_063-1a"/>
欽定四庫全書<lb/>
　史記正義卷六十三<lb/>
　　　　　　　　　　　　唐　張守節　撰<lb/>
申不害韓非列傳第三　　　史記六十三<lb/>
申不害者京人也<hi>按地志云京縣故城縣東南二十里鄭之京邑也</hi>故鄭之賤<lb/>
臣學術以干韓昭矦昭侯用為相内脩政教外應諸侯<lb/>
十五年終申子之身國治兵彊無侵韓者申子之學本<lb/>
於黄老而主刑名著書二篇號曰申子<hi>阮孝緒七畧云申子三卷也</hi>
<pb n="KR2a0004_WYG_063-1b"/>
韓非者<hi>阮孝緒七畧云韓子二十卷韓世家云王安五年非使秦九年虜王安韓非亡</hi>韓之諸<lb/>
公子也喜刑名法術之學而其歸本於黄老非為人口<lb/>
吃<hi>音訖</hi>不能道説而善著書與李斯俱事荀卿<hi>孫卿子二十二卷名</hi>
<hi>況趙人楚蘭陵令避漢宣帝諱改姓孫也</hi>斯自以為不如非非見韓之削弱<lb/>
數以書諌韓王韓王不能用於是韓非疾治國不務脩<lb/>
明其法制執勢以御其臣下富國彊兵而以求人任賢<lb/>
反舉浮滛之蠧而加之於功實之上以為儒者用文亂<lb/>
法而俠者以武犯禁寛則寵名譽之人急則用介胄之<lb/>
<pb n="KR2a0004_WYG_063-2a"/>
士<hi>介甲也胄兠鍪也</hi>今者所飬非所用所用非所飬悲亷直不<lb/>
容於邪枉之臣觀往者得失之變<hi>韓非見王安不用忠良令國消弱故觀往</hi>
<hi>古有國之君則得失之變異而作韓子二十卷</hi>故作孤憤五蠧内外儲説林説<lb/>
難十餘萬言然韓非知説之難為説難書甚具終死於<lb/>
秦不能自脫說難曰凢說之難非吾知之有以説之難<lb/>
也<hi>凢説難識情理不當人主之心恐犯逆鱗説之難知故言非吾知之有以説之乃為難</hi>又非吾<lb/>
辯之難能明吾意之難也<hi>能分明吾意以説之亦又未為難也尚非甚難</hi>又非<lb/>
吾敢横失能盡之難也<hi>横擴孟反又非吾敢有横失詞理能盡説己之情此難是難尚</hi>
<pb n="KR2a0004_WYG_063-2b"/>
<hi>非極難</hi>凢說之難在知所説之心可以吾説當之<hi>前者三説並未</hi>
<hi>為難凡説之難者正在於此言深辨知前人意可以吾説當之間與前人心㑹説則行乃是難矣</hi>所説<lb/>
出於為名髙者也而説之以厚利則見下節而遇卑賤<lb/>
必棄逺矣所説出於厚利者也而説之以名髙則見無<lb/>
心而逺事情必不收矣所説實為厚利而顯為名髙者<lb/>
也<hi>前人必欲厚利詐慕名髙則陽收其説實踈逺之</hi>而説之以名髙則陽收其<lb/>
身而實踈之若説之以厚利則隂用其言而顯棄其身<lb/>
<hi>前人好利厚詐慕名髙説之以厚利則險用説者之言而顯不收其身説士不可不察</hi>此之不<lb/>
<pb n="KR2a0004_WYG_063-3a"/>
可不知也夫事以宻成語以泄敗未必其身泄之也而<lb/>
語及其所匿之事<hi>事多相類語言或説其相類之事前人覺悟便成漏泄故身危也</hi>如<lb/>
是者身危貴人有過端而説者明言善議以推其惡者<lb/>
則身危<hi>人主有過失之端緒而引美善之議以推人主之惡則身危</hi>周澤未渥也而<lb/>
語極知<hi>渥霑濡也人臣事君未滿周至之恩澤而亾説事當理事行有功君不以為思徳故徳</hi>説行<lb/>
而有功則徳亾説不行而有敗則見疑如是者身危<hi>説事</hi>
<hi>不行或行有敗壊則必致危殆若此者身危也</hi>夫貴人得計而欲自以為功説<lb/>
者與知焉則身危<hi>與音預人主先得其計己功説者知前發其縱跡身必危亾</hi>彼顯<lb/>
<pb n="KR2a0004_WYG_063-3b"/>
有所出事迺自以為也故説者與知焉則身危<hi>人主明所出事</hi>
<hi>乃以有所營為説者預知其計而説者身亾危</hi>彊之以其所必不為<hi>彊其两反人主必不</hi>
<hi>欲有為而説者彊令為之</hi>止之以其所不能已者身危<hi>人主已營為而説者彊止</hi>
<hi>之者身危</hi>故曰與之論大人則以為間已<hi>間音紀莧反説彼大人之短以為竊</hi>
<hi>己之事情乃為刺譏問之</hi>與之論細人則以為鬻權<hi>鬻音育劉伯荘云論則疑其挾</hi>
<hi>詐賣己之權</hi>論其所愛則以為借資<hi>説人主愛行人主以為借己之資籍也</hi>論<lb/>
其所憎則以為嘗己<hi>論説人主所憎惡人主則以為嘗試於己也</hi>徑省其辭<lb/>
則不知而屈之<hi>省山景反</hi>汎濫博文則多而乆之<hi>汎濫浮辭也博聞廣</hi>
<pb n="KR2a0004_WYG_063-4a"/>
<hi>言句也言浮説廣陳必多詞理時乃永乆人主疲倦</hi>順事陳意則曰怯懦而不盡<lb/>
<hi>懦音乃亂反説者陳言順人主之意則或怯懦而不盡事情也</hi>慮事廣肆則曰草野而<lb/>
倨侮<hi>草野猶鄙陋也廣陳言詞多有鄙陋乃成倨傲侮慢</hi>此説之難不可不知<lb/>
也凢説之務在知飾所説之所敬而滅其所醜彼自知<lb/>
其計則無以其失窮之<hi>前人自知其失誤説士無以失説窮極之乃為訕上也</hi>自<lb/>
勇其㫁則無以其敵怒之<hi>㫁音端亂反劉伯荘云貴人斷甲為是説者以乙破之乙</hi>
<hi>之理難同怒以下敵上也</hi>自多其力則無以其難槩之<hi>代古  反</hi>規異事<lb/>
與同計譽異人與同行者則以飾之無傷也<hi>劉伯荘云貴人與甲</hi>
<pb n="KR2a0004_WYG_063-4b"/>
<hi>同計與乙同行者説士陳言無傷甲乙也</hi>有與同失者則明飾其無失也<hi>人主</hi>
<hi>與甲同失説者文飾甲之無失</hi>大忠無所拂辭悟言無所擊排廼後申<lb/>
其辯知焉此所以親近不疑<hi>拂悟當為咈忤古字假借耳咈違也忤逆也言大忠</hi>
<hi>之事擬安民興化事在匡弼君初亦不撃排乃後周澤霑濡君臣道合乃敢辯智説焉此所以親近而不見疑</hi>
<hi>是知盡之難</hi>知盡之難也<hi>言説士知談説之難也為能盡此談説之道得當人主之心君臣相</hi>
<hi>合乃是知盡之難也</hi>得曠日彌乆而周澤既渥深計而不疑交爭<lb/>
而不罪廼明計利害以致其功直指是非以飾其身以<lb/>
此相持此説之成也<hi>夫知盡之難則君臣道合故得曠日彌乆而周澤既渥深計而君不</hi>
<pb n="KR2a0004_WYG_063-5a"/>
<hi>疑與君交爭而不罪而得明計國之利害以致其功直指是非任爵禄於身以此君臣相執持此説之成也</hi>
伊尹為庖<hi>殷本紀云乃為有莘氏媵臣負鼎俎以滋味説湯致王道是也</hi>百里奚為虜<lb/>
<hi>晋世家云襲滅虞公及大夫百里以媵秦穆姬也</hi>皆所由干其上也故此二子<lb/>
者皆聖人也猶不能無役身而涉世如此其汙也<hi>汙音烏故</hi>
<hi>反庖虜是汙</hi>則非能仕之所設也宋有富人天雨墻壊其子<lb/>
曰不築且有盗其鄰人之父亦云暮而果大亡其財其<lb/>
家甚知其子而疑鄰人之父<hi>其子隣父説皆當矣而切見疑非處知則難乎</hi>昔<lb/>
者鄭武公欲伐胡<hi>世本云胡歸姓也括地志云胡城在豫州郾城縣界</hi>廼以其子<lb/>
<pb n="KR2a0004_WYG_063-5b"/>
妻之因問羣臣曰吾欲用兵誰可伐者闗其思曰胡可<lb/>
伐廼戮闗其思曰胡兄弟之國也子言伐之何也胡君<lb/>
聞之以鄭為親己而不備鄭鄭人襲胡取之此二説者<lb/>
其知皆當矣<hi>當當浪反</hi>然而甚者為戮薄者見疑非知之難<lb/>
也處知則難矣昔者彌子瑕見愛於衞君衞國之法竊<lb/>
駕君車者罪至刖既而彌子之母病人聞往夜告之彌<lb/>
子矯駕君車而出君聞之而賢之曰孝哉為母之故而<lb/>
犯刖罪與君游果園彌子食桃而甘不盡而奉君君曰<lb/>
<pb n="KR2a0004_WYG_063-6a"/>
愛我哉㤀其口而念我及彌子色衰而愛㢮得罪於君<lb/>
君曰是嘗矯駕吾車又嘗食我以其餘桃故彌子之行<lb/>
未變於初也前見賢而後獲罪者愛憎之至變也故有<lb/>
愛於主則知當而加親見憎於主則罪當而加䟽故諫<lb/>
説之士不可不察愛憎之主而後説之矣夫龍之為蟲<lb/>
也<hi>龍蟲類也故言龍之為蟲</hi>可擾狎而騎也然其喉下有逆鱗徑尺<lb/>
人有嬰之則必殺人人主亦有逆鱗説之者能無嬰人<lb/>
主之逆鱗則㡬矣<hi>説者能不犯人主逆鱗則庶㡬矣</hi>人或𫝊其書至秦<lb/>
<pb n="KR2a0004_WYG_063-6b"/>
秦王見孤憤五蠧之書曰嗟乎寡人得見此人與之㳺<lb/>
死不恨矣李斯曰此韓非之所著書也秦因急攻韓韓<lb/>
王始不用非及急廼遣非使秦秦王恱之未信用李斯<lb/>
姚賈害之毁之曰韓非韓之諸公子也今王欲并諸侯<lb/>
非終為韓不為秦此人之情也今王不用乆留而歸之<lb/>
此自遺患也不如以過法誅之秦王以為然下吏治非<lb/>
李斯使人遺非藥使自殺韓非欲自陳不得見秦王後<lb/>
悔之使人赦之非已死矣申子韓子皆著書𫝊于後世<lb/>
<pb n="KR2a0004_WYG_063-7a"/>
學者多有余獨悲韓子為説難而不能自脫耳<lb/>
太史公曰老子所貴道虚無因應變化於無為故著書<lb/>
辭稱㣲妙難識莊子散道徳放論要亦歸之自然申子<lb/>
卑卑施之於名實韓子引繩墨切事情明是非其極慘<lb/>
礉少恩皆原於道徳之意而老子深逺矣<lb/>
　<lb/>
　<lb/>
　<lb/>
<pb n="KR2a0004_WYG_063-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記正義卷六十三<lb/>
</p>
<p>
</p>
  </div>
</body>
</text>
</TEI>
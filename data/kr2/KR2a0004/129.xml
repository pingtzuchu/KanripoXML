<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷一百二十九</head> <lb/>
    <p>
<pb n="KR2a0004_WYG_129-1a"/>
欽定四庫全書<lb/>
　史記正義卷一百二十九<lb/>
　　　　　　　　　　　　唐　張守節　撰<lb/>
貨殖列傳第六十九　　史記一百二十九<lb/>
老子曰至治之極鄰國相朢<hi>音亾</hi>雞狗之聲相聞民各甘<lb/>
其食美其服安其俗樂其業至老死不相往來必用此<lb/>
為務輓近世塗民耳目則㡬無行矣<lb/>
太史公曰夫神農以前吾不知已至若詩書所述虞夏<lb/>
<pb n="KR2a0004_WYG_129-1b"/>
以來耳目欲極聲色之好口欲窮芻豢之味身安逸樂<lb/>
而心誇矜勢能之榮使俗之漸民乆矣雖户説以眇論<lb/>
終不能化故善者因之其次利道之其次教誨之其次<lb/>
慗齊之最下者與之争夫山西饒材竹穀纑旄玉石山<lb/>
東多魚鹽漆絲聲色江南出柟梓薑桂金錫連丹沙犀<lb/>
瑇瑁珠璣齒革龍門碣石<hi>龍門山在徐州龍門縣竭石山在平州盧龍縣</hi>北多<lb/>
馬牛羊旃裘筋角銅鐵則千里往往山出棊置<hi>言出銅鐵之山</hi>
<hi>方千里如圖棊之置也管子云凡天下名山五千二百七十出銅之山四百六十七出鐵之山三千六百有九</hi>
<pb n="KR2a0004_WYG_129-2a"/>
<hi>山上赭其下有鐵山上有鈆其下有銀山上有銀其下有丹山上有磨石其下有金也</hi>此其大較<lb/>
也皆中國人民所喜好謡俗被服飲食奉生送死之具<lb/>
也故待農而食之虞而出之工而成之商而通之此寧<lb/>
有政教發徴期㑹哉人各任其能竭其力以得所欲故<lb/>
物賤之徴貴貴之徴賤各勸其業樂其事若水之趨下<lb/>
日夜無休時不召而自来不求而民出之豈非道之所<lb/>
符而自然之騐邪周書曰農不出則乏其食工不出則<lb/>
乏其事商不出則三寳絶虞不出則財匱少財匱少而<lb/>
<pb n="KR2a0004_WYG_129-2b"/>
山澤不辟矣此四者民所衣食之原也原大則饒原小<lb/>
則鮮上則冨國下則冨家貧富之道莫之奪予而巧者<lb/>
有餘拙者不足故太公朢封於營丘地潟鹵人民寡於<lb/>
是太公勸其女功極技巧通魚鹽則人物歸之繦至而<lb/>
輻湊故齊冠帯衣履天下海岱之間歛𬒮而往朝馬<lb/>
其後齊中衰管子修之設輕重九府<hi>管子云輕重謂錢也夫治民有輕重</hi>
<hi>之法周有大府王府内府外府天府職内職金皆掌財帛之官故云九府也</hi>則桓公以霸九<lb/>
合諸侯一匡天下而管氏亦有三歸位在陪臣富於<lb/>
<pb n="KR2a0004_WYG_129-3a"/>
列國之君是以齊富彊至於威宣也故曰倉廩實而知<lb/>
禮節衣食足而知榮辱禮生於有而廢於無故君子冨<lb/>
好仁其徳小人富以適其力淵深而魚生之山深而獸<lb/>
往之人富而仁義附焉冨者得勢益彰失勢則客無所<lb/>
之以而不樂夷狄益甚諺曰千金之子不死於市此非<lb/>
空言也故曰天下熈熈皆為利来天下壤壤皆為利往<lb/>
夫千乗之王萬家之侯百室之君尚猶患貧而况匹夫<lb/>
編户之民乎<lb/>
<pb n="KR2a0004_WYG_129-3b"/>
昔者越王勾踐困於㑹稽之上乃用范蠡計然計然曰<lb/>
知鬬則修備時用則知物二者形則萬貨之情可得而<lb/>
觀已故嵗在金穰水毁木饑火旱旱則資舟水則資車<lb/>
物之理也六嵗穰六嵗旱十二嵗一大饑夫糶二十病<lb/>
農九十病末末病則財不出農病則草不辟矣上不過<lb/>
八十下不減三十則農末俱利平糶齊物闗市不乏<lb/>
治國之道也積著之理務完物無息幣以物相貿易<lb/>
腐敗而食之貨勿留無敢居貴論其有餘不足則知貴<lb/>
<pb n="KR2a0004_WYG_129-4a"/>
賤貴上極則反賤賤下極則反貴貴出如糞土賤取如<lb/>
珠玉財幣欲其行如流水修之十年國冨厚賂戰士士<lb/>
赴矢石如渇得飲遂報彊吴觀兵中國稱號五霸范蠡<lb/>
既雪㑹稽之耻乃喟然而歎曰計然之䇿七越用其五<lb/>
而得意既已施於國吾欲用之家乃乗扁舟浮於江湖<lb/>
<hi>國語云勾踐滅吴及至五湖范蠡辝於王曰君王勉之臣不復入國矣逐乘輕舟以浮於五湖莫知其所終極</hi>
變名易姓適齊為鴟夷子皮之陶<hi>括地志云即陶山在齊州平陽縣東三十</hi>
<hi>五里陶山之陽也今南五里猶有宋公冢又云曹州濟陽縣東南三里有陶宋公冢又云在南郡華容縣西</hi>
<pb n="KR2a0004_WYG_129-4b"/>
<hi>未詳也</hi>為朱公朱公以為陶天下之中諸侯四通貨物所<lb/>
交易也乃治産積居與時逐而不責於人故善治生者<lb/>
能擇人而任時十九年之中三致千金再分散與貧交<lb/>
䟽昆弟此所謂富好行其徳者也後年衰老而聽子孫<lb/>
子孫脩業而息之遂至巨萬故言富者皆稱陶朱公<lb/>
子贛既學於仲尼退而仕於衞廢著鬻財於曹魯之間<lb/>
七十子之徒賜最為饒益原憲不厭糟糠匿於窮巷子<lb/>
貢結駟連騎束帛之幣以聘享諸侯所至國君無不<lb/>
<pb n="KR2a0004_WYG_129-5a"/>
分庭與之抗禮夫使孔子名布揚於天下者子貢先後<lb/>
之也此所謂得勢而益彰者乎<lb/>
白圭周人也當魏文侯時李克務盡地力而白圭樂觀<lb/>
時變故人棄我取人取我與夫嵗孰取穀予之絲漆蠒<lb/>
出取帛絮與之食太隂在夘穰<hi>太隂嵗後二辰為太隂</hi>明嵗衰惡<lb/>
至午旱明嵗美至酉穰明嵗衰惡至子大旱明嵗美有<lb/>
水至夘積著率<hi>貯律二音</hi>嵗倍欲長錢取下榖長石斗取<lb/>
上種能薄飲食忍嗜欲節衣服與用事僮僕同苦<lb/>
<pb n="KR2a0004_WYG_129-5b"/>
樂趨時若猛獸摯鳥之發故曰吾治生産猶伊尹吕尚<lb/>
之謀孫吴用兵商鞅行法是也是故其智不足與權變<lb/>
勇不足以決㫁仁不能以取予彊不能有所守雖欲學<lb/>
吾術終不告之矣蓋天下言治生祖白圭白圭其有所<lb/>
試矣能試有所長非苟而已也<lb/>
倚頓用盬鹽起<hi>按猗氏蒲州縣也河東䀋池是畦塩作畦若種韮一畦天雨下池中醎淡</hi>
<hi>得均即畎池中水上畔中深一尺許以日暴之五六日則成塩若白礬石大小如雙陸及暮則呼為畦塩或有</hi>
<hi>花塩緣黄河䀋池有八九所而塩州有鳥池猶出三色塩有井塩畦䀋花塩其池中鑿井深一二尺去泥即到</hi>
<pb n="KR2a0004_WYG_129-6a"/>
<hi>塩掘取若至一文則著平石無塩矣其色或白或青黑名曰井塩畦塩若河東者花塩池中有下随而大小成</hi>
<hi>塩其下方㣲空上頭随雨下池中其滴髙起若塔子形處曰花塩亦口即成塩馬池中心有衆井水沃所作池</hi>
<hi>人馬盡汲此井其塩四分入官一分入百姓也池中又鑿得塩坑闊一尺餘髙二尺白色光明洞徹年貢之也</hi>
而邯鄲郭縱以鐵冶成業於王者埒富<lb/>
烏氏倮<hi>縣古城在涇州安定縣東四十里倮名也</hi>畜牧及衆斥賣求竒繒<lb/>
物間獻遺戎王戎王什倍其償與之畜畜至用谷量馬<lb/>
牛秦始皇帝令倮比封君以時與列臣朝請而巴蜀<lb/>
寡婦清其先得丹穴<hi>括地志云寡婦清臺山俗名貞女山在涪州永安縣東北七十</hi>
<pb n="KR2a0004_WYG_129-6b"/>
<hi>里也</hi>而擅其利數世家亦不訾<hi>音子兒反言資財衆多不可訾量一云清多以財餉</hi>
<hi>遺四方用衞其業故財亦不多積聚</hi>清寡婦也能守其業用財自衞不<lb/>
見侵犯秦皇帝以為貞婦而客之為築女懐清臺夫倮<lb/>
鄙人牧長清窮鄉寡婦禮抗萬乗名顕天下豈非以<lb/>
富邪漢興海内為一開闗梁弛山澤之禁是以富商大<lb/>
賈周流天下交易之物莫不通得其所欲而徙豪傑諸<lb/>
侯彊族於京師闗中自汧雍以東至河華膏壤沃野千<lb/>
里自虞夏之貢以為上田而公劉適邠大王王季在岐<lb/>
<pb n="KR2a0004_WYG_129-7a"/>
文王作豐武王治鎬故其民猶有先王之遺風好稼穡<lb/>
殖五穀地重重為邪<hi>重並逐拱反言關中地重厚民亦重難不為邪惡</hi>及秦文<lb/>
孝繆居雍隙<hi>雍縣岐州雍縣也</hi>隴蜀之貨物而多賈獻孝公徙<lb/>
櫟邑櫟邑北郤戎翟東通三晉亦多大賈武昭治咸陽<lb/>
因以漢都長安諸陵四方輻湊並至而㑹地小人衆故<lb/>
其民益玩巧而事末也南則巴蜀巴蜀亦沃野地饒巵<lb/>
薑丹沙石銅鐵竹木之器南御滇僰僰僮西近卭笮笮<lb/>
馬旄牛然四塞棧道千里無所不通唯襃斜綰轂其口<lb/>
<pb n="KR2a0004_WYG_129-7b"/>
以所多易所鮮天水隴西北地上郡與闗中同俗然西<lb/>
有𦍑中之利北有戎翟之畜畜牧為天下饒然地亦窮<lb/>
險唯京師要其道<hi>要音腰言要東其路也</hi>故闗中之地於天下三<lb/>
分之一而人衆不過什三然量其富什居其六昔唐人<lb/>
都河東殷人都河西<hi>盤庚都殷墟地屬河西也</hi>周人都河南<hi>周自平王以後</hi>
<hi>都洛陽</hi>夫三河在天下之中若鼎足王者所更居也建國<lb/>
各數百千嵗土地小狭民人衆都國諸侯所聚㑹故其<lb/>
俗纎儉習事楊平陽陳西賈秦翟<hi>賈音古秦關内也翟隰石等州部落</hi>
<pb n="KR2a0004_WYG_129-8a"/>
<hi>稽也延綏銀三州皇白翟所居</hi>北賈種代<hi>上之勇反種在垣州石邑縣北蓋蔚州也代今代州</hi>種<lb/>
代石北也地邉胡數被冦人民矜<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>忮好氣任侠為姦<lb/>
不事農商然迫近北夷師旅亟往中國委輸時有竒羡<lb/>
其民羯羠不均自全晉之時固已患其僄悍而武靈王<lb/>
益厲之其謡俗猶有趙之風也故楊平陽陳椽其間得<lb/>
所欲温軹西賈上黨<hi>澤潞等州也</hi>北賈趙中山<hi>洛州及定州</hi>中山<lb/>
地薄人衆猶有沙丘紂滛地餘民<hi>沙丘在邢州也</hi>民俗懁急仰<lb/>
機利而食丈夫相聚游戲悲歌忼慨起則相隨椎剽休<lb/>
<pb n="KR2a0004_WYG_129-8b"/>
則掘冢作巧姦冶多美物為倡優女子則鼔鳴瑟跕屣<lb/>
游媚貴富入後宫徧諸侯然邯鄲亦漳河之間<hi>洛水本名彰水</hi>
<hi>邯鄲在其地</hi>一都㑹也北通燕涿南有鄭衞鄭衞俗與趙相<lb/>
類然近梁魯㣲重而矜節濮上之邑徙野王<hi>秦㧞衞濮陽徙其君</hi>
<hi>於懐州野王</hi>野王好氣任侠衞之風也夫燕亦勃碣之間<hi>碣石</hi>
<hi>勃海在西北</hi>一都㑹也南通齊趙東北邊胡上谷至遼東地<lb/>
踔逺人民希數被冦大與趙代俗相類而民雕捍少慮<lb/>
有魚鹽棗栗之饒北鄰烏桓夫餘東綰穢貉朝鮮真畨<lb/>
<pb n="KR2a0004_WYG_129-9a"/>
之利<hi>畨音潘</hi>
洛陽東賈齊魯南賈梁楚故泰山之陽則魯其隂則齊<lb/>
齊帯山海膏壤千里冝桑麻人民多文綵布帛魚鹽臨<lb/>
菑亦海岱之間一都㑹也其俗寛緩濶達而足智好議<lb/>
論地重難動揺怯於衆鬬勇於持刺故多劫人者大國<lb/>
之風也其中具五民而鄒魯濵沬泗猶有周公遺風俗<lb/>
好儒備於禮故其民齪齪頗有桑麻之業無林澤之饒<lb/>
地小人衆儉嗇畏罪逺邪及衰好賈趨利甚於周人夫<lb/>
<pb n="KR2a0004_WYG_129-9b"/>
自鴻溝以東芒碭以北屬巨野<hi>鄆州巨野縣在鉅野澤也</hi>此梁宋也<lb/>
<hi>鴻溝以東芒碭以北地至鉅野梁宋二國之</hi>陶睢陽<hi>今曹州睢陽今宋州宋地也</hi>亦一都㑹<lb/>
也昔堯作游成陽舜漁於雷澤<hi>澤在雷澤縣西北也</hi>湯止于亳<hi>宋州</hi>
<hi>榖熟縣西南四十五里南亳州故城是也</hi>其俗猶有先王遺風重厚多君子<lb/>
好稼穡雖無山川之饒能惡衣食致其蓄藏越楚則有<lb/>
三俗<hi>越滅吴則有江淮以北楚滅越兼有吴越之地故言越楚也</hi>夫自淮北沛陳汝<lb/>
南南郡此西楚也<hi>沛徐州沛縣也陳今陳州也汝汝州也南郡今荆州也言從沛郡西</hi>
<hi>至荆州並西楚也</hi>其俗剽輕易發怒地薄寡於積聚江陵故郢<lb/>
<pb n="KR2a0004_WYG_129-10a"/>
都<hi>荆州江陵縣故為郢楚之都</hi>西通巫巴<hi>巫郡巴郡在江陵之西也</hi>東有雲夢之<lb/>
饒陳在楚夏之交<hi>夏都計陽城言陳南則楚西及北則夏故云楚夏之交</hi>通魚<lb/>
鹽之貨其民多賈徐僮取慮<hi>取音秋慮音閭徐即徐城故徐國也僮取慮二縣</hi>
<hi>並在下邳今泗州</hi>則清刻矜已諾<hi>上音紀</hi>彭城以東東海吴廣陵<lb/>
此東楚也<hi>彭城徐州活縣也東海郡今海郡也吴蘇州也廣陵揚州也言從徐州彭城厯揚州至蘇</hi>
<hi>州並東楚之地</hi>其俗類徐僮朐繒以北俗則齊<hi>朐其俱反縣在海州故繒縣在</hi>
<hi>沂州亟丞縣言二縣之北風俗同於齊</hi>浙江南則越夫吴自闔廬春申<lb/>
王濞三人招致天下之喜游子弟東有海塩之饒章<lb/>
<pb n="KR2a0004_WYG_129-10b"/>
山之銅三江五湖之利亦江東一都㑹也衡山<hi>故邾城在潭州</hi>
<hi>東南百二十里</hi>九江<hi>九江郡都隂陵隂陵故城在/濠州定逺縣西六十五里</hi>江南<hi>案徐説非秦置</hi>
<hi>鄣郡在湖州長城縣西南八十里鄣郡故城是也漢改為丹陽郡徙郡宛城今宣州地也上言吴有章山之</hi>
<hi>銅明是東楚之地此言大江之南豫章長沙二郡南楚之地耳徐裴以為江南丹陽郡屬南楚誤之</hi>
<hi>甚矣</hi>豫章<hi>今洪/州也</hi>長沙<hi>今潭州也十三州志云有萬里沙祠而西自湘州至東莱萬里故曰</hi>
<hi>長沙也淮南衡山九江二郡及江南豫章長沙二郡並為楚也</hi>是南楚也其俗大類西<lb/>
楚郢之後徙夀春<hi>楚考列王二十二年自陳徙都夀春號之曰郢故言郢之徙夀春也</hi>
亦一都㑹也而合肥受南北潮<hi>合肥縣廬州治也言江淮之潮南北俱至廬州</hi>
<pb n="KR2a0004_WYG_129-11a"/>
<hi>也</hi>皮革鮑木輸㑹也與閩中于越雜俗故南楚好辭巧<lb/>
説少信江南卑溼丈夫早夭多竹木豫章出黄金<hi>括地云江</hi>
<hi>州潯陽縣有黄金山山出金</hi>長沙出連錫然菫菫<hi>音謹</hi>物之所有取之<lb/>
不足以更費九疑蒼梧以南至儋耳者<hi>今儋州在海中廣州南去京七</hi>
<hi>千餘里言嶺南至儋耳之地與江南大同俗而揚州之南越民多馬</hi>與江南大同俗而<lb/>
楊越多焉畨禺<hi>潘虞二音今廣州</hi>亦其一都㑹也珠璣犀瑇<lb/>
瑁果布之湊<lb/>
穎川南陽夏人之居也<hi>禹居陽城穎川南陽皆夏地也</hi>夏人政尚忠朴<lb/>
<pb n="KR2a0004_WYG_129-11b"/>
猶有先王之遺風穎川敦愿秦末世遷不軌之民於南<lb/>
陽南陽西通武闗鄖闗<hi>武闗在商州地理志云宛西通武闗而無鄖関葢鄖當為徇徇</hi>
<hi>水上有關在金州洵陽縣徐按漢中是也徇亦作郇與鄖相似也</hi>東南受漢江淮宛亦<lb/>
一都㑹也俗雜好事業多賈其任俠交通穎川故至今<lb/>
謂之夏人夫天下物所鮮所多人民謡俗山東食海鹽<lb/>
山西食鹽<hi>謂西方鹹地也堅且鹹即出石塩及地塩</hi>鹵領南沙北<hi>謂池漢之北也</hi>固<lb/>
往往出鹽大體如此矣緫之楚越之地地廣人希飯稻<lb/>
羮魚或火耕而水耨<hi>言風草下種苗生大而草生小以水灌之則草死而苖無損也耨除</hi>
<pb n="KR2a0004_WYG_129-12a"/>
<hi>草也</hi>果陏嬴蛤<hi>隋今為揺者同上古少字也嬴力和反果揺猶摇疊包裏也今楚越之俗尚有裹揺</hi>
<hi>之語楚越水鄉足螺魚鱉民多採捕積聚揺疊包裹煮而食之班固不曉裹揺之方言修太史公書述地云乃故</hi>
<hi>云果苽嬴蛤非太史公意班氏失之也</hi>不待賈而足<hi>賈音古言楚越地勢饒食不用他賈而自</hi>
<hi>足無饑饉之患</hi>地勢饒食無飢饉之患以故呰窳<hi>按食螺蛤等物故多羸弱</hi>
<hi>而足病也淮南子云古者民食嬴蛛之肉多疹毒之患也</hi>偷生無積聚<hi>言江淮以南有水族民多</hi>
<hi>食物朝夕取紿以偷生而已不為積聚乃多貧也</hi>而多貧是故江淮以南無凍<lb/>
餓之人亦無千金之家沂泗水以北宜五穀桑麻六畜<lb/>
地小人衆數被水旱之害民好畜藏故秦夏梁魯好農<lb/>
<pb n="KR2a0004_WYG_129-12b"/>
而重民三河宛陳亦然加以商賈齊趙設智巧仰機利<lb/>
燕代田畜而事蠶由此觀之賢人深謀於廊廟論議朝<lb/>
廷守信死節隱居巖穴之士設為名髙者安歸乎歸於<lb/>
富厚也是以亷吏乆乆更富亷賈歸富富者人之情性<lb/>
所不學而俱欲者也故壯士在軍攻城先登陷陣却敵<lb/>
斬將搴旗前䝉矢石不避湯火之難者為重賞使也其<lb/>
在閭巷少年攻剽椎埋劫人作姦掘冢鑄幣任侠并兼<lb/>
借交報仇篡逐幽隐不避法禁走死地如騖其實皆為<lb/>
<pb n="KR2a0004_WYG_129-13a"/>
財用耳今夫趙女鄭姬設形容揳鳴琴揄長袂躡利屣<lb/>
目挑<hi>田烏反</hi>心招出不逺千里不擇老少者奔富厚也游<lb/>
閑公子飾冠劔連車騎亦為富貴容也弋射漁獵犯晨<lb/>
夜冒霜雪馳阬谷不避猛獸之害為得味也博戲馳逐<lb/>
鬬雞走狗作色相矜必争勝者重失負也醫方諸食技<lb/>
術之人焦神極能為重糈也吏士舞文弄法刻章偽書<lb/>
不避刀鋸之誅者沒於賂遺也農工商賈畜長固求冨<lb/>
益貨也此有知盡能索耳終不餘力而讓財矣諺曰百<lb/>
<pb n="KR2a0004_WYG_129-13b"/>
里不販樵千里不販糴居之一嵗種之以穀十嵗樹之<lb/>
以木百嵗来之以徳徳者人物之謂也今有無秩禄之<lb/>
奉爵邑之入而樂與之比者命曰素封<hi>言不仕之人自有園田收飬之</hi>
<hi>給其利此於封君故曰素封也</hi>封者食租税嵗率<hi>音律</hi>户二百千户之君<lb/>
則二十萬朝覲聘享出其中庶民農工商賈率亦嵗萬<lb/>
息二千戸百萬之家則二十萬而更傜租賦出其中衣<lb/>
食之欲恣所好美矣故曰陸地牧馬二百蹄牛蹄角千<lb/>
千足羊澤中千足彘水居千石魚陂<hi>言陂澤養魚一嵗收得千石魚賣也</hi>
<pb n="KR2a0004_WYG_129-14a"/>
山居千章之材安邑千樹棗燕秦千樹栗蜀漢江陵千<lb/>
樹橘淮北常山已南河濟之間千樹萩陳夏千畝漆齊<lb/>
魯千畝桑麻渭川千畝竹及名國萬家之城帯郭千畝<lb/>
畒鍾之田若千畒卮茜千畦薑韭此其人皆與千户侯<lb/>
等然是富給之資也不窺市井不行異邑坐而待收身<lb/>
有處士之義而取給焉若至家貧親老妻子軟弱嵗時<lb/>
無以祭祀進醵飲食被服不足以自通如此不慙耻則<lb/>
無所比矣是以無財作力少有鬬智<hi>言少有錢財則鬬智巧而求勝</hi>
<pb n="KR2a0004_WYG_129-14b"/>
<hi>也</hi>既饒争時<hi>既饒足錢財乃逐時争利也</hi>此其大經也今治生不待<lb/>
危身取給則賢人勉焉是故本富為上末富次之姦富<lb/>
最下無巖處竒士之行而長貧賤好語仁義亦足羞也<lb/>
凡編户之民富相什則卑下之伯則畏憚之千則役萬<lb/>
則僕物之理也夫用貧求富農不如工工不如商刺繡<lb/>
文不如倚市門此言末業貧者之資也通邑大都酤一<lb/>
嵗千釀<hi>釀千瓮酤醯醋云酒酤</hi>醯醤千𤬪醤千甔屠牛羊彘千<lb/>
皮販榖糶千鍾薪槀千車船長千丈木千章竹竿<lb/>
<pb n="KR2a0004_WYG_129-15a"/>
萬个<hi>釋名云竹曰个木曰枚</hi>其軺車百乗<hi>上音遥説文云軺小車也</hi>牛車千兩<lb/>
<hi>車一乗為一兩風俗通云箱轅及輪兩兩而偶之稱兩也</hi>木器髤者千枚<hi>顔云以漆物謂之髤</hi>
<hi>又音許昭反今關束俗器物一再漆者謂之稍漆即髤聲之轉耳今關西俗云里髤盤朱兩義並通</hi>
銅器千鈞素木鐵器若卮茜千石馬蹄躈千牛千足<lb/>
羊彘千雙僮手指千筋角丹沙千斤其帛絮細布千<lb/>
鈞文采千匹榻布皮革千石<hi>顔師古曰麤厚之布也其價賤故與皮革同重耳非</hi>
<hi>白疊也荅者厚之兒也按白疊木綿所織非中國有也</hi>漆牛斗蘖麴鹽豉千荅<lb/>
鮐鮆千斤<hi>鮐音臺又音貽説文云鮐海魚也鮆音齊禮反刀魚也</hi>鯫千石鮑千<lb/>
<pb n="KR2a0004_WYG_129-15b"/>
鈞<hi>鯫音族苟反謂雜小魚也鮑白也然鮐鮆以斤論鮑鯫以千鈞論乃與九倍多故知鮐是大好者鯫鮑是</hi>
<hi>雜者也徐云鯫膊魚也膊並各反謂破開户頭尾不相離為鮑謂之膊闗者也此亦大魚為之也</hi>棗栗<lb/>
千石者三之<hi>謂之千石也言棗栗三千石乃與上物相等</hi>狐鼯<hi>音雕</hi>裘千皮羔<lb/>
羊裘千石旃席千具佗果菜千鍾<hi>鍾六斛四斗果菜謂雜果菜於山野</hi>
<hi>采取之</hi>子貸金錢千貫節駔㑹貪賈三之亷賈五之此亦<lb/>
比千乗之家其大率也<hi>率音律</hi>佗雜業不中什二<hi>言雜惡業而不</hi>
<hi>在什分中得二分之利者非世之美財也</hi>則非吾財也請畧道當世千里之<lb/>
中賢人所以富者令後世得以觀擇焉<lb/>
<pb n="KR2a0004_WYG_129-16a"/>
蜀卓氏之先趙人也用鐵冶富秦破趙遷卓氏卓氏見<lb/>
虜畧獨夫妻推輦行詣遷處諸遷虜少有餘財爭與吏<lb/>
求近處葭萌<hi>葭萌今利州縣也</hi>唯卓氏曰此地狭薄吾聞㳊山<lb/>
之下沃野下有蹲鴟<hi>㳊音珉蹲鴟芋也言卭州臨卭縣其地肥又沃平野有大芋等也華陽</hi>
<hi>國志云㳊山郡郡安縣有大芋如蹲鴟也</hi>至死不飢民工於市易賈乃求逺<lb/>
遷致之臨卭大喜即鐵山鼓鑄運籌策傾滇蜀之民富<lb/>
<hi>滇一作沮漢書亦作滇池今益州郡有蜀州亦因舊名及漢江為名江在益州南入導江非漢中之漢江也</hi>
至僮千人田池射獵之樂擬於人君<lb/>
<pb n="KR2a0004_WYG_129-16b"/>
程鄭山東遷虜也亦冶鑄賈椎髻之民富埒卓氏俱居<lb/>
臨卭<lb/>
宛孔氏之先梁人也用鐵冶為業秦伐魏遷孔氏南陽<lb/>
大鼔鑄規陂池連車騎游諸侯因通商賈之利有游閑<lb/>
公子之賜與名然其贏得過當愈於纎嗇<hi>音色嗇吝也言孔氏連車</hi>
<hi>騎游於諸侯以資給之兼通商賈之利乃得游閑公子交名然其通計贏利過於所資給餉遺之當猶有交游</hi>
<hi>公子雍容而勝於慳恡也</hi>家致富數千金故南陽行賈盡法孔氏之<lb/>
雍容魯人俗儉嗇而曹邴氏尤甚以鐵冶起富至巨萬<lb/>
<pb n="KR2a0004_WYG_129-17a"/>
然家自父兄子孫約俛有拾仰有取貫貸行賈徧郡國<lb/>
鄒魯以其故多去文學而趨利者以曹邴氏也<lb/>
齊俗賤奴虜而刁間獨愛貴之<hi>刁丁遥反姓名</hi>桀黠奴人之所<lb/>
患也唯刁間收取使之逐漁鹽商賈之利或連車騎交<lb/>
守相然愈益任之終得其力起富數千萬故曰寧爵毋<lb/>
刁言其能使豪奴自饒而盡其力周人既纎而師史尤<lb/>
甚<hi>師史人姓名</hi>轉轂以百數賈郡國無所不至洛陽街居在<lb/>
齊秦楚趙之中<hi>洛陽在齊秦楚趙之中其街巷貧人學於冨家相矜以乆賈諸國皆數厯里邑</hi>
<pb n="KR2a0004_WYG_129-17b"/>
<hi>不入其門故前云洛陽東賈齊魯南賈梁楚是也</hi>貧人學事富家相矜以乆賈<lb/>
數過邑不入門設任此等故師史能致七千萬<lb/>
宣曲<hi>按其地合在関内張揖云宣曲官名在昆池西也</hi>任氏之先為督道倉吏<lb/>
秦之敗也豪傑皆争取金玉而任氏獨穿倉粟楚漢相<lb/>
距滎陽也民不得耕種米石至萬而豪傑金玉盡歸任<lb/>
氏任氏以此起富富人爭奢侈而任氏折節為儉力田<lb/>
畜田畜人争取賤賈<hi>音價也</hi>任氏獨取貴善富者數世然<lb/>
任公家約非田畜所出弗衣食公事不畢則匈不得飲<lb/>
<pb n="KR2a0004_WYG_129-18a"/>
酒食肉以此為閭里率故富而主上重之塞之斥也<hi>孟康</hi>
<hi>云邉塞主斥侯卒也唯此人能致富若此顔云塞斥者言國斥開邉塞更令寛廣故橋姚得恣  畜牧也姓橋</hi>
<hi>名姚也</hi>唯橋姚已致馬千匹牛倍之羊萬頭粟以萬鍾計<lb/>
吴楚七國兵起時長安中列侯封君行從軍旅齎貸子<lb/>
錢子錢家以為侯邑國在闗東闗東成敗未決莫肯與<lb/>
唯無鹽氏出捐千金貸其息什之三月吴楚平一嵗之<lb/>
中則無鹽氏之息什倍用此富埒闗中闗中富商大賈<lb/>
大抵盡諸田田嗇田蘭韋家栗氏安陵杜杜氏亦巨萬<lb/>
<pb n="KR2a0004_WYG_129-18b"/>
此其章尤異者也皆非有爵邑奉禄弄法犯姦而富盡<lb/>
椎埋去就與時俯仰獲其贏利以末致財用本守之以<lb/>
武一切用文持之變化有槩故足術也若至力農畜工<lb/>
虞商賈為權利以成富大者傾郡中者傾縣下者傾鄉<lb/>
里者不可勝數夫纎嗇筋力治生之正道也而富者必<lb/>
用竒勝田農拙業而秦陽以蓋一州掘冢姦事也而曲<lb/>
叔以起博戲惡業也而桓發用之富<hi>桓發人姓名</hi>行賈丈天<lb/>
賤行也而雍樂成以饒販脂<hi>説文云載角者脂无角者膏也</hi>辱處也而<lb/>
<pb n="KR2a0004_WYG_129-19a"/>
雍伯千金賣漿小業也而張氏千萬洒削薄技也而郅<lb/>
氏鼎食胃脯簡㣲耳濁氏連騎<hi>按胃脯謂和五味而脯美故易售</hi>馬醫<lb/>
淺方張里擊鍾此皆誠壹之所致由是觀之富無經業<lb/>
則貨無常主能者輻湊不肖者瓦解千金之家比一都<lb/>
之君臣萬者乃與王者同樂豈所謂素封者邪非也<lb/>
　<lb/>
　<lb/>
　<lb/>
<pb n="KR2a0004_WYG_129-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記正義卷一百二十九<lb/>
</p>
<p>
</p>
  </div>
</body>
</text>
</TEI>
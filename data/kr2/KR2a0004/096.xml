<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2a0004_WYG_096-1a"/>
欽定四庫全書<lb/>
史記正義巻九十六<lb/>
　　　　　　　　　　　　唐　張守節　撰<lb/>
張丞相列傳第三十六　　　史記九十六<lb/>
張丞相蒼者陽武人也<hi>鄭州陽武縣也</hi>好書律厯秦時為御史<lb/>
主柱下方書有罪亡歸及沛公略地過陽武蒼以客從<lb/>
攻南陽蒼坐法當斬解衣伏質身長大肥白如瓠時王<lb/>
陵見而怪其美士乃言沛公赦勿斬遂從西入武闗至<lb/>
<pb n="KR2a0004_WYG_096-1b"/>
咸陽沛公立為漢王入漢中還定三秦陳餘撃走常山<lb/>
王張耳耳歸漢漢乃以張蒼為常山守從淮隂侯撃趙<lb/>
蒼得陳餘趙地已平漢王以蒼為代相備邊冦已而徙<lb/>
為趙相相趙王耳耳卒相趙王敖復徙相代王燕王臧<lb/>
荼反髙祖往撃之蒼以代相從攻臧荼有功以六年中<lb/>
封為北平侯食邑千二百户遷為計相一月更以列侯<lb/>
為主計四嵗是時蕭何為相國而張蒼乃自秦時為柱<lb/>
下史明習天下圖書計籍蒼又善用筭律厯故令蒼以<lb/>
<pb n="KR2a0004_WYG_096-2a"/>
列侯居相府領主郡國上計者黥布反亡漢立皇子長<lb/>
為淮南王而張蒼相之十四年遷為御史大夫<lb/>
周昌者沛人也其從兄曰周苛秦時皆為泗水卒史及<lb/>
髙祖起沛撃破泗水守監於是周昌周苛自卒史從沛<lb/>
公沛公以周昌為職志周苛為客從入闗破秦沛公立<lb/>
為漢王以周苛為御史大夫周昌為中尉漢王四年楚<lb/>
圍漢王滎陽急漢王遁出去而使周苛守滎陽城楚破<lb/>
滎陽城欲令周苛將苛罵曰若趣降漢王不然今為虜<lb/>
<pb n="KR2a0004_WYG_096-2b"/>
矣項羽怒烹周苛於是乃拜周昌為御史大夫常從撃<lb/>
破項籍以六年中與蕭曹等俱封封周昌為汾隂侯周<lb/>
苛子周成以父死事封為髙景侯昌為人彊力敢直言<lb/>
自蕭曹等皆卑下之昌嘗燕時入奏事髙帝方擁戚姬<lb/>
昌還走髙帝逐得騎周昌項問曰我何如主也昌仰曰<lb/>
陛下即桀紂之主也於是上笑之然尤憚周昌及帝欲<lb/>
廢太子而立戚姬子如意為太子大臣固爭之莫能得<lb/>
上以留侯䇿即止而周昌廷爭之彊上問其説昌為人<lb/>
<pb n="KR2a0004_WYG_096-3a"/>
吃又盛怒曰臣口不能言然臣期期知其不可<hi>期以口吃每語</hi>
<hi>故重言期期也</hi>陛下雖欲廢太子臣期期不奉詔上欣然而笑<lb/>
既罷吕后側耳於東廂聽見周昌為詭謝曰㣲君太子<lb/>
幾廢是後戚姬子如意為趙王年十嵗髙祖憂即萬嵗<lb/>
之後不全也趙堯年少為符璽御史趙人方與公謂御史<lb/>
大夫周昌曰君之史趙堯年雖少然竒才也君必異之<lb/>
是且代君之位周昌笑曰堯年少刀筆吏耳<hi>古用簡禮書有錯謬</hi>
<hi>以刀削之故號曰刀筆吏</hi>何能至是乎居頃之趙堯侍髙祖髙祖獨<lb/>
<pb n="KR2a0004_WYG_096-3b"/>
心不樂悲歌羣臣不知上之所以然趙堯進請問曰陛<lb/>
下所為不樂非為趙王年少而戚夫人與吕后有郤邪<lb/>
備萬嵗之後而趙王不能自全乎髙祖曰然吾私憂之<lb/>
不知所出堯曰陛下獨宜為趙王置貴彊相及吕后太<lb/>
子羣臣素所敬憚乃可髙祖曰然吾念之欲如是而羣<lb/>
臣誰可者堯曰御史大夫周昌其人有堅忍質直且自<lb/>
吕后太子及太臣皆素敬憚之獨昌可髙祖曰善於是<lb/>
乃召周昌謂曰吾欲固煩公公彊為我相趙王<hi>桓談世論云使</hi>
<pb n="KR2a0004_WYG_096-4a"/>
<hi>周相趙不如使取吕后家女為妃令戚夫人善事吕后則如意無斃也</hi>周昌泣曰臣初起<lb/>
從陛下陛下獨柰何中道而棄之於諸侯乎髙祖曰吾<lb/>
極知其左遷然吾私憂趙王念非公無可者公不得已<lb/>
彊行於是徙御史大夫周昌為趙相既行久之髙祖持<lb/>
御史大夫印弄之曰誰可以為御史大夫者孰視趙堯<lb/>
曰無以易堯遂拜趙堯為御史大夫堯亦前有軍功食<lb/>
邑及以御史大夫從撃陳豨有功封為江邑侯髙祖崩<lb/>
吕太后使使召趙王其相周昌令王稱疾不行使者三<lb/>
<pb n="KR2a0004_WYG_096-4b"/>
反周昌固為不遣趙王於是髙后患之乃使使召周昌<lb/>
周昌至謁髙后髙后怒而罵周昌曰爾不知我之怨戚<lb/>
氏乎而不遣趙王何昌既徵髙后使使召趙王趙王果<lb/>
來至長安月餘飲藥而死周昌因謝病不朝見三嵗而<lb/>
死後五嵗<hi>髙后之年</hi>髙后聞御史大夫江邑侯趙堯髙祖時<lb/>
定趙王如意之畫乃抵堯罪以廣阿侯任敖為御史大夫<lb/>
任敖者故沛獄吏髙祖嘗辟吏<hi>上音避</hi>吏繋吕后遇之不<lb/>
謹任敖素善髙祖怒撃傷主吕后吏及髙祖初起敖以<lb/>
<pb n="KR2a0004_WYG_096-5a"/>
客從為御史守豐二嵗髙祖立為漢王東撃項籍敖遷<lb/>
為上黨守陳豨反時敖堅守封為廣阿侯食千八百户<lb/>
髙后時為御史大夫三嵗免<hi>按史記書表云孝文二年卒漢表又云封九十年卒</hi>
<hi>計髙祖十一年封到文帝二年則十九年矣而漢書誤裴氏不考乃云徐誤何其二過也</hi>以平陽侯<lb/>
曹窋為御史大夫髙后崩不與大臣共誅吕禄等免以<lb/>
淮南相張蒼為御史大夫蒼與絳侯等尊立代王為孝<lb/>
文皇帝四年丞相灌嬰卒張蒼為丞相自漢興至孝文<lb/>
二十餘年㑹天下初定將相公卿皆軍吏張蒼為計相<lb/>
<pb n="KR2a0004_WYG_096-5b"/>
時緒正律厯以髙祖十月始至霸上因故秦時本以十<lb/>
月為嵗首弗革推五徳之運以為漢當水徳之時尚黒<lb/>
如故<hi>姚察云蒼是秦人猶用推五勝之法以周赤烏為火漢勝火以水也</hi>吹律調樂人之<lb/>
音聲及以比定律令<hi>比音鼻或音必履反謂比方也</hi>若百工天下作程<lb/>
品至於為丞相卒就之故漢家言律厯者本之張蒼蒼<lb/>
本好書無所不觀無所不通而尤善律厯張蒼得王陵<lb/>
王陵者安國侯也及蒼貴常父事王陵陵死後蒼為丞<lb/>
相洗沭常先朝陵夫人上食然後敢歸家蒼為丞相十<lb/>
<pb n="KR2a0004_WYG_096-6a"/>
餘年魯人公孫臣上書言漢土徳時其符有黄龍當見<lb/>
詔下其議張蒼張蒼以為非是罷之其後黄龍見成紀<lb/>
於是文帝召公孫臣以為博士革土徳之厯制度更元<lb/>
年張丞相由此自絀謝病稱老蒼任人為中侯大為姦<lb/>
利上以讓蒼蒼遂病免蒼為丞相十五嵗而免孝景前<lb/>
五年蒼卒諡為文侯子康代侯八年卒子類代為侯八<lb/>
年坐臨諸侯䘮後就位不敬國除初張蒼父長不滿五<lb/>
尺及生蒼蒼長八尺餘為侯丞相蒼子復長及孫類長<lb/>
<pb n="KR2a0004_WYG_096-6b"/>
六尺餘坐法失侯蒼之免相後老口中無齒食乳女子<lb/>
為乳母妻妾以百數嘗孕者不復幸蒼年百有餘嵗而<lb/>
卒<lb/>
申屠丞相嘉者梁人以材官蹶張從髙帝撃項籍遷為<lb/>
隊率從撃黥布軍為都尉孝恵時為淮陽守孝文帝元<lb/>
年舉故吏士二千石從髙皇帝者悉以為闗内侯食邑<lb/>
二十四人而申屠嘉食邑五百户張蒼已為丞相嘉遷<lb/>
為御史大夫張蒼免相孝文帝欲用皇后弟竇廣國為<lb/>
<pb n="KR2a0004_WYG_096-7a"/>
丞相曰恐天下以吾私廣國廣國賢有行故欲相之念<lb/>
乆之不可而髙帝時大臣又皆多死餘見無可者乃以<lb/>
御史大夫嘉為丞相因故邑封為故安侯<hi>今易州界武陽城中東南</hi>
<hi>隅故城是也</hi>嘉為人㢘直門不受私謁是時太中大夫鄧通<lb/>
方隆愛幸賞賜累巨萬文帝嘗燕飲通家其寵如是是<lb/>
時丞相入朝而通居上傍有怠慢之禮丞相奏事畢因<lb/>
言曰陛下愛幸臣則富貴之至於朝廷之禮不可以不<lb/>
肅上曰君勿言吾私之罷朝坐府中嘉為檄召鄧通詣<lb/>
<pb n="KR2a0004_WYG_096-7b"/>
丞相府不來且斬通通恐入言文帝文帝曰汝第往吾<lb/>
今使人召若通至丞相府免冠徒跣頓首謝嘉坐自如<lb/>
故不為禮責曰夫朝廷者髙皇帝之朝廷也通小臣戲<lb/>
殿上大不敬當斬吏今行斬之通頓首首盡出血不解<lb/>
文帝度丞相已困通使使者持節召通而謝丞相曰此<lb/>
吾弄臣君釋之鄧通既至為文帝泣曰丞相幾殺臣嘉<lb/>
為丞相五嵗孝文帝崩孝景帝即位二年鼂錯為内史<lb/>
貴幸用事諸法令多所請變更議以謫罰侵削諸侯而<lb/>
<pb n="KR2a0004_WYG_096-8a"/>
丞相嘉自絀所言不用疾錯錯為内史門東出不便更<lb/>
穿一門南出南出者太上皇廟堧垣嘉聞之欲因此以<lb/>
法錯擅穿宗廟垣為門奏請誅錯錯客有語錯錯恐夜<lb/>
入宫上謁自歸景帝<hi>自歸帝首露</hi>至朝丞相奏請誅内史錯<lb/>
景帝曰錯所穿非眞廟垣乃外堧垣故他官居其中且<lb/>
又我使為之錯無罪罷朝嘉謂長史曰吾悔不先斬錯<lb/>
乃先請之為錯所賣至舍因歐血而死諡為節侯子共<lb/>
侯蔑代三年卒子侯去病代三十一年卒子侯㬰代六<lb/>
<pb n="KR2a0004_WYG_096-8b"/>
嵗坐為九江太守受故官送有罪國除自申屠嘉死之<lb/>
後景帝時開封侯陶青桃侯劉含為丞相及今上時柏<lb/>
至侯許昌平棘侯薛澤武彊侯莊青翟髙陵侯趙周等<lb/>
為丞相皆以列侯繼嗣娖娖㢘謹為丞相備貟而已無<lb/>
所能發明功名有著於當世者<lb/>
太史公曰張蒼文學律厯為漢名相而絀賈生公孫臣<lb/>
等言正朔服色事而不遵明用秦之顓頊厯何哉周昌<lb/>
木彊人也<hi>言其質直掘強如木石焉</hi>任敖以舊徳用申屠嘉可謂剛<lb/>
<pb n="KR2a0004_WYG_096-9a"/>
毅守節矣然無術學殆與蕭曹陳平異矣孝武時丞相<lb/>
多甚不記莫録其行起居狀略且紀征和以來有車丞<lb/>
相長陵人也卒而有韋丞相代<lb/>
韋丞相賢者魯人也以讀書術為吏至大鴻臚有相工<lb/>
相之當至丞相有男四人使相工相之至第二子其名<lb/>
元成相工曰此子貴當封韋丞相言曰我即為丞相有<lb/>
長子是安從得之後竟為丞相病死而長子有罪論不<lb/>
得嗣而立𤣥成𤣥成時佯狂不肯立竟立之有讓國之<lb/>
<pb n="KR2a0004_WYG_096-9b"/>
名後坐騎至廟不敬有詔奪爵一級為闗内侯失列侯<lb/>
得食其故國邑韋丞相卒有魏丞相代<lb/>
魏丞相相者濟隂人也以文吏至丞相其人好武皆令<lb/>
諸吏帶劔帶劔前奏事或有不帶劔者當入奏事至乃<lb/>
借劔而敢入奏事其時京兆尹趙君丞相奏以免罪使<lb/>
人執魏丞相欲求脱罪而不聽復使人脅恐魏丞相以<lb/>
夫人賊殺侍婢事而私獨奏請驗之發吏卒至丞相舍<lb/>
捕奴婢笞撃問之實不以兵刃殺也而丞相司直繁君<lb/>
<pb n="KR2a0004_WYG_096-10a"/>
奏京兆尹趙君迫脅丞相誣以夫人賊殺婢發吏卒圍<lb/>
捕丞相舍不道又得擅屏騎士事趙京兆坐要斬又有<lb/>
使椽陳平等劾中尚書疑以獨擅劫事而坐之大不敬<lb/>
長史以下皆坐死或下蠶室而魏丞相竟以丞相病死<lb/>
子嗣後坐騎至廟不敬有詔奪爵一級為闗内侯失列<lb/>
侯得食其故國邑魏丞相卒以御史大夫邴吉代<lb/>
邴丞相吉者魯國人也以讀書好法令至御史大夫孝<lb/>
宣帝時以有舊故封為列侯而因為丞相明於事有大<lb/>
<pb n="KR2a0004_WYG_096-10b"/>
智後世稱之以丞相病死子顯嗣後坐騎至廟不敬有<lb/>
詔奪爵一級失列侯得食故國邑顯為吏至大僕坐官<lb/>
耗亂身及子男有姦贓免為庶人邴丞相卒黄丞相代<lb/>
長安中有善相工田文者與韋丞相魏丞相邴丞相微<lb/>
賤時㑹於客家田文言曰今此三君者皆丞相也其後<lb/>
三人竟更相代為丞相何見之明也<lb/>
黄丞相霸者淮陽人也以讀書為吏至潁川太守治潁<lb/>
川以禮義條教喻告化之犯法者風曉令自殺化大行<lb/>
<pb n="KR2a0004_WYG_096-11a"/>
名聲聞孝宣帝下制曰潁川太守霸以宣布詔令治民<lb/>
道不捨遺男女異路獄中無重囚賜爵闗内侯黄金百<lb/>
斤徵為京兆尹而至丞相復以禮義為治以丞相病死<lb/>
子嗣後為列侯黄丞相卒以御史大夫于定國代于丞<lb/>
相已有廷尉傳在張廷尉語中于丞相去御史大夫韋<lb/>
　成代<lb/>
韋丞相元成者即前韋丞相子也代父後失列侯其人<lb/>
少時好讀書明於詩論語為吏至衛尉徙為太子太傅<lb/>
<pb n="KR2a0004_WYG_096-11b"/>
御史大夫薛君免為御史大夫于丞相乞骸骨免而為<lb/>
丞相因封故邑為扶陽侯數年病死孝元帝親臨䘮賜<lb/>
賞甚厚子嗣後其治容容隨世俗浮沉而見謂謟巧而<lb/>
相工本謂之當為侯代父而後失之復自游宦而起至<lb/>
丞相父子俱為丞相世間美之豈不命哉相工其先知<lb/>
之韋丞相卒御史大夫匡衡代<lb/>
丞相匡衡者東海人也好讀書從博士受詩家貧衡傭<lb/>
作以給食飲才下數射䇿不中至九乃中丙科其經以<lb/>
<pb n="KR2a0004_WYG_096-12a"/>
不中科故明習補平原文學卒史數年郡不尊敬御史<lb/>
徵之以補百石屬薦為郎而補博士拜為太子少傅而<lb/>
事孝元帝孝元好詩而遷為光禄勲居殿中為師授教<lb/>
左右而縣官坐其旁聽甚善之日以尊貴御史大夫鄭<lb/>
宏坐事免而匡君為御史大夫嵗餘韋丞相死匡君代<lb/>
為丞相封樂安侯以十年之間不出長安城門而至丞<lb/>
相豈非遇時而命也哉深惟士之游宦所以至封侯者<lb/>
微甚然多至御史大夫即去者諸為大夫而丞相次也<lb/>
<pb n="KR2a0004_WYG_096-12b"/>
其心冀幸丞相物故也或乃隂私相毁害欲代之然守<lb/>
之日乆不得或為之日少而得之至於封侯真命也夫<lb/>
御史大夫鄭君守之數年不得匡君居之未滿嵗而韋<lb/>
丞相死即代之矣豈可以智巧得哉多有賢聖之才困<lb/>
戹不得者衆甚也<lb/>
　<lb/>
　<lb/>
　史記正義卷九十六<lb/>
</p>
<p>
</p>
  </div>
</body>
</text>
</TEI>
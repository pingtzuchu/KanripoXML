<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義巻九十</head> <lb/>
    <p>
<pb n="KR2a0004_WYG_090-1a"/>
欽定四庫全書<lb/>
　史記正義巻九十<lb/>
　　　　　　　　　　　　唐　張守節　撰<lb/>
魏豹彭越列傳第三十　　　　史記九十<lb/>
魏豹者故魏諸公子也其兄魏咎故魏時封為寗陵君<lb/>
秦滅魏遷咎為家人陳勝之起王也<hi>王于放反</hi>咎往從之陳<lb/>
王使魏人周市徇魏地魏地已下欲相與立周市為魏<lb/>
王周市曰天下昬亂忠臣乃見今天下共畔秦其義必<lb/>
<pb n="KR2a0004_WYG_090-1b"/>
立魏王後乃可齊趙使車各五十乗立周市為魏王市<lb/>
辭不受迎魏咎於陳五反陳王乃遣立咎為魏王章邯<lb/>
已破陳王乃進兵擊魏王於臨濟<hi>故越在淄州髙苑縣北二里本漢縣</hi>魏<lb/>
王乃使周市出請救於齊楚齊楚遣項它田巴將兵隨<lb/>
市救魏<hi>它徙多反</hi>章邯遂擊破殺周市等軍圍臨濟咎為其<lb/>
民約降約定咎自燒殺魏豹亡走楚楚懐王予魏豹數<lb/>
千人復徇魏地項羽已破秦降章邯豹下魏二十餘城<lb/>
立豹為魏王豹引精兵從項羽入闗漢元年項羽封諸<lb/>
<pb n="KR2a0004_WYG_090-2a"/>
侯欲有梁地乃徙魏王豹於河東都平陽<hi>今晉州</hi>為西魏<lb/>
王漢王還定三秦渡臨晉<hi>臨晉在同州朝邑縣界</hi>魏王豹以國屬<lb/>
焉遂從擊楚於彭城漢敗還至滎陽豹請歸視親病至<lb/>
國即絶河津畔漢漢王聞魏豹反方東憂楚未及擊謂<lb/>
酈生曰緩頰往說魏豹能下之吾以萬户封若酈生說<lb/>
豹豹謝曰人生一世間如白駒過隙耳今漢王慢而侮<lb/>
人罵詈諸侯羣臣如罵奴耳非有上下禮節也吾不忍<lb/>
復見也於是漢王遣韓信撃虜豹於河東𫝊詣滎陽以<lb/>
<pb n="KR2a0004_WYG_090-2b"/>
豹國為郡漢王令豹守滎陽楚圍之急周苛遂殺魏豹<lb/>
彭越者昌邑人也<hi>漢武更山陽為昌國有梁<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>鄉梁<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>故城在曹州城武縣東北三十三里</hi>
字仲常漁鉅野澤中為羣盗陳勝項梁之起少年或謂<lb/>
越曰諸豪桀相立畔秦仲可以來亦效之彭越曰兩龍<lb/>
方鬬且待之居嵗餘澤間少年相聚百餘人往從彭越<lb/>
曰請仲為長越謝曰臣不願與諸君少年彊請乃許與<lb/>
期旦日日出會後期者斬旦日日出十餘人後後者至<lb/>
日中於是越謝曰臣老諸君彊以為長今期而多後不<lb/>
<pb n="KR2a0004_WYG_090-3a"/>
可盡誅誅最後者一人令校長斬之皆笑曰何至是請<lb/>
後不敢於是越乃引一人斬之設壇祭乃令徒屬徒屬<lb/>
皆大驚畏越莫敢仰視乃行略地收諸侯散卒得千餘<lb/>
人沛公之從碭业<hi>音唐郎反宋州碭山縣</hi>撃昌邑彭越助之昌邑<lb/>
未下沛公引兵西彭越亦將其衆居鉅野中收魏散卒<lb/>
項籍入闗王諸侯還歸彭越衆萬餘人毋所屬漢元年<lb/>
秋齊王田榮畔項王漢乃使人賜彭越將軍印使下濟<lb/>
隂以擊楚楚命蕭公角<hi>蕭縣令楚縣令稱公角名</hi>將兵擊越越大破<lb/>
<pb n="KR2a0004_WYG_090-3b"/>
楚軍漢王二年春與魏王豹及諸侯東撃楚彭越將其<lb/>
兵三萬餘人歸漢扵外黄漢王曰彭將軍收魏地得十<lb/>
餘城欲急立魏後今西魏王豹亦魏王咎從弟也眞魏<lb/>
後乃拜彭越為魏相國擅將其兵略定梁地漢王之敗<lb/>
彭城解而西也彭越皆復亡其所下城獨將其兵北居<lb/>
河上<hi>滑州河上</hi>漢王三年彭越常往來為漢游兵撃楚絶其<lb/>
後糧於梁地漢四年冬項王與漢王相距滎陽彭越攻<lb/>
下睢陽外黄十七城<hi>睢陽宋州宋城也外黄在汴州雍<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>縣東</hi>項王聞之乃<lb/>
<pb n="KR2a0004_WYG_090-4a"/>
使曹咎守城臯<hi>河南府汜水是</hi>自東收彭越所下城邑皆復為<lb/>
楚<hi>為于偽反</hi>越將其兵北走穀城<hi>在齊州東阿縣東二十六里是</hi>漢五年秋<lb/>
項王之南走陽夏<hi>夏古雅反陳州太康縣也</hi>彭越復下昌邑旁二十<lb/>
餘城得穀十餘萬斛以給漢王食漢王敗使使召彭越<lb/>
并力擊楚越曰魏地初定尚畏楚未可去漢王追楚為<lb/>
項籍所敗固陵<hi>固陵名在陳州苑<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>縣西北三十二里</hi>乃謂留侯曰諸侯<lb/>
兵不從為之奈何留侯曰齊王信之立非君王之意信<lb/>
亦不自堅彭越本定梁地功多始君王以魏豹故拜彭<lb/>
<pb n="KR2a0004_WYG_090-4b"/>
越為魏相國今豹死母後且越亦欲王而君王不蚤定<lb/>
與此兩國約即勝楚睢陽以北至穀城<hi>從宋州已北至鄆州以西曹濮</hi>
<hi>汴滑並與彭越</hi>皆以王彭相國從陳以東傳海<hi>從陳穎州北以東亳泗徐淮北</hi>
<hi>之地東至海并淮南淮隂之邑盡與韓信韓信又先有故齊舊地</hi>與齊王信齊王信家<lb/>
在楚此其意欲復得故邑君王能出捐此地許二人二<lb/>
人今可致即不能事未可知也於是漢王乃發使使彭<lb/>
越如留侯䇿使者至彭越乃悉引兵㑹垓下<hi>在亳州也</hi>遂破<lb/>
楚五年項籍已死春立彭越為梁王都定陶<hi>曹州</hi>六年朝<lb/>
<pb n="KR2a0004_WYG_090-5a"/>
陳九年十年皆來朝長安十年秋陳豨反代地髙帝自<lb/>
往擊至邯鄲徴兵梁王梁王稱病使將將兵詣邯鄲髙<lb/>
帝怒使人讓梁王梁王恐欲自往謝其將扈輒曰王始<lb/>
不往見讓而往往則為禽矣不如遂發兵反梁王不聽<lb/>
稱病梁王怒其太僕欲斬之太僕亡走漢告梁王與扈<lb/>
輙謀反扵是上使使掩梁王梁王不覺捕梁王囚之雒<lb/>
陽有司治反形已具請論如法上赦以為庶人𫝊處蜀<lb/>
青衣西至鄭<hi>華州</hi>逢吕后從長安來欲之雒陽道見彭王<lb/>
<pb n="KR2a0004_WYG_090-5b"/>
彭王為吕后泣涕自言無罪願處故昌邑吕后許諾與<lb/>
俱東至雒陽吕后白上曰彭王壯士今徙之蜀此自遺<lb/>
患<hi>遺唯季反</hi>不如遂誅之妾謹與俱來於是吕后乃令其舍<lb/>
人告彭越復謀反廷尉王恬闗奏請族之上乃可遂夷<lb/>
越宗族國除<lb/>
太史公曰魏豹彭越雖故賤然已席卷千里<hi>言魏地闊千里如席</hi>
<hi>卷舒</hi>南靣稱孤喋血乗勝日有聞矣懐畔逆之意及敗不<lb/>
死而虜囚身被刑戮何哉中材已上且羞其行況王者<lb/>
<pb n="KR2a0004_WYG_090-6a"/>
乎彼無異故智略絶人獨患無身耳得攝尺寸之柄其<lb/>
雲蒸龍變欲有所會其度以故幽囚而不辭云<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0004_WYG_090-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記正義巻九十<lb/>
</p>
<p>
</p>
  </div>
</body>
</text>
</TEI>
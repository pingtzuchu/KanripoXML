<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷四十五</head> <lb/>
    <p>
<pb n="KR2a0004_WYG_045-1a"/>
欽定四庫全書<lb/>
　史記正義卷四十五<lb/>
　　　　　　　　　　　　唐　張守節　撰<lb/>
韓世家第十五　　　　　　史記四十五<lb/>
韓之先與周同姓姓姬氏其後苗裔事晉得封于韓原<lb/>
<hi>括地志云韓原在同州韓地縣西南八里又韓城在縣南十八里故古韓國也古今地名云韓武子食菜于韓</hi>
<hi>原故城也</hi>曰韓武子武子後三世有韓厥從封姓為韓氏韓<lb/>
厥晉景公之三年晉司寇屠岸賈將作亂誅靈公之賊<lb/>
<pb n="KR2a0004_WYG_045-1b"/>
趙盾趙盾已死矣欲誅其子趙朔韓厥止賈賈不聼厥<lb/>
告趙朔令亡朔曰子必能不絶趙祀死不恨矣韓厥許<lb/>
之及賈誅趙氏厥稱疾不出程嬰公孫杵臼之藏趙孤<lb/>
趙武也厥知之景公十一年厥與郤克將兵八百乘伐<lb/>
齊敗齊頃公于鞍<hi>音安貽地志云故鞍城名俗名馬鞍城在濟州平隂縣十里</hi>獲逢<lb/>
丑父于是晉作六卿而韓厥在一卿之位號為獻子晉<lb/>
景公十七年病卜大業之不遂者為祟韓厥稱趙成季<lb/>
之功今後無祀以感景公景公問曰尚有世乎厥于是<lb/>
<pb n="KR2a0004_WYG_045-2a"/>
言趙武而復與故趙氏田邑續趙氏祀晉悼公之十年<lb/>
韓獻子老獻子卒子宣子代宣子徙居州<hi>括地志云懷州武徳縣本</hi>
<hi>周司冠蘇忿生之州邑也</hi>晉平公十四年呉季札使晉曰晉國之政<lb/>
卒歸于韓魏趙矣晉頃公十二年韓宣子與趙魏共分<lb/>
祁氏羊舌氏十縣晉定公十五年宣子與趙簡子侵伐<lb/>
范中行氏宣子卒子貞子代立貞子徙居平陽<hi>平陽晉州城是</hi>
貞子卒子簡子代簡子卒子莊子代莊子卒子康子代<lb/>
康子與趙襄子魏桓子共敗知伯分其地地益大大于<lb/>
<pb n="KR2a0004_WYG_045-2b"/>
諸侯康子卒子武子代武子二年伐鄭殺其君幽公十<lb/>
六年武子卒子景侯立景侯䖍元年伐鄭取雍丘二年<lb/>
鄭敗我負黍六年與趙魏俱得列為諸侯九年鄭圍我<lb/>
陽翟景侯卒子列侯取立列侯三年聶政殺韓相俠累<lb/>
九年秦伐我宜陽取六邑十三年列侯卒子文侯立是<lb/>
歳魏文侯卒文侯二年伐鄭取陽城伐宋到彭城執宋<lb/>
君七年伐齊至桑丘鄭反晉九年伐齊至靈丘<hi>靈丘蔚州縣也</hi>
<hi>此時屬燕也</hi>十年文侯卒子哀侯立哀侯元年與趙魏分晉<lb/>
<pb n="KR2a0004_WYG_045-3a"/>
國二年滅鄭因徙都鄭六年韓嚴弑其君哀侯而子懿<lb/>
侯立懿侯二年魏敗我馬陵<hi>在魏州元城縣東南一里</hi>五年與魏恵<lb/>
王㑹宅陽<hi>在鄭州也</hi>九年魏敗我澮<hi>澮古外反在陵州澮水之上也</hi>十二年<lb/>
懿侯卒子昭侯立昭侯元年秦敗我西山二年宋取我<lb/>
黄池魏取朱六年伐東周<hi>河南鞏縣</hi>取陵觀邢丘八年申不<lb/>
害相韓脩術行道國内以治諸侯不來侵伐十年韓姬<lb/>
弑其君悼公十一年昭侯如秦二十二年申不害死二<lb/>
十四年秦來拔我宜陽二十五年旱作髙門屈宜臼曰<lb/>
<pb n="KR2a0004_WYG_045-3b"/>
昭侯不出此門何也不時吾所謂時者非時日也人固<lb/>
有利不利時昭侯嘗利矣不作髙門往年秦拔宜陽今<lb/>
年旱昭侯不以此時䘏民之急而顧益奢此謂時絀舉<lb/>
嬴二十六年髙門成昭侯卒果不出此門子宣惠王立<lb/>
宣惠王五年張儀相秦八年魏敗我將韓舉十一年君<lb/>
號為王與趙㑹區鼠十四年秦伐敗我鄢<hi>今許州鄢陵縣西北十五</hi>
<hi>里有鄢陵故城是也</hi>十六年秦敗我脩魚虜得韓將䱸申差于濁<lb/>
澤<hi>按濁澤者葢誤當作觀澤年表云秦惠文王更元八年與韓戰斬首八萬韓宣惠王十六年秦敗我脩魚</hi>
<pb n="KR2a0004_WYG_045-4a"/>
<hi>得將軍申差魏哀王二年齊敗我觀澤趙武靈王九年與韓魏撃秦齊昏王七年敗魏世家云濁澤定誤矣徐</hi>
<hi>廣又云濁澤在長社不曉錯誤之甚括地志云觀澤在魏州頓丘縣東十八里</hi>韓氏急公仲謂<lb/>
韓王曰與國非可恃也今秦之欲伐楚久矣王不如因<lb/>
張儀為和于秦賂以一名都具甲與之南伐楚此以一<lb/>
易二之計也韓王曰善乃警公仲之行將西購于秦楚<lb/>
王聞之大怒召陳軫告之陳軫曰秦之欲伐楚久矣今<lb/>
又得韓之名都一而具甲秦韓并兵而伐楚此秦所禱<lb/>
祀而求也今已得之矣楚國必伐矣王聽臣為之警四<lb/>
<pb n="KR2a0004_WYG_045-4b"/>
境之内起師言救韓命戰車滿道路發信臣多其車重<lb/>
其幣使信王之救已也縱韓不能聽我韓必徳王也必<lb/>
不為鴈行以來是秦韓不和也兵雖至楚不大病也為<lb/>
能聽我絶和于秦秦必大怒以厚怨韓韓之南交楚必<lb/>
輕秦輕秦其應秦必不敬是因秦韓之兵而免楚國之<lb/>
患也楚王曰善乃警四境之内興師言救韓命戰車滿<lb/>
道路發信臣多其車重其幣謂韓王曰不榖國雖小已<lb/>
悉發之矣願大國遂肆志于秦不榖將以楚徇韓韓王<lb/>
<pb n="KR2a0004_WYG_045-5a"/>
聞之大説乃止公仲之行公仲曰不可夫以實伐我者<lb/>
秦也以虚名救我者楚也王恃楚之虚名而輕絶彊秦<lb/>
之敵王必為天下大笑且楚韓非兄弟之國也又非素<lb/>
約而謀伐秦也已有伐形因發兵言救韓此必陳軫之<lb/>
謀也且王已使人報于秦矣今不行是欺秦也夫輕欺<lb/>
彊秦而信楚之謀臣恐王必悔之韓王不聼遂絶于秦<lb/>
秦因大怒益甲伐韓大戰楚救不至韓十九年大破我<lb/>
岸門<hi>括地志云岸門在許州長社縣西北十八里今名西武亭矣</hi>太子倉質于秦以<lb/>
<pb n="KR2a0004_WYG_045-5b"/>
和二十一年與秦共攻楚敗楚將屈丐斬首八萬于丹<lb/>
陽<hi>左𫝊例云楚居丹陽今枝江縣故城是也</hi>是歲宣恵王卒太子倉立是為<lb/>
襄王襄王四年與秦武王㑹臨晉其秋秦使甘茂攻我<lb/>
宜陽五年秦拔我宜陽<hi>括地志云故韓城一名宜陽城在洛州福昌縣東十四里韓宜</hi>
<hi>陽城也</hi>斬首六萬秦武王卒六年秦復與我武遂九年秦<lb/>
復取我武遂十年太子嬰朝秦而歸十一年秦伐我取<lb/>
穰<hi>穰人羊反鄧州縣也郭仲産南雍州記云楚之别邑秦初侵楚封公子悝為穰侯後屬韓秦昭王取之也</hi>
與秦伐楚敗楚將唐昧十二年太子嬰死公子咎公子<lb/>
<pb n="KR2a0004_WYG_045-6a"/>
蟣虱爭為太子時蟣虱質于楚蘇代謂韓咎曰蟣虱亡<lb/>
在楚楚王欲内之甚今楚兵十餘萬在方城之外<hi>括地志云</hi>
<hi>方城山在許州葉縣西南十八里左傳云楚大夫屈完對齊侯曰楚國方城以為城杜注云方城山在南陽葉</hi>
<hi>縣南</hi>公何不令楚王築萬室之都雍氏之旁<hi>括地志云故雍氏城在洛</hi>
<hi>州陽翟縣二十五里故老云黄帝臣雍父作杵臼也</hi>韓必起兵以救之公必將矣<lb/>
公因以韓楚之兵奉蟣虱而内之其聽公必矣必以楚<lb/>
韓封公也韓咎從其計楚圍雍氏韓求救于秦秦未為<lb/>
發使公孫昧入韓公仲曰子以秦為且救韓乎對曰秦<lb/>
<pb n="KR2a0004_WYG_045-6b"/>
王言之曰請道南鄭藍田<hi>南鄭梁州縣藍田雍州縣秦王言或出雍州西南至鄭或</hi>
<hi>出雍州東南厯藍田出嶢関俱繞楚北境以待韓使而東救雍氏如此遲緩近不合于楚矣</hi>出兵于<lb/>
楚以待公殆不合矣公仲曰子以為果乎對曰秦王必<lb/>
祖張儀之故智楚威王攻梁也張儀謂秦王曰與楚攻<lb/>
魏魏折而入于楚韓固其與國也是孤秦也不如出兵<lb/>
以到之魏楚大戰秦取西河之外以歸今其狀陽言與<lb/>
韓其實隂善楚公待秦而到必輕與楚戰楚隂得秦之<lb/>
不用也必易與公相支也公戰而勝楚遂與公乗楚施<lb/>
<pb n="KR2a0004_WYG_045-7a"/>
三川而歸<hi>施猶設也三川各天子都也言韓戰勝楚則秦與韓駕御于楚即于天子之都張設救韓</hi>
<hi>之功行霸王之迹加威諸侯乃歸咸陽是也</hi>公戰不勝楚楚塞三川守之<hi>楚乃</hi>
<hi>塞南河四闗守之韓不能救三川</hi>公不能救也竊為公患之司馬庚三<lb/>
反子郢甘茂與昭魚遇于商於其言收璽實類有約也<lb/>
公仲恐曰然則奈何曰公必先韓而後秦先身而後張<lb/>
儀<hi>先以身有韓之計而後知張儀為秦到魏之計不如急以國合于齊楚</hi>公不如亟以國<lb/>
合于齊楚齊楚必委國于公公之所惡者張儀也<hi>惡鳥故反</hi>
<hi>公孫昧言公仲所惡者張儀到魏之計雖以國合于齊楚其實猶不輕欺無秦也</hi>其實猶不無<lb/>
<pb n="KR2a0004_WYG_045-7b"/>
秦也于是楚解雍氏圍<hi>自此已上十二年並是楚後圍雍氏赧王之十五年一段事也前注</hi>
<hi>徐廣云楚圍雍氏之下是楚前圍雍氏赧王三年事徐説非也徐見下文云先身而後張儀及公之所惡者張</hi>
<hi>儀也言張儀尚存楚又兩度圍雍氏故生此前後之見甚誤也然是公孫昧却述張儀時事說韓相公仲耳</hi>
蘇代又謂秦太后弟芊戎曰公叔伯嬰恐秦楚之内蟣<lb/>
虱也公何不為韓求質于楚<hi>為于偽反後同質子蟣虱蘇代令芊戎為韓求蟣虱</hi>
<hi>入於韓楚不聴公叔嬰知秦楚不以蟣虱為事必以韓合于秦楚王聴入質子於韓當云楚王不聼入質</hi>
<hi>子於韓承前脱不字耳次下云知秦楚不以蟣虱為事重明脱不字</hi>楚王聴入質子于韓<lb/>
則公叔伯嬰知秦楚之不以蟣虱為事必以韓合于秦<lb/>
<pb n="KR2a0004_WYG_045-8a"/>
楚秦楚挾韓以窘魏魏氏不敢合于齊是齊孤也公又<lb/>
為秦求質子于楚楚不聽怨結于韓韓挾齊魏以圍楚<lb/>
楚必重公<hi>言韓合齊魏以圍楚楚必尊重芊戎以求秦救矣</hi>公挾秦楚之重以<lb/>
積徳于韓公叔伯嬰必以國待公于是蟣虱竟不得歸<lb/>
韓<hi>自此已前蘇代數計皆不成故韓竟立咎為太子也</hi>　韓立咎為太子齊魏王<lb/>
來<hi>蘇代為韓立計故得齊魏王來</hi>十四年與齊魏王共撃秦至凾谷而<lb/>
軍焉十六年秦與我河外及武遂襄王卒太子咎立是<lb/>
為釐王釐王三年使公孫喜率周魏攻秦秦敗我二十<lb/>
<pb n="KR2a0004_WYG_045-8b"/>
萬虜喜伊闕五年秦抜我宛<hi>宛於元反宛鄧州縣也時屬韓也</hi>六年與<lb/>
秦武遂地二百里<hi>此武遂及上武遂皆宜陽近地</hi>十年秦敗我師於夏<lb/>
山十二年與秦昭王㑹西周而佐秦攻齊齊敗湣王出<lb/>
亡十四年與秦㑹兩周間二十一年使暴䳒<hi>音捐韓將姓名</hi>救<lb/>
魏為秦所敗䳒走開封二十三年趙魏攻我華陽<hi>司馬彪云</hi>
<hi>華陽山名在宻縣鄭州管城縣南四十里</hi>韓告急于秦秦不救韓相國謂陳<lb/>
筮曰事急願公雖病為一宿之行陳筮見穰侯穰侯曰<lb/>
事急乎故使公來陳筮曰未急也穣侯怒曰是可以為<lb/>
<pb n="KR2a0004_WYG_045-9a"/>
公之主使乎夫冠葢相望告敝邑甚急公來言未急何<lb/>
也陳筮曰彼韓急則將變而佗從以未急故復來耳穰<lb/>
侯曰公無見王請今發兵救韓八日而至敗趙魏于華<lb/>
陽之下是歳釐王卒子桓惠王立桓惠王元年伐燕九<lb/>
年秦拔我陘城汾旁<hi>陘音刑秦抜陘城于汾水之旁陘故城在綘曲沃縣西北二十里汾</hi>
<hi>水之旁也</hi>十年秦撃我于太行<hi>太行山在懷州沔内縣北二十五里也</hi>我上黨<lb/>
郡守以上黨郡降趙十四年秦拔趙上黨<hi>韓上黨也從太行西北澤</hi>
<hi>路等州是也</hi>殺馬服子卒四十餘萬于長平十七年秦拔我<lb/>
<pb n="KR2a0004_WYG_045-9b"/>
陽城負黍<hi>古今地名云負黍在洛州陽城西三十七里也</hi>二十二年秦昭王卒<lb/>
二十四年秦拔我城臯滎陽二十六年秦悉拔我上黨<lb/>
二十九年秦㧞我十三城三十四年桓惠王卒子王安<lb/>
立王安五年秦攻韓韓急使韓非使秦秦留非因殺之<lb/>
九年秦虜王安盡入其地為潁川郡韓遂亡<hi>亡在秦始皇帝十七</hi>
<hi>年</hi>
太史公曰韓厥之感晉景公紹趙孤之子武以成程嬰<lb/>
公孫杵臼之義此天下之隂徳也韓氏之功于晉未覩<lb/>
<pb n="KR2a0004_WYG_045-10a"/>
其大者也然與趙魏終為諸侯十餘世宜乎哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0004_WYG_045-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記正義卷四十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷一百四</head> <lb/>
    <p>
<pb n="KR2a0004_WYG_104-1a"/>
欽定四庫全書<lb/>
　史記正義卷一百四<lb/>
　　　　　　　　　　　　唐　張守節　撰<lb/>
田叔列傳第四十四　　　　史記一百四<lb/>
田叔者趙陘城人也其先齊田氏苗裔也叔喜劒學黄<lb/>
老術於樂巨公所叔為人刻亷自喜喜游諸公<hi>喜許記反諸公謂丈</hi>
<hi>人行也</hi>趙人舉之趙相趙午午言之趙王張敖所趙王以<lb/>
為郎中數嵗切直亷平趙王賢之未及遷會陳豨反代<lb/>
<pb n="KR2a0004_WYG_104-1b"/>
漢七年髙祖往誅之過趙趙王張敖自持案進食禮恭<lb/>
甚髙祖箕鋸罵之是時趙相趙午等數十人皆怒謂張<lb/>
王曰王事上禮備矣今遇王如是臣等請為亂趙王齧<lb/>
指出血曰先人失國㣲陛下臣等當蟲出公等奈何言<lb/>
若是毋復出口矣於是貫髙等曰王長者不倍徳卒私<lb/>
相與謀弑上會事發覺漢下詔捕趙王及羣臣反者於<lb/>
是趙午等皆自殺唯貫髙就繫是時漢下詔書趙有敢<lb/>
隨王者辠三族唯孟舒田叔等十餘人赭衣自髠鉗稱<lb/>
<pb n="KR2a0004_WYG_104-2a"/>
王家奴隨趙王敖至長安貫髙事明白趙王敖得出廢<lb/>
為宣平侯乃進言田叔等十餘人上盡召見與語漢廷<lb/>
臣毋能出其右者上説盡拜為郡守諸侯相叔為漢中<lb/>
守十餘年會髙后崩諸吕作亂大臣誅之立孝文帝孝<lb/>
文帝既立召田叔問之曰公知天下長者乎對曰臣何<lb/>
足以知之上曰公長者也宜知之叔頓首曰故雲中守<lb/>
孟舒長者也是時孟舒坐虜大入塞盗刼雲中尤甚免<lb/>
上曰先帝置孟舒雲中十餘年矣虜曾一入孟舒不能<lb/>
<pb n="KR2a0004_WYG_104-2b"/>
堅守毋故士卒戰死者數百人長者固殺人乎公何以<lb/>
言孟舒為長者也叔叩頭對曰是乃孟舒所以為長者<lb/>
也夫貫髙等謀反上下明詔趙有敢隨張王罪三族然<lb/>
孟舒自髠鉗隨張王敖之所在欲以身死之豈自知為<lb/>
雲中守哉漢與楚相距士卒罷敝匃奴冐頓新服北<lb/>
夷来為邉害孟舒知士卒罷敝不忍出言士爭臨城死<lb/>
敝如子為父弟為兄以故死者數百人孟舒豈故驅<lb/>
戰之哉是乃孟舒所以為長者也於是上曰賢哉孟<lb/>
<pb n="KR2a0004_WYG_104-3a"/>
舒復召孟舒以為雲中守後數嵗叔坐法失官梁孝王<lb/>
使人殺故吴相袁盎景帝召田叔案梁具得其事還<lb/>
報景帝曰梁有之乎叔對曰死罪有之上曰其事安在<lb/>
田叔曰上毋以梁事為也上曰何也曰今梁王不伏誅<lb/>
是漢法不行也如其伏法而太后食不甘味卧不安席<lb/>
此憂在陛下也景帝大賢之以為魯相魯相初到民自<lb/>
言相訟王取其財物百餘人田叔取其渠率二十人各<lb/>
笞五十餘各摶二十怒之曰王非若主邪何自敢言若<lb/>
<pb n="KR2a0004_WYG_104-3b"/>
主魯王聞之大慙發中府錢<hi>王財收所蔵</hi>使相償之相曰王<lb/>
自奪之使相償之是王為惡而相為善也相毋與償之<lb/>
於是王乃盡償之魯王好獵<hi>魯共王景帝子都兖州曲阜縣故魯城中</hi>相常<lb/>
從入苑中<hi>括地志云矍相圃在兖州曲阜縣南禮記云孔子射於矍相之圃觀者如堵堵牆也</hi>王<lb/>
輙休相就館舍相出常㬥坐待王苑外王數使人請相<lb/>
休終不休曰我王㬥露苑中我獨何為就舍魯王以故<lb/>
不大出游數年叔以官卒魯以百金祠少子仁不受也<lb/>
曰不以百金傷先人名仁以壯徤為衛將軍舍人數<lb/>
<pb n="KR2a0004_WYG_104-4a"/>
從撃匃奴衛將軍進言仁仁為郎中數嵗為二千石丞<lb/>
相長史失官其後使刺舉三河<hi>百官表云監御史秦官掌監郡漢省丞相遣御</hi>
<hi>史分刺州不常置案三河河南河東河内</hi>上東巡仁奏事有辭上説拜為京<lb/>
輔都尉<hi>百官表云右扶風左馮翊京兆尹是為三輔元鼎四年置三輔都尉服䖍云皆治長安城中</hi>
月餘上遷拜為司直數嵗坐太子事<hi>謂戻太子</hi>時左丞相自<lb/>
將兵令司直田仁主閉守城門坐縦太子下吏誅死仁<lb/>
發兵長陵令車千秋上變仁仁族死陘城今在中山國<lb/>
<hi>今定州也</hi>
<pb n="KR2a0004_WYG_104-4b"/>
太史公曰孔子稱曰居是國必聞其政田叔之謂乎義<lb/>
不忘賢明主之羙以救過仁與余善余故并論之<lb/>
禇先生曰臣為郎時聞之曰田仁故與任安相善任安<lb/>
滎陽人也少孤貧困為人將車之長安留求事為小吏<lb/>
未有因縁也因占著名數家於武功武功扶風西界小<lb/>
邑也谷口蜀剗道近山<hi>括地志云漢武功縣在渭水南今盩厔縣西界也駱谷問在雍</hi>
<hi>州縣盩厔縣西南二十里開駱谷道以通梁州也按行谷有棧道也</hi>安以為武功小邑無<lb/>
豪易髙也安留代人為求盗亭父<hi>安留武功替人為求盗亭父也應劭云舊</hi>
<pb n="KR2a0004_WYG_104-5a"/>
<hi>時亭有兩卒其一為亭父掌闗閉掃除一為求盗掌逐捕盗賊也</hi>後為亭長<hi>百官表云十里一亭</hi>
<hi>亭有長也</hi>邑中人民俱出獵任安常為人分䴢鹿雉免部署<lb/>
老小當壯劇易處衆人皆喜曰無傷也任少卿<hi>少卿安字</hi>分<lb/>
别平有智略明日復合㑹㑹者數百人任少卿曰某子<lb/>
甲何為不來乎諸人皆怪其見之疾也其後除為三老<lb/>
<hi>百官表云十亭一鄉鄉有三老一人掌教化也</hi>舉為親民出為三百石長<hi>百官表云</hi>
<hi>萬户已上為今秩千石至六百石减萬户為長秩五百石至三百石皆有丞尉也</hi>治民坐上行<lb/>
出游共帳不辦斥免乃為衛將軍舎人與田仁㑹俱為<lb/>
<pb n="KR2a0004_WYG_104-5b"/>
舍人居門下同心相愛此二人家貧無錢用以事將軍<lb/>
家監家監使養惡齧馬兩人同牀卧仁竊言曰不知人<lb/>
哉家監也任安曰將軍尚不知人何乃家監也衛將軍<lb/>
<hi>衛青也</hi>従此兩人過平陽主主家令兩人與騎奴同席而<lb/>
食此二子㧞刀列㫁席别坐主家皆怪而惡之莫敢呵<lb/>
其後有詔募擇衛將軍舍人以為郎將軍取舍人中富<lb/>
給者令具鞍馬絳衣玉具劒欲入奏之㑹賢大夫少府<lb/>
趙禹来過衛將軍將軍呼所舉舍人以示趙禹趙禹以<lb/>
<pb n="KR2a0004_WYG_104-6a"/>
次問之十餘人無一人習事有智略者趙禹曰吾聞之<lb/>
將門之下必有將類𫝊曰不知其君視其所使不知其<lb/>
子視其所友今有詔舉將軍舍人者欲以觀將軍而能<lb/>
得賢者文武之士也今徒取富人子上之又無智略如<lb/>
木偶人衣之綺繡耳將奈之何於是趙禹悉召衛將軍<lb/>
舍人百餘人以次問之得田仁任安曰獨此兩人可耳<lb/>
餘無可用者衛將軍見此兩人貧意不平趙禹去謂兩<lb/>
人曰各自具鞍馬新絳衣兩人對曰家貧無用具也將<lb/>
<pb n="KR2a0004_WYG_104-6b"/>
軍怒曰今兩君家自為貧何為出此言鞅鞅如有移徳<lb/>
於我者何也將軍不得已上籍以聞有詔召見衛將軍<lb/>
舍人此二人前見詔問能略相推第也田仁對曰提桴<lb/>
鼓立軍門使士大夫樂死戰鬬仁不及任安任安對曰<lb/>
夫決嫌疑定是非辯治官使百姓無怨心安不及仁也<lb/>
武帝大笑曰善使任安䕶北軍使田仁護邉田榖於河<lb/>
上此兩人立名天下其後用任安為益州刺史<hi>地理志云武帝</hi>
<hi>改曰梁州百官表云元封五年初置部刺史掌奉詔條察州秩六百石貟十三按若今採訪按察六條也</hi>以<lb/>
<pb n="KR2a0004_WYG_104-7a"/>
田仁為丞相長史<hi>百官表云丞相有兩長史秩千石</hi>田仁上書言天下<lb/>
郡太守多為姦利三河尤甚臣請先刺舉三河三河太<lb/>
守皆内倚中貴人與三公有親屬無所畏憚宜先正三<lb/>
河以警天下姦吏是時河南河内太守皆御史大夫杜<lb/>
父兄子弟也河東太守石丞相子孫也<hi>謂石慶</hi>是時石氏<lb/>
九人為二千石方盛貴田仁數上書言之杜大夫及石<lb/>
氏使人謝謂田少卿曰吾非敢有語言也願少卿無相<lb/>
誣汙也仁已刺三河三河太守皆下吏誅死仁還奏事<lb/>
<pb n="KR2a0004_WYG_104-7b"/>
武帝説以仁為能不畏彊禦拜仁為丞相司直威振天<lb/>
下其後逢太子有兵事丞相自將兵使司直主城門司<lb/>
直以為太子骨肉之親父子之間不甚欲近去之諸陵<lb/>
過是時武帝在甘泉使御史大夫暴君下責丞相何為<lb/>
縦太子丞相對言使司直部守城門而開太子上書以<lb/>
聞請捕繋司直司直下吏誅死是時任安為北軍使者<lb/>
護軍太子立車北軍南門外召任安與節令發兵安拜<lb/>
受節入閉門不出武帝聞之以為任安為佯邪不𫝊事<lb/>
<pb n="KR2a0004_WYG_104-8a"/>
何也任安笞辱北軍錢官小吏小吏上書言之以為受<lb/>
太子節言幸與我其鮮好者書上聞武帝曰是者吏<lb/>
也見兵事起欲坐觀成敗見勝者欲合従之有兩心安<lb/>
有當死之罪甚衆吾常活之今懷詐有不忠之心下安<lb/>
吏誅死<lb/>
夫月滿則虧物盛則衰天地之常也知進而不知退乆<lb/>
乗富貴禍積為祟故范蠡之去越辭不受官位名𫝊<lb/>
後世萬嵗不忘豈可及哉後進者慎戒之<lb/>
<pb n="KR2a0004_WYG_104-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記正義卷一百四<lb/>
</p>
<p>
</p>
  </div>
</body>
</text>
</TEI>
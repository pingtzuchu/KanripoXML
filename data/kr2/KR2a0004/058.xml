<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷五十八</head> <lb/>
    <p>
<pb n="KR2a0004_WYG_058-1a"/>
欽定四庫全書<lb/>
　史記正義卷五十八<lb/>
　　　　　　　　　　　　唐　張守節　撰<lb/>
梁孝王世家第二十八　　　　史記五十八<lb/>
梁孝王武者孝文皇帝子也而與孝景帝同母母竇太<lb/>
后也孝文帝凡四男長子曰太子是為孝景帝次子武<lb/>
次子參次子勝<hi>漢書勝作楫又云諸姬生代孝王㕘梁懐王楫言諸姬者衆妄卑賤史不書姓</hi>
<hi>故云諸姬也</hi>孝文帝即位二年以武為代王<hi>括地志云中都故城在汾州平</hi>
<pb n="KR2a0004_WYG_058-1b"/>
<hi>通縣西十一里</hi>以參為太原王<hi>括地志云并州太原地名大明城即古晉陽城智伯與韓魏攻</hi>
<hi>趙襄子於晉陽即此城是也</hi>以勝為梁王<hi>括地志云宋州宋城縣在州南二里外城中本漢之</hi>
<hi>睢陽縣也漢文帝封子武於大梁以其卑濕徙睢陽故改曰梁也</hi>二嵗徙代王為淮陽<lb/>
王<hi>即古陳國城也</hi>以代盡與太原王號曰代王參立十七年孝<lb/>
文後二年卒諡為孝王子登嗣立是為代共王立二十<lb/>
九年元光二年卒子義立是為代王十九年漢廣闗以<lb/>
常山為限而徙代王王清河<hi>括地志云清陽故城在貝州清縣西北八里也</hi>清<lb/>
河王徙以元鼎三年也初武為淮陽王十年而梁王勝<lb/>
<pb n="KR2a0004_WYG_058-2a"/>
卒謚為梁懐王懐王最少子愛幸異於他子其明年徙<lb/>
淮陽王武為梁王梁王之初王梁孝文帝之十二年也<lb/>
梁王自初王通厯已十一年矣梁王十四年入朝十七<lb/>
年十八年比年入朝留其明年乃之國二十一年入朝<lb/>
二十二年孝文帝崩二十四年入朝二十五年復入朝<lb/>
是時上未置太子也上與梁王燕飲嘗從容言曰千秋<lb/>
萬嵗後傳於王王辭謝雖知非至言然心内喜太后亦<lb/>
然其春呉楚齊趙七國反吳楚先撃梁棘壁<hi>括地志云大棘故城</hi>
<pb n="KR2a0004_WYG_058-2b"/>
<hi>在宋州寜陵縣西南七十里</hi>殺數萬人梁孝王城守睢陽而使韓安<lb/>
國張羽等為大將軍以距呉楚吳楚以梁為限不敢過<lb/>
而西與太尉亞夫等相距三月吳楚破而梁所破殺虜<lb/>
略與漢中分明年漢立太子其後梁最親有功又為大<lb/>
國居天下髙腴地地北界泰山西至髙陽四十餘城皆<lb/>
多大縣孝王竇太后少子也愛之賞賜不可勝道於是<lb/>
孝王築東苑方三百餘里<hi>括地志云苑園在宋州宋城縣東南十里葛洪西京雜記</hi>
<hi>云梁孝王苑中有落猨巖栖龍岫鴈池鶴洲鳬島諸宫觀相連竒果佳樹瑰禽異獸靡不畢備俗人言梁孝王</hi>
<pb n="KR2a0004_WYG_058-3a"/>
<hi>竹園也</hi>廣睢陽城七十里太治宫室為複道自宫連屬於<lb/>
平臺五十餘里得賜天子旌旗出從千乗萬騎東西馳<lb/>
獵擬於天子出言䟆入言警招延四方豪桀自山以東<lb/>
游説之士莫不畢至齊人羊勝公孫詭鄒陽之屬公孫<lb/>
詭多竒邪計初見王賜千金官至中尉梁號之曰公孫<lb/>
將軍梁多作兵器弩弓矛數十萬而府庫金錢且百巨<lb/>
萬珠玉寶器多於京師二十九年十月梁孝王入朝景<lb/>
帝使使持節乗輿駟馬迎梁王於闗下既朝上疏因留<lb/>
<pb n="KR2a0004_WYG_058-3b"/>
以太后親故王入則侍景帝同輦出則同車游獵射禽<lb/>
獸上林中梁之侍中郎謁者著籍引出入<hi>著竹略反籍謂名簿也若</hi>
<hi>今通引出入門也</hi>天子殿門與漢官宦無異十一月上廢栗太<lb/>
子竇太后心欲以孝王為後嗣大臣及袁盎等有所闗<lb/>
説於景帝竇太后義格亦遂不復言以梁王為嗣事由<lb/>
此以事祕世莫知乃辭歸國其夏四月上立膠東王為<lb/>
太子梁王怨袁盎及議臣乃與羊勝公孫詭之屬隂使<lb/>
人刺殺袁盎及他議臣十餘人逐其賊未得也於是天<lb/>
<pb n="KR2a0004_WYG_058-4a"/>
子意梁王逐賊果梁使之乃遣使冠蓋相望於道覆按<lb/>
梁捕公孫詭羊勝公孫詭羊勝匿王後宫使者責二千<lb/>
石急梁相軒丘豹<hi>姓軒丘名豹也</hi>及内史韓安國進諫王王乃<lb/>
令勝詭皆自殺出之上由此怨望於梁王梁王怨乃使<lb/>
韓安國因長公主謝罪太后然後得釋上怒稍解因上<lb/>
書請朝既至闗茅蘭説王使乗布車從兩騎入匿於長<lb/>
公主園漢使使迎王王已入闗車騎盡居外不知王處<lb/>
太后泣曰帝殺吾子景帝憂恐於是梁王伏斧質於闕<lb/>
<pb n="KR2a0004_WYG_058-4b"/>
下謝罪然後太后景帝大喜相泣復如故悉召王從官入<lb/>
闗然景帝益疏王不同車輦矣三十五年又復朝上䟽<lb/>
欲留上弗許歸國意忽忽不樂北獵良山<hi>括地志云梁山在鄆州夀</hi>
<hi>張縣南三十五里即獵處也</hi>有獻牛足出背上孝王惡之六月中病<lb/>
熱六日卒諡曰孝王孝王慈孝每聞太后病口不能食<lb/>
居不安寢常欲留長安侍太后太后亦愛之及聞梁王<lb/>
薨竇太后哭極哀不食曰帝果殺吾子景帝哀懼不知<lb/>
所為與長公主計之乃分梁為五國盡立孝王男五人<lb/>
<pb n="KR2a0004_WYG_058-5a"/>
為王女五人皆食湯沐邑於是奏之太后太后乃説為<lb/>
帝加壹飡梁孝王長子買為梁王是為共王子明為濟<lb/>
川王子彭離為濟東王子定為山陽王子不識為濟隂<lb/>
王孝王未死時財已巨萬計不可勝數及死藏府餘黄<lb/>
金尚四十餘萬斤他財物稱是梁共王三年景帝崩共<lb/>
王立七年卒子襄立是為平王<lb/>
梁平王襄十四年母曰陳太后共王母曰李太后李太<lb/>
后親平王之大母也而平王之后姓任曰任王后任王<lb/>
<pb n="KR2a0004_WYG_058-5b"/>
后甚有寵於平王襄初孝王在時有罍樽直千金孝王<lb/>
誡後世善保罍樽無得以與人任王后聞而欲得罍樽<lb/>
平王大母李太后曰先王有命無得以罍樽與人他物<lb/>
雖百巨萬猶自恣也任王后絶欲得之平王襄直使人<lb/>
開府取罍樽賜任王后李太后大怒漢使者來欲自言<lb/>
平王襄及任王后遮止閉門李太后與爭門措指遂不<lb/>
得見漢使者李太后亦私與食宫長及郎中尹霸等士<lb/>
通亂<hi>張先生舊本有士字先生疑是衍字又不敢除故以朱大㸃其字中心今按侯宫長及郎中尹霸等</hi>
<pb n="KR2a0004_WYG_058-6a"/>
<hi>是士人太后與通亂其義亦通矣</hi>而王與任太后以此使人風止李太<lb/>
后李太后内有淫行亦已後病薨病時任后未嘗請病<lb/>
薨又不持䘮元朔中睢陽人類犴反者人有辱其父而<lb/>
與淮陽太守客出同車太守客出下車類犴反殺其仇<lb/>
於車上而去淮陽太守怒以讓梁二千石二千石以下<lb/>
求反甚急執反親戚反知國隂事乃上變事具告知王<lb/>
與大母爭樽狀時丞相以下見知之欲以傷梁長吏其<lb/>
書聞天子天子下吏驗問有之公卿請廢襄為庶人天<lb/>
<pb n="KR2a0004_WYG_058-6b"/>
子曰李太后有淫行而梁王襄無良師𫝊故䧟不義乃<lb/>
削梁八城梟任王后首于市梁餘尚有十城襄立三十<lb/>
九年卒諡為平王子無傷立為梁王也<lb/>
濟川王明者梁孝王子以桓邑侯孝景中六年為濟川<lb/>
王七嵗坐射殺其中尉漢有司請誅天子弗忍誅廢明<lb/>
為庶人遷房陵地入于漢為郡<lb/>
濟東王彭離者梁孝王子以孝景中六年為濟東王二<lb/>
十九年彭離驕悍無人君禮昬暮私與其奴亡命少年<lb/>
<pb n="KR2a0004_WYG_058-7a"/>
數十人行剽殺人取財物以為好所殺發覺者百餘人<lb/>
國皆知之莫敢夜行所殺者子上書言漢有司請誅上<lb/>
不忍廢以為庶人遷上庸地入于漢為大河郡<lb/>
山陽哀王定者梁孝王子以孝景中六年為山陽王九<lb/>
年卒無子國除地入于漢為山陽郡<lb/>
濟隂哀王不識者梁孝王子以孝景中六年為濟隂王<lb/>
一嵗卒無子國除地入于漢為濟隂郡<lb/>
太史公曰梁孝王雖以親愛之故王膏腴之地然㑹漢<lb/>
<pb n="KR2a0004_WYG_058-7b"/>
家隆盛百姓殷富故能植其財貨廣宫室車服擬于天<lb/>
子然亦僭矣禇先生曰臣為郎時聞之於宫殿中老郎<lb/>
吏好事者稱道之也竊以為今梁孝王怨望欲為不善<lb/>
者事從中生今太后女主也以愛少子故欲令梁王為<lb/>
太子大臣不時正言其不可狀阿意治小私説意以受<lb/>
賞賜非忠臣也齊如魏其侯竇嬰之正言也何以有後<lb/>
禍景帝與王燕見侍太后飲景帝曰千秋萬嵗之後𫝊<lb/>
王太后喜説竇嬰在前據地言曰漢法之約傳子適孫<lb/>
<pb n="KR2a0004_WYG_058-8a"/>
今帝何以得傳弟擅亂髙帝約乎於是景帝黙然無聲<lb/>
太后意不説故成王與小弱弟立樹下取一桐葉以與<lb/>
之曰吾用封汝周公聞之進見曰天王封弟甚善成王<lb/>
曰吾直與戲耳周公曰人主無過舉不當有戲言言之<lb/>
必行之於是乃封小弟以應縣<hi>括地志云故應城故應鄉也在汝州魯山縣東</hi>
<hi>四十里吕氏春秋云成王戲削桐葉為圭以封叔虞非應侯也又汲冡古文云殷時已有應國非成王所造也</hi>
是後成王没齒不敢有戲言言必行之孝經曰非法不<lb/>
言非道不行此聖人之法言也今主上不宜出好言於<lb/>
<pb n="KR2a0004_WYG_058-8b"/>
梁王梁王上有太后之重驕蹇日乆數聞景帝好言千<lb/>
秋萬世之後傳王而實不行又諸侯王朝見天子漢法<lb/>
凡當四見耳如到入小見到正月朔旦奉皮薦璧玉賀<lb/>
正月法見後三日為王置酒賜金錢財物後二日復入<lb/>
小見辭去凡留長安不過二十日小見者燕見於禁門<lb/>
内飲於省中非士人所得入也今梁王西朝因留且半<lb/>
嵗入與人主同輦出與同車示風以大言而實不與令<lb/>
出怨言謀畔逆乃隨而憂之不亦逺乎非大賢人不知<lb/>
<pb n="KR2a0004_WYG_058-9a"/>
退讓今漢之儀法朝見賀正月者常一王與四侯俱朝<lb/>
見十餘嵗一至今梁王常比年入朝見乆留鄙語曰驕<lb/>
子不孝非惡言也故諸侯王當為置良師傅相忠言之<lb/>
士如汲黯韓長孺等敢直言極諫安得有患害蓋聞梁<lb/>
王西入朝謁竇太后燕見與景帝俱侍坐於太后前語<lb/>
言私說太后謂帝曰吾聞殷道親親周道尊尊其義一<lb/>
也安車大駕用梁孝王為寄景帝跪席舉身曰諾罷酒<lb/>
出帝召袁盎諸大臣通經術者曰太后言如是何謂也<lb/>
<pb n="KR2a0004_WYG_058-9b"/>
皆對曰太后意欲立梁王為帝太子帝問其狀袁盎等<lb/>
曰殷道親親者立弟周道尊尊者立子殷道質質者法天<lb/>
親其所親故立弟周道文文者法地尊者敬也敬其本<lb/>
始故立長子周道太子死立適孫殷道太子死立其弟<lb/>
帝曰於公何如皆對曰方今漢家法周周道不得立弟<lb/>
當立子故春秋所以非宋宣公宋宣公死不立子而與<lb/>
弟弟受國死復反之與兄之子弟之子爭之以為我當<lb/>
代父後即刺殺兄子為故國亂禍不絶故春秋曰君子<lb/>
<pb n="KR2a0004_WYG_058-10a"/>
大居正宋之禍宣公為之臣請見太后白之袁盎等入<lb/>
見太后太后言欲立梁王梁王即終欲誰立太后曰吾<lb/>
復立帝子袁盎等以宋宣公不立正生禍禍亂後五世<lb/>
不絶小不忍害大義狀報太后太后乃解説即使梁王<lb/>
歸就國而梁王聞其義出於袁盎諸大臣所怨望使人<lb/>
來殺袁盎袁盎顧之曰我所謂袁將軍者也公得毋誤乎刺<lb/>
者曰是矣刺之置其劔劒著身視其劒新治問長安中<lb/>
削厲工工曰梁郎某子來治此劔以此知而發覺之發<lb/>
<pb n="KR2a0004_WYG_058-10b"/>
使者捕逐之獨梁王所欲殺大臣十餘人文吏窮本之<lb/>
謀反端頗見太后不食日夜泣不止景帝甚憂之問公<lb/>
卿大臣大臣以為遣經術吏往治之乃可解於是遣田<lb/>
叔吕季主往治之此二人皆通經術知大禮來還至霸<lb/>
昌廐<hi>括地志云漢霸昌廐在雍州萬年縣東北三十八里</hi>取火悉燒梁之反辭但<lb/>
空手來對景帝景帝曰何如對曰言梁王不知也造為<lb/>
之者獨其幸臣羊勝公孫詭之屬為之耳謹以伏誅死<lb/>
梁王無恙也景帝喜説曰急趨謁太后太后聞之立起<lb/>
<pb n="KR2a0004_WYG_058-11a"/>
坐飡氣平復故曰不通經術知古今之大禮不可以為<lb/>
三公及左右近臣少見之人如從管中闚天也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0004_WYG_058-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記正義卷五十八<lb/>
</p>
<p>
</p>
  </div>
</body>
</text>
</TEI>
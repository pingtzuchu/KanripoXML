<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷三十三</head> <lb/>
    <p>
<pb n="KR2a0004_WYG_033-1a"/>
欽定四庫全書<lb/>
　史記正義卷三十三<lb/>
　　　　　　　　　　　　唐　張守節　撰<lb/>
魯周世家第三　　　　　　史記三十三<lb/>
周公旦者周武王弟也自文王在時旦為子孝篤仁異<lb/>
於羣子及武王即位旦常輔翼武王用事居多武王九<lb/>
年東伐至盟津周公輔行十一年伐紂至牧野<hi>衛州即牧野之</hi>
<hi>地東北去朝歌七十三里</hi>周公佐武王作牧誓破殷入商宫已殺紂<lb/>
<pb n="KR2a0004_WYG_033-1b"/>
周公把大鉞召公把小鉞以夾武王釁社告紂之罪于<lb/>
天及殷民釋箕子之囚封紂子武庚禄父使管叔蔡叔<lb/>
傅之以續殷祀徧封功臣同姓戚者封周公旦於少昊<lb/>
之虚曲阜<hi>括地志云兖州曲阜縣外城即魯公伯禽所築也</hi>是為魯公周公不<lb/>
就封留佐武王武王克殷二年天下未集武王有疾不<lb/>
豫羣臣懼太公召公乃繆卜周公曰未可以戚我先王<lb/>
周公於是乃自以為質設三壇周公北面立戴璧秉圭<lb/>
告於大王王季文王史䇿祝曰惟爾元孫王發勤勞阻<lb/>
<pb n="KR2a0004_WYG_033-2a"/>
疾若爾三王是有負子之責於天以旦代王發之身旦<lb/>
巧能多材多藝能事鬼神乃王發不如旦多材多藝不<lb/>
能事鬼神乃命于帝庭敷佑四方用能定汝子孫于下<lb/>
地四方之民罔不敬畏無墜天之降葆命我先王亦永<lb/>
有所依歸<hi>墜直類反</hi>今我其即命於元龜爾之許我我以其<lb/>
璧與圭歸以俟爾命爾不許我我乃屏璧與圭周公已<lb/>
令史䇿告大王王季文王欲代武王發於是乃即三王而<lb/>
卜卜人皆曰吉發書視之信吉周公喜開籥乃見書遇<lb/>
<pb n="KR2a0004_WYG_033-2b"/>
吉周公入賀武王曰王其無害旦新受命三王維長終<lb/>
是圖茲道能念予一人周公藏其䇿金縢匱中誡守者<lb/>
勿敢言明日武王有瘳其後武王既崩成王少在强葆<lb/>
之中<hi>强闊八寸長八尺用約小兒於背而負行葆小兒被也</hi>周公恐天下聞武王<lb/>
崩而畔周公乃踐阼代成王攝行政當國管叔及其羣<lb/>
弟流言於國曰周公將不利於成王周公乃告太公望<lb/>
召公奭曰我之所以弗辟<hi>音避</hi>而攝行政者恐天下畔周<lb/>
無以告我先王大王王季文王三王之憂勞天下久矣<lb/>
<pb n="KR2a0004_WYG_033-3a"/>
於今而后成武王蚤終成王少將以成周我所以為之<lb/>
若此於是卒相成王而使其子伯禽代就封於魯周公<lb/>
戒伯禽曰我文王之子武王之弟成王之叔父我於天<lb/>
下亦不賤矣然我一沐三捉髪一飯三吐哺起以待士<lb/>
猶恐失天下之賢人子之魯慎無以國驕人管蔡武庚<lb/>
等果率淮夷而反周公乃奉成王命興師東伐作大誥<lb/>
遂誅管叔殺武庚放蔡叔收殷餘民以封康叔於衛封<lb/>
㣲子於宋以奉殷祀寧淮夷東土二年而畢定諸侯咸<lb/>
<pb n="KR2a0004_WYG_033-3b"/>
服宗周天降祉福唐叔得禾異母同頴獻之成王成王<lb/>
命唐叔以餽周公於東土作餽禾周公既受命禾嘉天<lb/>
子命作嘉禾東土以集周公歸報成王乃為詩貽王命<lb/>
之曰鴟鴞王亦未敢訓周公成王七年二月乙未王朝<lb/>
歩自周至豐使太保召公先之雒相土其三月周公徃<lb/>
營成周雒邑卜居焉曰吉遂國之成王長能聼政於是<lb/>
周公乃還政於成王成王臨朝周公之代成王治南面<lb/>
倍依以朝諸侯及七年後還政成王北面就臣位匔匔<lb/>
<pb n="KR2a0004_WYG_033-4a"/>
如畏然初成王少時病周公乃自揃其蚤沈之河以祝<lb/>
於神曰王少未有識奸神命者乃旦也亦藏其䇿於府<lb/>
成王病有瘳及成王用事人或讚周公周公奔楚成王<lb/>
發府見周公禱書乃泣反周公周公歸恐成王壯治有<lb/>
所淫佚乃作多士作毋逸毋逸稱為人父母為業至長<lb/>
久子孫驕奢忘之以亡其家為人子可不慎乎故昔在<lb/>
殷王中宗嚴恭敬畏天命自度治民震懼不敢荒寧故<lb/>
中宗饗國七十五年其在髙宗<hi>武丁也</hi>久勞于外為與小<lb/>
<pb n="KR2a0004_WYG_033-4b"/>
人作其即位乃有亮闇三年不言言乃讙不敢荒寧密<lb/>
靖殷國至于小大無怨故髙宗饗國五十五年其在祖<lb/>
甲不義惟王久為小人于外知小人之依能保施小民<lb/>
不侮鰥寡故祖甲饗國三十三年多士稱曰自湯至于<lb/>
帝乙無不率祀明徳帝無不配天者在今後嗣王紂誕<lb/>
淫厥佚不顧天及民之從也其民皆可誅周多士文王<lb/>
日中昃不暇食饗國五十年作此以誡成王成王在豐<lb/>
天下已安周之官政未次序於是周公作周官官别其<lb/>
<pb n="KR2a0004_WYG_033-5a"/>
宜作立政以便百姓百姓說周公在豐病將没曰必葬<lb/>
我成周以明吾不敢離成王周公既卒成王亦讓葬周<lb/>
公於畢<hi>括地志云周公墓在雍州咸陽北十二里畢原上</hi>從文王以明予小子<lb/>
不敢臣周公也周公卒後秋未穫暴風雷雨禾盡偃大<lb/>
木盡抜周國大恐成王與大夫朝服以開金縢書王乃<lb/>
得周公所自以為功代武王之說二公及王乃問史百<lb/>
執事史百執事曰信有昔周公命我勿敢言成<lb/>
王執書以泣曰自今後其無繆卜乎昔周公勤勞王家<lb/>
<pb n="KR2a0004_WYG_033-5b"/>
惟予㓜人弗及知今天動威以彰周公之徳惟朕小子<lb/>
其迎我國家禮亦宜之<hi>孔安國云周公以成王未寤故留東未還成王改過自新遣使</hi>
<hi>者逆之亦國家禮有徳之宜也王孔二説非也按言成王以開金縢之書知天風雷以彰周公之徳故成王亦</hi>
<hi>設郊天之禮以迎我國家光祖配食之禮亦當宜之故成王出郊天反雨不風也</hi>王出郊天乃<lb/>
雨反風禾盡起二公命國人凡大木所偃盡起而築之<lb/>
嵗則大熟於是成王乃命魯得郊祭文王魯有天子禮<lb/>
樂者以襃周公之徳也周公卒子伯禽固已前受封是<lb/>
為魯公魯公伯禽之初受封之魯三年而後報政周公<lb/>
<pb n="KR2a0004_WYG_033-6a"/>
周公曰何遲也伯禽曰變其俗革其禮䘮三年然後除<lb/>
之故遲太公亦封於齊五月而報政周公周公曰何疾<lb/>
也曰吾簡其君臣禮從其俗為也及後聞伯禽報政遲<lb/>
乃嘆曰嗚呼魯後世其北面事齊矣失政不簡不易民<lb/>
不有近平易近民民必歸之伯禽即位之後有管蔡等<lb/>
反也淮夷徐戎亦並興反於是伯禽率師伐之於肹作<lb/>
肹誓曰陳爾甲胄無敢不善無敢傷牿<hi>古毒反牿牛馬牢也令臣無傷</hi>
<hi>其牢恐牛馬逸</hi>馬牛其風臣妾逋逃勿敢越逐敬復之無敢冦<lb/>
<pb n="KR2a0004_WYG_033-6b"/>
攘踰牆垣魯人三郊三隧峙爾芻茭糗糧楨幹<hi>糗去九反楨音</hi>
<hi>真</hi>無敢不逮我甲戌築而征徐戎無敢不及有大刑作<lb/>
此肹誓遂平徐戎定魯魯公伯禽卒子考公酋立考公<lb/>
四年卒立弟熙是謂煬公煬公築茅闕門六年卒子幽<lb/>
公宰立幽公十四年幽公弟㵒殺幽公而自立是為魏<lb/>
公魏公五十年卒子厲公擢立厲公三十七年卒魯人立<lb/>
其弟具是為獻公獻公三十二年卒子真公濞立真公<lb/>
十四年周厲王無道出奔彘共和行政二十九年周宣<lb/>
<pb n="KR2a0004_WYG_033-7a"/>
王即位三十年真公卒弟敖立是為武公武公九年春<lb/>
武公與長子括少子戲<hi>許義反又音許宜反後同</hi>西朝周宣王宣王<lb/>
愛戲欲立戲為魯太子周之樊仲山父諌宣王曰廢長<lb/>
立少不順不順必犯王命犯王命必誅之故出令不可<lb/>
不順也令之不行政之不立行而不順民將弃上夫下<lb/>
事上少事長所以為順今天子建諸侯立其少是教民<lb/>
逆也若魯從之諸侯效之王命將有所壅若弗從而誅<lb/>
之是自誅王命也誅之亦失不誅亦失王其圖之宣王<lb/>
<pb n="KR2a0004_WYG_033-7b"/>
弗聼卒立戲為魯太子夏武公歸而卒戲立是為懿公<lb/>
懿公九年懿公兄括之子伯御<hi>伯我家反下同也</hi>與魯人攻弑<lb/>
懿公而立伯御為君伯御即位十一年周宣王伐魯殺<lb/>
其君伯御而問魯公子能道順<hi>道音導順音訓</hi>諸侯者以為魯<lb/>
後樊穆仲曰魯懿公弟稱<hi>尺證反</hi>肅恭明神敬事耆老賦<lb/>
事行刑必問於遺訓而咨於固實不干所問不犯所知<lb/>
宣王曰然能訓治其民矣乃立稱於夷宫是為孝公自<lb/>
是後諸侯多畔王命孝公二十五年諸侯畔周犬戎殺<lb/>
<pb n="KR2a0004_WYG_033-8a"/>
幽王秦始列為諸侯二十七年孝公卒子弗湟立是為<lb/>
恵公恵公三十年晉人弑其君昭侯四十五年晉人又<lb/>
弑其君孝侯四十六年恵公卒長庶子息攝當國行君<lb/>
事是為隐公初恵公適夫人無子<hi>適音的</hi>公賤妾聲子生<lb/>
子息息長為娶於宋宋女至而好恵公奪而自妻之生<lb/>
子允登宋女為夫人以允為太子及恵公卒為允少故<lb/>
魯人共令息攝政不言即位隐公五年觀漁於棠八年<lb/>
與鄭易天子之太山之邑祊及許田君子譏之十一年<lb/>
<pb n="KR2a0004_WYG_033-8b"/>
冬公子揮謟謂隠公曰百姓便君君其遂立吾請為君<lb/>
殺子允君以我為相隠公曰有先君命吾為允少故攝<lb/>
代今允長矣吾方營菟裘之地而老焉以授子允政揮<lb/>
懼子允聞而反誅之乃反譖隠公於子允曰隠公欲遂<lb/>
立去子子其圖之請為子殺隠公子允許諾十一月隠<lb/>
公祭鍾巫齊子社圃館于蒍氏揮使人弑隠公于蒍氏<lb/>
而立子允為君是為桓公桓公元年鄭以璧易天子之<lb/>
許田二年以宋之賂鼎入於太廟君子譏之三年使揮<lb/>
<pb n="KR2a0004_WYG_033-9a"/>
迎婦于齊為夫人六年夫人生子與桓公同日故名曰<lb/>
同同長為太子十六年㑹于曹伐鄭入厲公十八年春<lb/>
公將有行遂與夫人如齊申繻諌止公不聼遂如齊齊<lb/>
襄公通桓公夫人公怒夫人夫人以告齊侯夏四月丙<lb/>
子齊襄公饗公公醉使公子彭生抱魯桓公因命彭生<lb/>
摺其脅公死于車魯人告于齊曰寡君畏君之威不敢<lb/>
寧居來修好禮禮成而不反無所歸咎請得彭生以除<lb/>
醜於諸侯齊人殺彭生以説魯立太子同是為莊公莊<lb/>
<pb n="KR2a0004_WYG_033-9b"/>
公母夫人因留齊不敢歸魯莊公五年冬伐衛内衛恵<lb/>
公八年齊公子糾來奔九年魯欲内子糾於齊後桓公<lb/>
桓公發兵擊魯魯急殺子糾召忽死齊告魯生致管仲<lb/>
魯人施伯曰<hi>世本云施伯魯恵公孫</hi>齊欲得管仲非殺之也將用<lb/>
之用之則為魯患不如殺以其屍與之莊公不聼遂囚<lb/>
管仲與齊齊人相管仲十三年魯莊公與曹沬㑹齊桓<lb/>
公於柯曹沬刦齊桓公求魯侵地已盟而釋桓公桓公<lb/>
欲背約管仲諫卒歸魯侵地十五年齊桓公始霸二十<lb/>
<pb n="KR2a0004_WYG_033-10a"/>
三年莊公如齊觀社三十二年初莊公築臺臨黨氏見<lb/>
孟女說而愛之許立為夫人割臂以盟孟女生子斑斑<lb/>
長說梁氏女往觀圉人犖自牆外與梁氏女戲<hi>犖力角反</hi>斑<lb/>
怒鞭犖莊公聞之曰犖有力焉遂殺之是未可鞭而置<lb/>
也斑未得殺㑹莊公有疾莊公有三弟長曰慶父次曰<lb/>
叔牙次曰季友莊公取齊女為夫人曰哀姜哀姜無子<lb/>
哀姜娣<hi>田戻反</hi>曰叔姜生子開莊公無適嗣愛孟女欲立<lb/>
其子斑莊公病而問嗣於弟叔牙叔牙曰一繼一及魯<lb/>
<pb n="KR2a0004_WYG_033-10b"/>
之常也慶公在可為嗣君何憂莊公患叔牙欲立慶父<lb/>
退而問季友季友曰請以死立斑也莊公曰曩者叔牙<lb/>
欲立慶父奈何季友以莊公命命牙待於鍼巫氏使鍼<lb/>
季刦飲叔牙以鴆曰飲此則有後奉祀不然死且無後<lb/>
牙遂飲鴆而死魯立其子為叔孫氏八月癸亥莊公卒<lb/>
季友竟立子斑為君如莊公命侍䘮舎于黨氏<hi>未至公宫止於</hi>
<hi>舅氏</hi>先時慶父與哀姜私通欲立哀姜娣子開及莊公卒<lb/>
而季友立斑十月己未慶父使圉人犖殺魯公子斑於<lb/>
<pb n="KR2a0004_WYG_033-11a"/>
黨氏季友犇陳慶父竟立莊公子開是為湣公湣公二<lb/>
年慶父與哀姜通益甚哀姜與慶父謀殺湣公而立慶父<lb/>
慶父使卜齮襲殺湣公於武闈<hi>齮魚綺反闈音韋</hi>季友聞之自<lb/>
陳與湣公弟申如邾請魯求内之魯人欲誅慶父慶父<lb/>
恐奔莒於是季友奉子申入立之是為釐公釐公亦莊<lb/>
公少子哀姜恐奔邾季友以賂如莒求慶父慶父歸使<lb/>
人殺慶父慶父請奔弗聼乃使大夫奚斯行哭而往慶<lb/>
父聞奚斯音乃自殺齊桓公聞哀姜與慶父亂以危魯<lb/>
<pb n="KR2a0004_WYG_033-11b"/>
乃召之邾而殺之以其屍歸戮之魯魯釐公請而葬之<lb/>
季友母陳女故亡在陳陳故佐送季友及子申季友之<lb/>
將生也父魯桓公使人卜之曰男也其名曰友間于兩<lb/>
社為公室輔季友亡則魯不昌及生有文在掌曰友遂<lb/>
以名之號為成季其後為季氏慶父後為孟氏也釐公<lb/>
元年以汶陽鄪封季友季友為相九年晉里克殺其君<lb/>
奚齊卓子齊桓公率釐公討晉亂至髙梁而還立晉恵<lb/>
公十七年齊桓公卒二十四年晉文即位三十三年釐<lb/>
<pb n="KR2a0004_WYG_033-12a"/>
公卒子興立是為文公文公元年楚太子商臣弑其父<lb/>
成王代立三年文公朝晉襄公十一年十月甲午魯敗<lb/>
翟于鹹獲長翟橋如富父終甥舂其喉以戈殺之埋其<lb/>
首於子駒之門以命宣伯初宋武公之世鄋瞞伐宋<hi>鄋作</hi>
<hi>廋音所劉反瞞莫寒反</hi>司徒皇父帥師禦之以敗翟于長丘獲長<lb/>
翟縁斯晉之滅路獲喬如弟棼如齊恵公二年鄋瞞伐<lb/>
齊齊王子城父獲其弟榮如埋其首於北門衛人獲其<lb/>
季弟簡如鄋瞞由是遂亡十五年季文子使於晉十八<lb/>
<pb n="KR2a0004_WYG_033-12b"/>
年二月文公卒文公有二妃長妃齊女哀姜生子惡及<lb/>
視次妃敬嬴嬖愛生子俀俀私事襄仲襄仲欲立之叔<lb/>
仲曰不可襄仲請齊恵公恵公新立欲親魯許之冬十<lb/>
月襄仲殺子惡及視而立倭是為宣公哀姜歸齊哭而<lb/>
過市曰天乎襄仲為不道殺適<hi>音的</hi>立庶市人皆哭魯人<lb/>
謂之哀姜魯由此公室卑三桓彊宣公倭十二年楚莊<lb/>
王彊圍鄭鄭伯降復國之十八年宣公卒子成公黒肱<lb/>
立是為成公季文子曰使我殺適立庶失大援者襄仲<lb/>
<pb n="KR2a0004_WYG_033-13a"/>
襄仲立宣公公孫歸父有寵宣公欲去三桓與晉謀伐<lb/>
三桓㑹宣公卒季文子怨之歸父奔齊成公二年春齊<lb/>
伐取我隆夏公與晉郤克敗齊頃公於鞍齊復歸我侵<lb/>
地四年成公如晉晉景公不敬魯魯欲背晉合於楚或<lb/>
諌乃不十年成公如晉晉景公卒因留成公送𦵏魯諱<lb/>
之十五年始與呉王夀夢㑹鍾離<hi>括地志云鍾離國故城在濠州鍾離縣東</hi>
<hi>五里</hi>十六年宣伯告晉欲誅季文子文子有義晉人弗許<lb/>
十八年成公卒子午立是為襄公是時襄公三歲也襄<lb/>
<pb n="KR2a0004_WYG_033-13b"/>
公元年晉立悼公徃年冬晉欒書弑其君厲公四年襄<lb/>
公朝晉五年季文子卒家無衣帛之妾廐無食粟之馬<lb/>
府無金玉以相三君君子曰季文子廉忠矣九年與晉<lb/>
伐鄭晉悼公冠襄公於衛季武子從相行禮十一年三<lb/>
桓氏分為三軍十二年朝晉十六年晉平公即位二十<lb/>
一年朝晉平公二十二年孔丘生<hi>生在周靈王二十一年魯襄二十二年晉</hi>
<hi>平七年呉諸樊十年</hi>二十五年齊崔杼弑其君莊公立其弟景公<lb/>
二十九年呉延陵季子使魯問周樂盡知其意魯人敬<lb/>
<pb n="KR2a0004_WYG_033-14a"/>
焉三十一年六月襄公卒其九月太子卒魯人立齊歸<lb/>
之子禂為君是為昭公昭公年十九猶有童心穆叔不<lb/>
欲立曰太子死有母弟可立不即立長年鈞擇賢義鈞<lb/>
則卜之今禂非適嗣且又居䘮意不在戚而有喜色若<lb/>
果立必為季氏憂李武子弗聼卒立之比及葬三易衰<lb/>
君子曰是不終也昭公三年朝晉至河晉平公謝還之<lb/>
魯耻焉四年楚靈王㑹諸侯於申昭公稱病不往七年<lb/>
季武子卒八年楚靈王就章華臺召昭公昭公往賀賜<lb/>
<pb n="KR2a0004_WYG_033-14b"/>
昭公寶器已而悔復詐取之十二年朝晉至河晉平公<lb/>
謝還之十三年楚公子棄疾弑其君靈王代立十五年朝<lb/>
晉晉留之葬晉昭公魯耻之二十年齊景公與晏子狩<lb/>
竟因入魯問禮二十一年朝晉至河晉謝還之二十五<lb/>
年春鸜鵒來巢師已曰文成之世童謡曰鸜鵒來巢公<lb/>
在乾侯鸜鵒入處公在外野季氏與郈氏闘鷄季氏芥<lb/>
鷄羽郈氏金距季平子怒而侵郈氏郈昭伯亦怒平子<lb/>
臧昭伯之弟㑹偽䜛臧氏匿季氏臧昭伯囚季氏人季<lb/>
<pb n="KR2a0004_WYG_033-15a"/>
平子怒囚臧氏老臧郈氏以難告昭公昭公九月戊戍<lb/>
伐季氏遂入平子登臺請曰君以讒不察臣罪誅之請<lb/>
遷沂上弗許請囚於鄪弗許請以五乘亡弗許子家駒<lb/>
曰君其許之政自季氏久矣為徒者衆衆將合謀弗聼<lb/>
郈氏曰必殺之叔孫氏之臣戾謂其衆曰無季氏與有<lb/>
孰利皆曰無季氏是無叔孫氏戾曰然救季氏遂敗公<lb/>
師孟懿子聞叔孫氏勝亦殺郈昭伯郈昭伯為公使故<lb/>
孟氏得之三家共伐公公遂奔己亥公至于齊齊景公<lb/>
<pb n="KR2a0004_WYG_033-15b"/>
曰請致千社待君子家曰弃周公之業而臣於齊可乎<lb/>
乃止子家曰齊景公無信不如早之晉弗從叔孫見公<lb/>
還見平子平子頓首初欲迎昭公孟孫季孫後悔乃止<lb/>
二十六年春齊伐魯取鄆而居昭公焉夏齊景公將内<lb/>
公令無受魯賂申豐汝賈許齊臣髙齕子將粟五千庾<lb/>
子將言於齊侯曰羣臣不能事魯君有異焉宋元公為<lb/>
魯如晉求内之道卒叔孫昭子求内其君無病而死不<lb/>
知天弃魯乎抑魯君有罪于鬼神也願君且待齊景公<lb/>
<pb n="KR2a0004_WYG_033-16a"/>
從之二十八年昭公如晉求入季平子私於晉六卿六<lb/>
卿受季氏賂諌晉君晉君乃止居昭公乾侯二十九年<lb/>
昭公如鄆齊景公使人賜昭公書自謂主君昭公耻之<lb/>
怒而去乾侯三十一年晉欲内昭公召季平子平子布<lb/>
衣跣行因六卿謝罪六卿為言曰晉欲内昭公衆不從<lb/>
晉人止三十二年昭公卒於乾侯魯人共立昭公弟宋<lb/>
為君是為定公定公立趙簡子問史墨曰季氏亡乎史<lb/>
墨對曰不亡季友有大功於魯受鄪為上卿至于武子<lb/>
<pb n="KR2a0004_WYG_033-16b"/>
文子世增其業魯文公卒東門遂殺適立庶魯君於是<lb/>
失國政政在季氏於今四君矣民不知君何以得國是<lb/>
以為君慎器與名不可以假人定公五年季平子卒陽<lb/>
虎私怒囚季桓子與盟乃捨之七年齊伐我取鄆以為<lb/>
魯陽虎邑以從政八年陽虎欲盡殺三桓適而更立其<lb/>
所善庶子以代之載季桓子將殺之桓子詐而得脫三<lb/>
桓共攻陽虎陽虎居陽闗九年魯伐陽虎陽虎奔齊已<lb/>
而奔晉趙氏<hi>左傳云仲尼曰趙氏其世有亂乎杜預云受亂人故</hi>十年定公與齊<lb/>
<pb n="KR2a0004_WYG_033-17a"/>
景公㑹於夾谷孔子行相事齊欲襲魯君孔子以禮厯<lb/>
階誅齊淫樂齊侯懼乃止歸魯侵地而謝過十二年使<lb/>
仲由毁三桓城收其甲兵孟氏不肯墮城伐之不克而<lb/>
止季桓子受齊女樂孔子去十五年定公卒子將立<lb/>
是為哀公哀公五年齊景公卒六年齊田乞弑其君孺<lb/>
子七年呉王夫差彊伐齊至繒徵百牢於魯季康子使<lb/>
子貢說呉王及太宰嚭以禮詘之呉王曰我文身不足<lb/>
責禮乃止八年呉為鄒伐魯至城下盟而去齊伐我取<lb/>
<pb n="KR2a0004_WYG_033-17b"/>
三邑十年伐齊南邊十二年齊伐魯季氏用冉有有功<lb/>
思孔子孔子自衛歸魯十四年齊田常弑其君簡公於<lb/>
徐州孔子請伐之哀公不聼十五年使子服景伯子貢<lb/>
為介適齊齊歸我侵地田常初相欲親諸侯十六年孔<lb/>
子卒二十二年越王勾踐滅呉王夫差二十七年春季<lb/>
康子卒夏哀公患三桓將欲因諸侯以刦之三桓亦患<lb/>
公作難故君臣多間公游於陵阪遇孟武伯於衢曰請<lb/>
問余及死乎對曰不知也公欲以越伐三桓八月哀公<lb/>
<pb n="KR2a0004_WYG_033-18a"/>
如陘氏三桓攻公公奔于衛去如鄒遂如越國人迎哀<lb/>
公復歸卒于有山氏子寧立是為悼公悼公之時三桓<lb/>
勝魯如小侯畀於三桓之家十三年三晉滅智伯分其<lb/>
地有之三十七年悼公卒子嘉立是為元公元公二十<lb/>
一年卒子顯立是為穆公穆公三十三年卒子奮立是<lb/>
為共公共公二十二年卒子屯立是為康公康公九年<lb/>
卒子匽立是為景公景公二十九年卒子叔立是為平<lb/>
公是時六國皆稱王平公十二年秦惠王卒二十二年<lb/>
<pb n="KR2a0004_WYG_033-18b"/>
平公卒子賈立是為文公文公七年楚懷王死于秦二<lb/>
十三年文公卒子讎立是為頃公頃公二年秦抜楚之郢<lb/>
楚頃王東徙于陳十九年楚伐我取徐州二十四年<lb/>
楚考烈王伐滅魯頃公亡遷於下邑為家人魯絶祀頃<lb/>
公卒于柯魯起周公至頃公凡三十四世<lb/>
太史公曰余聞孔子稱曰甚矣魯道之衰也洙泗之間<lb/>
齗齗如也觀慶父及叔牙閔公之際何其亂也隠桓之<lb/>
事襄仲殺適立庻三家北面為臣親攻昭公昭公以奔<lb/>
<pb n="KR2a0004_WYG_033-19a"/>
至其揖讓之禮則從矣而行事何其戾也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0004_WYG_033-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記正義卷三十三<lb/>
</p>
<p>
</p>
  </div>
</body>
</text>
</TEI>
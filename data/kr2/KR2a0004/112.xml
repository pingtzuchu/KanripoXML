<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷一百十二</head> <lb/>
    <p>
<pb n="KR2a0004_WYG_112-1a"/>
欽定四庫全書<lb/>
　史記正義卷一百十二<lb/>
　　　　　　　　　　　　唐　張守節　撰<lb/>
平津侯主父列傳第五十二　史記一百十二<lb/>
丞相公孫𢎞者齊菑川國薛縣人也<hi>表云菑川國文帝分齊置都劇括地</hi>
<hi>志云故劇城在青州壽光縣南三十一里故薛城在徐州滕縣界地理志云薛縣屬魯國按薛與劇隔兖州及</hi>
<hi>太山未詳公孫𢎞墓又在青州北魯縣西二十里也</hi>字季少時為薛獄吏有辠免<lb/>
家貧牧豕海上年四十餘乃學春秋雜説養後母孝謹<lb/>
<pb n="KR2a0004_WYG_112-1b"/>
建元元年天子初即位招賢良文學之士是時𢎞年六<lb/>
十徴以賢良為博士使匈奴還報不合上意上怒以為<lb/>
不能𢎞迺病免歸元光五年有詔徴文學菑川國復推<lb/>
上公孫𢎞𢎞讓謝國人曰臣已嘗西應命以不能罷歸<lb/>
願更推選國人固推𢎞𢎞至太常太常令所徴儒士各<lb/>
對策百餘人𢎞第居下策奏天子擢𢎞對為第一召入<lb/>
見狀貌甚麗拜為博士是時通西南夷道置郡巴蜀民<lb/>
苦之詔使𢎞視之還奏事盛毁西南夷無所用上不聴<lb/>
<pb n="KR2a0004_WYG_112-2a"/>
𢎞為人恢竒多聞常稱以為人主病不廣大人臣病不<lb/>
儉節𢎞為布被食不重肉後母死服喪三年毎朝㑹議<lb/>
開陳其端令人主自擇不肯面折庭爭於是天子察其<lb/>
行敦厚辯論有餘習文法吏事而又縁飾以儒術上大<lb/>
説之二嵗中至左内史𢎞奏事有不可不庭辯之嘗與<lb/>
主爵都尉汲黯請間汲黯先發之𢎞推其後天子常説<lb/>
所言皆聴以此日益親貴嘗與公卿約議至上前皆倍<lb/>
其約以順上㫖汲黯庭詰𢎞曰齊人多詐而無情實始<lb/>
<pb n="KR2a0004_WYG_112-2b"/>
與臣等建此議今皆倍之不忠上問𢎞𢎞謝曰夫知臣<lb/>
者以臣為忠不知臣者以臣為不忠上然𢎞言左右幸<lb/>
臣每毁𢎞上益厚遇之元朔三年張歐免以𢎞為御史<lb/>
大夫是時通西南夷東置滄海北築朔方之郡𢎞數諌<lb/>
以為罷敝中國以奉無用之地願罷之於是天子乃使<lb/>
朱買臣等難𢎞置朔方之便發十策𢎞不得一<hi>顔師古曰言其利害</hi>
<hi>十條𢎞無以應</hi>𢎞迺謝曰山東鄙人不知其便若是願罷西南<lb/>
夷滄海而専奉朔方上乃許之汲黯曰𢎞位在三公奉<lb/>
<pb n="KR2a0004_WYG_112-3a"/>
禄甚多然為布被此詐也上問𢎞𢎞謝曰有之夫九卿<lb/>
與臣善者無過黯然今日庭詰𢎞誠中𢎞之病夫以三<lb/>
公為布被誠飾詐欲以釣名且臣聞管仲相齊有三歸<lb/>
侈擬於君桓公以霸亦上僣於君晏嬰相景公食不重<lb/>
肉妾不衣絲齊國亦治此下比於民今臣𢎞位為御史<lb/>
大夫而為布被自九卿以下至於小吏無差誠如汲黯<lb/>
言且無汲黯忠陛下安得聞此言天子以為謙讓愈益<lb/>
厚之卒以𢎞為丞相封平津侯𢎞為人意忌外寛内深<lb/>
<pb n="KR2a0004_WYG_112-3b"/>
諸嘗與𢎞有郤者雖詳與善隂報其禍殺主父偃徙董<lb/>
仲舒於膠西皆𢎞之力也食一肉脱粟之飯故人所善<lb/>
賓客仰衣食𢎞奉禄皆以給之家無所餘士亦以此賢<lb/>
之淮南衡山謀反治黨與方急𢎞病甚自以為無功而<lb/>
封位至丞相宜佐明主填撫國家使人由臣子之道今<lb/>
諸侯有畔逆之計此皆宰相奉職不稱恐竊病死無以<lb/>
塞責乃上書曰臣聞天下之通道五所以行之者三曰<lb/>
君臣父子兄弟夫婦長㓜之序此五者天下之通道也<lb/>
<pb n="KR2a0004_WYG_112-4a"/>
智仁勇此三者天下之通徳所以行之者也故曰力行<lb/>
近乎仁好問近乎智知恥近乎勇知此三者則知所以<lb/>
自治知所以自治然後知所以治人天下未有不能自<lb/>
治而能治人者也此百世不易之道也今陛下躬行大<lb/>
孝鑒三王建周道兼文武厲賢予禄量能授官今臣𢎞<lb/>
罷駑之質無汗馬之勞陛下過意擢臣𢎞卒伍之中封<lb/>
為列侯致位三公臣𢎞行能不足以稱素有負薪之病<lb/>
恐先狗馬填溝壑終無以報徳塞責願歸侯印乞骸骨<lb/>
<pb n="KR2a0004_WYG_112-4b"/>
避賢者路天子報曰古者賞有功襃有徳守成尚文遭<lb/>
遇右武未有易此者也朕宿昔庶㡬獲承尊位懼不能<lb/>
寧惟所與共為治者君宜知之葢君子善善惡惡君宜<lb/>
知之君若謹行常在朕躬君不幸罹霜露之病何恙不<lb/>
已迺上書歸侯乞骸骨是章朕之不徳也今事少間君<lb/>
其省思慮一精神輔以醫藥因賜告牛酒雜帛居數月<lb/>
病有廖視事元狩二年𢎞病竟以丞相終子度嗣為平<lb/>
津侯度為山陽太守十餘歳坐法失侯<lb/>
<pb n="KR2a0004_WYG_112-5a"/>
主父偃者齊臨菑人也學長短縱横之術晚乃學易春<lb/>
秋百家言游齊諸生間莫能厚遇也齊諸儒生相與排<lb/>
擯不容於齊家貧假貸無所得迺北游燕趙中山皆莫<lb/>
能厚遇為客甚困孝武元光元年中以為諸侯莫足游者<lb/>
乃西入闗見衛將軍衛將軍數言上上不召資用乏留<lb/>
久諸公賓客多厭之乃上書闕下朝奏暮召入見所言<lb/>
九事其八事為律令一事諌伐匈奴其辭曰臣聞明主<lb/>
不惡切諌以博觀忠臣不敢避重誅以直諌是故事無<lb/>
<pb n="KR2a0004_WYG_112-5b"/>
遺䇿而功流萬世今臣不敢隠忠避死以效愚計願陛<lb/>
下幸赦而少察之司馬法曰國雖大好戰必亡天下雖<lb/>
平忘戰必危天下既平天子大凱春蒐秋獮諸侯春振<lb/>
旅秋治兵所以不忘戰也且夫怒者逆徳也兵者凶器<lb/>
也爭者末節也古之人君一怒必伏尸流血故聖王重<lb/>
行之夫務戰勝窮武事者未有不悔者也昔秦皇帝任<lb/>
戰勝之威蠶食天下并吞戰國海内為一功齊三代務<lb/>
勝不休欲攻匈奴李斯諌曰不可夫匈奴無城郭之居<lb/>
<pb n="KR2a0004_WYG_112-6a"/>
委積之守遷徙鳥舉難得而制也輕兵深入糧食必絶<lb/>
踵糧以行重不及事得其地不足以為利也遇其民不<lb/>
可役而守也勝必殺之非民父母也靡敝中國快心匈<lb/>
奴非長䇿也秦皇帝不聴遂使蒙恬將兵攻胡辟地<lb/>
千里以河為境地固澤鹹鹵不生五榖然後發天下丁<lb/>
男以守北河暴兵露師十有餘年死者不可勝數終不<lb/>
能踰河而北是豈人衆不足兵革不備哉其勢不可也<lb/>
又使天下蜚芻輓粟起於東腄琅邪負海之郡轉輸北<lb/>
<pb n="KR2a0004_WYG_112-6b"/>
河率三十鍾而致一石男子疾耕不足於糧饟女子紡<lb/>
績不足於帷幕百姓靡敝孤寡老弱不能相養道路死<lb/>
者相望葢天下始畔秦也及至髙皇帝定天下畧地於<lb/>
邊聞匈奴聚於代谷之外而欲擊之御史成進諌曰不<lb/>
可夫匈奴之性獸聚而鳥散從之如搏影今以陛下盛<lb/>
徳攻匈奴臣竊危之髙帝不聴遂北至於代谷果有平<lb/>
城之圍髙皇帝蓋悔之甚乃使劉敬往結和親之約然<lb/>
後天下忘干戈之事故兵法曰興師十萬日費千金夫<lb/>
<pb n="KR2a0004_WYG_112-7a"/>
秦常積衆暴兵數十萬人雖有覆軍殺將係虜單于之<lb/>
功亦適足以結怨深讎不足以賞天下之費夫上虚府<lb/>
庫下敝百姓甘心於外國非完事也夫匈奴難得而制<lb/>
非一世也行盜侵驅所以為業也天性固然上及虞夏<lb/>
殷周固弗程督禽獸畜之不屬為人夫上不觀虞夏殷<lb/>
周之綂而下脩近世之失此臣之所大憂百姓之所疾<lb/>
苦也且夫兵久則變生事苦則慮易乃使邊境之民靡<lb/>
敝愁苦而有離心將吏相疑而外市故尉佗章邯得以<lb/>
<pb n="KR2a0004_WYG_112-7b"/>
成其私也夫秦政之所以不行者權分乎二子此得失<lb/>
之效也故周書曰安危在出令存亡在所用願陛下詳<lb/>
察之少加意而熟慮焉是時趙人徐樂齊人嚴安俱上<lb/>
書言世務各一事徐樂曰臣聞天下之患在於土崩不<lb/>
在於瓦解古今一也何謂土崩秦之末世是也陳涉無<lb/>
千乘之尊尺土之地身非王公大人名族之後無鄉曲<lb/>
之譽非有孔墨曾子之賢陶朱猗頓之富也然起窮巷<lb/>
奮棘矜偏袒大呼而天下從風此其故何也由民困而<lb/>
<pb n="KR2a0004_WYG_112-8a"/>
主不恤下怨而上不知也俗已亂而政不脩此三者陳<lb/>
涉之所以為資也是之謂土崩故曰天下之患在於土<lb/>
崩何謂瓦解呉楚齊趙之兵是也七國謀為大逆號皆<lb/>
稱萬乘之君帶甲數十萬威足以嚴其境内財足以勸<lb/>
其士民然不能西攘尺寸之地而身為禽於中原者此<lb/>
其故何也非權輕於匹夫而兵弱於陳涉也當是之時<lb/>
先帝之徳澤未衰而安土樂俗之民衆故諸侯無境外<lb/>
之助此之謂瓦解故曰天下之患不在瓦解由是觀之<lb/>
<pb n="KR2a0004_WYG_112-8b"/>
天下誠有土崩之勢雖布衣窮處之士或首惡而危海<lb/>
内陳涉是也況三晉之君或存乎天下雖未有大治也<lb/>
誠能無土崩之勢雖有彊國勁兵不得旋踵而身為禽<lb/>
矣吴楚齊趙是也況羣臣百姓能為亂乎哉此二體者<lb/>
安危之明要也賢主所留意而深察也間者闗東五榖<lb/>
不登年嵗未復民多窮困重之以邊境之事推數循理<lb/>
而觀之則民且有不安其處者矣不安故易動易動者<lb/>
土崩之勢也故賢主獨觀萬化之原明於安危之機脩<lb/>
<pb n="KR2a0004_WYG_112-9a"/>
之廟堂之上而銷未形之患其要期使天下無土崩之<lb/>
勢而已矣故雖有彊國勁兵陛下逐走獸射蜚鳥𢎞游<lb/>
燕之囿淫縱恣之觀極馳騁之樂自若也金石絲竹之<lb/>
聲不絶於耳帷帳之私俳優侏儒之笑不乏於前而天<lb/>
下無宿憂名何必湯武俗何必成康雖然臣竊以為陛<lb/>
下天然之聖寛仁之資而誠以天下為務則湯武之名<lb/>
不難侔而成康之俗可復興也此二體者立然後處尊<lb/>
安之實揚名廣譽於當世親天下而服四夷餘恩遺徳<lb/>
<pb n="KR2a0004_WYG_112-9b"/>
為數世隆南面負扆攝袂而揖王公此陛下之所服也<lb/>
臣聞圖王不成其敝足以安安則陛下何求而不得何<lb/>
為而不成何征而不服乎哉嚴安上書曰臣聞周有天<lb/>
下其治三百餘嵗成康其隆也刑錯四十餘年而不用<lb/>
及其衰也亦三百餘嵗故五伯更起五伯者常佐天子<lb/>
興利除害誅暴禁邪匡正海内以尊天子五伯既沒賢<lb/>
聖莫續天子孤弱號令不行諸侯恣行彊陵弱衆暴寡<lb/>
田常篡齊六卿分晉並為戰國此民之始苦也於是彊<lb/>
<pb n="KR2a0004_WYG_112-10a"/>
國務攻弱國備守合從連横馳車擊轂介胄生蟣蝨民<lb/>
無所告愬及至秦王蠶食天下并吞戰國稱號曰皇帝<lb/>
主海内之政壞諸侯之城銷其兵鑄以為鍾虡示不復<lb/>
用元元黎民得免於戰國逢明天子人人自以為更生<lb/>
嚮使秦緩其刑罰薄賦歛省繇役貴仁義賤權利上篤<lb/>
厚下智巧變風易俗化於海内則世世必安矣秦不行<lb/>
是風而脩其故俗為智巧權利者進篤厚忠信者退法<lb/>
嚴政峻謟䛕者衆日聞其美意廣心軼欲肆威海外乃<lb/>
<pb n="KR2a0004_WYG_112-10b"/>
使蒙恬將兵以北攻胡辟地進境戍於北河蜚芻輓粟<lb/>
以隨其後又使尉佗屠睢將樓船之士南攻百越使監<lb/>
禄鑿渠運糧深入越越人遁逃曠日持久糧食絶乏越<lb/>
人擊之秦兵大敗秦乃使尉佗將卒以戍越當是時秦<lb/>
禍北構於胡南挂於越宿兵無用之地進而不得退行<lb/>
十餘年丁男被甲丁女轉輸苦不聊生自經於道樹死者<lb/>
相望及秦皇帝崩天下大叛陳勝呉廣舉陳武臣張耳<lb/>
舉趙項梁舉呉田儋舉齊景騎舉郢周市舉魏韓廣舉<lb/>
<pb n="KR2a0004_WYG_112-11a"/>
燕窮山通谷豪士並起不可勝載也然皆非公侯之後非<lb/>
長官之吏也無尺寸之勢起閭巷杖棘矜應時而皆動不謀<lb/>
而俱起不約而同㑹壤長地進至于霸王時教使然也<lb/>
秦貴為天子富有天下滅世絶祀者窮兵之禍也故周失之<lb/>
弱秦失之彊不變之患也今欲招南夷朝夜郎降羌僰畧<graphic n="KR1070" url="https://raw.githubusercontent.com/kanripo/KR-Gaiji/master/images/KR1070.png" mimeType="image/png"/>
州建成邑深入匈奴燔其蘢城議者美之此人臣之利也非天<lb/>
下之長䇿也今中國無狗吠之驚而外累於逺方之備靡敝<lb/>
國家非所以子民也行無窮之欲甘心快意結怨於匈奴非所<lb/>
<pb n="KR2a0004_WYG_112-11b"/>
以安邊也禍結而不解兵休而復起近者愁苦逺者驚駭非<lb/>
所以持乆也今天下鍜甲砥劒橋箭累弦轉輸運糧未見<lb/>
休時此天下之所共憂也夫兵久而變起事煩而慮生今<lb/>
外郡之地或㡬千里列城數十形束壤制旁脅諸侯非公<lb/>
室之利也上觀齊晉之所以亡者公室卑削六卿大盛也<lb/>
下觀秦之所以滅者嚴法刻深欲大無窮也今郡守之<lb/>
權非特六卿之重也地㡬千里非特閭巷之資也甲兵<lb/>
器械非特棘矜之用也以遭萬世之變則不可稱諱也<lb/>
<pb n="KR2a0004_WYG_112-12a"/>
書奏天子天子召見三人謂曰公等皆安在何相見之<lb/>
晚也於是上乃拜主父偃徐樂嚴安為郎中數見上疏<lb/>
言事詔拜偃為謁者遷樂為中大夫一嵗中四遷偃偃<lb/>
説上曰古者諸侯不過百里彊弱之形易制今諸侯或<lb/>
連城數十地方千里緩則驕奢易為淫亂急則阻其彊<lb/>
而合從以逆京師今以法割削之則逆節萌起前日朝<lb/>
錯是也今諸侯子弟或十數而適嗣代立餘雖骨肉<lb/>
無尺寸地封則仁孝之道不宣願陛下令諸侯得推恩<lb/>
<pb n="KR2a0004_WYG_112-12b"/>
分子弟以地侯之彼人人喜得所願上以徳施實分其<lb/>
國不削而稍弱矣於是上從其計又説上曰茂陵初立<lb/>
天下豪傑并兼之家亂衆之民皆可徙茂陵内實京師<lb/>
外銷姦猾此所謂不誅而害除上又從其計尊立衛皇<lb/>
后及發燕王定國隂事偃有功焉大臣皆畏其口賂遺<lb/>
累千金人或説偃曰太横矣主父曰臣結髪游學四十<lb/>
餘年身不得遂親不以為子昆弟不收賔客棄我我阨<lb/>
日久矣且丈夫生不五鼎食死即五鼎烹耳吾日暮途<lb/>
<pb n="KR2a0004_WYG_112-13a"/>
逺故倒行暴施之偃盛言朔方地肥饒外阻河䝉恬城<lb/>
之以逐匈奴内省轉輸戍漕廣中國滅胡之本也上覽其<lb/>
説下公卿議皆言不便公孫𢎞曰秦時常發三十萬衆<lb/>
築北河終不可就已而棄之主父偃盛言其便上竟用<lb/>
主父計立朔方郡元朔二年主父言齊王内淫佚行僻<lb/>
上拜主父為齊相至齊遍召昆弟賓客散五百金予之<lb/>
數之曰始吾貧時昆弟不我衣食賔客不我内門今吾<lb/>
相齊諸君迎我或千里吾與諸君絶矣毋復入偃之門<lb/>
<pb n="KR2a0004_WYG_112-13b"/>
乃使人以王與姊姦事動王王以為終不得脱罪恐效<lb/>
燕王論死乃自殺有司以聞主父始為布衣時嘗游燕<lb/>
趙及其貴發燕事趙王恐其為國患欲上書言其隂事<lb/>
為偃居中不敢發及為齊相出闗即使人上書告言主<lb/>
父偃受諸侯金以故諸侯子弟多以得封者及齊王自<lb/>
殺上聞大怒以為主父劫其王令自殺乃徴下吏治主<lb/>
父服受諸侯金實不刼王令自殺上欲勿誅是時公孫<lb/>
𢎞為御史大夫乃言曰齊王自殺無後國除為郡入漢<lb/>
<pb n="KR2a0004_WYG_112-14a"/>
主父偃本首惡陛下不誅主父偃無以謝天下乃遂族<lb/>
主父偃主父方貴幸時賔客以千數及其族死無一人<lb/>
收者唯獨洨孔車收葬之天子後聞之以為孔車長者<lb/>
也<lb/>
太史公曰公孫𢎞行義雖修然亦遇時漢興八十餘年<lb/>
矣上方鄉文學招俊乂以廣儒墨𢎞為舉首主父偃當<lb/>
路諸公皆譽之及名敗身誅士爭言其惡悲夫太皇太<lb/>
后詔大司徒大司空葢聞治國之道富民為始富民之<lb/>
<pb n="KR2a0004_WYG_112-14b"/>
要在於節儉孝經曰安上治民莫善於禮禮與奢也寧<lb/>
儉昔者管仲相齊桓霸諸侯有九合一匡之功而仲尼<lb/>
謂之不知禮以其奢泰侈擬於君故也夏禹卑宫室惡<lb/>
衣服後聖不循由此言之始之盛也徳優矣莫髙於儉<lb/>
儉化俗民則尊卑之序得而骨肉之恩親爭訟之源息斯<lb/>
乃家給人足刑錯之本也歟可不務哉夫三公者百寮<lb/>
之率萬民之表也未有樹直表而得曲影者也孔子不<lb/>
云乎子率而正孰敢不正舉善而教不能則勸維漢興<lb/>
<pb n="KR2a0004_WYG_112-15a"/>
以來股肱宰臣身行儉約輕財重義較然著明未有若<lb/>
效丞相平津侯公孫𢎞者也位在丞相而為布被脱粟<lb/>
之飯不過一肉故人所善賔客皆分奉禄以給之無有<lb/>
所餘誠内自克約而外從制汲黯詰之乃聞于朝此可<lb/>
謂減於制度而可施行者也徳優則行否則止與内奢<lb/>
泰而外為詭服以釣虚譽者殊科以病乞骸骨孝武皇<lb/>
帝即制曰賞有功襃有徳善善惡惡君宜知之其省思<lb/>
慮存精神輔以醫藥賜告治病牛酒羅帛居數月有瘳<lb/>
<pb n="KR2a0004_WYG_112-15b"/>
視事至元狩二年竟以善終至相位夫知臣莫若君此<lb/>
其效也𢎞子度嗣爵後為山陽太守坐法失侯夫表徳<lb/>
章義所以率俗厲化聖王之制不易之道也其賜𢎞後<lb/>
子孫之次當為後者爵闗内侯食邑三百户徴詣公車<lb/>
上名尚書朕親臨拜焉<lb/>
班固稱曰公孫𢎞卜式兒寛皆以鴻漸之翼困於燕雀<lb/>
逺迹羊豕之間非遇其時焉能致此位乎是時漢興六<lb/>
十餘載海内乂安府庫充實而四夷未賔制度多闕上方<lb/>
<pb n="KR2a0004_WYG_112-16a"/>
欲用文武求之如弗及始以蒲輪迎枚生見主父而歎<lb/>
息羣臣慕嚮異人並出卜式試於芻牧𢎞羊擢於賈豎<lb/>
衛青奮於奴僕日磾出於降虜斯亦曩時版築飯牛之<lb/>
朋矣漢之得人於兹為盛儒雅則公孫𢎞董仲舒兒寛<lb/>
篤行則石建石慶質直則汲黯卜式推賢則韓安國鄭<lb/>
當時定令則趙禹張湯文章則司馬遷相如滑稽則東<lb/>
方朔枚臯應對則嚴助朱買臣厯數則唐都落下閎協律<lb/>
則李延年運籌則桑𢎞羊奉使則張騫蘇武將帥則衛<lb/>
<pb n="KR2a0004_WYG_112-16b"/>
青霍去病受遺則霍光金日磾其餘不可勝紀是以興<lb/>
造功業制度遺文後世莫及孝宣承統纂修洪業亦講<lb/>
論六蓺招選茂異而蕭望之梁丘賀夏侯勝韋𤣥成嚴<lb/>
彭祖尹更始以儒術進劉向王褒以文章顯將相則張<lb/>
安世趙充國魏相邴吉于定國杜延年治民則黄霸王<lb/>
成龔遂鄭𢎞邵信臣韓延夀尹翁歸趙廣漢之屬皆有<lb/>
功迹見述於後累其名臣亦其次也<lb/>
　史記正義卷一百十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷一百六</head> <lb/>
    <p>
<pb n="KR2a0004_WYG_106-1a"/>
欽定四庫全書<lb/>
　史記正義卷一百六<lb/>
　　　　　　　　　　　　唐　張守節　撰<lb/>
吳王濞列傳第四十六　　　史記一百六<lb/>
呉王濞者髙帝兄劉仲之子也髙帝已定天下七年立<lb/>
劉仲為代王而匈奴攻代劉仲不能堅守棄國亡間行<lb/>
走雒陽自歸天子天子為骨肉故不忍致法廢以為郃<lb/>
陽侯<hi>郃陽故城在同州河西縣南三十里</hi>髙帝十一年秋淮南王英布反<lb/>
<pb n="KR2a0004_WYG_106-1b"/>
東并荆地劫其國兵西度淮擊楚髙帝自將往誅之劉<lb/>
仲子沛侯濞年二十有氣力以騎將從破布軍蘄西㑹<lb/>
甀布走荆王劉賈為布所殺無後上患吳㑹稽輕悍無<lb/>
壯王以填之諸子少乃立濞於沛為吳王王三郡五十<lb/>
三城已拜受印髙帝召濞相之謂曰若狀有反相心獨<lb/>
悔業已拜因拊其背告曰漢後五十年東南有亂者豈<lb/>
邪然天下同姓為一家也慎無反濞頓首曰不敢㑹孝<lb/>
惠髙后時天下初定郡國諸侯各務自拊循其民吳有<lb/>
<pb n="KR2a0004_WYG_106-2a"/>
豫章郡銅山<hi>括地志云秦兼天下以為鄣郡今湖州長城縣西南八十里故章城是也銅山今宣</hi>
<hi>州及潤州句容縣有並屬章也</hi>濞則招致天下亡命者益鑄錢煑海水<lb/>
為鹽以故無賦<hi>按既盗鑄錢何以收其利足國之用吳國之民又何得無賦如說非也言吳國</hi>
<hi>山既出銅民多盗鑄錢及煑海水為鹽以山海之利不賦之故言無賦也其民無賦國用乃冨饒也</hi>國用<lb/>
冨饒孝文時吳太子入見得侍皇太子飲博吳太子師<lb/>
𫝊皆楚人輕悍又素驕博爭道不恭皇太子引博局提<lb/>
吳太子殺之於是遣其喪歸葬至吳吳王愠曰<hi>於問反怨也</hi>
天下同宗死長安即葬長安何必來葬為復遣喪之長<lb/>
<pb n="KR2a0004_WYG_106-2b"/>
安葬吳王由此稍失藩臣之禮稱病不朝京師知其以<lb/>
子故稱病不朝驗問實不病諸吳使來輒繫責治之吳<lb/>
王恐為謀滋甚及後使人為秋請上復責問吳使者使<lb/>
者對曰王實不病漢繫治使者數輩以故遂稱病且夫<lb/>
察見淵中魚不祥今王始詐病及覺見責急愈益閉恐<lb/>
上誅之計乃無聊唯上棄之而與更始扵是天子乃赦<lb/>
吳使者歸之而賜吳王几杖老不朝吳得釋其罪謀亦<lb/>
益解然其居國以銅鹽故百姓無賦卒踐更輒與平賈<lb/>
<pb n="KR2a0004_WYG_106-3a"/>
<hi>踐更若今唱更行更者也言民自著卒更有三品有卒更有踐更有過更古者正卒無常人皆當送之是為卒更</hi>
<hi>貧者欲故更錢者次直者出錢顧之月二千是為踐更天下人皆直戍邉三月亦各為更律所謂繇戍也雖丞</hi>
<hi>相子亦在戍邊之調不可人人自行三月戍又行者出之錢三百入官官給戊者是為過更此漢初因秦法而行</hi>
<hi>後改為讁乃戍邉一嵗</hi>嵗時存問茂材賞賜閭里佗郡國吏欲來<lb/>
捕亡人者訟共禁弗予<hi>訟音容言其相容禁止不與也</hi>如此者四十餘<lb/>
年<hi>言四十餘年者太史公盡言吳王一代行事也漢書作三十餘年而班固見其語在孝文之代乃减十年</hi>
<hi>是班固不曉其理也</hi>以故能使其衆鼂錯為太子家令得幸太子<lb/>
數從容言吳過可削數上書說孝文帝文帝寛不忍罰<lb/>
<pb n="KR2a0004_WYG_106-3b"/>
以此吳日益横及孝景帝即位錯為御史大夫說上曰<lb/>
昔髙帝初定天下昆弟少諸子弱大封同姓故王孽子<lb/>
悼惠王王齊七十餘城庶弟元王王楚四十餘城兄子<lb/>
濞王吳五十餘城封三庶孽分天下半今吳王前有太<lb/>
子之郄詐稱病不朝於古法當誅文帝弗忍因賜几杖徳<lb/>
至厚當改過自新乃益驕溢即山鑄錢煑海水為鹽誘<lb/>
天下亡人謀作亂今削之亦反不削之亦反削之其反<lb/>
亟禍小不削反遲禍大三年冬楚王朝鼂錯因言楚王<lb/>
<pb n="KR2a0004_WYG_106-4a"/>
戊往年為薄太后服私姦服舍請誅之詔赦罰削東海<lb/>
郡因削吳之豫章郡㑹稽郡及前二年趙王有罪削其<lb/>
河間郡膠西王卬以賣爵有姦削其六縣漢廷臣方議<lb/>
削吳吳王濞恐削地無已因以此發謀欲舉事念諸侯<lb/>
無足與計謀者聞膠西王勇好氣喜兵諸齊皆憚畏扵<lb/>
是乃使中大夫應髙誂膠西王無文書口報曰吳王不<lb/>
肖有宿夕之憂不敢自外使喻其驩心王曰何以教之<lb/>
髙曰今者主上興於姦飾於邪臣好小善聽讒賊擅變<lb/>
<pb n="KR2a0004_WYG_106-4b"/>
更律令侵奪諸侯之地徴求滋多誅罰良善日以益甚<lb/>
里語有之舐糠及米吳與膠西知名諸侯也一時見察<lb/>
恐不得安肆矣吳王身有内病不能朝請二十餘年嘗<lb/>
患見疑無以自白今脅肩累足猶懼不見釋竊聞大王<lb/>
以爵事有適<hi>張革反</hi>所聞諸侯削地罪不至此此恐不得<lb/>
削地而已王曰然有之子將奈何髙曰同惡相助同好<lb/>
相留同情相成同欲相趨同利相死今吳王自以為與<lb/>
大王同憂願因時循理棄軀以除患害扵天下億亦可<lb/>
<pb n="KR2a0004_WYG_106-5a"/>
乎王瞿然駭曰寡人何敢如是今主上雖急固有死耳<lb/>
安得不戴髙曰御史大夫鼂錯熒惑天子侵奪諸侯蔽<lb/>
忠塞賢朝廷疾怨諸侯皆有倍畔之意人事極矣彗星<lb/>
出蝗蟲數起此萬世一時而愁勞聖人之所以起也故<lb/>
吳王欲内以鼂錯為討外隨大王後車彷徉天下所郷<lb/>
者降所指者下天下莫敢不服大王誠幸而許之一言<lb/>
則吳王率楚王略函谷關守滎陽<graphic n="KR2589" url="https://raw.githubusercontent.com/kanripo/KR-Gaiji/master/images/KR2589.png" mimeType="image/png"/>倉之粟距漢兵治<lb/>
次舍須大王大王有幸而臨之則天下可并兩主分割<lb/>
<pb n="KR2a0004_WYG_106-5b"/>
不亦可乎王曰善髙歸報吳王吳王猶恐其不與乃身<lb/>
自為使使於膠西面結之膠西羣臣或聞王謀諌曰承<lb/>
一帝至樂也今大王與吳西鄉苐令事成兩主分爭患<lb/>
乃始結諸侯之地不足為漢郡什二而為畔逆以憂太<lb/>
后非長䇿也王弗聽遂發使約齊菑川膠東濟南濟北<lb/>
皆許諾而曰城陽景王有義攻諸吕勿與事定分之耳<lb/>
諸侯既新削罰振恐多怨鼂錯及削吳㑹稽豫章郡書<lb/>
至則吳王先起兵膠西正月丙午誅漢吏二千石以下<lb/>
<pb n="KR2a0004_WYG_106-6a"/>
膠東菑川濟南楚趙亦然遂發兵西齊王後悔飲藥自<lb/>
殺畔約濟北王城壊未完其郎中令劫守其王不得發<lb/>
兵膠西為渠率膠東菑川濟南共攻圍臨菑趙王遂亦<lb/>
反陰使匈奴與連兵七國之發也吳王悉其士卒下令<lb/>
國中曰寡人年六十二身自將少子年十四亦為士卒<lb/>
先諸年上與寡人比下與少子等者皆發發二十餘萬<lb/>
人南使閩越東越東越亦發兵從孝景帝三年正月甲<lb/>
子初起兵扵廣陵西渉淮因并楚兵發使遺諸侯書曰<lb/>
<pb n="KR2a0004_WYG_106-6b"/>
吳王劉濞敬問膠西王膠東王菑川王濟南王趙王楚<lb/>
王淮南王衡山王廬江王故長沙王子幸教寡人以漢<lb/>
有賊臣無功天下侵奪諸侯地使吏劾繫訊治以僇辱<lb/>
之為故<hi>按専以僇辱諸侯為事</hi>不以諸侯人君禮遇劉氏骨肉絶<lb/>
先帝功臣進任姦宄詿亂天下<hi>詿音挂</hi>欲危社稷陛下多<lb/>
病志失不能省察欲舉兵誅之謹聞教敝國雖狹地方<lb/>
三千里人雖少精兵可具五十萬寡人素事南越三十<lb/>
餘年其王君皆不辭分其卒以隨寡人又可得三十餘<lb/>
<pb n="KR2a0004_WYG_106-7a"/>
萬寡人雖不肖願以身從諸王越直長沙者因王子定<lb/>
長沙以北西走蜀漢中<hi>走音後向也王子長沙王子也南越之地對長沙之南者其民</hi>
<hi>因王子卒而鎮定長沙以北西向蜀及漢中咸委王子定矣</hi>告越楚王淮南三王與<lb/>
寡人西面<hi>越東越也又告東越楚淮南三王與吴王共西面擊之三王謂淮南衡山廬江也</hi>齊<lb/>
諸王與趙王定河閒河内或入臨晉關<hi>今蒲津關</hi>或與寡人<lb/>
㑹雒陽燕王趙王固與胡王有約燕王北定代雲中摶<lb/>
胡衆入蕭關<hi>今古隴山關在原州平凉縣界</hi>走長安匡正天子以安髙<lb/>
廟願王勉之楚元王子淮南三王或不沭洗十餘年怨<lb/>
<pb n="KR2a0004_WYG_106-7b"/>
入骨髓欲一有所出之乆矣寡人未得諸王之意未敢<lb/>
聽令諸王茍能存亡繼絶振弱代暴以安劉氏社稷之<lb/>
所願也敝國雖貧寡人節衣食之用積金錢脩兵革聚<lb/>
榖食夜以繼日三十餘年矣凡為此願諸王勉用之能<lb/>
斬捕大將者賜金五千斤封萬户列將三千斤封五千<lb/>
户禆將二千斤封二千户二千石千斤封千户千石五<lb/>
百斤封五百户皆為列侯其以軍若城邑降者卒萬人<lb/>
邑萬户如得大將人户五千如得列將人户三千如得<lb/>
<pb n="KR2a0004_WYG_106-8a"/>
禆將人户千如得二千石其小吏皆以差次受爵金佗<lb/>
封賜皆倍常法其有故爵邑者更益勿因願諸王明以<lb/>
令士大夫弗敢欺也寡人金錢在天下者往往而有非<lb/>
必取於吳諸王日夜用之弗能盡有當賜者告寡人寡<lb/>
人且往遺之敬以聞七國反書聞天子天子乃遣大尉<lb/>
條侯周亞夫將三十六將軍往擊吳楚遣曲周侯酈寄<lb/>
擊趙將軍欒布擊齊大將軍竇嬰屯滎陽監齊趙兵吳<lb/>
楚反書聞兵未發竇嬰未行言故吳相袁盎盎時家居<lb/>
<pb n="KR2a0004_WYG_106-8b"/>
詔召入見上方與晁錯調兵<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>軍食上問袁盎曰君嘗<lb/>
為吳相知吳臣田禄伯為人乎今吳楚反於公何如曰<lb/>
不足憂也今破矣上曰吳王即山鑄錢煑海水為鹽誘<lb/>
天下豪桀白頭舉事若此其計不百全豈發乎何以言<lb/>
其無能為也袁盎對曰吳有銅鹽利則有之安得豪傑<lb/>
而誘之誠令吳得豪桀亦且輔王為義不反矣吳所誘<lb/>
皆無頼子弟亡命鑄錢姦人故相率以反鼂錯曰袁盎<lb/>
策之善上問曰計安出盎對曰願并左右上屏人獨錯<lb/>
<pb n="KR2a0004_WYG_106-9a"/>
在盎曰臣所言人臣不得知也乃屏錯錯趨避東廂恨<lb/>
其上卒問盎盎對曰吳楚相遺書曰髙帝王子弟各有<lb/>
分地今賊臣晁錯擅適過諸侯削奪之地故以反為名<lb/>
西共誅晁錯復故地而罷方今計獨斬鼂錯發使赦吳<lb/>
楚七國復其故削地則兵可無血刃而俱罷於是上嘿<lb/>
然良乆曰顧誠何如吾不愛一人以謝天下盎曰臣愚<lb/>
計無出此願上孰計之乃拜盎為太常<hi>今盎為太常史失奉宗廟之指</hi>
<hi>意</hi>吳王弟子徳侯為宗正盎裝治行後十餘日上使中<lb/>
<pb n="KR2a0004_WYG_106-9b"/>
尉召錯結載行東市錯衣朝衣斬東市則遣袁盎奉宗<lb/>
廟宗正輔親戚<hi>以親戚之意輔漢訓諭</hi>使告吳如盎策至吳吳楚<lb/>
兵已攻梁壁矣宗正以親故先入見諭吳王使拜受詔<lb/>
吳王聞袁盎來亦知其欲說己笑而應曰我已為東帝<lb/>
尚何誰拜不肯見盎而留之軍中欲劫使將盎不肯使<lb/>
人圍守且殺之盎得夜出歩亡去走梁軍遂歸報條侯<lb/>
將乗六乗傳<hi>上音乗下作恋反</hi>㑹兵滎陽至雒陽見劇孟喜曰<lb/>
七國反吾乗𫝊至此不自意全<hi>言不自意洛陽得全及見劇孟</hi>又以為<lb/>
<pb n="KR2a0004_WYG_106-10a"/>
諸侯已得劇孟劇孟今無動吾據滎陽以東無足憂者<lb/>
至淮陽問父絳侯故客鄧都尉曰䇿安出客曰吳兵銳<lb/>
甚難與爭鋒楚兵輕<hi>輕正反</hi>不能乆方今為將軍計莫若<lb/>
引兵東北壁昌邑以梁委吳吳必盡銳攻之將軍深溝<lb/>
髙壘使輕兵絶淮泗口塞吳饟道彼吳梁相敝而糧食<lb/>
竭乃以全彊制其罷極破吳必矣條侯曰善從其策遂<lb/>
堅壁昌邑南<hi>在曹州城武縣東北四十二里也</hi>輕兵絶吳饟道吳王之<lb/>
初發也吳臣田禄伯為大將軍田禄伯曰兵屯聚而西<lb/>
<pb n="KR2a0004_WYG_106-10b"/>
無佗竒道難以就功臣願得五萬人别循江淮而上收<lb/>
淮南長沙入武關與大王㑹此亦一竒也吳王太子諫<lb/>
曰王以反為名此兵難以藉人藉人亦且反王奈何且<lb/>
擅兵而别多佗利害未可知也徒自損耳吳王即不許<lb/>
田禄伯吳少將桓將軍說王曰吳多歩兵歩兵利險漢<lb/>
多車騎車騎利平地願大王所過城邑不下直棄去疾<lb/>
西據雒陽武庫食<graphic n="KR2589" url="https://raw.githubusercontent.com/kanripo/KR-Gaiji/master/images/KR2589.png" mimeType="image/png"/>倉粟阻山河之險以令諸侯雖母<lb/>
入關天下固已定矣即大王徐行留下城邑漢軍車騎<lb/>
<pb n="KR2a0004_WYG_106-11a"/>
至馳入梁楚之郊事敗矣吳王問諸老將老將曰此少<lb/>
年推鋒之計可耳安知大慮乎於是王不用桓將軍計<lb/>
吳王專并將其兵未度淮諸賔客皆得為將校尉侯司<lb/>
馬獨周邱不得用周邱者下邳人亡命吳酤酒無行吳<lb/>
王濞薄之弗任周邱上謁說王曰臣以無能不得待罪<lb/>
行間臣非敢求有所將願得王一漢節必有以報王王<lb/>
乃予之周邱得節夜馳入下邳下邳時聞吳反皆城守<lb/>
至傳舍召令令入户使從者以罪斬令遂召昆弟所善<lb/>
<pb n="KR2a0004_WYG_106-11b"/>
豪吏告曰吳反兵且至至屠下邳不過食頃今先下家<lb/>
室必完能者封侯矣出乃相告下邳皆下周邱一夜得<lb/>
三萬人使人報吳王遂將其兵北略城邑比至陽城<hi>地理</hi>
<hi>志云城陽國故齊漢文帝二年别為國屬兖州</hi>兵十餘萬破蕩城中尉軍聞吳<lb/>
王敗走自度無與共成功即引兵歸下邳未至疽發背<lb/>
死二月中吳王兵既破敗走於是天子制詔將軍曰葢<lb/>
聞為善者天報之以福為非者天報之以殃髙皇帝親<lb/>
表功徳建立諸侯幽王悼惠王絶無後孝文皇帝哀憐<lb/>
<pb n="KR2a0004_WYG_106-12a"/>
加惠王幽王子遂悼惠王子卬等令奉其先王宗廟為<lb/>
漢藩國徳配天地明並日月吳王濞倍徳反義誘受天<lb/>
下亡命辠人亂天下幣稱病不朝二十餘年有司數請<lb/>
濞罪孝文皇帝寛之欲其改行為善今乃與楚王戊趙<lb/>
王遂膠西王卬濟南王辟光菑川王賢膠東王雄渠約<lb/>
從反為逆無道起兵以危宗廟賊殺大臣反漢使者迫<lb/>
劫萬民夭殺無罪燒殘民家掘其邱冡甚為暴虐今卬<lb/>
等又重逆無道燒宗廟鹵御物<hi>顔師古曰御物宗廟之服器也</hi>朕甚痛<lb/>
<pb n="KR2a0004_WYG_106-12b"/>
之朕素服避正殿將軍其勸士大夫擊反虜擊反虜者<lb/>
深入多殺為功斬首捕虜比三百石以上者皆殺之無<lb/>
有所置<hi>置放釋也</hi>敢有議詔及不如詔者皆要斬初吳王之<lb/>
度淮與楚王遂西敗棘壁<hi>在宋州寜陵縣西南七十里</hi>乗勝前銳甚<lb/>
梁孝王恐遣六將軍擊吳又敗梁兩將士卒皆還走梁<lb/>
梁數使使報條侯求救條侯不許又使使惡條侯於上<lb/>
上使人告條侯救梁復守便宜不行梁使韓安國及楚<lb/>
死事相弟張羽為將軍<hi>按羽尚弟也</hi>乃得頗敗吳兵吳兵欲<lb/>
<pb n="KR2a0004_WYG_106-13a"/>
西梁城守堅不敢西即走條侯軍㑹下邑<hi>宋州碭山縣本漢下邑縣</hi>
欲戰條侯壁不肯戰吳糧絶卒飢數挑戰遂夜犇條侯<lb/>
壁驚東南條侯使備西北果從西北入吳大敗士卒多<lb/>
飢死乃畔散於是吳王乃與其麾下壯士數千人夜亡<lb/>
去度江走丹徒保東越<hi>東越傳云獨東甌受漢之購殺吳王丹徒潤州也東甌即東越</hi>
<hi>也東越將兵從吳在丹徒也</hi>東越兵可萬餘人乃使人收聚亡卒漢<lb/>
使人以利㗖東越東越即紿吳王吳王出勞軍即使人<lb/>
鏦殺吳王<hi>括地志云漢吳王濞冡在潤州丹徒縣東練辟聚北今入平江吳録云丹徒有吳王冢在</hi>
<pb n="KR2a0004_WYG_106-13b"/>
<hi>縣北其處名為相唐</hi>盛其頭馳傳以聞吳王子子華子駒亡走閩<lb/>
越吳王之棄其軍亡也軍遂潰往往稍降太尉梁軍楚<lb/>
王戊軍敗自殺三王之圍齊臨菑也三月不能下漢兵<lb/>
至膠西膠東菑川王各引兵歸膠西王乃袒洗席槀飲<lb/>
水謝太后王太子徳曰漢兵逺臣觀之已罷可襲願收<lb/>
大王餘兵擊之擊之不勝乃逃入海未晚也王曰吾士卒<lb/>
皆已壊不可發用弗聽漢將弓髙侯頺當遺王書曰奉<lb/>
詔誅不義降者赦其罪復故不降者滅之王何處須以<lb/>
<pb n="KR2a0004_WYG_106-14a"/>
從事王肉袒叩頭漢軍壁謁曰臣卬奉法不謹驚駭百<lb/>
姓乃若將軍逺道至于窮國敢請葅醢之罪弓髙侯執<lb/>
金鼓見之曰王苦軍事願聞王發兵狀王頓首膝行對<lb/>
曰今者鼂錯天子用事臣變更髙皇帝法令侵奪諸侯<lb/>
地卬等以為不義恐其敗亂天下七國發兵且以誅錯<lb/>
今聞錯已誅卬等謹以罷兵歸將軍曰王茍以錯不善<lb/>
何不以聞及未有詔虎符擅發兵擊義國以此觀之意<lb/>
非欲誅錯也乃出詔書為王讀之讀之訖曰王其自圖<lb/>
<pb n="KR2a0004_WYG_106-14b"/>
王曰如卬等死有餘罪遂自殺太后太子皆死膠東菑<lb/>
川濟南王皆死國除納于漢酈將軍圍趙十月而下之<lb/>
趙王自殺濟北王以刼故得不誅徙王菑川初吳王首<lb/>
反并將楚兵連齊趙正月起兵三月皆破獨趙後下復<lb/>
置元王少子平陸侯禮為楚王續元王後徙汝南王非<lb/>
王吳故地為江都王<lb/>
太史公曰吳王之王由父省也能薄賦歛使其衆以擅<lb/>
山海利逆亂之萌自其子興爭技發難卒亡其本親越<lb/>
<pb n="KR2a0004_WYG_106-15a"/>
謀宗竟以夷隕鼂錯為國逺慮禍反近身袁盎權說初<lb/>
寵後辱故古者諸侯地不過百里山海不以封毋親夷<lb/>
狄以䟽其屬葢謂吳邪毋為權首反受其咎豈盎錯邪<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0004_WYG_106-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記正義卷一百六<lb/>
</p>
<p>
</p>
  </div>
</body>
</text>
</TEI>
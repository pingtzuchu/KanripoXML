<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷三十六</head> <lb/>
    <p>
<pb n="KR2a0004_WYG_036-1a"/>
欽定四庫全書<lb/>
　史記正義卷三十六<lb/>
　　　　　　　　　　　　唐　張守節　撰<lb/>
陳把世家第六　　　　　　史記三十六<lb/>
陳胡公滿者虞帝舜之後也昔舜為庻人時堯妻之二<lb/>
女居于媯汭其後因為氏姓姓媯氏舜已崩傳禹天下<lb/>
而舜子商均為封國夏后之時或失或續至於周武王<lb/>
克殷紂乃復求舜後得媯滿封之於陳以奉帝舜祀是<lb/>
<pb n="KR2a0004_WYG_036-1b"/>
為胡公胡公卒子申公犀侯立申公卒弟相公臯羊立<lb/>
相公卒立申公子突是為孝公孝公卒子慎公圉戎立<lb/>
慎公當周厲王時慎公卒子幽公寜立幽公十二年周<lb/>
厲王奔于彘二十三年幽公卒子釐公孝立釐公六年<lb/>
周宣王即位三十六年釐公卒子武公靈立武公十五<lb/>
年卒子夷公説立是嵗周幽王即位夷公三年卒弟平<lb/>
公爕立<hi>爕先牒反</hi>平公七年周幽王為犬戎所殺周東徙秦<lb/>
始列為諸侯二十三年平公卒子文公圉立文公元年<lb/>
<pb n="KR2a0004_WYG_036-2a"/>
取蔡女生子佗<hi>徒何反</hi>十年文公卒長子桓公鮑立桓公<lb/>
二十三年魯隠公初立二十六年衛殺其君州吁三十<lb/>
三年魯弑其君隠公三十八年正月甲戍己丑陳桓公<lb/>
鮑卒<hi>甲戌己丑凡十六日</hi>桓公弟佗其母蔡女故蔡人為佗殺五父<lb/>
及桓公太子免而立佗是為厲公桓公病而亂作國人<lb/>
分散故再赴厲公二年生子敬仲完周太史過陳陳厲<lb/>
公使以周易筮之卦得觀之否是為觀國之光利用賔<lb/>
于王此其代陳有國乎不在此其在異國<hi>六四變内卦為中國外卦</hi>
<pb n="KR2a0004_WYG_036-2b"/>
<hi>為異國</hi>非此其身在其子孫<hi>内卦為身外卦為子孫變在外故知在子孫也</hi>若在<lb/>
異國必姜姓<hi>六四變此爻是辛未觀上體巽未為羊巽為女女乘羊故為姜姜齊姓故知在齊</hi>
姜姓太嶽之後物莫能兩大陳衰此其昌乎<hi>周敬王四十一年楚</hi>
<hi>恵王殺陳湣公齊簡公周敬王三十九年被田常殺之</hi>厲公取蔡女蔡女與蔡人<lb/>
亂厲公數如蔡滛七年厲公所殺桓公太子免之三弟<lb/>
長曰躍中曰林少曰杵臼共令蔡人誘厲公以好女與<lb/>
蔡人共殺厲公而立躍是為利公利公者桓公子也利<lb/>
公立五年卒立中弟林是為莊公莊公七年卒少弟杵<lb/>
<pb n="KR2a0004_WYG_036-3a"/>
臼立是為宣公宣公三年楚武王卒楚始彊十七年周<lb/>
恵王娶陳女為后二十一年宣公後有嬖姬生子欵欲<lb/>
立之乃殺其太子禦㓂禦冦素愛厲公子完完懼禍及<lb/>
已乃奔齊齊桓公欲使陳完為卿完曰羈旅之臣幸得<lb/>
免負擔君之惠也不敢當髙位桓公使為工正<hi>周禮云冬官為</hi>
<hi>考工主作噐械</hi>齊懿仲欲妻陳敬仲卜之占曰是謂鳳皇于飛<lb/>
和鳴鏘鏘有媯之後将育于姜五世其昌並于正卿<lb/>
八世之後莫之與京<hi>杜預云敬八代孫田常之子襄子盤也而杜以常為八代者以桓子</hi>
<pb n="KR2a0004_WYG_036-3b"/>
<hi>無宇生武子開與釐子乞皆相繼事齊故以常為八代</hi>三十七年齊桓公伐蔡蔡<lb/>
敗南侵楚至召陵逺過陳陳大夫轅濤塗惡其過陳詐<lb/>
齊令出東道東道惡桓公怒執陳轅濤塗是嵗晉獻公<lb/>
殺其太子申生四十五年宣公卒子欵立是為穆公穆<lb/>
公五年齊桓公卒十六年晉文公敗楚師於城濮是嵗<lb/>
穆公卒子共公朔立共公六年楚太子商臣弑其父成<lb/>
王代立是為穆王十一年秦穆公卒十八年共公卒子<lb/>
靈公平國立靈公<hi>諡法云亂而不損曰靈</hi>元年楚莊王即位六年<lb/>
<pb n="KR2a0004_WYG_036-4a"/>
楚伐陳十年陳及楚平十四年靈公與其大夫孔寜儀<lb/>
行父皆通於夏姬<hi>列女傳陳女夏姬者陳大夫夏徴舒之母御叔之妻也三為王后七為夫</hi>
<hi>人公侯争之莫不迷惑失意杜預云夏姬鄭穆公女陳大夫御叔之妻左傳云殺御叔殺靈侯戮夏南出孔儀</hi>
<hi>喪陳國</hi>衷其衣以戯於朝泄冶諌曰君臣淫亂民何效焉靈<lb/>
公以告二子二子請殺泄冶公弗禁遂殺泄冶十五年<lb/>
靈公與二子飲於夏氏公戯二子曰徴舒似汝二子曰<lb/>
亦如公徴舒怒靈公罷酒出徴舒伏弩廐門射殺靈公<lb/>
孔寜儀行父皆奔楚靈公太子午奔晉徴舒自立為陳<lb/>
<pb n="KR2a0004_WYG_036-4b"/>
侯徴舒故陳大夫也夏姬御叔之妻舒之母也成公九<lb/>
年冬楚莊王為夏徴舒殺靈公卒諸侯伐陳謂陳曰無<lb/>
驚吾誅徴舒而已已誅徴舒因縣陳而有之羣臣畢賀<lb/>
申叔時使於齊來還獨不賀莊王問其故對曰鄙語有<lb/>
之牽牛徑人田田主奪之牛徑則有罪矣奪之牛不亦<lb/>
甚乎今王以徴舒為賊弑君故徴兵諸侯以義伐之已<lb/>
而取之以利其地則後何以令於天下是以不賀莊王<lb/>
曰善乃迎陳靈公太子午於晉而立之復君陳如故是<lb/>
<pb n="KR2a0004_WYG_036-5a"/>
為成公孔子讀史記至楚復陳曰賢哉楚莊王輕千乘<lb/>
之國而重一言<hi>家語云孔子讀史記至楚復陳喟然曰賢哉楚莊王輕千乘之國而重一言之</hi>
<hi>信非申叔時之忠弗能建其義非楚荘王之賢亦不能受其訓也</hi>二十八年楚荘王卒<lb/>
二十九年陳倍楚盟三十年楚共王代陳是嵗成公卒<lb/>
子哀公弱立楚以陳喪罷兵去哀公三年楚圍陳復釋<lb/>
之二十八年楚公子圍弑其君郟敖自立為靈王三十<lb/>
四年初哀公娶鄭長姬生悼太子師少姬生偃二嬖妾<lb/>
長妾生留少妾生勝留有寵哀公哀公屬之其弟司徒<lb/>
<pb n="KR2a0004_WYG_036-5b"/>
招哀公病三月招殺悼太子立留為太子哀公怒欲誅<lb/>
招招發兵圍守哀公哀公自經殺招卒立留為陳君四<lb/>
月陳使使赴楚楚靈王聞陳亂乃殺陳使者使公子棄<lb/>
疾發兵伐陳陳君留奔鄭九月楚圍陳十一月滅陳使<lb/>
棄疾為陳公招之殺悼太子也太子之子名呉出奔晉<lb/>
晉平公問太史趙曰陳遂亡乎對曰陳顓頊之族陳氏<lb/>
得政於齊乃卒亡自幕至於瞽瞍無違命舜重之以明<lb/>
徳至於遂世世守之及胡公周賜之姓使祀虞帝且盛<lb/>
<pb n="KR2a0004_WYG_036-6a"/>
徳之後必百世祀虞之世未也其在齊乎楚靈王滅陳<lb/>
五嵗楚公子棄疾弑靈王代立是為平王平王初立欲<lb/>
得和諸侯乃求故陳悼太子師之子呉立為陳侯是為<lb/>
惠公惠公立探續哀公卒時年而為元空籍五嵗矣七<lb/>
年陳火十五年呉王僚使公子光伐陳取胡沈而去二<lb/>
十八年呉王闔閭與子胥敗楚入郢是年惠公卒子懐<lb/>
公桞立懐公元年呉破楚在郢召陳侯陳侯欲往大夫<lb/>
曰呉新得意楚王雖亡與陳有故不可倍懐公乃以疾<lb/>
<pb n="KR2a0004_WYG_036-6b"/>
謝呉四年呉復召懐公懐公恐如呉呉怒其前不往留<lb/>
之因卒呉陳乃立懐公之子越是為湣公湣公六年孔<lb/>
子適陳呉王夫差伐陳取三邑而去十三年呉復來伐<lb/>
陳陳告急楚楚昭王來救軍於城父呉師去是年楚昭<lb/>
王卒於城父時孔子在陳十五年宋滅曹十六年呉王夫<lb/>
差伐齊敗之艾陵使人召陳侯陳侯恐如呉楚伐陳二<lb/>
十一年齊田常弑其君簡公二十三年楚之白公勝殺<lb/>
令尹子西子綦襲惠王葉公攻敗白公白公自殺二十<lb/>
<pb n="KR2a0004_WYG_036-7a"/>
四年楚惠王復國以兵北伐殺陳湣公遂滅陳而有之<lb/>
是嵗孔子卒<lb/>
杞東樓公者夏后禹之後苗裔也殷時或封或絶周武<lb/>
王克殷紂求禹之後得東樓公封之於把以奉夏后氏<lb/>
祀東樓公生西樓公西樓公生題公題公生謀娶公<lb/>
謀娶公當周厲王時謀娶公生武公武公立四十七年<lb/>
卒子靖公立靖公二十三年卒子共公立共公八年卒<lb/>
子徳公立徳公十八年卒弟桓公姑容立桓公十七年<lb/>
<pb n="KR2a0004_WYG_036-7b"/>
卒子孝公匄立孝公十七年卒弟文公益姑立文公十<lb/>
四年卒弟平公鬱立平公十八年卒子悼公成立悼公<lb/>
十二年卒子隐公乞立七月隠公弟遂弑隠公自立是<lb/>
為釐公十九年卒子湣公維立湣公十五年楚惠王滅<lb/>
陳十六年湣公弟閼路弑湣公代立是為哀公哀公立<lb/>
十年卒湣公子欶立是為出公出公十二年卒子簡公<lb/>
春立立一年楚惠王之四十四年滅杞把後陳亡三十<lb/>
四年把小微其事不足稱述舜之後周武王封之陳至<lb/>
<pb n="KR2a0004_WYG_036-8a"/>
楚惠王滅之有世家言禹之後周武王封之把楚惠王<lb/>
滅之有世家言契之後為殷殷有本紀言殷破周封其<lb/>
後於宋齊湣王滅之有世家言后稷之後周秦昭王滅<lb/>
之有本紀言臯陶之後或封英六楚穆王滅之無譜伯<lb/>
夷之後至周武王復封於齊曰太公望陳氏滅之有世<lb/>
家言伯翳之後至周平王時封為秦項羽滅之有本紀<lb/>
言垂益䕫龍其後不知所封不見也右十一人者皆唐<lb/>
虞之際名有功徳臣也其五人之後皆至帝王餘乃為<lb/>
<pb n="KR2a0004_WYG_036-8b"/>
顯諸侯滕薛騶夏殷周之間封也小不足齒列弗論也<lb/>
周武王時侯伯尚千餘人及幽厲之後諸侯力攻相并<lb/>
江黄胡沈之屬不可勝數故弗采著于𫝊上<lb/>
太史公曰舜之徳可謂至矣禪位於夏而後世血食者<lb/>
厯三代及楚滅陳而田常得政於齊卒為建國百世不<lb/>
絶苖裔兹兹有土者不乏焉至禹於周則把㣲甚不足<lb/>
數也楚惠王滅把其後越王勾踐興<lb/>
　史記正義卷三十六<lb/>
</p>
<p>
</p>
  </div>
</body>
</text>
</TEI>
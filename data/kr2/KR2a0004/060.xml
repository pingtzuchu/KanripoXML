<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷六十</head> <lb/>
    <p>
<pb n="KR2a0004_WYG_060-1a"/>
欽定四庫全書<lb/>
　史記正義卷六十<lb/>
　　　　　　　　　　　　唐　張守節　撰<lb/>
三王世家第三十　　　　　　史記六十<lb/>
大司馬臣去病昧死再拜上䟽皇帝陛下陛下過聽使<lb/>
臣去病待罪行間宜専邊塞之思慮暴骸中野無以報<lb/>
乃敢惟他議以干用事者誠見陛下憂勞天下愛憐百<lb/>
姓以自忘虧膳貶藥損郎員皇子賴天能勝衣趨拜至<lb/>
<pb n="KR2a0004_WYG_060-1b"/>
今無號位師傅官陛下恭讓不恤羣臣私望不敢越職<lb/>
而言臣竊不勝犬馬心昩死願陛下詔有司因盛夏吉<lb/>
時定皇子位唯陛下幸察臣去病昧死再拜以聞皇帝<lb/>
陛下三月乙亥御史臣光守尚書令奏未央宫制曰下<lb/>
御史六年三月戊申朔乙亥御史臣光守尚書令丞非<lb/>
下御史書到言丞相臣青翟御史大夫臣湯太常臣充<lb/>
大行令臣息太子少傅臣安行宗正事昧死上言大司<lb/>
馬去病上疏曰陛下過聽使臣去病待罪行間宜専邊<lb/>
<pb n="KR2a0004_WYG_060-2a"/>
塞之思慮暴骸中野無以報乃敢惟他議以干用事者<lb/>
誠見陛下憂勞天下哀憐百姓以自忘虧膳貶樂損郎<lb/>
員皇子賴天能勝衣趨拜至今無號位師傅官陛下恭<lb/>
讓不䘏羣臣私望不敢越職而言臣竊不勝犬馬心昧<lb/>
死願陛下詔有司因盛夏吉時定皇子位唯願陛下幸<lb/>
察制曰下御史臣謹與中二千石二千石臣賀等<hi>公孫賀</hi>
議古者裂地立國並建諸侯以承天子所以尊宗廟重<lb/>
社稷也今臣去病上疏不忘其職因以宣恩乃道天子<lb/>
<pb n="KR2a0004_WYG_060-2b"/>
卑讓自貶以勞天下慮皇子未有號位臣青翟臣湯等<lb/>
宜奉義遵職愚憧而不逮事方今盛夏吉時臣青翟臣<lb/>
湯等昧死請立皇子臣閎臣旦臣胥為諸侯王昧死請<lb/>
所立國名制曰蓋聞周封八百姬姓並列或子男附庸<lb/>
禮支子不祭云並建諸侯所以重社稷朕無聞焉且天<lb/>
非為君生民也朕之不徳海内未洽乃以未教成者彊<lb/>
君連城即股肱何勸其更議以列侯家之三月丙子奏<lb/>
未央宫丞相臣青翟御史大夫臣湯昧死言臣謹與列<lb/>
<pb n="KR2a0004_WYG_060-3a"/>
侯臣嬰齊中二千石二千石臣賀諌大夫博士臣安等<lb/>
議曰伏聞周封八百姬姓並列奉承天子康叔以祖考<lb/>
顯而伯禽以周公立咸為建國諸侯以相傅為輔百官<lb/>
奉憲各遵其職而國統備矣竊以為並建諸侯所以重<lb/>
社稷者四海諸侯各以其職奉貢祭支子不得奉祭宗<lb/>
祖禮也封建使守藩國帝王所以扶徳施化陛下奉承<lb/>
天統明開聖緒尊賢顯功興滅繼絶續蕭文終之後于<lb/>
鄼褒厲羣臣平津侯等<hi>公孫𢎞所封平津郷在滄州鹽山南四十一里也</hi>昭六<lb/>
<pb n="KR2a0004_WYG_060-3b"/>
親之序明天施之屬使諸侯王封君得推私恩分子弟<lb/>
戸邑錫號尊建百有餘國而家皇子為列侯則尊卑相<lb/>
踰列位失序不可以垂統於萬世臣請立臣閎臣旦臣<lb/>
胥為諸侯王三月丙子奏未央宫制曰康叔親屬有十<lb/>
而獨尊者褒有徳也周公祭天命郊故魯有白牡騂剛<lb/>
之牲羣公不毛賢不肖差也髙山仰之景行嚮之朕甚<lb/>
慕焉所以抑未成家以列侯可四月戊寅奏未央宫丞<lb/>
相臣青翟御史大夫臣湯昧死言臣青翟等與列侯吏<lb/>
<pb n="KR2a0004_WYG_060-4a"/>
二千石諌大夫博士臣慶等議昧死奏請立皇子為諸<lb/>
侯王制曰康叔親屬有十而獨尊者褒有徳也周公祭<lb/>
天命郊故魯有白牡騂剛之牲羣公不毛賢不肖差也<lb/>
髙山仰之景行嚮之朕甚慕焉所以抑未成家以列侯<lb/>
可臣青翟臣湯博士臣將行等伏聞康叔親屬有十武<lb/>
王繼體周公輔成王其八人皆以祖考之尊建為大國<lb/>
康叔之年㓜周公在三公之位而伯禽據國於魯蓋爵<lb/>
命之時未至成人康叔後扞禄父之難伯禽殄淮夷之<lb/>
<pb n="KR2a0004_WYG_060-4b"/>
亂昔五帝異制周爵五等春秋三等皆因時而序尊卑<lb/>
髙皇帝撥亂世反諸正昭至徳定海内封建諸侯爵位<lb/>
二等皇子或在繈緥而立為諸侯王奉承天子為萬世<lb/>
法則不可易陛下躬親仁義體行聖徳表裏文武顯慈<lb/>
孝之行廣賢能之路内褒有徳外討彊暴極臨北海<hi>匈奴</hi>
<hi>傳云霍去病伐匈奴比臨翰海</hi>西湊月氏<hi>湊音臻氏音支至月氏月氏西戎國名在葱嶺之西也</hi>
匈奴西域舉國奉師輿械之費不賦於民虚御府之藏<lb/>
以賞元戎開禁倉以賑貧窮減戍卒之半百蠻之君靡<lb/>
<pb n="KR2a0004_WYG_060-5a"/>
不郷風承流稱意逺方殊俗重譯而朝澤及方外故珍<lb/>
獸至嘉榖興天應甚彰今諸侯支子封至諸侯王臣青<lb/>
翟臣湯等竊伏熟計之皆以為尊卑失序使天下失望<lb/>
不可臣請立臣閎臣旦臣胥為諸侯王四月癸未奏未<lb/>
央宫留中不下丞相臣青翟大僕臣賀行御史大夫事<lb/>
太常臣充太子太傅臣安行宗正事昧死言臣青翟等<lb/>
前奏大司馬臣去病上疏言皇子未有號位臣謹與御<lb/>
史大夫臣湯中二千石二千石諌大夫博士臣慶等昧<lb/>
<pb n="KR2a0004_WYG_060-5b"/>
死請立皇子臣閎等為諸侯王陛下讓文武躬自切及<lb/>
皇子未教羣臣之議儒者稱其術或誖其心陛下固辭<lb/>
弗許家皇子為列侯臣青翟等竊與列侯臣夀成等二<lb/>
十七人議皆曰以為尊卑失序髙皇帝建天下為漢太<lb/>
祖王子孫廣支輔先帝法則弗改所以宣至尊也臣請<lb/>
令史官擇吉日具禮儀上御史奏輿地圗他皆如前故<lb/>
事制曰可四月丙申奏未央宫大僕臣賀行御史大夫<lb/>
事昧死言太常臣充言卜入四月二十八日乙巳可立<lb/>
<pb n="KR2a0004_WYG_060-6a"/>
諸侯王臣昧死奏輿地圖請所立國名禮儀别奏臣昧<lb/>
死請制曰立皇子閎為齊王旦為燕王胥為廣陵王四<lb/>
月丁酉奏未央宫六年四月戊寅朔癸夘御史大夫湯<lb/>
下丞相丞相下中二千石二千石下郡太守諸侯相丞<lb/>
書從事下當用者如律令<lb/>
維六年四月乙巳皇帝使御史大夫湯廟立子閎為齊<lb/>
王曰於戲小子閎受兹青社朕承祖考維稽古建爾國<lb/>
家封于東土世為漢藩輔於戲念哉恭朕之詔惟命不<lb/>
<pb n="KR2a0004_WYG_060-6b"/>
于常人之好徳克明顯光義之不圖俾君子怠悉爾心<lb/>
允執其中天禄永終厥有愆不臧乃凶于而國害于爾<lb/>
躬於戲保國艾民可不敬與王其戒之<lb/>
　　右齊王䇿<lb/>
維六年四月乙巳皇帝使御史大夫湯廟立子旦為燕<lb/>
王曰於戲小子旦受兹𤣥杜朕承祖考維稽古建爾國<lb/>
家封于北土世為漢藩輔於戲葷粥氏虐老獸心侵犯<lb/>
寇盗加以姦巧邊萌於戲朕命將率徂征厥罪萬夫長<lb/>
<pb n="KR2a0004_WYG_060-7a"/>
千夫長三十有二君皆來降旗奔師葷粥徙域北州以<lb/>
綏悉爾心毋作怨毋俷徳<hi>俷音符味反</hi>毋乃廢備非教士不<lb/>
得從徴於戲保國艾民可不敬與王其戒之<lb/>
　　右燕王䇿<lb/>
維六年四月乙巳皇帝使御史大夫湯廟立子胥為廣<lb/>
陵王曰於戲小子胥受兹赤社朕奉祖考維稽古建爾<lb/>
國家封于南土世為漢藩輔古人有言曰大江之南<hi>謂京</hi>
<hi>口南至荆州以南也</hi>五湖之間其人輕心楊州保疆三代要服不<lb/>
<pb n="KR2a0004_WYG_060-7b"/>
及以政於戲悉爾心戰戰兢兢乃恵乃順毋侗好佚毋<lb/>
邇宵人維法維則書云臣不作威不作福靡有後羞於<lb/>
戲保國艾民可不敬與王其戒之<lb/>
　　右廣陵王䇿<lb/>
太史公曰古人有言曰愛之欲其富親之欲其貴故王<lb/>
者壃土建國封立子弟所以褒親親序骨肉尊先祖貴<lb/>
支體廣同姓於天下也是以形勢彊而王室安自古至<lb/>
今所由來乆矣非有異也故弗論著也燕齊之事無足<lb/>
<pb n="KR2a0004_WYG_060-8a"/>
采者然封立三王天子恭讓羣臣守義文辭爛然甚可<lb/>
觀也是以附之世家<lb/>
禇先生曰臣幸得以文學為侍郎好覧觀太史公之列<lb/>
傳列傳中稱三王世家文辭可觀求其世家終不能得<lb/>
竊從長老好故事者取其封䇿書編列其事而傳之令<lb/>
後世得觀賢主之指意蓋聞孝武帝之時同日而俱拜<lb/>
三子為王封一子於齊一子於廣陵一子於燕各因子<lb/>
才力智能及土地之剛柔人民之輕重為作䇿以申戒<lb/>
<pb n="KR2a0004_WYG_060-8b"/>
之謂王世為漢藩輔保國治民可不敬與王其戒之夫<lb/>
賢主所作固非淺聞者所能知非博聞彊記君子者所<lb/>
不能究竟其意至其次序分絶文字之上下簡之參差<lb/>
長短皆有意人莫之能知謹論次其真草詔書編于左<lb/>
方令覧者自通其意而解説之<lb/>
王夫人者趙人也與衞夫人並幸武帝而生子閎閎且<lb/>
立為王時其母病武帝自臨問之曰子當為王欲安所<lb/>
置之王夫人曰陛下在妾又何等可言者帝曰雖然意<lb/>
<pb n="KR2a0004_WYG_060-9a"/>
所欲欲於何所王之王夫人曰願置之雒陽武帝曰雒<lb/>
陽有武庫敖倉天下衝阨漢國之大都也先帝以來無<lb/>
子王於雒陽者去雒陽餘盡可王夫人不應武帝曰闗<lb/>
東之國無大於齊者齊東負海而城郭大古時獨臨菑<lb/>
中十萬户天下膏腴地莫盛於齊者矣王夫人以手擊<lb/>
頭謝曰幸甚王夫人死而帝痛之使使者拜之曰皇帝<lb/>
謹使使太中大夫明奉璧一賜夫人為齊王太后子閎<lb/>
王齊年少無有子立不幸早死國絶為郡天下稱齊不<lb/>
<pb n="KR2a0004_WYG_060-9b"/>
宜王云所謂受此土者諸侯王始封者必受土於天子<lb/>
之社歸立之以為國社以嵗時祠之春秋大傳曰天子<lb/>
之國有泰社東方青南方赤西方白北方黒上方黄故<lb/>
將封於東方者取青土封於南方者取赤土封於西方<lb/>
者取白土封於北方者取黒土封於上方者取黄土各<lb/>
取其色物裏以白茅封以為社此始受封於天子者也<lb/>
此之為主土主土者立社而奉之也朕承祖考袓者先<lb/>
也考者父也維稽古維者度也念也稽者當也當順古<lb/>
<pb n="KR2a0004_WYG_060-10a"/>
之道也齊地多變詐不習於禮義故戒之曰恭朕之詔<lb/>
唯命不可為常人之好徳能明顯光不圖於義使君子<lb/>
怠慢悉若心信執其中天禄長終有過不善乃凶于而<lb/>
國而害于若身齊王之國左右維持以禮義不幸中年<lb/>
早夭然全身無過如其䇿意傳曰青采出於藍而質青<lb/>
於藍者教使然也逺哉賢主昭然獨見誡齊王以慎内<lb/>
誡燕王以無作怨無俷徳誡廣陵王以慎外無作威與<lb/>
福夫廣陵在呉越之地其民精而輕故誡之曰江湖之<lb/>
<pb n="KR2a0004_WYG_060-10b"/>
間其人輕心楊州葆疆三代之時迫要使從中國俗服<lb/>
不大及以政教以意御之而已無侗好佚無邇宵人維<lb/>
法是則無長好佚樂馳騁弋獵滛康而近小人常念法<lb/>
度則無羞辱矣三江五湖有魚鹽之利銅山之富天下<lb/>
所仰故誡之曰臣不作福者勿使行財幣厚賞賜以立<lb/>
聲譽為四方所歸也又曰臣不作威者勿使因輕以倍<lb/>
義也㑹孝武帝崩孝昭帝初立先朝廣陵王胥厚賞賜<lb/>
金錢財幣直三千餘萬益地百里邑萬户㑹昭帝崩宣<lb/>
<pb n="KR2a0004_WYG_060-11a"/>
帝初立縁恩行義以本始元年中裂漢地盡以封廣陵<lb/>
王胥四子一子為朝陽侯<hi>括地志云朝陽故城在鄧州穰縣南八十里應劭云在朝</hi>
<hi>水之陽也</hi>一子為平曲侯<hi>地理志云平曲縣屬東海郡又云在瀛州文安縣北七十里</hi>一<lb/>
子為南利侯<hi>括地志云南利故城在豫州上蔡縣東八十五里</hi>最愛少子𢎞立<lb/>
以為髙密王<hi>括地志云髙密故城在宻州髙密縣西南四十里</hi>其後胥果作威<lb/>
福通楚王使者楚王宣言曰我先元王髙帝少弟也封<lb/>
三十二城今地邑益少我欲與廣陵王共發兵云廣陵<lb/>
王為上我復王楚三十二城如元王時事發覺公卿有<lb/>
<pb n="KR2a0004_WYG_060-11b"/>
司請行罰誅天子以骨肉之故不忍致法於胥下詔書<lb/>
無治廣陵王獨誅首惡楚王傳曰蓬生麻中不扶自直<lb/>
白沙在泥中與之皆黑者土地教化使之然也其後胥<lb/>
復祝詛謀反自殺國除燕土墝埆北迫匈奴其人民勇<lb/>
而少慮故誡之曰葷粥氏無有孝行而禽獸心以竊盗<lb/>
侵犯邊民朕詔將軍往征其罪萬夫長千夫長三十有<lb/>
二君皆來降旗奔師葷粥徙域逺處北州以安矣悉若<lb/>
心無作怨者勿使從俗以怨望也無俷徳者勿使上背<lb/>
<pb n="KR2a0004_WYG_060-12a"/>
徳也無廢備者無乏武備常備匈奴也非教士不得從<lb/>
徴者言非習禮義不得在於側也㑹武帝年老長而太<lb/>
子不幸薨未有所立而旦使來上書請身入宿衞於長<lb/>
安孝武見其書擊地怒曰生子當置之齊魯禮義之鄉<lb/>
乃置之燕趙果有爭心不讓之端見矣於是使使即斬<lb/>
其使者於闕下㑹武帝崩昭帝初立旦果作怨而望大<lb/>
臣自以長子當立與齊王子劉澤等謀為叛逆出言曰<lb/>
我安得弟在者今立者乃大將軍子也欲發兵事發覺<lb/>
<pb n="KR2a0004_WYG_060-12b"/>
當誅昭帝縁恩寛忍抑案不揚公卿使大臣請遣宗正<lb/>
與太中大夫公户滿意御史二人偕往使燕風喻之到<lb/>
燕各異日更見責王宗正者主宗室諸劉屬籍先見王<lb/>
為列陳道昭帝實武帝子狀侍御史乃復見王責之以<lb/>
正法問王欲發兵罪名明白當坐之漢家有正法王犯<lb/>
纎介小罪過即行法直斷耳安能寛王驚動以文法王<lb/>
意益下心恐公户滿意習於經術最後見王稱引古今<lb/>
通義國家大禮文章爾雅謂王曰古者天子必内有異<lb/>
<pb n="KR2a0004_WYG_060-13a"/>
姓大夫所以正骨肉也外有同姓大夫所以正異族也<lb/>
周公輔成王誅其兩弟故治武帝在時尚能寛王今昭<lb/>
帝始立年㓜富於春秋未臨政委任大臣古者誅罰不<lb/>
阿親戚故天下治方今大臣輔政奉法直行無敢所阿<lb/>
恐不能寛王王可自謹無自令身死國滅為天下笑於<lb/>
是燕王旦乃恐懼服罪叩頭謝過大臣欲和合骨肉難<lb/>
傷之以法其後旦復與左將軍上官桀等謀反宣言曰<lb/>
我次太子太子不在我當立大臣共抑我云云大將軍<lb/>
<pb n="KR2a0004_WYG_060-13b"/>
光輔政與公卿大臣議曰燕王旦不改過悔正行惡不<lb/>
變於是脩法直斷行罸誅旦自殺國除如其䇿指有司<lb/>
請誅旦妻子孝昭以骨肉之親不忍致法寛赦旦妻子<lb/>
免為庶人傳曰蘭根與白芷漸之滫中<hi>言雖香草以米汁漬之無復香</hi>
<hi>氣君子不欲附近庶人不服者為漸漬然也以旦謀叛君子庶人皆不附近</hi>君子不近庶人<lb/>
不服者所以漸然也宣帝初立推恩宣徳以本始元年<lb/>
中盡復封燕王旦兩子一子為安定侯<hi>漢表在鉅鹿郡</hi>立燕故<lb/>
太子建為廣陽王<hi>括地志云廣陵故城今在幽州良郷縣東北三十七里</hi>以奉燕<lb/>
<pb n="KR2a0004_WYG_060-14a"/>
王祭祀<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0004_WYG_060-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記正義卷六十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷六十九</head> <lb/>
    <p>
<pb n="KR2a0004_WYG_069-1a"/>
欽定四庫全書<lb/>
　史記正義卷六十九<lb/>
　　　　　　　　　　　　唐　張守節　撰<lb/>
蘇秦列傳第九　　　　　　史記六十九<lb/>
蘇秦者東周雒陽人也<hi>戰國策云蘇秦雒陽軒里之人也藝文志云蘇子三十一篇在</hi>
<hi>縱横流敬王以子朝之亂從王城東遷雒陽故城乃號東周以王城為西周</hi>東事師於齊而<lb/>
習之於鬼谷先生出游數嵗大困而歸兄弟嫂妹妻妾<lb/>
竊皆笑之曰周人之俗治産業力工商逐什二以為務<lb/>
<pb n="KR2a0004_WYG_069-1b"/>
今子釋本而事口舌困不亦冝乎蘇秦聞之而慙自傷<lb/>
乃閉室不出出其書徧觀之曰夫士業已屈首受書而不<lb/>
能以取尊榮雖多亦奚以為於是得周書隂符伏而讀<lb/>
之期年以出揣摩曰此可以說當世之君矣求說周顯<lb/>
王顯王左右素習知蘇秦皆少之弗信乃西至秦秦孝<lb/>
公卒說惠王曰秦四塞之國<hi>東有黄河有函谷蒲津龍門合河等闗南山及武闗</hi>
<hi>堯闗西有大隴山及隴山闗大震烏蘭等闗北有黄河南塞是四塞之國被山帯渭</hi>被山帶渭東<lb/>
有闗河<hi>又為界地里江渭岷江渭州隴山之西南流入蜀東至荆陽入海也河謂黄河從同州小積石</hi>
<pb n="KR2a0004_WYG_069-2a"/>
<hi>山東北流至勝州即南流至華州又東北流經魏滄等州入海各是萬里已下</hi>西有漢中南有<lb/>
巴蜀北有代馬此天府也以秦士民之衆兵法之教可<lb/>
以吞天下稱帝而治秦王曰毛羽未成不可以髙蜚文<lb/>
理未明不可以并兼方誅商鞅疾辯士弗用乃東之趙<lb/>
趙肅侯令其弟成為相號奉陽君奉陽君弗說之去游<lb/>
燕嵗餘而後得見說燕文侯曰燕東有朝鮮遼東北有<lb/>
林胡樓煩<hi>二胡國名朔嵐已北</hi>西有雲中九原<hi>二郡並在勝州也雲中郡城在林榆</hi>
<hi>縣東北四十里九原郡在林榆縣西界</hi>南有嘑沱易水<hi>呼沱出代州繁畤縣東南流經五臺</hi>
<pb n="KR2a0004_WYG_069-2b"/>
<hi>山北東南流過定州流入海易水出易州縣東流過幽州歸義縣東與呼沱合河也</hi>地方二千餘<lb/>
里帶甲數十萬車六百乗騎六千匹粟支數年南有碣<lb/>
石鴈門之饒<hi>鴈門山在代燕西門</hi>北有棗栗之利民雖不佃作而<lb/>
足於棗栗矣此所謂天府者也夫安樂無事不見覆軍<lb/>
殺將無過燕者大王知其所以然乎夫燕之所以不犯<lb/>
寇被甲兵者以趙之為蔽其南也秦趙五戰秦再勝而<lb/>
趙三勝秦趙相斃而王以全燕制其後此燕之所以不<lb/>
冦也且夫秦之攻燕也踰雲中九原過代上谷彌地數<lb/>
<pb n="KR2a0004_WYG_069-3a"/>
千里雖得燕城秦計固不能守也秦之不能害燕亦明<lb/>
矣今趙之攻燕也發號出令不至十日而數十萬之軍<lb/>
軍於東垣矣<hi>趙之東邑在恒州真定縣南八里故常山城是也</hi>渡嘑沱渉易水<lb/>
不至四五日而距國都矣故曰秦之攻燕也戰於千里<lb/>
之外趙之攻燕也戰於百里之内夫不憂百里之患<lb/>
而重千里之外計無過於此者是故願大王與趙從親<lb/>
天下為一則燕國必無患矣文侯曰子言則可然吾國<lb/>
小西迫彊趙<hi>貝冀燕趙四州七國時屬趙即燕西界</hi>南近齊<hi>河北博滄徳三州齊也北</hi>
<pb n="KR2a0004_WYG_069-3b"/>
<hi>境與燕相接隔黄河</hi>齊趙彊國也子必欲合從以安燕寡人請以<lb/>
國從於是資蘇秦車馬金帛以至趙而奉陽君已死即<lb/>
因說趙肅侯曰天下卿相人臣及布衣之士皆高賢君<lb/>
之行義皆願奉教陳忠於前之日乆矣<hi>奉符用反</hi>雖然奉陽<lb/>
君妬君而不任事是以賔客游士莫敢自盡於前者今<lb/>
奉陽君捐館舍君乃今復與士民相親也臣故敢進其<lb/>
愚慮竊為君計者莫若安民無事且無庸有事於民也<lb/>
安民之本在於擇交擇交而得則民安擇交而不得則<lb/>
<pb n="KR2a0004_WYG_069-4a"/>
民終身不安請言外患齊秦為兩敵而民不得安倚秦<lb/>
攻齊而民不得安倚齊攻秦而民不得安故夫謀人之<lb/>
主伐人之國常苦出辭斷絶人之交也願君愼勿出於<lb/>
口請别白黒所以異隂陽而已矣君誠能聽臣燕必致<lb/>
旃裘狗馬之地齊必致魚鹽之海楚必致橘柚之園韓<lb/>
魏中山皆可使致湯沐之奉而貴戚父兄皆可以受封<lb/>
侯夫割地包利五伯之所以覆軍禽將而求也封侯貴<lb/>
戚湯武之所以放弑而爭也今君髙拱而兩有之此臣<lb/>
<pb n="KR2a0004_WYG_069-4b"/>
之所以為君願也今大王與秦則秦必弱韓魏與齊則<lb/>
齊必弱楚魏<hi>楚東淮泗之上與齊接境</hi>魏弱則割河外韓弱則効宜<lb/>
陽宜陽効則上郡絶<hi>冝陽即韓城也在洛州西韓大郡也上郡在同州西北言韓弱與秦</hi>
<hi>宜陽城則上郡路絶矣</hi>河外割則道不通<hi>河外同華等地也言魏弱與秦河外地則道路</hi>
<hi>不通上郡矣華山記云此山分秦晉之境晉之西鄙則曰隂晉秦之東邑則曰寕秦</hi>楚弱則無援<lb/>
此三策者不可不孰計也夫秦下軹道<hi>軹音止故亭在雍州萬年縣東</hi>
<hi>北十六里苑中</hi>則南陽危<hi>南陽懐州河南也七國時屬韓言秦兵下軹道從東渭橋厯北道過蒲津</hi>
<hi>攻韓即南陽危矣</hi>劫韓包周<hi>周都洛陽秦若劫取韓南陽是包裹周都也趙邯鄲故須危起兵自</hi>
<pb n="KR2a0004_WYG_069-5a"/>
<hi>守</hi>則趙氏自操兵據衛取淇卷<hi>衛地濮陽也卷城在鄭州武原縣西北七里言</hi>
<hi>秦守衛得卷則齊必來朝秦</hi>則齊必入朝秦秦欲已得乎山東則必<lb/>
舉兵而嚮趙矣秦甲渡河踰漳據畨吾<hi>畨音婆又音蒲又音盤疑古畨</hi>
<hi>吾公邑也括地志云蒲吾故城在鎮州旁山縣東二十里漳水在潞州言秦兵渡河厯南陽入羊腸經澤潞渡</hi>
<hi>漳水守蒲吾城則與趙戰於都城下矣</hi>則兵必戰於邯鄲之下矣此臣之<lb/>
所為君患也當今之時山東之建國莫彊於趙趙地方<lb/>
二千餘里帶甲數十萬車千乗騎萬匹粟支數年西有<lb/>
常山<hi>在鎮州西</hi>南有河漳<hi>河字一作清即漳河也在潞州地理志濁漳出長子鹿谷山東至鄴</hi>
<pb n="KR2a0004_WYG_069-5b"/>
<hi>入清漳</hi>東有清河<hi>清河今/貝州也</hi>北有燕國<hi>然三家分晉趙得晉陽襄子又伐戎取代</hi>
<hi>既云西有常山者趙都邯鄲近北燕也</hi>燕固弱國不足畏也秦之所害於<lb/>
天下者莫如趙然而秦不敢舉兵伐趙者何也畏韓魏<lb/>
之議其後也然則韓魏趙之南蔽也秦之攻韓魏也無<lb/>
有名山大川之限稍蠶食之傳國都而止韓魏不能支<lb/>
秦必入臣於秦秦無韓魏之規則禍必中於趙矣此臣<lb/>
之所為君患也臣聞堯無三夫之分舜無咫尺之地以<lb/>
有天下禹無百人之聚以王諸侯湯武之士不過三千<lb/>
<pb n="KR2a0004_WYG_069-6a"/>
車不過三百乗卒不過三萬立為天子誠得其道也是<lb/>
故明主外料其敵之彊弱内度其士卒賢不肖不待兩<lb/>
軍相當而勝敗存亡之機固已形於胷中矣豈揜於衆<lb/>
人之言而以冥冥決事哉臣竊以天下之地圖案之諸<lb/>
侯之地五倍於秦料度諸侯之卒十倍於秦六國為一<lb/>
并力西鄉而攻秦秦必破矣今西面而事之見臣於秦<lb/>
夫破人之與見破於人也<hi>破人謂破前敵也破於人為被前敵破</hi>臣人之<lb/>
與見臣於人也<hi>臣人謂已得人為臣臣於人謂已事他人</hi>豈可同日而論哉<lb/>
<pb n="KR2a0004_WYG_069-6b"/>
夫衡人者<hi>上音横謂為秦人</hi>皆欲割諸侯之地以予秦秦成則<lb/>
高臺榭美宫室聽竽瑟之音前有樓闕軒轅後有長姣<lb/>
羙人國被秦患而不與其憂是故夫衡人日夜務以秦<lb/>
權恐愒諸侯以求割地故願大王孰計之也臣聞明主<lb/>
絶疑去䜛屏流言之迹塞朋黨之門故尊主廣地彊兵<lb/>
之計臣得陳忠於前矣故竊為大王計莫如一韓魏齊<lb/>
楚燕趙以從親以畔秦令天下之將相㑹於洹水之上<lb/>
通質刳白馬而盟要約曰秦攻楚齊魏各出銳師以佐<lb/>
<pb n="KR2a0004_WYG_069-7a"/>
之韓絶其糧道趙渉河漳燕守常山之北秦攻韓魏<hi>謂道</hi>
<hi>蒲津之東攻之</hi>則楚絶其後齊出銳師而佐之趙渉河漳燕守<lb/>
雲中秦攻齊則楚絶其後韓守城臯<hi>在洛州汜水縣</hi>魏塞其道<lb/>
趙渉河博闕燕出銳師以佐之秦攻燕則趙守常山楚<lb/>
軍武闗齊渉勃海<hi>齊從滄州渡河至瀛州</hi>韓魏皆出銳師以佐之<lb/>
秦攻趙則韓軍冝陽楚軍武闗魏軍河外<hi>謂同華州</hi>齊渉清<lb/>
河<hi>齊從具州過河而西</hi>燕出銳師以佐之諸侯有不如約者以五<lb/>
國之兵共伐之六國從親以賔秦則秦甲必不敢出於<lb/>
<pb n="KR2a0004_WYG_069-7b"/>
函谷以害山東矣如此則覇王之業成矣趙王曰寡人<lb/>
年少立國日淺未嘗得聞社稷之長計也今上客有意<lb/>
存天下安諸侯寡人敬以國從乃飾車百乗黄金千鎰<lb/>
白璧百雙錦繡千純以約諸侯是時周天子致文武之<lb/>
胙於秦惠王惠王使犀首攻魏禽將龍賈取魏之雕隂<lb/>
<hi>在鄜州洛交縣北三十四里</hi>且欲東兵蘇秦恐秦兵之至趙也乃激<lb/>
怒張儀入之于秦於是說韓宣惠王曰韓北有鞏洛成<lb/>
臯之固西有宜陽商阪之塞<hi>冝陽在洛州福昌縣東十四里商阪即商山也在商</hi>
<pb n="KR2a0004_WYG_069-8a"/>
<hi>洛縣南一里亦曰楚山武闗在焉</hi>東有宛穰洧水<hi>在新鄭東南流入頴</hi>南有陘山<lb/>
<hi>在新鄭西南三十里</hi>地方九百餘里帶甲數十萬天下之彊弓勁<lb/>
弩皆從韓出谿子少府時力距來者皆射六百歩之外<lb/>
韓卒超足而射百發不暇止<hi>超足齊足也夫欲放弩皆坐舉足踏弩材手引揍機</hi>
<hi>然始發之</hi>逺者括蔽洞胷近者鏑弇心韓卒之劒㦸皆出於<lb/>
冥山棠谿<hi>故城在豫州偃城縣西八十里鹽鐵論云有棠谿之劒是</hi>墨陽合賻鄧師<lb/>
宛馮龍淵太阿皆陸斷牛馬水截鵠鴈當敵則斬堅甲<lb/>
鐵幕革抉㕹芮<hi>方言云盾自闗東謂之<graphic n="KR1691" url="https://raw.githubusercontent.com/kanripo/KR-Gaiji/master/images/KR1691.png" mimeType="image/png"/>闗西謂之盾</hi>無不畢具以韓卒<lb/>
<pb n="KR2a0004_WYG_069-8b"/>
之勇被堅甲蹠勁弩帯利劒一人當百不足言也夫以<lb/>
韓之勁與大王之賢乃西面事秦交臂而服羞社稷而<lb/>
為天下笑無大於此者矣是故願大王孰計之大王事<lb/>
秦秦必求冝陽成臯今兹効之明年又復求割地與則<lb/>
無地以給之不與則棄前功而受後禍且大王之地有<lb/>
盡而秦之求無已以有盡之地而逆無已之求此所謂<lb/>
市怨結禍者也不戰而地已削矣臣聞鄙諺曰寧為雞<lb/>
口無為牛後<hi>難口雖小猶進食牛後雖大乃出糞也</hi>今西靣交臂而臣事<lb/>
<pb n="KR2a0004_WYG_069-9a"/>
秦何異於牛後乎夫以大王之賢挾彊韓之兵而有牛<lb/>
後之名臣竊為大王羞之於是韓王勃然作色攘臂瞋<lb/>
目按劒仰天太息曰寡人雖不肖必不能事秦今主君<lb/>
詔以趙王之教敬奉社稷以從又說魏襄王曰大王之<lb/>
地南有鴻溝陳汝南許郾<hi>陳汝南今汝州豫州縣也</hi>昆陽召陵舞陽新<lb/>
都新郪<hi>召陵在豫州舞陽在許州</hi>東有淮潁<hi>淮陽潁/川二郡</hi>煑棗<hi>在宛朐按宛朐曹州縣也</hi>
無胥西有長城之界北有河外<hi>謂河南地</hi>卷衍酸棗<hi>卷在鄭州原武</hi>
<hi>縣北七里酸棗在滑州衍徐云地名</hi>地方千里地名雖小然而田舎廬廡<lb/>
<pb n="KR2a0004_WYG_069-9b"/>
之數曾無所芻收人民之衆車馬之多日夜行不絶輷<lb/>
輷殷殷<hi>輷麾宏反殷音𨼆</hi>若有三軍之衆臣竊量大王之國不<lb/>
下楚然衡人怵王<hi>衡音横林音䘏</hi>交彊虎狼之秦以侵天下卒<lb/>
有秦患<hi>卒音忩忽反</hi>不顧其禍夫挾彊秦之勢以内劫其主<lb/>
罪無過此者魏天下之彊國也王天下之賢王也今乃<lb/>
有意西靣而事秦稱東藩築帝宫受冠帶祠春秋臣竊<lb/>
為大王耻之臣聞越王句踐戰敝卒三千人禽夫差於<lb/>
干遂<hi>在蘇州吳縣西北四十餘里萬安山前𡑞西南山太湖夫差敗於姑蘇禽於干檖相去四十餘里</hi>
<pb n="KR2a0004_WYG_069-10a"/>
武王卒三千人革車三百乗制紂於牧野<hi>今衛州城是也周武王伐</hi>
<hi>紂於牧野築之</hi>豈其士卒衆哉誠能奮其威也今竊聞大王之<lb/>
卒武士二十萬蒼頭二十萬奮擊二十萬厮徒十萬<hi>厮音</hi>
<hi>斯謂炊烹供養雜役</hi>車六百乗騎五千匹此其過越王句踐武王<lb/>
逺矣今乃聽於羣臣之說而欲臣事秦夫事秦必割地<lb/>
以効實故兵未用而國已虧矣凡羣臣之言事秦者皆<lb/>
姦人非忠臣也夫為人臣割其主之地以求外交偷取<lb/>
一時之功而不顧其後破公家而成私門外挾彊秦<lb/>
<pb n="KR2a0004_WYG_069-10b"/>
之勢以内劫其主以求割地願大王孰察之周書曰緜<lb/>
緜不絶蔓蔓奈何毫氂不伐將用斧柯前慮不定後有<lb/>
大患將奈之何大王誠能聽臣六國從親專心并力壹<lb/>
意則必無彊秦之患故敝邑趙王使臣効愚計奉明約<lb/>
在大王之詔詔之魏王曰寡人不肖未嘗得聞明教今<lb/>
主君以趙王之詔詔之敬以國從因東說齊宣王曰齊<lb/>
南有㤗山東有琅邪西有清河<hi>即貝州</hi>北有勃海此所謂<lb/>
四塞之國也齊地方二千餘里帶甲數十萬粟如<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>山<lb/>
<pb n="KR2a0004_WYG_069-11a"/>
三軍之良五家之兵進如鋒矢<hi>齊君之進若鋒芒之刃良弓之矢用之有進而</hi>
<hi>無退</hi>戰如雷霆解如風雨即有軍役未嘗倍㤗山絶清河<lb/>
渉勃海也<hi>言臨淄自足也絶渉皆度也渤海滄州也齊有  役不用度河取二部</hi>臨菑之<lb/>
中七萬户臣竊度之不下戸三男子三七二十一萬不<lb/>
待發於逺縣而臨菑之卒固已二十一萬矣臨菑甚富<lb/>
而實其民無不吹竽鼓瑟彈琴擊筑<hi>筑似琴而大頭圓五弦繫之不鼓</hi>
鬬雞走狗六博蹋鞠者臨菑之塗車轂擊人肩摩連祍<lb/>
成帷舉𬒮成幕揮汗成雨家殷人足志髙氣揚夫以大<lb/>
<pb n="KR2a0004_WYG_069-11b"/>
王之賢與齊之彊天下莫能當今乃西面而事秦臣竊<lb/>
為大王羞之且夫韓魏之所以重畏秦者為與秦接境<lb/>
壤界也兵出而相當不出十日而戰勝存亡之機决矣<lb/>
韓魏戰而勝秦則兵半折四境不守戰而不勝則國已<lb/>
危亡隨其後是故韓魏之所以重與秦戰而輕為之臣<lb/>
也今秦之攻齊則不然倍韓魏之地過衞陽晉之道<hi>言秦</hi>
<hi>伐齊背韓魏地而與齊戰徐說陽晉非也乃是晉陽耳衛地曹濮等州也杜預云曹魏下邑也陽晉故在曹州</hi>
<hi>乗氏縣西北三十七里</hi>徑乎亢父之險<hi>故縣在兖洲任城縣南五十一里</hi>車不得<lb/>
<pb n="KR2a0004_WYG_069-12a"/>
方軌<hi>言不得兩車並行</hi>騎不得比行百人守險千人不敢過也<lb/>
秦雖欲深入則狼顧<hi>狼性怯走常還顧</hi>恐韓魏之議其後也是<lb/>
故恫疑虚喝驕矜而不敢進<hi>言秦雖至亢父猶恐懼狼顧虚作喝駡驕溢矜誇不</hi>
<hi>敢進伐齊明矣</hi>則秦之不能害齊亦明矣夫不深料秦之無奈<lb/>
齊何而欲西靣而事之是羣臣之計過也今無臣事秦<lb/>
之名而有彊國之實臣是故願大王少留意計之齊王<lb/>
曰寡人不敏僻逺守海窮道東境之國也未嘗得聞餘<lb/>
教今足下以趙王詔詔之敬以國從乃西南說楚威王<lb/>
<pb n="KR2a0004_WYG_069-12b"/>
曰楚天下之彊國也王天下之賢王也西有黔中<hi>今郎州楚</hi>
<hi>黔中郡其故城在辰州西二十里皆盤瓠後也</hi>巫郡<hi>巫郡䕫州巫山縣是</hi>東有夏州海陽<lb/>
<hi>大江中州也夏水口在荆州江陵縣東南二十五里</hi>南有洞庭蒼梧<hi>蒼梧山在道州南</hi>北<lb/>
有陘塞郇陽<hi>陘山在鄭州新鄭縣西南三十里門順故城在鄭州穰縣西百四十里</hi>地方<lb/>
五千餘里帶甲百萬車千乗騎萬匹粟支十年此覇王<lb/>
之資也夫以楚之彊與王之賢天下莫能當也今乃欲<lb/>
西靣而事秦則諸侯莫不西靣而朝於章臺之下矣秦<lb/>
之所害莫如楚楚彊則秦弱秦彊則楚弱其勢不兩立<lb/>
<pb n="KR2a0004_WYG_069-13a"/>
故為大王計莫如從親以孤秦大王不從秦必起兩軍<lb/>
一軍出武闗一軍下黔中則鄢郢動矣<hi>鄢鄉故城在襄州率道縣南九</hi>
<hi>里安郢城在荆州江陵縣東北六里秦兵出武闗則臨鄢矣兵下黔中則臨郢矣</hi>臣聞治之其<lb/>
未亂也為之其未有也患至其後憂之則無及已故願<lb/>
大王早孰計之大王誠能聽臣臣請令山東之國奉四<lb/>
時之獻以承大王之明詔委社稷奉宗廟練士厲兵在<lb/>
大王之所用之大王誠能用臣之愚計則韓魏齊燕趙<lb/>
衛之妙音羙人必充後宫燕代橐駝良馬必實外廐故<lb/>
<pb n="KR2a0004_WYG_069-13b"/>
從合則楚王衡成則秦帝今釋覇王之業而有事人之<lb/>
名臣竊為大王不取也夫秦虎狼之國也有吞天下之<lb/>
心秦天下之仇讎也衡人皆欲割諸侯之地以事秦此<lb/>
所謂養仇而奉讎者也夫為人臣割其主之地以外交<lb/>
彊虎狼之秦以侵天下卒有秦患不顧其禍夫外挾彊<lb/>
秦之威以内劫其主以求割地大逆不忠無過此者故<lb/>
從親則諸侯割地以事楚衡合則楚割地以事秦此兩<lb/>
策者相去逺矣二者大王何居焉故敝邑趙王使臣効<lb/>
<pb n="KR2a0004_WYG_069-14a"/>
愚計奉明約在大王詔之楚王曰寡人之國西與秦接<lb/>
境秦有舉巴蜀并漢中之心秦虎狼之國不可親也而<lb/>
韓魏迫於秦患不可與深謀與深謀恐反人以入於秦<lb/>
故謀未發而國已危矣寡人自料以楚當秦不見勝也<lb/>
内與羣臣謀不足恃也寡人卧不安席食不甘味心揺<lb/>
揺然如縣旌而無所終薄今主君欲一天下收諸侯存<lb/>
危國寡人謹奉社稷以從於是六國從合而并力焉蘇<lb/>
秦為從約長并相六國北報趙王乃行過雒陽車騎輜<lb/>
<pb n="KR2a0004_WYG_069-14b"/>
重諸侯各發使送之甚衆擬於王者周顯王聞之恐懼<lb/>
除道使人郊勞蘇秦之昆弟妻嫂側目不敢仰視俯伏<lb/>
侍取食蘇秦笑謂其嫂曰何前倨而後恭也嫂委蛇蒲<lb/>
服以靣掩地而謝曰見季子位髙金多也蘇秦喟然嘆<lb/>
曰此一人之身富貴則親戚畏懼之貧賤則輕易之况<lb/>
衆人乎且使我有雒陽負郭田二頃吾豈能佩六國相<lb/>
印乎於是散千金以賜宗族朋友初蘇秦之燕貸百錢<lb/>
為資及得富貴以百金償之徧報諸所嘗見徳者其從<lb/>
<pb n="KR2a0004_WYG_069-15a"/>
者有一人獨未得報乃前自言蘇秦曰我非忘子子之<lb/>
與我至燕再三欲去我易水之上方是時我困故望子<lb/>
深是以後子子今亦得矣蘇秦既約六國從親歸趙趙<lb/>
肅侯封為武安君乃投從約書於秦秦兵不敢闚函谷<lb/>
關十五年其後秦使犀首欺齊魏與共伐趙欲敗從約齊<lb/>
魏伐趙趙王讓蘇秦蘇秦恐請使燕必報齊蘇秦去趙<lb/>
而從約皆解秦惠王以其女為燕太子婦是嵗文侯卒<lb/>
太子立是為燕易王易王初立齊宣王因燕喪伐燕取<lb/>
<pb n="KR2a0004_WYG_069-15b"/>
十城易王謂蘇秦曰往日先生至燕而先王資先生見<lb/>
趙遂約六國從今齊先伐趙次至燕以先生之故為天<lb/>
下笑先生能為燕得侵地乎蘇秦大慙曰請為王取之<lb/>
蘇秦見齊王再拜俯而慶仰而弔齊王曰是何慶弔相<lb/>
隨之速也蘇秦曰臣聞飢人所以飢而不食烏喙者<hi>廣雅</hi>
<hi>云蘇奥毒附子也一嵗為烏啄三嵗為附子四嵗為烏頭五嵗為天雄</hi>為其愈充腹而與<lb/>
餓死同患也今燕雖弱小即秦王之少壻也大王利其<lb/>
十城而長與彊秦為仇今使弱燕為鴈行而彊秦敝其<lb/>
<pb n="KR2a0004_WYG_069-16a"/>
後以招天下之精兵是食烏喙之類也齊王愀然變色<lb/>
曰然則奈何蘇秦曰臣聞古之善制事者轉禍為福因<lb/>
敗為功大王誠能聽臣計即歸燕之十城燕無故而得<lb/>
十城必喜秦王知以己之故而歸燕之十城亦必喜此<lb/>
所謂棄仇讎而得石交者也夫燕秦俱事齊則大王號<lb/>
令天下莫敢不聽是王以虚辭附秦以十城取天下此<lb/>
覇王之業也王曰善於是乃歸燕之十城人有毁蘇秦<lb/>
者曰左右賣國反覆之臣也將作亂蘇秦恐得罪歸而<lb/>
<pb n="KR2a0004_WYG_069-16b"/>
燕王不復官也蘇秦見燕王曰臣東周之鄙人也無有<lb/>
分寸之功而王親拜之於廟而禮之於廷今臣為王却<lb/>
齊之兵而攻得十城冝以益親今來而王不官臣者人<lb/>
必有以不信傷臣於王者臣之不信王之福也臣聞忠<lb/>
信者所以自為也進取者所以為人也且臣之說齊王<lb/>
曾非欺之也臣棄老母於東周固去自為而行進取也<lb/>
今有孝如曾參廉如伯夷信如尾生得此三人者以事<lb/>
大王何若王曰足矣蘇秦曰孝如曾參義不離其親一<lb/>
<pb n="KR2a0004_WYG_069-17a"/>
宿於外王又安能使之歩行千里而事弱燕之危王哉<lb/>
廉如伯夷義不為孤竹君之嗣不肯為武王臣不受封<lb/>
侯而餓死首陽山下有廉如此王又安能使之歩行千<lb/>
里而行進取於齊哉信如尾生與女子期於梁下女子<lb/>
不來水至不去抱柱而死有信如此王又安能使之歩<lb/>
行千里却齊之彊兵哉臣所謂以忠信得罪於上者也<lb/>
燕王曰若不忠信耳豈有以忠信而得罪者乎蘇秦曰<lb/>
不然臣聞客有逺為吏而其妻私於人者其夫將來其<lb/>
<pb n="KR2a0004_WYG_069-17b"/>
私者憂之妻曰勿憂吾已作藥酒待之矣居三日其夫<lb/>
果至妻使妾舉藥酒進之妾欲言酒之有藥則恐其逐<lb/>
主母也欲勿言乎則恐其殺主父也於是乎詳僵而棄酒<lb/>
主父大怒笞之五十故妾一僵而覆酒上存主父下存<lb/>
主母然而不免於笞惡在乎忠信之無罪也夫臣之過<lb/>
不幸而類是乎燕王曰先生復就故官益厚遇之易王<lb/>
母文侯夫人也與蘇秦私通燕王知之而事之加厚蘇<lb/>
秦恐誅乃說燕王曰臣居燕不能使燕重而在齊則燕<lb/>
<pb n="KR2a0004_WYG_069-18a"/>
必重燕王曰唯先生之所為於是蘇秦詳為得罪於燕<lb/>
而亡走齊齊宣王以為客卿齊宣王卒湣王即位說湣<lb/>
王厚葬以明孝髙宫室大苑囿以明得意欲破敝齊而<lb/>
為燕燕易王卒燕噲立為王其後齊大夫多與蘇秦爭<lb/>
寵者而使人刺蘇秦不死殊而走齊王使人求賊不得<lb/>
蘇秦且死乃謂齊王曰臣即死車裂臣以徇於市曰蘇<lb/>
秦為燕作亂於齊如此則臣之賊必得矣於是如其言<lb/>
而殺蘇秦者果自出齊王因而誅之燕聞之曰甚矣齊<lb/>
<pb n="KR2a0004_WYG_069-18b"/>
之為蘇生報仇也蘇秦既死其事大泄齊後聞之乃恨<lb/>
怒燕燕甚恐蘇秦之弟曰代代弟蘇厲見兄遂亦皆學<lb/>
及蘇秦死代乃求見燕王欲襲故事曰臣東周之鄙人<lb/>
也竊聞大王義甚高鄙人不敏釋鉏耨而干大王至於<lb/>
邯鄲所見者絀於所聞於東周臣竊負其志及至燕廷<lb/>
觀王之羣臣下吏王天下之明王也燕王曰子所謂明<lb/>
王者何如也對曰臣聞明王務聞其過不欲聞其善臣<lb/>
請謁王之過夫齊趙者燕之仇讎也楚魏者燕之援國<lb/>
<pb n="KR2a0004_WYG_069-19a"/>
也今王奉仇讎以伐援國非所以利燕也王自慮之此<lb/>
則計過無以聞者非忠臣也王曰夫齊者固寡人之讎<lb/>
所欲伐也直患國敝力不足也子能以燕伐齊則寡人<lb/>
舉國委子對曰凡天下戰國七燕處弱焉獨戰則不能<lb/>
有所附則無不重南附楚楚重西附秦秦重中附韓魏<lb/>
韓魏重且茍所附之國重此必使王重矣<hi>言附諸國諸國重燕而燕</hi>
<hi>尊重</hi>今夫齊長主而自用也南攻楚五年畜聚竭西困秦<lb/>
三年士卒罷敝北與燕人戰覆三軍得二將然而以其<lb/>
<pb n="KR2a0004_WYG_069-19b"/>
餘兵南靣舉五千乗之大宋<hi>齊表云齊湣王三十八年滅宋乃當王赧二十九年</hi>
<hi>此說乃燕噲之時當周慎王之時齊宋在前王十餘年恐大誤矣</hi>而包十二諸侯此其<lb/>
君欲得其民力竭惡足取乎且臣聞之數戰則民勞乆<lb/>
師則兵敝矣燕王曰吾聞齊有清濟濁河<hi>濟漯二水上承黄河並淄</hi>
<hi>青之北流入海黄河又一源從洛魏二州界北流入海亦齊西北界</hi>可以為固長城鉅防<lb/>
<hi>長城西頭在齊州平隂縣界竹書紀云梁惠二十年齊閔王築防以為長城太山記云太山西有長城縁河經</hi>
<hi>太山餘一千里至瑯耶臺入海</hi>足以為塞誠有之乎對曰天時不與雖<lb/>
有清濟濁河惡足以為固民力罷敝雖有長城鉅防惡<lb/>
<pb n="KR2a0004_WYG_069-20a"/>
足以為塞且異日濟西不師<hi>齊州已西也</hi>所以備趙也河北<lb/>
不師<hi>謂滄博等州在漯河之北</hi>所以備燕也今濟西河北盡己役矣<lb/>
封内敝矣夫驕君必好利而亡國之臣必貪於財王誠<lb/>
能無羞寵子母弟以為質寳珠玉帛以事左右彼將有<lb/>
徳燕而輕亡宋則齊可亡已燕王曰吾終以子受命於<lb/>
天矣燕乃使一子質於齊而蘇厲因燕子而求見齊王<lb/>
齊王怨蘇秦欲囚蘇厲燕質子為謝己遂委質為齊臣<lb/>
<hi>質真采反</hi>燕相子之與蘇代㛰而欲得燕權乃使蘇代侍質<lb/>
<pb n="KR2a0004_WYG_069-20b"/>
子於齊齊使代報燕燕王噲問曰齊王其覇乎曰不能<lb/>
曰何也曰不信其臣於是燕王専任子之已而讓位燕<lb/>
大亂齊伐燕殺王噲子之燕立昭王而蘇代蘇厲遂不敢<lb/>
入燕皆終歸齊齊善待之蘇代過魏魏為燕執代齊使<lb/>
人謂魏王曰齊請以宋地封涇陽君<hi>涇陽君秦王弟名悝也涇陽雍州縣也齊</hi>
<hi>蘇子告秦共伐宋以射涇陽君然齊假設此策以救蘇代</hi>秦必不受秦非不利有齊<lb/>
而得宋地也<hi>齊言秦相親共伐宋秦得宋地又得齊事秦然秦不信齊反蘇代恐為不成也</hi>不<lb/>
信齊王與蘇子也今齊魏不和如此其甚則齊不欺秦<lb/>
<pb n="KR2a0004_WYG_069-21a"/>
秦信齊齊秦合涇陽君有宋地非魏之利也故王不如<lb/>
東蘇子秦必疑齊而不信蘇子矣齊秦不合天下無變<lb/>
伐齊之形成矣於是出蘇代代之宋宋善待之齊伐宋<lb/>
宋急蘇代乃遺燕昭王書曰<hi>此書為宋說燕令莫助齊梁</hi>夫列在萬<lb/>
乗而寄質於齊<hi>燕前有一子質於齊</hi>名卑而權輕奉萬乗助齊伐<lb/>
宋民勞而實費夫破宋殘楚淮北肥大<hi>更以淮北之地加於齊都是强</hi>
<hi>萬乗之國而齊惣并之是益一齊</hi>齊讎彊而國害此三者皆國之大敗<lb/>
也然且王行之者將以取信於齊也齊加不信於王而<lb/>
<pb n="KR2a0004_WYG_069-21b"/>
忌燕愈甚是王之計過矣夫以宋加之淮北彊萬乗之<lb/>
國也而齊并之是益一齊也北夷方七百里<hi>齊桓公伐山戎令支</hi>
<hi>斬孤竹而南歸海濵諸侯莫不來服</hi>加之以魯衛彊萬乗之國也而齊并<lb/>
之是益二齊也夫一齊之彊燕猶狼顧而不能支今以<lb/>
三齊臨燕其禍必大矣雖然智者舉事因禍為福轉敗<lb/>
為功齊紫敗素也<hi>齊君好紫故齊俗尚之取惡素帛染為紫其價十倍貴於餘喻齊雖有大</hi>
<hi>名而國中以困弊也韓子云齊桓公好服紫一國盡服紫當時十素不得一紫公患之管仲曰君欲止之何不</hi>
<hi>試勿衣也公謂左右曰惡紫臰公語三日境内莫有衣紫者</hi>而賈十倍越王句踐棲<lb/>
<pb n="KR2a0004_WYG_069-22a"/>
於㑹稽復殘彊吳而覇天下此皆因禍為福轉敗為功<lb/>
者也今王若欲因禍為福轉敗為功則莫若挑覇齊而<lb/>
尊之<hi>挑田鳥反執持也</hi>使使盟於周室焚秦符曰<hi>符徴兆也</hi>其大上<lb/>
計破秦其次必長賔之<hi>大好上計策破秦次計長擯弃闗西</hi>秦挾賔以待<lb/>
破秦王必患之秦五世伐諸侯今為齊下秦王之志茍<lb/>
得窮齊不憚以國為功然則王何不使辯士以此言說<lb/>
秦王曰燕趙破宋肥齊尊之為之下者燕趙非利之也<lb/>
燕趙不利而勢為之者以不信秦王也然則王何不使<lb/>
<pb n="KR2a0004_WYG_069-22b"/>
可信者接收燕趙令涇陽君髙陵君先於燕趙秦有變<lb/>
因以為質則燕趙信秦秦為西帝燕為北帝趙為中帝<lb/>
立三帝以令於天下韓魏不聽則秦伐之齊不聽則燕<lb/>
趙伐之天下孰敢不聽天下服聽因驅韓魏以伐齊曰<lb/>
必反宋地歸楚淮北反宋地歸楚淮北燕趙之所利也<lb/>
並立三帝燕趙之所願也夫實得所利尊得所願燕趙<lb/>
棄齊如脫躧矣今不收燕趙齊覇必成諸侯贊齊而王<lb/>
不從是國伐也諸侯贊齊而王從之是名卑也今收燕<lb/>
<pb n="KR2a0004_WYG_069-23a"/>
趙國安而名尊不收燕趙國危而名卑夫去尊安而取<lb/>
危卑智者不為也秦王聞若說必若刺心然則王何不<lb/>
使辯士以此苦言說秦秦必取齊必伐矣夫取秦厚交<lb/>
也伐齊正利也尊厚交務正利聖王之事也燕昭王善<lb/>
其書曰先人嘗有徳蘇氏子之之亂而蘇氏去燕燕欲<lb/>
報仇於齊非蘇氏莫可乃召蘇代復善待之與謀伐齊<lb/>
竟破齊湣王出走乆之秦召燕王燕王欲往蘇代約燕<lb/>
王曰楚得枳<hi>枳支是反今涪州城在秦枳縣在江南</hi>而國亡<hi>按西陵在黄州</hi>齊得<lb/>
<pb n="KR2a0004_WYG_069-23b"/>
宋而國亡<hi>年表云齊泯王三十八年滅宋三十年五國共擊泯王王走莒</hi>齊楚不得以<lb/>
有枳宋而事秦者何也則有功者秦之深讎也秦取天<lb/>
下非行義也暴也秦之行暴正告天下告楚曰蜀地之<lb/>
甲乗船浮於汶乗夏水而下江五日而至郢漢中之甲<lb/>
乗船出於巴<hi>巴嶺山在梁州南一百九十里周地志云南度老子水登巴嶺山南回記大江此南</hi>
<hi>是古巴國因以名山</hi>乗夏水而下漢四日而至五渚寡人積甲宛<lb/>
東下隨智者不及謀勇士不及怒寡人如射隼矣<hi>隼若今之</hi>
<hi>鶻也</hi>王乃欲待天下之攻函谷不亦逺乎楚王為是故十<lb/>
<pb n="KR2a0004_WYG_069-24a"/>
七年事秦秦正告韓曰我起乎少曲<hi>在懐州河陽縣西北解在范雎傳</hi>
一日而斷大行<hi>太行山羊腸坂道北過韓上黨也</hi>我起乎冝陽而觸平<lb/>
陽<hi>冝陽平陽皆韓大都也隔河也</hi>二日而莫不盡繇我離兩周<hi>離厯也厯二周</hi>
<hi>而東解新鄭州韓國都㧞矣</hi>而觸鄭五日而國舉韓氏以為然故事<lb/>
秦秦正告魏曰我舉安邑塞女㦸韓氏太原卷<hi>卷軓免反劉伯</hi>
<hi>荘云太原當為太行卷猶斷絶</hi>我下軹道南陽封冀包兩周<hi>兩周王城及鞏</hi>乗<lb/>
夏水浮輕舟彊弩在前錟戈在後<hi>劉伯荘云音四廡反利也</hi>決滎口<lb/>
魏無大梁決白馬之口魏無外黄濟陽<hi>故黄城在曹州考城縣東二十</hi>
<pb n="KR2a0004_WYG_069-24b"/>
<hi>四里濟陽故城在曹州寃朐縣西南三十五里</hi>決宿胥之口<hi>淇水出衛州淇縣界之淇水東至黎</hi>
<hi>陽入河魏志云武帝於青淇口東因宿胥故瀆開白溝道清淇二水入焉</hi>魏無虚頓<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>
                    <hi>虚謂殷墟</hi>
<hi>今相州所理是頓邱故城在魏州頓<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>縣東北二十里括地志云二國地時屬魏</hi>陸攻則擊河<lb/>
内氷攻則滅大梁魏氏以為然故事秦秦欲攻安邑恐<lb/>
齊救之則以宋委於齊曰宋王無道為木人以冩寡人<lb/>
射其面寡人地絶兵逺不能攻也王茍能破宋有之寡<lb/>
人如自得之已得安邑塞女㦸因以破宋為齊罪秦欲<lb/>
攻韓恐天下救之則以齊委於天下曰齊王四與寡人<lb/>
<pb n="KR2a0004_WYG_069-25a"/>
約四欺寡人必率天下以攻寡人者三有齊無秦有秦<lb/>
無齊必伐之必亡之已得冝陽少曲致藺石因以破齊<lb/>
為天下罪秦欲攻魏重楚<hi>畏楚救魏</hi>則以南陽委於楚曰<hi>南陽</hi>
<hi>鄧州地本韓地也韓先事秦矣今楚取南陽故言與韓且絶</hi>寡人固與韓且絶矣殘均<lb/>
陵塞鄳阨<hi>均州故城在隨州西南五十里葢均陵也又申州羅山縣本漢鄳縣申州有平清關蓋古</hi>
<hi>盲縣之阨塞</hi>茍利於楚寡人如自有之魏棄與國而合於秦<lb/>
因以塞鄳阨為楚罪兵困於林中重燕趙以膠東委於<lb/>
燕以濟西委於趙趙得講於魏至公子延因犀首屬行<lb/>
<pb n="KR2a0004_WYG_069-25b"/>
而攻趙兵傷於譙石遇敗於陽馬而重魏則以葉蔡委<lb/>
於魏已得講於趙則劫魏不為割困則使太后弟穰侯<lb/>
為和嬴則兼欺舅與母適燕者曰以膠東適趙者曰以<lb/>
濟西適魏者曰以葉蔡適楚者曰以塞鄳阨適齊者曰<lb/>
以宋此必令言如循環用兵如刺蜚母不能制舅不能<lb/>
約龍賈之戰岸門之戰封陵之戰髙商之戰趙荘之戰<lb/>
秦之所殺三晉之民數百萬今其生者皆死秦之孤也<lb/>
西河之外上雒之地三川晉國之禍三晉之半秦禍如<lb/>
<pb n="KR2a0004_WYG_069-26a"/>
此其大也而燕趙之秦者皆以爭事秦說其主此臣之<lb/>
所大患也燕昭王不行蘇代復重於燕燕使約諸侯從<lb/>
親如蘇秦時或從或不而天下由此宗蘇氏之從約代<lb/>
厲皆以夀死名顯諸侯<lb/>
太史公曰蘇秦兄弟三人皆游說諸侯以顯名其術長<lb/>
於權變而蘇秦被反間以死天下共笑之諱學其術然<lb/>
世言蘇秦多異異時事有類之者皆附之蘇秦夫蘇秦<lb/>
起閭閻連六國從親此其智有過人者吾故列其行事<lb/>
<pb n="KR2a0004_WYG_069-26b"/>
次其時序毋令獨蒙惡聲焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記正義卷六十九<lb/>
</p>
<p>
</p>
  </div>
</body>
</text>
</TEI>
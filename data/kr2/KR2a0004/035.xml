<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷三十五</head> <lb/>
    <p>
<pb n="KR2a0004_WYG_035-1a"/>
欽定四庫全書<lb/>
　史記正義卷三十五<lb/>
　　　　　　　　　　　　　唐　張守節　撰<lb/>
管蔡世家第五　　　　　　　史記三十五<lb/>
管叔鮮<hi>音仙括地志云鄭州管城縣今州外城即管國城也是叔鮮所封國也</hi>蔡叔度者<lb/>
周文王子而武王弟也武王同母兄弟十人母曰太姒<lb/>
<hi>國語云把繒二國姒姓夏禹之後太姒之家太姒文王之妃武王之母烈女傳云太姒者武王之母禹後姒氏</hi>
<hi>之女也在郃之陽在渭之涘仁而明道文王喜之親迎於渭造舟為梁及入太姒思任旦夕勤勞以進婦道太</hi>
<pb n="KR2a0004_WYG_035-1b"/>
<hi>姒號曰文母文王理外文母治内太姒生十男教誨自少及長未甞見邪僻之事言常以正道持之也</hi>文<lb/>
王正妃也其長子曰伯邑考次曰武王發次曰管叔鮮<lb/>
次曰周公旦次曰蔡叔度次曰曹叔振鐸次曰成叔武<lb/>
<hi>括地志云濮州雷澤縣在東南九十一里漢郕陽縣古郕伯姬姓之國其後遷於成之陽</hi>次曰霍叔<lb/>
處<hi>處昌汝反括地志云晉州霍邑縣本漢彘縣也鄭元註周禮云霍山在彘本春秋時霍伯國地</hi>次曰<lb/>
康叔封次曰冉季載<hi>冉作丹音奴甘反或作郍音同冉國名也季載人名也伯邑考最長所</hi>
<hi>以加伯諸中子咸言叔以載最少故言季載</hi>冉季載最少同母兄弟十人唯<lb/>
發旦賢左右輔文王<hi>左右並去聲</hi>故文王舍伯邑考而以發<lb/>
<pb n="KR2a0004_WYG_035-2a"/>
為太子及文王崩而發立是為武王伯邑考既已前卒<lb/>
矣武王已克殷紂平天下封功臣昆弟於是封叔鮮於<lb/>
管封叔度於蔡二人相紂子武庚禄父治殷遺民封叔<lb/>
旦於魯而相周為周公封叔振鐸於曹封叔武於成封<lb/>
叔處於霍康叔封冉季載皆少未得封武王既崩成王<lb/>
少周公旦専王室管叔蔡叔疑周公之為不利於成王<lb/>
乃挾武庚以作亂周公旦承成王命伐誅武庚殺管叔<lb/>
而放蔡叔遷之與車十乘徒七十人從而分殷餘民為<lb/>
<pb n="KR2a0004_WYG_035-2b"/>
二其一封㣲子啟於宋以續殷祀其一封康叔為衛君<lb/>
是為衛康叔封季載於冉冉季康叔皆有馴行於是周<lb/>
公舉康叔為周司冦冉季為周司空以佐成王治皆有<lb/>
令名於天下蔡叔度既遷而死其子曰胡胡乃改行率<lb/>
徳馴善周公聞之而舉胡以為魯卿士魯國治於是周<lb/>
公言於成王復封胡於蔡以奉蔡叔之祀是為蔡仲餘五<lb/>
叔皆就國無為天子吏者蔡仲卒子蔡伯荒立蔡伯荒<lb/>
卒子宫侯立宫侯卒子厲侯立厲侯卒子武侯立武侯<lb/>
<pb n="KR2a0004_WYG_035-3a"/>
之時周厲王失國奔彘共和行政諸侯多叛周武侯卒子<lb/>
夷侯立夷侯十一年周宣王即位二十八年夷侯卒子<lb/>
釐侯所事立釐侯三十九年周幽王為犬戎所殺周室<lb/>
卑而東徙秦始得封為列侯<hi>周幽王為犬戎所殺平王東徙洛邑秦襄公以兵救</hi>
<hi>因送平王至洛故平王封襄公</hi>四十八年釐侯卒子共侯興立共侯二<lb/>
年卒子戴侯立戴侯十年卒子宣侯措父立宣侯二十<lb/>
八年魯隐公初立三十五年宣侯卒子桓侯封人立桓<lb/>
侯三年魯弑其君隠公二十年桓侯卒弟哀侯獻舞立<lb/>
<pb n="KR2a0004_WYG_035-3b"/>
哀侯十一年初哀侯娶陳息侯亦娶陳息夫人將歸過<lb/>
蔡蔡侯不敬息侯怒請楚文王來伐我我求救於蔡蔡<lb/>
必來楚因擊之可以有功楚文王從之虜蔡哀侯以歸<lb/>
哀侯留九嵗死於楚凡立二十年卒蔡人立其子肹是<lb/>
為繆侯繆侯以其女弟為齊桓公夫人十八年齊桓公<lb/>
與蔡女戯船中夫人蕩舟桓公止之不止公怒歸蔡女<lb/>
而不絶也蔡侯怒嫁其弟齊桓公怒伐蔡蔡潰遂虜繆<lb/>
侯南至楚邵陵已而諸侯為蔡謝齊齊侯歸蔡侯二十九<lb/>
<pb n="KR2a0004_WYG_035-4a"/>
年繆侯卒子莊侯甲午立莊侯三年齊桓公卒十四年<lb/>
晉文公敗楚於城濮二十年楚太子商臣弑其父成王<lb/>
代立二十五年秦穆公卒三十三年楚荘王即位三十<lb/>
四年莊侯卒子文侯申立文侯十四年楚荘王伐陳殺<lb/>
夏徴舒十五年楚圍鄭鄭降楚楚復醳之<hi>醳音釋</hi>二十年<lb/>
文侯卒子景侯同立景侯元年楚莊王卒二十九年景<lb/>
侯為太子般娶婦於楚而景侯通焉太子弑景侯而自<lb/>
立是為靈侯靈侯二年楚公子圍弑其王郟敖而自立<lb/>
<pb n="KR2a0004_WYG_035-4b"/>
為靈王<hi>郟紀洽反敖五髙反</hi>九年陳司徒招弑其君哀公楚使公<lb/>
子棄疾滅陳而有之十二年楚靈王以靈侯弑其父誘<lb/>
蔡靈侯于申<hi>故申城在鄧州</hi>伏甲飲之醉而殺之刑其士卒七<lb/>
十人令公子棄疾圍蔡十一月滅蔡使棄疾為蔡公<hi>蔡之</hi>
<hi>大夫也</hi>楚滅蔡三嵗楚公子棄疾弑其君靈王代立為平<lb/>
王平王乃求蔡景侯少子廬立之是為平侯是年楚亦<lb/>
復立陳楚平王初立欲親諸侯故復立陳蔡後平侯九<lb/>
年卒靈侯般之孫東國攻平侯子而自立是為悼侯悼<lb/>
<pb n="KR2a0004_WYG_035-5a"/>
侯父曰隠太子友者靈侯之太子平侯立而殺隠太子<lb/>
故平侯卒而隠太子之子東國攻平侯子而代立是為<lb/>
悼侯悼侯三年卒弟昭侯甲立昭侯十年朝楚昭王持<lb/>
羙裘二獻其一於昭王而自衣其一楚相子常欲之不<lb/>
與子常讒蔡侯留之楚三年蔡侯知之乃獻其裘於子<lb/>
常子常受之乃言歸蔡侯蔡侯歸而之晉請與晉伐楚<lb/>
十三年春與衛靈公㑹邵陵蔡侯私與周萇𢎞以求長<lb/>
於衛衛使史鰌言康叔之功徳乃長衛夏為晉滅沈楚<lb/>
<pb n="KR2a0004_WYG_035-5b"/>
怒攻蔡蔡昭侯使其子為質於呉<hi>質音致</hi>以共伐楚冬與<lb/>
呉王闔閭遂破楚入郢蔡怨子常子常恐奔鄭十四年<lb/>
吴去而楚昭王復國十六年楚令尹為其民泣以謀蔡<lb/>
蔡昭侯懼二十六年孔子如蔡楚昭王伐蔡蔡恐告急<lb/>
於呉呉為蔡逺約遷以自近易以相救昭侯私許不與<lb/>
大夫計吴人來救蔡因遷蔡于州來二十八年昭侯將<lb/>
朝于呉大夫恐其復遷乃令賊利殺昭侯已而誅賊利<lb/>
以解過而立昭侯子朔是為成侯成侯四年宋滅曹十<lb/>
<pb n="KR2a0004_WYG_035-6a"/>
年齊田常弑其君簡公十三年楚滅陳十九年成侯卒<lb/>
子聲侯産立聲侯十五年卒子元侯立元侯六年卒子<lb/>
侯齊立侯齊四年楚惠王滅蔡蔡侯齊亡蔡遂絶祀後<lb/>
陳滅三十三年伯邑考其後不知所封武王發其後為<lb/>
周有本紀言管叔鮮作亂誅死無後周公旦其後為魯<lb/>
有世家言蔡叔度其後為蔡有世家言曹叔振鐸其後<lb/>
為曹有世家言成叔武其後世無所見霍叔處其後晉<lb/>
獻公時滅霍康叔封其後為衛有世家言冉季載其後<lb/>
<pb n="KR2a0004_WYG_035-6b"/>
世無所見<lb/>
太史公曰管蔡作亂無足載者然周武王崩成王少天<lb/>
下既疑頼同母之弟成叔冉季之屬十人為輔拂是以<lb/>
諸侯卒宗周故附之世家言<lb/>
曹叔世家曹叔振鐸者周武王弟也武王已克殷紂封<lb/>
叔振鐸於曹叔振鐸卒子太伯脾立太伯卒子仲君平<lb/>
立仲君平卒子宫伯侯立宫伯侯卒子孝伯雲立孝伯<lb/>
雲卒子夷伯喜立夷伯二十三年周厲王奔于彘三十<lb/>
<pb n="KR2a0004_WYG_035-7a"/>
年卒弟幽伯彊立幽伯九年弟蘇殺幽伯代立是為戴<lb/>
伯戴伯元年周宣王已立三嵗三十年戴伯卒子恵伯<lb/>
兕立恵伯二十五年周幽王為犬戎所殺因東徙益卑<lb/>
諸侯畔之秦始列為諸侯三十六年恵伯卒子石甫立<lb/>
其弟武殺之代立是為繆公繆公三年卒子桓公終生<lb/>
立桓公三十五年魯隠公立四十五年魯弑其君隠公<lb/>
四十六年宋華公督弑其君殤公及孔父五十五年桓<lb/>
公卒子莊公夕姑立莊公二十三年齊桓公始霸三十<lb/>
<pb n="KR2a0004_WYG_035-7b"/>
一年莊公卒子釐公夷立釐公九年卒子昭公班立昭<lb/>
公六年齊桓公敗蔡遂至楚召陵九年昭公卒子共公<lb/>
襄立共公十六年初晉公子重耳其亡過曹曹君無禮<lb/>
欲觀其駢脅<hi>駢白邉反脅許業反</hi>釐負羈<hi>釐音僖曹大夫</hi>諫不聴私善於<lb/>
重耳二十一年晉文公重耳伐曹虜共公以歸令軍毋<lb/>
入釐負羈之宗族閭或説晉文公曰昔齊桓公㑹諸侯<lb/>
復異姓今君囚曹君滅同姓何以令於諸侯晉乃復歸<lb/>
共公二十五年晉文公卒三十五年共公卒子文公夀<lb/>
<pb n="KR2a0004_WYG_035-8a"/>
立文公二十三年卒子宣公彊立宣公十七年卒弟成<lb/>
公負芻立成公三年晉厲公伐曹虜成公以歸已復釋<lb/>
之五年晉欒書中行偃使程滑弑其君厲公二十三年<lb/>
成公卒子武公勝立武公二十六年楚公子棄疾弑其<lb/>
君靈王代立二十七年武公卒子平公頃立平公四年<lb/>
卒子悼公午立是嵗宋衛陳鄭皆火悼公八年宋景公<lb/>
立九年悼公朝於宋宋囚之曹立其弟野是為聲公悼<lb/>
公死於宋歸𦵏聲公五年平公弟通弑聲公代立是為<lb/>
<pb n="KR2a0004_WYG_035-8b"/>
隠公隠公四年聲公弟露弑隠公代立是為靖公靖公<lb/>
四年卒子伯陽立伯陽三年國人有夢衆君子立于社<lb/>
宫謀欲亡曹曹叔振鐸止之請待公孫彊許之旦求之<lb/>
曹無此人夢者戒其子曰我亡爾聞公孫彊為政必去<lb/>
曹無罹曹禍及伯陽即位好田弋之事六年曹野人公<lb/>
孫彊亦好田弋獲白鴈而獻之且言田弋之説因訪政<lb/>
事伯陽大説之有寵使為司城以聴政夢者之子乃亡<lb/>
去公孫彊言霸説於曹伯十四年曹伯從之乃背晉干<lb/>
<pb n="KR2a0004_WYG_035-9a"/>
宋宋景公伐之晉人不救十五年宋滅曹執曹伯陽及<lb/>
公孫彊以歸而殺之曹遂絶其祀<lb/>
太史公曰余尋曹共公之不用僖負羈乃乘軒者三百<lb/>
人<hi>晉世家云晉師入曹數之以其不用僖負羈言而羙女乘軒三百人也</hi>知唯徳之不建<lb/>
及振鐸之夢豈不欲引曹之祀者哉如公孫彊不修厥政<lb/>
叔鐸之祀忽諸<hi>至如公孫彊不脩霸道之政而伯陽之子立叔鐸猶尚饗祭祀豈合忽絶之哉</hi>
　<lb/>
　<lb/>
<pb n="KR2a0004_WYG_035-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記正義卷三十五<lb/>
</p>
<p>
</p>
  </div>
</body>
</text>
</TEI>
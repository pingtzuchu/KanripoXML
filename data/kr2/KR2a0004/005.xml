<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷五</head> <lb/>
    <p>
<pb n="KR2a0004_WYG_005-1a"/>
欽定四庫全書<lb/>
　史記正義卷五<lb/>
　　　　　　　　　　　　唐　張守節　撰<lb/>
秦本紀第五　　　　　　　　　史記五<lb/>
秦之先帝顓頊之苗裔<hi>黄帝之孫號髙陽氏</hi>孫曰女脩女脩織元<lb/>
鳥隕卯女脩吞之生子大業<hi>列女傳云陶子生王嵗而佐禹曹大家注云陶子者</hi>
<hi>臯陶之子伯益也案此即知大業是皐陶</hi>大業取少典之子曰女華女華生<lb/>
大費與禹平水土已成帝錫元圭禹受曰非予能成亦<lb/>
<pb n="KR2a0004_WYG_005-1b"/>
大費為輔帝舜曰咨爾費贊禹功其賜爾皁游爾後嗣<lb/>
將大出乃妻之姚姓之玉女大費拜受佐舜調馴鳥獸<lb/>
鳥獸多馴服是為栢翳舜賜姓嬴氏大費生子二人一<lb/>
曰大廉實鳥俗氏二曰若木實費氏其元孫曰費昌子<lb/>
孫或在中國或在夷狄費昌當夏桀之時去夏歸商為<lb/>
湯御以敗桀於鳴條大廉元孫曰孟戱中衍鳥身人言<lb/>
<hi>身體是鳥而能人言又云口及手足似鳥也</hi>帝太戊聞而卜之使御吉遂致<lb/>
使御而妻之自太戊以下中衍之後遂世有功<hi>謂費昌反中衍</hi>
<pb n="KR2a0004_WYG_005-2a"/>
以佐殷國故嬴姓為顯遂為諸侯其元孫曰中潏<hi>中音仲潏</hi>
<hi>音決宋忠注世本云仲滑生飛廉</hi>在西戎保西垂生蜚廉蜚廉生惡來<lb/>
惡來有力蜚廉善走父子俱以材力事殷紂周武王之<lb/>
伐紂并殺惡來是時蜚廉為紂石北方<hi>為于偽反劉伯荘云霍太山紂</hi>
<hi>都之北也霍太山在晉州霍邑縣按在衛州朝歌之西方也</hi>還無所報為壇霍太山<lb/>
而報得石棺<hi>紂既已崩無所歸報故為壇就霍太山而祭紂報云作得石槨</hi>銘曰帝令<lb/>
處父不與殷亂賜爾石槨以華氏死遂葬於霍太山蜚<lb/>
亷復有子曰季勝<hi>音升</hi>季勝生孟増孟増幸於周成王是<lb/>
<pb n="KR2a0004_WYG_005-2b"/>
為宅臯狼<hi>地理志六西河郡臯狼縣也按孟增居臯狼而生衡父</hi>臯狼生衡父衡父<lb/>
生造父造父以善御幸於周繆王得驥溫驪驊駵騄耳<lb/>
之駟<hi>騄音録</hi>西廵狩樂而忘歸<hi>括地志云崑崙山在肅州酒泉縣南八十里六</hi>
<hi>國春秋云前梁張駿酒泉守馬岌上言酒泉南山即崑崙之丘也周穆王見西王母樂而忘歸即謂此有石室</hi>
<hi>王母堂珠璣樓嚴飾煥若神宫按肅州在京西北二千九百六十里即小崑崙也非河源出處者</hi>徐偃<lb/>
王作亂<hi>括地志云大徐城在泗州徐城縣北三十里古徐國也博物志云徐君宫人有娠而生卵以為</hi>
<hi>不祥棄於水濱洲孤獨無有大鵠蒼銜所棄卵以歸覆煖之乃成小兒生偃故宫人聞之更取飬之及長襲為</hi>
<hi>徐君後鵠蒼臨死生角而九尾化為成龍也鵠蒼成名后蒼括地志又云徐城在越州鄭縣東南入海二百里</hi>
<pb n="KR2a0004_WYG_005-3a"/>
<hi>夏侯志云翁洲上有徐偃王城𫝊云昔周穆王廵狩諸侯共尊偃王穆王聞之令造父御乗騕褭之馬日行千</hi>
<hi>里自還討之或云命楚王帥師伐之偃王乃於此處立城以終</hi>造父為繆王御長驅歸<lb/>
周以救亂<hi>古史考云徐偃王與楚文王同時去周穆王逺矣且王者行有周衛豈得救亂而獨長驅</hi>
<hi>日行千里乎並言此事非實按年表穆王元年去楚文王元年三百一十八年矣</hi>繆王以趙城<lb/>
封造父<hi>括地志云趙城今晉州趙城縣是本彘縣地復改曰永安即造父之邑也</hi>造父族由<lb/>
此為趙氏自蜚廉生季勝已下五世至造父别居趙趙<lb/>
衰其後也惡來革者蜚廉子也早死有子曰女防女防<lb/>
生旁臯旁臯生太几太几生大駱大駱生非子以造父<lb/>
<pb n="KR2a0004_WYG_005-3b"/>
之寵皆䝉趙城姓趙氏非子居犬丘<hi>括地志云犬丘故地一名槐里亦曰</hi>
<hi>廢丘在雍州始平縣東南十里地里志云扶風槐里縣周曰犬丘懿王都之秦更名廢丘髙祖三年更名槐里</hi>
<hi>也</hi>好馬及畜<hi>好火到反畜許救反</hi>善養息之犬丘人言之周孝王<lb/>
孝王召使主馬于汧渭之間<hi>汧音牽言於二水之間在隴州以東</hi>馬大蕃<lb/>
息孝王欲以為大駱適嗣申侯之女為大駱妻生子成為<lb/>
適申侯乃言孝王曰昔我先酈山之女<hi>申侯之先娶於酈山</hi>為<lb/>
戎胥軒妻<hi>胥軒仲衍曾孫也</hi>生中潏以親故歸周保西垂西垂<lb/>
以其故和睦今我復與大駱妻生適子成申駱重㛰西<lb/>
<pb n="KR2a0004_WYG_005-4a"/>
戎皆服所以為王<hi>言申駱重駱重直龍反西戎皆從所以得為王即孝王</hi>王其<lb/>
之於是孝王曰昔栢翳為舜主畜畜多息故有土賜姓<lb/>
嬴今其後世亦為朕息馬朕其分土為附庸邑之秦<hi>恬地</hi>
<hi>志云秦州清水縣本名秦嬴姓邑十三州志云秦亭秦谷是也周太史澹云始周與秦國合而别故天子邑之</hi>
<hi>秦</hi>使復續嬴氏祀號曰秦嬴亦不廢申侯之女子為駱<lb/>
適者以和西戎秦嬴生秦侯秦侯立十年卒生公伯公<lb/>
伯立三年卒生秦仲秦仲立三年周厲王無道諸侯或<lb/>
叛之西戎反王室滅犬丘大駱之族周宣王即位乃以<lb/>
<pb n="KR2a0004_WYG_005-4b"/>
秦仲為大夫誅西戎西戎殺秦仲秦仲立二十三年死<lb/>
於戎有子五人其長者曰荘公周宣王乃召莊公昆弟<lb/>
五人與兵七千人使伐西戎破之於是復予秦仲後及<lb/>
其先大駱地犬丘并有之為西垂大夫<hi>注水經云秦荘公伐西戎破之</hi>
<hi>周宣與大駱犬丘之地為西垂大夫括地志云秦州上邽縣西南九十里漢隴西郡縣是也</hi>莊公居<lb/>
其故西戎丘生子三人其長男世父世父曰戎殺我大<lb/>
父仲我非殺戎王則不敢入邑遂將撃戎讓其弟襄公<lb/>
襄公為太子莊公立四十四年卒太子襄公代立襄公<lb/>
<pb n="KR2a0004_WYG_005-5a"/>
元年以女弟繆嬴為豐王妻襄公二年<hi>括地志云故汧城在隴州汧源</hi>
<hi>縣東南三里帝王世紀云秦襄公二年徙都汧即此城</hi>戎圍犬丘世父世父撃之<lb/>
為戎人所虜嵗餘復歸世父七年春周幽王用褒姒廢<lb/>
太子立褒姒子為適數欺諸侯諸侯叛之西戎犬戎與<lb/>
申侯伐周殺幽王酈山下而秦襄公將兵救周戰甚力<lb/>
有功周避犬戎難東徙雒邑<hi>周平王徙居王城即雒邑云我卜澗水東瀍水西者</hi>
<hi>也</hi>襄公以兵送周平王平王封襄公為諸侯賜之岐以<lb/>
西之地曰戎無道侵奪我岐豐之地秦能攻逐戎即有<lb/>
<pb n="KR2a0004_WYG_005-5b"/>
其地與誓封爵之襄公於是始國與諸侯通使聘享之<lb/>
禮乃用駵駒黄牛羝羊各三祠上帝西畤十二年伐戎<lb/>
而至岐卒生文公文公元年居西垂宫<hi>即上西縣是也</hi>三年文<lb/>
公以兵七百人東獵四年至汧渭之㑹曰昔周邑我先<lb/>
秦嬴於此後卒獲為諸侯乃卜居之占曰吉<hi>括地志云郿縣故城</hi>
<hi>在岐州郿縣東北十五里毛萇云郿地名也秦文公東獵汧渭之會卜居之乃營邑焉即此城也</hi>即營<lb/>
邑之十年初為鄜畤<hi>括地志云三畤原在岐州雍縣南二十里封禪書云秦文公作鄜畤</hi>
<hi>襄公作西畤靈公作吳陽上畤並此原上因名也</hi>用三牢十三年初有史以紀<lb/>
<pb n="KR2a0004_WYG_005-6a"/>
事民多化者十六年文公以兵伐戎戎敗走於是文公<lb/>
遂収周餘民有之地至岐岐以東獻之周十九年得陳<lb/>
寳<hi>括地志云寳雞神在岐州陳倉縣東二十里故陳倉城中晉太康也志云秦文公時陳倉人獵得獸若彘</hi>
<hi>不知名牽以獻之逄二童子童子曰此名為媦常在地中食死人腦即欲殺之拍捶其首媦亦語曰二童子名</hi>
<hi>陳寳得雄者王得雌者霸陳倉人乃逐二童子化為雄雌上陳倉北坂為石秦祠之搜神記云其雄者飛至南</hi>
<hi>陽其後光武起於南陽皆如其言也</hi>二十年法初有三族之罪二十七年<lb/>
伐南山大梓豐大特<hi>括地志云大梓樹在岐州陳倉縣南十里倉山上録異傳云秦文公</hi>
<hi>時雍南山有大梓樹文公伐之輒冇大風雨樹生合不㫁時冇一人病夜往山中聞冇鬼語樹神曰秦若使人</hi>
<pb n="KR2a0004_WYG_005-6b"/>
<hi>𬒳髪以朱絲繞樹伐汝汝得不困耶樹神無言明日病人語聞公如其言伐樹㫁中有一青牛出走入豐水中</hi>
<hi>其後牛出豐水中使騎撃之不勝有騎堕地復上髪解牛畏之入不出故置䯲頭漢魏晋因之武都郡立怒特</hi>
<hi>祠是大梓牛神也按今俗畫青牛障是</hi>四十八年文公太子卒賜謚為竫<lb/>
公竫公之長子為太子是文公孫也五十年文公卒葬<lb/>
西山竫公子立是為寧公寧公二年公徙居平陽<hi>帝王世紀</hi>
<hi>云秦寕公都平陽按岐山縣有陽平鄉郷内有平陽聚括地志云平陽故城在岐州岐山縣西四十六里秦寕</hi>
<hi>公徙都之處</hi>遣兵伐蕩社<hi>括地志云雍州三原縣有湯陵又有湯臺在始平縣西北八里按其</hi>
<hi>國盖在三原始平之界矣</hi>三年與亳戰亳王奔戎遂滅蕩社四年魯<lb/>
<pb n="KR2a0004_WYG_005-7a"/>
公子翬<hi>音暉即羽父也</hi>弑其君隠公十二年伐蕩氏取之寧公<lb/>
生十嵗立立十二年卒葬西山<hi>括地志云秦寕公墓在岐州陳倉縣西北三十</hi>
<hi>七里秦陵山帝王世紀云秦寕公葬西山大麓故號秦陵山也按文公亦葬西山蓋秦陵山也</hi>生子三<lb/>
人長男武公為太子武公弟徳公同母魯姬子<hi>徳公母號魯姬</hi>
<hi>子</hi>生出子寧公卒大庶長弗忌威壘<hi>音力追反</hi>三父廢太子<lb/>
而立出子為君出子六年三父等復共令人賊殺出子<lb/>
出子生五嵗立立六年卒三父等乃復立故太子武公<lb/>
武公元年伐彭戱氏<hi>戯音許宜反戎號也蓋同州彭衙故城是也</hi>至於華山<lb/>
<pb n="KR2a0004_WYG_005-7b"/>
下<hi>即華嶽之下也</hi>居平陽封宫<hi>宫名在岐州平陽城内也</hi>三年誅三父等而<lb/>
夷三族以其殺出子也鄭髙渠眯殺其君昭公十年伐<lb/>
邽兾戎初縣之十一年初縣杜鄭<hi>括地志云下杜故城在雍州長安縣</hi>
<hi>東南九里古杜伯國華州鄭縣也毛詩譜云鄭國者周畿内之地宣王封其弟於咸林之地是為鄭恒公按秦</hi>
<hi>得皆縣之</hi>滅小虢<hi>虢音古伯反括地志曰故虢城在岐州陳倉縣東四十里次西十餘里又有城亦名</hi>
<hi>虢城輿地志云此虢文王母弟虢叔所封是曰西虢按此虢滅時陜州之虢猶謂之小虢又云小虢羌之别種</hi>
十三年齊人管至父連稱等殺其君襄公而立公孫無<lb/>
知晉滅霍魏耿<hi>括地志云霍晉州霍邑縣又春秋時霍伯國韋昭云霍姬姓也括地志云故耿</hi>
<pb n="KR2a0004_WYG_005-8a"/>
<hi>城今名耿倉城在綘州龍門縣東南十二里故耿國也都城記云耿嬴姓國也</hi>齊雍廩<hi>雍於宫反廩力</hi>
<hi>甚反是雍林邑人姓名也</hi>殺無知管至父等而立齊桓公齊晉為彊<lb/>
國十九年晉曲沃始為晉侯齊桓公伯於鄄<hi>伯音霸</hi>二十<lb/>
年武公卒葬雍平陽初以人從死從死者六十六人有<lb/>
子一人名曰白白不立封平陽<hi>即雍平陽也平陽時屬雍並在岐州解在上也</hi>
立其弟徳公徳公元年初居雍城大鄭宫<hi>括地志云岐州雍縣南七</hi>
<hi>里故雍城秦徳公大鄭公城也</hi>以犧三百牢祠鄜畤卜居雍後子孫飲<lb/>
馬於河<hi>卜居雍之後國並廣大後代子孫得東飲馬於龍門之河</hi>梁伯芮伯來朝<hi>括地</hi>
<pb n="KR2a0004_WYG_005-8b"/>
<hi>志云南芮鄉故城在同州朝邑縣南三十里又有北芮城皆古芮伯國鄭元云周同姓之國在畿内為王卿士</hi>
<hi>者左傳云桓公三年芮伯萬之母芮姜惡芮伯之多寵人故逐之出居魏今按州芮城縣界有芮國城盖是殷</hi>
<hi>末虞芮爭田之芮國是也</hi>二年初伏<hi>六月三伏之節起秦徳公為之故云初伏伏者隠伏避盛暑也</hi>
<hi>厯忌釋云伏者何以金氣伏藏之日也四時代謝皆以相生立春水代水水生木立夏火代木木生火立冬水</hi>
<hi>代金金生水立秋以金代火故至庚日必伏庚者金故曰伏也</hi>以狗禦蠱<hi>蠱者熱毒惡氣為傷害人</hi>
<hi>故磔狗以禦之年表云初作伏祠社磔狗邑四門按磔禳也狗陽畜也以狗張磔於郭四門禳却熱毒氣也左</hi>
<hi>傳云血蟲為蠱顧野王云穀皆積變為飛蠱也</hi>徳公生三十三嵗而立立二年<lb/>
卒生子三人長子宣公中子成公少子穆公長子宣公<lb/>
<pb n="KR2a0004_WYG_005-9a"/>
立宣公元年衛燕伐周<hi>衛恵公都即今衛都也燕南燕也周天王也括地志云滑州故</hi>
<hi>城古南燕國應劭云南燕姞姓之國黄帝之後</hi>出恵王立王子頽三年鄭伯虢<lb/>
叔<hi>括地志云各州汜水縣古東虢國亦鄭之制邑漢之成臯亦周穆王虎牢城左傳云宫之竒曰虢仲虢叔</hi>
<hi>王季之穆也</hi>殺子頽而入惠王四年作宻畤<hi>括地志云漢有五畤在岐州雍</hi>
<hi>縣南則鄜畤吴陽上畤下畤宻畤北畤秦文公夢黄蛇自天而下屬地其口止於鄜衍作畤郊祭白帝曰鄜畤</hi>
<hi>秦宣公作宻畤於渭南祭青帝秦靈公作吴陽上畤祭黄帝作下畤亦祠黄帝漢髙帝曰天有五帝今四何也</hi>
<hi>待我而具五遂立黒帝曰北畤是也</hi>與晉戰河陽勝之十二年宣公卒生<lb/>
子九人莫立立其弟成公成公元年梁伯<hi>括地志云同州韓城縣南</hi>
<pb n="KR2a0004_WYG_005-9b"/>
<hi>二十二里少梁故城古少梁國都城記云梁伯國嬴姓之後與秦同祖秦穆公二十二年滅之</hi>芮伯來<lb/>
朝齊桓公伐山戎次于孤竹<hi>括地志云孤竹故城在平州盧龍縣十二里殷時諸</hi>
<hi>侯竹國也</hi>成公立四年卒子七人莫立立其弟繆公繆公任<lb/>
好元年自將伐茅津<hi>劉伯莊云戎號也括地志云茅津及茅城在陜州河北縣西二十里</hi>
<hi>注水經云茅亭茅戎號</hi>勝之四年迎婦於晉晉太子申生姊也其<lb/>
嵗齊桓公伐楚至邵陵五年晉獻公滅虞虢虜虞君與<lb/>
其大夫百里傒以璧馬賂於虞故也既虜百里傒以為<lb/>
秦繆公夫人媵於秦百里傒亡秦走宛<hi>宛於元反今鄧州縣</hi>楚鄙<lb/>
<pb n="KR2a0004_WYG_005-10a"/>
人執之繆公聞百里傒賢欲重贖之恐楚人不與乃使<lb/>
人謂楚曰吾媵臣百里傒在焉請以五羖羊皮贖之楚<lb/>
人遂許與之當是時百里傒年已七十餘繆公釋其囚<lb/>
與語國事謝曰臣亡國之臣何足問繆公曰虞君不用<lb/>
子故亡非子罪也固問語三日繆公大説授之國政號<lb/>
曰五羖大夫百里傒讓曰臣不及臣友蹇叔蹇叔賢而<lb/>
世莫知臣嘗游困於齊而乞食䬹人<hi>䬹音珍栗反銍地名在沛縣</hi>蹇<lb/>
叔收臣臣因而欲事齊君無知蹇叔止臣臣得脱齊難<lb/>
<pb n="KR2a0004_WYG_005-10b"/>
遂之周周王子頽好牛臣以飬牛干之及頽欲用臣蹇<lb/>
叔止臣臣去得不誅事虞君蹇叔止臣臣知虞君不用<lb/>
臣臣誠私利禄爵且留再用其言得脱一不用及虞君<lb/>
難是以知其賢於是穆公使人厚幣迎蹇叔以為上大<lb/>
夫秋繆公自將伐晉戰於河西<hi>按河曲在華隂縣界也</hi>晉驪姬作<lb/>
亂太子申生死新城<hi>韋昭云曲沃新為太子城括地志云綘州曲沃縣有曲沃故城土人</hi>
<hi>以為晉曲沃新城</hi>重耳夷吾出犇<hi>重耳奔翟夷吾奔少梁也</hi>九年齊桓公㑹<lb/>
諸侯於葵邱<hi>括地志云葵邱在曹州考城縣東南一里一百五十歩郭内即恒公會處又青州臨</hi>
<pb n="KR2a0004_WYG_005-11a"/>
<hi>淄縣有葵邱即𫝊連稱管至父所戍處</hi>晉獻公卒立驪姬子奚齊其臣里<lb/>
克殺奚齊荀息立卓子克又殺卓子及荀息夷吾使人<lb/>
請秦求入晉於是繆公許之使百里傒將兵送夷吾夷<lb/>
吾謂曰誠得立請割晉之河西八城<hi>謂同華等州也</hi>與秦及至<lb/>
已立而使丕鄭謝秦背約不與河西城而殺里克丕鄭<lb/>
聞之恐因與繆公謀曰晉人不欲夷吾實欲重耳今背<lb/>
秦約而殺里克皆吕甥郤芮之計也願君以利急召吕<lb/>
郤吕郤至則更入重耳便繆公許之使人與丕鄭歸召<lb/>
<pb n="KR2a0004_WYG_005-11b"/>
吕郤吕郤等疑丕鄭有間乃言夷吾殺丕鄭丕鄭子丕<lb/>
豹奔秦説繆公曰晉君無道百姓不親可伐也繆公曰<lb/>
百姓苟不便何故能誅其大臣能誅其大臣此其調也<lb/>
<hi>調音徒聊反言能誅大臣丕鄭云是夷吾於百姓調和也劉伯荘音徒弔反按調選也邪臣誅忠臣用是夷吾</hi>
<hi>能調選兩通也</hi>不聴而隂用豹十二年齊管仲隰朋死晉旱來<lb/>
請粟丕豹説繆公勿與因其飢而伐之繆公問公孫支<lb/>
支曰饑穰更事耳不可不與問百里傒傒曰夷吾得罪<lb/>
於君其百姓何罪於是用百里傒公孫支言卒與之粟<lb/>
<pb n="KR2a0004_WYG_005-12a"/>
以船漕車轉自雍相望至絳十四年秦飢請粟於晉晉<lb/>
君謀之羣臣虢射曰<hi>射音石</hi>因其飢伐之可有大功晉君<lb/>
從之十五年興兵將攻秦繆公發兵使丕豹將自往撃<lb/>
之九月壬戍與晉惠公夷吾合戰於韓也<hi>左傳云僖公十五年秦晉</hi>
<hi>戰于韓原秦獲晉侯以歸括地志云韓原在同州韓城縣西南十八里十六國春秋云魏顆夢父結草抗秦将</hi>
<hi>杜回亦在韓原</hi>晉君棄其軍與秦争利還而馬騺<hi>騺音致又勑利反國語云</hi>
<hi>晉師潰戎馬還濘而止韋昭云濘深泥也</hi>繆公與麾下馳追之不能得晉君<lb/>
反為晉軍所圍晉撃繆公繆公傷於是岐下食善馬者<lb/>
<pb n="KR2a0004_WYG_005-12b"/>
三百人馳冐晉軍晉軍解圍遂脱繆公而反生得晉君<lb/>
初繆公亡善馬岐下野人共得而食之者三百餘人<hi>括地</hi>
<hi>志云野人焉在岐州雍縣東北二十里按野人盗馬食處因名焉</hi>吏逐得欲法之繆公<lb/>
曰君子不以畜産害人吾聞食善馬肉不飲酒傷人乃<lb/>
皆賜酒而赦之三百人者聞秦撃晉皆求從從而見繆<lb/>
公窘亦皆推鋒争死以報食馬之徳於是繆公虜晉君<lb/>
以歸令於國齊宿吾將以晉君祀上帝周天子聞之曰<lb/>
晉我同姓為請晉君夷吾姊亦為繆公夫人夫人聞之<lb/>
<pb n="KR2a0004_WYG_005-13a"/>
乃衰絰跣曰妾兄弟不能相救以辱君命繆公曰我得<lb/>
晉君以為功今天子為請夫人是憂乃與晉君盟許歸之<lb/>
更舍上舍而饋之七牢十一月歸晉君夷吾夷吾獻其<lb/>
河西地使太子圉為質於秦秦妻子圉以宗女是時<lb/>
秦地東至河<hi>晉河西八城入秦秦東境至河即龍門河也</hi>十八年齊桓公卒<lb/>
二十年秦滅梁芮<hi>梁芮國皆在同州秦得其地故滅二國之君</hi>二十二年晉<lb/>
公子圉聞晉君病曰梁我母家也<hi>子圉母梁伯之女也</hi>而秦滅之<lb/>
我兄弟多即君百嵗後秦必留我而晉輕亦更立他子<lb/>
<pb n="KR2a0004_WYG_005-13b"/>
子圉乃亡歸晉二十三年晉恵公卒子圉立為君秦怨<lb/>
圉亡去乃迎晉公子重耳於楚而妻以故子圉妻重耳<lb/>
初謝後乃受繆公益禮厚遇之二十四年春秦使人告<lb/>
晉大臣欲入重耳晉許之於是使人送重耳二月重耳<lb/>
立為晉君是為文公文公使人殺子圉子圉是為懐公<lb/>
其秋周襄王弟帶以翟伐王王出居鄭<hi>王居于汜邑也</hi>二十五<lb/>
年周王使人告難於晉秦秦繆公將兵助晉文公入襄<lb/>
王殺王弟帶二十八年晉文公敗楚於城濮<hi>衛地也今濮州</hi>三<lb/>
<pb n="KR2a0004_WYG_005-14a"/>
十年繆公助晉文公圍鄭<hi>左傳僖公三十年晉侯秦伯圍鄭杜預云文公過鄭鄭不</hi>
<hi>禮之</hi>鄭使人言繆公曰亡鄭厚晉於晉而得矣而秦未有<lb/>
利晉之彊秦之憂也繆公乃罷兵歸晉亦罷三十二年<lb/>
冬晉文公卒鄭人有賣鄭於秦曰我主其城門鄭可襲<lb/>
也繆公問蹇叔百里傒對曰徑數國千里而襲人希有<lb/>
得利者且人賣鄭庸知我國人不有以我情告鄭者乎<lb/>
不可繆公曰子不知也吾已決矣遂𤼵兵使百里傒子<lb/>
孟明視蹇叔子西乞術及白己丙將兵行日百里傒蹇<lb/>
<pb n="KR2a0004_WYG_005-14b"/>
叔二人哭之繆公聞怒曰孤發兵而子沮哭吾軍何也<lb/>
<hi>沮自吕反沮毁也左傳云蹇叔哭之曰孟子吾見師之出不見其入也</hi>二老曰臣非敢沮<lb/>
君軍軍行臣子與徃<hi>與音預</hi>臣老遲還恐不相見故哭耳<lb/>
二老退謂其子曰汝軍即敗必於殽阨矣<hi>殽音故交反阨音厄春秋</hi>
<hi>云魯僖公三十三年晉人及姜戎敗秦師于殽括地志云三殽山又名嶔岑山在洛州永寕縣西北二十里即</hi>
<hi>古之殽道也</hi>三十三年春秦兵遂東更晋地過周北門周王<lb/>
孫滿曰秦師無禮<hi>左傳云秦師過周北門左右免胄而下超乘者三百乘王孫滿尚㓜觀之</hi>
<hi>言於王曰秦師輕而無禮必敗杜預云王城北門也謂過天子門不卷甲束兵超乗示勇也</hi>不敗何<lb/>
<pb n="KR2a0004_WYG_005-15a"/>
待兵至滑<hi>為八反括地志云<graphic n="KR1670" url="https://raw.githubusercontent.com/kanripo/KR-Gaiji/master/images/KR1670.png" mimeType="image/png"/>氏故城在洛州緱氏縣東二十五里滑伯國也韋昭云姬姓小國也</hi>
鄭販賣賈人<hi>賣麥卦反賈音古左傳作商人也</hi>弦髙持十二牛將賣之<lb/>
周見秦兵恐死虜因獻其牛曰聞大國將誅鄭鄭君謹<lb/>
脩守禦備使臣以牛十二勞軍士秦三將軍相謂曰將<lb/>
襲鄭鄭今已覺之往無及已滅滑滑晋之邊邑也當是<lb/>
時晉文公喪尚未葬太子襄公怒曰秦侮我孤因䘮破<lb/>
我滑遂墨衰絰發兵遮秦兵於殽擊之大破秦軍無一<lb/>
人得脱者虜秦三將以歸文公夫人秦女也為秦三囚<lb/>
<pb n="KR2a0004_WYG_005-15b"/>
將請曰繆公之怨此三人入於骨髓願令此三人歸令<lb/>
我君得自快烹之晉君許之歸秦三將三將至繆公素<lb/>
服郊迎嚮三人哭曰孤以不用百里傒蹇叔言以辱三<lb/>
子三子何罪乎子其悉心雪恥毋怠遂復三人官秩如<lb/>
故愈益厚之三十四年楚太子商臣弑其父成王代立<lb/>
繆公於是復使孟明視等將兵伐晉戰于彭衙<hi>括地志云彭衙</hi>
<hi>故城在同州白水縣東北六十里</hi>秦不利引兵歸戎王使由余<hi>戎人姓名</hi>於<lb/>
秦由余其先晉人也亡入戎能晉言聞繆公賢故使由<lb/>
<pb n="KR2a0004_WYG_005-16a"/>
余觀秦秦繆公示以宫室積聚由余曰使鬼為之則勞<lb/>
神矣使人為之亦苦民矣繆公怪之問曰中國以詩書<lb/>
禮樂法度為政然尚時亂今戎夷無此何以為治不亦<lb/>
難乎由余笑曰此乃中國所以亂也夫自上聖黄帝作<lb/>
為禮樂法度身以先之僅以小治及其後世日以驕淫<lb/>
阻法度之威以督責於下下罷極<hi>罷音皮</hi>則以仁義怨望<lb/>
於上上下交争怨而相簒弑至於滅宗皆以此類也夫<lb/>
戎夷不然上含淳徳以遇其下下懐忠信以事其上一<lb/>
<pb n="KR2a0004_WYG_005-16b"/>
國之政猶一身之治不知所以治此真聖人之治也於<lb/>
是繆公退而問内史廖曰孤聞鄰國有聖人敵國之憂<lb/>
也今由余賢寡人之害將奈之何内史廖曰戎王處辟<lb/>
匿未聞中國之聲君試遺其女樂以奪其志為由余請<lb/>
以䟽其間留而莫遣以失其期戎王怪之必疑由余君<lb/>
臣有間乃可虜也且戎王好樂必怠於政繆公曰善因<lb/>
與由余曲席而坐<hi>按怵在穆公左右相連而坐謂之曲席也</hi>傳器而食問其<lb/>
地形與其兵勢盡詧而後令内史廖以女樂二八遺戎<lb/>
<pb n="KR2a0004_WYG_005-17a"/>
王戎王受而説之終年不還於是秦乃歸由余由余數<lb/>
諌不聴繆公又數使人間要由余由余遂去䧏秦繆公<lb/>
以客禮禮之問伐戎之形<hi>韓國云秦穆公都地方三百里并國十四辟地千里隴西</hi>
<hi>北地郡是也</hi>三十六年繆公復益厚孟明等使將兵伐晉渡<lb/>
河焚船大敗晉人取王官及鄗<hi>鄗音郊左傳作郊杜預云書取言易也括地志</hi>
<hi>云王官故城在同州澄城縣西北九十里又云南郊故城在縣北十七里又有北郊故城又有西郊古城左傳</hi>
<hi>云文公三年秦伯伐晉濟河焚舟取王官及郊也括地志云蒲州猗氏縣南二里又有王官故城亦秦伯取者</hi>
<hi>上文公秦東地至河盖猗氏王官是也</hi>以報殽之役晉人皆城守不敢出<lb/>
<pb n="KR2a0004_WYG_005-17b"/>
於是繆公乃自茅津<hi>括地志云茅津在陜州河北縣太陽縣也</hi>渡河<hi>自茅津南渡河</hi>
<hi>也</hi>封殽中尸<hi>左傳云秦伯伐晉濟河焚舟晉人不出遂自茅津濟封殽尸而還杜預云封埋藏也</hi>
為發䘮哭之三日乃誓於軍曰嗟士卒聴無譁余誓告<lb/>
汝古之人謀黄髪畨畨<hi>音婆字當作皤皤白頭皃言髪白而更黄故云黄髪畨畨以申</hi>
<hi>思謂蹇叔百里傒也</hi>則無所過以申思不用蹇叔百里傒之謀故<lb/>
作此誓令後世以記余過君子聞之皆為垂涕曰嗟乎<lb/>
秦繆公之與人周也卒得孟明之慶三十七年秦用由<lb/>
余謀伐戎王益國十二開地千里遂霸西戎天子使召<lb/>
<pb n="KR2a0004_WYG_005-18a"/>
公過賀繆公以金鼓三十九年繆公卒葬雍<hi>廟記云索泉宫秦孝</hi>
<hi>公造祈年觀徳公起盖在雍州城内括地志云秦穆公冡在岐州雍縣東南二里</hi>從死者百七<lb/>
十七人秦之良臣子輿氏三人<hi>毛萇云良善也三善臣也本傳云子車氏之三</hi>
<hi>子杜預云子車秦大夫也</hi>名曰奄息仲行鍼虎亦在從死之中<hi>行音胡朗</hi>
<hi>反鍼音其廉反應劭云秦穆公與羣臣飲酒酣公曰生共此樂死共此哀於是奄息仲行鍼虎許諾及公薨皆</hi>
<hi>從死黄鳥詩所為作也杜預云以人葬為殉也括地志云三良冡在岐州雍縣一里故城内</hi>秦人哀<lb/>
之為作歌黄鳥之詩君子曰秦繆公廣地益國東服彊<lb/>
晉西霸戎夷然不為諸侯盟主亦宜㦲死而棄民收其<lb/>
<pb n="KR2a0004_WYG_005-18b"/>
良臣而從死且先王崩尚猶遺徳垂法况奪之善人良<lb/>
臣百姓所哀者乎是以知秦不能復東征也穆公子四<lb/>
十人其太子罃代立是為康公康公元年往嵗繆公之<lb/>
卒晉襄公亦卒襄公之弟名雍秦出也<hi>雍母秦女故言秦出也</hi>在<lb/>
秦晉趙盾欲立之使隨㑹<hi>韓昭云晉正卿士蒍之孫成伯之子季武子也食采於隨</hi>
<hi>范故曰隨會或曰范會季范子字也</hi>來迎雍秦以兵送至令狐<hi>令音零括地志云令</hi>
<hi>狐故城在蒲州猗氏縣界十五里也</hi>晉立襄公子而反撃秦師秦師敗隨<lb/>
㑹來奔二年秦伐晉於武城<hi>括地志云故武城一名武平城在華州鄭縣東北十</hi>
<pb n="KR2a0004_WYG_005-19a"/>
<hi>三里也</hi>報令狐之役四年晉伐秦取少梁<hi>前入秦後歸晉今秦又取之</hi>
六年秦伐晉取覊馬戰於河曲大敗晉軍晉人患隨㑹<lb/>
在秦為亂乃使魏讎餘<hi>讎音受又作犨音同</hi>詳反<hi>詳音羊</hi>合謀㑹詐<lb/>
而得㑹㑹遂歸晉康公立十二年卒子共公立共公二<lb/>
年晉趙穿弑其君靈公二年楚莊王彊北兵至雒問周<lb/>
鼎共公立五年卒子桓公立桓公三年晉敗我一將十<lb/>
年楚莊王服鄭北敗晉兵於河上當是之時楚霸為㑹<lb/>
盟合諸侯二十四年晉厲公初立與秦桓公夾河而盟<lb/>
<pb n="KR2a0004_WYG_005-19b"/>
歸而秦倍盟與翟合謀撃晉二十六年晉率諸侯伐秦<lb/>
秦軍敗走追至涇而還桓公立二十七年卒子景公立<lb/>
景公四年晉欒書弑其君厲公十五年救鄭敗晉兵於<lb/>
櫟<hi>櫟音厯括地志云洛州陽翟縣古櫟邑也</hi>是時晉悼公為盟主十八年晉<lb/>
悼公彊數㑹諸侯率以伐秦敗秦軍秦軍走晉兵追之<lb/>
遂渡涇至棫林而還二十七年景公如晉與平公盟已<lb/>
而背之三十六年楚公子圍弑其君而自立是為靈王<lb/>
景公母弟后子鍼<hi>音鉗</hi>有寵景公母弟富或譖之恐誅乃<lb/>
<pb n="KR2a0004_WYG_005-20a"/>
奔晉車重千乗晉平公曰后子富如此何以自亡對曰<lb/>
秦公無道畏誅欲待其後世乃歸三十九年楚靈王彊<lb/>
會諸侯於申<hi>在鄧州南陽縣三十里</hi>為盟主殺齊慶封景公立四<lb/>
十年卒子哀公立后子復來歸秦哀公八年楚公子棄<lb/>
疾弑靈王而自立是為平王十一年楚平王來求秦女<lb/>
為太子建妻至國女好而自娶之十五年楚平王欲誅<lb/>
建建亡<hi>太子建亡之鄭鄭殺之</hi>伍子胥奔吳晉公室卑而六卿彊<lb/>
欲内相攻是以久秦晉不相攻三十一年吳王闔閭與伍<lb/>
<pb n="KR2a0004_WYG_005-20b"/>
子胥伐楚楚王亡奔隨吳遂入郢楚大夫申包胥來告<lb/>
急<hi>包胥姓公孫封於申故號申包胥左傳云申包胥如秦乞師曰吴為封豕長蛇以荐食上國虐始於楚寡</hi>
<hi>君失守社稷越在草莾使下臣告急曰夷徳無厭若鄰於君疆場之患也逮吳之木定君其取分焉若楚之遂</hi>
<hi>亡君之土也若以君君靈撫之出以事</hi>七日不食日夜哭泣<hi>左傳云申包胥對秦伯曰</hi>
<hi>寡君越在草莾未獲所伏下臣何敢即安立依於庭牆而哭日夜不絶聲勺飲不入口七日秦哀公為賦無衣</hi>
<hi>九頓首而坐秦師乃出</hi>於是秦乃發五百乗救楚<hi>左傳魯定公五年秦子蒲</hi>
<hi>子虎帥車五百乗以救楚敗吳師於軍祥</hi>敗吴師吴師歸楚昭王乃得復入<lb/>
郢哀公立三十六年卒太子夷公夷公蚤死不得立立<lb/>
<pb n="KR2a0004_WYG_005-21a"/>
夷公子是為惠公恵公元年孔子行魯相事五年晉卿<lb/>
中行范氏反晉晉使智氏趙簡子攻之范中行氏亡奔<lb/>
齊恵公立十年卒子悼公立悼公二年齊臣田乞弑其<lb/>
君孺子立其兄陽生為悼公六年吳敗齊師齊人弑悼<lb/>
公立其子簡公九年晉定公與吴王夫差盟争長於黄<lb/>
池卒先吳吳彊陵中國十二年齊田常弑簡公立其弟<lb/>
平公常相之十三年楚滅陳秦悼公立十四年卒子厲<lb/>
共公立孔子以悼公十二年卒厲共公二年蜀人來賂<lb/>
<pb n="KR2a0004_WYG_005-21b"/>
十六年壍河旁以兵二萬伐大荔取其王城<hi>荔音戾括地志云同</hi>
<hi>州東三十里朝邑縣東三十步故土城大荔近王城邑</hi>二十一年初縣頻陽<hi>括地志云</hi>
<hi>頻陽故城在雍州同官縣界古頻陽縣城也</hi>晉取武成二十四年晉亂殺智<lb/>
伯分其國與趙韓魏二十五年智開與邑人來奔<hi>開智伯子</hi>
<hi>伯被趙襄子等滅其國其子與從屬來奔秦</hi>三十三年伐義渠虜其王<hi>括地志云</hi>
<hi>寕慶二州春秋及戦國時為義渠戎國之地也</hi>三十四年日食厲共公卒子躁<lb/>
公立躁公二年南鄭反<hi>南鄭今梁州所理縣也春秋及戦國時其地近屬於楚也</hi>十<lb/>
三年義渠來伐至渭南十四年躁公卒立其弟懐公懐<lb/>
<pb n="KR2a0004_WYG_005-22a"/>
公四年庶長<graphic n="KR1007" url="https://raw.githubusercontent.com/kanripo/KR-Gaiji/master/images/KR1007.png" mimeType="image/png"/>
                    <hi>長丁丈反<graphic n="KR1007" url="https://raw.githubusercontent.com/kanripo/KR-Gaiji/master/images/KR1007.png" mimeType="image/png"/>竹遥反<graphic n="KR1007" url="https://raw.githubusercontent.com/kanripo/KR-Gaiji/master/images/KR1007.png" mimeType="image/png"/>人名也劉伯荘音潮</hi>與大臣圍懐公<lb/>
懐公自殺懐公太子曰昭子蚤死大臣乃立太子昭子<lb/>
之子是為靈公靈公懐公孫也靈公六年晉城少梁秦<lb/>
撃之十三年城籍姑<hi>括地志云籍姑故地在同州韓城縣北三十五里</hi>靈公卒<lb/>
子獻公不得立立靈公季父悼子是為簡公簡公昭之<lb/>
弟而懐公子也<hi>劉伯荘云簡公是昭子之弟懐公之子厲公之孫今史記為簡公是厲公子者</hi>
<hi>抄冩之誤</hi>簡公六年令吏初帶劍<hi>春秋官吏各得帯劍</hi>壍洛城重泉<lb/>
<hi>重直龍反括地志云重泉故城在同州蒲城縣東南四十五里也</hi>十六年卒子恵公立<lb/>
<pb n="KR2a0004_WYG_005-22b"/>
恵公十二年子出子生十三年伐蜀取南鄭恵公卒出<lb/>
子立出子二年庶長改迎靈公之子獻公於河西而立<lb/>
之<hi>西者秦州西縣秦之舊地時獻公在西縣故迎立之</hi>殺出子及其母沈之淵旁<lb/>
秦以往者數易君君臣乖亂故晉復彊奪秦河西地<hi>奪前</hi>
<hi>所上八城也</hi>獻公元年止從死二年城櫟陽<hi>括地志云櫟陽故城一名萬年</hi>
<hi>城在雍州東北百二十里櫟陽漢七年分櫟陽城内為萬年縣隋文帝開皇三年遷都於龍首川今京城也改</hi>
<hi>萬年為大興縣至唐武徳元年又改曰萬年置在州東七里</hi>四年正月庚寅孝公生<lb/>
十一年周太史儋見獻公曰周故與秦國合而别别五<lb/>
<pb n="KR2a0004_WYG_005-23a"/>
百嵗復合合七十七嵗而霸王出十六年桃冬花十八<lb/>
年雨金櫟陽<hi>言雨金於秦國都明金瑞見也</hi>二十一年與晉戰於石門<lb/>
<hi>括地志云堯門山俗名石門在雍州三原縣西北三十三里上有路其状若門故老云堯鑿山為門因名之武</hi>
<hi>徳年中於此山南置石門縣貞觀年中改為雲陽縣</hi>斬首六萬天子賀以黼黻二<lb/>
十三年與魏晉戰少梁虜其將公孫痤<hi>在戈反</hi>二十四年<lb/>
獻公卒子孝公立年已二十一嵗矣孝公元年河山以<lb/>
東彊國六與齊威楚宣魏恵燕悼韓哀趙成侯並淮泗<lb/>
之間<hi>並白浪反謂淮泗二水</hi>小國十餘楚魏與秦接界<hi>楚北及魏西與秦相接北</hi>
<pb n="KR2a0004_WYG_005-23b"/>
<hi>自梁州漢中郡南有巴俞過江南有黔中巫郡也魏西界與秦相接南自華州鄭縣西北過渭水濵洛水東岸</hi>
<hi>向北有上郡鄜州之地皆築長城以界秦境洛即<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>沮水也</hi>魏築長城自鄭濵洛以<lb/>
北有上郡楚自漢中南有巴黔中周室㣲諸侯力政爭<lb/>
相併秦僻在雍州不與中國諸侯之㑹盟夷翟遇之孝<lb/>
公於是布恵振孤寡招戰士明功賞下令國中曰昔我<lb/>
穆公自岐雍之間修徳行武東平晉亂以河為界<hi>即龍門河</hi>
<hi>也</hi>西霸戎翟廣地千里天子致伯諸侯畢賀為後世開<lb/>
業甚光美㑹往者厲躁簡公出子之不寧國家内憂未<lb/>
<pb n="KR2a0004_WYG_005-24a"/>
遑外事三晉攻奪我先君河西地諸侯卑秦醜莫大焉<lb/>
獻公即位鎮撫邊境徙治櫟陽且欲東伐復穆公之故<lb/>
地修穆公之政令寡人思念先君之意常痛於心賔客<lb/>
羣臣有能出竒計彊秦者吾且尊官與之分土於是乃<lb/>
出兵東圍陜城西斬戎之獂王衛鞅聞是令下西入秦<lb/>
因景監<hi>監甲暫反兑人也</hi>求見孝公二年天子致胙三年衛鞅<lb/>
説孝公變法脩刑内務耕稼外勸戰死之賞罰孝公善<lb/>
之甘龍杜摯等弗然相與争之卒用鞅法百姓苦之居<lb/>
<pb n="KR2a0004_WYG_005-24b"/>
三年百姓便之乃拜鞅為左庶長其事在商君語中七<lb/>
年與魏恵王㑹杜平<hi>在同州登城縣界也</hi>八年與魏戰元里<hi>祁城在同</hi>
<hi>州澄城縣界</hi>有功十年衛鞅為大良造將兵圍魏安邑降之<lb/>
<hi>括地志云安邑故城在綘州夏縣東北十五里本夏之都</hi>十二年作為咸陽<hi>括地志云咸陽</hi>
<hi>故城亦名渭城在雍州咸陽縣東十五里京城北四十五里即秦公徙都之者令咸陽縣古之杜郵白起死處</hi>
築冀闕<hi>劉伯荘云兾猶記事闕即象魏也</hi>秦徙都之并諸小鄉聚<hi>萬二千五</hi>
<hi>百家為鄉聚猶村落之類也</hi>集為大縣縣一令四十一縣為田開阡<lb/>
陌東地渡洛十四年初為賦十九年天子致伯<hi>伯音霸又如字</hi>
<pb n="KR2a0004_WYG_005-25a"/>
<hi>孝公十九年天子始封爵為霸即太史儋云合七十七嵗而霸王出之年故天子致伯桓譚新論云夫上古稱</hi>
<hi>三皇五帝而次有三王五伯此天下君之冠首也故言三皇以道理而五帝用徳化三王由仁義五伯以權知</hi>
<hi>其説之曰無制令刑罰謂之皇有制令而無刑罰謂之帝賞善誅惡諸侯朝事謂之王興兵約盟以信義矯世</hi>
<hi>謂之伯</hi>二十年諸侯畢賀秦使公子少官率師㑹諸侯逢<lb/>
澤<hi>括地志云逢澤亦名逢池在汴州浚儀縣東南十四里</hi>朝天子二十一年齊敗<lb/>
魏馬陵<hi>虞喜志林云濮州甄城縣東北六十餘里有馬陵澗谷深可以置伏按龎涓敗即此也</hi>二<lb/>
十二年衛鞅撃魏虜魏公子卭封鞅為列侯號商君<hi>商州</hi>
<hi>商洛縣在州東八十九里鞅所封也契所封地</hi>二十四年與晉戰鴈門<hi>括地志云岸門</hi>
<pb n="KR2a0004_WYG_005-25b"/>
<hi>在許州長杜縣西北二十八里今名西武亭</hi>虜其將魏錯<hi>七故反</hi>孝公卒子恵<lb/>
文君立是嵗誅衛鞅鞅之初為秦施法<hi>為于偽反</hi>法不行太<lb/>
子犯禁鞅曰法之不行自於貴戚君必欲行法先於太<lb/>
子太子不可黥黥其傅師於是法大用秦人治及孝公<lb/>
卒太子立宗室多怨鞅鞅亡因以為反而卒車裂以徇<lb/>
秦國恵文君元年楚韓趙蜀人來朝二年天子賀三年<lb/>
王冠<hi>冠音館禮記云年二十行冠禮也</hi>四年天子致文武胙齊魏為王<lb/>
五年隂晉人犀首<hi>犀音西地理志云華隂縣故隂晉秦恵王五年更名寕秦髙祖八年更名</hi>
<pb n="KR2a0004_WYG_005-26a"/>
<hi>華隂</hi>為大良造六年魏納隂晉隂晉更名寧秦七年公子<lb/>
卬與魏戰虜其將龍賈斬首八萬八年魏納河西地九<lb/>
年渡河取汾隂皮氏<hi>渡河東取之括地志云汾隂故城俗名殷湯城在蒲州汾隂縣北也</hi>
<hi>皮氏在綘州龍門縣西一里八十步即古皮氏城也</hi>與魏王㑹應<hi>應乙陵反括地志云故應城因</hi>
<hi>應山為名古之應國在汝州魯山縣東三十里左傳云邗晉應韓武之穆也</hi>圍焦䧏之<hi>括地志云</hi>
<hi>焦城在陜州城内東北百歩因焦水為名周同姓所封左傳云虞虢焦湄霍陽韓魏皆姬姓也杜預云八同皆</hi>
<hi>為晉所滅按武王尅商封神農之後於焦而後封姬姓也</hi>十年張儀相秦魏納上郡<lb/>
十五縣<hi>今鄜綏等州也魏前納隂晉次納同舟二州今納上郡而盡河西濵洛之地矣</hi>十一年<lb/>
<pb n="KR2a0004_WYG_005-26b"/>
縣義渠<hi>地理志云北地郡義渠道秦縣也括地志云寕原慶三州秦北地郡戰國文春秋時為義渠戎</hi>
<hi>國之地周先公劉不窋居之古西戎也</hi>歸魏焦曲沃<hi>括地志云曲沃在陜州縣西南三十二里</hi>
<hi>因曲沃水為名按焦曲沃二城相近本魏地適屬秦今還魏故言歸也</hi>義渠君為臣更名<lb/>
少梁曰夏陽十二年初臘<hi>臘盧盍反十二月臘日也秦恵文王始效中國為之故云</hi>
<hi>初臘臘禽獸以嵗終祭先祖因立此日也風俗通云禮傳云夏曰嘉平殷曰清祀周曰蜡漢改曰臘禮曰天子</hi>
<hi>大蜡八伊耆氏始為蜡蜡者索也嵗十二月合聚萬物而索饗之</hi>十三年四月戊午魏<lb/>
君為王韓亦為王<hi>魏襄王韓宣恵王也</hi>使張儀伐取陜出其人與<lb/>
魏十四年更為元年二年張儀與齊楚大臣㑹齧桑三<lb/>
<pb n="KR2a0004_WYG_005-27a"/>
年韓魏太子來朝張儀相魏五年王游至北河<hi>按王游觀北河</hi>
<hi>至靈夏州之黄河也</hi>七年樂池<hi>樂音岳池徒何反裴氏音池也</hi>相秦韓趙魏燕齊<lb/>
帥匃奴共攻秦秦使庶長疾與戰脩魚虜其將申差<hi>脩魚</hi>
<hi>韓邑也年表云秦敗我脩魚得韓将軍申差</hi>敗趙公子渴韓太子奐斬首八<lb/>
萬二千八年張儀復相秦九年司馬錯伐蜀滅之伐取<lb/>
趙中都西陽<hi>括地志云中都故縣在汾州平遥縣西十二里即西都也西陽即中陽也在汾州隰</hi>
<hi>城縣南十里地里志云西都中陽屬西河郡此云伐取趙中都西陽趙世家云秦即取我西都及中陽年表云</hi>
<hi>秦魏文王後元九年取趙中都西陽安邑趙武靈王十年秦取中都安陽本紀世家年表其縣名異年嵗實同</hi>
<pb n="KR2a0004_WYG_005-27b"/>
<hi>所伐唯一處故具録之以示後世</hi>十年韓太子蒼來質伐取韓石章<hi>韓地</hi>
<hi>名也</hi>伐敗趙將泥<hi>趙将名也</hi>伐取義渠二十五城十一年㯉里<lb/>
疾攻魏焦䧏之敗韓岸門斬首萬其將犀首走公子通<lb/>
封於蜀燕君讓其臣子之十二年王與梁王㑹臨晋庶<lb/>
長疾攻趙虜趙將莊張儀相楚十三年庶長章撃楚於<lb/>
丹陽虜其將屈匄斬首八萬又攻楚漢中取地六百里<lb/>
置漢中郡楚圍雍氏秦使庶長疾助韓而東攻齊到滿<lb/>
<hi>滿或作蒲秦将姓名也</hi>助魏攻燕十四年伐楚取召陵丹犂臣蜀<lb/>
<pb n="KR2a0004_WYG_005-28a"/>
<hi>二戎號也臣伏於蜀蜀相殺蜀侯升丹犁二國降秦在蜀西南桃府管内本西南夷戰國時蜀滇國唐初置犂州</hi>
<hi>丹州也</hi>相壯殺屬侯來降恵王卒子武王立韓魏齊楚越<lb/>
皆賔從武王元年與魏恵王㑹臨晋<hi>按魏恵王卒已二十五年矣</hi>誅<lb/>
蜀相壯張儀魏章皆東出之魏伐義渠丹犂二年初置<lb/>
丞相㯉里疾甘荗為左右丞相張儀死於魏三年與韓<lb/>
襄王㑹臨晉外<hi>外謂臨晉城外外字一作水</hi>南公揭卒㯉里疾相韓<lb/>
武王謂甘荗曰寡人欲容車通三川窺周室死不恨矣<lb/>
其秋使甘荗庶長封伐宜陽<hi>在河南府福昌縣東十四里故韓城是也此韓之大</hi>
<pb n="KR2a0004_WYG_005-28b"/>
<hi>郡伐取之三州路乃通也</hi>四年㧞宜陽斬首六萬渉河城武遂<hi>按此邑本</hi>
<hi>屬韓近平陽韓世家云貞子居平陽九世至哀侯徙鄭楚世家云而韓猶服事秦者以先王墓在平陽而秦之</hi>
<hi>武遂去之七十里故知近平陽</hi>魏太子來朝武王有力好戯力士任鄙烏<lb/>
獲孟説皆至大官王與孟説舉鼎絶臏<hi>臏音頻忍反絶㫁也臏脛骨也</hi>
八月武王死<hi>括地志云秦悼武王陵在雍州咸陽縣西北十五里也</hi>族孟説武<lb/>
王取魏女為后無子立異母弟是為昭襄王昭襄母楚<lb/>
人姓芊氏號宣太后武王死時昭襄王為質於燕燕人<lb/>
送歸得立昭襄王元年嚴君疾為相<hi>盖封蜀郡嚴道縣因號嚴君疾名也</hi>
<pb n="KR2a0004_WYG_005-29a"/>
甘荗出之魏二年彗星見<hi>彗似嵗反又先到反</hi>庶長壯與大臣諸<lb/>
侯公子為逆皆誅及恵文后皆不得良死悼武王后出<lb/>
歸魏三年王冠與楚王㑹黄棘<hi>棘紀力反盖在房襄二州也</hi>與楚上<lb/>
庸<hi>括地志云上庸今房州竹邑縣及金州是也</hi>四年取蒲坂<hi>括地志云蒲坂故城在蒲州河</hi>
<hi>東縣南二里即堯舜所都也</hi>彗星見五年魏王來朝應亭<hi>應音乙陵反</hi>
復與魏蒲坂六年蜀侯煇反司馬錯定蜀庶長奐伐<lb/>
楚斬首二萬涇陽君質於齊日食晝晦七年㧞新城<hi>楚世</hi>
<hi>家云懐王二十九年秦復伐楚大破楚軍楚軍死二萬殺我將軍景鋏年表云秦敗我襄城殺景鋏括地志云</hi>
<pb n="KR2a0004_WYG_005-29b"/>
<hi>許州襄城縣即古新城縣也按世家年表則新字誤作襄字</hi>㯉里子卒八年使將軍<lb/>
芊戎攻楚取新市齊使章子魏使公孫喜韓使暴鳶共<lb/>
攻楚方城取唐昧趙破中山其君亡竟死齊魏公子勁<lb/>
韓公子長為諸侯九年孟嘗君薛文來相秦奐攻楚取<lb/>
八城殺其將景快十年楚懐王入朝秦秦留之薛文以<lb/>
金受免<hi>金受秦丞相姓名免奪其丞相</hi>樓緩為丞相十一年齊韓魏趙<lb/>
宋中國五國共攻秦<hi>盖中山此時屬趙故云五國也</hi>至鹽氏而還<hi>括地志云</hi>
<hi>塩故城一名司塩城在蒲州安邑縣按掌塩地之官因稱氏</hi>秦與韓魏河北及封陵<lb/>
<pb n="KR2a0004_WYG_005-30a"/>
以和<hi>年表云秦與魏封陵與韓武遂以和按河外陜虢曲沃等地封陵在古蒲坂縣西南河曲之中武遂</hi>
<hi>平陽地也</hi>彗星見楚懐王走之趙趙不受還之秦即死歸葬<lb/>
十二年樓緩免穰侯<hi>括地志云穰鄧州所理縣即古穰侯國</hi>魏冉為相予<lb/>
楚粟五萬石十三年向夀伐韓取武始<hi>括地志云武始故城在洛州武</hi>
<hi>始縣西南十里</hi>左更白起攻新城<hi>白起𫝊云白起為左庶長將兵撃韓之新城括地志云洛</hi>
<hi>州伊闕縣本是漢新城縣隋文帝改為伊闕在洛州南七十里</hi>五大夫禮出亡奔魏任鄙<lb/>
為漢中守十四年左更白起攻韓魏於伊闕<hi>括地志云伊闕在洛州南</hi>
<hi>十九里注水經云昔大禹疏龍門以通水兩山相對望之若闕伊水厯其間故謂之伊闕按今洛南猶謂之龍門也</hi>
<pb n="KR2a0004_WYG_005-30b"/>
斬首二十四萬虜公孫喜㧞五城十五年大良造白起<lb/>
攻魏取垣<hi>垣音袁前秦取蒲坂復以蒲坂與魏魏以為垣今又取魏垣復與之後秦以為蒲坂皮氏</hi>復<lb/>
予之攻楚取宛十六年左更錯取軹及鄧<hi>括地志云故軹城在懐州濟源縣東十三</hi>
<hi>里故鄧城在懐州河陽縣西三十一里並六國時魏邑也按二城相連故  云及也</hi>冉免封公子市<lb/>
宛公子悝鄧魏冉陶為諸侯十七年城陽君<hi>括地志云濮州雷澤縣本</hi>
<hi>漢郕陽縣古郕伯姬姓之國周武王封弟季載於郕其後遷城之陽也</hi>入朝及東周君來<lb/>
朝秦以垣為蒲坂皮氏<hi>蒲坂今河東縣也皮氏故縣在綘州龍門縣西一里八十步</hi>
王之宜陽十八年錯攻垣<hi>盖蒲坂皮氏又歸魏魏復以為垣今重攻取之也</hi>河<lb/>
<pb n="KR2a0004_WYG_005-31a"/>
雍決橋取之十九年王為西帝齊為東帝皆復去之吕<lb/>
禮來自歸齊破宋宋王在魏死溫任鄙卒二十年王之<lb/>
漢中又之上郡北河二十一年錯攻魏河内魏獻安邑<lb/>
秦出其人募徙河東賜爵赦罪人遷之涇陽君封宛二<lb/>
十二年䝉武伐齊河東為九縣與楚王㑹宛與趙王㑹<lb/>
中陽二十三年尉斯離<hi>尉都尉斯離名也</hi>與三晉燕伐齊破之<lb/>
濟西王與魏王㑹宜陽與韓王㑹新城二十四年與楚<lb/>
王㑹鄢<hi>鄢於建反又音偃括地志云故偃城在襄州安飬縣北三里古郾子之國</hi>又㑹穰秦<lb/>
<pb n="KR2a0004_WYG_005-31b"/>
取魏安城<hi>括地志云安城在豫州汝陽縣東南十七里</hi>至大梁燕趙救之秦<lb/>
軍去魏冉免相二十五年㧞趙二城與韓王㑹新城與<lb/>
魏王㑹新明邑二十六年赦罪人遷之穰侯冉復相二<lb/>
十七年錯攻楚赦罪人遷之南陽<hi>南陽及上遷之穰皆今鄧州也</hi>白起<lb/>
攻趙取代光狼城<hi>括地志云光狼故城在澤州髙平縣西二十里</hi>又使司馬錯<lb/>
𤼵隴西因蜀攻楚黔中<hi>今黔府也</hi>㧞之二十八年大良造白<lb/>
起攻楚取鄢鄧<hi>鄢鄧二城並在襄州</hi>赦罪人遷之二十九年大良<lb/>
造白起攻楚取郢為南郡<hi>括地志云郢城在荆州江陵縣東北六里楚平王築都之</hi>
<pb n="KR2a0004_WYG_005-32a"/>
<hi>地也</hi>楚王走周君來王與楚王㑹襄陵<hi>括地志云襄陵在晉州臨汾縣東南</hi>
<hi>三十五里土地十三州志云襄陵晉大夫犨邑也</hi>白起為武安君<hi>言能撫養軍士戰必剋得</hi>
<hi>百姓安集故號武安故城在潞州武安縣西南五十里七國時趙邑即趙奢救閼與處也</hi>三十年蜀<lb/>
守若伐取巫郡<hi>華陽國志張若為蜀中郡守括地志云巫郡在䕫州東百里</hi>及江南<lb/>
為黔中郡<hi>括地志云黔中故城在辰州沅陵縣西二十里江南今黔府亦其地也</hi>三十一<lb/>
年白起伐魏取兩城楚人反我江南<hi>黔中郡反歸楚</hi>三十二年<lb/>
相穰侯攻魏至大梁破暴鳶斬首四萬鳶走魏入三縣<lb/>
請和三十三年客卿胡傷攻魏卷<hi>卷音邱𡊮及括地志云故卷城在鄭州原</hi>
<pb n="KR2a0004_WYG_005-32b"/>
<hi>武縣西北七里即衡雍也</hi>蔡陽長社取之<hi>括地志云蔡陽今豫州上蔡水之陽古城在豫州北</hi>
<hi>七十里長社故城在許州長社縣西一里皆魏邑也</hi>撃芒卯華陽破之<hi>括地志云故華城在</hi>
<hi>鄭州管城縣南三十里國語云史伯封鄭桓公虢鄶十邑華其一也華陽即此城也按是時韓趙聚兵於華陽</hi>
<hi>攻秦即此矣</hi>斬首十五萬魏入南陽以和<hi>括地志云懐獲嘉縣即古之南陽杜</hi>
<hi>預云在晉州山南河北故曰南陽秦破芒卯軍斬首十五萬魏入南陽以和</hi>三十四年秦與<lb/>
魏韓上庸地為一郡南陽免臣遷居之三十五年佐韓<lb/>
魏楚伐燕初置南陽郡<hi>今鄧州也前已屬秦秦置南陽郡在漢水之北釋名云在中國</hi>
<hi>之南舊名陽地故以為名焉張衡南都賦云倍京之南居漢之陽</hi>三十六年客卿竈攻<lb/>
<pb n="KR2a0004_WYG_005-33a"/>
齊取剛夀<hi>括地志云故剛城在兖州襲丘縣界壽鄆州之縣</hi>予穰候三十八年<lb/>
中更胡傷攻趙閼與<hi>閼於逹反與音預閼與聚城一名鳥蘇城在潞州銅鍉縣西北二十里趙</hi>
<hi>奢破秦軍處又儀州和順縣即古閼與城亦云趙奢破秦軍處然儀州與潞州相近二所求詳又閼與山在潞</hi>
<hi>州武安縣西南五十里趙奢拒秦軍於閼與即山北也按閼與山在武安故城西南又近武安故城蓋儀州是</hi>
<hi>所封故地</hi>不能取四十年悼太子死魏歸葬芷陽<hi>括地志云芷陽在雍</hi>
<hi>州藍田縣西六里三秦記云鹿原東有霸川之西坂故芷陽也</hi>四十一年夏攻魏取邢<lb/>
邱懐<hi>括地志云平臯故城本邢邱邑漢置平臯縣在懐州武徳縣東南二十里故懐城周之懐邑在懐州</hi>
<hi>武陟縣西十一里</hi>四十二年安國君為太子十月宣太后薨葬<lb/>
<pb n="KR2a0004_WYG_005-33b"/>
芷陽酈山<hi>酈力知反在雍州新豐縣南十四里也</hi>九月穰侯出之陶四十<lb/>
三年武安君白起攻韓㧞九城斬首五萬四十四年攻<lb/>
韓南郡取之四十五年五大夫賁<hi>音奔五大夫官疑賁名也</hi>攻韓取<lb/>
十城葉陽<hi>葉車涉反</hi>悝出之國未至而死四十七年秦攻韓<lb/>
上黨上黨降趙秦因攻趙趙發兵撃秦相距秦使武安<lb/>
君白起撃大破趙於長平四十餘萬盡殺之四十八年<lb/>
十月韓獻垣雍秦軍分為三軍武安君歸王齕將伐趙<lb/>
武安皮牢㧞之司馬梗北定太原盡有韓上黨正月兵<lb/>
<pb n="KR2a0004_WYG_005-34a"/>
罷復守上黨其十月五大夫陵攻趙邯鄲四十九年正<lb/>
月益發卒佐陵陵戰不善免王齕代將其十月將軍張<lb/>
唐攻魏為蔡尉<hi>為于偽反蔡姓尉名</hi>捐弗守還斬之五十年十月<lb/>
武安君白起有罪為士伍遷隂宻<hi>括地志云隂宻故城在涇州鶉觚縣西即</hi>
<hi>古宻須國也</hi>張唐攻鄭㧞之十二月益𤼵卒軍汾城旁<hi>括地志云</hi>
<hi>臨汾故城在絳州正平縣東北二十五里即古臨汾縣城也按汾城即此城是也</hi>武安君白起<lb/>
有罪死齕攻邯鄲不㧞去還奔汾軍二月餘攻晉軍斬<lb/>
首六千晋楚流死河二萬人<hi>按此時無楚軍走字是也</hi>攻汾城即從<lb/>
<pb n="KR2a0004_WYG_005-34b"/>
唐㧞寧<hi>唐今晋州平陽堯都也括地志云寕新中七國時魏邑秦昭襄王㧞魏寕新中更名安陽城即</hi>
<hi>今相州外城是也</hi>新中寧新中更名安陽<hi>今相州外城古安陽城</hi>初作河<lb/>
橋<hi>此橋在同州臨晉縣東渡河至蒲州今蒲津橋也</hi>五十一年將軍摎攻韓取<lb/>
陽城負黍<hi>今州南府縣也負黍亭在陽城縣西南三十五里本周邑亦時屬韓也</hi>斬首四<lb/>
萬攻趙取二十餘縣首虜九萬西周君<hi>武公</hi>背秦與諸侯<lb/>
約從將天下鋭兵出伊闕攻秦令秦母得通陽城於是<lb/>
秦使將軍摎攻西周西周君走來自歸頓首受罪盡獻<lb/>
其邑三十六城口三萬秦王受獻歸其君於周五十二<lb/>
<pb n="KR2a0004_WYG_005-35a"/>
年周民東亡其器九鼎入秦<hi>噐謂寳噐也禹貢金九牧鑄鼎於荆山下各象九州</hi>
<hi>之物故言九鼎厯殷至周赧王十九年秦昭王取九鼎然一飛入泗水餘八入於秦中</hi>周初亡五<lb/>
十三年天下來賔魏後秦使摎伐魏取吳城<hi>括地志云廣城故城</hi>
<hi>在陜州河北縣東北五十里虞下之上亦名吴山周武王封弟虞仲於周之北故夏墟吴城即此城也</hi>韓<lb/>
王入朝魏委國聼令五十四年王郊見上帝於雍五十<lb/>
六年秋昭襄王卒子孝文王立尊唐八子為唐太后<hi>孝文</hi>
<hi>王之母也先死故尊之晉灼云除皇后自昭儀以下秩至百石凡十四等漢書外戚傳云八子視千石比東更</hi>
而合其葬於先王<hi>以其母唐太后與昭王合葬</hi>韓王衰絰入弔祠諸<lb/>
<pb n="KR2a0004_WYG_005-35b"/>
侯皆使其將相來弔祠視䘮事孝文王元年赦罪人修<lb/>
先王功臣褒厚親戚弛苑囿孝文王除䘮十月己亥即<lb/>
位三日辛丑卒子莊襄王立莊襄王元年大赦罪人修<lb/>
先王功臣施徳厚骨肉而布恵於民東周君與諸侯謀<lb/>
秦秦使相國吕不韋誅之盡入其國秦不絶其祀以陽<lb/>
人地賜周君奉其祭祀使䝉驁伐韓韓獻成臯鞏<hi>括地志云</hi>
<hi>洛州汜水縣古之虢國亦鄭之制邑又名虎牢漢之成臯鞏恭竦反今洛州鞏縣爾時秦滅東周韓亦得其地</hi>
<hi>又獻於秦</hi>秦界至大梁初置三川郡二年使䝉驁攻趙定太<lb/>
<pb n="KR2a0004_WYG_005-36a"/>
原三年䝉驁攻魏髙都汲<hi>汲音怒括地志云髙都故城今澤州是汲故在衛州所理</hi>
<hi>汲縣西南二十五里孟康云漢波縣今郗城是也括地志云故郗城在懐州河内縣西三十二里左𫝊云蘇忿</hi>
<hi>生六十二邑郗其一也</hi>㧞之攻趙榆次新城狼孟<hi>括地志云榆次并州縣即古榆</hi>
<hi>次地也新城一名小平城在朔州善陽縣西南四十七里狼孟故城在并州陽曲縣東北二十六里接取三十</hi>
<hi>七城并代朔三州之地矣</hi>取三十七城四月日食四年王齕攻上黨<lb/>
<hi>上黨又反秦故攻之</hi>初置太原郡<hi>上黨以北皆太原地即上三十七城也</hi>魏將無忌<lb/>
率五國兵撃秦<hi>信陵君也率燕趙韓楚魏之兵撃秦也</hi>秦却於河外<hi>䝉驁𬒳五</hi>
<hi>國兵敗遂解而却至於河外河外陜華二州也</hi>䝉驁敗解而去五月丙午莊襄<lb/>
<pb n="KR2a0004_WYG_005-36b"/>
王卒子政立是為秦始皇帝秦王政立二十六年初并<lb/>
天下為三十六郡號為始皇帝始皇帝五十一年而崩<lb/>
子胡亥立是為二世皇帝三年諸侯並起叛秦趙髙殺<lb/>
二世立子嬰子嬰立月餘諸侯誅之遂滅秦其語在始<lb/>
皇本紀中<lb/>
太史公曰秦之先為嬴姓其後分封以國為姓有徐氏<lb/>
郯氏莒氏終黎氏運奄氏菟裘氏將梁氏黄氏江氏脩<lb/>
魚氏白冥氏蜚亷氏秦氏然秦以其先造父封趙城為<lb/>
<pb n="KR2a0004_WYG_005-37a"/>
趙氏<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0004_WYG_005-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記正義卷五<lb/>
</p>
<p>
</p>
  </div>
</body>
</text>
</TEI>
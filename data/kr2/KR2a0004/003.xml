<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷三</head> <lb/>
    <p>
<pb n="KR2a0004_WYG_003-1a"/>
欽定四庫全書<lb/>
　史記正義卷三<lb/>
　　　　　　　　　　　　唐　張守節　撰<lb/>
殷本紀第三　　　　　　　　史記三<lb/>
殷契<hi>括地志云相州安陽本盤庚所都即北冢殷墟南去朝歌城百四十六里竹書紀年云盤庚字也北</hi>
<hi>冡曰殷墟南去鄴四十里是舊都城西南三十里有洹水南岸三里有安陽城西有城名殷墟所謂北冡者也</hi>
<hi>今按洹水在相州北四里安陽城即相州外城也</hi>母曰簡狄有娀氏之女<hi>按記云桀</hi>
<hi>敗於有娀之墟有娀當在蒲州也</hi>為帝俈次妃三人行浴見𤣥鳥墮其<lb/>
<pb n="KR2a0004_WYG_003-1b"/>
卵簡狄取吞之因孕生契契長而佐禹治水有功帝舜<lb/>
乃命契曰百姓不親五品不訓汝為司徒而敬敷五教<lb/>
五教在寛封於商<hi>括地志云商州東八十里商洛縣本商邑古之商國帝俈之子卨所封也</hi>
賜姓子氏<hi>括地志云故子城在渭州華城縣東北八十里葢子姓之别邑</hi>契興於唐虞<lb/>
大禹之際功業著於百姓百姓以平契卒子昭明立昭<lb/>
明卒子相土立<hi>括地志云宋州城古閼伯之墟即商丘也又云羿所封之地</hi>相土卒<lb/>
子昌若立昌若卒子曹圉立曹圉卒<hi>圉音語出本草</hi>子冥立冥<lb/>
卒子振立振卒子㣲立㣲卒子報丁立報丁卒子報乙<lb/>
<pb n="KR2a0004_WYG_003-2a"/>
立報乙卒子報丙立報丙卒子主壬立主壬卒子主癸<lb/>
立主癸卒子天乙立是為成湯成湯自契至湯八遷湯<lb/>
始居亳<hi>括地志云宋州榖熟縣西南三十五里南亳故城即南亳湯都也宋州北五十里大䝉城為景</hi>
<hi>亳湯所盟地因景山為名河南偃師為西亳帝俈及湯所都盤庚亦從都之</hi>從先王居<hi>按亳偃師</hi>
<hi>城也商丘宋州也湯即位都南亳後徙西亳也括地志云亳邑故城在洛州偃師縣西十四里本帝俈之墟商</hi>
<hi>湯之都也</hi>作帝誥湯征諸侯葛伯不祀湯始伐之湯曰予有<lb/>
言人視水見形視民知治不伊尹曰明哉言能聽道乃<lb/>
進君國子民為善者皆在王官勉哉勉哉湯曰汝不能<lb/>
<pb n="KR2a0004_WYG_003-2b"/>
敬命予大罰殛之無有攸赦作湯征伊尹名阿衡阿衡<lb/>
欲干湯而無由乃為有莘氏媵臣<hi>括地志云古莘國在汴州陳留縣東五里</hi>
<hi>故莘城是也陳留風俗傳云陳留外黄有莘昌亭本宋地莘氏邑也媵翊剩反爾雅云媵將送也</hi>負鼎<lb/>
俎以滋味説湯致於王道或曰伊尹處士湯使人聘迎<lb/>
之五反然後肯往從湯言素王及九主之事湯舉任以<lb/>
國政伊尹去湯適夏既醜有夏復歸於亳入自北門遇<lb/>
女鳩女房作女鳩女房湯出見野張網四面祝曰自天<lb/>
下四方皆入吾網湯曰嘻盡之矣乃去其三面祝曰欲<lb/>
<pb n="KR2a0004_WYG_003-3a"/>
左左欲右右不用命乃入吾網諸侯聞之曰湯徳至矣<lb/>
及鳥獸當是時夏桀為虐政淫荒而諸侯昆吾氏為亂<lb/>
<hi>帝俈時陸終之長於夏臺子昆吾氏之後也世本云昆吾者衛氏是</hi>湯乃興師率諸侯伊<lb/>
尹從湯湯自把鉞以伐昆吾遂伐桀湯曰格汝衆庶來<lb/>
女悉聽朕言匪台小子敢行舉亂有夏多罪予維聞女<lb/>
衆言夏氏有罪予畏上帝不敢不正今夏多罪天命殛<lb/>
之今女有衆女曰我君不恤我衆舍我嗇事而割政女<lb/>
其曰有罪其奈何夏王率止衆力率奪夏國有衆率怠<lb/>
<pb n="KR2a0004_WYG_003-3b"/>
不和曰是日何時喪予與女皆亡夏徳若兹今朕必往<lb/>
爾尚及予一人致天之罰予其大理女女毋不信朕不<lb/>
食言女不從誓言予則帑僇女無有攸赦以告令師作<lb/>
湯誓於是湯曰吾甚武號曰武王桀敗於有娀之虚桀<lb/>
犇於鳴條<hi>括地志云髙涯原在蒲州安邑縣北三十里南坂口即古鳴條陌也鳴條戰地在安邑西</hi>
夏師敗績湯遂伐三㚇俘厥寶玉<hi>括地志云曹州濟隂縣即古定陶也東有</hi>
<hi>三鬷亭是也</hi>義伯仲伯作典寶湯既勝夏欲遷其社不可作<lb/>
夏社伊尹報於是諸侯心服湯乃踐天子位平定海内<lb/>
<pb n="KR2a0004_WYG_003-4a"/>
湯歸至於泰卷陶<hi>陶古銘反</hi>中<graphic n="KR2242" url="https://raw.githubusercontent.com/kanripo/KR-Gaiji/master/images/KR2242.png" mimeType="image/png"/>作誥既絀夏命還亳作湯<lb/>
誥維三月王自至於東郊告諸侯羣后毋不有功於民<lb/>
勤力迺事予乃大罰殛女毋予怨曰古禹臯陶乆勞於<lb/>
外其有功乎民民乃有安東為江北為濟西為河南為<lb/>
淮四瀆已修萬民乃有居后稷降播農殖百榖三公咸<lb/>
有功於民故后有立昔蚩尤與其大夫作亂百姓帝乃<lb/>
弗予<hi>音與</hi>有狀先王言不可不勉曰不道毋之在國女毋<lb/>
我怨以令諸侯伊尹作咸有一徳咎單作明居湯乃改<lb/>
<pb n="KR2a0004_WYG_003-4b"/>
正朔易服色上白朝㑹以晝湯崩<hi>括地志云薄城北郭東三里平地有湯冢</hi>
<hi>按在蒙即北薄也又云洛州偃師縣東六里有湯冢近桐宮葢此是也</hi>太子太丁未立而<lb/>
卒於是迺立太丁之弟外丙是為帝外丙帝外丙即位<lb/>
三年崩立外丙之弟中壬<hi>仲壬二音</hi>是為帝中壬帝中壬即<lb/>
位四年崩伊尹迺立太丁之子太甲<hi>尚書孔子序云成湯既沒太甲元年</hi>
<hi>不言有外丙仲壬而太史公採世本有外丙仲壬二書不同當是信則傳信疑則傳疑</hi>太甲成湯<lb/>
適長孫也是為帝太甲帝太甲元年伊尹作伊訓作肆<lb/>
命作徂后帝太甲既立三年不明暴虐不遵湯法亂徳<lb/>
<pb n="KR2a0004_WYG_003-5a"/>
於是伊尹放之於桐宫<hi>晉太康地記云尸鄉南有亳坂東有城太甲所放處也按尸鄉</hi>
<hi>在洛州偃師縣西南五里也</hi>三年伊尹攝行政當國以朝諸侯帝太<lb/>
甲居桐宫三年悔過自責反善於是伊尹迺迎帝太甲<lb/>
而授之政帝太甲修徳諸侯咸歸殷百姓以寧伊尹嘉<lb/>
之迺作太甲訓三篇襃帝太甲稱太宗太宗崩子沃丁<lb/>
立帝沃丁之時伊尹卒既葬伊尹於亳<hi>括地志云伊尹墓在洛州偃師</hi>
<hi>縣西北八里又云宋州楚丘縣西北十五里有伊尹墓恐非也帝王世紀伊尹名摯為湯相號阿衡年百嵗卒</hi>
<hi>天霧三日沃丁以天子禮葬之</hi>咎單遂訓伊尹事作沃丁沃丁崩弟太<lb/>
<pb n="KR2a0004_WYG_003-5b"/>
庚立是為帝太庚帝太庚崩子帝小甲立帝小甲崩弟<lb/>
雍已立是為帝雍已殷道衰諸侯或不至帝雍已崩弟<lb/>
太戊立是為帝太戊帝太戊立伊陟為相亳有祥桑榖<lb/>
共生於朝一暮大拱帝太戊懼問伊陟伊陟曰臣聞妖<lb/>
不勝徳帝之政其有闕與帝其修徳太戊從之而祥桑<lb/>
枯死而去伊陟贊言於巫咸<hi>按巫咸及子賢冢皆在蘇州常熟縣西海虞山上葢</hi>
<hi>二子本呉人也</hi>巫咸治王家有成作咸艾作太戊帝太戊贊伊<lb/>
陟於廟言弗臣伊陟讓作原命殷復興諸侯歸之故稱<lb/>
<pb n="KR2a0004_WYG_003-6a"/>
中宗中宗崩子帝仲丁立帝仲丁遷於隞<hi>括地志云滎陽故城在鄭</hi>
<hi>州滎澤縣西南十七里殷時敖地也</hi>河亶甲居相<hi>括地志云故殷城在相州内黄縣東南十三里</hi>
<hi>即河亶甲所築都之故名殷城也</hi>祖乙遷於邢<hi>括地志云絳州龍門縣東南十二里耿城故耿</hi>
<hi>國也</hi>帝仲丁崩弟外壬立是為帝外壬仲丁書闕不具帝<lb/>
外壬崩弟河亶甲立是為帝河亶甲河亶甲時殷復衰<lb/>
河亶甲崩子帝祖乙立帝祖乙立殷復興巫賢任職祖<lb/>
乙崩子帝祖辛立帝祖辛崩弟沃甲立是為帝沃甲帝<lb/>
沃甲崩立沃甲兄祖辛之子祖丁是為帝祖丁帝祖丁<lb/>
<pb n="KR2a0004_WYG_003-6b"/>
崩立帝沃甲之子南庚是為帝南庚帝南庚崩立帝祖<lb/>
丁之子陽甲是為帝陽甲帝陽甲之時殷衰自仲丁以<lb/>
來廢適而更立諸弟子弟子或争相代立比九世亂於<lb/>
是諸侯莫朝帝陽甲崩弟盤庚立是為帝盤庚帝盤庚<lb/>
之時殷已都河北盤庚渡河南復居成湯之故居迺五<lb/>
遷無定處<hi>湯自南亳遷西亳仲丁遷敖河亶甲居相祖乙居耿盤庚渡河南居西亳是五遷也</hi>殷<lb/>
民咨胥皆怨不欲徙盤庚乃告諭諸侯大臣曰昔髙后<lb/>
成湯與爾之先祖俱定天下法則可修舍而弗勉何以<lb/>
<pb n="KR2a0004_WYG_003-7a"/>
成徳乃遂涉河南治亳行湯之政然後百姓由寕殷道<lb/>
復興諸侯來朝以其遵成湯之徳也帝盤庚崩弟小辛<lb/>
立是為帝小辛帝小辛立殷復衰百姓思盤庚迺作盤<lb/>
庚三篇帝小辛崩弟小乙立是為帝小乙帝小乙崩子<lb/>
帝武丁立帝武丁即位思復興殷而未得其佐三年不<lb/>
言政事決定於冡宰以觀國風武丁夜夢得聖人名曰<lb/>
説以夢所見視羣臣百吏皆非也於是迺使百　營求<lb/>
之野得説於傅險中<hi>地理志云傅險即傅説版築之處所隠之處窟名聖人窟在今陜州</hi>
<pb n="KR2a0004_WYG_003-7b"/>
<hi>河北縣北七里即虞國虢國之界又有傅説祠注水經云沙澗水北虞山南經傅巖傅説隠室前俗名聖人窟</hi>
是時説為胥靡築於傅險見於武丁武丁曰是也得而<lb/>
與之語果聖人舉以為相殷國大治故遂以傅險姓之<lb/>
號曰傅説帝武丁祭成湯明日有飛雉登鼎耳而呴<hi>音構</hi>
<hi>呴雉鳴也詩云雉之朝呴</hi>武丁懼祖已曰王勿憂先修政事祖已乃<lb/>
訓王曰唯天監下典厥義降年有永有不永非天夭民<lb/>
中絶其命民有不若徳不聽罪天既附命正厥徳乃曰<lb/>
其奈何嗚呼王嗣敬民㒺非天繼常祀毋禮於弃道武<lb/>
<pb n="KR2a0004_WYG_003-8a"/>
丁修政行徳天下咸驩殷道復興帝武丁崩子帝祖庚<lb/>
立祖已嘉武丁之以祥雉為徳立其廟為髙宗遂作髙<lb/>
宗肜日及訓帝祖庚崩弟祖甲立是為帝甲帝甲淫亂<lb/>
殷復衰帝甲崩子帝廪辛立帝廪辛崩弟庚丁立是為<lb/>
帝庚丁帝庚丁崩子帝武乙立殷復去亳徙河北帝武<lb/>
乙無道為偶人<hi>偶五茍反偶對以土木為人對象於人形也</hi>謂之天神與之<lb/>
博令人為行<hi>為于偽反行胡孟反</hi>天神不勝乃僇辱之為革囊盛<lb/>
血仰而射之命曰射天武乙獵於河渭之間暴雷武乙<lb/>
<pb n="KR2a0004_WYG_003-8b"/>
震死子帝太丁立帝太丁崩子帝乙立帝乙立殷益衰<lb/>
帝乙長子曰㣲子啓啓母賤不得嗣少子辛辛母正后<lb/>
辛為嗣帝乙崩子辛立是為帝辛天下為之紂帝紂資<lb/>
辨捷疾聞見甚敏材力過人手格猛獸<hi>帝王世紀云紂倒曳九牛撫梁</hi>
<hi>易柱也</hi>知足以距諫言足以飾非矜人臣以能髙天下以<lb/>
聲以為皆出已之下好酒淫樂嬖於婦人愛妲己妲己<lb/>
之言是從於是使師涓作新淫聲北里之舞靡靡之樂<lb/>
厚賦税以實鹿臺之錢<hi>括地志云鹿䑓在衛縣西南二十二里</hi>而盈鉅橋<lb/>
<pb n="KR2a0004_WYG_003-9a"/>
之粟益收狗馬奇物充仞宫室益廣沙丘苑臺<hi>括地志云沙丘</hi>
<hi>臺在邢州平鄉東北二十里竹書紀年云自盤庚徙殷至紂之滅七百七十三年更不徙都紂時稍大其邑南</hi>
<hi>距朝歌北據邯鄲及沙丘皆為離宫别館</hi>多取野獸蜚鳥置其中慢於鬼神<lb/>
大最樂戲於沙丘以酒為池<hi>括地志云酒池在衛州衛縣西二十三里太公六韜</hi>
<hi>云紂為酒池迴船糟丘而牛飲者三千餘人為輩</hi>縣肉為林<hi>縣戸/眠反</hi>使男女倮<hi>胡瓦</hi>
<hi>反</hi>相逐其間為長夜之飲百姓怨望而諸侯有畔者於<lb/>
是紂乃重辟刑有炮烙之法以西伯昌九侯<hi>括地志云相州洛陽</hi>
<hi>縣西南五十里有九侯城亦名鬼侯城葢殷時九侯城也</hi>鄂侯為三公九侯有好女<lb/>
<pb n="KR2a0004_WYG_003-9b"/>
入之紂九侯女不憙淫紂怒殺之而醢九侯鄂侯争之<lb/>
彊辨之疾并脯鄂侯西伯昌聞之竊嘆崇侯虎知之以<lb/>
告紂紂囚西伯羑里<hi>羑一作牖音酉羑城在相州湯隂縣北九里紂囚西伯城也帝王世</hi>
<hi>紀云囚文王文王之長子曰伯邑考質於殷為紂御紂烹為羮賜文王曰聖人當不食其子羮文王食之紂曰</hi>
<hi>誰謂西伯聖者食其子羮尚不知也</hi>西伯之臣閎夭之徒求美女奇物善<lb/>
馬以獻紂紂乃赦西伯西伯出而獻洛西之地<hi>洛水一名漆沮</hi>
<hi>水在同州洛西之地謂洛西文丹方等州也</hi>以請除炮烙之刑紂乃許之賜<lb/>
弓矢斧鉞使得征伐為西伯而用費中為政<hi>費音扶味反中音仲</hi>
<pb n="KR2a0004_WYG_003-10a"/>
<hi>費姓仲名也</hi>費中善䛕好利殷人弗親紂又用惡來惡來善<lb/>
毁䜛諸侯以此益疏西伯歸乃隂修徳行善諸侯多叛<lb/>
紂而往歸西伯西伯滋大紂由是稍失權重王子比干<lb/>
諫弗聽商容賢者百姓愛之紂廢之及西伯伐飢國滅<lb/>
之紂之臣祖伊聞之而咎周恐奔告紂曰天既訖我殷<lb/>
命假人元龜無敢知吉非先王不相我後人維王淫虐<lb/>
用自絶故天弃我不有安食不虞知天性不迪率典今<lb/>
我民㒺不欲喪曰天曷不降威大命胡不至今王其奈<lb/>
<pb n="KR2a0004_WYG_003-10b"/>
何紂曰我生不有命在天乎祖伊反曰紂不可諫矣西<lb/>
伯既卒周武王之東伐至盟津諸侯叛殷㑹周者八百<lb/>
諸侯皆曰紂可伐矣武王曰爾未知天命乃復歸紂愈<lb/>
淫亂不止㣲子數諫不聽乃與太師少師謀遂去比干<lb/>
曰為人臣者不得不以死争迺強諫紂紂怒曰吾聞聖<lb/>
人心有七竅剖比干觀其心<hi>括地志云比干見㣲子去箕子狂乃歎曰主過不諫</hi>
<hi>非忠也畏死不言非勇也過則諫不用則死忠之至也進諫不去者三日紂問何以自持比干曰修善行仁以</hi>
<hi>義自持紂怒曰吾聞聖人心有竅信諸遂殺比干刳視其心也</hi>箕子懼乃詳狂為奴紂<lb/>
<pb n="KR2a0004_WYG_003-11a"/>
又囚之殷之太師少師乃持其祭樂器奔周周武王於<lb/>
是遂率諸侯伐紂紂亦發兵距之牧野<hi>括地志云今衛州城即殷牧野</hi>
<hi>之地周武王伐紂築也</hi>甲子日紂兵敗紂走入登鹿臺衣其寳玉<lb/>
衣赴火而死<hi>周書云紂取天智玉琰五環身以自焚</hi>周武王遂斬紂頭縣<lb/>
之白旗殺妲己釋箕子之囚封比干之墓表商容之閭<lb/>
封紂子武庚禄父以續殷祀令修行盤庚之政殷民大<lb/>
説於是周武王為天子其後世貶帝號號為王而封殷<lb/>
後為諸侯屬周<hi>即武庚禄父也</hi>周武王崩武庚與管叔蔡叔作<lb/>
<pb n="KR2a0004_WYG_003-11b"/>
亂成王命周公誅之而立㣲子於宋以續殷祀焉<lb/>
太史公曰余以頌次契之事自成湯以來采於書詩契<lb/>
為子姓其後分封以國為姓有殷氏來氏宋氏空桐氏<lb/>
稚氏北殷氏目夷氏孔子曰殷路車為善而色尚白<lb/>
　<lb/>
　<lb/>
　<lb/>
　史記正義卷三<lb/>
</p>
<p>
</p>
  </div>
</body>
</text>
</TEI>
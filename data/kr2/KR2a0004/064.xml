<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷六十四</head> <lb/>
    <p>
<pb n="KR2a0004_WYG_064-1a"/>
欽定四庫全書<lb/>
　史記正義卷六十四<lb/>
　　　　　　　　　　　　唐　張守節　撰<lb/>
司馬穰苴列傳第四　　　　史記六十四<lb/>
司馬穰苴者田完之苗裔也<hi>穰音若羊反苴音子徐反曰穰苴為司馬官主兵</hi>
齊景公時晉伐阿甄而燕侵河上<hi>河上黄河南岸地即滄徳二州北界</hi>齊<lb/>
師敗績景公患之晏嬰乃薦田穰苴曰穰苴雖田氏庶<lb/>
孽然其人文能附衆武能威敵願君試之景公召穰苴<lb/>
<pb n="KR2a0004_WYG_064-1b"/>
與語兵事大説之以為將軍將兵扞燕晉之師穰苴曰<lb/>
臣素卑賤君擢之閭伍之中加之大夫之上士卒未附<lb/>
百姓不信人㣲權輕願得君之寵臣國之所尊以監軍<lb/>
乃可於是景公許之使莊賈往穰苴既辭與莊賈約曰<lb/>
旦日日中㑹於軍門穰苴先馳至軍立表下漏待賈賈<lb/>
素驕貴以為將已之軍而已為監不甚急<hi>已音紀監甲暫反</hi>親<lb/>
戚左右送之留飲日中而賈不至穰苴則仆表決漏入<lb/>
行軍勒兵申明約束約束既定夕時荘賈乃至穰苴曰<lb/>
<pb n="KR2a0004_WYG_064-2a"/>
何後期為賈謝曰不侫大夫親戚送之故留穰苴曰將<lb/>
受命之日則忘其家臨軍約束則㤀其親援枹皷之急<lb/>
則忘其身<hi>援作操枹音孚謂皷挺也</hi>今敵國深侵邦内騷動士卒暴<lb/>
露於境君寢不安席食不甘味百姓之命皆懸於君何<lb/>
謂相送乎召軍正問曰軍法期而後至者云何對曰當<lb/>
斬荘賈懼使人馳報景公請救既往末及反於是遂斬<lb/>
莊賈以徇三軍三軍之士皆振慄乆之景公遣使者持<lb/>
節赦賈馳入軍中穰苴曰將在軍君令有所不受問軍<lb/>
<pb n="KR2a0004_WYG_064-2b"/>
正曰軍中不馳今使者馳云何正曰當斬使者大懼穰<lb/>
苴曰君之使不可殺之乃斬其僕車之左駙馬之左驂<lb/>
以徇三軍<hi>駙音附劉伯荘云駙者箱外之立木承重校者殉行示也</hi>遣使者還報然<lb/>
後行士卒次舎井竈飲食問疾醫藥身自拊循之悉取<lb/>
將軍之資粮享士卒身與士卒平分粮食最比<hi>比作卑必耳反</hi>
其羸弱者三日而後勒兵病者皆求行争奮出為之赴<lb/>
戰晉師聞之為罷去燕師聞之度水而解<hi>度黄河水北去而解</hi>於<lb/>
是追擊之遂取所亾封内故境而引兵歸未至國釋兵<lb/>
<pb n="KR2a0004_WYG_064-3a"/>
旅解約束誓盟而後入邑景公與諸大夫郊迎勞師成<lb/>
禮然後反歸寢既見穰苴尊為大司馬田氏日以益尊<lb/>
於齊已而大夫鮑氏髙國之屬害之譛於景公景公退<lb/>
穰苴苴發疾而死田乞田豹之徒由此怨髙國等其後<lb/>
及田常殺簡公盡滅髙子國子之族至常曽孫和因自<lb/>
立為齊威王用兵行威大放穰苴之法<hi>放方往反</hi>而諸侯朝<lb/>
齊齊威王使大夫追論古者司馬兵法而附穰苴於其<lb/>
中因號曰司馬穰苴兵法<lb/>
<pb n="KR2a0004_WYG_064-3b"/>
太史公曰余讀司馬兵法閎廓深逺雖三代征伐未能<lb/>
竟其義如其文也亦少褒矣若夫穰苴區區為小國行<lb/>
師何暇及司馬兵法之揖讓乎世既多司馬兵法以故<lb/>
不論著穰苴之列傳焉<lb/>
　<lb/>
　<lb/>
　<lb/>
　史記正義卷六十四<lb/>
</p>
<p>
</p>
  </div>
</body>
</text>
</TEI>
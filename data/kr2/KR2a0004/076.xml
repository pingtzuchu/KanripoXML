<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷七十六</head> <lb/>
    <p>
<pb n="KR2a0004_WYG_076-1a"/>
欽定四庫全書<lb/>
　史記正義卷七十六<lb/>
　　　　　　　　　　　　唐　張守節　撰<lb/>
平原君虞卿列傳第十六　　史記七十六<lb/>
平原君趙勝者<hi>勝式證反</hi>趙之諸公子也諸子中勝最賢喜<lb/>
賔客賔客蓋至者數千人平原君相趙惠文王及孝成<lb/>
王三去相三復位封於東武城<hi>今貝州武城縣</hi>平原君家樓臨<lb/>
民家民家有躄者槃散行汲<hi>躄跛也</hi>平原君美人居樓上<lb/>
<pb n="KR2a0004_WYG_076-1b"/>
臨見大笑之明日躄者至平原君門請曰臣聞君之喜<lb/>
士士不逺千里而至者以君能貴士而賤妾也臣不幸<lb/>
有罷<graphic n="KR1825" url="https://raw.githubusercontent.com/kanripo/KR-Gaiji/master/images/KR1825.png" mimeType="image/png"/>之病而君之後宫臨而笑臣臣願得笑臣者頭<lb/>
平原君笑應曰諾躄者去平原君笑曰觀此豎子乃欲以<lb/>
一笑之故殺吾美人不亦甚乎終不殺居嵗餘賔客門下<lb/>
舍人稍稍引去者過半平原君怪之曰勝所以待諸君者<lb/>
未嘗敢失禮而去者何多也門下一人前對曰以君之<lb/>
不殺笑躄者以君為爱色而賤士士即去耳於是平原<lb/>
<pb n="KR2a0004_WYG_076-2a"/>
君乃斬笑躄者美人頭自造門進躄者因謝焉其後門<lb/>
下乃復稍稍來是時齊有孟嘗魏有信陵楚有春申故<lb/>
争相傾以待士秦之圍邯鄲<hi>趙惠文王九年秦昭王十五年</hi>趙使平原<lb/>
君求救合從於楚約與食客門下有勇力文武備具者<lb/>
二十人偕平原君曰使文能取勝則善矣文不能取勝<lb/>
則㰱血於華屋之下必得定從而還士不外索取於食<lb/>
客門下足矣得十九人餘無可取者無以滿二十人門<lb/>
下有毛遂者前自贊於平原君曰遂聞君将合從於楚<lb/>
<pb n="KR2a0004_WYG_076-2b"/>
約與食客門下二十人偕不外索今少一人願君即以<lb/>
遂備員而行矣平原君曰先生處勝之門下㡬年於此<lb/>
矣毛遂曰三年於此矣平原君曰夫賢士之處世也譬<lb/>
若錐之處囊中其末立見今先生處勝之門下三年於<lb/>
此矣左右未有所稱誦勝未有所聞是先生無所有也<lb/>
先生不能先生留毛遂曰臣乃今日請處嚢中耳使遂<lb/>
蚤得處嚢中乃頴脫而出非特其末見而已平原君竟<lb/>
與毛遂偕十九人相與目笑之而未發也毛遂比至楚<lb/>
<pb n="KR2a0004_WYG_076-3a"/>
與十九人論議十九人皆服平原君與楚合從言其利<lb/>
害日出而言之日中不決十九人謂毛遂曰先生上毛<lb/>
遂按劍厯階而上謂平原君曰從之利害兩言而決耳<lb/>
今日出而言從日中不決何也楚王謂平原君曰客何<lb/>
為者也平原君曰是勝之舍人也楚王叱曰胡不下吾<lb/>
乃與而君言汝河為者也毛遂按劍而前曰王之所以<lb/>
叱遂者以楚國之衆也今十歩之内王不得恃楚國之<lb/>
衆也王之命懸於遂手吾君在前叱者何也且遂聞湯<lb/>
<pb n="KR2a0004_WYG_076-3b"/>
以七十里之地王天下文王以百里之壤而臣諸侯豈<lb/>
其士卒衆多哉誠能據其勢而奮其威今楚地方五千<lb/>
里持㦸百萬此霸王之資也以楚之彊天下弗能當白<lb/>
起小豎子耳率數萬之衆興師以與楚戰一戰而舉鄢<lb/>
郢再戰而燒夷陵三戰而辱王之先人此百世之怨而<lb/>
趙之所羞而王弗知惡焉<hi>惡烏故反</hi>合從者為楚非為趙也<lb/>
吾君在前叱者何也楚王曰唯唯誠若先生之言謹奉<lb/>
社稷而以從毛遂曰從定乎楚王曰定矣毛遂謂楚王<lb/>
<pb n="KR2a0004_WYG_076-4a"/>
之左右曰取雞狗馬之血來毛遂奉銅盤而跪進之楚<lb/>
王曰王當㰱血而定從次者吾君次者遂遂定從於殿<lb/>
上毛遂左手持盤血而右手招十九人曰公相與㰱此<lb/>
血於堂下公等録録所謂因人成事者也平原君已定<lb/>
從而歸歸至於趙曰勝不敢復相士勝相士多者千人<lb/>
寡者百數自以為不失天下之士今乃於毛先生而失<lb/>
之也毛先生一至楚而使趙重於九鼎大吕<hi>大吕周廟大鍾</hi>毛<lb/>
先生以三寸之舌彊於百萬之師勝不敢復相士遂以<lb/>
<pb n="KR2a0004_WYG_076-4b"/>
為上客平原君既返趙楚使春申君將兵赴救趙魏信<lb/>
陵君亦矯奪晉鄙軍往救趙皆未至秦急圍邯鄲邯鄲<lb/>
急且降平原君甚患之邯鄲𫝊舍吏子李同<hi>名談太史公諱改也</hi>
說平原君曰君不憂趙亡邪平原君曰趙亡則勝為虜<lb/>
何為不憂乎李同曰邯鄲之民炊骨昜子而食可謂急<lb/>
矣而君之後宫㠯百數婢妾被綺縠餘梁肉而民褐衣<lb/>
不完糟糠不厭民困兵盡或剡木為矛矢而君器物鍾<lb/>
磬自若使秦破趙君安得有此使趙得全君何患無有<lb/>
<pb n="KR2a0004_WYG_076-5a"/>
今君誠能令夫人以下編於士卒之間分功而作家之<lb/>
所有盡散以饗士士方其危苦之時易徳耳<hi>言士方危苦之</hi>
<hi>時易有恩徳</hi>於是平原君從之得敢死之士三千人李同遂<lb/>
與三千人赴秦軍秦軍為之却三十里亦會楚魏救至<lb/>
秦兵遂罷邯鄲復存李同戰死封其父為李侯<hi>懐州溫縣本李</hi>
<hi>城也李同父所封隋煬帝從故溫城移縣於此</hi>虞卿欲以信陵君之存邯鄲為<lb/>
平原君請封公孫龍聞之夜駕見平原君曰龍聞虞卿<lb/>
欲以信陵君之存邯鄲為君請封有之乎平原君曰然<lb/>
<pb n="KR2a0004_WYG_076-5b"/>
龍曰此甚不可且王舉君而相趙者非以君之智能為<lb/>
趙國無有也割東武城而封君者非以君為有功也而<lb/>
以國人無勲乃以君為親戚故也君受相印不辭無能<lb/>
割地不言無功者亦自以為親戚故也今信陵君存邯<lb/>
鄲而請封是親戚受城而國人計功也此甚不可且虞<lb/>
卿操其兩權事成操右劵以責事不成以虛名徳君君<lb/>
必勿聴也平原君遂不聴虞卿平原君以趙孝成王十<lb/>
五年卒子孫代後竟與趙俱亡平原君厚待公孫龍公<lb/>
<pb n="KR2a0004_WYG_076-6a"/>
孫龍善為堅白之辯及鄒衍過趙言至道乃絀公孫龍<lb/>
虞卿者游說之士也躡蹻檐簦說趙孝成王一見賜黄<lb/>
金百鎰白璧一雙再見為趙上卿故號為虞卿秦趙戰<lb/>
於長平趙不勝亡一都尉趙王召樓昌與虞卿曰軍戰<lb/>
不勝尉復死寡人使束甲而趨之何如樓昌曰無益也<lb/>
不如發重使為媾虞卿曰昌言媾者以為不媾軍必破<lb/>
也而制媾者在秦且王之論秦也欲破趙之軍乎不邪<lb/>
王曰秦不遺餘力矣必且欲破軍虞卿曰王聴臣發使<lb/>
<pb n="KR2a0004_WYG_076-6b"/>
出重寳以附楚魏楚魏欲得王之重寳必内吾使趙使<lb/>
入楚魏秦必疑天下之合從且必恐如此則媾乃可為<lb/>
也趙王不聴與平陽君為媾發鄭朱入秦秦内之趙王<lb/>
召虞卿曰寡人使平陽君為媾於秦秦已内鄭朱矣卿<lb/>
以為奚如虞卿對曰王不得媾軍必破矣天下賀戰勝<lb/>
者皆在秦矣鄭朱貴人也入秦秦王與應侯必顯重以<lb/>
示天下楚魏以趙為媾必不救王秦知天下不救王則<lb/>
媾不可得成也應侯果顯鄭朱以示天下賀戰勝者終<lb/>
<pb n="KR2a0004_WYG_076-7a"/>
不肯媾長平大敗遂圍邯郸為天下笑秦既解邯郸圍<lb/>
而趙王入朝使趙郝約事於秦割六縣而媾虞卿謂趙<lb/>
王曰秦之攻王也倦而歸乎王以其力尚能進爱王而<lb/>
弗攻乎王曰秦之攻我也不遺餘力矣必以倦而歸也<lb/>
虞卿曰秦以其力攻其所不能取倦而歸王又以其力<lb/>
之所不能取以送之是助秦自攻也來年秦復攻王王<lb/>
無救矣王以虞卿之言告趙郝趙郝曰虞卿誠能盡秦<lb/>
力之所至乎誠知秦力之所不能進此彈丸之地弗予<lb/>
<pb n="KR2a0004_WYG_076-7b"/>
令秦來年復攻王王得無割其内而媾乎王曰請聴子<lb/>
割矣子能必使來年秦之不復攻我乎趙郝對曰此非<lb/>
臣之所敢任也他日三晉之交於秦相善也今秦善韓<lb/>
魏而攻王王之所以事秦必不如韓魏也今臣為足下<lb/>
解負親之攻開闗通弊齊交韓魏至來年而王獨取攻<lb/>
於秦此王之所以事秦必在韓魏之後也此非臣之所<lb/>
敢任也王以告虞卿虞卿對曰郝言不媾來年秦復攻<lb/>
王王得無割其内而媾乎今媾郝又以不能必秦之不<lb/>
<pb n="KR2a0004_WYG_076-8a"/>
復攻也今雖割六城何益來年復攻又割其力之所不<lb/>
能取而媾此自盡之術也不如無媾秦雖善攻不能取<lb/>
六縣趙雖不能守終不失六城秦倦而歸兵必罷我㠯<lb/>
六城収天下以攻罷秦是我失之於天下而取償於秦<lb/>
也吾國尚利孰與坐而割地自弱以彊秦哉今郝曰秦<lb/>
善韓魏而攻趙者必以為韓魏不救趙也而王之軍必<lb/>
孤有以王之事秦不如韓魏也是使王嵗以六城事秦<lb/>
也即坐而城盡來年秦復求割地王將與之乎弗與是<lb/>
<pb n="KR2a0004_WYG_076-8b"/>
棄前功而挑秦禍也與之則無地而給之語曰彊者善<lb/>
攻弱者不能守今坐而聴秦秦兵不弊而多得地是彊<lb/>
秦而弱趙也以益彊之秦而割愈弱之趙其計故不止<lb/>
矣且王之地有盡而秦之求無已以有盡之地而給無<lb/>
已之求其勢必無趙矣趙王計未定樓緩從秦來趙王<lb/>
與樓緩計之曰予秦地何如毋予孰吉緩辭讓曰此非臣<lb/>
之所能知也王曰雖然試言公之私樓緩對曰王亦聞<lb/>
夫公甫文伯母乎<hi>季康子從祖母文伯名歜康子從父昆弟</hi>公甫文伯仕於<lb/>
<pb n="KR2a0004_WYG_076-9a"/>
魯病死女子為自殺於房中者二人其母聞之弗哭也<lb/>
其相室曰<hi>謂𫝊姆之類也</hi>焉有子死而弗哭者乎其母曰孔子<lb/>
賢人也逐於魯而是人不隨也今死而婦人為之自殺<lb/>
者二人若是者必其於長者薄而於婦人厚也故從母<lb/>
言之是為賢母從妻言之是必不免為妬妻故其言一<lb/>
也言者異則人心變矣今臣新從秦來而言勿予則非<lb/>
計也言予之恐王以臣為為秦也故不敢對使臣得為<lb/>
大王計不如予之王曰諾虞卿聞之入見王曰此飾說<lb/>
<pb n="KR2a0004_WYG_076-9b"/>
也王眘勿予樓緩聞之往見王王又以虞卿之言告樓<lb/>
緩樓緩對曰不然虞卿得其一不得其二夫秦趙搆難<lb/>
而天下皆說何也曰吾且因彊而乗弱矣今趙兵困於<lb/>
秦天下之賀戰勝者則必盡在於秦矣故不如亟割地<lb/>
為和以疑天下而慰秦之心不然天下將因秦之彊怒乗<lb/>
趙之弊𤓰分之趙且亡何秦之圖乎故曰虞卿得其一<lb/>
不得其二願王以此决之勿復計也虞卿聞之往見王<lb/>
曰危哉樓子之所以為秦者是愈疑天下而何慰秦之<lb/>
<pb n="KR2a0004_WYG_076-10a"/>
心哉獨不言其示天下弱乎且臣言勿予者非固勿予<lb/>
而已也秦索六城於王而王以六城賂齊齊秦之深讐<lb/>
也得王之六城并力西擊秦齊之聴王不待辭之畢也<lb/>
則是王失之於齊而取償於秦也而齊趙之深讐可<lb/>
以報矣而示天下有能為也王以此發聲兵未窺於境<lb/>
臣見秦之重賂至趙而反媾於王也從秦為媾韓魏聞<lb/>
之必盡重王重王必出重寳以先於王則是王一舉而<lb/>
結三國之親而與秦易道也<hi>前取秦攻今得賂是易道也易音亦</hi>趙王曰<lb/>
<pb n="KR2a0004_WYG_076-10b"/>
善則使虞卿東見齊王與之謀秦虞卿未返秦使者已<lb/>
在趙矣樓緩聞之亡去趙於是封虞卿以一城居頃之<lb/>
而魏請為從趙孝成王召虞卿謀過平原君平原君曰<lb/>
願卿之論從也虞卿入見王王曰魏請為從對曰魏過<lb/>
王曰寡人固未之許對曰王過王曰魏請從卿曰魏過寡<lb/>
人未之許又曰寡人過然則從終不可乎對曰臣聞小<lb/>
國之與大國從事也有利則大國受其福有敗則小國<lb/>
受其禍今魏以小國請其禍而王以大國辭其福臣故<lb/>
<pb n="KR2a0004_WYG_076-11a"/>
曰王過魏亦過竊以為從便王曰善乃合魏為從虞卿<lb/>
既以魏齊之故不重萬戸侯卿相之印與魏齊間行卒<lb/>
去趙困於梁魏齊已死不得意乃著書上採春秋下觀<lb/>
近世曰節義稱號揣摩政謀凡八篇以刺譏國家得失<lb/>
世𫝊之曰虞氏春秋<hi>藝文志云十五篇</hi>
太史公曰平原君翩翩濁世之佳公子也然未曙大體<lb/>
鄙語曰利令智昬平原君貪馮亭邪説使趙陷長平<lb/>
兵四十餘萬衆邯郸㡬亡虞卿料事揣情為趙畫䇿何<lb/>
<pb n="KR2a0004_WYG_076-11b"/>
其工也及不忍魏齊卒困於大梁庸夫且知其不可况<lb/>
賢人乎然虞卿非窮愁亦不能著書以自見於後世云<lb/>
　<lb/>
　<lb/>
　<lb/>
　<lb/>
　<lb/>
　史記正義卷七十六<lb/>
</p>
<p>
</p>
  </div>
</body>
</text>
</TEI>
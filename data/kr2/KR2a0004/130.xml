<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷一百三十</head> <lb/>
    <p>
<pb n="KR2a0004_WYG_130-1a"/>
欽定四庫全書<lb/>
　史記正義卷一百三十<lb/>
　　　　　　　　　　　　唐　張守節　撰<lb/>
太史公自序第七十　　　史記一百三十<lb/>
昔在顓頊命南正重以司天北正黎以司地唐虞之際<lb/>
紹重黎之後使復典之至于夏商故重黎氏世序天地<lb/>
其在周程伯休甫其後也<hi>括地志云安陵故域在雍州咸陽東二十一里周之程邑</hi>
<hi>也</hi>當周宣王時失其守而為司馬氏<hi>司馬彪序云南正黎後世為司</hi>
<pb n="KR2a0004_WYG_130-1b"/>
<hi>馬氏</hi>司馬氏世典周史惠襄之間司馬氏去周適晉晉中<lb/>
軍隨會奔秦而司馬氏入少梁<hi>按春秋隨會奔秦其後自秦入魏而還晉也隨</hi>
<hi>會為晉中軍将少梁古梁國也羸姓在同州韓城縣南二十二里是時屬晋</hi>自司馬氏去周<lb/>
適晉分散或在衞或在趙或在秦其衞者相中山在趙<lb/>
者<hi>何法盛晉書及晉譙王司馬無忌司馬氏孫本皆云名凱</hi>以𫝊劔論顯蒯聵其後<lb/>
也<hi>五恠反如淳云刺客傳之蒯聵也</hi>在秦者名錯與張儀争論於是恵<lb/>
王使錯將伐蜀遂㧞因而守之錯孫靳事武安君白起<lb/>
而少梁更名曰夏陽靳與武安君阬趙長平軍還而與<lb/>
<pb n="KR2a0004_WYG_130-2a"/>
之俱賜死杜郵葬於華池<hi>括地志云華池在同州韓城縣西南七十里在夏陽故城</hi>
<hi>西北四里</hi>靳孫昌昌為秦主鐵官當始皇之時蒯聵𤣥孫卬<lb/>
為武信君將而徇朝歌諸侯之相王王卬於殷漢之伐<lb/>
楚卬歸漢以其地為河内郡昌生無澤無澤為漢市長<lb/>
無澤生喜喜為五大夫卒皆葬髙門<hi>括地云髙門原俗名馬門原在同州</hi>
<hi>韓城縣西南十八里漢司馬遷墓在韓城縣南二十二里夏陽縣故東南有司馬遷冢在髙門原上也</hi>喜<lb/>
生談談為太史公<hi>虞喜志林云古者主天官者皆上公自周至漢其職轉卑然朝㑹坐位猶</hi>
<hi>居公上尊天之道其官屬仍以舊名尊而稱也按下文太史公既掌天官不治民有子曰遷又云卒三嵗而遷</hi>
<pb n="KR2a0004_WYG_130-2b"/>
<hi>為太史公又云太史公遭李陵之禍又云汝復為太史則續吾祖矣觀此文虞喜説為長乃書談及遷為太史</hi>
<hi>公者皆遷自書之漢舊儀云太史公秩二千石卒史皆秩二百石然瓉及韋昭桓譚之説皆非也以桓譚之説</hi>
<hi>釋在武本紀也</hi>太史公學天官於唐都<hi>天官書云星則唐都也</hi>受易於楊<lb/>
何習道論於黄子太史公仕於建元元封之間愍學者<lb/>
之不達其意而師悖<hi>布内反顔云悖惑也各習師書感於所見也</hi>乃論六家<lb/>
之要指曰易大傳<hi>張晏云謂易繫辭案下二句是繫辭文也</hi>天下一致而百慮<lb/>
同歸而殊塗夫隂陽儒墨名法道徳此務為治者也直<lb/>
所從言之異路有省不省耳嘗竊觀隂陽之術大祥<hi>顧野</hi>
<pb n="KR2a0004_WYG_130-3a"/>
<hi>王云祥善也吉凶之先見也</hi>而衆忌諱使人拘而多所畏<hi>言拘束於日時令人</hi>
<hi>有所忌畏也</hi>然其序四時之大順不可失也儒者博而寡要<lb/>
勞而少功是以其事難盡從然其序君臣父子之禮列<lb/>
夫婦長幼之别不可易也墨者<hi>韋云墨翟之術也尚儉後有徐巢子傳其術也</hi>
儉而難遵是以其事不可徧循然其彊本節用不可廢<lb/>
也法家嚴而少㤙然其正君臣上下之分不可改矣名<lb/>
家使人儉而善失真然其正名實不可不察也道家使<lb/>
人精神専一動合無形贍足萬物其為術也因隂陽<lb/>
<pb n="KR2a0004_WYG_130-3b"/>
之大順采儒墨之善撮名法之要與時遷移應物變化<lb/>
立俗施事無所不宜指約而易操事少而功多儒者則<lb/>
不然以為人主天下之儀表也主倡而臣和主先而臣<lb/>
隨如此則主勞而臣逸至於大道之要去健羡絀聦明<lb/>
釋此而任術夫神大用則竭形大勞則敝形神騷動欲<lb/>
與天地長乆非所聞也夫隂陽四時八位十二度二十<lb/>
四節各有教令順之者昌逆之者不死則亾未必然也<lb/>
故曰使人拘而多畏夫春生夏長秋收冬藏此天道之<lb/>
<pb n="KR2a0004_WYG_130-4a"/>
大經也弗順則無以為天下綱紀故曰四時之大順不<lb/>
可失也夫儒者以六蓺為法六蓺經傳以千萬數累世<lb/>
不能通其學當年不能究其禮故曰博而寡要勞而少<lb/>
功若夫列君臣父子之禮序夫婦長幼之别雖百家弗<lb/>
能易也墨者亦尚堯舜道言其徳行曰堂髙三尺土階<lb/>
三等茅茨不翦<hi>屈蓋曰茨以茅覆屋</hi>采椽不刮<hi>採取為椽不刮削也</hi>食土<lb/>
簋啜土刑糲梁之食<hi>顔云簋所以盛節也刑所以盛羹也土謂燒土為之即瓦器也糲粗</hi>
<hi>米也脫粟也梁粟也謂食脫粟之麤飰也</hi>藜藿之羹<hi>藜似藿而表赤藿豆葉也</hi>夏日葛<lb/>
<pb n="KR2a0004_WYG_130-4b"/>
衣冬日鹿裘其送死桐棺三寸<hi>以桐木為棺厚三寸也</hi>舉音不盡<lb/>
其哀教䘮禮必以此為萬民之率使天下法若此則尊<lb/>
卑無别也夫世異時移事業不必同故曰儉而難遵要<lb/>
曰彊本節用則人給家足之道也此墨子之所長雖百<lb/>
家弗能廢也法家不别親踈不殊貴賤一㫁於法則親<lb/>
親尊尊之㤙絶矣可以行一時之計而不可長用也故<lb/>
曰嚴而少㤙若尊主卑臣明分職不得相踰越雖百家<lb/>
弗能改也名家苛察繳繞使人不得反其意専決於名<lb/>
<pb n="KR2a0004_WYG_130-5a"/>
而失人情故曰使人儉而善失真若夫控名責實參伍<lb/>
不失此不可不察也道家無為又曰無不為<hi>無為者守清浄也無</hi>
<hi>不為者生育萬物也</hi>其實易行<hi>各守其分/故易行也</hi>其辭難知<hi>幽深微妙故難知也</hi>其<lb/>
術以虚無為本以因循為用<hi>任自然也</hi>無成勢無常形故能<lb/>
究萬物之情不為物先不為物後故能為萬物主有法<lb/>
無法因時為業<hi>因時之物成法為業</hi>有度無度因物與合<hi>因其力物之形</hi>
<hi>成度與合也</hi>故曰聖人不朽時變是守<hi>言聖人教迹不朽滅者順時變化</hi>虚<lb/>
者道之常也因者君之綱也<hi>言因百姓之心以教唯執其綱而已</hi>羣臣並<lb/>
<pb n="KR2a0004_WYG_130-5b"/>
至使各自明也其實中其聲者謂之端實不中其聲者<lb/>
謂之窽窽言不聽姦乃不生賢不肖自分白黒乃形在<lb/>
所欲用耳何事不成乃合大道混混冥冥<hi>上胡本反混混者元氣神</hi>
<hi>者之貌也</hi>光燿天下復反無名凡人所生者神也所託者形<lb/>
也神大用則竭形大勞則敝形神離則死死者不可復<lb/>
生離者不可復反故聖人重之由是觀之神者生之本<lb/>
也形者生之具也不先定其神而曰我有以治天下何<lb/>
由哉太史公既掌天官不治民有子曰遷遷生龍門<hi>括地</hi>
<pb n="KR2a0004_WYG_130-6a"/>
<hi>志云龍門在同州韓城縣北五十里其山更黄河夏禹所鑿者也龍門山在夏陽縣遷即漢夏陽縣人也至唐</hi>
<hi>改曰韓城縣</hi>耕牧河山之陽<hi>河之北山之南也案在龍門山南也</hi>年十嵗則誦<lb/>
古文二十而南游江淮上㑹稽探禹穴<hi>括地志云石箐山一名玉笥山</hi>
<hi>又名宛委山即會稽山一峯也在會稽縣東南十八里吴越春秋云禹案黄帝中經九山東南天柱號曰宛委</hi>
<hi>赤帝左闕之填丞以文玉覆以盤石其書金簡青玉為字編以白銀皆瑑其文禹乃東廵登衡山血白馬以祭</hi>
<hi>禹乃登山仰天而笑忽然而臥夢見繡衣男子自稱𤣥夷倉水使者却倚覆釡之山東顧謂禹曰欲得我山神</hi>
<hi>書者齊於黄帝之岳岩岩之下三月季更登山發石禹乃登宛委之山發石乃得金簡玉字以水泉之脉山中</hi>
<hi>又有一穴深不見底謂之禹穴史遷云上會稽探禹穴即此穴也</hi>闚九疑<hi>九疑山在道州</hi>浮於<lb/>
<pb n="KR2a0004_WYG_130-6b"/>
沅湘<hi>沅水出朗州相水出道州北東北入海</hi>北涉㳊泗<hi>兩水出兖州東北而南厯魯</hi>講<lb/>
業齊魯之都觀孔子之遺風鄉射鄒嶧<hi>鄒縣名嶧山名鄊山在鄒</hi>
<hi>縣名二十二里地近曲阜於此行鄉射之禮</hi>戹困鄱<hi>括地志徐州滕縣漢蕃縣音翻漢未陳蕃子逸為魯</hi>
<hi>相改音反田褒魯記曰靈帝末汝南陳子㳺為魯相陳蕃子也國人為諱而改焉</hi>薛彭城過梁<lb/>
楚以歸於是遷仕為郎中奉使西征巴蜀以南南畧卭<lb/>
笮昆明還報命是嵗天子始建漢家之封而太史公留<lb/>
滯周南不得與從事<hi>與音預</hi>故發憤且卒而子遷適使反<lb/>
見父於河洛之間太史公執遷手而泣曰余先周室之<lb/>
<pb n="KR2a0004_WYG_130-7a"/>
太史也自上世嘗顯功名於虞夏典天官事後世中衰<lb/>
絶於予乎汝復為太史則續吾祖矣今天子接千嵗之<lb/>
統封泰山而余不得從行是命也夫命也夫余死汝必<lb/>
為太史為太史無忘吾所欲論著矣且夫孝始於事親<lb/>
中於事君終於立身揚名於後世以顯父母此孝之大<lb/>
者夫天下稱誦周公言其能論歌文武之徳宣周邵之<lb/>
風達太王王季之思慮爰及公劉以尊后稷也幽厲之<lb/>
後王道缺禮樂衰孔子脩舊起廢論詩書作春秋則學<lb/>
<pb n="KR2a0004_WYG_130-7b"/>
者至今則之自獲麟以来四百餘嵗而諸侯相兼史記<lb/>
放絶今漢興海内一統明主賢君忠臣死義之士余為<lb/>
太史而弗論載廢天下之史文余甚懼焉汝其念哉遷<lb/>
俯首流涕曰小子不敏請悉論先人所次舊聞弗敢闕<lb/>
卒三嵗而遷為太史令紬史記石室金匱之書五年而<lb/>
當太初元年<hi>按遷年四十二嵗</hi>十一月甲子朔旦冬至天厯始<lb/>
改建於明堂諸神受紀<lb/>
太史公曰先人有言<hi>太史公司馬遷也先人司馬談也</hi>自周公卒五百<lb/>
<pb n="KR2a0004_WYG_130-8a"/>
嵗而有孔子孔子卒後至於今五百嵗有能紹明世正<lb/>
易𫝊繼春秋本詩書禮樂之際意在斯乎意在斯乎小<lb/>
子何敢讓焉上大夫壼遂曰昔孔子何為而作春秋哉<lb/>
太史公曰余聞董生曰周道衰廢孔子為魯司冦諸侯<lb/>
害之大夫壅之孔子知言之不用道之不行也是非二<lb/>
百四十二年之中以為天下儀表貶天子退諸侯討大<lb/>
夫以達王事而已矣子曰我欲載之空言不如見之於<lb/>
行事之深切著明也夫春秋上明三王之道下辨人事<lb/>
<pb n="KR2a0004_WYG_130-8b"/>
之紀别嫌疑明是非定猶豫善善惡惡賢賢賤不肖存<lb/>
亾國繼絶世補敝起廢王道之大者也易著天地隂陽<lb/>
四時五行故長於變禮經紀人倫故長於行書記先王<lb/>
之事故長於政詩記山川谿谷禽獸草木牝牡雌雄故<lb/>
長於風樂樂所以立故長於和春秋辯是非故長於治<lb/>
人是故禮以節人樂以發和書以道事詩以達意易以<lb/>
道化春秋以道義撥亂世反之正莫近於春秋春秋文<lb/>
成數萬其指數千萬物之散聚皆在春秋春秋之中弑<lb/>
<pb n="KR2a0004_WYG_130-9a"/>
君三十六亾國五十二諸侯奔走不得保其社稷者不<lb/>
可勝數察其所以皆失其本已故易曰失之豪釐差以<lb/>
千里故曰臣弑君子弑父非一旦一夕之故也其漸乆<lb/>
矣故有國者不可以不知春秋前有讒而弗見後有賊<lb/>
而不知為人臣者不可以不知春秋守經事而不知其<lb/>
宜遭變事而不知其權為人君父而不通於春秋之義<lb/>
者必䝉首惡之名為人臣子而不通於春秋之義者必<lb/>
陷簒弑之誅死罪之名其實皆以為善為之不知其義<lb/>
<pb n="KR2a0004_WYG_130-9b"/>
<hi>其心實善為之不知其義理則陷於罪咎</hi>被之空言而不敢辭夫不通禮義<lb/>
之㫖至於君不君臣不臣父不父子不子君不君則犯<lb/>
<hi>顔云為臣下所干犯也一違犯禮義</hi>臣不臣則誅父不父則無道子不子<lb/>
則不孝此四行者天下之大過也以天下之大過予之<lb/>
則受而弗敢辭故春秋者禮義之大宗也夫禮禁未然<lb/>
之前法施已然之後法之所為用者易見而禮之所為<lb/>
禁者難知壺遂曰孔子之時上無明君下不得任用故<lb/>
作春秋垂空文以㫁禮義當一王之法今夫子上遇明<lb/>
<pb n="KR2a0004_WYG_130-10a"/>
天子下得守職萬事既具咸各序其宜夫子所論欲以<lb/>
何明太史公曰唯唯否否不然余聞之先人曰伏羲至<lb/>
純厚作易八卦堯舜之盛尚書載之禮樂作焉湯武之<lb/>
隆詩人歌之春秋采善貶惡推三代之徳褒周室非獨<lb/>
刺譏而已也漢興以来至明天子獲符瑞封禪改正朔<lb/>
易服色受命於穆清<hi>於音烏顔云於歎辭也穆美也言天子有美徳而教化清也</hi>
澤流罔極海外殊俗重譯欵塞<hi>重譯更譯其言也</hi>請来獻見者<lb/>
不可勝道臣下百官力誦聖徳猶不能宣盡其意且士<lb/>
<pb n="KR2a0004_WYG_130-10b"/>
賢能而不用有國者之耻主上明聖而徳不布聞有司<lb/>
之過也且余嘗掌其官廢明聖盛徳不載滅功臣世家<lb/>
賢大夫之業不述堕先人所言罪莫大馬余所謂述故<lb/>
事慗齊其世𫝊非所謂作也而君比之於春秋謬矣於<lb/>
是論次其文七年<hi>按從太初元年至天漢三年乃七年也</hi>而太史公遭李<lb/>
陵之禍<hi>太史公舉李陵李陵降也</hi>幽於縲紲乃喟然而嘆曰是余之<lb/>
罪也夫是余之罪也夫身毁不用矣退而深惟曰夫詩<lb/>
書隐約者<hi>詩書隐㣲而約省者遷深惟欲依其隐約而成其志意也</hi>欲遂其志之思<lb/>
<pb n="KR2a0004_WYG_130-11a"/>
也昔西伯抅羑里演周易孔子戹陳蔡作春秋屈原放<lb/>
逐著離騷左丘失明厥有國語孫子臏脚而論兵法不<lb/>
韋遷蜀世傳吕覽<hi>即吕氏春秋也</hi>韓非囚秦説難孤憤詩三百<lb/>
篇大抵賢聖發憤之所為作也此人皆意有所鬱結不<lb/>
得通其道也故術往事思来者於是卒述陶唐以来至<lb/>
于麟止自黃帝始<lb/>
維昔黄帝法天則地四聖遵序各成法度唐堯遜位虞<lb/>
舜不台厥美帝功萬世載之作五帝本紀第一<lb/>
<pb n="KR2a0004_WYG_130-11b"/>
維禹之功九州攸同光唐虞際徳流苗裔夏桀淫驕乃<lb/>
放鳴條作夏本紀第二<lb/>
維契<hi>音薛也</hi>作商爰及成湯太甲居桐徳盛阿衡武丁得<lb/>
説乃稱髙宗帝辛湛湎諸侯不享作殷本紀第三<lb/>
維棄作稷徳盛西伯武王牧野實撫天下幽厲昏亂既<lb/>
䘮鄷鎬陵遲至赧洛邑不祀作周本紀第四<lb/>
維秦之先伯翳佐禹穆公思義悼豪之旅<hi>穆公封崤山軍旅之尸</hi>
以人為殉詩歌黄鳥昭襄業帝作秦本紀第五<lb/>
<pb n="KR2a0004_WYG_130-12a"/>
始皇既立并兼六國銷鋒鑄鐻維偃干革尊號稱帝矜<lb/>
武任力二世受運子嬰降虜作始皇本紀第六<lb/>
秦失其道豪桀並擾項梁業之子羽接之殺慶救趙諸<lb/>
侯立之誅嬰背懐天下非之作項羽本紀第七<lb/>
子羽暴虐漢行功徳憤發蜀漢還定三秦誅籍業帝天<lb/>
下惟寧改制易俗作髙祖本紀第八<lb/>
恵之早霣<hi>音殞</hi>諸吕不台崇彊禄産諸侯謀之殺隠幽<lb/>
友大臣洞疑遂及宗禍作吕太后本紀第九<lb/>
<pb n="KR2a0004_WYG_130-12b"/>
漢既初興繼嗣不明迎王踐祚天下歸心蠲除肉刑開<lb/>
通闗梁廣㤙博施厥稱太宗作孝文本紀第十<lb/>
諸侯驕恣吴首為亂京師行誅七國伏辜天下翕然大<lb/>
安殷富作孝景本紀第十一<lb/>
漢興五世隆在建元外攘夷狄内脩法度封禪改正朔<lb/>
易服色作今上本紀第十二<lb/>
維三代尚矣年紀不可考蓋取之譜牒舊聞本于兹於<lb/>
是畧推作三代世表第一<lb/>
<pb n="KR2a0004_WYG_130-13a"/>
幽厲之後周室衰㣲諸侯専政春秋有所不紀而譜諜<lb/>
經畧五霸更盛衰欲睹周世相先後之意作十二諸侯<lb/>
年表第二<lb/>
春秋之後陪臣秉政彊國相王以至于秦卒并諸侯滅<lb/>
封地擅其號作六國年表第三<lb/>
秦既暴虐楚人發難項氏遂亂漢乃扶義征伐八年之<lb/>
間天下三嬗事繁變衆故詳著秦楚之際月表第四<lb/>
漢興已来至于太初百年諸侯廢立分削譜紀不明有<lb/>
<pb n="KR2a0004_WYG_130-13b"/>
司靡踵彊弱之原云以世<hi>言漢興已来百年諸侯廢立分削譜紀不能明其嗣有司</hi>
<hi>無所踵繼其後乃云彊弱之原云以世相代相不能有所録紀也</hi>作漢興已来諸侯年<lb/>
表第五<lb/>
維髙祖元功輔臣股肱剖符而爵澤流苗裔忘其昭穆<lb/>
或殺身隕國作髙祖功臣侯者年表第六<lb/>
恵景之間維申功臣宗屬爵邑作恵景間侯者年表<lb/>
第七<lb/>
北討彊胡南誅勁越征伐夷蠻武功爰列作建元以来<lb/>
<pb n="KR2a0004_WYG_130-14a"/>
侯者年表第八<lb/>
諸侯既彊七國為從子弟衆多無爵封邑推㤙行義其<lb/>
勢銷弱徳歸京師作王子侯者年表第九<lb/>
國有賢相良將民之師表也維見漢興以来將相名臣<lb/>
年表賢者記其治不賢者彰其事作漢興以来將相名<lb/>
臣年表第十<lb/>
維三代之禮所損益各殊務然要以近情性通王道故<lb/>
禮因人質為之節文畧協古今之變作禮書第一<lb/>
<pb n="KR2a0004_WYG_130-14b"/>
樂者所以移風易俗也自雅頌聲興則已好鄭衞之音<lb/>
鄭衞之音所從来乆矣人情之所感逺俗則懐比樂書<lb/>
以述来古作樂書第二<lb/>
非兵不彊非徳不昌黄帝湯武以興桀紂二世以崩可<lb/>
不慎歟司馬法所從来尚矣<hi>古者師出以律凡軍出皆吹律聴聲律書云六律為</hi>
<hi>萬事根本其於兵械尤所重朢敵知吉凶聞聲倣勝負故云司馬兵法所從来尚矣乎</hi>太公孫吴<lb/>
王子能紹而明之切近世極人變作律書第三<lb/>
律居隂而治陽厯居陽而治隂律厯更相治間不容翲<lb/>
<pb n="KR2a0004_WYG_130-15a"/>
忽<hi>翲匹遥反今音匹沼反字當作抄抄禾芒表也忽一蠶口出絲也言律厯相治之間不容比微細之物也</hi>
五家之文怫異<hi>五家謂黄帝顓頊夏殷周之厯其文相戾乖異不同維太初之元論厯律為是</hi>
<hi>故厯書自太初之元論之也</hi>維太初之元論作厯書第四<lb/>
星氣之書多雜禨祥不經推其文考其應不殊比集論<lb/>
其行事騐于軌度以次作天官書第五<lb/>
受命而王封禪之符䍐用用則萬靈罔不禋祀追本<lb/>
諸神名山大川禮作封禪書第六<lb/>
維禹浚川九州攸寧爰及宣防決瀆通溝作河渠書第七<lb/>
<pb n="KR2a0004_WYG_130-15b"/>
維幣之行以通農商其極則玩巧并兼兹殖争於機利<lb/>
去本趨末作平準書以觀事變第八<lb/>
太伯避厯江蠻是適文武攸興古公王跡闔廬弑僚賔<lb/>
服荆楚夫差克齊子胥鴟夷信嚭親越吴國既滅嘉伯<lb/>
之讓作吴世家第一<lb/>
申吕肖矣<hi>肖音痟吕尚之祖封於申申吕後痟微故尚父微賤也</hi>尚父側㣲卒歸<lb/>
西伯文武是師功冠羣公繆權于幽<hi>繆音武彪反言吕尚綢繆於幽權之</hi>
<hi>策謂六韜三畧隂符七術之屬也</hi>畨畨黄髪爰饗營丘不背柯盟桓公<lb/>
<pb n="KR2a0004_WYG_130-16a"/>
以昌九合諸侯霸功顯彰田闞争寵姜姓解亡嘉父之<lb/>
謀作齊太公世家第二<lb/>
依之違之周公綏之憤發文徳天下和之輔翼成王諸<lb/>
侯宗周隠桓之際是獨何哉三桓争彊魯乃不昌嘉旦<lb/>
金縢作周公世家第三<lb/>
武王克紂天下未協而崩成王既幼管蔡疑之淮夷叛<lb/>
之於是召公率徳安集王室以寧東土燕易之禪乃成<lb/>
禍亂嘉甘棠之詩作燕世家第四<lb/>
<pb n="KR2a0004_WYG_130-16b"/>
管蔡相武庚將寧舊商及旦攝政二叔不饗殺鮮放度<lb/>
周公為盟大任十子周以宗彊嘉仲悔過<hi>蔡叔度之子蔡仲也</hi>作<lb/>
管蔡世家第五<lb/>
王後不絶舜禹是說維徳休明苗裔䝉烈百世享祀爰<lb/>
周陳杞楚實滅之齊田既起舜何人哉作陳杞世家第<lb/>
六<lb/>
牧殷餘民叔封始邑申以商亂酒材是告及朔之生衞<lb/>
傾不寧南子惡蒯聵子父易名周徳卑㣲戰國既彊衞<lb/>
<pb n="KR2a0004_WYG_130-17a"/>
以小弱角獨後亾嘉彼康誥作衞世家第七<lb/>
嗟箕子乎嗟箕子乎正言不用乃反為奴武庚既死周<lb/>
封㣲子襄公傷於泓<hi>泓水名公羊傳云宋與楚人期戰於泓之陽宋師大敗君子大其不</hi>
<hi>鼔不成列臨大事而不忘禮雖文王之戰亦不遇此也</hi>君子孰稱景公謙徳熒惑<lb/>
退行剔成暴虐宋乃滅亾嘉微子問太師作宋世家第<lb/>
八<lb/>
武王既崩叔虞邑君子譏名<hi>謂晉穆侯太子名仇少子名成師也</hi>卒滅武<lb/>
公驪姬之愛亂者五世重耳不得意乃能成霸六卿專<lb/>
<pb n="KR2a0004_WYG_130-17b"/>
權<hi>智伯范中行韓魏趙</hi>晋國以耗嘉文公錫珪鬯作晋世家第九<lb/>
重黎業之吴回接之殷之季世粥子牒之周用熊繹熊<lb/>
渠是續荘王之賢乃復國陳<hi>楚荘王都陳</hi>既赦鄭伯班師華<lb/>
元懐王客死蘭咎屈原好䛕信讒楚并於秦嘉荘王之<lb/>
義作楚世家第十<lb/>
少康之子實南海<hi>吴越春秋云啟使嵗時祭禹於越立宗廟南山之上封少康庶子無餘於</hi>
<hi>越使祠禹至勾踐遷都山隂立禹廟為始祖廟越亡遂廢也案今禹廟在會稽山下</hi>文身㫁髪黿<lb/>
鱓與處既守封禺奉禹之祀句踐困彼乃用種蠡嘉句<lb/>
<pb n="KR2a0004_WYG_130-18a"/>
踐夷蠻能脩其徳滅彊吴以尊周室作越王句踐世家<lb/>
第十一<lb/>
桓公之東大史是庸及侵周禾王人是議祭仲要盟鄭<lb/>
乆不昌子産之仁紹世稱賢三晉侵伐鄭納於韓嘉厲<lb/>
公納恵王作鄭世家第十二<lb/>
維驥騄耳乃章造父趙夙事獻衰續厥緒<hi>衰楚為反</hi>佐文尊<lb/>
王卒為晉輔襄子困辱乃禽智伯主父生縳餓死探爵<lb/>
王遷辟滛良將是斥嘉鞅討周亂作趙世家第十三<lb/>
<pb n="KR2a0004_WYG_130-18b"/>
畢萬爵魏卜人知之及絳戮干戎翟和之文侯慕義子<lb/>
夏師之恵王自矜齊秦攻之既疑信陵諸侯罷之卒亾<lb/>
大梁王假厮之嘉武佐晉文申霸道作魏世家第十四<lb/>
韓厥隂徳趙武攸興紹絶立廢晉人宗之昭侯顯列申<lb/>
子庸之疑非不信秦人襲之嘉厥輔晉匡周天子之賦<lb/>
作韓世家第十五<lb/>
完子避難適齊為援隂施五世齊人歌之成子得政田<lb/>
和為侯王建動心乃遷于共嘉威宣能發濁世而獨宗<lb/>
<pb n="KR2a0004_WYG_130-19a"/>
周作田敬仲完世家第十六<lb/>
周室既衰諸侯恣行仲尼悼禮廢樂崩追修經術以達<lb/>
王道匡亂世反之於正見其文辭為天下制儀法垂六<lb/>
蓺之統紀於後世作孔子世家第十七<lb/>
桀紂失其道而湯武作周失其道而春秋作<hi>周失其道至秦之時</hi>
<hi>諸侯力事乎争强</hi>秦失其政而陳涉發迹諸侯作難風起雲蒸<lb/>
卒亾秦族天下之端自涉發難作陳涉世家第十八<lb/>
成臯之臺薄氏始基詘意適代厥崇諸竇栗姬傊貴王<lb/>
<pb n="KR2a0004_WYG_130-19b"/>
氏乃遂陳后太驕卒尊子夫嘉夫徳若斯作外戚世家<lb/>
第十九<lb/>
漢既譎謀禽信於陳越荆剽輕乃封弟交為楚王爰都<lb/>
彭城以彊淮泗為漢宗藩戊溺於邪禮復紹之嘉游輔<lb/>
祖<hi>游楚王文字也祖髙祖也</hi>作楚元王世家第二十<lb/>
維祖師旅劉賈是與為布所襲䘮其荆吴營陵激吕乃<lb/>
王琅邪怵午<hi>謂祝午也</hi>信齊往而不歸遂西入闗遭立孝文<lb/>
獲復王燕天下未集賈澤以族為漢藩輔作荆燕世家<lb/>
<pb n="KR2a0004_WYG_130-20a"/>
第二十一<lb/>
天下已平親屬既寡悼恵先壯實鎮東土哀王擅興發<lb/>
怒諸吕駟鈞暴戻京師弗許厲之内滛禍成主父嘉肥<lb/>
股肱作齊悼恵王世家第二十二<lb/>
楚人圍我榮陽相守三年蕭何填撫山西<hi>謂華山之西也</hi>推計踵<lb/>
兵給糧食不絶使百姓愛漢不樂為楚作蕭相國世家<lb/>
第二十三<lb/>
與信定魏破趙㧞齊遂弱楚人續何相國不變不革黎<lb/>
<pb n="KR2a0004_WYG_130-20b"/>
庶攸寧嘉參不伐功矜能作曹相國世家第二十四<lb/>
運籌帷幄之中制勝於無形子房計謀其事無知名無<lb/>
勇功圖難於易為大於細作留侯世家第二十五<lb/>
六竒既用諸侯賔從於漢吕氏之事平為本謀終安宗<lb/>
廟定社稷作陳丞相世家第二十六<lb/>
諸吕為從謀弱京師而勃反經合於權吴楚之兵亞夫<lb/>
駐於昌邑以戹齊趙而出委以梁作絳侯世家第二十<lb/>
七<lb/>
<pb n="KR2a0004_WYG_130-21a"/>
七國叛逆番屏京師唯梁為扞偩愛矜功㡬獲于禍嘉<lb/>
其能距吴楚作梁孝王世家第二十八<lb/>
五宗既王親屬洽和諸侯大小為藩爰得其宜僭擬之<lb/>
事稍衰貶矣作五宗世家第二十九<lb/>
三子之王又辭可觀作三王世家第三十<lb/>
末世爭利維彼奔義讓國餓死天下稱之作伯夷列傳<lb/>
第一<lb/>
晏子儉矣夷吾則奢齊桓以霸景公以治作管晏列傳<lb/>
<pb n="KR2a0004_WYG_130-21b"/>
第二<lb/>
李耳無為自化清浄自正韓非揣事<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>勢理作老子<lb/>
韓非列傳第三<lb/>
自古王者而有司馬法穰苴能申明之作司馬穰苴列<lb/>
傳第四<lb/>
非信亷仁勇不能𫝊兵論劔與道同符内可以治身外<lb/>
可以應變君子比徳焉作孫子吴起列傳第五<lb/>
維建遇讒爰及子奢尚既匡父伍員奔吴作伍子胥<lb/>
<pb n="KR2a0004_WYG_130-22a"/>
列傳第六<lb/>
孔氏述文弟子興業咸為師𫝊崇仁厲義作仲尼弟子<lb/>
列傳第七<lb/>
鞅去衞適秦能明其術彊霸孝公後世遵其法作商君<lb/>
列傳第八<lb/>
天下患衡秦毋饜而蘇子能存諸侯約從以抑貪彊作<lb/>
蘇秦列傳第九<lb/>
六國既從親而張儀能明其説復散解諸侯作張儀列<lb/>
<pb n="KR2a0004_WYG_130-22b"/>
傳第十<lb/>
秦所以東攘雄諸侯樗里甘茂之策作樗里甘茂列傳<lb/>
第十一<lb/>
苞河山圍大梁使諸侯歛手而事秦者魏冉之功作穰<lb/>
侯列傳第十二<lb/>
南㧞鄢郢北推長平遂圍邯鄲武安為率破荆滅趙王<lb/>
翦之計作白起王翦列傳第十三<lb/>
獵儒墨之遺文明禮義之統紀絶恵王利端列往世興<lb/>
<pb n="KR2a0004_WYG_130-23a"/>
衰作孟子荀卿列傳第十四<lb/>
好客喜士士歸于薛為齊扞楚魏作孟嘗君列傳第十五<lb/>
争馮亭以權如楚以救邯鄲之圍使其君復稱於諸侯<lb/>
作平原君虞卿列傳第十六<lb/>
能以富貴下貧賤賢能詘於不肖唯信陵君為能行之<lb/>
作魏公子列傳第十七<lb/>
以身徇君遂脱彊秦使馳説之士南鄉走楚者黄歇之<lb/>
義作春申君列傳第十八<lb/>
<pb n="KR2a0004_WYG_130-23b"/>
能忍訽於魏齊而信威於彊秦推賢讓位二子有之作<lb/>
范睢蔡澤列傳第十九<lb/>
率行其謀連五國兵為弱燕報彊齊之讎雪其先君之<lb/>
耻作樂毅列傳第二十<lb/>
能信意彊秦而屈體亷子用徇其君俱重於諸侯作亷<lb/>
頗藺相如列傳第二十一<lb/>
湣王既失臨淄而奔莒唯田單用即墨破走騎劫遂存<lb/>
齊社稷作田單列傳第二十二<lb/>
<pb n="KR2a0004_WYG_130-24a"/>
能設詭說解患於圍城輕爵祿樂肆志作魯仲連鄒陽<lb/>
列傳第二十三<lb/>
作辭以諷諫連類以争義離騷有之作屈原賈生列傳<lb/>
第二十四<lb/>
結子楚親使諸侯之士斐然争入事秦作吕不韋列傳<lb/>
第二十五<lb/>
曹子匕首魯獲其田齊明其信豫讓義不為二心作刺<lb/>
客列傳第二十六<lb/>
<pb n="KR2a0004_WYG_130-24b"/>
能明其畫因時推秦遂得意於海内斯為謀首作李斯<lb/>
列傳第二十七<lb/>
為秦開地益衆北靡匈奴據河為塞因山為固建榆中<lb/>
作蒙恬列傳第二十八<lb/>
填趙塞常山以廣河内弱楚權明漢王之信於天下作<lb/>
張耳陳餘列傳第二十九<lb/>
收西河上黨之兵從至彭城越之侵掠梁地以苦項羽<lb/>
作魏豹彭越列傳第三十<lb/>
<pb n="KR2a0004_WYG_130-25a"/>
以淮南叛楚歸漢漢用得大司馬殷卒破子羽于陔下<lb/>
作黥布列傳第三十一<lb/>
楚人迫我京索而信㧞魏趙定燕齊使漢三分天下有<lb/>
其二以滅項籍作淮隂侯列傳第三十二<lb/>
楚漢相距鞏洛而韓信為填穎川盧綰絶籍糧餉作韓<lb/>
信盧綰列傳第三十三<lb/>
諸侯畔項王唯齊連子羽城陽漢得以間遂入彭城作<lb/>
田儋列傳第三十四<lb/>
<pb n="KR2a0004_WYG_130-25b"/>
攻城野戰獲功歸報噲商有力焉非獨鞭䇿與之脱難<lb/>
作樊酈列傳第三十五<lb/>
漢既初定文理未明蒼為主計慗齊度量序律厯作張<lb/>
丞相列傳第三十六<lb/>
結言通使約懐諸侯諸侯咸親歸漢為藩輔作酈生陸<lb/>
賈列傳第三十七<lb/>
欲詳知秦楚之事唯周緤常從髙祖平定諸侯作傳靳<lb/>
蒯成列傳第三十八<lb/>
<pb n="KR2a0004_WYG_130-26a"/>
徙彊族都闗中和約匈奴明朝廷禮次宗廟儀法作劉<lb/>
敬叔孫通列傳第三十九<lb/>
能摧剛作柔卒為列臣欒公不劫於勢而倍死作季布<lb/>
欒布列傳第四十<lb/>
敢犯顔色以達主義不顧其身為國家樹長畫作袁盎<lb/>
朝錯列傳第四十一<lb/>
守法不失大理言古賢人増主之明作張釋之馮唐列<lb/>
傳第四十二<lb/>
<pb n="KR2a0004_WYG_130-26b"/>
敦厚慈孝訥於言敏於行務在鞠躬君子長者作萬石<lb/>
張叔列傳第四十三<lb/>
守節切直義足以言亷行足以厲賢任重權不可以非<lb/>
理撓作田叔列傳第四十四<lb/>
扁鵲言醫為方者宗守數精明後世修序弗能易也而<lb/>
倉公可謂近之矣作扁鵲倉公列傳第四十五<lb/>
維仲之省厥濞王吴遭漢初定以填撫江淮之間作吴<lb/>
王濞列傳第四十六<lb/>
<pb n="KR2a0004_WYG_130-27a"/>
吴楚為亂宗屬唯嬰賢而喜士士鄉之率師抗山東滎<lb/>
陽作魏其武安列傳第四十七<lb/>
智足以應近世之變寛足用得人作韓長孺列傳第四<lb/>
十八<lb/>
勇於當敵仁愛士卒號令不煩師徒鄉之作李將軍列<lb/>
傳第四十九<lb/>
自三代以来匈奴常為中國患害欲知彊弱之時設備<lb/>
征討作匈奴列傳第五十<lb/>
<pb n="KR2a0004_WYG_130-27b"/>
直曲塞廣河南破祁連通西國靡北胡作衞將軍驃騎<lb/>
列傳第五十一<lb/>
大臣宗室以侈靡相髙唯𢎞用節衣食為百吏先作平<lb/>
津侯列傳第五十二<lb/>
漢既平中國而佗能集楊越以保南藩納<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>職作南越<lb/>
列傳第五十三<lb/>
吴之叛逆甌人斬濞葆守封禺為臣作東越列傳第五<lb/>
十四<lb/>
<pb n="KR2a0004_WYG_130-28a"/>
燕丹散亂遼間滿收其亡民厥聚海東以集其藩葆塞<lb/>
為外臣作朝鮮列傳第五十五<lb/>
唐䝉使畧通夜郎而卭笮之君請為内臣受吏作西南<lb/>
夷列傳第五十六<lb/>
子虚之事大人賦説靡麗多誇然其指風誎歸於无為<lb/>
作司馬相如列傳第五十七<lb/>
黥布叛逆子長國之以填江淮之南安剽楚庶民作淮<lb/>
南衡山列傳第五十八<lb/>
<pb n="KR2a0004_WYG_130-28b"/>
奉法循理之吏不伐功矜能百姓無稱亦無過行作循<lb/>
吏列傳第五十九<lb/>
正衣冠立於朝廷而羣臣莫敢言浮説長孺矜焉好薦<lb/>
人稱長者壯有溉作汲鄭列傳第六十<lb/>
自孔子卒京師莫崇庠序唯建元元狩之間文辭粲如<lb/>
也作儒林列傳第六十一<lb/>
民倍本多巧姧軌弄法善人不能化唯一切嚴削為能<lb/>
齊之作酷吏列傳第六十二<lb/>
<pb n="KR2a0004_WYG_130-29a"/>
漢既通使大夏而西極逺蠻引領内鄉欲觀中國作大<lb/>
宛列傳第六十三<lb/>
救人於戹振人不贍仁者有乎不既信不倍言義者有<lb/>
取焉作游俠列傳第六十四<lb/>
夫事人君能說主耳目和主顔色而獲親近非獨色愛<lb/>
能亦各有所長作佞幸列傳第六十五<lb/>
不流世俗不争勢利上下無所凝滯人莫之害以道之<lb/>
用作滑稽列傳第六十六<lb/>
<pb n="KR2a0004_WYG_130-29b"/>
齊楚秦趙為日者各有俗所用欲循觀其大㫖作日者<lb/>
列傳第六十七<lb/>
三王不同龜四夷各異卜然各以決吉凶畧窺其要作<lb/>
龜策列傳第六十八<lb/>
布衣匹夫之人不害於政不妨百姓取與以時而息財<lb/>
富智者有采焉作貨殖列傳第六十九<lb/>
維我漢繼五帝末流接三代統業周道廢秦撥去古文<lb/>
焚滅詩書故明堂石室金匱玉版圖籍散亂於是漢興<lb/>
<pb n="KR2a0004_WYG_130-30a"/>
蕭何次律令韓信申軍法張蒼為章程叔孫通定禮儀<lb/>
則文學彬彬稍進詩書往往間出矣自曹參薦蓋公言<lb/>
黄老而賈生晁錯明申商公孫𢎞以儒顯百年之間天<lb/>
下遺文古事靡不畢集太史公太史公仍父子相續纂<lb/>
其職曰於戲余維先人甞掌斯事顯於唐虞至于周復<lb/>
典之故司馬氏世主天官至於余乎欽念哉欽念哉罔<lb/>
羅天下放失舊聞王迹所興原始察終見盛觀衰論考<lb/>
之行事畧推三代録秦漢上記軒轅下至于兹著十二<lb/>
<pb n="KR2a0004_WYG_130-30b"/>
本紀既科條之矣並時異世年差不明作十表禮樂損<lb/>
益律厯改易兵權山川鬼神天人之際承敝通變作八<lb/>
書二十八宿環北辰三十輻共一轂<hi>顔云此説非也言衆星共繞北辰諸</hi>
<hi>輻咸歸車羣臣尊輔天子也</hi>運行無窮輔拂股肱之臣配焉忠信行<lb/>
道以奉主上作三十世家扶義俶儻不令已失時立功<lb/>
名於天下作七十列傳凡百三十篇五十二萬六千五<lb/>
百字為太史公書序畧以拾遺補蓺成一家之言厥協<lb/>
六經異傳慗齊百家雜語<hi>太史公撰史記言其協于六經異文慗齊諸子百家雜説</hi>
<pb n="KR2a0004_WYG_130-31a"/>
<hi>之語謙不敢比經藝也異傳謂如丘明春秋外傳國語子夏易傳毛公詩傳韓詩外傳伏生尚書大傳之流也</hi>
藏之名山副在京師俟後世聖人君子第七十<lb/>
太史公曰余述厯黄帝以来至太初而訖百三十萹<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0004_WYG_130-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記正義卷一百三十<lb/>
</p>
<p>
</p>
  </div>
</body>
</text>
</TEI>
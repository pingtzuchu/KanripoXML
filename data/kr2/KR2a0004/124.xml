<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷一百二十四</head> <lb/>
    <p>
<pb n="KR2a0004_WYG_124-1a"/>
欽定四庫全書<lb/>
　史記正義卷一百二十四<lb/>
　　　　　　　　　　　　唐　張守節　撰<lb/>
游俠列傳第六十四　　史記一百二十四<lb/>
韓子曰儒以文亂法<hi>言文之蔽小人以僿謂細碎苛法亂政</hi>而俠以武犯<lb/>
禁二者皆譏<hi>譏非言也儒敝亂法俠盛犯禁二道皆非而學士多稱於世者故太史公引韓子欲</hi>
<hi>陳游俠之羙</hi>而學士多稱於世云至如以術取宰相卿大夫<lb/>
輔翼其世主功名俱著於春秋固無可言者及若季次<lb/>
<pb n="KR2a0004_WYG_124-1b"/>
原憲閭巷人也讀書懐獨行君子之徳義不茍合當世<lb/>
當世亦笑之故季次原憲終身空室蓬户<hi>莊子云原憲處居環堵之</hi>
<hi>室蓬户不完以桑為樞而甕牖上漏下濕獨坐而絃歌也</hi>褐衣疏食不厭死而已四<lb/>
百餘年而弟子志之不倦今游俠其行雖不軌於正義<lb/>
然其言必信其行必果已諾必誠不愛其軀赴士之扼<lb/>
困既已存亡死生矣而不矜其能羞伐其徳葢亦有足<lb/>
多者焉且緩急人之所時有也太史公曰昔者虞舜窘<lb/>
於井廩伊尹負於鼎爼𫝊説匿於𫝊險吕尚困於棘津<lb/>
<pb n="KR2a0004_WYG_124-2a"/>
<hi>尉繚子云太公望行年七十賣食棘津云古亦謂之石濟津故南津</hi>夷吾桎梏百里飯牛<lb/>
仲尼畏匡莱色陳蔡此皆學士所謂有道仁人也猶然<lb/>
遭此菑况以中材而涉亂世之末流乎其遇害何可勝<lb/>
道哉鄙人有言曰何知仁義已嚮其利者為有徳故伯<lb/>
夷醜周餓死首陽山而文武不以其故貶王跖蹻暴戾<lb/>
其徒誦義無窮由此觀之竊鉤者誅竊國者侯侯之門<lb/>
仁義存非虚言也今拘學或抱咫尺之義乆孤於世豈<lb/>
若卑論儕俗與世沈浮而取榮名哉而布衣之徒設取<lb/>
<pb n="KR2a0004_WYG_124-2b"/>
予然諾千里誦義而死不顧世此亦有所長非茍而已<lb/>
也故士窮窘而得委命此豈非人之所謂賢豪間者邪<lb/>
誠使鄉曲之俠子季次原憲比權量力効功於當世不<lb/>
同日而論矣要以功見言信俠客之義又曷可少哉古<lb/>
布衣之俠靡得而聞已近世延陵孟嘗春申平原信陵<lb/>
之徒皆因王者親屬藉於有土卿相之富厚招天下賢<lb/>
者顯名諸侯不可謂不賢者矣比如順風而呼聲非加<lb/>
疾其勢激也至如閭巷之俠修行砥名聲施於天下莫<lb/>
<pb n="KR2a0004_WYG_124-3a"/>
不稱賢是為難耳然儒墨皆排擯不載自秦以前匹夫<lb/>
之俠湮滅不見余甚恨之以余所聞漢興有朱家田仲<lb/>
王公劇孟郭解之徒雖是扞當世之文罔然其私義亷<lb/>
絜退讓有足稱者名不虚立士不虚俯至如朋黨宗疆<lb/>
比周設財役貧豪暴侵凌孤弱恣欲自快游俠亦醜之<lb/>
余悲世俗不察其意而猥以朱家郭解等令與暴豪之<lb/>
徒同類而共笑之也<lb/>
魯朱家者與髙祖同時魯人皆以儒教而朱家用俠聞<lb/>
<pb n="KR2a0004_WYG_124-3b"/>
所藏活豪士以百數其餘庸人不可勝言然終不伐其<lb/>
能歆其徳諸所嘗施唯恐見之振人不贍先從貧賤始<lb/>
家無餘財衣不完采食不重味乗不過軥牛専趨人之<lb/>
急甚已之私既隂脱季布將軍之扼及布尊貴終身不<lb/>
見也自闗以東莫不延頸願交焉楚田仲以俠聞喜劍<lb/>
父事朱家自以為行弗及田仲以死而雒陽有劇孟周<lb/>
人以商賈為資而劇孟以任俠顯諸侯吴楚反時條侯<lb/>
為太尉乗𫝊車將至河南得劇孟喜曰吴楚舉大事而<lb/>
<pb n="KR2a0004_WYG_124-4a"/>
不求孟吾知其無能為已矣天下騷動宰相得之若得<lb/>
一敵國云劇孟行大類朱家而好博多少年之戲然劇<lb/>
孟母死自逺方送喪葢千乗及劇孟死家無餘十金之<lb/>
財而符離人王孟亦以俠稱江淮之間是時濟南瞷氏<lb/>
陳周庸亦以豪聞景帝聞之使使盡誅此屬其後代諸<lb/>
白梁韓無辟陽翟薛况陜韓孺紛紛復出焉<lb/>
郭解軹人也字翁伯善相人者許負外孫也解父以任<lb/>
俠孝文時誅死解為人短小精悍不飲酒少時隂賊慨<lb/>
<pb n="KR2a0004_WYG_124-4b"/>
不快意身所殺甚衆以軀借交報仇藏命作姦剽攻不<lb/>
休及鑄錢掘冢固不可勝數適有天幸窘急常得脱若<lb/>
遇赦及解年長更折節為儉以徳報怨厚施而薄望然<lb/>
其自喜為俠益甚既已振人之命不矜其功其隂賊著<lb/>
於心卒發於睚眦如故云而少年慕其行亦輙為報仇<lb/>
不使知也解姊子負解之勢與人飲使之嚼非其任疆<lb/>
必灌之人怒拔刀刺殺解姊子亡去解姊怒曰以翁伯<lb/>
之義人殺吾子賊不得棄其尸於道弗塟欲以辱解解<lb/>
<pb n="KR2a0004_WYG_124-5a"/>
使人微知賊處賊窘自歸具以實告解解曰公殺之固<lb/>
當吾兒不直遂去其賊罪其姊子乃收而塟之諸公聞<lb/>
之皆多解之義益附焉解出入人皆避之有一人獨箕<lb/>
倨視之解遣人問其名姓客欲殺之解曰居邑屋至不<lb/>
見敬是吾徳不修也彼何罪乃隂屬尉史曰是人吾所<lb/>
急也至踐更時脱之每至踐更數過吏弗求快之問其<lb/>
故乃解使脱之箕倨者乃肉袒謝罪少年聞之愈益慕<lb/>
解之行雒陽人有相仇者邑中賢豪居閒者以十數終<lb/>
<pb n="KR2a0004_WYG_124-5b"/>
不聴客乃見郭解解夜見仇家仇家曲聴解解乃謂仇<lb/>
家曰吾聞雒陽諸公在此間多不聴者今子幸而聴解<lb/>
解奈何乃從他縣奪人邑中賢大夫權乎乃夜去不使<lb/>
人知曰且無用待我待我去令雒陽豪居其閒乃聴之<lb/>
解執恭敬不敢乗車入其縣廷之旁郡國為人請求事<lb/>
事可出出之不可者各厭其意然後乃敢嘗酒食諸公<lb/>
以故嚴重之爭為用邑中少年及旁近縣賢豪夜半過<lb/>
門常十餘車請得解客舍養之及徙豪富茂陵也解家<lb/>
<pb n="KR2a0004_WYG_124-6a"/>
貧不中貲吏恐不敢不徙衛將軍為言郭解家貧不中<lb/>
徙上曰布衣權至使將軍為言此其家不貧解家遂徙<lb/>
諸公送者出千餘萬軹人楊季主子為縣掾舉徙解解<lb/>
兄子㫁楊掾頭由此楊氏與郭氏為仇解入闗闗中賢<lb/>
豪知與不知聞其聲爭交驩解解為人短小不飲出未<lb/>
嘗有騎已又殺楊季主楊季主家上書人又殺之闕下<lb/>
上聞乃下吏捕解解亡置其母家室夏陽<hi>故城在同州韓城縣南二</hi>
<hi>十里漢夏陽也</hi>身至臨晉<hi>故城在同州馮翊縣西南二里</hi>臨晉籍少公素不知<lb/>
<pb n="KR2a0004_WYG_124-6b"/>
解解冒因求出闗籍少公已出解解轉入太原所過輙<lb/>
告主人家吏逐之跡至籍少公少公自殺口絶乆之乃<lb/>
得解窮治所犯為解所殺皆在赦前軹有儒生待使者<lb/>
坐客與郭解生曰郭解専以姦犯公法何謂賢解客聞<lb/>
殺此生㫁其舌吏以此責解解實不知殺者殺者亦竟<lb/>
絶莫知為誰吏奏解無罪御史大夫公孫𢎞議曰解布<lb/>
衣為任俠行權以睚眦殺人解雖弗知此罪甚於解殺<lb/>
之當大逆無道遂族郭解翁伯自是之後為俠者極衆<lb/>
<pb n="KR2a0004_WYG_124-7a"/>
敖而無足數者然闗中長安樊仲子槐里趙王孫長陵<lb/>
髙公子西河郭公仲太原鹵公孫臨淮兒長卿東陽田<lb/>
君孺<hi>其東陽葢貝州厯亭縣者為近齊故也</hi>雖為俠而逡逡有退讓君子<lb/>
之風至若北道姚氏西道諸杜南道仇景東道趙他羽<lb/>
公子南陽趙調之徒此盗跖居民閒者耳曷足道哉此<lb/>
乃鄉者朱家之羞也<lb/>
太史公曰吾視郭解狀貌不及中人言語不足採者然<lb/>
天下無賢與不肖知與不知皆慕其聲言俠者皆引以<lb/>
<pb n="KR2a0004_WYG_124-7b"/>
為名諺曰人貌榮名豈有既乎於戲惜哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史記正義卷一百二十四<lb/>
</p>
<p>
</p>
  </div>
</body>
</text>
</TEI>
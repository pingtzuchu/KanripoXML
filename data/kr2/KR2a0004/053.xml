<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷五十三</head> <lb/>
    <p>
<pb n="KR2a0004_WYG_053-1a"/>
欽定四庫全書<lb/>
　史記正義卷五十三<lb/>
　　　　　　　　　　　　唐　張守節　撰<lb/>
蕭相國世家第二十三　　　史記五十三<lb/>
蕭相國何者沛豐人也以文無害為沛主吏椽高祖為<lb/>
布衣時何數以吏事䕶高祖高祖為亭長常左右之高<lb/>
祖以吏繇咸陽吏皆送奉錢三何獨以五秦御史監郡<lb/>
者與從事常辨之何乃給泗水卒史事第一秦御史欲<lb/>
<pb n="KR2a0004_WYG_053-1b"/>
入言徴何何固請得母行及高祖起為沛公何常為丞<lb/>
督事沛公至咸陽諸將皆爭走金帛財物之府分之何<lb/>
獨先入收秦丞相御史律令圖書藏之沛公為漢王以<lb/>
何為丞相項王與諸侯屠燒咸陽而去漢王所以具知<lb/>
天下阨塞戸口多少彊弱之處民所疾苦者以何具得<lb/>
秦圖書也何進言韓信漢王以信為大將軍語在淮隂<lb/>
侯事中漢王引兵東定三秦何以丞相留收巴蜀搷撫<lb/>
諭告使給軍食漢二年漢王與諸侯擊楚何守闗中侍<lb/>
<pb n="KR2a0004_WYG_053-2a"/>
太子治櫟陽為法令約束立宗廟社稷宫室縣邑輙奏<lb/>
上可許以從事即不及奏上輙以便宜施行上來以聞<lb/>
關中事計戸口轉漕給軍漢王數失軍遁去何常興關<lb/>
中卒輙補缺上以此專屬任何關中事漢三年漢王與<lb/>
項羽相距京索之閒上數使使勞苦丞相鮑生謂丞相<lb/>
曰王暴衣露葢數使使勞苦君者有疑君心也為君計<lb/>
莫若遣君子孫昆弟能勝兵者悉詣軍所上必益信君<lb/>
於是何從其計漢王大說漢五年既殺項羽定天下論<lb/>
<pb n="KR2a0004_WYG_053-2b"/>
功行封羣臣爭功嵗餘功不決高祖以蕭何功最盛封<lb/>
為酇侯所食邑多功臣皆曰臣等身被堅執銳多者百<lb/>
餘戰少者數十合攻城略地大小各有差今蕭何未嘗<lb/>
有汗馬之勞徒持文墨議論不戰顧反居臣等上何也<lb/>
高帝曰諸君知獵乎曰知之知獵狗乎曰知之高帝曰<lb/>
夫獵追殺獸兎者狗也而發蹤指示獸處者人也今諸<lb/>
君徒能得走獸耳功狗也至如蕭何發蹤指示功人也<lb/>
且諸君獨以身隨我多者兩三人今蕭何舉宗數十人<lb/>
<pb n="KR2a0004_WYG_053-3a"/>
皆隨我功不可忘也羣臣皆莫敢言列侯畢已受封及<lb/>
奏位次皆曰平陽侯曹參身被七十創攻城略地功最<lb/>
多冝第一上已橈功臣多封蕭何至位次未有以復難<lb/>
之然心欲何第一關内侯鄂君進曰羣臣議皆誤夫曹<lb/>
參雖有野戰略地之功此特一時之事夫上與楚相距<lb/>
五嵗常失軍亡衆逃身遁者數矣然蕭何常從關中遣<lb/>
軍補其處非上所詔令召而數萬衆㑹上之乏絶者數<lb/>
矣夫漢與楚相守榮陽數年軍無見糧蕭何轉漕闗中<lb/>
<pb n="KR2a0004_WYG_053-3b"/>
給食不乏陛下雖數亡山東蕭何常全闗中以待陛下<lb/>
此萬世之功也今雖亡曹參等百數何缺於漢漢得之<lb/>
不必待以全奈何欲以一旦之功而加萬世之功哉蕭<lb/>
何第一曹參次之高祖曰善於是乃令蕭何賜帶劒履<lb/>
上殿入朝不趨上曰吾聞進賢受上賞蕭何功雖高得<lb/>
鄂君乃益明於是因鄂君故所食闗内侯邑封為安平<lb/>
侯<hi>括地志云澤州安平縣本漢安平縣</hi>是曰悉封何父子兄弟十餘人皆<lb/>
有食邑乃益封何二千戸以帝嘗繇咸陽時何送我獨<lb/>
<pb n="KR2a0004_WYG_053-4a"/>
贏奉錢二也漢十一年陳豨反高祖自將至邯鄲未罷<lb/>
淮隂侯謀反闗中吕后用蕭何計誅淮隂侯語在淮隂<lb/>
事中上已聞淮隂侯誅使使拜丞相何為相國益封五<lb/>
千户令卒五百人一都尉為相國衛諸軍皆賀召平獨<lb/>
弔召平者故秦東陵侯秦破為布衣貧種𤓰於長安城<lb/>
東𤓰美故世俗謂之東陵𤓰從召平以為名也召平謂<lb/>
相國曰禍自此始矣上暴露於外而君守於中非被矢<lb/>
石之事而益君封置衛者以今者淮隂侯新反於中疑<lb/>
<pb n="KR2a0004_WYG_053-4b"/>
君心矣夫置衛衛君非以寵君也願君讓封勿受悉以<lb/>
家私財佐軍則上心說相國從其計高帝乃大喜漢十<lb/>
二年秋黥布反上自將擊之數使使問相國何為相國<lb/>
為上在軍乃拊循勉力百姓悉以所有佐軍如陳豨時<lb/>
客有說相國曰君滅族不乆矣夫君位為相國功第一<lb/>
可復加哉然君初入闗中得百姓心十餘年矣皆附君<lb/>
常復孶孶得民和上所為數問君者畏君傾動闗中今<lb/>
君胡不多買田地賤貰貸<hi>貰音世又食夜反賖也下天得反</hi>以自汙上<lb/>
<pb n="KR2a0004_WYG_053-5a"/>
心乃安於是相國從其計上乃大說上罷布軍歸民道<lb/>
遮行上書言相國賤彊買民田宅數千萬上至相國謁<lb/>
上笑曰夫相國乃利民民所上書皆以與相國曰君自<lb/>
謝民相國因為民請曰長安地狹上林中多空地棄願<lb/>
令民得入田母收槀為禽獸食上大怒曰相國多受賈<lb/>
人財物乃為請吾苑乃下相國廷尉械繫之數日王衛<lb/>
尉侍前問曰相國何大罪陛下繫之暴也上曰吾聞李<lb/>
斯相秦皇帝有善歸主有惡自與今相國多受賈豎金<lb/>
<pb n="KR2a0004_WYG_053-5b"/>
而為民請吾苑以自媚於民故繫治之王衛尉曰夫職<lb/>
事茍有便於民而請之眞宰相事陛下奈何乃疑相國<lb/>
受賈人錢乎且陛下距楚數嵗陳豨黥布反陛下自將<lb/>
而往當是時相國守關中揺足則關以西非陛下有也<lb/>
相國不以此時為利今乃利賈人之金乎且秦以不聞<lb/>
其過亡天下李斯之分過又何足法哉陛下何疑宰相<lb/>
之淺也高帝不懌是曰使使持節赦出相國相國年老<lb/>
素恭謹入徒跣謝高帝曰相國休矣相國為民請苑吾<lb/>
<pb n="KR2a0004_WYG_053-6a"/>
不許我不過為桀紂主而相國為賢相吾故繫相國欲<lb/>
令百姓聞吾過也何素不與曹參相能及何病孝惠自<lb/>
臨視相國病因問曰君即百嵗後誰可代君者對曰知<lb/>
臣莫如主孝惠曰曹參何如何頓首曰帝得之矣臣死<lb/>
不恨矣何置田宅必居窮處為家不治垣屋曰後世賢<lb/>
師吾儉不賢母為勢家所奪孝惠二年相國何卒<hi>括地志云</hi>
<hi>蕭何墓在雍州咸陽縣東北三十七里</hi>謚為文終侯後嗣以罪失侯者四<lb/>
世絶天子輙復求何後封續鄼侯功臣莫得比焉<lb/>
<pb n="KR2a0004_WYG_053-6b"/>
太史公曰蕭相國何於秦時為刀筆吏録録未有竒節<lb/>
及漢興依日月之末光何謹守管籥因民之疾奉法順<lb/>
流與之更始淮隂黥布等皆以誅滅而何之勲爛焉位<lb/>
冠羣臣聲施後世與閎夭散宜生等爭烈矣<lb/>
　<lb/>
　<lb/>
　<lb/>
　史記正義卷五十三<lb/>
</p>
<p>
</p>
  </div>
</body>
</text>
</TEI>
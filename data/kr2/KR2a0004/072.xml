<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷七十二</head> <lb/>
    <p>
<pb n="KR2a0004_WYG_072-1a"/>
欽定四庫全書<lb/>
　史記正義卷七十二<lb/>
　　　　　　　　　　　　唐　張守節　撰<lb/>
穰侯列傳第十二　　　　　史記七十二<lb/>
穰侯魏冉者秦昭王母宣太后弟也其先楚人姓芈氏<lb/>
<hi>芈亡爾反</hi>秦武王卒無子立其弟為昭王昭王母故號為芈<lb/>
八子及昭王即位芊八子號為宣太后宣太后非武王<lb/>
母武王母號曰惠文后先武王死宣太后二弟其異父<lb/>
<pb n="KR2a0004_WYG_072-1b"/>
長弟曰穰侯姓魏氏名冉同父弟曰芊戎為華陽君<hi>彪云</hi>
<hi>華陽亭名在洛州宻縣又故華城在鄭州管城縣南三十里即此城</hi>而昭王同母弟曰髙<lb/>
陵君涇陽君而魏冉最賢自惠王武王時任職用事武<lb/>
王卒諸弟爭立唯魏冉力為能立昭王昭王即位以冉<lb/>
為將軍衛咸陽誅季君之亂而逐武王后出之魏昭王<lb/>
諸兄弟不善者皆滅之威振秦國昭王少宣太后自治<lb/>
任魏冉為政昭王七年樗里子死而使涇陽君質於齊<lb/>
趙人樓緩來相秦趙不利乃使仇液之秦<hi>音亦姓名</hi>請以魏<lb/>
<pb n="KR2a0004_WYG_072-2a"/>
冉為秦相仇液將行其客宋公謂液曰秦不聽公樓緩<lb/>
必怨公公不若謂樓緩曰請為公母急秦秦王見趙請<lb/>
相魏冉之不急且不聽公公言而事不成以徳樓子事<lb/>
成魏冉故徳公矣扵是仇液從之而秦果免樓緩而魏<lb/>
冉相秦欲誅吕禮禮出奔齊昭王十四年魏冉舉白起<lb/>
使代向夀將而攻韓魏敗之伊闕斬首二十四萬虜魏<lb/>
將公孫喜明年又取楚之宛葉魏冉謝病免相以客卿<lb/>
夀燭為相其明年燭免復相冉乃封魏冉扵穰復益封<lb/>
<pb n="KR2a0004_WYG_072-2b"/>
陶號曰穰侯穰侯封四嵗為秦將攻魏魏獻河東方四<lb/>
百里拔魏之河内取城大小六十餘昭王十九年秦稱<lb/>
西帝齊稱東帝月餘吕禮來而齊秦各復歸帝為王魏<lb/>
冉復相秦六嵗而免免二嵗復相秦四嵗而使白起拔<lb/>
楚之郢秦置南郡乃封白起為武安君白起者穰侯之<lb/>
所任舉也相善於是穰侯之冨冨於王室昭王三十二<lb/>
年穰侯為相國將兵攻魏走芒夘<hi>上莫卭反下陌飽反</hi>入北宅<hi>竹書</hi>
<hi>云宅陽一召北宅括地志云宅陽故城在鄭州榮陽縣西南十七里</hi>遂圍大梁梁大夫須<lb/>
<pb n="KR2a0004_WYG_072-3a"/>
賈說穰侯曰臣聞魏之長吏謂魏王曰昔梁惠王伐趙<lb/>
戰勝三梁拔邯鄲趙氏不割而邯鄲復歸齊人攻衛拔<lb/>
故國殺子良衛人不割而故地復反衛趙之所以國全<lb/>
兵勁而地不并扵諸侯者以其能忍難而重出地也宋<lb/>
中山數伐割地而國隨以亡臣以為衛趙可法而宋中<lb/>
山可為戒也秦貪戾之國也而母親蠶食魏氏又盡晉<lb/>
國戰勝暴子割八縣地未畢入兵復出矣夫秦何猒之<lb/>
有哉今又走芒夘入北宅此非敢攻梁也且劫王以求<lb/>
<pb n="KR2a0004_WYG_072-3b"/>
多割地王必勿聽也今王背楚趙而講秦楚趙怒而去<lb/>
王與王爭事秦秦必受之秦挾楚趙之兵以復攻梁則<lb/>
國求無亡不可得也願王之必無講也王若欲講少割<lb/>
而有質不然必見欺此臣之所聞於魏也願君王之以<lb/>
是慮事也周書曰惟命不于常此言幸之不可數也夫<lb/>
戰勝暴子割八縣此非兵力之精也又非計之工也天<lb/>
幸為多矣今又走芒夘入北宅以攻大梁是以天幸自<lb/>
為常也智者不然臣聞魏氏悉其百縣勝甲以上戍大<lb/>
<pb n="KR2a0004_WYG_072-4a"/>
梁臣以為不下三十萬以三十萬之衆守梁七仞之城<lb/>
臣以為湯武復生不易攻也夫輕背楚趙之兵陵七仞<lb/>
之城戰三十萬之衆而志必舉之臣以為自天地始分<lb/>
以至于今未嘗有者也攻而不拔秦兵必罷陶邑必亡<lb/>
<hi>定陶近大梁穰侯攻梁兵疲定陶必為魏伐</hi>則前功必弃矣今魏氏方疑可<lb/>
以少割收也願君逮楚趙之兵未至扵梁亟以少割收<lb/>
魏魏方疑而得以少割為利必欲之則君得所欲矣楚<lb/>
趙怒扵魏之先己也必爭事秦從以此散<hi>從足松反</hi>而君後<lb/>
<pb n="KR2a0004_WYG_072-4b"/>
擇焉且君之得地豈必以兵哉割晉國秦兵不攻而魏<lb/>
必效綘安邑又為陶開兩道<hi>穰故封定陶故宋及單父是陶之南道也魏之安邑</hi>
<hi>及綘是陶北道</hi>㡬盡故宋衛必效單父秦兵可全而君制之何<lb/>
索而不得何為而不成願君熟慮之而無行危穰侯曰<lb/>
善乃罷梁圍<hi>表云魏安釐王二年秦軍大梁成韓來救與秦温以和也</hi>明年魏背<lb/>
秦與齊從親秦使穰侯伐魏斬首四萬走魏將暴鳶得<lb/>
魏三縣穰侯益封明年穰侯與白起客卿胡陽復攻趙<lb/>
韓魏破芒夘扵華陽下斬首十萬取魏之卷蔡陽長社<lb/>
<pb n="KR2a0004_WYG_072-5a"/>
趙氏觀津且與趙觀津益趙以兵伐齊齊襄王懼使蘇<lb/>
代為齊隂遺穰侯書曰臣聞往來者言曰秦將益趙甲<lb/>
四萬以伐齊臣竊必之<hi>臣蘇代也必知秦與趙甲四萬以伐齊</hi>弊邑之王<lb/>
曰<hi>謂齊王也</hi>秦王明而熟於計穰侯智而習於事必不益趙<lb/>
甲四萬以伐齊是何也夫三晉之相與也秦之深讎也<lb/>
百相背也百相欺也不為不信不為無行今破齊以肥<lb/>
趙趙秦之深讎不利於秦此一也秦之謀者必曰破齊<lb/>
弊晉楚<hi>今晉楚伐齊晉楚之國亦弊敗</hi>而後制晉楚之勝夫齊罷國<lb/>
<pb n="KR2a0004_WYG_072-5b"/>
也以天下攻齊如以千鈞之弩決潰癕也必死安能弊<lb/>
晉楚此二也秦少出兵則晉楚不信也多出兵則晉楚<lb/>
為制於秦齊恐不走秦必走晉楚此三也秦割齊以啖<lb/>
晉楚晉楚案之以兵秦反受敵此四也是晉楚以秦謀<lb/>
齊以齊謀秦也何晉楚之智而秦齊之愚此五也故得<lb/>
安邑以善事之亦必無患矣秦有安邑韓氏必無上黨<lb/>
矣取天下之腸胃與出兵而懼其不反也孰利臣故曰<lb/>
秦王明而熟於計穰侯智而習於事必不益趙甲四萬<lb/>
<pb n="KR2a0004_WYG_072-6a"/>
以伐齊矣扵是穰侯不行引兵而歸昭王三十六年相<lb/>
國穰侯言客卿竈欲伐齊取剛夀<hi>故剛城在兖州龔邱縣界夀張鄆州縣也</hi>
以廣其陶邑於是魏人范雎自謂張禄先生譏穰侯之<lb/>
伐齊乃越三晉以攻齊也以此時奸說秦昭王昭王於<lb/>
是用范雎范雎言宣太后專制穰侯擅權於諸侯涇陽<lb/>
君髙陵君之屬太侈富於王室於是秦王悟乃免相國<lb/>
令涇陽之屬皆出關就封邑穰侯出關輜車千乗有餘<lb/>
穰侯卒於陶而因葬焉秦復收陶為郡<lb/>
<pb n="KR2a0004_WYG_072-6b"/>
太史公曰穰侯昭王親舅也而秦所以東益地弱諸侯<lb/>
嘗稱帝於天下天下皆西鄉稽首者穰侯之功也及其<lb/>
貴極冨溢一夫開說身折勢奪而以憂死况扵覉旅之<lb/>
臣乎<lb/>
　<lb/>
　<lb/>
　<lb/>
　史記正義卷七十二<lb/>
</p>
<p>
</p>
  </div>
</body>
</text>
</TEI>
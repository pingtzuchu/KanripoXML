<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史記正義卷一百三</head> <lb/>
    <p>
<pb n="KR2a0004_WYG_103-1a"/>
欽定四庫全書<lb/>
　史記正義卷一百三<lb/>
　　　　　　　　　　　　　唐　張守節　撰<lb/>
萬石張叔列傳第四十三　　　史記一百三<lb/>
萬石君<hi>以父及四子皆二千石故號奮為萬石君</hi>名奮其父趙人也<hi>沼州邯鄲本趙國都</hi>姓<lb/>
石氏趙亡徙居温<hi>故温城在懐州温縣三十里漢縣在也</hi>髙祖東擊項籍過河<lb/>
内時奮年十五為小吏侍髙祖髙祖與語愛其恭敬問<lb/>
曰若何有對曰奮獨有母不幸失明家貧有姊能鼓琴髙<lb/>
<pb n="KR2a0004_WYG_103-1b"/>
祖曰若能従我乎曰願盡力於是髙祖召其姊為羙人以<lb/>
奮為中㳙<hi>顔師大云中㳙官名居中而㳙潔也如淳云主通書謁出入命也</hi>受書謁徙其家<lb/>
長安中戚里以姊為羙人故也其官至孝文時積功勞至大<lb/>
中大夫無文學恭謹無與比文帝時東陽侯張相如為太子太<lb/>
傅逸選可為𫝊者皆推奮奮為太子太傅及孝景即位以為九<lb/>
卿迫近憚之徙奮為諸侯相奮長子建次子甲次子乙<hi>顔師古云</hi>
<hi>史失其名故云甲乙耳非其名也</hi>次子慶皆以馴行孝謹官皆至二千石<lb/>
於是景帝曰石君及四子皆二千石人臣尊寵乃集其門<lb/>
<pb n="KR2a0004_WYG_103-2a"/>
號奮為萬石君孝景帝季年萬石君以上大夫祿歸老<lb/>
于家以嵗時為朝臣過宫門闕萬石君必下車趍見路<lb/>
馬必式焉子孫為小吏来歸謁萬石君必朝服見之不<lb/>
名子孫有過失不譙讓為便坐對案不食然後諸子相<lb/>
責因長老肉袒固謝罪改之乃許子孫勝冠者在側雖<lb/>
燕居必冠申申如也僮僕訢訢如也唯謹上時賜食於<lb/>
家必稽首俯伏而食之如在上前其執䘮哀戚甚倬子<lb/>
孫遵教亦如之萬石君家以孝謹聞乎郡國雖齊魯諸<lb/>
<pb n="KR2a0004_WYG_103-2b"/>
儒質行皆自以為不及也建元二年郎中令<hi>百官表云郎中令秦</hi>
<hi>官掌居宮殿門户武帝大初元年更名光禄勲也</hi>王臧以文學獲罪皇太后以<lb/>
為儒者文多質少今萬石君家不言而躬行乃以長子<lb/>
建為郎中令少子慶為内史<hi>百官表云内史周官秦因之掌治京師景帝分置左</hi>
<hi>内史武帝太初元年更名京兆尹左内史名左馮翊也</hi>建老白首萬石君尚無恙<lb/>
建為郎中令毎五日洗沐歸謁親<hi>孔文祥云建為郎中令即光禄勲九卿之</hi>
<hi>職也直五日一下也按五日一下直洗沐</hi>入子舍竊問侍者取親中裙廁牏<lb/>
身自浣滌復與侍者不敢令萬石君知以為常建為郎<lb/>
<pb n="KR2a0004_WYG_103-3a"/>
中令事有可言屏人恣言極切至廷見如不能言者是<lb/>
以上乃親尊禮之萬石君徙居陵里<hi>茂陵邑中里也茂陵故城漢茂陵縣</hi>
<hi>也在雍州始平縣自東而北二十里</hi>内史慶醉歸入外門不下車萬石君<lb/>
聞之不食慶恐肉袒請罪不許舉宗及兄建肉袒萬石<lb/>
君讓曰内史貴人入閭里里中長老皆走匿而内史坐<lb/>
車中自如固當乃謝罷慶慶及諸子弟入里門趨至家<lb/>
萬石君以元朔五年中卒長子郎中令建哭泣哀思扶<lb/>
杖乃能行嵗餘建亦死諸子孫咸孝然建最甚甚於萬<lb/>
<pb n="KR2a0004_WYG_103-3b"/>
石君建為郎中令書奏事事下建讀之曰誤書馬字與<lb/>
尾當五今乃四不足一<hi>顔師古云馬字下曲者尾并四㸃為四足几五</hi>上譴死<lb/>
矣甚惶恐其為謹慎雖他皆如是萬石君少子慶為太<lb/>
僕御出上問車中幾馬慶以䇿數馬畢舉手曰六馬慶<lb/>
於諸子中最為簡易矣<hi>漢書慶為太僕御出上問車中㡬馬慶以策數馬畢舉手曰六</hi>
<hi>馬按慶於兄弟最為簡易矣然猶如此也</hi>然猶如此為齊相舉齊國皆慕其<lb/>
家行不言而齊國大治為立石相祠元狩元年上立太<lb/>
子選羣臣可為𫝊者慶自沛守為太子太傅七嵗遷為<lb/>
<pb n="KR2a0004_WYG_103-4a"/>
御史大夫元鼎五年秋丞相有罪罷制詔御史萬石君<lb/>
先帝尊之子孫孝其以御史大夫慶為丞相封為牧丘<lb/>
侯是時漢方南誅兩越東撃朝鮮北逐匃奴西伐大宛<lb/>
中國多事天子巡狩海内修上古神祠封禪興禮樂公<lb/>
家用少桑𢎞羊等致利王温舒之屬峻法兒寛等推文<lb/>
學至九卿更進用事事不闗决於丞相丞相醇謹而已<lb/>
在位九嵗無能有所匡言嘗欲請治上近臣所忠九卿<lb/>
减宣罪不能服反受其過贖罪元封四年中闗東流民<lb/>
<pb n="KR2a0004_WYG_103-4b"/>
二百萬口無名數者四十萬公卿議欲請徙流民於邊<lb/>
以適之上以為丞相老謹不能與其議乃賜丞相告歸<lb/>
而案御史大夫以下議為請者丞相慙不任職乃上書<lb/>
曰慶幸得待罪丞相罷駑無以輔治城廓倉庫空虚民<lb/>
多流亡罪當伏斧質上不忍致法願歸丞相侯印乞骸<lb/>
骨歸避賢者路天子曰倉廩既空民貧流亡而君欲請<lb/>
徙之揺蕩不安動危之而辭位君欲安歸難乎以書讓<lb/>
慶慶甚慙遂復視事慶文深審謹然無他大略為百姓<lb/>
<pb n="KR2a0004_WYG_103-5a"/>
言後三嵗餘太初二年中丞相慶卒謚為恬侯慶中子<lb/>
徳慶愛用之上以徳為嗣代侯後為太常坐法當死贖<lb/>
免為庻人慶方為丞相諸子孫為吏更至二千石者十<lb/>
三人及慶死後稍以罪去孝謹益衰矣<lb/>
建陵侯<hi>括地志云漢建陵縣故城在沂州丞縣界也</hi>衛綰者代大陵人也<hi>括地</hi>
<hi>志云大陵縣城在并州文水縣北十三里按代王耳時都中都大陵屬焉故言代大陵人也</hi>綰以戲<lb/>
車為郎事文帝功次遷為中郎將醇謹無他孝景為太<lb/>
子時召上左右飲而綰稱病不行文帝且崩時屬孝景<lb/>
<pb n="KR2a0004_WYG_103-5b"/>
曰綰長者善遇之及文帝崩景帝立嵗餘不譙呵綰綰<lb/>
日以謹力景帝幸上林詔中郎將參乗還而問曰君知<lb/>
所以得參乗乎綰曰臣従車士幸得以功次遷為中郎<lb/>
將不自知也上問曰吾為太子時召君君不肯来何也<lb/>
對曰死罪實病上賜之劒綰曰先帝賜臣劒凡六劒不<lb/>
敢奉詔上曰劒人之所施易獨至今乎綰曰具在上使<lb/>
取六劒劒尚盛未嘗服也郎官有譴常蒙其罪不與他<lb/>
將爭有功常讓他將上以為亷忠實無他腸乃拜綰為<lb/>
<pb n="KR2a0004_WYG_103-6a"/>
河間王太𫝊吴楚反詔綰為將將河間兵撃吴楚有功<lb/>
拜為中尉三嵗以軍功孝景前六年中封綰為建陵侯<lb/>
其明年上廢太子誅栗卿之屬<hi>顔師古云太子廢為臨江王故誅其外家親屬</hi>
<hi>也</hi>上以為綰長者不忍乃賜綰告歸而使郅都治捕栗<lb/>
氏既已上立膠東王為太子召綰拜為太子太傅乆之<lb/>
遷為御史大夫五嵗代桃侯舍<hi>故挑城在渭州昨城縣東三十里劉舍所封</hi>
為丞相朝奏事如職所奏然自初官以至丞相終無可<lb/>
言天子以為敦厚可相少主尊寵之賞賜甚多為丞相<lb/>
<pb n="KR2a0004_WYG_103-6b"/>
三嵗景帝崩武帝立建元年中丞相以景帝疾時諸官<lb/>
囚多坐不辜者而君不任職免之其後綰卒子信代坐<lb/>
酧金失侯<lb/>
塞侯<hi>上音先代反古塞國今陜州桃林縣以西至潼関皆桃林塞也</hi>直不疑者南陽人<lb/>
也為郎事文帝其同舍有告歸誤持同舍郎金已去而<lb/>
金主覺妄意不疑不疑謝有之買金償而告歸者来而<lb/>
歸金而前郎亡金者大慙以此稱為長者文帝稱舉稍<lb/>
遷至太中大夫朝廷見之或毁曰不疑狀貌甚羙然獨<lb/>
<pb n="KR2a0004_WYG_103-7a"/>
無奈其善盗嫂何也不疑聞曰我乃無兄然終不自明<lb/>
也吴楚反時不疑以二千石將兵擊之景帝後元年拜<lb/>
為御史大夫天子修吴楚時功乃封不疑為塞侯武帝<lb/>
建元年中與丞相綰俱以過免不疑學老子言其所臨<lb/>
為官如故唯恐人知其為吏跡也不好立名稱稱為長<lb/>
者不疑卒子相如代孫望坐酧金失侯<lb/>
郎中令周文者名仁其先故任城人也<hi>任城兖州縣也</hi>以醫見<lb/>
景帝為太子時拜為舍人積功稍遷孝文帝時至太中<lb/>
<pb n="KR2a0004_WYG_103-7b"/>
大夫景帝初即位拜仁為郎中令仁為人隂重不泄常<lb/>
衣敝補衣溺袴期為不潔清<hi>清清净期猶常也言為不潔浄下濕故得以入其卧</hi>
<hi>内也後宫比官者</hi>以是得幸景帝入卧内於後宫祕戲仁常在<lb/>
旁至景帝崩仁尚為郎中令終無所言上時問人<hi>顔師古云</hi>
<hi>問以他人之善惡也</hi>仁曰上自察之然亦無所毁以此景帝冄自<lb/>
幸其家家徙陽陵上所賜甚多然常讓不敢受也諸侯<lb/>
羣臣賂遺終無所受武帝立以為先帝臣重之仁乃病<lb/>
免以二千石禄歸老子孫咸至大官矣<lb/>
<pb n="KR2a0004_WYG_103-8a"/>
御史大夫張叔者名歐安丘侯説之庶子也孝文時以<lb/>
治刑名言事太子然歐雖治刑名家<hi>刑刑家也名家在太史公自有𫝊言</hi>
<hi>治刑法及名實也</hi>其人長者景帝時尊重常為九卿至武帝元<lb/>
朔四年韓安國免詔拜歐為御史大夫自歐為吏未嘗<lb/>
言案人専以誠長者處官官屬以為長者亦不敢大欺<lb/>
上具獄事有可郤郤之不可者不得已為涕泣面對而<lb/>
封之其愛人如此老病篤請免於是天子亦策罷以上<lb/>
大夫禄歸老于家家於陽陵子孫咸至大官矣<lb/>
<pb n="KR2a0004_WYG_103-8b"/>
太史公曰仲尼有言曰君子欲訥於言而敏於行其萬<lb/>
石建陵張叔之謂邪是以其教不肅而成不嚴而治塞<lb/>
侯微巧<hi>不疑學老子所臨官恐人知其為吏跡不好立名稱稱為長者是微巧也</hi>而周文處<lb/>
讇<hi>上時問人仁曰上自察之上所賜常不受又諸侯羣臣賂遺終無所受此為處讇故君子譏此二人為其</hi>
<hi>近於佞也</hi>君子譏之為其近於佞也然斯可謂篤行君子矣<lb/>
　<lb/>
　<lb/>
　史記正義卷一百三<lb/>
</p>
<p>
</p>
  </div>
</body>
</text>
</TEI>
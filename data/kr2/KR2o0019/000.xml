<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>史糾</head>
    <p>
<pb n="KR2o0019_WYG_000-1a"/>
欽定四庫全書　　　　　史部十五<lb/>
　史糾　　　　　　　　　史評類<lb/>
　　提要<lb/>
　　　　<hi>臣</hi>等謹案史糾六卷明朱明鎬撰明鎬字昭<lb/>
　　　　芑太倉人是編考訂諸史書法之謬及其事<lb/>
　　　　迹之牴牾上起三國志下迄元史每史各為<lb/>
　　　　一編元史不甚置可否自言仿鄭樵通志不<lb/>
　　　　敢刪削唐書之例其晉書五代史亦闕而不<lb/>
<pb n="KR2o0019_WYG_000-1b"/>
　　　　論則未審為傳寫所佚或㸃勘未竟觀篇末<lb/>
　　　　别附書史異同一篇新舊唐書異同一篇與<lb/>
　　　　全書體例截然不同知為後人掇拾殘稾編<lb/>
　　　　次成帙也明代史論至多大抵皆八比餘功<lb/>
　　　　偶撿綱鑑數紙即妄以臆說翻案徒侈㳺談<lb/>
　　　　明鎬名不甚著而於諸史皆鈎稽參貫得其<lb/>
　　　　條理實一一從勘驗本書而來較他家為有<lb/>
　　　　根據其書三國志以及八史多論書法之誤<lb/>
<pb n="KR2o0019_WYG_000-2a"/>
　　　　而兼核事實唐書宋史則大抵考證同異指<lb/>
　　　　摘複漏中頗沿襲裴松之三國志注劉知幾<lb/>
　　　　史通呉縝唐書糾謬司馬光通鑑考異之文<lb/>
　　　　又如隋書蘭陵公主忍恥再醮而身殉後夫<lb/>
　　　　取冠列女顯然乖謬之類亦未能抉剔無遺<lb/>
　　　　至徐夢莘三朝北盟㑹編本雜採諸書案而<lb/>
　　　　不斷以備史家之採擇故義取全收例無去<lb/>
　　　　取夢莘實未旁置一詞而明鎬誤以紀述之<lb/>
<pb n="KR2o0019_WYG_000-2b"/>
　　　　文為夢莘論斷之語大加排詆尤考之未詳<lb/>
　　　　要其參互考證多中肯綮精核可取者十之<lb/>
　　　　六七亦可謂留心史學者矣乾隆四十六年<lb/>
　　　　十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史糾卷二</head> <lb/>
    <p>
<pb n="KR2o0019_WYG_002-1a"/>
欽定四庫全書<lb/>
　史糾卷二<lb/>
　　　　　　　　　　　　明　朱明鎬　撰<lb/>
　南齊書<lb/>
　　紀志<lb/>
蕭書諸志禮樂為優紀敘簡覈無支無蔓州郡沿立條<lb/>
貫昭晰亦稱善製良史之才兹其尤也顧祥瑞一書路<lb/>
卉衜萼同入皂囊野鹿山雞並形簡牘隠侯作俑恨未<lb/>
<pb n="KR2o0019_WYG_002-1b"/>
免焉荆州襄陽之鞠旅悉目為義順帝和帝之受戕書<lb/>
法從同謀人國而錫嘉名弑共主而無特筆此盖記事<lb/>
之體徒存義理之文有媿也<lb/>
　　褚淵傳<lb/>
罔為臣僕箕子所以明志一心事君晏嬰所由抗辭主<lb/>
無明闇爵無小大筮仕既定便當死生以之彦回身載<lb/>
榮仕兼受顧命馮玉几而宣訓受黄<graphic n="KR1596" url="https://raw.githubusercontent.com/kanripo/KR-Gaiji/master/images/KR1596.png" mimeType="image/png"/>以揮涕陵土未<lb/>
乾輸國與人三復任遐之語再繹百姓之謡非毁駢集<lb/>
<pb n="KR2o0019_WYG_002-2a"/>
直道猶明而史臣著論曲為駁辨不執南史之簡直書<lb/>
其罪顧踵仲虺之誥以釋厥慙史云貴仕皆由門慶平<lb/>
流坐至公卿殉國之感無因保家之念徒切斯為何語<lb/>
而以傳後管寧斂跡辟召或出單門楊彪坐卧小車固由<lb/>
華胄豈其世受朝恩理應賣國如寄至於粲淵異意翻<lb/>
有同心之目<hi>傳云與袁粲受顧命輔㓜主淵同心共理庶事</hi>沈袁徇忠歘得懐<lb/>
貳之名<hi>傳云沈攸之事起袁粲懐貮</hi>刺彼白眼本屬愍孫繩以名節<lb/>
遽云輕薄<hi>傳云輕薄子頗以名節譏之以淵眼多白精謂之白虹貫日</hi>駁辭踳論此<lb/>
<pb n="KR2o0019_WYG_002-2b"/>
傳為多後之效褚王者慕彦回則徐行緩步彷仲寳則<lb/>
散髻斜簮行迹不端去主同弈吾恨史臣為倡於前也<lb/>
　　髙帝十二王傳<lb/>
桂陽始興二傳並有闕文不足深論顧諸王之中江夏<lb/>
宜都最為有意而芳踪徽躅强半遺逸按蕭景陽為豫<lb/>
章之子諸叔舉動纎悉豫聞家乗簡脱不應至此豈其<lb/>
意反江祏不欲為混沌書眉耶獨恨哀哀小龍搏盡金<lb/>
翅一二潛徳復秘幽光未免致望史官耳<lb/>
<pb n="KR2o0019_WYG_002-3a"/>
　　蕭遥昌傳<lb/>
魏孝文夀春之役興師問罪執辭甚正蕭氏書為虜主<lb/>
寇夀春此李太師所謂南人呼北為索虜北人呼南為<lb/>
島夷史習使然無足深怪獨是中載行人往復之辭一<lb/>
曰聖㫖二曰聖衷天下有對寇致辭而尊之諛之為聖<lb/>
者乎此史中之名實乖刺不可不釐正者<lb/>
　　安陸昭王緬傳<lb/>
傳載子寳晊於義師下望物情歸已鄭漁仲通志略敘<lb/>
<pb n="KR2o0019_WYG_002-3b"/>
曰蕭氏襄陽之師南齊謂之義師李氏晉陽之兵隋書<lb/>
謂之義兵謀人之國而可謂之義師乎伐人之君而可<lb/>
謂之義兵乎此語誠為篤論但南齊書之成也蕭景陽<lb/>
奏於天監之年隋書之修也魏侍中竣於貞觀之代身<lb/>
立其朝口多指斥豈所謂定哀㣲辭以違時難之意乎<lb/>
兼之建武咸興之間髙武文惠子孫葅醢殆盡景陽固<lb/>
豫章之息也金甖時擬其口懸望江漢之旅如救焚然<lb/>
奉以義名此又誠出本心者爾<lb/>
<pb n="KR2o0019_WYG_002-4a"/>
　　良政傳<lb/>
良政一傳有不必録者二人有不應録者一人有不及<lb/>
録者二人有附録孝義而應改入良政者一人不必録<lb/>
者傅琰虞愿也不應録者孔琇之也不及録者崔景真<lb/>
夏侯恭叔也附録孝義而應改入者樂預也傅令山隂<lb/>
虞守晉安並屬宋臣無闗齊職虞愿於建元元年即捐<lb/>
館舍傅琰於建元元年進號將軍是尚得謂之齊縣令<lb/>
齊太守乎宋書宜録而不録此沈隠侯之失也齊書不<lb/>
<pb n="KR2o0019_WYG_002-4b"/>
必録而代宋書録之此蕭景陽之失也孔琇之治乳臭<lb/>
小兒以博威名善狀寂莫惟此一事絶無慈心徒有獷<lb/>
氣列之酷吏庶其信之樂預為永世令民懐其徳卒官<lb/>
有一老嫗行担斛<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>若將詣市聞預死棄担號泣行跡<lb/>
如此當孤立循吏不宜附兄願著名崔景真為平昌太<lb/>
守有惠政嘗懸一蒲鞭而不用去任之日土人思之為<lb/>
立生祠夏侯恭叔為景陵令惠化大行木連理上有光<lb/>
如燭咸以為善政所致而良政傳不列二人抑何也李<lb/>
<pb n="KR2o0019_WYG_002-5a"/>
史散逸附見於列傳之中而循吏傳亦不列二人抑又<lb/>
何也<lb/>
　　周顒傳<lb/>
顒傳載何𦙍精信佛法無妻妾此非實録也何子季自<lb/>
有妻但無妾耳按姚書云𦙍妻江氏夢神告語即代夫死<lb/>
則子季非無妻也其兄何子晳少無㛰志祖尚之為娶<lb/>
王氏女涕泣哀告因遂初懐則無妻者何㸃非何𦙍也<lb/>
及其暮年復娶孔嗣女置之别室張融謔之以詩所云<lb/>
<pb n="KR2o0019_WYG_002-5b"/>
惜哉何居士薄暮遘荒淫是也則子晳又自有妻何氏<lb/>
兄弟無無妻之說景陽信彦倫何肉周妻之語遂執此<lb/>
議髙逸傳載何求子并附子晳子季盡刪江氏孔氏之<lb/>
事總之一語既失便欲䕶前文人之習大抵然耳<lb/>
　　顧歡傳史臣論<lb/>
顧景怡著夷夏論優老劣釋史臣著辨駁之以為佛理<lb/>
之貴諸家莫尚貶斥吾儒甘為道蠧推其意梁武惑溺<lb/>
佛教特借此論以為諂子先資耳夫釋部入華肇自東<lb/>
<pb n="KR2o0019_WYG_002-6a"/>
漢用迄於今其教寖熾大儒有闢之者於宋為盛如濓<lb/>
雒闗閩之屬是也大臣有好之者亦於宋為盛如富鄭<lb/>
公趙清獻蘇文忠之屬是也大儒懼大道之不明慮人<lb/>
心之易誣故闢之不得不嚴大臣位極人臣名滿天下<lb/>
功髙而不退則身危震主而怙寵則無後唯虚無之理<lb/>
可以吐棄一切澹已之雄心而釋人之忌志用以優㳺<lb/>
善後而無害焉故好之不容不至張子房赤松之游李<lb/>
長源麻姑之酒並同此懐非徒恣誕以惑後人韓彭諸<lb/>
<pb n="KR2o0019_WYG_002-6b"/>
人茍知好仙則必無葅醢之戮李徳裕之流苟知好佛<lb/>
則必無朱崖之竄功名之極無所復増庶仙佛之地可<lb/>
以湛懐而啟悟解謗而容身此碩徳之老明徳之夫深<lb/>
入沉湎於是二者之中而不出也愚嘗極論之公卿大<lb/>
臣可好佛而天子國君不可好佛男子可好佛而婦人不可好<lb/>
佛智慧男子可好佛而愚妄男子不可好佛智慧者湛取佛<lb/>
理靜修吾心躁者得佛而平傲者得佛而謙暴者得佛<lb/>
而恕慳者得佛而施愚妄者不以佛為治而以佛為恃<lb/>
<pb n="KR2o0019_WYG_002-7a"/>
以為吾之積諐深過維彼梵聲唄響可以一切銷之也<lb/>
而淫刑冒色之性恣肆而無悛則佛者適所以便於為<lb/>
惡之具也宋明帝慘毒恣懐寺塔一建即百姓賣兒貼<lb/>
婦之錢亦所不顧梁武帝廟犧易麵官錦斷形淮堰一<lb/>
決流數十萬命而不之恤究之鱁鮧傷生臺城隕命伊<lb/>
蒲盛饌不救楚獄手足成贅無補唐亡至於婦人内言<lb/>
不出酒食是議羣趨聽講壼範何存胡太后以都統僧<lb/>
暹罰朝士之金一時怪之徐妃贈枕瑶光名入金樓子<lb/>
<pb n="KR2o0019_WYG_002-7b"/>
之中見者以為愧下至假尼之入宫寺主之媱禁徒穢<lb/>
李百藥劉昫之二書而已天子而好佛則必䘮天下國<lb/>
君而好佛則必亡社稷婦人而好佛則必至自獻其身<lb/>
愚妄男子而好佛則必自堅其惡然則好佛如何曰不<lb/>
好佛而佛之理存好佛而佛之理亡此不可不白也吾<lb/>
願為富鄭公趙清獻蘇文忠之好佛而已矣不願為梁<lb/>
武唐敬及笮融之好佛也即好仙亦然吾願為張子房<lb/>
李長源之好仙而已矣不願為秦始漢武及髙駢之好<lb/>
<pb n="KR2o0019_WYG_002-8a"/>
仙也愚因論蕭子顯初并及之<lb/>
按南齊書江淹為十志沈約為齊紀蕭子顯自表武帝<lb/>
别為一書江沈之書不行而此史遂入秘閣議論出入<lb/>
具有史裁較之諸家斯為最上顧立傳之體寛則疑溢<lb/>
簡則近佚比儗並列尤戒不倫王奐縱兒稱兵張冲誓<lb/>
守無貮一忠一叛何由同科裴叔業惡迹散見送質拓<lb/>
跋猥為作傳丘冠先銜使仗節逺踵蘇卿僅見夷志婁<lb/>
逞以老婦而服男冠不入五行袁廓以怨宋而謝貴仕<lb/>
<pb n="KR2o0019_WYG_002-8b"/>
不登孝義諸如房叔安之勁節崔景真之賢良孔祐之<lb/>
至行通神庾道愍之冒險訪母皆刪其姓氏没其事蹟<lb/>
有美不書有異不紀太史之簡焉用彼為<lb/>
　梁書<lb/>
　　長沙嗣王業四傳<lb/>
統論史體有子附父傳者無父附子傳者間有之非曰<lb/>
幹蠱即屬邁跡且子雖齊聖不先父食此古今大義也<lb/>
宣武之忠昭於天地何得綴其行跡而以嗣王冠其前<lb/>
<pb n="KR2o0019_WYG_002-9a"/>
耶<lb/>
　　良吏沈瑀傳<lb/>
迹瑀所為乃强勉自恃孤立行一意者耳下縣之吏命<lb/>
著芒蹻鬻瓦之辱志在必報外持清白内深刺骨謂為<lb/>
循良未免失之倘遇龍門氏之筆久置之酷吏傳中矣<lb/>
　　諸裔傳<lb/>
梁武躭情釋部躬效緇流諸夷聞風梯航獻欵繙閲進<lb/>
表具識大都江左以來唯斯稱盛且末龜兹偏安未接<lb/>
<pb n="KR2o0019_WYG_002-9b"/>
且使白題滑國博物始識其名婆利獻金色之席髙昌<lb/>
貢嗚鹽之枕扶南生犀慕容赤馬或在天監大同之時<lb/>
或在普通泰清之嵗皆來無虚月故史並紀年録其君<lb/>
臣之名紀其厥貢諸品垂之永久允矣實録至於范奴<lb/>
牧澗二鯉化鐵東明擊水魚鱉浮橋混填以栁葉為妻<lb/>
彌呼以女人自王髙昌殿上之烏有行有列倭國孔光<lb/>
之虵乍合乍開諸如此類悉載前史蕭沈修書已厭辭<lb/>
複今乃累牘不休初乏限制勦語隠侯之冊雷同驕子<lb/>
<pb n="KR2o0019_WYG_002-10a"/>
之文是謂數見不鮮抑與耳食何異<lb/>
　　王僧辯傳<lb/>
忠梁者王僧辯也賊梁者陳霸先也僧辯所短者在受<lb/>
脅文宣誤迎貞陽耳其於梁室實有再造之功姚伯審<lb/>
父子代為陳吏傳中吹毛求疵擘肌分理詆僧辯及栁<lb/>
仲禮趙伯超並有屈膝侯景之事夫殺侯景者僧辯勢<lb/>
不可為姑强顔隠忍以圖得當及力能辦賊則剸刃仇<lb/>
之腹中以雪二帝之恥於事有補而於義本無嫌且師<lb/>
<pb n="KR2o0019_WYG_002-10b"/>
援臺城栁仲禮實為盟主裴髙宿將不敢異同邵陵親<lb/>
王悉禀節制此時僧辯一偏將軍耳及白繙解軍僧辯<lb/>
尚思一戰仲禮靦面媚賊望風送欵則屈膝侯景者栁<lb/>
仲禮非王僧辯也即其降在偏裨事難立異相率學步<lb/>
以拜犬羊則為首為從應不同科史官當思為賢者諱<lb/>
之義本傳宜直削其事而不載即或載之以明實録尤<lb/>
當效太史公立傳之法不見本傳而散見於他傳之中<lb/>
以彰録功掩過之體今乃顯文而深詆之推其本意不<lb/>
<pb n="KR2o0019_WYG_002-11a"/>
過廣陵之襲霸先怍賊曲借此以相媚代為釋慚而已<lb/>
然則掩莫大之功而横加以辱身賤行之名伯審父子<lb/>
安乎傳後云霸先名盖僧辯僧辯畏之此時僧辯功勲<lb/>
已重霸先人地實㣲勢非相軋何由得畏果有畏心則<lb/>
長子預備之䇿久已用之何至束手登樓父子并命耶<lb/>
總之受人以北門之管結人以姻婭之戚卵翼既成倐<lb/>
然反噬事在不圖理干天怒僧辯以大度亡身霸先以<lb/>
猾賊竊國姚史髙下在心並慚直筆矣<lb/>
<pb n="KR2o0019_WYG_002-11b"/>
按顔氏家訓養生篇曰侯景之亂王公將相多被戮辱<lb/>
妃主姬妾略無全者惟呉郡太守張嵊建義不捷為賊<lb/>
所害詞色不撓及鄱陽王世子謝夫人登屋詬怒見射<lb/>
而斃夫人謝遵女也今姚書載張嵊而遺謝夫人亦一<lb/>
闕事<lb/>
　陳書<lb/>
　　本紀<lb/>
後主沈湎冒色艶妾煽處姚氏留舊臣之體不忍直書<lb/>
<pb n="KR2o0019_WYG_002-12a"/>
過端乃於篇末著魏文貞之論用昭炯戒殆有風人忠<lb/>
厚之遺焉獨其於王僧辯之襲也必書曰討於江隂王<lb/>
之行弑衡陽王之沈江必書曰薨則猶之乎諸史之詞<lb/>
而已<lb/>
　　姚察傳<lb/>
姚伯審之傳凡有二失僧坦精曉岐黄官居醫正諱而<lb/>
不録一失也隆重所生言多溢美復與狎客同傳二失<lb/>
也黄叔度父為牛醫東漢未嘗減名徐嗣伯心慚薄技<lb/>
<pb n="KR2o0019_WYG_002-12b"/>
張融勸為無害醫術通曉何損家望乃概削之而不一<lb/>
載乎江總持心飲狂泉君臣卜夜數其亡陳之罪應與<lb/>
麗華之頭並懸青溪姚氏不深貶絶翻惑其奬飾之功<lb/>
申以父黨之敬先察立傳抑何淺諱其祖而深賤其父<lb/>
也觀總持自序指斥太建徒懐怨望識者歎為言跡之<lb/>
乖而姚氏以為實録指黒為白乃至於此<lb/>
　　司馬申傳<lb/>
司馬申小人之尤也醜正人則傅縡戮矣奬佞人則孔<lb/>
<pb n="KR2o0019_WYG_002-13a"/>
範將矣媚宦官左右則李善慶蔡脫兒輩表裏為奸利<lb/>
矣史官概削事跡為作佳傳獨至嗾誅毛喜逢迎主意<lb/>
散見毛傳而不敘本篇何比昵之深也白雀巢庭虚為<lb/>
矜美黒烏啄口偏為匿瑕姚氏殆有其朋之歎矣<lb/>
梁之亡也始於朱異而成於栁仲禮諸人姚氏修梁書<lb/>
不為栁仲禮立傳陳之亡也始於江總而成於孔範諸<lb/>
人姚氏修陳書不為孔範立傳二者皆謂之縱惡<lb/>
梁之亡也不亡於敬帝禪陳之年而亡於王琳遇獲之<lb/>
<pb n="KR2o0019_WYG_002-13b"/>
年王琳一日未死則梁一日未亡敬帝之後尚有明帝<lb/>
此梁本紀之所宜收者王琳乃心王室天之所廢必欲<lb/>
興之衍梁祚至七十五年之久此梁列傳之所宜收者<lb/>
姚氏修本紀則刪明帝修列傳則削王琳不如何之元<lb/>
所纂梁典猶存其行事而不没其實為一時之良史也<lb/>
姚氏之意以為身為陳氏之臣登蕭莊於本紀則無以<lb/>
處乎霸先是明以篡逆之名加之矣陳書既目王琳為<lb/>
寇欲為之立傳則必置之熊曇朗留異陳寳應之間曲<lb/>
<pb n="KR2o0019_WYG_002-14a"/>
加忠臣以反覆喜亂之名義復有所不敢而心且有所<lb/>
難安不得不散見其事於陳書諸傳之中而深没其名<lb/>
於梁書列傳之内此則姚氏作史之大凡也愚謂霸先<lb/>
之篡逆由立梁敬帝而益章霸先之猾賊因襲王僧辯<lb/>
而愈著本紀既有敬帝何必無明帝列傳既有僧辯何<lb/>
必無王琳梁代之史要當以何氏之典為正<lb/>
　北魏書<lb/>
　　出帝紀<lb/>
<pb n="KR2o0019_WYG_002-14b"/>
永熈為髙歡所迫脅間闗西走棄黄屋之尊蹈匹夫之<lb/>
行誰為致之魏氏加意掩飾歸獄侍臣乃云奔陜之役<lb/>
事由斛斯顛倒是非欲蓋彌顯宜其書被穢史之名死<lb/>
有發骨之慘也孝靜不立本紀後人所補魏氏目為亡<lb/>
國之主君臣之名直可勿立矣諸如帝紀之中江左呼<lb/>
為島夷國主類書名氏通使曰朝著代曰僭無異夜郎<lb/>
之自比漢大倭國之相矜日出天驕之臣口無遜焉烏<lb/>
足怪乎或曰修魏史者是不一家既有崔浩髙允操觚<lb/>
<pb n="KR2o0019_WYG_002-15a"/>
於前復有李彪崔允續簡於後然則夸張之詞又非魏<lb/>
收一人獨執其咎也<lb/>
　　髙湖傳<lb/>
此傳專為齊神武而作也江左相沿競稱門地北土學<lb/>
步事在效矉漢髙太上本出布衣卯金再興率由田舍<lb/>
初不見病當時要亦無傷帝業自史筆多佞曲加縁飾<lb/>
張湯七葉顯榮遽削酷名長孫一女皇后遂滋溢美况<lb/>
天子父祖敢無諛詞至於髙謐非石渠辨論之器乃云<lb/>
<pb n="KR2o0019_WYG_002-15b"/>
繕録遺書樹生無金馬玩世之材猥云浮沈辭爵躋鮮<lb/>
卑於華胄諱罪徒為考終穢史固然理無庸怪也<lb/>
　　崔浩傳<lb/>
傳云浩晚成不曜華采故時人未知按伯淵博通强識<lb/>
材敏夙成結髮登朝旋至通顯晚成之語誠所未解太<lb/>
武御粥之賜至尊固已知何俟妻母王氏始竒浩才能<lb/>
乎伯淵以多才殺身議事廣肆雄辯逸倫祗以太曜華<lb/>
采遂致國書刋布倘能韜晦便成令器果如史氏所言<lb/>
<pb n="KR2o0019_WYG_002-16a"/>
閔湛郗標二人之諂詞又何自而入耶<lb/>
　　司馬叔璠傳<lb/>
司馬國璠以亂謀坐誅此休之子文思傳中已明列之<lb/>
據云文思與淮南公國璠池陽子道賜不平偽相親與<lb/>
引之飲宴國璠性疏直因酒醉遂語文思言已將與温<lb/>
楷及三城胡酋王珍曹栗等外叛文思告之皆坐誅及<lb/>
讀叔璠傳則云世祖平統萬兄弟俱入國國璠賜爵淮<lb/>
南公卒無子爵除叔璠安逺將軍丹陽侯卒由此言之<lb/>
<pb n="KR2o0019_WYG_002-16b"/>
國璠復似善終者豈國璠如絳市之囚閱日而復蘇耶<lb/>
豈拓跋寛政罪人之子并得疇復爵邑嗣絶而復除耶<lb/>
吾閲封𤣥之傳以國璠事連坐四子一旦并命則叔璠<lb/>
同産未必終保通侯之賞竟免歐刀之戮史氏失誣可<lb/>
據信耶<lb/>
　　源子雍傳<lb/>
子雍傳云子雍戰敗被害年四十子延伯傳云隨子雍<lb/>
北討與葛榮戰殁時年三十四父子之年相距七嵗當<lb/>
<pb n="KR2o0019_WYG_002-17a"/>
由筆誤耳<lb/>
　　薛辨傳<lb/>
薛士達被寵節閔輸情闗中神武圖王深見疾忌史氏<lb/>
因之遂施曲筆厥祖破胡没其操行乃父延智刪其公<lb/>
方惟存官閥直等平流薛氏河東右姓汾隂望族門膺<lb/>
寵爵家植文宗祗以士達不忘本朝普泰太昌之間稍<lb/>
見同異因而目儁才為膚學指特達為曲引始祖甚得<lb/>
人和書為憍慠易簀本屬考終詆以惡疾總之天子所<lb/>
<pb n="KR2o0019_WYG_002-17b"/>
愛史官亦愛之天子所惡史官亦惡之薛氏不立佳傳<lb/>
代為大家吹毛魏收之書不過諂子郵而已<lb/>
　　羅結傳<lb/>
結孫拔髙祖時進爵為王拔孫延天興中驃騎將軍按<lb/>
天興屬太祖初立年號拔仕孝文其孫必非道武驃騎<lb/>
蓋紀年偶誤也魏收於崔鴻十六國春秋議其事在元<lb/>
年者紀之二年事在二年者紀之元年以為失在不考<lb/>
愚謂崔鴻所誤止一年二年之近收所誤者乃至數十<lb/>
<pb n="KR2o0019_WYG_002-18a"/>
年之久彦鸞有知應笑人爾<lb/>
　　劉休賓叔父旋之傳<lb/>
據云旋之子法鳯法武髙祖選盡河南人士法鳯兄弟<lb/>
無可收用不䝉選授後俱奔南法武即孝標也按孝標<lb/>
才名迥秀炤燿江左彼自棄其南金復笑並得燕石魚<lb/>
羊之臣代拓跋䕶前不亦異乎<lb/>
　　李平傳<lb/>
按北齊李庶同王松年盧斐共訟魏收史不實庶則以<lb/>
<pb n="KR2o0019_WYG_002-18b"/>
祖平傳載為陳留人家世貧賤故也王松年則訟王慧<lb/>
龍傳自云太原人盧斐則訟盧同附盧𤣥傳内及閲魏<lb/>
書慧龍之傳誠如所訟盧同巍然綴張烈之首未嘗附<lb/>
盧𤣥末此收本傳所云與崔綽同改者也至於平傳本<lb/>
云頓丘人彭城王嶷之長子初不易其土著薄其門地<lb/>
斯豈收受訟後自行改草耶被勅武成虚心直筆耶細<lb/>
考當年魏收為楊愔髙徳正所左右王盧髠鞭受辱李庶<lb/>
殞命臨漳生者猶慮投訴死者詎惜舞文苟能抑情審<lb/>
<pb n="KR2o0019_WYG_002-19a"/>
克帖心改竄頓丘亦屬名家收本傳中何不言與盧氏<lb/>
同改乎載閲隋史文帝以收書不實命魏澹顔之推辛<lb/>
徳源修魏書九十二卷唐藝文志中有張太素後魏書<lb/>
一百卷兹得非二書之筆乎收書往往散逸多取北史<lb/>
及髙氏小史補之髙氏小史或復取材於魏澹太素之<lb/>
書未可知也若收本則宜如李氏所訟爾<lb/>
　　李崇傳<lb/>
傳載明堂國學一表李伯藥北齊書以為邢邵所上紀<lb/>
<pb n="KR2o0019_WYG_002-19b"/>
之邵傳中李延夀北史仍其文而不變其小異者北齊<lb/>
書則以楊愔魏收與邵所同請靈太后答令云云北史則<lb/>
以楊愔魏元義與邵所同請靈太后答令云云愚思邢<lb/>
魏年事稍逺實並肩事主名譽相次何故述史時忽以<lb/>
子才之筆移為繼長之文豈伯起輕薄性成忌刻素著<lb/>
子才名位逺出其前遂錯亂表疏謂子才經國大章率<lb/>
由蹈襲前輩聊以報偷竊任昉之語耶及細考二李之<lb/>
書翫其文勢邢奏應在太昌之後太昌屬出帝年號此<lb/>
<pb n="KR2o0019_WYG_002-20a"/>
時元義久誅靈太后已沈枯骨何由署名禍水無因作<lb/>
答即神龜正光之年子才遵彦位未通顯敢與尚書領<lb/>
軍連名進牘且據伯藥之史伯起身列其中三人通闗<lb/>
大議無故以河間上章易為頓丘拜表語情已絶徵理<lb/>
必無斯則魏書存實而二李失之鹵莽也<lb/>
　　崔休子叔義傳<lb/>
傳云叔義坐兄㥄鑄錢為城陽王徽所殺究其實鑄錢<lb/>
者兄叔仁非兄長儒也魏收素與崔㥄有㕁曲借家事<lb/>
<pb n="KR2o0019_WYG_002-20b"/>
誣衊羊肸可以代樂鲋馬牛可以變向魋有是理乎佛<lb/>
助輕薄兒驚蛺蝶之號良不虚耳<lb/>
　　李彪傳<lb/>
魏收修魏史忌前忮勝無與為輩畏人形其短乃引房<lb/>
延祐辛元植睦仲刁柔裴昂之髙孝幹之徒與之共事<lb/>
諸人悉無纂述才收遂得耑肆其長史中魏臣凡預國<lb/>
書之任者靡不曲加繩削絶無推崇先進之義鄧淵劉<lb/>
模綦儁山偉固無足論崔浩髙允既以編年之體短之<lb/>
<pb n="KR2o0019_WYG_002-21a"/>
崔光李彪踵遷固之例復以無所成就病之官兼著作<lb/>
郎各善詞職任起居便形紕陋歴排前哲自以為功愚<lb/>
謂崔長仁殞命所司李道固白衣東觀二公腐毫輟翰<lb/>
蓋亦有年豈於國史之任分寸無補而一代著述必仰<lb/>
成於魏收一人之手以愚意斷之凡自太和景明以前<lb/>
紀傳之光明俊偉者表志之鴻博整雅者悉屬長仁道<lb/>
固所裁定不過拱手述藁特於列傳中意有輕重則上<lb/>
下其手耳景明以前所著宜曰魏收魏書庶㡬史記存<lb/>
<pb n="KR2o0019_WYG_002-21b"/>
馬談之論前漢留孟皮之名同一義例乎收雅畏其如<lb/>
此書成時即取崔李之本燒之盗掠前美掩為己作塚<lb/>
無存骨殆以報焚如也<lb/>
　　陽固傳<lb/>
陽固為北平太守貪虐為中尉李平所彈坐以獲罪此<lb/>
載在魏起居注可證也今收為固傳乃云出試守北平<lb/>
太守甚有惠政久之以公事免又云大軍征硤石李平<lb/>
竒固勇敢軍中大事悉與之謀然則初讀彈文繼招入<lb/>
<pb n="KR2o0019_WYG_002-22a"/>
幕起居為墨吏國史為循良抑何翩反之甚愚謂官論<lb/>
美惡不論薦彈非其罪也輸作城旦逾章其榮如其罪<lb/>
也擁笏垂魚適昭其辱收何必曲為陽氏諱耶<lb/>
　　尒朱榮傳<lb/>
榮傳有二失論所云韋彭伊霍不與焉廣載詔文代尒<lb/>
朱揚厲一失跋扈巨跡弇鄙瑣狀悉掩不載二失論所<lb/>
云世稱受榮子文畧金代作佳傳者也愚謂在收為篤<lb/>
論不足深怪孝昌正光之間靈太后淫縱不制鄭儼李<lb/>
<pb n="KR2o0019_WYG_002-22b"/>
神軌濁亂宫闈狼不食子甘心酖兒此時向雒無師氣<lb/>
噎欲死即河隂之役太陽酷濫衮衮朝貴既戀兒朴奚<lb/>
辭蕭斧竊謂元義即為猾賊不得不以廢靈太后為快<lb/>
舉尒朱榮即為剽虜不得不以沈靈太后為大功况乎<lb/>
葛榮驅元顥除蕭寳寅万俟醜奴歴平劇難厥勲不細<lb/>
倘其一心莊帝不萌悖逆毁趙元則之禪文斥李顯和<lb/>
之九錫謂之韋彭伊霍夫復何過况魏收所論乃反語<lb/>
非正辭乎愚故責其二失併為釋謗<lb/>
<pb n="KR2o0019_WYG_002-23a"/>
　　尒朱兆傳<lb/>
天柱一日不死則髙歡一日附秀容髙歡一日不死則<lb/>
侯景一日附渤海俟其既死他無足慮則乗間而起各<lb/>
釋私圖奸雄心事大都同也史官作兆傳言髙王忠義<lb/>
惡兆犯順冀其必敗將舉義師以夾輔王室由此言之髙<lb/>
歡洵魏家之純臣矣步蕃之師曽被大行宻詔髙歡何<lb/>
故代兆摧拉髙王又將如狗為人所嗾也總之尒朱弱<lb/>
颺去尒朱强復依人反覆觀望以規利便彼所以不與<lb/>
<pb n="KR2o0019_WYG_002-23b"/>
兆協規者兆屬粗人計可縛取尒朱一族期功强近人<lb/>
身既惡啖之皆可下咽故假大義之名滅親暱之黨媮<lb/>
取權籍自開伯府其於魏室存亡莊帝生死猶之秦越<lb/>
肥瘠何足介意史官曲為美言將無所謂顔厚有忸怩<lb/>
耶曰不然北來諸將酒肉既豐髙王府中美官可欲而<lb/>
斧質可懼欲與懼并史態出矣<lb/>
　　張普惠傳<lb/>
張洪賑一傳衮衮至四千餘言表疏悉載不由紙費傳<lb/>
<pb n="KR2o0019_WYG_002-24a"/>
中之最繁最悉者惟楊播一門及此傳而已推其故魏<lb/>
收父子建為益州刺史有贓罪普惠受使簡攝事隨得<lb/>
釋子建父子感其恩為傳以報之崔休羅同劈楮為爾寂<lb/>
寂普惠楊椿下筆不自休國史之任借酬恩怨大可怪<lb/>
也傳中隠益州驗贓之事惟載行臺遣使之失以為楊<lb/>
公熙扇惑子建有先見焉不克以行幹蠱而徒以文蓋<lb/>
愆誰知修史之家類非一氏他人已載筆特書其後耶<lb/>
　　斛斯椿樊子鵠賀拔勝傳<lb/>
<pb n="KR2o0019_WYG_002-24b"/>
與齊異規定稱謀逆投身西魏率曰不材此是魏書大<lb/>
病斛斯人定可但不從神武敢於致難遂至躬受詆譙<lb/>
集詬彌甚耳凡易代之際人臣乃心故主輒䝉惡名無<lb/>
由昭雪史官隨時俯仰巧取世資或以興王自有愛憎<lb/>
或以勝國須留忌諱歴代類然不獨一伯起氏也唐人<lb/>
纂隋書目君素為義及本朝修元史奬閔本為忠此由<lb/>
帝王比蹤堯舜所以史官並轡董南史之良否君與臣<lb/>
實交任之賀拔兄弟無令狐周書㡬為魏佛助所掩讀<lb/>
<pb n="KR2o0019_WYG_002-25a"/>
史者於鼎革之世不可不三思母徒依史官生活也<lb/>
　　節義傳<lb/>
節義傳中石祖興可削也祖興營太守縣令兩喪賜爵<lb/>
上造以愚言之守令悉屬王官果有治狀恒典自有國<lb/>
卹即無賜襚家人或能視含何煩部民屢出辦喪此盡<lb/>
善事上官逢迎當塗者之所尚李錐郭尖優為之耳故<lb/>
曰祖興宜去或曰然則石留之葬縣令黄宣也張安祖<lb/>
之殯縣令元承貴也二人猶之石祖興也二人亦宜去<lb/>
<pb n="KR2o0019_WYG_002-25b"/>
曰是不然本傳明言之矣黄令無期功强近之親元令<lb/>
有弱息旅魂之痛所治有行徳者急録其行以風薄俗<lb/>
可也<lb/>
　　良吏酷吏傳<lb/>
杜纂不宜列良吏傳酈道元不宜列酷吏傳杜纂降賊<lb/>
受其偽署後勸葛榮水灌信都循良之吏豈其屈膝緑<lb/>
林一城何辠俾民皆魚胸有蠆尾居然可覩此人而躋<lb/>
之良吏則孫僑先宜欵萑苻卓茂不嫌事赤眉矣酈道<lb/>
<pb n="KR2o0019_WYG_002-26a"/>
元抗靈后之㫖正丘念之罪正氣凛然邦之司直即其<lb/>
器業㣲峻無太丘醇酒之風有龍門破柱之氣遽加酷<lb/>
名失在誣衊況隂盤穿井有死靡貳不入節義之傳横<lb/>
被毛鷙之名良史所深斥也<lb/>
　　王叡傳<lb/>
王洛誠以日者之兒負辟陽侯之寵恨無淮南袖錐縱<lb/>
淫人考死史官紀其子姓條分派析宛同宗譜推其由<lb/>
然王椿之婦係佛助次姑以瑣瑣姻婭之故遽使魏朝<lb/>
<pb n="KR2o0019_WYG_002-26b"/>
國史移為太原家狀不亦怪乎<lb/>
　　僭晉司馬叡傳<lb/>
江東雖小正朔攸在史官於典午南渡視同羌羯載厥<lb/>
土風申申相詈崔彦鸞十六國春秋推崇江左不復厝<lb/>
筆即其文史猶人而器識固已軼倫矣諸國唯鐵弗慕<lb/>
容沮渠䝉氏庶㡬可存蓋以參合統萬之師姑臧和龍<lb/>
之役魏之取威定伯實在斯舉其餘須盡削之以入晉<lb/>
書抑更有說焉金行失次五馬渡江諸國藉警風塵家<lb/>
<pb n="KR2o0019_WYG_002-27a"/>
思逐鹿短垣自踰靡國不有成則為拓跋不成則為鐵<lb/>
伐徒何耳愚意凡諸帝制自為互吞互滅初不因魏氏<lb/>
起家及不在稱臣貢獻之列者悉可不載竊又謂苻堅<lb/>
有國書如姚秦張凉如慕容燕如拓跋魏皆須附録凉<lb/>
州𤣥壤既入其版圖魚羊老羌復甘為臣妾或銜璧稱<lb/>
藩或服官敭歴倘淝水不衂簮筆有人畜四姓為小侯<lb/>
差可無媿<lb/>
　　自序<lb/>
<pb n="KR2o0019_WYG_002-27b"/>
作史之家類有自序遷固以來尚矣序中不過述作史<lb/>
大指及先代統系所由而已從未有自立佳傳者魏收<lb/>
矜克性成躬自夸詡其使梁也奸穢狼籍買婢宣淫館<lb/>
客由此得罪自傳則曰副王昕聘蕭衍昕風流文辯收<lb/>
辭藻富逸衍及其羣臣咸加敬異其修史也實得陽休<lb/>
之之力休之左右之始有兼著作之授自傳則曰初帝<lb/>
令羣臣各言志收曰臣願得直筆東觀早出魏書故帝<lb/>
使收耑任其才名本出温邢之後且又年事不侔自應<lb/>
<pb n="KR2o0019_WYG_002-28a"/>
推先之乃於靜帝人日之問則曰時邢邵亦在側甚恧<lb/>
焉稱述文襄之語則曰今有魏收便是國之光采我亦<lb/>
使子才子昇時有所作至於才氣並不及之其意陵轢<lb/>
二人直出其上逮遵彦歐叔出米之斥更痛於當塗遂<lb/>
逝之刺而嶽嶽之鹿終逢折角矣其父子建為東益州<lb/>
刺史㡬以贓敗自傳則曰子建自出為藩牧董司山南<lb/>
居脂膏之中不以財利經懐及歸京師家人衣食常不<lb/>
周贍此則為親者諱兼合於古者作銘言善不言惡之<lb/>
<pb n="KR2o0019_WYG_002-28b"/>
義未可深非也<lb/>
　　天象志<lb/>
志云永熙二年四月己未朔日有蝕之占曰君隂謀三<lb/>
年出帝為斛斯椿等諸佞闗搆猜於齊獻武王託討蕭<lb/>
衍盛暑徵發河南諸州之兵天下怪惡之按日食者陽<lb/>
消隂長之機君弱臣暴之象髙歡脅主至於出令辰弗<lb/>
集房大象昭然不曰臣有逆節翻謂君有異謀兹豈京<lb/>
房易占之術劉向洪範之學耶志云十五年乙丑月犯<lb/>
<pb n="KR2o0019_WYG_002-29a"/>
牽牛占曰大臣有憂十七年蕭賾死後人以為大臣疑<lb/>
當作呉越盖筆誤也愚謂魏書以江南為島夷以齊武<lb/>
為大臣皆事之發粲者<lb/>
　　地形志<lb/>
常山郡注云後漢建初中為淮陽永元年復今按後漢<lb/>
書章帝建初四年四月徙常山王昞為淮陽王和帝永<lb/>
元三年五月紹封故淮陽王昞子側為常山王昞傳云<lb/>
徙淮陽王以汝南之新安西華益淮陽國昞自常山徙<lb/>
<pb n="KR2o0019_WYG_002-29b"/>
封淮陽非改常山為淮陽魏氏據范書而誤建初徙昞<lb/>
封則以為章帝易郡名矣永元紹側封則以為和帝復<lb/>
郡名矣總之讀東漢諸王𫝊未詳耳<lb/>
樂陵郡厭次縣注云後漢曰富平孝明改按漢書成帝<lb/>
好㣲行嘗自稱富平侯家人則富平封邑兩京己著不<lb/>
應後漢始改或富平自有兩邑厭次為富平猶之安險<lb/>
為安喜苦陘為昌曲逆為蒲隂耶<lb/>
　　靈徵志<lb/>
<pb n="KR2o0019_WYG_002-30a"/>
此志厯誌咎徵上合春秋紀異之義及其哆口諸祥則<lb/>
猶之休文符瑞之篇而已志中白䑕為灾白狼白鹿為<lb/>
瑞按穆天子征犬戎得四白狼四白鹿以歸由是荒服<lb/>
不至則白狼白鹿未必不與白䑕同類也志載宣王得白<lb/>
狼而犬戎服不知出自何書應是誤以周穆為周宣耶<lb/>
　　釋老志<lb/>
史官立志上闗王政次繫國體然後奮筆從之二氏之<lb/>
學任其並存天地之間於事已畢乃剖厥源流詳其宗<lb/>
<pb n="KR2o0019_WYG_002-30b"/>
系楚英之盛饌徒存燕昭之靈氣何在豈深悼時非普<lb/>
誡世主續司馬封禪之書耶封禪義主於諷釋老情存<lb/>
乎勸闚其意指歸命鷲峯之側蕩心五城之間行非鳩<lb/>
摩不嫌登肩而抱兒術無欒大何惜繫印以尚主斯盡<lb/>
外道之招殊非經國之典吾欲刪之以嚴史例　按外<lb/>
史釋迦實以周昭王時生志以為周莊王時生者非<lb/>
一罽賔沙門曇無䜟也在沮渠傳則以為妖恣宣滛受<lb/>
拷而死在釋老志則以為言事多中從容就命二者從<lb/>
<pb n="KR2o0019_WYG_002-31a"/>
志乎將從傳乎<lb/>
傳作曇無䜟志作曇摩䜟無摩聲相近故轉而訛耳<lb/>
魏收之書頗有史裁四夷之傳不襲舊文十志之中無<lb/>
溢前代比之沈約宋書才藻不如而斷限差勝所以魏<lb/>
澹張太素之書皆廢而此史獨行但傳中每詳親婭不<lb/>
畏煩碎雖譜牒之舊己久氏族之考方興質之史筆終<lb/>
乖體要宜當時楊愔極袒魏氏尚以此見短也至其抑<lb/>
魏伸齊諂瀆備至舉按恣情妍醜頓易即無王李二家<lb/>
<pb n="KR2o0019_WYG_002-31b"/>
之訟穢號自應喧播矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史糾卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>史糾卷五</head> <lb/>
    <p>
<pb n="KR2o0019_WYG_005-1a"/>
欽定四庫全書<lb/>
　史糾卷五<lb/>
　　　　　　　　　　　　　明　朱明鎬　撰<lb/>
　宋史<lb/>
　　孝宗帝紀<lb/>
帝紀之謬莫過孝宗姑舉大臣之書薨者言之乾道六<lb/>
年既書辛次膺薨淳熙八年復書辛次膺罷淳熙元<lb/>
年二月既書虞允文薨淳熙八年八月復書以敷文閣學<lb/>
<pb n="KR2o0019_WYG_005-1b"/>
士虞允文為兵部尚書淳熙五年七月既書李顯忠薨<lb/>
淳熙八年八月復書李顯忠責授清遠軍節度使副筠<lb/>
州安置隆興二年八月既書張浚薨乾道五年二月又<lb/>
書贈太師諡忠獻淳熙八年八月復書張浚都督江淮<lb/>
軍馬乾道四年既書龍大淵卒淳熙八年八月復書龍<lb/>
大淵知閤門事一人之身倐而就木倐而遷除倐而捐<lb/>
館倐而降謫咄咄怪事可發大噱若隆興元年七月既<lb/>
書給還岳飛田宅矣淳熙八年七月又復書之隆興元<lb/>
<pb n="KR2o0019_WYG_005-2a"/>
年既書盧仲賢齎書至金帥府戒勿許四州仲賢擅許<lb/>
之下大理寺二年三月械送栁州編管淳熈八年八月<lb/>
又復書仲賢齎書之事前後重複何其無定據也總之<lb/>
修史者仰成于托克托一人而元順帝復求成書之速不<lb/>
三年而宋遼金三史告竣宜訛謬不倫之狎出也<lb/>
　　理宗紀<lb/>
紹定四年皇太后年七十有五上詣慈明殿行慶壽禮<lb/>
愚謂楊后之齡㫁不踰老傳之数此史官紀年之謬也<lb/>
<pb n="KR2o0019_WYG_005-2b"/>
按寜宗本紀崩年五十七距此止七嵗耳寜宗存者不<lb/>
過春秋六十有四楊后以艶妃正位宫中反長於寜宗<lb/>
十一嵗乎此理勢所必無也即瀛國公即位時亦五嵗<lb/>
非四嵗是皆史官不核之過<lb/>
　　度宗紀<lb/>
紀曰咸淳元年故成都馬步軍總管張順歿於王事詔<lb/>
特贈官五轉此史官誤甚按襄樊之圍張順張貴援之<lb/>
順之死事在咸淳八年非咸淳元年也<lb/>
<pb n="KR2o0019_WYG_005-3a"/>
　　瀛國公紀<lb/>
元軍駐錢塘江沙上潮三日不至時以為天意說之悠<lb/>
謬莫此為甚潮三日不至或周室將亡三川告竭之意<lb/>
吾不必寘辨獨是䝉古駐軍必不向錢塘江息肩也明<lb/>
甚䝉古軍中如范文虎張𢎞範呂文煥輩累累皆宋人<lb/>
叛而入元誰不知錢塘江有羅刹水之號乃敢壁三軍<lb/>
于死地即巴延誤駐范文虎輩必大聲疾呼告之以故<lb/>
何待遲之又久以至三日之後耶一夕不可何况三日<lb/>
<pb n="KR2o0019_WYG_005-3b"/>
臨江不可何况沙上此理之所絶事之必無而史官採<lb/>
取異聞以哆張沙漠之盛事後儒不察遂深詫之真癡<lb/>
人前不可説夣并為史官所侮矣吾一言以斷之曰海<lb/>
潮三日不至此理與事之所或有也元軍駐錢塘江沙<lb/>
上此理與事之所必無也後人讀史者毋為史官所誤<lb/>
<hi>此議前輩有發之者偶踵而論之忘其姓氏非敢掩為已有也</hi>
　　天文志<lb/>
周伯星既列之景星中矣復列之客星老子周伯既列<lb/>
<pb n="KR2o0019_WYG_005-4a"/>
之客星中矣更列之妖星王蓬丙旬始莵昌减光此妖<lb/>
星也皆以為瑞星仁宗時出竒星一時保章靈臺所不<lb/>
識當屬二帝北轅䝉古入朝之兆反以為瑞附之景星<lb/>
之末可謂載筆失倫矣至於五行志中水災火災帝紀<lb/>
既已詳之而志中又爾複出是贅疣也<lb/>
　　職官志<lb/>
志曰觀文殿即舊延恩殿慶厯七年更名觀文殿置大<lb/>
學士自賈昌朝始又曰國初有文明殿學士宋庠言稱<lb/>
<pb n="KR2o0019_WYG_005-4b"/>
呼同真宗諡號乃改為紫宸殿學士以丁度為之時稱<lb/>
為丁紫宸慶厯八年御史何郯以為紫宸不可名官于<lb/>
是改延恩殿為觀文殿即二説言之觀文殿之改在慶<lb/>
厯八年乎抑在慶厯七年乎<lb/>
　　藝文志<lb/>
志曰周顯徳中始有經籍刻板學者無筆札之勞此言<lb/>
失之不考按刋板始自後漢之乾祐中聶宅義為國子<lb/>
博士校定公羊春秋刋板於國學則經籍刻板已大行<lb/>
<pb n="KR2o0019_WYG_005-5a"/>
於漢之乾祐時矣愚又以刋板之事固不始於周亦不<lb/>
始於漢而實始於唐之季代五代之天子率兵强馬壯<lb/>
者為之何知有詩書經籍之可重而屑屑為梓木之舉<lb/>
乎其事始於武宗宣宗之世無疑但事實年月無所考<lb/>
耳又真宗景徳元年夏上幸國子監閲庫書問邢昺經<lb/>
板幾何昺曰十餘萬臣少從師業儒經有疏者百無一<lb/>
二葢力不能傳寫今板本大備士庶家皆有之由此言<lb/>
之經籍刻板權輿於唐而盛行於宋即顯徳學者無筆<lb/>
<pb n="KR2o0019_WYG_005-5b"/>
札之勞亦非確論也　續名臣言行録志中以為不知<lb/>
誰氏所撰此書成于李士英之手李固考亭之自出也<lb/>
如此疎漏亦非一端<lb/>
　　向敏中傳<lb/>
傳曰天禧初進右僕射是日翰林學士李宗諤當對帝<lb/>
曰朕自即位未嘗除僕射今命敏中此殊命也敏中應<lb/>
甚喜又曰敏中今日賀客必多卿徃觀之勿言朕意宗<lb/>
諤既至敏中謝客門闌寂然云云愚謂此非實録也按<lb/>
<pb n="KR2o0019_WYG_005-6a"/>
宗諤本傳真宗大中祥符五年宗諤已物故矣何得天<lb/>
禧之初復有李翰林入直耶此非實録一也真宗即位<lb/>
之後向敏中未嘗僕射張齊賢先有端揆之命何得云<lb/>
朕自即位未嘗除僕射耶此非實録二也顧此不當責<lb/>
托克托而應責考亭名臣言行録中曽載此事修宋史者<lb/>
不過摭拾其詞爾<lb/>
　　張浚傳<lb/>
魏公之傳强半失實殺曲端則委吳玢以咎平楊么則<lb/>
<pb n="KR2o0019_WYG_005-6b"/>
沒岳飛之功諸如富平之敗符離之潰廬州悍將之叛<lb/>
皆曲加掩飾深為之諱而巧為之辭宋史是非頗不背<lb/>
謬若此一傳未免失之諛而可削也考亭為魏公撰狀<lb/>
晚年自悔其失實元人作傳純取狀中語而不一為竄<lb/>
定亦獨何耶宜揭徯斯極論魏公之罪不少借也是非<lb/>
久而益定愆過葢而彌章即有南軒為之子考亭為之<lb/>
狀終無補於魏公志大才疎之失可見人心良史自在<lb/>
天地間耳雖然魏公之失固不可逭魏公之美亦不可<lb/>
<pb n="KR2o0019_WYG_005-7a"/>
沒徐夢莘之流所著北盟彚編厚詆醜誣一時正人如<lb/>
李伯紀趙元鎮張徳遠輩無不肆其惡喙此不過磨衲<lb/>
集碧雲騢之屬耳流傳人間變亂黒白悉聚而火之可<lb/>
也<lb/>
　　曲端傳<lb/>
曲正甫在陜屢立戰功既填牢戸張徳遠猶假其旗斾<lb/>
以紿金元史官槩沒不書至於欲殺王庶欲殺王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>即<lb/>
有其意而無其事則歴歴數之以証成其桀驁跋扈之<lb/>
<pb n="KR2o0019_WYG_005-7b"/>
罪此無他張徳遠之傳不得不佳曲正甫之傳不容不<lb/>
惡此托克托諸人純襲高宗日厯魏公家傳而誤焉者也<lb/>
且同傳之人劉光世以浮沈竊榮張宗顔以選愞貶秩<lb/>
正甫何等反殿諸人之後愚意張浚曲端二傳皆宜削<lb/>
而改之方無愧於信史<lb/>
　　汪應辰𫝊<lb/>
傳稱汪聖錫廷試第一宰相趙鼎出班特謝舊進士第<lb/>
一人賜以御詩及是特書中庸篇以賜按此是新進士<lb/>
<pb n="KR2o0019_WYG_005-8a"/>
賜中庸自汪聖錫始也實大不然按張知白傳仁宗即<lb/>
位進士唱第賜中庸中書上其本則是特賜中庸始於<lb/>
仁宗天聖之元年不始於高宗紹興之五年矣又按宋<lb/>
史新編仁宗以中庸賜王堯臣以大學賜王拱辰則是<lb/>
特賜中庸始於進士第一之王堯臣不始於進士第一<lb/>
之汪應辰矣此史官紀事之誤<lb/>
　　梁顥傳<lb/>
本傳梁顥年九十二及第十五年而卒推其登第之年<lb/>
<pb n="KR2o0019_WYG_005-8b"/>
七十有五與世俗所傳耄年得雋初不甚殊遯齋閒覧<lb/>
亦載其登第謝表云白首窮經少伏生之八嵗青雲得<lb/>
路多太公之二年果爾則顥之登第年當八十二不止<lb/>
七十五矣此宋史所紀復與遯齋小異及考洪容齋筆<lb/>
記則大不然梁顥少年登高科歴開封府推官遇病暴<lb/>
卒推其捐館之日不過四十餘耳容齋博覧强記自應<lb/>
悉其家乗有所考授宋史信遯齋之語畧容齋之筆遂<lb/>
致傅㑹俗說徒滋傳疑耳<lb/>
<pb n="KR2o0019_WYG_005-9a"/>
　　蘇轍傳<lb/>
傳云轍議歸米脂安疆五砦夏人乃服此非實録也元<lb/>
祐四年歸五砦五年夏人即攻蘭州之質孤勝如堡矣<lb/>
六年又攻圍麟府三日恣其殺掠矣七年又攻綏徳城<lb/>
以重兵壓涇原境矣歸砦之復歴嵗被兵夏人初未嘗<lb/>
服也總之夏人之服不服不係於五砦之歸不歸狼子<lb/>
埜心非我族類我圉既固我威既立戒邊吏勿生事可<lb/>
也至於歸地修好譬之小兒然啼則予菓失菓則又啼<lb/>
<pb n="KR2o0019_WYG_005-9b"/>
耳譬之犬然投之以骨則狺然益争耳此元祐諸君子<lb/>
之失計而紹聖崇寧之小人藉以為口實者此其一端<lb/>
也<lb/>
　　外裔傳<lb/>
回鶻傳曰回紇後訛為回鶻按新舊唐書回紇自請改<lb/>
為回鶻取迅㨗如飛鶻之義非音訛也拂菻傳曰歴代<lb/>
未嘗朝貢按北魏書隋書拂菻已通中國載在外域志<lb/>
唐之貞觀開元悉貢方物來朝王會圖中久已有拂菻<lb/>
<pb n="KR2o0019_WYG_005-10a"/>
之號矣乃云歴代未嘗朝貢耶<lb/>
　　總論<lb/>
宋史有三善有七失請歴言之宋世私史最多實録難<lb/>
據紹聖崇寜紹興之間日厯悉出姦賊之手諸如魏泰<lb/>
之碧雲騢王庭秀之磨衲集蒲宗孟之兩朝國史徐夢<lb/>
莘之北盟彚編悉附㑹姦賊而起黑白混淆賢奸倒置<lb/>
睹之令人氣嗌而宋史概行棄黜不以竄入筆端是非<lb/>
好惡頗不背謬於聖人此其善者一也文文山謝君直<lb/>
<pb n="KR2o0019_WYG_005-10b"/>
悉得佳傳以視魏志之金禕耿紀晉書之諸葛誕母丘<lb/>
儉宋書之袁粲沈攸之唐書之骨儀隂世師或書為叛<lb/>
或指為逆大相逕庭此其善者二也忠義立傳必請於<lb/>
天子直書無諱凡與元朝抗命矢死靡貳者悉得具載<lb/>
以養天地正大之氣厲人臣事君之節此其善者三也<lb/>
至于銓次失倫徃徃有之李中師諂阿新法富鄭公之<lb/>
家遂至免役率錢乃與李大臨祖無擇同傳俞充媚悦<lb/>
中官出妻拜之<hi>中官王中正</hi>乃與李綱朱光庭同傳鄭雍明<lb/>
<pb n="KR2o0019_WYG_005-11a"/>
比楊畏共勅劉摯兼以白帖結章惇之歡乃與梁燾王<lb/>
巖叟同𫝊王漢為蔡京之客居然入幕豈復楊時張觷<lb/>
之流乃與孫鼛李昭玘同傳鄭望之奉使無狀李伯紀<lb/>
露章劾之乃與朱弁洪皓同𫝊成閔送敵聲喏貽笑于<lb/>
金淿之率乃與王友直李寳同傳韓公裔掌韋妃箋奏<lb/>
為東朝故人曹勛父子曲承宣和恩倖兼保金主亮之<lb/>
守盟乃與王肖胄胡松年同𫝊梁成大李知孝極惡窮<lb/>
竒為士族之所不齒乃與林勲許欣同𫝊君子小人各<lb/>
<pb n="KR2o0019_WYG_005-11b"/>
有其類無故以蛣蜣含糞之物寘諸蓀蕙之叢此其失<lb/>
者一也張叔夜何栗孫𫝊皆死國難名義無諐乃與張<lb/>
閣聶昌同傳曾輔以小臣抗疏爭徽宗㣲行之失乃與<lb/>
余深薛昂同𫝊曲端守陜張徳逺中以危法乃與劉光<lb/>
世張宗顔同𫝊雜薫草于蕕中混驥足于駑步其謂之<lb/>
何此其失者二也陸佃感舊師之恩<hi>安石為佃師</hi>許將有趨<lb/>
時之智似有可議而大端無虧終不應與林希温益同<lb/>
𫝊安燾協規紹述尚畏名教終不應與黄履蒲宗孟同<lb/>
<pb n="KR2o0019_WYG_005-12a"/>
傳侯䝉疵類不免能救劉仲武十人于死地終不應與<lb/>
林攄朱諤同傳蕭振有治行黨檜擠鼎事尚可原何鑄<lb/>
初附檜議後辨岳氏之寃二人終不應與王次翁羅汝<lb/>
楫同𫝊史浩顯阻恢復之論大殊通敵之秦檜王淮徳<lb/>
開道學之禁差異質首之胡紡二人終不應與程松張<lb/>
岩同𫝊林栗撫定䕫蠻議事通逹即顯核大儒尚當在<lb/>
議功之條終不應與何澹胡紘同𫝊上官均初議甚正<lb/>
祗與蘓吕意見各殊大立同異終不應與楊畏董必同<lb/>
<pb n="KR2o0019_WYG_005-12b"/>
𫝊史官之筆一出一入具有嚴科不以小媺蓋巨慝亦<lb/>
不以一眚掩大端總之君子小人當辨其内不當辨其<lb/>
外有陽入君子之䣊而隂禍君子者其人可誅也有陽<lb/>
入小人之䣊而隂庇君子者其人可原也君子有過亦<lb/>
宜繩之不敢以君子之名而或寛之小人有善亦宜錄<lb/>
之不可以小人之名而或距之宋史持例未免過覈將<lb/>
使貎為君子者人争附之而不敢與其究也小人之䣊<lb/>
愈盛而君子之勢愈孤人亦樂於䣊小人而并絶其為<lb/>
<pb n="KR2o0019_WYG_005-13a"/>
善之路此其失者三也陳靖奏勸農之議泥古難行無<lb/>
益民生不必入循吏𫝊辛文恱為太祖之師一時寵異<lb/>
不過因師獲印如周仲進之流不必入儒林傳鄧若水<lb/>
處末流之㑹發禪讓之談清狂不惠一至於此幸而一<lb/>
麾出外否則足取葅醢不必入忠義𫝊种放以終南一<lb/>
山為仕宦之㨗徑北山移文聞之恬不知耻本屬常秩<lb/>
一流不必入隠逸𫝊巢谷豁逹好竒萬里繭足喜與二<lb/>
蘓作緣至今傳為美譚徑附子贍子由𫝊後可也不必<lb/>
<pb n="KR2o0019_WYG_005-13b"/>
入卓行𫝊凡立一𫝊必使名實允協倘訾議可加終有<lb/>
媿于良史此其失者四也葉夢得宣力建炎紹興之間<lb/>
宜與范宗尹輩同𫝊而顧入文苑鄧孝甫抵觸蔡京列<lb/>
名黨人之碑安世道痛憤吳曦移書制使之幙宜與張<lb/>
觷楊巨源輩同𫝊而顧入隠逸陳師道峻却趙挺之之<lb/>
衣劉道原面督王介甫之過宜在卓行𫝊而顧入文苑<lb/>
王樵以父母被虜志滅契丹築繭室以自居號贅翁而<lb/>
鳴志宜入節義𫝊而顧入隠逸趙蕃為正學之望堅不<lb/>
<pb n="KR2o0019_WYG_005-14a"/>
仕之節宜入儒林𫝊而顧殿文苑之末徐中行父子考<lb/>
亭慕之題詩墓上推為道學之宗劉勉之胡憲並屬考<lb/>
亭師資之敬邵雍邃於易理魏掞之明于治要六君子<lb/>
宜皆入道學𫝊而顧入隐逸命名既舛位置并失按部<lb/>
而就班覺所處之非據此其失者五也更有不必立𫝊<lb/>
而强立者丁澣没于契丹且為石晉之臣于宋朝何預<lb/>
而存之成閔張宗顔無足比數附見張浚劉光世之𫝊<lb/>
末是亦足矣張磻饒虎臣戴慶炣趙與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>四人之𫝊止<lb/>
<pb n="KR2o0019_WYG_005-14b"/>
有官銜可書絶無事實可紀何不削去而徒有詞費之<lb/>
譏此其失者六也儒林𫝊之孔宜孝義𫝊之姚宗明陳<lb/>
兢歴載其先世譜系刺刺不休以語乎家乗則詳以言<lb/>
乎國史則瀆此其失者七也去其失而存其善是在乎<lb/>
後之删宋史者<lb/>
　　遼金二史<lb/>
遼史纂于耶律儼陳大任金史纂于元裕之劉京叔托克<lb/>
托襲其成而已遼史贅疣最多金史重複不少一事而<lb/>
<pb n="KR2o0019_WYG_005-15a"/>
列𫝊雜見一語而前後複出以語體要槩可芟析作史<lb/>
之意以為不如是則謀篇不衍卷帙不大未可以成一<lb/>
代之書耳遼史之閏考朔考此表斷不可廢宋遼不同<lb/>
厯故閏朔相殊各自成家史詳載之使後之觀者燎若<lb/>
指掌此修史之功也至於公主表㳺幸表紀傳已臚事<lb/>
實年表何煩贅陳累牘不休徒費紙耳金史規模稍濶<lb/>
兼有元劉兩家為之屬筆所以迥勝遼史顧其中不無<lb/>
可議者太祖紀云追及遼主大敗之獲其𫝊國璽按遼<lb/>
<pb n="KR2o0019_WYG_005-15b"/>
史天祚紀璽已失之桑乾河中矣此璽何緣再獲當是<lb/>
劉石之後典午為白版天子自是厥後悉以得璽為榮<lb/>
遂諱桑乾失璽之事然作史者遼金皆成一人之手何<lb/>
前後兩截也宋扆天資刻薄許其死節容竒剽掠身斃<lb/>
旌以盡忠叛臣𫝊之張覺在宋史附奸臣之中在金史<lb/>
列叛臣之首既入宋史而復入金史是不可不删也列<lb/>
女𫝊之韓慶民妻夫則遼之貴官妻則遼之命婦宜入<lb/>
遼史而反入金史是不可不校正也<lb/>
<pb n="KR2o0019_WYG_005-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2o0019_WYG_005-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史糾卷五<lb/>
</p>
<p>
</p>
  </div>
</body>
</text>
</TEI>
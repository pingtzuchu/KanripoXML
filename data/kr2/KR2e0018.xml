<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>錢塘遺事卷一</head>
    <p>
<pb n="KR2e0018_WYG_001-1a"/>
欽定四庫全書<lb/>
　錢塘遺事卷一　　　　　元　劉一清　撰<lb/>
　　髙宗不都建康而都於杭大爲失䇿士大夫湖山<lb/>
　　歌舞之餘視天下事於度外卒至喪師誤主納土<lb/>
　　賣國可爲長嘆惜也觀是書不能無所感云<lb/>
　　　天目山䜟<lb/>
臨安都城其山肇自天目纎云天目山前兩乳長龍飛<lb/>
鳯舞到錢塘海門一㸃巽山小五百年間出帝王錢氏<lb/>
<pb n="KR2e0018_WYG_001-1b"/>
有國世臣事中朝不欲其説之著更其末云異姓王以<lb/>
遷就之髙宗駐蹕其説始驗仰視吳山如卓馬立頋紹<lb/>
興間望氣者以爲有鬱葱之符秦檜專國心利之請以<lb/>
爲賜第其東偏即檜家廟西則格天閣之故基檜薨熺<lb/>
猶戀戀請以爲第常州倅烜爲光禄丞留𨽻家廟言者<lb/>
罷烜并遷廟主於建康遂空其室焉高宗倦勤即其地<lb/>
築宫曰徳壽後又更曰重華曰慈福曰壽慈凡四易美<lb/>
名至於咸淳甲戌天目山崩則百年王氣亦終於此矣<lb/>
<pb n="KR2e0018_WYG_001-2a"/>
　　　髙宗浙臉<lb/>
髙宗誕之三日徽宗幸慈寧后閣妃嬪捧抱以見上撫<lb/>
視甚喜顧謂后妃曰浙臉也盖慈寧后乃浙人其後駐<lb/>
蹕於杭州亦豈偶然<lb/>
　　　金陵山水<lb/>
髙宗未駐蹕杭州之先有暫都金陵之意末年因幸建<lb/>
康此意未釋召一術者决之術者云建康山雖有餘水<lb/>
則不足獻詩曰昔年曽記謁金陵六代如何得久興秀<lb/>
<pb n="KR2e0018_WYG_001-2b"/>
氣盡隨流水去空留烟岫鎖崚嶒<lb/>
　　　夢吳越王取故地<lb/>
宋髙宗建炎渡江至徳祐丙子過一百五十年紹興八<lb/>
年二月癸亥上發建康戊寅至臨安府遂定議建都自<lb/>
此不復移蹕淳熈十四年冬十一月丙寅宰執奏事延<lb/>
和殿宿直官洪邁同對因論髙宗諡號孝宗云太上時<lb/>
有老中官云太上臨生之際徽宗夢吳越錢王引御衣<lb/>
云我好來朝便留住我終須還我山河待教第三子來<lb/>
<pb n="KR2e0018_WYG_001-3a"/>
邁又記其父皓偕其母來曽在明節皇后閣中言顯仁<lb/>
皇后初生髙宗時夢金甲神人自稱錢武肅王即鏐也<lb/>
年八十一髙宗亦年八十一卜都於錢塘似不偶然孝<lb/>
宗所謂錢王指俶俶第三子惟渲也終團練使<lb/>
　　　十里荷花<lb/>
孫何帥錢塘柳耆卿作望海潮詞贈之云東南形勝三<lb/>
吳都㑹錢塘自古繁華烟柳畵橋風簾翠幙參差十萬<lb/>
人家雲樹遶堤沙怒濤捲霜雪天塹無涯市列珠璣户<lb/>
<pb n="KR2e0018_WYG_001-3b"/>
盈羅綺競豪奢重湖疊巘清佳有三秋桂子十里荷花<lb/>
羌管弄晴菱歌汎夜嬉嬉釣叟蓮娃千騎擁髙牙乘醉<lb/>
聴簫鼓吟賞烟霞異日圗將好景歸去鳯城誇此詞流<lb/>
播金主亮聞歌欣然有慕於三秋桂子十里荷花遂起<lb/>
投鞭渡江之志近時謝處厚詩云誰把杭州曲子謳荷<lb/>
花十里桂三秋那知卉木無情物牽動長江萬里愁余<lb/>
謂此詞雖牽動長江之愁然湖山之清麗使士夫流連<lb/>
於歌舞嬉遊之樂遂忘中原是則深可恨耳因和其詩<lb/>
<pb n="KR2e0018_WYG_001-4a"/>
云<hi>缺</hi>　快劍是清謳牛渚依然一片秋却恨荷花留玉<lb/>
輦竟忘烟柳汴宫愁蓋靖康之亂有題詩於舊京宫墻<lb/>
云依依烟柳拂宫墻宫殿無人春晝長<lb/>
　　　仁和門<lb/>
宋太祖次陳橋驛整軍從仁和門入髙宗由海道過杭<lb/>
聞縣名仁和甚喜曰此京師門名也駐蹕之意始此<lb/>
　　　髙宗定都<lb/>
髙宗自建炎元年五月即位於南京岳飛解東京圍宗<lb/>
<pb n="KR2e0018_WYG_001-4b"/>
澤留守東京勸上還京髙宗雖下詔修京城而還京之<lb/>
意終未决車駕行幸未有定向李綱諫曰今岳飛縱未<lb/>
入關當適鄧襄以示不忘中原之意近聞一二執政勸<lb/>
陛下遷幸東南果爾則中原非我有矣冬十一月上如<lb/>
揚州至三年金人犯揚州髙宗始離揚凡在揚州一十<lb/>
六個月三年二月上如杭州以州治爲行宫至四月幸<lb/>
建康在杭州凡四個月六月髙宗離建康幸浙西詔改<lb/>
杭州爲臨安府十月金人犯杭上自明州航海四年正<lb/>
<pb n="KR2e0018_WYG_001-5a"/>
月上次台州章安鎮四月上次明州八月上次越州紹<lb/>
興二年正月上自越州如臨安三年上在臨安四年上<lb/>
在臨安冬十月詔親征上如平江五年二月上自平江<lb/>
如臨安六年上在臨安七年春正月上在平江八年上<lb/>
在建康二月如臨安遂定都焉<lb/>
　　　顯慶寺<lb/>
臨安靈隐净慈上中下三天竺寺皆宋朝祖宗功徳寺<lb/>
也淳祐庚戌爲貴妃閻氏建功徳寺於九里松近靈隐<lb/>
<pb n="KR2e0018_WYG_001-5b"/>
寺前名顯慶寺土木之工過於諸寺時人名之曰賽靈<lb/>
隐寺成建大鼓於法堂忽有人掩入不備大書鼓上云<lb/>
净慈靈隐三天竺不似閻妃兩片皮由此界限甚嚴無<lb/>
故者不得復入矣<lb/>
　　　遊湖詞<lb/>
蜀人文及翁登第後期集遊西湖一同年戱之曰西蜀<lb/>
有此景否及翁即席賦賀新郎云一勺西湖水渡江來<lb/>
百年歌舞百年酣醉回首洛陽花世界烟𣺌黍離之地<lb/>
<pb n="KR2e0018_WYG_001-6a"/>
更不復新亭墮淚簇樂紅粧搖畵艇問中流擊楫何人<lb/>
是千古恨幾時洗余生自負澄清志更有誰磻溪未遇<lb/>
傅岩未起國事如今誰倚仗衣帶一江而已便都道江<lb/>
神堪恃借問孤山林處士但掉頭笑指梅花蘂天下事<lb/>
可知矣<lb/>
　　　三賢堂<lb/>
寶慶丙戌袁樵尹京於三賢堂賣酒或題詩云和靖東<lb/>
坡白樂天三人秋菊薦寒泉而今滿靣生塵土却與袁<lb/>
<pb n="KR2e0018_WYG_001-6b"/>
樵趂酒錢<lb/>
　　　冷泉亭<lb/>
冷泉亭正在靈隐寺之前一泓極爲清泚流出飛來峰<lb/>
下過九里松而入西湖或題詩云一泓清可浸詩脾冷<lb/>
煖人情秖自知流出西湖載歌舞回頭不似在山時<lb/>
　　　三天竺<lb/>
上中下天竺三寺相連其山門與靈隐共入扁曰靈隐<lb/>
天竺之門惟上天竺係觀音坐正殿勅賜號靈感臨安<lb/>
<pb n="KR2e0018_WYG_001-7a"/>
祈禱則迎奉之有勑賜寶厨頂鉗諸寶飾其上有兩珠<lb/>
一赤一白名日月珠又有白黑相間如棗核樣名鬼谷<lb/>
珠又一大珠名珠母又一大珠名猫兒眼睛每遇迎奉<lb/>
則如此飾亦曽迎入大内祈禱焉<lb/>
　　　題白塔橋<lb/>
白塔橋邊賣地經長程短堠甚分明如何只到臨安住<lb/>
不説中原有幾程<lb/>
　　　伍子胥廟<lb/>
<pb n="KR2e0018_WYG_001-7b"/>
廟在吳山頭其下當御路名朝天門理宗辛卯廟遭回<lb/>
禄後賜緡錢二萬三千重建舊址殿講陳公益作記其<lb/>
畧曰吳山廟者春秋伍大夫廟也春秋伍氏子世爲楚<lb/>
忠臣大夫挾父兄不報之讐去國千里徬徨江上漁父<lb/>
不受萬鍾之禄以捐其軀瀨水女子不吝千金之身為效<lb/>
其死故能識要離之勇薦孫子之智借吳師以入郢㑹<lb/>
諸侯於漢水功亦偉矣及夫差狠愎踴躍用兵貪攘東<lb/>
齊受賂仇越大夫不忍見吳之爲池沼蘇䑓之遊麋鹿<lb/>
<pb n="KR2e0018_WYG_001-8a"/>
竟以直死當時知與不知莫不哀之因名其山而立祠<lb/>
焉君子曰伍大夫於是忠孝兩全矣大夫以抑欝不平<lb/>
之氣隨流揚波依潮來往猶能激爲疾風甚雨奔雷激<lb/>
電震蕩於越兵入城之頃其與荆軻慕義白虹貫日孔<lb/>
明英氣能爲風雲者何以異哉自春秋至皇宋千有餘<lb/>
年景象相傳理宗賜額忠清又建閣於門之上御書英<lb/>
衛之閣以扁之每嵗春秋醮祭命學士院降付青詞寶<lb/>
祐癸丑再火而此碑亦不存矣謂金石之文終久不磨亦<lb/>
<pb n="KR2e0018_WYG_001-8b"/>
無是理也<lb/>
　　　射潮箭<lb/>
五代錢王射潮箭在臨安府候潮門左手數歩昔江潮<lb/>
毎衝激城下錢氏以壮士數百人候潮之至以强弩射<lb/>
之由此潮頭退避後遂以鉄鑄成箭樣其大如秤作亭<lb/>
泥路之傍埋箭亭中出土外猶七尺許以示鎮壓之義<lb/>
然潮汛之來常失故道臨安府置一司名修江司焉<lb/>
　　　蘇堤趙堤<lb/>
<pb n="KR2e0018_WYG_001-9a"/>
東坡守杭日築堤自大佛頭直至净慈寺前非爲遊觀<lb/>
計也遏水之深者爲湖而沮洳之地畝以萬計皆可爲<lb/>
田淳祐間趙與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>尹京横築一堤祇是通路過靈隐而<lb/>
已<lb/>
　　　六和塔詩<lb/>
李彊父爲昭文相嘗登六和塔題詩云往來塔下幾經<lb/>
秋毎恨無從到上頭今日登臨方覺險不如歸去卧林<lb/>
丘彊父爲相清正謹守規矩自奉如寒士書卷不釋手<lb/>
<pb n="KR2e0018_WYG_001-9b"/>
薨於位諡文清<lb/>
　　　浄慈寺羅漢<lb/>
净慈寺乃祖宗功徳院側有五百羅漢别創一田字殿<lb/>
安頓装塑雄偉殿中有千手眼觀音一位尤精緻其第<lb/>
四百四十二位阿濕毗尊者獨設一龕用黄羅幙之旁<lb/>
致籖筒其羅漢像則偃蹇便腹斜目覷人而笑臨安婦<lb/>
人祈嗣者必詣此炷香黙禱以手摩其腹云有感應積<lb/>
日既久羣手加於泥粉之上其腹黑光可鑒邪説誣民<lb/>
<pb n="KR2e0018_WYG_001-10a"/>
如此哉又假此爲抄題<hi>二字未詳疑有誤</hi>之端裒斂民財尤不<lb/>
可勝計其無忌憚甚矣<lb/>
　　　萬回哥哥<lb/>
臨安居民不祀祖先惟毎歲臘月二十四日各家臨期<lb/>
書冩祖先及亡者名號作羮飯供養罷即以名號就楮<lb/>
錢上焚化至來年此日復然惟萬回哥哥者不問省部<lb/>
吏曹市肆買賣及娼妓之家無不奉祀毎一飯必祭其<lb/>
像蓬頭笑面身著綵衣左手擎鼓右手執棒云是和合<lb/>
<pb n="KR2e0018_WYG_001-10b"/>
之神祀之可使人在萬里外亦能回家故名萬回隆興<lb/>
鉄柱觀側武當福地觀内殿右亦祠之未知果爲淫祠<lb/>
否乎<lb/>
　　　龍翔宫<lb/>
淳祐甲辰理宗建龍翔宫於中瓦後徹居民屋宇三之<lb/>
二奉祀感生帝君如昭符之門正陽之殿和樂之閣琅<lb/>
函寶藏皆係御書毎孟享車駕由御街過中瓦前直下<lb/>
景靈宫駕回則自㶚頭横入過龍翔歸則自太平坊出<lb/>
<pb n="KR2e0018_WYG_001-11a"/>
至御街寶祐癸丑臘月中瓦回禄因此自御街當中取<lb/>
大路直入而中瓦之右以爲武林園其左以爲皇子忠<lb/>
王看望樓旅邸有題曰龍翔宫闕壮皇都鸞路縈廻枉<lb/>
徳車天意也知明主意故教刼火闢通衢<lb/>
　　　浙江十廟<lb/>
廟在浙江之境其一是平水九州大禹王其一是陸相<lb/>
公陸有三位小娘子皆緑袍方巾列坐兩傍一主䕶岸<lb/>
一主起水一主交澤各有司存凡海船到廟下必先詣<lb/>
<pb n="KR2e0018_WYG_001-11b"/>
三位小娘子前炷香上真綵及花朶粉盒拜許保安牲<lb/>
酒心願其或欲乘蚤晚潮汛之至而發舟必須得卜而<lb/>
動則前去免風濤之險不得卜則斷不敢輕發也廟傍<lb/>
别有一所專祀十二位潮神各武装持杖每位各主一<lb/>
時焉然皆不及三位小娘子香火之盛<lb/>
　　　孝宗問卜<lb/>
淳熙中金人南向人言洶洶上於禁中黙禱遣中使如<lb/>
平江問何蓑衣其説無有知者何見其來曰我已知得<lb/>
<pb n="KR2e0018_WYG_001-12a"/>
中使炷香如禮何曰我不能書可令人冩遂授以詩云<lb/>
賀新郎胡孫拖白不終塲英雄裂土封侯王又云閙啾<lb/>
啾也須還我一百州中使持歸以奏時人莫諭其㫖益<lb/>
公日記中亦載<lb/>
　　　大理寺豕祭<lb/>
舊傳三嵗拜郊或明堂大禮凡在前誤國奸臣首級在<lb/>
理寺者必以豕祭蓋訛傳謂以穢物祭之其實豕者少<lb/>
牢也國家三嵗恩霈汝雖誤國然亦不忘汝之舊時用<lb/>
<pb n="KR2e0018_WYG_001-12b"/>
豕以祭而謬傳乃若此豈朝廷寛大之恩哉<lb/>
　　　格天閣<lb/>
秦檜靖康初爲御史中丞金人立張邦昌檜陳議状大<lb/>
畧謂趙氏傳緒百七十年號令一統綿地萬里子孫蕃<lb/>
衍布在四海徳澤深長百姓歸心止縁奸臣誤國遂至<lb/>
喪師失守豈可以一城而决廢立哉若必欲舍趙氏而<lb/>
立邦昌則京師之民可服而天下之民不可服京師之<lb/>
宗子可滅而天下宗子不可滅望稽古揆今復我君之<lb/>
<pb n="KR2e0018_WYG_001-13a"/>
位以安宋國敵人嘉其忠與之俱歸遂諂事撻懶隂遣<lb/>
檜歸爲反間遂决意主和檜之姦賊不臣其罪可勝誅<lb/>
哉方其在相位也建一徳格天之閣有朝士賀以啓云<lb/>
我聞在昔惟伊尹格於皇天民到於今微管仲吾其左<lb/>
祍檜大喜超擢之又有選人投詩云多少儒生新及第<lb/>
髙燒銀燭照蛾眉格天閣上三更雨猶誦車攻復古詩<lb/>
檜益喜即與改秩蓋其胸中有慊故特喜此䛕語以爲<lb/>
掩覆之計真猾夏之賊也<lb/>
<pb n="KR2e0018_WYG_001-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錢塘遺事卷一<lb/>
</p>
<p>
</p>
  </div>
<div>
                <head>錢塘遺事卷二</head>
    <p>
<pb n="KR2e0018_WYG_002-1a"/>
欽定四庫全書<lb/>
　錢塘遺事卷二　　　　　元　劉一清　撰<lb/>
　　　淳熙盛事<lb/>
宋孝宗御宇髙宗在徳壽光宗在青宫寧宗在平陽邸<lb/>
四世本支之盛亘古未有楊誠齋時爲宫僚賀光宗誕<lb/>
辰詩云祖堯父舜真千載禹子湯孫更一家讀者服其<lb/>
精切又云天意分明昌火徳誕辰三世總丁年蓋髙宗<lb/>
生於丁亥孝宗生於丁未光宗生於丁卯也丁年字出<lb/>
<pb n="KR2e0018_WYG_002-1b"/>
李陵書借用亦佳<lb/>
　　　孝宗恢復<lb/>
髙宗之朝有恢復之臣而無恢復之君孝宗之朝有恢<lb/>
復之君而無恢復之臣故其出師纔遇少衂滿朝争論<lb/>
其非屈已請和而不能遂孝宗之志惜哉<lb/>
　　　辛㓜安詞<lb/>
辛㓜安晚春詞云更能消幾畨風雨匆匆春又歸去惜<lb/>
春長怕花開早何况落紅無數春且住見説道天涯芳<lb/>
<pb n="KR2e0018_WYG_002-2a"/>
草無歸路怨春不語筭只有殷勤畵簷蛛網盡日惹飛<lb/>
絮長門事准擬佳期又誤蛾眉曽有人妬千金縱買相<lb/>
如賦脉脉此情誰訴君莫舞君不見玉環飛燕皆塵土<lb/>
閒愁最苦休去倚危欄斜陽正在烟柳斷腸處詞意殊<lb/>
怨斜陽烟柳之句其與未須愁日暮天際乍輕隂者異<lb/>
矣使在漢唐時寧不賈種豆種桃之禍哉愚聞壽皇見<lb/>
此詞頗不悦然終不加罪可謂至徳也已其題江西造<lb/>
口詞云欝孤臺下清江水中間多少行人淚西北是長<lb/>
<pb n="KR2e0018_WYG_002-2b"/>
安可憐無數山青山遮不住畢竟東流去江晚正愁予<lb/>
山深聞鷓鴣蓋南渡之初敵人追隆祐太后御舟至造<lb/>
口不及而還因此起興聞鷓鴣之句謂恢復之事行不<lb/>
得也又寄丘宗卿詞云千古江山英雄無覔孫仲謀處<lb/>
舞榭歌臺風流總被雨打風吹去斜陽草樹尋常巷陌<lb/>
人道寄奴曽住想當年金戈鉄馬氣吞萬里如虎元嘉草<lb/>
草封狼居胥贏得倉皇北顧四十三年望中猶記烽火揚<lb/>
州路可堪回首佛狸祠下一片神鴉社鼓憑誰問亷頗<lb/>
<pb n="KR2e0018_WYG_002-3a"/>
老矣尚能飯否此詞集中不載尤雋壮可喜朱文公云<lb/>
辛㓜安陳同甫若朝廷賞罰明此等皆可用<lb/>
　　　東窻事發<lb/>
秦檜欲殺岳飛於東窻下謀其妻王夫人曰擒虎易放<lb/>
虎難其意遂决後檜遊西湖舟中得疾見一人披髮厲<lb/>
聲曰汝誤國害民我已訴於天得請于帝矣檜遂死夫<lb/>
人思之未幾秦熺亦死方士伏章見熺荷鉄枷因問秦<lb/>
太師所在熺曰吾父見在酆都方士如其言而往果見<lb/>
<pb n="KR2e0018_WYG_002-3b"/>
檜與万俟卨俱荷鉄枷備受諸苦檜曰可煩傳語夫人<lb/>
東窻事發矣<lb/>
　　　慶元侍講<lb/>
宋慶元初趙子直當國召朱文公爲侍講文公欣然而<lb/>
至積誠感悟且編次講義以進寧宗喜令㸃句以來他<lb/>
日請問上曰宫中常讀之大要主求放心耳公因益推<lb/>
明其説曰陛下既知學問之要願勉强而力行之退謂<lb/>
其徒曰上可與爲善若舉得賢者輔道天下有望矣然<lb/>
<pb n="KR2e0018_WYG_002-4a"/>
是時韓侂胄自謂有夾日之功已居中用事公因進對<lb/>
面諫又約吏部侍郎彭子壽請對白發其奸且以書白<lb/>
趙丞相云當以厚賞酬其勞勿使干預朝政侂胄於是<lb/>
謀逐公忽一日御批云朕閔卿耆老當此隆冬難去講<lb/>
已除卿宫觀内侍王徳謙徑遣付下宰相執奏臺諫給<lb/>
事争留皆不從時子壽出䕶使客回則公已去矣即上<lb/>
章攻侂胄云昔元符間向宗良弟兄止縁交通賔客論<lb/>
泄機密陳瓘上章劾之謂自古戚里侵權便爲衰世之<lb/>
<pb n="KR2e0018_WYG_002-4b"/>
象外家干政即是亡國之本亦如州縣之政只要權出<lb/>
守令若子弟親戚交通關節則姦人鼓舞良民怨咨此<lb/>
言不可不察今侂胄所爲不止如宗良而朝無陳瓘莫<lb/>
能出力排之在太上皇朝始用姜特立大臣尚能逐之<lb/>
使去復用袁佐諫官尚能論之使懼不謂陛下始初清<lb/>
明有臣如此乃無一人敢出狂語則其聲勢可知矣上<lb/>
謂宰相曰侂胄是朕親戚龜年是朕舊學極是難處宰<lb/>
相進兩留之説且謂龜年性剛乞宣諭留之上曰此人<lb/>
<pb n="KR2e0018_WYG_002-5a"/>
質直兼是隨朝舊僚四人兩人罷一人憂去只有龜年<lb/>
有事肯來説如此區處甚好其晩忽降省劄直批彭龜<lb/>
年予郡宰相亦不知也自是衆君子皆逐矣上始初雖<lb/>
爲侂胄所誤然三十一年敬仁勤儉如一日天文示變<lb/>
齋心露禱禁中酒器以錫代銀上元夜嘗熒燭清坐小<lb/>
黄門奏曰官家何不開宴上愀然曰爾何知外間百姓<lb/>
無飯喫朕飲酒何安嘗幸聚景園晚歸都人觀者争入<lb/>
門蹂踐有死者上聞之深悔自是不復出文公格心之<lb/>
<pb n="KR2e0018_WYG_002-5b"/>
效終不可泯<lb/>
　　　韓平原<lb/>
宋寧宗既受禪韓平原所望不過節鉞知閤劉弼嘗從<lb/>
容告趙忠定曰此事侂胄不爲無功亦須分些官職與<lb/>
他忠定不荅由是漸有邪謀迄逐衆君子余友趙從道<lb/>
有詩云慶元宰相事紛紛説著令人暗斷魂好聴當時<lb/>
劉弼語分些官職與平原余亦作一篇齋壇一鉞底須<lb/>
慳坐見諸賢散似烟不使慶元爲慶厯也由人事也由<lb/>
<pb n="KR2e0018_WYG_002-6a"/>
天<lb/>
　　　趙子直<lb/>
韓平原傾趙子直罷政逺竄薨於湘酃訃聞有無名子<lb/>
作詩大書于朝天門下云兩手旋乾復轉坤羣邪何事<lb/>
肆流言狼胡䟦疐傷周旦魚腹銜寃葬屈原一死固知<lb/>
公所欠孤忠猶頼史長存九原若見韓忠獻休説渠家<lb/>
末世孫<lb/>
　　　韓平原客<lb/>
<pb n="KR2e0018_WYG_002-6b"/>
韓平原嘗爲南海尉延一士人作舘客甚賢而文既已<lb/>
音問杳不通平原當國常思其人一日忽來上謁蓋已<lb/>
改名登第數年矣一見歡喜館遇極厚嘗夜䦨酒罷平<lb/>
原屏左右促膝問曰某謬當國秉外間議論如何其人<lb/>
太息曰平章家族危如疊卵矣尚復何言平原愕然問<lb/>
故對曰是不難知也椒殿之立非出於平章則椒殿怨<lb/>
矣皇子之立非出於平章則皇子怨矣賢人君子自朱<lb/>
熹彭龜年趙汝愚斥逐貶死不可勝數則士大夫怨矣<lb/>
<pb n="KR2e0018_WYG_002-7a"/>
邊釁既開三軍骸骨孤兒寡婦之哭聲相聞則三軍怨<lb/>
矣並邊之民死於殺掠内地之民死於科需則四海百<lb/>
姓皆怨矣叢是衆怨平章何以當之平原黙然久之曰<lb/>
何以教我其人辭謝再三固問乃曰僅有一䇿主上非<lb/>
心黄屋若急建青宫間陳三聖家法爲揖遜之舉則皇<lb/>
子之怨可變而爲恩而椒殿退居徳壽雖怨無能爲矣<lb/>
於是輔佐新君渙然與海内更始曩時諸賢死者贈䘏<lb/>
生者召還遣使聘北釋怨請和以安邊境優犒諸軍厚<lb/>
<pb n="KR2e0018_WYG_002-7b"/>
䘏死士除苛解撓盡去軍興無名之賦使百姓有更生<lb/>
之意然後選擇名儒遜以相位乞身告老爲緑野之遊<lb/>
則易危爲安轉禍爲福矣或者其庻幾乎平原猶豫不<lb/>
能决欲留其人處以掌故其人力辭竟去未幾禍作<lb/>
　　　濟王<lb/>
濟王已廢潘壬潘丙謀立王遺書李全約以二月望日<lb/>
舉事爲邏卒獲其行人并書以白彌逺彌逺易書以二<lb/>
月改作三月且許行人以美官重賞令其以書達全○<lb/>
<pb n="KR2e0018_WYG_002-8a"/>
二月潘壬潘丙率太湖亡命數十人各以被半䄂爲號<lb/>
乘夜踰城而入至邸索王言推戴事王聞變易敝衣匿<lb/>
水竇中乆而得王擁至州治以黄袍加身王號泣不從<lb/>
不獲已與之約曰汝能勿傷太后官家否衆許諾遂發<lb/>
軍資庫金帛楮劵犒軍命守臣謝周卿率見任寄居官<lb/>
入賀且揭李全榜于州門言史彌逺廢立等罪且稱見<lb/>
率精兵二十萬水陸並進人皆聳動以爲江東狡謀比<lb/>
曉王視其士卒則太湖漁人巡尉弓兵而已王知其謀<lb/>
<pb n="KR2e0018_WYG_002-8b"/>
不成乃與郡將州兵戰之其數元不滿百也王元春以<lb/>
輕舟告變於朝史彌逺急召殿司將彭忳赴之兵至而<lb/>
事已平矣乃班師時全守淮安知所約失時遂叛歸北<lb/>
○史彌逺欲殺濟王遣其客秦天賜來且頒宣醫視疾<lb/>
之命時王已無疾天賜諭上意逼王就死遂縊于州治<lb/>
尋下詔貶王爲巴陵郡公其後魏了翁真徳秀洪咨䕫<lb/>
潘枋相繼上疏咸言其寃○大理評事胡夢昱應詔上<lb/>
書言濟王之不當廢引用晉太子申生漢戾太子及秦<lb/>
<pb n="KR2e0018_WYG_002-9a"/>
王廷美之事凡數百餘言訐直無忌彌逺怒竄夢昱于<lb/>
象州紹定壬辰沛恩宥過夢昱已不及矣贈朝奉諡剛<lb/>
簡仍官其子<lb/>
　　　三京之役<lb/>
寶慶乙酉趙葵趙范全子才奏因降人谷用安之言欲<lb/>
乘時撫定中原建守河據關之議以聞于朝乃命起范<lb/>
開閫於光黄之間六月全子才合淮南兵萬餘人赴汴<lb/>
以十二日離合肥七月二日抵東京距城二十里駐兵<lb/>
<pb n="KR2e0018_WYG_002-9b"/>
五日整兵入城行省李伯淵先期以文書來降願與谷<lb/>
用安范用吉結約乃殺所立崔立率父老來降先是黄<lb/>
河南舊有寸金淀乃爲金人所决河水淫溢自壽至汴<lb/>
水深齊腰行役良苦子才駐汴以俟糧嵩之主和中沮<lb/>
之不肯運糧卒致誤事○南滁州路鈐樊辛路分王中<lb/>
以偏師下鄭州陳州蔡州望風歸附趙葵以淮西兵五<lb/>
萬取泗州由泗至汴與子才軍㑹因謂子才曰我輩始<lb/>
謀據關守河今已抵汴半月不急議攻洛陽潼關奚待<lb/>
<pb n="KR2e0018_WYG_002-10a"/>
耶子才以糧餉未集對趙葵益督促之遂檄范用吉樊<lb/>
辛李先胡顯等提軍一萬三千人命淮西師機徐敏子<lb/>
爲監軍先令西上且命楊乂以廬州强勇軍一萬五千<lb/>
繼之各路齎五日糧諸軍以糧少爲辭敏子以二十一<lb/>
日啓行二十六日遣和州寧淮軍正將張廸以二百人<lb/>
趣洛陽至夜踰城大譟而入城中寂然無應者蓋北軍<lb/>
戍洛陽者皆空其城而誘我矣及曉有民庻三百餘家<lb/>
登城後降廸等遂入洛陽二十七日軍食已竭乃采蒿<lb/>
<pb n="KR2e0018_WYG_002-10b"/>
和麵作餅而食之楊乂至洛東三十里方散坐蓐食忽<lb/>
數百歩外有立紅黄凉繖者衆方駭異而伏兵突起深<lb/>
蒿中乂倉卒無備大潰擁入洛水者甚衆乂僅以身免<lb/>
是晚有潰軍奔逬而至云楊乂一軍已爲金人大陣衝<lb/>
散今北兵已㨿北牢矣於是在洛之師聞而奪氣八月<lb/>
一日北軍已有近城下寨者敏子與戰勝負半之士卒<lb/>
乏糧殺馬而食俟糧不至遂班師<lb/>
　　　大字成犬<lb/>
<pb n="KR2e0018_WYG_002-11a"/>
寧宗初政首召真徳秀魏了翁諸君子在朝天下人心<lb/>
翕然向化史彌逺欲逐真徳秀魏了翁梁成大自薦於<lb/>
史相遂除成大爲察院成大貽書所親曰真徳秀乃真<lb/>
小人魏了翁乃僞君子此舉大快公論而以成大守建<lb/>
寧拆真徳秀宏詞坊茍可以捃摭者無所不盡其致矣<lb/>
當時太學諸生曰大字傍宜添一㸃曰梁成犬余謂犬<lb/>
之狺狺不過吠非其主耳是有功於主也今夫不肖之<lb/>
臺諫受權貴之指呼納豪富之賄賂内則翦天子之羽<lb/>
<pb n="KR2e0018_WYG_002-11b"/>
翼外而奪百姓之父母是有害於主也吾意犬亦羞與<lb/>
爲伍矣<lb/>
　　　辛卯火<lb/>
宋紹定辛卯臨安之火比辛酉之火加五分之三雖太<lb/>
廟亦不免而史丞相府獨全洪舜俞詩云殿前將軍猛<lb/>
如虎救得汾陽令公府祖宗神靈飛上天可憐九廟成<lb/>
焦土時殿師乃馮榯也人言藉藉迄不免責<lb/>
　　　史彌逺<lb/>
<pb n="KR2e0018_WYG_002-12a"/>
史彌逺開禧丁卯爲禮部侍郎自楊太后誅侂胄其事<lb/>
甚祕侂胄死寧宗不知也居數日上顧問侂胄安在左<lb/>
右乃以實對上深悼之彌逺出入宫禁外議譁然有詩<lb/>
曰往來與月爲儔侣舒卷和天也蔽䝉蓋以雲譏彌逺<lb/>
也彌逺爲相十七年如真徳秀魏了翁者皆遭斥逐楊<lb/>
后之事濟王嫉之一日書于几上曰彌逺當决配八千<lb/>
里左右以告彌逺彌逺銜之及寧宗疾革廢濟王而立<lb/>
理宗使潘壬潘丙之謀成彌逺將何所容其身哉理宗<lb/>
<pb n="KR2e0018_WYG_002-12b"/>
之立又獨相九年用余天錫梁成大李知孝等列布于<lb/>
朝最用事者薛極胡榘聶子述趙汝述時號四木及上<lb/>
親政臺諫争言其非上思其功不忘復進其姪嵩之<lb/>
　　　夾攻遼金<lb/>
紹定辛卯襄帥言陳垓奏金人國遣使約夾攻䝉古壬<lb/>
辰國兵與䝉古兵合圍燕京金義宗自汴京突圍出奔<lb/>
歸徳府癸巳<hi>闕</hi>月遣襄陽太尉江海棗陽帥孟珙以兵<lb/>
至蔡州兵駐城南帥臣史嵩之運糧十萬給南北軍端<lb/>
<pb n="KR2e0018_WYG_002-13a"/>
平甲午正月北兵至蔡州宋孟珙兵先薄蔡城下金主<lb/>
知城必破乃傳位後主閉閣自縊愚嘗謂宋之與鄰國<lb/>
有兩失宋之與遼自真宗澶淵之後以姪事本朝世守<lb/>
歡盟一旦從金人之請議夾攻遼髙麗嘗遣使尋醫託<lb/>
其言以勸中國矣而徽宗不信又啟唇亡齒寒之患矣<lb/>
童貫兵出白溝而無紀律兵抵燕京而即奔潰金人哂<lb/>
之反得以欺我卒致靖康之禍金雖世讐在所當滅真<lb/>
西山言金亡而中國之憂始大洪咨䕫奏金亡必有興<lb/>
<pb n="KR2e0018_WYG_002-13b"/>
者二公有先知之明矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錢塘遺事卷二<lb/>
</p>
<p>
</p>
  </div>
<div>
                <head>錢塘遺事卷三</head>
    <p>
<pb n="KR2e0018_WYG_003-1a"/>
欽定四庫全書<lb/>
　錢塘遺事卷三　　　　　元　劉一清　撰<lb/>
　　　趙信菴<lb/>
信菴趙葵南仲忠肅公幼子意氣豪邁倅濠梁日有婢<lb/>
與客私公知之伺婢夜出䄂劍出帳中一揮斷二人頭<lb/>
棄之城溝辛卯李全送死維揚奏功自三京之役家居<lb/>
數年至淳祐癸卯優詔起復畀以重任爲叅預時有奏<lb/>
對日記穆陵與之密議儲事公再三賛决且云如陛下<lb/>
<pb n="KR2e0018_WYG_003-1b"/>
即位便不是好樣子尤人所難言也除拜右相葵屢上<lb/>
辭免而朝㫖促赴闕益急後葵到京以宰相須用讀書<lb/>
人劾之葵巳知之矣乃徑出國門疾馳而歸題南鄉子<lb/>
壁間云束髮領西藩百萬雄兵掌握間召到廟堂無一<lb/>
事遭彈昨日公卿今日閒拂曉出長安莫待西風割靣<lb/>
寒羞見錢塘江上柳何顔瘦僕牽驢過逺山後有表奏<lb/>
曰霍光不學無術毎思張詠之語以懐慚后稷所讀何<lb/>
書敢以趙抃之言而自觧是雖有激而云然亦見機而<lb/>
<pb n="KR2e0018_WYG_003-2a"/>
作矣歸領鄉郡推心愛民一鞭不妄施暇日過嶽麓精<lb/>
舍舍長劉某年差長將坐揖曰相公主席公搖手曰到<lb/>
這裏説甚相公竟就賔席取酒盡歡而去後居溧陽已<lb/>
未難作聞命即出丙寅時事粗定告老還鄉舟未發以<lb/>
書報郷人及兩學士㕛無不歡悦長沙兒童日呼舞於<lb/>
市曰相公歸云冬十月二十六日至齊安中夕電光如<lb/>
燭空中焠然有聲遂薨<lb/>
　　　安子文<lb/>
<pb n="KR2e0018_WYG_003-2b"/>
安子文與楊巨源李好義合謀誅逆䂀旋殺巨源而專<lb/>
其功久之朝廷疑其䟦扈俾帥長沙子文盡室出蜀嘗<lb/>
自賛云面目鄒捜行歩䖃苴人言托住半周天我道一<lb/>
塲真戲要今日到湖南又成一話靶在長沙計利析秋<lb/>
毫㕔設前豢豕成羣糞穢狼藉肥腯則烹而賣之罷鎮<lb/>
梱載歸蜀厥後楊九鼎在蜀以刻剥致諸軍之怨軍士<lb/>
莫簡猖亂殺九鼎剖其腹實以金銀曰使其貪腹飽飫<lb/>
時子文家居散財給士生擒莫簡剖心以祭九鼎迄再<lb/>
<pb n="KR2e0018_WYG_003-3a"/>
平蜀難<lb/>
　　　嵩之起復<lb/>
淳祐乙巳正月劉漢弼正夫由閑卿監擢拜臺臣先是<lb/>
九月嵩之自右揆丁父憂優詔起復蓋援彌逺例也嵩<lb/>
之朶頥不起特以葬爲辭逡巡未就闕十一月徐元杰<lb/>
侍郎因對以起復爲非嵩憾之語所厚曰吾與徐誼不<lb/>
薄何不密以啓我自是繼有論奏上意不復向嵩臺官<lb/>
彈擊無虛日未幾漢弼以腫疾死杜丞相範繼薨徐又<lb/>
<pb n="KR2e0018_WYG_003-3b"/>
以伏暑暴卒物論沸騰直謂數公皆中毒死徐則徧體<lb/>
青黑朝野爲之驚駭堂食無敢下箸者於是揭榜通衢<lb/>
重立賞格移文棘寺嚴鞫姦兇然竟莫明所以已而出<lb/>
太府之幣畀上腴之田賜之史嵩之當國一時正人如<lb/>
杜範游佀劉應起李韶趙汝騰等皆以不合逐去時喬<lb/>
行簡平章李宗勉左相史嵩之右相三相當國時論謂<lb/>
喬失之汎李失之狹史失之專然宗勉清謹守法號爲<lb/>
賢相<lb/>
<pb n="KR2e0018_WYG_003-4a"/>
　　　崔福之死<lb/>
崔福從趙葵收李全名重江淮爲人勇悍喜於生事而<lb/>
無忌憚陳韡爲建康留守崔爲路鈐奪統制官王明鞍<lb/>
馬又廹逐緫所趙監酒親屬公委㑹㕔<hi>四字未詳疑有誤</hi>戒諭<lb/>
然不悛值王歩帥統師過淮乞崔福軍前恊力因厚遣<lb/>
之崔福遇賊不擊託言葬女而歸更不申大閫取㫖主<lb/>
帥亦無如之何陳以爲從本司調遣而蔑視軍法如此<lb/>
若不明正典刑則更相傚法押赴教塲處斬人以爲文<lb/>
<pb n="KR2e0018_WYG_003-4b"/>
臣不習邊事多爲武人所輕韡爲積忿而發也殊不思<lb/>
良將難得爲帥閫者推誠共事果䟦扈淩犯自當申取<lb/>
朝㫖豈可擅殺<lb/>
　　　孟保相<lb/>
孟珙號無庵兄弟中第四故稱四孟機畧沈鷙世罕能<lb/>
及嘗攻大金公統兵四萬至蔡州滅之由是威名浸盛<lb/>
爲荆湖制帥善御衆得士卒心輕財結客對境虛實莫<lb/>
不周知外國機要間探尤密性好佛夜則趺坐召偏禆<lb/>
<pb n="KR2e0018_WYG_003-5a"/>
以下五七十人施氊褥俱席地自上而下各舉一話或<lb/>
目前事或市井笑謔事無不可言者言有可笑輙相與<lb/>
大噱惟不得訐人隂私於是上下之情無不通者軍中<lb/>
私密外間詭詐皆入其耳久任邊帥朝廷頼之後無疾<lb/>
而逝兄璟稱三孟嘗知鄂州性寛厚弟十孟知岳陽皆<lb/>
然子之縉立朝尤有大節理宗朝邊稱帥者必曰諸孟<lb/>
云<lb/>
　　　余樵隐<lb/>
<pb n="KR2e0018_WYG_003-5b"/>
余玠字又夫淳祐三年帥蜀慷慨自許創建城壁修築<lb/>
關隘増屯堡柵數年之間邊塵不驚浸以驕恣初玠之<lb/>
臨遣也有挈故地還天子之語十年天子降詔褒諭玠<lb/>
八年守蜀之功鄭青山再相因從㬰其進兵且以私書<lb/>
與玠云老夫只候此著爲退身計於是一意出師至興<lb/>
元無功而還壬子冬北兵知其所爲入掠成都薄嘉定<lb/>
無禦之者玠帥蜀罔功每交結權要及中外用事者奏<lb/>
牘詞氣悖慢示敢專制之状上意不平之徐清叟奏云<lb/>
<pb n="KR2e0018_WYG_003-6a"/>
余玠不知事君之禮帥蜀無功陛下胡不出其不意召<lb/>
之上不答一日御筆余玠以本職奏事庚牌到蜀而玠<lb/>
以漢中敗績歸羞愧飲藥而死<lb/>
　　　余晦帥蜀<lb/>
寶祐甲寅余晦帥蜀徐清叟奏云朝廷命令不行於西<lb/>
蜀者十有二年矣今者天斃玠此乃祖宗在天之靈社<lb/>
稷無疆之福陛下大有爲之機也今乃以素無行檢輕<lb/>
儇浮薄不敢任重如晦者當之臣恐五十四州軍民不<lb/>
<pb n="KR2e0018_WYG_003-6b"/>
特坐而輕鄙之敵國聞之亦且竊笑中土之無人矣所<lb/>
有余晦内批乞賜收回御筆責清叟曰數十年來未見<lb/>
執政繳回成命者卿若固執則廟堂之間同列之人皆<lb/>
有不安召命已頒决難反汗其後余晦果敗蜀失紫金<lb/>
山要地爲其城之也<lb/>
　　　晦誣惟忠<lb/>
余晦繼玠爲蜀帥一日有南永忠者叛反書聞王惟忠<lb/>
適留閫問南永忠何如人惟忠盛言其勇而義晦曰人<lb/>
<pb n="KR2e0018_WYG_003-7a"/>
言其不可保有之乎惟忠云當入状以百口保之晦即<lb/>
取紙俾書既畢探懐以反書示之愕然晦謫歸以王惟<lb/>
忠庇叛事告于朝遂入大理獄全臺入晦之殿院陳大<lb/>
方尤主之惟忠竟斬東市此事本非其罪晦懼禍及已<lb/>
故誣之耳未幾大方奉祠歸紹興得疾目擊惟忠之爲<lb/>
鬼露頭籲天謂非所爲聞者嗤之○惟忠與晦俱浙東<lb/>
人少微賤晦小名余開五以余天錫之薦爲四川制置<lb/>
使時惟忠爲利路安撫閱除目笑曰余開五來也晦聞<lb/>
<pb n="KR2e0018_WYG_003-7b"/>
之故誣奏惟忠斬於市血迸流而上惟忠色不變曰吾<lb/>
将訴於天以明此寃也<lb/>
　　　彭大雅<lb/>
彭大雅字文子癸卯守重慶時蜀已殘破大雅披荆棘<lb/>
冒矢石築城以守爲蜀根柢自此支吾二十年大雅之<lb/>
功也然取辦峻廹徳之者固多怨之者亦不少後謫死<lb/>
蜀士大夫爲之立廟焉○大雅入蜀曾有祭諸葛武侯<lb/>
文云大國之臣不拜小國之卿大雅今拜矣拜公以八<lb/>
<pb n="KR2e0018_WYG_003-8a"/>
陣之神圖拜君以出師之一表尚饗其文甚偉<lb/>
　　　趙方威名<lb/>
趙方嘉定年間爲淮閫威望表聳金人相戒不敢犯邊<lb/>
皆以趙爺爺呼之貎古怪兩眼髙低一眼觀天一眼觀<lb/>
地人皆望而畏之不敢仰視一日浴湯伏事底窺見一<lb/>
巨蛇蟠于桶中皆不敢漏泄一夕之鼓不鳴詰朝申舉<lb/>
當更軍人自分必死及執覆謂有巨蛇蟠於鼓故不敢<lb/>
近以故皆謂蛇之精鎮邊數年一塵不驚兩子六直閣<lb/>
<pb n="KR2e0018_WYG_003-8b"/>
七直閣隨侍立淮北人有六隻角七隻角之呼其威名<lb/>
已逺暢矣後欲上武當山燒香上真降筆曰襄陽趙方<lb/>
欲上武當酆都小卒不請燒香○方初登第作尉時嘗<lb/>
訪辛稼軒留三日劇談方畧辛喜之謂其夫人曰近得<lb/>
一佳士惜無可爲贈夫人曰我有絹十端尚在稼軒遂<lb/>
将添作贐儀且奉以數書云諸監司覔文字趙極感之<lb/>
後辛死其子遇趙作荆湖制置適在幕下僉屬謂趙以<lb/>
乃父曩疇之故賜以提挈不料待之反嚴無時程督幾<lb/>
<pb n="KR2e0018_WYG_003-9a"/>
不能堪至與其母對泣幸三年官滿辭趙告歸趙曰且<lb/>
可留一日即開宴請其母夫人同來樽前與其母子曰<lb/>
某三年非待令嗣之薄吾受先公厚恩正恐其恃此不<lb/>
留心職業故爾今已爲經營到諸監司舉紙七状皆足<lb/>
並發放在省部訖自即當奉少費請直去改官辛母子<lb/>
方感謝無涯大賢之陶鑄後進報稱舊恩如此夫<lb/>
　　　劉雄飛<lb/>
淳熈年間鄂州江夏縣尉司都頭楊文其妻八娘常行<lb/>
<pb n="KR2e0018_WYG_003-9b"/>
善念一日隆興解到賊徒二十五人來鄂州發下尉司<lb/>
楊文收管拘鎻有劉雄飛者貎魁偉八娘以爲異待之<lb/>
極厚楊文出巡按盗八娘遂打開索鎻俾雄飛遂遁仍<lb/>
與顧舟盤費雄飛一夜過江宿於荒沙壩中夜半見天<lb/>
門大開車馬往來心内自喜至鎮江府適揚州制司招<lb/>
帳前敢勇軍遂投充軍隊至揚州制司調遣出軍大㨗<lb/>
而回除帳前統制官後累有功遷權帳前副都統適和<lb/>
州缺守賈似道爲制置使差雄飛權和州到郡數月正<lb/>
<pb n="KR2e0018_WYG_003-10a"/>
除知和州雄飛遣人迎楊都頭夫人偕來則八娘已死<lb/>
矣厚贐楊都頭歸俾作功徳追薦八娘後雄飛爲四<lb/>
川制置仍保楊都頭爲帳前統制後知重慶府劉之報<lb/>
恩可謂至矣<lb/>
　<lb/>
　<lb/>
　<lb/>
　<lb/>
<pb n="KR2e0018_WYG_003-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錢塘遺事卷三<lb/>
</p>
<p>
</p>
  </div>
<div>
                <head>錢塘遺事卷四</head>
    <p>
<pb n="KR2e0018_WYG_004-1a"/>
欽定四庫全書<lb/>
　錢塘遺事卷四　　　　　元　劉一清　撰<lb/>
　　　北兵渡江<lb/>
開慶己未秋九月北朝憲宗皇帝親率大軍入蜀勢欲<lb/>
順流東下一軍自大理因斡腹南來厯邕桂之境以至<lb/>
靜江府廣帥李曾伯閉門自守北兵遂至潭州一軍渡<lb/>
江自隨黄圍鄂州陷漣水軍揚州大震時相匿報朝廷<lb/>
若罔聞吳潛涕泣入告理宗皇帝以賈似道為荆湖宣<lb/>
<pb n="KR2e0018_WYG_004-1b"/>
撫策應大使進兵援鄂州尋自軍中拜右相趙葵為樞<lb/>
密使江東西宣撫策應大使屯兵信州過廣右遏腹之<lb/>
師以杜庶帥兩淮以向士璧帥潭適南來二哥元帥遇<lb/>
宋候騎而死潭圍先解以高逺印應飛守鄂賈似道駐<lb/>
漢陽軍為聲援又命崔彦良以兵三千援隆興時趙葵<lb/>
移司隆興城門守備戒嚴崔兵至城下不得入扺暮報<lb/>
北兵至生米市距城三十里彦良渡江迎敵得捷保隆<lb/>
者彦良之功彦良崔福子也<lb/>
<pb n="KR2e0018_WYG_004-2a"/>
　　　議遷都<lb/>
己未北軍破江州瑞州衡州進圍潭州邊報轉急都城<lb/>
團結義勇招募新兵築平江紹興慶元城壁議遷都謝<lb/>
皇后請留蹕以安人心上乃止<lb/>
　　　陰許嵗幣<lb/>
開慶己未北兵渡江之後㑹憲宗皇帝晏駕於釣魚城<lb/>
下似道乗機遣使陰約許納嵗幣兵解而去鄂渚兵退<lb/>
乃庚申三月三日也北兵之圍鄂也城危在頃刻都統<lb/>
<pb n="KR2e0018_WYG_004-2b"/>
張勝登城諭之曰城子已是你底但子女金帛皆在將<lb/>
臺可從彼去北兵盡東勝於是焚燒城外民居巋然一<lb/>
壘外援至悉力防守遂克完城<lb/>
　　　行打筭法<lb/>
賈似道忌害一時任事之閫臣行打算法以汚之向士<lb/>
璧守潭費用委浙西閫打算趙葵守淮則委建康閫馬<lb/>
光祖打算江閫史岩之徐敏子淮閫杜庶廣帥李曽伯<lb/>
皆受監錢之苦史亦納錢而妻子下獄徐李杜並下獄<lb/>
<pb n="KR2e0018_WYG_004-3a"/>
杜死而追錢猶未已也時江東謝枋得率鄧傳二千人<lb/>
舉義擢兵部架閣科降招軍錢給義兵米似道打算招<lb/>
軍錢开徵所得米枋得自償萬楮餘無所償乃上書賈<lb/>
相云千金為募徙木將取信於市人二卵而棄干城豈<lb/>
可聞於鄰國乃得免<lb/>
　　　丁相罷政<lb/>
己未北兵渡江時丁大全當國匿報不以上聞誤國欺<lb/>
君十月罷相大全鎮江人藍色鬼貌小官時為戚里婢<lb/>
<pb n="KR2e0018_WYG_004-3b"/>
婿夤緣取寵位媚事内侍虞允昇董宋臣上信任之擢<lb/>
監察御史遷右正言在臺横甚引小人沈翥方大猷為<lb/>
羽翼輒登相位己未十月罷相庚申七月謫貴州與州<lb/>
將游翁明失色盃酒間適游有食人之謗經帥朱禩孫<lb/>
伺丁者也憲李仲鰲惡游者也丁密以郡人之謗游者<lb/>
語李李以語朱朱以責游游遂告丁異謀以為陰造弓<lb/>
矢將通蠻為不軌朱聞于朝加竄新州經司遣畢進武<lb/>
遷者下貴州退其奴且盡取其橐中所有而後寛之舟<lb/>
<pb n="KR2e0018_WYG_004-4a"/>
過藤州太守以下不敢與通畢遷登岸詣州借水手十<lb/>
人適丁遣舟人請鐔津何權孫者過舟中談話日午畢<lb/>
將登舟何别去未至孫舟人走報丁副使溺矣州為求<lb/>
屍至夜始得巾履未脱解事人申州借錢買棺守以經<lb/>
司無名色錢百千予之丁大全喪受云價不問多少自<lb/>
償既斂郡與解者俱申經司牒下追畢究問後有㫖許<lb/>
自便居住畢遷于靜江既而朱先遣之囘長沙矣夫人<lb/>
范氏母子居建康之村落賈相屢誘其子使自陳掉頭<lb/>
<pb n="KR2e0018_WYG_004-4b"/>
竟不就先是謝方叔罷相居隆興賈相誘之曰上念公<lb/>
不忘信之遂刻穆陵御筆以進且獻丹砂等物臺章交<lb/>
上有㫖追逮空所有以解幸免於禍丁之父子智於謝<lb/>
逺矣<lb/>
　　　吳潛入相<lb/>
丁大全罷吳潛代之潛為人豪儁其弟兄亦無所附麗<lb/>
有讒于上者曰外間童謡曰大蜈蚣小蜈蚣盡是人間<lb/>
業妄虫夤緣攀附有百尺若使飛天能食虫此語既聞<lb/>
<pb n="KR2e0018_WYG_004-5a"/>
惑不可解而用之不堅亦以此也庚申七月謫建昌尋<lb/>
徙潮州辛酉四月安置循州壬戌五月十八日卒捐館<lb/>
之夕作詩云伶俜七十翁間闗四千里縱非烟瘴窟自<lb/>
無逃生理去年三伏中葉舟遡潮水燥風扇烈日熱喘<lb/>
乗毒氣盤囘七二灘顛頓常驚悸肌體若分裂肝腸如<lb/>
𢷬碎支持達循州荒凉一墟市託跡貢士闈古屋已頹<lb/>
圯地濕暗流泉風雨上不庇蛇鼠相交羅螻蟈聲恠異<lb/>
短垣逼閭閻簾楹接尺咫凡民多死喪哭聲常四起妻<lb/>
<pb n="KR2e0018_WYG_004-5b"/>
或哭其夫父或哭其子爾哭我傷懷傷懷那可止悲愁<lb/>
復悲愁憔悴更憔悴陰陽冦乗之不覺入腠理雙足先<lb/>
蹣跚兩股更重膇擁腫大如椽何止患蹠盩淫邪復入<lb/>
腹喘促妨卧寐脾神與食仇入口即嘔噦膏肓勢日危<lb/>
和扁何為計人生固有終蓋棺亦旋已長兒在道塗不<lb/>
及見其斃老妻對我啼數僕環雪涕綿蕞斂形骸安能<lb/>
備喪禮孤柩倚中堂几筵聊復爾骨肉逺不知鄉里各<lb/>
周慰相慰亦何言眼眼自相視龍川水泱泱敖山雲委<lb/>
<pb n="KR2e0018_WYG_004-6a"/>
委雲飛何處歸水流何處止悠悠旅中魂雲水兩迢遞<lb/>
朝廷有至仁歸骨或可覬魂兮早還家毋作異鄉鬼又<lb/>
自銘其棺云生於霅川死於龍水大布深衣緇冠素履<lb/>
藉以紙衾覆以布被一物不將斂形而已其人伊誰履<lb/>
高居士翁嘗好老莊善延方外㕛與客談及死生事曰<lb/>
某只消一个倐然而逝時但以為戯言及至循枋國者<lb/>
所遣人迫翁已甚翁處之裕如作詩及銘之夕忽空中<lb/>
雷聲轟然翁形在而神去矣先是潛入相以方甫胡易<lb/>
<pb n="KR2e0018_WYG_004-6b"/>
簡為腹心二人輕儇人嘲之曰易簡方上議立度宗為<lb/>
太子公意不欲緩其事上不悦北軍退即罷政而似道<lb/>
由軍中入相諷臺臣劾公罪貶循州先是詔似道移司<lb/>
黄州黄在鄂下流中間乃北騎往來之衝要似道聞命<lb/>
以足頓地曰吳潛殺我疑移司出潛意故深憾之遣武<lb/>
人劉宗申為循守欲毒潛潛鑿井卧榻下自作井記毒<lb/>
無從入一日宗申開宴以私忌辭又宴又辭又次日移<lb/>
庖不得辭遂得疾而卒<lb/>
<pb n="KR2e0018_WYG_004-7a"/>
　　　賈相當國<lb/>
理宗之季官以賄成宦官外戚用事似道為相年餘逐<lb/>
巨璫董宋臣李宗輔勒戚畹歸不得任監司郡守百官<lb/>
守法門客子弟斂迹不敢干政人頗稱其能然天資陰<lb/>
忮刻深置緑櫃招人告訐立七司法苛密煩碎議者不<lb/>
以為便<lb/>
　　　李璮歸國<lb/>
李全死後其子松夀據有山東駸駸踰淮據及漣水連<lb/>
<pb n="KR2e0018_WYG_004-7b"/>
年為患景定庚申八月忽有書貽賈相係兩淮制置李<lb/>
庭芝繳進往復十數始疑中信其終則直壬戌詔改漣<lb/>
水軍為安東州乃降徳音特授李璮保信武寧軍節度<lb/>
使督視京東河北等路軍馬齊郡王宣賜奬諭追復其<lb/>
父李全官爵改正日厯御製詩賜賈相云力扶漢鼎頼<lb/>
元勲泰道𢎞開萬物新聲暨南郊方慕義恩漸東海悉<lb/>
來臣凱書已奏三邊捷廟算潛消萬里塵坐致太平今<lb/>
日事中興玉厯喜環循<lb/>
<pb n="KR2e0018_WYG_004-8a"/>
　　　嚴覆試<lb/>
賈似道嘉熙戊戌以其姊貴妃之故得赴廷對是時貴<lb/>
妃在大内廷對之日節次當事人供奉湯藥飲食自庚<lb/>
申入相之後躐拜平章聨科必嚴過省及覆試之禁或<lb/>
為詩末聨云戊戌若還嚴覆試如今安得有平章其意<lb/>
甚當<lb/>
　　　一擔擔<lb/>
庚申賈似道初入相或為詩曰收拾乾坤一擔擔上肩<lb/>
<pb n="KR2e0018_WYG_004-8b"/>
容易下肩難勸君高著擎天手多少傍人冷眼看<lb/>
　　　殺向士璧<lb/>
向士璧帥長沙北兵已圍鄂岳方措置間皮泉渌家居<lb/>
訪之問所以為守城之計向曰正為眼中無可任之人<lb/>
皮恚之北兵至向親率軍民且戰且守既置飛虎軍又<lb/>
募斗弩社朝夕親自登城慰勞卒能保潭斗弩之力居<lb/>
多皮入朝百計毁短似道妬賢嫉能乃嗾䑓諫孫附鳳<lb/>
劾之辛酉詔奪向士璧從官恩數令臨安府追究侵盗<lb/>
<pb n="KR2e0018_WYG_004-9a"/>
掩匿情節竟坐遷謫擠之死地天下寃之<lb/>
　　　劉整叛北<lb/>
劉整以瀘州降北先是鄭興守嘉定被兵整自瀘州赴<lb/>
援興不送迎亦不宴犒遣吏以羊酒餽之整怒杖吏百<lb/>
而去及興為蜀帥而瀘州乃其屬郡興遣吏打算軍前<lb/>
錢糧整賂以金瓶興不受復至江陵求興母書囑之亦<lb/>
不納整懼又似道殺潛殺士璧整益不安乃以瀘州降<lb/>
北軍壓境整集官吏喻以故曰為南者立東廡為北者<lb/>
<pb n="KR2e0018_WYG_004-9b"/>
立西廡官吏皆西立惟户曹東立殺之與西立二十八<lb/>
人歸北京湖制置吕文徳復瀘州文徳號為黒灰團整<lb/>
歸北上急攻緩取之書謀取襄陽曰南人惟恃一黒灰<lb/>
團可以利誘也乃遣使于文徳求置𣙜塲於樊城外文<lb/>
徳許之使曰南人無信安豐等處𣙜塲或為盗所掠願<lb/>
築土墻以䕶貨物文徳不許使辭去或謂文徳曰𣙜塲<lb/>
成我之利也且可因以通和好文徳以為然追使者不<lb/>
及既而使者至復申前議文徳遂許焉為請於朝開𣙜<lb/>
<pb n="KR2e0018_WYG_004-10a"/>
塲於樊城外北人築土墻於鹿門山外通互市築堡襄<lb/>
帥吕文煥知被欺犯兩申制置司為親吏陳文彬匿之<lb/>
北人又於白鶴城垣築第二堡文煥復申制司文徳大<lb/>
驚頓足曰誤朝廷者我也即請自赴援會病卒<lb/>
　　　拘留北使<lb/>
賈似道陰許北朝嵗幣故鄂渚退師自事定之後冒為<lb/>
已功諱言前事及北使郝經來尋盟似道拘留真州不<lb/>
遣其失信北朝以至召兵<lb/>
<pb n="KR2e0018_WYG_004-10b"/>
　　　雪詞<lb/>
賈相當國陳藏一作雪詞譏之詞曰没巴没鼻霎時間<lb/>
做出漫天漫地不論高低并上下平白都教一例鼔動<lb/>
滕神招邀巽二一任張威勢識他不破只今道是祥瑞<lb/>
却向鵝鴨池邊三更半夜誤了吴元濟東郭先生都不管<lb/>
關上門兒穏睡一夜東風三竿暖日萬事隨流水東皇<lb/>
笑道山河元是我底詞名念奴嬌<hi>案詞名念奴嬌五字依説郛補入</hi>
　　　紫原三策<lb/>
<pb n="KR2e0018_WYG_004-11a"/>
咸淳年間汪紫原立信於襄危之際以書抵賈相陳三<lb/>
䇿一謂内地何用乎多兵宜盡抽之以過江可得六十<lb/>
萬百里或二百里置一屯皆設都統七千里江面纔三<lb/>
十四屯設兩大藩府以總攝運掉之緩急上下流相應<lb/>
必無能破吾聨絡之勢者久之日益雖進亦可二謂久<lb/>
拘使者在京湖何益不如遣使偕行啗以厚利緩其師<lb/>
期年嵗間我江外之藩垣成氣象固且江南之生兵日<lb/>
益矣三謂若此兩説不可行惟有准備投拜其意葢以<lb/>
<pb n="KR2e0018_WYG_004-11b"/>
激賈行二説也賈得書大怒曰瞎賊敢爾妄語迄諷臺<lb/>
諌罷紫原歸金陵不數月北兵渡江九江以下皆失守<lb/>
乃以端明招討起公則已無地席矣紫原以家囑愛將<lb/>
金明而令金明以子從之過淮時賈出督相遇拊紫原<lb/>
背而哭曰端明端明某不用公言遂至此紫原對云平<lb/>
章平章今日瞎賊更説一句不得賈問紫原何䇿對曰<lb/>
今江南無一寸乾淨地某去尋一片趙家土上死也要<lb/>
死得分明後抵高郵適巴延丞相經蹕紫原之家有告<lb/>
<pb n="KR2e0018_WYG_004-12a"/>
以紫原曽獻三策於賈者丞相驚嘆江南有這般人這<lb/>
般話若遂用吾安得至此即尊禮其家老小甚至欲發<lb/>
兵迎取之金明不敢告以在高郵而宻价以報紫原拊<lb/>
案大哭曰吾猶幸得在趙家地上死也竟大慟而絶時<lb/>
人有詩曰厚我藩垣長彼貪不然銜璧小邦男廟堂從<lb/>
諌真如轉竟用先生策第三<lb/>
　<lb/>
　<lb/>
<pb n="KR2e0018_WYG_004-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錢塘遺事卷四<lb/>
</p>
<p>
</p>
  </div>
<div>
                <head>錢塘遺事卷五</head>
    <p>
<pb n="KR2e0018_WYG_005-1a"/>
欽定四庫全書<lb/>
　錢塘遺事卷五　　　　　元　劉一清　撰<lb/>
　　　推排公田<lb/>
咸淳壬戌殿院陳堯道正言曹孝慶合奏限田之法自<lb/>
昔有之置官户踰限之田嚴歸併飛走之弊囘買官田<lb/>
可得一千萬畆每嵗則有六七百萬石之入其於軍餉<lb/>
沛然有餘可免和糴可以餉軍可以住造楮幣可平物<lb/>
價可安富室一事行而五利興實為無窮之利上然之<lb/>
<pb n="KR2e0018_WYG_005-1b"/>
時賈似道為相欲行富國强兵之策劉良貴為都曹繼<lb/>
尹天府吳勢卿餉淮東入為浙漕遂交贊公田之事吳<lb/>
勢卿死乃以劉良貴為提領陳訔為檢閲官以副之良<lb/>
貴請下都省嚴立賞罰究歸併之弊上曰永免和糴無<lb/>
如買逾限之田為良法然東作方興權俟秋成續議施<lb/>
行賈似道憤怒求去上曰買田永免和糴自是良法美<lb/>
意要當始於浙西庶他路視為則也所在利病各有不<lb/>
同行移難於一律可令三省照此施行○賈似道内引<lb/>
<pb n="KR2e0018_WYG_005-2a"/>
入劉力言其便上從其言三省奉行惟謹似道遂先以<lb/>
自己浙西萬畆為公田倡嗣榮王繼之趙孟奎自陳投<lb/>
賣自是朝野無敢言者獨禮部尚書徐經孫疏言買田<lb/>
之害以言不行乞致仕後公田且行於浙西他路竟免<lb/>
和糴自若由是徳經孫者半天下也○公田初議以官<lb/>
品逾限田外買之此猶有嫉富抑强之意繼而派買除<lb/>
二百畞以下者免餘各買三分之一其後雖百畞之家<lb/>
亦不免立價以租一石者償十八界會四十楮不及減<lb/>
<pb n="KR2e0018_WYG_005-2b"/>
買數稍多則銀絹相半又多則以度牒告身准直登仕<lb/>
三千楮將仕千楮許赴漕試校尉萬楮承信萬五千楮<lb/>
承節二萬楮則理為進納安人四千楮孺人二千楮<lb/>
　　　公田専官<lb/>
提領劉良貴檄府丞陳訔往湖秀將作丞廖邦傑往常<lb/>
潤任督催之意六郡有専官平江則知郡包恢撫參成<lb/>
公策嘉興則知郡潘墀撫幹李補寓公焦煥炎安吉則<lb/>
知郡謝奕寓公趙與訔撫幹王唐佳臨安察判與元演<lb/>
<pb n="KR2e0018_WYG_005-3a"/>
常州則知郡洪□運使劉子庚鎮江則知郡章坰漕司<lb/>
准遣鄭夢熊江陰則知郡楊班准遣謝某司户黄伸候<lb/>
竣事各轉一官選人減一削守臣並以主管公田繫銜<lb/>
　　　公田賞罰<lb/>
包恢盱江人為陸氏學公田令行人心不服一路騷然<lb/>
朝廷除包知平江府専領公田行以峻急至施肉刑時<lb/>
年已八十酬勞拜簽書而卒○提領劉良貴劾奏嘉興<lb/>
宰葉悊佐以不即奉行之罪又劾長洲宰何九齡追毁<lb/>
<pb n="KR2e0018_WYG_005-3b"/>
出身永不收叙以不合出給官田令田主抱納失田業<lb/>
相離之初意<lb/>
　　　公田之禍<lb/>
壬戌五月公田以江陰軍平江府隸浙西憲司安吉嘉<lb/>
興隸浙西運司常州鎮江隸總所每嵗秋租輸之官倉<lb/>
特與減饒二分或水旱則别議放數遂立四分司王大<lb/>
吕平江方夢至嘉興董楷安吉黄震鎮江常州江陰三<lb/>
郡初以選人為之任滿則理為入班州縣鄉都則分差<lb/>
<pb n="KR2e0018_WYG_005-4a"/>
莅官以富饒者充應兩年一替每鄉創官莊一所每租<lb/>
一石明減二斗不許多收其間毗陵澄江一時迎合止<lb/>
欲買數之多凡六七斗者皆作一石及收租之際元核<lb/>
有虧則取足於田主以為無窮之禍或内有磽瘠及租<lb/>
佃頑惡之處又從而更換於田主其禍尤慘<lb/>
　　　謫皮龍榮<lb/>
㕘政皮龍榮者上東宫舊僚也居潭州知似道忌之杜<lb/>
門不預人事一日上偶問龍榮安在似道疑其再入時<lb/>
<pb n="KR2e0018_WYG_005-4b"/>
李雷奮憲湖南似道陰諷雷奮劾之先是雷奮訪龍榮<lb/>
龍榮辭以故既退以小鬼斥之或以語雷奮雷奮不能<lb/>
平至是疏其貪利營私之罪且以為幸祥琴之甫闋即揆<lb/>
席以自居于州郡從吉之伸冀朝廷收召之速又謂每<lb/>
對人言有吾擁至尊於膝下之語蓋龍榮為東宫官故<lb/>
也有㫖謫衡州衡州雷奮治所也遂自酖死<lb/>
　　　銀闗先讖<lb/>
見錢闗子始於紹興元年冬張浚屯軍婺州朝廷以水<lb/>
<pb n="KR2e0018_WYG_005-5a"/>
道不通貼置召商又入見錢於婺州執闗子請見錢於<lb/>
杭越𣙜貨務每千加十以為優潤六年張忠憲為都督<lb/>
張澄主管財用請依四川法造交子與見錢並行後三<lb/>
十一年春遂置行在㑹子務景定甲子賈相當國造金<lb/>
銀見錢闗子時十九界矣以一準十八界之三廢十七<lb/>
界不用其闗子之制上黒印如品字中紅印三相連如<lb/>
目字下兩傍各一小長黒印宛然一賈字也銀闗之上<lb/>
列為寶蓋幢幡之狀目之曰金旛勝以今代麒麟閣何<lb/>
<pb n="KR2e0018_WYG_005-5b"/>
人第一功為號大兵下江南如入無人之境人以為讖<lb/>
信然<lb/>
　　　竄謝枋得<lb/>
建寧府教授謝枋得校文江東漕闈發策詆時政似道<lb/>
怒竄興國軍○江東十問備陳賈似道景定以後政事<lb/>
知國家必亡於權臣之手至如八陵一問讀之使人淚<lb/>
下<lb/>
　　　推排田畞<lb/>
<pb n="KR2e0018_WYG_005-6a"/>
理宗朝嘗欲舉行推排之令廷紳有言而未行也賈似<lb/>
道當國卒行之有人作詩曰三分天下二分亡猶把山<lb/>
川寸寸量縱使一丘添一畞也應不似舊封疆又有作<lb/>
沁園春題於道間者道過江南泥墻粉壁右具在前述<lb/>
某州某縣某鄉某里住何人地佃何人田氣象蕭條生<lb/>
靈憔悴經畧從來未必然惟何甚為官為已不把人憐<lb/>
思量幾許山川况土地分張又百年正西蜀巉岩雲迷<lb/>
鳥道兩淮清野日警狼烟宰相弄權奸人罔上誰念干<lb/>
<pb n="KR2e0018_WYG_005-6b"/>
戈未息肩掌大地何須經界萬取千焉<lb/>
　　　彗星之變<lb/>
景定甲子秋七月甲戌彗星出栁芒角燭天長數十丈<lb/>
自四更從東方見日高方斂如是者月餘㕘政楊棟謂<lb/>
是蚩尤旗非彗也遭論去國上減膳避殿臺臣交章言<lb/>
星變灾異皆公田不便民間愁歎不平之所致乞罷公<lb/>
田以答天意似道力辨人言丐辭相位上曰言事易任<lb/>
事難自古然也然公田之説不可行則卿建議之始朕<lb/>
<pb n="KR2e0018_WYG_005-7a"/>
已沮之矣惟其上可以免朝廷造楮之費下可免浙西<lb/>
和糴之擾公私兼濟所以決意命公舉行之今業已成<lb/>
矣一嵗之軍餉皆仰給於此若遽因人言而罷之雖可<lb/>
以快一時之異議如國計何如軍餉何卿既任事亦當<lb/>
任怨禮義不愆何恤人言卿宜安心毋孤朕倚毗之意<lb/>
自此公論頓沮矣是秋邊無警報國無大咎冬十月理<lb/>
宗升遐先是嘉定壬午八月初五夜彗見于西南方去<lb/>
地不甚逺尾長三丈餘初十日夜光芒亘天至甲申寧<lb/>
<pb n="KR2e0018_WYG_005-7b"/>
宗升遐始騐藝祖升遐彗亦出栁云似道奏云彗出三<lb/>
河<hi>周分與河南無干</hi>
　　　理宗升遐<lb/>
景定甲子冬十月理宗崩上自臨御以來始終崇奬周<lb/>
程張朱諸儒義理之學故得廟號曰理宗陵曰穆陵御<lb/>
書閣曰顯文閣原廟殿曰章熈殿理宗興于側微崇儒<lb/>
納諌寶紹間以史彌逺有擁立功於萬幾謙遜無所預<lb/>
彌逺卒始親政召真徳秀魏了翁諸君子於朝號端平<lb/>
<pb n="KR2e0018_WYG_005-8a"/>
為小元祐然自即位以來失襄失淮失全蜀三邊流血<lb/>
庚子大旱壬子建寧大水内郡之民死者相枕藉開慶<lb/>
己未北兵南來社稷幾已矣而猶不親身見之亦可謂<lb/>
福<lb/>
　　　理宗政迹<lb/>
理宗龍顔隆準臨朝坐輦端嚴若神端平初厲精為治<lb/>
信向真魏諸賢廷紳奏疏三學扣閽悉經御覽所言訐<lb/>
直無不容受間以罪斥旋復收用此其盛徳也在位既<lb/>
<pb n="KR2e0018_WYG_005-8b"/>
久嬖寵浸盛中貴盧允升董宋臣女冠吳知古等薦引<lb/>
奔競士驟至通顯賄賂公行又用外戚子弟任畿輔監<lb/>
司郡守贓罪狼藉臺臣論奏則宣諭節貼而已盧允升<lb/>
等以奢侈導上意信方士妄稱五福太乙自嘉定己己<lb/>
南入㢲宫臨吳越分作太乙宫又作龍翔宫集慶寺以<lb/>
祈福作湖上西宫造御舟以備遊幸作禁苑芙蓉閣香<lb/>
蘭亭以供遊翫又作閻賈二妃奉先功徳寺極土木之<lb/>
功専置修内一司以内侍管領望青伐木自徳夀故宫<lb/>
<pb n="KR2e0018_WYG_005-9a"/>
王邸戚里民家墳塋皆不免又置修内司莊御前莊開<lb/>
獻納之門没入兩爭田土名曰獻助實則白取禁中排<lb/>
當頻數娼妓傀儡得入供應宫嬪廩給泛賜無節有職<lb/>
掌名位之外其先朝耆艾六字號夫人者嘉定六百員<lb/>
淳祐増至一千員内藏告乏則移之封樁左藏庫何其<lb/>
不節耶<lb/>
　　　度宗即位<lb/>
理宗崩度宗即位改元咸淳○慶元府育王寺舍利塔<lb/>
<pb n="KR2e0018_WYG_005-9b"/>
晉時許詢所造每經一朝則必頽圯一次蕭梁已後累<lb/>
加修整雍熈年間衆議重修非數萬緍不可一行童於<lb/>
大衆中頂禮曰我願勸緣以成其事衆曰何言之易答<lb/>
曰只印此塔影逐日沿門念佛請施何患不成主僧然<lb/>
其言後所得甚微不足以就行童乃曰今天下惟八大<lb/>
王榮邸前有身我持疏勸縁必可如願詣府開疏大王止<lb/>
題一千緡行童歸自斷其臂血流不止遂死自火塟後莫<lb/>
有言前事者度宗庚子嵗生於八大王府日夕啼號不<lb/>
<pb n="KR2e0018_WYG_005-10a"/>
已更數乳母多獲譴最後一乳母捧抱行廊廡間入小<lb/>
閣見所粘塔影忽然而笑既去復顧因以水噀取置手<lb/>
中自是不復啼泣乳母以告大王始悟所題疏未勾下<lb/>
東寺問故僧具言行童自府歸斷臂流血不止以某年<lb/>
某月某日終計其死之時即度宗生之旦也大王遂捐<lb/>
貲以成其事度宗入宫將冊為皇太子理宗忽夢有告<lb/>
之曰此十年太平天子也遂斷自宸衷以繼大統後享<lb/>
國之嵗悉如所夢云陸務觀詩人間八萬四千塔便合<lb/>
<pb n="KR2e0018_WYG_005-10b"/>
推為第一仙即此塔也<lb/>
　　　全后<lb/>
開慶己未議皇太子妃丁大全以京尹顧嵒女為言一<lb/>
日謝后召入大内宫嬪進花一枝后令侍御以賜既退<lb/>
次日后感疾議遂寢庚申嵗乃議全昭孫女昭孫值北<lb/>
兵避地於岳州臨湘之間逾數日入京遂冊為妃<lb/>
　　　士人言賈相<lb/>
咸淳丙寅臨安府士人葉李蕭至等上書詆似道専權<lb/>
<pb n="KR2e0018_WYG_005-11a"/>
害民誤國似道怒嗾士人林徳夫詣京尹劉良貴告李<lb/>
等泥金飾齋扁不法黥竄諸州<lb/>
　　　臺諌應故事<lb/>
以季可為察院時賈相當國益忌臺諌言事悉用庸懦<lb/>
易制者為言官弹劾不敢自由惟取逺小州太守及州<lb/>
縣小官毛舉細過應故事而已<lb/>
　　　似道専政<lb/>
咸淳丁夘賈似道平章軍國重事魏國公葉夢鼎為右<lb/>
<pb n="KR2e0018_WYG_005-11b"/>
丞相時賈似道専政夢鼎充位而已似道一月三赴經<lb/>
筵三日一朝赴中書堂治事上初立朝政一委大臣似<lb/>
道益自専上稱之曰師臣通國稱之曰師相曰元老居<lb/>
西湖葛嶺賜第五日一乗車船入朝不赴都堂治事吏<lb/>
抱文書就第呈署宰執書紙尾而已朝夕謀議則館客<lb/>
廖瑩中外則堂吏翁應龍諷臺諌彈劾諸司薦辟舉削<lb/>
及京户畿漕處斷公事非闗白不敢自専在朝之士忤<lb/>
意者輒斥去後葉夢鼎江萬里皆歸田軍國重事似道<lb/>
<pb n="KR2e0018_WYG_005-12a"/>
於湖上閒居遥制時人語曰朝中無宰相湖上有平章<lb/>
　　　半閒亭<lb/>
度宗賜賈似道第於湖上似道扁亭曰半閒自稱雲水<lb/>
道人每治事罷則入亭中習打坐有佞之者上糖多令<lb/>
詞大稱似道意議者謂其時乃聖哲馳騖而不足之秋<lb/>
也曽謂似道可以半閒自處乎其詞曰天上謫星班青<lb/>
牛初度闗幻出蓬萊仙院宇花外竹竹邊山軒冕倘來<lb/>
間人生閒最難算真閒不到人間一半神仙先占取留<lb/>
<pb n="KR2e0018_WYG_005-12b"/>
一半與公閒○似道為國之重臣而乃可以閒中消日<lb/>
月耶天下烏得不壊<lb/>
　　　排當<lb/>
宫中飲宴名排當理宗朝排當之禮多内侍自為之一<lb/>
有排當則必有私事密啓度宗因之故咸淳丙寅給事<lb/>
陳宗禮有曰内侍用心非借排當以規羨餘則假秩筵<lb/>
以奉殷勤不知聚幾州汗血之勞而供一夕笙歌之費<lb/>
此説可想矣有詩云花甎緩步退朝衙排當今朝早賞<lb/>
<pb n="KR2e0018_WYG_005-13a"/>
花玉鐙金鞍皇后馬香輪綉轂御前車<lb/>
　　　賈相舉令<lb/>
一日壑翁招碧梧馬廷鸞西磵葉夢鼎行令舉一令要<lb/>
一物與人得物者還以一聨詩秋壑云我有一局棊付<lb/>
與棊師棊師得之予我一聨詩自出洞來無敵手得饒<lb/>
人處且饒人碧梧云我有一釣竿付與漁翁漁翁得之<lb/>
予我一聨詩夜靜水寒魚不餌滿船空載月明歸西磵<lb/>
云我有一張犂付與農夫農夫得之予我一聨詩但存<lb/>
<pb n="KR2e0018_WYG_005-13b"/>
方寸地留與子孫耕似道不悦而罷<lb/>
　　　賈相之虐<lb/>
賈似道居西湖之上嘗倚樓望湖諸姬皆從適二人道<lb/>
粧羽扇乗小舟由湖登岸一姬曰美哉二少年似道曰<lb/>
爾願亊之當令納聘姬笑而無言逾時令人持一合唤<lb/>
諸姬至前曰適為某姬受聘啓視之則姬之頭也諸姬<lb/>
皆戰慄○似道於浙西行公田民受其害有題詩曰襄<lb/>
陽累載困孤城豢養湖山不出征不識咽喉形勢地公<lb/>
<pb n="KR2e0018_WYG_005-14a"/>
田枉自害生靈至乙亥罷相公田國事休矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2e0018_WYG_005-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錢塘遺事卷五<lb/>
</p>
<p>
</p>
  </div>
<div>
                <head>錢塘遺事卷六</head>
    <p>
<pb n="KR2e0018_WYG_006-1a"/>
欽定四庫全書<lb/>
　錢塘遺事卷六　　　　　元　劉一清　撰<lb/>
　　　降生皇子<lb/>
咸淳戊辰閏正月初六日天明大風雷雨民居逾時皆<lb/>
動日午楊美人降生皇子是為益王十一月重冬全氏<lb/>
降生皇子是為嗣君<lb/>
　　　李瓘掛冠<lb/>
咸淳戊辰龍飛狀元興化陳文龍同郡李瓘太學貫道<lb/>
<pb n="KR2e0018_WYG_006-1b"/>
齋内舍係第三甲正奏名唱名後乞以本身致仕合得<lb/>
㤙例盡以回贈父母上書畢辭先取及三魁同舍出錢<lb/>
塘門脱緑袍掛于門上泛舟而去時三魁同舍皆送别<lb/>
瓘有詩云人言學古思入官我謂學易而官難平生透<lb/>
出夢覺關本來面目只儒酸吾親不俟若為觀不如歸<lb/>
去臥林間殿前三䇿罄忠肝多謝皇㤙天地寛戯衫卸<lb/>
了白衣還扁舟飛過子陵灘前修亦有逋與搏聖世待<lb/>
之俱寛閒何物种放大厚顔山鬼移文伐其肝此行無<lb/>
<pb n="KR2e0018_WYG_006-2a"/>
復出閩山休音息影谷之盤今朝釃酒釂雲壇便向錢<lb/>
塘門掛冠又有詩云有手須搴龍衮衣有頭須叩九堦<lb/>
墀有口須讀離騷詞有腹須飽商山芝有身不願掛緑<lb/>
衣笑問此身欲何之石室山之巔重湖水之湄陶公云<lb/>
樂天知命復奚疑<lb/>
　　　龍飛賦題<lb/>
咸淳戊辰龍飛省試考官商議出題題皆不欲出天子<lb/>
聖人於是别院出乾為天正院出帝徳廣運天眷命皆<lb/>
<pb n="KR2e0018_WYG_006-2b"/>
大金年號而天眷又正是徽欽過北之時時人為之語<lb/>
曰正院無天子别院除聖人廣運與天眷却是<hi>案此下原本闕</hi>
　　　襄陽受圍<lb/>
咸淳戊辰北兵圍襄陽攻襄陽劉整之計也整宋驍將<lb/>
號鐡胡孫己未大兵渡江止遷蹕之議者丞相吳潛也<lb/>
盡守臣之力者帥臣向士璧也奏斷橋之功者曹世雄<lb/>
其一而整次之似道功賞不明殺潛殺士璧殺世雄整<lb/>
守瀘州懼禍及已遂叛獻䇿南伐上急攻緩取之書東<lb/>
<pb n="KR2e0018_WYG_006-3a"/>
南之兵勢地勢如指諸掌進攻之計不于淮不于湖廣<lb/>
不于蜀獨于襄者蓋知襄者東南之脊無襄則不可立<lb/>
國吕祉嘗謂得襄陽則可以通蜀漢而綴闗輔失襄陽<lb/>
則江表之業可憂者正此也整初至襄陽與少保吕文<lb/>
徳借地開互市互市既置因築城置堡江心起萬人臺<lb/>
立撒星橋以遏南兵之援乙丒丙寅間時出師哨掠襄<lb/>
樊城外兵威漸振未幾文徳死文煥代守襄陽於戊辰<lb/>
之冬以大兵圍之而襄日孤矣<lb/>
<pb n="KR2e0018_WYG_006-3b"/>
　　　高達赴援<lb/>
襄陽被圍吕文煥遣人告急朝廷遣高達范文虎赴援<lb/>
時北兵於要害處連珠劄寨圍數十里而道不得通襄<lb/>
陽之圍不可解矣<lb/>
　　　賈相出督<lb/>
賈似道請出督而又隂嗾臺臣以留之實無意於出也<lb/>
乃以范文虎為殿帥孫虎臣為步帥<lb/>
　　　時相不合<lb/>
<pb n="KR2e0018_WYG_006-4a"/>
咸淳己巳葉夢鼎辭位不允徑去以江萬里拜左相馬<lb/>
廷鸞拜右相輪日知印萬里與似道議事不合乃去<lb/>
　　　戲文誨淫<lb/>
湖山歌舞沉酣百年賈似道少時挑撻尤甚自入相後<lb/>
猶微服間或飲于妓家至戊辰己巳間王煥戯文盛行<lb/>
於都下始自太學有黄可道者為之一倉官諸妾見之<lb/>
至於羣奔遂以言去繼有張蕃孫者入京調官鄰居一<lb/>
婦人乃宫中乳母因病還家張見其美而不之察日以<lb/>
<pb n="KR2e0018_WYG_006-4b"/>
服玩通殷勤事聞押歸本貫臺章繼上謂蕃孫之為人<lb/>
専以蠱惑人家妾婦為能有趙左司希建者因身没而<lb/>
亂其家今敢窺伺宫婢無忌憚如此削籍徙嶺南嗣濮<lb/>
王弃妻按章有云糠也不堂蓷焉在谷時人傳以為笑<lb/>
一征官娶罪將李虎妻臺章亦及之自是専務捃摭士<lb/>
大夫帷薄之事以供月課理宗厭之嘗加戒勵至於壑<lb/>
黨所為大奸大貪曽不敢言以至亡國悲矣<lb/>
　　　賈相諱言<lb/>
<pb n="KR2e0018_WYG_006-5a"/>
賈似道見襄城被圍日久束手無措日以辭位為請至<lb/>
咸淳庚午襄陽之圍不解者三年矣一日度宗問似道<lb/>
襄陽之圍三年矣似道對曰北兵已退去陛下得臣下<lb/>
何人之言度宗曰適有女嬪言之似道詢問其人誣以<lb/>
他事賜死自是邊事並無敢言者<lb/>
　　　明堂遇雨<lb/>
咸淳壬申九月祀明堂平章賈似道為大禮使駕幸景<lb/>
靈宫回宿太廟質明有司奏中嚴外辦請升玉轂大雨<lb/>
<pb n="KR2e0018_WYG_006-5b"/>
如注胡貴嬪之兄帶御器械胡顯祖檢討開禧登輅遇<lb/>
雨乗逍遥子故事面奏上白賈賈欲候雨止登輅顯祖<lb/>
囘奏平章已肯上遂冐雨乗逍遥子直入和寧門百官<lb/>
愕然莫知所以禮成肆赦似道奏臣充大禮使而陛下<lb/>
舉動不得預聞乞罷政即出嘉㑹門三降御筆勉留乃<lb/>
還朝鑴罷胡顯祖出胡貴嬪為尼上為之泣下<lb/>
　　　張貴赴援<lb/>
壬申五月張順張貴赴援襄陽襄樊自丁夘以來被圍<lb/>
<pb n="KR2e0018_WYG_006-6a"/>
日久生兵日増既築鹿門之役水陸之防日密築白河<lb/>
虎頭及思闗以鍵出入之道自是孤城閉守者凡四五<lb/>
嵗援兵往往扼闗不克進所幸城中有宿儲可守然所<lb/>
乏者鹽薪布帛耳張漢英守樊城募善泅者寘蠟書於<lb/>
髻中藏積草下浮水而出謂鹿門既築勢須自荆郢救<lb/>
援既至隘口守者見積草多鈎致欲為焚爨用遂為所<lb/>
得於是郢鄧之道復絶矣既而荆閫移屯郢州而諸帥<lb/>
重兵皆駐新郢及均州河口以扼要津又重賞募屯士<lb/>
<pb n="KR2e0018_WYG_006-6b"/>
得三千人皆襄郢山西民兵之驍悍善戰者求將久之<lb/>
得民兵部轄張順張貴張貴號為矮張所謂大張都<lb/>
統小張都統者其智勇為諸軍所服先於均州上流名<lb/>
中水立便寨近水哨輕舟百艘每艘三十人鹽袋布二<lb/>
百且令之曰此乃有死而已壬申五月漢水方生於二<lb/>
十二日稍進圜山下越二日又進高須港口結方陣各<lb/>
船置火鎗火砲熾炭巨斧夜漏下三刻起船出江以紅<lb/>
燈為號貴先登順為殿乗風破浪輕犯重圍至磨洪灘<lb/>
<pb n="KR2e0018_WYG_006-7a"/>
以上敵舟布滿江面無罅可入鼓勇乗鋭風斷鐵綆攅<lb/>
筏數百屯兵雖衆皆披靡以避其鋒轉戰一百二十餘<lb/>
里二十五日黎明抵襄城城中絶援久救至大喜及收<lb/>
軍㸃視猶失張順軍中為之短氣數日有浮尸而上被<lb/>
甲胄執弓矢直抵浮梁乃張順也<lb/>
　　　係籍秀才<lb/>
御史陳伯大奏行士籍先是朝廷患科場弊倖百出有<lb/>
收解過省而筆跡不同者有冐已死人解帖免舉者多<lb/>
<pb n="KR2e0018_WYG_006-7b"/>
方措置乃議今後凡應舉及免舉人各於所屬州縣給<lb/>
厯一道親書厯首將來赴舉過省參對筆跡異同以防<lb/>
偽濫時人謂之繫籍秀才咸淳庚午科已行之矣時人<lb/>
有詩曰戎馬掀天動地來襄陽城下哭聲哀平章束手<lb/>
全無䇿却把科場惱秀才○太學生蕭某有詞云士籍<lb/>
令行伯仲分明逐一排連問子孫何習父兄何業明經<lb/>
詞賦右具如前最是中間娶妻某氏試問於妻何與焉<lb/>
鄉保舉那當著押開口論錢祖宗立法於先又何必更<lb/>
<pb n="KR2e0018_WYG_006-8a"/>
張萬萬千算行闗改會限田放糴生民凋瘴膏血俱脧<lb/>
只有士心僅存一脈今又艱難最可憐誰作俑陳堅伯<lb/>
大附勢専權<lb/>
　　　地生白毛<lb/>
咸淳癸酉平地産白毛臨安尤多如銀線可採以相餽<lb/>
但挺直或者謂此亦白眚白祥之𩔖是也<lb/>
　　　錢神獻夢<lb/>
咸淳癸酉春賈相連奏乞出視師且謂諸閫欲為敗闕<lb/>
<pb n="KR2e0018_WYG_006-8b"/>
張本每遣客游談不曰無財力則曰無兵力不知臣之<lb/>
料錢招軍悉有實狀可以按覆奏罷歸府合目靜坐忽<lb/>
夢有男子團面方口突然而入賈相叱之曰爾何人敢<lb/>
至此答曰我金主也相公早間入奏太激天下事不由<lb/>
相公皆由我相公好好做三年我六年後亦不復顧人<lb/>
間事言訖賈相且怒且醒因與所親言之漫不可曉三<lb/>
年而賈相罷六年而錢禁行乃知男子錢神也廢興信<lb/>
有數云乎哉<lb/>
<pb n="KR2e0018_WYG_006-9a"/>
　　　襄樊失陷<lb/>
咸淳癸酉春二月破樊城下襄陽文煥捍禦應酬偹殫<lb/>
其力粮食雖可支吾而衣裝薪蒭斷絶不至文煥撤屋<lb/>
為薪緝闗為衣每一廵城南望慟哭城破遂以城降且<lb/>
獨守孤城降於六年之後豈得已哉<lb/>
　　　勉留賈相<lb/>
咸淳癸酉自襄樊敗後似道累章乞出視師謂非臣上<lb/>
下驅馳聨絡為勢作急奔赴則大可慮者而又隂嗾朝<lb/>
<pb n="KR2e0018_WYG_006-9b"/>
臣論奏以為師相不可一日離左右<lb/>
　　　度宗晏駕<lb/>
咸淳甲戌秋七月度宗崩皇子㬎即位太皇太后垂簾<lb/>
聴政改明年為徳祐元年<lb/>
　　　諒隂三元<lb/>
度宗崩幼君諒隂榜第一名王龍澤<hi>案説郛作王龍潭</hi>二名路<lb/>
萬里三名胡幼黄京師為之語曰龍在澤飛不得萬里<lb/>
路行不得幼而黄醫不得<lb/>
<pb n="KR2e0018_WYG_006-10a"/>
　　　詔兵勤王<lb/>
冬詔天下勤王贛州太守文天祥應詔募兵○朝廷分<lb/>
兵九路會合端明黄萬石江西○侍郎趙縉金陵江隂<lb/>
○開封夏貴淮西○節使督萬夀京湖○殿<hi>闕</hi>張彦廣<lb/>
徳○招討孫虎臣采石○都統仇子真宣城○練使張<lb/>
世傑海道○費伯恭阮克己平江克己揚州人糾集義<lb/>
兵三萬勤王<lb/>
　　　下郢復州<lb/>
<pb n="KR2e0018_WYG_006-10b"/>
咸淳甲戌冬十月下郢州沙洋守將邊居誼死之時丞<lb/>
相伯顔將兵號百萬用南降人為向導吕文煥等舟師<lb/>
出襄陽劉整等騎兵出淮泗分道並進攻郢郢人堅守<lb/>
以戰船横截江面不得渡文煥覘視傍有一湖可通大<lb/>
江於是大集人力陸地牽舟迂行凡百餘里然後至水<lb/>
舟師忽自上而下沙洋之備未能措守守將邊居誼所<lb/>
部三千人盡力死戰竟無一人歸附十一月下復州<lb/>
　　　北兵渡江<lb/>
<pb n="KR2e0018_WYG_006-11a"/>
甲戌十二月初九日北兵自襄陽罷洑沙口出江十四<lb/>
日渡江常時江水風波不可狎視至渡江時江水竟平<lb/>
豈非天哉○圍漢陽軍移師攻陽羅堡○淮西制置夏<lb/>
貴拒戰於陽羅堡敗績奔還廬州夏貴自陽羅堡之敗<lb/>
順流而下沿江南岸縱兵放火歸廬州解甲當是時其<lb/>
心已無國矣後有人題詩廬州夏貴節樓有曰一語淮<lb/>
西留養老三更江上便收兵縱使節樓高萬丈到頭難<lb/>
免重臣名<lb/>
<pb n="KR2e0018_WYG_006-11b"/>
　　　下陽羅堡<lb/>
陽羅堡乃江鄂屏蔽一帶有七百坳風起則多利北舟<lb/>
欲守此江必守此堡此堡既失則鄂危矣守將閬池王<lb/>
都統與所部八千人死戰中流矢而死乃自陽羅堡攻<lb/>
鄂州<lb/>
　　　下鄂州<lb/>
咸淳甲戌十二月十八日下鄂州守臣張晏然降先是<lb/>
李雷奮為守十月以臺論罷至是無正官張晏然守鄂<lb/>
<pb n="KR2e0018_WYG_006-12a"/>
所恃者朱禩孫之援朱禩孫提重兵至鄂退歸江陵晏<lb/>
然失助鄂遂降矣○夏貴與朱禩孫通任長江之責朱<lb/>
歸荆州夏歸淮西一上一下中流蕩然全無備禦哀哉<lb/>
　<lb/>
　<lb/>
　<lb/>
　<lb/>
　<lb/>
<pb n="KR2e0018_WYG_006-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錢塘遺事卷六<lb/>
</p>
<p>
</p>
  </div>
<div>
                <head>錢塘遺事卷七</head>
    <p>
<pb n="KR2e0018_WYG_007-1a"/>
欽定四庫全書<lb/>
　錢塘遺事卷七　　　　　元　劉一清　撰<lb/>
　　　下蘄黄州<lb/>
徳祐乙亥正月北兵順流而下松江諸將多吕氏部曲<lb/>
望風降附○至黄州陳奕以城降奕始謂大兵以襄漢<lb/>
船自漢入江乃知大兵未渡而蘄黄已先降故其渡也<lb/>
襄漢蘄黄之船皆在焉○至蘄州管京模以城降○至<lb/>
南康軍葉閶以城降<lb/>
<pb n="KR2e0018_WYG_007-1b"/>
　　　劉整死<lb/>
正月初七日劉整死初整與文煥分兵南渡及是整無<lb/>
功發憤得疾死於無為軍城下<lb/>
　　　下江州<lb/>
正月十三日下江州九江江西屏蔽也錢真孫以帥兼<lb/>
守舉城以降則江西一路如破竹矣嘗記宋太祖以乙<lb/>
亥年命曹翰取江州後三百年乙亥而失之豈非數歟<lb/>
吕師䕫以大元命知江州<lb/>
<pb n="KR2e0018_WYG_007-2a"/>
　　　下安慶<lb/>
大元國兵至安慶府范文虎以城降文虎吕氏壻也賈<lb/>
似道奏云文虎為趙縉所憤激而以安慶叛而不知文<lb/>
虎與吕氏係親黨也<lb/>
　　　賈相出師<lb/>
甲戌十二月以賈似道為都督軍馬黄萬石李珏參贊<lb/>
軍事檄召諸路軍兵聴督府調遣於封樁庫撥金十萬<lb/>
兩銀五十萬兩關子一千萬貫充都督公用時邊報轉<lb/>
<pb n="KR2e0018_WYG_007-2b"/>
急似道猶未有行意聞劉整死乃議出師乙亥正月十<lb/>
五日似道上出師表畧曰臣以老病之身遭時多艱豈<lb/>
復能以驅馳自勉<hi>云云</hi>每念身雖危可以奮勵振事雖<lb/>
急可以激烈圗<hi>云云</hi>逆整世受國恩一旦反噬而仇視<lb/>
我役役貪生畏死視便則趍天亦何有於彼哉自襄有<lb/>
患五六年間行邊之請不知幾疏先帝一不之許襄陷<lb/>
郢單臣憂心孔疚請行又不知其幾疏先帝復不之許<lb/>
頃罹孔棘詔既奪情臣辭亦不知幾迨不獲命竊自附<lb/>
<pb n="KR2e0018_WYG_007-3a"/>
於金革無避之義陛下踐阼以來邊劇日駭臣請悉力<lb/>
政以江流數千里江面數十屯而脉絡不貫非臣督視<lb/>
隨機上下是必有不遏其渡江者今不幸臣言中矣而<lb/>
使先帝以及兩宫下至公卿大夫士早以臣言為信聴<lb/>
臣之出當不使如此往者不可諌及今汲汲圗之恨其<lb/>
晚尚可強臣之留耶臣留不過使都民茍安旦暮而非<lb/>
所以為京社大計也陛下惟命臣以王導故事都督中<lb/>
外諸軍然兵入吾境亦既兼旬臣苦心處置忘寢廢食<lb/>
<pb n="KR2e0018_WYG_007-3b"/>
未能少強人意誠以注的之矢難留在目之機易見與<lb/>
其坐待其來於事無補孰若使臣決於一行以求必勝<lb/>
事理較著有不難知者恭惟祖宗三百餘年徳澤其來<lb/>
未艾兩宫仁慈孝愛動無闕失臣恃此咸發信順之心<lb/>
斷可憑藉以辦此事臣羸弱之軀非不知自愛<hi>云云</hi>孤<lb/>
忠自誓終始以之臣有三子三孫留之京師日依帝所<lb/>
以示臣無復以家為意否則茍免而已寧不愧死於斯<lb/>
言哉深切迫切拜表即行<lb/>
<pb n="KR2e0018_WYG_007-4a"/>
　　　遣使請和<lb/>
徳祐乙亥正月十七日賈似道遣宋京使軍前請和京<lb/>
與北使來要似道自往似道遣阮思聰束元嚞代行思<lb/>
聰回知事不就惶怖失據隂備快船為走計時大軍人<lb/>
勢衝下南北兩岸立砲座設划車中流數千艘乗風直<lb/>
進宋兵不敵夏貴老將也既失長江惟恐督府成功無<lb/>
所逃罪又恐孫虎臣新進位出已上殊無鬭志<lb/>
　　　下饒州<lb/>
<pb n="KR2e0018_WYG_007-4b"/>
乙亥正月大兵至饒州守臣唐震竭力守禦城破震為<lb/>
北兵所害死於州治之玉芝堂二十一日城破二十七<lb/>
日鄔判官始得其遺體温然如生遂具衣冠而𦵏之前<lb/>
丞相江萬里寄居饒州州人皆遁萬里坐守以為民望<lb/>
兵入其第赴水而死萬頃自南康來省兄遇兵不屈遂<lb/>
以磔死至死罵聲不絶口先是張世傑至饒州萬里與<lb/>
之大醉世傑曰國事如此丞相如何萬里曰力不能以<lb/>
報朝廷惟有死爾世傑曰丞相之言是也他家事世傑<lb/>
<pb n="KR2e0018_WYG_007-5a"/>
盡知之拿一个盞跪在地不能得他接接了未能得他<lb/>
飲安能忍辱事他人耶吾盡吾職分延得一日也是趙<lb/>
家一日之天下如不可為亦只有一死庶幾可見趙皇<lb/>
於地下觀此則萬里從容就義之心先决矣<lb/>
　　　破池州<lb/>
乙亥正月大兵破饒州遂至池州時池州無守臣蜀人<lb/>
趙昂發為池州倅權州事措置備禦等官謂昂發曰州<lb/>
不可守不如棄之昂發曰吾守土臣也豈可偷生避死<lb/>
<pb n="KR2e0018_WYG_007-5b"/>
也大兵至留詩其第夫婦遂自經而死時人語之曰臣<lb/>
為君死妻為夫亡<lb/>
　　　蕪湖潰師<lb/>
乙亥正月二十二日賈似道潰師于蕪湖是日三鼔孫<lb/>
虎臣告急至似道舟中泣告曰追兵已迫夏貴亦曰彼<lb/>
衆我寡委難抵當垂泣而去似道撫諭三軍遂許唱轉<lb/>
官資諸軍詬曰要官資做甚己未庚申官資何在鳴鑼<lb/>
一聲退兵於珠金沙十三萬軍一時潰散督府之師已<lb/>
<pb n="KR2e0018_WYG_007-6a"/>
失似道奔入揚州李庭芝閉城不納<lb/>
　　　姜才敗績<lb/>
大兵順流乗勢至𤓰州揚州都統姜才出兵二萬餘于<lb/>
揚子橋士氣百倍衆皆披靡時彼衆我寡相持半日凡<lb/>
數十戰勝負未分生兵日増乃至敗績姜才稍引兵還<lb/>
大兵入太平州守臣趙之溍遁<lb/>
　　　金山之敗<lb/>
大兵入建康府松江制置知建康府趙溍遁北兵方入<lb/>
<pb n="KR2e0018_WYG_007-6b"/>
城時察院潘文卿按趙溍取行宫公帑所積金帛棄城<lb/>
而遁建康為江東重鎮則江東之勢去矣北兵駐建康<lb/>
府不進遣哨騎四出大兵至鎮江府張世傑趙溍戰于<lb/>
金山世傑多海舟無風竟不可動遂敗留守司參軍沈<lb/>
圻自柂樓上望下嘔血而死守臣洪起畏遁嗚呼京口<lb/>
第一重門户而失之行闕岌岌矣<lb/>
　　　趙與可遁<lb/>
乙亥正月大兵入寧國府守臣趙與可遁與可宗室也<lb/>
<pb n="KR2e0018_WYG_007-7a"/>
而望風宵遁朝㫖除名勒停追毁出身以來文字以為<lb/>
不守封疆者之戒○北兵下徽州<lb/>
　　　二相遁去<lb/>
乙亥二月二十六日左丞相王爚去先是賈似道奏請<lb/>
遷都太皇太后不許及是殿前指揮使韓震再申前請<lb/>
爚議堅壁固守求罷不允徑去三十日夜右丞相章鑑<lb/>
遁二相去國朝廷事可知矣<lb/>
　　　誅韓震<lb/>
<pb n="KR2e0018_WYG_007-7b"/>
乙亥三月初一日誅韓震三省奉聖㫖云韓震身為殿<lb/>
岩陰懐異志當此危急不肯出戰聲言提兵䦨入禁闕<lb/>
奸謀叵測罪不容赦國人皆曰可殺吾念其父有功于<lb/>
蜀不料其子負國若此除已明正典刑罪止其身若家<lb/>
屬親黨决非同謀一切並為免罪○時有言震謀脅遷<lb/>
都者宜中與客潘希仁議請計乃伏甲士於樞密府擊<lb/>
殺之以步軍指揮使領其衆震部曲百餘人聞變大閧<lb/>
而入射火箭入大内又以大刀斫嘉會門宜中遇兵遂<lb/>
<pb n="KR2e0018_WYG_007-8a"/>
之奔建康府<lb/>
　　　五木之敗<lb/>
北兵入常州時三月初二日知州王宗洙遁權守節幹<lb/>
王良臣以城降五月張彥劉師勇復常州王良臣敗走<lb/>
又復廣徳軍九月王良臣以北兵攻常州知州姚訔統<lb/>
制劉師勇王安節拒守攻城不克十月常州告急文天<lb/>
祥遣將尹玉朱華張全麻士龍赴援二十六日戰于横<lb/>
林敗績二十七日戰于五木敗績張全不發一矢尹玉<lb/>
<pb n="KR2e0018_WYG_007-8b"/>
麻士龍死之天祥調兵再往道不通十一月十六日常<lb/>
州糧盡劉師勇以騎突圍出奔平江府遂破常州屠其<lb/>
城知州姚訔死之生獲王安節不屈而死○訔乃姚希<lb/>
得之子○安節乃節度王堅之子○尹玉江西憲司將<lb/>
也與北兵戰殺數千人復收殘兵五百又角一夕兵敗<lb/>
手殺七八十人遂死之其麾下與北兵戰併死無一降<lb/>
者朝廷贈濠州團練使官其二子○常州自三月二日<lb/>
陷至五月再復九月北兵再至知府姚訔糾集民義登<lb/>
<pb n="KR2e0018_WYG_007-9a"/>
城巡視旌旗雲擁鼔聲震天潛遣劉師勇王安節等出<lb/>
師迎敵大捷次日北兵至城下開門引戰二陣夾擊攻<lb/>
城之兵為其掩殺攻城不克而遁劉師勇又於歸路設<lb/>
伏以待之殱者過半常州雖能保城而管下屬縣屋宇<lb/>
焚蕩人民虜掠殆盡生獲百姓殺之臠其肉煎油作砲<lb/>
擲入常州城下使膏油散在牌杈木上積日使火箭射<lb/>
之牌权自焚又俘其人使之運土於城外築堡傾泥併<lb/>
其人填之常州屬縣之民遭此横禍十一月糧盡城始<lb/>
<pb n="KR2e0018_WYG_007-9b"/>
破嗚呼使北兵渡江之後一州州有守臣如姚訔者忠<lb/>
於國家而死守封疆宋鼎又安得而轉移耶<lb/>
　　　朝臣宵遁<lb/>
乙亥正月京師戒嚴朝臣接踵宵遁大軍已迫畿甸勤<lb/>
王兵不至人情恟恟知臨安府曾淵子兩浙運副自遁<lb/>
浙東提舉王霖龍遁機政文及翁倪普臺諌潘文卿季<lb/>
可陳過徐卿孫侍從已下陳堅何夢桂曽希顔數十人<lb/>
並遁朝中為之空疎○朝堂榜云孟軻謂君視臣如草<lb/>
<pb n="KR2e0018_WYG_007-10a"/>
芥則臣視君如國人又謂諌於其君而不聴去則窮其<lb/>
力而後止識者猶以為非君臣之正誼我朝三百餘年<lb/>
待士大夫以禮吾與嗣君遭家多難爾小大臣未嘗有<lb/>
出一言以救國者吾何負於汝哉今内而庶僚畔官離<lb/>
次外而守令委印棄城耳目之司既不能為吾糾擊二<lb/>
三執政又不能倡率羣工方且表裏合謀接踵宵遁平<lb/>
日讀聖賢書自諉謂何乃於此時作此舉措或偷生田<lb/>
里何面目對人言語他日死亦何以見先帝天命未改<lb/>
<pb n="KR2e0018_WYG_007-10b"/>
國法尚存可令尚書省别具見在朝臣在京文武並與<lb/>
特轉二官其負國弃予者令御史臺覺察以聞其榜朝<lb/>
堂明吾之意<lb/>
　　　罷賈似道<lb/>
乙亥三月三日賈似道罷平章都督予祠○制曰大臣<lb/>
具四海之瞻罪莫大於誤國都督行諸軍之事律尤重<lb/>
於喪師告九廟以奉辭詔羣工而總命具官賈某小材<lb/>
無取大道未聞昔相穆陵徒以邊將而自詭逮事先帝<lb/>
<pb n="KR2e0018_WYG_007-11a"/>
遂於國事以獨専謂宜開誠布公以扶皇極之彞并謀<lb/>
合智以盡天下之議而乃恣行胷臆不恤人心以吏道<lb/>
沮格人材以兵術剸裁機務括田之令行而農不得安<lb/>
於野𣙜利之法變而旅不願出其途矧當任閫之驅馳<lb/>
豈不戎事之緩急戰功或曠嵗而不舉兵事或臨時而<lb/>
不修纖悉於文法之搜求濶疎於邊政之科瑣遂令飲<lb/>
馬以渡長江迺者抗表出師請身戡難人方期以孔明<lb/>
之志朕亦責以裴度之功謂當被髮纓冠而疾趨乃復二<lb/>
<pb n="KR2e0018_WYG_007-11b"/>
矛重弓而容與三軍解體百將離心彼被甲之謂何未聞<lb/>
聲而先潰孟子謂吾何畏彼左氏謂我不丈夫社稷之勢<lb/>
綴旒縉紳之言切齒姑與薄罰俾爾閒祠於戯膺戎狄<lb/>
懲荆舒今欲復周公之事放驩兠殛伯鯀尚思寛虞典<lb/>
之誅可罷平章軍國重事都督諸路軍馬○十四日賈<lb/>
似道遺堂吏翁應龍䕶都督印歸朝上表自劾○五月太<lb/>
后乃降詔令李庭芝宣意畧云卿其亟歸喪次以盡臣<lb/>
子之道當曲示保全否則衆論益甚忠孝靡容吾雖欲<lb/>
<pb n="KR2e0018_WYG_007-12a"/>
屈法伸㤙而不可得卿其明聴吾言善終以始亦有辭<lb/>
於永世○左相王爚奏陛下念其勤勞三朝免於追竄<lb/>
使之歸里終喪忠厚之至既數辭矣安坐維揚未聞就<lb/>
道既不能死忠又不能盡孝遂使公論切齒愈甚願降<lb/>
一明詔切責似道又犯方命之罪<lb/>
　　　貶賈似道<lb/>
乙亥七月十二日合臺奏賈似道喪師誤國内批賈似<lb/>
道専權誤國得罪公論吾以其厯事三朝近嘗許以終<lb/>
<pb n="KR2e0018_WYG_007-12b"/>
制不欲已甚合臺露章未已更與降三官改徙鄰郡少<lb/>
弭人言○賈似道婺州居住廖瑩中王廷追毁文字除<lb/>
名勒停送韶州羈管内批王廷曾淵子改送雷州居住<lb/>
○賈似道降三官改送建寧居住翁合奏賈似道以妬<lb/>
賢無比之林甫輒自託於伊周以不學無術之霍光敢<lb/>
效尤於莽操其摠權罔上賣國召兵専利虐民滔天之<lb/>
罪人人能言<hi>云云</hi>首聞邸報臺諌交章聲其奸謀乞行<lb/>
逺竄迫於衆怒僅謫建寧雖國家之典憲未伸而朝廷<lb/>
<pb n="KR2e0018_WYG_007-13a"/>
之意向稍白臣切伏惟建寧實朱熹講道之闕里雖三<lb/>
尺童子粗知向方聞似道且嘔惡唾去况可見其面如<lb/>
熹釋大學一章曰放惡不逺彼且稔惡所伏其地其民<lb/>
何罪必以禦魑魅而後已夫與之同中國且不可而可<lb/>
一日同此鄉必放之此鄉此鄉亦獨何罪巷伯惡惡之<lb/>
詩曰投畀有北有北不受而終曰投畀有昊蓋有北决<lb/>
所不受則付與昊天惟天得制短長六合爾此則陛下<lb/>
事也乞將似道逺竄深廣以伸國法以謝公論有㫖賈<lb/>
<pb n="KR2e0018_WYG_007-13b"/>
似道移漳州責授高州團練副使下臨安府台州簿録<lb/>
其家<lb/>
　　　相陳宜中<lb/>
乙亥三月初三日陳宜中參知政事陳合僉書樞宻院<lb/>
召王爚還朝○初十日陳宜中除右丞相初四日宜中<lb/>
辭相奏云臣今月初四日恭準内批不許臣辭免新除<lb/>
特進右丞相恩命念臣一介樸愚不喜矯飾此番出位<lb/>
奉行陛下如神之斷將順陛下如天之仁實出於愛君<lb/>
<pb n="KR2e0018_WYG_007-14a"/>
憂國之血忱非有一毫傾人利已之私念髙天厚地實<lb/>
所鑒臨今若許臣以舊官備位人猶謂臣無所為而為<lb/>
之可以少逭清議若不先不後於此易變恩榮公論無<lb/>
情何所不至或謂臣乗時傾似道而奪其權或謂臣拱<lb/>
手不留臣鑑而據其位臣既無面顔立於百僚之上亦<lb/>
安能復有精神念慮能為陛下宣一日之勞哉○魯港<lb/>
敗後宜中當國首斬韓震脅遷之議差强人意宜中實<lb/>
無經綸至秋托故遁歸及不得已十月再來則國事去<lb/>
<pb n="KR2e0018_WYG_007-14b"/>
矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錢塘遺事卷七<lb/>
</p>
<p>
</p>
  </div>
<div>
                <head>錢塘遺事卷八</head>
    <p>
<pb n="KR2e0018_WYG_008-1a"/>
欽定四庫全書<lb/>
　錢塘遺事卷八　　　　　元　劉一清　撰<lb/>
　　　張世傑入衞<lb/>
乙亥三月初十日張世傑入衞京師内空賴張世傑一<lb/>
軍萬人自荆湖至世傑本信安歸正人擢承宣使陳宜<lb/>
中疑世傑易其所部之軍世傑不得以盡其力○吕文<lb/>
福請提兵入衞文福文煥兄也<lb/>
　　　議遷蹕<lb/>
<pb n="KR2e0018_WYG_008-1b"/>
宗學上書曰臣等為國同姓與宗社相依為命近者元<lb/>
臣開督視師繼而又聞逆整列斃臣等私竊喜之邇日<lb/>
以來京師内外喧傳皆謂内人今已放歸御船今已排<lb/>
定營衞諸軍皆已㸃差倉庫今已搬移陛下移蹕亦在<lb/>
旦夕躊躇未即行者獨吾太皇太后不肯輕動爾臣竊<lb/>
為陛下謀者不過移蹕慶元其次則移蹕平江至事勢<lb/>
危急則航船幸閩不思我能往彼亦能往縱使兵或可<lb/>
守陛下豈能欝欝求活作一龜兹國耶北兵渡江已踰<lb/>
<pb n="KR2e0018_WYG_008-2a"/>
兩月不聞有備禦之䇿但聞和議之請和議未必能成<lb/>
危亡之勢漸迫今天下勤王之兵在京屯戍者不下二<lb/>
十萬猶堪一戰豈束手待斃而已哉臣願陛下戒諸將<lb/>
帥糾集精兵盡力血戰戰若不勝死於社稷猶可見藝<lb/>
祖於地下惟陛下思之幸甚<lb/>
　　　陳宜中奏<lb/>
殿院陳宜中奏云近北兵渡江已踰兩月上而三宫下<lb/>
而萬姓皆謂平章賈似道督師一出未必負三朝禮遇<lb/>
<pb n="KR2e0018_WYG_008-2b"/>
之恩必能以一死酬天地涵容之澤而乃擁師逗留不<lb/>
發一矢今月二十日忽報孫虎臣<hi>此下疑有闕文</hi>又二十二日<lb/>
報臣等以諸軍皆潰散初猶有自與一決之語既乃發<lb/>
為海上迫駕之言臣見其平日自詭以知兵意或有深<lb/>
謀祕計可以救一脈於垂亡觀其所措有非腐儒所能<lb/>
測識忽二月二十八日早有督府隨行吏回歸乃言似<lb/>
道於二十日夜三更鳴鑼一聲喝散諸軍竄身而去莫<lb/>
知所之臣聞之血淚迸流欲死無由因自痛念曩經丁<lb/>
<pb n="KR2e0018_WYG_008-3a"/>
大全敗竄之餘適際理宗再生之德徼逾末年似道時<lb/>
適當國起自書生叨居向地彼雖一出臣毎見其施行<lb/>
時有差舛未嘗不從容納規而才弱力凡莫能救正如<lb/>
范文虎事争之不力稔禍今日涕殞何追今似道以潰<lb/>
師竄身上誤宗社臣曩為臺諫既無吕誨之先見臣今<lb/>
為執政又不能為社稷之力争罪何所逃謹具自劾以<lb/>
聞欲望聖慈重行追竄正平日茍容之罪以謝公論仍<lb/>
乞正似道誤國之罪以謝天下祖宗徳澤未衰人心戴<lb/>
<pb n="KR2e0018_WYG_008-3b"/>
宋猶故元氣一脈尚可挽回仍乞將公田市舶茶鹽等<lb/>
咈民所欲者悉賜改正令學士院降詔以明太皇太后<lb/>
陛下哀痛悔恨之意少回皇天舍逆助順之心<lb/>
　　　陳宜中都督<lb/>
陳宜中都督軍馬時乙亥四月也奉㫖建督于京檄召<lb/>
諸路軍馬勤王并令潰軍各歸所部淮東𨽻李庭芝淮<lb/>
西𨽻夏貴松江隷汪立信四川𨽻朱禩孫河西𨽻黄萬<lb/>
石節制團結内外兵十七萬五千人分廂差寄居官為<lb/>
<pb n="KR2e0018_WYG_008-4a"/>
總督給以兵赴教場教閱<lb/>
　　　詔諭三將<lb/>
五月太皇太后詔諭吕文煥等息兵通好詔曰賈似道<lb/>
專制朝政十有五年挾智私行矜已自用結怨軍民失<lb/>
信鄰國戰功當賞而不賞邊費當支而不支盡心力以<lb/>
守襄城者坐視不救備已財以贈郢兵者反受責言遂<lb/>
使諸將離心三軍解體比者請師出督畏死偷生不戰<lb/>
而逃莫知所在自古失律之師未有如此之繆者吾已<lb/>
<pb n="KR2e0018_WYG_008-4b"/>
節次明正其罪但念吾年七十抱病滋久嗣君幼冲㷀<lb/>
㷀在疚念北方之兵薄吾近地宗社危急不可以一朝<lb/>
居似道召禍如此老身幼主實受其殃因思爾文煥世<lb/>
受國恩久當事任守城六載殊殫勤勞爾奕爾文虎皆<lb/>
受先朝之知甞任岩師之寄一時捨此度非本心三人<lb/>
在北豈能遽忘本朝之舊不念吾國之危兹用手披敷<lb/>
陳吾意爾三人為吾轉道此意於帥相吾老幼雖不足<lb/>
念生靈何辜受此荼毒不知何道可以息民何辭可以<lb/>
<pb n="KR2e0018_WYG_008-5a"/>
通好于北朝以成南北之美意以紓社稷之近憂願亟<lb/>
為我圖俾王室不壊理宗度宗在天之靈亦必降于爾<lb/>
衷故兹詔示想宜孚悉<lb/>
　　　吕文煥回本國書<lb/>
報國盡忠自許初心之無愧居城守難豈圗末路之多<lb/>
差兹祈轉念昔日之功庶可少伸今日之款明公問信<lb/>
歸人欲言伏念某少服戎行壯臨邊徼干戈滿眼輕性<lb/>
命於鴻毛弓箭在腰繫死生於馬足不但驅馳於西北<lb/>
<pb n="KR2e0018_WYG_008-5b"/>
誓將屏蔽於東南幸以微勞屢收薄效至若襄城之計<lb/>
最為淮甸之危蠢兹無厭之鄰指將必攻之地迅裂如<lb/>
水火之衝擊飄蕩如風雨之去來坐一日為尤難居九<lb/>
年而可奈南向髙築盖欲拒吾喉襟樊城盡屠其在剪<lb/>
我羽翼雖劉也首先於犯順而焦然中告於黨姦孤城<lb/>
其如彈丸謂靴尖之踢倒長江雖曰塹固欲投鞭而㫁<lb/>
流兇焰如斯先聲屢至臣能死爾仰天而哭伏地而哀<lb/>
男既生氓析骸而爨易子而食尚冀廟堂之念我意令<lb/>
<pb n="KR2e0018_WYG_008-6a"/>
鄰郡之聚兵委病痛於九年之間案几肉於羣虎之口<lb/>
因念張巡之死守不如李陵之詐降猶期後圖可作内<lb/>
應國手局敗留著此豈奕尋常之機俗眼圖耳觀形奈<lb/>
不識驪黄之馬盖使忠臣偶陷於敵國從亦絶意不念<lb/>
於鄉閭固知死也何補於生安有食焉不任其事因銜<lb/>
北命乃擁南兵視以犬馬報以仇讎非曰子弟攻其父<lb/>
母不得已也尚何言哉今皇上亶其好生開以自新之<lb/>
路明公都督雖是問罪藹然念舊之情安敢固違永為<lb/>
<pb n="KR2e0018_WYG_008-6b"/>
背叛見今按兵不動臥轍不驚撫此良臣伏覩景命且<lb/>
秦穆公之救殺馬在野人猶知報恩如齊桓公之相射<lb/>
鈎願君子終無忘怨<lb/>
　　　督府檄文<lb/>
畧曰且整之叛我也固以自疑若煥之去國也獨何不<lb/>
忍不思桓温羣從並受卵翼之恩李陵一門初無毫髪<lb/>
之損國家危運一至於此人心忠義夫誰無之太皇后<lb/>
七袠之聖躬今天子孤惸之冲質在人情猶知恤鄉閭<lb/>
<pb n="KR2e0018_WYG_008-7a"/>
之老幼矧人子忍坐視君父之傾危寧無郡國表臣亦<lb/>
有江湖豪傑共僉倡義之旅載馳勤王之師如陶士行<lb/>
慷慨之真如張魏公忠赤之至救日之弓救月之矢便<lb/>
直指於旌旗如礪之山如帶之河尚永堅於盟誓<lb/>
　　　王爚平章<lb/>
乙亥四月王爚平章軍國重事八月王爚致仕爚具位<lb/>
平章在朝無所建明不顧君父之顛危退為保身存家<lb/>
之計鄙哉<lb/>
<pb n="KR2e0018_WYG_008-7b"/>
　　　日蝕<lb/>
乙亥六月初一日午時日有食之既是時天地晦㝠咫<lb/>
尺不辨人鷄鶩歸猶如暮夜自已至午其明始復○詔<lb/>
曰天降罰于我家嗣君幼冲未堪多難吾以衰耄勉强<lb/>
聽政明不能察奸臣之誤國仁不能救兵革之殄民徳<lb/>
澤弗流政令多失乖氣致異謫見于天廼夏季月朔日<lb/>
有食之既陽微晝晦變莫大焉吾惟艱危之會憂心如<lb/>
熏重以災異譴告于何不臧憂咎在吾痛自先責貶損<lb/>
<pb n="KR2e0018_WYG_008-8a"/>
尊號尤恐未盡應天之實方與嗣君夙夜祗懼省躬悔<lb/>
過慨念奸臣專政之久杜塞賢路䝉蔽天變下情壅於<lb/>
上聞禍至此極今吾自儆悟少懲艾虛心聽政惟人言<lb/>
是聽以荅天意咨爾百僚士庶盡忠極言凡凉菲之愆<lb/>
政事之疵黎元之疾苦爰暨修禳固圉之常䇿可以捐<lb/>
厄運𨗳和氣者毋有隱之將採擇施行人心恱而天怒<lb/>
解庶幾在此布告中外體吾至意○太皇太后内批痛<lb/>
自切責以答天戒可去聖福二字用昭吾恐懼脩省之<lb/>
<pb n="KR2e0018_WYG_008-8b"/>
意<lb/>
　　　陳留並相<lb/>
乙亥六月陳宜中左丞相留夢炎右丞相陳文龍黄鏞<lb/>
僉書樞宻院事謝堂鎮撫使家鉉翁知臨安府○文天<lb/>
祥刑部尚書趣赴行在○夏貴淮東制置知揚州朱煥<lb/>
淮西制置知廬州召李庭芝赴行在夏貴不受代李庭<lb/>
芝閉城自守<lb/>
　　　文天祥入衞<lb/>
<pb n="KR2e0018_WYG_008-9a"/>
乙亥四月文天祥為江西提刑募兵於贛州吉州杜滸<lb/>
糾合四千人從之至九月天祥將吉贛民人及峒丁二<lb/>
萬人入衞衣裝器械戈甲精明人心喜慰詔褒奬除江<lb/>
浙制置使知平江府提兵捍禦○時陳宜中歸永嘉留<lb/>
夢炎當國夢炎意不相樂乃以天祥為制閫出守呉門<lb/>
　　　徵諸帥不至<lb/>
徵吕文福入衞行人失辭文福自疑不至○徵夏貴督<lb/>
萬壽黄萬石入衞並不至○京城招軍年十五以上號<lb/>
<pb n="KR2e0018_WYG_008-9b"/>
武定軍長不滿四尺觀者寒心<lb/>
　　　諸郡望風而降<lb/>
乙亥三月知江隂軍鄭濡道遁○知廣徳軍令狐降○<lb/>
三月十四日下平江府守臣潜說友遁通判胡玉以城<lb/>
降○下安吉州守臣趙與立降江上列城或降或遁無<lb/>
一人堅守者○四月下江陵府髙達京湖名將已未解<lb/>
圍鄂州似道許以建節後竟不與達怨望久矣至是為<lb/>
京湖制置以城降宣閫不能制城初陷朱禩孫仰藥不<lb/>
<pb n="KR2e0018_WYG_008-10a"/>
得死既而亦降焉乃令朱禩孫移文諸州歸附○鼎州<lb/>
澧州常徳府壽昌軍並降○大兵徇湖南圍潭州安撫<lb/>
李芾與大兵戰于澧陵得捷守城攻之不克○九月大<lb/>
兵至獨松闗殺亷萬户希賢後丙子二月亷希賢之子<lb/>
殺張濡磔之濡俊之曽孫也○十一月十六日大兵下<lb/>
隆興府劉槃以兵累戰不利遂以城降牛傅危天順二<lb/>
將赴火死○瑞州先下姚計議至隆興說降劉槃拒之<lb/>
乃引兵出戰殺戮不小凡累戰不利不得已而以城降<lb/>
<pb n="KR2e0018_WYG_008-10b"/>
○大兵至撫州時制置黄萬石開閫撫州聞大兵至而<lb/>
遁都統密侑迎敵就擒不屈嚼舌罵聲不絶而死施至<lb/>
道以城降○建昌相繼而下○朱帥戰于相闗敗績去<lb/>
杭百里○獨松闗告急召文天祥入衞天祥自呉門還<lb/>
遣守獨松闗時天祥軍三萬張世傑軍五萬諸路勤王<lb/>
師猶有四十餘萬天祥與世傑密議今兩淮堅壁閩廣<lb/>
全城王師且衆何不與之血戰萬一得捷則罄兩淮之<lb/>
兵以截其後國事猶可為也世傑大喜遂議出征獨冝<lb/>
<pb n="KR2e0018_WYG_008-11a"/>
中沮之事不成矣○二十八日攻平江府通判王矩之<lb/>
以城降○十二月大兵屯平江府伯顔在焉京師戒嚴<lb/>
留夢炎陳文龍黄鏞劉黻並遁○大兵屯於長堰陳宜<lb/>
中蒙蔽外庭隂遣使請和見伯顔於長安堰已而不如<lb/>
約故大兵竟至皋亭山○丙子正月大兵入臨江軍權<lb/>
守滕岩瞻遁臨江告急吉州乞兵援守吉州差禁軍三<lb/>
百人至臨江防拓舟必從吉水敢勇軍守吉水陸必從<lb/>
永豐忠勇軍守永豐未幾大兵至禁軍潰散大兵入臨<lb/>
<pb n="KR2e0018_WYG_008-11b"/>
江大兵更自桐江疾馳至吉州城下○十八日大兵進<lb/>
皋亭山去城三十里北使請執政軍前議事文天祥請<lb/>
行○百姓官民迎丞相伯顔于皋亭山○十九日大兵<lb/>
進屯北闗門外東城百姓門各各帖好投拜三字吕文<lb/>
煥范文虎九騎入城遂入大内謁太皇太后<lb/>
　　　納降表<lb/>
乙亥十二月遣使納降表直學士髙應松辭草表乃以<lb/>
京局官劉褒然權直院草之○自賈似道喪師後至今<lb/>
<pb n="KR2e0018_WYG_008-12a"/>
十餘月國事危急將士離心兵出屢衂朝廷方理僉科<lb/>
場明堂等事士大夫陳乞差遣士人覬覦恩例一籌不<lb/>
畫及是束手無措乃議納土永為小國賫降表奉使燕<lb/>
京哀哉<lb/>
　　　詔罷兵<lb/>
宋太皇太后詔文天祥罷兵詔曰卿之忠義朕已素知<lb/>
見今遣使請和卿宜自靖自獻慎勿生事乃所以保全<lb/>
吾與嗣君也天祥捧詔號泣於是不敢出師矣<lb/>
<pb n="KR2e0018_WYG_008-12b"/>
　　　罷團結<lb/>
乙亥十二月宋太皇太后詔民兵罷團結○太后詔南<lb/>
北講和京城内外民兵罷團結三省榜諭京城百姓兩<lb/>
宫慈仁保全生靈南北見議講和毋致惶惑<lb/>
　　　二王航海<lb/>
丙子正月十二日命秀王與擇奉皇兄廣王昰皇弟益<lb/>
王昺出宫航海<lb/>
　　　宜中夜遁<lb/>
<pb n="KR2e0018_WYG_008-13a"/>
陳宜中十月再相國事亦危矣至丙子正月十八日大<lb/>
兵至皋亭山要以相見宜中夜遁十九日以賈餘慶為<lb/>
右丞相呉堅為左丞相謝堂樞密使家鉉翁叅知政事<lb/>
劉岊同知樞密院事是時宜中遁文天祥辭右相不拜<lb/>
遂以賈餘慶為右丞相朝廷愈無統矣<lb/>
　　　文魁辭相<lb/>
丙子正月十九日除文天祥右丞相兼樞密使天祥辭<lb/>
不拜除資政殿大學士北師邀當國者相見執政侍從<lb/>
<pb n="KR2e0018_WYG_008-13b"/>
交賛公出天祥曰國事至此吾不得愛身辭相印不拜<lb/>
以資政殿學士行天祥至皋亭山伯顔丞相引見天祥<lb/>
抗辭慷慨議論不屈遂留之不使歸南遣王千户館伴<lb/>
　　　京城歸附<lb/>
丙子正月二十日大兵入臨安府太皇太后請降○太皇<lb/>
后詔江南諸郡歸附詔云今根本已撥諸城雖欲拒守<lb/>
民何辜焉詔書到日其各歸附庶幾生民免遭荼毒○<lb/>
賈餘慶令學士院降詔俾天下歸附之各付一省劄惟<lb/>
<pb n="KR2e0018_WYG_008-14a"/>
家鉉翁不肯署押吳堅一如賈餘慶之命程鵬飛作色<lb/>
欲縛鉉翁鉉翁云中書無縛執政之理歸私㕔以待程<lb/>
竟不敢誰何○朝廷自乙亥十二月至丙子正月信使<lb/>
往來和議未決正月二十四日北使請宰執親往燕京<lb/>
朝覲於是以呉堅賈餘慶家鉉翁劉岊文天祥五人為<lb/>
祈請使朝廷百官或在或遁至是為之一空○二月初<lb/>
一日伯顔丞相指揮收京城軍器○十二日索宫女内<lb/>
侍樂官諸色人等宫人赴蓮池死者甚衆○二十日北<lb/>
<pb n="KR2e0018_WYG_008-14b"/>
使請三宫北遷二十二日宋少帝令太后隆國夫人黄<lb/>
氏朱美人王夫人以下百餘人從行福王與芮參政謝<lb/>
堂髙應枀駙馬都尉楊鎮臺諌阮登炳鄒珙陳秀伯知<lb/>
臨安府翁仲徳等以下數千人太學宗學生數百人皆<lb/>
在遣中惟太皇太后以疾留大内<lb/>
　　　潭州死節<lb/>
丙子正月大兵破潭州李芾守潭竭力備禦凡八九月<lb/>
其間出戰屢捷而大兵之攻日増芾不能支城破之日<lb/>
<pb n="KR2e0018_WYG_008-15a"/>
命積薪樓下於是携家人盡登樓大宴積金銀於兩畔<lb/>
李與館客廟坐其餘列坐左右數盃後命喚二劊子來<lb/>
既至則令將此金銀去與你家口取法刀來一不肯受<lb/>
一會意徑受之携去分付家人後須㬰將法刀至李帥<lb/>
呼之至前分付先從頭殺入到尾殺我待我㸃頭時下<lb/>
手復飲酒良久㸃頭惟館賔與一妾墜樓而走妾折一<lb/>
足最後李帥伸頭受刄此劊子遂四面放火自刳其腹<lb/>
而死○潭州陷衡州茶陵軍袁州相繼而下○後李兩<lb/>
<pb n="KR2e0018_WYG_008-15b"/>
山有詩題潭州驛懐李肯齋曰天運由來有廢興義無<lb/>
兩大一身輕封疆社稷若不死婦女鬚眉何用生紐解<lb/>
三綱重接續灰寒萬刼獨光明便當配食三閭廟啟迪<lb/>
民彛開太平<hi>三閭水死肯齋火死</hi>
　　　吉州歸附<lb/>
丙子二月大兵至吉州權城同天驥以城降宋都反元<lb/>
帥○大兵循浙東至嚴州知州方回降至台州知州楊<lb/>
必大降至處州知州梁信降衢婺等州並下<lb/>
<pb n="KR2e0018_WYG_008-16a"/>
　　　揚州死節<lb/>
丙子五月廣王登極除李庭芝為右丞相六月庭芝棄<lb/>
揚州引兵至泰州欲航海至福州大兵追及之庭芝凡<lb/>
戰數合大敗遭擒元帥斬庭芝于軍前八月大兵攻淮<lb/>
東破揚州朱煥以城獻姜才死之姜才淮之猛將前後<lb/>
主將皆其人也姜才屢戰大捷大戰三日姜才身生九<lb/>
疽不可掛甲遂敗至泰州被執不肯降臨刑含血罵聲<lb/>
不絶口淮人言之無不傷歎<lb/>
<pb n="KR2e0018_WYG_008-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錢塘遺事卷八<lb/>
</p>
<p>
</p>
  </div>
<div>
                <head>錢塘遺事卷九</head>
    <p>
<pb n="KR2e0018_WYG_009-1a"/>
欽定四庫全書<lb/>
　錢塘遺事卷九　　　　　元　劉一清　撰<lb/>
　　　丙子北狩<lb/>
祈請使<lb/>
　左相呉堅<hi>天台人</hi>　　　右相賈餘慶<hi>海州人</hi>
　叅政劉岊<hi>重慶人</hi>　　　樞密文天祥<hi>吉州人</hi>
　叅政家鉉翁<hi>眉州人</hi>
奉表獻璽納土官<lb/>
<pb n="KR2e0018_WYG_009-1b"/>
　監察御史楊應奎<hi>廬州人</hi>
　大宗丞趙若秀<hi>臨安人</hi>
日記官<lb/>
　宗丞趙時鎮<hi>廬州人</hi>　　閣賛嚴光大<hi>紹興人</hi>
書狀官<lb/>
　御帶髙州太守徐用禮<hi>臨安人</hi>
　潮州通判呉慶月<hi>臨安人</hi>
　惠州通判朱仁舉<hi>闕</hi>　<hi>人/</hi>處州通判沈庚會<hi>闕/</hi>　<hi>人</hi>
<pb n="KR2e0018_WYG_009-2a"/>
　浙東路鈐呉嘉興<hi>闕</hi>　<hi>人</hi>
掌管禮物官通事<lb/>
　總管髙舉<hi>江陵人</hi>　　　總管呉順<hi>闕/</hi>　<hi>人</hi>
提舉禮物官<lb/>
　環衞總管潘應時<hi>闕</hi>　<hi>人/</hi>總管呉椿<hi>闕/</hi>　<hi>人</hi>
　環衞總管劉玊信<hi>揚州人</hi>
掌儀官<lb/>
　浙東路鈐詹囦<hi>闕</hi>　<hi>人</hi>　帶行官屬五十四員<lb/>
<pb n="KR2e0018_WYG_009-2b"/>
　隨行人從二百四十人　扛擡禮物將兵三千人<lb/>
北朝館伴使<lb/>
　巴延丞相貼差特穆爾萬户<lb/>
　阿珠元帥貼差焦愈相<lb/>
　　　祈請使行程記<hi>日記官嚴光大録</hi>
徳祐丙子二月初九日宣奉大夫左相呉堅自天慶觀<lb/>
方丈出北闗門送通議大夫右丞相兼樞密使賈餘慶<lb/>
銀青光禄大夫樞密使謝堂端明殿大學士中奉大夫<lb/>
<pb n="KR2e0018_WYG_009-3a"/>
充祈請使劉岊丞議郎守監察御史充奉表納土官楊<lb/>
應奎朝奉郎充奉表納土官趙若秀當登舟時南北朝<lb/>
阿里議事𫝊巴延命留呉相登舟泊于北新橋岸下終<lb/>
夜流涕北軍差軍前索多相公勉諭之此日會文天祥<lb/>
于軍前忠義激烈分辨夷夏遂激北朝丞相之怒遂㸃<lb/>
差堅戰頭目守之<lb/>
初十日樞使謝堂納賂免行遂回○是夕泊謝村<lb/>
十四日舟次平江府北官宣撫使就閶門接官亭令妓<lb/>
<pb n="KR2e0018_WYG_009-3b"/>
置酒待呉文二相不赴晚催登舟馬軍三百餘人㳂塘<lb/>
䕶送至無錫縣<lb/>
十五日舟次無錫是日特穆爾萬户生日四府俱送壽<lb/>
儀就三登倉橋上特穆爾舞勸夜泊常州十里鎮<lb/>
十六日早舟次常州燬餘之屋無路殺死之尸滿河臭<lb/>
不可聞惟此最多次過奔牛鎮夜泊吕城白骨堆積如<lb/>
山<lb/>
十七日早過吕城堰換舟到丹陽縣泊七里廟<lb/>
<pb n="KR2e0018_WYG_009-4a"/>
十八日行過新豐市遇一舟有北朝國師劉叅政舉酒<lb/>
勸之次至鎮江府韓蘄王廟前有招討石祖忠招討張<lb/>
郎中携妓樂獅豹勸酒迎入府治同特穆爾留客於府<lb/>
治後堂泊舟丹陽館後<lb/>
十九日府第率衆官渡揚子江入𤓰洲見阿珠平章留<lb/>
宴於圗嚕萬户張郎中房子<lb/>
二十日阿珠元帥統諸臣從官同太皇太后續差到閣<lb/>
賛呉忠翊督戰孫通直賫手詔帶北朝馬數千往揚州<lb/>
<pb n="KR2e0018_WYG_009-4b"/>
至揚子橋砲聲連響繼至城下一砲震天城上旗幟雲<lb/>
擁軍船放划車弩密如雨再一砲響隂雲四合冷雨大<lb/>
作驟如傾盆勢不可進阿珠平章請回揚子橋茶飯罷<lb/>
入𤓰洲<lb/>
廿一日雨雪大作疾風驟發江濤洶湧不敢發舟再泊<lb/>
𤓰州<lb/>
廿二日雪霽諸使回鎮江府<lb/>
廿三日呉閣賛孫通直阿珠平章欲命諸使親札勉揚<lb/>
<pb n="KR2e0018_WYG_009-5a"/>
州制置李庭芝納降衆從之獨文丞相不畫名繼而平<lb/>
章先索藁及諸官札成無計可達其地分各有軍馬把<lb/>
截時有遊騎出從夜泊舟中<lb/>
廿四日宴于鎮江府治夜泊舟中<lb/>
廿五日夜泊舟中<lb/>
廿六日巴延夫人自臨安回○夜泊舟中<lb/>
廿七日夜宿舟中<lb/>
廿八日焦僉省諸使宿鎮江州治<lb/>
<pb n="KR2e0018_WYG_009-5b"/>
廿九日渡江夜泊舟中○至夜文丞相脱去<lb/>
三月初一日早方知文丞相已脱去閉城三日搜覔不<lb/>
見收從人幹僕并管伴使千户及總管等人囚之夜泊<lb/>
舟中<lb/>
初二日宿於揚子橋圃内○乘舖馬<lb/>
初三日宿灣頭○午前有揚州都統萬户出戰士氣百<lb/>
倍其鋒不可當乃退<lb/>
初四日過邵伯鎮徑行一堡子闊六十里北軍屯戍又<lb/>
<pb n="KR2e0018_WYG_009-6a"/>
有水寨屯軍甚多内有小堡子六十餘所博囉相公阿<lb/>
里右丞在内宰馬置酒延待諸使忽報揚州北門軍馬<lb/>
擁出姜才分陣殺奪交傷不少相持半日及暮博囉相<lb/>
公以軍馬相距而退○中路遇廬州一卒云淮西廬州<lb/>
夏貴已於三月初三日投拜見賫降書至阿珠平章處<lb/>
有軍馬數十䕶送盖揚州未降故也晩宿荒屋内路上<lb/>
尸骨如山<lb/>
初五日過天長縣宿荒草上坐以待旦有尸滿野<lb/>
<pb n="KR2e0018_WYG_009-6b"/>
初六日渡天長河無舟滿河皆腐尸夜宿荒草<lb/>
初七日過寳應軍<lb/>
初八日過招信軍至淮安界忽望見旌旗雲擁砲響震<lb/>
天有數隊人馬出戰矢如雨下乃許文徳兵馬親臨軍<lb/>
陣殺傷不少特穆爾萬户集兵拒守及日晩方退夜遂<lb/>
移屯宿於荒草<lb/>
初九日過甘羅城渡清河口至清河口守渡衆官迎入<lb/>
軍治設宴出城宿舟中<lb/>
<pb n="KR2e0018_WYG_009-7a"/>
初十日舟離清河口過小清河口七里莊轉河至桃源<lb/>
晩宿舟中<lb/>
十一日宿舟中<lb/>
十二日宿宿遷僅有二三十家舟泊野岸<lb/>
十三日舟行晚宿邳州城外邳州離城逺接置酒作樂<lb/>
會衆官於草廬下夜舟泊圯橋子下即子房擊始皇博<lb/>
浪沙中副車遂逃于此子房進黄石公履即此橋也自<lb/>
此人皆戴笠衣冠别矣<lb/>
<pb n="KR2e0018_WYG_009-7b"/>
十四日換舟諸官入邳城去㸔風俗城壁圮頺民居草<lb/>
座自此經過州縣只如此晩宿野岸<lb/>
十五日早發淮隂屬徐州界道左有元祐間石麒麟院<lb/>
所立鎮碑是晩徐州府臣携酒至款諸使夜宿舟中其<lb/>
日乃清明諸使感懐<lb/>
十六日抵徐州換舟宿野岸<lb/>
十七日舟行午過留城少泊父老云此是漢髙祖封子<lb/>
房為留侯即此城是也有廟碑記在焉過九里<hi>原有缺字</hi>
<pb n="KR2e0018_WYG_009-8a"/>
十八日次沛縣乃魯地也髙祖生於豐沛去沛二十里<lb/>
沛民聞宋朝宰相等官至家家門首焚香迎拜申牌後<lb/>
過鷄鳴臺晩次舟河口魚臺縣昔春秋隱公五年觀魚<lb/>
于棠即此地也<lb/>
十九日舟行午至谷亭馬頭申時過魯橋有四洞水流<lb/>
甚急橋畔有四天王之祠晩宿魯橋<lb/>
二十日易行李上車屬官皆乘舖馬酉牌抵新州夜宿<lb/>
縣治即濟州也<lb/>
<pb n="KR2e0018_WYG_009-8b"/>
廿一日車行酉過汾陽即郭令公所封之地夜宿于縣<lb/>
治<lb/>
廿二日車行午至東平府夜宿嚴相公家<lb/>
廿三日東平守置酒髙會于宣聖廟聖像雄偉殿宇宏<lb/>
麗去宣聖墓二百里一人云墓有巨木皆三丈圍夜宿<lb/>
嚴相公府此處風俗甚好商旅輻輳絹帛價目十一路<lb/>
經過惟此為最<lb/>
廿四日車行申抵茌平縣宿縣治<lb/>
<pb n="KR2e0018_WYG_009-9a"/>
廿六日車行過合城鎮午過臨城鎮勝果寺有周柴世<lb/>
宗廟遺像存焉自東平府去村聚頗繁麥畦桑畆一望<lb/>
不斷晚至髙唐平原縣係趙地戰國封平原君處夜宿<lb/>
縣治<lb/>
廿八日車行至陵州陵州郡守迎諸使宴畢宿州治<lb/>
廿九日易車行陵州西闗就衛河登舟午後過林鎮屬<lb/>
河間府有梁山伯祝英臺墓夜宿于岸<lb/>
三十日早行舟已抵灌縣界東光縣焦僉省置酒宴于<lb/>
<pb n="KR2e0018_WYG_009-9b"/>
縣治夜泊野岸<lb/>
閏三月初一日舟至長蘆鎮土人云小燕京盖人煙輻<lb/>
輳此地産鹽有鹽運司鎮南有浮橋妓樂雜劇宴待諸<lb/>
使未牌舟抵興濟縣酉抵清州夜宿舟中<lb/>
初二日舟行過清河鎮去海不逺夜泊鎮内<lb/>
初三日舟過清河鎮水冀河或海風大作吹沙走石是<lb/>
夜宿舟中<lb/>
初四日早抵楊村歇于館驛焦僉省差楊村巡檢下鄉<lb/>
<pb n="KR2e0018_WYG_009-10a"/>
科民户辦車三十輛夜宿驛内<lb/>
初五日諸使宴焦僉省于馹中<lb/>
初六日車行午過武清縣東有孟克皇帝選命賢才牧<lb/>
民徳政碑進士趙崇選撰夜宿州治<lb/>
初七日車行過王臺鎮四望桒麥青青午過分頭土人<lb/>
云此地甚冷五月方可養蚕麥苗長不滿三寸六月方<lb/>
食麥次抵徳仁府此地屬漷隂縣<lb/>
初八日拂明諸使率官屬詣徳仁府永壽寺啓建太皇<lb/>
<pb n="KR2e0018_WYG_009-10b"/>
壽崇聖節道場退宰執來議勘會國信取禮物已近燕<lb/>
京䕶送官吏督擡兵級併祗候人各與給犒須議指揮<lb/>
○䕶送禮物官徐用禮特與轉行武功大夫帶御器械<lb/>
知髙州○日記官嚴光大特與轉武翼郎陞閣賛添差<lb/>
福建路馬步軍副緫管福州駐劄○大通事髙舉特與<lb/>
轉武經郎帶行環衛官添差西路副緫管臨安府駐劄<lb/>
○尚書府都事呉慶用特轉朝奉郎添差通判潮州賜<lb/>
緋○尚寳省録事朱仁舉特轉奉議郎差通判惠州事<lb/>
<pb n="KR2e0018_WYG_009-11a"/>
賜緋○中書省錄事沈庚會特轉奉議郎差通判處州<lb/>
事賜緋○尚書省令史陳充謙特轉宣教郎○樞密院<lb/>
丞旨胡□特轉武功郎添差浙東路兵馬鈐轄○國信<lb/>
所掌儀詹囦轉武功郎浙東路分紹興府駐劄○專庫<lb/>
龔友諒陸鎮各轉承信郎○直省所劉某鍾應辰沈文<lb/>
亨鍾大有各轉承信郎陳聦姚安國石寳林恢各補進<lb/>
義校尉○扛擡禮物節級等各有犒賞<lb/>
初九日甲辰過大興縣至滂村宿是日賈相病<lb/>
<pb n="KR2e0018_WYG_009-11b"/>
初十日馬入燕京陽春門諸色妓樂等祗候迎入會同<lb/>
館焦叅政勸酒館内歇來逺堂賈右相家叅政歇于穆<lb/>
賔堂右呉劉二相歇于穆賔堂左屬官分歇後堂從者<lb/>
分歇前兩廊此館係大金四大王府今改為驛兩廊有<lb/>
八十餘間酒食米菜之𩔖專委斷事官分撥輪到各責<lb/>
同知排辦齊整厨子工夫等人分房祗直每日委監察<lb/>
御史等官覺問逐一宣問茶飯好歹賈相病甚仍宿館<lb/>
内<lb/>
<pb n="KR2e0018_WYG_009-12a"/>
十一日樞密院差軍卒數十人守館内○賈相病重<lb/>
十二日夏貴至歇來逺之右隨行帶領將佐三百餘人<lb/>
都人聚觀哂之<lb/>
十三日樞密院差太醫診賈相脈投石膏散疾愈篤<lb/>
十四日賈相薨衆官大慟<lb/>
十五日巳時賈相自會同館後門出殯諸官出麗正門<lb/>
燕京大興總管府排辦神道綵亭中餘座鼔鈸幡盖之<lb/>
𩔖送至洞神觀側殯焉<lb/>
<pb n="KR2e0018_WYG_009-12b"/>
十七日諸使祭賈相于洞神觀<lb/>
十八日特穆爾萬户宴諸使<lb/>
十九日諸使同屬官至樞密值雨入麗正門内右手參<lb/>
張平章陳參政會少保夏貴端明吕師寳都統洪模并<lb/>
宰執屬官少保官屬同宴張平章問呉相郊祀典禮儀<lb/>
仗制度等事陳叅政以丞相所言詳細答之席終而回<lb/>
二十日諸使㸃視禮物<lb/>
廿一日巴延丞相回諸使出接有大旗書天下太平四<lb/>
<pb n="KR2e0018_WYG_009-13a"/>
字<lb/>
廿三日巴延上開平府<lb/>
廿四日諸使出陽春門迓太后嗣君於五里外起居隆<lb/>
國夫人王昭儀新安宫正新定安康安定夫人天眷福<lb/>
王沂王謝樞密從駕車大小九十三兩大小宫使六十<lb/>
餘人張知府濡繼至有緋緑妓樂神鬼清樂戴珠翠衣<lb/>
銷金乘馬旌隊鎗刀金鼓等迎接入燕京隨駕下車入<lb/>
中堂内垂簾而坐諸使屬官立班兩拜後班稍側又兩<lb/>
<pb n="KR2e0018_WYG_009-13b"/>
拜退<lb/>
廿五日諸使訪謝樞密沂王<lb/>
廿六日呉丞相劉叅政宴謝樞密等官<lb/>
廿七日禮物官屬食于宴樂園<lb/>
四月初一日諸使率屬官詣會同館起居兩宫<lb/>
初二日焦僉省來訪諸使<lb/>
初三日諸使會議祈請事宜<lb/>
初四日諸使宴焦僉省<lb/>
<pb n="KR2e0018_WYG_009-14a"/>
初五日諸使訪樞密院陳叅政<lb/>
初六日諸使訪趙同僉<lb/>
初七日僉省來訪諸使<lb/>
初八日諸使率屬官詣長壽宫滿散崇壽聖節本觀見<lb/>
有一真人掌觀宫内道衆八百人<lb/>
初九日謝樞密沂王宴諸使<lb/>
初十日中寳訪諸使議赴上都日子<lb/>
十二日諸使及官屬乘舖馬出通𤣥門晚抵昌平站自<lb/>
<pb n="KR2e0018_WYG_009-14b"/>
此以往步步皆沙漠之地省院諸色人㸃差一甲隨行<lb/>
餘留燕京<lb/>
十三日車馬行晩宿榆林站是日過隘口<lb/>
十四日車行晚宿懐來站<lb/>
十五日晩宿洪站是日太后嗣君福王沂王謝樞密離<lb/>
燕京亦赴上都<lb/>
十六日離洪站十里到雲州無城一閧人家至州二十<lb/>
里地名龜門山峭壁對峙有神靈甚晚宿鵰巢站<lb/>
<pb n="KR2e0018_WYG_009-15a"/>
十七日車馬行晩宿獨石站自昌平站至獨石站亡牆<lb/>
草塵皆是漢兒官人管待名漢兒站<lb/>
十八日宿牛羣站此去皆草地此乃韃靼家官人管待<lb/>
名韃靼站並無房子只是氊帳韃靼人多喫馬牛乳羊<lb/>
酪少喫飯飢則食肉路中每十里一急遞舖九州自此<lb/>
通路去<lb/>
十九日晩宿明安站有床帳無人家<lb/>
二十日宿凉亭站亦無人家無水可喫取水于十里外<lb/>
<pb n="KR2e0018_WYG_009-15b"/>
只燒馬糞<lb/>
廿一日宿李三站無人家<lb/>
廿二日車馬行四十里至上都開平府入昭徳門泊城<lb/>
内第三街官房子自燕京至上都八百里一步髙一步<lb/>
井深數十丈水極冷六月結氷五月六月汲起氷六月<lb/>
雹如彈丸大一年四季常有雨雪人家不敢開門牛羊<lb/>
凍死人面耳鼻皆凍裂秋冬雪積可至次年四月方消<lb/>
屋宇矮小多以地窟為屋每掘地深丈餘上以木條舖<lb/>
<pb n="KR2e0018_WYG_009-16a"/>
為面次以茨盖上仍種麥菜留竅出火有地屋掘地三<lb/>
四尺四圍土牆此地極冷每年六月皇帝過此避暑氷<lb/>
塊厚者數尺夜瞻星象頗大盖地勢髙故也<lb/>
廿三至廿七日不許私行不錄<lb/>
廿八日太后嗣君宫人宫使至昭徳門裏官舍安歇福<lb/>
王子𫝊制在隆國處安泊謝樞密在房子下夫人留伴<lb/>
燕京會同館沂王以疾不入城<lb/>
廿九日沂王疾亟<lb/>
<pb n="KR2e0018_WYG_009-16b"/>
三十日樞密院以月旦日請太后嗣君福王同宰執屬<lb/>
官宫人中使並出西門外草地望北拜太廟<lb/>
五月初一日早出西門五里外太后嗣君福王隆國夫<lb/>
人中使作一班在前呉堅謝堂家鉉翁劉岊并屬官作<lb/>
一班在後北邊設一紫錦罘罳即家廟也廟前兩拜太<lb/>
后及内人各長跪福王宰執如南禮又一人對罘罳前<lb/>
致語拜兩拜而退<lb/>
初二日太后嗣君福王隆國夫人中使等天曉盡出南<lb/>
<pb n="KR2e0018_WYG_009-17a"/>
十餘里宰執同屬官亦列舖設金銀玉帛一百餘桌在<lb/>
草地行宫殿下作初見進貢禮儀行宫殿宇宏麗金碧<lb/>
熀耀諸妃諸王但升殿捲簾列坐皇帝皇后共坐霤中<lb/>
諸王列坐兩序太后嗣君福王宰執以次展褁腰金服<lb/>
紫屬官緋緑各依次序立班作朝甚肅皇帝云不要改<lb/>
變服色只依宋朝甚好班退陞殿再兩拜就留御宴皇<lb/>
帝問呉丞相云汝老矣如何為丞相領事答云自陳丞<lb/>
相以下遁去朝廷無人任職無人肯做故臣為相未久<lb/>
<pb n="KR2e0018_WYG_009-17b"/>
念臣衰老乞歸田里<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錢塘遺事卷九<lb/>
</p>
<p>
</p>
  </div>
<div>
                <head>錢塘遺事卷十</head>
    <p>
<pb n="KR2e0018_WYG_010-1a"/>
欽定四庫全書<lb/>
　錢塘遺事卷十　　　　　元　劉一清　撰<lb/>
　　　赴省登科五榮須知<lb/>
兩覲天顔一榮也臚傳天陛二榮也御宴賜花都人嘆<lb/>
美三榮也布衣而入緑袍而出四榮也親老有喜足慰<lb/>
倚門之望五榮也<lb/>
　　　省試<lb/>
正月二十五日午間鎖院<lb/>
<pb n="KR2e0018_WYG_010-1b"/>
　至晩宣押省試官入院<lb/>
試前一日省試院引保或不用親臨只貢之書鋪<lb/>
　書鋪納卷鋪例五千自裝界卷子與之或只二千無<lb/>
　定價過此無害也<lb/>
　宗子又有一宗文字頗多非四千不可特奏名納卷<lb/>
　亦三千<lb/>
二月初一初二初三日引試詩賦人<lb/>
初五初六初七日引試經義人<lb/>
<pb n="KR2e0018_WYG_010-2a"/>
初九初十十一日引試宗室鎖㕔應舉人<lb/>
　混經賦為一塲<lb/>
十三十四日引試取應宗子<lb/>
别試所則又遲經義塲一日乃初六初七初八日也<lb/>
　省試案子不得以方州移動<hi>挾書傳義皆所不可</hi>
　卷中自有第幾幕印子收納士人自書冶經鄉貫姓<lb/>
　名押字於歴上若昏黒歴子收去無歴可書大有利<lb/>
　害<lb/>
<pb n="KR2e0018_WYG_010-2b"/>
　　　御試給號<lb/>
試前數日書鋪告報士人請號<hi>納卷鋪例五千因鋪家卷子兼得御試須知一</hi>
<hi>本</hi>禮部給正奉名進士號次日給特奏名及四川進士<lb/>
三色宗子號書鋪知委體例<hi>二百錢與之索添不過三百</hi>請號之日<lb/>
士人天未明到書鋪黎明而祻幙入都<hi>四字疑有誤</hi>書鋪引<lb/>
入尚書宰執據案坐于庭中設桌子及歴外吏部依省<lb/>
榜次第喚姓名而前逐人自書姓名押字于歴記則得<lb/>
號一枚吏使與之號則唱而戒之曰牢收號入殿不得<lb/>
<pb n="KR2e0018_WYG_010-3a"/>
搪突號以白紙半片為之有字數行尚書侍郎郎中偕<lb/>
銜押字及有中官某人監集英殿門試日以其號照入<lb/>
殿門一失其號則不得入矣<lb/>
　　　丹墀對策<lb/>
廷試之日士人由和寧門入徐行執號樂衛士收數成<lb/>
行而入至集英殿門外中官展視而收之殿外掛混圖<lb/>
于露天甚髙良久天大明了然分明知位次士人聚于<lb/>
殿門外待百官常朝畢方引士人進拜列于殿下宰臣<lb/>
<pb n="KR2e0018_WYG_010-3b"/>
進題上覽焉天子臨軒天顔可瞻起居賛曰省元某人<lb/>
以下躬拜再拜又躬身而退各依坐圖行列而坐每位<lb/>
有牌一枚長三尺羃以白紙已書某人某鄉貫或東西<lb/>
廊第幾人不得移動及汚損坐定中官行散御題士人<lb/>
皆以御題録于卷頭草紙上以黄紗袋子垂繫于項上<lb/>
若有損汚謂之不恭納卷所不受散題後駕已興入内<lb/>
進膳賜食于士子太學饅頭一枚羊肉泡飯一盞食畢<lb/>
不見賜謝恩或要登東作旋則抱牌捲卷子而往衛士<lb/>
<pb n="KR2e0018_WYG_010-4a"/>
相引而去亦不甚逺既坐而試不得與鄰座說話中官<lb/>
從官雜處董之宰執巡行至申時天子復臨軒納卷於<lb/>
殿廷東廡階下之寨中一中官監視收其牌及御題卷<lb/>
子亦不容人臨時於納處展視若至昏時則見<hi>闕</hi>傳者<lb/>
云已不在黄甲矣士人每出一門必書姓名于門東歴<lb/>
四門皆書姓名押字出時無號無人押行亦不待人齊<lb/>
出<lb/>
　　　擇日唱第<lb/>
<pb n="KR2e0018_WYG_010-4b"/>
皇帝御集英殿唱名非有他殿只掛集英殿牌於殿前<lb/>
特奏唱名則於數日之後先唱名數日書鋪又告報請<lb/>
號禮部又散號一如廷試給號之禮及得號視之乃前<lb/>
日所收之舊號也但於其上用紅印書入集英殿試訖<lb/>
中官姓名押小字一行耳仍戒曰牢收號入殿不得搪<lb/>
突書鋪告報之人又有所求先量支少與之不得開口<lb/>
唱名之日亦由和寧門而入身襴袍而足亦穿靴列行<lb/>
舉號數人收號一如廷試之日候南朝畢賛者引入廷<lb/>
<pb n="KR2e0018_WYG_010-5a"/>
下再拜皇帝臨軒宰臣進三名卷子讀于御案前用牙<lb/>
箆㸃讀畢宰執立于上前閤門立于御案之西向宰執<lb/>
先於御案前拆視姓名則曰某人閣門則承之以傳于<lb/>
階下衛士凡六七人皆齊其聲傳其名呼之謂之臚傳<lb/>
亦謂遶殿雷也凡呼而唱者三四聲士人方從衆中出<lb/>
應衛士夾而翼之問以鄉貫父名翼至廷下對玉墀且<lb/>
躬未拜廷上問以鄉貫父名衛士則以對對畢過軒下<lb/>
少去就甲人次其榮在此也非特名登天府三代祖父<lb/>
<pb n="KR2e0018_WYG_010-5b"/>
之名逹於聖聽矣待一甲畢則往兩廊角取𠡠黄而執<lb/>
之甲内人齊則廷上呼謝恩士人廷下立躬身再拜而<lb/>
退去于軒下狀元則便獨班謝恩不待甲内齊也自第<lb/>
二名第三名為一班便賜食相身為袍各設位賦詩以<lb/>
答皇恩第四名至第十名終為一班第二甲全甲為一<lb/>
班謝恩了皆且執勅黄而立勅黄用麻紙兩幅連粘大<lb/>
書某人等宜唱某等科第<lb/>
　狀元至第二甲終皆曰宜賜進士及第<lb/>
<pb n="KR2e0018_WYG_010-6a"/>
　第三甲第四甲終皆曰宜賜進士出身<lb/>
　第五甲則曰宜賜同進士出身<lb/>
𠡠黄可漏子又長於𠡠黄一尺唱第二甲盡駕興入内<lb/>
進膳須臾賜進士食三品赤焦肉餅二枚天花餅二枚<lb/>
<hi>只是素餅</hi>羊肉飯一盂<hi>并羊羔飯肉有盪粉皆三品併至</hi>上方起衛士已將<lb/>
下三甲名字來排當士人兩衛士管一紙一紙書十五<lb/>
人名字皆先自喚集排當資次仍問鄉貫父名審畢候<lb/>
上復出殿上一呼某人則衞士已夾其人而進于前駢<lb/>
<pb n="KR2e0018_WYG_010-6b"/>
貫而進亦候一甲齊方拜謝恩授黄𠡠有恩例陞甲人<lb/>
則當殿上宣示上㫖某人有某恩合陞一甲末所以方<lb/>
走唱名之人雖有恩例亦不可自陞甲盖陞甲人面授<lb/>
出㫖當殿謝恩故也若無陞甲恩之人不入赴唱名傳<lb/>
者曰待二年外方許到却唱至第五甲上亦入少憩頃<lb/>
之待出唱第五甲畢士人皆執𠡠黄再拜殿上傳曰賜<lb/>
進士袍笏袍笏積于殿外之兩廡下士人出殿門於上<lb/>
廊爭取之往往皆不暇脱白襴而便就加緑袍於其上<lb/>
<pb n="KR2e0018_WYG_010-7a"/>
其所賜淡黄絹衫一領<hi>袖如綠袍之寛大</hi>淡黄帶子一條緑羅<lb/>
公服一領笏一面士人披衫繫帶未畢則殿上催謝恩<lb/>
謝恩罷拜而出紫緑相間環堵可觀紫袍牙笏以取左<lb/>
宗子拜所賜也擁而趍出門頭亦不待書名字盖前日<lb/>
秀才今日官人五榮之中此屬其最唱名時不可一聞<lb/>
姓名遽然而出尤加詳緩之為佳唱第既出至大門外<lb/>
人備車馬以須其出者十有五六若自有車馬雖不用<lb/>
支散然群不逞隨之呵殿元者數十為隊所費亦不貲<lb/>
<pb n="KR2e0018_WYG_010-7b"/>
不若只行出内門前茶店中待其人疎洒行歸耳状元<lb/>
榜眼探花須皆與上馬盖臨安府自備馬以待之也<lb/>
　　　置状元局<lb/>
状元一出都人爭㸔如麻第二第三名亦呼状元是日<lb/>
迎出便入局局以别試所為之謂之三状元局中謂之<lb/>
期集所大魁入局便差局中職事一一由状元㸃差牒<lb/>
請糾彈牋表小録掌儀客司計掌器掌酒果監門多者<lb/>
至五六十員少者亦不下四十員視事官送牒例皆二<lb/>
<pb n="KR2e0018_WYG_010-8a"/>
十初第人多喜入局得陪侍三状元與諸同年款宻它<lb/>
日仕途相遇便為傾盖常例五日一會食否則日中有<lb/>
酒杯㸃心果子二色局中職事官雖多入局而食者常<lb/>
半之食罷出入無妨三状元常宿於局中不可出宿於<lb/>
外月餘而罷局凡預局中職事官員納小録題名錢非<lb/>
職事官須納錢五千而後得小録題名一本状元入局<lb/>
之初依全賜錢一千七百貫及諸公納到助小録錢亦<lb/>
一千三百貫有奇<lb/>
<pb n="KR2e0018_WYG_010-8b"/>
三状元入局五日職事官入局局中以職事官名申臺<lb/>
部十日後正謝<lb/>
　正謝日係太史臺擇日亦謂之門謝禮用牋表皇帝<lb/>
　及東宫牋表隔日計會閣門通進表中止用三状元<lb/>
　名銜正特奏同日而謝是日亦由和寧門而入在常<lb/>
　朝殿門外北面天顔賛者引唱躬拜再拜而退門外<lb/>
　有立仗馬及衛士等衛士唱喏畢馬退士人方列班<lb/>
　而拜拜君之門而已<lb/>
<pb n="KR2e0018_WYG_010-9a"/>
越二日拜黄甲於貢院<lb/>
　黄甲者由省中降下唱名既畢省中以其所升甲之<lb/>
　人附于甲末用黄紙以書之故謂之黄甲是日貢院<lb/>
　設香案於廷下状元引五甲内士人拜香案禮部亦<lb/>
　遣官來賛導置黄甲於案中望闕拜畢士人列兩廊<lb/>
　四十以上東廊四十以下西廊其日擇一人最年髙<lb/>
　者上堂大魁拜之年髙者答拜又擇一人最少者上<lb/>
　堂拜大魁大魁亦答拜而退人吏以紙筆請各書姓<lb/>
<pb n="KR2e0018_WYG_010-9b"/>
　名依黄甲排與臣者鎸于題名石是日謂之叙同年<lb/>
　拜黄甲也特奏不得預焉<lb/>
越四五日鄉人之官于朝者為鄉會以待鄉中之新第<lb/>
者<lb/>
越三日赴國子監謁謝先聖先師祭前三日状元㸃差<lb/>
職事官十四員<lb/>
　監禮官彈壓職事之不恭者<lb/>
　奉禮官跪于先聖先師座前奉幣進之于獻官<lb/>
<pb n="KR2e0018_WYG_010-10a"/>
　太官酌酒以進之于上三獻官<lb/>
　太祝讀祝<lb/>
　分獻官十員分獻于十哲及兩廊賢臣一人分獻十<lb/>
　五位每位皆之拜搢笏興伏拜起皆賛者導之禮畢<lb/>
　而班退賛者皆太常寺差來<lb/>
越三日局中職事官下湖運司做二大舟局中連三状<lb/>
元凡七八十人分坐于兩舟酒數行借張侯之真珠園<lb/>
散步侯家亦有餽焉其例也薄暮艤舟于玉壺園而竟<lb/>
<pb n="KR2e0018_WYG_010-10b"/>
席<lb/>
書鋪告示越十日引正奏各黄甲士人射上自按試于<lb/>
講武殿<lb/>
次日賜聞喜宴于貢院齊而後押宴官率官屬及進士<lb/>
列拜于庭下面闕設香案侍從及貼職官皆預焉凡拜<lb/>
五舞蹈其節有四共十拜也拜訖正奏各坐于東廊特<lb/>
奏各坐于西廊立亦如之小黒桌子坐則青墪果子人<lb/>
各四器望果一器望花一朶醯醢列于前初坐先斟酒<lb/>
<pb n="KR2e0018_WYG_010-11a"/>
三行不下食第三酌下旋鮓一碟第四第五皆有食以<lb/>
配酒五行而中歇人賜宫花四朶簮于幞頭上<hi>花以羅帛為之</hi>
從人下吏皆得賜花又有例賜氷再坐分與士人又到<lb/>
班庭下再拜謝花簮而謝之兼坐帶花又四盃而竟席<lb/>
前筵<hi>羊半體七寳頭羔並皆奇品</hi>初坐則以銀臺盞酌再坐則易以<lb/>
銀巵共九行而飯則粟米為之畢宴不用謝恩退皆簮<lb/>
花乘馬而歸都人皆避其赴御宴回也<lb/>
次日局中自用錢作期集所會遵前例也亦七盃正奏<lb/>
<pb n="KR2e0018_WYG_010-11b"/>
各皆預焉亦就貢院為之<lb/>
越十日集注<lb/>
　是日天拂曉袍笏書鋪引入部前數日部中先榜于<lb/>
　門亭書鋪録示新第人先擇其願授者而書于笏及<lb/>
　入部郎中坐庭中以殿榜資次而呼前廷上唱曰某<lb/>
　人官人上階揖問曰願受甚處闕對郎中視簿合受<lb/>
　則揖廡下書簿中某人願授某州某官闕而退三状<lb/>
　元皆送闕不與集注告𠡠一道印紙一軸信符一道<lb/>
<pb n="KR2e0018_WYG_010-12a"/>
　門謝闗子一道<lb/>
常例皆賜御冩經書一軸或賜御製詩一首<hi>臨安府鐫碑裱裝賜</hi>
<hi>宴時以分賜士人</hi>
　<lb/>
　<lb/>
　<lb/>
　<lb/>
　<lb/>
<pb n="KR2e0018_WYG_010-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　錢塘遺事巻十<lb/>
</p>
<p>
</p>
  </div>
        </body>
</text>\m</TEI>
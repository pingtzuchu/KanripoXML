<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>象臺首末巻一</head>
    <p>
<pb n="KR2g0011_WYG_001-1a"/>
欽定四庫全書<lb/>
　象臺首末巻一　　　　　　宋　胡知柔　編<lb/>
　　奏疏<hi>書附</hi>
　　寳慶乙酉詔求直言八月二十二日應詔上封事<lb/>
臣仰惟太祖皇帝艱難肇造以有天下顧命之日不𫝊之<lb/>
子而𫝊之弟友愛之義超越前古嘗聞周之太伯以一國<lb/>
而遜之弟矣未聞以天下遜之弟者也周人有道之長冠<lb/>
冕三代則太伯王季友愛之義實根本之我宋立國亦惟<lb/>
<pb n="KR2g0011_WYG_001-1b"/>
賴祖宗友愛之義以為根本葢友愛一念乃天理之真人<lb/>
倫之至也所恃以培植立國之根本者莫先於此周人不幸<lb/>
而有管蔡之變我宋不幸而有秦邸之變又不幸而有近日<lb/>
濟邸之變其事不同而所以處兄弟之難者則同當管蔡<lb/>
挾禄父以為亂流言騰播王室幾危周公始不得巳而誅<lb/>
放之然南陔暫廢常棣繼作感傷之意見於詠歌封胡示<lb/>
寵蔡祀續焉是周公所以待管蔡者終歸於厚友愛之義<lb/>
未嘗終絶於管蔡之身後也當秦邸隂謀竊發事迹敗露<lb/>
<pb n="KR2g0011_WYG_001-2a"/>
初則罷尹開封繼以賜第西洛或有以怨望告者太宗<lb/>
皇帝始不得巳而貶責之迨凶訃上聞感泣悲痛追封<lb/>
之典賜諡之典恤孤之典相繼舉行是太宗皇帝所以<lb/>
待秦邸者終歸於厚也友愛之義未嘗終絶於秦邸之<lb/>
身後也始焉之誅放貶責雖天地鬼神亦知吾有不得<lb/>
已之心終焉之勤渠繾綣乃所以全吾友愛之本心天<lb/>
理依然人倫如故一代立國之根本初無傷焉於皇我<lb/>
宋所以扶持立國之根本者又與周人同一意矣迺若<lb/>
<pb n="KR2g0011_WYG_001-2b"/>
濟邸之變特出於一時之不幸非可以管蔡秦邸之事<lb/>
而例論也陛下篤孔懐之恩崇追贈之典此真周公與<lb/>
大宗皇帝之用心也議者遂從而駁之臣竊以為君臣<lb/>
之分不可暫僣則駁之者乃臣下之職守也兄弟之情<lb/>
不可終絶則排羣議而無反汗焉乃陛下之恩意也秦<lb/>
邸之變議者或至斥以大逆或欲處以殊死太宗皇帝<lb/>
非愎諫者卒於不俞其請者何也彼則明君臣之分吾<lb/>
自全兄弟之情故也今臣下既聲濟邸之過陛下則從<lb/>
<pb n="KR2g0011_WYG_001-3a"/>
而宥其過臣下欲奪濟邸之恩陛下則從而厚其恩君<lb/>
臣之責庶兩盡矣柰何駁議一聞恩命竟寢則是陛下<lb/>
之待濟邸友愛之義終於絶矣戕天理斁人倫我宋立<lb/>
國之根本傷損多矣五霸莫盛於齊威身死未寒五公<lb/>
子争立迄于簡公齊無寧嵗是何其禍之慘也葢胚胎<lb/>
於子糾之變也子糾死矣曽無一語追悔營𦵏命繼等<lb/>
事並無聞焉是齊威友愛之義終於絶也唐之三宗莫<lb/>
盛於太宗不一再𫝊而數世本支殱於則天之手者幾<lb/>
<pb n="KR2g0011_WYG_001-3b"/>
無遺𩔖是何其禍之深也葢胚胎於建成元吉之變也<lb/>
建成元吉死矣并與其諸子而芟夷之是太宗友愛之<lb/>
義終於絶也使陛下之待濟邸友愛之義果終絶焉厥<lb/>
鑒不逺臣竊懼之臣又聞聖明在上天下無寃民乃若<lb/>
至親骨肉之間寃抑且不能以自伸未有不召變稔禍<lb/>
者晉之恭世子本無置毒之事也驪姬則以置毒誣之<lb/>
懼而出奔甘於自縊晉獻公卒不之察亦無有為之辯<lb/>
明者父子之天終不回焉異時出而為祟狐突親見而<lb/>
<pb n="KR2g0011_WYG_001-4a"/>
與語焉所謂請於帝以聲寃託於秦以伐罪者若怪也<lb/>
晉之禍卒如其言者何也寃抑之氣鬰而不散故也漢<lb/>
之戾太子本無巫蠱之事也江充則以巫蠱誣之盜兵<lb/>
自救懼禍自經其與恭世子之事相去無幾矣自田千<lb/>
秋急變訟太子寃武帝為之幡然感悟作思子宫為歸<lb/>
来望思之臺父子之天一旦復回有晉人之變而卒無<lb/>
晉人數世之禍者何也有以散其寃抑之氣故也夫父<lb/>
父子子兄兄弟弟均之為天理之真人倫之至也以父<lb/>
<pb n="KR2g0011_WYG_001-4b"/>
子兄弟之至親而寃抑且不能以自伸焉他可知矣天<lb/>
理幾於斁而人倫幾於泯矣如之何不召變稔禍耶臣<lb/>
嘗閱京府所勘沈伯括等案所言濟邸隠匿有無虚實<lb/>
臣不得而知之就使有之其事乃在陛下臨御以前其<lb/>
罪合在赦宥之域今不必論矣又嘗閲詔獄所勘謝周<lb/>
卿等案竊見逆賊深夜突發濟王脱身竄匿既而尋獲<lb/>
迫以僣偽濟王發聲痛哭首以不得干犯陛下與皇太<lb/>
后為戒則其本心可見矣議者乃謂其與賊同情商議<lb/>
<pb n="KR2g0011_WYG_001-5a"/>
入據郡治又謂其欲遁徃平江據城為固幸府僚有留<lb/>
其行者是殆風聞之過也否則為府僚者駕其説以為<lb/>
免罪計也不能止其僣而能留其行此必無之事也將<lb/>
誰欺欺天乎濟王不幸而罹此横逆陛下政當軫鴒原急<lb/>
難之情矜之念之詎忍罪之陛下果以議者之言而罪<lb/>
之則濟王寃矣邇来間有訟其寃者然羣言雖進淵聴<lb/>
未回則是陛下友愛之義終於絶矣九原不可作是非<lb/>
曲直濟王豈能與議者辯又豈能與陛下較縦使追贈<lb/>
<pb n="KR2g0011_WYG_001-5b"/>
襃崇其實於濟王無加益設欲削奪追貶其實於濟王<lb/>
無加損然陛下友愛一念或厚或薄天理之或缺或全<lb/>
人倫之或暌或合乃國家安危治亂之機所由判焉陛<lb/>
下未可以為末節細故而忽之詩曰昊天其子之天子<lb/>
者代天作子之義也子之子尤天之所屬愛者也濟王<lb/>
與陛下均為先帝子陛下兄日姊月而所以待濟王者<lb/>
如此彼蒼者天其謂陛下何書曰惟孝友于兄弟則友<lb/>
愛乃孝之大者也濟王承先帝溫清有年矣亦先帝所<lb/>
<pb n="KR2g0011_WYG_001-6a"/>
屬愛者也先帝仙遊日月幾何陛下奉先思孝而所以<lb/>
待濟王者如此則先帝在天之靈其謂陛下何記禮者<lb/>
曰孝者善繼人之志善述人之事則繼述乃孝之大者<lb/>
也太祖皇帝處兄弟之常如彼太宗皇帝處兄弟之變<lb/>
又如彼陛下鑒於成憲而所以待濟王者如此則祖宗<lb/>
在天之靈其謂陛下何記禮者又曰孝弟發諸朝廷行<lb/>
乎道路則朝廷者乃孝弟之道所從出也濟王在邸初<lb/>
無恩徳及人天下未免矜憐而追念之何也意者祖宗<lb/>
<pb n="KR2g0011_WYG_001-6b"/>
友愛之義素孚於人心則斗粟尺布之謡未免責陛下<lb/>
以備也陛下教天下以弟而所以待濟王者如此則天<lb/>
下之人其謂陛下何陛下無謂變故之潜消隂弭而天<lb/>
心為已順無謂雨澤之隨禱輒應而天心為已格人心<lb/>
即天心也亦先帝與祖宗之心也自濟邸之訃既𫝊聞<lb/>
者莫不悲之徃徃謂狂狡妄圖守貳不武茍能夤夜勦<lb/>
除豈至詰朝僣偽濟王果何罪而至此極耶人心之憤<lb/>
惋勃勃如也自封駁之説既行聞者莫不恨之徃徃謂<lb/>
<pb n="KR2g0011_WYG_001-7a"/>
是特故彰濟邸之惡以戢訛言耳以止謗議耳欲加之<lb/>
罪其無辭乎人心之憤惋則猶故也以人心察之則天<lb/>
心可知矣迺者乾文疊疊示變固已畧寓其譴告之意<lb/>
矣以天心推之則先帝與祖宗之心又可知矣陛下若<lb/>
不早囘友愛之天政恐奸雄得以竊議讐敵得以竊窺<lb/>
乗間抵巇特未可測况乎寃抑不散乖戾寖生他日國<lb/>
家之禍變何有終窮臣竊懼之夫子之作春秋凡二百<lb/>
四十二年行事皆所以埀萬世戒也而鄭伯克段之事<lb/>
<pb n="KR2g0011_WYG_001-7b"/>
獨首書之其意深矣此陛下所當黙㑹也孟軻論周公<lb/>
誅管蔡之過以為古之君子其過也如日月之食人皆<lb/>
見之及其更也人皆仰之臣之所以望陛下者亦猶孟軻<lb/>
之論周公也陛下誠能思祖宗立國之根本不外乎孝<lb/>
友之一念以周公之厚於管蔡太宗皇帝之厚於秦邸<lb/>
者為法以齊威之薄於子糾唐太宗之薄於建成元吉<lb/>
者為戒囘友愛之本心復哀矜之初意亟圖今是旋悔<lb/>
昨非當臨朝之際感泣涕洟諭大臣若曰人皆有兄弟<lb/>
<pb n="KR2g0011_WYG_001-8a"/>
朕獨亡濟王僣偽事迫於兇黨非其本謀幸平心定氣<lb/>
為朕處之寧以恩而屈朕法毋執法以奪朕恩亟取先<lb/>
朝秦邸故事為朕㕘酌而行無忽凡追贈襃崇之典寧<lb/>
過乎厚焉降存亡繼絶之詔徐擇人而立之加以嵗時<lb/>
遣使致其祭祀撫其家屬厚其賚予使死者可以無憾<lb/>
生者不至無聊如此則濟王之寃抑如戾太子之得以<lb/>
自伸不至如恭世子之鬱而不散矣陛下友愛之一念<lb/>
油然復生恩榮浹於九泉怡愉洽於四海天理缺而復<lb/>
<pb n="KR2g0011_WYG_001-8b"/>
全人倫暌而復合為天下國家九經庶可次第而推廣<lb/>
之仰焉可以慰天心俯焉可以慰人心幽焉可以慰先<lb/>
帝與祖宗之心作宋明主埀宋休光所以扶持立國之<lb/>
根本者不間於周則所以綿延享國之厯數者必踰於<lb/>
周何憂乎奸雄何畏乎讎敵何虞乎禍變臣之所懼者<lb/>
不足懼矣陛下降詔求言四閱月矣臣諦觀黙察朝思<lb/>
夕想惟時事紛紜可為痛哭流涕者多矣獨於陛下待<lb/>
濟邸一節尤有嫠不恤緯之憂陛下庶幾改之臣日望<lb/>
<pb n="KR2g0011_WYG_001-9a"/>
之所以隠忍而未敢言陛下過而不改是謂過矣臣是<lb/>
以不顧首領披露肺肝昧萬死為陛下言之萬一陛下<lb/>
少畱穆清反覆展玩幡然而聴之非臣之幸亦非濟邸<lb/>
之幸乃宗社之大幸否則狂僣之罪臣無所逃斧鉞鼎<lb/>
鑊惟陛下所命當席藁私室以俟焉謹錄奏聞伏候勅<lb/>
㫖<lb/>
　　　上丞相史彌逺書<lb/>
夢昱竊惟伊尹商之阿衡也而所以告戒其君者必先<lb/>
<pb n="KR2g0011_WYG_001-9b"/>
之以立愛惟親立敬惟長而巳夫立愛必自親始而親<lb/>
莫親於父母立敬必自長始而長莫長於兄伊尹引其<lb/>
君以當道豈無他説必先於斯二者何也葢立愛立敬<lb/>
乃人道之大端而君道之本原所從出也大丞相擁立<lb/>
聖明以定宗社大計正當開導聖明以為宗社乆計可<lb/>
也夢昱竊聞主上恭儉寛仁不改父道祇畏承順克慰<lb/>
母心則立愛之道大丞相既有以開導之矣迺者霅川<lb/>
之變實出於濟王之不幸聞其死莫不悲之主上存恤<lb/>
<pb n="KR2g0011_WYG_001-10a"/>
之意始於厚終於薄追贈之典始於渙汗終於反汗立<lb/>
敬之道未免缺然則大丞相開導之功無乃猶有慊歟<lb/>
今有人焉適值兇黨迫其兄為首以刼掠其財物者其<lb/>
兄又不幸而死於鄉鄰救捕者之手自忠厚者處之必<lb/>
將悲其兄無辜而横死且察其兄本無心於刼掠軫其<lb/>
孤孀理其䘮塟凡事之所當任責者惟恐有一之不加<lb/>
厚焉若或忿忿然真以刼掠之罪罪其兄聞有疏其兄<lb/>
之宿過者反從而聴之信之哀弔不至撫問不加丘嫂<lb/>
<pb n="KR2g0011_WYG_001-10b"/>
之痛哭無聊者不之恤烝甞之似續無人者不之顧視<lb/>
同氣如仇敵棄手足如贅疣則宗族姻黨必將交口譏<lb/>
議共指為殘忍刻薄人矣鄉曲之稍有識見者必將望<lb/>
望然去之而恥與之處矣此言雖小可以喻大今主上<lb/>
之待濟王或者其𩔖此歟天下未有不長吾之長而能<lb/>
使億兆之衆懽然戴之以為君長者無怪乎人心之憤<lb/>
惋不平而閭謗巷議紛紜未巳也主上固不免負天下<lb/>
之謗大丞相不容不分其謗也公論之在天下未有乆<lb/>
<pb n="KR2g0011_WYG_001-11a"/>
而不明者大丞相能逆料此事他日必無反覆否歟寃<lb/>
抑之在天下未有乆而不伸者大丞相能逆計此事它<lb/>
日决不為國家之厲階否歟大丞相為宗社乆安計未<lb/>
可以此事為不足芥蔕而忽之夢昱又竊聞迺者海陵<lb/>
郡使君傾逝大丞相悲痛感泣哽咽廢食所以撫存其<lb/>
諸孤經紀其身後事者靡不備至友愛之義人皆仰之<lb/>
雖然天下至大一家之推也潁考叔之孝於母能施及<lb/>
鄭莊大丞相之友于兄乃不能施及主上夢昱所以深<lb/>
<pb n="KR2g0011_WYG_001-11b"/>
為大丞相不滿也大丞相試深思而熟計之逝者已矣<lb/>
今日之追奪貶削其實於濟王有何加損然於主上君<lb/>
徳所損甚大於大丞相計安宗社之功所損亦大今日<lb/>
之追贈襃崇其實於濟王有何加益然於主上君徳所<lb/>
益甚多於大丞相計安宗社之功所益尤多主上出求<lb/>
言之綍今既數月矣以直言進者固有之獨於待濟王<lb/>
一節議論紛紜相為矛盾曾未有剖其事情稽其禍福<lb/>
平心定氣為國家懇切言之者夢昱田野書生荷大丞<lb/>
<pb n="KR2g0011_WYG_001-12a"/>
相擢用棘掾與濟王素無雅故亦未嘗覿面濟王僣偽<lb/>
委非本心夢昱因斷謝周卿等案頗知底蘊若更緘黙<lb/>
不敢吐舌一言非惟上負君相抑亦下負所學是用歴<lb/>
考古事㕘稽先朝家法披露肝膽輒上封章昧萬死以<lb/>
言之謹用副本申徹鈞聴敢望大丞相不棄芻蕘留神<lb/>
展玩以至親兄弟手足之情體至尊兄弟手足之情當<lb/>
從容論道之際明以處濟邸一事開導上心務在補過<lb/>
而戒於文過務在格非而戒於遂非凡追贈襃崇等事<lb/>
<pb n="KR2g0011_WYG_001-12b"/>
葢目今所當亟行者乃若存亡繼絶一節欲且先降㫖<lb/>
以慰人心而徐圖之如此則主上立愛立敬之道兩無<lb/>
所愧大丞相開導之功於是乎大全矣一時可以無恨<lb/>
他日可以無愧萬世可以無譏矣書曰罔俾阿衡専美<lb/>
有商夢昱於大丞相深有望焉若或以狂僣罪之則斧<lb/>
鉞鼎鑊惟所裁耳夢昱甘之如飴無悔焉<lb/>
　　　監察御史李知孝章疏<lb/>
臣仰惟皇帝陛下受上天之景命膺列聖之丕圖履位<lb/>
<pb n="KR2g0011_WYG_001-13a"/>
之初肇舉禋祀雲物開霽天宇清明祥風景星昭映披<lb/>
拂此陛下之得天心而天心之眷陛下也號令初敷雲<lb/>
行雨施輝光所被聲應氣求聖主作興萬物咸覩此陛<lb/>
下之得人心而人心之歸陛下也孟子曰使之主祭而<lb/>
百神享之是天受之使之主事而百姓安之是人受之<lb/>
堯舜所以得天下不過如此近年以來學術不明義理<lb/>
不講士風頽靡背正而適邪違道而干譽親文墨者不<lb/>
識典故習法令者不知憲章身為王臣而有嫉視君上<lb/>
<pb n="KR2g0011_WYG_001-13b"/>
之意職居朝列而有隂黨叛逆之心大為反道敗徳之<lb/>
意肆騰挾邪醜正之語脅制上下誣蔑典常猶使在廷<lb/>
臣實疑懼臣伏見考功郎中洪咨䕫迂潛晚出粗亦能<lb/>
文大理評事胡夢昱江西鄙人試法偶中遭遇聖主寘<lb/>
身周行不思勉勵以報君徳乃以詭怪而惑羣聴近者<lb/>
臣等相率奏請欵謁廟宫此乃援真宗哲宗朝故事考<lb/>
先臣司馬光之言所以隆陛下尊祖敬宗之心副萬姓尊<lb/>
君親上之意其所闗係葢為甚大咨夔則曰臺諫相率<lb/>
<pb n="KR2g0011_WYG_001-14a"/>
勇徃不顧者恭請聖駕欵謁景靈宫而已矣考詳典故<lb/>
以肅宫廟以安人心此豈細故而乃為譏誚之語如此<lb/>
其視君上為何如其視宗廟為何所耶葢其憤給舎之<lb/>
駁濟王故誚陛下之謁宫廟原其心術允謂囘邪夢昱<lb/>
素不能文且無所見突然上書言濟王事狂悖繆戾字<lb/>
字傾邪朝列切齒以為怪異如曰沈伯括等所供就使<lb/>
有之合在赦宥之域夫伯括所供事實所索案巻皆大<lb/>
逆不道之事身為法官豈不曉法安有惡逆而可以赦<lb/>
<pb n="KR2g0011_WYG_001-14b"/>
原乎觀其下語詳其用意考其引援皆其憤詈呪詛之<lb/>
語此必藩賊餘黨潛伏出入共成此書二人者同於黨<lb/>
惡而黨惡之辭則有輕重同為狂謬而狂謬之語亦有<lb/>
淺深臣欲望聖慈特賜睿㫁將咨夔鐫罷夢昱追官落<lb/>
籍竄之海外州軍庶幾中外悚動知有君臣上下之分<lb/>
觀聴肅穆國勢尊安天下大幸伏候勅㫖寳慶元年九<lb/>
月初三日檢㑹臣僚奏洪咨夔特降三官餘依胡夢昱<lb/>
追毁出身以來文字除名勒停送象州羈管臨安府差<lb/>
<pb n="KR2g0011_WYG_001-15a"/>
發前去取交管訖文狀申尚書省<lb/>
　　　司諌梁成大章疏<lb/>
臣聞士大夫之趨嚮風俗之厚薄繫焉必其操行純一<lb/>
持論正平始足副公朝簡拔之意今有人焉學問本無<lb/>
而詭怪立異行實不副而矯飾沽名麾節屢更悖謬日<lb/>
甚傷風敗俗職此之由臣伏見朝請大夫直華文閣楊<lb/>
長孺拘僻而濟以暴狂狠而恣於酒向為守帥凌蔑僚<lb/>
屬誣劾寓公間行怪政所至貽笑見於前者臺臣之評<lb/>
<pb n="KR2g0011_WYG_001-15b"/>
奏臣不復再瀆天聴今六龍御天收用名賢以共起事<lb/>
功如長孺之習怪積謬何足齒錄朝廷特以其名臣之<lb/>
子遂加抆拭賜以命召此初政之美意臣聞其人故態<lb/>
不改顛怪自如形之詩詠公肆譏訕其送胡夢昱行詩<lb/>
之末句云便是吾鄉小澹菴者前朝名臣胡銓也今長<lb/>
孺迺以夢昱况銓流𫝊道路有識駭憤方且以辭遜自<lb/>
高對客昌言畧無忌憚臣謂長孺之所為若使立朝必<lb/>
黨和邪説簧鼓在列或叨外任必復行怪政貽害士民<lb/>
<pb n="KR2g0011_WYG_001-16a"/>
長孺之一身進退初無繫於輕重第恐中外觀望相師<lb/>
成風崇詭尚異波流莫返必致是非混亂分義不明他<lb/>
時復費朝廷區處臣實憂之臣欲望陛下特頒睿㫖收<lb/>
還長孺召命指揮仍畀祠祿勒令閒住俾知循省以正<lb/>
人心以厚風俗以為詭僻狂悖之戒謹具覺察以聞伏<lb/>
候勅㫖貼黄臣照得前大理寺少卿徐瑄身為理寺長<lb/>
官見其屬夢昱之狂悖誣謗一至此極自合糾正訓戒<lb/>
使之捨逆歸順知有綱常始無負於朝廷擢用之意今<lb/>
<pb n="KR2g0011_WYG_001-16b"/>
乃不然惟知極力慫惥而巳觀其舉夢昱為賢能才識<lb/>
其詞有曰勤拳憂國慷慨敢言及引經决疑近古遺直<lb/>
等語今以瑄之言考瑄之心則夢昱狂悖誣謗之章必<lb/>
與瑄合謀共議而為之無可疑者臣契勘徐瑄胡夢昱<lb/>
雖已䝉朝廷追削貶竄公論猶以為罪大罰輕臣欲望<lb/>
睿㫁將瑄夢昱更賜重議施行庶誅其無將之心以快<lb/>
公論仰乞睿照寳慶二年六月初一日檢㑹臣僚奏徐<lb/>
瑄更追三官移送象州居住胡夢昱送欽州編管仍令<lb/>
<pb n="KR2g0011_WYG_001-17a"/>
道州象州日下差發前去取交領狀申尚書省<lb/>
　　　大理少卿徐瑄上史丞相書<lb/>
瑄嘗聞治世諱危亡之事而不諱危亡之言亂世諱危<lb/>
亡之言而不諱危亡之事此盖儒者識治之格言而古<lb/>
今昭然之明騐也夫所謂諱危亡之事者非謂必無是<lb/>
事而諱之亦非謂危亡之立至也舉一事發一政有可<lb/>
以致危亡之理則惟患其不聞聞斯改之而已矣此則<lb/>
諱危亡之事也所謂諱危亡之言者非止於不樂聞而<lb/>
<pb n="KR2g0011_WYG_001-17b"/>
已也聞則忿疾之擯棄之甚者流放竄殛置之可死之<lb/>
地而後已天下由是而鉗口結舌朝廷有過不得聞則<lb/>
危亡基之矣此則諱危亡之言也是以自古聖君賢相<lb/>
莫不以樂善從諌為首稱而反是者必致危亡之地此必<lb/>
然之理不待旁引曲喻而後知也恭惟丞相一徳格天<lb/>
再世相輔勲業之盛振古鮮儷士大夫之道古今譽盛<lb/>
徳者不特以二十年身任天下之重為難而更化以來<lb/>
未嘗罪一言者雖狂悖妄誕肆為詆毁而丞相未始不<lb/>
<pb n="KR2g0011_WYG_001-18a"/>
優容之天覆地載海涵春育士大夫以是感激思奮凡<lb/>
朝廷稍有缺政則盡言無隠亦恃丞相有包荒之大徳<lb/>
必無流放竄殛之事不然孰肻蹈不測之淵為嘗試之<lb/>
舉哉瑄竊見胡夢昱以嚢封繳劄論及濟邸事獲大譴<lb/>
責投之嶺海固其自取然考其所為實有懇惻隠憂之<lb/>
心而無沽激矯飾之意朝廷所以特加竄於胡夢昱者<lb/>
不過以其位卑而言高又其言與論思之臣適相邂逅<lb/>
故其罰特異於他人而瑄區區千慮之愚竊以朝廷方<lb/>
<pb n="KR2g0011_WYG_001-18b"/>
以直言詢及草茅無間中外則不當以位卑為嫌丞相<lb/>
光輔聖主廣開衆正期年之間凡所以奬拔善𩔖激昻<lb/>
士氣扶植祖宗以祈天永命者無所不用其至而首以<lb/>
直言罪一職事官竊為丞相惜之恐自是中外之人皆<lb/>
以言為諱其於丞相二十年涵容之美意輔賛之大業<lb/>
所損多矣瑄職在法守偶與胡夢昱同寅見其披閲謝<lb/>
周卿等案牘有感于中欲退而草封事乆矣聞有嚢封<lb/>
匭奏必汲汲𫝊錄欲早知之問其故則曰若幸而有他<lb/>
<pb n="KR2g0011_WYG_001-19a"/>
人言之則夢昱可以止執筆細思作而復輟者至於三<lb/>
四此葢瑄所親見灼知其出於至誠<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>惻而非務為沽<lb/>
激求名之舉瑄既得於目擊不能為丞相言之則此身<lb/>
受陶成之恩恐卒無以報故敢冐昧控陳<lb/>
　　文<lb/>
　　　象州祭弟利用行十八文<lb/>
維寳慶三年嵗次丙戌五月乙卯朔越二十有三日丁丑<lb/>
兄夢昱謹以清酌庶羞之奠昭告於十八弟之靈曰嗚呼<lb/>
<pb n="KR2g0011_WYG_001-19b"/>
嵗在丙午先人棄世姊九嵗伯兄六嵗予兩嵗越明年丁<lb/>
未弟始生鞠育顧復先妣之劬勞極矣然猶幸有先祖在<lb/>
又六年壬子先祖棄世兄弟惸惸艱苦萬狀先妣忍飢寒<lb/>
躬織衽以供束脩散遣從師毎以無忝汝父為訓兄弟既<lb/>
長挾册授人負米為養先妣頗自慰毎以振大家聲勉幸<lb/>
而伯兄舉于鄉予亦竊第太常弟之不偶於塲屋者特命<lb/>
耳不幸禄未及養先妣巳棄人間世兄弟心盟不謀而合欲使<lb/>
閫内無間言槖中無私蓄怡愉相懽共振門户以守先妣<lb/>
<pb n="KR2g0011_WYG_001-20a"/>
家法以踐先妣緒言家事無巨細弟毎直前任之辛已<lb/>
冬予䝉詔恩擢用棘掾弟偕予以行既而骨肉聚處俸<lb/>
入不給弟恊力支吾甘於寂淡時寄蕭寺閉戸繙書其<lb/>
用力亦勤矣抗志亦逺矣去年秋予不量狂僣欲引吭<lb/>
一鳴弟毅然賛之既而坐罪削籍投竄象郡弟慨然従<lb/>
之水陸繚繞不知其幾千百里凡所以經紀行計調䕶<lb/>
行色者皆弟之力也予之泛應曲酬言語飲食小有過<lb/>
忒弟之箴警必隨之若弟者固予之手足也亦予之法<lb/>
<pb n="KR2g0011_WYG_001-20b"/>
家拂士也既抵象郡方期收召魂魄共為講學計嗚呼<lb/>
豈料惡辰㕘㑹弟乃為庸醫所殺耶弟苦痔疾特微恙<lb/>
耳初謂邂逅妙手因可絶一病根豈嘗聞以療痔而得<lb/>
死耶始予與弟同室而寢同案而食未嘗頃刻相離也<lb/>
正月四日招陳維清者來弟以塗痔不便始異寢繼又以<lb/>
起坐不便始異食然無日不相聚話也十有六日遣周<lb/>
成等歸弟猶起而送之其晚予訪舊従外來弟語予曰<lb/>
我痔根突出幸可一併去之自此不復下牀復招陳維<lb/>
<pb n="KR2g0011_WYG_001-21a"/>
清則曰此療痔者之常也弟不以為疑予亦何自而疑<lb/>
也况無日不隔室而語耶豈料弟之死也馴至晝夜呻<lb/>
吟寢食俱廢手足難屈伸肩背難轉仄弟始疑之予亦<lb/>
疑之二十有三日招良醫陳安叟來診視予始見弟面<lb/>
肉消瘦精神憔悴四體骨立陳安叟便疑脈氣不穏然<lb/>
猶幸可以救藥未以為死證也用藥一日稍效自後一<lb/>
切不效予意謂弟出血過多元氣傷損太甚非可一二<lb/>
日取效也豈遽料其為死證耶二十七夜四更後弟出<lb/>
<pb n="KR2g0011_WYG_001-21b"/>
血如注迭唤二僕以舊衣滲漉予皇皇無以為計二十<lb/>
八日黎明徃禱於甘廟弟語予曰可至誠以徃予禱而<lb/>
歸陳安叟亦來診視見弟顔色紅潤語言清爽予甚以<lb/>
為喜陳安叟便言六脈俱虚將理半載未能平復亦不<lb/>
料燈欲滅而復明乃死證也既而又令陳維清者以藥<lb/>
止血幸而稍止二僕扶掖進藥食弟手足震而氣微喘<lb/>
急喚予曰病勢變了急煎藥來救我予猶以好語相温<lb/>
存急捧藥以進弟力疾啜之又曰再煎藥來併請醫者<lb/>
<pb n="KR2g0011_WYG_001-22a"/>
来予倉皇煎藥未熟請得陳安叟来弟顔色陡變一語<lb/>
不及發而溘然長徃矣嗚呼予實不料弟之死也使予<lb/>
果料弟之死豈不能以一語問弟身後事耶弟而不以<lb/>
一語及身後事抑亦不自料其至於死耶予之心弟素知<lb/>
之身後事雖無事於囑可也然兄弟至親萬古永訣豈<lb/>
有不及發一語耶是可恨也予與弟為兄弟四十年同<lb/>
艱苦共患難所以相期者為何而弟乃止於此耶是可<lb/>
恨也弟之筆力遒勁交遊服之餘膏賸馥徃徃沾漑於<lb/>
<pb n="KR2g0011_WYG_001-22b"/>
人一鄉舉不能得而乃止於此耶是可恨也弟之襟懐<lb/>
磊落交遊敬之尚友名勝傾葢如平生懽孰不以逺大<lb/>
期之今乃止於此耶是可恨也弟之議論明正縉紳器<lb/>
之命茍遇焉必非蠅營狗茍徒為利祿計而已今乃止<lb/>
於此耶是可恨也身為羈囚予則有罪弟果何罪而死<lb/>
於此耶若予者真為弟之累累也是可恨也弟之病也<lb/>
妻與女不及侍死也妻與女不及斂衣棺之類取具臨<lb/>
時雖欲勿之有悔可得歟是可恨也是可恨也予素多<lb/>
<pb n="KR2g0011_WYG_001-23a"/>
病弟則康强弟偕予來骨肉恃以無恐豈料多病者尚<lb/>
生而康强者則死耶康强者且不可恃多病者豈可恃<lb/>
耶嗚呼巳矣予雖强顔世間亦鬱鬱無聊賴矣而今而<lb/>
後予之心事訂於誰歟家事囑於誰歟開巻有得焉將<lb/>
誰告歟有疑焉將誰質歟正色之規逆耳之論非特子<lb/>
姪輩不可得而聞予亦不得而聞矣嗚呼巳矣予之手<lb/>
足偏㫁矣予之家法拂士云亡矣嗚呼豈庸醫果能殺<lb/>
吾弟耶抑亦弟之㝠數止於此而分當死於庸醫之手<lb/>
<pb n="KR2g0011_WYG_001-23b"/>
耶不然則何為而適與之相邂逅耶善類以書相開釋<lb/>
者謂聞之前輩有愧而生不若無愧而死弟之此行於<lb/>
義得矣弟聞此言泉下固可以無恨也予之恨不知何<lb/>
時而可釋耶雖然栢舟之節弟婦必能守之弟惟一女<lb/>
當如已出撫之弟未有男當謹擇而命繼焉予與骨肉<lb/>
輩萬一再有聚㑹縁甘苦休戚誓必同之㫁㫁乎不相<lb/>
離也嗚呼此願其可遂耶其終不可遂耶一付之天而<lb/>
已矣予罪重罰輕再汙白簡恐恐乎後命之至則弟之<lb/>
<pb n="KR2g0011_WYG_001-24a"/>
旅櫬未免孤寄今幸干二姪同周才等来使扶䕶舟行道廣<lb/>
東以歸流行坎止予始泰然任命而無所芥蔕於中矣窀穸<lb/>
事則伯兄自能任其責嗚呼幾何而可以見弟墓之宿草耶<lb/>
其終不可得而見耶亦付之天而已矣弟之靈其隨旅櫬而<lb/>
歸耶亦留此而黙相我耶弟之生不能捨我死而有知其肯<lb/>
捨我耶歸者自歸留者自留晝雖形不相依夜或夢可<lb/>
相接予之心不能一日忘弟弟其可捨我耶詰朝惟良丹旐<lb/>
將往嗚呼巳矣雖欲朝夕撫棺而慟不可得矣是用披瀉肺<lb/>
<pb n="KR2g0011_WYG_001-24b"/>
肝灑涕奠饋與弟為萬古之訣焉弟而有知尚或饗之<lb/>
　　劄<lb/>
　　　歸葬省劄<lb/>
尚書省奉勅勘㑹胡夢昱昨因臣僚論列謫處遐方今巳<lb/>
身故該遇慶霈須議指揮七月十六日三省同奉聖㫖胡<lb/>
夢昱特與放令歸葬紹定四年七月某日劄<lb/>
　　　殿中侍御史王遂奏劄<lb/>
臣讀易至於剥復其𫝊曰剥爛也復反也又曰物不可<lb/>
<pb n="KR2g0011_WYG_001-25a"/>
以終盡則窮上反下也夫陽消於隂而一陽陽為君子<lb/>
隂為小人剥之時義小人道長而至於極君子道消而<lb/>
僅有存也嘉定而後權奸代出宗主朋邪害虐衆正抱<lb/>
道自守者置不錄直言無忌者擯不用仗節秉義者竄<lb/>
迹遐荒剥床及膚亦云甚矣然而置者窮益壯老益堅<lb/>
竄迹遐荒者不容媕阿以茍容豈非所謂碩果之不食<lb/>
者乎鼎餗既覆天啓聖衷回倒持之太阿而獨運之此<lb/>
復而反之候也柰何二十七年之間少者老老者死流<lb/>
<pb n="KR2g0011_WYG_001-25b"/>
離困苦於蠻煙瘴雨者不得以生還幸及新政其與幾<lb/>
何陛下固嘗次第而襃表之起其仆伸其屈而通其滯<lb/>
矣死者不可復生豈非陛下悼痛于聖心者乎臣請擇<lb/>
其尤者為陛下誦之閩人黄榦南康人李燔曩遊朱熹<lb/>
之門迭為領袖凡後進學士相與講説著述世人多誦<lb/>
以為學明東南者熹之功惟榦與燔之力為多權臣嘗<lb/>
用榦試之郡守而尋即廢放燔雖従奔走而隨亦棄遺<lb/>
權臣知敬其書而不行其學知尊其説而不用其人斯<lb/>
<pb n="KR2g0011_WYG_001-26a"/>
道不明由此之故陛下固嘗與榦賜諡而中書以其議<lb/>
邉事不合横加論駁燔歿雖嘗進職未足示寵臣所謂<lb/>
抱道自守而置不錄也蜀人李道𫝊蒲人陳宓皆名父<lb/>
之子也家庭所𫝊者義方師友所漸者正學<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>官臨民<lb/>
所至可紀道𫝊以丙子被召入對歴陳時弊權奸惡之<lb/>
出知果州中途而殞宓以乙亥應詔上封事丙子輪對<lb/>
非議時政權奸惡之兩把州麾終身不召四明人婁昉<lb/>
奮自諸生蔚有文譽權奸以其意氣磊落言論鯁亮不<lb/>
<pb n="KR2g0011_WYG_001-26b"/>
能附已僅循常調仕止興化軍夫自權奸行乎國政其<lb/>
鄉之儒先幸多尊顯獨昉之賢而慢不之省臣所謂直<lb/>
言無忌而擯不用也乃若乙酉之獄固將一網以盡諸<lb/>
賢也時有若徐瑄為大理少卿奉公持正以聴簡孚之<lb/>
辭權奸諷以連蔓非辜旦暮通顯否則禍且立至瑄不<lb/>
為動胡夢昱為大理評事義不詭隨奮然上疏剖析是<lb/>
非辭直理明夫瑄小降心於誘脅之言則皜皜者易汙<lb/>
夢昱居下位而無言責緘黙自全亦其所也一則追官<lb/>
<pb n="KR2g0011_WYG_001-27a"/>
以謫於象一則削籍而放於欽皆含笑謝妻子以保䕶<lb/>
諸賢以扶持讜議仗節秉義之風豈不足以寒亂臣賊<lb/>
子之膽乎夫是七人者各行其志沒齒無怨言而天不<lb/>
憗遺使置者不及待陛下之簡拔擯者不及待陛下之<lb/>
收召名麗丹書者不及待陛下洗濯而任使之此斯世<lb/>
所以有憾於七人者也且謂陛下宜廣昭天漏泉之澤<lb/>
表七人為天下先還榦易名之典厚燔道𫝊宓昉飾終<lb/>
之恩復瑄夢昱在身之官而優加褒贈錄用其子仍劄<lb/>
<pb n="KR2g0011_WYG_001-27b"/>
下本貫存恤其家庶使後世知疇昔權臣之擅命非出<lb/>
於陛下之本心而天下之公議不揜於陛下之聞見忠<lb/>
臣義士雖死之日猶生之年也大明當空無一物之不<lb/>
昭蘇震雷出地無一蟄之不震起一元之氣自剥而復<lb/>
駸駸進長而内陽外隂天地且為之一泰豈曰小補之<lb/>
哉惟陛下亟圖之伏候勅㫖<lb/>
　　　追復省劄<lb/>
六月十日三省同奉聖㫖胡夢昱特與追復元資端平<lb/>
<pb n="KR2g0011_WYG_001-28a"/>
元年六月某日押<lb/>
　　　褒贈省劄<lb/>
六月十四日三省同奉聖㫖黄幹李燔贈集英殿修撰<lb/>
李道𫝊陳宓婁昉並贈直龍圖閣仍各與一子陞擢差<lb/>
遣胡夢昱贈朝奉郎與一子恩澤端平元年六月某日<lb/>
押<lb/>
　<lb/>
　<lb/>
<pb n="KR2g0011_WYG_001-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　象臺首末巻一<lb/>
</p>
<p>
</p>
  </div>
<div>
                <head>象臺首末巻二</head>
    <p>
<pb n="KR2g0011_WYG_002-1a"/>
欽定四庫全書<lb/>
　象臺首末巻二　　　　　宋　胡知柔　編<lb/>
　　告詞<hi>焚黄祀文附</hi>
　　　中書舎人洪咨夔<lb/>
朕訪落伊始首下詔求讜直葢與諫皷謗木同意以直<lb/>
言求人而以直言罪之豈朕心哉爾風裁峭潔志槩激<lb/>
壯由廷尉評上書公車言人之所難言方嘉貫日之忠<lb/>
已堕偃月之計問塗胥口訪事瀧頭曽無幾微見於顔<lb/>
<pb n="KR2g0011_WYG_002-1b"/>
面何氣節之烈也仁祖能全介於逺謫之餘孝祖能拔<lb/>
銓於投荒之後撫今懐徃魂不可招潦霧堕鳶悲悔何<lb/>
及陟階員外仍官厥子用旌折檻之直且識投杼之過<lb/>
爾雖死可不朽矣可特贈朝奉郎<lb/>
　　　吉水縣刋告詞跋<lb/>
皇上踐祚之十年改元更始躬親萬幾天地清明如初<lb/>
開闢殿中侍御史王公遂首言故廷評胡夢昱仗節秉<lb/>
義足以寒亂臣賊子之膽宜襃表以示天下上為惻然<lb/>
<pb n="KR2g0011_WYG_002-2a"/>
命贈公員外郎而錄其孤於是聖天子優容直言之本<lb/>
心與廷評公死且不朽之令名若揭日月而行天元普<lb/>
試令吉文始至拜學顧瞻兩廡凡是邦忠節文行可以<lb/>
勵俗者皆有祠而公獨立敢言風節翹然視忠簡胡公<lb/>
等耳乃未有位於鄉社之列大懼無以揚忠烈表士則<lb/>
也乃求公像而祠之且摹所贈公官告刻之學元普竊<lb/>
惟崇䕶善𩔖扶植正論此我朝立國命脈所繫也故修<lb/>
潔鯁亮之士偶見抑者終必伸激切忠憤之言暫未省<lb/>
<pb n="KR2g0011_WYG_002-2b"/>
者乆必錄激揚觀感之餘争以犯顔敢諫為忠而底寮<lb/>
下士皆能明目張膽言天下事社稷長逺實嘉賴之今<lb/>
公贈告之詞有曰用旌折檻之直且識投抒之過大哉<lb/>
王言有以見聖心無我湛如太空不容浮雲㸃翳之留<lb/>
而忠臣義士固天道所祐誠可安之無懼則是告也詎<lb/>
止假寵於胡氏哉端平三年二月既望朝奉郎知吉州<lb/>
吉水縣主管勸農營田公事陳元普謹題之下方<lb/>
　　　焚黄祀文<lb/>
<pb n="KR2g0011_WYG_002-3a"/>
嗚呼古今之立言者多矣而闗繫綱常者如晦㝠之日<lb/>
星盖自周轍不東三綱淪而九法斁麟經不續於後世而<lb/>
人極幾不立矣然天毎於劇弊大壊之時必豫出一人<lb/>
焉以擬之父子之綱絶於戾園得田千秋之一訟而後<lb/>
明君臣之綱絶於昌邑得嚴延年之一劾而後正兄弟<lb/>
之綱絶於淮南袁盎一語迷途一呼夫婦之綱絶於王<lb/>
后長孫一疏夜行一燭故雖無復西伯之父子而未盡<lb/>
至於無親雖無復夷齊之君臣而未盡至於無敬雖無<lb/>
<pb n="KR2g0011_WYG_002-3b"/>
復太伯之兄弟而未盡至於無遜雖無復溈汭之夫婦<lb/>
而未盡至於無恩宇宙之不為積塊聖教之不為異端<lb/>
生人之不為鬼魅其於斯人葢有賴焉我宋立國之大<lb/>
綱盡正而維持扶植亦斯人是賴曩時周人處君臣之<lb/>
難割兄弟之愛其後必封蔡祀必續固不待知者而後<lb/>
知也苐當羣疑滿腹衆難拂胷之時不有一人推闡此<lb/>
理上以導主上之聰下以㫁天下之惑則粟布之謡誤<lb/>
歸於上矣惟公忿在負芒思不恤緯公車騰剴切之疏<lb/>
<pb n="KR2g0011_WYG_002-4a"/>
政府移誚責之書上於兄弟豈無情哉而偃月之人遽<lb/>
從而嗾之朝窺虎豹之闗夕和雪雲之句棄官如屣更<lb/>
覺身輕然舎人不斃於曉鍾而太史竟疲於霜夜幅巾<lb/>
涼館者一載藁𦵏城西者八年山鬼有靈多謝呵䕶猶<lb/>
全面目歸訣家人葢棺事寧而小人之運亦且去矣今<lb/>
天子聖明一朝赫然洗舊百為而與之新興在原之悲<lb/>
復撫封之渥而一言悟主者亦得以霑餘膏而薰賸馥<lb/>
綸命賁加恩言甚寵且有識過投杼之語自非主上真<lb/>
<pb n="KR2g0011_WYG_002-4b"/>
有因心之愛責躬引咎之意豈復以加於窮愁死徙之<lb/>
臣哉誠使主上充此善機矢去川決遂回友愛之天而<lb/>
濟邸之祀不至終絶則公於綱常豈無少補於萬一歟<lb/>
卜日得剛揭䖍奔告公雖不作亦不怍矣敢告<lb/>
　　行述<lb/>
公姓胡諱夢昱字季昭號竹林愚隠吉之吉水中鵠鄉<lb/>
新嘉里功徳源人也生於淳熈乙已三月庚辰曽祖厚<lb/>
禮祖伯達不仕父憲周師静春劉先生子澄以文行著<lb/>
<pb n="KR2g0011_WYG_002-5a"/>
兩舉進士不第公生兩嵗而孤家無卓錐其母羅氏忍<lb/>
飢寒以事教育長慕汲長孺之為人嘗名黯字季汲平<lb/>
居未嘗失色失口於人人有一善如自已出即有秋毫<lb/>
㸃汚絶不與校嘉定丁丑登進士第授南安軍南安縣<lb/>
主簿丁母憂服闋授南康軍都昌縣主簿中大法科授<lb/>
峽州司法除大理評事凡兩輪對皆隨事獻言不毛舉<lb/>
細故以塞責時寳璽來歸大布恩澤公曰是非國家之<lb/>
福豈臣稱功徳冀官爵之時獨不受轉官賞而援江寧<lb/>
<pb n="KR2g0011_WYG_002-5b"/>
獲寳河湟歸土等事極言今日政是嚴恭敬畏愛惜日<lb/>
力之時當以事機易失為深慮以事力未奮為深恥以<lb/>
事勢叵測為深憂言極剴切時逆全歸附朝廷恩之過<lb/>
厚漸至驕盈公以為國家之患不在心腹在山東乃獻<lb/>
言欲先時而為之隄防隨時而為之操縦所謂先時而<lb/>
為之隄防者以為淮甸所籍以禦者民兵之力居多合<lb/>
汰在籍老弱之官兵而優附籍勇敢之民兵使有犬牙<lb/>
相制之形則彼必有所顧忌所謂隨時而為之操縦者<lb/>
<pb n="KR2g0011_WYG_002-6a"/>
以為此曹志在攻取朝廷毎遇其生事而禁約之今官<lb/>
兵民兵合養威持重而此曹之剛心勇氣不若使得發<lb/>
泄於此時寧宗皇帝側身修行敬天恤民而灾害怪異<lb/>
亦徃徃有之有星隕於東北其光如電其聲如雷公以<lb/>
為主上誠心實徳對越在天不宜有此然仰窺天意俯<lb/>
察人事必有端倪乃極言今日禍機伏於隠微之中者<lb/>
五事乞舉行范純仁申勅中外條陳本職之説時有以<lb/>
郡縣差役不均賦額虧陷請行經界者公曰苟非其人<lb/>
<pb n="KR2g0011_WYG_002-6b"/>
法不虚行弊未可革而害先及矣詭名之隠寄者可許<lb/>
而歸并而不可責以累年之賦其昔磽埆而今肥饒者<lb/>
可許其因仍而不可増以數倍之賦遂極言之山陽虚<lb/>
閫廟議將遣許國公聞之嘆曰山東之禍止此矣此曹<lb/>
平時頗以戰功自負且以忠赤自詭而徳望不足以鎮<lb/>
之能無忿乎遂援戴淵殷浩等事草奏欲因輪對及之<lb/>
未及對而許行公扼腕乆之後果敗人咸服其精識寳<lb/>
慶天子之即位是當嘉定之甲申封皇兄于濟賜第霅<lb/>
<pb n="KR2g0011_WYG_002-7a"/>
川妖民妄圖王坐此死執政因窮治其事轉相誣引多<lb/>
所連逮少卿徐公瑄實涖其獄公謂徐曰為逆人而伸<lb/>
理豈得已哉乖陛下之至仁是吾憂也徐即舉公充所<lb/>
知有勤拳憂國慷慨敢言引經决疑近古遺直等語未<lb/>
幾議奪王爵而廢其祀事且下廷尉約法公詣徐請曰<lb/>
身為法官何忍坐視人侮法於帝兄而不救時方下詔<lb/>
求直言公遂應詔上書大畧以為太祖皇帝艱難肇造<lb/>
以有天下顧命之日不𫝊之子而𫝊之弟立國根本葢<lb/>
<pb n="KR2g0011_WYG_002-7b"/>
與周人異世同符周人不幸而有管蔡之變我宋不幸<lb/>
而有秦邸之變又不幸有近日濟邸之變其事不同所<lb/>
以處兄弟之難者則同然周公待管蔡終歸於厚太宗<lb/>
皇帝待秦邸者終歸於厚故皆能有道之長齊威之待<lb/>
子糾者終歸於薄唐太宗之待建成元吉者終歸於薄<lb/>
故皆有身後之禍恭世子本無置毒之事驪姬則以置<lb/>
毒誣之晉獻公無以散其寃抑之氣故有請帝託秦之<lb/>
怪戾太子本無巫蠱之事武帝有以散其寃抑之氣故<lb/>
<pb n="KR2g0011_WYG_002-8a"/>
有晉人之事釁而無晉人之妖孽又引鄭伯克段周公<lb/>
改過事反覆極論且辯濟王之不幸其事與管蔡秦邸<lb/>
不同乞隆追贈褒崇之典降存亡繼絶之詔嵗時遣使<lb/>
致其祭祀撫其家屬厚其賚予又貽書丞相史彌逺以<lb/>
為公論在天下未有乆而不明寃抑在天下未有乆而<lb/>
不伸此論不早明他日必有反覆此抑不早伸他日必<lb/>
有厲階丞相得書大怒於是御史李知孝承風㫖劾公<lb/>
黨附叛逆與洪公咨夔並逐而公則有削籍羈管象郡<lb/>
<pb n="KR2g0011_WYG_002-8b"/>
之命葢寳慶乙酉九月已未也廣西帥臣錢宏祖欲殺<lb/>
之賴運判陳公汶左右得免在象扁所寓室曰涼館讀<lb/>
書其中嘗因拾皂角有詞云颯颯秋風飛起瘴嶺黄塵<lb/>
撲地鐵漢儘禁當不比氷肌細膩縦來擦洗也只是本<lb/>
來膚體羊角因風晚樹自是秋来氣數入藥不和同瞑<lb/>
眩得人嫌惡只宜將去浄洗人間垢汚其寓意堅確如<lb/>
此未幾又為御史梁成大所劾再徙寧越未及行以痢<lb/>
疾卒葢寳慶丙戌九月丙申也又七年遭遇慶霈始得<lb/>
<pb n="KR2g0011_WYG_002-9a"/>
歸骨端平更化收召正人而物故以衆上甚憐之侍御<lb/>
史王公遂因奏乞還黄榦易名之典厚李燔婁昉李道<lb/>
𫝊陳宓飾終之恩復徐瑄與公在身之官優加褒贈録<lb/>
用其子仍劄本貫存恤其家丞相鄭公清之乃奏贈公<lb/>
員外郎與一子恩訓詞云朕訪落伊始首下詔求讜直<lb/>
葢與諌皷謗木同意以直言求人以直言罪之豈朕心<lb/>
哉爾風裁峭潔志槩激壯由廷尉評上書公車言人之<lb/>
所難言方嘉貫日之忠已堕偃月之計問塗胥口訪事<lb/>
<pb n="KR2g0011_WYG_002-9b"/>
瀧頭曽無幾微見於顔面何氣節之烈也仁宗能全介於<lb/>
逺謫之餘孝宗能拔銓於投荒之後撫今懐徃魂不可<lb/>
招潦霧堕鳶悲悔何及陟階員外仍官厥子用旌折檻<lb/>
之直且識投杼之過爾雖死可不朽矣當筆者中書舎<lb/>
人洪咨夔也公一門孝友閫内無間言嚢無私蓄其去<lb/>
國也弟利用相従於象死其歸骨也兄夢白至自象以<lb/>
瘴毒疽發於背死方公太琮在言路日當復極論濟邸<lb/>
繼絶事謂公死南弟兄暴骨雖官一子未足償一門之<lb/>
<pb n="KR2g0011_WYG_002-10a"/>
痛方旋去事未及行復平章事喬公行簡監修寧宗皇<lb/>
帝實錄行下本貫取索奏議行實修纂立傳其從祀縣<lb/>
學宫則邑令陳君元晉其從祀郡學宫則太守從林李<lb/>
公義山其從事象學宫則廣漕比林羅公愚也<lb/>
　　輪對劄<lb/>
　　　嘉定壬午六月五日輪對第一劄<lb/>
臣一介謬庸備數理寺循次陛對自幸遭逢越職獻言輒<lb/>
忘狂僣幸陛下容納焉臣仰惟陛下以純誠事天嚴恭寅畏<lb/>
<pb n="KR2g0011_WYG_002-10b"/>
是也以實徳格天寛仁勤儉是也以陛下之操守踐履無一<lb/>
毫人偽介乎其間明白洞逹真可對越在天故臨御以來變<lb/>
故之更歴者不知其幾而借助於天以消弭之者亦不知其<lb/>
幾試以大者言之外而强藩跋扈人皆曰此唐之淮蔡也雷<lb/>
厲風飛不旋踵而誅之内而權臣根據皆曰此漢之梁氏也<lb/>
天開日明一反掌而去之斯二者非人力所能與也天也昔<lb/>
之轉禍為福轉危為安者無一非天邇者鎮寳之彰彰來歸<lb/>
輿地之寖寖自復者又何徃而非天抑臣聞之承天眷之已<lb/>
<pb n="KR2g0011_WYG_002-11a"/>
至者易迓天眷於方來者難鎮寳之歸天也然講東都<lb/>
之㑹而使夷夏之玉帛交歸者此其兆也輿地之復天<lb/>
也然雪南渡之恥而使祖宗之境土盡復者此其占也<lb/>
興復之祥天方界之興復之運天方啓之臣願陛下愛<lb/>
惜日力而以慊然不自足之心應之上下戒於驕盈内<lb/>
外懲於玩愒以事機易失為深慮以事力未奮為深恥<lb/>
以事變叵測為深憂滌蕩振刷之意日新於一日經營<lb/>
圖治之功日加於一日則天之啓迪陛下者豈特如今<lb/>
<pb n="KR2g0011_WYG_002-11b"/>
日可觀而巳江寧獲寳晉惟哆然自足也卒無以大規<lb/>
恢之業河湟歸土唐惟哆然自足也卒無以收振起之<lb/>
功徃事亦可鑒也書曰惟王受命無疆惟休亦無疆惟<lb/>
恤惟陛下兢兢而亟圖之𫝊曰責難於君謂之恭臣不<lb/>
勝惓惓<lb/>
　　　第二劄<lb/>
臣聞謀國者不可有所玩天下之患常伏於所玩秦以<lb/>
慕容埀為不足忌而玩之秦之患卒生於埀梁以侯景<lb/>
<pb n="KR2g0011_WYG_002-12a"/>
為不足疑而玩之梁之患卒生於景方今天下所通患<lb/>
者埀亡之勢也此患之顯於有形者也臣竊以大勢而<lb/>
逆料之其亡之遲速未可知而終於必亡為可知葢其<lb/>
兵力銷於戰塲民力疲於轉餉財力匱於應辦外示强<lb/>
大之形内慼危亡之證釡魚幕燕視䕃幾何國家之患<lb/>
終不在心腹臣之所患者則山東歸附之衆是也此則<lb/>
患之隠於無形是也當其歸附之初國論譁然或有養<lb/>
鷹颺去之疑或有養虎遺患之懼陛下㫁㫁然推赤心<lb/>
<pb n="KR2g0011_WYG_002-12b"/>
以待之果能竭智勇以報我傾忠誠以附我緩急惟命<lb/>
令是聴平居惟紀律是安昔焉以為可疑者今固不足<lb/>
疑矣然玩之而不復為之防可乎昔焉以為可懼者今<lb/>
固不足懼矣然玩之而不復為之慮可乎陛下廟謨明<lb/>
照固足以消其姦宄之謀大臣邊籌深宻必有以杜其<lb/>
姦宄之謀秦梁之變萬萬無之抑臣之私憂過計則深<lb/>
以為不可玩焉葢我之阻隘彼盡知之我之虚實彼盡<lb/>
熟之生聚日繁温飽難適希覬日重怨怒易生首領縦<lb/>
<pb n="KR2g0011_WYG_002-13a"/>
無他志偏裨寧肯協心茍不先時而為之隄防隨時而<lb/>
為之操縦卒然有變何以制之夫此輩平昔之所自負<lb/>
者特以其勇於戰鬭而王師莫能及之臣竊聞淮甸之<lb/>
所藉以禦者民兵之力居多而官兵之怯特甚今莫若<lb/>
汰官兵之老弱覈官兵之虚籍就移其廩給以資民兵<lb/>
焉合其强壯者而教閲之擇其英傑者而統率之畧復<lb/>
其租賦常寛其徭役以優假之將見官兵之在籍者日<lb/>
精民兵之附籍者日衆有犬牙相制之形無尾大不掉<lb/>
<pb n="KR2g0011_WYG_002-13b"/>
之患彼自有所顧忌而不敢妄生邪念矣臣所謂先時<lb/>
而為之隄防者此也夫此輩平昔之所不滿者其志毎<lb/>
在於攻取朝廷則不欲其生事而禁約之臣竊謂讎敵<lb/>
未有滅亡之日邊戍未有撤還之期以守為守不若以<lb/>
戰為守官兵民兵養威持重以待而時遣歸附之兵乗<lb/>
間以抵其隙聚則散散復聚或持其急或𢷬其虚知罃<lb/>
所以困楚王朴所以取淮其策葢出於此滅則有分地<lb/>
可以處之未滅則此輩之狠心勇氣有所發泄終不至<lb/>
<pb n="KR2g0011_WYG_002-14a"/>
於蓄而生變焉臣所謂隨時而為之操縦者此也隄防<lb/>
操縦而盡其道非特可以銷患於未形而患之顯於有<lb/>
形者亦不足慮矣臣之愚慮近乎迂臣之過計近乎拙<lb/>
惟陛下採曲突徙薪之説持履霜堅氷之戒與大臣兢<lb/>
兢亟圖之宗社幸甚<lb/>
　　　嘉定甲申正月二十二日輪對第一劄<lb/>
臣理寺之賤有司也惟刑讞是評其於當時之大務詎<lb/>
敢出位而妄言然忠誠所激有勃勃而不容遏者輒昧<lb/>
<pb n="KR2g0011_WYG_002-14b"/>
死為陛下陳之臣聞漢臣董仲舒之策曰國家將有失<lb/>
道之敗天乃先出灾害以譴告之不知有省又出怪異<lb/>
以警懼之尚不知變而傷敗乃至以此見天心仁愛人<lb/>
君而欲止其亂也陛下之嚴恭寅畏天實鑒之陛下之<lb/>
寛仁勤儉天實知之矧簡畀之方隆宜休祥之洽至然<lb/>
災異之来未有如故嵗之數者逺郡之旱近郡之水京<lb/>
畿之火譴告亦既諄諄矣繼以日蝕之變又繼以冬雷<lb/>
之變乃若星隕於西北有光如電有聲如雷則尤異之<lb/>
<pb n="KR2g0011_WYG_002-15a"/>
大者仰窺天意俯察人事譴告未已而警懼繼之者其<lb/>
故果安在也臣竊思之殘賊未殄報復必深禍所伏也<lb/>
新令方張窺覦難免禍所伏也歸附之衆情態叵測禍<lb/>
所伏也驕蹇之卒輒肆扇摇阻饑之民間行剽掠禍所<lb/>
伏也禍機伏於隠微之中而未發焉葢賈誼所謂痛哭<lb/>
流涕者也柰何習俗惟玩愒是躭人情惟茍且是溺乆<lb/>
安長治之策尚闕於建明防微杜漸之計或疎於植立<lb/>
竊意天心仁愛陛下之深惟恐禍機之發而傷敗至焉<lb/>
<pb n="KR2g0011_WYG_002-15b"/>
此譴告警懼所以不厭其數也以故嵗天災流行若此<lb/>
繼自今以徃陛下無徒區區為荒政之講火禁之修而<lb/>
已盍亦逆計事變而思膏澤有當霈者歟横流有當遏<lb/>
者歟曲突徙薪之謀有當謹者歟以故嵗之變屢形若<lb/>
此繼自今以徃陛下無徒屑屑然齋心膳素露立黙禱<lb/>
而巳盍亦推測端倪而思離明之或蔽歟渙號之或愆<lb/>
歟星拱之邦或有隂懐不靖者歟書曰王省惟嵗陛下<lb/>
臨御之嵗今又新矣政當以故嵗之災異而深省之易<lb/>
<pb n="KR2g0011_WYG_002-16a"/>
曰履霜堅氷至言慮患貴乎早也詩曰迨天之未隂雨<lb/>
徹彼桑土綢繆牖户言防患貴乎預也今日轉禍為福<lb/>
轉危為安于以消弭災異于以迎迓休祥顧陛下之施<lb/>
行如何耳昔范純仁進言於神宗皇帝朝以為郡邑之<lb/>
弊守令知之一路之弊職司知之茶鹽利病民兵刑法<lb/>
差役之弊提其局及受其害者知之軍政之弊主帥與<lb/>
將領知之邊之弊守邊知之伏望特下明詔申勅中外<lb/>
各使條陳本職限一月聞奏然後審擇而行之此葢救<lb/>
<pb n="KR2g0011_WYG_002-16b"/>
時之切論也臣敢摭之以為陛下獻願陛下謹天之戒<lb/>
畏天之威鑒已徃毖方來與二三大臣兢兢亟圖之若<lb/>
夫三白已見一稔可期固自可以占陛下獻嵗之祥臣<lb/>
猶嘵嘵然以故嵗之災異言之可為不識忌諱之甚者<lb/>
惟陛下矜其嫠不恤緯之憂而赦之<lb/>
　　　貼黄<lb/>
臣生長莊農竊知所在賦額虧陷而作邑者有湯火煎<lb/>
熬之嘆役訴紛紜而充役者有破産代輸之苦其蠧弊<lb/>
<pb n="KR2g0011_WYG_002-17a"/>
之源葢有在焉諸縣之書手是也臣耳目所接如江東<lb/>
西諸縣所謂書手者官無一錢一粟請給及之然聖節<lb/>
敷買之糜費取辦焉監司過徃之供應取辦焉佐官白<lb/>
直之傭顧取辦焉甚至縣官宴集之需送迎之具亦取<lb/>
辦焉其他百色誅求猶有不容縷數者夫既空役其身<lb/>
以服勞於官而又虛取白撰以應辦於官所以自饜其<lb/>
溪壑之欲者不與焉茍非肆欺籍帳隠漏税苗詭甲名<lb/>
為乙户指土著為逃移籍有産之家以為嚢槖焉其費<lb/>
<pb n="KR2g0011_WYG_002-17b"/>
從何而出其間縣計從容去處能免此弊者無幾以江<lb/>
東西諸縣推之他處未必皆然今日之經界藉使無弊<lb/>
而書手之害未去焉不數年間其弊又將如故矣臣竊<lb/>
以為諸縣書手人雖甚微而蠧弊之闗繫則甚大繼自<lb/>
今當給以重禄縣計之窘促者計之申明於州州申明<lb/>
於上司畧豁其經賦以佐其經費之不及若是而猶敢<lb/>
取辦於書手則以枉法贓坐之庶乎書手免重費之累<lb/>
畏重祿之法而有所顧藉矣不特經界之已行者不至<lb/>
<pb n="KR2g0011_WYG_002-18a"/>
於弊經界之未行者亦可許之首正而革其弊矣如臣<lb/>
言可採望陛下并付有司訂議修立成法而頒行之天<lb/>
下幸甚<lb/>
　　　甲申擬對第二劄<lb/>
臣竊惟邊戌未撤帥閫之闗繋甚重以今日三邊計之<lb/>
山陽之帥閫闗繫尤重葢歸附之衆實萃於山陽任總<lb/>
戎之責者茍無以鎮服之則彼將有所玩而生變無以<lb/>
駕馭之則彼將有所激而生變授鉞之或當或否國之<lb/>
<pb n="KR2g0011_WYG_002-18b"/>
安危判焉臣謂為山陽之帥閫闗繋尤重者此也臣請<lb/>
以古事證之河南新附在祖逖固能以恩結之抑亦平<lb/>
昔之雅望素孚焉一旦統之以戴淵則烏塢相繼叛去<lb/>
矣此無他無以鎮服其心故也姚襄單騎來歸纔見謝<lb/>
尚面歡若平生一旦制之以殷浩則反噬之禍不旋踵<lb/>
此無他駕馭之失其道故也山陽帥閫之虛乆矣廟謨<lb/>
宏深本難窺測外議揣度未免紛紜咸謂向來之策勲<lb/>
邊頭者陛下實注意焉臣竊以為歸附之首領平時頗<lb/>
<pb n="KR2g0011_WYG_002-19a"/>
以戰功自負且以忠赤自許萬一陛下之謀帥果如<lb/>
外間揣度之論彼將曰子功出吾下而位居吾上何也<lb/>
竊恐不能無忿心又將曰豈無他人而使是子臨我是<lb/>
防我也竊恐不能無疑心疑忿既生釁隙易起蕭牆之<lb/>
變將必隨之今日文武之士布滿中外宸衷所契翹館<lb/>
所儲與夫公論所推人望所屬豈無鴻儒碩徳胷中自<lb/>
有兵甲可以授鉞而分閫者願陛下與二三大臣早為<lb/>
之所選擇而遣之使如李光弼之始至而壁壘旌旗精<lb/>
<pb n="KR2g0011_WYG_002-19b"/>
彩皆變可也又使如韓琦范仲淹之經畧西夏而邊上<lb/>
有一韓一范之謡可也庶乎羣疑亡而衆論塞矣歸附<lb/>
之情不特帖然相安抑亦可以得其死力而終為吾用<lb/>
矣春秋時師慧之過朝也曰必無人焉則輕之繞朝之<lb/>
贈策也曰子無謂秦無人則晉懼焉以山陽帥閫之乆<lb/>
虚而陛下弄印遲疑幾半載而未有所屬焉覘國者其<lb/>
謂之何此臣所以日夜痛心疾首而不能已於言也惟陛<lb/>
下與二三大臣亟圖之<lb/>
<pb n="KR2g0011_WYG_002-20a"/>
　　水石圖讃<lb/>
　　　趙文<lb/>
故園松菊歸歩月明蕭然獨徃百世之英<lb/>
　　　曽先之<lb/>
新松日長水月亡恙乃如之人霄漢之上　松竹猶存<lb/>
水石如故人月爭光千古萬古<lb/>
　　　李元正<lb/>
月到天心水不湍中流但見石㠝岏是間有恨君知否<lb/>
<pb n="KR2g0011_WYG_002-20b"/>
莫作當年八陣看<lb/>
　　　楊如珪<lb/>
石或泐水或竭松竹或折月或缺亘萬古者獨立之節<lb/>
　　　康民獻<lb/>
百世之英萬夫之雄其撓而不濁若山下之水其翳而<lb/>
不昬若空中之月而其涅而不緇又何愧大夫之松<lb/>
　<lb/>
　象臺首末巻二<lb/>
</p>
<p>
</p>
  </div>
<div>
                <head>象䑓首末巻三</head>
    <p>
<pb n="KR2g0011_WYG_003-1a"/>
欽定四庫全書<lb/>
　象䑓首末巻三　　　　　宋　胡知柔　編<lb/>
　　詩<lb/>
　　　泉南翁定<lb/>
應詔書聞便逺行廬陵不獨詫邦衡寸心祗恐孤天地<lb/>
百口何期累弟兄世態浮雲多變換公朝初日盍清明<lb/>
危言在國為元氣君子從來豈碩名<lb/>
　　　同邑胡炎<lb/>
<pb n="KR2g0011_WYG_003-1b"/>
嚢封朝奏大明宮噓起廬陵古直風言路從來天様濶<lb/>
蠻荒誰使徑旁通朝中競送長沙傅嶺表爭迎小澹翁<lb/>
自愧聖賢無補報臨分憂國意何窮<lb/>
　　　東山楊長孺<lb/>
新來消息使人疑一網如何盡去之元祐祗今為紹聖<lb/>
姫周嫠婦謾深悲<lb/>
世事昏昏酒正酣苦言難藥盗言甘李庭男子真竒絶<lb/>
便是吾鄉小澹庵<lb/>
<pb n="KR2g0011_WYG_003-2a"/>
　　　小山杜耒<lb/>
廬陵一小郡百嵗兩胡公論事若少異䖏心應畧同有<lb/>
書莫焚藁無恨豈傷弓病愧不逺送冩詩霜月中<lb/>
　　　天台謝鄆<lb/>
燕雀羣飛敞漢宮驚聞伏馬忽嘶風洪恩大度祈三宥<lb/>
烏府何顔奏一通勁節敢攀丹陛檻忠言應夢白頭翁<lb/>
象䑓一貶端然直所幸身窮道不窮<lb/>
　　　永嘉戴栩<lb/>
<pb n="KR2g0011_WYG_003-2b"/>
古郡荒凉象跡新君行况是去装貧此愁欲别柳邉雨<lb/>
明日初程桂外人從古不多如意事加飡宜惜未歸身<lb/>
春風未必天涯盡木斛花開瘴水深<lb/>
　　　皆山李元實次王盧溪送澹菴貶新州韻以送<lb/>
　　　之<lb/>
知公不怕鬼門關直氣横干清禁閑鵰觜明知林甫毒<lb/>
鯁言要與澹菴班一身渠任黄茅裏千古名標青史間<lb/>
非晚清朝邪正辨紫薇紅藥待君還<lb/>
<pb n="KR2g0011_WYG_003-3a"/>
清名傳播到黄支直節寜憂趙氏危虎尾蹈時都不畏<lb/>
象䑓到日大為竒是行廊廟人皆怍所過山川鬼亦知<lb/>
官職本為餳<hi>音尋</hi>底鴆<hi>音鄭</hi>傷今正論有誰持<lb/>
　　　再作十絶寄胡伯貟兵侍仲方尚書<lb/>
文昌武庫九霄中翁是新州老澹翁應念象䑓今日客<lb/>
清風端與我翁同<lb/>
公家富貴足掀天都出新州十九年若念象䑓今日客<lb/>
方知澹老子孫賢<lb/>
<pb n="KR2g0011_WYG_003-3b"/>
官職廬陵不是無文章更亦擬歐蘇若言直氣横牛斗<lb/>
但見人間說姓胡<lb/>
赤手批鱗事最難况渠班底一㣲官澹翁去後能如此<lb/>
當作三生石上㸔<lb/>
澹翁直氣貫三才八座雲仍漸上台料想而今聞底事<lb/>
中心應亦念渠囬<lb/>
朝行多少氣英英不怕霜朝曲觜鷹一網而今都打盡<lb/>
廬陵人且說廬陵<lb/>
<pb n="KR2g0011_WYG_003-4a"/>
紹興秦檜秉洪鈞澹老昌言斬檜秦猶恨日來三四子<lb/>
抗章不說斬姦臣<lb/>
一從藝祖握乾符元氣都憑直氣扶若欲皇家宗社永<lb/>
胡家直氣豈容無<lb/>
東西兩浙及閩川皆見鴛行有直言若我江西獨鉗口<lb/>
澹翁九地也埋寃<lb/>
寄語朝家廊廟人新州竒事又重新肯甘富貴忘他底<lb/>
應為斯人作好春<lb/>
<pb n="KR2g0011_WYG_003-4b"/>
　　　自詠歩王盧溪韻<lb/>
新來時事不相關嬴得蠻荒日月閒存取丹心照碧漢<lb/>
任他黄口閙清班非求美譽傳千古不欲浮生愧兩間<lb/>
天亦而今無柰說秀才且荷肯相還<lb/>
瘴地人憂我莫支人雖危我我何危元來憂國不怕死<lb/>
非為捐身要出竒肯怨江山千里逺幸逢天地一時知<lb/>
孔光張禹人無笑禄位輸他善保持<lb/>
　　　再寄<lb/>
<pb n="KR2g0011_WYG_003-5a"/>
沉沉漢殿曉烟迷燕雀輸他取次飛爰把丹衷吐骨鯁<lb/>
且甘白飯與魚肥意循天理可無忤豈料人心各有機<lb/>
日薄西山予未死當留此語待公歸<lb/>
　　　同邑李伯圭<lb/>
伏馬緫為芻豆謀孤忠嫠緯不勝憂事當言路官無小<lb/>
理未安時心肯休千古綱常増砥柱一身去就等虚舟<lb/>
惡䲭儘任陵鸞鳯嬴得清名雪外州<lb/>
　　　豫章宋自適<lb/>
<pb n="KR2g0011_WYG_003-5b"/>
凛凛廬陵一澹翁飛揚復起振髙風周無二叔聖何别<lb/>
商有三仁道則同孤跡本如雲出岫清名應比日行空<lb/>
翩翩鴈影梅花外雪片飛来酒對中<lb/>
　　　同邑曽夣選<lb/>
象州銷黯又欽州道路何辭作逺逰投北誰憐新逐客<lb/>
落南不减舊編脩江山在䖏猶加護廊廟諸公底着羞<lb/>
天定從來人可勝著書消日海西頭<lb/>
　　　印山羅存甫<lb/>
<pb n="KR2g0011_WYG_003-6a"/>
赤心端欲賛皇圖鼓瑟那知却好竽崇論已聞驚仗馬<lb/>
攄忠寧復忌城狐當為天下竒男子肯學人間小丈夫<lb/>
更問澹菴老居士儋州還似象州無<lb/>
　　　安城劉夣才<lb/>
紹興寳慶百年餘古徃今来說二胡論事直湏殫懇切<lb/>
立朝端不忍阿䛕兩賢幸屬吾州有萬事何曽公議無<lb/>
象郡新寧不同詔九重天子正儀圖<lb/>
　　　竹谷羅茂良<lb/>
<pb n="KR2g0011_WYG_003-6b"/>
好讀床頭易一編盈虚消長緫天然崢嶸齒頰皆氷雪<lb/>
肯怕炎方有瘴烟<lb/>
頻寄書来洗我愁莫言無鴈到南州長相思外加餐飯<lb/>
記取承君舊話頭<lb/>
　　　池陽丁黼<lb/>
一封書奏觸天威萬里徒行出帝畿始得明時來讜論<lb/>
豈知薄命堕危機身同季弟辭兄去女抱嬰兒伴母歸<lb/>
風雨瀟瀟秋又老鴈應不到嶺南飛<lb/>
<pb n="KR2g0011_WYG_003-7a"/>
　　　剛簡公留象自咏榕隂圖<lb/>
古人遺直今人是肯效鄉原事踽凉不把危言陳北闕<lb/>
因何着脚到南荒排奸斥佞風霜手耐冷禁寒鐵石腸<lb/>
贏得榕隂濃宻䖏㤀言黙坐對爐香<lb/>
　　　姪大用<lb/>
　伯父竹林先生因濟邸獄謫象郡其在貶所常坐榕<lb/>
　隂對爐薫賦詠自適大端弟筆以成圖乆矣今上嘉<lb/>
　其忠烈賜諡剛簡豈勝存沒之光亟欲鑱此圖以貽<lb/>
<pb n="KR2g0011_WYG_003-7b"/>
　無窮頋力有所未逮且依先生自述韻拜賡一律以<lb/>
　俟云姪大用頓首<lb/>
權臣擅命乆心傷賊主之兄意未凉今日封章期救死<lb/>
明朝削籍自投荒九重偶眩誣賢舌四海皆知疾惡腸<lb/>
事乆劃逢天一笑錫知剛簡易名香<lb/>
　　　姪孫震雷<lb/>
　伯祖剛簡公榕隂圖先君肯堂翁常欲鑱石因循至<lb/>
　今一日震雷從家弟震載觀則名公巨筆聮編盈軸<lb/>
<pb n="KR2g0011_WYG_003-8a"/>
　益知我公大節起敬慕扵易世之未歇者如此雖名<lb/>
　光史册而圖不多見不得無餘恨迺追和自述并名筆<lb/>
　勒之石姪孫震雷頓首<lb/>
霅川疑獄獨承當敬逺炎炎即舘凉帝子幾曽謀不道<lb/>
相臣自弗肯包荒李猫初劾猶全命梁犬重評竟㫁腸<lb/>
甘死如飴行素志豈知流入殺青香<lb/>
　　　艮巖羅䦔用王盧溪韻<lb/>
虎豹摩牙闖九關人心節義不踰閑監門鄭俠能無懼<lb/>
<pb n="KR2g0011_WYG_003-8b"/>
折檻朱雲若是班頼有名留千古重不容身在衆邪間<lb/>
忠臣義士骨不朽白日青天敕許還<lb/>
百世期令固本支一身寧復許安危前瞻象郡賢方去<lb/>
後有鶴山人效竒地接宜陽山谷笑舟囬湘水屈原知<lb/>
櫝中龜玉而輕毁禄位何妨善保持<lb/>
　　　鳳山曽宏甫<lb/>
湘山冷熖氷四海寒蔽天晴日晝隂朝路偷生盡緘口<lb/>
瘴鄉投死猶甘心里閭節義紹襄簡史冊姓名光古今<lb/>
<pb n="KR2g0011_WYG_003-9a"/>
天定勝人公議在褒忠録後上恩深<lb/>
　　　皆山李庭芝<lb/>
緑鬢兩科好丹心一片忠言言關國體蹇蹇匪渠躬誰<lb/>
謂鴛行底能持鯁論公象䑓死得所萬古憶清風<lb/>
玉季當春孟公書以訃聞但期同氣骨不作異鄉墳豈<lb/>
料鱗音後俄傳蝶夣云想教寧越水恨不識朱雲<lb/>
　　　同邑李伯圭<lb/>
危言不畏觸干戈瘴雨蠻烟換玉珂今古廬陵兩胡老<lb/>
<pb n="KR2g0011_WYG_003-9b"/>
是非儋耳一東坡拳拳抗志甘三已惻惻招魂聽九歌<lb/>
信得平生稽古力初心不為履朝鞾<hi>即靴</hi>
聖朝寛詔下龍墀盡放纍臣脫串覊痛失長沙賈誼舎<lb/>
空存潮海退之祠孤忠元自輕生死白骨寧知問去歸<lb/>
萬里江山丹旐返悲風一掬淚沾衣<lb/>
　　　南溪楊賔言<lb/>
湛湛長江月髙標太華清孤忠千古重去國一身輕箇<lb/>
事從来有近時多怕行凛然公屹立一死足平生<lb/>
<pb n="KR2g0011_WYG_003-10a"/>
　　　貴溪葉夣得<lb/>
澹菴乆死瘴江濵依舊歸来侍禁宸浩歎宗孫長去國<lb/>
從知志士不謀身皇天若假令多筭聖代終無棄<hi>闕</hi>
我時閱報痛生哀灑淚南詹吊象䑓今日方知公有子<lb/>
皇天祐善世生才<lb/>
　　　後坡林經德<lb/>
扶植綱常抗直聲白頭不憚嶺南行書云惟孝友兄弟<lb/>
臣罪當誅王聖明削籍投荒從寳慶陟階録後頼端平<lb/>
<pb n="KR2g0011_WYG_003-10b"/>
朝家賜謚今方舉凛凛孤忠死亦生<lb/>
　　　永嘉林起鼇<lb/>
直節槃槃古樹平綱常山重一身輕歴陳髙廟神靈語<lb/>
願法周公日月更飛霧墮鳶遷客憾漏泉踈爵大君明<lb/>
百年富貴端能幾天壤無窮獨令名<lb/>
　　　子誠李䖏敬<lb/>
　至元壬午省委至吉山村出示剛簡公象䑓首末讀<lb/>
　之凛然<lb/>
<pb n="KR2g0011_WYG_003-11a"/>
為君細讀象䑓詞前代悠悠事可知逐客逺投魑魅窟<lb/>
奸臣髙照鳳凰池腹誹論起秦刑酷斗粟謡興漢道虧<lb/>
幸有褒封丹詔在忠臣纔免似湘纍<lb/>
濟邸獄成寃莫雪朝臣仗馬氣先降自知白日孤忠貫<lb/>
獨擬洪鍾寸筳撞坡老肯留儋耳郡退之還問樂昌瀧<lb/>
二公以後評人物未信欽州是陋邦<lb/>
巍天壮志切雲冠懇懇封章洞肺肝痛恨帝閽排虎豹<lb/>
終教象郡鎩<hi>音晒</hi>鵷鸞一棺英骨重泉夜兩字清名六月<lb/>
<pb n="KR2g0011_WYG_003-11b"/>
寒讀盡餘編三嘆息忠臣心事古今難<lb/>
　　　方崖蕭太登<lb/>
　大德辛丑秋分司象州重新剛簡祠宇越明年壬寅<lb/>
　春孟詩以識之<lb/>
吊古来磨前日恨入南又記去年時老榕偃蹇渾無恙<lb/>
誰與重新剛簡祠<lb/>
傷心徃事可重論獨坐掀髯水竹村千古廬陵髙絶䖏<lb/>
先生又是澹菴孫<lb/>
<pb n="KR2g0011_WYG_003-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0011_WYG_003-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　象䑓首末巻三<lb/>
</p>
<p>
</p>
  </div>
<div>
                <head>象䑓首末巻四</head>
    <p>
<pb n="KR2g0011_WYG_004-1a"/>
欽定四庫全書<lb/>
　象䑓首末巻四　　　　　宋　胡知柔　編<lb/>
　　哀詞<lb/>
　　　友人羅㓜明<lb/>
大理評事胡公季昭余執友也昔所敬慕異扵他朋自<lb/>
拾兩科為天子士官聲實炳著余嘗至京蒙握手如褐<lb/>
衣舊繼聞以敢言斥象郡余寔匏繫不克送欲贈以言<lb/>
又未克即達心甚愧焉其介弟國賔訃至又未幾季昭<lb/>
<pb n="KR2g0011_WYG_004-1b"/>
訃至州里嘆惜去年秋天子追慨遺直詔返柩歸塟嘆<lb/>
者始恱余悲季昭為直臣國賔為愛弟而溘殞荒嶠無<lb/>
所寄余悰焉昔屈原未死宋玉詞以招其魂今季昭國<lb/>
賔已死獨不招其魂耶乃為賦哀詞且附以招魂之詞<lb/>
曰繄若人之負抱兮藹温潤而清明學既粹扵風雅兮<lb/>
行亦中乎凖䋲奉孀母以克謹兮友哲兄而和平俯科<lb/>
目以薦掇兮匪中扄之所榮儼執操以堅挺兮肅官箴<lb/>
而是程爰因職以有諌兮乃人倫之大經惟哲之肇古<lb/>
<pb n="KR2g0011_WYG_004-2a"/>
兮夫孰叅其至情事有異而莫測兮若混昊之與靈本<lb/>
揆權以適正兮凛羣疑而未氷豈通國之少亢兮何退<lb/>
瑟而凌兢羌立志之謇謇<hi>音撿</hi>兮獨慷慨而羾誠謂正主<lb/>
以大義兮詎容託諸鮮能既考理以稽則兮言彌激而<lb/>
彌崢睨虎豹之九關兮披琅玕而畢呈貫忠烱扵陽烏<lb/>
兮曷虹蜺之足凌偉勁厲以非婞兮寧有覬乎骨鯁之<lb/>
稱伊國典之貴宥兮猶未逭扵南征若愛弟之知孝兮<lb/>
願以身而偕行念手足之一體兮矧可愧乎脊令雖共<lb/>
<pb n="KR2g0011_WYG_004-2b"/>
履於蝮虺兮瀕萬死而忍更彼百越之臻臻兮邈覊鬼<lb/>
之相仍惟藥劑之弗時兮迫竒疾而易嬰悲鴈序之先<lb/>
㫁兮震哀鴻而必驚慘聯璧之先露兮識不識而涕零<lb/>
幸天道之好還兮皎白日之晶熒俾輤帷之速返兮顯<lb/>
覆蓋之益宏睠臣子之一節兮初奚間於死生峭千仞<lb/>
以賈患兮視九殞而固輕卓公議之不泯兮上下各保<lb/>
夫全名䓁百世以靡憾兮曷余涕之縱横駭今昔之夐隔<lb/>
兮悵永懐之弗䞉嗟南方之迢逓兮慮剛魂之<graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>
                    <graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>欲<lb/>
<pb n="KR2g0011_WYG_004-3a"/>
遐招而未果兮恐巫陽之莫憑乃自招曰魂兮歸來無<lb/>
久滯於南方些嗟彼南方瘴墨横空霧雨㝠㝠為鬼為<lb/>
人怵脉䘮神魂兮歸來不可乆留些嗟彼南方火日如<lb/>
焚血石沸川四序不移翕赫崩獰魂兮歸來不可乆留<lb/>
些嗟彼南方颶颷海騰七晝八夕颭踣隮顛魂兮歸來<lb/>
不可乆留些粤惟故鄉風土恬夷白鷺青原欝潔明眸<lb/>
沙麓逢春草木葱籠魂兮歸來可徜可徉些舊隠逶迤<lb/>
華室靚深祚階隆隆禰廟孔安歲時焄蒿飲食芳馨魂<lb/>
<pb n="KR2g0011_WYG_004-3b"/>
兮歸來可歆可寧些亂曰四月維夏兮日淑時宜離苦<lb/>
即休兮靈車啓途路經鏵觜兮遨以逰由湘之源兮汎<lb/>
蘭舟九嶷舜藏兮呌以登靈妃皷瑟兮如相迎屈原孤<lb/>
憤兮昔所尊精神黙通兮造幽𤣥自古有死兮直則難<lb/>
求仁而得兮又何嘆昆弟携手兮宛如存既忠且敬兮<lb/>
輝一門乃瞻祝融兮顧炎皇靈風吹雨兮旐以揚州邑<lb/>
奠瘞兮非故常貞肝義膽兮凛不亡富之濡兮杭之湄<lb/>
斧封載兆兮卜無違猿吟鶴唳兮相與隨或騎鯨魚兮<lb/>
<pb n="KR2g0011_WYG_004-4a"/>
款天扉千秋萬歲何窮期魂兮歸來察余詞<lb/>
　　祭文<lb/>
　　　羅居易<lb/>
鳴呼天下之公論豈待百年而後定耶惟公孝友之德<lb/>
稱於鄉黨忠讜之節聞於朝廷人之所難行者公則力<lb/>
行而不倦人之所難言者公則直言而無隠其過人逺<lb/>
矣嶺表之責将老其才而大其用也孰不期公以生還<lb/>
乃遽厄終窮而沒于瘴域夙有令名而無夀考傷哉傷<lb/>
<pb n="KR2g0011_WYG_004-4b"/>
哉雖然人誰無死脩短數也死而芬芳傳不朽也有命<lb/>
自天特俾歸塟豈惟足以慰九泉之靈凢宇内負忠讜<lb/>
之氣者亦自是少伸矣嗚呼天下之公論豈待百年而<lb/>
後定耶嗟我與公情親道合自公云亡我生靡樂繆此<lb/>
花封之撫字適逢旅襯之經從觸目酸辛滿懐悲愴既<lb/>
捐俸給以助舟車恨守官箴無由逺送難兄令子扶䕶<lb/>
間關精魂如生應與偕還不腆酒殽哭奠江渚憶公清<lb/>
淚如此江水歸歟歸歟一隔千里<lb/>
<pb n="KR2g0011_WYG_004-5a"/>
　　　戴文子栩<lb/>
嗚呼元化槖籥幹流為神志士心胷浩達為伸神非爾<lb/>
僣吉凶在人伸不我囬賢佞幾塵嗟嗟季昭伊國靡家<lb/>
論議罍洗膽肝莫鎁昔者同朝有驂其驊觚稜拜舞星<lb/>
澹月斜誰招君言誰斥君死淮南之諫平津之詆南冠<lb/>
到頭一身萬里人為天疑我窺其神人為君咤我䆒其<lb/>
伸不然胡不憗君以富貴夀考而徑殞於瘴江之濵是<lb/>
故昔賢所以求仁而先正龔鄒不以慼而易欣者也自<lb/>
<pb n="KR2g0011_WYG_004-5b"/>
君之行逐客相繼沈預議而遭彈余贈吟而同祟自嘆<lb/>
數竒不諉君累天王聖明公論首出雲開南荒恩沾白<lb/>
骨君之姱節允為國光匪國之光抗我三綱三綱斯張<lb/>
宇煇宙煌回首昨逰夣逾一紀宦情秋薄分刺君里冩<lb/>
哀一酹芼蘋湘芷<lb/>
　　　象州學祠堂奉安文<hi>鄒濟</hi>
嗚呼徐公之治獄若徐有功之平胡公之言事有胡忠<lb/>
簡之直一時之屈萬世之信不在其身在其子孫徐公<lb/>
<pb n="KR2g0011_WYG_004-6a"/>
曩時寓居僧寺因此有祠焉胡公則僦民居以䖏而無<lb/>
所於祠二公學同道官同寺去國同時貶死同地合堂<lb/>
而祠誰不謂宜迺相學宫講堂之東奉二公祠髙山仰<lb/>
止嘉與學者共之秋菊寒泉世世其永無替<lb/>
　　　吉水縣學祠堂奉安文<hi>李義山</hi>
歲在乙酉誰秉國成事有難言衆噤不聲公繇下僚奮<lb/>
身起爭上批龍鱗氣直理明下捋虎鬚辭峻義精羣憸<lb/>
駭聞顙泚膽驚偃月㣲笑而公南行既斥不復雖死猶<lb/>
<pb n="KR2g0011_WYG_004-6b"/>
生褒表恤録訓辭哀矜旌直識過惟天子明嗚呼浮雲<lb/>
蔽空波頺谷傾彼譛人者為公為卿曾榮華之幾時紛<lb/>
唾罵其可憎而羇臣之遺墨逐客之落魄使人起敬起<lb/>
慕曰彼穢而此馨以是觀之士生斯世義利取舎可不<lb/>
謹其所程嗚呼公之㓜學慕汲直之為人仗節秉義固<lb/>
出於中心之誠為臣委質視一死為甚輕茍綱常其不<lb/>
墜寧有覬於身後之名比仁山而争高凛勁節之嶙<lb/>
峋附祠學宫公豈此榮從澹翁之俎豆埀鄉社之儀<lb/>
<pb n="KR2g0011_WYG_004-7a"/>
刑洗腆明薦掲䖍妥靈魂無不之寧不此歆<lb/>
　　　吉州學祠堂奉安文<hi>李義山</hi>
惟公寳慶遷客端平忠魂以一身荷名義之重以數語<lb/>
救綱常之存何蠻烟瘴雨之弗貸而不使少待夫朝暾<lb/>
此悲悔何及之恨所以重播告於訓詞之温也嗚呼天<lb/>
子聖明公死猶生一廷尉評萬古汗青我來作州適在<lb/>
公里憶公平生人逺室邇爰肇公祀于儒之宫匪我私<lb/>
公卿評之同吉日辰良敬妥祠事百祀千秋以引勿替<lb/>
<pb n="KR2g0011_WYG_004-7b"/>
　　跋封事後<lb/>
張侍講之言曰為已無所為而然者也嗟乎此天理人<lb/>
心之正而公私義利之所由判歟大理評事胡公書云<lb/>
今日之追贈褒崇其實於濟王有何加益然於主上君<lb/>
德所益實多可謂無所為而為之者矣遂是時廬居句<lb/>
曲山中讀考功奏䟽言霅川之亂非濟王之心濟王之<lb/>
死非主上之心固已為之三嘆比讀公封事而主上之<lb/>
心與濟王之心亦以明白遂為之慨然以迄於今去夏<lb/>
<pb n="KR2g0011_WYG_004-8a"/>
以副端入對首論公仗節秉義之風足以寒亂臣賊子<lb/>
之膽主上玉色為之愀然今丞相又奏贈公員外郎仍<lb/>
與一子恩豈非天理人心之不容已者歟因為之敬書<lb/>
其後以告來者端平二年四月既望旉易王遂謹書<lb/>
祖宗忠厚立國涵養士氣故小大之臣皆得以危言讜<lb/>
論植立名節今觀竹林胡公封事則寧皇三十年豐芑<lb/>
之澤可知巳孟子曰欲為君盡君道欲為臣盡臣道三<lb/>
𣸪此藁為之歆嘆淳佑三年七月二十四日臨川羅愚<lb/>
<pb n="KR2g0011_WYG_004-8b"/>
謹書<lb/>
歲在辛酉䋲祖仕於李湛溪先生幙中閱邸報見廷評<lb/>
胡公封事明辯濟獄之寃既而獲譴為象之行矯首南<lb/>
望哀不自勝涕泗滂如斯涕也不為無從而出也今三<lb/>
十七年矣自郎畀節於江右公之子金溪令君始以公<lb/>
之象䑓首末見示獲盡觀公之前後諌䟽及名世羣英<lb/>
題䟦不勝起敬起嘆九京不可作孰能起公之死而從<lb/>
之逰乎雖然盛德之後必大公有子今通閨籍試壮邑<lb/>
<pb n="KR2g0011_WYG_004-9a"/>
三異騰播行有鳬蜚丹極之招矣䋲祖不揆綴兩詩附<lb/>
於末櫝且備員舉陟明之櫝以少見其思賢之心景定<lb/>
二年十一月日眉山學齋史䋲祖謹題<lb/>
寳慶己酉竹林先生以封事掇竒禍謫象未期年徙欽<lb/>
未及行而歿越六年有歸塟之命又越二年有復官之<lb/>
命延賞之命恩數便蕃訓詞隠惻四海臣子有以知先<lb/>
生乙酉之謫非聖天子本心也嗚呼范司諌之貶忤吕<lb/>
夷簡爾豈忤仁皇也哉鄭監門之斥忤吕惠卿爾豈忤<lb/>
<pb n="KR2g0011_WYG_004-9b"/>
神考也哉胡編脩之竄忤秦檜爾豈忤髙廟也哉柄天<lb/>
工者竊弄霆電以行胸臆方其砰訇迅烈之時俄而度<lb/>
者未必不疑天怒之不可囬也然太虛湛一非客感所<lb/>
能終蔽所過者化俄而開明曽不崇朝亦猶人身病在<lb/>
股肱暫然痿痺而心君無恙方且豁然醒脫然瘳矣然<lb/>
司諫尋膺柄用編脩寖被咨庸監門雖不幸猶及見更<lb/>
張而聞收召也獨先生委骨炎荒陽春雨露沛然九天<lb/>
而老栢孤根槁死風雪中矣此聖天子所以為之歎悼<lb/>
<pb n="KR2g0011_WYG_004-10a"/>
同時氣類所以為之感且慟也九原義烈英英長存方<lb/>
将喜見天日開明豈以死生晝夜為隔也哉先生昉有<lb/>
列於朝也在寧皇時不願以寳賞轉官力言得寳歸疆<lb/>
未必為福逆全方以戰多自詭逆未有萌先生首言禍<lb/>
必在山東欲先時隄防隨時操縱許國之遣尤隠憂焉<lb/>
大則因星雷極言隠伏之機小則因經界極言増賦之<lb/>
害先生天性忠愛如水必濕如火必熱蓋其素所蓄積<lb/>
自然而然乙酉封事非激於一發之暫者不如是何以<lb/>
<pb n="KR2g0011_WYG_004-10b"/>
感悟淵衷如史魚身後之諫也哉先生嗣子知柔彚錄<lb/>
首末彬齋沐薫祓莊誦敬歎曰復其見聖人天地之心<lb/>
乎景定辛酉六月上澣里中後朝散大夫行常丞兼權<lb/>
兵部郎中兼史舘校勘陳彬頓首謹書<lb/>
國無綱常不可以為國人無氣節不可以為人寳慶一<lb/>
䟽鳳鳴朝陽竹林知愛國耳不知愛其身也欲植綱常<lb/>
耳非欲植氣節也先皇帝嘉其忠而官其子今天子又<lb/>
嘉其子之能官而擢之朝著而節惠之典且行又所以<lb/>
<pb n="KR2g0011_WYG_004-11a"/>
夀千萬世之綱常而非獨昭一士之氣節而已余嘗訪<lb/>
象䑓之遺轍過鷺洲之故家奕奕髙風九京如可作也<lb/>
咸淳丁卯與公之子部門公同朝出示象䑓首末敬瓣<lb/>
香再拜附書於後是歳良月既望杭山章鑑<lb/>
自有天地以来人倫之常至於今不墜其間非無闕齾<lb/>
之䖏必有豪傑之士出力而扶持之一時罔上之姦懼<lb/>
其不便於巳也挾權勢而與之角徃徃能摧折其身而<lb/>
不能泯滅其言能使之流離竄斥於天未定之時而不<lb/>
<pb n="KR2g0011_WYG_004-11b"/>
能不使光明赫奕於氷山既摧之後是足以見天理民<lb/>
彛之真决非人力之私所能勝也理評胡公陳大義於<lb/>
寳慶之初一字一言皆赤心片片中流出視澹菴斬檜<lb/>
之䟽不可優劣權奸不容竟以謫死端平改紀公論大<lb/>
明公之忠烈當與天壤俱弊曩時誣善之徒雖三尺童<lb/>
子爭唾之矣雖然公之為此豈其出於一旦之决也哉<lb/>
惟公弟兄俱賢閫無間言槖無私蓄其貶也季弟相從<lb/>
竟死象䑓厥後伯氏歸公之骨亦殞於瘴一門之内其<lb/>
<pb n="KR2g0011_WYG_004-12a"/>
於人倫之常亦可謂無愧焉耳矣當公草奏時灼然知<lb/>
不可以不言而言之不可已也公之心惟徐公瑄足以<lb/>
知之謂公於他人奏事急急傳録問之則曰若幸他人<lb/>
言之則某可以止胡公封事有惻怛憂愛之誠無激訐<lb/>
呌呼之氣嗚呼是可為後世事君者法矣咸淳丁夘小<lb/>
雪前一日天台董樸百拜敬書<lb/>
三百年權奸之誤國亡國者五初亡以蔡後亡以賈開<lb/>
禧之敗去亡無幾紹興寳慶雖未有亡國之禍然挾敵<lb/>
<pb n="KR2g0011_WYG_004-12b"/>
勢貪天功誣上行私使不得盡為臣為子為弟之道則<lb/>
二㐫之惡殆浮於三㓙當是時小而敢言國家之大事<lb/>
以扶天地之常經者廬陵二胡公也忠簡忠憤激烈警<lb/>
悚一世剛簡援引故實敷陳倫理明白懇切不為危辭<lb/>
又不牴忤時宰而貽書以感動之忠簡之言似賈誼剛<lb/>
簡之言似陸贄二公知愛君而不知愛其身一也夫人<lb/>
臣之告君冀其悟耳豈欲觸其怒哉夫子之請討陳恒<lb/>
也所以告其君大夫嚴正而不迫如此後之忠君徇國<lb/>
<pb n="KR2g0011_WYG_004-13a"/>
者其尚有味於吾言臨川草廬吳澄敬書<lb/>
寳慶霅川之事兄弟天倫一大變也時玉堂行詞有曰<lb/>
長枕大衾之樂豈不爾思尺布斗粟之謡自貽伊戚讀<lb/>
者至今悲之在廷諸賢身任綱常相繼論列公以棘屬<lb/>
毅然批鱗且獻言牴觸權近至謫死象郡悠然不悔雖<lb/>
其忠誠根於天性亦國家涵飬人才崇奨公論之効也<lb/>
迨紹定霈恩而特㫖歸塟端平改紀而褒贈延賞咸淳<lb/>
嗣服又易名剛簡得魯公所不得之諡英英忠魂亦可<lb/>
<pb n="KR2g0011_WYG_004-13b"/>
少慰於九原之下矣盛德餘澤天所錫予百世宜未艾<lb/>
然銅仙露泣似踐畀秦得請之夣玉盌人間或者至以<lb/>
叔子識環之報疑之嗚呼吾屬尚忍言之公之諸孫克<lb/>
紹先烈以家乗徴言於余余謂公之芳名在史册忠義<lb/>
在穹壤奚庸贅然髙山景行千載一日余則不能巳於<lb/>
言也因疥名氏於編末云大德丙午後學東陽厲一鶚<lb/>
拜書<lb/>
剛簡公上穆陵書字字從天理中流出不待賛羙至謂<lb/>
<pb n="KR2g0011_WYG_004-14a"/>
幸而有他人言之則某可以止此真無所為而為期於<lb/>
人主之一悟而巳所謂求仁得仁者謫死嶺外公何怨<lb/>
乎穆陵後聞王公遂之言為之愀然加恩延賞曽不崇<lb/>
朝則公之謫死直由丞相嗔耳又所謂君仁臣直者也<lb/>
嗚呼盛哉俛仰今古為之慨然大德丁未八月望鄱陽<lb/>
徐明善拜手敬書<lb/>
　<lb/>
　<lb/>
<pb n="KR2g0011_WYG_004-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　象䑓首末巻四<lb/>
</p>
<p>
</p>
  </div>
<div>
                <head>象䑓首末巻五</head>
    <p>
<pb n="KR2g0011_WYG_005-1a"/>
欽定四庫全書<lb/>
　象䑓首末巻五　　　　　宋　胡知柔　編<lb/>
　　諡劄<lb/>
　　　賜諡省劄<lb/>
承議郎幹辦行在諸司胡知柔劄子知柔一介謬庸誤<lb/>
蒙㧞擢伏念先父夣昱於寳慶初任大理評事值有詔<lb/>
求直言時真公德秀魏公了翁洪公咨夔相繼明辯濟<lb/>
邸事而先父身為法官親閱案牘遂上䟽極論請亟行<lb/>
<pb n="KR2g0011_WYG_005-1b"/>
追贈褒崇且貽書時宰言尤懇切真魏二公讀而嘆曰<lb/>
下僚乃有斯人吾當端拜尋聞忤當國意将寘重憲相<lb/>
顧太息曰果爾吾二人當直造榻前爭之得其語以告<lb/>
當國於是真公先黜而後御史李知孝乃劾先父乞竄<lb/>
海外或議起大獄以禍諸賢先父曰吾辦一死不為人<lb/>
累頼先帝察其非辜迄從寛典覊管象州明年司諌梁<lb/>
成大復奏罰輕於罪乞更施行有㫖徙寧越未及行以<lb/>
疾終暴露七年乃沐恩霈歸殯於鄉端平更化收召正<lb/>
<pb n="KR2g0011_WYG_005-2a"/>
人貶黜者以次盡用先帝憫先父忠節贈恤録孤恩綸<lb/>
甚寵至有魂不可招悲悔何及用旌折檻之直且識投<lb/>
杼之過之語知柔偎以無庸獲叨延賞兹拜洪造偹數<lb/>
周行早夜靜思公朝之假借休寵者豈以知柔才足數<lb/>
哉特念先父牴觸禍機視當時諸賢獨慘而不及身被<lb/>
寵光欲使臧孫有後於魯爾竊稽令甲節義彰著不以<lb/>
官品命諡知柔家於江西所知者曽三聘范應鈴以庶<lb/>
官得諡至於先父徒以不肖孤未能發潜闡幽尚爾遺<lb/>
<pb n="KR2g0011_WYG_005-2b"/>
憾不孝之罪将何以歸見丘塚謹依格具録封事行状<lb/>
及贈恤省劄告詞冐昧百拜控露欲望公朝特賜敷奏<lb/>
褒表易名以昭先帝念忠之本心豈惟先父九地銜恩<lb/>
将俾天下後世忠臣烈士皆知所勸伏候指揮奏訖六<lb/>
月九日奉聖㫖特與賜諡右劄本家咸淳三年六月某<lb/>
日押<lb/>
　　謚議<lb/>
　　　朝奉郎行太常博士王<graphic n="KR1033" url="https://raw.githubusercontent.com/kanripo/KR-Gaiji/master/images/KR1033.png" mimeType="image/png"/>
<pb n="KR2g0011_WYG_005-3a"/>
議曰傳曰國於天地必有與立立者猶人身之有命脉<lb/>
關於興廢存亡不少也我朝以議論立國焯焯在人耳<lb/>
目者濮議也新法也和議也偽學也今觀諸賢之論建<lb/>
始或拂欝終必消融暫當晦沈乆復昭晰間有不幸而<lb/>
蹈窮愁幽憂之境英風誼概之死靡悔千載有景光也<lb/>
是豈偶然之故哉上之所嚮下之所趨也前之所植後<lb/>
之所仰也夫以我朝富強不如秦隋威武不如漢唐而<lb/>
本領清正之氣渾全巍乎與帝王比隆非議論之明効<lb/>
<pb n="KR2g0011_WYG_005-3b"/>
歟若使如公孫𢎞孔光張禹胡廣軰何以導永命而夷<lb/>
厲階也按特贈朝奉郎胡公状公慷慨有大節試中刑<lb/>
法除大理評事兩遇登對言獲寳璽非福國家之患在<lb/>
山東時逆全未叛也寳慶甲申霅川變起倉卒下于理<lb/>
寺時相因窮治鉤黨轉相誣引少卿徐公瑄實蒞其獄<lb/>
與公意合㑹詔求直言公遂極言其事乞以周公於管<lb/>
蔡太宗皇帝於秦邸為法以齊威公於子糾唐太宗於<lb/>
建成元吉為戒又移書時相謂公論未有乆而不明寃<lb/>
<pb n="KR2g0011_WYG_005-4a"/>
抑未有乆而不伸言者李知孝劾公黨逆遂語連洪公<lb/>
咨夔公謫象州徐公亦謫道州已而司諫梁成大亦䟽<lb/>
徙徐公象州公欽州皆死囚山矣先是徐公舉公引經<lb/>
决疑近古遺直又言之時相公所草封事出於至誠非<lb/>
沽激求名者比成大所謂瑄極力慫惥合謀共議而為<lb/>
之者也端平甲午上始親政殿中侍御史王公遂奏徐<lb/>
公及公保䕶諸賢扶植讜議仗節秉義足以寒亂臣賊<lb/>
子之膽詔與褒贈制詞有曰方嘉貫日之忠已墮偃月<lb/>
<pb n="KR2g0011_WYG_005-4b"/>
之計又曰用旌折檻之直且識投杼之過爾雖死可<lb/>
不朽矣公之心迹至是暴白於天下後世嗚呼豈非天<lb/>
哉方寳紹間諱人言事言綱常為尤諱既責真公魏公<lb/>
洪公同時得罪者凢十餘人獨公與徐得禍最烈及議<lb/>
論反正縉紳之彦草茅之士稍復言人倫矣方公大琮<lb/>
擢諫垣首請繼絶謂公一䟽貫穿百代之興亡讀之令<lb/>
人流涕先皇初不以為拂也何物蔣峴論方公等四人<lb/>
無將不道頼睿明洞照議遂格夫是是非非交亂於一<lb/>
<pb n="KR2g0011_WYG_005-5a"/>
時未有不遄定於異日今當權銷勢歇之餘而或者猶<lb/>
踵醜正惡直之轍然則公之蒙疑負謗於是非未定之<lb/>
時尚何怪焉惟其彌挫而彌厲愈逺而愈芳國家一綫<lb/>
命脉頼以不亡則其有功於世教也其可沒乎公䘮四<lb/>
十年上特賜公謚下有司議且兩年<graphic n="KR1033" url="https://raw.githubusercontent.com/kanripo/KR-Gaiji/master/images/KR1033.png" mimeType="image/png"/>待罪博士反覆<lb/>
遺事蹙然有感於中也故因素為繪推明我朝立國之<lb/>
本末以厲萬世之臣子而誅夫賊滅良心附和時好者<lb/>
按諡法刑政罰奸曰憲剛德决斷曰肅易公名謹議<lb/>
<pb n="KR2g0011_WYG_005-5b"/>
　　覆謚議<lb/>
　　　朝請郎尚書考功貟外郎兼沂靖惠王府校授<lb/>
　　　楊潮南<lb/>
議曰先皇踐祚之十年改元端平将與天下更始至是<lb/>
始親政六月有㫖胡夣昱復元資繼又特贈朝奉郎官<lb/>
與一子訓詞有曰以直言求人以直言罪之豈朕心哉<lb/>
又曰方嘉貫日之忠已墮偃月之計又曰用旌折檻之<lb/>
直且識投杼之過大哉王言兹理考所以為此理之宗<lb/>
<pb n="KR2g0011_WYG_005-6a"/>
主歟用能撫有方夏享國四十一年天命人心凝固而<lb/>
不可觧其本在此先是嘉定之季年謝周卿等獄具先<lb/>
皇帝知非濟邸意有㫖追贈議者駁之胡公時為廷尉<lb/>
評每閱案牘有感詣卿長徐公瑄欲退具封事乆矣駁<lb/>
䟽行不勝憤烈㑹詔求直言既四閱月未有痛哭流涕<lb/>
為上言者公於是以書伏闕下排議者之說且白故王<lb/>
本心乞援秦邸追封賜謚䘏孤故事又乞降存亡繼絶<lb/>
之詔同日貽書時宰極言之實寳慶元年八月也甫數<lb/>
<pb n="KR2g0011_WYG_005-6b"/>
日御史李知孝劾公削籍竄象州徐公以上書救公連<lb/>
坐竄舂陵明年六月諌官梁成大謂罪大罰輕又劾公<lb/>
徙欽徐徙象公未去象死焉旋殯凢六年遇慶霈始得<lb/>
歸塟公歿之明年徐公亦歿於象公之将竄象也真公<lb/>
德秀最先逐與公同章被罪洪公咨夔楊公長孺也一<lb/>
時憸人怙威煽熖自謂可以烹制海内然自是言者不<lb/>
絶如魏公了翁諸臣遭黜謫不悔而當受禍之烈莫胡<lb/>
徐二公若也然公之身雖亡而公之言已入於先帝之<lb/>
<pb n="KR2g0011_WYG_005-7a"/>
心故端平之所行動盪發逹如矢徃如川决見於親政<lb/>
之數月一時治象赫然比隆元祐益見前此駁䟽之行<lb/>
且必死公於窮荒瘴癘之濵非先帝意也時䑓諌如王<lb/>
公遂如方公大琮皆由親擢慨然論及兹事先帝曽不<lb/>
以為忤王公至謂徐胡二公之逐含笑謝妻子以保䕶<lb/>
諸賢以扶持讜議仗節秉義之風足以寒亂臣賊子之<lb/>
膽方公又謂公一䟽貫穿百代之興亡讀之令人流涕<lb/>
此於公何有哉蓋天理人心之至而意嚮由此明倫義<lb/>
<pb n="KR2g0011_WYG_005-7b"/>
由此立氣脉由此續其所繫甚不細也皇上嗣大歴服<lb/>
首詔復故王封爵天下莫不鼓舞於咸淳之政良由上<lb/>
在青宫日深知先帝意形之詔㫖藹如也繼又有㫖下<lb/>
有司命公謚大明正照幽隠畢伸天地中間莫不順序<lb/>
上此心即先帝之心先帝此心本無所為而為之即天<lb/>
心也嗚呼理考可謂䖏天下之至難公可謂言人之所<lb/>
難亦惟心與天一則難者直不啻折枝之易爾伊川謂<lb/>
如今人道尚不廢者只是有那些秉彛卒殄滅不得以<lb/>
<pb n="KR2g0011_WYG_005-8a"/>
是知三綱五常之定理繋於人而命於天天一日不壊<lb/>
則此理一日不易寳紹諸人遂欲盡力斬伐之以𡨕行<lb/>
於一時可乎不可也故王之心頼胡公而白胡公之心<lb/>
頼先帝而白胡公得白於先帝之心暴之千萬而無怍<lb/>
斯固伏於秉彛之性抑亦祖宗仁孝之傳乾淳諸老流<lb/>
風之近固應有此嗚呼公所言十行六七矣天誘聖衷<lb/>
将盡行其言無難也庻乎人紀盡而覆載之内無一不<lb/>
滿之䖏嗚呼真無愧於人臣之分矣公廬陵人其行與<lb/>
<pb n="KR2g0011_WYG_005-8b"/>
事具見家集謹案所上封事徐公所上時宰書質之告<lb/>
詞劄命䑓䟽互考顛末而識其大節如此奉常議易名<lb/>
憲肅而公之父諱憲於名稱未安按謚法内外賔服曰<lb/>
正剛德克就曰肅請改謚曰正肅謹覆謚<lb/>
　　都省集議<lb/>
吏部申胡夣昱覆謚事稽之典故賜謚者太常禮院議<lb/>
定博士撰議考功審覆都省集議省官有異議者聽具<lb/>
議以聞竊惟名者實之賔易名之典必摭其行事之實<lb/>
<pb n="KR2g0011_WYG_005-9a"/>
寳慶間詔求直言時大理評事胡夣昱上書極諌力詆<lb/>
時政嘉其貫日之忠旌其折檻之直有詔復官繼贈朝<lb/>
奉郎官其一子訓詞有曰以直言求人以直言罪之豈<lb/>
朕心哉御史稱夣昱保䕶諸賢扶持讜議仗節秉義足<lb/>
以寒亂臣賊子之膽此夣昱之大節表表在人耳目而<lb/>
公朝賜謚之本意也謚法曰強毅果敢曰剛正直無邪<lb/>
曰簡若夣昱者可謂剛而塞簡而廉者矣有強毅正直<lb/>
之實宜得強毅正直之名庻幾天下後世聞其謚而知<lb/>
<pb n="KR2g0011_WYG_005-9b"/>
其事稱其名而想其人得之無愧而名之非溢美也奉<lb/>
常初議諡以憲肅考功以夣昱之父諱憲於名稱未安<lb/>
乞行改諡但正肅二字恐於夣昱平生大節尚體状未<lb/>
真合行詳審欲批送禮部下奉常叅攷審諡申<lb/>
　　審諡<lb/>
　　　奉議郎太常博士夏錫<lb/>
人道以綱常為大扶植綱常以強毅正直為大蓋強毅<lb/>
則其志伸乎萬物之上正直則其氣塞乎天地之間此<lb/>
<pb n="KR2g0011_WYG_005-10a"/>
胡公夣昱身可死而節不可奪時愈久而名愈不可磨<lb/>
也准批下公有強毅正直之實冝得強毅正直之名事<lb/>
情允愜審諡法合諡剛簡申省部偹申朝廷取自指揮<lb/>
施行<lb/>
　　覆審諡<lb/>
　　　承議郎守宗正丞兼權考功郎官兼沂靖恵王<lb/>
　　　府教授梅應發<lb/>
議曰咸淳三年夏有㫖賜故大理評事胡夣昱諡奉常<lb/>
<pb n="KR2g0011_WYG_005-10b"/>
諡議曰憲肅前考功以其父名憲請改正肅上之省矣<lb/>
省官議送奉常審定曰剛簡仍下考功審覆切惟本朝<lb/>
以議論立國所以扶植天理民彛於不壊不滅之地者<lb/>
惟士大夫一㸃忠義之氣不以死生禍福易其介爾孟<lb/>
軻氏有言其為氣也至大至剛以直飬而無害則塞乎<lb/>
天地之間坤以簡能故坤之六二臣道也必曰直方大<lb/>
蓋氣無是餒則為剛動直以方則為簡士大夫以此為<lb/>
氣節則上不負天子下不負所學矣寳慶初先皇帝命<lb/>
<pb n="KR2g0011_WYG_005-11a"/>
追贈濟邸棠棣孔懐之情惻如也何物奸邪肆為䟽駁<lb/>
詔求直言時政将以来讜議既四閱月蔑有推廣先帝<lb/>
之本心者評事以棘寺小吏獨當雷霆懇懇欵欵惟以<lb/>
倫紀之天為急先帝亦既采納之言路憸壬附和時宰<lb/>
極力牴排一疏貶之象再䟽徙之欽而評事竟殞炎荒<lb/>
矣羣隂睍消端平親政追念遺直既㑭歸塟且復其官<lb/>
録其子訓詞有曰以直言求人以直言罪之豈朕心哉<lb/>
又曰方嘉貫日之忠已墮偃月之計又曰用旌折檻之<lb/>
<pb n="KR2g0011_WYG_005-11b"/>
直且識投杼之過至是先帝友愛之心益張而評事死<lb/>
且不朽矣按諡法強毅果敢曰剛正直無邪曰簡若評<lb/>
事之不怵於勢不靡於邪仗節死義主爾忘身諡曰剛<lb/>
簡疇不謂宜昔叅政魯公宗道太常初擬以剛簡易其<lb/>
名議者不知為美諡竟改曰肅簡歐陽公每以為惜今<lb/>
魯公所不得者評事得之抑亦可以無憾矣冝如太常<lb/>
議謹覆諡九月二十九日奉聖㫖依吏部審覆至事理<lb/>
胡夣昱特賜諡剛簡<lb/>
<pb n="KR2g0011_WYG_005-12a"/>
　　像賛<lb/>
　　　雍虞集<lb/>
山深茅屋風波濶孤舟小去䖏本無心於焉發長嘯白<lb/>
雲莘野耕清風渭川釣悠悠千載下斯人可同調<lb/>
　　　錢習禮<lb/>
藴純正之學負方剛之氣侃侃立朝屢陳讜議其欲厚<lb/>
者昆弟之大倫其所切者邦國之重計竟致忤於權奸<lb/>
甘逺被於播棄正𩔖抑於當時公論伸於後世如公者<lb/>
<pb n="KR2g0011_WYG_005-12b"/>
信所謂世之偉人國之令器也<lb/>
　　　周述<lb/>
抗䟽以援懿親冀欲回乎天意忠言至於激切甘逺死<lb/>
乎荒裔譴莫甚於寳慶之斥恩莫隆於端平之謚身雖<lb/>
詘於一時名廼昭於萬世我見公像而再拜凛乎其有<lb/>
生氣仰輝光於廬陵其視忠簡為無愧也<lb/>
　　　熊概<lb/>
氷肌玉骨鐵石心腸清秩躋庸於棘寺危言激切於廟<lb/>
<pb n="KR2g0011_WYG_005-13a"/>
堂仗義秉節宜乎為姦䛕之是妬推忠布赤凛然與日<lb/>
月而爭光一斥不復竟殞遐荒蹈寳慶之咎不測受端<lb/>
平之命惟良公之事業載諸青史固不在畫像之有無<lb/>
公之後人歲時景仰庻幾展孝思而感秋霜余生也晚<lb/>
慕藺尤長幸忝公之鄉里愧材識之薄凉視公死生髙<lb/>
明正大誠足以厲風化而植綱常豈但視澹菴而無愧<lb/>
上當與忠節千古而同芳<lb/>
　　　李禎<lb/>
<pb n="KR2g0011_WYG_005-13b"/>
惟剛簡公當宋季世直慕汲黯言如陸贄上書穆陵懇<lb/>
切諄至權奸嫉之卒蹈顛躓忠義炳然星輝日熾上配<lb/>
澹菴亦以簡謚嗚呼廬陵盛哉胡氏<lb/>
　　　陳文<lb/>
鐡石真心圭璋羙質問學則底於純明爵秩則躋於華<lb/>
宻其讜議也實天理民彛之所關其貶斥也迺奸䛕權<lb/>
幸之所嫉身雖殞於炎荒名乃垂於史筆宜謚號之寵<lb/>
加昭忠義之罕匹皎若秋霜凛踰烈日噫顧予忝鄉郡<lb/>
<pb n="KR2g0011_WYG_005-14a"/>
而為之後進慕公勤山斗而莫之紹述也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0011_WYG_005-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　象臺首末巻五<lb/>
</p>
<p>
</p>
  </div>
<div>
<head>象䑓首末附録</head> <lb/>
    <p>
<pb n="KR2g0011_WYG_006-1a"/>
欽定四庫全書<lb/>
　象䑓首末附録<lb/>
　　印紙題<lb/>
穆陵在御四十一年臣子之攻上躬者莫大於霅川之<lb/>
事得罪竄斥乃斷國者有不得不然暨主德尊鼎命固<lb/>
權相歿化弦更竄斥者復美仕通貴穆陵之心白於後<lb/>
世矣士大夫立朝抗論當先寘禍福度外吉㐫死生固<lb/>
非人所能為而天亦不可必剛簡胡公之䟽豈異於天<lb/>
<pb n="KR2g0011_WYG_006-1b"/>
日之洪者不幸物故不端平之待豈非天者亦不可必<lb/>
耶當時施行既曰追毁出身以来文字考功厯獨非耶<lb/>
宜在所毁而猶經有司批給臨安視亰兆府公引典故<lb/>
為疑為此典者蓋以為他日牽復張本府公不署亦欲<lb/>
異於時後耳殆未思立法者忠厚之㫖不可以不論也<lb/>
故國三百年間於士大夫来始終而通塞則有命存焉<lb/>
胡氏子孫試以余說概之則知故國之延促有不係乎<lb/>
是者獨怪議者後五十年主少國危之際猶追咎此雖<lb/>
<pb n="KR2g0011_WYG_006-2a"/>
謂不知天可也少㣲之野鄭陶孫書<lb/>
桷㓜歲嘗讀曽大父樞宻越公家乗言寳慶改元九月<lb/>
旦胡評事進對首言濟邸死非上指使當立孤以明本<lb/>
意於時相臣震怒入對兩宫乞黜未幾御史李知孝希<lb/>
㫖具䟽削籍度嶺先公時尹錢塘力過閤言削籍二字<lb/>
故事必下京兆書考功籍公遲不肯署三入閤相怒曰<lb/>
趣書何言宿留凡七月始下公曰不十載當悔復且考<lb/>
功籍謹不渉署後必有知我者繇是戒兵士善䕶行復<lb/>
<pb n="KR2g0011_WYG_006-2b"/>
宻以錢鏹相遺贐自後先公門人王公邁亦踵論濟邸<lb/>
事而公亦被黜去端平末年公始得遂復桷獨恨不得<lb/>
與胡氏子弟㕘論来京師豫章周儀之間言是事桷具<lb/>
所以儀之曰剛簡諸孫攜考功紙来與予語誠不妄噫<lb/>
呉夫人之復封端平之初也復立濟祀德祐之末也馴<lb/>
致於此其何可言剛簡丁丑試殿下先公時為㕘詳併<lb/>
識於是大德乙已四明後學袁桷識<lb/>
阜陵之於忠簡眷眷如此則知廟謨豈嘗湏㬰忘克復<lb/>
<pb n="KR2g0011_WYG_006-3a"/>
哉志欲有為時未可為天也乾淳遺民之𤣥来呉澄再<lb/>
拜觀異謹記<lb/>
渡江炎德衰顛倒由姦檜胡公進讜言直欲掃蕭艾居<lb/>
然新州謫名震天壤内恢復事已非能保清凈退孝皇<lb/>
眷先臣拔擢起滯廢羽儀廊廟間議論尤正大丘園将<lb/>
佚老耿耿丹心在耆明嘅凋謝一劄重恩賚矯首仰乾<lb/>
淳芳猷傳異代龍章儼如新字畫有餘態前脩不可作<lb/>
展巻一長喟後學生金華葉謹翁拜手敬題<lb/>
<pb n="KR2g0011_WYG_006-3b"/>
右剛簡胡公考功印紙一巻得不與出身以来文字同<lb/>
時追毁若端平追復贈官朝奉當由至元初悉上送官<lb/>
今不知在亡矣大德丙午余客洪泮時縉雲鄭公潜昭<lb/>
提學江右三山王澧翁適留公館中胡揚自立以此卷<lb/>
屬余求公一言遂并得王詩語各有意去之二十五年<lb/>
自立之子義同復求余書其後謹按剛簡當宋寳慶乙<lb/>
酉上書言濟邸事稱周公誅蔡叔而封蔡仲此周之所<lb/>
以長齊桓公殺子糾唐太宗殺建成元吉皆絶其世此<lb/>
<pb n="KR2g0011_WYG_006-4a"/>
齊之所以亂不旋踵則天之所以殺唐子孫幾盡又引<lb/>
申生得請其應為韓謂濟王不幸事異蔡叔子糾元吉<lb/>
宜厚其追贈褒崇録其子孫歲時致其祭祀使濟王之<lb/>
寃如戾太子之得以自伸不至如恭世子之欝而不散<lb/>
語極沉痛此宋三百年理義之所漸摩涵飬者也嗚呼<lb/>
逺矣反覆此書有味其言故特著之巻末昔先祖成敬<lb/>
先生與剛簡同年以詩貢於鄉名次適相先後宋嘉定<lb/>
丙子也至順二年正月初吉里契家諸孫劉岳申拜手<lb/>
<pb n="KR2g0011_WYG_006-4b"/>
謹書<lb/>
出身文字盡追休底事尚書印紙留法宻以踈唐律令<lb/>
謚剛與簡魯春秋批書畢竟明功過開寫如今信觧由<lb/>
當日有心言濟邸後来無命到欽州諸公長樂方資笑<lb/>
千載權姦不掩羞開巻為公三下拜胡門家寳子孫收<lb/>
元統甲戌秋八月朔日郡諸生周似周拜手謹題<lb/>
徃年於胡剛簡公之家見其奏稿讀之流涕為綴數語<lb/>
於後今在洪又見此印厯觀畢愴然臨川呉澄識<lb/>
<pb n="KR2g0011_WYG_006-5a"/>
右宋大理評事胡公夣昱出身印紙一巻五縫尚書吏<lb/>
部考選之印鉗之批書有刑部臨安府吉州印巻端滅<lb/>
首三行第六紙去大半意此非告勑故毁而不追公貶<lb/>
在寳慶乙酉秋華文楊公長孺贈詩云便是吾鄉小澹<lb/>
菴明年夏司諌梁成大摘以劾楊公并按大理徐卿及<lb/>
胡公猶以為罰輕有㫖徐更鐫三官謫象州胡自象移<lb/>
欽州未行卒嘗語人以欠金之夣且曰彼紛紛者将謂<lb/>
嶺表真能殺人其定力如此紹定辛夘䝉恩歸櫬啓之<lb/>
<pb n="KR2g0011_WYG_006-5b"/>
面如生端平甲午從丞相鄭清之殿院王遂奏贈朝奉<lb/>
郎予一子恩告云以直言求人豈以直言罪之又貫日<lb/>
偃月折檻投杼語精對的當筆者洪舍人咨夔即紙尾<lb/>
所書同時鐫罰者也咸淳丁夘夏詔賜諡奉常初議憲<lb/>
肅考功以公父名憲周改正肅都省定為剛簡考功覆<lb/>
審曰宜且謂昔魯㕘政宗道擬以是易名議者不知其<lb/>
美諡更曰肅簡歐陽公以為惜今評事得之可無憾矣<lb/>
其秋命下如章公扶持綱常物議所共與親閱辭讀言<lb/>
<pb n="KR2g0011_WYG_006-6a"/>
責所當然餘論建詳本傳所居功德源尚有子孫其居<lb/>
吉水東郭者曰揚字自立子士㑹能負藝為校官寳此<lb/>
巻如拱璧求余題綴院長臨川公後於是乎書致和元<lb/>
年夏五月史官曽巽申拜手謹題<lb/>
右此忠簡剛簡兩公家世所寳文字及元朝諸閣老所<lb/>
為題識翰墨也皇明洪武戊辰科進士吉水解縉持以<lb/>
視予謂忠簡視剛簡為從孫忠簡後裔無聞剛簡則有<lb/>
八世孫義同之子季琛義賢之子亮有守有為其家之<lb/>
<pb n="KR2g0011_WYG_006-6b"/>
藏更加装潢仍為題品是使胡家子孫有通知二父之<lb/>
美無材智不足之憾縉妙年用心忠厚若此逺到豈可<lb/>
量也哉觀畢題識其後而歸之洪武二十二年倉龍已<lb/>
巳冬十有一月丁夘朔翰林學士奉議大夫兼左春坊<lb/>
左賛善劉三吾書<lb/>
孔子曰國家将興必有禎祥國家将亡必有妖孽宋之<lb/>
亡秦之賊史之專妖孽也胡銓與夣昱禎祥也妖祥不<lb/>
兩立秦史不死公之手則公死其手明矣此宋家存亡<lb/>
<pb n="KR2g0011_WYG_006-7a"/>
之一機也或曰秦史奚而不簒曰勢不可也忠臣義士<lb/>
滿天下而二公尤卓卓者故當有所畏憚耶洪武已巳<lb/>
秋襄陽任三泰題<lb/>
麒麟鳳凰芝草祥瑞之物幸而出於盛世人以為羙恨<lb/>
不生於其時身親見之不幸而出於衰世見而驚怪之<lb/>
戕賊之鄙賤而輕易之聞者無不惜焉放臣出子不遇<lb/>
於時若子竒之逐屈原之放比干之剖心鄂侯之葅醢<lb/>
生無一日得志於時而坎坷者終其身然當時疾之不<lb/>
<pb n="KR2g0011_WYG_006-7b"/>
過倖臣一二而已天下至今惜之世愈逺而愈傳傳而<lb/>
益彰書之典册猶想望其風采思見其人而不可得視<lb/>
當時疾之者有甚於糞壤比之於仇讎恨不手刃而啖<lb/>
其肉猶足以相報當宋南渡髙宗以昏懦之才避敵一<lb/>
隅捐中原之地偷旦夕之安而屈身忝祖僕僕亟拜於<lb/>
金人之前曽無怍色而蟊賊之檜又隂蝕其中力主和<lb/>
議當時士大夫曲脊從流莫敢齟齬其間一編脩官胡<lb/>
銓獨能慨然以義諍之三百年士風頼以不泯雖遭貶<lb/>
<pb n="KR2g0011_WYG_006-8a"/>
竄而宋之宗社岌岌乎殆矣降及寧宗史彌逺恃小人<lb/>
之才專權擅勢貴和以宗室賢子孫聦明過人疾惡如<lb/>
讎為所搆䧟出之寧國而立理宗於是母后内專權勢<lb/>
而彌逺之勢益熾矣霅川之後貴和既死猶議削奪以<lb/>
快其身心獨一評事胡夣昱又能慨然以義諍之竟以<lb/>
貶死嗚呼豈不重可惜哉今幸其八世孫士㑹之子若<lb/>
姪寳藏之其印厯及阜陵手𠡠一道賜銓者尚在反復<lb/>
熟玩慨然乆之洪武已已秋七月<hi>缺</hi>拜手謹題<lb/>
<pb n="KR2g0011_WYG_006-8b"/>
士大夫以道事君責難陳善身不暇恤其暇恤名哉剛<lb/>
簡公以忠被斥至追毁出身以来文字陋哉小人之為<lb/>
也公身沒而名愈彰天下公議自不可泯後之襲為小<lb/>
人者不可以鑒乎因拜觀公考功厯於胡氏之後宗訓<lb/>
所謹識於後泰和楊士竒書<lb/>
　　墳山祭田附<lb/>
剛簡公墓在本縣五十二都天玉山後白茅坑舊名鄧<lb/>
家墓今左曰小塘園右曰故事坑海螺形未山丑向之<lb/>
<pb n="KR2g0011_WYG_006-9a"/>
原　一墳山四至東至田直下西至坑心直出南至第<lb/>
三尖峰北至直下抵田　一原置醮祭租米六石六斗<lb/>
彭庚一佃白馬廟前早米五斗彭重八佃天玉山下晚<lb/>
米一石五斗彭重六佃宋家屋塲田四坵計米二石又<lb/>
佃天玉山下晚米一石五斗彭重七佃白馬廟前早米<lb/>
二斗五升又佃宋家屋塲早米四斗彭重十佃白馬廟<lb/>
前早米二斗五升又佃宋家屋塲早米二斗嗚呼年代<lb/>
更歴既乆祭田不知為何人所侵而存焉者特簿籍耳<lb/>
<pb n="KR2g0011_WYG_006-9b"/>
雖公墓亦幾奪於豪族成化間頼我先父恒孚䖏士暨<lb/>
伯父恒性恒仁君披荆棘逐狐兎相與竭力恢復乃於<lb/>
辛丑念六日乙酉之吉奉先大父㓜文府君柩附塟於<lb/>
公墓之左歲時祭掃迄今不替嘗與山近守墓者約每<lb/>
遇清明必先掛紙否則不許於墓之前後左右取茅并<lb/>
以其原約姓名刻於下方俾後之子孫凢登是墓者亦<lb/>
因有所稽考云嘉靖十四年乙未歲孟夏之吉禄謹識<lb/>
　　書印紙題後<lb/>
<pb n="KR2g0011_WYG_006-10a"/>
右先大祖剛簡公印紙盖因宋理宗時明濟邸寃被謫<lb/>
輙追毁出身以来文字則此印紙亦冝在追毁中而猶<lb/>
經有司批給止去首三行說者謂非誥勑𩔖故毁而不<lb/>
追理或然也特不知何年代珍藏於水東自立君之族<lb/>
且請元季及我國朝諸元老為之題識其用心亦勤矣<lb/>
又不知何歲月流落於山下宋良臣氏之家𢎞治間郡<lb/>
庠生歐陽偕元氏為其門舘客見此題紙鄉貫住址頗<lb/>
大驚異詰之曰此實新村胡氏先世之重噐子何因而<lb/>
<pb n="KR2g0011_WYG_006-10b"/>
得其速舉以還庶幾免禍良臣氏首肯遂因偕元氏送<lb/>
至而吾新村亦禮謝焉但首有忠簡公誥命一通邑城<lb/>
東臻化君謂其𣲖實出忠簡多方力索余時侍諸父側<lb/>
而議之曰剛簡雖視忠簡為從孫然羅一峯有剛簡不<lb/>
附忠簡之說執之何益遂勸以歸諸嗚呼物之存亡豈<lb/>
固自有數也耶去年方擬刻象䑓首末愈児適自家携<lb/>
至因請壽諸梓以免復為他姓所得余然而笑曰物之<lb/>
存亡固自有數他非乃所知矣十一世孫兩峯胡禄謹<lb/>
<pb n="KR2g0011_WYG_006-11a"/>
書<lb/>
　　書象䑓首末後<lb/>
先大祖剛簡公諱夣昱字季昭又字季汲號竹林愚隠<lb/>
宋理宗朝為大理評事應詔上䟽訟濟邸寃言甚切直<lb/>
忤㫖同日貽書史相彌逺亦觸其怒遂謫象州羇管未<lb/>
幾御史李知孝希旨劾以罪重罰輕復有移欽之命行<lb/>
間搆疾語人以欠金之夣尋卒於象越七年理皇悔悟<lb/>
始詔許歸骨予一子恩即諱知柔字惠直君由功德源<lb/>
<pb n="KR2g0011_WYG_006-11b"/>
徙居新村之祖也君號慕無及乃搜其書䟽送行哀輓<lb/>
若詩與文彚集一帙題之曰象䑓首末云嗚呼自宋迄<lb/>
今三百餘年於兹幸其遺稿尚存先人諱達字恒孚號<lb/>
誠菴䖏士嘗手録一册以賜禄曰知父而不知祖飛鳥<lb/>
是也汝軰其毋忘先公之羙哉禄以甲申冬應貢北上<lb/>
丙戌春拜桂陽州訓導俱寳如拱璧携之以行恒惴惴<lb/>
然恐負先人之教乃今捐俸鋟梓盖将藏之於家以免<lb/>
謄冩之勞且俾凢為吾胡氏後者皆知先公仗節死義<lb/>
<pb n="KR2g0011_WYG_006-12a"/>
凛然猶有生氣務思脩身慎行以求無忝乃所願也否<lb/>
則徒為人口實又何貴於斯刻也哉嘉靖十四年乙未<lb/>
歲孟夏之吉十一世孫桂陽州學訓導胡禄頓首拜書<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0011_WYG_006-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　象䑓首末附録<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩朝綱目備要卷十四</head> <lb/>
    <p>
<pb n="KR2b0030_WYG_014-1a"/>
欽定四庫全書<lb/>
　兩朝綱目備要卷十四<lb/>
　　寧宗<lb/>
嘉定七年<hi>甲戌</hi>春正月丁邜朔何九齡襲秦州大敗<lb/>
　先是元年冬金主璟卒衞王允濟立允濟嘗使塔坦<lb/>
　因不為特穆津所禮憤之及允濟立特穆津始叛四<lb/>
　年秋朝廷遣余嶸北使賀所謂萬秋節者而燕京已<lb/>
　爲塔坦所逼不暇延使者嶸至涿州而還去秋允濟<lb/>
<pb n="KR2b0030_WYG_014-1b"/>
　爲其臣赫舍哩執中所弑璟之庻兄豐王珣代立董<lb/>
　居誼爲賀生辰使至沃州而還繼而賀登位使眞德<lb/>
　秀正旦使李<graphic n="KR0811" url="https://raw.githubusercontent.com/kanripo/KR-Gaiji/master/images/KR0811.png" mimeType="image/png"/>繼抵盱眙皆不克迓諜者言方有内<lb/>
　難議論紛然朝廷聞之以御札賜大使安丙及王大<lb/>
　才令益謹守備毋啓邉釁有迪功郎提舉皂郊博易<lb/>
　舖務兼大使司簽廳何九齡者廣安鬻爵人也遽結<lb/>
　忠義人謀取秦州未發前八日金人先知以檄至秦<lb/>
　州詰問丙寅除夕九齡遂率沔州中軍統制强德等<lb/>
<pb n="KR2b0030_WYG_014-2a"/>
　以所部夜襲秦州是月朔旦敗焉<lb/>
甲戌塔坦遣人至邉<lb/>
　是夜三鼓濠州鍾離縣北岸吳團舖有三騎渡淮而<lb/>
　南水陸廵檢梁實問所由三人者出文書一囊絹畵<lb/>
　地圖一册云是塔坦王子青吉斯遣來納地請兵翌<lb/>
　日守臣効用統領李興等以本州不奉朝㫖不敢受<lb/>
　諭遣之又翌日遇諸廟堈即以筏送之而去先是有<lb/>
　楊安兒者李全之婦翁也<hi>案安兒乃李全之婦兄</hi>見金人政亂<lb/>
<pb n="KR2b0030_WYG_014-2b"/>
　起兵叛之踐蹂山東数郡依山負海時出時入塔坦<lb/>
　既圍燕京不能下乃分兵徇山東地諸盗往往應之<lb/>
　塔兵至濟南遣三十七騎䕶三人者以來又以三百<lb/>
　兵送之過邳州奪舟渡河而西既爲濠州所却路<lb/>
　絶不得歸匿虹縣之白鹿湖中後三日縣遣人捕送<lb/>
　泗州或謂三人者其一則塔坦通事其一則所掠金<lb/>
　人莫州同知其一則漢兒也因戒邉吏後有似此者<lb/>
　即驅去之違者從軍法且上其事于朝時特穆津實<lb/>
<pb n="KR2b0030_WYG_014-3a"/>
　已强大然但居其故地而於燕雲置行省命其大臣<lb/>
　薩木哈領之所謂太師國王者也其大將曰哈布爾<lb/>
　云<lb/>
丁丑雷<lb/>
章良能薨<lb/>
壬午王大才斬何九齡<lb/>
　大才爲沔州都統制以九齡啓邉釁斬之梟首境上<lb/>
　大才初爲利州統領劉德秀薦之陞差額外統制其<lb/>
<pb n="KR2b0030_WYG_014-3b"/>
　兄大節爲副帥以嫌移金州未上大節免金州都統<lb/>
　制彭輅即檄大才還任吳曦以其既去却之大才懇<lb/>
　吳之賓客爲言曦曰是人固才然陞差自制司是侵<lb/>
　軍政也卒不許嘉泰四年春宇文紹節言其堪充將<lb/>
　帥遂擢知安豐軍以至大將安丙之爲大使也大才<lb/>
　以嘗權招撫使不欲講堦墀之禮大使不從大才以<lb/>
　爲憾會九齡以襲秦州喪師大才執九齡及諸將等<lb/>
　七人斬之以其事聞于朝且檄報鳯翔都統使仍關<lb/>
<pb n="KR2b0030_WYG_014-4a"/>
　牒川陜四路監帥司又遣人往廣安捕九齡之子世<lb/>
　昌亦斬之㑹大使司奏大才圖爲宣撫使設意傾陷<lb/>
　今邉報不一或有緩急必致悞事二月甲寅詔大才<lb/>
　特降一官<lb/>
乙未黎州蠻卜籠十二骨降<lb/>
　卜籠者青羌部族也性殘忍多器械專仰刦掠爲生<lb/>
　所謂十二骨者乃十二種也<lb/>
三月丁夘安丙同知樞宻院事<lb/>
<pb n="KR2b0030_WYG_014-4b"/>
　令日下起發赴院治事四川制置大使司結局<lb/>
董居誼爲四川制置使<lb/>
　以成都路安撫使除令疾速前去之任以知潼川府<lb/>
　劉甲除利路安撫使時暫權制置司職事限一日起<lb/>
　發皆未受命也㑹大使司遣使臣李大亨王頥往皂<lb/>
　郊逮大才所遣秦州打話人赴興元問狀己巳過沔<lb/>
　州市大才執大亨斬之縱頥歸報後二日辛未乃以<lb/>
　悖語至大使司云武功大夫福州觀察使充沔州駐<lb/>
<pb n="KR2b0030_WYG_014-5a"/>
　劄御前諸軍都統制兼知沔州王大才今具相公不<lb/>
　顧法令非理劄下大才事目開具下頃一入謀大才<lb/>
　與金人同謀不軌一入謀大才與金人私通書信一<lb/>
　入謀大才於廣安軍殺何九齡之子世昌一入謀大<lb/>
　才將兵刼掠到銀七十三鋌金一百五兩已納在大<lb/>
　才宅庫一興元都統李太尉宻與大才下書虞候孫<lb/>
　儀言説稱相公已刷差下二三百人要得親來沔州<lb/>
　將大才殺害一相公日來不時遣使强横小人以追<lb/>
<pb n="KR2b0030_WYG_014-5b"/>
　人爲名前來門首厲聲呌閙呼來庭下將大才百端<lb/>
　䙝凟靡所不言此何理耶未有敗壊朝廷紀綱法令<lb/>
　端自相公爲始伏乞鈞照右大才照得禮樂征伐自<lb/>
　天子出非人臣可得而專不謂相公同何九齡擅開<lb/>
　兵端引惹邉事關繫國家利害至重而又不遵宸翰<lb/>
　約束其所賜御札詔墨未乾輙敢反亂朝廷何所不<lb/>
　爲所有何九齡已從條法誅斬了當獨相公未蒙朝<lb/>
　廷施行如何反將忠臣義士入謀以不赦之罪公然<lb/>
<pb n="KR2b0030_WYG_014-6a"/>
　形於紙筆以快私意天下恐無此理可見相公包藏<lb/>
　禍心欺罔君父蔑視朝廷不恤人言略無忌憚未審<lb/>
　相公端用㡬日前來沔州作亂乞賜明文行下容大<lb/>
　才道左祇候公驂謹具申制置相公敢望鈞慈憫念<lb/>
　朝廷勿以天日萬里以爲可欺况惡業貫盈恐造物<lb/>
　不與善後特未可保伏乞鈞照開正識眼曲賜㸔詳<lb/>
　癸酉大使得之即疏辯申朝廷且檄四路帥臣監司<lb/>
　委官究實丙子董居誼至石首縣被制置使之命辛<lb/>
<pb n="KR2b0030_WYG_014-6b"/>
　夘借用潼川府觀察使印交割制置司職事徑之興<lb/>
　元四月癸丑安同知發興元申乞以剗賣鹽井錢三<lb/>
　十萬緡充公路喝犒諸軍之用不待報遂行至近畿<lb/>
　乃有潭州之命大才貪庸凶悖制置使既不得其柄<lb/>
　反倚重焉失朝廷臨遣之意矣<lb/>
庚辰金人來督二年歳幣<lb/>
　戊子來止賀正旦使<lb/>
壬辰詔利路安撫節制本路軍馬<lb/>
<pb n="KR2b0030_WYG_014-7a"/>
　如兩淮安撫之制<lb/>
夏四月癸夘蠲福建納鹽<lb/>
　恤㳂海諸州貧民也<lb/>
癸丑馬槱襲殺虚恨蠻庫崖等<lb/>
　甲戌春正月卭部川蠻人速臼至羅忽寨言虚恨蠻<lb/>
　人有歸順之意提刑司遣從政郎權本司簽廳封壽<lb/>
　源巴西縣主簿李時開往中鎮寨隨宜應接於是虚<lb/>
　恨都王遣其徒庫崖來打話庫崖以馬槱嘗殺北二<lb/>
<pb n="KR2b0030_WYG_014-7b"/>
　也疑之欲得其子弟爲質槱難之已而大渡河監渡<lb/>
　官劉如眞遣其子與親属共三人入蠻爲質庫崖乃<lb/>
　來四月辛亥渡河至北岸庫崖欲得十二年嵗犒凡<lb/>
　爲絹二千四百匹鹽茶四千七百斤銀百兩鐵釡二<lb/>
　百牲酒之屬不與焉又欲得都王每三年轉官告命<lb/>
　金帶紫袍銅印之屬及北二等三十一人骨價先是<lb/>
　槱之上世有田在寨之南北岸嵗収租四千餘石後<lb/>
　有㫖以其田贍邉世選馬氏一人爲寨將佃戸爲土<lb/>
<pb n="KR2b0030_WYG_014-8a"/>
　丁防守邉面所謂嵗犒者例以邉租七百石市之自<lb/>
　北二死蠻人不出租税悉爲槱所私至是度無以償<lb/>
　乃好詞紿蠻人歸諭都王因其出塞遣土丁二百襲<lb/>
　之癸丑旦至牛渡遇諸蠻即縱兵掩殺庫崖與其徒<lb/>
　三十六人皆死土兵被殺者七人傷者又数十人蠻<lb/>
　人大怒取質子三人刳裂之議者因欲以殺蠻爲功<lb/>
　伯昌不可五月丙子以槱属吏槱令其家丁百数詣<lb/>
　提刑司訟寃僚吏多請釋之伯昌不從卒正其罪獄<lb/>
<pb n="KR2b0030_WYG_014-8b"/>
　成槱坐私用邉租及他罪計贓當死伯昌上于朝有<lb/>
　㫖制置司酌情行遣制置司尋奏奪槱官覊管大寧<lb/>
　監其年十月也於是籍土丁之壮健者二千人月廪<lb/>
　之俾守諸寨嵗費錢二萬四千緡蠻人聞槱以罪去<lb/>
　怨怒稍觧既又知邉頭有備憚之自是不復輕抄掠<lb/>
　矣<lb/>
辛酉核軍實<lb/>
　詔三衙江上四川諸軍具士馬實数以聞<lb/>
<pb n="KR2b0030_WYG_014-9a"/>
五月丁丑太白經天<lb/>
乙酉親試舉人<lb/>
　賜禮部進士奏名袁甫等五百四人及第出身有差<lb/>
壬辰命修禄令<lb/>
　有司考課禄之制裒類成書以爲法式<lb/>
六月旱<lb/>
　辛丑命諸路州軍禱雨甲辰詔諸路監司守令速决<lb/>
　滯訟丙午蠲兩浙路諸州贓賞錢壬子釋大理三衙<lb/>
<pb n="KR2b0030_WYG_014-9b"/>
　及兩浙路杖以下囚<lb/>
丁巳置嘉定府邉丁<lb/>
　二千人以備蠻命制置安撫諸司給其費<lb/>
秋七月甲子朔鄭昭先簽書樞宻院事<lb/>
　兼權參知政事<lb/>
乙亥金人告遷于南京<lb/>
　自貞祐元年冬<hi>本朝嘉定六年</hi>十一月至二年春正月塔坦<lb/>
　凡破金九十餘郡所破無不殘滅兩河山東数千里<lb/>
<pb n="KR2b0030_WYG_014-10a"/>
　人民殺戮㡬盡金帛子女牛馬羊畜皆席卷而去屋<lb/>
　廬焚燬城郭邱墟矣惟大名真定青鄆邳海沃順通<lb/>
　州有兵堅守未能破二月塔坦復還燕京糧乏軍民<lb/>
　餓死者十四五金主珣遣人議和特穆津欲得其公<lb/>
　主及䕶駕將軍十人細軍百人從公主童男女各五<lb/>
　百綵繡衣三千裁御馬三千匹金銀珠玊等甚衆又<lb/>
　請左丞相完顔福興爲質珣皆從之特穆津遣人來<lb/>
　選女時公主見在者七人惟允濟少女小姐姐最秀<lb/>
<pb n="KR2b0030_WYG_014-10b"/>
　恵遂以予之又令珣鄕其國遥拜珣不敢拒又以薩<lb/>
　木哈圍燕之久未嘗擄掠欲得犒軍金帛珣亦從之<lb/>
　塔坦遂歸居庸關在燕京之北百一十里路陿隘守<lb/>
　兵數萬欲俟金兵歸而擊之而完顔福興在軍中傳<lb/>
　金主命已與塔坦議和不許擅出兵於是無敢動者<lb/>
　塔坦過關取所掠山東兩河少壯男女數十萬皆殺<lb/>
　之遂引歸是年三月也河南路統軍布薩竒勤者奏<lb/>
　乞徙都開封珣從之命參知政事胥鼎爲㳂路排頓<lb/>
<pb n="KR2b0030_WYG_014-11a"/>
　使其姪霍王從彞者諌曰祖宗山陵宗廟社稷百司<lb/>
　庶府皆在燕京豈宜棄之而去珣曰燕京乏糧不能<lb/>
　應辦朝廷百官諸軍今暫往南京俟一二年間糧儲<lb/>
　豐足復歸未晩也從彞乞自督運珣不從從彝憂憤<lb/>
　成疾而死五月甲戌也壬午金主發燕京出麗澤門<lb/>
　自涿保州中山府而南至真定留㡬月復自大名路<lb/>
　由新衞州渡河以至開封肆赦境内塔坦聞之怒曰<lb/>
　既和而遷是有疑心而不釋憾特以講和爲欵我之<lb/>
<pb n="KR2b0030_WYG_014-11b"/>
　計耳秋八月復引兵攻中原燕京之糺軍叛與塔坦<lb/>
　共圍燕京分兵下中原州郡又遣使至開封索犒軍<lb/>
　金銀等珣皆予之<lb/>
庚寅真德秀請絶金人嵗幣<lb/>
　略云竊聞女真以塔坦侵陵徙都于汴此吾國之至<lb/>
　憂也盖塔坦之圖滅女真猶獵師之志在得鹿鹿之<lb/>
　所走獵必從之既能越三關之阻以攻燕豈不能絶<lb/>
　黄河一帶之水以趨汴臣恐秋風一生梁宋之郊已<lb/>
<pb n="KR2b0030_WYG_014-12a"/>
　爲戰場矣使塔坦遂能如劉聰石勒之盗有中原則<lb/>
　疆埸相望便爲鄰國固非我之利也或如耶律徳光<lb/>
　之不能即安中土則奸雄必將投隙而取之尤非我<lb/>
　之福也今當乘敵之將亡而亟圖自立之䇿乎抑幸<lb/>
　敵之未亡而姑爲自安之計乎夫用忠賢修政事詢<lb/>
　羣䇿収衆心者自立之本也訓兵戎擇將帥繕城池<lb/>
　飭戍守者自立之具也以忍恥和戎爲福以息兵忘<lb/>
　戰爲常積安邉之金繒飾行人之玉帛女真尚存則<lb/>
<pb n="KR2b0030_WYG_014-12b"/>
　用之於女真强敵更生則施之於强敵此茍安之計<lb/>
　也陛下以自立爲規模則國勢日張人心日奮雖强<lb/>
　敵驟興不能爲我患陛下以茍安爲志嚮則國勢日<lb/>
　削人心日媮雖弱敵僅存不能無外憂昔者孔子誦<lb/>
　鴟鴞之詩以爲知道聞滄浪之歌則使小子聼之盖<lb/>
　安危存亡皆所自取若夫當事變方興之日而示人<lb/>
　以可侮之形是堂上召兵户内延敵也㣲臣區區竊<lb/>
　所深慮敢僣爲陛下陳之古者一士止百萬之師一<lb/>
<pb n="KR2b0030_WYG_014-13a"/>
　賢制千里之難季梁在而隨不可伐宫竒存而虞不<lb/>
　可欺今濟濟周行號爲多士然漢儒所謂骨鯁耆艾<lb/>
　論議動衆心憂國如饑渇者既難其人間者意見小<lb/>
　異則已成枘鑿論議小激則日以譸張豈以朝廷之<lb/>
　上所少者非此耶夫平居攻文墨便刀筆名儒宿望<lb/>
　或所不能至於正色而沮奸萌立談以斷大事不以<lb/>
　利害爲遷就不以招麾爲去來則又非小有才者所<lb/>
　能辦惟陛下以尊君重朝爲心合天下正人以自助<lb/>
<pb n="KR2b0030_WYG_014-13b"/>
　毋間同異毋徇愛憎則鼎吕之勢成金湯之守固折<lb/>
　衝厭難孰大於斯臣固曰用忠賢爲自立之本也昔<lb/>
　勾踐之棲于㑹稽也飲食不致味聼樂不盡聲内則<lb/>
　修令寛刑賑貧弔死折節下士而厚禮賓客外則修<lb/>
　車馬兵甲而與三軍共饑勞之殃凡可以報吳者無<lb/>
　不爲而非可以報吳者不暇爲也國家南渡駐蹕海<lb/>
　隅何異越棲㑹稽之日宗廟宫室本不應過飾禮樂<lb/>
　文物本不應告備也惟當飬民撫士一意復讎而秦<lb/>
<pb n="KR2b0030_WYG_014-14a"/>
　檜乃以議和移奪上心粉飾太平沮鑠士氣今日行<lb/>
　某典禮明日賀某祥瑞士馬銷亡而不問干戈頓敝<lb/>
　而不修士大夫豢錢塘湖山歌舞之娛無復故都黍<lb/>
　離麥秀之歎此檜之罪所爲上通於天而不可贖也<lb/>
　今兵馬踐於中原烽烟接於境上危機交急不同常<lb/>
　時臣願削去虚文顓行實政百司庶府輪奐一新矣<lb/>
　繼自今繕營不急之役姑輟焉可也簿書期㑹之士<lb/>
　整理有緒矣繼自今常程𤨏細之務付之有司可也<lb/>
<pb n="KR2b0030_WYG_014-14b"/>
　陛下日旰視朝惟大政是議輔臣夙宵盡瘁惟大計<lb/>
　是圖則勾踐之功可尋而中興之烈可兾矣臣故曰<lb/>
　修政事爲自立之本也昔漢有邉鄙大疑必使羣臣<lb/>
　雜議季布得以中郎将而折列侯噲狄山得以博士<lb/>
　而詰御史大夫湯北匈奴來求和親光武既從皇太<lb/>
　子言卻其使矣而班彪乃以不宜絶北爲言是一司<lb/>
　徒掾而敢與太子異議也豈非國家大事臣子皆當<lb/>
　盡言故耶我朝熙寧中契丹來議地界時王安石當<lb/>
<pb n="KR2b0030_WYG_014-15a"/>
　國神宗乃以問韓琦富弼元祐初夏人遣使納欵時<lb/>
　司馬光爲相哲宗乃以問大防純仁高宗中興内外<lb/>
　尤爲倥偬然無一事不采人言建炎四年嘗議防秋<lb/>
　矣紹興初年嘗議便民弭盗矣五年則令前宰執各<lb/>
　陳禦兵之䇿矣八年則令侍從臺諫各上講和利害<lb/>
　矣夫祖宗之明非不知獨運専斷爲神顧以廣謀從<lb/>
　衆爲得者凡以盡天下之心而建久長之䇿也今事<lb/>
　會之來日新未已臣願頒明詔以敵徙而南寖迫吾<lb/>
<pb n="KR2b0030_WYG_014-15b"/>
　國凡厥有位其各盡言然後博采衆長按爲定論書<lb/>
　曰好問則裕自用則小命諸大夫各以情告無阿孤<lb/>
　者勾踐之所以覇諸侯有忠慮於國但勤攻己之闕<lb/>
　者諸葛亮之所以賢惟陛下以勾踐爲心大臣以武<lb/>
　侯爲法則事無不集矣臣故曰集羣䇿爲自立之本<lb/>
　也國之元氣在人心元氣充則外邪却人心固則外<lb/>
　患銷天地常經斷斷不易陛下亦常察近日人心之<lb/>
　舒戚乎向者弊法新改令出加嚴雖大爲防禁以示<lb/>
<pb n="KR2b0030_WYG_014-16a"/>
　民非欲峻刑名而繩下而刺舉之官承迎過當奏劾<lb/>
　來上類多中以深文使追褫者未聞牽復之期貶竄<lb/>
　者尚隔惟新之望縉紳之論疇不嗟咨臣願明敕有<lb/>
　司原情差次稍從釋免以收士大夫之心厥今州郡<lb/>
　監司莫非才選然平易中和之政少而操切擊斷之<lb/>
　意多以理財自詭則征利宻於秋毫以行令自媒則<lb/>
　用刑深於刺骨夫我朝立國本尚寛仁以此毒民懼<lb/>
　者衆矣臣願選用循良退斥貪暴布宣德意洗滌瘡<lb/>
<pb n="KR2b0030_WYG_014-16b"/>
　痍以收百姓之心君人之柄惟器與名當靳而予則<lb/>
　僥倖者生心宜予而靳則勞能者觖望頃縁軍賞多<lb/>
　濫一切難以微文雖懲僞所以别真而矯枉亦虞過<lb/>
　正今邉候孔棘正牢籠武勇之秋臣謂荆襄兩淮之<lb/>
　人嘗以功績著見爲衆所推者宜命帥守監司搜揚<lb/>
　來上擇其尤異者数人不次擢用自餘悉下銓曹審<lb/>
　其來歴茍非妄冒者悉與隨次注擬以收豪傑之心<lb/>
　往者兩淮募兵雖数萬計有如諸軍闕額自可撥𨽻<lb/>
<pb n="KR2b0030_WYG_014-17a"/>
　分填而議者以廪給爲憂急於汰遣方其例予緡錢<lb/>
　資之使去小人寡慮媮快一時貲用既空束手無䇿<lb/>
　强者遁藏山澤伺時而爲奸懦者丐乞道塗偷生而<lb/>
　就盡夫急則望其效死緩則委棄弗圖後復使人疇<lb/>
　肯用命今宜擇其壮健收寘戎行非惟増壮軍容潜<lb/>
　弭奸慝亦以收忠義之心自丙寅之役淮民流離有<lb/>
　司賑卹失時死亡略盡雖展上供貸常賦而凋殘未<lb/>
　復生聚絶稀比聞州縣科役頗繁田賦雖蠲雑課仍<lb/>
<pb n="KR2b0030_WYG_014-17b"/>
　重民兵團結衣装弓弩責其自備教閲資糧令其自<lb/>
　齎呻吟之餘何以堪此臣願朝廷深念保障之重多<lb/>
　方優卹俾獲蘇醒以收邉甿之心北境遺黎本吾赤<lb/>
　子日夕南望如慕慈親彼既襁負而來焉有可拒之<lb/>
　理竊聞疆吏便文塞責至以鋒鏑驅之既絶其向生<lb/>
　之塗是激其等死之忿又聞秦隴之間有相率内附<lb/>
　者自湼其面示無還心視昔八字之軍何異而入南<lb/>
　不受歸北不可獸窮則搏勢有必然臣恐欲以此靖<lb/>
<pb n="KR2b0030_WYG_014-18a"/>
　邉祗以擾邉將以無事適爲多事也臣聞古之有國<lb/>
　者患民之不附而不患民之加多孟子曰爲湯武敺<lb/>
　民者桀與紂也今天下之君有好仁者諸侯皆爲之<lb/>
　敺矣今中華之民窮而歸我是女真爲吾之鸇獺也<lb/>
　其忍不爲茂林深淵以受之邪羊祜祖逖之事淺矣<lb/>
　然能務修德信撫納新附故吳人悦服晉土復歸况<lb/>
　堂堂巨宋豈無能任二子之事者誠能謹擇其人分<lb/>
　鎮三邉務以恩信懐柔而使逺人欣慕民既我附士<lb/>
<pb n="KR2b0030_WYG_014-18b"/>
　将焉歸恢拓之基實在於此臣願朝廷亟加之意以<lb/>
　収中原赤子之心夫得天下有道得其民斯得天下<lb/>
　矣得其民有道得其心斯得民矣陛下誠能内有以<lb/>
　保吾國之民外有以懐鄰國之民則以守則固以戰<lb/>
　則克矣臣故曰收衆心爲自立之本也抑臣又聞有<lb/>
　自立之本有自立之具今連營列戍虚籍不填老弱<lb/>
　溷殽教閲廢弛衣廩朘削憔悴無聊荆淮所恃者義<lb/>
　勇民丁而團結什伍反成繹騷無以作其超距翹關<lb/>
<pb n="KR2b0030_WYG_014-19a"/>
　之勇東南所長者舟師戰艦而繪畵圖册徒事美觀<lb/>
　而未嘗習以凌波破浪之技儻非痛掃弊端一新戎<lb/>
　政則緩急将無可用之兵掊歛成風而士卒之怨弗<lb/>
　卹忌刻成習而偏禆之長莫伸或挑於奔北而威望<lb/>
　不足服人或相與水火而用心莫能叶一公朝苞苴<lb/>
　之路絶而别通交結之塗田宅子女之欲盈而外竊<lb/>
　亷潔之譽儻非博采衆言精加蒐擇則緩急必無可<lb/>
　用之将昔李綱建議以爲欲保江當葺理荆襄以爲<lb/>
<pb n="KR2b0030_WYG_014-19b"/>
　家計夫荆襄形勝臣固習聞而兩淮利病則尤所深<lb/>
　悉盖軍國所資莫如鹽筴而淮有鬻海之饒兵食所<lb/>
　仰莫如屯田而淮有沃野之利其齊民則天性健鬭<lb/>
　每易視敵兵其豪民則氣槩相先能鳩集壮勇使范<lb/>
　蠡諸葛亮軰得而用之力本以務農教民以習戰雖<lb/>
　方行天下可也其肯委之爲不足守之地哉中興之<lb/>
　初志在進取故不暇修營泰和之後束於要盟又不<lb/>
　克經理然孝宗皇帝所以設捍防闢空曠者未嘗不<lb/>
<pb n="KR2b0030_WYG_014-20a"/>
　留聖心竊惟今日實南渡以來所未有之時政當乘<lb/>
　機自立繼孝宗所欲爲之志夫高城深池勁兵重戍<lb/>
　邉之大命也今淮東要害在清河之口敵之糧道實<lb/>
　出于茲而淮隂無尋丈之城無尺寸之兵徒以山陽<lb/>
　可恃而已然山陽雖大前無淮隂之蔽後無寶應之<lb/>
　援若敵以重兵遮前而竒兵斷後則髙郵維揚之路<lb/>
　絶而山陽之形孤山陽不守則通泰危而江浙震矣<lb/>
　淮西要害在渦潁之口敵之糧道亦自此出而濠梁<lb/>
<pb n="KR2b0030_WYG_014-20b"/>
　安豐城則庳薄池則堙狹兵則單虚徒以廬和可恃<lb/>
　而已然有安豐之屏捍則敵始不得以犯合淝有濠<lb/>
　梁之遮蔽則敵始不得以走歴陽藉有他徑可由而<lb/>
　吾以廬和當前濠壽斷後彼有腹背之虞我有犄角<lb/>
　之助其能長驅深入蕩無所限乎故欲固兩淮先防<lb/>
　三口此非臣之臆説也昔孫氏之保江左邾城雖小<lb/>
　猶屯三萬人今維揚合淝兩淮之根本而兵数單弱<lb/>
　不及孫氏一邾城故李綱嘗謂大将擁重兵於江南<lb/>
<pb n="KR2b0030_WYG_014-21a"/>
　官吏守空城於江北以爲非䇿臣謂今日當議徙江<lb/>
　上之屯以壮淮甸之勢或謂果爾如江面何夫兩淮<lb/>
　藩籬也大江門戸也藩籬壯則盗賊無闖門之慮兩<lb/>
　淮固則戎馬無飲江之憂第當精閲舟師布列津要<lb/>
　則表裏相應屹如金湯其與區區坐守江壖而使賀<lb/>
　若弼之徒得以經營飛渡者利害何翅什百哉雖然<lb/>
　此不足煩聖慮也古之爲國者必有重臣以當閫外<lb/>
　之寄故蜀以孔明駐漢中吳以陸遜守荆渚皆付以<lb/>
<pb n="KR2b0030_WYG_014-21b"/>
　事權不從中御故二人者得以乘機制變而収成功<lb/>
　今江陵建鄴雖有制閫之名而實處内地邉陲機事<lb/>
　多不即知至於小有措置必皆聽命于朝有請輙從<lb/>
　尚云可也請而弗獲抑又多焉藉有異材何由展布<lb/>
　因循誤事可爲深憂臣願於近臣中擇其更事任熟<lb/>
　軍情威望素孚文武兼備者二人一於襄漢一於兩<lb/>
　淮之中建立幕府財許移用宮許辟置其他悉如吳<lb/>
　蜀任二臣故事則淮襄之家計可成而朝廷之憂顧<lb/>
<pb n="KR2b0030_WYG_014-22a"/>
　可釋此陛下所當亟圖而不可忽也或曰彼方紛拏<lb/>
　我幸無事但求鎮静焉用張皇臣竊以爲不然夫自<lb/>
　古未嘗無勍敵惟有以待之則不敢窺未嘗無奸雄<lb/>
　惟有以折之則不敢肆今不於斯時大有所振立萬<lb/>
　一更生虎狼之敵知吾易與潛啟桀心當是時也不<lb/>
　知安邉金繒行人玉帛可以窒其無厭之欲乎夫古<lb/>
　今之患非一而蒙蔽爲甚昔范仲淹嘗謂時方用兵<lb/>
　不當諱言邉事今朝廷若以張皇爲戒臣下希㫖雖<lb/>
<pb n="KR2b0030_WYG_014-22b"/>
　有警急不敢上聞本惡張皇乃成蒙蔽昔雲南䘮師<lb/>
　反以㨗告原其積漸不過如斯盛明之朝可不鑒此<lb/>
是月夏人來議夾攻<lb/>
　不報　夏國左樞宻使吐蕃路都招討使萬慶義勇<lb/>
　者令蕃僧戩巴本布賫蠟書二丸至西和州之宕昌<lb/>
　寨欲與本朝合從犄角恢復故疆蕃兵總管傅翊得<lb/>
　而上之時董居誼初入蜀不之報由是敵訊中絶<lb/>
八月癸巳朔罷關外四州所増方田税<lb/>
<pb n="KR2b0030_WYG_014-23a"/>
癸卯復建宗學<lb/>
　改敎授爲博士又置宗學諭一員九年十二月詔並<lb/>
　𨽻宗正寺博士在太常博士之下諭在國子正之上<lb/>
　俸給人從賞典依國子博士及正體例生員以百人<lb/>
　爲額於是宗室疏逺者皆得就學彬彬可觀矣　旋<lb/>
　有㫖復存諸王宫大小學教授一員<lb/>
金人復來督嵗幣<lb/>
乙巳太白經天<lb/>
<pb n="KR2b0030_WYG_014-23b"/>
禁州縣沮壊義役<lb/>
戊申以安丙知潭州<lb/>
　先是六月癸丑安同知自廣安順水赴行在至近畿<lb/>
　除觀文殿學士知潭州癸丑安同知行至廣德軍得<lb/>
　邸報丁巳還次黃池鎮被新除之命上疏力辭優詔<lb/>
　不允乃遣官賫結局進册赴行在盖自開禧三年二<lb/>
　月乙亥晦曦誅安公權宣撫使至今年四月癸丑制<lb/>
　置大使司結罷凡二千六百有一旬有八日云於是<lb/>
<pb n="KR2b0030_WYG_014-24a"/>
　制置使還成都而興元帥臣兼節制御前軍馬<lb/>
九月壬戌朔日有食之<lb/>
太白書見<lb/>
癸亥雷<lb/>
乙亥高宗經武要略成<lb/>
　史彌逺等上進<lb/>
久雨<lb/>
　丙戌釋大理三衙臨安府杖以下囚庚寅釋兩浙路<lb/>
<pb n="KR2b0030_WYG_014-24b"/>
　杖以下囚除茶鹽賞錢十月朔出内帑錢賑臨安府<lb/>
　貧民<lb/>
冬十月戊戌廢卭州嘉定監<lb/>
　十二月復罷同安監鑄錢<lb/>
丁巳復四川辭見制<lb/>
　命四川監司及大郡知州辭見如舊制<lb/>
十一月辛酉朔聶子述使金<lb/>
　賀正旦也刑部侍郎劉爚等及太學諸生上章言其<lb/>
<pb n="KR2b0030_WYG_014-25a"/>
　不可不報<lb/>
丙戌賑浙東灾傷<lb/>
　命監司覈灾傷州縣蠲放之数發常平米賑之<lb/>
是月真德秀言五事<lb/>
　德秀除秘閣修撰江南東路計度轉運副使朝辭奏<lb/>
　事其一有曰宗社之耻不可忘臣嘗觀古之人主於<lb/>
　仇讎怨敵之國有勢未能報而姑事之者有勢雖不<lb/>
　敵而不事之者有勢可以勝而遂報之者有勢可以<lb/>
<pb n="KR2b0030_WYG_014-25b"/>
　報而反助之者昔太王之於狄也事之以皮幣事之<lb/>
　以犬馬事之以珠玉凡其所欲悉以畀之盖是時狄<lb/>
　强而周弱畏天保國其道當然故孟子曰惟智者爲<lb/>
　能以小事大然狄之於周特一時之怨非百世之讎<lb/>
　含垢包荒義未爲失此所謂勢未能報而姑事之者<lb/>
　也西晉懐愍二帝俱沒於劉聰元帝間關南渡立國<lb/>
　日淺外㓂方熾内難復興故終其身未遑北討然一<lb/>
　介行李未嘗往聘北廷成帝時石勒來修好詔焚其<lb/>
<pb n="KR2b0030_WYG_014-26a"/>
　幣此所謂勢雖不敵而不事之者也勾踐㑹稽之辱<lb/>
　舉國以臣妾於吳而能苦身焦思折節下士與百姓<lb/>
　共其勞人事既修天應亦至吳之稻蟹不遺種矣而<lb/>
　夫差方觀兵中土與晉會于黃池勾踐得以乘間舉<lb/>
　兵遂墟其國此所謂勢可以勝而遂報之者也晉孝<lb/>
　武時苻堅聚百萬之師志吞吳㑹頼謝𤣥等大破之<lb/>
　淮淝堅既狼狽西歸其子丕復與慕容埀相持于鄴<lb/>
　使晉之君臣有志經略乘機席卷殆不其難而謝𤣥<lb/>
<pb n="KR2b0030_WYG_014-26b"/>
　方且從丕之請遣兵以救其窮餽米以濟其饑舍苻<lb/>
　氏之深讎與慕容而爲敵未㡬劉牢之等為垂所敗<lb/>
　秦既不祀晉亦以衰此所謂勢可以報而反助之者<lb/>
　也臣竊惟國家之於金盖萬世必報之讎高宗孝宗<lb/>
　值其方强不得已以太王自處而以勾踐望人今天<lb/>
　亡敵人近在朝夕旱蝗頻年赤地千里甚於夫差之<lb/>
　時塔坦羣盗四靣交攻無異苻秦之季天其或者付<lb/>
　陛下以有爲之會乎臣常熟思待敵之䇿其别有三<lb/>
<pb n="KR2b0030_WYG_014-27a"/>
　練兵選将直擣巢穴若勾踐襲吳之師此上策也按<lb/>
　兵堅壘内固吾圉止使留幣外絶敵交若晉氏之不<lb/>
　與敵和而鍳其宴安江左之失此中䇿也以救灾恤<lb/>
　鄰之常禮施之於茹肝渉血之深仇若謝𤣥之助苻<lb/>
　丕此下䇿也用上策則大義明混一之機也用中策<lb/>
　則大計立安强之兆也用下策則大勢去阽危之漸<lb/>
　也臣不知今日之廟謨其将安出乎顧更化以來生<lb/>
　聚教訓未有勾踐十年之功固未可遽圖一戰之勝<lb/>
<pb n="KR2b0030_WYG_014-27b"/>
　於傳有之攻不足者守有餘夫以堂堂大邦方地千<lb/>
　里誠能以待敵之禮而遇天下之豪傑以遺敵之費<lb/>
　而勵天下之甲兵人心奮張士氣自倍何憚於彼而<lb/>
　猶事之哉若乃輕信奸臣迎合之言援餘孽於将亡<lb/>
　置世讎而不念非惟忠臣義士沮氣觧體而邊徼羌<lb/>
　蠻亦将有輕中國之心萬一貽書誚侮我将何詞以<lb/>
　應之夫重於絶敵者畏召怨而啟釁也然能不召怨<lb/>
　於金人而不能不啟釁於新敵權其利害孰重孰輕<lb/>
<pb n="KR2b0030_WYG_014-28a"/>
　故臣願陛下勉勾踐之良圖懲謝𤣥之失䇿則王業<lb/>
　興隆可兾矣其二曰比鄰之盗不可輕今之論塔坦<lb/>
　者類曰非有囊括并吞之志其論山東之盗亦曰不<lb/>
　過鼠竊狗偷之謀抑不思劉石苻姚之興大抵皆出<lb/>
　荒裔全齊十二之險昔人用之嘗以霸强况今中原<lb/>
　士民倀倀無主使盗亦有道則衆将從之茍得志而<lb/>
　鄰於吾莫大之憂也乃者僞使之來輕舟浮海不十<lb/>
　日而抵邉城舍舟登岸人無知者安知不以是覘吾<lb/>
<pb n="KR2b0030_WYG_014-28b"/>
　之虚實乎臣願朝廷毋輕二賊日夜講求攻守之策<lb/>
　以逆杜窺覦之心自治之方無急於此其三曰幸安<lb/>
　之謀不可恃今之議者大抵以敵之存亡爲我欣戚<lb/>
　聞危蹙之報則冀其非實得安静之耗則幸其必然<lb/>
　重以邉臣喜爲迎合或曰塔坦許和矣或曰羣盗聼<lb/>
　命矣或曰還燕有日矣誠使敵命少延吾得以因時<lb/>
　修備豈非至願政恐奔竄敗亡之餘勢必不久皇皇<lb/>
　巨宋初非小弱顧乃藉彼以爲安是猶以朽壤爲垣<lb/>
<pb n="KR2b0030_WYG_014-29a"/>
　而望其能鄣盗賊也臣願陛下勵自强之志恢立武<lb/>
　之經毋以金存爲喜毋以金亡爲畏則大勢舉矣其<lb/>
　四曰導諛之言不可聽臣聞天難諶命靡常者伊尹<lb/>
　所以訓太甲惟不敬厥德乃早墜厥命者召公所以<lb/>
　戒成王聖賢言天不過如此未嘗曰某星躔某舍則其<lb/>
　業昌某神居某地則其福應也自嘉定更化以來兵<lb/>
　偃嵗豐民稍蘇息此誠聖德格天之效而溺於数術<lb/>
　者猥曰天福太乙實臨吳分審如其言則治亂興衰<lb/>
<pb n="KR2b0030_WYG_014-29b"/>
　皆有天数無關君德豈不悖哉今邉事方殷正君臣<lb/>
　戒懼之日而薦紳大夫工爲諛説或以天福足恃爲<lb/>
　言夫漢之肇造以寛仁得民而不在五星之聚井晉<lb/>
　之卻敵以将相有人而不在嵗星之臨吳矧乾象告<lb/>
　愆邇日尤甚其可恃䜟緯不經之説而忽昭昭之儆<lb/>
　戒乎惟陛下鑒天人之相因察諛佞之有害益修其<lb/>
　本以格天休宗社之慶也其五曰至公之論不可忽<lb/>
　臣聞公論國之元氣也元氣痞隔不可以爲人公論<lb/>
<pb n="KR2b0030_WYG_014-30a"/>
　堙欎不可以爲國祖宗盛時用人立政一揆之衆論<lb/>
　而行之以至公故人心悦服天下順治熙寧之世以<lb/>
　新法爲不可行者公論也王安石違而咈之終以誤<lb/>
　國紹興之際以和議爲不可恃者公論也秦檜讎而<lb/>
　嫉之遺患至今夫朝廷之舉措是而衆亦是之者治<lb/>
　世也朝廷之舉措非而衆亦非之者亦治世也朝廷<lb/>
　舉措自以爲是而衆莫敢議其非此子思所以憂衛<lb/>
　之君臣也往者侂胄弄權以威罰箝天下之口浸滛<lb/>
<pb n="KR2b0030_WYG_014-30b"/>
　既久附和成風北伐一事中外共知其非而無敢言<lb/>
　其效盖可覩矣使侂胄能虚心平聼不以先入爲主<lb/>
　而惟公論是從則國無用兵之禍已無戮辱之殃豈<lb/>
　不美哉間者使命之出外議譁然從臣争之館學争<lb/>
　之庠序之士又争之或者未必不以爲紛紛多事臣<lb/>
　獨曰此数十年來所無之氣象聖君賢相優容涵養<lb/>
　致此盛事豈易得哉夫天下之大本同一家人主者<lb/>
　父也大臣者宗子也大夫士者家之衆子弟也至於<lb/>
<pb n="KR2b0030_WYG_014-31a"/>
　庶人之賤一家之陪𨽻父兄有過子弟争之子弟有<lb/>
　過陪𨽻言之盖一家之事休戚實同凡其次第相規<lb/>
　政欲共成門戸之美耳君臣之義何以異此而自昔<lb/>
　惡聞正論者往往加以歸過賣直之名夫欲使士大<lb/>
　夫畏避此名務爲緘黙直易易耳不知臣子至情本<lb/>
　爲國計何負於君父而顧嫉之邪深惟今日實公論<lb/>
　伸屈之機朝廷之上若以言者爲愛君為報國無猜<lb/>
　忌之意而有聼用之誠則公論自今而愈伸若以言<lb/>
<pb n="KR2b0030_WYG_014-31b"/>
　者為沮事為邀名無聼用之誠而有猜忌之意則公<lb/>
　論自今而復屈夫公論伸屈乃治亂存亡之所繇分<lb/>
　故臣於奏篇之終反復極言忘其重煩天聼之罪詩<lb/>
　曰心乎愛矣遐不謂矣惟陛下亮臣愚忠<lb/>
是嵗黎州蠻蓄卜始降<lb/>
　青羌卜籠既降守臣袁柟知蓄卜勢孤乃令安静寨<lb/>
　總轄杜軫諭之出漢蓄卜疑漢人殺之有卭部川都<lb/>
　王之弟部勒者與之謀遣漢人入蕃爲質蓄卜乃來<lb/>
<pb n="KR2b0030_WYG_014-32a"/>
　從者凡三百餘人柟與通判州事周壎聚㕔受其降<lb/>
　蓄卜膝行而前抱柟之足柟以錢帛厚犒之蓄卜留<lb/>
　州城十日将渡河乃送還漢人十一而去柟言于朝<lb/>
　得報下制置司利東安撫司各常切措置鎮撫務令<lb/>
　邉界安静毋或引惹生事自蓄卜犯邉至此更七年<lb/>
　而後定云<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩朝綱目備要卷七</head> <lb/>
    <p>
<pb n="KR2b0030_WYG_007-1a"/>
欽定四庫全書<lb/>
　兩朝綱目備要卷七<lb/>
　　寧宗<lb/>
嘉泰元年<hi>辛酉</hi>春正月戊午申嚴福建科鹽之禁<lb/>
壬戍謝深甫等薦士<lb/>
　三十有五人詔籍記中書以待選擇<lb/>
丁卯禁路鈐按閲受餽及擅招軍<lb/>
　違者寘諸法<lb/>
<pb n="KR2b0030_WYG_007-1b"/>
戊辰雪<lb/>
　乙亥又雪<hi>按乙亥在庚午後此文因戊辰雪而附書故在前</hi>
庚午以葛邲配饗光宗廟廷<lb/>
　賜諡文定光宗既祔廟當議配饗而一朝三相中周<lb/>
　必大留正在其時皆嘗以學黨得罪故論者欲用葛<lb/>
　邲及黨禁觧嘉定元年五月必大之子新知筠州論<lb/>
　<hi>案必大子名綸作論誤</hi>乞以其父配享廟庭詔兩制禮官詳議<lb/>
　明年正之孫祕閣校理元剛復言其祖首侍崇陵講<lb/>
<pb n="KR2b0030_WYG_007-2a"/>
　讀後在相位始終六年而必大之相纔三閲月葛邲<lb/>
　之相亦不踰年當以其祖配時章頴權禮部尚書乃<lb/>
　乞並用二公配饗後亦不果行焉蓋必大雖賢相而<lb/>
　被罪於授受之初正雖舊臣而去國於阽危之際是<lb/>
　以論者有所不叶也然前朝如富公司馬公皆嘗被<lb/>
　罪於熈寧紹聖之間而不害其配饗則亦未可以此<lb/>
　而致疑云<lb/>
二月壬辰開資善堂<lb/>
<pb n="KR2b0030_WYG_007-2b"/>
癸巳周必大降官<lb/>
　制少傅觀文殿大學士致仕益國公周必大降充少<lb/>
　保依舊職致仕先是進士呂祖泰以上書得罪至是<lb/>
　監察御史林采言偽習之成造端自必大宜加黜削<lb/>
　施康年亦言必大首倡偽徒私植黨與又言偽學之<lb/>
　徒餘孽未能盡革願於聼言用人之際防微杜漸故<lb/>
　有是命自朱熹獲罪黨禁益譁稍稱善類斥逐無遺<lb/>
　至薦舉考校皆為厲禁姦貪狼籍暴慢恣肆之徒紛<lb/>
<pb n="KR2b0030_WYG_007-3a"/>
　紜並起填塞要塗士知務修飭守廉隅者例取姍侮<lb/>
　或及於禍一時從逰特立不顧者屏伏邱壑依阿選<lb/>
　懦者更名他師過門不入甚至變易衣冠狎逰市肆<lb/>
　以自别其非黨熹講道於竹林精舍不為輟時多勸<lb/>
　熹以謝絶生徒儉徳避難者熹笑而不答與學者黄<lb/>
　幹書曰前此常患来學之徒真偽難辨今却得朝廷<lb/>
　如此大開爐鞴煆煉一畨一等渾淆夹雜之流不湏<lb/>
　大叚比磨勘辨而自無所遁其情矣先是有新某州<lb/>
<pb n="KR2b0030_WYG_007-3b"/>
　教授余嘉者<hi>案慶元黨禁作新州教授余嚞朱子傳作余嘉</hi>上書政府乞斬<lb/>
　熹右丞相謝深甫語人曰彼何罪暨熹既殁言者猶<lb/>
　不能已蓋侂胄用事以来一等小人知素不齒於名<lb/>
　教懼一旦善類復用而已斥於是横身以任其責京<lb/>
　鏜何澹劉徳秀胡紘四人實専主偽學之禁為韓侂<lb/>
　胄斥逐異已者羣小附之牢不可破天下目此四人<lb/>
　為魁憸云　周必大與楊萬里居同州二人論不合<lb/>
　必大得政萬里獨不得登從班慶元間諸公皆竄斥<lb/>
<pb n="KR2b0030_WYG_007-4a"/>
　余端禮與萬里善京鏜又敬之欲援以升萬里力辭<lb/>
　乃下詔以萬里嘗為上皇宫僚未經擢用特除煥章<lb/>
　閣待制宫祠如故未幾萬里力祈引年遂以寳文閣<lb/>
　待制致仕士大夫益髙之誠齋致仕不得其年月姑<lb/>
　附於此<lb/>
詔修光宗實録<lb/>
　二年十一月乙卯詔再修日歴<lb/>
乙未續修吏部七司法<lb/>
<pb n="KR2b0030_WYG_007-4b"/>
　二年十一月乙巳詔重修<lb/>
己亥四川初試教官<lb/>
　試教官者自熈豐間始程伊川嘗非之今不廢其法<lb/>
　凡有出身人願試者先具所業經義三道詩賦各三<lb/>
　首赴禮部陳乞若文理堪試則送試院不限人數取<lb/>
　文理優長之人為合格初任除諸州教官自是為兩<lb/>
　學之選及是言者請四川制置司遇類省試年分倣<lb/>
　禮部附試學官許有出身人具所業赴制置司陳乞<lb/>
<pb n="KR2b0030_WYG_007-5a"/>
　委有出身通判或教授看詳是嵗就試者四人而取<lb/>
　二人蜀人試教官自此始<lb/>
辛丑雨土<lb/>
三月丙寅雨雹<lb/>
　戊辰又雨<lb/>
戊寅臨安大火<lb/>
　是夜臨安府寳蓮山下御史䑓吏楊浩家火延燒御<lb/>
　史臺司農寺将作軍器監進奏文思御輦院太史局<lb/>
<pb n="KR2b0030_WYG_007-5b"/>
　軍頭皇城司諸物庫　四月庚辰朔詔被火之家願<lb/>
　於貢院及寺觀寓止者聽之辛巳火乃滅詔兩浙轉<lb/>
　運司臨安府上所焚民居之數于朝厚加賑䘏死者<lb/>
　給錢瘞之有司奏延燒軍民五萬二千四百二十九<lb/>
　家凡十八萬六千八百三十一口死而可知者五十<lb/>
　有九人詔出内府錢十六萬三千五百七十一緡米<lb/>
　六萬五千一百九十二斛四斗付浙漕司臨安府分<lb/>
　賜被火之民人錢一千米四斗小兒半之死者人予<lb/>
<pb n="KR2b0030_WYG_007-6a"/>
　十千而軍士各家錢二千米一斛浩坐降二官吉陽<lb/>
　軍編管言者以為罰不當罪遂除名黥𨽻萬安軍而<lb/>
　其子從政郎御史䑓引賛官椿諫院守當官樞皆杖<lb/>
　脊刺面配千里外火之始作也祕書郎葉挺之外親<lb/>
　有據屋縱火者挺亦坐免壬午詔臨安府内外不被<lb/>
　火之家有遷徙之勞並放僦錢五日時朝士皆借官<lb/>
　船以居其属太府寺丞黄何艤舟翔鸞寺前是夜賊<lb/>
　登舟執何掠其金帛婦女而去何訴於朝事下大理<lb/>
<pb n="KR2b0030_WYG_007-6b"/>
　火之未滅也工部令史薛基家婢邱安喜者持炬燔<lb/>
　其主之屋知臨安府趙善堅執之梟其首以令且待<lb/>
　罪詔釋之善堅尋罷去其冬十一月都城又火明年<lb/>
　七月故将張忠烈家又火所燔凡數千家焉盖自渡<lb/>
　江以来都城火災未有及辛酉嵗者謝深甫等以輔<lb/>
　政無状致天譴請罪不許　甲申命臨安府察姦民<lb/>
　縱火者以軍法治之<lb/>
是春姜特立建節<lb/>
<pb n="KR2b0030_WYG_007-7a"/>
　以和州防禦使為寜逺軍節度使<lb/>
夏四月辛巳下詔自責<hi>案本紀及宋元通鑑下詔在壬午</hi>
　詔曰朕以𦕈躬獲奉宗廟不明不敏無以上承天心<lb/>
　下育萬姓乃者釁咎之延閔凶洊集嬛嬛在疚夙夜<lb/>
　震皇今者謫見天地京城大火百萬生聚顛踣號呼<lb/>
　無所歸命夫天生蒸民付于司牧顧朕德薄言動差<lb/>
　失刑政繆盭赫然威怒宜譴朕躬元元何辜害至此<lb/>
　極朕方戰慄齋精哀籲于上帝二三大臣視吾百姓<lb/>
<pb n="KR2b0030_WYG_007-7b"/>
　艱阨有可以全活之者公上之須廪庾之積捐以與<lb/>
　民一無所愛庶幾安集慰朕<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>怛之意　癸巳避殿<lb/>
　減膳<hi>案本紀避殿在癸未此云癸巳誤</hi>
辛卯龍州蕃部冦邊<lb/>
　遣官軍討之先是龍州蕃人常至濁水寨互市寨有<lb/>
　土豪受而儲之及蘓肅之知龍州以土豪擅利乃罪<lb/>
　而移之自是戎人鹽糧米茶之属皆不可得有李蒙<lb/>
　大者本漢人以作過竄入龍州蕃部結誘蕃人至是<lb/>
<pb n="KR2b0030_WYG_007-8a"/>
　冦邊四川制置司以聞　嘉泰三年十月李蒙大納<lb/>
　欵四年正月得㫖許之自是蕃部稍息<lb/>
詔戒風俗<lb/>
　詔曰風俗侈靡日甚一日服食器用無復差等今被<lb/>
　焚之餘其令官民營造室屋一遵制度務從簡朴銷<lb/>
　金鋪翠無得服用今以宫中所有焚之通衢中外士<lb/>
　庶令有司嚴立禁防貴近之家尤當遵奉茍違斯令<lb/>
　必罰無赦　丁酉御殿復膳<lb/>
<pb n="KR2b0030_WYG_007-8b"/>
戊戌以潜邸為開元宫<lb/>
五月旱<lb/>
　戊辰禱於天地宗廟社稷<hi>案本紀作戊午</hi>　詔大理三衙臨<lb/>
　安府兩浙州縣决繫囚釋諸路杖以下囚除茶鹽賞<lb/>
　錢命有司舉行寛恤之政十有六條<lb/>
韓侂胄請致仕不許<lb/>
　時有監太平惠民局夏允中者嘗建言當令侂胄平<lb/>
　章軍國重事如文彦博<hi>案宋史侂胄傳允中上書在三年拜太師後而此載侂胄</hi>
<pb n="KR2b0030_WYG_007-9a"/>
　<hi>之為太師則又在二年之冬</hi>侂胄聞之上疏曰臣家本業儒遭逢<lb/>
　聖世繇臣曽祖先臣琦伯祖先臣忠彦踵登科第接<lb/>
　武丞輔暨于臣先大父先臣嘉彦蒙神宗皇帝録先<lb/>
　世舊勲俾之尚主自兹派流右列逮至臣不能自奮<lb/>
　濫叨世賞雖無足以踰人每念效忠之義不敢遺墜<lb/>
　誤蒙孝宗皇帝特逹之知擢寘賔閣光宗皇帝嗣登<lb/>
　大寳亦蒙眷遇每獲欽奉清閒之燕甲寅之秋國家<lb/>
　多故臣属在肺腑往来兩宫預聞内禪陛下龍飛之<lb/>
<pb n="KR2b0030_WYG_007-9b"/>
　日面奉憲聖慈烈皇后聖㫖俾臣朝夕仰禆初政臣<lb/>
　深惟綿薄不足以副使令是嵗之冬即求閑退得請<lb/>
　奉祠相繼乞骸之章亦已屡上俞音既秘黽勉至今<lb/>
　正以聖恩深厚訓㫖再三臣未敢復申前請五月二<lb/>
　十六日臣因見宰執忽聞局務官有劄子納廟堂及<lb/>
　臺諫乃引文彦博故事肆為狂妄之說臣聞之駭汗<lb/>
　如雨臣之本心天實臨之陛下實知之豈謂百執事<lb/>
　間猶有不諒臣之丹曲妄有擬議斯人固不足責而<lb/>
<pb n="KR2b0030_WYG_007-10a"/>
　臣之出處豈容不明不惟自速顛隮竊恐上玷先訓<lb/>
　况臣近於霅川營一小室今将二歳猶未就緒非臣<lb/>
　親往終不能辦於是昧死陳請伏望聖慈特降睿㫖<lb/>
　許臣守本官致仕以遂其私以全愚分疏入上批其<lb/>
　奏曰卿輔翊初政累歳于兹忠誠備殫勲績益茂朕<lb/>
　方得所倚頼豈容逺嫌力求休佚其體至懷勿復固<lb/>
　請於是允中遂坐免令臨安府押出國門而李孝友<lb/>
　孝純皆奪節<lb/>
<pb n="KR2b0030_WYG_007-10b"/>
丙子雨<lb/>
丁丑雨雹<lb/>
　七月癸亥又雨<lb/>
六月丙午太白經天<lb/>
秋七月乙卯何澹罷<lb/>
　先是澹以弟滌市私鹽殺傷邏卒事所累至是丐免<lb/>
　罷為資政殿學士知太平州翊日改大學士澹再為<lb/>
　中執法以至罷政前後踰六年専主偽學之禁云<lb/>
<pb n="KR2b0030_WYG_007-11a"/>
　澹始以留正薦自權兵部侍郎除右諫議大夫首擊<lb/>
　周必大罷之未幾遷中執法一時名士排擊殆盡大<lb/>
　為清議所薄㑹有本生繼母之喪徘徊不肯去太學<lb/>
　生喬嚞等移書切責之語在紹熈二年澹乃去位四<lb/>
　年免䘮時趙汝愚已執政止除煥章閣學士知明州<lb/>
　澹愈怨恨祈哀韓侂胄慶元初遂除御史中丞自是<lb/>
　力主偽學之禁以至執政<lb/>
甲子陳自強叅知政事兼同知樞宻院事張釜簽書樞<lb/>
<pb n="KR2b0030_WYG_007-11b"/>
密院事<lb/>
乙丑賜龔頥正出身<lb/>
　頥正和州歴陽人本名敦頥少舉進士不第用洪丞<lb/>
　相門客恩為不理選限登仕郎嘗著符祐本末三十<lb/>
　卷又撰元祐黨籍三百九人列傳所佚者六人而已<lb/>
　洪内翰領史院薦于朝初授下州文學旋補廸功郎<lb/>
　潭州南嶽廟光宗受禪改今名用薦者主管吏部架<lb/>
　閣文字遷太社令宗正寺主簿頥正著續稽古録盛<lb/>
<pb n="KR2b0030_WYG_007-12a"/>
　言韓侂胄定策之勲由是擢兼資善堂小學教授遷<lb/>
　樞密院編修官至是詔以頥正學問該博賜進士出<lb/>
　身兼實録院檢討官付以三朝史事是冬遷秘書丞<lb/>
　未踰月卒及侂胄死有詔毁其續稽古録云<lb/>
己巳吳曦入蜀<lb/>
　為興州都統制兼知興州此開邊之始也　吳氏世<lb/>
　職西陲威行四蜀列聖皆留其子孫於中朝所以為<lb/>
　慮者甚逺紹熈五年夏吳挺死邱崈楊輔在蜀不欲<lb/>
<pb n="KR2b0030_WYG_007-12b"/>
　吳氏世襲議以張詔代之趙汝愚在樞筦從其議人<lb/>
　服其逺識曦久蓄歸蜀之志朝廷不許韓侂胄欲握<lb/>
　兵權遂遣曦入蜀　吳曦自殿巖出帥武興其身由<lb/>
　襄漢之軍中而輜重泝嘉陵而上大舟十七艘多珍<lb/>
　異之物所至人爭觀之護舟小校每得金乃許入季<lb/>
　<hi>原缺</hi>在益昌與諸幕客就觀其物見孔雀四華亭鶴數<lb/>
　十魚十許甕内有比目魚五色魚者二魚相依而行<lb/>
　以杖分之立死合之悠洋如故云又有二崑崙藏之<lb/>
<pb n="KR2b0030_WYG_007-13a"/>
　艎中不可得見盖崑崙見大江則投身而逸是以閟<lb/>
　之　郭杲在武興多刻剥軍士時王寜方行覈實之<lb/>
　令士滋不堪黒谷戍卒二十有七人由是去為盗有<lb/>
　張威者亦在其數杲死王大節攝帥事語諸将曰是<lb/>
　廹於寒餓非有他掲榜招還之斬為首者以令流配<lb/>
　其餘而已威配隆慶府後軍時號張紅眼者是也自<lb/>
　杲死吳曦除西帥三軍之士望之如慈父母焉曦至<lb/>
　軍首為璘建廟大殿費十萬緡他不計也又命士卒<lb/>
<pb n="KR2b0030_WYG_007-13b"/>
　負土築江濵地際山為園廣袤數里日役數千人士<lb/>
　始失望<lb/>
八月己卯减奏薦恩<lb/>
　言者以官冗恩濫請因娶宗女授官者仍舊法終身<lb/>
　止任一子兩府使相不得以郊恩奏門客文學歸正<lb/>
　官不許添差極邊初官不許求辟大使臣丁憂觧官<lb/>
　遇覃恩不得遷秩著為令從之<lb/>
甲申張釡罷<lb/>
<pb n="KR2b0030_WYG_007-14a"/>
陳自強兼知樞密院事張巖参知政事程松同知樞密<lb/>
院事<lb/>
　政和初林攄自翰苑擢為執政其父邵以寳文閣待<lb/>
　制遷直學士盖異數也近歳松為諫長其父九萬以<lb/>
　子在䑓省日久自直敷文閣除秘閣修撰至是松執<lb/>
　政再除華文閣待制提舉醴泉觀奉朝請視政和恩<lb/>
　數為優云　松知錢塘縣韓侂胄有愛姬小故而出<lb/>
　松聞之亟召女儈以八百千市之既至則盛供張舍<lb/>
<pb n="KR2b0030_WYG_007-14b"/>
　之中堂夫婦上食事之甚謹姬皇恐莫知所為居數<lb/>
　日侂胄意稍觧召之則知為所取矣侂胄大怒松聞<lb/>
　之亟上謁曰頃聞有郡守赴闕者欲得斯人懼逺方<lb/>
　小吏不識事體他日有誤鈞顔某忝為赤縣職所當<lb/>
　知故為王取之耳侂胄意稍觧姬既再入侂胄尚未<lb/>
　平姬具言松所以謹待之禮侂胄大喜即日躐除太<lb/>
　府寺丞後兩旬遷監察御史踰年擢右正言數月遷<lb/>
　右諫議大夫既而滿歳未遷殊怏怏乃市一妾獻之<lb/>
<pb n="KR2b0030_WYG_007-15a"/>
　名松夀侂胄遣問之曰柰何與大諫同名答曰欲使<lb/>
　疵賤姓名常逹鈞聽耳侂胄憐之遂除同知樞密院<lb/>
　事距留妾恰三年其後帥蜀貶官責詞有處汙穢而<lb/>
　不羞莫汝為甚之句盖謂是也<lb/>
丙戌復議鐵錢利害<lb/>
　詔侍從兩省臺諫集議<lb/>
九月辛亥决浙西圍田<lb/>
　遣朝臣二人徃<lb/>
<pb n="KR2b0030_WYG_007-15b"/>
己卯雨土<lb/>
　十二月辛丑亦如之<lb/>
甲戌纂集孝宗朝典禮<lb/>
　以命禮官<lb/>
冬十月甲申詔免瑞慶節入貢<lb/>
　以光宗憂故<lb/>
丙戌以韓侂胄定䇿事迹付史舘<lb/>
　從起居郎王容之請也侂胄敗乃削之<lb/>
<pb n="KR2b0030_WYG_007-16a"/>
丙寅太白晝見<lb/>
　後月己卯太白經天<lb/>
十一月始命刑部得薦舉外任人<lb/>
　禮部國子監長貳得舉諸州教授改京官舊制也至<lb/>
　是言者以為大理評事止用舉主三員又評事中亦<lb/>
　有已改官者舉削常是有餘乞倣此例令刑部長貳<lb/>
　大理卿少得通舉諸路提刑司檢法官從之<lb/>
十二月庚寅復免臨安府身丁錢<lb/>
<pb n="KR2b0030_WYG_007-16b"/>
　三年<lb/>
是歳諸路旱賑之<lb/>
　浙西江東兩淮利州路仍蠲其賦<lb/>
真里賦國入貢<lb/>
　獻馴象二<lb/>
嘉泰二年<hi>壬戍</hi>春正月癸亥蘓師旦兼樞密院都承㫖<lb/>
　師旦本平江府書佐韓侂胄頃為本府兵馬鈐轄從<lb/>
　府假筆吏吏以其冷局俾師旦行韓滿歸蘓復還府<lb/>
<pb n="KR2b0030_WYG_007-17a"/>
　下邱崈為守嘗以事怒師旦編管秀州久之韓知閤<lb/>
　門事師旦困甚徃依之韓憐而寘之門下未久上登<lb/>
　極韓以師旦竄名藩邸吏士内遂用隨龍恩得官韓<lb/>
　以其辯慧愛之每朝廷有議論或使之傳言于大臣<lb/>
　大臣亦與之立語而已當時侍從官則或與之接坐<lb/>
　矣陳自強在禁林事師旦尤甚有愛妾曰蠟梅以秀<lb/>
　慧聞于東南師旦至其家則三人参坐縱飲未幾師<lb/>
　旦除帶御器械遷知閤門事樞密院都承㫖幹辦皇<lb/>
<pb n="KR2b0030_WYG_007-17b"/>
　城司師旦權日盛乃自名蘓氏之出子陳曄總蜀計<lb/>
　<hi>案慶元黨禁作陳韡紹熈初脩蜀鹽法條下與此同</hi>為建景蘓樓于眉州市以<lb/>
　悅之嘉泰三年陳自強正揆席首除師旦定江軍節<lb/>
　度使　師旦用事時近臣皆因之以進鄧友龍為給<lb/>
　事中差與抗禮餘人至僕𨽻事之師旦每㑹其召從<lb/>
　官不復折簡苐遣人傳諭或值宴集賔客滿坐聞命<lb/>
　即委之而去始師旦為小吏邱崈屢笞之洎帥江東<lb/>
　過辭師旦自朝至日中<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>不得見翊日再来逮暮始<lb/>
<pb n="KR2b0030_WYG_007-18a"/>
　能一面雖忿不敢校也内翰左史傅伯夀尤與之親<lb/>
　厚伯夀老病不能拜尚除執政請外除集英殿修撰<lb/>
　知䕫州及死又除寳謨閣待制盡得從官恩數云<lb/>
　趙大全為學官一日得堂帖除樞密院編修官大全<lb/>
　即稱疾杜門不拜時蘓師旦為都承㫖故也後數日<lb/>
　師旦建節罷去李壁權副都承㫖大全乃受命由此<lb/>
　不容遂請知眉州以出未上侂胄死詔召還大全貧<lb/>
　不能出有㫖潼川具舟津遣乃克行既至除太常丞<lb/>
<pb n="KR2b0030_WYG_007-18b"/>
　未幾㑹其從者乗舟與参政婁機家人遇於閘中爭<lb/>
　道機不樂遂為言者所論以為大禮樂章承用舊本<lb/>
　復得眉州而去未行卒于北関外人皆憐之大全潼<lb/>
　川人淳熈十三年舉進士為四川類省試第一自簡<lb/>
　州學官召察遂官行都其卒盖嘉定二年十月癸亥<lb/>
　云<lb/>
丁卯髙宗實録成<lb/>
　陳自強等上時史館無專官未知果誰筆也　二月<lb/>
<pb n="KR2b0030_WYG_007-19a"/>
　丁卯詔修正史寳訓<hi>案本紀及通鑑修寳訓在丁亥</hi>
己巳雷<lb/>
二月弛學禁<lb/>
　初學禁之行也京鏜何澹劉徳秀胡紘四人者實横<lb/>
　身以任其責為韓侂胄斥逐異已者羣小附之牢不<lb/>
　可破慶元五年二月紘罷吏部侍郎七月徳秀自吏<lb/>
　部尚書出知婺州六年八月鏜以左相死于位去年<lb/>
　七月澹罷知樞密院事魁憸盡去侂胄亦厭前事欲<lb/>
<pb n="KR2b0030_WYG_007-19b"/>
　稍示更改以消中外意時亦有勸其開黨禁以杜他<lb/>
　日報復之禍者侂胄以為然<hi>案宋史侂胄傳係張孝伯</hi>正月癸亥<lb/>
　言者論近嵗習偽之徒唱為攻偽之說今隂陽已分<lb/>
　真偽已别人之趋向已定望播告中外專事忠恪奏<lb/>
　可<hi>案宋元通鑑係施康年</hi>是春趙汝愚追復資政於是黨人之<lb/>
　見在者徐誼劉光祖陳傅良章穎薛叔似葉適曽三<lb/>
　聘項安世范仲黼黄灝詹體仁㳺仲鴻諸人咸先後<lb/>
　復官自便或典州宫觀又削薦牘中不係偽學一節<lb/>
<pb n="KR2b0030_WYG_007-20a"/>
　俾勿復有言時朱熹殁已踰年而周必大留正各已<lb/>
　貶秩還政十月詔朱熹以待制致仕閏月制復周必<lb/>
　大少傅留正少保嗣後偽禁稍弛然宗師既亡義禮<lb/>
　日䘮風俗自是大壞侂胄以專擅為當然而恣其所<lb/>
　為小人以無耻為常事而恬不之愧舉朝之臣知有<lb/>
　侂胄而不復知有人主雖徃時坐黨被斥之人亦有<lb/>
　趦趄於侂胄之門者矣其禍極於開邊而後已　侯<lb/>
　貫卿曰嗚呼慶元黨禍小人之罪不容於誅矣而善<lb/>
<pb n="KR2b0030_WYG_007-20b"/>
　類出處有可得而言乎學禁之弛嘉泰之初元也何<lb/>
　澹罷兩府而魁憸盡侂胄圖恢復而意向移學禁自<lb/>
　是懈矣然學禁雖衰權焰方熾君子之脉既削小人<lb/>
　之勢遂成不極於曦叛侂誅不止于時為君子謀守<lb/>
　儉徳之初心安固窮之晩節聽小人之自為闔闢吾<lb/>
　惟益堅其理義之壁以待他日之復可也其或憤於<lb/>
　久欝樂於乍伸輙動其彈冠經世之念則其思猶未<lb/>
　熟也復讎天下之大義也張忠獻抵死切齒而不得<lb/>
<pb n="KR2b0030_WYG_007-21a"/>
　伸阜陵二十八年長太息而不得遂者一旦舉而行<lb/>
　之誰曰不可抑開禧之事開邊也非復讎也圖不軌<lb/>
　也非為社稷也而羽之而翼之可不可也文公夣奠<lb/>
　語蔡沈曰道理只是恁地但須做些堅苦工夫夫能<lb/>
　甘其苦於禁盛行之日而不少堅忍於禁已懈之日<lb/>
　豈不甚可惜也嘗謂慶元黨禍不幸如大愚西山身<lb/>
　死于謪雖曰天不憗遺然全其節以立千萬世守道<lb/>
　者之標凖未為無所頼也文公卒於慶元之庚申學<lb/>
<pb n="KR2b0030_WYG_007-21b"/>
　禁弛於嘉泰之辛酉天也文公在天下出處惟公是<lb/>
　視而士節益光明矣西山臨終别文公書有曰天下<lb/>
　不患無人材但師道不立為可憂噫師道之立非必<lb/>
　人人扶植之也大堤屹然衆流歸順無復東奔西决<lb/>
　之憂善人之多良以此也至此益信善類真足為天<lb/>
　下福師道真足為善類主而慶元之學禁為人心禍<lb/>
　真酷且深也<lb/>
甲申趙汝愚復職<lb/>
<pb n="KR2b0030_WYG_007-22a"/>
　詔責授寧逺軍節度副使永州安置趙汝愚曩因衆<lb/>
　論嘗掛深文朕以其屬籍之聨累經赦宥可復資政<lb/>
　殿學士<lb/>
戊子頒治縣十二事<lb/>
　以風厲縣令<lb/>
癸巳禁行私史<lb/>
　初秦檜既成和議始有私史之禁時李光嘗以此重<lb/>
　得罪檜死遂弛語言律近嵗私史益多郡國皆鋟本<lb/>
<pb n="KR2b0030_WYG_007-22b"/>
　人競傳之至是言者因奏禁私史且請取李燾續通<lb/>
　鑑長編王偁東都事畧熊克九朝通畧李丙丁未録<lb/>
　及語録家傳等書下史官考訂或有禆於公議即乞<lb/>
　存留不許刋行自餘悉皆禁絶違者坐之燾所著長<lb/>
　編凡九千餘卷<hi>案李燾傳長編凡九百七十八卷總目五卷九千字誤</hi>孝宗甚<lb/>
　重之偁與克皆嘗上其書除職遷官仍付史館丙以<lb/>
　父任監行在都鹽倉乾道八年夏上其所編丁未録<lb/>
　二百卷自治平四年至靖康元年詔特改京官付國<lb/>
<pb n="KR2b0030_WYG_007-23a"/>
　史院然紀載無法學者弗稱焉其秋商人戴十六者<lb/>
　私持克所著中興小歴及通畧事畧等欲渡淮盱眙<lb/>
　軍以聞遂命諸道帥憲司察郡邑書坊所鬻書凡事<lb/>
　干國體者悉令毁棄中興小歴者自建炎初元至紹<lb/>
　興之季年雖已成未嘗進御其書多避就之辭不為<lb/>
　精博非長編比也<lb/>
三月辛亥詔舉邊郡守<lb/>
　宰執各舉可守邊郡者二三人　尋又詔諸路帥臣<lb/>
<pb n="KR2b0030_WYG_007-23b"/>
　總領監司舉可為將帥者與本軍主帥列上之<lb/>
己未初命提刑以五月按部理囚<lb/>
　命諸路舉行如四川二廣之制<lb/>
罷泛舉<lb/>
　是月詔薦舉除陞改自代十科外悉罷自今如特㫖<lb/>
　令内外薦舉者並具實迹以聞<lb/>
夏四月庚寅雨雹<lb/>
　六月庚子又雨<lb/>
<pb n="KR2b0030_WYG_007-24a"/>
辛卯禁經營留闕者<lb/>
　渡江以来員多闕少中外久患之紹興末寺監丞簿<lb/>
　學官大理司直樞密院編修官始皆有待次者乾道<lb/>
　五年秋孝宗遂命皆與添差一次自今須見闕乃得<lb/>
　除然近嵗東南郡守率待闕五六年蜀中亦三四年<lb/>
　由是朝士罕肯丐外而勢要之人多攘闕者淳熈十<lb/>
　三年詔自今存留州郡十五闕止差一政令中書籍<lb/>
　記以待職事官外補慶元元年又増為三十闕非職<lb/>
<pb n="KR2b0030_WYG_007-24b"/>
　事官補外毋得陳乞然廟堂牽於丐請率多借用嘉<lb/>
　泰二年夏言者請以嘉興府處台衢嚴信池袁撫江<lb/>
　潮漳泰温徽州十五闕令中書再行注籍專待職事<lb/>
　官請外如有經營留闕之人令給舍繳駁䑓諫論奏<lb/>
　從之今監司帥臣亦有待闕者而侍左選人用六年<lb/>
　闕侍右小使臣用五年半闕云<lb/>
是月復太學混補試<lb/>
　太學補弟子員故例每三嵗科舉後朝廷差官鎻院<lb/>
<pb n="KR2b0030_WYG_007-25a"/>
　凡四方舉人皆得就試取合格者補入之謂之混補<lb/>
　淳熈後朝議以就試者多欲為之限制乃立待補之<lb/>
　法諸路漕司及州軍皆以觧試終塲人數為凖每百<lb/>
　人取六人許赴補試率以開院後十日掲榜然逺方<lb/>
　士人多不就試則為他人取其公據代之冐濫滋甚<lb/>
　慶元中遂罷之嘉泰二年復行混補就試者至三萬<lb/>
　七千餘人分六塲十八日引試云<lb/>
五月甲辰朔日有食之<lb/>
<pb n="KR2b0030_WYG_007-25b"/>
已已賜舉人第<lb/>
　禮部奏名進士傅行簡等四百九十有七人及第出<lb/>
　身有差<lb/>
六月己卯臨安府火<lb/>
　辛卯禁都民以火訛相驚者<lb/>
壬午澹浙西運河<lb/>
己亥禁冐姓充軍<lb/>
　舊者悉令諸州改正<lb/>
<pb n="KR2b0030_WYG_007-26a"/>
秋七月不雨<lb/>
　癸亥釋諸路杖以下囚己未命有司舉行寛恤之政<lb/>
　七條禱於天地宗廟社稷復行寛恤四事<lb/>
八月丙子袁說友同知樞密院事<lb/>
癸未建寳謨閣<lb/>
　奉藏光宗御集<lb/>
己丑詔作夀慈宫<lb/>
　請太皇太后還内初夀皇升遐憲聖夀成二太后當<lb/>
<pb n="KR2b0030_WYG_007-26b"/>
　還内而夀康宫已在南内矣乃改重華宫為慈福宫<lb/>
　以舊慈福宫為重夀殿二太后皆徙居此憲聖終䘮<lb/>
　又改慈福宫為夀慈以奉太母是嵗九月光宗撤几<lb/>
　筵上復請太母還内而太母以為久居此宫凡百安<lb/>
　便况以年髙不欲遷移上乃以慈訓諭中外百官宜<lb/>
　敬悉焉十月上尊號曰夀成惠聖慈祐太皇太后以<lb/>
　十二月甲戌奉上冊寳<lb/>
甲午慶元條法事類成<lb/>
<pb n="KR2b0030_WYG_007-27a"/>
　謝深甫等上之明年七月詔頒于天下<lb/>
九月乙酉上朝夀慈宫<lb/>
甲寅修皇帝會要<lb/>
　明年八月書成陳自強等上進<lb/>
丙寅嗣秀王伯圭薨<lb/>
　本末具紹熈三年尋追封崇王諡曰憲靖　故事同<lb/>
　姓秉旄者非親弟愛子無得兼兩鎮熈寧初惟相孝<lb/>
　定王允弼定榮易王允良以属近行尊乃得之慶元<lb/>
<pb n="KR2b0030_WYG_007-27b"/>
　初伯圭既辭中書令詔有司别議優崇之禮始命兼<lb/>
　兩鎮焉國朝二百五十年宗室秉雙旄者僅二人爾<lb/>
庚午野蠶成繭<lb/>
　臨安府奏聞<lb/>
是秋詔監司帥臣就送還人之官<lb/>
　盖以省将迎之費也時黄人傑自隆守除䕫路提刑<lb/>
　已觧官久矣得此㫖遂檄隆州再索送還人而䕫之<lb/>
　迓吏已至遂兩用之其失本㫖如此人傑盱江人有<lb/>
<pb n="KR2b0030_WYG_007-28a"/>
　能詩聲自號魯齋居士<lb/>
冬十月壬申以通判主管總所財賦<lb/>
　詔諸州起發總領所財賦以通判為主管官<lb/>
是月追復朱熹職名<hi>案宋元通鑑在九月誤</hi>
　以煥章閣待制致仕<hi>案慶元黨禁除華文閣待制與一子㤙澤與此稍異</hi>
十一月庚戌陳自強知樞密院事許及之参知政事<lb/>
丁卯皇帝日歴成<lb/>
　謝深甫等上奉安于秘閣<lb/>
<pb n="KR2b0030_WYG_007-28b"/>
庚午命贓吏毋便予祠<lb/>
　言者論臣僚贓累鉅萬具載章䟽投閒數月便得祠<lb/>
　禄請自今皆須二年雖有是言然臺諫所論或得於<lb/>
　風聞朝廷察其誣未嘗不抆拭也若究實懲治則賄<lb/>
　者無以幸免而枉者可以復直矣舊以絹計贓者千<lb/>
　三百為一疋後増至二千紹興三年髙宗以絹直髙<lb/>
　特下詔増一千乾道六年復詔權以四千為一疋迄<lb/>
　今遂為定制<lb/>
<pb n="KR2b0030_WYG_007-29a"/>
十二月甲戌日中有黒子<lb/>
甲申立貴妃楊氏為皇后<lb/>
　后遂安人也少入慈福宫性婉淑憲聖慈烈皇后甚<lb/>
　愛之初封郡夫人慶元三年進婕妤又進貴妃至是<lb/>
　立為皇后學士傅伯夀草制有曰洪惟文母念我神<lb/>
　孫羙其冠於後庭俾之見於内殿盖紀其實也后知<lb/>
　書史通古今兄次山本右學生慶元間為帶御器械<lb/>
　累遷太尉岳陽軍節度使韓侂胄死<hi>按此因類紀楊次山事故有言</hi>
<pb n="KR2b0030_WYG_007-29b"/>
　<hi>及侂胄死後者盖亦承用舊文未加刋正耳</hi>拜開府儀同三司嘉定三年<lb/>
　夏拜少保封永陽郡王次山能避逺權勢而不與人<lb/>
　事論者以為得外戚之體子谷石皆為承宣使<lb/>
韓侂胄為太師<hi>案本傳為太師在三年與此異</hi>
庚辰大閲<hi>案本紀大閲在庚寅講官之詔在丁未</hi>
閏十二月乙未詔講官開陳經義<lb/>
　有當開釋者許依讀官例隨事開陳<lb/>
乙卯宗室曮加恩<lb/>
<pb n="KR2b0030_WYG_007-30a"/>
　曮即與愿也慶元四年育於宫中六年除福州觀察<lb/>
　使至是拜威武軍節度使封衛國公聼讀資善堂以<lb/>
　右内率府副率與詵充伴讀尋進開府儀同三司封<lb/>
　榮王<lb/>
是月復周必大官職<lb/>
　少傅觀文殿大學士<lb/>
是冬皇子坰生<lb/>
　未踰月薨追封華王諡曰冲穆<lb/>
<pb n="KR2b0030_WYG_007-30b"/>
是歳詔修孝宗光宗實録<lb/>
　詔寳文閣學士傅伯夀直華文閣陸㳺同修盖専以<lb/>
　委之先是和州布衣龔敦頥者元祐黨人原之曽孫<lb/>
　也嘗著符祐本末黨籍列傳等書數百卷淳熈末洪<lb/>
　邁領史院奏之後避光宗名改頥正朝廷以其有史<lb/>
　學賜出身除實録院檢討官盖付以史事未幾而頥<lb/>
　正卒乃外召傅陸還朝孝録比它書尤踈駁　傅陸<lb/>
　既以京祠專領史事已而傅除簽書樞密院事老病<lb/>
<pb n="KR2b0030_WYG_007-31a"/>
　不能拜力辭乃以為資政殿學士出守陸年且八十<lb/>
　復引年遂以次對領祕書監俄復致仕朝廷命二公<lb/>
　舉可代者陸薦京西轉運判官李大異傅薦新除䕫<lb/>
　州路提㸃刑獄李壁遂召大異為秘書監遷中書舍<lb/>
　人右諫議大夫而壁為秘書少監遷宗正少卿直舍<lb/>
　人院以至執政不復領史事矣　明年五月癸未命<lb/>
　有司搜訪舊聞修三朝正史以書来上者賞之<lb/>
韓侂胄扼塞言路<lb/>
<pb n="KR2b0030_WYG_007-31b"/>
　自紹興末年以来䑓諫每月必一請對察官毎月必<lb/>
　一言事從官兩月必一求見否則謂之失職自侂胄<lb/>
　扼塞言路從官既不言事而臺諫亦多牽掣顧望凡<lb/>
　所論列若位望稍髙之人盖皆有所受此外則毎月<lb/>
　将終必舉按小吏一二人謂之月課始者猶及釐務<lb/>
　官與郡守之属已而浸及属官曹椽最後則簿尉監<lb/>
　當皆在月課之列矣又有泛論君徳時事之類皆取<lb/>
　其陳熟緩慢畧無攖拂者言之以至百官轉對監司<lb/>
<pb n="KR2b0030_WYG_007-32a"/>
　帥守奏事亦然或問之則愧謝曰聊以藉手臺諌官<lb/>
　則曰聊以塞責有監察御史當應課乃言都城貨炒<lb/>
　栗者皆以黄紙包之非便乞禁止聞者哂之<lb/>
賑諸州水旱<lb/>
　建寜府福汀南劔瀘州水邵州旱命賑之<lb/>
</p>
<p>
</p>
  </div>
</body>
</text>
</TEI>
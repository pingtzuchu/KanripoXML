<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩朝綱目備要卷十</head> <lb/>
    <p>
<pb n="KR2b0030_WYG_010-1a"/>
欽定四庫全書<lb/>
　兩朝綱目備要卷十<lb/>
　　寜宗<lb/>
開禧三年<hi>丁邜</hi>春正月丁丑朔邱崈罷<hi>案是年凡侂胄事本傳俱作四年誤</hi>
　以張巖代之初小使既為金人所却還崈復乞朝廷<lb/>
　移書金帳以續前議又謂金人指太師平章為元謀<lb/>
　若移書乞暫免繫銜韓侂胄大怒故崈遽罷崈道遇<lb/>
　所遣使臣皇甫恭自汴京囬言行省完顔弼右副元<lb/>
<pb n="KR2b0030_WYG_010-1b"/>
　帥赫舍哩子寜皆有和意邱崈之罷江淮督視也命<lb/>
　由中出執政不知之李壁諫侂胄不納壁曰凡舉大<lb/>
　事未論行事之是非先觀人心之向背邱崈鄉有人<lb/>
　望奈何去之侂胄變色曰方今天下只有一邱崈耶<lb/>
　因拂衣而起<lb/>
己邜吳曦下白榜扵四路<lb/>
　偽四川都轉運使徐景望入利州緫領官劉智夫為<lb/>
　所逐　後二日曦遣摧鋒軍統制禄禧以兵千五百<lb/>
<pb n="KR2b0030_WYG_010-2a"/>
　戌萬州曦僭位二月丁巳自重慶引兵入䕫州<lb/>
命張巖督視江淮軍馬<lb/>
　代邱崈也開府維楊<lb/>
癸未金人陷階州<lb/>
　三月壬辰興州將劉昌國引所部兵至州金人始去<lb/>
丁亥皇子圻生<lb/>
　二月己未詔禮官討論合行典禮禮官請用熈寜九<lb/>
　年故事奏告天地宗廟社稷髙禖諸陵攅宫太師宰<lb/>
<pb n="KR2b0030_WYG_010-2b"/>
　臣率百寮拜表稱賀從之癸亥薨追封順王諡曰冲<lb/>
　懷<lb/>
庚寅遣淮民歸業<lb/>
　詔建康府給裝錢後四日命兩淮帥守監司招集流<lb/>
　民<lb/>
辛邜楊震仲飲藥死<lb/>
　震仲以通判興元府權大安軍事吴曦以偽命招之<lb/>
　震仲不屈而死<lb/>
<pb n="KR2b0030_WYG_010-3a"/>
甲午吴曦僭位於興州下黄榜於四路<lb/>
　以安丙為丞相權行都省事丙稱疾不出　戊戌利<lb/>
　路轉運判官陳咸不受偽命削髪於利州之石𨫼<hi>案咸</hi>
　<hi>傳作后𨫼</hi>
庚子彭輅奔襄陽<lb/>
　先是輅以全州副都統進屯上津<lb/>
癸邜嚴進引兵入成都<lb/>
甲辰陳孝慶罷<lb/>
<pb n="KR2b0030_WYG_010-3b"/>
　奪三官<lb/>
二月戊申雪<lb/>
楊輔大書開禧年號<lb/>
　輔時為成都府路安撫使下令稱提錢引大書開禧<lb/>
　之號以掲之墨榜凡數千計　曦之遺諸貴人書也<lb/>
　輔獨深止之曦不悦再與費士寅書畧云成都侍郎<lb/>
　獨不相察使曦不從權濟難就其和議北人深入何<lb/>
　以為計相公可為問之盖費公所答曦書其詞猶婉<lb/>
<pb n="KR2b0030_WYG_010-4a"/>
　而楊公之書其語甚切故也是時四路行移獨成都<lb/>
　安撫一司不去開禧之號其後董鎮誅啟箧成都得<lb/>
　遺曦書藁有云楊侍郎未肯通情云<lb/>
壬申金人退<lb/>
　始御正殿復膳<lb/>
甲寅竄商榮<lb/>
　削奪官爵桞州安置<lb/>
己未吴曦反書聞<lb/>
<pb n="KR2b0030_WYG_010-4b"/>
程松罷<lb/>
　以四川宣撫遁歸故也<lb/>
楊輔為四川制置使<lb/>
　自成都府路安撫除以蠟書逹之<lb/>
葉適兼江淮制置使<lb/>
　自㳂江制置除<lb/>
韓侂胄與吴曦書<lb/>
　許以茅土之封書與御札同發侂胄書云伏自正月<lb/>
<pb n="KR2b0030_WYG_010-5a"/>
　十九日辱調雲二字號鈞翰之後此月旦日嘗附庚<lb/>
　牌逓上狀諒以呈逹多日不聞動止之詳正切瞻仰<lb/>
　忽傳聞不一深以為疑有如先世勲徳之盛中興之<lb/>
　功居第一契丈平日忠誠許國侂胄所深知度必無<lb/>
　是理鈞意或以權宜割地與之連和姑為保全蜀之<lb/>
　計此非排難解紛之舉程樞既凡事背馳已為敷陳<lb/>
　與之祠禄矣萬一虚傳果或有之更望深入鈞慮敵<lb/>
　情難測前事可鑒若恩自上出増光前烈子孫之傳<lb/>
<pb n="KR2b0030_WYG_010-5b"/>
　可與蜀山同其永乆豈不偉歟侂胄平昔荷知愛之<lb/>
　厚非他人之比故冐昧言之倘蒙開諾望以首尾曲<lb/>
　折來上當即奏聞繼頒茅土之封顒俟寵報侂胄不<lb/>
　任至望吴曦誅兩日而侂胄之書始至<hi>按吴曦誅在後乙亥日此</hi>
　<hi>目因侂胄寄書事而終言之</hi>　當事之初侂胄已置坤維於度外<lb/>
　而㨗書奄至都人大喜至今誦之不忘此安觀文之<lb/>
　大功所以不可掩也<lb/>
不雨<lb/>
<pb n="KR2b0030_WYG_010-6a"/>
　詔大理三衙臨安府决繫囚甲子賑給旱傷州縣貧<lb/>
　民命諸路提刑司從宜斷疑獄辛未禱於天地宗廟<lb/>
　社稷命有司舉行寛䘏之政八條蠲兩淮被兵諸州<lb/>
　今年租賦乙亥釋兩浙路杖以下囚三月戊子蠲兩<lb/>
　淮被兵州郡役錢<lb/>
庚申罷諸路添差冗員<lb/>
　丁邜罷江浙荆湖福建路招軍<lb/>
甲子董鎮以偽命至成都<lb/>
<pb n="KR2b0030_WYG_010-6b"/>
　鎮鄱陽人曦之客也<lb/>
戊辰皇子墌生<lb/>
　四月戊申薨追封申王謚曰冲懿<lb/>
庚午金人去襄陽<lb/>
乙亥安丙等誅吳曦四川平<lb/>
　先是正月辛丑李好義與其徒謀舉義二月壬戌楊<lb/>
　巨源至興州見安丙謀之丙喜眀日始出視事辛未<lb/>
　鳯州進士楊君玉引楊巨源以見李好義二十六日<lb/>
<pb n="KR2b0030_WYG_010-7a"/>
　壬申巨源介好義以謁安公議遂定君玉退與其鄉<lb/>
　人白子申共草宻詔而安公潤色之二十八日甲戌<lb/>
　巨源書宻詔以納安公二十九日乙亥未眀好義以<lb/>
　所結官軍殺曦于偽宫軍士李貴斬曦首巨源尋以<lb/>
　義士至君玉宣宻詔安丙權宣撫使巨源為參賛軍<lb/>
　事　淳熈末安丙為文州曹官有薦于吳挺者檄兼<lb/>
　利西安撫司簽㕔時彭人蘇熈之為安撫司幹辦公<lb/>
　事以文墨自許視旁人無如也挺之館客有李姓者<lb/>
<pb n="KR2b0030_WYG_010-7b"/>
　挺子旰之外姻也徳夀宮慶典李為之草表以賀表<lb/>
　文中有揚命二字既行矣熈之一日挾尚書以進謂<lb/>
　挺曰導揚末命此顧命中語李何用之挺大驚追之<lb/>
　不及由是李與旰皆恨之未幾趙彦逾來蜀總計舊<lb/>
　例西帥遣蜀官一員徃迓則計使舉以京秩熈之既<lb/>
　為旰李所憾乃共薦安公代之彦逾見之甚喜他日<lb/>
　從容謂曰太尉統衆六萬得毋例有虚籍者乎安公<lb/>
　不敢盡言則曰某所若干某所若干以實論之可五<lb/>
<pb n="KR2b0030_WYG_010-8a"/>
　萬三四千人耳居數月彦逾以書來曰太尉忠誠如<lb/>
　此盍若損六千人之虚籍寛四川之重賦不亦可乎<lb/>
　挺得書謂人曰趙少卿入蜀尚新安得知吾虚實此<lb/>
　必安丙告之耳乃大怒旰李共為觧遂己未幾丙秩<lb/>
　滿入都因為蘇代挺記其前事欲拒之旰李乃言曰<lb/>
　使其果有是勢當自疑今調此官以來可亮其無它<lb/>
　也安公為人警敏凡事盡力挺更喜之為延譽於諸<lb/>
　司改秩而去及曦為殿帥安通判隆慶府又遷知大<lb/>
<pb n="KR2b0030_WYG_010-8b"/>
　安軍比軍興首辟随軍轉運旋以救荒有緒復遷一<lb/>
　官為朝奉大夫逮其稱王即除丞相長史都省事俄<lb/>
　楊李之議合安公遂决䇿誅之盖居不疑之地操可<lb/>
　致之資其勢順也天之祐宋夫豈偶然哉　武興之<lb/>
　變立功者安觀文為之主楊巨源李好義倡率忠義<lb/>
　次之李貴手斬逆賊又次之若李好古安癸仲楊君<lb/>
　玉李坤辰張林朱邦寜之徒恊謀舉事又其次也立<lb/>
　節者陳待制咸為之首史次秦薫目避偽次之李國<lb/>
<pb n="KR2b0030_WYG_010-9a"/>
　博興宗棄郡而去又次之若王釡李道𫝊皆不受逆<lb/>
　儔之招又其次也楊泰之鄧性善程遇孫宋之源文<lb/>
　俱家子欽劉端友劉靖之楊汝眀張方家大酉楊修<lb/>
　年梁梓詹乆中晁子儀錢元儒龎坤載張權鄧諫從<lb/>
　袁桂楊鼎年李莊程公説避偽去官又其次也死節<lb/>
　者一人權大安軍楊震仲始終不奉行偽命者一人<lb/>
　成都帥臣楊輔也其餘拒偽歸朝如劉侍郎甲李校<lb/>
　書<graphic n="KR1033" url="https://raw.githubusercontent.com/kanripo/KR-Gaiji/master/images/KR1033.png" mimeType="image/png"/>稱疾不視事如李侍郎寅仲等尚多有之　誅<lb/>
<pb n="KR2b0030_WYG_010-9b"/>
　曦及復四川功將士共轉三十萬官資犒賜共用金<lb/>
　七十兩金盤盞一副金𢃄五條金束𢃄一條銀六十<lb/>
　一萬七千七百七十三兩絹六十一萬六千九百二<lb/>
　十四匹錢八萬二百五十引　自昔亂蜀者非蜀人<lb/>
　如張魯李特劉闢王建孟知祥之類皆北人也本朝<lb/>
　王均張信東京人王孝忠蔡州人中間惟饑民王小<lb/>
　波以嵗荒盗食耳非本有反意也近者吳曦兄弟與<lb/>
　其謀主姚淮源米修之皆徳順軍人董鎮饒州人方<lb/>
<pb n="KR2b0030_WYG_010-10a"/>
　是時東人有為元帥者為奉使者擢牧者䕶漕者詳<lb/>
　刑者皆方舟而去而糾合忠義克清大憝挈六十州<lb/>
　之地以還天子者又西人也曦既死凢前日東人之<lb/>
　任悉西人為之自是井絡清夷四方之士稍稍而至<lb/>
　漸復承平之觀矣<lb/>
三月丁丑誅徐景望<lb/>
　以受偽命入利州逐總領官也<lb/>
己邜利東帥劉師文帛書至行在<lb/>
<pb n="KR2b0030_WYG_010-10b"/>
　復賜帛書令從長處置<lb/>
辛巳費士寅誅董鎮於廣都<lb/>
　鎮曦之客傳偽命於成都者也時士寅新知潼川府<lb/>
　未上鎮至廣都為士寅所殺鎮有遺曦書言楊侍郎<lb/>
　未肯通情盖指楊輔云<lb/>
丙戌賜安丙帛書<lb/>
　諭以能殺曦報國當不次推賞雖二府之崇亦所不<lb/>
　吝於是曦已誅而朝廷未知也<lb/>
<pb n="KR2b0030_WYG_010-11a"/>
丁亥趙彦呐誅禄禧於夔州<lb/>
　禧曦之將也避曦嫌名更名祁引兵入夔州為新潼<lb/>
　川府觀察推官趙彦呐所殺<lb/>
己丑瀘帥李君亮遣間使至行在<lb/>
　就賜費士寅帛書令叶心經理<lb/>
癸巳復西和州<lb/>
　興州中軍統制李好義復之<lb/>
丙申命吳獵兼緫西事<lb/>
<pb n="KR2b0030_WYG_010-11b"/>
庚子誅吳曦露布至行在<lb/>
　朝廷大喜　四月丁邜曦函首至行在詔赴都堂審<lb/>
　驗戊辰獻於廟社梟三日先是露布既聞詔侍從兩<lb/>
　省臺諌集議吳曦刑名命四川宣撫司籍曦産尋詔<lb/>
　吳曦妻子論死外其男年十五以下送二廣州軍編<lb/>
　管吳璘子孫移出蜀吳玠子孫免連坐尋詔存吳璘<lb/>
　廟祀追奪曦父吳挺官爵<lb/>
安丙知興州兼四川宣撫副使<lb/>
<pb n="KR2b0030_WYG_010-12a"/>
　除端明殿學士<lb/>
楊輔為宣撫制置使兼知成都府<lb/>
許奕為四川宣諭使<lb/>
　以起居舍人充<lb/>
竄程松<lb/>
　落資政大學士奪六官筠州居住尋責授順昌軍節<lb/>
　度副使澧州安置<lb/>
復鳯州<lb/>
<pb n="KR2b0030_WYG_010-12b"/>
　忠義統領張翼復之<lb/>
辛丑曲赦四川<lb/>
　降雜犯死罪囚釋杖以下<lb/>
乙巳復黄牛堡<lb/>
　忠義人劉信復之<lb/>
夏四月戊申吴獵兼四川宣諭使<lb/>
　自湖北京西宣撫使改命　命四川宣撫司察守節<lb/>
　官吏及從偽者具以名聞吴獵徳夫之為四川宣諭<lb/>
<pb n="KR2b0030_WYG_010-13a"/>
　也時偽命者尚在州縣而士大夫往往持脅從罔治<lb/>
　之説務為闊畧僉謂徳夫素有聲且舊從張敬夫游<lb/>
　於義利善惡之間講之熟矣是宜翕然以旌别淑慝<lb/>
　望之李道傳時在益昌徳夫語之曰獵欲捐此曹闇<lb/>
　昧之過隠而弗章俾之悔悟因而釋之今但以揚善<lb/>
　為先則此曹當愧死矣始徳夫及䕫門而有制帥之<lb/>
　命旋又中格遲留沔州樂飲旬日遂如漢中先以輜<lb/>
　重浮嘉陵而下至望雲舟敗凡通犀美玉粟金盃斚<lb/>
<pb n="KR2b0030_WYG_010-13b"/>
　之屬往往飄沒焉漢中留餘月復還益昌盖侂胄許<lb/>
　以蜀帥命之故遣人往湖外挈其孥而遲留以俟命<lb/>
　耳宣諭月俸如宣撫徳夫以丁邜夏初入峽戊辰春<lb/>
　末還䕫州首尾一年自徳夫至賔客吏士共費大軍<lb/>
　庫錢近二十萬緡而諸司聘幣不在其數於是陳和<lb/>
　甫劾從偽者八人得㫖除名編管而副宣撫司奏駮<lb/>
　之事下徳夫覈實初徳夫為湖南筦庫宋若水子淵<lb/>
　郎中提㸃刑獄率諸司共以京秩薦之子淵之子龍<lb/>
<pb n="KR2b0030_WYG_010-14a"/>
　游令之源時權宣司凖備差遣馳至益昌營救其事<lb/>
　徳夫謂之源吾當檄君徃諸州究實君其為諸人道<lb/>
　地事可無它之源曰之源但能𨗳逹此意於公若受<lb/>
　檄而行即當以實告耳徳夫罔措㑹朝廷用制置司<lb/>
　奏免馮光弼等三人編管但除名事乃已徳夫早為<lb/>
　劉文濳司業幕客又受丞相趙温叔雄所知文濳死<lb/>
　於謫籍常欲厚報之㑹温叔之子昱除知廣安軍乆<lb/>
　病不及赴而死文潛之長子坊以病廢其中子塈通<lb/>
<pb n="KR2b0030_WYG_010-14b"/>
　判漢州遇寒疾數日卒徳夫欲率宣制二司為奏言<lb/>
　昱暨以逆曦僭叛憂憤至死乞褒贈之源持不可徳<lb/>
　夫笑曰君迂濶乃爾不藉是何以報二先生之恩耶<lb/>
　楊輔嗣勲得書亦不從徳夫乃與宣撫司同奏追復<lb/>
　文潛集撰職名諡温叔曰文定徳夫留益昌乆之不<lb/>
　得命㑹朝㫖召徳夫還至䕫門居數月侂胄誅死錢<lb/>
　象祖伯同為相力薦嗣勲可大用遂召入卒以徳夫<lb/>
　代之<hi>按韓侂胄誅死及吴獵代楊輔帥蜀皆是年十一月以後事此盖因叙吴獵事蹟而終言之</hi>
<pb n="KR2b0030_WYG_010-15a"/>
　徳夫始上淑慝之章其所薦以劉光祖舍人為首青<lb/>
　城山道人安世通次之又薦郡守至選人五十餘人<lb/>
　凡四川科目之士及執政侍從監司帥臣子弟親朋<lb/>
　莫有遺者章上得㫖人數猥多難以行遣令覈實具<lb/>
　奏後卒不行而所慝者脅從餘黨九人己巳春末朝<lb/>
　廷始下其章首尾凡二年諭司所行止此而已及為<lb/>
　蜀帥辟幕客近三十人皆親舊及要勢所薦之士日<lb/>
　燕飲賔客為樂始嗣勲在蜀嵗餘激賞庫所積錢至<lb/>
<pb n="KR2b0030_WYG_010-15b"/>
　七十餘萬徳夫盡費之有合州人杜源者為蓬州守<lb/>
　坐上逆曦表為御史中丞所劾竄賀州報至徳夫適<lb/>
　受謁即摘前知利州某前知重慶府某語之曰二君<lb/>
　頃在郡得毋例為此乎儻有之幸宻以告獵當類奏<lb/>
　可無他慮不爾懼為人所持二客謝無之聞者傳以<lb/>
　為笑徳夫有外姻厚載以入蜀成都稅官丹稜史某<lb/>
　征其稅八百緡徳夫大怒欲按之史懼而不取徳夫<lb/>
　怒未已賔客重為謝乃止有趙綱者為利路漕以婦<lb/>
<pb n="KR2b0030_WYG_010-16a"/>
　死擅歸所居遂寜之長江徳夫素惡其人幕客以綱<lb/>
　擅出境請詰之徳夫以綱嘗為宣司所薦不敢問其<lb/>
　幕客之輕銳者共逼之徳夫不得已初問不報再問<lb/>
　以宣檄為解又持不可徳夫曰已問矣恐傷宣司太<lb/>
　甚可止也徳夫守蜀嵗餘㑹宣撫司罷乃以安子文<lb/>
　為制置大使而徳夫召去然其為人樂易臨民寛待<lb/>
　士有禮故蜀人安之惟識者以不能旌别淑慝為恨<lb/>
　李仲衍為成都提刑嘗面折徳夫曰侍郎為南軒門<lb/>
<pb n="KR2b0030_WYG_010-16b"/>
　人今日所行視南軒豈不有愧徳夫笑不答仲衍嘗<lb/>
　為人言徳夫事輙曰焉得剛云　嘉定四年七月詔<lb/>
　四川官吏嘗受偽命者毋得叙用　五年四月詔自<lb/>
　今告人從偽者並指事實誣告者坐之<lb/>
癸丑降徳音<lb/>
　於兩淮湖北京西被兵諸州降雜犯死罪囚釋流以<lb/>
　下湖北京西諸郡仍毋納今年租賦　尋又降徳音<lb/>
　於西和階成鳯州<lb/>
<pb n="KR2b0030_WYG_010-17a"/>
復大散闗<lb/>
　四川忠義人收復　後二十日復為金人所取<lb/>
己未方信孺使金<lb/>
　以奉使金國通謝國信所參議往金國議和是日發<lb/>
　行在<lb/>
庚申宇文紹節權京湖宣撫使<lb/>
　知江陵府自兵部尚書除<lb/>
丁邜召楊輔<lb/>
<pb n="KR2b0030_WYG_010-17b"/>
　赴行在奏事　侂胄既殛死<hi>按侂胄死在仲冬距此時尚七月目内因楊輔</hi>
　<hi>劉師文追赴行在為侂胄死後事遂先著扵此而不為標明年月盖此書體例前後錯出往往如是</hi>楊<lb/>
　公輔劉公師文皆奉詔追楊公力辭劉公先至赤岸<lb/>
　草奏言蜀中盗賊羣聚皆有其故軍旅之内物情日<lb/>
　益猜阻惟早召安丙一日則有一日之安邉頭諸事<lb/>
　權付利東安撫劉甲足得商量循理而行峴首之除<lb/>
　章不及上而安公遂除制置大使又六年而後罷焉<lb/>
吴獵為四川制置使<lb/>
<pb n="KR2b0030_WYG_010-18a"/>
　代楊輔也<lb/>
戊辰錢象祖參知政事<lb/>
己巳改興州為沔州<lb/>
　先是詔吳獵與宣撫司共議分興州都統司軍之半<lb/>
　屯於利州　五月庚子復置沔州副都統制以好義<lb/>
　為之仍分沔州都統司十軍𨽻兩都統節制<lb/>
庚午贈楊震仲官<lb/>
　嘉其死節不受偽命也仍官其子一人<lb/>
<pb n="KR2b0030_WYG_010-18b"/>
五月丁丑賞誅吳曦功<lb/>
　轉資犒賜之數略見二月乙亥誅吳曦下注<lb/>
戊寅竄受偽命人張伸之等<lb/>
　用四川宣撫司奏特貸命除名編配二廣湖南諸州<lb/>
不雨<lb/>
　己丑禱於天地宗廟社稷<lb/>
辛卯楊巨源敗於長橋<lb/>
　與金兵戰為所敗<hi>案宋元通鑑安丙誣巨源謀亂長橋之役巨源方戰丙宻遣彭輅收</hi>
<pb n="KR2b0030_WYG_010-19a"/>
　<hi>送閬州獄未至殺之以自殪聞此但以自敗為文巨源傳亦然</hi>
赦天下<lb/>
　以太皇太后服藥故<lb/>
太皇太后崩<lb/>
　謚曰成肅權攅於永阜陵后母儀三世正位凡三十<lb/>
　有二年弟淵官至少傅保順軍節度使賜玉𢃄后崩<lb/>
　遺命賜淵錢十萬緡金二千兩田十頃僦緡日十千<lb/>
　焉<lb/>
<pb n="KR2b0030_WYG_010-19b"/>
戊戌楊輔依舊四川制置使<lb/>
召吴獵<lb/>
　喝犒畢赴行在奏事<lb/>
辛丑李好義敗於秦州<hi>案本傳好義欲乗勝徑取秦隴而安丙令但守故疆不得侵越</hi>
<hi>不言好義之敗</hi>
　好義襲秦州敗而還<lb/>
六月甲寅賞守襄陽功<lb/>
己未李好義遇毒死<lb/>
<pb n="KR2b0030_WYG_010-20a"/>
癸亥林拱辰使金<lb/>
　林仲虎副以通書官方信孺自軍前歸言金有和意<lb/>
　也　張巖之督視江淮軍馬也遣信孺往河南行省<lb/>
　求和北帥布薩揆許納南使且禮遣之信孺既行揆<lb/>
　復使人諭之曰已奏朝廷更得安宣撫與西元帥一<lb/>
　書乃善侂胄以書遺安丙諭指安公難之乆之乃作<lb/>
　書如所云且餉以藥物縑幣西帥啟緘却餽而令鳯<lb/>
　翔府路都統使完顔昱作書以來大略言當聼命於<lb/>
<pb n="KR2b0030_WYG_010-20b"/>
　行省而已時朝廷遣三使入北一通謝二告哀三賀<lb/>
　生辰通謝使者拱辰是也<hi>案告哀使為富琯生辰使為劉彌正</hi>金已遣<lb/>
　迓使來已過泗州矣復却囬之曰皇帝聖㫖南使中<lb/>
　惟李壁吴琚朱致知李大性四人言語可信當遣來<lb/>
　議事今所遣小使且還琚隆慈之弟子位至少師節<lb/>
　度使致知嘗以右司郎中出賀庚申正旦未還道除<lb/>
　司農少卿俄引年除直龍圖閣主管雲䑓觀大性字<lb/>
　伯和南昌人嘗為户部侍郎琚與致知時皆已死金<lb/>
<pb n="KR2b0030_WYG_010-21a"/>
　又欲朝廷割地損禮由是不諧云<lb/>
癸酉安丙殺其參議官楊巨源<lb/>
　先是巨源擅殺孫忠銳於鳯州<hi>案史安丙素悪忠鋭令巨源殺之遂以忠</hi>
　<hi>鋭附偽聞於朝盖以附偽誣忠鋭又以擅殺忠鋭誣巨源也</hi>既而有長橋之敗前<lb/>
　一日執巨源以属吏是夜遣將官樊世顯殺於大安<lb/>
　之舟中　吴禮部題鄧平仲小傳後隆山牟君成父<lb/>
　之父祖仕宋皆有列於朝君早侍左右凡典章故實<lb/>
　具能言之號稱博洽此其書鄧平仲及濟邸事以遺<lb/>
<pb n="KR2b0030_WYG_010-21b"/>
　曹士宏者蓋士宏以史事自任故屬之如此吳曦之<lb/>
　誅實楊巨源結李好義舉義之功為丙軰媢忌揜沒<lb/>
　今監丞衆仲䟦語舉以為言當矣前代記曦之事詳<lb/>
　者惟李心傳甞讀其朝野雜記亦略扵巨源近有續<lb/>
　陳均宋編年者頗載巨源事而多舛錯雖能書安丙<lb/>
　殺其參議官楊巨源而復以擅殺孫忠鋭之罪歸之<lb/>
　大概當時歸功扵丙故其事不白惟俞文豹吹劍録<lb/>
　具載巨源本末併所撰詔書及丙與彭輅謀奪巨源<lb/>
<pb n="KR2b0030_WYG_010-22a"/>
　兵令樊世顯殺之扵大安城下又言其妻子流離困<lb/>
　苦狀使人憤惋蜀多義士編年亦並載平仲之志壯<lb/>
　矣使牟君不記世未必知也余疇昔好聼遺老談説<lb/>
　見稗官野史有可備記述者輙不忍棄如俞氏所云<lb/>
　皆錄蔵于家今不能悉記姑誦其畧以附焉吁牟君<lb/>
　予不及識今不可復作矣吾儕晩出者亦且老後来<lb/>
　尚復有談此者乎良可慨也<hi>案此䟦非本書文盖永樂大典採取附入曦之</hi>
　<hi>誅楊李二人功也安丙本曦黨其奏功抑二人而反以曦将王喜居首使王喜酖好義誣巨源以謀亂宋</hi>
<pb n="KR2b0030_WYG_010-22b"/>
　<hi>史巨源𫝊雖言丙奏巨源功苐一而奨諭詔書並不及巨源但補承事郎而王喜授節度其非事實可知</hi>
　<hi>史于二人傳不明著其寃但微及丙之媢疾殘賊至丙傳更無貶詞此書于丙亦微其詞是䟦頗得安楊</hi>
　<hi>之曲直故仍附扵此吳禮部名師道元人</hi>
秋七月乙酉下罪已詔<lb/>
　以大水及飛蝗為灾也詔曰朕徳非類致天之灾比<lb/>
　者郡邑間被大水加以飛蝗為孽永惟咎徴震悼于<lb/>
　衷二三大臣其助朕思正厥事以迪百工俾内無誕<lb/>
　謾私詖之風外無貪墨暴刻之政其有灾傷當行賑<lb/>
<pb n="KR2b0030_WYG_010-23a"/>
　恤者具狀以聞毋得蒙蔽矧今兵戍乆勞瘡痍未息<lb/>
　一念及此痛如朕躬疆埸之吏尤當極力綏輯稱朕<lb/>
　閔卹元元之意焉<lb/>
八月壬戌劉師文為四川宣撫使<lb/>
　以宻劄除之命隨所在置司事訖奏<lb/>
九月丁丑詔儆邉備<lb/>
　詔以和議未可就令諸大帥申儆邊備時通書官方<lb/>
　信孺自濠州歸白事扵朝信孺言金人所欲五事韓<lb/>
<pb n="KR2b0030_WYG_010-23b"/>
　侂胄問其目信孺言一割兩淮二増嵗幣三犒軍金<lb/>
　帛四索陷沒及歸正人五不敢言侂胄再三問之信<lb/>
　孺惟稱不敢侂胄厲聲曰若不言朝廷當有行遣信<lb/>
　孺徐曰欲太師首級耳侂胄大怒以穢語詈之扵是<lb/>
　信孺坐擅以私覿物作大臣遺金人降三官臨江軍<lb/>
　居住　尋詔通謝使還行在命淮西漕臣章頴措置<lb/>
　雄淮軍<lb/>
己邜召辛棄疾<lb/>
<pb n="KR2b0030_WYG_010-24a"/>
　侂胄復有用兵意遂除棄疾樞宻院都承㫖疾速赴<lb/>
　行在奏事會棄疾病死乃已<lb/>
辛巳召張巖<lb/>
　日下前来奏事以督視乆無功故也後十三日甲午<lb/>
　罷之<lb/>
壬午貶方信孺<lb/>
　注見上<lb/>
甲申減極邊官吏舉員<lb/>
<pb n="KR2b0030_WYG_010-24b"/>
丁亥葉適罷<lb/>
辛邜趙淳兼江淮制置使<lb/>
　以殿前副都指揮使兼代葉適也<lb/>
辛丑王柟使金<lb/>
　自主管臨安府城南左廂公事差監登聞鼓院出使<lb/>
冬十月乙巳蠲臨安紹興賦<lb/>
　降囚罪一等民縁攅宫役者蠲其賦<lb/>
丙辰以邊事詔諭軍民<lb/>
<pb n="KR2b0030_WYG_010-25a"/>
　詔曰朕寅奉基圖遹遵祖武憂勤弗怠敢忘繼志之<lb/>
　誠寡昧自量尤謹交鄰之道屬邊臣之妄奏致兵隙<lb/>
　之遂開重困生靈乆勤征役省躬自咎攬涕何言苐<lb/>
　惟敵人隂誘曦賊計其納叛之日乃在交鋒之前是<lb/>
　則造端豈専在我況先捐泗上已得之地亟諭諸將<lb/>
　歛戍而還盖為修好之階所謂不逺之復適傳来欵<lb/>
　自我元戎庸告九廟之靈併嚴三使之選束裝扵境<lb/>
　待報即行凡所要求率多聼許彌縫既至悃愊備殫<lb/>
<pb n="KR2b0030_WYG_010-25b"/>
　無非曲為扵斯民詎意復乖扵所約議稱謂而不度<lb/>
　彼已索壤地而擬越封陲規取貨財數踰千萬雖盟<lb/>
　好之當續念膏血之難朘兹敷露扵腹心用申儆扵<lb/>
　中外深惟暴露重痛死傷疆埸耗扵流離郡縣煩扵<lb/>
　供億致汝扵此皆朕之愆當知今日之師愧非得已<lb/>
　而應豈無忠義共振艱虞思祖宗三百年涵濡之恩<lb/>
　拯南北億萬衆創殘之苦上下同力遐邇一心鑒既<lb/>
　徃之莫追幸方来之有濟嗚呼事雖過舉蓋猶繫扵<lb/>
<pb n="KR2b0030_WYG_010-26a"/>
　綱常理貴反求況已形扵悔艾凡我和戰視敵去来<lb/>
　各肩衞上之忠茂建保邦之績繄爾有衆體予至懐<lb/>
　自用兵以来蜀口江漢之民死扵兵火者不可勝計<lb/>
　公私之力為之大屈而侂胄歸罪金人佳兵之意未<lb/>
　已國人憂之遂有去凶之議焉<lb/>
十一月甲戌韓侂胄陳自强罷<lb/>
　御筆韓侂胄乆任國柄粗罄勤勞但輕信妄為輙啟<lb/>
　兵端使南北生靈枉罹凶害今敵勢叵測専以首謀<lb/>
<pb n="KR2b0030_WYG_010-26b"/>
　為言不令退避無以繼好息民可罷平章軍國事與<lb/>
　在外宫觀陳自强阿附充位不卹國事可罷右丞相<lb/>
　日下出國門<lb/>
乙亥韓侂胄伏誅<lb/>
　先是金人既有縳送首議用兵賊臣之請侂胄怒復<lb/>
　欲用兵中外皆懼禮部侍郎史彌逺時兼資善堂翊<lb/>
　善乃建去凶之䇿其議甚秘人無知者乆之得宻㫖<lb/>
　乃以告參政錢象祖李壁至是皇子榮王入奏遂有<lb/>
<pb n="KR2b0030_WYG_010-27a"/>
　此㫖仍命殿前司中軍統制權主管本司公事夏震<lb/>
　選兵三百防䕶侂胄别選兵二百守其府門錢參政<lb/>
　欲奏審史侍郎夜徃其府趣之李參政亦言恐事留<lb/>
　或泄乃已三日乙亥侂胄入朝至太廟前震呵止之<lb/>
　其從者皆散䕶聖歩軍凖備将夏挺以帳下親隨三<lb/>
　十四人擁侂胄輿以出中軍正将鄭發王斌引所部<lb/>
　三百執弓鎗刀斧䕶送至玉津園側殛殺之是日新<lb/>
　除右諌議林行可方請對宰執至漏舍自强語同列<lb/>
<pb n="KR2b0030_WYG_010-27b"/>
　曰大坡<hi>案侂胄傳作大成</hi>今日上殿俄而侂胄前驅至錢參<lb/>
　政彷徨不知所為既而震報侂胄已押出權吏書兼<lb/>
　給事陸峻工侍兼京尹趙善堅失色相與耳語同列<lb/>
　叱之錢參政探懐中堂帖授自强曰有㫖丞相罷政<lb/>
　自强即上馬顧曰望二參政保全二參政赴延和殿<lb/>
　奏事遂以竄殛侂胄事牒報對境又令殿前司遣素<lb/>
　隊五百人赴省前彈壓　丙子制罷侂胄為醴泉觀<lb/>
　使丁丑責為和州團練副使郴州安置行中丞衞涇<lb/>
<pb n="KR2b0030_WYG_010-28a"/>
　章䟽也給事中雷孝友封還錄黄戊寅詔侂胄改送<lb/>
　英徳府安置是日又詔侂胄除名勒停送吉陽軍安<lb/>
　置仍籍沒家財行司諌王居安章䟽也已邜臨安府<lb/>
　申侂胄已身故<hi>案侂胄以乙亥殛死然未眀正典刑故丙子後尚逓行責降而終以身故</hi>
　<hi>為文盖當時諱之也</hi>　史丞相之請除侂胄也惟一二執政近<lb/>
　臣知之前數日侂胄在都堂忽謂參政李壁曰聞永<lb/>
　嘉人欲變此局面相公知否李疑事泄徐荅之曰那<lb/>
　有此侂胄黙然前一夕侂胄與其愛姬號滿頭花者<lb/>
<pb n="KR2b0030_WYG_010-28b"/>
　方飲酒周筠自外至曰事欲不善侂胄笑曰誰敢爾<lb/>
　筠再言不應懼而去詰朝遂坐殛夏震者本壁所薦<lb/>
　侂胄命攝殿巖後以擊侂胄之勞終扵節度使　侂<lb/>
　胄之妻吳夫人者憲聖后姪女也蚤死無子侂胄既<lb/>
　貴四婢張王譚陳皆有寵累封至郡國夫人所謂四<lb/>
　夫人也每内宴徃徃宣押與妃嬪雜坐恃勢驕倨掖<lb/>
　庭皆惡之其下又有封恭人或安人者甚衆侂胄殛<lb/>
　死四人皆知不免盡取其珍寳瑰異之物擊碎曰無<lb/>
<pb n="KR2b0030_WYG_010-29a"/>
　為它人有也後二日言者論之乃詔四夫人以下悉<lb/>
　追毁告命放令自便既復以四人屬吏又二十有二<lb/>
　日獄成詔張福兒王美憐各徒一年譚陳各杖一百<lb/>
　餘六十人令臨安府縱歸其家　侂胄用事十四年<lb/>
　威行宫省權震天下初以預聞内禪為已功竊取大<lb/>
　權中則大行竄逐以張其勢始則朝廷施設悉令禀<lb/>
　命後則託以臺諌大臣之薦盡取軍國之權决之扵<lb/>
　已褒引奸邪分布要路陵悖聖傳以正學為偽學横<lb/>
<pb n="KR2b0030_WYG_010-29b"/>
　誣元老以大忠為大逆私意既行凶燄日熾交通賂<lb/>
　遺奔走四方童奴濫授以節鉞嬖妾倨肆扵掖庭創<lb/>
　鑿亭園震驚太廟之山燕樂語笑徹聞神御之所窮<lb/>
　奢極侈僣擬宫闈凡除擢要臣選用兵帥皆取决扵<lb/>
　厮役蘇師旦之口已所欲為不復奏禀徑作御筆批<lb/>
　出軍事既興又置機速房扵私第應御前金字牌悉<lb/>
　留其家凡所遣發未甞闗白方其出入禁庭了無顧<lb/>
　忌雖孝宗皇帝疇昔燕坐思政之所亦偃然冐居老<lb/>
<pb n="KR2b0030_WYG_010-30a"/>
　宫人見之為之感涕嵗時錫燕内庭親王戚里預焉<lb/>
　可也師旦刑餘賤人乃邀至其間更相酬酢䙝瀆名<lb/>
　分一至扵此勢焰熏灼視公卿如奴僕宰相以下匍<lb/>
　匐趨走一則恩王二則恩王甚者尊之以聖呼以我<lb/>
　王除太師麻詞有聖之清聖之和等語除平章麻詞<lb/>
　有超羣倫洞聖域等語髙文虎之子似孫為秘書郎<lb/>
　因其誕日獻詩九章毎章用一錫字侂胄當之不辭<lb/>
　辛棄疾因夀詞贊其用兵則用司馬昭假黄鉞異姓<lb/>
<pb n="KR2b0030_WYG_010-30b"/>
　真王故事由是人疑其有異圖自知積失人心中外<lb/>
　皆怨乃為始禍之計蓄無君之心謀動干戈圖危宗<lb/>
　社盛夏出師㳂邊赤子骨肉流離肝腦塗地死扵非<lb/>
　命不知其㡬千萬人與逆曦結為死黨假之節鉞授<lb/>
　以全蜀兵權曦之叛逆誰實使之方曦之叛蜀人盛<lb/>
　傳金封侂胄為吳王又謂侂胄欲與曦分吳蜀之地<lb/>
　而王之有司簿錄其家多有乗輿服御如居用木圍<lb/>
　寢用龍衾坐用升龍牙床飾以真紅絛結如此等類<lb/>
<pb n="KR2b0030_WYG_010-31a"/>
　意欲何為稽其稔惡雖寸斬之亦不足以謝天下殛<lb/>
　死之日京都士女歌舞於市方其盛時鋤害善類不<lb/>
　遺餘力及其敗也黨錮諸賢無不録用褒賚九原哀<lb/>
　榮千古雖暫為所抑要之以乆公論未嘗不伸也而<lb/>
　識者以中間葉適吴獵之出為恨云<lb/>
參政錢象祖兼知樞宻院事李壁兼同知樞宻院事<lb/>
　上欲擢史侍郎樞宻固辭乃命錢參政兼知院李參<lb/>
　政兼同知是日禮部尚書衛涇除御史中丞吏部侍<lb/>
<pb n="KR2b0030_WYG_010-31b"/>
　郎雷孝友除給事中著作王居安除左司諫晚召直<lb/>
　院章良能鎻學士院丙子侂胄自强並罷為醴泉觀<lb/>
　使<hi>按時隱侂胄之誅故既死而猶行斥逐之命此條已見前目内此亦複出</hi>李參政進呈<lb/>
　改自强提舉洞霄宫特進在外無充觀使者丁丑殿<lb/>
　司三將各進五官賜銀百兩士卒官賞有差而夏震<lb/>
　再遷福州觀察使主管殿前司公事<lb/>
以罷逐侂胄意詔天下<lb/>
　詔曰朕徳不明信任非人韓侂胄懷奸擅朝威福自<lb/>
<pb n="KR2b0030_WYG_010-32a"/>
　己劫制天下首開兵端以致兩國生靈肝腦塗地興<lb/>
　言及此痛切於𠂻矧復怙惡罔悛負國彌甚踈忌忠<lb/>
　讜廢公狥私氣焰所加道路以目今邉戌未解怨毒<lb/>
　孔滋凡百縉紳洎於將士當念前日過舉皆侂胄専<lb/>
　恣欺罔非朕本心今既遷逐一正權綱各思勉旃為<lb/>
　國宣力飭兵謹備以圖休息稱朕意焉<lb/>
丁丑貶竄陳自强<lb/>
　追三官永州居住行衛涇章䟽也雷孝友封還錄黄<lb/>
<pb n="KR2b0030_WYG_010-32b"/>
　戊寅詔自强責授武泰軍節度副使依舊永州居住<lb/>
　是日又詔送韶州安置行王居安章䟽也四月丁巳<lb/>
　自强責詞過門下給事倪思不書黄戊午自强再責<lb/>
　復州團練副使雷州安置仍籍沒家財六月癸酉陳<lb/>
　自强卒於廣州詔許歸葬<lb/>
己邜蘇師旦伏誅<lb/>
　前一日丁丑師旦杖脊刺配吉陽軍行衛涇章䟽也<lb/>
　己邜給事又論師旦當正典刑詔䖏斬令廣東憲臣<lb/>
<pb n="KR2b0030_WYG_010-33a"/>
　莅其刑妻子編置　有司簿録侂胄家得師旦所與<lb/>
　書云歩軍司人少殿前司人多今欲殿前司人只與<lb/>
　歩軍司相等却撥殿前司所多之人别立一軍使信<lb/>
　臣掌之信臣師旦自謂也故䖏以極典<lb/>
配周筠<lb/>
　决眷刺配嶺外<lb/>
詔求言<lb/>
　詔曰奸臣擅朝畏人議已専事壅蔽下情不通政理<lb/>
<pb n="KR2b0030_WYG_010-33b"/>
　多闕今既竄殛當首開言路以來忠讜中外百僚其<lb/>
　各條具所見以聞<lb/>
史彌逺除禮部尚書<lb/>
辛已竄鄧友龍<lb/>
　再奪五官南雄州安置尋又除名勒停循州安置<lb/>
以邱崈知建康府<lb/>
　自通奉大夫提舉臨安府洞霄宫除資政殿學士留<lb/>
　守<lb/>
<pb n="KR2b0030_WYG_010-34a"/>
乙酉置御前忠銳軍<lb/>
丙戌衛涇簽書樞宻院事兼參知政事<lb/>
丁亥詔立皇太子<lb/>
　詔曰古先哲后丕建元良祖宗以来厥有彝典朕獲<lb/>
　承至尊休徳十有四載而主鬯尚虚非所以重大器<lb/>
　正大本也皇子曮天姿英粹學問日充望足繫於人<lb/>
　心言有禆於治道蔽自朕志䖏以儲闈用衍萬世無<lb/>
　疆之緒立為皇太子改名懤<lb/>
<pb n="KR2b0030_WYG_010-34b"/>
李壁罷<lb/>
　初命除職與郡後二日又復降兩官送撫州居住行<lb/>
　殿中侍御史章疏也<lb/>
戊子竄郭倬郭僎<hi>案本紀梅州安置乃郭倪郭倬開禧二年已誅扵鎮江此本疑有悞</hi>
　治䘮師之罪也倬梅州僎連州並除名安置籍其家<lb/>
癸巳貶張巖<lb/>
　奪二官徽州居住<lb/>
己亥赦天下<lb/>
<pb n="KR2b0030_WYG_010-35a"/>
　以立皇太子也<lb/>
十二月乙巳邱崈為江淮制置大使<hi>案本紀在癸邜</hi>
　時趙淳已為江淮制置使故加大字以别之罷山東<lb/>
　京東安撫司尋又罷京西北路招撫司<lb/>
許奕使金<lb/>
　吴衡副之<lb/>
乙巳太白晝見<lb/>
庚戌貶許及之薛叔似<lb/>
<pb n="KR2b0030_WYG_010-35b"/>
　及之奪二官泉州居住叔似奪三官福州居住<hi>案本紀叔</hi>
　<hi>似亦奪二官</hi>
竄皇甫斌<lb/>
　再奪五官英徳府安置<lb/>
癸丑金人陷隨州<lb/>
辛酉錢象祖為右丞相<lb/>
　兼樞宻使<lb/>
衛涇雷孝友並參知政事林大中簽書樞宻院事<lb/>
<pb n="KR2b0030_WYG_010-36a"/>
甲子楊次山除使相<lb/>
　次山后之兄也以太尉除開府儀同三司賜玉𢃄<lb/>
乙丑史彌逺同知樞宻院事<lb/>
丙寅贈吕祖儉官<lb/>
　朝奉郎直秘閣官其子一人<lb/>
丁邜詔改明年元<lb/>
是月四川宣撫司科對糴米<lb/>
　時宣撫副使安丙也檄東西路漕各糴米二十萬斛<lb/>
<pb n="KR2b0030_WYG_010-36b"/>
　䕫路漕司十萬斛制置司抱認於成都府糴十萬斛<lb/>
　並遣官運送沔州制司屬官見之皆忿曰我比司也<lb/>
　乃為若市米邪端明楊輔曰理不可拒苐徐為之圖<lb/>
　可耳時宣撫司方科民戸對糴米乃報以抱認六萬<lb/>
　斛其半本府坐倉其半九縣對糴既而楊公召歸事<lb/>
　亦遂已對糴米者紹興初有之休兵後罷去盖毎民<lb/>
　戸稅産一石則科糴一石故謂之對糴焉<lb/>
是嵗以建康鎮江三務場徑𨽻提領官<lb/>
<pb n="KR2b0030_WYG_010-37a"/>
　四提轄謂𣙜貨務都茶場雑買務雑賣場文思院左<lb/>
　藏東西庫是也𣙜貨務場掌鹺茗香礬鈔引之政令<lb/>
　紹興初㳂宣政舊例置提領官率以故省吏為之後<lb/>
　乃改用士人行在建康鎮江三務場嵗入凡二千四<lb/>
　百萬緡建康一千二百萬行在八百萬鎮江四百萬<lb/>
　皆以都司提領不係户部之經費而在建康鎮江者<lb/>
　分屬總領所焉開禧末以總所侵用儲積錢始令徑<lb/>
　𨽻提領官不屬緫所<lb/>
<pb n="KR2b0030_WYG_010-37b"/>
四川初行小㑹子<lb/>
　尋廢不用　東南㑹子有四品自一貫至二百盖便<lb/>
　於轉用也川錢引則分一貫及五百而已丁邜嵗陳<lb/>
　咸以用不足始創小㑹子楊輔為制帥深不樂之故<lb/>
　西州皆不用吴獵代鎮蜀與陳咸厚下令官民悉許<lb/>
　流轉然州縣務場賦輸悉不肯受由是不能行後但<lb/>
　以其五萬緡收兑舊引於劍外諸州已而亦廢是時<lb/>
　宣撫司又為金銀㑹子後亦不行<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩朝綱目備要卷八</head> <lb/>
    <p>
<pb n="KR2b0030_WYG_008-1a"/>
欽定四庫全書<lb/>
　兩朝綱目備要卷八<lb/>
　　寧宗<lb/>
嘉泰三年<hi>癸亥</hi>春正月庚辰謝深甫罷<lb/>
壬午置湖南谿洞總首<lb/>
戊子龍州蕃部冦邊<lb/>
　掠大崖舖二月庚申夜䧟濁水寨執知寨范浩屠其<lb/>
　家蓋浩首罪土豪絶其博易故也興州帥吳曦命王<lb/>
<pb n="KR2b0030_WYG_008-1b"/>
　鉞李好義討之七月鉞命好義等以選士二百人深<lb/>
　入己卯晩渡大魚河庚辰旦蕃人望見官軍即走入<lb/>
　箐官軍追之斬八級蕃人走險官軍不能進乃還焚<lb/>
　其部帳蕃人怒復糾合以追官軍凡三十餘里日晩<lb/>
　好義等僅得濟河翌日辛巳還至濁水寨壬辰蕃人<lb/>
　約降制置司不敢决八月丙辰以其事申樞宻院大<lb/>
　畧謂不即受降恐失事機誘而縳之又傷大信未報<lb/>
　制置司恐蕃人再入九月戊辰以便宜檄都統司納<lb/>
<pb n="KR2b0030_WYG_008-2a"/>
　降仍再申宻院大畧謂若更遲延恐蕃部生疑兵連<lb/>
　禍結亦未得㫖<lb/>
甲午張巗罷<lb/>
丙申陳自強兼參知政事<lb/>
丁酉雷<lb/>
戊戌幸太學武學<lb/>
　謁大成殿御化原堂命國子祭酒李寅仲講尚書周<lb/>
　官篇遂幸武學謁武成殿監學官進秩一等諸生推<lb/>
<pb n="KR2b0030_WYG_008-2b"/>
　恩賜帛有差<lb/>
袁說友參知政事<lb/>
　參知政事自乾徳己未止除二員或一員而已是春<lb/>
　謝深甫初免相許及之為參知政事既命陳自強以<lb/>
　樞長兼權俄又除說友盖三員也時朝廷未置相故<lb/>
　自強以員外兼此亦國朝所未有嘉定初又命雷孝<lb/>
　友婁機樓鑰亦三員遂為故事<lb/>
傅伯夀簽書樞宻院事<lb/>
<pb n="KR2b0030_WYG_008-3a"/>
　伯夀以老病不能拜辭不拜請外除集英殿修撰知<lb/>
　䕫州<lb/>
二月乙巳册皇后楊氏<lb/>
費士寅簽書樞宻院事<lb/>
乙丑再竄王徳謙於新州<lb/>
　是歲八月死於貶所<lb/>
三月丙子詔相度鐵錢利害<lb/>
　無為軍李運言兩淮鐵錢交子利害詔户部相度以<lb/>
<pb n="KR2b0030_WYG_008-3b"/>
　聞尋以有司言宜置官講求㑹子鐵錢利害詔户部<lb/>
　併行相度　四月丙午出封椿庫兩淮交子一百萬<lb/>
　命轉運司収民間鐵錢<lb/>
乆雨<lb/>
　丁丑詔大理三衙臨安府决繫囚<lb/>
乙酉幸聚景園<lb/>
夏四月己亥朔日有食之<lb/>
壬寅福州言瑞麥生<lb/>
<pb n="KR2b0030_WYG_008-4a"/>
乙卯徽宗孝宗玉牒光宗實錄成<hi>按本紀當為徽宗玉牒孝宗光宗實錄此</hi>
<hi>文有悞</hi>
　陳自強等上進<lb/>
五月戊寅陳自強為右丞相<lb/>
　自強既拜首除蘓師旦定江軍承宣使時又有周筠<lb/>
　者本韓侂胄家蒼頭亦冐以恭淑皇后姨夫補官為<lb/>
　浙西兵馬都監權任在師旦之亞又有李士謹者初<lb/>
　為侂胄直省官亦用事侂胄敗師旦處斬筠士謹俱<lb/>
<pb n="KR2b0030_WYG_008-4b"/>
　流嶺南　李心傳曰在京職事官俸甚薄宰相不滿<lb/>
　四百千下至寺監官纔五十餘干都城物貴不足於<lb/>
　用嵗時節序浙路諸州皆饋酒率鬻之以資費獨宰<lb/>
　執臺諫不敢以壺酒饋由是為臺諫者極貧淳熙中<lb/>
　王牧為監察御史月俸六十緡其兄將遣女議月以<lb/>
　十緡助之迄不能也外方牧伯一或隂致饋聞於當<lb/>
　路則公議騰沸斥罰隨之矣如䕫帥銀黒白鋌淮東<lb/>
　總領金注椀之類是也自侂胄用事賄賂盛行四方<lb/>
<pb n="KR2b0030_WYG_008-5a"/>
　饋遺公至宰執臺諫之門人亦不以為訝其所用如<lb/>
　陳自強之徒尤貪鄙書題無并字者輙不開是時饋<lb/>
　酒於宰執臺諫之門率以千計乆以惡其鄭重則又<lb/>
　折以錢故一為臺諫者皆致富有某路某司吏余舊<lb/>
　使令也一日枉道來拜自言南士持節者俾之入都<lb/>
　問之曰某官令押信匣大小五百七十枚求茶馬耳<lb/>
　余甚駭之且不信居數月果報𣙜牧之命某年某月<lb/>
　也<lb/>
<pb n="KR2b0030_WYG_008-5b"/>
許及之知樞宻院事兼參知政事<lb/>
不雨<lb/>
　庚辰詔大理三衙臨安府釋杖以下囚六月己酉降<lb/>
　大理三衙臨安府囚罪一等釋杖以下<lb/>
秋七月辛未造戰艦<lb/>
　出封樁庫錢十萬緡命殿前司造<lb/>
壬午罷三監鑄錢<lb/>
　同安漢陽蘄春<lb/>
<pb n="KR2b0030_WYG_008-6a"/>
白虹貫日<lb/>
癸未禁抑納逃賦<lb/>
　降㫖江浙州縣<lb/>
乙未上光宗皇帝徽號<lb/>
　循道憲仁明功茂徳温文順武聖哲慈孝皇帝　十<lb/>
　一月壬申上册寳於太廟<lb/>
八月戊申置四川提舉茶馬<lb/>
　二員分治茶馬事吳總者武順之第四子初補京秩<lb/>
<pb n="KR2b0030_WYG_008-6b"/>
　乾道中自都官郎易𢃄御器械年三十餘為池州都<lb/>
　統制每妄殺人孝宗知之復命易文淳熙中以敷文<lb/>
　閣待制提舉茶馬坐黎州變故降為集英殿修撰奉<lb/>
　祠乆之復命出守稍遷寳文閣待制知瀘州慶元嘉<lb/>
　泰之間總食祠祿居漢中而從子曦為殿副二人不<lb/>
　相能總每丐任使曦數隂沮之總無以為䇿時胡大<lb/>
　成為茶馬盡核諸場額外之茶且損蕃商中馬之直<lb/>
　舊例買馬必四尺四寸以上及大成損馬直而馬至<lb/>
<pb n="KR2b0030_WYG_008-7a"/>
　益希所市四尺一寸而已其至軍中斃者復衆朝廷<lb/>
　苦之總一日與殿司取馬統制官彭輅謀納賂於蘓<lb/>
　師旦且説之曰馬政積弊如此非西人諳其利病者<lb/>
　不能更張莫若復委吳次對師旦然之命下後省駁<lb/>
　之乃詔總與郡朝論方難其選一日輅與師旦語因<lb/>
　及之輅自言世西人今西蕃多善馬特茗司損其直<lb/>
　故以駑駘入市誠以善價招之當可得師旦喜曰無<lb/>
　踰公者矣翌日召輅至韓府侂胄見之立語少頃又<lb/>
<pb n="KR2b0030_WYG_008-7b"/>
　翌日遂有分司之命大畧以為茶馬司所發綱馬全<lb/>
　不及格積弊極深宜有更革自今差文武官各一員<lb/>
　令二省樞宻院條具來上嘉泰二年八月丁未也後<lb/>
　四日遂命直秘閣知瀘州王大過與輅分領之大過<lb/>
　置司成都輅置司興元府方總之受堂帖也即日以<lb/>
　秦司屬官印視事於其宅又以迓吏稍緩私遣御前<lb/>
　軍二人至成都府捕胥長以來自紹熙末茶使視事<lb/>
　皆申知制司總以身為從官用故事不復闗白制使<lb/>
<pb n="KR2b0030_WYG_008-8a"/>
　謝源明怒㑹得邸吏罷報即追還迓人械所遣二卒<lb/>
　還軍中總大沮然猶得知潼川府云時義烈廟初成<lb/>
　總身至武興以謁廟為名與曦樂飲結驩而去輅至<lb/>
　司所市馬終不及格則以深蕃道梗難猝致為詞焉<lb/>
　輅果子後為殿巗　十二月丙辰命四川提舉茶馬<lb/>
　通治茶馬事<lb/>
甲子詔比較瘐死囚<lb/>
　詔刑部嵗終比較其數而殿最之<lb/>
<pb n="KR2b0030_WYG_008-8b"/>
九月庚午袁說友罷<lb/>
壬申立莊文太子後<lb/>
　孝宗之長子鄧王愭也立為皇太子而薨無嗣至是<lb/>
　立宗子希璂為之後<hi>按本紀作希<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>更名搢授右千牛衛大<lb/>
　將軍　明年二月丁酉置小學教授<lb/>
癸酉禁毁錢改鑄<lb/>
　命坑冶鐵冶司毋得毁私錢為銅<lb/>
冬十月庚子吕祖泰任便居住<lb/>
<pb n="KR2b0030_WYG_008-9a"/>
癸卯費士寅參知政事張孝伯同知樞宻院事<lb/>
丙午命閲民兵<lb/>
　命兩淮諸州以仲冬教閲民兵萬弩手<lb/>
丁未大風<lb/>
戊申龍州蕃部降<lb/>
　李蒙大者率其徒二百至濁水源榖子隴下守臣楊<lb/>
　熹委江油令馬崇謙與王鉞徃受其降蕃人獻六牛<lb/>
　為禮庚戌制置司被㫖以蒙大元係漢人竄入蕃界<lb/>
<pb n="KR2b0030_WYG_008-9b"/>
　結誘侵犯罪在不赦即與文州蕃部不同甲寅制置<lb/>
　司復奏蕃人服罪投降儻於此時沮郤恐獸窮必噬<lb/>
　反生後患明年正月壬申得㫖許之制置司先奏蕃<lb/>
　人開展封堠約三百里及獻水銀朱砂窟一處既遂<lb/>
　言此皆蕃人養生之具恐難遽受又慮别生希覬引<lb/>
　惹邊釁猝未寧息乞賜給還蕃部亦許之於是犒蕃<lb/>
　人錢引七百銀椀三將士皆受賞而歸留大軍二百<lb/>
　五十人屯濁水寨通舊為四百五十又乞籍定寨夫<lb/>
<pb n="KR2b0030_WYG_008-10a"/>
　官給軍器五日一閲及於乾坡漁溪濁水三寨之側<lb/>
　築小堡三十徙並邊民户口二百四十徃居之乾坡<lb/>
　寨在平地中無險阨王鉞又請於其前築水確山寨<lb/>
　以為戌守之所朝廷皆行之自是蕃部稍帖息矣<lb/>
十一月甲戌日南至祀天地於圜丘<hi>按本紀祀天地在乙亥</hi>
　是嵗詔南郊加祀感生帝太子庶星宋星<lb/>
赦天下<lb/>
癸未大風<lb/>
<pb n="KR2b0030_WYG_008-10b"/>
己丑更定選人改官法<lb/>
　言者又請選人曽歴監當獄官令各三考餘官三考<lb/>
　無贓私罪犯者不拘有無京削許就磨勘吏部引見<lb/>
　以八員四川換給以三員為額於是東南應格者木<lb/>
　昇等四人川路應格者蹇似之等二人而已明年言<lb/>
　者論其太濫謂使其律己奉公究心職業則歴官十<lb/>
　二考所事監司郡守何啻四五十人豈無一為之動<lb/>
　心者姑以今嵗之應斯格者觀之大畧可見詔吏部<lb/>
<pb n="KR2b0030_WYG_008-11a"/>
　長貳詳議時吏部又得應格者俞圭一員黄由適兼<lb/>
　尚書乃奏乞歴上二三任通成十二考止用常員舉<lb/>
　主二員若係舉主關陞人更减一員開禧初言者又<lb/>
　指其僥倖乞令侍從兩省臺諫官集議議者乃乞堅<lb/>
　守孝宗立定八十員之額其嘉泰以後積考减員等<lb/>
　指揮更不施行<lb/>
庚寅復置福田居養院<lb/>
　命諸路提舉常平司主之<lb/>
<pb n="KR2b0030_WYG_008-11b"/>
十二月辛酉詔戒將帥掊克<lb/>
是冬金國盗起<lb/>
　懼朝廷乗其隙沿邊聚糧増戍且禁襄陽府𣙜場朝<lb/>
　廷聞其事即起參政張巗帥淮東樞宻程松帥淮西<lb/>
　盖以巗揚州人松池州人欲使䕶鄉井也又起侍郎<lb/>
　邱崈守四明以防海道起大卿辛棄疾帥浙東時武<lb/>
　帥鄭挺在襄陽邊釁開懼不能任力求去乃召還行<lb/>
　在既又轉一官知婺州於是文臣無肯行者遂以李<lb/>
<pb n="KR2b0030_WYG_008-12a"/>
　奕為荆鄂副都統兼知襄陽奕與其兄弟爽言世將<lb/>
　家皆為戎帥時松及䘮未免力辭改命廣帥薛叔似<lb/>
　而叔似不行留提舉佑神觀遂命侍郎宇文紹節代<lb/>
　之辟置參機皆非常制又徙棄疾以次對守京口起<lb/>
　資政趙彦逾守四明出知院許及之守金陵及之不<lb/>
　欲行乃命崈以直學士代典留鑰其開邊釁盖自此<lb/>
　始<lb/>
是嵗御筆嚴監司互送之禁<lb/>
<pb n="KR2b0030_WYG_008-12b"/>
　朝廷雖有指揮然逺方自如明年夏馬使彭輅至成<lb/>
　都制使謝源明茶使趙善宣留連踰兩月自入境迎<lb/>
　迓以至折爼贈行以楮幣錦綵書籍藥物計之所得<lb/>
　㡬萬緡而謝趙所得亦稱也盖諸路互送惟建康成<lb/>
　都最厚諸司每㑹集一分計三百八十千成都三司<lb/>
　互送則一飲之費計三千四百餘緡建康六司乃倍<lb/>
　之而鄰路監帥司尚不與是嵗六月趙漕自成都運<lb/>
　除四川茶馬時趙攝事已乆朝廷本以省將迎之費<lb/>
<pb n="KR2b0030_WYG_008-13a"/>
　茶漕並置司成都城中而送還迎迓公用水脚之費<lb/>
　各司為數千萬緡舊無所謂壓境錢者謝源明始創<lb/>
　之趙元不離城中而亦受壓境錢兹又可笑也建康<lb/>
　所謂六司者帥漕總賦戎騎二司帥而主管行宫大<lb/>
　内鑰匙宦者與焉每嵗時留守按行殿中宦者輙置<lb/>
　酒自居主席而坐留守於賔位陳正獻公為留守斥<lb/>
　去之其後范致能還復其舊<lb/>
命監司郡守申交割數<lb/>
<pb n="KR2b0030_WYG_008-13b"/>
　以見管實數申尚書省　是秋王勲以潼川府路轉<lb/>
　運判官移本路安撫知瀘州而張演代勲為小漕勲<lb/>
　晉原人與演居同郡先是演之子紹曽監利州贍軍<lb/>
　酒庫演屡以舉削懇於勲不許㑹勲為其子什邡丞<lb/>
　駒干西憲傅伯成舉削伯成荅云此削總卿以嘱利<lb/>
　州張監庫業既許之若能舉張則可奉薦勲喜即命<lb/>
　吏書紹曽奏牘且急飛書報演已而知伯成所属乃<lb/>
　監利州大軍庫張燦非紹曽也遂亟更奏牘演以為<lb/>
<pb n="KR2b0030_WYG_008-14a"/>
　狎已大憾之及受命不竢迓者徑行勲亦遽歸遇於<lb/>
　近郊相見寒暄而已勲將去以漕司所積羡錢十萬<lb/>
　緡入備邊庫言於朝演言自備邊外漕司可支者纔<lb/>
　為錢十四萬餘緡而欠川廣兩總司錢甚夥臺諫不<lb/>
　直勲四年正月壬辰有㫖成都轉運判官趙善宣究<lb/>
　實趙言前知遂寧府於漕司為所部有嫌勲聞之自<lb/>
　言所欠兩總司綱運自有列郡未撥窠名非漕司錢<lb/>
　也户部以勲為是符演管催撥欠而已趙漕章未報<lb/>
<pb n="KR2b0030_WYG_008-14b"/>
　六月勲以病卒於瀘既而趙漕移西路李揆代之按<lb/>
　騐以勲為直制帥程松上其事演時已罷又坐削二<lb/>
　官焉<lb/>
初以諸司官理通判<lb/>
　有㫖諸司属官係京官考理當通判時張孝伯之弟<lb/>
　孝仲為京西安撫司幹辦公事即除知成州明年擢<lb/>
　提㸃利州路刑獄未㡬虞雍公之孫易簡亦自福建<lb/>
　漕幕擢守大寧盖用此例<lb/>
<pb n="KR2b0030_WYG_008-15a"/>
嘉泰四年<hi>甲子</hi>春正月乙亥大風<lb/>
庚辰貶内侍甘昺<lb/>
　以罪貶信州居住昺昇之弟也上過徳夀宫昺與有<lb/>
　力焉頗貴寵<lb/>
癸未日中有黑子<lb/>
辛卯雷<lb/>
壬辰雨雹<lb/>
西浮洞逃軍為亂<lb/>
<pb n="KR2b0030_WYG_008-15b"/>
　破文昌縣廣西經畧司以為言遣兵討平之<lb/>
是月盤量關上積糧<lb/>
　關上積糧八百餘萬斛然陳陳相因庾吏率全其扃<lb/>
　鑰以相授至可食者則無㡬嘉泰甲子正月有言北<lb/>
　境増戍積糧者朝廷下制置司遣官盤量且令除其<lb/>
　腐敗折閲之數所有累界官吏失㸃檢之罪並特免<lb/>
　時陳曄總賦遂降度牒貳萬五千道下總所収糴補<lb/>
　填焉<lb/>
<pb n="KR2b0030_WYG_008-16a"/>
辛棄疾賛開邊<lb/>
　棄疾入見陳用兵之利乞付之元老大臣韓侂胄大<lb/>
　喜遂决意開邊<lb/>
二月壬子蠲臨安府逋負酒錢<lb/>
　六萬緡<lb/>
己未立試刑法避親法<lb/>
庚辰夜有赤氣亘天<lb/>
三月丁卯臨安府大火<lb/>
<pb n="KR2b0030_WYG_008-16b"/>
　其夜二更後行在糧料院後八條巷内右丞相府吏<lb/>
　劉慶家失火自太廟南墻外通衢延燒糧料院及右<lb/>
　丞相府尚書省樞宻院制敕院檢正房左右司諫院<lb/>
　尚書六部惟存門下後省及工部侍郎㕔次燒萬松<lb/>
　嶺清平山仁王寺石佛菴樞宻院親兵營修内司㳂<lb/>
　燒至學士院内酒庫及内中宫門廊屋殿歩司諸軍<lb/>
　官兵連夜救撲火勢未已有㫖宣殿歩司諸軍分撥<lb/>
　入内併力救撲諸班直禁衛等内百司百官守局時<lb/>
<pb n="KR2b0030_WYG_008-17a"/>
　宰臣執政太師韓侂胄皆在太廟指揮歩帥李郁用<lb/>
　心竭力救撲不得燒至太廟侂胄以重賞許諸軍夜<lb/>
　漏下三鼔遂撤去太廟廊屋祖宗神主册寳法物皆<lb/>
　移寓夀慈宫仍開候潮門宣入殿歩司城外軍兵救<lb/>
　撲是夕百官之家皆徃都亭驛避火火及和寧門外<lb/>
　焚衩子門戊辰旦和寧門鴟吻上火忽起殿前司中<lb/>
　軍第二將搭材隊白身効用張隆用飛梯登門騰上<lb/>
　屋脊持短斧撃鴟吻碎之煙遂熄詔以隆為承信郎<lb/>
<pb n="KR2b0030_WYG_008-17b"/>
　殿前司凖備將賜金十兩紡絲二疋侂胄又賜隆金<lb/>
　七兩時火西至三茅觀大門南至御街北至太廟巷<lb/>
　上及七寳山一𢃄所焚居民甚衆至未刻乃㓕有㫖<lb/>
　抄劄被火及毁屋之家人賜錢一千米四斗小兒半<lb/>
　之許從便暫往城内外寺院居止三省樞宻院及陳<lb/>
　丞相家皆寓都亭驛六部寓傳法院己巳御前喝賜<lb/>
　諸軍犒賞執政以下欲車駕過夀慈宫不果出是日<lb/>
　太皇太后生辰免過宫上夀詔商販竹木令兩浙轉<lb/>
<pb n="KR2b0030_WYG_008-18a"/>
　運司免稅兩月已刻用禁衛圍子送祖宗神主再還<lb/>
　太廟庚午御筆回祿為災専戒不徳可避正殿令學<lb/>
　士院降詔罪己癸酉詔曰朕焦勞庶務宵旰十年臨<lb/>
　民懐朽索之危履位凛堅氷之懼皇圖増壮甫還昔<lb/>
　日之觀回祿降灾復值季春之月属乖撲㓕驟致延<lb/>
　燒亶荷眷於三靈迄鞏安於九廟奈民廬之焚燬暨<lb/>
　宫寺之蔓延厥咎何繇繄予不徳退省菲凉之質敢<lb/>
　忘戰慄之思書焚室以寛征用廣及民之澤務側身<lb/>
<pb n="KR2b0030_WYG_008-18b"/>
　而修行聿嚴避殿之規尚期中外之同寅勉輔眇冲<lb/>
　之不逮庶銷譴異式迓休祥於是特進右丞相祁國<lb/>
　公陳自強引罪避位䟽三上甲戍御筆回祿為災延<lb/>
　及宫寺卿當輔朕講求闕政以答天意卿欲丐去朕<lb/>
　何頼焉老成重徳中外具瞻仰體至懐毋復有請自<lb/>
　強乃率百官拜表請上御正殿曰沴雖作於鬰攸咎<lb/>
　實因於黎獻譆譆出出本微豫告之妖業業兢兢自<lb/>
　秉謙光之徳赦百辟瘝官之罪下十行責已之書萬<lb/>
<pb n="KR2b0030_WYG_008-19a"/>
　家賜予之有差民無胥怨九廟尊安之如故神罔時<lb/>
　恫顧黼座之猶遷在蒼生其何頼願仍舊貫出視外<lb/>
　朝詔不許又上表曰灾降於天應從其類燬西都之<lb/>
　白鶴盖因貴近之逰爇北寺之黄門乃示極隂之變<lb/>
　上帝警具寮之失聖君非逸徳之招與其側席以焦<lb/>
　勞孰若宅尊而廢置猶不許自強等三上表曰惟我<lb/>
　宋之開基應心星而尚赤閼伯配炎精之祀既主於<lb/>
　辰商人閲舊釁之生毎由於火在數難逃於已定弭<lb/>
<pb n="KR2b0030_WYG_008-19b"/>
　灾惟取於交修就令入奏於延英曷若㑹朝於北禁<lb/>
　許之先是二月庚申夜有赤氣亘於東北隅太史局<lb/>
　言應在魯徐分野至是火乃作於都城丙子侍御史<lb/>
　陸峻言鬰攸之變起於民居三省六部所存無㡬廹<lb/>
　及太廟侵及宫城都民驚駭宗祏震動此豈盛時所<lb/>
　當有哉以人事觀之四方刑獄動經年嵗奏案不下<lb/>
　京都貪墨之吏雖以罪去不傷毫毛恩賞貴乎平今<lb/>
　則惟勢與力是専刑法貴乎當今則惟勢與力是命<lb/>
<pb n="KR2b0030_WYG_008-20a"/>
　將帥行一切之政守令求利靡有或遺此皆不當乎<lb/>
　天心者望陛下與二三大臣枚舉而更圖之時知臨<lb/>
　安府王兩浙轉運副使陳亦待罪詔放罪而歩軍司<lb/>
　統制統領官何汝霖等七人以救火之勞各進官一<lb/>
　等吴睍等十八人各減二年磨勘已而府尹言劉慶<lb/>
　是日他出其女遺火而鄰人張三潘乙不即救䕶詔<lb/>
　慶女杖脊鄰州編管慶及妻王與二鄰人皆杖一百<lb/>
　而慶與王以老聼贖云　嘉泰失火<hi>按所紀與上臨安大火之事為</hi>
<pb n="KR2b0030_WYG_008-20b"/>
　<hi>一條而復冠以嘉泰失火四字於文為駁盖亦雜引他書所成耳</hi>陳自强為右揆火<lb/>
　及其府主帑吏請筦鑰於自强自强聞變口呿而不<lb/>
　能言由是囊槖無孑遺者自强移居都亭驛平旦百<lb/>
　僚徃省之自强大言曰郭殿前可謂號令不肅衆謂<lb/>
　救火無策未敢對自强徐言曰昨從渠假五十兵搬<lb/>
　擔仗遂失一金注椀衆愕而退事定韓侂胄謂羣公<lb/>
　曰丞相生事一委於火可憐須少助之於是侂胄首<lb/>
　遺萬緡諸公賂遺踵至不數月得六十萬緡遂倍所<lb/>
<pb n="KR2b0030_WYG_008-21a"/>
　失之數火之始作也或為之賦曰公議不明臺遂焚<lb/>
　於御史斯文未䘮省僅保於秘書其末句云嗚呼自<lb/>
　生民以來未嘗見此一火<lb/>
壬申禁質賣軍器<lb/>
辛巳立添差及祠廟限員<lb/>
夏四月甲午朔命内外諸軍詳度純隊法<lb/>
甲辰許及之罷<lb/>
賑恤江西州縣水旱<lb/>
<pb n="KR2b0030_WYG_008-21b"/>
乙巳費士寅兼知樞宻院事張孝伯參知政事錢象祖<lb/>
賜出身同知樞宻院事<lb/>
丙辰詔革選舉弊<lb/>
　詔曰朕惟選舉之法所以公天下而權要之臣狥私<lb/>
　撓禁請属旁午奔競日滋寒畯見遺乃者訓勅屡申<lb/>
　曽不知畏今當必行以儆中外其有輙遣私書及受<lb/>
　私書不以聞者重寘於理毋貸<lb/>
殿前司兵鬨<lb/>
<pb n="KR2b0030_WYG_008-22a"/>
　軍士與廵檢司卒鬨擊破民家詔捕之主帥以下論<lb/>
　罰有差<lb/>
五月乙亥詔舉將材<lb/>
　詔諸軍主帥各舉部内三人不如所舉者坐之<lb/>
追封岳飛為鄂王<lb/>
　此寓開邊之意<lb/>
六月丙申置諸軍帳前雄効<lb/>
　以軍官子孫補之　壬子詔㳂江四川軍帥簡練軍<lb/>
<pb n="KR2b0030_WYG_008-22b"/>
　實上其數於樞宻院　丁巳増廬州強勇軍為千人<lb/>
　十一月庚申令諸州置招軍簿　明年三月以淮西<lb/>
　安撫司所招軍為強勇軍<lb/>
是日韓侂胄郤生日賀儀<lb/>
　先是慶元三年侂胄生辰宰執侍從至四方牧守皆<lb/>
　上禮為夀直寳文閣四川茶馬獻紅錦壁衣承塵地<lb/>
　衣之属修廣髙下皆與中堂等盖宻量其度而預為<lb/>
　之也吏部尚書獻紅牙果桌十位衆已駭之權工部<lb/>
<pb n="KR2b0030_WYG_008-23a"/>
　尚書獻真珠搭擋十副光耀奪目盖大長公主奩中<lb/>
　故物司農卿兼知臨安府最後至出小合曰寒書生<lb/>
　無以為獻有少果核姑侑一觴啟之乃粟金蒲桃小<lb/>
　架上有大北珠百枚衆皆慙沮至是韓之書表司凖<lb/>
　本使太師郡王鈞㫖十月五日生日所有諸路監司<lb/>
　帥臣州郡賀禮書信依年例並不收受如是送到定<lb/>
　行退回仰進奏官疾速徧行關報議者謂大臣却四<lb/>
　方之饋未有自奏邸行下諸路如此者盖僣也開禧<lb/>
<pb n="KR2b0030_WYG_008-23b"/>
　三年侂胄生辰大臣以下皆排列所獻於天慶觀之<lb/>
　廡下都人競徃觀之其首列有紅榜大書云門生特<lb/>
　進右丞相兼樞宻院使秦國公陳自強恭遇恩主太<lb/>
　師平章郡王降誕之辰仰祝鈞筭<lb/>
壬寅集議裁抑濫賞<lb/>
　詔侍從臺諌兩省官集議　八月癸丑詔自今以恩<lb/>
　賞進秩嵗毋過二官<lb/>
壬子核諸州樁積錢米<lb/>
<pb n="KR2b0030_WYG_008-24a"/>
　詔諸路監司覈實上其數於尚書省<lb/>
秋七月不雨<lb/>
　甲子詔大理三衙臨安府兩浙及諸路决繫囚戊辰<lb/>
　禱於天地宗廟社稷己巳命諸路提刑從宜斷疑獄<lb/>
　蠲内外諸軍所負營運息錢辛未蠲兩浙闕雨州縣<lb/>
　逋租<lb/>
戊子修保伍法<lb/>
　命諸路提刑提舉同措置　開禧元年七月詔諸路<lb/>
<pb n="KR2b0030_WYG_008-24b"/>
　提刑提舉司措置保甲<lb/>
八月己亥皇帝玉牒成<lb/>
　陳自強等上進<lb/>
甲辰賜范祖禹諡<lb/>
　曰正獻<lb/>
癸丑蠲紹興府民身丁<lb/>
　詔攅宫所在民蠲身丁錢絹綿鹽　丙辰除靜江府<lb/>
　昭州折布錢<lb/>
<pb n="KR2b0030_WYG_008-25a"/>
戊午張孝伯罷<lb/>
九月丁卯更定捕盗改官法<lb/>
　有司以為請詔侍從集議　明年正月重定選人捕<lb/>
　盗賞為二等<lb/>
冬十月庚子張巗參知政事<lb/>
十一月己未朔詔便宜發廪<lb/>
　兩淮荆襄諸州遇凶荒奏請不及者聴先發廪即日<lb/>
　以聞<lb/>
<pb n="KR2b0030_WYG_008-25b"/>
壬申白氣亘天<lb/>
十二月癸巳詔宰執復兼國用事<lb/>
　詔曰朕仰惟祖宗委任三司専總邦計故能周知源<lb/>
　委出入有常今之財賦各歸户部而事權散紊不復<lb/>
　相通有司出納莫可稽考吏或苛取重困吾民朕嘗<lb/>
　有意變通比覧臣僚奏䟽因思區畫其遵孝宗皇帝<lb/>
　典故宰相兼國用使參知政事同知國用仍於侍從<lb/>
　卿監中擇才識通練奉公愛民者二人為之属俾顓<lb/>
<pb n="KR2b0030_WYG_008-26a"/>
　其職參考内外財賦所入經費所出㑹計而總覈之<lb/>
　庶㡬名實不欺用度有紀焉遂以陳自強兼國用使<lb/>
　費士寅張巗同知國用事　明年二月癸丑詔國用<lb/>
　司立考覈財賦之法於諸路轉運司　開禧元年七<lb/>
　月韓侂胄兼國用使<lb/>
己亥詔改明年元<lb/>
壬子禁州縣挾私籍没民産<hi>按本紀在壬寅</hi>
甲辰再蠲臨安身丁錢<lb/>
<pb n="KR2b0030_WYG_008-26b"/>
　三年<lb/>
是嵗有㫖六部架閣非闕官勿除<lb/>
　六部架閣官者崇寧間始置迄宣和再置再省紹興<lb/>
　三年立六部架閣庫十五年復置官四人舊制成案<lb/>
　留部二年然後畀而藏之又八年則委之金耀門文<lb/>
　書庫今金耀無復曩司則悉藏之架閣矣主管官號<lb/>
　掌故擇選人有時望者為之例為編删學官之選近<lb/>
　嵗滋益輕至有待次累年者朝廷患之至是有㫖非<lb/>
<pb n="KR2b0030_WYG_008-27a"/>
　闕官不除　有選人家閩中其父與陳自強有舊至<lb/>
　是入都見自強求為掌故自強對衆厲聲曰外間豈<lb/>
　不知近者見闕方除此何可得衆為之踧踖後旬日<lb/>
　竟除掌故或疑其由他徑而得者問之徐曰丞相耳<lb/>
　或曰丞相前日之語甚峻何以回造化耶其人即座<lb/>
　側取一幅書示之乃自強答書也略曰珍貺鼎至晃<lb/>
　耀老目或問珍貺之名曰書生安得珍貺比所請不<lb/>
　遂適從王家肆中見粟金臺盞十具重百星以四千<lb/>
<pb n="KR2b0030_WYG_008-27b"/>
　緡得而獻之耳聞者歎息而去　嘉定八年七月又<lb/>
　置三省樞宻院架閣官<lb/>
總所拘監司算綱運<lb/>
　嘉泰四年刑部員外郎劉述提舉江東常平公事坐<lb/>
　事免去而湖廣總領吳旰申省云述欠本所綱運甚<lb/>
　多請留之打算述舟行已到鄂渚朝㫖下旰移檄追<lb/>
　還此亦頃所未有述成都人淳熙七年初改京秩以<lb/>
　試中大法趙丞相用為評事蜀人鄙之鄉㑹斥不與<lb/>
<pb n="KR2b0030_WYG_008-28a"/>
　未兩月黜知雲安縣通判施州恭州崇慶府慶元末<lb/>
　知廣安軍用李鋭事迎合袁說友以此得召說友罷<lb/>
　述亦坐黜議者頗指銳事為言云方鋭之敗也先籍<lb/>
　其家得法書名畫珍寳之物甚衆其後制司始遣官<lb/>
　盡拘其所有吏因為姦隠匿復不少計其貲猶直二<lb/>
　百萬緡焉<lb/>
開禧元年<hi>乙丑</hi>春正月癸酉初置澉浦水軍<lb/>
　丁丑詔以𨽻殿前司<lb/>
<pb n="KR2b0030_WYG_008-28b"/>
壬午雨霾<lb/>
賜蘓洵諡<lb/>
　曰文<lb/>
二月丙午蠲臨安酒稅錢<lb/>
　積欠十八萬緡有竒詔蠲之<lb/>
乙卯雪<lb/>
竄翁㸃<lb/>
　坐與察官交章也以朝請大夫江南東路提㸃刑獄<lb/>
<pb n="KR2b0030_WYG_008-29a"/>
　公事追三官送新州安置先是楊輔自潼川召歸至<lb/>
　䕫門引疾不進上奏乞祠且移書用事者力言兵未<lb/>
　可動拂其意乃進職二等為顯謨閣直學士奉祠去<lb/>
　年冬十月乙未也於是監察御史徐柟劾輔實不病<lb/>
　復奪所進職罷祠公論大不予時劉起晦除秘書省<lb/>
　正字甫數月柟又劾起晦頃宰貴溪曲法沽譽有罷<lb/>
　相位而過邑者起晦率士人百餘軰襴幞逺迓且為<lb/>
　不遜語此十目所知也柟所云指趙忠定也起晦繇<lb/>
<pb n="KR2b0030_WYG_008-29b"/>
　是罷去時十一月丙戌也㸃與柟頗厚使人諷之柟<lb/>
　不樂十二月壬寅有㫖召㸃赴行在柟遽劾㸃貪黷<lb/>
　嗜進民詞則捲官劵數千而獲判臺餽則較肉餅二<lb/>
　事而責償言多類此䟽入遂寢其命今年正月己卯<lb/>
　也㸃聞之上章自辨首論察官為内臺刑獄之官為<lb/>
　外臺察官論事不得其平外臺安得冺没而不與之<lb/>
　直次論柟私託不行所以貽怒者數事其末乃云侍<lb/>
　郎楊輔秘書劉起晦二人者皆今之望人也方藉以<lb/>
<pb n="KR2b0030_WYG_008-30a"/>
　為國家元氣楊輔召來已到䕫府值漲未能出峽起<lb/>
　晦與徐柟向來同時作縣相鄰職事相關一旦報怨<lb/>
　併及二人皆論罷之中外無不失望臣恃其與柟有<lb/>
　平昔之舊遂宛轉以言勸之由是大不相樂韓侂胄<lb/>
　見其章大怒陳自強退而批㫖云臺諫乃耳目之寄<lb/>
　朝廷紀綱之地翁㸃輙於奏牘妄肆詆訶以泄私忿<lb/>
　遂有是責㸃尋卒於貶所人皆傷之二人皆莆田人<lb/>
　㸃乾道二年進士乙科起晦復之子淳熈五年進士<lb/>
<pb n="KR2b0030_WYG_008-30b"/>
　乙科<lb/>
三月庚申太白晝見<lb/>
辛未申嚴舉子令<lb/>
　申嚴生子棄殺之禁仍令諸路主管常平官月給錢<lb/>
　米収養之<lb/>
癸未費士寅罷<lb/>
　士寅既驟貴及為樞長韓侂胄將用兵士寅心知其<lb/>
　難而不敢顯諫㑹興元帥趙介死侂胄欲以士寅鎮<lb/>
<pb n="KR2b0030_WYG_008-31a"/>
　興元為宣威之漸以微詞諷之所答不酬侂胄怒先<lb/>
　是士寅有䟽属曰費某家貧逺客士寅館之府第其<lb/>
　後稍為姦利士寅殊不知㑹蜀人有行錢三百千從<lb/>
　堂中干軍壘者命既出費某盡有之同館者分金而<lb/>
　不得大喧李大異時在鳯池嘗偕數從官入謁學館<lb/>
　與賔次近具聞其言至是大異持此劾之併及餘事<lb/>
　侂胄宻示其章士寅乃求去䟽入除資政殿學士知<lb/>
　興元府於是眉人朱不棄監三省樞宻院激賞庫為<lb/>
<pb n="KR2b0030_WYG_008-31b"/>
　鄧友龍所厚士寅<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>舟北關外急招之謂曰士寅此<lb/>
　出未知何以得罪於師王欲干侍御一詢之庶知過<lb/>
　而改耳又慮大諫攻擊未已此職名未可保全望侍<lb/>
　御留意不棄去為友龍言之友龍大笑曰知樞宻院<lb/>
　事尚失之職名何足較然李伯珍再入文字必與友<lb/>
　龍商𣙜可保無他即移簡侂胄言之侂胄答曰亦無<lb/>
　它苐前日嘗靣諭令徃興元乃不承當耳明日不棄<lb/>
　以告士寅士寅悵然曰此士寅愚暗之罪也前此師<lb/>
<pb n="KR2b0030_WYG_008-32a"/>
　王苐言漢中要地須一重臣鎮撫若士寅請徃即豈<lb/>
　敢自謂重臣耶幸多謝侍御及師王侂胄聞之意亦<lb/>
　觧及兵事起程松為宣撫使乃徙士寅潼川踰年潼<lb/>
　川大火因請祠去加大學士俄起知瀘州諫官論其<lb/>
　宿負罷之然其自為右史至執政適當偽學之旤徃<lb/>
　徃因事救觧侂胄頗從之當曦變時士寅適家居不<lb/>
　與其事盖始終全福者<lb/>
夏四月戊子朔錢象祖參知政事兼同知樞宻院事劉<lb/>
<pb n="KR2b0030_WYG_008-32b"/>
徳秀簽書樞宻院事<lb/>
辛卯皇甫斌兼知襄陽府<lb/>
　以代李奕也邊事既起初命奕代鄭挺守襄陽至是<lb/>
　奕自江陵副都統改鎮江都統而以斌為江陵副都<lb/>
　統兼知襄陽府<lb/>
辛丑日中有黑子<lb/>
甲寅流武學生華岳<lb/>
　坐上書諫用兵送建寧府編管<lb/>
<pb n="KR2b0030_WYG_008-33a"/>
乙卯大風<lb/>
五月己巳親試舉人<lb/>
　賜禮部奏名進士毛自知等四百三十有三人及第<lb/>
　出身有差　自知對䇿首論宜乗機以定中原因擢<lb/>
　為魁嘉定改元三月自知降充殿試第五甲以首論<lb/>
　用兵也<lb/>
復淳熙薦舉改官法<lb/>
　本末詳見慶元六年十月嘉定三年十一月　李心<lb/>
<pb n="KR2b0030_WYG_008-33b"/>
　傳曰薦舉改官法未嘗不善也患在乎士大夫以私<lb/>
　意汩之耳開禧末李仲衍為益部刑獄使者有舊舉<lb/>
　將之子以職司狀為請仲衍厚待之將行語之曰興<lb/>
　宗昔以職事受知先公今不敢忘然舉賢王事也非<lb/>
　報恩之物有貴人移書以子壻為託者仲衍報之曰<lb/>
　令壻奉公守職雖㣲命戒亦將舉之如有不然有所<lb/>
　未可嘉定初余弟仲貫甫自著作補郡將行靣白諸<lb/>
　公貴人乞勿薦士諸公皆從之真景元繼除江東副<lb/>
<pb n="KR2b0030_WYG_008-34a"/>
　漕朝辭入見又以劄子靣論之余謂士大夫人人如<lb/>
　仲衍景元則公道少伸而奔競之風庶㡬乎息矣若<lb/>
　夫通博易納賕謝又罪之大者故不復論<lb/>
乙亥立皇子<lb/>
　詔曰朕惟親親人道之始而尊祖睦族禮所以嚴宗<lb/>
　廟重社稷也二帝三王之隆靡不由之威武軍節度<lb/>
　使衛國公曮藝祖皇帝十世孫也自㓜鞠於宫中端<lb/>
　重聦哲凛如成人日者從㳺資善博親義理之訓益<lb/>
<pb n="KR2b0030_WYG_008-34b"/>
　茂温文之徳望實之羙中外聳聞朕承先帝洪業夙<lb/>
　夜祗畏懼弗克任歴日彌長而國本未立謂天下何<lb/>
　若稽嘉祐之宏模爰暨紹興之令典有司攷禮正名<lb/>
　朕將遵而行之其以曮為皇子進封榮王<lb/>
是月金人來責渝盟<lb/>
　以邊民侵掠及㳂邊増戍為辭<lb/>
六月罷廣東稅塲<lb/>
　八十一所<lb/>
<pb n="KR2b0030_WYG_008-35a"/>
戊戍命教閲禁軍<lb/>
　令諸路安撫司任責<lb/>
庚子以程松制置四川<lb/>
辛丑鄭挺罷<lb/>
　挺時為淮東安撫坐擅納北人牛真及刼漣水軍事<lb/>
　敗奪二官罷<lb/>
壬寅天鳴有聲<lb/>
復同安漢陽蘄春三監<lb/>
<pb n="KR2b0030_WYG_008-35b"/>
乙巳吏部七司法成<lb/>
　陳自強等上新修淳熈以後七司法明年三月頒行<lb/>
秋七月庚申韓侂胄平章軍國事<lb/>
　六月壬子宰相陳自強及侍御史鄧友龍等請用本<lb/>
　朝故事以侂胄平章軍國事故有是命㝷詔侂胄立<lb/>
　班丞相上三日一朝赴都堂治事　國朝舊相特命<lb/>
　平决軍國事者凢四人天禧初王文正公旦以首相<lb/>
　告老拜太尉兼侍中五日一朝遇軍國大事不以時<lb/>
<pb n="KR2b0030_WYG_008-36a"/>
　入參决公懇辭不拜慶歴初吕文靖公夷簡亦以首<lb/>
　相求罷拜司空平章軍國重事許公卒辭之元祐初<lb/>
　文忠烈公彦博自太師致仕除平章軍國重事未㡬<lb/>
　吕正獻公公著以右揆求去亦除司空同平章軍國<lb/>
　事潞公五日一朝申公兩日一朝非朝日不至都堂<lb/>
　盖祖宗所以優待元勲重徳之意非他相比也王吕<lb/>
　二公所平章重事之日不可得而考潞公所謂重事<lb/>
　則大典禮大刑政及進退侍從管軍三京尹三路帥<lb/>
<pb n="KR2b0030_WYG_008-36b"/>
　臣已上乃與聞之比申公去重字則政事無所不關<lb/>
　苐省其常程細務而已及侂胄將拜平章儀曹蕭景<lb/>
　伯討論典禮乃請三日一朝因至都堂議事大率皆<lb/>
　用申公故事而損益焉其後邊事起又命一日一朝<lb/>
　尚書省印亦納於其第宰相僅比參知政事不復知<lb/>
　印矣始時禮官議廣左丞相府以為侂胄第又議仍<lb/>
　給節度使俸侂胄引義控辭有詔褒納而止盖侂胄<lb/>
　繫衘比申公省同字則其禮尤尊比潞公省重字則<lb/>
<pb n="KR2b0030_WYG_008-37a"/>
　其所與者廣此當時討論之本意<lb/>
丙辰蘓師旦建節<lb/>
　除安逺軍節度使領閣門事<lb/>
丁卯詔舉將帥邊守<lb/>
　侍從兩省臺諫在外待制學士以上及内外諸軍主<lb/>
　帥各舉將帥邊守一二人<lb/>
戊辰贈趙汝愚官<lb/>
　為少保<lb/>
<pb n="KR2b0030_WYG_008-37b"/>
是月不雨<lb/>
　癸未詔大理三衙臨安府兩浙州縣及諸路决繫囚<lb/>
　八月丙戌蠲兩浙闕雨州縣贓賞錢<lb/>
置資善堂講臣<lb/>
　直講說書各一員　直講以命鄒應龍皇子之未王<lb/>
　也應龍以著作郎兼小學教授故就用之說書以命<lb/>
　張聲道時太子初就傅諫議李大異建請增置講官<lb/>
　用嘉祐故事以説書為名從之然嘉祐間英宗止除<lb/>
<pb n="KR2b0030_WYG_008-38a"/>
　防禦使故宫僚以皇子位伴讀說書為稱自紹興初<lb/>
　已置資善堂賛讀其後王府又置直講官属之名甚<lb/>
　備至是乃沿襲故名盖大異失於討論也<lb/>
八月癸巳雨<lb/>
乙巳以郭倪守揚州<lb/>
　自殿前副都指揮使為鎮江都統兼知揚州<lb/>
是月封贈劉光世宇文虚中<lb/>
　光世鄜王虚中少保　開禧用兵韓侂胄欲風厲諸<lb/>
<pb n="KR2b0030_WYG_008-38b"/>
　將因光世之孫伯震有請遂封王既又封岳飛為鄂<lb/>
　王<hi>按飛封鄂王已見上年五月據此文又似在封光世之後必有一悞</hi>中興諸將至是<lb/>
　畢王矣<lb/>
閏八月戊午編斷例<lb/>
　自隆興以來二年八月書成上之名開禧刑名斷例<lb/>
癸酉罷遣應制科何致<lb/>
　自李仲信後制科無合格者又三十餘年有何致者<lb/>
　字子一永康青城人祖耆仲字子固淳熙初嘗為部<lb/>
<pb n="KR2b0030_WYG_008-39a"/>
　使者知名士也致少有才為郡守陳纉館客纉入為<lb/>
　司農丞薦致於劉徳秀徳秀亦喜之時李壁為禮部<lb/>
　侍郎劉師文為工部侍郎徳秀率二人以制科薦於<lb/>
　朝有㫖召試㑹同薦者吳郡滕<graphic n="KR0882" url="https://raw.githubusercontent.com/kanripo/KR-Gaiji/master/images/KR0882.png" mimeType="image/png"/>東陽杜福遭憂不<lb/>
　赴詔須服闋並召致躁急欲先得試屡懇於壁壁以<lb/>
　為狂笑不顧致更禱纉纉即以徳秀意為蘓師旦言<lb/>
　之韓侂胄不得已於徳秀為降内批如所請後二日<lb/>
　權中書舍人易紱繳還致大憾乃以劄子白廟堂謂<lb/>
<pb n="KR2b0030_WYG_008-39b"/>
　言詞多取憎疾必觸忤報罷乞寢已降召試指揮且<lb/>
　謗紱不已時鄧友龍方得侍御史俄而紱除右司諫<lb/>
　友龍先為修注以嘗論謝深甫二子出身紱亦恨致<lb/>
　因及之友龍曰司諫始入言路而亟讎一布衣何示<lb/>
　人以不廣不若更論二謝如致事友龍得論之明日<lb/>
　相繼求對紱論二謝駮放出身友龍論致進卷詆誣<lb/>
　伊尹罷歸致亦登侂胄之門友龍無以為罪故摘致<lb/>
　進論中言伊尹始負堯舜之道而終為天下開陵犯<lb/>
<pb n="KR2b0030_WYG_008-40a"/>
　之端之語以此激之時人謂兩臺諫共彈三秀才盖<lb/>
　指此也辛未嵗致以吳獵薦再召正言鄭景紹論之<lb/>
　乃勒令歸鄉増修所學焉<lb/>
戊寅欽宗玉牒成<lb/>
　韓侂胄等上進併憲聖慈烈皇后聖徳事迹<lb/>
九月丁亥劉徳秀罷<lb/>
庚子詔贓吏追還所受贓<lb/>
　如舊法<lb/>
<pb n="KR2b0030_WYG_008-40b"/>
庚戌大風<lb/>
冬十月甲子汀州獻瑞麥圖<hi>按本紀作江州</hi>
　時嵗旱守臣陳鑄更圖瑞麥以獻詔奪一官<lb/>
庚午復置和州馬監<lb/>
十一月乙未申嚴告訐之禁<lb/>
十二月癸丑朔修孝宗光宗御集<lb/>
癸酉詔永免二浙身丁<lb/>
　前三日詔兩淮京西監司帥守講行寛䘏之政　詔<lb/>
<pb n="KR2b0030_WYG_008-41a"/>
　曰朕惟方今大計在寛民力二浙承平嵗乆生齒日<lb/>
　繁租賦之餘重以身丁之斂吏弗加省民輸益艱中<lb/>
　夜以思靡遑安處爰敷曠澤庸示至懐兩浙路身丁<lb/>
　錢絹自開禧二年以後其永除之　明年正月蠲兩<lb/>
　浙路身丁紬綿　李心傳曰大抵丁錢多偽國所剏<lb/>
　余嘗謂唐之庸錢楊炎已均入二稅而後世差役復<lb/>
　不免焉是力役之征既取其二也本朝王安石令民<lb/>
　輸錢以免役而紹興以後所謂户長保正雇錢復不<lb/>
<pb n="KR2b0030_WYG_008-41b"/>
　給焉是取其三也合丁錢而論之力役之征盖取四<lb/>
　矣而一有邊事則免夫之令又不得免焉是取其五<lb/>
　也孟子曰有布縷之征有力役之征用其一緩其二<lb/>
　用其二而民有莩用其三而父子離今布縷之征有<lb/>
　折稅有和預買川路有激賞而東南有丁絹是布縷<lb/>
　之征三也糓粟之征有税米有義倉有和糴川路謂<lb/>
　之勸糴而斗靣加耗之輸不與是穀粟之征亦三也<lb/>
　通力役之征而論之盖用其十也民安得不困乎余<lb/>
<pb n="KR2b0030_WYG_008-42a"/>
　惡夫世之俗吏不知財賦本末源委顧以趣辦為能<lb/>
　而撥其本也故詳錄其事以待上問而出焉<lb/>
戊寅韓侂胄挑金使<lb/>
　金主遣禮部尚書趙之傑來賀來年正旦韓侂胄平<lb/>
　章軍國事欲開邊釁命鄧友龍以給事中館伴之傑<lb/>
　入見容止倨慢持國書逡廵却立若將要上為起者<lb/>
　閤門覺其意奪書以進之傑益不平俄賛者唱云躬<lb/>
　身立躬字金主父嫌名也<hi>金主父顯宗名允恭</hi>之傑端立不動<lb/>
<pb n="KR2b0030_WYG_008-42b"/>
　侂胄遽前奏請駕還内繼有㫖更以正旦朝見<hi>魏了翁時</hi>
　<hi>為館職所言如此伹與閤門詔相差誤乃當時諫䟽中略及之偶未詳耳</hi>朱質時為著作<lb/>
　郎上書乞斬金使侂胄雖不從猶罷其天竺之㳺明<lb/>
　年春北使既去友龍坐貶秩而質除諫官及嘉定再<lb/>
　和二人踰嶠盖以是也　孝宗實錄淳熙六年十一<lb/>
　月乙亥樞宻院言盱眙軍申泗州牒金國完顔亶已<lb/>
　追謚閔宗皇帝升祔太廟所有廟諱及同音字並合<lb/>
　與回避詔下有司照㑹以此例之則躬字亦合與避<lb/>
<pb n="KR2b0030_WYG_008-43a"/>
　而不避者侂胄欲以挑金也<lb/>
是嵗厲仲方造戰車<lb/>
　中郎將厲仲方者為歴陽守仲方本書生嘗造戰車<lb/>
　九牛弩未及用而罷去周虎繼之或謂虎用其戰車<lb/>
　敗敵於清水鎮然不知其詳何如也<lb/>
真里賦國來貢<lb/>
　獻瑞象<lb/>
賑諸州水旱<lb/>
<pb n="KR2b0030_WYG_008-43b"/>
　江浙福建二廣諸州旱兩淮京西湖北諸州水命賑<lb/>
　之<lb/>
</p>
<p>
</p>
  </div>
</body>
</text>
</TEI>
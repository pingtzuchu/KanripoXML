<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩朝綱目備要卷九</head> <lb/>
    <p>
<pb n="KR2b0030_WYG_009-1a"/>
欽定四庫全書<lb/>
　兩朝綱目備要卷九<lb/>
　　寧宗<lb/>
開禧二年<hi>丙寅</hi>春正月雪<lb/>
　再給軍士雪寒錢發米賑濟貧民<lb/>
乙未增太學内舎員<lb/>
　為百二十人<lb/>
辛丑置國用司參計官<lb/>
<pb n="KR2b0030_WYG_009-1b"/>
　更名國用司曰國用參計所乾道閒孝宗嘗命輔臣<lb/>
　兼制國用然無官屬但於三省户房置國用司而已<lb/>
　侂胄将用兵既復故事始以侍從一員兼參計官卿<lb/>
　監一員兼同參計官募人陳遺利又索諸路諸司州<lb/>
　縣嵗賬而取其餘非乾道設官之意矣然是時四川<lb/>
　州縣諸司皆不以實報惟江浙諸州頗遭掊取之害<lb/>
　侂胄誅亦廢<lb/>
乙巳薛叔似宣諭京湖<hi>案侂胄傳薛叔似吴曦程松鄧友龍之命徐邦憲之罷俱在四</hi>
<pb n="KR2b0030_WYG_009-2a"/>
<hi>年開禧僅三年而改嘉定葢傳誤也本紀與此同</hi>
　以吏部侍郎為湖北京西路宣諭使叔似之使也韓<lb/>
　侂胄以省吏二人屬之鄧友龍又屬臺吏一人叔似<lb/>
　皆以為本司㸃檢文字兼凖備差使待之如僚屬及<lb/>
　德安圍急守臣李師尹來求援而叔似帳前已無兵<lb/>
　可遣不知所出㑹立春節諸僚共過總領官項某計<lb/>
　事而鄂之營妓方迎春以來其前馬者有宣撫司親<lb/>
　軍衣號在焉人言籍籍曰德安危在旦夕盍輟是以<lb/>
<pb n="KR2b0030_WYG_009-2b"/>
　解圍乎幹辦公事朱不棄聞之即檄州按其事乃知<lb/>
　皆三胥所遣也因白叔似送州獄鞫治項聞其至拂<lb/>
　榻待之項時兼知鄂州俾録事參軍往伴治具如大<lb/>
　賔客之儀詰朝宣撫副使陳謙具公牘云軍事方殷<lb/>
　望令以功贖過叔似亟出之未幾二宣撫皆罷不棄<lb/>
　亦坐罪免良可憐也不棄眉山人父時敏仕至太常<lb/>
　少卿不棄以父任入官舉進士不第王寧總蜀計不<lb/>
　棄以客從文州羌掠省地郭杲與寧不叶多調兵以<lb/>
<pb n="KR2b0030_WYG_009-3a"/>
　往期以轉輸困之久而乏糧郡欲增其直寧靳不予<lb/>
　不棄馳至問曰此去軍前幾何曰百里糧之直幾何<lb/>
　曰每石五千脚乘四百不棄曰去郡五十里有居民<lb/>
　乎曰有之不棄馳往下令增為五千二百鄉民聞之<lb/>
　爭來求售而脚乘亦減半事遂集三省樞宻院激賞<lb/>
　庫舊以武臣莅之多所亡失乃詔更用文臣不棄在<lb/>
　選中叔似為國用司參計官方被㫖鈎稽四總領所<lb/>
　上計賬文山積患之不棄曰此易耳當為侍郎觀之<lb/>
<pb n="KR2b0030_WYG_009-3b"/>
　撮其大綱不過數幅紙耳叔似初不然之<hi>按此條文義未足似</hi>
　<hi>有闕文</hi>
己酉雷雨雹<lb/>
辛亥禁毁錢為銅<lb/>
　詔坑户毁錢為銅不以赦原仍籍其家著為令<lb/>
是月雅州蠻高吟師㓂邉<lb/>
　沙平者雅州嚴道縣徼外蠻也與碉門寨纔隔一水<lb/>
　而寨在州西八十里沙平凡六族其地有胡蘆里者<lb/>
<pb n="KR2b0030_WYG_009-4a"/>
　本𨽻榮經縣之侯賢鄉嵗輸稅米百二十斛於碉門<lb/>
　而蕃人時至碉門互市蜀之富商大賈皆輻輳焉乾<lb/>
　道六年春正月二日夜夷人髙奴吉作亂焚碉門制<lb/>
　置使晁調成都眉卭三郡禁兵三千往討之壬戌深<lb/>
　入沙平蕩其巢穴而官軍輕敵賊勢復振又調漢兵<lb/>
　千人益之檄轉運判官李景孠親往多功<hi>地名在雅州西四十</hi>
　<hi>里距碉門亦四十里</hi>審觀事勢諸将銳欲一戰景孠止之宣撫<lb/>
　使王公明聞之以便宜罷守臣程敦古而遣通判卭<lb/>
<pb n="KR2b0030_WYG_009-4b"/>
　州陳澥持榜至碉門約回部族二月辛卯蕃人聽命<lb/>
　自是捐胡蘆里之稅與之而沙平悉為蕃人有矣景<lb/>
　孠開封人敦古眉山人澥嚴道人也淳熈十二年左<lb/>
　須蕃人楊出耶者復因沙平以叛土丁殺其徒二人<lb/>
　二月壬申出耶遂犯木頭寮<hi>今永寧隘在碉門寨東北二十里</hi>焚掠<lb/>
　至始陽鎮<hi>鎮在碉門東二十里</hi>郡以所殺骨價償之蕃人乃去<lb/>
　紹熈五年九嶺蕃人又因沙平以叛十月辛丑土丁<lb/>
　以神臂弓射退之制置司命閉禁門者月餘蕃人糧<lb/>
<pb n="KR2b0030_WYG_009-5a"/>
　盡乃就降有髙吟師髙阿保者奴吉之族也二人爭<lb/>
　為長雄阿保嘗賂制置司幹辦公事黄大全求蕃官<lb/>
　名目大全白簽廳給帖與之吟師心不平去年瑞慶<lb/>
　節吟師赴州因請以西域所得銅鑄金飾孔雀獻於<lb/>
　朝援例求蕃官名目守臣蘇肅之懼其邀索不已勞<lb/>
　而却之吟師忿怒乃糾前後費楊二族蕃人攻盧山<lb/>
　後峽殺戍兵擒隘官而去今年正月也二月戊午又<lb/>
　焚前峽三月甲午進犯碉門知寨曹琦斷其橋蕃人<lb/>
<pb n="KR2b0030_WYG_009-5b"/>
　不得歸大肆侵掠制置司委盧操權知寨調卭漢彭<lb/>
　眉州崇慶府禁軍合五百西義勇百人往討之丁丑<lb/>
　又遣通判漢州張師䕫同知雅州節制軍馬師䕫嘗<lb/>
　獻安邉十䇿故首用之既而作檄諭降其詞俚拙吟<lb/>
　師得之笑擲於地四月壬子師䕫率兵次始陽鎮蠻<lb/>
　人懼欲求和寨将彭安不可議閉禁門以困之蕃人<lb/>
　怒己未攻禁門又掠水渡村肆焚殺綿州西兵将屈<lb/>
　彦言於知寨操曰賊今無備第開禁門沙平可入也<lb/>
<pb n="KR2b0030_WYG_009-6a"/>
　操曰上司止令防遏耳安得生事己未師䕫見事急<lb/>
　以三百兵自衛還雅州翌日賊焚碉門官軍失利義<lb/>
　勇軍凖備将張謙戰死庚午提刑劉崇之智夫乃自<lb/>
　行賊勢轉熾宣撫司調潼川隆慶府大軍各五百往<lb/>
　討之五月乙未罷知雅州蘇肅之同知州張師䕫而<lb/>
　以通判遂寧府馮愉權州事命本州推官李爽於碉<lb/>
　門菜婆溪創築新寨又命宣撫司凖備差遣王好謙<lb/>
　興元後軍統領王鉞往軍前節制是時官軍前後至<lb/>
<pb n="KR2b0030_WYG_009-6b"/>
　者已六千人土丁及兩寨廵檢之兵亦不下千人盡<lb/>
　駐尼陽闗<hi>在碉門之東五里</hi>而節制居始陽鎮<hi>去碉門二十里</hi>庚子<lb/>
　王鉞自始陽耀兵入碉門蕃人乞還所掠鉞以甘言<lb/>
　誘之蕃人遂降惟髙吟師不至鉞又遣人說之吟師<lb/>
　乃出鉞即揮文龍州兵擒而戮之所殺凡六十三人<lb/>
　皆酋首也<hi>按髙吟師出降事又互見本年六月綱内</hi>
二月癸丑夜夀慈宫火<lb/>
　前殿火逮曉始熄於是太皇太后復歸大内甲寅詔<lb/>
<pb n="KR2b0030_WYG_009-7a"/>
　夀慈宫遺火由朕凉德以至回禄為災上驚慈闈可<lb/>
　自初四日撤樂避正殿又詔已迎請太皇太后過内<lb/>
　中朕連日奏請乞不須還宫庻便晨昏之奉已蒙俞<lb/>
　允自是車駕月四朝焉是日太皇太后有㫖一行物<lb/>
　色並般挈前來賜救火官兵錢七萬貫丙辰正侍大<lb/>
　夫安慶軍承宣使夀慈宫提舉吳回等三人各降二<lb/>
　官以遺火自劾也戊午太皇太后聖㫖見勘本宫遺<lb/>
　火一行人並免根究日下疎放令提舉所具名姓取<lb/>
<pb n="KR2b0030_WYG_009-7b"/>
　㫖行遣殿中侍御史徐柟奏内使王溶等三人各降<lb/>
　一官罷夀慈宫職事尋又詔本宫官吏並特轉一官<lb/>
　資己未權殿前司公事郭杲歩軍都虞候王處久及<lb/>
　二司統制官五員各特轉一官以救火之勞也<lb/>
久雨<lb/>
　丁巳詔大理三衙臨安府及諸路疏决繫囚<lb/>
己卯復御正殿<lb/>
三月癸巳程松宣撫四川吳曦副之<lb/>
<pb n="KR2b0030_WYG_009-8a"/>
　松移司興元東軍三萬屬焉曦進屯河池西軍六萬<lb/>
　屬焉西軍出入曦得自專松無所闗與及安丙為宣<lb/>
　撫副使欲鑒前弊進退大将如呼小兒自是都統制<lb/>
　不得自專而軍政始一矣論者韙之　四川計司舊<lb/>
　屬宣撫司節制鄭剛中在蜀久秦檜惡其専始命趙<lb/>
　德夫以少卿為之自是二司抗衡開禧用兵程松吳<lb/>
　曦並為宣撫韓侂胄急於成功遂有節制財賦指揮<lb/>
　且許按劾於是計司拱手及安丙為宣撫薦陳咸為<lb/>
<pb n="KR2b0030_WYG_009-8b"/>
　總賦陳咸事之甚謹時蜀計空虚而軍費日夥宣司<lb/>
　之移屯减戍運粟括財計司實頼其力後以兊引事<lb/>
　稍有違言咸不敢校也少監王釜代咸總計先請於<lb/>
　朝尚書省勘㑹軍政財賦各専任責權前降節制財<lb/>
　賦指揮合行釐正於是二司始忤未數月二人交章<lb/>
　乃移釜湖廣總領　四月以曦兼陜西河東路招撫<lb/>
　使<lb/>
甲午鄧友龍宣諭兩淮<lb/>
<pb n="KR2b0030_WYG_009-9a"/>
丁酉詔監司行部理囚如五月之制<lb/>
己亥幸聚景園<lb/>
　從太皇太后遊幸<lb/>
乙巳錢象祖罷<lb/>
　責其懷姦避事也後二日又降兩官送信州居住<lb/>
張巖兼知樞宻院事<lb/>
己酉徐邦憲罷<lb/>
　自知處州入見請立太子因以肆赦弭兵侍御史徐<lb/>
<pb n="KR2b0030_WYG_009-9b"/>
　柟劾罷之<lb/>
己未雅州蠻焚碉門寨<lb/>
　詳見今年正月<lb/>
夏四月甲子薛叔似宣撫京湖<lb/>
　以兵部尚書充湖北京西宣撫使<lb/>
鄧友龍宣撫兩淮<lb/>
　以御史中丞充<lb/>
下納粟補官令<lb/>
<pb n="KR2b0030_WYG_009-10a"/>
戊辰修紹興以後鹽法<lb/>
庚午追奪秦檜王爵<lb/>
　禮官改諡從李壁之請也　崇觀後一時大臣多得<lb/>
　美諡若蔡京鄭<hi>原本缺華案宋史鄭居中徽宗時人贈太師  原郡王諡文正與蔡京同</hi>
　<hi>時當即此人也</hi>皆諡文正何㮚諡正獻之類是也中興後京<lb/>
　已追貶故奪其諡它則如故秦檜死其館客曹宗臣<lb/>
　為博士定諡曰忠獻議状有道德髙天地勲烈冠古<lb/>
　今之語公議不平開禧初李壁為禮官請易以惡<lb/>
<pb n="KR2b0030_WYG_009-10b"/>
　事既行衛涇諸人在奉常定曰繆狠議上侂胄謂同<lb/>
　列曰且休且休事遂止然忠獻之告已拘取矣侂胄<lb/>
　死乃復還之議者謂壁之所論不為不公惜乎止言<lb/>
　其主和一事而不論其無君此所以得以逢迎用兵<lb/>
　之言也<hi>按此條所紀皆開禧二年事而目内又有開禧初云云盖雜引他書未及刋削耳</hi>
乙巳郭倪兼山東京東路招撫使趙淳兼京西北路招<lb/>
撫使皇甫斌副之<hi>案侂胄傳吴曦兼陜西河東招撫使皇甫斌副之亦在四年與此異</hi>
　倪以鎮江都統兼淳以鄂州都統兼斌以江陵副都<lb/>
<pb n="KR2b0030_WYG_009-11a"/>
　統兼<lb/>
丁丑吳曦納欵於金<lb/>
　遣其客姚淮源獻闗外四州之地求封為蜀王<lb/>
復泗州<lb/>
　鎮江都統制陳孝慶復泗州五月又復虹縣江州統<lb/>
　領許進復新息縣光州忠義人孫成復褒信縣<hi>案陳孝慶</hi>
　<hi>原作孝廣今從後文改正泗虹新息褒信之復侂胄傳俱在四年</hi>
五月辛巳朔吳興郡王抦薨<lb/>
<pb n="KR2b0030_WYG_009-11b"/>
　贈太保追封沂王謚靖惠上臨奠輟視朝二日王性<lb/>
　早慧然體羸多疾上友睦甚至及病侍醫每製藥必<lb/>
　先以方書取㫖而後進王其親愛如此王子垓早夭<lb/>
　均宗室希瞿子也立為沂王後嘉定初賜名補右監<lb/>
　門衛将軍再遷福州觀察使出就外傅擇卿監館職<lb/>
　二員兼教授七年更名貴和上待近屬甚恩前代所<lb/>
　不及安德軍承宣使思正荘文太子繼嗣也光宗賜<lb/>
　名搢補右千牛衛将軍開禧初除永州防禦使奉朝<lb/>
<pb n="KR2b0030_WYG_009-12a"/>
　請遷福州觀察使上立太子加恩遷承宣使七年更<lb/>
　今名<lb/>
癸未禁邉防官吏擅離職守<lb/>
丙戌王大節潰軍于蔡州<lb/>
　大節為江州都統引兵攻蔡州不克官軍大潰<lb/>
是日御筆詔北伐<hi>案侂胄傳降詔趣兵及皇甫斌秦世輔郭倬李汝翼王大節李爽郭倪之</hi>
<hi>敗鄧友龍蘇師旦之罷邱崈之督視江淮吴曦之叛金兵之渡淮暨退師督府之議和皆在四年侂胄之輸家</hi>
<hi>財亦在四年俱誤惟本紀與此同</hi>
<pb n="KR2b0030_WYG_009-12b"/>
　自隆興甲申朝廷與金人再和逮開禧丙寅凡四十<lb/>
　三年矣其夏五月丙戌内批金人世讎久稽報復爰<lb/>
　遵先志决䇿討除宜頒詔音明示海内翼日乃下北<lb/>
　伐之詔先是韓侂胄用事久有勸其立葢世功名以<lb/>
　自固者侂胄然之嘉泰元年秋八月己卯以殿前都<lb/>
　指揮使吳曦為興州都統制規恢之意自此起矣三<lb/>
　年冬知安豐軍厲仲方言淮北流民有願過淮者帥<lb/>
　臣以聞㑹殿撰辛棄疾除知紹興府過闕入見言敵<lb/>
<pb n="KR2b0030_WYG_009-13a"/>
　國必亂必亡願付之元老大臣務為倉猝可以應變<lb/>
　之計侂胄大喜時四年正月也既而盱眙守臣施宿<lb/>
　正旦副使林伯成皆言北方事其夏議遣知院許及<lb/>
　之守金陵為出師計不能行而罷自是襄帥鄭挺淮<lb/>
　漕鄧友龍皆進用兵之䇿執政張孝伯費士寅心知<lb/>
　其難而未敢顯諫皆出之潼守楊輔湖廣總領傅伯<lb/>
　成移書言其不可相繼抵罪至開禧改元正月丙子<lb/>
　出封樁庫金一萬兩以待賞功是科䇿士有論宜乘<lb/>
<pb n="KR2b0030_WYG_009-13b"/>
　機以定中原者侂胄大喜用兵之意遂决金人頗伺<lb/>
　知之五月遣其平章事布薩揆為宣撫使駐開封是<lb/>
　月甲申鎮江都統戚拱遣忠義人朱裕結漣水縣弓<lb/>
　手李全焚漣水縣<hi>李全即李鐡鎗</hi>六月辛卯詔内外諸軍宻<lb/>
　為行軍之計庚子資政程松為四川制置使諫議大<lb/>
　夫李大異以論止開邉同日補外壬子宰執陳自強<lb/>
　等四人援國朝故事乞命侂胄兼領平章臺諫鄧友<lb/>
　龍等繼亦有請七月己未自強等再奏庚申侂胄除<lb/>
<pb n="KR2b0030_WYG_009-14a"/>
　平章軍國事是日命興元都統司增招戰兵乙丑樞<lb/>
　宻都承㫖蘇師旦除安逺軍節度使是月侍郎李壁<lb/>
　為生辰使乞斬朱裕梟首境上從之八月丁亥命湖<lb/>
　北安撫司增招神勁軍甲辰趙師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>罷户部尚書以<lb/>
　其有異論也乙巳殿前副都指揮使郭倪為鎮江都<lb/>
　統制十月李壁使還言兵未可輕動不聽十一月乙<lb/>
　酉置殿前司神武軍五千人屯揚州十二月庚午增<lb/>
　刺馬軍司弩手今年正月癸卯<hi>案叔似宣諭之命在乙巳</hi>先命户<lb/>
<pb n="KR2b0030_WYG_009-14b"/>
　部侍郎薛叔似為京西湖北宣諭使於是左司諫易<lb/>
　紱大理少卿陳景俊太學博士錢廷玉皆言規恢大<lb/>
　計三月癸巳遂命程松為四川宣撫使吳曦副之甲<lb/>
　午給事鄧友龍為兩淮宣諭使乙巳錢象祖罷參知<lb/>
　政事行諫疏也丁未松始受命戊申曦受命㑹徐誼<lb/>
　自處州召歸入見論莫若因建儲而弭兵己酉<hi>案前三月</hi>
　<hi>己酉係徐邦憲此作徐誼誤</hi>降其二官四月甲子兩宣諭並陞宣<lb/>
　撫使戊辰吳曦兼陜西河東路招撫使己巳調三衙<lb/>
<pb n="KR2b0030_WYG_009-15a"/>
　兵增戍淮東詔郭倪兼山東京東招撫使趙淳兼京<lb/>
　西招撫使皇甫斌副之是日程松發成都丁丑吳曦<lb/>
　獻闗外四州之地於金人求封為蜀王是日陳孝慶<lb/>
　復泗州許進復新息縣戊寅孫成復褒信縣己卯四<lb/>
　川總領所以進義副尉楊巨源監興州合江倉五月<lb/>
　辛巳朔陳孝慶復虹縣侂胄聞已得泗州乃議降詔<lb/>
　甲申調泉州兵赴山東㑹合丁亥乃下北伐之詔詔<lb/>
　曰天道好還葢中國有必伸之理人心助順雖匹夫<lb/>
<pb n="KR2b0030_WYG_009-15b"/>
　無不報之仇朕丕承萬世之基追述三朝之志惟兹<lb/>
　仇敵猶託要盟脧生靈之資奉溪壑之欲此非出於<lb/>
　得已彼乃謂之當然衣冠遺黎虐視均於草芥骨肉<lb/>
　同姓吞噬劇於豺狼兼别境之侵陵重連年之水旱<lb/>
　流移罔恤盗賊恣行邉陲苐謹於周防文牒屢形於<lb/>
　恐脅自處大國如臨小邦迹其不恭姑務容忍曾故<lb/>
　態之弗改謂皇朝之可欺軍入塞而公肆創殘使來<lb/>
　庭而敢為桀驁洎行李之繼遣復慢詞之見加含垢<lb/>
<pb n="KR2b0030_WYG_009-16a"/>
　納汙在人情而已極聲罪致討屬彼運之将傾兵出<lb/>
　有名師直為壮况志士仁人挺身而竭節而謀臣猛<lb/>
　将投袂以立功西北二百州之豪傑懷舊而願歸東<lb/>
　南七十載之遺黎久鬰而思奮聞鼓旗之電舉想怒<lb/>
　氣之飈馳噫齊君復讎上通九世唐宗刷耻卒報百<lb/>
　王矧乎家國之仇接乎月日之近夙宵是悼涕泗無<lb/>
　從将勉輯於大勲必允資於衆力言乎逺言乎邇孰<lb/>
　無忠義之心為人子為人臣當念祖宗之憤益厲執<lb/>
<pb n="KR2b0030_WYG_009-16b"/>
　干之勇式對在天之靈庶幾中興舊業之再光庸示<lb/>
　永世宏綱之猶在布告中外明體至懷　侂胄将舉<lb/>
　兵先以葉適直學士院葢藉其名使草出師詔也適<lb/>
　喻其意堅辭至三四不受於是用李壁草之葉適云<lb/>
　適既辭又欲命曾鴻父漸鴻父亦辭遂止　李大異<lb/>
　為諫議甫數日坐論兵事忤韓侂胄除敷文閣待制<lb/>
　知鎮江府大異隆興人父安國兄大性皆嘗為户部<lb/>
　侍郎大異舉進士南省别試第一人光宗之初甫為<lb/>
<pb n="KR2b0030_WYG_009-17a"/>
　刑工部架閣文字紹熈初除太學正踰年遷将作監<lb/>
　主簿又踰年遷司農寺丞上即位數月出為䕫路轉<lb/>
　運判官葢趙汝愚所擢也自是召還遂厯清顯以至<lb/>
　侍從為諫官坐論兵事出守兵事興移平江府侂胄<lb/>
　死朝廷以其論議不變遷雜學士以旌之方是時大<lb/>
　性在福唐同日除雜學士京湖制置使人以為寵初<lb/>
　大異之為諫長也客有賀其所學得行者大異愀然<lb/>
　曰今之臺諫州縣五伯耳何足云乎堂上傳呼某人<lb/>
<pb n="KR2b0030_WYG_009-17b"/>
　當杖即持梃以前又傳呼曰放即置之而去客亦為<lb/>
　之一噱大異之言葢出於有所激耳然其在諫垣未<lb/>
　久竟以不得其言而去論者以此多之<lb/>
癸巳以北伐告於天地宗廟社稷<lb/>
是日四川宣撫程松至漢中<lb/>
皇甫斌敗于唐州<lb/>
　斌引兵攻唐州敗焉秦世輔以興元都統出師至城<lb/>
　固縣軍大亂<lb/>
<pb n="KR2b0030_WYG_009-18a"/>
甲申郭倬李汝翼敗于宿州<lb/>
　倬以池州副都統汝翼以主管馬軍行司公事㑹兵<lb/>
　攻宿州官軍敗績癸卯倬等還至蘄縣金人追而圍<lb/>
　之倬執馬軍司統制田俊邁以與金人乃得免<lb/>
壬寅太白晝見<lb/>
是日簡荆襄兩淮田卒以備戰兵<lb/>
戊申安丙置司于河池<lb/>
　時為陜西河東招撫司隨軍轉運使<lb/>
<pb n="KR2b0030_WYG_009-18b"/>
六月壬子竄王大節<lb/>
　以蔡州之敗也除名袁州安置尋改送封州安置<lb/>
癸丑李爽敗于夀州<lb/>
　爽以建康都統攻夀州敗績<lb/>
甲辰鄧友龍罷<hi>案本紀友龍之罷在甲寅</hi>
　尋奪三官送興化軍居住<lb/>
命邱崈宣撫兩淮<lb/>
　遷刑部尚書代友龍也<lb/>
<pb n="KR2b0030_WYG_009-19a"/>
乙卯雅州蠻高吟師出降<lb/>
　官軍殺之詳見今年正月注<lb/>
丁巳復褒信縣<lb/>
是日貶郭倬等官<lb/>
　倬與李汝翼以宿州之敗皇甫斌以唐州之敗並奪<lb/>
　三官斌尋又奪五官南安軍安置<lb/>
甲子李爽罷<lb/>
　以夀州之敗也尋奪三官汀州居住再奪三官南雄<lb/>
<pb n="KR2b0030_WYG_009-19b"/>
　州安置<lb/>
丁卯曲赦泗州<lb/>
　降雜犯死罪囚餘皆除之蠲其租稅三年<lb/>
是日復夀春府<lb/>
　建康副都統田琳復之<lb/>
戊辰雅州蠻復冦邉<lb/>
　官軍既殺高吟師是日官軍出禁門欲深入蕃界㑹<lb/>
　有為石棚所壓者乃遣土丁先往攻之權提刑督捕<lb/>
<pb n="KR2b0030_WYG_009-20a"/>
　司簽㕔任處厚時在碉門以狀白提刑劉崇之言本<lb/>
　遂進焚其巢以天稍晩姑俟一二日然穴中已無首<lb/>
　領焚其無疑崇之未至雅州聞除總領財賦之命遂<lb/>
　歸王鉞亦還始陽土丁深入至白茶平聞官軍已還<lb/>
　匆遽而出既而蕃人掩官軍不備詐携牲醪云來奠<lb/>
　死者及暮縱火焚臨江院兵人之屯者皆死其出奔<lb/>
　者多為所殺文龍州膽勇將茍顯忠聞變率所部拒<lb/>
　之蕃人稍却既而援兵無至者其軍殱焉興元府後<lb/>
<pb n="KR2b0030_WYG_009-20b"/>
　軍凖備將張全忠引數千兵繼出賊大至全忠戰死<lb/>
　官軍共失千餘人後軍正將陳堯輔赴節制司白事<lb/>
　還至尼陽聞其一軍盡没即自刄而死王好謙王鉞<lb/>
　皆走退屯多功<hi>去始陽又二十里</hi>蕃人進據大城山距始陽<lb/>
　不數里盧山邉民亦皆驚遁鉞遂入雅州又歸興州<lb/>
　以綿州統領官甘選權節制蕃人晝夜焚掠自碉門<lb/>
　而東凡四十里靡有孑遺好謙命西兵將屈彦招集<lb/>
　土丁屯始陽令碉門土居進士李午山鳴鳯往沙平<lb/>
<pb n="KR2b0030_WYG_009-21a"/>
　招諭又遣人約嵓蕃夾攻之㑹宣撫司遣成都兵馬<lb/>
　都監王全將飛山義勇軍三百人同節制癸酉離成<lb/>
　都全好謙共議再與之和蕃酋髙奴嵬等聽許<lb/>
戊寅蘇師旦罷<lb/>
　以韓侂胄奏劾與在外宫觀尋又奪三官衡州居住<lb/>
　仍籍其家又除名韶州安置以其家財賜三宣撫司<lb/>
　為犒軍費韓侂胄既喪師始覺為蘇師旦所誤欲去<lb/>
　之李壁時在翰林一夕侂胄招之飲坐無他賔但以<lb/>
<pb n="KR2b0030_WYG_009-21b"/>
　諸小姬環侍酒酣因及師旦事壁微言其過侂胄甚<lb/>
　然之壁乃悉數其罪勸之斥去侂胄納其言請壁代<lb/>
　己草奏壁請撤局席索水沃面諸姬以紙筆進壁抒<lb/>
　思良久奏牘遂成明日朝退壁坐玉堂遣人伺其事<lb/>
　或報平章奏事畢隨駕入内矣壁聞之且驚且喜少<lb/>
　頃批出師旦與在外宫觀<lb/>
是月兩淮宣撫邱崈至揚州<lb/>
　先是馬司及建康池州諸軍渡淮者七萬及是招收<lb/>
<pb n="KR2b0030_WYG_009-22a"/>
　僅得四萬崈親往揚州部分諸將悉三衙江上軍民<lb/>
　之兵合十六萬一千四百三十一人分守沿淮要害<lb/>
金人封吳曦為蜀王<hi>案曦傳在十二月葢曦受金詔印實十二月丙寅也</hi>
　賜以金印<lb/>
秋七月取和尚原<lb/>
　梁洋義士統制毋思襲取之九月壬午復為金所取<lb/>
　　權都統制范仲壬出師寳雞小㨗未幾楊輔遺韓<lb/>
　侂胄書言蜀兵驕糧乏財計已匱暫休息以規後圖<lb/>
<pb n="KR2b0030_WYG_009-22b"/>
　未為失計<lb/>
詔舉才<lb/>
　侍從臺諫兩省卿監郎官監司郡守前宰執侍從各<lb/>
　舉人才二三人<lb/>
壬午雅州蠻出降<lb/>
　先是蕃人既聽許以六月二十七日打話後數日奴<lb/>
　嵬率其徒二百餘人立降旗於禁門之外全命其子<lb/>
　公炎以素隊與權知碉門寨魏大受往受其降乃復<lb/>
<pb n="KR2b0030_WYG_009-23a"/>
　互市如故其後好謙鉞皆以次受賞焉好謙開封人<lb/>
　故太府卿卿月之子也始郡未被兵時邉闗之戍凡<lb/>
　二百六十餘皆飛山與州禁兵也<hi>飛山百五十人餘皆州兵</hi>乾道<lb/>
　九年青羌之變制置司益戍榮經者二百五十人<hi>崇慶</hi>
　<hi>府漢綿彭州禁兵</hi>至是又益六百四十四人<hi>諸州軍五百四十四人義勇一</hi>
　<hi>百人</hi>通舊為一千一百三十有九雅陋邦也嵗輸朝廷<lb/>
　暨諸司者其直猶為十二萬緡茶課九十四萬餘斤<lb/>
　其内郡支移者獨卭州軍衣鹽九萬六千六百餘斤<lb/>
<pb n="KR2b0030_WYG_009-23b"/>
　綿一萬一千三百餘兩而已郡稅米二萬八千六百<lb/>
　餘石而撥𨽻沉黎者萬四千石有竒又以二千石贍<lb/>
　榮經之戍而移卭州米償之及是益戍計增米四千<lb/>
　六百餘石醤菜錢七千六百餘緡轉運司復移卭州<lb/>
　米三千石贍之帥臣楊輔又為蠲減員錢之𨽻帥司<lb/>
　者萬三千餘緡郡計稍給矣<lb/>
癸卯張巖知樞宻院事李壁參知政事<lb/>
　韓侂胄初平章軍國事嘗與朝士論人才有乏賢之<lb/>
<pb n="KR2b0030_WYG_009-24a"/>
　嘆因言今從官中薛象先沉毅有謀然失之把持鄧<lb/>
　伯允忠義激烈然失之輕李季章通古知今失之弱<lb/>
　葢季章使還言兵未可動故以為弱也及用兵首命<lb/>
　鄧薛宣威兵敗季章乃秉政　李壁參知政事以劄<lb/>
　子薦蜀士有時望者凡十二人於朝廷乞召擢守貳<lb/>
　四人黎州楊子謨石泉張慥隆慶倅何德固瀘倅張<lb/>
　鈞而㸃子謨鈞二人京官四人興元教授黄申之青<lb/>
　神宰湯洪選人四人漢州學官詹久中眉州學官張<lb/>
<pb n="KR2b0030_WYG_009-24b"/>
　柙李道傳亦與焉而㸃申之久中二人得㫖皆召<hi>案李</hi>
　<hi>壁所薦十二人尚闕三人名本傳不載</hi>未行侂胄貶壁亦謫申之病遄<lb/>
　死三人皆不敢前制帥楊輔再請於朝然後促召時<lb/>
　慥以衛涇薦道傳以輔薦亦有召察之命洪後為黄<lb/>
　疇若所薦不得召董居誼入蜀將上柙之節守於朝<lb/>
　乞召察德固厯守長寧唐安垂除部使者告老而去<lb/>
　年纔五十四云壁所知多佳士此其選也<lb/>
丁卯誅郭倬<lb/>
<pb n="KR2b0030_WYG_009-25a"/>
　於鎮江府<lb/>
壬申置御前强勇軍<lb/>
　淮東安撫司所招者<lb/>
九月戊子雷<lb/>
辛卯合祭天地于明堂赦天下<lb/>
乙巳賞復泗州功<lb/>
　先是七月辛巳詔復紹興邉郡賞至是舉行<lb/>
冬十月戊申朔詔舉將帥<lb/>
<pb n="KR2b0030_WYG_009-25b"/>
　内外軍帥各舉智勇可為將帥者二人<lb/>
辛酉罷瑞慶節宴<lb/>
　以將帥暴露故<lb/>
丙子金人渡淮<lb/>
　自清河口渡淮守將郭超失利遂圍楚州<lb/>
十一月庚辰命郭杲援兩淮<lb/>
　命杲領兵駐真州杲時為主管殿前司公事<lb/>
辛巳金人破棗陽軍<lb/>
<pb n="KR2b0030_WYG_009-26a"/>
　有北來韓元靚者<hi>案宋元通鑑作韓元靖</hi>至真州微露和意自<lb/>
　言安陽人魏公五世孫也邱崈遣人護送北還令問<lb/>
　端的丙申元靚人還得幅紙乃行省文字崈以聞於<lb/>
　朝<lb/>
甲申命邱崈督視江淮軍馬<lb/>
　除簽書樞宻院事　開禧用兵鄧友龍薛叔似以宣<lb/>
　撫使抵罪乃外除邱崈簽樞督視軍馬崈與侂胄不<lb/>
　咸再閱月而免張巖以元樞代之不勝任奉祠去數<lb/>
<pb n="KR2b0030_WYG_009-26b"/>
　月吳曦反復命李壁以參知政事督視四川軍馬既<lb/>
　而有裂土之議又罷行自是不復除都督矣<lb/>
金攻神馬坡<lb/>
　江陵副都統魏友諒突圍趨襄陽忠勇軍統制吕渭<lb/>
　孫欲圖友諒友諒格殺之<lb/>
乙酉趙淳焚樊城<lb/>
戊子金人圍廬州<lb/>
　副都統制田琳拒退之後八日圍解<lb/>
<pb n="KR2b0030_WYG_009-27a"/>
癸巳奏告天地宗廟社稷<lb/>
　以金人渡淮故也　乙未避殿減膳<lb/>
乙未金遊騎渡漢<lb/>
陳謙宣撫京湖<lb/>
　自湖廣總領除湖北京西宣撫副使<lb/>
丙申韓侂胄獻家財<lb/>
　二十萬以贍軍優詔褒納<lb/>
丁酉金攻舊岷州<lb/>
<pb n="KR2b0030_WYG_009-27b"/>
　踏白軍統制王喜引兵遁<lb/>
戊戌圍和州<lb/>
　守將周虎拒之<lb/>
陷信陽軍<lb/>
辛丑圍襄陽府<lb/>
　趙淳憂悸成疾將士奉之以守蜀漢路斷金圍皂郊<lb/>
　不下移屯天水縣<lb/>
壬寅陷隨州<lb/>
<pb n="KR2b0030_WYG_009-28a"/>
　守臣遁隨州人具香花迎拜金斂兵不殺遂之德安<lb/>
癸卯太皇太后賜犒軍錢<lb/>
　一百萬緡<lb/>
詔諸路招填禁軍<lb/>
　以待調遣<lb/>
甲辰金人克真州<lb/>
　士民奔逃渡江者十餘萬鎮江守臣宇文紹節亟具<lb/>
　舟以濟又廪食之於是濠梁安豐及並邉諸戍皆没<lb/>
<pb n="KR2b0030_WYG_009-28b"/>
　於金矣<lb/>
乙巳陷西和州<lb/>
　後八日乃去<lb/>
十二月戊申圍德安府<lb/>
　金兵凡二萬人守將李師尹拒之　是日金兵二萬<lb/>
　人攻襄陽東南西門不克<lb/>
庚戍陷成州<lb/>
　守臣辛槱之遁去三月丁酉金人始去　是晩吳曦<lb/>
<pb n="KR2b0030_WYG_009-29a"/>
　焚河池縣退屯青野原癸丑曦自殺金平退歸魚闗<lb/>
　<hi>案本傳曦焚河池退壁青野又退歸魚闗皆在十二月已前䧟西和州時癸丑即乙巳之後八日也</hi>
甲寅攻六合縣<lb/>
　郭倪遣前軍統制郭僎救之遇於胥浦橋官軍大敗<lb/>
　倪棄揚州走𤓰州渡<lb/>
督府議和不克<lb/>
　先是督府募得盱眙小吏王文持書幣往金軍大畧<lb/>
　謂用兵乃蘇師旦鄧友龍皇甫斌等所為非朝廷意<lb/>
<pb n="KR2b0030_WYG_009-29b"/>
　文等還答書悖慢多所要索且謂侂胄無意於用兵<lb/>
　則師旦等豈敢専擅又言奉命征討不敢自専進止<lb/>
　豈敢冐罪申奏督府再遣書許以刷還淮北流移人<lb/>
　及今年嵗幣始有許意朝廷乃以報書授督府督府<lb/>
　遣從政郎招撫司幹辦公事陳壁假工部員外郎與<lb/>
　國信所掌儀葛宗裔充小使持第三書以往㑹六合<lb/>
　交兵郭僎喪敗而第三書適犯金廟諱金遂以用兵<lb/>
　詰責小使却其書而還<lb/>
<pb n="KR2b0030_WYG_009-30a"/>
丁巳金人陷大散闗<hi>案吴曦傳大散闗之陷亦在十二月前</hi>
　都統制毋思不知所在明日思以單騎至興元程松<lb/>
　黜之以總管孫忠銳權都統制<lb/>
癸亥魏友諒潰軍于花泉<lb/>
　友諒走江陵<lb/>
丁卯金人攻七方闗<lb/>
　興州中軍正將李好義拒却之<lb/>
戊辰吳曦還興州<lb/>
<pb n="KR2b0030_WYG_009-30b"/>
　前二日金人遣吳端持詔印授曦於置口曦遂自罝<lb/>
　口歸興州<hi>案罝口曦傳作置口</hi>
金自淮南退師<lb/>
　淮南金騎漸退濠州尚為所據使一統軍守之<lb/>
己巳竄郭倪<lb/>
　以邱崈奏劾罷倪招撫使尋奪三官責授果州團練<lb/>
　使送南康軍安置<lb/>
庚午薛叔似陳謙罷<lb/>
<pb n="KR2b0030_WYG_009-31a"/>
　宣撫使副<lb/>
吳獵宣撫京湖<lb/>
　獵以荆湖北路安撫使為湖北京西宣撫使仍知江<lb/>
　陵府<lb/>
復兩浙圍田<lb/>
　募兩淮流民耕種<lb/>
壬申夜興州天赤如血<hi>案吴曦傳在曦還興州之夜</hi>
　照地如晝自月初有兩日相摩於初晴之時至是復<lb/>
<pb n="KR2b0030_WYG_009-31b"/>
　有此異<lb/>
癸酉吳曦稱蜀王<lb/>
甲戌畢再遇權招撫<lb/>
　以鎮江副都統陞為都統制權山東京東招撫司公<lb/>
　事　時諸將用兵皆敗惟畢再遇數有功金人常以<lb/>
　水櫃敗我再遇夜縳藁人數千衣以甲胄持旗幟戈<lb/>
　矛儼立成行昧爽鳴鼓金人驚視亟放水櫃後知其<lb/>
　非兵也甚沮乃出兵攻之金人大敗又嘗引金人與<lb/>
<pb n="KR2b0030_WYG_009-32a"/>
　戰且前且却至於數四視日已晩乃以香料煮黒豆<lb/>
　布地上復前摶金人佯為敗走金人乘勝追逐其馬<lb/>
　已饑聞豆香皆就食鞭之不前我師反攻之金人馬<lb/>
　死者不可勝計又嘗與金人對壘度金兵至者日衆<lb/>
　難與爭鋒一夕㧞營去慮金人來追乃留旗幟於營<lb/>
　并縳生羊置其前二足於鼓上擊鼓有聲金人不覺<lb/>
　為營復相持數日及覺欲追則已逺矣<lb/>
乙亥程松遁<lb/>
<pb n="KR2b0030_WYG_009-32b"/>
　自米倉山路出閬州順流以還<lb/>
陳自强送空頭省劄<lb/>
　開禧用兵有士人以積舉得官者舊用館客至是以<lb/>
　某執政薦遥領郭杲殿前㳂江䇿應軍馬司凖備差<lb/>
　遣事畢授從事郎其人復懇執政者以防江月日乞<lb/>
　制禄如殿司屬官例執政者以為僥倖太甚却之其<lb/>
　人屢懇不從乃見韓侂胄愛姬四夫人之父約以計<lb/>
　俸千二百緡即事成當分其半姬父許之翌日堂帖<lb/>
<pb n="KR2b0030_WYG_009-33a"/>
　下版曹如所請或以告執政者執政笑曰某備位廟<lb/>
　堂縱事事不與聞省劄亦須押過豈有未經執政官<lb/>
　書押而外間已被受之理語未畢其人通謁致謝執<lb/>
　政愕然及出則袖省劄而來曰荷相公鈞念已得請<lb/>
　矣葢陳自强大拜後時押空頭省劄以送侂胄須用<lb/>
　即填之故一時造命廟堂或不與知此特其細耳此<lb/>
　事不得其歳月姑附於此<lb/>
</p>
<p>
</p>
  </div>
</body>
</text>
</TEI>
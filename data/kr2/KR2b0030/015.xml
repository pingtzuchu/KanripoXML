<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩朝綱目備要卷十五</head> <lb/>
    <p>
<pb n="KR2b0030_WYG_015-1a"/>
欽定四庫全書<lb/>
　兩朝綱目備要卷十五<lb/>
　　寜宗<lb/>
嘉定八年<hi>乙亥</hi>春正月辛未估籍贓吏家<lb/>
　故淮南轉運判官施宿犯贓追奪官爵仍籍其家<lb/>
詔舉将材<lb/>
　侍從兩省臺諫各舉三人<lb/>
戊子申嚴金翠禁<lb/>
<pb n="KR2b0030_WYG_015-1b"/>
二月丙午雷孝友罷<lb/>
壬子蠲逋負米<lb/>
　平江等五郡凡蠲萬三千石有竒貸其繫囚<lb/>
己未雨土<lb/>
三月辛酉詔舉亷吏<lb/>
　大郡嵗舉二人小郡一人<lb/>
旱<lb/>
　乙亥命諸路州縣禱雨丙子蠲臨安府茶鹽賞錢釋<lb/>
<pb n="KR2b0030_WYG_015-2a"/>
　兩浙諸州繫囚丙戌釋江淮闕雨州縣杖以下囚四<lb/>
　月乙未幸太乙宫明慶寺禱雨辛丑避殿减膳壬寅<lb/>
　禱雨扵天地宗廟社稷癸夘詔中外臣民直言時政<lb/>
　得失甲辰史彌逺等請罷政不許乙巳德音降行在<lb/>
　及諸路雜犯死罪囚釋杖以下<lb/>
辛巳配何致<lb/>
　致扵開禧元年應賢良方正直言極諫科兩為言者<lb/>
　所攻罷歸本貫至是坐妄造事端熒惑衆聴配廣州<lb/>
<pb n="KR2b0030_WYG_015-2b"/>
　牢城<lb/>
五月辛酉塔坦破燕京<lb/>
　去年塔坦圍燕京是春金國東平之援兵五萬至安<lb/>
　次遇塔軍不戰而潰大名之兵八千至固安亦潰散<lb/>
　惟真定之兵四萬合保涿援兵一萬至旋風寨與塔<lb/>
　兵戰凡二日糧絶而敗自是内外不通至是燕京破<lb/>
　都元帥完顔福興自剄死山東羣盗大起楊安兒者<lb/>
　本淄州皮匠也金主璟泰和間殺人亡命為盗於太<lb/>
<pb n="KR2b0030_WYG_015-3a"/>
　行有衆千餘璟招降之貸死流扵上京及塔坦入㓂<lb/>
　金人命為副統軍令招必勝軍三千人迎敵軍敗而<lb/>
　竄往山東聚衆金人討之安兒與其徒數人入海為<lb/>
　舟師所殺又有郝八者名儀以貞祐二年春<hi>本朝嘉定七年</hi>
　據山東叛僣號大齊改元順天金人遣花㡌軍生擒<lb/>
　之磔扵開封又有劉二祖者亦名盗也其女名劉小<lb/>
　姐亦聚衆數萬皆為花㡌軍所破花㡌軍者金户部<lb/>
　令史蔚州人郭忠率山後軍民擊塔坦逐之金人後<lb/>
<pb n="KR2b0030_WYG_015-3b"/>
　名其軍為花㡌軍云<lb/>
辛未雨<lb/>
　辛巳避殿减膳癸未復命有司禱雨　乙酉出米六<lb/>
　萬石賑糶臨安府貧民　六月丙辰詔兩浙江淮路<lb/>
　諭民雜種粟麥麻豆有司毋收其賦田主毋責其租<lb/>
　丙子出米三十萬石賑糶江東饑民<lb/>
己夘命利路招刺忠義人<lb/>
甲申詔贓吏毋减年參選<lb/>
<pb n="KR2b0030_WYG_015-4a"/>
　著為令<lb/>
秋七月庚申置三省樞宻院架閣官<lb/>
　六部架閣者崇寜間始置迄宣和再置三省紹興三<lb/>
　年立六部架閣庫十五年復置官四人主管官號掌<lb/>
　故例為刪修學官之選至是又置扵三省宻院焉<lb/>
辛酉鄭昭先參知政事曾從龍簽書樞宻院事<lb/>
壬戌立楊巨源廟<lb/>
　旌誅吳曦之勞也命四川立廟賜名褒忠<lb/>
<pb n="KR2b0030_WYG_015-4b"/>
戊辰蠲民賦<lb/>
　兩淮諸州毋納今年秋税其極邉五州併明年夏税<lb/>
　悉蠲之　癸酉蠲臨安紹興府貧民夏税　甲申詔<lb/>
　職田蠲放如民違者坐之　丁亥權罷旱傷州縣比<lb/>
　較賞罰<lb/>
八月己丑賜張栻謚<lb/>
　曰宣<lb/>
庚子申嚴宗子訓名法<lb/>
<pb n="KR2b0030_WYG_015-5a"/>
己酉禁州縣遏糴<lb/>
是月蘭州盗程彦暉求内附<lb/>
　四川制置使董居誼却之<lb/>
九月辛未合祭天地扵明堂赦天下<lb/>
　乙未命六部類赦書寛䘏事<lb/>
乙亥申嚴浙西圍田禁<lb/>
甲申罷四川試法科<lb/>
是秋塔坦破潼闗<lb/>
<pb n="KR2b0030_WYG_015-5b"/>
　初塔坦自河東渡河攻潼闗不能下乃由嵩山小路<lb/>
　趨汝州遇山澗輙以鐡槍相鎻連接為橋以渡扵是<lb/>
　潼闗失守金主急召花㡌軍扵山東冬十月塔坦至<lb/>
　杏花營距汴京二十里花㡌軍擊敗之塔坦復取潼<lb/>
　闗自三門析津乘河氷合布灰引兵而渡自是不復<lb/>
　出金主乃命平章政事胥鼎為大帥専守闗輔然陕<lb/>
　西諸州間亦有為所破者惟燕南雄覇數州乃三闗<lb/>
　舊地塘濼深阻塔兵不能入金将張甫張進二人據<lb/>
<pb n="KR2b0030_WYG_015-6a"/>
　信安軍以守之<hi>北距燕山百八十里</hi>又有遼東宣撫使蕭萬努<lb/>
　者本遼人乗女真之亂自立為帝據遼東七路欲引<lb/>
　兵併燕代魏晉而有之塔坦不能破也然其人貪婪<lb/>
　初無逺畧既破兩河赤地千里人煙斷絶燕京宫室<lb/>
　雄麗為古今之冠亦為亂兵所焚火月餘不滅其所<lb/>
　積貨財初無所用至以銀為馬槽金為酒甕大者重<lb/>
　數千兩薩木哈所居至用金飾龍床足踏金杌子奢<lb/>
　僣如此而徴督不已燕人患之金主珣南遷之後累<lb/>
<pb n="KR2b0030_WYG_015-6b"/>
　遣使詣塔坦求和雖未聽從而賂遺不輟特穆津憐<lb/>
　其意欲許之而薩木哈耻於無功堅持不可特穆津<lb/>
　謂曰譬如圍場中獐鹿吾已取之矣獨餘一兔汝累<lb/>
　年不能取盍遂捨之薩木哈不從遣人諭金主曰汝<lb/>
　欲議和可去帝號稱臣當封汝為王而金之羣臣亦<lb/>
　不從有言於珣願以死雪國耻者珣亦為之感憤也<lb/>
　金人自阿古達稱帝至是九十有八年而失國西河<lb/>
　既為塔坦所擾山東畔之金東阻河西阻潼関地勢<lb/>
<pb n="KR2b0030_WYG_015-7a"/>
　益蹙遂有南窺淮漢之謀兵端復起矣<lb/>
冬十二月詔楊巨源李好義子孫各進一官<lb/>
是嵗兩浙江東西路旱蝗<lb/>
嘉定九年<hi>丙子</hi>春正月乙丑賜呂祖謙謚<lb/>
　曰成<lb/>
置馬軍司水軍<lb/>
　丙子命諸州招填軍籍<lb/>
辛巳免和糴科糴<lb/>
<pb n="KR2b0030_WYG_015-7b"/>
　罷諸路旱蝗州縣和糴及四川關外科糴<lb/>
二月甲申朔日有食之<lb/>
丙申雪<lb/>
辛亥東西兩川地大震<lb/>
　三月乙夘又震甲子又震馬湖夷界山崩八十里江<lb/>
　水不通丁夘又震壬申又震六月辛夘西川地震壬<lb/>
　辰又震乙未又震黎州山崩十月癸亥又震甲子又<lb/>
　震<lb/>
<pb n="KR2b0030_WYG_015-8a"/>
三月丁丑詔舉監司<lb/>
　侍從臺諌兩省舉可為監司者各二人<lb/>
夏四月戊戌秦州人唐進内附<lb/>
　進與其徒何進等引衆十萬來歸四川制置使董居<lb/>
　誼却之<lb/>
五月癸酉太白晝見<lb/>
六月戊申賑浙西水災<lb/>
　賑䘏被水州縣寛其租税<lb/>
<pb n="KR2b0030_WYG_015-8b"/>
秋七月詔邊縣官許起復<lb/>
　邊縣擇材不拘常法其餘並遵三年之制<lb/>
九月甲申覈實水災<lb/>
　詔兩浙江東監司覈州縣被水最甚者蠲其租<lb/>
冬十一月癸亥命利路備邊<lb/>
　以程彦暉攻圍鞏州廹近州界命利州副都統劉昌<lb/>
　祖移駐西河州以備之<lb/>
十二月癸丑以宗學𨽻宗正寺<lb/>
<pb n="KR2b0030_WYG_015-9a"/>
　詳見七年八月癸夘<lb/>
丁巳雪<lb/>
　再給諸軍雪寒錢<lb/>
乙丑遷天水軍<lb/>
　于舊天水縣置知軍以下官<lb/>
是月真德秀論邊事<lb/>
　德秀為江東計度轉運副使附奏論邉事云臣至愚<lb/>
　極陋蒙陛下選擢將漕江東朝夕之所盡心不過州<lb/>
<pb n="KR2b0030_WYG_015-9b"/>
　縣間常事未足仰報大恩今事有關於宗社之安危<lb/>
　國家之休戚職有常守在臣雖不當言而其義則有<lb/>
　可言者昔歐陽修以知制誥出為河北轉運使嘗請<lb/>
　與聞兵事仁宗許之臣雖於修無能為役然臣亦由<lb/>
　詞臣出使且以轉餉為職則邉陲利害臣敢避越職<lb/>
　之罪畏縮不言臣竊見金人自失國南遷其勢日蹙<lb/>
　比者塔坦與西夏并兵東出潼關深入許鄭金人危<lb/>
　廹之狀見於其詔所云近復傳聞敵兵攻圍都邑游<lb/>
<pb n="KR2b0030_WYG_015-10a"/>
　騎布滿山東雖探報之辭不無同異要其大勢以河<lb/>
　南數州僅有之地而抗西北二國方張之師加以羣<lb/>
　盗縱横叛者四起土傾魚爛厥徵具形括馬搜糧公<lb/>
　私並竭交鈔數萬僅博一餐危急如此不亡何待臣<lb/>
　謹按國史女真叛遼在政和之四年甲午嵗其滅遼<lb/>
　也在宣和之七年乙巳嵗是冬即入中原臣竊謂今<lb/>
　日天下之勢無以異政宣之時陛下所以自治其國<lb/>
　與外禦強敵者亦宜以政宣為鑒夫以皇皇巨宋八<lb/>
<pb n="KR2b0030_WYG_015-10b"/>
　葉重光至於政宣盖太平極盛之日使朝廷之上知<lb/>
　守成之惟艱無難之可畏惕焉戒懼以祈天永命為<lb/>
　心親信仁賢修舉徳政則國勢屹然有㤗山磐石之<lb/>
　固雖百女真其何能為不幸燕安湛溺之餘紀綱蕩<lb/>
　然無一足恃本根既撥枝葉從之於是女真得以逞<lb/>
　其凶殘攻䧟我都城傾覆我社稷劫遷我二聖荼毒<lb/>
　我蒸民自開闢以來禍未有若是之酷也今將戒前<lb/>
　車之覆永神器之安其道非他願以政宣為鑒而已<lb/>
<pb n="KR2b0030_WYG_015-11a"/>
　臣嘗妄論政宣致禍之由其目有十失君臣相敕唯<lb/>
　是宴安股肱不良萬事隳壊其在虞廷猶以為戒自<lb/>
　蔡京倡豐亨豫大之説王黼開應奉享上之門專以<lb/>
　滛侈蠱上心奢靡蠧國用土木之功窮極盛麗花石<lb/>
　之貢毒遍江南甚至内廷曲宴出女樂以娯羣臣大<lb/>
　臣入侍飾朱粉以供戯笑於是荒嬉無度而朝政大<lb/>
　壊矣其失一也易曰師貞丈人吉又曰師出以律否<lb/>
　臧凶自古緫師必得老成重厚之人用師必有節制<lb/>
<pb n="KR2b0030_WYG_015-11b"/>
　訓齊之律反是則凶也自童貫髙俅迭主兵柄教閲<lb/>
　訓練之事盡廢上下階級之法不行潰敗者不誅而<lb/>
　招以金帛死敵者不䘏而誣以逃亡於是賞罰無章<lb/>
　而軍政大壊矣其失二也詩曰敬天之怒無敢戱豫<lb/>
　敬天之渝無敢馳驅自昔未聞簡忽天變而無禍者<lb/>
　政宣之世灾異數見大星如月徐徐南行日黯無光<lb/>
　洶洶欲動赤氣犯斗水冐都城當時羣臣恬不知警<lb/>
　方且以怪孽為嘉祥變異為休徵此上不畏天戒其<lb/>
<pb n="KR2b0030_WYG_015-12a"/>
　失三也大舜之聖舎已從人成湯之徳從諌弗咈自<lb/>
　昔未聞飾非遂過而不亡者政宣之際以言為諱張<lb/>
　根論征歛之煩散官安置李綱論大水之變逺謫監<lb/>
　征於是薦紳不敢言矣鄧肅以進詩諷諌屏出太學<lb/>
　朱夣説以直言宦寺竄斥偏州於是布衣不敢言矣<lb/>
　鉗結成風馴致禍敗此下不䘏人言其失四也夫君<lb/>
　子在内其卦為泰濟濟多士文王以寜政宣用事之<lb/>
　臣専以毁忠忌賢為事凢累朝老成之望當代鴻碩<lb/>
<pb n="KR2b0030_WYG_015-12b"/>
　之材不以姦黨廢則以邪倿斥不以曲學貶則以異<lb/>
　論逐排沮挫揠之餘舉國無君子矣雖欲乆安得乎<lb/>
　其失五也開國承家小人勿用而難任人蠻夷率服<lb/>
　政宣之世京黼繼尸宰柄貫攸濫厠樞庭其翺翔臺<lb/>
　省布列館殿非歌頌書生即膏粱子弟非奴事閹尹<lb/>
　即翼附權臣更引迭援在廷皆小人矣雖欲勿危得<lb/>
　乎其失六也記曰四方有敗必先知之此之謂民之<lb/>
　父母政宣小人顓為䝉蔽以欺上聽劉法敗死西陲<lb/>
<pb n="KR2b0030_WYG_015-13a"/>
　而童貫乃以㨗聞方臘破東南六郡而王黼匿不以<lb/>
　告郭藥師反形已露而邉臣掩覆於外女真尅期大<lb/>
　舉而大臣諱忌於中上下相蒙稔成大患至敵兵濟<lb/>
　河而朝廷猶未之覺其失七也書曰民惟邦本本固<lb/>
　邦寜政宣小人専務聚歛以摇根本朱勔以貢奉擾<lb/>
　浙右李彦以括田困京東蔡京改鹽鈔法而比屋嘆<lb/>
　愁王黼創免夫錢而諸路騷動人不聊生散為盜賊<lb/>
　雖無外患亦必有蕭墻之憂其失八也詩曰無竸惟<lb/>
<pb n="KR2b0030_WYG_015-13b"/>
　人四方其訓之古者以一士寢敵謀片言折外侮政<lb/>
　和初遣使覘國而童貫實行遼之君臣相顧竊笑已<lb/>
　有南朝無人之譏北事旣興遂付戎律以僕𨽻之材<lb/>
　當元戎之任節制不明諸將無所禀畏庸懦不武敵<lb/>
　師得以憑陵未幾副之以蔡攸易之以譚稹其為懦<lb/>
　怯又益甚焉於是女真知中國之無人而異志興矣<lb/>
　此授任非材其失九也昔子産以蕞爾之鄭﨑嶇強<lb/>
　國間區區一環宜無愛於晉而子産則曰大國之人<lb/>
<pb n="KR2b0030_WYG_015-14a"/>
　令於小國而皆獲其求將何以給之一共一否為罪<lb/>
　滋大大國之求無禮以斥之何饜之有卒不與秦求<lb/>
　地於趙趙欲與之虞卿曰王之地有盡而秦之求無<lb/>
　已以有盡之地而給無已之求其勢必無趙矣趙用<lb/>
　其計而秦不能加盖有國者不幸與強敵為鄰當有<lb/>
　以服其心而不當徇其欲方女真與遼國交兵雖能<lb/>
　毎戰輙克然視吾中國如髙山大海未易測其雄深<lb/>
　何敢遽有它志不幸姦臣腐夫希功寡謀唯恐無以<lb/>
<pb n="KR2b0030_WYG_015-14b"/>
　順適其意彼方邀吾嵗幣則予以契丹舊數而不辭<lb/>
　邀吾燕地税賦則予以銀絹百萬而不靳至於索犒<lb/>
　師則許以犒師欲貸糧則許以貸糧一事方酬而一<lb/>
　事已生前請未塞而後請復起一切順承無敢或戾<lb/>
　而南牧之師已侵尋於境土矣徒知狥其欲而無以<lb/>
　服其心其禍固應爾也或者惟以納張㲄結余覩為<lb/>
　造釁之由而不知召侮取輕其漸非一雖微結納之<lb/>
　事其能保盟約之不寒乎此處置乖冝其失十也今<lb/>
<pb n="KR2b0030_WYG_015-15a"/>
　陛下聖徳清明萬無此失然臣獨怪一人憂勤恭儉<lb/>
　無媿仁祖之風而羣臣盤樂怠傲乃有宣和之習東<lb/>
　南民力耗於軍餉者十八而士卒窮悴常有不飽之<lb/>
　嗟灾異頻仍修省之實未覩言路壅塞讜直之士弗<lb/>
　容君子非不叅用而正論未嘗獲伸小人非不欲逺<lb/>
　而讒諂猶或得志蒙蔽之風日熾聚歛之政日滋此<lb/>
　失未除臣恐後之視今猶今之視昔也雖然臣外有<lb/>
　司也其於内事不敢盡言猶請為陛下深陳所以待<lb/>
<pb n="KR2b0030_WYG_015-15b"/>
　敵者臣觀塔坦之在今日無異昔者女真方興之時<lb/>
　一旦與吾為鄰亦必祖述女真已行之故智盖女真<lb/>
　嘗以燕城歸我矣今獨不能還吾河南之地以觀吾<lb/>
　之所處乎受之則享虚名而召實患不受則彼得以<lb/>
　陵寝為詞假大義以見攻女真嘗與吾通好矣今獨<lb/>
　不能卑辭遣使以觀吾之所答乎從之則要索亡饜<lb/>
　豈能滿其溪壑之欲不從則彼得藉口以開釁端敵<lb/>
　人之情必出於此不可不豫圖所以應之也自三數<lb/>
<pb n="KR2b0030_WYG_015-16a"/>
　年来謀國不深惟長算而一切幸安曩者敵在幽燕<lb/>
　吾以嵗時䀻問已非獲已彼既播越而南獨不可遷<lb/>
　延其辭俟復燕山然後玉帛徃来如故迺使大宋臣<lb/>
　子拜敵讐於祖宗殿庭之下其誤一也嵗幣之弗遣<lb/>
　是矣然不以還燕為詞而諉曰漕渠乾涸使得以移<lb/>
　文督責中原豪傑聞之寜不以寡謀見哂乎其誤二<lb/>
　也並邉遺民皆吾赤子窮而歸我當示綏懐疆吏非<lb/>
　人惟知拒郤固已絶中原之望甚者視為盗賊戮之<lb/>
<pb n="KR2b0030_WYG_015-16b"/>
　焚之上流制閫之臣明揭大榜來者即行勦殺西州<lb/>
　總戎之師殺程彦暉一家骨肉於黒谷山秦隴之人<lb/>
　莫不切齒召隣國之侮開邉鄙之隙結遺黎之怨逆<lb/>
　上帝之心孰甚於此其誤三也積此三誤而吾國之<lb/>
　威靈氣燄索然矣漢昭烈有言事㑹之来寜有終極<lb/>
　夫誤於前者不可悔而應於後者猶可為所願朝廷<lb/>
　毋再誤而已厥今庸人之論有二不曰敵未遽亡猶<lb/>
　可倚為屏蔽則曰中原方擾未暇窺我江淮凡此皆<lb/>
<pb n="KR2b0030_WYG_015-17a"/>
　誤國之言不可不察也敵之必亡無愚智俱知之臣<lb/>
　不復重陳若昔五胡之亂江左粗安者盖以羣醜並<lb/>
　爭莫能相一故吾江表得以媮旦夕之安及苻堅既<lb/>
　㓕慕容旋起吞晉之謀元魏已併諸胡遂萌飲江之<lb/>
　志今塔坦鴟張盡有河朔而楊劉羣盜又皆徃徃服<lb/>
　從臣恐與五胡角立之勢殊未可為江左茍安之計<lb/>
　也或又以為安邉置所儲峙日豐以此餌敵何患不<lb/>
　濟臣竊謂不然夫金繒遺敵雖後世偃兵息民之權<lb/>
<pb n="KR2b0030_WYG_015-17b"/>
　宜然用之於國勢委靡之時則適以召侮而不足示<lb/>
　恩宣和之事是也倘不思自強其國而倚賂遺以幸<lb/>
　一日之安臣知其非䇿矣昔孫氏以區區之呉而當<lb/>
　強大之魏若未易為力者然其君臣相與䇿勵遂能<lb/>
　挫曹公虎狼之敵晉氏東遷至岌岌也徒以將相有<lb/>
　人處分得所卒能破苻秦傾國之師今國家幅貟萬<lb/>
　里貢賦雲集帶甲百萬江漢為池豈下於呉晉者而<lb/>
　中外有司忠誠憤激者少委靡頽惰者多一聞赤白<lb/>
<pb n="KR2b0030_WYG_015-18a"/>
　囊至則相顧失色不知所為少定則又帖然矣國家<lb/>
　平時不愛名器爵祿以寵士大夫一旦有急未見有<lb/>
　毅然以戮力王室自任者此臣之所以大懼也夫天<lb/>
　下之勢猶長江大河上流决潰下流必無獨寜之理<lb/>
　今荆淮以北數百里間干戈搶攘戎馬雜㳫正如熊<lb/>
　咆虎鬭僅在藩垣之外而或者乃曰無與吾事彼其<lb/>
　中心實不謂然姑欲架漏目前攫取名器爵祿而去<lb/>
　至於宗社生靈之憂則使陛下獨當之耳彼羣臣為<lb/>
<pb n="KR2b0030_WYG_015-18b"/>
　一身計可也陛下為人子孫任九廟之託奈何付安<lb/>
　危於度外乎陛下誠欲尊國勢以弭外虞則政宣之<lb/>
　十失必當懲近日之三誤必當戒庸人之論必當破<lb/>
　自強之計必當立至誠一心對越上帝廣謀兼聼曲<lb/>
　盡下情以収天人之心以合中外之助庶天下事猶<lb/>
　有可為者若或上下悠悠養成深患機㑹浸失事變<lb/>
　日殊臣實未知其所終也<lb/>
嘉定十年<hi>丁丑</hi>春正月辛巳雷<lb/>
<pb n="KR2b0030_WYG_015-19a"/>
癸巳雨土<lb/>
乙未大風㧞木<lb/>
二月庚申地震<lb/>
壬戌雪<lb/>
夏四月丁未朔金人来侵<lb/>
　攻光州中渡鎮執𣙜場官盛允升殺之分兵畧樊城<lb/>
　翌日鄂州江陵府副都統王守中引兵拒之金遂分<lb/>
　兵圍棗陽光化<lb/>
<pb n="KR2b0030_WYG_015-19b"/>
戊申圍棗陽軍光化軍<lb/>
丙辰許李珏趙方便宜行事<lb/>
　珏江淮制置使方京湖制置使詔措置調遣仍聼便<lb/>
　宜<lb/>
丁巳許董居誼便宜行事<lb/>
　居誼為四川制置使命酌量緩急便宜行事<lb/>
辛酉王辛㨗于安昌寨<lb/>
　辛為廬州鈐轄敗敵于光山縣之安昌寨殺其統軍<lb/>
<pb n="KR2b0030_WYG_015-20a"/>
　完顔掩隨州光化軍皆以㨗聞<lb/>
壬戌金人退<lb/>
乆雨<lb/>
　辛巳釋大理三衙臨安府杖以下囚蠲茶鹽賞錢<lb/>
五月甲申親試舉人<lb/>
　賜呉潜以下五百二十有三人及第出身有差<lb/>
癸夘趙方請下詔北伐<lb/>
　遂傳檄招諭中原官吏軍民<lb/>
<pb n="KR2b0030_WYG_015-20b"/>
六月庚戌太白晝見<lb/>
戊午詔厲將士<lb/>
　詔曰朕厲精更化一意息民豈不知機㑹可乗讎耻<lb/>
　未復念甫伸於信誓實重起於兵端故寜咈廷紳進<lb/>
　取之謀不忍絶使傳徃来之好毎示固存之義初無<lb/>
　倖釁之心豈謂敵人遽忘大徳皇華之轡朝遣赤白<lb/>
　之囊夕聞叛卒鴟張率作如林之旅饑甿烏合驅為<lb/>
　取麥之師貪婪無厭僥倖嘗試冝神人之共憤亦覆<lb/>
<pb n="KR2b0030_WYG_015-21a"/>
　載所不容守將効忠開門而决戰兵民賈勇䧟陣以<lb/>
　爭先羣雄既殱殘黨自潰允賴蕩攘之力迄成綏静<lb/>
　之功然除戎當戒於不虞縱敵必貽於後患咨爾有<lb/>
　衆永肩厥心毋忽其既退而懐茍安毋狃於屢勝而<lb/>
　忘逺略屬炎蒸之在候念戎役之方勞雖摧枯拉朽<lb/>
　之非難而執銳被堅之不易視爾暴露如已焚惔一<lb/>
　朝背好誰實為之六月飭戎予非得已諒深明曲直<lb/>
　逆順之理其孰無激昂奮發之思師出無名彼既自<lb/>
<pb n="KR2b0030_WYG_015-21b"/>
　貽於顛沛兵應者勝爾宜共赴於事功若能立非常<lb/>
　之勲則亦有不次之賞尚其聼命朕不食言　以黄<lb/>
　榜募京西忠義人進討<lb/>
辛未東川大水<lb/>
癸酉太白經天<lb/>
秋七月丙子朔日有食之<lb/>
不雨<lb/>
　戊辰釋諸路杖以下囚<lb/>
<pb n="KR2b0030_WYG_015-22a"/>
甲申雅州蠻復冦邉<lb/>
　焚碉門寨遣官軍討之<lb/>
庚子罷軍士滛刑<lb/>
　詔諸軍將佐有罪送屯駐州軍鞫之罷軍士滛刑<lb/>
八月乙丑詔舉將帥<lb/>
　監司郡守各舉威勇才畧可任將帥者二人<lb/>
冬十月乆雨<lb/>
　乙巳朔釋大理三衙臨安府及兩浙諸州杖以下囚<lb/>
<pb n="KR2b0030_WYG_015-22b"/>
　癸酉蠲三衙江上諸軍公私逋負錢<lb/>
十一月丁丑大風<lb/>
庚辰太白晝見<lb/>
甲申賑貧民<lb/>
　詔浙東提舉司出米十萬石賑給貧民<lb/>
戊戌太白經天<lb/>
十二月戊申募民納粟補官<lb/>
　以軍興故<lb/>
<pb n="KR2b0030_WYG_015-23a"/>
乙夘詔武舉人毋應文舉<lb/>
癸亥金人侵四川<lb/>
　鳯翔副統軍完顔贇以歩騎萬人侵四川戊辰迫湫<lb/>
　池堡<lb/>
己巳陷天水軍<lb/>
　守臣黄炎孫遁去攻白環堡破之庚午迫黄牛堡<lb/>
據大散關<lb/>
　統制劉雄棄關遁金人據之<lb/>
<pb n="KR2b0030_WYG_015-23b"/>
嘉定十一年<hi>戊寅</hi>春正月壬午李全率衆來歸<lb/>
　全即李鐡槍也本漣水縣弓手後充京東路忠義人<lb/>
　開禧邉事興戚拱嘗結之以焚漣水縣至是来歸詔<lb/>
　以為京東路緫管<lb/>
戊子金人圍皂郊堡<lb/>
　壬辰利州麻仲率忠義人焚秦州永寜寨　丁酉詔<lb/>
　四川忠義人立功其賞視官軍<lb/>
乙未出度牒給軍費<lb/>
<pb n="KR2b0030_WYG_015-24a"/>
　以一千下四川<lb/>
金兵攻隔茅關<lb/>
　興元都統李貴遁去官軍大潰<lb/>
二月甲辰焚大散關<lb/>
乙巳王大才馬蹶死于河池<lb/>
丙午金兵陷皂郊<lb/>
　死者五萬人<lb/>
丁未䧟湫池堡<lb/>
<pb n="KR2b0030_WYG_015-24b"/>
　三月丁丑焚之<lb/>
戊申圍隨州棗陽軍<lb/>
　㳺騎至漢上均州守臣應謙之棄城走<lb/>
丙辰白虹貫日<lb/>
梁昭祖焚金糧舟<lb/>
　昭祖為楚州鈐轄焚舟於大清河京東忠義副都統<lb/>
　沈鐸遣兵助之<lb/>
三月戊子復皂郊<lb/>
<pb n="KR2b0030_WYG_015-25a"/>
　先是二月辛亥四川制置司招忠義人復皂郊至是<lb/>
　利州統制王逸等率官軍及忠義人収復　己丑沔<lb/>
　州都統劉昌祖至皂郊<lb/>
郭雄斬金將完顔贇<lb/>
　金副都統制完顔贇包長夀遁去沔州軍士郭雄追<lb/>
　斬贇首而還長夀僅以身免<lb/>
辛夘官軍大潰於赤谷口<lb/>
　忠義十餘萬人出攻秦州官軍繼進至赤谷口王逸<lb/>
<pb n="KR2b0030_WYG_015-25b"/>
　傳劉昌祖之命退師且放散忠義人軍大潰<lb/>
癸巳金復攻皂郊<lb/>
　包長夀合長安鳯翔之衆復攻皂郊遂趨西河州丙<lb/>
　申劉昌祖焚西河州而遁守臣楊克家棄城去昌祖<lb/>
　又焚成州守臣羅仲甲亦棄城去四月戊申金人去<lb/>
　成州<lb/>
彭惟城等敗於泗州<lb/>
　惟城鎮江忠義統制<lb/>
<pb n="KR2b0030_WYG_015-26a"/>
戊戌金兵陷西和州<lb/>
　四月甲辰退去<lb/>
夏四月戊申命四川増印錢引<lb/>
　五百萬以給軍費<lb/>
侯頥棄階州<lb/>
　頥本州守<lb/>
戊午金兵復至大散關<lb/>
　守將王立遁去興元都統呉政至大散關執立斬之<lb/>
<pb n="KR2b0030_WYG_015-26b"/>
己未逼黄牛堡<lb/>
　呉政拒退之軍聲大振<lb/>
五月乙亥招集忠義人<lb/>
　命四川制置司<lb/>
癸未蚩尤旗見<lb/>
　其長竟天<lb/>
丁亥集議邉事<lb/>
　詔侍從兩省䑓諌官集議平戎禦戎和戎三䇿<lb/>
<pb n="KR2b0030_WYG_015-27a"/>
壬辰嚴試法官七等之制<lb/>
六月湖州水<lb/>
　辛酉詔賑恤被水貧民<lb/>
秋七月乙酉修孝宗寳訓<lb/>
辛夘蠲税役<lb/>
　蠲四川關外諸州税役甲午蠲光州民兵戰死之家<lb/>
　税役<lb/>
九月辛巳合祭天地于明堂赦天下<lb/>
<pb n="KR2b0030_WYG_015-27b"/>
冬十月丙申進呉政等官<lb/>
　政與利州副都統張威各進三官<lb/>
貶劉昌祖等<lb/>
　昌祖以焚城退遁罪奪五官韶州安置丙午羅仲甲<lb/>
　以棄城罪奪三官常徳府居住楊克家以棄城罪奪<lb/>
　二官撫州居住<lb/>
戊午大風<lb/>
壬申金人攻黄口灘<lb/>
<pb n="KR2b0030_WYG_015-28a"/>
　屬安豐軍<lb/>
是月陜西人張羽来歸<lb/>
　是嵗諸路戸一千二百六十六萬九千六百八十四<lb/>
　口二千八百三十七萬七千四百四十一<lb/>
</p>
<p>
</p>
  </div>
</body>
</text>
</TEI>
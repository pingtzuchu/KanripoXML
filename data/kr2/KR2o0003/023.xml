<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>唐鑑卷二十三</head>
    <p>
<pb n="KR2o0003_WYG_023-1a"/>
欽定四庫全書<lb/>
　唐鑑卷二十三　　　　　宋　范祖禹　撰<lb/>
　　　　　　　　　　　　　　吕祖謙　註<lb/>
　　　昭宗<lb/>
大順元年四月赫連鐸李匡威請討李克用朱全忠亦<lb/>
上言克用終為國患今因其敗臣請帥汴滑孟三軍與<lb/>
河朔三鎮共除之乞朝廷命大臣為統帥初張濬因楊<lb/>
復恭以進復恭中廢更附田令孜而薄復恭復恭再用<lb/>
<pb n="KR2o0003_WYG_023-1b"/>
事深恨之帝知濬與復恭有隙特親倚之濬亦以功名<lb/>
為己任每自比謝安裴度克用之討黄巢屯河中也濬<lb/>
為都統判官克用薄其為人聞其作相<hi>相去聲</hi>私謂詔使<lb/>
曰<hi>使去聲下同</hi>張公好虛談而無實用傾覆之士也主上采<lb/>
其名而用之他日交亂天下必是人也濬聞而銜之帝<lb/>
從容與濬論古今治亂<hi>從七蹤切</hi>濬曰陛下英睿如此而中<lb/>
外制於彊臣此臣日夜所痛心疾首也帝問以當今所<lb/>
急對曰莫若彊兵以服天下帝於是廣募兵於京師至<lb/>
<pb n="KR2o0003_WYG_023-2a"/>
十萬人及全忠等請討克用帝命三省御史臺四品以<lb/>
上議之以為不可者什六七杜讓能劉崇望亦以為不<lb/>
可濬欲倚外勢以擠楊復恭乃曰先帝再幸山南沙陀<lb/>
所為也今兩河藩鎮共請討之此千載一時但乞陛下<lb/>
付臣兵柄旬月可平孔緯曰濬言是也帝曰克用有興<lb/>
復大功今乘其危而攻之天下其謂我何緯曰陛下所<lb/>
言一時之體也張濬所言萬世之利也帝以二相言叶<lb/>
僶俛從之五月詔削奪克用官爵屬籍以濬為河東行<lb/>
<pb n="KR2o0003_WYG_023-2b"/>
營都招討制置宣慰使京兆尹孫揆副之八月揆為克<lb/>
用將李存孝所擒克用鋸殺之十月禁軍自潰張濬戰<lb/>
又敗克用上表訟寃制以孔緯為荆南節度使濬為岳<lb/>
鄂觀察使再貶緯均州刺史悉復李克用官爵使歸晉<lb/>
陽明年二月加克用守中書令再貶濬繡州司户<lb/>
　臣祖禹曰李克用有復唐社稷之功茍無大害扵天<lb/>
　下猶將十世宥也<hi>見上卷注</hi>朱全忠欲殺之而朝廷不詰<lb/>
　全忠與諸鎮一請討克用則遽從之盖以克用出於<lb/>
<pb n="KR2o0003_WYG_023-3a"/>
　蕃夷而陵蔑之耳然有功者見討有罪者不誅則無<lb/>
　以為國故夫昭宗所以失政而海内愈亂者由張濬<lb/>
　為此役也唐之將亡譬如人有必死之疾使秦和扁<lb/>
　鵲救之<hi>秦和扁鵲古之善醫者</hi>未必能起也而庸醫妄藥以攻<lb/>
　之所攻非疾所疾不攻豈不速其死乎<lb/>
乾寜元年七月李茂貞遣兵攻閬州楊復恭楊守信帥<lb/>
其族黨犯圍走將自商山奔河東至乾元遇華州兵獲<lb/>
之八月韓建獻於闕下斬於獨柳李茂貞獻復恭與守<lb/>
<pb n="KR2o0003_WYG_023-3b"/>
亮書訴致仕之由云承天門乃隋家舊業大姪但積粟<lb/>
訓兵勿貢獻吾於荆榛中立夀王纔得尊位廢定策國<lb/>
老有如此負心門生天子<lb/>
　臣祖禹曰惟君子可以有功小人不可以有功也君<lb/>
　子有功而不伐<hi>易繫辭子曰勞而不伐有功而不徳厚之至也</hi>小人有功而<lb/>
　益驕先王戒小人勿用者以其不可立功也<hi>易既濟髙宗伐</hi>
　<hi>鬼方三年克之小人勿用</hi>夫無功猶不可長也况其有功何以堪<lb/>
　之故小人而有非常之功者國之不幸也復恭刑臣<lb/>
<pb n="KR2o0003_WYG_023-4a"/>
　<hi>宦人也故曰刑臣</hi>至與天子為敵昭宗親戰用大師而後克<lb/>
　之其言不臣如此由其恃援立之功故也豈不足為<lb/>
　永戒哉<lb/>
三年七月李茂貞犯京師帝將幸太原韓建請幸華州<lb/>
帝從之茂貞入長安宫室市肆燔燒俱盡帝憤天下之<lb/>
亂思得竒傑之士不次用之國子博士朱朴自言得為<lb/>
宰相月餘可致太平帝以為然八月以朴為左諫議大<lb/>
夫同平章事朴為人庸鄙迂僻無他長制出中外大驚<lb/>
<pb n="KR2o0003_WYG_023-4b"/>
　臣祖禹曰國之將亡如大厦之將顛扶其東而西傾<lb/>
　支其南而北壊况所以扶而支之者非其任哉<lb/>
四年帝在華州右拾遺張道古上䟽稱國家有五危二<lb/>
亂昔漢文帝即位未㡬<hi>平聲</hi>明習國家事今陛下登極已<lb/>
十年而曾不知為君馭臣之道太宗内安中原外開四<lb/>
夷海表之國莫不入臣今先朝封域日蹙㡬盡臣雖㣲<lb/>
賤竊傷陛下朝廷社禝始為姦臣賣弄終為賊臣所有<lb/>
也帝怒貶道古施州司户仍下詔罪狀道古宣示諌官<lb/>
<pb n="KR2o0003_WYG_023-5a"/>
　臣祖禹曰昭宗之在華州唐室日趨於亡當求賢如<lb/>
　不及聽言如在己<hi>班彪王命論見善如不及用人如由巳</hi>社稷宗廟未<lb/>
　可兾也而斥逐言責之臣<hi>孟公孫丑有言責者不得其言則去</hi>杜絶諌<lb/>
　争之路<hi>唐李林甫傳諌争路絶</hi>是自蔽耳目長姦䛕也終於顛<lb/>
　墜厥緒誠不知君道哉<lb/>
光化三年初崔𦙍與帝宻謀盡誅宦者及宋道弼景務<lb/>
脩死宦者益懼帝自華州還忽忽不樂<hi>音洛</hi>多縱酒喜怒<lb/>
不常左右尤自危於是中尉劉季述王仲先樞宻使王<lb/>
<pb n="KR2o0003_WYG_023-5b"/>
彦範薛齊偓等謀廢立<hi>偓音握</hi>十一月帝獵苑中夜醉歸<lb/>
手殺黄門侍女數人明日辰巳宫門不開季述率禁兵<lb/>
千人破門而入問得其狀謂崔𦙍曰主上所為如此豈<lb/>
可理天下庚寅季述陳兵殿廷召集百官使書奉請太<lb/>
子監國𦙍等不敢違帝在乞巧樓季述仲先與宣武進<lb/>
奏官程巖等帥兵入將士大呼至思政殿逢人輙殺帝<lb/>
見兵入驚堕牀下起將走季述仲先掖之令坐皇后趨<lb/>
至拜曰軍容勿驚官家有事惟軍容議季述出百官奏<lb/>
<pb n="KR2o0003_WYG_023-6a"/>
曰願奉太子監國陛下保頥東宫帝曰昨與卿曹樂飲<lb/>
不覺太過何至於是后曰官家趣依軍容語宦官扶帝<lb/>
與后同輦適少陽院季述以銀撾畫地數帝曰某時某<lb/>
事汝不從我言其罪一也如此數十不止乃手鎻其門<lb/>
鎔鐵錮之遣李師䖍將兵圍宂墻以通飲食凡兵器針<lb/>
刀皆不得入帝求錢帛皆不得求紙筆亦不與時大寒<lb/>
嬪御公主無衣衾號哭聞於外季述矯詔太子監國又<lb/>
矯詔太子嗣位以帝為太上皇十二月季述遣養子希<lb/>
<pb n="KR2o0003_WYG_023-6b"/>
度詣朱全忠許以唐社稷輸之李振勸全忠討季述全<lb/>
忠乃囚希度遣振如京師崔𦙍宻遣人說神策指揮使<lb/>
孫徳昭誅季述等徳昭乃與董彦弼周承誨謀伏兵誅<lb/>
之<lb/>
天復元年正月乙酉朔徳昭斬王仲先崔𦙍迎帝御長<lb/>
樂門樓率百官稱賀周承誨擒劉季述王彦範繼至方<lb/>
詰責已為亂梃所斃薛齊偓赴井死出而斬之滅四人<lb/>
之族以韓全誨張彦𢎞為左右中尉袁易簡周敬容為<lb/>
<pb n="KR2o0003_WYG_023-7a"/>
樞宻使<lb/>
　臣祖禹曰劉季述刼太子而幽帝宦者皆預謀昭宗<lb/>
　不能因天下讐疾之心窮治逆黨以清宫闈奪其兵<lb/>
　柄歸之將相<hi>將相並去聲</hi>而以亂易亂復任宦者既赦而<lb/>
　不問又稍以法誅之至使反側不安外結藩鎮以致<lb/>
　刼遷之禍由除惡不絶其本而大信不立故也昔陽<lb/>
　虎作亂於魯囚季桓子刼其國君春秋書曰盗竊寳<lb/>
　玉大弓若季述等家臣賤人不得曰廢立為唐史者<lb/>
<pb n="KR2o0003_WYG_023-7b"/>
　宜書曰盗則名實正矣<lb/>
六月崔𦙍請帝盡誅宦官宦官屬耳頗聞之韓全誨等<lb/>
涕泣求哀於帝帝乃令𦙍百事宻封䟽以聞勿口奏宦<lb/>
官求美女知書者數人内之宫中隂令詗察其事盡得<lb/>
𦙍宻謀全誨等大懼每宴聚流涕相訣日夜謀所以去<lb/>
𦙍之術時𦙍領三司使全誨等教禁軍諠譁訴𦙍减損<lb/>
冬衣帝不得已解𦙍鹽鐵使時朱全忠李茂貞各有挾<lb/>
天子令諸侯之意全忠欲帝幸東都茂貞欲帝幸鳯翔<lb/>
<pb n="KR2o0003_WYG_023-8a"/>
𦙍知謀泄急遺朱全忠書稱被詔令全忠以兵迎車駕<lb/>
且言上反正公之力而鳯翔入朝引功自歸今不速至<lb/>
必成罪豈唯功為他人所有且見征討全忠得書十月<lb/>
舉兵發大梁全忠至河中表請車駕幸東都京城大駭<lb/>
士民亡竄山谷百官皆不入朝十一月壬子全誨等陳<lb/>
兵殿前奏曰全忠以大兵逼京師欲刼天子幸洛陽求<lb/>
傳禪<hi>音善</hi>臣等請陛下幸鳯翔收兵拒之帝不許仗劔登<lb/>
乞巧樓全誨等急即火其下帝降樓乃與皇后妃嬪諸<lb/>
<pb n="KR2o0003_WYG_023-8b"/>
王百餘人皆上馬慟哭聲不絶全誨等遂火宫城壬戌<lb/>
車駕至鳯翔二年六月全忠敗李茂貞之師于虢縣之<lb/>
北進軍攻鳯翔九月全忠圍鳯翔十月茂貞出兵擊之<lb/>
又敗還汴軍每夜鳴鼓角城中地如動是冬大雪城中<lb/>
食盡凍餒死者不可勝計或卧未死肉已為人所冎市<lb/>
中賣人肉斤直錢百犬肉直錢五百茂貞儲㣥亦竭以<lb/>
犬彘供御膳帝鬻御衣及小皇子衣於市以充用削漬<lb/>
松柹以飼御馬十二月帝召李茂貞等食議與朱全忠<lb/>
<pb n="KR2o0003_WYG_023-9a"/>
和帝曰十六宅諸王以下凍餒死者日有數人在内諸<lb/>
王及公主妃嬪一日食粥一日食湯餅今已竭矣卿等<lb/>
意如何皆不對帝曰速當和解耳<lb/>
三年正月茂貞請誅韓全誨等與朱全忠和奉車駕還<lb/>
京帝即遣内養帥鳯翔卒四十人收全誨等斬之以第<lb/>
五可範仇承坦為左右軍中尉王知古楊䖍朗為樞宻<lb/>
使是夕又斬李繼筠等十六人遣使囊全誨等首以示<lb/>
全忠時鳯翔所誅宦官已七十二人全忠使京兆捕九<lb/>
<pb n="KR2o0003_WYG_023-9b"/>
十人甲子帝幸全忠營己巳入長安庚午崔𦙍奏誅宦<lb/>
官是日全忠以兵驅第五可範以下數百人於内侍省<lb/>
盡殺之寃號之聲徹於内外其出使者詔所在捕誅之<lb/>
止留黄衣㓜弱者三十人以備灑掃帝愍可範等咸無<lb/>
罪為文祭之自是宣傳詔命皆以宫人其兩軍内外八<lb/>
鎮兵悉屬六軍以崔𦙍兼判六軍十二衛<lb/>
　臣祖禹曰崔𦙍本與韓全誨争權因昭宗懲幽辱之<lb/>
　禍謀盡誅中官故全誨黨李茂貞而𦙍結朱全忠各<lb/>
<pb n="KR2o0003_WYG_023-10a"/>
　倚彊藩以為外援而岐汴亦慿宦官宰相内為城社<lb/>
　以制朝廷故𦙍召全忠以兵入朝而全誨刼帝西幸<lb/>
　唐室之亡由南北司相吞滅而人主受其禍豈不為<lb/>
　將來之永鑒哉<lb/>
　<lb/>
　<lb/>
　<lb/>
　<lb/>
<pb n="KR2o0003_WYG_023-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐鑑卷二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>唐鑑卷八</head>
    <p>
<pb n="KR2o0003_WYG_008-1a"/>
欽定四庫全書卷<lb/>
　唐鑑卷八　　　　　　　宋　范祖禹　撰<lb/>
　　　　　　　　　　　　　　吕祖謙　註<lb/>
　　　睿宗<lb/>
景雲元年十二月帝以二女西城隆昌公主為女冠以<lb/>
資天皇天后之福<lb/>
　臣祖禹曰孔子曰生事之以禮死𦵏之以禮祭之以<lb/>
　禮可謂孝矣<hi>語為政云</hi>未聞以女子為女冠而可以資福<lb/>
<pb n="KR2o0003_WYG_008-1b"/>
　於其親者也天子之女天下之所取則也不從先王<lb/>
　之禮而從方士之言襲非法之服奉不享之祠以是<lb/>
　為孝非所以率天下也夫古之人豈不欲捨其子而<lb/>
　厚其親若其可為則先王為之矣不待後世而始能<lb/>
　行也至于明皇亦以女追福於睿宗皆廢人倫蔑典<lb/>
　禮不可為後世法也<lb/>
二年正月追立妃劉氏曰肅明皇后陵曰恵陵徳妃竇<lb/>
氏曰昭皇后陵曰靖陵皆招魂𦵏于東都城南立廟京<lb/>
<pb n="KR2o0003_WYG_008-2a"/>
師號儀坤廟<lb/>
　臣祖禹曰人之死也魂氣歸於天形魄歸於地𦵏所<lb/>
　以藏體魄也若魂氣則無不之也茍無體魄則立廟<lb/>
　以祀之而已魂氣不可得而𦵏也夫棺槨所以掩形<lb/>
　也墓所以藏棺槨也其形氣既無有矣而必為之陵<lb/>
　墓不亦虛乎<lb/>
右睿宗在位四年傳位于𤣥宗開元四年崩年五十五<lb/>
　　　𤣥宗上<lb/>
<pb n="KR2o0003_WYG_008-2b"/>
開元元年七月以高力士為右監門将軍知内侍省事<lb/>
初太宗定制内侍省不置三品官黄衣廩食守門傳命<lb/>
而已天后雖女主宦官不用事中宗時嬖幸猥多宦官<lb/>
七品以上至千餘人然衣緋者尚寡帝在藩邸力士傾<lb/>
心奉之及為太子奏為内給事至是以誅蕭岑功賞之<lb/>
是後宦官稍増至三千餘人除三品将軍者寖多衣緋<lb/>
紫者千餘人宦官之盛自此始<lb/>
　臣祖禹曰自古國家之敗未有不由子孫更變祖宗<lb/>
<pb n="KR2o0003_WYG_008-3a"/>
　之舊也<hi>更音羹下同</hi>創業之君其得之也難故其防患也<lb/>
　深其慮之也逺故其立法也宻後世雖有聦明才智<lb/>
　之君高出群臣之表然未若祖宗更事之多也夫中<lb/>
　人不可以假威權盖近而易以為姦也明皇不戒履<lb/>
　霜之漸<hi>易坤卦初六履霜堅氷至象曰履霜堅氷隂始凝也</hi>而輕變太宗之制<lb/>
　崇寵宦官増多其貟自是以來寖干國政其原一啓<lb/>
　末流不可復塞唐室之禍基于開元書曰監于先王<lb/>
　成憲其永無愆<hi>書説命傅説告高宗曰監于先王成憲其永無愆</hi>為人後嗣<lb/>
<pb n="KR2o0003_WYG_008-3b"/>
　可不念之哉<lb/>
十月姚崇為相嘗奏請序進郎吏帝仰視殿屋崇再三<lb/>
言之終不應崇懼趨出高力士諌曰陛下新緫萬機宰<lb/>
相奏事當面加可否奈何一不省察帝曰朕任崇以庻<lb/>
政大事當奏聞共議之郎吏卑秩乃一一以煩朕邪㑹<lb/>
力士宣事至省中為崇道帝語崇乃喜聞者皆服帝識<lb/>
人君之體<lb/>
　臣祖禹曰人君勞於求賢逸於任人<hi>後王崇傳古人勞於求賢逸於</hi>
<pb n="KR2o0003_WYG_008-4a"/>
　<hi>任人</hi>古者疇咨僉諧<hi>書堯典帝典疇咨若時登庸孔安國云疇誰也前武紀贊疇咨海内</hi>
　<hi>舉其俊茂</hi>然後用之<hi>孟梁恵王見賢焉然後用之</hi>苟得其人則任而無<lb/>
　疑<hi>書大禹謨任賢勿貳去邪勿疑</hi>乃可以責成功明皇既相姚崇而<lb/>
　委任之如此其能致開元之治不亦宜乎<lb/>
二年正月并州長史薛訥奏請擊契丹帝亦以冷陘之<lb/>
役欲討之羣臣姚崇等多諫甲申以訥同紫微黄門三<lb/>
品将兵擊契丹群臣乃不敢言<lb/>
　臣祖禹曰姚崇等以其君討契丹為是邪<hi>契音挈</hi>當成<lb/>
<pb n="KR2o0003_WYG_008-4b"/>
　之為非邪當争之不可微諫而止也<hi>争去聲</hi>明皇既不<lb/>
　聽諫又益甚之遂相薛訥而使之将兵<hi>相将並去聲</hi>崇等<lb/>
　乃不敢言則是人君可以威脅群臣而遂其非也然<lb/>
　則君有大過<hi>孟子君有大過則諫</hi>将何以止之夫人臣諫而不<lb/>
　聽則當去位茍不能強諌而視其君之過舉<hi>強去聲</hi>至<lb/>
　於天下咸怨其臣則曰非我不諫君不能用我也始<lb/>
　則擇利以處其身終則引謗以歸其君此不忠之大<lb/>
　者也使君驕其臣而輕于用武天下不勝其弊<hi>勝平聲</hi>
<pb n="KR2o0003_WYG_008-5a"/>
　崇之罪也<lb/>
帝素友愛近世帝王莫能及初即位為長枕大被與兄<lb/>
弟同寢聽朝罷多從諸王遊在禁中拜跪如家人禮飲<lb/>
食起居相與同之於殿中設五幄與諸王更處其中<hi>更平</hi>
<hi>聲</hi>謂之五王帳宋王成器尤恭慎未嘗議及時政與人<lb/>
交結帝愈信重之故䜛間之言<hi>間去聲</hi>無自而入<lb/>
　臣祖禹曰文王孝於王季<hi>王季文王父</hi>故友于兄弟<hi>思齊詩刑</hi>
　<hi>于寡妻至于兄弟以御于家邦</hi>睦于太姒<hi>太姒文王妃</hi>故慈于子孫以及<lb/>
<pb n="KR2o0003_WYG_008-5b"/>
　其家邦至于鳥獸草木無不被其澤者推其心而已<lb/>
　矣先王未有孝而不友友而不慈者也至于後世帝<lb/>
　王或能於此則不能于彼何哉非其才不足以為聖<lb/>
　賢不能舉斯心加諸彼而已<hi>孟梁恵言舉斯心加諸彼而已</hi>明皇以<lb/>
　藩王有功成器居嫡長而能辭位以授之<hi>唐讓皇帝憲傳本名</hi>
　<hi>成器睿宗為皇帝故憲立為皇太子睿宗将建東宫以憲嫡長又嘗為太子而楚王有大功故久不定憲</hi>
　<hi>辭曰儲嗣天下之公器時平則先嫡國難則先功重社稷也使付授非宜海内失望因涕泣固辭時大臣</hi>
　<hi>亦言楚王有定社稷功且聖庻抗嫡不宜更議帝嘉憲讓遂許之立楚王為皇太子𤣥宗始封楚王</hi>故<lb/>
<pb n="KR2o0003_WYG_008-6a"/>
　明皇之心篤于兄弟盖成器之行有以養其友愛之<lb/>
　心也是以能全其天性而䜛間之言無自入焉嗚呼<lb/>
　茍能充是心則仁不可勝用也<hi>孟盡心下人能充無欲害人之心而仁不</hi>
　<hi>可勝用也</hi>至于為人父則以䜛殺其子為人夫則以嬖黜<lb/>
　其妻為人君則以非罪殄戮其臣下是皆不能充其<lb/>
　類也<hi>孟滕文公是尚能充其類也</hi>茍不充其類則其為善豈不出<lb/>
　於利心哉<lb/>
三年十二月或上言按察使徒煩擾公私請精選刺史<lb/>
<pb n="KR2o0003_WYG_008-6b"/>
縣令停按察使帝命召尚書省官議之姚崇以為今止<lb/>
擇十使猶患未盡得人况天下三百餘州縣多數倍安<lb/>
得刺史縣令皆稱其職乎乃止<lb/>
　臣祖禹曰姚崇之辯雖能折議者之言然亦未為得<lb/>
　也夫天子者擇一相而任之<hi>荀王伯人主有職論一相而兼率之</hi>一相<lb/>
　者擇十使而使之<hi>使上去聲下如字使者十使置同</hi>十使者擇刺史<lb/>
　縣令而置之賢者舉之不肖者去之則君不勞而天<lb/>
　下治矣故有一相則有十使有十使則有刺史縣令<lb/>
<pb n="KR2o0003_WYG_008-7a"/>
　矣何患乎不得其人哉任相者天子之事也選使者<lb/>
　相之職也察吏者使之責也郡縣之廣守令之衆焉<lb/>
　得人人而擇之<hi>焉於䖍切</hi>茍相得其人則委之擇大吏而<lb/>
　已矣吏非其人則是相之不才也退之而已矣崇不<lb/>
　論此乃以為刺史縣令不可徧擇豈宰相之體乎<lb/>
四年姚崇薦廣州都督宋璟自代十二月帝将幸東都<lb/>
以璟為刑部尚書西京留守遣内侍将軍楊思朂迎之<lb/>
璟在塗竟不與思朂交言思朂素貴幸歸訴于帝帝嗟<lb/>
<pb n="KR2o0003_WYG_008-7b"/>
嘆良久益重璟<lb/>
　臣祖禹曰昔申棖以慾不得為剛<hi>語五子曰吾未見剛者或對曰申棖</hi>
　<hi>子曰棖也慾焉得剛焉於䖍切</hi>宋璟所以能剛其唯無慾乎明皇以<lb/>
　此重之可謂能知賢矣<lb/>
宋璟為相突厥黙啜自則天世為中國患朝廷旰食傾<lb/>
天下之力不能克郝靈荃得其首自謂不世之功璟以<lb/>
天子好武功恐好事者競生心徼倖<hi>好呼報切</hi>痛抑其賞逾<lb/>
年始授郎将靈荃慟哭而死<lb/>
<pb n="KR2o0003_WYG_008-8a"/>
　臣祖禹曰宋璟可謂賢相矣見其始而知其終沮其<lb/>
　勝而憂其敗懲人主之好武為天下患之深也其後<lb/>
　明皇卒以黷武至於大亂何其智之明歟其可謂賢<lb/>
　相矣<lb/>
姚宋相繼為相二人每進見帝輙為之起去則臨軒送<lb/>
之及李林甫為相雖寵任過於姚宋然禮遇殊卑薄矣<lb/>
　臣祖禹曰三公坐而論道<hi>禮冬考工記坐而論道謂之三公</hi>天子所<lb/>
　與共天位治天職者也<hi>孟萬章弗與共天位也弗與治天職也</hi>故其禮<lb/>
<pb n="KR2o0003_WYG_008-8b"/>
　不可不尊其任不可不重自堯舜至于三代尊禮輔<lb/>
　相<hi>相悉亮切</hi>詩書著矣漢承秦敝崇君卑臣然猶宰相進<lb/>
　見天子御坐為起在輿為下<hi>前翟方進傳丞相進見聖主御坐為起在輿為</hi>
　<hi>下</hi>所以體貌大臣而風厲其節也<hi>前賈誼傳所以體貌大臣厲其節也</hi>
　開元之初明皇勵精政治優禮故老姚宋是師天寳<lb/>
　以後宴安驕侈倦求賢俊委政群下<hi>唐張九齡傳贊開元間勵精求</hi>
　<hi>治元老舊勲動所尊憚故姚崇宋璟言聽計行力不推而功已成及太平乆志滿意驕而張九齡争益切</hi>
　<hi>言益不聽</hi>彼小人者惟利是就不顧國體巧言令色<hi>書臯陶謨</hi>
<pb n="KR2o0003_WYG_008-9a"/>
　<hi>何憂乎巧言令色孔壬語一巧言令色鮮矣仁巧言令色足㳟</hi>以求親昵人主丼之<lb/>
　薄於禮而厚於情是以林甫得容其姦故人君不體<lb/>
　貌大臣則賢者日退而小人日進矣<lb/>
十年四月以兵部尚書同中書門下三品張説兼朔方<lb/>
軍節度使<lb/>
　臣祖禹曰宰相之職無不總統<hi>前百官公卿表太師太傅太保是為三公</hi>
　<hi>盖參天子坐而議政無不總統</hi>而兼節制一道此開元之亂制也孔<lb/>
　子曰必也正名乎<hi>語十三子路曰衛君待子而為政子将奚先子曰必也正名乎</hi>夫<lb/>
<pb n="KR2o0003_WYG_008-9b"/>
　宰相百官之首也<hi>荀王伯相者論列百官之長</hi>名且不正則何以<lb/>
　正百官矣自古官制之紊未有如開元者然則後世<lb/>
　何所法乎<lb/>
六月制増太廟為九室<lb/>
　臣祖禹曰七世之廟可以觀徳<hi>書咸有一徳云</hi>荀卿曰有天<lb/>
　下者事七世天子七廟<hi>記王制天子七廟三昭三穆與太祖之廟而七</hi>自古<lb/>
　以來未之有改也其祖宗有功徳而其廟不毁則無<lb/>
　世數<hi>前韋元成傳詔王者祖有功宗有徳元成奏祖宗之廟世世不毁</hi>商之三宗<hi>商三</hi>
<pb n="KR2o0003_WYG_008-10a"/>
　<hi>宗中宗高宗太甲</hi>周之文武是也然則三昭三穆之外猶足<lb/>
　以祖有功而宗有徳矣明皇始為九廟過其制矣夫<lb/>
　禮不可多也不可寡也三代之禮所以為後世之法<lb/>
　者盡矣唐制何所取乎<lb/>
初諸衛府兵自成丁從軍六十而免其家又不免雜徭<lb/>
浸以貧弱逃亡畧盡百姓苦之張説建議請募壯士充<lb/>
宿衛不問色役優為之制逋迯者必争出應募帝從之<lb/>
旬日得精兵十三萬分𨽻諸衛更番上下兵農之分自<lb/>
<pb n="KR2o0003_WYG_008-10b"/>
此始矣<lb/>
　臣祖禹曰唐制諸衛府有為兵之利而無養兵之害<lb/>
　田不井而兵猶藏于民<hi>秦孝公用商君廢井田開阡陌</hi>後世最為近<lb/>
　古有便於國者也開元之時其法寖隳非其法不善<lb/>
　盖人失之張説不究其所以而輕變之<hi>説音悦下同</hi>兵農<lb/>
　既分其後卒不能復古則説之為也夫三代之法出<lb/>
　于聖人及其末流亦未嘗無弊救之者舉其偏以補<lb/>
　其弊而已<hi>前董仲舒傳先王之道必有偏而不起之處故有眊而不行舉其偏者以補其弊而</hi>
<pb n="KR2o0003_WYG_008-11a"/>
　<hi>已矣</hi>若并其法廢之而以私意為一切苟簡之制則先<lb/>
　王之法其存者幾何天下之務常患于議臣之好改<lb/>
　舊章此所以多亂也<lb/>
　<lb/>
　<lb/>
　<lb/>
　<lb/>
　<lb/>
<pb n="KR2o0003_WYG_008-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐鑑卷八<lb/>
</p>
<p>
</p>
  </div>
</body>
</text>
</TEI>
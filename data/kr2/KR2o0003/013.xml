<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>唐鑑卷十三</head>
    <p>
<pb n="KR2o0003_WYG_013-1a"/>
欽定四庫全書<lb/>
　唐鑑卷十三　　　　　　宋　范祖禹　撰<lb/>
　　　　　　　　　　　　　　吕祖謙　註<lb/>
　　　德宗二<lb/>
建中四年正月關播薦李元平有將相之器帝擢元平<lb/>
為汝州别駕李希烈襲陷汝州捕之偽署御史中丞播<lb/>
聞之詫曰元平事濟矣謂必覆賊而建功也左右笑之<lb/>
無何賊偽署為宰相有告其貳者元平斷一指自誓帝<lb/>
<pb n="KR2o0003_WYG_013-1b"/>
患希烈問計於盧把把惡顔真卿對曰真卿為四方所<lb/>
信使宣慰希烈可不勞師旅而服帝以為然命真卿宣<lb/>
慰希烈為希烈所留真卿叱責之竟為希烈所殺<lb/>
　臣祖禹曰關播薦李元平盧把陷顔真卿宰相之所<lb/>
　好惡如此其事暴於天下<hi>暴露也</hi>非難見也而德宗不<lb/>
　知惟其不好直而好佞<hi>好呼報切</hi>所以蔽也相非其人欲<lb/>
　不亂其可得乎<lb/>
五月初行稅間架除陌錢法時河東澤潞河陽朔方四<lb/>
<pb n="KR2o0003_WYG_013-2a"/>
軍屯魏縣神策永平宣武淮南浙西荆南江西沔鄂湖<lb/>
南黔中劍南嶺南諸軍環淮寧之境<hi>沔彌兖切</hi>舊制諸道軍<lb/>
出境則仰給度支<hi>度徒各切</hi>帝優恤將士每出境加給酒肉<lb/>
本道糧仍給其家一人兼三人之給故將士利之各出<lb/>
境纔踰境而止月費錢百三十餘萬緍常賦不能供判<lb/>
度支趙賛乃奏行二法所謂稅間架者每屋兩架者為<lb/>
間上屋稅錢二千中稅千下稅五百吏執筆握筭入人<lb/>
室廬計其數或有宅屋多而無它資者出錢動數百緍<lb/>
<pb n="KR2o0003_WYG_013-2b"/>
敢匿一間杖六十賞告者錢五十緍官所謂除陌錢者<lb/>
公私給與及賣買每緍官留五十錢給它物及相貿易<lb/>
者約錢為率敢隱錢百杖六十罰錢二千賞告者錢十<lb/>
緍其賞錢皆出坐事之家於是愁怨之聲聞於逺近<lb/>
　臣祖禹曰易剝之六四曰剝牀以膚凶<hi>易曰剝牀以膚凶象曰剝</hi>
　<hi>牀以膚何可長也</hi>夫牀者膚之所依也剝牀不已必害於膚<lb/>
　剝民不已必害於君故象曰切近災也<hi>見上註</hi>德宗有<lb/>
　平一海内之志而求欲速之功<hi>語十三欲速則不達</hi>不務養民<lb/>
<pb n="KR2o0003_WYG_013-3a"/>
　而先用武軍食不足則暴征横斂以繼之民愁兵怨<lb/>
　激而成亂自古不固邦本而攻戰不息者<hi>書五子之歇民惟邦</hi>
　<hi>本本固邦寧</hi>必有意外之患此後王之深戒也<lb/>
八月翰林學士陸贄以兵窮民困恐别生内變乃上奏<lb/>
其略曰將不能使兵國不能馭將非止費財翫宼之弊<lb/>
亦有不戢自焚之災又曰無紓目前之虞<hi>紓音舒</hi>或興意<lb/>
外之患人者邦之本財者人之心其心傷則其本傷其<lb/>
本傷則枝榦顛瘁矣又曰人揺不寧事變難測是以兵<lb/>
<pb n="KR2o0003_WYG_013-3b"/>
貴拙速不尚巧遲若不靖於本而務救於末則救之所<lb/>
為乃禍之所起也又論關中形勢畧曰今關輔之間興<lb/>
發已甚宫苑之内備衛不全萬一將帥之中又如朱滔<lb/>
希烈或負固邊壘誘致豺狼或竊發郊畿驚犯城闕未<lb/>
審陛下復何以備之贄請追還神策六軍明敕涇隴邠<lb/>
寧但令嚴備封守仍令更不徵發使知各保安居又降<lb/>
德音罷京城及畿縣間架等雜稅則冀已輸者弭怨見<lb/>
處者獲寧人心不揺邦本自固帝不能用<lb/>
<pb n="KR2o0003_WYG_013-4a"/>
　臣祖禹曰賢者之知國如良醫之知疾察其形以為<lb/>
　病色視其脉理而識死生之變不待其顛仆而後以<lb/>
　為病也<hi>仆音赴</hi>陸贄論用兵之致亂如蓍龜之先見何<lb/>
　其智哉夫豈如瞽史之知天道乎亦觀其事而知之<lb/>
　也非獨如贄之賢者能知之意天下之凡民亦必有<lb/>
　知之者惟人君不覺也天下之患在於人莫敢言而<lb/>
　君不得知言之而不聽則末如之何也必亂而已矣<lb/>
李希烈圍襄城危急帝發涇原等諸道兵救之十月涇<lb/>
<pb n="KR2o0003_WYG_013-4b"/>
原節度使姚令言將兵五千至京師軍士冒雨寒甚多<lb/>
攜子弟而來冀得厚賜遺其家既至一無所賜發至滻<lb/>
水詔京兆尹王翃犒師唯糲食菜餤衆怒蹴而覆之遂<lb/>
作亂還趨京城百姓狼狽駭走賊大呼告之曰汝曹勿<lb/>
恐不奪汝商貨僦質矣不稅汝間架陌錢矣<lb/>
　臣祖禹曰昔秦逐匈奴戍五嶺而陳勝起大澤<hi>前張耳陳</hi>
　<hi>餘傳耳餘為左右校尉至諸縣說其豪傑曰秦為亂政北為長城之役南有五嶺之戍云云使天下父子</hi>
　<hi>不相聊今陳王奮臂為天下倡始莫不嚮應</hi>隋伐突厥高麗而楊𤣥惑亂<lb/>
<pb n="KR2o0003_WYG_013-5a"/>
　黎陽自古攻戰不已傾國以外向者必召内患民疲<lb/>
　而本揺故也襄城之危德宗以為至憂故竭天下之<lb/>
　力以救之而不知大盜之覆都邑譬之欲除疥而疾<lb/>
　潰於腹心欲救四支而禍發於頭目兵革既起天下<lb/>
　之變其可勝慮乎<lb/>
初神策軍使白志貞掌召募禁兵東征死亡者志貞皆<lb/>
隠不以聞但受市井富兒賂而補之名在軍籍受賜而<lb/>
身居市[門@里]為販鬻司農卿段秀實上言禁兵不精其數<lb/>
<pb n="KR2o0003_WYG_013-5b"/>
全少猝有患難将何以待之不聽至是帝召禁兵以禦<lb/>
賊竟無一人至者帝乃出幸奉天<lb/>
　臣祖禹曰周公作立政以戒成王自左右常伯至於<lb/>
　綴衣虎賁皆選忠良而勿以憸人<hi>書立政周公作立政周公若曰拜手</hi>
　<hi>稽首告嗣天子王矣用咸戒于王曰王左右常伯常任準人綴衣虎賁云云繼自今立政其勿以憸人其</hi>
　<hi>惟吉士用勱相我國家</hi>是時齊侯吕伋掌天下之兵故康王之<lb/>
　立太保命仲桓南宫毛取二干戈虎賁百人以逆周<lb/>
　家以為天子心膂爪牙者太公之子也<hi>書顧命王崩太保命仲桓</hi>
<pb n="KR2o0003_WYG_013-6a"/>
　<hi>南宫毛俾爰齊侯吕伋以二干戈虎貴百人逆子釗于南門之外</hi>其發之也以宰相<lb/>
　之命二諸侯往焉慎重如此王室其可亂乎晉悼公<lb/>
　使弁紏御戎荀賓為右使訓諸御知義羣騶知禮故<lb/>
　可用也<hi>左氏傳</hi>至漢之時宿衛者猶以忠力之臣與公<lb/>
　卿之子蓋古之遺法也夫以天子之尊必使諸侯與<lb/>
　天下之賢者共扞衛之訓其徒旅使知禮義不如是<lb/>
　不足以為固也後世茍簡人君多疑寧與小人而不<lb/>
　與君子德宗之世所任尤非其人至於變起京邑而<lb/>
<pb n="KR2o0003_WYG_013-6b"/>
　無一卒之衛其後懲前之失委之宦者而其禍愈深<lb/>
　夫聚天下不義之人使執利器而環天子之居不以<lb/>
　付之忠賢臣是以知後世人主之不尊國家之無法<lb/>
　也<lb/>
翰林學士姜公輔叩馬言曰朱泚嘗為涇帥坐弟滔之<lb/>
故廢處京師臣嘗謂陛下既不能推心待之則不如殺<lb/>
之母貽後患今亂兵若奉以為主則難制矣請召使從<lb/>
行帝倉卒不暇用其言曰無及矣既而姚令言與亂兵<lb/>
<pb n="KR2o0003_WYG_013-7a"/>
謀果迎泚而立之帝初至奉天詔徵諸道兵入援有上<lb/>
言朱泚為亂兵所立且來攻城宜早脩守備盧把切齒言<lb/>
曰朱泚忠貞羣臣莫及奈何言其從亂傷大臣心臣請<lb/>
以百口保其不反帝亦以為然又聞羣臣勸泚奉迎乃<lb/>
詔諸道援兵至者皆營於三十里外姜公輔諫曰今宿<lb/>
衛軍寡防慮不可不深若泚竭忠奉迎何憚於兵多如<lb/>
其不然有備無患帝乃悉召援兵入城盧把及白志貞<lb/>
言於帝曰臣觀朱泚心迹必不至為逆願擇大臣入京<lb/>
<pb n="KR2o0003_WYG_013-7b"/>
城宣慰以察之帝以問從臣皆畏憚無敢行金吾將軍<lb/>
呉溆獨請行既至為泚所殺鳳翔後營將李楚琳嘗事<lb/>
朱泚夜與其黨作亂殺節度使張鎰始帝以奉天迫隘<lb/>
欲幸鳳翔户部尚書蕭復遽請見曰陛下大誤鳳翔將<lb/>
卒皆朱泚故部曲其中必有與之同惡者臣尚憂張鎰<lb/>
不能久豈得以鑾輿蹈不測之淵乎帝曰吾行計已决<lb/>
試為卿留一日明日聞鳳翔亂乃止是月以復為吏部<lb/>
尚書公輔為諌議大夫並同平章事朱泚自將逼奉天<lb/>
<pb n="KR2o0003_WYG_013-8a"/>
十一月靈武留後杜希全等四軍入援將至上召將相<lb/>
議道所從出關播渾瑊曰漠谷道險狹恐為賊所邀不<lb/>
若自乾陵北過附栢城而行營於城東北雞子堆與城<lb/>
中掎角相應<hi>掎居綺切偏引也</hi>且分賊勢盧把曰漠谷路近若<lb/>
為賊所邀則城中應接可也倘出乾陵恐驚陵寢渾瑊<lb/>
曰自泚圍城斬乾陵松栢以夜繼晝其驚多矣今城中<lb/>
危急諸道救兵未至惟希全等來所繫非輕若得營據<lb/>
要地則泚可破也杞曰陛下行師豈比逆賊若令希全<lb/>
<pb n="KR2o0003_WYG_013-8b"/>
等過自驚陵寢也帝乃命希全等自漠谷進希全等果<lb/>
為賊所邀死傷甚衆城中出兵應接為賊所敗是夕四<lb/>
軍潰退保邠州泚攻益急<lb/>
　臣祖禹曰人君如欲知其臣聽其言而以事驗之則<lb/>
　忠邪賢不肖可得而見矣姜公輔策朱泚必反蕭復<lb/>
　言鳳翔必亂見幾知變何其明也盧杞以百口保泚<lb/>
　請遣大臣宣慰而呉溆没於賊又誤援軍奉天益危<lb/>
　宰相謀國乖刺如此則其人可知矣奉天之守實公<lb/>
<pb n="KR2o0003_WYG_013-9a"/>
　輔與復是賴德宗雖以為相不旋踵而疎斥之<hi>踵足後也</hi>
　把幾亡社稷<hi>幾平聲</hi>至死猶以為賢自古臨禍難而不<lb/>
　悟<hi>難去聲</hi>鮮有如德宗者也<hi>鮮上聲</hi>
朱泚僭號大秦皇帝置百官以樊系為禮部侍郎系為<lb/>
泚譔册文既成仰藥而死<lb/>
　臣祖禹曰司馬遷有言曰知死必勇非死者難也處<lb/>
　死者難使樊系能拒朱泚不作册文而死豈不為忠<lb/>
　臣乎而文成乃死是亦為逆而已矣惜哉其為忠與<lb/>
<pb n="KR2o0003_WYG_013-9b"/>
　逆在於作與不作而已系之不敢拒泚不過畏死而<lb/>
　怯耳而卒不免於死其愚豈不甚哉能死而不能拒<lb/>
　泚此特臧獲婢妾之引决者耳<hi>引决自經也</hi>非能勇也士<lb/>
　有不幸而身處危亂者其亦視此以為戒哉<lb/>
朱泚攻圍奉天經月城中資糧俱盡帝嘗遣健步出城<lb/>
覘賊<hi>覘癡亷切視也</hi>其人懇以苦寒為辭跪奏乞一襦袴<hi>上音儒下</hi>
<hi>音跨</hi>帝為之尋求不獲竟憫黙而遣之時供御纔有糲米<lb/>
二斛<hi>糲米不精也音厲又郎葛切脫粟也</hi>每俟賊休息夜縋人於城外采<lb/>
<pb n="KR2o0003_WYG_013-10a"/>
蕪菁根而進之帝召卿相將吏謂曰朕以不德自陷危<lb/>
亡固其宜也公輩無罪宜早降以救室家羣臣皆頓首<lb/>
流涕期盡死力故將士雖困急而銳氣不衰<lb/>
　臣祖禹曰德宗以飢羸之卒守一縣之地而當朱泚<lb/>
　十萬之師備禦俱竭危不容喘所恃者人心未去也<lb/>
　卒能克復宗社不失舊物<hi>先是夏少康不失舊物於此引以為言</hi>而况<lb/>
　以天下之大億兆之衆守之以道德用之以仁義其<lb/>
　誰能敵之故人君茍得民心則不在地之廣狹兵之<lb/>
<pb n="KR2o0003_WYG_013-10b"/>
　衆寡王天下猶反掌也湯以七十里文王以百里<hi>孟公</hi>
　<hi>孫丑王不待大湯以七十里文王以百里</hi>豈不信哉<lb/>
朱泚既據府庫之富不愛金帛以悦將士公卿家屬在<lb/>
城者皆給月俸神策六軍從車駕及哥舒曜李晟者泚<lb/>
皆給其家糧加以繕完器械日費甚廣及長安平府庫<lb/>
尚有餘蓄見者皆追怨有司之暴斂焉<lb/>
　臣祖禹曰德宗欲剗滅藩鎮故聚天下之財因師出<lb/>
　以為名而多殖貨利<hi>書仲虺之誥惟王不殖貨利安國云殖生也貨資貨利資財</hi>
<pb n="KR2o0003_WYG_013-11a"/>
　以為人主可欺天下而莫之知也夫匹夫猶不可以<lb/>
　家之有無欺其鄰里况人主内有餘富而可以不足<lb/>
　欺天下乎得財而失民將誰與守矣其失國宜哉而<lb/>
　向之所積反為盜資貨悖而出猶不能竭先王不以<lb/>
　利為利而以義為利蓋以此也<lb/>
　<lb/>
　<lb/>
　<lb/>
<pb n="KR2o0003_WYG_013-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐鑑卷十三<lb/>
</p>
<p>
</p>
  </div>
</body>
</text>
</TEI>
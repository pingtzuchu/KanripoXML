<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>唐鑑卷一</head>
    <p>
<pb n="KR2o0003_WYG_001-1a"/>
欽定四庫全書<lb/>
　唐鑑卷一　　　　　　　　宋　范祖禹　撰<lb/>
　　　　　　　　　　　　　　　吕祖謙　註<lb/>
　　　髙祖上<lb/>
隋大業十三年<hi>煬帝年號</hi>髙祖為太原留守領晉陽宫監時煬帝<lb/>
南遊江都天下盗賊起髙祖子世民<hi>太宗</hi>知隋必亡隂結豪傑<lb/>
謀舉大事懼髙祖不聽與副監裴寂謀寂因選晉陽宫人私<lb/>
事髙祖乃以大事告之世民因亦入白其事五月以詐殺副<lb/>
<pb n="KR2o0003_WYG_001-1b"/>
留守王威髙君雅遂起兵遣劉文静使突厥約連和<hi>使去聲</hi>
　臣祖禹曰匹夫欲自立於鄉黨猶不可不自重也况<lb/>
　欲圖王業舉大事而可以不正啓之乎<hi>啓開導之也</hi>太宗<lb/>
　䧟父於罪而脅之以起兵<hi>脅音協下同</hi>高祖眤裴寂之邪<lb/>
　<hi>眤近也尼質切</hi>受其宫女而不辭又稱臣於突厥倚以為助<lb/>
　<hi>倚依也</hi>何以示後世矣夫創業之君其子孫則而象之<lb/>
　<hi>孝聖治章其民則而象之</hi>如影響之應形聲<hi>孔安國尚書傳影之隨形響之應聲言不</hi>
　<hi>虚</hi>尤不可不慎舉也是以唐世人主無正家之法戎<lb/>
<pb n="KR2o0003_WYG_001-2a"/>
　狄多猾夏之亂<hi>書舜典蠻夷猾夏孔安國云猾亂也</hi>盖高祖以此始也<lb/>
　或曰太宗茍不為此則高祖或終不從而突厥將為<lb/>
　後患<hi>将如字</hi>二者權以濟事也<hi>後王霸傳光武謂官屬曰王霸權以濟事殆天</hi>
　<hi>瑞也</hi>臣竊以為不然古之王者行一不義殺一不辜而<lb/>
　得天下不為也<hi>孟公孫且上行一不義殺一不辜而得天下皆不為也</hi>太宗恐<lb/>
　高祖之不從懼突厥之為患終守臣節可也豈有脅<lb/>
　父臣虜以得天下而可為歟此而可為則亦無所不<lb/>
　至矣惜乎太宗有濟世之志撥亂之才而不知義也<lb/>
<pb n="KR2o0003_WYG_001-2b"/>
　<hi>唐本紀書生見太宗曰年幾冠必能濟世安民虞世南傳太宗自謂三王以來撥亂之主莫吾若也</hi>
高祖使建成世民将兵擊西河郡攻㧞之執郡丞高徳<lb/>
儒世民數之曰汝指野鳥為鸞以欺人主取高官吾興<lb/>
義兵正為誅佞人耳遂斬之自餘不戮一人秋毫無犯<lb/>
　臣祖禹曰昔武王克商<hi>克勝也</hi>釋箕子之囚封比干之<lb/>
　墓式商容之閭<hi>史周紀武王釋箕子之囚表商容之閭封比干之墓又書武成</hi>戮蜚<lb/>
　廉惡來於海隅<hi>史秦紀蜚廉生惡來惡來有力蜚廉善走父子俱以材力事殷紂周武王</hi>
　<hi>伐紂并殺惡來</hi>顯善除惡如恐不及何哉使民知嚮方示以<lb/>
<pb n="KR2o0003_WYG_001-3a"/>
　征伐之本意也故海内莫不革心易慮<hi>荀儒效四海之内莫不革</hi>
　<hi>心易慮以化順之</hi>以聽上之所為去商之汙俗被周之美化<lb/>
　如水之走下<hi>孟離婁上民之歸仁也如水之就下</hi>草之從風也<hi>語顔淵君子之</hi>
　<hi>徳風小人之徳草草上之風必偃</hi>太宗始起兵而戮一佞人民知所<lb/>
　好惡矣如是則誰不欲為忠而不為佞冝其成王業<lb/>
　之速也徳儒佞於隋而戮於唐為佞者果何利哉<lb/>
髙祖以書招李宻宻自恃兵彊欲為盟主復書曰<hi>復如字</hi>
所望左提右挈戮力同心執子嬰於咸陽<hi>秦王</hi>殪商辛於<lb/>
<pb n="KR2o0003_WYG_001-3b"/>
牧野<hi>殪音翳</hi>髙祖得書曰宻妄自矜大非折簡可致若遽<lb/>
絶之乃是更生一敵不如卑辭推奨以驕其志復書曰<lb/>
天生烝民必有司牧當今為牧非子而誰老夫年踰知<lb/>
命願不及此欣戴大弟攀鱗附翼惟弟早膺圖籙以寧<lb/>
兆庶宗盟之長屬籍見容復封於唐斯榮足矣宻得書<lb/>
甚喜曰唐公見推天下不足定矣<lb/>
　臣祖禹曰晉文公譎而不正孔子譏之<hi>語憲問晉文公譎而不正</hi>
　<hi>齊桓公正而不譎</hi>當是時李宻方圍洛邑高祖乘虚席卷入<lb/>
<pb n="KR2o0003_WYG_001-4a"/>
　闗<hi>席卷猶言奄有也</hi>宻進則前有太原之敵後有東都之師<lb/>
　是以聚兵洛口而不能西其勢亦可見矣然則高祖<lb/>
　何頼於宻而招之以納侮<hi>書說命中無啓寵納侮</hi>及其自欲為<lb/>
　盟主也又何憚於宻而驕之以行詐哉且始舉義兵<lb/>
　而勸進於叛人非所以為名也臣以為此非太宗劉<lb/>
　文静之謀必出於髙祖與裴寂之徒怯懼之計得已<lb/>
　而不已者也<lb/>
武徳元年三月隋恭帝詔以唐王為相國加九錫<hi>相去聲下</hi>
<pb n="KR2o0003_WYG_001-4b"/>
<hi>同</hi>王謂僚屬曰此謟諛者所為耳孤秉大政而自加寵<lb/>
錫可乎必若循魏晉之迹彼皆繁文偽飾欺天罔人考<lb/>
其實不及五霸而求名欲過三王此孤常所非笑竊亦<lb/>
耻之或曰歴代所行亦何可廢王曰堯舜湯武各因其<lb/>
時取與異道皆推其至誠以應天順人未聞夏商之末<lb/>
必效唐虞之禪也<hi>禪去聲</hi>若使少帝有知必不肯為若其<lb/>
無知孤自尊而飾譲平生素心所不為也但改丞相府<lb/>
為相國府其九錫殊禮皆歸之有司<lb/>
<pb n="KR2o0003_WYG_001-5a"/>
　臣祖禹曰魏晉之君欺孤蔑寡以奪天位考其實無<lb/>
　異於寒浞王莽<hi>左㐮四年魏荘子曰有夏后羿自鈕遷於窮石因夏民以代夏政用寒浞</hi>
　<hi>伯明氏之䜛子弟也王莽漢元后之弟子漢末簒位號新室浞士角切</hi>王必欲效唐虞<lb/>
　之文後世因襲而莫之改其君臣皆不以為羞也惟<lb/>
　唐高祖知其出於謟諛者所為故繁文偽飾有所不<lb/>
　行亦可謂不自欺者矣然以兵取而必為之文曰受<lb/>
　禪於隋<hi>禪時戰切</hi>是亦未免襲衰世之迹也雖不能正其<lb/>
　名實如三代之王而優於晉魏則逺矣<lb/>
<pb n="KR2o0003_WYG_001-5b"/>
五月詔曰近世以來時運遷革前代親族莫不誅夷興<lb/>
亡之故豈伊人力其隋蔡王智積等子孫並付所司量<lb/>
才選用<lb/>
　臣祖禹曰詩曰商之孫子其麗不億上帝既命侯于<lb/>
　周服侯服于周天命靡常<hi>大雅文王詩毛萇云麗數也鄭氏云商之孫子其數</hi>
　<hi>不徒億多言之也至天已命文王之後乃為侯於周九服之中無常者善則就之惡則去之</hi>武王<lb/>
　數紂曰昬棄厥遺王父母弟不廸故致討焉<hi>書牧誓王曰今</hi>
　<hi>商王受惟婦言是用昏棄厥肆祀弗荅昏棄厥遺王父母弟不廸乃惟四方之多罪逋逃是崇是長是信</hi>
<pb n="KR2o0003_WYG_001-6a"/>
　<hi>是使</hi>誅其罪人之身而立其子天下之公義也况其父<lb/>
　兄宗族乎自晉魏以來彊臣簒奪除君之族而代其<lb/>
　位以非道得之亦以非道失之易姓之禍如循一軌傳<lb/>
　曰君以此始亦必以終信矣唐高祖始即位而録隋<lb/>
　之子孫<hi>唐本紀武徳元年五月即皇帝位奉隋帝為酅國公詔前隋蔡王智積等子孫皆選用之</hi>
　由漢以來最為忠厚其享國長世宜哉<lb/>
萬年縣法曹孫伏伽上表以為隋以惡聞其過<hi>惡烏故切</hi>亡<lb/>
天下冝易其覆轍<hi>易音亦</hi>務盡下情人君言動不可不慎<lb/>
<pb n="KR2o0003_WYG_001-6b"/>
陛下今日即位而明日有獻鷂雛者<hi>鷂音耀</hi>又百戲散樂<lb/>
亡國滛聲近太常於民間借婦女裙襦以充妓衣<hi>襦音儒</hi>
擬五月五日元武門遊戲非所以為子孫法也又言太<lb/>
子諸王參僚冝謹擇其人帝省表大悅下詔褒稱擢為<lb/>
治書御史賜帛三百匹頒示逺近<lb/>
　臣祖禹曰國將興必賞諫臣國將亡必殺諌臣<hi>國晉語興</hi>
　<hi>王賞諌臣逸王罸之</hi>故諌而受賞者興之祥也諌而被殺者亡<lb/>
　之兆也天下如人之一身夫身必氣血周流無所壅<lb/>
<pb n="KR2o0003_WYG_001-7a"/>
　底<hi>孟序正塗壅底</hi>而後能存焉諌者使下情得以上通上意<lb/>
　得以下達如氣血之周流於一身也故言路開則治<lb/>
　言路塞則亂治亂者繫乎言路而已高祖鑒隋之所<lb/>
　以亡王業初基庶事草創而首闢言路以通下情可<lb/>
　謂知所先務矣是以海内聞風如熱者之得濯廢者<lb/>
　之得起民知上之憂已而疾痛將有所赴愬也<hi>孟天下有</hi>
　<hi>疾其君者皆赴愬於王</hi>唐室之興不亦宜乎<lb/>
十一月徐世勣降賜姓李氏<lb/>
<pb n="KR2o0003_WYG_001-7b"/>
　臣祖禹曰古者天子建國賜姓命氏<hi>左隐八年天子建徳因生以賜</hi>
　<hi>姓</hi>姓氏所以别其族類之所出也自三代之衰稱姓<lb/>
　者或以國<hi>如風俗通氏族篇曰氏於國齊魯宋衛是也</hi>或以族<hi>族謂宗族</hi>或以<lb/>
　地<hi>如高氏出齊太公之後食粟於高因氏焉</hi>或以官<hi>漢倉氏庾氏其祖本主倉庾之官食貨志</hi>
　<hi>云居官以為姓號注云倉氏庾氏是也</hi>子孫各本於其祖不可改也漢<lb/>
　高祖賜婁敬姓為劉鄙陋無稽<hi>前漢婁敬傳敬賜姓劉氏</hi>而唐世<lb/>
　人主遂以為法非其親者附之屬籍或加於盗賊强<lb/>
　冦以逆族異類為同宗<hi>如唐李勣曹州離狐人本姓徐氏高祖賜姓李附宗正職</hi>
<pb n="KR2o0003_WYG_001-8a"/>
　<hi>屬是也</hi>然則古之賜姓者别之而後之賜姓者亂之也<lb/>
　夫惟天親不可以人為而強欲同之豈理者乎上瀆<lb/>
　其姓下忘其祖非先王之制不可為後世法也<lb/>
二年閠二月隋宇文士及封徳彜來降<hi>降下江切</hi>帝與士及<lb/>
有舊時士及妹為昭儀由是授上儀同帝以封徳彛隋<lb/>
室舊臣而謟巧不忠深誚責之罷遣就舎徳彜以秘策<lb/>
干帝帝悅尋拜内史舎人俄遷侍郎<lb/>
　臣祖禹曰高祖以女寵進士及責徳彜之謟巧既斥<lb/>
<pb n="KR2o0003_WYG_001-8b"/>
　之矣復悅其計䇿而驟用之甚矣佞人之難逺也<hi>逺去</hi>
　<hi>聲</hi>自古君子易䟽<hi>易音異下同疏平聲</hi>小人易親盖君子難於<lb/>
　進而果於退小人不耻於自售<hi>售鬻也</hi>而戚於不見知<lb/>
　<hi>戚哀也</hi>其進也無所不至人君一為所惑不能自解<hi>解九</hi>
　<hi>買切釋也</hi>鮮有不至禍敗者也<hi>鮮上聲少也</hi>
三年五月晉州人吉善行自言於羊角山見白衣老父<lb/>
謂善行曰為我語唐天子<hi>為于偽切</hi>吾為老君吾而祖也詔<lb/>
於其地立廟<lb/>
<pb n="KR2o0003_WYG_001-9a"/>
　臣祖禹曰商祖契<hi>史殷紀殷契舜賜姓子氏</hi>周祖后稷<hi>史周紀周后稷名棄</hi>
　<hi>姓姬氏</hi>皆本其功徳所起不可誣也唐之出於老子<hi>老子</hi>
　<hi>姓李名耳</hi>由妖人之言而謟諛者附㑹之高祖啓其原高<lb/>
　宗明皇扇其風又用方士詭誕之說躋老子於上帝<lb/>
　<hi>唐高宗紀乾封元年二月己未如亳州祠老子追謚𤣥元皇帝</hi>卑天誣祖悖道甚矣<lb/>
　<hi>悖背也</hi>與王莽稱王子喬為皇祖叔父何以異哉<lb/>
四年十月趙郡王孝恭李靖圍江陵蕭銑降<hi>銑先典切降下江切</hi>
帝數之<hi>數數其過也</hi>銑曰隋失其鹿天下共逐之銑無天命<lb/>
<pb n="KR2o0003_WYG_001-9b"/>
故至此若以為罪無所逃死竟斬於都市<lb/>
　臣祖禹曰蕭銑故梁子孫<hi>唐本傳銑後梁宣帝子孫</hi>屯難之世<hi>難去</hi>
　<hi>聲</hi>民思其主銑因隋亂保據荆楚欲復其考之業雖<lb/>
　僭大號<hi>唐本傳義寧二年僣稱皇帝</hi>非唐之叛臣也唐師伐而取<lb/>
　其地執其主亦足矣而銑以百姓之故不忍固守而<lb/>
　降完府庫奉圖籍而歸之唐<hi>同上武徳四年高祖詔孝恭與李靖率巴蜀兵</hi>
　<hi>圍銑大破之靖直逼其都詣軍門降</hi>然則唐初割據之主銑最無罪高<lb/>
　祖誅之滛刑甚矣我太祖太宗削平四方僣偽之國<lb/>
<pb n="KR2o0003_WYG_001-10a"/>
　係纍其主致之闕下<hi>纍力追切繫也孟係纍其子弟</hi>雖無道如劉鋹<lb/>
　拒命如繼元<hi>皆五代時僣偽者</hi>窮天下之力而後取之不誅<lb/>
　一人皆死牖下自三代以來未之有也此所以祈天<lb/>
　永命者歟<hi>書召誥祈天永命</hi>
五年太子建成與齊王元吉共傾秦王世民引樹黨友<lb/>
<hi>樹植也</hi>中允王珪洗馬魏徵<hi>洗先典切</hi>說太子曰秦王功盖天<lb/>
下中外歸心殿下但以年長位居東宫無大功以鎮服<lb/>
海内今劉黒闥散亡之餘衆不滿萬資糧匱乏以大軍<lb/>
<pb n="KR2o0003_WYG_001-10b"/>
臨之勢如拉朽殿下冝自擊之以取功名因結納山東<lb/>
豪傑庶可自安太子乃請行帝許之<lb/>
　臣祖禹曰立子以長<hi>上聲</hi>不以有功以徳不以有衆古<lb/>
　之道也晉獻公使太子申生伐東山里克入而諌君<lb/>
　出見太子而勉之以孝<hi>左閔二年晉侯使太子申生伐東山臯落氏里克諌曰太</hi>
　<hi>子奉冢祀社稷之粢盛以朝夕視君膳者也故曰冢子君行則守有守則從從曰撫軍守曰監國古之制</hi>
　<hi>也夫帥師專行謀誓軍旅君與國政之所圖也非太子之事也師在制命而已稟命則不威專命則不孝</hi>
　君子曰善處父子之間矣王魏以輔導東宫為職<hi>東宫</hi>
<pb n="KR2o0003_WYG_001-11a"/>
　<hi>太子之稱</hi>當勸建成以孝於高祖友於秦王則儲位安矣<lb/>
　<hi>儲副也太子君之副貳</hi>秦王有定天下之功高祖茍欲立之能<lb/>
　為泰伯不亦善乎<hi>史吳世家吳泰伯泰伯弟仲雍皆周太王子而王季歴之兄也季歴</hi>
　<hi>賢而有聖子昌太王欲立季歴泰伯仲雍二人奔之荆蠻文身斷髪示不可用以避季歴季歴果立是為</hi>
　<hi>王季</hi>且建成既為太子則國其國也安在於有功乃使<lb/>
　之擊賊以立威結豪傑以自助是導之以争也禍亂<lb/>
　何從而息乎夫以王魏之賢其為建成謀猶如此况<lb/>
　庸人乎<lb/>
<pb n="KR2o0003_WYG_001-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐鑑卷一<lb/>
</p>
<p>
</p>
  </div>
</body>
</text>
</TEI>
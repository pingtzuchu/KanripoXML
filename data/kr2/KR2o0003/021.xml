<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>唐鑑卷二十一</head>
    <p>
<pb n="KR2o0003_WYG_021-1a"/>
欽定四庫全書<lb/>
　唐鑑卷二十一　　　　　宋　范祖禹　撰<lb/>
　　　　　　　　　　　　　　吕祖謙　註<lb/>
　　　宣宗<lb/>
大中元年二月初李徳裕秉政引白敏中為翰林學士<lb/>
及武宗崩徳裕失勢敏中乘上下之怒竭力排之使其<lb/>
黨李咸訟徳裕罪徳裕由是自東都留守以太子少保<lb/>
分司九月前永寜尉吳汝納訟其弟湘罪不至死李紳<lb/>
<pb n="KR2o0003_WYG_021-1b"/>
與李徳裕相表裏欺罔武宗枉殺臣弟十二月貶徳裕<lb/>
為潮州司馬明年九月再貶徳裕為崖州司户<lb/>
　臣祖禹曰裴度之相憲宗李徳裕之相武宗皆有功<lb/>
　烈為唐賢相大中以後無能繼之者徳裕才優於度<lb/>
　而徳器不及也度為小人所傾無所不至<hi>唐本賛憲宗討蔡出</hi>
　<hi>入四年元濟外連奸臣刺宰相及用事者沮駭朝謀惟天子赫然排羣議任度政事</hi>危亦極矣<lb/>
　而能以功名終<hi>唐本傳事四朝以全徳終始</hi>徳裕一失勢斥死海<lb/>
　上何哉度不為黨徳裕為黨故也自今觀之牛僧孺<lb/>
<pb n="KR2o0003_WYG_021-2a"/>
　李宗閔之黨多小人徳裕之黨多君子然因私以害<lb/>
　公挾勢以報怨則一也夫惟天吏可以伐燕徳裕自<lb/>
　為朋黨而欲破朋黨此以燕伐燕也<hi>孟梁恵王燕可以伐之為天吏</hi>
　<hi>者可以伐之</hi>孔子曰克伐怨欲不行焉可以為難矣<hi>語十四克</hi>
　<hi>伐怨欲不行焉可以為難矣仁則吾不知也</hi>又曰君子矜而不爭群而不<lb/>
　黨<hi>語衛靈公云</hi>徳裕克伐怨欲必行焉矜而爭群而黨其<lb/>
　能免乎<lb/>
九年帝聦察彊記宫中厮役給灑掃者皆能識其姓名<lb/>
<pb n="KR2o0003_WYG_021-2b"/>
才性所任呼召使令無差誤者天下奏獄吏卒姓名一<lb/>
覧皆記之度支奏漬汚帛誤書漬為清樞宻承㫖孫隠<lb/>
中謂帝不之見輙足成之及中書覆入帝怒推按擅改<lb/>
章奏者罰謫之<lb/>
　臣祖禹曰宣宗抉摘細㣲以驚服其羣臣小過必罰<lb/>
　而大綱不舉欲以一人之智周天下之務而不能與<lb/>
　賢人共天職也<hi>孟萬章弗與共天職也</hi>譬如㢘刻之吏而謹治<lb/>
　簿書期㑹而不知為政<hi>前賈誼傳大臣特以簿書不報期㑹以為大故孟離婁恵</hi>
<pb n="KR2o0003_WYG_021-3a"/>
　<hi>而不知為政</hi>特一縣令之才耳豈人君之徳哉<lb/>
十年十二月以户部侍郎判户部崔慎由為工部尚書<lb/>
同平章事帝每命相左右無知者前此一日令樞宻宣<lb/>
㫖於學士院以兵部侍郎判度支蕭鄴同平章事樞宻<lb/>
使王龜長馬公儒覆奏鄴所判度支應罷否帝以為龜<lb/>
長等佑之即手書慎由名付學士院仍云落判户部事<lb/>
　臣祖禹曰堯舜疇咨四岳<hi>書堯典帝曰疇咨乂曰咨四岳舜典舜曰咨四岳</hi>
　詢謀僉諧<hi>書大禹謨詢謀僉同</hi>而後用人既以為可則用之而<lb/>
<pb n="KR2o0003_WYG_021-3b"/>
　不疑矣二使之請<hi>使去聲</hi>亦有司之常職也何疑於蕭<lb/>
　鄴而遽易之宣宗以此為明防其羣下知臣之道<hi>前蕭</hi>
　<hi>何傳何對吕后曰知臣莫若主</hi>其不然乎<lb/>
十二年二月以崔慎由為東川節度使帝欲御樓肆赦<lb/>
令狐綯曰御樓所費甚廣事須有名且赦不可數帝不<lb/>
悅曰遣朕於何得名慎由曰陛下未建儲宫海内屬望<lb/>
若舉此禮雖郊祀亦可况於御樓時上餌方士藥已覺<lb/>
躁渇而外人未知疑忌方深聞之俛首不復言旬日慎<lb/>
<pb n="KR2o0003_WYG_021-4a"/>
由罷相<lb/>
　臣祖禹曰三代之時自天子至於庶人皆有常職以<lb/>
　食其力有常行以勤其生壯而彊勉焉老而教訓焉<lb/>
　脩身以俟死而已天下無異道<hi>荀解敝篇天下無二道</hi>未有衆<lb/>
　人皆死而欲一已獨不死者也執左道以亂政者殺<lb/>
　<hi>記王制云</hi>故無迂怪之士凡藥以攻疾豈有服之而不死<lb/>
　者哉後世去聖寖逺異端競起<hi>孟序異端競起</hi>由秦漢以來<lb/>
　乃有神仙服食不死之説<hi>如秦始皇紀使韓終侯公石主求仙人不死之藥前</hi>
<pb n="KR2o0003_WYG_021-4b"/>
　<hi>漢書郊祀志武帝求神仙之類云</hi>故人心多惑聖道不明此其一端<lb/>
　也而人主尤甘心焉以唐考之自太宗至於武宗惑<lb/>
　於方士<hi>唐本紀武宗躬受道家之籙服藥以求長生王崇曰方士云云趙歸真以術進徳裕諌之</hi>
　<hi>帝曰召以語養生之術耳不聽</hi>而餌藥以敗者六七君皆求長生而<lb/>
　反天其天年<hi>並注見上卷</hi>亦可以為戒矣而宣宗又敗以<lb/>
　藥至以儲嗣為諱惡豈不蔽甚矣哉夫心術不可不<lb/>
　慎也一有所惑將無所不至不足以語學矣而况可<lb/>
　為聖賢乎<lb/>
<pb n="KR2o0003_WYG_021-5a"/>
帝臨朝接對羣臣如賔客雖左右近習未嘗見其有惰<lb/>
容每宰相奏事旁無一人立者威嚴不可仰視奏事畢<lb/>
忽怡然曰可以閒語矣因問閭閻細事或談宫中遊宴<lb/>
無所不至一刻許旋復整容曰卿軰善為之朕常恐卿<lb/>
軰負朕後日不得再相見乃起入宫令狐綯謂人曰吾<lb/>
十年秉政最承恩遇然每延英奏事未嘗不汗霑衣也<lb/>
　臣祖禹曰古者臣進戒於君君申敇其臣上下交修<lb/>
　<hi>書説命髙宗命傅說曰爾交修予罔予棄</hi>所以勤於徳也宣宗視輔相之<lb/>
<pb n="KR2o0003_WYG_021-5b"/>
　臣禮貎雖恭而心防之如遇胥吏<hi>遇待也</hi>唯恐其欺也<lb/>
　拘之以利禄憚之以威嚴故所用多流俗之人而賢<lb/>
　者不能有所設施白敏中令狐綯之徒崇極將相恃<lb/>
　寵保位二十餘年其相如此則其君之功烈亦可知<lb/>
　矣<lb/>
十三年六月初帝長子鄆王温無寵<hi>鄆音運</hi>居十六宅餘<lb/>
子皆居禁中䕫王滋第三子也欲以為嗣為其非次故<lb/>
乆不建東宫帝餌醫官李𤣥伯道士虞紫芝山人王樂<lb/>
<pb n="KR2o0003_WYG_021-6a"/>
藥疽發於背<hi>疽子余切</hi>八月疽甚宰相及朝臣皆不得見帝<lb/>
宻以䕫王屬樞宻使王龜長馬公儒宣徽南院使王君<lb/>
方使立之三人及右軍中尉王茂𤣥皆帝平日所厚也<lb/>
獨左軍中尉王宗實素不同心三人相與謀出宗實為<lb/>
淮南監軍宗實已受勅於宣化門外將自銀臺門出左<lb/>
軍副使亓元實謂宗實曰聖人不豫踰月中尉止隔門<lb/>
起居今日除改未可辨也何不見聖人而出宗實感寤<lb/>
復入諸門已踵故事增人守捉矣元實翼導宗實直至<lb/>
<pb n="KR2o0003_WYG_021-6b"/>
寢殿帝已崩東首環泣矣宗實叱龜長等責以矯詔皆<lb/>
捧足乞命乃遣宣徽北院使齊元簡迎鄆王壬辰下詔<lb/>
立鄆王為皇太子權句當軍國政事<hi>句當並去聲</hi>仍更名漼<lb/>
<hi>更平聲漼上聲</hi>收龜長公儒居方皆殺之癸巳宣遺制以令狐<lb/>
綯攝冢宰<lb/>
　臣祖禹曰古者受遺託孤<hi>語八可以託六尺之孤</hi>必求天下之<lb/>
　忠賢伊周<hi>伊尹相太甲周公相成王皆少主</hi>聖人不可及已漢武帝<lb/>
　揔攬英俊及其末年所得者霍光金日磾而已<hi>前霍光傳</hi>
<pb n="KR2o0003_WYG_021-7a"/>
　<hi>上年老寵姬鈎弋趙媫妤有男上欲以為嗣命大臣輔之察羣臣惟光任大重可屬社稷上使畫周公輔</hi>
　<hi>成王朝諸侯賜光後上病篤光泣問曰如有不諱誰當嗣者上曰君未喻前畫意耶立少子君行周公之</hi>
　<hi>事上以先為大司馬大將軍日磾為車騎將軍受遺詔輔少主日音宻磾音低</hi>其可謂難也<lb/>
　齊桓公定嗣於易牙故其國大亂<hi>史齊世家齊桓公卒易牙入與豎刁</hi>
　<hi>因内寵立公子無詭為君太子昭奔宋五子各樹黨争立相攻以故宫中空莫敢棺桓公尸在牀上六十</hi>
　<hi>七日尸蟲出於户十一月乙亥無詭立乃棺赴又見左傳云杜預曰易牙既有寵於公為長衛姬請之</hi>
　宣宗不能早立太子而以非次屬諸宦者至使元實<lb/>
　挾正立長以相屠滅自文宗以後立不以正矣然皆<lb/>
<pb n="KR2o0003_WYG_021-7b"/>
　出扵宦者之專命非人主使之也宣宗不懲其禍而<lb/>
　以委之盖以宰相為外臣宦者為腹心溺於所習而<lb/>
　不自知其非也安在其為明哉<lb/>
帝性明察沈斷用法無私從諌如流重惜官賞恭謹節<lb/>
儉恵愛民物故大中之政訖於唐亡人思詠之謂之小<lb/>
太宗<lb/>
　臣祖禹曰宣宗之治以察為明<hi>唐本紀賛宣宗精於聴斷以察為明無復</hi>
　<hi>仁恩</hi>雖聴納規諫而性實猜刻雖吝惜爵賞而人多僥<lb/>
<pb n="KR2o0003_WYG_021-8a"/>
　倖外則藩方數逐其帥守而不能治内則宦者握兵<lb/>
　柄制國命自如也<hi>並上註</hi>然百吏奉法政治不擾海内<lb/>
　安靖㡬十五年繼以懿僖不君唐室壊亂是以人思<lb/>
　大中之政為不可及書曰自成湯至於帝乙罔不明<lb/>
　徳恤祀<hi>書多士云</hi>若宣宗者豈不足為賢君哉<lb/>
右宣宗在位十四年崩年五十<lb/>
　　　懿宗<lb/>
咸通七年十月髙駢克交趾斬首三萬餘級南詔遁去<lb/>
<pb n="KR2o0003_WYG_021-8b"/>
十一月置静海軍於安南以駢為節度使自李涿侵擾<lb/>
羣蠻為安南患殆將十年至是始平<lb/>
　臣祖禹曰戎狄自古迭為中國患由秦以來未有得<lb/>
　志扵南蠻者也盖以瘴毒險阻不得天時地利所恃<lb/>
　者人和而已<hi>孟公孫丑天時不如地利地利不如人和</hi>而民從征役皆知<lb/>
　必死如往棄市則是三者皆亡矣秦發閭左戌五嶺<lb/>
　而陳項起秦遂以亡<hi>前陳勝吳廣傳泰二世元年秋發閭左戍漁陽九百人勝廣皆</hi>
　<hi>為屯長行至蘄大澤鄉㑹天大雨道不通度已失期失期法斬勝廣乃謀勝自立為將軍廣為都尉乃入</hi>
<pb n="KR2o0003_WYG_021-9a"/>
　<hi>據陳勝自立為王項謂項羽自立為西楚覇王共攻秦閭左閭里門也言居在里門左者一切發之五嶺</hi>
　<hi>大庾始安臨賀桂陽掲陽</hi>漢初吕后欲誅趙佗士卒不能踰嶺<hi>史南</hi>
　<hi>越王趙佗傳言后遣將軍隆慮侯竈往撃之㑹暑溼士卒大疫兵不能踰嶺慮音閭溼古濕字</hi>武帝<lb/>
　擊越發兵江淮因巴蜀罪人等放棄之<hi>同上元鼎五年使馳義侯</hi>
　<hi>因巴蜀罪人發夜郎兵下牂柯江咸㑹番禺</hi>盖不可以中國之師渉其地<lb/>
　也遂滅南越以為九郡<hi>本紀元鼎六年春定越地以為南海蒼梧鬰林合浦交趾</hi>
　<hi>九真日南珠崖儋耳郡</hi>元帝卒罷珠崖<hi>前本紀初元三年珠崖郡山南縣反愽謀羣臣</hi>
　<hi>賈捐之以為宜棄珠崖救民飢饉乃罷珠崖</hi>光武遣馬援擊交趾最為有<lb/>
<pb n="KR2o0003_WYG_021-9b"/>
　功然三年而後克士卒死者什五六乃得一女子之<lb/>
　首<hi>後馬援傳交趾女子徴側反畧嶺外六十餘城側自立為王拜援伏波將軍南擊交趾援縁海而進</hi>
　<hi>隨山刋道千餘里十八年軍至浪泊上與賊戰破之斬側傳首洛陽</hi>其難也如是唐太<lb/>
　宗欲討馮盎而用魏徴之策卒招懐之<hi>唐馮盎傳貞觀初或告盎</hi>
　<hi>叛盎舉兵拒境太宗發江淮甲卒將討之徴諫曰天下初定創痍未復且王者兵不宜為蠻夷動勝之不</hi>
　<hi>武不勝為辱當懐之以徳盎懼必自來帝乃遣韋叔諧諭盎盎遣智戴入侍帝曰徵一言賢於十萬衆</hi>
　明皇之末李宓敗於雲南死者二十萬<hi>唐南蠻傳云南詔楊國忠</hi>
　<hi>調天下兵凡十萬使李宓討之渉海而疫死宓敗於大和城死者什八</hi>自是以後南詔<lb/>
<pb n="KR2o0003_WYG_021-10a"/>
　盛彊至於懿宗䧟安南國成都中國首尾疲於奔命<lb/>
　<hi>唐南蠻傳咸通以來蠻始叛命甫入安南邕管一破黔州四盗西川遂圍盧耽召兵東方戌海門天下騷</hi>
　<hi>動十有五年賦輸不納京師者過半士卒癘死亡命為盗可為痛心</hi>其後龎勛之亂起<lb/>
　於桂林之戌黄巢之冦本於徐方之餘<hi>上賛懿宗任相不明藩鎮</hi>
　<hi>屢叛南詔内侮屯戌思亂龎勛乘之倡戈横行兵連不解唐遂以亡唐亡於黄巢而禍基於桂林</hi>唐<lb/>
　室之衰宦者蠧其内南詔擾其外財竭民困海内大<lb/>
　亂而因以亡矣夫蠻夷非能亡中國也而中國之亡<lb/>
　蠻夷常為之資是以聖王不重外而輕内不勤逺而<lb/>
<pb n="KR2o0003_WYG_021-10b"/>
　忘邇恐征伐不息而變生於内以揺其本也易曰髙<lb/>
　宗伐鬼方三年克之<hi>易既濟髙宗伐鬼方三年克之小人勿用</hi>髙宗賢王<lb/>
　鬼方小夷也以賢王伐小夷三年乃克用兵之難也<lb/>
　唐自開元至於咸通南鄙之師皆由邉臣貪利邀功<lb/>
　以啓羣蠻自我致冦大為國患非髙宗不得已之伐<lb/>
　也十年而克亦速矣哉<lb/>
帝好音樂宴逰殿前供奉樂工常近五百人每月宴設<lb/>
不減十餘水陸皆備聽樂觀優不知厭倦賜與動及千<lb/>
<pb n="KR2o0003_WYG_021-11a"/>
緡曲江昆明㶚滻南宫北苑昭應咸陽所欲遊幸即行<lb/>
不待供置有司常具音樂飲食幄帟<hi>帟音亦</hi>諸王立馬以<lb/>
備陪從每行幸内外諸司扈從十餘萬人所費不可勝<lb/>
紀<lb/>
　臣祖禹曰國之將興其君未嘗不儉將亡未嘗不侈<lb/>
　也懿宗不徳而暴天産窮人力其能久有國乎<lb/>
右懿宗在位十五年崩年四十一<lb/>
　<lb/>
<pb n="KR2o0003_WYG_021-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐鑑卷二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>唐鑑卷二十四</head>
    <p>
<pb n="KR2o0003_WYG_024-1a"/>
欽定四庫全書<lb/>
　唐鑑卷二十四　　　　　宋　范祖禹　撰<lb/>
　　　　　　　　　　　　　　吕祖謙　註<lb/>
　　　昭宗<lb/>
天祐元年正月全忠殺崔𦙍將刼帝遷都引兵屯河中<lb/>
丁巳帝御延喜樓全忠遣牙將冦彦卿奉表稱邠岐兵<lb/>
逼畿甸請帝遷都洛陽帝未及下樓宰相裴樞以得全<lb/>
忠遺書促百官東行戊午驅士民號哭滿路罵曰賊臣<lb/>
<pb n="KR2o0003_WYG_024-1b"/>
崔𦙍召朱温來傾覆社稷使我曹流離至此老㓜繈屬<lb/>
月餘不絶壬戌車駕發長安全忠以張廷範為御營使<lb/>
毁長安宫室百司及民間廬舍取其材浮渭㳂河而下<lb/>
長安自是遂丘墟矣甲子帝至華州民夾道呼萬嵗帝<lb/>
泣謂曰勿呼萬嵗朕不復為汝主矣館扵興徳宫謂侍<lb/>
臣曰鄙語云紇干山頭凍殺雀何不飛去生處樂朕今<lb/>
漂泊不知竟落何所因泣下沾襟左右莫能仰視二月<lb/>
乙亥帝至陜全忠自河中來朝帝延全忠入寢室見何<lb/>
<pb n="KR2o0003_WYG_024-2a"/>
后后泣曰自今大家夫婦委身全忠矣帝遣間使以御<lb/>
札告難扵王建建使王宗祐將兵㑹岐兵迎車駕至興<lb/>
平遇汴兵不得進而還三月帝復遣間使以絹詔告急<lb/>
扵王建楊行宻李克用等令紏率藩鎮以圖匡復曰朕<lb/>
至洛陽則為全忠所幽閉詔勅皆出其手朕意不復得<lb/>
通矣四月全忠請車駕早發表章相繼帝屢遣宫人諭<lb/>
以皇后新産未任就路請俟十月東行全忠疑帝徘徊<lb/>
俟變怒甚謂冦彦卿曰汝速至陜即日促官家發來閏<lb/>
<pb n="KR2o0003_WYG_024-2b"/>
月丁酉車駕發陜癸卯帝憇扵糓水自崔𦙍之死六軍<lb/>
散亡俱盡所餘擊毬供奉内園小兒共二百餘人從帝<lb/>
而東全忠猶忌之為設食扵幄盡縊殺之預選二百餘<lb/>
人大小相類者衣其衣服代之侍衛帝初不覺累日乃<lb/>
寤自是帝之左右職掌使令皆全忠之人矣甲辰車駕<lb/>
至洛陽帝自離長安日憂不測與皇后終日沉飲或相<lb/>
對涕泣全忠使蔣𤣥暉伺察帝動靜皆知之帝從容問<lb/>
𤣥暉曰徳王朕之愛子全忠何故堅欲殺之因泣下囓<lb/>
<pb n="KR2o0003_WYG_024-3a"/>
中指流血𤣥暉具以語全忠全忠愈不自安時茂貞等<lb/>
移檄往來皆以興復為辭全忠方引兵西討以帝有英<lb/>
氣恐變生扵中欲立㓜君易謀禪代乃遣李振至洛陽<lb/>
與𤣥暉及朱友恭氏叔琮圖之八月壬寅帝在椒殿𤣥<lb/>
暉選龍武牙官史太等夜叩宫門言軍前有急奏欲面<lb/>
見帝夫人裴貞一開門見兵曰急奏何以兵為史太殺<lb/>
之𤣥暉問至尊安在昭儀李漸榮臨軒呼曰寜殺我曹<lb/>
勿傷大家帝方醉遽起單衣繞柱走太追而弑之漸榮<lb/>
<pb n="KR2o0003_WYG_024-3b"/>
以身蔽帝太亦殺之又欲殺何后后乃求哀於𤣥暉乃<lb/>
釋之癸卯𤣥暉矯詔稱李漸榮裴貞一弑逆宜立輝王<lb/>
祚為皇太子更名祝監軍國事又矯皇后令太子柩前<lb/>
即位宫中恐懼不敢出聲哭丙午昭宣帝即位年十三<lb/>
　臣祖禹曰昔周之興也以諸侯歸之其亡也以諸侯<lb/>
　叛之平王以後周室㣲弱政令不行<hi>史周紀平王立東遷於洛邑辟</hi>
　<hi>戎寇平王之時周室衰㣲諸侯強并弱齊楚秦晉始大政由方伯</hi>歴數百年而不亡<lb/>
　者亦以諸侯持之也唐之亂以藩鎮及其末也藩鎮<lb/>
<pb n="KR2o0003_WYG_024-4a"/>
　割裂疆土皆盡而唐室遂亡僖昭之時惟李克用最<lb/>
　為有功雖嘗䟦扈而終不失臣節王室可倚以為藩<lb/>
　扞使太原之勢常重則諸鎮未敢窺唐也<hi>唐僖宗紀光啓元年</hi>
　<hi>十一月河東節度使李克用叛張濬傳時朱全忠請舉兵誅李克用帝詔文武四品以上議皆言王室未</hi>
　<hi>寜雖得太原猶非所有濬固争討之斷兩雄勢帝曰平巢克用功第一今乘危伐之天下其謂我何孔緯</hi>
　<hi>曰濬言萬世之利陛下所顧一時事爾帝乃决出師詔濬為河東招討使克用上書請罪即日罷濬司馬</hi>
　<hi>光資治通鑑光曰昭宗始則張濬覆車於平陽増李克用䟦扈之勢</hi>而唐以其戎狄之<lb/>
　人疑而不信外而不親有震上之勢而無朝廷之助<lb/>
<pb n="KR2o0003_WYG_024-4b"/>
　是以不競於汴而全忠獨彊吞噬諸鎮卒㓕唐室自<lb/>
　古忠者不見信而所信者不忠豈有不亡者乎<lb/>
右昭宗在位十七年為朱全忠所弑年三十八<lb/>
　　　昭宣帝<lb/>
天祐二年三月獨孤損裴樞崔逺並罷政事初柳璨及<lb/>
第不四年為宰相性傾巧輕佻時天子左右皆朱全忠<lb/>
腹心璨曲意事之同列裴樞崔逺獨孤損皆朝廷宿望<lb/>
意輕之璨以為憾和王傅張廷範本優人全忠欲以為<lb/>
<pb n="KR2o0003_WYG_024-5a"/>
太常卿樞以為太常卿當以清流為之廷範以梁客將<lb/>
不可乃曰廷範勲臣自有方鎮何藉樂卿恐非元帥之<lb/>
㫖持之不下全忠聞之怒璨因此并逺損譛於全忠故<lb/>
三人皆罷五月乙丑彗星竟天占者曰君臣俱災宜誅<lb/>
殺以應之柳璨因䟽其素所不快者於全忠曰此曹皆<lb/>
聚徒横議怨望腹非宜以之塞災異李振亦言於全忠<lb/>
曰王欲圖大事此曹皆朝廷之難制者也不若盡去之<lb/>
全忠以為然乃貶獨孤損裴樞崔逺皆為刺史陸扆王<lb/>
<pb n="KR2o0003_WYG_024-5b"/>
溥趙崇王賛皆為司户其餘或門胄髙華或科第自逹<lb/>
於三省臺閣以名檢自處聲迹稍著皆指以為浮薄貶<lb/>
逐無虛日搢紳為之一空辛巳再貶樞損逺為瀧瓊白<lb/>
州司户六月全忠聚樞等及朝士貶官者三十餘人於<lb/>
白馬驛一夕盡殺之投尸扵河初李振屢舉進士不中<lb/>
第故深疾搢紳之士言扵全忠曰此軰常自謂清流宜<lb/>
投之黄河使為濁流全忠笑而從之<lb/>
　臣祖禹曰白馬之禍至今悲之歐陽脩有言曰一太<lb/>
<pb n="KR2o0003_WYG_024-6a"/>
　常卿與社稷孰為重使樞等不死尚惜一卿其肯以<lb/>
　國與人乎雖樞等之力不能存唐必不亡唐而獨存<lb/>
　也<hi>並見言行録</hi>臣以為不然昭宗返自鳯翔而全忠簒奪<lb/>
　之勢已成人無愚智皆知之矣樞乃其黨被其薦引<lb/>
　以為宰相不恤國之存亡方且宴安於寵禄全忠之<lb/>
　刼遷洛陽昭宗未及下樓樞受賊㫖已率百官出長<lb/>
　安東門昭宗卒以弑殞而唐遂亡由此觀之樞為忠<lb/>
　於李氏乎忠於朱氏乎且長安與一太常卿孰重國<lb/>
<pb n="KR2o0003_WYG_024-6b"/>
　亡君弑與流品不分孰急樞不惜長安以與全忠乃<lb/>
　惜一卿不與廷範不惜國亡君弑而惜流品之不分<lb/>
　其愚豈不甚哉夫樞非有忠義之心能為社稷者也<lb/>
　不勝其利欲之心畏全忠而附之弑其君父既從之<lb/>
　矣以為除太常卿小事也持之不與未必拂全忠之<lb/>
　心而㣲以示人至公從其大而違其細欲以竊天下<lb/>
　之虛譽不意全忠怒之至此也全忠以為此小事也<lb/>
　猶不從已其肯聽已之取天下乎是以肆其誅鋤無<lb/>
<pb n="KR2o0003_WYG_024-7a"/>
　所不至不知樞等實非能為唐輕重乃全忠疑之過<lb/>
　也曏使樞有存唐之心當全忠之刼遷端委而受刄<lb/>
　於國門天下忠義之士聞之必有奮發而起者矣樞<lb/>
　不為此而惜一卿不死於昭宗之弑而死於廷範之<lb/>
　事處身如此豈能為國慮乎迹其附㑹全忠以為相<lb/>
　<hi>去聲</hi>進不由其道矣<hi>孟滕文公惡不由其道</hi>乃欲上不失賊臣之<lb/>
　意下不失士大夫之譽其可得乎白馬之禍盖自取<lb/>
　之也<hi>孟離婁云</hi>然自古如此而死者多矣貪躁之士亦可<lb/>
<pb n="KR2o0003_WYG_024-7b"/>
　少戒哉<lb/>
十二月王殷趙殷衡嫉蔣𤣥暉之權寵欲得其處譛𤣥<lb/>
暉云與栁璨張廷範於積善宫夜宴對太后焚香為誓<lb/>
欲興復唐室全忠信之斬𤣥暉戮其尸令殷殷衡弑太<lb/>
后追廢為庶人斬璨於上東門轘廷範於都市<lb/>
　臣祖禹曰孟子曰不仁而得國者有之矣不仁而得<lb/>
　天下未之有也<hi>孟離婁云</hi>三代以後盖有不仁而得天下<lb/>
　者焉朱全忠之簒唐以悖逆取之以暴虐守之雖為<lb/>
<pb n="KR2o0003_WYG_024-8a"/>
　天子數年不免其身子孫殄戮靡有遺類是以一身<lb/>
　易一族之富貴也五代之際起匹夫而為天子或五<lb/>
　六年或三四年或一二年皆宗族夷滅世絶不祀<hi>如梁</hi>
　<hi>朱温二主為後唐滅晉石敬瑭二主為契丹㓕漢劉知逺二主為後周滅之類</hi>亂臣賊子曾<lb/>
　莫懲也書曰恵廸吉從逆凶惟影響<hi>書大禹謨云</hi>豈不信<lb/>
　哉<lb/>
二年正月天雄節度使羅紹威與朱全忠宻謀帥兵攻<lb/>
牙軍闔營殪之凡八千家嬰孺無遺全忠引兵入魏州<lb/>
<pb n="KR2o0003_WYG_024-8b"/>
自是魏兵衰弱紹威悔之<lb/>
　臣祖禹曰昔商民化紂之惡周公遷之於洛邑既歴<lb/>
　三紀而其風未殄<hi>書畢命惟周公左右先王綏定厥家毖殷頑民遷於洛邑宻邇王室</hi>
　<hi>式化厥訓既歴三紀世變風移四方無虞予一人以寜商俗靡靡利口惟賢餘風未殄公其念哉</hi>以<lb/>
　累聖人之治猶如此<hi>累去聲</hi>甚矣汚俗之難變也自天<lb/>
　寳以後<hi>天寳元宗年號</hi>燕趙魏不為唐有<hi>燕平聲下同</hi>其人安於<lb/>
　悖逆不復知有君臣聲色之所不及<hi>唐蠻夷傳荒服之外聲教不逮</hi>
　政刑之所不加歴十五世然後殱夷殄滅靡有遺類<lb/>
<pb n="KR2o0003_WYG_024-9a"/>
　而其俗猶不及改也其後梁之亡也始於魏莊宗之<lb/>
　亡也亦始於魏其得之也以魏其失之也以魏由其<lb/>
　習亂之乆故易動也而燕人至於晉氏遂淪於左袵<lb/>
　<hi>左袵蠻夷之俗</hi>豈非諸夏之禮其亡有漸乎趙居二冦之間<lb/>
　或逆或順不若燕魏之甚也故其禍有淺深論者或<lb/>
　謂紹威誅牙軍以弱魏而全忠無後顧之慮因以篡<lb/>
　唐夫唐與魏離亦乆矣牙軍適足亂魏以拒朝廷而<lb/>
　已其能為唐室輕重豈其然乎<lb/>
<pb n="KR2o0003_WYG_024-9b"/>
四年三月帝禪位扵梁<hi>禪音善</hi>以楊渉為押傳國寳使涉<lb/>
子直史舘凝式言扵涉曰大人為唐宰相而國家至此<lb/>
不可謂之無過况手持天子璽綬與人雖保富貴奈千<lb/>
載何盍辭之涉大駭曰汝滅吾族神色不寜者數日<lb/>
　臣祖禹曰自古易姓之際必有仗節死義之臣忠扵<lb/>
　本朝故賊臣憚焉唐之亡也其宰相姦險趨利賣國<lb/>
　與盗惟以傾覆宗社士之立扵朝者皆小人也故以<lb/>
　綬璽與人而不以為不可勸進賊庭而不以為羞惟<lb/>
<pb n="KR2o0003_WYG_024-10a"/>
　凝式一有言而其父大駭以為狂惑不祥之人矣豈<lb/>
　其賢人君子遭世之亂而隠伏不見歟抑其累世之<lb/>
　君不能養其風俗而無禮義亷耻之習歟<hi>前賈誼傳禮義亷耻</hi>
　<hi>是謂四維</hi>何三百年之天下<hi>唐二百九十年三百年舉大數</hi>而無一忠義<lb/>
　之士扶持之也人君豈可不養士之亷耻以重其國<lb/>
　哉<lb/>
右昭宣帝在位四年禪位扵梁梁封帝為濟隂王明年<lb/>
為所弑年十七<lb/>
<pb n="KR2o0003_WYG_024-10b"/>
　臣祖禹曰三代之得天下也以仁其失天下也以不<lb/>
　仁<hi>孟離婁云</hi>人心恱而歸之則王離而去之則亡故凡有<lb/>
　徳則興無徳則廢君人者勤於徳以待天下之歸而<lb/>
　已至於後世有天下者其徳不足而以勢力刼持之<lb/>
　天下之人非心服也力不能勝也<hi>孟公孫丑以力服仁者非心服也力</hi>
　<hi>不贍也</hi>故天下易離然而漢唐之有天下也除其暴亂<lb/>
　而待之以寛<hi>書㣲子之命撫民以寛除其邪虐</hi>人心恱而從之故其<lb/>
　享天下皆長乆雖不足以及三代亦其次也魏之代<lb/>
<pb n="KR2o0003_WYG_024-11a"/>
　漢非由積徳故天下不服分而為三<hi>謂魏蜀吳</hi>數十年而<lb/>
　亡若朱全忠之篡唐又不足以及曹氏直為盗賊而<lb/>
　已矣言之可醜<hi>墻有茨詩不可道也所可道也言之醜也</hi>豈足道哉然唐<lb/>
　之所以亡不可不戒亂臣賊子不可不懲也臣故舉<lb/>
　其大畧而著之<lb/>
右唐起髙祖武徳元年終昭宣帝天祐四年凡十四世<lb/>
二十帝二百九十年<lb/>
　臣祖禹曰唐自髙祖取隋五年而四方底平九年而<lb/>
<pb n="KR2o0003_WYG_024-11b"/>
　太宗立貞觀之治㡬於三代然一傳而有武氏之篡<lb/>
　朝命中絶二十餘年<hi>髙宗崩武后稱制號天后髙宗賛武氏之亂唐之宗黨戕</hi>
　<hi>殺殆盡其賢士大夫不免者十八九以太宗之治遺德餘烈在人者未逺而㡬於遂絶</hi>中睿<lb/>
　享國日淺朝廷濁亂明皇以兵取而後得之<hi>睿宗紀景</hi>
　<hi>雲元年八月壬午韋皇后弑中宗矯遺詔自立為皇太后庚子臨淄郡王隆基率萬騎兵誅韋氏</hi>開<lb/>
　元之治㡬於貞觀而終之以天寳大亂唐室遂㣲<hi>本紀</hi>
　<hi>天寳十五載六月己亥禄山䧟京師七月庚辰次于蜀郡</hi>肅宗以後無稱者惟憲<lb/>
　宗元和之政號為中興<hi>元和憲宗年號共十五年</hi>凡唐之世治日<lb/>
<pb n="KR2o0003_WYG_024-12a"/>
　如此其少亂日如彼其多也昔三代之君莫不脩<lb/>
　身齊家以正天下<hi>記大學欲明明徳於天下者先治其國欲治其國先齊其家欲</hi>
　<hi>齊其家先修其身</hi>而唐之人主起兵而誅其親者謂之定<lb/>
　内難偪父而奪其位者謂之受内禪<hi>偪廹也音逼禪音善</hi>此<lb/>
　其閨門無法不足以正天下亂之大者也其治安<lb/>
　之久者不過數十年或變生於内或亂作於外未<lb/>
　有内外無患承平百年者也揚雄曰<hi>前漢揚雄字子雲</hi>隂<lb/>
　不極則陽不生亂不極則德不形唐室之亂極於<lb/>
<pb n="KR2o0003_WYG_024-12b"/>
　五代而天祚有宋太祖皇帝順天人之心兵不血<lb/>
　刄市不易肆而天下定神武所臨海外有截<hi>詩商頌云</hi>
　繼以太宗文治<hi>記祭義文王以文治</hi>四宗守成百有餘年太<lb/>
　平<hi>鳬鷖詩太平之君子持盈守成</hi>雖三代之盛未有如此其久者<lb/>
　也其取之也雖無以逺過於前代其守之也則<lb/>
　不愧於三王内則家道正而人倫明<hi>易家人卦夫夫婦婦</hi>
　<hi>而家道正正家而天下定孟滕文公人倫明於上</hi>其養民也仁其奉己<lb/>
　也儉德澤從厚刑罰從薄外則縣之政聽於令郡<lb/>
<pb n="KR2o0003_WYG_024-13a"/>
　之政聴於守守之權歸於按察按察之權歸於朝廷<lb/>
　上下相維輕重相制藩鎮無擅兵之勢郡縣無專殺<lb/>
　之威自一命以上刑辱不及也故無大臣之誅施及<lb/>
　羣生<hi>前董仲舒武帝制䇿徳澤洋溢施于方外延及羣生</hi>功利無窮較之唐世<lb/>
　我朝為優夫唐事已如彼祖宗之成效如此然則今<lb/>
　當何監不在唐乎今當何法不在祖宗乎夫惟取監<lb/>
　於唐取法於祖宗則永世保民之道也<hi>書惟王子子孫孫永保民</hi>
　<lb/>
<pb n="KR2o0003_WYG_024-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐鑑卷二十四<lb/>
</p>
<p>
</p>
  </div>
</body>
</text>
</TEI>
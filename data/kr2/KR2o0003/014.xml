<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>唐鑑卷十四</head>
    <p>
<pb n="KR2o0003_WYG_014-1a"/>
欽定四庫全書<lb/>
　唐鑑卷十四　　　　　宋　范祖禹　撰<lb/>
　　　　　　　　　　　　　吕祖謙　註<lb/>
　　　德宗三<lb/>
帝問陸贄以當今切務贄以曏日致亂<hi>曏音向</hi>由上下之<lb/>
情不通勸帝接下從諫乃上疏其畧曰若羣情之所甚<lb/>
欲者陛下先行之所甚惡者陛下先去之<hi>惡烏故切去上聲</hi>欲<lb/>
惡與天下同而天下不歸者自古及今未之有也又曰<lb/>
<pb n="KR2o0003_WYG_014-1b"/>
四方既患於中外意乖百辟又患於君臣道隔郡國之<lb/>
志不達於朝廷朝廷之誠不升於軒陛上澤闕於下布<lb/>
下情壅於上聞實事不必知知事不必實疏奏旬日帝<lb/>
無所施行亦不詰問贄又上疏其畧曰人各隠情以言<lb/>
為諱至於變亂將起億兆同憂獨陛下恬然不知方謂<lb/>
太平可致帝乃遣中使諭之曰朕本性甚好推誠亦能<lb/>
納諫將謂君臣一體全不隄防緣推誠信不疑多被姦<lb/>
人賣弄今所致患害朕思亦無他其失反在推誠又諌<lb/>
<pb n="KR2o0003_WYG_014-2a"/>
官論事罕能慎密例自矜衒歸過於朕以自取名朕從<lb/>
即位以來見奏對論事者甚多大扺皆是雷同道聽塗<lb/>
説試加質問遽即辭窮若有竒才異能在朕豈惜拔擢<lb/>
朕見從前以來事祗如此所以近來不多取次對人亦<lb/>
非倦於接納贄上疏其畧曰天不以地有惡木而廢發<lb/>
生天子不以時有小人而廢聽納又曰唯信與誠有補<lb/>
無失一不誠則心莫之保一不信則言莫之行又曰馭<lb/>
之以智則人詐示之以疑則人偷上行之則下從之上<lb/>
<pb n="KR2o0003_WYG_014-2b"/>
施之則下報之又曰誠信之道不可斯須而去身願陛<lb/>
下慎守而行之有加恐非所以為悔者也又曰仲虺賛<lb/>
成湯不稱其無過而稱其改過吉甫誦周宣不美其無<lb/>
闕而美其補闕聖賢之意較然著明唯以改過為能不<lb/>
以無過為貴智者改過而遷善愚者耻過而遂非又曰<lb/>
諫官不密自矜信非忠厚其於聖德固亦無虧陛下若<lb/>
納諌不違則傳之適足増美陛下若違諌不納又安能<lb/>
禁之勿傳又曰陛下雖窮其辭而非窮其理雖服其口<lb/>
<pb n="KR2o0003_WYG_014-3a"/>
而未服其心又曰諫者多表我之能好諌者直示我之<lb/>
能賢諫者之狂誣明我之能恕諌者之漏泄彰我之能從<lb/>
有一於斯皆為盛德帝頗采用其言<hi>為如字</hi>
　臣祖禹曰德宗播遷幾於亡國不能反求諸已<hi>已見上卷</hi>
　而以為失在推誠既過而不改又諫而不從乃疑臣<lb/>
　下之揚其惡而掠其美<hi>左傳掠美以為昏</hi>因不復以聽納為<lb/>
　事甚矣其無人君之德也陸贄之言曲盡其情考其<lb/>
　聽從曽無一二臣故剟其大畧<hi>剟丁活切</hi>以見德宗之性<lb/>
<pb n="KR2o0003_WYG_014-3b"/>
　與其行事以為戒焉<lb/>
李懷光頓兵不進數上表暴揚盧把等罪惡衆論諠騰<lb/>
亦咎把等帝不得已貶把為新州司馬白志貞為恩州<lb/>
司馬趙賛為播州司馬<lb/>
　臣祖禹曰德宗之性與小人合與君子殊故其去小<lb/>
　人也難逺君子也易忠正之士一言忤意則終身擯<lb/>
　斥盧把裴延齡之徒至死而念之不衰迫於危亡不<lb/>
　得已然後去之君子則於其不可去而逐之矣夫賢<lb/>
<pb n="KR2o0003_WYG_014-4a"/>
　之與佞正之與邪聽其所言觀其所行<hi>語五今吾於人也聽其言</hi>
　<hi>而觀其行</hi>亦足以知之矣德宗反而易之豈惡治而欲亂<lb/>
　哉蓋其性與小人合也<lb/>
興元元年正月蕭復嘗言於帝曰宦官自艱難以來多<lb/>
為監軍恃恩縱横此屬但應掌宫掖之事不宜委以兵<lb/>
權國政帝不悦又嘗言陛下踐阼之初聖德光被自用<lb/>
楊炎盧把以致今日陛下誠能變更睿志臣敢不竭力<lb/>
倘使臣依阿茍免臣實不能又嘗與盧杞同奏事把順<lb/>
<pb n="KR2o0003_WYG_014-4b"/>
帝㫖復正色曰盧把言不正帝愕然退謂左右曰蕭復<lb/>
輕朕戊子命復充山南東西荆湖淮南江浙福建嶺南<lb/>
等宣慰安撫使實疎之也既而劉從一及朝士往往奏<lb/>
留復帝謂陸贄曰朕欲遣重臣宣慰謀於宰相及朝士<lb/>
僉謂宜然今乃反覆如此朕為之悵恨累日意復悔行<lb/>
使之論奏邪其不欲行意趣安在贄上奏曰若復有所<lb/>
請求從一何容為隠若從一自有回互則復不當受疑<lb/>
陛下何憚而不為辯明乃直為此悵恨也夫明則罔惑<lb/>
<pb n="KR2o0003_WYG_014-5a"/>
辨則罔寃惑莫甚於逆詐而不與明寃莫痛於見疑而<lb/>
不與辨是使情偽相糅<hi>糅音揉</hi>忠邪靡分帝亦竟不復辨<lb/>
也<lb/>
　臣祖禹曰德宗惡正直而保姦邪故親盧把疎蕭復<lb/>
　嫌隙既開無事而疑陸贄之言蓋欲救其心術而執<lb/>
　疑耻過不欲辨明寧蓄諸心晻昧不决而已此讒賊<lb/>
　之所由入也孟子曰不仁者可與言哉安其危而利<lb/>
　其菑樂其所以亡者<hi>菑與災同</hi>其徳宗之謂矣<lb/>
<pb n="KR2o0003_WYG_014-5b"/>
陸贄在翰林為帝所親信居艱難中雖有宰相大小之<lb/>
事帝必與贄謀之故當時謂之内相帝行止必與之俱<lb/>
梁洋道險嘗與贄相失經夕不至帝驚憂涕泣募得贄<lb/>
者賞千金久之乃至帝喜甚太子以下皆賀然贄數直<lb/>
諌迕帝意盧把雖貶官帝心庇之贄極言把姦邪致亂<lb/>
帝雖貌從心頗不悦故劉從一姜公輔皆自下陳登用<lb/>
贄恩遇雖隆未得為相<lb/>
　臣祖禹曰德宗於危亂之中斯須不可無陸贄及其<lb/>
<pb n="KR2o0003_WYG_014-6a"/>
　用裴延齡之譛則棄之如脱屣然<hi>孟子舜視棄天下猶棄敝屣也</hi>於<lb/>
　所厚如此宜其無所不薄也<hi>同上其所厚者薄則無所不薄也</hi>詩曰<lb/>
　將恐將懼維予與女將安將樂女轉棄予<hi>小雅谷風詩云</hi>其<lb/>
　德宗之謂矣<lb/>
車駕至城固帝長女唐安公主薨四月帝至梁州欲為<lb/>
公主造塔厚葬之姜公輔表諌以為山南非久安之地<lb/>
公主之葬㑹歸上都此宜儉薄以副軍須之急帝使謂<lb/>
陸贄曰唐安造塔其費甚微非宰相所宜論公輔正欲<lb/>
<pb n="KR2o0003_WYG_014-6b"/>
指朕過失自求名耳相負如此如何處之贄上奏極諌<lb/>
帝意猶怒罷公輔為左庶子<lb/>
　臣祖禹曰人君置相必求天下之賢蓋欲聞其忠言<lb/>
　嘉謀<hi>揚至孝言合稷契之謂忠謨合臯陶之謂嘉</hi>以交脩其所不逮也<hi>書說</hi>
　<hi>命高宗謂説曰汝交脩予罔予棄</hi>書曰朝夕納誨以輔台德<hi>同上命之曰朝</hi>
　<hi>夕納誨以輔台德台音貽我也</hi>而後世宰相與諌争之臣分其所職<lb/>
　人君得失相不預焉必責之諫臣此謟諛之人持祿<lb/>
　保位之計非賢相之職業也姜公輔一諌德宗以為<lb/>
<pb n="KR2o0003_WYG_014-7a"/>
　非所宜論卒廢黜之不明之君豈知所以任相哉<lb/>
帝問陸贄近有卑官自山北來者率非良士有邢建者<lb/>
論説賊勢語最張皇察其事情頗似窺覘今已於一所<lb/>
安置如此之類更有數人若不追尋恐成姦計卿試思<lb/>
之如何為便贄上奏以為今盜據宫闕有冒險逺來赴<lb/>
行在者當量加恩賞豈得復猜慮拘囚其畧曰以一人<lb/>
之聽覽而欲窮宇宙之變態以一人之防慮而欲勝億<lb/>
兆之姦欺役智彌精失道彌逺又曰虛懷待人人亦思<lb/>
<pb n="KR2o0003_WYG_014-7b"/>
附任數御物物終不親情思附則感而悦之雖寇讎化<lb/>
為心膂矣意不親則懼而阻之雖骨肉結為仇慝矣又<lb/>
曰陛下智出庶物有輕待人臣之心思周萬機有獨御<lb/>
區㝢之意<hi>㝢宇同</hi>謀吞衆畧有過慎之防明照羣情有先<lb/>
事之察嚴束百辟有任刑致理之規威制四方有以力<lb/>
勝殘之志由是才能者怨於不任忠藎者憂於見疑著<lb/>
勲業者懼於不容懷反側者迫於見討馴致離叛搆成<lb/>
禍災<lb/>
<pb n="KR2o0003_WYG_014-8a"/>
　臣祖禹曰德宗好察而不明是以致亂而不自知其<lb/>
　非陸贄欲正其心術故必原其禍之所起而極論之<lb/>
　使之懲既往之失防未來之悔也詩曰猶之未逺是<lb/>
　用大諫<hi>板詩云云毛氏曰猶圖也鄭氏云云王之謀不能圖逺用是故我大諌也</hi>陸贄有<lb/>
　焉<lb/>
五月帝使謂陸贄曰渾瑊李晟諸軍當議規畫令其進<lb/>
取朕欲遣使宣慰卿宜審細條疏以聞贄以為賢君選<lb/>
將委任責成故能有功况今秦梁千里兵勢無常遥為<lb/>
<pb n="KR2o0003_WYG_014-8b"/>
規畫未必合宜彼違命則失君威從命則害軍事進退<lb/>
羈礙難以成功不若假以便宜之權待以殊常之賞則<lb/>
將帥感悅贄上奏其畧曰鋒鏑交於原野而决策於九<lb/>
重之中機㑹變於斯須而定計於千里之外用捨相礙<lb/>
否臧皆凶<hi>否部鄙切</hi>上有掣肘之譏下無死綏之志又曰傳<lb/>
聞與指實不同懸算與臨事有異又曰君上之權特異<lb/>
臣下唯不自用乃能用人<lb/>
　臣祖禹曰易師之六五曰長子帥師弟子輿尸貞凶<lb/>
<pb n="KR2o0003_WYG_014-9a"/>
　<hi>易師卦下同</hi>六五為師之主制師之命者也長子人之師<lb/>
　也故行師則吉弟子聽之於人者也故雖正而凶然<lb/>
　則師之道在擇人而委任之不可以牽制也而人君<lb/>
　常欲權在於己或不欲功歸於人將在外而以君命<lb/>
　制之兵從中御未有能成功者也<lb/>
六月李晟收復京師露布至行在帝命陸贄草詔賜渾<lb/>
瑊使訪求奉天所失裏頭内人贄上奏以為今巨盜始<lb/>
平疲瘵之民瘡痍之卒尚未拊循而首訪婦人非所以<lb/>
<pb n="KR2o0003_WYG_014-9b"/>
副惟新之望也謀始盡善克終已稀始而不謀終則何<lb/>
有所賜瑊詔未敢承㫖帝遂不降詔竟遣中使求之<lb/>
　臣祖禹曰德宗不能虚己以納諫雖勉從陸贄之言<lb/>
　不降詔而遣使是閉其門而由户出也人君茍不能<lb/>
　彊於為善諌之為益也少哉<lb/>
初魚朝恩既誅代宗不復使宦者典兵帝即位悉以禁<lb/>
兵委白志貞志貞得罪帝復以宦官竇文場代之從幸<lb/>
山南兩軍漸集帝還長安頗忌宿將握兵多者稍稍罷<lb/>
<pb n="KR2o0003_WYG_014-10a"/>
之十月以文場監神策軍左廂兵馬使王希遷監右廂<lb/>
兵馬使始令宦官分典禁旅<lb/>
　臣祖禹曰德宗為唐室造禍之主此宗社覆亡之本<lb/>
　也臣是以著之<lb/>
蕭復奉使自江淮還與李勉盧翰劉從一俱見帝勉等<lb/>
退復獨留言於帝曰陳少遊任兼將相首敗臣節韋臯<lb/>
幕府下僚獨建忠義請以臯代少遊鎮淮南使善惡著<lb/>
明帝然之尋遣中使馬欽緒揖劉從一附耳語而去諸<lb/>
<pb n="KR2o0003_WYG_014-10b"/>
相還閤從一詣復曰欽緒宣㫖令從一與公議朝來所<lb/>
言事即奏行之勿令李盧知敢問何事也復曰唐虞黜<lb/>
陟岳牧僉諧爵人於朝與士共之使李盧不堪為相則<lb/>
罷之既在相位朝廷政事安得不與之同議而獨隠此<lb/>
一事乎此最當今之大弊朝來主上亦有斯言復已面<lb/>
陳其不可不謂聖意尚爾復不惜與公奏行之但恐浸<lb/>
以成俗未敢以告竟不以事語從一從一奏之帝愈不<lb/>
悦復乃上表辭位罷為左庶子<lb/>
<pb n="KR2o0003_WYG_014-11a"/>
　臣祖禹曰蕭復欲黜少遊賞韋臯此朝廷之公議也<lb/>
　德宗茍以為然在於一言使宰相行之而己何疑於<lb/>
　李勉盧翰而獨與從一為密邪且既以為相而不待<lb/>
　之以誠則疎逺之臣其可信者幾希矣<hi>幾平聲</hi>夫如是<lb/>
　忠臣賢者豈得盡其心乎<hi>鹿鳴詩忠臣嘉賓得盡其心矣</hi>
貞元二年四月關中倉廩竭禁軍或自脱巾呼於道曰<lb/>
拘吾於軍而不給糧吾罪人也帝憂之甚㑹韓滉運米<lb/>
三萬石至陜李泌即奏之帝喜遽謂左右曰米已至陜<lb/>
<pb n="KR2o0003_WYG_014-11b"/>
吾父子得生矣時禁中不釀命於坊市取酒為樂又遣<lb/>
中使諭神策六軍軍士皆呼萬歲時比歲饑饉兵民皆<lb/>
痩黒至是麥始熟市有醉人當時以為嘉瑞人乍飽食<lb/>
死者復五之一數月人膚色乃如故矣<lb/>
　臣祖禹曰老子曰師之所處荆棘生焉大軍之後必<lb/>
　有凶年<hi>老子道德經云</hi>言民以其愁苦之氣傷天地隂陽之<lb/>
　和致水旱之災夫以兵除殘如人以毒藥攻疾疾去<lb/>
　而人傷亦甚矣其血氣必久而後復之或終身遂衰<lb/>
<pb n="KR2o0003_WYG_014-12a"/>
　一失其養則易以死亡不若未病之完也先王制治<lb/>
　於未亂保邦於未危<hi>書周官若昔大猷制治於未亂保邦於未危</hi>有天下<lb/>
　者可不務哉<lb/>
三年閏五月辛未吐蕃刼盟初李晟與張延賞有隙帝<lb/>
召延賞入相晟表陳其過惡帝重違其意以延賞為左<lb/>
僕射吐蕃尚結賛大舉入寇遊騎及好畤京城戒嚴晟<lb/>
遣將擊敗之尚結賛謂其徒曰唐之良將李晟馬燧渾<lb/>
瑊三人而已當以計去之入鳯翔境無所俘掠以兵二<lb/>
<pb n="KR2o0003_WYG_014-12b"/>
萬直抵城下曰李令公召我來何不出犒我經宿乃引<lb/>
退晟又遣將襲擊吐蕃破之尚結賛乃引去帝忌晟功<lb/>
名㑹吐蕃有離間之言延賞等騰謗於朝無所不至晟<lb/>
聞之晝夜泣目為之腫悉遣子弟詣長安表請削髮為<lb/>
僧帝慰諭不許韓滉素與晟善帝命滉諭㫖於晟使與<lb/>
延賞釋怨晟奉詔滉引延賞詣晟第宴謝結為兄弟因<lb/>
使晟表薦延賞為相帝以延賞為同平章事李晟為其<lb/>
子請昏於延賞延賞不許晟知延賞蓄憾未已初晟既<lb/>
<pb n="KR2o0003_WYG_014-13a"/>
破吐蕃摧沙堡馬燧渾瑊等各舉兵臨之吐蕃大懼屢<lb/>
遣使求和帝未許乃遣使卑辭厚禮求和於馬燧燧信<lb/>
其言為之請於朝晟曰戎狄無信不如擊之燧延賞皆<lb/>
與晟有隙争言和親便帝意遂定延賞數言晟不宜久<lb/>
典兵帝乃謂晟曰大臣既與吐蕃有怨不可復之鳳翔<lb/>
宜留朝廷朝夕輔朕乃以晟為太尉中書令勲封如故<lb/>
餘悉罷之延賞既罷晟兵柄武臣憤怒解體不肯為用<lb/>
五月以渾瑊為㑹盟使瑊將二萬餘人赴盟所李晟深<lb/>
<pb n="KR2o0003_WYG_014-13b"/>
戒以盟所為備不可不嚴延賞言於帝曰晟不欲盟好<lb/>
之成故戒瑊以嚴備我有疑彼之形則彼亦疑我矣盟<lb/>
何由成帝乃召瑊切戒以推誠待虜勿自為猜貳以阻<lb/>
虜情閏月瑊奏吐蕃决以辛未盟延賞集百官以瑊表<lb/>
示之曰李太尉謂吐蕃和好必不成此渾侍中表也盟<lb/>
日定矣晟聞之泣謂所親曰吾生長西陲備諳虜情所<lb/>
以論奏但耻朝廷為犬戎所侮耳辛未吐蕃刼盟渾瑊<lb/>
僅以身免是日帝視朝謂諸相曰今日和戎息兵社稷<lb/>
<pb n="KR2o0003_WYG_014-14a"/>
之福馬燧曰然栁渾曰戎狄豺狼也非盟誓可結今日<lb/>
之事臣竊憂之李晟曰誠如渾言帝變色曰栁渾書生<lb/>
不知邊計大臣亦為此言邪皆伏地頓首謝因罷朝是<lb/>
夕韓遊瓌表言虜刼盟者兵臨近鎮帝大驚街逓其表<lb/>
以示渾明旦謂渾卿書生乃能料敵如此其審耶帝欲<lb/>
出幸以避吐蕃大臣諫而止李晟大安園多竹復有為<lb/>
飛語者云晟伏兵大安園謀因倉猝為變晟遂伐其竹<lb/>
六月以馬燧為司徒兼侍中罷其副元帥節度使初吐<lb/>
<pb n="KR2o0003_WYG_014-14b"/>
蕃尚結賛惡李晟馬燧渾瑊曰去三人則唐可圖也於<lb/>
是離間李晟因馬燧以求和欲執渾瑊以賣燧使併獲<lb/>
罪因縱兵直犯長安㑹失渾瑊而止張延賞慙懼稱疾<lb/>
不視事<lb/>
　臣祖禹曰人君於其所不當疑而疑之則於其所不<lb/>
　可信而信之矣此必然之理也李晟有復唐室之大<lb/>
　功又再敗吐蕃社稷是賴而德宗猜忌使勲賢憂懼<lb/>
　不保朝夕至於讒邪之詭計戎狄之甘言則推誠而<lb/>
<pb n="KR2o0003_WYG_014-15a"/>
　信之不疑一旦罷晟兵柄中外莫不解體行張延賞<lb/>
　之私意中尚結賛之隂謀忠言至計確不可入而姦<lb/>
　臣敵國得以欺賣由其心術顛倒見善不明故也<hi>揚用</hi>
　<hi>善不明用心不剛儔克也</hi>延賞敗國殄民刑孰大焉德宗曽不致<lb/>
　詰使之得保首領死牖下幸矣<lb/>
李泌為相帝謂泌曰自今凡軍旅糧儲事卿主之吏禮<lb/>
委延賞刑法委渾泌曰不可陛下不以臣不才使待罪<lb/>
宰相宰相之職不可分也非如給事則有吏過兵過舍<lb/>
<pb n="KR2o0003_WYG_014-15b"/>
人則有六押至於宰相天下之事咸共平章若各有所<lb/>
主是乃有司非宰相也帝笑曰朕適失辭卿言是也<lb/>
　臣祖禹曰古之王者惟任一相以治天下唐虞有百<lb/>
　揆夏商官倍可知也<hi>書周書唐虞稽古建官惟百夏商官倍亦克用乂</hi>周之<lb/>
　冡宰實總六卿自司徒以下分職以聽焉詔王廢置<lb/>
　者宰也<hi>禮大冡宰歳終則令百官府各正其治受其㑹聽其事以詔王廢置</hi>是以治出<lb/>
　於一政有所統相得其職君得其道恭已無為而治<lb/>
　<hi>語十五子曰無為而治者其舜也歟夫何為哉恭已正南面而已矣</hi>蓋以此也後世多<lb/>
<pb n="KR2o0003_WYG_014-16a"/>
　疑於人宰相之職分而不一君以為權在於己臣亦<lb/>
　以為政在於君國之治亂民之休戚<hi>戚憂也</hi>無所任責<lb/>
　故賢者不得行其所學不肖者得以茍容於其間由<lb/>
　官不正任不專故也其有功烈見於世稱為賢相者<lb/>
　必其得君之專任職之久言行計從出於一人者也<lb/>
　古者名與實稱而後事成功立焉後世不能正名而<lb/>
　其實必合於古然後能有成功如欲稽古以建官必<lb/>
　以一相統天下始可以言治矣<lb/>
<pb n="KR2o0003_WYG_014-16b"/>
郜國大長公主女為太子妃或告主滛亂且為厭禱帝<lb/>
大怒幽主於禁中切責太子太子不知所對請與蕭妃<lb/>
離昏帝召李泌<hi>音邲</hi>告之且曰舒王近已長立孝友温仁<lb/>
泌曰陛下惟有一子柰何一旦疑之欲廢之而立姪得<lb/>
無失計乎陛下所生之子猶疑之何有於姪舒王雖孝<lb/>
自今陛下宜努力勿復望其孝矣帝曰卿不愛家族乎<lb/>
對曰能愛家族故不敢不盡言泌因言自古父子相疑<lb/>
未有不亡國覆家者今幸賴陛下以語臣臣敢以家族<lb/>
<pb n="KR2o0003_WYG_014-17a"/>
保太子向使楊素許敬宗李林甫之徒承此㫖已就舒<lb/>
王圖定策之功矣帝曰此朕家事何預於卿而力爭如<lb/>
此對曰天子以四海為家今臣獨任宰相之重四海之<lb/>
内一物失所責歸於臣况坐視太子寃横而不言臣罪<lb/>
大矣帝曰為卿遷延至明日思之泌<hi>上同</hi>抽笏叩頭而泣<lb/>
曰如此臣知陛下父子慈孝如初矣因戒帝勿露此意<lb/>
於左右露之則彼皆樹功於舒王太子危矣明日帝意<lb/>
果悟太子由是獲免<lb/>
<pb n="KR2o0003_WYG_014-17b"/>
　臣祖禹曰李泌善處父子兄弟之間故能以其直誠<lb/>
　正言感悟人主卒使父子如初可謂忠矣謟諛之人<lb/>
　助君之决者必曰家事非他人所預<hi>唐李勣傳高宗欲立武眧儀問</hi>
　<hi>勣勣曰陛下家事何預外人</hi>陷君於惡率由此言泌以為天子以<lb/>
　四海為家則莫非家事以君之子為己任其知相之<lb/>
　職業哉<lb/>
　<lb/>
　唐鑑卷十四<lb/>
</p>
<p>
</p>
  </div>
</body>
</text>
</TEI>
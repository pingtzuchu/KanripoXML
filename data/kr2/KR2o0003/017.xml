<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>唐鑑卷十七</head>
    <p>
<pb n="KR2o0003_WYG_017-1a"/>
欽定四庫全書<lb/>
　唐鑑卷十七　　　　　　宋　范祖禹　撰<lb/>
　　　　　　　　　　　　　　吕祖謙　註<lb/>
　　　順宗<lb/>
永貞元年二月丙戌加杜佑度支及諸道鹽鐵轉運使<lb/>
戊子以王叔文為副使先是叔文與其黨謀得國賦在<lb/>
手則可以結諸用事人取軍士心以固其權又懼驟使<lb/>
重職人心不能服藉杜佑雅有㑹計之名位重而務自<lb/>
<pb n="KR2o0003_WYG_017-1b"/>
全易可制故先令佑主其名而自除為副以專之<lb/>
　臣祖禹曰易曰咸其股執其隨往吝象曰咸其股亦<lb/>
　不處也志在隨人所執下也<hi>易咸卦九三云</hi>春秋傳曰凡師<lb/>
　能左右曰以皆言制於人而無所能為也<hi>見前卷註</hi>杜佑<lb/>
　以舊相不耻與小人共事而為之用其可賤也夫<lb/>
賈耽以王叔文黨用事心惡之稱疾不出屢乞骸骨丁<lb/>
酉諸宰相㑹食中書故事丞相方食百僚無敢謁見者<lb/>
叔文至中書欲與韋執誼計事令直省通之直省以舊<lb/>
<pb n="KR2o0003_WYG_017-2a"/>
事告叔文怒叱直省直省懼入白執誼逡廵慙赧竟起<lb/>
迎叔文就其閤語良久杜佑髙郢鄭珣瑜皆停筯以待<lb/>
有報者云叔文索飯韋相公已與之同食閤中矣佑郢<lb/>
心知不可畏叔文執誼莫敢出言珣瑜獨歎曰吾豈可<lb/>
復居此位顧左右取馬徑歸遂不起二相皆天下重望<lb/>
相次歸卧叔文執誼等益無所顧忌逺近大懼<lb/>
　臣祖禹曰孔子曰行已有恥可謂士矣<hi>語十二子曰行已有恥使</hi>
　<hi>於四方不辱君命可謂士矣</hi>孟子曰人不可以無耻耻之於人大<lb/>
<pb n="KR2o0003_WYG_017-2b"/>
　矣<hi>孟盡心人不可以無耻無耻之耻無耻矣又云耻之於人大矣不耻不若人何若人有</hi>賈耽<lb/>
　鄭珣瑜當小人用事而為相碌碌無補知其不可引<lb/>
　疾而去能知耻矣方之杜佑髙郢豈不有間哉<lb/>
右順宗自正月即位至八月傳位於憲宗明年崩年四<lb/>
十六<lb/>
　　　憲宗<lb/>
元和元年正月帝與杜黄裳論及藩鎮黄裳曰徳宗自<lb/>
經憂患務為姑息不生除節帥有物故者先遣中使察<lb/>
<pb n="KR2o0003_WYG_017-3a"/>
軍情所與則授之中使或私受大將賂歸而譽之即降<lb/>
旄鉞未嘗有出朝廷之意者陛下必欲振舉紀綱宜稍<lb/>
以法度裁制藩鎮然後天下可得而理也帝深以為然<lb/>
於是始用兵討蜀以至威行兩河皆黄裳啓之也<lb/>
　臣祖禹曰藩鎮之亂異於諸侯諸侯自上古以來有<lb/>
　之皆聖賢之後王者不得而滅絶也王畿不過千里<lb/>
　其外皆以封國<hi>周禮大司馬掌邦國之法制畿封國以正邦國乃以九畿之籍施邦國之</hi>
　<hi>政方千里曰國畿</hi>故王者不勤於徳則諸侯強大其理勢然<lb/>
<pb n="KR2o0003_WYG_017-3b"/>
　也唐之藩鎮本起於盗賊<hi>順宗憲宗</hi>其始也天子封殖之<lb/>
　又從而姑息之<hi>並見上註</hi>至於不可制人主自取之也憲<lb/>
　宗一裁以法而莫不畏威猶反掌之易天下治亂豈<lb/>
　有不由君相者哉<lb/>
二月帝與宰相論自古帝王或勤勞庶政或端拱無為<lb/>
互有得失何為而可杜黄裳對曰王者上承天地宗廟<lb/>
下撫百姓四夷夙夜憂勤固不可自暇自逸然上下有<lb/>
分紀綱有叙茍慎選天下賢才而委任之有功則賞有<lb/>
<pb n="KR2o0003_WYG_017-4a"/>
罪則刑選用以公賞刑以信則誰不盡力何求不獲哉<lb/>
故明主勞於求人而逸於任人至於簿書獄市煩細之<lb/>
事各有司存非人主所宜親也昔秦始皇以衡石程書<lb/>
魏明帝自按行尚書事隋文帝衛士傳飱皆無補於當<lb/>
時取譏於後來其耳目形神非不勞也所務非其道也<lb/>
夫人主患不推誠人臣患不竭忠茍上疑其下下欺其<lb/>
上將以求理不亦難哉帝深然其言<lb/>
　臣祖禹曰晁錯有言曰五帝神聖其臣莫能及故自<lb/>
<pb n="KR2o0003_WYG_017-4b"/>
　親事<hi>前本傳對策五帝神聖其臣莫能及故自親事處於法宫之中明堂之上</hi>錯之學本<lb/>
　刑名之言也<hi>同上錯學申商刑名於張恢</hi>豈足以知帝王之道哉<lb/>
　然而後世或稽其説以䛕人主至使為上者行有司<lb/>
　之事宰相失職天下不治由其臣不學之過也夫人<lb/>
　主任一相一相舉賢才賢者各引其類<hi>前劉向傳對賢人在上則</hi>
　<hi>引其類</hi>豈不易而有成功乎是故上不可代其下下不<lb/>
　可勤其上若為上而行有司之事豈獨治天下不可<lb/>
　為也一縣亦不可為也奚獨一縣也一家亦不可為<lb/>
<pb n="KR2o0003_WYG_017-5a"/>
　也黄裳之相憲宗其知所先務哉<lb/>
二年帝嘗問李絳曰諌官多謗訕朝政皆無事實朕欲<lb/>
責其尤者一二人以儆其餘何如對曰此殆非陛下之<lb/>
意必有邪臣欲壅蔽陛下之聰明也人臣死生繫人主<lb/>
喜怒敢發口以諫者有㡬就有諌者皆晝夜度思朝删<lb/>
暮减比得上逹<hi>比毘志切</hi>什無二三故人主孜孜求諌猶懼<lb/>
不至况罪之乎如此杜天下之口非社稷之福也帝善<lb/>
其言而止<lb/>
<pb n="KR2o0003_WYG_017-5b"/>
　臣祖禹曰李絳言人主不可不求諌人臣多莫敢諫<lb/>
　其曲盡上下之情矣舜曰予違汝弼汝無面從退有<lb/>
　後言<hi>書益稷禹曰云云帝曰予違汝弼汝無面從退有後言安國云違道汝當以義輔正我無得面</hi>
　<hi>從我違而退有後言我不可弼</hi>以舜之聖而求其臣下如此恐其不<lb/>
　諫也况於後世之君乎<lb/>
十二月帝謂宰相曰太宗以神聖之資羣臣進諫者猶<lb/>
往覆數四况朕寡昧自今事有違宜卿當十論母但一<lb/>
二而已<lb/>
<pb n="KR2o0003_WYG_017-6a"/>
　臣祖禹曰憲宗以太宗納諫勵其羣臣其有意於貞<lb/>
　觀之治乎夫能自防如此庶可以寡過矣詩曰無念<lb/>
　爾祖聿修厥徳<hi>文王詩王之藎臣無念爾祖聿修厥徳毛氏云聿逺也</hi>憲宗有<lb/>
　焉<lb/>
山南東道節度使于頔憚帝英威為子季友求尚主帝<lb/>
以皇女普寜公主妻之李絳諌曰頔虜族季友庶孽不<lb/>
足以辱帝女帝曰此非卿所知公主適季友恩禮甚盛<lb/>
頔出望外大喜頃之帝使人諷之入朝謝恩頔遂奉詔<lb/>
<pb n="KR2o0003_WYG_017-6b"/>
　臣祖禹曰天子之於天下其為政必可繼也憲宗不<lb/>
　愛一女以悦于頔天下藩鎮焉得人人而悦之<hi>孟子云</hi>
　古之王者所與為婚姻而嫁以女者必先聖之後不<lb/>
　然則甥舅之國也頔方命不朝而天子以女妻其子<lb/>
　不亦替乎<lb/>
三年九月以户部侍郎裴垍為中書侍郎同中書門下<lb/>
平章事初徳宗不任宰相天下細務皆自决之由是裴<lb/>
延齡軰用事帝在藩邸心固非之及即位選擢宰相推<lb/>
<pb n="KR2o0003_WYG_017-7a"/>
心委之嘗謂垍等曰以太宗𤣥宗之明猶藉輔佐以成<lb/>
其理况如朕不及先聖萬倍者乎垍亦竭誠輔佐先是<lb/>
執政多惡諌官言時政得失垍獨賞之<lb/>
　臣祖禹曰古之賢相不惟以諫爭為己任又引天下<lb/>
　之賢者使之諫其君此愛君之至者也佞相不惟䛕<lb/>
　謟其主又惡人之諫恐其為己不利此賊君之大者<lb/>
　也人君欲知相之賢佞曷不以此觀之乎若裴垍者<lb/>
　可謂忠於事君而不負相之職任矣<lb/>
<pb n="KR2o0003_WYG_017-7b"/>
四年正月給事中李藩在門下制敇有不可者即於黄<lb/>
紙後批之吏請更連素紙藩曰如此乃狀也何名批敇<lb/>
裴垍薦藩有宰相器帝以門下侍郎同平章事鄭絪循<lb/>
黙取容二月罷絪為太子賔客擢藩為門下侍郎同平<lb/>
章事藩知無不言帝甚重之<lb/>
　臣祖禹曰憲宗以循黙罷鄭絪以忠直相李藩責任<lb/>
　如此可謂正矣其中興唐室不亦宜乎<lb/>
帝以久旱欲降徳音李絳白居易上言欲令實恵及人<lb/>
<pb n="KR2o0003_WYG_017-8a"/>
無如减其租税又請出宫人禁諸道横斂以進奉及嶺<lb/>
南黔中福建掠賣人為奴婢閏月己酉制降天下繫囚<lb/>
餘皆如二臣之請己未雨絳表賀曰乃知憂先於事故<lb/>
能無憂事至而憂無救於事<lb/>
　臣祖禹曰古之救災必施舎已責逮鰥寡賑乏絶至<lb/>
　漢之時恤民者猶賜之田租<hi>前文紀二年九月詔賜天下民今年田租之半</hi>
　<hi>十二年詔賜農民今年租税之半十三年詔除田之租税食貨志文帝賜民十二年租税之半明年除民</hi>
　<hi>田之租税孝景二年令民無出田税二十而税一</hi>後世人君惟赦有罪及有<lb/>
<pb n="KR2o0003_WYG_017-8b"/>
　爵而已徳澤不加於百姓也絳居易以為欲令實恵<lb/>
　及民無如减其租税使憲宗詔令不為空文賢人之<lb/>
　謀豈不信哉<lb/>
四月帝欲革河北諸鎮世襲之弊乘王士真死欲朝廷<lb/>
自除人不從則興師討之裴垍李絳以為未可左軍中<lb/>
尉吐突承璀欲希帝意奪裴垍權自請將兵討之帝疑<lb/>
未决宗正少卿李拭奏稱承宗不可不討承璀親近信<lb/>
臣宜委之以禁兵使統諸軍誰敢不服帝以拭狀示諸<lb/>
<pb n="KR2o0003_WYG_017-9a"/>
學士曰此姦臣也知朕欲將承璀故上此奏卿曹記之<lb/>
自今勿令得進用<lb/>
　臣祖禹曰憲宗以李拭逢迎其意謂之姦臣可謂明<lb/>
　矣知拭之不可用豈不知承璀之不可將哉<hi>將去聲下同</hi>
　而必將承璀是不能以公滅私<hi>書周官以公滅私民其允懐</hi>以義<lb/>
　勝欲也夫不知其非而為之其過小知其非而為之<lb/>
　其過大已為不正則邪之招也君人之道可不慎其<lb/>
　在已哉<lb/>
<pb n="KR2o0003_WYG_017-9b"/>
七月帝宻問諸學士今劉濟田季安皆有疾若其物故<lb/>
豈可盡如成徳付授其子天下何時當平議者皆言宜<lb/>
乘此際代之不受則發兵討之時不可失如何李絳等<lb/>
對曰羣臣見陛下西取蜀東取吳易於反掌故謟躁之<lb/>
人爭獻策畫勸開河北不為國家深謀逺慮陛下亦以<lb/>
前日成功之易而信其言臣等夙夜思之河北之勢與<lb/>
二方異何則西川浙西皆非反側之地其四隣皆國家<lb/>
臂指之臣劉闢李錡獨生狂謀其下皆莫之與闢錡徒<lb/>
<pb n="KR2o0003_WYG_017-10a"/>
以貨財㗖之大軍一臨則渙然離耳故臣等當時亦勸<lb/>
陛下誅之以其萬全故也成徳則不然内則膠固嵗深<lb/>
外則蔓連勢廣其將士懐其累代養嫗之恩<hi>嫗於遇切</hi>不知<lb/>
君臣逆順之理諭之不從威之不服將為朝廷羞之又<lb/>
鄰道平居或相猜恨及聞代易必合為一心盖各為子<lb/>
孫之謀亦慮他日及此故也萬一餘道或相表裏兵連<lb/>
禍結財盡力竭西戎北狄乘間窺窬其為憂可勝道哉<lb/>
濟及季安與承宗事體不殊若物故之際有間可乘當<lb/>
<pb n="KR2o0003_WYG_017-10b"/>
臨事圖之於今用兵則恐未可太平之業非朝夕可致<lb/>
願陛下審處之<lb/>
　臣祖禹曰人君之患在狃於一勝而欲事所難不知<lb/>
　敵之彊弱堅脆而輕用其武一戰不克䘮威長冦征<lb/>
　伐不息或起内患徳宗奉天之亂是也夫根深則難<lb/>
　㧞疾固則難除先王内修政事外攘夷狄<hi>車攻詩宣王能内修</hi>
　<hi>政事外攘夷狄復文王武王之境土</hi>其為之有本末圖之有先後是以<lb/>
　無欲速輕舉之悔也<lb/>
<pb n="KR2o0003_WYG_017-11a"/>
十月制削奪王承宗官爵以左神策中尉吐突承璀為<lb/>
左右神策河中河陽浙西宣歙等道行營兵馬使諸路<lb/>
招討處置等使翰林學士白居易上奏以為自古及今<lb/>
未有徴天下之兵專令中使統領今承璀之任乃制將<lb/>
都統也陛下忍令後代相傳云以中官為制將都統自<lb/>
陛下始乎時諌官御史論承璀職名太重者相屬帝皆<lb/>
不聽戊子帝御延英殿度支使李元素鹽鐵使李鄘京<lb/>
兆尹許孟容御史中丞李夷簡諫議大夫孟簡給事中<lb/>
<pb n="KR2o0003_WYG_017-11b"/>
吕元膺穆質右補闕獨孤郁等極言其不可帝不得已<lb/>
明日削承璀四道兵馬使改處置為宣慰而已<lb/>
　臣祖禹曰憲宗以中官為大將此亂政也然其羣臣<lb/>
　皆以為不可彊諫而力爭者相屬於朝此則治世之<lb/>
　事也亦足以見其賢臣之多矣天下之禍莫大於人<lb/>
　君過舉而下莫敢言如皆莫敢言則至於亡而不自<lb/>
　知也<lb/>
田季安將出兵邀王師幽州牙將譚忠為劉濟使魏知<lb/>
<pb n="KR2o0003_WYG_017-12a"/>
其謀入謂季安曰今王師越魏伐趙不使耆臣宿將而<lb/>
專付中臣不輸天下之甲而多出秦甲君知為誰之謀<lb/>
此乃天子自為之謀欲將誇服於臣下也若師未叩趙<lb/>
而先碎於魏是上之謀反不如下能不耻且怒乎既耻<lb/>
且怒必任智士畫長策仗猛將練精兵畢力再舉渉河<lb/>
鑒前之敗必先伐魏矣<lb/>
　臣祖禹曰朝廷伐叛討逆以一四方此天下之公義<lb/>
　也必與天下之賢者共為之<hi>南有嘉魚詩全誠樂與賢者共之</hi>其克<lb/>
<pb n="KR2o0003_WYG_017-12b"/>
　以天下其不克以天下天子無私焉憲宗欲自有其<lb/>
　功故任中人而不任宰相是天子與臣下爭功也何<lb/>
　其不廣哉夫天子之功在扵用人而不自用用伊尹<lb/>
　者湯之功<hi>伊尹商湯臣</hi>用傅説者髙宗之功<hi>傅説髙宗臣</hi>用十<lb/>
　亂者武王之功<hi>周武王有亂臣十人謂周公旦召公奭太公望畢公榮公散宜生南宫适</hi>
　<hi>太顛閎夭及文母十人</hi>用周公者成王之功<hi>周公成王叔父相成王致太宰</hi>未<lb/>
　聞獨用家臣而後功由已出也憲宗一將承璀而天<lb/>
　下之人已見其情知其將以誇服臣下人君之舉動<lb/>
<pb n="KR2o0003_WYG_017-13a"/>
　可不慎哉<lb/>
五年帝嘗欲近獵苑中至蓬萊池西謂左右曰李絳必<lb/>
諫不如且止<lb/>
　臣祖禹曰書曰自成湯至於帝乙成王畏相<hi>書酒誥自成湯</hi>
　<hi>至帝乙成王畏相惟御事厥棐有恭不敢自暇自逸安國云從成湯至帝乙中間之王猶能保成其王道</hi>
　<hi>畏敬輔相之臣不敢為非也</hi>其稱中宗曰嚴恭寅畏<hi>書無逸昔在殷王中宗嚴</hi>
　<hi>恭寅畏天命自度治民祗懼不敢荒寜</hi>太王王季曰克自抑畏<hi>同上惟我周太</hi>
　<hi>王王季克自抑畏安國云太王王季即祖皆言能以義自抑畏敬天命</hi>詩曰惟此文王<lb/>
<pb n="KR2o0003_WYG_017-13b"/>
　小心翼翼<hi>大明詩小心翼翼昭事上帝</hi>夫為人君動必有所畏此<lb/>
　盛徳也不然以一人肆於民上其何所不至哉憲宗<lb/>
　畏直臣之諌而不敢盤於遊畋<hi>書無逸</hi>其可謂賢矣<lb/>
　<lb/>
　<lb/>
　<lb/>
　<lb/>
　唐鑑卷十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>唐鑑卷三</head>
    <p>
<pb n="KR2o0003_WYG_003-1a"/>
欽定四庫全書<lb/>
　唐鑑卷三　　　　　　　宋　范祖禹　撰<lb/>
　　　　　　　　　　　　　　吕祖謙　註<lb/>
　　　太宗一<lb/>
貞觀元年帝謂太子少師蕭瑀曰朕少好弓矢<hi>好音耗</hi>得<lb/>
良弓十數自謂無以加近以示弓工乃曰皆非良材朕<lb/>
問其故工曰木心不正則脉理皆邪弓雖勁而發矢不<lb/>
直朕始寤鄉者辨之未精也<hi>鄉讀曰曏</hi>朕以弓矢定四方識<lb/>
<pb n="KR2o0003_WYG_003-1b"/>
之猶未能盡况天下之務其能徧知乎乃命京官五品<lb/>
以上更宿中書内省<hi>更其亨切</hi>數延見<hi>數音朔</hi>問以民間疾苦<lb/>
及政事得失<lb/>
　臣祖禹曰傳曰國之將興也君子自以為不足其亡<lb/>
　也若有餘<hi>見上卷</hi>太宗因識弓之未精而知天下之理<lb/>
　已不能盡詢謀於衆而不自用<hi>皇皇者華詩周爰咨詢周爰咨謀</hi>此<lb/>
　其所以興也<lb/>
有上書請去佞臣者帝問佞臣為誰<hi>為于偽切</hi>對曰臣居草<lb/>
<pb n="KR2o0003_WYG_003-2a"/>
澤不能的知其人願陛下與群臣言或揚怒以試之彼<lb/>
執理不屈者直臣也畏威順㫖者佞臣也帝曰君源也<lb/>
臣流也濁其源而求其流之清不可得矣君自為詐何<lb/>
以責臣下之直乎朕方以至誠治天下見前世帝王好<lb/>
以權譎小數接其臣下者常竊耻之卿䇿雖善朕不取<lb/>
也<lb/>
　臣祖禹曰太宗可謂知君道矣夫君以一人之身而<lb/>
　御四海之廣應萬物之衆茍不以至誠與賢而役其<lb/>
<pb n="KR2o0003_WYG_003-2b"/>
　獨智<hi>南有嘉魚詩至誠樂與賢者共之</hi>以先天下則耳目心思之所<lb/>
　及者其能幾何是故人君必清心以涖之<hi>晉荀朂傳省事不如</hi>
　<hi>清心</hi>虚己以待之如鑑之明<hi>荘天道聖人之心静乎天地之鑑也</hi>如水之<lb/>
　止<hi>止水言不動</hi>則物至而不能罔矣夫權衡設而不可欺<lb/>
　以輕重者唯其平也繩墨設而不可欺以曲直者唯<lb/>
　其正也<hi>記經解權衡誠縣而不可欺以輕重繩墨誠陳而不可欺以曲直縣音懸</hi>我以其<lb/>
　正彼以其頗<hi>平聲偏也</hi>我以其真彼以其偽何患乎邪之<lb/>
　不察佞之不辨而必行詐以試之哉一為不誠則心<lb/>
<pb n="KR2o0003_WYG_003-3a"/>
　且蔽矣邪正何能辨乎是故鑑垢則物不能察也水<lb/>
　動則形不能見也已不明故也且待物以誠猶恐其<lb/>
　不動也况不誠而能動物乎<hi>孟離婁不誠未有能動者也</hi>夫為君<lb/>
　而使左右前後之人皆莫測其所為雖欲不欺不可<lb/>
　得也唯能御以至誠則忠直者進而憸邪者無自入<lb/>
　矣<hi>憸音纎</hi>
帝與侍臣論周秦修短蕭瑀對曰紂為無道武王征之<lb/>
周及六國無罪始皇滅之得天下雖同人心則異帝曰<lb/>
<pb n="KR2o0003_WYG_003-3b"/>
公知其一未知其二周得天下増修仁義秦得天下益<lb/>
尚詐力此脩短之所以殊也盖取之或可以逆得而守<lb/>
之不可以不順故也瑀謝不及<lb/>
　臣祖禹曰太宗於是失言易曰湯武革命順乎天而<lb/>
　應乎人<hi>易革封云</hi>取之以仁義守之以仁義者周也取之<lb/>
　以詐力守之以詐力者秦也此周秦之所以異也後<lb/>
　世或以湯武征伐為逆取<hi>揚先知湯武桓公征伐四克前陸賈傳湯武逆取而</hi>
　<hi>順守也</hi>而不知征伐之順天應人所以為仁義也太宗<lb/>
<pb n="KR2o0003_WYG_003-4a"/>
　曰取之或可以逆非也既謂之逆矣則無時而可也<lb/>
二年正月帝謂魏徵曰人主何為而明何為而暗對曰<lb/>
兼聽則明偏聽則暗昔堯清問下民故有苗之惡得以<lb/>
上聞舜明四目達四聰故共鯀驩兠不能蔽也<hi>共音恭</hi>秦<lb/>
二世偏信趙高以成望夷之禍梁武帝偏信朱异以取<lb/>
臺城之辱隋煬帝偏信虞世基以致彭城閣之變是故<lb/>
人君兼聽廣納則貴臣不得壅蔽而下情得以上通也<lb/>
帝曰善<lb/>
<pb n="KR2o0003_WYG_003-4b"/>
　臣祖禹曰善哉太宗之問魏徵之對也可謂得其要<lb/>
　矣夫聖人以天下為耳目故聰明<hi>管九守目貴明耳貴聰以天下之目</hi>
　<hi>為目視之無不見也以天下之耳為耳聴之無不聞也</hi>庸君以近習為耳目故<lb/>
　暗蔽明暗之分惟在於逺近大小而已矣<lb/>
四月突厥頡利可汗請入朝帝謂侍臣曰曏者突厥之<lb/>
彊控弦百萬慿陵中夏用是驕恣以失其民今自請入朝<lb/>
非困窮肯如是乎朕聞之且喜且懼何則突厥衰則邊<lb/>
境安矣故喜然朕或失道他日亦將如突厥能無懼乎<lb/>
<pb n="KR2o0003_WYG_003-5a"/>
卿等冝不惜苦諌以輔朕之不逮也<lb/>
　臣祖禹曰易曰其亡其亡繫於苞桑<hi>否卦九五云</hi>書曰儆<lb/>
　戒無虞<hi>書大禹謨益曰戒哉儆戒無虞</hi>夫戒所以勵善而進徳也太<lb/>
　宗覩突厥入朝而知懼如此其能致貞觀之治冝哉<lb/>
　<hi>貞觀太宗年號魏徵傳帝即位四年歳斷死刑二十九人幾致刑措斗米三錢至是天下大治</hi>
帝謂侍臣曰古語有之赦者小人之幸君子之不幸一<lb/>
歳再赦善人喑啞夫養稂莠者害嘉穀赦有罪者賊良<lb/>
民故朕即位以來不欲數赦<hi>數音朔</hi>恐小人恃之輕犯憲<lb/>
<pb n="KR2o0003_WYG_003-5b"/>
章也<lb/>
　臣祖禹曰數赦之害前世論之詳矣<hi>如後王符傳賊民之甚者莫大</hi>
　<hi>於數赦數赦贖刑則惡人昌而善人傷矣之類</hi>夫良民不被澤而罪人獲宥<lb/>
　政之偏黨莫甚於此欲以致和而措刑<hi>前李尋傳善政致和</hi>不<lb/>
　亦踈乎而人君每以赦為推恩或祈隂徳之報太宗<lb/>
　懲之可謂善政矣<lb/>
三年帝謂房𤣥齡杜如晦曰公為僕射當廣求賢人隨<lb/>
才授任此宰相之職也比聞聽受詞訟日不暇給安能<lb/>
<pb n="KR2o0003_WYG_003-6a"/>
助朕求賢乎因敕尚書細務屬左右丞唯大事應奏者<lb/>
乃關僕射<lb/>
　臣祖禹曰太宗責宰相以求賢而不使之親細務能<lb/>
　任相以其職矣書曰惟說式克欽承旁招俊乂列於<lb/>
　庶位<hi>書說命下王曰來汝說云云惟說式克欽承旁招俊乂列於庶位</hi>此相之職也<lb/>
　茍不務此而治簿書期㑹<hi>前賈誼傳今大臣特以簿書不報期㑹之間為大故</hi>
　百吏之事豈所謂相乎<lb/>
四月帝謂侍臣曰中書門下機要之司詔勅有不便者<lb/>
<pb n="KR2o0003_WYG_003-6b"/>
皆應論執<hi>應平聲</hi>比來唯覩順從不聞違異若但行文書<lb/>
則誰不可為何必擇才也房𤣥齡等皆頓首謝<lb/>
　臣祖禹曰朝廷設官分職<hi>禮天官太宰惟王建國辨方正位體國經野設官分</hi>
　<hi>職以為民極乃立天官冡宰六官同</hi>非徒使上下相從欲交修其所不<lb/>
　逮也<hi>書冏命穆王命伯冏懋乃后徳交修不逮</hi>故書曰百官修輔<hi>書𦙍征百官修</hi>
　<hi>輔厥后惟明</hi>茍取充位而奉行上令則是胥史而已不明<lb/>
　之君自以無過惡人之言<hi>惡烏故切</hi>是以政亂而上不聞<lb/>
　太宗敕責而使之言雖欲不治不可得也<lb/>
<pb n="KR2o0003_WYG_003-7a"/>
四年滅突厥四夷君長詣闕<hi>長上聲下同</hi>請帝為天可汗<hi>汗音</hi>
<hi>寒下同</hi>帝曰我為大唐天子又下行可汗事乎群臣及四<lb/>
夷皆稱萬歳是後以璽書賜西北君長皆稱天可汗<lb/>
　臣祖禹曰孔子曰夷狄之有君不如諸夏之亡也以<lb/>
　其無君臣之禮也<hi>語三子曰夷狄之有君不如諸夏之亡也</hi>太宗以萬乘<lb/>
　之主而兼為夷狄之君不耻其名而受其佞事不師<lb/>
　古<hi>書說命說曰王人求多聞時惟建事學於古訓乃有獲事不師古以克永世匪說攸聞</hi>不足<lb/>
　為後世法也<hi>孟離婁上不可法於後世者不行先王之道也</hi>
<pb n="KR2o0003_WYG_003-7b"/>
突厥部落分散其降唐者<hi>降平聲</hi>尚十萬口詔羣臣議區<lb/>
處之冝朝士多言宜悉徙之河南兖州之間散居州縣<lb/>
教之耕織可以化為農民顔師古請皆寘之河北分立<lb/>
酋長領其部落李百藥以為冝因其離散各即本部署<lb/>
為君長不相臣屬國分勢敵各自保全必不能抗衡中<lb/>
國竇静以為冝假之王侯之號妻以宗室之女<hi>妻去聲</hi>分<lb/>
其土地析其部落使其權弱勢分易為羈制温彦博請<lb/>
凖漢武故事置降匈奴於塞下<hi>降下江切</hi>使為中國扞蔽魏<lb/>
<pb n="KR2o0003_WYG_003-8a"/>
徵以為宜縱之使還故土不可留之中國帝卒用彦博<lb/>
䇿置四都督府六州以處降衆酋長至者皆拜將軍中<lb/>
郎將布列朝廷五品以上百餘人殆與朝士相半因而<lb/>
入居長安者近萬家<lb/>
　臣祖禹曰先王之制戎狄荒服夷不亂華<hi>家語相魯裔不謀夏</hi>
　<hi>夷不亂華</hi>所以辨族類别内外也孔子美齊桓之功曰微<lb/>
　管仲吾其被髪左袵矣<hi>語十四子曰管仲相桓公霸諸侯一匡天下民到於今受</hi>
　<hi>其賜微管仲吾其被髪左袵矣</hi>聖人之懲戎狄如此太宗既滅突厥<lb/>
<pb n="KR2o0003_WYG_003-8b"/>
　而引諸戎入中國使殊俗之人與公卿大夫雜處於<lb/>
　朝廷茍欲冠帶四夷<hi>冠去聲</hi>以夸示天下而<hi>夸大也音誇</hi>不<lb/>
　知亂華亦甚矣然則中國幾何不胥懾於戎也<hi>幾音機胥</hi>
　<hi>相居切</hi>是以唐室世有戎狄之亂豈非太宗之所啓乎<lb/>
詔自今訟者有經尚書省判不服聽於東宫上啓委太<lb/>
子裁決若仍不服然後奏聞時太子年十二歳<lb/>
　臣祖禹曰太子之職在於視膳問安<hi>左閔二年里克曰太子以朝夕</hi>
　<hi>視君膳者也記文王世子文王之為世子也朝於王季日三雞初鳴而衣服至於寢門外問内豎之御者</hi>
<pb n="KR2o0003_WYG_003-9a"/>
　<hi>曰今日安否何如</hi>古之教者必以禮樂<hi>記王制樂正崇四術立四教春秋教以禮</hi>
　<hi>樂冬夏教以詩書王太子王子群后之太子皆在焉</hi>而置師保以輔翼之<hi>記文王世</hi>
　<hi>子凢三王教世子必以禮樂樂所以修内也禮所以修外也立太師太傳以養之入則有保出則有師是</hi>
　<hi>以教喻而徳成也師也者教之以事而喻諸徳也保也者慎其身而輔翼之而歸諸道者也</hi>苟問<lb/>
　學明而徳性成<hi>記中庸尊徳性而道問學</hi>何患乎不能聽訟也且<lb/>
　年十二而使之裁決庶事不已早乎若其才則將不<lb/>
　學而能不才則宫臣必教之以欺其君父非所以養<lb/>
　徳也<lb/>
<pb n="KR2o0003_WYG_003-9b"/>
六月發卒修洛陽宫以備廵幸張𤣥素諌曰陛下初平<lb/>
洛陽凡隋氏宫室之宏侈者皆令毁之曾未十年復加<lb/>
營繕何前日惡之而今日效之也<hi>惡烏故切</hi>且以今日財力<lb/>
何如隋世陛下役瘡痍之人襲亡隋之弊恐又甚於煬<lb/>
帝矣帝謂𤣥素曰卿謂我不如煬帝何如桀紂對曰若<lb/>
此役不息亦同歸於亂帝歎曰吾思之不熟乃至於是<lb/>
顧謂房𤣥齡曰朕以洛陽土中朝貢道均意欲便民故<lb/>
使營之今𤣥素所言誠有理宜即為之罷役後日或以<lb/>
<pb n="KR2o0003_WYG_003-10a"/>
事至洛陽雖露居亦無傷也仍賜𤣥素綵二百匹<lb/>
　臣祖禹曰上之所好者下之所競也<hi>孟滕文公上有好者下必有甚</hi>
　<hi>焉好去聲</hi>太宗虚己以來直言故羣臣争救其失唯恐其<lb/>
　言之不切太宗不惟悅而從之又賞以勸之此人君<lb/>
　之所難能也夫如是何患於有過乎<lb/>
帝問房𤣥齡蕭瑀曰隋文帝何如主也對曰文帝勤於<lb/>
為治臨朝或至日昃五品以上引坐論事衛士傳餐而<lb/>
食雖性非仁厚亦勵精之主也帝曰公得其一未得其<lb/>
<pb n="KR2o0003_WYG_003-10b"/>
一文帝不明而喜察不明則照有不通喜察則多疑於<lb/>
物事皆自決不任群臣天下至廣一日萬幾雖復勞神<lb/>
若形<hi>復扶又切</hi>豈能一一中理<hi>中去聲</hi>群臣既知主意惟取決<lb/>
受成雖有愆違莫敢諌爭<hi>去聲</hi>此所以二世而亡也朕則<lb/>
不然擇天下賢才寘之百官使思天下之事關由宰相<lb/>
審熟便安然後奏聞有功則賞有罪則刑誰敢不竭心<lb/>
力以修職業何憂天下之不治乎因敕百司自今詔敕<lb/>
行下有不便者皆應執奏母得阿從<hi>母音無</hi>不盡巳意<lb/>
<pb n="KR2o0003_WYG_003-11a"/>
　臣祖禹曰書云元首明哉股肱良哉庶事康哉又曰<lb/>
　元首叢脞哉股肱惰哉萬事墮哉此舜臯陶所以賡<lb/>
　歌而相戒也<hi>書益稷帝庸作歌曰敕天之命惟時惟幾乃歌曰股肱喜哉元首起哉百工熙</hi>
　<hi>哉臯陶拜手稽首颭言曰念哉率作興事慎乃憲欽哉屢省乃成欽哉乃賡載歌曰元首明哉股肱良哉</hi>
　<hi>庶事康哉又歌曰元首叢脞哉股肱惰哉萬事墮哉</hi>夫君以知人為明<hi>唐劉蕡傳君以</hi>
　<hi>知人為明知人則任賢去邪</hi>臣以任職為良君知人則賢者得行<lb/>
　其所學臣任職則不賢者不得茍容於朝此庶事所<lb/>
　以康也若夫君行臣職則叢脞矣臣不任君之事則<lb/>
<pb n="KR2o0003_WYG_003-11b"/>
　惰矣此萬事所以墮也當舜之時禹平水土<hi>書舜典帝曰咨</hi>
　<hi>禹汝平水土惟時懋哉</hi>稷播百穀<hi>帝曰棄黎民阻飢汝后稷播時百榖</hi>土穀之事<lb/>
　舜不親也契敷五教<hi>帝曰契汝作司徒敬敷五教在寛</hi>臯陶明五刑<lb/>
　<hi>帝曰臯陶汝作士五刑有服五服三就五流有宅五宅三居惟明克允又書大禹謨帝曰臯陶汝作士明</hi>
　<hi>於五刑</hi>教刑之事舜不治也伯夷典禮<hi>舜典帝曰咨四岳有能典朕三</hi>
　<hi>禮僉曰伯夷帝曰俞咨伯汝作秩宗</hi>䕫典樂<hi>帝曰䕫命㳊典樂教胄子</hi>禮樂之事舜<lb/>
　不與也益為虞<hi>帝曰咨益㳊作朕虞</hi>垂作共工<hi>帝曰咨垂汝共工並同上</hi>虞<lb/>
　工之事舜不知也禹為一相總百官自稷以下分職<lb/>
<pb n="KR2o0003_WYG_003-12a"/>
　以聽焉君人者如天運於上而四時寒暑各司其序<lb/>
　則不勞而萬物生矣君不可以不逸也所治者大所<lb/>
　司者要也臣不可以不勞也所治者寡所職者詳也<lb/>
　不明之君不能知人故務察而多疑欲以一人之身<lb/>
　代百官之所為則雖聖智亦日力不足矣故其臣下<lb/>
　事無大小皆歸之君政有得失不任其患賢者不能<lb/>
　行其志而持禄之士得以保其位此天下所以不治<lb/>
　也是以隋文勤而無功太宗逸而有成彼不得其道<lb/>
<pb n="KR2o0003_WYG_003-12b"/>
　而此得其道故也<lb/>
帝之初即位也嘗與群臣語及教化帝曰今承大亂之<lb/>
後恐斯民未易化也魏徵對曰不然乆安之民驕佚驕<lb/>
佚則難教經亂之民愁苦愁苦則易化<hi>易音異下同</hi>譬猶飢<lb/>
者易為食渴者易為飲也帝深然之封徳彜非之曰三<lb/>
代以還人漸澆訛故秦任法律漢雜霸道盖欲化而不<lb/>
能豈能之而不欲邪<hi>與耶同</hi>魏徵書生未識時務若信其<lb/>
虚論必敗國家徵曰五帝三王不易民而化<hi>易音亦</hi>昔黄<lb/>
<pb n="KR2o0003_WYG_003-13a"/>
帝征蚩尤高陽征九黎湯放桀武王伐紂皆能身致太<lb/>
平豈非承大亂之後邪若謂古人淳樸漸致澆訛則至<lb/>
於今當悉化為鬼魅矣<hi>魅音媚</hi>人主安得而治之帝卒從<lb/>
徵言元年闗中飢米斗直絹一匹二年天下蝗三年大<lb/>
水帝勤而撫之民雖東西就食未嘗嗟怨是歳天下大<lb/>
稔流散者咸歸鄉里米斗不過三四錢終歳斷死刑纔<lb/>
二十九人東至於海南及五嶺皆外户不閉行旅不齎<lb/>
糧取給於道焉帝謂長孫無忌曰貞觀之初上書者皆<lb/>
<pb n="KR2o0003_WYG_003-13b"/>
云人主當獨運威權不可委之臣下又云宜震耀威武<lb/>
征討四夷唯魏徵勸朕偃武修文中國安四夷自服朕<lb/>
用其言今頡利成擒其酋長<hi>長丁丈切</hi>並帶刀宿衛皆襲衣<lb/>
冠徵之力也但恨不使封徳彛見之耳徵再拜謝曰突<lb/>
厥破滅海内康寧皆陛下威徳臣何力焉帝曰朕能任<lb/>
公公能稱朕所任<hi>稱去聲</hi>則其功豈獨在朕乎<lb/>
　臣祖禹曰太宗可謂能審取捨矣<hi>前賈誼傳莫如先審取舎</hi>魏徵<lb/>
　仁義之言也欲順天下之理而治之封徳彛刑罸之<lb/>
<pb n="KR2o0003_WYG_003-14a"/>
　言也欲咈天下之性而治之夫民莫不惡危而欲安<lb/>
　惡勞而欲息以仁義治之則順以刑罸治之則咈矣<lb/>
　故治天下在順之而已咈之而能治者未之聞也太<lb/>
　宗從魏徵而不從徳彛行之四年遂致太平仁義之<lb/>
　效如此其速也故治道在人主所力行耳<hi>前申公傳為治顧力</hi>
　<hi>行何如耳</hi>孰不可為太宗乎及其成功復歸美於下此近<lb/>
　世帝王之所不及也<lb/>
　<lb/>
<pb n="KR2o0003_WYG_003-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐鑑卷三<lb/>
</p>
<p>
</p>
  </div>
</body>
</text>
</TEI>
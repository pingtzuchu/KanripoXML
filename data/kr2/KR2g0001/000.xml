<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>孔子編年</head>
    <p>
<pb n="KR2g0001_WYG_000-1a"/>
欽定四庫全書　　　　　史部七<lb/>
　孔子編年　　　　　　　𫝊記類一<hi>聖賢之屬</hi>
　　提要<lb/>
　　　　<hi>臣</hi>等謹案孔子編年五巻舊本題宋胡舜陟<lb/>
　　　　撰考書首有紹興八年舜陟序乃自靜江罷<lb/>
　　　　歸之日命其子仔所撰非舜陟自作也舜陟<lb/>
　　　　字汝明績溪人大觀三年進士靖康間官侍<lb/>
　　　　御史南渡初知廬州有禦寇功更厯數鎮最<lb/>
<pb n="KR2g0001_WYG_000-1b"/>
　　　　後為廣西經略使欲為秦檜父建祠髙登不<lb/>
　　　　可因劾登以媚檜㑹以他事忤檜意亦逮治<lb/>
　　　　死於獄仔字元任後流寓呉興嘗輯詩話行<lb/>
　　　　於世即所謂苕溪漁隠者是也是書輯録孔<lb/>
　　　　子言行以論語春秋三𫝊禮記家語史記世<lb/>
　　　　家所載按嵗編排體例亦如年譜其不曰年<lb/>
　　　　譜而曰編年尊聖人也自周秦之間䜟緯雜<lb/>
　　　　出一切詭異神怪之説率託諸孔子大抵誕<lb/>
<pb n="KR2g0001_WYG_000-2a"/>
　　　　謾不足信仔獨依據經𫝊考尋事實大㫖以<lb/>
　　　　論語為主而附以他書其採掇頗為審慎惟<lb/>
　　　　諸書紀録聖言不能盡載其嵗月仔既限以<lb/>
　　　　編年不免時有牽合如左氏襄公二十一年<lb/>
　　　　鄭人游鄉校𫝊仲尼聞是語也云云杜預注<lb/>
　　　　謂仲尼於是十嵗長而後聞之知孔子為此<lb/>
　　　　言不當在是年也仔乃繋其事於十嵗之下<lb/>
　　　　殊為疎舛又禮記儒行篇對魯哀公云云則<lb/>
<pb n="KR2g0001_WYG_000-2b"/>
　　　　繫之六十八嵗哀公問篇大禮如何云云則<lb/>
　　　　又繫之七十二嵗不知何所據而云然此類<lb/>
　　　　尤失於穿鑿然由宋以後纂集聖蹟者其書<lb/>
　　　　日多亦猥雜日甚仔所論次猶為近古故録<lb/>
　　　　冠𫝊記之首以見濫觴所自焉乾隆四十六<lb/>
　　　　年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR2g0001_WYG_000-3a"/>
孔子編年原序<lb/>
聖人達而在上者制治之法成於周公聖人窮而在下<lb/>
者制行之法成於孔子周公之制度其詳見於周官之<lb/>
書與五經並行於世可得而考若夫孔子動而世為天<lb/>
下道行而世為天下法者雜出於春秋三傳禮記家語<lb/>
與夫司馬遷世家而又多偽妄惟論語為可信足以證<lb/>
諸家之是非余令小子仔采摭其可信者而為編年凡<lb/>
五巻起襄公二十二年訖哀公十六年自孔子始生而<lb/>
<pb n="KR2g0001_WYG_000-3b"/>
至於終言動出處亦畧具矣夫以天縱之將聖生乎<lb/>
亂世而時無賢君莫能用之故去魯凡十三年適衛者<lb/>
五適陳適蔡者再適曹適宋適鄭適葉適楚者一而<lb/>
復自衛反魯豈茍然哉所以或仕或處或久或速莫非<lb/>
翔而後集色斯舉矣然轍環天下卒老於行者天也<lb/>
非人也如天欲平治天下必有尊徳樂道之君出焉而<lb/>
吾夫子見用周公之事業復顯於當世矣故嘗嘆曰鳯<lb/>
鳥不至河不出圖吾已矣夫又曰甚矣吾衰也久矣吾<lb/>
<pb n="KR2g0001_WYG_000-4a"/>
不復夢見周公觀其為魯中都宰一年為司空二年為<lb/>
司㓂三年經文緯武更制定令内以移風易俗外以折<lb/>
衝禦侮而大邦震懼四方取則則夫子所謂茍有用我<lb/>
者期月而已可也豈欺我哉惜乎未嘗有所終三年淹<lb/>
也卒不見其有成豈非天乎當時游於諸侯有以致弟<lb/>
子之不説而起後世之疑者莫不以見南子從弗擾佛<lb/>
肸為非此蓋未之思也業已適其國而南子方用事欲<lb/>
見而不見則其取辱必有甚於見矣然使聖人屈已而<lb/>
<pb n="KR2g0001_WYG_000-4b"/>
見所不見是天之厄也違天不祥故曰予所否者天厭<lb/>
之弗擾佛肸之召欲往而卒不往者明聖人有可見之<lb/>
道欲為天下後世訓則不必往矣非從容中道者能之<lb/>
乎余嘗考論語鄉黨一篇見聖人動作威儀之則至纎<lb/>
至悉及其他篇見其所謂子之燕居申申夭夭子温而<lb/>
厲威而不猛子與人歌子所雅言之類皆弟子所記而<lb/>
聖人動容周旋中禮了然在人目前學者得以取法也<lb/>
今編年所書七十三年應世之行有出處去就之大節<lb/>
<pb n="KR2g0001_WYG_000-5a"/>
孟子所謂集大成金聲玉振聖智之事舉在是矣善學<lb/>
聖人者必有取於斯焉紹興八年三月壬子績溪胡舜<lb/>
陟序<lb/>
</p>
<p>
</p>
  </div>
</body>
</text>
</TEI>
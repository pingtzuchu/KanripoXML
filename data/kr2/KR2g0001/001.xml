<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>孔子編年巻一</head> <lb/>
    <p>
<pb n="KR2g0001_WYG_001-1a"/>
欽定四庫全書<lb/>
　孔子編年巻一<lb/>
　　　　　　　　　　　　　宋　胡仔　撰<lb/>
孔子之先宋人也武王克商以商遺民封紂之子武庚<lb/>
以奉湯祀及武庚以管蔡叛成王命周公誅之以紂之<lb/>
庶兄微子啟為商後封于宋微子啟卒立其弟衍是為<lb/>
微仲微仲卒子宋公稽立宋公稽卒子丁公申立丁公<lb/>
申卒子湣公共立湣公共卒弟煬公熈立湣公長子曰<lb/>
<pb n="KR2g0001_WYG_001-1b"/>
弗父何何之弟鮒祀弑煬公以國授何何弗受鮒祀立<lb/>
是為厲公而何世為宋大夫其曾孫曰正考父考父之<lb/>
子曰孔父嘉孔父生時所賜號也子孫因以為氏為華<lb/>
父督所殺其子奔魯始為陬人孔子之曽大父曰孔防<lb/>
叔防叔生伯夏伯夏生叔梁紇以勇力聞于諸侯晚求<lb/>
婚於顔氏顔氏三女季曰徴在妻之生孔子<lb/>
庚戌魯襄公二十二年孔子生於魯平鄉陬邑<lb/>
初徵在禱於尼丘之山而生孔子故名之曰丘字仲尼<lb/>
<pb n="KR2g0001_WYG_001-2a"/>
為兒嬉戲常陳爼豆設禮容及長長九尺六寸人皆謂<lb/>
之長人<lb/>
辛亥魯襄公二十三年年二<lb/>
壬子魯襄公二十四年年三<lb/>
父叔梁紇卒葬於防山防山在魯東<lb/>
癸丑魯襄公二十五年年四<lb/>
弟子秦商生<lb/>
甲寅魯襄公二十六年年五<lb/>
<pb n="KR2g0001_WYG_001-2b"/>
乙卯魯襄公二十七年年六<lb/>
弟子顔路生<lb/>
丙辰魯襄公二十八年年七<lb/>
丁巳魯襄公二十九年年八<lb/>
戊午魯襄公三十年年九<lb/>
弟子仲由生<lb/>
已未魯襄公三十一年年十<lb/>
鄭人㳺于鄉校以論執政然明謂子産曰毁鄉校如何<lb/>
<pb n="KR2g0001_WYG_001-3a"/>
子産曰何為夫人朝夕退而游焉以議執政之善否其<lb/>
所善者吾則行之其所惡者吾則改之是吾師也若之<lb/>
何毁之我聞忠善以損怨不聞作威以防怨豈不遽止<lb/>
然猶防川大決所犯傷人必多吾不克止也不如小決<lb/>
使道不如吾聞而藥之也然明曰蔑也今而後知吾子<lb/>
之信可事也小人實不才若果行此其國實頼之豈唯<lb/>
一二臣孔子聞是語也曰以是觀之人謂子産不仁吾<lb/>
不信也<lb/>
<pb n="KR2g0001_WYG_001-3b"/>
庚申魯昭公元年年十一<lb/>
弟子漆雕開生<lb/>
辛酉魯昭公二年年十二<lb/>
壬戌魯昭公三年年十三<lb/>
癸亥魯昭公四年年十四<lb/>
甲子魯昭公五年年十五<lb/>
魯叔孫穆子初辟僑如之難奔齊及庚宗遇婦人使私<lb/>
為食而宿焉生子曰牛至齊娶於國氏生孟丙仲壬後<lb/>
<pb n="KR2g0001_WYG_001-4a"/>
穆子反魯以牛為豎有寵牛拘孟丙殺之仲壬奔齊穆<lb/>
子病豎牛弗饋食而卒豎牛立昭子而相之仲壬聞喪<lb/>
至自齊季孫欲立之南遺曰叔孫氏厚則季氏薄彼實<lb/>
亂家子勿與知不亦可乎南遺使國人助豎牛以攻諸<lb/>
大庫之庭司宫射之中目而死豎牛取東鄙三十邑以<lb/>
與南遺昭子即位朝其家衆曰豎牛禍叔孫氏使亂大<lb/>
從殺適立庶又披其邑將以赦罪罪莫大焉必速殺之<lb/>
豎牛懼奔齊孟仲之子殺諸塞關之外投其首於寧風<lb/>
<pb n="KR2g0001_WYG_001-4b"/>
之棘上孔子曰叔孫昭子不勞不可能也周任有言曰<lb/>
為政者不賞私勞不罰私怨詩云有覺徳行四國順之<lb/>
弟子閔損生<lb/>
乙丑魯昭公六年年十六<lb/>
丙寅魯昭公七年年十七<lb/>
丁卯魯昭公八年年十八<lb/>
戊辰魯昭公九年年十九<lb/>
娶于宋之幵官氏<lb/>
<pb n="KR2g0001_WYG_001-5a"/>
巳巳魯昭公十年年二十<lb/>
伯魚生昭公使人遺以鯉魚孔子榮君之賜因名之曰<lb/>
鯉字伯魚<lb/>
庚午魯昭公十一年年二十一<lb/>
辛未魯昭公十二年年二十二<lb/>
楚靈王汰侈右尹子革侍坐左史倚相趨過王曰是良<lb/>
史也子善視之是能讀三墳五典八索九丘對曰臣嘗問<lb/>
焉昔穆王欲肆其心周行天下將皆必有車轍馬跡焉<lb/>
<pb n="KR2g0001_WYG_001-5b"/>
祭公謀父作祈招之詩以止王心王是以獲没於祗宫<lb/>
臣問其詩而不知也若問逺焉其焉能知之王曰子能<lb/>
乎對曰能其詩曰祈招之愔愔式昭徳音思我王度式<lb/>
如玉式如金形民之力而無醉飽之心王揖而入饋不<lb/>
食寢不寐數日不能自克以及於難孔子曰古也有志<lb/>
克巳復禮仁也信善哉楚靈王若能如是豈其辱於乾<lb/>
谿<lb/>
楚工尹商陽與陳弃疾追吳師及之陳弃疾謂工尹商<lb/>
<pb n="KR2g0001_WYG_001-6a"/>
陽曰王事也子手弓而可手弓子射諸射之斃一人韔<lb/>
弓又及謂之又斃二人毎斃一人揜其目止其御曰朝<lb/>
不坐燕不與殺三人亦足以反命矣孔子曰殺人之中<lb/>
又有禮焉<lb/>
壬申魯昭公十三年年二十三<lb/>
癸酉魯昭公十四年年二十四<lb/>
晉邢侯與雍子争鄐田久而無成士景伯如楚叔魚攝<lb/>
理韓宣子命斷舊獄罪在雍子雍子納其女於叔魚叔<lb/>
<pb n="KR2g0001_WYG_001-6b"/>
魚蔽罪邢侯邢侯怒殺叔魚與雍子於朝宣子問其罪<lb/>
於叔向叔向曰三人同罪施生戮死可也雍子自知其<lb/>
罪而賂以買直鮒也鬻獄邢侯專殺其罪一也已惡而<lb/>
掠美為昏貪以敗官為墨殺人不忌為賊夏書曰昏墨<lb/>
賊殺皋陶之刑也請從之乃施邢侯而尸雍子與叔魚<lb/>
於市孔子曰叔向古之遺直也治國制刑不隠於親三<lb/>
數叔魚之惡不為末減曰義也夫可謂直矣平丘之㑹<lb/>
數其賄也以寛衛國晉不為暴歸魯季孫稱其詐也以<lb/>
<pb n="KR2g0001_WYG_001-7a"/>
寛魯國晋不為虐邢侯之獄言其貪也以正刑書晋不<lb/>
為頗三言而除三惡加三利殺親益榮猶義也夫<lb/>
母顔氏卒孔子少孤不知父墓乃殯其母於五父之衢<lb/>
人之見之者皆以為𦵏也其慎也盖殯也問於陬曼父<lb/>
之母然後得合𦵏於防<lb/>
甲戌魯昭公十五年年二十五<lb/>
孔子合𦵏母於防曰吾聞之古也墓而不墳今丘也東<lb/>
西南北之人也不可以弗識也於是封之崇四尺孔子<lb/>
<pb n="KR2g0001_WYG_001-7b"/>
先反門人後雨甚至孔子問焉曰爾來何遲也曰防墓<lb/>
崩孔子不應三孔子泫然流涕曰吾聞之古不修墓<lb/>
乙亥魯昭公十六年年二十六<lb/>
孔子母喪既祥五日彈琴而不成聲十日而成笙歌<lb/>
丙子魯昭公十七年年二十七<lb/>
郯子来朝昭公與之宴昭子問焉曰少皞氏鳥名官何<lb/>
故也郯子曰吾祖也我知之昔者黄帝氏以雲紀故為<lb/>
雲師而雲名炎帝氏以火紀故為火師而火名共工氏<lb/>
<pb n="KR2g0001_WYG_001-8a"/>
以水紀故為水師而水名大皞氏以龍紀故為龍師而<lb/>
龍名我髙祖少皞摯之立也鳯鳥適至故紀於鳥為鳥<lb/>
師而鳥名鳯鳥氏厯正也𤣥鳥氏司分者也伯趙氏司<lb/>
至者也青鳥氏司啟者也丹鳥氏司閉者也祝鳩氏司<lb/>
徒也鴡鳩氏司馬也鳲鳩氏司空也爽鳩氏司冦也鶻<lb/>
鳩氏司事也五鳩鳩民也者五雉為五工正利器用正<lb/>
度量夷民者也九扈為九農正扈民無滛者也自顓頊<lb/>
以來不能紀逺乃紀於近為民師而命以民事則不能<lb/>
<pb n="KR2g0001_WYG_001-8b"/>
故也孔子聞之見於郯子而學之既而告人曰吾聞之<lb/>
天子失官學在四夷猶信遂之郯遭程子於塗傾蓋而<lb/>
語終日甚相親顧謂子路曰取束帛贈先生子路屑然<lb/>
對曰由聞之士不中間見女嫁無媒君子不以交禮也<lb/>
有間又顧謂子路子路又對如初孔子曰由詩不云乎<lb/>
有美一人清揚婉兮邂逅相遇適我願兮今程子天下<lb/>
賢士也於斯不贈則終身弗能見也小子行之<lb/>
丁丑魯昭公十八年年二十八<lb/>
<pb n="KR2g0001_WYG_001-9a"/>
孔子射於矍相之圃蓋觀者如堵墻射至於司馬使子<lb/>
路執弓矢出延射者賁軍之將亡國之大夫與為人後<lb/>
者不入其餘皆人蓋去者半入者半又使公罔之裘序<lb/>
㸃揚觶而語公罔之裘揚觶而語曰㓜壯孝弟耆耋好<lb/>
禮不從流俗脩身以俟死者不在此位也蓋去者半處<lb/>
者半序㸃又揚觶而語曰好學不倦好禮不變旄期稱<lb/>
道不亂者不在此位也蓋僅有存者<lb/>
戊寅魯昭公十九年年二十九<lb/>
<pb n="KR2g0001_WYG_001-9b"/>
在魯<lb/>
弟子冉求商瞿梁鱣生<lb/>
已卯魯昭公二十年年三十<lb/>
在魯<lb/>
齊景公與晏嬰來適魯景公問孔子曰昔秦穆公國小<lb/>
處辟其霸何也對曰秦國雖小其志大處雖辟行中正<lb/>
身舉五羖爵之大夫起纍紲之中與語三日授之以政<lb/>
以此取之雖王可也其霸小矣景公說<lb/>
<pb n="KR2g0001_WYG_001-10a"/>
衛宗魯由齊豹事公孟縶齊豹將殺公孟縶宗魯知而<lb/>
弗告及難作死之琴張將往弔之孔子曰齊豹之盜而<lb/>
孟縶之賊女何弔焉君子不食姦不受亂不為利疚於<lb/>
回不以回待人不蓋不義不犯非禮<lb/>
齊侯田于沛招虞人以弓不進公使執之辭曰昔我先<lb/>
君之田也旃以招大夫弓以招士皮冠以招虞人臣不<lb/>
見皮冠故不敢進乃舍之孔子曰守道不如守官君子<lb/>
韙之<lb/>
<pb n="KR2g0001_WYG_001-10b"/>
鄭子産有疾謂子大叔曰我死子必為政唯有徳者能<lb/>
以寛服人其次莫如猛夫火烈民望而畏之故鮮死焉<lb/>
水懦弱民狎而翫之則多死焉故寛難疾數月而卒大<lb/>
叔為政不忍猛而寛鄭國多盜取人於萑苻之澤大叔<lb/>
悔之曰吾早從夫子不及此興徒兵以攻萑苻之盜盡<lb/>
殺之盜少止仲尼曰善哉政寛則民慢慢則糾之以猛<lb/>
猛則民殘殘則施之以寛寛以濟猛猛以濟寛政是以<lb/>
和詩曰民亦勞止汔可小康惠此中國以綏四方施之<lb/>
<pb n="KR2g0001_WYG_001-11a"/>
以寛也毋從詭隨以謹無良式遏㓂虐慘不畏明糾之<lb/>
以猛也柔逺能邇以定我王平之以和也又曰不競不<lb/>
絿不剛不柔布政優優百禄是遒和之至也及子産卒<lb/>
孔子聞之出涕曰古之遺愛也<lb/>
弟子髙柴巫馬施生<lb/>
庚辰魯昭公二十一年年三十一<lb/>
在魯<lb/>
魯有儉嗇者瓦鬲煑食食之自謂其美盛之土型之器<lb/>
<pb n="KR2g0001_WYG_001-11b"/>
以進孔子孔子受之歡然而悅如受太牢之饋子路曰<lb/>
瓦甂陋器也煑食薄膳也夫子何喜之如此乎子曰夫<lb/>
好諫者思其君食美者念其親吾非以饌具之為厚以<lb/>
其食厚而思我焉<lb/>
弟子端木賜生<lb/>
辛已魯昭公二十二年年三十二<lb/>
在魯<lb/>
魯人有獨處室者隣之[婺-矛+牙]婦亦獨處一室夜暴風雨至<lb/>
<pb n="KR2g0001_WYG_001-12a"/>
[婺-矛+牙]婦室壊趨而託焉魯人閉户而不納[婺-矛+牙]婦自牖與之<lb/>
言子何不仁而不納我乎魯人曰吾聞男女不六十不<lb/>
同居今子㓜吾亦㓜是以不敢納爾也婦人曰子何不<lb/>
如栁下惠然嫗不逮門之女國人不稱其亂魯人曰桞<lb/>
下惠則可吾固不可吾將以吾之不可學栁下惠之可<lb/>
孔子聞之曰善哉欲學栁下惠者未有似於此者期於<lb/>
至善而不襲其為可不謂智乎<lb/>
壬午魯昭公二十三年年三十三<lb/>
<pb n="KR2g0001_WYG_001-12b"/>
在魯<lb/>
癸未魯昭公二十四年年三十四<lb/>
魯大夫孟僖子將死召其大夫而屬之曰禮人之幹也<lb/>
無禮無以立吾聞將有達者曰孔丘聖人之後也而滅<lb/>
於宋其祖弗父何以有宋而授厲公及正考父佐戴武<lb/>
宣三命茲益共故其鼎銘云一命而僂再命而傴三命<lb/>
而俯循牆而走亦莫余敢侮饘於是粥於是以餬余口<lb/>
其共也如是臧孫紇有言曰聖人有眀徳者若不當世<lb/>
<pb n="KR2g0001_WYG_001-13a"/>
其後必有達人今其將在孔丘乎我若獲没必屬説與<lb/>
何忌於夫子使事之而學禮焉以定其位故孟懿子與<lb/>
南宫敬叔師事孔子孔子曰能補過者君子也詩曰君<lb/>
子是則是效孟懿子可則效已矣<lb/>
南宫适問於孔子曰羿善射奡盪舟俱不得其死然禹<lb/>
稷躬稼而有天下夫子不答南宫适出孔子曰君子哉<lb/>
若人尚徳哉若人<lb/>
孔子謂南宫敬叔曰吾聞老耼博古知今通禮樂之原<lb/>
<pb n="KR2g0001_WYG_001-13b"/>
明道徳之歸則吾師也今將往矣對曰謹受命遂言於<lb/>
魯君曰孔子將適周觀先王之遺制考禮樂之所極斯<lb/>
大業也君盍以乗資之臣請與俱往魯君予一乘車兩<lb/>
馬一䜿子侍御敬叔與俱至周問禮於老耼訪樂於萇<lb/>
𢎞歴郊社之所考明堂之則察廟朝之度於是喟然<lb/>
曰吾乃今知周公之聖與周之所以王也<lb/>
孔子將問禮於老耼耼曰子所言者其人與骨皆已朽<lb/>
矣獨其言在耳且君子得其時則駕不得其時則蓬累<lb/>
<pb n="KR2g0001_WYG_001-14a"/>
而行吾聞之良賈深藏若虛君子盛徳容貌若愚去子<lb/>
之驕氣與多慾態色與滛志是皆無益於子之身吾所<lb/>
以告子者若是而已孔子出謂弟子曰鳥吾知其能飛<lb/>
魚吾知其能游獸吾知其能走走者可以為罔游者可<lb/>
以為綸飛者可以為矰至於龍吾不能知其乘風雨而<lb/>
上天吾今日見老子其猶龍邪<lb/>
孔子觀周明堂覩四門墉有堯舜之容桀紂之象而各<lb/>
有善惡之狀興廢之誡焉又有周公相成王抱之負斧<lb/>
<pb n="KR2g0001_WYG_001-14b"/>
扆南面以朝諸侯之圗焉孔子徘徊而望之謂從者曰<lb/>
此周之所以盛也夫明鏡所以察形往古所以知今人<lb/>
主不務襲迹於所以安存而急急所以危亡是猶却<lb/>
走而欲求及前人也豈不惑哉<lb/>
孔子觀周遂入太祖后稷之廟廟堂右階之前有金人<lb/>
焉三緘其口而銘其背曰古之慎言人也戒之哉無多<lb/>
言多言多敗無多事多事多患安樂必戒無行所悔勿<lb/>
謂何傷其禍將長勿謂何害其禍將大勿謂不聞神將<lb/>
<pb n="KR2g0001_WYG_001-15a"/>
伺人焰焰不滅炎炎若何涓涓不壅終成江河綿綿不<lb/>
絶或成網羅毫末不札將尋斧柯誠能慎之福之根也<lb/>
口是何傷禍之門也強梁者不得其死好勝者必遇其<lb/>
敵盜憎主人民怨其上君子知天下之不可上也故下<lb/>
之知衆人之不可先也故後之温恭慎徳使人慕之執<lb/>
雌持下人莫踰之人皆趨彼我獨守此人皆惑之我獨<lb/>
不徙内藏我智不示人技我雖尊髙人弗我害誰能於<lb/>
此江海雖左長於百川以其卑也天道無親而能下人<lb/>
<pb n="KR2g0001_WYG_001-15b"/>
戒之哉孔子既讀斯文也顧謂弟子曰小子識之此言<lb/>
實而中情而信詩曰戰戰兢兢如臨深淵如履薄氷行<lb/>
身如此豈以口過患哉<lb/>
伯常騫問於孔子曰騫固周之賤史也不自以不肖將<lb/>
北面以事君子敢問正道宜行不容於世隱道宜行然<lb/>
亦不忍今欲身亦不窮道亦不隱為之有道乎孔子曰<lb/>
善哉子之問也自丘之聞未有若吾子所問辯且説也<lb/>
丘嘗聞君子之言道矣聴者無察則道不入竒偉不稽<lb/>
<pb n="KR2g0001_WYG_001-16a"/>
則道不信又嘗聞君子之言事矣制無度量則事不成<lb/>
其政曉察則民不保又嘗聞君子之言志矣剛折者不<lb/>
終徑易者則數傷浩倨者則不親就利者則無不弊又<lb/>
嘗聞養世之君子矣從輕勿為先從重勿為後見像而<lb/>
勿强陳道而勿佛此四者某之所聞也<lb/>
孔子將去周老耼問送之曰吾聞富貴者送人以財仁<lb/>
人者送人以言吾不能富貴竊仁人之號送子以言曰<lb/>
聰明深察而近於死者好議人者也博辨廣大危其身<lb/>
<pb n="KR2g0001_WYG_001-16b"/>
者發人之惡者也為人子者毋以有已為人臣者毋以<lb/>
有已孔子自周反於魯弟子稍益進焉<lb/>
甲申魯昭公二十五年年三十五<lb/>
季平子與郈昭伯以鬭雞故得罪魯昭公昭公率師擊<lb/>
平子平子與孟氏叔孫氏三家共攻昭公昭公師敗奔<lb/>
於齊齊處昭公乾侯魯亂孔子適齊中路聞哭者之聲<lb/>
其音甚哀孔子謂其僕曰此哭哀則哀矣然非喪者之<lb/>
哀矣驅而前少進見有異人焉擁鐮帶索哭者不衰孔<lb/>
<pb n="KR2g0001_WYG_001-17a"/>
子下車追而問曰子何人也對曰吾丘吾子也曰子非<lb/>
喪之所奚哭之悲也丘吾子曰吾有三失晚而自覺悔<lb/>
之何及曰三失可得聞乎願子告吾無隠也丘吾子曰<lb/>
吾少時好樂周遍天下後還喪吾親是一失也長事齊<lb/>
君君驕奢失士臣節不遂是二失也吾平生厚交而今<lb/>
皆離絶是三失也夫樹欲静而風不停子欲養而親不<lb/>
待徃而不來者年不可再見者親也請從此辭也遂投<lb/>
水而死孔子曰小子識之斯足為戒矣自是弟子辭歸<lb/>
<pb n="KR2g0001_WYG_001-17b"/>
養親者十有三<lb/>
孔子至齊為髙昭子家臣欲以通乎景公景公問政孔<lb/>
子曰君君臣臣父父子子景公曰善哉信如君不君臣<lb/>
不臣父不父子不子雖有粟吾得而食諸是時景公失<lb/>
政其大夫田氏厚施以奪其民而公不悟故孔子及之<lb/>
它日又復問政於孔子孔子曰政在節財景公説<lb/>
孔子去齊舍於外館景公造焉賔主之辭既接而左右<lb/>
白曰周使適至言先王廟災景公覆問災何王之廟也<lb/>
<pb n="KR2g0001_WYG_001-18a"/>
孔子曰此必釐王之廟公曰何以知之孔子曰詩云皇<lb/>
皇上天其命不忒天之以善必報其徳禍亦如之夫釐<lb/>
王變文武之制而作𤣥黄華麗之餙宫室崇峻輿馬奢<lb/>
侈而弗可振也故天殃所宜加其廟焉以是占之為然<lb/>
公曰天何不殃其身而加罰其廟也孔子曰蓋以文武<lb/>
故也若殃其身則文武之嗣無乃殄乎故當殃其廟以<lb/>
彰其過俄頃左右報曰所災者釐王廟也景公驚起再<lb/>
拜曰善哉聖人之智過人逺矣<lb/>
<pb n="KR2g0001_WYG_001-18b"/>
子聞韶三月不知肉味曰不圖為樂之至於斯也<lb/>
乙酉魯昭公二十六年年三十六<lb/>
在齊<lb/>
齊髙庭問於孔子曰庭不廣交不擇地攘袂而執贄静<lb/>
氣以問事君子之道願夫子告之孔子曰貞以幹之敬<lb/>
以輔之施仁無倦見君子則舉之見小人則退之去汝<lb/>
惡心而忠與之效其行脩其禮千里之外親如兄弟行<lb/>
不效禮不脩則對門不汝通矣夫終日言不遺已之憂<lb/>
<pb n="KR2g0001_WYG_001-19a"/>
終日行不遺已之患唯智者能之故自脩者必恐懼以<lb/>
除患恭儉以避難者也終身為善一行則敗之可不慎<lb/>
乎<lb/>
弟子樊須生<lb/>
丙戌魯昭公二十七年年三十七<lb/>
在齊<lb/>
呉延陵季子適齊於其反也其長子死葬於嬴博之間<lb/>
孔子曰延陵季子呉之習於禮者也徃而觀其葬焉其<lb/>
<pb n="KR2g0001_WYG_001-19b"/>
坎深不至於泉其斂以時服既葬而封廣輪揜坎其髙<lb/>
可隠也既封左袒右還其封且號者三曰骨肉歸復於<lb/>
土命也若魂氣則無不之也無不之也而遂行孔子曰<lb/>
延陵季子之於禮也其合矣乎<lb/>
丁亥魯昭公二十八年年三十八<lb/>
晉韓宣子卒魏獻子為政分祁氏之田以為七縣分羊<lb/>
舌氏之田以為三縣司馬彌牟為鄥大夫賈辛為祁大<lb/>
夫司馬烏為平陵大夫魏戊為梗陽大夫知徐吾為塗<lb/>
<pb n="KR2g0001_WYG_001-20a"/>
水大夫韓固為焉首大夫孟丙為孟大夫樂霄為銅鞮<lb/>
大夫趙朝為平陽大夫僚安為楊氏大夫謂賈辛司馬<lb/>
烏為有力於王室故舉之謂知徐吾趙朝韓固魏戊餘<lb/>
子之不失職能守業者也其四人者皆受縣而後見於<lb/>
魏子以賢舉也賈辛將適其縣見於魏子魏子曰辛來<lb/>
昔叔向適鄭鬷蔑惡欲觀叔向從使之收器者而徃立<lb/>
於堂下一言而善叔向將飲酒聞之曰必鬷眀也下執<lb/>
其手以上曰昔賈大夫悪娶妻而美三年不言不笑御<lb/>
<pb n="KR2g0001_WYG_001-20b"/>
以如臯射雉獲之其妻始笑而言賈大夫曰才之不可<lb/>
以巳我不能射女遂不言不笑夫今子少不颺子若無<lb/>
言吾幾失子矣言之不可以已也如是遂如故知今女<lb/>
有力於王室吾是以舉女行乎敬之哉毋墮乃力孔子<lb/>
聞魏子之舉也以為義曰近不失親逺不失舉可謂義<lb/>
矣又聞其命賈辛也以為忠詩曰永言配命自求多福<lb/>
忠也魏子之舉也義其命也忠其長有後於晉國乎<lb/>
戊子魯昭公二十九年年三十九<lb/>
<pb n="KR2g0001_WYG_001-21a"/>
在齊<lb/>
晉趙鞅荀寅帥師城汝濵遂賦晉國一鼓鐵以鑄刑鼎<lb/>
著范宣子所為刑書焉孔子曰晉其亡乎失其度矣夫<lb/>
晉國將守唐叔之所受法度以經緯其民卿大夫以序<lb/>
守之民是以能尊其貴貴是以能守其業貴賤不愆所<lb/>
謂度也文公是以作執秩之官為被廬之法以為盟主<lb/>
今弃是度也而為刑鼎民在鼎矣何以尊貴貴何業之<lb/>
守貴賤無序何以為國且夫宣子之刑夷之蒐也晉國<lb/>
<pb n="KR2g0001_WYG_001-21b"/>
之亂制也若之何以為法<lb/>
弟子顔回澹臺滅明生<lb/>
已丑魯昭公三十年年四十<lb/>
在齊<lb/>
弟子陳亢生<lb/>
庚寅魯昭公三十一年年四十一<lb/>
在齊<lb/>
齊大旱春饑景公問於孔子曰如之何孔子曰凶年則<lb/>
<pb n="KR2g0001_WYG_001-22a"/>
乗駑馬力役不興馳道不脩祈以幣玉祭事不懸祀以<lb/>
下牲此則賢君自貶以救民之禮也<lb/>
辛卯魯昭公三十二年年四十二<lb/>
齊景公將以尼谿田封孔子晏嬰進曰夫儒者滑稽而<lb/>
不可軌法倨傲自適不可以為下崇喪遂哀破産厚葬<lb/>
不可以為俗游説乞貸不可以為國自大賢之息周室<lb/>
既衰禮樂缺弛今孔子盛容飾繁登降之禮趨詣之節<lb/>
累世不能殚其學當年不能究其禮君欲用之以移齊<lb/>
<pb n="KR2g0001_WYG_001-22b"/>
俗非所以先細民也後景公見孔子不敬商其禮曰待<lb/>
子以季氏吾不能以季孟之間待之齊大夫猶欲害孔<lb/>
子孔子聞之欲去景公亦曰吾老矣不能用也孔子遂<lb/>
行反乎魯<lb/>
弟子公西華生<lb/>
壬辰魯定公元年年四十三<lb/>
在魯<lb/>
齊有一足之鳥飛集於朝舒翅而跳齊侯怪之使使聘<lb/>
<pb n="KR2g0001_WYG_001-23a"/>
魯問孔子孔子曰此鳥名曰商羊水祥也昔童兒有屈<lb/>
其一脚振迅兩肩而跳且謡曰天將大雨商羊鼔儛今<lb/>
齊有之其應至矣急告民趨治溝渠脩隄防將有大水<lb/>
為灾頃之大霖雨水溢泛諸國傷害民人唯齊有備不<lb/>
敗景公曰聖人之言信有徵矣<lb/>
弟子有若生<lb/>
　<lb/>
　<lb/>
<pb n="KR2g0001_WYG_001-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　孔子編年巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>孔子編年巻二</head> <lb/>
    <p>
<pb n="KR2g0001_WYG_002-1a"/>
欽定四庫全書<lb/>
　孔子編年巻二<lb/>
　　　　　　　　　　　　　宋　胡仔　撰<lb/>
癸已魯定公二年年四十四<lb/>
在魯<lb/>
弟子卜商生<lb/>
甲午魯定公三年年四十五<lb/>
在魯<lb/>
<pb n="KR2g0001_WYG_002-1b"/>
二月辛卯邾莊公卒隠公即位將冠使大夫因孟懿子<lb/>
問禮於孔子孔子曰其禮如世子之冠冠於阼階以著<lb/>
代也醮於客位加有成也三加彌尊喻其志也冠而字之<lb/>
敬其名也雖天子之元子猶士也其禮無變天下無生<lb/>
而貴者故也行冠事必於祖廟以祼享之禮以將之以<lb/>
金石之樂節之所以自卑而尊先祖示不敢擅懿子曰<lb/>
天子未冠即位長亦冠也孔子曰古者王世子雖㓜其<lb/>
即位則尊為人君人君治成人之事者何冠之有懿子<lb/>
<pb n="KR2g0001_WYG_002-2a"/>
曰然則諸侯之冠異天子與孔子曰君薨而世子主喪<lb/>
是亦冠也巳人君所無殊也懿子曰今邾君之冠非禮<lb/>
也孔子曰諸侯之有冠禮也夏之末造也有自來矣今<lb/>
無譏焉天子冠者武王崩成王年十有三而嗣立周公<lb/>
居冡宰攝政以治天下明年夏六月既葬冠成王而朝<lb/>
於祖以見諸侯亦有君也周公命祝雍作頌曰祝王達<lb/>
而棄㓜祝雍辭曰使王近於民逺於年嗇於時惠於財<lb/>
親賢而任能其頌曰令月吉日王始加元服去王㓜志<lb/>
<pb n="KR2g0001_WYG_002-2b"/>
心衮職欽若昊天六合是式率爾祖考永永無極此周<lb/>
公之制也懿子曰諸侯之冠其所以為賔主何也孔子<lb/>
曰公冠則以卿為賔無介公自為主迎賔揖升自阼立<lb/>
於席比其禮也則如士饗之以三獻之禮既醴降自阼<lb/>
諸侯非公而自為主者其所以異皆降自西階𤣥端與<lb/>
皮弁異朝服素韠公冠四加𤣥冕祭其酬幣於賔則束<lb/>
帛乗馬王太子庶子之冠擬焉皆天子自為三其禮與<lb/>
士無變饗食賔也皆同懿子曰始冠必加緇布之冠何<lb/>
<pb n="KR2g0001_WYG_002-3a"/>
也孔子曰示不忘古太古冠布齊則緇之其緌也吾未<lb/>
之聞今則冠而敝之可也懿子曰三王之冠其異何也<lb/>
孔子曰周弁殷冔夏收一也三王共皮弁素積委貌周<lb/>
道也章甫殷道也毋追夏后氏之道也<lb/>
仲弓為季氏宰問政子曰先有司赦小過舉賢才曰焉<lb/>
知賢才而舉之曰舉爾所知爾所不知人其舍諸<lb/>
魯人為長府閔子騫曰仍舊貫如之何何必改作子曰<lb/>
夫人不言言必有中<lb/>
<pb n="KR2g0001_WYG_002-3b"/>
弟子言偃生<lb/>
乙未魯定公四年年四十六<lb/>
在魯<lb/>
觀魯桓公廟有攲器焉孔子問於守廟者曰此謂何器<lb/>
對曰此蓋為宥坐之器虚則攲中則正滿則覆明君以<lb/>
為至誡故常置之於坐側顧謂弟子曰試注水焉乃注<lb/>
之水中則正滿則覆夫子喟然嘆曰嗚呼夫物惡有滿<lb/>
而不覆哉子路進曰敢問持滿有道乎子曰聪明睿智<lb/>
<pb n="KR2g0001_WYG_002-4a"/>
守之以愚功被天下守之以讓勇力振世守之以怯富<lb/>
有四海守之以謙此所謂損之又損之之道也<lb/>
弟子曽參生<lb/>
丙辛魯定公五年年四十七<lb/>
在魯<lb/>
季桓子穿井得土缶中若羊以問孔子曰得狗孔子曰<lb/>
以丘所聞羊也丘聞之木石之怪䕫罔閬水之怪龍罔<lb/>
象土之怪墳羊也季氏將伐顓臾冉有季路見於孔子<lb/>
<pb n="KR2g0001_WYG_002-4b"/>
曰季氏將有事於顓臾孔子曰求無乃爾是過與夫顓<lb/>
臾昔者先王以為東蒙主且在邦域之中矣是社稷之<lb/>
臣也何以伐為冉有曰夫子欲之吾二臣者皆不欲也<lb/>
孔子曰求周任有言曰陳力就列不能者止危而不持<lb/>
顛而不扶則將焉用彼相矣且爾言過矣虎兕出於柙<lb/>
龜玉毁於櫝中是誰之過與冉有曰今夫顓臾固而近<lb/>
於費今不取後世必為子孫憂孔子曰求君子疾夫舎<lb/>
曰欲之而必為之辭丘也聞有國有家者不患寡而患<lb/>
<pb n="KR2g0001_WYG_002-5a"/>
不均不患貧而患不安蓋均無貧和無寡安無傾夫如<lb/>
是故逺人不服則修文徳以來之既來之則安之今由<lb/>
與求也相夫子逺人不服而不能來也邦分崩離析而<lb/>
不能守也而謀動干戈於邦内吾恐季孫之憂不在顓<lb/>
臾而在蕭牆之内也<lb/>
季桓子嬖臣曰仲梁懐與陽虎有隙陽虎欲逐懐公山<lb/>
不狃止之其秋懐益驕陽虎執懐桓子怒陽虎因囚季<lb/>
桓子盟而釋之陽虎自此益輕季氏陽虎欲見孔子而<lb/>
<pb n="KR2g0001_WYG_002-5b"/>
惡無禮大夫有賜於士不得受之其家則徃拜其門陽<lb/>
虎時孔子之亡也而饋孔子蒸豚孔子亦時其亡也而<lb/>
徃拜之遇諸塗謂孔子曰來予與爾言曰懐其寳而迷<lb/>
其邦可謂仁乎曰不可好從事而亟失時可謂智乎曰<lb/>
不可日月逝矣嵗不我與孔子曰諾吾將仕矣魯君臣<lb/>
上下皆失其正故孔子不仕退而修詩書禮樂曰加我<lb/>
數年五十以學易可以無大過矣弟子至自逺方學業<lb/>
者益衆<lb/>
<pb n="KR2g0001_WYG_002-6a"/>
互鄉難與言童子見門人惑子曰與其進也不與其退<lb/>
也唯何甚人潔已以進與其潔也不保其徃也<lb/>
丁酉魯定公六年年四十八<lb/>
在魯<lb/>
闕黨童子將命或問之曰益者與子曰吾見其居於位<lb/>
也見其與先生並行也非求益者也欲速成者也<lb/>
孔子之故人曰原壤其母死夫子助之沐槨原壤登木<lb/>
曰乆矣予之不託於音也歌曰貍首之斑然執女手之<lb/>
<pb n="KR2g0001_WYG_002-6b"/>
巻然夫子為弗聞也者而過之從者曰子未可以已乎<lb/>
夫子曰丘聞之親者毋失其為親也故者毋失其為故<lb/>
也<lb/>
弟子顓孫師生<lb/>
戊戌魯定公七年年四十九<lb/>
在魯<lb/>
定公問於孔子曰二三大夫皆勸寡人使隆敬於髙年<lb/>
何也孔子對曰君之及此言將天下實頼之豈唯魯哉<lb/>
<pb n="KR2g0001_WYG_002-7a"/>
公曰何也其義可得聞乎孔子曰昔者有虞氏貴徳而<lb/>
尚齒夏后氏貴爵而尚齒殷人貴富而尚齒周人貴親<lb/>
而尚齒虞夏殷周天下之盛王也未有遺年者焉年之<lb/>
貴於天下乆矣次於事親是故朝廷同爵則尚齒七十<lb/>
杖於朝君問則席八十則不俟朝君問則就之而悌達<lb/>
乎朝廷矣其行也肩而不並不錯則隨班白者不以其<lb/>
任行於道路而悌達乎道路矣居鄉以齒而老窮不遺<lb/>
强不犯弱衆不暴寡而悌逹乎州巷矣古之道五十不<lb/>
<pb n="KR2g0001_WYG_002-7b"/>
為甸役頒禽隆之長者而悌達乎蒐狩矣軍旅什伍同<lb/>
爵則尚齒而悌達乎軍旅矣夫聖王之教孝悌發諸朝<lb/>
廷行於道路至於州巷放於蒐狩循於軍旅則衆感以<lb/>
義死而弗敢犯公曰善哉<lb/>
孔子之畜狗死使子貢埋之曰吾聞之也敝帷不棄為埋馬也敝蓋<lb/>
不棄為埋狗也丘也貧無蓋於其封也亦予之席毋使其首陷焉<lb/>
魯公索氏將祭而亡其牲孔子聞之曰公索氏不及二<lb/>
年將亡後一年而亡門人問曰昔公索氏亡其祭牲而<lb/>
<pb n="KR2g0001_WYG_002-8a"/>
夫子曰不及二年必亡今過期而亡夫子何以知其然<lb/>
孔子曰夫祭者孝子所以自盡於其親將祭而亡其牲<lb/>
則其餘所亡者多矣若此而不亡者未之有也<lb/>
弟子宓不齊生<lb/>
己亥魯定公八年年五十<lb/>
在魯<lb/>
陽虎將殺三桓不克岀奔齊公山不狃為費宰不得志<lb/>
於季氏與虎同惡以費叛召孔子孔子欲徃子路不説<lb/>
<pb n="KR2g0001_WYG_002-8b"/>
孔子曰夫召我者而豈徒哉如有用我者吾其為東周<lb/>
乎然卒不行時陽虎奔齊故孔子曰天下有道則禮樂<lb/>
征伐自天子出天下無道則禮樂征伐自諸侯岀自諸<lb/>
侯岀蓋十世希不失矣自大夫出五世希不失矣陪臣<lb/>
執國命三世希不失矣<lb/>
叔孫武叔語大夫於朝曰子貢賢於仲尼子服景伯以<lb/>
告子貢子貢曰譬之宫牆賜之牆也及肩窺見室家之<lb/>
好夫子之牆數仭不得其門而入不見宗廟之美百官<lb/>
<pb n="KR2g0001_WYG_002-9a"/>
之富得其門者或寡矣夫子之云不亦宜乎叔孫武叔<lb/>
毁仲尼子貢曰無以為也仲尼不可毁也他人之賢者<lb/>
丘陵也猶可踰也仲尼日月也無得而踰焉人雖欲自<lb/>
絶其何傷於日月乎多見其不知量也<lb/>
魯用天子禮樂而季氏僭用於家故孔子曰八佾舞於<lb/>
庭是可忍也孰不可忍也三家者以雍徹子曰相維辟<lb/>
公天子穆穆奚取於三家之堂<lb/>
讀易韋編三絶為彖象文言繫辭以發其秘夫叙書則<lb/>
<pb n="KR2g0001_WYG_002-9b"/>
斷堯典論詩則首周南約魯史而修春秋贊易道而黜<lb/>
八索皆因前聖之事以立先王之教故曰述而不作信<lb/>
而好古竊比於我老彭<lb/>
弟子叔仲㑹冉儒曹䘏伯虔生<lb/>
庚子魯定公九年年五十一<lb/>
定公以孔子為中都宰制為養生送死之節長㓜異食<lb/>
强弱異任男女别塗道無拾遺器不雕偽為四寸之棺<lb/>
五寸之槨因丘陵為墳不封不樹行之一年而四方之<lb/>
<pb n="KR2g0001_WYG_002-10a"/>
諸侯則焉定公謂孔子曰學子此法以治魯國何如孔<lb/>
子對曰雖天下可也何但魯國而已哉<lb/>
陽虎既奔齊復奔晉適趙氏孔子聞之謂子路曰趙氏<lb/>
其世有亂乎子路曰權不在焉豈能為亂孔子曰非汝<lb/>
所知夫陽虎親富而不親仁有寵於季氏又將殺之不<lb/>
克而奔求容於齊齊人囚之乃亡歸晉是齊魯二國巳<lb/>
去其疾趙簡子好利而多信必溺其説而從其謀禍敗<lb/>
所終非一世可知也<lb/>
<pb n="KR2g0001_WYG_002-10b"/>
季平子卒將以君之璵璠斂贈以珠玉孔子聞之歴級<lb/>
而救焉曰送而以寳玉是猶暴尸於中原也其示民以<lb/>
姦利之端而有害於死者安用之且孝子不順情以危<lb/>
親忠臣不兆姦以陷君乃止<lb/>
孔子嘗助祭入太廟毎事問或曰孰謂鄹人之子知禮<lb/>
乎入太廟毎事問子聞之曰是禮也<lb/>
辛丑魯定公十年年五十二<lb/>
孔子由中都宰為司空乃别五土之性而物各得其所<lb/>
<pb n="KR2g0001_WYG_002-11a"/>
生之宜由司空為大司冦斷獄訟皆進衆議者而問之<lb/>
曰子以為奚若某以為何若皆曰云云如是然後夫子<lb/>
曰當從某子幾是時有父子訟者夫子同陛執之三月<lb/>
不别其父請止夫子赦之焉季孫聞之不説曰司㓂欺<lb/>
余曩告余曰國家必先以孝余今戮一不孝以教民孝<lb/>
不亦可乎而又赦何哉冉有以告孔子孔子喟然嘆曰<lb/>
嗚呼上失其道而殺其下非理也不教以孝而聼其獄<lb/>
是殺不辜也三軍大敗不可斬也獄犴不治不可刑也<lb/>
<pb n="KR2g0001_WYG_002-11b"/>
何者上教之不行罪不在民故也夫慢令謹誅賊也徵<lb/>
斂無時暴也不試責臣虐也政無此三者然後刑可即<lb/>
也書云義刑義殺勿庸以次汝封惟曰未有遜事言必<lb/>
教而後刑也既陳道徳以先服之而猶不可尚賢以勸<lb/>
之又不可即廢之又不可而後以威憚之若是三年而<lb/>
百姓正矣其有邪民不從化者然後待之以刑則民咸<lb/>
知罪矣詩云天子是毗俾民不迷是以威厲而不試刑<lb/>
錯而不用今世則不然亂其教繁其刑使民迷惑而陷<lb/>
<pb n="KR2g0001_WYG_002-12a"/>
焉又從而制之故刑彌繁而道不勝也夫三尺之限空<lb/>
車不能登者何哉峻故也百仭之山重載陟焉何哉陵<lb/>
遲故也今世俗之陵遲乆矣雖有刑法民能勿踰乎<lb/>
孔子見季桓子季桓子不説孔子又見之宰予進曰昔<lb/>
予也嘗聞諸夫子曰王公不我聘則弗動今夫子之於<lb/>
司㓂也日少而屈節數矣不可已乎孔子曰然魯國以<lb/>
衆相陵也以兵相暴之日乆矣而有司不治則將亂也<lb/>
其聘我者孰大於是哉魯人聞之曰聖人將治何不先<lb/>
<pb n="KR2g0001_WYG_002-12b"/>
自逺刑罸自此之後國無爭者<lb/>
先時季氏葬昭公於墓道之南孔子溝而合諸墓謂季<lb/>
桓子曰貶君以彰巳罪非禮也今合之所以揜夫子之<lb/>
不臣<lb/>
定公春及齊平夏齊大夫黎鉏言於景公曰魯用孔丘<lb/>
其勢危齊乃使使告魯為好㑹之於夾谷魯定公將以<lb/>
乗車好徃孔子攝相事曰臣聞有文事必有武備有武<lb/>
事者必有文備古者諸侯出疆必具官以從請具左右<lb/>
<pb n="KR2g0001_WYG_002-13a"/>
司馬定公許之犁彌言於齊侯曰孔丘好禮而無勇若<lb/>
使萊人以兵刼魯侯必得志焉齊侯從之至㑹所為壇<lb/>
位土階三等以遇禮相見遜揖而登獻酢既畢齊使萊<lb/>
人以兵鼓譟刼定公孔子歴階而進以公對曰士兵之<lb/>
兩君好合而裔夷之俘以兵亂之非齊君所以命諸侯<lb/>
也裔不謀夏夷不亂華俘不干盟兵不偪好於神為不<lb/>
祥於徳為愆義於人為失禮君必不然齊侯心怍麾之<lb/>
避而有頃齊奏宫中之樂徘優侏儒戲於前孔子趨進<lb/>
<pb n="KR2g0001_WYG_002-13b"/>
歴階而上不盡一等曰匹夫熒惑諸侯者罪應誅請右<lb/>
司馬加刑焉於是斬侏儒手足異處齊侯懼有慚色將<lb/>
盟齊人加載書曰齊師出境而不以甲車三百乗從我<lb/>
者有如此盟孔子使兹無還對曰而不返我汶陽之田<lb/>
吾以供命者亦如之齊侯將享公孔子謂梁丘據曰齊<lb/>
魯之故吾子何不聞焉事既成矣而又享之是勤執事<lb/>
且犧象不出門嘉樂不野合享而既具是棄禮也若其<lb/>
不具是用粃粺也用粃粺君辱棄禮名惡子盍圖之夫<lb/>
<pb n="KR2g0001_WYG_002-14a"/>
享所以昭徳也不昭不如其已也乃不果享齊侯歸責<lb/>
其羣臣曰魯以君子之道輔其君而子獨以夷狄之道<lb/>
教寡人使得罪於魯君柰何有司進曰君子有過則謝<lb/>
以質小人有過則謝以文君若悼之則謝以實於是齊<lb/>
侯乃歸我鄆讙龜隂之田<lb/>
壬寅魯定公十一年年五十三<lb/>
孔子與於蜡賔事畢出遊於觀之上喟然而嘆孔子之<lb/>
嘆蓋嘆魯也言偃在側曰君子何嘆孔子曰大道之行<lb/>
<pb n="KR2g0001_WYG_002-14b"/>
也與三代之英丘未之逮也而有志焉大道之行也天<lb/>
下為公選賢與能講信修睦故人不獨親其親不獨子<lb/>
其子使老有所終壯有所用㓜有所長矜寡孤獨廢疾<lb/>
者皆有所養男有分女有歸貨惡其弃於地也不必藏<lb/>
於已力惡其不出於身也不必為已是故謀閉而不興<lb/>
盜竊亂賊而不作故外户而不閉是謂大同今大道既<lb/>
隠天下為家各親其親各子其子貨力為己大人世及<lb/>
以為禮城郭溝池以為固禮義以為紀以正君臣以篤<lb/>
<pb n="KR2g0001_WYG_002-15a"/>
父子以睦兄弟以和夫婦以設制度以立田里以賢勇<lb/>
智以功為已故謀用是作而兵由此起禹湯文武成王<lb/>
周公由此其選也此六君子者未有不謹於禮者也以<lb/>
著其義以考其信著有過刑仁講讓示民有常如有不<lb/>
由此者在埶者去衆以為殃是謂小康言偃復問曰如<lb/>
此乎禮之急也孔子曰夫禮先王以承天之道以治人<lb/>
之情故失之者死得之者生詩云相鼠有體人而無禮<lb/>
人而無禮胡不遄死是故夫禮必本於天殽於地列於<lb/>
<pb n="KR2g0001_WYG_002-15b"/>
鬼神達於喪祭射御冠昏朝聘故聖人以禮示之故天<lb/>
下國家可得而正也言偃復問曰夫子之極言禮也可<lb/>
得而聞與孔子曰我欲觀夏道是故之把而不足徵也<lb/>
吾得夏時焉我欲觀殷道是故之宋而不足徵也吾得<lb/>
坤乾焉坤乾之義夏時之等吾以是觀之夫禮之初始<lb/>
諸飲食其燔黍捭豚汙尊而抔飲蕢桴而土鼓猶若可<lb/>
以致其敬於鬼神及其死也升屋而號告曰臯某復然<lb/>
後飯腥而苴孰故天望而地藏也體魄則降知氣在上<lb/>
<pb n="KR2g0001_WYG_002-16a"/>
故死者北首生者南鄉皆從其初昔者先王未有宫室<lb/>
冬則居營窟夏則居橧巢未有火化食草木之實鳥獸<lb/>
之肉飲其血茹其毛未有麻絲衣其羽皮後聖有作然<lb/>
後修火之利范金合土以為臺榭宫室牖户以炮以燔<lb/>
以烹以炙以為醴酪治其麻絲以為布帛以養生送死<lb/>
以事鬼神上帝皆從其朔故𤣥酒在室醴醆在户粢醍<lb/>
在堂澄酒在下陳其犧牲備其鼎俎列其瑟琴管磬鐘<lb/>
鼔修其祝嘏以降上神與其先祖以正君臣以篤父子<lb/>
<pb n="KR2g0001_WYG_002-16b"/>
以睦兄弟以齊上下夫婦有所是謂承天之祜作其祝<lb/>
號𤣥酒以祭薦其血毛腥其俎熟其殽與其越席䟽布<lb/>
以幂衣其澣布醴醆以獻薦其燔炙君與夫人交獻以<lb/>
嘉魂魄是謂合莫然後退而合亨體其犬豕牛羊實其<lb/>
簠簋籩豆鉶羮祝以孝告嘏以慈告是謂大祥此禮之<lb/>
大成也<lb/>
弟子公孫龍生<lb/>
癸卯魯定公十二年年五十四<lb/>
<pb n="KR2g0001_WYG_002-17a"/>
孔子為司寇言於定公曰臣無藏甲大夫無百雉之城<lb/>
今三家過制請皆損之乃使仲由為季氏宰將墮三都<lb/>
於是叔孫氏墮郈季氏將墮費公山不狃叔孫輒帥費<lb/>
人以襲魯公與三子入於季氏之宫登武子之臺費人<lb/>
攻之弗克入及公側仲尼命申句須樂頎下伐之費人<lb/>
北國人追之敗諸姑蔑二子奔齊遂墮費將墮成公斂<lb/>
處父謂孟孫墮成齊人必至於北門且成孟氏之保障<lb/>
也無成是無孟氏也子偽不知我將不墮冬十二月公<lb/>
<pb n="KR2g0001_WYG_002-17b"/>
圍成弗克<lb/>
子路使子羔為費宰子曰賊夫人之子子路曰有民人<lb/>
焉有社稷焉何必讀書然後為學子曰是故惡夫佞者<lb/>
廐焚孔子退朝曰傷人乎不問馬乃之火所鄉人有為<lb/>
火來者則拜之士一大夫再子貢曰敢問何也孔子曰<lb/>
其來也亦相弔之道也吾為有司則拜之<lb/>
定公問君使臣臣事君如之何對曰君使臣以禮臣事<lb/>
君以忠又問一言而可以興邦有諸對曰言不可以若<lb/>
<pb n="KR2g0001_WYG_002-18a"/>
是其幾也人之言曰為君難為臣不易如知為君之難<lb/>
也不幾乎一言而興邦乎曰一言而喪邦有諸對曰言<lb/>
不可以若是其幾也人之言曰予無樂乎為君唯其言<lb/>
而莫予違也如其善而莫之違也不亦善乎如不善而<lb/>
莫之違也不幾乎一言而喪邦乎<lb/>
子路為季氏宰季氏祭逮闇而祭日不足繼之以燭雖<lb/>
有强力之容肅敬之心皆倦怠矣有司跛倚以臨祭其<lb/>
為不敬大矣他日祭子路與室事交乎户堂事交乎階<lb/>
<pb n="KR2g0001_WYG_002-18b"/>
質明而始行事晏朝而退孔子聞之曰誰謂由也而不<lb/>
知禮乎<lb/>
原思為之宰與之粟九百辭子曰毋以與爾鄰里鄉黨<lb/>
乎<lb/>
甲辰魯定公十三年年五十五<lb/>
為大司冦<lb/>
孟懿子問孝子曰無違樊遲御子告之曰孟孫問孝於<lb/>
我我對曰無違樊遲曰何謂也子曰生事之以禮死葬<lb/>
<pb n="KR2g0001_WYG_002-19a"/>
之以禮祭之以禮<lb/>
定公問於顔回曰子亦聞東野畢之善御乎對曰善則<lb/>
善矣雖然其馬將必佚定公色不悦謂左右曰君子固<lb/>
有誣人也顔回退後三日而來訴之曰東野畢之馬佚<lb/>
兩驂曳兩服入於廐公聞之越席而起促駕召顔回回<lb/>
至公曰前日寡人問吾子以東野畢之御而子曰善則<lb/>
善矣其馬將佚不識吾子奚以知之顔回對曰以政知<lb/>
之昔者帝舜巧於使民造父巧於使馬舜不窮其民力<lb/>
<pb n="KR2g0001_WYG_002-19b"/>
造父不窮其馬力是以舜無佚民造父無佚馬今東野<lb/>
畢之御也乘馬執轡御體正矣歩驟馳騁朝禮畢矣歴<lb/>
險致逺馬力盡矣然而猶乃求馬不已臣以此知之公<lb/>
曰善哉若吾子之言也吾子之言其義大矣願少進乎<lb/>
顔回曰臣聞之鳥窮則啄獸窮則攫人窮則詐馬窮則<lb/>
佚自古及今未有窮其下而能無危者也公悦遂以告<lb/>
孔子孔子對曰夫其所以為顔回者此之類也豈足多<lb/>
哉<lb/>
<pb n="KR2g0001_WYG_002-20a"/>
定公問於孔子曰古之帝王必郊祀其祖以配天何也<lb/>
孔子對曰萬物本於天人本於祖郊之祭也大報本反<lb/>
始也故以配上帝天垂象聖人則之郊所以明天道也<lb/>
公曰寡人聞郊而莫同何也孔子曰郊之祭也迎長日<lb/>
之至也大報天而主日配以月故周之始郊其月以日<lb/>
至其日用上辛至於啓蟄之月則又祈穀於上帝此二<lb/>
者天子之禮也魯無冬至大郊之事降殺於天子是以<lb/>
不同也公曰其言郊何也孔子曰兆丘於南所以就陽<lb/>
<pb n="KR2g0001_WYG_002-20b"/>
位也於郊故謂之郊焉曰其牲器何如孔子曰上帝之<lb/>
牛角繭栗必在滌三月后稷之牛唯具所以别事天神<lb/>
與人鬼也牲用騂尚赤也用犢貴誠也掃地而祭貴其<lb/>
質也器用陶匏以象天地之性也萬物無可以稱之者<lb/>
故因其自然之體也公曰天子之郊其禮儀可得聞乎<lb/>
孔子對曰臣聞天子卜郊受命則於祖廟而作龜於禰<lb/>
宫尊祖親考之義也卜之日王親立於澤宫以聼誓命<lb/>
受教諌之義也卜獻命庫門之内所以誡百官也將郊<lb/>
<pb n="KR2g0001_WYG_002-21a"/>
則供天子皮弁以聼報示民嚴上也郊之日喪者不敢<lb/>
哭凶服者不敢入國門氾掃清路行者畢止弗命而民<lb/>
聽敬之至也天子大裘被之黼大裘象天乘素車貴其<lb/>
質也旂十有二旒龍章而設日月所以法天也既至泰<lb/>
壇王脫裘矣服衮以臨燔柴戴冕藻十有二旒則天數<lb/>
也臣聞之誦詩三百不足以一獻一獻之禮不足以大<lb/>
饗大饗之禮不足以大旅大旅具不足以饗帝是以君<lb/>
子無敢輕議於禮者也鄉人儺孔子朝服立於阼階<lb/>
<pb n="KR2g0001_WYG_002-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　孔子編年巻二<lb/>
</p>
<p>
</p>
  </div>
</body>
</text>
</TEI>
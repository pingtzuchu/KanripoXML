<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>孔子編年巻五</head> <lb/>
    <p>
<pb n="KR2g0001_WYG_005-1a"/>
欽定四庫全書<lb/>
　孔子編年巻五<lb/>
　　　　　　　　　　　　　宋　胡仔　撰<lb/>
已未魯哀公十三年年七十<lb/>
在魯<lb/>
孔子曰吾十有五而志於學三十而立四十而不惑五<lb/>
十而知天命六十而耳順七十而從心所欲不踰矩<lb/>
呉王夫差將與哀公見晉侯子服景伯對使者曰王合<lb/>
<pb n="KR2g0001_WYG_005-1b"/>
諸侯則伯率侯牧以見於王伯合諸侯則侯率子男以<lb/>
見於伯今諸侯㑹而君與寡君見晉君則晉成為伯矣<lb/>
且執事以伯召諸侯而以侯終之何利之有焉呉人乃<lb/>
止既而悔之遂囚景伯謂太宰噽曰景伯魯將以十月<lb/>
上辛有事於上帝先王季辛而畢何也世有職焉自襄<lb/>
已來未之改也若其不㑹則祝宗將曰呉實然噽言於<lb/>
夫差歸之子貢聞之見於孔子曰子服氏之子拙於説<lb/>
矣以實獲囚以詐得免孔子曰呉子為夷德可欺而不<lb/>
<pb n="KR2g0001_WYG_005-2a"/>
可以實是聽者之蔽非説者之拙<lb/>
顔淵死孔子曰噫天喪予天喪予子哭之慟從者曰子<lb/>
慟矣曰有慟乎非夫人之為慟而誰為其父顔路請子<lb/>
之車以為之槨子曰才不才亦各言其子也鯉也死有<lb/>
棺而無槨吾不徒行以為之槨以吾從大夫之後不可<lb/>
徒行也門人聞之欲厚𦵏之子曰不可門人厚𦵏之子<lb/>
曰囘也視予猶父也予不得視猶子也非我也夫二三<lb/>
子也後哀公問弟子孰為好學孔子對曰有顔囘者好<lb/>
<pb n="KR2g0001_WYG_005-2b"/>
學不遷怒不貳過不幸短命死矣今也則亡未聞好學<lb/>
者也季康子又問之亦曰有顔囘者好學不幸短命死<lb/>
矣今也則亡<lb/>
宓子賤為單父宰孔子之兄子蔑與子賤皆仕孔子過<lb/>
蔑而問焉曰自汝之仕何得何亡對曰未有所得而所<lb/>
亡者三王事若襲學焉得習是學不得明也俸禄少饘<lb/>
粥不及親戚是骨肉益疏也公事多急不得弔死問疾<lb/>
是朋友道闕也孔子不説往過子賤問如蔑也對曰無<lb/>
<pb n="KR2g0001_WYG_005-3a"/>
所亡而有得者三始誦之今得行之是學益明也俸禄<lb/>
所供被及親戚是骨肉益親也雖有公事而兼以弔死<lb/>
問疾是朋友益篤也孔子歎曰君子哉若人魯無君子<lb/>
者斯焉取斯<lb/>
孔子嘗有疾季康子饋藥拜而受之曰丘未達不敢嘗<lb/>
子路請禱子曰有諸子路對曰有之誄曰禱爾於上下<lb/>
神祇子曰丘之禱久矣子路又使門人為臣孔子病間<lb/>
曰久矣哉由之行詐也無臣而為有臣吾誰欺欺天乎<lb/>
<pb n="KR2g0001_WYG_005-3b"/>
且予與其死於臣之手也無寧死於二三子之手乎且<lb/>
予縱不得大𦵏予死於道路乎<lb/>
哀公問社於宰我宰我對曰夏后氏以松殷人以栢周<lb/>
人以栗曰使民戰栗子聞之曰成事不説遂事不諫既<lb/>
往不咎子貢欲去告朔之餼羊子曰賜也爾愛其羊我<lb/>
愛其禮<lb/>
哀公問於孔子曰寡人欲論吾國之士與之為治敢問<lb/>
如何取之孔子對曰生今之世志古之道居今之俗服<lb/>
<pb n="KR2g0001_WYG_005-4a"/>
古之服舍此而為非者不亦鮮乎曰然則章甫絇屨紳<lb/>
帶搢笏者皆賢人也孔子曰不必然也丘之所言非此<lb/>
之謂也夫端衣𤣥裳冕而乘軒者則志不在於食焄斬<lb/>
衰菅屝杖而歠粥者則志不在於酒肉生今之世志古<lb/>
之道居今之俗服今之服謂此類也公曰善哉盡此而<lb/>
已乎孔子曰人有五儀有庸人有士人有君子有賢人<lb/>
有聖人審此五者則治道畢矣公曰敢問何如斯可謂<lb/>
之庸人孔子曰所謂庸人者心不存慎終之規口不吐<lb/>
<pb n="KR2g0001_WYG_005-4b"/>
訓格之言不擇賢以托其身不力行以自定見小闇大<lb/>
而不知所務從物如流不知其所執此則庸人也公曰<lb/>
何謂士人孔子曰所謂士人者心有所定計有所守雖<lb/>
不能盡道術之本必有率也雖不能備百善之美必有<lb/>
處也是故知不務多必審其所知言不務多必審其所<lb/>
謂行不務多必審其所由則富貴不足以益貧賤不足<lb/>
以損此則士人也公曰何謂君子孔子曰所謂君子者<lb/>
言必忠信而心不忌仁義在身而色無伐思慮明通而<lb/>
<pb n="KR2g0001_WYG_005-5a"/>
辭不專油然若將可越而終不可及者君子也公曰何<lb/>
謂賢人孔子曰所謂賢人者德不踰閑行中規繩言足<lb/>
以法於天下而不傷於身道足以化於百姓而不傷於<lb/>
本此賢者也公曰何謂聖人孔子曰所謂聖人者德合<lb/>
天地變通無方明並日月化行若神下民不知其德此<lb/>
謂聖人也公曰善哉非子之賢寡人不得聞此言也雖<lb/>
然寡人生於深宫之中長於婦人之手未嘗知哀未嘗<lb/>
知憂未嘗知勞未嘗知懼未嘗知危恐不足以行五儀<lb/>
<pb n="KR2g0001_WYG_005-5b"/>
之教孔子對曰如君之言已知之矣則丘亦無所聞焉<lb/>
公曰非吾子寡人無以啟其心吾子言也孔子曰君入<lb/>
廟門而右登自阼階仰視榱桷俯察几筵其器皆存而<lb/>
不覩其人君以此思哀則哀可知矣昧爽夙興正其衣<lb/>
冠平旦視朝慮其危難一物失理亂之端也君以此思<lb/>
憂則憂可知矣日出聽政至於中㝠諸侯子孫往來為<lb/>
賓行禮揖譲慎其威儀君以此思勞則勞可知矣緬然<lb/>
長思出於四門周章逺望覩亡國之墟必將有數焉君<lb/>
<pb n="KR2g0001_WYG_005-6a"/>
以此思懼則懼可知矣夫君者舟也庶人者水也水所<lb/>
以載舟亦所以覆舟君以此思危則危可知矣君既明<lb/>
此五者又少留意於五儀之事則於政治何有失矣<lb/>
哀公問於孔子曰請問取人之法孔子對曰事伍於官<lb/>
無取㨗㨗無取鉗鉗無取啍啍㨗㨗貪也鉗鉗亂也啍<lb/>
啍誕也故弓調而後求勁焉馬服而後求良焉士信慤<lb/>
而後求智能者不信慤而多智能譬之豺狼不可身邇<lb/>
哀公問於孔子曰寡人欲吾國小而能守大則能攻其<lb/>
<pb n="KR2g0001_WYG_005-6b"/>
道如何孔子對曰使君朝廷有禮上下和親天下百姓<lb/>
皆君之民將誰攻之茍違此道民畔如歸皆君之讎也<lb/>
將與誰守公曰善哉於是弛關市之税以惠百姓<lb/>
哀公問於孔子曰夫國家之存亡禍福有天命非惟人<lb/>
也孔子對曰存亡禍福皆已而已天災地妖不能加也<lb/>
公曰善吾子之言豈有其事乎孔子曰昔者殷王帝辛<lb/>
之世有雀生大烏於城隅焉占之曰凡以小生大則國<lb/>
家必王而名必昌於是帝辛介雀之德不脩國政亢暴<lb/>
<pb n="KR2g0001_WYG_005-7a"/>
無極朝臣莫救外冦乃至殷國以亡即此以已逆天時<lb/>
詭福反為禍者也又其先世殷王太戊之時道缺法圮<lb/>
以致天孽桑穀於朝七日大拱占之者曰桑穀野生而<lb/>
不合生朝意者國亡乎大戊恐駭側身脩行思先王之<lb/>
政明養民之道三年之後逺方慕義重譯至者十有六<lb/>
國此即以已逆天時得禍為福者也故天災地妖所以<lb/>
儆人主也寤夢徴怪所以儆人臣也災妖不勝善政寤<lb/>
夢不勝行能知此者至治之極也唯明王達此公曰寡<lb/>
<pb n="KR2g0001_WYG_005-7b"/>
人不鄙固此亦不得聞君子之教也<lb/>
哀公問於孔子曰智者夀乎孔子對曰然人有三死而<lb/>
非其命也行已自取也夫寢處不時飲食不節逸勞過<lb/>
度者疾共殺之居下位而上干其君嗜慾無厭而貪求<lb/>
不止者刑共殺之以少犯衆以弱侮强忿怒不類動不<lb/>
量力兵共殺之此三者死非命也人自取之若非智士<lb/>
仁人持身有節動靜以義喜怒以時無害其性雖得夀<lb/>
焉不亦可乎<lb/>
<pb n="KR2g0001_WYG_005-8a"/>
庚申魯哀公十四年年七十一<lb/>
春西狩於大野叔孫氏之車子鉏商獲麟折其前左足<lb/>
載以歸叔孫以為不祥以賜虞人孔子觀之曰麟也胡<lb/>
為來哉胡為來哉乃反袂拭面涕泣沾襟叔孫聞之然<lb/>
後取之子貢問曰夫子何泣爾孔子曰麟之至為明王<lb/>
也出非其時而見害吾是以傷焉先是孔子因魯史記<lb/>
作春秋舉十二公行事繩之以文武之道成一王法其<lb/>
文約其指逺故呉楚之君自稱王而春秋貶之曰子踐<lb/>
<pb n="KR2g0001_WYG_005-8b"/>
土之㑹實召周天子而春秋諱之曰王狩於河陽推此<lb/>
類以繩當世貶損之義後有王者舉而開之春秋之義<lb/>
行則天下亂臣賊子懼焉然春秋天子之事也故孔子<lb/>
曰知我者其惟春秋乎罪我者其惟春秋乎孔子在衛<lb/>
聽訟文辭有可與人共者弗弗與也至於為春秋筆則<lb/>
筆削則削游夏之徒不能贊一辭及是西狩獲麟孔子<lb/>
傷周道之不興感嘉瑞之無應遂以此絶筆焉<lb/>
小邾射以句繹奔魯謂魯人曰使季路要我吾無盟矣<lb/>
<pb n="KR2g0001_WYG_005-9a"/>
子路不許季孫使冉有謂之曰千乘之國不信其盟而<lb/>
信子之言子何辱焉對曰魯有事於小邾不敢問故死<lb/>
其城下可也彼不臣而濟其言是義之也由不言故孔<lb/>
子曰片言可以折獄者其由也與言人之信之也<lb/>
齊陳成子弑簡公孔子沐浴而朝告於哀公曰陳恒弑<lb/>
其君請討之公曰魯為齊弱久矣子之伐之將若之何<lb/>
對曰陳恒弑其君民之不與者半以魯之衆加齊之半<lb/>
可克也公曰告夫三子孔子曰以吾從大夫之後不敢<lb/>
<pb n="KR2g0001_WYG_005-9b"/>
不告也君曰告夫三子者之三子告不可孔子曰以吾<lb/>
從大夫之後不敢不告也<lb/>
季康子問於孔子曰吾聞五帝之名而不知其實請問<lb/>
何謂五帝孔子曰昔丘也聞諸老耼曰天有五行木火<lb/>
金水土分時化育以成萬物其神謂之五帝古之王者<lb/>
易代而改號取法五行更王終始相生亦象其儀故其<lb/>
為明王者而死配五行是以太皥配木炎帝配火黄帝<lb/>
配土少皥配金顓頊配水康子曰太皥氏其始之木何<lb/>
<pb n="KR2g0001_WYG_005-10a"/>
如孔子曰五行用事先起於木木東方萬物之初皆出<lb/>
焉是故王者則之而首以木德王天下其次則以所生<lb/>
之行轉相承也康子曰吾聞勾芒為水正祝融為火正<lb/>
蓐收為金正𤣥㝠為水正后土為土正此則五行之主<lb/>
而不稱曰帝者何也孔子曰凡五正者五行之官名五<lb/>
行佐成上帝而稱五帝太帝之屬配焉亦云帝從其號<lb/>
昔少皥氏之子有四叔曰重曰該曰脩曰熈實能金木<lb/>
及水使重為勾芒該為蓐收脩及熙為𤣥㝠顓頊氏之<lb/>
<pb n="KR2g0001_WYG_005-10b"/>
子曰黎為祝融龔工氏之子曰勾龍為后土此五者各<lb/>
以其所能業為貴神别稱五祀不得同帝康子曰如此<lb/>
之言帝王改號於五行之德各有所統則其所以相變<lb/>
者皆主何事孔子曰所尚則各從其所王之德次焉夏<lb/>
后氏以金德王尚黑大事斂用昏戎事乘驪牲用𤣥殷<lb/>
人以水德王尚白大事歛用日中戎事乘翰牲用白周<lb/>
人以木德王尚赤大事歛用日出戎事乘騵牲用騂此<lb/>
三代之所以不同康子曰唐虞二帝其所尚者何色孔<lb/>
<pb n="KR2g0001_WYG_005-11a"/>
子曰堯以火德王色尚黄舜以土德王色尚青康子曰<lb/>
陶唐有虞夏后殷周獨不得配五帝意者德不及上古<lb/>
耶將有限乎孔子曰古之平治水土播殖百穀者衆矣<lb/>
唯勾龍兼食於社而棄為稷神易代奉之無敢益者明<lb/>
不可與等故自太皥以降逮於顓頊其應五行而王數<lb/>
非徒五而配五帝是其德不可以多也<lb/>
哀公問曰寡人聞東益之宅不祥信有之乎孔子曰不<lb/>
祥有五而東益不與焉夫損人自益身之不祥棄老而<lb/>
<pb n="KR2g0001_WYG_005-11b"/>
取㓜家之不祥釋賢而任不肖國之不祥老者不教㓜<lb/>
者不學俗之不祥聖人伏匿愚者擅權天下不祥不祥<lb/>
有五東益不與焉原壌夷俟子曰㓜而不孫弟長而無<lb/>
述焉老而不死是為賊以杕叩其脛<lb/>
辛酉魯哀公十五年年七十二<lb/>
在魯<lb/>
子路為衛孔悝家臣莊公因孔姬以入於孔氏迫孔悝<lb/>
强盟之遂劫以登臺欒寧將飲酒炙未熟聞亂使告子<lb/>
<pb n="KR2g0001_WYG_005-12a"/>
路召獲駕乘車行爵食炙奉出公以奔魯子路將入遇<lb/>
子羔將出曰門已閉矣子路曰吾姑至焉子羔曰弗及<lb/>
不踐其難子路曰食焉不避其難子羔遂出子路入及<lb/>
門公孫敢門焉曰無入為也子路曰是公孫也求利焉<lb/>
而逃其難由不然利其禄必救其患有使者出乃入曰<lb/>
太子焉用孔悝雖弑之必或繼之且曰太子無勇若燔<lb/>
臺半必舍孔叔太子聞之下石乞孟黶敵子路以戈擊<lb/>
之斷纓子路曰君子死冠不免結纓而死孔子聞衛亂<lb/>
<pb n="KR2g0001_WYG_005-12b"/>
曰柴也其來由也死矣哭於中庭有人弔者而夫子拜<lb/>
而既哭進使者而問故使者曰醢之矣遂命覆醢<lb/>
季羔為衛之士師刖人之足俄而衛有蒯瞶之亂季羔<lb/>
逃之走郭門刖者守門焉謂季羔曰彼有缺季羔曰君<lb/>
子不踰又曰彼有竇季羔曰君子不隧又曰於此有室<lb/>
季羔乃入焉既而追者罷季羔將去謂刖者曰吾不能<lb/>
虧主之法而親刖者之足今吾在難此正子之報怨之<lb/>
時而逃我者三何故哉刖者曰斷足固我之罪無可奈<lb/>
<pb n="KR2g0001_WYG_005-13a"/>
何曩者君治臣以法令先人後臣欲臣之免也臣知獄<lb/>
决罪定臨當論刑君愀然不樂見君顔色臣又知之君<lb/>
豈私臣哉天生君子其道固然此臣之所以説君也孔<lb/>
子聞之曰善哉為吏其用法一也思仁恕則樹德加嚴<lb/>
暴則樹怨公以行之其子羔乎<lb/>
孔子適季氏康子晝居内寢孔子問其所疾康子出見<lb/>
之言終孔子退子貢問曰季孫不疾而問諸疾禮與孔<lb/>
子曰夫禮君子不有大故則不宿於外非致齊也非疾<lb/>
<pb n="KR2g0001_WYG_005-13b"/>
也則不晝處於内是故夜居於外雖弔之可也晝居於<lb/>
内雖問其疾可也齊太史子與適魯見孔子孔子與之<lb/>
言道子與説曰吾鄙人也聞子之名不覩子之形久矣<lb/>
而未之知寳貴也乃今而後知泰山之為高淵海之為<lb/>
大惜乎夫子之不逢明王道德不加於民而將垂寳以<lb/>
貽後世遂退而謂南宫敬叔曰今孔子先聖之嗣自弗<lb/>
父何以來世有德譲天所作也成湯以武德王天下其<lb/>
配在文殷宗以下未始有也孔子生於衰周先王典籍<lb/>
<pb n="KR2g0001_WYG_005-14a"/>
錯亂無紀而乃論百家之遺紀考正其義祖述堯舜憲<lb/>
章文武刪詩述書定禮理樂制作春秋贊明易道垂訓<lb/>
後嗣以為法式其文德著矣然凡所教誨束脩以上三<lb/>
千餘人或者天將欲興素王之業乎夫何其盛也敬叔<lb/>
曰殆如吾子之言夫物莫能两大吾聞聖人之後而非<lb/>
繼世之統其必有興者焉今孔子之道至矣乃將施乎<lb/>
無窮雖欲辭天之作故未得耳子貢聞二子之言以告<lb/>
孔子孔子曰豈若是哉亂而治之滯而起之自吾之志<lb/>
<pb n="KR2g0001_WYG_005-14b"/>
天何與焉<lb/>
哀公問於孔子曰大禮何如君子之言禮何其尊也孔<lb/>
子曰丘也小人不足以知禮君曰否吾子言之也孔子<lb/>
曰丘聞之民之所由生禮為大非禮無以節事天地之<lb/>
神也非禮無以辨君臣上下長㓜之位也非禮無以别<lb/>
男女父子兄弟之親婚婣疏數之交也君子以此之為<lb/>
尊敬然然後以其所能教百姓不廢其㑹節有成事然<lb/>
後治其雕鏤文章黼黻以嗣其順之然後言其喪𦵏備<lb/>
<pb n="KR2g0001_WYG_005-15a"/>
其鼎爼設其豕腊脩其宗廟嵗時以敬祭祀以序宗族<lb/>
即安其居節醜其衣服卑其宫室車不雕幾器不雕鏤<lb/>
食不貳味以與民同利昔之君子之行禮者如此公曰<lb/>
今之君子胡莫之行也孔子曰今之君子好樂無厭淫<lb/>
德不倦荒怠敖慢固民自盡苦其衆以伐有道求得當<lb/>
欲不以其所昔之用民者由前今之用民者由後今之<lb/>
君子莫為禮也<lb/>
孔子侍坐於哀公哀公曰敢問人道誰為大孔子愀然<lb/>
<pb n="KR2g0001_WYG_005-15b"/>
作色而對曰君之及此言也百姓之德也固臣敢無辭<lb/>
而對人道政為大公曰敢問何謂為政孔子對曰政者<lb/>
正也君為政則百姓從政矣君之所為百姓之所從也<lb/>
君所不為百姓何從公曰敢問為政如之何孔子對曰<lb/>
夫婦别父子親君臣嚴三者正則庶物從之矣公曰寡<lb/>
人雖無似也願聞所以行三者之道可得聞乎孔子對<lb/>
曰古之為政愛人為大所以治愛人禮為大所以治禮<lb/>
敬為大敬之至矣大昏為大大昏至矣大昏既至冕而<lb/>
<pb n="KR2g0001_WYG_005-16a"/>
親迎親之也親之也者親之也是故君子興敬為親舍<lb/>
敬是遺親也弗愛不親弗敬不正愛與敬其政之本與<lb/>
公曰寡人願有言然冕而親迎不已重乎孔子愀然作<lb/>
色而對曰合二姓之好以繼先聖之後以為天地宗廟<lb/>
社稷之主君何謂巳重乎公曰寡人固不固焉得聞此<lb/>
言也寡人欲問不得其辭請少進孔子曰天地不合萬<lb/>
物不生大昏萬世之嗣也君何謂已重乎孔子遂言曰<lb/>
内以治宗廟之禮足以配天地之神明出以治直言之<lb/>
<pb n="KR2g0001_WYG_005-16b"/>
禮足以立上下之敬物恥足以振之國恥足以興之為<lb/>
政先禮禮其政之本與孔子遂言曰昔三代明王之政<lb/>
必敬其妻子也有道妻也者親之主也敢不敬與子也<lb/>
者親之後也敢不敬與君子無不敬也敬身為大身也<lb/>
者親之枝也敢不敬與不能敬其身是傷其親傷其親<lb/>
是傷其本傷其本枝從而亡三者百姓之象也身以及<lb/>
身子以及子妃以及妃君行此三者則迄乎天下矣大<lb/>
王之道也如此則國家順矣公曰敢問何謂敬身孔子<lb/>
<pb n="KR2g0001_WYG_005-17a"/>
對曰君子過言則民作辭過動則民作則君子言不過<lb/>
辭動不過則百姓不命而敬恭如是則能敬其身能敬<lb/>
其身則能成其親矣公曰敢問何謂成親孔子對曰君<lb/>
子也者人之成名也百姓歸之名謂之君子之子是使<lb/>
其親為君子也是為成其親之名也已孔子遂言曰古<lb/>
之為政愛人為大不能愛人不能有其身不能有其身<lb/>
不能安土不能安土不能樂天不能樂天不能成其身<lb/>
公曰敢問何謂成身孔子對曰不過乎物公曰敢問君<lb/>
<pb n="KR2g0001_WYG_005-17b"/>
子何貴乎天道也孔子對曰貴其不已如日月東西相<lb/>
從而不已也是天道也不閉其久是天道也無為而物<lb/>
成是天道也已成而明是天道也公曰寡人惷愚冥煩<lb/>
子志之心也孔子蹴然辟席而對曰仁人不過乎物孝<lb/>
子不過乎物是故仁人之事親也如事天事天如事親<lb/>
是故孝子成身公曰寡人既聞此言也無如後罪何孔<lb/>
子對曰君之及此言也是臣之福也<lb/>
孺悲欲見孔子孔子辭以疾將命者出戸取瑟而歌使<lb/>
<pb n="KR2g0001_WYG_005-18a"/>
之聞之<lb/>
哀公問於孔子曰昔者舜冠何冠乎孔子不對公曰寡<lb/>
人有問於子而子無言何也對曰以君之問不先其大<lb/>
者故方思所以為對公曰其大何哉孔子曰舜之為君<lb/>
也其政好生而惡殺其任援賢而替不肖徳若天地而<lb/>
靜虚化若四時而變物是以四海承風暢於異類鳯翔<lb/>
麟至鳥獸馴德此無他好生故也君舍此道而冠冕是<lb/>
問是以緩對<lb/>
<pb n="KR2g0001_WYG_005-18b"/>
時仲孫叔孫季孫三卿之子孫衰微故孔子曰禄之去<lb/>
公室五世矣政逮於大夫四世矣故夫三桓之子孫微<lb/>
矣<lb/>
壬戌魯哀公十六年年七十三<lb/>
在魯<lb/>
顔淵之喪饋祥肉孔子出受之入彈琴而後食之<lb/>
孔子與門人立拱而向右二三子皆向右孔子曰二三<lb/>
子之嗜學也我則有姊之喪故也二三子皆尚左<lb/>
<pb n="KR2g0001_WYG_005-19a"/>
孔子蚤作負手曳杖逍遥於門歌曰泰山其頽乎梁木<lb/>
其壊乎哲人其萎乎既歌而入當戸而坐子貢聞之曰<lb/>
泰山其頽則吾將安仰梁木其壊哲人其萎則吾將安<lb/>
放夫子殆將病也遂趨而入夫子曰賜爾來何遲也夏<lb/>
后氏殯於東階之上則猶在阼也殷人殯於兩楹之間<lb/>
則與賓主夾之也周人殯於西階之上則猶賓之也而<lb/>
丘也殷人也予疇昔之夜夢坐奠於兩楹之間夫明王<lb/>
不興而天下其孰能宗予予殆將死也寢疾七日而殁<lb/>
<pb n="KR2g0001_WYG_005-19b"/>
夏四月已丑也哀公誄之曰旻天不弔不憖遺一老俾<lb/>
屛予一人以在位煢煢余在疚嗚呼哀哉尼父無自律<lb/>
子貢曰君其不没於魯乎夫子之言曰禮失則昏名失<lb/>
則愆失志為昏失所為愆生不能用沒而誄之非禮也<lb/>
稱一人非名也君兩失之矣弟子𦵏之魯城北泗上孔<lb/>
子之喪門人疑所服子貢曰昔者夫子之喪顔淵若喪<lb/>
子而無服子路亦然請喪夫子若喪父而無服於是皆<lb/>
心喪三年喪畢乃去獨子貢築室於墓復三年而去弟<lb/>
<pb n="KR2g0001_WYG_005-20a"/>
子及魯人往從冢而家者百有餘室因命曰孔里魯世<lb/>
世相傳以嵗時奉祠孔子冢而諸儒亦講禮鄉飲大射<lb/>
於孔子冢孔子冢大一頃故所居堂弟子内後世因廟<lb/>
藏孔子衣冠琴車書至於漢二百餘年不絶漢高祖過<lb/>
魯以太牢祠之焉諸侯卿相至常先謁然後從政孔子<lb/>
生鯉字伯魚年五十先孔子死伯魚生伋字子思年六<lb/>
十二嘗困於宋遂作中庸子思生白子上年四十七子<lb/>
上生求字子家年四十五子家生箕字子京年四十六<lb/>
<pb n="KR2g0001_WYG_005-20b"/>
子京生穿字子高年五十一高生子順年五十七嘗為<lb/>
魏相子順生鮒年五十七為陳王渉博士死於陳鮒生<lb/>
子襄年五十七嘗為漢惠帝博士遷為長沙太守長九<lb/>
尺六寸子襄生忠年五十七忠生武武生延年及安國<lb/>
安國為漢武帝博士至臨淮太守蚤卒安國生卭卭生<lb/>
驩<lb/>
　<lb/>
　孔子編年巻五<lb/>
</p>
<p>
</p>
  </div>
</body>
</text>
</TEI>
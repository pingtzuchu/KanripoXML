<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南齊書卷二十五</head> <lb/>
    <p>
<pb n="KR2a0017_WYG_025-1a"/>
欽定四庫全書<lb/>
　南齊書卷二十五<lb/>
　　梁　　　蕭　　　子　　　顯　　　撰<lb/>
　列傳第六<lb/>
　　垣崇祖　張敬兒<lb/>
垣崇祖字敬逺下邳人也族姓豪彊石虎世自畧陽徙<lb/>
之於鄴曾祖敞為慕容德偽吏部尚書祖苖宋武征廣<lb/>
固率部曲歸降仍家下邳官至龍驤將軍汝南新蔡太<lb/>
<pb n="KR2a0017_WYG_025-1b"/>
守父詢之積射將軍宋孝武世死事贈冀州刺史崇祖<lb/>
年十四有幹畧伯父豫州刺史䕶之謂門宗曰此兒必<lb/>
大成吾門汝等不及也刺史劉道隆辟為主簿厚遇之<lb/>
除新安王國上将軍景和世道隆求出為梁州啟轉崇<lb/>
祖為義陽王征北行叅軍與道隆同行使還下邳召募<lb/>
眀帝立道隆被誅薛安都反眀帝遣張永沈攸之北討<lb/>
安都使將裴祖隆李世雄據下邳祖隆引崇祖共拒戰<lb/>
㑹青州援軍主劉彌之背逆歸降祖隆士衆沮敗崇祖<lb/>
<pb n="KR2a0017_WYG_025-2a"/>
與親近數十人夜救祖隆與俱走還彭城虜既陷徐州<lb/>
崇祖仍為虜將游兵琅邪間不復歸虜不能制密遣人<lb/>
於彭城迎母欲南奔事覺虜執其母為質崇祖妹夫皇<lb/>
甫肅兄婦薛安都之女故虜信之肅仍將家屬及崇祖<lb/>
母奔朐山崇祖因將部曲據之遣使歸命太祖在淮隂<lb/>
板為朐山戍主送其母還亰師眀帝納之朐山邊海孤<lb/>
險人情未安崇祖常浮舟舸於水側有急得以入海軍<lb/>
將得罪亾叛具以告虜虜偽圂城都將東徐州刺史成<lb/>
<pb n="KR2a0017_WYG_025-2b"/>
固公始得青州聞叛者説遣歩騎二萬襲崇祖屯洛要<lb/>
去朐山城二十里崇祖出送客未歸城中驚恐皆下船<lb/>
欲去崇祖還謂腹心曰賊比擬來本非大舉政是承信<lb/>
一說易遣誑之今若得百餘人還事必濟矣但人情一<lb/>
駭不可斂集卿等可急去此二里外大叫而來唱艾塘<lb/>
義人已得破虜須戍軍速往相助逐退船中人果喜爭<lb/>
上岸崇祖引入據城遣羸弱入島令人持兩炬火登山<lb/>
鼓叫虜參騎謂其軍備甚盛乃退崇祖啟眀帝曰淮北<lb/>
<pb n="KR2a0017_WYG_025-3a"/>
士民力屈胡虜南向之心日夜以冀崇祖父伯並為淮<lb/>
北州郡門族布在北邊百姓所信一朝嘯咤事功可立<lb/>
名位尚輕不足威衆乞假名號以示逺近明帝以為輔<lb/>
國將軍北琅邪蘭陵二郡太守亾命司馬從之謀襲郡<lb/>
崇祖討捕斬之數陳計算欲尅復淮北時虜聲當宼淮<lb/>
南眀帝以問崇祖崇祖因啟宜以輕兵深入出其不意<lb/>
進可立不世之勲退可絶其窺窬之患帝許之崇祖将<lb/>
數百人入虜界七百里據南城固蒙山扇動郡縣虜率<lb/>
<pb n="KR2a0017_WYG_025-3b"/>
大衆攻之其别將梁湛母在虜虜執其母使湛告部曲<lb/>
曰大軍已去獨住何為於是衆情離阻一時奔退崇祖<lb/>
謂左右曰今若俱退必不獲免乃住後力戰大敗追者<lb/>
而歸以久勞封下邳縣子泰豫元年行徐州事徙戍龍<lb/>
沮在朐山南崇祖啟斷水清平地以絶虜馬帝以問劉<lb/>
懐珍云可立崇祖率將吏塞之未成虜主謂偽彭城鎮<lb/>
將平陽公曰龍沮若立國之耻也以死争之數萬騎掩<lb/>
至崇祖馬槊陷陣不能抗乃築城自守㑹天雨十餘日<lb/>
<pb n="KR2a0017_WYG_025-4a"/>
　虜乃退龍沮竟不立歴盱眙平陽東海三郡太守將軍<lb/>
　如故轉邵陵王南中郞司馬復為東海太守初崇祖遇<lb/>
　太祖於淮隂太祖以其武勇善待之崇祖謂皇甫肅曰<lb/>
　此真吾君也吾今逄主矣所謂千載一時遂密布誠節<lb/>
　元徽末太祖憂慮令崇祖受㫖即以家口託皇甫肅勒<lb/>
數百人將入虜界更聽後㫖㑹蒼梧廢太祖召崇祖領<lb/>
部曲還都除遊擊將軍沈攸之事平以崇祖為持節督<lb/>
兖青冀三州諸軍事累遷冠軍將軍兖州刺史太祖踐<lb/>
<pb n="KR2a0017_WYG_025-4b"/>
阼謂崇祖曰我新有天下夷虜不識運命必當動其蟻<lb/>
衆以送劉昶為辭賊之所衝必在壽春能制此寇非卿<lb/>
莫可徙為使持節監豫司二州諸軍事豫州刺史將軍<lb/>
如故封望蔡縣侯七百戸建元二年虜遣偽梁王郁豆<lb/>
眷及劉昶馬歩號二十萬宼壽春崇祖召文武議曰賊<lb/>
衆我寡當用竒以制之當脩外城以待敵城既廣闊非<lb/>
水不固今欲堰肥水却淹為三面之險諸君意如何衆<lb/>
曰昔佛狸侵境宋南平王士卒完盛以郭大難守退保<lb/>
<pb n="KR2a0017_WYG_025-5a"/>
　内城今日之事十倍於前古來相承不築肥堰皆以地<lb/>
　形不便積水無用故也若必行之恐非事宜崇祖曰卿<lb/>
　見其一不識其二若捨外城賊必據之外脩樓櫓内築<lb/>
　長圍四周無礙表裏受敵此坐自為擒守郭築堰是吾<lb/>
　不諫之䇿也乃於城西北立堰塞肥水堰北起小城周<lb/>
　為深塹使數千人守之崇祖謂長史封延伯曰虜貪而<lb/>
　少慮必悉力攻小城圖破此堰見塹狹城小謂一往可<lb/>
尅當以蟻附攻之放水一激急踰三峽事窮奔透自然<lb/>
<pb n="KR2a0017_WYG_025-5b"/>
沈溺此豈非小勞而大利邪虜衆由西道集堰南分軍<lb/>
東路肉薄攻小城崇祖著白紗㡌肩轝上城手自轉式<lb/>
至日晡時决小史埭水勢奔下虜攻城之衆漂墜塹中<lb/>
人馬溺死數千人衆皆退走初崇祖在淮隂見上便自<lb/>
比韓信白起咸不信唯上獨許之崇祖再拜奉㫖及破<lb/>
虜啓至上謂朝臣曰崇祖許為我制虜果如其言其恒<lb/>
自擬韓白今真其人也進為都督號平西將軍増封為<lb/>
千五百戸崇祖聞陳顯達李安民皆増給軍儀啟上求<lb/>
<pb n="KR2a0017_WYG_025-6a"/>
鼓吹横吹上敇曰韓白何可不與衆異給鼓吹一部崇<lb/>
祖慮虜復宼淮北啟徙下蔡戍於淮東其冬虜果欲攻<lb/>
下蔡既聞内徙乃揚聲平除故城衆疑虜當於故城立<lb/>
戍崇祖曰下蔡去鎮咫尺虜豈敢置戍實欲除此故城<lb/>
政恐奔走殺之不盡耳虜軍果夷掘下蔡城崇祖自率<lb/>
衆渡淮與戰大破之追奔數十里殺獲千計上遣使入<lb/>
關參虜消息還敕崇祖曰卿視吾是守江東而已邪所<lb/>
少者食卿但努力營田自然平殄殘醜敇崇祖脩治苟<lb/>
<pb n="KR2a0017_WYG_025-6b"/>
陂田世祖即位徴為散騎常侍左衛將軍俄詔留本任<lb/>
加號安西仍遷五兵尚書領驍騎將軍初豫章王有盛<lb/>
寵世祖在東宫崇祖不自附結及破虜詔使還朝與共<lb/>
密議世祖疑之曲加禮待酒後謂崇祖曰世間流言我<lb/>
已豁諸懐抱自今已後富貴見付也崇祖拜謝崇祖去<lb/>
後上復遣荀伯玉口敕以邊事受㫖夜發不得辭東宫<lb/>
世祖以崇祖心誠不實衘之太祖崩慮崇祖為異便令<lb/>
内轉永明元年四月九日詔曰垣崇祖凶詬險躁少無<lb/>
<pb n="KR2a0017_WYG_025-7a"/>
行業昔因軍國多虞採其一夫之用大運光啟頻煩升<lb/>
擢溪壑靡厭寖以彌廣去嵗在西連謀境外無君之心<lb/>
已彰遐邇特加遵養庶或悛革而猜貳滋甚志興亂階<lb/>
隨與荀伯玉驅合不逞窺窬非覬構扇邊荒互為表裏<lb/>
寧朔將軍孫景育究悉姦計具以啟聞除惡務本刑茲<lb/>
罔赦便可收掩肅眀憲辟死時年四十四子惠隆徙番<lb/>
禺卒<lb/>
張敬兒南陽冠軍人也本名茍兒宋眀帝以其名鄙改<lb/>
<pb n="KR2a0017_WYG_025-7b"/>
焉父醜為郡將軍官至節府參軍敬兒年少便弓馬有<lb/>
膽氣好射虎發無不中南陽新野風俗出騎射而敬兒<lb/>
尤多膂力求入隊為曲阿戍驛將州差補府將還為郡<lb/>
馬隊副轉隊主稍官寧蠻府行叅軍隨同郡人劉胡領<lb/>
軍伐襄陽諸山蠻深入險阻所向皆破又擊湖陽蠻官<lb/>
軍引退蠻賊追者數千人敬兒單馬在後衝突賊軍數<lb/>
十合殺數十人箭中左腋賊不能抗平西將軍山陽王<lb/>
休祐鎮壽陽求善騎射人敬兒自占見寵為長史兼行<lb/>
<pb n="KR2a0017_WYG_025-8a"/>
叅軍領白直隊泰始初除寧朔將軍隨府轉叅驃騎軍<lb/>
事署中兵領軍討義嘉賊與劉胡相拒於鵲尾洲啓明<lb/>
帝乞本郡事平為南陽太守將軍如故初王𤣥謨為雍<lb/>
州土斷敬兒家屬舞隂敬兒至郡復還冠軍三年薛安<lb/>
都子栢令環龍等竊據順陽廣平畧義成扶風界刺史<lb/>
巴陵王休若遣敬兒及新野太守劉攘兵攻討合戰破<lb/>
走之徙為順陽太守將軍如故南陽蠻動復以敬兒為<lb/>
南陽太守遭母喪還家朝廷疑桂陽王休範密為之備<lb/>
<pb n="KR2a0017_WYG_025-8b"/>
乃起敬兒為寧朔將軍越騎校尉桂陽事起隸太祖頓<lb/>
新亭賊矢石既交休範白服乘轝往勞樓下城中望見<lb/>
其左右人兵不多敬兒與黄囘白太祖曰桂陽所在備<lb/>
防寡闕若詐降而取之此必可擒也太祖曰卿若能辦<lb/>
事當以本州相賞敬兒相與出城南放仗走大呼稱降<lb/>
休範喜召至轝側回陽致太祖密意休範信之囘目敬<lb/>
兒敬兒奪取休範防身刀斬休範首休範左右數百人<lb/>
皆驚散敬兒馳馬持首歸新亭除驍騎將軍加輔國將<lb/>
<pb n="KR2a0017_WYG_025-9a"/>
軍太祖以敬兒人位既輕不欲便使為襄陽重鎭敬兒<lb/>
求之不已乃微動太祖曰沈攸之在荆州公知其欲何<lb/>
所作不出敬兒以防之恐非公之利也太祖笑而無言<lb/>
乃以敬兒為持節督雍梁二州郢司二郡軍事雍州刺<lb/>
史將軍如故封襄陽縣侯二千戸部伍泊沔口敬兒乘<lb/>
舴艋過江詣晉熙王燮中江遇風船覆左右丁壯者各<lb/>
泅走餘二小吏沒䑳下叫呼救敬兒兩掖挾之隨船覆<lb/>
仰常得在水上如此翻覆行數十里方得迎接失所持<lb/>
<pb n="KR2a0017_WYG_025-9b"/>
節更給之沈攸之聞敬兒上遣人伺覘見雍州迎軍儀<lb/>
甚盛慮見掩襲密自防備敬兒至鎮厚結攸之信饋不<lb/>
絶得其事迹密白太祖攸之得太祖書翰論選用方伯<lb/>
密事輙以示敬兒以為反間敬兒終無二心元徽末㐮<lb/>
陽大水平地數丈百姓資財皆漂没襄陽虛耗太祖與<lb/>
攸之書令賑貸之攸之竟不歴意敬兒與攸之司馬劉<lb/>
攘兵情欵及蒼梧廢敬兒疑攸之當因此起兵密以問<lb/>
攘兵攘兵無所言寄敬兒馬鐙一隻敬兒乃為之備昇<lb/>
<pb n="KR2a0017_WYG_025-10a"/>
明元年冬攸之反遣使報敬兒敬兒勞接周至為設酒<lb/>
食謂之曰沈公那忽使君來君殊可命乃列仗於㕔事<lb/>
前斬之集部曲頓攸之下當襲江陵時攸之遺太祖書<lb/>
曰吾聞魚相忘於江湖人相忘於道術彼我可謂通之<lb/>
矣大眀之中謬奉聖主忝同侍衛情存契濶義著斷金<lb/>
乃分帛而衣等糧而食值景和昏暴心爛形燋若斯之<lb/>
苦寧可言盡吾自分碎首於閤下足下亦懼滅族於舎<lb/>
人爾時磐石之心既固義無貳計䠞廹時難相引求全<lb/>
<pb n="KR2a0017_WYG_025-10b"/>
天道矜善此理不空結姻之始實關於厚及明帝龍飛<lb/>
諸人皆為鬼矣吾與足下得䝉大造親過夙眷遇若代<lb/>
臣錄其心迹復忝驅使臨崩之日吾豫在遺託加榮授<lb/>
寵恩深位高雖復情謝古人粗識忠節誓心仰報期之<lb/>
必死此誠志竟未申遂先帝登遐微願永奪自爾已來<lb/>
與足下言面殆絶非唯分張形跡自然至此脱枉一告<lb/>
未常不對紙流涕豈願相誚於今哉苟有所懷不容不<lb/>
白初得賢子賾疏云得家信云足下有廢立之事安國<lb/>
<pb n="KR2a0017_WYG_025-11a"/>
寧民此功巍巍非吾等常人所能信也俄奉皇太后假<lb/>
令云足下潛構深畧獨斷懷抱一何能壯但冠雖弊不<lb/>
可承足蓋共尊高故耳足下交結左右親行殺逆以免<lb/>
身患卿當謂龍逢比干癡人耳凡廢立大事不可廣謀<lb/>
但袁褚遺寄劉又國之近戚數臣地籍實為膏腴人位<lb/>
並居時望若此不與議復誰可得共披心胸者哉昏眀<lb/>
改易自古有之豈獨大宋中屯邪前代盛典煥盈篇史<lb/>
請為足下言之羣公共議宜啟太后奉令而行當以王<lb/>
<pb n="KR2a0017_WYG_025-11b"/>
禮出第足下乃可不通大理要聽君子之言豈可罔滅<lb/>
天理一何若茲孝經云資於事父以事君縱為宗社大<lb/>
計不爾寧不識有君親之意邪乃復慮以家為啗以爵<lb/>
賞小人無狀遂行弑害吾雖寡識竊從古比豈有為臣<lb/>
而有近日之事邪使一旦荼毒身首分離生自可恨死<lb/>
者何罪且有登齋之賞此科出於何文凡在臣隸誰不<lb/>
惋駭華夷扣心行路泣血乃至不殯使流蟲在戸自古<lb/>
以來此例有幾衛國微小故有𢎞演不圖我宋獨無其<lb/>
<pb n="KR2a0017_WYG_025-12a"/>
人撫膺惆悵不能自已足下與向之殺者何異人情易<lb/>
反還成嗟悲為子君者無乃難乎蹊田之譬豈復有異<lb/>
管仲有言君善未嘗不諌足下諌諍不聞甘崔杼之罪<lb/>
何惡逆之苦昔太甲還位伊不自疑昌邑之過不可稱<lb/>
數霍光荷託尚共議於朝班然後廢之由有湯沐之施<lb/>
論者不以劫主為名桓温之心未忘於簒海西失道人<lb/>
倫頓盡廢之以公猶禮處之當温彊盛誰能相抗尚畏<lb/>
懼於形跡四海不愜未嘗有樂推之者伊尹霍光名高<lb/>
<pb n="KR2a0017_WYG_025-12b"/>
於臣節桓氏亦得免於脅奪凡是諸事布於書䇿若此<lb/>
易曉豈待指掌卿常言比跡夷叔如何一旦行過桀跖<lb/>
邪聖明啟運蒼生重造普天率土誰不歌抃實是披心<lb/>
罄節奉公忘私之日而卿大收宫妓劫奪天藏器械金<lb/>
寳必充私室移易朝舊布置私黨被甲入殿内外宫閤<lb/>
管籥悉關家人吾不知子孟孔眀遺訓如此王謝陶庾<lb/>
行此舉止且朱方帝鄉非親不授足下非國戚也一旦<lb/>
專縱自樹云是兒守臺城父居東府一家兩錄何以異<lb/>
<pb n="KR2a0017_WYG_025-13a"/>
此知卿防固重複猜畏萬端言以禦逺實為防内若德<lb/>
允物望夷貊猶可推心共處如其失理乖道金城湯池<lb/>
無所用也文長以戈㦸自衛何解滅亾吳起有云義禮<lb/>
不脩舟中之人皆讐也足下既無伍員之痛茍懷貪惏<lb/>
而有賊宋之心吾寧捐申包之節邪聞求忠臣者必出<lb/>
孝子之門卿忠孝於斯盡矣今竊天府金帛以行姦惠<lb/>
盗國權爵以結人情且授非其理合我則賞此事已復<lb/>
不可恒用用之既訖恐非忠䇿且受者不感識者不知<lb/>
<pb n="KR2a0017_WYG_025-13b"/>
不能遏姦折謀誠節慨惋隔硋數千無因自對不能知<lb/>
復何情顔當與足下叙平生舊欵吾聞前哲絶交不出<lb/>
惡言但此自陳名節於胸心因告别於千載放筆増歎<lb/>
公私澘淚想不深怪往言然天下耳目豈伊可誣抑亦<lb/>
當自知投杖無彊為必先及太祖出頓新亭報攸之書<lb/>
曰辱足下誚書交道不終為耻已足欲下便来何故多<lb/>
罔君子吾結髮入仕豈期逺大蓋感子路之言每不擇<lb/>
官而宦逮文帝之世初被聖眀鑒賞及孝武之朝復䝉<lb/>
<pb n="KR2a0017_WYG_025-14a"/>
英主顧眄因此感激未能自反及與足下斂袂定交欵<lb/>
著分好何嘗不勸慕古人國士之心務重前良忠貞之<lb/>
節至於契濶杯酒殷勤攜袖薦女成姻志相然諾義信<lb/>
之篤誰與間之又乃景和陵虐事切憂畏眀帝正位運<lb/>
同休顯啟臆論心安危豈貳元徽之季聽高道慶邪言<lb/>
欲相討伐發威施敕已行外内于時臣子鉗口道路以<lb/>
目吾以分交義重患難宜均犯陵白刃以相任保悖主<lb/>
手敇今封送相示豈不畏威念周旋之義耳推此陰惠<lb/>
<pb n="KR2a0017_WYG_025-14b"/>
何愧懐抱不云足下猥含禍詖前遣王思文所牒朝事<lb/>
蓋情等家國共詳衷否虛心小大必以先輸問張雍州<lb/>
遷代之日將欲誰擬本是逆論來事非欲代張乃封此<lb/>
示張激使見怒若張惑一言果興怨恨事負雅素君子<lb/>
所不可為況張之奉國忠亮有本情之見與意契不貳<lb/>
邪又張雍州啟事稱彼中蠻動兼民遭水患敕令足下<lb/>
思經拯之計吾亦有白論國如家布情而往每思虛達<lb/>
事之相接恒必猜離反謂無故遣信此乃覘察平諒之<lb/>
<pb n="KR2a0017_WYG_025-15a"/>
襟動則相阻傷負心期自誰作故先時足下遣信尋盟<lb/>
敦舊厲以篤終吾止附還白申罄情本契然逺要方固<lb/>
金石今日舉錯定是誰恧久言邪元徽末德埶亡禋祀<lb/>
足下備聞無待亟述太后惟憂式遵前誥興毁之畧事<lb/>
屬鄙躬黜昏樹明實惟前則寧宗靜國何愧前脩廢立<lb/>
有章足下所允冠弊之譏將以何語封為郡王寧為失<lb/>
禮景和無名方之不愈乎龍逢自匹夫之美伊霍則社<lb/>
稷之臣同異相乘非吾所受也登齋有賞壽寂已䝉之<lb/>
<pb n="KR2a0017_WYG_025-15b"/>
於前同謀獲功明皇亦行之於昔此則接踵成事誰敢<lb/>
異之謂其大收宫女劫奪天藏器械金寳必充私室必<lb/>
若虛設市虎亦可不翅此言若以此詐民天下豈患無<lb/>
眼心茍無瑕非所耿介甲仗之授事既舊典豈見有任<lb/>
鎮邦家勲經定主而可得出入輕單不資寵衛斯之患<lb/>
慮豈直身憂祗奉此恩職惟事理朱方之牧公卿僉意<lb/>
吾亦謂微勲之次無忝一州且魏晉舊事帝鄉蕃職何<lb/>
嘗豫州必曹司州必馬折膠受柱在體非愧袁粲據石<lb/>
<pb n="KR2a0017_WYG_025-16a"/>
頭足下無不可吾之守東府來告便謂非動容見疾嚬<lb/>
笑入戾乃如是乎袁粲劉秉受遇深重家國既安不思<lb/>
撫鎮遂與足下表裏潛規據城之夜豈顧社稷幸天未<lb/>
長亂宗廟有靈即與褚衛軍協謀義斷以時殄滅想足<lb/>
下聞之悵然孤沮小兒忝侍中代來之澤遇直上臺便<lb/>
呼一家兩錄發不擇言良以太甚吾之方寸古列共言<lb/>
乃以陶庾往賢大見譏責足下自省詎得以此見貽邪<lb/>
比蹤夷叔論吾則可行過桀蹠無乃近誣哉謂吾不朝<lb/>
<pb n="KR2a0017_WYG_025-16b"/>
此則良誨朝之與否想更問之足下受先帝之恩施擁<lb/>
戎西州鼎湖之日率土載奔而宴安中流酣飲自若即<lb/>
懷狼望陵侮皇朝晉熈殿下以皇弟代鎮而斷割候迎<lb/>
罔蔑宗子驅畧士馬悉以西上郢中所遺僅餘劣弱昔<lb/>
徴茅不入猶動義師況荆州物産雍㟭交梁之㑹自足<lb/>
下為牧薦獻何品良馬勁卒彼中不無良皮美罽商賂<lb/>
所聚前後貢奉多少何如唯聞太官時納飲食耳桂陽<lb/>
之難坐觀成敗自以雍容漢南西伯可擬賴原即夭世<lb/>
<pb n="KR2a0017_WYG_025-17a"/>
非望亦消又招集逋亾斷遏行侣治舟試艦恒以朝廷<lb/>
為旗的秣馬按劒常願天下有風塵為人臣者固若是<lb/>
邪至乃不遵制書敕下如空國恩莫行命令擁隔詔除<lb/>
郡縣輙自板代罷官去職禁還亰師凶人出境無不千<lb/>
里尋躡而反募臺將來必厚加給賞太妃遣使市馬齎<lb/>
寳往蜀足下悉皆斷折以為私財此皆逺邇共聞暴於<lb/>
視聽主上叡眀當璧㝢縣同慶絶域奉贄萬國通書而<lb/>
盤桓百日始有單騎事存送往於此可徴不朝如此誰<lb/>
<pb n="KR2a0017_WYG_025-17b"/>
應受誚反以見呵非所反側今乃勒兵以闚象館長㦸<lb/>
以指魏闕不亦為忠臣孝子之所痛心疾首邪賢子元<lb/>
琰獲免虎口及淩波西邁吾所發遣猶推素懐不畏嗤<lb/>
嗤足下尚復滅君臣之紀況吾布衣之交乎遂事不諌<lb/>
既往難咎今六師西向為足下憂之攸之與兼長史江<lb/>
乂别駕傅宣等守江陵城敬兒軍中力授因以為别敬<lb/>
兒告變使至太祖大喜進號鎮軍將軍加散騎常侍改<lb/>
為都督給鼔吹一部攸之於郢城敗走其子元琰軍至<lb/>
<pb n="KR2a0017_WYG_025-18a"/>
白水元琰聞城外鶴唳謂是呌聲心懼欲走其夜乂宣<lb/>
開門出奔城潰元琰奔寵洲見殺百姓既相抄敓敬兒<lb/>
至江陵誅攸之親黨没入其財物數十萬悉以入私攸<lb/>
之於湯渚村自經死居民送首荆州敬兒使楯擎之蓋<lb/>
以青繖徇諸市郭乃送亰師進號征西將軍爵為公増<lb/>
邑為四千戸敬兒於㐮陽城西起宅聚財貨又欲移羊<lb/>
叔子墮淚碑於其處立臺綱紀諫曰羊太傅遺德不宜<lb/>
遷動敬兒曰太傅是誰我不識也敬兒弟恭兒不肯出<lb/>
<pb n="KR2a0017_WYG_025-18b"/>
宦常居上保村中與居民不異敬兒呼納之甚厚恭兒<lb/>
月一出視敬兒輙復去恭兒本名猪兒隨敬兒改名也<lb/>
初敬兒既斬沈攸之使報隨郡太守劉道宗聚衆得千<lb/>
餘人立營頓司州刺史姚道和不殺攸之使密令道宗<lb/>
罷軍及攸之圍郢道和遣軍頓堇城為郢援事平依例<lb/>
蒙爵賞敬兒具以啓聞建元元年太祖令有司奏道和<lb/>
罪誅之道和字敬邕羌主姚興孫也父萬壽偽鎮東大<lb/>
將軍降宋武帝卒於散騎侍郎道和出身為孝武安北<lb/>
<pb n="KR2a0017_WYG_025-19a"/>
行佐有世名頗讀書史常誑人云祖天子父天子身經<lb/>
作皇太子元徽中為遊撃将軍隨太祖新亭破桂陽賊<lb/>
有功為撫軍司馬出為司州疑怯無斷故及於誅三年<lb/>
徴敬兒為䕶軍将軍常侍如故敬兒武將不習朝儀聞<lb/>
當内遷乃於密室中屏人學揖讓答對空中俯仰如此<lb/>
竟日妾侍竊窺笑焉太祖即位授侍中中軍将軍以敬<lb/>
兒秩窮五等一仍前封建元二年遷散騎常侍車騎將<lb/>
軍置佐史太祖崩敬兒於家竊泣曰官家大老天子可<lb/>
<pb n="KR2a0017_WYG_025-19b"/>
惜太子年少向我所不及也遺詔加敬兒開府儀同三<lb/>
司將拜謂其妓妾曰我拜後應開黄閤因口自為鼓聲<lb/>
既拜王敬則戲之呼為褚淵敬兒曰我馬上所得終不<lb/>
能作華林閤勲也敬則甚恨敬兒始不識書晩既為方<lb/>
伯乃習學讀孝經論語於新林慈姥廟為妾乞兒祝神<lb/>
自稱三公然而意知滿足初得鼓吹羞便奏之初娶前<lb/>
妻毛氏生子道文後娶尚氏尚氏有美色敬兒棄前妻<lb/>
而納之尚氏猶居襄陽宅不自隨敬兒慮不復外出乃<lb/>
<pb n="KR2a0017_WYG_025-20a"/>
迎家口悉下至都啓世祖不蒙勞問敬兒心疑及垣崇<lb/>
祖死愈恐懼妻謂敬兒曰昔時夢手熱如火而君得南<lb/>
陽郡元徽中夢半身熱而君得本州今復夢舉體熱矣<lb/>
有閹人聞其言説之事逹世祖敬兒又遣使與蠻中交<lb/>
關世祖疑其有異志永眀元年敇朝臣華林八關齋於<lb/>
坐收敬兒敬兒左右雷仲顯知有變抱敬兒而泣敬兒<lb/>
脫冠貂投地曰用此物誤我少日伏誅詔曰敬兒蠢茲<lb/>
邊裔昏迷不脩屬値宋季多難頗獲野戰之力拔迹行<lb/>
<pb n="KR2a0017_WYG_025-20b"/>
伍超登非分而愚躁無已矜伐滋深往莅本州久包異<lb/>
志在昔含𢎞庶能懲革位班三槐秩窮五等懐音靡聞<lb/>
姦回屢構去嵗迄今嫌貳滋甚鎮東將軍敬則丹陽尹<lb/>
安民每侍接之日陳其凶狡必圖反噬朕猶謂恩義所<lb/>
感本質可移頃者已來釁戾遂著自以子弟在西足動<lb/>
殊俗招扇羣蠻規擾樊夏假託妖巫用相震惑妄設徴<lb/>
祥潛圗問鼎履霜於開運之辰堅氷於嗣業之世此而<lb/>
可忍孰不可容天道禍淫逆謀顯露建康民湯天獲商<lb/>
<pb n="KR2a0017_WYG_025-21a"/>
行入蠻備覩姦計信驛書翰證驗炳明便可收掩式正<lb/>
刑辟同黨所及特皆原宥子道文武陵内史道暢征虜<lb/>
功曹道固弟道休並伏誅少子道慶見宥後數年上與<lb/>
豫章王嶷三日曲水内宴舴艋船流至御坐前覆没上<lb/>
由是言及敬兒悔殺之恭兒官至員外郎在襄陽聞敬<lb/>
兒敗將數十騎走入蠻中收捕不得後首出上原其罪<lb/>
史臣曰平世武臣立身有術若非愚以取信則宜智以<lb/>
自免心迹無阻乃見優容崇祖恨結東朝敬兒情疑鳥<lb/>
<pb n="KR2a0017_WYG_025-21b"/>
盡嗣運方初委骨嚴憲若情非發憤事無感激功名之<lb/>
間不足為也<lb/>
贊曰崇祖為將志懐馳逐規搔淮部立勲豫牧敬兒莅<lb/>
雍深心防楚豈不劬勞實興師旅烹犬藏弓同歸異緒<lb/>
　<lb/>
　<lb/>
　<lb/>
　南齊書卷二十五<lb/>
<pb n="KR2a0017_WYG_025-22a"/>
　南齊書卷二十五考證<lb/>
垣崇祖傳封望蔡縣侯七百戸○<hi>臣祖庚</hi>按望蔡縣屬<lb/>
　豫章郡沈約曰漢靈帝中平中汝南上蔡民分徙此<lb/>
　城立縣名曰上蔡晉武帝太康元年更名望蔡武帝<lb/>
　永明二年茹法亮封望蔡縣男食邑三百戸<lb/>
虜軍果夷掘下蔡城崇祖自率衆渡淮與戰大破之○<lb/>
　<hi>臣祖庚</hi>按魏書道成豫<hi>州刺史垣</hi>崇祖宼下蔡昌黎<lb/>
　王馮熙擊破之兩書互異<lb/>
<pb n="KR2a0017_WYG_025-22b"/>
世祖以崇祖心誠不實○南監本作不盡誠心<lb/>
張敬兒傳休範左右數百人皆驚散　<hi>臣祖庚</hi>按通鑑<lb/>
　從休範傳以數十人自衛似得其實若左右有數百<lb/>
　人黄回敬兒雖勇何能徑往取之耶<lb/>
何惡逆之苦○苦南監本作甚較長<lb/>
敬兒軍中力授因以為别○<hi>臣承蒼</hi>按此句之上多有<lb/>
　訛闕南監本無攸之與兼長史江乂至給鼔吹一部<lb/>
　五十七字而下文其子元琰之下軍至之上却有與<lb/>
<pb n="KR2a0017_WYG_025-23a"/>
　兼長史江乂别駕傅宣等還守江陵敬兒十七字文<lb/>
　勢極順然不見敬兒告變一節事亦闕文也竊疑力<lb/>
　授之授或是援字軍中力援因以為别八字當在第<lb/>
　八頁遣使報敬兒之下第八頁當襲江陵四字當在<lb/>
　此頁前八行攸之二字之下直接敬兒告變至其子<lb/>
　元琰四十一字其與兼長史江乂以下十七字宜照<lb/>
　南監本移入于其子元琰之下軍至白水之上庶覺<lb/>
　前後氣脉一一貫通第無善本可據未敢擅改耳<lb/>
<pb n="KR2a0017_WYG_025-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南齊書卷二十五考證<lb/>
</p>
<p>
</p>
  </div>
</body>
</text>
</TEI>
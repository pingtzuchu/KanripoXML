<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南齊書卷四十五</head> <lb/>
    <p>
<pb n="KR2a0017_WYG_045-1a"/>
欽定四庫全書<lb/>
　南齊書卷四十五<lb/>
　　梁　　　蕭　　　子　　　顯　　　撰<lb/>
　列傳第二十六<lb/>
　宗室<lb/>
　　衡陽元王道度　始安貞王道生<hi>遥光遥昌</hi>　<hi>遥欣</hi>
　　安陸昭王緬<lb/>
衡陽元王道度太祖長兄也與太祖俱受學雷次宗宣<lb/>
<pb n="KR2a0017_WYG_045-1b"/>
帝問二兒學業次宗答曰其兄外朗其弟内潤皆良璞<lb/>
也隨宣帝征伐仕至安定太守卒於宋世建元二年追<lb/>
加封諡無子太祖以第十一子鈞繼道度後鈞字宣禮<lb/>
永眀四年為江州刺史加散騎常侍母區貴人卒居喪<lb/>
盡禮六年遷為征虜將軍八年遷驍騎將軍常侍如故<lb/>
仍轉左衛將軍鈞有好尚為世祖所知兄弟中意遇次<lb/>
鄱陽王鏘十年轉中書令領石頭戍事遷散騎常侍祕<lb/>
書監領驍騎如故不拜隆昌元年改加侍中給扶海陵<lb/>
<pb n="KR2a0017_WYG_045-2a"/>
立轉撫軍將軍侍中如故尋遇害年二十二眀帝即位<lb/>
以永陽王子珉仍本國繼元王為孫子珉字雲璵世祖<lb/>
第二十子也永眀七年封義安王後改永陽永泰元年<lb/>
見害年十四復以武陵昭王曄第三子子坦奉元王後<lb/>
始安貞王道生字孝伯太祖次兄也宋世為奉朝請卒<lb/>
建元元年追封諡建武元年追尊為景皇妃江氏為后<lb/>
立寢廟於御道西陵曰修安生子鳳髙宗安陸昭王緬<lb/>
鳯字景慈官至正員郎卒於宋世諡靖世子眀帝建武<lb/>
<pb n="KR2a0017_WYG_045-2b"/>
元年贈侍中驃騎將軍開府儀同三司始安靖王改華<lb/>
林鳯莊門為望賢門太極東堂書鳯鳥題為神鳥而改<lb/>
鸞鳥為神雀子遥光嗣<lb/>
遥光字元暉生有躄疾太祖謂不堪奉拜祭祀欲封其<lb/>
弟世祖諫乃以遥光襲爵初為員外郎轉給事郎太孫<lb/>
洗馬轉中書郎豫章内史不拜髙宗輔政遥光好天文<lb/>
候道宻懐規贊隆昌元年除驍騎將軍冠軍將軍南東<lb/>
海太守行南徐州事仍除南彭城太守將軍如故又除<lb/>
<pb n="KR2a0017_WYG_045-3a"/>
輔國將軍吳興太守髙宗廢鬱林又除冠軍將軍南蠻<lb/>
校尉西平中郎長史南郡太守一嵗之内頻五除並不<lb/>
拜是時髙宗欲即位誅賞諸事唯遥光共謀議建武元<lb/>
年以為持節都督揚南徐二州諸軍事前將軍揚州刺<lb/>
史晉安王寳義為南徐州遥光求解督見許二年進號<lb/>
撫軍將軍加散騎常侍給通幰車鼓吹遥光好吏事稱<lb/>
為分眀頗多慘害足疾不得同朝例常乗輿自望賢門<lb/>
入每與上久清閑言畢上索香火眀日必有所誅殺上<lb/>
<pb n="KR2a0017_WYG_045-3b"/>
以親近單少憎忌髙武子孫欲并誅之遥光計畫參議<lb/>
當以次施行永泰元年即本位為大將軍給油絡車帝<lb/>
不豫遥光數入侍疾帝漸甚河東王鉉等七王一夕見<lb/>
殺遥光意也帝崩遺詔加遥光侍中中書令給扶永元<lb/>
元年給班劍二十人即本號開府儀同三司遥光既輔<lb/>
政見少主即位潛與江祏兄弟謀自樹立弟遥欣在荆<lb/>
楚擁兵居上流宻相影響遥光當據東府號令使遥欣<lb/>
便星速急下潛謀将發而遥欣病死江祏被誅東昏侯<lb/>
<pb n="KR2a0017_WYG_045-4a"/>
召遥光入殿告以祏罪遥光懼還省便陽狂號哭自此<lb/>
稱疾不復入臺先是遥光行還入城風飄儀繖出城外<lb/>
遥光弟遥昌先卒夀春豫州部曲皆歸遥光及遙欣喪<lb/>
還𦵏武進停東府前渚荆州衆力送者甚盛帝誅江祏<lb/>
後慮遥光不自安欲轉為司徒還第召入喻㫖遥光慮<lb/>
見殺八月十二日晡時收集二州部曲於東府門聚人<lb/>
衆街陌頗怪其異莫知指趣也遥光召親人丹陽丞劉<lb/>
渢及諸傖楚欲以討劉暄為名夜遣數百人破東冶出<lb/>
<pb n="KR2a0017_WYG_045-4b"/>
囚尚方取仗又召驍騎將軍垣厯生厯生隨信便至勸<lb/>
遥光令率城内兵夜攻臺輦荻燒城門曰公但乗轝隨後<lb/>
反掌可得遥光意疑不敢出天稍曉遥光戎服出聽事<lb/>
停轝處分上仗登城行賞賜厯生復勸出軍遥光不肯<lb/>
望臺内自有變至日中臺軍稍至尚書符遥光曰逆順<lb/>
之數皎然有徴干紀亂常刑兹㒺赦蕭遥光宗室蚩庸<lb/>
才行鄙薄緹裙可望天路何階受遇自昔恩加猶子禮<lb/>
絶帝體寵越皇季旗章車服窮千乗之尊闉隍爽闓踰<lb/>
<pb n="KR2a0017_WYG_045-5a"/>
百雉之制及聖后在天親受顧託話言在耳徳音猶存<lb/>
侮蔑天眀罔畏不義無君之心履霜有日遂乃稱兵内<lb/>
犯竊發亰畿自古巨舋莫斯為甚今便分命六師𢎞宣<lb/>
九伐皇上當親御戎軒𢎞此廟畧信賞必罰有如大江<lb/>
於是戒嚴曲赦亰邑領軍蕭坦之屯湘宫寺鎮軍司馬<lb/>
曹虎屯清溪大橋太子右衛率左興盛屯東府東籬門<lb/>
衆軍圍東城三面燒司徒二府遥光遣垣歴生從西門<lb/>
出戰臺軍屢北殺軍主桑天愛初遥光起兵問諮議參<lb/>
<pb n="KR2a0017_WYG_045-5b"/>
軍蕭暢暢正色拒折不從十五日暢與撫軍長史沈昭<lb/>
畧潜自南出濟淮還臺人情大沮十六日垣歴生從南<lb/>
門出戰因棄矟降曹虎軍虎命斬之遥光大怒於牀上<lb/>
自竦踊使殺歴生兒其晚臺軍射火箭燒東北角樓至<lb/>
夜城潰遥光還小齋帳中著衣帢坐秉燭自照令人反<lb/>
拒齋閣皆重闗左右並踰屋散出臺軍主劉國寳時當<lb/>
伯等先入遥光聞外兵至吹滅火扶匐下牀軍人排閣<lb/>
入於暗中牽出斬首時年三十二遥光未敗一夕城内<lb/>
<pb n="KR2a0017_WYG_045-6a"/>
皆夢羣虵縁城四出各各共說之咸以為異臺軍入城<lb/>
焚燒屋宇且盡遥光府佐司馬端為掌書記曹虎謂之<lb/>
曰君是賊非端曰僕荷始安厚恩今死甘心虎不殺執<lb/>
送還臺徐世<graphic n="KR0710" url="https://raw.githubusercontent.com/kanripo/KR-Gaiji/master/images/KR0710.png" mimeType="image/png"/>殺之劉渢遁走還家園為人所殺端河<lb/>
内人渢南陽人事繼母有孝行弟溓事渢亦謹詔斂葬<lb/>
遥光屍原其諸子追贈桑天愛輔國將軍梁州刺史以<lb/>
江陵公寳覽為始安王奉靖王後永元二年為持節督<lb/>
湘州輔國將軍湘州刺史<lb/>
<pb n="KR2a0017_WYG_045-6b"/>
遥欣字重暉宣帝兄西平太守奉之無後以遥欣繼為<lb/>
曽孫除祕書郎太子舍人巴陵王文學中書郎延興元<lb/>
年髙宗樹置以遥欣為持節督兗州緣淮軍事寧朔将<lb/>
軍兗州刺史仍為督豫州之西陽司州之汝南二郡輔<lb/>
國將軍豫州刺史持節如故未之任建武元年進號西<lb/>
中郎將封聞喜縣公遷使持節都督荆雍益寧梁南北<lb/>
秦七州軍事右將軍荆州刺史改封曲江公髙宗子弟<lb/>
弱小晉安王寳義有廢疾故以遙光為揚州居中遥欣<lb/>
<pb n="KR2a0017_WYG_045-7a"/>
居陕西在外權勢并在其門遥欣好勇聚畜武士以為<lb/>
形援四年進號平西將軍永泰元年以雍州虜寇詔遥<lb/>
欣本官領刺史寧蠻校尉移鎮襄陽虜退不行永元元<lb/>
年卒年三十一贈侍中司空諡康公𦵏用王禮<lb/>
遥昌字季暉解褐祕書郎太孫舍人給事中祕書丞興<lb/>
元元年除黄門侍郎未拜仍為持節督郢司二州軍事<lb/>
寧朔將軍郢州刺史建武元年進號冠軍將軍封豐城<lb/>
縣公千五百户未之鎮徙督豫州郢州之西陽司州之<lb/>
<pb n="KR2a0017_WYG_045-7b"/>
汝南二郡軍事征虜將軍豫州刺史持節如故二年虜<lb/>
主元宏寇夀春遣使呼城内人遥昌遣參軍崔慶逺朱<lb/>
選之詣宏慶逺曰旌盖飄颻逺渉淮泗風塵慘烈無乃<lb/>
上勞宏曰六龍騰躍倐忽千里經途未逺不足為勞慶<lb/>
逺曰川境既殊逺勞軒駕屈完有言不虞君之渉吾地<lb/>
也何故宏曰故當有故卿欲使我含瑕依違為欲指斥<lb/>
其事慶逺曰君包荒之徳本施北政未承来議無所含<lb/>
瑕宏曰朕本欲有言㑹卿來問齊主廢立有其例不慶<lb/>
<pb n="KR2a0017_WYG_045-8a"/>
逺曰廢昏立眀古今同揆中興克昌豈惟一代主上與<lb/>
先武帝非唯昆季有同魚水武皇臨崩託以後事嗣孫<lb/>
荒迷廢為鬱林功臣固請爰立眀聖上逼太后之嚴令<lb/>
下廹羣臣之稽顙俯從億兆踐登皇極未審聖㫖獨何<lb/>
疑怪宏曰聞卿此言殊解我心但哲婦傾城何足可用<lb/>
果如所言武帝子弟今皆何在慶逺曰七王同惡皆伏<lb/>
管蔡之誅其餘列蕃二十餘國内升清階外典方牧哲<lb/>
婦之戒古人所惑然十亂盈朝實唯文母宏曰如我所<lb/>
<pb n="KR2a0017_WYG_045-8b"/>
聞靡有孑遺卿言美而乖實未之全信宏又曰雲羅所<lb/>
掩六合宜一故往年與齊武有書言今日之事書似未<lb/>
達齊主命也南使反情有愴然朕亦保兵此段猶是本<lb/>
意不必専為問罪若如卿言便可釋然慶逺曰見可而<lb/>
進知難而退聖人竒兵今㫖欲憲章聖人不失舊好豈<lb/>
不善哉宏曰卿為欲朕和親為欲不和慶逺曰和親則<lb/>
二國交歡蒼生再賴不和則二國交怨蒼生塗炭和與<lb/>
不和裁由聖𠂻宏曰朕来為復遊行鹽境北去洛都率<lb/>
<pb n="KR2a0017_WYG_045-9a"/>
爾便至亦不攻城亦不伐塢卿勿以為慮宏設酒及羊<lb/>
炙雜果又謂慶逺曰聽卿主克黜凶嗣不違忠孝何以<lb/>
不立近親如周公輔成王而茍欲自取慶逺荅曰成王<lb/>
有亞聖之賢故周公得輔而相之今近蕃雖無悖徳未<lb/>
有成王之賢霍光亦捨漢蕃親而逺立宣帝宏曰若爾<lb/>
霍光嚮自立為君當復得為忠臣不慶逺曰此非其類<lb/>
乃可言宣帝立與不立義當云何皇上豈得與霍光為<lb/>
匹若爾何以不言武王伐紂何意不立微子而輔之茍<lb/>
<pb n="KR2a0017_WYG_045-9b"/>
貪天下宏大笑眀日引軍向城東遣道登道人進城内<lb/>
施衆僧絹五百匹慶逺選之各袴褶絡帶遥昌永泰元<lb/>
年卒上愛遥昌兄弟如子甚痛惜之贈車騎將軍儀同<lb/>
三司帝以問徐孝嗣孝嗣曰豐城本資尚輕贈以班台<lb/>
如為小過帝曰卿乃欲存萬代准則此我孤兄子不得<lb/>
與計諡憲公<lb/>
安陸昭王緬字景業善容止初為祕書郎宋邵陵王文<lb/>
學中書郎建元元年封安陸侯邑千户轉太子中庶子<lb/>
<pb n="KR2a0017_WYG_045-10a"/>
遷侍中世祖即位遷五兵尚書領前軍將軍仍出為輔<lb/>
國將軍吳郡太守少時大著風績竟陵王子良與緬書<lb/>
曰竊承下風數十年来未有此政世祖嘉其能轉持節<lb/>
都督郢州司州之義陽軍事冠軍將軍郢州刺史永眀<lb/>
五年遷為侍中領驍騎將軍仍遷中領軍眀年轉散騎<lb/>
常侍太子詹事出為㑹稽太守常侍如故遷使持節都<lb/>
督雍梁南北秦四州荆州之竟陵司州之隨郡軍事左<lb/>
將軍寧蠻校尉雍州刺史緬留心辭訟親自隐卹刼抄<lb/>
<pb n="KR2a0017_WYG_045-10b"/>
度口皆赦遣許以自新再犯乃加誅為百姓所畏愛九<lb/>
年卒詔賻錢十萬布二百匹喪還百姓緣沔水悲泣設<lb/>
祭於峴山為立祠贈侍中衛將軍持節都督刺史如故<lb/>
給鼓吹一部諡昭侯年三十七髙宗少相友愛時為僕<lb/>
射領衛尉表求解衛尉私第展哀詔不許每臨緬靈輙<lb/>
慟哭不成聲建武元年贈侍中司徒安陸王邑二千户<lb/>
子寳晊嗣為持節督湘州軍事輔國將軍湘州刺史弟<lb/>
寳覽為江陵公寳宏汝南公邑各千五百户二年寳晊<lb/>
<pb n="KR2a0017_WYG_045-11a"/>
進號冠軍將軍三年寳宏改封霄城永元元年以安陸<lb/>
郡邉虜寳晊改封湘東王進號征虜將軍二年為左衛<lb/>
將軍髙宗兄弟一門皆尚吏事寳晊粗好文章義師下<lb/>
寳晊在城内東昏廢寳晊望物情歸已坐待法駕既而<lb/>
城内送首詣梁王宣徳太后臨朝以寳晊為太常寳晊<lb/>
不自安謀反兄弟皆伏誅<lb/>
史臣曰太祖膺期御世二昆夙殞慶命傍流追序蕃胙<lb/>
安陸王緬以宗子戚屬弱年進仕典郡臨州去有餘迹<lb/>
<pb n="KR2a0017_WYG_045-11b"/>
遺愛在民盖因情而可感學以從政夫豈必然<lb/>
贊曰太祖二昆追樹雙蕃元託繼𦙍貞興子孫並用威<lb/>
福自取亡存安陸稱美事表西魂<lb/>
　<lb/>
　<lb/>
　<lb/>
　<lb/>
　南齊書卷四十五<lb/>
<pb n="KR2a0017_WYG_045-12a"/>
　南齊書卷四十五考證<lb/>
宗室遥昌傳興元元年○諸本同<hi>臣承蒼</hi>按齊世無興<lb/>
　元年號海陵王立改隆昌元年為延興元年冬十月<lb/>
　以新除黄門郎為郢州刺史興元當即延興之訛<lb/>
　<lb/>
　<lb/>
　<lb/>
　<lb/>
<pb n="KR2a0017_WYG_045-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南齊書卷四十五考證<lb/>
</p>
<p>
</p>
  </div>
</body>
</text>
</TEI>
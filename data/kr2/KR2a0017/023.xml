<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head/>
    <p>
<pb n="KR2a0017_WYG_023-1a"/>
欽定四庫全書<lb/>
　　南齊書卷二十三<lb/>
　　　梁　　　蕭　　　子　　　　　顯　　　　撰<lb/>
　列傳第四<lb/>
　　褚淵<hi>淵弟澄徐嗣</hi>　　　王儉<lb/>
禇淵字彦囘河南陽翟人也祖秀之宋太常父湛之驃<lb/>
騎將軍尚宋武帝女始安哀公主淵少有世譽復尚文<lb/>
帝女南郡獻公主姑姪二世相繼拜駙馬都尉除著作<lb/>
<pb n="KR2a0017_WYG_023-1b"/>
佐郎太子舍人太宰參軍太子洗馬祕書丞湛之卒淵<lb/>
推財與弟唯取書數千卷襲爵都鄉侯歴中書郎司徒<lb/>
右長史吏部郎宋眀帝即位加領太子屯騎校尉不受<lb/>
遷侍中知東宫事轉吏部尚書尋領太子右衛率固辭<lb/>
司徒建安王休仁南討義嘉賊屯鵲尾遣淵詣軍選將<lb/>
帥以下勲階得自専決事平加驍騎將軍薛安都以徐<lb/>
州叛虜頻寇淮泗遣淵慰勞北討衆軍淵還啓帝言盱<lb/>
眙以西戎備單寡宜更配衣汝隂荆亭並已圍逼安豐<lb/>
<pb n="KR2a0017_WYG_023-2a"/>
又已不守夀春衆力止足自保若使遊騎擾夀陽則江<lb/>
外危廹歴陽𤓰歩鍾離義陽皆湏實力重戍選有幹用<lb/>
者處之帝在藩與淵以風素相善及即位深相委寄事<lb/>
皆見從改封雩都縣伯邑五百户轉侍中領右衛將軍<lb/>
尋遷散騎常侍丹陽尹出為呉興太守常侍如故增秩<lb/>
千石固辭增秩眀帝疾甚馳使召淵付以後事帝謀誅<lb/>
建安王休仁淵固諫不納復為吏部尚書領常侍衛尉<lb/>
如故不受乃授右僕射衛尉如故淵以母年髙羸疾晨<lb/>
<pb n="KR2a0017_WYG_023-2b"/>
昏湏養固辭衛尉不許眀帝崩遺詔以為中書令䕶軍<lb/>
將軍加散騎常侍與尚書令袁粲受顧命輔㓜主淵同<lb/>
心共理庶事當奢侈之後務𢎞儉約百姓賴之接引賓<lb/>
客未嘗驕倦王道隆阮佃夫用事姧賂公行淵不能禁<lb/>
也遭庶母郭氏喪有至性數日中毁頓不可復識期年<lb/>
不盥櫛惟哭泣處乃見其本質焉詔斷哭禁弔客𦵏畢<lb/>
起為中軍將軍本官如故元徽二年桂陽王休範反淵<lb/>
與衛將軍袁粲入衛宫省鎮集衆心淵初為丹陽與從<lb/>
<pb n="KR2a0017_WYG_023-3a"/>
弟炤同載出道逢太祖淵舉手指太祖車謂炤曰此非<lb/>
常人也出為呉興太祖餉物别淵又謂人曰此人材貎<lb/>
非常將来不可測也及顧命之際引太祖豫焉太祖既<lb/>
平桂陽遷中領軍領南兗州増户邑太祖固讓與淵及<lb/>
衛軍袁粲書曰下官常人志不及逺隨運推斥妄踐非<lb/>
涯才輕任重夙宵冰惕近值國危含氣同奮況在下官<lb/>
寧吝身命履冒鋒炭報効恒理而襃嘉之典偏見甄沐<lb/>
貴登端戎秩加爵土瞻言霄衢魂神震墜下官奉上以<lb/>
<pb n="KR2a0017_WYG_023-3b"/>
誠率性無矯前後忝荷未嘗固讓至若今授特深恇廹<lb/>
寔以衘恩先㫖義兼陵闕識蔽防萌宗戚構禍引誚歸<lb/>
咎既已靦顔乃復乗災求幸藉亂取貴斯實國家之耻<lb/>
非臣子所忍也且榮不可濫寵不可昧乞蠲中候請停<lb/>
増邑庶保止足輸効淮湄如使伐匈奴凱歸反斾以此<lb/>
受爵不復固辭矣淵粲答曰来告頴亮敬挹無已謙貶<lb/>
居心深承非飾此誠此㫖久著言外况復造席舒衿迂<lb/>
翰緒意推情顧已信足書紳但今之所宜商㩁必以輕<lb/>
<pb n="KR2a0017_WYG_023-4a"/>
重相推世惟多難事屬雕弊四維恇擾邊氓未安國家<lb/>
費廣府蔵湏備北狄侵邉憂虞交切㝢内含識尚為天<lb/>
下危心相與共荷任寄若此當可稍脩㢘退不求之懐<lb/>
抱實謂不可了其不可理無固執且勍寇窮㐫勢過原<lb/>
燎釁逆倉卒終古未聞常時懼惑當慮先定結壘新亭<lb/>
枕戈待敵斷決之䇿寔有由然鋒鏑初交元惡送首總<lb/>
律制竒判於此舉裂邑萬户登爵槐鼎亦何足少酬勲<lb/>
勞粗塞物聽今以近侍禁旅進昇中候乗平隨牒取此<lb/>
<pb n="KR2a0017_WYG_023-4b"/>
非叨濟河昔所履牧鎮軍秩不逾本詳校階序愧在未<lb/>
優就加沖損特虧朝制奉職數載同舟無㡬劉領軍峻<lb/>
節霜眀臨危不顧音迹未晞奄成今古迷途失偶慟不<lb/>
及悲戎謨内寄恒務倍急秉操辭榮將復誰委誠惟軍<lb/>
柄所期自増茂圭社誓貫朝廷匹夫里語尚欲信厚君<lb/>
令必行逡巡何路凡位居物首功在衆先進退之宜當<lb/>
與衆共茍殉獨善何以處物受不自私彌見至公表裏<lb/>
詳究無而後可想體殊常深思然納太祖乃受命其年<lb/>
<pb n="KR2a0017_WYG_023-5a"/>
淵加尚書令侍中給班劒二十人固讓令三年進爵為<lb/>
侯増邑千户服闋改授中書監侍中䕶軍如故給鼓吹<lb/>
一部眀年淵後嫡母呉郡公主薨毁瘠如初葬畢詔攝<lb/>
職固辭又以期祭禮及表解職並不許蒼梧酷暴稍甚<lb/>
太祖與淵及袁粲言世事粲曰主上㓜年微過易改伊<lb/>
霍之事非季代所行縱使功成亦終無全地淵黙然歸<lb/>
心太祖及廢蒼梧羣公集議袁粲劉秉既不受任淵曰<lb/>
非蕭公無以了此手取書授太祖太祖曰相與不肯我<lb/>
<pb n="KR2a0017_WYG_023-5b"/>
安得辭事乃定順帝立改號衛將軍開府儀同三司侍<lb/>
中如故甲仗五十人入殿沈攸之事起袁粲懐貳太祖<lb/>
召淵謀議淵曰西夏舋難事必無成公當先備其内耳<lb/>
太祖宻為其備事平進中書監司空本官如故齊臺建<lb/>
淵白太祖引何曽自魏司徒為晉丞相求為齊官太祖<lb/>
謙而不許建元元年進位司徒侍中中書監如故封南<lb/>
康郡公邑三千户淵固讓司徒與僕射王儉書欲依蔡<lb/>
謨事例儉以非所宜言勸淵受命淵終不就淵美儀貎<lb/>
<pb n="KR2a0017_WYG_023-6a"/>
善容止俯仰進退咸有風則每朝㑹百僚逺國使莫不<lb/>
延首目送之宋眀帝嘗歎曰褚淵能遲行緩歩便持此<lb/>
得宰相矣尋加尚書令本官如故二年重申前命為司<lb/>
徒又固讓是年虜動上欲發王公已下無官者為軍淵<lb/>
諫以為無益實用空致擾動上乃止朝廷機事多與諮<lb/>
謀每見從納禮遇甚重上大宴集酒後謂羣臣曰卿等<lb/>
並宋時公卿亦當不言我應得天子王儉等未及答淵<lb/>
斂板曰陛下不得言臣不早識龍顔上笑曰吾有愧文<lb/>
<pb n="KR2a0017_WYG_023-6b"/>
叔知公為朱祐久矣淵渉獵談議善彈琵琶世祖在東<lb/>
宫賜淵金鏤柄銀柱琵琶性和雅有氣度不妄舉動宅<lb/>
嘗失火煙焰甚逼左右驚擾淵神色怡然索轝来徐去<lb/>
輕薄子頗以名節譏之以淵眼多白精謂之白虹貫日<lb/>
言為宋氏亡徴也太祖崩遺詔以淵為録尚書事江左<lb/>
以来無單拜録者有司疑立優䇿尚書王儉議以為見<lb/>
居本官别拜録推理應有䇿書而舊事不載中朝以来<lb/>
三公王侯則優䇿並設官品第二䇿而不優優者襃美<lb/>
<pb n="KR2a0017_WYG_023-7a"/>
䇿者兼眀委寄尚書職居天官政化之本尚書令品雖<lb/>
第三拜必有䇿録尚書品秩不見而總任彌重前代多<lb/>
與本官同拜故不别有䇿即事縁情不容均之凡僚宜<lb/>
有䇿書用申隆寄既異王侯不假優文從之尋増淵班<lb/>
劔為三十人五日一朝頃之寢疾上相星連有變淵憂<lb/>
之表遜位又因王儉及侍中王晏口陳於世祖世祖不<lb/>
許又啓曰臣顧惟凡薄福過災生未能以正情自安遠<lb/>
慙彦輔既内懐耿介便覺晷刻難推叨職未久首嵗便<lb/>
<pb n="KR2a0017_WYG_023-7b"/>
嬰疾篤爾来沈痼頻經危殆彌深憂震陛下曲存遲囘<lb/>
或謂僉議同異此出於留慈毎過愛欲其榮臣年四十<lb/>
有八叨忝若此以疾陳遜豈駭聽察總錄之任江左罕<lb/>
授上隣亞台升降盖微今受祿弗辭退絀斯願於臣名<lb/>
器非曰貶少萬物耳目皎然共見寧足仰延聖慮稍垂<lb/>
矜惜臣若内飾㢘譽外循謙後此則憲書行劾刑綱是<lb/>
肅臣赤誠不能行亦幽眀所不宥區區寸心歸啓以實<lb/>
自吝寸隂寔願萬倍堯世昔王𢎞固請乃於司徒為衛<lb/>
<pb n="KR2a0017_WYG_023-8a"/>
將軍宋氏行之不疑當時物無異議以臣方之曽何足<lb/>
說伏願恢闡宏猷賜開亭造則臣死之日猶生之年乃<lb/>
改授司空領驃騎將軍侍中錄尚書如故上遣侍中王<lb/>
晏黄門郎王秀之問疾薨家無餘財負債至數十萬詔<lb/>
曰司徒奄至薨逝痛怛慟懐比雖尫瘵便力出臨哭給<lb/>
東園祕器朝服一具衣一襲錢二十萬布二百疋蠟二<lb/>
百斤時司空掾屬以淵未拜疑應為吏敬不王儉議依<lb/>
禮婦在塗聞夫家喪改服而入今掾屬雖未服勤而吏<lb/>
<pb n="KR2a0017_WYG_023-8b"/>
節禀於天朝宜申禮敬司徒府史又以淵既解職而未<lb/>
恭後授府猶應上服以不儉又議依中朝士孫徳祖從<lb/>
樂陵遷為陳留未入境樂陵郡吏依見君之服陳留迎<lb/>
吏依娶女有吉日齊衰弔司徒府宜依居官制服又詔<lb/>
曰夫襃徳所以紀民慎終所以歸厚前王習祖盛典咸<lb/>
必由之故侍中司徒録尚書事新除司徒領驃騎將軍<lb/>
南康公淵履道秉哲鑒識𢎞曠爰初弱齡清風夙舉登<lb/>
庸應務具瞻允集孝友著於家邦忠貞彰於亮采佐命<lb/>
<pb n="KR2a0017_WYG_023-9a"/>
先朝經綸王化契濶屯夷綢繆終始總錄機衡四門惟<lb/>
穆諒以同規往古式範来今謙光彌遠屢陳降挹權從<lb/>
髙㫖用虧大猷將登上列永翼聲教天不愸遺奄焉薨<lb/>
逝朕用震慟于厥心其贈公太宰侍中録尚書公如故<lb/>
給節加羽葆鼓吹増班劍為六十人𦵏送之禮悉依宋<lb/>
太保王𢎞故事諡曰文簡先是庶姓三公轜車未有定<lb/>
格王儉議官品第一皆加幢絡自淵始也又詔淵妻宋<lb/>
故巴西主埏隧蹔啓宜贈南康郡公夫人長子賁字蔚<lb/>
<pb n="KR2a0017_WYG_023-9b"/>
先解褐祕書郎昇眀中為太祖太尉從事中郎司徒右<lb/>
長史太傅户曹屬黄門郎領羽林監齊世子中庶子領<lb/>
翊軍校尉建元初仍為宫官厯侍中淵薨服闋見世祖<lb/>
賁流涕不自勝上甚嘉之以為侍中領歩兵校尉長史<lb/>
左民尚書散騎常侍祕書監不拜六年上表稱疾讓封<lb/>
與弟蓁世以為賁恨淵失節於宋室故不復仕永眀七<lb/>
年卒詔賜錢三萬布五十疋<lb/>
蓁字茂緒永眀中解褐為員外郎出為義興太守八年<lb/>
<pb n="KR2a0017_WYG_023-10a"/>
改封巴東郡侯眀年表讓封還賁子霽詔許之建武末<lb/>
為太子詹事度支尚書領軍将軍永元元年卒贈太常<lb/>
諡穆淵弟澄<lb/>
澄字彦道初湛之尚始安公主薨納側室郭氏生淵後<lb/>
尚呉郡公主生澄淵事主孝謹主愛之湛之亡主表淵<lb/>
為嫡澄尚宋文帝女廬江公主拜駙馬都尉厯官清顯<lb/>
善醫術建元中為吳郡太守豫章王感疾太祖召澄為<lb/>
治立愈尋遷左民尚書淵薨澄以錢萬一千就招提寺<lb/>
<pb n="KR2a0017_WYG_023-10b"/>
贖太祖所賜淵白貂坐褥壊作裘及纓又贖淵介幘犀<lb/>
導及淵常所乗黄牛永眀元年為御史中丞袁彖所奏<lb/>
免官禁錮見原遷侍中領右軍將軍以勤謹見知其年<lb/>
卒澄女為東昏皇后永元元年追贈金紫光禄大夫時<lb/>
東陽徐嗣妙醫術有一傖父冷病積年重茵累褥牀下<lb/>
設鑪火猶不差嗣為作治盛冬月令傖父髁身坐石上<lb/>
以百瓶水從頭自灌初與數十瓶寒戰垂死其子弟相<lb/>
守垂泣嗣令滿數得七八十瓶後舉體出氣如雲蒸嗣<lb/>
<pb n="KR2a0017_WYG_023-11a"/>
令徹牀去被眀日立能起行云此大熱病也又春月出<lb/>
南籬門戲聞笪屋中有呻吟聲嗣曰此病甚重更二日<lb/>
不治必死乃徃視一姥稱舉體痛而處處有[黑*敢]黑無數<lb/>
嗣還煮升餘湯送令服之姥服竟痛愈甚跳投牀者無<lb/>
數湏臾所[黑*敢]處皆拔出長寸許乃以膏塗諸瘡口三日<lb/>
而復云此名釘疽也事驗甚多過於澄矣<lb/>
王儉字仲寳琅琊臨沂人也祖曇首宋右光禄父僧綽<lb/>
金紫光禄大夫儉生而僧綽遇害為叔父僧䖍所養數<lb/>
<pb n="KR2a0017_WYG_023-11b"/>
嵗襲爵豫章侯拜受茅土流涕嗚咽㓜有神彩専心篤<lb/>
學手不釋卷丹陽尹袁粲聞其名言之於眀帝尚陽羨<lb/>
公主拜駙馬都尉帝以儉嫡母武康公主同太初巫蠱<lb/>
事不可以為婦姑欲開塜離𦵏儉因人自陳宻以死請<lb/>
故事不行解褐祕書郎太子舍人超遷祕書丞上表求<lb/>
校墳籍依七畧撰七志四十卷上表獻之表辭甚典又<lb/>
撰定元徽四部書目母憂服闋為司徒右長史晉令公<lb/>
府長史著朝服宋大眀以来著朱衣儉上言宜復舊時<lb/>
<pb n="KR2a0017_WYG_023-12a"/>
議不許蒼梧暴虐儉憂懼告袁粲求出引晉新安主壻<lb/>
王獻之為呉興例補義興太守還為黄門郎轉吏部郎<lb/>
昇眀二年遷長史兼侍中以父終此職固讓儉察太祖<lb/>
䧺異先於領府衣裾太祖為太尉引為右長史恩禮隆<lb/>
宻専見任用轉左長史及太傅之授儉所唱也少有宰<lb/>
相之志物議咸相推許時大典將行儉為佐命禮儀詔<lb/>
䇿皆出於儉褚淵惟為禪詔文使儉參治之齊臺建遷<lb/>
右僕射領吏部時年二十八太祖從容謂儉曰我今日<lb/>
<pb n="KR2a0017_WYG_023-12b"/>
以青溪為鴻溝對曰天應民順庶無楚漢之事建元元<lb/>
年改封南昌縣公食邑二千户眀年轉左僕射領選如<lb/>
故上壊宋眀帝紫極殿以材柱起宣陽門儉與褚淵及<lb/>
叔父僧䖍連名上表諫曰臣聞徳者身之基儉者徳之<lb/>
輿春臺將立晉卿秉議北宫肇構漢臣盡規彼二君者<lb/>
或列國常侯或守文中主尚使諫諍在義即悅况陛下<lb/>
聖哲應期臣等職司隆重敢藉前誥竊乃有心陛下登<lb/>
庸宰物節省之教既昭龍袞琁極簡約之訓彌逺乾華<lb/>
<pb n="KR2a0017_WYG_023-13a"/>
外構采椽不斵紫極故材為宣陽門臣等未譬也夫移<lb/>
心疾於股肱非良醫之美畏影迹而馳騖豈靜處之方<lb/>
且又三農在日千畛咸事輟望嵗之勤興土木之役非<lb/>
所以宣昭大猷光示遐邇若以門居宫南重陽所屬年<lb/>
月稍久漸就淪胥自可隨宜脩理而合度改作之煩於<lb/>
是乎息所啓謬合請付外施行上手詔酬納宋世外六<lb/>
門設竹籬是年初有發白虎樽者言白門三重門竹籬<lb/>
穿不完上感其言改立都墻儉又諫上答曰吾欲令後<lb/>
<pb n="KR2a0017_WYG_023-13b"/>
世無以加也朝廷初基制度草創儉識舊事問無不答<lb/>
上歎曰詩云維嶽降神生甫及申今亦天為我生儉也<lb/>
其年儉固請解選表曰臣逺尋終古近察身事邀恩幸<lb/>
藉未見其倫何者子房之遇漢后公達之逢魏君史籍<lb/>
以為美談君子稱其髙義二臣才堪王佐理非曲私兩<lb/>
主専仗威武有傷寛裕豈與庸流之人憑含𢎞之澤者<lb/>
同年而語哉預在有心胡寧無感如使傾宗殞元有益<lb/>
塵露猶當畢志驅馳仰詶萬一豈容稍在形飾以狥常<lb/>
<pb n="KR2a0017_WYG_023-14a"/>
事九流任要風猷所先玉石朱素由斯而定臣亦不謂<lb/>
文案之間都無微解至於品裁臧否特所未閑雖存自<lb/>
朂識不副意兼竊而任彼此俱壅専情本官庶㡬髣髴<lb/>
且前代掌選未必具在代来何為於今非臣不可傾心<lb/>
奉國匪復退讓之與預同休戚寧俟位任為親陛下若<lb/>
不以此理賜期豈仰望於殊眷頻冒嚴威分甘尤戾見<lb/>
許加侍中固讓復散騎常侍上曲宴羣臣數人各使効<lb/>
伎藝褚淵彈琵琶王僧䖍彈琴沈文季歌子夜張敬児<lb/>
<pb n="KR2a0017_WYG_023-14b"/>
舞王敬則拍張儉曰臣無所解唯知誦書因跪上前誦<lb/>
相如封禪書上笑曰此盛徳之事吾何以堪之後上使<lb/>
陸澄誦孝經自仲尼居而起儉曰澄所謂博而寡要臣<lb/>
請誦之乃誦君子之事上章上曰善張子布更覺非奇<lb/>
也尋以本官領太子詹事加兵二百人上崩遺詔以儉<lb/>
為侍中尚書左鎮軍將軍世祖即位給班劔二十人永<lb/>
眀元年進號衛軍將軍參掌選事二年領國子祭酒丹<lb/>
陽尹本官如故給鼓吹一部三年領國子祭酒叔父僧<lb/>
<pb n="KR2a0017_WYG_023-15a"/>
䖍亡儉表解職不許又領太子少傅本州中正解丹陽<lb/>
尹舊太子敬二傅同至是朝議接少傅以賓友之禮是<lb/>
嵗省總眀觀於儉宅開學士館悉以四部書充儉家又<lb/>
詔儉以家為府四年以本官領吏部儉長禮學諳究朝<lb/>
儀每博議證引先儒罕有其例八座丞郎無能異者令<lb/>
史諮事賓客滿席儉應接銓序傍無留滯十日一還學<lb/>
監試諸生巾卷在庭劔衛令史儀容甚盛作解散髻斜<lb/>
揷幘簮朝野慕之相與放效儉常謂人曰江左風流宰<lb/>
<pb n="KR2a0017_WYG_023-15b"/>
相唯有謝安盖自比也世祖深委仗之士流選用奏無<lb/>
不可五年即本號開府儀同三司固讓六年重申前命<lb/>
先是詔儉三日一還朝尚書令史出外諮事上以往来<lb/>
煩數復詔儉還尚書下省月聽十日出外儉啓求解選<lb/>
不許七年乃上表曰臣比年辭選具簡天朝款言彰於<lb/>
侍接丹誠布於朝野物議不以為非聖心未垂矜納臣<lb/>
聞知慧不如眀時求之微躬實允斯義妄庸之人沈浮<lb/>
無取命偶休泰遂踐康衢秋葉辭條不假風飇之力太<lb/>
<pb n="KR2a0017_WYG_023-16a"/>
陽躋景無俟螢爝之暉晦往眀来五徳遞運聖不獨治<lb/>
八元亮采臣逢其時而叨其位常總端右亟管銓衡事<lb/>
渉兩朝嵗綿一紀盛年已老孫孺巾冠人物徂遷逝者<lb/>
將半三考無聞九流寂寞能官之詠輟響於當時大車<lb/>
之刺方興於来日若夫珥貂衣袞之貴四輔六教之華<lb/>
誠知匪服職務差簡端揆雖重猶可勉勵至於品藻之<lb/>
任尤懼其阻夙宵罄竭屢試無庸嵗月之久近世罕比<lb/>
非惟悔吝在身故乃惟塵及國方今多士盈朝羣才競<lb/>
<pb n="KR2a0017_WYG_023-16b"/>
爽選衆而授古亦何人冒陳微翰必希天照至敬無文<lb/>
不敢煩黷見許改領中書監參掌選事其年疾上親臨<lb/>
視薨年三十八吏部尚書王晏啓及儉喪上答曰儉年<lb/>
徳富盛志用方隆豈意暴疾不展救䕶便為異世奄忽<lb/>
如此痛酷彌深其契闊艱運義重常懐言尋悲切不能<lb/>
自勝痛矣奈何往矣奈何詔衛軍文武及臺所兵仗可<lb/>
悉停待𦵏又詔曰慎終追逺列代通規襃徳紀勳彌峻<lb/>
恒䇿故侍中中書令太子少傅領國子祭酒衛軍将軍<lb/>
<pb n="KR2a0017_WYG_023-17a"/>
開府儀同三司南昌公儉體道秉哲風宇淵曠肇自弱<lb/>
齡清猷自逺登朝應務民望斯屬草昧皇基協隆鼎祚<lb/>
宏謨盛烈載銘彜篆及贊朕躬徽績光茂忠圖令範造<lb/>
次必彰四門允穆百揆時序宗臣之重情寄兼常方正<lb/>
位論道永釐袞職弼兹景化以贊隆平天不愸遺奄焉<lb/>
薨逝朕用震于厥心可追贈太尉侍中中書監公如故<lb/>
給節加羽葆鼓吹増班劔為六十人𦵏禮依故太宰文<lb/>
簡公褚淵故事冡墓材官營辦諡文憲公儉寡嗜慾惟<lb/>
<pb n="KR2a0017_WYG_023-17b"/>
以經國為務車服塵素家無遺財手筆典裁為當時所<lb/>
重少撰古今喪服集記并文集並行於世今上受禪下<lb/>
詔為儉立碑降爵為侯千户儉弟遜昇眀中為丹陽丞<lb/>
告劉秉事不䝉封賞建元初為晉陵太守有怨言儉慮<lb/>
為禍因褚淵啓聞中丞陸澄依事舉奏詔曰儉門世載<lb/>
徳竭誠佐命特降刑書宥遜以逺徙永嘉郡道伏誅<lb/>
史臣曰褚淵袁粲俱受宋眀帝顧託粲既死節於宋氏<lb/>
而淵逢興運世之非責淵者衆矣臣請論之夫湯武之<lb/>
<pb n="KR2a0017_WYG_023-18a"/>
迹異乎堯舜伊吕之心亦非稷契降此風規未足為證<lb/>
也自金張世族袁楊鼎貴委質服義皆由漢氏膏腴見<lb/>
重事起於斯魏氏君臨年祚短促服褐前代宦成後朝<lb/>
晉氏登庸與之從事名雖魏臣實為晉有故主位雖改<lb/>
臣任如初自是世禄之盛習為舊準羽儀所隆人懐羨<lb/>
慕君臣之節徒致虚名貴仕素資皆由門慶平流進取<lb/>
坐至公卿則知殉國之感無因保家之念宜切市朝亟<lb/>
革寵貴方来陵闕雖殊顧眄如一中行智伯未有異遇<lb/>
<pb n="KR2a0017_WYG_023-18b"/>
褚淵當泰始初運清塗已顯數年之間不患無位既以<lb/>
民望而見引亦隨民望而去之夫爵禄既輕有國常選<lb/>
恩非已獨責人以死斯故人主之所同謬世情之過差<lb/>
也<lb/>
贊曰猗歟褚公徳素内充民譽不爽家稱克隆從容佐<lb/>
世貽議匪躬文憲濟濟輔相之體稱述覇王綱維典禮<lb/>
期寄兩朝綢繆宫陛<lb/>
　南齊書卷二十三<lb/>
<pb n="KR2a0017_WYG_023-19a"/>
　南齊書卷二十三考證<lb/>
褚淵傳帝在藩與淵以風素相善○風汲古閣本作夙<lb/>
出為吳興太守○<hi>臣祖庚</hi>按通鑑作呉郡注云吳郡近<lb/>
　畿大郡也呉興次郡也淵以大尚書出守當得大郡<lb/>
　吳郡為是據此則傳云吳興誤矣<lb/>
新除司徒領驃騎將軍南康公淵○諸本同<hi>臣承蒼</hi>按<lb/>
　褚淵新除之官乃司空非司徒也諸本並誤<lb/>
王儉傳遷長史兼侍中○監本脱史字從南史增入<lb/>
<pb n="KR2a0017_WYG_023-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南齊書卷二十三考證<lb/>
</p>
<p>
</p>
  </div>
</body>
</text>
</TEI>
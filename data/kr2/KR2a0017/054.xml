<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南齊書卷五十四</head> <lb/>
    <p>
<pb n="KR2a0017_WYG_054-1a"/>
欽定四庫全書<lb/>
　南齊書卷五十四<lb/>
　　梁　　　蕭　　　子　　　顯　　　撰<lb/>
　列傳第三十五<lb/>
　　高逸<lb/>
　　　褚伯玉　明僧紹　顧　歡　臧榮緒<lb/>
　　　何　求　劉　虯　庾　易　宗　測<lb/>
　　　杜京産　沈驎士　呉　苞　徐伯珍<lb/>
<pb n="KR2a0017_WYG_054-1b"/>
易有君子之道四焉語黙之謂也故有入廟堂而不出<lb/>
狥江湖而永歸隐避紛紜情迹萬品若義道内足希微<lb/>
兩亡藏景窮巖蔽名愚谷觧桎梏於仁義示形神於天<lb/>
壤則名教之外别有風猷故堯封有非聖之人孔門謬<lb/>
雞黍之客次則揭獨徃之高節重去就之虗名激競違<lb/>
貪與世為異或慮全後悔事歸知殆或道有不申行吟<lb/>
山澤咸皆用宇宙而成心借風雲以為戒求志逹道未<lb/>
或非然含貞飬素文以藝業不然與樵者之在山何殊<lb/>
<pb n="KR2a0017_WYG_054-2a"/>
别哉故樊英就徵不稱李固之望馮恢下節見陋張華<lb/>
之語期之塵外庶以𢎞多若今十餘子者仕不求聞退<lb/>
不譏俗全身幽履服道儒門斯逸民之軌操故綴為高<lb/>
逸篇云爾<lb/>
褚伯玉字元璩呉郡錢唐人也高祖含始平太守父逷<lb/>
征虜參軍伯玉少有隐操寡嗜欲年十八父為之婚婦<lb/>
入前門伯玉從後門出遂徃剡居瀑布山性耐寒暑時<lb/>
人比之王仲都在山三十餘年隔絶人物王僧逹為呉<lb/>
<pb n="KR2a0017_WYG_054-2b"/>
郡苦禮致之伯玉不得已停郡信宿裁交數言而退寕<lb/>
朔將軍邱珍孫與僧逹書曰聞褚先生出居貴舘此子<lb/>
滅景雲棲不事王侯抗高木食有年載矣自非折節好<lb/>
賢何以致之昔文舉棲冶城安道入昌門於兹而三焉<lb/>
夫却粒之士飡霞之人乃可蹔致不宜乆覊君當思遂<lb/>
其高歩成其羽化望其還䇿之日蹔紆清塵亦願助為<lb/>
譬説僧逹答曰褚先生從白雲遊舊矣古之逸民或留<lb/>
慮兒女或使華隂成市而此子索然唯朋松石介於孤<lb/>
<pb n="KR2a0017_WYG_054-3a"/>
峰絶嶺者積數十載近故要其來此冀慰日夜比談討<lb/>
芝桂借訪荔蘿若已窺煙液臨滄洲矣知君欲見之輙<lb/>
當申譬宋孝建二年散騎常侍樂詢行風俗表薦伯玉<lb/>
加徵聘本州議曹從事不就太祖即位手詔呉㑹二郡<lb/>
以禮迎遣又辭疾上不欲違其志敕於剡白石山立太<lb/>
平舘居之建元元年卒年八十六常居一樓上仍𦵏樓<lb/>
所孔稚珪從其受道法為於舘側立碑<lb/>
明僧紹字承烈平原鬲人也祖玩州治中父畧給事中<lb/>
<pb n="KR2a0017_WYG_054-3b"/>
僧紹宋元嘉中再舉秀才明經有儒術永光中鎮北府<lb/>
辟功曹竝不就隐長廣郡嶗山聚徒立學淮北沒虜乃<lb/>
南渡江明帝泰始六年徵通直郎不就昇明中太祖為<lb/>
太傅教辟僧紹及顧歡臧榮緒以旍幣之禮徵為記室<lb/>
參軍不至僧紹弟慶符為青州僧紹乏糧食随慶符之<lb/>
鬱洲住弇榆山栖雲精舎欣玩水石竟不一入州城建<lb/>
元元年冬詔曰朕側席思士載懐塵外齊郡明僧紹標<lb/>
志高栖躭情墳素幽貞之操宜加賁飾徵為正員外郎<lb/>
<pb n="KR2a0017_WYG_054-4a"/>
稱疾不就其後與崔思祖書曰明居士標意可重吾前<lb/>
㫖竟未逹邪小凉欲有講事卿可至彼具述吾意令與<lb/>
慶符俱歸又曰不食周粟而食周薇古猶發議在今寧<lb/>
得息談邪聊以為笑慶符罷任僧紹随歸住江乘攝山<lb/>
太祖謂慶符曰卿兄高尚其事亦堯之外臣朕雖不相<lb/>
接有時通夢遺僧紹竹根如意筍籜冠僧紹聞沙門釋<lb/>
僧逺風徳徃候定林寺太祖欲出寺見之僧逺問僧紹<lb/>
曰天子若來居士若為相對僧紹曰山藪之人政當鑿<lb/>
<pb n="KR2a0017_WYG_054-4b"/>
坏以遁若辭不獲命便當依戴公故事耳永明元年世<lb/>
祖敕召僧紹稱疾不肯見詔徵國子博士不就卒子元<lb/>
琳字仲璋亦傳家業僧紹長兄僧𦙍能𤣥言宋世為冀<lb/>
州刺史弟僧暠亦好學宋孝武見之逆頌其名時人以<lb/>
為榮泰始初為青州刺史慶符建元初為黄門僧𦙍子<lb/>
惠照元徽中為太祖平南主簿從拒桂陽累至驃騎中<lb/>
兵與荀伯玉對領直建元元年為巴州刺史綏懐蠻蜑<lb/>
上許為益州未遷卒<lb/>
<pb n="KR2a0017_WYG_054-5a"/>
顧歡字景怡呉郡鹽官人也祖赳晉隆安末避亂徙居<lb/>
歡年六七嵗晝甲子有簡三篇歡析計遂知六甲家貧<lb/>
父使驅田中雀歡作黄雀賦而歸雀食過半父怒欲撻<lb/>
之見賦乃止鄉中有學舎歡貧無以受業於舎壁後倚<lb/>
聽無遺亡者八嵗誦孝經詩論及長篤志好學母年老<lb/>
躬耕誦書夜則燃糠自照同郡顧顗之臨縣見而異之<lb/>
遣諸子與遊及孫憲之竝受經句歡年二十餘更從豫<lb/>
章雷次宗諮𤣥儒諸義母亡水漿不入口六七日廬於<lb/>
<pb n="KR2a0017_WYG_054-5b"/>
墓次遂隐遁不仕於剡天台山開舘聚徒受業者常近<lb/>
百人歡早孤毎讀詩至哀哀父母輙執書慟泣學者由<lb/>
是廢蓼莪篇不復講太祖輔政悦歡風教徵為揚州主<lb/>
簿遣中使迎歡及踐阼乃至歡稱山谷臣顧歡上表曰<lb/>
臣聞舉網提綱振裘持領綱領既理毛目自張然則道<lb/>
徳綱也物勢目也上理其綱則萬幾時序下張其目則<lb/>
庶官不曠是以湯武得勢師道則祚延秦項忽道任勢<lb/>
則身戮夫天門開闔自古有之四氣相新絺裘代進今<lb/>
<pb n="KR2a0017_WYG_054-6a"/>
火澤易位三靈改憲天樹明徳對時育物搜揚仄陋野<lb/>
無伏言是以窮谷愚夫敢露偏管謹刪撰老氏獻治綱<lb/>
一卷伏願稽古百王斟酌時用不以芻蕘棄言不以人<lb/>
微廢道則率土之賜也微臣之幸也幸賜一疏則上下<lb/>
交泰雖不求民而民悦不祈天而天應應天悦民則皇<lb/>
基固矣臣志盡幽深無與榮勢自足雲霞不須禄飬陛<lb/>
下既逺見尋求敢不盡言言既盡矣請從此退是時員<lb/>
外郎劉思効表陳讜言曰宋自大明以來漸見凋敝徵<lb/>
<pb n="KR2a0017_WYG_054-6b"/>
賦有増於徃天府尤貧於昔兼軍警屢興傷夷不復戍<lb/>
役殘丁儲無半菽小民嗷嗷無樂生之色貴勢之流貨<lb/>
室之族車服伎樂争相奢麗亭池第宅競趣高華至于<lb/>
山澤之人不敢採飲其水草貧富相輝捐源尚末陛下<lb/>
宜發明詔吐徳音布惠澤禁邪偽薄賦歛省徭役絶竒<lb/>
麗之賂塞鄭衛之倡變歴運之化應質文之用不亦大<lb/>
哉又彭汴有鴟梟之巢青邱為狐兎之窟虐害踰紀殘<lb/>
暴日滋鬼泣舊泉人悲故壤童孺視編髮而慙生耆老<lb/>
<pb n="KR2a0017_WYG_054-7a"/>
看左衽而耻沒陛下宜仰答天人引領之望下弔甿黎<lb/>
傾首之勤授鉞衛霍之將遺䇿蕭張之師萬道俱前窮<lb/>
山蕩谷此即恒山不足指而傾渤海不足飲而竭豈徒<lb/>
殘㓂塵滅而已哉上詔曰朕夙旦惟夤思𢎞治道佇夢<lb/>
巖濵垂精管庫旰食縈懐其勤至矣呉郡顧歡散騎郎<lb/>
劉思効或至自邱園或越在冗位竝能獻書金門薦辭<lb/>
鳯闕辨章治體有恊朕心今出其表外可詳擇所宜以<lb/>
時敷奏歡近已加旍賁思効可付選銓序以顯讜言歡<lb/>
<pb n="KR2a0017_WYG_054-7b"/>
東歸上賜麈尾素琴永明元年詔徵歡為太學博士同<lb/>
郡顧黯為散騎郎黯字長孺有隐操與歡俱不就徵歡<lb/>
晚節服食不與人通每旦出户山鳥集其掌取食事黄<lb/>
老道觧隂陽書為數術多効驗初元嘉末出都寄住東<lb/>
府忽題柱云三十年二月二十一日因東歸後太初弑<lb/>
逆果是此年月自知將終賦詩言志云精氣因天行遊<lb/>
䰟随物化剋死日卒於剡山身體柔軟時年六十四還<lb/>
𦵏舊墓木連理出墓側縣令江山圖表狀世祖詔歡諸<lb/>
<pb n="KR2a0017_WYG_054-8a"/>
子撰歡文議三十卷佛道二家立教既異學者互相非<lb/>
毁歡著夷夏論曰夫辨是與非宜據聖典尋二教之源<lb/>
故兩標經句道經云老子入闗之天竺維衛國國王夫<lb/>
人名曰淨妙老子因其晝寝乘日精入淨妙口中後年<lb/>
四月八日夜半時剖左腋而生墜地即行七歩於是佛<lb/>
道興焉此出𤣥妙内篇佛經云釋迦成佛有塵刼之數<lb/>
出法華無量夀或為國師道士儒林之宗出瑞應本起<lb/>
歡論之曰五帝三皇不聞有佛國師道士無過老莊儒<lb/>
<pb n="KR2a0017_WYG_054-8b"/>
林之宗孰出周孔若孔老非佛誰則當之然二經所説<lb/>
如合符契道則佛也佛則道也其聖則符其跡則反或<lb/>
和光以明近或曜靈以示逺道濟天下故無方而不入<lb/>
智周萬物故無物而不為其入不同其為必異各成其<lb/>
性不易其事是以端委搢紳諸華之容翦髪曠衣羣夷<lb/>
之服擎跽磬折侯甸之恭狐蹲狗踞荒流之肅棺殯槨<lb/>
𦵏中夏之制火焚水沈西戎之俗全形守體繼善之教<lb/>
毁貌易性絶惡之學豈伊同人爰及異物鳥王獸長徃<lb/>
<pb n="KR2a0017_WYG_054-9a"/>
徃是佛無窮世界聖人代興或昭五典或布三乘在鳥<lb/>
而鳥鳴在獸而獸吼教華而華言化夷而夷語耳雖舟<lb/>
車均於致逺而有川陸之節佛道齊乎逹化而有夷夏<lb/>
之别若謂其致既均其法可換者而車可渉川舟可行<lb/>
陸乎今以中夏之性効西戎之法既不全同又不全異<lb/>
下育妻孥上廢宗祀嗜欲之物皆以禮伸孝敬之典獨<lb/>
以法屈悖禮犯順曽莫之覺弱䘮忘歸孰識其舊且理<lb/>
之可貴者道也事之可賤者俗也捨華効夷義将安取<lb/>
<pb n="KR2a0017_WYG_054-9b"/>
若以道邪道固符合矣若以俗邪俗則大乖矣屢見刻<lb/>
舷沙門守株道士交諍大小互相彈射或域道以為兩<lb/>
或混俗以為一是牽異以為同破同以為異則乖爭之<lb/>
由淆亂之本也尋聖道雖同而法有左右始乎無端終<lb/>
乎無末泥洹仙化各是一術佛號正真道稱正一一歸<lb/>
無死真㑹無生在名則反在實則合但無生之教賖無<lb/>
死之化切切法可以進謙弱賖法可以退夸強佛教文<lb/>
而博道教質而精精非麤人所信博非精人所能佛言<lb/>
<pb n="KR2a0017_WYG_054-10a"/>
華而引道言實而抑抑則明者獨進引則昧者競前佛<lb/>
經繁而顯道經簡而幽幽則妙門難見顯則正路易遵<lb/>
此二法之辨也聖匠無心方圓有體器既殊用教亦異<lb/>
施佛是破惡之方道是興善之術興善則自然為高破<lb/>
惡則勇猛為貴佛跡光大宜以化物道跡宻微利用為<lb/>
己優劣之分大畧在兹夫蹲夷之儀婁羅之辨各出彼<lb/>
俗自相聆觧猶蟲嚾鳥䀨何足述効歡雖同二法而意<lb/>
黨道教宋司徒袁粲託為道人通公駮之其畧曰白日<lb/>
<pb n="KR2a0017_WYG_054-10b"/>
停光恒星隐照誕降之應事在老先似非入闗方炳斯<lb/>
瑞又老莊周孔有可存者依日末光憑釋遺法盗牛竊<lb/>
善反以成蠹檢䆒源流終異吾黨之為道耳西域之記<lb/>
佛經之説俗以膝行為禮不慕蹲坐為恭道以三繞為<lb/>
䖍不尚踞傲為肅豈專戎土爰亦兹方襄童謁帝膝行<lb/>
而進趙王見周三環而止今佛法在華乗者常安戒善<lb/>
行交蹈者恒通文王造周大伯創呉革化戎夷不因舊<lb/>
俗豈若舟車理無代用佛法垂化或因或革清信之士<lb/>
<pb n="KR2a0017_WYG_054-11a"/>
容衣不改息心之人服貌必變變本從道不遵彼俗教<lb/>
風自殊無患其亂孔老釋迦其人或同觀方設教其道<lb/>
必異孔老治世為本釋氏出世為宗發軫既殊其歸亦<lb/>
異符合之唱自由臆説又仙化以變形為上泥洹以陶<lb/>
神為先變形者白首還緇而未能無死陶神者使塵惑<lb/>
日損湛然常存泥洹之道無死之地乖詭若此何謂其<lb/>
同歡答曰案道經之作著自西周佛經之来始乎東漢<lb/>
年踰八百代懸數十若謂黄老雖乆而濫在釋前是吕<lb/>
<pb n="KR2a0017_WYG_054-11b"/>
尚盗陳恒之齊劉季竊王莽之漢也經云戎氣强獷乃<lb/>
復畧人頰車邪又夷俗長跽法與華異翹左跂右全是<lb/>
蹲踞故周公禁之於前仲尼戒之於後又舟以濟川車<lb/>
以征陸佛起於戎豈非戎俗素惡邪道出於華豈非華<lb/>
風本善邪今華風既變惡同戎狄佛来破之良有以矣<lb/>
佛道實貴故戒業可遵戎俗實賤故言貌可棄今諸華<lb/>
士女民族弗革而露首偏踞濫用夷禮云於翦落之徒<lb/>
全是胡人國有舊風法不可變又若觀風流教其道必<lb/>
<pb n="KR2a0017_WYG_054-12a"/>
異佛非東華之道道非西戎之法魚鳥異淵永不相闗<lb/>
安得老釋二教交行八表今佛既東流道亦西邁故知<lb/>
世有精麤教有文質然則道教執本以領末佛教救末<lb/>
以存本請問所異歸在何許若以翦落為異則胥靡翦<lb/>
落矣若以立像為異則俗巫立像矣此非所歸歸在常<lb/>
住常住之象常道孰異神仙有死權便之説神仙是大<lb/>
化之總稱非窮妙之至名至名無名其有名者二十七<lb/>
品仙變成真真變成神㦯謂之聖各有九品品極則入<lb/>
<pb n="KR2a0017_WYG_054-12b"/>
空寂無為無名若服食茹芝延夀萬億夀盡則死藥極<lb/>
則枯此修考之士非神仙之流也明僧紹正二教論以<lb/>
為佛明其宗老全其生守生者蔽明宗者通今道家稱<lb/>
長生不死名補天曹大乖老莊立言本理文惠太子竟<lb/>
陵王子良竝好釋法呉興孟景翼為道士太子召入𤣥<lb/>
圃園衆僧大㑹子良使景翼禮佛景翼不肯子良送十<lb/>
地經與之景翼造正一論大畧曰寳積云佛以一音廣<lb/>
説法老子云聖人抱一以為天下式一之為妙空𤣥絶<lb/>
<pb n="KR2a0017_WYG_054-13a"/>
於有景神化贍於無窮為萬物而無為處一數而無數<lb/>
莫之能名强號為一在佛曰實相在道曰𤣥牝道之大<lb/>
象即佛之法身以不守之守守法身以不執之執執大<lb/>
象但物有八萬四千行説有八萬四千法法乃至於無<lb/>
數行亦逹於無央等級随緣須導歸一歸一曰回向向<lb/>
正即無邪邪觀既遣億善日新三五四六随用而施獨<lb/>
立不改絶學無憂曠刼諸聖共遵斯一老釋未始於嘗<lb/>
分迷者分之而未合億善遍修修遍成聖雖十號千稱<lb/>
<pb n="KR2a0017_WYG_054-13b"/>
終不能盡終不能盡豈可思議司徒從事中郎張融作<lb/>
門律云道之與佛逗極無二吾見道士與道人戰儒墨<lb/>
道人與道士辨是非昔有鴻飛天首積逺難亮越人以<lb/>
為鳬楚人以為乙人自楚越鴻常一耳以示太子僕周<lb/>
顒顒難之曰虚無法性其寂雖同位寂之方其㫖則别<lb/>
論所謂逗極無二者為逗極於虚無當無二於法性耶<lb/>
足下所宗之本一物為鴻乙耳驅馳佛道無免二末未<lb/>
知高鑒縁何識本輕而宗之其有㫖乎徃復文多不載<lb/>
<pb n="KR2a0017_WYG_054-14a"/>
歡口不辨善於著筆著三名論甚工鍾㑹四本之流也<lb/>
又注王弼易二繫學者傳之始興人盧度亦有道術少<lb/>
随張永北征永敗虜追急阻淮水不得過度心誓曰若<lb/>
得免死從今不復殺生須臾見兩楯流来接之得過後<lb/>
隐居西昌三顧山鳥獸随之夜有鹿觸其壁度曰汝壊<lb/>
我壁鹿應聲去屋前有池飬魚皆名呼之魚次第来取<lb/>
食乃去逆知死年月與親友别永明末以夀終初永明<lb/>
三年徵驃騎參軍顧惠𦙍為司徒主簿惠𦙍宋鎮軍將<lb/>
<pb n="KR2a0017_WYG_054-14b"/>
軍覬之弟子也閑居飬志不應徵辟<lb/>
臧榮緒東莞莒人也祖奉先建陵令父庸民國子助教<lb/>
榮緒㓜孤躬自灌園以供祭祀母䘮後乃著嫡寢論掃<lb/>
灑堂宇置筵席朔望輙拜薦甘珍未嘗先食純篤好學<lb/>
括東西晉為一書紀録志傳百一十卷隐居京口教授<lb/>
南徐州辟西曹舉秀才不就太祖為揚州徵榮緒為主<lb/>
簿不到司徒褚淵少時嘗命駕尋之建元中啓太祖曰<lb/>
榮緒朱方隐者昔臧質在宋以國戚出牧彭岱引為行<lb/>
<pb n="KR2a0017_WYG_054-15a"/>
佐非其所好謝疾求免蓬廬守志漏濕是安灌蔬終老<lb/>
與友闗康之沈深典素追古著書撰晉史十袠贊論雖<lb/>
無逸才亦足彌綸一代臣嵗時徃京口早與之遇近報<lb/>
其取書始方送出庶得備録渠閣採異甄善上答曰公<lb/>
所道臧榮緒者吾甚志之其有史翰欲令入天禄甚佳<lb/>
榮緒惇愛五經謂人曰昔吕尚奉丹書武王致齋降位<lb/>
李釋教誡竝有禮敬之儀因甄明至道乃著拜五經序<lb/>
論常以宣尼生庚子日陳五經拜之自號被褐先生又<lb/>
<pb n="KR2a0017_WYG_054-15b"/>
以飲酒亂徳言常為誡永明六年卒年七十四初榮緒<lb/>
與闗康之俱隐在京口世號為二隐康之字伯愉河東<lb/>
人世居丹徒以墳籍為務四十年不出門不應州府辟<lb/>
宋太始中徵通直郎不就晩以母老家貧求為嶺南小<lb/>
縣性清約獨處一室稀與妻子相見不通賔客弟子以<lb/>
業傳受尤善左氏春秋太祖為領軍素好此學送春秋<lb/>
五經康之手自㸃定并得論禮記十餘條上甚悦寳愛<lb/>
之遺詔以經本入𤣥宫宋末卒<lb/>
<pb n="KR2a0017_WYG_054-16a"/>
何求字子有廬江灊人也祖尚之宋司空父鑠宜都太<lb/>
守元嘉末為宋文帝挽郎觧褐著作郎中軍衛軍行佐<lb/>
太子舍人平南參軍撫軍主簿太子洗馬丹陽呉郡丞<lb/>
清退無嗜欲又除征北參軍事司徒主簿太子中舎人<lb/>
泰始中妻亡還呉𦵏舊墓除中書郎不拜仍住呉居波<lb/>
若寺足不踰户人莫見其面明帝崩出奔國哀除為司<lb/>
空從事中郎不就乃除永嘉太守求時寄住南澗寺不<lb/>
肯詣臺乞於寺拜受見許一夜忽乘小船逃歸呉隐虎<lb/>
<pb n="KR2a0017_WYG_054-16b"/>
邱山復除黄門郎不就永明四年世祖以為太中大夫<lb/>
又不就七年卒年五十六初求母王氏為父所害求兄<lb/>
弟以此無宦情求弟㸃少不仕宋世徵為太子洗馬不<lb/>
就隐居東離門卞望之墓側性率到好狎人物建元中<lb/>
褚淵王儉為宰相㸃謂人曰我作齊書已竟贊云淵既<lb/>
世族儉亦國華不頼舅氏遑䘏國家儉欲候之知不可<lb/>
見乃止永明元年徵中書郎豫章王命駕造門㸃從後<lb/>
門逃去竟陵王子良聞之曰豫章王尚不屈非吾所議<lb/>
<pb n="KR2a0017_WYG_054-17a"/>
遺㸃嵇叔夜酒杯徐景山酒鎗以通意㸃常自得遇酒<lb/>
便醉交遊宴樂不隔也永元中京師頻有軍㓂㸃嘗結<lb/>
裳為袴與崔慧景共論佛義其語黙之迹如此㸃弟𦙍<lb/>
有儒術亦懐隐遁之志所居宅名為小山隆昌中為中<lb/>
書令以皇后從叔見親寵明帝即位𦙍賣園宅將遂本<lb/>
志建武四年為散騎常侍巴陵王師聞呉興太守謝朏<lb/>
致仕慮後之於是奉表不待報而去隐㑹稽山上大怒<lb/>
令有司奏彈𦙍然發優詔焉永元二年徵散騎常侍太<lb/>
<pb n="KR2a0017_WYG_054-17b"/>
常卿<lb/>
劉虯字靈預南陽湼陽人也舊族徙居江陵虯少而抗<lb/>
節好學須得禄便隐宋太始中仕至晉平王驃騎記室<lb/>
當陽令罷官歸家静處斷榖餌术及胡麻建元初豫章<lb/>
王為荆州教辟虯為别駕與同郡宗測新野庾易竝遣<lb/>
書禮請虯等各修牋答而不應辟命永明三年刺史廬<lb/>
陵王子卿表虯及同郡宗測宗尚之庾易劉昭五人請<lb/>
加蒲車束帛之命詔徵為通直郎不就竟陵王子良致<lb/>
<pb n="KR2a0017_WYG_054-18a"/>
書通意虯答曰虯四節卧病三時營灌暢餘隂於山澤<lb/>
託暮情於魚鳥寧非唐虞重㤙周召宏施虯進不研機<lb/>
入𤣥無洙泗稷舘之辨退不凝心出累非冢間樹下之<lb/>
節逺澤既灑仁規先著謹收樵牧之嫌敬加軾鼃之義<lb/>
虯精信釋氏衣麤布衣禮佛長齋注法華經自講佛義<lb/>
以江陵西沙洲去人逺乃徙居之建武二年詔徵國子<lb/>
博士不就其冬虯病正晝有白雲徘徊檐户之内又有<lb/>
香氣及磬聲其日卒年五十八劉昭與虯同宗州辟祭<lb/>
<pb n="KR2a0017_WYG_054-18b"/>
酒從事不就隐居山中<lb/>
庾易字㓜簡新野新野人也徙居屬江陵祖攻巴郡太<lb/>
守父道驥安西參軍易志性恬隐不交外物建元元年<lb/>
刺史豫章王辟為驃騎參軍不就臨川王映臨州獨重<lb/>
易上表薦之餉麥百斛易謂使人曰民樵採麋鹿之伍<lb/>
終嵗鮮毛之衣馳騁日月之車得保自耕之禄於大王<lb/>
之恩亦已深矣辭不受永明三年詔徵太子舎人不就<lb/>
以文義自樂安西長史袁彖欽其風通書致遺易以連<lb/>
<pb n="KR2a0017_WYG_054-19a"/>
理机竹翹書格報之建武二年詔復徵為司徒主簿不<lb/>
就卒<lb/>
宗測字敬微南陽人宋徵士炳孫也世居江陵測少静<lb/>
退不樂人間歎曰家貧親老不擇官而仕先哲以為美<lb/>
談余竊有惑誠不能潛感地金冥致江鯉但當用天道<lb/>
分地利孰能食人厚禄憂人重事乎州舉秀才主簿不<lb/>
就驃騎豫章王徵為參軍測答府召云何為謬傷海鳥<lb/>
横斤山木母䘮身負土植松栢豫章王復遣書請之辟<lb/>
<pb n="KR2a0017_WYG_054-19b"/>
為參軍測答曰性同鱗羽愛止山壑眷戀松筠輕迷人<lb/>
路縱宕巖流有若狂者忽不知老至而今鬢已白豈容<lb/>
課虚責有限魚慕鳥哉永明三年詔徵太子舎人不就<lb/>
欲遊名山乃寫祖炳所畫尚子平圖於壁上測長子官<lb/>
在京師知父此㫖便求禄還為南郡丞付以家事刺史<lb/>
安陸王子敬長史劉寅以下皆贈送之測無所受齎老<lb/>
子莊子二書自随子孫拜辭悲泣測長嘯不視遂徃廬<lb/>
山止祖炳舊宅魚復侯子響為江州厚遣贈遺測曰少<lb/>
<pb n="KR2a0017_WYG_054-20a"/>
有狂疾尋山採藥逺来至此量腹而進松术度形而衣<lb/>
薜蘿淡然已足豈容當此横施子響命駕造之測避不<lb/>
見後子響不告而來奄至所住測不得已巾褐對之竟<lb/>
不交言子響不悦而退尚書令王儉餉測蒲褥頃之測<lb/>
送弟䘮還西仍留舊宅永業寺絶賔友唯與同志庾易<lb/>
劉虯宗人尚之等徃來講説刺史随王子隆至鎮遣别<lb/>
駕宗哲致勞問測笑曰貴賤理隔何以及此竟不答建<lb/>
武二年徵為司徒主簿不就卒測善畫自圖阮籍遇蘇<lb/>
<pb n="KR2a0017_WYG_054-20b"/>
門於行障上坐卧對之又畫永業佛影臺皆為妙作頗<lb/>
好音律善易老續皇甫謐高士傳三卷又嘗遊衡山七<lb/>
嶺著衡山廬山記尚之字敬文亦好山澤與劉虯俱以<lb/>
驃騎記室不仕宋末刺史武陵王辟贊府豫章王辟别<lb/>
駕竝不就永明中與劉虯同徵為通直郎和帝中興初<lb/>
又徵為諮議竝不就夀終<lb/>
杜京産字景齊呉郡錢唐人杜子恭𤣥孫也祖運為劉<lb/>
毅衛軍參軍父道鞠州從事善彈棊世傳五斗米道至<lb/>
<pb n="KR2a0017_WYG_054-21a"/>
京産及子栖京産少恬静閉意榮宦頗渉文義專修黄<lb/>
老㑹稽孔覬清剛有峻節一見而為欵交郡召主簿州<lb/>
辟從事稱疾去除奉朝請不就與同郡顧歡同契始寧<lb/>
中東山開舎授學建元中武陵王曄為㑹稽太守遣儒<lb/>
士劉瓛入東為曄講説京産請瓛至山舎講書傾資供<lb/>
待子栖躬自屣履為瓛生徒下食其禮賢如此孔稚珪<lb/>
周顒謝<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>竝致書以通慇懃永明十年稚珪及光禄大<lb/>
夫陸澄祠部尚書虞悰太子右率沈約司徒右長史張<lb/>
<pb n="KR2a0017_WYG_054-21b"/>
融表薦京産曰竊見呉郡杜京産潔静為心謙虚成性<lb/>
通和發於天挺敏逹表於自然學遍𤣥儒博通史子流<lb/>
連文藝沈吟道奥泰始之朝掛冠辭世遁捨家業隐于<lb/>
太平葺宇窮巖採芝幽澗耦耕自足薪歌有餘確爾不<lb/>
群淡然寡慾麻衣藿食二十餘載雖古之志士何以加<lb/>
之謂宜釋巾幽谷結組登朝則嵒谷含懽薜蘿起抃矣<lb/>
不報建武初徵員外散騎侍郎京産曰莊生持釣豈為<lb/>
白璧所回辭疾不就年六十四永元元年卒㑹稽孔道<lb/>
<pb n="KR2a0017_WYG_054-22a"/>
徵守志業不仕京産與之友善永明中㑹稽鍾山有人<lb/>
姓蔡不知名山中養䑕數十頭呼來即來遣去便去言<lb/>
語狂易時謂之謫仙不知所終<lb/>
沈驎士字雲禎呉興武康人也祖膺期晉太中大夫驎<lb/>
士少好學家貧織簾誦書口手不息宋元嘉末文帝令<lb/>
尚書僕射何尚之抄撰五經訪舉學士縣以驎士應選<lb/>
尚之謂子偃曰山藪故有竒士也少時驎士稱疾歸鄉<lb/>
更不與人物通養孤兄子義著鄉曲或勸驎士仕答曰<lb/>
<pb n="KR2a0017_WYG_054-22b"/>
魚縣獸檻天下一契聖人𤣥悟所以毎履吉先吾誠未<lb/>
能景行坐忘何為不希企日損乃作𤣥散賦以絶世太<lb/>
守孔山士辟不應宗人徐州刺史曇慶侍中懐文左率<lb/>
勃來候之驎士未嘗答也隐居餘干呉差山講經教授<lb/>
從學者數十百人各營屋宇依止其側驎士重陸機連<lb/>
珠毎為諸生講之征北張永為呉興請驎士入郡驎士<lb/>
聞郡後堂有好山水乃徃停數月永欲請為功曹使人<lb/>
致意驎士曰明府徳履冲素留心山谷民是以被褐負<lb/>
<pb n="KR2a0017_WYG_054-23a"/>
杖忘其疲病必欲飾渾沌以蛾眉冠越客於文冕走雖<lb/>
不敏請附高節有蹈東海而死爾永乃止昇明末太守<lb/>
王奐上表薦之詔徵為奉朝請不就永明六年吏部郎<lb/>
沈淵中書郎沈約又表薦驎士義行曰呉興沈驎士英<lb/>
風夙挺峻節早樹貞粹禀於天然綜博生乎篤習家世<lb/>
孤貧藜藿不給懐書而耕白首無倦挾琴採薪行歌不<lb/>
輟長兄早卒孤姪數四攝尫鞠稚吞苦推甘年踰七十<lb/>
業行無改元嘉以來聘召仍疊玉質踰潔霜操日嚴若<lb/>
<pb n="KR2a0017_WYG_054-23b"/>
使聞政王庭服道槐掖必能孚朝規於邊鄙播聖澤於<lb/>
荒垂詔又徵為太學博士建武二年徵著作郎永元二<lb/>
年徵太子舎人竝不就驎士負薪汲水并日而食守操<lb/>
終老篤學不倦遭火燒書數千卷驎士年過八十耳目<lb/>
猶聰明以火故抄寫燈下細書復成二三千卷滿數十<lb/>
箧時人以為養身静嘿之所致也著周易兩繫莊子内<lb/>
篇訓注易經禮記春秋尚書論語孝經䘮服老子要畧<lb/>
數十卷以楊王孫皇甫謐深逹生死而終禮矯偽乃自<lb/>
<pb n="KR2a0017_WYG_054-24a"/>
作終制年八十六卒同郡沈儼之字士恭徐州刺史曇<lb/>
慶子亦不仕徵太子洗馬永明元年徵中書郎三年又<lb/>
詔徵前南郡國常侍沈顗為著作郎建武二年徵太子<lb/>
舎人永元二年徵通直郎顗字處黙宋領軍寅之兄孫<lb/>
也<lb/>
呉苞字天葢濮陽鄄城人也儒學善三禮及老莊宋泰<lb/>
始中過江聚徒教學冠黄葛巾竹麈尾蔬食二十餘年<lb/>
隆昌元年詔曰處士濮陽呉苞栖志窮谷秉操貞固沈<lb/>
<pb n="KR2a0017_WYG_054-24b"/>
情味古白首彌厲徵太學博士不就始安王遥光右衛<lb/>
江祏於蔣山南為立舘自劉瓛卒後學者咸歸之以夀<lb/>
終魯國孔嗣之字敬伯宋世與太祖俱為中書舎人竝<lb/>
非所好自廬陵郡去官隐居鍾山朝廷以為太中大夫<lb/>
建武三年卒<lb/>
徐伯珍字文楚東陽太末人也祖父竝郡掾史伯珍少<lb/>
孤貧書竹葉及地學書山水暴出漂溺宅舎村隣皆奔<lb/>
走伯珍累床而止讀書不輟叔父璠之與顔延之友善<lb/>
<pb n="KR2a0017_WYG_054-25a"/>
還袪䝉山立精舎講授伯珍徃從學積十年䆒尋經史<lb/>
遊學者多依之太守琅邪王曇生呉郡張淹竝加禮辟<lb/>
伯珍應召便退如此者凡十二焉徵士沈儼造膝談論<lb/>
申以素交呉郡顧歡摘出尚書滯義伯珍訓答甚有條<lb/>
理儒者宗之好釋氏老莊兼明道術嵗常旱伯珍筮之<lb/>
如期雨澍舉動有禮過曲木之下趨而避之早䘮妻晩<lb/>
不復重娶自比曽參宅南九里有高山班固謂之九巖<lb/>
山後漢龍邱萇隐處也山多龍鬚檉柏望之五采世呼<lb/>
<pb n="KR2a0017_WYG_054-25b"/>
為婦人巖二年伯珍移居之門前生梓樹一年便合抱<lb/>
舘東石壁夜忽有赤光洞照俄爾而滅白雀一雙栖其<lb/>
户牖論者以為隐徳之感焉永明二年刺史豫章王辟<lb/>
議曹從事不就家甚貧窶兄弟四人皆白首相對時人<lb/>
呼為四皓建武四年卒年八十四受業生凡千餘人同<lb/>
郡樓㓜瑜亦儒學著禮捃遺三十卷官至給事中又同<lb/>
郡樓惠明有道術居金華山禽獸毒螫者皆避之宋明<lb/>
帝聞之勑出住華林園除奉朝請固乞不受求東歸永<lb/>
<pb n="KR2a0017_WYG_054-26a"/>
明三年忽乘輕舟向臨安縣衆不知所以尋而唐㝢之<lb/>
賊破郡文惠太子呼出住蔣山又求歸見許世祖敕為<lb/>
立舘<lb/>
史臣曰顧歡論夷夏優老而劣釋佛法者理寂乎萬古<lb/>
迹兆乎中世淵源浩博無始無邊宇宙之所不知數量<lb/>
之所不盡盛乎哉真大士之立言也探機扣寂有感必<lb/>
應以大苞小無細不容若乃儒家之教仁義禮樂仁愛<lb/>
義宜禮順樂和而已今則慈悲為本常樂為宗施舎惟<lb/>
<pb n="KR2a0017_WYG_054-26b"/>
機低舉成敬儒家之教憲章祖述引古證今於學易悟<lb/>
今樹以前因報以後果業行交酬連璅相襲隂陽之教<lb/>
占氣歩景授民以時知其利害今則耳眼洞逹心智他<lb/>
通身為奎井豈俟甘石法家之教出自刑理禁姦止邪<lb/>
明用賞罰今則十惡所墜五及無間刄樹劍山焦湯猛<lb/>
火造受自貽罔或差貳墨家之教遵上儉薄磨踵滅頂<lb/>
且猶非吝今則膚同斷瓠目如井星授子捐妻在鷹庇<lb/>
鴿從横之教所貴權謀天日遵環歸乎適變今則一音<lb/>
<pb n="KR2a0017_WYG_054-27a"/>
萬觧無待户説四辨三㑹咸得吾師雜家之教兼有儒<lb/>
墨今則五時所宣于何不盡農家之教播植耕耘善相<lb/>
五事以藝九穀今則鬱單稉稻已異閻浮生天果報自<lb/>
然飲食道家之教執一虚無得性亡情凝神勿擾今則<lb/>
波若無照萬法皆空豈有道之可名寧餘一之可得道<lb/>
俗對校真假將讐釋理奥藏無徃而不有也能善用之<lb/>
即真是俗九流之設用藉世教刑名道墨乖心異㫖儒<lb/>
者不學無傷為儒佛理𤣥曠實智妙有一物不知不成<lb/>
<pb n="KR2a0017_WYG_054-27b"/>
圓聖若夫神道應現之力感㑹變化之竒不可思議難<lb/>
用言象而諸張米道符水先驗相傳師法祖自伯陽世<lb/>
情去就有此二學僧尼道士矛楯相非非唯重道兼亦<lb/>
殉利詳尋兩教理歸一極但迹有左右故教成先後廣<lb/>
畧為言自生優劣道本虚無非由學至絶聖棄智已成<lb/>
有為有為之無終非道本若使本末同無曽何等級佛<lb/>
則不然具縛為種轉暗成明梯愚入聖途雖逺而可踐<lb/>
業雖曠而有期勸慕之道物我無隔而局情淺智鮮能<lb/>
<pb n="KR2a0017_WYG_054-28a"/>
勝受世途揆度因果二門雞鳴為善未必餘慶膾肉東<lb/>
陵曾無厄禍身才高妙鬱滯而靡逹器思庸鹵富厚以<lb/>
終生忠反見遺詭乃獲用觀此而論近無罪福而業有<lb/>
不定著自經文三報開宗斯疑頓曉史臣服膺釋氏深<lb/>
信冥縁謂斯道之莫貴也<lb/>
贊曰含貞抱樸履道敦學惟兹潛隐棄鱗養角<lb/>
　<lb/>
　<lb/>
<pb n="KR2a0017_WYG_054-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南齊書卷五十四<lb/>
<pb n="KR2a0017_WYG_054-29a"/>
　南齊書卷五十四考證<lb/>
顧歡傳歡早孤毎讀詩至哀哀父母輙執書慟泣學者<lb/>
　由是廢蓼莪篇○晉書王裒亦有此事<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0017_WYG_054-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南齊書卷五十四考證<lb/>
</p>
<p>
</p>
  </div>
</body>
</text>
</TEI>
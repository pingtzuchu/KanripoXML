<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南齊書卷六</head> <lb/>
    <p>
<pb n="KR2a0017_WYG_006-1a"/>
欽定四庫全書<lb/>
　南齊書卷六<lb/>
　　梁　　　蕭　　　子　　　顯　　　撰<lb/>
　夲紀第六<lb/>
　　眀帝<lb/>
髙宗眀皇帝諱鸞字景栖始安貞王道生子也小諱𤣥<lb/>
度少孤太祖撫育㤙過諸子宋泰豫元年為安吉令有<lb/>
嚴能之名補武陵王左常侍不拜元徽二年為永世令<lb/>
<pb n="KR2a0017_WYG_006-1b"/>
昇眀二年為邵陵王安南記室參軍未拜仍遷寧朔将<lb/>
軍淮南宣城二郡太守尋進號輔國将軍太祖踐阼遷<lb/>
侍中封西昌侯邑千戸建元二年為持節督郢州司州<lb/>
之義陽諸軍事冠軍将軍郢州刺史進號征虜将軍世<lb/>
祖即位轉度支尚書領右軍将軍永眀元年遷侍中領<lb/>
驍騎将軍王子侯舊乗纒帷車髙宗獨乗下帷儀従如<lb/>
素士公事混撓販食人擔火誤燒牛鼻豫章王白世祖<lb/>
世祖笑焉轉為散騎常侍左衛将軍清道而行上甚恱<lb/>
<pb n="KR2a0017_WYG_006-2a"/>
二年出為征虜将軍呉興太守四年遷中領軍常侍竝<lb/>
如故五年為持節監豫州郢州之西陽司州之汝南二<lb/>
郡軍事右将軍豫州刺史七年為尚書右僕射八年加<lb/>
領衛尉十年轉左僕射十二年領右衛将軍世祖遺詔<lb/>
為侍中尚書令尋加鎮軍将軍給班劍二十人隆昌元<lb/>
年即本號為大将軍給鼓吹一部親兵五百人尋又加<lb/>
中書監開府儀同三司鬱林王廢海陵王立為使持節<lb/>
都督揚南徐二州軍事驃騎大将軍録尚書事揚州刺<lb/>
<pb n="KR2a0017_WYG_006-2b"/>
史開府如故増班劍為三十人封宣城郡公二千戸鎮<lb/>
東府城給兵五千人錢二百萬布千匹九江作難假黄<lb/>
鉞事寧表送之尋加黄鉞都督中外諸軍事太傅領大<lb/>
将軍揚州牧増班劍為四十人給幢絡三望車前後部<lb/>
羽葆鼔吹劍履上殿入朝不趨賛拜不名置左右長史<lb/>
司馬従事中郎掾属各四人封宣城王邑五千戸持節<lb/>
侍中中書監録尚書竝如故未拜太后令廢海陵王以<lb/>
上入纂太祖為第三子羣臣三請乃受命<lb/>
<pb n="KR2a0017_WYG_006-3a"/>
建武元年冬十月癸亥即皇帝位詔曰皇齊受終建極<lb/>
握鏡臨宸神武重輝欽眀懿鑠七百攸長盤石斯固而<lb/>
王度中蹇天階荐阻嗣命多違蕃舋孔棘宏圖景厯将<lb/>
墜諸淵宣徳皇后逺鑒崇替憲章舊典疇咨台揆允定<lb/>
靈䇿用集寳命扵予一人猥以虚薄纉承大業仰繋鴻<lb/>
丕顧臨兆民永懐先構若履春氷寅憂夕惕罔識攸濟<lb/>
思與萬國播此惟新大赦天下改元宿衛身普轉一階<lb/>
其餘文武賜位二等逋租宿責換負官物在建武元年<lb/>
<pb n="KR2a0017_WYG_006-3b"/>
以前悉原除刼賊餘口在臺府者可悉原放負舋流徙<lb/>
竝還夲鄉太尉王敬則為大司馬司空陳顯達為太尉<lb/>
尚書令王晏加驃騎大将軍中領軍蕭諶為領軍将軍<lb/>
南徐州刺史皇子寳義為揚州刺史中䕶軍王𤣥邈為<lb/>
南兖州刺史新除右将軍張瓌為右光禄大夫平北将<lb/>
軍王廣之為江州刺史乙丑詔斷逺近上禮丁夘詔自<lb/>
今彫文篆刻嵗時光新可悉停省蕃牧守宰㦯有薦獻<lb/>
事非任土嚴加禁斷追贈安陸昭侯緬為安陸王己巳<lb/>
<pb n="KR2a0017_WYG_006-4a"/>
以安陸侯子寳晊為湘州刺史詔曰頃守職之吏多違<lb/>
舊典存私害公實興民蠧今商旅稅石頭後渚及夫鹵<lb/>
借倩一皆停息所在凡厥公宜可即符斷主曺詳為其<lb/>
制憲司眀加聴察十一月癸酉以西中郎長史始安王<lb/>
遥光為揚州刺史晉夀太守王洪範為青冀二州刺史<lb/>
尚書令王晏領太子少傅甲戌大司馬尋陽公王敬則<lb/>
等十三人進爵邑各有差詔省新林苑先是民地悉以<lb/>
還主原責本直庚辰立皇子寳義為晉安王寳𤣥為江<lb/>
<pb n="KR2a0017_WYG_006-4b"/>
夏王寳源為廬陵王寳寅為建安王寳融為随郡王寳<lb/>
攸為南平王甲申詔曰邑宰禄薄俸微不足代耕雖任<lb/>
土恒貢亦為勞費自今悉斷又詔宣城國五品以上悉<lb/>
與滿叙自此以下皆聽解遣其欲仕適所樂乙酉追尊<lb/>
始安貞王為景皇妃為懿后丙戌以輔國将軍聞喜公<lb/>
遥欣為荆州刺史寧朔将軍豐城公遥昌為豫州刺史<lb/>
丁亥詔細作中署材官車府凡諸工可悉開番假逓令<lb/>
休息戊子立皇太子寳卷賜天下為父後者爵一級孝<lb/>
<pb n="KR2a0017_WYG_006-5a"/>
子順孫義夫節婦普加甄賜眀揚表其衡閭賚以束帛<lb/>
己丑詔東宫肇建逺近或有慶禮可悉斷之壬辰以新<lb/>
除征虜将軍江夏王寳𤣥為郢州刺史永眀中御史中<lb/>
丞沈淵表百官年登七十皆令致仕竝窮困私門庚子<lb/>
詔曰日者百司耆齒許以自陳東西二省猶沾微俸辭<lb/>
事私庭榮禄兼謝興言愛老實有矜懐自縉紳年及可<lb/>
一遵永眀七年以前銓叙之科上輔政所誅諸王是月<lb/>
復屬籍各封子為侯十二月壬子詔曰上覽易遺下情<lb/>
<pb n="KR2a0017_WYG_006-5b"/>
難達是以甘棠見羙肺石流詠自月一視黄辭如有含<lb/>
枉不申懐直未舉者莅民之司竝任厥失<lb/>
二年春正月辛未詔京師繋囚殊死可降為五嵗刑三<lb/>
署見徒五嵗以下悉原赦王公以下各舉所知随王公<lb/>
卿士内外羣僚各舉朕違肆心極諌索虜冦司豫徐梁<lb/>
四州壬申遣鎮南将軍王廣之督司州征討右衛将軍<lb/>
蕭坦之督徐州征討尚書右僕射沈文季督豫州征討<lb/>
己夘詔京師二縣有毁彂墳壠随宜修理又詔曰食惟<lb/>
<pb n="KR2a0017_WYG_006-6a"/>
民天義髙姬載蠶實生本教重軒經前哲盛範後王茂<lb/>
則布令審端咸必由之朕肅扆巖廊思引風訓深務八<lb/>
政永鑒在勤静言日昃無忘寢興守宰親民之主牧伯<lb/>
調俗之司宜嚴課農桑罔令㳺惰揆景肆力必窮地利<lb/>
固修堤防考校殿最若耕蠺殊衆具以名聞㳺怠害業<lb/>
即便列奏主者詳為條格乙未虜攻鍾離徐州刺史蕭<lb/>
恵休破之丙申加太尉陳顯達使持節都督西北征討<lb/>
諸軍事丁酉内外纂嚴三月戊申詔南徐州僑舊民丁<lb/>
<pb n="KR2a0017_WYG_006-6b"/>
多充戎旅蠲今年三課己未司州刺史蕭誕與衆軍撃<lb/>
虜破之詔雍豫司南兖徐五州遇冦之家悉停今年稅<lb/>
調其與虜交通不問往罪丙寅停青州麥租虜自夀春<lb/>
退走甲申解嚴夏四月己亥朔三百里内獄訟同集京<lb/>
師克日聽覽此以外委州郡訊察三署徒𨽻原遣有差<lb/>
索虜圍漢中梁州刺史蕭懿拒退之己未以新除黄門<lb/>
郎裴叔業為徐州刺史五月甲午寢廟成詔監作長帥<lb/>
可賜位一等役身遣假一年非役者蠲租同假限六月<lb/>
<pb n="KR2a0017_WYG_006-7a"/>
壬戌誅領軍将軍蕭諶西陽王子眀南海王子罕邵陵<lb/>
王子貞乙丑以右衛将軍蕭坦之為領軍将軍秋七月<lb/>
辛未以右将軍晉安王寳義為南徐州刺史壬申以冠<lb/>
軍将軍梁王為司州刺史辛夘以氐楊馥之為北秦州<lb/>
刺史仇池公八月丁未以右衛将軍廬陵王寳源為南<lb/>
兖州刺史庚戌以新除輔國将軍申希祖為兖州刺史<lb/>
九月己丑改封南平王寳攸為邵陵王蜀郡王子文為<lb/>
西陽王廣漢王子峻為衡陽王臨海王昭秀為巴陵王<lb/>
<pb n="KR2a0017_WYG_006-7b"/>
永嘉王昭粲為桂陽王冬十月丁夘詔曰軌世去奢事<lb/>
殷哲后訓物以儉理鏡前王朕属流弊之末襲澆浮之<lb/>
季雖恭己𢎞化刻意隆平而禮譲未興侈華猶競永覽<lb/>
𤣥風兢言集愧思所以還淳改俗反古移民可罷東田<lb/>
毁興光樓并詔水衡量省御乘乙夘納皇太子妃褚氏<lb/>
大赦王公已下班賜各有差斷四方上禮十二月丁酉<lb/>
詔曰舊國都邑望之悵然况乃自經南面負扆宸居或<lb/>
功濟當時徳覃一世而塋壠櫕穢封樹不修豈直嗟深<lb/>
<pb n="KR2a0017_WYG_006-8a"/>
牧竪悲甚信陵而已哉昔中京淪覆鼎玉東遷晉元締<lb/>
構之始簡文遺詠在民而松門夷替埏路榛蕪雖年代<lb/>
殊往撫事興懐晉帝諸陵悉加修理并増守衛吴晉陵<lb/>
二郡失稔之鄉蠲三調有差<lb/>
三年春正月丁酉以陰平王楊炅子崇祖為沙州刺史<lb/>
封陰平王北中郎将建安王寳寅為江州刺史己巳詔<lb/>
申眀守長六周之制乙酉詔去嵗索虜冦邉縁邉諸州<lb/>
郡将士有臨陣及疾病死亡者竝送還本土三月壬午<lb/>
<pb n="KR2a0017_WYG_006-8b"/>
詔車府乗輿有金銀飾校者皆剔除夏四月虜冦司州<lb/>
戍兵撃破之五月己巳以征虜将軍蕭懿為益州刺史<lb/>
前軍将軍陰廣宗為梁南秦二州刺史前新除寧州刺<lb/>
史李慶宗為寧州刺史秋九月辛酉以冠軍将軍徐𤣥<lb/>
慶為兖州刺史冬十月以輔國将軍申希祖為司州刺<lb/>
史閏十二月戊寅皇太子冠賜王公以下帛各有差為<lb/>
父後者賜爵一級斷逺近上禮又詔今嵗不須光新可<lb/>
以見錢為百官供給<lb/>
<pb n="KR2a0017_WYG_006-9a"/>
四年春正月庚午大赦詔曰嘉肴停爼定方㫖扵必甘<lb/>
良玉在攻表珪璋扵既就是以陶鈞萬品務夲為先經<lb/>
緯九區學斆為大往因時康崇建庠序屯虞荐有權従<lb/>
省廢謳誦寂寥倐移年稔永言古昔無忘旰昃今華夏<lb/>
乂安要荒慕嚮締修東序實允適時便可式依舊章廣<lb/>
延國胄𢎞敷景業光被後昆壬寅詔民産子者蠲其父<lb/>
母調役一年又賜米十斛新婚者蠲夫役一年丙辰尚<lb/>
書令王晏伏誅二月甲子以左僕射徐孝嗣為尚書令<lb/>
<pb n="KR2a0017_WYG_006-9b"/>
征虜将軍蕭季敞為廣州刺史三月乙未右僕射沈文<lb/>
季領䕶軍将軍秋八月追尊景皇所生王氏為恭太后<lb/>
索虜冦沔北冬十月又冦司州甲戍遣太子中庶子梁<lb/>
王右軍司馬張稷討之十一月丙辰以氐楊靈珍為北<lb/>
秦州刺史仇池公武都王丁亥詔所在結課屋宅田桑<lb/>
可詳減舊價十二月甲子以冠軍将軍裴叔業為豫州<lb/>
刺史冠軍将軍徐𤣥慶為徐州刺史寧朔将軍左興盛<lb/>
為兖州刺史丁丑遣度支尚書崔慧景率衆救雍州<lb/>
<pb n="KR2a0017_WYG_006-10a"/>
永泰元年春正月癸未朔大赦逋租宿債在四年之前<lb/>
皆悉原除中軍大将軍徐孝嗣即夲號開府儀同三司<lb/>
沔北諸郡為虜所侵相繼敗沒乙巳遣太尉陳顯達持<lb/>
節救雍州丁未誅河東王鉉臨賀王子岳西陽王子文<lb/>
衡陽王子峻南康王子琳永陽王子珉湘東王子建南<lb/>
郡王子夏桂陽王昭粲巴陵王昭秀二月癸丑遣左衛<lb/>
将軍蕭恵休假節援夀陽辛未豫州刺史裴叔業撃虜<lb/>
扵淮北破之辛巳平西将軍蕭遥欣領雍州刺史三月<lb/>
<pb n="KR2a0017_WYG_006-10b"/>
丙午蠲雍州遇虜之縣租布戊申詔曰仲尼眀聖在躬<lb/>
允光上哲𢎞厥雅道大訓生民師範百王軌儀千載立<lb/>
人斯仰忠孝攸出𤣥功潛被至徳彌闡雖反袂遐曠而<lb/>
祧薦靡闕時祭舊品秩比諸侯頃嵗以来祀典陵替爼<lb/>
豆寂寥牲奠莫舉豈所以克昭盛烈永隆風教者㦲可<lb/>
式循舊典詳復祭秩使牢餼備禮欽饗兼申夏四月甲<lb/>
寅改元赦三署囚繋原除各有差文武賜位二等丙戍<lb/>
以鎮軍将軍蕭坦之為侍中中領軍己未立武陵昭王<lb/>
<pb n="KR2a0017_WYG_006-11a"/>
子子坦為衡陽王丙寅以西中郎長史劉暄為郢州刺<lb/>
史丁夘大司馬㑹稽太守王敬則舉兵反五月壬午遣<lb/>
輔國将軍劉山陽率軍東討乙酉斬敬則傳首曲赦浙<lb/>
東呉晉陵七郡以後軍長史蕭頴胄為南兖州刺史丁<lb/>
酉以北中郎将司馬元和為兖州刺史秋七月以輔國<lb/>
将軍王珍國為青冀二州刺史癸夘以太子中庶子梁<lb/>
王為雍州刺史太尉陳顯達為江州刺史己酉帝崩正<lb/>
福殿年四十七遺詔曰徐令可重申八命中書監夲官<lb/>
<pb n="KR2a0017_WYG_006-11b"/>
悉如故沈文季可左僕射常侍䕶軍如故江祏可右僕<lb/>
射江祀可侍中劉暄可衛尉軍政大事委陳太尉内外<lb/>
衆事無大小委徐孝嗣遥光坦之江祏其大事與沈文<lb/>
季江祀劉暄參懐心膂之任可委劉悛蕭恵休崔慧景<lb/>
葬興安陵帝眀審有吏才持法無所借制御親幸臣下<lb/>
肅清驅使寒人不得用四幅繖大存儉約罷世祖所起<lb/>
新林苑以地還百姓廢文帝所起太子東田斥賣之永<lb/>
眀中輿輦舟乗悉剔取金銀還主衣庫太官進御食有<lb/>
<pb n="KR2a0017_WYG_006-12a"/>
裹蒸帝曰我食此不盡可四片破之餘充晚食而世祖<lb/>
掖庭中宫殿服御一無所改性猜忌多慮故亟行誅戮<lb/>
潛信道術用計數出行幸先占利害南出則唱云西行<lb/>
東逰則唱云北幸簡扵出入竟不南郊上初有疾無輟<lb/>
聴覽祕而不傳及寢疾甚久勑臺省府署文簿求白魚<lb/>
以為治外始知之身衣絳衣服飾皆赤以為厭勝巫覡<lb/>
云後湖水頭經過宫内致帝有疾帝乃自至太官行水<lb/>
溝左右唘太官若無此水則不立帝决意塞之欲南引<lb/>
<pb n="KR2a0017_WYG_006-12b"/>
淮流會崩事寢<lb/>
史臣曰髙宗以支庶纂厯據猶子而為論一朝到此誠<lb/>
非素心遺寄所當諒不獲免夫戕夷之事懐抱多端或<lb/>
出自雄忍或生乎畏懾令同財之親在我而先棄進引<lb/>
之愛量物其必逺疑怯既深猜似外入流涕行誅非云<lb/>
義舉事茍求安能無内愧既而自樹夲根枝𦙍孤弱貽<lb/>
厥不昌終覆宗社若令<graphic n="KR1062" url="https://raw.githubusercontent.com/kanripo/KR-Gaiji/master/images/KR1062.png" mimeType="image/png"/>鈕之徴必委天命盤庚之祀<lb/>
亦繼陽甲杖運推公夫何譏爾<lb/>
<pb n="KR2a0017_WYG_006-13a"/>
賛曰髙宗傍起宗國之慶慕名儉徳垂文法令兢兢小<lb/>
心察察吏政沔陽失土南風不競<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0017_WYG_006-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南齊書卷六<lb/>
<pb n="KR2a0017_WYG_006-14a"/>
　南齊書卷六考證<lb/>
眀帝夲紀三年春正月丁酉○通鑑考異曰案長厯是<lb/>
　月乙丑朔無丁酉下有己巳當作丁夘<lb/>
四年春正月庚午○通鑑考異曰案長厯是月己丑朔<lb/>
　無庚午通鑑所以不日<lb/>
永泰元年七月以太尉陳顯達為江州刺史○<hi>臣祖庚</hi>
　按陳顯達傳顯達敗扵馬圈表解職不許求降號又<lb/>
　不許乃除江州又云東昏立顯達彌不樂還京師得<lb/>
<pb n="KR2a0017_WYG_006-14b"/>
　此授甚喜据此則刺史江州在東昏立後馬圏之敗<lb/>
　亦在永元元年情事適合况眀帝末顯達方以三公<lb/>
　撃魏不容無故除江州也<lb/>
　<lb/>
　<lb/>
　<lb/>
　<lb/>
　南齊書卷六考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南齊書卷四十二</head> <lb/>
    <p>
<pb n="KR2a0017_WYG_042-1a"/>
欽定四庫全書<lb/>
　南齊書卷四十二<lb/>
　　梁　　　蕭　　　子　　　顯　　　撰<lb/>
　列傳第二十三<lb/>
　　王　晏　蕭　諶　蕭坦之　江　祏<lb/>
王晏字士彦琅邪臨沂人也祖𢎞之通直常侍父普曜<lb/>
祕書監宋大眀末晏起家臨賀王國常侍員外郎巴陵<lb/>
王征北板參軍安成王撫軍板刑獄隨府轉車騎晉熙<lb/>
<pb n="KR2a0017_WYG_042-1b"/>
王燮為郢州晏為安西主簿世祖為長史與晏相遇府<lb/>
轉鎮西板晏記室諮議沈攸之事難鎮西職僚皆隨世<lb/>
祖鎮盆城上時權勢雖重而衆情猶有疑惑晏便専心<lb/>
奉事軍旅書翰皆委焉性甚便僻漸見親侍乃留為上<lb/>
征虜撫軍府板諮議領記室從還都遷領軍司馬中軍<lb/>
從事中郎常在上府參議機宻建元初轉太子中庶子<lb/>
世祖在東宫専斷朝事多不聞啓晏慮及罪稱疾自疎<lb/>
尋領射聲校尉不拜世祖即位轉長兼侍中意任如舊<lb/>
<pb n="KR2a0017_WYG_042-2a"/>
永眀元年領歩兵校尉遷侍中祭酒校尉如故遭母喪<lb/>
起為輔國將軍司徒左長史晏父普曜藉晏勢宦多歴<lb/>
通官晏尋遷左衛將軍加給事中未拜而普曜卒居喪<lb/>
有稱起冠軍將軍司徒左長史濟陽太守未拜遷衛尉<lb/>
將軍如故四年轉太子詹事加散騎常侍六年轉丹陽<lb/>
尹常侍如故晏位任親重朝夕進見言論朝事自豫章<lb/>
王嶷尚書令王儉皆降意以接之而晏每以疎漏被上<lb/>
呵責連稱疾久之上以晏湏禄養七年轉為江州刺史<lb/>
<pb n="KR2a0017_WYG_042-2b"/>
晏固辭不願出外見許留為吏部尚書領太子右衛率<lb/>
終以舊恩見寵時王儉雖貴而疎晏既領選權行臺閣<lb/>
與儉頗不平儉卒禮官議諡上欲依王導諡為文獻晏<lb/>
啓上曰導乃得此諡但宋以来不加素族出謂親人曰<lb/>
平頭憲事已行矣八年改領右衛將軍陳疾自解上欲<lb/>
以髙宗代晏領選手敕問之晏啓曰鸞清幹有餘然不<lb/>
諳百氏恐不可居此職上乃止眀年遷侍中領太子詹<lb/>
事本州中正又以疾辭十年改授散騎常侍金紫光禄<lb/>
<pb n="KR2a0017_WYG_042-3a"/>
大夫給親信二十人中正如故十一年遷右僕射領太<lb/>
孫右衛率世祖崩遺㫖以尚書事付晏及徐孝嗣令久<lb/>
於其職鬱林即位轉左僕射中正如故隆昌元年加侍<lb/>
中髙宗謀廢立晏便響應推奉延興元年轉尚書令加<lb/>
後將軍侍中中正如故封曲江縣侯邑千户給鼓吹一<lb/>
部甲仗五十人入殿髙宗與晏宴於東府語及時事晏<lb/>
抵掌曰公常言晏怯今定何如建武元年進號驃騎大<lb/>
將軍給班劔二十人侍中令中正如故又加兵百人領<lb/>
<pb n="KR2a0017_WYG_042-3b"/>
太子少傅進爵為公増邑為二千户以虜動給兵千人<lb/>
晏為人篤於親舊為世祖所稱至是自謂佐命惟新言<lb/>
論常非薄世祖故事衆始怪之髙宗雖以事際湏晏而<lb/>
心相疑斥料簡世祖中詔得與晏手敕三百餘紙皆是<lb/>
國家事以此愈猜薄之初即位始安王遥光便勸誅晏<lb/>
帝曰晏於我有勲且未有罪遥光曰晏尚不能為武帝<lb/>
安能為陛下帝黙然變色時帝常遣心腹左右陳世範<lb/>
等出塗巷採聽異言由是以晏為事晏輕淺無防慮望<lb/>
<pb n="KR2a0017_WYG_042-4a"/>
開府數呼相工自視云當大貴與賓客語好屏人請間<lb/>
上聞之疑晏欲反遂有誅晏之意傖人鮮于文粲與晏<lb/>
子徳元往來宻探朝㫖告晏有異志世範等又啓上云<lb/>
晏謀因四年南郊與世祖故舊主帥於道中竊發㑹虎<lb/>
犯郊壇帝愈懼未郊一日敕停行元㑹畢乃召晏於華<lb/>
林省誅之下詔曰晏閭閻凡伍少無特操階緣人乏班<lb/>
齒官途世祖在蕃搜揚擢用棄畧疵瑕遂升要重而輕<lb/>
跳險鋭在貴彌著猜忌反覆觸情多端故以兩宫所弗<lb/>
<pb n="KR2a0017_WYG_042-4b"/>
容十手所共指既内愧於心外懼憲牘掩迹陳痾多歴<lb/>
年載頻授蕃任輙辭請不行事似謙虚情實詭伏隆昌<lb/>
以来運集艱難匡贊之功頗有心力廼爵冠通侯位登<lb/>
元輔綢繆恩寄朝莫均焉谿壑可盈無厭將及視天畫<lb/>
地遂懐異圖廣求卜相取信巫覡論薦黨附遍滿臺府<lb/>
令大息徳元淵藪亡命同惡相濟劔客成羣弟詡㓙愚<lb/>
逺相脣齒信驛往来宻通要契去嵗之初奉朝鮮于文<lb/>
粲備告姦謀朕以信必由中義無與貳推誠委任覬能<lb/>
<pb n="KR2a0017_WYG_042-5a"/>
悛改而長惡易流構扇彌大與北中郎司馬蕭毅臺隊<lb/>
主劉眀達等剋期竊發以河東王鉉識用㣲弱可為其<lb/>
主得志之日當守以虚器眀達諸辭列炳然具存昔漢<lb/>
后以反脣致討魏臣以虯鬚為戮况無君之心既彰陵<lb/>
上之迹斯著此而可容誰寘刑辟並可收付廷尉肅眀<lb/>
國典晏未敗數日於北山廟答賽夜還晏既醉部伍人<lb/>
亦飲酒羽儀錯亂前後十餘里中不復相禁制識者云<lb/>
此勢不復久也晏子徳元有意尚至車騎長史徳元初<lb/>
<pb n="KR2a0017_WYG_042-5b"/>
名湛世祖謂晏曰劉湛江湛並不善終此非佳名也晏<lb/>
乃改之至是與弟晉安王友徳和俱被誅晏弟詡永眀<lb/>
中為少府卿六年敕位未登黄門郎不得畜女妓詡與<lb/>
射聲校尉隂𤣥智坐畜妓免官禁錮十年敕特原詡禁<lb/>
錮後出為輔國將軍始興内史廣州刺史劉纘為奴所<lb/>
殺詡率郡兵討之延興元年授詡持節廣州刺史詡亦<lb/>
篤舊晏誅上又遣南中郎司馬蕭季敞襲詡殺之<lb/>
蕭諶字彦孚南蘭陵蘭陵人也祖道清員外郎父仙伯<lb/>
<pb n="KR2a0017_WYG_042-6a"/>
桂陽王參軍諶初為州從事晉熙國侍郎左常侍諶於<lb/>
太祖為絶服族子元徽末世祖在郢州欲知亰邑消息<lb/>
太祖遣諶就世祖宣傳謀計留為腹心昇眀中為世祖<lb/>
中軍刑獄參軍東莞太守以勲懃封安復縣男三百户<lb/>
建元初為武陵王冠軍臨川王前軍參軍除尚書都官<lb/>
郎建威將軍臨川王鎮西中兵世祖在東宫諶領宿衛<lb/>
太祖殺張景真世祖令諶口啓乞景真命太祖不悦諶<lb/>
懼而退世祖即位出諶為大末令未之縣除歩兵校尉<lb/>
<pb n="KR2a0017_WYG_042-6b"/>
領射陽令轉帶南濮陽太守領御仗主永眀二年為南<lb/>
蘭陵太守建威將軍如故復除歩兵校尉太守如故世<lb/>
祖齋内兵仗悉付之心膂宻事皆使參掌除正員郎轉<lb/>
左中郎將後軍將軍太守如故世祖卧疾延昌殿敕諶<lb/>
在左右宿直上崩遺敕諶領殿内事如舊鬱林即位深<lb/>
委信諶諶每請急出宿帝通夕不得寐諶還乃安轉衛<lb/>
軍司馬兼衛尉加輔國將軍丁母憂敕還復本任守衛<lb/>
尉髙宗輔政有所匡諫帝既在後宫不出唯遣諶及蕭<lb/>
<pb n="KR2a0017_WYG_042-7a"/>
坦之遥進乃得聞達諶囘附髙宗勸行廢立宻召諸王<lb/>
典籖約語之不許諸王外接人物諶親要日久衆皆憚<lb/>
而從之鬱林被廢日初聞外有變猶宻為手敕呼諶其<lb/>
見信如此諶性險進無計畧及廢帝日領兵先入後宫<lb/>
齋内仗身素隸服諶莫有動者海陵立轉中領軍進爵<lb/>
為公二千户甲仗五十人入直殿内月十日還府建武<lb/>
元年轉領軍將軍左將軍南徐州刺史給扶進爵衡陽<lb/>
郡公食邑三千户髙宗初許事克用諶為揚州及有此<lb/>
<pb n="KR2a0017_WYG_042-7b"/>
授諶恚曰見炊飯熟推以與人王晏聞之曰誰復為蕭<lb/>
諶作甌筯者諶恃勲重干豫朝政諸有選用輒命議尚<lb/>
書使為申論上新即位遣左右要人於外聽察具知諶<lb/>
言深相疑阻二年六月上幸華林園宴諶及尚書令王<lb/>
晏等數人盡歡坐罷留諶晚出至華林閤仗身執還入<lb/>
省上遣左右莫智眀數諶曰隆昌之際非卿無有今日<lb/>
今一門二州兄弟三封朝廷相報政可極此卿恒懐怨<lb/>
望乃云炊飯已熟合甑與人邪今賜卿死諶謂智眀曰<lb/>
<pb n="KR2a0017_WYG_042-8a"/>
天去人亦復不逺我與至尊殺髙武諸王是君傳語來<lb/>
去我今死還取卿於省殺之至秋而智眀死見諶為祟<lb/>
詔曰蕭諶擢自凡庸識用輕險因藉倖㑹早預驅馳永<lb/>
眀之季曲頒恩紀鬱林昏悖頗立誠効寵靈優渥期遇<lb/>
兼隆内總戎柄外暢蕃威兄弟榮貴震灼朝野曽不感<lb/>
佩殊荷少答萬一自以勲髙伊霍事均難賞才冠當時<lb/>
耻居物後矯制王權與奪由已空懐疑懼坐構嫌猜覘<lb/>
候宫掖希覬非望蔽上罔下之心誣君不臣之跡固以<lb/>
<pb n="KR2a0017_WYG_042-8b"/>
彰暴民聽喧聒遐邇遂濳散金帛招集不逞交結禁衛<lb/>
互為脣齒宻契戚邸將肆姦逆朕以其任寄既重爵列<lb/>
河山每加彌縫𢎞以大信庶能懐音翻然悛改而犲狼<lb/>
其性㓙謀滋甚夫無將必戮陽秋眀義况釁積禍盈若<lb/>
斯之大可收付廷尉速正刑書罪止元惡餘無所問諶<lb/>
好左道吳興沈文猷相諶云相不減髙宗諶喜曰感卿<lb/>
意無為人言也至是文猷伏誅諶兄誕字彦偉初為殿<lb/>
中將軍永眀中為建康令與秣陵令司馬廸之同乗行<lb/>
<pb n="KR2a0017_WYG_042-9a"/>
車前導四卒左丞沈昭畧奏凡有鹵簿官共乗不得兼<lb/>
列騶寺請免誕等官詔贖論延興元年自輔國徐州為<lb/>
持節督司州刺史將軍如故眀帝立封安徳侯五百户<lb/>
進號冠軍建武二年春虜攻司州誕盡力拒守虜退増<lb/>
封四百户徴左衛將軍上欲殺諶以誕在邉鎮拒虜故<lb/>
未及行虜退六旬諶誅遣黄門郎梁王為司州别駕使<lb/>
誅誕束身受戮家口繫尚方諶弟誄與諶同豫廢立為<lb/>
寧朔將軍東莞太守轉西中郎司馬建武初封西昌侯<lb/>
<pb n="KR2a0017_WYG_042-9b"/>
千户轉太子左率領軍解司州圍還同伏誅諶伯父仙<lb/>
民官至太中大夫卒<lb/>
蕭坦之南蘭陵蘭陵人也祖道濟太中大夫父欣祖有<lb/>
勲於世祖至武進令坦之與蕭諶同族初為殿中將軍<lb/>
累至世祖中軍板刑獄參軍以宗族見驅使除竟陵王<lb/>
鎮北征北參軍東宫直閣以懃直為世祖所知除給事<lb/>
中淮陵令又除蘭陵令給事中如故尚書起部郎司徒<lb/>
中兵參軍世祖崩坦之隨太孫文武度上臺除射聲校<lb/>
<pb n="KR2a0017_WYG_042-10a"/>
尉令如故未拜除正員郎南魯郡太守少帝以坦之世<lb/>
祖舊人親信不離得入内見皇后帝於宫中及出後堂<lb/>
雜戲狡獪坦之皆得在側或值醉後躶袒坦之輙扶持<lb/>
諫喻見帝不可奉乃改計附髙宗宻為耳目除晉安王<lb/>
征北諮議隆昌元年追録坦之父勲封臨汝縣男食邑<lb/>
三百户徙征南諮議髙宗謀廢少帝既與蕭諶及坦之<lb/>
定謀帝腹心直閣將軍曹道剛疑外間有異宻有處分<lb/>
諶未能發始興内史蕭季敞南陽太守蕭頴基並應還<lb/>
<pb n="KR2a0017_WYG_042-10b"/>
都諶欲待二蕭至藉其勢力以舉事髙宗慮事變以告<lb/>
坦之坦之馳謂諶曰廢天子古来大事比聞曹道剛朱<lb/>
隆之等轉已猜疑衛尉眀日若不就事無所復及弟有<lb/>
百嵗母豈能坐聽禍敗政應作餘計耳諶惶遽眀日遂<lb/>
廢帝坦之力也海陵即位除黄門郎兼衛尉卿進爵伯<lb/>
増邑為六百户建武元年遷散騎常侍右衛將軍進爵<lb/>
侯増邑為千五百户眀年虜動假坦之節督徐州征討<lb/>
軍事虜圍鍾離春斷淮洲坦之擊破之還加領太子中<lb/>
<pb n="KR2a0017_WYG_042-11a"/>
庶子未拜遷領軍將軍永泰元年為侍中領軍東昬立<lb/>
為侍中領軍將軍永元元年遭母喪起復職加右將軍<lb/>
置府江祏兄弟欲立始安王遥光宻謂坦之坦之曰眀<lb/>
帝取天下已非次第天下人至今不服今若復作此事<lb/>
恐四海瓦解我期不敢言持喪還宅宅在東府城東遥<lb/>
光起事遣人夜掩取坦之坦之科頭著褌踰牆走從東<lb/>
冶僦渡南渡間道還臺假節督衆軍討遥光屯湘宫寺<lb/>
事平遷尚書右僕射丹陽尹右軍如故進爵公増邑千<lb/>
<pb n="KR2a0017_WYG_042-11b"/>
户坦之肥黒無鬚語聲嘶時人號為蕭瘂剛狠専執羣<lb/>
小畏而憎之遥光事平二十餘日帝遣延眀主帥黄文<lb/>
濟領兵圍坦之宅殺之子賞祕書郎亦伏誅坦之從兄<lb/>
翼宗為海陵郡將發坦之謂文濟曰從兄海陵宅故應<lb/>
無他文濟曰海陵宅在何處坦之告之文濟曰應得罪<lb/>
仍遣收之檢家赤貧唯有質錢帖子數百還以啓帝原<lb/>
死繫尚方和帝中興元年追贈坦之中軍將軍開府儀<lb/>
同三司<lb/>
<pb n="KR2a0017_WYG_042-12a"/>
江祏字𢎞業濟陽考城人也祖遵寧朔參軍父徳隣司<lb/>
徒右長史祏姑為景皇后少為髙宗所親恩如兄弟宋<lb/>
末解褐晉熙國常侍太祖徐州西曹員外郎髙宗冠軍<lb/>
參軍帶灄陽令竟陵王征北參軍尚書水部郎髙宗為<lb/>
呉興以祏為郡丞加宣威將軍廬陵王中軍功曹記室<lb/>
安陸王左軍諮議領録事帶京兆太守除通直郎補南<lb/>
徐州别駕髙宗輔政委以心腹隆昌元年自正員郎補<lb/>
丹陽丞中書郎髙宗為驃騎鎮東府以祏為諮議參軍<lb/>
<pb n="KR2a0017_WYG_042-12b"/>
領南昌太守與蕭誄對直東府省内時新立海陵人情<lb/>
未服髙宗胛上有赤誌常祕不傳祏勸帝出以示人晉<lb/>
夀太守王洪範罷任還上袒示之曰人皆謂此是日月<lb/>
相卿幸無泄言洪範曰公日月之相在軀如何可隐轉<lb/>
當言之公卿上大悦㑹直後張伯尹瓚等屢謀竊發祏<lb/>
誄憂虞無計每夕輙託事外出及入纂議定加祏寧朔<lb/>
將軍髙宗為宣城王太史宻奏圖緯云一號當得十四<lb/>
年祏入帝喜以示祏曰得此復何所望及即位遷守衛<lb/>
<pb n="KR2a0017_WYG_042-13a"/>
尉將軍如故封安陸縣侯邑千户祏祖遵以后父贈金<lb/>
紫光禄大夫父徳隣以帝舅亦贈光禄大夫建武二年<lb/>
遷右衛將軍掌甲仗㢘察四年轉太子詹事祏以外戚<lb/>
親要勢冠當時逺致餉遺或取諸王第名書好物然家<lb/>
行甚睦待子姪有恩意上寢疾永泰元年轉祏為侍中<lb/>
中書令出入殿省上崩遺詔轉右僕射祏弟衛尉祀為<lb/>
侍中敬皇后弟劉暄為衛尉東昬即位參掌選事髙宗<lb/>
雖顧命羣公而意寄多在祏兄弟至是更直殿内動止<lb/>
<pb n="KR2a0017_WYG_042-13b"/>
闗諮永元元年領太子詹事劉暄遷散騎常侍右衛將<lb/>
軍祏兄弟與暄及始安王遥光尚書令徐孝嗣領軍蕭<lb/>
坦之六人更日帖敕時呼為六貴帝稍欲行意孝嗣不<lb/>
能奪坦之雖時有異同而祏堅意執制帝深忿之帝失<lb/>
徳既彰祏議欲立江夏王寳𤣥劉暄初為寳𤣥郢州行<lb/>
事執事過刻有人獻馬寳𤣥欲看之暄曰馬何用看妃<lb/>
索煮肫帳下諮暄暄曰旦已煮鵞不煩復此寳𤣥恚曰<lb/>
舅殊無渭陽之情暄聞之亦不悦至是不同祏議欲立<lb/>
<pb n="KR2a0017_WYG_042-14a"/>
建安王寳夤宻謀於遥光遥光自以年長屬當鼎命㣲<lb/>
㫖動祏祏弟祀以少主難保勸祏立遥光暄以遥光若<lb/>
立已失元舅之望不肯同故祏遲疑久不決遥光大怒<lb/>
遣左右黄曇慶於青溪橋道中刺殺暄曇慶見暄部伍<lb/>
人多不敢發事覺暄告祏謀帝處分収祏兄弟祀時直<lb/>
在内殿疑有異遣信報祏曰劉暄似有異謀今作何計<lb/>
祏曰政當静以鎮之耳俄而召祏入見停中書省初直<lb/>
齋袁文曠以王敬則勲當封祏執不與帝使文曠取祏<lb/>
<pb n="KR2a0017_WYG_042-14b"/>
以刀環築其心曰復能奪我封否祏祀同日見殺祀字<lb/>
景昌初為南郡王國常侍歴髙祖驃騎東閣祭酒祕書<lb/>
丞晉安王鎮北長史南東海太守行府州事治下有宣<lb/>
尼廟久廢不脩祀更開掃構立祀弟禧居喪早卒有子<lb/>
廞字偉卿年十二聞收至謂家人曰伯既如此無心獨<lb/>
存赴井死後帝於後堂騎馬致適顧謂左右曰江祏若<lb/>
在我當復能騎此不暄字士穆出身南陽國常侍遥光<lb/>
起事以討暄為名事平暄遷領軍將軍封平都縣侯千<lb/>
<pb n="KR2a0017_WYG_042-15a"/>
户其年又見殺和帝中興元年贈祏衛將軍暄散騎常<lb/>
侍撫軍將軍並開府儀同三司祀散騎常侍太常卿<lb/>
史臣曰士死知己盖有生所共情雖愚智之品有二而<lb/>
逢迎之運唯一夫懐可知之才受知人之眄無慙外物<lb/>
此固天理其猶藏在中心銜恩念報况乎義早蕃僚道<lb/>
同遇合踰越勝已顧邁先流棄子如遺曽微舊徳使狗<lb/>
之喻人致前譏慙包疚心我無其事嗚呼陸機所以賦<lb/>
豪士也<lb/>
<pb n="KR2a0017_WYG_042-15b"/>
贊曰王蕭提契世祖基之樂羊食子里克無辭江劉后<lb/>
戚眀嗣是維廢興異論終用乖疑<lb/>
　<lb/>
　<lb/>
　<lb/>
　<lb/>
　<lb/>
　南齊書卷四十二<lb/>
<pb n="KR2a0017_WYG_042-16a"/>
　南齊書卷四十二考證<lb/>
王晏傳字士彦○南史作字休黙一字士彦<lb/>
漸見親侍○侍汲古閣本作待<lb/>
元㑹畢乃召晏於華林省誅之○<hi>臣宗萬</hi>按眀帝本紀<lb/>
　四年正月丙辰晏伏誅通鑑考異曰丙辰正月二十<lb/>
　八日也按郊禮必在正月既云未郊一日敕停則誅<lb/>
　晏必非元㑹之日也本傳盖言元㑹禮後耳<lb/>
蕭諶傳諶於太祖為絶服族子○通鑑諶世祖之族子<lb/>
<pb n="KR2a0017_WYG_042-16b"/>
　也與此異<lb/>
仗身執還入省○<hi>臣祖庚</hi>按通典唐制鎮戍之官給仗<lb/>
　身其人眡鎮戍之上中下為差京官五品已上亦有<lb/>
　仗身職員通鑑注云仗身執仗之衛士也<lb/>
一門二州兄弟三封○<hi>臣祖庚</hi>按通鑑注云諶為南徐<lb/>
　州誕為司州所謂二州也諶封衡陽郡公誄封西昌<lb/>
　侯誕封安復侯所謂三封也<lb/>
蕭坦之傳以懃直為世祖所知○<hi>臣祖庚</hi>按通鑑云嘗<lb/>
<pb n="KR2a0017_WYG_042-17a"/>
　為東宫直閤為世宗所知注云既為東宫直閤則從<lb/>
　世宗為是東宫亦有直閤將軍據此則祖字訛也<lb/>
並應還都○汲古閣本作遷都尉<lb/>
江祏傳父徳隣○南史作徳驎<lb/>
領南昌太守○<hi>臣承蒼</hi>按齊世無南昌太守之官南史<lb/>
　作領南平昌太守<lb/>
舅殊無渭陽之情○<hi>臣承蒼</hi>按渭陽之詩言甥之致情<lb/>
　於舅也後人多反用之南史晉安王子懋傳不意渭<lb/>
<pb n="KR2a0017_WYG_042-17b"/>
　陽翻成梟鏡亦以渭陽為舅氏之稱<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南齊書卷四十二考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南齊書卷三十一</head> <lb/>
    <p>
<pb n="KR2a0017_WYG_031-1a"/>
欽定四庫全書<lb/>
　南齊書卷三十一<lb/>
　　梁　　　蕭　　　子　　　顯　　　撰<lb/>
　列傳第十二<lb/>
　　江　謐　荀伯玉<lb/>
江謐字令和濟陽考城人也祖秉之臨海太守宋世清<lb/>
吏父徽尚書都官郎吳令為太初所殺謐繫尚方孝武<lb/>
平京邑乃得出解褐奉朝請輔國行參軍于湖令强濟<lb/>
<pb n="KR2a0017_WYG_031-1b"/>
稱職宋明帝為南豫州謐傾身奉之為帝所親待即位<lb/>
以為驃騎參軍弟䝉貌醜帝常召見狎侮之謐轉尚書<lb/>
度支郎俄遷右丞兼比部郎泰始四年江夏王義恭第<lb/>
十五女卒年十九未筓禮官議從成人服諸王服大功<lb/>
左丞孫夐重奏禮記女子十五而筓鄭云年應許嫁者<lb/>
也其未許嫁者則二十而筓射慈云十九猶為殤禮官<lb/>
違越經典於禮無據博士太常以下結免贖論謐坐杖<lb/>
督五十奪勞百日謐又奏夐先不研辨混同謬議准以<lb/>
<pb n="KR2a0017_WYG_031-2a"/>
事例亦宜及咎夐又結免贖論詔可出為建平王景素<lb/>
冠軍長史長沙内史行湘州事政治苛刻僧遵道人與<lb/>
謐情欵随謐莅郡犯小事餓繫郡獄僧遵裂三衣食之<lb/>
既盡而死為有司所奏徵還明帝崩遇赦得免為正員<lb/>
郎右軍將軍太祖領南兖州謐為鎮軍長史廣陵太守<lb/>
入為游擊將軍性流俗善趨勢利元徽末朝野咸屬意<lb/>
建平王景素謐深自委結景素事敗僅得免禍蒼梧王<lb/>
廢後物情尚懐疑惑謐獨竭誠歸事太祖以本官領尚<lb/>
<pb n="KR2a0017_WYG_031-2b"/>
書左丞昇明元年遷黄門侍郎左丞如故沈攸之事起<lb/>
議加太祖黄鉞謐所建也事平遷吏部郎稍被親待遷<lb/>
太尉諮議領録事叅軍齊臺建為右衛將軍建元元年<lb/>
遷侍中出為臨川王平西長史冠軍將軍長沙内史行<lb/>
湘州留事先遣之鎭既而驃騎豫章王嶷領湘州以謐<lb/>
為長史將軍内史知州留事如故封永新縣伯四百户<lb/>
三年為左民尚書諸皇子出閤用文武主帥皆以委謐<lb/>
尋敇曰江謐寒士誠當不得競等華儕然甚有才幹堪<lb/>
<pb n="KR2a0017_WYG_031-3a"/>
為委遇可遷掌吏部謐才長刀筆所在事辦太祖崩謐<lb/>
稱疾不入衆頗疑其怨不豫顧命也世祖即位謐又不<lb/>
遷官以此怨望時世祖不豫謐詣豫章王嶷請間曰至<lb/>
尊非起疾東宫又非才公今欲作何計世祖知之出謐<lb/>
為征虜將軍鎮北長史南東海太守未發上使御史中<lb/>
丞沈沖奏謐前後罪曰謐少懐輕躁長習諂薄交無義<lb/>
合行必利動特以奕世更局見擢宋朝而阿諛内外貨<lb/>
賂公行咎盈憲簡戾彰朝聽輿金輦寳取容近習以沈<lb/>
<pb n="KR2a0017_WYG_031-3b"/>
攸之地勝兵强終當得志委心託身嵗暮相結以劉景<lb/>
素親屬望重物應樂推獻誠薦子窺窬非望時艱網漏<lb/>
得全首領太祖匡飭天地方知逺圖薄其艱洗之瑕許<lb/>
其革音之効加以非分之寵推以不次之榮列迹勲良<lb/>
比肩朝徳以徃者微勤刀筆小用賞厠河山任忝出入<lb/>
輕險之性在貴彌彰貪昧之情雖富無滿重莅湘部顯<lb/>
行斷盗及居銓衡肆意受納連席同乗皆詖黷舊侣密<lb/>
筵閑讌必貨賄常客理合升進者以為已恵事宜貶退<lb/>
<pb n="KR2a0017_WYG_031-4a"/>
者並稱中㫖謂販鬻威權姦自不露欺主罔上奸議可<lb/>
掩先帝寢疾彌留人神憂震謐托病私舎曽無變容國諱<lb/>
經旬甫蹔入殿參訪遺詔覘忖時㫖以身列朝流宜䝉<lb/>
兼帶先顧不逮舊位無加遂崇飾惡言肆醜縱悖譏誹<lb/>
朝政訕毁皇猷遍蚩忠賢歴詆台相至於蕃岳入授列<lb/>
代恒規勲戚出撫前王彛則而謐妄發樞機坐構囂論<lb/>
復敢貶謗儲后不顧辭端毁折宗王每窮舌杪皆云誥<lb/>
誓乖禮崇樹失宜仰指天俯畫地希幸災故以申積憤<lb/>
<pb n="KR2a0017_WYG_031-4b"/>
犯上之跡既彰反噬之情已著請免官削爵土收送廷<lb/>
尉獄治罪詔賜死時年五十二子介建武中為呉令治<lb/>
亦深切民間榜死人髑髏為謐首棄官而去<lb/>
荀伯玉字弄璋廣陵人也祖永南譙太守父闡之給事<lb/>
中伯玉少為栁元景撫軍板行叅軍南徐州祭酒晉安<lb/>
王子勛鎮軍行叅軍泰始初子勛舉事伯玉友人孫沖<lb/>
為將帥伯玉隸其驅使封新亭侯事敗伯玉還都賣卜<lb/>
自業建平王景素聞而招之伯玉不往太祖鎮淮隂伯<lb/>
<pb n="KR2a0017_WYG_031-5a"/>
玉歸身結事為太祖冠軍刑獄叅軍太祖為明帝所疑<lb/>
及徵為黄門郎深懐憂慮伯玉勸太祖遣數十騎入虜<lb/>
界安置標榜於是虜游騎數百履行界上太祖以聞猶<lb/>
懼不得留令伯玉卜伯玉斷卦不成行而明帝詔果復<lb/>
太祖夲任由是見親待從太祖還都除奉朝請令伯玉<lb/>
看宅知家事世祖罷廣興還立别宅遣人於大宅掘樹<lb/>
數株伯玉不與馳以聞太祖曰卿執之是也轉太祖平<lb/>
南府晉熙王府參軍太祖為南兖州伯玉轉為上鎮軍<lb/>
<pb n="KR2a0017_WYG_031-5b"/>
中兵參軍帶廣陵令除羽林監不拜初太祖在淮南伯<lb/>
玉假還廣陵夢上廣陵城南樓上有二青衣小兒語伯<lb/>
玉云草中肅九五相追逐伯玉視城下人頭上皆有草<lb/>
泰始七年伯玉又夢太祖乗船在廣陵北渚見上兩腋<lb/>
下有翅不舒伯玉問何當舒上曰却後三年伯玉夢中<lb/>
自謂是呪師向上唾呪之凡六呪有六龍出兩腋下翅<lb/>
皆舒還而復歛元徽二年而太祖破桂陽威名大震五<lb/>
年而廢蒼梧太祖謂伯玉曰卿時乗之夢今且効矣昇<lb/>
<pb n="KR2a0017_WYG_031-6a"/>
眀初仍為太祖驃騎中兵參軍除歩兵校尉不拜仍帶<lb/>
濟陽太守中兵如故覇業既建伯玉忠勤盡心常衛左<lb/>
右加前軍將軍随太祖太尉府轉中兵將軍太守如故<lb/>
建元元年封南豐縣子四百户轉輔國將軍武陵王征<lb/>
虜司馬太守如故徙為安成王冠軍司馬轉豫章王司<lb/>
空諮議太守如故世祖在東宫專斷用事頗不如法任<lb/>
左右張景真使領東宫主衣食官榖帛賞賜什物皆御<lb/>
所服用景真於南澗寺捨身齋有元徽紫皮袴褶餘物<lb/>
<pb n="KR2a0017_WYG_031-6b"/>
稱是於樂遊設㑹伎人皆著御衣又度絲錦與崐崘舶<lb/>
營貨輙使傳令防送過南州津世祖拜陵還景真白服<lb/>
乗畫舴艋坐胡牀觀者咸疑是太子内外祇畏莫敢有<lb/>
言伯玉謂親人曰太子所為官終不知豈得顧死蔽官<lb/>
耳目我不啟聞誰應啟者因世祖拜陵後密啟之上大<lb/>
怒檢校東宫世祖還至方山日暮將泊豫章王於東府<lb/>
乗飛䴏東迎具白上怒之意世祖夜歸上亦停門籥待<lb/>
之二更盡方入宫上明日遣文惠太子聞喜公子良宣<lb/>
<pb n="KR2a0017_WYG_031-7a"/>
敇以景真罪狀示世祖稱太子令收景真殺之世祖憂<lb/>
懼稱疾月餘日上怒不解晝卧太陽殿王敬則直入叩<lb/>
頭啟上曰官有天下日淺太子無事被責人情恐懼願<lb/>
官往東宫解釋之太祖乃幸宫召諸王以下於𤣥圃園<lb/>
為家宴致醉乃還上嘉伯玉盡心愈見親信軍國密事<lb/>
多委使之時人為之語曰十敇五令不如荀伯玉命世<lb/>
祖深怨伯玉上臨崩指伯玉謂世祖曰此人事我忠我<lb/>
身後人必為其作口過汝勿信也可令往東宫長侍白<lb/>
<pb n="KR2a0017_WYG_031-7b"/>
澤小却以南兖州處之伯玉遭父憂除冠軍將軍南濮<lb/>
陽太守未拜除黄門郎夲官如故世祖轉為豫章王太<lb/>
尉諮議太守如故俄遷散騎常侍太守如故伯玉憂懼<lb/>
無計上聞之以其與垣崇祖善慮相扇為亂加意撫之<lb/>
伯玉乃安永明元年垣崇祖誅伯玉并伏法初善相墓<lb/>
者見伯玉家墓謂其父曰當出暴貴而不久也伯玉後<lb/>
聞之曰朝聞道夕死可矣死時年五十<lb/>
史臣曰君老不事太子義烈之遺訓也欲夫專心所奉<lb/>
<pb n="KR2a0017_WYG_031-8a"/>
在節無貳雖人子之親尚宜自别則偏黨為論豈或傍<lb/>
啟察江荀之行也雖異術而同亡以古道而居今世難<lb/>
乎免矣<lb/>
賛曰謐口禍門荀言亟盡時清主異并合同殞<lb/>
　<lb/>
　<lb/>
　<lb/>
　<lb/>
<pb n="KR2a0017_WYG_031-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南齊書卷三十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南齊書卷二十六</head> <lb/>
    <p>
<pb n="KR2a0017_WYG_026-1a"/>
欽定四庫全書<lb/>
　南齊書卷二十六<lb/>
　　梁　　　蕭　　　子　　　顯　　　撰<lb/>
　列傳第七<lb/>
　　王敬則　陳顯達<lb/>
王敬則晉陵南沙人也母為女巫生敬則而胞衣紫色<lb/>
謂人曰此兒有鼔角相敬則年長兩腋下生乳各長數<lb/>
寸夢騎五色獅子年二十餘善拍張補刀㦸左右景和<lb/>
<pb n="KR2a0017_WYG_026-1b"/>
使敬則跳刀高與白虎幢等如此五六接無不中補俠<lb/>
轂隊主領細鎧左右與夀寂之同斃景和明帝即位以<lb/>
為直閣將軍坐捉刀入殿啟事繫尚方十餘日乃復直<lb/>
閤除奮武將軍封重安縣子邑三百五十戸敬則少時<lb/>
於草中射獵有蟲如烏豆集其身擿去乃脱其處皆流<lb/>
血敬則惡之詣道士卜道士曰不須憂此封侯之瑞也<lb/>
敬則聞之喜故出都自効至是如言泰始初以敬則為<lb/>
龍驤將軍軍主隨寕朔將軍劉懐珍征夀春殷琰遣將<lb/>
<pb n="KR2a0017_WYG_026-2a"/>
劉從築四壘於死虎懐珍遣敬則以千人繞後直出横<lb/>
塘賊衆驚退除奉朝請出補東武暨陽令敬則初出都<lb/>
至陸主山下宗侣十餘船同發敬則船獨不進乃令弟<lb/>
入水推之見一烏漆棺敬則曰爾非凡器若是吉善使<lb/>
船速進吾富貴當改葬爾船須臾去敬則既入縣收此<lb/>
棺葬之軍荒之後縣有一部劫逃紫山中為民患敬則<lb/>
遣人致意劫帥可悉出首當相申論治下廟神甚酷烈<lb/>
百姓信之敬則引神為誓必不相負劫帥既出敬則於<lb/>
<pb n="KR2a0017_WYG_026-2b"/>
廟中設㑹於座收縛曰吾先啟神若負誓還神十牛今<lb/>
不違誓即殺十牛解神并斬諸劫百姓悦之遷員外郎<lb/>
元徽二年隨太祖拒桂陽賊於新亭敬則與羽林監陳<lb/>
顯達寧朔將軍高道慶乗舸䒁於江中迎戰大破賊水<lb/>
軍焚其舟艦事寧帶南泰山太守右俠轂主轉越騎校<lb/>
尉安城王車騎參軍蒼梧王狂虐左右不自保敬則以<lb/>
太祖有威名歸誠奉事每下直輙往領軍府夜著青衣<lb/>
扶匐道路為太祖聼察蒼梧去来太祖命敬則於殿内<lb/>
<pb n="KR2a0017_WYG_026-3a"/>
伺機未有定日既而楊玉夫等危急殞帝敬則時在家<lb/>
玉夫將首投敬則敬則馳詣太祖太祖慮蒼梧所誑不<lb/>
開門敬則於門外大呼曰是敬則耳門猶不開乃於牆<lb/>
上投進其首太祖索水洗視視竟乃戎服出敬則從入<lb/>
宫至承明門門郎疑非蒼梧還敬則慮人覘見以刀環<lb/>
塞窐孔呼開門甚急衛尉丞顏靈寶窺見太祖乗馬在<lb/>
外竊謂親人曰今若不開内領軍天下㑹是亂耳門開<lb/>
敬則隨太祖入殿明旦四貴集議敬則拔白刃在床側<lb/>
<pb n="KR2a0017_WYG_026-3b"/>
跳躍曰官應處分誰敢作同異者昇明元年遷員外散<lb/>
騎常侍輔國將軍驍騎將軍領臨淮太守増封為千三<lb/>
百戸知殿内宿衛兵事沈攸之事起進敬則號冠軍將<lb/>
軍太祖入守朝堂袁粲起兵夕領軍劉韞直閤將軍卜<lb/>
伯興等於宫内相應戒嚴將發敬則開關掩襲皆殺之<lb/>
殿内竊發盡平敬則之力也遷右衛將軍常侍如故増<lb/>
封為二千五百戸尋又加五百戸又封敬則子元遷為<lb/>
東鄉侯邑三百七十戸齊臺建為中領軍太祖將受禪<lb/>
<pb n="KR2a0017_WYG_026-4a"/>
材官薦易太極殿柱順帝欲避土不肯出宫遜位明日<lb/>
當臨軒帝又逃宫内敬則將轝入迎帝啟譬令出帝拍<lb/>
敬則手曰必無過慮當餉輔國十萬錢建元元年出為<lb/>
使持節散騎常侍都督南兗兗徐青冀五州軍事平北<lb/>
將軍南兖州刺史封尋陽郡公邑三千戸加敬則妻懐<lb/>
氏爵為尋陽國夫人二年進號安北將軍虜㓂淮泗敬<lb/>
則恐委鎮還都百姓皆驚散奔走上以其功臣不問以<lb/>
為都官尚書撫軍尋遷使持節散騎常侍安東將軍吳<lb/>
<pb n="KR2a0017_WYG_026-4b"/>
興太守郡舊多剽掠有十數歳小兒於路取遺物殺之<lb/>
以殉自此道不拾遺郡無劫盜又錄得一偷召其親屬<lb/>
於前鞭之令偷身長掃街路久之乃令偷舉舊偷自代<lb/>
諸偷恐為其所識皆逃走境内以清出行從市過見屠<lb/>
肉枅歎曰吳興昔無此枅是我少時在此所作也遷䕶<lb/>
軍將軍常侍如故以家為府三年以改葬去職詔贈敬<lb/>
則母尋陽公國太夫人改授侍中撫軍將軍太祖遺詔<lb/>
敬則以本官領丹陽尹尋遷為使持節散騎常侍都督<lb/>
<pb n="KR2a0017_WYG_026-5a"/>
㑹稽東陽新安臨海永嘉五郡軍事鎮東將軍㑹稽太<lb/>
守永明二年給鼔吹一部㑹土邉帶湖海民丁無士庶<lb/>
皆保塘役敬則以功力有餘悉評斂為錢送臺庫以為<lb/>
便宜上許之竟陵王子良啟曰伏尋三吳内地國之關<lb/>
輔百度所資民庶彫流日有困殆蠶農罕獲饑寒尤甚<lb/>
富者稍増其饒貧者轉鍾其弊可為痛心難以辭盡頃<lb/>
錢貴物賤殆欲兼倍凡在觸類莫不如兹稼穡難劬斛<lb/>
直數倍今機杼勤苦匹裁三百所以然者實亦有由年<lb/>
<pb n="KR2a0017_WYG_026-5b"/>
常歳調既有定期僮䘏所上咸是見直民間錢多剪鑿<lb/>
鮮復完者公家所受必須員大以兩代一困於所貿鞭<lb/>
捶質繫益致無聊臣昔忝㑹稽粗閑物俗塘丁所上本<lb/>
不入官良由陂湖宜壅橋路須通均夫訂直民自為用<lb/>
若甲分毁壊則年一脩改若乙限堅完則終歳無役今<lb/>
郡通課此直悉以還臺租賦之外更生一調致令塘路<lb/>
崩蕪湖源泄散害民損政實此為劇建元初狡虜㳺䰟<lb/>
軍用殷廣浙東五郡丁稅一千乃有質賣妻兒以充此<lb/>
<pb n="KR2a0017_WYG_026-6a"/>
限道路愁窮不可聞見所逋尚多收上事絶臣等具啟<lb/>
聞即䝉蠲原而此年租課三分逋一明知徒足擾民實<lb/>
自弊國愚謂塘丁一條宜還復舊在所逋䘏優量原除<lb/>
凡應受錢不限大小仍令在所折市布帛若民有雜物<lb/>
是軍國所須者聽隨價准直不必一應送錢於公不虧<lb/>
其用在私實荷其渥昔晉氏初遷江左草創絹布所直<lb/>
十倍於今賦調多少因時増減永初中官布一匹直錢<lb/>
一千而民間所輸聼為九百漸及元嘉物價轉賤私貨<lb/>
<pb n="KR2a0017_WYG_026-6b"/>
則束直六千官受則匹准五百所以每欲優民必為降<lb/>
落令入官好布匹堪百餘其四民所送猶依舊制昔為<lb/>
損上今為刻下氓庶空儉豈不由之救民拯弊莫過減<lb/>
賦時和歳稔尚爾虚乏儻値水旱寧可熟念且西京熾<lb/>
强實基三輔東都全固寔賴三河歴代所同古今一揆<lb/>
石頭以外裁足自供府州方山以東深關朝廷根本夫<lb/>
股肱要重不可不䘏宜䝉寛政少加優養畧其目前小<lb/>
利取其長久大益無患民貲不殷國財不阜也宗臣重<lb/>
<pb n="KR2a0017_WYG_026-7a"/>
寄咸云利國竊如愚管未見可安上不納三年進號征<lb/>
東將軍宋廣州刺史王翼之子妾路氏剛㬥數殺婢翼<lb/>
之子法明告敬則敬則付山隂獄殺之路氏家訴為有<lb/>
司所奏山隂令劉岱坐棄市刑敬則入朝上謂敬則曰<lb/>
人命至重是誰下意殺之都不啟聞敬則曰是臣愚意<lb/>
臣知何物科法見背後有節便言應得殺人劉岱亦引<lb/>
罪上乃赦之敬則免官以公領郡明年遷侍中中軍將<lb/>
軍尋與王儉俱即本號開府儀同三司儉既固讓敬則<lb/>
<pb n="KR2a0017_WYG_026-7b"/>
亦不即受七年出為使持節散騎常侍都督豫州郢州<lb/>
之西陽司州之汝南二郡軍事征西大將軍豫州刺史<lb/>
開府如故進號驃騎十一年遷司空常侍如故世祖崩<lb/>
遺詔改加侍中高宗輔政密有廢立意隆昌元年出敬<lb/>
則為使持節都督㑹稽東陽臨海永嘉新安五郡軍事<lb/>
㑹稽太守本官如故海陵王立進位太尉敬則名位雖<lb/>
逹不以富貴自遇危拱傍遑畧不衿裾接士庶皆吳語<lb/>
而殷勤周悉初為散騎使虜於北舘種楊柳後員外郎<lb/>
<pb n="KR2a0017_WYG_026-8a"/>
虞長耀北使還敬則問我昔種楊柳樹今若大小長耀<lb/>
曰虜中以為甘棠敬則笑而不答世祖御座賦詩敬則<lb/>
執紙曰臣幾落此奴度内世祖問此何言敬則曰臣若<lb/>
知書不過作尚書都令史耳那得今日敬則雖不大識<lb/>
書而性甚警黠臨州郡令省事讀辭下教判决皆不失<lb/>
理明帝即位進大司馬增邑千戸臺使拜授日雨大洪<lb/>
注敬則文武皆失色一客在傍曰公由來如此昔拜丹<lb/>
陽吳興時亦然敬則大悦曰我宿命應得雨乃列羽儀<lb/>
<pb n="KR2a0017_WYG_026-8b"/>
備朝服導引出聽事拜受意猶不自得吐舌久之至事<lb/>
竟帝既多殺害敬則自以高武舊臣心懐憂恐帝雖外<lb/>
厚其禮而内相疑備數訪問敬則飲食體幹堪宜聞其<lb/>
衰老且以居内地故得少安三年中遣蕭坦之將齋仗<lb/>
五百人行武進陵敬則諸子在都憂怖無計上知之遣<lb/>
敬則世子仲雄入東安慰之仲雄善彈琴當時新絶江<lb/>
左有蔡邕焦尾琴在主衣庫上敇五日一給仲雄仲雄<lb/>
於御前鼔琴作懊儂曲歌曰常歎負情儂郎今果行許<lb/>
<pb n="KR2a0017_WYG_026-9a"/>
帝愈猜愧永泰元年帝疾屢經危殆以張瓌為平東將<lb/>
軍吳郡太守置兵佐密防敬則内外傳言當有異處分<lb/>
敬則聞之竊曰東今有誰秪是欲平我耳諸子怖懼第<lb/>
五子幼隆遣正員將軍徐嶽密以情告徐州行事謝朓<lb/>
為計若同者當往報敬則朓執嶽馳啟之敬則城局參<lb/>
軍徐庶家在京口其子密以報庶庶以告敬則五官王<lb/>
公林公林敬則族子常所委信公林勸敬則急送啟賜<lb/>
兒死單舟星夜還都敬則令司馬張思祖草啟既而曰<lb/>
<pb n="KR2a0017_WYG_026-9b"/>
若爾諸郎在都要應有信且忍一夕其夜呼僚佐文武<lb/>
摴蒲賭錢謂衆曰卿諸人欲令我作何計莫敢先答防<lb/>
閤丁興懐曰官秪應作耳敬則不作聲明旦召山陰令<lb/>
王詢臺侍御史鍾離祖願敬則横刀跂坐問詢等發丁<lb/>
可得幾人傳庫見有幾錢物詢答縣丁卒不可上祖願<lb/>
稱傳物多未輸入敬則怒將出斬之王公林又諫敬則<lb/>
曰官是事皆可悔惟此事不可悔官詎不更思敬則唾<lb/>
其面曰小子我作事何關汝小子乃起兵上詔曰謝朓<lb/>
<pb n="KR2a0017_WYG_026-10a"/>
啟事騰徐嶽列如右王敬則禀質凶猾本謝人綱直以<lb/>
宋季多艱頗有膂力之用驅奬所至遂升榮顯皇運肇<lb/>
基預聞末議功非匡國賞實震主爵冠執珪身登衣衮<lb/>
固已風雅作刺縉紳側目而溪谷易盈鴟梟難改猜心<lb/>
内駭醜辭外布永明之朝履霜有漸隆昌之世堅冰將<lb/>
著從容附㑹朕有力焉及景歴惟新推誠盡禮中使相<lb/>
望軒冕成隂廼嫌跡愈興禍圖兹構收合亡命結黨聚<lb/>
羣外候邉警内伺國隙元遷兄弟中萃淵藪姦契潛通<lb/>
<pb n="KR2a0017_WYG_026-10b"/>
將謀竊發朓即姻家嶽又邑子取據匪他昭然以信方<lb/>
邵之羙未聞韓彭之舋已積此而可容孰寄刑典便可<lb/>
即遣收掩肅明國憲大辟所加其父子而已凡諸詿誤<lb/>
一從蕩滌收敬則子員外郎世雄記室參軍季哲太子<lb/>
洗馬幼隆太子舍人少安等於宅殺之長子黄門郎元<lb/>
遷為寕朔將軍領千人於徐州擊虜敇徐州刺史徐𤣥<lb/>
慶殺之敬則招集配衣二三日便發欲劫前中書令何<lb/>
𦙍還為尚書令長史王弄璋司馬張思祖止之乃率實<lb/>
<pb n="KR2a0017_WYG_026-11a"/>
甲萬人過浙江謂思祖曰應須作檄思祖曰公今自還<lb/>
朝何用作此敬則乃止朝廷遣輔國將軍前軍司馬左<lb/>
興盛後軍將軍直閤將軍崔恭祖輔國將軍劉山陽龍<lb/>
驤將軍直閤將軍馬軍主胡松三千餘人築壘於曲阿<lb/>
長岡右僕射沈文季為持節都督屯湖頭備京口路敬<lb/>
則以舊將舉事百姓擔篙荷鍤隨逐之十餘萬衆至晉<lb/>
陵南沙人范脩化殺縣令公上延孫以應之敬則至武<lb/>
進陵口慟哭乗肩轝而前遇興盛山陽二砦盡力攻之<lb/>
<pb n="KR2a0017_WYG_026-11b"/>
興盛使軍人遥告敬則曰公兒死已盡公持許底作官<lb/>
軍不敵欲退而圍不開各死戰胡松領馬軍突其後白<lb/>
丁無器仗皆驚散敬則軍大敗敬則索馬再上不得上<lb/>
興盛軍容袁文曠斬之傳首是時上疾已篤敬則倉卒<lb/>
東起朝廷震懼東昬侯在東宫議欲叛使人上屋望見<lb/>
征虜亭失火謂敬則至急裝欲走有告敬則者敬則曰<lb/>
檀公三十六策走是上計汝父子唯應急走耳敬則之<lb/>
來聲勢甚盛裁少日而敗時年七十餘封左興盛新吳<lb/>
<pb n="KR2a0017_WYG_026-12a"/>
縣男崔恭祖遂興縣男劉山陽湘陰縣男胡松沙陽縣<lb/>
男各四百戸賞平敬則也又贈公上延孫為射聲校尉<lb/>
陳顯逹南彭城人也宋孝武世為張永前軍幢主景和<lb/>
中以勞歴使使泰始初以軍主隸徐州刺史劉懐珍北<lb/>
征累至東海王板行參軍員外郎泰始四年封彭澤縣<lb/>
子邑三百戸歴馬頭義陽二郡太守羽林監濮陽太守<lb/>
隸太祖討桂陽賊於新亭壘劉勔大桁敗賊進杜姥宅<lb/>
及休範死太祖欲還衛宫城或諫太祖曰桂陽雖死賊<lb/>
<pb n="KR2a0017_WYG_026-12b"/>
黨猶熾人情難固不可輕動太祖乃止遣顯逹率司空<lb/>
參軍高敬祖自查浦渡淮緣石頭北道入承明門屯東<lb/>
堂宫中恐動得顯逹至乃稍定顯逹出杜姥宅大戰破<lb/>
賊矢中左眼㧞箭而鏃不出地黄村潘嫗善禁先以釘<lb/>
釘柱嫗禹歩作氣釘即時出乃禁顯逹目中鏃出之封<lb/>
豐城縣侯邑千戸轉游擊將軍尋為使持節督廣交越<lb/>
三州湘州之廣興軍事輔國將軍平越中郎將廣州刺<lb/>
史進號冠軍沈攸之事起顯逹遣軍援臺長史到遁司<lb/>
<pb n="KR2a0017_WYG_026-13a"/>
馬諸葛導謂顯逹曰沈攸之擁衆百萬勝負之勢未可<lb/>
知不如保境蓄衆分遣信驛密通彼此顯逹於座手斬<lb/>
之遣表疏歸心太祖進使持節左將軍軍至巴丘而沈<lb/>
攸之平除散騎常侍左衛將軍轉前將軍太祖太尉左<lb/>
司馬齊臺建為散騎常侍左衛將軍領衛尉太祖即位<lb/>
遷中䕶軍增邑千六百戸轉䕶軍將軍顯逹啟讓上答<lb/>
曰朝廷爵人以序卿忠發萬里信誓如期雖屠城殄國<lb/>
之勲無以相加此而不賞典章何在若必未宜爾吾終<lb/>
<pb n="KR2a0017_WYG_026-13b"/>
不妄授於卿數士意同家人豈止於君臣邪過明與王<lb/>
李俱祗召也上即位後御膳不宰牲顯逹上熊烝一盤<lb/>
上即以充飯建元二年虜㓂夀陽淮南江北百姓搔動<lb/>
上以顯逹為使持節散騎常侍都督南兖兖徐青冀五<lb/>
州諸軍事平北將軍南兖州刺史之鎮虜退上敇顯逹<lb/>
曰虜經破散後當無復犯關理但國家邉防自應過存<lb/>
備豫宋元嘉二十七年後江夏王作南兖徙鎮盱眙沈<lb/>
司空亦以孝建初鎮彼政當以淮上要於廣陵耳卿謂<lb/>
<pb n="KR2a0017_WYG_026-14a"/>
前代此處分云何今僉議皆云卿應據彼地吾未能決<lb/>
乃當以擾動文武為勞若是公計不得憚之事竟不行<lb/>
遷都督益寧二州軍事安西將軍益州刺史領宋寧太<lb/>
守持節常侍如故世祖即位進號鎭西益部山險多不<lb/>
賔服大度村獠前後刺史不能制顯逹遣使責其租賧<lb/>
獠帥曰兩眼刺史尚不敢調我遂殺其使顯逹分部將<lb/>
吏聲將出獵夜徃襲之男女無少長皆斬之自此山夷<lb/>
震服廣漢賊司馬龍駒據郡反顯逹又討平之永明二<lb/>
<pb n="KR2a0017_WYG_026-14b"/>
年徴為侍中䕶軍將軍顯逹累任在外經太祖之憂及<lb/>
見世祖流涕悲咽上亦泣心甚嘉之五年荒人桓天生<lb/>
自稱桓𤣥宗族與雍司二州界蠻虜相扇動據南陽故<lb/>
城上遣顯達假節率征虜將軍戴僧静等水軍向宛葉<lb/>
雍司衆軍受顯逹節度天生率虜衆萬餘人攻舞陰舞<lb/>
陰戍主輔國將軍殷公愍擊殺其副張麒麟天生被瘡<lb/>
退走仍以顯逹為使持節散騎常侍都督雍梁南北秦<lb/>
郢州之竟陵司州之隨郡軍事鎭北將軍領寧蠻校尉<lb/>
<pb n="KR2a0017_WYG_026-15a"/>
雍州刺史顯達進據舞陽城遣僧静等先進與天生及<lb/>
虜再戰大破之官軍還數月天生復出攻舞隂殷公愍<lb/>
破之天生還竄荒中遂城平民曰土三城賊稍稍降散<lb/>
八年進號征北將軍其年仍遷侍中鎭軍將軍尋加中<lb/>
領軍出為使持節散騎常侍都督江州諸軍事征南大<lb/>
將軍江州刺史給鼓吹一部顯逹謙厚有智計自以人<lb/>
㣲位重每遷官常有愧懼之色有子十餘人誡之曰我<lb/>
本志不及此汝等勿以富貴陵人家既豪富諸子與王<lb/>
<pb n="KR2a0017_WYG_026-15b"/>
敬則諸兒並精車牛麗服飾當世快牛稱陳世子青王<lb/>
三郎烏吕文顯折角江瞿曇白鼻顯達謂其子曰麈尾<lb/>
扇是王謝家物汝不須捉此自隨十一年秋虜動詔屯<lb/>
樊城世祖遺詔即本號開府儀同三司隆昌元年遷侍<lb/>
中車騎將軍開府如故置兵佐豫廢鬱林之勲延興元<lb/>
年為司空進爵公増邑千戸甲仗五十人入殿高宗即<lb/>
位進太尉侍中如故改封鄱陽郡公邑三千戸加兵二<lb/>
百人給油絡車建武二年虜攻徐司詔顯逹出頓徃來<lb/>
<pb n="KR2a0017_WYG_026-16a"/>
新亭白下以為聲勢上欲悉除高武諸孫㣲言問顯逹<lb/>
答曰此等豈足介慮上乃止顯逹建武世心懐不安深<lb/>
自貶匿車乗朽故導從鹵簿皆用羸小不過十數人侍<lb/>
宴酒後啟上曰臣年已老富貴已足唯少枕枕死特就<lb/>
陛下乞之上失色曰公醉矣以年老告退不許是時虜<lb/>
頻宼雍州衆軍不捷失沔北五郡永泰元年乃遣顯逹<lb/>
北討詔曰晉氏中㣲宋徳將謝蕃臣外叛要荒内侮天<lb/>
未悔禍左衽亂華巢穴神州逆移年載朕嗣膺景業踵<lb/>
<pb n="KR2a0017_WYG_026-16b"/>
武前王静言隆替思乂區夏但多難甫夷恩化肇洽興<lb/>
師擾衆非政所先用戢逺圗權緩北畧冀戎夷知義懐<lb/>
我好音而凶醜剽狡專事侵掠驅扇異類蟻聚西偏乗<lb/>
彼自来之資撫其天亡之㑹軍無再駕民不重勞傳檄<lb/>
以定三秦一麾而臣禹迹在此舉矣且中原士庶久望<lb/>
皇威乞師請援結軌馳道信不可失時豈終朝宜分命<lb/>
方嶽因兹大號侍中太尉顯逹可蹔輟槐陰指授羣帥<lb/>
中外纂嚴加顯逹使持節向襄陽永元元年顯逹督平<lb/>
<pb n="KR2a0017_WYG_026-17a"/>
北將軍崔慧景衆軍四萬圍南鄉堺馬圏城去襄陽三<lb/>
百里攻之四十日虜食盡噉死人肉及樹皮外圍既急<lb/>
虜突走斬獲千計官軍競取城中絹不復窮追顯逹入<lb/>
據其城遣軍主莊丘黒進取南鄉縣故順陽郡治也虜<lb/>
主元宏自領十餘萬騎奄至顯逹引軍渡水西據鷹子<lb/>
山築城人情沮敗虜兵甚急軍主崔恭祖胡松以烏布<lb/>
幔盛顯逹數人擔之逕道從分磧山出均水口臺軍縁<lb/>
道奔退死者三萬餘人左軍將張干戰死追贈游撃將<lb/>
<pb n="KR2a0017_WYG_026-17b"/>
軍顯逹素有威名著於蠻虜至是大損喪焉御史中丞<lb/>
范岫奏免顯逹官朝議優詔答曰昔衛霍出塞往往無<lb/>
功馮鄧入關有時虧喪況公規謨肅舉期寄兼深見可<lb/>
知難無損威畧方振逺圗廓清朔土雖執憲有常非所<lb/>
得議顯逹表解職不許求降號又不許以顯達為都督<lb/>
江州軍事江州刺史鎭盆城持節本官如故初王敬則<lb/>
事起始安王遥光啟明帝慮顯逹為變欲追軍還事尋<lb/>
平乃寢顯逹亦懐危怖及東昬立彌不樂還京師得此<lb/>
<pb n="KR2a0017_WYG_026-18a"/>
授甚喜尋加領征南大將軍給三望車顯達聞京師大<lb/>
相殺戮又知徐孝嗣等皆死傳聞當遣兵襲江州顯達<lb/>
懼禍十一月十五日舉兵令長史庾𢎞遠司馬徐虎龍<lb/>
與朝貴書曰諸君足下我太祖高皇帝叡哲自天超人<lb/>
作聖屬彼宋季綱紀自頓應禪從民遘此基業世祖武<lb/>
皇帝昭畧通逺克纂洪嗣四闗罷嶮三河静塵鬱林海<lb/>
陵頓孤負荷明帝英聖紹建中興至乎後主行悖三才<lb/>
琴横凷席繡積麻筵淫犯先宫穢興閨闥皇陛為市㕓<lb/>
<pb n="KR2a0017_WYG_026-18b"/>
之所雕房起征戰之門任非華尚寵必寒厮江僕射兄<lb/>
弟忠言屬薦正諫繁興覆族之誅於斯而至故乃犴噬<lb/>
之刑四剽於海路家門之舋一起於中都蕭劉二領軍<lb/>
並升御座共禀遺詔宗戚之苦諒不足談渭陽之悲何<lb/>
辜至此徐司空歴葉忠榮清簡流世匡翼之功未著傾<lb/>
宗之罰已彰沈僕射年在懸車將念机杖歡歌園藪絶<lb/>
影朝門忽招陵上之罰何萬古之傷哉遂使紫臺之路<lb/>
絶縉紳之儔纓組之閤罷金張之𦙍悲哉蟬冕為賤寵<lb/>
<pb n="KR2a0017_WYG_026-19a"/>
之服嗚呼皇陛列劫豎之坐且天人同怨乾象變錯往<lb/>
歳三州流血今者五地自動昔漢池異色胥王因之見<lb/>
廢吳郡蹔震歩生以為姦倖况事隆於往怪舋倍於前<lb/>
虐此而未廢孰不可興王僕射王領軍崔䕶軍中維簡<lb/>
正逆念剖心蕭衛尉蔡詹事沈左衛各負良家共傷時<lb/>
嶮先朝遺舊志在名節同列丹書要同義舉建安殿下<lb/>
秀德沖遠寔允神器昬明之舉往聖流言今忝役戎驅<lb/>
亟請乞路須京塵一静西迎大駕歌舞太平不亦佳哉<lb/>
<pb n="KR2a0017_WYG_026-19b"/>
裴豫州宿遣誠言久懐慷慨計其勁兵已登淮路申司<lb/>
州志節堅明分見迎合總勒偏率殿我而進蕭雍州房<lb/>
僧寄並已纂邁旌鼓將及南兖州司馬崔恭祖壯烈超<lb/>
羣嘉驛屢至佇聽烽諜共成脣齒荆郢行事蕭張二賢<lb/>
莫不案劒餐風横戈待節闗畿蕃守之儔孰非義侣我<lb/>
大尉公體道合聖杖徳脩文神武横於七伐雄畧震於<lb/>
九綱是乃從彼英序還抗社稷本欲鳴笳細錫無勞戈<lb/>
刃但忠黨有心節義難遣信次之間森然十萬飛旍咽<lb/>
<pb n="KR2a0017_WYG_026-20a"/>
於九𣲖列艦迷於三川此蓋捧海澆螢烈火消凍耳吾<lb/>
子其擇善而從之無令竹帛空為後人笑也朝廷遣後<lb/>
軍將軍胡松驍騎将軍李叔獻水軍據梁山左衛將軍<lb/>
左興盛假節加征虜將軍督前鋒軍事屯新亭輔國將<lb/>
軍驍騎將軍徐世摽領兵屯杜姥宅顯逹率衆數千人<lb/>
發尋陽與胡松戰於采石大破之京邑震恐十二月十<lb/>
三日顯逹至新林築城壘左興盛率衆軍為拒戰之計<lb/>
其夜顯逹多置屯火於岸側潛軍渡取石頭北上襲宫<lb/>
<pb n="KR2a0017_WYG_026-20b"/>
城遇風失曉十四日平旦數千人登落星崗新亭軍望<lb/>
火謂顯逹猶在既而奔歸赴救屯城南宫掖大駭閉門<lb/>
守備顯逹馬矟從歩軍數百人於西洲前與臺軍戰再<lb/>
合大勝手殺數人矟折官軍繼至顯逹不能抗退走至<lb/>
西州後烏榜村為騎官趙潭注矟刺落馬斬之於籬側<lb/>
血湧湔籬似淳于伯之被刑也時年七十三顯逹在江<lb/>
州遇疾不治尋而自差意甚不悦是冬連大雪梟首於<lb/>
朱雀而雪不集之諸子皆伏誅<lb/>
<pb n="KR2a0017_WYG_026-21a"/>
史臣曰光武功臣所以能終其身名者非唯不任職事<lb/>
亦以繼奉明章心尊正嫡君安乎上臣習乎下王陳㧞<lb/>
迹奮飛則建元永明之運身極鼎將則建武永元之朝<lb/>
勲非往時位踰昔等禮授雖重情分不交加以主猜政<lb/>
亂危亡慮及舉手扞頭人思自免干戈既用誠淪犯上<lb/>
之跡敵國起於同舟況又疎於此者也<lb/>
贊曰糾糾敬則臨難不惑功成殿寢誅我蝥賊顯達孤<lb/>
根應義南蕃威揚寵盛鼎食高門王虧河兖陳挫襄樊<lb/>
<pb n="KR2a0017_WYG_026-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南齊書卷二十六<lb/>
<pb n="KR2a0017_WYG_026-22a"/>
　南齊書卷二十六考證<lb/>
王敬則傳衛尉丞顔靈寳窺見太祖乗馬在外竊謂親<lb/>
　人曰今若不開内領軍天下㑹是亂耳○<hi>臣祖庚</hi>按<lb/>
　高帝紀不載宋後廢帝紀亦無此語通鑑考異曰靈<lb/>
　實若語所親則須有知者豈得宿衛晏然不動據此<lb/>
　則傳固未可盡信也<lb/>
明旦四貴集議○按南史齊高帝紀公與袁粲褚彦回<lb/>
　劉彦節更直入決事號為四貴<lb/>
<pb n="KR2a0017_WYG_026-22b"/>
仲雄於御前作懊儂曲○<hi>臣祖庚</hi>按晉志曰懊儂歌者<lb/>
　隆安初俗間訛謡之曲歌云春草可攬結女兒可攬<lb/>
　擷杜佑曰懊儂歌石崇妾緑珠所作絲布澁難縫一<lb/>
　曲而已仲雄葢倣其曲而作歌也<lb/>
收敬則子員外郎世雄○<hi>臣承蒼</hi>按通鑑注云此即敬<lb/>
　則世子仲雄也仲世二字必有一誤<lb/>
興盛軍容袁文曠斬之○<hi>臣祖庚</hi>按通鑑作軍客又按<lb/>
　南史有軍容馬容如桓康為齊高帝軍容蕭摩訶馬<lb/>
<pb n="KR2a0017_WYG_026-23a"/>
　容陳智深葢皆簡拔魁健有武藝之士使之前驅以<lb/>
　壯軍馬之容故以為名然則通鑑客字或容字之訛<lb/>
　也<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0017_WYG_026-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南齊書卷二十六考證<lb/>
</p>
<p>
</p>
  </div>
</body>
</text>
</TEI>
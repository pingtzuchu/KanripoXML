<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南齊書卷三十</head> <lb/>
    <p>
<pb n="KR2a0017_WYG_030-1a"/>
欽定四庫全書<lb/>
　南齊書卷三十<lb/>
　　梁　　　蕭　　　子　　　顯　　　撰<lb/>
　列傳第十一<lb/>
　　薛　淵　戴僧靜　桓　康<hi>尹畧</hi>　焦　度<lb/>
　　曹　虎<lb/>
薛淵河東汾隂人也宋徐州刺史安都從子本名道淵<lb/>
避太祖偏諱改安都以彭城降虜親族皆入北太祖鎮<lb/>
<pb n="KR2a0017_WYG_030-1b"/>
淮隂淵遁來南委身自結果幹有氣力太祖使領部曲<lb/>
備衞帳内從征伐元徽末以勲官至輔國將軍右軍將<lb/>
軍驍騎將軍軍主封竟陵矦沈攸之難起太祖入朝堂<lb/>
豫章王嶷代守東府使淵領軍屯司徒左府分備京邑<lb/>
袁粲據石頭豫章王嶷夜登西門遥呼淵淵驚起率軍<lb/>
赴難先至石頭焚門攻戰事平明旦衆軍還集杜姥宅<lb/>
街路皆滿宫門不開太祖登南掖門樓處分衆軍各還<lb/>
本頓至食後城門開淵方得入見太祖且喜且泣太祖<lb/>
<pb n="KR2a0017_WYG_030-2a"/>
即位増邑為二千五百戸除淮陵太守加寧朔將軍驍<lb/>
騎將軍如故尋為直閣將軍冠軍將軍仍轉太子左率<lb/>
虜遣偽將薛道摽冦夀春太祖以道摽淵之親近敕齊<lb/>
郡太守劉懷慰曰聞道摽分明來其兒婦竝在都與諸<lb/>
弟無復同生者凡此類無為不多方悞之縱不全信足<lb/>
使豺狼疑惑令為淵書與道摽示購之之意虜得書果<lb/>
追道摽遣他將代之世祖即位遷左衛將軍初淵南奔<lb/>
母索氏不得自㧞改嫁長安楊氏淵私遣購贖梁州刺<lb/>
<pb n="KR2a0017_WYG_030-2b"/>
史崔慧景報淵云索在界首遣信拘引已得拔難淵表<lb/>
求觧職至界上迎之見許改授散騎常侍征虜將軍淵<lb/>
母南歸事竟無實永明元年淵上表觧職送貂蟬詔曰<lb/>
逺隔殊方聲問難審淵憂迫之深固辭朝列昔東闗舊<lb/>
典猶通婚宦况母出有差音息時至依附前例不容申<lb/>
許便可斷表速還章服淵以贖母既不得又表陳觧職<lb/>
詔不許後虜使至上為淵致與母書車駕幸安樂寺淵<lb/>
從駕乗虜橋先是勑𦍑虜橋不得入仗為有司所奏免<lb/>
<pb n="KR2a0017_WYG_030-3a"/>
官見原四年出為持節督徐州諸軍事徐州刺史將軍<lb/>
如故明年遷右軍司馬將軍如故轉大司馬濟陽太守<lb/>
將軍如故七年為給事中右衛將軍以疾觧職歸家不<lb/>
能乘車去車脚使人轝之而去為有司所紏見原八年<lb/>
為右將軍大司馬領軍討巴東王子響子響軍主劉超<lb/>
之被捕急以眠褥雜物十餘種賂淵自逃淵匿之軍中<lb/>
為有司所奏詔原十年為散騎常侍將軍如故世祖崩<lb/>
朝廷慮虜南冦假淵節軍主本官如故尋加驍騎將軍<lb/>
<pb n="KR2a0017_WYG_030-3b"/>
假節本官如故隆昌元年出為持節督司州軍事司州<lb/>
刺史右將軍如故延興元年進號平北將軍未拜卒明<lb/>
帝即位方有詔賻錢五萬布五百匹尅日舉哀<lb/>
戴僧靜㑹稽永興人也祖飾宋景平中與富陽孫法先<lb/>
謀亂伏法家口徙青州僧靜少有膽力便弓馬事刺史<lb/>
沈文秀俱没虜後將家屬叛還淮隂太祖撫畜之常在<lb/>
左右僧靜於都載錦出為歐陽戍所得繫兖州獄太祖<lb/>
遣薛淵餉僧靜酒食以刀子置魚腹中僧靜與獄吏飲<lb/>
<pb n="KR2a0017_WYG_030-4a"/>
酒既醉以刀刻械手自折鏁發屋而出歸太祖匿之齋<lb/>
内以其家貧年給榖千斛虜圍甬城遣僧靜戰盪數捷<lb/>
補帳内軍主隨還京師勲階至積射將軍羽林監沈攸<lb/>
之事起太祖入朝堂僧静為軍主從袁粲據石頭太祖<lb/>
遣僧靜將腹心先至石頭時蘇烈據倉城僧靜射書與<lb/>
烈夜縋入城粲登城西南門列燭火處分臺軍至射之<lb/>
火乃滅回登東門其黨輔國將軍孫曇瓘驍勇善戰每<lb/>
盪一合輒大殺傷官軍死者百餘人軍主王天生殊死<lb/>
<pb n="KR2a0017_WYG_030-4b"/>
拒戰故得相持自亥至丑有流星赤色照地墜城中僧<lb/>
靜率力攻倉門身先士卒衆潰僧靜手斬粲於是外軍<lb/>
燒門入初粲大明中與蕭惠開周朗同車行逢大桁開<lb/>
駐車共語惠開取鏡自照曰無年可仕朗執鏡良久曰<lb/>
視死如歸粲最後曰當至三公而不終也僧靜以功除<lb/>
前軍將軍寧朔將軍將士戰亡者太祖為歛祭焉昇明<lb/>
二年除游擊將軍沈攸之平論封諸將以僧靜為興平<lb/>
縣侯邑千戸太祖即位増邑千二百戸除南濟隂太守<lb/>
<pb n="KR2a0017_WYG_030-5a"/>
本官如故除輔國將軍改封建昌建元二年遷驍騎將<lb/>
軍加員外常侍轉太子左衛率世祖踐阼出為持節督<lb/>
徐州諸軍事冠軍將軍北徐州刺史買牛給貧民令耕<lb/>
種甚得荒情遷給事中太子右率尋加通直常侍永明<lb/>
五年隸護軍陳顯達討荒賊桓天生於比陽僧靜與平<lb/>
西司馬韓孟度華山太守康元隆前進未至比陽四十<lb/>
里頓深橋天生引虜歩騎十萬奄至僧靜合戰大破之<lb/>
殺獲萬計天生退還比陽僧静進圍之天生軍出城外<lb/>
<pb n="KR2a0017_WYG_030-5b"/>
僧靜又擊破之天生閉門不復出僧静力疲乃退除征<lb/>
虜將軍南中郎司馬淮南太守八年巴東王子響殺僚<lb/>
佐世祖召僧静使領軍向江陵僧静面啓上曰巴東王<lb/>
年少長史捉之太急忿不思難故耳天子兒過誤殺人<lb/>
有何大罪今忽遣軍西上人情惶懼無所不至僧静不<lb/>
敢奉敇上不荅而心善之徙為廬陵王中軍司馬高平<lb/>
太守將軍如故九年卒詔曰僧静志懷貞果誠著艱難<lb/>
剋殄西墉勲彰運始奄致殞喪惻愴傷懷賻錢五萬布<lb/>
<pb n="KR2a0017_WYG_030-6a"/>
百匹諡壯矦僧靜同郡餘姚人陳𦙍叔本名承叔避宣<lb/>
帝諱改彊辯果捷便刀楯初為左夾轂隊將泰始初隨<lb/>
太祖東討遂歸身隨從征伐小心慎事以功見賞封當<lb/>
陽縣子官至太子左率啓世祖以鍛箭<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>用鐵多不如<lb/>
鑄作東冶令張候伯以鑄<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鈍不合用事不行永明三<lb/>
年卒<lb/>
桓康北蘭陵承人也勇果驍悍宋大明中隨太祖為軍<lb/>
容從世祖在贑縣泰始初世祖起義為郡所縶衆皆散<lb/>
<pb n="KR2a0017_WYG_030-6b"/>
康裝擔一頭貯穆后一頭貯文惠太子及竟陵王子良<lb/>
自負置山中與門客蕭欣祖楊瑑之臯分喜濳三奴向<lb/>
思奴四十餘人相結破郡獄出世祖郡追兵急康等死<lb/>
戰破之隨世祖起義摧堅陷陣膂力絶人所經村邑恣<lb/>
行暴害江南人畏之以其名怖小兒畫其形以辟瘧無<lb/>
不立愈見擢為世祖冠軍府參軍除殿中將軍武騎常<lb/>
侍出補襄賁令桂陽事起康棄縣還都就太祖㑹事平<lb/>
除員外郎元徽五年七月六日夜少帝微行至領軍府<lb/>
<pb n="KR2a0017_WYG_030-7a"/>
帝左右人曰一府人皆眠何不緣牆入帝曰我今夕欲<lb/>
一處作適待明日夜康與太祖所養徤兒盧荒向黒於<lb/>
門間聽得其語明夕王敬則將帝首至扣門康謂是變<lb/>
與荒黒曉下拔白刃欲出仍隨入宫太祖鎮東府除康<lb/>
武陵王中兵寧朔將軍帶蘭陵太守常衛左右太祖誅<lb/>
黄回回時為南兖州部曲數千欲收恐為亂召入東府<lb/>
停外齋使康將數十人數回罪然後殺之回初與屯騎<lb/>
校尉王宜與同石頭之謀太祖隱其事猶以重兵付回<lb/>
<pb n="KR2a0017_WYG_030-7b"/>
而配以腹心宜與拳㨗善舞刀楯回嘗使十餘人以水<lb/>
交灑不能著既慮宜與反已乃先撤其軍將宜與不與<lb/>
回發怒不從處分擅斬之諸將因此白太祖以回握彊<lb/>
兵必遂反覆康請獨往刺之太祖曰卿等何疑甚彼無<lb/>
能為也及回被召上車愛妾見赤光冠其頭至足苦捉<lb/>
留回不肯止時人為之語曰欲侜張問桓康除後軍將<lb/>
軍直閣將軍南濮陽太守寧朔如故建元元年封吳平<lb/>
縣伯五百戸轉輔國將軍左軍將軍游擊將軍太守如<lb/>
<pb n="KR2a0017_WYG_030-8a"/>
故太祖謂康曰卿隨我日久未得方伯亦當未解我意<lb/>
政欲與卿先共滅虜耳虜動遣康行假節尋進冠軍將<lb/>
軍三年春於淮陽與虜戰大破之進兵攻陷虜樊諧城<lb/>
太祖喜敕康迎淮北義民不剋明年以康為持節督青<lb/>
冀二州東徐之東莞琅邪二郡朐山戍北徐之東海漣<lb/>
口戍諸軍事青冀二州刺史冠軍如故世祖即位轉驍<lb/>
騎將軍復前軍郡其年卒詔曰康昔預南勲義兼常懷<lb/>
倍深惻愴㓙事所須厚加料理年五十七淮南人尹畧<lb/>
<pb n="KR2a0017_WYG_030-8b"/>
少伏事太祖晚習騎射以便捷見使為將昇明中為虎<lb/>
賁中郎越騎校尉建元初封平周男三百戸永明八年<lb/>
為游擊將軍討巴東王子響見害贈輔國將軍梁州刺<lb/>
史<lb/>
焦度字文續南安氐人也祖文珪避難至襄陽宋元嘉<lb/>
中僑立天水郡畧陽縣乃屬焉度以歸國補北館客孝<lb/>
武初青州刺史顔師伯出鎮滑臺度領幢主送之索虜<lb/>
冦青州師伯遣度領軍與虜戰於沙溝杜梁度身破陣<lb/>
<pb n="KR2a0017_WYG_030-9a"/>
大捷師伯板為已輔國府參軍虜遣清水公拾賁敕文<lb/>
冦清口度又領軍救援刺虜騎將豹皮公墮馬獲其具<lb/>
裝鎧矟手殺數十人師伯啓孝武稱度氣力弓馬竝絶<lb/>
人帝召還充左右見度身形黒壯謂師伯曰真健物也<lb/>
除西陽王撫軍長兼行參軍補晉安王子勛夾轂隊主<lb/>
隨鎮江州子勛起兵以度為龍驤將軍領三千人為前<lb/>
鋒屯赭圻每與臺軍戰常自排突所向無不勝事敗逃<lb/>
宫亭湖中為冦賊朝廷聞其勇甚憂患之使江州刺史<lb/>
<pb n="KR2a0017_WYG_030-9b"/>
王景文誘降度等將部曲出首景文以為已鎮南參軍<lb/>
尋領中直兵厚待之隨景文還都常在府州内景文被<lb/>
害夕度大怒勸景文拒命景文不從明帝不知也以度<lb/>
武勇補晉熙王燮防閤除征虜鎧曹行參軍隨鎮夏口<lb/>
武陵王贊代燮為郢州度仍留鎮為贊前軍參軍沈攸<lb/>
之事起轉度中直兵加寧朔將軍軍主太祖又遣使假<lb/>
度輔國將軍屯騎校尉攸之大衆至夏口將直下都留<lb/>
偏兵守郢城而已度於城樓上肆言罵辱攸之至自發<lb/>
<pb n="KR2a0017_WYG_030-10a"/>
露形體穢辱之故攸之怒改計攻城度親力戰攸之衆<lb/>
䝉楯將登度令投以穢器賊衆不能冐至今呼此樓為<lb/>
焦度樓事寧度功居多轉後軍將軍封東昌縣子東宫<lb/>
直閤將軍為人朴澀欲就太祖求州比及見意色甚變<lb/>
竟不得一語太祖以其不閑民事竟不用建元四年乃<lb/>
除淮陵太守本官如故度見朝廷貴戚説郢城事宣露<lb/>
如初好飲酒醉輒暴怒上常使人節之年雖老而氣力<lb/>
如故尋除游擊將軍永明元年卒年六十一贈輔國將<lb/>
<pb n="KR2a0017_WYG_030-10b"/>
軍梁秦二州刺史子世榮永明中為巴東王防閤子響<lb/>
事世榮避奔雍州世祖嘉之以為始興中兵參軍<lb/>
曹虎字士威下邳下邳人也本名虎頭宋明帝末為直<lb/>
廂桂陽賊起隨太祖出新亭壘出戰先斬一級持還由<lb/>
是識太祖太祖為領軍虎訴勲補防殿隊主直西齋蒼<lb/>
梧廢明日虎欲出外避難遇太祖在東中華門問虎何<lb/>
之虎因曰故欲仰覔明公耳仍留直衛太祖鎮東府以<lb/>
虎與戴僧靜各領白直三百人累至屯騎校尉帯南城<lb/>
<pb n="KR2a0017_WYG_030-11a"/>
令豫平石頭封羅江縣男除前軍將軍上受禪増邑為<lb/>
四百戸直閤將軍領細仗主尋除寧朔將軍東莞太守<lb/>
建元元年冬虎啓乞改封候官尚書奏候官戸數殷廣<lb/>
乃改封監利縣二年除游撃將軍本官如故及彭沛義<lb/>
民起遣虎領六千人入渦沈攸之横吹一部京邑之絶<lb/>
虎啓以自隨義民久不至虎乃攻虜别營破之將士貪<lb/>
取俘執反為虜所敗死亡二千人世祖即位除員外常<lb/>
侍遷南中郎司馬加寧朔將軍南新蔡太守永明元年<lb/>
<pb n="KR2a0017_WYG_030-11b"/>
徙為安成王征虜司馬餘官如故明年江州蠻動敕虎<lb/>
領兵戍尋陽板輔國將軍伐蠻軍主又領尋陽相尋除<lb/>
游擊將軍輔國軍主如故世祖以虎頭名鄙敕改之六<lb/>
年四月荒賊桓天生復引虜出據隔城遣虎督數軍討<lb/>
之虎令輔國將軍朱公恩領騎百匹及前行踏伏值賊<lb/>
遊軍因合戰破之遂進至隔城賊黨拒守虎引圍柵絶<lb/>
其走路須臾候騎還報虜援已至尋而天生率馬歩萬<lb/>
餘人迎戰虎奮擊大敗之獲二千餘人明日遂攻隔城<lb/>
<pb n="KR2a0017_WYG_030-12a"/>
㧞之斬偽虎威將軍襄城太守帛烏祝復殺二千餘人<lb/>
賊棄平氐城退走十一年遷冠軍將軍驍騎如故明年<lb/>
遷太子左率轉西陽王冠軍司馬廣陵太守上敕虎曰<lb/>
廣陵須心腹非吾意可委者不可得處此任隨郡王子<lb/>
隆代巴東王子響為荆州備軍容西上以虎為輔國將<lb/>
軍鎮西司馬南平内史十一年收雍州刺史王奐敕領<lb/>
歩騎數百歩道取襄陽仍除持節督梁南北秦沙四州<lb/>
諸軍事西戎校尉梁南秦二州刺史將軍如故尋進號<lb/>
<pb n="KR2a0017_WYG_030-12b"/>
征虜將軍鬱林即位進號前將軍隆昌元年遷督雍州<lb/>
郢州之竟陵司州之隨郡軍事冠軍將軍雍州刺史建<lb/>
武元年進號右將軍二年進督為監進號平北將軍爵<lb/>
為侯増邑三百戸四年虜冦沔北虎聚軍襄陽與南陽<lb/>
太守房伯玉不協不急赴救末乃移頓樊城虜主元宏<lb/>
遺虎書曰皇帝謝偽雍州刺史神運兆中皇居闡洛化<lb/>
揔元天方融八表而南有未賔之吳治為兩主之隔幽<lb/>
顯含嗟人靈壅閼且漢北江邊密邇乾縣故先動鳯駕<lb/>
<pb n="KR2a0017_WYG_030-13a"/>
整我神邑卿進無陳平歸漢之智退闕雲長殉節之忠<lb/>
嬰閉窮城憂頓長沔機勇兩缺何其嗟哉朕比乃欲造<lb/>
卿逼宂未果且還新都響厥六戎入彼春月遲遲揚斾<lb/>
善脩爾畧以俟義臨虎使人答書曰自金精失道皇居<lb/>
徙縣喬木空存茂草方鬱七狄交侵五胡代起顧瞻中<lb/>
原每用弔焉知棄臯蘭隨水瀍澗伊川之象爰在兹日<lb/>
古人有云匪宅是卜而鄰是卜樊漢無幸咫尺殊風折<lb/>
膠入塞乘秋犯邊親屬窮於斬殺士女困於䖍劉與彼<lb/>
<pb n="KR2a0017_WYG_030-13b"/>
蠢左共為脣齒仁義弗聞苛暴先露乃復改易氈裘妄<lb/>
自尊大我皇開運光宅區夏而式亂逋逃棄同即異毎<lb/>
欲出車鞠旅以征不庭所冀干戚兩階叛命來格遂復<lb/>
遊魂不戢亂滑孔熾孤摠連率任屬方邵組甲十萬雄<lb/>
㦸千犀以此戡難何往不克主上每矜率土哀彼民黎<lb/>
使不戰屈敵兵無血刄故部勒小戍閉壁清野抗威遵<lb/>
養庶能懷音若遂迷復知進忘退當金鉦戒路雲旗北<lb/>
掃長驅燕代併羈名王使少卿忽諸頭曼不祀兵交無<lb/>
<pb n="KR2a0017_WYG_030-14a"/>
逺相為憫然永泰元年遷給事中右衛將軍持節隸都<lb/>
督陳顯達停襄陽伐虜度支尚書崔慧景於鄧地大敗<lb/>
虜追至沔北元宏率十萬衆從羽儀華蓋圍樊城虎閉<lb/>
門固守虜去城數里立營頓設氈屋復再圍樊城臨沔<lb/>
水望襄陽岸乃去虎遣軍主田安之等十餘軍出逐之<lb/>
頗相傷殺東昏即位遷前將軍鎮軍司馬永元元年始<lb/>
安王遥光反虎領軍屯青溪中橋事寧轉散騎常侍右<lb/>
衛將軍虎形幹甚毅善於誘納日食荒客常數百人晩<lb/>
<pb n="KR2a0017_WYG_030-14b"/>
節好貨賄吝嗇在雍州得見錢五千萬伎女食醬菜無<lb/>
重肴每好風景輒開庫拍張向之帝疑虎舊將兼利其<lb/>
財新除未及拜見殺時年六十餘和帝中興元年追贈<lb/>
安北將軍徐州刺史<lb/>
史臣曰解厄鴻門資舞陽之氣納降饗旅仗虎侯之力<lb/>
觀兹猛毅藉以風威未必投車挾輈然後勝敵故桓康<lb/>
之聲所以震懾江蠡也<lb/>
贊曰薛辭親愛歸身淮涘戴類千秋興言帝子桓勇焦<lb/>
<pb n="KR2a0017_WYG_030-15a"/>
壯爪牙之士虎守西邊功虧北鄙<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0017_WYG_030-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南齊書卷三十<lb/>
<pb n="KR2a0017_WYG_030-16a"/>
　南齊書卷三十考證<lb/>
戴僧靜傳僧靜手斬粲○<hi>臣祖庚</hi>按南史袁粲傳僧靜<lb/>
　奮刀直前欲斬之子最呌抱父乞先死兵士人人莫<lb/>
　不隕涕粲曰我不失忠臣汝不失孝子仍求筆作啓<lb/>
　云臣義奉大宋策名兩畢今便歸魂墳隴永就山丘<lb/>
　僧靜乃并斬之此不載宋書亦無此事通鑑考異曰<lb/>
　時僧靜掩粲不備挺身直往安肻令粲作啓從容如<lb/>
　此據此則傳不為漏而南史未可謂得也<lb/>
<pb n="KR2a0017_WYG_030-16b"/>
曹虎傳曹虎○南史虎作武<lb/>
乾没孔熾○乾没南監本作亂猾<lb/>
　<lb/>
　<lb/>
　<lb/>
　<lb/>
　<lb/>
　南齊書卷三十考證<lb/>
</p>
<p>
</p>
  </div>
</body>
</text>
</TEI>
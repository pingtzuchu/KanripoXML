<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南齊書卷十八</head> <lb/>
    <p>
<pb n="KR2a0017_WYG_018-1a"/>
欽定四庫全書<lb/>
　南齊書卷十八<lb/>
　　梁　　　蕭　　　子　　　顯　　　撰<lb/>
　志第十<lb/>
　　祥瑞<lb/>
天符瑞命遐哉邈矣靈篇祕圖固以藴金匱而充石室<lb/>
炳契决陳緯候者方䇿未書啓覺天人之期扶奬帝王<lb/>
之運三五聖業神眀大寳二謀協贊罔不由兹夫流火<lb/>
<pb n="KR2a0017_WYG_018-1b"/>
赤雀實紀周祚雕雲素靈發祥漢氏光武中興皇符為<lb/>
盛魏膺當塗之䜟晉有石瑞之文史筆所詳亦唯舊矣<lb/>
齊氏受命事殷前典黄門郎蘇偘撰聖皇瑞應記永眀<lb/>
中庾温撰瑞應圖其餘衆品史注所載今詳録去取以<lb/>
為志云<lb/>
老子河洛䜟曰年歴七七水滅緒風雲俱起龍鱗舉宋<lb/>
水徳王義熙十四年元熙二年永初三年景平一年元<lb/>
嘉三十年孝建三年大眀八年永光一年泰始七年泰<lb/>
<pb n="KR2a0017_WYG_018-2a"/>
豫元年元徽四年昇眀三年凡七十七年故曰七七也<lb/>
易曰雲從龍風從虎闗尹云龍不知其乘風雲而上天<lb/>
也<lb/>
䜟又曰肅草成道徳懐書備出身形法治呉出南京上<lb/>
即姓諱也南京南徐州治京口也<lb/>
䜟又曰墥堨河梁塞龍淵消除水災泄山川墥堨河梁<lb/>
為路也路即道也淵塞者譬路成也即太祖諱也消水<lb/>
災言除宋氏患難也<lb/>
<pb n="KR2a0017_WYG_018-2b"/>
䜟又曰上參南斗第一星下立草屋為紫庭神龍之岡<lb/>
梧桐生鳳鳥舒翼翔且鳴南斗第一星吳分也草屋蕭<lb/>
字也又簫管之器像鳯鳥翼也<lb/>
䜟又曰蕭為二士天下大樂二士主字也<lb/>
䜟又曰天子何在草中宿宿肅也<lb/>
尚書中候儀眀篇曰仁人傑出握表之象曰角姓合音<lb/>
之于蘇偘云蕭角姓也又八音之器有簫管也<lb/>
史臣曰案晉光禄大夫何禎解音之于為曹字謂魏氏<lb/>
<pb n="KR2a0017_WYG_018-3a"/>
也王隐晉書云卯金音于亦為魏也候書章句本無銓<lb/>
序二家所稱既有前釋未詳偘言為何推據<lb/>
孝經鉤命决曰誰者起視名將君者羣也理物為䧺優<lb/>
劣相次以期興將太祖小諱也征西將軍蕭思話見之<lb/>
曰此我家諱也<lb/>
王子年歌曰金刀治世後遂苦帝王昬亂天神怒災異<lb/>
屢見戒人主三分二叛失州土三王九江一在呉餘悉<lb/>
稚小早少孤一國二主天所驅金刀劉也三分二叛宋<lb/>
<pb n="KR2a0017_WYG_018-3b"/>
眀帝世也三王九江者孝武於九江興晉安王子勛雖<lb/>
不終亦稱大號後世祖又於九江基霸迹此三王也一<lb/>
在吳謂齊氏桑梓亦寄治南吳也一國二主謂太祖符<lb/>
運潛興為宋氏驅除寇難<lb/>
歌又曰三禾摻摻林茂孶金刀利刃齊刈之刈剪也詩<lb/>
云實始翦商<lb/>
歌又曰欲知其姓草肅肅穀中最細低頭熟鱗身甲體<lb/>
永興福榖道熟成又諱也太祖體有龍鱗斑駮成文始<lb/>
<pb n="KR2a0017_WYG_018-4a"/>
謂是黒歴治之甚至而文愈眀伏羲亦鱗身也<lb/>
金䧺記曰鑠金作刀在龍里占睡上人相湏起又云當<lb/>
復有作肅入草蕭字也易云聖人作之記又云草門可<lb/>
憐乃當悴建號不成易運沸詩云不時時也不成成也<lb/>
建號建元號也易運革命也<lb/>
䜟曰周文王受命千五百嵗河雒出聖人受命於己未<lb/>
至丙子為十八周旅布六郡東南隅四國安定可久留<lb/>
案周滅殷後七百八十年秦四十九年漢四百二十五<lb/>
<pb n="KR2a0017_WYG_018-4b"/>
年魏四十五年晉百五十年宋六十年至建元元年千<lb/>
五百九年也武進縣彭山舊塋在焉其山岡阜相屬數<lb/>
百里上有五色雲氣有龍出焉宋眀帝惡之遣相墓工<lb/>
髙靈文占視靈文先與世祖善還詭荅云不過方伯退<lb/>
謂世祖曰貴不可言帝意不已遣人於墓左右校獵以<lb/>
大鐵釘長五六尺釘墓四維以為厭勝太祖後改樹表<lb/>
柱柱忽龍鳴響震山谷父老咸志之云<lb/>
㑹稽剡縣刻石山相傳為名不知文字所在昇眀末縣<lb/>
<pb n="KR2a0017_WYG_018-5a"/>
民兒襲祖行獵忽見石上有文凡三處苔生其上字不<lb/>
可識刋苔去之大石文曰此齊者黄公之化氣也立石<lb/>
文曰黄天星姓蕭字某甲得賢帥天下太平小石文曰<lb/>
刻石者誰㑹稽南山李斯刻秦望之封也<lb/>
益州齊后山父老相傳其名亦不知所起昇眀三年有<lb/>
沙門𤣥暢於山丘立精舍其日太祖受禪日也<lb/>
嵩髙山昇眀三年四月滎陽人尹午於山東南澗見天<lb/>
雨石墜地石開有璽在其中方三寸其文曰戊丁之人<lb/>
<pb n="KR2a0017_WYG_018-5b"/>
與道俱肅然入草應天符又曰皇帝興運午奉璽詣雍<lb/>
州刺史蕭赤斧赤斧表獻之<lb/>
史臣案昔大人見臨洮而銅人鑄臨洮生董卓而銅人<lb/>
毁有卓而世亂世亂而卓亡如有似也晉末嵩髙山出<lb/>
玉璧三十二宋氏以為受命之祥今此山出璽而水徳<lb/>
云謝終始之徴亦有領也<lb/>
元徽四年太祖從南郊望氣者陳安寳見太祖身上黄<lb/>
紫氣屬天安寳謂親人王洪範曰我少来未嘗見軍上<lb/>
<pb n="KR2a0017_WYG_018-6a"/>
有如此氣也太祖年十七夢乗青龍西行逐日日將薄<lb/>
山乃止覺而恐懼家人問占者云至貴之象也蘇偘云<lb/>
青木色日暮者宋氏末運也<lb/>
泰始七年眀帝遣前淮南太守孫奉伯往淮隂監元㑹<lb/>
奉伯與太祖同寢夢上乗龍上天於下捉龍脚不得覺<lb/>
謂太祖曰兖州當大庇生民弟不見也奉伯卒於宋<lb/>
清河崔靈運為上府參軍夢天帝謂己曰蕭道成是我<lb/>
第十九子我去年已授其天子位自三皇五帝至齊受<lb/>
<pb n="KR2a0017_WYG_018-6b"/>
命君凡十九人也<lb/>
宋泰始中童謡云東城出天子故眀帝殺建安王休仁<lb/>
蘇偘云後順帝自東城即位論者謂應之乃是武進縣<lb/>
上所居東城里也熊襄云上舊鄉有大道相傳云秦始<lb/>
皇所經呼為天子路後遂為帝鄉焉案順帝實當援立<lb/>
猶如晉之懐愍亦有徴符齊運既無巡幸路名或是秦<lb/>
舊疑不能詳<lb/>
世祖年十三夢舉體生毛髪生至足又夢人指上所踐<lb/>
<pb n="KR2a0017_WYG_018-7a"/>
地曰周文王之田又夢虚空中飛又夢著孔雀羽衣庾<lb/>
温云雀爵位也又夢鳳皇從天飛下青溪宅齋前兩翅<lb/>
相去十餘丈翼下有紫雲氣及在襄陽夢著桑屐行度<lb/>
太極殿階庾温云屐者運應木也臣案桑字為四十而<lb/>
二㸃世祖年過此即帝位謂著屐而木行也屐有兩齒<lb/>
有聲是為眀兩之齒至四十二而行即真矣及在郢州<lb/>
夢人從天飛下頭插筆来畫上衣兩邉不言而去庾温<lb/>
釋云畫者山龍華蟲也<lb/>
<pb n="KR2a0017_WYG_018-7b"/>
世祖宋元嘉十七年六月己未夜生無火婢吹灰而火<lb/>
自燃<lb/>
世祖於南康郡内作伎有絃無管於是空中有箎聲調<lb/>
節相應<lb/>
世祖為廣興相嶺下積旱水涸不通船上部伍至水忽<lb/>
暴長庾温云易利渉大川之義也<lb/>
世祖頓盆城城内無水欲鑿引江流試掘井得伏泉九<lb/>
處皆湧出建元元年四月有司奏延陵令戴景度稱所<lb/>
<pb n="KR2a0017_WYG_018-8a"/>
領季子廟舊有涌井二所廟祝列云舊井北忽聞金石<lb/>
聲即掘深三尺得沸泉其東忽有聲錚錚又掘得泉沸<lb/>
湧若浪泉中得一根木簡長一尺廣二寸隐起文曰廬<lb/>
山道人張陵再拜謁詣起居簡木堅白而字色黄謹案<lb/>
瑞應圖浪井不鑿自成王者清静則仙人主之孔氏世<lb/>
録云叶精帝道孔書眀巧當在張陵宋均注云張陵佐<lb/>
封禪一云陵仙人也<lb/>
元徽三年太祖在青溪宅齋前池中忽揚波起浪湧水<lb/>
<pb n="KR2a0017_WYG_018-8b"/>
如山有金石響湏臾有青龍從池中出左右皆見之<lb/>
昇眀元年青龍見齊郡<lb/>
建元四年青龍見順陽郡清水縣平泉湖中<lb/>
永眀七年黄龍見曲江縣黄池中一宿二日<lb/>
中興二年山上雲障四塞頃有𤣥黄五色如龍長十餘<lb/>
丈從西北升天<lb/>
宋泰始末武進舊塋有獸見一角羊頭龍翼馬足父老<lb/>
咸見莫之識也<lb/>
<pb n="KR2a0017_WYG_018-9a"/>
永眀十年鄱陽郡獻一角獸麟首鹿形龍鸞共色瑞應<lb/>
圖云天子萬福允集則一角獸至<lb/>
十一年白象九頭見武昌<lb/>
史臣曰記云升中於天麟鳳至而龜龍格則鳯皇巢乎<lb/>
阿閣麒麟在乎郊藪豈非馴之在庭擾以成畜其為瑞<lb/>
也如此今觀魏晉已来世稱靈物不少而亂多治少史<lb/>
不絶書故知来儀在沼逺非前事見而不至未辨其為<lb/>
祥也<lb/>
<pb n="KR2a0017_WYG_018-9b"/>
昇眀三年三月白虎見歴陽龍亢縣新昌村新昌村嘉<lb/>
名也瑞應圖云王者不暴白虎仁<lb/>
建元四年三月白虎見安蠻䖍化縣<lb/>
中興二年二月白虎見東平夀張安樂村<lb/>
昇眀二年騶虞見安東縣五界山師子頭虎身龍脚詩<lb/>
傳云騶虞義獸白虎黒文不食生物至徳則出<lb/>
昇眀三年太祖為齊王白毛龜見東府城池中<lb/>
建元二年休安陵獲𤣥龜一頭<lb/>
<pb n="KR2a0017_WYG_018-10a"/>
永眀五年武騎常侍唐潛上青毛神龜一頭<lb/>
七年六月彭城郡田中獲青毛龜一頭<lb/>
八年延陵縣前澤畔獲毫龜一枚<lb/>
八年四月長山縣王恵獲六目龜一頭腹下有萬歡字<lb/>
并有卦兆<lb/>
六月建城縣昌城田獲四目龜一頭下有萬齊字<lb/>
九年五月長山縣獲神龜一頭腹下有巽兑卦<lb/>
中興二年正月邏將潘道盖於山石宂中獲毛龜一頭<lb/>
<pb n="KR2a0017_WYG_018-10b"/>
昇眀三年世祖遣人詣宫亭湖廟還福船泊渚有白魚<lb/>
雙躍入船<lb/>
永眀五年南豫州刺史建安王子真表獻金色魚一頭<lb/>
建元元年八月男子王約獲白雀一頭<lb/>
九月秣陵縣獲白雀一頭<lb/>
二年四月白雀集郢州府舘<lb/>
五月白雀見㑹稽永興縣<lb/>
永眀元年五月郢州丁坡屯獲白雀一頭<lb/>
<pb n="KR2a0017_WYG_018-11a"/>
三年七月安城王暠第獲白雀一頭<lb/>
九月南郡江陵縣獲白雀一頭<lb/>
四月七日白雀見臨汝縣<lb/>
七年六月鹽官縣獲白雀一頭<lb/>
八年天門臨灃縣獲白雀一頭<lb/>
九年七月呉郡錢塘縣獲白雀一頭<lb/>
八月豫州獲白雀一頭<lb/>
十年五月齊郡獲白雀一頭<lb/>
<pb n="KR2a0017_WYG_018-11b"/>
建元元年五月白烏見巴郡<lb/>
永眀四年三月三足烏巢南安中陶縣庭<lb/>
八年四月陽羨縣獲白烏一頭<lb/>
隆昌元年四月陽羨縣獲白烏一頭<lb/>
建元二年江陵縣獲白鼠一頭<lb/>
永眀六年白鼠見芳林園<lb/>
十年九月義陽郡獲白鼠一頭<lb/>
永眀四年丹陽縣獲白兎一頭<lb/>
<pb n="KR2a0017_WYG_018-12a"/>
昇眀元年六月慶雲見益都<lb/>
建元元年世祖拜皇太子日有慶雲在日邉<lb/>
三年華林園醴泉堂東忽有瑞雲周圓十許丈髙下與<lb/>
景雲樓平五色藻密光彩映山徘徊良久行轉南行過<lb/>
長船入華池<lb/>
昇眀二年宣城臨成縣於藉山獲紫芝一枝<lb/>
永眀八年三月陽城縣獲紫芝一株<lb/>
隆昌元年正月襄陽縣獲紫芝一莖<lb/>
<pb n="KR2a0017_WYG_018-12b"/>
昇眀二年四月昌國縣徐萬年門下棠樹連理<lb/>
九月豫州萬嵗澗廣數丈有樹連理隔澗騰枝相通越<lb/>
壑跨水為一榦<lb/>
建元二年九月有司奏上虞縣楓樹連理兩根相去九<lb/>
尺雙株均聳去地九尺合成一榦<lb/>
故鄣縣楓樹連理兩株相去七尺大八圍去地一丈仍<lb/>
相合為樹泯如一木<lb/>
山陽縣界若邪村有一槻木合為連理<lb/>
<pb n="KR2a0017_WYG_018-13a"/>
淮隂縣建業寺梨樹連理<lb/>
建康縣梨樹耀榱<hi>一本作耀欀</hi>五圍連理六枝<lb/>
永眀元年五月木連理生安成新喻縣又生南梁陳縣<lb/>
閏月璿眀殿外閣南槐樹連理<lb/>
八月鹽官縣内樂村木連理<lb/>
二年七月烏程縣陳文則家槿樹連理<lb/>
七月新冶縣槐栗二木合生異根連理去地數尺中央<lb/>
小開上復為一<lb/>
<pb n="KR2a0017_WYG_018-13b"/>
三年正月安城縣榆樹二株連理<lb/>
二月安陽縣梓樹連理<lb/>
九月句陽縣之穀山槿樹連理異根雙挺共杪為一<lb/>
十二月永寧左郡樠木連理<lb/>
四年二月秣陵縣髙天眀園中李樹連理生髙三尺五<lb/>
寸兩枝别生復髙三尺合為一榦<lb/>
五年正月秣陵縣華僧秀園中四樹連理<lb/>
六年四月江寧縣北界賴鄉齊平里三成邏門外路東<lb/>
<pb n="KR2a0017_WYG_018-14a"/>
太常蕭恵基園楥樹二株連理其髙相去二尺南大北<lb/>
小小者傾柯南附合為一樹枝葉繁茂圓宻如盖<lb/>
七年江寧縣李樹二株連理兩根相去一丈五尺<lb/>
八年巴陵郡樹連理四株<lb/>
三月武陵白沙戍槻木連理相去五尺俱髙三尺東西<lb/>
二枝合而通柯<lb/>
十二月柴桑縣陶委天家樹連理<lb/>
永眀五年山隂縣孔廣家園檉樹十二層㑹稽太守隨<lb/>
<pb n="KR2a0017_WYG_018-14b"/>
王子隆獻之種芳林園鳯光殿西<lb/>
九年秣陵縣鬬場里安眀寺有古樹衆僧改架屋宇伐<lb/>
以為薪剖樹木裏自然有法大徳三字<lb/>
始興郡本無欓樹調味有闕世祖在郡堂屋後忽生一<lb/>
株<lb/>
昇眀二年十月甘露降建康縣<lb/>
十一月甘露降長山縣<lb/>
十二月甘露降彭山松樹至九日止<lb/>
<pb n="KR2a0017_WYG_018-15a"/>
建元元年九月甘露降淮南郡桃石榴二樹有司奏甘<lb/>
露降新汲縣王安世園樹<lb/>
永眀二年四月甘露降南郡桐樹<lb/>
四年二月甘露降臨湘縣李樹<lb/>
三月甘露降南郡桐樹<lb/>
四月甘露降睢陽縣桃樹<lb/>
五年四月甘露降荆州府中閣外桐樹<lb/>
六年甘露降芳林園故山堂桐樹<lb/>
<pb n="KR2a0017_WYG_018-15b"/>
九年八月甘露降上定林寺佛堂庭中天如雨遍地如<lb/>
雪其氣芳其味甘耀日舞風至晡乃止爾後頻降鍾山<lb/>
松樹四十餘日乃止<lb/>
十月甘露降大安陵樹<lb/>
中興二年三月甘露降茅山彌漫數里<lb/>
元徽四年三月醴泉出昌國白鹿山其味甚甘<lb/>
永眀元年正月新蔡郡固始縣獲嘉禾一莖五穗<lb/>
八月新蔡縣獲嘉禾二莖九穗一莖七穗<lb/>
<pb n="KR2a0017_WYG_018-16a"/>
十一月固始縣獲嘉禾一莖九穗<lb/>
二年八月梁郡雎陽縣界野田中獲嘉禾一莖二十三<lb/>
穗<lb/>
五年九月莒縣獲嘉禾一株<lb/>
十年六月海陵齊昌縣獲嘉禾一莖六穗<lb/>
十一年九月雎陽縣田中獲嘉禾一株<lb/>
昇眀二年九月建寧縣建昌村民採藥於萬嵗山忽聞<lb/>
澗中有異響得銅鍾一枚長二尺一寸邉有古字<lb/>
<pb n="KR2a0017_WYG_018-16b"/>
建元元年十月浩陵郡蜑民田健所住巖間常留雲氣<lb/>
有聲響澈若龍吟求之積嵗莫有見者去四月二十七<lb/>
日巖數里夜忽有雙光至眀往獲古鍾一枚又有一器<lb/>
名淳于蜑人以為神物奉祠之<lb/>
永眀四年四月東昌縣山自比嵗以来恒發異響去二<lb/>
月十五日有一巖褫落縣民方元泰往視於巖下得古<lb/>
鍾一枚<lb/>
五年三月豫寧縣長崗山獲神鍾一枚<lb/>
<pb n="KR2a0017_WYG_018-17a"/>
九年十一月寧蜀廣漢縣田所墾地八尺四寸獲古鍾<lb/>
一枚形髙三尺八寸圍四尺七寸縣柄長一尺二寸合<lb/>
髙五尺四面各九孔更於陶所瓦間見有白光窺尋無<lb/>
物自後夜夜輙復有光既經旬日村民張慶宣瓦作屋<lb/>
又於屋間見光照内外慶宣疑之以告孔休先乃共發<lb/>
視獲玉璽一鈕璧方八分上有鼻文曰帝真曲阿縣民<lb/>
黄慶宅左有園園東南廣袤四丈每種菜輒鮮異雖加<lb/>
採拔隨復更生夜中恒有白光皎質屬天狀似縣絹私<lb/>
<pb n="KR2a0017_WYG_018-17b"/>
疑非常請師卜候道士傅徳占使掘之深三尺獲玉印<lb/>
一鈕文曰長承萬福<lb/>
永眀二年正月冠軍將軍周普孫於石頭北廂將堂見<lb/>
地有異光照城堞往獲玉璽一鈕方七分文曰眀𤣥君<lb/>
十一月虜國民齊祥歸入靈丘闗聞殷然有聲仰視之<lb/>
見山側有紫氣如雲衆鳥囘翔其間祥往氣所獲璽方<lb/>
寸四分獸鈕文曰坤維聖帝永昌送與虜太后師道人<lb/>
恵度欲獻虜主恵度覩其文竊謂當今衣冠正朔在於<lb/>
<pb n="KR2a0017_WYG_018-18a"/>
齊國遂附道人恵蔵送京師因羽林監崔士亮獻之<lb/>
三年七月始興郡民龔𤣥宣云去年二月忽有一道人<lb/>
乞食因探懐中出篆書真經一卷六紙又表北極一紙<lb/>
又移付羅漢居士一紙云從兜率天宫下使送上天子<lb/>
因失道人所在今年正月𤣥宣又稱神人授皇帝璽龜<lb/>
形長五寸廣二寸厚二寸五分上有天地字中央蕭字<lb/>
下萬世字<lb/>
十年蘭陵民齊伯生於六合山獲金璽一鈕文曰年予主<lb/>
<pb n="KR2a0017_WYG_018-18b"/>
世祖治盆城得五尺刀一十口永眀年厯之數<lb/>
昇眀三年左里村人於宫亭湖得靫㦸二枚旁有古字<lb/>
文逺不可識<lb/>
泰始中世祖於青溪宅得錢一枚文有北斗七星雙節<lb/>
又有人形帶劍及治盆城又得一大錢文曰太平百嵗<lb/>
永眀七年齊興太守劉元寳治郡城於塹中獲錢百萬<lb/>
形極大以獻臺為瑞世祖班賜朝臣以下各有差<lb/>
十年齊安郡民王攝掘地得四文大錢一萬二千七百<lb/>
<pb n="KR2a0017_WYG_018-19a"/>
十枚品製如一<lb/>
建元元年郢州監利縣天井湖水色忽澄清出綿百姓<lb/>
採以為纊<lb/>
永眀二年䕶軍府門外桑樹一株並有蠶絲綿被枝莖<lb/>
史臣案漢光武時有野蠶成繭百姓得以成衣服今則<lb/>
浮波幕樹其亦此之類乎<lb/>
永眀八年始興郡昌樂村獲白鳩一頭<lb/>
二年彭澤縣獲白雉一頭<lb/>
<pb n="KR2a0017_WYG_018-19b"/>
七年鬱林獲白雉一頭<lb/>
十年青州洍液戍獲白雉一頭<lb/>
五年望蔡縣獲白鹿一頭<lb/>
九年臨湘獲白鹿一頭<lb/>
六年蒲儔縣亮野村獲白麞一頭<lb/>
七年荆州獲白麞一頭<lb/>
八年餘干縣獲白麞一頭<lb/>
九年義陽安昌縣獲白麞一頭<lb/>
<pb n="KR2a0017_WYG_018-20a"/>
十年司州清激戍獲白麞一頭<lb/>
十一年廣陵海陵縣獲白麞一頭<lb/>
七年越州獻白珠自然作思惟佛像長三寸上起禪靈<lb/>
寺置刹下<lb/>
七年呉郡太守江斆於錢塘縣獲蒼玉璧一枚以獻<lb/>
七年主書朱靈讓於浙江得靈石十人舉乃起在水深<lb/>
三尺而浮世祖親投於天淵池試之刻為佛像<lb/>
二年順陽丹水縣山下得古鼎一枚<lb/>
<pb n="KR2a0017_WYG_018-20b"/>
三年越州南髙凉俚人海中網魚獲銅獸一頭銘曰作<lb/>
寳鼎齊臣萬年子孫承寳<lb/>
贊曰天降地出星見先吉造物百品詳之載述<lb/>
　<lb/>
　<lb/>
　<lb/>
　<lb/>
　南齊書卷十八<lb/>
<pb n="KR2a0017_WYG_018-21a"/>
　南齊書卷十八考證<lb/>
祥瑞志黄門郎蘇偘撰聖皇瑞應記○<hi>臣承蒼</hi>按蘇偘<lb/>
　事齊太祖最久嘗撰蕭太尉記侈陳征伐之功及太<lb/>
　祖即位又撰瑞應記一卷上之此特一時獻䛕之書<lb/>
　而蕭子顯因之遂創立祥瑞一志殊屬不經史筆至<lb/>
　此鄙穢甚矣<lb/>
此齊者黄公之化氣也○諸本同<hi>臣承蒼</hi>按南史齊髙<lb/>
　帝紀黄下有石字<lb/>
<pb n="KR2a0017_WYG_018-21b"/>
李斯刻秦望之封也○南史齊髙帝紀封作風<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南齊書卷十八考證<lb/>
</p>
<p>
</p>
  </div>
</body>
</text>
</TEI>
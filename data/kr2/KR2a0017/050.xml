<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南齊書卷五十</head> <lb/>
    <p>
<pb n="KR2a0017_WYG_050-1a"/>
欽定四庫全書<lb/>
　南齊書卷五十<lb/>
　　梁　　　蕭　　　子　　　顯　　　撰<lb/>
　列傳第三十一<lb/>
　　文二王　明七王<lb/>
文惠太子四男安皇后生鬱林王昭業宮人許氏生海<lb/>
陵恭王昭文陳氏生巴陵王昭秀褚氏生桂陽王昭粲<lb/>
巴陵王昭秀字懐尚太子第三子也永明中封曲江公<lb/>
<pb n="KR2a0017_WYG_050-1b"/>
千五百户十年為寧朔将軍濟陽太守鬱林即位封臨<lb/>
海郡王二千户隆昌元年為使持節都督荆雍益寜梁<lb/>
南北秦七州軍事西中郎将荆州刺史延興元年徴為<lb/>
車騎将軍衛京師以永嘉王昭粲代之明帝建武二年<lb/>
通直常侍庾曇隆啓曰周定雒邑天子置畿内之民漢<lb/>
都咸陽三輔為社稷之衛中晉南遷事移威㢮近郡名<lb/>
邦多有國食宋武創業依擬古典神州部内不復别封<lb/>
而孝武末年分樹寵子茍申私愛有乖訓凖隆昌之元<lb/>
<pb n="KR2a0017_WYG_050-2a"/>
特開母弟之貴竊謂非古聖明御㝢禮舊為先畿内限<lb/>
斷宜遵昔制賜茅授土一出外州詔付尚書詳議其冬<lb/>
改封昭秀為巴陵王永泰元年見殺年十六<lb/>
桂陽王昭粲太子第四子也鬱林立以皇弟封永嘉郡<lb/>
王南徐州刺史延興元年出為使持節都督荆雍益寜<lb/>
梁南北秦七州軍事西中郎将荆州刺史明帝立欲以<lb/>
聞喜公遥欣為荆州轉昭粲為右将軍中書令建武二<lb/>
年改封桂陽王四年遷太常将軍如故永泰元年見殺<lb/>
<pb n="KR2a0017_WYG_050-2b"/>
年八嵗<lb/>
明帝十一男敬皇后生東昏侯寳卷江夏王寳𤣥鄱陽<lb/>
王寳夤和帝殷貴嬪生巴陵隠王寳義晉熙王寳嵩袁<lb/>
貴妃生廬陵王寳源管淑妃生邵陵王寳攸許淑媛生<lb/>
桂陽王寳貞餘皆早夭<lb/>
巴陵隠王寳義字智勇明帝長子也本名明基建武元<lb/>
年為持節都督揚南徐州軍事前将軍揚州刺史封晉<lb/>
安郡王三千户寳義少有廢疾不堪出人間故止加除<lb/>
<pb n="KR2a0017_WYG_050-3a"/>
授仍以始安王遥光代之轉寳義為右将軍領兵置佐<lb/>
鎮石頭二年出為使持節都督南徐州軍事鎮北将軍<lb/>
南徐州刺史東昏即位進征北大将軍開府儀同三司<lb/>
給仗永元元年給班劒二十人始安王遥光誅為都督<lb/>
揚南徐二州軍事驃騎大将軍揚州刺史持節如故東<lb/>
府被兵火屋宇燒殘帝方營宮殿不暇脩葺寳義鎮西<lb/>
州三年進位司徒和帝西臺建以為侍中司空使持節<lb/>
都督刺史如故梁王定京邑宣徳太后令以寳義為太<lb/>
<pb n="KR2a0017_WYG_050-3b"/>
尉領司徒詔云不言之化形于自逺時人皆云此實錄<lb/>
也梁受禪封謝沐縣公尋封巴陵郡王奉齊後天監中<lb/>
薨<lb/>
江夏王寳𤣥字智深明帝第三子也建武元年為征虜<lb/>
将軍領石頭戍事封江夏郡王仍出為持節都督郢司<lb/>
二州軍事西中郎将郢州刺史永泰元年還為前将軍<lb/>
領石頭戍事未拜東昏即位進號鎮軍将軍永元元年<lb/>
又進車騎将軍代晉安王寳義為使持節都督南徐兗<lb/>
<pb n="KR2a0017_WYG_050-4a"/>
二州軍事南徐兗二州刺史将軍如故寳𤣥娶尚書令<lb/>
徐孝嗣女為妃孝嗣被誅離絶少帝送少姬二人與之<lb/>
寳𤣥恨望密有異計明年崔慧景舉兵還至廣陵遣使<lb/>
奉寳𤣥為主寳𤣥斬其使因是發将吏防城帝遣馬軍<lb/>
主戚平外監黄林夫助鎮京口慧景将渡江寳𤣥密與<lb/>
相應殺司馬孔矜典籖呂承緒及平林夫開門納慧景<lb/>
使長史沈佚之諮議桞憕分部軍衆乗八掆輿手執絳<lb/>
麾幡隨慧景至京師住東城百姓多往投集慧景敗収<lb/>
<pb n="KR2a0017_WYG_050-4b"/>
得朝野投寳𤣥及慧景軍名帝令燒之曰江夏尚爾豈<lb/>
復可罪餘人寳𤣥逃奔數日乃出帝召入後堂以歩鄣<lb/>
裹之令羣小數十人鳴鼓角馳繞其外遣人謂寳𤣥曰<lb/>
汝近圍我亦如此少日乃殺之<lb/>
廬陵王寳源字智淵明帝第五子也建武元年為北中<lb/>
郎将鎮琅邪城封廬陵郡王遷右将軍領石頭戍事仍<lb/>
出為使持節都督南兗兗徐青冀五州軍事後将軍南<lb/>
兗州刺史王敬則伏誅徙寳源為都督會稽東陽臨海<lb/>
<pb n="KR2a0017_WYG_050-5a"/>
永嘉新安五郡軍事㑹稽太守将軍如故永元元年進<lb/>
號安東将軍和帝即位以為侍中車騎将軍開府儀同<lb/>
三司都督太守如故未拜中興二年薨<lb/>
鄱陽王寳夤字智亮明帝第六子也建武初封建安郡<lb/>
王二年為北中郎将鎮琅邪城明年出為持節都督江<lb/>
州軍事南中郎将江州刺史東昏即位為使持節都督<lb/>
郢司二州軍事征虜将軍郢州刺史尋進號前将軍永<lb/>
元二年徴為撫軍領石頭戍事未拜三年為車騎将軍<lb/>
<pb n="KR2a0017_WYG_050-5b"/>
開府儀同三司鎮石頭其秋雍州刺史張欣泰等謀起<lb/>
事於新亭殺臺内諸主帥事在欣泰傳難作之日前南<lb/>
譙太守王靈秀奔往石頭率城内将吏見力去車脚載<lb/>
寳夤向臺城百姓數千人皆空手隨後京邑騷亂寳夤<lb/>
至杜姥宅日已欲暗城門閉城上人射之衆棄寳夤逃<lb/>
走寳夤逃亡三日戎服詣草市尉尉馳以啟帝帝迎寳<lb/>
夤入宮問之寳夤涕泣稱爾日不知何人逼使上車仍<lb/>
将去制不自由帝笑乃復爵位和帝立西臺以寳夤為<lb/>
<pb n="KR2a0017_WYG_050-6a"/>
使持節都督南徐兗二州軍事衛将軍南徐州刺史少<lb/>
帝以為使持節都督荆益寧雍梁北南秦七州軍事荆<lb/>
州刺史将軍如故宣徳太后臨朝梁王為建安公改封<lb/>
寳夤為鄱陽王中興二年謀反奔魏<lb/>
邵陵王寳攸字智宣明帝第九子也建武元年封南平<lb/>
郡王二年改封三年為北中郎将鎮琅邪城永元元年<lb/>
為持節都督南北徐南兗青冀五州軍事南兗州刺史<lb/>
郎将如故未拜遷征虜将軍領石頭戍事丹陽尹戍事<lb/>
<pb n="KR2a0017_WYG_050-6b"/>
如故陳顯逹事平出為持節督江州軍事左将軍江州<lb/>
刺史以本號還京師授中将軍祕書監中興二年謀反<lb/>
宣徳太后令賜死<lb/>
晉熙王寳嵩字智靖明帝第十子也永元二年為冠軍<lb/>
将軍丹陽尹仍遷持節都督南徐兗二州軍事南徐州<lb/>
刺史将軍如故中興元年和帝以為中書令明年謀反<lb/>
伏誅<lb/>
桂陽王寳貞明帝第十一子也永元二年為中䕶軍北<lb/>
<pb n="KR2a0017_WYG_050-7a"/>
中郎将領石頭戍事中興二年謀反伏誅<lb/>
史臣曰春秋書鄭伯克段于鄢兄弟之恩離君臣之義<lb/>
正夫逆順有勢况親兼一體道窮數盡或容觸啄而寳<lb/>
𤣥自㝷干戈欣受家難曾不悟執柯所指跗萼相從以<lb/>
此而圖萬全未知其髣髴也<lb/>
贊曰文惠二王于嗟夭殤明子七國終亦衰亡<lb/>
　<lb/>
　<lb/>
<pb n="KR2a0017_WYG_050-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南齊書卷五十<lb/>
</p>
<p>
</p>
  </div>
</body>
</text>
</TEI>
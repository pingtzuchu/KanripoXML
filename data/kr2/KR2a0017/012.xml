<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南齊書卷十二</head> <lb/>
    <p>
<pb n="KR2a0017_WYG_012-1a"/>
欽定四庫全書<lb/>
　南齊書卷十二<lb/>
　　梁　　　蕭　　　子　　　顯　　　撰<lb/>
　志第四<lb/>
　　天文上<lb/>
易曰聖人仰觀象於天俯觀法於地天文之事其來已<lb/>
乆太祖草命受終膺集期運宋昇明三年太史令将作<lb/>
匠文孝建陳天文奏曰自孝建元年至昇明三年日蝕<lb/>
<pb n="KR2a0017_WYG_012-1b"/>
有十虧上有七占曰有亡國失君之象一曰國命絶主<lb/>
危亡孝建元年至昇明三年太白經天五占曰天下革<lb/>
民更王異姓興孝建元年至昇明三年月犯房心四太<lb/>
白犯房心五占曰其國有䘮宋當之孝建元年至永光<lb/>
元年奔星出入紫宫有四占曰國去其君有空國徙王<lb/>
大明二年至元徽四年天冄裂占曰陽不足白虹貫日<lb/>
人君惡之孝建二年至大明五年月入太㣲泰豫元年<lb/>
至昇明三年月又入太㣲孝建元年至元徽二年太白<lb/>
<pb n="KR2a0017_WYG_012-2a"/>
入太㣲各八熒惑入太㣲六占曰七曜行不軌道危亡<lb/>
之象貴人失權勢主亦衰當有王入為主孝建二年至<lb/>
昇明二年太白熒惑經羽林各三占曰國殘更世孝建<lb/>
二年四月十三日熒惑守南斗成勾已占曰天下易正<lb/>
更元孝建三年十二月一日填星熒惑辰星合於南斗<lb/>
占曰改立王公大明二年十二月二十六日太白犯填<lb/>
星於斗六年十一月十五日太白填星合於危占曰天<lb/>
子失土景和元年十月八日熒惑守太㣲成勾已占曰<lb/>
<pb n="KR2a0017_WYG_012-2b"/>
王者惡之主命無期有徙主若主王天下更紀泰始三<lb/>
年正月十七日白氣見西南東西半天名曰長庚六年<lb/>
九月二十七日白氣又見東南長二丈竝形状長大猛<lb/>
過彗星占曰除舊布新易主之象逺期一紀至昇明三<lb/>
年一紀訖泰始四年四月二十四日太白犯填星于胃<lb/>
占曰主命惡之泰始七年六月十七日太白嵗星填星<lb/>
合於東井占曰改立王公元徽四年至昇明二年三月<lb/>
日有頻食占曰社稷将亡王者惡之元徽四年十月十<lb/>
<pb n="KR2a0017_WYG_012-3a"/>
日填星守太㣲宫逆從行歴四年占曰有亡君之戒易<lb/>
世立王元徽五年七月一日熒惑太白辰星合於翼占<lb/>
曰改立王公昇明二年六月二十日嵗星守斗建隂陽<lb/>
終始之門大赦昇平之所起律歴七政之本源徳星守<lb/>
之天下更年五禮更興多暴貴者昇明二年十月一日<lb/>
熒惑守輿鬼三年正月七日熒惑守兩戒間成勾已占<lb/>
曰尊者失朝必有亡國去王昇明三年正月十八日辰<lb/>
星孟効西方占曰天下更王昇明三年四月嵗星在虚<lb/>
<pb n="KR2a0017_WYG_012-3b"/>
危徘徊𤣥枵之野則齊國有福厚為受慶之符今所記<lb/>
三辰七曜之變起建元訖于隆昌以續宋史建武世太<lb/>
史奏事明帝不欲使天變外傳竝祕而不出自此闕焉<lb/>
　　日蝕<lb/>
建元二年九月甲午朔日蝕<lb/>
三年七月己未朔日蝕<lb/>
永明元年十二月乙巳朔日蝕<lb/>
十年十月二日癸未朔加時在午之半度到未初見日<lb/>
<pb n="KR2a0017_WYG_012-4a"/>
始蝕虧起西北角蝕十分之四申時光色復還<lb/>
隆昌元年五月甲戌合朔巳時日蝕三分之一午時光<lb/>
復還<lb/>
　　月蝕<lb/>
建元四年七月戊辰月在危宿蝕<lb/>
永明二年四月丁巳月在南斗宿蝕<lb/>
三年十一月戊寅月入東井曠中因蝕三分之一<lb/>
五年三月庚子月在氐宿蝕<lb/>
<pb n="KR2a0017_WYG_012-4b"/>
九月戊戌月在胃宿蝕<lb/>
六年九月癸巳月蝕在婁宿九度加時在寅之少弱虧<lb/>
起東北角蝕十五分之十一<lb/>
十五日子時蝕從東北始至子時末都既到丑時光色<lb/>
復還<lb/>
七年八月丁亥月在奎宿蝕<lb/>
十月庚辰月奄蝕熒惑<lb/>
八年六月庚寅月奄蝕畢左股第一星<lb/>
<pb n="KR2a0017_WYG_012-5a"/>
十年十二月丁酉月蝕在栁度加時在酉之少弱到亥<lb/>
時月蝕起東角七分之二至子時光色還復<lb/>
永泰元年四月癸亥月蝕色赤如血三日而大司馬王<lb/>
敬則舉兵衆以為敬則祲烈所感<lb/>
永元元年八月己未月蝕盡色皆赤是夜始安王遥光<lb/>
伏誅<lb/>
史臣曰日月代照實重天行上交下蝕同度相掩案舊<lb/>
説曰日有五蝕謂起上下左右中央是也交㑹舊術日<lb/>
<pb n="KR2a0017_WYG_012-5b"/>
蝕不從東始以月從其西東行及日于交中交從外入<lb/>
内者先㑹後交虧西南角先交後㑹虧西北角交從内<lb/>
出者先㑹後交虧西北角先交後㑹虧西南角日正在<lb/>
交中者則虧于西故不嘗蝕東也若日中有虧名為西<lb/>
子不名為蝕也漢尚書令黄香曰日蝕皆從西月蝕皆<lb/>
從東無上下中央者春秋魯桓三年日蝕貫中下上竟<lb/>
黒疑者以為日月正䓁月何得小而見日中鄭𤣥云月<lb/>
正掩日日光從四邉出故言從中起也王逸以為月若<lb/>
<pb n="KR2a0017_WYG_012-6a"/>
掩日當蝕日西月行既疾須㬰應過西崖既復次食東<lb/>
崖今察日蝕西崖缺而光已復過東崖而獨不掩逸之<lb/>
此意實為巨疑先儒難月以望蝕去日極逺誰蝕月乎<lb/>
説者稱日有暗氣天有虗道常與日衡相對月行在虗<lb/>
道中則為氣所弇故月為蝕也雖時加夜半日月當子<lb/>
午正隔于地猶為暗氣所蝕以天體大而地形小故也<lb/>
暗虗之氣如以鏡在日下其光耀魄乃見于隂中常與<lb/>
日衡相對故當星星亡當月月蝕今問之曰星月同體<lb/>
<pb n="KR2a0017_WYG_012-6b"/>
俱兆日耀當月之蝕星不必亡若更有所當星未嘗蝕<lb/>
同禀異虧其故何也答曰日為隂主以當陽位體敵勢<lb/>
文自招盈損星雖同類而精景陋狭小毁皆亡無有受<lb/>
蝕之地纎光可滿亦不與弦望同形又難曰日之夜蝕<lb/>
騐於夜星之亡晝蝕既盡晝星何故反不見答之曰夫<lb/>
言光有所衝則有不衝之光矣言有所當亦有所不當<lb/>
矣夜食度逺與所當而同沒晝食度近由非衝而得明<lb/>
又問太白經天實縁逺日今度近更明於何取喻答曰<lb/>
<pb n="KR2a0017_WYG_012-7a"/>
向論二蝕之體周衝不同經與不經自由星遲疾難蝕<lb/>
引經恐未得也<lb/>
　　日光色<lb/>
建元四年十一月午時日色赤黄無光至暮在箕宿<lb/>
二年閏正月乙酉日黄赤無光至暮<lb/>
永明五年十一月丁亥日出髙三竿朱色赤黄日暈虹<lb/>
抱珥直背<lb/>
建元元年十二月未時日暈帀黄白色至申乃消散<lb/>
<pb n="KR2a0017_WYG_012-7b"/>
永明二年正月丁酉日交暈冄重<lb/>
三年二月丁夘日有半暈暈上生一珥<lb/>
四年五月丙午日暈冄重仍白虹貫日在東井度<lb/>
六年三月甲申日於蘭雲中薄半暈須臾過帀日東南<lb/>
暈外有一直竝黄色壬辰日暈湏臾日西北生虹貫日<lb/>
中<lb/>
八年十一月己亥日半暈南面不帀日東西帶暈各生<lb/>
珥長三尺白色珥各長十丈許正衝日乆乆消散背因<lb/>
<pb n="KR2a0017_WYG_012-8a"/>
成重暈竝青絳色<lb/>
九年正月甲午日半暈南面不帀北帶暈生一抱東西<lb/>
各生一珥抱北又有半暈抱珥竝黄色北又生白虹貫<lb/>
日乆乆消散<lb/>
建元元年六月甲申日南北兩珥西有抱黄白色<lb/>
永明二年十一月辛巳日東北有一背<lb/>
三年十一月庚寅日西北有一背<lb/>
四年正月辛巳日南北各生一珥又生一背<lb/>
<pb n="KR2a0017_WYG_012-8b"/>
十二月辛未日西北生一直黄白色戊寅日北生一背<lb/>
青絳色<lb/>
五年八月己卯日東南生一珥竝青絳色<lb/>
六年二月丁巳日東北生黄色北有一珥黄赤色乆乆<lb/>
竝散庚申日西有一背赤青色東西生一直南北各生<lb/>
一珥竝黄白色<lb/>
七年十月癸未日東北生一背青赤色湏㬰消<lb/>
八年六月戊寅日於蒼白雲中南北各生一珥青黄絳<lb/>
<pb n="KR2a0017_WYG_012-9a"/>
雜色澤潤竝長三尺許至己午消<lb/>
隆昌元年正月壬戌日于蘭雲中暈南北帶暈各生一<lb/>
直同長一丈湏㬰消<lb/>
永元元年十二月乙酉日中有三黒子<lb/>
　　月暈犯<lb/>
建元四年十月庚寅月暈五車及参頭<lb/>
永明元年正月壬辰是日至十五日月三暈太微及熒<lb/>
惑<lb/>
<pb n="KR2a0017_WYG_012-9b"/>
三月庚申至十三日月三暈太微及熒惑<lb/>
五年二月乙未自九日至是日月三暈太微<lb/>
六年二月壬戍甲夜十三日甲夜十五日甲夜月竝暈<lb/>
太微<lb/>
永明元年十一月己未月南北各生一珥又有一抱月<lb/>
犯列星<lb/>
建元元年七月丁未月犯心大星北一寸丁夘月入軒<lb/>
轅中犯苐二星<lb/>
<pb n="KR2a0017_WYG_012-10a"/>
十月丙申月在心大星西北七寸<lb/>
十一月壬戌月在氐東南星五寸<lb/>
十二月乙酉月犯太微西蕃南頭苐一星庚寅月行房<lb/>
道中無所犯癸巳月入南斗魁中無所犯<lb/>
二年三月癸夘月犯心大星又犯後星<lb/>
五月庚戍月入南斗<lb/>
七月己巳月入南斗<lb/>
三年二月癸巳月犯太微上将<lb/>
<pb n="KR2a0017_WYG_012-10b"/>
四年二月乙亥月犯輿鬼西北星丙子月犯南斗魁第<lb/>
二星辛未月犯心大星又犯後星<lb/>
四月壬辰月犯軒轅左民星庚子月犯箕東北星<lb/>
五月丙寅月犯心後星戊寅月掩昴西北星<lb/>
六月乙未月犯箕東北星<lb/>
七月癸亥月行南斗魁中無所犯庚辰月犯軒轅女主<lb/>
八月庚子月犯昴西南星壬寅月犯五車東南星壬申<lb/>
月犯軒轅少民星<lb/>
<pb n="KR2a0017_WYG_012-11a"/>
九月丁巳月犯箕東北星壬辰月在營室度入羽林中<lb/>
二十日月入輿鬼犯積尸<lb/>
十一月甲戌月犯五車南星<lb/>
十二月丁酉月犯軒轅女主星又掩女御<lb/>
永元元年正月己亥月犯心後星<lb/>
三月乙未月犯軒轅女主星<lb/>
六月癸酉月犯輿鬼西南星<lb/>
八月乙丑月犯南斗第四星又犯輿鬼星<lb/>
<pb n="KR2a0017_WYG_012-11b"/>
九月庚辰月犯太白左蕃度癸巳月犯東井北轅西頭<lb/>
第一星<lb/>
十二月丁夘月犯心前星又犯大星己巳月犯南斗苐<lb/>
五星<lb/>
二年二月甲子月犯南斗第四星又犯第三星<lb/>
三月丁丑月犯東井北轅北頭第一星<lb/>
四月戊申月犯軒轅右角<lb/>
六月丙寅月犯東井轅頭第一星<lb/>
<pb n="KR2a0017_WYG_012-12a"/>
八月丙午月掩心大星戊申月犯南斗第三星戊子月<lb/>
犯東井北轅西頭第一星<lb/>
十一月庚辰月犯昴星丙戍月犯軒轅左角<lb/>
十二月壬戌月犯心前星又犯大星<lb/>
三年二月己未月犯南斗第五星<lb/>
三月壬申月在東井無所犯<lb/>
六月丙午月掩心前星<lb/>
八月丙辰月犯東井北轅第二星<lb/>
<pb n="KR2a0017_WYG_012-12b"/>
九月癸未月犯東井南轅西頭第一星<lb/>
四年正月癸酉月入東井無所犯乙亥月犯輿鬼<lb/>
閏月辛亥月犯房<lb/>
二月丁夘月犯東井鉞<lb/>
三月乙未月入東井無所犯<lb/>
七月辛亥月犯東井<lb/>
八月戊寅月犯東井<lb/>
九月辛夘月與太白於尾合宿丙午月入東井<lb/>
<pb n="KR2a0017_WYG_012-13a"/>
十一月辛丑月入東井曠中辛亥月犯房北頭第二星<lb/>
十二月己巳月犯東井北轅東頭第二星辛巳月犯南<lb/>
斗第六星<lb/>
五年正月丙午月犯房鉤鈐<lb/>
二月癸亥月犯東井南轅西頭第二星<lb/>
三月癸夘月犯南斗第二星<lb/>
六月乙丑月犯南斗第六星在南斗七寸丙寅月犯西<lb/>
建星北一尺<lb/>
<pb n="KR2a0017_WYG_012-13b"/>
史臣曰月令昏明中星皆二十八宿箕斗之間微為疎<lb/>
闊故仲春之與孟秋建星冄用與宿度竝列亟經陵犯<lb/>
災之所主未有舊占石氏星經云斗主爵祿襃賢進士<lb/>
故置建星以為輔若犯建之異不與斗同則據文求義<lb/>
亦宰相之占也<lb/>
七月丁未月行入東井曠中無所犯<lb/>
八月壬申月在畢犯左股第二星西北三寸<lb/>
九月戊子月在填星北二尺八寸為合宿<lb/>
<pb n="KR2a0017_WYG_012-14a"/>
十月戊寅月入氐犯東南星西北一尺餘<lb/>
十一月戊寅月入氐<lb/>
十二月戊午月在東壁度在熒惑北相去二尺七寸為<lb/>
合宿甲子月在東壁度東南九寸為犯癸酉月在嵗星<lb/>
南七寸為犯<lb/>
六年正月戊戍月在角星南相去三寸<lb/>
二月丁夘月在氐西南六寸<lb/>
三月乙未月入氐中在嵗星南一尺一寸為合宿<lb/>
<pb n="KR2a0017_WYG_012-14b"/>
四月癸丑月犯東井南轅西頭第二星壬戌月在氐西<lb/>
南星東南五寸為犯漸入氐中與嵗星同在氐度為合<lb/>
宿癸亥月行在房北頭第一星西南一尺為犯<lb/>
六月乙夘月在角星東一寸為犯丁巳月行入氐無所<lb/>
犯在嵗星東三寸為合宿<lb/>
七月乙酉月入房北頭第二次相星西北八寸為犯庚<lb/>
寅月在牽牛中星南二寸為犯庚子月行在畢左股苐<lb/>
一星七寸為犯又進入畢<lb/>
<pb n="KR2a0017_WYG_012-15a"/>
八月壬子月行在嵗星東二尺五寸同在氐中為合宿<lb/>
九月庚辰月在房北頭第一上相星東北一尺為犯又<lb/>
掩犯闗楗閉星丁酉月行入東井甲辰月在左角星西<lb/>
北九寸為犯又在熒惑西南一尺六寸為合宿<lb/>
十月癸酉月入氐中在西南星東北三寸為犯<lb/>
閏月壬辰月行入東井<lb/>
十一月丙戌月行入羽林中無所犯乙未月行在東井<lb/>
南轅西頭第二星南一尺為犯丙寅月在左角北八寸<lb/>
<pb n="KR2a0017_WYG_012-15b"/>
為犯辛未月行在太白東北一尺五寸同在箕度為合<lb/>
宿<lb/>
十二月甲申月行在畢左股第二星北七寸為犯乙未<lb/>
月行入氏西南星東北一尺為犯丙申月在房北頭上<lb/>
相星北一尺為犯<lb/>
七年正月甲寅月入東井曠中無所犯戊辰月掩犯牽<lb/>
牛中星<lb/>
二月辛巳月掩犯東井北轅東頭第一星<lb/>
<pb n="KR2a0017_WYG_012-16a"/>
三月庚申月在嵗星西北三尺同在箕度為合宿<lb/>
四月乙酉月入氐中無所犯丙戌月犯房星北頭第一<lb/>
上相星北一尺在楗閉西北四寸為犯<lb/>
六月乙酉月犯牽牛中星乙未月入畢在左股第二星<lb/>
東八寸為犯<lb/>
七月丁未月入氐中無所犯戊申在楗閉星東北一尺<lb/>
為犯<lb/>
八月甲戌月入氐在西南星東北一尺為犯庚寅月在<lb/>
<pb n="KR2a0017_WYG_012-16b"/>
畢右股第一星東北一尺為犯<lb/>
九月丁巳月掩犯畢右股第一星庚申月在東井北轅<lb/>
東頭第一星西北八寸為犯<lb/>
十月甲申月行掩畢左股第三星丁酉月行在楗閉星<lb/>
西北八寸為犯<lb/>
十二月壬午月在東井北轅東頭第一星北八寸為犯<lb/>
八年正月丁巳月在亢南頭第二星南七寸為犯<lb/>
二月己巳月行在畢右股第一星東北六寸為犯<lb/>
<pb n="KR2a0017_WYG_012-17a"/>
六月甲戌月在亢南頭第二星西南七寸為犯<lb/>
八月乙亥月在牽牛中星南九寸為犯辛夘月在軒轅<lb/>
女御南八寸為犯<lb/>
九月辛酉月在太微左執法星南四寸為犯<lb/>
十月壬午月入東井曠中無所犯戊子月在太微右執<lb/>
法星東南六寸為犯<lb/>
十一月戊戌月行在填星北二尺二寸為合宿乙夘月<lb/>
行在太微右執法星南二寸為犯<lb/>
<pb n="KR2a0017_WYG_012-17b"/>
十二月庚辰月行在軒轅右角星南二寸為犯癸未月<lb/>
掩犯太㣲右執法<lb/>
九年正月辛丑月在畢躔西星北六寸為犯庚申月在<lb/>
嵗星西北二尺五寸同在須女度為合宿<lb/>
二月辛未月入東井曠中無所犯壬申月行東井北轅<lb/>
東頭第一星北九寸為犯<lb/>
三月丙申月入畢在左股第二星東北六寸又掩大星<lb/>
四月庚午月在軒轅女御星南八寸為犯癸酉月在太<lb/>
<pb n="KR2a0017_WYG_012-18a"/>
㣲東南頭上相星南八寸為犯癸未月在嵗星北為犯<lb/>
在危度<lb/>
五月庚子月行掩犯太微在執法丁未月掩犯東建西<lb/>
星<lb/>
七月癸巳月在太白東五寸為犯乙未月在太微東蕃<lb/>
南頭上相星西南五寸為犯壬寅月掩犯東建星癸夘<lb/>
月在牽牛南星北五寸為犯乙巳月在嵗星北六寸為<lb/>
犯<lb/>
<pb n="KR2a0017_WYG_012-18b"/>
閏七月辛酉月在軒轅女御星西南三寸為犯<lb/>
八月月在軒轅左民星東八寸為犯<lb/>
九月乙丑月掩牽牛南星癸未月入太㣲在右執法東<lb/>
北四寸為犯甲申月掩太㣲東蕃南頭上相星<lb/>
十月甲午月行在填星西北八寸為犯在虚度戊申月<lb/>
在軒轅女主星南四寸掩女御竝為犯辛亥月入太㣲<lb/>
左執法東北七寸為犯<lb/>
十一月壬戌月行掩犯嵗星己巳月在畢右股大星東<lb/>
<pb n="KR2a0017_WYG_012-19a"/>
一寸為犯辛未月在東井南轅西頭第二星南八寸為<lb/>
犯又入東井曠中丙子月行在軒轅左民星東北七寸<lb/>
為犯丁丑月行在太㣲西蕃上将星南五寸為犯<lb/>
十二月庚寅月行在嵗星東南八寸為犯丙午月掩犯<lb/>
太㣲東蕃南頭上相星<lb/>
十年正月庚午月在軒轅右角大民星南八寸為犯<lb/>
二月己亥月行太㣲在右掖門甲辰月行入氐中掩犯<lb/>
東北星壬子月行入羽林<lb/>
<pb n="KR2a0017_WYG_012-19b"/>
三月己夘月行入羽林在填星東北七寸為犯在危四<lb/>
度<lb/>
四月甲午月行入太㣲在右掖門内丙午月行在危度<lb/>
入羽林<lb/>
五月己巳月掩南斗第三星甲戌月行在危度入羽林<lb/>
六月戊子月在張度在熒惑星東三寸為犯己丑月行<lb/>
入太㣲在右掖門丁酉月掩西建星西丁未月行入畢<lb/>
犯右股大赤星<lb/>
<pb n="KR2a0017_WYG_012-20a"/>
七月甲戍月行在畢躔星西北六寸為犯丁丑月在東<lb/>
井北轅東頭第二星西南九寸為犯<lb/>
八月辛夘月行西建星東一尺又在東星西四寸為犯<lb/>
壬寅月行在畢右股大赤星東北四寸為犯甲辰月行<lb/>
入東井曠中無所犯戊申月行在軒轅女主星西九寸<lb/>
為犯辛亥月入太㣲在左執法星北二尺七寸為犯<lb/>
九月癸亥月行掩犯填星一寸在危度<lb/>
十月辛夘月在危度入羽林無所犯癸亥月入東井曠<lb/>
<pb n="KR2a0017_WYG_012-20b"/>
中無所犯<lb/>
十一月甲子月入畢進右股大赤星西北五寸為犯壬<lb/>
申月入太㣲在右執法星東北一尺三寸無所犯丁丑<lb/>
月入氐無所犯<lb/>
十二月甲午月入東井曠中又進北轅東頭第二星四<lb/>
寸為犯庚子月入太㣲在右執法星東北三尺無所犯<lb/>
十一年正月辛酉月入東井曠中無所犯乙丑月在軒<lb/>
轅女主星北八寸為犯壬申月行在氐星東北九寸為<lb/>
<pb n="KR2a0017_WYG_012-21a"/>
犯<lb/>
二月甲午月行入太㣲在上将星東北一尺五寸無所<lb/>
犯壬寅月行掩犯南斗第六星癸夘月掩犯西建中星<lb/>
又掩東星<lb/>
四月乙丑月入太㣲在右執法西北一尺四寸無所犯<lb/>
壬寅月行在危度入羽林無所犯<lb/>
五月丁巳月行入太㣲左執法星北三尺無所犯甲子<lb/>
月行在南斗第二星西七寸為犯乙丑月掩犯西建中<lb/>
<pb n="KR2a0017_WYG_012-21b"/>
星又犯東星六寸<lb/>
六月辛丑月行掩犯畢左股第三星壬寅月入畢<lb/>
七月壬子月入太㣲在左執法東三尺無所犯丙辰月<lb/>
行入氐在東北星西南六寸為犯己未月行南斗第六<lb/>
星南四寸為犯庚申月行在西建星東南一寸為犯<lb/>
九月庚寅月行在哭星西南六寸為犯壬辰月行在營<lb/>
室度入羽林無所犯丁酉月入畢左右股大赤星西北<lb/>
六寸為犯己亥月入東井曠中無所犯乙巳月行太㣲<lb/>
<pb n="KR2a0017_WYG_012-22a"/>
當右腋門内在屏星西南六寸為犯<lb/>
十月壬午月行在東建中星九寸為犯<lb/>
十一月壬子月在哭星南五寸為犯辛酉月行在東井<lb/>
鉞星南八寸又在東井南轅西頭第一星南五寸竝為<lb/>
犯進入井中丁夘月入太㣲壬申月行入氐無所犯<lb/>
十二月辛巳月入羽林又入東井曠中又入東井北轅<lb/>
西頭第二星南六寸為犯乙未月入太㣲在右執法星<lb/>
東北二尺無所犯乙亥月入氐無所犯<lb/>
<pb n="KR2a0017_WYG_012-22b"/>
隆昌元年正月辛亥月入畢在左股第一星東南一尺<lb/>
為犯<lb/>
三月辛亥月在東井北轅西頭第二星東七寸為犯甲<lb/>
申月入太㣲在屛星南九寸為犯<lb/>
六月乙丑月入畢在右股第一星東北五寸為犯又在<lb/>
嵗星東南一尺為犯丁夘月入東井南轅西頭第一星<lb/>
東北七寸為犯<lb/>
泰元元年七月月掩心中星<lb/>
<pb n="KR2a0017_WYG_012-23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0017_WYG_012-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南齊書卷十二<lb/>
<pb n="KR2a0017_WYG_012-24a"/>
　南齊書卷十二考證<lb/>
天文志上填星守太㣲宫逆從行歴四年○<hi>臣永祚</hi>按<lb/>
　逆從行猶曰逆順行梁世諱順字故也至謂歴四年<lb/>
　　必係傳寫之誤考填星逆行從無歴四年之乆者<lb/>
辰星孟効西方○<hi>臣永祚</hi>按古法候辰星惟四仲月當<lb/>
　見故劉向封事以辰星見于四孟為異也効字與耀<lb/>
　字音同疑耀字傳寫之誤<lb/>
若日中有虧名為西子○<hi>臣永祚</hi>按歴朝天文志中日<lb/>
<pb n="KR2a0017_WYG_012-24b"/>
　中有黒子毎紀之於書從無西子之名疑西字係黒<lb/>
　字之訛<lb/>
常與日衡相對○日衡相對謂平衡相對即所謂暗虗<lb/>
　也後人謂之對衡<lb/>
日暈帀黄白色○帀監本訛市今改正<lb/>
六年三月甲申日於蘭雲中薄半暈○蘭字疑訛又下<lb/>
　文隆昌元年節蘭字同此<lb/>
月犯軒轅左民星○宋天文志軒轅左一星少民后宗<lb/>
<pb n="KR2a0017_WYG_012-25a"/>
　也盖即所謂左民星<lb/>
月犯軒轅女主○宋天文志云軒轅南大星女主也<lb/>
月犯太白左蕃度○<hi>臣永祚</hi>按太㣲垣則有左右蕃太<lb/>
　白只一星何蕃之有疑本係太㣲訛為太白<lb/>
月行在畢左股第一星○月監本訛日今改正<lb/>
又掩犯闗楗閉星○星圗有楗閉星無闗楗閉星闗字<lb/>
　疑衍或上下有脱字<lb/>
月行在畢躔星西北六寸為犯○躔星二字不可觧其<lb/>
<pb n="KR2a0017_WYG_012-25b"/>
　間恐有脱字<lb/>
月入畢左右股大赤星西北六寸為犯○星圖畢只有<lb/>
　一大赤星此文左右股乃在右股在字之訛也<lb/>
泰元元年七月月掩心中星○齊世無泰元年號疑必<lb/>
　永元之訛<lb/>
　<lb/>
　<lb/>
　南齊書卷十二考證<lb/>
</p>
<p>
</p>
  </div>
</body>
</text>
</TEI>
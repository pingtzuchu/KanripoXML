<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南齊書卷四十</head> <lb/>
    <p>
<pb n="KR2a0017_WYG_040-1a"/>
欽定四庫全書<lb/>
　南齊書卷四十<lb/>
　　梁　　　蕭　　　子　　　顯　　　撰<lb/>
　列傳第二十一<lb/>
　　武十七王<lb/>
武帝二十三男穆皇后生文惠太子竟陵文宣王子良<lb/>
張淑妃生廬陵王子卿魚復侯子響周淑儀生安陸王<lb/>
子敬建安王子真阮淑媛生晋安王子懋衡陽王子峻<lb/>
<pb n="KR2a0017_WYG_040-1b"/>
王淑儀生隨郡王子隆蔡婕妤生西陽王子眀樂容華<lb/>
生南海王子罕傅充華生巴陵王子倫謝昭儀生邵陵<lb/>
王子貞江淑儀生臨賀王子岳庾昭容生西陽王子文<lb/>
荀昭華生南康王子琳顔婕妤生永陽王子珉宫人謝<lb/>
氏生湘東王子建何充華生南郡王子夏第六十二十五<lb/>
二十二皇子早亡子珉建武中繼衡陽元王後<lb/>
竟陵文宣王子良字雲英世祖第二子也初沈攸之難<lb/>
隨世祖在盆城授寧朔將軍仍為宋邵陵王左軍行參<lb/>
<pb n="KR2a0017_WYG_040-2a"/>
軍轉主簿安南記室參軍邵陵王友王名友尋廢此官<lb/>
遷安南長史昇眀三年為使持節都督㑹稽東陽臨海<lb/>
永嘉新安五郡輔國將軍㑹稽太守宋世元嘉中皆責<lb/>
成郡縣孝武徵求急速以郡縣遲緩始遣臺使自此公<lb/>
役勞擾太祖踐阼子良陳之曰前臺使督逋切調恒聞<lb/>
相望於道及臣至郡亦殊不疎凡此軰使人既非詳慎<lb/>
懃順或貪險崎嶇要求此役朝辭禁門情態即異暮宿<lb/>
村縣威福便行但令朱鼓裁完鈹槊㣲具顧眄左右叱<lb/>
<pb n="KR2a0017_WYG_040-2b"/>
咤自専擿宗斷族排輕斥重脅遏津埭恐喝傳郵破崗<lb/>
水逆商旅半引逼令到下先過已船浙江風猛公私畏<lb/>
渡脱舫在前驅令俱發呵䠞行民固其常理侮折守宰<lb/>
出變無窮既瞻郭望境便飛下嚴符但稱行臺未顯所<lb/>
督先訶彊寺却攝羣曹開亭正榻便振荆革其次絳標<lb/>
寸紙一日數至徴村切里俄刻十催四鄉所召莫辨枉<lb/>
直孩老士庶具令付獄或尺布之逋曲以當匹百錢餘<lb/>
税且増為千或誑應質作尚方寄繫東冶萬姓駭廹人<lb/>
<pb n="KR2a0017_WYG_040-3a"/>
不自固遂漂衣敗力競致兼漿值今夕酒諧肉飫即許<lb/>
附申赦格眀日禮輕貨薄便復不入恩科筐貢㣲闕箠<lb/>
撻肆情風塵毁謗隨忿而發及其㹠蒜轉積鵝粟漸盈<lb/>
逺則分鬻他境近則託貿吏民反請郡邑助民由緩囘<lb/>
刺言臺推信在所如聞頃者令長守牧離此每實非復<lb/>
近嵗愚謂凡諸檢課宜停遣使宻畿州郡則指賜勅遥<lb/>
外鎮宰眀下條源既各奉别㫖人競自罄雖復臺使盈<lb/>
湊㑹取正屬所徒相疑僨反更淹懈凡預衣冠荷恩盛<lb/>
<pb n="KR2a0017_WYG_040-3b"/>
世多以闇緩貽諐少為欺猾入罪若類以宰牧乖政則<lb/>
觸事難委不容課逋上綱偏覺非才但賒促差降各限<lb/>
一期如乃事速應緩自依違糾坐之坐之之科不必湏<lb/>
重但令必行期在可肅且兩裝之船充擬千緒三坊寡<lb/>
役呼訂萬計每一事之發彌晨方辦粗計近逺率遣一<lb/>
部職散人領無減二十舟船所資皆復稱是長江萬里<lb/>
費固倍之較畧一年脱得省者息船優役寔為不少兼<lb/>
折姦減竊逺近蹔安封聞喜縣公邑千五百户子良敦<lb/>
<pb n="KR2a0017_WYG_040-4a"/>
義愛古郡民朱百年有至行先卒賜其妻米百斛蠲一<lb/>
民給其薪蘇郡閣下有虞飜舊牀罷任還乃致以歸後<lb/>
於西邸起古齋多聚古人器服以充之夏禹廟盛有禱<lb/>
祀子良曰禹泣辜表仁菲食旌約服翫果粽足以致誠<lb/>
使嵗獻扇簟而已建元二年穆妃薨去官仍為征虜將<lb/>
軍丹陽尹開私倉賑屬縣貧民眀年上表曰亰尹雖居<lb/>
都邑而境壤兼跨廣袤周輪㡬將千里縈原抱隰其處<lb/>
甚多舊遏古塘非惟一所而民貧業廢地利久蕪近啓<lb/>
<pb n="KR2a0017_WYG_040-4b"/>
遣五官殷濔典籖劉僧瑗到諸縣循履得丹陽溧陽永<lb/>
世等四縣解并村耆辭列堪墾之田合計荒熟有八千<lb/>
五百五十四頃脩治塘遏可用十一萬八千餘夫一春<lb/>
就功便可成立上納之㑹遷官事寢是年始制東宫官<lb/>
僚以下官敬子良世祖即位封竟陵郡王邑二千户為<lb/>
使持節都督南徐兗二州諸軍事鎮北將軍南徐州刺<lb/>
史永眀元年徙為侍中都督南兗兗徐青冀五州征北<lb/>
將軍南兗州刺史持節如故給油絡車眀年入為䕶軍<lb/>
<pb n="KR2a0017_WYG_040-5a"/>
將軍兼司徒領兵置佐侍中如故鎮西州三年給鼓吹<lb/>
一部四年進號車騎將軍子良少有清尚禮才好士居<lb/>
不疑之地傾意賓客天下才學皆遊集焉善立勝事夏<lb/>
月客至為設瓜飲及甘果著之文教士子文章及朝貴<lb/>
辭翰皆發教撰録是時上新親政水旱不時子良宻啓<lb/>
曰臣思水潦成患良田沃壤變為汙澤農政告祥因髙<lb/>
肆務播植既周繼以旱虐黔庶呼嗟相視褫氣夫國資<lb/>
於民民資於食匪食匪民何以能政臣每一念此寢不<lb/>
<pb n="KR2a0017_WYG_040-5b"/>
便席本始中郡國大旱宣帝下詔除民租今聞所在逋<lb/>
餘尚多守宰嚴期兼夜課切新税力尚無從故調於何<lb/>
取給政當相驅為盜耳愚謂逋租宜皆原除少降停恩<lb/>
㣲紓民命自宋道無章王風陵替竊官假號駢門連室<lb/>
今左民所檢動以萬數漸漬之来非復始適一朝洗正<lb/>
理致沸騰小人之心罔思前恩董之以威反怨後罰獸<lb/>
窮則觸事在匪輕齊有天下日淺恩洽未布一方或飢<lb/>
當加優養愚謂自可依源削除未宜便充猥役且部曹<lb/>
<pb n="KR2a0017_WYG_040-6a"/>
檢校誠存精宻令史奸黠鮮不容情情既有私理或枉<lb/>
謬耳目有限羣狡無極變易是非居然可見詳而後取<lb/>
於事未遲眀詔深矜獄圄恩文累墜今科網嚴重稱為<lb/>
峻察負罪離諐充積牢户暑時鬱蒸加以金鐵聚憂之<lb/>
氣足感天和民之多怨非國福矣頃土木之務甚為殷<lb/>
廣雖役未及民勤費已積炎旱致災或由於此皇眀載<lb/>
逺書軌未一緣淮帯江數州地耳以魏方漢猶一郡之<lb/>
譬以今比古復為逺矣何得不愛其民緩其政救其危<lb/>
<pb n="KR2a0017_WYG_040-6b"/>
存其命哉湘區奥宻蠻寇熾彊如聞南師未能挫戮百<lb/>
姓齊民積年塗炭疽食侵淫邉虞方重交州夐絶一垂<lb/>
實惟荒服恃逺後賓固亦恒事自青徳啓運款闗受職<lb/>
置之度外不足絓言今縣軍逺伐經途萬里衆寡事殊<lb/>
客主勢異以逸待勞全勝難必又緣道調兵以足軍力<lb/>
民丁烏合事乖習鋭廣州積嵗無年越州兵糧素乏加<lb/>
以發借必致恇擾愚謂叔獻所請不宜聽從取亂侮亡<lb/>
更俟後㑹雖緩嵗月必有可禽之理差息發動費役之<lb/>
<pb n="KR2a0017_WYG_040-7a"/>
勞劉楷見甲以助湘中威力既舉蟻寇自服詔折租布<lb/>
二分取錢子良又啓曰臣一月入朝六登玫陛廣殿稠<lb/>
人裁奉顔色縱有所懐豈敢自達比天眚亟見地孽亟<lb/>
臻民下妖訛好生噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>穀價雖和比室飢嗛縑纊雖賤<lb/>
駢門躶質臣一念此每入心骨三吳奥區地惟河輔百<lb/>
度所資罕不自出宜在蠲優使其全富而守宰相繼務<lb/>
在裒剋圍桑品屋以准貲課致令斬樹發瓦以充重賦<lb/>
破民財産要利一時東郡使民年無常限在所相承准<lb/>
<pb n="KR2a0017_WYG_040-7b"/>
令上直每至州臺使命切求懸急應充猥役必由窮困<lb/>
乃有畏失嚴期自殘軀命亦有斬絶手足以避徭役生<lb/>
育弗起殆為恒事守長不務先富民而唯言益國豈有<lb/>
民貧於下而國富於上邪又泉鑄嵗逺類多翦鑿江東<lb/>
大錢十不一在公家所受必湏輪郭完全遂買本一千加<lb/>
子七百猶求請無地棰革相繼尋完者為用既不兼兩囘<lb/>
復遷貿曽非委積徒令小民每嬰困苦且錢帛相半為<lb/>
制永久或聞長宰湏令輸直進違舊科退容姦利八屬<lb/>
<pb n="KR2a0017_WYG_040-8a"/>
近縣既在亰畿發借徴調實煩他邑民特尤貧連年失<lb/>
稔草衣藿食稍有流亡今農政就興宜蒙賑給若逋課<lb/>
未上許以申原兗豫二藩雖曰舊鎮往屬兵虞累棄鄉<lb/>
土宻邇寇庭下無安志編草結菴不違涼暑扶淮聚洛<lb/>
靡有生向俱禀人靈獨絶温飽而賦斂多少尚均沃實<lb/>
謂凡在荒民應加蠲減又司市之要自昔所難頃来此<lb/>
役不由才舉並條其重貲許以賈衒前人増估求侠後<lb/>
人加税請代如此輪囘終何紀極兼復交闗津要共相<lb/>
<pb n="KR2a0017_WYG_040-8b"/>
脣齒愚野未閑必加陵誑罪無大小横没貲載凡求試<lb/>
穀帛類非㢘謹未解在事所以開容夫獄訟惟平畫一<lb/>
在制雖恩家得罪必宜申憲鼎姓貽諐最合從網若罰<lb/>
典惟加賤下辟書必蠲世族懼非先王立理之本尚書<lb/>
列曹上應乾象如聞命議所出先諮於都都既下意然<lb/>
後付郎謹寫闗行愚謂郎官尤宜推擇宋運告終戎車<lb/>
屢駕寄名軍牒動竊數等故非分充朝資奉殷積廣越<lb/>
邦宰梁益郡邑參差調補實允事機且此徒冗雜罕遵<lb/>
<pb n="KR2a0017_WYG_040-9a"/>
王憲嚴加㢘視隨違彈斥一二年間可減太半五年正<lb/>
位司徒給班劍二十人侍中如故移居雞籠山西邸集<lb/>
學士抄五經百家依皇覽例為四部要畧千卷招致名<lb/>
僧講語佛法造經唄新聲道俗之盛江左未有也世祖<lb/>
好射雉子良諫曰鑾轝亟動天蹕屢巡陵犯風烟驅馳<lb/>
野澤萬乗至重一羽甚㣲從甚㣲之懽忽至重之誡頃<lb/>
郊郛以外科禁嚴重匪直芻牧事罷遂乃窀掩殆廢且<lb/>
田月向登桑時告至士女呼嗟易生噂議棄民從欲理<lb/>
<pb n="KR2a0017_WYG_040-9b"/>
未可安曩時巡幸必盡威防領軍景先詹事赤斧堅甲<lb/>
利兵左右屯衛今馳騖外野交侍疎闊晨出晚還頓遺<lb/>
清道此實愚臣最所震廹狡虜玩威甫獲欵闗二漢全<lb/>
富猶加曲待如聞使臣頻亦怨望前㑹東宫遂形言色<lb/>
昔宋氏遣使舊列階下劉纘銜使始登朝殿今既反命<lb/>
宜賜優禮伏謂中堂雲構實惟峻絶檐陛深嚴事隔涼<lb/>
暑而别為一室如或有疑邉帶廣途訛言孔熾毁立之<lb/>
易過於轉圓若依舊制通敞實允觀聽頃市司驅扇租<lb/>
<pb n="KR2a0017_WYG_040-10a"/>
估過刻吹毛求瑕㢘察相繼被以小罪責以重備愚謂<lb/>
宜勅有司更詳優格臣年方朝賢齒未相及以管窺天<lb/>
猶知失得廊廟之士豈闇是非未聞一人開一説為陛<lb/>
下憂國家非但面從亦畏威耳臣若不啓陛下於何聞<lb/>
之先是六年左衛殿中將軍邯鄲超上書諫射雉世祖<lb/>
為止久之超竟被誅永眀末上將射雉子良諫曰忽聞<lb/>
外議伏承當更射雉臣下情震越心懐憂悚猶謂疑妄<lb/>
事不必然伏度陛下以信心眀照所以傾金寳於禪靈<lb/>
<pb n="KR2a0017_WYG_040-10b"/>
仁愛廣洽得使禽魚養命於江澤豈惟國慶民懽乃以<lb/>
翺翔治樂夫衛生保命人獸不殊重軀愛體彼我無異<lb/>
故禮云聞其聲不食其肉見其生不忍其死且萬乗之<lb/>
尊降同匹夫之樂夭殺無辜傷仁害福之本菩薩不殺<lb/>
夀命得長施物安樂自無恐怖不惱衆生身無患苦臣<lb/>
見功徳有此果報所以日夜劬懃厲身奉法實願聖躬<lb/>
康豫若此每至寢夢脱有異見不覺身心立就燋爛陛<lb/>
下常日捨財脩福臣私心顒顒尚恨其少豈可今日見<lb/>
<pb n="KR2a0017_WYG_040-11a"/>
此事一損福業追悔便難臣此啓聞私心實切若是大<lb/>
事不可易改亦願陛下照臣此誠曲垂三思况此嬉遊<lb/>
之間非闗當否而動輙傷生實可深慎臣聞子孝奉君<lb/>
臣忠事主莫不靈祗通感徴祥證登臣近叚仰啓賜希<lb/>
受戒天心洞逺誠未達勝善之途而聖恩遲疑尚未垂<lb/>
履曲降尊極豈可今月復隨此事臣不隐心即實上啓<lb/>
上雖不盡納而深見寵愛又與文恵太子同好釋氏甚<lb/>
相友悌子良敬信尤篤數於邸園營齋戒大集朝臣衆<lb/>
<pb n="KR2a0017_WYG_040-11b"/>
僧至於賦食行水或躬親其事世頗以為失宰相體勸<lb/>
人為善未嘗厭倦以此終致盛名尋代王儉領國子祭<lb/>
酒辭不拜八年給三望車九年亰邑大水呉興偏劇子<lb/>
良開倉賑救貧病不能立者於第北立廨收養給衣及<lb/>
藥十年領尚書令尋為使持節都督揚州諸軍事揚州<lb/>
刺史本官如故尋解尚書令加中書監文恵太子薨世<lb/>
祖撿行東宫見太子服御羽儀多過制度上大怒以子<lb/>
良與太子善不啓聞頗加嫌責世祖不豫詔子良甲仗<lb/>
<pb n="KR2a0017_WYG_040-12a"/>
入延昌殿侍醫藥子良啓進沙門於殿户前誦經世祖<lb/>
為感夢見優曇鉢華子良按佛經宣㫖使御府以銅為<lb/>
華揷御床四角日夜在殿内太孫間日入參承世祖暴<lb/>
漸内外惶懼百僚皆已變服物議疑立子良俄頃而蘇<lb/>
問太孫所在因召東宫器甲皆入遺詔使子良輔政髙<lb/>
宗知尚書事子良素仁厚不樂世務乃推髙宗詔云事<lb/>
無大小悉與鸞參懐子良所志也太孫少養於子良妃<lb/>
袁氏甚著慈愛既懼前不得立自此深忌子良大行出<lb/>
<pb n="KR2a0017_WYG_040-12b"/>
太極殿子良居中書省帝使虎賁中郎將潘敞領二百<lb/>
人仗屯太極西階防之成服後諸王皆出子良乞停至<lb/>
山陵不許進位太傅増班劍為三十人本官如故解侍<lb/>
中隆昌元年加殊禮劍履上殿入朝不趨贊拜不名進<lb/>
督南徐州其年疾篤謂左右曰門外應有異遣人視見<lb/>
淮中魚萬數皆浮出水上向城門尋薨時年三十五帝<lb/>
常慮子良有異志及薨甚悦詔給東園温眀秘器斂以<lb/>
兗冕之服東府施喪位大鴻臚持節監䕶太官朝夕送<lb/>
<pb n="KR2a0017_WYG_040-13a"/>
祭又詔曰襃崇眀徳前王令典追逺尊親沿情所隆故<lb/>
使持節都督揚州諸軍事中書監太傅領司徒揚州刺<lb/>
史竟陵王新除督南徐州體睿履正神鑒淵邈道冠民<lb/>
宗具瞻允集肇自弱齡孝友光備爰及贊契協升景業<lb/>
燮曜台陛五教克宣敷奏端朝百揆惟穆寄重先顧任<lb/>
均負圖諒以齊暉二南同規往哲方憑保祐永翼雍熙<lb/>
天不慭遺奄焉薨逝哀慕抽割震于厥心今龜謀襲吉<lb/>
先逺戒期宜崇嘉制式引風烈可追崇假黄鉞侍中都<lb/>
<pb n="KR2a0017_WYG_040-13b"/>
督中外諸軍事太宰領大將軍揚州牧緑綟綬備九服<lb/>
錫命之禮使持節中書監王如故給九旒鸞輅黄屋左<lb/>
纛輼輬車前後部羽葆鼓吹挽歌二部虎賁班劍百人<lb/>
𦵏禮依晉安平王孚故事初豫章王嶷𦵏金牛山文恵<lb/>
太子𦵏夹石子良臨送望祖硎山悲感歎曰北瞻吾叔<lb/>
前望吾兄死而有知請𦵏兹地既薨遂𦵏焉所著内外<lb/>
文筆數十卷雖無文采多是勸戒建武中故吏范雲上<lb/>
表為子良立碑事不行子昭胄嗣<lb/>
<pb n="KR2a0017_WYG_040-14a"/>
昭胄字景𦙍汎渉有父風永眀八年自竟陵王世子為<lb/>
寧朔將軍㑹稽太守鬱林初為右衛將軍未拜遷侍中<lb/>
領右軍將軍建武三年復為侍中領驍騎將軍轉散騎<lb/>
常侍太常以封境邉虜建元元年改封巴陵王先是王<lb/>
敬則事起南康侯子恪在吳郡髙宗慮有同異召諸王<lb/>
侯入宫晉安王寳義及江陵公寳覽等住中書省髙武<lb/>
諸孫住西省勅人各兩左右自隨過此依軍法孩抱者<lb/>
乳母隨入其夜大醫煮藥都水辦數十具棺材湏三更<lb/>
<pb n="KR2a0017_WYG_040-14b"/>
當悉殺之子恪奔歸二更達建陽門刺啓時刻已至而<lb/>
帝眠不起中書舍人沈徽孚與帝所親左右單景雋共<lb/>
謀少留其事湏臾帝覺景雋啓子恪已至驚問曰未邪<lb/>
景雋具以事荅眀日悉遣王侯還第建武以来髙武王<lb/>
侯居常震怖朝不保夕至是尤甚及陳顯達起事王侯<lb/>
復入宫昭胄懲往時之懼與弟永新侯昭頴逃奔江西<lb/>
變形為道人崔慧景舉兵昭胄兄弟出投之慧景事敗<lb/>
昭胄兄弟首出投臺軍主胡松各以王侯還第不自安<lb/>
<pb n="KR2a0017_WYG_040-15a"/>
謀為身計子良故防閤桑偃為梅蟲兒軍副結前巴西<lb/>
太守蕭寅謀立昭胄昭胄許事克用寅為尚書左僕射<lb/>
䕶軍將軍以寅有部曲大事皆委之時胡松領軍在新<lb/>
亭寅遣人説之云湏昬人出寅等便率兵奉昭胄入臺<lb/>
閉城號令昬人必還就將軍將軍但閉壘不應則三公<lb/>
不足得也松又許諾㑹東昬新起芳樂苑月許日不復<lb/>
出遊偃等議募健兒百餘人從萬春門入突取之昭胄<lb/>
以為不可偃同黨王山沙慮事久無成以事告御刀徐<lb/>
<pb n="KR2a0017_WYG_040-15b"/>
僧重寅遣人殺山沙於路吏於麝幐中得其事迹昭胄<lb/>
兄弟與同黨皆伏誅昭頴官至寧朔將軍彭城太守梁<lb/>
王定京邑追贈昭胄散騎常侍撫軍將軍昭頴黄門郎<lb/>
梁受禪降封昭胄子同監利侯<lb/>
廬陵王子卿字雲長世祖第三子也建元元年封臨汝<lb/>
縣公千五百户兄弟四人同封世祖即位為持節都督<lb/>
郢州司州之義陽軍事冠軍將軍郢州刺史永眀元年<lb/>
徙都督荆湘益寧梁南北秦七州安西將軍荆州刺史<lb/>
<pb n="KR2a0017_WYG_040-16a"/>
持節如故始興王鑑為益州子卿解督子卿在鎮營造<lb/>
服飾多違制度上勅之曰吾前後有勅非復一兩過道<lb/>
諸王不得作乖體格服飾汝何意都不憶吾勅邪忽作<lb/>
瑇瑁乗具何意已成不湏壊可速送下純銀乗具乃復<lb/>
可爾何以作鐙亦是銀可即壊之忽用金薄裹箭脚何<lb/>
意亦速壊去凡諸服章自今不啓吾知復専輙作者後<lb/>
有所聞當復得痛杖又曰汝比在都讀學不就年轉成<lb/>
長吾日冀汝美勿得勅如風過耳使吾失氣五年入為<lb/>
<pb n="KR2a0017_WYG_040-16b"/>
侍中撫軍將軍未拜仍為中䕶軍侍中如故六年遷秘<lb/>
書監領右衛將軍尋遷中軍將軍侍中並如故十年進<lb/>
號車騎將軍俄遷使持節都督南豫司三州軍事驃騎<lb/>
將軍南豫州刺史侍中如故子卿之鎮道中戲部伍為<lb/>
水軍上聞之大怒殺其典籖遣宜都王鏗代之子卿還<lb/>
第至崩不與相見鬱林即位復為侍中驃騎將軍隆昌<lb/>
元年轉衛將軍開府儀同三司置兵佐鄱陽王鏘見害<lb/>
以子卿代為司徒領兵置佐尋復見殺時年二十七<lb/>
<pb n="KR2a0017_WYG_040-17a"/>
魚復侯子響字雲音世祖第四子也豫章王嶷無子養<lb/>
子響後有子表留為嫡世祖即位為輔國將軍南彭城<lb/>
臨淮二郡太守見諸王不致敬子響勇力絶人闗弓四<lb/>
斛力數在園池中帖騎馳走竹樹下身無虧傷既出繼<lb/>
車服異諸王每入朝輙忿怒拳打車壁世祖知之令車<lb/>
服與皇子同永眀三年遷右衛將軍仍出為使持節都<lb/>
督豫州郢州之西陽汝南二郡軍事冠軍將軍豫州刺<lb/>
史眀年進號右將軍進南豫州之歴陽淮南頴川汝陽<lb/>
<pb n="KR2a0017_WYG_040-17b"/>
四郡入為散騎常侍右衛將軍六年有司奏子響體自<lb/>
聖眀出繼宗國大司馬臣嶷昔未有𦙍所以因心鞠養<lb/>
陛下𢎞天倫之愛臣嶷深猶子之恩遂乃繼體扶疏世<lb/>
祚垂改茅蔣菴蔚冡嗣莫移誠欣惇睦之風實虧立嫡<lb/>
之教臣等參議子響宜還本乃封巴東郡王遷中䕶軍<lb/>
常侍如故尋出為江州刺史常侍如故七年遷使持節<lb/>
都督荆湘雍梁寧南北秦七州軍事鎮軍將軍荆州刺<lb/>
史子響少好武在西豫時自選帶仗左右六十人皆有<lb/>
<pb n="KR2a0017_WYG_040-18a"/>
膽幹至鎮數在内齋殺牛置酒與之聚樂令内人私作<lb/>
錦袍絳襖欲餉蠻交易器仗長史劉寅等連名宻啓上<lb/>
勅精檢寅等懼欲秘之子響聞臺使至不見勅召寅及<lb/>
司馬席恭穆諮議參軍江愈殷曇粲中兵參軍周彥典<lb/>
籖呉修之王賢宗魏景淵於琴臺下詰問之寅等無言<lb/>
脩之曰既以降勅㫖政應方便答塞景淵曰故應先檢<lb/>
校子響大怒執寅等於後堂殺之以啓無江愈名欲釋<lb/>
之而用命者已加戮上聞之怒遣衛尉胡諧之游擊將<lb/>
<pb n="KR2a0017_WYG_040-18b"/>
軍尹畧中書舍人茹法亮領齋仗數百人檢捕羣小勅<lb/>
子響若束首自歸可全其性命諧之等至江津築城燕<lb/>
尾洲遣傳詔石伯兒入城慰勞子響曰我不作賊長史<lb/>
等見負今政當受殺人罪耳乃殺牛具酒饌餉臺軍而<lb/>
諧之等疑畏執録其吏子響怒遣所養數十人收集府<lb/>
州器仗令二千人從靈溪西渡克眀旦與臺軍對陣南<lb/>
岸子響自與百餘人袍騎將萬鈞弩三四張宿江堤上<lb/>
眀日凶黨與臺軍戰子響於堤上放弩亡命王衝天等<lb/>
<pb n="KR2a0017_WYG_040-19a"/>
䝉楯陵城臺軍大敗尹畧死之官軍引退上又遣丹陽<lb/>
尹蕭順之領兵繼至子響部下恐懼各逃散子響乃白<lb/>
服降賜死時年二十二臨死啓上曰劉寅等入齋檢仗<lb/>
具如前啓臣罪既山海分甘斧鉞奉勅遣胡諧之茹法<lb/>
亮賜重勞其等至竟無宣㫖便建旗入津對城南岸築<lb/>
城守臣累遣書信喚法亮渡乞白服相見其永不肯羣<lb/>
小懼怖遂致攻戰此臣之罪也臣此月二十五日束身<lb/>
投軍希還天闕停宅一月臣自取盡可使齊代無殺子<lb/>
<pb n="KR2a0017_WYG_040-19b"/>
之譏臣免逆父之謗既不遂心今便命盡臨啓哽塞知<lb/>
復何陳有司奏絶子響屬籍削爵土收付廷尉法獄治<lb/>
罪賜為蛸氏諸所連坐别下考論贈劉寅侍中席恭穆<lb/>
輔國將軍益州刺史江愈殷曇粲黄門郎周彦驍騎將<lb/>
軍寅字景蕤髙平人也有文義而學不閑世務席恭穆<lb/>
安定焉氏人闗隴豪族上憐子響死後遊華林園見猿<lb/>
對跳子鳴嘯上留目久之因嗚咽流涕豫章王嶷上表<lb/>
曰臣聞將而必戮炳自春秋罄于甸人著於經禮猶懐<lb/>
<pb n="KR2a0017_WYG_040-20a"/>
不忍之言尚有如倫之痛豈不事因法往情以恩留故<lb/>
庶人蛸子響識懐靡樹見淪不逞肆憤一朝致陷凶徳<lb/>
遂使迹隣非孝事近無君身膏草野未云塞釁但韔矢<lb/>
倒戈歸罪司戮即理原心亦既迷而知返釁骨不收辜<lb/>
魂莫赦撫事惟往載傷心目昔閔榮伏<graphic n="KR1350" url="https://raw.githubusercontent.com/kanripo/KR-Gaiji/master/images/KR1350.png" mimeType="image/png"/>愴動墳園思<lb/>
荆就辟側懐丘墓皆兩臣釁結於眀時二主議加於盛<lb/>
世積代用之為美歴史不以云非伏願一下天矜爰詔<lb/>
蛸氏使得安兆末郊旋窆餘麓㣲列葦韔之容薄申封<lb/>
<pb n="KR2a0017_WYG_040-20b"/>
樹之禮豈伊窮骸被徳實且天下歸仁臣屬忝皇枝偏<lb/>
留友睦以臣繼别未安子響言承出命提擕鞠養俯見<lb/>
成人雖輟𦙍蕃條歸體琁蕚循執之念不移傅訓之憐<lb/>
何已敢冐宸嚴布此悲乞上不許先是貶為魚復侯<lb/>
安陸王子敬字雲端世祖第五子也初封應城縣公永<lb/>
眀二年出為持節監南兗兗徐青冀五州北中郎將南<lb/>
兗州刺史四年進號右將軍眀年徙都督荆湘梁雍南<lb/>
北秦六州軍事平西將軍荆州刺史持節如故尋進號<lb/>
<pb n="KR2a0017_WYG_040-21a"/>
安西將軍七年徴侍中䕶軍將軍十年轉散騎常侍撫<lb/>
軍將軍丹陽尹十一年進車騎將軍尋給鼓吹一部隆<lb/>
昌元年遷使持節都督南兗兗徐青冀五州征北大將<lb/>
軍南兗州刺史延興元年加侍中髙宗除諸蕃王遣中<lb/>
䕶軍王𤣥邈征九江王廣之襲殺子敬時年二十三<lb/>
晉安王子懋字雲昌世祖第七子也初封江陵公永眀<lb/>
三年為持節都督南豫豫司三州南中郎將南豫州刺<lb/>
史魚復侯子響為豫州子懋解督四年進號征虜將軍<lb/>
<pb n="KR2a0017_WYG_040-21b"/>
南豫新置力役寡少加子懋領宣城太守眀年為監南<lb/>
兗兗徐青冀五州軍事後將軍南兗州刺史持節如故<lb/>
六年徙監湘州平南將軍湘州刺史眀年加持節都督<lb/>
八年進號鎮南將軍撰春秋例苑三十卷奏之世祖嘉<lb/>
之勅付秘閣九年親府州事十年入為侍中領右衛將<lb/>
軍十一年遷散騎常侍中書監未拜仍為使持節都督<lb/>
雍梁南北秦四州郢州之竟陵司州之隨郡軍事征北<lb/>
將軍雍州刺史給鼓吹一部豫章王喪服未畢上以邉<lb/>
<pb n="KR2a0017_WYG_040-22a"/>
州湏威望許得奏之鬱林即位即本號為大將軍子懋<lb/>
見㓜主新立宻懐自全之計令作部造器仗陳顯達時<lb/>
為征虜屯襄陽欲脅取以為將帥顯達宻啓髙宗徴顯<lb/>
達還隆昌元年遷子懋為都督江州刺史留西楚部曲<lb/>
助鎮襄陽單將白直侠轂自隨顯達入别子懋謂曰朝<lb/>
廷令身單身而反身是天王豈可過爾輕率今猶欲將<lb/>
二三千人自隨公意何如顯達曰殿下若不留部曲便<lb/>
是大違勅㫖其事不輕且此閒人亦難可收用子懋黙<lb/>
<pb n="KR2a0017_WYG_040-22b"/>
然顯達因辭出便發去子懋計未立還鎮尋陽延興元<lb/>
年加侍中聞鄱陽隨郡二王見殺欲起兵赴難母阮在<lb/>
都遣書欲宻迎上阮報其兄于瑶之為計瑶之馳告髙<lb/>
宗於是纂嚴遣平西將軍王廣之南北討使軍主裴叔<lb/>
業與瑶之先襲尋陽聲云為郢州行司馬子懋知之遣<lb/>
三百人守盆城叔業泝流直上至夜囘下襲盆城城局<lb/>
參軍樂賁開門納之子懋率府州兵力先已具船於稽<lb/>
亭渚聞叔業得盆城乃據州自衛子懋部曲多雍土人<lb/>
<pb n="KR2a0017_WYG_040-23a"/>
皆踊躍願奮叔業畏之遣于瑶之説子懋曰今還都必<lb/>
無過憂政當作散官不失富貴也懋既不出兵攻叔業<lb/>
衆情稍沮中兵參軍于琳之瑶之兄也説子懋重賂叔<lb/>
業子懋使琳之往琳之因説叔業請取子懋叔業遣軍<lb/>
主徐𤣥慶將四百人隨琳之入州城僚佐皆奔散琳之<lb/>
從二百人拔刃入齋子懋罵曰小人何忍行此事琳之<lb/>
以袖鄣面使人害之時年二十三初子懋鎮雍世祖勅<lb/>
以邉畧曰吾比連得諸處啓所説不異虜必無敢送死<lb/>
<pb n="KR2a0017_WYG_040-23b"/>
理然為其備不可蹔懈今秋犬羊軰越逸者其亡滅之<lb/>
徴吾今亦行宻纂集湏有分眀指的便當有大處分今<lb/>
普勅鎮守並部偶民丁有事即使應接連已勅更遣想<lb/>
行有至者汝共諸人量覔可使人數往南陽舞隂諸要<lb/>
處參覘糧食最為根本更不憂人仗常行視驛亭馬不<lb/>
可有廢闕并約語諸州當其堺皆爾不如法即問事又<lb/>
曰吾勅荆郢二鎮各作五千人陣本擬應接彼耳賊若<lb/>
送死者更即呼取之已勅子真魚繼宗設公愍至鎮可<lb/>
<pb n="KR2a0017_WYG_040-24a"/>
以公愍為城主三千人配之便足汝可好以階級在意<lb/>
勿得人求或超五三階級及文章詩筆乃是佳事然世<lb/>
務彌為根本可常憶之汝所啓仗此悉是吾左右御仗<lb/>
也云何得用之品格不可乖吾自當優量覓送先是啓<lb/>
求所好書上又曰知汝常以書讀在心足為深欣也賜<lb/>
子懋杜預手所定左傳及古今善言<lb/>
隨郡王子隆字雲興世祖第八子也有文才初封枝江<lb/>
公永眀三年為輔國將軍南琅邪彭城二郡太守眀年<lb/>
<pb n="KR2a0017_WYG_040-24b"/>
遷江州刺史未拜唐㝢之賊平遷為持節督㑹稽東陽<lb/>
新安臨海永嘉五郡東中郎將㑹稽太守遷長兼中書<lb/>
令子隆娶尚書令王儉女為妃上以子隆能屬文謂儉<lb/>
曰我家東阿也儉曰東阿重出實為皇家蕃屏未及拜<lb/>
仍遷中䕶軍轉侍中左衛將軍八年代魚復侯子響為<lb/>
使持節都督荆雍梁寧南北秦六州鎮西將軍荆州刺<lb/>
史給鼓吹一部其年始興王鑑罷益州進號督益州九<lb/>
年親府州事十一年晉安王子懋為雍州子隆復解督<lb/>
<pb n="KR2a0017_WYG_040-25a"/>
鬱林立進號征西將軍隆昌元年為侍中撫軍將軍領<lb/>
兵置佐延興元年轉中軍大將軍侍中如故子隆年二<lb/>
十一而體過充壯常服蘆茹丸以自銷損髙宗輔政謀<lb/>
害諸王世祖諸子中子隆最以才貌見憚故與鄱陽王<lb/>
鏘同夜先見殺文集行於世<lb/>
建安王子真字雲仙世祖第九子也永眀四年為輔國<lb/>
將軍南琅邪彭城二郡太守遷持節督南豫司二州軍<lb/>
事冠軍將軍南豫州刺史領宣城太守進號南中郎將<lb/>
<pb n="KR2a0017_WYG_040-25b"/>
六年以府州稍實表解領郡七年進號右將軍遷丹陽<lb/>
尹將軍如故轉左衛將軍七年遷中䕶軍仍出為持節<lb/>
都督郢司二州軍事平西將軍郢州刺史鬱林立進號<lb/>
安西將軍隆昌元年為散騎常侍䕶軍將軍延興元年<lb/>
轉鎮軍將軍領兵置佐常侍如故其年見殺年十九<lb/>
西陽王子眀字雲光世祖第十子也永眀元年封武昌<lb/>
王三年失國璽改封西陽六年為持節都督南兗兗徐<lb/>
青冀五州軍事冠軍將軍南兗州刺史八年進號征虜<lb/>
<pb n="KR2a0017_WYG_040-26a"/>
將軍十年進左將軍仍為督㑹稽東陽臨海永嘉新安<lb/>
五郡軍事㑹稽太守將軍如故子眀風姿眀淨士女觀<lb/>
者咸嗟嘆之鬱林初進號平東將軍隆昌元年為右將<lb/>
軍中書令延興元年遷侍中領驍騎將軍右軍如故建<lb/>
武元年轉撫軍將軍領兵置佐二年誅蕭諶誣子眀及<lb/>
弟子罕子貞與諶同謀見害年十七<lb/>
南海王子罕字雲華世祖第十一子也永眀六年為北<lb/>
中郎將南瑯邪彭城二郡太守上初以白下地帶江山<lb/>
<pb n="KR2a0017_WYG_040-26b"/>
徙瑯邪郡自金城治之子罕始鎮此城十年為持節都<lb/>
督南兗兗徐青冀五州軍事征虜將軍南兗州刺史鬱<lb/>
林即位進號後將軍隆昌元年遷散騎常侍右衛將軍<lb/>
建武元年轉䕶軍將軍二年見殺年十七<lb/>
巴陵王子倫字雲宗世祖第十三子也永眀七年為持<lb/>
節都督南豫司二州軍事南中郎將南豫州刺史十年<lb/>
遷北中郎將南瑯邪彭城刺史二郡太守鬱林即位以<lb/>
南彭城禄力優厚奪子倫與中書舍人綦母珍之更以<lb/>
<pb n="KR2a0017_WYG_040-27a"/>
南蘭陵代之隆昌元年遷散騎常侍左將軍延興元年<lb/>
遣中書舍人茹法亮殺子倫子倫正衣冠出受詔曰鳥<lb/>
之將死其鳴也哀人之將死其言也善先朝昔滅劉氏<lb/>
今日之事理數固然君是身家舊人今銜此使當由事<lb/>
不獲已法亮不敢答而退年十六<lb/>
邵陵王子貞字雲松世祖第十四子也永眀十年為東<lb/>
中郎將呉郡太守鬱林即位進號征虜將軍還為後將<lb/>
軍建武二年見誅年十五<lb/>
<pb n="KR2a0017_WYG_040-27b"/>
臨賀王子岳字雲嶠世祖第十六子也永眀七年封髙<lb/>
宗誅世祖諸子唯子岳及弟六人在後世呼為七王朔<lb/>
望入朝上還後宫輒嘆息曰我及司徒諸兒子皆不長<lb/>
髙武子孫日長大永泰元年上疾甚絶而復蘇於是誅<lb/>
子岳等延興建武中凡三誅諸王每一行事髙宗輙先<lb/>
燒香火嗚咽涕泣衆以此輙知其夜當相殺戮也子岳<lb/>
死時年十四<lb/>
西陽王子文字雲儒世祖第十七子也永眀七年封蜀<lb/>
<pb n="KR2a0017_WYG_040-28a"/>
郡王建武中改封西陽王永泰元年見殺年十四<lb/>
衡陽王子峻字雲嵩世祖第十八子也永眀七年封廣<lb/>
漢郡王建武中改封永泰元年見殺年十四<lb/>
南康王子琳字雲璋世祖第十九子也母荀氏有盛寵<lb/>
子琳鍾愛永眀七年封宣城王眀年上改南康公褚蓁<lb/>
以封子琳永泰元年見殺年十四<lb/>
湘東王子建字雲立世祖第二十一子也母謝氏無寵<lb/>
世祖度為尼髙宗即位使還母子建永泰元年見殺年<lb/>
<pb n="KR2a0017_WYG_040-28b"/>
十三<lb/>
南郡王子夏字雲廣世祖第二十三子也上春秋髙子<lb/>
夏最㓜寵愛過諸子初世祖夢金翅鳥下殿庭搏食小<lb/>
龍無數乃飛上天永泰元年子夏誅年七嵗<lb/>
史臣曰民之勞逸隨所遭遇習以成性有識斯同帝王<lb/>
子弟生長尊貴薪禽之道未知富厚之圖已極齠年稚<lb/>
齒養器深宫習趨拜之儀受文句之學坐躡搢紳傍絶<lb/>
交友情偽之事不經耳目憂懼之道未渉胷衿雖卓爾<lb/>
<pb n="KR2a0017_WYG_040-29a"/>
天悟自得懐抱孤寡為識所陋猶多朝出閫閨暮司方<lb/>
岳帝子臨州親民尚小年序次第宜屏皇家防驕剪逸<lb/>
積代恒典平允之情操捶貽慮故輔以上佐簡自帝心<lb/>
勞舊左右用為主帥州國府第先令後行飲食遊居動<lb/>
應聞啓端拱守禄遵承法度張弛之要莫敢厝言行事<lb/>
執其權典籖掣其肘茍利之義未申専違之咎已及處<lb/>
地雖重行已莫由威不在身恩未接下倉卒一朝艱難<lb/>
總集望其釋位扶危不可得矣路温舒云秦有十失其<lb/>
<pb n="KR2a0017_WYG_040-29b"/>
一尚存斯宋氏之餘風在齊而彌弊也<lb/>
贊曰武十七王文宣令望愛才悦古仁信温良宗英是<lb/>
寄遺恵未忘廬陵犯色安陸括囊晉安早悟隨郡雕章<lb/>
建賀湘海二陵二陽㓜蕃盛寵南郡南康<lb/>
　<lb/>
　<lb/>
　<lb/>
　南齊書卷四十<lb/>
<pb n="KR2a0017_WYG_040-30a"/>
　南齊書卷四十考證<lb/>
魚復侯子響傳丹陽尹蕭順之領兵繼至子響部下恐<lb/>
　懼各逃散子響乃白服降賜死○<hi>臣祖庚</hi>按南史子<lb/>
　響見順之欲自申眀順之不許於射堂縊殺之與此<lb/>
　互異通鑑考異曰盖蕭子顯為順之諱耳注云順之<lb/>
　梁武帝之父蕭子顯仕梁朝而作齊書故言其為順<lb/>
　之諱也又按帝紀作巴東王通鑑同盖魚復巴東屬<lb/>
　邑是時貶為魚復侯也<lb/>
<pb n="KR2a0017_WYG_040-30b"/>
豫章王嶷上表○<hi>臣祖庚</hi>按表文與南史所載繁簡互<lb/>
　别<lb/>
㣲列葦韔之容○韔汲古閣本作輤旁注雍本作韔<lb/>
先是貶為魚復侯○南監本無先是二字<lb/>
晉安王子懋傳阮報其兄于瑶之為計○兄南監本作<lb/>
　同産弟南史亦作同産弟<lb/>
不如法即問事○問事南監本作周章<lb/>
或超五三階級及文章詩筆○南監本無及字汲古閣<lb/>
<pb n="KR2a0017_WYG_040-31a"/>
　本無級字<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0017_WYG_040-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南齊書卷四十考證<lb/>
</p>
<p>
</p>
  </div>
</body>
</text>
</TEI>
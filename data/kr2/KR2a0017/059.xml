<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南齊書卷五十九</head> <lb/>
    <p>
<pb n="KR2a0017_WYG_059-1a"/>
欽定四庫全書<lb/>
　南齊書卷五十九<lb/>
　　梁　　　蕭　　　子　　　顯　　　撰<lb/>
　列傳第四十<lb/>
　　芮芮虜<lb/>
　　河南氐𦍑<lb/>
芮芮虜塞外雜胡也編髪左衽晉世什翼珪入塞内後<lb/>
芮芮逐水草盡有匈奴故庭威服西域土氣早寒所居<lb/>
<pb n="KR2a0017_WYG_059-1b"/>
為穹廬氈帳刻木記事不識文書馬畜丁肥種衆殷盛<lb/>
常與魏虜為讐敵宋世其國相希利垔解星算數術通<lb/>
胡漢語常言南方當有姓名齊者其人當興昇明二年<lb/>
太祖輔政遣驍騎将軍王洪軌使芮芮尅期共伐魏虜<lb/>
建元元年八月芮芮主發三十萬騎南侵去平城七百<lb/>
里魏虜拒守不敢戰芮芮主於燕然山下縱獵而歸上<lb/>
初踐阼不遑出師二年三年芮芮主頻遣使貢獻貂皮<lb/>
雜物與上書欲伐魏虜謂上足下自稱吾獻師子皮袴<lb/>
<pb n="KR2a0017_WYG_059-2a"/>
褶皮如虎皮色白毛短時有賈胡在蜀見之云此非師<lb/>
子皮乃扶拔皮也國相邢基祗羅迴奉表曰夫四象禀<lb/>
政二儀改度而萬物生焉斯蓋虧盈迭襲歴數自然也<lb/>
昔晉室將終楚桓竊命實頼宋武匡濟之功故能扶衰<lb/>
定傾休否以泰祚流九葉而國嗣不繼今皇天降祸於<lb/>
上宋室猜亂于下臣雖荒逺粗闚圖書數難以來星文<lb/>
改度房心受變虚危納祉宋滅齊昌此其驗也水運遘<lb/>
屯木徳應運子年垂刈劉穆之記㟭嶺有不衽之山京<lb/>
<pb n="KR2a0017_WYG_059-2b"/>
房讖云卯金十六草肅應王厯觀圖緯休徴非一皆云<lb/>
慶鍾蕭氏代宋者齊會有使力法度及<hi>闕</hi>此國使反採<lb/>
訪聖徳彌驗天縱之姿故能挾隆皇祚光權定之業翼<lb/>
亮天功濟悖主之難樹勲京師威振海外仗義之功侔<lb/>
蹤湯武冥績既著寶命因歸受終之厯歸於有道况夫<lb/>
帝無常族有徳必昌時來之數唯靈是與陛下承乾啟<lb/>
之機因乗龍之運計應符革祚久已踐極荒裔傾戴莫<lb/>
不引領設未龍飛不宜沖挹上違天人之心下乖黎庶<lb/>
<pb n="KR2a0017_WYG_059-3a"/>
之望皇芮承緒肇自二儀拓土載民地越滄海百代一<lb/>
族大業天固雖吳漢殊域義同唇齒方欲剋期中原龔<lb/>
行天罸治兵繕甲俟時大舉振霜戈於并代鳴和鈴於<lb/>
秦趙掃殄㐫醜梟剪元惡然後皇輿遷幸光復中華永<lb/>
敦隣好侔蹤齊魯使四海有奉蒼生咸頼荒餘歸仰豈<lb/>
不盛哉永眀元年王洪軌還京師經途三萬餘里洪軌<lb/>
齊郡臨淄人為太祖所親信建武中為青冀二州刺史<lb/>
私占丁侵虜堺奔敗結氣卒芮芮王求醫工等物世祖<lb/>
<pb n="KR2a0017_WYG_059-3b"/>
詔報曰知須醫及織成錦工指南車漏刻竝非所愛南<lb/>
方治疾與北土不同織成錦工竝女人不堪渉逺指南<lb/>
車漏刻此雖有其器工匠久不復存不副為悞自芮芮<lb/>
居匈奴故庭十年丁零胡又南攻芮芮得其故地芮芮<lb/>
稍南徙魏虜主元宏以其侵逼遣偽平元王駕鹿渾龍<lb/>
驤將軍楊延數十萬騎伐芮芮大寒雪人馬死者衆先<lb/>
是益州刺史劉悛遣使江景𤣥使丁零宣國威徳道經<lb/>
鄯善于闐鄯善為丁零所破人民散盡于闐尤信佛法<lb/>
<pb n="KR2a0017_WYG_059-4a"/>
丁零僭稱天子勞接景𤣥使反命芮芮常由河南道而<lb/>
抵益州<lb/>
河南匈奴種也漢建武中匈奴奴婢亡匿在涼州界雜<lb/>
種數千人虜名奴婢為貲一謂之貲虜鮮卑慕容廆庶<lb/>
兄吐谷渾為氐王在益州西北亘數千里其南界龍涸<lb/>
城去成都千餘里大戍有四一在清水川一在赤水一<lb/>
在澆河一在吐屈真川皆子弟所治其王治慕駕川多<lb/>
畜逐水草無城郭後稍為宫屋而人民猶以氈廬百子<lb/>
<pb n="KR2a0017_WYG_059-4b"/>
帳為行屋地常風寒人行平沙中沙礫飛起行迹皆滅<lb/>
肥地則有雀鼠同穴生黃紫花瘦地輙有瘴氣使人斷<lb/>
氣牛馬得之疲汗不能行宋初始受爵命至宋末河南<lb/>
王吐谷渾拾寅為使持節散騎常侍都督西秦河沙三<lb/>
州諸軍事車騎大將軍開府儀同三司領䕶𦍑校尉西<lb/>
秦河二州刺史建元元年太祖即本官進號驃騎大將<lb/>
軍宋世遣武衛將軍王世武使河南是歳隨拾寅使來<lb/>
獻詔答曰皇帝敬問使持節散騎常侍都督西秦河沙<lb/>
<pb n="KR2a0017_WYG_059-5a"/>
三州諸軍事車騎大將軍開府儀同三司領䕶羌校尉<lb/>
西秦河二州刺史新除驃騎大將軍河南王寶命革授<lb/>
爰集朕躬猥當大業祗惕兼懷夏中增感王世武至得<lb/>
元徽五年五月二十一日表聞之濕熱想比平安又卿<lb/>
乃誠遥著保寧遐疆今詔升徽號以酬忠款遣王世武<lb/>
銜命拜授又仍使王世武等徃芮芮想即資遣使得時<lb/>
逹又奏所上馬等物悉至今徃别牒錦絳紫碧緑黄青<lb/>
等紋各十匹拾寅子易度侯好星文嘗求星書朝議不<lb/>
<pb n="KR2a0017_WYG_059-5b"/>
給寅卒三年以河南王世子吐谷渾易度侯為使持節<lb/>
都督西秦河沙三州諸軍事鎮西將軍領䕶羌校尉西<lb/>
秦河二州刺史河南王永眀三年詔曰易度侯守職西<lb/>
蕃綏懐允緝忠績兼舉朕有嘉焉可進號車騎大將軍<lb/>
遣給事中丘冠先使河南道并送芮芮使至六年乃還<lb/>
得玉長三尺二寸厚一尺一寸易度侯卒八年立其世<lb/>
子休留茂為使持節督西秦河沙三州諸軍事鎮西將<lb/>
軍領䕶羌校尉西秦河二州刺史復遣振武將軍丘冠<lb/>
<pb n="KR2a0017_WYG_059-6a"/>
先拜授并行弔禮冠先至河南休留茂逼令先拜冠先<lb/>
厲色不肯休留茂耻其國人執冠先於絶巖上推墮深<lb/>
谷而死冠先字道𤣥吳興人晉吏部郎傑六世孫也上<lb/>
初遣冠先示尚書令王儉儉答上曰此人不啻堪行乃<lb/>
再銜命及死世祖敇其子雄曰卿父受使河南秉忠守<lb/>
死不辱王命我實賞惜喪屍絶域不可復尋於卿後宦<lb/>
塗無妨甚有高比賜錢十萬布三十匹<lb/>
氐楊氏與苻氐同出略陽漢世居仇池地號百頃建安<lb/>
<pb n="KR2a0017_WYG_059-6b"/>
中有百頃氐王是也晉世有楊茂<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>後轉彊盛事見前<lb/>
史仇池四方壁立自然有樓櫓却敵狀高竝數丈有二<lb/>
十二道可攀緣而升東西二門盤道可七里上有岡阜<lb/>
泉源氐於上平地立宫室菓園倉庫無貴賤皆為板屋<lb/>
土牆所治處名洛谷宋元嘉十九年龍驤將軍裴方眀<lb/>
等伐氐剋仇池後為魏虜所攻失地氐王楊難當從兄<lb/>
子文徳聚衆葭蘆宋世加以爵位文徳死從弟僧嗣文<lb/>
慶傳代之難當族弟廣香先奔虜元徽中為虜攻殺文<lb/>
<pb n="KR2a0017_WYG_059-7a"/>
慶以為隂平公葭蘆鎮主文慶從弟文𢎞為白水太守<lb/>
屯武興朝議以為輔國將軍北秦州刺史武都王仇池<lb/>
公太祖即位欲綏懐異俗建元元年詔曰昔絶國入䞇<lb/>
羙稱前冊殊俗内欵聲流徃記偽虜茄蘆鎮主隂平郡<lb/>
公楊廣香怨結同族舋起親黨當宋之世遂舉地降敵<lb/>
茄蘆失守華陽暫驚近單使先馳宣揚皇威廣香等追<lb/>
其逺世之誠仰惟新之化肉袒請附復地千里氐羌雜<lb/>
種咸同歸順宜時領納厚加優䘏廣香翻迷反正可特<lb/>
<pb n="KR2a0017_WYG_059-7b"/>
量所授部曲酋豪隨名酬賞以廣香為督沙州諸軍事<lb/>
平羌校尉沙州刺史尋進號征虜將軍梁州刺史范栢<lb/>
年被誅其親將李烏奴懼奔叛文𢎞納之烏奴率亡命<lb/>
千餘人攻梁州為刺史王𤣥邈所破復走還氐中荆州<lb/>
刺史豫章王嶷遣兵討烏奴檄梁州能斬送烏奴首賞<lb/>
本郡烏奴田宅事業悉賜之與廣香書曰夫廢興無謬<lb/>
逆順有恒古今共貫賢愚同察梁州刺史范栢年懷挾<lb/>
詭態首鼠兩端既已被伐盤桓稽命遂濳遣李烏奴叛<lb/>
<pb n="KR2a0017_WYG_059-8a"/>
楊文𢎞扇誘邊疆荒雜栢年今已梟禽烏奴頻被摧破<lb/>
計其餘燼行自消夷今遣參軍行晉夀太守王道寶參<lb/>
軍事行北巴西新巴二郡太守任湜之行宕渠太守王<lb/>
安會領鋭卒三千遄塗風邁浮川電掩又命輔國將軍<lb/>
三巴校尉眀惠照巴郡太守魯休烈南巴西太守栁𢎞<lb/>
稱益州刺史傅琰竝簡徒競騖選甲爭馳雍州水歩行<lb/>
次魏興并山東僑舊會於南鄭或汎舟墊江或飛旍劍<lb/>
道腹背飊騰表裏震擊文𢎞容納叛戾專為淵藪外侮<lb/>
<pb n="KR2a0017_WYG_059-8b"/>
皇威内凌國族君奕世忠款深識理順想即起義應接<lb/>
大軍共為掎角討滅烏奴剋建忠勤茂立誠節沈攸之<lb/>
資十年之積權百旅之衆師出境而城潰兵未戰而自<lb/>
屠朝廷無遺鏃之費士民靡傷痍之弊況蕞爾小豎方<lb/>
之蔑如其取殲殄豈延漏刻忝以寡昧分陜司蕃清氛<lb/>
蕩穢諒惟任職此府器械山積戈旗林聳士卒剽勁蓄<lb/>
鋭積威除難勦㓂豈俟徴集但以剪伐萌菌弗勞洪斧<lb/>
撲彼蚊蚋無假多力皇上聖哲應期恩澤廣被罪止首<lb/>
<pb n="KR2a0017_WYG_059-9a"/>
惡餘無所問賞罸之科具寫如别使道寶歩出魏興分<lb/>
軍泝墊江俱㑹晉夀太祖以文𢎞背叛進廣香為持節<lb/>
都督西秦州刺史廣香子北部鎮將軍郡事炅為征虜<lb/>
將軍武都太守以難當正𦙍楊後起為持節寧朔將軍<lb/>
平羌校尉北秦州刺史武都王鎮武興即文𢎞從兄子<lb/>
也三年文𢎞歸降復以為征西將軍北秦州刺史先是<lb/>
廣香病死氐衆半奔文𢎞半詣梁州刺史崔慧景文𢎞<lb/>
遣從子後起進據白水白水居晉夀上流西接涪界東<lb/>
<pb n="KR2a0017_WYG_059-9b"/>
帯益路北連隂平茄蘆為形勝之地晉夀太守楊公則<lb/>
啟經略之冝上答曰文𢎞罪不可恕事中政應且加恩<lb/>
耳卿若能襲破白水必加厚賞世祖即位進後起號冠<lb/>
軍將軍永眀元年以征虜將軍炅為沙州刺史隂平王<lb/>
將軍如故二年八座奏後起勤彰款塞忠著邊城進號<lb/>
征虜將軍四年後起卒詔曰後起奄至殞逝惻愴予懷<lb/>
綏禦邊服宜詳其選行輔國將軍北秦州刺史武都王<lb/>
楊集始幹局沈亮乃心忠款必能緝境寧民宣揚聲教<lb/>
<pb n="KR2a0017_WYG_059-10a"/>
可持節輔國將軍北秦州刺史平羌校尉武都王後起<lb/>
弟後眀為龍驤將軍白水太守集始弟集朗為寧朔將<lb/>
軍五年有司奏集始驅狐剪棘仰化邊服母以子貴宜<lb/>
加榮寵除集始母姜氏為太夫人假銀印九年八座奏<lb/>
楊炅嗣勤西牧馳款内昭宜增戎章用輝遐外進號前<lb/>
將軍十年集始反率氐蜀雜衆㓂漢川梁州刺史隂智<lb/>
伯遣軍主寧朔將軍桓盧奴梁季羣宋<hi>闕</hi>王士隆等千<lb/>
餘人拒之不利退保白馬賊衆萬餘人縱兵火攻其城<lb/>
<pb n="KR2a0017_WYG_059-10b"/>
柵盧奴拒守死戰智伯又遣軍主隂仲昌等馬歩數千<lb/>
人救援至白馬城東千溪橋相去數里集始等悉力攻<lb/>
之官軍内外奮擊集始大敗十八營一時潰走殺獲數<lb/>
千人集始奔入虜堺隆昌元年以前將軍楊炅為使持<lb/>
節督沙州諸軍事平西將軍平羌校尉沙州刺史集始<lb/>
入武興以城降虜氐人苻㓜孫起義攻之建武二年氐<lb/>
虜㓂漢中梁州刺史蕭懿遣前氐王楊後起弟子元秀<lb/>
收合義兵氐衆響應斷虜運道虜亦遣偽南梁州刺史<lb/>
<pb n="KR2a0017_WYG_059-11a"/>
仇池公楊靈珍據泥山以相拒格元秀病死苻㓜孫領<lb/>
其衆高宗詔曰仇池公楊元秀氐王苖𦙍乃心忠勇醜<lb/>
虜㐫逼血誠彌厲宣播朝威招誘戎種萬里齊契響然<lb/>
歸從誠効顯著實有可嘉不幸殞喪悽愴於懷夫死事<lb/>
加恩陽秋眀義宜追覃榮典以𢎞勸奬贈仇池公持歸<lb/>
國氐楊馥之聚義衆屯沮水闗城白馬北集始遣弟集<lb/>
朗率兵迎拒州軍於黄亘戰大敗集始走下辯馥之據<lb/>
武興虜軍尋退馥之留弟昌之守武興自引兵據仇池<lb/>
<pb n="KR2a0017_WYG_059-11b"/>
詔曰氐王楊馥之世纂忠義率厲部曲樹績邊城克殄<lb/>
姦醜復内禀朝律外撫戎荒款心式昭朕甚嘉之以為<lb/>
持節督北秦雍二州諸軍事輔國將軍平羌校尉北秦<lb/>
州刺史仇池公沙州刺史楊炅進號安西將軍三年炅<lb/>
死以炅子崇祖為假節督沙州軍事征虜將軍平羌校<lb/>
尉沙州刺史隂平王四年偽南梁州刺史楊靈珍與二<lb/>
弟婆羅阿卜珍率部曲三萬餘人舉城歸附送母及子<lb/>
雙健阿皮於南鄭為質梁州刺史隂廣宗遣中兵參軍<lb/>
<pb n="KR2a0017_WYG_059-12a"/>
王思考率衆救援為虜所得婆羅阿卜珍戰死靈珍攻<lb/>
集始於武興殺其二弟集同集衆集始窮急請降以靈<lb/>
珍為持節督隴右軍事征虜將軍北梁州刺史仇池公<lb/>
武都王永元二年復以集始為使持節督秦雍二州軍<lb/>
事輔國將軍平羌校尉北秦州刺史靈珍後為虜所殺<lb/>
自虜陷仇池以後或得或失宋以仇池為郡故以氐封<lb/>
焉<lb/>
宕昌羌種也各有酋豪領部衆汧隴閒宋末宕昌王梁<lb/>
<pb n="KR2a0017_WYG_059-12b"/>
彌機為使持節督河涼二州安西將軍東羌校尉河涼<lb/>
二州刺史隴西公建元元年太祖進號鎮西將軍又征<lb/>
虜將軍西涼州刺史羌王像舒彭亦進為持節平西將<lb/>
軍後叛降虜永眀元年八座奏前使持節都督河涼二<lb/>
州軍事鎮西將軍東羌校尉河涼二州刺史隴西公宕<lb/>
昌王梁彌機前使持節平北將軍西涼州刺史羌王像<lb/>
舒彭竝著勤西垂寧安邊境可復先官爵詔又可以隴<lb/>
右都帥羌王劉洛羊為輔國將軍機卒三年詔曰行宕<lb/>
<pb n="KR2a0017_WYG_059-13a"/>
昌王梁彌頡忠款内附著績西服宜加爵命式隆蕃屏<lb/>
可使持節督河涼二州諸軍事安西將軍東羌校尉河<lb/>
涼二州刺史隴西公宕昌王頡卒六年以行宕昌王梁<lb/>
彌承為使持節督河涼二州諸軍事安西將軍東羌校<lb/>
尉河涼二州刺史宕昌王使求軍儀及伎雜書詔報曰<lb/>
知須軍儀等九種竝非所愛但軍器種甚多致之未易<lb/>
内伎不堪涉逺祕閣圖書例不外出五經集注論今特<lb/>
敇賜王各一部俗重虎皮以之送死國中以為寳<lb/>
<pb n="KR2a0017_WYG_059-13b"/>
史臣曰氐胡獷盛乗運迭起秦趙僭差相係覆滅餘類<lb/>
蠢蠢被西疆而奄北際芮芮地窮幽都戎馬天隔氐楊<lb/>
密邇華夷分民接境侵犯漢漾浸逼狼狐壃場之心窺<lb/>
望威徳梁部多難於斯為梗殘羌遺種際運肇昌盡隴<lb/>
憑河逺通南驛據國稱蕃竝受職命晉氏衰故中朝淪<lb/>
覆滅餘四夷庶雪戎祸授以兵杖升進軍麾後代因仍<lb/>
貪廣聲教綏外懷逺先名後實貿易有無世開邊利羽<lb/>
毛齒革無損於我若夫九種之事有<hi>闕二字</hi>至於此也<lb/>
<pb n="KR2a0017_WYG_059-14a"/>
贊曰芮芮河南同出胡種稱王僭帝擅彊專統氐羌孽<lb/>
餘散出河隴來賔徃叛放命承宗<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0017_WYG_059-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南齊書卷五十九<lb/>
<pb n="KR2a0017_WYG_059-15a"/>
　南齊書卷五十九考證<lb/>
芮芮虜傳○<hi>臣祖庚</hi>按芮芮即柔然杜佑曰柔然後魏<lb/>
　大武以其無知狀類于蟲故改其號曰蠕蠕宋齊謂<lb/>
　之芮芮<lb/>
河南傳又卿乃誠遥著○乃誠南監本作欵誠按乃誠<lb/>
　六朝人多用之晉書劉琨傳即有懷其乃誠之語<lb/>
聚衆茄蘆○茄南史作葭<lb/>
茄蘆鎮主文慶○文慶南史作文度<lb/>
<pb n="KR2a0017_WYG_059-15b"/>
宕昌傳○<hi>臣祖庚</hi>按北史宕昌蓋三苖之𦙍杜佑曰其<lb/>
　界自仇池以西東西千里席水以南南北八百里地<lb/>
　多山阜<lb/>
　<lb/>
　<lb/>
　<lb/>
　<lb/>
　南齊書卷五十九考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南齊書卷二十九</head> <lb/>
    <p>
<pb n="KR2a0017_WYG_029-1a"/>
欽定四庫全書<lb/>
　南齊書卷二十九<lb/>
　　梁　　　蕭　　　子　　　顯　　　撰<lb/>
　列傳第十<lb/>
　　呂安國<hi>全景文</hi>　周山圖　周盤龍　王廣之<lb/>
呂安國廣陵廣陵人也宋大明末安國以將領見任隱<lb/>
重有幹局為劉勔所稱泰始二年勔征殷琰於夀春安<lb/>
國以建威將軍為勔軍副衆軍擊破琰長史杜叔寶軍<lb/>
<pb n="KR2a0017_WYG_029-1b"/>
於横塘安國抄斷賊糧道燒其運車多所傷殺琰衆奔<lb/>
退勔遣安國追之先至夀春琰閉門自守安國與輔國<lb/>
將軍垣閎屯據城南於是衆軍繼至安國勲第一封彭<lb/>
澤縣男未拜明年改封鍾武縣加邑為四百戸累至寧<lb/>
朔將軍義陽太守四年又改封湘南縣男虜䧟汝南司<lb/>
州失守以安國為督司州諸軍事寧朔將軍司州刺史<lb/>
六年義陽立州治仍領義陽太守稍遷右軍將軍假輔<lb/>
師將軍元徽二年為晉熙王征虜司馬輔師將軍如故<lb/>
<pb n="KR2a0017_WYG_029-2a"/>
轉游擊將軍三年出為持節都督青兖冀三州緣淮前<lb/>
鋒諸軍事輔師將軍兖州刺史明年進號冠軍將軍還<lb/>
為游擊將軍加散騎常侍征虜將軍沈攸之事起太祖<lb/>
以安國為湘州刺史征虜將軍如故先是王藴罷州南<lb/>
中郎將南陽王翽未之鎮藴寧朔長史庾佩玉權行州<lb/>
事朝廷先遣南中郎將中兵參軍臨湘令韓㓜宗領軍<lb/>
防州沈攸之難二人各相疑阻佩玉輒殺㓜宗平西將<lb/>
軍黄回至郢州遣軍主任候伯行湘州事又殺佩玉候<lb/>
<pb n="KR2a0017_WYG_029-2b"/>
伯與回同軍袁粲謀石頭事回令候伯水軍乘舸往赴<lb/>
㑹衆軍已至不得入太祖令安國至鎮收候伯誅之尋<lb/>
進號前將軍太元元年進爵増邑六百戸轉右衛將軍<lb/>
加給事中二年虜寇邊上遣安國出司州安集民戸詔<lb/>
曰郢司之間流雜繁廣宜竝加區判定其𨽻屬參詳兩<lb/>
州事無專任安國可蹔往經理以本官使持節總荆郢<lb/>
諸軍北討事屯義陽西闗虜未至安國移屯沔口以俟<lb/>
應接改封湘鄉世祖即位授使持節散騎常侍平西將<lb/>
<pb n="KR2a0017_WYG_029-3a"/>
軍司州刺史領義陽太守永明二年徙都督南兖兖徐<lb/>
青冀五州諸軍事平北將軍南兖州刺史仍為都督湘<lb/>
州刺史四年湘川蠻動安國督州兵討之有疾徵為光<lb/>
祿大夫加散騎常侍安國欣有文授謂其子曰汝後勿<lb/>
作袴褶驅使單衣猶恨不稱當為朱衣官也上遣中書<lb/>
舎人茹法亮敕安國曰吾恒憂卿疾病應有所須勿致<lb/>
難也明年遷都官尚書領太子左率六年遷領軍將軍<lb/>
安國累居將率在朝以宿舊見遇尋遷散騎常侍金紫<lb/>
<pb n="KR2a0017_WYG_029-3b"/>
光祿大夫兖州中正給扶上又敕茹法亮曰吾見呂安<lb/>
國疾狀自不宜勞且脚中既恒惡扶人至吾前於禮望<lb/>
殊成有虧吾難敕之其人甚諱病卿可作私意向其若<lb/>
好差不復須扶人依例入幸勿牽勉八年卒年六十四<lb/>
贈使持節鎮北將軍南兖州刺史常侍如故給鼓吹一<lb/>
部諡肅侯時舊將帥又有吳郡全景文字𢎞達少有氣<lb/>
力與沈攸之同載出都到奔牛埭於岸上息有人相之<lb/>
君等皆方伯人行當富貴也景文謂攸之曰富貴或可<lb/>
<pb n="KR2a0017_WYG_029-4a"/>
一人耳今言皆然此殆妄言也景文仍得將領為軍主<lb/>
孝建初為竟陵王驃騎行參軍以功封漢水侯除員外<lb/>
郎積射將軍泰始二年為假節寧朔將軍宂從僕射軍<lb/>
主隨前將軍劉亮討破東賊於晉陵除長水校尉假輔<lb/>
國將軍北討薛索兒於破釡領水軍斷賊糧運仍隨太<lb/>
祖於葛冢石梁再戰皆有功南賊相持未決敕景文𨽻<lb/>
劉亮拒劉胡攻圍力戰身被數十創除前軍將軍封孝<lb/>
寧縣侯邑六百戸除寧朔將軍游擊將軍假輔師將軍<lb/>
<pb n="KR2a0017_WYG_029-4b"/>
高平太守鎮軍安西二府司馬驍騎將軍元徽末出為<lb/>
南豫州刺史歴陽太守輔國將軍如故遷征虜將軍南<lb/>
琅邪濟隂二郡太守軍主尋加散騎常侍建元元年以<lb/>
不預佐命國除授南琅邪太守常侍將軍如故遷光祿<lb/>
大夫征虜將軍臨川王征西司馬南郡太守還累遷為<lb/>
給事中光祿大夫永明九年卒<lb/>
周山圖字季寂義興義鄉人也少貧微傭書自業有氣<lb/>
幹為吳郡晉陵防郡隊主宋孝武伐太初山圖豫勲賜<lb/>
<pb n="KR2a0017_WYG_029-5a"/>
爵關中侯兖州刺史沈僧榮鎮瑕丘與山圖有舊以為<lb/>
已建武府參軍竟陵王誕據廣陵反僧榮遣山圖領二<lb/>
百人詣沈慶之受節度事平論勲為中書舎人戴明寶<lb/>
所抑泰始初為殿中將軍四方反叛僕射王彧舉山圖<lb/>
將領呼與語甚悦使領百舸為前驅舉軍主佼長生等<lb/>
攻破賊湖白赭圻二城除員外郎加振武將軍預平濃<lb/>
湖追賊至西陽還明帝賞之賜苑西宅一區鎮軍將軍<lb/>
張永征薛安都於彭城山圖領二千人迎運至武原為<lb/>
<pb n="KR2a0017_WYG_029-5b"/>
虜騎所追合戰多所傷殺虜圍轉急山圖據城自固然<lb/>
後更結陣死戰突圍出虜披靡不能禁衆稱其勇呼為<lb/>
武原將及永軍大敗山圖收散卒得千餘人守下邳城<lb/>
還除給事中宂從僕射直閣將軍山圖好酒多失明帝<lb/>
數加怒誚後遂自改出為錢唐新城戍是時豫州淮西<lb/>
地新没虜更於歴陽立鎮五年以山圖為龍驤將軍歴<lb/>
陽令領兵守城初臨海亡命田流自號東海王逃竄㑹<lb/>
稽鄞縣邊海山谷中立屯營分布要害官軍不能討明<lb/>
<pb n="KR2a0017_WYG_029-6a"/>
帝遣直後聞人襲説降之授流龍驤將軍流受命將黨<lb/>
與出行達海鹽放兵大掠而反是冬殺鄞令耿猷東境<lb/>
大震六年敕山圖將兵東屯浹口廣設購募流為其副<lb/>
暨挐所殺别帥杜連梅洛生各擁衆自守至明年山圖<lb/>
分兵掩討皆平之豫章賊張鳯聚衆康樂山斷江劫抄<lb/>
臺軍主李雙蔡保數遣軍攻之連年不禽至是軍主毛<lb/>
寄生與鳯戰於豫章江大敗明帝復遣山圖討之山圖<lb/>
至先羸兵偃衆遣幢主龐嗣厚遺鳯要出㑹聚聽以兵<lb/>
<pb n="KR2a0017_WYG_029-6b"/>
自衛鳯信之行至望蔡山圖設伏兵於水側擊斬鳯首<lb/>
衆百餘人束手降除寧朔將軍漣口戍主山圖遏漣水<lb/>
築西城斷虜騎路并以溉田元徽三年遷歩兵校尉加<lb/>
建武將軍轉督高平下邳淮陽淮西四郡諸軍事寧朔<lb/>
將軍淮南太守盜發桓温塚大獲寶物客竊取以遺山<lb/>
圖山圖不受簿以還官遷左中郎將太祖輔政山圖密<lb/>
啓曰沈攸之久有異圖公宜深為之備太祖笑而納之<lb/>
武陵王贊為郢州太祖令山圖領兵衛送世祖與晉熙<lb/>
<pb n="KR2a0017_WYG_029-7a"/>
王燮自郢下以山圖為後防攸之事起世祖為西討都<lb/>
督啓山圖為軍副世祖留據盆城衆議以盆城城小難<lb/>
固不如還都山圖曰今據中流為四方勢援大衆致力<lb/>
川岳可為城隍小事不足難也世祖使城局參軍劉皆<lb/>
陳淵委山圖以處分事山圖斷取行旅船板以造樓櫓<lb/>
立水柵旬日皆辦世祖甚嘉之授前軍將軍加寧朔將<lb/>
軍進號輔國將軍攸之攻郢城世祖令山圖量其形勢<lb/>
山圖曰攸之見與隣鄉亟同征伐悉其為人性度險刻<lb/>
<pb n="KR2a0017_WYG_029-7b"/>
無以結固士心如頓兵堅城之下適所以為離散之漸<lb/>
耳攸之既敗平西將軍黄回乗輕舸從白服百餘人在<lb/>
軍前下緣流叫盆城中恐須臾知是回凱歸乃安世祖<lb/>
謂山圖曰周公前言可謂明於見事矣還都太祖遣山<lb/>
圖領部曲鎮京城鎮戍諸軍悉受節度遷游擊將軍輔<lb/>
國如故建元元年封廣晉縣男邑三百戸出為假節督<lb/>
兖青冀三州徐州東海朐山軍事寧朔將軍兖州刺史<lb/>
百姓附之二年進號輔國將軍其秋虜動上策虜必不<lb/>
<pb n="KR2a0017_WYG_029-8a"/>
出淮陰乃敕山圖曰知卿綏邊撫戎甚有次第應變策<lb/>
畧悉以相委恐列醜未必能送死卿丈夫無可藉手耳<lb/>
虜果寇朐山為元𤣥度盧紹之所破虜於淮陽是時淮<lb/>
北四州起義上使山圖自淮入清倍道應赴敕山圖曰<lb/>
卿當盡相帥馭理每存全重天下事唯同心力山岳可<lb/>
摧然用兵當使背後無憂慮若後冷然無横來處閉目<lb/>
痛打無不摧碎吾政應鑄金待卿成勲耳若不藉此平<lb/>
四州非丈夫也努力自運勿令他人得上功㑹義衆已<lb/>
<pb n="KR2a0017_WYG_029-8b"/>
為虜所没山圖拔三百家還淮陰表移東海郡治漣口<lb/>
又於石鱉立陽平郡皆見納世祖踐阼遷竟陵王鎮北<lb/>
司馬帶南平昌太守將軍如故以盆城之舊出入殿省<lb/>
甚見親信義鄉縣長風廟神姓鄧先經為縣令死遂發<lb/>
靈山圖啓乞加神位輔國將軍上答曰足狗肉便了事<lb/>
何用階級為轉黄門郎領羽林四廂直衛山圖於新林<lb/>
立墅舎晨夜往還上謂之曰卿罷萬人都督而輕行郊<lb/>
外自今往墅可以仗身自隨以備不虞及疾上手敕參<lb/>
<pb n="KR2a0017_WYG_029-9a"/>
問遣醫給藥永明元年卒年六十四詔賜朝服一具衣<lb/>
一襲<lb/>
周盤龍北蘭陵蘭陵人也宋世土斷屬東平郡盤龍膽<lb/>
氣過人尤便弓馬泰始初隨軍討赭圻賊躬自鬬戰陷<lb/>
陣先登累至龍驤將軍積射將軍封晉安縣子邑四百<lb/>
戸元徽二年桂陽賊起盤龍時為宂從僕射騎官主領<lb/>
馬軍主隨太祖頓新亭與屯驤校尉黄回出城南與賊<lb/>
對陣尋引還城中合力拒戰事寧除南東莞太守加前<lb/>
<pb n="KR2a0017_WYG_029-9b"/>
軍將軍稍至驍騎將軍昇明元年出為假節督交廣二<lb/>
州軍事征虜將軍平越中郎將廣州刺史未之官預平<lb/>
石頭二年沈攸之平司州刺史姚道和懷貳被徵以盤<lb/>
龍督司州軍事司州刺史假節將軍如故改封沌陽縣<lb/>
太祖即位進號右將軍建元二年虜寇夀春以盤龍為<lb/>
軍主假節助豫州刺史垣崇祖決水漂漬盤龍率輔國<lb/>
將軍張倪馬歩軍於西澤中奮擊殺傷數萬人獲牛馬<lb/>
輜重上聞之喜詔曰醜虜送死敢寇夀春崇祖盤龍正<lb/>
<pb n="KR2a0017_WYG_029-10a"/>
勤義勇乗機電奮水陸斬擊填川蔽野師不淹晨西蕃<lb/>
尅定斯實將率用命之功文武爭伐之力凡厥勲勤宜<lb/>
時銓序可符列上盤龍愛妾杜氏上送金釵鑷二十枚<lb/>
手敇曰餉周公阿杜轉太子左率改授持節軍主如故<lb/>
明年虜寇淮陽圍南城先是上遣軍主成買戍甬城謂<lb/>
人曰我今作甬城戍我兒當得一子或問其故買曰甬<lb/>
城與虜同岸危險具多我豈能使虜不敢南向我若不<lb/>
没虜則應破虜兒不作孝子便當作世子也至虜圍買<lb/>
<pb n="KR2a0017_WYG_029-10b"/>
數重上遣領軍將軍李安民為都督救之敕盤龍曰甬<lb/>
城漣口賊始復進西道便是無賊卿可率馬歩下淮陰<lb/>
就安民軍鍾離船少政可致衣仗數日糧軍人扶淮歩<lb/>
下也買與虜拒戰手所傷殺無數晨朝早起手中忽見<lb/>
有數升血其日遂戰死盤龍子奉叔單馬率二百餘人<lb/>
陷陣虜萬餘騎張左右翼圍繞之一騎走還報奉叔已<lb/>
没盤龍方食棄筯馳馬奮矟直奔虜素畏盤龍驍名即<lb/>
時披靡時奉叔已大殺虜得出在外盤龍不知乃衝東<lb/>
<pb n="KR2a0017_WYG_029-11a"/>
擊西奔南突北賊衆莫敢當奉叔見其父久不出復躍<lb/>
馬入陣父子兩匹騎縈攪數萬人虜衆大敗盤龍父子<lb/>
由是名播北國形甚羸訥而臨軍勇果諸將莫逮永明<lb/>
元年遷征虜將軍南琅邪太守三年遷右衛將軍加給<lb/>
事中五年轉大司馬加征虜將軍濟陽太守世祖數講<lb/>
武常令盤龍領馬軍校騎騁矟後以疾為光祿大夫尋<lb/>
出為持節都督兖州緣淮諸軍事平北將軍兖州刺史<lb/>
進爵侯甬城戍將張蒲與虜濳相構結因大霧乗船入<lb/>
<pb n="KR2a0017_WYG_029-11b"/>
清中採樵載虜二十餘人藏伏<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>下直向城東門防門<lb/>
不禁仍登岸拔白爭門戍主皇甫仲賢率軍主孟靈寶<lb/>
等三十餘人於門拒戰斬三人賊衆被創赴水而虜軍<lb/>
馬歩至城外已三千餘人阻塹不得進淮陰軍主王僧<lb/>
䖍等領五百人赴救虜衆乃退坐為有司所奏詔白衣<lb/>
領職八庫尋奏復位加領東平太守盤龍表年老才弱<lb/>
不可鎮邊求觧職見許還為散騎常侍光祿大夫世祖<lb/>
戲之曰卿著貂蟬何如兠鍪盤龍曰此貂蟬從兠鍪中<lb/>
<pb n="KR2a0017_WYG_029-12a"/>
出耳十一年病卒年七十九贈安北將軍兖州刺史子<lb/>
奉叔勇力絶人隨盤龍征討所在為暴掠世祖使領軍<lb/>
東討唐㝢之奉叔畏上威嚴撿勒部下不敢侵斥為東<lb/>
宫直閤鬰林在西州奉叔密得自進及即位與直閤將<lb/>
軍曹道剛為心膂道剛驍騎將軍加冠軍將軍奉叔游<lb/>
擊將軍加輔國將軍竝監殿内直衛少日仍遷道剛為<lb/>
黄門郎高宗固諫不納奉叔善騎馬帝從其學騎射尤<lb/>
見親寵得入後宫尋加領淮陵太守兖州中正道剛加<lb/>
<pb n="KR2a0017_WYG_029-12b"/>
南濮陽太守隆昌元年除黄門郎未拜仍出為持節都<lb/>
督青冀二州軍事冠軍將軍青州刺史時帝謀誅宰輔<lb/>
故出奉叔為外援除道剛中軍司馬青冀二州中正本<lb/>
官如故奉叔就帝求千戸侯許之高宗輔政以為不可<lb/>
封曲江縣男三百戸奉叔大怒於衆中攘刀厲目高宗<lb/>
説喻之乃受奉叔辭畢將之鎮部伍己出高宗慮其一<lb/>
出不可復制與蕭諶謀稱敕召奉叔於省内殺之勇士<lb/>
數人拳擊久之乃死啓帝云奉叔慢朝廷帝不獲已可<lb/>
<pb n="KR2a0017_WYG_029-13a"/>
其奏高宗廢帝之日道剛直閣省蕭諶先入戸若欲論<lb/>
事兵人隨後奄進以刀刺之洞胷死因進宫内廢帝奉<lb/>
叔弟世雄永元中為西江督護陳顯達事後世雄殺廣<lb/>
州刺史蕭季敞稱季敞同逆送首京師廣州刺史顔飜<lb/>
討殺之<lb/>
王廣之字林之沛郡相人也少好弓馬便捷有勇力初<lb/>
為馬隊主宋大明中以功補本縣令殿中龍驤强弩將<lb/>
軍驃騎中兵南譙太守泰始初除寧朔將軍軍主隸寧<lb/>
<pb n="KR2a0017_WYG_029-13b"/>
朔將軍劉懷珍征殷琰於夀春琰將劉從築壘相守臺<lb/>
軍相拒移日琰遣長史杜叔寶領五千人運車五百乗<lb/>
援從懷珍遣廣之及軍主辛慶祖黄回千道連等要擊<lb/>
於横塘寶結營拒戰廣之等肉薄攻營自晡至日没大<lb/>
敗之殺傷千餘人遂退燒其運車從聞之棄壘奔走時<lb/>
合肥城反官軍前後受敵都督劉勔召諸軍主㑹議廣<lb/>
之曰請得將軍所乗馬往平之勔以馬與廣之廣之去<lb/>
三日攻尅合肥賊仍隨懷珍討淮北時明帝遣青州刺<lb/>
<pb n="KR2a0017_WYG_029-14a"/>
史明僧暠北征至三城為沈文秀所攻廣之將歩騎三<lb/>
千餘人緣海救之俱引退廣之又進軍襲文秀所置長<lb/>
廣太守劉桃根桃根棄城走軍還封安蠻縣子三百戸<lb/>
尋改蒲圻除建威將軍南陽太守不之官除越騎校尉<lb/>
龍驤將軍鍾離太守遷為左軍將軍加寧朔將軍高平<lb/>
太守又除游撃將軍寧朔如故加給事中冠軍將軍討<lb/>
宋建平先登京口改封寧都縣子五百戸太祖廢蒼梧<lb/>
出廣之為假節督徐州軍事徐州刺史鍾離太守冠軍<lb/>
<pb n="KR2a0017_WYG_029-14b"/>
如故沈攸之事起廣之留京師預平石頭仍從太祖頓<lb/>
新亭進號征虜將軍太祖誅黄回回弟駟及從弟馬兄<lb/>
子奴亡逸太祖與廣之書曰黄回雖有微勲而罪過轉<lb/>
不可容近遂啓請御大小二輿為刺史服飾吾乃不惜<lb/>
為其啓聞政恐得輿復求畫輪車此外罪不可勝數弟<lb/>
自悉之今啓依法令廣之於江西搜捕駟等建元元年<lb/>
進爵為侯食邑千戸轉散騎常侍左軍將軍北虜動明<lb/>
年詔假廣之節出淮上廣之家在彭沛啓上求招誘鄉<lb/>
<pb n="KR2a0017_WYG_029-15a"/>
里部曲北取彭城上許之以廣之為使持節都督淮北<lb/>
軍事平北將軍徐州刺史廣之引軍過淮無所尅獲坐<lb/>
免官尋除征虜將軍加散騎常侍太子右率世祖即位<lb/>
遷長沙王鎮軍司馬南東海太守司徒司馬尋陽栢南<lb/>
新蔡太守安陸王北中郎左軍司馬廣陵太守將軍如<lb/>
故出為持節都督徐州諸軍事徐州刺史將軍如故還<lb/>
為光祿大夫左將軍司徒司馬遷右衛將軍轉散騎常<lb/>
侍前將軍世祖見廣之子珍國應堪大用謂廣之曰卿<lb/>
<pb n="KR2a0017_WYG_029-15b"/>
可謂老蜯也廣之曰臣不敢辭上大笑除游擊將軍不<lb/>
拜十一年虜動假廣之節招募隆昌元年遷給事中左<lb/>
衛將軍時豫州刺史崔慧景密與虜通有異志延興元<lb/>
年以廣之為持節督豫州郢州之西陽司州之汝南二<lb/>
郡軍事平西將軍豫州刺史預廢鬱林勲増封三百戸<lb/>
高宗誅害諸王遣廣之征安陸王子敬於江陽給皷吹<lb/>
一部事平仍改授使持節散騎常侍都督江州諸軍事<lb/>
鎮南將軍江州刺史進封應城縣公食邑二千尸建武<lb/>
<pb n="KR2a0017_WYG_029-16a"/>
二年虜圍司州遣廣之持節督司州征討觧圍廣之未<lb/>
至百餘里虜退乃還明年遷侍中鎮軍將軍給扶四年<lb/>
卒年七十三追贈散騎常侍車騎將軍諡曰壯公<lb/>
史臣曰公侯扞城守國之所資也必須久習兵事非一<lb/>
戰之力安國等致効累朝聲勤克舉竝識時變咸知附<lb/>
託盤龍驍勇獨冠三軍匈奴之憚飛將曽不若也壯矣<lb/>
哉<lb/>
贊曰安國舊將協同遷社同禆九江翊從中夏盤龍殺<lb/>
<pb n="KR2a0017_WYG_029-16b"/>
敵洞開胡馬廣之末年旌旄驟把<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南齊書卷二十九<lb/>
<pb n="KR2a0017_WYG_029-17a"/>
　南齊書卷二十九考證<lb/>
周盤龍傳太祖頓新亭與屯驤校尉黄回出城南與賊<lb/>
　對陣○諸本同<hi>臣承蒼</hi>按百官志無屯驤校尉南史<lb/>
　黄回傳作屯騎校尉當從之<lb/>
藏伏<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>下○伏汲古閣本作仗按字書<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>是竹器但可<lb/>
　藏仗未可藏人似當以仗為是<lb/>
　<lb/>
　<lb/>
<pb n="KR2a0017_WYG_029-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南齊書卷二十九考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南齊書卷三十三</head> <lb/>
    <p>
<pb n="KR2a0017_WYG_033-1a"/>
欽定四庫全書<lb/>
　南齊書卷三十三<lb/>
　　梁　　　蕭　　　子　　　顯　　　撰<lb/>
　列傳第十四<lb/>
　　王僧䖍　張　緒<lb/>
王僧䖍琅邪臨沂人也祖珣晉司徒伯父太保𢎞宋元<lb/>
嘉世為宰輔賔客疑所諱𢎞曰身家諱與蘇子髙同父<lb/>
曇首右光禄大夫曇首兄弟集會諸子孫𢎞子僧達下<lb/>
<pb n="KR2a0017_WYG_033-1b"/>
地跳戱僧䖍年數嵗獨正坐採蠟燭珠為鳳凰𢎞曰此<lb/>
兒終當為長者僧䖍弱冠𢎞厚善隸書宋文帝見其書<lb/>
素扇歎曰非唯跡逾子敬方當器雅過之除祕書郎太<lb/>
子舎人退黙少交接與袁淑謝荘善轉義陽王文學太<lb/>
子洗馬遷司徒左西屬兄僧綽為太初所害親賔咸勸<lb/>
僧䖍逃僧䖍涕泣曰吾兄奉國以忠貞撫我以慈愛今<lb/>
日之事苦不見及耳若同歸九泉猶羽化也孝武初出<lb/>
為武陵太守兄子儉於中途得病僧䖍為廢寢食同行<lb/>
<pb n="KR2a0017_WYG_033-2a"/>
客慰喻之僧䖍曰昔馬援處兒姪之間一情不異鄧攸<lb/>
於弟子更逾所生吾實懐其心誠未異古亡兄之𦙍不<lb/>
宜忽諸若此兒不救便當回舟謝職無復遊宦之興矣<lb/>
還為中書郎轉黄門郎太子中庶子孝武欲擅書名僧<lb/>
䖍不敢顯跡大明世常用拙筆書以此見容出為豫章<lb/>
王子尚撫軍長史遷散騎常侍復為新安王子鸞北中<lb/>
郎長史南東海太守行南徐州事二蕃皆帝愛子也尋<lb/>
遷豫章内史入為侍中遷御史中丞領驍騎將軍甲族<lb/>
<pb n="KR2a0017_WYG_033-2b"/>
由來多不居憲臺王氏分枝居烏衣者位宦微減僧䖍<lb/>
為此官乃曰此是烏衣諸郎坐處我亦可試為耳復為<lb/>
侍中領屯騎校尉泰始中出為輔國將軍呉興太守秩<lb/>
中二千石王獻之善書為呉興郡及僧䖍工書又為郡<lb/>
論者稱之徙為㑹稽太守秩中二千石將軍如故中書<lb/>
舎人阮佃夫家在會稽請假東歸客勸僧䖍以佃夫要<lb/>
幸宜加禮接僧䖍曰我立身有素豈能曲意此軰彼若<lb/>
見惡當拂衣去耳佃夫言於宋明帝使御史中丞孫夐<lb/>
<pb n="KR2a0017_WYG_033-3a"/>
奏僧䖍前莅呉興多有謬命檢到郡至遷凡用功曹五<lb/>
官主簿至二禮吏署三傳及度與弟子合四百四十八<lb/>
人又聽民何係先等一百十家為舊門委州檢削坐免<lb/>
官尋以白衣兼侍中出監呉郡太守遷使持節都督湘<lb/>
州諸軍事建武將軍行湘州事仍轉輔國將軍湘州刺<lb/>
史所在以寛惠著稱巴峽流民多在湘土僧䖍表割益<lb/>
陽羅湘西三縣縁江民立湘隂縣從之元徽中遷吏部<lb/>
尚書髙平檀珪罷沅南令僧䖍以為征北板行參軍訴<lb/>
<pb n="KR2a0017_WYG_033-3b"/>
僧䖍求禄不得與僧䖍書曰五常之始文武為先文則<lb/>
經緯天地武則撥亂定國僕一門雖謝文通乃忝武達<lb/>
羣從姑叔三媾帝室祖兄二世糜軀奉國而致子姪餓<lb/>
死草壤去冬今春頻荷二敕既無中人屢見蹉奪經渉<lb/>
五朔踰歴四晦書牘十二接覲六七遂不荷潤反更曝<lb/>
鰓九流繩平自不宜獨苦一物蟬腹龜腸為日已久饑<lb/>
虎能嚇人遽與肉餓麟不噬誰為落毛去冬乞豫章丞<lb/>
為馬超所爭今春䝉敕南昌縣為史偃所奪二子勲䕃<lb/>
<pb n="KR2a0017_WYG_033-4a"/>
人才有何見勝若以貧富相奪則分受不如身雖孤微<lb/>
百世國士姻媾位宦亦不後物尚書同堂姊為江夏王<lb/>
妃檀珪同堂姑為南譙王妃尚書婦是江夏王女檀珪<lb/>
祖姑嬪長沙景王尚書伯為江州檀珪祖亦為江州尚<lb/>
書從兄出身為後軍參軍檀珪父釋褐亦為中軍參軍<lb/>
僕於尚書人地本懸至於婚宦不至殊絶今通塞雖異<lb/>
猶忝氣類尚書何事乃爾見苦泰始之初八表同逆一<lb/>
門二世粉骨衛主殊勲異績已不能甄常階舊途復見<lb/>
<pb n="KR2a0017_WYG_033-4b"/>
侵抑僧䖍報書曰征北板比嵗處遇小優殷主簿從此<lb/>
府入崇禮何儀曹即代殷亦不見訴為苦足下積屈一<lb/>
朝超升政自小難泰始初勤苦十年自未見其賞而頓<lb/>
就求稱亦何可遂吾與足下素無怨憾何以相侵苦直<lb/>
是意有佐佑耳珪又書曰昔荀公達漢之功臣晉武帝<lb/>
方爵其𤣥孫夏侯惇魏氏勲佐金徳初融亦始就甄顯<lb/>
方賞其孫封樹近族羊叔子以晉泰始中建䇿伐呉至<lb/>
咸寧末方加襃寵封其兄子卞望之以咸和初殞身國<lb/>
<pb n="KR2a0017_WYG_033-5a"/>
難至興寧末方崇禮秩官其子孫蜀郡主簿田混黄初<lb/>
末死故君之難咸康中方擢其子孫似不以世代逺而<lb/>
被棄年世疎而見遺檀珪百罹六極造化罕比五喪停<lb/>
露百口轉命存亡披迫本希小禄無意階榮自古以來<lb/>
有沐食侯近代有王官府佐非沐食之職參軍非王官<lb/>
之謂質非匏𤓰實羞空懸殷何二生或是府主情味或<lb/>
是朝廷意㫖豈與悠悠之人同口而語使僕就此職尚<lb/>
書能以郎見轉不若使日得五升禄則不恥執鞭僧䖍<lb/>
<pb n="KR2a0017_WYG_033-5b"/>
乃用為安城郡丞珪宋安南將軍韶孫也僧䖍尋加散<lb/>
騎常侍轉右僕射昇明元年遷尚書僕射尋轉中書令<lb/>
左僕射二年為尚書令僧䖍好文史解音律以朝廷禮<lb/>
樂多違正典民間競造新聲雜曲時太祖輔政僧䖍上<lb/>
表曰夫懸鍾之器以雅為用凱容之禮八佾為儀今總<lb/>
章羽佾音服舛異又歌鍾一肆克諧女樂以歌為務非<lb/>
雅器也大明中即以宫懸合和鞞拂節數雖會慮乖雅<lb/>
體將來知音或譏聖世若謂鍾舞已諧重違成憲更立<lb/>
<pb n="KR2a0017_WYG_033-6a"/>
歌鍾不參舊例四縣所奏謹依雅條即義㳂理如或可<lb/>
附又今之清商實由銅爵三祖風流遺音盈耳京洛相<lb/>
髙江左彌貴諒以金石干羽事絶私室桑濮鄭衛訓隔<lb/>
紳冕中庸和雅莫復於斯而情變聽移稍復銷落十數<lb/>
年間亡者將半自頃家競新哇人尚謡俗務在唯殺不<lb/>
顧音紀流宕無崖未知所極排斥正曲崇長煩滛士有<lb/>
等差無故不可去樂禮有攸序長幼不可共聞故喧醜<lb/>
之制日盛於廛里風味之響獨盡於衣冠宜命有司務<lb/>
<pb n="KR2a0017_WYG_033-6b"/>
勤功課緝理遺逸迭相開曉所經漏忘悉加補綴曲全<lb/>
者禄厚藝妙者位優利以動之則人思刻厲反本還源<lb/>
庶可跂踵事見納建元元年轉侍中撫軍將軍丹陽尹<lb/>
二年進號左衛將軍固讓不拜改授左光禄大夫侍中<lb/>
尹如故郡縣獄相承有上湯殺囚僧䖍上疏言之曰湯<lb/>
本以救疾而實行寃暴或以肆忿若罪必入重自有正<lb/>
刑若去惡宜疾則應先啟豈有死生大命而潛制下邑<lb/>
愚謂治下囚病必先刺郡求職司與醫對共診驗逺縣<lb/>
<pb n="KR2a0017_WYG_033-7a"/>
家人省視然後處理可使死者不恨生者無怨上納其<lb/>
言僧䖍留意雅樂昇明中所奏雖微有釐改尚多遺失<lb/>
是時上始欲通使僧䖍與兄子儉書曰古語云中國失<lb/>
禮問之四夷計樂亦如苻堅敗後東晉始備金石樂故<lb/>
知不可全誣也北國或有遺樂誠未可便以補中夏之<lb/>
闕且得知其存亡亦一理也但鼓吹舊有二十一曲今<lb/>
所能者十一而已意謂北使㑹有散役得今樂署一人<lb/>
粗别同異者充此使限雖復延州難追其得知所知亦<lb/>
<pb n="KR2a0017_WYG_033-7b"/>
當不同若謂有此理者可得申吾意上聞否試為思之<lb/>
事竟不行太祖善書及即位篤好不已與僧䖍賭書畢<lb/>
謂僧䖍曰誰為第一僧䖍曰臣書第一陛下亦第一上<lb/>
笑曰卿可謂善自為謀矣示僧䖍古迹十一袠就求能<lb/>
書人名僧䖍得民間所有袠中所無者呉太皇帝景帝<lb/>
歸命侯書桓𤣥書及王丞相導領軍洽中書令珉張芝<lb/>
索靖衛伯儒張翼十二卷奏之又上羊欣所撰能書人<lb/>
名一卷其年冬遷持節都督湘州諸軍征南將軍湘州<lb/>
<pb n="KR2a0017_WYG_033-8a"/>
刺史侍中如故清簡無所欲不營財産百姓安之世祖<lb/>
即位僧䖍以風疾欲陳解㑹遷侍中左光禄大夫開府<lb/>
儀同三司僧䖍少時羣從宗族並㑹客有相之者云僧<lb/>
䖍年位最髙仕當至公餘人莫及也及授僧䖍謂兄子<lb/>
儉曰汝任重於朝行當有八命之禮我若復此授則一<lb/>
門有二台司實可畏懼乃固辭不拜上優而許之改授<lb/>
侍中特進左光禄大夫客問僧䖍固讓之意僧䖍曰君<lb/>
子所憂無徳不憂無寵吾衣食周身榮位已過所慙庸<lb/>
<pb n="KR2a0017_WYG_033-8b"/>
薄無以報國豈容更受髙爵方貽官謗邪兄子儉為朝<lb/>
宰起長梁齋制度小過僧䖍視之不悦竟不入户儉即<lb/>
毁之永明三年薨僧䖍頗解星文夜坐見豫章分野當<lb/>
有事故時僧䖍子慈為豫章内史慮其有公事少時僧<lb/>
䖍薨慈棄郡奔赴僧䖍時年六十追贈司空侍中如故<lb/>
諡簡穆其論書曰宋文帝書自云可比王子敬時議者<lb/>
云天然勝羊欣功夫少於欣王平南廙右軍叔過江之<lb/>
前以為最亡曽祖領軍書右軍云弟書遂不減吾變古<lb/>
<pb n="KR2a0017_WYG_033-9a"/>
制今唯右軍領軍不爾至今猶法鍾張亡從祖中書令<lb/>
書子敬云弟書如騎騾駸駸恒欲度驊騮前庾征西翼<lb/>
書少時與右軍齊名右軍後進庾猶不分在荆州與都<lb/>
下人書云小兒軰賤家雞皆學逸少書湏吾下當比之<lb/>
張翼王右軍自書表晉穆帝令翼寫題後答右軍當時<lb/>
不别久後方悟云小人㡬欲亂真張芝索靖韋誕鍾㑹<lb/>
二衛並得名前代無以辨其優劣唯見其筆力驚異耳<lb/>
張澄當時亦呼有意郗惜章草亞於右軍郗嘉賔草亞<lb/>
<pb n="KR2a0017_WYG_033-9b"/>
於二王緊媚其父桓𤣥自謂右軍之流論者以比孔琳<lb/>
之謝安亦入能書録亦自重為子敬書嵇康詩羊欣書<lb/>
見重一時親受子敬行書尤善正乃不稱名孔琳之書<lb/>
天然放縱極有筆力規矩恐在羊欣後丘道䕶與羊欣<lb/>
俱面受子敬故當在欣後范曅與蕭思話同師羊欣後<lb/>
小叛既失故歩為復小有意耳蕭思話書羊欣之影風<lb/>
流趣好殆當不減筆力恨弱謝綜書其舅云緊生起是<lb/>
得賞也恨少媚好謝靈運乃不倫遇其合時亦得入流<lb/>
<pb n="KR2a0017_WYG_033-10a"/>
賀道力書亞丘道䕶庾昕學右軍亦欲亂真矣又著書<lb/>
賦傳於世第九子寂字子𤣥性迅勤好文章讀范滂傳<lb/>
未常不歎挹王融敗後賔客多歸之建武初欲獻中興<lb/>
頌兄志謂之曰汝膏梁年少何患不達不鎭之以静將<lb/>
恐貽譏寂乃止初為祕書郎卒年二十一僧䖍宋世嘗<lb/>
有書誡子曰知汝恨吾不許汝學欲自悔厲或以闔棺<lb/>
自欺或更擇美業且得有慨亦慰窮生但亟聞斯唱未<lb/>
覩其實請從先師聽言觀行冀此不復虚身吾未信汝<lb/>
<pb n="KR2a0017_WYG_033-10b"/>
非徒然也往年有意於史取三國志聚置床頭百日許<lb/>
復徙業就𤣥自當小差於史猶未近彷彿曼倩有云談<lb/>
何容易見諸𤣥志為之逸腸為之抽專一書轉誦數十<lb/>
家注自少至老手不釋卷尚未敢輕言汝開老子卷頭<lb/>
五尺許未知輔嗣何所道平叔何所説馬鄭何所異指<lb/>
例何所明而便盛於麈尾自呼談士此最險事設令袁<lb/>
令命汝言易謝中書挑汝言荘張吳興叩汝言老端可<lb/>
復言未嘗看邪談故如射前人得破後人應解不解即<lb/>
<pb n="KR2a0017_WYG_033-11a"/>
輸賭矣且論注百氏荆州八袠又才性四本聲無哀樂<lb/>
皆言家口實如客至之有設也汝皆未經拂耳瞥目豈<lb/>
有庖厨不修而欲延大賔者哉就如張衡思侔造化郭<lb/>
象言類懸河不自勞苦何由至此汝曽未窺其題目未<lb/>
辨其指歸六十四卦未知何名莊子衆篇何者内外八<lb/>
袠所載凡有㡬家四本之稱以何為長而終日欺人人<lb/>
亦不受汝欺也由吾不學無以為訓然重華無嚴父放<lb/>
勲無令子亦各由已耳汝輩竊議亦當云阿越不學在<lb/>
<pb n="KR2a0017_WYG_033-11b"/>
天地間可嬉戲何忽自課讁幸及盛時逐嵗暮何必有<lb/>
所減汝見其一耳不全爾也設令吾學如馬鄭亦必甚<lb/>
勝復倍不如今亦必大減致之有由從身上來也今壯<lb/>
年自懃數倍許勝劣及吾耳世中比例舉眼是汝足知<lb/>
此不復具言吾在世雖乏徳素要復推排人間數十許<lb/>
年故是一舊物人或以比數汝等耳即化之後若自無<lb/>
調度誰復知汝事者舎中亦有少負令譽弱冠越超清<lb/>
級者于時王家門中優者則龍鳳劣者猶虎豹失䕃之<lb/>
<pb n="KR2a0017_WYG_033-12a"/>
後豈龍虎之議況吾不能為汝䕃政應各自努力耳或<lb/>
有身經三公蔑爾無聞布衣寒素卿相屈體或父子貴<lb/>
賤殊兄弟聲名異何也體盡讀數百卷書耳吾今悔無<lb/>
所及欲以前車誡爾後乘也汝年入立境方應從官兼<lb/>
有室累牽役情性何處復得下帷如王郎時邪為可作<lb/>
世中學取過一生耳試復三思勿諱吾言猶捶撻志輩<lb/>
冀脱萬一未死之間望有成就者不知當有益否各在<lb/>
爾身已切身豈復闗吾邪鬼唯知愛深松茂栢寧知子<lb/>
<pb n="KR2a0017_WYG_033-12b"/>
弟毁譽事因汝有感故畧叙胸懐<lb/>
張緒字思曼呉郡呉人也祖茂度㑹稽太守父寅太子<lb/>
中舎人緒少知名清簡寡欲叔父鏡謂人曰此兒今之<lb/>
樂廣也州辟議曹從事舉秀才建平王䕶軍主簿右軍<lb/>
法曹行參軍司空主簿撫軍南中郎二府功曹尚書倉<lb/>
部郎都令史諮郡縣米事緒蕭然直視不以經懐除巴<lb/>
陵王文學太子洗馬北中郎参軍太子中舎人本郡中<lb/>
正車騎從事中郎中書郎州治中黄門郎宋明帝每見<lb/>
<pb n="KR2a0017_WYG_033-13a"/>
緒輙歎其清淡轉太子中庶子本州大中正遷司徒左<lb/>
長史吏部尚書袁粲言於帝曰臣觀張緒有正始遺風<lb/>
宜為宫職復轉中庶子領翊軍校尉轉散騎常侍領長<lb/>
水校尉尋兼侍中遷吏部郎參掌大選元徽初東宫罷<lb/>
選曹擬舎人王儉格外記室緒以儉人地兼美宜轉秘<lb/>
書丞從之緒又遷侍中中郎如故緒忘情榮禄朝野皆<lb/>
貴其風嘗與客閑言一生不解作諾時袁粲褚淵秉政<lb/>
有人以緒言告粲淵者即出緒為呉郡太守緒初不知<lb/>
<pb n="KR2a0017_WYG_033-13b"/>
也遷為祠部尚書復領中正遷太常加散騎常侍尋領<lb/>
始安王師昇明二年遷太子太傅長史加征虜將軍齊<lb/>
臺建轉散騎常侍世子詹事建元元年轉中書令常侍<lb/>
如故緒善言素望甚重太祖深加敬異僕射王儉謂人<lb/>
曰北士中覔張緒過江未有人不知陳仲弓黄叔度能<lb/>
過之不耳車駕幸荘嚴寺聽僧達道人講座逺不聞緒<lb/>
言上難移緒乃遷僧達以近之尋加驍騎將軍欲用緒<lb/>
為右僕射以問王儉儉曰南士由來少居此職褚淵在<lb/>
<pb n="KR2a0017_WYG_033-14a"/>
座啟上曰儉年少或不盡憶江左用陸玩顧和皆南人<lb/>
也儉曰晉氏衰政不可以為准則上乃止四年初立國<lb/>
學以緒為太常卿領國子祭酒常侍中正如故緒既遷<lb/>
官上以王延之代緒為中書令時人以此選為得人比<lb/>
晉朝之用王子敬王季琰也緒長於周易言精理奥見<lb/>
宗一時常云何平叔所不解易中七事諸卦中所有時<lb/>
義是其一也世祖即位轉吏部尚書祭酒如故永明元<lb/>
年遷金紫光禄大夫領太常明年領南郡王師加給事<lb/>
<pb n="KR2a0017_WYG_033-14b"/>
中太常如故三年轉太子詹事師給事如故緒每朝見<lb/>
世祖目送之謂王儉曰緒以位尊我我以徳貴緒也遷<lb/>
散騎常侍金紫光禄大夫師如故給親信二十人復領<lb/>
中正長沙王晃屬選用吳興聞人邕為州議曹緒以資<lb/>
籍不當執不許晃遣書佐固請之緒正色謂晃信曰此<lb/>
是身家州鄉殿下何得見逼七年竟陵王子良領國子<lb/>
祭酒世祖敕王晏曰吾欲令司徒辭祭酒以授張緒物<lb/>
議以為云何子良竟不拜以緒領國子祭酒光禄師中<lb/>
<pb n="KR2a0017_WYG_033-15a"/>
正如故緒口不言利有財輙散之清言端坐或竟日無<lb/>
食門生見緒飢為之辨飡然未嘗求也卒時年六十八<lb/>
遺命作蘆葭轜車靈上置杯水香火不設祭從弟融敬<lb/>
重緒事之如親兄齎酒於緒靈前酌飲慟哭曰阿兄風<lb/>
流頓盡追贈散騎常侍特進金紫光禄大夫諡簡子子<lb/>
克蒼梧世正員郎險行見寵坐廢錮克弟允永明中安<lb/>
西功曹淫通殺人伏法允兄充永明元年為武陵王友<lb/>
坐書與尚書令王儉辭㫖激揚為御史中丞到撝所奏<lb/>
<pb n="KR2a0017_WYG_033-15b"/>
免官禁錮論者以為有恨於儉也案建元初中詔序朝<lb/>
臣欲以右僕射擬張岱褚淵謂得此過優若别有忠誠<lb/>
特進升引者别是一理仰由裁照詔更量説者既異今<lb/>
兩記焉<lb/>
史臣曰王僧䖍有希聲之量兼以藝業戒盈守滿屈已<lb/>
自容方軌諸公實平世之良相張緒凝衿素氣自然標<lb/>
格搢紳端委朝宗民望夫如緒之風流者豈不謂之名<lb/>
臣<lb/>
<pb n="KR2a0017_WYG_033-16a"/>
贊曰簡穆長者其義恢恢聲律草隸燮理三台思曼亷<lb/>
靜自絶風埃遊心爻繫物允清才<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0017_WYG_033-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南齊書卷三十三<lb/>
<pb n="KR2a0017_WYG_033-17a"/>
　南齊書卷三十三考證<lb/>
王僧䖍傳僧䖍年數嵗採蠟燭珠為鳳凰○南史云僧<lb/>
　䖍累十二博棊既不墜落亦不重作僧綽採蠟燭珠<lb/>
　為鳳凰與此不同<lb/>
又上羊欣所撰能書人名一卷○<hi>臣宗萬</hi>按欣所撰能<lb/>
　書人名史以文繁不載兹附記其畧以便省覽李斯<lb/>
　趙髙善大篆程邈善隸書曹喜蔡邕陳道善篆隸王<lb/>
　次仲作八分楷法師宜官能為大字方一丈小字方<lb/>
<pb n="KR2a0017_WYG_033-17b"/>
　寸千言梁鵠得師宜官法邯鄲淳得次仲法毛𢎞鵠<lb/>
　弟子秘書八分左子邑與淳小異杜度始有草名崔<lb/>
　瑗善草書瑗子實亦能草書張芝善草書芝弟昶亦<lb/>
　能草姜詡梁宣田彦和韋誕皆芝弟子並書草誕最<lb/>
　優亦善楷誕子少季亦有能稱羅暉趙礱與伯英同<lb/>
　時見稱張超亦善草劉徳升善為行書鍾繇書有三<lb/>
　體一曰銘石之書二曰章程書傳秘書三曰行押書<lb/>
　繇子㑹能學父書衛覬善草覬子瓘採張芝法以覬<lb/>
<pb n="KR2a0017_WYG_033-18a"/>
　法參之更為草藁瓘子恒亦善書索靖芝姊之孫善<lb/>
　草書皇象亦能草陳暢善八分楊肇善草隸肇孫經<lb/>
　亦善草隸杜畿子恕孫預三世善草書王攸善草行<lb/>
　書羊忱羊固並善行書李式善寫隸草弟定子公府<lb/>
　能名同式李充母衛夫人善鍾法王逸少之師王廙<lb/>
　能章楷謹傳鍾法廙從兄王導善藁行導子恬善隸<lb/>
　書恬弟洽衆書通善尤能隸行洽少子岷善隸行廙<lb/>
　兄子羲之博精羣法特善書隸羲之第七子獻之善<lb/>
<pb n="KR2a0017_WYG_033-18b"/>
　隸藁獻之兄𤣥之徽之兄子淳之並善草行王舒子<lb/>
　允之亦善草行王濛能草隸子修善𨽻行王綏善隸<lb/>
　行郗愔善章草亦能隸子超亦善草庾亮善草行庾<lb/>
　翼善隸行與羲之齊名謝安善隸行許靖民善隸草<lb/>
　羲之髙足晉穆帝時有張翼善學人書謝敦康昕並<lb/>
　工隸草張𢎞特善飛白<lb/>
　<lb/>
　南齊書卷三十三考證<lb/>
</p>
<p>
</p>
  </div>
</body>
</text>
</TEI>
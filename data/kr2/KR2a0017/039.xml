<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南齊書卷三十九</head> <lb/>
    <p>
<pb n="KR2a0017_WYG_039-1a"/>
欽定四庫全書<lb/>
　南齊書卷三十九<lb/>
　　梁　　　蕭　　　子　　　顯　　　撰<lb/>
　列傳第二十<lb/>
　　劉　瓛<hi>弟璡</hi>　陸　澄<lb/>
劉瓛字子珪沛國相人晉丹陽尹惔六世孫也祖𢎞之<lb/>
給事中父惠治書御史瓛初州辟祭酒主簿宋大明四<lb/>
年舉秀才兄璲亦有名先應州舉至是别駕東海王元<lb/>
<pb n="KR2a0017_WYG_039-1b"/>
曾與瓛父惠書曰此嵗賢子充秀州閭可謂得人除奉<lb/>
朝請不就少篤學博通五經聚徒教授常有數十人丹<lb/>
陽尹袁粲於後堂夜集瓛在座粲指庭中栁樹謂瓛曰<lb/>
人謂此是劉尹時樹每想髙風今復見卿清徳可謂不<lb/>
衰矣薦為秘書郎不見用除邵陵王郡主簿安陸王國<lb/>
常侍安成王撫軍行參軍公事免瓛素無宦情自此不<lb/>
復仕除車騎行參軍南彭城郡丞尚書祠部郎並不拜<lb/>
袁粲誅瓛微服往哭并致賻助太祖踐阼召瓛入華林<lb/>
<pb n="KR2a0017_WYG_039-2a"/>
園談語謂瓛曰吾應天革命物議以為何如瓛對曰陛<lb/>
下誡前軌之失加之以寛厚雖危可安若循其覆轍雖<lb/>
安必危矣既出帝顧謂司徒褚淵曰方直乃爾學士故<lb/>
自過人敕瓛使數入而瓛自非詔見未嘗到宫門上欲<lb/>
用瓛為中書郎使吏部尚書何戢喻㫖戢謂瓛曰上意<lb/>
欲以鳳池相處恨君資輕可且就前除少日當轉國子<lb/>
博士便即後授瓛曰平生無榮進意今聞得中書郎而<lb/>
拜豈本心哉後以母老闕養重拜彭城郡丞謂司徒褚<lb/>
<pb n="KR2a0017_WYG_039-2b"/>
淵曰自省無廊廟之才所願唯保彭城丞耳上又以瓛<lb/>
兼總明觀祭酒除豫章王驃騎記室參軍丞如故瓛終<lb/>
不就武陵王曅為㑹稽太守上欲令瓛為曅講除㑹稽<lb/>
郡丞學徒從之者轉衆永明初竟陵王子良請為征北<lb/>
司徒記室瓛與張融王思逺書曰奉教使恭召㑹當停<lb/>
公事但念生平素抱有乖恩顧吾性拙人間不習仕進<lb/>
昔嘗為行佐便以不能及公事免黜此皆眷者所共知<lb/>
也量已審分不敢期榮夙嬰貧困加以疎懶衣裳容髪<lb/>
<pb n="KR2a0017_WYG_039-3a"/>
有足駭者中以親老供養褰裳徒歩脱爾逮今二代一<lb/>
紀先朝使其更自修正勉厲於階級之次見其繿縷或<lb/>
復賜以衣裳袁褚諸公咸加勸勵終不能自反也一不<lb/>
復為安可重為哉昔人有以冠一免不重加於首每謂<lb/>
此得進止之儀古者以賢制爵或有秩滿而辭老以庸<lb/>
制禄或有身病而求歸者永瞻前良在已何若又上下<lb/>
年尊益不願居官次廢晨昏也先朝為此曲申從許故<lb/>
得連年不拜榮授而帶帖薄禄既習此嵗久又齒長疾<lb/>
<pb n="KR2a0017_WYG_039-3b"/>
侵豈宜攝齋河間之聼厠迹東平之僚本無絶俗之操<lb/>
亦非能偃蹇為髙此又諸賢所當深察者也近奉初教<lb/>
便自希得託迹於客遊之末而固辭榮級其故何耶以<lb/>
古之王侯大人或以此延四方之士甚美者則有輻湊<lb/>
燕路慕君王之義驤鑣魏闕髙公子之仁繼有追申白<lb/>
而入楚羡鄒枚而遊梁吾非敢叨夫曩賢庶欲從九九<lb/>
之遺蹤既於聞道集泮不殊而幸無職司拘礙可得奉<lb/>
温凊展私計志在此爾除歩兵校尉並不拜瓛姿狀纎<lb/>
<pb n="KR2a0017_WYG_039-4a"/>
小儒學冠於當時京師士子貴遊莫不下席受業性謙<lb/>
率通美不以髙名自居遊詣故人唯一門生持胡床随<lb/>
後主人未通便坐問答住在檀橋瓦屋數間上皆穿漏<lb/>
學徒敬慕不敢指斥呼為青溪焉竟陵王子良親往修<lb/>
謁七年表世祖為瓛立館以揚烈橋故主第給之生徒<lb/>
皆賀瓛曰室美為人災此華宇豈吾宅耶幸可詔作講<lb/>
堂猶恐見害也未及徙居遇病子良遣從瓛學者彭城<lb/>
劉繪順陽范縝將厨於瓛宅營齋及卒門人受學者並<lb/>
<pb n="KR2a0017_WYG_039-4b"/>
弔服臨送時年五十六瓛有至性祖母病疽經年手持<lb/>
膏藥漬指為爛母孔氏甚嚴明謂親戚曰阿稱便是今<lb/>
世曽子阿稱瓛小名也年四十餘未有婚對建元中太<lb/>
祖與司徒褚淵為瓛娶王氏女王氏椓壁挂履土落孔<lb/>
氏牀上孔氏不悦瓛即出其妻及居父喪不出廬足為<lb/>
之屈杖不能起今上天監元年下詔為瓛立碑諡曰貞<lb/>
簡先生所著文集皆是禮義行於世初瓛講月令畢謂<lb/>
學生嚴植曰江左以來隂陽律數之學廢矣吾今講此<lb/>
<pb n="KR2a0017_WYG_039-5a"/>
曽不得其髣髴時濟陽蔡仲熊禮學博聞謂人曰凡鐘<lb/>
律在南不容復得調平昔五音金石本在中土今既來<lb/>
南土氣偏陂音律乖爽瓛亦以為然仲熊歴安西記室<lb/>
尚書左丞瓛弟璡<lb/>
璡字子璥方軌正直宋泰豫中為明帝挽郎舉秀才建<lb/>
平王景素征北主簿深見禮遇邵陵王征虜安南行參<lb/>
軍建元初為武陵王曅冠軍征虜參軍曅與僚佐飲自<lb/>
割鵝炙璡曰應刄落爼膳夫之事殿下親執鸞刀下官<lb/>
<pb n="KR2a0017_WYG_039-5b"/>
未敢安席因起請退與友人孔澈同舟入東澈留目觀<lb/>
岸上女子璡舉席自隔不復同坐豫章王太尉板行佐<lb/>
兄瓛夜隔壁呼璡共語璡不答方下牀著衣立然後應<lb/>
瓛問其久璡曰向束帶未竟其立操如此文惠太子召<lb/>
璡入侍東宫每上事輙削草尋署中兵兼記室參軍大<lb/>
司馬軍事射聲校尉卒官<lb/>
陸澄字彦淵吳郡吳人也祖邵臨海太守父瑗州從事<lb/>
澄少好學博覽無所不知行坐眠食手不釋卷起家太<lb/>
<pb n="KR2a0017_WYG_039-6a"/>
學博士中軍衛軍府行佐太宰參軍補太常丞郡主簿<lb/>
北中郎行參軍宋泰始初為尚書殿中郎議皇后諱及<lb/>
下外皆依舊稱姓左丞徐爰案司馬孚議皇后不稱姓<lb/>
春秋逆王后于齊澄不引典據明而以意立議坐免官<lb/>
白衣領職郎官舊有坐杖有名無實澄在官積前後罰<lb/>
一日并受千杖轉通直郎兼中書郎尋轉兼左丞泰始<lb/>
六年詔皇太子朝賀服衮冕九章澄與儀曹郎丘仲起<lb/>
議服冕以朝實著經文秦除六冕漢明還備魏晉以來<lb/>
<pb n="KR2a0017_WYG_039-6b"/>
不欲令臣下服衮冕故位公者加侍官今皇太子禮絶<lb/>
羣后宜遵聖王盛典革近代之制尋轉著作正員郎兼<lb/>
官如故除安成太守轉劉韞撫軍長史加綏逺將軍襄<lb/>
陽太守並不拜仍轉劉秉後軍長史東海太守遷御史<lb/>
中丞建元元年驃騎諮議沈憲等坐家奴客為劫子弟<lb/>
被劾憲等晏然左丞任遐奏澄不紏請免澄官澄上表<lb/>
自理曰周稱舊章漢言故事爰自河雒降逮淮海朝之<lb/>
憲度動尚先准若乃任情違古率意專造豈謂酌諸故<lb/>
<pb n="KR2a0017_WYG_039-7a"/>
實擇其茂典案遐唘彈新除諮議參驃騎大將軍軍事<lb/>
沈憲太子庶子沈曠并弟息敕付建康而憲被使曠受<lb/>
假俱無歸罪事狀臣以不紏憲等為失伏尋晉宋左丞<lb/>
案奏不乏於時其及中丞者從來殆無王獻之習達朝<lb/>
章近代之宗其為左丞彈司徒屬王濛憚罰自解屬疾<lb/>
遊行初不及中丞桓秘不奔山陵左丞鄭襲不彈秘直<lb/>
彈中丞孔欣時又云别攝蘭臺檢校此徑彈中丞之謂<lb/>
唯左丞庾登之奏鎮北檀道濟北伐不進致虎牢陷沒<lb/>
<pb n="KR2a0017_WYG_039-7b"/>
蕃岳宰臣引咎謝諐而責帥之劾曽莫奏聞請收治道<lb/>
濟免中丞何萬嵗夫山陵情敬之極北伐專征之大秘<lb/>
霸季之貴道濟元勲之盛所以咎及南司事非常憲然<lb/>
秘事猶非及中丞也今若以此為例恐人之貴賤事之<lb/>
輕重物有其倫不可相方左丞江奥彈叚景文又彈裴<lb/>
方明左丞甄法崇彈蕭珍又彈杜驥又彈叚國又彈范<lb/>
文伯左丞羊𤣥保又彈蕭汪左丞殷景熙彈張仲仁兼<lb/>
左丞何承天彈吕萬齡並不歸罪皆為重劾凡兹十彈<lb/>
<pb n="KR2a0017_WYG_039-8a"/>
差是憲曠之比悉無及中丞之議左丞荀萬秋劉藏江<lb/>
謐彈王僧朗王雲之陶寳度不及中丞最是近例之明<lb/>
者謐彈在今龕<graphic n="KR2544" url="https://raw.githubusercontent.com/kanripo/KR-Gaiji/master/images/KR2544.png" mimeType="image/png"/>之後事行聖照逺取十奏近徴二案<lb/>
自宜依以為體豈得捨而不遵臣竊此人乏謬奉國憲<lb/>
今遐所紏既行一時若黙而不言則向為來准後人被<lb/>
繩方當追請素飡之責貽塵千載所以備舉顯例引通<lb/>
國典雖有愚心不在微躬請出臣表付外詳議若所陳<lb/>
非謬裁由天鑒詔委外詳議尚書令褚淵奏宋世左丞<lb/>
<pb n="KR2a0017_WYG_039-8b"/>
荀伯子彈彭城令張道欣等坐界刼累發不禽免道欣<lb/>
等官中丞王淮不紏亦免官左丞羊𤣥保彈豫州刺史<lb/>
管義之譙梁羣盜免義之官中丞傅隆不紏亦免隆官<lb/>
左丞羊𤣥保又彈兖州刺史鄭從之濫上布及加課租<lb/>
綿免從之官中丞傅隆不紏免隆官左丞陸展彈建康<lb/>
令丘珍孫丹陽尹孔山士刦發不禽免珍孫山士官中<lb/>
丞何朂不紏亦免朂官左丞劉曚彈青州刺史劉道隆<lb/>
失火燒府庫免道隆官中丞蕭惠開不紏免惠開官左<lb/>
<pb n="KR2a0017_WYG_039-9a"/>
丞徐爰彈右衛將軍薛安都屬疾不直免安都官中丞<lb/>
張永結免澄謏聞膚見貽撓後昆上掩皇明下籠朝識<lb/>
請以見事免澄所居官詔曰澄表據多謬不足深劾可<lb/>
白衣領職明年轉給事中秘書監遷吏部四年復為秘<lb/>
書監領國子博士遷都官尚書出為輔國將軍鎮北鎮<lb/>
軍二府長史廷尉領驍騎將軍永明元年轉度支尚書<lb/>
尋領國子博士時國學置鄭王易杜服春秋何氏公羊<lb/>
糜氏榖梁鄭𤣥孝經澄謂尚書令王儉曰孝經小學之<lb/>
<pb n="KR2a0017_WYG_039-9b"/>
類不宜列在帝典乃與儉書論之曰易近取諸身逺取<lb/>
諸物彌天地之道通萬物之情自商瞿至田何其閒五<lb/>
傳年未為逺無訛雜之失秦所不焚無崩壞之弊雖有<lb/>
異家之學同以象數為宗數百年後乃有王弼王濟云<lb/>
弼所悟者多何必能頓廢前儒若謂易道盡於王弼方<lb/>
湏大論意者無乃仁智殊見四道異傳無體不可以一<lb/>
體求屢遷不可以一遷執也晉太興四年太常荀崧請<lb/>
置周易鄭𤣥注博士行乎前代于時政由王庾皆儁神<lb/>
<pb n="KR2a0017_WYG_039-10a"/>
清識能言𤣥逺捨輔嗣而用康成豈其妄然泰元立王<lb/>
肅易當以在𤣥弼之間元嘉建學之始𤣥弼兩立逮顔<lb/>
延之為祭酒黜鄭置王意在貴𤣥事成敗儒今若不大<lb/>
𢎞儒風則無所立學衆經皆儒惟易獨𤣥𤣥不可棄儒<lb/>
不可缺謂宜並存所以合無體之義且弼於注經中已<lb/>
舉繫辭故不復别注今若專取弼易則繫説無注左氏<lb/>
泰元取服䖍而兼取賈逵經服傳無經雖在注中而傳<lb/>
又有無經者故也今留服而去賈則經有所闕案杜預<lb/>
<pb n="KR2a0017_WYG_039-10b"/>
注傳王弼注易俱是晚出並貴後生杜之異古未如王<lb/>
之奪實祖述前儒特舉其違又釋例之作所引惟深榖<lb/>
梁泰元舊有糜信注顔益以范甯糜猶如故顔論閏分<lb/>
范注當以同我者親常謂榖梁劣公羊為注者又不盡<lb/>
善竟無及公羊之有何休恐不足兩立必謂范善便當<lb/>
除糜世有一孝經題為鄭𤣥注觀其用辭不與注書相<lb/>
類案𤣥自序所注衆書亦無孝經儉答曰易體微逺實<lb/>
貫羣籍施孟異聞周韓殊㫖豈可專據小王便為該備<lb/>
<pb n="KR2a0017_WYG_039-11a"/>
依舊存鄭髙同來説元凱注傳超邁前儒若不列學官<lb/>
其可廢矣賈氏注經世所罕習榖梁小書無俟兩注存<lb/>
糜略范率由舊式凡此諸義並同雅論疑孝經非鄭所<lb/>
注僕以此書明百行之首實人倫所先七畧藝文並陳<lb/>
之六藝不與蒼頡凡將之流也鄭注虛實前代不嫌意<lb/>
謂可安仍舊立置儉自以博聞多識讀書過澄澄曰僕<lb/>
年少來無事唯以讀書為業且年已倍令君令君少便<lb/>
鞅掌王務雖復一覽便諳然見卷軸未必多僕儉集學<lb/>
<pb n="KR2a0017_WYG_039-11b"/>
士何憲等盛自商略澄待儉語畢然後談所遺漏數百<lb/>
千條皆儉所未覩儉乃歎服儉在尚書省出巾箱几案<lb/>
雜服飾令學士隸事事多者與之人人各得一兩物澄<lb/>
後來更出諸人所不知事復各數條并奪物將去轉散<lb/>
騎常侍秘書監吳郡中正光禄大夫加給事中中正如<lb/>
故尋領國子祭酒以竟陵王子良得古器小口方腹而<lb/>
底平可將七八升以問澄澄曰此名服匿單于以與蘇<lb/>
武子良後詳視器底有字髣髴可識如澄所言隆昌元<lb/>
<pb n="KR2a0017_WYG_039-12a"/>
年以老疾轉光禄大夫加散騎常侍未拜卒年七十諡<lb/>
靖子當世稱為碩學讀易三年不解文義欲撰宋書竟<lb/>
不成王儉戱之曰陸公書厨也家多墳籍人所罕見撰<lb/>
地理書及雜傳死後乃出澄弟鮮得罪宋世當死澄於<lb/>
路見舎人王道隆叩頭流血以此見原揚州主簿顧測<lb/>
以兩奴就鮮質錢鮮死子暉誣為賣劵澄為中丞測與<lb/>
書相往反後又牋與太守蕭緬云澄欲遂子弟之非未<lb/>
近義方之訓此趨販所不為況搢紳領袖儒宗勝達乎<lb/>
<pb n="KR2a0017_WYG_039-12b"/>
測遂為澄所排抑世以此少之時東海王摛亦史學博<lb/>
聞歴尚書左丞竟陵王子良校試諸學士唯摛問無不<lb/>
對永明中天忽黄色照地衆莫能解摛云是榮光世祖<lb/>
大悦用為永陽郡<lb/>
史臣曰儒風在世立人之正道聖哲微言百代之通訓<lb/>
洙泗既往義乖七十稷下横論屈服千人自後專門之<lb/>
學興命氏之儒起石渠朋黨之事白虎同異之説六經<lb/>
五典各信師言嗣守章句期乎勿失西京儒士莫有獨<lb/>
<pb n="KR2a0017_WYG_039-13a"/>
擅東都學術鄭賈先行康成生炎漢之季訓義優洽一<lb/>
世孔門褒成並軌故老以為前修後生未之敢異而王<lb/>
肅依經辯理與碩相非爰興聖證據用家語外戚之尊<lb/>
多行晉代江左儒門參差互出雖於時不絶而罕復專<lb/>
家晉世以𤣥言方道宋氏以文章閒業服膺典藝斯風<lb/>
不純二代以來為教衰矣建元肇運戎警未夷天子少<lb/>
為諸生端拱以思儒業載戢干戈遽詔庠序永明纂襲<lb/>
克隆均校王儉為輔長於經禮朝廷仰其風胄子觀其<lb/>
<pb n="KR2a0017_WYG_039-13b"/>
則由是家尋孔教人誦儒書執卷欣欣此焉彌盛建武<lb/>
繼立因循舊緒時不好文輔相無術學校雖設前軌難<lb/>
追劉瓛承馬鄭之後一時學徒以為師範虎門初闢法<lb/>
駕親臨待問無五更之禮充庭闕蒲輪之御身終下秩<lb/>
道義空存斯故進賢之責也其餘儒學之士多在卑位<lb/>
或隠世辭榮者别見他篇云<lb/>
賛曰儒宗義肆紛綸子珪升堂受業事越闗西璡居闇<lb/>
室立操無攜彦淵書史疑問窮稽<lb/>
<pb n="KR2a0017_WYG_039-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0017_WYG_039-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南齊書卷三十九<lb/>
<pb n="KR2a0017_WYG_039-15a"/>
　南齊書卷三十九考證<lb/>
陸澄傳易體微逺實貫群籍施孟異聞周韓殊㫖豈可<lb/>
　專據小王便為該備依舊存鄭○南史無異聞殊㫖<lb/>
　二句<hi>臣承蒼</hi>按陸澄言王弼注易異乎儒學而王儉<lb/>
　答之如此自唐孔頴達作正義專取弼書而康成之<lb/>
　説遂廢矣<lb/>
史臣賛彦淵書史疑問窮稽○<hi>臣承蒼</hi>按彦淵當是王<lb/>
　摛字齊書無摛傳南史附摛於王諶傳後不載其字<lb/>
<pb n="KR2a0017_WYG_039-15b"/>
　有云竟陵王子良校試諸學士唯摛問無不對此云<lb/>
　疑問窮稽想必謂摛也<lb/>
　<lb/>
　<lb/>
　<lb/>
　<lb/>
　<lb/>
　南齊書卷三十九考證<lb/>
</p>
<p>
</p>
  </div>
</body>
</text>
</TEI>
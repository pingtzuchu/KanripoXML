<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南齊書卷二十一</head> <lb/>
    <p>
<pb n="KR2a0017_WYG_021-1a"/>
欽定四庫全書<lb/>
　南齊書卷二十一<lb/>
　　梁　　　蕭　　　子　　　顯　　　撰<lb/>
　列傳第二<lb/>
　　文恵太子<lb/>
文恵太子長懋字雲喬世祖長子也世祖年未弱冠而<lb/>
生太子為太祖所愛姿容豐潤小字白澤宋元徽末隨<lb/>
世祖在郢世祖還鎮盆城拒沈攸之使太子勞接將帥<lb/>
<pb n="KR2a0017_WYG_021-1b"/>
親侍軍旅除祕書郎不拜授輔國將軍遷晉熙王撫軍<lb/>
主簿事寧世祖遣太子還都太祖方創覇業心存嫡嗣<lb/>
謂太子曰汝還吾事辦矣處之府東齋令通文武賓客<lb/>
勅荀伯玉曰我出行日城中軍悉受長懋節度我雖不<lb/>
行内外直防及諸門甲兵悉令長懋時時履行轉秘書<lb/>
丞以與宣帝諱同不就改除中書郎遷黄門侍郎未拜<lb/>
昇眀三年太祖將受禪世祖已還亰師以襄陽兵馬重<lb/>
鎮不欲處他族出太子為持節都督雍梁二州郢州之<lb/>
<pb n="KR2a0017_WYG_021-2a"/>
竟陵司州之隨郡軍事左中郎將寧蠻校尉雍州刺史<lb/>
建元元年封南郡王邑二千户江左未有嫡皇孫封王<lb/>
始自此也進號征虜將軍先是梁州刺史范栢年誘降<lb/>
晉夀亡命李烏奴討平氐賊楊城蘇道熾等頗著威名<lb/>
沈攸之事起栢年遣將隂廣宗領軍出魏興聲援亰師<lb/>
而候望形勢事平朝廷遣王𤣥邈代之烏奴勸栢年據<lb/>
漢中不受命栢年計未決𤣥邈已至栢年遲囘魏興不<lb/>
肯下太子慮其為變乃遣說栢年許啓為府長史栢年<lb/>
<pb n="KR2a0017_WYG_021-2b"/>
乃進襄陽因執誅之栢年梓潼人徙居華陽世為土豪<lb/>
知名州里宋泰始中氐寇斷晉夀道栢年以倉部郎假<lb/>
節領數百人慰勞通路自益州道報命除晉夀太守討<lb/>
平氐賊遂為梁州栢年彊立善言事以應對為宋眀帝<lb/>
所知既被誅巴西太守栁引稱啓太祖勅答曰栢年幸<lb/>
可不爾為之恨恨時襄陽有盜發古塚者相傳云是楚<lb/>
王塚大獲寳物玉屐玉屏風竹簡書青絲編簡廣數分<lb/>
長二尺皮節如新盜以把火自照後人有得十餘簡以<lb/>
<pb n="KR2a0017_WYG_021-3a"/>
示撫軍王僧䖍僧䖍云是科斗書考工記周官所闕文<lb/>
也是時州遣按驗頗得遺物故有同異之論㑹北虜南<lb/>
侵上慮當出樊沔二年徴為侍中中軍將軍置府鎮石<lb/>
頭穆妃薨成服日車駕出臨喪朝議疑太子應出門迎<lb/>
左僕射王儉曰尋禮記服問君所主夫人妻太子嫡婦<lb/>
言國君為此三人為主喪也今鸞輿臨降自以主喪而<lb/>
至雖因事撫慰義不在弔南郡以下不應出門奉迎但<lb/>
尊極所臨禮有變革權去杖絰移立户外足表情敬無<lb/>
<pb n="KR2a0017_WYG_021-3b"/>
煩止哭皇太子既一宫之主自應以車駕幸宫依常奉<lb/>
候既當成服之日吉㓙不容相干宜以衰幘行事望拜<lb/>
止哭率由舊章尊駕不以臨弔奉迎則惟常體求之情<lb/>
禮如為可安解侍中上以太子哀疾不宜居石頭山障<lb/>
移鎮西州四年遷使持節都督南徐兗二州諸軍事征<lb/>
北將軍南徐州刺史世祖即位為皇太子初太祖好左<lb/>
氏春秋太子承㫖諷誦以為口實既正位東儲善立名<lb/>
尚禮接文士畜養武人皆親近左右布在省闥永眀三<lb/>
<pb n="KR2a0017_WYG_021-4a"/>
年於崇正殿講孝經少傅王儉以擿句令太僕周顒撰<lb/>
為義疏五年冬太子臨國學親臨䇿試諸生於坐問少<lb/>
傳王儉曰曲禮云無不敬尋下之奉上可以盡禮上之<lb/>
接下慈而非敬今總同敬名將不為昧儉曰鄭𤣥云禮<lb/>
主於敬便當是尊卑所同太子曰若如來通則忠惠可<lb/>
以一名孝慈不湏别稱儉曰尊卑號稱不可悉同愛敬<lb/>
之名有時相次忠恵之異誠以聖㫖孝慈互舉竊有徴<lb/>
據禮云不勝喪比於不慈不孝此則其義太子曰資敬<lb/>
<pb n="KR2a0017_WYG_021-4b"/>
奉君資愛事親兼此二塗唯在一極今乃移敬接下豈<lb/>
復在三之義儉曰資敬奉君必同至極移敬逮下不慢<lb/>
而已太子曰敬名雖同深淺既異而文無差别彌復増<lb/>
疑儉曰繁文不可備設略言深淺已見傳云不忘恭敬<lb/>
民之主也書云奉先思孝接下思恭此又經典眀文互<lb/>
相起發太子問金紫光禄大夫張緒緒曰愚謂恭敬是<lb/>
立身之本尊卑所以並同太子曰敬雖立身之本要非<lb/>
接下之稱尚書云惠鮮鰥寡何不言恭敬鰥寡邪緒曰<lb/>
<pb n="KR2a0017_WYG_021-5a"/>
今别言之居然有恭恵之殊總開記首所以共同斯稱<lb/>
竟陵王子良曰禮者敬而已矣自上及下愚謂非嫌太<lb/>
子曰本不謂有嫌正欲使言與事符輕重有别耳臨川<lb/>
王暎曰先舉必敬以眀大體尊卑事數備列後章亦當<lb/>
不以總略而礙太子又以此義問諸學生謝幾卿等十<lb/>
一人並以筆對太子問王儉曰周易乾卦本施天位而<lb/>
說卦云帝出乎震震本非天義豈相當儉曰乾健震動<lb/>
天以運動為徳故言帝出震太子曰天以運動為徳君<lb/>
<pb n="KR2a0017_WYG_021-5b"/>
自體天居位震雷為象豈體天所出儉曰主器者莫若<lb/>
長子故受之以震萬物出乎震故亦帝所與焉儉又諮<lb/>
太子曰孝經仲尼居曽子侍夫孝理𢎞深大賢方盡其<lb/>
致何故不授顔子而寄曽生太子曰曽生雖徳慙體二<lb/>
而色養盡禮去物尚近接引非隔𢎞宣規教義在於此<lb/>
儉曰接引非隔𢎞宣雖易去聖轉逺其事彌輕既云人<lb/>
能𢎞道將恐人輕道廢太子曰理既有在不容以人廢<lb/>
言而况中賢之才𢎞上聖之教寧有壅塞之嫌臨川王<lb/>
<pb n="KR2a0017_WYG_021-6a"/>
暎諮曰孝為徳本常是所疑徳施萬善孝由天性自然<lb/>
之理豈因積習太子曰不因積習而至所以可為徳本<lb/>
暎曰率由斯至不俟眀徳大孝榮親衆徳光備以此而<lb/>
言豈得為本太子曰孝有深淺徳有小大因其分而為<lb/>
本何所稍疑太子以長年臨學亦前代未有也眀年上<lb/>
將訊丹陽所領囚及南北二百里内獄詔曰獄訟之重<lb/>
政化所先太子立年作貳宜時詳覽此訊事委以親決<lb/>
太子乃於𤣥圃園宣猷堂録三署囚原宥各有差上晩<lb/>
<pb n="KR2a0017_WYG_021-6b"/>
年好遊宴尚書曹事亦分送太子省視太子與竟陵王<lb/>
子良俱好釋氏立六疾館以養窮民風韻甚和而性頗<lb/>
奢麗宫内殿堂皆雕飾精綺過於上宫開拓𤣥圃園與<lb/>
臺城北塹等其中樓觀塔宇多聚奇石妙極山水慮上<lb/>
宫中望見乃傍列修竹内施髙鄣造游觀數百間施諸<lb/>
機巧宜湏鄣蔽湏臾成立若應毁撤應手遷徙善製珍<lb/>
玩之物織孔雀毛為裘光彩金翠過於雉頭矣以晉眀<lb/>
帝為太子時立西池乃啓世祖引前例求東田起小苑<lb/>
<pb n="KR2a0017_WYG_021-7a"/>
上許之永眀中二宫兵力全實太子使宫中將吏更番<lb/>
役築宫城苑巷制度之盛觀者傾亰師上性雖嚴多布<lb/>
耳目太子所為無敢啓者後上幸豫章王宅還過太子<lb/>
東田見其彌亘華逺壯麗極目於是大怒收監作主帥<lb/>
太子懼皆蔵匿之由是見責太子素多疾體又過壯常<lb/>
在宫内簡於遨遊玩弄羽儀多所僣儗雖咫尺宫禁而<lb/>
上終不知十年豫章王嶷薨太子見上友于既至造碑<lb/>
文奏之未及鐫勒十一年春正月太子有疾上自臨視<lb/>
<pb n="KR2a0017_WYG_021-7b"/>
有憂色疾篤上表曰臣地屬元良業微三善光道樹風<lb/>
於焉盖闕晨宵忷懼有若臨淵攝生舛和構離痾疾大<lb/>
漸惟㡬顧隂待謝守器難永視膳長違仰戀慈顔内懐<lb/>
感哽竊惟死生定分理不足悲伏願割無已之悼損既<lb/>
往之傷寳衛聖躬同休七百臣雖没九泉無所遺恨時<lb/>
年三十六太子年始過立久在儲宫得參政事内外百<lb/>
司咸謂旦暮繼體及薨朝野驚惋焉上幸東宫臨哭盡<lb/>
哀詔斂以袞冕之服諡曰文恵葬崇安陵世祖履行東<lb/>
<pb n="KR2a0017_WYG_021-8a"/>
宫見太子服翫過制大怒勅有司隨事毁除以東田殿<lb/>
堂為崇虚館鬱林立追尊為文帝廟稱世宗初太子内<lb/>
懐惡眀帝宻謂竟陵王子良曰我意色中殊不恱此人<lb/>
當由其福徳薄所致子良便苦救解後眀帝立果大相<lb/>
誅害<lb/>
史臣曰上古之世父不哭子夀夭悠悠尚嗟恒事况夫<lb/>
正體東儲方樹年徳重基累葉載茂皇家守器之君已<lb/>
知耕稼雖温文具美交𢎞盛迹武運將終先期夙殞傳<lb/>
<pb n="KR2a0017_WYG_021-8b"/>
之㓜少以速顛危推此而論亦有冥數矣<lb/>
贊曰二象垂則三星麗天樹嫡惟長義匪求賢方為守<lb/>
器植命不延<lb/>
　<lb/>
　<lb/>
　<lb/>
　<lb/>
　南齊書卷二十一<lb/>
<pb n="KR2a0017_WYG_021-9a"/>
　南齊書卷二十一考證<lb/>
文惠太子傳我雖不行内外直防及諸門甲兵悉令長<lb/>
　懋時時履行○汲古閣本長懋下旁注宋本無已上<lb/>
　十六字<lb/>
史臣論雖温文具美交𢎞盛迹○汲古閣本無雖字温<lb/>
　文下旁注三字宋本闕<lb/>
　<lb/>
　<lb/>
<pb n="KR2a0017_WYG_021-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南齊書卷二十一考證<lb/>
</p>
<p>
</p>
  </div>
</body>
</text>
</TEI>
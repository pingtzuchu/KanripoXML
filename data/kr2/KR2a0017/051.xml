<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南齊書卷五十一</head> <lb/>
    <p>
<pb n="KR2a0017_WYG_051-1a"/>
欽定四庫全書<lb/>
　南齊書卷五十一<lb/>
　　梁　　　蕭　　　子　　　顯　　　撰<lb/>
　列傳第三十二<lb/>
　　裴叔業　崔慧景　張欣泰<lb/>
裴叔業河東聞喜人晉冀州刺史徽後也徽子游擊將<lb/>
軍黎遇中朝亂子孫没涼州仕於張氏黎𤣥孫先福義<lb/>
熙末還南至滎陽太守叔業父祖晩渡少便弓馬有武<lb/>
<pb n="KR2a0017_WYG_051-1b"/>
幹宋元徽末累官為羽林監太祖驃騎行參軍建元元<lb/>
年除屯騎校尉虜侵司豫二州以叔業為軍主征討本<lb/>
官如故上初即位羣下各獻讜言二年叔業上疏曰成<lb/>
都沃壤四塞為固古稱一人守隘萬夫趑趄雍齊亂於<lb/>
漢世譙李宼於晉代成敗之迹事載前史頃世以來綏<lb/>
馭乖術地惟形勢居之者異姓國實武用鎭之者無兵<lb/>
致寇掠充斥賦税不㫁宜遣帝子之尊臨撫巴蜀總益<lb/>
梁南秦為三州刺史率文武萬人先啓岷漢分遣郡戍<lb/>
<pb n="KR2a0017_WYG_051-2a"/>
皆配精力搜盪山源糾䖍姦蠧威令旣行民夷必服除<lb/>
寧朔將軍軍主如故永明四年累至右軍將軍東中郎<lb/>
諮議參軍髙宗為豫州叔業為右軍司馬加建威將軍<lb/>
軍主領陳留太守七年為王敬則征西司馬將軍軍主<lb/>
如故随府轉驃騎在夀春為佐數年九年為寧蠻長史<lb/>
廣平太守雍州刺史王奐事難叔業率部曲於城内起<lb/>
義上以其有幹用仍留為晋安王征北諮議領中兵扶<lb/>
風太守遷晉熙王冠軍司馬延興元年加寧朔將軍司<lb/>
<pb n="KR2a0017_WYG_051-2b"/>
馬如故叔業早與髙宗接事高宗輔政厚任叔業以為<lb/>
心腹使領軍掩襲諸蕃鎭叔業盡心用命建武二年虜<lb/>
圍徐州叔業以軍主𨽻右衞將軍蕭坦之救援叔業攻<lb/>
虜淮柵外二城剋之賊衆赴水死甚衆除黄門侍郎上<lb/>
以叔業有勳誠封武昌縣伯五百戸仍為持節督徐州<lb/>
軍事冠軍將軍徐州刺史四年虜主宼沔北上令叔業<lb/>
援雍州叔業啓北人不樂逺行唯樂侵伐虜堺則雍司<lb/>
之賊自然分張無勞動民向逺也上從之叔業率軍攻<lb/>
<pb n="KR2a0017_WYG_051-3a"/>
虹城獲男女四千餘人徙督豫州輔國將軍豫州刺史<lb/>
持節如故永泰元年叔業領東海太守孫令終新昌太<lb/>
守劉思効馬頭太守李僧䕶等五萬人圍渦陽虜南兗<lb/>
州所鎭去彭城百二十里偽兗州刺史孟表固守拒戰<lb/>
叔業攻圍之積所斬級髙五丈以示城内又遣軍主蕭<lb/>
璝成寳眞分攻龍亢戍即虜馬頭郡也虜閉城自守偽<lb/>
徐州刺史廣陵王率二萬人騎五千匹至龍亢璝等拒<lb/>
戰不敵叔業三萬餘人助之數道攻虜虜新至營未立<lb/>
<pb n="KR2a0017_WYG_051-3b"/>
於是大敗廣陵王與數十騎走官軍追獲其節虜又遣<lb/>
偽將劉藻髙忽繼至叔業率軍迎擊破之再戰斬首萬<lb/>
級獲生口三千人器仗驢馬絹布千萬計虜主聞廣陵<lb/>
王敗遣偽都督王肅大將軍楊大眼歩騎十餘萬救渦<lb/>
陽叔業見兵盛夜委軍遁走明日官軍奔潰虜追之傷<lb/>
殺不可勝數日暮乃止叔業還保渦口上遣使慰勞髙<lb/>
宗崩叔業還鎭少主即位誅大臣京師屢有變發叔業<lb/>
登夀春城北望肥水謂部下曰卿等欲富貴乎我言富<lb/>
<pb n="KR2a0017_WYG_051-4a"/>
貴亦可辦耳永元元年徙督南兗兗徐青冀五州軍事<lb/>
南兗州刺史將軍持節如故叔業見時方亂不樂居近<lb/>
蕃朝廷疑其欲反叔業亦遣使參察京師消息於是異<lb/>
論轉盛叔業兄子植颺竝為直閣殿内驅使慮禍至棄<lb/>
母奔夀陽説叔業以朝廷必見掩襲徐世檦等慮叔業<lb/>
外叛遣其宗人中書舍人裴長穆宣㫖許停本任叔業<lb/>
猶不自安而植等說之不已叔業憂懼問計於梁王梁<lb/>
王令遣家還都自然無患叔業乃遣子芬之等還質京<lb/>
<pb n="KR2a0017_WYG_051-4b"/>
師明年進號冠軍將軍傳叔業反者不已芬之愈懼復<lb/>
奔夀春於是發詔討叔業遣䕶軍將軍崔慧景征虜將<lb/>
軍豫州刺史蕭懿督水陸衆軍西討頓軍小峴叔業病<lb/>
困植請救魏虜送芬之為質叔業尋卒虜遣大將軍李<lb/>
醜楊大眼二千餘騎入夀春初虜主元宏建武二年至<lb/>
夀春其下勸攻城宏曰不須攻後當降也植等皆遷洛<lb/>
陽<lb/>
崔慧景字君山清河東武城人也祖構奉朝請父系之<lb/>
<pb n="KR2a0017_WYG_051-5a"/>
州别駕慧景初為國子學生宋泰始中歴位員外郎稍<lb/>
遷長水校尉寧朔將軍太祖在淮隂慧景與宗人祖思<lb/>
同時自結太祖欲北渡廣陵使慧景具船於陶家後渚<lb/>
事雖不遂以此見親除前軍沈攸之事平仍出為武陵<lb/>
王安西司馬河東太守使防扞陜西昇明三年豫章王<lb/>
為荆州慧景留為鎭西司馬兼諮議太守如故太祖受<lb/>
禪封樂安縣子三百戸豫章王遣慧景奉表稱慶還京<lb/>
師太祖召見加意勞接轉平西府司馬南郡内史仍遷<lb/>
<pb n="KR2a0017_WYG_051-5b"/>
為南蠻長史加輔國將軍内史如故先是蠻府置佐資<lb/>
用甚輕至是始重其選建元元年虜動豫章王遣慧景<lb/>
三千人頓方城為司州聲援虜退梁州賊李烏奴未平<lb/>
以慧景為持節都督梁南北秦沙四州軍事西戎校尉<lb/>
梁南秦二州刺史將軍如故敕荆州資給發遣配以實<lb/>
甲千人歩道從襄陽之鎭初烏奴屢為官軍所破走氐<lb/>
中乘閒出擾動梁漢據闗城遣使詣荆州請降豫章王<lb/>
不許遣中兵參軍王圖南率益州軍從劔閣掩討大摧<lb/>
<pb n="KR2a0017_WYG_051-6a"/>
破之烏奴還保武興慧景發漢中兵衆進頓白馬遣支<lb/>
軍與圖南腹背攻擊烏奴大敗遂奔於武興世祖即位<lb/>
進號冠軍將軍在州蓄聚多獲珍貨永明三年以本號<lb/>
還遷黄門郎領羽林監明年遷隨王東中郎司馬加輔<lb/>
國將軍出為持節督司州軍事冠軍將軍司州刺史母<lb/>
喪詔起復本任慧景毎罷州輒傾資獻奉動數百萬世<lb/>
祖以此嘉之九年以本號徵還轉太子左率加通直常<lb/>
侍明年遷右衞將軍加給事中是時虜將南侵上出慧<lb/>
<pb n="KR2a0017_WYG_051-6b"/>
景為持節督豫州郢州之西陽司州之汝南二郡諸軍<lb/>
事冠軍將軍豫州刺史鬰林即位進號征虜將軍慧景<lb/>
以少主新立密與虜交通朝廷疑懼髙宗輔政遣梁王<lb/>
至夀春安慰之慧景遣密啓送誠勸進徴還為散騎常<lb/>
侍左衛將軍建武二年虜寇徐豫慧景以本官假節向<lb/>
鍾離受王𤣥邈節度尋加冠軍將軍四年遷度支尚書<lb/>
領太子左率冬虜主攻沔北五郡假慧景節率衆二萬<lb/>
騎千匹向襄陽雍州衆軍竝受節度永泰元年慧景至<lb/>
<pb n="KR2a0017_WYG_051-7a"/>
襄陽五郡已没加慧景平北將軍置佐史分軍助戍樊<lb/>
城慧景頓渦口村與太子中庶子梁王及軍主前寧州<lb/>
刺史董仲民劉山陽裴颺傅法憲等五千餘人進行鄧<lb/>
城前參騎還稱虜軍且至須臾望數萬騎俱來慧景據<lb/>
南門梁王據北門令諸軍上城上時慧景等蓐食輕行<lb/>
皆有饑懼之色軍中北舘客三人走投虜具告之虜偽<lb/>
都督中軍大將軍彭城王元勰分遣偽武衛將軍元蚪<lb/>
趣城東南㫁慧景歸路偽司馬孟斌向城東偽右衞將<lb/>
<pb n="KR2a0017_WYG_051-7b"/>
軍播正屯城北交射城内梁王欲出戰慧景曰虜不夜<lb/>
圍人城待日暮自當去也旣而虜衆轉盛慧景於南門<lb/>
㧞軍衆軍不相知随後奔退虜軍從北門入劉山陽與<lb/>
部曲數百人㫁後死戰虜遣鎧馬百餘匹突取山陽山<lb/>
陽使射手射之三人倒馬手殺十餘人不能禁且戰且<lb/>
退慧景南出過閙溝軍人蹈藉橋皆㫁壊虜軍夾路射<lb/>
之軍主傅法憲見殺赴溝死者相枕山陽取襖杖塡溝<lb/>
乘之得免虜主率大衆追之晡時虜主至沔北圍軍主<lb/>
<pb n="KR2a0017_WYG_051-8a"/>
劉山陽山陽據城苦戰至暮虜乃退衆軍恐懼其夕皆<lb/>
下船還襄陽東昏即位改領右衛將軍平北假節如故<lb/>
未拜永元元年遷䕶軍將軍尋加侍中陳顯逹反加慧<lb/>
景平南將軍都督衆軍事屯中堂時輔國將軍徐世檦<lb/>
專執號令慧景備員而已帝旣誅戮將相舊臣皆盡慧<lb/>
景自以年宿位重轉不自安明年裴叔業以夀春降虜<lb/>
改授慧景平西將軍假節侍中䕶軍如故率軍水路征<lb/>
夀陽軍頓白下將發帝長圍屏除出琅邪城送之帝戎<lb/>
<pb n="KR2a0017_WYG_051-8b"/>
服坐城樓上召慧景單騎進圍内無一人自随者裁交<lb/>
數言拜辭而去慧景既得出甚喜子覺為直閣将軍慧<lb/>
景密與期四月慧景至廣陵覺便出奔慧景過廣陵數<lb/>
十里召㑹諸軍主曰吾荷三帝厚恩當顧託之重㓜主<lb/>
昏狂朝廷壊亂危而不扶責在今日欲與諸君共建大<lb/>
功以安宗社何如衆皆響應於是回軍還廣陵司馬崔<lb/>
恭祖守廣陵城開門納之帝聞變以征虜将軍右衛将<lb/>
軍左興盛假節督京邑水陸衆軍慧景停二日便収衆<lb/>
<pb n="KR2a0017_WYG_051-9a"/>
濟江集京口江夏王寳𤣥又為内應合二鎮兵力奉寳<lb/>
𤣥向京師臺遣驍騎將軍張佛護直閣將軍徐元稱屯<lb/>
騎校尉姚景珍西中郎參軍徐景智游盪軍主董伯珍<lb/>
騎官桓靈福等據竹里為數城寳𤣥遣信謂佛護曰身<lb/>
自還朝君何意苦相斷遏佛護荅曰小人荷國重恩使<lb/>
於此創立小戍殿下還朝但自直過豈敢干斷遂射慧<lb/>
景軍因合戰慧景子覺及崔恭祖領前鋒皆傖楚善戰<lb/>
又輕行不㸑食以數舫緣江載酒肉為軍糧每見臺軍<lb/>
<pb n="KR2a0017_WYG_051-9b"/>
城中烟火起輒盡力攻擊臺軍不復得食以此饑困元<lb/>
稱等議欲降佛護不許十二日恭祖等復攻之城陷佛<lb/>
護單馬走追得斬首徐元稱降餘軍主皆死慧景至臨<lb/>
沂令李玉之發橋斷路慧景收殺之臺遣中領軍王瑩<lb/>
都督衆軍據湖頭築壘上帶蔣山西巖實甲數萬慧景<lb/>
至查硎竹塘人萬副兒善射獵能捕虎投慧景曰今平<lb/>
路皆為臺軍所斷不可議進唯宜從蔣山龍尾上出其<lb/>
不意耳慧景從之分遣千餘人魚貫緣山自西巖夜下<lb/>
<pb n="KR2a0017_WYG_051-10a"/>
鼓呌臨城中臺軍驚恐卽時奔散帝又遣右衞將軍左<lb/>
興盛率臺内三萬人拒慧景於北籬門望風退走慧景<lb/>
引軍入樂遊苑恭祖率輕騎十餘匹突進北掖門乃復<lb/>
出宫門皆閉慧景引衆圍之於是東府石頭白下新亭<lb/>
諸城皆潰左興盛走不得入宫逃淮渚荻舫中慧景擒<lb/>
殺之宫中遣兵出盪不剋慧景燒蘭臺府署為戰塲守<lb/>
衛尉蕭暢屯南掖門處分城内隨方應擊衆心以此稍<lb/>
安慧景稱宣徳太后令廢帝為呉王時巴陵王昭胄先<lb/>
<pb n="KR2a0017_WYG_051-10b"/>
逃民間出投慧景慧景意更向之故猶豫未知所立竹<lb/>
里之㨗子覺與恭祖爭勲慧景不能決恭祖勸慧景射<lb/>
火箭燒北掖樓慧景以大事垂定後若更造費用功力<lb/>
不從其計性好談義兼觧佛理頓法輪寺對客高談恭<lb/>
祖深懐怨望先是衞尉蕭懿為征虜將軍豫州刺史自<lb/>
歴陽歩道征夀陽帝遣密使告之懿率軍主胡松李居<lb/>
士等數千人自采石濟岸頓越城舉火臺城中鼓呌稱<lb/>
慶恭祖先勸慧景遣二千人斷西岸軍令不得渡慧景<lb/>
<pb n="KR2a0017_WYG_051-11a"/>
以城旦夕降外救自然應散至是恭祖請擊義師又不<lb/>
許乃遣子覺將精手數千人渡南岸義師昧旦進戰數<lb/>
合士皆致死覺大敗赴淮死者二千餘人覺單馬退開<lb/>
桁阻淮其夜崔恭祖與驍將劉靈運詣城降慧景衆情<lb/>
離壊乃將腹心數人潜去欲北渡江城北諸軍不知猶<lb/>
為拒戰城内出盪殺數百人義軍渡北岸慧景餘衆皆<lb/>
奔慧景圍城凡十二日軍旅散在京師不為營壘及走<lb/>
衆於道稍散單馬至蠏浦為漁父所斬以頭内鰌魚籃<lb/>
<pb n="KR2a0017_WYG_051-11b"/>
擔送至京師時年六十三追贈張佛護為司州刺史左<lb/>
興盛豫州刺史竝征虜將軍徐景智桓靈福屯騎校尉<lb/>
董伯珍員外郎李玉之給事中其餘有差恭祖者慧景<lb/>
宗人驍果便馬矟氣力絶人頻經軍陣討王敬則與左<lb/>
興盛軍容袁文曠爭敬則首訴明帝曰恭祖秃馬絳衫<lb/>
手刺倒賊故文曠得斬其首以死易勲而見枉奪若失<lb/>
此勲要當刺殺左興盛帝以其勇健謂興盛曰何容令<lb/>
恭祖與文曠爭功遂封二百戸慧景平後恭祖繫尚方<lb/>
<pb n="KR2a0017_WYG_051-12a"/>
少時殺之覺亡命為道人見執伏法臨刑與妹書曰捨<lb/>
逆旅歸其家以為大樂况得從先君遊太清乎古人有<lb/>
力扛周鼎而有立錐之歎以此言死亦復何傷平生素<lb/>
心士大夫皆知之矣旣不得附驥尾安得施名於後世<lb/>
慕古竹帛之事今皆亡矣慧景妻女亦頗知佛義覺弟<lb/>
偃為始安内史藏竄得免和帝西臺立以為寧朔將軍<lb/>
中興元年詣公車門上書曰臣竊惟太祖高宗之孝子<lb/>
忠臣而昏主之賊臣亂子者江夏王與陛下先臣與鎮<lb/>
<pb n="KR2a0017_WYG_051-12b"/>
軍是也臣聞堯舜之心常以天下為憂而不以位為樂<lb/>
彼孑然之舜壟畝之人猶尚若此况祖業之重家國之<lb/>
切江夏旣行之於前陛下又蹈之於後雖成敗異術而<lb/>
所由同方也陛下初登至尊與天合符天下纖介之屈<lb/>
尚望陛下申之絲髪之寃尚望陛下理之况先帝之子<lb/>
陛下之兄所行之道即陛下所由哉如此尚弗恤其餘<lb/>
何幾哉陛下德侔造化仁育羣生雖在昆蟲草木有不<lb/>
得其所者覽而傷焉而况乎友愛天至孔懐之深夫豈<lb/>
<pb n="KR2a0017_WYG_051-13a"/>
不懐将以事割此實左右不明未之或詳惟陛下公聽<lb/>
竝觀以詢之芻蕘羣臣有以臣言為不可乞使臣廷辯<lb/>
之則天人之意塞四海之疑釋必若不然倖小民之無<lb/>
識耳使其曉然知此相聚而逃陛下以責江夏之寃朝<lb/>
廷将何以應之哉若天聽沛然回光發惻愴之詔而使<lb/>
東牟朱虛東襃儀父之節則荷戈之士誰不盡死愚戇<lb/>
之言萬一上合事乞留中事寢不報偃又上疏曰近冐<lb/>
陳江夏之寃定承聖詔已有襃贈此臣狂疎之罪也然<lb/>
<pb n="KR2a0017_WYG_051-13b"/>
臣所以諮問者不得其實罪在萬没無所復云但愚心<lb/>
所恨非敢以父子之親骨肉之間而僥幸曲陛下之法<lb/>
傷至公之義誠不曉聖朝所以然之意若以狂主雖狂<lb/>
而實是天子江夏雖賢實是人臣先臣奉人臣逆人君<lb/>
以為不可申明詔得矣然未審陛下亦是人臣不而鎮<lb/>
軍亦復奉人臣逆人君今之嚴兵勁卒方指於象魏者<lb/>
其故何哉臣所不死茍存視息非有他故所以待皇運<lb/>
之開泰申寃魂之枉屈今皇運旣已開泰矣而死於社<lb/>
<pb n="KR2a0017_WYG_051-14a"/>
稷盡忠反以為賊臣何用此生陛下世矣臣聞王臣之<lb/>
節竭智盡公以奉其上居股肱之任者申理寃滯薦達<lb/>
羣賢凡此衆臣夙興夜寐心未嘗須臾之間而不在公<lb/>
故萬物無不得其理而頌聲作焉臣謹案鎮軍将軍臣<lb/>
頴胄宗室之親股肱之重身有伊霍之功荷陛下稷旦<lb/>
之任中領軍臣衍受帷幄之寄副宰相之尊皆所以棟<lb/>
梁朝廷社稷之臣天下所當遑遑匪懈盡忠竭誠欲使<lb/>
萬物得理而頌聲大興者豈復宜踰此哉而同知先臣<lb/>
<pb n="KR2a0017_WYG_051-14b"/>
股肱江夏匡濟王室天命未遂王亡與亡而不為陛下<lb/>
瞥然一言知而不言是不忠之臣不知而言乃不智之<lb/>
臣此而不知将何所知如以江夏心異先臣受制臣力<lb/>
則江夏同致死斃聽可昏政淫刑見殘無道然江夏之<lb/>
異以何為明孔吕二人誰以為戮手御麾幡言輒任公<lb/>
同心共志心若膠漆而以為異臣竊惑焉如以先臣遣<lb/>
使江夏斬之則征東之驛何為見戮陛下斬征東之使<lb/>
寔詐山陽江夏違先臣之請實謀孔矜天命有歸故事<lb/>
<pb n="KR2a0017_WYG_051-15a"/>
業不遂耳夫唯聖人乃知天命守忠之臣唯知盡死安<lb/>
顧成敗詔稱江夏遭時屯故跡屈行令内恕探情無玷<lb/>
純節今兹之旨又何以處鎮軍哉臣所言畢矣乞就湯<lb/>
鑊然臣雖萬没猶願陛下必申先臣何則惻愴而申之<lb/>
則天下伏不惻愴而申之天下之人北面而事陛下者<lb/>
徒以力屈耳先臣之忠有識所知南史之筆千載可期<lb/>
亦何待陛下屈申而為襃貶然小臣惓惓之愚為陛下<lb/>
計耳臣之所言非孝於父實忠於君惟陛下熟察少留<lb/>
<pb n="KR2a0017_WYG_051-15b"/>
心焉臣頻觸宸嚴而不彰露所以每上封事者非自為<lb/>
戇地猶以春秋之義有隱諱之意也臣雖淺薄然今日<lb/>
之事斬足斷頭殘身滅形何所不能為陛下耳臣聞生<lb/>
人之死肉人之骨有識之士未為多感公聽竝觀申人<lb/>
之寃秉德任公理人之屈則普天之人爭為之死何則<lb/>
理之所不可以已也陛下若引臣寃免臣兄之罪收徃<lb/>
失發惻愴之詔懐可報之意則桀之犬實可吠堯跖之<lb/>
客實可刺由又何况由之犬堯之客臣非吝生實為陛<lb/>
<pb n="KR2a0017_WYG_051-16a"/>
下重此名於天下已成之基可惜之寳莫復是加寖明<lb/>
寖昌不可不循寖微寖滅不可不慎惟陛下熟察詳擇<lb/>
其𠂻若陛下猶以為疑鎮軍未之允決乞下征東共詳<lb/>
可否無以向隅之悲而傷陛下滿堂之樂何則陛下昏<lb/>
主之弟江夏亦昏主之弟鎮軍受遺託之恩先臣亦荷<lb/>
顧命之重情節無異所為皆同殊者唯以成敗仰資聖<lb/>
朝耳臣不勝愚忠請使羣臣廷辯者臣乞專令一人精<lb/>
賜本語僥幸萬一天聽昭然則軻沈七族離燔妻子人<lb/>
<pb n="KR2a0017_WYG_051-16b"/>
以為難臣豈不易詔報曰具卿寃切之懐卿門首義而<lb/>
旌徳未彰亦追以慨然今當顯加贈諡偃尋下獄死<lb/>
張欣泰字義亨竟陵人也父興世宋左衛将軍欣泰少<lb/>
有志節不以武業自居好𨽻書讀子史年十餘詣吏部<lb/>
尚書褚淵淵問之曰張郎弓馬多少欣泰答曰性怯畏<lb/>
馬無力牽弓淵甚異之辟州主簿歴諸王府佐元徽中<lb/>
興世在家擁雍州還資見錢三千萬蒼梧王自領人劫<lb/>
之一夜垂盡興世憂懼感病卒欣泰兄欣華時任安成<lb/>
<pb n="KR2a0017_WYG_051-17a"/>
郡欣泰悉封餘財以待之建元初歴官寧朔将軍累除<lb/>
尚書都官郎世祖與欣泰早經欵遇及即位以為直閣<lb/>
将軍領禁旅除豫章王太尉參軍出為安逺䕶軍武陵<lb/>
内史還復為直閣歩兵校尉領羽林監欣泰通渉雅俗<lb/>
交結多是名素下直輒遊園池著鹿皮冠衲衣錫杖挾<lb/>
素琴有以啟世祖者世祖曰将家兒何敢作此舉止後<lb/>
從車駕出新林敇欣泰甲仗㢘察欣泰停仗於松樹下<lb/>
飲酒賦詩制局監呂文度過見啟世祖世祖大怒遣出<lb/>
<pb n="KR2a0017_WYG_051-17b"/>
外數日意稍釋召還謂之曰卿不樂為武職驅使當處<lb/>
卿以清貫除正員郎永明八年出為鎮軍中兵參軍南<lb/>
平内史巴東王子響殺僚佐上遣中庶子胡諧之西討<lb/>
使欣泰為副欣泰謂諧之曰今太嵗在西南逆嵗行軍<lb/>
兵家深忌不可見戰戰必見危今段此行勝旣無名負<lb/>
誠可恥彼㓙狡相聚所以為其用者或利賞逼威無由<lb/>
自潰若且頓軍夏口宣示禍福可不戰而擒也諧之不<lb/>
從進屯江津尹畧等見殺事平欣泰徙為隨王子隆鎮<lb/>
<pb n="KR2a0017_WYG_051-18a"/>
西中兵改領河東内史子隆深相愛納數與談宴州府<lb/>
職局多使闗領意遇與謝脁相次典籖密以啟聞世祖<lb/>
怒召還都屏居家巷置宅南岡下面接松山欣泰負弩<lb/>
射雉恣情閑放衆伎雜藝頗多閑觧明帝即位為領軍<lb/>
長史遷諮議參軍上書陳便宜二十條其一條言宜毁<lb/>
廢塔寺帝竝優詔報答建武二年虜圍鍾離城欣泰為<lb/>
軍主隨崔慧景救援欣泰移虜廣陵侯曰聞攻鍾離是<lb/>
子之深策可無謬哉兵法云城有所不攻地有所不爭<lb/>
<pb n="KR2a0017_WYG_051-18b"/>
豈不聞之乎我國家舟舸百萬覆江横海所以案甲於<lb/>
今不至欲以邊城疲魏士卒我且千里運糧行留俱弊<lb/>
一時霖雨川谷涌溢然後乗㠶渡海百萬齊進子復奚<lb/>
以御之乃令魏主以萬乗之重攻此小城是何謂歟攻<lb/>
而不㧞誰之恥邪假令能㧞子守之我将連舟千里舳<lb/>
艫相屬西過壽陽東接滄海仗不再請糧不更取士卒<lb/>
偃卧起而接戰乃魚鱉不通飛鳥斷絶偏師淮左其不<lb/>
能守晈可知矣如其不㧞吾将假法於魏之有司以請<lb/>
<pb n="KR2a0017_WYG_051-19a"/>
子之過若挫兵夷衆攻不卒下驅士塡隍㧞而不能守<lb/>
則魏朝名士其當别有深致乎吾所未能量昔魏之大<lb/>
武佛狸傾一國之衆攻十雉之城死亡太半僅以身返<lb/>
旣智屈於金墉亦雖㧞而不守皆筭失所為至今為笑<lb/>
前鑒未逺已忘之乎和門邑邑戲載往意虜旣為徐州<lb/>
軍所挫更欲於邵陽洲築城慧景慮為大患欣泰曰虜<lb/>
所以築城者外示姱大實懼我躡其後耳今若說之以<lb/>
彼此各願罷兵則其患自息慧景從之遣欣泰至虜城<lb/>
<pb n="KR2a0017_WYG_051-19b"/>
下具述此意及虜引退而洲上餘兵萬人求輸五百匹<lb/>
馬假道慧景欲斷路攻之欣泰説慧景曰歸師勿遏古<lb/>
人畏之死地之兵不可輕也勝之既不足為武敗則徒<lb/>
喪前功不如許之慧景乃聼虜過時領軍蕭坦之亦援<lb/>
鍾離還啓明帝曰邵陽洲有死賊萬人慧景欣泰放而<lb/>
不取帝以此皆不加賞四年出為永陽太守永元初還<lb/>
都崔慧景圍城欣泰入城内領軍守備事寧除輔國將<lb/>
軍廬陵王安東司馬義師起以欣泰為持節督雍梁南<lb/>
<pb n="KR2a0017_WYG_051-20a"/>
北秦四州郢州之竟陵司州之随郡軍事雍州刺史將<lb/>
軍如故時少帝昏亂人情咸伺事隙欣泰與弟前始安<lb/>
内史欣時密謀結太子右率胡松前南譙太守王靈秀<lb/>
直閣將軍鴻選含徳主帥茍勵直後劉靈運等十餘人<lb/>
竝同契㑹帝遣中書舍人馮元嗣監軍救郢茹法珍梅<lb/>
蟲兒及太子右率李居士制局監楊明泰等十餘人相<lb/>
送中興堂欣泰等使人懐刀於座斫元嗣頭墜果柈中<lb/>
又斫明泰破其腹蟲兒傷刺數瘡手指皆堕居士踰牆<lb/>
<pb n="KR2a0017_WYG_051-20b"/>
得出茹法珍亦散走還臺靈秀仍往石頭迎建安王寳<lb/>
夤率文武數百唱警蹕至杜姥宅欣泰初聞事發馳馬<lb/>
入宮冀法珍等在外城内處分必盡見委表裏相應因<lb/>
行廢立旣而法珍得反處分閉門上仗不配欣泰兵鴻<lb/>
選在殿内亦不敢發城外衆尋散少日事覺詔收欣泰<lb/>
胡松等皆伏誅欣泰少時有人相其當得三公而年裁<lb/>
三十後屋瓦堕傷額又問相者云無復公相年夀更増<lb/>
亦可得方伯耳死時年四十六<lb/>
<pb n="KR2a0017_WYG_051-21a"/>
史臣曰崔慧景宿將老臣憂危昏運回董御之威舉晉<lb/>
陽之甲乘機用權内襲少主因樂亂之民藉淮楚之剽<lb/>
驍將授首羣師委律鼓鼙讙於宮寢戈㦸跱於城隍陵<lb/>
埤負戶士衰氣竭屢發銅虎之兵未有釋位之援勢等<lb/>
易京魚爛待盡征虜將軍投袂以先國急束馬旅師横<lb/>
江競濟風驅電掃制勝轉丸越城之戰旗獲蔽野津<graphic n="KR2008" url="https://raw.githubusercontent.com/kanripo/KR-Gaiji/master/images/KR2008.png" mimeType="image/png"/>
之㨗獻俘象魏瞻塵望烽窮壘重闢戮帶定襄曽未及<lb/>
此盛矣哉桓文異世也<lb/>
<pb n="KR2a0017_WYG_051-21b"/>
贊曰叔業外叛淮肥失險慧景倒戈宮門晝掩欣泰倉<lb/>
卒霜刃不染實起時昏堅氷互漸<lb/>
　<lb/>
　<lb/>
　<lb/>
　<lb/>
　<lb/>
　南齊書卷五十一<lb/>
<pb n="KR2a0017_WYG_051-22a"/>
　南齊書卷五十一考證<lb/>
崔慧景傳四月回軍廣陵○<hi>臣祖庚</hi>按此有月不日東<lb/>
　昏紀四月癸酉慧景棄衆走通鑑考異曰按長厯是<lb/>
　嵗四月庚午朔癸酉乃四月四日據此則四月四日<lb/>
　慧景已棄衆走矣而傳云四月回軍恭祖納之又云<lb/>
　十二日恭祖復攻之城陷紀傳前後各不相顧又按<lb/>
　紀云夏四月丁未慧景於廣陵襲京師通鑑考異曰<lb/>
　是嵗三月辛丑朔丁未三月七日當作三月以此考<lb/>
<pb n="KR2a0017_WYG_051-22b"/>
　之則回軍廣陵亦當在三月紀傳作四月誤也<lb/>
司馬崔恭祖守廣陵城開門納之○<hi>臣承蒼</hi>按南史云<lb/>
　俄而慧景至恭祖閉門不敢出慧景知其異已泣數<lb/>
　行而去與此互異<lb/>
單馬至蠏浦為漁父所斬○<hi>臣祖庚</hi>按南史云慧景單<lb/>
　馬至蠏浦投漁人太叔榮之榮之為慧景門人時為<lb/>
　蠏浦戍斬慧景首送都與此小異然既云漁人又云<lb/>
　為戍未免矛盾南史固未可據也<lb/>
<pb n="KR2a0017_WYG_051-23a"/>
張欣泰傳時年四十六○南史作三十六<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0017_WYG_051-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南齊書卷五十一考證<lb/>
</p>
<p>
</p>
  </div>
</body>
</text>
</TEI>
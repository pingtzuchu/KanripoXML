<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南齊書卷五十二</head> <lb/>
    <p>
<pb n="KR2a0017_WYG_052-1a"/>
欽定四庫全書<lb/>
　南齊書卷五十二<lb/>
　　梁　　　蕭　　　子　　　顯　　　撰<lb/>
　列傳第三十三<lb/>
　　文學<lb/>
　　　邱靈鞠　檀　超　卞　彬　邱巨源<lb/>
　　　王智深　陸　厥　崔慰祖　王逡之<lb/>
　　　祖沖之　賈　淵<lb/>
<pb n="KR2a0017_WYG_052-1b"/>
邱靈鞠吳興烏程人也祖系祕書監靈鞠少好學善屬<lb/>
文與上計仕郡為吏州辟從事詣領軍沈演之演之曰<lb/>
身昔為州職詣領軍謝晦賔主坐處政如今日卿將來<lb/>
或復如此也舉秀才為州主簿累遷員外郎宋孝武殷<lb/>
貴妃亡靈鞠獻挽歌詩三首云雲横廣階闇霜深髙殿<lb/>
寒帝摘句嗟賞除新安王北中郎叅軍出為剡烏程令<lb/>
不得志泰始初坐東賊黨錮數年褚淵為吳興謂人曰<lb/>
此郡才士唯有邱靈鞠及沈勃耳乃啓申之明帝使著<lb/>
<pb n="KR2a0017_WYG_052-2a"/>
大駕南討紀論久之除太尉叅軍轉安北記室帶扶風<lb/>
太守不就為尚書三公郎建康令轉通直郎兼中書郎<lb/>
昇明中遷正員郎領本郡中正兼中書郎如故時方禪<lb/>
讓太祖使靈鞠叅掌詔策建元元年轉中書郎中正如<lb/>
故敕知東宮手筆尋又掌知國史明年出為鎮南長史<lb/>
尋陽相遷尚書左丞世祖即位轉通直常侍尋領東觀<lb/>
祭酒靈鞠曰人居官願數遷使我終身為祭酒不恨也<lb/>
永明二年領驍騎將軍靈鞠不樂武位謂人曰我應還<lb/>
<pb n="KR2a0017_WYG_052-2b"/>
東掘顧榮冢江南地方數千里士子風流皆出此中顧<lb/>
榮忽引諸傖渡妨我輩塗轍死有餘罪改正員常侍靈<lb/>
鞠好飲酒臧否人物在沈淵座見王儉詩淵曰王令文<lb/>
章大進靈鞠曰何如我未進時此言達儉靈鞠宋世文<lb/>
名甚盛入齊頗減蓬髪㢮縱無形儀不治家業王儉謂<lb/>
人曰邱公仕宦不進才亦退矣遷長沙王車騎長史太<lb/>
中大夫卒著江左文章録序起太興訖元熈文集行於<lb/>
世<lb/>
<pb n="KR2a0017_WYG_052-3a"/>
檀超字悅祖髙平金鄉人也祖𢎞宗宋南琅邪太守超<lb/>
少好文學放誕任氣解褐州西曹嘗與别駕蕭惠開共<lb/>
事不為之下謂惠開曰我與卿俱起一老姥何足相誇<lb/>
蕭太后惠開之祖姑長沙王道憐妃超祖姑也舉秀才<lb/>
孝建初坐事徙梁州板宣威府叅軍孝武聞超有文章<lb/>
敕還直東宮除驃騎叅軍寜蠻主簿鎮北諮議超累佐<lb/>
蕃職不得志轉尚書度支郎車騎功曹桂陽内史入為<lb/>
殿中郎兼中書郎零陵内史征北驃騎記室國子博士<lb/>
<pb n="KR2a0017_WYG_052-3b"/>
兼左丞超嗜酒好言詠舉止和靡自比晉郗超為髙平<lb/>
二超謂人曰猶覺我為優也太祖賞愛之遷驍騎將軍<lb/>
常侍司徒右長史建元二年初置史官以超與驃騎記<lb/>
室江淹掌史職上表立條例開元紀號不取宋年封爵<lb/>
各詳本傳無假年表立十志律厯禮樂天文五行郊祀<lb/>
刑法藝文依班固朝㑹輿服依蔡邕司馬彪州郡依徐<lb/>
爰百官依范曄合州郡班固五星載天文日蝕載五行<lb/>
改日蝕入天文志以建元為始帝女體自皇宗立傳以<lb/>
<pb n="KR2a0017_WYG_052-4a"/>
備甥舅之重又立處士列女傳詔内外詳議左僕射王<lb/>
儉議金粟之重八政所先食貨通則國富民實宜加編<lb/>
録以崇務本朝㑹志前史不書蔡邕稱先師胡廣說漢<lb/>
舊儀此乃伯喈一家之意曲碎小儀無煩録宜立食貨<lb/>
省朝㑹洪範九疇一曰五行五行之本先乎水火之精<lb/>
是為日月五行之宗也今宜憲章前軌無所改革又立<lb/>
帝女傳亦非淺識所安若有髙徳異行自當載在列女<lb/>
若止於常美則仍舊不書詔日月災隸天文餘如儉議<lb/>
<pb n="KR2a0017_WYG_052-4b"/>
超史功未就卒官江淹撰成之猶不備也時豫章熊襄<lb/>
著齊典上起十代其序云尚書堯典謂之虞書則附所<lb/>
述故通謂之齊名為河洛金匱<lb/>
卞彬字士蔚濟隂寃句人也祖嗣之中領軍父延之有<lb/>
剛氣為上虞令彬才操不羣文多指刺州辟西曹主簿<lb/>
奉朝請員外郎宋元徽末四貴輔政彬謂太祖曰外間<lb/>
有童謠云可憐可念尸著服孝子不在日代哭列管蹔<lb/>
鳴死滅族公頗聞不時王蘊居父憂與袁粲同死故云<lb/>
<pb n="KR2a0017_WYG_052-5a"/>
尸著服也服者衣也禇字邉衣也孝除子以日代者謂<lb/>
禇淵也列管蕭也彬退太祖笑曰彬自作此齊臺初建<lb/>
彬又曰誰謂宋遠跂予望之太祖聞之不加罪也除右<lb/>
軍叅軍家貧出為南康郡丞彬頗飲酒擯棄形骸作蚤<lb/>
虱賦序曰余居貧布衣十年不制一袍之縕有生所託<lb/>
資其寒暑無與易之為人多病起居甚疎縈寢敗絮不<lb/>
能自釋兼攝性懈惰嬾事皮膚澡刷不謹澣沐失時四<lb/>
體㲰㲰加以臭穢故葦席蓬纓之間蚤虱猥流淫癢渭<lb/>
<pb n="KR2a0017_WYG_052-5b"/>
濩無時恕肉探揣擭撮日不替手虱有諺言朝生暮孫<lb/>
若吾之虱者無湯沐之慮絶相弔之憂宴聚乎久襟爛<lb/>
布之裳服無改換搯齧不能加脫畧緩嬾復不懃於捕<lb/>
討孫孫息息三十五嵗焉其畧言皆實録也除南海王<lb/>
國郎中令尚書比部郎安吉令車騎記室彬性飲酒以<lb/>
瓠壺瓢勺杬皮為肴著帛冠十二年不改易以大瓠為<lb/>
火籠什物多諸詭異自稱卞田居婦為傅蠶室或諌曰<lb/>
卿都不持操名器何由得升彬曰擲五木子十擲輙鞬<lb/>
<pb n="KR2a0017_WYG_052-6a"/>
豈復是擲子之拙吾好擲政極此耳永元中為平越長<lb/>
史綏建太守卒官彬又目禽獸云羊性淫而狠猪性卑<lb/>
而率鵞性頑而傲狗性險而出皆指斥貴勢其蝦蟆賦<lb/>
云紆青拖紫名為蛤魚世謂比令僕也又云科斗唯唯<lb/>
羣浮闇水維朝繼夕聿役如鬼比令史諮事也文章傳<lb/>
於閭巷永明中琅邪諸葛朂為國子生作雲中賦指祭<lb/>
酒以下皆有形似之目坐繫東冶作東冶徒賦世祖見<lb/>
赦之又有陳郡袁嘏自重其文謂人云我詩應湏大材<lb/>
<pb n="KR2a0017_WYG_052-6b"/>
迮之不爾飛去建武末為諸暨令被王敬則所殺<lb/>
邱巨源蘭陵蘭陵人也宋初土斷屬丹陽後屬蘭陵巨<lb/>
源少舉丹陽郡孝亷為宋孝武所知大明五年敕助徐<lb/>
爰撰國史帝崩江夏王義恭取掌書記明帝即位使叅<lb/>
詔誥引在左右自南臺御史為王景文鎮軍叅軍寜喪<lb/>
還家元徽初桂陽王休範在尋陽以巨源有筆翰遣船<lb/>
迎之餉以錢物巨源因太祖自啓敕板起巨源使留京<lb/>
都桂陽事起使於中書省撰符檄事平除奉朝請巨源<lb/>
<pb n="KR2a0017_WYG_052-7a"/>
望有封賞旣而不獲乃與尚書令袁粲書曰民信理推<lb/>
心闇於量事庶謂丹誠感達賞報孱期豈虞寂寥忽焉<lb/>
三稔議者必云筆記賤伎非殺活所待開勸小說非否<lb/>
判所寄然則先聲後實軍國舊章七德九功將名當世<lb/>
仰觀天緯則右將而左相俯察人序則西武而東文固<lb/>
非胥祝之倫伍巫匠之流匹矣去昔竒兵變起呼吸雖<lb/>
凶渠即勦而人情更迷茅恬開城千齡出叛當此之時<lb/>
心膂胡越奉迎新亭者士庶塡路投名朱雀者愚智空<lb/>
<pb n="KR2a0017_WYG_052-7b"/>
閨人惑而民不惑人畏而民不畏其一可論也臨機新<lb/>
亭獨能抽刃斬賊者唯有張敬兒而中書省獨能奮筆<lb/>
弗顧者唯有邱巨源文武相方誠有優劣就其死亡以<lb/>
決成敗當崩天之敵抗不測之禍請問海内此膽何如<lb/>
其二可論也又爾時顛沛普喚文士黄門中書靡不畢<lb/>
集摛翰振藻非為乏人朝廷洪筆何故假手凡賤若以<lb/>
此賊彊盛勝負難測羣賢怯不染豪者則民宜以勇獲<lb/>
賞若云羽檄之難必湏筆傑羣賢推能見委者則民宜<lb/>
<pb n="KR2a0017_WYG_052-8a"/>
以才賜列其三可論也竊見桂陽賊賞不赦之條凡二<lb/>
十五人而李恒鍾爽同在此例戰敗後出罪竝釋然而<lb/>
吳邁遠族誅之罸則操筆大禍而操戈無害論以賞科<lb/>
則武人超越而文人埋没其四可論也且邁遠置辭無<lb/>
乃侵慢民作符檄肆言詈辱放筆出手即就韲粉若使<lb/>
桂陽得志民若不轘裂軍門則應腰斬都市嬰孩脯膾<lb/>
伊可熟念其五可論也徃年戎旅萬有餘甲十分之中<lb/>
九分冗隸可謂衆矣攀龍附驎翻焉雲翔至若民狂夫<lb/>
<pb n="KR2a0017_WYG_052-8b"/>
可謂寡矣徒闗敕㫖空然泥沈詎其荷瞂塵末皆是白<lb/>
起操牘事始必非魯連邪民傎國算迅足馳烽斾之機<lb/>
帝擇逸翰赴罻羅之會旣能陵敵不殿爭先無負宜其<lb/>
微賜存在少沾飲齕遂乃棄之溝間如蜉如蟻擲之言<lb/>
外如土如灰絓隸帖戰無拳無勇竝随資峻級矣凡豫<lb/>
臺内不文不武已坐拱清階矣撫骸如此瞻例如彼旣<lb/>
非草木何能弭聲巨源竟不被申歴佐諸王府轉羽林<lb/>
監建元元年為尚書主客郎領軍司馬越騎校尉除武<lb/>
<pb n="KR2a0017_WYG_052-9a"/>
昌太守拜竟不樂江外行世祖問之巨源曰古人云寧<lb/>
飲建業水不食武昌魚臣年已老寜死於建業以為餘<lb/>
杭令沈攸之事太祖使巨源為尚書符荆州巨源以此<lb/>
又望賞異自此意常不滿髙宗為吳興巨源作秋胡詩<lb/>
有譏刺語以事見殺<lb/>
王智深字雲才琅邪臨沂人也少從陳郡謝超宗學屬<lb/>
文好飲酒拙澁乏風儀宋建平王景素為南徐州作觀<lb/>
法篇智深和之見賞辟為西曹書佐貧無衣未到職而<lb/>
<pb n="KR2a0017_WYG_052-9b"/>
景素敗後解褐為州祭酒太祖為鎮軍時邱巨源薦之<lb/>
於太祖板為府行叅軍除豫章王國常侍遷太學博士<lb/>
豫章王大司馬叅軍兼記室世祖使太子家令沈約撰<lb/>
宋書擬立袁粲傳以審世祖世祖曰袁粲自是宋家忠<lb/>
臣約又多載孝武明帝諸鄙凟事上遣左右謂約曰孝<lb/>
武事迹不容頓爾我昔經事宋明帝卿可思諱惡之義<lb/>
於是多所省除又敕智深撰宋紀召見芙蓉堂賜衣服<lb/>
給宅智深告貧於豫章王王曰湏卿書成當相論以禄<lb/>
<pb n="KR2a0017_WYG_052-10a"/>
書成三十卷世祖後召見智深於璿明殿令拜表奏上<lb/>
表未奏而世祖崩隆昌元年敕索其書智深遷為竟陵<lb/>
王司徒叅軍坐事免江夏王鋒衡陽王鈞竝善待之初<lb/>
智深為司徒袁粲所接及撰宋紀意常依依粲㓜孤祖<lb/>
母名其為愍孫後慕荀粲自改名會稽賀喬譏之智深<lb/>
於是著論家貧無人事嘗餓五日不得食掘莧根食之<lb/>
司空王僧䖍及子志分與衣食卒於家先是陳郡袁炳<lb/>
字叔明有文學亦為袁粲所知著晉書未成卒潁川庾<lb/>
<pb n="KR2a0017_WYG_052-10b"/>
銑善屬文見賞豫章王引至大司馬記室叅軍卒<lb/>
陸厥字韓卿吳郡吳人揚州别駕閑子也厥少有風槩<lb/>
好屬文五言詩體甚新竒永明九年詔百官舉士同郡<lb/>
司徒左西掾顧暠之表薦焉州舉秀才王晏少傅主簿<lb/>
遷後軍行叅軍永明末盛為文章吳興沈約陳郡謝朓<lb/>
琅邪王融以氣類相推轂汝南周顒善識聲韻約等文<lb/>
皆用宮商以平上去入為四聲以此制韻不可増減世<lb/>
呼為永明體沈約宋書謝靈運傳後又論宮商厥與約<lb/>
<pb n="KR2a0017_WYG_052-11a"/>
書曰范詹事自序性别宮商識清濁特能適輕重濟艱<lb/>
難古今文人多不全了斯處縱有會此者不必從根本<lb/>
中來沈尚書亦云自靈均以來此祕未覩或闇與理合<lb/>
匪由思至張蔡曹王曾無先覺潘陸顔謝去之彌遠大<lb/>
㫖鈞使宮羽相變低昻舛節若前有浮聲則後湏切響<lb/>
一簡之内音韻盡殊兩句之中輕重悉異辭旣美矣理<lb/>
又善焉但觀歴代衆賢似不都闇此處而云此祕未覩<lb/>
近於誣乎案范云不從根本中來尚書云匪由思至斯<lb/>
<pb n="KR2a0017_WYG_052-11b"/>
可謂揣情謬於𤣥黄擿句差其音律也范又云時有㑹<lb/>
此者尚書云或闇與理合則美詠清謳有辭章調韻者<lb/>
雖有差謬亦有㑹合推此以往可得而言夫思有合離<lb/>
前哲同所不免文有開塞即事不得無之子建所以好<lb/>
人譏弹士衡所以遺恨終篇旣曰遺恨非盡美之作理<lb/>
可詆訶君子執其詆訶便謂合理為闇豈如指其合理<lb/>
而寄詆訶為遺恨邪自魏文屬論深以清濁為言劉楨<lb/>
奏書大明體勢之致岨峿妥帖之談操末續顚之說興<lb/>
<pb n="KR2a0017_WYG_052-12a"/>
𤣥黄於律呂比五色之相宣茍此祕未覩兹論為何所<lb/>
指邪故愚謂前英已早識宮徴但未屈曲指的若今論<lb/>
所申至於掩瑕藏疾合少謬多則臨淄所云人之著述<lb/>
不能無病者也非知之而不改謂不改則不知斯曹陸<lb/>
又稱竭情多悔不可力彊者也今許以有病有悔為言<lb/>
則必自知無悔無病之地引其不了不合為闇何獨誣<lb/>
其一合一了之明乎意者亦質文時異古今好殊將急<lb/>
在情物而緩於章句情物文之所急美惡猶且相半章<lb/>
<pb n="KR2a0017_WYG_052-12b"/>
句意之所緩故合少而謬多義兼於斯必非不知明矣<lb/>
長門上林殆非一家之賦洛神池鴈便成二體之作孟<lb/>
堅精正詠史無虧於東主平子恢富羽獵不累於憑虚<lb/>
王粲初征他文未能稱是楊脩敏捷暑賦彌日不獻率<lb/>
意寡尤則事促乎一日翳翳愈伏而理賖於七歩一人<lb/>
之思遲速天懸一家之文工拙壤隔何獨宮商律呂必<lb/>
責其如一邪論者乃可言未窮其致不得言曾無先覺<lb/>
也約答曰宮商之聲有五文字之别累萬以累萬之䌓<lb/>
<pb n="KR2a0017_WYG_052-13a"/>
配五聲之約髙下低昻非思力所舉又非止若斯而已<lb/>
也十字之文顚倒相配字不過十巧厯已不能盡何況<lb/>
復過於此者乎靈均以來未經用之於懐抱固無從得<lb/>
其髣髴矣若斯之妙而聖人不尚何邪此盖曲折聲韻之<lb/>
巧無當於訓義非聖哲立言之所急也是以子雲譬之<lb/>
雕蟲篆刻云壯夫不為自古辭人豈不知宮羽之殊商<lb/>
徴之别雖知五音之異而其中參差變動所昧實多故<lb/>
鄙意所謂此祕未覩者也以此而推則知前世文士便<lb/>
<pb n="KR2a0017_WYG_052-13b"/>
未悟此處若以文章之音韻同絃管之聲曲則羙惡妍<lb/>
蚩不得頓相乖反譬由子野操曲安得忽有闡緩失調<lb/>
之聲以洛神比陳思他賦有似異手之作故知天機啓<lb/>
則律呂自調六情滯則音律頓舛也士衡雖云炳若縟<lb/>
錦寧有濯色江波其中復有一片是衛文之服此則陸<lb/>
生之言即復不盡者矣韻與不韻復有精麤輪扁不能<lb/>
言老夫亦不盡辨此永元元年始安王遙光反厥父閑<lb/>
被誅厥坐繫尚方尋有赦令厥恨父不及感慟而卒年<lb/>
<pb n="KR2a0017_WYG_052-14a"/>
二十八文集行於世會稽虞炎永明中以文學與沈約<lb/>
俱為文惠太子所遇意眄殊常官至驃騎將軍<lb/>
崔慰祖字悅宗清河東武城人也父慶緒永明中為梁<lb/>
州刺史慰祖解褐奉朝請父喪不食鹽母曰汝旣無兄<lb/>
弟又未有子𦙍毁不滅性政當不進肴羞耳如何絶鹽<lb/>
吾今亦不食矣慰祖不得已從之父梁州之資家財千<lb/>
萬散與宗族漆器題為日字日字之器流乎遠近料得<lb/>
父時假貰文疏謂族子紘曰彼有自當見還彼無吾何<lb/>
<pb n="KR2a0017_WYG_052-14b"/>
言哉悉火焚之好學聚書至萬卷隣里年少好事者來<lb/>
從假借日數十袠慰祖親自取與未常為辭為始安王<lb/>
撫軍墨曹行叅軍轉刑獄兼記室遙光好棊數召慰祖<lb/>
對戲慰祖輒辭拙非朔望不見也建武中詔舉士從兄<lb/>
慧景舉慰祖及平原劉孝標竝碩學帝欲試以百里慰<lb/>
祖辭不就國子祭酒沈約吏部郎謝朓嘗於吏部省中<lb/>
賔友俱集各問慰祖地理中所不悉十餘事慰祖口吃<lb/>
無華辭而酬據精悉一座稱服之朓歎曰假使班馬復<lb/>
<pb n="KR2a0017_WYG_052-15a"/>
生無以過此慰祖賣宅四十五萬買者云寧有減不答<lb/>
曰誠慙韓伯休何容二價買者又曰君但責四十六萬<lb/>
一萬見與慰祖曰是即同君欺人豈是我心乎少與侍<lb/>
中江祀款及祀貴常來候之而慰祖不往也與丹陽丞<lb/>
劉渢素善遙光據東府反慰祖在城内城未潰一日渢<lb/>
謂之曰卿有老母宜其出矣命門者出之慰祖詣闕自<lb/>
首繫尚方病卒慰祖著海岱志起太公迄西晉人物為<lb/>
四十卷半未成臨卒與從弟緯書云常欲更注遷固二<lb/>
<pb n="KR2a0017_WYG_052-15b"/>
史採史漢所漏二百餘事在厨簏可檢寫之以存大意<lb/>
海岱志良未周悉可寫數本付䕶軍諸從事人一通及<lb/>
友人任昉徐寅劉洋裴揆又令以棺親土不湏塼勿設<lb/>
靈座時年三十五<lb/>
王逡之字宣約琅邪臨沂人也父祖皆為郡守逡之少<lb/>
禮學博聞起家江夏王國常侍大司馬行叅軍章安令<lb/>
累至始安内史不之官除山陽王驃騎叅軍兼治書御<lb/>
史安成國郎中呉令昇明末右僕射王儉重儒術逡之<lb/>
<pb n="KR2a0017_WYG_052-16a"/>
以著作郎兼尚書左丞叅定齊國儀禮初儉撰古今喪<lb/>
服集記逡之難儉十一條更撰世行五卷轉國子博士<lb/>
國學久廢建元二年逡之先上表立學又兼著作撰永<lb/>
明起居注轉通直常侍驍騎將軍領博士著作如故出<lb/>
為寧朔將軍南康相太中光禄大夫加侍中逡之率素<lb/>
衣裘不澣机案塵黒年老手不釋卷建武二年卒從弟<lb/>
珪之有史學撰齊職儀永明九年其子中軍叅軍顥上<lb/>
啓曰臣亡父故長水校尉珪之籍素為基依儒習性以<lb/>
<pb n="KR2a0017_WYG_052-16b"/>
宋元徽二年被敇使纂集古設官歴代分職凡在墳策<lb/>
必盡詳究是以等級掌司咸加編録黜陟遷補悉該研<lb/>
記述章服之差兼冠佩之飾屬值啓運軌度惟新故太<lb/>
宰臣淵奉宣敇㫖使速洗正刋定未畢臣私門㓙禍不<lb/>
揆庸微謹冒啓上凡五十卷謂之齊職儀仰希永升天<lb/>
閣長銘祕府詔付祕閣<lb/>
祖沖之字文逺范陽薊人也祖昌宋大匠卿父朔之奉<lb/>
朝請沖之少稽古有機思宋孝武使直華林學省賜宅<lb/>
<pb n="KR2a0017_WYG_052-17a"/>
宇車服解褐南徐州迎從事公府叅軍宋元嘉中用何<lb/>
承天所制厯比古十一家為宻沖之以為尚疎乃更造<lb/>
新法上表曰臣博訪前墳遠稽昔典五帝躔次三王交<lb/>
分春秋朔氣紀年薄蝕談遷載述彪固列志魏世注厯<lb/>
晉代起居探異今古觀要華戎書契以降二千餘稔日<lb/>
月離會之徴星度疎宻之騐專功躭思咸可得而言也<lb/>
加以親量圭尺躬察儀漏目盡毫釐心窮籌筴考課推<lb/>
移又曲備其詳矣然而古厯疎舛類不精宻羣氏糾紛<lb/>
<pb n="KR2a0017_WYG_052-17b"/>
莫審其㑹尋何承天所上意存改革而置法簡畧今已<lb/>
乖逺以臣校之三覩厥謬日月所在差覺三度二至晷<lb/>
景幾失一日五星見伏至差四旬留逆進退或移兩宿<lb/>
分至失實則節閏非正宿度違天則伺察無准臣生屬<lb/>
聖辰詢逮在運敢率愚瞽更創新厯謹立改易之意有<lb/>
二設法之情有三改易者一以舊法一章十九嵗有七<lb/>
閏閏數為多經二百年輒差一日節閏旣移則應改法<lb/>
厯紀屢遷寔由此條今改章法三百九十一年有一百<lb/>
<pb n="KR2a0017_WYG_052-18a"/>
四十四閏令却合周漢則將來永用無復差動其二以<lb/>
堯典云日短星昴以正仲冬以此推之唐世冬至日在<lb/>
合宿之左五十許度伐之初即秦厯冬至日在牽牛六<lb/>
度漢武改立太初厯冬至日在牛初後漢四分法冬至<lb/>
日在斗二十二晉世姜岌以月蝕檢日知冬至在斗十<lb/>
七今參以中星課以蝕望冬至之日在斗十一通而計<lb/>
之未盈百載所差二度舊法竝令冬至日有定處天數<lb/>
旣差則七曜宿度漸與舛訛乖謬旣著輒應改易僅合<lb/>
<pb n="KR2a0017_WYG_052-18b"/>
一時莫能通遠遷革不已又由此條今令冬至所在嵗<lb/>
嵗微差却檢漢注竝皆審宻將來久用無煩屢改又設<lb/>
法者其一以子為辰首位在正北爻應初九升氣之端<lb/>
虚為北方列宿之中元氣肇初宜在此次前儒虞喜備<lb/>
論其義今厯上元日度發自虚一其二以日辰之號甲<lb/>
子為先厯法設元應在此嵗而黄帝以來世代所用凡<lb/>
十一厯上元之嵗莫值此名今歴上元嵗在甲子其三<lb/>
以上元之嵗厯中衆條竝應以此為始而景初厯交㑹<lb/>
<pb n="KR2a0017_WYG_052-19a"/>
遲疾元首有差又承天法日月五星各自有元交㑹遲<lb/>
疾亦竝置差裁得朔氣合而今條序紛錯不及古意今<lb/>
設法日月五緯交㑹遲疾悉以上元嵗首為始羣流共<lb/>
源庶無乖誤若夫測以定形據以實効懸象著明尺表<lb/>
之驗可推動氣幽微寸管之候不忒今臣所立易以取<lb/>
信但綜覈始終大存緩宻革新變舊有約有繁用約之<lb/>
條理不自懼用繁之意顧非謬然何者夫紀閏參差數<lb/>
各有分分之為體非不細密臣是用深惜毫釐以全求<lb/>
<pb n="KR2a0017_WYG_052-19b"/>
妙之准不辭積累以成永定之製非為思而莫知悟而<lb/>
弗改也若所上萬一可採伏願頒宣羣司賜垂詳究事<lb/>
奏孝武令朝士善厯者難之不能屈㑹帝崩不施行出<lb/>
為婁縣令轉謁者僕射初宋武平闗中得姚興指南車有<lb/>
外形而無機巧毎行使人於内轉之昇明中太祖輔政<lb/>
使沖之追修古法沖之改造銅機圓轉不窮而司方如<lb/>
一馬鈞以來未有也時有北人索馭驎者亦云能造指<lb/>
南車太祖使與沖之各造使於樂遊苑對共校試而頗<lb/>
<pb n="KR2a0017_WYG_052-20a"/>
有差僻乃毁焚之永明中竟陵王子良好古沖之造欹<lb/>
器獻之文惠太子在東宮見沖之厯法啓世祖施行文<lb/>
惠尋薨事又寢轉長水校尉領本職沖之造安邊論欲<lb/>
開屯田廣農殖建武中明帝使沖之巡行四方興造大<lb/>
業可以利百姓者㑹連有軍事事竟不行沖之解鍾律<lb/>
博塞當時獨絶莫能對者以諸葛亮有木牛流馬乃造<lb/>
一器不因風水施機自運不勞人力又造千里船於新<lb/>
亭江試之日行百餘里於樂遊苑造水碓磨世祖親自<lb/>
<pb n="KR2a0017_WYG_052-20b"/>
臨視又特善算永元二年沖之卒年七十二著易老莊<lb/>
義釋論語孝經注九章造綴述數十篇<lb/>
賈淵字希鏡平陽襄陵人也祖弼之晋員外郎父匪之<lb/>
驃騎叅軍世傳譜學孝武世青州人發古冡銘云青州<lb/>
世子東海女郎帝問學士鮑照徐爰蘇寳生竝不能悉<lb/>
淵對曰此是司馬越女嫁茍晞兒檢訪果然由是見遇<lb/>
敇淵注郭子太始初辟丹陽郡主簿奉朝請太學博士<lb/>
安成王撫軍行叅軍出為丹徒令昇明中太祖嘉淵世<lb/>
<pb n="KR2a0017_WYG_052-21a"/>
學取為驃騎叅軍武陵王國郎中令補餘姚令未行仍<lb/>
為義興郡丞永明初轉尚書外兵郎歴大司馬司徒府<lb/>
叅軍竟陵王子良使淵撰見客譜出為句容令先是譜<lb/>
學未有名家淵祖弼之廣集百氏譜記專心治業晋太<lb/>
元中朝廷給弼之令史書吏撰定繕寫蔵祕閣乃遷左<lb/>
民曹淵父及淵三世傳學凡十八州士族譜合百帙七<lb/>
百餘卷該究精悉當世莫比永明中衛軍王儉抄次百<lb/>
家譜與淵參懷撰定建武初淵遷長水校尉荒傖人王<lb/>
<pb n="KR2a0017_WYG_052-21b"/>
泰寳買襲琅邪譜尚書令王晏以啓髙宗淵坐被求當<lb/>
極法子棲長謝罪稽顙流血朝廷哀之免淵罪數年始<lb/>
安王遙光板撫軍諮議不就仍為北中郎叅軍中興元<lb/>
年卒年六十二撰氏族要狀及人名書竝行於世<lb/>
史臣曰文章者蓋情性之風標神明之律呂也蘊思含<lb/>
毫遊心内運放言落紙氣韻天成莫不禀以生靈遷乎<lb/>
愛嗜機見殊門賞悟紛雜若子桓之品藻人才仲治之<lb/>
區判文體陸機辨於文賦李充論於翰林張眎擿句褒<lb/>
<pb n="KR2a0017_WYG_052-22a"/>
貶顔延圖寫情興各任懐抱共為權衡屬文之道事出<lb/>
神思感召無象變化不窮俱五聲之音響而出言異句<lb/>
等萬物之情狀而下筆殊形吟詠規範本之雅什流分<lb/>
條散各以言區若陳思代馬羣章王粲飛鸞諸製四言<lb/>
之羙前超後絶少卿離辭五言才骨難與爭鶩桂林湘<lb/>
水平子之華篇飛舘玉池魏文之麗篆七言之作非此<lb/>
誰先卿雲巨麗升堂冠冕張左恢廓登高不繼賦貴披<lb/>
陳未或加矣顯宗之述傅毅簡文之摛彦伯分言制句<lb/>
<pb n="KR2a0017_WYG_052-22b"/>
多得頌體裴頠内侍元規鳳池子章以來章表之選孫<lb/>
綽之碑嗣伯喈之後謝荘之誄起安仁之塵顔延楊瓚<lb/>
自比馬督以多稱貴歸荘為允王褒僮約束晳發䝉滑<lb/>
稽之流亦可竒瑋五言之製獨秀衆品習玩為理事久<lb/>
則凟在乎文章彌患凡舊若無新變不能代雄建安一<lb/>
體典論短長互出潘陸齊名機岳之文永異江左風味<lb/>
盛道家之言郭璞舉其靈變許詢極其名理仲文𤣥氣<lb/>
猶不盡除謝混情新得名未盛顔謝竝起乃各擅竒休<lb/>
<pb n="KR2a0017_WYG_052-23a"/>
鮑後出咸亦標世朱藍共妍不相祖述今之文章作者<lb/>
雖衆總而為論畧有三體一則啟心閑繹托辭華曠雖<lb/>
存巧綺終致迂回宜登公宴未為准的而踈慢闡緩膏<lb/>
肓之病典正可採酷不入情此體之源出靈運而成也<lb/>
次則緝事比類非對不發博物可嘉職成拘制或全借<lb/>
古語用申今情崎嶇牽引直為偶説唯覩事例頓失精<lb/>
采此則傅咸五經應璩指事雖不全似可以類從次則<lb/>
發唱驚挺操調險急雕藻淫豔傾炫心魂亦猶五色之<lb/>
<pb n="KR2a0017_WYG_052-23b"/>
有紅紫八音之有鄭衛斯鮑照之遺烈也三體之外請<lb/>
試妄談若夫委自天機參之史傳應思悱來勿先構聚<lb/>
言尚易了文憎過意吐石含金滋潤婉切雜以風謠輕<lb/>
脣利吻不雅不俗獨申胸懐輪扁斵輪言之未盡文人<lb/>
談士罕或兼工非唯識有不周道實相妨談家所習理<lb/>
勝其辭就此求文終然翳奪故兼之者鮮矣<lb/>
贊曰學亞生知多識前仁文成筆下芬藻麗春<lb/>
　南齊書卷五十二<lb/>
<pb n="KR2a0017_WYG_052-24a"/>
　南齊書卷五十二考證<lb/>
卞彬傳虱有諺言○南史言作云<lb/>
晏聚乎久襟爛布之裳○南史襟作袴<lb/>
服無改換掐齧不能加脱畧緩嬾○南史無此十三字<lb/>
復不懃於捕討○南史於作之<lb/>
孫孫息息○南史息息作子子<lb/>
王智深掘莧根食之○南史莧作筦<lb/>
陸厥傳低昂舛節○諸本同舛節沈約宋書論本作互<lb/>
<pb n="KR2a0017_WYG_052-24b"/>
　節<lb/>
賈淵傳淵坐被求當極法○求南史作收<lb/>
　<lb/>
　<lb/>
　<lb/>
　<lb/>
　<lb/>
　南齊書卷五十二考證<lb/>
</p>
<p>
</p>
  </div>
</body>
</text>
</TEI>
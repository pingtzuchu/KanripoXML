<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南齊書卷三</head> <lb/>
    <p>
<pb n="KR2a0017_WYG_003-1a"/>
欽定四庫全書<lb/>
　南齊書卷三<lb/>
　　梁　　　蕭　　　子　　　顯　　　撰<lb/>
　夲紀第三<lb/>
　　武帝<lb/>
世祖武皇帝諱賾字宣逺太祖長子也小諱龍兒生扵<lb/>
建康青溪宅其夜陳孝后劉昭后同夢龍據屋上故字<lb/>
上焉初為尋陽國侍郎辟州西曺書佐出為贑令江州<lb/>
<pb n="KR2a0017_WYG_003-1b"/>
刺史晉安王子勛反上不従命南康相沈肅之縶上扵<lb/>
郡獄族人蕭欣祖門客桓康等破郡迎出上肅之率将<lb/>
吏數百人追撃上與左右拒戰生獲肅之斬首百餘級<lb/>
遂率部曲百餘人舉義兵始興相殷孚将萬兵赴子勛<lb/>
扵尋陽㦯勸上擊之上以衆寡不敵避屯揭陽山中聚<lb/>
衆至三千人子勛遣其将戴凱之為南康相及軍主張<lb/>
宗之千餘人助之上引兵向郡撃凱之别軍主程超數<lb/>
百人扵南康口又進撃宗之破斬之遂圍郡城凱之以<lb/>
<pb n="KR2a0017_WYG_003-2a"/>
數千人固守上親率将士盡日攻之城陷凱之奔走殺<lb/>
偽贑令陶沖之上即據郡城遣軍主張應期鄧恵真三<lb/>
千人襲豫章子勛遣軍主談秀之等七千人與應期相<lb/>
拒扵西昌築營壘交戰不能決聞上将自下秀之等退<lb/>
散事平徴為尚書庫部郎征北中兵𠫭軍西陽縣子帶<lb/>
南東莞太守越騎校尉正員郎劉韞撫軍長史襄陽太<lb/>
守别封贑縣子邑三百戸固辭不受轉寧朔将軍廣興<lb/>
相桂陽王休範反上遣軍襲尋陽至北嶠事平除晉熙<lb/>
<pb n="KR2a0017_WYG_003-2b"/>
王安西諮議不拜復還郡轉司徒右長史黄門郎沈攸<lb/>
之在荆椘宋朝密為之備元徽四年以上為晉熙王鎮<lb/>
西長史江夏内史行郢州事順帝立徴晉熙王燮為撫<lb/>
軍揚州刺史以上為左衛将軍輔燮俱下沈攸之事起<lb/>
未得朝廷䖏分上以中流可以待敵即據盆口城為戰<lb/>
守之備太祖聞之喜曰此真我子也上表求西討不許<lb/>
乃遣偏軍援郢平西将軍黄回䓁皆受上節度加上冠<lb/>
軍将軍持節昇眀二年事平轉散騎常侍都督江州豫<lb/>
<pb n="KR2a0017_WYG_003-3a"/>
州之新蔡晉熙二郡軍事征虜将軍江州刺史持節如<lb/>
故封聞喜縣侯邑二千戸其年徴侍中領軍将軍給鼓<lb/>
吹一部府置佐史領石頭戍軍事尋又加持節督京畿<lb/>
諸軍事三年轉散騎常侍尚書僕射中軍大将軍開府<lb/>
儀同三司進爵為公持節都督領軍如故給班劍二十<lb/>
人齊國建為齊公世子改加侍中南豫州刺史給油絡<lb/>
車羽葆鼓吹増班劍為四十人以石頭為世子宫官置<lb/>
二率以下坊省服章一如東宫進爵王太子太祖即位<lb/>
<pb n="KR2a0017_WYG_003-3b"/>
為皇太子建元四年三月壬戌太祖崩上即位大赦征<lb/>
鎮州郡令長軍屯營部各行喪三日不得擅離任都邑<lb/>
城守防備幢隊一不得還乙丑稱先帝遺詔以司徒褚<lb/>
淵録尚書事尚書左僕射王儉為尚書令車騎将軍張<lb/>
敬兒為開府儀同三司詔曰喪禮雖有定制先旨每存<lb/>
簡約内官可三日一還臨外官間一日還臨後有大喪<lb/>
皆如之丁夘以右衛将軍呂安國為司州刺史庚午以<lb/>
司空豫章王嶷為太尉癸酉詔曰城直之制厯代宜同<lb/>
<pb n="KR2a0017_WYG_003-4a"/>
頃嵗逋弛遂以萬計雖在憲冝懲而原心可亮積年逋<lb/>
城可悉原蕩自兹以後申眀舊科有違糾裁庚辰詔曰<lb/>
比嵗未稔貧窮不少京師二岸多離其弊遣中書舎人<lb/>
優量賑䘏夏四月丙午以輔國将軍張倪為兖州刺史<lb/>
辛夘追尊穆妃為皇后五月乙丑以丹陽尹聞喜公子<lb/>
良為南徐州刺史甲戌以新除左衛将軍垣崇祖為豫<lb/>
州刺史癸未詔曰頃水雨頻降潮流荐滿二㟁居民多<lb/>
所淹漬遣中書舍人與兩縣官長優量賑䘏六月甲申<lb/>
<pb n="KR2a0017_WYG_003-4b"/>
立皇太子長懋詔申壬戍赦恩百日乙酉以鄱陽王鏘<lb/>
為雍州刺史臨汝公子卿為郢州刺史甲午以寧朔将<lb/>
軍臧靈智為越州刺史丙申立皇太子妃王氏進封聞<lb/>
喜公子良為竟陵王臨汝公子卿為廬陵王應城公子<lb/>
敬為安陸王江陵公子懋為晉安王枝江公子隆為随<lb/>
郡王皇子子真為建安王皇孫昭業為南郡王戊戌詔<lb/>
曰水潦為患星緯乖序京都囚繋可剋日訊決諸逺獄<lb/>
委刺史以時察判建康秣陵二縣貧民加賑賜必令周<lb/>
<pb n="KR2a0017_WYG_003-5a"/>
悉呉興義興遭水縣蠲除租調癸夘以司徒褚淵為司<lb/>
空驃騎将軍秋七月庚申以衛尉蕭順之為豫州刺史<lb/>
壬戌以冠軍将軍垣榮祖為青冀二州刺史八月癸夘<lb/>
司徒褚淵薨九月丁巳以國哀故罷國子學己巳以前<lb/>
軍将軍姜伯起為秦州刺史辛未以征南将軍王僧䖍<lb/>
為左光禄大夫開府儀同三司尚書右僕射王奐為湘<lb/>
州刺史冬十二月己丑詔曰縁淮戍将久䖏邉勞三元<lb/>
行始宜沾恩慶可遣中書舍人宣㫖臨會後每嵗皆如<lb/>
<pb n="KR2a0017_WYG_003-5b"/>
之庚子以太子左衛率戴僧静為徐州刺史<lb/>
永明元年春正月辛亥車駕祀南郊大赦改元壬子詔<lb/>
内外羣僚各舉朕違肆心規諌又詔王公卿士各舉所<lb/>
知随方登叙詔曰經邦之寄寔資莅民守宰禄俸盖有<lb/>
恒凖往以邉虞告警故㳂時損益今區㝢寧晏庶績咸<lb/>
熙念勤簡能宜加優奨郡縣丞尉可還田秩太尉豫章<lb/>
王嶷領太子太傅䕶軍将軍長沙王晃為南徐州刺史<lb/>
鎮北将軍竟陵王子良為南兖州刺史庚申以侍中蕭<lb/>
<pb n="KR2a0017_WYG_003-6a"/>
景先為中領軍壬戍立皇弟鋭為南平王鏗為宜都王<lb/>
皇子子明為武昌王子罕為南海王甲子為築青溪舊<lb/>
宫詔槊仗瞻履二月辛巳以征虜将軍楊炅為沙州刺<lb/>
史辛丑以隴西公宕昌王梁彌機為河凉二州刺史東<lb/>
羌王像舒彭為西凉州刺史三月癸丑詔曰宋徳将季<lb/>
風軌陵遲列宰庶邦彌失其序遷謝遄速公私凋弊泰<lb/>
運初基草昧惟始思述先範永隆治根莅民之職一以<lb/>
小滿為限其有聲績剋舉厚加甄異理務無庸随時代<lb/>
<pb n="KR2a0017_WYG_003-6b"/>
黜丙辰詔曰朕自丁荼毒奄便周忌瞻言負荷若墜淵<lb/>
壑而逺圖尚蔽政刑未理星緯失序隂陽愆度思播先<lb/>
澤兼酬天𤯝可申辛亥赦恩五十日以期訖為始京師<lb/>
囚繋悉皆原宥三署軍徒優量降遣都邑鰥寡尤貧詳<lb/>
加賑䘏戊寅詔四方見囚罪無輕重及刼賊餘口長徒<lb/>
勑繋悉原赦逋負督贓建元四年三月以前皆特除夏<lb/>
四月壬午詔曰魏矜袁紹恩洽丘墓晉亮兩王榮覃餘<lb/>
裔二代𢎞義前載美談袁粲劉秉與先朝同奨宋室沈<lb/>
<pb n="KR2a0017_WYG_003-7a"/>
攸之扵景和之世特有迺心雖末節不終而始誠可録<lb/>
嵗月彌往宜特優降粲秉前年改葬塋兆未修材槨可<lb/>
為經理令粗足周禮攸之及其諸子喪柩在西者可符<lb/>
荆州送反舊墓在所為營𦵏事五月丁酉車騎将軍張<lb/>
敬兒伏誅六月丙寅詔凡坐事應覆治者在建元四年<lb/>
三月以前皆原宥秋七月戊戌新除左光禄大夫王僧<lb/>
䖍加特進九月己夘以荆州刺史臨川王映為驃騎将<lb/>
軍冠軍将軍廬陵王子卿為荆州刺史呉郡太守安陸<lb/>
<pb n="KR2a0017_WYG_003-7b"/>
侯緬為郢州刺史<lb/>
二年春正月乙亥以司州刺史呂安國為南兖州刺史<lb/>
征北将軍竟陵王子良為䕶軍将軍兼司徒征北長史<lb/>
劉悛為司州刺史丙子以右光禄大夫王延之為特進<lb/>
三月乙亥以呉興太守張岱為南兖州刺史前将軍王<lb/>
奐為江州刺史平北将軍呂安國為湘州刺史戊寅以<lb/>
少府趙景翼為廣州刺史夏四月甲辰詔揚南徐南兖<lb/>
徐兖五州統内諸獄并豫江三州府州見囚江州尋陽<lb/>
<pb n="KR2a0017_WYG_003-8a"/>
新蔡兩郡繋獄竝部送還臺湏候克日斷枉直縁江逺<lb/>
郡及諸州委刺史詳察訊己巳以寧朔将軍程法勤為<lb/>
寧州刺史六月癸夘車駕幸中堂聽訟乙巳以安陸王<lb/>
子敬為南兖州刺史戊申以黄門侍郎崔平仲為青冀<lb/>
二州刺史秋七月癸未詔曰夫樂所自生先哲垂誥禮<lb/>
不忘夲積代同風是以漢光遲回扵南陽魏文殷勤扵<lb/>
譙國青溪宫體天含暉則地栖寳光定靈源允集符命<lb/>
在昔期運初開經綸方逺繕築之勞我則未暇時流事<lb/>
<pb n="KR2a0017_WYG_003-8b"/>
往永惟哽咽朕以寡薄嗣奉鴻基思存締構式表王跡<lb/>
考星創制揆日興功子来告畢規摹昭備宜申釁落之<lb/>
禮以暢感慰之懐可克日小會甲申立皇子子倫為巴<lb/>
陵王八月丙午車駕幸舊宫小會設金石樂在位者賦<lb/>
詩詔申京師獄及三署見徒量所降宥領宫職司詳賜<lb/>
幣帛戊申車駕幸𤣥武湖講武甲子詔曰窆枯掩骼義<lb/>
重前誥䘏老哀癃寔惟令典朕求思民瘼弗忘鑒寐聲<lb/>
憓未敷物多乖所京師二縣或有久墳毁彂可随宜掩<lb/>
<pb n="KR2a0017_WYG_003-9a"/>
埋遺骸未櫬竝加斂瘞疾病窮困不能自存者詳為條<lb/>
格竝加沾賚冬十月丁巳以桂陽王鑠為南徐州刺史<lb/>
十一月丁亥以始興王鏗為益州刺史<lb/>
三年春正月丙辰以大司農劉楷為交州刺史安西諮<lb/>
議𠫭軍崔慶緒為南梁秦二州刺史甲申以晉安王子<lb/>
懋為南豫州刺史辛夘車駕祀南郊大赦都邑三百里<lb/>
内罪應入重者降一䓁餘依赦制劾繋之身降遣有差<lb/>
賑䘏二縣貧民又詔曰春秋國語云生民之有學斆猶<lb/>
<pb n="KR2a0017_WYG_003-9b"/>
樹木之有枝葉果行育徳咸必由茲在昔開運光宅華<lb/>
夏方𢎞典謨克隆教思命彼有司崇建庠塾甫就經始<lb/>
仍離屯故仰瞻徽猷嵗月彌逺今遐邇一體車軌同文<lb/>
宜髙選學官廣延冑子又詔守宰親民之要刺史案部<lb/>
所先宜嚴課農桑相土揆時必窮地利若耕蠶殊衆足<lb/>
厲浮惰者所在即便列奏其違方驕矜佚事妨農亦以<lb/>
名聞将眀賞罰以勸勤怠校覈殿最嵗竟攷課以申黜<lb/>
陟二月辛丑車駕祀北郊夏四月戊戌以新除右衞将<lb/>
<pb n="KR2a0017_WYG_003-10a"/>
軍豫章王世子子響為豫州刺史輔國将軍桓敬為兖<lb/>
州刺史五月乙未詔曰氓俗凋弊扵茲永久雖年穀時<lb/>
登而歉乏比室凡單丁之身及煢獨而秩養養孤者竝<lb/>
蠲今年田租是月省總眀觀六月庚戌進河南王易度<lb/>
侯為車騎将軍秋七月辛丑詔丹陽所領及餘二百里<lb/>
内見囚同集京師自此以外委州郡決斷甲戌左光禄<lb/>
大夫開府儀同三司王僧䖍薨丁亥以驃騎中兵㕘軍<lb/>
董仲舒為寧州刺史八月乙未車駕幸中堂聽訟丁巳<lb/>
<pb n="KR2a0017_WYG_003-10b"/>
以行宕昌王梁彌頡為河涼二州刺史戊午以尚書令<lb/>
王儉領太子少傅太子詹事蕭順之為領軍将軍冬十<lb/>
月壬戌詔曰皇太子長懋講畢當釋奠王公以下可悉<lb/>
往觀禮十一月乙丑以冠軍将軍王文仲為青冀二州<lb/>
刺史十二月丁酉詔曰九榖之重八材為末是故潔粢<lb/>
豐盛祝史無愧扵辭不籍千畆周宣所以貽諌昔期運<lb/>
初唘庶政草昧三推之典我則未暇朕嗣奉鴻基思隆<lb/>
先軌載耒躬親率由舊式可以開春彂嵗敬簡元辰鳴<lb/>
<pb n="KR2a0017_WYG_003-11a"/>
青鸞扵東郊冕朱紘而莅事仰薦宗禋俯朂黔皁将使<lb/>
囷庾内充遺秉外牣既富而教茲焉攸在是夏琅邪郡<lb/>
旱百姓芟除枯苗至秋擢穎大熟<lb/>
四年春正月甲子以南琅邪彭城二郡太守随郡王子<lb/>
隆為江州刺史征虜長史張瓌為雍州刺史征虜将軍<lb/>
薛淵為徐州刺史䕶軍将軍兼司徒竟陵王子良進號<lb/>
車騎将軍富陽人唐㝢之反聚衆桐廬破富陽錢塘等<lb/>
縣害東陽太守蕭崇之遣宿衞兵出討伏誅丁酉冠軍<lb/>
<pb n="KR2a0017_WYG_003-11b"/>
将軍馬軍主陳天福坐討唐㝢之燒掠百姓棄市辛夘<lb/>
車駕幸中堂䇿秀才閏月癸巳立皇子子貞為邵陵王<lb/>
皇孫昭文為臨汝公丁未以武都王楊集始為北秦州<lb/>
刺史辛亥車駕籍田詔曰夫耕籍所以表敬親載所以<lb/>
率民朕景行前規躬執良耜千畛咸事六稔可期教義<lb/>
克宣誠感兼暢重以天符靈貺嵗月鱗萃寳鼎開玉匣<lb/>
之祥嘉禾彂同穂之頴甘露凝暉扵坰牧神爵騫翥扵<lb/>
蘭囿斯乃宗稷之慶豈寡薄所臻思俾休和覃茲黔皁<lb/>
<pb n="KR2a0017_WYG_003-12a"/>
見刑罪殊死以下悉原宥諸逋負在三年以前尤窮弊<lb/>
者一皆蠲除孝悌力田詳授爵位孤老貧窮賜榖十石<lb/>
凡欲附農而糧種闕乏者竝加給貸務在優厚癸丑以<lb/>
始興内史劉勑為廣州刺史甲寅以籍田禮畢車駕幸<lb/>
閱武堂勞酒小會詔賜王公以下在位者帛有差戊午<lb/>
車駕幸宣武堂講武詔曰今親閱六師少長有禮領馭<lb/>
羣帥可量班賜二月己未立皇弟銶為晉熙王鉉為河<lb/>
東王庚寅以光禄大夫王𤣥載為兖州刺史三月辛亥<lb/>
<pb n="KR2a0017_WYG_003-12b"/>
國子講孝經車駕幸學賜國子祭酒博士助教絹各有<lb/>
差夏四月丁亥以尚書左僕射栁世隆為湘州刺史臨<lb/>
沂縣麥不登刈為馬芻至夏更苗秀五月癸巳詔楊南<lb/>
徐二州今年戸租三分二取見布一分取錢来嵗以後<lb/>
逺近諸州輸錢䖏竝減布直匹准四百依舊折半以為<lb/>
永制丙午以呉興太守西昌侯鸞為中領軍秋八月辛<lb/>
酉以鎮南長史蕭恵休為廣州刺史九月甲寅以征虜<lb/>
将軍王廣之為徐州刺史冬十二月乙亥以東中郎司<lb/>
<pb n="KR2a0017_WYG_003-13a"/>
馬崔慧景為司州刺史<lb/>
五年春正月戊子以太尉豫章王嶷為大司馬車騎将<lb/>
軍竟陵王子良為司徒驃騎将軍臨川王映衞将軍王<lb/>
儉中軍将軍王敬則竝夲號開府儀同三司都官尚書<lb/>
沈文季為郢州刺史左将軍安陸王子敬為荆州刺史<lb/>
征虜将軍晉安王子懋為南兖州刺史輔國将軍建安<lb/>
王子真為南豫州刺史辛夘詔曰朕昧爽丕顯思康民<lb/>
瘼雖年榖亟登而饑饉代有今履端肇運陽和告始宜<lb/>
<pb n="KR2a0017_WYG_003-13b"/>
協時休覃茲黎庶諸孤老貧病竝賜糧餼遣使親賦每<lb/>
存均普雍司二州蠻虜屢動丁酉遣丹陽尹蕭景先出<lb/>
平陽䕶軍将軍陳顯達出宛葉二月戊子車駕幸芳林<lb/>
園禊宴丁未以䕶軍将軍陳顯達為雍州刺史夏四月<lb/>
車駕殷祀太廟詔繫囚見徒四嵗刑以下悉原遣五年<lb/>
減為三嵗京邑罪身應入重降一等六月辛酉詔曰比<lb/>
霖雨過度水潦洊溢京師居民多離其弊遣中書舎人<lb/>
二縣官長随宜賑賜秋七月戊申詔丹陽属縣建元四<lb/>
<pb n="KR2a0017_WYG_003-14a"/>
年以来至永眀三年所逋田租殊為不少京甸之内宜<lb/>
加優貸其非中貲者可悉原停八月乙亥詔今夏雨水<lb/>
呉興義興二郡田農多傷詳蠲租調九月己丑詔曰九<lb/>
日出商飈館登髙宴羣臣辛夘車駕幸商飈館館上所<lb/>
立在孫陵崗世呼為九日臺者也丙午詔曰善為國者<lb/>
使民無傷而農益勸是以十一而稅周道克隆開建常<lb/>
平漢載惟穆岱畎絲枲浮汶来貢杞梓皮革必縁椘往<lb/>
自水徳将謝喪亂彌多師旅嵗興饑饉代有貧室盡扵<lb/>
<pb n="KR2a0017_WYG_003-14b"/>
課調泉貝傾扵絶域軍國器用動資四表不因厥産咸<lb/>
用九賦雖有交貿之名而無潤私之實民咨塗炭實此<lb/>
之由昔在開運星紀未周餘弊尚重農桒不殷扵曩日<lb/>
粟帛輕賤扵當年工商罕兼金之儲匹夫多饑寒之患<lb/>
良由圜法久廢上弊稍寡所謂民失其資能無匱乎凡<lb/>
下貧之家可蠲三調二年京師及四方出錢億萬糴米<lb/>
榖絲緜之属其和價以優黔首逺邦嘗市雜物非土俗<lb/>
所産者皆悉停之必是嵗賦攸宜都邑所乏可見直和<lb/>
<pb n="KR2a0017_WYG_003-15a"/>
市勿使逋刻冬十月甲申以中領軍西昌侯鸞為豫州<lb/>
刺史侍中安陸侯緬為中領軍初起新林苑<lb/>
六年春正月壬午以祠部尚書安成王暠為南徐州刺<lb/>
史詔二百里内獄同集京師克日聽覽自此以外委州<lb/>
郡訊察三署徒𨽻詳所原釋三月己亥以豫章王世子<lb/>
子響為巴東王癸夘以光禄大夫周盤龍為行兖州刺<lb/>
史五月甲午以宕昌王梁彌承為河涼二州刺史六月<lb/>
甲寅以散騎常侍沈景徳為徐州刺史丙子以始興太<lb/>
<pb n="KR2a0017_WYG_003-15b"/>
守房法乘為交州刺史秋七月乙巳都官尚書呂安國<lb/>
為領軍将軍八月乙夘詔呉興義興水潦被水之鄉賜<lb/>
痼疾篤癃口二斛老疾一斛小口五斗九月壬寅車駕<lb/>
幸琅邪城講武習水歩軍冬十月庚申立冬初臨太極<lb/>
殿讀時令辛酉以祠部尚書武陵王曅為江州刺史閏<lb/>
月乙夘詔曰北兖北徐豫司青冀八州邉接疆場民多<lb/>
懸罄原永眀以前所逋租調辛夘以尚書僕射王奐為<lb/>
領軍将軍十一月乙夘以羽林監費延宗為越州刺史<lb/>
<pb n="KR2a0017_WYG_003-16a"/>
庚申以後将軍晉安王子懋為湘州刺史西陽王子眀<lb/>
為南兖州刺史<lb/>
七年春正月丙午以中軍将軍王敬則為豫州刺史中<lb/>
軍将軍陰智伯為梁南秦二州刺史戊申詔曰雍州頻<lb/>
嵗戎役兼水旱為弊原四年以前逋租辛亥車駕祀南<lb/>
郊大赦京邑貧民普加賑賜又詔曰春頒秋斂萬邦所<lb/>
以惟懐柔逺能邇兆民所以允殖鄭渾宰邑因姓立名<lb/>
王濬剖符戸口殷盛今産子不育雖炳常禁比聞所在<lb/>
<pb n="KR2a0017_WYG_003-16b"/>
猶或有之誠復禮以貧殺抑亦情由俗淡宜節以嚴威<lb/>
敦以恵澤主者尋舊制詳量附定蠲䘏之宜務存優厚<lb/>
壬戌驃騎将軍開府儀同三司臨川王映薨戊辰詔曰<lb/>
諸大夫年秩隆重禄力殊薄豈所謂下車惟舊趨橋敬<lb/>
老可増俸詳給見役二月丙子以左衛将軍巴東王子<lb/>
響為中䕶軍己丑詔曰宣尼誕敷文徳峻極自天彂輝<lb/>
七代陶鈞萬品英風獨舉素王誰匹功隠扵當年道深<lb/>
扵日月感麟厭世緬邈千祀川竭谷虚丘夷淵塞非但<lb/>
<pb n="KR2a0017_WYG_003-17a"/>
洙泗湮淪至乃饗嘗乏主前王敬仰崇修寢廟嵗月亟<lb/>
流鞠為茂草今學斆興立實禀洪規撫事懐人彌増欽<lb/>
属可改築宗祊務在爽塏量給祭秩禮同諸侯奉聖之<lb/>
爵以時紹繼壬寅以丹陽尹王晏為江州刺史癸夘以<lb/>
巴陵王子倫為豫州刺史三月丁未以太子右衛率王<lb/>
𤣥邈為兖州刺史庚戌以中䕶軍巴東王子響為江州<lb/>
刺史中書令随郡王子隆為中䕶軍甲寅立皇子子岳<lb/>
為臨賀王子峻為廣漢王子琳為宣城王子珉為義安<lb/>
<pb n="KR2a0017_WYG_003-17b"/>
王夏四月戊寅詔曰婚禮下達人倫攸始周官設媒氏<lb/>
之職國風興及時之詠四爵内陳義不期侈三鼎外列<lb/>
事豈存奢晚俗浮麗歴茲永久毎思懲革而民未知禁<lb/>
乃聞同牢之費華泰尤甚膳羞方丈有過王侯富者扇<lb/>
其驕風貧者恥躬不逮㦯以供帳未具動致推遷年不<lb/>
再来盛時忽往宜為節文頒之士庶竝可擬則公朝方<lb/>
樏供設合巹之禮無虧寧儉之義斯在如故有違繩之<lb/>
以法五月乙巳尚書令衛将軍開府儀同三司王儉薨<lb/>
<pb n="KR2a0017_WYG_003-18a"/>
甲子以新除尚書左僕射栁世隆為尚書令六月丁亥<lb/>
車駕幸琅邪秋八月庚子以左衛将軍建安王子真為<lb/>
中䕶軍冬十月己丑詔曰三季澆浮舊章陵替吉凶奢<lb/>
靡動違矩則㦯裂錦繡以競車服之飾塗金鏤石以窮<lb/>
塋域之麗至班白不婚露棺累葉茍相姱衒㒺顧大典<lb/>
可眀為條制嚴勒所在悉使畫一如復違犯依事糾奏<lb/>
十二月己亥以中䕶軍建安王子真為郢州刺史江州<lb/>
刺史巴東王子響為荆州刺史前安西司馬垣榮祖為<lb/>
<pb n="KR2a0017_WYG_003-18b"/>
兖州刺史<lb/>
八年春正月庚子征西大将軍王敬則進號驃騎大将<lb/>
軍左将軍沈文季為領軍将軍丹陽尹鄱陽王鏘為江<lb/>
州刺史詔放遣隔城虜俘聽還本土壬辰零陵王司馬<lb/>
藥師薨夏四月戊辰詔公卿已下各舉所知随才授職<lb/>
進得其人受登賢之賞薦非其才獲濫舉之罰秋七月<lb/>
辛丑以會稽太守安陸侯緬為雍州刺史癸夘詔曰陰<lb/>
陽舛和緯象愆度儲𦙍嬰患淹歴旬晷思仰祗天戒俯<lb/>
<pb n="KR2a0017_WYG_003-19a"/>
紓民瘼可大赦天下癸亥詔司雍二州比嵗不稔雍州<lb/>
八年以前司州七年以前逋租悉原汝南一郡復限更<lb/>
申五年八月丙寅詔京邑霖雨既過居民汎濫遣中書<lb/>
舎人二縣官長賑䘏乙酉以行河南王世子休留代為<lb/>
秦河二州刺史壬辰以左衛将軍随郡王子隆為荆州<lb/>
刺史巴東王子響有罪遣丹陽尹蕭順之率軍討之子<lb/>
響伏誅冬十月丁丑詔呉興水淹過度開所在倉賑賜<lb/>
癸巳原建元以前逋租十一月乙夘以建武将軍伏登<lb/>
<pb n="KR2a0017_WYG_003-19b"/>
之為交州刺史十二月乙丑以振威将軍陳僧授為越<lb/>
州刺史戊寅詔尚書丞郎職事繁劇䘏俸未優可量增<lb/>
賜禄己夘皇子子建為湘東王癸巳以監青冀二州軍<lb/>
行刺史事張沖為青冀二州刺史<lb/>
九年春正月甲午以侍中江夏王鋒為南徐州刺史冠<lb/>
軍将軍劉悛為益州刺史辛丑車駕祀南郊詔京師見<lb/>
囚繋詳量原遣三月乙夘以南中郎司馬劉楷為司州<lb/>
刺史辛丑以太子左衛率劉纉為廣州刺史夏四月乙<lb/>
<pb n="KR2a0017_WYG_003-20a"/>
亥有司奏舊格一年两過行陵三月十五日曺郎以下<lb/>
小行九月十五日司空以下大行今長停小行惟二州<lb/>
一大行詔曰可六月甲戌以尚書左僕射王奐為雍州<lb/>
刺史秋九月戊辰車駕幸琅邪城講武觀者傾都普頒<lb/>
酒肉<lb/>
十年春正月戊午詔諸責負衆逋七年以前悉原除髙<lb/>
貲不在例孤老六疾人穀五斛内外有務衆官増禄俸<lb/>
以左民尚書南平王鋭為湘州刺史司徒竟陵王子良<lb/>
<pb n="KR2a0017_WYG_003-20b"/>
領尚書令右衛将軍王𤣥邈為北徐州刺史中軍将軍<lb/>
廬陵王子卿進號車騎将軍北中郎将南海王子罕為<lb/>
兖州刺史輔國将軍臨汝公昭文為南豫州刺史冠軍<lb/>
将軍王文和為北兖州刺史二月壬寅鎮軍将軍陳顯<lb/>
達領中領軍夏四月辛丑大司馬豫章王嶷薨五月己<lb/>
巳司徒竟陵王子良為揚州刺史秋八月丙申以新城<lb/>
太守郭安眀為寧州刺史冬十月乙丑車駕幸𤣥武湖<lb/>
講武甲午車駕殷祀太廟十一月戊午詔曰頃者霖雨<lb/>
<pb n="KR2a0017_WYG_003-21a"/>
樵糧稍貴京邑居民多離其弊遣中書舎人二縣官長<lb/>
賑賜<lb/>
十一年春正月癸丑詔京師見繋囚詳所原遣以驃騎<lb/>
大将軍王敬則為司空江州刺史鄱陽王鏘為領軍将<lb/>
軍鎮軍大将軍陳顯達為江州刺史右衛将軍崔慧景<lb/>
為豫州刺史丙子皇太子長懋薨二月壬午以車騎将<lb/>
軍廬陵王子卿為驃騎将軍南豫州刺史撫軍将軍安<lb/>
陸王子敬進號車騎将軍己丑輔國将軍曺虎為梁南<lb/>
<pb n="KR2a0017_WYG_003-21b"/>
秦二州刺史癸夘以新除中書監晉安王子懋為雍州<lb/>
刺史丙午以冠軍将軍王文和為益州刺史三月乙亥<lb/>
雍州刺史王奐伏誅夏四月壬午詔東宫文武臣僚可<lb/>
悉度為太孫官屬甲午立皇太孫昭業太孫妃何氏詔<lb/>
賜天下為父後者爵一級孝子順孫義夫節婦粟帛各<lb/>
有差癸夘以驍騎将軍劉靈哲為兖州刺史五月戊辰<lb/>
詔曰水旱成災榖稼傷弊凡三調衆逋可同申至秋登<lb/>
京師二縣朱方姑熟可權斷酒庚午以輔國将軍蕭恵<lb/>
<pb n="KR2a0017_WYG_003-22a"/>
休為徐州刺史丙子以左民尚書宜都王鏗為南豫州<lb/>
刺史六月壬午詔霖雨既過遣中書舎人二縣官長賑<lb/>
賜京邑居民秋七月丁巳詔曰頃風水為灾二岸居民<lb/>
多離其患加以貧病六疾孤老稚弱彌足矜念遣中書<lb/>
舎人履行沾䘏又詔曰水旱為災實傷農稼江淮之間<lb/>
倉廪既虚遂草竊充斥互相侵奪依阻山湖成此逋逃<lb/>
曲赦南兖兖豫司徐五州南豫州之歴陽譙臨江廬江<lb/>
四郡三調衆逋宿債竝同原除其縁淮及青冀新附僑<lb/>
<pb n="KR2a0017_WYG_003-22b"/>
民復除已訖更申五年是月上不豫徙御延昌殿乗輿<lb/>
始登階而殿屋鳴咤上惡之虜侵邉戊辰遣江州刺史<lb/>
陳顯達鎮雍州樊城上慮朝野憂惶乃力疾召樂府奏<lb/>
正聲伎戊寅大漸詔曰始終大期賢聖不免吾行年六<lb/>
十亦復何恨但皇業艱難萬㡬事重不能無遺慮耳太<lb/>
孫進徳日茂社稷有寄子良善相毗輔思𢎞治道内外<lb/>
衆事無大小悉與鸞𠫭懐共下意尚書是職務根本<lb/>
悉委王晏徐孝嗣軍旅捍邉之略委王敬則陳顯達王<lb/>
<pb n="KR2a0017_WYG_003-23a"/>
廣之王𤣥邈沈文季張瓌薛淵䓁百辟庶僚各奉爾職<lb/>
謹事太孫勿有懈怠知復何言又詔曰我識滅之後身<lb/>
上著夏衣畫天衣純烏犀導應諸器服悉不得用寳物<lb/>
及織成等惟装複裌衣各一通常所服身刀長短二口<lb/>
鐵環者随我入梓宫祭敬之典夲在因心東隣殺牛不<lb/>
如西家禴祭我靈上慎勿以牲為祭惟設餅茶飲干飯<lb/>
酒脯而已天下貴賤咸同此制未山陵前朔望設菜食<lb/>
陵墓萬世所宅意常恨休安陵未稱今可用東三䖏地<lb/>
<pb n="KR2a0017_WYG_003-23b"/>
最東邉以葬我名為景安陵喪禮每存省約不須煩民<lb/>
百官停六時入臨朔望祖日可依舊諸主六宫竝不須<lb/>
従山陵内殿鳳華夀昌耀靈三䖏是吾所改制夫貴有<lb/>
天下富兼四海宴處寢息不容乃陋謂此為奢儉之中<lb/>
慎勿壊去顯陽殿王像諸佛及供養具如别牒可盡心<lb/>
禮拜供養之應有功徳事可專在中自今公私皆不得<lb/>
出家為道及起立塔寺以宅為精舍竝嚴斷之惟年六<lb/>
十必有道心聽朝賢選序已有别詔諸小小賜乞及閣<lb/>
<pb n="KR2a0017_WYG_003-24a"/>
内處分亦有别牒内外禁衛勞舊主帥左右悉付蕭諶<lb/>
優量驅使之勿負吾遺意也是日上崩年五十四上剛<lb/>
毅有斷為治總大體以富國為先頗不喜逰宴雕綺之<lb/>
事言常恨之未能頓遣臨崩又詔凡諸逰費宜従休息<lb/>
自今逺近薦獻務存節儉不得出界營求相髙奢麗金<lb/>
粟繒纊弊民已多珠玉玩好傷工尤重嚴加禁絶不得<lb/>
有違准繩九月丙寅葬景安陵<lb/>
史臣曰世祖南面嗣業功參寳命雖為繼體事實艱難<lb/>
<pb n="KR2a0017_WYG_003-24b"/>
御衮垂旒深存政典文武授任不革舊章眀罰厚恩皆<lb/>
由上出義兼長逺莫不蕭然外表無塵内朝多豫機事<lb/>
平理職貢有恒府蔵内充民鮮勞役宫室苑囿未足以<lb/>
傷財安樂延年衆庶所同幸若夫割愛懐抱同彼甸人<lb/>
太祖羣昭位後諸穆昔漢武留情晚悟追恨戾園魏文<lb/>
侯克中山不以封弟英賢心迹臣所未詳也<lb/>
賛曰武帝丕顯徽號止戈韶嶺歇祲彭𣲖澄波威承景<lb/>
厯肅御金科北懐戎款南獻夷歌市朝晏逸中外寧和<lb/>
<pb n="KR2a0017_WYG_003-25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0017_WYG_003-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南齊書卷三<lb/>
<pb n="KR2a0017_WYG_003-26a"/>
　南齊書卷三考證<lb/>
武帝夲紀生獲肅之斬首百餘級遂率部曲百餘人舉<lb/>
　義兵○<hi>臣祖庚</hi>按宋書鄧琬傳云世子與南康相沈<lb/>
　用之等據郡起義宋略亦云沈肅之以郡招起義据<lb/>
　此則帝與肅之同起義矣與紀互異又按通鑑考異<lb/>
　曰賾始自獄中刼出琬所署南康相不容便與之同<lb/>
　則宋書誤也<lb/>
三年八月丁巳以行宕昌王梁彌頡為河涼二州刺史<lb/>
<pb n="KR2a0017_WYG_003-26b"/>
　○<hi>臣祖庚</hi>按魏書三年七月魏遣使拜宕昌王梁彌<lb/>
　機兄子彌承為宕昌王與此互異<lb/>
六年十月初臨太極殿讀時令○<hi>臣宗萬</hi>按漢儀太史<lb/>
　每嵗上其年厯先立春立夏大暑立秋立冬常讀五<lb/>
　時令皇帝所服各随五時之色帝升御座尚書令以<lb/>
　下就席位尚書三公郎以令署按上奏以入就席伏<lb/>
　讀訖賜酒一巵据此武帝是舉盖遵古制前此未行<lb/>
　故曰初臨也<lb/>
<pb n="KR2a0017_WYG_003-27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0017_WYG_003-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南齊書卷三考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南齊書卷二十二</head> <lb/>
    <p>
<pb n="KR2a0017_WYG_022-1a"/>
欽定四庫全書<lb/>
　南齊書卷二十二<lb/>
　　梁　　　蕭　　　子　　　顯　　　撰<lb/>
　列傳第三<lb/>
　　豫章文獻王<lb/>
豫章文獻王嶷字宣儼太祖第二子寛仁𢎞雅有大成<lb/>
之量太祖特鍾愛焉起家為太學博士長城令入為尚<lb/>
書左民郎錢唐令太祖破薛索兒改封西陽以先爵賜<lb/>
<pb n="KR2a0017_WYG_022-1b"/>
為晉夀縣矦除通直散騎侍郎以偏憂去官桂陽之役<lb/>
太祖出頓新亭壘板嶷為寧朔將軍領軍衛從休範率<lb/>
士卒攻壘南嶷執白虎幡督戰屢摧却之事寧遷中書<lb/>
郎尋為安逺護軍武陵内史時沈攸之責賧伐荆州界<lb/>
内諸蠻遂反五溪禁斷魚鹽羣蠻怒酉溪蠻王田頭擬<lb/>
殺攸之使攸之責賧千萬頭擬輸五百萬發氣死其弟<lb/>
婁矦簒立頭擬子田都走入獠中於是蠻部大亂抄掠<lb/>
平民至郡城下嶷遣隊主張莫兒率將吏擊破之田都<lb/>
<pb n="KR2a0017_WYG_022-2a"/>
自獠中請立而婁矦懼亦歸附嶷誅婁矦於郡獄命田<lb/>
都繼其父蠻衆乃安入為宋順帝車騎諮議參軍府掾<lb/>
轉驃騎仍遷從事中郎詣司徒袁粲粲謂人曰後来佳<lb/>
器也太祖在領軍府嶷居青溪宅蒼梧王夜中㣲行欲<lb/>
掩襲宅内嶷令左右儛刀㦸於中庭蒼梧從墻間窺見<lb/>
以為有備乃去太祖帶南兗州鎮軍府長史蕭順之在<lb/>
鎮憂危既切期渡江北起兵嶷諫曰主上狂㓙人不自<lb/>
保單行道路易以立功外州起兵鮮有克勝物情疑惑<lb/>
<pb n="KR2a0017_WYG_022-2b"/>
必先人受禍今於此立計萬不可失蒼梧王殞太祖報<lb/>
嶷曰大事已判汝眀可早入順帝即位轉侍中總宫内<lb/>
直衛沈攸之之難太祖入朝堂嶷出鎮東府加冠軍將<lb/>
軍袁粲舉兵夕丹陽丞王遜告變先至東府嶷遣帳内<lb/>
軍主戴元孫二千人隨薛道淵等俱至石頭焚門之功<lb/>
元孫預焉先是王藴薦部曲六十人助為城防實以為<lb/>
内應也嶷知藴懐貳不給其仗散處外省及難作捜檢<lb/>
皆已亡去遷中領軍加散騎常侍上流平後世祖自尋<lb/>
<pb n="KR2a0017_WYG_022-3a"/>
陽還嶷出為使持節都督江州豫州之新蔡晉熙二郡<lb/>
軍事左將軍江州刺史常侍如故給鼓吹一部以定䇿<lb/>
功改封永安縣公千五百户仍徙都督荆湖雍益梁寧<lb/>
南北秦八州諸軍事鎮西將軍荆州刺史持節常侍如<lb/>
故時太祖輔政嶷務在省約停府州儀迎物初沈攸之<lb/>
欲聚衆開民相告士庶坐執役者甚衆嶷至鎮一日遣<lb/>
三千餘人見囚五嵗刑以下不連臺者皆原遣以市稅<lb/>
重濫更定㮧格以稅還民禁諸市調及苖籍二千石官<lb/>
<pb n="KR2a0017_WYG_022-3b"/>
長不得與人為市諸曹吏聽分畨假百姓甚悅禪讓之<lb/>
間世祖欲速定大業嶷依違其事黙無所言建元元年<lb/>
太祖即位赦詔未至嶷先下令蠲除國内昇眀二年以<lb/>
前逋負遷侍中尚書令都督揚南徐二州諸軍事驃騎<lb/>
大將軍開府儀同三司揚州刺史持節如故封豫章郡<lb/>
王邑三千户僕射王儉牋曰舊楚蕭條仍嵗多故荒民<lb/>
散亡實湏緝理公臨莅甫爾英風惟穆江漢来蘇八州<lb/>
慕義自庾亮以来荆楚無復如此美政古人朞月有成<lb/>
<pb n="KR2a0017_WYG_022-4a"/>
而公旬日致治豈不休哉㑹北虜動上思為經畧乃詔<lb/>
曰西闗總司王畿誠為治要荆楚領馭遐逺任寄𢎞隆<lb/>
自頃公私凋盡綏撫之宜尤重恒日復以為都督荆湘<lb/>
雍益梁寧南北秦八州諸軍事南蠻校尉荆湘二州刺<lb/>
史持節侍中將軍開府如故晉宋之際刺史多不領南<lb/>
蠻别以重人居之至是有二府二州荆州資費嵗錢三<lb/>
千萬布萬匹米六萬斛又以江湘二州米十萬斛給鎮<lb/>
府湘州資費嵗七百萬布三千匹米五萬斛南蠻資費<lb/>
<pb n="KR2a0017_WYG_022-4b"/>
嵗三百萬布萬匹綿千斤絹三百匹米千斛近代莫比<lb/>
也尋給油絡侠望車二年春虜寇司豫二州嶷表遣南<lb/>
蠻司馬崔慧景北討又分遣中兵參軍蕭恵朗援司州<lb/>
屯西闗虜軍濟淮攻夀春分騎當出隨鄧衆以為憂嶷<lb/>
曰虜入春夏非動衆時令豫司彊守遏其津要彼見堅<lb/>
嚴自當潰散必不敢越二鎮而南也是時纂嚴嶷以荆<lb/>
州隣接蠻蜑慮其生心令鎮内皆緩服既而虜竟不出<lb/>
樊鄧於夀春敗走尋給班劍二十人其夏於南蠻園東<lb/>
<pb n="KR2a0017_WYG_022-5a"/>
南開館立學上表言狀置生四十人取舊族父祖位正<lb/>
佐臺郎年二十五以下十五以上補之置儒林參軍一<lb/>
人文學祭酒一人勸學從事二人行釋莱禮以穀過賤<lb/>
聽民以米當口錢優評斛一百義陽刧帥張羣亡命積<lb/>
年鼓行為賊義陽武陵天門南平四郡界被其殘破沈<lb/>
攸之連討不能禽乃首用之攸之起事羣從下郢於路<lb/>
先叛結寨於三溪依據深險嶷遣中兵參軍虞欣祖為<lb/>
義陽太守使降意誘納之厚為禮遺於坐斬首其黨數<lb/>
<pb n="KR2a0017_WYG_022-5b"/>
百人皆散四郡獲安入為都督揚南徐二州諸軍事中<lb/>
書監司空揚州刺史持節侍中如故加兵置佐以前軍<lb/>
臨川王暎府文武配司空府嶷以將還都修治廨宇及<lb/>
路陌東歸部曲不得齎府州物出城發江津士女觀送<lb/>
數千人皆垂泣嶷發江陵感疾至亰師未瘳上深憂慮<lb/>
為之大赦三年六月壬子赦令是也疾愈上幸東府設<lb/>
金石樂敕得乗輿至宫六門太祖崩嶷哀號眼耳皆出<lb/>
血世祖即位進位太尉置兵佐解侍中増班劔為三十<lb/>
<pb n="KR2a0017_WYG_022-6a"/>
人建元中世祖以事失㫖太祖頗有代嫡之意而嶷事<lb/>
世祖恭悌盡禮未嘗違忤顔色故世祖友愛亦深永眀<lb/>
元年領太子太傅解中書監餘如故手啓上曰陛下以<lb/>
叡孝纂業萬㝢惟新諸弟有序臣屢荷隆愛叨授台首<lb/>
不敢固辭俛仰祗寵心魂如失負重量力古今同規臣<lb/>
窮生如浮質操空素任居鼎右已移氣序自頃以来宿<lb/>
疾稍纒心慮恍惚表於容狀視此根候常恐命不勝恩<lb/>
加以星緯屢見災祥雖脩短有恒能不耿介比心欲從<lb/>
<pb n="KR2a0017_WYG_022-6b"/>
俗啓解今職但厝辭為鄙或貽物誚所以息意緘嘿一<lb/>
委時運而可復加寵榮增其顛墜且儲傅之重實非恒<lb/>
選遂使太子見臣必束帶宫臣皆再拜二三之宜何以<lb/>
當此陛下同生十餘今唯臣而已友于之愛豈當獨臣<lb/>
鍾其隆遇别奉啓事仰祈恩照臣近亦侍言太子告意<lb/>
子良具因王儉申啓未知粗上聞未福慶方隆國祚永<lb/>
始若天假臣年得預人位唯當請降貂璫以飾微軀永<lb/>
侍天顔以惟畢世此臣之願也服之不衷猶為身災况<lb/>
<pb n="KR2a0017_WYG_022-7a"/>
寵爵乎殊榮厚恩必誓以命請上答曰事中恐不得從<lb/>
所陳宋氏以来州郡秩俸及供給多隨土所出無有定<lb/>
准嶷上表曰循革貴宜損益資用治在夙均政由一典<lb/>
伏尋郡縣長尉俸禄之制雖有定科而其餘資給復由<lb/>
風俗東北異源西南各緒習以為常因而弗變緩之則<lb/>
莫非通規澄之則靡不入罪殊非約法眀章先令後刑<lb/>
之謂也臣謂宜使所在各條公用公田秩石迎送舊典<lb/>
之外守宰相承有何供調尚書精加洗覈務令優衷事<lb/>
<pb n="KR2a0017_WYG_022-7b"/>
在可通隨宜開許損公侵民一皆止却眀立定格班下<lb/>
四方永為恒制從之嶷不參朝務而言事宻謀多見信<lb/>
納服闋加侍中二年詔曰漢之梁孝寵異列蕃晉之文<lb/>
獻秩殊恒序况乃地侔前准勲兼往式雖天倫有本而<lb/>
因事増情宜廣田邑用申恩禮増封為四千户宋元嘉<lb/>
世諸王入齋閤得白服帬帽見人主唯出大極四廂乃<lb/>
備朝服自比以來此事一斷上與嶷同生相友睦宫内<lb/>
曲宴許依元嘉嶷固辭不奉敕唯車駕幸第乃白服烏<lb/>
<pb n="KR2a0017_WYG_022-8a"/>
紗帽以侍宴焉啓自陳曰臣自還朝便省儀刀捉刀左<lb/>
右十餘亦省唯郊外逺行或復暫有入殿亦省服身今<lb/>
所牽仗二侠轂二白直共七八十人事無大小臣必欲<lb/>
上啓伏度聖心脫未委曲或有言其多少不附事實仰<lb/>
希即賜垂敕又啓揚州刺史舊有六白領合扇二白拂<lb/>
臣脱以為疑不審此當云何行園苑中乗轝出籬門外<lb/>
乗轝鳴角皆相仍如此非止於帶神州者未審此當云<lb/>
何方有行来不可失衷上答曰儀刀捉刀不應省也侠<lb/>
<pb n="KR2a0017_WYG_022-8b"/>
轂白直乃可共百四五十以還正是耳亦不曽聞人道<lb/>
此吾自不使諸王無仗况復汝耶在私園苑中乗此非<lb/>
疑郊外鳴角及合扇并拂先乃有不復施用此来甚久<lb/>
凡在鎮自異還亰師先廣州乃立鼓吹交部遂有輦事<lb/>
隨時而改亦復有可得依舊者汝若有疑可與王儉諸<lb/>
人量衷但令人臣之儀無失便行也又啓曰臣拙知自<lb/>
處闇於疑訪常見素姓扶詔或著布屩不意為異臣在<lb/>
西朝拜王儀飾悉依宋武陵事例有二鄣扇仍此下都<lb/>
<pb n="KR2a0017_WYG_022-9a"/>
脱不為疑小兒奴子並青布袴衫臣齋中亦有一人意<lb/>
謂外庶所服不疑與羊車相類曲荷慈㫖今悉改易臣<lb/>
昔在邊鎮不無羽衛自歸朝以来便相分遣侠轂白直<lb/>
格置三百許人臣頃所引不過一百常謂亰師諸王不<lb/>
煩牽仗若郊外逺行此所不論有仗者非臣一人所以<lb/>
不容方幅啓省又因王儉備宣下情臣出入榮顯禮容<lb/>
優泰第宇華曠事乖素約雖宋之遺製恩處有在猶深<lb/>
非服之慙威衛之請仰希曲照上答曰傳詔臺家人耳<lb/>
<pb n="KR2a0017_WYG_022-9b"/>
不足渉嫌鄣扇吾識及以来未見故有敕耳小児奴子<lb/>
本非嫌也吾有所聞豈容不敕汝知令致物議耶吾已<lb/>
有敕汝一人不省侠轂但牽之吾昨不通仗事儉已道<lb/>
吾即令答不煩有此啓湏間言自更一二又啓曰違逺<lb/>
侍宴將踰一紀憂苦間之始得開顔近頻侍座不勝悲<lb/>
喜沾飲過量實欲仰示恩狎令自下知見以杜游塵陛<lb/>
下留恩子弟此情何異外物政自彊生間節聲其厚薄<lb/>
伏度或未上簡臣前在東田承恩過醉實思歎往秋之<lb/>
<pb n="KR2a0017_WYG_022-10a"/>
謗故言啓至切亦令羣物聞之伏願已照此心前侍幸<lb/>
順之宅臣依常乗車至仗後監伺不能示臣可否便互<lb/>
競啓間云臣車逼突黄屋麾旄如欲相中推此用意亦<lb/>
何容易仰賴慈眀即賜垂敕不爾臣終不知闇貽此累<lb/>
比日禁斷整宻此自常理外聲乃云起臣在華林輒捉<lb/>
御刀因此更嚴度情推理必不容爾為復上啓知耳但<lb/>
風塵易至和㑹實難伏願猶憶臣石頭所啓無生閒縫<lb/>
比閑侍無次畧附茹亮口宣臣由来華素已具上簡每<lb/>
<pb n="KR2a0017_WYG_022-10b"/>
欲存衷意慮不周或有乖常且臣五十之年為翫㡬時<lb/>
為此亦復不能以理内自制北第舊邸本自甚華臣改<lb/>
脩正而已小小製置已自仰簡往嵗收合得少雜材并<lb/>
䝉賜故板啓榮内許作小眠齋始欲成就皆補接為辨<lb/>
無乖格製要是檉栢之華一時新淨東府又有齋亦為<lb/>
華屋而臣頓有二處住止下情竊所未安訊訪東宫𤣥<lb/>
圃乃有栢屋製甚古拙内中無此齋臣乃欲壊取以奉<lb/>
太子非但失之於前且補接既多不可見移亦恐外物<lb/>
<pb n="KR2a0017_WYG_022-11a"/>
或為異論不審可有垂許送東府齋理否臣公家住止<lb/>
率爾可安臣之今啓實無意識亦無言者太子亦不知<lb/>
臣有此屋政以東宫無而臣自處之體不宜爾爾所啓<lb/>
䝉允臣便當敢成弟屋安之不疑陛下若不照體臣心<lb/>
便當永廢不脩臣自謂今啓非但是自處宜然實為㣲<lb/>
臣往事伏願必垂降許伏見以諸王舉貨屢降嚴㫖少<lb/>
拙營生已應上簡府州郡邸舍非臣私有今巨細所資<lb/>
皆是公潤臣私累不少未知將来罷州之後或當不能<lb/>
<pb n="KR2a0017_WYG_022-11b"/>
不試學營覔以自贍連年惡疾餘顧影單囘無事畜聚<lb/>
唯逐手為樂耳上答曰茹亮今啓汝所懐及見别紙汝<lb/>
勞疾亦復那得不動何意為作煩長啓事凡諸普敕此<lb/>
意可尋當不闗汝一人也宜有敕事吾亦必道頃見汝<lb/>
自更委悉書不欲多及屋事慎勿彊厝此意白澤亦當<lb/>
不解何意爾三年文恵太子講孝經畢嶷求解太傅不<lb/>
許皇孫婚竟又陳解詔曰公惟徳惟行無所厝辭且魯<lb/>
且衛其誰與二方式範當時流聲史籍豈容屢秉撝謙<lb/>
<pb n="KR2a0017_WYG_022-12a"/>
以乖期寄嶷常慮盛滿又因宫宴求解揚州授竟陵王<lb/>
子良上終不許曰畢汝一世無所多言世祖即位後頻<lb/>
發詔拜陵不果行遣嶷拜陵還過延陵季子廟觀沸井<lb/>
有水牛突部伍直兵執牛推問不許取絹一疋横繫牛<lb/>
角放歸其家為治存寛厚故得朝野歡心四年唐㝢之<lb/>
賊起啓上曰此段小寇出於兇愚天網宏罩理不足論<lb/>
但聖眀御世幸可不爾比藉聲聽皆云有由而然豈得<lb/>
不仰啓所懐少陳心欵山海崇深臣獲保安樂公私情<lb/>
<pb n="KR2a0017_WYG_022-12b"/>
願於此可見齊有天下嵗月未久澤沾萬民其實未多<lb/>
百姓恃險懐惡者衆陛下曲垂流愛每存優㫖但頃小<lb/>
大士庶毎以小利奉公不顧所損者大撻籍檢工巧督<lb/>
䘏簡小塘蔵丁匿口凡諸條制實長怨府此目前交利<lb/>
非天下大計一室之中尚不可精㝢宙之内何可周視<lb/>
公家何嘗不知民多欺巧古今政以不可細碎故不為<lb/>
此實非乖理但識理者百不有一陛下弟児大臣猶不<lb/>
皆能伏理况復天下悠悠萬品怨積聚黨兇迷相類止<lb/>
<pb n="KR2a0017_WYG_022-13a"/>
於一處何足不除脱復多所便成紜紜久欲上啓閑侍<lb/>
無因謹陳愚管伏願特留神思上答曰欺巧那可容宋<lb/>
世混亂以為是不蚊蟻何足為憂已為義勇所破官軍<lb/>
昨至今都應散滅吾政恨其不辨大耳亦何時無亡命<lb/>
邪後乃詔聽復籍注五年進位大司馬八年給皁輪車<lb/>
尋加中書監固讓嶷身長七尺八寸善持容範文物衛<lb/>
從禮冠百僚每出入殿省皆瞻望嚴肅自以地位隆重<lb/>
深懐退素北宅舊有園田之美乃盛脩理之七年啓求<lb/>
<pb n="KR2a0017_WYG_022-13b"/>
還第上令世子子㢘代鎮東府上數幸嶷第宋長寧陵<lb/>
𡑞道出第前路上曰我便是入他冢墓内尋人乃徙其<lb/>
表闕騏驎於東崗上騏驎及闕形勢甚巧宋孝武於襄<lb/>
陽致之後諸帝王陵皆模範而莫及也永眀末車駕數<lb/>
游幸唯嶷陪從上出新林苑同輦夜歸至宫門嶷下輦<lb/>
辭出上曰今夜行無使為尉司所呵也嶷對曰亰輦之<lb/>
内皆屬臣州願陛下不垂過慮上大笑上謀北伐以虜<lb/>
所獻氈車賜嶷每幸第清除不復屏人上敕外監曰我<lb/>
<pb n="KR2a0017_WYG_022-14a"/>
往大司馬第是還家耳嶷妃庾氏常有疾瘳上幸後堂<lb/>
設金石樂宫人畢至每臨幸輒極日盡歡嶷謂上曰古<lb/>
来言願陛下夀偕南山或稱萬嵗此殆近貎言如臣所<lb/>
懐實願陛下極夀百年亦足矣上曰百年復何可得止<lb/>
得東西一百於事亦濟十年上封嶷諸子舊例千户嶷<lb/>
欲五子俱封啓減人五百户其年疾篤表解職不許賜<lb/>
錢百萬營功徳嶷又啓曰臣自嬰今患亟降天臨醫走<lb/>
術官泉開蔵府慈寵優渥備極人臣生年疾廹遽隂無<lb/>
<pb n="KR2a0017_WYG_022-14b"/>
㡬願陛下審賢與善極夀蒼昊彊徳納和為億兆御臣<lb/>
命違昌數奄奪恩憐長辭眀世伏涕嗚咽薨年四十九<lb/>
其日上再視疾至薨乃還宫詔曰嶷眀哲至親勲髙業<lb/>
始徳懋王朝道光區縣奄至薨逝痛酷抽割不能自勝<lb/>
奈何奈何今便臨哭九命之禮宜備其制斂以袞冕之<lb/>
服温眀祕器命服一具衣一襲喪事一依漢東平王故<lb/>
事大鴻臚持節䕶喪事大官朝夕送奠大司馬太傅二<lb/>
府文武悉停過葬竟陵王子良啓上曰臣聞春秋所以<lb/>
<pb n="KR2a0017_WYG_022-15a"/>
稱王母弟者以尊其所重故也是以禮秩殊品爵命崇<lb/>
異在漢則梁王備出警入蹕之儀在晉則齊王具殊服<lb/>
九命之贈江左以來尊親是闕故致袞章之典廢而不<lb/>
傳實由人缺其位非禮虧省齊王故事與今不殊締構<lb/>
王業功迹不異凡有變革隨時之宜者政緣恩情有輕<lb/>
重徳義有厚薄若事籌前規禮無異則且梁齊闕令終<lb/>
之美猶饗襃贈之榮况故大司馬仁和著於天性孝悌<lb/>
終於立身節義表於勤王寛猛彰於御物奉上無艱劬<lb/>
<pb n="KR2a0017_WYG_022-15b"/>
之貎接下無毁傷之容淡矣止於清貞無喜愠之色悠<lb/>
然棲於静黙絶馳競之聲詩云靡不有初鮮克有終夫<lb/>
終之者理實為難在於令行無廢斯徳東平樂於小善<lb/>
河間悦於詩書勲績無聞艱危不渉尚致卓爾不羣英<lb/>
聲萬代况今協贊皇基經綸霸始功業髙顯清譽逾彰<lb/>
富貴隆重㢘潔彌峻等古形今孰類兹美臣愚忖度未<lb/>
有斯例凡庶族同氣愛睦尚少豈有仰覩陛下垂友于<lb/>
之性若此者乎共起布衣俱登天貴生平遊處何事不<lb/>
<pb n="KR2a0017_WYG_022-16a"/>
同分甘均味何珍不等未嘗覩貎而天心不懽見形而<lb/>
聖儀不悦爰及臨危捨命親瞻喘息萬分之際没在聖<lb/>
目號哭動乎天地感慟驚乎鬼神乃至撤膳移寢坐泣<lb/>
遷旦神儀損耗隔宿改容奉瞻聖顔誰不悲悚厯古所<lb/>
未聞記籍所不載既有若斯之大徳實不可見典服之<lb/>
贈不彰如其脱致虧忘追改為煩不令千載之下物有<lb/>
遺恨其徳不具美者尚荷嘉隆之命况事光先烈者寧<lb/>
可缺兹盛典臣恐有識之人容致其議且庶族近代桓<lb/>
<pb n="KR2a0017_WYG_022-16b"/>
温庾亮之類亦降殊命伏度天心已當有在又詔曰寵<lb/>
章所以表徳禮秩所以紀功慎終追逺前王之盛䇿累<lb/>
行疇庸列代之通誥故使持節都督揚南徐二州諸軍<lb/>
事大司馬領太子太傅揚州刺史新除中書監豫章王<lb/>
嶷體道秉哲經仁緯義挺清譽於弱齡發韶風於早日<lb/>
締綸霸業之初翼讚皇基之始孝睦著於鄉閭忠諒彰<lb/>
乎邦邑及秉徳論道總牧神甸七教必荷六府咸理振<lb/>
風潤雨無諐於時候䘏民拯物有篤於矜懐雍容廊廟<lb/>
<pb n="KR2a0017_WYG_022-17a"/>
之華儀刑列郡之觀神凝自逺具瞻允集朕友于之深<lb/>
情兼家國方授以神圖委諸廟勝緝頌九紘陪禪五岳<lb/>
天不愸遺奄焉薨逝哀痛傷惜震慟乎厥心今先逺戒<lb/>
期龜謀襲吉宜加茂典以協徽猷可贈假黄鉞都督中<lb/>
外諸軍事丞相揚州牧綠綟綬具九服錫命之禮侍中<lb/>
大司馬太傅王如故給九旒鸞輅黄屋左纛虎賁班劍<lb/>
百人輼輬車前後部羽葆鼓吹𦵏送儀依東平王故事<lb/>
嶷臨終召子子㢘子恪曰人生在世本自非常吾年已<lb/>
<pb n="KR2a0017_WYG_022-17b"/>
老前路幾何居今之地非心期所及性不貪聚自㓜所<lb/>
懐政以汝兄弟累多損吾暮志耳無吾後當共相勉厲<lb/>
篤睦為先才有優劣位有通塞運有富貧此自然理無<lb/>
足以相陵侮若天道有靈汝等各自脩立灼然之分無<lb/>
失也勤學行守基業治閨庭尚閑素如此足無憂患聖<lb/>
主儲皇及諸親賢亦當不以吾没易情也三日施靈唯<lb/>
香火槃水盂飯酒脯檳榔而已朔望菜食一盤加以甘<lb/>
菓此外悉省𦵏後除靈可施吾常所乗轝扇繖朔望時<lb/>
<pb n="KR2a0017_WYG_022-18a"/>
節席地香火槃水酒脯盂飯檳榔便足雖才愧古人意<lb/>
懐粗亦有在不以遺財為累主衣所餘小弟未婚諸妹<lb/>
未嫁凡應此用本自茫然當稱力及時率有為辦事事<lb/>
甚多不復甲乙棺器及墓中勿用餘物為後患也朝服<lb/>
之外惟下鐵鐶刀一口作冢勿令深一一依格莫過度<lb/>
也後堂樓可安佛供養外國二僧餘皆如舊與汝遊戲<lb/>
後堂船乗吾所乗牛馬送二宫及司徒服飾衣裘悉為<lb/>
功徳子㢘等號泣奉行世祖哀痛特至至冬乃舉樂宴<lb/>
<pb n="KR2a0017_WYG_022-18b"/>
朝臣上歔欷流涕諸王邸不得起樓臨瞰宫掖上後登<lb/>
景陽望見樓悲感乃敕毁之薨後第庫無見錢世祖敕<lb/>
貨雜物服飾得數百萬起集善寺月給第見錢百萬至<lb/>
上崩乃省嶷性汎愛不樂聞人過失左右有投書相告<lb/>
置鞾中竟不視取火焚之齋庫失火燒荆州還資評直<lb/>
三千餘萬主局各杖數十而已羣吏中南陽樂藹彭城<lb/>
劉繪吳郡張稷最被親禮藹與竟陵王子良牋曰道徳<lb/>
以可久傳聲風流以浸逺隳稱雖復青簡締芳未若玉<lb/>
<pb n="KR2a0017_WYG_022-19a"/>
石之不朽飛翰圖藻豈伊雕篆之無沬丞相沖粹表於<lb/>
天真淵照殆乎機象經邦緯民之範體國成務之規故<lb/>
以業茂惟賢功髙則哲神輝𦕈邈叡算不追感纒奉車<lb/>
恨百留滯下官夙禀名節恩義軫慕望𡑞結哀輙欲率<lb/>
荆江湘三州僚吏建碑壟首庶徽猷有述茂則方存昔<lb/>
子香淳徳留銘江介鉅平遺烈墮淚漢南况道尊前往<lb/>
惠積聨綿者哉下官今便反假無由躬事刋斵湏至西<lb/>
州鳩集所資託中書侍郎劉繪營辦藹又與右率沈約<lb/>
<pb n="KR2a0017_WYG_022-19b"/>
書曰夫道宣餘烈竹帛有時先朽徳孚遺事金石更非<lb/>
後亡丞相獨秀生民傍照日月標勝丘園素履穆於忠<lb/>
義譽應華衮功迹著於弼諧無得而稱理絶照載若夫<lb/>
日用閴寂雖無取於錙銖嵗功宏達諒有寄於衡石竊<lb/>
承貴州士民或建碑表俾我荆南閲感無地且作紀江<lb/>
漢道基分陕衣冠禮樂咸被後昆若其望碑盡禮我州<lb/>
之舊俗傾壥罷肆鄙土之遺風庶㡬𢎞烈或不泯墜荆<lb/>
江湘三州䇿名不少並欲各率毫釐少申景慕斯文之<lb/>
<pb n="KR2a0017_WYG_022-20a"/>
託歴選惟疑必待文蔚辭宗徳僉茂履非髙眀而誰豈<lb/>
能騁無愧之辭詶式瞻之望吾西州窮士一介寂寥恩<lb/>
周榮譽澤遍衣食永惟道廕日月就逺緬尋遺烈觸目<lb/>
崩心常謂福齊南山慶鍾仁夀吾儕小人貽塵帷盖豈<lb/>
圖一旦遂投此請約荅曰丞相風道𢎞曠獨秀生民凝<lb/>
猷盛烈方軌伊旦愸遺之感朝野同悲承當刋石紀功<lb/>
傳華千載宜湏盛述實允来談郭有道漢末之匹夫非<lb/>
蔡伯喈不足以偶三絶謝安石素族之台輔時無麗藻<lb/>
<pb n="KR2a0017_WYG_022-20b"/>
迄乃有碑無文况文獻王冠冕彛倫儀形㝢内自非一<lb/>
世辭宗難或與此約閭閈鄙人名不入第歘酬今㫖便<lb/>
是以禮許人聞命慙顔已不覺汗之沾背也建武中第<lb/>
二子子恪託約及太子詹事孔稚珪為文子㢘字景藹<lb/>
初嶷養魚復侯子響為世子子㢘封永新侯千户子響<lb/>
還本子㢘為世子除寧朔將軍淮陵太守太子中書舍<lb/>
人前軍將軍善撫諸弟子十一年卒贈侍中諡哀世子<lb/>
第三子子操泉陵侯王侯出身官無定准素姓三公長<lb/>
<pb n="KR2a0017_WYG_022-21a"/>
子一人為員外郎建武中子操解褐為給事中自此齊<lb/>
末皆以為例永泰元年南康侯子恪為呉郡太守避王<lb/>
敬則難奔歸以子操為寧逺將軍吳郡太守永元中為<lb/>
黄門郎義師圍城子操與弟宜陽侯子光卒於尚書都<lb/>
座第四子子行洮陽侯早卒子元琳嗣今上受禪詔曰<lb/>
褒隆往代義炳彛則朕當此樂推思𢎞前典豫章王元<lb/>
琳故巴陵王昭秀胄子同齊氏宗國髙武嫡𦙍宜祚井<lb/>
邑以傳世祀降新淦縣侯五百户<lb/>
<pb n="KR2a0017_WYG_022-21b"/>
史臣曰楚元王髙祖亞弟無功漢世東平憲王辭位永<lb/>
平未及光武之業梁孝惑於勝詭安平心隔晉運蕃輔<lb/>
貴盛地實髙危持滿戒盈鮮能全徳豫章宰相之器誠<lb/>
有天真因心無矯率由遠度故能光贊二祖内和九族<lb/>
實同周氏之初周公以来則未知所匹也<lb/>
贊曰堂堂烈考徳邁前蹤移忠以孝植友惟恭帝載初<lb/>
造我王奮庸邦家有闕我王彌縫道深日用事緝民雍<lb/>
愛傳餘祀聲流景鍾<lb/>
<pb n="KR2a0017_WYG_022-22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0017_WYG_022-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南齊書卷二十二<lb/>
</p>
<p>
</p>
  </div>
</body>
</text>
</TEI>
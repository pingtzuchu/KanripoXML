<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南齊書卷四十六</head> <lb/>
    <p>
<pb n="KR2a0017_WYG_046-1a"/>
欽定四庫全書<lb/>
　南齊書卷四十六<lb/>
　　梁　　　蕭　　　子　　　顯　　　撰<lb/>
　列傳第二十七<lb/>
　　王秀之　王　慈　蔡　約　陸慧曉　<hi>顧憲之</hi>
　　蕭恵基<lb/>
王秀之字伯奮琅邪臨沂人也祖裕宋左光祿大夫儀<lb/>
同三司父瓚之金紫光禄大夫秀之㓜時裕愛其風采<lb/>
<pb n="KR2a0017_WYG_046-1b"/>
起家著作佐郎太子舍人父卒為菴舍於墓下持喪服<lb/>
闋復職吏部尚書褚淵見秀之正潔欲與結婚秀之不<lb/>
肯以此頻轉為兩府外兵參軍遷太子洗馬司徒左西<lb/>
屬桂陽王司空從事中郎秀之知休範將反辭疾不就<lb/>
出為晉平太守至郡期年謂人曰此邦豐壤禄俸常充<lb/>
吾山資已足豈可久留以妨賢路上表請代時人謂王<lb/>
晉平恐富求歸還為安成王驃騎諮議轉中郎又為太<lb/>
祖驃騎諮議昇眀二年轉左軍長史尋陽太守隨府轉<lb/>
<pb n="KR2a0017_WYG_046-2a"/>
鎮西長史南郡太守府主豫章王嶷既封王秀之遷為<lb/>
司馬河東太守辭郡不受加寧朔將軍改除黄門郎未<lb/>
拜仍遷豫章王驃騎長史於荆州立學以秀之領儒林<lb/>
祭酒遷寧朔將軍南郡王司馬復為黄門郎領羽林監<lb/>
遷長沙王中軍長史世祖即位為太子中庶子吏部郎<lb/>
出為義興太守遷侍中祭酒轉都官尚書初秀之祖裕<lb/>
性貞正徐羡之傅亮當朝裕不與来往及致仕隱吳興<lb/>
與子瓚之書曰吾欲使汝處不競之地瓚之歴官至五<lb/>
<pb n="KR2a0017_WYG_046-2b"/>
兵尚書未嘗詣一朝貴江湛謂何偃曰王瓚之今便是<lb/>
朝隐及桞元景顔師伯令僕貴要瓚之竟不候之至秀<lb/>
之為尚書又不與令王儉欵接三世不事權貴時人稱<lb/>
之轉侍中領射聲校尉出為輔國將軍隨王鎮西長史<lb/>
南郡内史州西曹茍平遺秀之交知書秀之拒不答平<lb/>
乃遺書曰僕聞居謙之位既刋于易慠不可長禮眀其<lb/>
文是以信陵致夷門之義燕丹收荆卿之節皆以禮而<lb/>
然矣丈夫處世豈可寂寞恩榮空為後代一丘土足下<lb/>
<pb n="KR2a0017_WYG_046-3a"/>
業潤重光聲居朝右不修髙世之績將何隔於愚夫僕<lb/>
耿介當年不通羣品饑寒白首望物嗟来成人之美春<lb/>
秋所善薦我寸長開君尺短故推風期徳規於相益實<lb/>
非碌碌有求於平原者也僕與足下同為四海國士夫<lb/>
盛衰迭代理之恒數名位參差運之通塞豈品徳權行<lb/>
為之者哉第五之號既無易於驃騎西曹之名復何推<lb/>
於長史足下見答書題久之以君若此非典何宜施之<lb/>
於國士如其循禮禮無不答謹以相還亦何犯於逆鱗哉<lb/>
<pb n="KR2a0017_WYG_046-3b"/>
君子處人以徳不以位相如不見屈於澠池毛遂安受<lb/>
辱於郢門造敵臨事僕必先於二子未知足下之貴足<lb/>
下之威孰若秦楚兩王僕以徳為寳足下以位為寳各<lb/>
寳其寳於此敬宜常聞古人交絶不泄惡言僕謂之鄙<lb/>
無以相貽故薦貧者之贈平頴川人豫章王嶷為荆州<lb/>
時平獻書令減損奢麗豫章王優教酬答尚書令王儉<lb/>
當事平又與儉書曰足下建髙世之名而不顯髙世之<lb/>
迹將何以書於齊史哉至是南郡綱紀啓隨王子隆請<lb/>
<pb n="KR2a0017_WYG_046-4a"/>
罪平平上書自申秀之尋徴侍中領游擊將軍未拜仍<lb/>
為輔國將軍呉興太守秀之常云位至司徒左長史可<lb/>
以止足矣吳興郡隐業所在心願為之到郡修治舊山<lb/>
移置輜重隆昌元年卒官年五十三諡曰簡子秀之宗<lb/>
人僧祐太尉從祖兄也父遠光祿勲宋世為之語曰王<lb/>
逺如屏風屈曲從俗能蔽風露而僧祐負氣不羣儉常<lb/>
候之辭不相見世祖數閲武僧祐獻講武賦儉借觀僧<lb/>
祐不與竟陵王子良聞僧祐善彈琴於座取琴進之不<lb/>
<pb n="KR2a0017_WYG_046-4b"/>
肯從命永眀末為太子中舍人在直屬疾代人未至僧<lb/>
祐委出為有司所奏贖論官至黄門郎時衛軍掾孔逭<lb/>
亦抗直著三吳決錄不傳<lb/>
王慈字伯寳琅邪臨沂人司空僧䖍子也年八嵗外祖<lb/>
宋太宰江夏王義恭迎之内齋施寳物恣聽所取慈取<lb/>
素琴石研義恭善之少與從弟儉共書學除祕書郎太<lb/>
子舍人安成王撫軍主簿轉記室遷祕書丞司徒左西<lb/>
屬右長史試守新安太守黄門郎太子中庶子領射聲<lb/>
<pb n="KR2a0017_WYG_046-5a"/>
校尉安成王冠軍豫章王司空長史司徒左長史兼侍<lb/>
中出為輔國將軍豫章内史父憂去官起為建武將軍<lb/>
吳郡太守遷寧朔將軍大司馬長史重除侍中領歩兵<lb/>
校尉慈以朝堂諱榜非古舊制上表曰夫帝后之徳綢<lb/>
繆天地君人之亮蟬聫日月至於名族不著昭自方䇿<lb/>
號諡聿宣載伊篇籍所以魏臣據中以建議晉主依經<lb/>
以下詔朝堂榜誌諱字懸露義非綿古事殷中世空失<lb/>
資敬之情徒乖嚴配之道若乃武功鼎臣贊庸元吏或<lb/>
<pb n="KR2a0017_WYG_046-5b"/>
以勲崇或由姓表故孔悝見銘謂標叔舅子孟應圖稱<lb/>
題霍氏况以處一之重列尊名以止仁無二之貴夤沖<lb/>
文而止敬昔東平即世孝章廵宫而灑泣新野云終和<lb/>
熹見似而流涕感循舊類尚或深心矧觀徽跡能無惻<lb/>
隐今扄禁嶔邃動延車盖若使鑾駕紆覧四時臨閲豈<lb/>
不重増聖慮用感宸衷愚謂空標簡第無益於匪躬直<lb/>
述朝堂寧虧於夕惕伏惟陛下保合萬國齊聖羣生當<lb/>
删前基之弊軌啓皇齊之孝則詔付外詳議博士李撝<lb/>
<pb n="KR2a0017_WYG_046-6a"/>
議據周禮凡有新令必奮鐸以警衆乃退以憲之于王<lb/>
宫注憲表懸之也太常丞王僴之議尊極之名宜率土<lb/>
同諱目可得覩口不可言口不可言則知之者絶知之<lb/>
者絶則犯觸必衆儀曹郎任昉議撝取證眀之文僴之<lb/>
即情惟允直班諱之典爰自漢世降及有晉厯代無爽<lb/>
今之諱榜兼眀義訓邦之字國實為前事之徴名諱之<lb/>
重情敬斯極故懸諸朝堂搢紳所聚將使起伏晨昏不<lb/>
違耳目禁避之道昭然易從此乃敬恭之深㫖何情典<lb/>
<pb n="KR2a0017_WYG_046-6b"/>
之或廢尊稱霍氏理例乖方居下以名故以不名為重<lb/>
在上必諱故以班諱為尊因心則理無不安即事則習<lb/>
行已久謂宜式遵無所創革慈議不行慈患脚世祖敕<lb/>
王晏曰慈在職未久既有㣲疾不堪朝又不能騎馬聽<lb/>
乗車在仗後江左来少例也以疾從閑任轉冠軍將軍<lb/>
司徒左長史慈妻劉秉女子觀尚世祖長女吳縣公主<lb/>
修婦禮姑未嘗交答江夏王鋒為南徐州妃慈女也以<lb/>
慈為冠軍將軍東海太守加秩中二千石行徐州府事<lb/>
<pb n="KR2a0017_WYG_046-7a"/>
還為冠軍將軍廬陵王中軍長史未拜永眀九年卒年<lb/>
四十一謝超宗嘗謂慈曰卿書何當及䖍公慈曰我之<lb/>
不得仰及猶雞之不及鳯也時人以為名答追贈太常<lb/>
諡懿子<lb/>
蔡約字景撝濟陽考城人也祖廓宋祠部尚書父興宗<lb/>
征西儀同約少尚宋孝武女安吉公主拜駙馬都尉祕<lb/>
書郎不拜順帝車騎驃騎行參軍通直郎不<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>遷太祖<lb/>
司空東閤祭酒太尉主簿齊臺建為世子中舍人仍隨<lb/>
<pb n="KR2a0017_WYG_046-7b"/>
度東宫轉鄱陽王友竟陵王鎮北征北諮議領記室中<lb/>
書郎司徒右長史黄門郎領本州中正出為新安太守<lb/>
復為黄門郎領射聲校尉通直常侍領驍騎將軍太子<lb/>
中庶子領屯騎校尉永眀八年八月合朔約脱武冠解<lb/>
劒於省眠至下鼓不起為有司所奏贖論太孫立領校<lb/>
尉如故出為宜都王冠軍長史淮南太守行府州事世<lb/>
祖謂約曰今用卿為近蕃上佐想副我所期約曰南豫<lb/>
宻邇亰師不治自理臣亦何人爝火不息時諸王行事<lb/>
<pb n="KR2a0017_WYG_046-8a"/>
多相裁割約在任主佐之間穆如也遷司徒左長史髙<lb/>
宗為録尚書輔政百僚屣履到席約躡屐不改帝謂江<lb/>
祏曰蔡氏是禮度之門故自可悦祏曰大將軍有揖客<lb/>
復見於今建武元年遷侍中眀年遷西陽王撫軍長史<lb/>
加冠軍將軍徙廬陵王右軍長史將軍如故轉都官尚<lb/>
書遷邵陵王師加給事中江夏王車騎長史加征虜將<lb/>
軍並不拜好飲酒夷淡不與世雜遷太子詹事永眀二<lb/>
年卒年四十四贈太常<lb/>
<pb n="KR2a0017_WYG_046-8b"/>
陸慧曉字叔眀吳郡吳人也祖萬載侍中父子真元嘉<lb/>
中為海陵太守時中書舍人秋當親幸家在海陵假還<lb/>
𦵏父子真不與相聞當請發民治橋又以妨農不許彭<lb/>
城王義康聞而賞焉自臨海太守眼疾歸為中散大夫<lb/>
卒慧曉清介正立不雜交游㑹稽内史同郡張暢見慧<lb/>
曉童㓜便嘉異之張緒稱之曰江東裴樂也初應州郡<lb/>
辟舉秀才衛尉史歴諸府行參軍以母老還家侍養十<lb/>
餘年不仕太祖輔政除為尚書殿中郎隣族来相賀慧<lb/>
<pb n="KR2a0017_WYG_046-9a"/>
曉舉酒曰陸慧曉年踰三十婦父領選始作尚書郎卿<lb/>
輩乃復以為慶邪太祖表禁奢侈慧曉撰答詔草為太<lb/>
祖所賞引為太傅東閤祭酒建元初仍遷太子洗馬武<lb/>
陵王曅守㑹稽上為精選僚吏以慧曉為征虜功曹與<lb/>
府參軍沛國劉璡同從述職行至呉璡謂人曰吾聞張<lb/>
融與陸慧曉並宅其間有水此水必有異味遂往酌而<lb/>
飲之廬江何㸃薦慧曉於豫章王嶷補司空掾加以恩<lb/>
禮轉長沙王鎮軍諮議參軍安陸侯緬為吳郡復禮異<lb/>
<pb n="KR2a0017_WYG_046-9b"/>
慧曉慧曉求補緬府諮議參軍遷始興王前將軍安西<lb/>
諮議領冠軍錄事參軍轉司徒從事中郎遷右長史時<lb/>
陳郡謝朏為左長史府公竟陵王子良謂王融曰我府<lb/>
二上佐求之前世誰可為比融曰兩賢同時便是未有<lb/>
前例子良於西邸抄書令慧曉參知其事尋遷西陽王<lb/>
征虜巴陵王後軍臨汝公輔國三府長史行府州事復<lb/>
為西陽王左軍長史領㑹稽郡丞行郡事隆昌元年徙<lb/>
為晉熙王冠軍長史江夏内史行郢州事慧曉歴輔五<lb/>
<pb n="KR2a0017_WYG_046-10a"/>
政治身清肅僚佐以下造詣趣起送之或謂慧曉曰長<lb/>
史貴重不宜妄自謙屈答曰我性惡人無禮不容不以<lb/>
禮處人未嘗卿士大夫或問其故慧曉曰貴人不可卿<lb/>
而賤者可卿人生何容立輕重於懐抱終身常呼人位<lb/>
建武初除西中郎長史行事内史如故俄徴黄門郎未<lb/>
拜遷吏部郎尚書令王晏選門生補内外要局慧曉為<lb/>
用數人而止晏恨之送女妓一人欲與申好慧曉不納<lb/>
吏曹都令史歴政以来諮執選事慧曉任已獨行未嘗<lb/>
<pb n="KR2a0017_WYG_046-10b"/>
與語帝遣左右單景儁以事誚問慧曉謂景儁曰六十<lb/>
之年不復能諮都令史為吏部郎也上若謂身不堪便<lb/>
當拂衣而退帝甚憚之後欲用為侍中以形短小乃止<lb/>
出為輔國將軍晉安王鎮北司馬征北長史東海太守<lb/>
行府州事入為五兵尚書行揚州事崔慧景事平領右<lb/>
軍將軍出監南徐州少時仍遷持節督南兗兗徐青冀<lb/>
五州軍事輔國將軍南兗州刺史至鎮俄爾以疾歸卒<lb/>
年六十二贈太常<lb/>
<pb n="KR2a0017_WYG_046-11a"/>
同郡顧憲之字士思宋鎮南將軍凱之孫也性尤清直<lb/>
永眀六年為隨王東中郎長史行㑹稽郡事時西陵戍<lb/>
主杜元懿啓吳興無秋㑹稽豐登商旅往来倍多常嵗<lb/>
西陵牛埭稅官格日三千五百元懿如即所見日可一<lb/>
倍盈縮相兼畧計年長百萬浦陽南北津及桞浦四埭<lb/>
乞為官領攝一年格外長四百許萬西陵戍前檢税無<lb/>
妨戌事餘三埭自舉腹心世祖敕示㑹稽郡此詎是事<lb/>
宜可訪察即啓憲之議曰尋始立牛埭之意非茍逼僦<lb/>
<pb n="KR2a0017_WYG_046-11b"/>
以納稅也當以風濤迅險人力不㨗屢致膠溺濟急利<lb/>
物耳既公私是樂所以輸直無怨亰師航渡即其例也<lb/>
而後之監領者不達其本各務已功互生理外或禁遏<lb/>
别道或空稅江行或撲船倍價或力周而猶責凡如此<lb/>
類不經埭煩牛者上詳被報格外十條並䝉停寢從来<lb/>
諠訴始得暫弭案吳興頻嵗失稔今兹尤饉去乏從豐<lb/>
良由饑棘或徴貨貿粒還拯親累或提攜老弱陳力餬<lb/>
口埭司責稅依格弗降舊格新減尚未議登格外加倍<lb/>
<pb n="KR2a0017_WYG_046-12a"/>
將以何術皇慈恤隐振廪蠲調而元懿幸災𣙜利重増<lb/>
困瘼人而不仁古今共疾且比見加格置市者前後相<lb/>
屬非惟新加無贏並皆舊格猶闕愚恐元懿今啓亦當<lb/>
不殊若事不副言懼貽譴詰便百方侵苦為公賈怨元<lb/>
懿禀性苛刻已彰往効任以物土譬以狼將羊其所欲<lb/>
舉腹心亦當虎而冠耳書云與其有聚斂之臣寧有盜<lb/>
臣此言盜公為損盖微斂民所害乃大也今雍熙在運<lb/>
草木含澤其非事宜仰如聖㫖然掌斯任者應簡㢘平<lb/>
<pb n="KR2a0017_WYG_046-12b"/>
㢘則不竊於公平則無害於民矣愚又以便宜者盖謂<lb/>
便於公宜於民也竊見頃之言便宜者非能於民力之<lb/>
外用天分地也率皆即日不宜於民方来不便於公名<lb/>
與實反有乖政體凡如此等誠宜深察山隂一縣課户<lb/>
二萬其民貲不滿三千者殆將居半刻又刻之猶且三<lb/>
分餘一凡有貲者多是士人復除其貧極者悉皆露户<lb/>
役民三五屬官盖惟分定百端輸調又則常然比衆局<lb/>
檢校首尾尋續横相質累者亦復不少一人被攝十人<lb/>
<pb n="KR2a0017_WYG_046-13a"/>
相追一緒裁萌千孽互起蠶事弛而農業廢賤取庸而<lb/>
貴舉責應公贍私日不暇給欲無為非其可得乎死且<lb/>
不憚矧伊刑罰身且不愛何况妻子是以前檢未窮後<lb/>
巧復滋網辟徒峻猶不能悛竊尋民之多偽實由宋季<lb/>
軍旅繁興役賦殷重不堪勤劇倚巧祈優積習生常遂<lb/>
迷忘反四海之大黎庶之衆心用參差難卒澄一化宜<lb/>
以漸不可疾責誠存不擾蔵疾納汙實増崇曠務詳寛<lb/>
簡則稍自歸淳又被符簡病前後年月久遠其事不存<lb/>
<pb n="KR2a0017_WYG_046-13b"/>
符㫖既嚴不敢闇信縣簡送郡郡簡呈使殊形詭狀千<lb/>
變萬源聞者忽不經懐見者實足傷駭兼親屬里伍流<lb/>
離道路時轉寒涸事方未已其士人婦女彌難厝衷不<lb/>
簡則疑其有巧欲簡復未知所安愚謂此條宜委縣簡<lb/>
保舉其綱領畧其毛目乃囊漏不出貯中庶嬰疾沈痼<lb/>
者重荷生造之恩也又永興諸暨離唐㝢之寇擾公私<lb/>
殘燼彌復特甚儻值水旱實不易念俗諺云㑹稽打鼓<lb/>
送卹吳興歩擔令史㑹稽舊稱沃壤今猶若此吳興本<lb/>
<pb n="KR2a0017_WYG_046-14a"/>
是塉土事在可知因循餘弊誠宜改張沿元懿今啓敢<lb/>
陳管見世祖並從之由是深以方直見委仍行南豫南<lb/>
兗二州事籖典諮事未嘗與色動遵法制歴黄門郎吏<lb/>
部郎永元中為豫章内史<lb/>
蕭恵基南蘭陵蘭陵人也祖源之宋前將軍父思話征<lb/>
西將軍儀同三司恵基㓜以外戚見江夏王義恭歎其<lb/>
詳審以女結婚解褐著作佐郎征北行參軍尚書水部<lb/>
左民郎出為湘東内史除奉車都尉撫軍車騎主簿泰<lb/>
<pb n="KR2a0017_WYG_046-14b"/>
始初兄益州刺史惠開拒命眀帝遣恵基奉使至蜀宣<lb/>
㫖慰勞恵開降而益州土人反引氐賊圍州城恵基於<lb/>
外宣示朝廷威賞於是氐人邵虎郝天賜等斬賊帥馬<lb/>
興懐以降還為太子中舍人恵基西使千餘部曲並欲<lb/>
論功恵基毁除勲簿競無所用或問其此意恵基曰我<lb/>
若論其此勞則驅馳無已豈吾素懐之本邪出為武陵<lb/>
内史中書黄門郎恵基善𨽻書及奕棊太祖與之情好<lb/>
相得早相器遇桂陽之役恵基姊為休範妃太祖謂之<lb/>
<pb n="KR2a0017_WYG_046-15a"/>
曰卿家桂陽遂復作賊太祖頓新亭壘以恵基為軍副<lb/>
恵基弟恵朗親為休範攻戰恵基在城内了不自疑出<lb/>
為豫章太守還為吏部郎遷長兼侍中袁粲劉秉起兵<lb/>
之夕太祖以秉是恵基妹夫時直在侍中省遣王敬則<lb/>
觀其指趣見恵基安靜不與秉相知由是益加恩信討<lb/>
沈攸之加恵基輔國將軍徙頓新亭事寧解軍號領長<lb/>
水校尉母憂去官太祖即位為征虜將軍衛尉恵基就<lb/>
職少時累表陳解見許服闋為征虜將軍東陽太守加<lb/>
<pb n="KR2a0017_WYG_046-15b"/>
秩中二千石凡歴四郡無所蓄聚還為都官尚書轉掌<lb/>
吏部永眀三年以久疾徙為侍中領驍騎將軍尚書令<lb/>
王儉朝宗貴望恵基同在禮閤非公事不私覿焉五年<lb/>
遷太常加給事中自宋大眀以来聲伎所尚多鄭衛淫<lb/>
俗雅樂正聲鮮有好者恵基解音律尤好魏三祖曲及<lb/>
相和歌每奏輒賞悅不能已當時能棊人琅邪王抗第<lb/>
一品吳郡褚思莊㑹稽夏赤松並第二品赤松思速善<lb/>
於大行思莊思遲巧於鬭棊宋文帝世羊𤣥保為㑹稽<lb/>
<pb n="KR2a0017_WYG_046-16a"/>
太守帝遣思莊入東與𤣥保戲因製局圖還於帝前覆<lb/>
之太祖使思莊與王抗交賭自食時至日暮一局始竟<lb/>
上倦遣還省至五更方決抗睡於局後思莊達曉不寐<lb/>
世或云思莊所以品第致髙緣其用思深久人不能對<lb/>
也抗思莊並至給事中永眀中敕抗品棊竟陵王子良<lb/>
使恵基掌其事初思話先於曲阿起宅有閑曠之致恵<lb/>
基常謂所親曰湏婚嫁畢當歸老舊廬立身退素朝廷<lb/>
稱為善士眀年卒年五十九追贈金紫光禄大夫弟恵<lb/>
<pb n="KR2a0017_WYG_046-16b"/>
休永眀四年為廣州刺史罷任獻奉傾資上敕中書舍<lb/>
人茹法亮曰可問蕭恵休吾先使卿宣敕答其勿以私<lb/>
祿足充獻奉今段殊覺其下情厚於前後人問之故當<lb/>
不復私邪吾欲分受之也十一年自輔國將軍南海太<lb/>
守為徐州刺史鬱林即位進號冠軍將軍建武二年虜<lb/>
圍鍾離恵休拒守虜遣使仲長文真謂城中曰聖上方<lb/>
修文徳何故完城拒命參軍羊倫答曰獫狁孔熾我是<lb/>
用急虜攻城恵休拒戰破之遷侍中領歩兵校尉封建<lb/>
<pb n="KR2a0017_WYG_046-17a"/>
安縣子五百户永元元年徙吳興太守徴為右僕射吳<lb/>
興郡項羽神舊酷烈世人云恵休事神謹故得美遷二<lb/>
年卒贈金紫光祿大夫恵休弟恵朗善騎馬同桂陽賊<lb/>
叛太祖赦之復加序用永眀九年為西陽王征虜長史<lb/>
行南兗州事典籖何益孫贓罪百萬棄市恵朗坐免官<lb/>
史臣曰長揖上宰廷折公卿古稱遺直希之未過若夫<lb/>
根孤地危峻情不屈則其道雖行其身永廢故多借路<lb/>
求容遜辭自貶髙流世業不待旁通直轡揚鑣莫能夭<lb/>
<pb n="KR2a0017_WYG_046-17b"/>
閼王秀之世守家風不降節於權輔美矣哉<lb/>
贊曰秀處邦朝清心直已伯寳世族榮家為美約守先<lb/>
業觀進知止慧曉貞亮斯焉君子恵基恵和時之選士<lb/>
　<lb/>
　<lb/>
　<lb/>
　<lb/>
　南齊書卷四十六<lb/>
<pb n="KR2a0017_WYG_046-18a"/>
　南齊書卷四十六考證<lb/>
王秀之傳太尉從祖兄也○<hi>臣承蒼</hi>按太尉下當有儉<lb/>
　字僧祐𢎞之孫儉曇首之孫故曰從祖兄<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0017_WYG_046-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南齊書卷四十六考證<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南齊書卷四十九</head> <lb/>
    <p>
<pb n="KR2a0017_WYG_049-1a"/>
欽定四庫全書<lb/>
　南齊書卷四十九<lb/>
　　梁　　　蕭　　　子　　　顯　　　撰<lb/>
　列傳第三十<lb/>
　　王　奐<hi>從弟</hi>　　　張　冲<lb/>
王奐字彦孫琅邪臨沂人也祖僧朗宋左光禄儀同父<lb/>
粹黄門郎奐出繼從祖中書令球故字彦孫觧褐著作<lb/>
佐郎太子舍人安陸王冠軍主簿太子洗馬本州别駕<lb/>
<pb n="KR2a0017_WYG_049-1b"/>
中書郎桂陽王司空諮議黄門郎元徽元年為晋熙王<lb/>
征虜長史江夏内史遷侍中領歩兵校尉復出為晉熙<lb/>
王鎮西長史加冠軍将軍江夏武昌太守徵祠部尚書<lb/>
轉掌吏部昇明初遷冠軍将軍丹陽尹初王晏父普曜<lb/>
為沈攸之長史常慮攸之舉事不得還時奐為吏部轉<lb/>
普曜為内職晏深德之及晏仕世祖府奐從弟藴反世<lb/>
祖謂晏曰王奐宋家外戚王藴親同逆黨既其羣從豈<lb/>
能無異意我欲具以啟聞晏叩頭曰王奐脩謹保無異<lb/>
<pb n="KR2a0017_WYG_049-2a"/>
志晏父母在都請以為質世祖乃止出為吳興太守秩<lb/>
中二千石將軍如故尋進號征虜將軍建元元年進號<lb/>
左将軍明年遷太常領鄱陽王師仍轉侍中祕書監領<lb/>
驍騎將軍又遷征虜将軍臨川王鎮西長史領南蠻校<lb/>
尉南郡内史奐一嵗三遷上表固讓南蠻曰今天地初<lb/>
闢萬物載新荆蠻來威巴濮不擾但使邊民樂業有司<lb/>
脩務本府舊州日就殷阜臣昔遊西土較見盈虚兼日<lb/>
者戎燼之後痍毁難復雖復緝以善政未及來蘇今復<lb/>
<pb n="KR2a0017_WYG_049-2b"/>
割撤大府制置偏校崇望不足以助强語實安能以相<lb/>
弊且資力既分職司增廣衆勞務倍文案滋煩非獨臣<lb/>
見其難竊以為國計非允見許於是罷南蠻校尉官進<lb/>
號前將軍世祖即位徵右僕射仍轉使持節監湘州軍<lb/>
事前將軍湘州刺史永眀二年徙為散騎常侍江州刺<lb/>
史初省江州軍府四年遷右僕射本州中正奐無學術<lb/>
以事幹見處遷尚書僕射中正如故校籍郎王植屬吏<lb/>
部郎孔琇之以校籍令史俞公喜求進署矯稱奐意植<lb/>
<pb n="KR2a0017_WYG_049-3a"/>
坐免官六年遷散騎常侍領軍將軍奐欲請車駕幸府<lb/>
上晩信佛法御膳不宰牲使王晏謂奐曰吾前去年為<lb/>
斷殺事不復幸詣大臣已判無容欻爾也王儉卒上用<lb/>
奐為尚書令以問王晏晏位遇已重與奐不能相推荅<lb/>
上曰栁世隆有重望恐不宜在奐後乃轉為左僕射加<lb/>
給事中出為使持節散騎常侍都督雍梁南北秦四州<lb/>
郢州之竟陵司州之隨郡軍事鎮北將軍雍州刺史上<lb/>
謂王晏曰奐於釋氏實自専至其在鎮或以此妨務卿<lb/>
<pb n="KR2a0017_WYG_049-3b"/>
相見言次及之勿道吾意也上以行北諸戍士卒多繿<lb/>
縷送袴褶三千具令奐分賦之十一年奐輒殺寧蠻長<lb/>
史劉興祖上大怒使御史中丞孔稚珪奏其事曰雍州<lb/>
刺史王奐啓録小府長史劉興祖虚稱興祖扇動山蠻<lb/>
規生逆謀誑言誹謗言辭不遜敇使送興祖下都奐慮<lb/>
所啟欺妄於獄打殺興祖詐啓稱自經死止今體傷楗<lb/>
蒼[黑*敢]事暴聞聼攝興祖門生劉倪到臺辨問列興祖與<lb/>
奐共事不能相和自去年朱公恩領軍征蠻失利興祖<lb/>
<pb n="KR2a0017_WYG_049-4a"/>
啓聞以啟呈奐奐因此便相嫌恨若云興祖有罪便應<lb/>
事在民間民間恬然都無事迹至十年九月十八日奐<lb/>
使仗身三十人來稱敇録興祖付獄安定郡蠻先在郡<lb/>
贓私興祖既知其取與即牒啓奐不問興祖後執録奐<lb/>
仍令蠻領仗身於獄守視興祖未死之前於獄以物畫<lb/>
漆柈子中出密報家道無罪令啟乞出都一辨萬死無<lb/>
恨又云奐駐興祖嚴禁信使欲作方便殺以除口舌又<lb/>
云奐意乃可奐第三息彪隨奐在州凡事是非皆干豫<lb/>
<pb n="KR2a0017_WYG_049-4b"/>
扇構宻除興祖又云興祖家餉糜中下藥食兩口便覺<lb/>
回乞獄子食者皆大利興祖大呌道糜中有藥近獄之<lb/>
家無人不聞又云奐治著興祖日急判無濟理十一月<lb/>
二十一日奐使獄吏來報興祖家道興祖於獄自經死<lb/>
屍出家人共洗浴之見興祖頸下有傷肩胛烏[黑*敢]隂下<lb/>
破碎實非興祖自經死家人及門義共見非是一人重<lb/>
攝檢雍州都留田文喜列與倪符同狀興祖在獄嗛苦<lb/>
望下既蒙降㫖欣願始遂豈容於此方復自經敇以十<lb/>
<pb n="KR2a0017_WYG_049-5a"/>
九日至興祖以二十一日死推理檢迹灼然矯假尋敇<lb/>
使送下奐輒拒詔所謗諸條悉出奐意毁故丞相若陳<lb/>
顯達誹訕朝事莫此之深彪私隨父之鎮敢亂王法罪<lb/>
竝合窮戮上遣中書舍人吕文顯直閣将軍曹道剛領<lb/>
齋仗五百人收奐敇鎮西司馬曹虎從江陵歩道㑹襄<lb/>
陽奐子彪素凶剽奐不能制女婿殷叡懼禍謂奐曰曹<lb/>
吕今來既不見真敇恐為姧變政宜録取馳啓聞耳奐<lb/>
納之彪輒令率州内得千餘人開鎮庫取仗配衣甲出<lb/>
<pb n="KR2a0017_WYG_049-5b"/>
南堂陳兵閉門拒守奐門生鄭羽叩頭啟奐乞出城迎<lb/>
臺使奐曰我不作賊欲先遣啟自申政恐曹呂軰小人<lb/>
相陵藉故且閉門自守耳彪遂出與虎軍戰其黨范虎<lb/>
領二百人降臺軍彪敗走歸土人起義攻州西門彪登<lb/>
門拒戰却之奐司馬黄瑶起寧蠻長史裴叔業於城内<lb/>
起兵攻奐奐聞兵入還内禮佛未及起軍人遂斬之年<lb/>
五十九執彪及弟爽弼殷叡皆伏誅詔曰逆賊王奐險<lb/>
詖之性自少及長外飾廉勤内懐凶慝貽戾鄉伍敢棄<lb/>
<pb n="KR2a0017_WYG_049-6a"/>
衣冠㧞其文筆之用擢以顯任出牧樊阿政刑弛亂第<lb/>
三息彪矯弄威權父子均勢故寧蠻長史劉興祖忠於<lb/>
奉國毎事匡執奐忿其異已誣以訕謗肆怒囚録然後<lb/>
奏聞朕察奐愚詐詔送興祖還都乃懼姦謀發露潛加<lb/>
殺害欺㒺既彰中使辯覈遂授兵登陴逆捍王命天威<lb/>
電掃義夫咸奮曾未浹辰罪人斯獲方隅克殄漢南肅<lb/>
清自非犯官兼豫同逆謀為一時所驅逼者悉無所問<lb/>
奐長子太子中庶子融融弟司徒從事中郎琛於都棄<lb/>
<pb n="KR2a0017_WYG_049-6b"/>
市餘孫皆原宥殷叡字文子陳郡人晋太常融七世孫<lb/>
也宋元嘉末祖元素坐染太初事誅叡遺腹亦當從戮<lb/>
外曾祖王僧朗啓孝武救之得免叡觧文義有口才司<lb/>
徒褚淵甚重之謂之曰諸殷自荆州以來無出卿右者<lb/>
叡歛容答曰殷族衰悴誠不如昔若此㫖為虚故不足<lb/>
降此㫖為實彌不可聞奐為雍州啓叡爲府長史叡族<lb/>
父恒字昭度與叡同承融後宋司空景仁孫也恒及父<lb/>
道矜竝有古風以是見蚩於世其事非一恒宋泰始初<lb/>
<pb n="KR2a0017_WYG_049-7a"/>
為度支尚書坐屬父疾及身疾多為有司所奏明帝詔<lb/>
曰殷道矜有生便病比更無横疾恒因愚習惰久妨清<lb/>
敘左遷散騎常侍領校尉恒歴官清顯至金紫光禄大<lb/>
夫建武中卒奐弟伷女為長沙王晃妃世祖詔曰奐自<lb/>
䧟逆節長沙王妃男女竝長且奐又出繼前代或當有<lb/>
准可特不離絶奐從弟繢<lb/>
繢字叔素宋車騎將軍景文子也弱冠為祕書郎太子<lb/>
舍人轉中書舍人景文以此授超階令繢經年乃受景<lb/>
<pb n="KR2a0017_WYG_049-7b"/>
文封江安侯繢襲其本爵為始平縣五等男遷祕書丞<lb/>
司徒右長史元徽末除寧朔將軍建平王征北長史南<lb/>
東海太守黄門郎寧朔将軍東陽太守世祖為撫軍吏<lb/>
部尚書張岱選繢為長史呈選牒太祖笑謂岱曰此可<lb/>
謂素望遷散騎常侍驍騎將軍出補義興太守輒錄郡<lb/>
吏陳伯喜付陽羡獄欲殺之縣令孔逭不知何罪不受<lb/>
繢敎為有司所奏繢坐白衣領職遷太子中庶子領驍<lb/>
騎轉長史兼侍中世祖出射雉繢信佛法稱疾不從駕<lb/>
<pb n="KR2a0017_WYG_049-8a"/>
轉左民尚書以母老乞觧職改授寧朔将軍大司馬長<lb/>
史淮陵太守出為宣城太守秩中二千石隆昌元年遷<lb/>
輔國将軍太傅長史不拜仍為冠軍將軍豫章内史進<lb/>
號征虜又坐事免官除冠軍將軍司徒左長史散騎常<lb/>
侍隨王師除征虜将軍驃騎長史遷散騎常侍太常永<lb/>
元元年卒年五十三諡靖子繢女適安陸王子敬世祖<lb/>
寵子永明三年納妃修外舅姑之敬世祖遣文惠太子<lb/>
相隨徃繢家置酒設樂公卿皆冠冕而至當世榮之<lb/>
<pb n="KR2a0017_WYG_049-8b"/>
張冲字思約吳郡吳人父柬通直郎沖出繼從伯侍中<lb/>
景𦙍小名查父邵小名梨宋文帝戲景𦙍曰查何如梨<lb/>
景𦙍答曰梨是百果之宗查何敢及沖亦少有至性辟<lb/>
州主簿隨從叔永為將帥除綏逺将軍盱眙太守永征<lb/>
彭城遇寒雪軍人足脛凍斷者十七八沖足指皆墮除<lb/>
尚書駕部郎桂陽王征南中兵振威将軍歴驃騎太尉<lb/>
南中郎参軍不拜遷征西從事中郎通直郎武陵王北<lb/>
中郎直兵參軍長水校尉除寧朔将軍本官如故遷左<lb/>
<pb n="KR2a0017_WYG_049-9a"/>
軍将軍加寧朔將軍輔國将軍沖少從戎事朝廷以幹<lb/>
力相待故歴處軍校之官出為馬頭太守徙盱眙太守<lb/>
輔國将軍如故永明六年遷西陽王冠軍司馬八年為<lb/>
假節監青冀二州刺史事將軍如故沖父初卒遺命曰<lb/>
祭我必以鄉土所產無用牲物沖在鎮四時還吳園中<lb/>
取果菜流涕薦焉仍轉刺史鬱林即位進號冠軍将軍<lb/>
明帝即位以晋夀太守王洪軌代沖除黄門郎加征虜<lb/>
將軍建武二年虜宼淮泗假沖節都督青冀二州北討<lb/>
<pb n="KR2a0017_WYG_049-9b"/>
諸軍事本官如故虜并兵攻司州徐青詔出軍分其兵<lb/>
勢沖遣軍主桑係祖由渣口攻㧞虜建陵驛馬厚丘三<lb/>
城多所殺獲又與洪軌遣軍主崔季延襲虜紀城據之<lb/>
沖又遣軍主杜僧護攻㧞虜虎坑馮時即丘三城驅生<lb/>
口輜重還至溘溝虜救兵至緣道要擊僧護力戰大破<lb/>
之其年遷廬陵王北中郎司馬加冠軍將軍未拜豐城<lb/>
公遥昌為豫州上慮宼未已徙沖為征虜長史南梁郡<lb/>
太守永泰元年除江夏王前軍長史東昏即位出為建<lb/>
<pb n="KR2a0017_WYG_049-10a"/>
安王征虜長史輔國將軍江夏内史行郢州府州事永<lb/>
元元年遷持節督豫州軍事豫州刺史代裴叔業竟不<lb/>
行明年遷督南兗兗徐青冀五州輔國将軍南兗州刺<lb/>
史持節如故㑹司州刺史申希祖卒以沖為督司州軍<lb/>
事冠軍将軍司州刺史裴叔業以夀春降虜又遷沖為<lb/>
督南兗兗徐青冀五州南兗州刺史持節将軍如故竝<lb/>
未拜崔慧景事平徵建安王寳夤還都以沖為督郢司<lb/>
二州郢州刺史持節將軍如故一嵗之中頻授四州至<lb/>
<pb n="KR2a0017_WYG_049-10b"/>
此受任其冬進征虜將軍封定襄侯食邑千戸梁王義<lb/>
師起東昏遣驍騎将軍薛元嗣制局監暨榮伯領兵及<lb/>
糧運百四十餘船送沖使拒西師元嗣等懲劉山陽之<lb/>
敗疑沖不敢進停住夏口浦聞義師將至元嗣榮伯相<lb/>
率入郢城時竟陵太守房僧寄被代還至郢東昏敇僧<lb/>
寄留守魯山除驍騎将軍僧寄謂沖曰臣雖未荷朝廷<lb/>
深恩實䝉先帝厚澤䕃其樹者不折其枝實欲微立塵<lb/>
効沖深相許諾共結盟誓乃分部拒守遣軍主孫樂祖<lb/>
<pb n="KR2a0017_WYG_049-11a"/>
數千人助僧寄據魯山岸立城壘明年二月梁王出沔<lb/>
口圍魯山城遣軍主曹景宗等過江攻郢城未及盡濟<lb/>
沖遣中兵參軍陳光静等開門出擊為義師所破光静<lb/>
戰死沖固守不出景宗於是據石橋浦連軍相續下至<lb/>
加湖東昏遣軍主巴西梓潼二郡太守吳子陽光子衿<lb/>
李文釗陳虎牙等十三軍援郢至加湖不得進乃築城<lb/>
舉烽城内亦舉火應之而内外各自保不能相救沖病<lb/>
死元嗣榮伯與沖子孜及長史江夏内史程茂固守東<lb/>
<pb n="KR2a0017_WYG_049-11b"/>
昬詔贈沖散騎常侍護軍将軍假元嗣子陽節江水暴<lb/>
長加湖城淹潰義師乘髙艦攻之子陽等大敗散魯山<lb/>
城乏糧軍人於磯頭捕細魚供食密治輕船将奔夏口<lb/>
梁王命偏軍斷其取路防備越逸房僧寄病死孫樂祖<lb/>
窘以城降郢城被圍二百餘日士庶病死者七八百家<lb/>
魯山既敗程茂及元嗣等議降使孜為書與梁王沖故<lb/>
吏青州治中房長瑜謂孜曰前使君忠貫昊天操逾松<lb/>
竹郎君但當端坐畫一以荷析薪若天運不與幅巾待<lb/>
<pb n="KR2a0017_WYG_049-12a"/>
命以下從使君今若隨諸人之計非唯郢州士女失髙<lb/>
山之望亦恐彼所不取也魯山䧟後二日元嗣等以郢<lb/>
城降東昬以程茂為督郢司二州輔國將軍郢州刺史<lb/>
元嗣為督雍梁南北秦四州郢州之竟陵司州之隨郡<lb/>
冠軍将軍雍州刺史竝持節時郢魯二城已降死者相<lb/>
積竟無叛散時以沖及房僧寄比臧洪之被圍也贈僧<lb/>
寄益州刺史時新蔡太守席謙永明中為中書郎王融<lb/>
所薦父恭穆鎮西司馬為魚復侯所害至是謙鎮盆城<lb/>
<pb n="KR2a0017_WYG_049-12b"/>
聞義師東下曰我家世忠貞殞死不二為陳伯之所殺<lb/>
史臣曰石碏棄子𢎞滅親之戒鮑永晩降知事新之節<lb/>
王奐誠在靡貳迹允嚴科張沖未達天心守迷義運致<lb/>
危之理異為亡之事一也<lb/>
贊曰王居北牧子未克家終成干紀覆此胄華張壘竆<lb/>
守死如亂麻為悟既晩辯見方賖<lb/>
　<lb/>
　南齊書卷四十九<lb/>
<pb n="KR2a0017_WYG_049-13a"/>
　南齊書卷四十九考證<lb/>
王奐傳上遣中書舍人吕文顯直閤将軍曹道剛領齋<lb/>
　仗五百人收奐○<hi>臣祖庚</hi>按通鑑注云齋仗齋庫精<lb/>
　仗以給禁衛勇力之士<lb/>
曹吕今來既不見真勅恐為奸變政宜録取馳啓聞耳<lb/>
　○<hi>臣承蒼</hi>按南史載叡諫奐當白服接臺使又勸奐<lb/>
　仰藥自全與此傳不同<lb/>
奐長子太子中庶子融融弟司徒從事中郎琛於都棄<lb/>
<pb n="KR2a0017_WYG_049-13b"/>
　市○<hi>臣祖庚</hi>按琛弟肅此不載以其入魏也又按南<lb/>
　史奐弟份自拘請罪帝宥之肅屢引魏人至邊帝謂<lb/>
　份曰比有北信不份曰肅近忘墳柏寧逺憶有臣此<lb/>
　亦不載通鑑考異曰奐以三月死帝以七月殂是冬<lb/>
　肅始見魏主於鄴南史誤也<lb/>
張沖傳沖在鎮四時還吳園中○諸本同吳園中南史<lb/>
　作吳國<lb/>
停住夏口浦○夏口南史作夏首<lb/>
<pb n="KR2a0017_WYG_049-14a"/>
士庶病死者七八百家○<hi>臣祖庚</hi>按梁髙祖紀及韋叡<lb/>
　傳作死者什七八通鑑考異曰按死者不可以家數<lb/>
　也<lb/>
　<lb/>
　<lb/>
　<lb/>
　<lb/>
　<lb/>
<pb n="KR2a0017_WYG_049-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南齊書卷四十九考證<lb/>
</p>
<p>
</p>
  </div>
</body>
</text>
</TEI>
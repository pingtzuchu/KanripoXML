<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>楊文忠三録</head>
    <p>
<pb n="KR2f0022_WYG_000-1a"/>
欽定四庫全書　　　　　史部六<lb/>
　楊文忠三録　　　　　　詔令奏議𩔖二<hi>奏議之屬</hi>
　　提要<lb/>
　　　　<hi>臣</hi>等謹案楊文忠三録八巻明楊廷和撰廷<lb/>
　　　　和字介夫新都人成化戊戌進士官至華葢<lb/>
　　　　殿大學士文忠其諡也事迹具明史本傳是<lb/>
　　　　編名為三錄實則題奏前錄一巻題奏後錄<lb/>
　　　　一巻視草餘錄二巻辭謝錄四巻凡四種題<lb/>
<pb n="KR2f0022_WYG_000-1b"/>
　　　　奏前錄正徳時所上題奏後錄嘉靖時所上<lb/>
　　　　喬宇為之序又有自序謂官内閣時凡朝廷<lb/>
　　　　奏對之詞政事可否之議隨事錄之序題嘉<lb/>
　　　　靖六年而所記止於嘉靖二年則廷和以嘉<lb/>
　　　　靖三年正月去位也其中有足與史參考者<lb/>
　　　　如武宗本紀十三年正月丙午至自宣府命<lb/>
　　　　羣臣具綵帳羊酒郊迎御帳受賀此書載上<lb/>
　　　　傳諭五府及團營三大營各為旗帳奉迎廷<lb/>
<pb n="KR2f0022_WYG_000-2a"/>
　　　　和不從錢寧及廖鵬張龍屢傳㫖要脅廷和<lb/>
　　　　終不從駕回竟不用旗帳上意亦無所忤據<lb/>
　　　　此則本紀書其始未詳其卒此書乃具其首<lb/>
　　　　末又此書載正徳十四年正月七日散本官<lb/>
　　　　送兵部侍郎馮清奏捷本至内閣欲擬㫖奬<lb/>
　　　　勵威武大將軍廷和執不可張龍錢寧相繼<lb/>
　　　　催取廷和卒擬㫖奬勵馮清而不及威武大<lb/>
　　　　將軍一字又載慈夀遣散本官傳諭欲改懿<lb/>
<pb n="KR2f0022_WYG_000-2b"/>
　　　　㫖為聖㫖廷和力爭至再方寢又載夀安后<lb/>
　　　　崩世宗堅欲持喪三年且擬頒遺誥廷和力<lb/>
　　　　争乃僅服二十七日于宫中遂止遺誥之命<lb/>
　　　　凡此數事本紀及廷和本傳俱不載又欲擒<lb/>
　　　　戮江彬及議興獻廟曲折始末亦較史為詳<lb/>
　　　　辭謝錄皆辭職謝恩諸疏林俊為之序其巻<lb/>
　　　　帙多於三錄而不在三錄之數以一人之事<lb/>
　　　　非國政也其奏疏有過于樸率之病然告君<lb/>
<pb n="KR2f0022_WYG_000-3a"/>
　　　　以達意為主不以修詞為工如正徳中請慎<lb/>
　　　　重郊廟疏請還宫疏嘉靖中請停齋醮疏皆<lb/>
　　　　指陳時弊在當日可謂讜言其他亦多切直<lb/>
　　　　中理言雖質直而義資啓沃固與春華自炫<lb/>
　　　　者異矣乾隆四十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR2f0022_WYG_000-4a"/>
楊文忠三錄序<lb/>
少師石齋先生楊公自正徳間以首相值時多虞内蠱<lb/>
外釁而以一身任天下之重佐理匡救啓沃扶翊凡可<lb/>
為社稷利者竭盡心力為之無顧忌卒成中興𢎞濟之<lb/>
功天下之人盖隂受其賜而有不能盡知者也今觀奏<lb/>
藁曰答天譴遵祖訓戒遊逸數疏皆格君心正國體之<lb/>
大者他如謹名號節權倖之𩔖有以懾奸回之氣而禠<lb/>
其魄宸聰方悟而公以憂去矣向使公在位國家弊端<lb/>
<pb n="KR2f0022_WYG_000-4b"/>
之開當不知是又三年武皇亟召公還則憸人壅間竊<lb/>
弄之勢巳牢不可破北狩方畢遽復南征内降數下欲<lb/>
以至尊稱將領促公定草且動以危言于是廷臣諌者<lb/>
多斃杖下孰敢有犯雷霆之怒者乎公陳説大義執奏<lb/>
愈厲竟不從既而翠華久駐南都公見諸播告之詞居<lb/>
守之議者悉中機㑹凡郊享諸大政令連章迭上務請<lb/>
回鑾而後巳夫輔相之職將順者易匡忤者難公處不<lb/>
可為之時能為人所不敢為之事雖古名臣之風采何<lb/>
<pb n="KR2f0022_WYG_000-5a"/>
以加焉未幾武皇升遐羣奸汹汹正國勢危疑之際公<lb/>
頃刻間決定大䇿戡剿亂逆實以身蹈不測之禍事勢<lb/>
當此可不謂之難且急邪今聖皇繼統公親扶日轂而<lb/>
釐革誅罰之典又經畫精明世一變而為安厥功尤偉<lb/>
乃知天所以留公者正以為今日用也然公有此丕績<lb/>
方謙虚持盈惴惴焉以盛滿為懼是其體國之忠憂世<lb/>
之志人可得而測其涯涘哉書曰乃心罔不在王室傳曰<lb/>
臨大節而不可奪若公者真所謂社稷之臣矣宇辱公知<lb/>
<pb n="KR2f0022_WYG_000-5b"/>
愛久因讀公奏劄諸草少寓賛述之意并敢以功之成<lb/>
於前者為公慶而以功之圖於後者為公祀也光祿大<lb/>
夫柱國少保兼太子太保吏部尚書前南京兵部尚書<lb/>
㕘贊機務太原喬宇序<lb/>
<pb n="KR2f0022_WYG_000-6a"/>
楊文忠三錄序<lb/>
視草餘録者録在朝奏對之言及政事可否之議也何<lb/>
為録之志愧也廷和承乏内閣前後十有八年視近嵗<lb/>
諸臣號為頗久初從文正李公後因以寡過及文正去<lb/>
任事多齟齬凡闗切利害之大者知之必言言之必盡<lb/>
雖未得盡如所請而先帝毎優容之一無所忤寅恭勑<lb/>
以雷霆臨之不力執則事日非而國體益褻一難也于<lb/>
時六龍出狩宸居虚拱且嵗餘二寧謀益人勢將傾行<lb/>
<pb n="KR2f0022_WYG_000-6b"/>
則有駭輿之虞居則有固圉之責二難也鑾輿既回大<lb/>
行事迫四家環布毫髮失宜虀粉立至三難也既而肅<lb/>
皇帝入御遭逢何竒比議大禮則以魚水之投而為氷<lb/>
炭之隔四難也公周旋其間停威武勑不草竟見信任<lb/>
居守維鼎擒瑾詒彬押虎逐狼外寧内安人孰不服公<lb/>
有定傾之功然後手扶日月啟四十六年丕承之烈又<lb/>
孰不歸公有定䇿之忠比其力辭伯封恥為灞上之請<lb/>
寧守硜硜不從永嘉之議又熟不亮公有信心之徵而<lb/>
<pb n="KR2f0022_WYG_000-7a"/>
言必信在朝廷可以表納諫之美在臣不可以見敬事<lb/>
之義藏之篋笴姑以示我後人不必其傳之久逺也嘉<lb/>
靖六年丁亥秋八月丙午石齋楊廷和序<lb/>
<pb n="KR2f0022_WYG_000-8a"/>
楊文忠三錄序<lb/>
隆慶庚午余為臺史而内江趙文肅以閣學兼領臺事<lb/>
屬邊報急京師戒嚴公語余曰新都楊文忠當武皇時<lb/>
肘腋大姦弄之掌上頓安宗社儻藉籌邊何皇皇如此<lb/>
日繼得公所撰文忠墓祠碑讀之信公知文忠而言之<lb/>
非茍也萬厯已亥余為工相與惟一二同志之賢是賴<lb/>
今上入繼大綂推誠委任化理維新時有獻納不過仰<lb/>
承德意坯土細流無補海嶽亦惟同志之助勉强從事<lb/>
<pb n="KR2f0022_WYG_000-8b"/>
以至乞休而歸居常自念平生遭際最勝在任最久而<lb/>
器識最下驅策不前所為報効者止於如此上負聖明<lb/>
下負所學多矣視草之餘隨事錄之用以志愧一曰兒<lb/>
輩見之請曰昔人有所著述多在閒居之日今政務叢<lb/>
委應接不暇倉卒紀錄未必無所遺忘柰何輙語之曰<lb/>
政恐久而或遺乃役志於此縱不能悉猶愈於通無所<lb/>
述也若昔人歸田之錄間取士大夫之笑談天順曰録或<lb/>
涉公卿之美刺今兹所録皆親承天語及閣中日常議<lb/>
<pb n="KR2f0022_WYG_000-9a"/>
擬闗係職業者此外一無所附事有介時則永嘉進而<lb/>
公退永嘉之難難在違衆公之難難在嬰鱗而卒之易<lb/>
名皆不失為忠雖永嘉盖棺即允公則蒙莊皇帝以肅<lb/>
皇帝遺命而及然肅皇帝知公不忘公之心一也惟是<lb/>
肅皇帝知公人人能言之毅皇帝知公信任公未有能<lb/>
言之者初公制歸有召守趣終制即起異數也諫齋祀<lb/>
止織造停兩掛印率勉從疏留浹旬或月餘未有竟不<lb/>
下者中使詣公或羅跪有罪逮繫不少假竟安國家於<lb/>
<pb n="KR2f0022_WYG_000-9b"/>
磐石非毅皇帝知公信任公寧至此公鄉人左司馬趙<lb/>
公合刻公視草題奏辭謝三録於楚以序屬余余題曰<lb/>
楊文忠公三録為輔弼龜鑑而因追頌我朝列聖慎簡<lb/>
輔弼而崇重之竟延國家有道靈長之慶如此亦可為<lb/>
萬世當宁獻萬厯癸夘上元日侍經筵資德大夫正治<lb/>
上卿都察院掌院事左都御史闗西温純序<lb/>
</p>
<p>
</p>
  </div>
</body>
</text>
</TEI>
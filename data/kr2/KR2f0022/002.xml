<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>楊文忠三録巻二</head> <lb/>
    <p>
<pb n="KR2f0022_WYG_002-1a"/>
欽定四庫全書<lb/>
　楊文忠三録巻二<lb/>
　　　　　　　　　　　　明　楊廷和　撰<lb/>
　　題奏後録<lb/>
　　　請崇聖學以隆聖治疏<lb/>
具官臣楊廷和等謹題為崇聖學以隆聖治事臣等聞<lb/>
人君之心惟在所養養之善則日進於髙明君心日進<lb/>
於髙明則治化可躋於太平矣堯舜三代之君所以養<lb/>
<pb n="KR2f0022_WYG_002-1b"/>
心者必先務學學必待講而後明必資人而後成是以<lb/>
立師傅之官專為論道講學之職伏惟陛下嗣登大寶<lb/>
一月以來用人無不當行政無不宜羣小逺斥積弊一<lb/>
清天下聞之皆欣欣然有太平之望又聞視朝之暇端<lb/>
拱文華惟以觀書冩字為事外廷聞之亦皆舉手相賀<lb/>
堯舜之聖復見於今日只今夏日晝長閱覽章奏多有<lb/>
餘閒敢請日講祖訓一二條臣等直說大義明白開具<lb/>
揭帖或三日或五日躬候便殿進呈以為聖學萬一之<lb/>
<pb n="KR2f0022_WYG_002-2a"/>
助俟武宗皇帝山陵事畢即開經筵慎選儒臣中學行<lb/>
純正者取經史諸書分直進講遇有疑義隨賜質問則<lb/>
藴於心為聖學有日新之功施於政為聖治有隆盛之<lb/>
美宗社萬萬年無疆之慶端在此矣臣等下情不勝懇<lb/>
切祈望之至正徳十六年六月初一日<lb/>
　　　請拆毁石經山祠宇疏<lb/>
具官臣楊廷和等謹題看得石經山祠廟已經多官奉<lb/>
詔查明不係舊規例該拆毁變賣况其所祀謂為泰山<lb/>
<pb n="KR2f0022_WYG_002-2b"/>
之配尤極邪妄秦漢以後不正封號我太祖髙皇帝盡<lb/>
行革去止稱泰山之神一洗千古之陋且山嶽英靈萃<lb/>
而為神有氣無形非如世人隂陽配合生育男女可以<lb/>
名為夫婦今乃摶土刻木或範五金塑像繪形藻飾丹<lb/>
青儼然不異生人伉儷瀆禮不經莫此為甚又况此山<lb/>
祠廟乃錢寧創造立廟本以祈福福未可得而禍已先<lb/>
臨錢寧謀反大逆已凌遲處决家口亦已連坐財産亦<lb/>
復抄没彼其姓名人尚羞道之矧可留其穢跡以汙輦<lb/>
<pb n="KR2f0022_WYG_002-3a"/>
轂之近地哉仰惟皇上嗣大厯服以來崇正闢邪中外<lb/>
臣民方傾耳拭目以觀聖政豈宜留此妖妄以惑人心<lb/>
若不痛加斥絶内外臣子懐忠愛之心者必將次第論<lb/>
列上累聖徳所損不小臣等職居輔導知而不言且又<lb/>
阿諛順㫖罪亦無所逃矣伏望聖明俯納臣等所言亟<lb/>
將前項祠廟聴各該衙門官貟仍前拆毁變賣以滅其<lb/>
跡如此則詔令之出既無不信邪妄之説又不得行一<lb/>
事舉而二美具矣臣等不勝惓惓懇切之至正徳十六<lb/>
<pb n="KR2f0022_WYG_002-3b"/>
年七月初五日<lb/>
　　　請正大獄疏<lb/>
具官臣楊廷和等謹題為正大獄伸國法從公論以順<lb/>
人心事先該科道官劾奏張銳等罪惡陛下赫然震怒<lb/>
下之法司天下聞之交相喜慶謂是大有為之君乃有<lb/>
此等舉措嘉靖之治寔基於此既而法司議上再命㑹<lb/>
官詳審臣等擬票進呈俱從上改竟至寛貸聞者莫不<lb/>
喪氣解體以為不誅此則國法不正公道不明九廟之<lb/>
<pb n="KR2f0022_WYG_002-4a"/>
靈不妥萬民之心不服禍亂之機未息太平之治未臻<lb/>
語曰上無失政下無私議殺一人而千萬人懼天下之<lb/>
大政也縱奸長惡而使亂臣賊子無所懲戒此行政之<lb/>
大失也所以科道與刑部司屬相繼言之或交章或獨<lb/>
奏入則議於朝出則議於巷逺臣小吏亦將有聞風而<lb/>
言者不意新政之初有此等舉措也自古帝王制刑三<lb/>
千餘條曰元惡大憝不待教而誅我皇祖大明律一書<lb/>
首之以十惡大罪不待時而决如張鋭等正所謂誅不<lb/>
<pb n="KR2f0022_WYG_002-4b"/>
待教殺不待時者也堯時四凶之罪不過巧言令色治<lb/>
水無功而已舜帝即位先誅殛之而後天下咸服今張<lb/>
銳等之罪萬倍於四凶而其罰止於充軍何以服天下<lb/>
之人心乎姑以近日之事校之張銳等所犯與錢寧江<lb/>
彬相同畢真王綸等又在其下錢寧等既伏誅而張銳<lb/>
等乃保其首領罪同罰異使錢寧等游魂有知亦當不<lb/>
服於地下矣此輩縱不一一皆誅而張銳張雄張忠三<lb/>
人决不可赦今執奏者未已若陛下仍以有㫖答之使<lb/>
<pb n="KR2f0022_WYG_002-5a"/>
紛紛之議上及於宫闈下連於左右又以罪夫臣等臣等與<lb/>
左右固不足惜竊恐天下之人謂陛下不忍於元惡而忍<lb/>
使謗議及於宫闈似亦非得萬國之懽心以事親之大<lb/>
孝也伏望俯納羣言即賜宸斷追回張鋭張雄張忠三人<lb/>
仍依原擬監後處决則大法以正而人心皆服人言可止<lb/>
天下傳之史冊書之直可與舜之誅四凶千古並美矣臣<lb/>
等不勝激切懇請之至正徳十六年十月二十八日<lb/>
　　　請發留中章奏疏<lb/>
<pb n="KR2f0022_WYG_002-5b"/>
具官臣楊廷和等謹題為請發先朝留中章疏以備纂<lb/>
修事該司禮監題稱先帝御前留下在京在外各衙<lb/>
門題奏并建言及批紅等本自正徳九年正月起至十<lb/>
六年三月止共一千四百三本本年三月十四等日陸<lb/>
續交與本監及未交者逐一查送内閣本年四月十六<lb/>
日奉慈壽皇太后懿㫖是敬此臣等看得前項章疏皆<lb/>
兩京府部科道等官忠誠所發一代治道所闗數年以<lb/>
來權奸錢寧張鋭江彬相繼用事曲為䝉蔽一切皆留<lb/>
<pb n="KR2f0022_WYG_002-6a"/>
中不發今幸聖明嗣統光復舊章勅修先朝實録前項<lb/>
章疏事皆已往新政以來亦多施行不用發抄覆議俱<lb/>
乞發出該科徑送史舘則事雖不得正於當時猶可示<lb/>
戒於後世忠雖不得效於先帝猶可顯白於今日豈不<lb/>
足為皇上新政之助與後來臣子之勸哉今將查過見<lb/>
在八百六本并批紅五十六本逐年開具謹題請㫖正<lb/>
徳十六年十一月二十日<lb/>
　　　請拆毁保安等寺疏<lb/>
<pb n="KR2f0022_WYG_002-6b"/>
臣等看得近年以來京城内外創建寺院窮極土木侈<lb/>
用金碧委係侵盜國家財用剥削小民脂膏有傷治化<lb/>
有失人心至於冐請名額營求䕶勅甚非祖宗舊制仰<lb/>
惟皇上新政之初剗弊除奸闢邪扶正此亦其一端也<lb/>
所以言官論奏該部覆議皆欲將保安等寺遵照詔㫖<lb/>
通行拆毁其於聖政深為有助臣等擬票封進未䝉俞<lb/>
允切惟前項寺院之設萬一有益於國無損於民則留<lb/>
之可也奉之可也然此乃異端邪説之流瀆經亂紀上<lb/>
<pb n="KR2f0022_WYG_002-7a"/>
焉無益於國傷風敗俗下焉有損於民自古聖王之所<lb/>
必誅而不容以並立者或以種福田求利益為説則他<lb/>
未暇論姑舉近日劉瑾之𤣥明宫錢寧之石經山亦非<lb/>
本欲求禍也皆身被顯戮家底淪亡而畧不䝉其庇佑<lb/>
焉由此觀之則其不足信也明矣臣等心知其非不敢<lb/>
隠黙伏望聖明斷而行之世道幸甚臣等幸甚正徳十<lb/>
六年十月日<lb/>
　　　請慎命令以保新政疏<lb/>
<pb n="KR2f0022_WYG_002-7b"/>
具官臣楊廷和等謹題為慎命令杜夤縁以保新政事<lb/>
近日節該兵部傳奉㫖意更換廣西鎮守廣東市舶并<lb/>
提督大壩馬房守備倒馬闗等處官員命臣等撰冩勅<lb/>
書政令紛更中外駭異仰惟皇上臨御以來採納忠言<lb/>
釐革弊政各處鎮守等項官員勤慎無過者圗任仍舊<lb/>
其有黨惡黷貨壞事害人者固已屏黜更置殆盡見任<lb/>
各官𩔖皆亷靜老成事體漸諳人心已定但令久於其<lb/>
任自然地方獲安今多蒞事未久不聞有何過失輒復<lb/>
<pb n="KR2f0022_WYG_002-8a"/>
傳㫖更換舊任者料已無擾於下新任者未必盡擾於<lb/>
前而乃朝夕更改徒爾滋弊長奸外議沸騰皆以為夤<lb/>
縁希寵由於左右請託納賂上及宫闈不曰藩府之舊<lb/>
人則曰戚里之私謁聖明新政豈宜有此臣等實痛惜<lb/>
之且天子以天下為一家百官萬姓皆其臣子覆育之<lb/>
下容可少私若以逺近為親疎以新舊分彼此是豈王<lb/>
者至公無我之心哉先朝權幸狥私干紀幾危宗社亦<lb/>
陛下之所耳聞目擊者積習既久餘風未殄正宜深惡<lb/>
<pb n="KR2f0022_WYG_002-8b"/>
而痛絶之忍令恣之使復熾而益盛乎伏望聖明深懲<lb/>
往轍昭示永鑒亟命兵部將前項傳奉鎮守等項官貟<lb/>
俱行停止原任者仍令照舊用心辦事各該勅書免令<lb/>
臣等撰冩自今以往尤願皇上遵祖訓之内令體乾剛<lb/>
以獨斷慎重命令詳審政體固不可偏於聴信亦不可<lb/>
過於更張則國是不揺而聖治可保矣正徳十六年十<lb/>
二月十二日<lb/>
　　　請慎始修徳以隆治化疏<lb/>
<pb n="KR2f0022_WYG_002-9a"/>
具官臣楊廷和等謹題為慎始修徳以隆治化事臣等<lb/>
竊惟天下之治必本於一人之身而聖徳之修必慎於<lb/>
更新之始兹者新宫甫成而陛下入承大統安處其中<lb/>
所以革故鼎新迓續天命實惟有待於陛下由此日新<lb/>
聖徳慎始圗終以延本支於百世固宗社於萬年則臣<lb/>
等不能不深望於陛下也所謂慎始修徳固非一端而<lb/>
其大者則在於所親必正人所聞必正道所行必正事<lb/>
所發必正言伏願陛下退朝之暇靜處法宫取太祖髙<lb/>
<pb n="KR2f0022_WYG_002-9b"/>
皇帝所編祖訓及宋儒真徳秀大學衍義反覆熟玩以<lb/>
<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>養聖心詳審治體凡百舉動必以堯舜禹湯文武為<lb/>
法羣臣章奏有闗于聖躬切于治道者置諸座右時賜<lb/>
睿覽見諸施行至於左右侍從乞選老成靜重之人勿<lb/>
雜以憸邪狎眤之輩而凡奸聲亂色竒技淫巧皆不得<lb/>
導誘意嚮蠱惑聰明務使精神内固血氣凝定本源澄<lb/>
澈心志不移由是充養完粹徳性純一則萬壽無疆永<lb/>
作臣民之主諸福駢集益綿𦙍祚之休天下後世稱治<lb/>
<pb n="KR2f0022_WYG_002-10a"/>
化之隆者必首歸於陛下豈不足以追配二帝三王之<lb/>
盛哉臣等職在輔導無任懇切願望之至所有慎始修<lb/>
徳事目隨本上進乞冩成牌扁懸置殿壁以備接目儆<lb/>
心之助<lb/>
　　　慎始修徳事目<lb/>
　　　　一敬天戒<lb/>
人君奉天命為天子當常存敬畏之心其仁愛人君有<lb/>
所譴告見於災異尤當儆懼即今金星畫見冬不嚴寒<lb/>
<pb n="KR2f0022_WYG_002-10b"/>
各處水旱為災天意不和宜正心修徳施恵澤除弊政<lb/>
以召休祥一應修齋設醮務為禳禱之事須豫絶其端<lb/>
不可輕信<lb/>
　　　　一法祖訓<lb/>
祖宗列聖𢎞規大訓備載寶訓諸書而太祖髙皇帝祖<lb/>
訓尤為切要宜時常省閱凡事遵行自無過舉<lb/>
　　　　一隆孝道<lb/>
聖孝純篤三宫在上奉養之禮諒無少缺而慈壽皇太<lb/>
<pb n="KR2f0022_WYG_002-11a"/>
后斷自聖心首定大策迎立我皇上入紹大統功徳甚<lb/>
隆一切奉事供養尤宜從厚<lb/>
　　　　一保聖躬<lb/>
皇上春秋甚富血氣未定務宜收斂放心保養元氣飲<lb/>
食起居皆宜有節至於聲色玩好足以亂聰明惑心志<lb/>
者尤宜屏絶此實享國永年之本<lb/>
　　　　一勤民事<lb/>
即今天下百姓艱難近京地方盜賊縱横宜留心民隠<lb/>
<pb n="KR2f0022_WYG_002-11b"/>
訪問下情大小章奏躬親省覽凡言及閭閻疾苦减賦<lb/>
輕徭等事須即下該部加意賑恤<lb/>
　　　　一勤問學<lb/>
每日視朝聴政之暇宜親近儒臣誦讀經書披閱史冊<lb/>
講明義理考見前代某君可法某君可戒以為龜鑑如<lb/>
宋儒真徳秀大學衍義一書尤為切要更宜留神熟玩<lb/>
　　　　一慎命令<lb/>
朝廷命令必須審處而行既行之後不宜因一人私愛<lb/>
<pb n="KR2f0022_WYG_002-12a"/>
一言蠱惑復為更改使國有定法人可遵守<lb/>
　　　　一明賞罰<lb/>
賞功罰罪乃朝廷大政凡官賞必當其功有功者即宜<lb/>
加賞無功者不宜濫及刑罰必當其罪無罪者不宜濫<lb/>
罰有罪者不宜輕縱如此則人有勸懲紀綱振舉<lb/>
　　　　一專委任<lb/>
凡朝廷大臣宜開心委任推誠付託言議當理者即與<lb/>
施行不宜為讒言所惑致生疑沮以妨善政<lb/>
<pb n="KR2f0022_WYG_002-12b"/>
　　　　一納諫諍<lb/>
凡臣下直言規諫者即是忠臣宜深加容納即與施行<lb/>
仍記其人姓名漸加任用若巧言媚說希圖寵幸者不<lb/>
宜聴信致傷治道<lb/>
　　　　一親善人<lb/>
凡左右前後朝夕承事必須簡任忠厚謹慎之人一切<lb/>
讒佞憸巧之徒不宜在側恐被引誘移易心志致損聖<lb/>
徳<lb/>
<pb n="KR2f0022_WYG_002-13a"/>
　　　　一節財用<lb/>
即今民窮財盡府庫空虚邊餉缺乏宜躬行節儉凡事<lb/>
减省服食賞賜悉依舊典不宜妄費財物以供無益正<lb/>
徳十六年十二月<lb/>
　　　請經筵日講疏<lb/>
具官臣楊廷和等謹題為經筵日講事去年十一月内<lb/>
節奉聖㫖經筵日講免了到明年二月來說欽此即今<lb/>
嘉靖元年正月將盡天氣漸和伏乞明㫖於二月初一<lb/>
<pb n="KR2f0022_WYG_002-13b"/>
日經筵仍于正月二十六日起皇上蚤御便殿令臣等<lb/>
日侍講讀緝熙聖學以𢎞政化臣等不勝幸甚嘉靖元<lb/>
年正月<lb/>
　　　請節省供應疏<lb/>
題為節省供應事臣等切惟理財之道固必損于上而<lb/>
後益於下人臣之分尤在先其事而後其食今天下財<lb/>
用日竭所在倉庫空虚朝廷之日用雖有常例而每苦<lb/>
於浮費之難繼府縣之嵗辦雖有定額而每苦於積欠<lb/>
<pb n="KR2f0022_WYG_002-14a"/>
之難完是以在京諸司屢以缺用上聞催徵下督若必<lb/>
如數解納則民生益至窮困臣等猥䝉任使職在輔導<lb/>
恨無濟時之䇿每懷竊禄之慚為今之計惟力行節儉<lb/>
盡去浮冗而後國用可足民力少寛且如臣等日食厨<lb/>
料已為甚多近以纂修倍加支給日用之外尚有餘剰<lb/>
盖該寺止據舊例以為當然不欲裁减而臣等自揣功<lb/>
不稱禄心實不安况聞牲口價銀拖欠幾及數萬若復<lb/>
因仍冐昧貪取茍得豈先事後食之義哉伏願聖明<lb/>
<pb n="KR2f0022_WYG_002-14b"/>
俯察愚悃特諭所司將臣等及翰林春坊五品以上官<lb/>
員日給酒飯减去十分之五俟財用充裕之日别為議<lb/>
處惟不失國家待士之禮庶可免臣等饕餮之譏且一<lb/>
事之省必有一事之益一分之寛必受一分之賜未可<lb/>
以為所减不多而無補于時也更望上自宫闈逹于監<lb/>
局凡百冗費痛加裁抑古人有言所省者一即吾之一<lb/>
所省者二即吾之二數年之後積少成多轉貧而為富<lb/>
不難矣臣等無任激切懇悃之至嘉靖元年二月<lb/>
<pb n="KR2f0022_WYG_002-15a"/>
　　　論大婚誥諭疏<lb/>
前日司禮監官傳示聖意以大婚選到女子進宫揀選<lb/>
欲令欽天監擇日來看臣等擬撰聖母昭聖慈壽皇太<lb/>
后懿㫖進呈昨日又聞聖意欲懿㫖出自壽安皇太后<lb/>
臣等心竊未安盖聖母昭聖慈壽作配皇考孝宗母儀<lb/>
天下將四十年去嵗首定大䇿有安社稷之大功陛下<lb/>
入繼大統奉聖母之命而行也壽安皇太后興國太后<lb/>
加上尊號奉聖母之命而行也大婚遣官分行選擇又<lb/>
<pb n="KR2f0022_WYG_002-15b"/>
奉聖母之命而行也必出於此然後名正言順協于公<lb/>
論今一旦改易衆心未免驚疑恐致天下紛紛之議臣<lb/>
等職在輔導不敢不以上聞伏望俯從臣等初擬庶幾<lb/>
事體穏便不至虧損聖徳臣等不勝懇切之至嘉靖元<lb/>
年八月初六日<lb/>
　　　論大婚誥諭第二疏<lb/>
具官臣楊廷和等謹題連日司禮監官傳諭聖意以大<lb/>
婚禮取到女子赴宫簡選欲從壽安皇太后傳㫖臣等<lb/>
<pb n="KR2f0022_WYG_002-16a"/>
疑而未安已具揭帖言其不可未䝉俞允切惟大婚所<lb/>
以正人倫之始延宗祀之慶闗係匪輕豈可有一之不<lb/>
慎去年宣諭禮部舉行今春分遣司禮等監官員選取<lb/>
皆由聖母昭聖慈壽皇太后誥諭在廷之臣皆知之天<lb/>
下之人皆知之夫何今日傳㫖遽欲改從壽安而不由於<lb/>
昭聖慈壽事既不歸於一禮復不出於正其何以昭示<lb/>
中外乎盖昭聖慈壽表正宫闈母儀天下乃正統之所<lb/>
在陛下嗣登寶位上承孝宗武宗之統名為昭聖慈壽<lb/>
<pb n="KR2f0022_WYG_002-16b"/>
之子安忍貳其志而違於禮乎况陛下身為聖子神孫<lb/>
人孰不知為壽安之所自出陛下尊尊親親之道固能<lb/>
知所自盡誠不係於懿㫖之行否以為輕重也但今仁<lb/>
壽殿前設有武宗几筵外人不宜輕入合無是日請聖<lb/>
母暫御仁智殿選視畢仍引赴清寧殿選視以全大體<lb/>
倘聖意猶有未快乞召臣等至便殿面賜商確務求事<lb/>
體穏當毋貽天下後世之譏臣等不勝幸甚嘉靖元年<lb/>
八月十二日<lb/>
<pb n="KR2f0022_WYG_002-17a"/>
　　　論宣諭順天府官疏<lb/>
具官臣楊廷和謹題今日朔旦恭惟皇上遇災知懼避<lb/>
殿御門以示謙損之意又令順天府官宣諭都内百姓<lb/>
遵守法度綸音清徹竦動班行臣等仰見皇上敬天勤<lb/>
民拳拳如此傳之天下書之史冊足為美談實宗社蒼<lb/>
生之福也尤願皇上始終此心則聖徳可以比隆堯舜<lb/>
而唐虞之治復見於今日矣臣等不勝慶忭仰望之至<lb/>
　　　文華後殿致詞<lb/>
<pb n="KR2f0022_WYG_002-17b"/>
八月二十八日日講官祭酒臣趙永講論語首章未及<lb/>
終篇而退皇上特遣太監扶安慰諭再三明日講罷臣<lb/>
楊廷和等致詞稱謝云講官趙永昨日講書遲悞欽䝉<lb/>
皇上傳宣慰諭臣等不勝感戴叩頭謝恩又奉聖㫖卿<lb/>
等宜安心辦事不必介意欽此臣楊廷和等遂舉手相<lb/>
慶而退時講官諭徳臣温仁和臣董玘校文兩京侍讀<lb/>
臣徐縉以丁憂去惟諭徳臣李時一人在列永初以是<lb/>
日受命進講在文華後殿中前此身未嘗到至是叩頭<lb/>
<pb n="KR2f0022_WYG_002-18a"/>
面見訖入班甫定即趨至講案前敬慎太過以致稍欠<lb/>
接續再承温㫖乃知皇上體悉臣下其仁愛一至於此<lb/>
　　　　請免齋醮疏<lb/>
臣等竊見道士陳應䙉李雲容當先朝權奸亂政之時<lb/>
夤縁依附蠱惑上心新政之初當與番僧人等同加<lb/>
誅戮於時止將真人封號革去得保首領已為失刑<lb/>
而近日以來不知有何夤縁復圖進用肆無忌憚首欲<lb/>
壊亂新政漸不可長所以該部據理執奏臣等擬票欲<lb/>
<pb n="KR2f0022_WYG_002-18b"/>
行拿問明正其罪庶幾奸人有所警畏異端邪說不至<lb/>
復用陛下清明之治可以保而不壞伏望斷自聖心俯<lb/>
賜聴納再照僧道人等修齋設醮實以售其欺妄之説<lb/>
濟其貪饕之欲而於國家政治畧無所補人主福利畧<lb/>
無所增唐虞三代之時聖君賢王享有眉壽或至百有<lb/>
餘嵗皆以修徳節慾致之其時未嘗有仙佛之教也未<lb/>
嘗有祈禳之事也後世如梁武帝最好佛法而乃餓死<lb/>
於臺城如宋徽宗最好道教而乃受辱於金國則二教<lb/>
<pb n="KR2f0022_WYG_002-19a"/>
之不足信可知矣近聞各宫因正景命傍景命修建齋<lb/>
醮每月凡四五次每年不下六十餘次齋供賞賜費銀<lb/>
數千餘兩耗有限之財供無益之用殊為可惜更願鑒<lb/>
梁武宋徽之失法堯舜三代之聖如前無益齋醮一切<lb/>
革免惟日以敬天勤民節財省費為先則聖壽自延國<lb/>
本自固此祈天永命之實務也伏惟聖明留意幸甚臣<lb/>
等不勝懇切願望之至<lb/>
　　　請給賞進貢人疏<lb/>
<pb n="KR2f0022_WYG_002-19b"/>
具官臣楊廷和等謹題為逺人進貢事照得四塞人員來朝<lb/>
到京例有筵宴賞賜及闗領勅書應該禮部主客司掌行必<lb/>
須依期打發免致在館守侯一則體其懷土思歸之情一則<lb/>
省我日逐供應之費况人情詭詐難以防範恐延住日久探<lb/>
聴事情致生他虞不可不慮近該泰寧等衛都督孛來<lb/>
罕等差頭目塔卜歹等二百六十四員名各備馬匹赴<lb/>
京進貢禮部於八月十五日題准給與賞賜其回賜加賜<lb/>
在衛都督孛來罕等綵叚表裏等件例合請勅付塔卜<lb/>
<pb n="KR2f0022_WYG_002-20a"/>
歹等領去給與加賜把兒孫綵段表裏等件亦闗付夷<lb/>
人哈剌乃領齎前去交與備載給賜花當勅内所據前<lb/>
項勅書進稿批紅及譯冩番漢字様動經數日方可行<lb/>
出查得該司請勅手本延至九月十七日方纔送進自<lb/>
題准闗賞之後已過一月不無怠緩悞事合著該部查<lb/>
究督責今後各夷到舘務要依期發遣免致羈候日久<lb/>
有傷逺人之情以全大朝之禮嘉靖元年九月二十四<lb/>
日<lb/>
<pb n="KR2f0022_WYG_002-20b"/>
　　　請免提問查勘草塲官疏<lb/>
臣等看得鎮撫司題㕘給事中閻閎御史曹嘉主事李<lb/>
崧祥查勘草塲違法事情要行提問隨該科道官交章<lb/>
論辨以為該衛設計阻撓勘官欲乞究治仍令閻閎等<lb/>
照舊查勘二本適與鎮撫司本同日進入俱該司禮監<lb/>
發下命臣等擬票將閻閎等提問且以科道官回䕶鎮<lb/>
撫司漏泄事情欲令罰俸回話臣等議擬數次未䝉俞<lb/>
允竊照閻閎等查勘草塲行事委有過當但其遵奉勅<lb/>
<pb n="KR2f0022_WYG_002-21a"/>
書惟欲事情明白跡涉于刻意本為公既該鎮撫司㕘<lb/>
提朝廷自有處置各該科道官却乃不候明㫖輒便具<lb/>
奏煩瀆罪以回䕶亦不為過但優容言官自是朝廷盛<lb/>
徳之事其與鎮撫司進本同日者盖因齋戒將近亦偶<lb/>
然耳仰惟皇上登極以來釐革弊政開廣言路天下臣<lb/>
民方稱頌之不暇前項舉措闗係甚大臣等不容緘黙<lb/>
合無將閻閎等免其提問量加罰治科道并鎮撫司官<lb/>
特賜寛宥并其餘俱如臣等所擬斯於聖徳聖政兩無<lb/>
<pb n="KR2f0022_WYG_002-21b"/>
所損矣臣等不勝幸甚嘉靖元年十月初八日<lb/>
　　　請保和聖躬疏<lb/>
具官臣楊廷和等謹題臣等今蚤該司禮監官傳云聖<lb/>
躬已就康泰將出視朝臣等大小臣僚曷勝歡慶仰惟<lb/>
聖徳懋隆天心眷佑固宜蚤遂勿藥然臣子之心猶有<lb/>
不能不過慮者盖人之一身必血氣堅定精神完固然<lb/>
後為安雖在平居之時動靜食息皆有調養之道况當<lb/>
平復之初值此隆寒之日尤不可不加慎也伏望皇上<lb/>
<pb n="KR2f0022_WYG_002-22a"/>
念一身為宗社臣民之主順時保愛倍加慎重興居有<lb/>
期飲膳有節和以適體靜以養心但凡快意適情之事<lb/>
皆宜節省至於宫中不急之務無益之作一切停止不<lb/>
必上下聖慮庶幾調攝專一太和保合而迓承福履於<lb/>
無疆矣臣等無任忠愛惓惓之至嘉靖元年十一月<lb/>
　　　請齋戒禱雨疏<lb/>
具官臣楊廷和等謹題近因畿内之地一冬無雪將來<lb/>
農事可憂皇上軫念民窮特勅禮部擇日齋戒祭告祈<lb/>
<pb n="KR2f0022_WYG_002-22b"/>
禱乃以本月二十二日為始皇上朝罷遂致齋于文華殿<lb/>
是日即見雪霰微落今二十三日自晨至晡雪落未已<lb/>
百官萬民無不欣躍稱頌以為我皇上一念誠敬之心<lb/>
感格上天神速如此明春農事猶有可望但今年自秋<lb/>
無雨至冬無雪土脈乾涸必得盈尺之雪庶為豐年之<lb/>
兆尤望皇上益堅睿志敬天勤民恒存於念慮之間不<lb/>
使有一息之或間則聖心純一天意昭孚和氣瑞應將<lb/>
駢集于今日矣伏望聖明留意嘉靖元年十二月二十<lb/>
<pb n="KR2f0022_WYG_002-23a"/>
三日<lb/>
　　　請講學勤政疏<lb/>
具官臣楊廷和等謹題竊惟人君之治天下其所當務<lb/>
者有二焉曰勤政曰講學而二者之中講學尤為急務<lb/>
盖人君之政實由一心而推心茍不正則發於政事必<lb/>
有不當於理者况一心之微衆欲攻之人君居崇髙富<lb/>
貴之位在深宫獨處之時所以娯耳目惑心志者雜陳<lb/>
于前皆足以為政事之害一有所好而不知察則始焉<lb/>
<pb n="KR2f0022_WYG_002-23b"/>
雖勤終必流於荒怠而不能自制矣惟勤於務學日以<lb/>
聖賢義理涵養本原不使之昏昧放逸而又究觀古昔<lb/>
治亂興亡之故隨事省察惕然驚懼然後心無不正政<lb/>
無不善而天下可保其常治也仰惟陛下即位之初頻<lb/>
御經筵講明聖學天下臣民得於聞見者莫不私相慶<lb/>
幸以為堯舜復生欣欣然有太平之望盖以為陛下心<lb/>
存務學則必能明義理屏嗜欲以端為政之本清出治<lb/>
之源何患於政事之不修明治道之不隆盛哉然去秋<lb/>
<pb n="KR2f0022_WYG_002-24a"/>
罷講太蚤今春出講太遲人心未能無始勤終怠之惑<lb/>
臣等叨處禁近職在輔導自侍朝數刻之外不得瞻奉<lb/>
天顔無由少效忠悃亦甚愧焉伏願自今以後時御便<lb/>
殿容臣等率領講官日執經史敷陳治道以仰禆聖性<lb/>
之聰明至於宫中無事復取既講之書反覆玩味期於<lb/>
貫通浹洽不徒以空言視之將見講誦之樂自足以易<lb/>
玩好之娯規警之益自足以遏怠荒之念所以延宗社<lb/>
無疆之慶所以荅臣民望治之心實在於此臣等不勝<lb/>
<pb n="KR2f0022_WYG_002-24b"/>
懇切伏惟聖明留意天下幸甚臣等幸甚嘉靖二年二<lb/>
月<lb/>
　　　論修省勅諭疏<lb/>
具官臣楊廷和等謹題近因風霾災畢臣等仰承聖意<lb/>
撰擬修省勅諭具稿進呈伏䝉批添其先年親臨戰陣<lb/>
斬獲外冦并流賊功次曽經覈實的兵部查看來説二<lb/>
十八字臣等看得前項軍功俱係正徳年間冐濫人員<lb/>
仰惟皇上登極之初特詔查革中外臣工方歡忻鼔舞<lb/>
<pb n="KR2f0022_WYG_002-25a"/>
稱頌聖徳今未及二年乃欲遽令兵部查看非惟大拂<lb/>
舉朝公議抑且上違累朝彞典不但不能弭災而反有<lb/>
以召災臣等豈敢阿意曲從以得罪於天下今仍將原<lb/>
擬封進伏望聖明嘉納亟賜批行則明詔不違而聖政<lb/>
益光矣臣等不勝惓惓仰望之至嘉靖二年三月二十<lb/>
七日<lb/>
　　　請慎選左右速停齋醮疏<lb/>
具官臣楊廷和等謹題為慎選左右速停齋醮以光聖<lb/>
<pb n="KR2f0022_WYG_002-25b"/>
徳事竊惟人君一身天下根本欲令出入起居事事盡<lb/>
善惟在左右前後皆用正人日聞正言日行正道則奸<lb/>
佞之徒不須斥逐自然逺去異端邪妄之說何從而生<lb/>
臣等先於正徳十六年四月初間已嘗具啟請于昭聖<lb/>
慈壽皇太后乞命司禮監官將尚冠尚衣等四執事及<lb/>
膳房茶房殿内答應掌宫侍衛牌子等項人員逐一豫<lb/>
選老成重厚慎密小心之人以待陛下任使其曽經先<lb/>
朝隨侍壞事人員不許濫與即䝉懿㫖施行暨陛下登<lb/>
<pb n="KR2f0022_WYG_002-26a"/>
極之初臣等又嘗極言異端邪説瀆經亂倫傷風敗俗<lb/>
亟宜痛絶又條奏慎始修徳十二事冩成牌扁懸置殿<lb/>
壁其一事謂齋醮禳禱必須豫絶其端不可輕信不意<lb/>
近來無故不時修設齋醮恩寵賞賚過於尋常逺近<lb/>
傳聞莫不驚駭推求其故皆因先年壊事之徒各名下<lb/>
掌家管家等項人員計引畨漢僧道人等巧言誑惑<lb/>
以致陛下不察悞䝉信用各該名下人員從來壊事<lb/>
非止一端至于今日猶以齋醮一事試探聖心夫齋醮<lb/>
<pb n="KR2f0022_WYG_002-26b"/>
之事乃異端邪說誑惑時俗假此名目以為衣食之計<lb/>
佛家三寶道家三清名雖不同其實同一虚誕誣罔聖<lb/>
王之所必禁在昔梁武帝宋徽宗崇信尊奉無所不至<lb/>
一則餓死臺城一則纍繫金國廟社丘墟生靈塗炭求<lb/>
福未得反以召禍史冊所載其跡甚明若使二君當時<lb/>
左右隨侍皆得正人何至受禍如此哉二君且未暇詳<lb/>
論只如近日劉瑾建𤣥明宫錢寧建石經山祠張雄建<lb/>
大慧寺張鋭建壽昌寺于經建碧雲寺張忠建隆恩宫<lb/>
<pb n="KR2f0022_WYG_002-27a"/>
所費金銀不可勝計其心本欲求福也然皆身被誅竄<lb/>
家底敗亡畧不䝉佛與天尊之庇佑由此觀之則其不<lb/>
足信也明矣夫何讒邪小人公肆眩惑不遵祖宗法度<lb/>
不畏天下議論至使宫闈之内修建齋醮萬乗之尊親<lb/>
莅壇塲上惑宸聰下誑愚俗以為福田可種利益可求<lb/>
災患可除祥瑞可致不知年來逺近亢旱風霾災變彼<lb/>
何不誦一經念一呪以消弭之乎南北直𨽻山東河南<lb/>
流賊往來焚刦殺戮彼何不驅神兵役鬼將以掃平之<lb/>
<pb n="KR2f0022_WYG_002-27b"/>
乎陛下試以此驗之則其無益有損不待辨矣况陛下<lb/>
親莅壇塲行香拜籙亦甚勞矣何不移之以御講筵修<lb/>
設齋醮糜費錢糧亦甚多矣何不移之以賙窮困正道<lb/>
異端不容並立心既繫於彼則必不繫於此邪說既入<lb/>
聖賢之經訓自疎播之天下傳之後世其為陛下聖徳<lb/>
之累不少非止虧損聖治耗蠧民財而已臣等職在輔<lb/>
導陳善閉邪培養君徳分所當然第以積誠未至言雖<lb/>
諄諄未䝉嘉納今不得已形之章奏揚言于廷以為不<lb/>
<pb n="KR2f0022_WYG_002-28a"/>
如是則不足以聳動天聴故不避干犯率爾上塵伏望<lb/>
聖明亟納臣等所言特命司禮監官將前項有名蠱惑<lb/>
誘引人貟逐一查出先將首惡從重究治其餘夤縁阿<lb/>
附者盡數斥逐不使仍前隨侍再命禮部查訪在外寺<lb/>
觀同惡相濟表裏售奸僧道一體治罪又命光禄寺備<lb/>
查近來每次齋醮取用米麫蔬果等數又命内庫查報<lb/>
各該人員賞過襯施銀兩等物各開數進呈究問追奪<lb/>
以杜冐濫更乞大施乾斷於凡無益齋醮一切停免惟<lb/>
<pb n="KR2f0022_WYG_002-28b"/>
日以敬天法祖修徳保身為先務則聖治益隆聖壽自<lb/>
延而聖徳愈光所以綿國祚于千萬年而無疆者端有<lb/>
在於是矣臣等不勝忠懇仰望之至嘉靖二年閏四月<lb/>
初一日<lb/>
　　　請一法令以息羣議疏<lb/>
具官臣楊廷和等謹題為一法令以息羣議事近日巡<lb/>
城御史劉黻題㕘并工部作頭宋鈺等具告被革投充<lb/>
軍匠李陽鳯等撥置科斂事情已該刑部將各犯行提<lb/>
<pb n="KR2f0022_WYG_002-29a"/>
到官問理間續該太監崔文題節奉欽依宋鈺李陽鳯<lb/>
等拏送鎮撫司打問既而刑部尚書林俊等具奏要將<lb/>
李陽鳯等仍從本部問理復奉欽依宋鈺李陽鳯等還<lb/>
送鎮撫司問臣等聞之切恐法令不一異議紛起有傷<lb/>
治體大為聖徳之累夫朝廷設三法司衙門凡大小刑<lb/>
獄之事皆其職掌間有機密奸宄重情則令鎮撫司追<lb/>
問及其問畢俱送法司擬罪發落此乃祖宗舊制行之<lb/>
百餘年法有定守事咸歸一莫之敢變未有法司提問<lb/>
<pb n="KR2f0022_WYG_002-29b"/>
人犯事未歸結而復改送鎮撫司問者盖雖正徳年間<lb/>
權奸亂政亦無此事今聖政維新可復有此舉措乎且<lb/>
其事之虚實罪之輕重自有公道固不容以一人之私<lb/>
而遂廢天下之大法也今林俊等特具奏本至以去就<lb/>
為决盖欲以此感悟聖心正其法守亦甚不得已之情<lb/>
也皇上若加省覽則其是非可否必能洞見而聖意於<lb/>
此猶未釋然者豈鎮撫司可信而法司獨不可信乎况<lb/>
前日崔文之本不䝉發下㫖從中出臣等既未得與聞<lb/>
<pb n="KR2f0022_WYG_002-30a"/>
昨林俊等之奏臣等擬票欲將各犯俱送法司究問而<lb/>
不復商確徑從中改豈一人之言可聴而衆人之言顧<lb/>
不可聴乎此事甚微所損甚大臣等心知其非不容緘<lb/>
黙輒敢冐昧言之伏望聖明俯賜鑒納亟將李陽鳯等<lb/>
并陳泰等仍令法司一併問擬自取上裁庶幾法令均<lb/>
一事體允當而天下之議自息矣臣等不勝惓惓之至<lb/>
嘉靖二年閏四月<lb/>
　　　論修盖皇親第宅疏<lb/>
<pb n="KR2f0022_WYG_002-30b"/>
具官臣楊廷和等謹題臣等竊惟都督同知陳萬言以<lb/>
椒房至親屢有明㫖欲與修盖房第工部不即奉行委<lb/>
係違慢以致觸忤聖心下郎中葉寛貟外郎翟璘於獄<lb/>
尚書趙璜等自知有罪踧踖不安但原其遣官至皇親<lb/>
處請問之情亦是彼此商量欲要事體穏便非敢欺慢<lb/>
况葉寛翟璘述其堂官之言前去請問初非有意唐突<lb/>
臣等竊意皇上一時震怒因有拏問之㫖諒天威少霽<lb/>
必不深加譴責所以未即有言今科道等官連章論説<lb/>
<pb n="KR2f0022_WYG_002-31a"/>
誠為煩擾臣等已遵聖諭擬票詰責然聖政惟主於寛<lb/>
仁聖徳尤在於納諫臣等職在輔導荷國厚恩豈可黙<lb/>
黙不言忍使堯舜之君徳政有一毫之闕伏望俯從衆<lb/>
論特下明㫖將葉寛翟璘即賜釋放房第聴該部次第<lb/>
修盖則雷霆之威既足以警有司之怠弛而天地之量<lb/>
尤足以致羣下之感孚臣等無任拳拳忠愛之至嘉靖<lb/>
二年七月二十日<lb/>
　　　請逮問谷大用疏<lb/>
<pb n="KR2f0022_WYG_002-31b"/>
具官臣楊廷和等謹題臣等今蚤文華殿進講之後伏<lb/>
䝉特賜宣召得親御座商畧大政仰瞻天顔和粹温潤<lb/>
俯聴玉音從容委曲真大聖之資帝王之度臣等何幸<lb/>
得備任使而遭此休明之運荷此希濶之恩退至内閣<lb/>
更相慶忭以為有君如此何忍負之竊惟聖明所論御<lb/>
馬監草塲地土錢糧仍聴本監管理原差踏勘太監李<lb/>
璽等免其提問俱已仰遵聖意票擬施行惟谷大用竊<lb/>
弄威權蠱惑先帝假勘地之名混占産業莊田至一萬<lb/>
<pb n="KR2f0022_WYG_002-32a"/>
有餘頃侵欺子粒官銀至百萬有餘兩利歸私室怨及<lb/>
朝廷情罪深重神人共怒必須從公究問然後國法可<lb/>
彰聖諭以為地土乃祖宗之舊制然額外有所侵占以<lb/>
剥害小民致其嗟怨則非祖宗設立之初意也聖諭以<lb/>
為踏勘奉先帝之成命然歴年有所侵欺以饜飽奸貪<lb/>
私於一巳則先帝亦不得而知也自陛下即位以來查勘<lb/>
見於詔㫖官已三更今草塲之界額既明大用之惡狀益<lb/>
著若不明正其罪何以警戒將來况今水旱相仍人民<lb/>
<pb n="KR2f0022_WYG_002-32b"/>
十分饑困追其所侵贓銀之半足以少備賑濟之需與<lb/>
其積於一家以利蠧國之盜臣孰若散于窮民以溥朝<lb/>
廷之恩澤伏望俯納臣等之言以正清朝之法將谷大<lb/>
用提問追贓則可以平人心之怨憤可以彰天討之至<lb/>
公天下幸甚臣等幸甚臣等無任忠懇激切之至嘉靖<lb/>
二年九月十八日<lb/>
　　　請賑濟災傷疏<lb/>
具官臣楊廷和等謹奏為急處重大災傷事竊見今年<lb/>
<pb n="KR2f0022_WYG_002-33a"/>
以來四方無不告災而淮揚廬鳯等府滁和徐等州其<lb/>
災尤甚臣等詢訪南來官吏備說前項地方自六月至<lb/>
於八月數十日之間淫雨連綿河流泛漲自揚州北至<lb/>
沙河數千里之地茫如湖海無處非水沿河民居悉皆<lb/>
渰没房屋椽柱漂流滿河丁壯者攀附樹木偶全性命<lb/>
老弱者奔走不及大半溺死即今水尚未退人多依山<lb/>
而居田地悉在水中二麥無從布種或賣鬻兒女易米<lb/>
數斗偷活一時或抛棄家鄉就食四境終為餓殍流離<lb/>
<pb n="KR2f0022_WYG_002-33b"/>
困苦之狀所不忍聞臣等竊惟各府州處南北之衝為<lb/>
要害之地聖祖之創造帝業實以此為根本江南之輸<lb/>
運錢糧實以此為喉襟况自古奸雄啓釁召亂多從此<lb/>
地若不急議賑恤深恐冬盡春初米價愈貴民食愈艱<lb/>
地方之變殊不可測盖小民迫於饑寒豈肯甘就死地<lb/>
其勢必至棄耰鋤而操挺刃賣牛犢而買刀劒攘奪榖<lb/>
粟流刦鄉村雖冐刑憲有所不顧嘯聚既多遂成大盜<lb/>
攻剽不已且有逆謀於是欲招之則法廢而人玩或未<lb/>
<pb n="KR2f0022_WYG_002-34a"/>
必從欲剿之則兵連而禍結或未必定貽害不小善後<lb/>
實難孰若思患而豫防或可潜消而黙解臣等嘗伏讀<lb/>
聖祖之訓有曰凡每嵗自春至秋此數月尤當深憂憂<lb/>
常在心則民安國固盖所憂者惟望風雨以時田禾豐<lb/>
稔使民得遂其生如風雨不時則民不聊生盜賊竊發<lb/>
豪傑或乗隙而起國勢危矣此盖我祖宗保有四海之<lb/>
心法也今前項重地有此災傷陛下尤當仰體祖訓深<lb/>
加憂念恤民生以固邦本乞勅户部㑹集廷臣講求賑<lb/>
<pb n="KR2f0022_WYG_002-34b"/>
救之方各衙門一應嵗派額辦錢糧在此地方者俱宜<lb/>
暫從蠲免庶幾徳澤下流人心感恱未死之民得延其<lb/>
殘喘未萌之變可保其或無矣嘉靖二年十月<lb/>
　　　請處决重囚疏<lb/>
臣等看得刑部本内題稱欲將㑹審過重囚何明等速<lb/>
正典刑一節切惟天道有生長而無肅殺則不能以成<lb/>
萬物人君有徳禮而無政刑則不能以治萬民盖人君<lb/>
奉天命以治天下其道不得不然也前項囚犯俱係叛<lb/>
<pb n="KR2f0022_WYG_002-35a"/>
逆奸黨強盜人命等項重情中間如李琮等黨比江彬<lb/>
同謀反逆罪大惡極神人共憤乃常赦之所不宥者巳<lb/>
經多官累次㑹審情真該三覆具奏所宜速正典刑以<lb/>
上順天道下快人心今乃無故連年不决致緩天誅其<lb/>
何以示天下之大戒乎隂盛陽微災異迭見未必不由<lb/>
於此雖曰天子以好生為徳然惡者不去則善者不安<lb/>
去惡人正所以安善人大學所謂惟仁人能好人能惡<lb/>
人正此意也且我朝祖宗以來每嵗秋後處决重囚成<lb/>
<pb n="KR2f0022_WYG_002-35b"/>
憲具在百五十餘年未之有改先朝或有一二年不决<lb/>
囚盖因當時偶有妨礙如上年孝恵之喪暫爾停刑猶<lb/>
之可也况當時罪人豈有黨逆如李琮之所犯者乎近<lb/>
者科道官連章舉奏臣等擬票欲照前㫖處決未䝉俞<lb/>
允今法司又以為言伏望皇上俯從衆論仰守舊規大<lb/>
張乾斷仍令所司將前項重囚押赴市曺處决以懲亂<lb/>
逆以彰國法天下幸甚嘉靖二年十一月初一日<lb/>
　　　請停止織造疏<lb/>
<pb n="KR2f0022_WYG_002-36a"/>
具官臣楊廷和等謹題為乞憫念地方災傷重大停止<lb/>
差官織造事先年各處織造内臣仰惟皇上登極之初<lb/>
各行取囬京以甦民困天下之人方稱頌聖徳不已近<lb/>
者不意一時悞聴内織染局所奏差官前去蘇杭提督<lb/>
織造命臣等撰冩勅書臣等看得南直𨽻蘇州并松江<lb/>
常鎮等府浙江杭州并嘉湖寧紹等府今年四月以後<lb/>
亢陽為虐入秋以來大雨不止旱澇相繼災異非常委<lb/>
的地方十分狼狽本等錢糧不能辦納尚要奏求蠲免<lb/>
<pb n="KR2f0022_WYG_002-36b"/>
若又差官織造一應物料工匠何從出辦撥給非惟逼<lb/>
迫逃亡抑恐激成佗變又况經過地方淮揚等府邳徐<lb/>
等州見今水患非常髙低逺近一望皆水軍民房屋田<lb/>
土盡被渰没百里之内寂無一爨之烟流徙死亡難以<lb/>
數計所在去處白骨成堆幼男稚女稱斤而賣十餘嵗<lb/>
者止得銅錢三十餘文有經數日賣不能得母子相視<lb/>
痛哭投水而死者各該地方官員奏要賑濟該部為因<lb/>
公私匱乏錢糧無從出辦方且晝夜憂惶計無所措自<lb/>
<pb n="KR2f0022_WYG_002-37a"/>
今至於麥熟之時尚有數月各處饑民豈能俯首枵腹<lb/>
坐以待斃其勢必將起而為盜傳聞鳯陽所轄泗州地<lb/>
名洪澤饑民聚集舟中者已不下二千餘人刦掠過往<lb/>
客商船隻莫敢誰何所聞果實未知何日始得勦平將<lb/>
來事勢尚有不可預料者臣等職叨輔導實切驚懼其<lb/>
所有前項勅書臣等决不敢冩伏望皇上俯從六科十<lb/>
三道各官所言憫念地方災傷重大收回成命停止織<lb/>
造官員不差宗社生靈不勝慶幸如果袍服缺乏止照<lb/>
<pb n="KR2f0022_WYG_002-37b"/>
工部題覆著鎮巡三司官計處物料人匠鎮守官提督<lb/>
織造則地方既免重困而供應亦不至於有悮矣伏惟<lb/>
聖明留意嘉靖二年十二月初二日<lb/>
　　　請停止織造第二疏<lb/>
具官臣楊廷和等謹題為懇乞憫念災傷窮民亟賜停<lb/>
止差官織造事近該臣等奏乞免撰差官織造勅書節<lb/>
奉聖㫖官已差了再不必具擾執抝欽此臣等一聞此<lb/>
㫖相顧驚愕備員大臣素䝉體貎不意聖明一旦有此<lb/>
<pb n="KR2f0022_WYG_002-38a"/>
在朝羣臣亦皆彼此駭歎謂雖正徳年間亦未見批答<lb/>
内閣題奏有如此㫖意者臣等固當引身求避以明不<lb/>
可則止之義但展轉以思不能無庶幾改之之望若以<lb/>
具擾執奏為嫌而乃悻悻然見於其面非臣等之所宜<lb/>
自處也臣等豈敢以此擾陛下哉恐災傷窮民不堪織<lb/>
造之擾千百成羣起而為盜賊以擾天下也亦非敢固<lb/>
執已見違抝不通也執祖宗之法欲望陛下遵而行之<lb/>
以保宗社勿與天下公議大相違抝以取後世之譏也<lb/>
<pb n="KR2f0022_WYG_002-38b"/>
今臣等言之不聴九卿言之不聴六科十三道言之皆<lb/>
不聴獨二三邪佞之言聴之不疑陛下獨能與此二三<lb/>
邪佞之臣共治祖宗之天下哉聖㫖又謂織造係累朝<lb/>
事例臣等考之洪武永樂洪煕宣徳正統天順累朝並<lb/>
不曽差官織造雖成化𢎞治中間一行之亦非朝廷美<lb/>
事憲祖孝考恤民節財聖徳善政非止一端陛下皆不<lb/>
取以為法乃獨舉此不美之政以為事例此豈可以事<lb/>
例言也方陛下登極之初嘗傳㫖欲更換廣西鎮守廣<lb/>
<pb n="KR2f0022_WYG_002-39a"/>
東市舶并提督大壩馬房守備倒馬闗等處及看守亷<lb/>
州府珠池各項官貟臣等先後具題俱䝉俞允停止各<lb/>
官不差勅書俱免撰冩海内之人方傳頌聖政之美何<lb/>
故今日織造一事乃獨不䝉嘉納且特降前㫖雖出御<lb/>
筆親批决非司禮監所敢議擬不知撰冩進呈果出左<lb/>
右何人之手我祖宗朝一應批答皆由内閣擬進惟正<lb/>
徳年間權奸亂政始有擅自改擬營求御批以濟其貪<lb/>
私者新政以來不曽明正其罪遂令此輩邪佞小人敢<lb/>
<pb n="KR2f0022_WYG_002-39b"/>
於今日復蹈前車覆轍其心惟欲䝉蔽蠱惑以圗身家<lb/>
富貴不顧生靈休戚社稷安危陛下何忍墮其奸計壞<lb/>
祖宗之法度哉祖宗天下至正徳間幾至傾覆仰賴陛<lb/>
下再造乾坤轉危為安中外軍民始獲稍甦然國勢民<lb/>
力比之成化𢎞治等年百尚不及一二今日豈堪再敗<lb/>
壞邪興言及此可為流涕臣等决不敢撰冩勅書以重<lb/>
悞國殃民之罪伏望陛下俯垂鑒察停止織造官貟不<lb/>
差仍乞命司禮監官將前項䝉蔽蠱惑邪佞小人逐一<lb/>
<pb n="KR2f0022_WYG_002-40a"/>
查出斥逐在外不使仍前奉侍左右以杜後來亂政壊<lb/>
事之漸實宗社萬萬年無疆之慶也臣等不勝惓惓忠<lb/>
懇嘉靖二年十二月十一日奉聖㫖卿等所言具見忠<lb/>
誠愛君恤民至意宜安心辦事但官已差了冩勅與他<lb/>
著安靜行事不許分外擾人該衙門知道<lb/>
　<lb/>
　<lb/>
　<lb/>
<pb n="KR2f0022_WYG_002-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　楊文忠三錄巻二<lb/>
</p>
<p>
</p>
  </div>
</body>
</text>
</TEI>
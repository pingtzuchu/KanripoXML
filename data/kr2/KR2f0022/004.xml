<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>楊文忠三録巻四</head> <lb/>
    <p>
<pb n="KR2f0022_WYG_004-1a"/>
欽定四庫全書<lb/>
　楊文忠三録巻四<lb/>
　　　　　　　　　　　　明　楊廷和　撰<lb/>
　　視草餘録<lb/>
正徳十六年三月十四日擬廷試䇿問付陳文書嚴呈<lb/>
上未久陳復持囘倉皇言駕崩矣予聞之驚悸失措私<lb/>
念危急時天下事須吾輩當之驚悸何為即語陳曰請<lb/>
衆太監啓太后取興長子来繼承大統莫錯說了話須<lb/>
<pb n="KR2f0022_WYG_004-1b"/>
㬰魏司禮英等八人及谷大用張永張銳同至閣中魏<lb/>
手持一紙授廷和乃大行皇帝遺命說與陳敬蘇進我<lb/>
這病則怕好不的你每與張銳呌司禮監来㸔我有些<lb/>
好歹奏娘娘與閣下計較天下重事要𦂳不管恁衆人<lb/>
事都是我悞了天下事了臣廷和臣儲臣冕臣紀舉哀<lb/>
叩頭訖臣廷和即揚言且不必哭亦且不必發哀遂取<lb/>
皇明祖訓示諸司禮曰大行皇帝未有後當遵祖訓兄<lb/>
終弟及之文奉迎興長子来即皇帝位兵部選法倫序<lb/>
<pb n="KR2f0022_WYG_004-2a"/>
相承正是如此可啓請皇太后降懿旨大行皇帝降勅<lb/>
旨遣司禮監皇親文武大臣各一貟前去奉迎即日啟<lb/>
行途中不可延遲予遂言内閣遣同官蔣魏云谷哥你<lb/>
去又云韋家你也去駙馬命崔元予言見任大臣中武<lb/>
臣須皇親定國公徐光祚文臣須禮部毛澄尚書諸公<lb/>
皆應曰諾谷之遣予意不欲危疑之時恐拂其意遂不<lb/>
敢更頃之厚齋色變向敬所云先生讓我去予云此行<lb/>
廷和不敢辭以年老多病恐途中疾作有悞大事先生<lb/>
<pb n="KR2f0022_WYG_004-2b"/>
春秋高又方自南都回礪菴亦有痰疾所以欲敬所去<lb/>
非有他也其意不解既而寫奉迎勅稿於興長子下云<lb/>
取来京即皇帝位厚齋云且不必如此說予云當作何<lb/>
辭厚齋方欲有言予復云此行不可不正其名凢寫勅<lb/>
與臣下皆寫官名周令中書云即皇帝位正是官衘一<lb/>
般遂書之予私念厚齋不得去在此必多齟齬遂告魏<lb/>
請梁代蔣去魏云隨先生厚齋乃喜行後百凢議擬予<lb/>
與蔣毛二公惟善是主無所乖戾要之天意所在非偶<lb/>
<pb n="KR2f0022_WYG_004-3a"/>
然也<lb/>
初諸司禮来閣中王吏部與王兵部邀於左順門欲偕<lb/>
来諸司禮云我輩奉有勅旨無諸公事且云朝廷亦無<lb/>
他事吏部揚言云外面滿街俱傳言取白衣安得無事<lb/>
便呌科道来此等事如何不與我輩㑹議諸司禮至閣<lb/>
中具言之且戒守閣門者勿納一人議定奉所擬懿旨<lb/>
幷大行皇帝勅書入啓畢出就左順門宣諭朝臣知之<lb/>
衆皆躍然大呼曰天下事大定矣府部諸大臣及六科<lb/>
<pb n="KR2f0022_WYG_004-3b"/>
十三道俱就閣中揖予輩謝吏部雖偕来其色不怡予<lb/>
輩亦慰之竊念倉卒之際人懐二心三二權奸多欲立<lb/>
其非次以貪功避罪昔吕端之鎻王繼恩李迪之制八<lb/>
大王韓琦之叱允弼皆事權專而委任重所以能辦我<lb/>
朝内閣無宰相之權予輩任此亦難矣然此非予之踈<lb/>
淺所能為祖宗功徳深厚宗社靈長之福同官皆先朝<lb/>
敷遺舊徳同心恊力之所致也<lb/>
大議既定王吏部遂有幷迎興獻妃之言予曰天下不<lb/>
<pb n="KR2f0022_WYG_004-4a"/>
可一日無君今日之事望嗣君旦夕至豈可與宫眷同<lb/>
行吏部又言聞長子二月間方出痘恐不可以風予曰<lb/>
天之所命百神衛護出痘與否未可知即出痘亦當平<lb/>
復如王霸氷合之說非人力所及也吏部又曰五月上<lb/>
任有官者忌之予曰此俗忌也官員中有明達者亦不<lb/>
忌此紂以甲子亡武王以甲子興嗣君此来為天地神<lb/>
人作主何所忌邪吏部語塞予因語奉迎諸公云可即<lb/>
日啟行谷韋皆應以明日四皷發决不敢誤也又語崔<lb/>
<pb n="KR2f0022_WYG_004-4b"/>
都尉云公途中疾行厚齋與毛公或行遲愼勿相候也<lb/>
厚齋将出治裝命典籍多齎奏題本揭帖備用予曰先<lb/>
生至彼傳命後即隨嗣君来有何題奏厚齋又欲帶兩<lb/>
房屬官各二員云至彼欲有所傳道予云隨行者多途<lb/>
中供應煩勞厚齋云縦不用四人去亦須二人去予曰<lb/>
必不得已屠主事可也厚齋云屠多病不可去予曰屠<lb/>
信不可去亦不須他人厚齋又云至彼將為先生道達<lb/>
奉迎之意予曰天命所在誰敢貪天之功邪慎勿言及<lb/>
<pb n="KR2f0022_WYG_004-5a"/>
於我異日府中人相見亦不敢承也<lb/>
奉迎之議既定遂擬旨㪚豹房官軍命太監張永張忠<lb/>
武定侯郭勛安邉伯許泰兵部尚書王憲提督優恤命<lb/>
威武團練營官軍各回原營操練各邊鎭守太監各回<lb/>
本鎮管事原調各邊幷保定官軍各回本鎮操守各邊<lb/>
者俱於本鎭人賞銀叄兩命太監張永武定侯郭勛安<lb/>
邊伯許泰兵部尚書王憲揀選團營官軍分布皇城四<lb/>
門及京城九門防守命革皇店管店官校幷軍門辦事<lb/>
<pb n="KR2f0022_WYG_004-5b"/>
官旗校尉人等俱回本衛命哈宻及土魯畨等處原差<lb/>
進貢等項夷人該放回者該部各照原擬賞例給賞差<lb/>
人送回其餘仍令㑹同館安歇該管官貟嚴謹闗防不<lb/>
許縦容出入佛朗機夷人差人送回廣東聽候豹房畨<lb/>
僧及少林寺取来和尚各回本寺南京馬快船隻除常<lb/>
例聽候外盡數發回各處帶来各色匠役樂工及水手<lb/>
人等各放回原籍命東厰錦衣衛緝事衙門及五城廵<lb/>
視御史嚴夜禁督捕盗賊<lb/>
<pb n="KR2f0022_WYG_004-6a"/>
已上事俱以先帝末命行之厚齋在安陸聞之言於藩<lb/>
府臣僚曰此等事何不少留待嗣君行耶夫事機之會<lb/>
間不容髪是時權奸人人自危兵柄利權所在若不急<lb/>
解之變起倉卒誰能制邪<lb/>
九門防守之旨既擬上因以告于王司馬憲及許泰泰<lb/>
意若不慊要王同至内閣欲有所言予輩問之却不言<lb/>
時徙倚花臺前與王誶語予謂泰曰今危疑之際所仗<lb/>
在提兵諸公諸公中倚公尤重諸公所以報朝廷正在<lb/>
<pb n="KR2f0022_WYG_004-6b"/>
今日有所欲言當直告我輩勿令我輩揣摩也王曰許<lb/>
總兵與朱平虜同事西官㕔平虜又與張孫二太監同<lb/>
提督團營今張與許防守而不用平虜以此未安予曰<lb/>
團營根本也留孫與平虜在團營專主調發人馬諸公<lb/>
在此專主防守各有專責庶不悞事予輩再三慰之泰<lb/>
不應但以舌餂唇作次且狀且㣲語云這箇賊予問賊<lb/>
為誰王曰李琮也又曰許總兵家中今用三百人防䕶<lb/>
予曰今日之事忠臣義士無有不赤心為國出死力者<lb/>
<pb n="KR2f0022_WYG_004-7a"/>
李琮將欲何為李琮受朝廷厚恩圖報正在今日嗣君<lb/>
至日自有恩賞彼老將也亦知利害肯自取滅族之禍<lb/>
邪王云李琮兇狠平虜腹心也許甚憂之予曰有諸公<lb/>
在琮不足憂亦無能為平虜能自保身家亦必不為琮<lb/>
所動也許公若必欲與平虜同事可一言而决勿次且<lb/>
也泰之意盖顧望持兩端不欲明與江彬異同無事則<lb/>
因以為功有事則發言者當之耳頃之都督張洪亦至<lb/>
閣中言曰這箇賊不可不防予問為誰洪曰彬也予曰<lb/>
<pb n="KR2f0022_WYG_004-7b"/>
公疑江欲反邪公誤矣江明達人也往年征流賊回豹<lb/>
房過隊先帝見其耳帶箭鏃喜其驍勇因留置左右日<lb/>
漸寵任既又扈従廵狩一時隨駕者内外文武皆有之<lb/>
不獨江也江獨何罪而欲反邪伊盖不必自疑人亦不<lb/>
可以此疑之也近年反者寘鐇宸濠以誅君側之惡為<lb/>
名劉六劉七藍五鄢老人等迫於饑寒各嘯聚數十萬<lb/>
人作反隨起隨滅今皆何在朝廷何負於江江以何為<lb/>
名而欲反邪江即欲反雖其家丁亦不肯従與誰同反<lb/>
<pb n="KR2f0022_WYG_004-8a"/>
邪假使逆節一露旋即虀粉人何用疑之在伊自處亦<lb/>
自知本無大罪前日既無以報先帝今日當報之於嗣<lb/>
君趂此危疑之時與諸公恊心共濟待嗣君至日閉門<lb/>
辭爵嗣君念其新功或仍其禄秩或聽其致仕未可知<lb/>
也伊亦何用自疑邪伊不必疑而自疑人不必疑而疑<lb/>
之此則在諸公掌兵者制之予輩書生握數寸筆管無<lb/>
能為也洪唯唯而退洪盖探予輩意耳予復語泰曰今<lb/>
日已晚矣不必遲疑西官㕔舊有宋贇參將三千人可<lb/>
<pb n="KR2f0022_WYG_004-8b"/>
且分布防守各門過此一夕也因問宋參將何在泰曰<lb/>
見在午門外遂呼之入宋之先蜀人也予迓而語之曰<lb/>
總兵鄉兄今夕之事一以付君嗣君至日我輩為君具<lb/>
奏之作一知證人也贇即出分部三千人於各門京城<lb/>
街市間人馬介介有聲意以為江彬部曲人心皇皇竟<lb/>
夕不寐城外者欲移入城内者欲奔出私相語以為彬<lb/>
且反矣非従容處之天下事未可知也許泰隂險猾賊<lb/>
凡江彬所為皆泰導之而隂避其名平居則朋惡以怙<lb/>
<pb n="KR2f0022_WYG_004-9a"/>
寵有事則危言以脅人充其心將欲如何而廷鞫之際<lb/>
不能盡其情尚有納重賂為之救解者大義不明國法<lb/>
不正一至於此至今思之猶將痛哭而不能已也<lb/>
防守之命既下十五日早予與敬所礪菴二公入左掖<lb/>
門内與郭武定王兵部及許泰相見予亟問云各門人<lb/>
馬巳分布否齊應曰張太監不肯相㑹我輩派定者張<lb/>
公又欲改撥予曰諸公就而㑹之如何今日之事須同<lb/>
心乃克有濟郭云人馬在營中如散沙然我輩原非團<lb/>
<pb n="KR2f0022_WYG_004-9b"/>
營官兩手只扯得兩人權不在手如何行事予云懿旨<lb/>
既下即權之所在若只一束草亦當聽受節制兩總兵<lb/>
皆世受國恩司馬公掌九伐之法如何可為此言朝廷<lb/>
何所頼邪諸公皆遜謝予時有所激辭甚峻尋亦悔之<lb/>
然不容已也於是武定諸公乃往就張議之至午王吏<lb/>
部同永忠二張太監至閣中言曰二公受命防守須重<lb/>
其權不然恐行事不便予曰唯唯徐謂永曰公朝廷重<lb/>
臣平寘鐇擒劉瑾威望久著今日之事内外倚重又謂<lb/>
<pb n="KR2f0022_WYG_004-10a"/>
忠曰公朝廷近臣乆在大行左右能直言為大行所親<lb/>
信今當危疑之際同心共濟嗣君至日自有恩典忠曰<lb/>
防守事體最重若無名目無勅書無闗防如何行事予<lb/>
笑曰倉卒之際豈能便鑄關防懿㫖一下即是勅書提<lb/>
督防守即是名目嗣君旬月之間可至我輩臣子當此<lb/>
有事之時大率各盡忠心隨事効力為是議論多恐嗣<lb/>
君聞之亦不樂也又謂永曰今早聞武定諸公云人馬<lb/>
尚未㑹撥恐不宜太遲永曰已分布矣但欲請賞賜耳<lb/>
<pb n="KR2f0022_WYG_004-10b"/>
予輩曰賞賜朝廷不吝也吏部初来徑造閣中堂予輩<lb/>
但揖之無延入之意已乃迤邐出至閣門外大慙沮故<lb/>
事改革之際各門防守原無勅書時忠亦無防守之命<lb/>
吏部乃挾之以来獨不念嗣君未至尊位尚虚假母后<lb/>
之命以號召内外人心訩訩是何等事變而忍為此掠<lb/>
美嫁禍之計邪<lb/>
内外奉迎官行後復議啓聖母請命司禮太監一人及<lb/>
京營提督官領兵迎䕶遂命温司禮祥及提督團營太<lb/>
<pb n="KR2f0022_WYG_004-11a"/>
監孫和恵安伯張偉兵部侍郎予弟正夫領京營兵五<lb/>
千人往鄭户侍宗仁主饋餉趙工侍璜治道路孫和等<lb/>
皆言兵少予謂經過處所供億繁勞必不得已六千人<lb/>
足矣和又欲請旗牌二十四面副予言此行與征剿不<lb/>
同無他調發安用旗牌是日早方欲哭臨和拉王兵部<lb/>
候予輩於金水橋南言之予輩不應和又欲渡河而南<lb/>
予言但候於黄河北岸可也數日後王吏部要府部科<lb/>
道俱来言各衙門欲分官奉迎予言二十四監局諸貴<lb/>
<pb n="KR2f0022_WYG_004-11b"/>
幸皆欲去恐其途中請間迎合有先入之奸已力止之<lb/>
矣諸公若去彼將有詞也明日禮兵二掌科言曰聞諸<lb/>
貴幸多齎金帛前去行賂須科道各遣二人往時監察<lb/>
之庶有所警予云彼欲行賂豈令人知若隨路糾劾恐<lb/>
驚疑人心事體不便萬一發之不中嗣君之心先疑矣<lb/>
張太監永使人来言欲迎至眞定上下予謂行止在公<lb/>
不敢與知也郭武定及許泰亦為之言使者再三至乃<lb/>
語之曰公受命防守委任最重若必欲逺去各門之事<lb/>
<pb n="KR2f0022_WYG_004-12a"/>
能保無他虞乎張銳人来亦復云云予曰我輩但知公<lb/>
領勅提督官校京城緝事耳他非所知也遂皆止不行<lb/>
十七日朝臨罷出右順門王吏部向予云天象可憂予<lb/>
問如何王曰不見日色乎日色正赤豈不可憂予曰久<lb/>
旱故耳王曰占書不然主女主昌予曰今以懿㫖行事<lb/>
非女主昌而何王曰恐其應不止此予曰天道逺非人<lb/>
所知天若祚明必無此事也似有幸亂之意蔣毛二公<lb/>
言曰辟如應試秀才文字不得意但欲科塲失火耳可<lb/>
<pb n="KR2f0022_WYG_004-12b"/>
嘆可嘆<lb/>
慈夀遣散本官傳諭欲改懿㫖為聖㫖予與同官言今<lb/>
日之事祖宗功徳深厚上天眷佑宗社靈長有老太后<lb/>
在上當此大變嗣君未至凢事皆以懿㫖行之盡善盡<lb/>
美萬世穪頌若欲改稱聖㫖事體似有未安因檢祖訓<lb/>
皇后不許干預朝政一條示之云皇祖内令如此之嚴<lb/>
又檢大明律内皇后稱懿㫖一條示之曰我輩不敢差<lb/>
了久之又来傳諭云前代有稱聖旨是如何我輩云世<lb/>
<pb n="KR2f0022_WYG_004-13a"/>
代不同法度亦異如前代宰相封王童貫内臣亦封王<lb/>
此等事今日行得否老太后盛徳大功為今日女中堯<lb/>
舜我輩豈敢不成就盛美以致貽譏後世邪遂不復言<lb/>
江彬提督團營之命久下尚未領勅三月十四日至閣<lb/>
中㑹勅予輩恭問聖躬近日曾進藥否因慰藉之旋聞<lb/>
晏駕之變十五日彬不出十六日出聽遺詔十七日朝<lb/>
臨罷魏英出右順門向予言曰親家煩扶持謂彬也予<lb/>
云公親家朝廷大總兵也安用扶持時京師人口語籍<lb/>
<pb n="KR2f0022_WYG_004-13b"/>
籍皆言彬决反予與同官切憂之敬所時以為言且云<lb/>
疑者事之賊也予謂發之有機萬一不中大事去矣十<lb/>
七日晚愼恒二兒皆言外議謂父親何不早擒之予漫<lb/>
應之曰彬逆節未露將以何辭擒之邪仔細保首領勿<lb/>
取滅族之禍盖慮後生輩不宻故云然十八日早入朝<lb/>
至端門同敬所行因以告之敬所云連日介介予懐者<lb/>
正在此耳予云彬手握重兵發之須中機㑹今日可與<lb/>
文書房議之是日命夀寧侯張鶴齡齎遺詔往安陸誥<lb/>
<pb n="KR2f0022_WYG_004-14a"/>
諭用寳諸司禮令陳嚴王欽二文書来閣中請予輩同<lb/>
㸔言已即去時礪菴以痰疾作卧朝房中予與敬所同<lb/>
入至左順門要陳王回宻語之曰外議皆謂江彬不擒<lb/>
恐不靜煩告衆太監啟太后早為之處陳曰用寳後老<lb/>
先生自言之若我軰言稍有不合不敢復言矣予曰良<lb/>
是用寳訖諸司禮揖予輩出陳曰兩先生有話說因屏<lb/>
去左右予復左右顧魏司禮云爾輩都去都去左右皆<lb/>
去予二人揖諸司禮云前日之議大功已成宗社之慶<lb/>
<pb n="KR2f0022_WYG_004-14b"/>
也但有大患未除若大患不除大功未得全美魏問曰<lb/>
何為大患予以魏與彬為姻家不可徑以為言先曰大<lb/>
義滅親古人所重管叔蔡叔都是周公弟兄二人作亂<lb/>
周公誅之東晉宰相王導有兄王敦謀反導親誅之至<lb/>
今聲名垂於史册公雖與江彬為親奉大行之命出於<lb/>
不得巳實非本意也今外議紛紛若不請于太后及早<lb/>
擒之恐彼亦不能自安將貽嗣君以憂未免為大功之<lb/>
累張銳疾言曰彼有何罪予曰江彬挾着皇帝着處廵<lb/>
<pb n="KR2f0022_WYG_004-15a"/>
逰安得無罪魏曰巡逰出大行聖意何人敢挾銳曰前<lb/>
年去南京我送至涿州某事如何處某事如何處一一<lb/>
出自上意法度又嚴誰人挾得予竊念大行巡逰時諸<lb/>
司禮多在扈従恐激之怒因好語曰挟之一字我誤矣<lb/>
再不復出口江彬罪惡萬千如擅引邉軍入禁内擅立<lb/>
威武團練營擅改團營教場為西官㕔教場擅立鎭國<lb/>
府名目之𩔖擢毛不能盡其罪只舉一二件也勾他死<lb/>
了魏乃曰他委的惡貫滿了罪不能迯銳猶極力為辯<lb/>
<pb n="KR2f0022_WYG_004-15b"/>
予曰公莫回䕶他銳曰我如何回護予曰這等說話豈<lb/>
不是回䕶我輩言出禍隨身家巳不顧了公亦須自顧<lb/>
身家公雖無子孫亦有祖宗墳墓亦有兄弟都是祖宗<lb/>
子孫不可不念見今嗣君未至萬一有變途中聞之安<lb/>
得不驚諸公同聽今日之言他日有變張公當之不得<lb/>
辭也陳嚴見事不諧引温太監衣附耳云云温因向魏<lb/>
云且収得在予與敬所即應云正是且収得在又不問<lb/>
他罪待嗣君至日或寛宥他也未可知擬旨所以有監<lb/>
<pb n="KR2f0022_WYG_004-16a"/>
候之言敬所云待了此事方去哭臨銳曰如何這等急<lb/>
予曰此等事情間不容髪安得不急公便去准備挐人<lb/>
銳曰我如何挐人予曰挐人是錦衣衛事彬之罪該籍<lb/>
沒縁坐一挐後封閉門戶防範人口照管財産豈不是<lb/>
行事衙門的事公何故抵死攔截也温因揖予輩出曰<lb/>
老先生每去閣中調旨意文書房去取㫖意来予與敬<lb/>
所再四謝云諸公扶持社稷竭盡忠誠同幹好事太祖<lb/>
太宗孝宗在天之靈亦知諸公之心千萬就奏太后行<lb/>
<pb n="KR2f0022_WYG_004-16b"/>
之擒彬賊後方哭臨也又云與江彬同惡相濟者止李<lb/>
琮神周二人他無與也諸司禮皆以為然既擬旨付陳<lb/>
進呈久之未下予與敬所私念事若不成禍必先我三<lb/>
家我輩豈肯離此地壊於賊手但兒子輩在外不能逃<lb/>
耳又念弱孫心為之痛復相與慰藉遭逢至此莫非數<lb/>
也死得其所亦復何憾敬所云天若祚宋必無此事頃<lb/>
之有人報神周已宣至右順門伺候久之陳来云江彬<lb/>
已擒矣幾乎逸出予與敬所再拜以謝陳亦拜謝予輩<lb/>
<pb n="KR2f0022_WYG_004-17a"/>
曰二老先生大功大忠也延之坐備述所以是日坤寧<lb/>
宫安獸吻予恐張銳至工所與彬言之事敗矣問之則<lb/>
銳已從工所來不復去矣但聞工所有内豎附耳語彬<lb/>
遂急奔西安門以取西官㕔文書為辭中道折向北安<lb/>
門亦復云云門者云有㫖留提督彬叱之云皇帝何在<lb/>
旨從何來手批門者守門人羣擁抱之追者至遂縛之<lb/>
由東安門至錦衣衛直房内官數百人隨而撲之㧞其<lb/>
鬚鬢殆盡予謂陳曰一時撲殺之誠快人意仍須留待<lb/>
<pb n="KR2f0022_WYG_004-17b"/>
嗣君來鞫問明白肆諸市朝以正其罪陳遂去告魏以<lb/>
此意徧曉於衆令長隨䕶之出端門乃止時久旱遂雨<lb/>
都城中歡聲雷動有挐了江彬朝廷安穏之謠盖以吻<lb/>
為穏也王吏部瓊聞彬被擒呀呀失聲蒼黄奔魏英于<lb/>
河下河下者魏司禮宅也不遇復奔東安門欲趨外宅<lb/>
遂不及哭臨百官至右順門予尚語鴻臚寺行禮須待<lb/>
冢宰至久之不至乃行禮李琮自其家縛至錦衣衛朝<lb/>
房罵彬曰汝早聽我言豈至於此彬云悔不自斷其子<lb/>
<pb n="KR2f0022_WYG_004-18a"/>
怨其母亦云然時収捕者云彬已分腹心於東安西安<lb/>
北安三門衷甲裹糧立馬以伺動息盖其處心積慮久<lb/>
矣是舉也賛其决者敬所也<lb/>
先是奉迎官啓行時即與之約以四月十八九至京師<lb/>
二十二日嗣君即位或有沮撓者已斥之矣既而谷太<lb/>
監等有啓本排日計程大約二十二三方可至京即位<lb/>
擇在二十四二十七兩日予與蔣毛二公皆怏怏于中<lb/>
欲以兼程啓請又念長途冒暑恐不可強既聞渡河後<lb/>
<pb n="KR2f0022_WYG_004-18b"/>
日每二程二十前後間可至京乃知前日非不能速不<lb/>
欲速也竊以為憂至二十日早王吏部瓊要九卿科道<lb/>
候予軰於左掖門外議欲迎至良鄉予輩唯唯問至再<lb/>
則應之曰初議如何盖初時禮部㑹議嗣君至日百官<lb/>
迓於彰義門外二里許如漢文渭橋故事至是王必欲<lb/>
逺去予輩不應忿然曰何不斷也諸皆無言科中亦有<lb/>
一二人以為不必違初議者王别去至部中更衣遂行<lb/>
既出宣武門乃遣人上䟽啓知慈夀不早上者恐尼之<lb/>
<pb n="KR2f0022_WYG_004-19a"/>
也各衙門相繼去二十一日早至良鄉朝于行在槩慰<lb/>
諭之而退先是王嘗遣四人至安陸書辦官陳潮隨厚<lb/>
齋趙咨隨崔都尉其二人則營中舊部曲一指揮一千<lb/>
戶也四人者皆於内外府僚處為伊道情欵王意此行<lb/>
必特召見賜問乃不然大慙沮而退午後予與二同官<lb/>
出巳過彰義門見有校尉數輩馳馬来問是内閣否且<lb/>
云諸司禮請于行幕相見有事啇議予輩折而東頃之<lb/>
文書房亦有一二人来俱至幕次谷韋二太監崔都尉<lb/>
<pb n="KR2f0022_WYG_004-19b"/>
皆在與諸司禮揖予輩言曰府中議欲明日即位如何<lb/>
予即響應曰正好正好諸公初往奉迎時已擬擇此日<lb/>
今得如初議此天意也同官皆和之又言請亟啓懿㫖<lb/>
命嗣君即位今日晚嗣君便請至行殿三箋俱於行殿<lb/>
次第上之諸公皆以為然因擬㫖付谷韋二太監啓慈<lb/>
夀崔都尉回良鄉復命漏下二皷嗣君至行殿先是箋<lb/>
文已授禮部遂上第一箋不允召内閣宣諭上第二箋<lb/>
不允召府部諸大臣宣諭上第三箋乃允三批答皆就<lb/>
<pb n="KR2f0022_WYG_004-20a"/>
行殿東廡擬上文書房供紙筆墨硯金序班雲鴻書之<lb/>
時久旱第三箋命下雨隨降文武侍衛及逺近迎候瞻<lb/>
望之人歡聲雷動以為帝王自有眞非人力也二十二<lb/>
日五皷時嗣君遂由正陽門入<lb/>
二十二日之議既定敬所先回閣中整理詔書兩房官<lb/>
在門外者皆趣之回詔條中若軍門皇店官校豹房畨<lb/>
僧冩亦虎仙數事尚未入草予别用小摺親書宻緘之<lb/>
藏於刺函中防漏泄也敬所至予家諭家童取之以去<lb/>
<pb n="KR2f0022_WYG_004-20b"/>
至閣中巳晚杜文書震送官燭送酒饌兩房官就中堂<lb/>
分書之黎明時揭帖已進呈敬所又宻書片紙與杜轉<lb/>
付錦衣韓指揮待詔下後宻捕之盖趙瑾姚俊張倫張<lb/>
璽舍音和珊諸罪人姓名也又與杜約批紅出方鳴皷<lb/>
至日向辰文書房官忽来言欲去三二條皆闗切時忌<lb/>
者予揚言曰數年以来事有齟齟者皆曰朝廷不従今<lb/>
日朝廷到便有此等事乃知前日虧了朝廷多少即此<lb/>
一事廷和便當出去不可在此地但未拜新天子今日<lb/>
<pb n="KR2f0022_WYG_004-21a"/>
拜賀後明日跪於奉天門前乞休且奏陛下初到如何<lb/>
便更改詔書務見明白雖死亦甘心也蔣毛二公皆力<lb/>
言之予又言果欲去某條便須在本條下註云臣某去<lb/>
此乃可耳文書房官知不可囘復持去乆之鳴皷批紅<lb/>
猶未下予與三公亟趍華盖殿後往来玉除間不見一<lb/>
人跼蹐無所容入而出出而復入者至再竟無所遇復<lb/>
趍奉天殿覔直殿者要文書房官来相見且語之云亟<lb/>
去萬一誤事我輩有說話也厚齋云批紅若不下明日<lb/>
<pb n="KR2f0022_WYG_004-21b"/>
開讀也罷予與二公言自古人君即位雖草昧中亦須<lb/>
下詔改元以新天下之耳目今日之事若無詔書不知<lb/>
所改者是何年號人心惶惑恐有他虞誰任其咎杜文<lb/>
書復来云衆老太監都不肯奏盖是日蕭太監初宣入<lb/>
魏掌印事未定故也再四懇之入乃得批紅来且曰幹<lb/>
我家事也不是如此用心予與三公言處官事如家事<lb/>
正是公盡忠處太祖太宗孝宗在天之靈亦鑒公此心<lb/>
也遂命中書就閣中取詔書十三張用寳訖即持入鐘<lb/>
<pb n="KR2f0022_WYG_004-22a"/>
已鳴矣是日早雨尚霏㣲辰已時猶隂翳皷聲一動天<lb/>
容日色萬里開霽無片雲晶英濯濯照映黄瓦若洗濯<lb/>
然京師老稚皆踴躍歡慶舉手加額曰眞太平天子也<lb/>
我輩有福矣<lb/>
正徳十六年四月二十四日午前召臣廷和臣冕臣紀<lb/>
見於文華殿臣廷和致詞云陛下順天應人為天下臣<lb/>
民之主初至行宫雨澤隨降一登寳位天日開明可見<lb/>
宗社萬萬年之慶上曰先生每說的是知道了臣等叩<lb/>
<pb n="KR2f0022_WYG_004-22b"/>
頭訖臣廷和又致詞云伏望陛下敬天法祖修徳愛民<lb/>
任賢納諫講學勤政建立萬萬年太平之業臣等不勝<lb/>
幸甚上曰先生每說的是知道了臣等又叩頭訖上賜<lb/>
酒饌又叩頭訖方退進揭帖謝恩<lb/>
正徳十六年四月二十五日早命文書房送下各衙門<lb/>
題奏數本皆御筆親批也因進揭帖稱謝云今早伏覩<lb/>
皇上御門視事宣諭禮官臣等仰瞻天表喜慰良深退<lb/>
至閣中司禮監官送下御批數本拜觀之餘竊喜陛下<lb/>
<pb n="KR2f0022_WYG_004-23a"/>
躬覽章奏親御宸翰字畫端勁真得心正筆正之意陛<lb/>
下勤政務學之盛節見於更化之初如此可為天下賀<lb/>
也臣等尤望陛下緝熈無間日進高明宗社無疆之慶<lb/>
端在是矣臣等不勝感仰之至<lb/>
上即位後三日王吏部率九卿上疏請上親政事首引<lb/>
祖訓不設宰相為言凡六部有疑事擬旨未當者召該<lb/>
部該科面議且有不滿劉謝二公正徳初年過激之意<lb/>
因乞辭任仍先屬瑞虹弟語予通欲慰留以責後効云<lb/>
<pb n="KR2f0022_WYG_004-23b"/>
云散本官送文書至閣中笑曰王天官好巧計不肯各<lb/>
自辭欲以一本中了事邪予應之曰朝廷亦巧於批答<lb/>
也擬旨褒諭之不及辭任事又明日科道交章劾王瓊<lb/>
等二十餘人擬㫖俱令致仕上不可仍發囘改擬散本<lb/>
官作色言曰上面言内臣張雄張銳張忠于經等武臣<lb/>
許泰錢寧裴徳等俱下獄文臣中亦有朋姦亂政罪惡<lb/>
顯著者皆得輕貸何也老先生常言用法須平閣中這<lb/>
案棹是天平架子如此處置可謂平乎盖指在内二三<lb/>
<pb n="KR2f0022_WYG_004-24a"/>
尚書在外一二巡撫也予言諸君所說皆是文官中朋<lb/>
姦亂政者誠有之但所壊只是一衙門事壊事者退則<lb/>
衙門復清矣如雄銳許泰等蠱惑朝廷移住豹房新寺<lb/>
南北巡幸離間宫闈以致國本中絶此何等罪惡可贖<lb/>
不可贖也散本官云王天官先在兵部時戴爪剌穿貼<lb/>
裏親至豹房與朝廷飲酒非蠱惑而何予云此等事外<lb/>
人都未之知散本官云今日則知之矣於是欲擬王冠<lb/>
帶閒住不應乃擬革職為民明日又發下必欲收下獄<lb/>
<pb n="KR2f0022_WYG_004-24b"/>
王因科道之劾私使人来屬又托瑞虹再四致意但遜<lb/>
謝之無一言以復時内外戒嚴闗節不通王危迫甚亟<lb/>
捃摭奏予意予因奏迴避將有庇之者上覽奏怒甚欲<lb/>
重治之予復為救解蔣毛二公遂進揭帖如左二十八<lb/>
日召予三人至文華殿慰諭賜酒饌張司禮又傳諭上<lb/>
意欲予發其事對曰外廷自有公議刑官自有正法廷<lb/>
和無用較也既下獄雨隨降時方亢旱御史李獻等奏<lb/>
比之烹桑𢎞羊云先是擒江彬及後是誅錢寧皆乆旱<lb/>
<pb n="KR2f0022_WYG_004-25a"/>
而雨歡動京師盖人心之厭亂即天心也蔣毛二公因<lb/>
張司禮傳諭乃疏王覆議逆濠事情節畧以進<lb/>
正徳十四年南京内外守備等官黄偉等奏報江西宸<lb/>
濠反逆一本内稱宸濠殺害巡撫方面等官占擬九江<lb/>
等處城池其為反逆昭彰明甚本年七月十三日已奏<lb/>
抄到部自有此奏到京人誰不知宸濠反逆無可疑者<lb/>
又何待體勘哉本月十五日王瓊乃按住此本不行覆<lb/>
奏却將黄偉等并巡撫等官李充嗣等前此所奏題覆<lb/>
<pb n="KR2f0022_WYG_004-25b"/>
乃云事有可疑又云尤為可疑又云中間恐有别情又<lb/>
云合無本部差官前去沿途直抵江西探聽體訪差去<lb/>
官員體勘的報取具本處官司印信文書囘奏不許止<lb/>
慿傳聞輕信忽畧又云不必張皇失措其本内並不及<lb/>
黄偉等反逆昭彰明甚一言又彼時江西各衙門印信<lb/>
皆為宸濠奪去乃欲取具印信文書其意皆出回䕶䝉<lb/>
蔽其前項奏本覆本月日前後一一見在兵科可查<lb/>
　<hi>此蔣毛二公疏王吏部事情</hi>
<pb n="KR2f0022_WYG_004-26a"/>
正徳十六年四月二十九日上因王吏部奏廷和召臣<lb/>
廷和臣冕臣紀見於文華殿臣等叩頭訖上諭曰先生<lb/>
每為國勤勞朕悉知之宜安心辦事臣等叩頭訖謝云<lb/>
陛下聖政更新臣等奉行唯知守法不顧怨謗以致流<lb/>
言上頼聖明慰諭照察臣等不勝幸甚上復宣諭云知<lb/>
道了賜茶而退<lb/>
錢寧以狡黠得幸出入禁中進見無時朝廷左右皆其<lb/>
私人或有所欲言時令家僮宻啓無人敢間之者先帝<lb/>
<pb n="KR2f0022_WYG_004-26b"/>
南巡江彬始従道中發其交通宸濠状還至臨清乃逮<lb/>
係之今上即位後兩月法司方議其罪初寧厚遇士夫<lb/>
本衛官校及内庭諸臣皆為所餌又以發自江彬間有<lb/>
為之彌縫者法司鞫之謂不得其死罪状予曰錢寧冒<lb/>
國姓擅威權進退大臣改易鎮守四方賂遺月無虚日<lb/>
宸濠䕶衛屯田之復皆出其意其罪浮於逆瑾天下皆<lb/>
知之更欲何云既而藉沒江彬家得取宸濠世子司香<lb/>
手勅諸司禮令散本官持来閣中示予輩謂是錢寧所<lb/>
<pb n="KR2f0022_WYG_004-27a"/>
為其中有此勅出自内意閣下不知之語予因與散本<lb/>
官言曰錢寧罪惡至此外人豈得知之即此可正其罪<lb/>
矣即欲將手勅發出意内中不欲或反有沮格止就法<lb/>
司議罪本中據此擬票以進明日得㫖乃正典刑寧赴<lb/>
市曹時始知其死臨刑詈予不絶口盖知予所擬也後<lb/>
言者乃借其言以仇予噫亦誤甚矣初查革詔下權貴<lb/>
家弟侄有奏乞以都督致仕者予應之曰事在兵部再<lb/>
四言之不可遂止言者葢其所嗾也<lb/>
<pb n="KR2f0022_WYG_004-27b"/>
正徳十六年五月十二日予與同官恭詣武英殿題武<lb/>
宗神牌諸司禮皆在張司禮首言追崇大禮予曰連日<lb/>
議論已盡更無他說自古聖帝明王莫如舜禹舜有天<lb/>
下不曾追崇瞽叟禹有天下不曾追崇伯鯀此可為萬<lb/>
世之法漢宣帝追諡史皇孫王夫人不過曰悼考悼后<lb/>
至今猶非之哀帝尊崇定陶衰世庸君所行不足為擬<lb/>
魏明帝勅戒公卿謂今後藩王入繼臣下敢有邪佞導<lb/>
䛕謂考為皇稱妣為后者股肱大臣誅之無赦晉元帝<lb/>
<pb n="KR2f0022_WYG_004-28a"/>
自瑯琊王入繼止立皇子為王奉父共王祀宋時濮園<lb/>
之議英宗終於不行孝宗理宗並不追崇所生所以廟<lb/>
號稱孝稱理今日我皇上舜禹之聖也漢宣帝以下皆<lb/>
在下風我輩臣下不以舜禹事之而顧阿意導諛使蹈<lb/>
哀帝之失是萬世罪人也諸司禮亦反覆言之曰先生<lb/>
每所言皆是皇上但欲盡孝情不可不從予曰外廷公<lb/>
卿科道自有正議誰敢犯之<lb/>
是日蕭司禮又言及張邵夏蔣四皇親家人輩時有訟<lb/>
<pb n="KR2f0022_WYG_004-28b"/>
四家強占人房屋地土搶奪人財物畜産者法司鞫之<lb/>
其家人輩皆擬枷號充軍奏下閣中文書房傳諭上意<lb/>
欲貸之予與同官執不可往反再四至是蕭復以為言<lb/>
予曰數年以来權奸擅政法守盡廢外戚家因而怙寵<lb/>
生事新天子嗣位如初日照耀萬方皆仰光采各皇親<lb/>
家正當奉法循禮以助新政張氏二侯尤當痛自檢制<lb/>
以為之倡率顧乃首欲犯之邪往年無籍之徒指稱二<lb/>
侯名目在外害人京師人怨入骨髓二侯恐不及知未<lb/>
<pb n="KR2f0022_WYG_004-29a"/>
能禁約遂使錢寧張銳輩得以藉口搆于大行前奸人<lb/>
曹組肆為誣奏重賂寧銳輩至十數萬兩事乃得解尚<lb/>
不許朝謁杜門不出者數年太后在内多有不安亦不<lb/>
知外家之事至於如此前日已誤今日可再誤邪重治<lb/>
此輩正為衆皇親家増福也蕭附耳語云各宮掌宮太<lb/>
監及各監局掌印多在此恐聞之予曰正欲揚言于大<lb/>
庭使之轉聞于内戒諭外家自求多福也既而各家人<lb/>
輩皆發遣充軍但免枷號耳新政之善如此<lb/>
<pb n="KR2f0022_WYG_004-29b"/>
正徳十六年十二月七日傳㫖取回廣西鎮守太監傅<lb/>
倫廣東市舶太監牛榮命御馬監右監丞鄭斌守備倒<lb/>
馬闗太監楊金各代之以右少監安川守備倒馬闗先<lb/>
是聞近幸有請託宮闈進獻珍玩干恩澤者至是果然<lb/>
戶兵二部各有手本請勅予與同官上疏言聖明嗣位<lb/>
以来采納忠言釐革弊政各處鎮守等官壊事害人者<lb/>
屏黜殆盡代之者𩔖皆㢘靜老成事體漸諳人心已定<lb/>
但令乆於其任地方自安今莅事未久過失未聞輒復<lb/>
<pb n="KR2f0022_WYG_004-30a"/>
更換朝令夕改徒長奸弊未免為新政之累乞収囬新<lb/>
命仍令原任官照舊用心辦事勅書免令臣等進呈仍<lb/>
宻諭該部論之遂不果行明年三月二十一日復傳㫖<lb/>
命鄭斌分守四川建昌楊金分守陜西凉州安川㸔守<lb/>
廣東㢘州珠池該部亦有手本請勅予輩執奏如前其<lb/>
事復寢時羣邪觀望伺隙而動使此端一開將来流弊<lb/>
恐不止如正徳年間事矣上之明於聽納如此<lb/>
自成化間以来朝廷所病者冗兵冗食之費臣下建議<lb/>
<pb n="KR2f0022_WYG_004-30b"/>
皆首以為言未能裁省劉東山司馬在𢎞治中最為孝<lb/>
廟所知每因召見輒以為言孝廟納之乃上奏欲裁革<lb/>
騰驤四衛之冒濫者已得請孝廟上賔太監甯瑾奏止<lb/>
之東山以此怨謗叢集遂及於禍身幾不免正徳中冒<lb/>
濫尤甚十六年四月以前在京官軍旗校勇士軍匠人<lb/>
等食糧之數共三十七萬二千一百餘員名一年支米<lb/>
三百九十八萬八千八百餘石嵗運四百萬石之餘除<lb/>
海運三十五萬石外雖盡數到京亦不能支今上嗣位<lb/>
<pb n="KR2f0022_WYG_004-31a"/>
之初明詔一下凡查革十四萬八千七百七十有餘一<lb/>
年實支米二百四十五萬六千四百餘石所省一百五<lb/>
十三萬二千四百餘石半年之後人心已定既而内官<lb/>
御用尚衣織染兵伏等監局諸新貴各奏乞収補兵科<lb/>
一一叅出時司禮監亦有查補之疏兵部初亦執奏其<lb/>
詞過激内批有詰問之意乃遽引咎欲併二十四監局<lb/>
已革者盡復之予與同官讀之太息以為新政第一美<lb/>
事只此一本盡壊之矣姑擬㫖令其再行查議又月餘<lb/>
<pb n="KR2f0022_WYG_004-31b"/>
覆上㑹有南京大水之異予輩又極以為言擬㫖已查<lb/>
革的再不許収補存留數内有逃亡事故者照數勾補<lb/>
幸而聖明俯納如所擬批出諸司見之皆相慶此亦一<lb/>
大機也<lb/>
大婚揀選分遣近臣在京蕭司禮領之已得劉鎮撫女<lb/>
為首選外議紛紛謂劉之先故太監永誠家人也以蕭<lb/>
主之莫敢有言者予欲禮部發之毛尚書澄未決㑹有<lb/>
與劉氏爭者揚言于諸王館前寖聞于上召府部科道<lb/>
<pb n="KR2f0022_WYG_004-32a"/>
官至左順門議之毛乃具述外議云云蕭不以為然因<lb/>
出一掲帖相示曰此東厰訪察之奏也故與永誠無干<lb/>
禮部該司言曾查兵部貼黄實如外議予曰内臣以朝<lb/>
廷為家果然則朝廷自家人也何用選邪遂不果選毛<lb/>
因是得免物議<lb/>
嘉靖元年正月十三日上以清寧宮後三宮火命司禮<lb/>
監傳諭宮眷居住稠宻欲奉遷武宗皇后居西城仁夀<lb/>
宮賢徳二妃居永安等宮憲廟皇妃之居清寧後宮者<lb/>
<pb n="KR2f0022_WYG_004-32b"/>
亦倂西移予輩聞之驚愕遂言皇上仁孝豈宜有此舉<lb/>
動嘗聞西城仁夀宮乃先朝幽閉廢黜之所武宗皇后<lb/>
母儀天下十有六年皇上在藩邸嘗以臣禮事之况親<lb/>
受武宗神器之傳恩徳甚大事其后妃禮宜從厚今康<lb/>
陵土尚未乾遽忍忘之邪憲廟諸皇妃逮事皇祖與邵<lb/>
太后實在同時親愛之情不言可知偶然遭此回禄之<lb/>
變正當體念安慰顧欲置之此地非惟聖心不安恐邵<lb/>
太后之心亦不欲也此於聖徳所損不小若未行不必<lb/>
<pb n="KR2f0022_WYG_004-33a"/>
行已行亟止之庶不起天下紛紛之議尋具揭帖極言<lb/>
之其事遂止葢亦不出上之意也<lb/>
嘉靖元年八月初大婚選到女子將進宮揀選擬上聖<lb/>
母昭聖慈夀皇太后懿㫖令欽天監擇日司禮監傳諭<lb/>
欲出自夀安皇太后予與同官皆以為不可往復再四<lb/>
未允遂具揭帖言聖母作配皇考孝宗母儀天下垂四<lb/>
十年去嵗首定大策迎請陛下入繼大統有安社稷大<lb/>
功近日加上夀安皇太后興國太后尊號大婚遣官選<lb/>
<pb n="KR2f0022_WYG_004-33b"/>
擇皆奉聖母之命而行必出於此然後名正言順恊于<lb/>
公論今一旦改易衆心未免驚疑恐致天下紛紛之議<lb/>
伏望俯從初擬庶幾事體穏便不至虧損聖徳又數日<lb/>
乃得允臣等仰窺聖意葢亦有不得已者存焉耳<lb/>
嘉靖元年八月二十八日日講官祭酒趙永講論語首<lb/>
章未及終篇而退朝廷特遣太監扶安慰諭再三明日<lb/>
臣廷和等致詞稱謝云講官趙永昨日講書遲悞欽蒙<lb/>
皇上傳宣慰諭臣等不勝感戴叩頭謝恩又奉聖旨卿<lb/>
<pb n="KR2f0022_WYG_004-34a"/>
等宜安心辦事不必介意臣廷和等舉手相慶而退時<lb/>
講官諭徳臣温仁和臣董玘校文兩京侍讀臣徐縉以<lb/>
丁憂去惟諭徳臣李時一人供事永初以是日受命進<lb/>
講在文華後殿中前此身未嘗到至是叩頭見訖入班<lb/>
甫定即趍至講案前敬慎太過以致稍欠接續再承温<lb/>
旨慰諭皇上體悉臣下其寛仁一至于此<lb/>
嘉靖元年十一月十八日夀安皇太后崩逝蕭司禮傳<lb/>
上意欲頒遺誥且手持一黄揭帖曰此已有稿第欲先<lb/>
<pb n="KR2f0022_WYG_004-34b"/>
生潤色之予云遺誥止行於宮中先傳旨諭禮部具䘮<lb/>
禮儀注可也蕭去予遂與同官言曰遺誥在夀安未宜<lb/>
皆以為然予又曰三年之䘮亦不可行礪菴曰且先議<lb/>
服制服制定乃議其他因取㑹典摘大明律令孫為祖<lb/>
服齊衰期年之文相示又取孝肅孝貞大䘮禮俄注閱<lb/>
之予曰内庭一應祭奠皆如舊儀不可減外庭之禮皆<lb/>
殺之服以十三日而除遂擬勅諭進呈敬所謂有勅諭<lb/>
可以止遺誥矣明日早掖門未啓散本官趣予輩入索<lb/>
<pb n="KR2f0022_WYG_004-35a"/>
遺誥予曰昨已進勅諭矣再来應亦如之未幾諸司禮<lb/>
偕至閣中傳諭上意今日之禮悉如孝肅行事急頒遺<lb/>
誥予曰事體似有不同蕭曰夀安與孝肅皆自皇妃為<lb/>
皇太后如何不同予謂孝肅於憲廟為親母孝廟承憲<lb/>
廟之後服制當行三年亦當頒遺誥今上繼孝宗之後<lb/>
承武宗之統因興獻帝乃加尊號葢聖情有不得已者<lb/>
於禮為未安於義為未正予輩自去年三月言之至今<lb/>
外議紛紛猶未已也此事豈可更犯衆議以損聖徳萬<lb/>
<pb n="KR2f0022_WYG_004-35b"/>
一不聽予輩言議者復將紛紛聖躬才平復能無傷聖<lb/>
心耶宫中禮儀一切從厚聖心亦可少慰也尋復来執<lb/>
議如前謂上意必欲服三年之䘮予輩言此乃綱常典<lb/>
禮所繫决不敢従諸司禮謂非天子不議禮今以上意<lb/>
行之何為不可予言非天子不議禮謂所議者合於禮<lb/>
也若非禮之禮豈天子所議况既謂之議須合天下之<lb/>
情非獨㫁也尋召予輩至文華門予以為上將面議之<lb/>
及至門下則諸司禮云一應禮儀上意俱従列位先生<lb/>
<pb n="KR2f0022_WYG_004-36a"/>
言但欲改十三日為二十七日耳再無容議也予云所<lb/>
當議者正在服制廷和今日不言將得罪於天下後世<lb/>
太祖太宗孝宗在天之靈必加隂譴他日死而有知見<lb/>
自已父母於地下父母必謂爾伏祖宗福廕遭逄聖明<lb/>
濫叨大任不能輔導朝廷以禮今日何顔見我也張司<lb/>
禮云老先生議論已到忠情已盡朝廷行三年之䘮亦<lb/>
盡孝道君臣之間忠孝兩全豈不是好老先生說他日<lb/>
無顔見父母於地下即是王旦削髪之意但王旦是賛<lb/>
<pb n="KR2f0022_WYG_004-36b"/>
助天書矯誣之事與今日事體不同予云為大臣不能<lb/>
事君以道隠忍不言即是欺心與矯誣天書一般衆司<lb/>
禮云連日議論我輩一一奏知聖意堅欲行三年之䘮<lb/>
以盡孝道先生每何不順従予云經書所言孝道事甚<lb/>
多今不必逺引論語中孔子告孟懿子問孝的言語只<lb/>
說生事之以禮死塟之以禮祭之以禮便是盡孝的事<lb/>
若服制非禮豈得是孝豈可阿意曲從同官相繼言之<lb/>
諸司禮皆變色謂上意已定我輩更不敢奏也然二十<lb/>
<pb n="KR2f0022_WYG_004-37a"/>
七日之制但行於宫中免頒遺誥外朝哭臨止三日在<lb/>
外王府幷諸司俱免進香亦見降殺之義矣<lb/>
甘肅軍士因爭折糧銀捶死巡撫都御史許銘大變也<lb/>
實總兵李隆之意所謂解雖不知甚於解殺之者推此<lb/>
意以正其罪隆復何辭陳巡撫九疇議其獄擬以主謀<lb/>
則求之似太深矣及隆取回在道又奏彼欲與其黨入<lb/>
賀蘭山作亂正欲甚其罪耳都察院獄上議如九疇命<lb/>
多官廷鞫之仍如初擬上疑之乃擬㫖此大獄關係朝<lb/>
<pb n="KR2f0022_WYG_004-37b"/>
廷紀綱死者當雪其寃生者當正其罪干證人犯俱在<lb/>
彼處差官再勘正欲曲盡事情以服人心遂遣鄭大理<lb/>
岳王錦衣佐同往先是甘肅奏亦卜剌近邉出沒鄭難<lb/>
之欲械隆往幷逮繫干證人龎鎮李夀及楊淮等五十<lb/>
餘人至西安㑹鎮巡官鞫之都察院覆奏㑹於蘭州鄭<lb/>
偕王至閣中㑹勅猶以邉報為辭予曰公等若以寡就<lb/>
衆徑往甘肅最便若謂見有虜患則五十人者械繫逺<lb/>
来尤為可虞昔顔真卿使李希烈亦無此長慮也<lb/>
<pb n="KR2f0022_WYG_004-38a"/>
嘉靖二年二月二十六日以畿内雨雪愆期風霾連月<lb/>
四方亦屢奏災異擬上修省勅稿請諭内外文武官員<lb/>
各修職業以囘天意明日批紅發下增其先年親臨戰<lb/>
陣斬獲外冦幷流賊功次曾經覈實的兵部還查㸔来<lb/>
說二十八字予與同官見之愕然因語管文書官曰刑<lb/>
賞僣濫是致災之由若増此一段是此畨勅諭專為查<lb/>
革官而降非惟不足弭災恐益重上天之怒也亟具疏<lb/>
言之仍録舊稿封進竟如初擬予與同官舉手相慶以<lb/>
<pb n="KR2f0022_WYG_004-38b"/>
為只此一舉又一畨新政也可見上意初無所主將順<lb/>
者莫為力耳<lb/>
二年閏四月二十二日以後予以宣弟及余氏女之戚<lb/>
在告五月十四日上命諸司禮至閣中傳諭欲加興獻<lb/>
帝皇字同官不可旋具䟽言之至六月初四日予出朝<lb/>
上語諸司禮曰楊先生出矣至初九日復遣諸司禮来<lb/>
申前說初十日早復来應之如前去而復来明日又来<lb/>
予言此事關繫萬世綱常自右皆無人敢行豈敢自我<lb/>
<pb n="KR2f0022_WYG_004-39a"/>
輩壊之况自正徳十六年言之至今使其可行何待今<lb/>
日廷和等四人雖死不敢奉命若必欲行我輩惟乞休<lb/>
去耳蔣亦極力言之毛費皆和之諸司禮知不可奪乃<lb/>
去<lb/>
嘉靖二年六月十八日朝罷召臣廷和臣冕由東角門<lb/>
入至平臺謹身殿東後左門之左也及門張司禮承㫖<lb/>
呼来臣等應之如文華殿後日講之儀入門叩頭者三<lb/>
上曰前乃稍進去御座僅尺許上親授臣廷和勅一通<lb/>
<pb n="KR2f0022_WYG_004-39b"/>
諭臣等曰是孝道事先生將去行臣等叩頭訖共展讀<lb/>
之其辭曰諭大學士楊廷和等朕承天命入奉宗祧自<lb/>
即位以来奉天法祖㳟侍兩宮日勤政事未敢一時怠<lb/>
忽朕本生父興獻帝母興國太后雖帝后之稱禮養於<lb/>
天下未遂朕心矣今尊朕父興獻帝為興獻皇帝母興<lb/>
國太后為皇太后其尊號字稱幷勅諭卿等便冩擬来<lb/>
㸔施行朕以答劬育罔極之恩安治天下卿等其承之<lb/>
再勿固執宸翰也臣等又叩頭訖臣廷和言曰臣等欽<lb/>
<pb n="KR2f0022_WYG_004-40a"/>
承上命敢不遵奉但此大禮闗係萬世綱常在舜禹之<lb/>
聖皆不曽行陛下有舜禹之資臣等不以舜禹所行事<lb/>
陛下是不忠也况自古以来所未有之事豈敢壊自今<lb/>
日上曰自古亦有行者臣冕曰古来惟漢哀帝曽行陛<lb/>
下不法舜禹如何學漢哀帝然哀帝亦止稱定陶共皇<lb/>
未曽有稱帝者臣廷和言哀帝是衰世庸君不足為法<lb/>
臣等望陛下惟法舜禹臣等自正徳十六年三月十四<lb/>
日言之至今使若可行臣等當先事奏請上以慰皇上<lb/>
<pb n="KR2f0022_WYG_004-40b"/>
孝心下以盡臣子職分何待煩勞聖意也臣等議論已<lb/>
盡雖死不敢奉命上曰朕受天命繼大統要為父母盡<lb/>
孝道臣冕言天子之孝在於承宗祀安社稷陛下承太<lb/>
祖太宗孝宗武宗之統興獻帝與興國太后稱帝稱后<lb/>
已極尊崇今止讓一皇字少見大宗小宗正統本生之<lb/>
别若再有所加祖宗在天之靈必不能安恐興獻帝神<lb/>
靈亦必不能安也臣廷和言去年帝后尊號之加外議<lb/>
至今未已臣等心尚未安若再有所加未免損聖徳虧<lb/>
<pb n="KR2f0022_WYG_004-41a"/>
聖政臣等輔弼之臣將欲何用上曰朕心只欲盡此孝<lb/>
情臣廷和言連日司禮監傳諭聖意委曲詳盡臣等俱<lb/>
已知之孝道莫大於盡禮孔子告孟懿子問孝只說無<lb/>
違無違是不違悖於禮便是孝道若違悖於禮豈得為<lb/>
孝凡人能隨事盡得本等職分皆可稱孝古人以事君<lb/>
不忠戰陣無勇為不孝葢為不能盡本等職分也陛下<lb/>
敬天法祖用賢納諫愛養軍民全盡君道即是孝之大<lb/>
者上曰朝廷政事朕不曽怠忽了臣冕言陛下日勤政<lb/>
<pb n="KR2f0022_WYG_004-41b"/>
務便是大孝的事臣廷和又言陛下順天應人入繼大<lb/>
綂為天下臣民之主若此等大禮所行未當則上無以<lb/>
合天心下無以服人心誠恐聖心亦自不安臣子之心<lb/>
皆不安也臣等㳟奉聖諭措身無地豈敢固執亦知陛<lb/>
下之心有大不得已者容退後再進揭帖陛下從容啓<lb/>
知興國老娘娘以安老娘娘之心張司禮跪云到下面<lb/>
再議臣冕云更無他議諸司禮皆跪賴太監云叩頭叩<lb/>
頭臣等叩頭訖命賜酒饌臣等又叩頭訖遂奉勅諭出<lb/>
<pb n="KR2f0022_WYG_004-42a"/>
諸司禮皆出門送舉手相揖上言温氣和臣等辯論雖<lb/>
多玉色怡然畧無所忤天地之量也初承召時王文書<lb/>
平導之入且行廷和私語敬所曰此為大禮也事必不<lb/>
行言不可激敬所以為然一時應對之言不能悉記姑<lb/>
録其槩如此以侈遭逢之盛云<hi>時毛費二同官俱在告</hi>
嘉靖初元有旨命科道部屬官查勘御馬監草塲地踰<lb/>
年盡得其奸私状以奏户部覆議請追罪其舊任者疏<lb/>
下閣中擬㫖逮問司禮監傳諭上意欲宥之往反數四<lb/>
<pb n="KR2f0022_WYG_004-42b"/>
執如初擬九月十八日文華殿日講罷既出屏外復召<lb/>
臣廷和臣冕臣紀臣宏進至御榻前諭曰草塲舊事不<lb/>
必深究臣廷和對曰此一事最為先朝聖政之累塲地<lb/>
連跨三四州縣典守者不遵舊額侵占官民田土幾萬<lb/>
頃發人墳墓以千數所在軍民至今怨入骨髓事雖已<lb/>
往不罪之無以示戒將来三臣以次而對皆謂草塲嵗<lb/>
租銀不下數萬餘兩盡為掌監事者侵用利歸於下怨<lb/>
在朝廷不可不罪上曰草塲地傳自累朝谷大用等皆<lb/>
<pb n="KR2f0022_WYG_004-43a"/>
先帝所命今俱斥逐去任矣臣等對曰先帝之命本欲<lb/>
其奉公守法不使之害衆歛怨况官地本以牧馬不使<lb/>
之収租収租又不以給公家之用官雖去任贓須還官<lb/>
今勘官及戶部所奏皆是體國之誠非有他也上曰朕<lb/>
已知之須從寛處臣等辯論再四其言多不能悉記明<lb/>
日内批舊任各官降秩罰治有差雖免逮問而法亦正<lb/>
矣臣等奏對之際仰瞻玉容和霽天語温厚畧無所忤<lb/>
真聖明之度也<lb/>
<pb n="KR2f0022_WYG_004-43b"/>
逆瑾專政賣官鬻獄天下府庫之財半入其門為之謀<lb/>
者欲盡去官府簿書以滅其跡乃遣官以查盤為名因<lb/>
而易之既又令工部取在京諸司文巻鬻之為紙筋收<lb/>
其直以備支用不然則聚而焚之予偶聞之謂李文正<lb/>
公曰圖籍國家所重古人草創之初尚先収之在今日<lb/>
顧欲棄之可乎一日瑾来閣中問之則曰近日部中有<lb/>
言文書積多無架閣處往往浥爛因有此議予曰移之<lb/>
古今通積庫如何曰通積庫所貯非此𩔖予又曰聞承<lb/>
<pb n="KR2f0022_WYG_004-44a"/>
天門南千步廊亦有積貯文書何不移之於彼瑾憮然<lb/>
曰再議再議又明日聞取吏部文巻藏之千步廊矣祖<lb/>
宗朝凢開館纂修必選善書者供事授官後又擇其能<lb/>
者備内閣東西房之用東房典誥勅古之外制也西房<lb/>
典制勅古之内制也號為清流選多名士近世以来往<lb/>
往夤縁倖進有玷清華之地予嘗不滿於斯今上新政<lb/>
初纂修武宗實録諸貴人各有所薦東南富家子弟多<lb/>
厚齎而来外議紛若予謀諸同寅盡用科目出身者庶<lb/>
<pb n="KR2f0022_WYG_004-44b"/>
以杜奔競而清仕路疏下吏部㑹禮部考選鄉貢士二<lb/>
十人既而各授中書舎人亦有選入制勅房者諸生自<lb/>
視進身之正皆相慶兩房之官為之一清云吏部文巻<lb/>
及纂修考選二事乆亦忘之近聞吕道夫方伯戴中書<lb/>
倫偶向人言及因附于此<lb/>
　<lb/>
　<lb/>
　楊文忠三録巻四<lb/>
</p>
<p>
</p>
  </div>
</body>
</text>
</TEI>
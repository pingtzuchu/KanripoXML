<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>楊文忠三録巻七</head> <lb/>
    <p>
<pb n="KR2f0022_WYG_007-1a"/>
欽定四庫全書<lb/>
　楊文忠三録巻七<lb/>
　　　　　　　　　　　　明　楊廷和　撰<lb/>
　　辭謝録三<lb/>
具官臣楊廷和謹奏為陳情懇乞聖恩早賜放歸田里<lb/>
事臣于去年十月到京具疏乞休節該欽奉聖㫖宜即<lb/>
日入閣照舊供職再不必辭欽此時聖駕在外未敢再<lb/>
辭已于十一月二十日到任勉强辦事已經三月縁臣<lb/>
<pb n="KR2f0022_WYG_007-1b"/>
稟賦素弱年少之日疾病交攻前年丁憂囘家經營先<lb/>
臣䘮事益覺衰憊繼後奉召來京沿途衝冒風雨兼程<lb/>
前進舊疾轉加近日以來心煩咯血四肢麻木耳鳴重<lb/>
聽兩目昏花言出于口輒自惶惑心有所念旋復遺忘<lb/>
首丘之情日以迫切藥餌時進猝未見功竊伏自念臣<lb/>
材不逮于中人位已登于極品力小任重福過灾生貪<lb/>
冒寵榮積成罪戾滿盈招損理勢固然若不自陳退休<lb/>
誠為有負委任伏望皇上俯察愚衷早容致仕榮禄既<lb/>
<pb n="KR2f0022_WYG_007-2a"/>
謝則灾𤯝自輕心志既安則醫藥自效自今以往或得<lb/>
少延殘喘休息林泉皆陛下生成之賜也臣下情無任<lb/>
瞻天仰聖激切屏營之至正徳十三年二月十六日奉<lb/>
聖㫖卿元臣碩徳望隆中外復任以來朝廷尤切倚注<lb/>
豈可屢次引疾求退宜即出供職再不必辭吏部知道<lb/>
具官臣楊廷和謹奏為衰病不能供職懇切祈恩早賜<lb/>
放歸田里事臣近者疏乞休致節該欽奉聖㫖卿元臣<lb/>
碩徳望隆中外復任以來朝廷尤切倚注豈可屢次引<lb/>
<pb n="KR2f0022_WYG_007-2b"/>
疾求退欽此拜讀温綸且感且泣竊念臣之事君必欲<lb/>
盡其義上之使下必欲體其情臣以衰病虚羸困伏枕<lb/>
席一聞大行慈聖康夀太皇太后大䘮呼天號地無所<lb/>
逮及義不容于不出悲痛之餘舊患轉劇飲食減少醫<lb/>
藥無效朝夕思念惟望生還情不容于不退况臣徳不<lb/>
稱位名浮于實自承召以來復任四月在告六旬師保<lb/>
具瞻豈素餐之地樞機重任非養病之官内自省循實<lb/>
孤倚注遷延既乆罪戾愈深皇上雖曲賜優容神明將<lb/>
<pb n="KR2f0022_WYG_007-3a"/>
黙加譴責或至纒綿不起終為自負聖恩伏望俯垂鑒<lb/>
照特降俞音憐其哀苦之鳴俾遂首丘之願臣生而自<lb/>
慶當曝背于田間死若有知亦感恩于地下臣下情無<lb/>
任瞻天仰聖激切祈請之至正徳十三年二月二十一<lb/>
日奉聖旨朕以卿累朝耆徳方切倚毗况兹多事之時<lb/>
正宜盡心匡輔何乃屢疏固求休致宜照前㫖即出供<lb/>
職再不必辭吏部知道<lb/>
具官臣楊廷和謹奏為激切陳情懇乞聖恩早賜生還<lb/>
<pb n="KR2f0022_WYG_007-3b"/>
事臣屢疏乞休未䝉俞允顧承優詔慰諭過情寵以耆<lb/>
徳之褒責以匡輔之義伏讀感泣不知所云謹瀝血誠<lb/>
再干洪造九重之聽雖以屢瀆為嫌匹夫之情期于得<lb/>
請乃已竊念人臣事君必精力强健而後能興起事功<lb/>
必神志安和而後能展布自効臣以蒲栁之質百病交<lb/>
攻寒熱往來怔忡眩暈耳目昏瞶手足頑麻歩履艱難<lb/>
語言謇澁精神恍惚事多健忘喘息茍存奄奄待盡若<lb/>
復忍旦夕之命叨冒寵榮䇿虺隤之軀勉强長路顛蹶<lb/>
<pb n="KR2f0022_WYG_007-4a"/>
自取罪戾彌增豈惟孤累朝眷遇之恩抑亦負皇上倚<lb/>
毗之意况今忠賢在位夀俊滿朝臣之才識不足為有<lb/>
無臣之進止不足為輕重陛下勉而留之既不得乞骸<lb/>
以去又不能力疾以出困伏枕席日益沈痼死而後已<lb/>
悔其可追伏望特賜矜憐許令休致幸得生還鄉里庶<lb/>
幾調理殘軀凡桑榆未盡之年皆天地曲成之賜也臣<lb/>
下情無任瞻天仰聖激切祈請之至正徳十三年二月<lb/>
二十五日奉聖㫖耆徳去留繫時輕重卿既為朝廷倚<lb/>
<pb n="KR2f0022_WYG_007-4b"/>
注正宜以身體國豈可累求休致著鴻臚寺即催出供<lb/>
職再不必辭吏部知道<lb/>
具官臣楊廷和謹題為辭免恩賞事昨日欽䝉聖恩賞<lb/>
大學士梁儲蔣冕毛紀及臣各銀五十兩紵絲二表裏<lb/>
新鈔三千貫聞命之餘惶恐無地切念臣自正月十四<lb/>
日患病填註門籍至二月二十二日恭聞大行慈聖康<lb/>
夀太皇太后崩逝于二十三日力疾趨朝拜聽遺誥當<lb/>
即隨衆散出梁儲等題銘旌之時臣實不與誤䝉厚賞<lb/>
<pb n="KR2f0022_WYG_007-5a"/>
心切未安伏望聖慈俯垂鑒察將前項賞賜等物収囘<lb/>
内帑以待有功臣下情無任激切惶恐之至謹題請㫖<lb/>
正徳十三年二月二十八日<lb/>
具官臣楊廷和謹奏為衰病日深伏枕陳情懇乞聖恩<lb/>
早放生還事臣稟賦素弱早年多病初不自料得至今<lb/>
日兼智識庸下才力綿薄亦不自料得至今官際遇聖<lb/>
明誤䝉擢用官登一品年至六十福禄過分神明降灾<lb/>
自去冬以來百病交攻兩耳重聽頭目昏暈手足頑麻<lb/>
<pb n="KR2f0022_WYG_007-5b"/>
咳𠻳吐痰鮮血交下累次陳乞休致節䝉温㫖慰留又<lb/>
命鴻臚寺官宣諭催出天地之大雖曲賜于生成蒲栁<lb/>
之質實難堪于負荷近日以來又感冒寒疾發汗過多<lb/>
氣體益虚精神益耗困卧枕席以日為年醫藥無功飲<lb/>
食少進家鄉萬里夢寐常懸反復思惟情實悲痛竊念<lb/>
人臣事君受一日之禄則任一日之事當一事之任則<lb/>
盡一事之職臣自復任之後供事未及兩月在告且已<lb/>
半年歲郊時享有事如㸔牲分獻陪祀諸大禮皆不能<lb/>
<pb n="KR2f0022_WYG_007-6a"/>
隨駿奔之列太皇太后大喪如題銘旌上諡冊諸大事<lb/>
亦不能與執事之勞飽食深居虚糜厚禄欲出則不能<lb/>
欲去則不得氣息奄奄坐以待斃曠官廢職一至于此<lb/>
傳之天下將謂陛下以高爵厚禄待衰病之士以隆恩<lb/>
殊禮寵尸曠之官是上之用臣徒取其備員不責其實<lb/>
效而臣之事上徒志于富貴不顧夫死生其於聖上知<lb/>
人之哲所累誠不小也伏望特垂睿眷早賜生還使得<lb/>
延喘息以歸故鄉委殘生以還造化臣之感恩荷徳雖<lb/>
<pb n="KR2f0022_WYG_007-6b"/>
九泉亦不能忘也臣下情不勝激切哀鳴瞻望祈請之<lb/>
至正徳十三年五月二十五日奉聖㫖卿偶有㣲疾宜<lb/>
善加調理痊可即出供職以副朕倚毗至意所辭不允<lb/>
吏部知道<lb/>
具官臣楊廷和謹奏為衰病迫切懇乞天恩早放生還<lb/>
事臣近上疏乞休未䝉俞允特遣官醫前來調治又遣<lb/>
内臣頒賜蔬米等物伏枕聞命且感且泣天高聽逺下<lb/>
情莫通積病之餘益増憂苦切念人君使臣不强其力<lb/>
<pb n="KR2f0022_WYG_007-7a"/>
之所不能人臣事君必審其力之所能盡臣以庸劣叨<lb/>
冐榮寵已四十一年隨侍陛下春宫至今二十二年矣<lb/>
徳薄厚饗福過災生百病交攻日甚一日炎暑長天困<lb/>
卧床褥奄奄待盡以日為年數月之間疏凡五上沈痼<lb/>
之狀前已備陳見今痰氣喘急起坐艱難遍體皆痛虚<lb/>
汗不止蓋枯朽無發生之望衰頽無再壮之期惟圖暫<lb/>
息于林泉庶或少延于殘喘况不退一日則受一日之<lb/>
禄抱病一日則曠一日之官無功而受禄神理之所不<lb/>
<pb n="KR2f0022_WYG_007-7b"/>
容受任而曠官物議之所不免陛下既用之于少必將<lb/>
優恤其老既寵之于始必將保全其終萬一强而留之<lb/>
決未能出徒使乆註門藉而稱號朝官長卧私家而冐<lb/>
支官廩憂鬱日積灾眚日増或至輿尸而還豈不顛沛<lb/>
道路臣之庸愚不知量力自處以至于斯固不足恤竊<lb/>
恐於陛下知人之哲保全之恩兩有所負也情苦辭切<lb/>
不知所云伏望天光下照大徳好生體臣控訴之至情<lb/>
驗臣衰病之實跡特垂矜憫早放生還則臣之一身自<lb/>
<pb n="KR2f0022_WYG_007-8a"/>
首至踵毛髪齒骨皆皇上之賜也臣下情不勝激切哀<lb/>
鳴之至正徳十三年六月二十五日奉聖㫖卿之名徳<lb/>
簡在朕心正宜以身體國用副倚毗至意豈可偶因㣲<lb/>
疾累疏求退宜更加調理痊可即出供職再不必辭吏<lb/>
部知道<lb/>
具官臣楊廷和謹奏為衰病陳情懇乞天恩早放歸田<lb/>
以全生命事臣自今年正月以來舊疾舉發又患傷寒<lb/>
填註門籍在家調理前後且半年矣奏疏屢陳俞音未<lb/>
<pb n="KR2f0022_WYG_007-8b"/>
下五月二十五日欽䝉聖恩遣太醫院院使施鑑院判<lb/>
盧志前來㸔視診得臣六脉虚數見患痰𠻳咯血頭暈<lb/>
脊疼手足頑麻耳鳴眼昏脾胃虚弱等症日毎用藥調<lb/>
治六月初五日又䝉遣鴻臚寺卿張昱親詣臣家到臣<lb/>
卧榻㸔臣病勢騐亦相同體悉之念至再至三保䕶之<lb/>
恩如天如地伏枕叩謝涕泗交流顧臣何人得此榮遇<lb/>
毎感激以自誓將圖報于終身何忍違天日之光就丘<lb/>
園之陋舍卿相之貴伴田野之夫但病根已深病勢日<lb/>
<pb n="KR2f0022_WYG_007-9a"/>
重昨于二十五日早陡然昏迷眩暈狀如痰厥良乆方<lb/>
醒呻吟困憊度日如年既不得陳乞以去又不能勉强<lb/>
以出皇上將欲寵之而無受寵之地將欲用之而無効<lb/>
用之力譬如春生之化枉費于枯株雕刻之功難施于<lb/>
朽木生為尸素之官死作遊䰟之鬼言念及此實自悲<lb/>
傷臣又竊念閭閻小民皆以親喪為自盡以送死為大<lb/>
事前日太皇太后大喪天下臣民如喪考妣奔走哭臨<lb/>
率土皆同臣身為大臣職居禁近自初喪以至發引多<lb/>
<pb n="KR2f0022_WYG_007-9b"/>
是卧病之日自頒誥以至祔廟曾無分寸之勞偃息在<lb/>
床背若芒刺此又臣之所以惕然内省心口自訟者也<lb/>
伏望皇上憐臣懇切之至情念臣衰病之實跡早降恩<lb/>
綸放還鄉里將見播之大廷傳之天下皆知皇上優禮<lb/>
舊臣保全終始直與古之聖帝明王同符合徳真清朝<lb/>
之盛典後世之美談也豈獨臣一人一家之私感而已<lb/>
邪臣下情不勝激切哀鳴之至正徳十三年七月初一<lb/>
日奉聖㫖朝廷倚任舊臣共圖治理卿豈可偶因㣲疾<lb/>
<pb n="KR2f0022_WYG_007-10a"/>
固求休致宜勉遵前㫖更加調理亟起供職再不必辭<lb/>
吏部知道<lb/>
具官臣楊廷和謹奏為病苦陳情懇乞天恩早放生還<lb/>
事臣以衰病乞休疏凡六上詞已窮矣情已盡矣誠不<lb/>
足以格天信不能以自達哀鳴雖切聰聽未囘控訴雖<lb/>
勤俞音未下近于六月二十九日又䝉特遣鴻臚寺左<lb/>
寺丞翟宗仁親詣臣家驗臣病勢此蓋知周萬物而體<lb/>
念尤切道濟天下而曲成不遺臣雖捐軀亦未能報臣<lb/>
<pb n="KR2f0022_WYG_007-10b"/>
委因憂勞之餘積成衰憊兼以傷寒之後出汗過多遂<lb/>
至痰火上攻精神恍惚飲食減少氣體益虚夢寐之中<lb/>
或作譫語影響之疑便生驚悸藥常在口身不離牀似<lb/>
無平復之期敢有生還之望然而下愚不移匹夫自信<lb/>
猶將呼天號地懇懇祈請者貪生之念未忘首丘之私<lb/>
固在也竊念逺方細民凡有情事未伸者皆得赴愬于<lb/>
上而臣近在左右顧不得自言其情聖明寧不照察之<lb/>
乎毎嵗審録凡有情可矜疑者尚欲為之展轉求生而<lb/>
<pb n="KR2f0022_WYG_007-11a"/>
臣以乞歸未得乃將至抑鬱而死聖慈寧不憐憫之乎<lb/>
除于本月初一日已移咨吏部照例住俸外用是備瀝<lb/>
愚衷再伸前請伏望皇上普容光之照施大造之仁查<lb/>
臣節次陳奏之情出于真切宥臣積年尸曠之罪許以<lb/>
生還則桑榆未盡之年皆天地再生之賜也銜環之報<lb/>
縱莫効于生前結草之圖當不忘于死後臣下情無任<lb/>
瞻天仰聖憂苦激切哀號冀望之至正徳十三年八月<lb/>
十一日奉聖㫖大臣之義當以身體國今四方多事卿<lb/>
<pb n="KR2f0022_WYG_007-11b"/>
豈可屢次引疾決求休致宜照依前㫖更加調理亟出<lb/>
供職以副倚毗至意再不必辭吏部知道<lb/>
具官臣楊廷和謹奏為懇切陳情辭免恩廕賞賜事該<lb/>
兵部送到謄黄欽奉手勅朕親統六師𠞰除外冦平靜<lb/>
四方内閣官運籌定議協力成功楊廷和梁儲蔣冕毛<lb/>
紀各賞銀五十兩紵絲四表裏還廕他子姪一人做錦<lb/>
衣衛世襲正千户欽此臣聞命之餘不勝慙悚竊念臣<lb/>
于去年六月中恭承召命以八月初三日啟行赴京至<lb/>
<pb n="KR2f0022_WYG_007-12a"/>
陜西地方聞聖駕有北狩之行又至天津一帶聞天兵<lb/>
有破敵之㨗臣卧病舟中且疑且懼謂陛下屈萬乗之<lb/>
尊臨邉塞之險違兩宫之養親矢石之勞此臣子之深<lb/>
憂天下之大慮也所幸祖宗功徳之厚深入人心陛下<lb/>
勇智之資本于天授致茲克㨗事非偶然今日論功行<lb/>
賞之時遂有一視同仁之舉臣官非將領責異本兵前<lb/>
日幃幄之籌無所叅也進止之議無所聞也奔走之力<lb/>
無所効也剿除之功無所與也卧病牀褥乞歸未得乃<lb/>
<pb n="KR2f0022_WYG_007-12b"/>
誤䝉陛下賜以無功之禄加以無名之賞傳之天下則<lb/>
天下騰議曰此不能分主之憂而欲貪天之力者也聞<lb/>
之將士則將士解體曰此以文墨之士而冒我介胃之<lb/>
功者也不惟大拂乎人情抑亦有虧于國典展轉思念<lb/>
實切驚惶所有前項恩廕賞賜斷不敢受伏望俯察愚<lb/>
衷収囘成命非分之福既去則無妄之眚自消臣感恩<lb/>
佩徳過于受廕受賞萬萬矣臣下情不勝惶恐激切之<lb/>
至<lb/>
<pb n="KR2f0022_WYG_007-13a"/>
具官臣楊廷和謹奏為激切陳情懇乞天恩放囘致仕<lb/>
事臣自去嵗春初至于秋盡因疾在告屢疏乞休素行<lb/>
不足以取信于時㣲誠不能以自達于上哀鳴雖切聰<lb/>
聽未囘勉出供職又復踰歲簿書從事廩禄虚糜曽無<lb/>
輔導之功以酬高厚之徳職隨病廢病與日増見今鬱<lb/>
火上攻痰中咯血耳目昏聵歩履艱難借聽而有聞扶<lb/>
掖而後進志有餘而才不逮心欲强而力未能毎一思<lb/>
之愧汗交集竊念朝廷之委重于臣必將責其實用人<lb/>
<pb n="KR2f0022_WYG_007-13b"/>
臣之受知於上必欲盡其常職職業未盡不敢安其居<lb/>
績用無成即當聽其去此君臣之大義出處之大節也<lb/>
况廟堂實具瞻之地孤卿非養病之官愚臣本以積勞<lb/>
而致疾過寵而生災若復遷延歲時必至顛沛道路孽<lb/>
由自作悔其可追不惟自失進止之宜抑亦上負倚毗<lb/>
之意伏望皇上察臣再三之奏出于至誠憫臣煩瀆之<lb/>
情本于迫切特賜允俞放歸田里使得優㳺林下歌咏<lb/>
太平則臣自今以後未死之年皆陛下再造之賜也臣<lb/>
<pb n="KR2f0022_WYG_007-14a"/>
愚無任願望祈請之至正徳十四年三月十六日奉聖<lb/>
㫖卿輔導年深徳望隆重朕心簡在方切倚毗豈可偶<lb/>
因㣲疾累求休致宜即出供職再不必辭吏部知道<lb/>
具官臣楊廷和謹奏為衰病陳情懇乞天恩早放生還<lb/>
事臣先後乞休疏凡十上天高聽逺未奉俞音情竭詞<lb/>
窮徒含憂苦竊念臣叨際聖明誤䝉簡用歴官一十四<lb/>
轉受任四十二年禄賜贍于一家恩封及于三世庸材<lb/>
小器初不自料得至今官多病早衰亦不自料得至今<lb/>
<pb n="KR2f0022_WYG_007-14b"/>
日正欲勉驅駑鈍少効涓埃奈何福過灾生病隨日甚<lb/>
供事之日少在告之日多廩餼虚糜俸錢冒受一日不<lb/>
去則曠一日之官一日曠官則重一日之罪隠忍而不<lb/>
以自訟是謂之欺於心含昧而不以自陳是謂之罔于<lb/>
上欺于心則不能盡輔導之職罔于上則何以副倚毗<lb/>
之意言念及此天鑒實臨仰惟皇上曲成萬物體悉羣<lb/>
情不知何所取於臣而不聽其去何所棄于臣而不恤<lb/>
其愚邪伏望聖慈特垂睿覽憐其懇悃早賜生還則臣<lb/>
<pb n="KR2f0022_WYG_007-15a"/>
雖草野閒居亦是瞻天之地死生自誓敢忘報徳之誠<lb/>
臣無任激切哀鳴泣血祈請之至正徳十四年三月某<lb/>
日<lb/>
具官臣楊廷和謹奏為辭免恩命事正徳十四年七月<lb/>
十五日節該欽奉手勅少師兼太子太師吏部尚書華<lb/>
蓋殿大學士楊廷和加特進欽此臣聞命之餘驚惶無<lb/>
地竊念臣以衰病乞休未䝉俞允勉强供事又復踰時<lb/>
謀慮不達于事宜議擬未諧于宸斷因循官守以日為<lb/>
<pb n="KR2f0022_WYG_007-15b"/>
年慙愧班行以榮為懼豈意温綸之下猥承特進之加<lb/>
此在散官號稱極品因考滿而受斯謂有名若幸㑹而<lb/>
得則為非分是蓋欲求退而反進將自損而更益豈不<lb/>
重増疢疾倍切憂危伏望聖慈特垂睿鑒収囘成命俯<lb/>
徇下情庶得身心少安暫圖犬馬之報臣愚不勝激切<lb/>
感戴之至正徳十四年七月某日奉聖㫖卿清徳正<lb/>
學體國忠誠功在朝廷望隆中外特加勲秩用示優崇<lb/>
宜勉承恩命益勤匡輔所辭不允吏部知道<lb/>
<pb n="KR2f0022_WYG_007-16a"/>
具官臣楊廷和謹奏為囘話認罪事節該吏部題為印<lb/>
信事伏奉聖㫖楊廷和推舉同鄉劉春替李遜學已有<lb/>
㫖著另推如何日乆不推著從實囘將話來欽此臣聞<lb/>
命之餘惶愧無地臣先因内閣缺専管誥勅官員查得<lb/>
舊例多係挨次推用以此將南京吏部尚書劉春㑹同<lb/>
推舉劉春委係四川重慶府人與臣同鄉一時愚昧失<lb/>
於迴避及奉聖㫖叧推自合遵命即便叧推為當又因<lb/>
近來文書浩繁辦事不給兼以精力衰耗神昏健忘以<lb/>
<pb n="KR2f0022_WYG_007-16b"/>
致日乆未推稽誤遲延罪當萬死伏望聖明俯察愚衷<lb/>
擴天地之量寛鈇鉞之誅臣下情不勝感恩戴罪之至<lb/>
正徳十四年八月二十一日奉聖㫖既囘話認罪罷不<lb/>
必在懐便急出辦事該衙門知道<lb/>
具官臣楊廷和謹奏為衰病陳情懇乞天恩放囘致仕<lb/>
事臣遭際聖明濫竽内閣一品歴俸亦既九年屢疏乞<lb/>
休未䝉矜允勉强供事因循至今疾病日深衰頽日甚<lb/>
痰𠻳喘急昡暈徤忘毎趨朝過門歩履蹇澁必扶掖而<lb/>
<pb n="KR2f0022_WYG_007-17a"/>
後進凡對人言語聽聞恍惚多再問而後知兼以器局<lb/>
迂愚才識庸下圖報雖切而宣力未能持論雖多而成<lb/>
功則少老疾之狀衆所共見情迫于中不容于不退也<lb/>
瘝矌之罪自知甚明義之所在不可以不退也竊念葵<lb/>
藿尚有傾陽之誠犬馬亦有戀主之意臣雖至愚比之<lb/>
草木鳥獸稍有知識仰承覆載之恩未効涓埃之報豈<lb/>
忍逺違光寵甘處林泉但以情不可强義不可乖難强<lb/>
而强之必有顛蹶之虞當退而不退必有負乗之咎見<lb/>
<pb n="KR2f0022_WYG_007-17b"/>
今朝覲考察州縣卑官倉庫小吏老疾者必退不職者<lb/>
必黜非徒以懲戒於既往抑亦以風勵於將來况朝廷<lb/>
為四方之極大臣乃百官之表臣所居者何官所任者<lb/>
何事顧以老疾而不去瘝曠而備員已且内愧人其謂<lb/>
何伏望皇上特垂睿覽俯鑒愚衷憐懇切哀鳴之情全<lb/>
始終優禮之義許退休于田里得調養于餘年則自頂<lb/>
至踵皆受恩之地自生至死皆感恩之日也臣下情無<lb/>
任激切祈請之至正徳十五年二月初五日奉聖旨卿<lb/>
<pb n="KR2f0022_WYG_007-18a"/>
忠誠體國徳望兼隆值今四方事殷謀猷賛畫勞績𢎞<lb/>
多朝廷方切倚毗豈可累疏引疾求退宜照舊供職以<lb/>
副朕懐慎勿再辭吏部知道<lb/>
具官臣楊廷和謹奏為懇陳愚悃辭免恩命事臣近以<lb/>
九年考滿節該欽奉手勅著支大學士俸還與誥命復<lb/>
遣内臣李榮枉臨臣第特賜臣寳鈔五千貫白金五十<lb/>
兩彩段四表裏羊三隻酒三十瓶卓面五張者天光下<lb/>
濟睿澤曲流銜恩未酬以榮為懼切念臣自復任以來<lb/>
<pb n="KR2f0022_WYG_007-18b"/>
三年于比卧病之日十常二三報稱之勞百無一二衰<lb/>
頽日甚瘝曠愈深屢陳乞休之章未奉允俞之旨毎欲<lb/>
再申前請顧以時事方殷清蹕未旋私情猶阻勉强就<lb/>
列荏苒踰時猥及考滿之期誤受非常之眷楮頒内帑<lb/>
饌錫天厨上尊養羊絡繹載道白金彩幣絢爛充庭拜<lb/>
受之餘戰兢無已竊以誥命之賜賁及重泉顯揚之恩<lb/>
加于三代實慰私願敢復他辭惟是受廩于官義當計<lb/>
功而食伐檀啟素餐之誚負乗有致寇之灾臣今忝竊<lb/>
<pb n="KR2f0022_WYG_007-19a"/>
穹階已叨厚禄若更兼支五品益重汗顔大約五品一<lb/>
年之俸可為一家八口之供當財用匱乏之時正上下<lb/>
節省之日寛一分民受一分之賜省儋石官有儋石之<lb/>
儲伏望聖慈收囘成命令臣仍支舊俸少安芻秣之情<lb/>
庶幾恪守官常暫効涓埃之報臣下情無任懇切祈請<lb/>
之至正徳十六年五月初六日奉聖㫖卿宏才碩徳望<lb/>
實素隆弼亮忠貞朝廷倚重一品九年特崇恩禮用酬<lb/>
勞勩卿宜勉遵先朝成命以副朕眷注至意所辭不允<lb/>
<pb n="KR2f0022_WYG_007-19b"/>
吏部知道此疏十五年七月内進時先帝南征乆未得<lb/>
命今上登極後乃得㫖新政之初首䝉褒諭衰病餘生<lb/>
其何以為報邪<lb/>
具官臣楊廷和謹奏為自劾不職請賜罷黜以彰新政<lb/>
事臣聞之為政莫先于擇人擇人莫先于大臣大臣之<lb/>
黜陟既公然後百官之賢否可得而理也百官之賢否<lb/>
既明然後庶事之規模可得而正也臣資性迂愚器識<lb/>
庸下既無格心之學又乏救時之才輔政數年畧無寸<lb/>
<pb n="KR2f0022_WYG_007-20a"/>
補丁憂去任再召還朝屢疏乞休經年卧病未䝉俞允<lb/>
益重愆尤于時四方靡寧百度多闕軍民困苦怨讟流<lb/>
聞揆厥所由皆在臣下臣當大臣之位為百官之首非<lb/>
臣之咎其誰之咎也恭遇皇上當繼統之初操威福之<lb/>
柄剗革前弊創立新規正百官以正萬民闢四門而明<lb/>
四目逺近有中興之望華夷仰麗正之輝惟是進退人<lb/>
才關係最重有如臣者黜罰宜先伏願陛下察臣懇切<lb/>
之情宥臣瘝曠之罪即日罷臣職任遣歸田里則臣之<lb/>
<pb n="KR2f0022_WYG_007-20b"/>
負恩于先帝者可以少贖懐慙于端揆者可以少釋既<lb/>
以彰聖治而開賢路又以儆有位而懲無良朝廷之政<lb/>
令自此而一新天下之觀聽自此而一改臣雖在田里<lb/>
得見太平陛下之為賜大矣㣲臣之為幸多矣臣無任<lb/>
懇祈誠請之至正徳十六年五月某日奉聖㫖卿在<lb/>
先朝隨事納忠嘉謨令譽播在天下比者受遺定議擁<lb/>
䕶匡持除奸剗弊備竭勤誠有功宗社朕圖新治理方<lb/>
切倚毗卿宜展布四體共致太平用副朕眷注至意所<lb/>
<pb n="KR2f0022_WYG_007-21a"/>
辭不允吏部知道<lb/>
具官臣楊廷和謹奏為老疾陳情懇乞天恩休致事臣<lb/>
自近年以來齒髪漸改疾疢愈加志氣昏沈精神萎憊<lb/>
耳已迷于聽應目乆暗于𤣥黄數月之間勉强供職武<lb/>
宗皇帝奄棄臣民雲雷方屯水火相息臣才非通變而<lb/>
值改革之時徳不及人而當經綸之地憂惶之甚劇若<lb/>
飲氷機緘之難危於臨敵既無涓埃之助敢言退托之<lb/>
私幸逢陛下嗣大厯服乾元資始離照重明葵藿之誠<lb/>
<pb n="KR2f0022_WYG_007-21b"/>
向日雖切蒲栁之質望秋先零况勵精伊始而臣以衰<lb/>
病廢其官賢俊滿朝而臣以老朽與其列審已則宜退<lb/>
量力則不堪若更仰戀明時坐俟終日恐萬幾有叢脞<lb/>
之患三孤為瘝曠之員伏望聖慈憐臣懇切之情遂臣<lb/>
休退之願使得優游田里歌咏太平則臣未盡之年皆<lb/>
感恩之日也臣下情無任感激祈請之至正徳十六年<lb/>
五月某日奉聖㫖卿忠清公正徳望素隆翊戴勤勞<lb/>
功在社稷朕初嗣位方切倚毗豈可暫離左右今乃屢<lb/>
<pb n="KR2f0022_WYG_007-22a"/>
疏引疾乞休元臣體國之義恐有未安鴻臚寺便往諭<lb/>
朕意即出供職以副眷懐所辭不允吏部知道<lb/>
具官臣楊廷和謹奏為懇乞天恩俯憐誠悃容令休致<lb/>
事臣聞力不足者中廢老將至而耄及昔誦其語今驗<lb/>
諸身臣積老而衰積衰而病今年轉篤入夏彌加昨具<lb/>
短疏上陳冀䝉俞㫖下允豈意天言曲奬聖澤洪流伏<lb/>
讀再三憂惶萬狀臣有何徳而稱以公清忠正臣有何<lb/>
功而許以翊戴勤勞屢遣禮官趣令供職責以體國之<lb/>
<pb n="KR2f0022_WYG_007-22b"/>
義歆其報徳之心顧名實之有乖致罪戾之益重已且<lb/>
内愧人其謂何竊念明良相逢古今盛事當聖明臨御<lb/>
之日正臣工勵翼之時臣以菲才謬膺重任置諸左右<lb/>
寔資啟沃之勤委以腹心莫副倚毗之切雖竭駑駘之<lb/>
力以驅末路畢桑榆之景而奉休光分所當然死亦何<lb/>
避但病隨年至身與願違匍匐未能支持不可因循既<lb/>
乆瘝曠愈深不惟自負于初心抑且有妨于新政仰祈<lb/>
睿鑒俯察㣲誠賜骸骨以全歸永荷生成之造視手足<lb/>
<pb n="KR2f0022_WYG_007-23a"/>
以相待能忘舞蹈之誠臣下情無任懇切祈請之至正<lb/>
徳十六年六月某日奉聖㫖卿輔翊朕躬勲徳隆重<lb/>
精忠直節中外共知屢次引疾乞休已有㫖再四慰留<lb/>
况今更化之初機務日殷方切倚任宜仰體眷懐亟出<lb/>
供職用副平生愛君許國至意慎勿再辭吏部知道<lb/>
具官臣楊廷和謹奏為衰病陳情懇乞天恩休致事臣<lb/>
聞事君以忠期盡瘁而勿恤不能者止懼陳力之難勝<lb/>
臣以菲才遭逢盛世歴任一十五轉在官四十四年猥<lb/>
<pb n="KR2f0022_WYG_007-23b"/>
䝉四朝之恩乆玷三孤之位自從召起卧病上請者凡<lb/>
十二章今事聖明陳辭懇乞者亦已三疏數䝉恩詔曲<lb/>
賜慰留申命禮官枉臨宣諭竊念先帝之山陵未舉皇<lb/>
上之哀慕方深强扶衰羸黽勉從事遷延彌月轉益舊<lb/>
痾雙目漸昏難奉十行之札兩耳重聽罔禆四達之聰<lb/>
陛下之眷遇方隆而臣之筋力已耗太平之氣象日盛<lb/>
而臣之福澤已盈敢貪廊廟之榮實切山林之想况老<lb/>
當致仕非以為名而病冀得閒本其至願伏望聖慈早<lb/>
<pb n="KR2f0022_WYG_007-24a"/>
賜俞允懸車授杖永懐周澤之隆擊壤耕田載頌堯仁<lb/>
之庇臣無任激切懇請之至正徳十六年九月三十日<lb/>
奉聖㫖卿累朝元老徳望素隆翊戴賛襄功在社稷朕<lb/>
心簡注士論咸歸今方勵精圖治虚懐倚毗宜益竭忠<lb/>
誠展布四體助成維新之化豈可屢疏引疾遽求休致<lb/>
鴻臚寺官便往諭朕意即出供職以副中外之望慎勿<lb/>
再辭吏部知道<lb/>
具官臣楊廷和謹奏為自劾不職乞賜罷黜以正綱常<lb/>
<pb n="KR2f0022_WYG_007-24b"/>
昭典禮事臣聞有官守者不得其職則去有言責者不<lb/>
得其言則去臣忝為三孤之官謬當輔導之地凡諸司<lb/>
之所守者皆臣等之所當遵者也諸司之所言者皆臣<lb/>
等之所當行者也况典禮之大義綱常之大倫哉近者<lb/>
陛下欲追崇本生父母禮官據禮以守其職科道交論<lb/>
以正其言臣與同官蔣冕毛紀費宏等上稽古史之舊<lb/>
俯察庶言之同執奏再三不䝉采納續奉慈夀皇太后<lb/>
懿㫖加帝后之稱既已力戰天下之公議曲伸罔極之<lb/>
<pb n="KR2f0022_WYG_007-25a"/>
私恩矣後乃再奉詔㫖欲於帝后之上復加皇字臣等<lb/>
聞命驚惕不敢奉行隨即封還請從前議豈敢無禮于<lb/>
君取罪于已哉誠以典禮所係不可壊之於聖朝綱常<lb/>
所闗不可廢之于今日也昔者魯夏父弗忌逆躋僖公<lb/>
其死也焚烟徹于上宋濮園之議論者謂韓琦歐陽修<lb/>
皆可誅夫生莫迯于公議死莫逭于天刑何也蓋人臣<lb/>
事君不以禮議禮不以正之鑒戒也臣于今日其敢效<lb/>
尤尤而效之罪又甚矣臣等縱不足惜奈陛下虧損聖<lb/>
<pb n="KR2f0022_WYG_007-25b"/>
徳何聖㫖謂卿等所陳皆推至義朕之所奉昊天至情<lb/>
又令臣等不必拘于史志臣思自古帝王入繼大統皆<lb/>
不行追崇之典豈忘昊天之情無罔極之恩哉而儒者<lb/>
之論亦未嘗議其不孝何也天無二日國無二統身無<lb/>
兩考尊無二上守此者謂之綱常行比者謂之典禮典<lb/>
禮一失綱常以隳拂萬方之心起萬世之議豈聖人以<lb/>
禮事親以孝治天下之道哉綱常典禮之在世譬如日<lb/>
月之在天不可以晦翳譬如江河之在地不可以壅塞<lb/>
<pb n="KR2f0022_WYG_007-26a"/>
自三代至今日萬古不可變非若制度文為一代自一<lb/>
代可以損益不相沿襲也豈可謂前史所載非今日之<lb/>
制而不遵哉臣素有病疾乆欲歸休近日以來耳日重<lb/>
聽目日昏暗牙齒動揺肌膚消鑠道當止於不可力亦<lb/>
病于不能伏望聖斷䇿免還家則㣲臣進退之義既明<lb/>
而朝廷始終之恩益篤矣臣無任激切祈請之至正徳<lb/>
十六年十二月二十一日奉聖㫖卿屢朝舊徳譽望素<lb/>
隆翊戴朕躬計安宗社輔導初政竭盡忠誠朕嗣大統<lb/>
<pb n="KR2f0022_WYG_007-26b"/>
猶未踰年方切倚毗共圖至治豈可以㣲疾遽求休退<lb/>
所言典禮當委曲裁處宜亟出供職以副眷懐所辭不<lb/>
允該衙門知道<lb/>
　<lb/>
　<lb/>
　<lb/>
　<lb/>
　楊文忠三錄巻七<lb/>
</p>
<p>
</p>
  </div>
</body>
</text>
</TEI>
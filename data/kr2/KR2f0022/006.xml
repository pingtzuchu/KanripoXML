<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>楊文忠三録巻六</head> <lb/>
    <p>
<pb n="KR2f0022_WYG_006-1a"/>
欽定四庫全書<lb/>
　楊文忠三録巻六<lb/>
　　　　　　　　　　　　明　楊廷和　撰<lb/>
　　辭謝録二<lb/>
少師兼太子太師吏部尚書華蓋殿大學士臣楊廷和<lb/>
等謹題臣等伏見皇上昨以乾清宫被災既下令羣臣<lb/>
同加修省復申勅所司直陳時政即古昔聖帝明王遇<lb/>
災而懼之心也切惟災變之來感召有自皇上嗣登大<lb/>
<pb n="KR2f0022_WYG_006-1b"/>
寳十年于茲寛仁愛人任用賢俊刑政無失恵澤覃敷<lb/>
宜乎景福茂膺休徴恊應夫何近歲以來灾異疉見水<lb/>
旱頻仍盜賊縱横兵戈不息邊境侵擾于今未寧五星<lb/>
失度千里飛蝗隕霜雨雹之非時地震天鳴之相繼軍<lb/>
民困苦帑蔵空虚人多怨咨天未悔禍茲乃復有此變<lb/>
宗廟震驚臣民悚懼聖明在上何以致之感召之由實<lb/>
在臣等蓋臣等徳薄位高力小任重陛下有上智之資<lb/>
而臣等無格心之學陛下有大有為之志而臣等無濟<lb/>
<pb n="KR2f0022_WYG_006-2a"/>
時之才議論不足以禆萬幾之裁決誠意不足以動九<lb/>
重之視聽先事既無開陳之益臨事又無匡救之功瘝<lb/>
曠有年憂慙無地若復依違不去恐過咎愈深一時之<lb/>
物議既難茍容後世之公評豈能終掩况周官爕理不<lb/>
備其人而漢庭䇿免亦有故事輒敢披瀝悃誠冒干天<lb/>
聽伏望俯從寛貸特賜罷歸别選賢能以充委任然消<lb/>
復之道有賴于聖明而轉移之機正在于今日尤望陛<lb/>
下念皇天付託之重祖宗創造之艱天下生民仰戴之<lb/>
<pb n="KR2f0022_WYG_006-2b"/>
切早朝宴罷以延接臣工深居簡出以頥養聖體九廟<lb/>
之烝嘗必親其事兩宫之孝養必主于誠經筵勤日講<lb/>
之御殿庭復面奏之規大開言路通達下情還兑調邉<lb/>
兵以謹外防革禁中市肆以肅内令出西僧于外以絶<lb/>
異端罷皇店之設以通商賈停止一應工作以惜民力<lb/>
減免各處織造以節民財任用正直忠良之士親信老<lb/>
成持重之人夙夜孜孜圖惟治理將見人心感悦天意<lb/>
可囘和氣薫蒸政務旁達羣盜望之而革心四夷聞之<lb/>
<pb n="KR2f0022_WYG_006-3a"/>
而向化宗社萬萬年無疆之休端在此矣臣等無任激<lb/>
切懇祈之至正徳九年正月十九日奉聖㫖上天示警<lb/>
朕心弗寧寢食遑遑卿等致意朕已悉知九廟兩宫惟<lb/>
日是謹早朝深居朕自處置經筵等項已有成規邉兵<lb/>
只照前旨市肆常理西僧舊制俱不必改動皇店嚴加<lb/>
禁約下人工作織造著該衙門查緩急來㸔方殷事冗<lb/>
宜盡心輔導以紓朕之不逮用保康寧以寛朕懐不允<lb/>
所辭該衙門知道<lb/>
<pb n="KR2f0022_WYG_006-3b"/>
具官臣楊廷和謹奏臣以凡庸叅預機政黽勉供事七<lb/>
年于茲屢乞退休未䝉俞允近因乾清宫之灾復與同<lb/>
官連名具疏猥承睿眷仍賜勉留伏念朝廷命官毎因<lb/>
材而授仕人臣奉職當随事而効忠力小負重者必顛<lb/>
受直怠事者必罪且多事之際經理為難而非常之材<lb/>
舉措自别臣本無異能謬膺重任虚糜廩禄優㳺歲時<lb/>
日辦文書蓋秖務于小而未究其大動懐獻納亦徒有<lb/>
其志而未見其功燮理有乖灾變乃見瘝曠至此䇿免<lb/>
<pb n="KR2f0022_WYG_006-4a"/>
㝡宜若復依違自全將至顛躓難悔况臣有父見年七<lb/>
十九歲别臣一十四年日夕相念憂病交集必欲一見<lb/>
臣面庶幾稍慰餘年臣退公之暇言念及此心神若驚<lb/>
寢食俱廢用是不避斧鉞再陳肺肝仰乞聖慈俯垂矜<lb/>
察曲全終始早賜歸休使以優閒之身少盡定省之禮<lb/>
是上雖不能竭忠於國而下猶得致養于家怠事之罪<lb/>
庶幾可免負重之憂庶幾可釋尤望皇上别求茂異用<lb/>
副倚毗修徳政以荅天心更化理以慰人望則臣雖逺<lb/>
<pb n="KR2f0022_WYG_006-4b"/>
處山林之下常如近瞻日月之光感戴聖恩曷有窮已<lb/>
臣下情不勝待罪祈恩激切懇請之至正徳九年二月<lb/>
初四日奉聖旨卿職司宻勿勞勩著稱正方倚任才識<lb/>
老臣豈得因親為念遽求休致所辭不允吏部知道<lb/>
具官臣楊廷和謹奏臣父見年七十九歲舊患痰𠻳之<lb/>
疾不時舉發臣自𢎞治十四年離家復任已經一十四<lb/>
年相違既乆思念甚切時常寄書與臣望臣囘還一見<lb/>
臣毎讀來書涕泣交下屢乞歸省未䝉允俞近日又得<lb/>
<pb n="KR2f0022_WYG_006-5a"/>
父書稱説舊疾轉加念臣愈切竊惟凡人之情必心安<lb/>
而後能處其身志定而後能應于事臣于居家事親之<lb/>
道既有所歉於中則于當官臨事之時必有所不能盡<lb/>
其意雖夙夜在公亦復何補况臣受恩深厚未報涓埃<lb/>
而精力未衰尚堪驅䇿豈忍遽求優逸以至上負聖明<lb/>
伏望俯察愚情特垂矜念容臣暫囘省視少盡菽水之<lb/>
歡即當依限前來益圖犬馬之報臣愚父子不勝感戴<lb/>
懽忻之至正徳九年三月二十九日奉聖㫖卿柱石老<lb/>
<pb n="KR2f0022_WYG_006-5b"/>
臣參謀機務倚託方隆豈以親老為念輒欲歸省可不<lb/>
必去著彼處有司給米三石羊二隻酒十瓶以伸優待<lb/>
該衙門知道<lb/>
具官臣楊廷和謹奏為懇切陳情乞恩給假事臣近日<lb/>
具奏省親節奉聖旨可不必去著彼處有司給米三石<lb/>
羊二隻酒十瓶以伸優待欽此臣聞人倫莫大於君親<lb/>
人道莫先於忠孝為子孝而後能忠於君居家理而後<lb/>
可移于治若棄親罔念即是不孝之人雖効勞于官豈<lb/>
<pb n="KR2f0022_WYG_006-6a"/>
有盡忠之節臣屢次具奏實本至情仰承異恩又出望<lb/>
外捧誦詔㫖感切肺肝誓竭庸愚勉圖報稱敢復内顧<lb/>
以瀆聖明竊惟天地生物必欲盡其性臣子事君不敢<lb/>
隠其情且逺方軍民凡有一事皆得具疏上聞而京朝<lb/>
官員毎經六年輒許援例歸省臣愚日侍左右顧不能<lb/>
比于常人離家十有四年乃不得援夫近例展轉思念<lb/>
寢食未安况臣父見今七十有九侍養之日似為不多<lb/>
而臣方今五十有六報効之心將來未已伏望特垂聖<lb/>
<pb n="KR2f0022_WYG_006-6b"/>
鑒體念愚衷嚴立限期暫容歸省計程來往不踰旬月<lb/>
之間望日趨蹌早赴闕庭之下鞠躬盡瘁更復何辭臣<lb/>
下情無任瞻天仰聖激切懇請之至<lb/>
前疏具于正徳八年冬庋之閣中至九年三月廷試事<lb/>
畢十九日赴禮部恩榮宴即封上未得俞㫖欲再上疏<lb/>
司禮監再四傳諭上意趣出供事四月三日乃出秋間<lb/>
㑹有邉報命將出兵遂不敢再請以至先人大變而歸<lb/>
終天之恨曷有窮哉<lb/>
<pb n="KR2f0022_WYG_006-7a"/>
具官臣楊廷和謹奏為陳情乞恩守制事臣近得原籍<lb/>
家書知臣父春于本年正月二十二日病故例該守制<lb/>
移咨吏部題奉聖㫖内閣輔臣丁憂留用事例爾部裏<lb/>
便查了來説欽此欽遵臣哀苦之中一聞命下驚惶無<lb/>
地竊念臣自𢎞治十五年丁母憂起復以來荏苒于今<lb/>
一十四年不得與臣父相見節次具奏歸省屢荷聖慈<lb/>
遣醫調治又令有司以禮存問臣感激在心勉强供職<lb/>
不敢言私又時得臣父手書諭臣盡心職業毋負朝廷<lb/>
<pb n="KR2f0022_WYG_006-7b"/>
委任臣見字畫細楷誨戒諄詳意精力未衰夀當未艾<lb/>
今乃倐爾奄逝恨抱終天既已無及唯得早從禮制親<lb/>
視殯塟庶幾此心少安詎意聖情寵眷批答禮部欲查<lb/>
用留事例臣知該部自能據禮覆奏陛下必能以禮處<lb/>
臣但憑棺之情逺繫萬里奔喪之心切在一朝臣見年<lb/>
五十七歲計守制滿日年纔六十禮大夫七十致仕臣<lb/>
若未即就木尚有十年堪備任使是臣以三年報父以<lb/>
十年報陛下所謂盡孝之日少盡忠之日多也用是不<lb/>
<pb n="KR2f0022_WYG_006-8a"/>
候吏部查奏輒敢以情上瀆伏望陛下俯察愚衷不使<lb/>
臣以哀苦抑鬰成疾豈惟臣之此心知感雖臣父没于<lb/>
九泉亦知感矣臣不勝披誠瀝血激切祈恩之至正徳<lb/>
十年三月初九日奉聖㫖朕以卿春宫舊學輔導年深<lb/>
徳望才猷朝野推重特遵先朝故事為國留卿任用宜<lb/>
勉抑内顧私情以副倚毗至意所辭不允吏部知道三<lb/>
月初八日朝廷差文書房内官監左少監秦用宣諭聖<lb/>
㫖老先生是朝廷輔導重臣國家大事多有倚頼先少<lb/>
<pb n="KR2f0022_WYG_006-8b"/>
保喪事已令該部查例留用望老先生以禮節哀<lb/>
具官臣楊廷和謹題為謝恩事臣近於本年三月初一<lb/>
日聞先臣封少保兼太子太保户部尚書文淵閣大學<lb/>
士春之喪今早䝉皇上垂念特遣内官監左少監秦用<lb/>
下臨臣第宣諭聖意令臣以禮節哀臣憂苦之餘不勝<lb/>
感激慈恩之至<lb/>
具官臣楊廷和謹奏為再陳情悃懇乞天恩事臣以先<lb/>
臣病故疏乞守制荷䝉温旨批答再四開諭念輔導于<lb/>
<pb n="KR2f0022_WYG_006-9a"/>
舊學援故事于先朝申重為國之意抑臣内顧之私若<lb/>
天地之於朽株發生不廢若慈父之于愛子誨諭有加<lb/>
前日又特遣近臣臨慰哀苦顧臣何人冒茲優寵昔人<lb/>
所謂有君如此何忍負之臣之私心實𩔖于此但念人<lb/>
之大倫有二外則君臣内則父子臣自離先臣以來一<lb/>
十四年皆事陛下之日今乞歸守制所以事先臣不過<lb/>
二十七月之期况父子之情幽明無間先臣雖汲其情<lb/>
亦欲得臣一歸以襄大事伏望聖慈俯徇臣請俾得早<lb/>
<pb n="KR2f0022_WYG_006-9b"/>
從禮制即日奔歸少伸終天之恨以慰地下之魂臣不<lb/>
勝披誠瀝血懇切祈望之至正徳十年三月初十日奉<lb/>
聖㫖再覽奏具悉卿迫切至情但内閣任重方頼老成<lb/>
共圖治理卿宜以體國為念勿再固辭吏部知道<lb/>
具官臣楊廷和謹奏為懇切乞恩憐念哀苦事比者臣<lb/>
再疏守制荷䝉皇上悉臣迫切之情見于省覽之下載<lb/>
念責任之重假以老臣之褒拜命之餘倍增感痛切念<lb/>
臣自入仕以來服膺先臣之訓誓以報國為心况遭際<lb/>
<pb n="KR2f0022_WYG_006-10a"/>
聖明寵眷優渥援引故事勉留再三心非木石敢忘報<lb/>
稱但臣兄弟六人臣為長子先臣之喪臣當主祭送終<lb/>
之禮人子大事少有缺失不可復補身為長子而不思<lb/>
主祭之職當此大事而致有缺失之悔言念至此肝腸<lb/>
寸裂且凡人之情必志定而後能處其身心安而後能<lb/>
審于事臣今形神俱䘮心志荒迷萬一臨事眩惑不惟<lb/>
上負陛下圖治之心抑亦自負臣體國之念見今賢俊<lb/>
滿朝共熈帝載臣之去留無足輕重陛下既已悉臣迫<lb/>
<pb n="KR2f0022_WYG_006-10b"/>
切之情忍使臣日夕西向抱痛不已鬰而不伸將為心<lb/>
病乎伏望聖慈特賜矜察即日幸容早歸守制三年免<lb/>
喪亦得早趨闕庭以慰陛下拳拳眷顧至意臣不勝瀝<lb/>
血抆淚懇切哀號之至正徳十年三月十六日奉聖㫖<lb/>
卿屢乞守制情苦詞切今暫准奔䘮冩勅給驛遣行人<lb/>
一員䕶送葬畢即來供職以副委任卿弟楊廷儀也著<lb/>
馳驛去該部知道<lb/>
具官臣楊廷和謹奏為感激天恩懇乞終制事本年八<lb/>
<pb n="KR2f0022_WYG_006-11a"/>
月初一日欽差司禮監管文書内官監左少監秦用親<lb/>
奉璽書宣諭聖意趣臣還朝復勅四川鎮巡三司等官<lb/>
合辭勸諭臣聞命之餘神魂驚怛竊思臣在京時以三<lb/>
月一日聞先臣之憂荷䝉聖眷特舉先朝故事慰諭勉<lb/>
留臣屢疏陳請勅許奔喪仍遣行人䕶送遂于本月十<lb/>
九日啟行閏四月十七日到家豈意啟行方兩月而詔<lb/>
㫖即下到家僅三月而勅使随至枕塊而承自天之恩<lb/>
越紼以拜如絲之命寵光赫奕逺邇驚聳顧臣何人有<lb/>
<pb n="KR2f0022_WYG_006-11b"/>
此榮遇戀闕之情甚切陟岵之痛方深伏念先臣起家<lb/>
於孤貧教臣以忠孝臣出仕頗早缺養最多屢陳歸省<lb/>
之章輒為職司所繫既莫追于往事將少贖于方來况<lb/>
人生大倫君父最重輔臣舉措風化所關親䘮不能自<lb/>
盡不可以為子禮義或有少愆不可以範俗見今耆舊<lb/>
在位忠賢滿朝聞望謀猷皆出臣右臣若以庸劣之才<lb/>
藉故事為口實當太平之世襲金革之變禮已且内愧<lb/>
人其謂何伏望皇上矜憫愚臣召還命使俾情事得伸<lb/>
<pb n="KR2f0022_WYG_006-12a"/>
于喪紀庶舉措小補于人風且隙駒之景易過而犬馬<lb/>
之齒未衰禫禮既成或尚存于視息厚恩未報敢乆滯<lb/>
于山林誓畢餘生勉圖後效鞠躬盡瘁更復何辭臣下<lb/>
情無任感激天恩懇切祈請之至正徳十年某月某<lb/>
日奉聖㫖朕以卿輔導元臣忠勤乆著特差勅使守取<lb/>
速來供職卿宜體朕至意即日就道以慰人望再不必<lb/>
辭吏部知道<lb/>
具官臣楊廷和謹奏為感激天恩懇乞終制事近日猥<lb/>
<pb n="KR2f0022_WYG_006-12b"/>
承聖眷特命内官監左少監秦用賜臣璽書趣臣還朝<lb/>
臣具疏懇辭未䝉俞允賜以温諄之詔假以忠勤之褒<lb/>
捧誦再三且感且泣竊念臣一身自早歲以至今日特<lb/>
受眷知臣一家自先世以及後人俱登仕籍在國家有<lb/>
世臣之義在臣子為不世之逢雖樗櫟之才不堪為用<lb/>
而犬馬之報恒切于心前日親奉璽書既曰葬畢即來<lb/>
供職毋得固違近日再承批答又曰特差勅使守取以<lb/>
慰人望肅肅嚴命蕩蕩厚恩臣雖至愚感切心肺本欲<lb/>
<pb n="KR2f0022_WYG_006-13a"/>
隨同勅使即日就道但念人生大倫惟君與父君臣之<lb/>
義固無所逃而父子之恩終不可解三年之愛人子至<lb/>
情三年之喪古人中制臣前疏所謂親喪不能自盡不<lb/>
可以為子禮義或有少愆不可以範俗者此臣之志也<lb/>
亦禮之經也况臣之淺劣自知甚明羸瘠之軀遽難馳<lb/>
于道路哀毁之狀亦有靦于班行陛下之所以召臣者<lb/>
將以用之也若出而心安志定有益于時勉强一出可<lb/>
也出而無所建明徒冒榮寵不惟無補于風化又或有<lb/>
<pb n="KR2f0022_WYG_006-13b"/>
累于聖明陛下亦將焉用之哉伏望聖慈特賜矜憫許<lb/>
終三年之制以遂匹夫之情愚臣幸甚私門幸甚臣下<lb/>
情不勝瞻望闕庭懇切祈請之至正徳十一年二月十<lb/>
一日奉聖㫖卿孝思純至固乞終制朕覽奏良用惻然<lb/>
今勉從所請原差内官著先囘京待卿服闋還著鎮巡<lb/>
等官催趣馳驛前來供職以副委任該衙門知道<lb/>
具官臣楊廷和謹奏臣于正徳十年三月初一日丁先<lb/>
臣之憂囘家守制十二年六月初六日釋服從吉初七<lb/>
<pb n="KR2f0022_WYG_006-14a"/>
日欽差行人司行人劉翀同鎮巡司府等官親詣臣家<lb/>
宣諭勅㫖命臣上體朝廷眷顧之心下念先臣移忠之<lb/>
教即日還朝供事勿更遲延天語温淳開道懇切拜領<lb/>
之餘且感且泣臣雖捐軀亦未能報遂于八月初三日<lb/>
啟行沿途遇雨登山渉水兼程而行臣素有寒濕痰火<lb/>
之疾加以道路艱辛衝冒風露行至陜西凍河橋驛舊<lb/>
疾復作手足頑麻頭目眩暈舌强語澁狀如痰厥幾至<lb/>
于死良乆方蘇隨處問醫勉强前進遷延乆之尚未平<lb/>
<pb n="KR2f0022_WYG_006-14b"/>
復乃從河南衛輝府上船從容調理得至京師瞻拜闕<lb/>
庭復見天日犬馬之情倍萬歡慶竊伏自念臣以庸劣<lb/>
際遇聖明居官歴十四轉食禄且四十年父子兄弟世<lb/>
受國恩未有尺寸之勞少答生成之造敢圖自便遽乞<lb/>
退休但臣精力已衰神志已耗譬如羸馬不可以致逺<lb/>
敝舟不可以任重强而用之必至覆蹶伏望聖慈俯賜<lb/>
矜憫念臣趨召而來切有報恩之志因疾而退將遂首<lb/>
丘之私病在切身情非得已曲垂優眷放免歸田使得<lb/>
<pb n="KR2f0022_WYG_006-15a"/>
辭榮謝寵休養殘軀倡率鄉井之人歌詠太平之盛則<lb/>
自今以往未盡之年皆陛下之賜也臣下情無任瞻天<lb/>
仰聖激切懇請之至正徳十二年十一月十六日奉聖<lb/>
㫖卿守制三年力辭召命今服闋赴京朝廷方切倚任<lb/>
豈可又引疾求退宜即日入閣照舊供職再不必辭吏<lb/>
部知道<lb/>
具官臣楊廷和謹題為謝恩事臣近有疏乞休節該欽<lb/>
奉聖㫖卿宜即日入閣照舊供職再不必辭已于十一<lb/>
<pb n="KR2f0022_WYG_006-15b"/>
月二十日謝恩到任二十三日欽䝉皇上特遣内臣親<lb/>
到臣家賜臣寳鈔三千貫羊二隻酒二十瓶又于二十<lb/>
四日報名謝恩訖臣萬里逺來如子趨父天顔日表瞻<lb/>
仰咫尺關守限隔無路奮飛犬馬至情曷勝戀慕竊惟<lb/>
邉地苦寒聖躬勞倦兩宫聖母思念于上中外臣民仰<lb/>
戴于下在外一時有一時之慮一日有一日之虞臣等<lb/>
在此安居坐食夢寐不寧伏望皇上念祖宗創業之難<lb/>
神器負荷之重早囘鑾御深居九重頥養天和茂隆國<lb/>
<pb n="KR2f0022_WYG_006-16a"/>
本實宗社萬萬年無疆之慶也臣下情無任感戴激切<lb/>
之至謹具題謝恩<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2f0022_WYG_006-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　楊文忠三錄巻六<lb/>
</p>
<p>
</p>
  </div>
</body>
</text>
</TEI>
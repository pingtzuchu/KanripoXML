<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東觀奏記</head>
    <p>
<pb n="KR2e0008_WYG_000-1a"/>
欽定四庫全書　　　　　史部五<lb/>
　東觀奏記　　　　　　　雜史𩔖<lb/>
　　提要<lb/>
　　　　<hi>臣</hi>等謹案東觀奏記三卷唐右補闕裴庭裕<lb/>
　　　　撰庭裕字膺餘聞喜人出東眷房後見新書<lb/>
　　　　宰相世系表其書専記宣宗一朝之事前有<lb/>
　　　　自序稱上自壽邸即位二年監修國史丞相<lb/>
　　　　晉國公杜讓能奏選碩學之士十五人分修<lb/>
<pb n="KR2e0008_WYG_000-1b"/>
　　　　三聖實録以吏部侍郎桞玭右補闕裴庭裕<lb/>
　　　　左拾遺孫泰駕部員外郎李允太常博士鄭<lb/>
　　　　光庭専修宣宗實録自宣宗至今垂四十載<lb/>
　　　　中原大亂日厯起居注不存一字謹采耳目<lb/>
　　　　聞覩撰成三卷奏記于晉公藏之于閣以備<lb/>
　　　　討論葢其在史局時所上監修稿本也序末<lb/>
　　　　不署成書年月攷杜讓能以龍紀元年三月<lb/>
　　　　兼門下侍郎十二月為司徒景福元年守太<lb/>
<pb n="KR2e0008_WYG_000-2a"/>
　　　　尉元年貶死昭宗之二年即大順元年此序<lb/>
　　　　云奏記於監國史晉國公則當在大順景福<lb/>
　　　　之間其云自宣宗至是垂四十年葢由大中<lb/>
　　　　以來約紀之詞若以宣宗末年計至光化初<lb/>
　　　　年始為四十載則讓能之死已久無從奏記<lb/>
　　　　矣書中紀事頗具首尾司馬光作通鑑多採<lb/>
　　　　其説而亦不盡信之葢以當代之人紀所目<lb/>
　　　　擊之亊容不無愛憎之詞然其叙次詳贍有<lb/>
<pb n="KR2e0008_WYG_000-2b"/>
　　　　禆於史闕者亦不少也乾隆四十二年六月<lb/>
　　　　恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR2e0008_WYG_000-3a"/>
東觀奏記原序<lb/>
聖文睿徳光武𢎞孝皇帝自夀邸即位二年監修國史<lb/>
丞相晉國公杜讓能以宣宗懿宗三朝實録未修嵗月<lb/>
漸遠慮聖績湮墜乃奏上選中朝鴻儒碩學之士十五<lb/>
人分修三聖實録以吏部侍郎柳玭右補闕裴庭裕左<lb/>
拾遺孫泰駕部員外郎李𦙍太常博士鄭光庭專修宣<lb/>
宗實録庭裕奉詔之日惕不敢易思摭實無𨼆以成一<lb/>
朝之書踰嵗修例竟未立國朝故事以左右史修起居<lb/>
<pb n="KR2e0008_WYG_000-3b"/>
注逐季送史館史館别設修撰官起居注外又置日厯<lb/>
至修實録之日取信於日厯起居注叅而成之伏自宣<lb/>
宗皇帝宫車晏駕垂四十載中原大亂日厯與起居注<lb/>
不存一字致儒學之士閣筆未就非曠職官無憑起凢<lb/>
例也庭裕自爲兒時已多記憶謹采宣宗朝耳目聞覩<lb/>
撰成三卷非編年之史未敢聞於縣官且奏記於監國<lb/>
史晉國公藏之於閣以備討論<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東觀奏記卷下</head>
    <p>
<pb n="KR2e0008_WYG_003-1a"/>
欽定四庫全書<lb/>
　東觀奏記卷下　　　　　唐　裴庭裕　撰<lb/>
大中九年正月十九日制曰朝議郎守尚書刑部郎中<lb/>
柱國賜緋魚袋唐技將仕郎守尚書職方員外郎裴<lb/>
<hi>庭裕先父</hi>早以科名荐由臺閣聲猷素履亦有可嘉昨者<lb/>
吏部以爾秉心精專請委考覈而臨事或乖於公當物<lb/>
議遂至於沸騰豈可尚列綸扉是宜並分符竹善緩凋<lb/>
瘵以補悔尤技可䖍州刺史散官勲封如故裴可申州<lb/>
<pb n="KR2e0008_WYG_003-1b"/>
刺史散官如故舍人杜徳公之詞也吏部侍郎兼判尚<lb/>
書銓事裴諗左授國子祭酒吏部侍郎周敬復罸一月<lb/>
俸監察御史馮顓左授祕書省著作佐郎考院所送博<lb/>
學宏詞科趙樞等十人並宜覆落不在施行之限初裴<lb/>
諗兼上銓主試宏技兩科其年争名者衆應宏詞選前<lb/>
進士苖台符楊巖薛訢李詢古敬翃已下一十五人就<lb/>
試諗寛豫仁厚有賦題不宻之說前進士栁翰京兆尹<lb/>
栁惠之子也故事宏詞科只三人翰在選中不中選者<lb/>
<pb n="KR2e0008_WYG_003-2a"/>
言翰於諗處先得賦題託詞人温庭筠爲之翰既中選<lb/>
其聲聒不止事徹宸聼杜徳公時爲中書舍人言於執<lb/>
政曰某兩爲考官本試宏詞先鏁考<hi>闕</hi>　　　　　文<lb/>
書自先得賦題者必佳糊名考文書得佳者考官乃公<lb/>
當罪上銓爲宜考官不合坐宏詞趙樞丞相令狐綯故<lb/>
人子也同列將以此事嫁患於令狐丞相丞相<hi>闕</hi>　遂<lb/>
之盡覆去初日官<hi>闕</hi>星毫奏於<hi>闕</hi>星暗科塲當有事沈<lb/>
詢爲禮部侍郎聞而憂焉至是三科盡覆日官之言方<lb/>
<pb n="KR2e0008_WYG_003-2b"/>
驗<lb/>
上自党項叛擾推其由乃邊將貪暴利其羊馬多欺取<lb/>
之始用右諫議大夫李福爲夏州節度使刑部侍郎畢<lb/>
誠爲邠寧節度使大理卿裴識爲涇原節度使發日臨<lb/>
軒戒勵禀奉宸威絶侵奪之貪邊方帖息烽燧不復告<lb/>
警矣<lb/>
浙東觀察使兼御史中丞李訥爲軍士噪逐坐貶朗州<lb/>
刺史馳驛赴任訥性褊狷遇軍士不以禮人皆怨之遂<lb/>
<pb n="KR2e0008_WYG_003-3a"/>
及於難監軍使王景宗責撫循無狀杖四十流㳟陵自<lb/>
此戌臣失律監軍皆從坐<lb/>
宰臣鄭朗自中書歸宣平私第内園使李敬實衢路衝<lb/>
之朗列奏上召敬實靣語敬實奏供奉官例不避上曰<lb/>
衡天子之命横絶而過可矣安有私出不避輔相乎剥<lb/>
紫綬配南衙<lb/>
劉臯為鹽州刺史甚有威名監軍使楊𤣥价誣奏臯謀<lb/>
叛函首以進闔朝公卿靣折庭争上重違百辟之言始<lb/>
<pb n="KR2e0008_WYG_003-3b"/>
坐𤣥价専殺不辜之罪<lb/>
上晚嵗酷好仙道廣州監軍使吳徳勵離闕日病脚已<lb/>
蹣跚矣三載監廣師歸闕足疾却平上詰之遂具爲上<lb/>
說羅浮山人軒轅集醫整上聞之甘心焉驛詔軒轅集<lb/>
赴京師既至舘于南亭院外廷莫之靣也諫官恐害政<lb/>
屢以為言上曰軒轅道人口不干世事卿勿以為憂留<lb/>
嵗餘放歸授朝奉大夫廣州司馬集堅不受臨與上别<lb/>
上問理天下當得幾年集曰五十年上聞之慰說及遏<lb/>
<pb n="KR2e0008_WYG_003-4a"/>
宻之嵗春秋五十<lb/>
李景讓夏侯孜偘偘立朝俱勵風操景讓為御史大夫<lb/>
視事之日以侍御史孫玉汝監察御史盧涓王覿不稱<lb/>
職請移他官孜為右丞相以職方郎中裴諴虞部郎中<lb/>
韓瞻俱聲績不立詼諧取容諴改太子中允瞻改鳳州<lb/>
刺史<lb/>
于延陵授建州刺史中謝上問之曰建去京師近遠延<lb/>
陵曰八千里上曰朕左右前後皆建人也郡極不惡卿<lb/>
<pb n="KR2e0008_WYG_003-4b"/>
若爲我廉潔奉公綏緝凋瘵長在我靣前無異或撓法<lb/>
度逺人無聊即朕三尺階前便是萬里卿知之否延陵<lb/>
悸懾失序上撫而遣之<lb/>
太常卿封敖於私第上事御史臺彈奏左遷國子祭酒<lb/>
故事太常卿上曰庭設九部樂盡一時之盛敖拜太常<lb/>
卿欲便於親閲遂就私第視事法司舉奏遂薄責焉<lb/>
上勵精理天下一紀之内欲臻昇平自大中十二年後<lb/>
藩鎮繼有叛亂軍州都將康全泰逐出觀察使鄭勲湖<lb/>
<pb n="KR2e0008_WYG_003-5a"/>
南都將石再順逐出觀察使韓琮廉州部將王令寰逐<lb/>
出節度使楊發江西都將巴鶴逐出觀察使鄭憲上赫<lb/>
怒命淮南節度使檢校左僕射平章事崔鏡兼領宣池<lb/>
歙三州觀察使以宋州刺史温漳爲宣州刺史以右金<lb/>
吾將軍蔡襲爲湖南觀察使以涇原節度使李承勛爲<lb/>
廣州節度使以光禄卿韋宙爲江西觀察使知取鄰道<lb/>
兵送赴任兇渠如期授首皆不勞師斬定誅鋤盡副聖<lb/>
㫖<lb/>
<pb n="KR2e0008_WYG_003-5b"/>
李景讓爲吏部尚書抗䟽言穆宗至敬宗文宗武宗四<lb/>
廟當遷出以穆宗是上兄弟文宗以下是上猶子陛下<lb/>
拜兄尚可拜姪可乎使陛下得親事七廟宜重昇代宗<lb/>
以下入廟以正三昭三穆之序事下百官集議不定而<lb/>
止時人以上方銜穆宗深謂景讓希㫖多不直其事<lb/>
越人仇甫聚衆爲亂攻䧟剡縣諸暨等縣浙左騷然上<lb/>
用王式爲浙東觀察使以武寧軍健卒二千人送式之<lb/>
任式生擒仇甫以獻斬於東市<lb/>
<pb n="KR2e0008_WYG_003-6a"/>
始選前進士于琮爲婿連拜秘書省校書郎右拾遺賜<lb/>
緋左補闕賜紫尚永福公主事忽中寢丞相上審聖㫖<lb/>
上曰朕此女子近因與之會食對朕輒折匕筯性情如<lb/>
此恐不可爲士大夫妻許琮别尚廣徳公主亦上次女<lb/>
也<lb/>
上委信宰輔言發即從就中於元輔恩禮稍異白敏中<lb/>
赴邠寧行營幸興福樓送之自樓上投下朱書御札一<lb/>
副與敏中言君臣注倚之分崔鉉赴鎮淮南幸通化樓<lb/>
<pb n="KR2e0008_WYG_003-6b"/>
送之并賜詩四韻以寵行邁鉉刻其詩於宣化驛<lb/>
僧從晦住安國寺道行高潔兼攻詩以文章應制上每<lb/>
擇劇韵令賦亦多稱㫖晦積年供奉望紫方袍之賜以<lb/>
耀法門上兩召至殿上謂之曰朕不惜一對紫袈裟與<lb/>
師但師頭耳稍薄恐不勝耳竟不之賜晦悒悒而終<lb/>
憲宗鼎成之夜左軍中尉吐突承璀實遭其禍上即位<lb/>
追感承璀死於忠義連擢其子士儼至顯貴為右軍中<lb/>
尉開府儀同三司恩禮始終無替焉<lb/>
<pb n="KR2e0008_WYG_003-7a"/>
畢誠本賈客之子連昇甲乙科杜琮爲淮南節度使置<lb/>
幕中始落鹽籍文學優贍遇事無滯在翰林上恩顧特<lb/>
異許用爲相深爲丞相令狐綯所忌自邠寧連移鳳翔<lb/>
昭義北門三鎮皆綯緩其入相之謀也諴思有以結綯<lb/>
在北門求得絶色非人世所易有盛飾珠翠専使獻綯<lb/>
綯一見之心動謂其子曰尤物必害人畢大厚於吾無<lb/>
分今以是餌吾將傾吾家族也一見返之専人不敢將<lb/>
廻驛候諴意諴又瀝血輸啟事于綯綯終不納乃命專<lb/>
<pb n="KR2e0008_WYG_003-7b"/>
吏貨之東頭醫官李𤣥伯上所狎昵者以錢七十萬致<lb/>
於家乃舍之正堂𤣥伯夫妻執賤役以事焉踰月盡得<lb/>
其歡心矣乃進於上上一見惑之寵冠六宫𤣥伯燒伏<lb/>
火丹砂進之以市恩澤致上瘡疾皆𤣥伯之罪也懿宗<lb/>
即位𤣥伯與山人王岳道士盧紫芝俱棄市<lb/>
大中十二年始用左諫議大夫鄭湋兵馬郎中李鄴為<lb/>
鄆王已下侍讀時郢王居十六宅䕫昭已下五王居大<lb/>
明宫内院數日追制改充䕫王已下侍讀五日一入乾<lb/>
<pb n="KR2e0008_WYG_003-8a"/>
符門講讀鄆王即位後其事遂停<lb/>
武寧軍節度使康季榮不恤軍士部下噪而逐之投於<lb/>
嶺外上以左金吾大將軍田年曾任徐州有政聲特開<lb/>
延英殿召對再命建節往鎮一方於是安帖<lb/>
韋澳在翰林極承恩遇自京兆尹出爲河陽三城節度<lb/>
使當軸者擠之也大中十三年三月魏博節度使何𢎞<lb/>
敬就加中書令上命宣徽南院使王居方往魏博賜麻<lb/>
制假道河陽上以縛紙手詔澳曰宻飾裝秋當與卿相<lb/>
<pb n="KR2e0008_WYG_003-8b"/>
見戒居方曰過河陽以此賜澳無令人知居方既至宻<lb/>
以宸翰授澳上七月寝疾八月晏駕遂中寢<lb/>
命監察御史楊戴往浙西道勘覆軍額大中十二年宣<lb/>
州叛将康全泰噪逐觀察使鄭薫劉廷用宋州刺史<lb/>
温璋問罪時蕭寘爲浙西觀察使地與宣州接連遂擢<lb/>
用武臣李瑑代寘特建鎮海軍節鎮撫之以張犄角之<lb/>
勢兵罷後謗者言瑑虛署官健名廣占衣粮没入私家<lb/>
上遂命戴往按復軍籍無一卒虛額者戴還條奏謗者<lb/>
<pb n="KR2e0008_WYG_003-9a"/>
之言始不勝<lb/>
度支奏狀言漬汚叚疋誤書清汚上一覽異之樞宻使<lb/>
承㫖孫𨼆中謂上未省也添成漬字及中書復入上赫<lb/>
怒勘添改表奏者罰責有差<lb/>
大中十一年正月一日上御含元殿受朝太子太師盧<lb/>
鈞年八十矣自樂懸之南歩而及殿墀稱賀上前聲容<lb/>
朗緩舉朝服之至十二年元日含元受賀太子少師栁<lb/>
公權年亦八十矣時為百官首含元殿廷夐逺自樂懸<lb/>
<pb n="KR2e0008_WYG_003-9b"/>
南歩至殿下力已綿憊稱賀之後上尊號聖敬文思<hi>闕</hi>
　　　　　　　　孝皇帝公權誤曰光武和孝御史<lb/>
彈出之罰一季俸料七十致事舊典也公權不能克遵<lb/>
典禮老而受辱人多惜之<lb/>
太常卿髙銖决罰禮院禮生博士李慤引故事見執政<lb/>
以禮院雖係太常寺從博士自専事無闗白者所以太<lb/>
常三卿初蒞事博士無叅集之禮今銖重罰禮生有違<lb/>
典故丞相以銖夙徳唯唯而已銖曰吾老不能退一旦<lb/>
<pb n="KR2e0008_WYG_003-10a"/>
爲後生所辱遂乞罷<lb/>
勅鄉貢進士温庭筠早隨計吏夙著雄名徒負不覊之<lb/>
才罕有適時之用放騷人於湘浦移賈誼於長沙尚有<lb/>
前席之期未爽抽毫之思可隋州隋縣尉舍人裴坦之<lb/>
詞也廷筠字飛卿彦博之裔孫也詞賦詩篇冠絶一時<lb/>
與李啇𨼆齊名時號温李連舉進士竟不中第至是謫<lb/>
爲九品吏進士紀唐天歎廷筠之寃贈之詩曰鳳凰詔<lb/>
下雖求命鸚鵡才高却累身人多諷誦上明主也而廷<lb/>
<pb n="KR2e0008_WYG_003-10b"/>
筠反以才廢制中自引騷人長沙之事君子譏之前一<lb/>
年啇𨼆以鹽鐡推官死啇𨼆字義山詩學宏博牋表尤<lb/>
著於人間自開成二年昇進士第至上十二年竟不升<lb/>
於三庭而廷筠亦恓恓不渉第<hi>闕</hi>　　者以文學爲極<lb/>
致已霸於此遂於禄位有所愛耶不可得而問矣<lb/>
山南西道觀察使奏渠州犀牛見差官押赴闕廷既至<lb/>
上於便殿閲之置月華門外宣示百寮上慮傷物性命<lb/>
中使押選本道復於渠州之野<lb/>
<pb n="KR2e0008_WYG_003-11a"/>
上命左軍中尉王宗實治道將幸華清宫兩省供奉官<lb/>
拜䟽極諫上謂宰臣曰華清宫是祖宗舊宫又朝元閣<lb/>
聖祖現真容地朕一紀在位未嘗瞻拜深覺缺儀今排<lb/>
比皆是軍司不勞州縣卿宜勉諭諫官勿更論列宰臣<lb/>
奉㫖而退召兩省官宣諭俄而諫表再入上謂宰臣曰<lb/>
諫官䟽極懇切且言自穆宗廵幸之後列聖未嘗出宫<lb/>
居安慮危乞留聖慮朕聞此語决為遊華清之行矣宜<lb/>
召兩省官說我此意<lb/>
<pb n="KR2e0008_WYG_003-11b"/>
十二年七月十四日三更三㸃追朝難宰臣夏侯孜獨<lb/>
到衙以御史大夫李景讓爲檢校吏部尚書充劍南西<lb/>
川節度使時仲元休假通事舍人無在館者麻案既出<lb/>
孜受麻畢乃召當直中書舍人馮圖宣之捧麻皆兩省<lb/>
胥吏自此始令通事舍人休澣亦在舘俟命<lb/>
上自不豫宰輔侍臣無對見者瘡甚令中使往東都太<lb/>
僕卿裴詡宣索藥中使往返五日復命召醫瘡方士院<lb/>
生對於寢殿院言可療既出不復召矣大漸顧命内樞<lb/>
<pb n="KR2e0008_WYG_003-12a"/>
宻使王歸長馬公儒宣徽上院使王居方以䕫王當璧<lb/>
爲託三内臣皆上素所恩者泣而受命時右軍中尉王<lb/>
茂𤣥心亦感上左軍中尉王宗貴素不同歸長公儒居<lb/>
方患之乃矯詔出宗實爲淮南監軍使宣化門受命將<lb/>
由右銀臺出焉左軍副使丌元實謂宗實曰聖人不豫<lb/>
踰月中尉止隔門起居今日除改未可辨也請一靣聖<lb/>
人而出宗實始悟復入即詣門已踵故事添人守捉矣<lb/>
丌元實翼導宗實直至寢殿上已晏駕東頭環立宗實<lb/>
<pb n="KR2e0008_WYG_003-12b"/>
叱居方下責以矯宣皆捧足乞命遣宣徽北院使齊<lb/>
元簡迎鄆王于藩邸即位是爲懿宗歸長公儒居方皆<lb/>
誅死籍没其家<lb/>
晁美人薨上震悼久之美人在上藩邸時承恩遇實生<lb/>
鄆王萬夀公主焉薨後詔翰林學士蕭寘爲志文皆刻<lb/>
其事及夔昭已下五王居内院而鄆王獨還藩邸大中<lb/>
未位之先人間竊有擬議者寘以此事言於公卿方辨<lb/>
立長之順鄆王嗣位後美人追崇爲皇太后太常杜宣<lb/>
<pb n="KR2e0008_WYG_003-13a"/>
猷獻諡曰元昭配享宣宗廟室<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2e0008_WYG_003-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東觀奏記卷下<lb/>
</p>
<p>
</p>
  </div>
</body>
</text>
</TEI>
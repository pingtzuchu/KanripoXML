<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>顔山雜記卷一</head> <lb/>
    <p>
<pb n="KR2k0128_WYG_001-1a"/>
欽定四庫全書<lb/>
　顔山雜記卷一<lb/>
　　　　　　　　　秘書院大學士孫廷銓撰<lb/>
　　山谷<lb/>
蓋泰岱之隂連山二百里斷而復起然後有長白故圖<lb/>
經曰長白岱之北輔也其二百里間山大如長白者多<lb/>
有圖經皆無專名明乎皆泰岱之支麓義不得有專名<lb/>
也辟言地大者雖復千里一以州舉之此其義也雖然<lb/>
<pb n="KR2k0128_WYG_001-1b"/>
山大矣民衆矣同在山中莫適名也則言不順於是乎<lb/>
地從主人或以方或以物或以人或以水泉草木各意<lb/>
贈之辟猶遺賢在野鄉人得私諡焉此其義也孝鄉之<lb/>
山北望長白東連郡郭其大者宜從郡不從鄉然郡于<lb/>
岱遠鄉于岱近其自岱來者先從鄉後從郡矣蓋環城<lb/>
而近有南之峨嵋焉東之荆阜焉西之鳯嶺焉北之鴿<lb/>
崖虎山焉自岱來望顔城而先入與萊人共之者有嶺<lb/>
西之禹峯土門西之樵嶺闗下之罋口嶺焉自岱來趨<lb/>
<pb n="KR2k0128_WYG_001-2a"/>
長白而去欲去不去延佇於淄青之界者有峪口之雙<lb/>
山臺南之入子砦焉自岱來循萊蕪谷而東去復折而<lb/>
西以啟峩嶺之秀者有東南之岳陽黑山焉郡志失其<lb/>
什九山中之人閒日補綴凡其自效於兹鄉者皆得錄<lb/>
而存之以示後之居是鄉者得攷其畧焉<lb/>
峩嶺　峩嶺者峩嵋也峩嵋也者蛾眉也山形秀曲如<lb/>
　眉之臨目也北來者十里間遙見四山髙寒一峯隱<lb/>
　秀樓閣三成在青蒼烟靄中峩嶺上文昌祠也在城<lb/>
<pb n="KR2k0128_WYG_001-2b"/>
　南闗<lb/>
鳯皇嶺　其山南接樵嶺北連西崖迢迢不極一峯迴<lb/>
　注北翔而南折如鳯鳥之矯翼然山半有玉皇宫石<lb/>
　樓古木時出清鐘遙對長河岸栁淺浦沙汀歴歴行<lb/>
　人閒閒魚鳥最為幽絶在峩嶺西南隔水對峙<lb/>
　玉皇宫宋刻四聖御押<lb/>
<pb n="KR2k0128_WYG_001-3a"/>
　<lb/>
　<lb/>
　<lb/>
　　　　　　　　　　　　右一押泐闕<lb/>
　四代皇帝御書押字謹命工再模刻于石朝夕瞻禮<lb/>
　上答聖恩宣和乙巳重六月神霄玉清宫賜紫道士<lb/>
　<hi>闕</hi>
　宋碑肖蓬瀛亭記　乘鸞跨鶴神仙之勝遊瀛海蓬<lb/>
<pb n="KR2k0128_WYG_001-3b"/>
　萊洲島之絶境世之人喜道神仙中事然不過傳記<lb/>
　所載聞而知之者耳顔泉山水之富冠絶淄境巖居<lb/>
　川觀蓋千餘家而居民之東幽谷有泉晝夜混混盈<lb/>
　而不竭是為二女衆泉合流穿雲透石潺潺焉瀉出<lb/>
　于兩山之間是為東谿山山之隂支分𣲖引不假疏<lb/>
　導灌溉蔬圃五六十區是為平流平流之側張君道<lb/>
　源别業在焉南際谷口東接水涯鑿池匯泉植蓮養<lb/>
　魚洲渚其中甃以巨石搆亭其上橋梁固而鯨背髙<lb/>
<pb n="KR2k0128_WYG_001-4a"/>
　畫舫迴而漣渚碧極目周視烟嵐四圍凭檻俯觀花<lb/>
　木叢蘙隨所矚寓皆足以滌塵襟而爽心目故能使<lb/>
　人暫到忘歸每來終日勝地若斯豈數見於人間世<lb/>
　哉克肖蓬瀛信非虚語其始鑿池余嘗為賦詩今亭<lb/>
　既成復屬余為記夫惟處市㕓而有林泉之志厭俗<lb/>
　囂而思物外之遊自非性識明達宇量夷曠孰能與<lb/>
　此道源其庶幾乎大觀己丑季秋五日新秦臺理曹<lb/>
　椽李桓記<lb/>
<pb n="KR2k0128_WYG_001-4b"/>
　元碑　天之理一耳氣之運行亦一耳故心外無天<lb/>
　天外無道舎心而求天舎天而求道猶適越而北轅<lb/>
　其謬甚矣自漢武立通天之臺候神之館承露之盤<lb/>
　雖為覬福而設亦未聞廟而奉天帝也唐明皇祖老<lb/>
　耼始宫太清于亳邑宋真宗奉天書始宫玉清昭應<lb/>
　于汴都又諸宫觀或置使以領之亦有宰輔而兼祠<lb/>
　職者而徽宗以天子之尊而加教主道君之號時琳<lb/>
　宫之在天下奚啻萬區而三清老氏之祠無處無之<lb/>
<pb n="KR2k0128_WYG_001-5a"/>
　淄郡南鄙一舎許有山名峩嶺籠水出焉峯巒秀麗<lb/>
　為諸山冠宋大觀己丑有賢而隱居黄冠曰張道源<lb/>
　者樂是山之岑蔚像玉皇而宫之松竹亭沼之勝蔬<lb/>
　果魚鼈之饒絶跡塵外以俟世路清平<hi>闕</hi>爾道源既<lb/>
　死宫亦<hi>闕</hi>灰靖康之亂迄聖朝延祐于今百禩無慮<lb/>
　六七作至泰定初年摧敝又有甚焉鄉耆胡深王福<lb/>
　凡二十輩鳩金僝工圯而復營於是神路有門靈官<lb/>
　有堂百年朽敝復為偉觀茍無此新將遂瓦礫荆榛<lb/>
<pb n="KR2k0128_WYG_001-5b"/>
　而已爾其如摩天蒼檜何是宜碑之以作義氣　前<lb/>
　鄉貢進士東洋李源撰　新授臨江路新淦州䝉古<lb/>
　學教授胡從善書　益都路益都縣典史張　益都<lb/>
　路益都縣顔神鎮巡檢時　進義校尉益都路益都<lb/>
　縣主簿周　承務郎益都路益都縣尹管諸軍鄂囉<lb/>
　勸農事喬汝楫　將仕郎益都路益都縣達嚕噶齊<lb/>
　兼管諸軍鄂囉勸農事呼圖克特穆爾　至正二年歳<lb/>
　次丙子二月日<lb/>
<pb n="KR2k0128_WYG_001-6a"/>
虎山　虎趵崖　虎者武也當鎮城之北方以填水口<lb/>
　謂𤣥武也有𤣥帝之宫焉又山雖小而作意大有力<lb/>
　如虎也趵踴躍也<lb/>
英山　鵓鴿崖　削崖臨水棲鳥起于壁間與虎山夾<lb/>
　處以助其力焉<lb/>
東阜　即荆山麓也下臨秋谷上有盤石廣平俗謂范<lb/>
　文正公讀書臺猶虎丘千人石也以僻處也隱而無<lb/>
　名在城東偏<lb/>
<pb n="KR2k0128_WYG_001-6b"/>
黑山　環城諸山多青石此獨黑取而煉之一石石得<lb/>
　二斗鐵孝鄉之釡鬵鎡犁是取資焉郡志謂言林木<lb/>
　蔽虧常如晦暝聞之不詳也在峩嶺東十五里<lb/>
罋口嶺　自土門道至青石闗二十里兩山夾谿崖壁<lb/>
　峻竦巖樹交參單車徐引數步一息時則秋泉鳴于<lb/>
　空峽谷鳥弄于隂林夕日層隂徘徊屢顧誠樵隱之<lb/>
　槃居羈塗之逸駕矣參政四明陳沂詩萬嶺千山一<lb/>
　道分向空盤磴歴青雲丹楓黄菊爭秋色白石蒼崖<lb/>
<pb n="KR2k0128_WYG_001-7a"/>
　共夕曛長劒倚峯當面立淨琴流水傍車聞秦闗蜀<lb/>
　棧無踰此絶險真穿虎豹羣<lb/>
　副使吳郡王世貞詩千秋此夾谷駐馬意徘徊蒼嶺<lb/>
　峯爭向青天線劃開人疑懸索度水憶建瓴來囘首<lb/>
　兵車地虚生命世才<lb/>
　里人孫寶侗罋口道歌罋口道中溪谷黑青石闗下<lb/>
　萬石塞馬踏石稜盤空行俯身北下愁傾側前山囘<lb/>
　合路欲無夾岸髙峯向人逼有時叠嶂如連城白日<lb/>
<pb n="KR2k0128_WYG_001-7b"/>
　蔽虧生暝色秋髙萬樹紛紫翠黑者露潤垂秋實山<lb/>
　鳥不鳴秋已深猛虎髙卧夜留跡長弓在背箭在腰<lb/>
　蠶叢自奮千夫力憶昔左車誇井陘宋武大峴快所<lb/>
　經道左馬陵伏神弩天畔壺闗擁地形又見此地設<lb/>
　天險九州則壤分徐青周家青社胙茅土山隂則齊<lb/>
　陽則魯伐齊曾記哀公年艾陵一戰雄千古先克博<lb/>
　邑後克嬴此地川岩映赤羽當年南北阻巖闗夾谷<lb/>
　臺髙孝水滸　　聖代一統亭障空青濟分疆開二<lb/>
<pb n="KR2k0128_WYG_001-8a"/>
　府白羊水落羣山髙天末秋風吹錦袍騰逃山鬼奔<lb/>
　蒼䑕無限寒光照寶刀<lb/>
禹山　去城西十五里為王大嶺四望層巒起伏淼淼<lb/>
　如連波孤峯桀立萬山之表時有雲氣浮浮帶其蒼<lb/>
　岫雨則先起晴則後散城中之雨候也<lb/>
樵嶺　登團山而南望重岡合㳫灌木塞塗是樵嶺也<lb/>
　其下開敞小有田居樵屋依岩三三兩兩中多白石<lb/>
　晴沙氿泉側瀨交影青林之下炎陽朱夏失其酷暑<lb/>
<pb n="KR2k0128_WYG_001-8b"/>
　樵嶺泉也今懸崖有洞去地百尺猿引而上容數百<lb/>
　人土人避兵處也在城西南十里<lb/>
八子砦　北為深谷西為門東南皆巉岩不可以上對<lb/>
　谷有人家茅屋啣山半裂石間有洞在巖際不可梯<lb/>
　攀中多夜明砂土人歳一取之縋崖而入在城西十<lb/>
　里<lb/>
石馬山黄紅峪在城南三十里<lb/>
　趙進美黄紅峪記并詩村居日已踰亭午客有談黄<lb/>
<pb n="KR2k0128_WYG_001-9a"/>
　紅峪之勝者率爾命蹇過墟落阡陌數里陟山麓山<lb/>
　率磅□爭竒無所容不可往至峪則岩盡立林木皆<lb/>
　俯忽有邃壑逶迤而開者秋潦之所出也人因以通<lb/>
　焉竒石笏列既往即攀援以登未里許導者邀予遵<lb/>
　左岩之足猿引以上予恃掖者掖者恃蔓葛影皆遙<lb/>
　懸至一洞仰視其户猶在百尺巔登者手口膝足皆<lb/>
　倚於石如將入焉所倚各相附始徐移其一不可上<lb/>
　下視不知所至惟聽于石踞洞而望重山蒼然危岑<lb/>
<pb n="KR2k0128_WYG_001-9b"/>
　傾岫異勢而同賞古巖對峙雜木森拔時見一二人<lb/>
　出没鳥巢枯葉間風畟畟不止良久而下復循峪以<lb/>
　入山愈迫石愈瘦而壯細流亹亹鏘然鳴答巖半有<lb/>
　小泉甚湛洌落苔蘚中散流若無遊者至此忽自見<lb/>
　其影在石上乃共嘆悵焉初至第三潭潭淺而澄寒<lb/>
　石相依寂寞幽潔若為冬意所束又百餘步則第二<lb/>
　潭皆氷矣石氣互映不可辨氷上有枯樹痕勁枝頽<lb/>
　榦皆如畫復進則石之或植或卧咸丈餘錯<graphic n="KR1095" url="https://raw.githubusercontent.com/kanripo/KR-Gaiji/master/images/KR1095.png" mimeType="image/png"/>相承<lb/>
<pb n="KR2k0128_WYG_001-10a"/>
　初謂徑且窮既數踰之衣袂冷冷有聲受吾趾者皆<lb/>
　若奔雲積雪目力所聚惟蒼寒肅肅而已初潭淵瑩<lb/>
　秀徹石環之以鑑其古貌嵯峩參差大者箕踞小者<lb/>
　旁睨而以潭也則意益孤勢益嚴致益冷而潭亦因<lb/>
　石以成其靜峪至此且盡巖既合而怒起數百丈老<lb/>
　藤盤蜒空遊異木交䕃夏秋間來石上者不見星日<lb/>
　瀑布乘巖首而垂飛沫四濺潭上之石皆不可坐卧<lb/>
　潦水既收潭石皆定人始得近狎之而猶凛然憭慄<lb/>
<pb n="KR2k0128_WYG_001-10b"/>
　神凄息斂若無依也峪既窈窕幽窅層障阻蔽暝色<lb/>
　冉冉方自衆山來而遂已先暮潭石清寂出其光潔<lb/>
　並以照人歸者如行淡月中忘吾勞焉<lb/>
　嚴冬方凛冽緒風沐寒疇空林依積雪寂寞發竒遊<lb/>
　暝色入鴻濛岩靜清潭幽微雲翼孤峯素石鳴潛流<lb/>
　絶壁無晦明日夕蒼烟留嵐氣何處滅時見歸鳥投<lb/>
　隂壑雷雨古山光草木收苔潔含晨氷返照披暮丘<lb/>
　衆岑相波濤𣺌如漾輕舟<lb/>
<pb n="KR2k0128_WYG_001-11a"/>
西阜　當禹石門外之巖崖也<lb/>
　孫廷鐸清明飲西阜詩天亦愛時節風恬物自清以<lb/>
　君臨水意動我看山情野圃垂新栁春城上舊鶯蕭<lb/>
　辰多勝事隨意一班荆　壺觴雜坐卧徙倚晩烟生<lb/>
　自覺憐同調誰能惜宿酲席邊芳草合眼底李花明<lb/>
　不有石門唱那知物外情<lb/>
<pb n="KR2k0128_WYG_001-12a"/>
　　水泉<lb/>
青州之水載在禹貢曰海若淄若濰若汶<hi>南汶</hi>若濟旁<lb/>
見於傳乘曰澠廣於水經曰汶<hi>北汶</hi>若膠若巨洋皆川<lb/>
水也禹堙洪水除菑害疏貢道則已非是不書蓋舉其<lb/>
大而細者可畧也大禹既没陵谷變移尋經脈水時有<lb/>
牴牾故桑欽又詳之蓋舉其細而大者可按也海納百<lb/>
川川納衆流一勺之多亦歸溟渤匪是則河海無以成<lb/>
其大故酈道元水經注剔山窮谷錄及涓泉野渚渟潭<lb/>
<pb n="KR2k0128_WYG_001-12b"/>
悉歸掌故蓋舉其纎而細者可盡也若又其隱者泉生<lb/>
階戺清瀨時聞潤起雲根秋泓乍瀉事已微矣非其土<lb/>
著孰記潜源聊舉昔人所遺復綴於此非其境者雖近<lb/>
不錄焉<lb/>
大洪泉<hi>又名白雲泉</hi>　在鳯嶺之陽阿巉岩壘叠相承<lb/>
　如版幹怒濤裂石而出水竇處可濶八尺髙六七寸<lb/>
　傾岩爭吐石淙懸注下激深潭驚湍急峽恍忽動搖<lb/>
　每清秋霽夕緣溪洄溯雪浪飛寒覺微風扇於蘋末<lb/>
<pb n="KR2k0128_WYG_001-13a"/>
　臨石徙倚如霧露沾人雖去之若遙砰雷之聲猶自<lb/>
　在耳按黄河之下吕梁謂之洪言其驚急而盛大也<lb/>
　郡乘訛為打閧或又從而實之鄙俚無文失其趣矣<lb/>
　趙進美白雲泉詩猶借危岑勢獨宜幽者聞色侵寒<lb/>
　石淨聲自亂雲分晴動蒼蘿徑秋生白鷺羣壺觴莫<lb/>
　早返留看月紛紛　竒雲吐潔岫逺似此泉光但在<lb/>
　溪聲内同分山氣凉風烟接㶑灔城郭入青蒼前浦<lb/>
　孤峯下森森魚鳥鄉<lb/>
<pb n="KR2k0128_WYG_001-13b"/>
藥王泉　出大洪泉下白石硠砢荇芹䝉密吹浪翻瀾<lb/>
　汩汩四出以上承洪泉之頹波不辨其際但覺水面<lb/>
　至此乃突而髙洪水有涸此泉不絶<lb/>
白羊河　出西山流入甕口道亂流齒齒數里行積石<lb/>
　中水南有巨石臨倚方廣若三間屋亭亭如波上立<lb/>
　下則晴沙散雪吹影鏤紋夕陽微射時覩沙面如縱<lb/>
　筆竒書恍恍無定悉天然二寸魚與石旁木葉秋花<lb/>
　相映時則稱此石為釣魚臺其水東去又入石磵中<lb/>
<pb n="KR2k0128_WYG_001-14a"/>
　壁門斗絶無復寸土束隘爭鳴落石潭中曰黑石之<lb/>
　灣又北帶麓泉水以入孝水也<lb/>
麓泉　出黑石灣下河東岸側<lb/>
孝泉　出大洪泉百步外顔文姜祠下深源靜閟滙為<lb/>
　清池深可丈餘浮泡泛珠吹沙湧起澄淨寒徹不掩<lb/>
　針芒藻翻荇搖皆可辨數其上虚簷翠栢負日髙寒<lb/>
　臨斯池也靡不倚檻徘徊蠲煩易慮者矣水出祠外<lb/>
　與大洪泉水合逕踐積石悉成湍瀨峩嶺之陽諸山<lb/>
<pb n="KR2k0128_WYG_001-14b"/>
　泉水左注之鷺立鳬投小有渟瀦乃行峽中石梁起<lb/>
　於絶壑闌干横帶兩山過梁支離泉栁林泉水右注<lb/>
　之北流逕西寺閣前黄石起於山根輕湍為之洄注<lb/>
　至鎮城西北范河口范水左注之又北沙溝山水右<lb/>
　注之又北出於兩山之間是為虎山矣其水半瀦深<lb/>
　陂半流石上又東北後峪諸山泉水左注之又屈曲<lb/>
　西北石臼河水右注之又北至般陽與般水會<lb/>
　趙進美孝泉詩逶迤近桑梓觸事皆可悦矧兹曉山<lb/>
<pb n="KR2k0128_WYG_001-15a"/>
　淨復對寒泉潔寥寥廣殿虚肅肅凉風發弱荇搖中<lb/>
　池素濤散成雪石壁瀉微雲鳥聲弄清樾倚欄蕩塵<lb/>
　纓顧影傷短髮十年困奔走望逺意飛越何當耕溪<lb/>
　濱放歌甘薇蕨　惆悵石橋古樹凉天涯行李豈能<lb/>
　忘已知山意多秋雨自聽泉聲到夕陽<lb/>
支離泉　出鳯山峽口本沙泉細水而枯旱不竭昔有<lb/>
　道士劉支離呪此水有竒異立碣書符於泉上石蹟<lb/>
　猶存今移於山上玉清宫其詳不可得聞<lb/>
<pb n="KR2k0128_WYG_001-15b"/>
栁林泉　出支離泉下菀栁繁隂可枕可漱<lb/>
二女泉　出城南峩嶺之北麓東西有二泉東泉清深<lb/>
　珠而不藻西泉淵閟藻而不珠泉南舊有二女堂今<lb/>
　四角石礎猶存蓋聞昔有二女閔其父母老獨無兒<lb/>
　遂乃共誓不嫁投身淨門以資供養泉上是其出家<lb/>
　之處惜其碣石湮滅事蹟難詳其曰龍泉曰珍珠泉<lb/>
　者皆後人之所目也夫畵龍不靈照乘非寶忍没獨<lb/>
　行成斯淺義因緣乖格未謂愜然泉上今為龍泉寺<lb/>
<pb n="KR2k0128_WYG_001-16a"/>
　桐栢蘙欝香臺閒靜以近山也鳥聲多而人迹少時<lb/>
　聞僧伽讃揚清𣑽值秋髙氣徹則萬柿垂紅於金字<lb/>
　丹魚吹碧於淨池此焉棲息亦為勝因水出寺北流<lb/>
　逕趙御史班璽園亭至於城下半入水門半落隍中<lb/>
　西流北折同入范河以歸孝水也<lb/>
　趙進美疏泉記　龍泉水入南城而支焉又遶西城<lb/>
　外城中西南人皆臨水而居日得一人合城中西南<lb/>
　人其得不計矣今歳旱泉不能出日失一人合城中<lb/>
<pb n="KR2k0128_WYG_001-16b"/>
　西南人其失不計矣合城中西南人而出之或一人<lb/>
　或一日或數人或數日耳其得又不計矣塞既久泉<lb/>
　必他溢若大雨泉不能出然能没也彼時出之其失<lb/>
　又不計矣衆計必能知此崇禎十一年五月二十八<lb/>
　日余姪世榮實倡利濬之舉亹亹新流長幼沛悦爰<lb/>
　刻同言以識始作<lb/>
　孫廷銓過趙侍御園亭詩我屋青岩側君園碧水潯<lb/>
　蒼茫連一徑蕭摵寄遙心泉落山皆響門深栁自隂<lb/>
<pb n="KR2k0128_WYG_001-17a"/>
　坐來幽興愜聽徧應時禽　小築非時就孤亭羨此<lb/>
　安人家分水石吾土富林巒病覺抽簮好官虞避地<lb/>
　難終當茅結屋渾似此中看<lb/>
范泉　出東阜范文正公祠堂下祠前臨秋谷澗道迴<lb/>
　合舊富喬木其泉流入澗遶樹穿林木葉泉聲瀟瀟<lb/>
　響答文正微時讀書處也按文正父為淄青記室客<lb/>
　死文正少孤育於長山朱氏因名朱説嘗讀書長白<lb/>
　山醴泉寺斷虀畫粥刻苦勵志及登第乃易姓名故<lb/>
<pb n="KR2k0128_WYG_001-17b"/>
　其表曰入境遂稱張祿乘舟偶効陶朱以秋谷之接<lb/>
　迹長白實為勝地伏讀棲尋其有由然近居人於此<lb/>
　谷上逺駕石梁平通山脚接引泉水遂乃於梁上跨<lb/>
　谷分流每尋梁憇集虚谷來風青岩阻日弄溪光拾<lb/>
　澗藻石梁上下南澗北流東泉西逝月淨波明宛成<lb/>
　十字濠梁之性樂以忘還其水逕乎城中與二女泉<lb/>
　合其支流之不上石梁者循山旁注逕趙濟美凉洞<lb/>
　亭南落入於澗皆於城北會為范河以歸孝水也<lb/>
<pb n="KR2k0128_WYG_001-18a"/>
　分署通判平定和清遊范泉詩　龍泉之東秋谷口<lb/>
　瀉出寒流潄瓊玖誰種長松綠蔽天繫雲兩岸垂楊<lb/>
　栁凉透襟裾暑氣微范老藏修歳時久雲間片石讀<lb/>
　書臺籃輿直上荆山陡平看翠壁夾長川鳥鳴不見<lb/>
　紅塵走相逢月色滿山堂況有清人載斗酒岡南岡<lb/>
　北盡桃林問花開後還開否待得春歸約再來尋真<lb/>
　肯負攀枝手恣遊何處問髙風千載古人吾尚友<lb/>
　孫廷銓初春賊退後偶過范泉詩　晴嵋猶照石牀<lb/>
<pb n="KR2k0128_WYG_001-18b"/>
　書樹杪危欄晩眺餘石引泉聲成宛轉雪殘山意上<lb/>
　清虛條風微欲迎𤣥鳥弱荇春來聚白魚斗酒相呼<lb/>
　頻未厭近時憂樂倍躊躇<lb/>
　趙進美同題　風日今晨定山烟盡作春艱難郭外<lb/>
　意珍重亂餘身溪色分晴逺城寒借栁新清吟同倚<lb/>
　杖幽磬更依人　又歳暮飲家岐叔秋谷園亭　樹<lb/>
　暗溪聲遶山明日氣啣雲霞寒入座氷雪靜依巖謝<lb/>
　客烏皮几長歌白木鑱薜蘿春欲發三徑莫全芟<lb/>
<pb n="KR2k0128_WYG_001-19a"/>
　又别墅作效晩唐　十里嵐光烟後新蕭蕭灌木照<lb/>
　溪濱青鞋短杖尋山志白石寒泉隱士身斷續蟬聲<lb/>
　草閣雨髙低驢背板橋人北窻栁色風吹入薄暮雲<lb/>
　歸滿四鄰<lb/>
雙泉<lb/>
觀音泉<lb/>
沙泉　皆出范泉南秋谷中北與范水合<lb/>
馬君祠泉<lb/>
<pb n="KR2k0128_WYG_001-19b"/>
張一泉　皆出西山旱溢無時夏秋水漲則粼粼成川<lb/>
　同為沙溝河以達孝水<lb/>
　孫廷銓晩秋過馬君祠詩　孤村人境外烟火負巖<lb/>
　居茅屋圖堪倣霜林錦不如峯迴看路誤木落識天<lb/>
　虚日夕狂歌起依稀是接輿　小圃深藏壑危峯欲<lb/>
　造天刈葵千樹露蒸棗一林烟山勢連愚谷溪流似<lb/>
　冷泉翻愁車馬過蘿徑最髙懸<lb/>
務子泉<lb/>
<pb n="KR2k0128_WYG_001-20a"/>
倒流河<lb/>
梁莊泉　皆出東山合流逕彼岸寺南入於孝水按後<lb/>
　峪村彼岸院金世宗大定四年勅建有尚書禮部牒<lb/>
　文刻石院中餘文剝蝕不可辨讀矣其寺後枕山阿<lb/>
　前臨溪水平泉深栁可以植蓮菱泛鳬鷺為勝觀也<lb/>
　按水經注隴水南出長城中<hi>舊注當作瀧水瀧有雙籠二音</hi>東北流<lb/>
　至般陽縣故城西南與般水會水出縣東南龍山俗<lb/>
　亦謂之為左阜水西北逕其城南王莽之濟南亭也<lb/>
<pb n="KR2k0128_WYG_001-20b"/>
　應劭曰縣在般水之陽縣資名焉其水又南屈西入<lb/>
　瀧水北逕其縣西北流至萌水口萌水出西南甲山<lb/>
　東北逕萌山西東北入于瀧瀧水又西北至梁鄒東<lb/>
　南與魚子溝水合水南出長白山東抑泉口山即陳<lb/>
　仲子夫妻之所隱也孟子曰仲子齊國之世家兄戴<lb/>
　祿萬鍾仲子非而不食避兄離母家于於陵即此處<lb/>
　也其水又逕於陵縣故城西王莽之於陸也世祖建<lb/>
　武十五年更封則鄉侯侯霸為侯國其水北流注于<lb/>
<pb n="KR2k0128_WYG_001-21a"/>
　瀧水瀧水即古袁水也故京相璠曰濟南梁鄒縣有<lb/>
　袁水者也瀧水又西北逕梁鄒縣故城南又北屈逕<lb/>
　其城西漢髙祖六年封武虎為侯國其水北注濟其<lb/>
　城之東北又有時水西北注焉<lb/>
　青州府志古孝水一名籠水今孝婦河也北注般陽<lb/>
　般水入焉又北逕長山縣西又北逕新城縣西又北<lb/>
　入于小清河抵髙苑博興樂安又東北髙家港入于<lb/>
　海<hi>小清河即濟水之支津也</hi>
<pb n="KR2k0128_WYG_001-22a"/>
　　城市官署縁起<lb/>
余行萬里而歎人事之治亂靡常地氣之盛衰有故也<lb/>
或都邑而廢為丘墟或鄉聚而蔚為奥府其將興也賢<lb/>
必衆多其將廢也俗必先壞不可不察也孝鄉于古雖<lb/>
無專城然其郊于齊魯則大國也錯于淄青則雄州也<lb/>
南接泰嶽其山鬱儀以嵯峨猶岱畎也孝水洋洋潤數<lb/>
百里卒放乎清河以達滄海猶濟澨也古者巷有人亭<lb/>
有長到今傳之有賢則名地不在大矣有明隆萬以前<lb/>
<pb n="KR2k0128_WYG_001-22b"/>
孝鄉為青州巡道之治府巖闗巨防阻三面以制十八<lb/>
城亦形勢之宗也一女煽亂三勤王師變起蒲臺禍延<lb/>
長峪鎮之驚豈鎮之孽哉世宗之世名賢作鎮繕我城<lb/>
隍綏我父老筦絃俎豆以安經鋤百餘年間彬彬乎興<lb/>
於禮讓文學矣<lb/>
巡檢司　宋以上無考今按顔文姜靈泉廟金皇統元<lb/>
　年碑載淄川縣顔神店巡檢徐<hi>闕</hi>庵上村白雲觀元<lb/>
　至元二十七年碑載益都縣顔神巡檢馬受則巡檢<lb/>
<pb n="KR2k0128_WYG_001-23a"/>
　一官自金元已有凡歴五百年至今因之也<lb/>
撫按行臺　𢎞治八年山東撫按以顔神鎮為地方要<lb/>
　害建立行臺一所常川巡行駐節<lb/>
按察分司　正徳五年添設青州道兵備僉事一員往<lb/>
　來駐劄每歳在鎮<hi>闕</hi>個月建城以後地方無事巡道<lb/>
　常川駐府城非有公事不至鎮城矣<lb/>
青州府通判分署　正徳十二年巡按御史黄某奏請<lb/>
　下兵部議覆看得顔神鎮南至萊蕪縣兩山夾立接<lb/>
<pb n="KR2k0128_WYG_001-23b"/>
　連新泰䝉隂山嶺北鄰淄川長山孝婦河水拖遶地<lb/>
　勢險要山川環抱軍民雜處多有以强欺弱以衆暴<lb/>
　寡又兼各縣挾分土分民之私以致羣盜借出此入<lb/>
　彼之險題奉欽依添設青州府捕盜通判一員在鎮<lb/>
　專管防禦兼轄新淄長萊等縣地方有警即調遣兵<lb/>
　馬聽其約束萬厯二十年本㕔通判劉芬桂上請兩<lb/>
　院奏准頒給闗防一顆崇禎十二年朝有裁府㕔添<lb/>
　練備之舉部議將本㕔衙門裁革鄉官兵部尚書仇<lb/>
<pb n="KR2k0128_WYG_001-24a"/>
　維禎等具呈㕔官萬不可裁兩院奏准復舊<lb/>
　附𨽻人　正徳十二年兵部題准設通判遂奉撥青<lb/>
　州道團操快壯五百餘名在鎮操演防守取食於淄<lb/>
　新萊壽髙䝉六縣載入各縣賦役全書後因承平日<lb/>
　久各縣災傷陸續裁減尚存快壯一百六十名至順<lb/>
　治五年盡裁去<lb/>
　萬厯四十八年嶧縣蓮賊作亂本鎮通判李延芳請<lb/>
　添兵防禦准撥青州營兵一百員名又召募新兵一<lb/>
<pb n="KR2k0128_WYG_001-24b"/>
　百名益都縣設處工食在鎮鎮守事平始撒<lb/>
　　按本㕔設官以來其有政績生祠者　南樂魏怡<lb/>
　　祠在秋谷范公亭後　闗中趙存誠祠在鳯皇頂<lb/>
　　上　闗中李延芳祠在顔文姜靈泉廟旁　桐城<lb/>
　　齊登輔祠在永濟大橋東畔<lb/>
　附設官議三則　一㕔屬兼轄四邑不當改去按濟<lb/>
　南李攀龍顔城碑記四方亡命嘯而過市百數十年<lb/>
　冀氏姚氏九為倡亂以毒我百姓蕩我廬舎至令一<lb/>
<pb n="KR2k0128_WYG_001-25a"/>
　妖女子三勤王師兵部設官議云各縣挾分土分民<lb/>
　之私以致羣盜借出此入彼之險是往昔顔山之亂<lb/>
　非必土人之為之實四方逋逃不可究詰之為之也<lb/>
　四邑既歸疆索百年遂靖萑苻效可覩矣一旦謂區<lb/>
　區郡倅無事此穰穰者為遽削而去是嚮其利乃忘<lb/>
　其功去其害又辭其費本末輕重未深權也一團操<lb/>
　快壯不當全罷無事而養土兵與有事而調客兵利<lb/>
　害孰多計眉睫者必曰客兵便事至而集事平而罷<lb/>
<pb n="KR2k0128_WYG_001-25b"/>
　費不加長兵不加募也故客兵便懷逺算者必曰土<lb/>
　兵便安其田廬習其險易釁不外生民不内擾也故<lb/>
　土兵便試就前事權此二議彼亂者九起王師三勤<lb/>
　計其為費必不減於五百團操民快之口食明矣一<lb/>
　通判既專城本鎮不當頻數視篆他邑是官之設既<lb/>
　號賊曹非望以焦頭爛額為功將借以建威消萌為<lb/>
　重況鎮城之衆視下邑不啻倍之鄰山逼近去縣復<lb/>
　遙穰穰待命累月無官鄉之人即欲親鄰善俗不煩<lb/>
<pb n="KR2k0128_WYG_001-26a"/>
　雀角其如越境暴客輕肆狗偷何顧其才者既樂親<lb/>
　繁劇之事不耐端居其賢者即欲以雅俗坐鎮為心<lb/>
　難違上指豈寧鎮人望治之情恐亦非初議設官之<lb/>
　意也<lb/>
石城　嘉靖三十六年本鎮舉人趙敬簡等議本鎮雖<lb/>
　有捕盜通判一員出入無僚佐可屬進退無城池可<lb/>
　守誠所謂獨坐窮山放虎自衞者也請建石城保安<lb/>
　地方兵備道副使王世貞據以上請巡撫都御史傅<lb/>
<pb n="KR2k0128_WYG_001-26b"/>
　頤巡按御史段顧言行青州府知府李尚智本㕔通<lb/>
　判倪雲鷴諸城知縣李永康臨淄知縣衞心親詣本<lb/>
　鎮率耆儒鄉民踏勘卜吉督工建城閲三月而告竣<lb/>
　周五百丈門四南曰龍泉北曰范河東曰荆山西曰<lb/>
　禹石水門三一偏龍泉而西一偏禹石而北一偏范<lb/>
　河而東崇禎間添作瞭臺八小水門一當荆山門下<lb/>
　南受二女泉水入城分為二一沿城脚而西入于文<lb/>
　廟泮池出逕石橋又北逕府館折而西出西水門一<lb/>
<pb n="KR2k0128_WYG_001-27a"/>
　北流至于隅首又分為二一沿西街而西至石橋與<lb/>
　泮水合一北流逕東隅首出北水門東受范水西流<lb/>
　至于隅首與二女泉水合府館在城西街文廟在其<lb/>
　南行臺在其東城隍廟在南門内義學在北街此城<lb/>
　中之大畧也<lb/>
　城西之民夾禹石門而西至于隅首有横街北出郭<lb/>
　門而近南出郭門而逺東負郭稍南負峩岩西枕孝<lb/>
　河是為大街　大街北出亂河而西起于西寺之崖<lb/>
<pb n="KR2k0128_WYG_001-27b"/>
　陂陀而下北至于叠道西負崖東枕孝河為西冶言<lb/>
　琉璃之罏冶也其民多業琉璃　大街南出過山峽<lb/>
　石橋山房髙下環泉而居炊烟三接水石間之北負<lb/>
　峩岩西依鳯山之麓南望黑石之灣為神頭　城東<lb/>
　之民夾荆山門而東南負峩岩北枕范河抵澗道折<lb/>
　而南至于雙泉為秋谷口　城南之民傍峩嶺之阿<lb/>
　屈曲斜連以逐龍泉之分流為南道　城北之民起<lb/>
　于范河橋北跨大河之伏流又北倚于灘東連荆阜<lb/>
<pb n="KR2k0128_WYG_001-28a"/>
　抵于石洞為北闗北嶺其民多業瓷窑　河灘之西<lb/>
　起于叠道北至于沙溝為税務司街其民多販瓷器<lb/>
　此附郭居民之大畧也<lb/>
　山東按察使司副使分巡青州道太倉王世貞碑銘<lb/>
　世貞不佞既已城顔神則諸父老走李先生文記之<lb/>
　而李先生雅善余故於文稱稍過非當不佞中丞公<lb/>
　侍御公之教也與二三大夫士之謀也余惡敢雍容<lb/>
　而坐顓之余不佞又惡敢雍容而顓諸父老之力以<lb/>
<pb n="KR2k0128_WYG_001-28b"/>
　為己功諸父老從子弟蒿萊其畝日夜胼胝將事矣<lb/>
　即因材於山髙下陂陀減省他費十之八九而寧無<lb/>
　一二酒漿飯炊之費以勤諸父老二三大夫士𤓰分<lb/>
　版築杖馬箠而人䇿之亦既勞止篳路藍縷以啟兹<lb/>
　城拮据忉忉寔唯二三大夫士與諸父老共其何不<lb/>
　佞之有不佞則竊復隱虞焉為諸父老城顔神者城<lb/>
　之已耶將縣之也城之而前使者以萬計囁嚅旁喝<lb/>
　迄靡敢動今不旋踵而告成事諸父老業已受賦二<lb/>
<pb n="KR2k0128_WYG_001-29a"/>
　百里外不勝其煩附庸即百雉之崇易易若是規而<lb/>
　縣之則可縣之將為若置令若丞蝟役毛供齕人於<lb/>
　袵席間哉而割三邑之膏壤使其民與諸父老並削<lb/>
　而敝筴大左不取也語云見已事不能見將然即令<lb/>
　今决城縣利害與他日身所受本末岐異矣然未可<lb/>
　箸數而舌析姑以明余志耳余不佞敢遂籍二三大<lb/>
　夫士暨諸父老子弟姓名系之碑隂而傳以銘　銘<lb/>
　曰顔姜之山厥陽瀉鹵夾谷造天綰轂其口萊新西<lb/>
<pb n="KR2k0128_WYG_001-29b"/>
　控淄益東走五民居之匪利南畝作為竒袤即山而<lb/>
　取盜鑄椎埋韋跗帓首矛鈐日尋何戎不莽唯余睅<lb/>
　目靡富靡穀本之不探而末是矚厲我父老以勤版<lb/>
　築薙野罄室壺簞道屬唯兹父老藩屏是篤石城峩<lb/>
　峩可以礪鏃危岡冠領腴泉滋腹在易有言設險守<lb/>
　邦衞以武師周以崇墉遏軋亂萌毋使蔓張母若安<lb/>
　之薄征厚藏刃鎩鈎喙枉矢大槍銷為鋤耰趣而農<lb/>
　桑比屋興讓遵彼周行牧臣罪言敢告職方<lb/>
<pb n="KR2k0128_WYG_001-30a"/>
　李攀龍青州府志序顔神可城而不可規為縣以官<lb/>
　具則民匱而險不為用也<lb/>
灌長氏曰吾聞諸父老城之始卜也其繇曰城不過百<lb/>
年當盛又百年而衰兹溯厥生初蓋盛已久矣明之衰<lb/>
也災祲相仍九州雲擾通都望郡凋落多矣而此鄉獨<lb/>
完今又二十年而百堵皆作察其生聚似又過焉夫此<lb/>
石田非加闢也為者非加疾也君子甚禍無故之利而<lb/>
惜望外之福彼佌佌有屋䔩䔩有穀其謂此何哉夫賈<lb/>
<pb n="KR2k0128_WYG_001-30b"/>
人子徒見微利醉飽侈淫驟獲而驕不顧其後固細人<lb/>
之情也觀子弟者視其父兄觀齊民者視其鄉大夫以<lb/>
謂教行自上也救敝之道寧為朴無為豪寧為愿無為<lb/>
薄即衰可持盛可蓄也凡我鄉大夫共慎此哉<lb/>
　<lb/>
　<lb/>
　<lb/>
　顔山雜記卷一<lb/>
</p>
<p>
</p>
  </div>
<div>
<head>顔山雜記卷二</head> <lb/>
    <p>
<pb n="KR2k0128_WYG_002-1a"/>
欽定四庫全書<lb/>
　顔山雜記卷二<lb/>
　　　　　　　　　秘書院大學士孫廷銓撰<lb/>
　　鄉校<lb/>
聞之先正之言曰先王之興文治非獨長養賢能以隂<lb/>
消天下之跋扈而去其怒也故五尺之童入塾知敬杯<lb/>
酒之聚無禮必譁庠序之教顧不重哉及其敝也士氣<lb/>
浮薄莠言日進使秦人遷怒於詩書而一炬盡之又厲<lb/>
<pb n="KR2k0128_WYG_002-1b"/>
禁焉卒之民氣飛揚教猱升木其禍旋自中之乃更速<lb/>
於游談而詩書固至今存也故禮教雖薄勝於無禮學<lb/>
術雖敝善於無學何也璆然充盛者甲兵之色也温文<lb/>
遜志者俎豆之容也今試與建羽旄擐甲胄千夫决拾<lb/>
鼓角而起雖仁者於此奮焉有殺人之心矣試與列絃<lb/>
歌陳詩史講席在前更老在右雖勇者於此油然有安<lb/>
禮之志矣若是者何也勢固使然雖其衰敝勿可廢也<lb/>
鎮之學宫莫詳其始宋元嘗設山長以主守之蓋僅矣<lb/>
<pb n="KR2k0128_WYG_002-2a"/>
明嘉靖間通判羅賢增修式廓自是春秋釋菜品式備<lb/>
具諸士皆從禮俗寖昌文學興起世有顯者矣<lb/>
　　按石馬村古佛院元世祖至元二十五年碑刻是<lb/>
　　益都縣顔神教諭鄭琥書恐即當時山長也今廟<lb/>
　　中明碑乃云此廟之設創于元統三年元統是順<lb/>
　　帝最初年號豈學官已設于元初而學宫顧遲于<lb/>
　　元末耶且元統紀號止厯二年嗣即復襲世祖故<lb/>
　　號改元至元又並無元統三年也其説訛誤不足<lb/>
<pb n="KR2k0128_WYG_002-2b"/>
　徵今不載<lb/>
趙汝弼字<hi>闕</hi>　嘉靖癸夘鄉科<lb/>
趙敬簡號龍泉嘉靖丙午鄉試第<hi>闕</hi>名鞏昌府通判<lb/>
趙敬賓字玉臺敬簡弟嘉靖戊午鄉科宿遷知縣<lb/>
李時華字還青萬厯癸酉鄉科<lb/>
趙爾待字需齋敬簡子萬厯癸酉鄉試第四名金華府<lb/>
　推官<lb/>
李時輝字惟青時華弟萬厯戊子鄉科己丑進士西安<lb/>
<pb n="KR2k0128_WYG_002-3a"/>
　府推官兵部主事復降大同府推官邑人通政曹璜<lb/>
　有傳秃翁李贄焚書有答李惟青書<lb/>
欒行言字訥菴萬厯乙酉鄉科霍丘知縣<lb/>
劉若虚字惺源萬厯辛夘鄉科<lb/>
張曉字明衡萬厯庚子鄉試第二名丁未進士兵部尚<lb/>
　書總督宣大<lb/>
趙振業字塈垣萬厯戊午鄉科天啟乙丑進士御史巡<lb/>
　漕江南督學江南副使晉階參政<lb/>
<pb n="KR2k0128_WYG_002-3b"/>
王𢎞化字懷麓萬厯戊午鄉科茶陵知州<lb/>
張聯軫字朗生曉子天啟甲子鄉試第三名<lb/>
孫景昌字羲侣崇禎癸酉鄉科庚辰進士南昌知縣有<lb/>
　傳在别集<lb/>
劉龍光字昆禄崇禎丙子鄉試第四名丁丑進士行人<lb/>
趙進美字韞退振業子崇禎丙子解元時年十七歳庚<lb/>
　辰進士給事中叅政<lb/>
孫廷銓字伯度崇禎己夘鄉科庚辰進士大學士<lb/>
<pb n="KR2k0128_WYG_002-4a"/>
孫廷鐸字道宣崇禎壬午鄉科<lb/>
趙班璽字受介爾待曾孫順治乙酉鄉試第四名丙戌<lb/>
　進士御史巡按四川山西<lb/>
張聯箕字即公曉子聯軫弟順治戊子鄉科乙未進士<lb/>
　鄉寧知縣<lb/>
張之翰字平侯暁孫順治辛夘鄉試第二名時年十六<lb/>
　歳<lb/>
李融和字介昭順治庚子鄉科<lb/>
<pb n="KR2k0128_WYG_002-4b"/>
吕維檊字仲英康熙癸夘鄉科丁未進士<lb/>
　按益都縣孝婦鄉編户二十一社鎮城附郭八社耳<lb/>
　右所集錄悉附郭人外如列卿記所載王讓字宗禮<lb/>
　幼有孝行嘗廬墓致湧泉之應洪武末由鄉薦授國<lb/>
　子學錄永樂中簡侍皇太孫讀書讓在講筵首陳堯<lb/>
　舜之道惟在孝弟人主躬行孝弟則天下感化不勞<lb/>
　而治每談經必端凝拱立敷宣明暢太孫敬而愛之<lb/>
　時同事之臣陳山張瑛以順㫖被寵戴綸林長懋則<lb/>
<pb n="KR2k0128_WYG_002-5a"/>
　强諫不少詭隨惟讓謙黙寡言每進規諷亦委曲切<lb/>
　中事情太孫斂容聽之及扈從北行常被召見適甘<lb/>
　泉教諭張昱東阿教諭韓岫永年教諭劉順皆被簡<lb/>
　擢為國子博士侍皇太孫讀書讓雖先進以官序折<lb/>
　節下之意恬如也洪熙初太孫正位東宫進左春坊<lb/>
　庶子未幾東宫即位是為宣宗以傅導功陞讓吏部<lb/>
　右侍郎綸等皆居其次時同官黄宗載負才尚氣讓<lb/>
　每懷退遜遂交好日密在部二年因浙江秋租負欠<lb/>
<pb n="KR2k0128_WYG_002-5b"/>
　積多命讓督理未幾卒時七十四讓言若不出口而<lb/>
　持身素履人所不及洊歴榮顯恭儉若布衣時為上<lb/>
　簡注未嘗矜耀忠亮清介始終如一孝鄉八陡社人<lb/>
　也又郡志列鄭光溥號一山嘉靖丁酉以選貢舉北<lb/>
　京解元戊戌進士除行人歴陞山西提學僉事贍通<lb/>
　五經先行後藝西士向風孝鄉原泉社人也翟鳯翀<lb/>
　字凌𤣥萬厯甲辰進士知任丘擢御史以中涓漸作<lb/>
　威福主權慮有旁落抗疏指斥吕貴冉登等且曰陛<lb/>
<pb n="KR2k0128_WYG_002-6a"/>
　下一切政令批發雖曰親裁獨斷實非公聽並觀大<lb/>
　臣造膝無從小臣叫閽不應所當前而善為逢迎者<lb/>
　皆宦寺也叅嗔喜而居其㑹巧隂陽以行其私相引<lb/>
　相煽轉伺轉工請乞差遣之命至不逾時而用人行<lb/>
　政偏以閡隔釀叢脞之階折檻批鱗之士或傅重辟<lb/>
　而元惡大憝反以夤縁生出脱之路營惑屢售浸假<lb/>
　遂開如吕貴冉登凌應登之事旬日間迭見告矣天<lb/>
　髙難問長此安窮臣憂其終故怖其始後至天啟間<lb/>
<pb n="KR2k0128_WYG_002-6b"/>
　卒如其言遂退居不出及魏璫敗起兵部侍郎天津<lb/>
　巡撫孝鄉西河社人也皆以村居稍逺未敢叙列餘<lb/>
　尚多人悉如此例<lb/>
灌長氏曰余自童丱時常遊鄉校見堂下喬木皆大于<lb/>
車輪後學徒不戒失火延燒而泮池銀杏扶疎交䕃猶<lb/>
至今存思人愛樹繫人已深況近聖人之居乎學宫之<lb/>
側故有郵亭歳久摧敝鞠為茂草别駕葉君先登取其<lb/>
廢地闢為講堂以益學宫欲與諸士讀書講藝其中其<lb/>
<pb n="KR2k0128_WYG_002-7a"/>
事未就遽已罷去而亦非其罪也惜哉<lb/>
　　逸民<lb/>
夫風俗之盛豈不闗教化哉彼匹夫一節之行固不出<lb/>
於鄉閭而詩咏徧徳書稱從欲動闗主極若此者以醇<lb/>
龎近古一以見教化之行一以見王澤之久茍其隱約<lb/>
而型世小人之澤固亦猶夫君子也彼汝南先賢益部<lb/>
耆舊去古人已遠讀其書猶想見其時況三五之際乎<lb/>
孝鄉僻陋在山中而隆萬以前風俗龎固賢行髙致時<lb/>
<pb n="KR2k0128_WYG_002-7b"/>
在諸生布衣間於今亦少微矣夫公慚卿卿慚長自昔<lb/>
歎之觀世者寧無惄於中乎聊論次其傳志嚮往焉<lb/>
李封公寶字魯峯少以力聞長更折節教諸子以儒學<lb/>
　顯而自隱居藥籠間人慕其樂易所居輙倍售同業<lb/>
　皆不及又卜别業孝水之濱種植竹樹蓄琴酒狎漁<lb/>
　樵以自娛子時輝舉進士有學行實為孝鄉之倡魯<lb/>
　峯嘗有句手香丸藥後心靜理琴餘又題竹詩主人<lb/>
　愛竹比琅玕幾度栽培幾度看今已枝枝成大節直<lb/>
<pb n="KR2k0128_WYG_002-8a"/>
　將斫作釣鼇竿聞之其孫篤云<lb/>
張南野先生名堯封先世稱白馬張氏先生移家傍學<lb/>
　宫自幼習於禮容俎豆被服造次必於儒者教四子<lb/>
　皆為莊士家法醇謹不得輕是非人物即對門生後<lb/>
　進詞色温温其言若訥其行若俯不敢以齒徳加人<lb/>
　至人有急難空乏望門投止則解衣推食若將不及<lb/>
　臨行贈餞即家無有常假貸與之叔子明衡公既貴<lb/>
　乃折劵焉<lb/>
<pb n="KR2k0128_WYG_002-8b"/>
趙貢士祜自號玉沙性簡淡讀書深黙甚有檢裁父應<lb/>
　時嘗以貢士為蘭陽主簿家故淡薄祜又躭讀不措<lb/>
　意生産愈益貧落或至齋時已過妻孥尚懸釡以待<lb/>
　有不堪者輙顧笑曰姑徐徐無妨我讀也居常晏坐<lb/>
　一室冬夏不謝衣冠萭歩徐行意閒閒既無惰容亦<lb/>
　無窘歩以此人未或窺其際焉晩好青鳥之言雖已<lb/>
　䇿名閉户不仕追摹伏讀著地理紫囊書若干卷寒<lb/>
　夜手錄凡三易藁而成邑人兵部尚書邢玠為序而<lb/>
<pb n="KR2k0128_WYG_002-9a"/>
　傳之世多有其書兹不論<lb/>
欒翁誥余鄉布衣也幼頴俊喜讀書更能强記人有試<lb/>
　之者窺翁一覽之書謬摘一二事以為談柄翁即揭<lb/>
　其本末源源不竭顧性端慤不趨時閒居肆志竟絶<lb/>
　意於功名登山臨水搖膝吟咏以此自樂萬厯丙申<lb/>
　歳忽思壯遊遂度鴈門登五臺翺翔闗塞時疆吏漸<lb/>
　已惰窳每遇風物蕭條銅鐎夜起輙興歎咤賦物流<lb/>
　連以攄其磊砢落拓之氣迨歸積詩滿册置巾箱中<lb/>
<pb n="KR2k0128_WYG_002-9b"/>
　六十年無知之者其孫珽偶檢廢簏得之乃付梓余<lb/>
　弟保安令廷錫為論定之余讀集中如宸居工靜攝<lb/>
　宰府喜相傾地利猥云盡天階敢謂平此雖庶人之<lb/>
　議實當時實録藥言而惜乎君相之不聞也間錄如<lb/>
　左<lb/>
　　金雀屏<lb/>
　金雀非凡鳥如何數更多三春飛不去終日戀青柯<lb/>
　　似有諷意<lb/>
<pb n="KR2k0128_WYG_002-10a"/>
　　五臺山<lb/>
　勢聳天原近雲連禪院孤雪山迎客凍寒月照僧疎<lb/>
　石影虛空住溪聲𣑽誦無禪那真妙相不數輞川圖<lb/>
　　奉和撫軍魏公與劉靜老飲于部署<lb/>
　秋色看將盡歸圖尚未成不嫌杯酒淡重與故人傾<lb/>
　近塞寒常早憂時氣未平鴈門如潁上應奏徳星明<lb/>
　塞上稀知已夫君有素心自公時一過追往意何深<lb/>
　月落燈為續秋涼杯可任白頭人已倦多事未投簮<lb/>
<pb n="KR2k0128_WYG_002-10b"/>
　　和鴈門晩眺<lb/>
　絶塞溪聲不斷流空山落木報髙秋邊庭火息征人<lb/>
　喜邸閣寒生旅客愁千里孤臣懷北闕數行歸鴈過<lb/>
　南樓天涯知己誰同在不擬人間説壯遊<lb/>
曾大父栁溪公諱延壽故處士也家世朴魯曾大父獨<lb/>
　信嚮儒術小子六歳就塾師于孝感里舎時侍曾大<lb/>
　父起居每見鄰父三數老翁來就曾大父笑言數數<lb/>
　有所稱説或復相太息又時探篋發籌筴共布算事<lb/>
<pb n="KR2k0128_WYG_002-11a"/>
　竟還納封之間治壺榼攜與俱去小子方䝉昧意不<lb/>
　辨也曾大父先故有石田悉已付兩大父所居惟堂<lb/>
　一寢一餘屋八九間僕婢才給灑掃晨起檢料畢即<lb/>
　還視罏座工人罏座者余家自洪武垜籍所領内官<lb/>
　監青簾世業也維國家營建郊壇饗殿則執治其櫺<lb/>
　扉簾幌之事而鱗次之琉璃晶映上徹罘罳義取乎<lb/>
　青象穹蒼答𤣥貺也𨽻籍内廷班匠事焉故世執之<lb/>
　也過是則復退簷下其前鄰父笑言啞啞矣一日小<lb/>
<pb n="KR2k0128_WYG_002-11b"/>
　子顧見所居堂楣梁間有䝉茸塵封者以問諸父曰<lb/>
　彼卷然者何也曰文軸也盍張焉曰敝矣敝則曷用<lb/>
　藏之曰昔我翁有髙義為鄉里盛推有贈言焉誼不<lb/>
　可廢也其髙義奈何曰昔髙苑南鄙人有販硝于我<lb/>
　里者既得貲納槖裝矣俄而過市而逸其驢以喪其<lb/>
　槖突入乎吾家我翁發之見爛然貲也緘縢以待徐<lb/>
　招其人而還之寶則其寶也而驢腹加果矣其人慕<lb/>
　此髙義歸治贈言返頌謝焉至今猶曰孫如竹者其<lb/>
<pb n="KR2k0128_WYG_002-12a"/>
　人也我翁以謂人茍有一善未嘗不重于鄉將以教<lb/>
　示吾曹故雖敝不可廢也曾大父儀容豐頎廣顙疎<lb/>
　眉鬑鬑有鬚然畢皤矣年及杖置鳩杖一然不時杖<lb/>
　也小子稍益大以身為杖曾大父杖焉時杖杖時杖<lb/>
　小子負劒辟咡匍匐奉履綦以足受之意欣欣色煦<lb/>
　煦也時及弟鍾更迭互進小子進所得果餌必令分<lb/>
　遺弟弟進亦令以遺小子且撫之曰我教若兩祖力<lb/>
　學垂四十年鄉里謂且置我輿上日可期也今不能<lb/>
<pb n="KR2k0128_WYG_002-12b"/>
　辦馬耶命也夫吾老矣時小子漸有心知感其言乃<lb/>
　憶諸父老簷下共語時數數稱説者乃謂孫氏敦龎<lb/>
　好禮能事詩書行大其世且説書史道故舊為娛樂<lb/>
　也其太息者憂時念亂謂兒曹行見此也其探筴布<lb/>
　算還復納之者相與醵金為賙給寡乏婚葬資出入<lb/>
　服息必歸其餘簿録之也其壺榼俱去者為人排難<lb/>
　解紛或里中有報賽當往為祭酒也是皆老而無倦<lb/>
　矣曾大父善歗歌歡至而歌樂也融融每以歳七月<lb/>
<pb n="KR2k0128_WYG_002-13a"/>
　初度置酒北堂兩大父洗斚奉觴諸父薦盤飱小子<lb/>
　輩授几布席曾大父顧而樂之賓至離席降阼階攝<lb/>
　齊從事拜獻即席金奏作鼓一再行無算爵賓主雝<lb/>
　雝成禮而退賓乃顧曰樂哉衣冠之會四世一堂歌<lb/>
　斯咏斯聚族於斯自里中諸大姓未有此也以是熙<lb/>
　熙為八十年太平人物卒後十五年子孫遂以次顯<lb/>
李布衣時白字嘿菴為人爽朗善談吐嘗遊公卿間意<lb/>
　邁往不屑山水禽魚襟琅琅也性好詞令兼善丹竈<lb/>
<pb n="KR2k0128_WYG_002-13b"/>
　頗量情惜福不以侈汰為豪每閉户丹成出以示人<lb/>
　不過銖兩取足以給壺餐具雞黍而已曰吾福薄不<lb/>
　敢以多財賈禍也余嘗讀嘿菴詞令二卷音調每有<lb/>
　未叶然當其意得瀟灑閒曠如鶴唳霜臯鳩啼春晝<lb/>
　如月圓月缺一時霎不識江山也折倒的有形骸没<lb/>
　話説百年身千年調誰是豪傑天生下李侈奢輕財<lb/>
　那管燈明滅世不學假惺惺心似鐵他怎知酒杯寒<lb/>
　再斟重熱休笑俺酒泉竭氣分折吟成愛向楓林寫<lb/>
<pb n="KR2k0128_WYG_002-14a"/>
　醉懶從他竹徑欹閒情只共沙鷗説澹人營業衷腸<lb/>
　話説的來寧貼假做真到底成寃孽隨邪事從來不<lb/>
　徹閙炒炒苦調甜急忙忙悲攪樂亂紛紛巧弄拙你<lb/>
　看我紅梅緑竹堂白酒黄雞社但逢塲耍些杜甫曲<lb/>
　江春浩然驢背雪庾亮樓頭月風光到處閒何必逢<lb/>
　佳節休等待人情問者知那日覺醒來急囘頭晩了<lb/>
　也<lb/>
孫志武字景烈本江都人少年避仇來孝水樂此土遂<lb/>
<pb n="KR2k0128_WYG_002-14b"/>
　土著為人瀟爽喜讀書善談議潑墨作梅竹皆疎挺<lb/>
　有生氣既入庠為益都諸生教授生徒來者日衆乃<lb/>
　於屋後起小亭子棐几竹榻怪石花藥即事為工有<lb/>
　籬菊悠然之意每晨興升講席諸生長幼各以班處<lb/>
　危坐横經抗聲講義四座悄然稍倦輙掩卷説他事<lb/>
　及古今人物雜以笑謔聽者粲然為之解頥破顔殆<lb/>
　忘其煩乃整襟復講以此人人自得如對友朋之樂<lb/>
　學日進而不自知其故也既罷退入竹亭散髮偃仰<lb/>
<pb n="KR2k0128_WYG_002-15a"/>
　具香茗客至則讌談終日諸生即有疑難轉相教説<lb/>
　人盡其意亦不復數數進溷先生也後徙居顔泉東<lb/>
　墅年已八十尚日夕勤勵引燭鈔書纎纎作細字或<lb/>
　步<graphic n="KR1231" url="https://raw.githubusercontent.com/kanripo/KR-Gaiji/master/images/KR1231.png" mimeType="image/png"/>顔泉之上吟風弄月以歸不知老之將至焉<lb/>
翟徵君良字玉華弱冠聰悟有思理從父宦遊武昌嬰<lb/>
　弱疾劇甚會遇明醫數月得差從此刻意方書窮治<lb/>
　㝠緬如是七年轉得綂緒既盡發古人之奥府又能<lb/>
　以意叅互用之及歸為諸生方治博士家言而其好<lb/>
<pb n="KR2k0128_WYG_002-15b"/>
　方書日益甚鄉里友朋或病者時一投藥試之並輙<lb/>
　間可已而小試小效大試大效不復能自避閟輪蹄<lb/>
　童叟日集門庭所活人不可量數矣順治戊子　徵<lb/>
　書下撫軍撫軍下郡縣守令到門勸為之駕趣乘傳<lb/>
　詣　京師既至館于光禄署酒醴餼牽大官朝夕供<lb/>
　張甚厚又數　召入禁門皆適以他故中休未得輙<lb/>
　　賜燕見會有心害其能居數月罷去年七十餘歎<lb/>
　曰醫小道也後生不敏或束書不讀或復讀之不能<lb/>
<pb n="KR2k0128_WYG_002-16a"/>
　通其意將以救人之為適足殺人者蓋多多矣乃綜<lb/>
　輯舊聞辨其同異摘其謬誤著其機要其未發者間<lb/>
　以己意疏演並論次之著書數編曰脈訣彚編經絡<lb/>
　彚編藥性對搭本草古方講意痘科編余嘗為刋行<lb/>
　之嘗有病家患閉秘者延醫數輩來皆不效乃迎翁<lb/>
　至按其前方曰我知之矣乃取提氣一藥倍投之諸<lb/>
　醫皆相顧笑翁曰第觀之方就食藥熟以進食未既<lb/>
　主人報曰可矣一座盡驚乃謝曰此病氣不下行也<lb/>
<pb n="KR2k0128_WYG_002-16b"/>
　我輩力下之猶不得令反提其氣而效若是此何理<lb/>
　也翁曰諸君獨不見含水葫蘆乎滿而不瀉者止有<lb/>
　一孔氣不得通故也今吾上通其氣而下自行此自<lb/>
　常理顧諸君不察耳衆乃服其生平持論通亮如此<lb/>
　　附孝義三人<lb/>
冷茂才日升龍州扶櫬記曰先君諱植元字養冲性好<lb/>
　遊東渉髙句麗西窮哈密山川風土人物歴歴可指<lb/>
　掌談也又數遊嶺南己夘歳攜仲子日晟而南兵火<lb/>
<pb n="KR2k0128_WYG_002-17a"/>
　翺翔滄桑代謝長往異域生死昧如己廿餘年矣己<lb/>
　丑歳洋舶飄入浙東風傳多中華人不孝隨督學翟<lb/>
　于園先生以往歴訪年餘罔有踪迹乃歸又數歳適<lb/>
　韞退趙先生擢嶺西大叅不孝間闗俱往遇鄉里喬<lb/>
　君際㝢將客遊粤西不孝忽心動長跽泣涕託之訪<lb/>
　求意亦不敢知也會韞退先生將齎捧入賀于京苦<lb/>
　無所依往返閲歳輙與俱北再至端州而喬君自粤<lb/>
　西來微聞先君旅櫬消息似在龍州不孝乞韞退先<lb/>
<pb n="KR2k0128_WYG_002-17b"/>
　生移文左江道且具扁舟相送端州至龍州五千餘<lb/>
　里溯牂牁而上灘險凡三百七十有竒其最者如蒼<lb/>
　梧之長洲滚龍南平之崆巄銅鼓潯州之龍門虎跳<lb/>
　南寧之火燄烏蠻太平之羊尾魚影波勢怒號危石<lb/>
　側立舟蟻貫其中稍失尺寸立成虀粉雖長年篙師<lb/>
　至此無不惴惴色變呼籲神明以求須臾之濟路出<lb/>
　石門日亭午舟子牽挽間虎出叢薄搏一人而去其<lb/>
　舟與人虎相牽絆幾俱廢柁師斧斷之得免至鹿村<lb/>
<pb n="KR2k0128_WYG_002-18a"/>
　大風壞舟進退無䇿仰天而號忽有乘風揚帆而來<lb/>
　者急呼求救至則豫章劉基臣韞退先生端州幕中<lb/>
　所晤客也握手相慰遂附之同舟過横州永淳其地<lb/>
　多盜艇日夜行刼往來裹足及達南寧則左江道已<lb/>
　去任窘甚謀之基臣即以嶺西之移陳情于南寧太<lb/>
　守虞公慨然移書于思明府郡丞左右之蓋以土屬<lb/>
　皆所統轄也再逾壺城則無復中華人矣男婦形狀<lb/>
　侏<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>語言文字不通無可奈何適遇廬陵彭翔如者<lb/>
<pb n="KR2k0128_WYG_002-18b"/>
　際㝢疇昔交也往來于此歳月滋久深得彼中風俗<lb/>
　語言際㝢嘗以先君之事寄託之恰自明江下䭾棉<lb/>
　不期而遇信宿商畧俱返龍州際㝢之于先人計至<lb/>
　矣又有鹺客王姓者傳不孝仲弟晟寄寓遷隆地近<lb/>
　分茅嶺即古銅柱界也岐路彷徨艤宿不眠中夜嗚<lb/>
　咽鄰舟有亷君石玉者聞之問故遂贈言削牘與其<lb/>
　朋好明江任玉書加意區畫其人任俠諸土司所信<lb/>
　服也又有同鄉許君鳯山徳平人避地于此哀不孝<lb/>
<pb n="KR2k0128_WYG_002-19a"/>
　事毅然佐之同往明江思明當事因玉書䕶導甚備<lb/>
　遷隆去思明又二百餘里中道阻水風雨驟至昏如<lb/>
　深夜人不相見幾于飄沒既至晉會司官情極悃窽<lb/>
　且曰予龍州甥也總角時往來外家見有客傾倒座<lb/>
　上予戲其旁舉座盛稱之曰此冷先生也今丰度尚<lb/>
　可記憶若有子客寓于予峒屬予必知之因聚各鄉<lb/>
　榔頭詢查僉曰未有始知䭾棉鹺客之傳多訛闕矣<lb/>
　于是乘舟順流急還明江復因玉書集明江之耆艾<lb/>
<pb n="KR2k0128_WYG_002-19b"/>
　問之有那利蔡鄭二客年皆髦矣舊客龍州嘗與先<lb/>
　君邂逅近以避亂徙居聞不孝之請扶杖偕往由此<lb/>
　之龍州路經滑石灘適與葬師譚先生遇蔡叟曰事<lb/>
　有緒矣譚即太翁忘形交也要與俱至甫停舟鄭叟<lb/>
　引不孝至北門交帶橋遙指曰太翁佳城當在此中<lb/>
　矣太翁客此時與土官出遊周覽指㸃歎賞後聞舉<lb/>
　以相贈某依稀記之及至其處荒茅鬱森無跡可辨<lb/>
　不但不孝泣血計窮二叟亦徬徨無措乃逐屋切訊<lb/>
<pb n="KR2k0128_WYG_002-20a"/>
　冀一遇之越二日市人嚴世隆者見不孝驚顧相訊<lb/>
　知其故歎曰小子君弟之友也太翁之葬予以力助<lb/>
　焉地不在北而在東生前形容若何疾病若何棺木<lb/>
　若何墓形若何土色若何葬後交趾内犯土人奔竄<lb/>
　君弟抱病不知所終不孝亟起再拜同至東郊大江<lb/>
　之左土地祠之右墓封若斧形不類土司之圓而鋭<lb/>
　也墓内土色以鍬取視亦如其言遂慿葬師譚先生<lb/>
　於四月初六日啟攅三日之内所需悉具移柩之辰<lb/>
<pb n="KR2k0128_WYG_002-20b"/>
　大雨如注不孝黙祝曰雨若此何以舉事意者先靈<lb/>
　不欲歸骸故鄉耶移刻忽大霽啟棺一如嚴言且殉<lb/>
　衣顔色尚未損平日家居所常服也維時土官督備<lb/>
　及與先人不孝一面之識者咸弔奠如禮為不孝加<lb/>
　額嗟乎不孝之罪重矣阻絶廿餘年萬里窮裔遂克<lb/>
　奉遺櫬以歸實先君之靈式慿之至若先生長者二<lb/>
　三親知周旋翊掖不遺餘力甚至天涯未謀面殊服<lb/>
　異俗之人翕爾同情不孝何脩䝉此不孝膚陋無文<lb/>
<pb n="KR2k0128_WYG_002-21a"/>
　不諳紀述然仁人君子之用心不敢冺也謹摭始末<lb/>
　書其槩云<lb/>
灌長氏曰觀生之貌殆文弱士也而意思深篤不忘其<lb/>
親初其往也鄉里悲其意而疑其事豈不以道險且逺<lb/>
歴時之久茫茫萬里在蠻荒中措手何從哉乃艱難百<lb/>
折而其事卒濟觀其成也蓋有天幸焉抑可謂難也已<lb/>
矣余讀其傳不忍没也有子若此雖逺遊可矣<lb/>
趙春盛籠水人父謨使酒無賴失其祖資好鬬鄉里畏<lb/>
<pb n="KR2k0128_WYG_002-21b"/>
　之春盛甫冠即𨽻賊曹為健兒家貧不能治弓矢器<lb/>
　具但以膂力時侮其同輩庚辰冬大饑萊蕪新泰間<lb/>
　揭竿日起使者檄交下責賊曹不擒賊舊制賊曹本<lb/>
　郡外兼制四邑各以健兒數十人赴賊曹習指揮後<lb/>
　邑長率輕賊曹索餉多不應健兒無食往往亡去時<lb/>
　賊曹主者為隴西李君别駕年已老得檄無措亟率<lb/>
　騎數人步數人馳詣新泰合淄川騎五十人新泰土<lb/>
　兵四百人别駕喜曰可破賊矣趣往新泰令與健兒<lb/>
<pb n="KR2k0128_WYG_002-22a"/>
　長世竒諫不聽會使檄又下不亟往且得罪辛巳正<lb/>
　月初六日出新泰四十里卒與賊遇賊約數千皆盤<lb/>
　長矛往來呼躍亟發砲擊之中數人不却俄而四面<lb/>
　驟至衆潰騎者皆馳别駕老不能馳遂墮春盛為步<lb/>
　卒力戰已出圍返顧别駕墮復還攜之走未一里賊<lb/>
　愈衆不能去道傍有短牆扶别駕上自與賊鬬刺十<lb/>
　餘人死賊環攻之中數十創兩臂不能舉乃仆而死<lb/>
　别駕亦遇害　趙進美曰己夘春濟南陷萊蕪新泰<lb/>
<pb n="KR2k0128_WYG_002-22b"/>
　盜羣起事定率悔解去賊曹天雄董君至萊蕪徐牖<lb/>
　其魁斬之事平旋中考功法庚辰賊初合不過數十<lb/>
　騎餘皆荷鋤夫耳若以兩郡兵殱之易易也乃相望<lb/>
　不前而力驅數百鄉農與之戰豈遂以此為可勝抑<lb/>
　猶冀賊之悔而自解耶濟則斥于文法不濟則身殉<lb/>
　之又何賊曹之不幸乎春盛為予族弟年甫二十一<lb/>
　而能力敵以死其長然則謂世無其人不可也竭閭<lb/>
　閻以供戰士久矣一夫之烈豈足輕重而卒不多聞<lb/>
<pb n="KR2k0128_WYG_002-23a"/>
　何哉<hi>此傳見清止閣集</hi>
許經歴尚忠者初不識字十餘歳給事人家每見童子<lb/>
　誦讀常竊聽之又好問時以手畫地作字數歳粗暁<lb/>
　大意好濶談所如輙不合曰此不知我輙去之後事<lb/>
　御史任公濬為書史初任巡按中州流氛大擾因病<lb/>
　解歸越歳復起督師河南闖賊去來窺汴已三歳矣<lb/>
　乃簡徒以行尚忠與焉前至長垣其軍中車騎材官<lb/>
　持文書迎者皆至夜宿傳舎忽城中大噪城下賊適<lb/>
<pb n="KR2k0128_WYG_002-23b"/>
　至舎中人悉起應之則前車騎材官盡賊也已入傳<lb/>
　舎刼任以行從者皆散走尚忠獨從至順徳不降俱<lb/>
　被縛去欲兵之尚忠在後呼曰死則死矣相公心放<lb/>
　正者不可亂任被創悶絶復蘇賊乃緩之俱囚窄室<lb/>
　中守者入夜少怠尚忠從中抽椽發屋欲縱主人去<lb/>
　賊覺之未得行後持至京師賊敗乃俱歸順治中尚<lb/>
　忠以倉塲從事年勞選授瓊州府經歴安撫山峒黎<lb/>
　人又有勞効得其風俗要領以歸自記履歴道其事<lb/>
<pb n="KR2k0128_WYG_002-24a"/>
　甚詳殊可聽<lb/>
　　風土歳時<lb/>
蟋蟀在堂好樂無荒昭唐俗之儉坎其擊缶宛丘之道<lb/>
知陳國之亡老人嬉戲纔如嬰兒識漢道之昌市有醉<lb/>
人以為上瑞兆李祚之替然則觀風問俗察其民氣雖<lb/>
甚細事亦得失之林治亂之跡也昔子貢觀于蜡而譏<lb/>
一國之人皆若狂孔子曰百日之蜡一日之澤賜也非<lb/>
爾所知也夫里閈之情通乎伏臘誰能違衆離俗自託<lb/>
<pb n="KR2k0128_WYG_002-24b"/>
于上古之世哉抑長慮却顧固不可不懷良士之思也<lb/>
聊述風土見人情焉<lb/>
立春日迎春于秋谷觴于范泉<lb/>
元夜以琉璃碗燈薦佛並散門庭又集峩嶺下作三日<lb/>
　酺<lb/>
十六日女兒相將作小姑戲<lb/>
二月二日家家庭内以豆萁灰作廩圏謂宜五穀又作<lb/>
　符置門上禁䖝蝎也<lb/>
<pb n="KR2k0128_WYG_002-25a"/>
十五日上塚添土令髙次日展謁<lb/>
寒食作水漿推飯經夏不餲日以凉水沃之却暑病解<lb/>
　劬勞<lb/>
清明飯牛益一乾糒田家語曰打千罵萬清明一飯<lb/>
　女兒家作鞦韆戲<lb/>
三月十五日四月十八日七月三日集顔文姜靈泉廟<lb/>
　酬香愿四方畢至也<lb/>
端午挿艾葉以雄黄塗耳却䖝害也絲縷如故<lb/>
<pb n="KR2k0128_WYG_002-25b"/>
六月六日炒小麥作麫和蜜食之謂却熱除泄疾<lb/>
春雨杏花秋山紅葉處處登髙無須重九<lb/>
秋七月設祭顔娘墳並及翁姑其祝詞是顔娘語官為<lb/>
　攝事綠情而設推孝之至此禮天下無也<lb/>
八月朔日未出取花上露洗眼謂去風熱益清明又濡<lb/>
　墨㸃小兒腹疾猶雪白花紅靧面作華容也<lb/>
十月一日既滌塲蒭茭在野取之不問主人<lb/>
巫皷樂神十一月大盛<lb/>
<pb n="KR2k0128_WYG_002-26a"/>
臘八作粥投諸果餌食之<lb/>
匠人作屋雖復廣堂髙樓只一敷仰瓦不須重合歳久<lb/>
　不漏他處效之輙漏也<lb/>
民間娶婦輙以甓一雙置門上<lb/>
娶婦納幣女家輙以筳箸納酒尊中謂十停九住作吉<lb/>
　祥也<lb/>
喪家裝老不用綾紽綢縀止取絹綿謂綿者綿綿絹者<lb/>
　眷也猶綣綣也<lb/>
<pb n="KR2k0128_WYG_002-26b"/>
執喪孤子無婦或無子婦主内治者間以治喪日省禮<lb/>
　成合謂共更父母之喪同事異室于禮為權而傳曰<lb/>
　縗麻非所以接弁冕也<lb/>
喪者相弔楮錠太豐雖貧家動損數百錢此禮恐難繼<lb/>
　也<lb/>
喪家競作佛事道釋竟御箏絃或曰此亦天樂須有楞<lb/>
　嚴經曰辟如琴瑟箜篌琵琶雖有妙音若無妙指終<lb/>
　不能發故天王帝釋執持不廢也此雖微言終成戲<lb/>
<pb n="KR2k0128_WYG_002-27a"/>
　論<lb/>
大家治喪邀人作棚塲結為樓閣雕牆髙者二三丈皆<lb/>
　以布帛雜采為之照耀山谷此太侈不可久也<lb/>
春秋丁祭無官分獻諸生攝之<lb/>
主人召客席終遙見粉湯則客起爭門按范致明岳陽<lb/>
　風土記湖湘間賓客燕集供魚清羮則衆皆退如中<lb/>
　州之水飯也<lb/>
四月蠶熟槲葉長皆取葉裹粟米麫山花作角食<lb/>
<pb n="KR2k0128_WYG_002-27b"/>
八九月拾橡栗作粉食<lb/>
　<lb/>
　<lb/>
　<lb/>
　<lb/>
　<lb/>
　<lb/>
　顔山雜記卷二<lb/>
</p>
<p>
</p>
  </div>
<div>
<head>顔山雜記卷三</head> <lb/>
    <p>
<pb n="KR2k0128_WYG_003-1a"/>
欽定四庫全書<lb/>
　顔山雜記卷三<lb/>
　　　　　　　　　秘書院大學士孫廷銓撰<lb/>
　　長城考<lb/>
昔魏武侯美山河以為固吳起猶曰在徳不在險此固<lb/>
七雄之始也後世不耀徳而觀兵乃以河山之險為未<lb/>
足復表崇墉以冠山絶洪川以立防彼其霸心雄舉塹<lb/>
山堙谷即殫民力絶地脈豈遑恤哉今試按圖籍履巉<lb/>
<pb n="KR2k0128_WYG_003-1b"/>
岩探故蹟之所存敗垣榛莽蓋久墟矣聊述見聞助後<lb/>
人之一嘅云爾<lb/>
古長城在峩嶺之巔西絶孝水跨鳯皇嶺<hi>俗稱小頂</hi>團<lb/>
　山迤南入泰山萊蕪界東踰秋谷東阜而東皆長城<lb/>
　舊蹟也<lb/>
　史記六國年表顯王元年齊威王十一年趙取我長<lb/>
　城　趙成侯七年侵齊至長城<lb/>
　竹書紀年顯王十八年梁惠成王二十年齊人築房<lb/>
<pb n="KR2k0128_WYG_003-2a"/>
　以為長城　按此齊威王之二十八年也<lb/>
　楚世家楚人説頃襄王曰王請出寶弓碆新繳射噣<lb/>
　鳥于東海還蓋長城以為防朝射東莒夕發浿丘夜<lb/>
　加即墨顧據午道則長城之東收而泰山之北舉矣<lb/>
　水經注引京相璠曰平隂城南有長城東至海西至<lb/>
　濟河道所由名防門　又小泰山上有長城西接岱<lb/>
　山東連瑯琊巨海千有餘里蓋田氏之所造也<lb/>
　齊紀宣王乘山嶺築長城西起齊州東至海以備楚<lb/>
<pb n="KR2k0128_WYG_003-2b"/>
　括地志長城西起鄆州平隂縣沿河厯泰山北岡由<lb/>
　穆陵闗至密州瑯琊臺入海<lb/>
　青州府志臨胊大峴山穆陵闗旁為長城嶺自穆陵<lb/>
　東至莒州安丘縣界厯太平山四十里接髙柘之巔<lb/>
　逺望如長虹轉而南絶浯水過卧牛城又南傍髙華<lb/>
　頂漸入諸城縣界至膠州大朱山入海在瑯琊臺北<lb/>
　南距臺尚六十里謂由瑯琊臺入海者非也<lb/>
灌長氏曰史稱秦始皇遣䝉恬築長城起臨洮至遼東<lb/>
<pb n="KR2k0128_WYG_003-3a"/>
延袤萬餘里蓋已侈矣及按季萴伯陵之故墟危堞千<lb/>
里齊固已有之又厯稽載籍梁惠王十九年築長城塞<lb/>
固陽魏固已有之自代並隂山下至髙闕趙又有之築<lb/>
媯州之北至遼東燕又有之皆始皇之前事也夫事不<lb/>
遽極因埶而大害無一至積敗而成古人所以重始也<lb/>
<pb n="KR2k0128_WYG_003-4a"/>
　　顔文姜靈泉廟<lb/>
前人有徳以名其鄉志思也閨閣有行以食其土志難<lb/>
也今顔氏陋巷志載烈女文姜蓋顔子之裔其世無聞<lb/>
而人樂得而道之者善善從其類耳彼酒泉以水字郡<lb/>
酸棗以棘名邦猶勿替也況此獨行顯徳鄉所得名將<lb/>
世式之可無述乎謹按廟碑及諸記載可考者並著于<lb/>
篇<lb/>
晉郭緣生續述征記梁鄒城西有籠水云齊孝婦誠感<lb/>
<pb n="KR2k0128_WYG_003-4b"/>
　神明湧泉發于室内潜以緝籠覆之由是無負汲之<lb/>
　勞家人疑之時其出而搜其室試發此籠泉遂濆湧<lb/>
　流漂居宇故名籠水唐歐陽詢藝文類聚徐堅初學<lb/>
　記並引此文<lb/>
唐李冘獨異志淄川有女曰顔文姜事姑孝謹樵薪之<lb/>
　外復汲山泉以供姑飲一旦緝籠之下湧泉清泠可<lb/>
　愛時謂之顔娘泉至今利物<lb/>
宋碑一　軍事判官宣徳郎試大理評事周沆撰　孝<lb/>
<pb n="KR2k0128_WYG_003-5a"/>
　為天地之經神乃隂陽不測生當異矣死則廟焉顔<lb/>
　娘之神是其徒也事姑至孝汲水為勞聿有靈泉潜<lb/>
　生密室當籠覆而湛處外莫知其感通暨源發而𣲖<lb/>
　流衆方駭其靈異孝婦之水因兹以名圖經備詳此<lb/>
　得畧述屬以年禩寖逺祠宇久隳會博州牧守安侯<lb/>
　奉帝俞治郡事值旬休務簡具清酌庶羞飛蓋出城<lb/>
　齋心謁廟至止周覽思諸葺完遂乃召班爾之徒度<lb/>
　材木之用凡所匠費悉自俸金不再浹旬來告工畢<lb/>
<pb n="KR2k0128_WYG_003-5b"/>
　室連甍而大壯牆圬粉以過奢使彼道途觀乎輪奐<lb/>
　則知我太守安侯好事致力庸至于此沆佐幕無畫<lb/>
　屬辭寡聞承請抽毫勉强從命時大宋咸平六年歳<lb/>
　次癸夘十一月五日記　承奉郎守殿中丞通判軍<lb/>
　州兼管内河堤事上騎都尉借緋魏得昇　金紫光<lb/>
　祿大夫檢校吏部尚書使持節博州諸軍事博州刺<lb/>
　史充本州團練使兼御史大夫上柱國武威縣開國<lb/>
　伯食邑九百户知軍州兼管内河埧事兼管勾淄齊<lb/>
<pb n="KR2k0128_WYG_003-6a"/>
　沂密登萊等州捉賊公事安贇<lb/>
　　按咸平宋真宗初年紀號其時淄齊等州為京東<lb/>
　　東路而博州𨽻河北東路今東昌府聊城地若實<lb/>
　　本州刺史豈得越路管勾公事耶考宋初制承宣<lb/>
　　觀察團練刺史等官俱無職任特為武臣遷轉之<lb/>
　　次有正任遙郡之殊其恩數亦遼絶想此博州刺<lb/>
　　史實係遙郡管勾捉賊乃正任耶又恩加檢校官<lb/>
　　諸軍指揮使得至吏部尚書金紫光祿大夫又吏<lb/>
<pb n="KR2k0128_WYG_003-6b"/>
　　部尚書應加散官也上柱國二品勲開國伯四品<lb/>
　　爵宋制文武勲階官爵得互借此實武臣爾又幕<lb/>
　　職初授得為判官試大理評事知此周沆是其掌<lb/>
　　書記爾<lb/>
宋碑二　距淄之南五十里有水發源于山足趨梁鄒<lb/>
　而貫乎清濟昔人搆室于源上以為祠按地誌齊有<lb/>
　孝婦顔文姜常踰厯山險負汲新泉奉姑之所嗜一<lb/>
　旦感泉湧室内𣲖流逺注故目其地曰顔神水曰孝<lb/>
<pb n="KR2k0128_WYG_003-7a"/>
　水祠曰顔姜之廟其碑誌多所剝剠獨梁乾化中刺<lb/>
　史髙霸以歳旱祈禱即日獲雨而命顔休續其屬紀<lb/>
　始年僅可詳究淄州地界齊魯之郊南皆山阜北頭<lb/>
　大河皇朝開國百餘年内外晏然四方無事其民專<lb/>
　意施耕作本境之内靡有閒曠雖歳小有水旱以其<lb/>
　屈髙占下未嘗大凶民皆樂生安業不恤疾苦之至<lb/>
　故于土廟之神惟歳時奉祀而已頃之長民之官至<lb/>
　者苐推祀典按例致答一胥持祀而往禮數盡矣熙<lb/>
<pb n="KR2k0128_WYG_003-7b"/>
　寧紀號上大饗明堂歳九月詔以比部郎王公為之<lb/>
　守閲明年農事既興眷肅賓僚躬謁祠下因以雨澤<lb/>
　為請觴奠既畢嘉霖繼霈百穀用成庾廪充積民自<lb/>
　為足不知所以致之於是公以春秋二祀令甲所載<lb/>
　皆革去故舊特命屬官親致餼幣又明年盛夏之月<lb/>
　天久不雨民胥告勞公夙駕再往旋及中途雨大作<lb/>
　浹日之間闔境告足凡州居之民無有逺近歌詠歡<lb/>
　呼喜神之賜相與倡諭更引迭進走公之庭咸願出<lb/>
<pb n="KR2k0128_WYG_003-8a"/>
　力以新其廟公乃訪其傍近之徳士得新授博州防<lb/>
　禦判官張及主辦其事增起新址寵敞有加功興于<lb/>
　中夏迨仲秋而祠成自乾化迄今百有六十年中間<lb/>
　殆嘗經葺至是再新而基搆始大然古者邱陵川谷<lb/>
　之神有益于民者在禮皆得祠之至其為烈彰彰者<lb/>
　朝廷比嘗詔以封爵或國邑之號追崇之若孝姜之<lb/>
　靈于淄民用是而報之禮未為過今王公特順民之<lb/>
　欲崇於廟貌虛此而弗議蓋有餘不敢盡爾　熙寧<lb/>
<pb n="KR2k0128_WYG_003-8b"/>
　六年八月二十四日州學教授商億記張洙書<hi>闕文</hi>
　練管堤勸農事上輕車都尉賜緋魚袋借紫王<hi>闕</hi>立<lb/>
　石<lb/>
　　按熙寧宋神宗初年紀號詳此刻文王公實淄守<lb/>
　　文臣之借武階者也<lb/>
宋勅一　牒文州碣並附<lb/>
　勅淄州孝婦顔文姜朕躬執珪幣郊見上帝覬為萬<lb/>
　民䝉嘉氣獲美祥既又詔天下凡山林川谷之神能<lb/>
<pb n="KR2k0128_WYG_003-9a"/>
　出雲雨殖財用有功烈于民而爵號未稱者皆以名<lb/>
　聞將徧加禮命以褒顯之如此非特以為報也蓋帝<lb/>
　王制祀之<hi>闕</hi>　也惟神聰明正直庇于一方供民之<lb/>
　求如應影響守臣列上朕甚嘉焉疏錫寵名以昭靈<lb/>
　徳且俾民奉事不解今可特封順徳夫人仍賜靈泉<lb/>
　廟為額<lb/>
　　熙寧八年六月　日<lb/>
　　中　書　令　闕<lb/>
<pb n="KR2k0128_WYG_003-9b"/>
　　中　書　侍　郎　闕<lb/>
　　右正言知制誥<hi>臣</hi>鄧潤甫　宣奉行<lb/>
　　奉<lb/>
　勅如右牒到奉行<lb/>
　　熙寧八年六月　日<lb/>
　　侍　　中　　使<lb/>
　　門　下　侍　郎　闕<lb/>
　　給　事　中　使<lb/>
<pb n="KR2k0128_WYG_003-10a"/>
　　　　　　　六月二十五日未時都事丁昭嗣受<lb/>
　　　右　司　郎　中　　　　　　付　吏　部<lb/>
　　左　僕　射　闕<lb/>
　　右　僕　射　闕<lb/>
　　吏　部　尚　書　在中書<lb/>
　　起居舎人直集賢院判史館兼權判　衡<lb/>
　　尚書工部郎中充秘閣校理直舎人院兼同修起居注權同判藻<lb/>
　　吏　部　侍　郎　闕<lb/>
<pb n="KR2k0128_WYG_003-10b"/>
　　吏　部　侍　郎　在中書<lb/>
　　左　　　丞　　　闕<lb/>
　　　告淄州靈泉廟順徳夫人奉<lb/>
　勅如右符到奉行<lb/>
　　　　　　主　事　闕<lb/>
　　光祿寺丞充館閣校勘判　宗古<lb/>
　　　　　　　　　　　　　　令史　梁中立<lb/>
　　　　　　　　　　　　　　書令史唐師孟<lb/>
<pb n="KR2k0128_WYG_003-11a"/>
　　熙寧八年六月　日下<lb/>
　中書門下牒文<lb/>
　太常禮院奉准中書批送下諸州府軍監等奉准赦<lb/>
　書節文應天下祠廟祈禱靈驗未有爵號者並以名<lb/>
　聞當議特加禮命内雖有爵號而褒寵未稱者亦仰<lb/>
　聞奏當院今據逐州府狀及圖經看詳到合與不合<lb/>
　加禮命具列如後候<lb/>
　勅㫖<lb/>
<pb n="KR2k0128_WYG_003-11b"/>
　　淄州<lb/>
　　　孝婦顔文姜<lb/>
　　　州狀祈雨有應圖經載孝婦水及顔神廟引輿<lb/>
　　　地志齊孝婦顔文姜靈泉生於室内唐天寶五<lb/>
　　　載立廟於水次<lb/>
　　牒奉<lb/>
　勅宜特封順徳夫人仍賜靈泉廟為額牒至准<lb/>
　勅故牒<lb/>
<pb n="KR2k0128_WYG_003-12a"/>
　　熙寧八年六月　　日牒<lb/>
　　右諫議大夫叅知政事吕<lb/>
　　禮部侍郎叅知政事王<lb/>
　　吏部侍郎平章事韓<lb/>
　　吏部尚書平章事王<lb/>
　淄州碣子<lb/>
　　淄州准　中書劄子奉<lb/>
　聖㫖降到<lb/>
<pb n="KR2k0128_WYG_003-12b"/>
　勅告二道以孝婦顔神圖經具載祈雨獲應<lb/>
　封為順徳夫人仍賜靈泉廟為額其真本二道已用<lb/>
　　漆匣盛貯付廟户本家收掌今摸勒于石永存無<lb/>
　　窮時大宋熙寧十年歳次丁巳九月戌申朔七日<lb/>
　　甲寅上石<lb/>
　　　　　　　　　　　軍事推官　朱惟孝<lb/>
　　　　　　　　　　軍事判官　　宋　綱<lb/>
　　　朝奉郎守殿中丞通判軍州事李偁<lb/>
<pb n="KR2k0128_WYG_003-13a"/>
　　朝奉郎守尚書膳部郎中知軍州事周覺<lb/>
　　右格一遵廟中石刻以備觀當時遺制按宋承唐<lb/>
　　制宰相置三省中書取㫖門下覆奏尚書施行中<lb/>
　　書令中書侍郎右諫議大夫右正言起居舎人皆<lb/>
　　中書省也侍中門下侍郎給事中皆門下省也尚<lb/>
　　書令侍郎左右僕射左右丞左右司郎中皆尚書<lb/>
　　省也平章宰相之稱其次為參知政事考熙寧八<lb/>
　　年六月平章則王安石韓絳參政則王珪吕惠卿<lb/>
<pb n="KR2k0128_WYG_003-13b"/>
　　皆與此碑合矣至史館諸官如直集賢院秘閣校<lb/>
　　理館閣校勘皆貴重之職非狀元制科一任及大<lb/>
　　臣論薦不得與選試記注官缺必於此取之非經<lb/>
　　脩注不得知制誥今得與宰相雜署行下軍州信<lb/>
　　貴職也至三省列銜似間有顛錯合是上石之誤<lb/>
　　爾至明初乃分三省之職中書改為内閣門下分<lb/>
　　為六科通政司尚書全歸六部所謂宰相者專掌<lb/>
　　看詳章奏擬㫖進呈不得與於封駁施行之事亦<lb/>
<pb n="KR2k0128_WYG_003-14a"/>
　　無印信文移行下諸司矣<lb/>
宋碑三　承議郎前任順安軍州學教授陳琦續翁姑<lb/>
　因地記<hi>節錄</hi>夫人祠之左有所謂翁婆堂者夫人之<lb/>
　舅姑也舅姓李氏家於鄒邑李顔村姑郭氏故居之<lb/>
　地今顔廟是也舅贅於郭氏生夫人之夫壯室顔氏<lb/>
　即亞聖之裔順徳夫人也廟户郭勍姑之逺親自天<lb/>
　寶以前父子相承世守其事迨今數百年曾無匱乏<lb/>
　如緣丁壯被差保役者漕使過而問之即脱其籍如<lb/>
<pb n="KR2k0128_WYG_003-14b"/>
　因道流指占是廟者太守明以斷之卒從其初宣和<lb/>
　七年歳次乙巳正月立<lb/>
　　按宣和宋徽宗第六年號<lb/>
宋董逌顔泉記<hi>見廣川書跋</hi>余見李勝作顔泉記昔文<lb/>
　姜事姑則異一日泉發其居遂廟食於此或曰昔李<lb/>
　陽冰甞尉淄川刻碑廟中今所書蓋據李監説余往<lb/>
　來求陽冰記不得其後得破石僅尺蓋為礎或視之<lb/>
　書字可讀按其説文姜姓顔餘與今廟中刻石所記<lb/>
<pb n="KR2k0128_WYG_003-15a"/>
　無異嘗見唐李冘作集異記書文姜事姑以孝謹樵<lb/>
　采之外汲山泉以供飲一旦緝籠之下湧泉清泠可<lb/>
　愛時謂顔娘泉李冘所記後世据之按顧野王輿地<lb/>
　志謂顔文妻也事姑感得靈泉生于室内嘗以緝籠<lb/>
　蓋之姑出籠即泉湧居宅時號籠<hi>闕</hi>水野王所記自<lb/>
　是當時所傳李冘以為顔文姜誤也今考地志淄川<lb/>
　為齊邑唐武徳分於齊郡而為州治當唐陽冰為尉<lb/>
　於郡邑其事不妄而謂顔氏文姜則不得其實按此<lb/>
<pb n="KR2k0128_WYG_003-15b"/>
　水本號萌水出甲山東北逕萌山西注般陽入於籠<lb/>
　下與齊水合者萌水口也不知冘陽冰在唐世猶不<lb/>
　得其水名而輿地志固已辨其出可無信耶余修官<lb/>
　書見熙寧中封顔文姜為順徳夫人當時不知詳考<lb/>
　但据李冘所記此其失也<lb/>
　　按水經注隴水南出長城中北流至般陽縣故城<lb/>
　　西南與般水會即顔娘泉也萌水另源自出西南<lb/>
　　甲山注甚分明胍其迹當是今明水俗稱岔河者<lb/>
<pb n="KR2k0128_WYG_003-16a"/>
　　也北去般陽縣般水會處尚二十餘里乃與孝水<lb/>
　　合而此記誤以顔泉為萌水用譏李冘之失不已<lb/>
　　逺乎廣川書跋似謂精博猶爾未詳酈注謬誤如<lb/>
　　此恐其書中類此多矣甚矣讀書好辨之未易易<lb/>
　　也<lb/>
　又宋題名石碣一枚大書甚工附錄淄川衡元度王<lb/>
　巨載渤海任徳充陽丘髙擇之三城傅子容政和七<lb/>
　年三月十四日同謁祠下明年二月十六日巨載子<lb/>
<pb n="KR2k0128_WYG_003-16b"/>
　容同趨奉髙再謁祠下　廟户郭勍摸刻<lb/>
　　按政和徽宗第四年號<lb/>
金碑一　皇統改元春旱躬禱祠下四月既望乃雨越<lb/>
　二日乃報神貺同至者耿徳甫孟徳基張子美孫叔<lb/>
　廉李彦宏徐伯充李子强趙仁仲韓徳霖王伯城董<lb/>
　逸飛滏陽康深甫題　保義校尉差監淄州淄川縣<lb/>
　顔神店<hi>闕</hi>　趙<hi>闕/</hi>四<hi>闕</hi>保義校尉特差充淄州淄川<lb/>
　縣顔神店巡檢徐　　廟户郭寧摸刻<lb/>
<pb n="KR2k0128_WYG_003-17a"/>
　　按皇統金主亶第二年號當宋髙宗世<lb/>
䝉古碑一<hi>節錄</hi>按齊地誌淄州以南四十五里有孝婦<lb/>
　顔文姜祠自唐于今代有封爵降及貞祐年間兵革<lb/>
　遽興連年大擾加之以饑饉羣盜蜂起恣意刼掠水<lb/>
　忽自變黄流四十里人見之無不驚異因相謂曰此<lb/>
　水從來清且久矣今日如是莫非神明之示異救我<lb/>
　民乎因相與避之頃之有外冦至得免其窨水明日<lb/>
　復初壬辰之歳有太守兼元帥王公分治淄郡置司<lb/>
<pb n="KR2k0128_WYG_003-17b"/>
　于是邑謁廟視其基址僅存四壁立餘悉化為焦土<lb/>
　徘徊興歎重起經營之志<hi>闕</hi>使山東行省楊<hi>闕</hi>
　以奉<hi>闕</hi>衆亦能體太守之美意軒楹廊廡煥然復新<lb/>
　且喜神之有托鄉人之禱祀歳歳而慰所望也于是<lb/>
　乎書　乙未年季夏日定逺大將軍元帥右都監淄<lb/>
　州刺史兼知軍州事提舉常平倉事加䕶軍太原郡<lb/>
　開國侯食邑一千户食實封<hi>闕</hi>　户王珍立石<lb/>
　　按此碑稱貞祐者金主永濟年號當宋寧宗世末<lb/>
<pb n="KR2k0128_WYG_003-18a"/>
　　稱乙未年者是䝉古太宗七年其時尚未有年號<lb/>
　　止稱䝉古至世祖方改國號曰元<lb/>
元碑二<hi>節錄歌辭</hi>卓哉夫人孝行絶倫生為烈婦死為<lb/>
　明神<hi>闕</hi>　之禮夙夜殷勤天地感應湧泉粼粼漸成<lb/>
　川逝入于海津上下灌溉利益斯民熙寧之封爵號<lb/>
　順徳廟額靈泉褒揚懿則殿宇嵯峨在山之阿四方<lb/>
　瞻禮誠敬孔多犧牲博碩筦絃聲和千秋萬載徳音<lb/>
　可歌至元二十八年四月　日　承務郎益都路總<lb/>
<pb n="KR2k0128_WYG_003-18b"/>
　管府<hi>闕</hi>陳　承務郎益都路總管府判姜　奉議大<lb/>
　夫同知益都路總管府事麥朝<hi>闕</hi>　　大夫益都路<lb/>
　總管府尹本路諸軍鄂囉總管兼管内勸農事特黙<lb/>
　　昭毅大將軍益都路總管府達嚕噶齊兼本路諸<lb/>
　軍鄂囉總管府達嚕噶齊兼管内勸農事特哩哈雅<lb/>
　　按至元元世祖第二年號順帝亦號至元不至二<lb/>
　　十八年達嚕噶齊華言掌印官也<lb/>
元兵部侍郎郡人于欽齊乘一則　按水經注籠水南<lb/>
<pb n="KR2k0128_WYG_003-19a"/>
　出長城中<hi>今按原注非籠水字</hi>寰宇記云古名孝水齊有孝婦<lb/>
　顔文姜事姑孝養逺道取水不以寒暑易心感得靈<lb/>
　泉生于室内文姜常以緝籠蓋之姑怪其須水即得<lb/>
　值姜不在入室發籠觀之水即噴湧壞其居宅故俗<lb/>
　呼為籠水今孝婦河也<lb/>
　籠水辨　按述征記梁鄒城西有籠水而水經注前<lb/>
　文隴水南出長城中後文又作瀧水異字同音自昔<lb/>
　無定後人好異獨喜緝籠種種之説更數百千年增<lb/>
<pb n="KR2k0128_WYG_003-19b"/>
　飾多方違情日逺遂有如齊乘所言甚矣民之濫聽<lb/>
　也今畧按事理裁其是非夫姑之嗜水量非杯勺實<lb/>
　取饜飫文姜既感泉生于室當必顯告於姑以慰旦<lb/>
　夕之求今掩覆秘密居為私藏若將懷慳市重於姑<lb/>
　者孝者固若是乎其謬一也婦禮無出門之義而文<lb/>
　姜至以逺汲為勤則是室無多口室無多口則必居<lb/>
　無廣宅環堵之間一席之地姑來婦往靡日不通曷<lb/>
　有耳目之前可容蓋藏不虞終露雖愚者不為其謬<lb/>
<pb n="KR2k0128_WYG_003-20a"/>
　二也文姜既以至孝格天天恤其勤而生此水恤婦<lb/>
　也實以慰姑又何昭示而令蓋藏慰姑也又須避姑<lb/>
　若其不受於天而有私覆無端懷異不為善承其謬<lb/>
　三也姑即不仁有婦如此宜從孝格果疑此水當從<lb/>
　面詢何必瞰亡乃來發覆如其果爾非姑頑嚚不可<lb/>
　誠通則婦慳深難以情得大孝之家豈其然乎其謬<lb/>
　四也天生此水既以應姑之求則應發之無罪即其<lb/>
　有罪當緣孝婦之心而恕之何遽為殃今勃焉憑怒<lb/>
<pb n="KR2k0128_WYG_003-20b"/>
　壞其居宅姑婦兩無所處美始而惡終是禍水也實<lb/>
　駭人情豈名天道其謬五也此緝籠者當受於天乎<lb/>
　抑成於人耶若受於天則事等於虹流星霣當有光<lb/>
　怪先動里閭不必覆泉然後著異若還成之於人一<lb/>
　桮棬窶藪耳曷有神力足為變徵蓋則水渟發則泉<lb/>
　湧其謬六也姑嗜此水須飲無時婦取呈姑日焉三<lb/>
　發乃婦頻發而不驚姑一發而致患是必姑之惡毒<lb/>
　觸犯神明忽焉降割惡毒之人不應鑒憐先為生水<lb/>
<pb n="KR2k0128_WYG_003-21a"/>
　其謬七也原其始倡不過出於巫祝夸誕之詞成於<lb/>
　愚氓輕信之口學者不察其害義遽又援以入書獨<lb/>
　有李冘所記粗為省淨然逺稽晉魏之注事既難詳<lb/>
　近察熙寧之勅芟而不錄王言有體疑信昭然應遵<lb/>
　古初還稱孝水不必引虛誕失實之言雕飾前賢以<lb/>
　滋謬醜也康熙四年四月五日記<lb/>
明碑一　山東提學副使四明楊文卿記<hi>節錄</hi>顔文姜<lb/>
　祠歳久摧敝四方禱祀之人蝟集鱗聚失所瞻依歳<lb/>
<pb n="KR2k0128_WYG_003-21b"/>
　入施錢皆為旁近無頼所私𢎞治八年汝南都憲熊<lb/>
　公翀奉璽書巡撫山東行部於青道過祠下顧盼徘<lb/>
　徊重念國家以孝治天下而孝婦有廟若此何以勸<lb/>
　勵風俗乃以濟南衞百户朱英核實施錢之入用以<lb/>
　市材鳩工廟貌若生士庶具瞻孝思興起謂文卿不<lb/>
　可無述夫大道未隱人各親其親孝之名未著世徳<lb/>
　下衰始以孝為卓行然季武矯而服縗子春强而過<lb/>
　禮文舉忍而棄子飾情要譽非孝之經至於姜詩之<lb/>
<pb n="KR2k0128_WYG_003-22a"/>
　妻泝流汲江以順姑好董黯因母思飲大隱溪水徙<lb/>
　居溪旁以愈母疾此皆本乎天性協于至情其事有<lb/>
　同於孝婦者焉若婦之孝生既能召室湧泉没又能<lb/>
　神于一方以福庇其人民其孝之至者與顯受封號<lb/>
　而廟祀于無窮豈不宜哉庸書以著厥美并繫頌禱<lb/>
　神辭俾鄉人歌以祀孝婦于永永　辭曰泉涓涓而<lb/>
　湧室兮孝婦之徳河湯湯而逺逝兮孝婦之澤澤之<lb/>
　流兮民受福徳之化兮民無忒食斯土兮其廟翼翼<lb/>
<pb n="KR2k0128_WYG_003-22b"/>
　視如在兮其靈濯濯永神休兮與國無斁　牲蠲潔<lb/>
　而在俎兮柔醪在堂靈風飄而滿旗兮神其來甞歳<lb/>
　用登兮時雨時暘人用康兮厲鬼潜藏惠孔嘉兮佑<lb/>
　善以祥昭厥鑒兮有惡斯殃俗用熙熙兮儷美陶唐<lb/>
　<hi>記中引黄水事今節之</hi>
　黄水不為菑辨　顔文姜祠下泉出山坎水至清深<lb/>
　時發黄水則地有災䘲若兵若疫傳聞若一事皆有<lb/>
　徵崇禎初余一見水黄獨無徵順治甲午歳八月二<lb/>
<pb n="KR2k0128_WYG_003-23a"/>
　十一日水又黄里人奔告余往察之泉中水如濁河<lb/>
　出祠外即少湜湜及峽半之又不一里而清余曰此<lb/>
　不為菑民濫聽也按左氏春秋成公五年梁山崩壅<lb/>
　遏河三日不流晉侯召伯宗問焉絳人之告宗伯曰<lb/>
　山有朽壞而崩可若何今此泉水漱山而出是其伏<lb/>
　流所經山中當有朽壤崩入于水水勢衝激汩泥而<lb/>
　出黄者土非水也故不宜有異也曰然則前此之變<lb/>
　其水或黄或赤是不一焉何也曰土之在山墳壤異<lb/>
<pb n="KR2k0128_WYG_003-23b"/>
　脈土赤而赤土黄而黄也然則變而復也時有久速<lb/>
　流有逺近何也曰土崩非一夏秋水漲泉出迅激其<lb/>
　力足以汩泥而行故逺而後沈也其久者崩朽壤適<lb/>
　多土盡則止也然則其為菑也事著於碑皆有左驗<lb/>
　何也曰天象有變應在分野謫見齊分不得及魯在<lb/>
　晉分不得及秦今泉水記異或在境内或在封外此<lb/>
　不足徵民濫聽也聞者訝然皆未之信遂書以識之<lb/>
　至今更十餘載卒無他是余兩見水黄皆不驗而曩<lb/>
<pb n="KR2k0128_WYG_003-24a"/>
　歳戊寅以逮庚寅鎮人苦兵苦盜紛紛四來始厯一<lb/>
　紀迄無寧歳水顧不黄豈文姜之神固今昔靈替殊<lb/>
　耶則前説附㑹累理甚矣若乃此一紀中雖屢遇兵<lb/>
　凶事輙輕于旁縣亂而不損此則神休固不必以水<lb/>
　徵也康熙四年五月記<lb/>
明青州府志　顔孝婦廟後周建唐天寶間更建殿制<lb/>
　無梁大枋木相承錯□而上舊傳郭子儀督造今廟<lb/>
　側有令公祠國朝成化十三年提學簽事畢喻奏請<lb/>
<pb n="KR2k0128_WYG_003-24b"/>
　載祀典每歳秋七月鎮顔神本府通判致祭<lb/>
　　按子儀為唐將功名常在西北及貴為使相生平<lb/>
　　踪迹未至淄青此臆説也聞之故老此廟側之祠<lb/>
　　舊曰郭公既而訛郭令公既而訛郭汾陽王原其<lb/>
　　根因姑固姓郭而其宗人世為廟户如郭勍郭寧<lb/>
　　者或其家親私祠附近此廟側後郭氏絶世中更<lb/>
　　兵火亂離轉致訛傳為此曲説耳其廟工作一倣<lb/>
　　内殿亦非無梁鄉人未覩大工遽謂為異<lb/>
<pb n="KR2k0128_WYG_003-25a"/>
國朝碑　山東按察司僉事分巡青州海防道前都察院<lb/>
　　左副都御史户部右侍郎大梁周亮工撰<hi>節錄</hi>今夫<lb/>
　　泉受澤于天含滋于地類體坤而終事者撓之不濁<lb/>
　　激之愈清類抱貞而靜處者餴饎濯溉挹注不窮類<lb/>
　　含𢎞而致養者委蛇善下而不盈泛濫百折而必東<lb/>
　　類婉娩而順從孝思之不匱者昔者貳師解佩甘露<lb/>
　　晨流耿恭正冠靈漿瀵出維忠維孝實本一源蓋天<lb/>
　　人之理合人事盡則天不愛道而地不愛寶後先之<lb/>
<pb n="KR2k0128_WYG_003-25b"/>
　　揆一先蹟存則賢者思齊而不肖者思奮世祀相傳<lb/>
　　廟貌日新厥有以耳<lb/>
　　康熙三年十二月　日記<lb/>
　又碑　淄長梁鄒之間有孝婦河其源南出長城山下<lb/>
　　則顔文姜靈泉廟也志稱文姜事姑至孝常自負逺<lb/>
　　山新泉以供姑一旦緝籠之下忽湧一泉清泠可愛<lb/>
　　時謂顔娘泉後人則即其居廟祀之唐淄川尉李陽<lb/>
　　冰朱梁刺史髙霸皆嘗刻石廟中惜斷滅莫遡始年<lb/>
<pb n="KR2k0128_WYG_003-26a"/>
　即其廟初但委土而已宋神宗熙寧中大饗明堂徧<lb/>
　禮羣祀乃按州守臣所上圖狀封爵之曰順徳夫人<lb/>
　仍賜靈泉廟額則其始大也嗣是作者非一明成化<lb/>
　間學臣畢喻復請于朝以登簿正常以歳七月府别<lb/>
　駕職致餼幣焉而其自古在昔靈貺綿邈常有福利<lb/>
　于其里邑吏民賴之以不疾災疢又甚著也夫立百<lb/>
　行之原宜得衆心之聚斯廟之興闗乎名教既非淫<lb/>
　祠黷祀諸不應經義者得而髣髴矣邑有先徳而不<lb/>
<pb n="KR2k0128_WYG_003-26b"/>
　報是廢典也前王有嘉禮而繼代弗章是變古易常<lb/>
　也天子重神敬祀而守臣不博采境内以聞是有司<lb/>
　之責也且其靈泉古廟攬勝為工蒼岩翠栢雲合于<lb/>
　其上白石寒泉鯢旋于其下既以閎壯矣又寢門之<lb/>
　外有曰公姑父母者則祠之祠其類也有曰王友郭<lb/>
　公者則祠之祠其所有事也夫生而事之死又能世<lb/>
　世俎豆之惟夫人之孝為不匱愛其人以及其所事<lb/>
　又敬其祠以及其所有事惟鄉人之追孝為不衰然<lb/>
<pb n="KR2k0128_WYG_003-27a"/>
　則繼乎此者雖百世可知也昔余在司農䝉<lb/>
恩歸省嘗過謁祠下見其經時漼然頺敝莫厭衆心乃<lb/>
　集鄉里相與謀新之維時司馬中丞耿公焞撫軍東<lb/>
　省百廢俱興聞而綣然願悉俸以首其事而鄉侍御<lb/>
　趙君班璽願命匠以考其成凡邑居之老幼歌咏神<lb/>
　休而樂其有是舉也亦靡不歡呼踴躍以赴之于是<lb/>
　前宫後寢臺觀門屏悉從改作更鑿山石規拓其垣<lb/>
　宇而壯又過之四方之至者一拜其庭登其堂周瞻<lb/>
<pb n="KR2k0128_WYG_003-27b"/>
　彷徨寥泬清敞若山川益增其勝而神人之意倍暢<lb/>
　于昔者未嘗不猶猶然崇起孝思于無已也乃寢成<lb/>
　而耿公適已去則于其側祠而並祀之亦猶郭公之<lb/>
　意也夫乃劖石書事而麗以銘　銘曰孝水洋洋東<lb/>
　國是疆介邱封麓長城巨防猗猗孝婦灼灼顔姜視<lb/>
　逺惟邇執徳惟常克勤竭節以奉姑嫜于沼于沚載<lb/>
　雨載霜召彼靈泉湧此閨房涓涓不絶乃成谷王河<lb/>
　潤千里達于海邦萬姓諴和既走烝甞百王有作殷<lb/>
<pb n="KR2k0128_WYG_003-28a"/>
　禮重光考徳作廟典命焜煌守臣受之爛其有章清<lb/>
　泉文藻翠栢虚廊雲旗飄緲桂殿芬芳無怨無恫布<lb/>
　濩嘉祥年穀庭碩樂土安康蟊賊殄滅貙虎摧藏羣<lb/>
　心醉飽瞻就彷徨式我儀刑薦以馨香闐闐靈皷藹<lb/>
　藹華堂新宫載啟刻桷雕梁肪截磐礎麐聚冠裳應<lb/>
　侯順徳無忝孝鄉我作斯銘勿替景行<lb/>
　康熙丙午秋八月光祿大夫内秘書院大學士前少<lb/>
　保兼太子太保吏户兵三部尚書孫廷銓撰<lb/>
<pb n="KR2k0128_WYG_003-28b"/>
　　按文姜有墓在對廟河干春秋饗祀之處所也舊<lb/>
　　有饗堂經亂墮廢又自金元碑刻有曰武安順徳<lb/>
　　夫人仁孝衞國順徳夫人今考宋勅殊無此文將<lb/>
　　謂後代更封察其刻文又無述記此不可曉傳疑<lb/>
　　可焉<lb/>
<pb n="KR2k0128_WYG_003-29a"/>
　　災祥物變<lb/>
昔者周置馮相以察災祲禹鑄九鼎以辨神奸故記異<lb/>
之文史家必備然而詳畧殊者以國為體也春秋一國<lb/>
之書而為天下記異故日食星雨五石六鷁必盡其辭<lb/>
其㫖則隱其義則逺非列史之志矣若禨祥小數僻在<lb/>
下邑其事無闗國史即偶有述不過以志匹夫匹婦占<lb/>
年望歳之心以助田父牧堅牆隂之語不紀逺而紀近<lb/>
固其本志矣乃至生死死生之異精氣遊魂之變何地<lb/>
<pb n="KR2k0128_WYG_003-29b"/>
蔑有存乎達觀視犬猶奴雖怪亦常見駞言馬雖常亦<lb/>
怪宜廣見聞以資曠識若夫璇象天官靈臺雲物其為<lb/>
錯異天下共見不繫一塗則太史氏存非野人之所得<lb/>
與知矣兹姑畧之<lb/>
永樂十三年蒲臺人林三妻唐賽兒以妖術嘯聚賊衆<lb/>
　董彦杲等六千餘人據謝石棚岳陽寨出没作亂攻<lb/>
　陷莒州萊蕪等城事聞勅安逺侯栁升勦之乘夜襲<lb/>
　我軍營多被殺傷都指揮劉中戰死賽兒竟不獲<lb/>
<pb n="KR2k0128_WYG_003-30a"/>
嘉靖間大街欒氏子數歳患痘死已二十許日其母頻<lb/>
　夢見兒來告復活乃同家人往啟視之果活遂以歸<lb/>
　其族人以為詐詬誶百端屢經官府聽治竟莫有顯<lb/>
　證其非者乃息官名之曰甦家名曰顧言云按晉武<lb/>
　帝咸寧二年琅琊顔含之兄曰畿病死棺殮已久家<lb/>
　人感夢畿謂已曰我未當死為藥所傷耳可亟開棺<lb/>
　遂出之漸能飲食屈伸瞻視惟不能行語其後家人<lb/>
　怠于服事含乃解官視之十餘年乃死京房易傳曰<lb/>
<pb n="KR2k0128_WYG_003-30b"/>
　至隂為陽下人為上厥妖人死復生<lb/>
嘉靖二十四年姚世清聚礦徒百餘人作亂<lb/>
萬厯乙夘大飢人相食<lb/>
天啓丁夘年孝河大漲范河尤急税務司街民居漂没<lb/>
　大半拔其古槐而去<lb/>
崇禎間有人于峩嶺後鑿煤井攻山出石其理自然而<lb/>
　解文成鱗甲悉如魚龍一邊突起一邊凹如相印鑄<lb/>
　精妍密麗殆非雕繪所及形家以為恐傷地脈遂填<lb/>
<pb n="KR2k0128_WYG_003-31a"/>
　平之<lb/>
丙子年文廟殿樑間産芝一本趙御史振業家東門新<lb/>
　第堂上亦産芝一本光瑩昭彰大如團扇事聞京輦<lb/>
　一時士大夫多歌咏其事有寶菌堂題册存其家其<lb/>
　秋子進美遂領解年纔十七<lb/>
戊寅年鎮有兵警無害<lb/>
又文廟前居人孫繼善入井而坍衆謂必死試救取之<lb/>
　出其石向盡乃聞其聲在井底坐巨石撑柱頭上水<lb/>
<pb n="KR2k0128_WYG_003-31b"/>
　既不浸石亦不壓徐出之乃得上<lb/>
己夘年西門屠者劉時刲羊方縛治置杌上銜刀在口<lb/>
　其乳羔在後伏地哀鳴甚切屠者不顧既而捉刀囘<lb/>
　指之曰莫叫莫叫殺他了次將及汝方奮刀欲下未<lb/>
　及措手忽仆地而死<lb/>
庚辰年鳯山玉清宫庭中老檜久不作花其春忽大作<lb/>
　花<lb/>
庚辰辛巳間歳大飢人相食龍泉范泉盡涸孝河十里<lb/>
<pb n="KR2k0128_WYG_003-32a"/>
　下亦絶流<lb/>
壬午年鎮有兵警無害<lb/>
甲申年三月初八日大風晝晦人不相見其風自西北<lb/>
　來觸人腥惡濛濛欲沾衣其五月闖賊權將軍郭昇<lb/>
　自南來聲勢甚赫到鎮㑹聞李賊闗門之敗一宿而<lb/>
　去鎮無所苦長峪道暗青朱崖諸山村亂起<lb/>
崇禎間市民尚可法約同鄰舎攜酒向家邊山上圓月<lb/>
　可法後至有人在路呼之遂與共坐岸邊對月吟笑<lb/>
<pb n="KR2k0128_WYG_003-32b"/>
　傾酒共酌可法恍惚都不記憶所期何人盡醉而歸<lb/>
　夜半酒微醒乃憶其人是孫名起死已久旦日視其<lb/>
　坐處酒瀝狼藉在地空罇在焉竟亦無恙<lb/>
又國氏女嫁人少死三日後其夫獨宿忽見妻盛飾自<lb/>
　外冉冉而至初甚恐既而言笑讌婉恩意如平生凌<lb/>
　晨攬衣而去衣作紙聲夫久亦安之月餘忽涕泣為<lb/>
　别云當赴泰山自此遂絶<lb/>
順治戊子年孝河大漲永濟大橋水髙出其上石欄皆<lb/>
<pb n="KR2k0128_WYG_003-33a"/>
　盡橋外樹林拔去無餘南郭門外三元廟前古栁掛<lb/>
　淤髙過廟門廟中乃無水　又峩嶺上水自山椒而<lb/>
　下浸灌西門外居人數十百家是歳多淫雨龍鬬于<lb/>
　空又先年鎮嘗大水山谷皆漲其水每在髙處流下<lb/>
　處反無水又或中流如脊髙立兩邊乃下<lb/>
丁亥庚寅間沂䝉諸山亂民為盜出没不常顔城左右<lb/>
　攻城掠村殆無寧日東西山塢傷人頗多長峪道亦<lb/>
　不靖<lb/>
<pb n="KR2k0128_WYG_003-33b"/>
康熙癸夘年多震雷峩嶺死一男子馬嶺死一婦人并<lb/>
　所乘驢子神頭死一男子鄉人云此人乃平其先塚<lb/>
　作田適此日送飯餉田間工人遇雨來歸經煤井旁<lb/>
　其龍自炭中起井上人皆望見之初但縷縷如白烟<lb/>
甲辰年四月二十四日大霜殺麥時麥將成霜初過芁<lb/>
　芃不減田家幸之既而有芒無粒十不獲一<lb/>
乙巳年三月已向熱駱駞嶺道邊有氷條髙掛棘枝晶<lb/>
　晶可愛<lb/>
<pb n="KR2k0128_WYG_003-34a"/>
乙巳良莊有震雷死者三人有毛氏子者方倚樓望雨<lb/>
　震起忽不自覺自窻間飛出落立塲中了無傷損旁<lb/>
　近九人皆死餘甦其六<lb/>
乙巳丙午大無麥<lb/>
又近有城内人趙起鳯有潔疾又善疑常擇井而飲擇<lb/>
　米而炊賃人挑水必棄其後罌即逺出在塗非自滌<lb/>
　羮釡治餐寧餓不食嘗適市買米已付錢訖須其人<lb/>
　送米到門偶見其人項不潔輙失色曰汚吾米不復<lb/>
<pb n="KR2k0128_WYG_003-34b"/>
　可用矣遽令持去亦不索錢一日將之奉髙或戲謂<lb/>
　曰蒿里山畵夘耶遽增悶恚為之罷行曉夜憂疑數<lb/>
　日殆不自遣乃募市中人教以話言厚贈之令前行<lb/>
　相待於土門道神祠中乃自於旦日俶裝前去行過<lb/>
　廟前其人趨出厲聲曰汝安往耶對曰敬赴蒿里山<lb/>
　畵夘其人叱曰可疾歸去今無事用汝矣應曰諾乃<lb/>
　歸其疑乃釋後其妻懷妊憂曰是家將穢吾居可奈<lb/>
　何己又見所食井上有蛛網大恚曰吾固不堪也今<lb/>
<pb n="KR2k0128_WYG_003-35a"/>
　又斷吾水殆無生理矣乃自經而死將死之前日徧<lb/>
　持錢物餉梓匠僧人挽郎㝠衣家衆驚曰何為者耶<lb/>
　曰苐存之吾有所望於君及死諸得錢者乃共治葬<lb/>
　之竟無後<lb/>
灌長氏曰水之為利害大矣哉孝鄉山居而數有水患<lb/>
況江海之民乎菌芝載在爾雅郭璞亦以為三華瑞草<lb/>
迨宋真宗東封至泰山而王欽若等一旦獻芝至三萬<lb/>
八千餘本物多則賤使人訾之若夫崇臺虚宇蒸濕之<lb/>
<pb n="KR2k0128_WYG_003-35b"/>
所不乘畵棟疏寮霧露之所不入紫雲九華忽焉自吐<lb/>
此之非寶實則矯談彼事之一至者固不格于儒者之<lb/>
論也<lb/>
　<lb/>
　<lb/>
　<lb/>
　<lb/>
　顔山雜記卷三<lb/>
</p>
<p>
</p>
  </div>
<div>
<head>顔山雜記卷四</head> <lb/>
    <p>
<pb n="KR2k0128_WYG_004-1a"/>
欽定四庫全書<lb/>
　顔山雜記卷四<lb/>
　　　　　　　　　秘書院大學士孫廷銓撰<lb/>
　　物産<lb/>
蓋民之為道本業不足然後有貨殖貨殖非古也不耕<lb/>
而食則長游惰不織而衣則生僣侈皆風俗之敝而仁<lb/>
義之䃣也然有異焉孝鄉山多田少而生齒日益繁生<lb/>
齒繁則食粟多山多田少則得粟難若是而不疾作也<lb/>
<pb n="KR2k0128_WYG_004-1b"/>
則饑甚故其民力力焉鑿山煮石履水蹈火數犯難而<lb/>
不息凡為饑驅也此雖不耕不織猶夫自食其力也顧<lb/>
燒琉璃者多目災掘山炭者遭壓溺造石礬者有喑疾<lb/>
炒丹鉛者畏内重縱謀而獲亦孔勞矣然則孝鄉之多<lb/>
藝也以其民貧也其無棄貨也以其土瘠也矧錐刀之<lb/>
幾何而强半在官中也是用𤨏綴俾來者知其故焉<lb/>
石炭　炭山灰也義從土然土得水而泥此不泥宜從<lb/>
　石然石引火而不然此則然宜從薪木然木遇金而<lb/>
<pb n="KR2k0128_WYG_004-2a"/>
　柔此不柔故一物而徳具焉者炭為多<lb/>
　凡炭之在山也辨死活死者胍近土而上浮其色䝉<lb/>
　其臭平其火文以柔其用宜房闥圍罏活者胍夾石<lb/>
　而潜行其色晶其臭辛其火武以剛其用以鍜金治<lb/>
　陶或謂之煤或謂之炭塊者謂之硔或謂之砟散無<lb/>
　力也煉而堅之謂之礁頑于石重于金鐡綠燄而辛<lb/>
　酷不可爇也以為礬謂之銅磧故礁出于炭而烈于<lb/>
　炭磧棄于炭而寶于炭也<lb/>
<pb n="KR2k0128_WYG_004-2b"/>
　凡胍炭者視其山石數石則行青石砂石則否察其<lb/>
　土有黑苗測其石之層數避其沁水之潦因上以知<lb/>
　下因逺以知近往而獲之為良工<lb/>
　凡攻炭必有井幹焉雖深百尺而不撓已得炭然後<lb/>
　旁行其隧視其炭之行髙者倍人薄者及身又薄及<lb/>
　肩又薄及尻鑿者跂運者馳鑿者坐運者僂鑿者螬<lb/>
　卧運者鼈行視其井之幹欲其確爾而堅也否則削<lb/>
　入其隧欲其燥以平也否則趼凡井得炭而支行其<lb/>
<pb n="KR2k0128_WYG_004-3a"/>
　行隧也如上山左者登右必降左者降右必登降者<lb/>
　下墄登者上墄循山旁行而不得平一足髙一足下<lb/>
　謂之仄墄胍正行而忽結磻石阻其前非曲鑿旁達<lb/>
　不可以通謂之盤錮胍乍大乍細窠窠螺螺若或得<lb/>
　之而驟竭謂之雞窩二者皆井病也<lb/>
　凡行隧者前其手必燈而後入井則夜也燈則日也<lb/>
　冬氣既藏燈則炎長夏氣强陽燈則閉光是故鑿井<lb/>
　必兩行隧必雙令氣交通以達其陽攻堅致逺功不<lb/>
<pb n="KR2k0128_WYG_004-3b"/>
　可量以為氣井之謂也<lb/>
鐡冶　采石黑山鑄而為鐡百石之罏三合之屑火烈<lb/>
　石礁風生地穴清氣如珠𤣥精為液得柔斯和過剛<lb/>
　或折作為劒器蛟龍可截以鋼性易脆生不若熟也<lb/>
瓷器　孝鄉之瓷出于山頭務店者碗鉢為多出于邀<lb/>
　光者礶為多出于八陡者缾罍為多出于西河者魚<lb/>
　缸醯罋為多然皆疏土也夫物無美惡乘時為貴器<lb/>
　無雕樸適用為宜故雲靁之鼎以之適野不若瓦缶<lb/>
<pb n="KR2k0128_WYG_004-4a"/>
　之便也犧象之尊以之饟師不若陶匏之給也且物之<lb/>
　美好者生民之大累也孝鄉之瓷疏土也其用農<graphic n="KR2150" url="https://raw.githubusercontent.com/kanripo/KR-Gaiji/master/images/KR2150.png" mimeType="image/png"/>也<lb/>
　而不為貴也廢者亦幸不為賤者累也今夫天之生物<lb/>
　其為竒麗者一其為朴野者常百則不以一廢百也先<lb/>
　民制器其為淫巧者一其為拙簌者且萬則不以一廢<lb/>
　萬也何也生人之道始於飲食飲食天下之大欲也則<lb/>
　飲食之器天下之大用也今夫農<graphic n="KR2150" url="https://raw.githubusercontent.com/kanripo/KR-Gaiji/master/images/KR2150.png" mimeType="image/png"/>之為食脱粟麥<lb/>
　飯也及其驩然一飽則脱粟麥飯固無以異于脯脩<lb/>
<pb n="KR2k0128_WYG_004-4b"/>
　羶薌也農<graphic n="KR2150" url="https://raw.githubusercontent.com/kanripo/KR-Gaiji/master/images/KR2150.png" mimeType="image/png"/>之食之為器瓦缶陶匏也而及其屬饜<lb/>
　則瓦缶陶匏固無以異于犧尊靁鼎也且農<graphic n="KR2150" url="https://raw.githubusercontent.com/kanripo/KR-Gaiji/master/images/KR2150.png" mimeType="image/png"/>之食<lb/>
　有其脱粟麥飯焉則間有其酒漿醯醬焉夫酒漿醯<lb/>
　醬則非獨農<graphic n="KR2150" url="https://raw.githubusercontent.com/kanripo/KR-Gaiji/master/images/KR2150.png" mimeType="image/png"/>之食也既富之家共此矣農<graphic n="KR2150" url="https://raw.githubusercontent.com/kanripo/KR-Gaiji/master/images/KR2150.png" mimeType="image/png"/>之器<lb/>
　有其瓦缶陶匏焉則又有其壺尊罋瓿焉夫壺尊罋<lb/>
　瓿則非獨農<graphic n="KR2150" url="https://raw.githubusercontent.com/kanripo/KR-Gaiji/master/images/KR2150.png" mimeType="image/png"/>之器也大貴之家又共此矣今舉富<lb/>
　貴之家而進之以農<graphic n="KR2150" url="https://raw.githubusercontent.com/kanripo/KR-Gaiji/master/images/KR2150.png" mimeType="image/png"/>之食如所謂脱粟麥飯者不<lb/>
　屑也而至于酒漿醯醬不能絶也此固嚮者農<graphic n="KR2150" url="https://raw.githubusercontent.com/kanripo/KR-Gaiji/master/images/KR2150.png" mimeType="image/png"/>之<lb/>
<pb n="KR2k0128_WYG_004-5a"/>
　食也今舉富貴之家而奉之以農<graphic n="KR2150" url="https://raw.githubusercontent.com/kanripo/KR-Gaiji/master/images/KR2150.png" mimeType="image/png"/>之器如所謂瓦<lb/>
　缶陶匏者不屑也而至于壺尊罋瓿不能舎也此固<lb/>
　嚮者農<graphic n="KR2150" url="https://raw.githubusercontent.com/kanripo/KR-Gaiji/master/images/KR2150.png" mimeType="image/png"/>之器也孝鄉之瓷疏土也貧且賤者用之<lb/>
　而富且貴者不能違聖人不貴異物賤用物以此也<lb/>
黄丹　炒鉛為之丹重則鉛為丹鉛急則丹復為鉛炒<lb/>
　多鉛氣中人令人中垂而死臨丹竈者必塞其鼻實<lb/>
　其腹令中氣常勝鉛氣不能入也然後可久<lb/>
白礬　白礬者夾炭石屑也取以為礬晶晶者氷皚皚<lb/>
<pb n="KR2k0128_WYG_004-5b"/>
　者雪也當其為石墨墨者鐡也取而變之存乎冶也<lb/>
　凡燒礬必即嶔巖之半削其髙以為壁斥其平以為<lb/>
　臺壁斬斬臺板板也于其旁也塹土而堲周之以為<lb/>
　池闕地及泉幹為井底為釡築之汚之旁通火焉以<lb/>
　為灶布罋以為盝編荆而塗之以為廪其行火也移<lb/>
　石就臺負壁而築之若連床之方焉陂陀其脚而㣲<lb/>
　閷之烈火而焚之由内以攻外火盡取屑傅之又盡<lb/>
　又傅之每盡傅之斬斬之壁則易以為髙也板板之<lb/>
<pb n="KR2k0128_WYG_004-6a"/>
　臺則易以為廣也陂陀微閷以行水潦則行火者易<lb/>
　以為養也故燒<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>者久與巖齊雖雨三日而不浸火<lb/>
　三月而不滅也乃取其燒以納于塹擊之汰之得其<lb/>
　滋焉乃取其汰以納于灶熬之煎之流其液焉乃取<lb/>
　其液以納于罋澄之凝之泛其屑焉體魄既成精魂<lb/>
　未盈非硝不為功取而和之復納于灶火氣竭矣其<lb/>
　精乃生取而漉之以納于廪水氣竭矣沈緊浮鬆外<lb/>
　强中空鑿其<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏氷雪冲冲此<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>之終也<lb/>
<pb n="KR2k0128_WYG_004-6b"/>
綠<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>　紅土　綠<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>者炭中銅磧也法如白<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>減其工<lb/>
　半精為綠<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>滓為紅土按<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>之初皆黑質而辛螫也<lb/>
　及其變也或白或碧其滓則皆紅以染則碧復為黑<lb/>
　其醮水又為黄蓋具五焉夫天下之臭味過差而善<lb/>
　變者固若斯之亟也君子之用物也亦善其變哉<lb/>
淄石硯　淄石坑在城北庵上村倒流河側千夫出水<lb/>
　乃可以入西偏則硬東偏則薄惟中坑者堅潤而光<lb/>
　映日視之金星滿體暗室不見者為最精大星者為<lb/>
<pb n="KR2k0128_WYG_004-7a"/>
　下米元章曰淄石理滑易乏在建石之次蘇子瞻曰<lb/>
　淄石號韞玉發墨而損筆端石非下嵓者宜筆而褪<lb/>
　墨二者當安所去取用褪墨硯如騎鈍馬數步一鞭<lb/>
　數字一磨不如騎驘用瓦硯也不知淄石顧有發墨<lb/>
　而不損筆者惜二公之未見也<lb/>
琉璃　琉璃者石以為質硝以和之礁以鍜之銅鐡丹<lb/>
　鉛以變之非石不成非硝不行非銅鐡丹鉛則不精<lb/>
　三合然後生白如霜亷削而四方馬牙石也紫如英<lb/>
<pb n="KR2k0128_WYG_004-7b"/>
　札札星星紫石也稜而多角其形似璞凌子石也白<lb/>
　者以為幹也紫者以為輭也凌子者以為瑩也是故<lb/>
　白以為幹則剛紫以為輭則斥之為薄而易張凌子<lb/>
　以為瑩則鏡物有光硝柔火也以和内礁猛火也以<lb/>
　攻外其始也石氣濁硝氣未澄必剝而爭故其火烟<lb/>
　漲而黒徐惡盡矣性未和也火得紅徐性和矣精未<lb/>
　融也火得青徐精融矣合同而化矣火得白故相火<lb/>
　齊者以白為候其辨色也白五之紫一之凌子倍紫<lb/>
<pb n="KR2k0128_WYG_004-8a"/>
　得水晶進其紫退其白去其凌子得正白白三之子<lb/>
　一之凌子如紫加少銅及鐡屑焉得梅蕚紅白三之<lb/>
　紫一之去其凌進其銅去其鐡得藍法如白焉鈎以<lb/>
　銅磧得秋黄法如水晶鈎以畫碗石得映青法如白<lb/>
　加鉛焉多多益善得牙白法如牙白加鐡焉得正黑<lb/>
　法如水晶加銅焉得綠法如綠退其銅加少磧焉得<lb/>
　鵞黄凡皆以燄硝之數為之程<lb/>
　琉璃之貴者為青簾取彼水晶和以囘青如箸斯條<lb/>
<pb n="KR2k0128_WYG_004-8b"/>
　若水斯冰緯為幌薄傅于朱<graphic n="KR0905" url="https://raw.githubusercontent.com/kanripo/KR-Gaiji/master/images/KR0905.png" mimeType="image/png"/>瑞烟徐起旭日始升<lb/>
　影動几筵光浮御屏棲神象𤣥以合窈㝠用之郊壇<lb/>
　焉用之清廟焉𨽻于司空以稱國工<lb/>
　其次為珮玉丁當連珠綴纓絳紗作盛弁冕盈廷乃<lb/>
　球鏘鳴古者百僚朝祭之法服也<lb/>
　其次為華燈屏風礶合果山皆穿珠之屬錯采雕龍<lb/>
　口則無功<lb/>
　其次為碁子風鈴念珠壺頂簪珥料方皆實之屬圍<lb/>
<pb n="KR2k0128_WYG_004-9a"/>
　碁滴之風鈴範之料方亦如之條珠纒之細珠寫之<lb/>
　大珠纒之戞之簪珥惟錯車磲者雜二色藥而糅之<lb/>
　瑪瑙者琺瑯㸃之纒絲者以藥夾絲待其融也引而<lb/>
　旋之<lb/>
　其次為泡燈魚缾葫蘆硯滴佛眼軒轅鏡火珠響器<lb/>
　鼓璫皆空之屬凡製琉璃必先以琉璃為管焉必有<lb/>
　鐡杖剪刀焉非是弗工石之在冶渙然流離猶金之<lb/>
　在鎔引而出之者杖之力也受之者管也授之以隙<lb/>
<pb n="KR2k0128_WYG_004-9b"/>
　納氣而中空使口得為功管之力也乍出于火渙然<lb/>
　流離就管矣未就口也急則流緩則凝旋而轉之授<lb/>
　以風輪使不流不凝手之力也施氣焉壯則裂弱則<lb/>
　偏調其氣而消息之氣行而㗋舌皆不知則大不裂<lb/>
　小不偏口之力也吹圓毬者抗之吹膽缾者墜之一<lb/>
　俯一仰滿氣為圓微氣為長身如朽株首如鼗鼓項<lb/>
　之力也引之使長裁之使短抝之使屈突之使髙抑<lb/>
　之使凹剪刀之力也凡為葫蘆先得提後得腹接處<lb/>
<pb n="KR2k0128_WYG_004-10a"/>
　為腰為含子葫蘆先得子次得提納子焉後得腹凡<lb/>
　為魚缾先得口次得腔次得山後得果枝凡為花簪<lb/>
　先得莖後得頂斷而殊之易手而燎之後得蜂末凡<lb/>
　為響器先得下口後得上口凡為硯滴先得頂口次<lb/>
　得腹次得提後得吐水凡為燈碗先得圓毬吸其下<lb/>
　按其上斷其臍而坐之上反為底下反為面凡為鼓<lb/>
　璫先得葫蘆旋燒其底而四流之以均其薄欲平而<lb/>
　不平使微杠焉以隨氣之動乃得鳴鼓璫者響葫蘆<lb/>
<pb n="KR2k0128_WYG_004-10b"/>
　也言微氣鼓之而璫鳴也辟之為鼓也聲者其面也<lb/>
　響之應者其腔也實則其空也故大空則大鳴小空<lb/>
　則小鳴此老氏之説也當其無有有之用也凡為空<lb/>
　者先養其氣氣圓而體圓此學書之説也心正則筆<lb/>
　正也<lb/>
　按通鑑唐代宗初誅元載召江西判官李泌入見語<lb/>
　及載事曰朕面屬卿于路嗣恭而嗣恭取載意奏卿<lb/>
　為䖍州别駕嗣恭初平嶺南獻琉璃盤徑九寸朕以<lb/>
<pb n="KR2k0128_WYG_004-11a"/>
　為至寶及破載家得嗣恭所遺載琉璃盤徑尺俟其<lb/>
　至當與卿議之　胡三省注曰程大昌曰漢西域傳<lb/>
　罽賓國有琥珀流離師古注曰魏畧云大秦國出赤<lb/>
　白黄黑青綠縹組紅紫十種流離此蓋自然之物采<lb/>
　澤光潤踰于衆玉今俗所用皆消冶石汁加以衆藥<lb/>
　灌而為之虚脆不耐實非真物按流離今書附玉旁<lb/>
　為琉璃字師古之記是矣亦未得其詳也穆天子傳<lb/>
　天子東征有采石之山凡好石之器于是出升山取<lb/>
<pb n="KR2k0128_WYG_004-11b"/>
　采石鑄以成器注云采石文采之石也則鑄石為器<lb/>
　古有之矣顔氏謂為自然之物恐不詳也北史大月<lb/>
　氏傳魏太武時月氏人商販京師自云能鑄石為五<lb/>
　色琉璃於是采曠石于山中即京師鑄之既成光澤<lb/>
　乃美于西方來者自是琉璃遂賤用此言推之則雖<lb/>
　西域琉璃亦用石鑄無自然生成者兼外國竒産中<lb/>
　國未始無之獨不聞有所謂真琉璃然中國所鑄有<lb/>
　與西域異者鑄之中國色甚光鮮而質則輕脆沃以<lb/>
<pb n="KR2k0128_WYG_004-12a"/>
　熱酒隨手破裂其來自海舶者製差鈍樸而色亦微<lb/>
　暗其可異者雖百沸湯注之與磁銀無異了不復動<lb/>
　是名番琉璃也番琉璃之異于中國其别蓋如此而<lb/>
　未嘗聞以石琢之也余謂路嗣恭所獻者蓋師古所<lb/>
　謂大秦琉璃自然之物否則代宗何以謂之至寶哉<lb/>
　程大昌考之不詳耳<lb/>
水磨栢香　水之為利莫大于灌田是故近水者得天<lb/>
　之半焉孝鄉田髙水下不可灌也頃有教以水車之<lb/>
<pb n="KR2k0128_WYG_004-12b"/>
　法試而引之髙之上又有髙焉終不可灌也是失天<lb/>
　之半矣幸可為水磨又獨能平輪不能為側輪也平<lb/>
　輪者必為飛水以飛輪飛水者必髙其閘閘已庳則<lb/>
　注水勢弱水雖大輪不飛也飛輪者必深其坎下其<lb/>
　水而疾去之水平而去不疾則輪濡注水雖髙輪猶<lb/>
　不飛也輪不飛則其戴石也力薄而功微是失水之<lb/>
　半矣側輪者水擊其輞而力横施可以磑可以舂也<lb/>
　平輪者水擊其牙而力上行是不可舂徒磑耳是失<lb/>
<pb n="KR2k0128_WYG_004-13a"/>
　磨之半矣髙其閘者必髙其堰堰已薄則沙易頽也<lb/>
　已厚則力不償費也秋潦為患山水暴長堰之廢者<lb/>
　非潦盡不可以復興而磨常半歳閒是磨之半又失<lb/>
　半矣是故孝鄉之水磨常格于天時費于人力而不<lb/>
　盡乎地利也<lb/>
灌長氏曰吾觀于鄉而知擇術之必慎擇業之必精也<lb/>
當明之末庚辰辛巳間江北旱災琉璃之家死者什九<lb/>
非以其無用器耶若其在時和清宴亦可以觀人情矣<lb/>
<pb n="KR2k0128_WYG_004-13b"/>
彼瓷炭用物也其行不越數百里丹<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>赤土用舎半之<lb/>
其行千里琉璃無用器也然且北至燕南至百粤東至<lb/>
髙麗西至河外其行萬里彼物情之不齊亦獨何哉其<lb/>
用彌寡其行彌逺<lb/>
<pb n="KR2k0128_WYG_004-14a"/>
　　物暴<lb/>
齊故無虎也初余生長孝鄉山中四十餘年逮所傳聞<lb/>
又何啻百年鄉之人曾無故而談虎者齊其果無虎也<lb/>
齊有虎其自今以始也抑聞之昔者孔子嘗過泰山之<lb/>
側而歎苛政焉則是齊故有虎也前此有矣曷始乎此<lb/>
託始焉爾虎之為徳既不若麒麟騶虞而為暴又甚于<lb/>
豺狼微鄉人惡之凡跂而角蹄而善走窟而善藏者彼<lb/>
其族也固未有樂虎者也傳曰一有一亡曰有今而履<lb/>
<pb n="KR2k0128_WYG_004-14b"/>
尾愬愬白晝攫人有一于斯矣君子危之而著其實則<lb/>
託始焉爾其託始也奈何春秋魯史也而魯齊近郊也<lb/>
多麋有蜮必謹而書之<hi>闕</hi>
　今虎之為暴其為麋蜮又多乎哉託始乎此蓋振振<lb/>
然其諸亦無樂乎此也<lb/>
西莊人<hi>闕</hi>　上山刈葛忽聞蠭聲在近稍進窺之有虎<lb/>
　負嵎蠅飛薨薨在其鬚目倉卒墜崖而免猶病瘧彌<lb/>
　月<lb/>
<pb n="KR2k0128_WYG_004-15a"/>
嶺西村農民王朝臣因野猪害稼與其妻夜守𤓰廬一<lb/>
　日夜半朝臣忽欲出遺其妻心動止之不可甫撤扉<lb/>
　出其妻遽聞有物仆地亟起視之夫已為虎攫去就<lb/>
　田火追逐之遙見火光中有巨物徐行黑氣籠罩形<lb/>
　不甚辨夫挺然赤露首足互著地蓬轉而行於後隨<lb/>
　之衣已脱然在道帶結如故並未開解將次及之巨<lb/>
　物隱不見夫殭死在草間坐守移時忽覺闇中出巨<lb/>
　掌爪批其面頰顛于磧下惛然不復覺久之始蘇遂<lb/>
<pb n="KR2k0128_WYG_004-15b"/>
　失夫所在<lb/>
王生家石馬莊佃客二人秋夜耦耕宿野棚下雨甚漏<lb/>
　濕忽思笠子掛樹上可出取之一人出一人聞其顛<lb/>
　仆聲有異怖不敢動天明視泥中有虎跡鳩衆尋求<lb/>
　得其半體於七層堰上荒草間所著褲子委道旁繫<lb/>
　有鐡舌鞓帶宛在褲間亦未解<lb/>
樂疃人孫氏家竪子於薄暮驅驢向隣村駝水遇虎自<lb/>
　投堰下石隙中虎至踞堰上凝睇注視以爪探之不<lb/>
<pb n="KR2k0128_WYG_004-16a"/>
　及尺竪子伏不敢動瞪視良久虎亦不下其家怪竪<lb/>
　子曛黑不來數人往迎之山路黑暗喧豗而行虎聞<lb/>
　其聲乃舎竪子攫其驢去<lb/>
峩嶺巔文昌閣孤居無隣近年一道士來居之一日昏<lb/>
　暮出汲還閉户卧至日齋羣牧過其下怪閣門未啟<lb/>
　呼之良久不應相與撼其門開有狼突出躍然而去<lb/>
　道士殘矣<lb/>
壬午年兵自南來萊蕪已破鎮人倥偬方事城守余從<lb/>
<pb n="KR2k0128_WYG_004-16b"/>
　衆在城角瞭臺覘者夜還報曰兵至矣青石闗迤南<lb/>
　迤北列營舉火似繁星矣衆方驚急有狼在城下對<lb/>
　臺而號其聲百出斥之不去守者視之皆色土天未<lb/>
　明大營果至卓旗東西兩山下瞰城中食頃拔去竟<lb/>
　無他<lb/>
數年前鎮多狼孽傳説多異余家門外空園子栁下鑿<lb/>
　井夜夜有羣狼來戲井上意憎之一夜比鄰劉美聲<lb/>
　秀才家擾擾有聲甚可疑怪比曉使訊焉乃有狼夜<lb/>
<pb n="KR2k0128_WYG_004-17a"/>
　入其家突于厨竈竈下人驚狼亦驚亟不得出皆譁<lb/>
　不知所措適其日有莊客因事到官秀才援之得解<lb/>
　尚未去聞故抽椽櫨遽入擊之應手而斃取其皮白<lb/>
　澤可愛值數貫錢後亦無他或曰此自來送一品坐<lb/>
　裀耳野獸無故入人家當為怪豈足信哉<lb/>
鎮無野猪近與虎偕來其為民害乃長於虎虎一而已<lb/>
　野猪恃其豶牙率其種族以與鄉之人爭食此土也<lb/>
　家苦之村苦之日夜苦之且孝鄉之民非有廣疇沃<lb/>
<pb n="KR2k0128_WYG_004-17b"/>
　野可闢而耕也非有湖陂蓮勺稻秔魚藕之饒樂也<lb/>
　終歳孑孑焉鑿嵁石闢檉椐得若席焉則田矣若几<lb/>
　若箕焉則田矣山髙土淺水暵不收幸而至於秋也<lb/>
　而黍離離而豆有萁率彼婦子夜守前谿少一不戒<lb/>
　忽焉盡之豕則飽人則飢吏則呼閭則殫無遺矣禮<lb/>
　祠八蜡祭虎為其食田豕也夫虎暴矣至使古人爼<lb/>
　豆奉之以為功惟豕之故則謂其害長于虎也亦宜<lb/>
似鹿短小而肉角者曰麅麅即麋也多則害稼易取亦<lb/>
<pb n="KR2k0128_WYG_004-18a"/>
　易馴性不耐夏每日止於早凉一起趂水食食已即<lb/>
　擇䕃伏終日不起其首所向即其起行所向也獵人<lb/>
　取麅常以清旦升髙瞭之前逐水食及還卧處皆已<lb/>
　曉了又察其首所向即數百步外兩目閃閃於草際<lb/>
　見之乃於前路設網左右設伏從後發蹤追逐十獲<lb/>
　八九鎮西闗李氏家嘗蓄一麅馴矣其家門外即山<lb/>
　麅有時出暮必來歸屬當文廟秋祭例用鹿官督獵<lb/>
　人急無所取為向李氏欲得此麅主人惜之不許麅<lb/>
<pb n="KR2k0128_WYG_004-18b"/>
　亦如故祭有日矣獵人請之不已主人疑遲曰君且<lb/>
　休矣餘當議之其日麅去遂不歸<lb/>
灌長氏曰萬物愚于人人愚于天顧人發殺機物或知<lb/>
之天發殺機人鮮知也彼死權死寵死於聲利即事理<lb/>
彰顯禍在燃眉尚謂彼人愛我迷而不悟者衆矣況幾<lb/>
先禍始動于萌蘖之間隔於視聽之表者乎嗚呼此麅<lb/>
智於臨江之麋多矣<lb/>
<pb n="KR2k0128_WYG_004-19a"/>
　　遺文<lb/>
道簡則貴物少則珍事約則精辭寡則要天之道物之<lb/>
情也夫登髙能賦則可以為大夫古之人猶且難之若<lb/>
前人所絶後人宜可無作乃在今日不啻燕函粤鏄夫<lb/>
人而能為之矣顧今人作之後人復用覆醬瓿終不如<lb/>
其無作也以顔城蕞爾僻在山陬上客輶軒通人覉旅<lb/>
載塗既稀遺篇自鮮間有殘碑斷碣埋没荒榛拂拭鈔<lb/>
傳以存世變去其繁弱亦得雄篇也若此邦人士辟荆<lb/>
<pb n="KR2k0128_WYG_004-19b"/>
棘而居之讀書學古創始新邑間有綴述淵源未廣其<lb/>
為工拙存替以俟後之人故不槩錄焉<lb/>
顔神鎮石城記　濟南李攀龍撰<lb/>
　公既以璽書按察青齊諸郡縣即青齊諸郡縣治也<lb/>
　則之部請城籠水曰是淄萊新益之間一都㑹哉天<lb/>
　不弔百姓一二長吏怠於疆事俾一二不逞子弟揭<lb/>
　竿如林而負固自喜以為父母憂四方亡命嘯而過<lb/>
　市有業甒於篚中覆之利劒莫敢以發而釋擔一呼<lb/>
<pb n="KR2k0128_WYG_004-20a"/>
　為皆制挺又安可誰何百數十年來冀氏姚氏九為<lb/>
　倡亂殺我一二長吏之戍者以荼毒我百姓焚蕩我<lb/>
　廬舎<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>不畏明至令一妖女子三勤我王師翦滅此<lb/>
　而後食惡在其按察青齊諸郡縣為也余不佞蓋未<lb/>
　嘗一日忘之桴鼓之鳴如出宇下即於璽書又得臨<lb/>
　籠水以春秋耀吾軍士豈其防民而暴之中野必曰<lb/>
　疆塲之事一彼一此棄命廢職其若父老何我必不<lb/>
　然不佞之業在烝民之七章矣中丞傅公謂御史段<lb/>
<pb n="KR2k0128_WYG_004-20b"/>
　公曰余觀於大夫才可使無徵役百姓而義不可使<lb/>
　衆為政夫固謂一人慮始而榮施不可有也不然夫<lb/>
　豈不知淄萊新益之間嗷嗷者以時絀為解也大夫<lb/>
　實云畏此簡書即有後事安可言勿與知也曰昔在<lb/>
　庚戌少司馬城潞水上乃天子有錫命此自大夫家<lb/>
　政吾二人將有賴焉以干城王室備他盜也大夫實<lb/>
　云無亦大夫按察青齊諸郡縣列城數十豈謂是西<lb/>
　游津梁之上有急難也勿更使父老失望於我則公<lb/>
<pb n="KR2k0128_WYG_004-21a"/>
　遂營焉曰是在不佞此一役耳何至言鉅萬吾因石<lb/>
　於山因灰於石雖隆之天不可勝用矣豈猶不堅而<lb/>
　覆簣為之其又令暴風雨潦以攻一日之費石城非<lb/>
　不倍委土而十年為計一再築之後石城之費立盡<lb/>
　是使父老終歳率子弟而城已公乃屬之青州守李<lb/>
　尚智倅倪雲鷴自三月至七月守尚智倅雲鷴乃以<lb/>
　效於公算纔官錢九百餘緡而城髙丈尋方廣若干<lb/>
　丈各門焉二水門出南北城下因壑為池百姓忽自<lb/>
<pb n="KR2k0128_WYG_004-21b"/>
　有之矣公以報成今中丞丁公也攀龍弱冠時一二<lb/>
　長吏及彼中豪言城顔文姜事且三十年此無他則<lb/>
　長吏過自好欲無受勞民傷財名不者大役難成恐<lb/>
　中廢作者不任又不者如匪行邁謀與衆為政耳如<lb/>
　此必使城自地出然後可百數十年來冀氏姚氏凡<lb/>
　九倡亂一妖女子三勤王師亡論所蕩焚即芻餉供<lb/>
　億豈但可為十城然遂以棄之乃平居則又不復作<lb/>
　一錢事而曰吾已為儲芻餉供億於某所令足待變<lb/>
<pb n="KR2k0128_WYG_004-22a"/>
　矣夫豈為計哉公名世貞字元美吳郡人少司馬名<lb/>
　忬公其子云<lb/>
郡别駕魏公祠堂碑記　郡人馮琦撰<lb/>
　顔神之山盤紆而中裂水出文姜故址者遶其下厥<lb/>
　土墳而埴宜陶陶者以千數青以西淄萊新益之間<lb/>
　斯一都會也而於山近故亡命時有陶故鼓鑄四方<lb/>
　貿易輻凑而不可法匪其不可法亡恩以用其法故<lb/>
　也恩以用其法蓋昔者郡别駕河北魏公以之魏公<lb/>
<pb n="KR2k0128_WYG_004-22b"/>
　之莅兹鎮也五十年於此矣披翦草萊創建綱紀闓<lb/>
　澤惠政未易縷指而及其得代之日鎮民擁道遮留<lb/>
　塞乎轅轍之間車為之枳己而藉公弗獲則肖其貌<lb/>
　祠之歳時伏臘必祀祀必䖍儼然如對公行而經其<lb/>
　宇下者低囘不能去也農者曰是嘗勸課我緩我租<lb/>
　商賈者曰嚮者無擾於吾市其嘗有犯於公者曰是<lb/>
　真我公也猶有惻惻矜憐之色焉至是而疇昔之壯<lb/>
　者老老者寖以物故祠亦日圯乃相與聚而謀新之<lb/>
<pb n="KR2k0128_WYG_004-23a"/>
　以請於守道盛公盛公曰吾志也吾將表其治以風<lb/>
　於東國於是捐糈鳩工順民欲而經始焉逾月落成<lb/>
　堂故兩楹拓而四之故無廡左右翼之公是時蓋衛<lb/>
　武抑戒之年矣仍如其彊仕時廟之制從新貌從舊<lb/>
　志思也祠於范文正公之側明埒也而揆公與文正<lb/>
　吾必以公為難何也當孤鎮於專城當草創於坐理<lb/>
　當倅於守霄壤矣而民之祠之也同公何啻難乎昔<lb/>
　晉太保王休徵氏之佐州也民歌之曰海沂之康實<lb/>
<pb n="KR2k0128_WYG_004-23b"/>
　賴王祥邦國不空别駕之功夫以海沂重地安危繫<lb/>
　一别駕而所指以為别駕功者在國不空耳公視政<lb/>
　事三年垂槖以歸積羨金四百置公署作經費推此<lb/>
　志也寧復有剝民膏血以困此小大東者耶自太保<lb/>
　而後至始興世始大啟吾以為公之淳徳清節似太<lb/>
　保而公之冡𦙍中丞公似始興也公凡三子皆以制<lb/>
　科為聞人長公子復七人並以文學顯以比于江左<lb/>
　諸王若合符矣嗟乎天之報善人也以子孫民之報<lb/>
<pb n="KR2k0128_WYG_004-24a"/>
　廉吏而祀之也如其子孫世乃有謂亷吏可為而不<lb/>
　可為者則何也公名怡號節齋中丞公名允貞號見<lb/>
　泉同與百姓建是祠者則本鎮通判五臺張君藴道<lb/>
　闗中趙君存誠也法得並書<lb/>
又碑　　　　　　　　　　　郡人鍾羽正撰<lb/>
　吾郡顔神鎮故有别駕魏公生祠與范文正公並民<lb/>
　思魏公徳祠所以報也祠比於范公者其徳埒也公<lb/>
　去鎮蓋五十餘禩而民思之若新當事者更拓地為<lb/>
<pb n="KR2k0128_WYG_004-24b"/>
　堂三楹兩廡翼之修葺以時垂於有永藩臬羣公屬<lb/>
　余為記余考今昔吏治隆汙之際則慨然以嘆而逺<lb/>
　想先輩長者之風夫其奉職無擇官拊循其民無擇<lb/>
　地精心一意而無所為於其間故感人深而流風逺<lb/>
　余蓋聞於故老稱説魏公之所為顔神者一何豈弟<lb/>
　淳至也顔神蒼孤萬山篳路藍縷以啟之苫蓋荆棘<lb/>
　以居之魏公以别駕來莅於兹其為置㪚無異公即<lb/>
　不鄙夷之治官如家訓飭其民如其子弟農有勸蠶<lb/>
<pb n="KR2k0128_WYG_004-25a"/>
　織有賞弭盜有法其大指乃在教訓安利之無取赫<lb/>
　赫治辦者久之而民乃大和訟息于庭民安于塾老<lb/>
　穉嬉于野而公雅潔修一絲不以自溷得代之日羨<lb/>
　金四百置之而去蕭然空槖而已大畧魏公之治如<lb/>
　古循吏所勉𥪡而不自功公之節如古亷吏所檢飭<lb/>
　而不自名其去顔神也萬人號留車枳而不得發家<lb/>
　繪公像飲食必祝也其祠宇之存者日飾月闢五十<lb/>
　祀而若新是何修何營哉别駕之卑顔神之僻宜賢<lb/>
<pb n="KR2k0128_WYG_004-25b"/>
　者之所弗樂而公且以為畏壘桐鄉此公之所以為<lb/>
　長者也世蓋有矯厲能稱職者矣或其官與地足以<lb/>
　階榮藉聲者也然刻飾塗澤真意不偕而味亦不淵<lb/>
　永其資與地無所復冀則不漁其民以身為壑已稱<lb/>
　為賢者矣何暇論於尸祝之間哉余故樂道公事而<lb/>
　為之記非獨致景行也且欲以風世焉正為公伯子<lb/>
　中丞公所薦士中丞公清忠沉毅有古大臣之節仲<lb/>
　子又余同年相善季子刑部公亦名士蓋公積慶之<lb/>
<pb n="KR2k0128_WYG_004-26a"/>
　澤將滿宇内祠不以重公也抑以繫邦人之思云爾<lb/>
山雨樓圖記　　　　　　　　退谷孫承澤撰<lb/>
　山雨樓圖者枚先太宰圖其讀書之樓也太宰家青<lb/>
　之顔神鎮海岱諸山蜿蜒而來結聚於此林麓娟秀<lb/>
　溪流迴合大江以北所未有也太宰久宦長安思歸<lb/>
　未得乃繪而為圖髙樓矗起巋然其中樓無不宜而<lb/>
　曰山雨者海氣挾雨滃然東來四顧如畫集于一樓<lb/>
　其最勝景也每公餘退食焚香展卷宛如登臨其上<lb/>
<pb n="KR2k0128_WYG_004-26b"/>
　而載歌載詠也往時大司空劉清惠好樓居而未能<lb/>
　搆文衡山作層樓圖以贈之至今傳焉近年于姜黨<lb/>
　先生思其鄉之山水某宜亭某宜閣某宜橋梁繪為<lb/>
　意先卷彼時士紳羨而題之今太宰之卷圖耶樓耶<lb/>
　要不必問而其意則逺矣居嚴重之地事務鞅掌議<lb/>
　論煩雜人所歛眉棘手者獨處之以靜正整暇具于<lb/>
　是卷見之矣余嘗言古之能辦天下事者皆如不欲<lb/>
　辦者也故車書玉帛兵陳會盟紛紜勞攘而意境蕭<lb/>
<pb n="KR2k0128_WYG_004-27a"/>
　然有山林空寂之氣故足貴也太宰有之矣其樓之<lb/>
　為圖圖之為樓舉足慕也<lb/>
題山雨樓卷詩　鎮州梁清標<lb/>
　曾展沚園秋色圖又看樓閣倚芳湖細栁隂隂垂野<lb/>
　岸凉風翦翦行菰蒲霜橋楓浦遙映帶山禽晨夕如<lb/>
　相呼斯樓搆自何年始四時風物尚書里尚書雅望<lb/>
　裴王儔門庭清寂心如水身依日月志岩扉家山繪<lb/>
　入丹青裏虚敞髙樓天半開當窻逺岫何崔巍㝠濛<lb/>
<pb n="KR2k0128_WYG_004-27b"/>
　海氣溪雲合蕭颯天風山雨來山雨滿樓秋氣爽飛<lb/>
　流瀑布山泉響主人髙吟秋水篇客來時蕩蘭舟槳<lb/>
　尚書退食寶此圖開襟示我同披賞尺幅宛移濠濮<lb/>
　間卧遊如立東山上漠漠亭臺入翠微賜沭山公許<lb/>
　暫歸白雲紅葉迎孤棹茒堂沙逕生清暉畫樓無恙<lb/>
　烟霞䕶如君家慶真難遇兩親老傍鹿門棲鳯毛蚤<lb/>
　擅凌雲賦舒嘯幽篁明月低稱觴絲管行雲駐三徑<lb/>
　雖髙元亮風九重雅重曲江度中朝人物待持衡未<lb/>
<pb n="KR2k0128_WYG_004-28a"/>
　容逸興盟鷗鷺久客余懷亦倦遊百尺思卧元龍樓<lb/>
　嵗月蹉跎歸未得凄霜苦雨胡偪仄浩蕩秋風起太<lb/>
　行三復此圖興歎息<lb/>
題沚園秋望卷詩　　　　　安邱劉正宗<lb/>
　京洛厭塵氛勝情易索寞邈焉曠土懐尺幅存寄託<lb/>
　淹見孝水涯秋色㸃寥廓卜築俯川原帶山復近郭<lb/>
　登陟富緑隂瀠洄湛清壑雙峯峙白雲長虹飲嵐脚<lb/>
　几席分潺湲逺從天際落柿葉敵霜楓白石沃粲若<lb/>
<pb n="KR2k0128_WYG_004-28b"/>
　豈必羡濠梁自足知魚樂頓覺人境遥嵗月失炎熇<lb/>
　棲尋匪外求位置嗤丹雘乃知地無偏幽竒在領畧<lb/>
　誰信啟事餘清興儕猿寉披圖恣卧遊烟巒歸臆度<lb/>
　何日負行笈短屐與同著<lb/>
又題　　　　　　　　　　　駢邑馮溥<lb/>
　羣峯環緑野松菊盡堪圖水碧烟嵐接沙明鴈鶩呼<lb/>
　巖從秋樹老風入夜弦孤　　帝切嘉謨念無疑是<lb/>
　鑑湖　栁色參差處溪流帶小橋石牀醒酒易竹徑<lb/>
<pb n="KR2k0128_WYG_004-29a"/>
　借風饒露下香沾屐朝來黛㸃椒何時扶病過未惜<lb/>
　馬蹄遥　謝公多逸興小築水之濱靜得川原適清<lb/>
　無市井塵霞鮮遮日壁松種長龍鱗魚鳥歡情性忘<lb/>
　機傍主人　相期尋舊約山徑久曽經此日三公圃<lb/>
　他年二老亭月明環水白雲散見峯青誰唱滄浪曲<lb/>
　悠悠最可聽<lb/>
　附錄　十三經注疏序<lb/>
　洛書出而文字立文字立而經乃伊始矣自尼山記<lb/>
<pb n="KR2k0128_WYG_004-29b"/>
　政教得失易詩書禮樂春秋並列為六司馬遷因之<lb/>
　稱曰六藝班史無譏焉又以五學配五常而論語孝<lb/>
　經并記六藝畧中若漆園氏述孔子西藏書周室繙<lb/>
　十二經以説老耼則一以為六經六緯一以為易上<lb/>
　下經十翼一以為春秋十二公經也周續之通十經<lb/>
　則五經五緯也唐甲部經錄其類十一則易詩書禮<lb/>
　樂春秋孝經論語䜟緯經解小學也其明經取士之<lb/>
　九經則禮記春秋左傳為大經詩周禮儀禮為中經<lb/>
<pb n="KR2k0128_WYG_004-30a"/>
　易尚書春秋公榖為小經宋合三傳舎儀禮而以易<lb/>
　詩書周禮禮記春秋為六經又以孟子論語孝經為<lb/>
　三小經則宋所稱九經也若夫石室十三經始自孟<lb/>
　蜀蓋上翼五經若繁星配斗而下比小學䜟緯諸篇<lb/>
　則又江淮河洛之俯視夫弦蒲具區貕養餘祁矣且<lb/>
　夫漢儒之為功於經也烈矣自秦火熄挾書令除然<lb/>
　三代舊篇淹沒淪喪髙堂北平顔芝伏勝后蒼費直<lb/>
　毛萇向歆父子孔安國之徒口授筆錄網羅放失發<lb/>
<pb n="KR2k0128_WYG_004-30b"/>
　塚壁之藏編煨燼之跡逮東京魏晉馬融鄭𤣥服䖍<lb/>
　王弼何休趙岐王肅杜預郭璞范寗鄭衆諸賢咸攷<lb/>
　詳異同辨正得失鑚厲遺言窮年白首迄乎六朝雲<lb/>
　擾南北中分章句好尚互有偏執南人簡約得其精<lb/>
　華北學深蕪窮其枝葉以至正義辨於貞觀二禮詳<lb/>
　於永徽端拱咸平復加較正經傳註疏始成全帙盖<lb/>
　桃弧棘矢篳路藍縷以唘山林莫喻其勞而典章名<lb/>
　物草木鳥獸字析句比雖繅人治絲鍼人治組天官<lb/>
<pb n="KR2k0128_WYG_004-31a"/>
　之九野三垣建章之千門萬户莫喻其詳且宻也而<lb/>
　士茍志在稽古正學則舎此何適焉然學士或白首<lb/>
　不見全書即辟雍之籍蠧老塵封齋受誦讀卒業者<lb/>
　闕焉又或偽謬相衍牴牾不保讀之如含瓦石毛生<lb/>
　兹刻獨為完善于以羽翼聖經有功於王者表章之<lb/>
　事者也且此書之聚訟亦從來多故矣十翼後先象<lb/>
　彖分合孰是孰非孔壁伏書古今何辨豳何别乎雅<lb/>
　頌衞邶鄘何分闗雎盛衰安昉冬官何闕考工何補<lb/>
<pb n="KR2k0128_WYG_004-31b"/>
　職方禹服山川曷據王制月令漢儒何以附㑹夏時<lb/>
　周月正朔焉憑膏盲墨守廢疾之論三傳優劣胡為<lb/>
　紛紛以至詩之有齊魯韓内外易之有施孟梁丘京<lb/>
　氏書之有歐陽大小夏侯禮之有大小戴春秋之有<lb/>
　吳助何存者什一亡者什九疑信廢興斯編具在昔<lb/>
　人云聖人之經昭若日月而先儒又謂六經註我我<lb/>
　註六經夫以人心自有之六經而窺乎日月我註註<lb/>
　我正復不隔誠好學深思以探其意又安在漢人窮<lb/>
<pb n="KR2k0128_WYG_004-32a"/>
　經而經亡哉故曰六經載道之文能觀聖人作經之<lb/>
　意知為儒者希天之業也嗚呼深逺矣漢博士以五<lb/>
　經待詔每國有大政大疑則各以所名一經奏斷而<lb/>
　朝廷稱制决焉雋京兆處衛太子事雖復引義不精<lb/>
　而猶能援古决疑倉卒定變况其果能以禹貢治河<lb/>
　以春秋折獄以三百篇當諫書以周禮致太平以論<lb/>
　語半部佐定天下者哉則其窮經致用執此以往有<lb/>
　不可勝用者矣嗟乎毛氏一經之功臣也漢有二毛<lb/>
<pb n="KR2k0128_WYG_004-32b"/>
　其苗裔乃能合十三經而日星之其亦可謂淹雅綜<lb/>
　勤有志表章豈特為海虞稽古正學之一人哉<lb/>
　　此邑先生任尚書濬按吳時所作也尚書與余同<lb/>
　　在山間村墅相按竒才博識文章凌轢秦漢曩嘗<lb/>
　　共事司農毎有劇談愧其綜雅今其既沒遺文散<lb/>
　　亡家人竟無存錄良可惜也此文雖有毛刻行世<lb/>
　　其間雕印偽誤頗多聊為校勘附載於此以示鄉<lb/>
　　之来學慨自古樂之亡後生小子虚憍寡昩其於<lb/>
<pb n="KR2k0128_WYG_004-33a"/>
　　經史源流曚然莫辨纔拾坊牘餘瀋鈔錄成行輒<lb/>
　　已傲然自題名士安知前軰作者用意若此之勤<lb/>
　　乎<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0128_WYG_004-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　顔山雜記卷四<lb/>
</p>
<p>
</p>
  </div>
<div> <lb/>
    <p>
<pb n="KR2k0128_WYG_005-1a"/>
跋<lb/>
孝鄉之於郡邑亦不數數也昔明嘉靖間鄉之耆舊馮<lb/>
海浮先生纂集郡志見稱於時萬厯中司空鍾公又取<lb/>
而附益之二公於世既為聞人其書號為巨麗而其於<lb/>
孝鄉頗為濶畧質諸所聞殆闕如也蓋孝鄉僻逺在郡<lb/>
邑二百里外二公生平既未嘗攬轡從容一覽其溪山<lb/>
省其風土而孝鄉之人又習為愿樸未嘗厚自雕飾取<lb/>
名譽而冐進於名賢作者之前此其没没近於無聞者<lb/>
<pb n="KR2k0128_WYG_005-1b"/>
也初王元美創置顔城而李于鱗為之碑記則雜引外<lb/>
事以作談鋒如妖女之祟九起之亂一切附麗文詞歸<lb/>
之孝水此或因所寄託用壯蔚其文筆為銘功紀徳之<lb/>
資則可要未得為衷言信史也至李中麓采掇流聞率<lb/>
爾命筆其為疏濶抑又甚焉試規于近事如史賊揭竿<lb/>
於萊野李孽肆踞於龍山謝遷播虐于淄川沂寇延蔓<lb/>
於長峪是皆亂氓蠭起近在門庭獨孝鄉之民中處其<lb/>
間按堵晏然無一人從亂者蓋其子弟之安於耕鑿習<lb/>
<pb n="KR2k0128_WYG_005-2a"/>
於教訓志定而難犯久矣此則元美氏之功為不没也<lb/>
家相國自昔家食每言及此喟然興歎嘗以謂君子一<lb/>
言之垂有風氣焉有法式焉有鑒戒焉故言不可以不<lb/>
慎也兹以謝政餘閒優遊在里常侍讌談於先光祿公<lb/>
每聞鄉中遺賢故老之行事退而察其習俗之變態乃<lb/>
綜括大端作顔山雜記四卷以付小子校錄之竊惟古<lb/>
者人物風土之書如三輔决錄西京雜記等篇並疎雅<lb/>
散朗畧存舊觀意到則書初無倫次似不在甲觀七畧<lb/>
<pb n="KR2k0128_WYG_005-2b"/>
之中而百世之下讀之者若親侍昔賢語笑而揖讓其<lb/>
間覽時變則慷慨傷懐撫山川則欣然欲徃昔漢武帝<lb/>
讀司馬相如大人賦飄飄有凌雲氣遊天地之間意亦<lb/>
文章之盛事也若聞詩而得興觀問禮而起莊敬則文<lb/>
章不足以槩之矣敬因校讐之次撫卷興懐附識所聞<lb/>
云爾<lb/>
康熙丙午秋七月男寶仍謹書<lb/>
</p>
<p>
</p>
  </div>
        </body>
</text>\m</TEI>
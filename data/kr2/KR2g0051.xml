<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>史傳三編卷一</head> <lb/>
    <p>
<pb n="KR2g0051_WYG_001-1a"/>
欽定四庫全書<lb/>
　史傳三編卷一<lb/>
　　　　　　　　　　　　　大學士朱軾撰<lb/>
　名儒傳一<lb/>
　　漢<lb/>
　　　田何<lb/>
田何字子莊齊淄川人自魯商瞿子木受易孔子以授<lb/>
魯橋庇子庸庇授江東馯臂子弓臂授燕周醜子家醜<lb/>
<pb n="KR2g0051_WYG_001-1b"/>
授東武孫虞子乘虞以授何當秦禁學易以筮卜之書<lb/>
獨不禁故傳受者不絶漢興梁項生受易於何而雒陽<lb/>
丁寛為項生從者讀易精敏材過項生遂事何學成何<lb/>
謝寛寛東歸何謂門人曰易以東矣寛授碭田王孫王<lb/>
孫授施讐孟喜梁丘賀由是易有施孟梁丘之學其後<lb/>
讐授張禹禹授彭宣則施家又有張彭之學喜授白光<lb/>
翟牧則孟家又有白翟之學而士孫張鄧彭祖衡咸三<lb/>
家皆為梁丘之學梁人焦延夀亦嘗問易於喜以授京<lb/>
<pb n="KR2g0051_WYG_001-2a"/>
房於是又有京氏學至劉向校書考易說以為諸家皆<lb/>
祖田何惟京氏為異後東萊費直沛髙相亦治易其學<lb/>
皆無章句然施孟梁丘經間脫惟費氏與古文同終西<lb/>
漢時費髙二家未得立<lb/>
　論曰易之為書潔靜精微雖聖人猶假年以學况其<lb/>
　餘乎漢興諸儒互相付受然談經義者徒啜其糟醨<lb/>
　推象占者或淫於術數故王弼興而諸家盡廢夫弼<lb/>
　不過勦襲莊老於所謂窮理盡性以至於命者曷嘗<lb/>
<pb n="KR2g0051_WYG_001-2b"/>
　有聞哉顧已駕其說而奪諸家之幟則諸家之未足<lb/>
　以盡易明矣雖然易為五經之源其傳授所自不可<lb/>
　以無悉也故標田何而紀其源瀾於篇<lb/>
　　　伏生<lb/>
伏生濟南人故為秦博士治尚書當秦禁學伏生獨壁<lb/>
藏之漢興求其書亡數十篇獨得二十九篇以教齊魯<lb/>
之間齊學者由此頗能言尚書孝文時求能治尚書者<lb/>
天下亡有惟伏生治之欲召伏生年已九十餘老不能<lb/>
<pb n="KR2g0051_WYG_001-3a"/>
行乃詔太常使掌故朝錯往受之伏生所授有濟南張<lb/>
生及千乘歐陽生歐陽生字和伯以授兒寛寛復以授歐陽<lb/>
生之子世故尚書有歐陽氏學世父子相授至曽孫髙髙以<lb/>
授濟南林尊尊授平陵平當梁陳翁生則歐陽氏又有平陳<lb/>
之學濟南張生以授族子始昌始昌以授夏侯勝勝以<lb/>
授從兄子建故尚書有大小夏侯之學勝又别授孔霸<lb/>
及周堪堪授許商則大夏侯又有孔許之學建授鄭寛<lb/>
中張無故秦恭假倉李尋則小夏侯又有鄭張秦假李<lb/>
<pb n="KR2g0051_WYG_001-3b"/>
氏之學凡言今文尚書者皆本之伏生<lb/>
　論曰尚書今文多詰屈衛宏以為錯受書時伏生老<lb/>
　不能正言使女傳言教錯齊音與潁川異錯所不知<lb/>
　者十二三畧以意屬讀而已夫此二十九篇者伏生<lb/>
　壁藏未亡之書也既嘗以教於齊魯矣則錯銜命往<lb/>
　受伏生何難出所藏以示之即不然亦可使它弟子<lb/>
　傳言何必以女哉衛宏之云不足信也<lb/>
　　　申公<lb/>
<pb n="KR2g0051_WYG_001-4a"/>
申公魯人少與楚元王俱受詩於齊浮丘伯吕太后時<lb/>
浮丘伯在長安元王復遣子郢與申公俱從卒學元王<lb/>
薨郢嗣使申公傅太子戊戊不好學病申公及戊立胥<lb/>
靡申公初申公與穆生白生皆見禮於元王穆生不耆<lb/>
酒元王每置酒常為設醴及戊即位常設後忘設穆生<lb/>
退曰可以逝矣不去楚人將鉗我於市稱疾卧申公白<lb/>
生强起之曰獨不念先王之徳與今王一旦失小禮何<lb/>
足至此穆生曰易稱知幾其神先王所以禮吾三人者<lb/>
<pb n="KR2g0051_WYG_001-4b"/>
為道存也今而忽之是忘道也忘道之人胡可與久處<lb/>
豈為區區之禮哉遂謝病去申公白生獨留後戊淫暴<lb/>
與呉通謀二人諫不聽卒被胥靡申公媿之歸魯教授<lb/>
終身不出門謝賔客獨王命召乃往弟子自逺方至受<lb/>
業者千餘人申公為詩訓故以教疑者則闕弗傳蘭陵<lb/>
王臧代趙綰皆受詩申公後臧為郎中令綰為御史大<lb/>
夫請立明堂不能就其事乃言師申公申公時已八十<lb/>
餘上使束帛加璧安車蒲輪駕駟迎之弟子二人乘軺<lb/>
<pb n="KR2g0051_WYG_001-5a"/>
傳從至見上上問治亂之事對曰為治者不在多言顧<lb/>
力行何如耳時上方好文詞見申公對黙然然已招致<lb/>
即以為大中大夫舍魯邸議明堂事竇太后喜老子言<lb/>
不說儒術得綰臧之過以讓上上因廢明堂事下綰臧<lb/>
吏皆自殺申公亦病免歸數年卒弟子為博士者十餘<lb/>
人至大夫郎掌故者以百數而所授魯許生免中徐公<lb/>
以授王式式以授山陽張長安東平唐長賔沛褚少孫<lb/>
由是魯詩有張唐褚氏之學而燕韓生齊轅固亦皆治<lb/>
<pb n="KR2g0051_WYG_001-5b"/>
詩為之傳韓嬰當孝文時為博士景帝時至常山太傅<lb/>
嬰亦以易授燕趙間好詩故其易微惟韓氏自傳之武<lb/>
帝時嬰嘗與董仲舒論於上前其人精悍處事分明仲<lb/>
舒不能難也嬰授河内趙子趙子授蔡誼誼授食子公<lb/>
與王吉吉授長孫順則韓詩又有王食長孫之學轅固<lb/>
孝景時為博士嘗與黄生爭論湯武受命於上前及竇<lb/>
太后好老子召問固固曰此家人言耳太后怒曰安得<lb/>
司空城旦書乎使入圈撃彘上知固直言無罪假以利<lb/>
<pb n="KR2g0051_WYG_001-6a"/>
兵彘應手倒乃免武帝初以賢良徴時固已九十餘矣<lb/>
公孫𢎞亦徴仄目而事固固曰公孫子務正學以言母<lb/>
曲學以阿世諸齊以詩顯貴皆固弟子也惟夏侯始昌<lb/>
最明始昌授后蒼蒼授翼奉匡衡衡授師丹伏理則齊<lb/>
詩又有翼匡師伏之學齊魯韓三家詩皆立於學宫或<lb/>
取春秋採雜說咸非其本義與不得已魯最為近之<lb/>
　論曰後儒論申公對武帝以力行當明言所行者何<lb/>
　若以啟發武帝之心又謂武帝不問故申公不言二<lb/>
<pb n="KR2g0051_WYG_001-6b"/>
　者固皆有見竊謂申公之為人抱遺經而守寧静者<lb/>
　也意其所謂力行大都清心寡欲息事寧人為先武<lb/>
　帝以雄心大畧之主一望其詞氣固已枘鑿而不相<lb/>
　入矣故無容於再問再對也獨惜所謂魯詩竟與轅<lb/>
　固之齊詩同湮沒而不傳使後代好古之士無所考<lb/>
　稽劉歆有言與其過而廢之寧過而存之諒哉<lb/>
　　　髙堂生　后蒼<lb/>
髙堂生字伯魯人其先齊公族也齊卿髙敬仲食采於<lb/>
<pb n="KR2g0051_WYG_001-7a"/>
髙堂因氏焉生其裔也傳儀禮昔帝王質文世有損益<lb/>
至周曲為之防事為之制故曰禮儀三百威儀三千及<lb/>
周之衰諸侯將踰法度惡其害己皆滅去其籍自孔子<lb/>
時而不具至秦大壊漢興生為博士傳士禮十七篇即<lb/>
儀禮也至武帝時又有禮古經出於魯淹中而河間獻<lb/>
王好古愛學收集餘燼得而獻之合五十六篇竝威儀<lb/>
之事而又得司馬穰苴兵法一百五十五篇及明堂隂<lb/>
陽之記並無敢傳之者惟古文十七篇與生所傳不殊<lb/>
<pb n="KR2g0051_WYG_001-7b"/>
而字多異生所傳者今文也五十六篇字皆篆書古文<lb/>
也生授瑕丘蕭奮奮以授東海孟卿卿以授后蒼漢興<lb/>
傳禮者十三家惟髙堂生所傳歴久愈明云<lb/>
后蒼字近君東海郯人自漢興髙堂生為博士傳士禮<lb/>
十七篇迄孝宣世蒼最明蒼嘗受詩于夏侯始昌又從<lb/>
東海孟卿受禮其說禮凡數萬言號曰后氏曲臺記大<lb/>
抵皆推士禮而致於天子蒼授梁戴徳戴聖及沛慶普<lb/>
三家皆立於學官故禮有大戴小戴慶氏之學大戴授<lb/>
<pb n="KR2g0051_WYG_001-8a"/>
琅邪徐良小戴授梁橋仁及楊榮故大戴有徐氏小戴<lb/>
有橋楊氏之學皆淵源于蒼云<lb/>
　論曰昔先王以禮化民成俗横渠張子每教學者以<lb/>
　知禮成性變化氣質禮顧不重歟經秦火後禮失其<lb/>
　傳傳自髙堂生歴后蒼而益著二先生之有功于禮<lb/>
　也顧或謂生所傳止士禮疑為未全之書不知朝廟<lb/>
　邦國之典周官載之儀禮詳于冠昏喪祭推士禮以<lb/>
　達于天子固其所也周公之精意存焉後之學者毎<lb/>
<pb n="KR2g0051_WYG_001-8b"/>
　治禮記而缺儀禮夫儀禮經也禮記傳也傳宜分𩔖<lb/>
　以附于經之後乃舍此而取彼是猶習春秋之書舍<lb/>
　孔子之經文而但習二傳其可謂之通春秋哉<lb/>
　　　毛萇<lb/>
毛萇趙人善說詩自謂子夏所傳葢自孔子以詩授子<lb/>
夏子夏作詩序以授魯人曽申申授魏人李克克授魯<lb/>
人孟仲子孟仲子授根牟子根牟子授趙人荀卿荀卿<lb/>
授魯人毛亨亨為訓詁傳於其家河間獻王得而獻之<lb/>
<pb n="KR2g0051_WYG_001-9a"/>
朝時萇受亨詩為獻王博士每說詩獻王悅之因復取<lb/>
詩傳加毛字以别齊魯韓三詩也故世謂亨為大毛公<lb/>
萇為小毛公亨詩傳由萇盛行於漢萇所著有毛詩故<lb/>
訓二十卷詩傳十卷平帝時立於學宫萇授同國貫長<lb/>
卿長卿授解延年延年為阿武令授徐敖敖授九江陳<lb/>
俠俠授同郡謝曼卿曼卿善毛詩又為之訓東海衛敬<lb/>
仲受學於曼卿先儒相承謂詩序子夏所創毛公及敬<lb/>
仲又加潤益鄭衆賈逵馬融並作毛詩傳鄭康成作毛<lb/>
<pb n="KR2g0051_WYG_001-9b"/>
詩箋齊詩魏代已亡魯詩亡於西晉韓詩雖存無傳之<lb/>
者惟毛詩鄭箋至今獨立<lb/>
葉夢得曰詩有四家毛詩最後出而獨傳何也曰六經<lb/>
自秦火後獨詩以諷誦相傳韓詩既出於人之諷詠而<lb/>
齊魯與燕語音不同訓詁亦異故其學往往多乖獨毛<lb/>
之出也自以源流得於子夏而其書貫穿先秦古書其<lb/>
釋鴟鴞也與金縢合釋北山烝民也與孟子合釋昊天<lb/>
有成命與國語合釋碩人清人黄鳥皇矣與左傳合而<lb/>
<pb n="KR2g0051_WYG_001-10a"/>
序由庚等六章與儀禮合蓋當毛氏時左氏未出孟子<lb/>
國語儀禮未甚行而學者亦未能信也惟河間獻王博<lb/>
見異書深知其精迨至晉宋諸書盛行肄業者衆而人<lb/>
始翕然知其說近正且左氏等書漢初諸儒皆未見而<lb/>
毛說先與之合不謂之源流子夏可乎<lb/>
　論曰毛公所謂傳自子夏者則今之大小序是也當<lb/>
　西漢時三家得立惟毛獨否及其後惟毛獨著獨行<lb/>
　千數百年之間說詩者莫敢有異議至朱子始疑之<lb/>
<pb n="KR2g0051_WYG_001-10b"/>
　自立傳義然亦多採其說夫毛之序詩謂全無所本<lb/>
　於子夏則不可謂全出於子夏之說而無所臆揣附<lb/>
　㑹則非也要其傳經之功勤且偉矣<lb/>
　　　劉徳<lb/>
劉徳者孝景帝子也前二年立為河間王修學好古實<lb/>
事求是從民得善書必為好寫與之留其真加金帛賜<lb/>
以招之由是四方道術之人不逺千里或有先祖舊書<lb/>
多奉以奏王者故得書多與漢朝等是時淮南王安亦<lb/>
<pb n="KR2g0051_WYG_001-11a"/>
好書所招致率多浮辯王所得書盡古文先秦舊書周<lb/>
官尚書禮禮記孟子老子之屬皆經傳說記七十子之<lb/>
徒所論其學舉六藝立毛氏詩左氏春秋博士修禮樂<lb/>
被服儒術造次必於儒者山東諸儒者從而遊武帝時<lb/>
来朝獻雅樂對三雍宫及詔策所問三十餘事其對推<lb/>
道術而言得事之中文約指明立二十六年薨中尉常<lb/>
麗以聞曰王身端行治温仁恭儉篤敬愛下明知深察<lb/>
恵於鰥寡大行令奏諡法聰明睿知曰獻宜諡獻王傳<lb/>
<pb n="KR2g0051_WYG_001-11b"/>
五世至元國除建始元年復立元弟良為河間王良修<lb/>
獻王之行母太后薨服喪三年如禮哀帝下詔褒揚益<lb/>
封萬户薨諡曰惠傳子尚至王莽時絶<lb/>
　論曰周衰禮壊樂崩及經秦火書籍亡失漢儒修補<lb/>
　每限於耑門惟獻王藉屏藩之力多士景從故蒐輯<lb/>
　獨備藝文志所載儒家書目有河間周制十八篇意<lb/>
　獻王述禮之作又記獻王與毛生等共采周官及諸<lb/>
　子言樂事者以作樂記然則禮樂之事其存什一於<lb/>
<pb n="KR2g0051_WYG_001-12a"/>
　千百猶傳於今不廢者獻王之勞尤不可誣班固曰<lb/>
　夫惟大雅卓爾不羣豈不諒夫<lb/>
　　　董仲舒<lb/>
董仲舒廣川人少治春秋孝景時為博士下帷講誦弟<lb/>
子傳以久次相授業或莫見其面蓋三年不窺園其精<lb/>
如此進退容止非禮不行學士皆師尊之武帝即位舉<lb/>
賢良文學之士前後百數而仲舒以賢良對策其策有<lb/>
曰天道之大者在隂陽陽為徳隂為刑刑主殺而徳主<lb/>
<pb n="KR2g0051_WYG_001-12b"/>
生是故陽常居大夏而以生育養長為事隂常居大冬<lb/>
而積於空虚不用之處以此見天之任徳不任刑也天<lb/>
使陽出布施於上而主歳功使隂入伏於下而時出佐<lb/>
陽陽不得隂之助亦不能獨成歳終陽以成歳為名此<lb/>
天意也王者承天意以從事故任徳教而不任刑刑者<lb/>
不可任以治世猶隂之不可任以成歳也又曰夫不素<lb/>
養士而欲求賢譬猶不瑑玉而求文采也養士之大者<lb/>
莫大乎太學今以一郡一國之衆對亡應書者是王道<lb/>
<pb n="KR2g0051_WYG_001-13a"/>
往往而絶也臣願陛下興太學置明師以養天下之士<lb/>
數考問以盡其材則英俊宜可得矣又曰天令之為命<lb/>
命非聖人不行質樸之謂性性非教化不成人欲之謂<lb/>
情情非度制不節是故王者上謹於承天意以順命也<lb/>
下務明教化民以成性也正法度之宜别上下之序以<lb/>
防欲也修此三者而大本舉矣又曰孔子曰天地之性<lb/>
人為貴明於天性知自貴於物知自貴於物然後知仁<lb/>
誼知仁誼然後重禮節重禮節然後安處善安處善然<lb/>
<pb n="KR2g0051_WYG_001-13b"/>
後樂循理樂循理然後謂之君子故曰不知命無以為<lb/>
君子又曰今師異道人異論百家殊方指意不同是以<lb/>
上無以持一統法制數變下不知所守臣愚以為諸不<lb/>
在六藝之科孔子之術者皆絶其道勿使竝進邪辟之<lb/>
說滅息然後統紀可一而法度可明民知所從矣對既<lb/>
畢天子以為江都相事易王易王帝兄素驕好勇仲舒<lb/>
以禮義匡正王敬重之問曰粤王句踐與大夫泄庸種<lb/>
蠡謀伐呉遂滅之孔子稱殷有三仁寡人亦以為粤有<lb/>
<pb n="KR2g0051_WYG_001-14a"/>
三仁仲舒曰昔者魯君問栁下惠吾欲伐齊何如栁下<lb/>
惠曰不可歸而有憂色曰吾聞伐國不問仁人此言何<lb/>
為至於我哉徒見問耳猶且羞之况設詐以伐呉乎由<lb/>
此言之粤本無一仁夫仁人者正其誼不謀其利明其<lb/>
道不計其功是以仲尼之門五尺之童羞稱五伯為其<lb/>
先詐力而後仁義也五伯比於他諸侯為賢其比三王<lb/>
猶武夫之於美玉也王曰善仲舒治國以春秋災異之<lb/>
變推隂陽所以錯行故求雨閉諸陽縱諸隂其止雨反<lb/>
<pb n="KR2g0051_WYG_001-14b"/>
是行之一國未嘗不得所欲中廢為中大夫先是遼東<lb/>
髙廟長陵髙園殿災仲舒居家推說其意草槀未上主<lb/>
父偃候仲舒私見嫉之竊其書而奏焉上召視諸儒仲<lb/>
舒弟子吕步舒不知其師書以為大愚於是下仲舒吏<lb/>
當死詔赦之仲舒自是不敢復言災異仲舒為人廉直<lb/>
是時方外攘四夷公孫𢎞治春秋不如仲舒而希世用<lb/>
事位至公卿仲舒以𢎞為從諛𢎞嫉之膠西王亦上兄<lb/>
也尤縱恣數害吏二千石𢎞乃言於上曰獨董仲舒可<lb/>
<pb n="KR2g0051_WYG_001-15a"/>
使相膠西王膠西王聞仲舒大儒善待之仲舒恐久獲<lb/>
罪病免凡相兩國輒事驕王正身以率下數上疏諫爭<lb/>
教令國中所居而治及去位歸居終不問家産業以修<lb/>
學著書為事朝廷如有大事使使者及廷尉張湯就其<lb/>
家問之其對皆有明法自武帝初立魏其武安侯為相<lb/>
而隆儒矣及仲舒對䇿推明孔氏抑黜百家立學校之<lb/>
官州郡舉茂材孝廉皆自仲舒發之年老以壽終於家<lb/>
子及孫皆以學至大官仲舒所著皆明經術之意及上<lb/>
<pb n="KR2g0051_WYG_001-15b"/>
疏條教凡百二十三篇而說春秋事得失聞舉玉杯蕃<lb/>
露清明竹林之屬復數十篇十餘萬言皆傳於後世<lb/>
前漢書贊曰劉向稱董仲舒有王佐之材雖伊吕亡以<lb/>
加管晏之屬伯者之佐殆不及也至向子歆以為伊吕<lb/>
乃聖人之耦王者不得則不興故顔淵死孔子曰噫天<lb/>
喪予惟此一人為能當之自宰我子貢子游子夏不與<lb/>
焉仲舒遭漢承秦滅學之後六經離析下帷發憤潛心<lb/>
大業令後學者有所統壹為羣儒首然考其師友淵源<lb/>
<pb n="KR2g0051_WYG_001-16a"/>
所漸猶未及乎游夏而曰管晏弗及伊吕不加過矣至<lb/>
向曽孫龔篤論君子也以歆之言為然<lb/>
　論曰孔子作春秋始於春亦終於春所以明千秋必<lb/>
　還之運而開太平於無窮也當秦酷烈之餘隂慘極<lb/>
　矣於是惓惓以教化為言是陽春之徳也夫欲興教<lb/>
　化必先崇學校欲崇學校必先一道術道術既一學<lb/>
　校既崇而後賢者循理處善以成其君子不賢者亦<lb/>
　節情防欲以别於羣生此實王道之正非管晏以下<lb/>
<pb n="KR2g0051_WYG_001-16b"/>
　卑卑伯業之所得托也向惟粗知王伯之分故尊仲<lb/>
　舒而黜管晏歆不知然遂乃過其父論夫仲舒之於<lb/>
　伊吕雖若不逮然以視管晏固己分軌而殊塗豈復<lb/>
　與較優劣哉向使武帝深加嚮用以董仲舒為丞相<lb/>
　以汲黯為御史大夫漢治其幾於三代乎<lb/>
　　　孔安國<lb/>
孔安國孔子後也武帝時魯共王好治宫室壊孔子宅<lb/>
欲以廣其宫於壁中得古文尚書及禮論語孝經凡數<lb/>
<pb n="KR2g0051_WYG_001-17a"/>
十篇皆科斗文字王又升孔子堂聞琴瑟鐘磬之音於<lb/>
是懼乃止不壊而悉以書還孔氏科斗書廢已久時人<lb/>
無能知者安國乃以所聞伏生之書比校考論定其可<lb/>
知者為隷古更以竹簡寫之増多伏生二十五篇其析<lb/>
出者又五篇并伏生二十九篇都為五十九篇其餘錯<lb/>
亂磨滅弗可復知者悉上送官藏之書府安國又承詔<lb/>
為五十九篇作傳既成遭巫蠱事不復以聞故未立於<lb/>
學官安國為諫大夫以授都尉朝司馬遷亦嘗從安國<lb/>
<pb n="KR2g0051_WYG_001-17b"/>
問其後又有百輛篇者出東萊張霸文意淺陋以中書<lb/>
校之非是霸自言受於父父有弟子尉氏樊竝平當等<lb/>
勸存其學及後樊竝謀反乃黜其書<lb/>
　論曰諸儒疑古文者非一至朱子親注二典禹謨而<lb/>
　囑其餘篇於蔡沈後世猶有顯肆訶詆如呉澄之倫<lb/>
　者蓋是經之為諸儒裂也久矣推其致疑之由則以<lb/>
　今文詰屈而古文從順也先儒云記録之實語難工<lb/>
　潤色之雅詞易好文之參雜難易它經傳皆有之何<lb/>
<pb n="KR2g0051_WYG_001-18a"/>
　獨疑於書乎至伏生口授之書偏得其難而安國比<lb/>
　校之書反得其易則又有說凡書之難讀者誦數必<lb/>
　多誦數多者著心必牢安知伏生之偏得其難者之<lb/>
　非因難而得乎當秦火後羣經散亡而尚書尤甚百<lb/>
　篇之義既莫得聞僅有存者又復指為贋作則是杜<lb/>
　塞餘道絶滅微學也程子云伊訓說命諸篇非聖人<lb/>
　不能作可以為古文之定論<lb/>
　　　夏侯勝<lb/>
<pb n="KR2g0051_WYG_001-18b"/>
夏侯勝字長公魯東平人少孤好學從張始昌受尚書<lb/>
及洪範五行傳後又事簡卿為學精熟所問非一師也<lb/>
善說禮服徴為博士光禄大夫㑹昭帝崩昌邑王嗣數<lb/>
出勝當乗輿前諫曰天久隂而不雨臣下有謀上者陛<lb/>
下出欲何之王怒謂為妖言縛以屬吏吏白大将軍霍<lb/>
光光不舉法是時光與車騎將軍張安世謀廢昌邑王<lb/>
光讓安世以為泄語安世實不言乃召問勝勝對在洪<lb/>
範傳曰皇之不極厥罸常隂時則下人有伐上者惡察<lb/>
<pb n="KR2g0051_WYG_001-19a"/>
察言故曰臣下有謀光安世大驚以此益重經術士後<lb/>
十餘日光卒與安世共白太后廢昌邑王尊立宣帝光<lb/>
以為羣臣奏事東宫太后省政宜知經術白令勝用尚<lb/>
書授太后遷長信少府賜爵關内侯以與謀廢立定䇿<lb/>
安宗廟益千戸宣帝初即位欲襃孝武帝詔羣臣大議<lb/>
廷中皆曰宜如詔書勝獨曰武帝雖有廣土斥境之功<lb/>
然多殺士衆竭民財力奢泰無度天下虚耗百姓流離<lb/>
物故者過半畜積至今未復亡徳澤於民不宜為立廟<lb/>
<pb n="KR2g0051_WYG_001-19b"/>
樂公卿共難勝曰此詔書也勝曰詔書不可用也人臣<lb/>
之義宜直言正論非苟阿意順指議已出口雖死不悔<lb/>
於是丞相等劾勝非議詔書毁先帝不道及丞相長史<lb/>
黄霸阿縱勝不舉劾俱下獄有司遂請尊孝武廟為世<lb/>
宗奏盛徳文始五行之舞勝霸既久繫霸欲從勝受經<lb/>
勝辭以罪死霸曰朝聞道夕死可矣勝賢其言遂授之<lb/>
繋再經冬講論不怠至四年夏關東四十九郡同日地<lb/>
動或山崩上乃素服避正殿遣使者弔問吏民因大赦<lb/>
<pb n="KR2g0051_WYG_001-20a"/>
勝出為諫大夫給事中霸為揚州刺史勝為人質樸守<lb/>
正簡易亡威儀見時謂上為君誤相字於前上亦以是<lb/>
親信之嘗見出道上語上聞而讓勝勝曰陛下所言善<lb/>
臣故揚之堯言布於天下至今見誦臣以為可傳故傳<lb/>
耳朝廷每有大議上知勝素直謂曰先生通正言無懲<lb/>
前事勝復為長信少府遷太子太傅受誥撰尚書論語<lb/>
說賜黄金百斤年九十卒官賜冢塋葬平陵太后賜錢<lb/>
二百萬為勝素服五日以報師傅之恩儒者以為榮始<lb/>
<pb n="KR2g0051_WYG_001-20b"/>
勝每講授常謂諸生曰士病不明經術經術茍明取青<lb/>
紫如俛拾地芥耳學經不明不如歸耕<lb/>
　論曰書曰大哉王言謨訓誓誥皆言也而載諸簡䇿<lb/>
　垂於萬世以為治法何惡於傳之者哉夫雷者天之<lb/>
　號令也言者王之號令也雷聲震於百里王言播於<lb/>
　四方勝之置對其義確而篤矣唐魏徴佐太宗嘗以<lb/>
　事宣付史館太宗讓之徴所對大㫖亦畧同云<lb/>
　　　劉向<lb/>
<pb n="KR2g0051_WYG_001-21a"/>
劉向字子政本名更生楚元王交之四世孫也年十二<lb/>
以父徳任為輦郎既冠行修飭擢諫大夫是時宣帝招<lb/>
選名儒俊材置左右更生以通達能屬文詞與王襃張<lb/>
子僑等竝進對獻賦頌凡數十篇初淮南有枕中鴻寳<lb/>
苑袐書言神仙使鬼物為金之術世人莫見更生父徳<lb/>
治淮南獄時得其書更生幼而讀誦以為竒至是上復<lb/>
興神仙方術之事更生獻之言黄金可成上令典尚方<lb/>
鑄作費多不驗乃下更生吏繫當死其兄陽城侯安民<lb/>
<pb n="KR2g0051_WYG_001-21b"/>
上書入國戸半贖更生罪上亦竒其材得踰冬減死論<lb/>
㑹初立穀梁春秋徴更生受穀梁講論五經於石渠復<lb/>
拜郎中給事黄門遷散騎諫大夫給事中元帝即位太<lb/>
傅蕭望之少傅周堪皆受遺領尚書事甚見尊重更生<lb/>
年少於望之堪然二人重之薦更生宗室忠直明經有<lb/>
行擢散騎宗正給事中與侍中金敞拾遺左右四人同<lb/>
心謀議勸道上以古制多所欲匡正患苦外戚許史在<lb/>
位放縱而宦官𢎞恭石顯弄權議罷退之未白而語泄<lb/>
<pb n="KR2g0051_WYG_001-22a"/>
遂為許史及恭顯所譖愬堪更生下獄及望之皆免官<lb/>
其春地震夏客星見昴卷舌間上感悟賜望之爵關内<lb/>
侯奉朝請秋徴堪向欲以為諫大夫恭顯沮之皆為中<lb/>
郎冬地復震時恭顯許史子弟皆側目於望之等更生<lb/>
懼焉乃使其外親上變事請退恭顯進望之等書奏恭<lb/>
顯疑更生所為請考詞服遂逮更生繋獄免為庶人而<lb/>
望之亦坐使子上書白寃前事恭顯白令詣獄置對望<lb/>
之自殺天子甚悼恨之乃擢堪為光禄勲堪弟子張猛<lb/>
<pb n="KR2g0051_WYG_001-22b"/>
為光禄大夫給事中大見信任恭顯憚之更生見堪猛<lb/>
在位幾己得復進懼其傾危又見災異竝起天地失常<lb/>
念以骨肉備九卿雖在甽畞猶不忘君乃上封事推春<lb/>
秋災異以救今事一一條其所以有曰執狐疑之心者<lb/>
來䜛賊之口持不斷之意者開羣枉之門䜛邪進則衆<lb/>
賢退羣枉盛則正士消故易有否泰小人道長君子道<lb/>
消則政日亂故為否否者閉而亂也君子道長小人道<lb/>
消則政日治故為泰泰者通而治也恭顯見其書愈與<lb/>
<pb n="KR2g0051_WYG_001-23a"/>
許史比而怨更生等堪性公方自見孤立遂直道而不<lb/>
曲是歳夏寒日青無光恭顯及許史皆言堪猛用事之<lb/>
咎上内重堪患衆口之寖潤無所取信時長安令楊興<lb/>
常稱譽堪乃見問興興者傾巧士謂上疑堪因毁之上<lb/>
於是疑㑹城門校尉諸葛豐亦言堪猛短上發怒免豐<lb/>
亦左遷堪為河東太守猛為槐里令顯等專權日甚後<lb/>
三歳餘孝宣廟闕災其晦日有食之於是上召前言日<lb/>
變在堪猛者責問皆稽首謝乃下詔徴堪為光禄大夫<lb/>
<pb n="KR2g0051_WYG_001-23b"/>
猛為太中大夫給事中是時顯幹尚書尚書五人皆其<lb/>
黨也堪希得見常因顯白事事決顯口㑹堪疾瘖不能<lb/>
言而卒顯遂誣譖猛令自殺於公車更生傷之乃著嫉<lb/>
䜛擿要救危及世頌凡八篇依興古事悼己及同𩔖也<lb/>
遂廢十餘年成帝即位顯等伏辜更生乃復進用更名<lb/>
向向以故九卿召拜中郎使領䕶三輔都水數奏封事<lb/>
遷光禄大夫是時帝元舅陽平侯王鳯為大將軍倚太<lb/>
后專國權兄弟七人皆封列侯適數有大異而上方精<lb/>
<pb n="KR2g0051_WYG_001-24a"/>
於詩書觀古文詔向領校中五經祕書向乃集合上古<lb/>
以来歴春秋六國至秦漢符瑞災異之記推迹行事連<lb/>
傳禍福著其占驗比𩔖相從各有條目凡十一篇號曰<lb/>
洪範五行傳論奏之天子心知向忠精故為鳯兄弟起<lb/>
此論也然終不能奪王氏權久之營起昌陵數年不成<lb/>
復還歸延陵制度泰奢向上疏諫詞㫖極切上雖感其<lb/>
言而不能從向睹俗彌奢淫而趙衛之屬起微賤踰禮<lb/>
制向以為王教由内及外自近者始故採詩書所載賢<lb/>
<pb n="KR2g0051_WYG_001-24b"/>
妃貞婦興國顯家可法則及孽嬖亂亡者序次為列女<lb/>
傳凡八篇以戒天子及采傳記行事著新序說苑凡五<lb/>
十篇奏之屢言得失陳法戒書數十上以助觀覽補遺<lb/>
闕上雖不能盡用然内嘉其言常嗟歎之時上無繼嗣<lb/>
政由王氏出災異浸甚向雅竒陳湯智謀與相親友獨<lb/>
謂湯曰災異如此而外家日甚其漸必危劉氏吾幸得<lb/>
同姓末屬累世䝉漢厚恩身為宗室遺老歴事三主上<lb/>
以我先帝舊臣每進見常加優禮吾而不言孰當言者<lb/>
<pb n="KR2g0051_WYG_001-25a"/>
遂上封事極諫至曰事勢不兩大王氏與劉氏亦且不<lb/>
竝立如下有泰山之安則上有累卵之危陛下為人子<lb/>
孫守持宗廟而令國祚移於外親降為皂𨽻縱不為身<lb/>
奈宗廟何婦人内夫家外父母家此亦非皇太后之福<lb/>
也書奏天子召見向歎息悲傷其意謂曰君且休矣吾<lb/>
將思之以向為中壘校尉向為人簡易無威儀廉靖樂<lb/>
道不交接世俗專積思於經術晝誦書傳夜觀星宿或<lb/>
不寐達旦元延中星孛東井蜀郡岷山崩雍江向惡此<lb/>
<pb n="KR2g0051_WYG_001-25b"/>
異懐不能已復上奏有曰方今同姓疏逺母黨專政禄<lb/>
去公室權在外家非所以彊漢宗卑私門保守社稷安<lb/>
固後嗣也向自見得信於上故常顯訟宗室譏刺王氏<lb/>
及在位大臣其言多痛切發於至誠上數欲用為九卿<lb/>
輒為王氏居位者及丞相御史所持故終不遷居列大<lb/>
夫官前後三十餘年年七十二卒卒後十三嵗而王氏<lb/>
遂代漢<lb/>
　論曰孝宣以甘露三年始立穀梁博士是歳向年三<lb/>
<pb n="KR2g0051_WYG_001-26a"/>
　十其鑄作黄金事前於此則向固未及壯也且其失<lb/>
　在於過信父書考向之誠諒忠謇庶幾社稷之臣其<lb/>
　學之醇西漢儒者未之或先也顧以年少一眚為世<lb/>
　疵議夫仲舒繁露頗雜禨祥横渠蚤歳亦喜談兵至<lb/>
　若逃禪以歸儒變<graphic n="KR0915" url="https://raw.githubusercontent.com/kanripo/KR-Gaiji/master/images/KR0915.png" mimeType="image/png"/>而求真者往往有之茍其能以<lb/>
　晚蓋則始術曽不足以相累何獨於向而必過為覈<lb/>
　論哉<lb/>
　　　戴聖<lb/>
<pb n="KR2g0051_WYG_001-26b"/>
戴聖字次君梁人與戴徳同受禮於后蒼徳號大戴聖<lb/>
號小戴漢興以來迄於劉向所校定禮傳凡二百五十<lb/>
篇至徳刪其繁重為八十五篇聖又刪為四十六篇世<lb/>
傳大戴禮篇第自三十九而下止於八十一前闕三十<lb/>
八篇末闕四篇中又闕第七十二意其闕者即聖所刪<lb/>
耶徳仕至信都王太傅聖嘗以博士論石渠仕至九江<lb/>
太守行治多不法前刺史以其大儒優容之及何武為<lb/>
刺史行部録囚徒有所舉以屬郡聖曰後進生何知乃<lb/>
<pb n="KR2g0051_WYG_001-27a"/>
欲亂人治皆無所決武使從事亷得其罪聖懼自免<lb/>
　論曰大學中庸先聖設教傳道之書也而皆出於聖<lb/>
　則聖之為功豈獨傳禮一家學已哉史謂其行治多<lb/>
　不法意聖迂闊慕古不盡循用漢法故武所舉囚徒<lb/>
　聖無所決而姍侮之曰後進生何知乃欲亂人治言<lb/>
　己所以治者非武所知也是即行治不法之一事也<lb/>
　夫儒家者流於法律刑名多粃糠棄之鄭樵因此遂<lb/>
　譏聖為禮家之宗而身為贓吏樵安從知武所廉得<lb/>
<pb n="KR2g0051_WYG_001-27b"/>
　者之為贓罪耶聖行事少所表見獨見於何武傳者<lb/>
　如此因嘉其傳經之功而疑於其罪跡故録之若馬<lb/>
　融為梁冀草詔而殺李固則情罪彰灼君子不能為<lb/>
　之辯矣<lb/>
　<lb/>
　<lb/>
　<lb/>
　史傳三編卷一<lb/>
</p>
<p>
</p>
  </div>
<div>
<head>史傳三編卷二</head> <lb/>
    <p>
<pb n="KR2g0051_WYG_002-1a"/>
欽定四庫全書<lb/>
　史傳三編卷二<lb/>
　　　　　　　　　　　　　大學士朱軾撰<lb/>
　名儒傳二<lb/>
　　漢<lb/>
　　　杜子春<lb/>
杜子春河南緱氏人通周官先是秦始皇深惡周官之<lb/>
書禁絶不傳漢武帝時有李氏得之上於河間獻王獨<lb/>
<pb n="KR2g0051_WYG_002-1b"/>
闕冬官一篇獻王購以千金不得遂取考工記補成一<lb/>
篇奏之至成帝時黄門郎劉歆表而出之周禮始得列<lb/>
序著於錄畧子春受業於歆能通其讀家於南山因以<lb/>
教授鄉里永明初年已九十猶能誦識鄭興鄭衆馬融<lb/>
賈㣲賈逵皆受業焉衆逵為發明其説著周禮解後融<lb/>
作周官傳以授鄭康成康成作周官注皆祖子春云子<lb/>
春又明易夏曰連山殷曰歸藏子春曰連山伏羲歸藏<lb/>
黄帝當必有所指云<lb/>
<pb n="KR2g0051_WYG_002-2a"/>
　論曰周官一書規模宏闊節目明備使後世得考見<lb/>
　三代辨方正位體國經野設官分職之大端拘儒小<lb/>
　生猶或疑之不猶疑尚書之古文乎是書始得自河<lb/>
　間獻王表自劉歆而子春能習其句讀通其義𩔖以<lb/>
　授羣弟子共為註解而其傳益著迄今三禮並垂非<lb/>
　子春之功哉<lb/>
　　　孔僖<lb/>
孔僖字仲和魯國魯人自安國以下世傳古文尙書毛<lb/>
<pb n="KR2g0051_WYG_002-2b"/>
詩曾祖子建遊長安與崔篆善及篆仕王莽亦勸子建<lb/>
子建曰吾有布衣之心子有衮冕之志各從所好請從<lb/>
此辭遂歸終於家僖與篆孫駰復相友同游太學習春<lb/>
秋因讀吳王夫差事僖歎曰所謂畫虎不成反為狗者<lb/>
駰曰然昔孝武始為天子崇信聖道師則先王五六年<lb/>
間號勝文景及後恣已忘其前之為善僖曰書傳如此<lb/>
多矣鄰房生梁郁儳和之曰若然者武帝亦是狗耶遂<lb/>
陰上書告駰僖誹謗先帝事下有司駰詣吏僖恐誅乃<lb/>
<pb n="KR2g0051_WYG_002-3a"/>
自訟曰凡言誹謗者謂無此事而虚加之也孝武政之<lb/>
美惡顯在漢史是謂直説書傳實事非虚謗也夫帝者<lb/>
為善則天下之善歸焉其不善天下之惡亦萃焉斯皆<lb/>
有以致之不可以誅於人也陛下不深自為計徒肆私<lb/>
忿以快其意臣等受戮死即死耳顧天下必以此闚陛<lb/>
下心自今以後茍見不可之事終莫復言者矣齊桓公<lb/>
親揚先君之惡以唱管仲陛下乃欲為十世之武帝逺<lb/>
諱實事豈不與桓公異哉帝始本無罪僖等意及書奏<lb/>
<pb n="KR2g0051_WYG_002-3b"/>
立詔勿問拜僖蘭臺令史元和二年春帝東巡狩還過<lb/>
魯幸闕里以太牢祠孔子及七十二弟子作六代之樂<lb/>
命儒者講論帝問僖曰今日之㑹寧於卿宗有光榮乎<lb/>
對曰臣聞明王聖主莫不尊師貴道陛下親屈萬乗辱<lb/>
臨敝里此乃崇禮先師增輝聖徳至於光榮非所敢承<lb/>
帝大笑曰非聖者子孫焉有斯言遂拜郎中從還京師<lb/>
校書東觀冬拜臨晉令崔駰以家林筮之不吉止僖曰<lb/>
子盍辭乎僖曰學不為人仕不擇官吉凶由己而由卜<lb/>
<pb n="KR2g0051_WYG_002-4a"/>
乎在縣三年果卒遺令即葬二子長彦季彦才十餘嵗<lb/>
或勸令反魯對曰令載喪歸則違父命舍墓而去心所<lb/>
不忍遂留華陰<lb/>
　論曰漢興髙祖以太牢祠孔子自是經術寖以萌蘖<lb/>
　至孝武表章六經當時中外相應以理義之文然猶<lb/>
　未及光武明章之盛也夫孔子者百王之師也帝自<lb/>
　師其師而以為私家榮可乎僖之持論侃侃不憚批<lb/>
　鱗蓋自其談史大學時已不復有囁嚅之態矣若子<lb/>
<pb n="KR2g0051_WYG_002-4b"/>
　建之不仕偽朝長彦季彦之不違父命奕世忠孝大<lb/>
　節炳然何聖裔之多賢也<lb/>
　　　賈逵<lb/>
賈逵字景伯扶風平陵人誼九世孫也父徽從劉歆受<lb/>
左氏兼習國語周官又受古文尚書於塗惲學毛詩於<lb/>
謝曼卿逵既悉傳其父業復能兼通大夏侯尚書及<lb/>
五家榖梁之説自兒童時常在太學不通人間事性愷<lb/>
悌多智思俶儻有大節身長八尺二寸諸儒為之語曰<lb/>
<pb n="KR2g0051_WYG_002-5a"/>
問事不休賈長頭永平中為左氏國語解詁凡五十一<lb/>
篇上之帝重其書寫藏祕館拜為郎與班固並校祕書<lb/>
應對左右肅宗立降意儒術特好古文尚書左氏傳詔<lb/>
逵入講北宮白虎觀南宮雲臺帝善逵説使出左氏傳<lb/>
大義長於二傳者逵摘尤著明者三十事具條奏之帝<lb/>
深嘉悦令逵自選公羊嚴顔諸生髙才者二十人教以<lb/>
左氏逵母常有疾帝以錢二十萬使潁陽侯馬防賜之<lb/>
謂防曰逵無人事於外屢空則從孤竹之子於首陽矣<lb/>
<pb n="KR2g0051_WYG_002-5b"/>
逵數為帝言古文尚書與經傳爾雅訓詁相應詔撰歐<lb/>
陽大小夏侯與古文同異逵集為三卷帝善之復令撰<lb/>
齊魯韓詩與毛詩同異并作周官解故遷為衛士令建<lb/>
初八年乃詔諸儒各選髙才生受左氏榖梁春秋古文<lb/>
尚書毛詩由是四經遂行於世盡拜逵所選弟子及門<lb/>
生為千乘王國郎朝夕受業黄門署學者欣欣羨慕焉<lb/>
永元三年以為左中郎將八年拜侍中領騎都尉内備<lb/>
帷幄兼領秘書甚見信用所著經傳義詁及論難百餘<lb/>
<pb n="KR2g0051_WYG_002-6a"/>
萬言號為通儒年七十二十三年卒初鄭興明左氏自<lb/>
杜林桓譚衛宏之屬莫不斟酌焉及逵傳父業自是左<lb/>
氏有鄭賈之學<lb/>
　論曰周官乃經世大典程子所謂天理爛熟之書也<lb/>
　當西漢時惟劉歆頗知誦講而歆反毗王莽助成亂<lb/>
　亡之政故後儒業是者益稀逵於諸經鮮不涉其流<lb/>
　四經之學實賴以傳然竊獨怪其數言古文尚書於<lb/>
　帝而不及周官也夫諸經出自聖筆者易之外惟周<lb/>
<pb n="KR2g0051_WYG_002-6b"/>
　官春秋而已千載而下叙五經者舍三傳而列春秋<lb/>
　獨言禮則棄周官而任戴記豈非漢氏學宮所立舛<lb/>
　謬相㳂而致然與<lb/>
　　　鄭衆<lb/>
鄭衆字仲師河南開封人年十二從父興受左氏春秋<lb/>
作春秋難記條例兼通易詩建武中皇太子及山陽王<lb/>
荆因梁松以縑帛聘衆曰太子無外交之義漢舊防藩<lb/>
王不宜私通賔客松風以意不可逆衆曰犯禁觸罪不<lb/>
<pb n="KR2g0051_WYG_002-7a"/>
如守正而死太子及荆聞而奇之亦不强也及梁氏敗<lb/>
賔客多坐之惟衆不染於詞永平初辟司空府以明經<lb/>
給事中再遷越騎司馬復留給事中八年北匈奴遣使<lb/>
求和親遣衆報之衆至單于欲令拜衆不為屈單于怒<lb/>
圍守閉之欲以脅服衆衆㧞刀自誓單于恐而止乃更<lb/>
發使隨衆還京師朝議將復遣使衆諌曰北單于所以<lb/>
要致漢使者欲以離南單于之衆堅三十六國之心又<lb/>
令西域歸化者局促狐疑絶望中國耳南單于居漢久<lb/>
<pb n="KR2g0051_WYG_002-7b"/>
具知形勢萬分離析旋為邊害今有度遼之衆揚威北<lb/>
垂雖勿報答不敢為患帝不從復遣衆衆言臣前奉使<lb/>
不為匈奴拜單于恚恨遣兵圍臣今復銜命必見陵折<lb/>
臣誠不忍持節拜如令匈奴遂能服臣將有損大漢之<lb/>
强帝不聴衆不得已遂行於道猶連上書固争之詔切<lb/>
責衆追繫廷尉㑹赦歸家後帝見匈奴來者聞衆與單<lb/>
于争禮意氣壯勇雖蘇武不過乃復召為軍司馬與馬<lb/>
廖擊車師至敦煌拜中郎將使䕶西域㑹匈奴脅車師<lb/>
<pb n="KR2g0051_WYG_002-8a"/>
圍戊巳校尉衆發兵救之遷武威太守謹修邊備匈奴<lb/>
不敢犯召為左馮翊建初六年拜大司農是時肅宗<lb/>
議復鹽鐡官衆諫以為不可數被責劾執議不移帝竟<lb/>
不從其後受詔作春秋刪十九篇八年卒官<lb/>
　論曰仗節死義之臣必於犯顔敢諫中求之誠哉是<lb/>
　言也衆之諤諤在廷用能奮節北陲不為國恥唐殷<lb/>
　侑使回鶻韓愈序之曰士不通經果不足用若衆者<lb/>
　其誠得於經者多耶衆父興與光武論郊祀事光武<lb/>
<pb n="KR2g0051_WYG_002-8b"/>
　將斷以讖興曰臣不為讖光武怒興遂惶恐遜詞以<lb/>
　免衆之抗直過於興矣<lb/>
　　　盧植<lb/>
盧植字子幹涿郡涿人身長八尺二寸音聲如鐘少事<lb/>
馬融能通古今學好研精而不守章句融外戚豪家多<lb/>
列女娼歌舞於前植侍講積年未嘗轉眄融以是敬之<lb/>
既歸闔門教授性剛毅有大節常懷濟世志及竇武援<lb/>
立靈帝秉機政朝議欲加封爵植雖布衣以武素有名<lb/>
<pb n="KR2g0051_WYG_002-9a"/>
譽乃獻書規武勸辭大賞以全身名且請依古禮置諸<lb/>
子官徵宗室賢才訓道爵用以强幹弱枝武不能用州<lb/>
郡數命皆不就建寧中徵為博士乃起熹平四年九江<lb/>
蠻反四府選植才兼文武拜九江太守蠻寇賔服以<lb/>
疾去官作尚書章句三禮解詁時始立太學石經以正<lb/>
五經文字植上書請立毛詩周禮左氏博士㑹南夷叛<lb/>
以植嘗在九江有恩信拜廬江太守植深達政宜務存<lb/>
清静𢎞大體嵗餘徵拜議郎與馬日磾蔡邕楊彪韓<lb/>
<pb n="KR2g0051_WYG_002-9b"/>
説等並在東觀校中書五經記傳補續漢記帝以非<lb/>
急務轉為侍中遷尚書光和元年日有食之植陳八<lb/>
事一曰用良二曰原禁三曰禦癘四曰備寇五曰修禮<lb/>
六曰遵堯七曰禦下八曰散利用良者謂宜使州郡覈<lb/>
舉賢良隨方委用原禁者諸黨錮多非其罪可加赦恕<lb/>
禦癘者宋后為王甫所搆憂死家屬被誅宜聴收葬備<lb/>
寇者王侯之家賦税減削愁窮思亂宜使給足以防未<lb/>
然修禮者應徵有道之人陳明洪範禳服災咎遵堯者<lb/>
<pb n="KR2g0051_WYG_002-10a"/>
郡守刺史一月數遷宜依黜陟以章能否縱不九載可<lb/>
滿三嵗御下者請謁希爵一宜禁塞遷舉之事責成主<lb/>
者散利者天子之體理無私積宜𢎞大務蠲畧細微帝<lb/>
不省中平元年黄巾賊起四府舉植拜北郎中將持節征<lb/>
之連戰破賊帥張角角走保廣宗植築圍鑿壍造雲梯<lb/>
將攻之垂㧞帝遣小黄門左豐詣軍觀賊形勢或勸植<lb/>
賂豐植不可豐還讒之帝怒遂檻車徵植減死罪一等<lb/>
及皇甫嵩平黄巾盛稱植方畧嵩皆資之以濟成功乃<lb/>
<pb n="KR2g0051_WYG_002-10b"/>
復尚書帝崩何進謀誅中官召董卓以懼太后植知卓<lb/>
凶悍難制固止之進不從及進為張讓段珪等所害袁<lb/>
紹將兵入宮讓等刼太后天子及陳留王從複道走北<lb/>
宮植執戈於閣道窻下仰數珪珪等懼乃釋太后太后<lb/>
投閣得免紹又進兵排宮攻省内讓珪等遂將帝與陳<lb/>
留王步出榖門奔小平津公卿無得從者惟植夜馳河<lb/>
上王允遣閔貢隨植後追之貢至手劒斬數人餘皆投<lb/>
河死明日公卿百官乃奉迎天子還宮董卓既至果陵<lb/>
<pb n="KR2g0051_WYG_002-11a"/>
虐朝廷大㑹百官議廢立羣僚無敢言植獨抗議曰昔<lb/>
太甲既立不明昌邑罪過千餘故有廢立之事今上富<lb/>
於春秋行無失徳非前事之比卓怒罷㑹將誅植議郎<lb/>
彭伯諌曰盧尚書海内大儒今先害之天下震怖卓乃<lb/>
止但免植官植以老病求歸懼不免詭道從轘轅出卓<lb/>
果使人追之不及遂隠于上谷不交人事初平三年卒<lb/>
臨困勅其子儉葬土穴不用槨附體單帛而已<lb/>
後漢書論曰風霜以别草木之性危亂而見貞良之節夫<lb/>
<pb n="KR2g0051_WYG_002-11b"/>
蠭蠆起懐雷霆駭耳雖賁育荆諸之倫未有不冘豫奪常<lb/>
者也當植抽白刃嚴閣之下追帝河津之間排戈刃赴戕<lb/>
折豈先計哉君子之於忠義造次必於是顛沛必於是也<lb/>
　論曰進之召卓曹操亦笑其失謀卓之廢主袁紹亦<lb/>
　折其逆志事計雖同而乃心實異惟植忠於帝室而<lb/>
　智足察奸勇足厲氣其常懐濟世豈虚哉夫直養者<lb/>
　剛之本也當植之在講筵目不轉眄所養固已剛矣<lb/>
　讓珪逃死何敢濫加横戮蔚宗論植大節乃舍抗卓<lb/>
<pb n="KR2g0051_WYG_002-12a"/>
　而述其追帝不已末乎<lb/>
　　　鄭康成<lb/>
鄭康成北海髙密人少為鄉嗇夫常詣學宮不樂為吏<lb/>
父雖怒之不能禁後游太學事京兆第五元先始通京<lb/>
氏易公羊春秋三統厯又善九章算術復從東郡張恭<lb/>
祖受周官禮記左氏春秋韓詩古文尚書以山東無足<lb/>
問者乃西入闗事扶風馬融融素驕貴門徒四百餘人<lb/>
升堂者僅五十餘生康成在門下從髙業弟子傳受日<lb/>
<pb n="KR2g0051_WYG_002-12b"/>
夜尋誦三年不得見融及融考論圖緯聞康成善算召<lb/>
見康成因從質疑義問畢辭歸融喟然曰鄭生去吾道<lb/>
東矣康成自游學十餘年乃歸家貧客耕東萊學徒已<lb/>
數百十人及黨事起被禁錮遂隠修經業杜門不出時<lb/>
何休好公羊學著公羊墨守左氏膏肓榖梁廢疾康成<lb/>
乃發墨守鍼膏肓起廢疾休見而歎曰康成入吾室操<lb/>
吾矛以伐我乎初中興後范升陳元李育賈逵之徒争<lb/>
論古今學及康成答休義據通深由是古學遂明靈帝<lb/>
<pb n="KR2g0051_WYG_002-13a"/>
末黨禁解何進辟之州郡迫脅不得已詣進進為設几<lb/>
杖禮待甚優康成不受朝服以幅巾見一宿逃去時年<lb/>
六十弟子益進自逺方至者以千數後袁隗表為侍中<lb/>
以父喪不行國相孔融深敬之屣履造門勅縣曰昔齊<lb/>
置士鄉越有君子軍皆異賢意也鄭君鄉宜曰鄭公鄉<lb/>
可廣開門衢令容髙車號通徳門董卓遷都公卿舉康<lb/>
成為趙相道斷不至㑹黄巾寇青部避地徐州州牧陶<lb/>
謙接以師友之禮建安元年始還髙密道遇黄巾數萬<lb/>
<pb n="KR2g0051_WYG_002-13b"/>
人黄巾知為康成皆拜約不敢入縣境康成嘗疾篤自<lb/>
慮以書戒子曰吾念述先聖之元意整百家之不齊庶<lb/>
幾以竭吾才入此嵗來已七十矣案之典禮便合傳家<lb/>
今我告爾以老歸爾以事將閒居以安性覃思以終業<lb/>
爾其朂求君子之道研鑚勿替敬慎威儀以近有徳顯<lb/>
譽成於僚友徳行立於己志可不深念耶可不深念耶<lb/>
時袁紹總兵冀州嘗大會賔客康成最後至紹乃延之<lb/>
上坐康成身長八尺飲酒一斛秀眉明目容貌温偉紹<lb/>
<pb n="KR2g0051_WYG_002-14a"/>
客多豪俊見康成儒者競設異端百家互起康成依方<lb/>
辯對咸出問表皆得所未聞莫不嗟服汝南應劭前自<lb/>
贊曰故泰山太守應仲逺北面稱弟子何如康成笑曰<lb/>
仲尼之門考以四科回賜之徒不稱官閥劭有慙色紹<lb/>
乃舉康成茂才表為左中郎將不就公車徵為大司農<lb/>
給安車一乘以病乞還五年春寢疾時紹與曹操相距<lb/>
於官渡令子譚迫康成從軍不得已行至元城疾篤不<lb/>
進其年六月卒年七十四遺令薄𦵏自郡守以下嘗受<lb/>
<pb n="KR2g0051_WYG_002-14b"/>
業者縗絰赴會千餘人所註周易尚書毛詩周禮儀禮<lb/>
禮記論語孝經及諸雜著凡百餘萬言其答諸弟子問<lb/>
五經義者門人又相與依論語撰為鄭志八篇<lb/>
後漢書論曰自秦焚六經聖文埃滅漢興諸儒頗修藝<lb/>
文及東京學者亦各名家而守文之徒滯固所禀異端<lb/>
紛紜互相詭激遂令經有數家家有數説章句多者或<lb/>
乃百餘萬言學徒勞而少功後生疑而莫正康成括囊<lb/>
大典網羅衆家刪裁繁蕪刋改漏失自是學者畧知所<lb/>
<pb n="KR2g0051_WYG_002-15a"/>
歸王父豫章君毎考先儒經訓而長於康成常以為仲<lb/>
尼之門不能過也及傳授生徒專以鄭氏家法云<lb/>
　論曰禮始於太乙非聖者莫能得其精自夫子不敢<lb/>
　輕言夏殷之禮況其下者乎至於經曲繁多條貫詳<lb/>
　宻則又不獨神明其精者之難即欲比而櫛之疏而<lb/>
　理之使數度井然亦復匪易康成三禮之學所微疵<lb/>
　者習熟濡染不能不間雜於讖緯耳要其旁稽曲證<lb/>
　使三代質文於今猶與有存者則非夫人之烈不及<lb/>
<pb n="KR2g0051_WYG_002-15b"/>
　此舍翼衛之勤而索瘢<graphic n="KR1742" url="https://raw.githubusercontent.com/kanripo/KR-Gaiji/master/images/KR1742.png" mimeType="image/png"/>以為指摘豈篤論哉<lb/>
　　　何休<lb/>
何休字邵公任城樊人少府豹之子也為人質朴訥口<lb/>
而雅有心思精研六經尤善公羊春秋世儒無及者以<lb/>
列卿子拜郎中非其好也辭病去不仕州郡進退必以<lb/>
禮太傅陳蕃辟之與參政事蕃被害坐廢錮初公羊之<lb/>
學自齊胡母子都作條例以授東平嬴公嬴公授東海<lb/>
孟卿孟卿授魯人眭孟眭孟授東海嚴彭祖魯人顔安<lb/>
<pb n="KR2g0051_WYG_002-16a"/>
樂公羊遂有嚴顔二家博士至休乃畧依胡母生條例<lb/>
隠括使就繩墨作公羊解詁覃思不闚門者十有七年<lb/>
又以春秋駮漢事六百餘條妙得公羊本意先是扶風<lb/>
李育亦治公羊作難左氏義四十一事及論五經白虎<lb/>
觀育以公羊意難賈逵往返皆有理證最為通儒休既<lb/>
善公羊兼通厯算乃與師博士羊弼追述育意以難二<lb/>
傳作公羊墨守左氏膏肓榖梁廢疾又註孝經論語風<lb/>
角七分經緯典謨不與守文同説黨禁解辟司徒羣公<lb/>
<pb n="KR2g0051_WYG_002-16b"/>
表休道術深明宜侍帷幄倖臣嫉之乃拜議郎屢陳忠<lb/>
言再遷諫議大夫年五十四光和五年卒<lb/>
　論曰公羊之學韓愈謂何氏注外不見他書要渺之<lb/>
　義無自而尋則休之解詁未為盡得公羊本㫖也況<lb/>
　三傳互有短長休直詆為膏肓為廢疾意所謂黨同<lb/>
　門妬道真者休蓋未能免此歟雖然殘經之不亡實<lb/>
　諸專家是賴自休以來幾二千年其書列於學宮不可<lb/>
　廢也<lb/>
<pb n="KR2g0051_WYG_002-17a"/>
　　　趙岐<lb/>
趙岐字邠卿京兆長陵人初名嘉字臺卿後因避難不<lb/>
忘本土故自改其名字岐少明經有才藝娶馬融兄女<lb/>
鄙融不持士節恥與相見仕州郡以亷直疾惡見憚年<lb/>
三十餘有重疾臥蓐七年自慮奄忽乃勅兄子曰丈夫<lb/>
生世遯無箕山之操仕無伊呂之勲天不我與復何言<lb/>
哉可立石墓前刻曰漢有逸人姓趙名嘉有志無時命<lb/>
也奈何後疾瘳辟司空掾議二千石得去官為親行服<lb/>
<pb n="KR2g0051_WYG_002-17b"/>
朝廷從之尋為梁冀所辟陳損益求賢之策冀不納舉<lb/>
理劇為皮氏長中常侍左悺兄勝為河東太守岐恥疾<lb/>
宦官即日西歸京兆尹延篤復以為功曹先是中常侍<lb/>
唐衡兄玹為京兆虎牙都尉郡人輕之岐尤數為貶議<lb/>
玹深毒恨延熹元年玹為京兆尹岐懼避之玹果收岐<lb/>
家屬陷以重法盡殺之岐遂逃難四方匿姓名賣餅北<lb/>
海市中道遇安丘孫嵩嵩察岐非常人呼與共載岐失<lb/>
色嵩乃下帷屏行人宻問岐曰視子非賣餅者又相問<lb/>
<pb n="KR2g0051_WYG_002-18a"/>
而色動不有重怨即亡命乎我北海孫賔石勢能相濟<lb/>
岐素聞嵩名以實告嵩與俱歸入白母曰出行乃得死<lb/>
友迎入上堂饗之極歡藏岐複壁中後諸唐死滅因赦<lb/>
乃出三府聞之同時並辟九年應司徒胡廣之命會南<lb/>
匈奴烏桓鮮卑反公卿舉岐擢并州刺史坐黨事免靈<lb/>
帝初復遭黨錮中平元年四方兵起詔選故刺史二千<lb/>
石有文武才用者徵岐拜議郎張温西征請補長史别<lb/>
屯安定何進舉為敦煌太守行至襄武為賊邊章所執<lb/>
<pb n="KR2g0051_WYG_002-18b"/>
詭詞得免展轉還長安獻帝西遷復拜議郎稍遷太僕<lb/>
及李傕專政闗東擾亂袁紹與公孫瓚争冀州乃以岐<lb/>
副太傅馬日磾撫慰天下日磾行至洛陽表别遣岐宣<lb/>
揚國命所到百姓皆喜曰今日乃復見使者車騎是時<lb/>
袁紹曹操皆自將兵數百里迎岐岐深陳天子恩徳又<lb/>
移書公孫瓚為言利害紹等各罷兵與岐期會洛陽奉<lb/>
迎車駕岐南到陳留得篤疾經涉二年紹等遂不至興<lb/>
平元年徵岐時帝當還洛陽董承奉詔先修宮室岐謂<lb/>
<pb n="KR2g0051_WYG_002-19a"/>
承曰海内分崩惟荆州境廣地勝年榖嵗登岐雖迫大<lb/>
命猶志報國家欲南説劉表使身將兵來衛與將軍并<lb/>
心同力以奬王室承即表遣岐岐至表果遣兵助修洛<lb/>
陽宮室軍資委輸前後不絶岐以老病留荆州而孫嵩<lb/>
亦寓於表岐乃稱嵩素行篤烈與表共上為青州刺史<lb/>
俄而桓典孔融皆薦岐就拜太常年九十餘建安六年<lb/>
卒初孝文廣游學之路論語孝經孟子爾雅皆置博士<lb/>
後罷傳記博士獨立五經孟子博士遂廢岐以為周衰<lb/>
<pb n="KR2g0051_WYG_002-19b"/>
異端竝起孟子悼堯舜湯文周孔之業將遂湮滅著書<lb/>
七篇包羅天地揆叙萬𩔖命世亞聖之大才也乃述所<lb/>
聞證以經傳為章句十四卷<lb/>
　論曰當秦火時以孟子下臚諸子故得不燬漢興司<lb/>
　馬遷始稱其述唐虞三代之徳以竝孔子然猶與荀<lb/>
　卿合傳惟岐值時衰亂經籍道息獨能抽博士所不<lb/>
　講者潛心畢業且斷而置之以為命世亞聖何其明<lb/>
　也<lb/>
<pb n="KR2g0051_WYG_002-20a"/>
　　晉<lb/>
　　　范宣<lb/>
范宣字宣子陳留人也年十嵗能誦詩書嘗以刀傷手<lb/>
捧手改容人問痛耶答曰不足為痛但受全之體而致<lb/>
毁傷不可處爾家人以其年幼而異焉少尚隠遁加以<lb/>
好學手不釋卷以夜繼日遂博綜衆書尤善三禮家至<lb/>
貧儉躬耕供養親没負土成墳廬於墓側太尉郄鑒命<lb/>
為主簿詔徵太學博士散騎郎並不就家於豫章太守<lb/>
<pb n="KR2g0051_WYG_002-20b"/>
殷羨見宣茅茨不完欲為改宅宣固辭之庾爰之以宣<lb/>
素貧加年荒疾疫厚餉給之宣又不受爰之問宣曰君<lb/>
博學通綜何以大儒宣曰漢興貴經術至於石渠之論<lb/>
實以儒為弊正始以來世尚老莊逮晉之初競以裸裎<lb/>
為髙僕誠大儒然立不與易宣言談未嘗及老莊客有<lb/>
問人生與憂俱生不知此語何出宣云出莊子至樂篇<lb/>
客曰君言不讀老莊何由識此宣笑曰小時嘗一覽時<lb/>
人莫之測也宣潔行亷約韓康伯遺絹百疋不受減五<lb/>
<pb n="KR2g0051_WYG_002-21a"/>
十疋復不受如是減半遂至一疋既終不受康伯後與<lb/>
宣同載就車中裂二丈與宣云人寧可使婦無㡓耶宣<lb/>
笑而受之宣雖閒居屢空嘗以讀誦為業譙國戴逵等<lb/>
皆聞風宗仰自逺而至諷誦之聲有若齊魯太元中順<lb/>
陽范寗為豫章太守寗亦通儒在郡立學校教授恒數<lb/>
百人由是江州人士並好經學化二范之風也年五十<lb/>
四嵗卒著禮易論難皆行於世<lb/>
　論曰自魏晉以清虚相尚放蕩為髙棄禮法如弁髦<lb/>
<pb n="KR2g0051_WYG_002-21b"/>
　國勢人心舉壞於此當其時在朝者乃有卞壼壼之<lb/>
　言曰諸君子皆以風流相尚執鄙吝者非壼而誰卒<lb/>
　能仗節死義為時名臣宣仕不顯潔行窮經獨為於<lb/>
　舉世不為之日卒使江州人士化於二范之風其可<lb/>
　謂儒之㧞出者矣<lb/>
　　　范寗<lb/>
范寗字武子自父汪渡江僑於新野汪博學善談名理<lb/>
寗亦自少多所通覽簡文帝為相將辟之為桓温所諷<lb/>
<pb n="KR2g0051_WYG_002-22a"/>
而止初温欲以汪為長史及江州刺史汪皆不就温意<lb/>
恨故終温之世寗兄弟無在列位者時方以浮虚相扇<lb/>
儒雅日替寗謂其源出於王弼何晏二人之罪深於桀<lb/>
紂乃著論以捄之畧曰王何蔑棄典文不遵禮度游詞<lb/>
浮説波蕩後生洙泗之風緬焉將墜遂令禮壊樂崩中<lb/>
原傾覆昔夫子斬少正太公戮華士豈非曠世而同誅<lb/>
乎桀紂暴虐正足以滅身覆國為後鑒戒豈能迴百姓<lb/>
之視聴哉吾固以為一世之禍輕歴代之罪重自喪之<lb/>
<pb n="KR2g0051_WYG_002-22b"/>
釁小迷衆之愆大也寗崇儒抑俗率皆如此温死之後<lb/>
始解褐為餘杭令興學校養生徒潔已修禮志行之士<lb/>
莫不宗之期年風化大行自中興來崇學敦教未有如<lb/>
寗者也遷臨淮太守封陽遂鄉侯徵拜中書侍郎時<lb/>
更營新廟博求辟雍明堂之制寗據經傳奏上皆有典<lb/>
證孝武帝雅好文學甚被親愛朝廷疑義輒咨訪之寗<lb/>
指斥朝士直言無諱王國寶寗甥也諂事會稽王道子<lb/>
懼寗不見容疎隔之寗求出為豫章太守前豫章守<lb/>
<pb n="KR2g0051_WYG_002-23a"/>
多不利帝曰寗何以身試死耶寗不為意固請行臨發<lb/>
猶疏言調役勞擾之弊尋詔公卿牧守普議得失寗復<lb/>
陳時政數事帝善之寗在郡大設庠序採磬石於交州<lb/>
以佐學用改革舊制不拘常憲逺近至者千餘人并㧞<lb/>
郡四姓子弟皆充學生課讀五經資給衆費一出私錄<lb/>
又起學臺功用彌廣以專輒任心為王凝之所劾抵罪<lb/>
子泰棄官稱訴會赦免始家於丹陽猶勤經學終年不<lb/>
輟年六十三卒初寗以釋榖梁者近十家皆膚淺不經<lb/>
<pb n="KR2g0051_WYG_002-23b"/>
師匠遂沈思積年著為集解其言曰左氏以鬻拳兵諫<lb/>
為愛君是人主可得而脅也以文公納幣為用禮是居<lb/>
喪可得而婚也榖梁以衛輒拒父為尊祖是為子可得<lb/>
而叛也以不納子紏為内惡是仇讐可得而容也公羊<lb/>
以祭仲廢君為行權是神器可得而闚也以妾母稱夫<lb/>
人為合正是嫡庶可得而齊也又曰左氏豔而富其失<lb/>
也誣榖梁清而婉其失也短公羊辯而裁其失也俗若<lb/>
能富而不誣清而不短裁而不俗則深於其道者也故<lb/>
<pb n="KR2g0051_WYG_002-24a"/>
寗所著義最精審為世所重<lb/>
　論曰六朝曠達之弊其源出於莊老甯尋究標枝歸<lb/>
　罪王何當已而未敢誦言以攻莊老則猶眯乎其源<lb/>
　者也三傳得失自向歆父子已為異同之論至白虎<lb/>
　分争益加破裂甯獨依經詰傳據理詮經可謂通方<lb/>
　君子矣<lb/>
　　　韓伯<lb/>
韓伯字康伯潁川長社人為人清和有思理殷浩稱之<lb/>
<pb n="KR2g0051_WYG_002-24b"/>
曰康伯能自標置居然出羣之器同郡庾龢名重一時<lb/>
少所推服獨稱伯及王坦之曰思理倫和我敬韓康伯<lb/>
志力彊正吾媿王文度舉秀才徵佐著作郎並不就簡<lb/>
文帝居藩引為談客自司徒佐西屬轉撫軍掾中書郎<lb/>
散騎常侍豫章太守入為侍中陳郡周勰為謝安主簿<lb/>
崇尚莊老脫落名教居喪廢禮伯斥非之時人憚焉嘗<lb/>
作辯謙論有曰孤寡不榖衆人之所惡而侯王以自稱<lb/>
降其貴者也執御執射衆人之所賤而君子以自目降<lb/>
<pb n="KR2g0051_WYG_002-25a"/>
其賢者也夫處貴非矜而矜己者常有其貴言善非伐<lb/>
而伐善者驟稱其能故懲忿窒欲著於損象卑以自牧<lb/>
實繫謙爻皆所以存其所不足拂其所有餘也後轉丹<lb/>
陽尹吏部尚書領軍將軍既疾病改授太常未拜卒年<lb/>
四十九初王弼注易於繫辭説卦序卦三傳猶未畢業<lb/>
伯實續為之注云<lb/>
　論曰程邵未興治易者皆宗王韓之注王淫於莊老<lb/>
　所注不足以翊衛名教固其所也伯當放浪波靡之<lb/>
<pb n="KR2g0051_WYG_002-25b"/>
　時斥俗崇禮而亦未能發揮四聖之微指讀其所著<lb/>
　辯謙論誠有味乎其言之在易小過象傳曰行過乎<lb/>
　恭喪過乎哀蓋崇本以維其衰則過而非過伯殆有<lb/>
　得於斯義者耶<lb/>
　　梁<lb/>
　　　皇侃<lb/>
皇侃吳郡人青州刺史皇象九世孫也少好學師事賀<lb/>
瑒精力專門盡通其業尤明三禮孝經論語為國子助<lb/>
<pb n="KR2g0051_WYG_002-26a"/>
教在學講説聴者常數百人撰禮記講疏五十卷書成<lb/>
奏上詔付秘閣頃之命入夀光殿說禮記義梁武帝善<lb/>
之加員外散騎侍郎侃性至孝常日限誦孝經二十徧<lb/>
丁母憂還鄉里平西邵陵王欽其學厚禮迎之及至因<lb/>
感心疾卒所撰論語義禮記義見重於世學者傳焉<lb/>
　論曰南北朝之際俗尚波靡異教紛挐經學微而士<lb/>
　習不可問矣侃獨精力專門以明經為業聴者嘗數<lb/>
　百人時亦有重之者此以見士貴有志而修徳者不<lb/>
<pb n="KR2g0051_WYG_002-26b"/>
　孤信夫故特存之以備一綫焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史傳三編卷二<lb/>
</p>
<p>
</p>
  </div>
<div>
<head>史傳三編卷三</head> <lb/>
    <p>
<pb n="KR2g0051_WYG_003-1a"/>
欽定四庫全書<lb/>
　史傳三編卷三<lb/>
　　　　　　　　　　　　　大學士朱軾撰<lb/>
　名儒傳三<lb/>
　　隋<lb/>
　　　王通<lb/>
王通字仲淹先為祁人九世祖㝢當懷愍時東遷三傳<lb/>
至元則究道徳考經籍卒為鴻儒江左號王先生先生<lb/>
<pb n="KR2g0051_WYG_003-1b"/>
孫虬值蕭氏禪恥食齊粟北事魏仕至并州刺史家河<lb/>
汾是為通髙祖及通父隆傳業教授門徒千餘人開皇<lb/>
初以國子博士待詔雲龍門文帝從容問曰朕何如主<lb/>
隆曰陛下聰明神武得之於天發號施令不盡稽古雖<lb/>
負堯舜之資終以不學為累帝黙然久曰先生朕之陸<lb/>
賈也隆乃著興衰要論七篇奏之帝稱善四年通始生<lb/>
隆筮之遇坤之師大父安康獻公占之曰是子必能通<lb/>
天下之志遂名曰通通六嵗而江東平隆歎曰王道無<lb/>
<pb n="KR2g0051_WYG_003-2a"/>
叙天下何為而一乎通侍側有憂色曰通聞古之為邦<lb/>
有長久之策故夏殷以下四海常一統也後之為邦行<lb/>
茍且之政故魏晉以下九州無定主也夫子之歎蓋憂<lb/>
皇綱不振生人勞於聚斂而天下將亂乎隆異之遂告<lb/>
以元經之事通再拜受之十八年隆宴居歌伐木而召<lb/>
通謂曰自天子至庶人未有不資友以成者在三之義<lb/>
師居一焉小子勉旃翔而後集通於是有四方之志蓋<lb/>
受書於東海李育學詩於會稽夏琠問禮於河東闗朗<lb/>
<pb n="KR2g0051_WYG_003-2b"/>
正樂於北平霍汲考易於族父仲華不解衣者六嵗其<lb/>
精志如此仁夀三年通既冠慨然有濟蒼生之心西遊<lb/>
長安帝召見太極殿奏太平十有二䇿遵王道推霸略<lb/>
稽古驗今恢恢乎運天下於指掌帝大悦曰得生幾晚<lb/>
下其議於公卿公卿不悦楊素蘇夔李徳林見通與之<lb/>
言終日歸而有憂色門人問通曰素言政而不及化是<lb/>
天下無禮也夔言聲而不及雅是天下無樂也徳林言<lb/>
文而不及理是天下無文也王道從何而興乎時將有<lb/>
<pb n="KR2g0051_WYG_003-3a"/>
蕭牆之釁通知謀之不用作東征之歌而歸帝聞再徵<lb/>
之不至大業二年徵又不至乃曰吾視千載已上未有<lb/>
若周公焉其道則一而經制大備後之為政者有所持<lb/>
循吾視千載而下未有若仲尼焉其道則一而述作大<lb/>
明後之修文者有所折衷矣遂續詩書正禮樂修元經<lb/>
讚易道九年而六經大就門人自逺而至其教興於河<lb/>
汾雍雍如也通閒居儼然其動也徐若有所慮其行也<lb/>
方若有所畏其接長者恭恭然如不足接㓜者温温然<lb/>
<pb n="KR2g0051_WYG_003-3b"/>
如有就其使人雖童僕必斂容鄉人有喪通必先往反<lb/>
必後有水土之役則具畚鍤以往曰吾非從大夫也其<lb/>
言應而不唱唱必有大端或問人善曰子知其善則稱<lb/>
之不善則曰未嘗與久也其族婚嫁必具六禮曰斯道<lb/>
也今亡矣三綱之首不可廢吾從古嘗曰冠禮廢天下<lb/>
無成人矣昏禮廢天下無家道矣喪禮費天下遺其親<lb/>
矣祭禮廢天下忘其祖矣門人有問姚義孔庭之法曰<lb/>
詩曰禮不及四經何也義曰嘗聞諸夫子矣春秋斷物<lb/>
<pb n="KR2g0051_WYG_003-4a"/>
志定而後及也樂以和徳全而後及也書以制法從事<lb/>
而後及也易以窮理知命而後及也故不學春秋無以<lb/>
主斷不學樂無以知和不學書無以議制不學易無以<lb/>
通理四者非具體不能及故聖人後之然則詩禮何為<lb/>
而先也曰教之以詩則出辭氣斯逺暴慢矣約之以禮<lb/>
則動容貌斯立威嚴矣度其言察其志考其行辨其徳<lb/>
志定則發之以春秋於是乎斷而能變徳全則導之以<lb/>
樂於是乎和而知節可從事則達之以書於是乎可以<lb/>
<pb n="KR2g0051_WYG_003-4b"/>
立制知命則申之以易於是乎可以盡性若驟而語春<lb/>
秋則蕩志輕義驟而語樂則喧徳敗度驟而語書則狎<lb/>
法驟而語易則玩神通聞之曰姚子得之矣魏徵問聖<lb/>
人有憂乎曰天下皆憂吾獨得不憂乎問疑曰天下皆<lb/>
疑吾獨得不疑乎徵退通謂董常曰樂天知命吾何憂<lb/>
窮理盡性吾何疑賈瓊問何以息謗曰無辯何以止怨<lb/>
曰不争問事人之道曰逺而無介就而無諂汎乎利以<lb/>
諷之無鬭其㨗問君子之道曰必先恕乎為人子者以<lb/>
<pb n="KR2g0051_WYG_003-5a"/>
父之心為心為人弟者以兄之心為心推而達之天下<lb/>
斯可矣李宻問英雄曰自知者英自勝者雄問勇曰必<lb/>
也義乎問王霸之略曰不以天下易一民之命房𤣥齡<lb/>
問事君之道曰無私問使人之道曰無偏問化人之道<lb/>
曰先正其心嘗曰不以伊尹周公之道康其國非大臣<lb/>
也不以霍光諸葛亮之心事其君皆具臣也又曰人不<lb/>
里居地不井授終茍道也封禪之費非古也其秦漢之<lb/>
侈心乎又曰無赦之國其刑必平多斂之國其財必削<lb/>
<pb n="KR2g0051_WYG_003-5b"/>
又曰政猛寧若恩法速寧若緩獄繁寧若簡臣主之際<lb/>
其猜也寧信通見牧守屢易曰堯舜三載考績仲尼三<lb/>
年有成三代之興邦家有社稷焉兩漢之盛牧守有子<lb/>
孫焉不若是之亟也無定主而責之以忠無定民而責<lb/>
之以化雖欲從之末由也已其嘉言懿論門人相與集<lb/>
而記之號曰中説十年召署蜀司户不就十一年以著<lb/>
作郎國子博士徴並不至十三年江都難作通寢疾泫<lb/>
然興曰生民厭亂久矣天其或者將啓堯舜之運而吾<lb/>
<pb n="KR2g0051_WYG_003-6a"/>
不與焉命也遂卒門人諡之曰文中所續禮論二十五<lb/>
篇列為十卷樂論二十篇列為十卷書一百五十篇列<lb/>
為二十五卷詩三百六十篇列為十卷元經五十篇列<lb/>
為十五卷贊易七十篇列為十卷竝未及行二子長曰<lb/>
福郊少曰福畤<lb/>
　論曰通名跡不見於隋史故司馬光以為疑所引弟<lb/>
　子多唐初名臣朱子以為福郊福畤之所為非通雅<lb/>
　意然亦其平日好髙自大之心有以啓之又議其續<lb/>
<pb n="KR2g0051_WYG_003-6b"/>
　經之僭至等之吳楚雖然當隋之時道術之裂也已<lb/>
　久通獨鋭然修周孔之業倡教河汾成就後進其學<lb/>
　其識誠大有以過人者故朱子又稱其學有可用之<lb/>
　實荀揚韓氏皆不及也豈不諒哉康節邵子亦嘗為<lb/>
　　之贊曰錄其所是棄其所非君子有歸斯實平恕之<lb/>
　　論<lb/>
　　　唐<lb/>
　　　　薛收<lb/>
<pb n="KR2g0051_WYG_003-7a"/>
薛收字伯裦蒲州汾陰人道衡之子也年十二能屬文<lb/>
以父不得死於隋不肯仕郡舉秀才不應事王通與董<lb/>
常仇璋程元備聞六經之義為髙第通稱之曰孝哉薛<lb/>
收行不負於神明收問仁通曰五常之始也問性曰五<lb/>
常之本也問道曰五常一也收問政於仲長子光子光<lb/>
曰舉一綱衆目張弛一機萬事隳不知其政也收以告<lb/>
通通曰子光得之矣及唐髙祖興收遁入首陽山將應<lb/>
義舉堯君素覺之迎置其母城中收不得去後君素東<lb/>
<pb n="KR2g0051_WYG_003-7b"/>
連王世充收遂挺身歸唐房𤣥齡亟言之秦王王召見<lb/>
問方畧合㫖授府主簿判陜西大行臺金部郎中是時<lb/>
方討世充軍事繁綜收為書檄露布或馬上占詞該敏<lb/>
如素構初不竄定竇建徳來援世充諸將争請斂軍以<lb/>
避其鋒收獨曰不然世充據東都府庫盈衍所將兵皆<lb/>
江淮精鋭但苦乏食為我所持今建徳總衆以來若縱<lb/>
之至必轉河北之粟以饋洛陽則戰争方始偃兵無日<lb/>
混一之期殊未有涯也不若分兵守洛陽深溝髙壘慎<lb/>
<pb n="KR2g0051_WYG_003-8a"/>
勿與戰大王親督驍銳先據成臯厲兵按甲截建徳路<lb/>
以逸待勞決可克也建徳既破世充自下不過二旬兩<lb/>
主就縛矣秦王曰善遂禽建徳降世充一如收䇿王入<lb/>
觀隋宮室夸侈無度收進曰峻宇雕牆殷辛以亡土階<lb/>
茅茨唐堯以昌始皇興阿房而秦禍速文帝罷露臺而<lb/>
漢祚永後主曾不是察奢虐是矜卒死一夫之手為後<lb/>
世笑何此之能保哉王重其言俄授天䇿府記室參軍<lb/>
從平劉黑闥封汾陰縣男嘗上書諌王畋獵王答之曰<lb/>
<pb n="KR2g0051_WYG_003-8b"/>
成我者卿也明珠兼乘未若一言賜黄金四十鋌武徳<lb/>
七年寢疾王遣使臨問相望於道又命輿至府舉袂撫<lb/>
之論叙平生感激涕泗卒時年三十三王哭之慟及王<lb/>
即位語房𤣥齡曰收若在者當以中書令處之<lb/>
　論曰以嵇紹之忠而事晉後世猶有遺議收之不仕<lb/>
　隋髙於紹矣當唐之初其登瀛洲者多隋之遺臣也<lb/>
　惟收起布衣以佐興朝其出身為獨正及決機東都<lb/>
　下料敵審勝雖良平之智何以加兹王福畤又記太<lb/>
<pb n="KR2g0051_WYG_003-9a"/>
　宗欲興禮樂房𤣥齡魏徵等苦無素業卒不能定太<lb/>
　宗臨朝而歎𤣥齡退乃謂徵曰使董薛在適不至此<lb/>
　董謂董常薛即收也<lb/>
　　　孔穎達<lb/>
孔穎達字仲達冀州衡水人自少誦記日千餘言能闇<lb/>
記三禮義宗及長明服氏春秋傳鄭氏尚書詩禮記王<lb/>
氏易善屬文通步厯嘗造同郡劉焯焯名重海内初不<lb/>
之禮及與質難焯大畏服大業初舉明經髙第仕隋至<lb/>
<pb n="KR2g0051_WYG_003-9b"/>
太學助教隋亂避地虎牢唐太宗平洛授文學館學士<lb/>
遷國子博士太宗身櫜鞬風纚露沐然鋭情經術即秦<lb/>
王府開文學館召名儒十八人為學士與議天下事既<lb/>
即位殿左置𢎞文館悉引納學士番宿更休聴朝之間<lb/>
則與討古今道前王所以成敗或日昃夜艾未嘗少怠<lb/>
於是封穎達曲阜縣男轉給事中穎達亦數數以忠言<lb/>
進帝問以能問於不能以多問於寡有若無實若虚何<lb/>
謂也對曰此教人謙耳非特匹夫君徳亦然故易稱蒙<lb/>
<pb n="KR2g0051_WYG_003-10a"/>
以養正若據尊極之位衒聰耀明恃才以肆則上下不<lb/>
通君臣道乖自古滅亡莫不由此帝稱善除國子司業<lb/>
嵗餘以太子右庶子兼司業與諸儒議厯及明堂事多<lb/>
從其説以論撰勞加散騎常侍爵為子皇太子令穎達<lb/>
撰孝經章句因文以盡箴諷又數争太子失帝聞之勞<lb/>
以金帛久之拜祭酒侍講東宮帝幸太學觀釋菜命頴<lb/>
達講經太子既長稍不法穎達争不已至面折之或以<lb/>
過穎達穎達曰䝉國恩厚雖死不恨剴切愈至後致仕<lb/>
<pb n="KR2g0051_WYG_003-10b"/>
卒陪𦵏昭陵諡曰憲初穎達與顔師古司馬才章王恭<lb/>
王琰受詔撰諸經義訓包貫異家為詳博號義贊詔改<lb/>
為正義及永徽間詔于志寧張行成髙季輔等就加增<lb/>
損遂布下其書行於世<lb/>
　論曰唐儒治經不如漢析理不如宋故三百年中以<lb/>
　詩文名家者至衆而儒之醇者則寥寥難以數覯貞<lb/>
　觀之初號多老儒然瀛洲之選能有功於經史者惟<lb/>
　穎達與顔籕為最故時人以籕為班固功臣而穎達<lb/>
<pb n="KR2g0051_WYG_003-11a"/>
　諸經正義程朱尚資之以明訓詁迄於今學宮傳誦<lb/>
　猶未廢也籕才餘於徳頗為清議所薄若穎達之執<lb/>
　義陳善有謇謇之節其性行優於籕矣<lb/>
　　　褚無量<lb/>
褚無量字𢎞度杭州鹽官人少刻意墳典家瀕臨平湖<lb/>
龍出衆皆走觀無量讀書若不聞人異之尤精禮及司<lb/>
馬史記擢明經第累除國子博士遷司業兼修文館學<lb/>
士中宗將南郊定儀典時議皇后為亞獻無量固争以<lb/>
<pb n="KR2g0051_WYG_003-11b"/>
為郊祀國大事折衷莫如周禮周禮冬至祭天圜丘不<lb/>
以地配惟始祖為主亦不以妣配故后不得與又巾車<lb/>
内司服掌后六服與五路無后祭天之服與路是后不<lb/>
助祭天也其議不行遂以母老解官明皇為太子復拜<lb/>
國子司業兼侍讀撰翼善記以進優被禮答太子釋奠<lb/>
國學令講經建端樹義博敏而辨進銀青光祿大夫及<lb/>
即位遷左散騎常侍兼國子祭酒封舒國公母喪解官<lb/>
廬墓左鹿犯所植松柏無量號曰山林不乏忍犯吾塋<lb/>
<pb n="KR2g0051_WYG_003-12a"/>
樹耶自是羣鹿馴擾無量為終身不御鹿肉喪除復故<lb/>
官以耆老隨仗聴徐行又為設腰輿許乘入殿中頻上<lb/>
書陳得失開元五年帝將幸東都而太廟壊姚崇以廟<lb/>
本苻堅故殿久腐故壞不必罷行無量鄙其言以為不<lb/>
足聴乃上疏曰王者陰盛陽微則先祖見變今後宮非<lb/>
御幸者宜悉出之舉俊良撙奢靡輕賦慎刑納諌争察<lb/>
諂諛繼絶世則天人和會災異訖息帝卒從崇言車駕<lb/>
遂東無量又上言昔虞舜之狩秩山川徧羣神願陛下<lb/>
<pb n="KR2g0051_WYG_003-12b"/>
所過名山大川古帝王賢臣在祀典者竝詔致祭自古<lb/>
受命必興滅繼絶崇徳報功故存人之國大於救人之<lb/>
災立人之後重於封人之墓願到東都收叙唐初逮今<lb/>
功臣世絶者雖在支庶咸得承襲帝納用其言即詔無<lb/>
量祠堯平陽宋璟祠舜蒲坂蘇頲祠禹安邑又求武徳<lb/>
以來勲臣苖裔紹續其封初内府舊書自髙宗時甲乙<lb/>
叢倒無量請繕錄補第以廣秘籍詔於東都乾元殿東<lb/>
廂彚之而以無量為之使又求天下遺書以補闕文不<lb/>
<pb n="KR2g0051_WYG_003-13a"/>
數年四庫完治帝西遷徙書麗正殿復詔無量就麗正<lb/>
纂續前功皇太子及四王未就學無量以孝經論語五<lb/>
通獻帝曰朕知之矣乃選儒臣為太子諸王侍讀七年<lb/>
太子齒胄于學詔無量升坐講勸百官觀禮年七十五<lb/>
卒所譔述百有餘篇卒後有於書殿得其講史記至言<lb/>
十二篇上之帝為歎息始無量與馬懐素為侍讀厚見<lb/>
寵待其後秘書少監康子原國子博士侯行果繼之雖<lb/>
賞賚亟加而禮遇稍衰矣<lb/>
<pb n="KR2g0051_WYG_003-13b"/>
　論曰跡無量平生抗直以劘上致孝以事親至於拂<lb/>
　牝雞感麋鹿其行誼殆逺過於瀛洲諸學士顧以著<lb/>
　述不彰為後儒所鮮稱表而揚之是史氏之責也且<lb/>
　四庫遺編非無量則零落謬失者不知凡幾矣其為<lb/>
　功於藝文又曷可沒乎哉<lb/>
　　　啖助<lb/>
啖助字叔佐趙州人後徙闗中淹該經術天寶末調臨<lb/>
海尉丹陽主簿秩滿屏居甘足疏糗善為春秋考三家<lb/>
<pb n="KR2g0051_WYG_003-14a"/>
短長縫綻漏缺號集傳凡十年乃成復攝其綱條為例<lb/>
統助愛公榖二家以左氏解義多謬其書乃出於孔氏<lb/>
門人論語所引左丘明蓋史佚遲任之比後人即以左<lb/>
氏為丘明非也年四十七卒門人河東趙匡吳郡陸質<lb/>
其髙第也匡字伯循仕至洋州刺史質字元沖本名淳<lb/>
避憲宗諱賜今名仕歴尚書郎國子博士給事中皇太<lb/>
子侍讀助卒後質與其子異裒錄助所為春秋集傳例<lb/>
統請匡損益而質纂會之為春秋集注十篇辨疑七篇<lb/>
<pb n="KR2g0051_WYG_003-14b"/>
微指二篇號纂例栁宗元稱其明章大中發露公器謂<lb/>
其道以聖人為主以堯舜為的苞羅旁魄膠轕下上而<lb/>
不出於正其法以文武為首以周公為翼揖讓升降好<lb/>
惡喜怒而不過乎物云<lb/>
　論曰左氏所蒐載訖於三國分晉其人蓋與公榖同<lb/>
　時而自漢儒謂左丘失明厥有國語後世遂相沿以<lb/>
　左氏為丘明助獨駁之是已質之所纂見行於今宗<lb/>
　元譽之容有過者要其經學大有裨於春秋蓋漢晉<lb/>
<pb n="KR2g0051_WYG_003-15a"/>
　以來解春秋者多信傳以測經啖趙陸三家出始據<lb/>
　經以核傳頗得孔氏之微㫖至宋諸家各出而伊川<lb/>
　程子及劉敞胡安國為最善<lb/>
　　　韓愈<lb/>
韓愈字退之河内南陽人自知讀書日記數千百言比<lb/>
長盡能通六經百家學年二十五擢進士第董晉節度<lb/>
宣武表署觀察推官晉卒愈從喪出不四日汴軍亂乃<lb/>
依武寧節度張建封建封辟為府推官操行堅正鯁言<lb/>
<pb n="KR2g0051_WYG_003-15b"/>
無所忌調四門博士遷監察御史論旱饑及宮市事是<lb/>
時王叔文等用事排之貶陽山令有愛在民民生子多<lb/>
以其姓字之順宗即位改江陵法曹參軍元和初權知<lb/>
國子博士分司東都改都官員外郎即拜河南令河南<lb/>
舊有魏鄆幽鎮留邸皆貯潛卒以槖罪士官莫敢問愈<lb/>
將擿其禁以壯朝廷留守尹大恐遽止之或以聞於憲<lb/>
宗憲宗悦曰韓愈助我遷職方員外郎華陰令栁澗有<lb/>
罪前刺史劾之未報而刺史罷澗諷百姓遮刺史索軍<lb/>
<pb n="KR2g0051_WYG_003-16a"/>
頓役直後刺史惡之按其獄貶澗房州司馬愈過華以<lb/>
為刺史陰相黨劾治之既御史覆問得澗贓再貶澗封<lb/>
溪尉愈坐是復為博士愈既才髙數黜乃作進學解以<lb/>
自諭執政奇其才改比部郎中史館修撰轉考工知制<lb/>
誥進中書舍人初憲宗將平蔡命御史中丞裴度按視<lb/>
諸軍及還具言賊可滅愈亦言淮西敗可立待兵不可<lb/>
息宰相不悦以他事改愈右庶子及度以宰相宣慰淮<lb/>
西奏愈為行軍司馬愈請乗遽先入汴説韓𢎞協力𢎞<lb/>
<pb n="KR2g0051_WYG_003-16b"/>
果用命愈又白度蔡精卒聚界上守城必虚請間道以<lb/>
入度未及行而李愬果自文城提卒夜至蔡縛元濟如<lb/>
愈䇿蔡州平布衣柏耆以計干愈愈奇之白度曰淮西<lb/>
滅王承宗膽破若遣辯士為明禍福可不勞衆而服度<lb/>
然之愈口占為書使柏耆賷以往承宗果大恐獻徳棣<lb/>
二州遣子入侍以功遷刑部侍郎憲宗迎佛骨入禁中<lb/>
三日乃送僧寺王公士庶奔走膜唄至灼體膚委珍貝<lb/>
騰沓係路愈惡之上表極諫帝大怒將抵以死裴度崔<lb/>
<pb n="KR2g0051_WYG_003-17a"/>
羣救之曰愈言誠訐牾然非内懷至忠安能及此帝意<lb/>
猶未解於是中外皆為愈懼雖戚里諸貴亦為言乃貶<lb/>
潮州刺史至潮表謝帝頗感悟曰愈前所論是大愛我<lb/>
然不當言天子事佛乃年促耳將復召用皇甫鎛沮之<lb/>
量予内移改袁州愈初至潮問民疾苦皆曰惡溪有鱷魚<lb/>
食民畜産民以是窮愈親往視投羊豕為文驅之是夕<lb/>
暴風震電數日溪水盡涸西徙六十里自是潮無鱷魚<lb/>
患袁人以男女為𨽻過期不贖則没入之愈至令得計<lb/>
<pb n="KR2g0051_WYG_003-17b"/>
庸贖歸因與約禁其為𨽻召拜國子祭酒轉兵部侍郎<lb/>
鎮州亂殺田𢎞正而立王庭湊詔愈往宣撫衆皆危之<lb/>
既行元稹言愈可惜穆宗亦悔詔度事從宜無必入愈<lb/>
曰止君之仁死臣之義遂疾驅入廷湊嚴兵見之廷湊<lb/>
曰所以紛紛者乃此士卒也愈大聲曰天子以公為有<lb/>
將帥材故賜以節豈意同賊反耶語未終甲士前奮曰<lb/>
先太師為國擊朱滔血衣猶在此軍何負朝廷乃以為<lb/>
賊乎愈曰以爾為不記先太師也若猶記之固善且為<lb/>
<pb n="KR2g0051_WYG_003-18a"/>
逆與順利害不能逺引古事自天寶來安祿山史思明<lb/>
李希烈梁崇義朱滔朱泚吳元濟李師道有子若孫在<lb/>
者乎衆曰無愈曰田公以魏博六州歸朝廷官中書令<lb/>
父子受旗節劉悟李祐皆大鎮此爾軍所共聞也衆曰<lb/>
𢎞正刻故軍不安愈曰然爾曹害田公又殘其家矣復<lb/>
何道衆乃讙曰侍郎語是廷湊恐衆心動遽麾使去泣<lb/>
謂愈曰今欲廷湊何若愈曰神䇿六軍之將如牛元翼<lb/>
比者不少但朝廷顧大體不可棄而不救公久圍之何<lb/>
<pb n="KR2g0051_WYG_003-18b"/>
也廷湊曰即當出之會元翼潰圍出廷湊不追愈歸奏<lb/>
其語帝大悦轉吏部侍郎時宰相李逢吉惡李紳欲逐<lb/>
之乃以愈為京兆尹兼御史大夫特詔不臺參而除紳<lb/>
中丞愈不參紳紳遂劾愈愈以詔自解臺府文刺紛然<lb/>
遂罷愈為兵部侍郎而出紳江西觀察使紳見上得留<lb/>
愈亦復為吏部侍郎愈之尹京兆也六軍將士私相誡<lb/>
曰是嘗欲燒佛骨者安可忤故盗賊止息遇旱米價不<lb/>
敢踊長慶四年卒年五十七贈禮部尚書諡曰文愈性<lb/>
<pb n="KR2g0051_WYG_003-19a"/>
明鋭不詭隨與人交終始不少變成就後進士往往知<lb/>
名經愈指授皆稱韓門弟子凡内外親若交友無後者<lb/>
為嫁遣孤女而䘏其家愈少孤鞠於嫂鄭氏嫂没制期<lb/>
喪報之病革時遺命喪𦵏無不如禮凡浮圖陰陽吉凶<lb/>
拘忌一無汙我其守禮法排異教至死不變乃如此每<lb/>
言文章自漢司馬相如太史遷劉向揚雄後作者不世<lb/>
出故深探本原卓然樹立成一家言其至者奥衍閎深<lb/>
與孟子揚雄相表裏而佐佑六經至它文造端置詞要<lb/>
<pb n="KR2g0051_WYG_003-19b"/>
為不襲蹈前人者然惟愈為之沛然若有餘至其徒李<lb/>
翺李漢皇甫湜從而效之遽不及逺甚從愈游者若孟<lb/>
郊張籍亦皆自名於時<lb/>
新唐書贊曰唐興承五代剖分文弊質窮天下已定治<lb/>
荒剔蠧討究儒術薰濃涵浸至貞元元和間愈遂以六<lb/>
經之文為諸儒倡愈之才自視司馬遷揚雄至班固以<lb/>
下不論也當其所得粹然一出於正刋落陳言横騖别<lb/>
驅汪洋大肆要之無牴牾聖人者其道蓋自比孟子以<lb/>
<pb n="KR2g0051_WYG_003-20a"/>
荀況揚雄為未淳寧不信然至進諫陳謀排難䘏孤矯<lb/>
拂媮末皇皇於仁義可謂篤道君子矣自晉迄隋老佛<lb/>
顯行聖道不斷如帶諸儒齮天下正義助為怪神愈獨<lb/>
喟然引聖争四海之惑雖䝉訕笑跲而復奮始若未之<lb/>
信卒大顯於時昔孟子距楊墨去孔子才二百年愈排<lb/>
二家乃去千餘嵗撥衰反正功與齊而力倍之所以過<lb/>
況雄為不少矣<lb/>
程子曰韓愈近世豪傑之士也古之學者修徳則言可<lb/>
<pb n="KR2g0051_WYG_003-20b"/>
不學而能愈乃以學文之故日求所未至故所見甚髙<lb/>
其言曰孟子死不得其傳此非有所襲於前也若無所<lb/>
見所謂傳者果何事耶<lb/>
　論曰愈因文見道者也其克已力行雖不若宋儒之<lb/>
　堅確然不可不謂强有立之士也讀其所著雜文不<lb/>
　免有求進憤激不平之詞然始仕於朝則以諫宮市<lb/>
　忤叔文而貶陽山矣蹶而復起不悔旋以諫佛骨批<lb/>
　龍鱗濵死逺斥復起又不悔更以使廷湊而折强藩<lb/>
<pb n="KR2g0051_WYG_003-21a"/>
　此非有得於朝聞夕死舍生取義者能之乎至其經<lb/>
　世謨猷畧見於淮西事宜云<lb/>
　　宋<lb/>
　　　王昭素<lb/>
王昭素開封酸棗人少篤學不仕有至行常聚徒教授<lb/>
以自給鄉里争訟不詣官府多就昭素決之昭素博通<lb/>
九經尤精詩易以疏注或未盡乃著易論二十三篇開<lb/>
寳中李穆薦之召赴闕見於便殿時年七十七精神不<lb/>
<pb n="KR2g0051_WYG_003-21b"/>
衰太祖恨相見之晚賜坐講易乾卦至五爻太祖曰此<lb/>
豈可令常人見昭素曰無傷也使臣等占值之則陛下<lb/>
為飛龍在天臣等為利見大人因問以治世養身之術<lb/>
對曰治世莫若愛民養身莫若寡欲太祖愛其言書於<lb/>
屏几又訪以民間事昭素誠實無隠太祖嘉之以老求<lb/>
歸拜國子博士致仕年八十九卒初李穆暨弟肅從昭<lb/>
素學昭素常語人曰二子皆令器穆尤沈厚他日必致<lb/>
公輔後果參政每市物隨所索與直未嘗較髙下市人<lb/>
<pb n="KR2g0051_WYG_003-22a"/>
至相戒毋復敢索王先生厚直者盗夜抉其門門有横<lb/>
椽盜未即得入昭素覺之潛擲其椽盗慙而去由是里<lb/>
中無盗家畜一驢常以假人每出必問曰無假驢者乎<lb/>
僮曰無有然後出其純質如此<lb/>
　論曰易之為書不可典要其占法亦稽實以待虚存<lb/>
　體而應用自諸家好為博稽事迹指實於卦爻之下<lb/>
　而占法幾窒不行必如昭素所云乃可迭為貞悔以<lb/>
　畢天下之能事故朱子採焦氏之法以窮易變因昭<lb/>
<pb n="KR2g0051_WYG_003-22b"/>
　素之意以神易占後聖復起不能易已<lb/>
　　　孫奭<lb/>
孫奭字宗古博州博平人後徙須城以九經及第除莒<lb/>
縣主簿遷大理評事為國子監直講太宗幸學召奭講<lb/>
尚書説命三篇音讀詳潤上稱善賜緋咸平間為諸王<lb/>
府侍讀會詔百官轉對奭上十事判太常禮院國子監<lb/>
司農寺累遷工部郎中擢龍圖閣待制奭以經術進守<lb/>
道自處即有所言未嘗阿附取悦大中祥符初上將奉<lb/>
<pb n="KR2g0051_WYG_003-23a"/>
迎天書宰相王旦以下皆再拜稱萬嵗奭獨言曰臣愚<lb/>
所聞天何言哉安有書也上既親受符命遂議封禪作<lb/>
禮樂四年將祠汾陰后土奭上疏切諌陳十不可上遣<lb/>
宦者皇甫繼明就問又疏對曰昔陳勝起於徭戍黄巢<lb/>
出於凶饑隋煬帝勤逺略而唐髙祖興於晉陽晉少主<lb/>
惑小人而耶律徳光長驅中國陛下俯從姦佞逺棄京<lb/>
師涉仍嵗薦饑之墟修違經久廢之祠不念民疲不䘏<lb/>
邊患安知今日戍卒無陳勝饑民無黄巢英雄將無窺<lb/>
<pb n="KR2g0051_WYG_003-23b"/>
伺於肘腋外敵將無觀釁於邊陲乎六年將祠太清宮<lb/>
奭又疏諌引明皇天寶之亂為鑒戒上作辨疑論以解<lb/>
之然知奭朴忠雖言至切直猶遣中使慰諭焉久之以<lb/>
父老丐歸不許出知密州居二年遷左諌議大夫罷待<lb/>
制還紏察在京刑獄於是初置天慶天祺天貺先天降<lb/>
聖諸節天下設齋醮張宴費甚廣奭請裁省浮用不報<lb/>
復出知河陽求解官就養遷給事中徙兖州天禧中朱<lb/>
能獻乾祐天書奭疏誎語尤加切未幾能敗上嘗令陳<lb/>
<pb n="KR2g0051_WYG_003-24a"/>
時政得失奭以納諌恕直輕徭薄斂四事為言頗施行<lb/>
焉仁宗即位宰相請擇名儒侍講讀乃召奭為翰林侍<lb/>
講學士知審官院判國子監修真宗實錄丁父憂起復<lb/>
兼判太常寺及禮院三遷兵部侍郎龍圖閣學士奭勸<lb/>
講禁中二十餘年每至前世亂君亡國必反覆申繹未<lb/>
嘗忌諱因以規諷仁宗意或不在書奭輒拱黙以俟上<lb/>
為悚然改聴又掇五經中切治道者為五十篇號經典<lb/>
徽言及畫無逸圖并上之上施圖於講讀閣皇太后尤<lb/>
<pb n="KR2g0051_WYG_003-24b"/>
重之每進見未嘗不加禮年踰七十固請致仕至於泣<lb/>
下帝惻然猶敦留之乃求近郡優拜工部尚書復知兖<lb/>
州尋改禮部尚書累表乞歸遂以太子少傅致仕嘗語<lb/>
客曰白傅有言多少朱門鎻空宅主人到老不曾歸今<lb/>
老夫歸矣喜動於色疾革徙正寢屏婢妾謂子瑜曰無<lb/>
令我死婦人之手奏至上嗟惜罷朝一日贈左僕射諡<lb/>
曰宣奭性方重事親孝立朝正言誎争有古風采晚節<lb/>
勇退優游里社始終全徳先是郊廟禮樂尚多訛闕奭<lb/>
<pb n="KR2g0051_WYG_003-25a"/>
援古奏正輒著於禮又撰崇祀錄樂記圖五經節解五<lb/>
服制度所奉詔校定者又數種<lb/>
　論曰宋初尊奬儒臣而奭與邢昺最著昺之選懦依<lb/>
　阿縈懐祿利其志固已卑矣奭獨正直行行事君以<lb/>
　義進退有禮可謂儒者之髙節搢紳之楷模以王旦<lb/>
　一時名相當之猶有愧色況於昺乎若其勸講禁中<lb/>
　不惟問學之益而時有以斂人主之逸志此則聖敬<lb/>
　所以日躋實為天徳之本仁宗之為有宋令主也宜<lb/>
<pb n="KR2g0051_WYG_003-25b"/>
　哉<lb/>
　　　周子<lb/>
周子名敦頤字茂叔道州營道縣之蓮溪人本名敦實<lb/>
避英宗諱改焉年十八以舅鄭向任為將作監主簿康<lb/>
定元年調分寧縣主簿縣有疑獄周子一訊立辨為政<lb/>
精密嚴恕務盡道理士民交稱慶厯五年遷南安司理<lb/>
參軍有囚法不死轉運使王逵欲深治之逵酷悍吏也<lb/>
周子争不能得則委手版將棄官去曰此尚可仕乎殺<lb/>
<pb n="KR2g0051_WYG_003-26a"/>
人以媚人吾不為也逵悟囚得免死當是時程珦假倅<lb/>
南安視周子氣貌非常人與語以為深於道因與結友<lb/>
使二子師之皇祐二年移郴桂陽令郴守李初平賢之<lb/>
薦諸朝且語曰吾欲讀書何如周子曰公老無及矣請<lb/>
為公言之初平日聴其語二年果有得未幾初平卒子<lb/>
幼周子曰吾事也為䕶其喪歸𦵏經紀其家始終不懈<lb/>
周子為人砥名節既仕奉己甚約祿入盡以周宗族奉<lb/>
賔友家或無百錢之儲至和元年改大理丞知南昌南<lb/>
<pb n="KR2g0051_WYG_003-26b"/>
昌人皆曰是能辨分寧獄者吾屬得所訴矣於是豪家<lb/>
黠吏更相告語懼得罪且以穢汚善政為恥也嘉祐元<lb/>
年改太子中舍判合州至則民心服恱事不經手吏不<lb/>
敢決雖下之民亦不從部使者趙抃惑於譖臨之甚威<lb/>
周子處之超然六年轉國子博士判䖍州而抃復守䖍<lb/>
熟視所為大寤執其手曰吾幾失君矣今而後乃知周<lb/>
茂叔也頃之移永州又權知邵州熙寧初用呂公著及<lb/>
抃薦為廣東轉運判官三年遷虞部郎中提㸃廣東刑<lb/>
<pb n="KR2g0051_WYG_003-27a"/>
獄盡心其職務在矜恕雖荒崖絶島皆緩視徐按不憚<lb/>
瘴癘之侵以洗寃澤物為己任俄得疾又聞水嚙其母<lb/>
墓乞知南康軍改𦵏畢曰强疾而來者為𦵏耳今猶欲<lb/>
以病汚麾紱耶遂謝事居廬山蓮花峰下前有溪合於<lb/>
湓江乃取營道所居濓溪以名之自是之後新法大行<lb/>
士夫沸騰黎民騷動趙抃再鎮蜀復奏起之朝命及門<lb/>
而周子卒六年六月七日也年五十七周子玉色金聲<lb/>
從容和毅窗前草常不除寓懐塵埃之外仕宦所至如<lb/>
<pb n="KR2g0051_WYG_003-27b"/>
春風和氣被飾萬物黄庭堅稱其人品甚髙胸懐灑落<lb/>
如光風霽月亷於取名而鋭於求志薄於徼福而厚於<lb/>
得民菲於奉身而燕及㷀嫠陋於希世而尚友千古二<lb/>
程既受業周子每令尋孔顔樂處所樂何事程伯子稱<lb/>
曰自再見周茂叔吟風㺯月以歸有吾與㸃也之意侯<lb/>
師聖學於程叔子未悟謁周子周子留與對榻二日乃<lb/>
還叔子驚異曰非從茂叔來耶其善開發人𩔖此所著<lb/>
有太極圖說易通易説易説失傳寧宗時追諡曰元理<lb/>
<pb n="KR2g0051_WYG_003-28a"/>
宗幸學封汝南伯<lb/>
真徳秀曰自荀揚以惡與混為性而不知天命之本然<lb/>
老莊以虚無為道而不知天理之至實佛氏以剗滅彜<lb/>
倫為教而不知天叙之不可易周子生乎絶學之後獨<lb/>
探本源發幽秘二程見而知之朱子又聞而知之述作<lb/>
相承本末具備自是人知性不外乎仁義禮智而惡與<lb/>
混非性也道不離乎日用事物而虚無非道也教必本<lb/>
乎君臣父子夫婦昆弟而剗滅彜倫非教也闢聖學之<lb/>
<pb n="KR2g0051_WYG_003-28b"/>
戸庭祛世人之矇瞶千載相傳之正統其不在兹乎<lb/>
　論曰周子之學莫知其淵源所自而太極圖説易通<lb/>
　二書實為六經以後僅有之編故朱子推本於集奎<lb/>
　之祥以為不由師傳黙契道體也雖然書不盡言言<lb/>
　不盡意以陸九淵之髙明猶疑於其説況餘子乎二<lb/>
　程不以圖授人然平生發揮明闡不離其宗至朱子<lb/>
　表章尊信二書遂臚於經唐韓愈嘗言南條之南鬱<lb/>
　積旁魄以窮於郴其下必産異人越數百年而周子<lb/>
<pb n="KR2g0051_WYG_003-29a"/>
　出焉嗚呼星精兆瑞嶽鎮效靈天祚斯文可不謂生<lb/>
　知之亞者乎<lb/>
　　　胡瑗<lb/>
胡瑗字翼之泰州海陵人布衣時讀書泰山攻苦食澹<lb/>
十年不歸得家問見平安即投澗下不復視其專如此<lb/>
年四十餘未嘗求仕景祐初更定雅樂以知音用范仲<lb/>
淹薦召對既至例先就閤門習儀瑗辭曰平生所讀書<lb/>
即事君之禮也何以習為及對上嘉悦謂左右曰瑗進<lb/>
<pb n="KR2g0051_WYG_003-29b"/>
退周旋動合古禮命與阮逸同較鐘律其法以大黍累<lb/>
尺小黍實龠與逸各造鐘磬一簴丁度以為非古制皆<lb/>
罷之而授瑗試秘書省校書郎范仲淹經畧陜西辟丹<lb/>
州軍事推官改密州觀察推官丁父憂闋以保寧節度<lb/>
推官教授湖州瑗嘗患隋唐以來學尚文詞遺經業乃<lb/>
具科條以身先之雖盛暑必公服坐堂上嚴師弟子之<lb/>
禮講解經㫖懇懇為諸生言所以治己而後治乎人者<lb/>
其視諸生如子弟諸生亦信愛瑗如父兄置經義齋以<lb/>
<pb n="KR2g0051_WYG_003-30a"/>
處疏通有器局而好尚經術者又置治事齋俾人治一<lb/>
事各兼一事凡農田水利邊防算數之𩔖無所不講既<lb/>
使𩔖聚羣居互相磨鑨間又使自論所學或出一義使<lb/>
各以意對而瑗親為可否之以故人皆樂從而才適世<lb/>
用慶厯四年春天子開天章閣與大臣講求治道慨然<lb/>
詔州縣悉立學於是建太學於京師而下湖州取瑗科<lb/>
條以為太學法著為令尋召為諸王宮教授以疾免已<lb/>
而以太子中舍致仕遷殿内丞於家皇祐二年更鑄太<lb/>
<pb n="KR2g0051_WYG_003-30b"/>
常鐘磬復召瑗及逸置局秘閣議之以瑗為大理評事<lb/>
兼太常主簿辭嵗餘授光祿寺丞四年為國子監直講<lb/>
瑗既居太學從者益衆庠廡至不能容拓旁官舍以廣<lb/>
之是時伊川亦游太學作好學論瑗遽延見處以學職<lb/>
每講罷或引當世事証明其義嘗講易小畜曰畜止也<lb/>
臣止君也已乃言趙中令補所碎剳子復呈藝祖之事<lb/>
諸生才業各異要皆淳厚修飾衣服容止往往相𩔖人<lb/>
遇之不問可知為瑗弟子也每禮部所得士瑗弟子十<lb/>
<pb n="KR2g0051_WYG_003-31a"/>
常居四五有番禺人遣子重賫就學其子儇宕盡靡所<lb/>
賫病幾殆適父至攜以謁瑗言其故瑗曰是宜先警其<lb/>
心乃授以一帙其子視之則素問也讀未及竟惴惴然<lb/>
痛自悔責瑗乃召而教之曰知愛身則可以修身自今<lb/>
以始其洗心向道聖人不貴無過而貴改過無懐昔悔<lb/>
第勉新業其人既頴脫感奮益自力竟登上第樂成遷<lb/>
大理寺丞嘉祐初擢太子中允充天章閣侍講仍主太<lb/>
學嘗於上前講元亨利貞不避諱左右皆失色上亦愕<lb/>
<pb n="KR2g0051_WYG_003-31b"/>
然瑗徐曰臨文不諱上意遂解既而疾不能朝以太常<lb/>
博士致仕歸朝士及諸生祖餞之時以為榮瑗治家嚴<lb/>
尤謹内外子婦非節朔毋得歸寧嘗曰嫁女須勝吾家<lb/>
娶婦須不及吾家問其故曰勝吾家則女事人必欽必<lb/>
戒不及吾家則婦事舅姑必執婦道及卒詔賻其家初<lb/>
師法久廢及瑗與孫復石介三人者出然後學者有師<lb/>
而瑗之徒最盛福唐劉彜者瑗髙第也瑗嘗言彜善水<lb/>
利後彝試政所至皆興水利有功熙寧初彝得召對上<lb/>
<pb n="KR2g0051_WYG_003-32a"/>
問瑗文章孰與王安石愈彝曰聖人之道有體有用有<lb/>
文國家取士不以體用為本而尚聲律浮華之文是以<lb/>
風俗媮薄臣師瑗嘗病其失遂明體用之學以授諸生<lb/>
出其門者無慮千人今學者漸知明體適用以為政教<lb/>
之本瑗之功也上恱瑗在太學時所講五經異論弟子<lb/>
記之目為胡氏口義行於世<lb/>
　論曰六經皆聖人經世之書也舍經以言事其弊也<lb/>
　雜離事以談經其弊也迂聖人之教徳行道藝精粗<lb/>
<pb n="KR2g0051_WYG_003-32b"/>
　具舉豈其時之士盡為全材哉教舉其全而學猶或<lb/>
　失則偏苟徒以偏教則士之有始有卒者益鮮矣瑗<lb/>
　分立二齋判治經治事為兩途與聖人之意雖若稍<lb/>
　異然者然黜浮華崇實用成就人才之功良不可誣<lb/>
　史稱有宋師道之立實自瑗始不已卓乎<lb/>
　　　孫復<lb/>
孫復字明復晉州平陽人舉進士不第已而退居泰山<lb/>
學春秋著尊王發微十二篇魯多學者而石介最知名<lb/>
<pb n="KR2g0051_WYG_003-33a"/>
自介以下皆以師禮事復孔道輔聞而造復介執杖屨<lb/>
侍左右升降則扶之及復往謝道輔所介又然魯人由<lb/>
是始識師弟子之禮故相李迪知復賢將妻以弟女時<lb/>
復年已四十矣意猶豫介與諸弟子請曰公卿不下士<lb/>
久矣今丞相不以先生貧欲托以子宜因以成丞相之<lb/>
賢復乃聴及介為學官語人曰孫先生非隠者也於是<lb/>
范仲淹富弼交薦之召為秘書省校書郎國子監直講<lb/>
初仲淹掌學睢陽有孫秀才者索遊上謁仲淹饋以千<lb/>
<pb n="KR2g0051_WYG_003-33b"/>
錢明年又至饋又如之因問曰何僕僕至此生蹙然曰<lb/>
母老無以養若日得百錢則甘㫖足矣仲淹曰觀子詞<lb/>
氣非乞客也補以學職月餉錢三千而授之春秋生遂<lb/>
篤學不舍晝夜明年仲淹去睢陽生亦辭歸後十年聞<lb/>
泰山下有孫明復先生以春秋教授學者道徳髙邁比<lb/>
召至則昔日索游孫秀才也久之車駕幸太學賜緋衣<lb/>
銀魚命為邇英閣祗候説書未幾罷孔直温常以詩遺<lb/>
復直温之敗復坐貶䖍州監税徙泗州歴知長水縣簽<lb/>
<pb n="KR2g0051_WYG_003-34a"/>
書應天府判官事通判陵州未上用趙槩等言留為直<lb/>
講稍遷殿中丞卒賜錢十萬復與胡瑗不合在太學常<lb/>
相避復教養諸生不如瑗而治經過之復既病韓琦言<lb/>
於仁宗選書吏給筆札命其門人祖無擇就復家録其<lb/>
書凡十餘萬言藏於秘閣<lb/>
　論曰復與胡瑗石介朱子所謂宋初三先生者也而<lb/>
　介實事復當宋之盛名臣輩出至奬掖人才必以范<lb/>
　仲淹為稱首復之成學由於仲淹其後又與瑗介及<lb/>
<pb n="KR2g0051_WYG_003-34b"/>
　李覯竝為仲淹招致與子純仁共學故北宋臣軌尤<lb/>
　最仲淹而師道之抗從三子始自是而後大儒踵興<lb/>
　聖學遂明師道立則善人多豈不信夫<lb/>
　　　石介<lb/>
石介字守道兖州奉符人為舉子時寓南都固窮苦學<lb/>
王凟遺以盤餐介謝曰甘脆亦介之願但明日何以為<lb/>
繼夫朝餐膏梁暮厭粗糲人之常情也介不敢當賜凟<lb/>
咨重之既成進士及第歴鄆州南京推官樂善疾惡喜<lb/>
<pb n="KR2g0051_WYG_003-35a"/>
聲名遇事奮然敢為御史臺辟主簿未至會赦書中求<lb/>
五代及諸偽國後介疏論之罷不召秩滿遷鎮南軍掌<lb/>
書記代父丙逺官為嘉州軍事判官丁父母憂耕徂徠<lb/>
山下葬五世之未𦵏者七十喪以易教授於家魯人不<lb/>
稱其官而稱其徳以為徂徠魯之望而介魯人之所尊<lb/>
故因所居山以配其有徳之稱號曰徂徠先生介貌厚<lb/>
而氣完學篤而志大雖在畎畆不忘天下之憂嘗患揚<lb/>
劉害文釋老害道著怪説中國論以排之又著唐鑑以<lb/>
<pb n="KR2g0051_WYG_003-35b"/>
戒姦臣宦官宮女凡所發憤為文章皆極陳古今治亂<lb/>
成敗以指切當世賢愚善惡是是非非無所諱忌由是<lb/>
謗議喧然而小人尤嫉惡之介不惑不變曰吾道固如<lb/>
是吾勇過孟子矣服除召入國子監直講以師道自居<lb/>
弟子從之者甚衆嵗餘用杜衍韓琦薦擢太子中允直<lb/>
集賢院慶厯三年天子以兵討元昊久無功海内重困<lb/>
奮然思欲振起威徳而進退二三大臣増置諫官御史<lb/>
於是罷宰相呂夷簡樞使夏竦而杜衍韓琦及章得象<lb/>
<pb n="KR2g0051_WYG_003-36a"/>
晏殊賈昌朝范仲淹富弼等同時執政歐陽修余靖王<lb/>
素蔡襄竝為諫官介喜曰此盛事也歌頌吾職其可已<lb/>
乎乃作慶厯聖徳詩詩所稱多一時名臣其言大姦蓋<lb/>
斥竦也詩既出孫復見之曰子禍始於此矣久之介不<lb/>
自安求出通判濮州未赴五年七月卒于家會徐狂人<lb/>
孔直温謀反搜其家得介書竦銜介甚因言介不死北<lb/>
走契丹矣詔編管介妻子於江淮出中使將斲棺以驗<lb/>
賴杜衍呂居簡等全之乃免斲棺久之妻子亦放還介<lb/>
<pb n="KR2g0051_WYG_003-36b"/>
家故貧妻子不免凍餒富弼韓琦共分俸買田以贍之<lb/>
有徂徠集行於世<lb/>
　論曰仁宗渾厚之主也於時朝多君子宋業最盛而<lb/>
　介以一詩幾罹身後之禍何歟昔吳張温得罪諸葛<lb/>
　亮聞之思其故久之乃曰我得之矣善惡太明夫明<lb/>
　誠君子所尚然甄覈流品絶之已甚至使小人自甘<lb/>
　於棄物則未有不激而成變者也易之姤以陽制陰<lb/>
　而其爻繇乃曰苞有魚曰以杞苞𤓰惟能苞之故能<lb/>
<pb n="KR2g0051_WYG_003-37a"/>
　制之貴勿激也<lb/>
　　　劉敞<lb/>
劉敞字原父臨江新喻人慶厯中舉進士甲科通判蔡<lb/>
州入直集賢院時方議大樂上使中貴人趙談參其事<lb/>
敞諫以為王事莫重於樂今儒學滿朝而參以談臣懼<lb/>
為袁盎笑也俄判考功而夏竦卒賜諡文正敞以竦行<lb/>
不應法三疏言之卒改文莊權度支判官徙三司使會<lb/>
秦州與羗争古渭地上以問敞敞曰若新城可蔽秦州<lb/>
<pb n="KR2g0051_WYG_003-37b"/>
或地形險利争之可也今何所重輕而殫財困民損士<lb/>
卒之命以規小利使曲在中國非計也時議者多不同<lb/>
卒守之秦州坐是多事以同修起居注未一月擢知制<lb/>
誥宰相陳執中沮之上不聴宦者石全彬領觀察居三<lb/>
日為真敞封還除書不草制於是吳充馮京皆以非罪<lb/>
去官敞因對論之上曰充能振職京亦無它中書惡其<lb/>
太直不相容耳敞曰主上好諌而中書乃逐言者是蔽<lb/>
君之明止君之善臣恐感動陰陽有日食地震風霾之<lb/>
<pb n="KR2g0051_WYG_003-38a"/>
異居五日鎮戎軍地震都下累日陰霾太陽色昏畧如<lb/>
敞言敞問學淵博自佛老卜筮天文方藥山經地志皆<lb/>
究知大畧為文贍敏嘗將下直適封王主九人需九制<lb/>
立馬却坐成之歐陽修每折簡問所疑敞對使揮答不<lb/>
停手修深服之後使契丹於道里山川故所習知而契<lb/>
丹導者故囘曲千餘里以示其國險逺敞問譯曰自松<lb/>
亭趨栁河甚直而近何不道彼而道此譯驚顧駭愧順<lb/>
州山中有異獸如馬食虎豹契丹不識以問敞敞曰此<lb/>
<pb n="KR2g0051_WYG_003-38b"/>
駮也為言其形狀音聲契丹益歎服使還求知揚州以<lb/>
寛簡安拊民用大和徙鄆州決獄訟明賞罰境内政清<lb/>
道不拾遺蝗皆出境召紏察在京刑獄時近例凡上㫖<lb/>
及中書樞宻所鞫獄皆不覆問輒棄市敞奏革之著為<lb/>
令值上當祫享宰相欲加上尊號敞止之曰上持盈好<lb/>
謙不受尊號且二十年今加數字不足盡聖徳而前美<lb/>
盡棄誠可惜也宰相不聴敞退即上疏諫且曰今百姓<lb/>
多困倉廩不實風俗未清賢不肖混淆獄訟繁多盗賊<lb/>
<pb n="KR2g0051_WYG_003-39a"/>
迭起水旱繼有四夷雖粗定亦本以重賂厚利羈縻之<lb/>
非畏威慕義也願陛下永執至道以當天心必有一謙<lb/>
四益之報上遂不受蜀人龍昌期著書傳經詭僻惑衆<lb/>
文彦博薦之賜五品服敞曰昌期學非而博未即少正<lb/>
卯之刑已幸矣又何賞焉昌期聞之不敢受賜其識論<lb/>
與衆忤𩔖此頃之丐外拜翰林侍讀學士知永興軍召<lb/>
還判三班院英宗初敞嘗侍講時兩宮方有間言敞指<lb/>
事據經因以諷諫讀史記至堯授舜以天下拱而言曰<lb/>
<pb n="KR2g0051_WYG_003-39b"/>
舜至側微堯禪以位天地享之百姓戴之非有它道惟<lb/>
孝友之徳光於上下耳上知其意改容竦聴皇太后聞<lb/>
之亦大喜以苦眩予告上重其人每燕見它學士必問<lb/>
敞安否疾少間復丐外知汝州旋改集賢書院學士判<lb/>
南京御史臺熙寧元年卒年五十敞明於禮學嘗謂儀<lb/>
禮有士冠禮士昏禮戴記則有冠義昏義以至鄉飲酒<lb/>
鄉射燕聘皆然獨士相見公食大夫禮無其義因採古<lb/>
經以補之又定為兄後之義以弟繼兄後兄當為昭弟<lb/>
<pb n="KR2g0051_WYG_003-40a"/>
當為穆以承國與天下為重而引春秋譏閔僖逆祀以<lb/>
正漢朝惠文昭宣不相為後之失又有奔喪議且謂臣<lb/>
僚以喪去位當量給祿俸以明朝廷篤於禮而厚於教<lb/>
尤粹於春秋為書四十卷行於世<lb/>
　論曰今之治春秋者宗胡氏傳以安國所著實採程<lb/>
　子邵子張子及孫覺諸人之説詞嚴義正確乎可以<lb/>
　範世也然讀敞所著春秋貫穿經傳其㫖逺其詞文<lb/>
　多得聖人之意與附會穿鑿者大别方之胡傳無不<lb/>
<pb n="KR2g0051_WYG_003-40b"/>
　及也至居官以風節自勵上之則諌止尊號以正其<lb/>
　君下之則考核諡法以正其臣尤得春秋謹嚴之㫖<lb/>
　昔劉向治榖梁春秋常攷災異兾以警悟上心敞亦<lb/>
　因事推𤯝以捄時弊二劉之意豈異哉<lb/>
　　　陳襄<lb/>
陳襄字述古福州侯官人少孤事繼母孝教弟妹有義<lb/>
方時學者皆溺於詞章襄獨與陳烈周希孟鄭穆為友<lb/>
氣古行髙磨礲鐫切相期以天下之重聞者笑為迂闊<lb/>
<pb n="KR2g0051_WYG_003-41a"/>
已乃信而從之號為四先生四先生之名傳於四方及<lb/>
舉進士調浦城簿浦城多世族以請託脅持為常令不<lb/>
能制襄攝令欲革其俗每聴訟必使數吏環立於前私<lb/>
謁者不得發老奸縮手適詔郡邑興學襄遂繕學舍招<lb/>
邑子弟教之民畏且愛争圖像奉之如神明改知河陽<lb/>
富弼為守一見即加禮遇始教民種稻復留意教化弼<lb/>
薦為祕閣校理判祠部遇權貴人有丐寺觀名額及度<lb/>
僧人道士者襄皆抑不行出知常州運渠横遏震澤積<lb/>
<pb n="KR2g0051_WYG_003-41b"/>
水為常蘇二府害襄度渠丈尺對民田步畆分授以浚<lb/>
深廣有制遂削望亭古堰水不復積民害以除郡庠下<lb/>
窄襄更為經始晨入其中坐授諸生經義旁決郡事由<lb/>
是毘陵學者盛於二浙襄薄於奉已及將召還公帑贏<lb/>
錢至數百萬乃召積年官逋未償情可矜而力不足者<lb/>
悉以輸之入為開封推官鹽鐡判官神宗立奉使契丹<lb/>
還出知明州明年同修起居注知諫院改侍御史知雜<lb/>
事論青苖法不便乞斥王安石呂惠卿以謝天下不聴<lb/>
<pb n="KR2g0051_WYG_003-42a"/>
召試知制誥襄以言不行辭不願試至曰義之所在知<lb/>
無不言臣豈知鐡鑕在前而寵祿居後哉一有顧利避<lb/>
害之心則依違姑息無所不至身且不正焉能正人遂<lb/>
乞補外帝惜之留修起居注逾年乃知制誥安石屢欲<lb/>
出之帝不許尋直學士院安石愈忌之吹求小失出知<lb/>
陳州徙杭州復入為樞宻直學士知通進銀臺司兼侍<lb/>
讀判尚書都省病革索紙筆書先聖先師四字付其子<lb/>
而絶年六十四襄莅官所至務興學校每過社稷孔子<lb/>
<pb n="KR2g0051_WYG_003-42b"/>
廟必下而趨人士知所矜式平居急於講求利病既沒<lb/>
友人尋其故篋得手書累數十幅盈紙細楷大抵皆民<lb/>
間事也在經筵上顧遇甚厚訪以人材舉司馬光等三<lb/>
十三人以對謂司馬光韓維呂公著蘇頌范純仁皆股<lb/>
肱心膂之臣不當久在外蘇軾鄭俠愚直敢言發於忠<lb/>
義投竄瘴癘朝不謀夕願使生還帝不能用<lb/>
　論曰四先生興而濵海有鄒魯之號儒者之風固如<lb/>
　此矣及襄所至興學為士民師臨革猶惓惓於先聖<lb/>
<pb n="KR2g0051_WYG_003-43a"/>
　先師蓋終其身無時不結神於兩楹之間也呂氏家<lb/>
　塾記又載襄為富弼上客所以告弼者盡仁義也有<lb/>
　異於弼者造為五鬼之目而襄處其一夫世羣奉之<lb/>
　以先生而夫已氏者乃反指之曰鬼名號頓殊小人<lb/>
　之無忌憚抑亦何所不至哉<lb/>
　<lb/>
　<lb/>
　<lb/>
<pb n="KR2g0051_WYG_003-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史傳三編卷三<lb/>
</p>
<p>
</p>
  </div>
<div>
<head>史傳三編卷四</head> <lb/>
    <p>
<pb n="KR2g0051_WYG_004-1a"/>
欽定四庫全書<lb/>
　史傳三編卷四<lb/>
　　　　　　　　　　　　　大學士朱軾撰<lb/>
　名儒傳四<lb/>
　　宋<lb/>
　　　邵子<lb/>
邵子名雍字堯夫先為范陽人曾祖令進徙衡漳父古<lb/>
又徙共城邵子少時自雄其才旣學力慕高逺後喪母<lb/>
<pb n="KR2g0051_WYG_004-1b"/>
廬於蘇門山百源之上堅苦刻厲冬不爐夏不扇夜不<lb/>
就席者數年於是北海李之才以獲嘉主簿權共城令<lb/>
聞之造其廬謂曰子亦聞物理性命之學乎對曰未也<lb/>
幸受教乃事之才受易之才之傳逺有端緒而邵子探<lb/>
賾索隠妙悟神契多所自得大名王豫者瑰偉博達士<lb/>
也號精於易造邵子與語驚服遂捨所學而學焉邵子<lb/>
乃慨然曰昔人尚友於古吾獨未及四方於是走呉適<lb/>
楚過齊魯客梁晉久之歸曰道在是矣年三十餘遊河<lb/>
<pb n="KR2g0051_WYG_004-2a"/>
南葬親伊水上遂定居焉始至蓬蓽環堵平居屢空而<lb/>
怡然有所甚樂歳時耕稼僅給衣食名其居曰安樂窩<lb/>
因自號安樂先生旦則焚香燕坐及晡酌酒三四甌微<lb/>
醺即止不及醉興至輒哦詩春秋時出遊城中風雨常<lb/>
不出出乗小車一人挽之惟意所適士大夫家識其車<lb/>
音爭相迎候童孺厮𨽻皆驩相謂曰吾家先生至也不<lb/>
復稱其姓字或留信宿乃去好事者别築屋如所居以<lb/>
候其至名曰行窩與司馬光皆以純徳尤為鄉里所慕<lb/>
<pb n="KR2g0051_WYG_004-2b"/>
嚮每相飭毋為不善恐司馬端明邵先生知之士之道<lb/>
洛者有不之公府必之邵子邵子徳氣粹然望而知其<lb/>
賢不事表襮不設防畛羣居宴笑終日不為甚異與人<lb/>
言必依仁義忠信樂道人之善而隠其惡有就問則答<lb/>
之未嘗强以語人人無貴賤少長一接以誠故賢者悦<lb/>
其徳不賢者服其化嘉祐中富弼入相將用之乃因明<lb/>
堂祫享詔舉遺逸意河南必以邵子應詔而文彦博以<lb/>
使相判河南用兩府禮召見邵子不能屈遂舍邵子舉<lb/>
<pb n="KR2g0051_WYG_004-3a"/>
黄景弼不樂詔再舉留守王拱辰始以邵子薦而弼已<lb/>
憂去位矣除將作監主簿不起熙寕二年復舉遺逸用<lb/>
呂誨等薦除秘書省校書郎潁州團練推官又不起三<lb/>
年王安石初行新法天下騷然富弼司馬光及呂公著<lb/>
等皆退居洛雅重邵子恒相從遊為市園宅於是故舊<lb/>
門人仕宦者多欲投劾去以訪邵子邵子曰新法雖嚴<lb/>
正賢者盡力之時能寛一分則民受一分賜矣投劾何<lb/>
益及安石罷相呂惠卿參政富弼有憂色邵子謂曰公<lb/>
<pb n="KR2g0051_WYG_004-3b"/>
無憂是二人者本以勢利合勢利相敵將自為仇不暇<lb/>
害他人也未幾惠卿果叛安石十年夏感微疾謂司馬<lb/>
光曰雍與觀化一巡光曰何至此邵子笑曰死生常事<lb/>
耳張子來問疾因曰先生盍一論命邵子曰若天命則<lb/>
已知之世俗所謂命固不知也張子曰先生知天命矣<lb/>
及病革二程子張子司馬光晨夕視之外庭議喪葬事<lb/>
邵子皆能聞召子伯溫曰諸君欲葬我近城地當從先<lb/>
塋耳卒時年六十七贈祕書省著作郎明道程子誌其<lb/>
<pb n="KR2g0051_WYG_004-4a"/>
墓初明道從父見邵子退而歎曰堯夫内聖外王之學<lb/>
也其心虚明遇事能前知學者用是輒謂邵子能因聲<lb/>
氣之動以推其應如管郭之術其實邵子未必然也所<lb/>
著書曰皇極經世觀物内外篇詩曰撃壤集元祐中追<lb/>
諡康節先是章惇嘗事邵子後執政欲用伯溫伯溫不<lb/>
往㑹赴部銓先謁部而後見惇惇論及康節之學曰嗟<lb/>
乎吾於先生不能卒業也伯溫曰先公先天之學論天<lb/>
地萬物未有不盡者其信也則人之仇怨反覆者可忘<lb/>
<pb n="KR2g0051_WYG_004-4b"/>
矣於是惇方興黨獄故以是動之惇悚然猶薦諸朝而<lb/>
伯溫願補外惇不悦遂監永興軍鑄錢監時元祐諸賢<lb/>
南遷莫敢過訪獨伯溫見范祖禹於咸平見范純仁於<lb/>
潁昌或為之恐不顧也秩滿以避惇故義不至京師從<lb/>
外辟徽宗初上書請復祖宗法度辨宣仁誣謗解元祐<lb/>
黨錮及戒勞民用兵嘗論元祐紹聖之政曰公卿當知<lb/>
國體以蔡確奸邪死何足惜然旣為宰相當以宰相待<lb/>
之其立論忠厚如此初邵子甞曰世行亂蜀安可避及<lb/>
<pb n="KR2g0051_WYG_004-5a"/>
宣和末伯溫載家使蜀卒免於亂<lb/>
　論曰夫子傳説卦惟後天方位至明漢儒用相付受<lb/>
　至先天八卦以及圓横諸圖皆出邵子邵子嘗曰先<lb/>
　天圖心法也吾終日言未嘗離乎是然則圖之義精<lb/>
　矣横圖則明道程子所謂加一倍法者是也易以道<lb/>
　陰陽故數起於兩範以叙三才故數起於三聖人之<lb/>
　倚數立法各有取爾揚雄作𤣥擬易而數乃用三其<lb/>
　法固已舛矣然邵子平生樂道揚雄豈其倍累層生<lb/>
<pb n="KR2g0051_WYG_004-5b"/>
　之致有以發其妙悟耶子朱子言易理則尊程數惟<lb/>
　宗邵有以也<lb/>
　　　張子<lb/>
張子名載字子厚世大梁人父迪知涪州卒於官子㓜<lb/>
不克歸僑於鳯翔郿縣横渠鎮之南因徙家焉張子少<lb/>
喜談兵至欲結客取洮西地年二十一以書謁范仲淹<lb/>
仲淹知為逺器謂曰儒者自有名教可樂何事於兵授<lb/>
以中庸張子讀之猶以為未足又求諸釋老累年究其<lb/>
<pb n="KR2g0051_WYG_004-6a"/>
説知無所得反而求諸六經嘗擁虎皮講易京師聼從<lb/>
者甚衆一夕二程至與論易遂撤坐輟講語人曰是深<lb/>
明易道吾所弗及因與二程論道學之要渙然自信曰<lb/>
吾道自足何乃旁求於是盡棄異學淳如也嘉祐二年<lb/>
成進士授祁州司法參軍遷雲巖令為政以敦本善俗<lb/>
為先每月吉具酒食召高年親為勸酬使人知養老事<lb/>
長之義因問民疾苦及告以訓戒子弟之意嘗謂學者<lb/>
曰孰能少置意科舉相從於堯舜之域者乎學者聞法<lb/>
<pb n="KR2g0051_WYG_004-6b"/>
語多有從之者渭帥蔡子正特加尊禮軍府之政大小<lb/>
咨之所贊助尤多神宗立方新百度思得才哲士呂公<lb/>
著言張子學有本原召見問治道對曰為政不法三代<lb/>
者終茍道也上悅以為崇文院校書王安石問以新政<lb/>
對曰公與人為善則人以善歸公如教玉人琢玉則宜<lb/>
有不受命者矣安石黙然寖不悦明州苗振獄起命往<lb/>
治之明道言載以經術徳義進不宜使治獄安石曰淑<lb/>
問如臯陶猶讞囚此何傷是時張子弟戬與明道同為<lb/>
<pb n="KR2g0051_WYG_004-7a"/>
御史裏行極論安石亂法陳升之等依違徇從章既上<lb/>
又詣中書爭之安石舉扇掩面而笑戬曰戬之狂直宜<lb/>
為公笑然天下之笑公者不少矣升之從旁解之戬曰<lb/>
公亦不得為無罪升之有愧色遂與明道同時補外張<lb/>
子按獄還明道等已出遂移疾去屏居終南山下敝衣<lb/>
疏食危坐一室俯而讀仰而思有得則識之或中夜起<lb/>
取燭以書其志道精思未嘗須臾息也嘗以定性之學<lb/>
問於明道明道荅之有曰天地之常以其心普萬物而<lb/>
<pb n="KR2g0051_WYG_004-7b"/>
無心聖人之常以其情順萬事而無情故君子之學莫<lb/>
若廓然而大公物來而順應張子大悦其後學成徳尊<lb/>
每患學者雖復多聞不務畜徳徒善口耳而已以故猶<lb/>
秘其學不多為人言講明道謂之曰道之不明久矣人<lb/>
善其所習自謂至足必如孔門不憤不啓不悱不發則<lb/>
師資勢隔而先王之道或幾熄矣趣今之時且當隨其<lb/>
資而誘之雖識有明暗志有淺深亦將各有得焉張子<lb/>
用其言每告學者以知禮成性變化氣質之道以為知<lb/>
<pb n="KR2g0051_WYG_004-8a"/>
人而不知天求為賢人而不求為聖人此秦漢以來學<lb/>
者大蔽也故關中學士躬行之多與洛人竝張子氣質<lb/>
剛毅徳盛貌嚴然與人居久而日親其治家接物正已<lb/>
以感人人未之信反躬自治不以語人聞人之善喜見<lb/>
顔色荅問學者雖多不勌其家冠昏喪祭率用先王之<lb/>
意而傅以今禮初治期功之服行四時之薦聞者或疑<lb/>
笑之卒乃信從一變而從古者甚衆皆自張子倡之又<lb/>
嘗病戍卒往來不可用不如省數以募土人以及井田<lb/>
<pb n="KR2g0051_WYG_004-8b"/>
宅里發斂學校之法皆欲條理成書使可舉而措諸事<lb/>
業十年呂大防薦之詔知太常禮院議不合復以疾歸<lb/>
過洛見明道曰吾病已革將不起尚可及長安也其冬<lb/>
十一月至臨潼沐浴更衣而寢比旦視之則卒矣貧無<lb/>
以斂門人買棺奉其喪歸一用古禮以終其志既而門<lb/>
人欲諡為明誠中子質諸明道明道以問司馬光光曰<lb/>
子厚用心欲復三代之禮禮曰生無爵死無諡又曰賤<lb/>
不誄貴少不誄長諸侯相誄猶為非禮況弟子而誄其<lb/>
<pb n="KR2g0051_WYG_004-9a"/>
師乎孔子沒哀公誄之不聞弟子復為之諡也今欲諡<lb/>
子厚恐不合於古非子厚之意乃止學者稱為横渠先<lb/>
生張子之學以易為宗以中庸為體黜怪妄辨鬼神所<lb/>
著正蒙行於世嘗謂門人曰此予歴年致思所得其言<lb/>
殆與前聖合大要發端示人至觸𩔖廣之則有待於學<lb/>
者正如老木一株枝榦自在所少者潤澤華葉耳最後<lb/>
二篇其兩牖銘也一曰砭愚一曰訂頑砭愚者東銘訂<lb/>
頑則西銘也伊川嘗言西銘吾得其意但無子厚筆力<lb/>
<pb n="KR2g0051_WYG_004-9b"/>
又曰西銘明理一而分殊擴前聖所未發與性善養氣<lb/>
之論同功自孟子後葢未之見孝宗時追封郿伯寧宗<lb/>
時賜諡曰明<lb/>
　論曰井田之法非獨授恒産也有封畛以别公私而<lb/>
　上下之分定有溝澮以資瀦洩而旱潦之患消以之<lb/>
　成賦而賦治以之起役而役均以之寓兵而兵強井<lb/>
　法旣廢歴代之議田制者紛如即使兼採衆䇿限民<lb/>
　名田而禁其賣買又興水利以苴之猶不如井法之<lb/>
<pb n="KR2g0051_WYG_004-10a"/>
　善也故雖三十税一而豪家收大半之租一有事役<lb/>
　則差役雇役利病相半伍有常設之兵而兵驕國有<lb/>
　常糜之餉而財匱其弊皆起於井法不行故也然井<lb/>
　法與封建實相表裏自郡縣置而民無定主吏無定<lb/>
　民徒以朝廷之神明疆理方内而欲為之分田易田<lb/>
　授田歸田一切如周召時立法之密勢將不行惟師<lb/>
　其意權其變隨其風土民俗而經界之庻幾漸以復<lb/>
　古張子之所論定自期不刑一人而數年可復條理<lb/>
<pb n="KR2g0051_WYG_004-10b"/>
　未及成書可勝惜哉<lb/>
　　　程伯子<lb/>
程伯子名顥字伯淳世居中山後從開封徙河南太宗<lb/>
朝高祖羽為三司使仁宗録舊臣後以父珦為黄陂尉<lb/>
歴知龔磁漢等州致仕累轉大中大夫珦為人慈恕而<lb/>
剛斷平居與㓜賤處惟恐有傷至犯義理不少假左右<lb/>
臧獲無日不察其饑飽寒燠前後五得任子以均諸父<lb/>
之子孫所得禄分贍親戚之貧者從女兄寡迎以歸撫<lb/>
<pb n="KR2g0051_WYG_004-11a"/>
教其子均於諸子伯子以明道元年生年十二三居庠<lb/>
序如老成人比十五以父命偕弟頤稟學於濓溪周子<lb/>
慨然有求道之志泛濫於諸家出入於老釋者幾十年<lb/>
反求諸六經而後得之嘉祐二年舉進士除鄠主簿多<lb/>
異政府境被水倉卒興役諸邑皆狼狽獨伯子所部不<lb/>
勞而事集已謂人曰吾之董役乃軍法也當路將薦之<lb/>
問所欲伯子曰薦士當問才之所堪不當問所欲調江<lb/>
寧上元主簿値令缺攝邑事畫法均税富人初多不便<lb/>
<pb n="KR2g0051_WYG_004-11b"/>
爲浮言旣而莫敢不服盛夏隄決法由府稟漕乃後調<lb/>
役伯子曰必需命則苖稿矣輒發民塞之歲則大熟邑<lb/>
當水運之衝舊為小營以處漕卒之病者然必請府始<lb/>
給食以故多死伯子白漕司預貯米以飼病卒全者大<lb/>
半嘗言曰一命之士茍存心愛物於人必有所濟遷晉<lb/>
城令民以事造縣者必告以孝弟忠信度村鄉逺近為<lb/>
伍保使患難相䘏而姦偽無所容孤煢殘廢者責之親<lb/>
黨使無失所行旅疾病皆有所養鄉必有校暇則親至<lb/>
<pb n="KR2g0051_WYG_004-12a"/>
召父老與語兒童所讀書為正句讀教者不善為易置<lb/>
鄉民社會為立科條旌别善惡使有勸有恥辨訴者或<lb/>
不持牘徑至庭陳狀從容告語率感服去河東義勇農<lb/>
隙演武多應文伯子至晉城之民遂為精兵常書視民<lb/>
如傷於座右曰吾常媿此熙寧二年八月呂公著薦為<lb/>
太子中允權監察御史裏行神宗素知其名屢召見每<lb/>
退必曰頻求對欲常相見一日從容咨訪報正午始趨<lb/>
出中官曰御史不知上未食耶所進説甚多不飾詞辨<lb/>
<pb n="KR2g0051_WYG_004-12b"/>
務以誠意感悟上心時王安石益向用伯子每見必言<lb/>
君道以至誠仁愛爲本未嘗及功利嘗極陳治道上曰<lb/>
此堯舜事朕何敢當伯子愀然曰陛下此言非蒼生之<lb/>
福也上使推擇人才薦數十人以父表弟張載及弟頤<lb/>
為首嘗勸上防未萌之欲及勿輕天下士上俯躬曰當<lb/>
為卿戒之章疏屢上皆係教化之本論君道畧曰君道<lb/>
之大在於稽古正學君志先定而天下之治成矣所謂<lb/>
定志者一心誠意擇善而固執之以聖人之訓為必當<lb/>
<pb n="KR2g0051_WYG_004-13a"/>
從先王之治為必可法不為後世駁雜之政所牽制不<lb/>
為流俗因循之論所遷惑必期致世如三代之隆而後<lb/>
已也然患常生於忽微志亦惑乎漸習願陛下禮命老<lb/>
成賢儒不必勞以職事俾日親便座講論道義又擇賢<lb/>
俊使陪侍朝夕開陳善道則王猷允塞矣論修學校尊<lb/>
師儒取士畧曰古者一道徳以同俗方今人執私見家<lb/>
為異説支離經訓無復統一宜先禮命近侍賢儒及方<lb/>
岳之吏悉心推訪凡有明先王之道徳業充備者其次<lb/>
<pb n="KR2g0051_WYG_004-13b"/>
篤志好學材良行修者皆以名聞高蹈之士厚禮延聘<lb/>
餘命州縣敦遣萃於京師館之寛閒之宇豐其廩餼䘏<lb/>
其家之有無以大臣之賢典領其事俾羣儒朝夕講明<lb/>
正學其道必本於人倫明乎物理其教自灑掃應對以<lb/>
往修其孝弟忠信周旋禮樂所以誘掖激厲漸摩成就<lb/>
之道皆有節序其要在於擇善修身至於化成天下自<lb/>
鄉人而可至於聖人之道稍久則擇其學業大明徳義<lb/>
可尊者為太學之師次以分教天下之學始自藩府至<lb/>
<pb n="KR2g0051_WYG_004-14a"/>
於列郡擇民之俊秀者入學皆優其廩給而蠲其身役<lb/>
大不率教者斥之漸又擇其道業之成者使教於縣之<lb/>
學異日則十室之鄉皆當修其庠序為之立師縣令歳<lb/>
與學之師推經明行修材能可任之士升於州學郡守<lb/>
又歳與學之師賓興其士於太學太學歲論其賢者能<lb/>
者於朝朝廷問之經以考其言試之職以觀其材然後<lb/>
辨其等差而命之秩旣一以仁義道徳教養之又專以<lb/>
行實材學升進去其聲律小碎糊名謄錄一切無義理<lb/>
<pb n="KR2g0051_WYG_004-14b"/>
之弊不數年間靡然丕變豈惟得士寖廣天下風俗將<lb/>
日入醇正王化之本也論十事畧曰古者自天子達於<lb/>
庶人必須師友今師傅之職不修友臣之義未著所以<lb/>
尊徳樂道之風未成於天下天地四時之職歴二帝三<lb/>
王未之或改今官秩淆亂職業廢弛太平之治所以未<lb/>
至天生蒸民立之司牧必制其恒産今富者跨州縣貧<lb/>
者流離餓殍生齒益繁而不為之制則衣食日蹙古者<lb/>
政教起於比閭族黨州縣酇遂以相聫屬統治故民用<lb/>
<pb n="KR2g0051_WYG_004-15a"/>
親睦刑法鮮犯此人情之自然行之則效者也庠序之<lb/>
教所以化成天下今師學廢而道徳不一鄉射亡而禮<lb/>
義不興貢士不本於鄉里而行實不修秀民不養於學<lb/>
校而人材多廢古者府史胥徒受禄公上而兵民未始<lb/>
判也今驕兵耗匱禁衞之外不漸歸之農則將貽深慮<lb/>
府史胥徒之役毒遍天下不更其制則未免大患古者<lb/>
民有九年之食今耕者少食者衆地力不盡人功不勤<lb/>
雖富室強宗鮮有餘積宜漸從古制均田務農公私交<lb/>
<pb n="KR2g0051_WYG_004-15b"/>
為儲粟以為之備古者四民各有常職而農十居八九<lb/>
今京師浮民百萬窮蹙辛苦日益歳滋久將若何此在<lb/>
酌古變今均多䘏寡漸為之業以救之山虞澤衡古有<lb/>
常禁今用之無節取之不時惟修虞衡之職則有變通<lb/>
長久之勢古者冠婚喪祭車服器用等差分别莫敢僭<lb/>
踰今禮制未修奢靡相尚既無定分則奸詐攘奪求厭<lb/>
而後已此爭亂之道也是時王安石執政紛更法令中<lb/>
外莫以為便伯子旣屢言不用遂丐去被旨赴中書議<lb/>
<pb n="KR2g0051_WYG_004-16a"/>
安石厲色待之伯子徐曰天下事非一家私願平氣以<lb/>
聼安石為之媿屈先是安石改法言者多肆詆伯子獨<lb/>
以至誠開納故安石雖數逐不附已而心服伯子至是<lb/>
猶敬其忠信但出提㸃京西刑獄伯子疏辭有曰臣每<lb/>
論列惟知以憂國愛君為心不敢以揚已矜衆為事知<lb/>
人主不當自聖則未嘗為諂䛕之言知人臣義無私交<lb/>
則不忍為阿黨之計明則陛下幽則鬼神臣之微誠實<lb/>
仰臨照然徒有捧日之心曾微回天之力投諸荒陬實<lb/>
<pb n="KR2g0051_WYG_004-16b"/>
所甘分乃改僉書鎮寧軍節度判官入辭上問所欲言<lb/>
伯子曰願陛下勿輕用兵而已時鎭寧守疑伯子自臺<lb/>
出必輕已不任事而伯子禮之恭事無大小罔敢不勤<lb/>
守乃大懽屢平反重獄賴以脱死者甚衆於是河決澶<lb/>
州曹村伯子馳告州帥劉渙曰曹村決京師可虞臣子<lb/>
之分身可塞亦為之盍盡以廂兵見付渙付之立走決<lb/>
所激諭士卒命善泅者銜細䋲渡決口因引大索以濟<lb/>
衆兩岸竝進數日而合五年父珦以抗議新法非便致<lb/>
<pb n="KR2g0051_WYG_004-17a"/>
仕歸又値郊祀霈恩伯子曰吾罪滌矣遂求監局以養<lb/>
親得監西京竹木務與弟頤從容趨庭讀書講學士大<lb/>
夫多從遊者旋改太常丞六年置經義局修詩書周禮<lb/>
上欲召伯子安石不可八年冬十月乙未彗出軫伯子<lb/>
應詔論時政極切差知扶溝縣事民之濱居蔡河者多<lb/>
不逞顓脅取行舟貲貨歳必焚舟十數伯子捕一人使<lb/>
引其類皆貰宿惡不治分地處之令以挽繂為業且察<lb/>
為奸者自是焚剽遂絶常權榖價不使甚貴甚賤會旱<lb/>
<pb n="KR2g0051_WYG_004-17b"/>
教民掘井每一井可漑數畝邑人頼焉嘗捕一盜聼自<lb/>
新已復為盜事發盜語妻曰吾與令約不復盜今何靣<lb/>
目見之遂自縊也元豐二年召判武學為李定何正臣<lb/>
所劾猶以新法之初首為異議故也尋除奉議郎仍宰<lb/>
扶溝扶溝地卑方經畫溝洫之法未及興工坐盜逸獄<lb/>
罷伯子歎曰以扶溝之地盡為溝洫必數年乃成吾為<lb/>
經畫十里之間開其端後人知其利必有繼之者矣夫<lb/>
為令必使境内之民凶年饑歳免於死亡飽食逸居有<lb/>
<pb n="KR2g0051_WYG_004-18a"/>
禮義之訓然後為盡故吾於扶溝興設學校聚子弟教<lb/>
之亦幾成而廢豈非命哉去之日老稚攀號遣之不去<lb/>
遇赦以親老復求監局得監汝州酒税改承議郎平居<lb/>
菽粟僅足而老㓜各盡其懽中外孤弱無託者皆收養<lb/>
之嫁娶則先遺孤而後及己子當是時四方學者不逺<lb/>
千里而至八年神宗崩伯子赴府成服韓宗師問朝廷<lb/>
事將如何曰司馬君實呂晦叔作相矣宗師曰作相當<lb/>
如何曰當與元豐大臣同之若先分黨與他日可憂宗<lb/>
<pb n="KR2g0051_WYG_004-18b"/>
師曰何憂曰元豐大臣皆嗜利者使自變其害民已甚<lb/>
之法則善矣不然衣冠之禍未艾也司馬光呂公著果<lb/>
竝相召伯子為宗正寺丞以疾不行其年六月丁丑卒<lb/>
年五十四伯子徳性充完外和内剛胷懐洞然終日樂<lb/>
易見善如出諸已不欲勿施於人接物辨而不間感而<lb/>
能通教人而人易從怒人而人不怨賢愚善惡咸得其<lb/>
心狡偽者獻其誠暴慢者致其恭聞風者誠服覿徳者<lb/>
心醉為政治惡以寛處煩而裕當法令繁密之際人皆<lb/>
<pb n="KR2g0051_WYG_004-19a"/>
病於拘礙而處之綽然雖在倉卒不動聲色比葬文彦<lb/>
博題其墓曰明道先生蓋自孟子之後一人而已寧宗<lb/>
時追諡曰純理宗時封河南伯<lb/>
呂大臨曰先生負特立之才知大學之要躬行力究察<lb/>
倫明物渙然心釋洞見道體遇事優為誠心懇惻其自<lb/>
任之重寜學聖人而未至不欲以一善成名寜以一物<lb/>
不被澤為己病不欲以一時之利為己功其自信之篤<lb/>
也吾志可行不茍潔其去就吾義可安雖小官有所不<lb/>
<pb n="KR2g0051_WYG_004-19b"/>
屑也<lb/>
　論曰昔龎士元蔣公琰臨縣不治論者謂非百里才<lb/>
　逮觀周程二子大用則可大效小用之輒亦小效以<lb/>
　知委吏乘田莫非經濟而龎蔣之學為已疏矣伯子<lb/>
　居諫垣僅九閲月所上章疏引義陳善酌古變今天<lb/>
　徳王道燦然明偹有能舉而措之者則周公其人也<lb/>
　神廟既不行其道而纂經之命亦卒沮於安石遂使<lb/>
　贊述之功不施於後然聲教遺言粹然與六籍相表<lb/>
<pb n="KR2g0051_WYG_004-20a"/>
　裏其禆助道術亦孔彰已范祖禹云不遷怒不貳過<lb/>
　惟伯淳能之豈不信哉<lb/>
　　　程叔子<lb/>
程叔子名頤字正叔少伯子一歳年十八詣闕上書勸<lb/>
仁宗以王道為心生靈為念黜世俗之論期非常之功<lb/>
且乞召對不報因遊太學見胡瑗瑗試諸生以顔子所<lb/>
好何學得叔子論大奇之處以學職嘉祐四年試進士<lb/>
報罷遂歸不復試英宗朝嘗代父珦上書陳治道一曰<lb/>
<pb n="KR2g0051_WYG_004-20b"/>
立志二曰責任三曰求賢懇切敷暢可舉而行性疏通<lb/>
簡易而莊重有體衣雖紬素冠襟必整食雖疏儉蔬飯<lb/>
必潔父珦年老左右致養無違家事悉力營辦細務必<lb/>
親贍給内外親族八十餘口呂公著判太學雅知叔子<lb/>
延為太學正不至近臣屢薦自以學不足不願仕也及<lb/>
哲宗立司馬光及公著等薦之叔子曰将累人矣使韓<lb/>
富當國吾猶可以有行也有㫖授西京國子監教授辭<lb/>
召為祕書省校書郎又辭論經筵三事且曰若言可行<lb/>
<pb n="KR2g0051_WYG_004-21a"/>
敢不就職如不可用願聼其辭於是除通直郎充崇政<lb/>
殿説書再辭乃受既拜命即上言習與智長化與心成<lb/>
陛下春秋方富願選名儒入侍講講罷入分直以備訪<lb/>
問或有小失隨事獻規又言輔養主徳非徒涉書史覽<lb/>
古今已也要使跬步不離正人乃可涵育薰陶成就聖<lb/>
徳今間日一講解釋數行為益既少又自四月罷講直<lb/>
至中秋非古人旦夕承弼之意又言立講之儀始於明<lb/>
肅太后昔王昭素講易崔頤正講尚書邢昺講春秋皆<lb/>
<pb n="KR2g0051_WYG_004-21b"/>
於殿上坐講此祖宗尊徳重道之美萬世所當法也方<lb/>
是時潞公文彦博年幾九十矣每侍立終日上命之休<lb/>
不敢退或以謂叔子曰潞公甚恭而君至嚴何也叔子<lb/>
曰潞公三朝元老事㓜主不可不恭頤起布衣為師傅<lb/>
敢不自重然彦博每歎叔子以為眞侍講也叔子嘗言<lb/>
天下重任惟宰相與經筵天下治亂係宰相君徳成就<lb/>
責經筵每當進講必宿齋豫戒潛思存誠冀以感動上<lb/>
意所為説常於文義之外反覆推陳歸於人主一日講<lb/>
<pb n="KR2g0051_WYG_004-22a"/>
顔子不改其樂講畢復言曰陋巷之士仁義在躬人主<lb/>
崇高茍不知學安能不為富貴所移且顔子王佐之才<lb/>
也而簞食瓢飲季氏魯國之蠧也而富於周公魯君用<lb/>
舍如此非後世之監乎聞者歎服五月差看詳國子監<lb/>
條制請改試為課不復考定高下以銷爭競成禮讓建<lb/>
尊賢堂以延道徳之士鐫解額以去利誘省繁文以專<lb/>
委任勵行檢以厚風教凡十數事司馬光大變熙豐之<lb/>
法叔子謂曰役法當討論未可輕改也光不聼旣而數<lb/>
<pb n="KR2g0051_WYG_004-22b"/>
年紛紛不能定先是講官以禄薄例兼他職八月差判<lb/>
登聞鼓院叔子曰古以蒲蘆喻教謂當以誠化也若營<lb/>
營於職事則臨時進講徒善詞説而已辭不受在職累<lb/>
月不請俸諸公知之乃使户曹持給及冬至郊祀霈恩<lb/>
不為妻求封或問之曰頤起草萊被召再辭不獲命顧<lb/>
為妻求封耶於是百官將表賀叔子以亮陰未除節序<lb/>
遷流思慕彌切請改賀為慰從之比除喪有司請張樂<lb/>
置宴叔子謂通喪雖闋猶當因事用樂今特置宴是喜<lb/>
<pb n="KR2g0051_WYG_004-23a"/>
之也乃輟樂叔子進講色甚莊繼以諷教聞上宮中潄<lb/>
而避蟻問有是乎上曰然誠恐傷之耳叔子曰此惻隠<lb/>
之心也推之可以及四海嘗講罷上起折桞進曰方春<lb/>
發生不可無故摧折所講書有容字上藩邸嫌名也中<lb/>
人以黄覆之講畢因曰人主之勢不患不尊惟患臣下<lb/>
尊之過甚而驕心生耳請自今舊名嫌名勿復避其隨<lb/>
事獻益多此類於時人士從學者益衆而蘇軾在翰林<lb/>
亦多附之者遂有洛黨蜀黨之論呂公著既相遇叔子<lb/>
<pb n="KR2g0051_WYG_004-23b"/>
厚多所咨訪軾及弟轍疑叔子於人材有所進退益忌<lb/>
之會朝議以游酢為右正言轍乃沮之毁及叔子值上<lb/>
病疹累日不御邇英而宰相未之知也叔子身詣省質<lb/>
責之且曰上不御殿太后不當獨坐於是大臣入問疾<lb/>
而心亦不悦軾既惡叔子賈易朱光庭不能平合攻軾<lb/>
而胡宗愈顧臨亦彈叔子諫議孔文仲素有伉直稱然<lb/>
蠢不曉事為軾所紿上疏極詆叔子叔子遂罷説書差<lb/>
同管勾西京國子監再辭以父憂歸終喪三省奏除館<lb/>
<pb n="KR2g0051_WYG_004-24a"/>
職轍又沮之乃除直祕閣仍判西監又再辭董敦逸摭<lb/>
其有怨望語改左通直郎管勾嵩山崇福宮未拜紹聖<lb/>
元年申祕閣西監之命又再辭四年黨禍起放歸頃之<lb/>
哲宗為輔臣言頤在經筵多不遜言者承風論之遂削<lb/>
籍竄涪州河南尹李清臣即日迫遣欲入别叔母不聼<lb/>
既行謝良佐曰是行也良佐知之乃族子公孫與邢恕<lb/>
之為耳叔子曰族子至愚不足責邢恕故人情厚不敢<lb/>
疑孟氏既知天安用尤臧氏道出漢江中流遭颶船幾<lb/>
<pb n="KR2g0051_WYG_004-24b"/>
覆同舟盡驚號叔子正襟危坐無怖色有父老問曰獨<lb/>
無怖何也叔子曰心存誠敬耳父老曰心存誠敬曷若<lb/>
無心叔子欲與語不顧而去徽宗即位移峽州被赦復<lb/>
宣徳郎任便居住叔子在涪州講學不輟至歸氣貎髭<lb/>
髪皆勝平昔門人問之叔子曰學之力也夫學者學處<lb/>
患難耳富貴榮達不須學也復以通直郎權判西監受<lb/>
命即謁告既而供職尹焞疑之叔子曰上初即位首被<lb/>
大恩不可以虚徳意吾之不能仕亦已決矣受俸一月<lb/>
<pb n="KR2g0051_WYG_004-25a"/>
乃行吾志耳建中靖國二年追所復官依舊致仕崇寧<lb/>
二年蔡京執政詔追出身以來文字及所著書范致虚<lb/>
又請逐其學徒叔子乃遷居龍門之南止四方學者曰<lb/>
尊所聞行所知可矣不必及吾門也叔子受氣甚薄三<lb/>
十寖盛四十五十而後完至是年七十餘筋骨無損嘗<lb/>
自述以告張繹繹曰先生豈以受氣薄而厚為保生耶<lb/>
叔子曰吾以忘生徇欲為深恥五年正月彗出西方太<lb/>
白晝見始弛黨禁復宣議郎致仕大觀元年九月卒年<lb/>
<pb n="KR2g0051_WYG_004-25b"/>
七十五叔子之學要本於誠以四子為標的而達於六<lb/>
經動止語黙一以聖人為師卒得孔孟不傳之統為諸<lb/>
儒宗出其門者最多歸自涪時易傳已成猶逐旋修改<lb/>
未嘗以示人或以為請曰自揣精力未衰尚覬有少進<lb/>
耳有問難及之則取篋身自發示又著春秋未成中庸<lb/>
成而失傳初偕兄伯子稟學於周子周子手太極圖授<lb/>
之二程子之講學論道淵源蓋出於此伯子嘗言正叔<lb/>
平生不讀莊列非禮弗動弗視出於天與又曰異日能<lb/>
<pb n="KR2g0051_WYG_004-26a"/>
使人尊嚴師道者吾弟也至接引後學隨才而成就之<lb/>
則予不得而讓焉學者稱為伊川先生理宗朝賜諡曰<lb/>
正追封伊陽伯<lb/>
胡安國曰程氏之文於易則因理以明象而知體用之<lb/>
一源於春秋則見諸行事而知聖人之大用於諸經語<lb/>
孟則發其微指而知求仁之方入徳之序其行已接物<lb/>
則忠誠動於州里事親從兄則孝弟顯於家庭辭受取<lb/>
舍非其道義則一介不以取與諸人雖禄之千鍾不顧<lb/>
<pb n="KR2g0051_WYG_004-26b"/>
也<lb/>
　論曰二程之道中正明粹若合符節使及孔氏之門<lb/>
　則顔孟之侶冉閔而下殆不及也父珦知漢州時二<lb/>
　子同入僧寺伯子入而右羣從皆右叔子入而左返<lb/>
　顧無後從者至堂曰此某不及家兄處也故朱子曰<lb/>
　明道徳性寛大規模廣濶伊川氣質剛方文理密察<lb/>
　其道雖同而造徳各異嗚呼先哲深微之致非知徳<lb/>
　者孰能識之昔顔孟潛見不同横渠論之至當當元<lb/>
<pb n="KR2g0051_WYG_004-27a"/>
　豐以前叔子不仕豈以伯子在朝有顔潛之意耶<lb/>
　　　呂大臨<lb/>
呂大臨字與叔其先汲郡人自祖以下葬藍田故為京<lb/>
兆人始與兄大鈞同事横渠張子大鈞字和叔為横渠<lb/>
同年友心悦其學遂賓賓執弟子禮横渠之學以誠明<lb/>
為本以禮樂為行他弟子徒誦其言獨大鈞若蹈大路<lb/>
日用朝夕依以為軌轍治父喪自始死至葬祭一倣古<lb/>
儀所得為者已復推之冠昏飲酒相見慶弔之事節文<lb/>
<pb n="KR2g0051_WYG_004-27b"/>
彬彬關中化之又嘗講井田兵制撰為圖籍若可施行<lb/>
其尊信横渠如此大臨亦宗横渠之學横渠卒乃東見<lb/>
二程其學博涉羣書妙達義理而如不出諸口其行以<lb/>
聖賢為法愛民利物而若無能者其文如萬馬千兵飽<lb/>
滿伉壯幾於古人而薄而不為雖盛暑燕閒必儼然危<lb/>
坐每欲掇拾三代遺文舊制令可行不為空言以門廕<lb/>
入仕不應舉或問其故曰不敢掩祖宗之徳元祐中除<lb/>
太學博士袐書省正字嘗論選舉曰古之育才以多為<lb/>
<pb n="KR2g0051_WYG_004-28a"/>
樂今之選舉以多為患古以禮聘士常恐其不至今以<lb/>
法待士常恐其競進夫為國之要不過得人以治事如<lb/>
為治必欲得人惟恐才之不足何患於多如治事皆任<lb/>
其責惟恐士之不至何患於競今取人而用不擇所任<lb/>
任人以事不問所堪故入流之路不勝其多而為官擇<lb/>
士則常患乏才待次之吏歴歳不調而考其職事則常<lb/>
患不治惟立士規以養徳厲行更學制以量才進藝定<lb/>
試法以甄賢别否修辟法以興能備用嚴舉法以核實<lb/>
<pb n="KR2g0051_WYG_004-28b"/>
得人制考法以責任考功庻幾漸可復古及富弼致政<lb/>
居家頗好佛學大臨與書曰古者三公無職事内則論<lb/>
道於朝外則主教於鄉必将以斯道覺斯民豈以爵位<lb/>
進退體力盛衰為之變哉今大道未明人趨異學此老<lb/>
成大人惻隠存心之時若移精變氣務求長年乃山谷<lb/>
避世者所好非所望於公也弼謝之其後范祖禹以大<lb/>
臨修身力學宜備講官薦之未及用卒初大鈞為人剛<lb/>
正於所灼信身遂行之不復疑畏識者方之季路而大<lb/>
<pb n="KR2g0051_WYG_004-29a"/>
臨婿於張戬戬喜曰吾得顔回為婿矣二人涵養之淺<lb/>
深畧可想見故伊川稱曰和叔任道風力甚勁至深潛<lb/>
縝密則不如與叔其見重如此<lb/>
　論曰銓法之弊乆矣旋用而旋退當其用時未甞為<lb/>
　官擇才量才授官則其退也必有以用違其才而横<lb/>
　受其辜者已昔臯陶安於理官后稷自謂便人彼皆<lb/>
　聖賢之侶用猶各有所宜況中材乎故知資格年勞<lb/>
　之循乃漢晉之弊法爲政之道育才要矣審官急焉<lb/>
<pb n="KR2g0051_WYG_004-29b"/>
　若用大臨之論以與明道學校取士之制相備庻幾<lb/>
　作人之化興而唐虞官人之盛可復覩矣<lb/>
　　　朱光庭<lb/>
朱光庭字公掞河南偃師人嘉祐二年登進士第調萬<lb/>
年主簿數假邑事人稱明鏡文彦博舉應制科會仁宗<lb/>
登遐罷試丁内外艱服除為修武令邑有牧地民乆侵<lb/>
冒為税籍朝廷遣使按畝加程總四萬餘石光庭爭之<lb/>
得減萬餘石改垣曲令他邑斂青苗錢類以嚴取辦光<lb/>
<pb n="KR2g0051_WYG_004-30a"/>
庭不笞一人而輸以時足樞臣薦對神宗問中外何所<lb/>
聞對曰陛下即位以來更張法度臣下行之或非聖意<lb/>
故有不便誠能去其不便則天下均被福矣呂大防守<lb/>
長安辟僉書判官朝廷伐西夏五路出師雍為都會事<lb/>
多倚以辦調發有非朝廷意而急於期會者光庭執不<lb/>
從神宗崩命勾當山陵事洛人不知有大役司馬光薦<lb/>
召為左正言首以辨大臣忠邪為言又請天子燕閒與<lb/>
儒臣講習罷提舉常平官不散青苗錢廣儲蓄備水旱<lb/>
<pb n="KR2g0051_WYG_004-30b"/>
太學置明師以養人才論奏無虚日多所薦達人無知<lb/>
者遷左司諫論急務十事河北饑遣往賑濟多所全活<lb/>
拜右諫議大夫請召講官便殿訪以治道是歲旱論救<lb/>
災十事遷給事中有詔幸後苑賞花燕羣臣會春寒請<lb/>
罷燕以秖天戒其夏日食上疏論修徳應變乞戒諸州<lb/>
讞獄毋得為疑似之言以論事求外補除集賢殿修撰<lb/>
知亳州數月復召為給事中劉摯罷相守鄆光庭封還<lb/>
麻制坐落職復知亳州改知潞州遷集賢院學士紹聖<lb/>
<pb n="KR2g0051_WYG_004-31a"/>
元年以疾卒年五十八光庭天性純孝居父喪廬墓側<lb/>
三年修身治家居官立朝一以至誠守亳及潞賑饑恤<lb/>
災民懐其徳嘗從孫復授春秋受學於胡瑗告以忠信<lb/>
為學之本光庭終身力行之後又從二程子遊知大學<lb/>
為入徳之方服膺踐行造次不忘初見明道於汝州踰<lb/>
月歸語人曰光庭在春風中坐一月矣伊川稱其篤學<lb/>
力行至於沒齒志不渝于金石行可質于神明蹇蹇王<lb/>
臣之節凜凜循吏之風著見事為皆可記述云<lb/>
<pb n="KR2g0051_WYG_004-31b"/>
　論曰程門稱游楊謝呂四先生顧自紹聖以前半采<lb/>
　議論炳著朝端者則光庭為最著方其坐春風中恂<lb/>
　恂然粥粥然涵養克治惟恐有未遑也及其立朝涖<lb/>
　官直節勁氣撫民育物卓卓表見如此非有得于學<lb/>
　而能然乎<lb/>
　　　呂希哲<lb/>
呂希哲字原明申公公著之長子也公著簡重寡黙而<lb/>
申國夫人性嚴有法度希哲甫十歳每侍立終日不命<lb/>
<pb n="KR2g0051_WYG_004-32a"/>
之坐不敢坐日必冠帶以見長者雖盛暑毋得輒去巾<lb/>
韈縛絝市井之語鄭衛之音未嘗一經於耳不正之書<lb/>
非禮之色未嘗一接於目又延焦千之以教之千之方<lb/>
正嚴毅諸生少有過輒端坐召與相對終日竟夕不與<lb/>
語既悔乃畧降詞色以故希哲徳器成就逈絶恒流希<lb/>
哲嘗言人生内無賢父兄外無賢師友而能有成者寡<lb/>
矣比長以恩補官事胡瑗於太學因遍從孫復石介王<lb/>
安石遊安石謂之曰士事科舉者為貧也有官矣而猶<lb/>
<pb n="KR2g0051_WYG_004-32b"/>
事科舉是僥倖利達學者不由也希哲遽棄科舉之業<lb/>
及伊川至太學與隣齋希哲少伊川僅一二歳然察伊<lb/>
川學問淵源非常人比首以師禮事之由是復得遊於<lb/>
明道横渠諸賢間知見益廣希哲之學大扺以知言為<lb/>
先自得為本躬行為實不尚虚言不為異行其讀書平<lb/>
直簡要不主一門及安石紛更庶政愎諫自信動失衆<lb/>
心希哲雖與有舊不為茍同安石欲用子雩侍講殿中<lb/>
以希哲亦大臣子欲先引之以為例希哲固辭至元祐<lb/>
<pb n="KR2g0051_WYG_004-33a"/>
中乃除兵部員外郎充崇政殿説書日夕勸上以修身<lb/>
為本乆之遷諫官方抗辭而蘇軾戲謂曰法筵龍象當<lb/>
觀第一義希哲笑不荅已謂范祖禹曰若辭不獲命必<lb/>
以楊畏為首時畏在言路方以險詐厚於軾故希哲及<lb/>
之由是始聽其辭紹聖初出知太平州坐黨謫居和州<lb/>
徽宗立復官知單州召為光禄少卿直祕閣又出知曹<lb/>
州尋奪職又知相州邢州奉祠希哲性至樂易然未嘗<lb/>
假人顔色悦人以私宦京師時不謁臺諫遇遷轉即一<lb/>
<pb n="KR2g0051_WYG_004-33b"/>
見執政外此不見也每述其從父舜徒事云從父守會<lb/>
稽或咎以不求知者荅云勤於職事其他不敢不愼乃<lb/>
所以求知也晚居宿州眞揚間十餘年靜坐一室不問<lb/>
家計衣食不給或至數日絶糧而處之宴如嘗言孝子<lb/>
於父母事必躬親不可委諸臧獲穀梁云天子親耕以<lb/>
供粢盛王后親蠶以供祭服國非無良農工女也以為<lb/>
人之所盡事其祖禰不如以已所自親此説最盡事親<lb/>
之道又言初學當理會氣象詞令容止輕重疾徐之間<lb/>
<pb n="KR2g0051_WYG_004-34a"/>
不惟君子小人於此分亦貴賤壽夭所由定又言攻其<lb/>
惡無攻人惡日夜㸃檢絲毫不盡即不慊於心矣何暇<lb/>
㸃檢他人耶日必讀易一爻遍考諸儒之説黙坐沈思<lb/>
隨事解釋夜則與子孫評論古今商確得失乆之方罷<lb/>
與仙源為夫婦六十年未嘗一日有靣赤自少至老雖<lb/>
袵席之上未嘗戲笑政和中卒年七十八<lb/>
　論曰自小學廢士之失其徳基也乆矣希哲平生不<lb/>
　欺闇室推厥成就則自少小時徳性固已堅定而復<lb/>
<pb n="KR2g0051_WYG_004-34b"/>
　觀摩於有道師友間故所學所守一出於正人亦孰<lb/>
　不愛其子而或狃於歳月之富則教常不豫或撓於<lb/>
　姑息之私則教復不嚴其在貴胄患又倍之根之不<lb/>
　培枝於何達人材衰息職此之由若公著者豈獨有<lb/>
　家之法為政者推此以譽髦斯士可也<lb/>
　<lb/>
　<lb/>
　史傳三編卷四<lb/>
</p>
<p>
</p>
  </div>
<div>
<head>史傳三編卷五</head> <lb/>
    <p>
<pb n="KR2g0051_WYG_005-1a"/>
欽定四庫全書<lb/>
　史傳三編卷五<lb/>
　　　　　　　　　　　　　大學士朱軾撰<lb/>
　名儒傳五<lb/>
　　宋<lb/>
　　　謝良佐<lb/>
謝良佐字顯道壽春上蔡人始務記問為該博及見明<lb/>
道舉史書不遺一字明道警之曰可謂玩物喪志良佐<lb/>
<pb n="KR2g0051_WYG_005-1b"/>
聞語汗浹背靣發赤明道乃曰即此是惻隠之心一日<lb/>
復謂之曰君輩相從祗學顥言語故心口不相應盍行<lb/>
諸請問焉曰且静坐良佐質雖少魯然志學極篤事有<lb/>
未徹其顙有泚憤悱如此旣成進士又事伊川嘗别一<lb/>
年復至伊川問所進曰但去得一矜字爾伊川喜適朱<lb/>
光庭來謁伊川指謂光庭曰此人為切問近思之學及<lb/>
歸尹焞送之問曰何以教我良佐曰吾徒朝夕從先生<lb/>
見行則學聞言則識譬人有服烏頭者方其服也顔色<lb/>
<pb n="KR2g0051_WYG_005-2a"/>
悦澤筋力强盛一旦烏頭力去将如之何焞歸以告伊<lb/>
川伊川曰可謂良友矣良佐之學強力不倦舊苦多懼<lb/>
即習於危階日作課簿記其言動視聼得禮與非禮者<lb/>
以自程督與游酢呂大臨楊時同在程門號四先生而<lb/>
良佐所見最為超越初授秦州教授其帥呂大忠每枉<lb/>
車騎過之良佐為講論語大忠必正襟肅容曰聖人言<lb/>
行在焉吾不敢不肅遷應城令立信以示之始至事煩<lb/>
信旣立其事頓簡是時胡安國以典學使者過之不敢<lb/>
<pb n="KR2g0051_WYG_005-2b"/>
問以職事顧因介紹以弟子禮見入門見吏士植立庭<lb/>
中如木偶人肅然起敬遂稟學焉建中間除書局官不<lb/>
謁執政或勸之對曰彼安能陶鑄我自有命在初良佐<lb/>
未及第時夢入内庭不見上惟太子涕泣及釋褐神宗<lb/>
晏駕哲宗嗣立每舉以告學者曰萬事有命非人力所<lb/>
計較必能信命方能養氣不復挫折故良佐平生未嘗<lb/>
干人其後召對忤旨出監西京竹木塲坐口語繫詔獄<lb/>
廢為民在西京時朱震自太學往謁坐定震請益良佐<lb/>
<pb n="KR2g0051_WYG_005-3a"/>
曰當為君講一部論語震私念日晷幾何何由得具講<lb/>
説酒五行良佐掀髯曰聼講論語乃舉子見齊衰及師<lb/>
冕見二章曰聖人之道無微顯無内外由灑掃應對進<lb/>
退而上達天徳本末一以貫之一部論語皆以此意求<lb/>
及禠職歸謂學者曰學旣透得名利關尚當窮理方可<lb/>
望入聖域否則萬難見道吾蚤親有道復為克己之學<lb/>
遂於世味若存若亡比經憂患仕意益薄矣良佐為人<lb/>
高邁卓絶言論宏肆善開發人所著有論語説及門人<lb/>
<pb n="KR2g0051_WYG_005-3b"/>
所記語録其以生意論仁以實理論誠以常惺惺論敬<lb/>
以求是論窮理命意皆極精當至直指窮理居敬為入<lb/>
徳之門則尤得明道教人綱領其語録則朱子少時為<lb/>
學實頼是編以發其趣故嘗手為釐訂云<lb/>
　論曰良佐之沒游酢實誌其墓當朱子時其文蚤已<lb/>
　失之故事蹟不具夫矜者氣盈陽盈則愆陰盈則伏<lb/>
　雖天地猶病之而況於人乎是故矜財賄者為市道<lb/>
　矜禄位者為鄙夫矜功名者為伯術矜學識者為華<lb/>
<pb n="KR2g0051_WYG_005-4a"/>
　儒至若顔子之視有若無唐虞之浮雲太虚則何矜<lb/>
　之與有伊川以良佐為近思而明道謂其足任展拓<lb/>
　者以此<lb/>
　　　游酢<lb/>
游酢字定夫建陽人與兄醇俱以文行知名所交皆天<lb/>
下士伊川遇之京師謂其資可適道及明道知扶溝方<lb/>
以倡興道學為己任設庠序聚邑人子教之乃召酢俾<lb/>
職學事酢欣然從之得其微言遂盡棄其學而學焉元<lb/>
<pb n="KR2g0051_WYG_005-4b"/>
豐六年第進士調越州蕭山尉縣有疑獄十餘年莫能<lb/>
決酢攝邑事一問得其情釋之雖明習吏事者不能逮<lb/>
也用侍臣薦召為太學録除博士以奉親不便就擬知<lb/>
河清縣范純仁判河清待以國士純仁移守潁昌辟為<lb/>
府教授純仁再相除為太學博士純仁罷酢亦丐外授<lb/>
齊州判官丁父憂闋調泉州簽判徽宗立召為監察御<lb/>
史出知和州歲餘管勾南京鴻慶宮乆之知漢陽軍以<lb/>
母老丐祠提㸃成都府長生觀丁母憂闋知舒州移濠<lb/>
<pb n="KR2g0051_WYG_005-5a"/>
州罷歸僑歴陽因家焉酢自㓜不羣讀書一過輒成誦<lb/>
比壯益自力心專目到儀容詞令粲然有文望而知為<lb/>
成徳君子也其事親無違交友有信莅官遇僚吏有恩<lb/>
人樂自盡時新法方行編民困於征歛所在騷然酢歴<lb/>
知州軍處之裕如即有興建民若不知而事集故戴之<lb/>
若父母去則見思伊川嘗謂楊時曰游君徳器粹然問<lb/>
學日進政事亦絶人逺甚其見重如此宣和五年卒年<lb/>
七十一諡文肅學者稱廣平先生所著有易説詩二南<lb/>
<pb n="KR2g0051_WYG_005-5b"/>
義論語孟子雜解中庸義及文集十卷<lb/>
　論曰游楊皆始事明道繼事伊川獨能得其宗其立<lb/>
　雪事學士尤所艶稱葢事之之嚴如此純仁為一時<lb/>
　善類宗主而尤惓惓於酢豈虚哉純仁旣不卒於用<lb/>
　酢猶浮沈州縣之間有若不屑去者夫存心愛物補<lb/>
　苴時弊以為民賜是程邵之教也及後朱子興論酢<lb/>
　清徳重望皎如日星流風餘韻足以師世範俗云<lb/>
　　　楊時<lb/>
<pb n="KR2g0051_WYG_005-6a"/>
楊時字中立先𢎞農人五世祖避地入閩始家将樂時<lb/>
資稟甚異八歳能文丁母艱哀毁如成人事繼母尤謹<lb/>
熙寕九年第進士調汀州司户參軍不赴以師禮見程<lb/>
明道於潁昌明道稱之其歸也目送之曰吾道南矣明<lb/>
道卒時設位哭寢門年四十事伊川一日伊川瞑坐時<lb/>
與游酢侍立不去伊川覺則門外雪深一尺矣歸杜門<lb/>
種學渟滀涵浸嘗曰六經之義驗之於心而然施之行<lb/>
事而順然後為得若工無用之文徼幸科第果何益哉<lb/>
<pb n="KR2g0051_WYG_005-6b"/>
初明道為人溫然純粹無疾言遽色時遽似之故及二<lb/>
程之門者明道最愛時伊川最愛酢其氣象實相類云<lb/>
調徐州司法丁繼母憂闋改虔州讞疑立斷議事守正<lb/>
不阿丁外艱闋遷瀛州防禦推官知瀏陽縣厚見賓禮<lb/>
於安撫張舜民漕使胡師文惡之誣以他事坐衝替舜<lb/>
民入長諫垣薦之除荆南教授知餘杭縣轉南京宗子<lb/>
博士出知蕭山縣所至有惠政旣去而民思之不求聞<lb/>
達而徳望日重四方之士不逺千里從之游號曰龜山<lb/>
<pb n="KR2g0051_WYG_005-7a"/>
先生乆之提㸃均州明道觀成都國寧觀例罷差監常<lb/>
州市易務而時年已幾七十矣是時蔡京當國天下多<lb/>
故京知事必敗稍欲引用老成會路允迪使高麗還言<lb/>
國主問龜山先生安在乃召為祕書郎到闕遷著作郎<lb/>
入對首言自熙豐元祐分為二黨縉紳之禍至今未艾<lb/>
願詔有司條具祖宗之法有宜於今者舉而行之當損<lb/>
益者損益之元祐熙豐姑置勿問又乞警戒無虞為宣<lb/>
和會計録以周知天下財物出入之數徽宗首肯之除<lb/>
<pb n="KR2g0051_WYG_005-7b"/>
邇英殿説書於是方圖燕雲虚内事外時乃陳時弊十<lb/>
餘事且言燕雲之師宜退守内地以省轉輸募邉民為<lb/>
弓弩手以殺常勝軍之勢慮都城四達無高山巨浸為<lb/>
阻衞士人懐異心緩急不可倚仗執政不能用其為國<lb/>
逺慮𩔖此及金兵南下時益謇謇輸忠上言今日事勢<lb/>
如積薪已然當奮勵以竦觀聼若示以怯懦則事去矣<lb/>
請罷免夫之役及京城聚斂東南花䂖之害以收人心<lb/>
已而欽宗受禪金人日迫勤王之師四集大臣方以推<lb/>
<pb n="KR2g0051_WYG_005-8a"/>
恩晉秩爭議行幸莫念軍計時請立帥以統援師引唐<lb/>
九節度之敗以為鑒又言上皇禪位而宰執敘遷此何<lb/>
理也主辱臣死而爭為竄亡之計陛下何頼焉童貫為<lb/>
三路總帥棄軍不問故梁方平何灌皆相繼遁宜以軍<lb/>
法從事貫以閹悞國今防城猶用閹人覆車之轍不可<lb/>
復蹈欽宗大悦擢右諫議大夫至金人約和邀割三鎭<lb/>
以去時復言河朔為國家重地三鎮為河朔要藩一旦<lb/>
棄之是敵以二十州之地貫吾腹中非經逺之謀且使<lb/>
<pb n="KR2g0051_WYG_005-8b"/>
勤王之師無功而去厚賜之則無名不與則生怨聞三<lb/>
鎮之民以死拒守若遣兵躡之使腹背受敵宜有功乞<lb/>
召种師道問方畧疏上欽宗下詔出師時又疏曰金人<lb/>
尚駐磁相破大名又挾肅王以往誓墨未乾背不旋踵<lb/>
吾欲專守和議豈可得乎夫越數千里造人國都危道<lb/>
也彼見援兵四集亦懼而歸初非愛我而割與三鎭是<lb/>
助寇自攻也臣謂宜以肅王為問責其敗盟李綱之罷<lb/>
太學生伏闕上書軍民集者數萬欽宗患之召問時時<lb/>
<pb n="KR2g0051_WYG_005-9a"/>
言諸生忠於朝廷爾非有他意但擇老成有行誼者為<lb/>
之長即定矣欽宗曰無以逾卿即命兼祭酒於是雪王<lb/>
珪被誣之寃以直宣仁皇后之謗推蔡京蠧國之禍以<lb/>
摘王安石學術之非有旨改修宣仁謗史而黜安石從<lb/>
祀初時浮沈於州縣者四十七年及老居諫垣僅九十<lb/>
日其所論列皆切於世道如此諫官馮澥素守王氏學<lb/>
乃劾時罷祭酒時求去除給事中請益力遂以徽猷閣<lb/>
直學士提舉嵩山崇福宫又辭職名改待制高宗即位<lb/>
<pb n="KR2g0051_WYG_005-9b"/>
除工部侍郎兼侍講召赴行在至則勸上典學納諫及<lb/>
修建炎會計録加恤勤王之兵連章丐外以龍圖閣直<lb/>
學士提舉洞霄宮未幾告老紹興五年卒年八十三諡<lb/>
文靖時仁厚寛大能容物蔬糲脆甘皆可於口未嘗有<lb/>
所嗜狐貉縕袍皆適於體未嘗有所擇閒居和樂可親<lb/>
臨事不動聲氣在東郡時先達陳瓘鄒浩皆以師禮事<lb/>
之凡紹興初崇尚元祐學術而朱子張栻之學得程氏<lb/>
之正其源皆出於時子迪力學通經亦嘗事伊川云<lb/>
<pb n="KR2g0051_WYG_005-10a"/>
　論曰名賢之澤豈不逺哉閩僻在嶠外道術之興自<lb/>
　龜山始當南宋時河洛關隴之間學者寥寥而閩士<lb/>
　相踵起推其流泒之所自洪固知朱子之為功大然<lb/>
　後海先河則龜山之澤也方今朱子傳註立於學宮<lb/>
　家習户誦凡天下人心之所以正風俗之所以醇悉<lb/>
　由於是以是知明道道南之指其於斯文運數昭昭<lb/>
　乎其先見之矣<lb/>
　　　尹焞<lb/>
<pb n="KR2g0051_WYG_005-10b"/>
尹焞字彦明一字徳充世為洛人初仲宣七子而二子<lb/>
有名源字子漸是謂河内先生洙字師魯是謂河南先<lb/>
生源生林林生焞焞少孤奉母陳氏以居年二十事伊<lb/>
川嘗應舉發䇿有誅元祐諸臣議焞不對而去告伊川<lb/>
曰焞不復應進士舉矣伊川曰子有母在焞歸告其母<lb/>
母曰吾知汝以善養不知汝以禄養伊川聞之曰賢哉<lb/>
母也自是終身不就舉焞性鈍其從伊川與張繹同時<lb/>
繹高識而焞篤行伊川問焞度與繹孰愈焞曰繹穎悟<lb/>
<pb n="KR2g0051_WYG_005-11a"/>
疏通往往造妙至他時持守恐不及焞伊川然之大觀<lb/>
中黨禍方興焞遂不欲仕而徳益成同門之士尊畏之<lb/>
伊川嘗喜晚得二子謂焞繹也又曰我死而不失其正<lb/>
者尹氏子也伊川沒焞聚徒洛中非弔喪問疾不出户<lb/>
靖康初种師道薦之召至京師不欲留賜號和靖處士<lb/>
遣歸呂好問胡安國等言焞學窮根本徳備中和請加<lb/>
識擢不報次年金人入洛焞闔門被害焞死復甦門人<lb/>
舁致山谷中以免劉豫僭偽位聘之不從以兵恐之乃<lb/>
<pb n="KR2g0051_WYG_005-11b"/>
自商州走蜀至閬得伊川易傳拜而受之止於涪涪伊<lb/>
川讀易處也闢三畏六有二齋居之涪人罕識其靣焞<lb/>
為人端正仁實不過於心不欺䦣室其於六經玩味以<lb/>
索之踐履以身之涵養以成之至於下學上達無贅無<lb/>
外所讀書耳順心得如誦已言天下知道者宗之紹興<lb/>
四年侍讀范沖舉焞自代授左宣教郎充崇正殿説書<lb/>
辭是時高宗渡江弛元祐學術之禁始召楊時寘從班<lb/>
胡安國居給舍范沖朱震在講席諸公薦焞甚力六年<lb/>
<pb n="KR2g0051_WYG_005-12a"/>
給焞行資遣漕臣奉詔迎之焞始就道至九江聞陳公<lb/>
輔攻毁程學上奏曰臣事頤垂二十年學之旣專自信<lb/>
甚篤使臣濫列經筵所敷繹不過聞於師者舍其所學<lb/>
是欺君父遂留不進有詔守臣津送至國門復辭上曰<lb/>
焞可謂恬退矣以祕書郎兼説書趣起之入見又辭上<lb/>
曰朕渴卿乆矣知卿之從伊川也當從卿講學不敢以<lb/>
有他乃就職八年遷少監未幾求去上曰焞老成人所<lb/>
學淵源足為矜式除直徽猷閣仍説書資善堂翊善朱<lb/>
<pb n="KR2g0051_WYG_005-12b"/>
震疾亟舉焞自代上以焞微瞶艱於教胄乃轉太常少<lb/>
卿仍説書頃之以疾在告除權禮部侍郎兼侍講時秦<lb/>
檜當國主和金使來焞疏諫曰前年徽宗皇帝寧徳皇<lb/>
后崩問遽來莫究不豫之狀天下之人痛心疾首禮曰<lb/>
父母之讐不共戴天兄弟之讐不反兵陛下信讐敵之<lb/>
譎詐覬其肯和以紓目前之急豈不共戴不反兵之義<lb/>
乎又書抵檜曰和議若成彼日益張我日益怠侵尋朘<lb/>
削天下有改革之憂且主上降志辱身有年矣未聞金<lb/>
<pb n="KR2g0051_WYG_005-13a"/>
人悔禍還二帝於沙漠繼以梓宮崩問不詳金人籠絡<lb/>
之計不言可見今之上䇿莫如自治自治之要内則進<lb/>
君子而退小人外則賞當功而罸當罪使主上孝弟通<lb/>
於神明道徳成於安疆勿以小智孑義而啚大功不勝<lb/>
幸甚疏及書皆不報於是固辭新命九年轉徽猷閣待<lb/>
制又辭且奏臣有五當去無一可留乞放歸田里先是<lb/>
檜見焞書疏不樂至是遂不復留以焞提舉江州太平<lb/>
觀十年請老轉一官致仕初伊川教人以敬為本焞請<lb/>
<pb n="KR2g0051_WYG_005-13b"/>
益伊川曰主一則是敬焞受教持守深純嘗問於伊川<lb/>
曰焞謂動静一理伊川使喻之適聞鐘聲曰譬如鐘未<lb/>
撞時聲固在也伊川喜比老猶手録聖賢治氣養心之<lb/>
要揭之壁間以自警十二年卒年七十二嘗言經以誦<lb/>
説而傳亦以講解而陋訓經而務新奇則無所不至矣<lb/>
有論語解及門人問荅傳於世<lb/>
　論曰聖門之聞一貫者賜以敏參以魯而賜終不及<lb/>
　參然則魯固勝乎易大畜曰剛健篤實輝光日新其<lb/>
<pb n="KR2g0051_WYG_005-14a"/>
　徳匪畜不崇匪實不畜魯之質近實故古之為學修<lb/>
　徳者尚之焞之篤守師法進禮退義所造雖未及曾<lb/>
　子要亦以魯得之張繹不幸早世使天假之年庶幾<lb/>
　與聞性道之要然而尹子淵確矣<lb/>
　　　張繹<lb/>
張繹字思叔河南壽安人家微賤年長未知讀書為人<lb/>
傭作一日見縣官出入傳呼道路頗羨慕之問人何以<lb/>
得如此曰讀書所致耳繹始發憤從人受學執勞苦之<lb/>
<pb n="KR2g0051_WYG_005-14b"/>
役遂能文入縣府學被薦而自悟科舉之學不足為也<lb/>
見僧道楷悦其道有祝髪從之之意時周行已官雒中<lb/>
謂之曰子它日程先生歸可從之學無為空祝髪也及<lb/>
伊川歸自涪陵繹始得見年已三十矣時從學者甚衆<lb/>
繹穎悟疏通伊川甚許可以族女妻之嘗曰吾晚得二<lb/>
士葢指繹與尹焞也繹讀孟子志士不忘在溝壑二句<lb/>
有自得處時請問或太高伊川不荅良乆曰累高必自<lb/>
下又言鄒浩以極諫得罪世疑其賣直也伊川曰君子<lb/>
<pb n="KR2g0051_WYG_005-15a"/>
之於人也當于有過中求無過不可于無過中求有過<lb/>
嘗詬詈僕夫伊川曰何不動心忍性繹慚謝初以文聞<lb/>
于鄉曲後作文字甚少伊川每云張繹樸茂其作座右<lb/>
銘曰凡語必忠信凡行必篤敬飲食必愼節字畫必楷<lb/>
正容貌必端莊衣冠必肅整步履必安詳居處必正靜<lb/>
作事必謀始出言必顧行常徳必固持然諾必重應見<lb/>
善如己出見惡如己病凡此十四者我皆未深省書此<lb/>
當座隅朝夕視為警其篤志自勵如此伊川沒未幾繹<lb/>
<pb n="KR2g0051_WYG_005-15b"/>
亦沒尹焞被召嘗曰思叔若在自當召用必能有為于<lb/>
世也<lb/>
　論曰繹初見傳呼者而羨慕是志在富貴也見禪門<lb/>
　而願從是未能不惑于異學也乃一見伊川之後窮<lb/>
　理造微遂為程門高弟考其生平得力在孟子志士<lb/>
　不忘之語感而發奮則立志之功大矣<lb/>
　　　馬伸<lb/>
馬伸字時中東平人也自弱冠登第不樂馳騖以階進<lb/>
<pb n="KR2g0051_WYG_005-16a"/>
晦跡州縣人無知者崇寕初元祐學有禁伊川為奸人<lb/>
所攻朝廷下河南府盡逐學徒伸方自吏部求為西京<lb/>
司法曹事至則因張繹以求見初以非其時恐貽累辭<lb/>
之伸執贄凡十反愈恭欲先棄官而來且曰使伸得聞<lb/>
道雖死無憾自爾出入凡三年公暇雖風雨必日一造<lb/>
焉同僚相忌至以飛語中傷之不顧也靖康初樞密孫<lb/>
傅以卓行薦于朝召至中丞秦檜素高其節即迎辟為<lb/>
監察御史令人取其狀伸曰中丞取臺官但問堪不堪<lb/>
<pb n="KR2g0051_WYG_005-16b"/>
無問願不願靖康之變金人立張邦昌為帝敵去滋乆<lb/>
邦昌恬無退避意時人皆意邦昌實預邪謀畏禍無敢<lb/>
言者伸首具書請邦昌迎元帥康王書成率同院簽與<lb/>
俱往相顧無一首肯伸遂以書自抵銀臺司進之吏視<lb/>
書不稱臣辭不受伸投袂叱曰逆類吾今日不愛一死<lb/>
正為此耳出即以繳申尚書省邦昌見書氣沮恐敗誅<lb/>
乃議迎隆祐皇后為垂簾計高宗即位伸屢拜章以城<lb/>
陷不能救主遷不能死請從竄削帝知其忠且有功于<lb/>
<pb n="KR2g0051_WYG_005-17a"/>
國遂擢為殿中侍御史荆湖廣南撫諭以誅邦昌及其<lb/>
黨王時雍還臺言執政黄潛善汪伯彦不法十七事不<lb/>
報復上章以臣言可采即乞施行非是臣合坐誣罔大<lb/>
臣之罪移病待命旬日貶濮州監酒税時用事者恚甚<lb/>
以濮迫金境必欲寘之死地伸襆被就道無憂懼色卒<lb/>
陷于死紹興初追贈諫議大夫居常晨興必整衣㓂端<lb/>
坐讀中庸一過然後出視事自言曰吾志在行道使吾<lb/>
以富貴為心則為富貴所累使吾以妻子為念則為妻<lb/>
<pb n="KR2g0051_WYG_005-17b"/>
子所累又曰志士不忘在溝壑勇士不忘喪其元今日<lb/>
何時溝壑乃吾死所也故其臨事每奮不顧身云<lb/>
　論曰伸之受學程門乃在崇寧禁學之後執贄十反<lb/>
　禀學三年非其志素定中大有得者能之乎及為御<lb/>
　史以正論怵邦昌而宗室返正劾汪黄不法十七事<lb/>
　而公論以伸惜其竟以此而獲禍也夫南渡以後宋<lb/>
　室轉移之機全在汪黄之斥與用使汪黄果斥則内<lb/>
　相李綱外任宗澤宋之興也決焉伸以朝聞夕死而<lb/>
<pb n="KR2g0051_WYG_005-18a"/>
　無恨道義所發抗節輸忠陷九死而不悔所由與孔<lb/>
　光張禹異矣<lb/>
　　　胡安國<lb/>
胡安國字康侯崇安人始遊太學同舍靳裁之得程氏<lb/>
學安國從之講論旣又與楊時游酢謝良佐諸賢遊以<lb/>
故聞伊洛之正紹聖四年成進士試䇿第一宰臣降其<lb/>
等是時章惇柄政發䇿欲崇熙豐而安國所對無詆元<lb/>
祐語故黜及哲宗諦聼稱善乃親擢第三調常州判官<lb/>
<pb n="KR2g0051_WYG_005-18b"/>
改江寧推官未赴荆門帥奏為荆門教授遷太學録丐<lb/>
外除提舉湖北學事改湖南所至訪求人材咨詢利病<lb/>
刺舉必由公論會舉遺逸安國以王繪鄧璋應詔或言<lb/>
二人范純仁客而鄒浩所請託也蔡京故惡安國異已<lb/>
不為用聞之大喜遂命湖南北提刑置獄推治卒無驗<lb/>
而安國竟坐除名安國之使湖北楊時方為府教授謝<lb/>
良佐為應城宰安國於此二人者質疑訪道禮之甚恭<lb/>
每二人來謁辭去安國必端笏正立目送之及罷官楊<lb/>
<pb n="KR2g0051_WYG_005-19a"/>
時為具朝饌蔬炙蕭然引觴徐酌清坐講論不知日之<lb/>
旣暮頃之臺臣為直前事復其官政和元年除提舉成<lb/>
都學事以親老辭丁内艱闋召至京以疾丐歸宣和元<lb/>
年除提舉江東學事未受命而父卒終喪愴然謂子弟<lb/>
曰今雖有禄萬鍾将何以為遂稱疾掛冠築室塋旁勤<lb/>
耕取給泊如也宣和末除屯田郎靖康元年除太常少<lb/>
卿起居郎皆不就有㫖趣至京以疾在告一日召見奏<lb/>
曰明君以務學為急聖學以正心為要願擢名儒明於<lb/>
<pb n="KR2g0051_WYG_005-19b"/>
治平之本者虛懐訪問又言紀綱尚紊風俗益衰大臣<lb/>
爭競而朋黨生百執窺覦而浸潤作用人失當而名器<lb/>
愈輕出令數更而士民不信若不掃除更張大勢一傾<lb/>
不可復正上納之中丞許翰登對上問識安國否翰曰<lb/>
自蔡京得政士大夫超然逺跡不為所汙者惟安國一<lb/>
人上為之歎息除中書舍人賜三品服時耿南仲倚攀<lb/>
附恩方用事聞安國語惡之讒於上不聼則諷臺諫論<lb/>
之疏又不下於是安國始就職中書侍郎何栗議分天<lb/>
<pb n="KR2g0051_WYG_005-20a"/>
下為四道各置都總管以衞王室捍强敵安國以為内<lb/>
外之勢適平則安偏重則危今州郡太輕固宜通變然<lb/>
遽以數百州分為四道則權復太重萬一抗衡䟦扈號<lb/>
召不至何以待之是時栗方得上心又於安國有推挽<lb/>
之力見異議駭曰人言山林之士不可用信然然猶分<lb/>
四道如初䇿惟稍割其旁縣而已是冬金人大入北道<lb/>
趙野遁去為盜所殺及圍京師西道王襄擁衆不救卒<lb/>
敗國如安國言李綱之罷劉珏行詞謂綱勇於報國馮<lb/>
<pb n="KR2g0051_WYG_005-20b"/>
澥劾之珏坐貶安國封還詞頭且言陛下欲復祖宗善<lb/>
政而澥言祖宗未必全是熙寧未必全非隂崇王氏之<lb/>
學再挾紹述之議於是南仲大怒栗從而擠之安國遂<lb/>
出知通州安國在省甫一月多在告每出必有所論列<lb/>
或勸以事小姑置之安國曰事莫不起於細微今以小<lb/>
事不必言至大事又不敢言是無時可言也安國旣去<lb/>
逾旬金人薄都城上亟召還不及時從子寅在圍城中<lb/>
或以為言安國愀然曰主上至此人臣効忠無路敢念<lb/>
<pb n="KR2g0051_WYG_005-21a"/>
子乎高宗即位召為給事中為黄潛善所沮罷去建炎<lb/>
三年張浚言安國可大用再除給事中安國将行先移<lb/>
書宰相曰朝廷欲理兵以強國而官吏不知恤民以養<lb/>
兵是欲稼之長而涸其水欲木之茂而去其根也行次<lb/>
池州聞上走呉越引疾還紹興元年除中書舍人兼侍<lb/>
講再辭不許入見獻時政論二十一篇復除給事中上<lb/>
知安國深於春秋出左氏傳命㸃正音讀安國言春秋<lb/>
經世大典陛下必欲削平僭叛使亂賊不得作莫若儲<lb/>
<pb n="KR2g0051_WYG_005-21b"/>
心聖經左氏繁碎不宜虚費光隂上稱善除兼侍讀專<lb/>
以春秋進講初秦檜為密州教授游酢過密奇其才嘗<lb/>
以語安國及京城破金人欲立張邦昌檜獨抗議安國<lb/>
聞益義之後檜歸與聞國政安國與之善是時呂頤浩<lb/>
自都督江上還欲傾檜未知所出或曰目為朋黨可矣<lb/>
黨魁在鎖闥當先去之適朝議以朱勝非代頤浩為都<lb/>
督安國以為不可乃改勝非侍讀安國又言朝廷以勝<lb/>
非處苗劉之變為能調䕶聖躬昔公羊氏以祭仲廢君<lb/>
<pb n="KR2g0051_WYG_005-22a"/>
為行權先儒力排其説葢權宜廢置非所施於君父臣<lb/>
以春秋入侍不能與為列遂臥不出頤浩從而排之安<lb/>
國遂落職是夕彗出東南檜三上章乞留安國不報諫<lb/>
官江躋等亦以為言頤浩盡去躋等二十餘人以應天<lb/>
變而檜亦解印去臺省一空安國天資傑出恬靜簡黙<lb/>
見善必為為必要其成知惡必去去必絶其根辭受取<lb/>
舍必度於義燕閒獨處未嘗釋卷每晨昏子弟定省必<lb/>
問所業與意合則曰士當志於聖人勿臨深以為高或<lb/>
<pb n="KR2g0051_WYG_005-22b"/>
怠慢必蹙額曰流光可惜毋為小人之歸旣去國乃渡<lb/>
南江休于衡嶽買地結廬為終焉計平居食無兼味而<lb/>
奉先必豐家雖困不以告人嘗誡子弟曰對人言貧意<lb/>
将何求有來學者隨資性而接之大抵以立志為先忠<lb/>
信為本每曰君子愛人不以姑息故未嘗以詞色假借<lb/>
於人四年春秋傳成自王安石詆春秋為斷爛朝報廢<lb/>
不列於學宮崇寧間防禁益甚安國謂六籍惟此篇出<lb/>
自聖手乃厲學湛思採拾辨正凖之以語孟衡之以五<lb/>
<pb n="KR2g0051_WYG_005-23a"/>
經證之以歴代之史研玩沈酣者三十年及得伊川所<lb/>
作傳其間精義若合符節者十餘事益用自信至是書<lb/>
就歎曰此傳心要典也蓋於克已修徳之方尊君父討<lb/>
亂賊存天理正人心之術未嘗不屢書而致詳焉書奏<lb/>
御上嘉之五年除知永州辭有頃除兼侍讀未行聞陳<lb/>
公輔乞禁程頤學上奏曰孔孟之道不傳久矣自頤兄<lb/>
弟始發明之今使學者師孔孟而禁不得從頤學是入<lb/>
室而不由户也自嘉祐來邵雍張載程顥及頤皆以道<lb/>
<pb n="KR2g0051_WYG_005-23b"/>
徳名世値王安石蔡京等曲加排抑其道不行望下禮<lb/>
官議加封爵載在祀典仍裒其遺書校正頒行使邪説<lb/>
者不得作奏入公輔等交章論之復除知永州辭乆之<lb/>
上念訓經納諫之忠進寳文閣直學士八年卒年八十<lb/>
五諡文定安國性本剛急比老風度凝逺氣貌雍穆即<lb/>
在疾病必飭於禮每慕諸葛亮韓琦之為人遭中原淪<lb/>
沒遺黎塗炭常若痛切於其身雖數以罪去其愛君憂<lb/>
國之心逺而彌篤聞有君命即通夕不寐思所以告君<lb/>
<pb n="KR2g0051_WYG_005-24a"/>
者入仕四十年實歴不及六載朱震被召問出處之宜<lb/>
安國曰講學論政則當諏究至於行已大致去就語黙<lb/>
之幾如人飲食饑飽寒溫必自斟酌不可決於人亦非<lb/>
人所決也故渡江以來儒者出處合義必以尹焞及安<lb/>
國為稱首侯仲良言稱二程他無所許可及見安國歎<lb/>
曰始吾以視不義富貴眞如浮雲者二程先生而已不<lb/>
意復有斯人也謝良佐亦語人曰康侯如大冬嚴雪百<lb/>
草萎死而松柏蒼然獨秀所著尚有通鑑舉要補遺及<lb/>
<pb n="KR2g0051_WYG_005-24b"/>
文集行於世<lb/>
　論曰仲尼作春秋於人心𡨕昧之時二程紹統緒於<lb/>
　正學滅息之後皆斯道絶續之大機也王安石自負<lb/>
　為名世臯夔而不知二程欲行周禮而反廢春秋宜<lb/>
　其兆亂當時貽詬後代安國獨嘅然味人之所不味<lb/>
　表章春秋上資啓沃又能抗正議為二程扶衞其功<lb/>
　甚偉昔夫子稱剛毅近仁若安國近之矣<lb/>
　　　羅從彦<lb/>
<pb n="KR2g0051_WYG_005-25a"/>
羅從彦字仲素先世自豫章徙劒浦從彦自㓜即不為<lb/>
言語文字之學及長嚴毅淸苦刻志求道聞楊時得程<lb/>
氏之傳慨然慕之及時令蕭山徙步往從焉初見三日<lb/>
驚汗浹背曰不至是幾枉此生時亦喜謂可與言道於<lb/>
是日益親他弟子無及從彦者嘗講易至某爻時曰伊<lb/>
川説甚善從彦即鬻田走洛見伊川問之歸復事時時<lb/>
告之曰讀書之法以身體之以心驗之從容黙會於幽<lb/>
閑靜一之中超然自得於書言象意之表又曰學而不<lb/>
<pb n="KR2g0051_WYG_005-25b"/>
聞道猶不學也從彦受命益自力凡事時二十餘載時<lb/>
壻陳淵每造從彦必竟日乃返謂人曰自交仲素日聞<lb/>
所未聞奥學清節南州冠冕也旣而築室山中絶意仕<lb/>
進終日端坐充然自得朱松李侗盡執弟子禮從之游<lb/>
嘗採祖宗故事為遵堯録靖康中将獻闕下會國難不<lb/>
果從彦之論治曰祖宗法度不可廢徳澤不可恃廢法<lb/>
度則變亂之事起恃徳澤則驕佚之心生又曰君子在<lb/>
朝則治小人在朝則亂葢君子常有亂世之言使人主<lb/>
<pb n="KR2g0051_WYG_005-26a"/>
多憂憂則善心生故治小人常有治世之言使人主多<lb/>
樂樂則怠心生故亂又曰天下之亂不起四方而起朝<lb/>
廷譬人傷氣則寒暑易侵木傷心則風雨易折其論士<lb/>
行曰周孔之心使人明道道茍明則周孔之心深自得<lb/>
之三代人材得周孔之心而明道故視死生去就如寒<lb/>
暑晝夜之移而行忠義也易漢唐以後失周孔之心不<lb/>
能明道故視死生去就如萬鈞九鼎之重而行忠義也<lb/>
難又曰士之立朝以忠厚正直為本正直則朝無過失<lb/>
<pb n="KR2g0051_WYG_005-26b"/>
忠厚則人無怨嗟一於正直而不忠厚則漸入於刻一<lb/>
於忠厚而不正直則流入於懦其議論淳正類此朱子<lb/>
稱自龜山倡道東南游其門者至衆潛思力行任重詣<lb/>
極如仲素一人而已晚就特科授博羅主簿年六十四<lb/>
卒於官學者稱豫章先生淳祐問諡文質<lb/>
　論曰從彦之為河洛正傳朱子之論定矣今觀其推<lb/>
　言治忽之故何其明以達也當靖康時廢法度而恃<lb/>
　徳澤退君子而進小人朝廷不正而邉陲是亟及都<lb/>
<pb n="KR2g0051_WYG_005-27a"/>
　城陷殉義者僅李若水一人耳推厥亂兆則由元祐<lb/>
　之與熙豐彼此相激而不存忠厚之意也從彦所言<lb/>
　炳若龜鑑庶幾天民先覺之亞乃竟不為世用即其<lb/>
　書亦不及以聞於朝惜哉<lb/>
　　　李郁<lb/>
李郁字光祖光澤人元祐黨人深之子以深命為叔父<lb/>
庭後㓜不好弄坐立必莊從舅陳瑩中學踰冠謁楊時<lb/>
於餘杭而請業焉時奇之謂曰學者當知古人之學何<lb/>
<pb n="KR2g0051_WYG_005-27b"/>
所用心學之将以何用若言孔門求仁則何為而謂之<lb/>
仁若言仁人心也則何者而謂之人心郁受言退求其<lb/>
説以進愈投而愈不合乃取論孟讀之早夜不懈龜山<lb/>
深許之因妻以女蓋十有八年然後渙然有得嘗曰治<lb/>
經讀之又讀於無味處益致思焉以至羣疑並興寢食<lb/>
不置乃當驟進耳郁涵養有方平居無懈容誨人無勌<lb/>
色於世務人情官政文法以及行陣農圃之事靡不究<lb/>
知紹興中以遺逸召對高宗改容傾聼補迪功郎除勅<lb/>
<pb n="KR2g0051_WYG_005-28a"/>
令所刪定官以憂去服闋値秦檜用事遂築室於邑西<lb/>
山闔户讀書家計屢空曠然不為意乆之辟福建帥府<lb/>
機宜文字日訪民間利病以告其長興除之後帥欲毁<lb/>
民居為列肆爭未能得遂辭去帥慙謝留之卒於官年<lb/>
六十五所著有易傳論孟遺稾學者稱西山先生朱子<lb/>
為表其墓云<lb/>
　論曰晉杜預有言優而游之使自求之厭而飫之使<lb/>
　自得之朱子最善其言葢讀書之方莫過於是也觀<lb/>
<pb n="KR2g0051_WYG_005-28b"/>
　郁之所肆力其於甘苦生熟之候用功亦已勤矣俗<lb/>
　儒渉獵不耐心於溫故無居安樂玩之休而欲沛然<lb/>
　於行也豈可得乎<lb/>
　　　劉勉之<lb/>
劉勉之字致中崇安人自㓜强學日誦數千言為文滂<lb/>
沛凌厲比長婦家富而無子謀歸貲於女勉之謝不受<lb/>
為擇其宗屬之賢者畀之使奉先祀以鄉舉詣太學時<lb/>
元祐之禁方嚴有挾其書者師生連坐罪至流竄勉之<lb/>
<pb n="KR2g0051_WYG_005-29a"/>
獨陰訪伊洛之書藏之夜深乃發篋燃膏黙誦涪陵譙<lb/>
定嘗從二程遊邃於易至京師勉之即往叩盡得其學<lb/>
本末遂揖諸生去道謁劉敞楊時皆從請業敞尤奇之<lb/>
與語無所不傾盡勉之受其言歸結廬於建陽之蕭屯<lb/>
讀書力穡無求於世平居嚴敬自持而接物恂恂色笑<lb/>
可親臨事財處不動聲氣學子造門隨其材品示以聖<lb/>
賢教學門户終日娓娓無倦色當世賢士大夫咸高仰<lb/>
之與朱松胡憲劉子翬尤相友善中書舍人呂居仁等<lb/>
<pb n="KR2g0051_WYG_005-29b"/>
薦之詔詣闕旣至秦檜方主和議惡山林之士不顧利<lb/>
害輒盡言慮有所梗乃不使見天子第令試䇿後省勉<lb/>
之知道不行即日謝歸杜門十餘載朱松病革時屬以<lb/>
後事勉之為經理其家教愛朱子如己子以女妻之紹<lb/>
興十九年卒年五十九所居有白水學者稱白水先生<lb/>
　論曰朱子從遊三賢及訪李侗而學乃大成侗於龜<lb/>
　山為再傳勉之身及見之而所造於侗顧若微有軒<lb/>
　輊何歟勉之平生僅一詣闕未嘗出仕其淡泊寧静<lb/>
<pb n="KR2g0051_WYG_005-30a"/>
　之概蓋君子之所養可知矣<lb/>
　　　劉子翬<lb/>
劉子翬字彦冲忠顯公韐之仲子也未冠遊太學以父<lb/>
任授承務郎辟眞定府幕僚韐死靖康之難子翬痛憤<lb/>
哀毁致羸疾廬墓三年服除通判興化軍寇楊就犯境<lb/>
與郡将畫計備禦就不敢犯以疾丐祠歸自號病翁獨<lb/>
居一室危坐或竟日夜嗒然無一言至聞人有片言之<lb/>
善則從容咨扣必竭兩端後生來問學則隨其器識告<lb/>
<pb n="KR2g0051_WYG_005-30b"/>
語成就無倦色妻死不再娶事繼母呂氏及兄子羽盡<lb/>
孝友間日輒一走忠顯墓下瞻望嗚咽或累日而後反<lb/>
子羽之子珙開爽嗜學子翬教之卒有立籍溪胡憲白<lb/>
水劉勉之與子翬交至相得也每見講學外無一雜言<lb/>
朱子父松将沒囑朱子於此三人朱子見子翬子翬告<lb/>
之曰吾於易得入道之門所謂不逺復者吾之三字符<lb/>
也初子翬喜佛學旣而讀易渙然有得以為學易當自<lb/>
復始嘗闢二齋以復名其東齋又為之銘以見志至是<lb/>
<pb n="KR2g0051_WYG_005-31a"/>
以告朱子焉嘗作聖傳論有曰樂善如貪契理如函聞<lb/>
非如獲利捨過如遺蛻彼以日就月将為初學以眞積<lb/>
力乆為鈍才是自誣也一日微疾即謁家廟别母氏以<lb/>
書訣親朋付珙家事自指所葬處中外孤遺人人為計<lb/>
乆逺已乃與學徒論修身求道之要作訓誡數百言二<lb/>
日而卒年四十七世居屛山學者稱屛山先生<lb/>
　論曰劉勉之胡憲皆受易於譙定獨子翬於易以自<lb/>
　得聞昔之善學聖人者莫如顔子而翼傳以復之初<lb/>
<pb n="KR2g0051_WYG_005-31b"/>
　爻當之則子翬之三字符固即顔子之學也子翬旣<lb/>
　字朱子而為之説曰凜乎惴惴惟顔曾是畏葢其志<lb/>
　高其見卓矣<lb/>
　　　胡憲<lb/>
胡憲字原仲崇安人少學於從父安國以鄉貢入太學<lb/>
時方禁伊洛之學憲獨與劉勉之隂誦竊講已又學易<lb/>
於涪陵譙定定謂曰心為物漬則不能有見惟學乃可<lb/>
明耳憲喟然曰所謂學者非克已工夫耶自是一意下<lb/>
<pb n="KR2g0051_WYG_005-32a"/>
學不求人知一旦揖諸生歸力田以養親非其道義一<lb/>
毫不取從遊者日衆近臣林彦質等薦之被召以母老<lb/>
辭彦質入西府又言之輒召授左迪功郎差建州教授<lb/>
日進諸生訓以為己之學諸生始而笑繼而疑旣而視<lb/>
其所以修身事親接人無不一如其所言遂乃悦服復<lb/>
延篤行程元廉節龔何俾參學政學者大化秩滿復留<lb/>
者再蓋七年不徙官以母老求監南嶽以歸乆之起為<lb/>
福建安撫司屬與帥不合復請祠去會秦檜用事泊然<lb/>
<pb n="KR2g0051_WYG_005-32b"/>
無當世念者二十年檜死乃以大理司直召未行改祕<lb/>
書省正字憲每論事極意顯言至於慷慨灑涕未幾金<lb/>
人治汴宮室憲輒言金人必敗盟請亟用張浚劉錡時<lb/>
二人傷於積毁未有敢頌言用之者憲疏入即求去上<lb/>
感其言以為左宣教郎主管崇道觀卒召浚錡以退金<lb/>
師憲性恬淡培養深固平居危坐植立時然後言望之<lb/>
枵然若槁木之枝即之溫然雖倉卒無疾言遽色人或<lb/>
犯之未嘗與較讀書不務自為訓説所纂論語會義行<lb/>
<pb n="KR2g0051_WYG_005-33a"/>
於世三十二年卒年七十七初朱子奉父命稟學於三<lb/>
君子獨從憲為最乆而呂祖謙林之奇魏掞之等皆憲<lb/>
門人也世稱為籍溪先生<lb/>
　論曰憲始喟然於克己其旣訓人以為己克己者所<lb/>
　以為己也無為己之志則克之不勇無克己之功則<lb/>
　為之不實基之以子思尚絅之心繼之以顔子請事<lb/>
　之力終之以孟子篤實輝光之盛是魯鄒之學的也<lb/>
　　　李侗<lb/>
<pb n="KR2g0051_WYG_005-33b"/>
李侗字愿中延平人年二十四棄舉子業以書謁羅從<lb/>
彦從彦實得程楊之傳然清介絶俗人鮮知者見侗受<lb/>
業頗非笑侗若不聞從之累年受春秋中庸語孟之説<lb/>
從彦好靜坐侗退亦靜坐從彦令静中看喜怒哀樂未<lb/>
發前氣象而求所謂中者乆之於天下之理該攝洞貫<lb/>
各有條序從彦少然可亟稱許焉侗為人勁特豪邁至<lb/>
充養完粹無復圭角色溫言厲神定氣和自然之中若<lb/>
有成法其事親孝仲兄性多忤獨能得其懽閨門肅穆<lb/>
<pb n="KR2g0051_WYG_005-34a"/>
若無人聲而衆事自理平居恂恂若無可否而遇事一<lb/>
斷以義截然不可犯生産素薄然親隣或貧不能婚嫁<lb/>
輒節衣食振助之與鄉人處長者事之盡禮少者賤者<lb/>
遇之以道言笑終日油油如也荅問後學隨深淺施教<lb/>
而必自反身自得始故其言曰學問不在多言但黙坐<lb/>
澄心體認天理雖一毫私意之發亦退聼矣又曰讀書<lb/>
者知其所言莫非吾事而即吾身以求之則凡聖賢所<lb/>
至皆可勉而進矣若直求之文字以資誦説其不為玩<lb/>
<pb n="KR2g0051_WYG_005-34b"/>
物喪志者幾希又曰講學切要淵潛縝密然後氣味深<lb/>
長蹊徑不差嘗誦黄庭堅稱濓溪所謂胷中灑落如光<lb/>
風霽月者以為常存此意庶幾遇事廓然其指示深切<lb/>
類此侗旣閒居若無意當世而憂時論事感激動人語<lb/>
治道必以明天理正人心崇節義厲亷恥為先本末備<lb/>
具可舉而行朱子父松與侗同事從彦雅重侗鄧迪謂<lb/>
松曰愿中如冰壺秋月瑩徹無瑕松以為知言後朱子<lb/>
師侗每去復來所聞必益超絶上進不已乃如此經術<lb/>
<pb n="KR2g0051_WYG_005-35a"/>
通明而未嘗著書其論春秋曰春秋一事各是發明一<lb/>
例如觀山水徙歩而形勢不同每舉中庸未發之中謂<lb/>
必體此於身實見是理若顔子之歎卓爾然後擴充而<lb/>
往無所不通所居在水竹間謝絶世故餘四十年食飲<lb/>
或不繼怡然自適晚二子友直信甫皆成進士試吏旁<lb/>
郡更相迎養隆興元年十月閩帥汪應辰以書幣聘往<lb/>
見之至之日疾作遂卒年七十一諡文靖學者稱延平<lb/>
先生所傳有朱子所記延平問荅行於世<lb/>
<pb n="KR2g0051_WYG_005-35b"/>
　論曰主静之㫖標自濂溪非偏於靜也定之以中正<lb/>
　仁義則動静該備矣然必以靜者為主是本原之學<lb/>
　也中庸所謂未發偏言之與已發對而專言之則天<lb/>
　下之大本也故曰主也主於靜以行乎動則義與正<lb/>
　固静而仁與中亦不害其為靜也故曰定也羅李之<lb/>
　學深會乎此用能大本卓然獨得程氏之宗紫陽紹<lb/>
　緒其傳益彰然羅猶有絶俗之嫌李乃無復圭角豈<lb/>
　天稟異哉抑亦所養使然耳<lb/>
<pb n="KR2g0051_WYG_005-36a"/>
　　　胡寅<lb/>
胡寅字明仲安國弟淳之子也少桀黠難制淳閉之閣<lb/>
閣中有雜木寅盡刻為人形安國曰是宜有以移其心<lb/>
乃置書數千卷其上歳餘寅誦閲盡遍稍長從侯師聖<lb/>
游宣和三年成進士除校書郎於是楊時為祭酒寅復<lb/>
禀學焉頃之遷司門員外郎金人入京師議立異姓寅<lb/>
與張浚趙鼎逃太學中不書狀寅之初擢第也張邦昌<lb/>
欲妻以女寅固却之至是邦昌偽立寅遂棄官歸高宗<lb/>
<pb n="KR2g0051_WYG_005-36b"/>
駐金陵張浚薦為駕部郎擢起居郎金人南牧詔議移<lb/>
蹕寅上書有曰自古中興之主克復舊物莫不本於憤<lb/>
恥恨怒不能報怨終不茍已今陛下旣不為迎二聖之<lb/>
䇿又不為守中原之謀若不更轍則永負孝弟之愆常<lb/>
有父兄之責人心一去雖欲羈栖山海恐非自全之計<lb/>
也呂頤浩惡其切直除主管江州太平觀未幾復應詔<lb/>
上十事曰修政事備邊陲治軍旅用人材除盜賊信賞<lb/>
罸理財用核名實屛諛佞去奸慝不報命知永州復召<lb/>
<pb n="KR2g0051_WYG_005-37a"/>
為起居郎遷中書舍人賜三品服又遷給事中時議遣<lb/>
使講和寅納疏切諫上深然之加奬諭焉使定不行矣<lb/>
適張浚自江上還以遣使乃兵家機權竟遣之寅復言<lb/>
今日大計惟宜明復讐之義用賢修徳息兵訓民以圖<lb/>
北向倘或未可則堅守待時若二三其徳必不能有所<lb/>
立寅旣與浚異遂乞便郡就養除知邵州辭改嚴州尋<lb/>
改永州徽宗訃至朝議欲用故事以日易月寅言禮讐<lb/>
不復則服不除願服喪三年衣墨臨戎以化天下俄除<lb/>
<pb n="KR2g0051_WYG_005-37b"/>
禮部侍郎兼侍講直學士院丁父艱去初秦檜與安國<lb/>
有舊及檜當國倡和作威福寅惡之與之絶檜怒乃除<lb/>
寅徽猷閣直學士奉祠致仕檜憾未已復坐與李光書<lb/>
譏訕落職責授果州團練副使新州安置聞命即日就<lb/>
道於謫所著讀史管見數十萬言及檜死始聼自便復<lb/>
其官紹興二十一年卒年五十九諡文忠所著尚有論<lb/>
語詳説崇正辨及斐然集三十卷學者稱致堂先生<lb/>
　論曰張浚負一時望為國重輕然劾李綱沮岳飛其<lb/>
<pb n="KR2g0051_WYG_005-38a"/>
　僨事也大矣吾尤惜胡寅一疏幾定國是而卒撓於<lb/>
　浚也至檜當國又能以公義割私交失所不自悔易<lb/>
　名曰忠豈虚哉<lb/>
　　　胡宏<lb/>
胡宏字仁仲安國之子也始事楊時侯仲良而卒傳其<lb/>
父業優游衡山下餘二十年玩心神明不舍晝夜四方<lb/>
從學者甚衆張栻實師事之紹興間上書論復讐大義<lb/>
累數千言至曰二帝逺適窮荒辛苦墊隘其願陛下加<lb/>
<pb n="KR2g0051_WYG_005-38b"/>
兵敵國心目睽睽庶幾一得生還而陛下反欲以天子<lb/>
之尊北靣讐敵是祖宗之靈終天暴露無與復存也父<lb/>
兄之身終天困辱而求歸之望絶也中原士民沒身塗<lb/>
炭無所赴愬也陛下念亦及此乎是後上益偷安羣臣<lb/>
承旨爭為彌文國子司業髙閌請幸太學宏移書切責<lb/>
之聞者歎服初秦檜與安國有舊旣當國欲用宏及宏<lb/>
弟寧怪二人不通問貽兄寅書諷之寧乃予書但叙契<lb/>
好而宏書詞氣尤厲或過之宏曰恐其見召耳寧果被<lb/>
<pb n="KR2g0051_WYG_005-39a"/>
召試館職除敕令所刪定官而卒不召宏及秦熺知樞<lb/>
密院事檜問寧曰熺近除外議云何寧曰外議以為相<lb/>
公必不為蔡京之所為也遷太常丞祠部郎官旣而寅<lb/>
與檜忤寧亦出為夔州參議及檜死侍臣交薦宏朝命<lb/>
下而宏已病竟不克造朝而卒所著知言有曰性立天<lb/>
下之有情效天下之動心妙性情之徳又曰立志以端<lb/>
其本居敬以持其志志立於萬物之表敬行於事物之<lb/>
内而後義可精張栻稱其言約義精實道學之樞要制<lb/>
<pb n="KR2g0051_WYG_005-39b"/>
治之蓍龜尚有詩文五卷皇王大記八十卷學者稱五<lb/>
峯先生<lb/>
　論曰自安國以春秋專家諸子皆潛心勵學負志節<lb/>
　恢廓深逺建崇論宏議以消庸靡之習是有得於春<lb/>
　秋之旨者也宏在諸子中偉抱卓識自許尤為不偶<lb/>
　較其學術亦最優也<lb/>
　<lb/>
　史傳三編卷五<lb/>
</p>
<p>
</p>
  </div>
<div>
<head>史傳三編卷六</head> <lb/>
    <p>
<pb n="KR2g0051_WYG_006-1a"/>
欽定四庫全書<lb/>
　史傳三編卷六<lb/>
　　　　　　　　　　　　　大學士朱軾撰<lb/>
　名儒傳六<lb/>
　　宋<lb/>
　　　朱子<lb/>
朱子名熹字元晦後改仲晦世婺源人居紫陽山下父<lb/>
松尉尤溪以建炎四年九月十五日午時生朱子於溪<lb/>
<pb n="KR2g0051_WYG_006-1b"/>
南寓舍松旣遊宦入閩晚居建州故朱子為建人少時<lb/>
松指天示之問曰天之上何物松異之從羣兒戲獨端<lb/>
坐以指畫沙視之八卦也始授孝經一閱題其上曰不<lb/>
若是非人也年十四松以不主和議忤秦檜歸病革囑<lb/>
曰籍溪胡原仲白水劉致中屏山劉彦沖三人者吾友<lb/>
也學有淵源吾卽死汝往事之朱子旣孤依父友劉子<lb/>
羽僑於崇安遂禀學於三君子白水妻之以女十八貢<lb/>
於鄉十九成進士紹興二十一年以佐廸功郎主同安<lb/>
<pb n="KR2g0051_WYG_006-2a"/>
簿二十三年之任始徒步謁李侗於延平初楊時倡道<lb/>
東南實傳羅従彦以及於侗故朱子師之至同安職兼<lb/>
學事乃選秀民為講說士尊其教二十七年四考罷歸<lb/>
請祠明年復謁侗由是往來從之者累年精思實體所<lb/>
造益深明年召赴闕不至孝宗即位應詔上封事首言<lb/>
記誦詞藻非所以探淵源而出治道虚無寂滅非所以<lb/>
貫本末而立大中帝王之學必先格物致知以極事物<lb/>
之變自然意誠心正而可以應天下之務次言修攘之<lb/>
<pb n="KR2g0051_WYG_006-2b"/>
計不時定者講和之説誤之也願閉闗絶約任賢使能<lb/>
立紀綱厲風俗數年之後視吾力之强弱觀彼釁之淺<lb/>
深徐起而圗之三言斯民休戚係守令賢否監司者守<lb/>
令之綱朝廷者監司之本今之監司無非宰相臺諌之<lb/>
親舊顧陛下無從知之耳明年召對辭不許遂入見復<lb/>
陳三剳大抵不出封事之意而加剴切焉是時上頗留<lb/>
意老釋而宰相湯思退申和議近習曾覿龍大淵招權<lb/>
故朱子以為言思退聞之不悦授武學博士待次乾道<lb/>
<pb n="KR2g0051_WYG_006-3a"/>
元年促就職值洪适相復主和不合丐祠去三年除樞<lb/>
宻院編修待次明年崇安大饑民奪食幾挺變朱子乃<lb/>
假官粟六百石貸之人賴以濟其後歳一斂散貸者出<lb/>
息什二小歉弛半息甚則盡蠲之行之十有四年贏益<lb/>
多遂歸元粟於官而用所贏為貸資每石止收耗粟三<lb/>
升不復取息以故數十年邑無饑饉患所謂社倉者也<lb/>
五年三促就職會魏掞之以論曾覿去力辭尋丁内艱<lb/>
自始死至祥禫皆酌古制行之用成喪祭禮因推之冠<lb/>
<pb n="KR2g0051_WYG_006-3b"/>
昏作家禮六年復召以未終喪辭七年復召以禄不逮<lb/>
飬辭九年上嘉其廉退改宣教郎主祠四辭逾年始拜<lb/>
命淳熙二年除秘書郎再辭五年差知南康軍四辭逾<lb/>
年始拜命朱子歸自同安家居㡬二十年涵養充積理<lb/>
明義精既至郡懇惻愛民興利除弊惟恐不及會旱講<lb/>
求荒政以請於朝言無不盡或三四上得請乃已嚴隣<lb/>
路遏糴之禁閱境内蓄積之實通啇勸分全活至衆郡<lb/>
濱大江舟艤岸遇颶多沈溺乃募饑民築隄䕶之民得<lb/>
<pb n="KR2g0051_WYG_006-4a"/>
濟饑而舟患亦息視民如傷至奸豪撓法懲之不少貸<lb/>
數詣學引士子講論已乃建周子祠以二程配又復白<lb/>
鹿書院每休沐輒一至諸生質所疑誨誘不倦立學規<lb/>
俾守之明年有旨監司郡守條具利病朱子上言郡縣<lb/>
賦重由於供軍請覈兵籍廣屯田練民兵以省坐食之<lb/>
軍使郡縣事力稍紓然後可禁其苛斂責以寛恤卒復<lb/>
極論近習竊柄援引交通之弊疏入上不恱乃乞罷黜<lb/>
又以人户逃移自劾者再以疾請祠者五皆不報除提<lb/>
<pb n="KR2g0051_WYG_006-4b"/>
舉江西常平茶鹽事待次尋錄捄荒勞晉直祕閣以南<lb/>
康所募納粟人未受賞義不獨被㤙命三辭不拜會浙<lb/>
東大饑調為提舉浙東常平茶鹽事即日就道且乞奏<lb/>
事之任及至闕納粟賞行乃受直祕閣入對延和殿所<lb/>
奏七事辭皆剴切其一二事言災異之由與近習之弊<lb/>
則手繕以防宣洩因乞推行社倉上為下其法於諸路<lb/>
方拜命時即檄旁郡募米啇為蠲其征及至部客米已<lb/>
大集乃單車屏従按行存䘏鈎訪拊問所至人不及知<lb/>
<pb n="KR2g0051_WYG_006-5a"/>
官吏憚其風采至自引去所部肅然凡丁錢和買榷酤<lb/>
役法有不便民者悉釐革之於捄荒之餘隨事經畫為<lb/>
經久計猶以前後所請多見抑幸而從者率稽時後事<lb/>
發憤抗疏言之且移書政府曰朝廷愛民不如惜費明<lb/>
公憂國不如愛身然財散猶可復聚民心一失不可復<lb/>
收身危猶可復安國勢一傾不可復振九年以賑濟勞<lb/>
晉直徽猷閣辭知台州唐仲友者宰相王淮<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>戚也遷<lb/>
江西提刑未及去朱子行部至台按得其姦賍劾之時<lb/>
<pb n="KR2g0051_WYG_006-5b"/>
久旱疏出而天雨淮匿不以聞朱子申章益力前後六<lb/>
上淮不得已奪仲友新命以授朱子不拜請祠去淮大<lb/>
憾乃用陳賈鄭丙協力以攻朱子遂肇偽學之禍於是<lb/>
朱子作武夷精舍奉祠不出者七年當是時海内學者<lb/>
尊信益衆十四年除提㸃江西刑獄辭不許明年促奏<lb/>
事辭又不許值淮罷相遂力疾入奏首言刑獄輕重失<lb/>
宜甚至干渉人倫亦從流宥則天理民彞㡬何不至於<lb/>
冺滅卒乃極言陛下天理未純人欲未盡故便嬖得被<lb/>
<pb n="KR2g0051_WYG_006-6a"/>
腹心之寄柔邪得竊廊廟之權公議有時而不容䜛説<lb/>
有時而誤聽欲報讐恥而不免茍安欲養生靈而未免<lb/>
愁怨願於一念之頃謹而察之果天理耶則敬以充之<lb/>
而不使少有壅閼茍人欲耶則敬以克之不使少有凝<lb/>
滯是行也有要於路謂正心誠意上所厭聞戒勿言者<lb/>
朱子曰吾平生所學惟此四字安敢回互以欺吾君乎<lb/>
及奏上未嘗不稱善時曾覿己死王抃已去獨内侍甘<lb/>
昇頗預政朱子力以為言上曰為其有才耳對曰小人<lb/>
<pb n="KR2g0051_WYG_006-6b"/>
無才安能動人主翌日除兵部郎未供職林栗劾之命<lb/>
改它部而宰相竟授以江西前命再辭除直寳文閣奉<lb/>
祠未踰月復召初入奏時廹於疾作口陳未盡乞具封<lb/>
事以聞未及上至是再辭遂併封事投匭以進凡數千<lb/>
言大要言天下大本在陛下一心而其急務則輔翼太<lb/>
子選任大臣振舉綱維變化風俗愛養民力修明軍政<lb/>
六者是已疏入夜漏下七刻上已就寢亟起秉燭讀之<lb/>
終篇明日除主管太乙宮兼崇政殿説書時上已有倦<lb/>
<pb n="KR2g0051_WYG_006-7a"/>
勤意為燕翼謀益加嚮用會執政有詆道學者遂力辭<lb/>
除秘閣修撰奉外祠光宗立三辭職名仍直寳文閣居<lb/>
數月除江東轉運副使再辭改知漳州又再辭不許既<lb/>
之任即奏除無名之賦七百萬減經總制錢四百萬加<lb/>
意學校敎誘諸生又揭示喪葬嫁娶之儀嚴禁男女傳<lb/>
經之會俗為一變適朝議欲行漳泉汀三州經界朱子<lb/>
常病經界不行聞命即訪事宜擇人物及弓量之法上<lb/>
之且言必可行之説三將必至於不能行之説一既而<lb/>
<pb n="KR2g0051_WYG_006-7b"/>
寓公豪右果競沮之朱子乃以地震自劾其冬有旨先<lb/>
行漳州經界以届農期暫寢明歳遭嗣子喪丐祠除秘<lb/>
閣修撰予祠去而漳州經界竟報罷矣頃之除荆湖南<lb/>
路轉運使四辭三年差知静江府廣南西路經畧安撫<lb/>
辭四年使者自金還言金人問朱先生安在乃差知潭<lb/>
州荆湖南路安撫辭不許會長沙有峒獠之擾遂拜命<lb/>
至則遣人曉以禍福皆降之申敎令嚴武備戢姦吏抑<lb/>
豪民湖湘士子故知學為之崇奬敎厲四方人士畢至<lb/>
<pb n="KR2g0051_WYG_006-8a"/>
孝宗升遐朱子慟不自勝又聞上不任執喪中外洶洶<lb/>
益憂懼乞歸田里未幾趙汝愚以太皇太后詔尊上為<lb/>
太上皇而奉嘉王即位主喪於是汝愚相薦朱子先是<lb/>
彭龜年為嘉王直講因講魯莊公不能制其母云母不<lb/>
可制當制其侍御僕從王稱善問為誰説對曰朱熹也<lb/>
自後每講王必問朱子説云何而翊善黄裳亦嘗言於<lb/>
光宗曰欲嘉王進徳修業追踪古先哲王當求天下第<lb/>
一流人光宗問為誰以朱子對故王之知朱子也久至<lb/>
<pb n="KR2g0051_WYG_006-8b"/>
是遂首召奏事除煥章閣待制侍講朱子行且辭於道<lb/>
聞南内朝禮尚闕近臣已有用事者遂因辭章㣲辭以<lb/>
諷諫疏再上不許乃乞帶元官奏事首言天運艱難國<lb/>
有大咎然有可諉者陛下前日未嘗有求位之心今日<lb/>
未嘗㤀思親之懐而已夫充未嘗求位之心可以盡負<lb/>
罪引慝之誠充未嘗㤀親之懐可以致温凊定省之禮<lb/>
次言為學莫先於窮理窮理必在於讀書讀書之法莫<lb/>
貴於循序而致精致精之本又在於居敬而持志既對<lb/>
<pb n="KR2g0051_WYG_006-9a"/>
面辭職名不許翌日又辭待制乞改說書上報以手札<lb/>
乃拜命每進講務積誠意以平日所論著者敷陳開繹<lb/>
既數次講則復編次所講成帙以進上亦開懐容納又<lb/>
請不以寒暑雙隻日月並令早晚進講及瑞慶節免稱<lb/>
賀皆從之時太上意未釋然上未即還大内將葺東宮<lb/>
居之朱子具四事以諌不報又議承重之禮以為子為<lb/>
父嫡孫承重為祖禮皆斬衰自漢文短喪天子遂無三<lb/>
年之服為父且然則承重可知壽皇至性自天獨執通<lb/>
<pb n="KR2g0051_WYG_006-9b"/>
喪宜著方冊為世法程間者陛下以世嫡承大統一時<lb/>
倉卒遂服漆紗淺黄使壽皇已行之禮舉而復墜臣竊<lb/>
痛之請將來啓殯發引仍用初喪之服及孝宗將祔詔<lb/>
集議迭毁之次初太祖尊僖順翼宣四祖之廟實奉僖<lb/>
祖為始祖治平間議者以僖祖無功徳世數寢逺遷於<lb/>
夾室未數年王安石復之是時趙汝愚雅不以熙寧中<lb/>
復祖僖祖為然復議祧之而奉太祖為始祖朱子乃上<lb/>
議狀條其不可者四且擬為廟制又援伊川程子之説<lb/>
<pb n="KR2g0051_WYG_006-10a"/>
以為物豈有無本而生者今日基本啓自僖祖安得謂<lb/>
無功德狀上宰相持不以聞徑創别廟以奉四祖上頗<lb/>
聞朱子有狀召問内殿朱子具剳及圗以進上然之命<lb/>
即榻前撰内批直罷其事時䇿免留正擢用謝深甫等<lb/>
皆以内批行之朱子懲其弊乞再令集議於是朱子議<lb/>
竟不行當汝愚之謀立上也知閤門事韓侂胄用姻戚<lb/>
得見太皇太后汝愚實使入白其謀事既定侂胄以為<lb/>
己功居中用事汝愚方收召四方知名之士中外引領<lb/>
<pb n="KR2g0051_WYG_006-10b"/>
望治朱子獨惕然以侂胄為慮既屢言於上又數白汝<lb/>
愚宜酬以厚賞勿使預政汝愚性疏以侂胄為易制不<lb/>
為意朱子乃因講筵復留身極言之甫退即降内批罷<lb/>
侍講予宮觀汝愚䄂還内批且拜且諫而内侍王德謙<lb/>
徑以内批付朱子朱子遂行臺諫給舍爭疏留之不聽<lb/>
乃除寳文閣待制知江陵府朱子辭且乞追還新舊職<lb/>
名詔仍煥章閣待制予祠朱子既去明年侂胄遂罷汝<lb/>
愚至誣以不軌謫永州朱子自以身事四朝雖退閒猶<lb/>
<pb n="KR2g0051_WYG_006-11a"/>
帶侍從義難茍黙乃草疏萬言極論姦邪蔽主因以明<lb/>
汝愚之寃詞旨痛切諸生交諫不從蔡元定請以筮決<lb/>
之遇遯之同人朱子嘿然退焚諫草自號遯翁因六辭<lb/>
職名詔仍秘閣修撰是時侂胄勢益張大興偽學之禁<lb/>
臺諫爭承風旨排詆萬端至欲擠之於死二年遂落職<lb/>
予祠報至朱子方為諸生講論畧起視復坐講論如初<lb/>
於是繩趨尺步從游之士皆屛伏丘壑依阿選懦者更<lb/>
名他師甚至變易衣冠以自别非黨而朱子方講學不<lb/>
<pb n="KR2g0051_WYG_006-11b"/>
休或勸以謝遣生徒者笑而不答是冬竹林精舍成率<lb/>
諸生行舍菜禮於先聖先師以周程張邵司馬延平七<lb/>
先生配五年以年届懸車致仕六年三月寢疾猶日為<lb/>
諸生講太極西銘及為學之要辛酉訂大學誠意章句<lb/>
甲子移寢中堂諸生入問疾曰夫子之疾革矣萬有不<lb/>
諱當用書儀乎不允用儀禮乎亦不允然則參用之乎<lb/>
乃頷之遂正坐整衣冠揮婦女勿近就枕而逝是日大<lb/>
風拔木洪流崩崖時年七十一朱子為人色莊言厲其<lb/>
<pb n="KR2g0051_WYG_006-12a"/>
行舒而恭其坐端而直閒居未明而起深衣幅巾方履<lb/>
拜於家廟以及先聖退就一室几案必正書籍器用必<lb/>
整倦而休肅躬瞑息休而起端步徐行飲食羮菜匙箸<lb/>
各有定列中夜而寢既寢而寤擁衾黙坐或至達旦閨<lb/>
庭之間内外斬斬㤙義之篤怡怡如也祭祀必誠必敬<lb/>
少不如儀則終日不樂已祭無違禮則油然而喜死喪<lb/>
之威哀戚備至飲食衰絰各副其情延遇賓客稱家有<lb/>
無常盡其歡於親故必致其愛於鄉閭必致其恭平居<lb/>
<pb n="KR2g0051_WYG_006-12b"/>
惓惓無一念不在於國聞時政闕失輒戚然不豫語及<lb/>
國勢未振常感嘅以至泣下然謹難進易退之節則一<lb/>
官之拜必抗章力辭一語不合即奉身亟去故登第五<lb/>
十年仕於外僅九考立朝纔四十六日道之難行也如<lb/>
此其後侂胄誅嘉定二年始追諡曰文所著書有易本<lb/>
義啓䝉蓍卦考誤詩集傳大學中庸章句論語孟子集<lb/>
註或問太極通書西銘解楚辭集註辨證韓文考異及<lb/>
文集一百卷所編次有語孟精義中庸輯畧孟子指要<lb/>
<pb n="KR2g0051_WYG_006-13a"/>
小學通鑑綱目本朝名臣言行録家禮近思錄程氏遺<lb/>
書外書伊洛淵源錄謝上蔡語錄晚復編次禮書未及<lb/>
成至若天文地志律厯兵機無不洞究淵㣲詞章字畫<lb/>
未嘗用意亦動中規矩可為世法著述雖多於四子尤<lb/>
所殫意以大學論語孟子中庸為入道之序而後及諸<lb/>
經所著書一字未安必反覆達旦甚至累日要求其當<lb/>
而後已諸生務學篤則喜見於言進道難則憂形於色<lb/>
講論率至夜半雖疾病支離至諸生問難脫然沈痾之<lb/>
<pb n="KR2g0051_WYG_006-13b"/>
去體一日不講學則怵然以為憂摳衣而來逺自川蜀<lb/>
文字之傳流及海表至於異域亦知慕其道竊問其起<lb/>
居窮鄉晚出家蓄其書私淑諸人者不可勝數寳慶三<lb/>
年贈太師追封信國公紹定三年改徽國公淳祐元年<lb/>
上幸學詔以周子二程子張子及朱子從祀孔子廟<lb/>
李方子曰夫子設敎洙泗以博文約禮授學者顔曾思<lb/>
孟相與守之自後正學失傳士各以意為學其騖於該<lb/>
洽者既以聞見自矜而流於汎濫駁雜之歸其溺於徑<lb/>
<pb n="KR2g0051_WYG_006-14a"/>
約也又謂不立文字可以識心見性而陷於曠蕩空虚<lb/>
之域先生身任道統廣覽載籍取其所同而削其不合<lb/>
稽其實用而剪其煩蕪參伍辨證以扶經訓而詰其舛<lb/>
差大本大根固已上達究其所窮條分派别經緯萬端<lb/>
無所遺漏蓋其包涵渟蓄溥博淵泉故出之若是其無<lb/>
窮也<lb/>
　論曰夫子以贊述六經而賢過堯舜誠以萬世之君<lb/>
　君臣臣父父子子皆夫子之力也自道學失傳周子<lb/>
<pb n="KR2g0051_WYG_006-14b"/>
　倡之二程子從而光大之張子邵子又禆助而引伸<lb/>
　之而後斯道復明於世然數子於六經自伊川易傳<lb/>
　外鮮有成書蓋至朱子而六經之學乃掲於中天即<lb/>
　數子之所口授心承亦皆賴其尋繹表章而後學者<lb/>
　足與有明也平生所歴諸郡政教聿張尤惓惓為其<lb/>
　百姓請命是伊尹内溝之心也及後登朝引道格非<lb/>
　風節嶽嶽是臯陶陳謨之義也使當時克究其用則<lb/>
　撥亂致治興禮明樂驟帝馳王勲施爛焉何至寖㣲<lb/>
<pb n="KR2g0051_WYG_006-15a"/>
　寖滅而終以不振哉不幸小人間之遂興偽學之禍<lb/>
　此與孔子不遇於春秋横遭伐檀削跡者何異然數<lb/>
　百年來學校所以教政俗所以理無不折中於朱子<lb/>
　其為萬世烈豈直不在禹下已哉<lb/>
　　　張栻<lb/>
張栻字敬夫丞相浚子也以廕補官孝宗立鋭志興復<lb/>
浚起謫籍開府治兵乃辟栻書寫機宜文字除直秘閣<lb/>
時僚佐盡一時選栻以年少内贊宻謀外參庶務所綜<lb/>
<pb n="KR2g0051_WYG_006-15b"/>
畫諸人皆自以為不及也間以軍事入奏因勸上稽古<lb/>
親賢以自輔帝異之及李顯忠兵敗湯思退申和議而<lb/>
盧仲賢使金於是栻復入奏帝引見上皇栻輒䇿金人<lb/>
必敗宋室必興上皇曰何哉栻曰太上仁孝上格於天<lb/>
又傳位聖子雖唐虞無以過而金人簒奪相仍無復君<lb/>
臣父子臣以知其然也上皇曰茍仲賢使歸事當若何<lb/>
栻曰臣父浚職在邉隅戰守是務此事惟廟堂審處之<lb/>
勿貽後悔仲賢歸辱命栻劾之奪三官未幾浚去國遂<lb/>
<pb n="KR2g0051_WYG_006-16a"/>
罷兵金人乗間入淮甸中外大震思退襲秦檜遺䇿至<lb/>
敇諸將毋得輒縱兵已而浚没栻治葬畢即上言國家<lb/>
與金有不共戴天之讐願繼今以往誓不言和專務自<lb/>
强雖折不撓不報乾道三年用劉珙薦除知撫州未上<lb/>
改嚴州入對言欲復中原之地必先得中原之心欲得<lb/>
中原之心必先得吾民之心所以得之者無他不盡其<lb/>
力不傷其財而已矣今日之事固以明大義為本然所<lb/>
施有先後則緩急不可以不詳所務有名實則取舎不<lb/>
<pb n="KR2g0051_WYG_006-16b"/>
可以不審五年召為吏部員外郎是時敵勢新弱朝議<lb/>
將往責陵寢有憂召兵者輒斥之栻見上上曰知敵國<lb/>
事乎栻曰未知也上曰金人饑饉連年盗賊四起栻曰<lb/>
敵人之事臣雖不知境内之事則知之矣上曰何也栻<lb/>
曰比年諸道多水旱民貧日甚國家兵弱財匱官吏欺<lb/>
誕不足倚輔正使彼實可圗臣恐我之未足以圗彼也<lb/>
上黙然栻因出所奏疏讀曰陵寢隔絶誠臣子之至痛<lb/>
今未能正名仗義以伸天討而卑辭厚禮以求之其屈<lb/>
<pb n="KR2g0051_WYG_006-17a"/>
甚矣而或猶以召兵為憂者亦見我未有必勝之形故<lb/>
也夫必勝之形在素定之日不在决機之時上悚聴改<lb/>
容栻復讀曰今日且當下哀痛之詔明復讐之義顯絶<lb/>
金人然後修徳立政用賢養民選將帥練甲兵通修攘<lb/>
戰守為一事且必治其實而不為虛文則必勝之形隠<lb/>
然可見矣上深納之將除為講官會發運使史正志行<lb/>
均輸法盡奪州縣財賦逺近騷然栻以為言上曰正志<lb/>
取諸郡非取諸民也栻曰州縣財賦大抵無餘取之不<lb/>
<pb n="KR2g0051_WYG_006-17b"/>
已而經費有闕不過巧為名色以取諸民耳上矍然即<lb/>
詔罷之乃以栻為左司員外郎兼侍講嘗講詩葛覃進<lb/>
説曰治生於敬畏亂起於驕淫使為國者念稼穡之勞<lb/>
而后妃不忘織紝之事則心不存者寡矣因陳祖宗自<lb/>
家刑國之美斥今日興利擾民之害上喟然曰此王安<lb/>
石所以為誤國也栻在朝未期嵗召對至六七勸上修<lb/>
身務學畏天䘏民抑僥倖屏讒諛宰相憚之而近習尤<lb/>
不悦知閤門事張説者太上皇后婣戚也驟擢樞府外<lb/>
<pb n="KR2g0051_WYG_006-18a"/>
廷譁然莫敢言栻夜草疏極諌旦詣朝堂質責虞允文<lb/>
且曰宦官執政自京黼始近習執政自相公始允文慙<lb/>
憤不堪退則再疏又諌事乃寢然栻亦坐是逾年遂出<lb/>
知袁州栻為人表裏洞然勇於從義無纎毫滯吝每進<lb/>
對不以人主意為隨順上嘗歎伏節死義之臣難得栻<lb/>
曰當於犯顔敢諫中求之又嘗難辦事之臣栻曰曉事<lb/>
者難耳若但求辦事之臣他日敗陛下事者未必非此<lb/>
人也一日肩輿出遇曽覿覿舉手欲揖栻遽掩其櫺覿<lb/>
<pb n="KR2g0051_WYG_006-18b"/>
慙手不得下其峻如此淳熈元年帝念栻除舊職知靜<lb/>
江府經畧安撫廣南西路始至所部荒殘乃簡州兵補<lb/>
缺籍日習月按申嚴保伍法飭嵠峒酋豪弭怨睦鄰毋<lb/>
相賊殺奏革横山買馬之弊六十餘事諸蠻感服善馬<lb/>
爭至以治行進秩直寳文閣再任五年除祕閣修撰湖<lb/>
北轉運副使即知江陵帥本路一日去貪吏十四人禮<lb/>
過諸將加恤卒伍咸勉以忠義功賞必信又劾黜縱賊<lb/>
大吏募賊黨相捕告緝斬姦民之為逋藪者湖北故多<lb/>
<pb n="KR2g0051_WYG_006-19a"/>
盗至是盡遁嘗捕盗數人其一北中亡奴也栻曰國家<lb/>
既未能正名討賊毋使疆場之事其曲在我乃縳奴歸<lb/>
之北而戮其餘以徇北人歎曰南朝有人七年二月丐<lb/>
祠未報而疾革有友求教謂曰蟬蜕人欲之私春融天<lb/>
理之妙因手疏勸上親君子逺小人信任防一己之偏<lb/>
好惡公天下之理投筆遂絶時年四十八已而詔下除<lb/>
右文殿修撰提舉武夷沖祐觀不及拜栻初事胡宏宏<lb/>
一見喜曰聖門有人矣告以洙泗論仁之㫖栻益奮作<lb/>
<pb n="KR2g0051_WYG_006-19b"/>
希顔録以自䇿後與朱子交善講習愈精所造愈純嘗<lb/>
謂學莫先於義利之辨其言曰聖學無所為而然也無<lb/>
所為而然者命之所以不已性之所以不偏而教之所<lb/>
以無窮也凡有所為而然者皆人欲之私而非天理之<lb/>
所存此義利之分也學者當立志以為先持敬以為本<lb/>
而精察於動静之間毫釐之差審其為霄壤之判則有<lb/>
以用吾力矣學然後知不足平時未覺吾利欲之多也<lb/>
灼然有見於義利之辨將以救過不暇由是而不舎則<lb/>
<pb n="KR2g0051_WYG_006-20a"/>
趣益深理益明而不可已豈特治已之所當先施之天<lb/>
下國家一也王者所以建立邦本垂裕無疆以義故也<lb/>
霸者所以陷溺人心貽毒後世以利故也朱子每言己<lb/>
之學乃銖積寸累而成若敬夫則大本卓然學者稱為<lb/>
南軒先生<lb/>
　論曰朱子平生所交友最著者敬夫東萊象山三先<lb/>
　生而已象山既同門而異户而東萊之教先列史而<lb/>
　後六經於博約之歸亦似不無異㫖其始終若符者<lb/>
<pb n="KR2g0051_WYG_006-20b"/>
　惟宣公一人夫友所以講學所以輔仁漢之王貢唐<lb/>
　之元白情厚矣然所取不過意氣文藝之間即進乎<lb/>
　此者亦僅以政事節誼相鼓勵惟朱子與宣公出則<lb/>
　欲同行所學舉明主於三代之隆處則闡道傳心思<lb/>
　樹億萬世人倫之極後之交友者可以奮矣<lb/>
　　　吕祖謙<lb/>
吕祖謙字伯恭右丞好問之孫也先為河東人自好問<lb/>
始居婺祖謙之學本諸家庭有中原文獻之傳長從林<lb/>
<pb n="KR2g0051_WYG_006-21a"/>
之竒胡憲逰既又友朱子及張栻以故學益精初廕將<lb/>
仕郎隆興元年成進士復中博學宏詞科調南外宗教<lb/>
丁母艱居明招山四方之士争就之闋除太學博士待<lb/>
次例補嚴州教授復召為博士兼國史院編修官實録<lb/>
院檢討官輪對首勉孝宗留意聖學且言恢復大事乞<lb/>
廣攬英豪使確陳經畫先後之實然後與大臣定成算<lb/>
而次第行之召試館職祖謙常喜陸九淵之為文而未<lb/>
識其人至是考試禮部得一卷曰此必江西小陸也揭<lb/>
<pb n="KR2g0051_WYG_006-21b"/>
示果然人服其精鑒丁父艱闋主管台州崇道觀召為<lb/>
祕書郎重修徽宗實録書成進對言曰治道體統内外<lb/>
上下不相侵奪而後安今陛下兼行大臣之事大臣亦<lb/>
行有司之事外至監司守令職任率為其上所侵而不<lb/>
能令其下故豪猾玩官府郡縣忽省部椽屬凌長吏賤<lb/>
臣輕柄臣願陛下虛心以求天下之士執要以總萬事<lb/>
之機勿以圗任或誤而謂人多可疑勿以聰明獨髙而<lb/>
謂智足徧察勿詳於小而㤀逺大之計勿忽於近而㤀<lb/>
<pb n="KR2g0051_WYG_006-22a"/>
壅蔽之萌又言國家以寛大忠厚立規模以禮遜節義<lb/>
成風俗此根本之深也然文治可觀而武績未振名勝<lb/>
相望而幹畧未優是以事功不競今日治體固當激厲<lb/>
其事功尤當愛䕶其根本遷著作佐郎尋兼禮部以末<lb/>
疾丐祠除直祕閣主管沖祐觀以歸祖謙孝友絶人恬<lb/>
淡寡欲盡言以納忠而羞為訐秉義以飭躬而恥為介<lb/>
既歸乃建麗澤書院以會友講學病中猶為日記於氣<lb/>
候暄凉草木榮瘁無不謹書其察物内省不以一日懈<lb/>
<pb n="KR2g0051_WYG_006-22b"/>
如此病既間除著作郎兼國史院編修官不就添差淛<lb/>
東帥議亦不就淳熈八年七月卒年四十五諡曰成祖<lb/>
謙之學以闗洛為宗而旁稽載籍不見涯涘嘗言道理<lb/>
無窮學者先不得有自足意又曰静多於動踐履多於<lb/>
發用涵養多於講説讀經多於讀史工夫至此然後可<lb/>
久可大其論史以為論一時事紀傳不如編年論一人<lb/>
終始則編年不如紀傳二者皆不可廢至觀史之法於<lb/>
事之利害時之禍患必掩卷思所以處之乃為有益少<lb/>
<pb n="KR2g0051_WYG_006-23a"/>
卞急後讀論語至躬自厚而薄責於人猛然有省一時<lb/>
意氣皆平自是終身無暴怒朱子每稱學如伯恭方為<lb/>
變化氣質所講畫將以開物成務居家之政皆可為後<lb/>
世法嘗就訪朱子及歸朱子送之於道祖謙欲編近思<lb/>
録因與朱子同止寒泉精舎分𩔖抉㣲一月而成又嘗<lb/>
修讀詩記大事記未及成考定古周易書説閫範官箴<lb/>
辨志録歐陽公本末皆行於世學者稱東萊先生其弟<lb/>
祖儉字子約趙汝愚得罪祖儉輒上書陳寃坐竄韶州<lb/>
<pb n="KR2g0051_WYG_006-23b"/>
在謫所讀書窮理賣藥自給芒屨徒步為踰嶺計每言<lb/>
人因世變摧折失其素履者固不足言若意氣反有所<lb/>
加亦私心也其後量移髙安卒從弟祖泰性疏達尚氣<lb/>
誼論世事無忌諱祖儉既貶祖泰嘗欲以言報國懼累<lb/>
祖儉及祖儉卒祖泰乃擊登聞鼓上書請誅韓侂胄坐<lb/>
杖一百配欽州祖泰了無懼色至府庭尹誘之曰誰教<lb/>
汝共為章者言之且貰汝祖泰笑曰何問之愚也吾固<lb/>
自期必死而可受教於人耶尹曰汝病風喪心耶祖泰<lb/>
<pb n="KR2g0051_WYG_006-24a"/>
曰以我觀之今之附韓氏得美官者乃病風喪心耳尹<lb/>
宗室據案作色杖加毒祖泰呼曰公天族同國休戚祖<lb/>
泰為誰家計安危而受此毒也尹慙趣杖訖使去侂胄<lb/>
怒未已使人迹祖泰所在祖泰乃匿襄鄧間及侂胄誅<lb/>
詔雪其寃補上州文學至都卒<lb/>
　論曰學欲博不欲雜又曰博學而詳説之將以反説<lb/>
　約也祖謙之學不可謂雜而終不得與朱子並稱大<lb/>
　醇者不以反約之意求之則博即為病是故陸九淵<lb/>
<pb n="KR2g0051_WYG_006-24b"/>
　之學非禪也而徑約之弊多祖謙之學非霸也而騖<lb/>
　博之心勝惟求約於博反博歸約斯孔顔斆學之宗<lb/>
　也<lb/>
　　　陸九淵<lb/>
陸九淵字子静撫州金谿人四嵗時問父賀天地何所<lb/>
窮際賀笑不答九淵窮思至忘寢食及丱角聞人誦伊<lb/>
川語輒怵然深省曰自覺若傷我者與兄九齡相踵成<lb/>
進士互為師友追琢講貫和而不同九齡字子壽當秦<lb/>
<pb n="KR2g0051_WYG_006-25a"/>
檜時無道程氏學者而九齡獨尊其説與九淵同為當<lb/>
時所尊號江西二陸二陸之學務窮本原不為章句訓<lb/>
詁惟孔孟是崇是信久之九齡調桂陽軍教授以親老<lb/>
道逺改興國未上會湖南茶寇剽盧陵鄉衆欲奉九齡<lb/>
主義社以備寇門人不悦九齡曰古者征伐公卿即為<lb/>
將帥文事武備一也遂領其事調度屯禦皆有法及至<lb/>
興國不以職閒自佚益嚴規矩肅衣冠如臨大衆綏勸<lb/>
引翼士𩔖興起是時九淵亦調靖安主簿以繼母憂兄<lb/>
<pb n="KR2g0051_WYG_006-25b"/>
弟俱歸既闋九齡除全州教授未上得疾卒年四十九<lb/>
諡文達而九淵除為崇安主簿以史浩薦召審察不赴<lb/>
侍從復薦之除國子正轉敕令所删定官九淵少聞靖<lb/>
康間事慨然有感於復讐之義至是乃訪求智勇之士<lb/>
與議大畧益知武事利病形勢要害人物短長未幾因<lb/>
輪對陳五論詞㫖甚美上皆稱善除將作監丞為給事<lb/>
中王信所駁主管台州崇道觀以歸貴溪有山形如象<lb/>
九淵登而樂之結茅其上自號象山翁四方學徒大進<lb/>
<pb n="KR2g0051_WYG_006-26a"/>
每開講席户外屨滿耆老扶杖觀聴嘗謂學者曰平時<lb/>
雖號為士人其實何曾篤志於聖賢事業往往從俗浮<lb/>
沈與時俯仰徇情縱欲汨没而不能自振日月逾邁而<lb/>
有冺然與草木俱腐之恥於此能有媿懼大决其志乃<lb/>
求涵養磨礪之方見善則遷有過則改無不有益者又<lb/>
曰汝耳自聰目自明事父自能孝事兄自能弟本無欠<lb/>
缺不必他求要在自立而已或勸以著書曰六經注我<lb/>
我注六經於是朱子方知南康軍修復白鹿書院聚學<lb/>
<pb n="KR2g0051_WYG_006-26b"/>
徒教育其中九淵過之朱子率僚友延登講席九淵乃<lb/>
講喻義之㫖懇到敷暢聴者莫不竦然動心朱子為之<lb/>
避席稱謝以為切中隠㣲深痼之病焉其畧曰學者當<lb/>
辨其志人之所喻由其所習所習由其所志志乎義則<lb/>
所習者必在於義所習在義斯喻於義矣志乎利則所<lb/>
習者必在於利所習在利斯喻於利矣故志不可不辨<lb/>
也科舉取士久矣為士者以此相尚汨没而不能自拔<lb/>
則其志之所鄉有與聖賢背而馳者矣推而上之則又<lb/>
<pb n="KR2g0051_WYG_006-27a"/>
惟官資崇卑禄廩厚薄是計豈能悉心力於國事民隠<lb/>
以無負於任使之者哉誠能深思是身不可使之為小<lb/>
人之歸其於利欲之習怛焉為之痛心疾首專志乎義<lb/>
而日勉焉博學審問慎思明辨而篤行之由是而進於<lb/>
場屋必皆道其平日之學而不詭於聖由是而仕必皆<lb/>
供其職勤其事心乎國心乎民而不為身計得不謂之<lb/>
君子乎光宗立差知荆門軍荆門在江漢間南捍江陵<lb/>
北援襄陽東䕶隨郢西當光化夷陵之衝舊無城壁九<lb/>
<pb n="KR2g0051_WYG_006-27b"/>
淵請於朝而城之召集義勇優給庸直躬自勸督役者<lb/>
樂趨力竭工倍二旬訖築自是邉防益固因罷闗吏譏<lb/>
察而减其税啇賈畢集税入日増其為政凡訟訴無蚤<lb/>
暮皆直造庭下令自持狀以追被訴者無不應期至其<lb/>
有干涉人倫輒使自毁狀以厚風俗於境内官吏貪亷<lb/>
人民善惡靡不周知有訴盗竊而不知其主名者九淵<lb/>
出二人名捕訊之即伏盡得所竊還訴者因語吏某所<lb/>
某人為暴翌日有訴遇掠者即其人也乃加追治吏大<lb/>
<pb n="KR2g0051_WYG_006-28a"/>
驚以為神申嚴保伍法盜發即禽未嘗逸一人羣盜屏<lb/>
息毎旱出禱輒雨郡人異之期年政行令修民俗為變<lb/>
諸司交薦一日語所親曰先教授兄有志天下竟不得<lb/>
施而殁今吾亦將死矣又語僚吏曰某將告終然猶出<lb/>
禱雪翌日雪乃沐浴更衣端坐後二日日中而卒年五<lb/>
十四諡文安初九淵與九齡嘗與朱子會於鵞湖辨論<lb/>
所學其後九齡深知舊見之非幡然求益惟九淵終始<lb/>
自信持論不移於太極無極之説與朱子往復頻數而<lb/>
<pb n="KR2g0051_WYG_006-28b"/>
卒不合學者稱為象山先生<lb/>
　論曰朱陸之異同五百年來儒者以為口實然考鵞<lb/>
　湖之争朱子年四十六而陸子乃三十七耳其未即<lb/>
　為終身定論也豈特陸哉鵞湖所講其言不傳然陳<lb/>
　傅良以為刻畫深而傷易簡矜持過而涉吝驕則意<lb/>
　皆有未概於學徒之心者故朱子和章特交朂於䆳<lb/>
　宻深沈之㫖良有以也逮後朱子年彌髙學彌進卓<lb/>
　然為百世之師遂令儒術有所統壹向使陸子克躋<lb/>
<pb n="KR2g0051_WYG_006-29a"/>
　上壽探賾研精去罅歸醇又惡知不卒於合耶以陸<lb/>
　子髙明之資持守之篤學者不知所以服膺而誦法<lb/>
　之而徒執其一時之牴牾紛紛置喙於異同之間是<lb/>
　豈善自得師者乎<lb/>
　<lb/>
　<lb/>
　<lb/>
　<lb/>
<pb n="KR2g0051_WYG_006-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史傳三編卷六<lb/>
</p>
<p>
</p>
  </div>
<div>
<head>史傳三編卷七</head> <lb/>
    <p>
<pb n="KR2g0051_WYG_007-1a"/>
欽定四庫全書<lb/>
　史傳三編卷七<lb/>
　　　　　　　　　　　　　大學士朱軾撰<lb/>
　名儒傳六<lb/>
　　宋<lb/>
　　　蔡元定<lb/>
蔡元定字季通建陽人在娠時父牧堂老人發設聖賢<lb/>
遺像於别室使妻詹氏日往瞻仰而生元定少頴異十<lb/>
<pb n="KR2g0051_WYG_007-1b"/>
歳日記千百言牧堂授以二程張邵之書曰此孔孟正<lb/>
脈也元定深涵其義比長辨析益精聞朱子倡學往師<lb/>
之朱子叩所學驚曰吾老友也凡性道之要他弟子不<lb/>
得聞者必以語元定諸經奥義多先令考究而後折衷<lb/>
之毎對榻講論或至通夕不暇假寐嘗語人曰造化㣲<lb/>
妙惟深於理者識之吾與季通言而不厭也因自輯所<lb/>
與元定問答者號翁季錄元定之事朱子也久義理本<lb/>
原心通意解尤長於天文地理樂律厯數兵陣之説凡<lb/>
<pb n="KR2g0051_WYG_007-2a"/>
書盤錯肯䋯不可以句者元定剖析爬梳無不暢達朱<lb/>
子稱曰人讀易書難季通讀難書易諸從朱子游者過<lb/>
建陽必謁元定聴其言論不忍去淳熙十五年尤袤楊<lb/>
萬里薦諸朝召之以疾辭築室西山將老焉後韓侂胄<lb/>
擅政設偽學之禁臺諫承風排擊元定自知不免及沈<lb/>
繼祖劉三傑連疏詆朱子遂逮元定謫舂陵元定聞逮<lb/>
不辭家而行朱子偕從游數百人饑之蕭寺元定至寒<lb/>
暄外無嗟勞語論參同疑義意象灑然酒既行坐者咸<lb/>
<pb n="KR2g0051_WYG_007-2b"/>
感歎唏嘘或至泣下朱子㣲視元定不異平時喟然曰<lb/>
友朋相愛之情季通不挫之志可謂兩得矣元定於坐<lb/>
作詩曰握手笑相别無為兒女悲遂與子沈徒步三千<lb/>
里赴謫所踵盡流血既至父子相對以義理自怡浩然<lb/>
無湘纍楚囚之狀逺近來學者日衆有一生素挾才簡<lb/>
傲亦心服執弟子禮人為語曰初不敬今納命或勸以<lb/>
謝遣生徒者元定曰彼以學來何忍拒之茍有禍患非<lb/>
閉户所能避也一日謂沈曰可謝客吾將安靜以還造<lb/>
<pb n="KR2g0051_WYG_007-3a"/>
化舊物閱九日移寢正室牖間有聲若墜石者再頃之<lb/>
而逝慶元四年八月九日也年六十四沈䕶喪歸比葬<lb/>
朱子誄之稱為亡友西山先生云元定以孝弟忠信儀<lb/>
刑於家在舂陵時移書誡子曰獨寢不媿衾獨行不媿<lb/>
影每言朱子立教先訓詁文義下學而上達然世衰道<lb/>
㣲邪説交作學者非知本原未必不惑於異端故其教<lb/>
人以性與天道為先自本而支自原而流聞者莫不興<lb/>
起侂胄既誅贈迪功郎諡文節所著書十餘種律呂陣<lb/>
<pb n="KR2g0051_WYG_007-3b"/>
圗之書尤為朱子所歎重朱子之注四書及易本義詩<lb/>
傳通鑑綱目皆與參訂啓䝉之編則元定所起槀也<lb/>
　論曰偽學之禍間有更名他師自别非黨者獨蔡元<lb/>
　定呂祖儉蹈難如飴烈已元定之在謫僅期年耳使<lb/>
　選懦濡涊以脫於禍亦不過期年便安孰與名光天<lb/>
　壤配食無窮哉夫百年之間一出入息而志士仁人<lb/>
　不少概見者不知吾生有涯而妄縈情於其所顧戀<lb/>
　也故曰不知命無以為君子<lb/>
<pb n="KR2g0051_WYG_007-4a"/>
　　　黄榦<lb/>
黄榦字直卿福州閩縣人父瑀以篤行直道髙宗時為<lb/>
監察御史瑀没榦往見臨江劉清之清之竒之命受業<lb/>
朱子時方大雪榦白母即行遂從學焉榦夜不設榻不<lb/>
解帶厲學達曙朱子歎其堅苦以女妻之寧宗即位朱<lb/>
子奏授榦將仕郎而銓中授為迪功郎監台州酒務丁<lb/>
母憂廬於墓從之講學者甚衆及朱子編禮書喪祭二<lb/>
編獨以屬榦朱子病革書與訣遺以深衣及所著書曰<lb/>
<pb n="KR2g0051_WYG_007-4b"/>
吾道之托在此吾無憾矣榦執心喪三年畢調監嘉興<lb/>
府石門酒庫吳獵出帥湖北敬榦名徳辟為安撫司激<lb/>
賞酒庫遷知臨川縣歳旱勸糶捕蝗極盡心力調新淦<lb/>
縣吏民習知臨川之政不令而行差判安豐軍淮西帥<lb/>
司檄鞫和州疑獄榦釋囚飲食之委曲審問未得其情<lb/>
一夜感夢乃旦呼囚詰曰汝殺人投諸井耶何得欺我<lb/>
囚驚服尋知漢陽軍重庠序先敎養即郡治後建祠以<lb/>
祀周程游朱四先生别為屋以館四方士値歳饑荒政<lb/>
<pb n="KR2g0051_WYG_007-5a"/>
具舉旁郡饑民襁至惠撫均一民大感悦以病丐祠主<lb/>
管武夷冲祐觀尋起知安慶府至則金人破光山民情<lb/>
震恐榦為戰守備請城安慶不俟朝報即日興工分城<lb/>
為十二科先自築一科然後使官吏寓公士人分科主<lb/>
之悉準其一科之費計田出役力均費省番休逓代整<lb/>
有成法每五鼓坐堂上先授濠砦官以一日成算然後<lb/>
治府事理民訟閱士卒會賓佐已則巡視城役比晚猶<lb/>
至書院為學者講論經史後二年金人破黄州沙窩諸<lb/>
<pb n="KR2g0051_WYG_007-5b"/>
闗淮東西皆震獨安慶屹然按堵繼而霖潦餘月大水<lb/>
暴至城卒無虞士民喜相謂曰不殘於寇不淹於水生<lb/>
我者黄父也制置李珏辟參議再辭既而朝命改知和<lb/>
州令先赴珏稟議榦詣珏珏方視師維揚即與偕行榦<lb/>
為畫禦敵計珏不能用其時珏幕多輕儇士將禆離心<lb/>
而珏張宴無虚日榦復諫珏且請整旅以固蘄黄為江<lb/>
南障不聴遂力丐去其後蘄黄失守果如榦言再命知<lb/>
安慶不就入廬山訪李燔陳宓相與盤旋玉淵三峽間<lb/>
<pb n="KR2g0051_WYG_007-6a"/>
俛仰朱子舊跡講乾坤二卦於白鹿書院山南北之士<lb/>
皆集未幾召赴行在奏事除大理丞不拜初榦入荆湖<lb/>
幕府奔走諸闗豪傑往往願依榦後倅安豐守漢陽安<lb/>
慶聲聞益著長淮軍民翕然心嚮在位者多忌之比入<lb/>
見又慮直言邉事悟上心於是羣起擠之遂罷歸榦涵<lb/>
養既久自得益深一時出朱門號髙第者至衆獨榦强<lb/>
毅有立足任負荷既歸弟子益進往來質疑請益如朱<lb/>
子時俄命知潮州辭主管亳州明道宮踰月致仕没後<lb/>
<pb n="KR2g0051_WYG_007-6b"/>
數年贈朝奉郎與一子下州文學諡文肅學者稱勉齋<lb/>
先生有書説論語通釋論語意原及文集行於世<lb/>
　論曰自古名儒之興必有名臣為之佐佑揚顯傳緒<lb/>
　而表㣲者則及門也程張之時名臣薦達有呂公著<lb/>
　司馬光諸人及門游楊尹謝其最著也朱子同朝名<lb/>
　臣如彭龜年趙汝愚皆廣為揚譽及門黄陳李蔡其<lb/>
　最著也程門尚有朱光庭等著聲臺諫登髙而呼朱<lb/>
　門則鮮位於朝者時使然也榦之學歴金華四子而<lb/>
<pb n="KR2g0051_WYG_007-7a"/>
　其緒有光蓋其根深而源逺矣<lb/>
　　　李燔<lb/>
李燔字敬子南康建昌人紹熈元年成進士授岳州教<lb/>
授未上往謁朱子朱子告以曾子𢎞毅之指曰致逺固<lb/>
以毅任重貴乎𢎞也燔退以𢎞名其齋至岳州教士不<lb/>
因時尚且曰古之通材文武兼焉乃闢射圃使習射廩<lb/>
老將善射者以教之以承重解官歸既闋改襄陽教授<lb/>
復謁朱子朱子稱之曰燔進學可畏而直諒樸實處事<lb/>
<pb n="KR2g0051_WYG_007-7b"/>
不茍它日任斯道者必燔也凡諸生未達者令先訪燔<lb/>
俟有所發乃為折衷諸生畏服朱子没將葬學禁方厲<lb/>
鮮敢會葬者燔獨往視封窆不少怵及詔訪遺逸九江<lb/>
守以燔名聞召赴都堂再辭郡守聘為白鹿書院長諸<lb/>
生雲集講學之盛無與比除大理司直辭尋添差江西<lb/>
運司幹辦公事會洞寇亂帥漕議平之燔曰寇非吾民<lb/>
耶豈必皆惡然而為寇則有司貪刻將校邀功者激之<lb/>
耳反是而行則皆民矣帥漕然之問誰可行者燔自請<lb/>
<pb n="KR2g0051_WYG_007-8a"/>
往乃駐兵萬安易置近洞隅保之尤無良者馳辨士諭<lb/>
以逆順禍福寇皆帖服洪州地下異時贑江漲而隄壊<lb/>
久雨輒澇燔白漕帥葺之自是田皆沃壤改潭州通判<lb/>
辭不許真徳秀帥長沙府事悉以咨燔未數月寧宗崩<lb/>
史彌逺以擁立功益當國柄用燔慨然告歸遂不復出<lb/>
徳秀及魏了翁薦之差權通判隆興府辭江西帥魏大<lb/>
有辟充參議官又辭乃以直祕閣予祠燔居閒念無以<lb/>
報國乃薦徳秀了翁及崔與之洪咨䕫陳宓等於朝紹<lb/>
<pb n="KR2g0051_WYG_007-8b"/>
定五年上論當世髙士李心傳以燔對曰燔朱熹髙第<lb/>
經術行義亞黄榦當今海内一人而已陛下誠强起之<lb/>
以寘講筵必能禆助聖學上雖然之而終不召也年七<lb/>
十卒諡文定燔嘗言凡人功業不必仕宦隨分及物即<lb/>
功業矣又言仕宦至卿相不可失寒素體君子無入不<lb/>
自得正以磨挫驕奢不至居移氣養移體因誦古語曰<lb/>
分之所在一毫攀躋不上善處者退一步耳故燔處貧<lb/>
賤患難若平常不為動被服素布雖貴不易蔡念成稱<lb/>
<pb n="KR2g0051_WYG_007-9a"/>
燔心事有如秋月入仕四十二年在官不過七考居家<lb/>
講道學者宗之與黄榦齊名稱曰黄李<lb/>
　論曰朱子之帥長沙降其洞獠燔在江西治蹟相𩔖<lb/>
　洞獠猶可以逆順禍福服况於身為赤子乃祖乃父<lb/>
　累世宅爾宅而畋爾田者哉雖䲭張姦宄之徒世不<lb/>
　絶有然使司牧者有隂雨之膏析符者有保障之固<lb/>
　則稂莠且化為嘉苗而衆志堅於城郭矣燔之言實<lb/>
　治忽之名論也燔與光澤李方子同為朱門髙第燔<lb/>
<pb n="KR2g0051_WYG_007-9b"/>
　以𢎞名其齋生平克充𢎞毅之㫖方子以果名其齋<lb/>
　善體寛大中要果决之訓服行以造於成甚矣古人<lb/>
　之嗜學也<lb/>
　　　李方子<lb/>
李方子字公晦邵武人少博學能文為人端謹純篤初<lb/>
見朱子謂曰觀公為人自是寡過但寛大中要規矩和<lb/>
緩中要果决遂以果名齋長逰太學學官李道傳折官<lb/>
位輩行具刺就謁嘉定七年廷對擢第三調泉州觀察<lb/>
<pb n="KR2g0051_WYG_007-10a"/>
推官適真徳秀來為守以師友禮之徳秀嘗謂人曰公<lb/>
晦學䆳而氣平本經術明世用事之大者余必咨而後<lb/>
行暇則辨論經史至夜分不倦故事秩滿必先通書廟<lb/>
堂乃除方子曰通書是求也丞相史彌逺聞之怒踰年<lb/>
始除國子録無何將選入宫僚而方子不少貶以求合<lb/>
或告彌逺曰此真徳秀黨也使臺臣劾罷之方子既歸<lb/>
學者畢集危坐竟日未始傾側對賓客一語不妄發雖<lb/>
奴𨽻亦不加詬詈然嘗嚴憚之嘗語人曰吾於學問雖<lb/>
<pb n="KR2g0051_WYG_007-10b"/>
未能周盡然幸於大本有見處此心常覺泰然不為物<lb/>
欲所漬爾其所編禹貢集觧朱子嘗稱許之<lb/>
　論曰為陸學者每妄譏朱門舎徳性而專事問學攷<lb/>
　朱子教人大端在主敬窮理主敬所以尊徳性也豈嘗<lb/>
　放於支離以為學哉方子於大本有見處是主敬之效<lb/>
　也至以學問周盡為歉則又以見理道之無窮而大居<lb/>
　敬者尤必以窮理為貴也真徳秀稱其本經術明世<lb/>
　務固非若冥目兀坐以求大本而遺棄事物者比矣<lb/>
<pb n="KR2g0051_WYG_007-11a"/>
　　　陳淳<lb/>
陳淳字安卿漳州龍溪人少習舉子業林宗臣見而竒<lb/>
之謂曰此非聖賢之學也授以近思錄淳由是盡棄所<lb/>
業益求濓洛遺書讀之慨然曰此實洙泗之傳而吾乃<lb/>
未身其奥吾心恧焉聞朱子講道武夷欲往從而無資<lb/>
及朱子守漳進謁得聞本原之學益自力朱子亟稱之<lb/>
曰南來吾道得一安卿朱子自漳歸且十年淳復至自<lb/>
述所得朱子曰已見本原矣所闕者下學之功爾自是<lb/>
<pb n="KR2g0051_WYG_007-11b"/>
所聞皆要切語凡三月而朱子卒淳服膺師訓日月積<lb/>
累義理貫通洞見條緒其居鄉不沽名不徇俗恬然退<lb/>
守而化及鄉人聲播天下世雖不用而憂時論事感慨<lb/>
動人郡守以下皆禮重之嘉定九年以特試赴都歸過<lb/>
嚴陵郡守鄭之悌率僚屬延登講座淳乃為四章以示<lb/>
學者其論道學體統畧曰道原於天命而實行乎日用<lb/>
堯舜與塗人同一禀孔子與十室同一賦謂其君不能<lb/>
賊其君者也謂其民不能賊其民者也自謂其身不能<lb/>
<pb n="KR2g0051_WYG_007-12a"/>
自賊者也操則存舍則亡迪之吉悖之凶易知易行豈<lb/>
有離於日用之外哉其論師友淵源畧曰濓溪不由師<lb/>
傳提綱起鑰二程親授其旨朱子又益明之上以達羣<lb/>
聖之心下以統百家而會於一學者必以是為迷塗之<lb/>
指南庶有所取正而不差矣論工夫節目畧曰道之浩<lb/>
浩何處下手大要不過致知力行而已致其知者所以<lb/>
明萬理於心而使之無所疑力其行者所以復萬善於<lb/>
已而使之無不備也知不致則行將何適行不力則所<lb/>
<pb n="KR2g0051_WYG_007-12b"/>
知徒為空言竟何有於我哉然二者亦非截然判為二<lb/>
事猶之行者目視足履動輒相應蓋交進而互發也其<lb/>
所以為致知力行之地者必以敬為主敬者提撕警省<lb/>
此心使之惺惺聖學所以貫動静徹終始之功也能敬<lb/>
則中有涵養大本清明由是而致知力行不復有扞格<lb/>
之病矣雖然人性皆善而鮮有能從事於斯者一則病<lb/>
於安常習故而不能奮然立志以求自㧞二則病於偏<lb/>
執私主而不能豁然虚心以求實見也必如孟子以舜<lb/>
<pb n="KR2g0051_WYG_007-13a"/>
為法於天下我猶未免為鄉人者為憂然後為能立志<lb/>
必如顔子以能問於不能以多問於寡有若無實若虚<lb/>
然後為能虚心既能立志而不肯自棄又能虚心而不<lb/>
敢自是然後循序而進日有維新之益矣論讀書次序<lb/>
畧曰不先諸大學則無以提挈其綱領而盡論孟之精<lb/>
㣲不參諸論孟則無以發揮其藴奧而極中庸之歸趣<lb/>
然不會其極於中庸又何以立大本而經大經哉讀四<lb/>
書之法毋過求毋曲引平心以玩其旨歸切己以察其<lb/>
<pb n="KR2g0051_WYG_007-13b"/>
實用乃由以進於諸經莫不冰融而凍釋矣既歸人士<lb/>
師事者益進淳與講解率至夜分無倦色門人隨所口<lb/>
授筆之於是有四書口義字義詳解及筠谷所聞諸編<lb/>
明年以特奏㤙授迪功郎主安溪簿未上卒年六十五<lb/>
所著有詩禮女學傳於世學者稱北溪先生淳同邑有<lb/>
王遇者字子合號東湖亦事朱子又嘗及遊張栻呂祖<lb/>
謙之門精思力行朱子稱其淳篤及歴官中外皆有聲<lb/>
績不附韓侂胄多風節其後漳人祠祀朱子以淳及遇<lb/>
<pb n="KR2g0051_WYG_007-14a"/>
配焉<lb/>
　論曰蔡元定之明悟黄榦之篤實皆為朱門所推重<lb/>
　逮觀淳之講義何其粹也朱子之守漳未及二年比<lb/>
　淳再至僅三月耳非嘗朝夕熟承其聲謦也而於奥<lb/>
　㫖㣲言探之能深闡之能揚簡而括詳而有要於師<lb/>
　門學的曾無毫芒之謬可謂穎異之姿與聞性道之<lb/>
　祕者已<lb/>
　　蔡沈<lb/>
<pb n="KR2g0051_WYG_007-14b"/>
蔡沈字仲黙元定季子也與伯兄淵次兄沆皆及事朱<lb/>
子沈年三十盡屏舉子業一以聖賢為師及元定坐謫<lb/>
舂陵繭足走三千里惟沈獨從元定卒䕶喪歸於道有<lb/>
遺金義不可受者固却之曰吾寧隨所止而殯不以累<lb/>
吾親也初元定使淵紹其易學沆紹其春秋學沈紹其<lb/>
書學及朱子為書傳未及成病革亦卒以屬沈沈受父<lb/>
師之命竟踵成之其序略曰二帝三王之治本於道二<lb/>
帝三王之道本於心得其心則道與治可得而言矣後<lb/>
<pb n="KR2g0051_WYG_007-15a"/>
世人主有志於二帝三王之治不可不求其道有志於<lb/>
二帝三王之道不可不求其心求心之要舎是書何以<lb/>
哉卜居九峯雖當世名卿物色訪求不屑就也凡元定<lb/>
著書十餘種其律吕陣圗諸書學者尤難卒曉間以叩<lb/>
沈無不毫析縷解者又嘗叙洪範數亦元定所命也卒<lb/>
諡文正學者稱九峯先生蔡氏自牧堂老人發生西山<lb/>
先生元定元定生節齋先生淵復齋先生沆及沈淵又<lb/>
生素軒先生格沈生覺軒先生模久軒先生杭靜軒先<lb/>
<pb n="KR2g0051_WYG_007-15b"/>
生權皆潔行績學詮經衛道世稱蔡氏九賢云<lb/>
　論曰建州當南宋時名賢挺生而胡劉與蔡三家尤<lb/>
　盛馬班列傳之作父子祖孫𩔖相從附至陳壽傳董<lb/>
　和董允始釐為各編若沈守道著述不負父師之命<lb/>
　其書傳與朱子易詩諸經並立學宫迄於今五百餘<lb/>
　年業尚書者宗之故從和允之例析而不附然沈譏<lb/>
　洞極潜虚為牽合至所叙範數或未免然何歟<lb/>
　　　劉爚<lb/>
<pb n="KR2g0051_WYG_007-16a"/>
劉爚字晦伯建陽人與弟炳受學於朱子亦嘗及吕祖<lb/>
謙之門乾道八年舉進士調山陽主簿轉饒州録事擢<lb/>
知連城縣改閩縣所至講求利弊而興革之俄差判潭<lb/>
州未上丁父憂值偽學禁興爚從朱子於武夷講道讀<lb/>
書怡然自適築雲莊山房為終老計後差知徳慶府修<lb/>
學校糾武勇條上便民五事及入奏因言今雖從和議<lb/>
願益恐懼修省開言路以廣忠益振公道以進人才飭<lb/>
邉備以防敵患擢提舉廣東常平令毎嵗春末以其半<lb/>
<pb n="KR2g0051_WYG_007-16b"/>
出貸至冬而償常存其半以備緩急又出公使公用二<lb/>
庫嬴錢以補積欠凡十五萬入為尚左郎官因轉對首<lb/>
言願於經筵特𣲖大臣奏對反復問難以求義理之當<lb/>
否政事之得失又乞收拾人才修明軍政及節内外冗<lb/>
費出為浙江提點刑獄多所平反復入為國子司業是<lb/>
時偽學之禁未弛爚乃言於丞相請以朱子所著大學<lb/>
論語中庸孟子之説勸講復奏慶元以來權佞當國惡<lb/>
人議已指道為偽屏其人禁其書義利不明趨向汚下<lb/>
<pb n="KR2g0051_WYG_007-17a"/>
人欲横流亷恥日喪乞罷偽學之禁又請以朱子白鹿<lb/>
洞規頒示太學取四書集註刋行之其所以扶衛正道<lb/>
以立國是者忠欵惓惓未嘗少釋又言浙西根本之地<lb/>
宜詔長吏監司務儲積禁科斂戢强暴撫善良未幾以<lb/>
接伴外使至旴𣅿軍還言兩淮藩蔽江南干戈盗賊之<lb/>
後宜招集流㪚為足食足兵之計規畫明備帝嘉納之<lb/>
進國子祭酒兼工部侍郎試刑部侍郎時廷臣爭務容<lb/>
默爚首請奬忠讜以作士氣戒諛佞以肅具僚又因冬<lb/>
<pb n="KR2g0051_WYG_007-17b"/>
雷請遴選監司以考察貪吏訪求民瘼又請擇沿邉諸<lb/>
將城沿邉州郡使邉民各以什伍教閲於鄉隠然寓軍<lb/>
政於田里至如罷遣賀正使及絶金人嵗幣侃侃正言<lb/>
無所回隠兩請致仕不允會夏旱復應詔上封事曰言<lb/>
語壅而導之使言人心鬱而疏之使通上開不諱之門<lb/>
下必有盡言之士或者指為好名要譽而陛下信之則<lb/>
苦言之藥至言之實陛下棄之而不恤矣擢權工部尚<lb/>
書兼太子右庶子左諭徳毎至經史所陳聲色嗜欲之<lb/>
<pb n="KR2g0051_WYG_007-18a"/>
戒輒懇切敷陳之卒贈光禄大夫諡文簡所著有奏議<lb/>
史藁經筵故事東宫詩解禮記解講堂故事雲莊外藁<lb/>
弟炳字韜仲朱子均稱其嗜學可教居官不茍云<lb/>
　論曰朱子四書章句集註功在萬世爚當道學屏塞<lb/>
　之時毅然請以勸講刋行天下偉哉而奮忠陳謀自<lb/>
　學術人心吏治民瘼以暨軍政邉務言切慮周罔非<lb/>
　經濟𢎞謨其斯為有體有用之儒歟<lb/>
　　　真德秀<lb/>
<pb n="KR2g0051_WYG_007-18b"/>
真徳秀字景元後改景希浦城人年十五而孤母吳氏<lb/>
教之自韓侂胄設偽學之名以錮善𩔖近世大儒之書<lb/>
皆所禁絶徳秀晚出獨慨然以斯文自任講習而服行<lb/>
之慶元五年成進士復中博學宏詞科入閩帥幕召為<lb/>
太學正嘉定元年遷博士入對時侂胄既誅徳秀首言<lb/>
今日改弦更張當褒崇名節明示好尚自是黨禁弛正<lb/>
學復明於天下試學士院改祕書省正字兼檢討玉牒<lb/>
尋兼沂王府教授權直學士院三年遷祕書郎乞開公<lb/>
<pb n="KR2g0051_WYG_007-19a"/>
道窒旁蹊以抑小人道長之漸選良牧勵戰士以扼羣<lb/>
盗方張之鋭四年遷著作佐郎尋兼禮部郎時蒙古深<lb/>
侵金人屢敗徳秀言金有必亡之勢然金亡則上下恬<lb/>
嬉憂不在敵而在我多事之端恐自此始五年遷軍器<lb/>
少監六年遷起居舎人尋兼太常少卿充金國賀登位<lb/>
使至盱眙聞金内變還乃臚舉邉防要事且言曰臣自<lb/>
揚之楚自楚至盱眙沃壤無際陂湖相連民俗堅悍强<lb/>
忍足為大江屏障若大修墾田之政領以專官數年之<lb/>
<pb n="KR2g0051_WYG_007-19b"/>
後積儲充實邉民父子相保因其什伍勒以兵法不待<lb/>
饋饟皆成精兵矣時史彌逺方以爵禄縻天下士徳秀<lb/>
嘅然謂劉爚曰吾徒急當引去使知世有不茍為從官<lb/>
之人遂力丐外出為江東轉運副使江東方傷旱蝗乃<lb/>
講荒政與同僚分賑所部而自領其最甚者全活至衆<lb/>
又平斗斛劾賍濫拔賢俊政譽日聞改知泉州蠲苛政<lb/>
以招海舶民輸租令自槩有訟者揭示名姓人自詣理<lb/>
海賊亂設方畧禽之因徧行濱海審形勢增屯以備不<lb/>
<pb n="KR2g0051_WYG_007-20a"/>
虞十二年改知隆興府以母喪歸十五年除知漳州以<lb/>
亷仁公勤勵僚屬以周朱之學教士子罷榷酤除斛面<lb/>
免和糴立義阡社倉及惠民慈㓜等倉以甦其民捐諸<lb/>
軍回易之利及官田租而月試之射凡營中病者死未<lb/>
葬者孕者嫁娶者贍給有差理宗立召為中書舎人擢<lb/>
禮部侍郎直學士院首言濟王霅川之變非本意願討<lb/>
論追封秦邸故事興滅繼絶上曰朝廷之待濟王亦已<lb/>
至矣對曰人主當以二帝三王為法觀舜所以處象則<lb/>
<pb n="KR2g0051_WYG_007-20b"/>
陛下不及明甚因勸上講學進徳及言貨賂公行薫染<lb/>
成俗朝廷所用敏鋭之士多於老成其忠亮如此嘗入<lb/>
侍清暑殿進曰此髙孝二祖儲神之地也仰瞻楹桷二<lb/>
祖實臨其上陛下一心而受衆攻未有不浸淫蠧蝕者<lb/>
夫惟學可以明此心惟敬可以存此心惟親君子可以<lb/>
維持此心因極陳古者居喪之禮與先帝視朝之勤及<lb/>
寧宗小祥有詔羣臣易吉徳秀爭之曰自漢文率情變<lb/>
古至我孝宗方衰服三年朝衣朝冠皆以大布惜當時<lb/>
<pb n="KR2g0051_WYG_007-21a"/>
不遂定臣下執喪之禮實千載無窮之憾然孝宗崩易<lb/>
月之後羣臣猶未釋衰朝會用黒帶公服大祥始除侂<lb/>
胄柄政乃以小祥從吉夫帶不以金鞓不以紅佩不以<lb/>
魚鞍轎不以文繡此於羣臣何損朝議何傷議遂格徳<lb/>
秀屢進鯁言上皆虛心開納而彌逺益嚴憚之謀所以<lb/>
相撼畏公議未敢發及王暨盛章駁徳秀所主濟王贈<lb/>
典事莫澤朱端常梁成大等遂相繼劾之至請竄殛上<lb/>
不可乃落職罷祠歸紹定四年改職予祠五年進徽猷<lb/>
<pb n="KR2g0051_WYG_007-21b"/>
閣待制復知泉州迎者塞路彌逺死乃改顯謨閣待制<lb/>
知福州有頃召為翰林學士是時金亡朝議進取徳秀<lb/>
以為憂上封事諫進户部尚書徳秀長身廣額容貌如<lb/>
玉望而知為公輔器立朝不滿十年章疏所奏將數十<lb/>
萬言皆切當時要務四方人士誦其文想見其風采及<lb/>
宦㳺所至惠政深洽由是中外交頌都城人時驚傳澒<lb/>
洞奔擁出闗曰真直院至矣果至則又填塞聚觀彌逺<lb/>
益以此忌之久擯不用至是歸朝而徳秀衰矣入見上<lb/>
<pb n="KR2g0051_WYG_007-22a"/>
迎勞之徳秀謝乃進大學衍義徳秀嘗言天下之理惟<lb/>
中為至正惟誠為至極然敬所以中不敬則無中也敬<lb/>
而後能誠非敬則無以為誠也氣之决驟軼於奔駟敬<lb/>
則其銜轡也情之横放甚於潰川敬則其隄防也及是<lb/>
遂為上陳祈天永命之道以為敬者徳之聚儀狄之酒<lb/>
南威之色盤逰射弋之娯禽獸狗馬之玩有一於此皆<lb/>
足害敬上欣然嘉納踰年知貢舉己得疾拜參知政事<lb/>
三丐祠上不得已進資政殿學士提舉萬壽觀兼侍讀<lb/>
<pb n="KR2g0051_WYG_007-22b"/>
辭疾革冠帶起坐神爽不亂卒諡文忠學者稱西山先<lb/>
生所著讀書録嘗謂門人曰此為治之門如有用我者<lb/>
執此以往與大學衍義及甲乙集等書皆行於世<lb/>
　論曰徳秀未嘗及朱子之門而能私淑以有成攷其<lb/>
　學行之正風節之著有體立用行之效朱子以後莫<lb/>
　有能尚之者也衍義一書學術治術引據剖辨誠明<lb/>
　畢周尤為修身之極則理世之蓍龜自天子以至於<lb/>
　庶人烏可不三復體玩哉至其立政建議無一不審<lb/>
<pb n="KR2g0051_WYG_007-23a"/>
　乎國勢察乎人倫昔羊祜欲復諒隂之禮而卒疑於<lb/>
　有父子無君臣議格不行使理宗能因徳秀之言遂<lb/>
　定臣下執喪之制庶幾彝倫攸叙乃竟因循未及著<lb/>
　令惜哉<lb/>
　　　魏了翁<lb/>
魏了翁字華父卬州蒲江人英悟絶倫嘗從輔廣李燔<lb/>
逰慶元五年成進士時方諱言道學了翁策獨及之累<lb/>
官武學博士召試博士韓侂胄方謀開邉中外憂駭莫<lb/>
<pb n="KR2g0051_WYG_007-23b"/>
敢言了翁獨以急於内修姑逭外攘為對且曰舉天下<lb/>
試於一擲宗社存亡不可忽也策出衆大驚改祕書省<lb/>
正字遷校書郎以親老丐外知嘉興府侂胄坐誅朝廷<lb/>
收用諸賢了翁被召適史彌逺入相專國事了翁心不<lb/>
能善固辭丁生父憂解官心喪築室白鶴山下開門授<lb/>
徒士争負笈由是蜀人知義理之學差知漢州坐㣲罪<lb/>
降秩起知眉州眉俗習法令持吏短長稱難治了翁乃<lb/>
禮耆耇拔俊秀朔望詣學宫講説誘掖行鄉飲酒禮以<lb/>
<pb n="KR2g0051_WYG_007-24a"/>
興教化增貢士員以振文風利民之事知無不為士論<lb/>
大服俗為之變擢潼川提刑改轉運判官初周程等倡<lb/>
興道學闕無爵諡紹興乾道間胡安國魏掞之嘗以為<lb/>
請未及施行了翁上疏曰周惇頤程顥程頤張載嗣往<lb/>
聖開來哲發天理正人心使孔孟絶學復明於世朱熹<lb/>
張栻學實宗之今熹栻已賜易名而惇頤等闕如是録<lb/>
其後遺其先也朝論韙之卒如其請遷直秘閣知瀘州<lb/>
丁母憂闋差知潼州嘉定十五年被召於是了翁去國<lb/>
<pb n="KR2g0051_WYG_007-24b"/>
十七年矣上迎勞所奏悉嘉納進兵部郎中改司封郎<lb/>
中建議分江淮襄蜀為四重鎮擇人任之而假以事權<lb/>
資以才用為聨絡守禦計事下中書不果行累遷太常<lb/>
少卿祕書監起居舎人了翁正學危行其入也彌逺欲<lb/>
引以自助了翁不可至是因極言事變倚伏人心向背<lb/>
疆場安危鄰敵動静以至士大夫風俗之弊剴切無所<lb/>
諱忌彌逺愈不樂及理宗即位彌逺以擁立功益柄用<lb/>
了翁積憂成疾三請閒不許遷起居郎屬濟王黜死有<lb/>
<pb n="KR2g0051_WYG_007-25a"/>
司治葬不如禮了翁毎見上輒請厚倫紀以弭人言輸<lb/>
忠引義彌逺心益惡之了翁亦求去遂出知常徳府越<lb/>
二日降三官靖州居住湖湘江淛之士不逺千里造門<lb/>
受業紹定四年復職與祠起知遂寧府不拜進寳章閣<lb/>
待制潼川路安撫使知瀘州瀘大藩控制邉面二千里<lb/>
了翁葺樓堞増器械練牌手申軍律興學蠲逋建社倉<lb/>
義塚及養濟院未數月百廢具舉彌逺死進華文閣待<lb/>
制了翁負孤忠鯁言侃侃初扼於侂胄繼忤於彌逺念<lb/>
<pb n="KR2g0051_WYG_007-25b"/>
國家權奸嗣興公正不容法度隳弛風俗偷蠧不可滌<lb/>
濯乃抗章論十弊疏列萬言先引故實次陳時弊分别<lb/>
利害皎若白黒上讀之感動是時臣庶封章多乞召還<lb/>
了翁及真徳秀者上因民望並招之以了翁權禮部尚<lb/>
書直學士院先是彌逺之排真魏也梁成大為之鷹犬<lb/>
成大遺所親書曰真徳秀乃真小人魏了翁乃偽君子<lb/>
及是了翁入對首乞明君子小人之辨以為進退人物<lb/>
之本以杜姦邪窺伺之端他所陳列又十餘事晝漏下<lb/>
<pb n="KR2g0051_WYG_007-26a"/>
四十刻始退俄兼侍讀又兼吏部尚書了翁還朝六閱<lb/>
月前後二十餘奏皆當時急務毎進讀上必為之改容<lb/>
既而邉警㳫至上心焦勞將引與共政而忌者傾之出<lb/>
督視京湖江淮軍馬五辭不獲上勉勞賜便宜如張浚<lb/>
故事了翁乃酌上下流之中開府江州申儆將帥調遣<lb/>
援師列死事之臣黜退懦之將又奏邉防十事甫二旬<lb/>
召為僉書樞宻院事盖朝臣特假建督以出了翁既出<lb/>
即以為非計復遽召還進退牽掣了翁遂力辭不拜改<lb/>
<pb n="KR2g0051_WYG_007-26b"/>
資政殿學士湖南安撫使知潭州又辭改浙東安撫使<lb/>
知紹興府又改福建安撫使知福州累章乞骸骨嘉熙<lb/>
元年卒諡文靖了翁之學深宻明粹嘗曰仁義中誠性<lb/>
命天道此致知格物之要也今往往善柔為仁果敢為<lb/>
義依違以為中鈍魯以為誠氣質以為性六物以為命<lb/>
元虚以為天道甚則以察為知以蕩為情以反經為權<lb/>
以㨗給為才師異指殊流弊乃爾又曰學者根本不立<lb/>
而異端得以乗之利禄得以移之文詞得以溺之則有<lb/>
<pb n="KR2g0051_WYG_007-27a"/>
口道六經而心是佛老或心是聖學而輯為文詞隨世<lb/>
以就功名者矣其言切中學者之病如此所著有九經<lb/>
要義易舉隅井田圗説古今考經史雜抄師友雅言等<lb/>
書<lb/>
　論曰小人之擯君子無所不用其極茍無瑕可摘必<lb/>
　從而指之曰偽至以偽為罪則凡言教動法無非罪<lb/>
　也宋南渡後國勢弱矣所賴諸賢相與維持故人人<lb/>
　知有君父乃侂胄方以禁偽學敗而了翁又以偽君<lb/>
<pb n="KR2g0051_WYG_007-27b"/>
　子久斥不用嗚呼彼所指為偽者皆亷介慈惠忠誠<lb/>
　許國之人也天地之元氣國家之命脉也就令强為<lb/>
　修飾以襲君子之名不猶愈於靦顔恣睢而蠧國虐<lb/>
　下者乎詩曰讒人罔極交亂四國蓋自古傷之矣<lb/>
　　　李道傳<lb/>
李道傳字貫之隆州井研人少莊重稍長讀程氏書湛<lb/>
精玩索至㤀寢食雖處暗室整襟危坐肅如也慶元三<lb/>
年成進士調利州司户參軍改蓬州教授吳曦叛抗節<lb/>
<pb n="KR2g0051_WYG_007-28a"/>
不撓棄官去以書間報安撫楊輔論曦非雄才犯順首<lb/>
亂人心離怨請亟誅而縛之曦平進官二等嘉定初召<lb/>
為太學博士遷太常博士兼沂府小學教授值沂王有<lb/>
母喪府僚例進秩道傳曰有襄事者推恩可也吾屬何<lb/>
與同儕然之皆辭不受遷著作佐郎即上言人才盛衰<lb/>
繫學術明晦願下明詔宣索朱熹論語孟子集註大學<lb/>
中庸章句或問頒之太學仍請以周程張邵從祀先師<lb/>
執政不悦語侵之道傳不為動兼權考功郎遷著作郎<lb/>
<pb n="KR2g0051_WYG_007-28b"/>
時胡榘等新進用事賄賂成風道傳曰刻剝傾危之人<lb/>
進矣遂丐外出知真州擢提舉江東常平茶鹽公事下<lb/>
車即按貪縱十餘人胥吏為民害者大黥小逐百餘人<lb/>
釋獄之寃繫者二百餘人弛負錢十餘萬緡會大旱應<lb/>
詔論楮幣鈔法之弊及賦斂加増軍將椎剝皆切中時<lb/>
病與真徳秀分賑所部窮冬行風雪中雖峻谷深村必<lb/>
至久之胡榘為吏部侍郎舉道傳自代道傳恥之引疾<lb/>
求去不許召奏事再辭又不許既對上自宫掖次及朝<lb/>
<pb n="KR2g0051_WYG_007-29a"/>
廷盡言無所諱上不以為忤除兵部郎中又辭不就御<lb/>
史李楠覘當路意請授以節鎮蜀遂出知果州行至九<lb/>
江卒年四十八諡文節初道傳自蜀來不及登朱子之<lb/>
門乃訪所嘗從學者與逰盡得遺書讀之篤於踐履氣<lb/>
節偉然於經史未有論著曰學未至不敢於詩文未嘗<lb/>
茍作曰學未至不暇嘗以疾在告真徳秀省之卧榻屏<lb/>
間大書喚起截㫁四字其用功如此<lb/>
　論曰喚起是惺惺法截㫁則戰勝法也易後天卦乾<lb/>
<pb n="KR2g0051_WYG_007-29b"/>
　戰於西北戰而克則隂道屏而徳性尊㢲齊於東南<lb/>
　齊而順則陽道伸而官骸正程朱所以繼絶學者大<lb/>
　義曷以加兹道傳起自西陲由私淑而聞大道之要<lb/>
　至表章朱子傳注立諸學宫以覺來裔其功偉已<lb/>
　　　陳宓<lb/>
陳宓字師復丞相俊卿之孫也及事朱子朱子器異之<lb/>
其後復從黄榦以父任歴知安溪縣立安養院以粥窮<lb/>
民病予醫藥死則棺𦵏之安溪士民不名為令而稱復<lb/>
<pb n="KR2g0051_WYG_007-30a"/>
齋先生嘉定七年入監因大旱上言宴飲無節賜予非<lb/>
時大臣私其親故貪吏得志亷士招尤奏入史彌逺不<lb/>
樂調軍器監簿轉對言人主之徳貴明大臣之心貴公<lb/>
臺諌之言貴直指陳時弊視前疏尤剴切黄榦見而歎<lb/>
曰使臣子盡如此國安有不興乎尋丐歸擢大理丞不<lb/>
拜出知南康軍嵗大祲奏蠲田賦募流民築江隄而給<lb/>
其食既而謁白鹿洞親為諸生講解作興之實踵朱子<lb/>
之蹟改知南劍州又值旱疫為蠲逋賦十數萬弛新輸<lb/>
<pb n="KR2g0051_WYG_007-30b"/>
三之一身率僚吏持錢粟藥餌户給之復倣白鹿洞規<lb/>
創延平書院以教其士改知漳州未行會寧宗崩時事<lb/>
忽異宓嗚咽累日無何致仕去寳慶二年除提㸃廣東<lb/>
刑獄三辭不就以直祕閣予祠拜祠命而辭職名久之<lb/>
三學諸生請起宓而宓没矣宓性剛毅信道尤篤毎言<lb/>
居官必如顔真卿居家必如陶潛而深慕諸葛亮身死<lb/>
家無餘財庫無餘帛庶乎能蹈其語者所著有論語注<lb/>
義問答春秋三傳抄讀通鑑綱目唐史贅疣及文稾數<lb/>
<pb n="KR2g0051_WYG_007-31a"/>
十卷<lb/>
　論曰定公初年孔子不仕寳慶嗣立李燔陳宓亦屏<lb/>
　迹丘樊不磷不緇昔諸葛亮不為茍出一出而鞠躬<lb/>
　盡瘁陶潛不為茍處一處而泥閉淵蟠顔真卿終始<lb/>
　蹇蹇殉節從容此於出處死生之義備矣三代以返<lb/>
　宓獨企此三人其進退合道也宜哉<lb/>
　　　何基<lb/>
何基字子恭金華人父伯熭為臨州丞時黄榦適知縣<lb/>
<pb n="KR2g0051_WYG_007-31b"/>
事基遂事榦榦告以為學必有真實心地刻苦工夫基<lb/>
悚然受命於是隨事研精卒聞淵源之懿凡㣲辭奥㫖<lb/>
平心覃思未嘗參以己意於書輒加標㸃悉中闗會窈<lb/>
㣲讀者醒發不待講解而自見其義嘗言立志貴堅規<lb/>
模貴大充踐服行死而後已論治經之法曰讀易當盡<lb/>
去膠固支離之見潔净其心以玩精㣲之理沈潜涵泳<lb/>
得其根源乃可漸觀爻象讀詩須掃蕩胸次然後吟哦<lb/>
上下諷詠從容使人感發方為有功於朱子緒言一經<lb/>
<pb n="KR2g0051_WYG_007-32a"/>
明闡則㫖趣益新郡守延聘或薦之皆不就景定間被<lb/>
㫖添差婺州教授兼麗澤書院山長辭咸淳初授史館<lb/>
校勘兼崇政院説書又辭改承務郎主管西岳廟終不<lb/>
受年八十一卒國子祭酒楊文仲請於朝諡文定凡學<lb/>
庸大傳通書易啓䝉近思錄皆有論著名曰發揮其確<lb/>
述師訓如此<lb/>
　論曰易蔽於九師詩鑿於序説而經義之窒不通者<lb/>
　多矣朱子興雅自信於易卜筮詩雅鄭之説蓋明象<lb/>
<pb n="KR2g0051_WYG_007-32b"/>
　以待變而易之用神逆志以詮辭而詩之味永基領<lb/>
　此意篤信不疑又從而發揮之遂啓金華之派以衍<lb/>
　正學之傳其為功於朱門豈淺哉<lb/>
　　　王柏<lb/>
王柏字會之金華人大父師金從楊時學父瀚又及朱<lb/>
子之門柏少時慕諸葛亮為人自號長嘯踰三十始知<lb/>
家學之源捐去俗學勇於求道與其友汪開之著論語<lb/>
通㫖至居處恭執事敬怵然曰長嘯非聖門持敬之道<lb/>
<pb n="KR2g0051_WYG_007-33a"/>
也更自號為魯齋聞何基嘗從黄榦得朱子之傳即往<lb/>
事之基授以立志居敬之㫖為作魯齋箴以勉之柏髙<lb/>
明絶識𢎞論英辨毎質問或一事至十往返於大學中<lb/>
庸論語孟子通鑑綱目諸編標注考校尤為精宻其居<lb/>
家夙興見廟飭庀諸務肅然嚴整當暑闔閣靜坐子弟<lb/>
白事非衣冠不見少孤事兄恭季弟早世撫其孤義以<lb/>
慈收合宗族周恤之汪開之没家貧為斂且𦵏兩為麗<lb/>
澤上蔡書院山長其教必以大學為先雖鄉之耆徳皆<lb/>
<pb n="KR2g0051_WYG_007-33b"/>
執弟子禮理宗升遐率諸生制服臨於郡及病革整衣<lb/>
冠端坐揮婦女勿近卒國子祭酒楊文仲請於朝諡文<lb/>
憲所著書凡數十種<lb/>
　論曰諸葛亮之學淡泊寧靜以為體開誠布公以為<lb/>
　用淡泊則物莫能勝故公寧靜則心不外馳故誠體<lb/>
　與用合以是卓然為天民之亞至史稱其抱膝長嘯<lb/>
　則充然内足之符而淺者乃目為睥睨一切之意誤<lb/>
　矣當其負扆涖政所自信者亦曰謹慎而已此與聖<lb/>
<pb n="KR2g0051_WYG_007-34a"/>
　門持敬之説曷嘗有二㫖哉柏之始而慕亮既而若<lb/>
　有㣲辭殆未究觀其本末者耳然柏之翻然黜俗一<lb/>
　變至道可謂豪傑之士矣<lb/>
　　　熊禾<lb/>
熊禾字去非號勿軒又號退齋建陽人自㓜有志於學<lb/>
師事朱子髙第輔氏講貫聖經賢傳沈潜天人道徳之<lb/>
藴登度宗咸淳進士授寧武州司户叅軍時四方繹騷<lb/>
道梗不赴宋亡退修初服束書入山築洪源書室聚徒<lb/>
<pb n="KR2g0051_WYG_007-34b"/>
講習四方來學者雲集糲食澗飲日以孔孟之道相磨<lb/>
礲於朱子之書是信是行閱十二年歸故山復創鼇峯<lb/>
書院益肆其力於六經謂朱子平生精力在易四書詩<lb/>
僅完藁書開端而未及竟三禮惟有通解缺尚多春秋<lb/>
僅發大義而已又謂周官六典原不缺當復其舊儀禮<lb/>
十七篇當附以禮記傳義春秋傚綱目例以左氏書實<lb/>
其事以公穀程胡諸家之説足其義乃於易詩書春秋<lb/>
皆為之集疏毎經取一家之説為主而裒衆説以疏之<lb/>
<pb n="KR2g0051_WYG_007-35a"/>
復著小學四書集疏以為之階梯其他農禮兵刑皆有<lb/>
撰还感世俗𦵏祭者多為異端所蠱一正以聖道勒成<lb/>
一帙解其惑晚年更修三禮通解將脱藁以疾卒著述<lb/>
多阨兵火獨四書詩易小學數種有傳於世其論孔廟<lb/>
祀典後世多行其言當宋社之既屋也疊山謝枋得聞<lb/>
禾名逺涉訪之相抱痛哭不忍卒别相與講學者數月<lb/>
新安胡一桂挾其道詣武夷訪禾及退自知不及頻年<lb/>
就之講論而一桂之學益以明禾嘗修考亭書院而為<lb/>
<pb n="KR2g0051_WYG_007-35b"/>
之記及後有求考亭書院記於翰林學士吳澄者澄負<lb/>
一時重望聞禾所作遂拱手閣筆云<lb/>
　論曰禾與許衡出處不同一則抱採薇之孤志一則<lb/>
　際從龍之盛遇然禾謂衡倡明文公之學啟沃君心<lb/>
　栽培相業以開治平之原而衡序禾遺集有立綱常<lb/>
　闗世教紹統緒之稱盖其心同其道同易地則皆然<lb/>
　也殆孟子所謂其趨一者是耶<lb/>
　史傳三編卷七<lb/>
</p>
<p>
</p>
  </div>
<div>
<head>史傳三編卷八</head> <lb/>
    <p>
<pb n="KR2g0051_WYG_008-1a"/>
欽定四庫全書<lb/>
　史傳三編卷八<lb/>
　　　　　　　　　　　　　大學士朱軾撰<lb/>
　名儒傳六<lb/>
　　元<lb/>
　　　趙復<lb/>
趙復字仁甫徳安人嗜周程張朱之學元太宗時太子<lb/>
庫春破徳安以徳安嘗逆戰殘之復賴姚樞得脱復念<lb/>
<pb n="KR2g0051_WYG_008-1b"/>
九族俱喪與其北去不如死乃夜走水際仰天大號將<lb/>
自投樞追及之力為寛譬乃强與樞俱北先是南北道<lb/>
絶載籍不相通至是復盡錄所記程朱諸經傳註以付<lb/>
樞比至燕弟子從者百有餘人世祖在潛邸召見問曰<lb/>
我欲取宋卿能導我乎對曰宋父母之國引它族以伐<lb/>
父母非義也世祖悦因不强之仕時楊惟中亦宗復學<lb/>
與樞同建太極書院祠周子以二程張楊游朱六君子<lb/>
配而延復講授其中復以周程而後其書廣博學者未<lb/>
<pb n="KR2g0051_WYG_008-2a"/>
能貫通乃原羲農堯舜所以繼天立極孔子顔孟所以<lb/>
垂世立教周程張朱所以發明紹續者作傳道圗而以<lb/>
書目條於後别著伊洛發揮以標其宗至朱子門人則<lb/>
以見於登載得諸傳聞者作師友圗以寓私淑之志又<lb/>
輯伊尹顔淵言行為希賢錄使學者知所嚮慕及樞退<lb/>
隠乃即復傳其學由是許衡劉因郝經皆得其書而尊<lb/>
信之北方知有程朱之學自復始復為人樂易而耿介<lb/>
雖居燕不忘故土與人交尤篤分誼元好問文名擅一<lb/>
<pb n="KR2g0051_WYG_008-2b"/>
時其南歸也復贈之言以博溺心末喪本為戒其敎人<lb/>
之㫖如此以家在江漢之上自號江漢故學者稱江漢<lb/>
先生<lb/>
　論曰趙岐之族幾殪於宦豎之黨猶岐有以激之也<lb/>
　復以被兵厥族亦殄其禍益加亟矣當其以孑身孤<lb/>
　游於䝉難艱貞之餘而能卓然為闡明扶樹之績使<lb/>
　北方人士皆知學程朱而師孔孟可謂儒者夫儒者<lb/>
　興衰激極導迎善氣而二趙皆罹酷禍哀哉<lb/>
<pb n="KR2g0051_WYG_008-3a"/>
　　　姚樞<lb/>
姚樞字公茂栁城人後遷洛陽楊惟中與覲太宗及惟<lb/>
中南伐詔樞即其軍中求儒道釋醫卜者徳安拔樞脫<lb/>
名儒趙復於死始得程朱之書後為燕京行臺郎中行<lb/>
臺黷貨時以分樞樞一切拒絶因棄官去擕家輝州作<lb/>
家廟别為室以奉孔子及宋儒周子等像刋諸經惠學<lb/>
者讀書鳴琴若將終身許衡在魏聞之乃詣樞錄程朱<lb/>
書以歸已復盡室依樞論者謂程朱之學自南而北始<lb/>
<pb n="KR2g0051_WYG_008-3b"/>
於復盛於衡然非樞則復無所與傳衡無所從受故北<lb/>
方正學之興樞功為多世祖在潛邸召問治道待以客<lb/>
禮樞為書數千言首陳帝王之道治平之經彚為八目<lb/>
曰修身力學尊賢親親畏天愛民好善逺佞大抵不謬<lb/>
於程朱之意次又條三十事其請立省部舉逸遺班俸<lb/>
祿定法律設監司簡驛傳修學校重農桑肅軍政布屯<lb/>
田通漕運復常平杜告訐尤切於時弊世祖竒其才動<lb/>
必咨之樞為人含𢎞而仁恕恭敏而儉勤未嘗疑人欺<lb/>
<pb n="KR2g0051_WYG_008-4a"/>
已有負其徳亦不留怨憂患之來不見顔色然智慮沈<lb/>
深毎出意表憲宗詔軍民在齊黙衮山南者世祖總之<lb/>
世祖既奉詔置酒羣下皆賀樞獨黙然及罷酒世祖問<lb/>
樞樞曰漢地軍民吾盡有之異時間言易入不若惟持<lb/>
兵權供億取之有司於理為順世祖曰慮所不及遂以<lb/>
聞憲宗從之及大封同姓勅世祖於南京闗中自擇其<lb/>
一樞曰南京河徙無常土薄水淺舄鹵生之不若闗中<lb/>
厥田上上古名天府陸海於是世祖願有闗中世祖征<lb/>
<pb n="KR2g0051_WYG_008-4b"/>
大理樞於道陳宋曹彬取南唐不殺一人事世祖據鞍<lb/>
呼曰吾能為之樞即馬上賀明年師至大理裂帛為旗<lb/>
書止殺之令由是民得完聚後世祖以得中土心被䜛<lb/>
憲宗命就闗中置局鈎考世祖不樂樞曰帝君也兄也<lb/>
大王為皇弟臣也莫若盡王邸妃主自歸朝廷為久居<lb/>
謀疑將自釋及世祖見憲宗皆泣下竟不令有所白而<lb/>
罷鈎考局其隨事規畫𩔖此世祖即位首立十道宣撫<lb/>
使以樞使東平二年拜太子太師辭改大司農是時禮<lb/>
<pb n="KR2g0051_WYG_008-5a"/>
樂崩壊樞以王鏞鍊習故實請令提舉禮樂又舉楊庸<lb/>
敎孔顔孟三族諸孫之俊秀者皆從之樞嘗為帝言王<lb/>
文統學術不純以游說干諸侯他日必反及李璮謀叛<lb/>
文統果坐璮誅四年拜中書左丞請睦親族以固本建<lb/>
儲副以重祚定大臣以當國開經筵以格心修邉備以<lb/>
防虞蓄糧餉以待歉立學校以育材勸農桑以厚生帝<lb/>
嘉納之十年拜昭文館大學士詳定禮儀事明年師復<lb/>
南下先是世祖降不殺人之詔巴延濟江兵不踰時降<lb/>
<pb n="KR2g0051_WYG_008-5b"/>
城三十户逾百萬及是役軍官利財剽殺自夏徂秋一<lb/>
城不拔樞乃請除宋諸濫刑仍申止殺之今使賞罰必<lb/>
行以故所向有功十三年拜翰林學士承㫖樞自少力<lb/>
學宋九嘉見之即許為王佐畧其後卒佐世祖定天下<lb/>
十七年卒年七十八諡文獻<lb/>
　論曰民心者天命之寄也故曰天視自我民視天聴<lb/>
　自我民聴後世用兵徒計功利於是有假屠掠以立<lb/>
　威者矣夫屠掠則民心去之欲邀天眷不亦難乎樞<lb/>
<pb n="KR2g0051_WYG_008-6a"/>
　之獻説姑以利害籌之冀使其言易入耳計樞之所<lb/>
　全活前後不可勝數元之卒濟大業樞實為首庸矣<lb/>
　　　許衡<lb/>
許衡字仲平懐之河内人甫授章句輒能詰其義㫖嘗<lb/>
問曰讀書何為師曰取科第耳曰如斯而已乎師大竒<lb/>
之已乃辭去曰是兒穎悟非凡吾非其師也留之不能<lb/>
止比長嗜學如饑渴遭亂家貧無書於日者家見書疏<lb/>
義即請寓錄之以歸及逃難岨崍山始得王弼易説夜<lb/>
<pb n="KR2g0051_WYG_008-6b"/>
思晝誦身體而力踐之當暑過河陽暍甚道有梨衆爭<lb/>
取啖衡獨危坐曰非其有而取之不可人曰世亂此無<lb/>
主衡曰吾心獨無主乎轉魯留魏人見其有徳稍稍從<lb/>
之居三年聞亂且定乃還懐往來河洛間從姚樞得程<lb/>
朱書益有得尋躬耕蘇門與樞及竇黙相講習粟熟則<lb/>
食不熟則食糠覈財有餘即斥以資族人及諸生之貧<lb/>
者非義所遺一毫不受於經傳子史禮樂名物兵刑食<lb/>
貨水利無所不講而慨然以道為己任世祖出王秦中<lb/>
<pb n="KR2g0051_WYG_008-7a"/>
思所以化秦人乃召衡為京兆提學秦人聞衡至莫不<lb/>
喜幸來學由是郡縣皆建學校民大化之世祖南行乃<lb/>
還懐世祖即位召至京師時王文統以言利進為平章<lb/>
政事衡及樞入侍言治亂休戚必以義為宗竇黙亦屢<lb/>
攻文統文統患之奏樞為太子太師黙為太子太傅衡<lb/>
為太子太保陽為尊用實不使數侍上也黙樞拜命將<lb/>
入謝衡曰此不安於義也且禮師傅與太子位東西鄉<lb/>
師傅坐太子乃坐公等度能復此乎不能是師道自我<lb/>
<pb n="KR2g0051_WYG_008-7b"/>
廢也樞等以為然凡五辭乃改命樞大司農黙翰林侍<lb/>
講學士衡國子祭酒未幾衡謝病歸至元二年以安圖<lb/>
為丞相帝欲衡輔之復召使議事中書省衡乃上疏陳<lb/>
五事一言立國規模必行漢法乃可長久二言仕者當<lb/>
給俸以養其亷未仕者當寛立條格俾就叙用外設監<lb/>
司以察汚濫内専吏部以定資歴三言上天眷命作之<lb/>
君師盖以至難任之非予以可安也知其為難而以難<lb/>
處則難或可為不知為難而以易處則他日之難有不<lb/>
<pb n="KR2g0051_WYG_008-8a"/>
可為者矣四言國家徒知斂財之巧不知生財之由徒<lb/>
知防人之欺不欲養人之善誠優重農民敺游惰而歸<lb/>
之南畝自都邑至州縣皆設學校使皇子以下至庶人<lb/>
之子弟皆入於學十年以後必非今日之比矣五言天<lb/>
下所以定者民志定也夫民不安於白屋仕不安於卑<lb/>
位輻輳並進各懐無厭無恥之心上之人可不為寒心<lb/>
哉書奏帝嘉納之衡毎見帝多所陳奏退輒削草故其<lb/>
言常秘帝以衡多病命五日一至省四年乃聴歸懐逾<lb/>
<pb n="KR2g0051_WYG_008-8b"/>
年復召六年命定朝儀儀成又詔定官制衡考古今分<lb/>
併之序凡省部院臺郡縣與后妃儲藩百司所聫属統<lb/>
制定為圗奏上之及阿哈瑪特入中書勢傾朝野衡與之<lb/>
議正言不少讓帝又以阿哈瑪特子僉樞宻院衡執議曰國<lb/>
家事權兵民財三者而已今其父典民與財子又典兵<lb/>
不可帝曰卿慮其反耶對曰彼雖不反此反道也阿哈瑪特<lb/>
由是銜之亟薦衡宜在中書欲中以事俄除左丞固辭<lb/>
不獲後從幸上京論哈瑪特專權罔上蠧政害民不報因<lb/>
<pb n="KR2g0051_WYG_008-9a"/>
謝病帝惻然命自舉代衡曰用人天子之大柄臣下論<lb/>
其賢否則可若授以位則當㫁自宸衷不可使臣下有<lb/>
市㤙之漸乃止帝久欲開太學會衡請益力乃以為集<lb/>
賢大學士兼國子祭酒親擇蒙古子弟俾教之衡聞命<lb/>
喜曰此吾事也請徴其弟子耶律有尚劉季偉等十二<lb/>
人分處各齋為齋長時所選子弟皆㓜稚衡待之如成<lb/>
人愛之如子出入進退嚴若君臣其教因覺以明善因<lb/>
明以開蔽相其動息以為張弛課誦少假即習禮或習<lb/>
<pb n="KR2g0051_WYG_008-9b"/>
書算其尤少者則習拜跪揖讓灑掃應對或射或投壺<lb/>
負者罰讀書若干遍久之諸生人人自得尊師敬業雖<lb/>
童子亦知三綱五常為生人之道十年權臣屢毁漢法<lb/>
諸生廩食或不繼衡丐還帝以問王磐磐曰衡教人有<lb/>
法諸生行可從政此國之大體宜勿聴去竇黙為衡固<lb/>
懇乃聴用劉秉忠言以耶律有尚等為助教守衡規矩<lb/>
十三年復以原官召領太史院事初元得中原循用金<lb/>
大明厯氣朔漸差至是詔王恂更定恂以厯家知厯數<lb/>
<pb n="KR2g0051_WYG_008-10a"/>
不知厯理請得衡領之衡乃與太史令郭守敬新製儀<lb/>
象圭表一本天道自然之數可以施之永久十七年厯<lb/>
成賜名授時頒之天下六月以疾丐還帝以其子師可<lb/>
為懐孟路總管以養之明年病革家有祭禮猶扶而起<lb/>
奠獻如儀曰一日未死不可不有事於祖考既徹家人餕<lb/>
怡怡如也已而卒年七十三是日大雷電風拔木懐人<lb/>
無貴賤少長皆哭於門四方學士聞訃皆聚哭或數千<lb/>
里來哭墓下衡善教其言煦煦雖與童子語如恐傷之<lb/>
<pb n="KR2g0051_WYG_008-10b"/>
隨其才皆有所成就故所至人盡樂從所去人不忍舎<lb/>
服其教如金科玉條聴其言即武人俗士無不感悟大<lb/>
徳二年諡文正至大二年封魏國公皇慶二年從祀孔<lb/>
子廟庭衡自署其齋曰魯故學者稱魯齋先生<lb/>
　論曰朱子而後正學大明然及門諸子已有失其㣲<lb/>
　㫖者矣惟宋之真元之許其最醇乎自漢以下醇儒<lb/>
　如董仲舒之倫少得柄用者衡雖未能久立於位然<lb/>
　與世祖定建國之規模責難陳善以誠格君秉禮守<lb/>
<pb n="KR2g0051_WYG_008-11a"/>
　義以道教國大儒之澤固如此矣至劾阿哈瑪特不肯<lb/>
　一日茍容於朝學術既定志節亦伸誠非匡衡張禹<lb/>
　輩章句之儒所得擬似而妄託也<lb/>
　　　竇黙<lb/>
竇黙字子聲廣平肥鄉人少有立志族祖旺為郡功曹<lb/>
令習吏事不肯未幾見俘於元及脱歸則家已破惟母<lb/>
獨存因驚怖母子俱病母竟亡扶病藁葬而元兵復至<lb/>
遂南走渡河依母黨吳氏轉客蔡州及金主遷蔡黙恐<lb/>
<pb n="KR2g0051_WYG_008-11b"/>
兵且至又走徳安始從謝憲子得伊洛之書是時楊惟<lb/>
中銜元主命招集黙乃北歸大名與姚樞許衡朝暮講<lb/>
習至㤀寢食俄還肥鄉以經術教授由是知名世祖在<lb/>
潜邸召問治道黙首以三綱五常對又言帝王之道在<lb/>
誠意正心心既正則朝廷逺近莫敢不一於正一日凡<lb/>
三召對敬待加禮世祖嘗訪以能明治道者黙薦姚樞<lb/>
久之丐還世祖即位復召問曰我欲求如唐魏徴者今<lb/>
有之乎黙曰犯顔諌諍剛毅不屈許衡其人也世祖以<lb/>
<pb n="KR2g0051_WYG_008-12a"/>
黙為翰林侍講學士時中書王文統專政黙上書曰平<lb/>
治天下必用正人端士唇吻小人一切功利之説不能<lb/>
定國家基本為久逺計又於上前斥文統學術不正居<lb/>
相位久必禍天下上曰然則誰可相者對曰無如許衡<lb/>
帝不悦文統深忌之請以黙為太子太傅黙以太子位<lb/>
號未正不當先受太𫝊之名固辭有頃謝病歸及文統<lb/>
誅帝思黙言召還賜第京師月給廩禄有大政輒以訪<lb/>
之黙言三代風俗淳厚皆設學養士所致請建學立師<lb/>
<pb n="KR2g0051_WYG_008-12b"/>
選貴族子弟教之帝深嘉納嘗侍上言君有過舉臣當<lb/>
直言今君曰可臣亦曰可君曰否臣亦曰否非善政也<lb/>
黙為人温然樂易平居未嘗評隲人物至論國家大計<lb/>
面折廷諍人謂汲黯無以過之至元十二年黙年八十<lb/>
老不視事帝數加存問十七年加昭文館大學士卒年<lb/>
八十五諡文正<lb/>
　論曰汲黯之折公孫𢎞與黙之斥王文統其事誠𩔖<lb/>
　然當漢武表章六經黯不能恢𢎞至道以紹三代之<lb/>
<pb n="KR2g0051_WYG_008-13a"/>
　業則以不學為累故也黙之直似黯而學術過之黯<lb/>
　遭秦政焚坑之餘而黙際程朱講明之後故知先覺<lb/>
　覺民之功明徳逺矣<lb/>
　　　劉因<lb/>
劉因字夢吉保定容城人父述刻意問學尤邃於性理<lb/>
年四十始生因其夕夢神人馬載一兒與之故名駰字<lb/>
夢驥其後改焉因天資絶人才器超邁甫弱冠慨然思<lb/>
得如古人者友之作希聖解初為經學尋覽訓詁疏釋<lb/>
<pb n="KR2g0051_WYG_008-13b"/>
之説歎曰聖人精義殆不止此及得周程張邵朱吕之<lb/>
書一見能發其㣲曰吾固謂當有是也其後乃評其學<lb/>
之所長曰邵至大也周至精也程至正也朱子極其大<lb/>
盡其精而貫之以正也其識解淵純率𩔖此因蚤喪父<lb/>
事繼母孝性不茍合不妄交家雖貧非其義一介不取<lb/>
居家教授師道尊嚴弟子造其門者隨材器教皆有成<lb/>
就公卿過保定者聞因名往往修謁多遜避不與相見<lb/>
或怪其傲弗恤也嘗愛諸葛亮静以修身之語表所居<lb/>
<pb n="KR2g0051_WYG_008-14a"/>
曰靜修至元十九年以布呼宻薦徴授承徳郎左賛善<lb/>
大夫教近侍子弟未幾以母疾辭歸明年丁内艱二十<lb/>
八年復徴為集賢學士嘉議大夫固辭帝曰古所謂不<lb/>
召之臣其斯人之徒與遂不强致三十年卒年四十五<lb/>
無子聞者嗟悼諡文靖所著有四書精要及易繫辭説<lb/>
門人所記有小學四書語録學者稱靜修先生<lb/>
　論曰朱子有言先天之圗大而詳太極之圗精而約<lb/>
　邵子之學本於先天周子之緼涵於太極程子師周<lb/>
<pb n="KR2g0051_WYG_008-14b"/>
　又返求於六經以發明之雖邵學曾不屑屑焉至朱<lb/>
　子而後兼綜道數集數子之成因之論可謂確矣因<lb/>
　天資傑出蚤聞乎道應聘而起以母老尋歸所謂志<lb/>
　乎道徳者功名不足以累其心歟<lb/>
　　　金履祥<lb/>
金履祥字吉父婺之蘭谿人先本劉氏以避錢武肅王<lb/>
嫌名改金氏天資睿敏於天文地形禮樂田乗兵謀隂<lb/>
陽律厯之書靡不畢究及壯乃慕濓洛之學事同郡王<lb/>
<pb n="KR2g0051_WYG_008-15a"/>
柏聞立志端本之説又從柏登何基之門由是講貫益<lb/>
䆳時宋事已非履祥遂絶意仕進然常懐其經濟畧及<lb/>
襄樊圍急宋不能救履祥乃獻策請以重兵由海道趨<lb/>
燕則襄樊不攻自解所叙海舶經由郡邑以及巨洋别<lb/>
島難易逺近瞭然可據至元行海運所由海道以較履<lb/>
祥所上書無咫尺異徳祐初徴為迪功郎史館編校不<lb/>
至宋亡屏居金華山中嘯詠雲月視世故泊如也平居<lb/>
終日儼然至接物則盎然和懌訓迪學者諄切無倦尤<lb/>
<pb n="KR2g0051_WYG_008-15b"/>
篤於分義何基王柏之喪履祥皆以義制服嘗傾貲贖<lb/>
其故人子其子後貴履祥與相見勞問而已卒不自言<lb/>
其徳所著通鑑前編㫁自唐堯以下接於司馬光資治<lb/>
之作其厯用邵子皇極經世其例依胡氏皇王大紀既<lb/>
成以授門人許謙又著有大學章句疏義論孟集注考<lb/>
證書表注諸編皆傳於學者大徳中卒至正間追諡文<lb/>
安當時論者以為何基清介純實似尹和靖王柏髙明<lb/>
剛正似謝良佐而履祥實兼之所居仁山之下學者稱<lb/>
<pb n="KR2g0051_WYG_008-16a"/>
仁山先生<lb/>
　論曰履祥守潔懐貞有漢管寧晉陶潜之操撰述諸<lb/>
　書皆可為學的而通鑑前編最行於世夫書始堯典<lb/>
　而易大傳乃稱庖羲神農黄帝故司馬遷作史記首<lb/>
　立三皇本紀然其事多茫昧文無足徴况於循蜚四<lb/>
　紀益荒唐不可考信者乎履祥之作前編㫁自陶唐<lb/>
　者是也所考禹貢山川尤多蔡傳之所未逮云<lb/>
　　陳櫟<lb/>
<pb n="KR2g0051_WYG_008-16b"/>
陳櫟字壽翁徽之休寧人自少渉獵經史十五為鄉人<lb/>
師宋亡科舉廢櫟慨然發憤致力於聖人之學嘗以為<lb/>
有功聖門者莫若朱子自朱子没諸家之説往往亂其<lb/>
本真乃著四書發明書傳纂疏禮記集義諸編亡慮數<lb/>
十萬言凡諸家説有畔於朱子者刋而去之其㣲辭隠<lb/>
義則引而伸之吳澄嘗謂朱子之道不墜者櫟功為多<lb/>
延祐初詔以科舉取士為有司所强舉於鄉遂不復赴<lb/>
禮部教授於家不出門户者數十年性孝友尤剛正日<lb/>
<pb n="KR2g0051_WYG_008-17a"/>
用間動中禮法與人交不以勢合不以利遷善誘學者<lb/>
諄諄不倦所居堂曰定宇學者由是稱定宇先生元統<lb/>
二年卒年八十三揭徯斯誌其墓與澄並稱曰澄居通<lb/>
都數登用學者四面歸之故其道逺而章尊而明櫟居<lb/>
萬山間與木石俱故必待其書之行天下乃能知之及<lb/>
其行也亦莫之禦誠可謂豪傑之士矣世以為知言<lb/>
　論曰櫟因科舉廢發憤於聖人之道可謂偉矣然程<lb/>
　子有云科舉不患妨功惟患奪志志茍立則科舉之<lb/>
<pb n="KR2g0051_WYG_008-17b"/>
　學固即所以體究經籍之藴以養其立身用世之具<lb/>
　宋世大儒曷嘗不由此進哉若乃華繁本撥勦襲浮<lb/>
　靡以取世資此則無志者之所為而非科舉取士之<lb/>
　本意也<lb/>
　　　吳澄<lb/>
吳澄字㓜清撫州崇仁人少穎悟隨口輒成誦夜讀書<lb/>
往往達曙母竊憂之節與膏火澄潜伺母寢復燃火黙<lb/>
誦既長於經傳無不通習知用力聖賢之學嘗舉進士<lb/>
<pb n="KR2g0051_WYG_008-18a"/>
不第至元十三年江西初附所在盗賊猶多樂安鄭松<lb/>
招澄居布水谷乃著孝經章句校定易書詩春秋儀禮<lb/>
及大小戴記侍御史程鉅夫奉詔求賢江南起澄至京<lb/>
師未幾以母老辭去朝廷命有司即澄家録所著書置<lb/>
國子監以資學者元貞初遊龍興按察司經歴郝文延<lb/>
至郡學講論日記其問答凡數千言行省掾元明善素<lb/>
以文學自負嘗問澄易詩書春秋奥義歎曰與吳先生<lb/>
言如探淵海遂執弟子禮左丞董士選亦嘗延澄於家<lb/>
<pb n="KR2g0051_WYG_008-18b"/>
親執饋食曰吳先生天下士也及士選入朝薦澄有道<lb/>
擢應奉翰林文字有司敦勸久之乃至而代者已到官<lb/>
澄即日南歸尋除江西儒學副提舉居三月以疾去至<lb/>
大元年召為國子監丞先是許衡為祭酒始以朱子小<lb/>
學諸書授弟子衡去漸失其舊及澄至旦則燃燭堂上<lb/>
諸生以次受業日昃乃退就燕居之室執經問難者接<lb/>
踵澄各因其材質反覆訓誘毎至夜分雖寒暑不勌皇<lb/>
慶元年遷司業用程明道學校奏疏胡安定六學教法<lb/>
<pb n="KR2g0051_WYG_008-19a"/>
及朱子學校貢舉私議約為教法四條未及行一夕謝<lb/>
去諸生有不謁告而從之南者俄拜集賢直學士特授<lb/>
奉議大夫行次真州疾作不進英宗即位遷翰林學士<lb/>
進階大中大夫嘗詔為浮屠藏經序澄辭不為會帝崩<lb/>
而止泰定立初開經筵首命澄為講官有詔集議太廟<lb/>
昭穆之次澄議曰古者天子七廟廟各有宫太祖居中<lb/>
左三廟為昭右三廟為穆昭穆神主各以次遷然有司<lb/>
習見同堂異室之制竟如舊次云時澄已有去志適修<lb/>
<pb n="KR2g0051_WYG_008-19b"/>
英宗實録命澄總之居數月實録成未上即移疾去中<lb/>
書追之不及乃言於帝曰吳澄國之名儒朝之舊徳今<lb/>
請老歸宜有褒異詔加資善大夫泰定四年卒年八十<lb/>
五諡文正澄身若不勝衣正坐拱手氣融神邁答問亹<lb/>
亹聞者渙若氷釋故郡邑所經由士大夫皆迎致執業<lb/>
四方之士不憚數千里躡屩來學常不下數千百人少<lb/>
暇即著書至没身而後已於易書春秋禮記各有纂言<lb/>
又作學基學統二篇以明學之本與為學之序程鉅夫<lb/>
<pb n="KR2g0051_WYG_008-20a"/>
題其所居曰草廬學者稱為草廬先生<lb/>
　論曰古者大夫七十而致政當澄之為司業年已七<lb/>
　十矣曾不早引懸車之義自是而後立於朝者猶十<lb/>
　有餘年是何濡滯也讀其纂言諸編天聰廓開異穎<lb/>
　獨發時足以賡續前人之所未至推其妙悟殆方駕<lb/>
　許衡而上之又何其有勞於經耶<lb/>
　　　胡炳文<lb/>
胡炳文字仲虎徽州婺源人父斗元從朱子從孫得書<lb/>
<pb n="KR2g0051_WYG_008-20b"/>
易之傳炳文尤潜心朱子之學上溯伊洛以達洙泗淵<lb/>
源靡不推究仁宗延祐中以薦署信州道一書院山長<lb/>
再調蘭溪州學正嘗作周易本義通釋十二卷其序曰<lb/>
宇宙間皆自然之易易皆自然之天天不能畫假伏羲<lb/>
以畫天不能言假文王周孔以言易言於象數而天具<lb/>
焉易作於卜筮而天寓焉解易凡幾百家支離文義者<lb/>
無足道附會取象者尤失之惟邵子於先天而明其畫<lb/>
程子於後天而演其辭朱子本義又合邵程而一之是<lb/>
<pb n="KR2g0051_WYG_008-21a"/>
於羲文周孔之易而會其天者也予此書融諸家之格<lb/>
言釋本義之奥㫖後之學易者或由是而有得於本義<lb/>
則亦將有得於羲文周孔之天矣其於朱子所著四書<lb/>
用力尤深作四書通三十四卷其序曰六經天地也四<lb/>
書行天之日月也子朱子平生精力之所萃而堯舜禹<lb/>
湯文武周孔顔曾思孟之心之所寄也推之極天地萬<lb/>
物之奥而本之皆彞倫日用之懿言若至近而涵至永<lb/>
之味事皆至實而該至妙之理余老矣潛心於此餘五<lb/>
<pb n="KR2g0051_WYG_008-21b"/>
十年謂之通矣乎未也獨惜乎疏其下者或泛或舛不<lb/>
得不會其同而辨其異也又著春秋集解禮書纂述大<lb/>
學指掌圗五經會義爾雅韻語等書武宗正大間其族<lb/>
子淀為建明經書院以處四方來學者儒風之盛甲東<lb/>
南世號雲峯先生<lb/>
　論曰易與四書自朱子集大成而闡定之如日月經<lb/>
　天江河行地矣後之著述者或且支離附會不足與<lb/>
　朱子相發明道不足而强言之無當也炳文沈潛玩<lb/>
<pb n="KR2g0051_WYG_008-22a"/>
　索以老其身澹然於世味之外而悠然浹洽於二書<lb/>
　之中故自程朱後解易數十家獨雲峰最為精切其<lb/>
　四書亦比諸家為善雖未得措之經國大業而羽翼<lb/>
　正道確遵朱子用啟後學功豈小哉<lb/>
　　　許謙<lb/>
許謙字益之婺之金華人少孤甫能言世母陶氏口授<lb/>
以孝經論語入耳輒不忘稍長肆力於學立程自課雖<lb/>
疾恙不廢既乃受業於金履祥履祥語之曰士之為學<lb/>
<pb n="KR2g0051_WYG_008-22b"/>
若五味在和醯醬既加則酸鹹頓異今子來三日矣而<lb/>
猶夫人豈吾學無以發子耶謙聞之惕然居數年盡傳<lb/>
其奥謙之為學窮探渺㣲雖殘文羡語皆不敢忽遇不<lb/>
可通不為强解至舊説有未安則亦未嘗茍同也讀四<lb/>
書章句集註則著有叢説讀詩集傳有名物鈔讀書集<lb/>
傳亦有叢説其觀史有治忽幾㣲他若天文地理典章<lb/>
制度食貨刑法字學音韻醫經術數之説靡不該貫又<lb/>
嘗句讀儀禮及春秋三傳别以朱墨於其宏綱要領意<lb/>
<pb n="KR2g0051_WYG_008-23a"/>
有所明則表而見之其勤如此性不喜矜露所為詩文<lb/>
非扶翼經義張維世教未嘗下筆晝之所為夜必書之<lb/>
號自省編其不可書則不為也延祐初居東陽八華山<lb/>
開門講學學者翕然從之幽冀齊魯之士皆至其教人<lb/>
至誠諄悉内外殫盡嘗曰已有知使人亦知之不亦快<lb/>
乎或問難而辭不能達則為理所欲言而解其惑討論<lb/>
講貫終日不厭攝其粗疎入於宻㣲惰者作之鋭者抑<lb/>
之拘者開之放者約之及門著録者千有餘人隨其材<lb/>
<pb n="KR2g0051_WYG_008-23b"/>
分咸有所得謙篤於孝友有絶人之行而處世不流於<lb/>
俗亦不膠於古不出閭里四十年四方薦紳過其鄉邦<lb/>
者必就其門存問或訪以典禮政事謙觀會通以折其<lb/>
衷無不厭服大徳中熒惑入南斗勾已而行謙以為災<lb/>
在吳楚其嵗果大祲謙貌為加瘠或問之曰公私匱竭<lb/>
道殣相望吾能獨飽耶中外名臣論薦其行誼者前後<lb/>
章數十上皆不就至元三年卒年六十八賜諡文懿嘗<lb/>
自號白雲山人故世稱白雲先生先是何基王柏金履<lb/>
<pb n="KR2g0051_WYG_008-24a"/>
祥之學未能大顯至謙而後益著江淛行省為請於朝<lb/>
建四賢書院以祠基柏履祥及謙云<lb/>
　論曰宋元之間授受各有淵源金華四子之學出自<lb/>
　黄榦故世以為薪火之正傳考其遺書各有所至要<lb/>
　皆力務私淑以維朱子之緒者也謙之髙第有宋濓<lb/>
　濓之髙第有方孝孺及孝孺殉義而一綫始絶<lb/>
　　　吳海<lb/>
吳海字朝宗閩縣人隠居不仕學周程張朱之學一時<lb/>
<pb n="KR2g0051_WYG_008-24b"/>
名人如貢師泰林泉生藍晦王翰皆雅重之初承父命<lb/>
欲徙居東魯逡廵二十餘年而道路不通乃自號魯生<lb/>
或譏曰子自擬兩生乎海曰非也吾將居魯取其名也<lb/>
質魯取其義也且吾學仲尼之道謂之魯生不亦可乎<lb/>
明初部使者欲薦於朝力辭不赴居家採摭古今孝子<lb/>
順孫節婦烈女與兄弟相友娣姒相睦者附以格言至<lb/>
論以教鄉里又著書言楊墨佛老為六經之賊管商申<lb/>
韓為治道之賊遺事外傳為史氏之賊蕪詞荒説為文<lb/>
<pb n="KR2g0051_WYG_008-25a"/>
章之賊皆足惑人欲上之人悉取其書而禁絶之使天<lb/>
下曉然知正道慕鄒魯之風為文雅奥嚴整而歸諸理<lb/>
自顔所居為聞過齋而為之箴曰過而人告之者幸也<lb/>
過而不聞不幸也告之而不受受之而不悔悔之而不<lb/>
改是自棄也海雖不敏忍自棄乎著聞過齋集學者稱<lb/>
聞過先生<lb/>
　論曰海學周程張朱以上溯仲尼之道自號魯生所<lb/>
　志豈卑哉當明之初海已年老又見刑法過峻凡所<lb/>
<pb n="KR2g0051_WYG_008-25b"/>
　延致大都皆繩束馳驟未盡展布一有絓誤而罪譴<lb/>
　及之海之不仕或以此乎以海之奥學粹品使用於<lb/>
　時以其教於鄉里者放之天下則子臣弟友之庸推<lb/>
　而致之即可通於神明而光於四海乃竟鬰而不施<lb/>
　惜哉<lb/>
　<lb/>
　<lb/>
　史傳三編卷八<lb/>
</p>
<p>
</p>
  </div>
<div>
<head>史傳三編卷九</head> <lb/>
    <p>
<pb n="KR2g0051_WYG_009-1a"/>
　　儒有儒術有儒行有儒效術詭於經雖有箋註如<lb/>
　　魏之何晏晉之王弼不可以為儒行詭於聖雖有<lb/>
　　物望如漢之楊雄馬融不可以為儒效詭於王雖<lb/>
　　有敷陳創建如漢之匡衡宋之王安石不可以為<lb/>
　　儒是故必能窮經而後其儒也正能由聖而後其<lb/>
　　儒也醇能崇王而後其儒也大循是三者以求儒<lb/>
　　於三代以下獨周程張朱數子為能充其道而無<lb/>
　　愧耳雖然先王祭川之義先河後海數子之於儒<lb/>
<pb n="KR2g0051_WYG_009-1b"/>
　　譬則海也漢唐諸儒則其川也何者數子之道皆<lb/>
　　求諸遺經而得之而經之存實漢唐諸儒是賴況<lb/>
　　其間如董仲舒劉向鄭康成王通韓愈氏之倫皆<lb/>
　　彬彬然升堂之選哉逮乎洛閩之興既盛淵源所<lb/>
　　漸有若親承授受者有若私淑艾者有若聞風而<lb/>
　　興起者其於詮經閑聖尊王黜霸皆與有勞西山<lb/>
　　魯齋尤其繼起之傑出者也吾師髙安公篤嗜<lb/>
　　正學勤勷至治而又適值<lb/>
<pb n="KR2g0051_WYG_009-2a"/>
聖天子親承道統稽古右文之㑹凡諸文武之政唐虞<lb/>
　　之傳既躬行神契於<lb/>
九重之上穆清之中復<lb/>
特命斟酌從祀之典自漢迄明諸儒多所升配天下用<lb/>
　　是憬然知<lb/>
上志所嚮而吾師見知之遇實與臯䕫等烈也吾師論<lb/>
　　道之暇與梁村蔡先生念欲輯歴代名儒傳一書<lb/>
　　以惠學者而以屬之清植顧植凡下豈足發先哲<lb/>
<pb n="KR2g0051_WYG_009-2b"/>
　　之精㣲以副吾師之雅志姑稟承指授用究厥業<lb/>
　　吾師又與梁村先生增刪而是正之凡閲一嵗而<lb/>
　　書始成昔朱子編言行録淵源録又與東萊合成<lb/>
　　近思録皆足以明學術正人心厚風俗於無窮吾<lb/>
　　師與梁村先生之為是書也欲使羣儒之衣冠聲<lb/>
　　謦恍若遇諸一堂其嘉言懿行纍纍然如貝之編<lb/>
　　而珠之貫學者茍縁是以端其術正其行則經學<lb/>
　　之津梁聖道之階梯當不外是而推之以為世用<lb/>
<pb n="KR2g0051_WYG_009-3a"/>
　　凡所以佐<lb/>
聖天子而成勲華之盛者亦將由此其選矣受業安溪<lb/>
　　李清植敬䟦<lb/>
<pb n="KR2g0051_WYG_009-4a"/>
欽定四庫全書<lb/>
　史傳三編卷九<lb/>
　　　　　　　　　　　　　大學士朱軾撰<lb/>
　名臣傳一<lb/>
　　漢<lb/>
　　　張良<lb/>
張良字子房韓人也大父開地父平俱相韓歴五主秦<lb/>
滅韓時良年少未宦家僮三百人弟死不葬悉以家財<lb/>
<pb n="KR2g0051_WYG_009-4b"/>
求客刺秦王為韓報仇東見倉海君得力士為鐵推重<lb/>
百二十觔秦皇帝東游至博浪沙中良與客狙擊秦皇<lb/>
帝誤中副車秦皇帝大怒大索天下甚急良乃更名姓<lb/>
亡匿下邳嘗閒步遊下邳圯上有一老父衣褐至良所<lb/>
直墮其履圯下顧謂良曰孺子下取履良愕然欲毆之<lb/>
為其老彊忍下取履父曰履我良業為取履因長跪履<lb/>
之父以足受笑而去去里所復還曰孺子可教矣後五<lb/>
日平明與我㑹此至期良徃父已先在怒曰與老人期<lb/>
<pb n="KR2g0051_WYG_009-5a"/>
後何也去後五日早㑹五日雞鳴良徃父又先在復怒<lb/>
曰後何也去後五日復早來五日良夜未半徃有頃父<lb/>
亦來喜曰當如是出一編書曰讀此則為王者師矣旦<lb/>
日視其書乃太公兵法也良因異之常習誦後十年陳<lb/>
涉等起良亦聚少年百餘人景駒自立為楚假王在陳<lb/>
畱良欲徃從之道遇沛公遂屬焉沛公拜良為廐將良<lb/>
數以太公兵法說沛公沛公喜常用其策良為他人言<lb/>
皆不省乃曰沛公殆天授遂從之不去沛公之薛見項<lb/>
<pb n="KR2g0051_WYG_009-5b"/>
梁共立楚懷王良乃說項梁曰君已立楚後而韓諸公<lb/>
子横陽君成賢可立為王益樹黨項梁使良求韓成立<lb/>
為韓王以良為韓司徒與韓王將千餘人西畧韓地得<lb/>
數城秦輒復取之沛公之從雒陽南出轘轅良引兵從<lb/>
沛公下韓十餘城沛公乃令韓王成畱守陽翟與良俱<lb/>
南攻下宛西入武闗沛公欲以二萬人擊秦嶢下軍良<lb/>
曰秦兵尚强未可輕臣聞其將屠者子賈豎易動以利<lb/>
願沛公且畱壁使人先行為五萬人具食益張旗幟諸<lb/>
<pb n="KR2g0051_WYG_009-6a"/>
山上為疑兵令酈食其持重寶啗秦將秦將果欲連和<lb/>
俱西襲咸陽沛公欲聽之良曰此獨其將欲叛耳恐士<lb/>
卒不從不從必危不如因其解擊之沛公乃引兵擊秦<lb/>
軍大破之再戰皆勝遂至咸陽秦王子嬰降沛公入秦<lb/>
宮宮狗馬重寶婦女以千數欲留居之樊噲諫不聽良<lb/>
曰秦為無道故沛公得至此夫為天下除殘賊宜縞素<lb/>
為資今始入秦即安其樂此所謂助桀為虐且毒藥苦<lb/>
口利於病忠言逆耳利於行願沛公聽樊噲言沛公乃<lb/>
<pb n="KR2g0051_WYG_009-6b"/>
還軍霸上項羽至鴻門欲擊沛公羽季父項伯素與良<lb/>
相善良居下邳時伯嘗殺人從良匿至是夜馳入沛公<lb/>
軍私見良欲與俱去良曰臣為韓王送沛公今事有急<lb/>
亡去不義良因固要項伯見沛公沛公與伯飲為夀結<lb/>
婚令伯具言沛公不敢背項王旦日良從沛公以百餘<lb/>
騎至鴻門謝項王項王留與飲項氏臣范增令項莊㧞<lb/>
劍起舞欲擊沛公項伯亦㧞劍起舞常以身翼蔽沛公<lb/>
莊不得擊於是良至軍門召樊噲俱入噲入誚讓羽且<lb/>
<pb n="KR2g0051_WYG_009-7a"/>
為沛公解稍定沛公起如厠因招噲出令良留謝謂曰<lb/>
度我至吾軍中公乃入沛公已去間至軍中良入謝曰<lb/>
沛公不勝桮杓不能辭謹使臣良奉白璧一雙再拜獻<lb/>
大王足下玉斗一雙再拜奉大將軍足下大將軍者范<lb/>
增也項王曰沛公安在良曰聞大王有意督過之脫身<lb/>
獨去已至軍矣漢元年沛公為漢王賜良金百鎰珠二<lb/>
斗良具以獻項伯漢王亦因令良厚遺項伯使請漢中<lb/>
地項王許之遂得漢中地漢王之國良送至襃中遣良<lb/>
<pb n="KR2g0051_WYG_009-7b"/>
歸韓良因說漢王燒絶棧道示天下無還心以固項王<lb/>
意乃使良還行燒絶棧道良至韓韓王成已為項羽所<lb/>
殺時漢王方定三秦良乃遺項王書曰漢王失職欲得<lb/>
闗中如約即止不敢復東又以齊反書遺羽曰齊欲與<lb/>
趙共滅楚項羽以故未西兵而北擊齊良間行歸漢漢<lb/>
王以為成信侯從擊楚漢兵敗還至下邑漢王下馬踞<lb/>
鞍而問曰吾欲捐闗以東等棄之誰可與共功者良曰<lb/>
九江王布楚梟將與項王有隙彭越與齊王田榮反梁<lb/>
<pb n="KR2g0051_WYG_009-8a"/>
地此兩人可急使而漢王之將獨韓信可屬大事當一<lb/>
面即欲捐之捐之此三人則楚可破也漢王乃遣隋何<lb/>
說布而使人連彭越令韓信將兵舉燕代齊趙卒破楚<lb/>
者此三人力也良多病未嘗特將也常為畫策臣時時<lb/>
從漢王漢三年項羽急圍漢王於滎陽漢王患之與酈<lb/>
食其謀撓楚權食其請復立六國後漢王曰善趣刻印<lb/>
良從外來漢王以酈生計告之良曰誰為陛下畫此計<lb/>
者陛下事去矣昔湯武伐桀紂封其後者度能制其死<lb/>
<pb n="KR2g0051_WYG_009-8b"/>
命也武王入殷表商容閭封比干墓釋箕子之囚發粟<lb/>
散財以賜貧窮倒載干戈放牛休馬示不復用數者陛<lb/>
下皆未能也且天下遊士離親戚棄墳墓去故舊從陛<lb/>
下者徒欲日夜望咫尺之地今復立六國後遊士各歸<lb/>
事其主從其親戚故舊陛下誰與取天下乎且夫楚惟<lb/>
無彊六國立者復撓而從之陛下安得而臣之誠用客<lb/>
之謀陛下事去矣漢王輟食吐哺罵曰豎孺幾敗乃公<lb/>
事令趣銷印漢四年韓信破齊請自立為假王是時楚<lb/>
<pb n="KR2g0051_WYG_009-9a"/>
方急圍漢王於滎陽信使者至漢王大怒良因附耳語<lb/>
曰漢方不利寧能禁信之王乎不如因而立善遇之使<lb/>
自為守不然變生漢王悟遣良徃立信為齊王徵其兵<lb/>
擊楚及項王與漢約中分天下以鴻溝為界項王引兵<lb/>
東歸漢王欲西歸良與陳平說曰漢有天下大半諸侯<lb/>
皆附楚兵罷食盡此天亡楚之時也不如因其機而遂<lb/>
取之令釋不擊此所謂養虎自遺患也漢王從之五年<lb/>
追項王至陽夏南止軍與韓信彭越期而信越不㑹至<lb/>
<pb n="KR2g0051_WYG_009-9b"/>
固陵為楚兵所破漢王入壁自守良曰楚兵且破信越<lb/>
未有分地其不至固宜君王能自陳以東傅海盡與韓<lb/>
信睢陽以北至穀城以與彭越使各自為戰則楚易破<lb/>
也漢王從其計發使告信越信越兵盡㑹共破楚兵垓<lb/>
下遂滅楚漢六年封功臣良未嘗有戰功高帝曰運籌<lb/>
策帷幄中決勝千里外子房功也自擇齊三萬户良曰<lb/>
始臣起下邳與上㑹留此天以臣授陛下陛下用臣計<lb/>
幸而時中臣願封留足矣不敢當三萬户乃封良為留<lb/>
<pb n="KR2g0051_WYG_009-10a"/>
侯帝已封大功臣二十餘人其餘日夜爭功不決未得<lb/>
行封帝在雒陽南宮從復道望見諸將坐沙中偶語問<lb/>
曰此何語良曰陛下起布衣以此屬取天下今為天子<lb/>
而所封皆蕭曹故人所親愛所誅者皆平生所仇怨今<lb/>
軍吏計功天下不足以徧封此屬畏陛下不能盡封又<lb/>
恐見疑過失及誅故相聚謀反耳帝曰為之奈何良曰<lb/>
上平生所憎羣臣所共知誰最甚者帝曰雍齒良曰今<lb/>
急先封雍齒以示羣臣則人人自堅矣帝從之羣臣皆<lb/>
<pb n="KR2g0051_WYG_009-10b"/>
喜曰雍齒且侯吾屬無患矣劉敬說帝都闗中左右大<lb/>
臣皆山東人多勸帝都雒陽良曰雒陽小不過數百里<lb/>
田地薄四面受敵非用武之國也夫闗中左殽函右隴<lb/>
蜀沃野千里阻三面而守獨以一面東制諸侯諸侯安<lb/>
定河渭漕輓天下西給京師諸侯有變順流而下足以<lb/>
委輸此所謂金城千里天府之國也劉敬說是也於是<lb/>
帝即日駕西都闗中良從入闗良性多疾即道引不食<lb/>
穀閉門不出嵗餘帝欲廢太子而立戚夫人子趙王如<lb/>
<pb n="KR2g0051_WYG_009-11a"/>
意呂后恐不知所為或謂呂后曰留侯善畫計上信用<lb/>
之呂后乃使建成侯呂澤彊要良畫計良曰此難以口<lb/>
舌爭也顧上有不能致者四人公誠能毋愛金玉璧帛<lb/>
令太子為書卑辭安車因使辨士固請宜來來以為客<lb/>
時從入朝令上見之則一助也于是呂后令呂澤使人<lb/>
奉太子書卑辭厚禮迎此四人四人至客呂澤所十一<lb/>
年黥布反帝自將而東羣臣送至霸上良疾彊起至曲<lb/>
郵見帝曰臣宜從病甚楚人剽疾願上毋與楚人爭鋒<lb/>
<pb n="KR2g0051_WYG_009-11b"/>
因說帝令太子為將軍監闗中兵帝謂子房雖疾彊臥<lb/>
傅太子是時叔孫通為太傅良行少傅事十二年帝破<lb/>
布軍歸疾甚愈欲易太子良諌不聴因疾不視事叔孫<lb/>
太傅稱說引古今以死爭太子帝陽許之猶欲易之及<lb/>
宴置酒太子侍四人者從太子年皆八十有餘須眉皓<lb/>
白衣冠甚偉帝怪問曰彼何為者四人前對各言姓名<lb/>
曰東園公甪里先生綺里季夏黃公帝大驚曰吾求公<lb/>
等數嵗公避逃我今何自從吾兒遊乎四人曰陛下輕<lb/>
<pb n="KR2g0051_WYG_009-12a"/>
士善罵臣等義不辱故恐而亡匿今聞太子仁孝恭敬<lb/>
愛士天下莫不延頸願為太子死者故臣等來耳帝曰<lb/>
煩公幸卒調䕶太子四人為夀已畢趨去帝目送之竟<lb/>
不易太子者良本招此四人之力也良乃稱曰家世相<lb/>
韓及韓滅不愛萬金之資為韓報仇彊秦天下震動今<lb/>
以三寸舌為帝者師封萬户位列侯此布衣之極于良<lb/>
足矣願棄人間事欲從赤松子遊耳乃學辟穀道引輕<lb/>
身惠帝六年卒謚文成侯初良從帝擊代出竒計馬邑<lb/>
<pb n="KR2g0051_WYG_009-12b"/>
下及立蕭何相國所與帝從容言天下事甚衆非天下<lb/>
所以存亡故不著<lb/>
　論曰君親之義本于天經發于至性不以盛衰常變<lb/>
　貳其心良之一生終始乎韓其說項梁立韓後從沛<lb/>
　公卒謀所以破楚皆此志也夫節槩立而後功名生<lb/>
　運籌決策為帝者師固老人教之亦素所樹立者厚<lb/>
　耳宋儒論曠代殊絶人物首屈指張良豈徒以智謀<lb/>
　勇畧較哉若夫穀城黃石具載史漢然怪神之事君<lb/>
<pb n="KR2g0051_WYG_009-13a"/>
　子闕焉<lb/>
　　　蕭何　曹參<lb/>
蕭何沛人也為沛主吏掾髙祖為布衣時何數以吏事<lb/>
䕶髙祖髙祖為亭長常左右之髙祖以吏繇咸陽吏皆<lb/>
送奉錢三何獨以五及髙祖起為沛公何為丞督事沛<lb/>
公至咸陽諸將皆爭走金帛財物之府分之何獨先入<lb/>
收秦丞相御史律令圖書藏之沛公所以具知天下阸<lb/>
塞户口多少彊弱之處民所疾苦者以何具得秦圖書<lb/>
<pb n="KR2g0051_WYG_009-13b"/>
也初諸侯相與約先入闗者王其地沛公旣先定秦項<lb/>
羽背約乃立沛公為漢王王巴蜀而三分闗中地王秦<lb/>
降將欲以距漢漢王怒謀攻羽絳灌等皆勸之何獨諫<lb/>
止且曰願大王養民以致賢收用巴蜀還定三秦天下<lb/>
可圖也漢王乃就國何薦韓信為大將軍說漢王引兵<lb/>
東定三秦何以丞相留守巴蜀鎮撫諭告使給軍食漢<lb/>
二年王與諸侯擊楚何守闗中為令約束立宗廟社稷<lb/>
宮室縣邑輒奏上可即不及奏趣以便宜施行上來以<lb/>
<pb n="KR2g0051_WYG_009-14a"/>
聞計户口轉漕給軍漢王數失軍遁去何常興闗中卒<lb/>
輒補缺王以此專屬任何闗中事漢三年與項羽相距<lb/>
京索間王數使使勞苦丞相鮑生謂何曰今王暴衣露<lb/>
葢數勞苦君者有疑君心為君計莫若遣君子孫昆弟<lb/>
能勝兵者悉詣軍所王益信君於是何從其計漢王大<lb/>
說漢五年旣滅項羽即皇帝位論功行封羣臣爭功不<lb/>
決帝以何功最盛封酇侯所食邑多功臣皆曰臣等身<lb/>
被堅執銳攻城畧地大小各有差今何徒持文墨議論<lb/>
<pb n="KR2g0051_WYG_009-14b"/>
不戰顧居臣等上何也帝曰諸君知獵乎夫獵追殺獸<lb/>
兎者狗也而發縱指示獸處者人也今諸君徒能得走<lb/>
獸耳功狗也至如蕭何發縱指示功人也羣臣皆莫敢<lb/>
言列侯畢已受封奏位次皆曰平陽侯曹參身被七十<lb/>
創功最多宜第一帝已撓功臣多封何至位次未有以<lb/>
復難之然心欲何第一闗内侯鄂千秋進曰羣臣議皆<lb/>
誤夫曹參雖有野戰畧地之功此特一時之事夫上與<lb/>
楚相距五嵗失軍亡衆跳身遯者數矣然何常從闗中<lb/>
<pb n="KR2g0051_WYG_009-15a"/>
遣軍補其處非上所詔令召而數萬衆㑹上乏絶者數<lb/>
矣漢與楚相守滎陽數年軍無見糧何轉漕闗中給食<lb/>
不乏陛下雖數亡山東何常全闗中以待陛下此萬世<lb/>
功也今雖亡曹參等百數奚缺於漢奈何欲以一時之<lb/>
功而加萬世之功哉蕭何第一曹參次之帝曰善乃賜<lb/>
何帯劍履上殿入朝不趨益封二千户十一年帝自將<lb/>
討陳豨有告淮陰侯信謀反者呂后用何計誅信帝已<lb/>
聞信誅使使拜丞相何為相國益封五千户令卒五百<lb/>
<pb n="KR2g0051_WYG_009-15b"/>
人一都尉為相國衞諸君皆賀召平獨弔曰上有疑君<lb/>
心故置衞衛君非寵君也願君讓封勿受悉以家私財<lb/>
佐軍何從其計帝說其秋黥布反帝自將擊之數使使<lb/>
問相國何為相國為上在軍拊循勉百姓悉所有佐軍<lb/>
如陳豨時客又說何曰君滅族不久矣君初入闗中得<lb/>
百姓心十餘年矣皆附君尚復孳孳得民和上所為數<lb/>
問君者畏君傾動闗中今君胡不多買田地賤貰貸以<lb/>
自汙上心必安於是何從其計帝復大說後何為民請<lb/>
<pb n="KR2g0051_WYG_009-16a"/>
上林中空地帝怒械繫何數日王衞尉侍前問曰相國<lb/>
胡大罪陛下繫之暴也帝曰吾聞李斯相秦皇帝有善<lb/>
歸主有惡自予今相國多受賈豎金為請吾苑以自媚<lb/>
於民故繫治之王衞尉曰夫職事茍有便於民而請之<lb/>
眞宰相事且陛下距楚數嵗陳豨黥布反陛下自將而<lb/>
往當是時相國守闗中闗中搖足則闗以西非陛下有<lb/>
也相國不以此時為利今乃利賈人之金乎且秦以不<lb/>
聞已過亡天下李斯之分過又何足法哉帝不懌是日<lb/>
<pb n="KR2g0051_WYG_009-16b"/>
使使持節赦出何何年老素恭謹徒跣入謝上曰相國<lb/>
休矣相國為民請吾苑不許我不過為桀紂主而相國<lb/>
為賢相吾故繫相國令百姓聞吾過髙祖崩何事惠帝<lb/>
何素不與曹參相能及何病孝惠自臨視何疾因問曰<lb/>
君即百嵗後誰可代君對曰知臣莫若主帝曰曹參何<lb/>
如何頓首曰帝得之矣何買田宅必居窮辟處為家不<lb/>
治垣屋曰令後世賢師吾儉不賢毋為勢家所奪孝惠<lb/>
二年卒謚曰文終侯<lb/>
<pb n="KR2g0051_WYG_009-17a"/>
曹參沛人也秦時為沛獄掾而蕭何為主吏髙祖起為<lb/>
沛公參以中涓從所至攻城畧地皆有功初賜爵七大<lb/>
夫再遷五大夫章邯破項梁沛公與項羽引兵而東楚<lb/>
懷王以沛公為碭郡長乃封參為執帛號曰建成君遷<lb/>
為戚公其後項羽以沛公為漢王漢王封參為建成侯<lb/>
從至漢中遷為將軍從還定三秦賜食邑於寧秦漢二<lb/>
年拜為假左丞相以破魏功賜食邑平陽及髙祖即帝<lb/>
位徙韓信為楚王參歸相印焉髙祖封長子肥於齊以<lb/>
<pb n="KR2g0051_WYG_009-17b"/>
參為齊相國六年賜爵列侯食邑平陽萬六百三十户<lb/>
世世勿絶參功凡下二國縣百二十二得王二人相三<lb/>
人將軍六人大莫敖郡守司馬候御史各一人身被七<lb/>
十創野戰畧地為諸將最孝惠元年除諸侯相國法更<lb/>
以參為齊丞相參之相齊天下初定悼惠王富於春秋<lb/>
參盡召長老諸先生問所以安集百姓而齊故諸儒以<lb/>
百數言人人殊參未知所定聞膠西有葢公善治黃老<lb/>
言厚幣請之旣至為言治道貴清靜而民自定參乃避<lb/>
<pb n="KR2g0051_WYG_009-18a"/>
正堂舍葢公焉其治要用黃老術故相齊九年齊國安<lb/>
集大稱賢相惠帝二年蕭何卒參聞之告舍人趣治行<lb/>
吾且入相居無何使者果召參參去屬其後相曰以齊<lb/>
獄市為寄愼勿擾也後相曰治無大於此者乎參曰不<lb/>
然夫獄市者所以并容也今君擾之姦人安所容也吾<lb/>
是以先之始參微時與蕭何善及為宰相有隙至何且<lb/>
死所推賢唯參參代何舉事無所變更壹遵何約束擇<lb/>
郡國吏木詘於文辭重厚長者即召除為丞相史吏之<lb/>
<pb n="KR2g0051_WYG_009-18b"/>
言文刻深欲務聲名者輒斥去日夜飲酒卿大夫已下<lb/>
吏及賔客見參不事事來者皆欲有言參輒飲以醇酒<lb/>
醉而後去終莫得開說以為常參見人有細過掩匿覆<lb/>
葢之府中無事參子窋為中大夫惠帝怪相國不治事<lb/>
廼語窋試從容問而父窋洗沐歸間侍自從其所諫參<lb/>
參怒笞二百曰趣入侍天下事非乃所當言也至朝時<lb/>
帝讓參曰與窋胡治乎乃者我使諫君也參免冠謝曰<lb/>
陛下自察聖武孰與髙皇帝帝曰朕乃安敢望先帝參<lb/>
<pb n="KR2g0051_WYG_009-19a"/>
曰陛下觀參孰與蕭何賢帝曰君似不及也參曰陛下<lb/>
言之是也且髙皇帝與蕭何定天下法令旣明具陛下<lb/>
垂拱參等守職遵而勿失不亦可乎惠帝曰善君休矣<lb/>
參為相國三年卒謚曰懿侯百姓歌之曰蕭何為法講<lb/>
若畫一曹參代之守而勿失載其清靜民以寧壹窋嗣<lb/>
侯髙后時至御史大夫<lb/>
　論曰世言蕭何初進韓信於高帝後復獻計誅之為<lb/>
　徳不卒夫君臣朋友惟其道爾使信果有逆萌何安<lb/>
<pb n="KR2g0051_WYG_009-19b"/>
　得顧朋友之私而忘君臣之大哉何與參始相善也<lb/>
　旣而有隙及何死薦參代相參遵何舊章至尊如君<lb/>
　親如己子官吏賔客衆多具為言卒恪守不變易曰<lb/>
　君子以同而異又曰渙其羣元吉渙有丘匪夷所思<lb/>
　若何與參可謂羣而不黨者矣此與宋韓琦范仲淹<lb/>
　上殿爭論下殿不失和氣者易地皆然彼彬彬號士<lb/>
　君子而推賢讓能多有未逮亦獨何哉<lb/>
　　　周勃<lb/>
<pb n="KR2g0051_WYG_009-20a"/>
周勃其先卷人也徙沛織薄曲為生常以吹簫給䘮事<lb/>
材官引强高祖起為沛公勃以中涓從所至攻城畧地<lb/>
皆有功賜爵五大夫楚懷王封沛公號武安侯為碭郡<lb/>
長沛公拜勃為襄賁令及為漢王賜勃爵威武侯從入<lb/>
漢中拜為將軍還定三秦賜食邑懷徳王即皇帝位賜<lb/>
爵列侯剖符世世勿絶食絳八千二百八十户從帝攻<lb/>
韓王信有功又擊斬陳豨破盧綰盡定其地勃自從高<lb/>
帝攻戰凡得相國一人丞相二人將軍二千石各三人<lb/>
<pb n="KR2g0051_WYG_009-20b"/>
别破軍二下城三定郡五縣七十九得丞相大將各一<lb/>
人勃為人木彊敦厚高帝以為可屬大事然不好文學<lb/>
毎召諸生說事東鄉坐而責之趣為我語其椎少文如<lb/>
此初高帝臨終謂呂后曰陳平知有餘然難獨任周勃<lb/>
重厚少文然安劉氏者必勃也及惠帝六年曹參卒以<lb/>
王陵陳平為左右相而以勃為太尉七年惠帝崩呂太<lb/>
后稱制八年威權自恣殺三趙王立呂氏三王廢少帝<lb/>
復立它人之子為帝諸大臣力不能制恐禍及己陳平<lb/>
<pb n="KR2g0051_WYG_009-21a"/>
嘗燕居深念陸賈往說之曰天下安注意相天下危注<lb/>
意將將相和調則士豫附天下雖有變權不分陳平用<lb/>
其謀與勃深相結及太后病令呂禄以趙王為上將軍<lb/>
居北軍吕産以吕王居南軍誡之曰呂氏之王大臣弗平我<lb/>
即崩帝年少大臣恐為變必據兵衞宮愼毋送喪為人<lb/>
所制及崩以產為相國以呂祿女為帝后諸呂欲為亂<lb/>
畏大臣絳灌等未敢發朱虚侯章以呂祿女為婦知其<lb/>
謀乃陰令人告其兄齊王襄令發兵西已與平陽侯窋<lb/>
<pb n="KR2g0051_WYG_009-21b"/>
為内應以誅諸呂相國呂產等聞之乃遣潁陰侯灌嬰<lb/>
將兵禦之嬰留屯滎陽使使諭齊王及諸侯與連和以<lb/>
待呂氏變共誅之產祿欲作亂内憚勃章等外畏齊楚<lb/>
兵又恐灌嬰叛之故未發列侯羣臣莫自堅其命太尉<lb/>
勃不得主兵曲周侯酈商之子寄與呂祿善勃與陳平<lb/>
謀使人劫酈商令其子寄往紿呂祿曰高帝與呂后共<lb/>
定天下劉氏所立九王呂氏所立三王皆大臣之議事<lb/>
已布告諸侯諸侯皆以為宜今太后崩帝少而足下佩<lb/>
<pb n="KR2g0051_WYG_009-22a"/>
趙王印不急之國守藩乃為上將將兵留此為大臣諸<lb/>
侯所疑足下何不歸將印以兵屬太尉請梁王歸相國<lb/>
印與大臣盟而之國齊兵必罷大臣得安足下高枕而<lb/>
王千里此萬世之利也祿然其計諸呂老人或以為不<lb/>
便猶豫未決九月平陽侯窋見產㑹郎中賈壽使從齊<lb/>
來具以灌嬰與齊楚合從告產且趣產急入宮窋聞其<lb/>
語馳告平勃勃欲入北軍不得襄平侯紀通尚符節乃<lb/>
令持節矯内太尉北軍勃復令酈寄與典客劉揭先說<lb/>
<pb n="KR2g0051_WYG_009-22b"/>
祿曰帝使太尉守北軍欲足下之國急解將印辭去不<lb/>
然禍且起祿以為不欺已遂解印屬典客而以兵授勃<lb/>
勃入軍行令軍中曰為呂氏右袒為劉氏左袒軍中皆<lb/>
左袒勃遂將北軍然尚有南軍丞相平乃召朱虚侯章<lb/>
佐勃勃令章監軍門令平陽侯窋告衞尉毋入相國產<lb/>
殿門產不知祿已去北軍乃入未央宮欲為亂至殿門<lb/>
弗得入徘徊往來窋恐弗勝馳語勃勃尚恐不勝諸呂<lb/>
未敢訟言誅之乃謂章急入宮衞帝予卒千餘人入宮<lb/>
<pb n="KR2g0051_WYG_009-23a"/>
門見產廷中遂擊殺之帝遣謁者持節勞章章欲奪其<lb/>
節不得則從與載因節信馳斬長樂衞尉呂更始還報<lb/>
勃勃起拜賀章曰所患獨呂產今已誅天下定矣辛酉<lb/>
斬呂祿笞殺呂嬃遣人分捕諸呂男女無少長皆斬之<lb/>
遣章告齊王罷兵於是陰謀謂少帝及濟川淮陽恒山<lb/>
王皆非惠帝子呂太后以計詐名它人子殺其母養之<lb/>
後宫令孝惠子之立以為後用彊呂氏今已滅諸呂少<lb/>
帝即長用事吾屬無𩔖矣不如視諸侯賢者立之遂迎<lb/>
<pb n="KR2g0051_WYG_009-23b"/>
立代王是為孝文皇帝東牟侯興居朱虚侯章弟也請<lb/>
與太僕汝陰滕公除宮滕公前謂少帝曰足下非劉氏<lb/>
不當立召乘輿車載少帝出少帝曰欲持我安之乎滕<lb/>
公曰就舍少府廼奉天子法駕迎皇帝代邸報曰宮謹<lb/>
除皇帝入未央宮有謁者十人持㦸衞端門曰天子在<lb/>
也足下何為者不得入太尉往喻廼引兵去皇帝遂入<lb/>
是夜有司分部殺濟川淮陽常山王及少帝於邸文帝<lb/>
旣立以勃為右丞相賜金五千觔食邑萬户人或說勃<lb/>
<pb n="KR2g0051_WYG_009-24a"/>
曰君旣誅諸呂立代王威震天下而君受厚賞處尊位<lb/>
久之即禍及身矣勃懼請歸相印帝許之嵗餘丞相平<lb/>
卒復以勃為丞相凡十月餘免就國毎河東守尉行縣<lb/>
至絳勃自畏恐誅常被甲令家人持兵以見其後人有<lb/>
上書告勃欲反下廷尉逮捕勃治之勃恐不知置辭吏<lb/>
稍侵辱之勃以千金予獄吏吏乃書牘背示之曰以公<lb/>
主為證公主者孝文帝女也勃子勝之尚之故敎引為<lb/>
證初勃之益封盡以予太后弟薄昭昭為言太后文帝<lb/>
<pb n="KR2g0051_WYG_009-24b"/>
朝太后以冒絮提文帝曰絳侯綰皇帝璽將兵於北軍<lb/>
不以此時反今居一小縣顧欲反耶帝旣見勃獄辭乃<lb/>
謝曰吏方驗而出之勃旣出曰吾嘗將百萬軍然安知<lb/>
獄吏之貴也乃復就國孝文十一年卒謚曰武侯<lb/>
　論曰寛仁如孝文不鈇鉞不朝之王不桎梏受賕之<lb/>
　吏丞相勃平定内難加以迎立大功顧屢遭策免又<lb/>
　詔獄焉其故何也勃天資厚重而苦不好學當其上<lb/>
　符璽時願請間有言非以市徳即以營私明主猜疑<lb/>
<pb n="KR2g0051_WYG_009-25a"/>
　之端固已伏於此矣一生鄙朴椎魯少文袁絲謂其<lb/>
　有驕主色葢功則高而所以居功者未善乎方高后<lb/>
　擅王諸呂面折廷諫不如王陵沉幾觀變不如陳平<lb/>
　而高帝獨曰安劉氏者必勃卒之國勢纍卵不動聲<lb/>
　色轉移於呼吸間可不謂社稷臣哉<lb/>
　　　周昌<lb/>
周昌者沛人也其從兄苛秦時皆為泗水卒史及高祖<lb/>
起沛擊破泗水守監乃皆從沛公沛公為漢王以苛為<lb/>
<pb n="KR2g0051_WYG_009-25b"/>
御史大夫昌為中尉漢三年楚圍漢王滎陽急漢王遁<lb/>
去而使苛守城楚破城欲令苛將苛罵曰若趣降漢王<lb/>
不然今為虜矣項羽怒亨苛漢王於是拜昌為御史大<lb/>
夫封汾陰侯苛子成以父死事封為高景侯昌為人强<lb/>
力敢直言自蕭曹等皆卑下之高帝亦素憚昌及欲廢<lb/>
太子而立戚姬子如意為太子大臣固爭莫能得帝以<lb/>
留侯策止而昌廷爭之强帝問其說昌為人吃又盛怒<lb/>
曰臣口不能言然臣心知其不可陛下欲廢太子臣期<lb/>
<pb n="KR2g0051_WYG_009-26a"/>
期不奉詔帝欣然而笑即罷呂后側耳於東廂聴見昌<lb/>
為跪謝曰微君太子幾廢是嵗戚姬子如意為趙王年<lb/>
十嵗高祖憂萬嵗之後不全也趙堯為符璽御史趙人<lb/>
方與公謂周昌曰君之史趙堯年雖少然竒士行且代<lb/>
君昌笑曰何至是居頃之堯侍高祖見高祖心獨不樂<lb/>
悲歌問曰陛下非以趙王年少而戚夫人與吕后有隙<lb/>
懼萬嵗後趙王不能自全乎高祖曰然堯曰陛下獨為<lb/>
趙王置貴彊相及呂后太子羣臣素所敬憚者乃可高<lb/>
<pb n="KR2g0051_WYG_009-26b"/>
祖曰然羣臣誰可者堯曰御史大夫昌其人堅忍伉直<lb/>
自呂后太子及大臣皆素敬憚之獨昌可高祖曰善於<lb/>
是召昌謂曰吾固欲煩公公彊為相趙昌泣曰臣初起<lb/>
從陛下陛下獨奈何中道而棄之於諸侯乎高祖曰吾<lb/>
極知其左遷然吾私憂趙念非公無可者於是徙昌為<lb/>
趙相而拜堯為御史大夫高祖崩呂太后使使召趙王<lb/>
昌令王稱疾不行使者三反昌固不遣趙王太后怒廼<lb/>
使使召昌昌至太后罵曰爾不知我之怨戚氏乎而不<lb/>
<pb n="KR2g0051_WYG_009-27a"/>
遣趙王昌旣被徵高后使使召趙王王果來至長安月<lb/>
餘見鴆殺昌謝病不朝見三嵗而卒謚曰悼侯<lb/>
　論曰高帝濶達大度然以馬上得天下自酈陸叔孫<lb/>
　諸人待之不少加禮昌以木彊無文立於朝獨見嚴<lb/>
　憚其丰采嶽嶽可想見也漢初豪傑競起智名勇功<lb/>
　無慮數什伯而伉直强忍不顧犯主之顔色使公卿<lb/>
　貴戚近幸咸頫首降心不敢以非禮犯者獨昌一人<lb/>
　如申屠嘉於孝文汲黯於孝武又其聞風興起者也<lb/>
<pb n="KR2g0051_WYG_009-27b"/>
　君子之立身事君也惟義所在而不以盛衰榮敗易<lb/>
　其心方戚姬寵幸昌持大義廷爭不少假及其母子<lb/>
　煢煢畢命旦夕乃再四扞禦至於事勢窮蹙且賫志<lb/>
　銜恨以殉前後若兩人而終始原一節在朝廷則朝<lb/>
　廷重在侯國則侯國重豈不屹然骨鯁大臣哉<lb/>
　　　申屠嘉<lb/>
申屠嘉梁人也初以材官蹶張從高帝擊項籍遷為隊<lb/>
率從擊黥布為都尉孝惠時為淮陽守孝文元年舉故<lb/>
<pb n="KR2g0051_WYG_009-28a"/>
以二千石從高祖者悉為闗内侯食邑三十四人而嘉<lb/>
食邑五百户十六年遷御史大夫張蒼免相文帝以皇<lb/>
后弟竇廣國賢有行欲相之曰恐天下以吾私廣國久<lb/>
念不可而高帝時大臣餘見無可者乃以御史大夫嘉<lb/>
為丞相封故安侯嘉為人亷直門不受私謁是時太中<lb/>
大夫鄧通方愛幸賞賜累鉅萬文帝常燕飲通家其見<lb/>
寵如是嘉入朝通居上旁有怠慢之禮嘉奏事畢因言<lb/>
曰陛下愛幸臣則富貴之至於朝廷之禮不可以不肅<lb/>
<pb n="KR2g0051_WYG_009-28b"/>
罷朝坐府中嘉為檄召通詣丞相府不來且斬通通恐<lb/>
入言文帝帝曰汝第往吾今使人召若通詣府免冠徒<lb/>
跣頓首謝嘉坐自如責曰夫朝廷者高皇帝之朝廷也<lb/>
通小臣戲殿上大不敬當斬吏今行斬之通頓首首盡<lb/>
出血不解帝度丞相已困通使使持節召通而謝丞相<lb/>
曰此吾弄臣君其釋之通旣至為帝泣曰丞相幾殺臣<lb/>
嘉為丞相五嵗文帝崩孝景即位二年鼂錯為内史貴<lb/>
幸用事諸法令多所請變更議以適罰侵削諸侯而丞<lb/>
<pb n="KR2g0051_WYG_009-29a"/>
相嘉自絀所言不用疾錯錯為内史門東出不便更穿<lb/>
一門南出南出者太上皇廟堧垣也嘉聞之欲奏請誅<lb/>
錯客有語錯錯恐夜入宮上謁自歸景帝至朝嘉請誅<lb/>
錯帝曰錯所穿非眞廟垣乃外堧垣故冗官居其中且<lb/>
又我使為之錯無罪罷朝嘉謂長史曰吾悔不先斬錯<lb/>
乃請之為錯所賣至舍因歐血而死謚曰節侯自嘉死<lb/>
後陶青劉舍及武帝時許昌薛澤軰皆以列侯繼踵<graphic n="KR1029" url="https://raw.githubusercontent.com/kanripo/KR-Gaiji/master/images/KR1029.png" mimeType="image/png"/>
<graphic n="KR1029" url="https://raw.githubusercontent.com/kanripo/KR-Gaiji/master/images/KR1029.png" mimeType="image/png"/>亷謹為丞相備員而已無所能發明功名著於世者<lb/>
<pb n="KR2g0051_WYG_009-29b"/>
　論曰周官冡宰統百官均四海周禮天子<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>䘖擕僕<lb/>
　及後宮奄尹女奴之屬皆領之太宰葢所以大出入<lb/>
　起居之坊而裁抑其恩倖杜閉其讒衺使無有淫媟<lb/>
　戲嫚之漸以蕩上心清宮府正朝廷於是乎在惟聖<lb/>
　帝明王敬信其大臣諸巧言便辟側媚之人不得以<lb/>
　間之故唐虞三代之隆無宦官宮妾亂政之禍此道<lb/>
　得也是以君子不難申屠嘉而難孝文皇帝夫割肉<lb/>
　心之私愛以伸明法自敵以下猶或不堪况天子乎<lb/>
<pb n="KR2g0051_WYG_009-30a"/>
　嘉正色立朝前後執法不少回互然卒有所梗而不<lb/>
　行者非特鼂錯機深不如鄧通之馴謹易制亦由景<lb/>
　帝偏聴私人逆忠直遠耆徳之故也司馬遷班固乃<lb/>
　謂嘉剛毅守節而無術學夫蕭曹陳平守功以謙亦<lb/>
　保身之一道然古大臣不以寵利居成功惟復政厥<lb/>
　辟可也旣已在其位而持祿養交阿諛順㫖是孔光<lb/>
　張禹軰皆得託於學問深謹之氣象以葢其庸惡陋<lb/>
　劣而長富貴於子孫也<lb/>
<pb n="KR2g0051_WYG_009-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史傳三編卷九<lb/>
</p>
<p>
</p>
  </div>
<div>
<head>史傳三編卷十</head> <lb/>
    <p>
<pb n="KR2g0051_WYG_010-1a"/>
欽定四庫全書<lb/>
　史傳三編卷十<lb/>
　　　　　　　　　　　　　　大學士朱軾撰<lb/>
　名臣傳二<lb/>
　　漢<lb/>
　　　賈誼<lb/>
賈誼雒陽人年十八以能誦詩書屬文稱於郡中河南<lb/>
守吳公聞其秀材召置門下文帝初立以吳公治行第<lb/>
<pb n="KR2g0051_WYG_010-1b"/>
一徵為廷尉廷尉言誼年少頗通諸子百家書乃召為<lb/>
博士是時誼年二十餘最少毎詔令議下諸老先生不<lb/>
能言誼盡為對人人各如其意所欲出諸生自顧不逮<lb/>
遠甚帝說之超遷一嵗中至大中大夫誼以漢興至孝<lb/>
文二十餘年天下和洽當改正朔易服色制度定官名<lb/>
興禮樂乃悉草具其事文帝謙讓未遑也然諸法令所<lb/>
更定及列侯就國其說皆自誼發之二年誼上疏請廣<lb/>
積貯曰管子曰倉廩實而知禮節民不足而可治者自<lb/>
<pb n="KR2g0051_WYG_010-2a"/>
古及今未之前聞今背本而趨末食者甚衆淫侈之俗<lb/>
日日以長生之甚少而靡之甚多天下財産何得不蹷<lb/>
夫積貯者天下之大命也茍粟多而財有餘何為而不<lb/>
成今敺民而歸之農皆著於本使天下各食其力末技<lb/>
游食之民轉而緣南畆則畜積多而人樂其所矣帝感<lb/>
誼言親耕籍田賜天下今年田租之半天子思大用誼<lb/>
絳灌東陽侯馮敬之屬盡害之廼毁誼曰雒陽之人年<lb/>
少初學專欲擅權紛亂諸事廼漸疎不用以為長沙王<lb/>
<pb n="KR2g0051_WYG_010-2b"/>
太傅時帝更造四銖錢除盜鑄令誼上疏請收銅而禁<lb/>
盜鑄以為事有召禍而法有起姦今令細民人操造幣<lb/>
之勢各隱屛而鑄作因欲禁其厚利微姦雖黥罪日報<lb/>
其勢不止法錢不立吏急而壹之乎則大為煩苛而力<lb/>
不能勝縱而弗呵乎則市肆異用錢文大亂茍非其術<lb/>
何鄉而可哉今農事棄捐而采銅者日蕃釋其耒耨冶<lb/>
鎔炊炭姦數不勝而法禁數潰銅使之然也請收銅勿<lb/>
令布使民不得鑄錢賈山亦言之帝皆不聽誼適長沙<lb/>
<pb n="KR2g0051_WYG_010-3a"/>
行次湘水為賦弔屈原亦自傷也居三年有鵩止其舍<lb/>
誼旣懼長沙地卑濕壽不得長鵩又不祥鳥也更為賦<lb/>
以自廣後嵗餘徵誼入見文帝方受釐坐宣室因感鬼<lb/>
神事而問鬼神之本誼具道其所以然至夜半文帝前<lb/>
席旣罷曰吾久不見賈生自謂過之今不及也乃拜誼<lb/>
為梁懷王勝太傅勝文帝少子愛而好書故令傅之是<lb/>
時單于數侵犯邊塞天下初定制度疎濶諸侯王僭擬<lb/>
過當往往以逆誅誼數上疏言事多所欲匡建大畧謂<lb/>
<pb n="KR2g0051_WYG_010-3b"/>
事勢可為痛哭者一可為流涕者二可為長太息者六<lb/>
其策當世諸侯王則曰莫若衆建諸侯而少其力其於<lb/>
播徳威移風俗定經制先禮後法教太子禮貌大臣諸<lb/>
事皆反覆引喻切當治體自謂稽之天地騐之古今日<lb/>
夜念此至熟非虛也是時丞相絳侯周勃免就國有告<lb/>
勃謀反逮繫長安獄治卒無事復爵邑故誼以建言及<lb/>
之帝深納其言養臣下有節是後大臣有罪皆自殺不<lb/>
受刑至武帝時稍復入獄自寗成始帝復封淮南厲王<lb/>
<pb n="KR2g0051_WYG_010-4a"/>
四子為列侯誼再上疏諫又請帝增淮陽王武代王參<lb/>
封地以備齊趙吳楚二王文帝子景帝親弟也帝從誼<lb/>
計徙武為梁王得大縣四十餘城其後卒賴其力破七<lb/>
國懷王勝墜馬死誼自傷為傅無狀哭泣嵗餘亦死年<lb/>
三十三文帝後思誼言分齊為六國盡立悼惠王子六<lb/>
人為王又遷淮南王喜於陽城而分淮南為三國盡立<lb/>
厲王子以王之武帝時主父偃因誼策請推恩使諸侯<lb/>
王得自分子弟國邑諸侯始弱武帝又舉賈誼之孫二<lb/>
<pb n="KR2g0051_WYG_010-4b"/>
人至郡守而賈嘉好學世其家<lb/>
　論曰西漢諸臣好謀議通權術者稱賈鼂鼂之削七<lb/>
　國與賈策諸侯王畧同而為袁盎所中亦其天性刻<lb/>
　深動與禍㑹也賈之學術論議較正於鼂而醇深不<lb/>
　及董廣川踔厲風發無寛居之度優柔夷愉之致諸<lb/>
　葛武侯有言寧靜可以致遠斯洛陽南陽所由以異<lb/>
　歟<lb/>
　　　張釋之<lb/>
<pb n="KR2g0051_WYG_010-5a"/>
張釋之字季南陽堵陽人也以貲為騎郎事漢文帝十<lb/>
年不得調欲免歸中郎將爰盎知其賢乃請徙釋之補<lb/>
謁者釋之旣朝畢因前言便宜事文帝曰卑之毋甚高<lb/>
論令今可行也於是釋之言秦漢間事秦所以失漢所<lb/>
以興者文帝稱善拜為謁者僕射從行帝登虎圈問上<lb/>
林尉禽獸簿十餘問尉左右視盡不能對虎圏嗇夫從<lb/>
旁代尉對甚悉文帝曰吏不當如此邪詔拜嗇夫為上<lb/>
林令釋之前曰陛下以絳侯周勃何如人也帝曰長者<lb/>
<pb n="KR2g0051_WYG_010-5b"/>
又復問東陽侯張相如何如人也帝復曰長者釋之曰<lb/>
夫絳侯東陽侯稱為長者此兩人言事曾不能出口豈<lb/>
效此嗇夫喋喋利口捷給哉且秦以任刀筆吏爭以亟<lb/>
疾苛察相高然其敝徒文具耳亡惻隱之實以故不聞<lb/>
其過陵夷至二世而亡今陛下以嗇夫口辯而超遷之<lb/>
臣恐天下隨風靡爭口辯亡其實且下之化上疾於景<lb/>
嚮舉錯不可不察也文帝曰善廼止不拜嗇夫就車召<lb/>
釋之驂乘徐行問釋之秦之敝具以質言至宫拜為公<lb/>
<pb n="KR2g0051_WYG_010-6a"/>
車令太子與梁王共車入朝不下司馬門釋之追止太<lb/>
子梁王毋入殿門遂劾不下公門不敬奏之薄太后聞<lb/>
之文帝免冠謝曰教兒子不謹薄太后使使承詔赦太<lb/>
子梁王乃得入文帝繇是竒釋之拜為中大夫頃之至<lb/>
中郎將從行至霸陵時愼夫人從帝指視愼夫人新豐<lb/>
道曰此走邯鄲道也使愼夫人鼓瑟帝自倚瑟而歌意<lb/>
悽愴悲懷顧謂羣臣曰嗟乎以北山石為椁用紵絮斮<lb/>
陳漆其間豈可動哉釋之前曰使其中有可欲者雖錮<lb/>
<pb n="KR2g0051_WYG_010-6b"/>
南山猶有隙使其中亡可欲者雖亡石椁何戚焉文帝<lb/>
稱善其後拜釋之為廷尉帝行出中渭橋有一人從下<lb/>
走出乘輿馬驚使騎捕屬之廷尉釋之奏言此人犯蹕<lb/>
當罰金帝怒曰此人親驚吾馬馬賴和柔令它馬固不<lb/>
敗傷我乎而廷尉廼當之罰金釋之曰法者天子所與<lb/>
天下公共也今法如是更重之是法不信於民也且廷<lb/>
尉天下之平也一傾天下用法皆為之輕重民安所錯<lb/>
其手足帝良久曰廷尉當是也其後人有盜高廟座前<lb/>
<pb n="KR2g0051_WYG_010-7a"/>
玉環得下廷尉治案盜宗廟服御物者為奏當棄市帝<lb/>
大怒曰人亡道廼盜先帝器吾欲致之族而君以法奏<lb/>
之非吾所以共承宗廟意也釋之免冠頓首謝曰法如<lb/>
是足也且罪等然以逆順為基今盜宗廟器而族之有<lb/>
如萬分一假令愚民取長陵一抔土陛下何以加其法<lb/>
乎文帝與太后言之乃許廷尉當是時中尉條侯周亞<lb/>
夫與梁相山都侯王恬咸見釋之持議平廼結為親友<lb/>
張廷尉繇此天下稱之後景帝立釋之稱疾欲免去懼<lb/>
<pb n="KR2g0051_WYG_010-7b"/>
大誅至用王生計卒見謝景帝不過也王生者善為黃<lb/>
老言處士也嘗召居廷中公卿盡㑹立王生韤解顧謂<lb/>
張廷尉為我結韤釋之跪而結之人或以此讓王生生<lb/>
曰吾老且賤自度終亡益於張廷尉廷尉天下名臣吾<lb/>
故使結韤欲以重之諸公聞之賢王生而重釋之釋之<lb/>
事景帝嵗餘為淮南相猶尚以前過也年老病卒其子<lb/>
摯字長公官至大夫免以不能取容當世故終身不仕<lb/>
　論曰自周公𢎞吐哺握髪之誠延見天下士後世賢<lb/>
<pb n="KR2g0051_WYG_010-8a"/>
　公卿因之虚已側席有加禮焉迄於漢初流風未衰<lb/>
　曹參之於葢公王生之為張釋之是也釋之終以劾<lb/>
　奏太子得罪然尊朝廷敬官守乃人臣盛節其不奉<lb/>
　詔拜嗇夫尤見大體漢世稱賢廷尉二人張釋之于<lb/>
　定國定國迎師學春秋北面備弟子禮為人謙恭重<lb/>
　經術考其生平釋之風節尤著漢朝哉<lb/>
　　　周亞夫<lb/>
周亞夫絳侯勃庶子也初為河内守兄絳侯勝之有罪<lb/>
<pb n="KR2g0051_WYG_010-8b"/>
文帝擇勃子賢者皆推亞夫乃封為條侯文帝後六年<lb/>
匈奴大入邊以宗正劉禮軍霸上祝兹侯徐厲軍棘門<lb/>
河内守亞夫軍細柳皆授將軍號帝自勞軍至霸上棘<lb/>
門軍直馳入將以下騎出入送迎已而之細柳軍軍士<lb/>
吏被甲銳兵刄彀弓弩持滿天子先驅至不得入先驅<lb/>
曰天子且至軍門都尉曰軍中聞將軍之令不聞天子<lb/>
之詔有頃帝至又不得入於是使使持節詔將軍曰吾<lb/>
欲入勞軍亞夫乃傳言開壁門壁門士請車騎曰將軍<lb/>
<pb n="KR2g0051_WYG_010-9a"/>
約軍中不得驅馳於是天子乃按轡徐行至中營將軍<lb/>
亞夫持兵揖曰介胄之士不拜請以軍禮見天子為動<lb/>
改容式車使人稱謝皇帝敬勞將軍成禮而去旣出軍<lb/>
門羣臣皆驚文帝曰嗟乎此眞將軍矣曩者霸上棘門<lb/>
軍若兒戲耳其將固可襲而虜也至於亞夫可得而犯<lb/>
耶稱善者久之月餘三軍皆罷拜亞夫為中尉文帝且<lb/>
崩戒太子曰即有緩急周亞夫眞可任將兵景帝以亞<lb/>
夫為車騎將軍三年吳楚反亞夫以中尉為太尉東擊<lb/>
<pb n="KR2g0051_WYG_010-9b"/>
吳楚因自請上曰楚兵剽輕難與爭鋒願以梁委之絶<lb/>
其食道乃可制也上許之亞夫至霸上趙涉遮說曰吳<lb/>
王素富懷輯死士久矣此知將軍且行必置間人於殽<lb/>
黽阸陿之間且兵事尚神宻將軍何不從此右去走藍<lb/>
田出武關抵雒陽間不過差一二日直入武庫擊鳴鼓<lb/>
諸侯聞之以為將軍從天而下也亞夫從其計至雒陽<lb/>
使吏捜殽黽間果得吳伏兵乃請涉為䕶軍亞夫父客<lb/>
鄧都尉說亞夫曰吳楚兵銳甚難與爭鋒楚兵輕不能<lb/>
<pb n="KR2g0051_WYG_010-10a"/>
久方今為將軍計莫若引兵東北壁昌邑以梁委吳吳<lb/>
必盡銳攻之將軍深溝高壘使輕兵絶淮泗口塞吳糧<lb/>
道使吳梁相敝而糧食竭乃以全制其極破吳必矣亞<lb/>
夫從其計引兵東北走昌邑深壁而守吳方攻梁梁王<lb/>
使使請亞夫亞夫守便宜不往梁上書言景帝景帝詔<lb/>
使救梁亞夫不奉詔堅壁不出而使輕騎兵弓高侯等<lb/>
絶吳楚兵後食道吳楚兵飢欲退數挑戰終不出夜軍<lb/>
中驚内相攻擊擾亂至於帳下亞夫堅臥不起頃之復<lb/>
<pb n="KR2g0051_WYG_010-10b"/>
定吳奔壁東南陬亞夫使備西北已而其精兵果奔西<lb/>
北不得入吳楚旣飢乃引而去亞夫出精兵追擊大破<lb/>
之凡相攻守三月而吳楚平由是梁孝王與亞夫有隙<lb/>
五嵗遷為丞相帝甚重之栗太子廢亞夫固爭之不能<lb/>
得帝由此疏之而梁孝王毎朝常與太后言條侯之短<lb/>
太后欲封皇后兄王信為侯帝問亞夫亞夫曰高帝約<lb/>
非劉氏不得王非有功不得侯不如約者天下共擊之<lb/>
今信雖后兄無功侯之非約也帝默然而止其後匈奴<lb/>
<pb n="KR2g0051_WYG_010-11a"/>
王徐盧等五人降漢帝欲侯之以勸後亞夫曰彼背其<lb/>
主降陛下陛下侯之即何以責人臣不守節者乎帝曰<lb/>
丞相議不可用悉封之亞夫因謝病免相頃之帝召亞<lb/>
夫賜食獨置大胾無切肉又不置箸亞夫顧尚席取箸<lb/>
帝視而笑曰此非不足君所乎亞夫免冠謝帝曰起亞<lb/>
夫趨出帝目送之曰此鞅鞅非少主臣也居無何亞夫<lb/>
子為父買葬器不時與錢為人所告事連亞夫召詣廷<lb/>
尉不食五日歐血卒<lb/>
<pb n="KR2g0051_WYG_010-11b"/>
　論曰高祖功臣雖保全終始如蕭曹張陳及其再傳<lb/>
　或嬰罪戾被削奪者多矣兼資文武備位將相獨亞<lb/>
　夫一人與其父後先輝映可不謂賢歟文帝法古賢<lb/>
　君推轂之義屬之景帝委以重權此與高祖以周勃<lb/>
　屬之孝惠同豈非深計遠慮明畧之主哉亞夫剛以<lb/>
　取禍司馬遷譏其足已不學然用兵能任趙涉聽鄧<lb/>
　都尉推賢下士有儒將風至爭太子以固國本不侯<lb/>
　王信以存祖制絀降人之封激厲忠節明於大體雖<lb/>
<pb n="KR2g0051_WYG_010-12a"/>
　詩書之所稱訓何以加焉<lb/>
　　　汲黯<lb/>
汲黯字長孺濮陽人也十世為卿大夫以父任孝景時<lb/>
為太子洗馬以莊見憚武帝即位黯為謁者東粤相攻<lb/>
帝使黯往視之至吳而還報曰粤人相攻固其俗然不<lb/>
足以辱天子之使河内失火延燒十餘家又使黯往視<lb/>
之還報曰家人失火屋比延燒不足憂也臣過河南河<lb/>
南貧人傷水旱萬餘家或父子相食臣謹以便宜持節<lb/>
<pb n="KR2g0051_WYG_010-12b"/>
發河南倉粟以振貧民請歸節伏矯制之罪帝賢而釋<lb/>
之遷滎陽令黯恥為令稱疾歸田里帝聞乃召為中大<lb/>
夫以數切諫不得久留内遷為東海太守黯學黃老言<lb/>
治官理民好清靜擇丞史任之責大指而已不細苛黯<lb/>
多病臥閣内不出嵗餘東海大治稱之召為主爵都尉<lb/>
列於九卿治務在無為而已引大體不拘文法黯為人<lb/>
性倨少禮面折不能容人之過合己者善待之不合己<lb/>
者不能忍見士亦以此不附焉然好游俠任氣節内行<lb/>
<pb n="KR2g0051_WYG_010-13a"/>
修潔好直諫數犯主之顔色常慕傅伯爰盎之為人也<lb/>
善灌夫鄭當時及宗正劉棄疾亦以數直諫不得久居<lb/>
位是時太后弟武安侯田蚡為丞相中二千石拜謁蚡<lb/>
弗為禮黯見蚡未嘗拜常揖之帝方招文學儒者謂曰<lb/>
吾欲云云黯對曰陛下内多欲而外施仁義奈何欲效<lb/>
唐虞之治乎帝怒變色而罷朝公卿皆為黯懼帝退謂<lb/>
左右曰甚矣汲黯之戇也羣臣或數黯黯曰天子置公<lb/>
卿輔弼之臣寧令從諛承意陷主於不義乎且已在其<lb/>
<pb n="KR2g0051_WYG_010-13b"/>
位縱愛身奈辱朝廷何黯多病病且滿三月常賜告者<lb/>
數終不愈最後莊助為請告帝曰汲黯何如人也助曰<lb/>
使黯任職居官無以踰人然至其輔少主守城深堅招<lb/>
之不來麾之不去雖自謂賁育不能奪之矣帝曰然古<lb/>
有社稷之臣至如黯近之矣大將軍青侍中帝踞厠而<lb/>
視之丞相𢎞燕見帝或時不冠至如黯見不冠不見也<lb/>
帝常坐武帳中黯前奏事帝不冠望見黯避帳中使人<lb/>
可其奏其見敬禮如此張湯方以更定律令為廷尉黯<lb/>
<pb n="KR2g0051_WYG_010-14a"/>
數質責湯於帝前曰公為正卿上不能襃先帝之功業<lb/>
下不能抑天下之邪心安國富民使囹圄空虚二者無<lb/>
一焉何空取高皇帝約束紛更之為公以此無種矣黯<lb/>
時與湯論議湯辯常在深文小苛黯伉厲守高不能屈<lb/>
忿發罵曰天下謂刀筆吏不可以為公卿果然必湯也<lb/>
令天下重足而立側目而視矣是時漢方征匈奴招懷<lb/>
四夷黯務少事乘間常言與匈奴和親無起兵帝方尊<lb/>
重公孫𢎞而張湯用文法數奏決讞以幸黯常面觸𢎞<lb/>
<pb n="KR2g0051_WYG_010-14b"/>
等懷詐飾智以阿人主取容而刀筆吏專深文巧詆陷<lb/>
人於罪使不得反其眞以勝為功帝愈益貴𢎞湯𢎞湯<lb/>
深心疾黯欲誅之以事𢎞為丞相乃上言曰右内史界<lb/>
部中多貴人宗室難治非素重臣不能任請徙黯為右<lb/>
内史數嵗官事不廢大將軍青益尊姊為皇后然黯與<lb/>
亢禮人或說黯曰自天子欲羣臣下大將軍君不可以<lb/>
不拜黯曰夫以大將軍有揖客反不重耶大將軍聞愈<lb/>
賢黯數請問國家朝廷所疑遇黯過於平生淮南王謀<lb/>
<pb n="KR2g0051_WYG_010-15a"/>
反憚黯曰好直諫守節死義難惑以非至如說丞相𢎞<lb/>
如發蒙振落耳匈奴渾邪王率衆來降漢發車二萬乘<lb/>
縣官無錢從民貰馬民或匿馬馬不具帝怒欲斬長安<lb/>
令黯曰長安令無罪獨斬黯民乃肯出馬且匈奴畔其<lb/>
主而降漢漢徐以縣次傳之何至令天下騷動罷弊中<lb/>
國以事匈奴乎帝默然及渾邪至賈人與市者坐當死<lb/>
者五百餘人黯請間見高門曰夫匈奴攻當路塞絶和<lb/>
親中國興兵誅之死傷者不可勝計而費以巨萬數臣<lb/>
<pb n="KR2g0051_WYG_010-15b"/>
愚以為陛下得彼人皆以賜從軍死事者家所掠獲因<lb/>
予之以謝天下之苦塞百姓之心今縱不能又以微文<lb/>
殺無知者五百餘人此所謂庇其葉而傷其枝臣竊為<lb/>
陛下不取也帝默然不許曰吾久不聞汲黯之言今又<lb/>
復妄發矣後數月黯坐小法㑹赦免官於是黯隱於田<lb/>
園居數年㑹更五銖錢民多盜鑄楚地尤甚帝以為淮<lb/>
陽楚地之郊乃召拜黯為淮陽太守黯伏謝不受印詔<lb/>
數彊予然後奉詔詔召見黯黯泣曰臣自以為塡溝壑<lb/>
<pb n="KR2g0051_WYG_010-16a"/>
不復見陛下不意陛下復收用之臣常有狗馬病力不<lb/>
能任郡事臣願為中郎出入禁闥補過拾遺臣之願也<lb/>
帝曰君薄淮陽耶吾今召君矣顧淮陽吏民不相得吾<lb/>
徒得君之重臥而治之黯旣辭行過大行李息曰黯棄<lb/>
居郡不得與朝廷議也然御史大夫張湯智足以拒諫<lb/>
詐足以飾非務巧佞之語辯數之辭好興事舞文法内<lb/>
懷詐以御主心外挾賊吏以為威重公列九卿不早言<lb/>
之公與之俱受其僇矣息畏湯終不敢言黯居郡如故<lb/>
<pb n="KR2g0051_WYG_010-16b"/>
治淮陽政清後張湯果敗帝聞黯與息言抵息罪令黯<lb/>
以諸侯相秩居淮陽七嵗而卒卒後帝以黯故官其弟<lb/>
汲仁至九卿子汲偃至諸侯相初黯為主爵都尉時太<lb/>
后弟武安侯田蚡以杯酒爭忿欲殺將軍灌夫而魏其<lb/>
侯竇嬰救之廷辯東朝公卿以下畏田蚡莫敢言惟黯<lb/>
以魏其言為是始終不變同時陳人鄭當時以善推轂<lb/>
賢士内行潔廉與黯並名然當時在朝常趨和承意不<lb/>
敢甚引當否以此不及黯衞人仕者皆嚴憚黯出其下<lb/>
<pb n="KR2g0051_WYG_010-17a"/>
　論曰自古聖帝明王所求乎格其非心養其徳性者<lb/>
　不遺於侍御之人况所得賢士大夫哉汲黯立朝天<lb/>
　子嚴敬比於師保自王公戚屬近幸莫敢以非禮干<lb/>
　及賑救窮黎開釋無辜汲汲然惟恐後詩曰袞職有<lb/>
　闕惟仲山甫補之又曰不侮鰥寡不畏强禦汲黯有<lb/>
　焉<lb/>
　　　蘇武<lb/>
蘇武字子卿杜陵人也父建從大將軍衞青擊匈奴有<lb/>
<pb n="KR2g0051_WYG_010-17b"/>
功封平陵侯武少以父任與兄嘉弟賢並為郎稍遷至<lb/>
栘中廏監時漢連伐胡數通使相窺觀匈奴留漢使郭<lb/>
吉路充國等前後十餘軰匈奴使來漢亦留之以相當<lb/>
天漢元年且鞮侯單于初立恐漢襲之乃曰漢天子我<lb/>
丈人行也盡歸漢使武帝嘉其義乃遣武以中郎將使<lb/>
持節送匈奴使留在漢者因厚賂單于答其善意武與<lb/>
副中郎將張勝及假吏常惠等募士斥侯百餘人俱旣<lb/>
至匈奴置幣遺單于單于益驕非漢所望也方欲發使<lb/>
<pb n="KR2g0051_WYG_010-18a"/>
送武等會長水虞常等謀反匈奴中虞常在漢時素與<lb/>
副張勝相知私候勝曰聞漢天子甚怨衞律請為漢伏<lb/>
弩射殺之吾母弟在漢幸蒙其賞賜衞律者漢使使匈<lb/>
奴還聞李延年得罪律素善延年懼並誅復亡歸匈奴<lb/>
單于立為丁靈王未嘗一日離左右也勝聞常言許之<lb/>
以貨物與常後月餘事敗其黨多戰死而生得虞常單<lb/>
于乃使衞律治其事張勝聞之恐前語發以狀語武武<lb/>
曰事如此此必及我見犯乃死重負國欲自殺勝惠共<lb/>
<pb n="KR2g0051_WYG_010-18b"/>
止之虞常果引張勝單于怒議欲殺漢使者左伊秩訾<lb/>
曰即謀單于何以復加宜皆降之單于使衞律召武受<lb/>
詞武謂惠等屈節辱命雖生何面目以歸漢引佩刀自<lb/>
刺衞律驚自抱持武馳召毉鑿地為坎置熅火覆武其<lb/>
上蹈其背以出血武氣絶半日復息惠等哭輿歸營單<lb/>
于壯其節朝夕遣人候問武而收繫張勝武益愈單于<lb/>
使使曉武㑹論虞常欲因此時降武劍斬虞常已律曰<lb/>
漢使張勝謀殺單于近臣當死單于募降者赦罪舉劍<lb/>
<pb n="KR2g0051_WYG_010-19a"/>
欲擊之勝請降律謂武曰副有罪當相坐武曰本無謀<lb/>
又非親屬何謂相坐復舉劍擬之武不動律曰蘇君律<lb/>
前負漢歸匈奴幸䝉大恩賜號稱王擁衆數萬馬畜彌<lb/>
山富貴如此蘇君今日降明日復然空以身膏草野誰<lb/>
復知之武不應律曰君因我降與君為兄弟今不聽吾<lb/>
計後雖欲復見我尚可得乎武罵律曰汝為人臣子不<lb/>
顧恩義畔主背親為降虜於蠻夷何以汝為見且單于<lb/>
信汝使決人死生不平心持正反欲鬭兩主觀禍敗前<lb/>
<pb n="KR2g0051_WYG_010-19b"/>
南越宛朝鮮三國殺漢使者皆立取屠滅獨匈奴未耳<lb/>
若知我不降明欲令兩國相攻匈奴之禍從我始矣律<lb/>
知武終不可脅白單于單于愈益欲降之乃幽武置大<lb/>
窖中絶不飲食天雨雪武臥齧雪與旃毛并咽之數日<lb/>
不死匈奴以為神乃徙武北海上無人處使牧羝羝乳<lb/>
乃得歸别其官屬常惠等各置他所武旣至海上廩食<lb/>
不至掘野鼠去艸實而食之杖漢節牧羊臥起操持節<lb/>
旄盡落積五六年單于弟於靬王弋獵海上武能網紡<lb/>
<pb n="KR2g0051_WYG_010-20a"/>
繳檠弓弩於靬王愛之給其衣食三嵗餘王病賜武馬<lb/>
畜服匿穹廬王死後人衆徙去其冬丁令盜武牛羊武<lb/>
復窮阨初武與李陵俱為侍中武使匈奴明年陵將兵<lb/>
五千出居延為單于所遮降以女妻之立為右校王陵<lb/>
愧負漢不敢求武久之單于乃使陵至海上為武置酒<lb/>
設樂因謂武曰單于聞陵與子卿素厚故使陵來說足<lb/>
下虛心欲相待終不得歸漢空自苦亡人之地信義安<lb/>
所見乎賢兄弟俱冒罪死來時太夫人已不幸陵送𦵏<lb/>
<pb n="KR2g0051_WYG_010-20b"/>
至陽陵子卿婦年少聞已更嫁矣獨有女弟二人兩女<lb/>
一男今復十餘年存亡不可知人生如朝露何久自苦<lb/>
如此陵始降時忽忽如狂自痛負漢加以老母繫保官<lb/>
子卿不欲降何以過陵且陛下春秋高法令亡常大臣<lb/>
亡罪夷滅者數十家安危不可知子卿尚復誰為乎願<lb/>
聽陵計勿復有云武曰武父子無功徳皆為陛下所成<lb/>
就位列將爵通侯兄弟親近常願肝腦塗地今得殺身<lb/>
自效雖蒙斧鉞湯鑊誠甘樂之臣事君猶子事父也子<lb/>
<pb n="KR2g0051_WYG_010-21a"/>
為父死無所恨願勿復再言陵與武飲數日復曰子卿<lb/>
壹聽陵言武曰自分已死久矣王必欲降武請畢今日<lb/>
之歡效死於前陵見其至誠喟然歎曰嗟乎義士陵與<lb/>
衞律之罪上通於天因泣下霑衿與武決去陵惡自賜<lb/>
武使其妻賜武牛羊數十頭後陵復至北海上語武區<lb/>
脫捕得雲中生口言太守以下吏民皆白服曰上崩武<lb/>
聞之南鄉號哭歐血旦夕臨數月昭帝即位數年匈奴<lb/>
與漢和親漢求武等匈奴詭言武死後漢使復至匈奴<lb/>
<pb n="KR2g0051_WYG_010-21b"/>
常惠請其守者與俱得夜見漢使具自陳道教使者謂<lb/>
單于言天子射上林中得雁足有繫帛書言武等在某<lb/>
澤中使者大喜如惠語以讓單于單于視左右而驚謝<lb/>
漢使曰武等實在於是李陵置酒賀武曰今足下還歸<lb/>
揚名於匈奴功顯於漢室雖古竹帛所載丹青所畫何<lb/>
以過子卿陵乃獨為異域人一别長絶陵起舞且歌歌<lb/>
罷泣數行下因與武決單于召㑹武官屬前以降及物<lb/>
故凡隨武還者九人武以始元六年春至京師拜為典<lb/>
<pb n="KR2g0051_WYG_010-22a"/>
屬國賜賚有差常惠等三人皆拜郎中餘六人以老賜<lb/>
錢歸家復終身武留匈奴凡十九嵗始以彊壯出及還<lb/>
須髪盡白宣帝旣立以武著節老臣甚優寵之又以武<lb/>
弟子為右曹武所得賞賜盡以施予昆弟故人家不餘<lb/>
財皇后父平恩侯帝舅平昌侯樂昌侯丞相魏相御史<lb/>
大夫丙吉皆敬重武年八十餘病卒甘露三年單于始<lb/>
入朝帝思股肱之美乃圖畫其人於麒麟閣凡十一人<lb/>
而武在其列<lb/>
<pb n="KR2g0051_WYG_010-22b"/>
　論曰蘇武陷身絶域瀕死者數矣或慷慨而赴或從<lb/>
　容而就卒全身名為漢室光固知三軍可奪帥而匹<lb/>
　夫必不可奪志也東漢時耿恭以單兵困守孤城至<lb/>
　於鑿山得井煮弩為糧連月踰年萬死一生其後遇<lb/>
　救引歸惟餘十三人衣屨穿敝形容枯槁與武事絶<lb/>
　相𩔖丹心苦節歴九死而不移而其精誠所格鬼神<lb/>
　亦若陰為䕶持者忠孝之所以能動天也<lb/>
　　史傳三編卷十<lb/>
</p>
<p>
</p>
  </div>
<div>
<head>史傳三編卷十一</head> <lb/>
    <p>
<pb n="KR2g0051_WYG_011-1a"/>
欽定四庫全書<lb/>
　史傳三編卷十一<lb/>
　　　　　　　　　　　　　大學士朱軾撰<lb/>
　名臣傳三<lb/>
　　漢<lb/>
　　　霍光<lb/>
霍光字子孟票騎將軍去病異母弟也父中孺河東平<lb/>
陽人以縣吏給事平陽侯家生去病去病母乃侯家侍<lb/>
<pb n="KR2g0051_WYG_011-1b"/>
者衛少兒也吏畢歸家復娶婦生光因絶不相聞久之<lb/>
少兒女弟子夫得幸於武帝立為皇后去病以皇后姊<lb/>
子貴幸旣壯大乃自知父為霍中孺㑹擊匈奴道出河<lb/>
東遣吏迎霍中孺為買田宅而去還復過焉迺將光西<lb/>
至長安時年十餘嵗任光為郎稍遷諸曹侍中去病死<lb/>
後光為奉車都尉出則奉車入侍左右出入禁闥二十<lb/>
餘年小心謹慎未嘗有過甚見親信自衛太子為江充<lb/>
所敗而燕王旦廣陵王胥皆多過失是時武帝年老寵<lb/>
<pb n="KR2g0051_WYG_011-2a"/>
姬鉤弋趙偼伃有男心欲以為嗣命大臣輔之察羣臣<lb/>
惟光可屬社稷乃使黄門畫者畫周公輔成王朝諸侯<lb/>
以賜光及帝病篤光涕泣問曰如有不諱誰當嗣者帝<lb/>
曰君未諭前畫意耶立少子君行周公之事光頓首讓<lb/>
曰臣不如金日磾日磾亦曰臣外國人不如光乃拜光<lb/>
為大司馬大將軍日磾為車騎將軍及上官桀為左<lb/>
將軍桑𢎞羊為御史大夫竝受遺詔輔少主明日武帝<lb/>
崩太子即位為孝昭皇帝帝年八嵗政事壹決於光時<lb/>
<pb n="KR2g0051_WYG_011-2b"/>
武帝遺詔復追録光前與日磾上官桀等討莽何羅功<lb/>
封光博陸侯桀安陽侯日磾秺侯光為人沈靜詳審長<lb/>
財七尺三寸白晢疏眉目美鬚髯每出入下殿門止進<lb/>
有常處郎僕射竊識視之不失尺寸其資性端正如此<lb/>
初輔幼主政自己出天下想聞其風采殿中常有怪一<lb/>
夜羣臣相驚光召尚符璽郎郎不肯授光光欲奪之郎<lb/>
按劍曰臣頭可得璽不可得也光甚誼之明日詔増此<lb/>
郎秩二等衆庶莫不多光光與左將軍桀結婚相親光<lb/>
<pb n="KR2g0051_WYG_011-3a"/>
長女為桀子安妻有女年與帝相配桀因帝姊鄂邑蓋<lb/>
主納安女後宫為偼伃數月立為皇后父安為票騎將<lb/>
軍封桑樂侯光時休沐出桀輒入代光決事桀父子既<lb/>
尊盛而徳長公主公主内行不修近幸河間丁外人桀<lb/>
安欲為外人求封幸依國家故事以列侯尚公主者光<lb/>
不許又為外人求光禄大夫欲令得召見光又不許長<lb/>
公主以是怨光而桀安數為外人求官爵弗能得亦慚<lb/>
自先帝時桀已為九卿位在光右及父子竝為將軍皇<lb/>
<pb n="KR2g0051_WYG_011-3b"/>
后親安女光乃其外祖而顧専制朝事由是與光争權<lb/>
燕王旦自以昭帝兄常懐怨望及御史大夫桑𢎞羊建<lb/>
造酒𣙜鹽鐵為國興利伐其功欲為子弟得官亦怨恨<lb/>
光於是蓋主上官桀安及𢎞羊皆與燕王旦通謀詐令<lb/>
人為燕王上書言光出都肄郎羽林道上稱䟆又擅調<lb/>
益幕府校尉光専權自恣疑有非常臣旦願歸符璽入<lb/>
宿衛察奸臣變候伺光出沐日奏之桀欲從中下其事<lb/>
桑𢎞羊當與諸大臣共執退光書奏帝不肯下明旦光<lb/>
<pb n="KR2g0051_WYG_011-4a"/>
聞之止畫室中不入帝問大將軍安在桀對曰以燕王<lb/>
告其罪故不敢入有詔召入光免冠頓首謝帝曰將軍<lb/>
冠朕知是書詐也將軍亡罪光曰陛下何以知之帝曰<lb/>
將軍之廣明都郎屬耳調校尉以來未能十日燕王何<lb/>
以得知之且將軍為非不須校尉是時帝年十四尚書<lb/>
左右皆驚而上書者果亡捕之甚急桀等懼白上小事<lb/>
不足遂帝不聴後桀黨與有譖光者帝輒怒曰大將軍<lb/>
忠臣先帝所屬以輔朕身敢有毁者坐之自是桀等不<lb/>
<pb n="KR2g0051_WYG_011-4b"/>
敢復言乃謀令長公主置酒請光伏兵擊殺之因廢帝<lb/>
迎立燕王為天子事發覺光盡誅桀安𢎞羊外人宗族<lb/>
燕王蓋主皆自殺光威震海内昭帝旣冠遂委任光訖<lb/>
十三年光知時務之要詔問賢良文學民間疾苦罷𣙜<lb/>
酤官輕徭薄賦匈奴和親百姓充實復文景之業焉及<lb/>
昭帝崩亡嗣即日承皇太后詔遣官迎昌邑王賀賀者<lb/>
武帝孫昌邑哀王子也旣至即位滛戲無度昌邑官屬<lb/>
皆徵至長安超拜擢官夏侯勝傅嘉等進諌皆繫獄光<lb/>
<pb n="KR2g0051_WYG_011-5a"/>
憂懣獨以問所親故吏大司農田延年延年語以宜建<lb/>
白太后更選賢而立之光曰於古嘗有此否延年以伊<lb/>
尹放太甲對光乃引延年給事中陰與車騎將軍張安<lb/>
世圖計遂召丞相御史將軍列侯中二千石大夫博士<lb/>
㑹議未央宫光曰昌邑王行淫亂恐危社稷如何羣臣<lb/>
皆驚愕莫敢言但唯唯而已延年前離席按劍曰先帝<lb/>
屬將軍以幼孤以將軍忠賢能安劉氏也今社稷將傾<lb/>
如令漢家絶祀將軍雖死何面目見先帝於地下乎今<lb/>
<pb n="KR2g0051_WYG_011-5b"/>
日之事不得旋踵羣臣後應者臣請劍斬之光謝曰九<lb/>
卿責光是也天下匈匈不安光當受難於是議者皆叩<lb/>
頭曰惟大將軍令光即與羣臣俱見白太后具陳昌邑<lb/>
王不可以承宗廟狀太后乃幸未央承明殿詔諸禁門<lb/>
母納昌邑羣臣安世將羽林騎收縳二百餘人皆送廷<lb/>
尉詔獄光敇左右謹宿衛卒有物故自裁令我負天下<lb/>
有殺主名太后盛服坐武帳中侍御數百人皆持兵期<lb/>
門武士陛㦸陳列殿下羣臣以次上殿召昌邑王伏前<lb/>
<pb n="KR2g0051_WYG_011-6a"/>
聴詔尚書令讀奏曰丞相臣敞等昧死言孝昭皇帝早<lb/>
棄天下遣使徵昌邑王典喪服斬衰無悲哀之心廢禮<lb/>
誼居道上不素食使從官略女子載衣車内所居傳舍<lb/>
受璽大行前就次發璽不封從官更持節引内昌邑騶<lb/>
宰官奴與居禁闥内敖戲發樂府樂器擊鼓歌吹作俳<lb/>
倡召内泰壹樂人悉奏衆樂與孝昭皇帝宫人䝉等淫<lb/>
亂太后曰止為人臣子當悖亂如是耶王離席伏尚書<lb/>
令復讀曰祖宗廟祀未舉為璽書使使者持節以三太<lb/>
<pb n="KR2g0051_WYG_011-6b"/>
牢祠昌邑哀王園廟稱嗣子皇帝受璽以來二十七日<lb/>
使者旁午持節詔諸官署徵發凡一千一百二十七事<lb/>
荒淫迷惑失帝王禮誼亂漢制度臣敞等數進諌不變<lb/>
更日以益甚恐危社稷天下不安臣敞等謹與博士議<lb/>
皆曰五辟之屬莫大不孝宗廟重于君王不可以承天<lb/>
序奉祖宗廟子萬姓當廢臣請有司以一太牢具告祠<lb/>
髙廟皇太后詔曰可光令王起拜受詔脫其璽組奉上<lb/>
太后扶王下殿出金馬門就乘輿副車光送至邸謝曰<lb/>
<pb n="KR2g0051_WYG_011-7a"/>
王行自絶于天臣寧負王不敢負社稷願王自愛臣長<lb/>
不復見左右涕泣而去羣臣奏請徙王賀房陵詔歸賀<lb/>
昌邑賜湯沐邑二千戸國除為山陽郡昌邑羣臣坐無<lb/>
輔導之誼陷王于惡誅貶有差光與丞相等㑹議奏皇<lb/>
太后迎立衛太子孫病已號皇曽孫是為孝宣皇帝明<lb/>
年下詔益封光萬七千戸前後賞賜不貲自昭帝時光<lb/>
子禹及兄孫雲雲弟山光兩女婿昆弟諸婿外孫皆已<lb/>
貴顯黨親連體根據于朝廷光自後元時秉持萬㡬及<lb/>
<pb n="KR2g0051_WYG_011-7b"/>
宣帝即位乃歸政帝謙讓不受諸事皆先闗白之每朝<lb/>
見帝虚已斂容禮下之已甚及光病篤車騎自臨問為<lb/>
涕泣光卒帝及皇太后親臨其喪遣官治家賻葬皆如<lb/>
乘輿制度諡曰宣成子禹嗣封先光未死時拜右將軍<lb/>
兄孫山封平樂侯奉驃騎將軍去病祀雲封冠陽侯而<lb/>
光妻太夫人顯恣行奢淫寡居時與光嬖奴馮子都亂<lb/>
禹山竝繕治第宅輿馬多從賔客圍獵使蒼頭奴上朝<lb/>
謁莫敢譴者馮子都數犯法于是上始病之初宣帝立<lb/>
<pb n="KR2g0051_WYG_011-8a"/>
其㣲時許妃為皇后顯愛小女成君欲貴之私使乳醫<lb/>
淳于衍毒殺許后后暴崩吏捕劾衍侍疾亡狀下獄簿<lb/>
責急顯恐事敗即具以實語光光大驚欲自發舉不忍<lb/>
猶與㑹奏上因署衍勿論顯因勸光内成君代立為后<lb/>
光卒後語稍泄帝頗聞之乃罷禹右將軍盡徙其親黨<lb/>
在宿衛及屯兵者以所親信許史子弟代之禹山等自<lb/>
見失勢密以毒后事探顯顯恐急吐實禹山等大驚于<lb/>
是謀令顯為太后言先誅丞相魏相及平恩侯許廣漢<lb/>
<pb n="KR2g0051_WYG_011-8b"/>
而廢天子㑹有告之者事下廷尉詔止勿捕禹山等愈<lb/>
急顯屢夢不祥而第中數見怪變謀愈益急乃欲使太<lb/>
后為帝外祖母博平君置酒召丞相平恩侯以下承太<lb/>
后制斬之因廢帝立禹事發覺雲山皆自殺禹要斬顯<lb/>
及諸女昆弟皆棄市廢霍后處昭臺宫其相連坐誅滅<lb/>
者數千家至成帝時為光置守塚百家吏卒奉祠焉元<lb/>
始二年封光從父昆弟曽孫陽為博陸侯千戸<lb/>
前漢書贊曰霍光以結髪内侍起于階闥之間確然秉<lb/>
<pb n="KR2g0051_WYG_011-9a"/>
志誼形于主受襁褓之託任漢室之寄當廟堂擁幼君<lb/>
摧燕王仆上官因權制敵以成其忠處廢置之際臨大<lb/>
節而不可奪遂匡國家安社稷擁昭立宣光為師保雖<lb/>
周公阿衡何以加此然光不學無術闇于大禮陰妻邪<lb/>
謀立女為后沉溺盈溢之欲以増顛覆之禍死財三年<lb/>
宗族誅夷哀哉<lb/>
　論曰光明達慎厚為漢宗臣其擁昭也承天下虚耗<lb/>
　之後行政施化與民休息十三年如一日其立宣也<lb/>
<pb n="KR2g0051_WYG_011-9b"/>
　出于至公行所無事開漢室中興之治可不謂社稷<lb/>
　臣乎然因是遂有伊霍之稱此儗之不以其倫也其<lb/>
　他無論即罔以寵利居成功一語豈光所能見及哉<lb/>
　史稱光驂乘于宣帝帝内憚之若有芒刺在背又任<lb/>
　宣追述光柄國時中廷尉李种王平等皆坐逆意下<lb/>
　獄死樂成小家子得幸至封侯百官以下但事馮子<lb/>
　都王子方輩視丞相亡如也雖所語或有過當然自<lb/>
　擁立二君専國旣久恐未能不變其二十餘年謹慎<lb/>
<pb n="KR2g0051_WYG_011-10a"/>
　小心之初度也豈誠位不期驕禄不期侈抑精神衰<lb/>
　則驕生傳所謂老將至而耄及之也夫治天下觀于<lb/>
　家治家觀于身是以聖賢兢兢于房幃衽席之地情<lb/>
　欲無感而燕私不形光身為弼亮數世之元臣朝野<lb/>
　中外倚若太山而牽制于女子小人之手豈非發乎<lb/>
　情莫能止乎義哉易之家人曰反身之謂端本乃可<lb/>
　以善則也孟子之論伊尹曰聖人之行歸潔其身無<lb/>
　欲乃可言王佐也漢唐諸臣能講求斯道者或寡矣<lb/>
<pb n="KR2g0051_WYG_011-10b"/>
　于不學之霍光何尤<lb/>
　　　金日殫<lb/>
金日殫字翁叔本匃奴休屠王太子也元狩中昆邪休<lb/>
屠王居西方多為漢所破單于詔欲誅之昆邪休屠恐<lb/>
謀降漢休屠王後悔昆邪王殺之并將其衆降漢封昆<lb/>
邪為列侯日殫以父不降見殺與母閼氏弟倫俱没入<lb/>
官輸黄門養馬時年十四矣久之武帝游宴見馬後宮<lb/>
滿側日殫等數十人牽馬過殿下莫不竊視至日殫獨<lb/>
<pb n="KR2g0051_WYG_011-11a"/>
不敢日殫長八尺二寸容貎甚嚴馬又肥好武帝異而<lb/>
問之具以本狀對帝竒焉即日賜湯沐衣冠拜為馬監<lb/>
遷侍中駙馬都尉光禄大夫日殫既親近未嘗有過失<lb/>
帝甚信愛之賞賜累千金出則驂乘日侍左右貴戚多<lb/>
竊怨以帝之貴重之也帝聞愈厚焉日殫母教訓兩子<lb/>
甚有法度帝聞而嘉之病死詔圖畫于甘泉宮署曰休<lb/>
屠王閼氏日殫每見畫常拜鄉之涕泣然後廼去日殫<lb/>
子二人皆愛為帝㺯兒常在旁側弄兒或自後擁上項<lb/>
<pb n="KR2g0051_WYG_011-11b"/>
日殫在前見而目之弄兒走且啼曰翁怒帝謂日殫何<lb/>
怒吾兒為其後弄兒壯大不謹自殿下與宮人戯日殫<lb/>
適見之惡其滛亂遂殺弄兒弄兒即日殫長子也帝大<lb/>
怒日殫頓首謝具言所以殺弄兒狀帝甚哀為之泣已<lb/>
而心敬日殫初莽何羅與江充相善及充敗衛太子何<lb/>
羅弟通用誅太子時力戰得封後帝知太子寃廼夷滅<lb/>
充宗族黨與何羅兄弟懼及遂謀為逆日殫視其志意<lb/>
有非常心疑之隂獨察其動静與俱上下何羅亦覺日<lb/>
<pb n="KR2g0051_WYG_011-12a"/>
殫意以故久不得發是時武帝行幸林光宫日殫小疾<lb/>
卧廬何羅與通及小弟安成矯制夜出共殺使者發兵<lb/>
明旦帝未起何羅從外入日殫奏厠心動立入坐内户<lb/>
下湏臾何羅裒白刃從東廂上見日殫色變走趨卧内<lb/>
欲入行觸寳瑟僵日殫得抱何羅因傳曰莽何羅反帝<lb/>
驚起左右抜刀欲格之帝恐并中日殫止勿格日殫捽<lb/>
頸投何羅殿下得禽縳之窮治皆伏辜繇是著忠孝節<lb/>
日殫自在左右目不忤視者數十年賜出宫女不敢近<lb/>
<pb n="KR2g0051_WYG_011-12b"/>
帝欲納其女後宫不肯其篤慎如此帝尤異之及帝病<lb/>
属霍光以輔少主光讓日殫日殫曰臣外國人且使匈<lb/>
奴輕漢於是遂為光副光以女妻日殫嗣子賞賞在宣<lb/>
帝時為太僕霍氏有事萌芽上書去妻得不坐初武帝<lb/>
遺詔以討莽何羅功封日殫為秺侯日殫以帝少不受<lb/>
封輔政嵗餘病困大將軍光白封日殫卧受印綬一日<lb/>
卒賜葬具冡地送以輕車介士軍陳至茂陵諡曰敬侯<lb/>
　論曰日殫以降臣事漢卓卓著大節立賢無方武帝<lb/>
<pb n="KR2g0051_WYG_011-13a"/>
　知人哉夫小不忍則亂大謀霍光聞妻顯毒后之事<lb/>
　而猶與不發卒以滅族視日殫之殺弄兒不奉詔内<lb/>
　女後宫者識量相去何等也日殫之父以不降見殺<lb/>
　其母教訓子有法度其子為霍氏壻而早自逺禍閑<lb/>
　門之嚴有自來矣功名令終施及後嗣豈偶然哉<lb/>
　　　張安世<lb/>
張安世字子孺其父湯故酷吏也安世以父任為郎用<lb/>
善書給事尚書精力於職休沐未嘗出武帝行幸河東<lb/>
<pb n="KR2g0051_WYG_011-13b"/>
嘗亡書三篋詔問莫能知唯安世識之後購求得書以<lb/>
相校無所遺失帝竒其材擢為尚書令遷光禄大夫昭<lb/>
帝即位大將軍霍光秉政以安世篤行親重之㑹左將<lb/>
軍上官桀父子及御史大夫桑𢎞羊皆與燕王蓋主謀<lb/>
反誅光以朝無舊臣白用為右將軍光禄勲以自副焉<lb/>
久之詔封富平侯昭帝崩光白太后徙安世為車騎将<lb/>
軍與共徴立昌邑王王行滛亂光復與安世謀廢王尊<lb/>
立宣帝帝初即位褒賞大臣詔益封安世萬六百户功<lb/>
<pb n="KR2g0051_WYG_011-14a"/>
次大將軍光子三人皆中郎將侍中光卒後數月御史<lb/>
大夫魏相上封事曰車騎將軍安世事孝武皇帝三十<lb/>
餘年忠信謹厚勤勞政事夙夜不怠與大將軍定䇿天下<lb/>
受其福國家重臣也宜尊其位以為大將軍令毋領光<lb/>
禄勲事使専精神憂念天下思惟得失安世子延夀重<lb/>
厚可以為光禄勲領宿衛臣宣帝亦欲用之安世聞㫖<lb/>
懼不敢當請間求見免冠頓首辭曰老臣耳妄聞言之<lb/>
為先事不言情不逹誠自量不足以居大位繼大將軍<lb/>
<pb n="KR2g0051_WYG_011-14b"/>
後惟天子哀憐以全老臣之命帝不可固辭弗能得竟<lb/>
拜為大司馬車騎將軍領尚書事數月更為衛將軍兩<lb/>
宫衛尉城門北軍兵屬焉時霍光子禹謀反夷宗族安<lb/>
世素小心畏忌已内憂矣其女孫敬為霍氏外屬婦當<lb/>
相坐安世憂懼形於顔色帝怪而憐之以問左右乃赦<lb/>
敬以慰其意安世寖恐職典樞機以謹慎周宻自著外<lb/>
内無間每定大政已决輙移病出聞有詔令乃驚使吏<lb/>
之丞相府問焉自朝廷大臣莫知其與議也嘗有所薦其<lb/>
<pb n="KR2g0051_WYG_011-15a"/>
人來謝安世大恨以為舉賢進能豈有私謝邪絶弗復<lb/>
為通有郎功髙不調自言安世應曰君之功髙明主所<lb/>
知人臣執事何長短而自言乎絶不許已而郎果遷莫<lb/>
府長史遷辭去之官安世問以過失長史曰將軍為明<lb/>
主股肱而士無所進論者以為譏安世曰明主在上賢<lb/>
不肖較然臣下自修而已何知士而薦之其欲匿名跡<lb/>
逺權勢如此為光禄勲郎有醉小便殿上主事白行法<lb/>
安世曰何以知其不反水漿邪如何以小過成罪郎滛<lb/>
<pb n="KR2g0051_WYG_011-15b"/>
官婢婢兄自言安世曰奴以恚怒誣汙衣冠自署謫奴<lb/>
其隐人過失皆此𩔖也安世自見父子尊顯懐不自安<lb/>
為子延夀求出補吏帝以為北地太守歳餘閔安世年<lb/>
老復徴延夀為左曹太僕初安世兄賀幸于衛太子太<lb/>
子敗賔客皆誅安世為賀上書得下蠶室復為掖庭令<lb/>
而宣帝以皇曽孫收養掖庭賀内傷太子無辜而曽孫<lb/>
孤㓜所以視養拊循恩甚宻焉及曽孫壯大賀教書令<lb/>
受詩為取許妃以家財聘之曾孫素有徴怪賀聞知為<lb/>
<pb n="KR2g0051_WYG_011-16a"/>
安世道之安世輙絶止以為少主在上不宜稱述曽孫<lb/>
及宣帝即位而賀已死帝追思賀賢欲封其冡為恩徳<lb/>
侯置守冡二百家賀一子蚤死子安世小男彭祖彭祖<lb/>
又小時與上同席研書指欲封之安世深辭賀封又求損<lb/>
守冡戸數稍减至三十户帝曰吾自為掖庭令非為將<lb/>
軍也安世乃止不敢復言遂下詔為故掖庭令張賀置<lb/>
守冡三十家明年復下詔封賀弟子彭祖為陽都侯安<lb/>
世以父子封侯在位太盛乃辭禄詔都内别藏張氏無<lb/>
<pb n="KR2g0051_WYG_011-16b"/>
名錢以百萬數安世尊為公侯食邑萬戸然身衣弋綈<lb/>
夫人自紡績家僮七百人皆有手技作事内治産業累<lb/>
積纎微是以能殖其貨富于大將軍光天子甚尊憚大<lb/>
將軍然内親安世心宻于光焉元康四年春安世病上<lb/>
疏歸侯乞骸骨天子報曰將軍年老被病朕甚憫之雖<lb/>
不能視事折衝萬里君先帝大臣明于治亂朕所不及<lb/>
得數問焉何感而上書歸衛將軍富平侯印薄朕忘故<lb/>
非所望也願將軍强餐食近醫藥専精神以輔天年安<lb/>
<pb n="KR2g0051_WYG_011-17a"/>
世復强起視事至秋卒天子贈印綬送以輕車介士諡<lb/>
曰敬侯子孫世嗣侯不絶<lb/>
　論曰𫝊稱安世父湯兒時為磔䑕文辭如老獄吏其<lb/>
　明有絶過人者顧舞智弄文遂以惡終安世獨改父<lb/>
　之德一之乎正非素常學問識義理能如是哉初安<lb/>
　世長子千秋與霍光子禹俱將兵隨度遼将軍范明<lb/>
　友撃烏桓還謁光光問千秋戰鬭方畧山川形勢千<lb/>
　秋口對兵事畫地成圖無所亡失復問禹禹不能記<lb/>
<pb n="KR2g0051_WYG_011-17b"/>
　又以見是父是子而安世之平日訓敕為有素也觀<lb/>
　其制節謹度化及妻孥或以為鑒於霍氏不知彼皆<lb/>
　心儀古大臣之風烈而訓行之君陳曰爾有嘉謨嘉<lb/>
　猷則入告爾后於内爾乃順之于外曰斯謨斯猷惟<lb/>
　我后之德儒行曰程功積事推賢而進逹之不望其<lb/>
　報中庸曰隠惡而揚善安世蓋兼有之方霍光驂乘<lb/>
　天子背若芒刺安世代之乃從容肆體甚安近焉彼<lb/>
　其積學深醇容貌詞氣之間固已穆然逺矣邁前迹<lb/>
<pb n="KR2g0051_WYG_011-18a"/>
　貽後昆以世有禄位蓋詩書之流澤長也<lb/>
　　　趙充國<lb/>
趙充國字翁孫隴西上邽人也後徙金城令居以善騎<lb/>
射補羽林為人沈勇有大略少好將帥之節而學兵法<lb/>
通知四夷事武帝時以假司馬從貳師將軍撃匈奴大<lb/>
為匈奴所圍充國乃與壯士百餘人潰圍陷陳貳師引<lb/>
兵隨之遂得解身被二十餘創事聞徴詣行在武帝親<lb/>
視其創嗟歎之拜為中郎遷車騎將軍長史昭帝時武<lb/>
<pb n="KR2g0051_WYG_011-18b"/>
都氐人反充國將兵擊定之遷中郎將旋以撃匈奴功<lb/>
擢為後將軍與霍光冊立宣帝封營平侯本始中為蒲<lb/>
𩔖将軍征匈奴斬數百級還為後将軍少府時光禄大<lb/>
夫義渠安國使行諸𦍑先零豪言願時渡湟水北逐民<lb/>
所不田處畜牧安國以聞充國劾安國奉使不敬其後<lb/>
𦍑人旁縁前言抵冒渡湟水郡縣不能禁元康三年先<lb/>
零遂與𦍑種豪解仇交質盟詛帝聞之以問充國對曰<lb/>
𦍑人所以易制者以其種自有豪數相攻撃勢不一也<lb/>
<pb n="KR2g0051_WYG_011-19a"/>
臣觀匈奴欲與𦍑合蓋非一世矣間者匈奴困于西方<lb/>
聞烏桓來保塞恐兵復從東方起數使使尉黎危湏諸<lb/>
國設以子女貂裘欲沮解之其計不合疑匈奴更遣使<lb/>
至羌中道從沙隂地出鹽澤過長阬入窮水塞南抵屬<lb/>
國與先零相直臣恐𦍑變未止此且復結聨他種宜及<lb/>
未然為之備後月餘𦍑侯狼何果遣使至匈奴籍兵欲<lb/>
撃鄯善燉煌以絶漢道充國以為狼何小月氐種在陽<lb/>
關西南勢不能獨造此計疑匈奴使已至𦍑中先零䍐<lb/>
<pb n="KR2g0051_WYG_011-19b"/>
开乃解仇作約到秋馬肥變必起矣宜遣使者行邊兵<lb/>
預為備敇視諸𦍑毋令解仇以發覺其謀於是兩府復<lb/>
白遣義渠安國行視諸𦍑分别善惡安國至召先零諸<lb/>
豪三十餘人以尤桀黠皆斬之縱兵撃其種人斬首千<lb/>
餘級於是諸降𦍑及歸義𦍑侯楊玉等遂刼略小種背<lb/>
畔犯塞攻城邑殺長吏安國将騎三千屯備𦍑至浩亹<lb/>
為所撃失亡車仗甚衆引還至令居以聞是歳神爵元<lb/>
年春也時充國年七十餘上老之使御史大夫丙吉問<lb/>
<pb n="KR2g0051_WYG_011-20a"/>
誰可将者充國曰亡踰於老臣者矣上遣問焉曰将軍<lb/>
度羌何如當用幾人充國曰百聞不如一見兵難預度<lb/>
臣願馳至金城圖上方略願陛下以屬老臣勿以為憂<lb/>
上笑曰諾充國至金城湏兵滿萬騎欲渡河恐為𦍑所<lb/>
遮即夜遣三校銜枚先渡渡輒營陣㑹明畢遂以次盡<lb/>
渡𦍑數十百騎來出入軍傍充國曰吾士馬新倦不可<lb/>
馳逐此皆驍騎難制又恐其為誘兵也撃𦍑以殄㓕為<lb/>
期小利不足貪令軍勿撃遣騎候四望陿中亡賊夜引<lb/>
<pb n="KR2g0051_WYG_011-20b"/>
兵上至落都召諸校司馬謂曰吾知𦍑不能為兵矣使<lb/>
羌發數千人守杜四望陿中兵豈得入哉充國常以逺<lb/>
斥堠為務行必為戰備止必堅營壁尤能持重愛士卒<lb/>
先計而後戰遂西至西部都尉府日饗軍士士皆欲為<lb/>
用𦍑數挑戰充國堅守捕得生口言𦍑豪數相責曰語<lb/>
汝亡反今天子遣趙将軍來年八九十矣善為兵今請<lb/>
欲一鬭而死可得耶充國子右曹中郎將卬將兵至令居<lb/>
𦍑竝出絶轉道卬以聞有詔将八校尉與驍騎都尉金<lb/>
<pb n="KR2g0051_WYG_011-21a"/>
城太守合疏捕山間㓂通轉道津渡初䍐开豪靡當兒<lb/>
使弟雕庫來告都尉曰先零欲反後數日果反雕庫種<lb/>
人頗在先零中都尉即留雕庫為質充國以為亡罪乃<lb/>
遣歸告種豪大兵誅有罪者明白自别毋取并㓕天子<lb/>
告諸𦍑人犯法者能相捕斬除罪視所斬之大小老少<lb/>
男女賜錢有差又以其所捕妻子財物盡與之充國計<lb/>
欲以威信招降䍐开及刼畧者觧散𦍑謀徼極乃撃之<lb/>
時上已發三輔太常徒弛刑及縁邊諸郡材官騎士𦍑<lb/>
<pb n="KR2g0051_WYG_011-21b"/>
騎與武威張掖酒泉太守各屯其郡者合六萬人矣酒<lb/>
泉太守辛武賢奏言郡兵皆屯備南山北邊空虚勢不<lb/>
可乆或曰至秋冬乃進兵此賊在境外之策今羌朝夕<lb/>
為㓂土地寒苦漢馬不耐冬屯兵在武威張掖酒泉萬<lb/>
騎以上皆多羸痩可益馬食以七月上旬齎三十日糧<lb/>
分兵並出張掖酒泉合撃䍐开在鮮水上者𦍑以畜産<lb/>
為命令皆離散兵即分出雖不能盡誅但奪其畜産擄<lb/>
其妻子復引兵還冬復撃之大兵仍出羌必震壊天子<lb/>
<pb n="KR2g0051_WYG_011-22a"/>
下其書充國令與校尉以下吏士知𦍑事者博議充國<lb/>
及長史董通年以為武賢欲輕引萬騎分為兩道出張<lb/>
掖囬逺千里以一馬自隨負三十日食為米二斛四斗<lb/>
麥八斛又有衣裝兵器難以追逐勤勞而至𦍑必商軍<lb/>
進退稍引去逐水草入山林隨而深入𦍑即據前險守<lb/>
後阸以絶糧道必有傷危之憂而武賢以為可奪其畜<lb/>
産擄其妻子此殆空言非至計也又武威縣張掖日勒<lb/>
皆當北塞有通谷水草臣恐匈奴與𦍑有謀且欲大入<lb/>
<pb n="KR2g0051_WYG_011-22b"/>
幸能要杜張掖酒泉以絶西域其郡兵尤不可發先零<lb/>
首為畔逆它種刼畧故臣愚䇿欲捐䍐开闇昧之過隠<lb/>
而勿彰先行先零之誅以震動之宜悔過反善因赦其<lb/>
罪選擇良吏知其俗者拊循和輯此全師保勝安邊之<lb/>
䇿天子下其書公卿議者咸以為先零兵盛而負䍐开<lb/>
之助不先破䍐开則先零未可圖也帝乃拜樂成侯許<lb/>
延夀為強弩将軍即拜酒泉太守辛武賢為破𦍑将軍<lb/>
以書敇讓充國曰将軍計欲至正月乃撃䍐𦍑𦍑人當<lb/>
<pb n="KR2g0051_WYG_011-23a"/>
穫麥已逺其妻子精兵萬人欲為酒泉燉煌㓂邊兵少<lb/>
民守保不得田作今張掖以東芻粟騰貴轉輸並起百<lb/>
姓煩擾将軍不早及秋共水草之利争其畜食欲至冬<lb/>
羌皆當蓄聚多藏匿山中依險阻将軍士寒手足皸瘃<lb/>
寜有利哉已敕别将各将兵士齎糧尅日撃䍐羌入鮮<lb/>
水北句㢘上去将軍可千二百里将軍其引兵便道西<lb/>
北進使羌聞之分散其心意離其黨與雖不能殄滅當<lb/>
有瓦解者将軍急装勿復有疑充國既得讓以為將任<lb/>
<pb n="KR2g0051_WYG_011-23b"/>
兵在外便宜有守以安國家乃上書謝罪因陳兵利害<lb/>
曰臣聞兵法攻不足者守有餘又曰善戰者致人不致<lb/>
於人令卑羌欲為燉煌酒泉㓂宜飭兵馬練戰士以湏<lb/>
其至坐得致敵之術以逸撃勞取勝之道也今恐二郡<lb/>
兵少不足以守而發之行攻釋致人之術而從為人所<lb/>
致之道臣愚以為不便先零羌欲為背畔故與䍐开解<lb/>
仇結約然其私心猶恐漢兵至而䍐开背之也将必謀<lb/>
先赴䍐开之急以堅其約先撃䍐开先零必助之今羌<lb/>
<pb n="KR2g0051_WYG_011-24a"/>
馬肥糧食方饒撃之恐不能傷害適使先零得施徳於<lb/>
䍐羌如是約愈堅黨愈合羌兵寖多誅之用力數倍臣<lb/>
恐國家憂累不二三歳已也惟陛下裁察奏入璽書報<lb/>
從充國計焉充國引兵至先零在所羌久屯聚解弛望<lb/>
見大軍棄車重欲渡湟水道阸狹充國徐行驅之或病<lb/>
其遲充國曰此窮冦不可廹也緩之則走不顧急之則<lb/>
還致死諸校皆曰善羌赴水溺死者數百降及斬首五<lb/>
百餘人擄獲無算兵至䍐地令軍毋燔聚落芻牧田中<lb/>
<pb n="KR2g0051_WYG_011-24b"/>
䍐𦍑聞之喜曰漢果不撃我矣豪靡忘使人來言願得<lb/>
還復故地充國以聞未報靡忘來自歸充國賜飲食遣<lb/>
還諭種人䕶軍以下皆争之曰此反賊不可擅遣充國<lb/>
曰諸君但欲便文自營非為公家忠計也語未卒璽書<lb/>
報令靡忘以贖論後䍐竟不煩兵而下其秋充國病帝<lb/>
慮其年老加病一朝不諱詔破羌將軍武賢詣屯所為<lb/>
副且賜充國書宜急因吏士鋭氣以十二月撃先零羌<lb/>
時羌降者萬餘人矣充國度其必壊欲罷騎兵屯田以<lb/>
<pb n="KR2g0051_WYG_011-25a"/>
待其敝作奏未上㑹得進兵璽書中郎将卬懼将有譴<lb/>
責使客諌止充國不聴遂上屯田奏曰臣聞兵者所以<lb/>
明德除害也故舉得於外則福生於内不可不慎臣所<lb/>
將吏士馬牛食月用糧糓鹽茭藳所費不貲難乆不解<lb/>
徭役不息又恐他夷卒有不虞之變相因竝起為明主<lb/>
憂且羌易以計破難以兵碎也故臣愚以為撃之不便<lb/>
計度臨羌東至浩亹羌故田及公田民所未墾可二千<lb/>
頃以上其間郵亭多壊敗者臣前部士入山伐材木大<lb/>
<pb n="KR2g0051_WYG_011-25b"/>
小六萬餘枚皆在水次願罷騎兵留弛刑應募及淮陽<lb/>
汝南歩兵與吏士私從者合凡萬二百餘人用糓月二<lb/>
萬餘斛鹽三百餘斛分屯要害處氷解漕下繕鄉亭浚<lb/>
溝渠治湟陿以西道橋七十餘所令可至鮮水左右田<lb/>
事出賦人二十畮至四月草生發郡騎及屬國胡騎伉<lb/>
健各千倅馬什二就草為田者游兵以充入金城郡益<lb/>
積蓄省大費今大司農所轉糓至者足支萬人一歳食<lb/>
謹上田處及器用簿惟陛下裁許帝報曰如將軍言欲<lb/>
<pb n="KR2g0051_WYG_011-26a"/>
罷騎兵萬人留田羌當何時伏誅兵當何時得決熟計<lb/>
其便復奏充國上狀曰臣聞用兵先為不可勝以待敵<lb/>
之可勝蠻夷習俗雖殊其欲避害就利愛親戚畏死亡<lb/>
一也今羌亡其美地薦草愁於寄托逺遯骨肉離心人<lb/>
有畔志而明主般師罷兵萬人留田順天時因地利以<lb/>
待可勝羌雖未即伏辜兵決可期月而望臣謹條不出<lb/>
兵留田便宜十二事歩兵九校吏士萬人留屯以為武<lb/>
備因田致糓威德並行一也又因排折羌人令不得歸<lb/>
<pb n="KR2g0051_WYG_011-26b"/>
肥饒之地貧破其衆以成羌人相畔之漸二也居民得<lb/>
並田作不失衆業三也軍馬一月之食度支田士一歳<lb/>
罷騎兵以省大費四也至春省甲士卒循河湟漕糓至<lb/>
臨羌以眎羌人掦威武傳世折衝之具五也以間暇時<lb/>
下所伐材繕治郵亭充入金城六也兵出乗危徼幸不<lb/>
出令反畔之羌竄於風寒之地離霜露疾疫瘃墮之患<lb/>
坐得必勝之道七也亡經阻逺追死傷之害八也内不<lb/>
損威武之重外不令羌得乗間之勢九也又亡驚動河<lb/>
<pb n="KR2g0051_WYG_011-27a"/>
南大开小开使生他變十也治湟陿中道橋令可至鮮<lb/>
水以制西域信威千里從枕席上過師十一也大費既<lb/>
省徭役豫息十二也留屯田得十二便出兵失十二利<lb/>
惟明詔愽詳公卿議臣採擇帝復賜報曰將軍言兵決<lb/>
可期月而望者謂今冬耶謂何時也將軍獨不計羌聞<lb/>
兵頗罷且丁壯相聚攻擾田者及道上屯兵復殺略人<lb/>
將何以止之又大开小开前言曰我告漢軍先零所在<lb/>
兵不往撃久留得毋效前五年時不分别人而并撃我<lb/>
<pb n="KR2g0051_WYG_011-27b"/>
其意常恐出此將軍熟計復奏充國奏曰臣伏觀先零<lb/>
羌所餘精兵亡幾失地逺客分散飢凍䍐开莫湏又常<lb/>
暴略其羸弱畜産畔逆者不絶皆聞天子明令相捕斬<lb/>
之賞臣愚以為羌破壊可日月冀逺在來春故曰兵決<lb/>
可期月而望又見北邊自燉煌至遼東萬餘里乗塞列<lb/>
隧有吏卒數千人羌數大衆攻之而不能害今留歩士<lb/>
萬人屯田地勢平易多髙山逺望之便部曲相保為壍<lb/>
壘木樵校聨不絶便兵弩飭鬭具㷭火幸通勢及并力<lb/>
<pb n="KR2g0051_WYG_011-28a"/>
以逸待勞兵之利也從今盡三月羌馬羸痩必不敢捐<lb/>
其妻子於他種逺渉河山而來為㓂又見屯田之士精<lb/>
兵萬人終不敢復將其累重還歸故地不久必將瓦解<lb/>
其處至於羌小㓂盗時殺人民其原未可卒禁雖今出<lb/>
兵豈能即絶又校尉臨衆幸得承威德奉厚幣拊循衆<lb/>
羌諭以明詔宜皆鄉風雖其前辭嘗曰得毋效五年宜<lb/>
亡他心不足以故出兵也惟陛下省察充國奏每上輒<lb/>
下公卿議初是充國計者什三四中什五最後什八有<lb/>
<pb n="KR2g0051_WYG_011-28b"/>
詔詰前言不便者皆頓首服丞相魏相任其計可必用<lb/>
帝於是報充國曰將軍計善其上留屯田及當罷者人<lb/>
馬數上以破羌强弩兩將軍數言當撃又用充國屯田<lb/>
處離散恐羌犯之於是兩從其計詔兩將軍與中郎將<lb/>
卬出撃所降斬者七八千而充國所降復得五千餘人<lb/>
詔罷兵獨充國留屯田明年五月充國奏言羌軍本可<lb/>
五萬人今率餘四千人羌靡忘等自詭必得請罷屯兵<lb/>
奏可充國振旅而還所善浩星賜迎說充國曰將軍即<lb/>
<pb n="KR2g0051_WYG_011-29a"/>
見宜歸功於二将軍出撃非愚臣所及充國曰吾年老<lb/>
矣爵位已極豈嫌伐一時事以欺明主哉兵勢國之大<lb/>
事當為後法老臣不以餘命壹為陛下明言兵之利害<lb/>
卒死誰當復言之者卒以其意對帝然其計罷遣辛武<lb/>
賢歸酒泉太守官充國復為後將軍衛尉及秋羌果兵<lb/>
斬先零大豪楊玉等首及諸豪皆帥煎鞏黄羝之屬四<lb/>
千餘人降漢封其豪王侯君有差初置金城屬國以處<lb/>
降羌詔舉可䕶羌校尉者時充國病四府舉辛武賢小<lb/>
<pb n="KR2g0051_WYG_011-29b"/>
弟湯充國遽起奏湯使酒不可典蠻夷不如湯兄臨衆<lb/>
時湯已拜受節有詔更用臨衆後臨衆病免四府復舉<lb/>
湯湯數醉䣱𦍑人羌人反畔卒如充國言初破羌将軍<lb/>
武賢以充國還言兵事罷歸故官深恨乃上書告中郎<lb/>
卬過失下吏自殺充國乞骸骨賜安車駟馬黄金罷就<lb/>
第朝廷每有四夷大議常與參兵謀問籌䇿焉年八十<lb/>
六卒諡曰壯充國先以功德與霍光等列畫未央宫成<lb/>
帝時西羌常有警上思將帥之臣追念充國乃召黄門<lb/>
<pb n="KR2g0051_WYG_011-30a"/>
郎揚雄即充國圖畫而頌之<lb/>
　論曰周官車甲卒徒之制即寓於井邑丘甸之中易<lb/>
　稱君子容民畜衆三代盛時平居無糜餉之兵有事<lb/>
　亦無不可戰之民管商雖變古法猶師其意而行之<lb/>
　致國富强秦漢以來屯田倡自充國諸葛武侯實用<lb/>
　以拒魏唐初府兵之制與租庸調竝行其法最善天<lb/>
　寳以後驕兵悍卒遂殺主帥蔓延至五季不解亦縁<lb/>
　不講於屯田之策既無以馴柔其血氣復無以係戀<lb/>
<pb n="KR2g0051_WYG_011-30b"/>
　其身家夫是故可强不可弱可動不可静可聚不可<lb/>
　散也充國料敵制勝如善奕者之先局無遺算終局<lb/>
　可覆舉横斜曲直後先左右雖囬易再四而一著不<lb/>
　差詩曰方叔元老克壯其猶充國可謂老謀壯事矣<lb/>
　昔大禹惟順水之性以治水故能建非常之原而萬<lb/>
　世永賴營平惟因羌之情以致羌故能操不戰之勝<lb/>
　而四夷來王而是時公卿不怙其前非朝廷不囬於<lb/>
　衆議師中錫命閫外伸威尤中興氣象哉<lb/>
<pb n="KR2g0051_WYG_011-31a"/>
　　　王吉<lb/>
王吉字子陽琅邪臯虞人也少好學明經舉孝㢘為郎<lb/>
補若盧右丞遷雲陽令舉賢為昌邑中尉而王好游獵<lb/>
驅馳國中動作亡節吉上疏諌曰今者大王幸方與曽<lb/>
不半日而馳二百里百姓頗廢耕桑治道牽馬臣愚以<lb/>
為民不可數變也大王不好書術而樂逸游數以耎脆<lb/>
之玉體犯勤勞之煩毒非所以全夀命之宗又非所以<lb/>
進仁義之隆也夫廣厦之下細旃之上明師居前勸誦<lb/>
<pb n="KR2g0051_WYG_011-31b"/>
在後上論唐虞之際下及殷周之盛考仁聖之風習治<lb/>
國之道訢訢焉發憤忘食日新厥德其樂豈徒銜橛之<lb/>
間哉休則俛仰屈伸以利形専意積精以適神大王誠<lb/>
留意于此則心有堯舜之志體有喬松之夀福禄臻而<lb/>
社稷安矣皇帝仁夀至今思慕未怠于宫館囿池弋獵<lb/>
之樂未有所幸諸侯骨肉莫親大王大王于屬則子也<lb/>
於位則臣也一身而二任之責加焉恩愛行義孅介有<lb/>
不具者于以上聞非饗國之福也王賀雖不遵道然猶<lb/>
<pb n="KR2g0051_WYG_011-32a"/>
知敬禮吉使謁者賜賚有加其後復放縱自若吉輒諌<lb/>
争甚得輔弼之義雖不治民國中莫不敬重焉昭帝崩<lb/>
亡嗣大將軍霍光迎立昌邑王吉即奏書戒王曰臣聞<lb/>
髙宗諒隂三年不言今大王以䘮徴宜日夜哭泣悲哀<lb/>
而已慎毋有所發大將軍仁愛勇知忠信之德天下莫<lb/>
不聞願大王事之敬之政事一聼之大王垂拱南面而<lb/>
已及王以行滛亂廢昌邑羣臣皆坐誅惟吉與郎中令<lb/>
龔遂以忠直數諌正得減死髠為城旦起家復為益州<lb/>
<pb n="KR2g0051_WYG_011-32b"/>
刺史病去官復徴為博士諌大夫是時宣帝頗修武帝<lb/>
故事宫室車服盛于昭帝時外戚許史王氏貴寵而帝<lb/>
躬親政事任用能吏吉上疏言得失曰陛下躬聖質總<lb/>
萬方帝王圖籍日陳于前維思世務將興太平詔書每<lb/>
下民欣然若更生臣伏而思之可謂至恩未可謂本務<lb/>
也欲治之主不世出公卿幸得遭逢其時言聴諌從然<lb/>
未有建萬世之長䇿舉明主于三代之隆者也其務在<lb/>
于期㑹簿書㫁獄聴訟而已此非太平之基也臣聞聖<lb/>
<pb n="KR2g0051_WYG_011-33a"/>
主宣德流化必自近始朝廷不備難以言治左右不正<lb/>
難以化逺民者弱而不可勝愚而不可欺也聖主獨行<lb/>
于深宫得則天下稱頌之失則天下咸言之行發于近<lb/>
必見于逺故謹選左右審擇所使左右所以正身也所<lb/>
使所以宣德也詩云濟濟多士文王以寜此其本也春<lb/>
秋所以大一統者六合同風九州共貫也今俗吏所以<lb/>
牧民者非有禮義科指可世世通行者也獨設刑法以<lb/>
守之其欲治者不知所由以意穿鑿各取一切權譎自<lb/>
<pb n="KR2g0051_WYG_011-33b"/>
在故一變之後不可復修也是以百里不同風千里不<lb/>
同俗户異政人殊服詐偽萌生刑罰亡極質樸日銷恩<lb/>
愛寖薄孔子曰安上治民莫善于禮非空言也王者未<lb/>
制禮之時引先王之禮宜于今者而用之願陛下承天<lb/>
心發大業與公卿大臣延及儒生述舊禮明王制敺一<lb/>
世之民躋之仁夀之域則俗何以不若成康夀何以不<lb/>
若髙宗竊見趨務不合于道者謹條奏惟陛下裁擇焉<lb/>
吉意以為夫婦人倫大綱夭夀之萌也世俗嫁娶太早<lb/>
<pb n="KR2g0051_WYG_011-34a"/>
未知為人父母之道是以教化不明而民多夭聘妻送<lb/>
女亡節則貧人不及故不舉子又漢家列侯尚公主諸<lb/>
侯則國人承翁主使男事女夫詘于婦逆隂陽之位故<lb/>
多女亂古者衣服車馬貴賤有章以褒有德而别尊卑<lb/>
今上下僣差人人自制是以貪財趨利不畏死亡周之<lb/>
所以能致治刑措者以其禁邪于㝠㝠絶惡于未萌也<lb/>
又言舜湯不用三公九卿之世而舉臯陶伊尹不仁者<lb/>
逺今使俗吏得任子弟率多驕驁不通古今至于積功<lb/>
<pb n="KR2g0051_WYG_011-34b"/>
治人亡益于民此伐檀所為作也宜明選以求賢除任<lb/>
子之令外家及故人可厚以財不宜居位去角抵減樂<lb/>
府省尚方明示天下以儉古者工不造琱瑑商不通侈<lb/>
靡非工商之獨賢政教使之然也民見儉則歸本本立<lb/>
而末成其指如此帝以其言迂闊不甚寵異也吉遂謝<lb/>
病歸琅邪始吉少時學問居長安東家有大棗樹垂吉<lb/>
庭中吉婦取棗以啖吉吉後知之乃去婦東家聞而欲<lb/>
伐其樹鄰里共止之因固請吉令還婦里中為之語曰<lb/>
<pb n="KR2g0051_WYG_011-35a"/>
東家有樹王陽婦去東家棗完去婦復還其厲志如此<lb/>
吉與貢禹為友世稱王陽在位貢公彈冠言其取舍同<lb/>
也元帝初即位遣使者徴吉吉年老道病卒帝悼之後<lb/>
遣使者弔祠云初吉兼通五經能為騶氏春秋以詩論<lb/>
語教授好梁丘賀説易令子駿受焉駿以孝㢘為郎由<lb/>
京兆尹位至丞相有能名所謂前有趙張後有三王者也<lb/>
　論曰君子居其位則思諌諍將以獻可替否納君於<lb/>
　道也然必自道而後能以道正君宣元成哀之間諸<lb/>
<pb n="KR2g0051_WYG_011-35b"/>
　博古之士類援據聖籍指斥時政危言深論不遺餘<lb/>
　力然皆非篤志力行于聖賢之道者其為言多倚于<lb/>
　術數之小抑亦流黨援之私吉謹身厲行不欺其志<lb/>
　故前後諌䟽皆以忠誠發為讜言其通逹國體暁暢<lb/>
　時事似賈誼其首重德教學術深醇似董仲舒西京<lb/>
　名臣鮮有倫比其在賈董之間乎及言不用即翻然<lb/>
　引去尤得以道事君不可則止之遺規焉時人以王<lb/>
　貢竝稱貢雖厚德可風然年老浮沉取容至使華隂<lb/>
<pb n="KR2g0051_WYG_011-36a"/>
　守丞上章欲以朱雲代其位猶恬不之怪尚得為守<lb/>
　道之士乎哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0051_WYG_011-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史傳三編卷十一<lb/>
</p>
<p>
</p>
  </div>
<div>
<head>史傳三編卷十二</head> <lb/>
    <p>
<pb n="KR2g0051_WYG_012-1a"/>
欽定四庫全書<lb/>
　史傳三編卷十二<lb/>
　　　　　　　　　　　　　大學士朱軾撰<lb/>
　名臣傳四<lb/>
　　漢<lb/>
　　　魏相<lb/>
魏相字弱翁濟隂定陶人也徙平陵少學易以對策髙<lb/>
第為茂陵令頃之御史大夫桑𢎞羊客詐稱御史止傳<lb/>
<pb n="KR2g0051_WYG_012-1b"/>
丞不以時謁客怒縛丞相疑客有姦捕案其罪茂陵大<lb/>
治後遷河南太守㑹故丞相車千秋子為雒陽武庫令<lb/>
以相治郡嚴懼乆獲罪自免去相使掾追還終不肯相<lb/>
獨恨曰大將軍聞此令去官必以為我用丞相死不能<lb/>
遇其子使當世貴人非我殆矣後有人告相賊殺不辜<lb/>
事下有司河南卒戍中都官者二三千人遮大將軍光<lb/>
自言願復畱作一年以贖太守罪河南老弱萬餘人守<lb/>
闗欲入上書闗吏以聞光卒用武庫令事繋相獄㑹赦<lb/>
<pb n="KR2g0051_WYG_012-2a"/>
出復守茂陵令遷揚州刺史考案郡國守相多所貶退<lb/>
光禄大夫丙吉素善相與相書曰朝廷已深知弱翁治<lb/>
行方且大用矣願少慎事自重藏器于身相心善其言<lb/>
為霽威嚴二嵗徵為諫大夫復為河南太守宣帝即位<lb/>
徵為大司農遷御史大夫相上封事以為聖王褒有徳<lb/>
以懐萬方顯有功以勸百僚今新失大將軍宜顯明功<lb/>
臣以鎮藩國車騎將軍安世忠信謹厚國家重臣也宜<lb/>
尊其位上亦欲用之乃拜大司馬車騎將軍領尚書事<lb/>
<pb n="KR2g0051_WYG_012-2b"/>
時霍光子禹復為大將軍兄子山領尚書事諸壻並宿<lb/>
衞其夫人顯及諸女皆通籍長信宫或夜詔門出入相<lb/>
因平恩侯許伯奏封事言春秋譏世卿今霍氏驕奢放<lb/>
縦寖不制宜有以損奪其權破散隂謀以固萬世之基<lb/>
全功臣之世又故事諸上書者皆為二封署其一曰副<lb/>
領尚書者先發副封所言不善屏去不奏相復因許伯<lb/>
白去副封以防雍蔽帝従其議霍氏殺許后之謀始得<lb/>
上聞封相髙平侯代韋賢為丞相其後霍氏謀矯太后<lb/>
<pb n="KR2g0051_WYG_012-3a"/>
詔先召斬相然後廢天子事覺伏誅宣帝始親萬幾厲<lb/>
精為治綜核名實而相總領衆職甚稱上意元康中匈<lb/>
奴遣兵撃漢屯田車師者不能下帝與後將軍趙充國<lb/>
等議欲因匈奴衰弱撃之使不敢擾西域相上書諫曰<lb/>
臣聞之救亂誅暴謂之義兵兵義者王敵加于己不得<lb/>
已而起者謂之應兵兵應者勝爭恨小故不忍憤怒者<lb/>
謂之忿兵兵忿者敗利人土地寶貨者謂之貪兵兵貪<lb/>
者破恃國家之大矜民人之衆欲見威于敵者謂之驕<lb/>
<pb n="KR2g0051_WYG_012-3b"/>
兵兵驕者滅此五者非但人事乃天道也間者匈奴嘗<lb/>
有善意所得漢民輒歸之未有犯于邉境雖爭屯田車<lb/>
師不足致意中今聞諸將軍欲興兵入其地臣愚不知<lb/>
此兵何名者也今邉郡困乏不能自存難以動兵軍旅<lb/>
之後必有凶年言民以愁苦之氣傷隂陽之和也出兵<lb/>
雖勝猶有後憂今郡國守相多不實選風俗猶薄水旱<lb/>
不時案今年計子弟殺父兄妻殺夫者凡二百二十二<lb/>
人臣愚以為此非小變也奈何不憂此而欲發兵報纎<lb/>
<pb n="KR2g0051_WYG_012-4a"/>
介之忿于逺方願陛下與平昌侯樂昌侯平恩侯及有<lb/>
識者詳議乃可帝従相言而止相明易經有師法好觀<lb/>
漢故事及便宜章奏以為古今異制方今務在奉行故<lb/>
事而已數條漢興以來國家便宜行事及賢臣賈誼鼂<lb/>
錯董仲舒等所言奏請施行之曰臣聞明主在上賢輔<lb/>
在下則君安娛而民和睦臣相幸得備位不能奉明法<lb/>
廣教化理四方以宣聖徳民多背本趨末或有饑寒之<lb/>
色為陛下之憂臣相罪當萬死臣相智能淺薄不明國<lb/>
<pb n="KR2g0051_WYG_012-4b"/>
家大體時用之宜惟民終始未得所繇竊伏觀先帝聖<lb/>
徳仁恩之厚勤勞天下垂意黎庶憂水旱之災為民貧<lb/>
窮發倉廩賑乏餒遣諫大夫博士巡行天下察風俗舉<lb/>
賢良平寃獄省諸用寛租賦弛山澤波池禁秣馬酤酒<lb/>
貯積所以周急繼困慰安元元便利百姓之道甚備臣<lb/>
相不能悉陳昧死奏故事詔書凡二十三事惟陛下留<lb/>
神元元帥繇先帝盛徳以撫海内上施行其策又數表<lb/>
采易隂陽及明堂月令奏之其略曰明王謹於尊天慎<lb/>
<pb n="KR2g0051_WYG_012-5a"/>
于養人故立羲和之官以乗四時節授民事君動靜以<lb/>
道奉順隂陽則日月光明風雨時節寒暑調和三者得<lb/>
敘則災害不生五榖熟絲麻遂草木茂鳥獸蕃民不夭<lb/>
疾衣食有餘若是則君尊民説上下亡怨政教不違禮<lb/>
讓可興是隂陽者王事之本羣生之命自古聖賢未有<lb/>
不繇者也天子之義必純取法天地而觀于先聖髙皇<lb/>
帝孝文皇帝施恩恵于天下者伏念陛下恩澤甚厚然<lb/>
而災氣未息竊恐詔令有未合當時者願陛下選明經<lb/>
<pb n="KR2g0051_WYG_012-5b"/>
通知隂陽者四人春夏秋冬各主一時時至明言所職<lb/>
以和隂陽天下幸甚相數陳便宜帝納用焉相敕掾史<lb/>
案事郡國及休告従家還至府輒白四方異聞或有逆<lb/>
賊風雨災變郡不上相輒奏言之時丙吉為御史大夫<lb/>
同心輔政帝皆重之相為人嚴毅不如吉寛視事九嵗<lb/>
卒諡曰憲侯<lb/>
　論曰王者舉事必求其端于天而敬天者必尊祖大<lb/>
　雅曰文王陟降在帝左右又曰上天之載無聲無臭<lb/>
<pb n="KR2g0051_WYG_012-6a"/>
　儀刑文王萬邦作孚于祖宗為繼述志事于天地即<lb/>
　為㕘賛化育非有二理也堯典言欽若昊天即繼之<lb/>
　曰敬授人時太誓曰天佑下民作之君作之師惟其<lb/>
　克相上帝又以知自古帝王未有不勤民而能敬天<lb/>
　者也魏相為中興賢相謨謀經畫自任不小裨益𢎞<lb/>
　多為帝陳隂陽四時之道而終歸于法祖又慮民以<lb/>
　愁苦之氣傷天地之和凡郡國逆賊風雨灾變不時<lb/>
　奏聞蓋所以作其朝乾夕惕于深宫庶幾政無闕事<lb/>
<pb n="KR2g0051_WYG_012-6b"/>
　民心悅而天意従其言最與詩書所載相表裏豈獨<lb/>
　善道易理哉夫人君一日二日萬幾其大要不外敬<lb/>
　天尊祖勤民三者而相惓惓上言此固公孤所為輔<lb/>
　導人主以求乎寅亮天地燮理隂陽之實效居是位<lb/>
　必思無忝是職可謂大臣矣<lb/>
　　丙吉<lb/>
丙吉字少卿魯國人也治律令為魯獄史積勞遷廷尉<lb/>
右監坐法失官巫蠱事起吉以故廷尉監徵詔治巫蠱<lb/>
<pb n="KR2g0051_WYG_012-7a"/>
郡邸獄時宣帝生數月以皇曽孫坐衛太子事繫吉心<lb/>
知太子無事實重哀曽孫無辜擇謹厚女徒令保養之<lb/>
置閒燥處巫蠱事連嵗不決望氣者言長安獄中有天<lb/>
子氣武帝遣使者郭穰徃郡邸獄亡輕重一切皆殺之<lb/>
穰夜至吉閉門不納曰皇曽孫在他人亡辜死者猶不<lb/>
可況親曽孫乎相守至天明不得入穰還奏聞武帝亦<lb/>
寤曰天使之也因赦天下郡邸獄繫者獨頼吉得生恩<lb/>
及四海矣曽孫病幾不全者數焉吉數敕保養乳母加<lb/>
<pb n="KR2g0051_WYG_012-7b"/>
致醫藥視遇甚有恩恵以私財物給其衣食後吉遷大<lb/>
將軍長史霍光甚重之光以昭帝亡嗣迎立昌邑王王<lb/>
行淫亂更廢之與諸大臣議所立未定吉奏記光曰方<lb/>
今社稷宗廟羣生之命在將軍之壹舉竊伏聽於衆庶<lb/>
察其所言諸侯宗室在位列者未有所聞於民間也而<lb/>
遺詔所養武帝曽孫名病已在掖庭外家者吉前使居<lb/>
郡邸時見其幼少至今十八九矣通經術有美材行安<lb/>
而節和願將軍詳大議參以蓍龜先使入侍令天下昭<lb/>
<pb n="KR2g0051_WYG_012-8a"/>
然知之然後決定大策天下幸甚光遂與吉迎立曽孫<lb/>
於掖庭是為宣帝賜吉爵闗内侯吉為人深厚不伐善<lb/>
自曽孫遭遇吉絶口不道前恩故朝廷莫能明其功也<lb/>
地節三年立皇太子吉為太子太傅數月遷御史大夫<lb/>
及霍氏誅帝躬親政省尚書事是時掖庭宫婢則令民<lb/>
夫上書自陳嘗有阿保之功章下掖庭令考問則詞引<lb/>
使者丙吉知狀吉時為御史大夫掖庭令將則詣御史<lb/>
府以視吉吉識謂則曰汝嘗坐養皇曽孫不謹督笞汝<lb/>
<pb n="KR2g0051_WYG_012-8b"/>
安得有功獨渭城胡組淮陽郭徵卿有恩耳分别奏組<lb/>
等供養勞苦狀帝親見問然後知吉有舊恩而終不言<lb/>
大賢之封吉博陽侯邑千三百戸臨當封吉疾病帝憂<lb/>
吉不起將使人加紼而封之及其生存也太子太傅夏<lb/>
侯勝曰臣聞有隂徳者必饗其樂以及子孫今吉未獲<lb/>
報而疾甚非其死疾也後果瘉吉上書自陳不宜以空<lb/>
名受賞帝不許後五嵗代魏相為丞相吉本起獄法小<lb/>
吏後學詩禮皆通大義及居相位尚寛大好禮讓或謂<lb/>
<pb n="KR2g0051_WYG_012-9a"/>
吉曰君侯為漢相姦吏成其私然無所懲艾吉曰夫以<lb/>
三公之府有案吏之名吾竊陋焉後人代吉因以為故<lb/>
事公府不案吏自吉始掾史有罪臧不稱職輒予長休<lb/>
告終無所案騐于官屬務掩過揚善吉馭吏耆酒嘗從<lb/>
吉出醉歐丞相車上西曹主吏白欲斥之吉曰以醉飽<lb/>
之失去士使此人將復何所容西曹第忍之此不過汙<lb/>
丞相車茵耳遂不去也此馭吏邉郡人習知邉塞發犇<lb/>
命警備事嘗出適見驛騎持赤白囊邉郡發犇命書馳<lb/>
<pb n="KR2g0051_WYG_012-9b"/>
來至因隨驛騎至公車刺取知匈奴入雲中代郡遽歸<lb/>
府見吉白狀因曰恐匈奴所入邉郡二千石長吏有老<lb/>
病不任兵馬者宜可豫視吉善其言召東曹案邉長吏<lb/>
未已詔召丞相御史問以匈奴所入郡吏吉具對御史<lb/>
大夫卒遽不能詳知以得譴讓而吉見謂憂邉思職馭<lb/>
吏力也吉又嘗出逢清道羣鬭者死傷横道吉過之不<lb/>
問前行逢人逐牛牛喘吐舌吉止駐使騎吏問逐牛行<lb/>
幾里矣掾史獨謂丞相前後失問吉曰民鬭相殺傷長<lb/>
<pb n="KR2g0051_WYG_012-10a"/>
安令京兆尹職所當禁備逐捕嵗竟丞相課其殿最奏<lb/>
行賞罰而已宰相不親小事非所當于道路問也方春<lb/>
少陽用事未可太熱恐牛近行用暑故喘此時氣失節<lb/>
恐有所傷害也三公典調和隂陽職所當憂是以問之<lb/>
掾史乃服以吉知大體吉病篤帝自臨問誰可代君者<lb/>
吉頓首曰西河太守杜延年明於法度暁國家故事前<lb/>
為九卿十餘年今在郡治有能名廷尉于定國執憲詳<lb/>
平天下自以不寃太僕陳萬年事後母孝敦厚備於行<lb/>
<pb n="KR2g0051_WYG_012-10b"/>
止此三人能皆在臣右惟上察之上以吉言皆是而許<lb/>
焉後三人居位皆稱職帝稱吉為知人卒諡曰定侯<lb/>
前漢書賛曰古之制名必繇象類逺取諸物近取諸身<lb/>
故經謂君為元首臣為股肱明其一體相待而成也是<lb/>
故君臣相配古今常道自然之勢也近觀漢相高祖開<lb/>
基蕭曹為冠孝宣中興丙魏有聲是時黜陟有序衆職<lb/>
修理公卿多稱其位海内興於禮讓覽其行事豈虚乎<lb/>
哉<lb/>
<pb n="KR2g0051_WYG_012-11a"/>
　論曰自來隂陽愆伏之患雖曰天道實人事為之三<lb/>
　公典調和隂陽非如太史司天日月星辰之行使之<lb/>
　宿離不忒經紀有常而已必將上佐天子敬修其貌<lb/>
　言視聽於上而慎用其禮樂刑政於下使德化下究<lb/>
　民無怨爭海内刑措然後為能致中和𢎞位育也夫<lb/>
　人事之乖戾莫大於讐殺者填道惟政教闕遺是以<lb/>
　其民乗於血氣心知之險而鬭捷恃强凌弱暴寡上<lb/>
　干天和時氣失節或此之由吉前後正坐失問當時<lb/>
<pb n="KR2g0051_WYG_012-11b"/>
　顧謬以知大體許之何哉吉起家獄史而寛仁恭讓<lb/>
　薦賢為國有大臣器昌言逺猶不及魏相而厚德過<lb/>
　之其保䕶曾孫恩禮並茂至於閉門拒使雖抗違明<lb/>
　詔不恤卒寤主意活及萬人後復奏記迎立為漢中<lb/>
　興主安國家定社稷利民人功不在霍光張安世下<lb/>
　此其卓卓不磨者世乃競稱其問牛喘一事遺樸節<lb/>
　而録巧言不亦舛夫<lb/>
　　　蕭望之<lb/>
<pb n="KR2g0051_WYG_012-12a"/>
蕭望之字長倩東海蘭陵人也徙杜陵望之好學治齊<lb/>
詩事同縣后倉且十年又事博士白竒從夏侯勝問論<lb/>
語禮服京師諸儒稱述焉是時霍光秉政丙吉薦儒生<lb/>
王仲翁與望之等數人皆召見先是上官桀與蓋主謀<lb/>
殺光光既誅桀等後出入自備吏民當見者露索去刀<lb/>
兵兩吏挾持望之獨不肯聽自引出閣曰不願見吏牽<lb/>
持匈匈光聞之告吏勿持望之既至前説光曰將軍以<lb/>
功德輔㓜主天下之士爭願自効以輔高明今士見者<lb/>
<pb n="KR2g0051_WYG_012-12b"/>
露索挾持恐非周公相成王躬吐握之禮致白屋之意<lb/>
于是光獨不除用望之而仲翁等皆補大將軍史三嵗<lb/>
間仲翁至光禄大夫給事中望之以射䇿甲科為郎署<lb/>
小苑東門候仲翁從蒼頭廬兒下車趨門傳呼甚寵顧<lb/>
謂望之曰不肯録録反抱關為望之曰各從其志數年<lb/>
免歸為郡吏及御史大夫魏相除望之為屬察亷為大<lb/>
行治禮丞時大將軍光卒子禹復為大司馬親屬皆宿<lb/>
衛地節三年京師雨雹望之上疏願賜清閒之宴口陳<lb/>
<pb n="KR2g0051_WYG_012-13a"/>
災異之意宣帝自在民間聞望之名曰此東海蕭生耶<lb/>
下少府宋畸問狀無有所諱望之對以為春秋昭公三<lb/>
年大雨雹是時季氏專權卒逐昭公今陛下以聖德居<lb/>
位然善祥未臻隂陽不和是大臣任政一姓擅勢之所<lb/>
致也惟明主躬萬幾選同姓舉賢才以為心腹與㕘政<lb/>
謀令公卿大臣朝見奏事明陳其職以考功能如是則<lb/>
庶事理公道立奸邪塞私權廢矣對奏天子拜望之為<lb/>
謁者時帝初即位思進賢良多上書言便宜輙下望之<lb/>
<pb n="KR2g0051_WYG_012-13b"/>
問狀高者請丞相御史次者中二千石試事滿嵗以狀<lb/>
聞下者報聞或罷歸田里所白處奏皆可累遷諫大夫<lb/>
丞相司直嵗中三遷官至二千石其後霍氏竟謀反誅<lb/>
望之寖益任用是時選博士諫大夫通政事者補郡國<lb/>
守相以望之為平原太守望之雅意在本朝逺為郡守<lb/>
内不自得乃上疏曰朝無爭臣則不知過國無逹士則<lb/>
不聞善陛下宜選明經術通謀慮之士以為内臣與參<lb/>
政事今悉出諫官以補郡吏所謂憂其末而忘其本者<lb/>
<pb n="KR2g0051_WYG_012-14a"/>
也書聞徵入守少府宣帝察望之經明持重論議有餘<lb/>
材任宰相欲詳試其政事復以為左馮翊望之恐有不<lb/>
合意欲移病帝聞之使侍中金安上諭意望之即視事<lb/>
是嵗西羌反漢遣後將軍征之京兆尹張敞建議以粟<lb/>
不足欲令民入粟贖罪事下有司望之與少府李彊以<lb/>
為如此則富者得生貧者獨死是貧富異刑而法不一<lb/>
也人情困窮父兄囚執聞出財得以生活為人子弟者<lb/>
將不顧死亡之患敗亂之行以赴財利求救親戚一人<lb/>
<pb n="KR2g0051_WYG_012-14b"/>
得生十人以喪如此則伯夷之行壊公綽之名㓕政教<lb/>
一傾雖有周召之佐恐不能復臣竊痛之張敞復執前<lb/>
議望之復與相難而丞相魏相等以為羌且破敗轉輸<lb/>
略足相給遂不從敞議望之為左馮翊三年京師稱之<lb/>
遷大鴻臚先是烏孫昆彌翁歸靡因長羅侯常恵上書<lb/>
願以漢外孫元貴靡為嗣得復尚少主結婚内附畔去<lb/>
匈奴詔下公卿議望之以為烏孫絶域信其美言萬里<lb/>
結婚非長䇿也天子不聽神爵二年遣常恵送公主配<lb/>
<pb n="KR2g0051_WYG_012-15a"/>
元貴靡未出塞翁歸靡死其兄子狂王背約自立恵從<lb/>
塞下上書請留少主敦煌郡恵至烏孫責以負約因立<lb/>
元貴靡還迎少主詔下公卿議望之復以為不可烏孫<lb/>
持兩端亡堅約其效可見前少主在烏孫四十餘年恩<lb/>
愛不親密邉境未以安此已事之騐也今少主以元貴<lb/>
靡不得立而還信無負於四裔此中國之大福也少主<lb/>
不止繇役將興其原起此天子從其議徵少主還烏孫<lb/>
國亦分漢遂不與結婚三年代丙吉為御史大夫五鳳<lb/>
<pb n="KR2g0051_WYG_012-15b"/>
中匈奴大亂議者多曰匈奴為害日久可因其壊亂舉<lb/>
兵滅之望之以為春秋晉士匄帥師侵齊聞齊侯卒引<lb/>
師而還君子大其不伐喪前單于慕化向善請求和親<lb/>
未終奉約不幸為賊臣所殺今而伐之是乗亂而幸災<lb/>
也彼必奔走逺遁不以義動兵恐勞而無功宜遣使弔<lb/>
問輔其微弱救其災患如遂䝉恩得復其位必稱臣服<lb/>
從此徳之盛也帝從其議及匈奴呼韓邪來朝詔公卿<lb/>
議其儀丞相霸等議宜如諸侯王位次在下望之以為<lb/>
<pb n="KR2g0051_WYG_012-16a"/>
單于非正朔所加故稱敵國宜待以不臣之禮位在諸<lb/>
侯王上外夷稽首稱藩中國讓而不臣此則覊縻之誼<lb/>
謙亨之福也如使匈奴後嗣卒有鳥竄鼠伏闕於朝享<lb/>
不為畔臣信讓行乎蠻貊福祚流於無窮萬世之長䇿<lb/>
也天子采其議用之後丞相司直緐延夀劾奏望之左<lb/>
遷太子太傅以論語禮服授皇太子及宣帝寢疾選大<lb/>
臣可屬者乃拜望之前將軍與車騎將軍史高光禄大<lb/>
夫周堪同受遺詔輔政領尚書事太子即位是為孝元<lb/>
<pb n="KR2g0051_WYG_012-16b"/>
帝望之堪本以師傅見尊重帝數宴見言治亂陳王事<lb/>
望之選白宗室明經達學散騎諫大夫劉更生給事中<lb/>
與侍中金敞並拾遺左右四人同心謀議勸道上以古<lb/>
制多所欲匡正帝甚鄉納之初宣帝不甚從儒術任用<lb/>
法律而中書宦官用事中書令𢎞恭石顯乆典樞機明<lb/>
習文法亦與車騎將軍高為表裏論議常獨持故事不<lb/>
從望之等恭顯又時傾仄見絀望之以為中書政本宜<lb/>
以賢明之選自武帝㳺宴後庭故用宦者非國舊制又<lb/>
<pb n="KR2g0051_WYG_012-17a"/>
違古不近刑人之義白欲更置士人由是大與髙恭顯<lb/>
忤顯等乃隂結楚人鄭朋令告望之等謀欲罷車騎將<lb/>
軍疏退許史狀事下𢎞恭恭顯請將堪更生等召致廷<lb/>
尉于是詔收望之前將軍印綬及堪更生皆免為庶人<lb/>
後數月復賜望之爵關内侯食邑六百戸給事中朝朔<lb/>
望坐次將軍天子方倚欲以為丞相㑹望之子散騎中<lb/>
郎伋上書訟望之前事事下有司復奏望之前所坐明<lb/>
白無譛訴者而教子上書失大臣體不敬請逮捕恭顯<lb/>
<pb n="KR2g0051_WYG_012-17b"/>
等知望之素高節不辱乃固請於帝謂宜稍詘之於獄<lb/>
以塞其怏怏心帝不得已可其奏及使者召望之其門<lb/>
下生朱雲勸望之自裁于是望之仰天歎曰臣備位將<lb/>
相年踰六十矣老入牢獄茍求生活不亦鄙乎字謂雲<lb/>
曰游趣和藥來竟飲鴆自殺望之八子至大官者三人<lb/>
育咸由<lb/>
　論曰望之處恭顯之間衆隂翩翩不富以鄰茍能内<lb/>
　積忠誠外密機事納約自牖使主意明見然後發其<lb/>
<pb n="KR2g0051_WYG_012-18a"/>
　奸而鋤去之如見晛之消雨雪力少而功倍也計不<lb/>
　出此而汲汲乎奬氣類標門戸急與之角固其過涉<lb/>
　滅頂而自貽之戚也然士以學行遇主知進則成功<lb/>
　退則完節固其分耳自武帝尊崇儒術士之服儒衣<lb/>
　冠稱先王者繼踵登朝其間持禄保位者時有之至<lb/>
　於卓卓自樹立如望之與朱雲師生兩人者雖過剛<lb/>
　則折終罹患害亦庶幾乎中行獨復不以吉凶禍福<lb/>
　攖其心者所由與張禹孔光諸人逺矣<lb/>
<pb n="KR2g0051_WYG_012-18b"/>
　　　朱雲<lb/>
朱雲字游魯人也徙平陵少以輕俠聞年四十乃變節<lb/>
從博士白子友受易又事前將軍蕭望之受論語皆能<lb/>
傳其業好倜儻大節當世以是高之元帝時華隂守丞<lb/>
嘉上封事言治道在于得賢平陵朱雲兼資文武忠正<lb/>
有智略可使以六百石秩試守御史大夫以盡其能帝<lb/>
迺下其事問公卿太子少傅匡衡對以為嘉從守丞而<lb/>
圖大臣之位欲以匹夫徒步之人而超九卿之右非所<lb/>
<pb n="KR2g0051_WYG_012-19a"/>
以重國家而尊社稷也雲素好勇其行義未有以異而<lb/>
嘉妄相稱舉疑有姦心漸不可長宜下有司案騐以明<lb/>
好惡嘉竟坐之是時少府五鹿充宗貴幸為梁丘易自<lb/>
宣帝時善其説元帝好之欲考其異同令充宗與諸易<lb/>
家論充宗乗貴辯口莫能與抗㑹有薦雲者召入攝齊<lb/>
登堂抗首而請音動左右既論難連拄五鹿君故諸儒<lb/>
為之語曰五鹿嶽嶽朱雲折其角繇是為博士遷杜陵<lb/>
令坐故縱亡命㑹赦舉方正為槐里令時中書令石顯<lb/>
<pb n="KR2g0051_WYG_012-19b"/>
用事與充宗為黨百僚畏之惟御史中丞陳咸年少抗<lb/>
節不附顯等而與雲相結雲數上疏言丞相韋𤣥成容<lb/>
身保位亡能徃來而咸數毁石顯乆之有司考雲疑風<lb/>
吏殺人羣臣朝見帝問丞相以雲治行丞相𤣥成言雲<lb/>
暴虐亡狀并劾咸交通雲於是下咸雲獄減死為城旦<lb/>
廢錮終元帝世至成帝時丞相故安昌侯張禹以帝師<lb/>
位特進甚尊重雲上書求見公卿在前雲曰今朝廷大<lb/>
臣上不能匡主下亡以益民皆尸位素餐孔子所謂鄙<lb/>
<pb n="KR2g0051_WYG_012-20a"/>
夫不可與事君茍患失之亡所不至者也臣願賜尚方<lb/>
斬馬劒斷佞臣一人以厲其餘帝問誰也對曰安昌侯<lb/>
張禹帝大怒曰小臣居下訕上廷辱師傅罪死不赦御<lb/>
史將雲下雲攀殿檻檻折雲呼曰臣得從龍逢比干遊<lb/>
于地下足矣未知聖朝何如耳於是左將軍辛慶忌免<lb/>
冠解印綬叩頭流血以死爭帝意解然後得已及後當<lb/>
治檻帝曰勿易因而輯之以旌直臣雲自是不復仕常<lb/>
居鄠田時乗牛車從諸生所過皆敬事焉薛宣為丞相<lb/>
<pb n="KR2g0051_WYG_012-20b"/>
雲徃見宣備賓主禮因留雲宿從容謂雲曰在田野亡<lb/>
事且留我東閣可以觀四方竒士雲曰小生乃欲相吏<lb/>
耶宣不敢復言其教授擇諸生然後為弟子年七十餘<lb/>
卒於家病不呼醫飲藥遺言以身服歛棺周於身土周<lb/>
於槨為丈五墳葬平陵東郭外<lb/>
　論曰自古聖賢豪傑由匹夫崛起在卿相者伊傅之<lb/>
　徒指不勝屈周官三公不必備惟其人孔子曰所謂<lb/>
　大臣者以道事君不可則止今由與求也可謂具臣<lb/>
<pb n="KR2g0051_WYG_012-21a"/>
　矣言其人實無大臣事君之道非以陪𨽻故黜之也<lb/>
　自孝元以來諸大臣多外崇經術之望優游養交妨<lb/>
　賢者路如匡衡貢禹韋𤣥成輩未免乎此衡畏憚石<lb/>
　顯不敢斥其奸邪奏疏敷陳經術斐亹可觀宋儒譏<lb/>
　其泛而不切驟使風節如朱雲與之並立彼此互形<lb/>
　必不能靦然一日安於朝廷之上所由亟擠而去之<lb/>
　韋𤣥成容身保位實與衡等雲復顯言攻之又何怪<lb/>
　其加之重罪至禁錮使終身哉在易坤之初六曰履<lb/>
<pb n="KR2g0051_WYG_012-21b"/>
　霜堅氷至方灾異數興吏民皆指為王氏專政所致<lb/>
　成帝内頗然之特命駕就決於禹禹自以年老子孫<lb/>
　弱懼結怨王氏遂詭對上由此不疑權徳輿謂西漢<lb/>
　之亡亡於張禹職此之故向使成帝感悟雲言戮張<lb/>
　禹之罪黜王氏之權一舉而正朝廷定國家皆在於<lb/>
　是雲雖不公卿可謂非以安社稷為悦之大臣哉五<lb/>
　鹿充宗之挫辯於雲非獨理詘也彼望見雲丰采凜<lb/>
　凜已先懾於心如孟子氏與淳于諸辯士徃復亦其<lb/>
<pb n="KR2g0051_WYG_012-22a"/>
　泰山巖巖氣象有以奪之耳故嘗自曰我善養吾浩<lb/>
　然之氣永始元延之間公卿在位者皆謹密小心奉<lb/>
　令恐後無所為深識大力以一身負天下之安危者<lb/>
　其氣固薾然餒矣謂之具臣則可謂之大臣則不可<lb/>
　　　王章<lb/>
王章字仲卿泰山鉅平人也少以文學為官稍遷至諫<lb/>
大夫在朝廷名敢直臣元帝初擢為左曹中郎將與御<lb/>
史中丞陳咸相善共毁中書令石顯為顯所陷咸減死<lb/>
<pb n="KR2g0051_WYG_012-22b"/>
髠章免官成帝立徵章為諫大夫遷司𨽻校尉大臣貴<lb/>
戚敬憚之王尊免後代者不稱職章以選為京兆尹時<lb/>
帝舅大將軍王鳯輔政帝即位數年未有繼嗣體常不<lb/>
平定陶共王來朝帝遇之甚厚因畱國邸旦夕入侍大<lb/>
將軍鳯心不便共王在京師㑹日蝕鳯因言定陶王雖<lb/>
親於禮當奉藩在國今留侍京師詭正非常故天見戒<lb/>
宜遣王之國帝不得已於鳯而許之與共王涕泣而決<lb/>
章乃奏封事言鳯建遣共王之國非是日蝕之咎在鳯<lb/>
<pb n="KR2g0051_WYG_012-23a"/>
天子召見章延問以事章對曰天道聰明佑善災惡今<lb/>
陛下引近定陶王所以承宗廟重社稷此正議善事何<lb/>
故致災異災異之發為大臣顓政者也今鳯歸咎定陶<lb/>
王欲使天子孤立於上顓擅朝事非忠臣也且日食隂<lb/>
侵陽臣顓君之咎今政事大小皆自鳯出天子曽不一<lb/>
舉手鳯不内省責反歸咎善人推逺定陶王且鳯誣罔<lb/>
不忠非一事也前丞相樂昌侯商本以先帝外屬内行<lb/>
篤有威重位歴將相國家柱石臣也其人守正不肯詘<lb/>
<pb n="KR2g0051_WYG_012-23b"/>
節隨鳯委曲卒用閨門之事為鳯所罷身以憂死衆庶<lb/>
愍之又鳯知其小婦弟張美人已嘗適人不宜配御至<lb/>
尊託以為宜子納之後宫此三者皆大事陛下所自見<lb/>
足以知其餘及他所不見者鳯不可令乆典事宜退使<lb/>
就第選忠賢以代之天子聞章言大感悟納之謂章曰<lb/>
微京兆尹直言吾不聞社稷計且惟賢知賢君試為朕<lb/>
求可以自輔者於是章奏封事薦中山孝王舅琅琊太<lb/>
守馮野王先帝時歴二卿忠信質直智謀有餘帝自為<lb/>
<pb n="KR2g0051_WYG_012-24a"/>
太子時數聞野王先帝名卿聲譽出鳯逺甚方倚欲以<lb/>
代鳯鳯聞之稱病上疏乞骸骨詞指甚哀太后聞之垂<lb/>
涕不御食上少而親倚鳯弗忍廢使尚書劾奏章下章<lb/>
于吏死獄中初章為諸生學長安獨與妻居章疾病無<lb/>
被臥牛衣中與妻決涕泣其妻呵怒之曰仲卿京師尊<lb/>
貴在朝廷人誰踰仲卿者今疾病困戹不自激昻乃涕<lb/>
泣何鄙也及章為京兆欲上封事妻又止之曰人當知<lb/>
足獨不念牛衣中涕泣時耶章曰非女子所知也書遂<lb/>
<pb n="KR2g0051_WYG_012-24b"/>
上果下廷尉獄妻子皆收繋章小女年可十二夜起號<lb/>
哭曰平日獄上呼囚數常至九今八而止我君素剛先<lb/>
死者必君明日問之章果死妻子皆徙合浦王鳯死後<lb/>
弟成都侯商復為大將軍白上還章妻子故郡其家屬<lb/>
皆完具采珠致産時蕭育為泰山太守皆令贖還故田<lb/>
宅章為京兆二嵗死不以其罪衆庶寃紀之與王尊王<lb/>
駿並稱三王<lb/>
　論曰是時王氏欲代漢無愚智皆知之然漢道衰守<lb/>
<pb n="KR2g0051_WYG_012-25a"/>
　節守義之臣少而王氏有太后為之宗主言者知不<lb/>
　免故莫敢言宰輔如孔光張禹文學之士如杜欽谷<lb/>
　永方且飾虚詞運計䇿為王氏後先之不暇況敢攖<lb/>
　其鋒乎言王氏者宗室惟劉向外臣惟王章而章言<lb/>
　帝幾用豈不偉哉<lb/>
　　　王嘉<lb/>
王嘉字公仲平陵人也以明經射䇿甲科為郎坐事免<lb/>
鴻嘉中舉敦朴能直言召見宣室對政事得失遂由長<lb/>
<pb n="KR2g0051_WYG_012-25b"/>
陵尉超遷大中大夫出為九江河南太守治甚有聲徵<lb/>
入為大鴻臚徙京兆尹遷御史大夫建平三年拜丞相<lb/>
封新甫侯嘉為人剛直嚴毅有威重上甚敬之哀帝初<lb/>
立欲匡成帝之政多所變動嘉上疏曰臣聞古者諸侯<lb/>
繼世雖不能盡賢天子為擇臣立命卿以輔之居是國<lb/>
也累世尊重然後士民之衆附焉是以教化行而治功<lb/>
立今之郡守重於古諸侯也孝文時吏居官者或長子<lb/>
孫以官為氏其二千石長吏亦安官樂職然後上下相<lb/>
<pb n="KR2g0051_WYG_012-26a"/>
望莫有茍且之意其後稍稍變易公卿以下轉相促急<lb/>
又數改更政事司𨽻部刺史察過悉劾發揚隂私吏或<lb/>
居官數月而退送故迎新交錯道路中材茍容取全下<lb/>
材懐危内顧壹切營私者多二千石益輕賤吏民慢易<lb/>
之或持其㣲過増加成罪言於刺史司𨽻或至上書章<lb/>
下衆庶知其易危小失意則有離畔之心前山陽亡徒<lb/>
蘇令等從横吏士臨難莫肯仗節死義以守相威權素<lb/>
奪也國家有急取辦於二千石二千石尊重難危乃能<lb/>
<pb n="KR2g0051_WYG_012-26b"/>
使下惟陛下留神於擇賢記善忘過容忍臣子勿責以<lb/>
備人情不能不有過差宜可闊略令盡力者有所勸此<lb/>
方今急務國家之利也前蘇令發欲遣大夫使逐問狀<lb/>
時見大夫無可使者召盩厔令尹逢拜為諫大夫遣之<lb/>
今諸大夫有材能者甚少宜預養可成就者則士赴難<lb/>
不愛其死臨事倉卒乃求非所以明朝廷也嘉因薦儒<lb/>
者公孫光滿昌及能吏蕭咸薛脩等皆故二千石有名<lb/>
稱天子納而用之㑹息夫躬孫寵等因中常侍宋𢎞上<lb/>
<pb n="KR2g0051_WYG_012-27a"/>
書告東平王雲祝詛又與后舅伍宏謀弑上為逆雲等<lb/>
伏誅躬寵擢為吏二千石是時董賢愛幸於上上欲侯<lb/>
之而未有所縁傅嘉勸上因東平事以封賢上於是定<lb/>
躬寵告東平本章掇去宋𢎞更言因董賢以聞欲以其<lb/>
功侯之皆先賜爵關内侯頃之欲封賢等上心憚嘉乃<lb/>
先使皇后父孔鄉侯傅宴持詔書視丞相御史於是嘉<lb/>
與御史大夫賈延上封事言董賢等三人始賜爵時衆<lb/>
庶匈匈至今流言未解陛下仁恩於賢等不已宜暴賢<lb/>
<pb n="KR2g0051_WYG_012-27b"/>
等本奏語言延問公卿大夫博士議郎考合古今明正<lb/>
其義然後乃加爵土不然恐大失衆心上感其言止數<lb/>
月卒下詔封賢高安侯寵方陽侯躬宜陵侯其後日食<lb/>
舉直言嘉復奏封事極言上寵賢太過致賢奢僣放縱<lb/>
變亂隂陽灾異衆多臣嘉幸得備位不能通愚忠之信<lb/>
惟陛下慎己之所獨向察衆人之所共疑徃者寵臣鄧<lb/>
通韓嫣驕貴逸豫卒陷罪辜不終其禄所謂愛之適足<lb/>
以害之也宜深覽前世以節賢寵安全其命於是上寖<lb/>
<pb n="KR2g0051_WYG_012-28a"/>
不説而愈愛賢不能自勝㑹祖母傅太后薨上因託傅<lb/>
太后遺詔令成帝母王太后下丞相御史益封賢二千<lb/>
戸嘉封還詔書因奏封事諫曰臣聞爵禄土地天之有<lb/>
也書曰天命有德五服五章哉王者代天爵人尤宜慎<lb/>
之不得其宜則衆庶不服感動隂陽其害疾自深高安<lb/>
侯賢佞幸之臣陛下傾爵位以貴之單貨財以富之損<lb/>
至尊以寵之流聞四方皆同怨疾里諺曰千人所指無<lb/>
病而死臣常為之寒心臣驕侵罔隂陽失節氣感相動<lb/>
<pb n="KR2g0051_WYG_012-28b"/>
害及身體陛下寢疾乆不平繼嗣未立宜思正萬事順<lb/>
天人之心以求福祐奈何輕身肆意不念高祖之勤苦<lb/>
垂立制度欲傳之於無窮哉初廷尉梁相治東平王雲<lb/>
獄心疑雲寃獄有飾詞奏欲傳之長安更下公卿覆治<lb/>
尚書令鞫譚僕射宗伯鳯以為可許天子以相等操持<lb/>
兩心無討賊疾惡主讎之意詔皆免為庶人後數月大<lb/>
赦嘉奏封事薦相等明習治獄相計謀深沈譚頗知雅<lb/>
文鳯經明行修聖王有計功除過臣竊為朝廷惜此三<lb/>
<pb n="KR2g0051_WYG_012-29a"/>
人書奏上不能平後二十餘日嘉封還益董賢戸事上<lb/>
乃發怒召嘉詣尚書責問以相等罪惡著聞乃更稱譽<lb/>
對狀嘉免冠謝罪事下將軍中朝者光祿大夫孔光等<lb/>
劾嘉迷國罔上請與廷尉上可光奏有詔召嘉詣獄使<lb/>
者既到府掾吏涕泣共和藥進嘉嘉引藥杯以擊地謂<lb/>
官屬曰丞相幸得備位三公奉職負國當伏刑都市以<lb/>
示萬衆丞相豈兒女子耶何為咀藥而死遂出拜受詔<lb/>
乗小車自詣廷尉上聞愈大怒使將軍以下與五二千<lb/>
<pb n="KR2g0051_WYG_012-29b"/>
石雜治吏詰問嘉稍侵辱之嘉仰天歎曰幸備宰相不<lb/>
能進賢退不肖以是負國死有餘責吏問賢不肖主名<lb/>
嘉曰賢故丞相孔光故大司空何武不能進惡高安侯<lb/>
董賢父子佞邪亂朝而不能退罪當死死無所恨嘉繫<lb/>
獄二十餘日不食歐血死後上覽其對而思嘉言復以<lb/>
孔光為丞相徵用何武為御史大夫元始四年詔書追<lb/>
錄忠臣封嘉子崇為新甫侯追諡嘉曰忠<lb/>
　論曰孝宣以太守為吏民之本數變易則下不安民<lb/>
<pb n="KR2g0051_WYG_012-30a"/>
　知其將久不可欺罔乃服從教化故二千石有治效<lb/>
　輙以璽書勉厲増秩賜金或爵至闗内侯公卿缺則<lb/>
　選諸所表以次用之嘉所言正與宣帝表裏誠有以<lb/>
　握治化之原不愧賢宰相其剛直嚴毅不阿佞幸又<lb/>
　申屠嘉之後興也顧彼能使之服辜此遂因以賈禍<lb/>
　豈非遭逢時㑹有不同乎案嘉之獄孔光實成之嘉<lb/>
　不以私害公對吏首舉光賢蓋光前居相位守正不<lb/>
　阿而罷天下賢之宜嘉之有斯舉也孰知光再用之<lb/>
<pb n="KR2g0051_WYG_012-30b"/>
　後已判若兩人矣借嘉之命隂以結賢之心逆忠直<lb/>
　比頑童惡莫大焉而嘉重為所欺迄死不悟於此見<lb/>
　光之希世茍合信所稱無徃而不為愿人者歟<lb/>
　　　鮑宣<lb/>
鮑宣字子都渤海高城人也好學明經舉孝亷為郎輙<lb/>
病去哀帝初大司空何武除宣為西曹掾甚敬重焉薦<lb/>
為諫大夫遷豫州牧嵗餘免歸數月復徵為諫大夫宣<lb/>
每居位常上書諫爭其言少文多實是時帝祖母傅太<lb/>
<pb n="KR2g0051_WYG_012-31a"/>
后欲與帝母俱稱尊號封爵親屬丞相孔光大司空師<lb/>
丹何武大司馬傅喜始執正議失傅太后指皆免官丁<lb/>
傅子弟並進董賢貴幸宣以諫大夫從其後上書諫曰<lb/>
竊見孝成皇帝時外親持權人人牽引所私以充塞朝<lb/>
廷妨賢人路濁亂天下奢泰亡度窮困百姓是以日食<lb/>
且十彗星四起危亡之徵陛下所親見也今奈何反覆<lb/>
劇於前乎朝臣亡有大儒骨鯁白首耆艾魁壘之士議<lb/>
論通古今喟然動衆心憂國如饑渇者臣未見也敦外<lb/>
<pb n="KR2g0051_WYG_012-31b"/>
親小童及幸臣董賢等在公門省戸下陛下欲與此共<lb/>
承天地安海内甚難今世俗謂不智者為能謂智者為<lb/>
不能請寄為奸羣小日進國家空虚用度不足民流亡<lb/>
去城郭盜賊並起此非公卿守相貪殘成化之所致耶<lb/>
羣臣幸得居尊官食重祿豈有肯加惻隠於細民助陛<lb/>
下流教化者耶志但在營私家稱賓客為姦利而已以<lb/>
茍容曲從為賢以拱黙尸禄為智謂如臣宣等為愚陛<lb/>
下擢臣巖穴誠冀有益毫毛豈徒欲使臣美食大官重<lb/>
<pb n="KR2g0051_WYG_012-32a"/>
高門之地哉天下乃皇天之天下也陛下上為皇天子<lb/>
下為黎庶父母為天牧養元元視之當如一合尸鳩之<lb/>
詩今貧民菜食不厭衣又穿空父子夫婦不能相保誠<lb/>
可為酸鼻陛下奈何獨私養外親與幸臣董賢多賞賜<lb/>
以大萬數使奴從賓客漿酒霍肉蒼頭廬兒皆用致富<lb/>
及汝昌侯傅商亡功而封取非其官官非其人而望天<lb/>
説民服豈不難哉方陽侯孫寵宜陵侯息夫躬辯足以<lb/>
移衆彊可用獨立姦人之雄惑世尤劇者也宜以時罷<lb/>
<pb n="KR2g0051_WYG_012-32b"/>
退及外親幼童未通經術者皆宜令休就師傅急徵故<lb/>
大司馬傅喜使領外親故大司空何武師丹故丞相孔<lb/>
光故左將軍彭宣經皆更博士位皆歴三公智謀威信<lb/>
可與建教化圖安危龔勝為司直郡國皆慎選舉三輔<lb/>
委輸官不敢為姦可大委任也陛下前以小不忍退武<lb/>
等海内失望陛下尚能容亡功德者甚衆曽不能忍武<lb/>
等耶臣誠迫大義官以諫爭為職不敢不竭愚惟陛下<lb/>
少留神明覽五經之文原聖人之至意深思天地之戒<lb/>
<pb n="KR2g0051_WYG_012-33a"/>
帝以宣名儒優容之是時郡國地震民訛言行籌明年<lb/>
正月朔日蝕帝乃徵孔光免孫寵息夫躬罷侍中諸曹<lb/>
黄門郎數十人宣復上書言陛下父事天母事地子養<lb/>
黎民即位以來父虧明母震動子訛言相驚恐今日蝕<lb/>
於三始誠可畏懼陛下深内自責避正殿舉直言求過<lb/>
失罷退外親及旁仄素餐之人徵拜孔光為光祿大夫<lb/>
發覺孫寵息夫躬過失免官遣就國衆庶歙然莫不説<lb/>
喜天人同心人心説則天意觧矣乃二月丙戌白虹虷<lb/>
<pb n="KR2g0051_WYG_012-33b"/>
日連隂不雨此天有憂結民有怨望未塞者也侍中駙<lb/>
馬都尉董賢本無葭莩之親但以令色諛言自進賞賜<lb/>
亡度竭盡府藏并合三第尚以為小復壊暴室賢父子<lb/>
坐使天子使者將作治第行夜吏卒皆得賞賜上冡有<lb/>
㑹輒太官為供海内貢獻當養一君今反盡之賢家豈<lb/>
天意與民意邪天不可久負厚之如此反所以害之也<lb/>
誠欲哀賢宜為謝過天地解讐海内免遣就國收乗輿<lb/>
器物還之縣官如此可以父子終其性命不者海内之<lb/>
<pb n="KR2g0051_WYG_012-34a"/>
所仇未有得乆安者也孫寵息夫躬不宜居國可皆免<lb/>
以示天下復徵何武師丹彭宣傅喜曠然使民易視以<lb/>
應天心建立大政以興太平之端帝感大異納宣言徵<lb/>
何武彭宣旬月皆復為三公拜宣為司𨽻丞相孔光四<lb/>
時行園陵官屬以令行馳道中宣出逢之使吏鈎止丞<lb/>
相掾沒入其車馬事下御史中丞又下廷尉博士弟子<lb/>
濟南王咸舉幡太學下曰欲救鮑司𨽻者㑹此下諸生<lb/>
㑹者千餘人朝日遮丞相孔光自言丞相車不得行又<lb/>
<pb n="KR2g0051_WYG_012-34b"/>
守闕上書帝遂抵宣罪減死一等髠鉗平帝即位王莽<lb/>
秉政隂有簒國之心乃風州郡以罪法案誅諸豪傑及<lb/>
漢忠直臣不附己者宣及何武等皆死時名捕隴西辛<lb/>
興興與宣女壻許紺俱過宣一飯去宣不知情坐繫獄<lb/>
自殺<lb/>
　論曰所謂明經者非徒剽竊六籍之言穿鑿傅會以<lb/>
　為美談而已必將篤意力行兢兢求無罪於聖人之<lb/>
　名教是故與其談有餘而諒不足也毋寧訥于言而<lb/>
<pb n="KR2g0051_WYG_012-35a"/>
　敏于行也自夏侯勝諫昌邑㣲行所言終騐漢廷始<lb/>
　大重經術之士士亦好為穿穴經傳以發明隂陽五<lb/>
　行之説執古證今言足聽聞如杜欽谷永杜鄴諸章<lb/>
　奏網羅疏通引伸觸類尤可謂湛深經術曉暢時事<lb/>
　者然推厥至隠率皆内挾黨私外市忠直君子之所<lb/>
　深惡也鮑宣進諫之言少文多實罔所忌諱雖過激<lb/>
　切然宣之忠固不能自禁也夫薫蕕不同器蘭艾不<lb/>
　同植季友歸而慶父無所逃其罪孔父殪而華督乃<lb/>
<pb n="KR2g0051_WYG_012-35b"/>
　得逞其奸宣與何武俱為王莽所憚至遭誅殺然大<lb/>
　節凜凜至今猶有生氣豈惟黨於王氏如欽永者當<lb/>
　愧死地下孔光為國元老知莽桀惡徒觀望周章茍<lb/>
　延殘喘視宣之死特少緩須臾而身名長與草木同<lb/>
　腐悲夫君子之學所以貴乎返躬而克己也<lb/>
　<lb/>
　<lb/>
　史傳三編卷十二<lb/>
</p>
<p>
</p>
  </div>
<div>
<head>史傳三編卷十三</head> <lb/>
    <p>
<pb n="KR2g0051_WYG_013-1a"/>
欽定四庫全書<lb/>
　史傳三編卷十三<lb/>
　　　　　　　　　　　　　大學士朱軾撰<lb/>
　名臣傳五<lb/>
　　漢<lb/>
　　　鄧禹<lb/>
鄧禹字仲華南陽新野人也年十二能誦詩受業長安<lb/>
時光武亦游學京師禹年雖幼而見光武知非常人遂<lb/>
<pb n="KR2g0051_WYG_013-1b"/>
相親附數年歸家及漢兵起更始立豪傑多薦舉禹禹<lb/>
不肯従及聞光武安集河北即杖䇿北渡追及于鄴光<lb/>
武見之甚歡謂曰我得專封拜生逺來寧欲仕乎禹曰<lb/>
不願也光武曰即如是欲何為禹曰但願明公威徳加<lb/>
四海禹得效其尺寸垂勛名于竹帛耳因留宿閒語乃<lb/>
進説曰更始雖都闗西今山東未安赤眉青犢之屬動<lb/>
以萬數三輔假號往往羣聚更始既未有所挫而不自<lb/>
聽㫁諸將皆庸人崛起志在財幣爭用威力朝夕自快<lb/>
<pb n="KR2g0051_WYG_013-2a"/>
而已非有忠良明智深慮逺圖欲尊主安民者也四方<lb/>
分崩離析形勢可見明公雖建藩輔之功猶恐無所成<lb/>
立于今之計莫如延攬英雄務恱民心立髙祖之業救<lb/>
萬民之命以公而慮天下不足定也光武大恱因令左<lb/>
右號禹曰鄧將軍常宿止于中與定計議及王郎起兵<lb/>
光武自薊至信都使禹自將數千人别攻抜樂陽従至<lb/>
廣阿光武舍城樓上披輿地圖指示禹曰天下郡國如<lb/>
是今始得其一子前言以吾慮天下不足定何也禹曰<lb/>
<pb n="KR2g0051_WYG_013-2b"/>
海内殽亂人思明君猶赤子之慕慈母古之興者在徳<lb/>
厚薄不以小大光武悦時任使諸將多訪于禹禹毎有<lb/>
所舉皆當其才薦寇恂守河内委以蕭何之任卒成大<lb/>
功光武以為知人使與葢延等擊銅馬于清陽破之従<lb/>
光武追賊至滿陽連大克獲北州略定及赤眉大舉入<lb/>
闗更始使王匡等分兵拒之皆莫能敵光武籌赤眉必<lb/>
破長安欲乗釁并闗中而方自事山東未知所寄以禹<lb/>
沈深有大度故授以西討之略乃拜為前將軍持節中<lb/>
<pb n="KR2g0051_WYG_013-3a"/>
分麾下精兵二萬人得自選偏裨以下于是韓歆馮愔<lb/>
宗歆等皆屬焉與俱而西建武元年禹自箕闗將入河<lb/>
東河東都尉守闗不開禹攻十日破之獲輜重千餘乗<lb/>
進圍安邑未下更始大將軍樊㕘將數萬人攻禹禹遣<lb/>
諸將擊斬之于是王匡等合軍十餘萬復共擊禹禹軍<lb/>
不利諸將皆勸禹遁去禹不聽明日癸亥匡等以六甲<lb/>
窮日不出禹因得更理兵勒衆及旦匡悉軍出攻禹禹<lb/>
令軍中毋妄動既至營下因發鼓並進大破之匡等皆<lb/>
<pb n="KR2g0051_WYG_013-3b"/>
棄軍亡走禹率輕騎追斬數將收得節六印綬五百兵<lb/>
器不可勝數遂定河東承制更置守長鎮撫之是月光<lb/>
武即位于鄗使持節拜禹為大司徒封鄼侯時年二十<lb/>
四遂渡汾隂河入夏陽更始中郎將公乗歙引衆十萬<lb/>
拒禹于衙禹復破走之而赤眉遂入長安是時三輔連<lb/>
覆敗赤眉所過殘賊百姓不知所歸聞禹乗勝獨剋而<lb/>
師行有紀皆望風迎降日以千數衆號百萬禹輒停車<lb/>
住節以勞來之父老童穉垂髪戴白滿其車下莫不感<lb/>
<pb n="KR2g0051_WYG_013-4a"/>
恱于是名震闗西帝數賜書褒美諸將皆勸禹徑攻長<lb/>
安禹念赤眉新勝又財富充實鋒未可乗欲且休兵北<lb/>
道就糧養士以觀其弊于是引軍北至栒邑禹所到擊破<lb/>
赤眉别將諸營保郡邑皆開門歸附西河太守宗育遣<lb/>
子奉檄降禹遣詣京師帝以闗中未定勅禹宜以時進<lb/>
討禹猶執前意㑹禹部將馮愔宗歆爭權相攻愔遂殺<lb/>
歆反擊禹禹遣使以聞帝問使人愔所親愛為誰對曰<lb/>
䕶軍黄防帝度愔防不能乆和因報禹曰縛馮愔者必<lb/>
<pb n="KR2g0051_WYG_013-4b"/>
黄防也月餘防果執愔歸罪二年春遣使者更封禹為<lb/>
梁侯時赤眉西走扶風禹乃南至長安大饗士卒率諸<lb/>
將齋戒擇吉日修禮謁祠髙廟收十一帝神主遣使奉<lb/>
詣洛陽因循行園陵為置吏士奉守焉然自馮愔反後<lb/>
禹威稍損又乏食歸附者離散而赤眉復還入長安禹<lb/>
與戰敗走至髙陵軍士飢餓皆食棗菜帝乃徴禹還禹<lb/>
慙于受任而功不遂數以飢卒徼戰輒不利三年春與<lb/>
車騎將軍鄧𢎞擊赤眉遂為所誘敗衆皆死散獨與二<lb/>
<pb n="KR2g0051_WYG_013-5a"/>
十四騎還詣宜陽謝上大司徒梁侯印綬有詔歸侯印<lb/>
綬十三年天下平定諸功臣皆増户邑定封禹為髙密<lb/>
侯食四縣帝以禹功髙封弟寛為明親侯禹以特進奉<lb/>
朝請禹内文明篤行淳備事母至孝天下既定常欲逺<lb/>
名勢有子十三人各使守一蓺修整閨門教養子孫皆<lb/>
可以為後世法資用國邑不修産利帝益重之中元元<lb/>
年復行司徒事顯宗即位以禹先帝元功拜為太傅甚<lb/>
見尊寵居歲餘寢疾帝數自臨問以子男二人為郎永<lb/>
<pb n="KR2g0051_WYG_013-5b"/>
平元年卒年五十七諡曰元侯帝分禹封為三國長子<lb/>
震及弟襲珍各侯一縣其第六子訓字平叔前後兩為<lb/>
校尉善撫士卒得羌心卒之日皆奔走道路至空城郭<lb/>
或以刀自割不欲生家為立祠有疾輒禱焉<lb/>
後漢書論曰夫變通之世君臣相擇斯最作事謀始之<lb/>
幾也鄧公贏糧徒步觸紛亂而赴光武可謂識所従會<lb/>
矣于是中分麾下之軍以臨山西之隙至使闗河響動<lb/>
懐赴如歸功雖不遂而道亦𢎞矣及其威損栒邑兵散<lb/>
<pb n="KR2g0051_WYG_013-6a"/>
宜陽褫龍章于終朝就侯服以卒歲榮悴交而下無二<lb/>
色進退用而上無猜情使君臣之美後世莫闚其間不<lb/>
亦君子之致為乎<lb/>
　論曰語有之尺有所短寸有所長禹以弱冠之年攀<lb/>
　鱗附翼致位公侯考其斬將搴旗徇城略地之功豈<lb/>
　足與耿吳輩度長而絜大哉惟知人善任遂合羣策<lb/>
　羣力佐成中興垂休竹帛以發縦指示之說求之亦<lb/>
　世祖之蕭何也夫帝王之興以徳厚薄公輔之望以<lb/>
<pb n="KR2g0051_WYG_013-6b"/>
　度大小禹沈深有局其規模早見于仗策數言而卒<lb/>
　成其信名震而朝不加疑師喪而主不致罪而諸抱<lb/>
　奇懐異樹勛著勞者咸帖然俛出其下終無有纎介<lb/>
　䜛隙之生豈非其度固勝哉夫停車勞來視陳漢威<lb/>
　徳而不受牛酒者非有加也在軍旅不忘俎豆與奉<lb/>
　祠廟行園陵者亦不甚懸殊也然而比事則惟均揆<lb/>
　道則絶逺鳯凰之于凡鳥不以翔千仞故瑞騏驥之<lb/>
　于羣馬不以駕千里故良固未易與皮相者語耳位<lb/>
<pb n="KR2g0051_WYG_013-7a"/>
　冠百司年歴兩朝子孫蕃衍寵貴與東京始終其賢<lb/>
　能有聞者自訓而外如大將軍騭之忠勞在國侍中<lb/>
　康之方正立朝𩔖皆卓卓可紀蓋非獨度量之勝其<lb/>
　福祚亦厚焉所謂有一代之君必有一代之臣者君<lb/>
　奭曰天夀平格微子之命曰與國咸休禹誠其人與<lb/>
　　　馮異<lb/>
馮異字公孫潁川父城人也好讀書通左氏春秋孫子<lb/>
兵法光武略地潁川攻父城屯兵巾車鄉異時以郡掾<lb/>
<pb n="KR2g0051_WYG_013-7b"/>
監五縣與父城長苗萌共城守間出為漢兵所執得召<lb/>
見對曰異有老母在城中願歸據五城以効功報徳光<lb/>
武曰善異乃歸謂苗萌曰今諸將多暴横獨劉將軍所<lb/>
到不擄掠觀其言語舉止非庸人也可以歸身萌従其<lb/>
約更始遣將十餘輩攻父城共堅守不下及光武為司<lb/>
𨽻校尉道經父城異等乃開門奉牛酒迎因署異為主<lb/>
簿苗萌為従事異因薦邑子銚期叔夀段建左隆等光<lb/>
武皆以為掾史従至洛陽更始數欲遣光武徇河北諸<lb/>
<pb n="KR2g0051_WYG_013-8a"/>
將皆不可是時左丞相曹竟子詡為尚書用事異勸光<lb/>
武厚結之及度河北詡有力焉自伯升之敗光武不敢<lb/>
顯其悲戚毎獨居輒不御酒肉枕席有涕泣處異獨叩<lb/>
頭寛譬哀情光武止之曰卿勿妄言異復因間進説曰<lb/>
天下同苦王氏思漢乆矣更始諸將暴虐百姓失望今<lb/>
公専命方面施行恩徳夫有桀紂之亂乃見湯武之功<lb/>
人乆飢渇易為充飽公宜分命官屬循行郡縣宣布恵<lb/>
澤光武納之至邯鄲遣異與銚期乗傳所至録囚徒存<lb/>
<pb n="KR2g0051_WYG_013-8b"/>
鰥寡亡命自詣者除其罪隂條二千石長吏同心及不<lb/>
附者上之及王郎起光武自薊東南馳晨夜草舍至饒<lb/>
陽無蔞亭時天寒衆飢異上豆粥明旦光武謂諸將曰<lb/>
昨得公孫豆粥飢寒俱解及至南宫遇大風雨光武引<lb/>
車入道傍空舍異抱薪鄧禹爇火光武對竈燎衣異復<lb/>
進麥飯菟肩因得度虖沱河至信都拜異偏將軍従破<lb/>
王郎封應侯異為人謙退不伐行遇諸將輒避道進止<lb/>
皆有表識軍中號為整齊毎諸將並坐論功異獨屏樹<lb/>
<pb n="KR2g0051_WYG_013-9a"/>
下軍中號為大樹將軍及破邯鄲乃更部分諸將各有<lb/>
配𨽻軍士皆言願屬大樹將軍光武以此多之因従平<lb/>
河北時更始遣舞隂王李軼大司馬朱鮪等將兵號三<lb/>
十萬與河南太守武勃共守洛陽光武將北徇燕趙乃<lb/>
留寇恂為河内太守異為孟津將軍使統二郡軍河上<lb/>
合勢以拒朱鮪等初李軼與光武首結謀約及更始立<lb/>
反共陷伯升雖知長安已危欲降然不自安異乃為書<lb/>
暁譬之軼即報異惟深逹蕭王願進愚策以佐國安人<lb/>
<pb n="KR2g0051_WYG_013-9b"/>
自後不復與異爭鋒異因此得北攻天井闗抜上黨兩<lb/>
城又南下河南成臯以東十三縣及諸屯聚皆平之降<lb/>
者十餘萬武勃來攻諸畔者異引軍與戰大破斬之軼<lb/>
又閉門不救異見其信效具以奏聞光武故宣露軼書<lb/>
令朱鮪知之鮪怒使人刺殺軼由是城中乖離多有降<lb/>
者鮪乃遣其將蘇茂攻温而自將兵攻平隂以綴異異<lb/>
遣校尉䕶軍將軍與寇恂合擊茂破之異因渡河擊鮪<lb/>
鮪走異追至洛陽環城一帀而歸移檄上狀諸將皆入<lb/>
<pb n="KR2g0051_WYG_013-10a"/>
賀并勸光武即帝位光武乃召異詣鄗問四方動静異<lb/>
曰三王反畔更始敗亡天下無主宗廟之憂在于大王<lb/>
宜従衆議上為社稷下為百姓遂與諸將上尊號建武<lb/>
二年封異陽夏侯引軍擊陽翟賊破之時赤眉延岑諸<lb/>
賊暴亂三輔大司徒鄧禹不能定乃遣異代之車駕送<lb/>
至河南賜以乗輿七尺貝劍勅異曰三輔遭王莽更始<lb/>
之亂重以赤眉延岑之酷元元塗炭無所依訴今之征<lb/>
伐非必略地屠城要在平定安集之耳諸將非不健鬭<lb/>
<pb n="KR2g0051_WYG_013-10b"/>
然好擄掠卿本能御吏士念自修敕毋為郡縣所苦異<lb/>
頓首受命引而西所至皆布威信𢎞農羣盜盡率衆來<lb/>
降異與赤眉遇于華隂相拒六十餘日戰數十合降其<lb/>
將劉始等五千餘人三年春遣使者拜異征西大將軍<lb/>
會鄧禹率車騎將軍鄧𢎞等引歸與異相遇要異共攻<lb/>
赤眉異以賊衆尚多可以恩信傾誘難卒用兵破上今<lb/>
使諸將屯黽池要其東而異擊其西一舉取之此萬成<lb/>
計也禹𢎞不従𢎞遂大戰為所誘敗異與禹合兵救之<lb/>
<pb n="KR2g0051_WYG_013-11a"/>
赤眉小却異以士卒飢倦可且休禹不聽復戰大為所<lb/>
敗死傷三千餘人禹得脱歸宜陽異棄馬步走上回谿<lb/>
阪與麾下數人歸營復堅壁收其散卒招集諸營保與<lb/>
賊期戰使壯士變服與賊同伏于道側賊使萬人攻異<lb/>
前部異裁出兵以救之賊見勢弱遂悉衆攻異異乃縦<lb/>
兵大戰日昃賊氣衰伏兵卒起衣服相亂不復識别賊<lb/>
遂驚潰追擊大破于崤底降男女八萬人餘衆尚十餘<lb/>
萬東走宜陽璽書勞異曰赤眉破平士吏勞苦始雖垂<lb/>
<pb n="KR2g0051_WYG_013-11b"/>
翅回谿終能奮翼黽池可謂失之東隅收之桑榆時赤<lb/>
眉雖降衆寇猶盛延岑吕鮪等各擁兵據郡轉相攻擊<lb/>
異且戰且行屯軍上林苑中延岑自稱武安王欲據闗<lb/>
中引其黨張邯任良攻異異連擊破之諸附岑者皆降<lb/>
岑走攻析異復遣將擊破之降其將蘇臣等八千餘人<lb/>
岑遂自武闗走南陽先是百姓苦飢黄金一觔易豆五<lb/>
升道路斷隔委輸不至軍士悉以果實為糧有詔拜南<lb/>
陽趙匡為右扶風將兵助異并送縑榖異兵食漸盛乃<lb/>
<pb n="KR2g0051_WYG_013-12a"/>
稍誅擊豪傑不従令者褒賞降附有功勞者悉遣其渠<lb/>
帥詣京師其衆散歸本業威行闗中惟吕鮪張邯等降<lb/>
蜀餘黨悉平明年公孫述遣將程焉將數萬人就吕鮪<lb/>
出屯陳倉異與趙匡迎擊屢破其營保降者甚多其後<lb/>
蜀復數遣將間出異輒摧挫之懐來百姓申理枉結出<lb/>
入三歲上林成都異自以乆在外不自安上書思慕闕<lb/>
廷願親帷幄帝不許後人有章言異専制闗中百姓號<lb/>
為咸陽王帝使以章示異異惶懼上書謝詔報曰將軍<lb/>
<pb n="KR2g0051_WYG_013-12b"/>
於國家義為君臣恩猶父子何嫌何疑而有懼意六年<lb/>
春異朝京師引見帝謂公卿曰是我起兵時主簿也為<lb/>
吾披荆棘定闗中既罷使中黄門賜以珍寶錢帛詔曰<lb/>
倉卒無蔞亭豆粥虖沱河麥飯厚意乆不報異稽首謝<lb/>
曰臣聞管仲謂桓公曰願君無忘射鉤臣無忘檻車齊<lb/>
國賴之臣今亦願國家無忘河北之難小臣不敢忘巾<lb/>
車之恩後數引讌見定議圖蜀夏遣諸將上隴為隗囂<lb/>
所敗乃詔異軍栒邑未及至隗囂使其將王元行巡將<lb/>
<pb n="KR2g0051_WYG_013-13a"/>
二萬人下隴因分遣巡取栒邑異即馳兵欲先據之諸<lb/>
將皆謂賊新勝不可爭鋒宜止軍便地異曰若賊得栒<lb/>
邑三輔動揺是吾憂也夫攻者不足守者有餘今先據<lb/>
城以逸待勞非所以爭也潛往閉城偃旗鼓行巡不知<lb/>
馳赴之異乗其不意卒擊鼓建旗而出巡軍驚走追擊<lb/>
數十里大破之祭遵亦破王元于汧于是北地諸豪長<lb/>
悉畔隗囂降異上書言狀帝恐諸將或欲分其功乃下<lb/>
璽書獨以功歸異且褒其不伐又遣太中大夫賜征西<lb/>
<pb n="KR2g0051_WYG_013-13b"/>
吏士死傷者醫藥棺殮大司馬已下皆令親弔死問疾<lb/>
以崇謙讓于是使異進軍義渠并領北地太守事青山<lb/>
胡率萬餘人降異異又擊盧芳將賈覽匈奴薁鞬日逐<lb/>
王破之上郡安定皆降復領安定太守事及隗囂死其<lb/>
將立囂子純總兵據冀公孫述遣將趙匡等救之帝復<lb/>
令異行天水太守事攻匡等且一年皆斬之時諸將共<lb/>
攻兾不能抜欲且還休兵異固持不動常為衆軍鋒明<lb/>
年夏與諸將攻落門病發卒于軍諡曰節侯<lb/>
<pb n="KR2g0051_WYG_013-14a"/>
　論曰人臣之義有敬以立事毋貪以徼功蓋忠敬者<lb/>
　功名所従生也異謙讓有儒將風世祖嘗以比孟之<lb/>
　反然其大者乃在毎念不忘乎君國之務觀其私獨<lb/>
　寛譬哀情及上言宜急拊循百姓所謂事君如其親<lb/>
　視王事直如家事者非徒麥飯豆粥之拳拳而已夫<lb/>
　敬其君者乃能敬君之事他日帝獨遣異代鄧禹重<lb/>
　以平定安集為託且曰卿本能馭吏士美哉豈非君<lb/>
　臣相知之雅哉易稱敬慎不敗中興諸將唯馮公有<lb/>
<pb n="KR2g0051_WYG_013-14b"/>
　之同時若吳漢勇于受任又數立大功然臨陣或違<lb/>
　勅而失紀戰勝至積忿以殺降至如賈復之不伐其<lb/>
　能與異等而敢為深入輒被重創要皆果斷有餘深<lb/>
　沈不足者方之公孫瞠乎後矣<lb/>
　　　寇恂<lb/>
寇恂字子翼上谷昌平人也初為郡功曺太守耿況甚<lb/>
重之更始立使使者徇郡國曰先降者復爵位恂従耿<lb/>
況迎使者于界上印綬使者納之一宿無還意恂勒兵<lb/>
<pb n="KR2g0051_WYG_013-15a"/>
入見使者就請之使者不與曰天王使者功曺欲脅之<lb/>
耶恂曰非敢脅使君竊傷計之不詳也今天下初定國<lb/>
信未宣使君建節銜命以臨四方郡國莫不延頸傾耳<lb/>
望風歸命今始至上谷而先墮大信沮向化之心生離<lb/>
畔之隙將復何以號令他郡乎且耿府君在上谷乆為<lb/>
吏人所親今易之得賢則造次未安不賢則秖生亂為<lb/>
使君計莫若復之以安百姓使者不應恂叱左右以使<lb/>
者命召況況至恂進取印綬帶況使者不得已乃承制<lb/>
<pb n="KR2g0051_WYG_013-15b"/>
詔之況受而歸及王郎起遣將徇上谷急恂與門下掾<lb/>
閔業共説況曰邯鄲抜起難可信向聞故大司馬劉公<lb/>
伯升母弟尊賢下士士多歸之且上谷完實控弦萬騎<lb/>
可以詳擇去就請東約漁陽齊心合衆邯鄲不足圖也<lb/>
況乃遣恂到漁陽結謀彭寵恂還至昌平襲擊邯鄲使<lb/>
者殺之奪其軍遂與況子弇等俱南及光武于廣阿拜<lb/>
恂偏將軍號承義侯従破羣賊數與鄧禹謀議禹奇之<lb/>
奉牛酒交歡時光武南定河内而更始大司馬朱鮪等<lb/>
<pb n="KR2g0051_WYG_013-16a"/>
盛兵據洛陽又并州未安難其守者以問禹禹曰昔髙<lb/>
祖任蕭何于闗中無復西顧之憂所以得専精山東終<lb/>
成大業今河内帶河為固户口殷實北通上黨南迫洛<lb/>
陽寇恂文武備足有牧人御衆之才非此子莫可使也<lb/>
乃拜恂河内太守行大將軍事且謂恂曰昔髙祖留蕭<lb/>
何鎮闗中吾今委公以河内堅守轉運給足軍糧率厲<lb/>
士馬防遏它兵勿令北度而已光武于是復北征燕代<lb/>
恂移書屬縣講兵肄射伐淇園之竹為矢百餘萬養馬<lb/>
<pb n="KR2g0051_WYG_013-16b"/>
二千匹收租肆百萬斛轉以給軍朱鮪聞光武北而河<lb/>
内孤使其將蘇茂等將兵三萬餘人度鞏河攻温檄書<lb/>
至恂即勒軍馳出並移告屬縣發兵會于温下軍吏皆<lb/>
諌恂曰温郡之藩蔽失温則郡不可守遂馳赴之旦日<lb/>
合戰而偏將軍馮異遣救及諸縣兵適至士馬四集恂<lb/>
乃令人乗城鼓噪大呼曰劉公兵到茂軍聞之陳動恂<lb/>
因奔擊大破之追至洛陽斬其副將茂兵投河死者數<lb/>
千生獲無數自是洛陽城門晝閉時光武傳聞河内已<lb/>
<pb n="KR2g0051_WYG_013-17a"/>
破有頃恂檄至大喜曰吾知寇子翼可任也諸將軍賀<lb/>
因上尊號于是即位時軍食急乏恂轉輸前後不絶尚<lb/>
書升斗以稟百官帝數策書勞問恂同門生董崇説恂<lb/>
當如蕭何守闗中故事急遣子弟詣軍恂因稱疾不視<lb/>
事值帝將攻洛陽先至河内恂求従軍帝不聽乃遣兄<lb/>
子寇張等將突騎願為軍鋒帝善之皆拜偏將軍建武<lb/>
二年恂坐繫考上書者免數月復為潁川太守與破姦<lb/>
將軍侯進斬擊郡寇賈期等境内悉平定封雍奴侯邑<lb/>
<pb n="KR2g0051_WYG_013-17b"/>
萬户執金吾賈復在汝南其部將殺人于潁川恂捕得<lb/>
繫獄戮于市復以為恥還過潁川謂左右曰吾與寇恂<lb/>
並立將帥而今為其所陷今見恂必手劍之恂知其謀<lb/>
不欲與相見姊子谷崇曰崇將也得帶劍侍側卒有變<lb/>
足以相當恂曰不然昔藺相如不畏秦王而屈于亷頗<lb/>
者為國也區區之趙尚有此義吾安可以忘之乎乃勅<lb/>
屬縣盛供具儲酒醪執金吾軍入界一人皆兼二人之<lb/>
饌乃自出迎于道稱疾而還復勒兵欲追之而吏士皆<lb/>
<pb n="KR2g0051_WYG_013-18a"/>
醉遂過去帝聞乃徴恂恂至引見時復先在坐欲起相<lb/>
避帝曰天下未定兩虎安得私鬭今日朕分之于是並<lb/>
坐極歡遂共車同出結友而去恂歸潁川三年遣使者<lb/>
即拜汝南太守又使驃騎將軍杜茂將兵助恂討平盜<lb/>
賊郡遂以清恂素好學乃修鄉校教生徒聘能為左氏<lb/>
春秋者親受學焉七年代朱浮為執金吾明年従車駕<lb/>
擊隗囂而潁川盜賊羣起帝屬恂平之恂對曰潁川剽<lb/>
輕以陛下逺踰隴蜀故狂狡乗間相詿誤耳如聞乗輿<lb/>
<pb n="KR2g0051_WYG_013-18b"/>
南向必惶怖歸死臣願執銳前驅即日車駕南征恂従<lb/>
至潁川盜賊悉降而竟不拜郡百姓遮道曰願從陛下<lb/>
復借寇君一年乃留恂鎮撫吏人受納餘降初隗囂將<lb/>
安定髙峻擁雄兵據髙平第一帝使馬援招降之後復<lb/>
亡歸故營助囂拒隴阺及囂死峻畏誅堅守耿弇等圍<lb/>
之一歲不拔帝將自征之恂力諫不従進軍及汧峻猶<lb/>
不下乃議遣使降之謂恂曰卿前止吾此舉今為吾行<lb/>
也恂奉璽書至第一峻遣軍師皇甫文出謁詞禮不屈<lb/>
<pb n="KR2g0051_WYG_013-19a"/>
恂怒將誅文諸將皆諫恂竟斬之遣其副歸告峻曰軍<lb/>
師無禮已戮之矣欲降急降不欲固守峻惶恐即日開<lb/>
城門降諸將皆賀因曰敢問殺其使而降其城何也恂<lb/>
曰皇甫文峻之腹心其所取計者也今來詞意不屈必<lb/>
無降心全之則文得其計殺之則峻亡其膽是以降耳<lb/>
諸將皆曰非所及也遂傳峻還洛陽恂經明行修名重<lb/>
朝廷所得秩奉厚施朋友故人及従吏士常曰吾因士<lb/>
大夫以致此其可獨享之乎時人歸其長者以為有宰<lb/>
<pb n="KR2g0051_WYG_013-19b"/>
相器十二年卒諡曰威侯子損嗣恂同産弟及兄子姊<lb/>
子以軍功封列侯者凡八人初所與謀閔業者恂數為<lb/>
帝言其忠賜爵闗内侯官至遼西太守<lb/>
　論曰鄧仲華言子翼文武備足有牧人御衆之才豈<lb/>
　虛譽哉守潁川使民遮道以請文足附衆矣追洛陽<lb/>
　使敵閉門而遁武足威民矣若夫轉餉給軍蕭相國<lb/>
　鎮闗之勤也奪印還守藺大夫懐璧之壯也且夫任<lb/>
　天下事者在器識之逺到而已知忿爭之害義也是<lb/>
<pb n="KR2g0051_WYG_013-20a"/>
　故忍以下賈不為匹夫之勇知優柔之長姦也是故<lb/>
　敢以戮文不為婦人之仁識定故力生其有宰相器<lb/>
　者正在此豈區區通財為俠足以盡之乎世祖號知<lb/>
　人末年㕘國議者自髙密外稱固始膠東而雍奴侯<lb/>
　以先卒不與惜哉<lb/>
　　　來歙<lb/>
來歙字君叔南陽新野人也父仲哀帝時為諌大夫娶<lb/>
光武祖姑生歙光武甚親敬之數共往來長安更始即<lb/>
<pb n="KR2g0051_WYG_013-20b"/>
位以歙為吏従入闗數言事不用以病去歙女弟為漢<lb/>
中王劉嘉妻因迎歙入漢中更始敗歙勸嘉歸光武遂<lb/>
與俱詣洛陽帝見歙大歡即解衣以衣之拜為太中大<lb/>
夫是時帝以隴蜀為憂而諸將方務闗東思西州方略<lb/>
未知所任歙因自請曰臣嘗與隗囂相遇長安其人始<lb/>
起以漢為名今聖徳隆興臣願得奉威命開以丹青之<lb/>
信囂必束手東歸則述自亡之勢不足圖也帝然之建<lb/>
武三年歙始使隗囂五年復持節送馬援因奉璽書于<lb/>
<pb n="KR2g0051_WYG_013-21a"/>
囂既還復往説囂囂遂遣子恂隨歙入質拜歙為中郎<lb/>
將時山東略定帝謀西收囂兵與俱伐蜀復使歙喻㫖<lb/>
囂聽王元計猶豫不決歙素剛毅遂發憤質責囂曰國<lb/>
家以君知臧否暁廢興故以手書暢意足下推忠誠既<lb/>
以伯春委質而反欲用佞惑之言為族滅計耶因欲前<lb/>
刺囂囂起入部勒兵將殺歙歙徐杖節就車而去囂使<lb/>
牛邯將兵圍守之囂將王遵諌曰殺之無損于漢而隨<lb/>
以族滅獨不為伯春計哉歙為人有信義言行不違及<lb/>
<pb n="KR2g0051_WYG_013-21b"/>
往來游説皆可按覆西州士大夫咸信重之多為其言<lb/>
故得免歸八年春歙將精兵二千餘人伐山開道從畨<lb/>
須回中徑襲略陽斬囂守將金梁因保其城囂大驚曰<lb/>
何其神也乃悉兵數萬人圍略陽斬山築堤激水灌城<lb/>
歙與將士固死堅守矢盡乃發屋斷木以為兵囂盡鋭<lb/>
攻之累月不能下帝乃自將闗東兵征上隴囂衆潰走<lb/>
圍解于是置酒髙會勞賜歙班坐絶席在諸將之右賜<lb/>
歙妻縑千匹詔使留屯長安悉監䕶諸軍歙因上書曰<lb/>
<pb n="KR2g0051_WYG_013-22a"/>
公孫述以隴西天水為藩蔽故得延命假息今二郡平<lb/>
蕩則述智計窮矣宜益選兵馬儲積資糧昔趙之將帥<lb/>
多賈人髙祖懸之以重賞今西州新破兵人疲饉若招<lb/>
以財穀其衆可集臣知國家所給非一用度不足然有<lb/>
不得已也帝然之于是大轉糧運詔歙率征西大將軍<lb/>
馮異建威大將軍耿弇虎牙大將軍葢延揚武將軍馬<lb/>
成武威將軍劉尚入天水擊破述將田弇趙匡明年攻<lb/>
抜落門囂黨周宗趙恢及天水屬縣皆降初王莽世諸<lb/>
<pb n="KR2g0051_WYG_013-22b"/>
羌多背叛而隗囂招懐其酋豪遂得為用囂亡後諸種<lb/>
數為寇掠皆營塹自守州郡不能討至是歙大修攻具<lb/>
率諸將等擊羌于金城大破之斬獲無算時隴西雖平<lb/>
而人饑流者相望歙乃傾倉廩轉運諸縣以賑贍之於<lb/>
是隴右遂安而涼州流通焉十一年歙與葢延等進攻<lb/>
述將王元環安于河池大破之乗勝遂進蜀人大懼使<lb/>
刺客刺歙未殊馳召葢延延見歙因伏悲哀不能仰視<lb/>
歙叱延曰虎牙何敢然今使者中刺客無以報國故呼<lb/>
<pb n="KR2g0051_WYG_013-23a"/>
巨卿欲相屬以軍事而反效兒女子涕泣乎刃雖在身<lb/>
不能勒兵斬公邪延收淚强起受所誡歙自書表曰臣<lb/>
夜人定後為何人所賊傷中臣要害臣不敢自惜誠恨<lb/>
奉職不稱以為朝廷羞夫理國以得賢為本太中大夫<lb/>
段襄骨鯁可任願陛下裁察又臣兄弟不肖終恐被罪<lb/>
陛下哀憐數賜教督投筆抽刃而絶帝聞大驚省書攬<lb/>
涕策贈印綬諡曰節喪還洛陽乗輿縞素臨弔送葬以<lb/>
歙有平羌隴功故改汝南之當鄉縣為征羌國焉歙曽<lb/>
<pb n="KR2g0051_WYG_013-23b"/>
孫歴安帝朝官太僕時帝聽江京樊豐䜛言廢太子為<lb/>
濟隂王歴與桓焉張皓等强諫帝不従歴乃要結朝臣<lb/>
十餘人俱詣鴻都門證太子無過帝使中常侍奉詔脅<lb/>
羣臣曰歴等若懐迷不反當顯明刑書諫者莫不失色<lb/>
乃各自引起歴獨守闕連日不肯去帝大怒乃免歴官<lb/>
黜其母長公主不得會見時人為之震慄順帝既立朝<lb/>
廷咸稱社稷臣官至大鴻臚卒<lb/>
　論曰來歙岑彭並奉命討蜀功垂成而身死彭持軍<lb/>
<pb n="KR2g0051_WYG_013-24a"/>
　整齊所過秋毫無犯宣漢威徳不受牛酒有古弔伐<lb/>
　遺意至於飲刄従容陳言慷慨先國議後私恩歙尤<lb/>
　壯烈哉中興諸將自鄧馮馬寇外卓卓皆可紀若耿<lb/>
　弇岑彭呉漢壯猷偉烈累立戰功尚矣臧宫鋸斷城<lb/>
　門限令車聲回轉出入及矯制取岑彭馬匹多張旗<lb/>
　幟呼聲動山任光多作檄文侈陳兵勢至堂陽使騎<lb/>
　各持炬火彌滿澤中光燄燭天要皆不恃勇而恃謀<lb/>
　者也陳俊手接短兵所向必破馬武為諸將軍鋒力<lb/>
<pb n="KR2g0051_WYG_013-24b"/>
　戰無前銚期先登陷陣被創中額猶攝憤復戰堅鐔<lb/>
　毎急輒先當矢石引軍攻宛選敢死士夜自登城斬<lb/>
　闗而入之數子者並勇鷙絶人豈獨吳子顔隠若一<lb/>
　敵國哉他如王霸善拊士卒馮公孫之儔也耿純去<lb/>
　郡見思寇子翼之匹也朱祐所至受降不存首級功<lb/>
　鄧仲華之亞也李忠邳彤親屬陷賊不二其心其國<lb/>
　而忘家者乎若乃憂國奉公小心亷約唯祭遵最著<lb/>
　晚年與髙密固始㕘議國政人稱其有宰相才賈復<lb/>
<pb n="KR2g0051_WYG_013-25a"/>
　有焉葢自世祖奮龍虎之姿撥亂反正一時羣策羣<lb/>
　力際會風雲或運籌帷幄或決勝疆場摧陷廓清之<lb/>
　烈同符髙祖諸臣而文雅過之繼此者惟唐武徳貞<lb/>
　觀間乎抑雲臺二十八人姓氏不見來歙或以不得<lb/>
　其死軼之岑彭獨何以得列乎當時必自有説然不<lb/>
　可考矣<lb/>
　　　馬援<lb/>
馬援字文淵趙將馬服君奢後也武帝時自邯鄲徙居<lb/>
<pb n="KR2g0051_WYG_013-25b"/>
扶風茂陵焉援年十二而孤即負大志其三兄況余員<lb/>
並竒其才嘗受齊詩意不能守章句欲就邊郡田牧況<lb/>
曰汝大才當晚成良工不示人以朴且従所好會況卒<lb/>
援行服期年不離墓所敬事寡嫂不冠不入廬後為郡<lb/>
督郵以縱囚故亡命北地因留畜牧賓客多歸者遂役<lb/>
屬數百家轉游隴漢間嘗謂客曰丈夫為志窮當益堅<lb/>
老當益壯其後有畜數千頭榖數萬斛歎曰凡殖財産<lb/>
貴能施賑也不則守錢虜耳乃盡散于親舊王莽末避<lb/>
<pb n="KR2g0051_WYG_013-26a"/>
地涼州聞隗囂好士往従之囂甚敬重與決籌策是時<lb/>
公孫述稱帝于蜀囂使往觀之援素與述同里閈相善<lb/>
以為既至當握手歡如平生而述盛陳陛衛以延援入<lb/>
交拜禮畢使出就館更為援制都布單衣交讓冠㑹百<lb/>
官于宗廟中立舊交之位述鸞旗旄騎警蹕就車磬折<lb/>
而入禮饗官屬甚盛欲授援以封侯大將軍位賓客皆<lb/>
樂留援暁之曰天下雄雌未定公孫不吐哺走迎國士<lb/>
與圖成敗反修飾邉幅如偶人形此子何足乆稽天下<lb/>
<pb n="KR2g0051_WYG_013-26b"/>
士乎因辭歸謂囂曰子陽井底蛙耳而妄自尊大不如<lb/>
専意東方建武四年囂使援奉書洛陽援至引見于宣<lb/>
徳殿世祖迎笑謂援曰卿遨遊二帝間今見卿使人大<lb/>
慙援頓首辭謝因曰當今之世非獨君擇臣也臣亦擇<lb/>
君矣臣與公孫述同縣少相善臣前至蜀述陛㦸而後<lb/>
進臣臣今逺來陛下何知非刺客奸人而簡易若是帝<lb/>
復笑曰卿非刺客顧説客耳援曰天下反覆盜名字者<lb/>
不可勝數今見陛下恢廓大度同符髙祖乃知帝王自<lb/>
<pb n="KR2g0051_WYG_013-27a"/>
有真也帝甚壯之使太中大夫來歙持節送援西歸隴<lb/>
右囂與援同卧起問以東方流言及京師得失援説囂<lb/>
曰前到朝廷上引見數十毎接讌語自夕至旦才名勇<lb/>
略非人敵也且開心見誠無所隠伏濶達多大節略與<lb/>
髙帝同經學博覽政事文辯前世無比囂曰卿謂何如<lb/>
髙帝援曰不如也髙帝無可無不可今上好吏事動如<lb/>
節度又不喜飲酒囂意不懌曰如卿言反復勝耶然雅<lb/>
信援故遂遣長子恂入質援因將家屬隨恂歸洛陽居<lb/>
<pb n="KR2g0051_WYG_013-27b"/>
數月無它職任援以三輔地曠土沃而所將賓客猥多<lb/>
乃上書求屯田上林苑中帝許之會隗囂用王元計意<lb/>
更狐疑援數以書記責譬于囂囂得書増怒後遂發兵<lb/>
拒漢援乃上疏曰臣與隗囂本實交友初囂遣臣東謂<lb/>
臣曰本欲為漢願足下往觀之于汝意可即専心矣及<lb/>
臣還反報以赤心實欲導之于善非敢譎以非義而囂<lb/>
自挾奸心盜憎主人怨毒之情遂歸于臣臣欲不言則<lb/>
無以上聞願聽詣行在所得極陳滅囂之術死無所恨<lb/>
<pb n="KR2g0051_WYG_013-28a"/>
帝乃召援計事援具言謀畫因使將突騎五千往來游<lb/>
説囂將下及羌豪為陳禍福以離囂支黨又與囂將楊<lb/>
廣書使暁勸囂詞極懇誠兾幸囂之一悟也廣竟不答<lb/>
八年帝自西征囂至漆諸將多冘豫未決會援至帝具<lb/>
以羣議質之援因説隗囂將帥有土崩之勢兵進有必<lb/>
破之狀又于帝前聚米為山谷指畫形勢開示衆軍所<lb/>
従道徑往來分析曲折昭然可暁帝曰賊在吾目中矣<lb/>
明旦遂進軍至第一囂衆大潰九年拜援太中大夫十<lb/>
<pb n="KR2g0051_WYG_013-28b"/>
一年夏拜隴西太守發步騎三千人擊破先零于臨洮<lb/>
斬獲無算守塞諸羌悉詣降又以計襲擊諸種屯聚冦<lb/>
鈔者羌遂大潰凡斬首千餘級援以兵少不得窮追收<lb/>
其榖糧畜産而還援中矢貫脛帝璽書勞問賜牛羊數<lb/>
千頭援盡班諸賓客是時朝臣以金城破羌之西塗逺<lb/>
多寇議欲棄之援上言其地城完土肥灌溉流通如令<lb/>
羌在湟中則為害不休不可棄也帝乃詔武威太守令<lb/>
悉還金城客民使各反舊邑援奏為置長吏繕城郭起<lb/>
<pb n="KR2g0051_WYG_013-29a"/>
塢堠開導水田勸以畊牧郡中樂業又招撫塞外氐羌<lb/>
皆來降附武都氐人背公孫述來降者援奏復其侯王<lb/>
君長賜印綬帝悉従之十三年武都㕘狼羌與塞外諸<lb/>
種為寇援將兵擊之羌豪皆亡出塞諸種悉降于是隴<lb/>
右清静援務開恩信寛以待下任吏以職但總大體而<lb/>
已賓客故人日滿其門諸曺時白外事援輒曰此丞掾<lb/>
之任何足相煩頗哀老子使得遨遊若大姓侵小民黠<lb/>
羌欲旅距此乃太守事耳傍縣常有報仇者吏民驚言<lb/>
<pb n="KR2g0051_WYG_013-29b"/>
羌反奔入城郭或請閉城發兵援時與賓客飲大笑曰<lb/>
燒羌何敢復犯我後稍定郡中服之視事六年徵入為<lb/>
虎賁中郎將初援在隴西上書言宜如舊鑄五銖錢以<lb/>
三府奏為末可遂寢及還従公府求得前奏難十餘條<lb/>
乃隨牒解釋更具表言帝従之天下賴其便援自還京<lb/>
師數被進見為人美鬚髪眉目如畫閑于進對尤善述<lb/>
前世行事每言及三輔長者下至閭里少年皆可觀聽<lb/>
自皇太子諸王侍聞者莫不屬耳忘倦又善兵策毎有<lb/>
<pb n="KR2g0051_WYG_013-30a"/>
所謀帝未嘗不用妖人李廣聚徒攻刦遣援發諸郡兵<lb/>
擊斬之又交阯女子徵側及女弟徵貳反攻沒其郡九<lb/>
真日南諸蠻皆應之乃拜援伏波將軍將樓船兵沿海<lb/>
而進隨山刋道千餘里軍至浪泊上與賊戰大破之斬<lb/>
徵側徵貳封援為新息侯食邑三千户援乃擊牛釃酒<lb/>
勞饗軍士従容謂官屬曰吾従弟少游常哀吾慷慨多<lb/>
大志曰士生一世但取衣食裁足乘下澤車御<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>段馬<lb/>
為郡掾吏守墳墓鄉里稱善人斯可矣致求盈餘但自<lb/>
<pb n="KR2g0051_WYG_013-30b"/>
苦耳當吾在浪泊西里間賊未滅時下潦上霧毒氣熏<lb/>
蒸仰視飛鳶跕跕墮水中卧念少游平生時語何可得<lb/>
也今賴士大夫之力被蒙大恩猥先諸君紆佩金紫且<lb/>
喜且慙吏士皆伏稱萬嵗援將樓船大小二千餘艘戰<lb/>
士二萬餘人擊九真賊徵側餘黨嶠南悉平奏言西于<lb/>
縣户有三萬二千請分為封溪望海二縣許之援所過<lb/>
輒為郡縣治城穿渠條奏越律與漢律駁者為申明舊<lb/>
制以約束之自後駱越奉行馬將軍故事二十年秋振<lb/>
<pb n="KR2g0051_WYG_013-31a"/>
旅還京師賜兵車一乘朝見位次九卿援好騎善别名<lb/>
馬于交阯得駱越銅鼓乃鑄馬式還表上之有詔置宣<lb/>
徳殿下初援軍還將至故人多迎勞之平陵人孟兾名<lb/>
有計謀于坐賀援援謂之曰吾望子有善言反同衆人<lb/>
耶自念微勞饗大縣功薄賞厚何道以能長乆兾曰愚<lb/>
不及援曰方今匈奴烏桓尚擾北邉欲自請擊之男兒<lb/>
當死邉野以馬革裹屍還葬耳何能臥床上在兒女子<lb/>
手中邪兾曰諒為烈士當如此矣還月餘會匈奴烏桓<lb/>
<pb n="KR2g0051_WYG_013-31b"/>
寇扶風援請行許之乃出屯襄國詔百官祖道援謂黄<lb/>
門郎梁松竇固曰凡人為貴當使可賤如卿等欲不可<lb/>
復賤居髙堅自持勉思鄙言松後果以貴滿致灾固亦<lb/>
幾不免明年秋援乃將三千騎出髙栁行鴈門代郡上<lb/>
谷障塞烏桓候者見漢軍至遂散去援無所得而還援<lb/>
嘗有疾梁松來候之獨拜床下援不答松去後諸子問<lb/>
曰伯孫帝壻公卿以下莫不憚之奈何獨不為禮援曰<lb/>
我乃松父友也雖貴何得失其序乎松由是恨之二十<lb/>
<pb n="KR2g0051_WYG_013-32a"/>
四年武陵五溪蠻反援因復請行帝愍其老未許援自<lb/>
請曰臣尚能被甲上馬帝令試之援據鞍顧眄以示可<lb/>
用帝笑曰矍鑠哉是翁也遂遣援率中郎將馬武耿舒<lb/>
等前往援夜與送者訣謂友人謁者杜愔曰吾受厚恩<lb/>
年迫日索常恐不得死國事今獲所願甘心瞑目但畏<lb/>
長者家兒或在左右或與従事殊難得調介介獨惡是<lb/>
耳明年春軍至臨鄉遇賊迎擊破之初軍次下雋有兩<lb/>
道可入従壺頭則路近而水嶮従充則路夷而運逺耿<lb/>
<pb n="KR2g0051_WYG_013-32b"/>
舒欲従充道援以為棄日費糧不如進壺頭搤其喉咽<lb/>
充賊自破以事上之帝従援策三月進營壺頭賊乗髙<lb/>
守隘水疾船不得上會暑甚士卒多疫死援亦中病遂<lb/>
困乃穿㟁為室以避炎氣賊毎升險鼓譟援輒曵足觀<lb/>
之左右哀其壯意莫不為之流涕耿舒與兄好畤侯弇<lb/>
書言狀且曰伏波𩔖西域賈豎到一處輒止以是失利<lb/>
弇得書奏之帝乃使虎賁中郎將梁松乘驛責問援因<lb/>
代監軍會援病卒松宿懐不平遂因事陷之帝怒追收<lb/>
<pb n="KR2g0051_WYG_013-33a"/>
援新息侯印綬又前在交阯常餌薏苢實用能輕身勝<lb/>
瘴氣軍還載之一車後有上書譖之者以為所載皆明<lb/>
珠文犀帝益怒援妻孥惶懼不敢以喪還舊塋裁買城<lb/>
西數畝地藁葬而已賓客故人莫敢弔會嚴與援妻子<lb/>
草索相連詣闕請罪帝乃出松書以示之方知所坐上<lb/>
書訴寃章凡六上詞甚哀切然後得葬前雲陽令同郡<lb/>
朱勃詣闕上書曰臣聞王徳聖政不忘人之功採其一<lb/>
美不求備于衆大將在外䜛言在内微過輒記大功不<lb/>
<pb n="KR2g0051_WYG_013-33b"/>
計誠為國之所慎也竊思故伏波將軍新息侯馬援抜<lb/>
自西州欽慕聖義間闗險難觸冒萬死孤立羣貴之間<lb/>
旁無一言之佐馳深淵入虎口豈顧計哉寜自知當要<lb/>
七郡之使徼封侯之福耶八年車駕西討隗囂國計狐<lb/>
疑衆營未集援建宜進之策卒破西州及吳漢下隴兾<lb/>
路㫁隔惟獨狄道為國堅守寄命漏刻援奉詔西使鎮<lb/>
慰邉衆遂解倒懸之急存幾亡之城兵動有功師進輒<lb/>
克誅鋤先零入山谷猛怒力戰飛矢貫脛出征交阯土<lb/>
<pb n="KR2g0051_WYG_013-34a"/>
多瘴氣斬滅徵側克平一州間復南討立陷臨鄉師已<lb/>
有業未竟而死吏士雖疫援不獨存夫戰或以乆而立<lb/>
功或以速而致敗深入未必為得不進未必為非人情<lb/>
豈樂乆屯絶地不生歸哉惟援得事朝廷二十二年北<lb/>
出塞漠南渡江海觸冒害氣僵死軍事名滅爵絶國土<lb/>
不傳家屬杜門葬不歸墓怨隙並興宗親怖慄死者不<lb/>
能自列生者莫為之訟臣竊傷之夫明主醲于用賞約<lb/>
于用刑髙祖嘗與陳平金四萬觔以間楚軍不問出入<lb/>
<pb n="KR2g0051_WYG_013-34b"/>
所為豈復疑以錢榖間哉夫操孔父之忠而不能自免<lb/>
于䜛此鄒陽之所悲也臣聞春秋之義罪以功除聖王<lb/>
之祀臣有五義若援所謂以死勤事者也願下公卿平<lb/>
援功罪以厭海内之望書奏帝意稍解勃字叔陽年十<lb/>
二能誦詩書與援有舊及援遇䜛惟勃能終焉肅宗即<lb/>
位追賜勃子榖二千斛初援兄子嚴敦並喜譏議援自<lb/>
交阯還書誡之曰吾欲汝曺聞人過失如聞父母之名<lb/>
耳可得聞口不可得言也好論議人長短妄是非正法<lb/>
<pb n="KR2g0051_WYG_013-35a"/>
此吾所大惡也寜死不願聞子孫有此行也龍伯髙敦<lb/>
厚周慎口無擇言謙約節儉㢘公有威吾愛之重之願<lb/>
汝曺效之杜季良豪俠好義憂人之憂樂人之樂清濁<lb/>
無所失父喪致客數郡畢至吾愛之重之不願汝曺效<lb/>
也效伯髙不得猶為謹勅之士所謂刻鵠不成尚𩔖鶩<lb/>
者也效季良不得陷為天下輕薄子所謂畫虎不成反<lb/>
𩔖狗者也伯髙者山都長龍述也季良者越騎司馬杜<lb/>
保也會保仇人上書訟保浮薄惑衆伏波將軍萬里還<lb/>
<pb n="KR2g0051_WYG_013-35b"/>
書以誡兄子而梁松竇固與之交結將扇亂諸夏書奏<lb/>
帝召責松固以訟書及援誡書示之松固叩頭流血而<lb/>
得不罪詔免保官而述由此擢拜零陵太守援兄子壻<lb/>
王磐子石莽従兄子也莽敗磐擁富貲為游俠有名江<lb/>
淮間後游京師與諸貴戚友善援謂姊子曺訓曰王氏<lb/>
廢姓也子石當屏居自守而反游京師長者用氣自行<lb/>
多所陵折其敗必也嵗餘磐果坐事死而磐子肅復出<lb/>
入王侯邸第援謂司馬吕种曰國家諸子並壯而舊防<lb/>
<pb n="KR2g0051_WYG_013-36a"/>
未立若多通賓客大獄起矣卿曺戒慎之及郭后薨有<lb/>
上書者以為肅等受誅之家交通諸王慮因事生亂帝<lb/>
乃下郡縣收捕遂更相牽引死者千數吕种亦豫其禍<lb/>
臨命歎曰馬將軍神人也永平初援女立為皇后顯宗<lb/>
圖畫建武中名臣列將于雲臺以椒房故獨不及援東<lb/>
平王蒼觀圖請其故帝笑而不言至十七年援夫人卒<lb/>
乃更修封樹起祠堂建初三年肅宗使五官中郎將持<lb/>
節追䇿諡援曰忠成侯四子廖防光客卿<lb/>
<pb n="KR2g0051_WYG_013-36b"/>
　論曰臣主之交難矣哉以光武伏波之相得恨晚而<lb/>
　不保其卒況其餘乎事君者惟既厥心其他成敗利<lb/>
　鈍不敢逆覩若夫毁譽則聽之天下功罪則聽之朝<lb/>
　廷必一一預為之防是使國家終無任事之人也史<lb/>
　稱其為人明而自為闇豈足以服援心乎獨怪援血<lb/>
　氣就衰猶沾沾喜事夫功不必皆已出名不必皆已<lb/>
　成明俊民而讓後人正老臣所以忠君報國之大者<lb/>
　非獨戒盛滿已也方建武之末天下一家蠢爾蠻荆<lb/>
<pb n="KR2g0051_WYG_013-37a"/>
　未有肘腋腹心之患且同官健者皆能辦此七十老<lb/>
　翁何所求而乃急功名之圖此固已生明主之疑矣<lb/>
　何待梁伯孫譖行乃始得罪哉雖然援烈士也才識<lb/>
　節操中興諸臣鮮有倫比自少即喜邉郡畜牧後遂<lb/>
　往往樹勛羌隴間卒之藳葬城西距馬革之裹幾何<lb/>
　殆不幸而重為其弟少游所哀即援亦自哀之而終<lb/>
　莫自禁所謂平生志在斯者非耶誦老驥伏櫪之歌<lb/>
　為三歎息<lb/>
<pb n="KR2g0051_WYG_013-37b"/>
　　　耿弇<lb/>
耿弇字伯昭扶風茂陵人也其先武帝時以吏二千石<lb/>
自鉅鹿徙焉父況字俠游以明經為郎後為朔調連帥<lb/>
弇少好學習父業常見郡尉試騎士建旗鼓𨽻馳射由<lb/>
是好將帥之事及王莽敗更始立諸將略地者前後多<lb/>
擅威權輒改易守令況自以莽之所置懼不自安時弇<lb/>
年二十一乃辭況奉奏詣更始因齎貢獻以求自固之<lb/>
宜行至宋子會王郎詐稱成帝子子輿起兵邯鄲弇従<lb/>
<pb n="KR2g0051_WYG_013-38a"/>
吏孫倉衛包謀曰劉子輿成帝正統捨此不歸逺行安<lb/>
之弇按劍曰子輿弊賊卒為降虜耳我至長安與國家<lb/>
陳上谷漁陽兵馬之用歸發突騎以轔烏合之衆如摧<lb/>
枯折腐耳觀公等不識去就族滅不乆也倉包遂亡降<lb/>
王郎弇聞光武在盧奴乃馳北上謁光武留署門下吏<lb/>
弇因説䕶軍朱祐求歸發兵以定邯鄲光武笑曰小兒<lb/>
曺乃有大意哉因數召見加恩慰弇因従光武北至薊<lb/>
聞邯鄲兵方到光武將欲南歸召官屬計之弇曰今兵<lb/>
<pb n="KR2g0051_WYG_013-38b"/>
従南來不可南行漁陽太守彭寵公之邑人上谷太守<lb/>
即弇父也發此兩郡控弦萬騎邯鄲不足慮也光武官<lb/>
屬腹心皆不肯曰死尚南首奈何北行入囊中光武指<lb/>
弇曰是我北道主人也會薊中亂光武遂南馳官屬各<lb/>
分散弇走昌平就況因説況使寇恂東約彭寵各發突<lb/>
騎二千匹步兵千人弇與景丹寇恂及漁陽兵合而南<lb/>
所過擊斬王郎大將九卿校尉以下四百餘級得印綬<lb/>
百二十五節二斬首三萬級定涿郡中山鉅鹿清河河<lb/>
<pb n="KR2g0051_WYG_013-39a"/>
間凡二十二縣遂及光武於廣阿是時光武方攻王郎<lb/>
傳言二郡兵為邯鄲來衆皆恐既而悉詣營上謁光武<lb/>
見弇等笑曰邯鄲將帥數言我發漁陽上谷兵吾聊應<lb/>
言我亦發之何意二郡良為吾來方與士大夫共此功<lb/>
名耳乃皆以為偏將軍使還領其兵弇等遂従抜邯鄲<lb/>
更始見光武威聲日盛君臣疑慮乃遣使立光武為蕭<lb/>
王令罷兵與諸將有功者還長安時光武居邯鄲宫晝<lb/>
臥温明殿弇入造床下請間因説曰吏士死傷者多請<lb/>
<pb n="KR2g0051_WYG_013-39b"/>
歸上谷益兵光武曰王郎已破河北略平復用兵何為<lb/>
弇曰王郎雖破天下兵革乃始耳今使者従西方來欲<lb/>
罷兵不可聽也銅馬赤眉之屬數十輩輩數十百萬人<lb/>
所向無前聖公不能辦也敗必不乆光武起坐曰卿失<lb/>
言我斬卿弇曰大王哀厚弇父子故敢披赤心光武曰<lb/>
我戲卿耳何以言之弇曰百姓患苦王莽復思劉氏聞<lb/>
漢兵起莫不欣喜如去虎口而歸慈母今更始為天子<lb/>
而諸將擅命於山東貴戚縦横於都内虜掠自恣元元<lb/>
<pb n="KR2g0051_WYG_013-40a"/>
叩心更思莽朝是以知其必敗也公功名已著以義征<lb/>
伐天下可傳檄而定也天下至重公可自取毋令他姓<lb/>
得之光武大恱乃拜弇為大將軍與吳漢北發幽州十<lb/>
郡兵弇到上谷收更始所置大守韋順蔡充斬之於是<lb/>
悉發幽州兵引而南従光武擊破銅馬髙湖赤眉青犢<lb/>
又追尤來大槍五幡於元氏弇常將精騎為軍鋒輒破<lb/>
走之光武乘勝戰慎水上賊危急殊死戰時軍士疲敝<lb/>
遂大敗奔還壁范陽數日乃振賊亦退去弇従追至容<lb/>
<pb n="KR2g0051_WYG_013-40b"/>
城小廣陽安次連戰破之光武還薊復遣弇與吳漢景<lb/>
丹等十三將軍追賊至潞東及平谷再戰斬首萬三千<lb/>
餘級遂窮追於右北平無終土垠之間至浚靡而還賊<lb/>
遂散敗光武即位拜弇為建威大將軍與景丹陳俊攻<lb/>
厭新賊於敖倉皆破降之建武二年更封好畤侯食好<lb/>
畤美陽二縣三年延岑自武闗出攻南陽下數城穰人<lb/>
杜𢎞率其衆以従岑弇與岑等戰於穰大破之斬首三<lb/>
千餘級生獲其將士五千餘人得印綬三百杜𢎞降岑<lb/>
<pb n="KR2g0051_WYG_013-41a"/>
與數騎遁走東陽弇従幸舂陵因見自請北收上谷兵<lb/>
未發者定彭寵於漁陽取張豐於涿郡還收富平獲索<lb/>
東攻張步以平齊地帝壯其意許之四年詔弇進攻漁<lb/>
陽弇以父據上谷本與彭寵同功又兄弟無在京師者<lb/>
自疑不敢獨進上書求詣洛陽詔報曰將軍出身舉宗<lb/>
為國所向陷敵功效尤著何嫌何疑而欲求徴且與王<lb/>
常共屯涿郡勉思方略乃命弇與朱祐王常等擊望都<lb/>
故安西山賊十餘營皆破之五年遣弇與吳漢擊富平<lb/>
<pb n="KR2g0051_WYG_013-41b"/>
獲索賊於西原大破之降者四萬餘人因詔弇進討張<lb/>
步弇悉收集降卒結部曲置將吏率騎都尉劉歆太山<lb/>
太守陳俊引兵而東従朝陽橋濟河以渡張步聞之乃<lb/>
使其大將軍費邑軍歴下又分兵屯祝阿别於太山鍾<lb/>
城列營數十以待弇弇渡河先擊祝阿自旦攻城日未<lb/>
中而抜之故開圍一角令其衆得奔歸鍾城鍾城人聞<lb/>
祝阿已潰大懼遂空壁亡去費邑分遣弟敢守巨里弇<lb/>
進兵先脅巨里使多伐樹木揚言以填塞阬塹數日有<lb/>
<pb n="KR2g0051_WYG_013-42a"/>
降者言邑聞弇欲攻巨里謀來救之弇乃嚴令軍中趣<lb/>
修攻具宣敕諸部後三日當悉力攻巨里城隂緩生口<lb/>
令得亡歸歸者以弇期告邑邑至日果自將精兵三萬<lb/>
餘人來救之弇喜謂諸將曰吾所以修攻具者欲誘致<lb/>
邑耳今來適其所求也即分三千人守巨里自引精兵<lb/>
上岡阪乗髙合戰大破之臨陳斬邑既而收首級以示<lb/>
巨里城中城中洶懼費敢悉衆亡歸張步弇復收其積<lb/>
聚縦兵擊諸未下者平四十餘營遂定濟南時張步都<lb/>
<pb n="KR2g0051_WYG_013-42b"/>
劇使其弟藍將精兵二萬守西安諸郡太守合萬餘人<lb/>
守臨淄相去四十里弇進軍畫中居二城之間弇視西<lb/>
安城小而堅且藍兵又精臨淄名雖大而實易攻乃敕<lb/>
諸校後五日會攻西安藍聞之晨夜警守至期夜半弇<lb/>
敕諸將皆蓐食會明至臨淄城䕶軍荀梁等爭之以為<lb/>
攻臨淄西安必救之攻西安臨淄不能救不如攻西安<lb/>
弇曰不然西安聞吾欲攻之日夜為備方自憂何暇救<lb/>
人臨淄出不意而至必驚擾吾攻之一日必抜拔臨淄<lb/>
<pb n="KR2g0051_WYG_013-43a"/>
即西安孤張藍與劇隔絶必復亡去所謂擊一而得二<lb/>
者也若先攻西安不能卒下頓兵堅城死傷必多縦能<lb/>
拔之藍引軍還奔臨淄并兵合勢觀人虚實吾深入敵<lb/>
地後無轉輸旬月之間不戰而困矣遂攻臨淄半日拔<lb/>
之入據其城張藍聞之大懼遂將其衆亡歸劇弇乃令<lb/>
軍中無得妄掠劇下須張步至乃取之以激怒步步聞<lb/>
大笑曰以尤來大槍十餘萬衆吾皆即其營而破之今<lb/>
大耿兵少於彼又皆疲勞不足摧也乃與三弟藍𢎞夀<lb/>
<pb n="KR2g0051_WYG_013-43b"/>
及故大槍渠帥重異等兵號二十萬至臨淄大城東將<lb/>
攻弇弇上書曰臣據臨淄深塹髙壘張步従劇縣東攻<lb/>
疲勞飢渇欲進誘而攻之欲去隨而擊之臣依營而戰<lb/>
精銳百倍以逸待勞以實擊虛旬日之間歩首可獲於<lb/>
是弇先出淄水上與重異遇突騎欲縦弇恐挫其鋒令<lb/>
步不敢進故示弱以盛其氣乃引歸小城陳兵於内使<lb/>
都尉劉歆泰山太守陳俊分陳於城下步氣盛直攻弇<lb/>
營與劉歆等合戰弇升王宫壊臺望之視歆等鋒交乃<lb/>
<pb n="KR2g0051_WYG_013-44a"/>
自引精兵以横突步陳於東城下大破之飛矢中弇股<lb/>
以佩刀截之左右無知者至暮罷弇明旦復勒兵出是<lb/>
時帝在魯聞弇為步所攻自往救之未至陳俊謂弇曰<lb/>
劇兵甚盛可且閉營休士以須上來弇曰乗輿且到臣<lb/>
子當擊牛釃酒以待百官反欲以賊遺君父耶乃出兵<lb/>
大戰自旦及昏復大破之殺傷無算城中溝塹皆滿弇<lb/>
知步困將退豫置左右翼為伏以待之人定時步果引<lb/>
去伏兵起縦擊追至鉅昧水上八九十里僵尸相屬收<lb/>
<pb n="KR2g0051_WYG_013-44b"/>
得輜重二千餘兩步還劇兄弟各分兵散去後數日車<lb/>
駕至臨淄自勞軍羣臣大會帝謂弇曰昔韓信破歴下<lb/>
以開基今將軍攻祝阿以發迹此皆齊之西界功足相<lb/>
方而韓信襲擊已降將軍獨抜勍敵功又難於信也又<lb/>
田横烹酈生及田横降髙祖詔衛尉不聽為仇張步前<lb/>
亦殺伏隆若步來歸命吾當詔大司徒釋其怨又事相<lb/>
𩔖也將軍前在南陽建此大策常以為落落難合有志<lb/>
者事竟成也弇因復追步步奔平夀乃肉袒負斧鑕於<lb/>
<pb n="KR2g0051_WYG_013-45a"/>
軍門弇傳步詣行在所而勒兵入據其城樹十二郡旗<lb/>
鼓令步兵各以郡人詣旗下衆尚十餘萬輜重七千餘<lb/>
兩皆罷遣歸鄉里弇復引兵至城陽降五校餘黨齊地<lb/>
悉平振旅還京師六年西拒隗囂屯兵於漆八年従上<lb/>
隴明年與中郎將來歙分部徇安定北地諸營保皆下<lb/>
之弇為將凡平郡四十六下城三百未嘗挫折焉十二<lb/>
年弇父況病乗輿親臨幸弇兄弟六人皆垂青紫省侍<lb/>
醫藥當代以為榮十三年増弇户邑上大將軍印綬以<lb/>
<pb n="KR2g0051_WYG_013-45b"/>
列侯奉朝請毎有四方異議輒召入問籌策年五十六<lb/>
永平元年卒諡曰愍侯子忠嗣傳數世為梁兾所廢<lb/>
　論曰方光武晝臥邯鄲宫計畫未定欲束手歸更始<lb/>
　於斯時也岌乎漢家之社稷殆哉弇獨決計叩頭牀<lb/>
　闥之間首創大謀成漢家之中興帷幄之烈於斯為<lb/>
　盛弇既與諸將出入無役不従又獨規取全齊方面<lb/>
　之勲爛焉迹其所以亦由沈機善㫁謀成樽俎之間<lb/>
　是以費少而功多日近而效逺也斯豈摧鋒一將之<lb/>
<pb n="KR2g0051_WYG_013-46a"/>
　任耶傳國乆逺名將輩出宜矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0051_WYG_013-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史傳三編卷十三<lb/>
</p>
<p>
</p>
  </div>
<div>
<head>史傳三編卷十四</head> <lb/>
    <p>
<pb n="KR2g0051_WYG_014-1a"/>
欽定四庫全書<lb/>
　史傳三編卷十四<lb/>
　　　　　　　　　　　　　大學士朱軾撰<lb/>
　名臣傳六<lb/>
　　漢<lb/>
　　　劉蒼<lb/>
東平憲王蒼顯宗同母弟也建武十五年封東平公十<lb/>
七年進爵為王少好經書雅有智思為人美鬚髯要帶<lb/>
<pb n="KR2g0051_WYG_014-1b"/>
十圍顯宗甚愛重之及即位拜為驃騎將軍置長史掾<lb/>
史員四十位三公上是時中興三十餘年四方無虞蒼<lb/>
以天下化平宜修禮樂乃與公卿共議定南北郊冠冕<lb/>
車服制度及光武廟登歌八佾舞數帝每巡狩蒼常留<lb/>
鎮侍衛皇太后四年春車駕近出觀覽城第尋聞當遂<lb/>
校獵河内蒼即上書諌曰臣聞時令盛春農事不聚衆<lb/>
興功臣知車駕今出事從約省所過吏人諷誦甘棠之<lb/>
徳然動不以禮非所以示四方也惟陛下因行田家循<lb/>
<pb n="KR2g0051_WYG_014-2a"/>
視稼穡逍遙仿佯弭節而旋至秋冬乃振威靈整法駕<lb/>
備周衛設羽旄臣不勝大願帝覽奏即還宫蒼在朝數<lb/>
載多所隆益而自以至親輔政聲望日重意不自安上<lb/>
疏歸職曰臣蒼疲駑陛下慈恩覆䕶在家被教導之仁<lb/>
升朝蒙爵命之首舉負薪之才升君子之器凡匹夫一<lb/>
介尚不忘簞食之惠况臣身居宰相之位同氣之親哉<lb/>
宜當暴骸膏野為百僚先而愚頑之質誠羞負乘之位<lb/>
將被赤紱之刺昔象封有鼻不任以政誠由愛深不忍<lb/>
<pb n="KR2g0051_WYG_014-2b"/>
揚其過惡前事之不忘後事之師也自漢興以來宗室<lb/>
子弟無得在公卿位者惟陛下審覽虞帝遵承舊典乞<lb/>
上驃騎將軍印綬退就藩國願蒙哀憐帝優詔不聽後<lb/>
數陳乞辭甚懇切五年乃許還國而不聽上將軍印綬<lb/>
六年冬帝幸魯徴蒼還京師明年皇太后崩既葬蒼乃<lb/>
歸國十一年蒼與諸王朝京師月餘還國帝臨送歸宫<lb/>
悽然懐思乃遣使手詔國中傅曰辭别之後獨坐不樂<lb/>
因就東歸伏軾而吟瞻望永懐實勞我心誦及采菽以<lb/>
<pb n="KR2g0051_WYG_014-3a"/>
增歎息日者問東平王處家何等最樂王言為善最樂<lb/>
其言甚大副是要腹矣今送列侯印十九枚諸王子年<lb/>
五嵗以上能趨拜者皆令帶之十五年春行幸東平賜<lb/>
蒼錢布有加帝以所作光武本紀示蒼蒼因上光武受<lb/>
命中興頌帝甚善之以其文典雅特令校書郎賈逵為<lb/>
之訓詁肅宗即位尊禮踰于前世諸王莫與為比建初<lb/>
元年地震蒼上便宜其事留中帝報書曰丙寅所上便<lb/>
宜三事朕親自覽讀反覆數周曠然發朦間吏人奏事<lb/>
<pb n="KR2g0051_WYG_014-3b"/>
亦有此言但明智淺短或謂倘是復慮為非何者大異<lb/>
之降縁政而見今改元之後年饑人流此朕之不徳所<lb/>
致得王深策快然意解詩不云乎既見君子我心則降<lb/>
思惟嘉謀以次奉行冀蒙福應特賜王錢五百萬後帝<lb/>
欲為原陵顯節陵起縣邑蒼聞之遽上疏諫曰臣伏見<lb/>
光武皇帝躬履儉約之行營建陵地具稱古典詔曰無<lb/>
為山陵陂池裁令流水而已孝明皇帝大孝無違自所<lb/>
營創尤為儉省臣愚以園邑之興始自强秦古者邱隴<lb/>
<pb n="KR2g0051_WYG_014-4a"/>
且不欲其著明豈況築郭邑建都郛哉上違先帝聖心<lb/>
下造無益之功虛費國用動搖百姓非所以致和氣祈<lb/>
豐年也又以吉凶俗數言之亦不欲無故繕修邱墓有<lb/>
所興起考之古法則不合稽之時宜則違人求之吉凶<lb/>
復未見其福陛下履有虞之至性追祖禰之深思然懼<lb/>
左右過議以累聖心臣蒼誠傷二帝純徳之美不暢于<lb/>
無窮也惟蒙哀覽帝從而止自是朝廷每有疑政輒驛<lb/>
使諮問蒼悉心以對皆見納用六年冬蒼上疏求朝明<lb/>
<pb n="KR2g0051_WYG_014-4b"/>
年正月帝許之特賜裝錢千五百萬帝以蒼冒渉寒露<lb/>
遣謁者賜貂裘及大官食物珍果使大鴻臚竇固持節<lb/>
郊迎帝乃親自循行邸第豫設帷床其錢帛器物無不<lb/>
充備下詔曰禮云伯父歸寧乃國詩云叔父建爾元子<lb/>
敬之至也若蕭相國加以不名優忠賢也況兼親尊者<lb/>
乎其沛濟南東平中山四王贊皆勿名蒼既至升殿乃<lb/>
拜天子親答之每讌見輒興席改容中宫親拜蒼以受<lb/>
恩過禮情不自寧上疏懇辭帝省奏歎息愈褒貴焉三<lb/>
<pb n="KR2g0051_WYG_014-5a"/>
月大鴻臚奏遣歸國帝特留蒼至八月飲酎畢有司復<lb/>
奏遣蒼乃許之車駕祖送流涕而訣復賜乗輿服御珍<lb/>
寳輿馬錢布以億萬計蒼還國疾病帝馳遣名醫小黄<lb/>
門侍疾使者冠葢不絶于道又置驛馬千里傳問起居<lb/>
明年正月薨詔告中傅封上蒼自建武以來章奏及所<lb/>
作書記賦頌七言别字歌詩並集覽焉令四姓小諸侯<lb/>
國王主悉會詣東平奔喪賻贈有加禮謚曰憲王子孫<lb/>
世王與漢終始初蒼歸國驃騎時吏丁牧周栩以蒼敬<lb/>
<pb n="KR2g0051_WYG_014-5b"/>
賢下士不忍去之遂為王家大夫數十年事祖及孫及<lb/>
帝東廵幸蒼陵引見二人既愍其淹滯且欲揚蒼徳美<lb/>
即皆擢拜議郎<lb/>
　論曰蒼知為善最樂以立身處家尚矣所謂善者篤<lb/>
　倫理敦禮讓靖共正直克閑邪私之謂也觀蒼引經<lb/>
　議禮因事納誨以無負于君親而共有休戚卓卓大<lb/>
　節表著如此其居家之為善更可知矣兩漢賢宗室<lb/>
　首推河間獻王徳東平憲王蒼河間為名儒東平為<lb/>
<pb n="KR2g0051_WYG_014-6a"/>
　名臣後先輝映偉哉<lb/>
　　　第五倫<lb/>
第五倫字伯魚京兆長陵人也少有義行王莽末盜賊<lb/>
起族黨爭往附之倫乃依險築營有賊輒奮厲其衆引<lb/>
强持滿以拒之前後數十輩皆不能下初以營長詣郡<lb/>
尹鮮于襃襃大異之署為吏後襃坐事去握倫臂訣曰<lb/>
恨相知晚倫後為鄉嗇夫平徭賦理怨結得人歡心自<lb/>
謂久宦不達遂將家屬客河東變名姓親故莫知其處<lb/>
<pb n="KR2g0051_WYG_014-6b"/>
數年鮮于襃薦之于京兆尹閻興召為主簿時長安鑄<lb/>
錢多姦巧乃署倫督鑄錢掾領長安市市無阿枉百姓<lb/>
悦服每讀詔書歎曰此聖主也一見決矣等輩笑之曰<lb/>
爾説郡將尚不下安能動萬乘乎倫曰未遇知己道不<lb/>
同故耳建武二十七年舉孝亷補淮陽國醫工長從王<lb/>
朝京師隨官屬得會見帝問以政事倫因酬對帝大悦<lb/>
明日復特召入與語至夕帝戲謂倫曰聞卿為吏篣婦<lb/>
公不過從兄飯寧有之耶倫對曰臣三娶妻皆無父少<lb/>
<pb n="KR2g0051_WYG_014-7a"/>
遭饑亂實不敢妄過人食帝大笑以為扶夷長未到官<lb/>
追拜會稽太守雖為二千石躬自斬芻養馬妻執炊㸑<lb/>
受俸裁留一月糧餘皆賤資與民之貧羸者會稽俗喜<lb/>
淫祀率用牛祭神財産以詘且云不爾則病且死先為<lb/>
牛鳴前後郡將莫敢禁倫到官移書屬縣暁告百姓其<lb/>
巫祝有依託鬼神詐怖愚民皆案論之有妄屠牛者吏<lb/>
輒行罰民初或祝詛妄言倫案之愈急後遂斷絶百姓<lb/>
以安永平五年坐法徴老少攀車叩馬嗁呼相隨日裁<lb/>
<pb n="KR2g0051_WYG_014-7b"/>
行數里不得前倫乃偽止亭舍隂乘船去衆知復追之<lb/>
及詣獄吏民上書守闕者千餘人會顯宗幸廷尉録囚<lb/>
得免歸田身自耕種不交通人物數嵗拜為宕渠令顯<lb/>
㧞鄉佐元賀賀後為郡守以清潔稱所在化行終于大<lb/>
司農倫在職四年遷蜀郡太守蜀地饒人富掾吏皆鮮<lb/>
車怒馬以財貨自達倫悉簡其豐贍者遣還之更選孤<lb/>
貧志行之人以處曹任於是爭賕抑絶文職修理所舉<lb/>
吏多至九鄉二千石時以為知人視事七嵗肅宗初立<lb/>
<pb n="KR2g0051_WYG_014-8a"/>
擢自逺郡代牟融為司空帝以明徳太后故尊崇舅氏<lb/>
馬廖兄弟等傾身交結士爭赴之倫以后族過盛欲令<lb/>
朝廷抑損其權上疏極陳廖等交通賔客奢侈無度且<lb/>
言陛下情欲厚之亦宜思所以安之及馬防出征西𦍑<lb/>
倫又疏言國戚不當任以職事䋲以法則傷恩私以親<lb/>
則違憲聞馬防西征請杜篤為從事中郎篤為鄉里所<lb/>
廢在所縣令若其不法收繫論之今來防所重見委用<lb/>
將恐議及朝廷有損事望疏入並不省倫雖峭直然常<lb/>
<pb n="KR2g0051_WYG_014-8b"/>
疾俗吏苛刻及為三公值帝長者屢有善政乃上疏襃<lb/>
稱盛美因以勸成風徳其畧曰陛下即位以來詔書每<lb/>
下寛和而政急不解務存節儉而奢侈不止者咎在俗<lb/>
敝羣下不稱故也郡國所舉𩔖多辨職俗吏未有寛博<lb/>
之選以應上求者也陳留令劉豫冠軍令駟恊並以刻<lb/>
薄之姿務為嚴苦吏民愁怨而今之議者反以為能違<lb/>
天心失經義非徒應坐豫恊亦宜譴舉者務進仁賢以<lb/>
任時政不過數人則風俗自化矣又聞諸王主貴戚驕<lb/>
<pb n="KR2g0051_WYG_014-9a"/>
奢踰制京師尚然何以示逺故曰其身不正雖令不從<lb/>
以身教者從以言教者訟夫隂陽和嵗乃豐君臣同心<lb/>
化乃成也其刺史太守以下拜除京師及道出洛陽者<lb/>
宜皆召見可因博問四方兼以觀其人諸上書言事有<lb/>
不合者但報歸田里不宜過加喜怒以明在寛其後諸<lb/>
馬得罪歸國而竇氏始貴倫復上疏曰伏見虎賁中郎<lb/>
將竇憲椒房之親典司禁兵出入省闈年盛志美卑謙<lb/>
樂善此誠其好士交結之方然諸出入貴戚者𩔖多瑕<lb/>
<pb n="KR2g0051_WYG_014-9b"/>
釁禁錮之人尤少守約安貧之節士大夫無志之徒更<lb/>
相販賣雲集其門葢驕佚所從生也詖險趨勢之徒誠<lb/>
不可親近願陛下中宫嚴勅憲等閉門自守無妄交通<lb/>
士大夫防其未萌令得永保福禄倫奉公盡節言事無<lb/>
所依違諸子或時諫止輒叱遣之吏人奏記及便宜者<lb/>
亦并封上其無私若此或問倫曰公有私乎對曰昔人<lb/>
有與我千里馬者吾雖不受每三公有所選舉心不能<lb/>
忘而亦終不用也吾兄子常病一夜十往退而安寢吾<lb/>
<pb n="KR2g0051_WYG_014-10a"/>
子有疾雖不省視而竟夕不眠若是者豈可謂無私乎<lb/>
以老病乞罷後數年卒時年八十餘少子頡嗣厯桂陽<lb/>
廬江南陽太守所在見稱順帝之為太子廢也頡為太<lb/>
中大夫與太僕來厯等共守闕固爭帝即位擢為將作<lb/>
大匠卒官曾孫種亦賢不附宦官官至兗州刺史<lb/>
　論曰人品之清濁致有不同在判其誠偽而已倫與<lb/>
　妻躬執厮養之役雖少虧大體然行過乎儉而心發<lb/>
　于誠非公孫𢎞詐以立名唐尊矯以厲俗者比也東<lb/>
<pb n="KR2g0051_WYG_014-10b"/>
　京當明章二帝如日方中位至三公優游化里遇事<lb/>
　匡正馬竇寵貴不憚危言百官順序萬民樂業奏議<lb/>
　諄諄尤懲苛切而歸寛厚可謂盛世之名臣矣<lb/>
　　　袁安<lb/>
袁安字邵公汝南汝陽人也祖父良習孟氏易安少傳<lb/>
良學為人嚴重有威見敬于州里初為縣功曹奉<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>詣<lb/>
從事從事因安致書于令安曰公事自有郵驛私請則<lb/>
非功曹所持從事戄然而止洛陽大雪積地丈餘令自<lb/>
<pb n="KR2g0051_WYG_014-11a"/>
出案行見人家皆除雪出有乞食者至安門無有行路<lb/>
謂安已死使人除雪入户見安僵臥問何以不出安曰<lb/>
大雪不宜干人令賢之遂舉為孝亷除隂平長任城令<lb/>
所在吏人畏而愛之永平中楚王英謀逆事下郡覆考<lb/>
三府舉安能理劇拜楚郡太守是時英辭所連及繫者<lb/>
數千顯宗怒甚吏案之急廹人多痛自誣死安到郡先<lb/>
往案獄理其無明驗者條上出之丞掾皆叩頭爭以為<lb/>
阿附反逆法與同罪安曰如有不合太守自當坐之不<lb/>
<pb n="KR2g0051_WYG_014-11b"/>
以相及也遂分别具奏帝感悟即報許得出者四百餘<lb/>
家嵗餘徴為河南尹政號嚴明然未曾以臧罪鞠人嘗<lb/>
稱曰凡學仕者髙則望宰相下則希牧守錮人于聖世<lb/>
尹所不忍為也聞之者皆感激自厲在職十年京邸肅<lb/>
然名重朝廷遷太僕元和二年武威太守孟雲上書北<lb/>
單于既已和親而南部復往鈔掠宜還其生口以安慰<lb/>
之詔百官議朝堂公卿皆言不可開許安獨曰北部遣<lb/>
使奉獻和親有得邊生口者輒以歸漢此明其畏威而<lb/>
<pb n="KR2g0051_WYG_014-12a"/>
非先違約也雲以大臣典邊不宜負信于戎狄還之足<lb/>
示中國優貸而使邊人得安誠便帝竟從安議明年代<lb/>
第五倫為司空章和元年進司徒和帝即位竇太后臨<lb/>
朝后兄車騎將軍憲北擊匈奴安與太尉宋由司空任<lb/>
隗及九卿詣朝堂上書諌以為匈奴不犯邊塞而無故<lb/>
勞師遠渉損費國用徼功萬里非社稷之計書連上輒<lb/>
寢宋由懼遂不敢復署議而諸卿稍自引止唯安獨與<lb/>
任隗守正不移至免冠朝堂固爭者十上太后不聽衆<lb/>
<pb n="KR2g0051_WYG_014-12b"/>
皆為之危懼安正色自若竇憲既出而弟衛尉篤執金<lb/>
吾景各專威權公于京師使客遮道奪人財物景又擅<lb/>
使乘驛施檄縁邊諸郡發突騎及善騎射有力者漁陽<lb/>
鴈門上谷三郡各遣吏將送詣景第有司畏憚莫敢言<lb/>
者安廼劾景擅發邊兵驚惑吏人二千石不待符信而<lb/>
輒承景<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>當伏顯誅又奏司𨽻校尉河南尹阿附貴戚<lb/>
無盡節之義請免官案罪並寢不報憲景等日益横盡<lb/>
樹其親黨賔客于名都大郡皆賦歛吏人更相賂遣其<lb/>
<pb n="KR2g0051_WYG_014-13a"/>
餘州郡亦復望風從之安與任隗舉奏諸二千石又他<lb/>
所連及貶爵免官四十餘人竇氏大恨但安隗素行髙<lb/>
亦未有以害之時憲日矜已功欲結恩北匈奴乃上立<lb/>
降者左鹿蠡王阿佟為北單于置中郎將領䕶如南單<lb/>
于故事事下公卿議太尉宋由太常丁鴻光禄勛耿秉<lb/>
等十人議可許安與任隗奏以為光武招懐南部非謂<lb/>
可永安内地正以權時之算可得捍禦北部故也今朔<lb/>
漠既定宜令南單于反其北庭井領降衆無縁復更立<lb/>
<pb n="KR2g0051_WYG_014-13b"/>
阿佟以增國費宗正劉方大司農尹睦同安議事奏未<lb/>
以時定安懼憲計遂行乃獨上封事曰伏惟光武皇帝<lb/>
所以立南單于者欲安南定北之策也恩徳甚備故匈<lb/>
奴遂分邊境無患伏念南單于屯先父舉衆歸徳自蒙<lb/>
恩以來四十餘年三帝積累以遺陛下陛下深宜遵述<lb/>
先志成就其業況屯首倡大謀空盡北部輟而弗圖更<lb/>
立新降以一朝之計違三世之規失信于所養建立于<lb/>
無功則百蠻不敢復保誓矣且漢故事供給南單于費<lb/>
<pb n="KR2g0051_WYG_014-14a"/>
直嵗一億九十餘萬西域嵗七千四百八十萬今北庭<lb/>
彌遠其費過倍是乃空盡天下也詔下其議安又與憲<lb/>
更相難折憲險急負勢言辭驕訐至詆毁安稱光武誅<lb/>
韓歆戴渉故事安終不移憲竟立匈奴降者右鹿蠡王<lb/>
為單于後卒反叛如安策及憲殺諫臣樂恢舉朝震慴<lb/>
安以天子㓜弱外戚擅權毎朝會進見及與公卿言國<lb/>
家事未嘗不噫嗚流涕自天子及大臣皆恃頼之安所<lb/>
辟司徒府士有廬江周榮者素負忠節凡安所舉奏竇<lb/>
<pb n="KR2g0051_WYG_014-14b"/>
景及爭立北單于事皆榮所具草竇氏客脇榮曰竇氏<lb/>
悍士刺客滿城中謹備之矣榮曰榮江淮孤生得備宰<lb/>
士縱為所害誠所甘心因敇妻子若卒遇飛禍無得殯<lb/>
殮冀以區區腐身覺悟朝廷安之忠義能知人得士心<lb/>
如此永元四年春卒朝廷痛惜焉後數月竇氏敗帝始<lb/>
親萬幾追思前議者邪正之節乃除安子賞為郎子敞<lb/>
孫湯湯子逢隗並為三公湯父京生彭及湯彭生賀賀<lb/>
生閎京習孟氏易作難記三十萬言厯官蜀郡太守彭<lb/>
<pb n="KR2g0051_WYG_014-15a"/>
厯廣漢南陽太守行至清為吏麤袍糲食時以比第五<lb/>
倫終議郎賀彭城相閎少厲操行苦身修節往彭城省<lb/>
謁變姓名徒行無旅既至府門連日吏不為通會阿母<lb/>
出見閎驚入白夫人乃密呼見已而辭去反郡界無知<lb/>
者及賀卒郡閎兄弟迎喪不受賻賵縗絰扶柩冒犯寒<lb/>
露體貌枯毁手足血流見者莫不傷之服闋累却徴聘<lb/>
居處側陋以畊學為業逢隗雖數饋之一無所受黨事<lb/>
將作欲投迹深林以母老不忍逺遁乃築土室四周不<lb/>
<pb n="KR2g0051_WYG_014-15b"/>
為户自牖納飲食母思門時往就視去便自掩閉兄弟<lb/>
妻子莫得見也黄巾之亂賊相約不入其閭鄉人就閎<lb/>
避難皆得全活年五十七卒于土室二弟忠𢎞節操皆<lb/>
亞于閎忠子秘為郡門下議生從太守趙謙擊黄巾軍<lb/>
敗秘與功曹封觀等七人以身扞刄皆死于陳謙以得<lb/>
免詔秘等門閭號曰七賢逢子術湯孫紹初安父没出<lb/>
求葬地道逢三書生指一處云葬此當世為上公須㬰<lb/>
不見安異之遂葬其處故累世隆盛焉<lb/>
<pb n="KR2g0051_WYG_014-16a"/>
後漢書論曰陳平多隂謀而知其後必廢邴吉有隂徳<lb/>
夏侯勝識其當封及子孫終陳掌不侯而邴昌紹國雖<lb/>
有不𩔖未可致詰其大致歸然矣袁公竇氏之間乃情<lb/>
帝室引義雅正可謂王臣之烈及其理楚獄未嘗鞫人<lb/>
于臧罪其仁心足以覃乎後昆子孫之盛不亦宜乎<lb/>
　論曰袁安經學未知視楊震何如其清介正復相埓<lb/>
　及建議廟堂據典要悉情形經方致遠之畧正多表<lb/>
　見東京以來袁楊並號名族然袁氏車馬衣服致為<lb/>
<pb n="KR2g0051_WYG_014-16b"/>
　奢僭不如楊氏能守其清白華嶠所稱殆非虚也考<lb/>
　安子唯京敞知名敞為三公亷勁不阿權貴頗有父<lb/>
　風自湯以下碌碌鮮所樹立迄乎紹術家聲墜焉若<lb/>
　袁閎之埋身土室與乃祖雪中僵卧時何異靈帝謂<lb/>
　楊竒誠楊震子孫竊于袁閎亦然<lb/>
　　　何敞<lb/>
何敞字文髙扶風平陵人也性公正自㠯趣舍不合時<lb/>
務每請召常稱疾不應元和中辟太尉宋由府由待㠯<lb/>
<pb n="KR2g0051_WYG_014-17a"/>
殊禮敞論議髙常引大體多所匡正司徒袁安深敬重<lb/>
之是時京師及四方累有竒異鳥獸草木言事者㠯為<lb/>
祥瑞敞通經傳意甚惡之乃言于二公曰夫瑞應依徳<lb/>
而至災異縁政而生故鸜鵒來巢昭公有乾侯之戹西<lb/>
狩獲麟孔子有兩楹之殯海鳥避風臧文祀之君子譏<lb/>
焉今異鳥翔于殿屋怪草生于庭際不可不察由安懼<lb/>
然不敢答居無何而肅宗崩時竇氏專政外戚奢侈賞<lb/>
賜過制倉帑為虚敞奏記由曰敞聞事君之義進思盡<lb/>
<pb n="KR2g0051_WYG_014-17b"/>
忠退思補過明公視事出入再期宜當克己㠯醻四海<lb/>
之心禮一榖不升則便服徹膳天下不足若已使然比<lb/>
年水旱人不收穫涼州縁邊家被凶害男子疲于戰陳<lb/>
妻女勞于轉運老幼孤寡歎息相依又中州内郡公私<lb/>
屈竭此實損膳節用之時國恩覆載賞賫過度尋公家<lb/>
之用皆百姓之力明君賜賚宜有品制忠臣受賞亦應<lb/>
有度明公宜先正己㠯率羣下還所得賜因陳得失奏<lb/>
王侯就國除苑囿之禁節省浮費賑䘏窮孤則恩澤下<lb/>
<pb n="KR2g0051_WYG_014-18a"/>
暢黎庶悦豫由不能用時齊煬王子都鄉侯暢奔弔國<lb/>
憂上書未報侍中竇憲遂令人刺殺暢于城門屯衛之<lb/>
中而主名不立敞又説由曰劉暢宗室肺腑茅土藩臣<lb/>
來弔大憂上書須報親在武衛致此殘酷奉憲之吏莫<lb/>
適討捕蹤迹不顯主名不立敞備數股肱職典賊曹故<lb/>
欲親至發所㠯紏其變而二府㠯為故事三公不與盜<lb/>
賊昔陳平生于戰征之世猶知宰相之分云外鎮四夷<lb/>
内撫諸侯使卿大夫各得其宜今二府執事不深惟大<lb/>
<pb n="KR2g0051_WYG_014-18b"/>
義惑于所聞公縱姦慝莫㠯為咎惟明公運獨見之明<lb/>
昭然勿疑敞不勝所見請獨奏案由乃許之二府聞敞<lb/>
行皆遣主者隨之于是推舉具得事實京師稱其正㠯<lb/>
髙第拜侍御史時遂㠯竇憲為車騎將軍大發軍擊匈<lb/>
奴而詔使者為憲弟篤景竝起邸第興造勞役百姓愁<lb/>
苦敞上疏諫曰臣聞匈奴之為桀逆乆矣平城之圍嫚<lb/>
書之耻此二辱者臣子所為捐軀而必死高祖呂后忍<lb/>
怒還忿舍而不誅伏惟皇太后秉文母之操陛下履晏<lb/>
<pb n="KR2g0051_WYG_014-19a"/>
晏之姿匈奴無逆節之罪漢朝無可慙之耻而盛春東<lb/>
作興動大役元元怨恨咸懐不悦而猥復為衛尉篤奉<lb/>
車都尉景繕修館第彌街絶里臣雖斗筲之人誠竊懐<lb/>
怪㠯為篤景親近貴臣當為百僚表儀今衆軍在道朝<lb/>
廷焦脣百姓愁苦縣官無用而遽起大第崇飾玩好非<lb/>
所㠯垂令徳示無窮也宜且罷工匠專憂北邊恤人之<lb/>
困書奏不省後拜為尚書復上封事曰昔鄭武姜之幸<lb/>
叔叚衛莊公之寵州吁愛而不教終至凶戾由是觀之<lb/>
<pb n="KR2g0051_WYG_014-19b"/>
愛子若此猶饑而食之以毒適所以害之也伏見大將<lb/>
軍竇憲始遭大憂公卿比奏欲令典幹國事憲深報謙<lb/>
退固辭盛位懇懇勤勤言之深至天下聞之莫不悦喜<lb/>
今踰年無幾大禮未終卒然中改兄弟專朝憲秉三軍<lb/>
之重篤景總宫衛之權而虐用百姓奢侈僭偪誅戮無<lb/>
罪肆心自快今者議論洶洶咸謂叔叚州吁復生于漢<lb/>
臣觀公卿懐持兩端不肯極言者㠯為憲等若有匪懈<lb/>
之志則已受吉甫褒申伯之功如憲等陷于辠辜則自<lb/>
<pb n="KR2g0051_WYG_014-20a"/>
取陳平周勃順呂后之權終不㠯憲等吉凶為憂也臣<lb/>
敞區區誠欲計策兩安絶其綿綿塞其涓涓上不欲令<lb/>
皇太后損文母之號陛下有誓泉之譏下使憲等得長<lb/>
保其福祐誠宗廟至計竇氏之福憲嘗使門生齎書詣<lb/>
尚書僕射郅壽有所請託壽送詔獄上書陳憲驕恣引<lb/>
王莽以誡國家憲誣以誹謗下吏當誅敞上疏曰壽機<lb/>
密近臣匡救為職若懐黙不言其罪當誅今壽違衆正<lb/>
義以安宗廟豈其私也忠臣盡節以死為歸臣誠不欲<lb/>
<pb n="KR2g0051_WYG_014-20b"/>
聖朝行誹謗之誅以杜塞忠直垂譏無窮壽得減死徙<lb/>
合浦未行自殺時敞數切諫言諸竇罪過憲等深怨之<lb/>
濟南王康尊貴驕甚憲乃白出敞為濟南太傅敞至國<lb/>
輔康㠯道義數引法度諫正之康敬禮焉嵗餘遷汝南<lb/>
太守敞疾文俗吏㠯苛刻求當時名譽故在職㠯寛和<lb/>
為政立春日常召督郵還府分遣儒術大吏按行屬縣<lb/>
顯孝悌有義行者及舉寃獄㠯春秋義斷之是㠯郡中<lb/>
無怨聲百姓化其恩禮其出居者皆歸養其父母迢行<lb/>
<pb n="KR2g0051_WYG_014-21a"/>
喪服推財相讓者二百許人置立禮官不任文吏又修<lb/>
理鮦陽舊渠百姓頼其利墾田增三萬餘頃吏人共刻<lb/>
石頌敞功徳及竇氏敗有司奏敞子與夏陽侯壞厚善<lb/>
坐免官永元十二年三遷五官中郎將常忿疾中常侍<lb/>
蔡倫倫深憾之為所陷抵罪卒于家<lb/>
　論曰東漢多節義抗直之士葢光武明章之所培養<lb/>
　者深也以竇憲之威太尉鄭𢎞陳其權盛奏其黨與<lb/>
　則以收印綬而卒矣郅壽樂恢劾其罪狀則皆廹脅<lb/>
<pb n="KR2g0051_WYG_014-21b"/>
　使自殺矣始終不撓而幸免于禍矣獨敞為然敞忠<lb/>
　愛之忱根于至性累抗權威而不失其度治郡有善<lb/>
　政以禮化民其可謂古之遺直民之父母矣<lb/>
　　　楊震　秉　賜<lb/>
楊震字伯起𢎞農華隂人安平侯丞相敞之後父寳習<lb/>
歐陽尚書隱居教授王莽居攝與兩龔蔣詡俱徴遂遁<lb/>
逃不知所處震少好學受歐陽尚書于太常桓郁明經<lb/>
博覽無不窮究諸儒語曰闗西孔子楊伯起常客居于<lb/>
<pb n="KR2g0051_WYG_014-22a"/>
湖不答州郡禮命數十年衆人謂之晚暮而震志愈篤<lb/>
後有冠雀銜三鱣魚飛集講堂前都講取魚進曰蛇鱣<lb/>
者卿大夫服之象也數三者法三台也先生自此升矣<lb/>
年五十始仕州郡大將軍鄧隲賢而辟之舉茂才四遷<lb/>
荆州刺史東萊太守當之郡道經昌邑故所舉荆州茂<lb/>
才王密為昌邑令謁見至夜懐金十觔以遺震震曰故<lb/>
人知君君不知故人何也密曰暮夜無知者震曰天知<lb/>
神知我知子知何謂無知密愧而出後轉涿州太守性<lb/>
<pb n="KR2g0051_WYG_014-22b"/>
公亷不受私謁子孫常蔬食歩行故舊長者或欲令為<lb/>
開産業震不肯曰使後世稱為清白吏子孫以此遺之<lb/>
不亦厚乎元初四年徴入為太僕遷太常先是博士選<lb/>
舉多不以實震舉薦明經名士陳留楊倫等顯傳學業<lb/>
諸儒稱之永寧元年拜司徒明年鄧太后崩内寵始横<lb/>
安帝乳母王聖縁恩放恣聖子女伯榮出入宫掖傳通<lb/>
姦賂震疏曰臣聞政以得賢為本治以去穢為務方今<lb/>
九徳未事嬖倖充庭王聖出自賤㣲得奉聖躬雖有推<lb/>
<pb n="KR2g0051_WYG_014-23a"/>
燥居濕之勤前後賞賜過報勞苦而無厭之心不知紀<lb/>
極外交屬託擾亂天下宜敇聖居外斷絶伯榮往來令<lb/>
恩徳兩隆上下俱美帝以章示阿母等内倖皆懐忿恚<lb/>
而伯榮驕淫尤甚與故朝陽侯劉䕶從兄瓌交通瓌遂<lb/>
以為妻得襲䕶爵位至侍中震復疏言瓌無他功行但<lb/>
以配阿母女濫受封爵不依祖制不合經義書奏不省<lb/>
延光二年進太尉帝舅大鴻臚耿寳薦中常侍李閏兄<lb/>
于震震不從寳乃自往候震且矯稱上意震曰如朝廷<lb/>
<pb n="KR2g0051_WYG_014-23b"/>
欲令三府辟召故宜有尚書勅遂拒不許寳大恨而去<lb/>
皇后兄執金吾閻顯亦薦所親厚于震震又不從司空<lb/>
劉授聞之即辟此二人旬日中皆見㧞擢由是震益見<lb/>
怨時詔遣使者大為阿母修第中常侍樊豐及侍中周<lb/>
廣謝惲等更相扇動傾搖朝廷震復上書曰方令災害<lb/>
滋甚百姓空虚三邊震擾帑藏匱乏而為阿母起第為<lb/>
費巨億廣惲兄弟依倚近倖與之分威屬託州郡傾動<lb/>
大臣招徠海内貪汙之人受其貨賂復得顯用白黑溷<lb/>
<pb n="KR2g0051_WYG_014-24a"/>
淆天下讙譁臣聞師言上之所取財盡則怨力盡則叛<lb/>
怨叛之人不可復使惟陛下度之上不省豐惲等自是<lb/>
益無顧忌遂詐作詔書調發司農錢榖大匠見徒材木<lb/>
各起家舍園池廬觀役費無數震因地震復上疏曰臣<lb/>
蒙恩備台輔不能奉宣政化調和隂陽伏見去年十一<lb/>
月四日京師地動臣聞師言地者隂精當安靜承陽而<lb/>
今動搖者隂道盛也其日戊辰三者皆土位在中宫此<lb/>
中臣近官持權用事之象陛下以邊境未寧宫殿垣屋<lb/>
<pb n="KR2g0051_WYG_014-24b"/>
無所興造而近倖驕溢踰法多請徒士盛修第舍賣弄<lb/>
威福道路讙譁衆所聞見地動之變近在城郭殆為此<lb/>
發又冬無宿雪春節未雨百僚焦心而繕修不止誠致<lb/>
旱之徴也惟陛下奮乾剛之徳棄驕奢之臣以掩訞言<lb/>
之口無令威福乆移于下震前後所上轉有切至帝既<lb/>
不平之而樊豐等皆側目憤怨但以其名儒未敢加害<lb/>
尋有河間男子趙騰詣闕上書指陳得失帝怒收考詔<lb/>
獄震上疏救之曰臣聞堯舜之世諫皷謗木立之于朝<lb/>
<pb n="KR2g0051_WYG_014-25a"/>
殷周哲王小人怨詈則還自敬徳乞為虧除全騰之命<lb/>
以誘芻蕘輿人之言帝不省竟殺騰會三年春東廵岱<lb/>
宗樊豐等因乘輿在外競修第宅震部掾髙舒召大匠<lb/>
令吏考校之得豐等所詐下詔書具奏須行還上之豐<lb/>
等聞惶怖遂因星變共譖震以趙騰死後深用怨懟且<lb/>
鄧氏故吏有恚恨心及車駕行還夜遣使收震太尉印<lb/>
綬于是柴門絶賔客豐等復惡之乃請大將軍耿寳奏<lb/>
震大臣不服罪懐恚望有詔遣歸本郡震行至城西夕<lb/>
<pb n="KR2g0051_WYG_014-25b"/>
陽亭乃慷慨謂其諸子門人曰死者士之常分吾蒙恩<lb/>
居上司疾奸臣狡<graphic n="KR2069" url="https://raw.githubusercontent.com/kanripo/KR-Gaiji/master/images/KR2069.png" mimeType="image/png"/>而不能誅惡嬖女傾亂而不能禁<lb/>
何面目復見日月身死之日以雜木為棺布單被裁足<lb/>
葢形勿歸冡次勿設祭祠因飲酖而卒時年七十餘𢎞<lb/>
農太守移良承樊豐等㫖遣吏于陜縣留停震喪露棺<lb/>
道側道路皆為隕涕順帝即位豐等誅死震門生虞放<lb/>
陳翼詣闕追訟震事乃下詔除二子為郎贈錢百萬以<lb/>
禮改葬于華隂潼亭逺近畢至先葬十餘日有大鳥集<lb/>
<pb n="KR2g0051_WYG_014-26a"/>
震喪前悲鳴淚下葬畢乃去郡以狀上復詔太守丞具<lb/>
中牢祠之時人為立石鳥象于其墓所震五子中子秉<lb/>
尤知名<lb/>
秉字叔節少傳父業兼明京氏易博通書傳嘗隱居教<lb/>
授年四十餘乃應司空辟拜侍御史頻出為豫荆徐兗<lb/>
四州刺史遷任城相自為刺史二千石計日受俸餘禄<lb/>
不入私門故吏齎錢百萬遺之閉門不受以亷潔稱桓<lb/>
帝即位以明尚書徴入勸講累遷侍中尚書帝時㣲行<lb/>
<pb n="KR2g0051_WYG_014-26b"/>
私過幸河南尹梁孕府舍是日大風拔樹晝昏秉因上<lb/>
疏諫言天不言語以灾異譴告王者至尊出入有常警<lb/>
蹕而行靜室而止自非郊廟之事則鸞旗不駕諸侯如<lb/>
臣之家春秋尚列其誡況以先王法服而私出槃游降<lb/>
亂尊卑等威無序侍衛守空宫<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>璽委女妾設有非常<lb/>
之變任章之謀上負先帝下悔靡及帝不納秉以病乞<lb/>
退出為右扶風黄瓊惜其去朝廷請留拜光禄大夫梁<lb/>
冀用權秉稱病六年冀誅乃拜太僕遷太常延熹三年<lb/>
<pb n="KR2g0051_WYG_014-27a"/>
白馬令李雲以諫受罪秉爭之不能得坐免官歸其年<lb/>
冬復徴拜河南尹先是中常侍單超弟匡為濟隂太守<lb/>
以贓罪為刺史第五種所劾匡窘賂客任方刺兗州從<lb/>
事衞羽及捕得方囚繫洛陽匡慮秉當窮竟其事密令<lb/>
方越獄亡走秉乞檻車徴匡考覈其事竟坐秉輸作左<lb/>
校以乆旱赦出會日食泰山太守皇甫規訟秉忠直不<lb/>
宜乆抑不用詔徴秉及處士韋著二人各稱疾不至有<lb/>
司劾秉著大不敬將加罪尚書令周璟等議奏秉儒學<lb/>
<pb n="KR2g0051_WYG_014-27b"/>
侍講常在謙虚著隱居行義以退讓為節俱徴不至誠<lb/>
違側席之望然逶迤退食足抑茍進之風夫明王之世<lb/>
必有不召之臣聖朝𢎞養宜用優游之禮可告所屬喻<lb/>
以朝廷恩意如遂不至詳議其罰于是重徴乃至拜太<lb/>
常五年冬代劉矩為太尉是時宦官方熾任人及子弟<lb/>
為官布滿天下秉與司空周璟上言内外吏職多非其<lb/>
人舊典中臣子弟不得居位秉勢而今枝葉賔客布列<lb/>
職署或年少庸人典據守宰上下忿患四方愁毒可遵<lb/>
<pb n="KR2g0051_WYG_014-28a"/>
用舊章退貪殘塞災謗請下司𨽻校尉中二千石城門<lb/>
五營校尉北軍中候各實覈所部應當斥罷自以狀言<lb/>
三府廉察有遺漏續上帝從之于是秉條奏牧守以下<lb/>
五十餘人或死或免天下莫不肅然時郡國計吏多留<lb/>
拜為郎秉上言三署見郎七百餘人帑藏空虚宜絶横<lb/>
拜以塞覬覦自此桓帝世計吏無復留拜者七年南廵<lb/>
園陵特詔秉從至南陽左右並通姦利詔書多所除拜<lb/>
秉上書謂宜割不忍之恩以斷求欲之路于是詔除乃<lb/>
<pb n="KR2g0051_WYG_014-28b"/>
止時中常侍侯覽弟參為益州刺史貪贓暴虐秉劾奏<lb/>
參檻車徴詣廷尉參惶恐道自殺秉因奏覽及中常侍<lb/>
貝瑗曰臣按國舊典宦豎之官本在給使省闥司昏守<lb/>
夜而今猥受過寵執政操權其阿諛取容者則因公襃<lb/>
舉以報私惠有忤逆于心者必求事中傷肆其横忿居<lb/>
法王公富擬國家飲食極肴膳僕妾盈紈素雖季氏專<lb/>
魯穰侯擅秦何以尚兹案中常侍侯覽弟參貪殘元惡<lb/>
自取禍滅覽固知釁重必有自疑之意臣愚以為不宜<lb/>
<pb n="KR2g0051_WYG_014-29a"/>
復見親近昔懿公刑邴歜之父奪閻職之妻而使二人<lb/>
參乘卒有竹中之難春秋書之以為至戒覽宜急屏斥<lb/>
投畀有北若斯之人非恩所宥請免官送歸本郡書奏<lb/>
尚書召對秉掾屬曰公府外職而奏劾近官經典漢制<lb/>
有故事乎秉使對曰春秋趙鞅以晉陽之甲逐君側之<lb/>
惡傳曰除君之惡惟力是視鄧通懈慢申屠嘉召通詰<lb/>
責文帝從而請之漢世故事三公之職無所不統尚書<lb/>
不能詰帝不得已竟免覽官而削瑗國毎朝廷有過失<lb/>
<pb n="KR2g0051_WYG_014-29b"/>
輒盡忠規諫多見納用秉性不飲酒又早喪夫人不復<lb/>
娶所在以淳白稱嘗自言曰我有三不惑酒色財也卒<lb/>
年七十四賜塋陪陵子賜<lb/>
賜字伯獻少傳家學篤志博聞常退居隱約教授門徒<lb/>
不答州郡禮命後辟大將軍梁冀府非其好也出除陳<lb/>
倉令因病不行公車徴不至連辭三公之命後以司空<lb/>
髙第再遷侍中越騎校尉建寧初靈帝當受學詔太傅<lb/>
三公選通尚書桓君章句宿有重名者三公舉賜乃侍<lb/>
<pb n="KR2g0051_WYG_014-30a"/>
講華光殿遷少府光禄勲熹平元年青蛇見御座賜上<lb/>
封事曰臣聞和氣致祥乖氣致灾皇極不建則有蛇龍<lb/>
之孽詩云惟虺惟蛇女子之祥故春秋兩蛇鬭于鄭門<lb/>
昭公殆以女敗夫女謁行則讒夫昌苞苴通故成湯以<lb/>
之自戒終濟亢旱之灾惟陛下思乾剛之道别内外之宜<lb/>
崇帝乙之制受元吉之祉抑皇甫之權割豔妻之愛則<lb/>
蛇變可消嘉祥立應二年拜司空五年拜司徒時帝好<lb/>
㣲行遊幸外苑賜上疏誎曰臣聞唐虞兢兢業業周文<lb/>
<pb n="KR2g0051_WYG_014-30b"/>
日昃不暇明慎庶官俊乂在職今所序用有形勢者旬<lb/>
日累遷守真之徒厯載不轉又聞數㣲行出幸苑囿政<lb/>
事日墮大化凌遲宜絶慢遊之戲念官人之重割用板<lb/>
之恩慎貫魚之序謹手書密上後坐辟黨人免復拜光<lb/>
禄大夫光和元年有虹蜺晝降于嘉徳殿前帝惡之引<lb/>
賜及議郎蔡邕等入金商門崇徳署使曹節王甫問以<lb/>
祥異禍福所在賜仰天而歎謂節等曰吾每讀張禹傳<lb/>
未嘗不憤恚歎息不能竭忠盡情而反留意少子乞還<lb/>
<pb n="KR2g0051_WYG_014-31a"/>
女壻朱雲欲得上方斬馬劍以理之固其宜也吾以㣲<lb/>
薄之學充師之末累世見寵無以報國猥當大問死而<lb/>
後已乃以書對言殿前之氣應為虹蜺皆妖邪所生不<lb/>
正之象按春秋䜟曰天投蜺天下怨海内亂加四百之<lb/>
期亦復垂及昔虹貫牛山管仲諫桓公無近妃宫今妾<lb/>
媵嬖人閹尹之徒共專國朝欺罔日月又鴻都門下招<lb/>
會羣小如驩兠共工更相薦説旬月之間並各㧞擢樂<lb/>
松處常伯任芝居納言郄儉梁鵠俱以便辟之性佞辯<lb/>
<pb n="KR2g0051_WYG_014-31b"/>
之心各收豐爵不次之寵而令搢紳之徒委伏畎<graphic n="KR3717" url="https://raw.githubusercontent.com/kanripo/KR-Gaiji/master/images/KR3717.png" mimeType="image/png"/>口<lb/>
誦堯舜之言身蹈絶俗之行棄捐溝壑不見逮及冠履<lb/>
倒易陵谷代處從小人之邪意順無知之私欲不念板<lb/>
蕩之作虺蜴之誡殆哉之危莫過于今幸頼皇天垂象<lb/>
譴告周書曰天子見怪則修徳諸侯見怪則修政惟陛<lb/>
下斥遠佞巧之臣速徴鶴鳴之士内親張仲外任山甫<lb/>
斷絶尺一抑止槃游留思庶政冀上天還威衆變可弭<lb/>
老臣過受師傅之任數蒙寵異之恩豈敢愛惜垂没之<lb/>
<pb n="KR2g0051_WYG_014-32a"/>
年而不盡其慺慺之心哉書上大忤曹節等蔡邕坐直<lb/>
對抵罪徙朔方賜以師傅之恩得免咎冬行辟廱禮引<lb/>
賜為三老復拜少府光禄勲代劉郃為司徒帝欲造畢<lb/>
圭靈琨苑賜復上疏諫以為壊沃衍廢田園驅居人畜<lb/>
禽獸非若保赤子之義今城外之苑已有五六可逞情<lb/>
意宜帷夏禹卑宫太宗露臺之意書奏帝欲止以問任<lb/>
芝樂松松等曰文王之囿百里人以為小今與百姓共<lb/>
無害于政也帝悦遂築之四年賜以病罷居無何拜太<lb/>
<pb n="KR2g0051_WYG_014-32b"/>
常五年冬復拜太尉中平元年黄巾賊起賜被召會議<lb/>
詣省閤切諫忤㫖因以冦賊免先是黄巾張角等執左<lb/>
道以誑燿百姓天下襁負歸之賜召掾劉陶告曰張角<lb/>
等遭赦不悔而稍益滋蔓今若下州郡捕討恐更騷擾<lb/>
速成其患且欲切敇刺史二千石簡别流人各䕶歸本<lb/>
郡以孤弱其黨然後誅其渠帥可不勞而定矣陶對曰<lb/>
此不戰而屈人之兵廟勝之術也賜遂上書言之會去<lb/>
位事留中後帝徙南宫閲録故事得賜所上張角奏及<lb/>
<pb n="KR2g0051_WYG_014-33a"/>
前侍講注籍乃感悟封賜臨晉侯邑千五百户賜以劉<lb/>
寛張濟並侍講不宜獨受封賞請分户邑帝嘉歎復封<lb/>
寛及濟子拜賜尚書令數日出為廷尉賜自以代非法<lb/>
家言曰三后成功惟殷于民臯陶不與焉葢吝之也遂<lb/>
固辭以特進就第二年九月復為司空其月卒帝素服<lb/>
輟朝三日贈東園梓器襚服賜錢繒喪葬甚厚謚文烈<lb/>
子彪嗣彪字文先少傳家學中平六年拜司徒遭董卓<lb/>
曹操之亂多所持正蔚為朝望然不能早自引去幾及<lb/>
<pb n="KR2g0051_WYG_014-33b"/>
於難彪子修字徳祖為操主簿有俊才操忌而殺之初<lb/>
震長子牧為富波相有孫曰竒為靈帝侍中帝嘗問曰<lb/>
朕何如桓帝對曰陛下之于桓帝亦猶虞舜比徳唐堯<lb/>
帝不悦曰卿强項真楊震子孫死後必復至大鳥矣彪<lb/>
以魏黄初六年卒于家自震至彪四世太尉徳業相繼<lb/>
與袁氏俱為東京名族云<lb/>
後漢書論曰孔子稱危而不持顛而不扶則將焉用彼<lb/>
相矣誠以負荷之寄不可以虚冒崇髙之位憂重責深<lb/>
<pb n="KR2g0051_WYG_014-34a"/>
也延光之間震為上相抗直方以臨權枉先公道而後<lb/>
身名可謂懐王臣之節識所任之體矣遂累葉載徳繼<lb/>
踵宰相信哉積善之家必有餘慶先世韋平方之蔑矣<lb/>
　論曰楊氏四世三公然自震迄賜並以晚達古人先<lb/>
　道徳後功名于此可見考震之學葢能用其力于慎<lb/>
　獨者非如馬融諸儒習章句通訓詁以為明經已也<lb/>
　傳曰不為威惕不為利疚孟子曰有諸已之謂信震<lb/>
　殆有得乎此是以茍得茍免之事有所不為其直言<lb/>
<pb n="KR2g0051_WYG_014-34b"/>
　顯諍乃所謂勿欺而犯者卒之一死報君猶以尸諫<lb/>
　中孚應天至誠動物大鳥之集豈偶然哉夫學至宋<lb/>
　儒始明而漢人篤意力行往往闇合如伯起之立志<lb/>
　較然即司馬君實生平無不可對人言趙閲道旦晝<lb/>
　所為必夜焚香以告帝皆聞風興起者耳秉之三不<lb/>
　惑為能恪守四知之畏賜危言不諱有祖父風數傳<lb/>
　至彪篤厚有餘剛義不足矣要不失為清白吏子孫<lb/>
　云<lb/>
<pb n="KR2g0051_WYG_014-35a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0051_WYG_014-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史傳三編卷十四<lb/>
</p>
<p>
</p>
  </div>
<div>
<head>史傳三編卷十五</head> <lb/>
    <p>
<pb n="KR2g0051_WYG_015-1a"/>
欽定四庫全書<lb/>
　史傳三編卷十五<lb/>
　　　　　　　　　　　　　大學士朱軾撰<lb/>
　名臣傳七<lb/>
　　漢<lb/>
　　　李固　杜喬<lb/>
李固字子堅漢中南鄭人司徒郃之子也固貎狀有竒<lb/>
表鼎角匿犀足履龜文少好學常歩行尋師不遠千里<lb/>
<pb n="KR2g0051_WYG_015-1b"/>
遂究覽墳籍結交英賢四方有志之士多慕其風而來<lb/>
學京師咸歎曰是復為李公矣司𨽻益州竝命郡舉孝<lb/>
亷辟司空掾皆不就陽嘉二年有地動山崩大灾之異<lb/>
公卿舉固對策詔又特問當世之敝為政所宜固對曰<lb/>
臣聞化以職成官由能理伏睹詔書務求寛博疾惡嚴<lb/>
暴而今長吏多殺伐致聲名者必加遷賞其存寛和無<lb/>
黨援者輙見斥逐是以淳風不宣薄俗未革前孝安皇<lb/>
帝變亂舊典封爵阿母使樊豐之徒乘權縱恣改亂嫡<lb/>
<pb n="KR2g0051_WYG_015-2a"/>
嗣至今聖躬狼狽親遇其艱既㧞自困殆龍興即位天<lb/>
下喁喁屬望風政誠當沛然思惟善道而論者猶云方<lb/>
今之事復同于前臣伏從山草痛心傷臆實以漢興以<lb/>
來賢聖相繼十有八主豈無阿乳之恩豈忘爵賞之寵<lb/>
然上畏天威俯案經典知義不可故不封也今宋阿母<lb/>
雖有功勤但加賞賜足酬其勞至於裂土開國寔乖舊<lb/>
典聞阿母體性謙虚必有遜讓陛下宜許其辭國之髙<lb/>
使成萬安之福夫妃后之家所以少完全者豈天性當<lb/>
<pb n="KR2g0051_WYG_015-2b"/>
然但以爵位尊顯專總權柄天道惡盈不知自損故至<lb/>
顛仆今梁氏子弟羣從榮顯兼加永平建初故事殆不<lb/>
如此宜令還居黄門之官使權去外戚政歸國家又詔<lb/>
書所以禁侍中尚書中臣子弟不得為吏察孝亷者以<lb/>
其秉威權容請託故也而中常侍在日月之側聲勢振<lb/>
天下子弟禄仕曾無限極諂諛望風進舉今可為設常<lb/>
禁同之中臣長水司馬武宣開陽城門候羊廸等無他<lb/>
功徳初拜便真此雖小失而漸壊舊章先聖法度所宜<lb/>
<pb n="KR2g0051_WYG_015-3a"/>
堅守政教一跌百年不復陛下之有尚書猶天之有北<lb/>
斗斗為天喉舌尚書亦為陛下喉舌斗斟酌元氣運乎<lb/>
四時尚書出納王命賦政四海權尊勢重責之所歸宜<lb/>
審擇其人以毗聖政陛下宜招會羣儒引問得失指擿<lb/>
變象以求天意又冝罷退宦官去其權重裁置常侍二<lb/>
人方直有徳者省事左右小黄門五人才智閑雅者給<lb/>
事殿中如此則論者厭塞升平可致也順帝覽其對即<lb/>
出阿母還舍諸常侍悉叩頭謝罪朝廷肅然以固為議<lb/>
<pb n="KR2g0051_WYG_015-3b"/>
郎而阿母宦者疾固言直因詐飛章以陷其罪事從中<lb/>
下大司農黄尚僕射黄瓊救之久乃得釋出為雒令棄<lb/>
官居漢中杜門不交人事嵗中梁商請為從事中郎商<lb/>
以后父輔政而柔和自守不能有所整裁灾異數見下<lb/>
權日重固乃奏記于商欲令先正風化退辭髙滿又以<lb/>
聖嗣未立羣下繼望宜令中宫博簡嬪媵兼採㣲賤冝<lb/>
子之人進御至尊若有皇子母自乳養無委保妾醫巫<lb/>
致飛燕之禍商不能用永和中荆州盜賊起彌年不定<lb/>
<pb n="KR2g0051_WYG_015-4a"/>
乃以固為荆州刺史固到遣吏勞問境内赦冦盜前釁<lb/>
與之更始于是賊帥夏密等自縛歸首固皆遣還使自<lb/>
相招集開示威法半嵗間餘𩔖悉降州内清平上奏南<lb/>
陽太守髙賜等臧穢賜等懼罪因共重賂大將軍梁冀<lb/>
冀為千里移檄而固持之愈急遂徙固為泰山太守時<lb/>
泰山盜賊屯聚厯年莫制固到悉罷遣郡兵歸農以恩<lb/>
信招誘之未滿嵗賊皆弭㪚遷將作大匠上疏陳事曰<lb/>
陛下初登大位聘南陽樊英江夏黄瓊廣漢楊厚會稽<lb/>
<pb n="KR2g0051_WYG_015-4b"/>
賀純待以大夫之位厚等在職雖無竒卓然夕惕慈慈<lb/>
志在憂國臣前在荆州聞厚純等以病免歸誠悵然為<lb/>
時惜之今諸侍中並皆年少無一宿儒大人可顧問者<lb/>
宜徴還厚等以副羣望瓊乆處議郎已且十年衆人皆<lb/>
怪始隆崇今更滯也光禄大夫周舉才謨髙正宜在常<lb/>
伯訪以言議侍中杜喬學深行直當世良臣乆託疾病<lb/>
可勑令起又薦陳留揚倫清河房植等數人是日有詔<lb/>
徴用倫厚等而遷瓊舉以固為大司農先是周舉等八<lb/>
<pb n="KR2g0051_WYG_015-5a"/>
使案察天下多所劾奏其中竝是宦者親屬輒為請乞<lb/>
詔遂令勿考又舊任三府選令史光禄試尚書郎時皆<lb/>
特拜不復選試固乃與廷尉吳雄上疏以為八使所糾<lb/>
宜急誅罰選舉署置可歸有司帝乃更下免八使所舉<lb/>
刺史二千石自是希復特拜切責三公明加考察朝廷<lb/>
稱善乃復與光禄勲劉宣上言自頃選舉牧守多非其<lb/>
人至侵害百姓又宜止槃遊專心庶政帝納其言于是<lb/>
下詔諸州劾奏守令以下政有乖枉遇人無惠者免所<lb/>
<pb n="KR2g0051_WYG_015-5b"/>
居官其姦穢重罪收付詔獄及冲帝即位以固為太尉<lb/>
録尚書事明年帝崩梁太后以揚徐盜賊方盛使中常<lb/>
侍詔固等欲須所徴諸王侯到乃發喪固對曰帝雖㓜<lb/>
少猶天下之父今日崩亡人神感動豈有臣子反共掩<lb/>
匿乎秦皇沙邱之謀近日北鄉之事皆天下大忌不可<lb/>
之甚者也太后從之即暮發喪固以清河王蒜年長有<lb/>
徳欲立之謂梁冀曰今當立帝宜擇年長髙明有徳任<lb/>
親政事者願將軍審詳大計察周霍之立文宣或鄧閻<lb/>
<pb n="KR2g0051_WYG_015-6a"/>
之利㓜弱冀不從乃立樂安王子纘年八嵗是為質帝<lb/>
將卜沖帝山陵固曰今處處冦賊軍興費廣新剏憲陵<lb/>
賦發非一帝尚㓜小可起陵于憲陵塋内依康陵制度<lb/>
役費三分減一乃從固議時太后以比遭不造委任宰<lb/>
輔固所匡正每輒從用其黄門宦者一皆斥遣天下咸<lb/>
望遂平而梁冀毎相猜忌初順帝時除官多不以次固<lb/>
奏免百餘人此等遂作飛章誣固離間近戚自隆吏黨<lb/>
表舉薦達例皆門徒山陵未成違矯舊制子罪莫大于<lb/>
<pb n="KR2g0051_WYG_015-6b"/>
累父臣惡莫深于毁君事合誅辟冀以白太后太后不<lb/>
聽冀忌帝聰慧恐為後患遂令左右進鴆帝苦煩甚使<lb/>
促召固固入問帝尚能言曰食煮餅腹悶得水尚可活<lb/>
時冀亦在側曰恐吐不可飲水語未絶而崩固伏屍號<lb/>
哭推舉侍醫冀慮其事泄大惡之因議立嗣固引司徒<lb/>
胡廣司空趙戒先與冀書曰天下不幸仍遭大憂皇太<lb/>
后聖徳當朝攝統萬機明將軍體履忠孝憂存社稷而<lb/>
頻年之間國祚三絶今當立帝天下重器逺尋先世廢<lb/>
<pb n="KR2g0051_WYG_015-7a"/>
立舊儀近見國家踐阼前事未嘗不詢訪公卿廣求羣<lb/>
議令上應天心下合衆望傳曰以天下與人易為天下<lb/>
得人難昔昌邑之立昏亂日滋霍光憂愧發憤悔之折<lb/>
骨自非博陸忠勇延年奮發大漢之阼幾將傾矣國之<lb/>
興衰在此一舉冀得書乃召百官入議固廣戒及大鴻<lb/>
臚杜喬皆以為清河王蒜明徳著聞又屬最尊親宜立<lb/>
為嗣先是蠡吾侯志嘗取冀妹時在京師冀欲立之衆<lb/>
論既異未有以相奪中常侍曹騰等聞而夜往説冀曰<lb/>
<pb n="KR2g0051_WYG_015-7b"/>
將軍累世國戚秉攝萬機賓客縱横多有過差清河王<lb/>
嚴明若果立則將軍受禍矣不如立蠡吾侯富貴可長<lb/>
保也冀然其言明日重會公卿冀意氣凶凶廣戒懾憚<lb/>
皆曰惟大將軍令獨固與喬守本議冀厲聲曰罷會固<lb/>
意既不從猶望衆心可立復以書勸冀冀愈怒乃説太<lb/>
后䇿免固竟立蠡吾侯是為桓帝嵗餘甘陵劉文等謀<lb/>
共立蒜為天子冀因誣固與文交通下固獄門生王調<lb/>
貫械上書趙承等數十人亦要鈇鑕詣闕通訴太后乃<lb/>
<pb n="KR2g0051_WYG_015-8a"/>
赦焉及出獄京師市里皆稱萬嵗冀聞大驚畏固終為<lb/>
己害乃更據奏前事遂誅之時年五十四臨命與胡廣<lb/>
趙戒書曰固受國厚恩是以竭其股肱不顧死亡志欲<lb/>
扶持王室比隆文宣何圖一朝梁氏迷謬公等曲從以<lb/>
吉為凶成事為敗乎漢家衰㣲從此始矣公等受主厚<lb/>
禄顛而不扶後之良史豈有所私固身已矣于義得矣<lb/>
夫復何言廣戒得書悲慚皆長歎流涕冀暴固尸于衢<lb/>
令有敢臨者加其罪固弟子汝南郭亮年始成童遊學<lb/>
<pb n="KR2g0051_WYG_015-8b"/>
洛陽乃左提章鉞右秉鈇鑕詣闕上書乞收固尸不許<lb/>
因往臨哭陳辭于前遂守喪不去夏門亭長呵之曰李<lb/>
杜二公為大臣不能安上納忠而興造無端卿曹何等<lb/>
腐生公犯詔書干試有司乎亮曰亮含隂陽以生載乾<lb/>
履坤義之所動豈知性命何為以死相懼亭長歎曰居<lb/>
非命之世天髙不敢不跼地厚不敢不蹐耳目適宜視<lb/>
聽口不可以妄言也太后聞而不誅南陽董班亦往哭<lb/>
固屍而殉尸不肯去太后憐之乃聽得禭歛二人由此<lb/>
<pb n="KR2g0051_WYG_015-9a"/>
顯名三公並辟班遂隱身莫知所歸固所著章表奏議<lb/>
教令對策記銘凡十一篇弟子趙承杜訪等乃共論固<lb/>
言迹為徳行一篇固二子皆死偃城獄中少子爕先固<lb/>
未嬰禍時其姊文姬豫謀藏匿以託固門生王成得脱<lb/>
亡變姓名為酒家傭冀誅後乃徴議郎厯官河南尹在<lb/>
位亷方端正有父風時人稱焉<lb/>
杜喬字叔榮河内林慮人也少為諸生舉孝亷辟司徒<lb/>
楊震府稍遷南郡太守轉東海相入拜侍中漢安元年<lb/>
<pb n="KR2g0051_WYG_015-9b"/>
以喬守光禄大夫使徇察兗州表奏泰山太守李固政<lb/>
為天下第一陳留太守梁讓濟隂太守氾宫濟北相崔<lb/>
瑗等臧罪千里以上讓即大將軍梁冀季父宫瑗皆冀<lb/>
所善還拜太子太傅遷大司農時梁冀子弟五人及中<lb/>
常侍等以無功並封喬上書諫曰陛下龍飛即位天人<lb/>
屬心萬邦攸頼不急忠賢之禮而先左右之封傷善害<lb/>
徳興長佞䛕臣聞古之明君褒罰必以功過今梁氏一<lb/>
門宦者微孽竝帶無功之紱裂勞臣之土其為乖濫胡<lb/>
<pb n="KR2g0051_WYG_015-10a"/>
可勝言夫有功不賞為善失其望姦回不詰為惡肆其<lb/>
凶茍遂斯道豈伊傷政為亂而已喪身亡國可不慎哉<lb/>
書奏不省益州刺史种暠舉劾永昌太守劉君世以金<lb/>
蛇遺梁冀事發覺以蛇輸司農冀從喬借觀之喬不肯<lb/>
與冀始為恨累遷大鴻臚時冀小女死令公卿會喪喬<lb/>
獨不往冀又銜之遷光禄勲建和元年代胡廣為太尉<lb/>
桓帝將納梁冀妹冀欲令以厚禮迎之喬據執舊典不<lb/>
聽又冀屬喬舉氾宫為尚書喬以宫臧罪明著遂不肯<lb/>
<pb n="KR2g0051_WYG_015-10b"/>
用因此日忤于冀先是李固見廢内外喪氣羣臣側足<lb/>
而立唯喬正色無所回撓由是朝野皆倚望焉在位數<lb/>
月以地震免宦者唐衡等因共譖于帝曰陛下前當即<lb/>
位喬與李固抗議言上不當奉漢宗祀帝亦怨之及清<lb/>
河王蒜事起冀遂諷有司劾喬及李固與劉文等交通<lb/>
請逮案罪而梁太后素知喬忠但策免而已冀愈怒使<lb/>
人脅喬曰早從宜妻子可得全喬不肯冀遂白執繫之<lb/>
死獄中妻子歸故郡與李固俱暴尸城北家屬故人莫<lb/>
<pb n="KR2g0051_WYG_015-11a"/>
敢視者喬故掾陳留楊匡聞之號泣星行到洛陽乃著<lb/>
故赤幘託為夏門亭吏守衛尸喪積十二日太后聞而<lb/>
不罪匡于是帶鈇鑕詣闕上書并乞李杜二公骸骨太<lb/>
后許之成禮殯殮送喬喪還家送葬行服隱匿不仕匡<lb/>
一名章字叔康常為平原令時國相徐曾中常侍璜之<lb/>
兄也匡耻與接事託疾牧豕云<lb/>
後漢書論曰夫稱仁者其道𢎞矣立言踐行豈徒狥名<lb/>
安己而已哉將以定去就之槩正天下之風使生以理<lb/>
<pb n="KR2g0051_WYG_015-11b"/>
全死與義合也夫專為義則傷生專為生則騫義專為<lb/>
物則害智專為己則損仁若義重于生舍生可也生重<lb/>
于義全生可也上以殘闇失君道下以篤固盡臣節臣<lb/>
節盡而死之則為殺身以成仁去之不為求生以害仁<lb/>
也順桓之間國統三絶太后稱制賊臣虎視李固據位<lb/>
持重以爭大義確乎而不可奪豈不知守節之觸禍耻<lb/>
夫覆折之傷任也觀其發正辭及所遺梁冀書雖機失<lb/>
謀乖猶戀戀而不能已至矣哉社稷之心乎其視胡廣<lb/>
<pb n="KR2g0051_WYG_015-12a"/>
趙戒猶糞土也<lb/>
　論曰李杜二公當母后强臣擅命之日正色折奸危<lb/>
　言悟主朝野咸倚為重志雖未遂而以身死之百世<lb/>
　而下猶足興起頑懦不獨當時門生故吏之從義如<lb/>
　歸也或乃以冀負弑逆大惡固喬不克聲罪致討故<lb/>
　綱目卒奪其官然其事曖㣲又旋已去位清河之禍<lb/>
　隨之其身之莫保況能案未成之獄以加之罪而制<lb/>
　其死命乎夫立君美事也又憑議于衆弑君惡蹟也<lb/>
<pb n="KR2g0051_WYG_015-12b"/>
　又假手于私王蒜長且賢中外屬望二公當此時深<lb/>
　心毅力迭用柔剛非惟不能奪邪謀而歸正議終且<lb/>
　以獲罪焉而顧欲推鞫其私人證成大獄帝后制于<lb/>
　中羣凶黨于外將誰謀之而誰信之夫機事不密則<lb/>
　害成冀依倚城社搆連羽翼他日桓帝尚不敢顯行<lb/>
　其天誅況臣下乎或謂二公隂圖機會為國殄此大<lb/>
　憝若王允之于董卓温嶠之于王敦可也不知事勢<lb/>
　不同蠡吾之立漢祚興衰所繫立與不立定于俄<hi>闕</hi>
<pb n="KR2g0051_WYG_015-13a"/>
　　　義固爭庶幾可為若復依違隱忍託為事<hi>闕</hi>
　　卒之國事已非而己之身名亦喪先儒有言曰大<lb/>
　臣當以李固杜喬為正此不易之論也延熹二年李<lb/>
　雲杜衆以直諫得罪九年李膺杜密以鉤黨見收終<lb/>
　桓之朝稱李杜者三並懐忠抗節不得其死而漢之<lb/>
　亡決矣<lb/>
　　　朱穆<lb/>
朱穆字公叔南陽宛人也祖暉少有氣節年十三與外<lb/>
<pb n="KR2g0051_WYG_015-13b"/>
氏宗屬避王莽亂道遇羣賊白刃劫諸婦女畧奪衣物<lb/>
衆皆惶廹伏地暉㧞劍前曰財物皆可取耳諸母衣不<lb/>
可得今日朱暉死日也賊壯而舍之厯仕臨淮太守吏<lb/>
人畏愛章帝時拜尚書僕射時尚書張林議復武帝均<lb/>
輸法帝然林言暉屢執不可帝怒切責諸尚書暉自繫<lb/>
獄三日詔勅出之暉因稱疾篤不肯署議尚書令以下<lb/>
皆為惶怖暉曰行年八十蒙恩得備機密當以死報奈<lb/>
何心知不可而順㫖雷同耶遂閉口不復言諸尚書乃<lb/>
<pb n="KR2g0051_WYG_015-14a"/>
共劾奏暉帝意解卒寢其事父頡修儒術安帝時至陳<lb/>
相穆年五嵗便有孝稱父母疾輙不飲食差乃復常及<lb/>
壯耽學鋭意講誦或時思至不自知亡失衣冠顛墜阬<lb/>
岸其父常以為顓愚幾不知數馬足穆愈更精篤初舉<lb/>
孝亷順帝末江淮盜賊羣起州郡不能禁或説大將軍<lb/>
梁冀曰朱公叔兼資文武若以為謀主賊不足平也冀<lb/>
亦素聞穆名乃辟之使典兵事及桓帝即位梁太后臨<lb/>
朝穆以冀地親勢重望有以扶持王室因推灾異奏記<lb/>
<pb n="KR2g0051_WYG_015-14b"/>
以勸戒冀曰願將軍少察愚言申納諸儒親其忠直絶<lb/>
其姑息專心公朝割除私欲廣求賢能斥逺佞惡人君<lb/>
不可不學當以天地順道漸漬其心宜為皇帝選置師<lb/>
傅及侍講者得小心忠篤敦禮之士將軍與之俱入參<lb/>
勸講授師賢法古急誅姦臣為天下所怨毒者以塞災<lb/>
咎議郎大夫之位多非其人九卿亦有乖其任者惟將<lb/>
軍察焉又薦种暠欒巴等冀雖不能從其言而擢用暠<lb/>
巴舉穆髙第為侍御史時桓帝臨雍禮畢公卿出虎賁<lb/>
<pb n="KR2g0051_WYG_015-15a"/>
置弓階上公卿下階皆避弓穆過呵虎賁曰執天子器<lb/>
何故投于地即劾奏抵罪公卿皆慚曰朱御史可謂臨<lb/>
事不惑者也時同郡趙康叔盛者隱于武當山以經傳<lb/>
教授穆時年五十乃奉書稱弟子及康没喪之如師常<lb/>
感時澆薄莫尚惇篤作崇厚論其畧曰道者以天下為<lb/>
一在彼猶在己也故行違于道則愧生于心非畏義也<lb/>
事違于理則負結于意非憚禮也中世之所敦已為上<lb/>
世之所薄況又薄于此乎故夫天不崇大則覆幬不廣<lb/>
<pb n="KR2g0051_WYG_015-15b"/>
地不深厚則載物不博人不敦龎則道數不遠昔在仲<lb/>
尼不失舊于原壤楚嚴不忍章于絶纓而時俗或異風<lb/>
化不敦尚相誹謗記短則兼折其長貶惡則兼伐其善<lb/>
務進者趨前而不顧後榮貴者矜已而不待人智不接<lb/>
愚富不賑貧虚華盛而忠信微刻薄稠而純篤稀斯葢<lb/>
谷風有棄予之歎伐木有鳥鳴之悲矣穆又著絶交論<lb/>
亦矯時之作時梁冀驕暴不悛朝野嗟毒穆以故吏懼<lb/>
其釁積招禍復奏記諫曰明將軍地有申伯之尊位為<lb/>
<pb n="KR2g0051_WYG_015-16a"/>
羣公之首一日行善天下歸仁終朝為惡四海傾覆頃<lb/>
者官人俱匱詔書發調或至十倍公賦既重私歛又深<lb/>
牧守長吏多非徳選聚歛無厭掠奪百姓皆託之尊府<lb/>
遂令將軍結怨天下吏人酸毒道路歎嗟夫將相大臣<lb/>
均體元首共輿而馳同舟而濟輿傾舟覆患實共之豈<lb/>
可坐視主孤時困而莫之䘏乎宜時易宰守非其人者<lb/>
減省第宅園池之費拒絶郡國諸所奉送内以自明外<lb/>
解人惑使挾奸之吏無所依託司察之臣得盡耳目憲<lb/>
<pb n="KR2g0051_WYG_015-16b"/>
度既張遠邇清一則將軍身尊事顯徳耀無窮冀不納<lb/>
而縱放日滋遂復賂遺左右交通宦者任其子弟賔客<lb/>
以為要職欲以自固穆又奏記極諫冀終不悟報書曰<lb/>
如此僕遂無一可耶穆言雖切然亦不甚罪也永興元<lb/>
年河溢漂害人庶數十萬户饑饉流移冀州盜賊尤多<lb/>
故擢穆為冀州刺史州人有宦者三人為中常侍並以<lb/>
檄謁穆穆疾之辭不相見冀部令長聞穆濟河解印綬<lb/>
去者四十餘人及到奏劾諸部貪汙吏至有自殺者以<lb/>
<pb n="KR2g0051_WYG_015-17a"/>
威畧權宜盡誅賊渠帥舉劾權貴或死獄中有宦者趙<lb/>
忠喪父歸葬僭為璵璠玉匣偶人穆下郡案驗吏畏其<lb/>
嚴明發墓割棺出之帝聞大怒徴穆詣廷尉輸作左校<lb/>
太學生劉陶等數千人詣闕上書訟穆處公憂國志清<lb/>
奸惡横遭謗讟遂罹刑譴願黥首繫趾代穆校作帝覽<lb/>
奏乃赦之穆居家數年以朝臣薦徴拜尚書延熹五年<lb/>
馮緄以車騎將軍將兵討武陵蠻時所遣將帥宦官輒<lb/>
陷以折費軍資抵罪緄性烈直不行賄賂懼為所中乃<lb/>
<pb n="KR2g0051_WYG_015-17b"/>
奏請中常侍一人監軍財費穆即奏緄以財自嫌失大<lb/>
臣之節穆既深疾宦官及在臺閣旦夕共事志欲除之<lb/>
上疏曰案漢故事中常侍參選士人建武以後乃悉用<lb/>
宦者延平以來浸益貴盛假貂璫之飾處常伯之任權<lb/>
傾海内子弟親戚汎濫驕溢凶狡無行之徒媚以求官<lb/>
恃勢怙寵之輩漁食百姓臣愚以為可悉罷省率由舊<lb/>
章更選海内清淳之士明達國體者以補其處即陛下<lb/>
可為堯舜之君衆僚皆為稷契之臣兆庶黎民蒙被聖<lb/>
<pb n="KR2g0051_WYG_015-18a"/>
化矣帝不納穆因進見口復陳曰臣聞漢家舊典置侍<lb/>
中中常侍各一人省尚書事黄門侍郎一人傳發書奏<lb/>
皆用姓族自和熹太后以女主稱制不接公卿乃以閹<lb/>
人為常侍小黄門通命兩宫自此以來權傾人主窮困<lb/>
天下宜皆罷遣博選耆儒宿徳與參政事帝怒穆伏不<lb/>
肯起左右傳出良乆乃趨而去自此中官數因事稱詔<lb/>
詆毁之穆素剛不得意居無幾憤懣發疽延熹六年卒<lb/>
時年六十四穆禄仕數十年蔬食布衣家無餘財公卿<lb/>
<pb n="KR2g0051_WYG_015-18b"/>
共表穆立節清忠䖍恭機密守死善道宜蒙旌寵策詔<lb/>
褒述追贈益州太守所著書凡二十篇蔡邕嘗至其家<lb/>
自寫之穆卒邕與門人共述其體行諡曰文忠先生穆<lb/>
前在冀州所辟用皆清徳長者多至公卿州郡子野少<lb/>
有名節仕至河南尹<lb/>
　論曰君臣朋友之義雖以人合葢有天焉穆氣節剛<lb/>
　決與乃祖同而文學過之然考暉初從東平入朝奪<lb/>
　壁少府大為憲王蒼敬重其後上便宜之策抗均輸<lb/>
<pb n="KR2g0051_WYG_015-19a"/>
　之議章帝卒皆聽從君臣之令終如此暉與張堪陳<lb/>
　揖交生死不肯負司徒桓虞歎其義烈朋友之合好<lb/>
　又如彼及穆之身奏記于梁冀既有違言忠諫于桓<lb/>
　帝且以獲戾又不幸遇劉伯宗輩薄于仁義著論絶<lb/>
　交迹其生平憂國忘身死而後已剛目特書其卒其<lb/>
　所以予之者深矣抑考竇憲之時若樂恢之抗疏殉<lb/>
　身何敞之始終忠懇韓稜之正色立朝東京多節義<lb/>
　之臣此猶其比肩而起者梁冀之積威過于竇憲穆<lb/>
<pb n="KR2g0051_WYG_015-19b"/>
　能以剛正終焉最後又力陳宦官一疏其賢不可及<lb/>
　矣<lb/>
　　　虞詡<lb/>
虞詡字升卿陳國人祖父經為郡獄吏案法平允嘗曰<lb/>
東海于公髙為里門而其子定國卒至丞相吾決獄六<lb/>
十年雖不及于公子孫何必不為九卿邪故字詡曰升<lb/>
卿詡早孤孝養祖母縣舉順孫欲以為吏辭以養不赴<lb/>
祖母終服闋辟太尉李修府拜郎中永初四年西𦍑作<lb/>
<pb n="KR2g0051_WYG_015-20a"/>
亂殘破并涼大將軍鄧隲以軍役方費事不相贍欲棄<lb/>
涼州并力北邊乃會公卿集議咸以為然詡聞而説李<lb/>
脩曰竊聞公卿定策當棄涼州求之愚心未見其便先<lb/>
帝開拓土宇劬勞後定而今憚小費舉而棄之涼州既<lb/>
棄即以三輔為塞三輔為塞則園陵單外此不可之甚<lb/>
者也諺曰關西出將闗東出相觀其習兵壯勇實過餘<lb/>
州今𦍑人所以不敢入據三輔為心腹之害者以涼州<lb/>
在後故也其土人所以推鋒執鋭無反顧之心者為臣<lb/>
<pb n="KR2g0051_WYG_015-20b"/>
屬于漢故也若棄其境域徙其人庶安土重遷必生異<lb/>
念如使豪雄相聚席捲而東雖賁育為卒太公為將猶<lb/>
恐不足當禦議者喻以補衣猶有所完詡恐其疽食侵<lb/>
淫而無限極棄之非計修曰吾意不及此㣲子之言幾<lb/>
敗國事然則計當安出詡曰今涼土擾動人情不安竊<lb/>
憂卒然有非常之變誠宜令四府九卿各辟彼州數人<lb/>
其牧守令長子弟皆除為冗官外以勸厲答其功勤内<lb/>
以拘致防其邪計脩善其言更集四府皆從詡議于是<lb/>
<pb n="KR2g0051_WYG_015-21a"/>
辟西州豪傑為掾屬拜牧守長吏子弟為郎以安尉之<lb/>
鄧隲兄弟以詡異其議因此不平欲以吏法中傷之朝<lb/>
歌賊寗季等數千人攻殺長吏屯聚連年州郡不能禁<lb/>
乃以詡為朝歌長故舊皆弔詡曰得朝歌何弔也志不<lb/>
求易事不避難臣之職也不遇盤根錯節何以别利器<lb/>
乎始到謁河内太守馬棱棱勉之曰君儒者當謀謨廟<lb/>
堂反在朝歌邪詡曰初除之日士大夫皆見弔勉以詡<lb/>
譸之知其無能為也朝歌者韓魏之郊背太行臨黄河<lb/>
<pb n="KR2g0051_WYG_015-21b"/>
去敖倉百里而青冀之民流亡萬數賊不知開倉招衆<lb/>
劫庫兵守成臯斷天下右臂此不足憂也今其衆新盛<lb/>
難與爭鋒兵不厭權願寛假轡策勿令有所拘閡而已<lb/>
及到官設令三科以募求壯士自掾史以下各舉所知<lb/>
其攻劫者為上傷人偷盜者次之帶喪服而不事家業<lb/>
為下収得百餘人詡為饗會悉貰其罪使入賊中誘令<lb/>
劫掠乃伏兵以殺之又潛遣貧人能縫者傭作賊衣以<lb/>
采綖縫其裾為識有出市里者吏輙禽之賊由是駭散<lb/>
<pb n="KR2g0051_WYG_015-22a"/>
咸稱神明遷懐令後𦍑冦武都鄧太后以詡有將帥之<lb/>
畧遷為武都太守羌乃率衆數千遮詡于陳倉崤谷詡<lb/>
即停車不進而宣言上書請兵須到當發羌聞之乃分<lb/>
鈔傍縣詡因其兵散日夜進道兼行百餘里令吏士各<lb/>
作兩竈日增倍之𦍑不敢逼或問曰孫臏減竈而君增<lb/>
之兵法日行不過三十里以戒不虞而今日且二百里<lb/>
何也詡曰羌衆甚吾兵少徐行則易為所及速進則彼<lb/>
所不測彼見吾竈日增必謂郡兵來迎衆多行速必憚<lb/>
<pb n="KR2g0051_WYG_015-22b"/>
追我孫臏見弱吾今示强勢有不同故也既到郡兵不<lb/>
滿三千而𦍑衆萬餘攻圍赤亭數十日詡乃令軍中使<lb/>
强弩勿發而潛發小弩羌以為矢力弱不能至并兵急<lb/>
攻詡于是使二十强弩共射一人發無不中羌大震退<lb/>
詡因出城奮擊多所傷殺明日悉陳其衆令從東郭門<lb/>
出北郭門入貿易衣服回轉數周羌不知其數更相恐<lb/>
動詡計賊當退乃潛遣五百餘人于淺水設伏候其走<lb/>
路羌果大奔因掩擊大破之斬獲甚衆賊由是敗散南<lb/>
<pb n="KR2g0051_WYG_015-23a"/>
入益州詡乃占相地勢築營壘二百八十所招還流亡<lb/>
假賑貧人郡遂以安先是運道艱難舟車不通驢馬負<lb/>
載僦五致一詡乃自將吏士案行川谷由沮至下辯數<lb/>
十里皆燒石翦木開漕船道以人僦直雇借傭者于是<lb/>
水運通利嵗省四千餘萬詡始到郡户裁盈萬及綏聚<lb/>
荒餘招還流散二三年間遂增至四萬餘戸鹽米豐賤<lb/>
十倍于前坐法免永建元年為司𨽻校尉數月間奏太<lb/>
傅馮石太尉劉熹中常侍程璜陳秉孟生李閏等百官<lb/>
<pb n="KR2g0051_WYG_015-23b"/>
側目號為苛刻三公劾奏詡盛夏多拘係無辜為吏人<lb/>
患詡上書自訟曰法禁者俗之堤防刑罰者人之銜轡<lb/>
今州曰任郡郡曰任縣更相委遠百姓怨窮以茍容為<lb/>
賢盡節為愚臣所發舉臧罪非一二府恐為臣所奏遂<lb/>
加誣罪臣將從史魚死即以尸諫耳順帝省其章乃為<lb/>
免司空陶敦時中常侍張防特用權勢每請託受取詡<lb/>
輙案之而屢寢不報詡不勝其憤乃自繫廷尉奏言曰<lb/>
昔孝安皇帝任用樊豐幾亡社稷今張防復弄威柄國<lb/>
<pb n="KR2g0051_WYG_015-24a"/>
家之禍將重至矣臣不忍與防同朝謹自繫以聞無令<lb/>
臣襲楊震之跡書奏防流涕訴帝詡幾罹不惻宦者孫<lb/>
程張賢等知詡以忠獲罪乃相率陳奏再三始坐防徙<lb/>
邊黜防黨尚書賈朗等而赦出詡程復上書陳詡有大<lb/>
功語甚切激帝感悟復徴拜議郎數日遷尚書僕射是<lb/>
時長吏二千石聽百姓讁罰者輸贖號為義錢託為貧<lb/>
人儲而守令因以聚歛詡奏除之諸所議多見從用詡<lb/>
好刺舉無所回容數以此忤權戚遂九見譴考三遭刑<lb/>
<pb n="KR2g0051_WYG_015-24b"/>
罰而剛正之性終老不屈永和初遷尚書令以公事去<lb/>
官朝廷思其忠復徴之會卒臨終謂其子恭曰吾事君<lb/>
直道行已無愧所悔者為朝歌長時殺賊數百人其中<lb/>
何能不有寃者自此二十餘年家門不增一口其獲罪<lb/>
于天已可知也恭亦有俊才官至上黨太守<lb/>
　論曰詡多智謀有文武才畧沮棄涼州三輔安危所<lb/>
　係不特保全疆土而已其在朝歌武都之間則循吏<lb/>
　而兼名將者也詡性剛而執法嚴在朝廷權多憚之<lb/>
<pb n="KR2g0051_WYG_015-25a"/>
　九見譴考三遭刑罰然以博擊權閹之人而能使宦<lb/>
　者亦知其忠至于相率論救則忠信可行而直道之<lb/>
　不冺也<lb/>
　　　張綱<lb/>
張綱字文紀犍為武陽人留侯良之裔也父皓初為廷<lb/>
尉留心刑斷數與尚書辯正疑獄多以詳當見從安帝<lb/>
廢皇太子為濟隂王晧與太常桓焉太僕來厯廷爭之<lb/>
不能得順帝即位拜司空在事多所薦達綱少時經學<lb/>
<pb n="KR2g0051_WYG_015-25b"/>
雖為公子而厲布衣之節舉孝亷不就司徒辟髙第為<lb/>
御史時順帝委縱宦官有識危心綱常感激慨然歎曰<lb/>
穢惡滿朝不能奮身出命掃國家之難雖生吾不願也<lb/>
退而上書言文明恭儉守節約身尚徳中常侍不過兩<lb/>
人近倖賞賜裁滿數金惜費重人故家給人足姦謀自<lb/>
消和氣感應頃者無功小人皆有官爵富之驕之而復<lb/>
害之非愛人重器承天順道者也願陛下割損左右以<lb/>
奉天心書奏不省漢安元年遣八使徇行風俗皆耆儒<lb/>
<pb n="KR2g0051_WYG_015-26a"/>
知名多厯顯位唯綱年少官次最㣲餘人受命之部而<lb/>
綱獨埋其車輪于洛陽都亭曰豺狼當路安問狐狸遂<lb/>
奏白大將軍冀河南尹不疑蒙外戚之援荷國厚恩以<lb/>
芻蕘之資居阿衡之任不能敷揚五教翼贊日月而專<lb/>
為封豕長蛇肆其貪叨甘心好貨縱恣無底多樹諂䛕<lb/>
以害忠良誠天威所不赦大辟所宜加也謹條其無君<lb/>
之心十五事皆臣子所切齒者也書御京師震悚時冀<lb/>
妹為皇后姻族滿朝帝雖知綱言直終不忍用先是廣<lb/>
<pb n="KR2g0051_WYG_015-26b"/>
陵賊張嬰等聚衆數萬殺刺史二千石冦亂揚徐間積<lb/>
嵗不能討冀乃諷尚書以綱為廣陵太守因欲以事中<lb/>
之前遣郡守率多求兵馬綱獨請單車之職既到乃將<lb/>
吏卒十餘人徑造嬰壘以慰安之求得與長老相見申<lb/>
示國恩嬰初大驚既見綱誠信乃出拜謁綱延置上坐<lb/>
問所疾苦乃譬之曰前後二千石多肆貪暴故致公等<lb/>
懐憤相聚二千石信有罪矣然為之者又非義也今主<lb/>
上仁聖欲以文徳服叛故遣太守思以爵禄相榮不願<lb/>
<pb n="KR2g0051_WYG_015-27a"/>
以刑罰相加誠轉禍為福之時若聞義不服天子赫然<lb/>
震怒荆揚兗豫大兵雲合豈不危乎夫不料强弱非明<lb/>
也棄善取惡非智也去順效逆非忠也身絶血嗣非孝<lb/>
也背正從邪非直也見義不為非勇也六者成敗之幾<lb/>
利害所從公其深計之嬰聞泣下曰荒裔愚人不能自<lb/>
通朝廷不堪侵枉遂復聚黨偷生若魚游釡中喘息須<lb/>
㬰間耳今聞明府言乃嬰等更生之辰也既陷不義實<lb/>
恐投兵之日不免孥戮綱約之以天地誓之以日月嬰<lb/>
<pb n="KR2g0051_WYG_015-27b"/>
深感悟乃辭還營明日將所部萬餘人與妻子面縳歸<lb/>
降綱乃單車入嬰壘大會置酒為樂散遣部將任從所<lb/>
之親為卜居宅相田疇子弟欲為吏者皆引召之人情<lb/>
悦服南州晏然論功當封為梁冀遏絶天子嘉美徴欲<lb/>
擢用綱而嬰等上書乞留乃許之綱在郡一年年三十<lb/>
六卒百姓老㓜相擕詣府赴哀者不可勝數綱自被疾<lb/>
吏人咸為祠祀祈福皆言千秋萬嵗何時復見此君張<lb/>
嬰等五百餘人制服行喪送到犍為負土成墳有詔褒<lb/>
<pb n="KR2g0051_WYG_015-28a"/>
䘏拜其子續為郎中賜錢百萬<lb/>
　論曰張綱正色立朝不阿權貴惠心孚衆不罔下民<lb/>
　可謂柔不茹剛不吐矣然能化千萬愚夫愚婦之心<lb/>
　而不能救一二貴戚强臣之禍何哉孟子言簞豆嘑<lb/>
　蹴乞人不屑而受萬鍾者徒以宫室妻妾之不可已<lb/>
　遂棄禮義不顧嬰等雖冦賊然皆有激而成其亷耻<lb/>
　固未盡澌滅也若梁冀者晏安酖毒失其本心不至<lb/>
　于殺身覆宗不止豈非所謂死于安樂乎夫小懲大<lb/>
<pb n="KR2g0051_WYG_015-28b"/>
　誡小人之福章帝知竇憲之奸順帝嫉梁冀之擅而<lb/>
　卒濡忍弗決遂令惡極罪大不復可貰誦富驕為害<lb/>
　之言又歎君子之欲保全小人如此其至而彼昏不<lb/>
　知反以徳為讎也<lb/>
　　　劉陶<lb/>
劉陶字子竒一名偉潁川潁隂人濟北王勃之後陶為<lb/>
人居簡不修小節所與交友非同志雖富貴不茍合也<lb/>
同宗劉愷以雅徳知人獨深器陶時朱穆刺史冀州以<lb/>
<pb n="KR2g0051_WYG_015-29a"/>
案驗宦官觸桓帝怒徴下獄輸作左校陶時游太學率<lb/>
數千人詣闕上書曰伏見弛刑徒朱穆處公憂國志清<lb/>
姦惡誠以常侍貴寵父子兄弟布在州郡競為虎狼穆<lb/>
張理天綱補綴漏目内官恚疾謗讟煩興天下有識皆<lb/>
以穆同禹稷而被共鯀之戾若死者有知則唐帝怒于<lb/>
崇山重華忿于蒼墓矣當今中宦近習竊持國柄手握<lb/>
王爵口含天憲運賞則使餓𨽻富于季孫呼噏則令伊<lb/>
顔化為桀蹠而穆獨亢然不顧身害感王綱之不攝懼<lb/>
<pb n="KR2g0051_WYG_015-29b"/>
天網之乆失竭心懐憂為上深計臣願黥首繫趾代穆<lb/>
校作帝覽其奏赦之陶見梁冀當朝連嵗灾荒復上疏<lb/>
陳事曰天之與帝帝之與民猶頭與足相須而行也陛<lb/>
下目不視鳴條之事耳不聞檀車之聲天灾不有痛于<lb/>
肌膚震食不即損于聖體故蔑三光之謬輕上天之怒<lb/>
使羣醜刑𨽻芟刈小民死者悲于窀穸生者戚于朝野<lb/>
是愚臣所為咨嗟長懐歎息者也臣聞危非仁不扶亂<lb/>
非智不救竊見故冀州刺史朱穆前烏桓校尉李膺皆<lb/>
<pb n="KR2g0051_WYG_015-30a"/>
履正清平貞髙絶俗穆前在冀州摧破姦黨掃清萬里<lb/>
膺厯典牧守正身率下威揚朔北實中興良佐宜還本<lb/>
朝夾輔王室以上齊七曜下鎮萬國書奏不省時有上<lb/>
書言民以貨輕錢薄故致貧困宜改鑄大錢事下四府<lb/>
羣僚及太學能言之士陶上議曰當今之憂不在于貨<lb/>
在于民饑比年已來良苖盡于蝗螟杼柚空于公私而<lb/>
議者不達農殖之本爭言鑄冶之便或欲因縁行詐以<lb/>
賈國利利盡爭競造鑄之端于是乎生一人鑄之萬人<lb/>
<pb n="KR2g0051_WYG_015-30b"/>
奪之雖以隂陽為炭萬物為銅猶不足無厭之求也臣<lb/>
嘗誦詩至鴻雁于野之勞每喟爾長懐中篇而歎近聽<lb/>
征夫饑勞之聲甚于斯歌今地廣不得畊民衆無所食<lb/>
羣小秉國吞噬無厭誠恐卒有役夫窮匠攘臂遠呼使<lb/>
愁怨之民響應雲合雖方尺之錢何能有救詩人所以<lb/>
眷然顧之澘焉出涕者也帝遂不改鑄後陶舉孝亷除<lb/>
順陽長縣多奸滑陶到官募吏民有勇力者不拘亡命<lb/>
奸贓陶責其先過要以後效使各結所厚少兵皆嚴兵<lb/>
<pb n="KR2g0051_WYG_015-31a"/>
待命于是覆案奸軌所發若神後以病免吏民思而歌<lb/>
之曰邑然不樂思我劉君何時復來安此下民陶明尚<lb/>
書春秋為之訓詁推夏侯建夏侯勝歐陽和伯三家尚<lb/>
書及古文是正文字二百餘事名曰中文尚書頃之拜<lb/>
侍御史靈帝宿聞其名數引納之時張角偽託大道妖<lb/>
惑小民陶上言曰聖王以天下耳目為視聽故能無不<lb/>
聞見今張角夫黨不可勝計雖會赦令而謀不解散四<lb/>
方私言角等竊入京師覘視朝政而州郡忌諱更相告<lb/>
<pb n="KR2g0051_WYG_015-31b"/>
語莫肯公文宜下明詔重募角等賞以國土有敢囘避<lb/>
與之同罪帝殊不悟明年角反乃思陶言封中陵鄉侯<lb/>
三遷尚書令拜侍中以數切諫為權臣所憚徒為京兆<lb/>
尹到職當出修宫錢直千萬陶既清貧而耻以錢買職<lb/>
稱疾不聽政帝宿重陶才原其罪徴拜諫議大夫是時<lb/>
天下寇賊方熾陶憂致崩亂復上疏曰臣聞事之急者<lb/>
不能安言心之痛者不能緩聲竊見天下前遇張角之<lb/>
亂後遭邊章之寇今西羌逆𩔖私署將帥皆多叚熲時<lb/>
<pb n="KR2g0051_WYG_015-32a"/>
吏習戰陳知山川臣嘗懼其輕出河東馮翊鈔西軍之<lb/>
後東之函谷據阸髙望今果已攻河東恐遂轉更豕突<lb/>
上京臣前驛馬上便宜乞絶河東諸郡賦調冀尚可安<lb/>
事付主者流連至今莫肯求問今三郡之民皆已奔亡<lb/>
其存者尚十三四悲愁相守有百走退死之心而無一<lb/>
前鬭生之計西寇浸前去營咫尺將軍張温天性精勇<lb/>
而主者旦夕廹促軍無後殿假令失利其敗不救臣自<lb/>
知言數見厭而言不自裁者以為國安則臣蒙其慶國<lb/>
<pb n="KR2g0051_WYG_015-32b"/>
危則臣亦先亡也謹復陳急要八事乞深垂納者其八<lb/>
事大較言天下大亂皆由宦官宦官事急共讒陶曰今<lb/>
四方已靜而陶疾害聖政專言妖孽州郡不上陶何縁<lb/>
知疑陶與賊通情于是收陶下黄門北寺獄掠按日急<lb/>
陶自知必死對使者曰朝廷前封臣云何今反受邪譖<lb/>
恨不與伊吕同儔而以三仁為輩遂閉氣而死天下莫<lb/>
不痛之陶著書數十萬言又作七曜論匡老子反韓非<lb/>
復孟軻及上書言當世便事條教賦奏書記辯疑凡百<lb/>
<pb n="KR2g0051_WYG_015-33a"/>
餘篇時司徒東海陳耽亦以非罪與陶同死耽素以忠<lb/>
正稱光和五年詔公卿以謠言舉刺史二千石為民害<lb/>
者時太尉許馘司空張濟承望内官受取貨賂其宦官<lb/>
子弟賔客貪穢皆不敢問而虚舉邊遠小郡清修有惠<lb/>
化者二十六人吏民詣闕陳訴耽上言公卿所舉率黨<lb/>
其私所謂放鴟鴞而囚鸞鳳帝以讓馘濟諸坐徴者悉<lb/>
拜議郎宦官怨之遂誣陷耽死獄中<lb/>
　論曰漢末母后外戚盜賊强臣之禍皆成于宦官鄧<lb/>
<pb n="KR2g0051_WYG_015-33b"/>
　后稱制則用小黄門通命兩宫梁冀擅國則任中官<lb/>
　子弟以求自固董卓入朝廢立則以起兵誅宦官為<lb/>
　名至于盜賊之興由百姓饑寒饑寒之源由牧守貪<lb/>
　濁牧守之横由中常侍私人典據州郡傅燮所謂釁<lb/>
　起蕭墻而禍延四海與陶言正相發明也夫患常積<lb/>
　于忽㣲茍及時補救猶可轉禍為福而亡國之君臣<lb/>
　安危利菑如燕雀處堂茍延日夕雖有忠臣直士痛<lb/>
　哭流涕于其前不厭為迂濶則斥為誹謗秦隋之季<lb/>
<pb n="KR2g0051_WYG_015-34a"/>
　羣盜蠭起趙髙虞世基故為大言慰藉兩主皆深信<lb/>
　不疑寧獨一漢靈哉陶所陳西羌事勢本末深切著<lb/>
　明而宦官且曰州郡不上陶何縁知前此張角正坐<lb/>
　州郡諱言遂釀其禍覆車不遠莫之省憂下則巧言<lb/>
　如流上則辟言不信頌雨無正七章未嘗不太息于<lb/>
　敗亡之相尋千古一轍也抑考陶之言曰國安則臣<lb/>
　蒙慶國危則臣亦先亡葢繫心宗室不忍同談笑于<lb/>
　越人是以危言深論至于再三以冀幸君之一悟而<lb/>
<pb n="KR2g0051_WYG_015-34b"/>
　讒諂蔽明忠信得罪本實撥而枝葉亦因以害矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史傳三編卷十五<lb/>
</p>
<p>
</p>
  </div>
<div>
<head>史傳三編卷十六</head> <lb/>
    <p>
<pb n="KR2g0051_WYG_016-1a"/>
欽定四庫全書<lb/>
　史傳三編卷十六<lb/>
　　　　　　　　　　　　　大學士朱軾撰<lb/>
　名臣傳八<lb/>
　　漢<lb/>
　　　陳蕃　竇武<lb/>
陳蕃字仲舉汝南平輿人也祖河東太守蕃年十五嘗<lb/>
閒處一室而庭宇蕪穢父友同郡薛勤來候之謂蕃曰<lb/>
<pb n="KR2g0051_WYG_016-1b"/>
孺子何不灑掃以待賓客蕃曰大丈夫處世當掃除天<lb/>
下安事一室乎勤知其有清世志甚竒之初仕郡舉孝<lb/>
亷除郎中遭母憂棄官行喪服闋刺史周景辟别駕從<lb/>
事以諫爭不合投傳而去後公府辟舉方正皆不就太<lb/>
尉李固表薦徴拜議郎再遷為樂安太守時李膺為青<lb/>
州刺史名有威政屬城聞風皆自引去蕃獨以清績留<lb/>
郡人周璆髙潔之士前後郡守招命莫肯至唯蕃能致<lb/>
焉字而不名特為置一榻去則懸之民有趙宣葬親而<lb/>
<pb n="KR2g0051_WYG_016-2a"/>
不閉埏隧因居其中行服二十餘年郷邑稱孝州郡數<lb/>
禮請之郡内以薦蕃蕃與相見問及妻子而宣五子皆<lb/>
服中所生蕃大怒曰聖人制禮賢者俯就不肖企及且<lb/>
祭不欲數以其易黷故也况乃寢宿塜藏而孕育其中<lb/>
誑時惑衆誣汙鬼神乎遂致其罪大將軍梁冀威震天<lb/>
下時遣書詣蕃有所請託不得通使者詐求謁蕃怒笞<lb/>
殺之坐左遷修武令稍遷拜尚書時零陵桂陽山賊為<lb/>
害公卿議遣討之又詔下州郡一切皆得舉孝㢘茂才<lb/>
<pb n="KR2g0051_WYG_016-2b"/>
蕃上疏駁之曰良民為㓂皆所在貪虐使然宜嚴勅三<lb/>
府隠覈牧守令長其有在政失和侵暴百姓者即便舉<lb/>
奏更選清賢奉公之人能班宣法令情在愛恵者可不<lb/>
勞王師而羣賊弭息矣又三署郎吏二千餘人三府掾<lb/>
屬過限未除但當擇善而授之簡惡而去之豈煩一切<lb/>
之詔以長請屬之路乎以此忤左右故出為豫章太守<lb/>
性方峻不接賓客吏民亦畏其髙徵為尚書令送者不<lb/>
出郭門遷大鴻臚會白馬令李雲抗疏諫桓帝怒當伏<lb/>
<pb n="KR2g0051_WYG_016-3a"/>
重誅蕃上書救雲坐免歸田里復徵拜議郎數日遷光<lb/>
祿勛時封賞踰制内寵猥盛蕃乃上疏諫曰臣聞有事<lb/>
社稷者社稷是為有事君人者容悦是為今臣蒙恩備<lb/>
位九列見非不諫則容悦也夫諸侯上象四七下應分<lb/>
土髙祖之約非功臣不侯今追錄河南尹鄧萬世父遵<lb/>
之微功更爵尚書令黄儁先人之絶封近習以非義授<lb/>
邑左右以無功傳賞至乃一門之内侯者數人故緯象<lb/>
失度隂陽謬序稼用不成民用不康臣知封事已行言<lb/>
<pb n="KR2g0051_WYG_016-3b"/>
之無及誠欲陛下從是而止又比年収斂十傷五六萬<lb/>
人饑寒而采女數千食肉衣綺脂油粉黛不可貲計鄙<lb/>
諺云盗不過五女門今後宫之女豈不貧國乎且聚而<lb/>
不御必生悲感以致并隔水旱之困夫獄以禁止姦違<lb/>
官以稱才理物若法虧于平官失其人則王道有缺而<lb/>
令天下皆謂獄由怨起爵以賄成陛下宜採求得失擇<lb/>
從忠善尺一選舉委尚書三公使褒責誅賞各有所歸<lb/>
豈不幸甚帝頗納其言為出宫女五百餘人但賜儁爵<lb/>
<pb n="KR2g0051_WYG_016-4a"/>
闗内侯而萬世南鄉侯延熹六年車駕幸廣城校獵蕃<lb/>
上疏極諫不納自蕃為光祿勛與五官中郎將黄琬共<lb/>
典選舉不偏權富而為勢家郎所譖訴坐免歸頃之徵<lb/>
為尚書僕射轉太中大夫八年代楊秉為太尉蕃讓曰<lb/>
不愆不忘率由舊章臣不如太常胡廣齊七政訓五典<lb/>
臣不如議郎王暢聰明亮達文武兼資臣不如弛刑徒<lb/>
李膺帝不許中常侍蘇康管霸等復被任用排䧟忠良<lb/>
大司農劉祐廷尉馮緄河南尹李膺皆以忤㫖抵罪蕃<lb/>
<pb n="KR2g0051_WYG_016-4b"/>
因朝會固理膺等請加原宥升之爵任言及反覆誠詞<lb/>
懇切帝不聴因流涕而起時小黄門趙津南陽大猾張<lb/>
氾等奉事中官乘勢犯法二郡太守劉瓆成瑨考案其<lb/>
罪雖經赦令而並竟考殺之宦官怨恚有司承㫖遂奏<lb/>
瓆瑨罪當棄市又山陽太守翟超沒入中常侍侯覽財<lb/>
産東海相黄浮誅殺下邳令徐宣超浮並坐髠鉗輸作<lb/>
左校蕃與司徒劉矩司空劉茂共諫請瓆瑨超浮等帝<lb/>
不悦有司劾奏之矩茂不敢復言蕃乃獨上疏曰臣聞<lb/>
<pb n="KR2g0051_WYG_016-5a"/>
宼賊在外四支之疾内政不理心腹之患陛下超從列<lb/>
侯繼承天位誠不愛己獨不念先帝得之勤苦耶前梁<lb/>
氏五侯毒徧海内天啟聖意収而戮之而近習之權復<lb/>
相扇結小黄門趙津大猾張汜等肆行貪虐奸媚左右<lb/>
前太原太守劉瓆南陽太守成瑨糾而戮之雖言赦後<lb/>
不當誅殺原其誠心在乎去惡至于陛下有何悁悁而<lb/>
小人道長營惑聖聴遂使天威為之發怒過謫已甚况<lb/>
乃重罰令伏歐刄乎又前山陽太守翟超東海相黄浮<lb/>
<pb n="KR2g0051_WYG_016-5b"/>
奉公不撓疾惡如讐超沒侯覽財物浮誅徐宣之罪並<lb/>
䝉刑坐昔丞相申屠嘉召責鄧通洛陽令董宣折辱公<lb/>
主而文帝從而請之光武加以重賞未聞二臣有専命<lb/>
之誅陛下深宜割近習豫政之源引納尚書朝省之事<lb/>
簡練清髙斥黜佞邪如是天和于上地洽于下休徵符<lb/>
瑞豈逺乎哉帝得奏愈怒竟無所納瓆瑨竟死獄中朝<lb/>
廷衆庶莫不怨之宦官由此疾蕃彌甚選舉奏議輒以<lb/>
中詔讁郤長吏以下多至抵罪猶以蕃名臣不敢加害<lb/>
<pb n="KR2g0051_WYG_016-6a"/>
九年李膺等以黨事下獄考實蕃因上疏極諫曰臣聞<lb/>
賢明之君委心輔佐亡國之主諱聞直詞伏見前司𨽻<lb/>
校尉李膺太僕杜密太尉掾范滂等正身無玷死心社<lb/>
稷以忠忤㫖横加考案或禁錮閉隔或死徙非所杜塞<lb/>
天下之口聾盲一世之人與秦焚書阬儒何異人君者<lb/>
舉動不可以違法進退不可以離道謬言出口亂及八<lb/>
方何况髠無罪于獄殺無辜于市乎又青徐炎旱民物<lb/>
流遷而國用盡于紈羅外戚私門貪財受賂所謂祿去<lb/>
<pb n="KR2g0051_WYG_016-6b"/>
公室政在大夫昔春秋之末周室衰微數十年間無復<lb/>
災𤯝者天所棄也天之于漢悢悢無已故殷勤示變以<lb/>
悟陛下除妖去孽實在修徳臣位列台司憂深責重不<lb/>
敢尸祿惜生坐觀成敗如䝉採錄使身首分裂所不恨<lb/>
也帝諱其言切託以辟召非人策免之永康元年竇后<lb/>
臨朝以蕃為太傅錄尚書事時新遭大喪國嗣未立諸<lb/>
尚書畏懼權官託病不朝蕃以書責之曰古人立節事<lb/>
亡如存今帝祚未立政事日蹙諸君奈何委荼蓼之苦<lb/>
<pb n="KR2g0051_WYG_016-7a"/>
息偃在床于義不足焉得仁乎諸尚書惶怖皆起視事<lb/>
靈帝即位竇太后復詔封蕃髙陽侯蕃上疏辭太后不<lb/>
許蕃復固讓章前後十上竟不受封初桓帝欲立所幸<lb/>
田貴人為皇后蕃以田氏卑微竇族良家爭之甚固帝<lb/>
不得已乃立竇后及后臨朝故委用于蕃蕃與后父大<lb/>
將軍竇武同心盡力徵用名賢共參政事天下之士莫<lb/>
不延頸想望太平而帝乳母趙嬈旦夕在太后側中常<lb/>
侍曹節王甫等與共交搆諂事太后太后信之數出詔<lb/>
<pb n="KR2g0051_WYG_016-7b"/>
命有所封拜及其支𩔖多行貪虐蕃常疾之志誅中官<lb/>
會竇武亦有謀蕃自以既從人望而徳于太后必謂其<lb/>
志可申乃先上疏言侯覽曹節公乘昕王甫鄭䬃等與<lb/>
趙夫人諸女尚書並亂天下附從者升進忤逆者中傷<lb/>
陛下前始攝位順天行誅蘇康管霸並伏其辜奈何數<lb/>
月復縱左右元惡大奸莫此之甚今不急誅必生變亂<lb/>
傾危社稷其禍難量願出臣章宣示左右并令天下諸<lb/>
姦知臣疾之太后不納朝廷聞者莫不震恐蕃因與竇<lb/>
<pb n="KR2g0051_WYG_016-8a"/>
武謀之武不即以時収殺而須考竟其詞事遂泄曹節<lb/>
等因矯詔誅武蕃時年七十餘聞難作將官屬諸生八<lb/>
十餘人並拔刃突入承眀門攘臂呼曰大將軍忠以衛<lb/>
國黄門反逆何云竇氏不道耶王甫使劍士収蕃蕃拔<lb/>
劒叱甫甫兵不敢近乃益人圍之數十重遂執蕃送黄<lb/>
門北寺獄黄門從官騶蹋踧蕃曰復能損我曹員數奪<lb/>
我曹禀假不即日害之徙其家屬于比景宗族門生故<lb/>
吏皆斥免禁錮蕃友人陳畱朱震時為銍令聞而棄官<lb/>
<pb n="KR2g0051_WYG_016-8b"/>
哭之収葬蕃尸匿其子逸于甘陵界中事覺繫獄合門<lb/>
桎梏震受拷掠誓死不言故逸得免後大赦黨人乃追<lb/>
還逸官至魯相<lb/>
竇武字游平扶風平陵人少以經行著稱教授大澤中<lb/>
不交時貴名顯闗西延熹八年長女選入掖庭桓帝以<lb/>
為貴人拜武郎中冬立為皇后封武槐里侯明年拜城<lb/>
門校尉在位多辟名士清身疾惡禮賂不通妻子衣食<lb/>
裁充足而已得兩宫賞賜悉散與太學諸生及載肴糧<lb/>
<pb n="KR2g0051_WYG_016-9a"/>
于道施貧民時宦官専寵李膺杜密等為黨事考逮武<lb/>
上疏切諫其畧曰陛下即位以來未聞善政常侍黄門<lb/>
續為禍虐欺罔譎詐妄爵非人朝政日衰姦臣日强臣<lb/>
恐二世之難必將復及趙髙之變不朝則夕近者牢脩<lb/>
造設黨議遂収前司𨽻校尉李膺太僕杜密御史中丞<lb/>
陳翔太尉掾范滂等逮考連及數百人曠年拘錄事無<lb/>
効驗臣惟膺等建忠抗節志經王室此誠陛下稷契伊<lb/>
吕之佐而虚為奸臣賊子之所誣枉天下寒心海内失<lb/>
<pb n="KR2g0051_WYG_016-9b"/>
望惟陛下畱神澄省時見理出以厭人鬼喁喁之心臣<lb/>
聞古之明君必須賢佐以成政道今臺閣近臣陳蕃胡<lb/>
廣朱㝢苟琨劉祐魏朗劉矩尹勲等皆國之貞士朝之<lb/>
良佐尚書郎張陵媯皓苑康楊喬邊韶戴恢等明逹國<lb/>
典羣才並列而陛下委任近習専樹饕餮外典州郡内<lb/>
幹心膂宜以次貶黜案罪糾罰抑奪宦官欺國之封按<lb/>
其無状誣罔之罪信任忠良平决臧否使邪正毁譽各<lb/>
得其所咎徵可消天應可待間者有嘉禾芝草黄龍之<lb/>
<pb n="KR2g0051_WYG_016-10a"/>
見夫瑞生必于嘉士福至實由善人在徳為瑞無徳為<lb/>
災陛下所行不合天意不宜稱慶書奏因以病上還城<lb/>
門校尉槐里侯印綬帝不許有詔原李膺杜密等自黄<lb/>
門北寺若盧都内諸獄繫囚罪輕者皆出之其冬帝崩<lb/>
無嗣武召侍御史劉儵參問王子侯賢者入白太后徵<lb/>
立解瀆亭侯宏是為靈帝拜武大將軍常居禁中更封<lb/>
聞喜侯子機兄子紹靖皆為侯武既輔朝政常有誅翦<lb/>
宦官之意太傅陳蕃亦素有謀時共㑹朝堂蕃私謂武<lb/>
<pb n="KR2g0051_WYG_016-10b"/>
曰中常侍曹節王甫等自先帝時操弄國柄濁亂海内<lb/>
今不誅後必難圗武深然之于是引同志尹勲為尚書<lb/>
令劉瑜為侍中馮述為屯騎校尉又徵天下名士廢黜<lb/>
者李膺杜密劉猛朱㝢等列于朝廷請前越嶲太守荀<lb/>
昱為從事中郎辟潁川陳寔為屬共定計策于是天下<lb/>
雄俊知其風㫖莫不延頸企踵思奮其智力會五月日<lb/>
食蕃説武曰昔蕭望之困一石顯近者李杜諸公禍及<lb/>
妻子况今石顯數十輩乎今可且因日食斥罷宦官以<lb/>
<pb n="KR2g0051_WYG_016-11a"/>
塞天變又趙夫人及女尚書旦夕亂太后急宜退絶惟<lb/>
將軍慮焉武乃白太后欲盡誅廢宦官等太后曰漢家<lb/>
故事世有但當誅其有罪豈可盡廢邪時中常侍管霸<lb/>
頗有才畧專制省内武先白誅霸及蘇康等竟死復數<lb/>
白誅曹節等太后猶豫未忍至八月太白出西方劉瑜<lb/>
上書太后言占應宫門當閉將相不利姦人在主傍願<lb/>
急防之又與武蕃書以星辰錯繆不利大臣宜速斷大<lb/>
計武乃奏免黄門令魏彪以山氷代之使氷奏數狡猾<lb/>
<pb n="KR2g0051_WYG_016-11b"/>
無狀者鄭䬃送北寺獄蕃謂武曰此曹子便當収殺何<lb/>
復考為武不從令氷與尹勲祝瑨雜考䬃詞連節甫乃<lb/>
奏収節等使劉瑜内奏時武出宿歸府典中書者先以<lb/>
告長樂五官史朱瑀瑀盗發武奏罵曰中官放縱者自<lb/>
可誅耳我曹何罪而當盡見族滅因大呼曰陳蕃竇武<lb/>
奏白太后廢帝為大逆乃夜召所親壯健者十七人喢<lb/>
血共盟誅武等曹節白帝曰外間切切請出御徳陽前<lb/>
殿令帝拔劍踴躍使乳母趙嬈擁衛左右取棨信閉諸<lb/>
<pb n="KR2g0051_WYG_016-12a"/>
禁門召尚書官屬脅以白刃使作詔板拜王甫為黄門<lb/>
令持節至北寺獄収尹勲山氷氷疑不受詔馳擊殺之<lb/>
遂害勲出鄭䬃還共劫太后奪璽書収捕武等武不受<lb/>
詔馳入歩兵營與兄子紹共射殺使者召會北軍五校<lb/>
士數千人屯都亭下令軍士曰黄門常侍反盡力者封<lb/>
侯重賞詔周靖張奐討武等王甫將虎賁羽林軍千餘<lb/>
人與奐等合明旦悉軍闕下與武對陣至食時武紹敗<lb/>
走諸軍追圍之皆自殺収武宗親賓客姻屬悉誅之及<lb/>
<pb n="KR2g0051_WYG_016-12b"/>
劉裕馮述皆夷其族徙武家屬日南遷太后于雲臺武<lb/>
府掾胡騰獨殯斂行喪坐以禁錮武孫輔年二歳逃竄<lb/>
騰及令史張敞脱之得全<lb/>
後漢書論曰桓靈之世若陳蕃之徒咸能樹立風聲抗<lb/>
論惛俗而驅馳嶮阨之中與刑人腐夫同朝爭衡終取<lb/>
滅亡之禍者非彼不能絜情志違埃霧也愍夫世士以<lb/>
離俗為髙而人倫莫相恤也以遯世為非義故屢退而<lb/>
不去以仁心為己任雖道逺而彌厲及遭際會恊策竇<lb/>
<pb n="KR2g0051_WYG_016-13a"/>
武自謂萬世一遇也凛凛乎伊望之業矣功雖不終然<lb/>
其信義足以擕持民心漢世亂而不亡百餘年間數公<lb/>
之力也<lb/>
　論曰東漢之末宦豎竊弄神器敢行暴虐天下莫不<lb/>
　痛心疾首蕃以耆徳碩望武以后父且賢思掃除君<lb/>
　側以還清明而機事一泄重遭其毒豈謀之不臧乎<lb/>
　太白入犯太微大臣不利天變告于上矣張奐新至<lb/>
　不知本謀至為節甫所賣人事舛于下矣固知四百<lb/>
<pb n="KR2g0051_WYG_016-13b"/>
　年之運將終而炎精已灰不可復燃也厥後何進踵<lb/>
　之卒以其身與宦豎同盡而漢鼎旋移語曰癰疽既<lb/>
　潰大命随之不其信哉<lb/>
　　　李膺<lb/>
李膺字元禮潁川襄城人也祖父脩太尉父益趙國相膺<lb/>
性簡亢無所交接唯以同郡荀淑陳寔為師友舉孝亷為<lb/>
司徒胡廣所辟舉高第再遷青州刺史守令畏威明多望風<lb/>
棄官再遷漁陽太守尋轉蜀郡太守修庠序設條教明法令<lb/>
<pb n="KR2g0051_WYG_016-14a"/>
威恩並行珍玩不入於門朝廷舉能理劇轉烏桓校尉<lb/>
鮮卑數犯塞膺常䝉矢石身被創痍拭血進戰每破走<lb/>
之賊甚憚懾以公事免官遷居綸氏教授常千人南陽<lb/>
樊陵求為門徒膺謝不受陵後以阿附宦官致位太尉<lb/>
為節志者所羞荀爽常就謁膺因為其御既還喜曰今<lb/>
日乃得御李君矣其見慕如此永夀二年鮮卑寇雲中<lb/>
桓帝聞膺能乃復徵為度遼將軍先是羌衆及疏勒龜<lb/>
兹數出攻鈔張掖酒泉諸郡屢被其害膺到皆望風懼<lb/>
<pb n="KR2g0051_WYG_016-14b"/>
服先所掠男女悉送還塞下自是聲振逺域徵拜河南<lb/>
尹時宛陵大姓羊元羣罷北海郡臧罪狼籍膺表欲按<lb/>
其罪元羣行賂宦𥪡膺反坐輸作左校初膺與廷尉馮<lb/>
緄大司農劉祐等共同心志糾罰姦倖緄祐時亦得罪<lb/>
輸作司𨽻校尉應奉抗疏表其忠節録其功勲乃悉免<lb/>
其刑再遷復拜司𨽻校尉時張讓弟朔為野王令貪殘<lb/>
無道畏膺威嚴逃還京師匿於讓第舎合柱中膺率吏<lb/>
卒破柱取朔付獄受詞畢即殺之讓訴寃帝召膺詰以<lb/>
<pb n="KR2g0051_WYG_016-15a"/>
不先請便加誅辟之意膺對曰昔仲尼為魯司寇七日<lb/>
而誅少正夘今臣到官已積一旬私慮以稽留為愆不<lb/>
意獲速疾之罪誠自知釁責死不旋踵乞留五日剋殄<lb/>
元惡退就鼎鑊始生之願也帝乃顧讓曰此汝弟之罪<lb/>
司𨽻何愆自此諸宦官皆鞠躬屏氣休沐不敢出宫省<lb/>
帝問其故並叩頭泣曰畏李校尉時朝廷日亂綱紀頺<lb/>
弛膺獨持風裁以聲名自高士有被容接者名為登龍<lb/>
門及遭黨事當考實膺等案經三府太尉陳蕃卻之曰<lb/>
<pb n="KR2g0051_WYG_016-15b"/>
今所考案皆海内人譽憂國公忠之臣此等猶將十世<lb/>
宥也豈有罪名不彰而致收掠者乎不肯平署帝愈怒<lb/>
遂下膺等於黄門北寺獄膺等頗引宦官子弟宦官多<lb/>
懼請帝以天時宜赦膺得免歸居陽城山中天下士大<lb/>
夫皆高尚其道而汙穢朝廷及陳蕃免太尉朝野屬意<lb/>
於膺荀爽恐其名高致禍欲令屈節以全亂世為書貽<lb/>
曰久廢過庭不聞善誘知以直道不容於世恱山樂水<lb/>
家於陽城道近路夷當即聘問不謂夷之初旦明而未<lb/>
<pb n="KR2g0051_WYG_016-16a"/>
融虹蜺揚輝棄和取同方今天地氣閉大人休否智者<lb/>
見險投以逺害雖匱人望内合私願願怡神無事偃息<lb/>
衡門與時俯仰頃之帝崩陳蕃為太傅與竇武謀誅宦<lb/>
官故引用天下名士乃以膺為長樂少府及陳竇之敗<lb/>
膺等復廢後張儉事起收捕鈎黨鄉人謂膺曰可去矣<lb/>
對曰事不辭難罪不逃刑臣之節也吾年已六十死生<lb/>
有命去將安之乃詣詔獄考死陽城杜密素與李膺名<lb/>
行相次先為代郡泰山太守及北海相宦官子弟為令<lb/>
<pb n="KR2g0051_WYG_016-16b"/>
長有姦惡者輒捕案之後官至太僕黨事作亦同死焉<lb/>
時人謂之李杜初河内張成善說風角推占當赦遂教<lb/>
子殺人膺時為河南尹督促收捕既而逢宥獲免膺竟<lb/>
案殺之成以方伎交通宦官帝亦頗誶其占成弟子牢<lb/>
脩因上書誣告膺等共為部黨誹訕朝廷疑亂風俗詞<lb/>
所連及二百餘人黨禍實始此云<lb/>
　論曰東漢延熹永康間大往小來陽外隂内易曰君<lb/>
　子以儉徳辟難不可榮以禄垂戒至深逺矣當此之<lb/>
<pb n="KR2g0051_WYG_016-17a"/>
　時即括囊肥遯猶懼不免顧不處於南山之南北山<lb/>
　之北以弢光隠曜而互相標榜敢行倖直立的於此<lb/>
　使人得以彎弓相向君子高其節不得不哀其志也<lb/>
　至夫孔融弟爭兄死范滂母歡子義景毅以子為膺<lb/>
　門徒自表免歸皇甫規以西州豪傑恥不與黨上書<lb/>
　自言宜坐雖義聲感慨足以立懦㢘頑然揆諸守死<lb/>
　善道之常經毋乃已激乎讀元禮孟博諸傳乃益服<lb/>
　郭有道陳太丘二公之𢎞識雅量為不可及也<lb/>
<pb n="KR2g0051_WYG_016-17b"/>
　　　傅燮<lb/>
傅燮字南容北地靈州人也本字幼起慕南容三復白<lb/>
圭乃易字焉身長八尺有威容少師事太尉劉寛再舉<lb/>
孝㢘聞所舉郡將喪乃棄官行服後為䕶軍司馬與左<lb/>
中郎將皇甫嵩俱討張角爕素疾中官既行因上疏曰<lb/>
臣聞天下之亂不由於外皆興於内今張角起於趙魏<lb/>
黄巾亂於六州皆由釁發蕭墻而禍延四海者也臣受<lb/>
戎任始到潁川戰無不克黄巾雖盛不足為廟堂憂惟<lb/>
<pb n="KR2g0051_WYG_016-18a"/>
陛下仁徳寛容致閹䜿弄權忠臣不進誠使張角梟夷<lb/>
黄巾變服臣之所憂甫益深耳夫邪正不宜共國猶氷<lb/>
炭不可同器彼知正人之功顯皆將巧詞飾說共長虛<lb/>
偽若不詳察忠臣必復有杜郵之戮陛下宜速誅讒佞<lb/>
善人思進奸凶自息國之福也書奏宦者趙忠見而忿<lb/>
惡及破張角燮功多當封忠訴譖之靈帝猶識燮言得<lb/>
不加罪竟亦不封以為安定都尉以疾免後拜議郎會<lb/>
西羌反邉章韓遂作亂徵發天下賦役無已司徒崔烈<lb/>
<pb n="KR2g0051_WYG_016-18b"/>
以為宜棄涼州詔㑹公卿百官議烈堅執前言燮厲言<lb/>
曰斬司徒天下乃安尚書劾奏帝召問狀燮對曰昔冒<lb/>
頓至逆也樊噲為上將願得十萬衆横行匈奴憤激思<lb/>
奮未失人臣之節季布猶曰噲可斬也涼州天下要衝<lb/>
國家藩衛高祖定隴右世祖置四郡議者以為斷匈奴<lb/>
右臂今牧御失和使一州叛逆海内騷動烈為宰相不<lb/>
思所以弭之之䇿乃欲割棄一方萬里之土此社稷深<lb/>
憂也帝從燮議由是朝廷重其方格每公卿有缺為衆<lb/>
<pb n="KR2g0051_WYG_016-19a"/>
議所歸頃之趙忠為車騎將軍詔忠論討黄巾之功執<lb/>
金吾甄舉謂忠曰傅南容前在東軍有功不侯天下失<lb/>
望將軍宜進賢理屈以副衆心忠乃遣其弟延致殷勤<lb/>
於燮曰南容少答我常侍萬户侯不足得也燮正色拒<lb/>
之曰遇不遇命也有功不論時也傅燮豈求私賞哉忠<lb/>
愈懐恨然憚其名不敢害權貴亦多疾之竟出為漢陽<lb/>
太守初郡將范津名知人舉燮孝㢘及津為漢陽與燮<lb/>
交代合符而去鄉人榮之燮善䘏人畔羌懐其恩化並<lb/>
<pb n="KR2g0051_WYG_016-19b"/>
來降附乃廣開屯田列置四十餘營時涼州刺史耿鄙<lb/>
委任治中程球球通奸利士民怨之中平四年鄙率六<lb/>
郡兵討金城賊王國韓遂等燮知鄙必敗謂曰使君統<lb/>
政日淺民未知教賊聞大軍將至必萬人一心其鋒難<lb/>
當不若息軍養徳明賞必罰賊得寛挺必謂我怯羣惡<lb/>
爭勢其離可必然後率己教之人討已離之賊功可坐<lb/>
而待也鄙不從行至狄道别駕反應賊殺球及鄙賊遂<lb/>
進圍漢陽城中兵少糧盡燮猶固守時北騎數千隨賊<lb/>
<pb n="KR2g0051_WYG_016-20a"/>
攻郡皆夙懐燮恩共於城外叩頭求送燮歸鄉里燮子<lb/>
幹年十三從在官知燮素剛不能屈進諫曰國家昏亂<lb/>
遂令大人不容於朝今天下已叛而兵不足以自守宜<lb/>
聴其送歸鄉里徐俟有道而輔之言未終燮慨然而歎<lb/>
呼幹小字曰别成汝知吾必死耶葢聖達節次守節吾<lb/>
遭世亂不能養浩然之志又欲食祿而避其難乎吾行<lb/>
何之汝有才智勉之勉之主簿楊㑹吾之程嬰也幹哽<lb/>
咽不復言左右皆泣下王國使故酒泉太守黄衍說燮<lb/>
<pb n="KR2g0051_WYG_016-20b"/>
曰天下非復漢有府君寧有意為吾屬師乎燮按劍叱<lb/>
衍曰若剖符之臣反為賊說耶遂麾左右進兵臨陣戰<lb/>
歿諡曰壯節幹知名仕至扶風太守<lb/>
　論曰漢廷公卿兩議棄涼州而傅燮指陳利害暗與<lb/>
　虞詡合偉哉英雄所見固略同也考後漢書燮與詡<lb/>
　合傳葢勲臧洪亦並列焉洪首建攻董卓之議登壇<lb/>
　號衆詞色激昻勲亦屢盛氣陵卓且密勸皇甫嵩勒<lb/>
　兵討之然卒與嵩受徵入朝若乃勲棄左昌之怨聞<lb/>
<pb n="KR2g0051_WYG_016-21a"/>
　檄赴援洪感張超之恩徒跣請救則勲又難於洪也<lb/>
　方羣閹當國勲嘗謀與劉虞袁紹共誅嬖倖及為京<lb/>
　兆楊黨恃父以貪賂則違貴戚之請而案其贓高望<lb/>
　屬子為孝㢘終抗副主之命而黜其選其嚴氣正性<lb/>
　雖傅燮之於趙忠豈有過焉然當兵敗見執聴其送<lb/>
　還何遂與前時木表之誓言相剌謬也臧洪臨命慷<lb/>
　慨庶幾復見田横遺烈向使歃盟酸棗之日即勸超<lb/>
　先進掃除賊卓以其死郡將者死國家不更義聲凛<lb/>
<pb n="KR2g0051_WYG_016-21b"/>
　凛哉比事觀之傅南容加於人一等矣<lb/>
　　　皇甫規<lb/>
皇甫規字威明安定朝那人與敦煌張奐然明武威段<lb/>
熲紀明並山西名將稱涼州三明焉祖父稜度遼將軍<lb/>
父旗扶風都尉永和六年西羌大寇三輔圍安定征西<lb/>
將軍馬賢將兵擊之不能克規雖在布衣見賢不䘏軍<lb/>
士審其必敗尋而賢果為羌所沒郡將知規有兵略乃<lb/>
命為功曹使率甲士八百與羌戰有功舉規上計掾其<lb/>
<pb n="KR2g0051_WYG_016-22a"/>
後羌衆大合攻燒隴西朝廷患之規乃上疏求自効曰<lb/>
羌戎潰叛皆因邊將失於綏御乗常守安則加侵暴茍<lb/>
競小利則致大害微勝則虚張首級軍敗則隠匿不言<lb/>
軍士勞怨困於猾吏進不得快戰以邀功退不得温飽<lb/>
以全命酋豪泣血驚懼生變是以安不能久叛則經年<lb/>
願假臣屯列坐食之兵五千出其不意與䕶羌校尉趙<lb/>
沖共相首尾高可滌患下可納降若謂臣年少官輕不<lb/>
足用凡諸敗將非官爵之不高年齒之不邁也帝不能<lb/>
<pb n="KR2g0051_WYG_016-22b"/>
用沖帝立梁太后臨朝規舉賢良方正對䇿曰陛下攝<lb/>
政之初拔用忠貞逺近翕然望見太平而地震之後曰<lb/>
月不光旱魃為虐大賊縱横殆以奸臣權重之所致也<lb/>
其常侍尤無狀者宜亟黜遣以答天戒大將軍冀河南<lb/>
尹不疑宜増修謙節輔以儒術省去游娯不急之務割<lb/>
減廬第無益之飾夫徳不稱祿猶鑿墉之址以益其高<lb/>
豈量力審功安固之道哉凡諸宿猾酒徒戲客亦宜貶<lb/>
斥以懲不軌令冀等深思得賢之福失人之累又在位<lb/>
<pb n="KR2g0051_WYG_016-23a"/>
素餐尚書怠職有司依違使陛下専受諂諛之言不聞<lb/>
户牖之外臣豈敢隠心以避誅責書奏梁冀忿其規己<lb/>
以為下第拜郎中託疾免歸州郡承冀㫖幾陷死者再<lb/>
三遂以詩易教授門徒三百人後梁冀誅旬月之間禮<lb/>
命五至皆不就時太山賊侵亂郡縣特拜規太山太守<lb/>
規到官廣設方畧寇盜悉平延熹四年秋叛羌零吾等<lb/>
與先零别種寇鈔闗中䕶羌校尉段熲坐徴規素悉羌<lb/>
事志自奮効乃上疏曰臣生長邠岐昔為郡吏再更叛<lb/>
<pb n="KR2g0051_WYG_016-23b"/>
羌預籌其事有誤中之言願乞冗官備單車一介之使<lb/>
勞來三輔宣國威澤以所悉地形兵勢佐助諸軍臣窮<lb/>
居孤危之中坐觀郡將已數十年矣力求猛敵不如清<lb/>
平勤明孫呉未若奉法前變未逺臣誠戚之是以越職<lb/>
盡其區區至冬羌遂大合三公舉規為中郎將持節監<lb/>
闗西兵討零吾等擊斬之先零諸種羌慕規威信相繼<lb/>
降者十餘萬明年規因發其騎共討隴右而道路隔絶<lb/>
軍中大疫死者十三四規親入庵廬廵視將士三軍感<lb/>
<pb n="KR2g0051_WYG_016-24a"/>
恱東羌遂遣使乞降涼州復通先是涼之諸牧守皆倚<lb/>
恃權貴不遵法度規到州悉條奏其貪暴殺降與老弱<lb/>
不任職者或免或誅羌人聞之翕然反善沈氐大豪等<lb/>
十餘萬口復詣規降規出身數年擁衆立功還督鄉里<lb/>
既無它私恵而多所舉奏又惡絶宦官不與交通於是<lb/>
遂共誣規貨賂羣羌令其文降壐書誚讓規懼不免上<lb/>
疏自訟曰四年之秋戎車西侵舊都懼駭明詔不以臣<lb/>
愚駑急使軍就道幸蒙威靈遂振國命所省之費一億<lb/>
<pb n="KR2g0051_WYG_016-24b"/>
以上以為忠臣之義不敢告勞故恥以片言自及微效<lb/>
前踐州界奏郡守孫儁等五人支黨半國其餘墨綬小<lb/>
吏所連及者復有百餘吏託報將之怨子思復父之恥<lb/>
交搆豪門競流謗讟云臣私報諸羌售以錢貨若臣以<lb/>
私財則家無擔石如物出於官則文簿易考就臣愚惑<lb/>
信如言者前世尚遺匈奴以宫姬鎮烏孫以公主今臣<lb/>
但費千萬以懐畔羌何罪之有自永初以來將出不少<lb/>
覆軍有五動資巨億有旋車完封寫之權門而名成功<lb/>
<pb n="KR2g0051_WYG_016-25a"/>
立厚加爵封今臣還督本土糺舉諸郡衆謗隂害固其<lb/>
宜也傳稱鹿死不擇音謹冐昧畧上帝乃徴規還拜議<lb/>
郎論功當封而中常侍徐璜左悺數從求貨規不答遂<lb/>
陷以前事下吏官屬欲賦斂請謝規誓而不聴遂以餘<lb/>
寇不絶論輸左校諸公及太學生張鳯等三百餘人詣<lb/>
闕訟之會赦歸家徴拜度遼將軍至營數月上書薦中<lb/>
郎將張奐才畧兼優宜正元帥以從衆望愚臣願乞冗<lb/>
官以為奐副朝廷從之及奐遷大司農規復代為度遼<lb/>
<pb n="KR2g0051_WYG_016-25b"/>
將軍規自以連在大位欲退身避第數上病不見聴㑹<lb/>
友人上郡太守王旻喪還規縞素越界至下亭迎之因<lb/>
令客密告并州刺史胡芳言規違禁擅逺軍營當即舉<lb/>
奏芳曰威明欲避第仕途故激發我耳吾當為朝廷愛<lb/>
才何能申此子計耶及黨事起名賢多見染逮規自以<lb/>
西州豪傑恥不得與乃先自上言臣前薦大司農張奐<lb/>
是附黨也太學生張鳯等上書訟臣是為黨人所附也<lb/>
臣宜坐朝廷卒不問時人以規為賢在事數嵗北邊威<lb/>
<pb n="KR2g0051_WYG_016-26a"/>
服永康元年徴為尚書㑹日食詔公卿舉賢良方正下<lb/>
問得失規對曰陛下八年之中三斷大獄一除内嬖再<lb/>
誅外臣而災異數見人情未安者殆賢愚進退威刑所<lb/>
加有非其理也前太尉陳蕃劉矩忠謀高世廢在里巷<lb/>
劉祐馮緄趙典尹勲正直多怨流放家門李膺王畼孔<lb/>
翊潔身守禮終無宰相之階至起鈎黨之釁虐賢傷善<lb/>
哀及無辜而羣臣鑒畏前害莫肯正言願陛下容受謇<lb/>
直則前責可弭後福必降對奏不省遷規𢎞農太守封<lb/>
<pb n="KR2g0051_WYG_016-26b"/>
夀成亭侯讓不受轉䕶羌校尉熹平三年以疾召還卒<lb/>
年七十一初規以度遼將軍解官歸安定鄉人有以貨<lb/>
得鴈門太守者亦去職還家書刺謁規規卧不迎既入<lb/>
而問卿前在郡食鴈美乎有頃又白王符在門規遽起<lb/>
衣不及帶屣履而迎援符手還入同坐極歡時人語曰<lb/>
徒見二千石不如一縫掖又為太守時漢陽趙壹道經<lb/>
𢎞農過候規門者不即通遂遁去門吏以白規聞壹名<lb/>
大驚乃遣主簿追書謝曰蹉跌不面企徳懐風虚心委<lb/>
<pb n="KR2g0051_WYG_016-27a"/>
質為日久矣側聞仁者愍其區區冀承清誨以釋遙懐<lb/>
今旦外白有一尉兩計吏不道屈尊門下更啓乃知已<lb/>
去如印綬可投夜豈待旦惟君明獻平其夙心事在悖<lb/>
惑不足具責倘可原察何福如之壹答書不顧而去其<lb/>
好善下賢如此規所著賦銘碑贊書檄牋記等文凡二<lb/>
十七篇<lb/>
　論曰涼州三明並樹功邊境威信徧於羌隴之間奐<lb/>
　規文學極博熲武功又顯然陳竇之舉奐為閹豎所<lb/>
<pb n="KR2g0051_WYG_016-27b"/>
　欺致使忠烈殞命雖辭爵謝咎噬臍何及熲黨附宦<lb/>
　官又以輸貨致台輔獨規保全身名無瑕釁可摘雖<lb/>
　曰福命亦其智意足以自衛也其後規兄子嵩與㑹<lb/>
　稽朱儁皆以忠勇之略盪平羣冦勲在王室無有二<lb/>
　心然嵩拒梁衍之說不討董卓而就徴至遭董卓窘<lb/>
　辱儁違陶謙之議不討催汜而就徴遂為郭汜所留<lb/>
　守常有餘而定變不足范史謂其捨格天之大業蹈<lb/>
　匹夫之小諒卒狼狽虎口為智士笑豈過論哉<lb/>
<pb n="KR2g0051_WYG_016-28a"/>
　　　王允<lb/>
王允字子師太原祁人也同郡郭林宗嘗見而竒之曰<lb/>
王生一日千里王佐才也遂與定交年十九為郡吏時<lb/>
小黄門晉陽趙津貪横放恣為一縣巨患允討捕殺之<lb/>
而津兄弟諂事宦官因緣譖訴桓帝震怒徵太守劉瓆<lb/>
下獄死允送喪還平原終畢三年然後歸家復還仕郡<lb/>
人有路佛者少無名行而太守王球召以補吏允犯顔<lb/>
固爭球怒収允欲殺之刺史鄧盛聞而馳傳辟為别駕<lb/>
<pb n="KR2g0051_WYG_016-28b"/>
從事允由是知名而路佛以之廢棄允少好大節有志<lb/>
于立功常習誦經傳朝夕試馳射三公竝辟以司徒髙<lb/>
第為侍御史中平元年拜豫州刺史辟荀爽孔融等為<lb/>
從事上除禁黨討擊黄巾别帥大破之受降數十萬于<lb/>
賊中得中常侍張讓賓客書疏與黄巾交通允具發其<lb/>
姦以狀聞靈帝責怒讓讓叩頭陳謝竟不能罪之讓因<lb/>
挾忿以事中允徵下獄會赦還復刺史旬日間復以他<lb/>
罪被捕司徒楊賜以允素髙不欲使更楚辱遣客使自<lb/>
<pb n="KR2g0051_WYG_016-29a"/>
為計又諸從事好氣决者共流涕奉藥進之允厲聲曰<lb/>
吾為人臣獲罪于君當伏大辟以謝天下豈有乳藥求<lb/>
死乎投杯而起出就檻車既至廷尉左右皆促其事大<lb/>
將軍何進太尉袁隗司徒楊賜共疏請之曰夫内視反<lb/>
聰則忠臣竭誠寛賢矜能則義士厲節是以孝文納馮<lb/>
唐之説晉悼宥魏絳之罪允受命誅逆曾未期月州境<lb/>
肅清方欲列其庸勲請賞而以奉事不當當肆大戮責<lb/>
輕罰重有虧衆望書奏得以減死論是冬大赦而允獨<lb/>
<pb n="KR2g0051_WYG_016-29b"/>
在不宥三公咸復為言至明年乃得觧釋是時宦者横<lb/>
暴睚眦觸死允懼不免乃變易名姓轉側河内陳畱間<lb/>
及帝崩乃奔喪京師時何進謀誅宦官召允共事請為<lb/>
從事中郎轉河南尹獻帝初平元年拜司徒及董卓遷<lb/>
都闗中允悉収斂蘭臺石室圗書祕緯要者以從既至<lb/>
長安皆分别條上又集漢朝舊事所當施用者一皆奏<lb/>
之經籍具存允有力焉時董卓尚留洛陽朝政悉以委<lb/>
允允矯情屈意每相承附卓亦推心不生乖疑故得扶<lb/>
<pb n="KR2g0051_WYG_016-30a"/>
持王室于危亂之中臣主内外莫不倚恃焉允見卓簒<lb/>
逆己兆密與司𨽻校尉黄琬尚書鄭公業等謀共誅之<lb/>
乃上䕶羌校尉楊瓚行左將軍事執金吾士孫瑞為南<lb/>
陽太守并將兵出武闗道以討袁術為名實欲分路征<lb/>
卓而後迎天子還洛陽卓疑而留之允乃引内瑞為僕<lb/>
射瓚為尚書三年春連雨六十餘日允與士孫瑞楊瓚<lb/>
登臺請霽復結前謀瑞言星變甚亟内發者勝㡬不可<lb/>
緩公其圗之允然其言乃潛結卓將吕布使為内應時<lb/>
<pb n="KR2g0051_WYG_016-30b"/>
卓加太師位在諸侯王上弟旻兄子璜皆為將軍典兵<lb/>
事宗族内外並居列位其子孫雖在髫齓男皆封侯女<lb/>
為邑君結壘于長安城東築塢于郿髙厚七丈號曰萬<lb/>
嵗塢積穀為三十年儲自云事成據雄天下不成守此<lb/>
足以畢老數與百官宴會淫樂誅殺斷斬自由以天變<lb/>
殺衛尉張溫校尉伍孚刺卓不就為所殺三年四月帝<lb/>
病新愈大會未央殿卓朝服升車陳兵夾道自壘及宫<lb/>
左歩右騎屯衞周帀令吕布等捍衞前後允乃與士孫<lb/>
<pb n="KR2g0051_WYG_016-31a"/>
瑞密表其事使瑞自書詔以授布令騎都尉李肅與布<lb/>
同心勇士十餘人偽著衞士服于北掖門内以待卓卓<lb/>
將至馬驚不行怪懼欲還吕布勸令進遂入門肅以㦸<lb/>
刺之卓衷甲不入傷臂墜車顧大呼曰吕布何在布曰<lb/>
有詔討賊臣卓大罵布應聲持矛刺卓趣兵斬之馳齎<lb/>
赦書以令宫陛内外士卒皆稱萬嵗百姓歌舞于道市<lb/>
酒肉相慶者填滿街肆使皇甫嵩攻卓弟旻于郿塢殺<lb/>
其母妻男女盡滅其族尸卓于市然火置臍中光明達<lb/>
<pb n="KR2g0051_WYG_016-31b"/>
曙諸袁門生又聚董氏之尸焚灰揚之于路塢中珍藏<lb/>
有金二三萬觔銀八九萬觔錦綺紈素珍玩積如丘山<lb/>
允初議赦卓部曲吕布亦數勸之既而疑曰此輩名為<lb/>
惡逆而特赦之適足使其自疑非所以安之也布欲以<lb/>
卓財物班賜公卿將校允又不從而素輕布以劍客遇<lb/>
之布亦負其功勞多自誇伐既失意望漸不相平允性<lb/>
剛疾惡初懼董卓故折節圗之卓既滅自謂無復患難<lb/>
及在際會每乏溫潤之色仗正持重不循權宜之計是<lb/>
<pb n="KR2g0051_WYG_016-32a"/>
以羣下不甚附之董卓將校及在位者多涼州人允議<lb/>
罷其軍百姓訛言當悉誅之遂轉相恐動其在闗中者<lb/>
皆擁兵自守更相謂曰丁彦思蔡伯喈但以董公親厚<lb/>
並尚從坐今既不赦我曹而欲觧兵今日觧兵明日當<lb/>
復為魚肉矣卓部曲將李傕郭汜等先將兵在闗東因<lb/>
不自安遂合謀為亂攻圍長安城陷吕布招允去之允<lb/>
曰若䝉社稷之靈上安國家吾之願也如其不獲則奉<lb/>
身以死之朝廷㓜少恃我而已臨難茍免吾不忍也努<lb/>
<pb n="KR2g0051_WYG_016-32b"/>
力謝闗東諸公勤以國家為念初允以同郡宋翼為左<lb/>
馮翊王宏為右扶風是時三輔民庶熾盛兵榖富實李<lb/>
傕等欲即殺允懼二郡為患乃先徵翼宏下廷尉并允<lb/>
殺之允時年五十六長子侍中葢次子景定及宗族十<lb/>
餘人皆見誅害天子感慟百姓喪氣莫敢収允尸者唯<lb/>
故吏平陵令趙戩棄官營喪其後帝思允忠節使改殯<lb/>
葬之遣官弔祭送還本郡封其孫黑為安樂亭侯<lb/>
後漢書論曰士雖以正立亦以謀濟若王允之推董卓<lb/>
<pb n="KR2g0051_WYG_016-33a"/>
而引其權伺其間而敝其罪當此之時天下懸觧矣而<lb/>
終不以猜忤為釁者知其本于忠義之誠也故推卓不<lb/>
為失正分權不為苟冐伺間不為狙詐及其謀濟意從<lb/>
則歸成于正也<lb/>
　論曰太史公贊季布曰賢者誠重其死至欒布則曰<lb/>
　不自重其死雖往古烈士何以加一篇之中先後互<lb/>
　異何歟自古皆有死或輕于鴻毛或重于泰山在得<lb/>
　其所而已當宦䜿誣害之時諸君子咸勸允自裁而<lb/>
<pb n="KR2g0051_WYG_016-33b"/>
　寧甘楚辱至轉側逃亡僅得以免及催汜稱兵犯闕<lb/>
　意氣凶凶雖吕布之勇猶先時遁去獨允毅然不回<lb/>
　以死狥國其始不為婢妾賤人感慨無復之之態其<lb/>
　後復不為庸夫懦子全軀保妻子之行可謂得死所<lb/>
　矣賢者固不可測曩之委曲周全者乃愛其死以有<lb/>
　待也<lb/>
　<lb/>
　史傳三編卷十六<lb/>
</p>
<p>
</p>
  </div>
<div>
<head>史傳三編卷十七</head> <lb/>
    <p>
<pb n="KR2g0051_WYG_017-1a"/>
欽定四庫全書<lb/>
　史傳三編卷十七<lb/>
　　　　　　　　　　　　　大學士朱軾撰<lb/>
　名臣傳九<lb/>
　　漢<lb/>
　　　諸葛亮<lb/>
諸葛亮字孔明琅邪陽都人也漢司𨽻校尉諸葛豐之<lb/>
後父珪字君貢漢末為太山郡丞亮早孤與弟均随其<lb/>
<pb n="KR2g0051_WYG_017-1b"/>
從父依劉表荆州從父卒家于南陽之鄧縣號曰隆中<lb/>
躬耕隴畆建安初與潁川石廣元徐元直汝南孟公威<lb/>
等游學三人務精熟而亮獨觀大畧每晨夜從容抱膝<lb/>
長嘯而謂三人曰卿三人仕進可至刺史郡守也三人<lb/>
問其所至亮笑而不言好為梁父吟身長八尺常自比<lb/>
管仲樂毅時人莫之許也惟崔州平徐庶謂為信然時<lb/>
昭烈屯新野見徐庶甚器之庶因謂昭烈曰諸葛孔明<lb/>
者卧龍也將軍豈願見之乎昭烈曰君與俱來庶曰此<lb/>
<pb n="KR2g0051_WYG_017-2a"/>
人可就見不可屈致也將軍宜枉駕見之昭烈由是詣<lb/>
亮三徃乃見因屏人曰漢室傾頽奸臣竊命孤不度徳<lb/>
量力欲信大義于天下而智術淺短遂用猖獗至于今<lb/>
日然志猶未已君謂計將安出亮答曰今曹操已擁百<lb/>
萬之衆挾天子以令諸侯此誠不可與爭鋒孫權據有<lb/>
江東已歴三世國險而民富賢能為之用此可與為援<lb/>
而不可圗也荆州北據漢沔利盡南海東連呉會西通<lb/>
巴蜀此用武之國而其主不能守殆天所以資將軍也<lb/>
<pb n="KR2g0051_WYG_017-2b"/>
益州險塞沃野千里天府之土劉璋闇弱張魯在北民<lb/>
殷國富而不知存䘏智能之士思得明君將軍既帝室<lb/>
之胄信義著于四海若跨有荆益保其巖阻西和諸戎<lb/>
南撫夷越外結孫權内修政理天下有變則命一上將<lb/>
將荆州之軍以向宛洛將軍身帥益州之衆出于秦川<lb/>
百姓孰敢不簞食壺漿以迎將軍者乎誠如是則霸業<lb/>
可成漢室可興矣昭烈曰善于是與亮情好日密闗公<lb/>
與飛等不悦昭烈觧之曰孤之有孔明猶魚之有水也<lb/>
<pb n="KR2g0051_WYG_017-3a"/>
願諸君勿復言關張乃止劉表長子琦亦深器亮表受<lb/>
後妻之言愛少子琮不悦于琦琦與亮謀自安之術亮<lb/>
輒不對後乃將亮上髙樓去梯謂曰今日可以言未亮<lb/>
答曰君不見申生在内而危重耳在外而安乎琦感悟<lb/>
會黄祖死遂自求代得出為江夏太守俄而表卒琮聞<lb/>
曹操來伐遣使以州降昭烈在樊因率衆南奔為操所<lb/>
追破進至夏口亮曰事急矣請奉命求救于孫將軍時<lb/>
權擁軍在柴桑觀望成敗亮説權曰海内大亂將軍起<lb/>
<pb n="KR2g0051_WYG_017-3b"/>
兵江東劉豫州収衆漢南與曹操並爭天下今操芟夷<lb/>
大難畧已平矣遂破荆州威震四海英雄無用武之地<lb/>
故豫州遁逃至此願將軍量力而處之若能以呉越之<lb/>
衆與中國抗衡不如早與之絶若不能何不按兵束甲<lb/>
北靣而事之今將軍外託服從之名内懐猶豫之計事<lb/>
急而不斷禍至無日矣權曰苟如君言劉豫州何不遂<lb/>
事之乎亮曰田横齊之壯士耳猶守義不辱况豫州王<lb/>
室之胄英才盖世衆士慕仰如水歸海若事之不濟此<lb/>
<pb n="KR2g0051_WYG_017-4a"/>
乃天也安能復為之下權勃然曰吾不能舉全呉之地<lb/>
十萬之衆受制于人吾計决矣非劉豫州莫可以當曹<lb/>
操者然豫州新敗安能抗此難乎亮曰豫州兵雖敗于<lb/>
長坂今戰士還者及闗羽水軍精甲萬人劉琦合江夏<lb/>
戰士亦不下萬人操衆逺來疲敝聞追豫州輕騎一日<lb/>
一夜行三百里此所謂强弩之末不能穿魯縞者也故<lb/>
兵法忌之曰必蹶上將軍且北方之人不習水戰又荆<lb/>
民附操者偪兵勢耳非心服也將軍誠能命猛將統兵<lb/>
<pb n="KR2g0051_WYG_017-4b"/>
數萬與豫州協規同力破操軍必矣操軍破必北還如<lb/>
此則荆呉之勢强鼎足之形成矣成敗之機在于今日<lb/>
權大悦即遣周瑜等水軍三萬随亮詣昭烈并力拒操<lb/>
敗之于赤壁操引軍歸鄴昭烈遂収江南以亮為軍師<lb/>
中郎將使督零陵桂陽長沙三郡調其賦税以充軍實<lb/>
建安十六年益州牧劉璋遣法正迎昭烈使擊張魯亮<lb/>
與闗公鎮荆州昭烈自葭萌還攻璋亮與張飛趙雲等<lb/>
率衆泝江分定郡縣與昭烈共圍成都事平進亮軍師<lb/>
<pb n="KR2g0051_WYG_017-5a"/>
將軍署左將軍府事昭烈外出亮常鎮守成都足食足<lb/>
兵昭烈之攻張郃于漢中也急書發益州兵亮以問從<lb/>
事楊洪洪曰漢中益州咽喉無漢中即無蜀矣發兵何<lb/>
疑時法正從昭烈北行亮即表洪領蜀郡太守衆事皆<lb/>
辦初犍為太守李嚴辟洪為功曹嚴未去犍為而洪已<lb/>
為蜀郡洪舉門下書佐何祗有才䇿洪尚在蜀郡而祗<lb/>
已為廣漢太守是以西土咸服亮能盡時人之器用也<lb/>
建安二十六年昭烈即帝位以亮為丞相錄尚書事領<lb/>
<pb n="KR2g0051_WYG_017-5b"/>
司𨽻校尉亮治蜀號嚴明法正勸緩刑弛禁以慰人望<lb/>
亮曰此州自劉璋以來徳政不舉威刑不肅寵之以位<lb/>
位極則賤順之以恩恩竭則慢所以致敝實由于此今<lb/>
吾使法行則知恩爵加則知榮榮恩並濟上下有節為<lb/>
治之要著矣章武三年春昭烈在永安病篤召亮于成<lb/>
都屬以後事謂亮曰君才十倍曹丕必能安國終定大<lb/>
事若嗣子可輔輔之如其不才君可自取亮涕泣曰臣<lb/>
敢不竭股肱之力效忠貞之節繼之以死昭烈又為詔<lb/>
<pb n="KR2g0051_WYG_017-6a"/>
勅後帝曰勿以惡小而為之勿以善小而不為惟賢惟<lb/>
徳可以服人汝父徳薄不足效也汝與丞相從事事之<lb/>
如父建興元年進封亮武鄉侯事無鉅細咸取決焉亮<lb/>
乃約官職修法制整戎旅工械伎巧物究其極科條嚴<lb/>
明賞罰必信作教與羣下曰夫參署者集衆思廣忠益<lb/>
也若逺小嫌難相違覆曠闕損矣違而得中猶棄敝屩<lb/>
而獲珠玉然人心苦不能盡惟徐元直處兹不惑又董<lb/>
㓜宰參署七年事有不至至于十反來相啟告苟能慕<lb/>
<pb n="KR2g0051_WYG_017-6b"/>
元直之十一㓜宰之殷勤則亮可少過矣又曰昔初交<lb/>
州平屢聞得失後交元直勤見啟誨㓜宰每言則盡偉<lb/>
度數有諫正雖資性鄙暗不能悉納然與此數子終始<lb/>
好合亦足以明其不疑于直言也偉度者亮主簿胡濟<lb/>
也亮嘗自校簿書主簿楊顒亟諫以為為治有體上下<lb/>
不可相侵亮謝之及顒卒亮垂泣三日魏華歆王朗陳<lb/>
羣各有書與亮欲使舉國稱藩亮不答作正議曰昔在<lb/>
項羽起不由徳雖處華夏秉帝者之勢卒就湯鑊為後<lb/>
<pb n="KR2g0051_WYG_017-7a"/>
永戒魏不審鑒今次之矣免身為幸戒在子孫而二三<lb/>
子各以耆艾之齒承偽㫖而進書有若崇竦稱莽之功<lb/>
亦將偪于元禍茍免者耶昔世祖創迹舊基奮羸卒數<lb/>
千摧莽强旅四十餘萬于昆陽之郊夫據道討淫不在<lb/>
衆寡及至孟徳以其譎勝之力舉數十萬之師救張郃<lb/>
于陽平勢窮慮悔僅能自脱辱其鋒鋭之衆遂喪漢中<lb/>
之地深知神器不可妄獲旋還未至感毒而死子桓淫<lb/>
逸繼之以簒縱使二三子多逞蘇張詭靡之説奉進驩<lb/>
<pb n="KR2g0051_WYG_017-7b"/>
兠滔天之詞欲以誣毁唐帝諷觧禹稷所謂徒喪文藻<lb/>
煩勞翰墨者矣夫大人君子之所不為也又軍誡曰萬<lb/>
人必死横行天下昔軒轅氏整卒數萬制四方定海内<lb/>
况以數十萬之衆據道而臨有罪可得而干擬者哉遂<lb/>
遣使如呉約為與國二年領益州牧選用皆妙簡舊徳<lb/>
以秦宓為别駕杜微為主簿微已老轝而致之既至乞<lb/>
歸亮以其重聴于坐中與書曰曹丕稱帝猶土龍芻狗<lb/>
之有名耳欲與諸賢因其邪偽以正道滅之君但當以<lb/>
<pb n="KR2g0051_WYG_017-8a"/>
徳輔時不責君軍旅何為汲汲求去拜微諫議大夫先<lb/>
是南中耆帥雍闓等以四郡叛亮以新遭大喪撫而不<lb/>
討務農殖榖閉門息民民安食足而後用之三年春乃<lb/>
率衆往討時參軍馬謖送亮亮謂曰雖共謀之歴年今<lb/>
可更恵良規謖曰南中恃其險逺不服久矣雖今日破<lb/>
之明日復反耳今公方傾國北伐彼知官勢内虚其叛<lb/>
亦速若殄盡遺𩔖以除後患既非仁者之情且又不可<lb/>
倉卒也夫用兵之道攻心為上攻城為下願公服其心<lb/>
<pb n="KR2g0051_WYG_017-8b"/>
而已亮納其言至南中所在戰㨗斬雍闓及髙定等有<lb/>
孟獲者素為夷漢所服収餘衆拒亮亮募生致之既得<lb/>
使觀于營陳間獲曰向者不知虚實故敗今秖如此即<lb/>
易勝耳乃縱使更戰七縱七禽而亮猶遣獲獲止不去<lb/>
曰公天威也南人不復反矣遂至滇池南中平皆即其<lb/>
渠率而用之或以諫亮亮曰若留外人即當留兵兵留<lb/>
則無所食一不易也加夷新傷破父兄死喪留外人而<lb/>
無兵必成禍患二不易也又夷累有廢殺之罪自嫌釁<lb/>
<pb n="KR2g0051_WYG_017-9a"/>
重留外人終不相信三不易也今吾欲使不留兵不運<lb/>
糧而綱紀粗定夷漢粗安故耳于是悉収孟獲等以為<lb/>
官屬出其資財牛馬器械供畊戰之用國以富饒乃治<lb/>
戎講武隂俟大舉五年率諸軍北駐漢中以圗中原臨<lb/>
發上疏曰先帝創業未半而中道崩殂今天下三分益<lb/>
州疲敝此誠危急存亡之秋也然侍衞之臣不懈于内<lb/>
忠志之士忘身于外者盖追先帝之殊遇欲報之于陛<lb/>
下也誠宜開張聖聴以光先帝遺徳恢𢎞志士之氣不<lb/>
<pb n="KR2g0051_WYG_017-9b"/>
宜妄自菲薄引喻失義以塞忠諌之路也宫中府中俱<lb/>
為一體陟罰臧否不宜異同若有作奸犯科及為忠善<lb/>
者宜付有司論其刑賞以昭陛下平明之理不宜偏私<lb/>
使内外異法也侍中侍郎郭攸之費褘董允等此皆良<lb/>
實志慮忠純是以先帝簡拔以遺陛下愚以為宫中之<lb/>
事事無大小悉以咨之然後施行必能裨補闕漏有所<lb/>
廣益將軍向寵性行淑均曉暢軍事試用于昔日先帝<lb/>
稱之曰能是以衆議舉寵為督愚以為營中之事事無<lb/>
<pb n="KR2g0051_WYG_017-10a"/>
大小悉以咨之必能使行陣和睦優劣得所親賢臣逺<lb/>
小人此先漢所以興隆也親小人逺賢臣此後漢所以<lb/>
傾頽也先帝在時每與臣論此事未嘗不歎息痛恨于<lb/>
桓靈也侍中尚書長史參軍此悉忠良死節之臣願陛<lb/>
下親之信之則漢室之隆可計日而待也臣本布衣躬<lb/>
耕南陽茍全性命于亂世不求聞逹于諸侯先帝不以<lb/>
臣卑鄙猥自枉屈三顧臣于草廬之中咨臣以當世之<lb/>
事由是感激遂許先帝以驅馳後值傾覆受任于敗軍<lb/>
<pb n="KR2g0051_WYG_017-10b"/>
之際奉命于危難之間爾來二十有一年矣先帝知臣<lb/>
謹慎故臨崩寄臣以大任也受命以來夙夜憂懼恐託<lb/>
付不效以傷先帝之明故五月渡瀘深入不毛今南方<lb/>
已定兵甲已足當奬率三軍北定中原庶竭駑鈍攘除<lb/>
奸凶興復漢室還于舊都此臣所以報先帝而忠陛下<lb/>
之職分也至于斟酌損益進盡忠言則攸之褘允之任<lb/>
也願陛下託臣以討賊興復之效不效則治臣之罪以<lb/>
告先帝之靈若無興徳之言則責攸之褘允等之慢以<lb/>
<pb n="KR2g0051_WYG_017-11a"/>
彰其咎陛下亦宜自謀以諮諏善道察納雅言臣不勝<lb/>
受恩感激今當逺離臨表涕泣不知所言遂行屯于沔<lb/>
北陽平石馬辟廣漢太守姚伷為掾伷並進文武之士<lb/>
亮稱之曰姚掾並存剛柔可謂博雅矣願諸掾各希此<lb/>
事以屬其望于是遣魏延諸軍并兵東下僅留萬人守<lb/>
城時魏司馬懿率二十萬衆拒亮與延軍錯道徑至前<lb/>
當亮六十里所偵候來告舉軍失色亮意氣自若敕軍<lb/>
中皆卧旗息鼓不得妄出又令大開四城門掃地却灑<lb/>
<pb n="KR2g0051_WYG_017-11b"/>
懿常謂亮持重而猥見勢弱疑有强伏遂引軍北走及<lb/>
後知之深以為恨六年春亮伐魏亮司馬魏延欲請兵<lb/>
五千與亮異道㑹于潼闗如韓信故事亮以為此危計<lb/>
不如安從坦道可以平取隴右十全必克而無虞遂不<lb/>
用延計乃揚聲由斜谷道取郿使趙雲鄧芝為疑軍據<lb/>
箕谷魏使曹真率衆拒之亮身率諸軍攻祁山戎陳整<lb/>
齊賞罰肅而號令明南安天水安定三郡叛魏應亮拔<lb/>
冀城獲姜維闗中響震曹叡如長安命張郃拒亮亮使<lb/>
<pb n="KR2g0051_WYG_017-12a"/>
馬謖督諸軍在前與郃戰于街亭謖違亮節度舉措失<lb/>
宜大為郃所破亮拔西郡千餘家還于漢中乃流涕収<lb/>
謖殺之謖臨終與亮書曰明公視謖猶子謖視明公猶<lb/>
父願深惟殛鯀興禹之義使平生之交不虧于此謖雖<lb/>
死無恨于黄壤也于是十萬之衆為之垂泣亮親為臨<lb/>
祭撫其遺孤上疏請自貶三等于是以亮為右將軍行<lb/>
丞相事有勸亮更發兵者亮曰大軍在祁山箕谷皆多<lb/>
于賊反為賊所破此病不在兵少也在一人耳今欲減<lb/>
<pb n="KR2g0051_WYG_017-12b"/>
兵省將明罰思過校變通之道于將來若不能然者雖<lb/>
兵多何益自今以後諸有忠慮于國者但勤攻吾之闕<lb/>
則事可定賊可死功可蹻足而待矣乃考微勞甄壯烈<lb/>
引咎責躬布所失于天下厲兵講武以為後圗戎士簡<lb/>
練民忘其敗冬十二月亮聞孫權破曹休魏兵東下闗<lb/>
中虚弱欲出兵擊魏羣臣多以為疑亮乃上言曰先帝<lb/>
慮漢賊不兩立王業不偏安故託臣以討賊以先帝之<lb/>
明量臣之才固知臣才弱敵强也然不伐賊王業亦亡<lb/>
<pb n="KR2g0051_WYG_017-13a"/>
惟坐而待亡孰與伐之是故託臣而弗疑也臣受命之<lb/>
日寢不安席食不甘味臣非不自惜也顧王業不可偏<lb/>
安于蜀都故冐危難以奉先帝之遺意也而議者謂為<lb/>
非計今賊適疲于西又務于東兵法乘勞此進趨之時<lb/>
也夫難平者事也昔先帝兵敗于楚當此之時曹操拊<lb/>
手謂天下已定然後先帝東連呉越西取巴蜀舉兵北<lb/>
征夏侯授首此操之失計而漢事將成也然後呉更違<lb/>
盟闗羽毁敗秭歸蹉跌曹丕稱帝凡事如是難可逆見<lb/>
<pb n="KR2g0051_WYG_017-13b"/>
臣鞠躬盡瘁死而後已至于成敗利鈍非臣之明所能<lb/>
逆覩也于是引兵出散闗圍陳倉曹真拒之亮糧盡而<lb/>
還魏將王雙率騎追亮亮破斬之七年亮遣陳式攻武<lb/>
都隂平魏雍州刺史郭淮率衆欲擊式亮自出至建威<lb/>
淮退還遂平二郡詔復亮丞相是嵗孫權僭號使以並<lb/>
尊二帝來告衆謂宜顯明正義以絶之亮曰權有僭逆<lb/>
之心久矣國家所以畧其釁情者求掎角之援也今若<lb/>
加顯絶讎我必深便當移兵東戍與之角力彼賢才尚<lb/>
<pb n="KR2g0051_WYG_017-14a"/>
多將相輯睦未可一朝定也頓兵相持坐而須老使北<lb/>
賊得計非算之上者昔漢文卑詞匈奴先帝優與呉盟<lb/>
皆應權通變𢎞思逺益非匹夫之為分者也若大軍北<lb/>
伐彼上當分裂其地以為後規下當略民廣境示武于<lb/>
内非端坐者也就其不動而睦于我我之北伐無東顧<lb/>
之憂河南之衆不能盡西此之為利亦已深矣權僭之<lb/>
罪未宜明也乃遣衞尉陳震賀于呉再申盟約九年亮<lb/>
復出祁山以木牛運魏遣司馬懿西屯長安督將軍張<lb/>
<pb n="KR2g0051_WYG_017-14b"/>
郃郭淮等禦之懿自留精兵四千守上邽餘衆悉救祁<lb/>
山亮分兵攻祁山自逆懿于上邽郭淮等以兵徼亮亮<lb/>
破之大芟其麥與懿遇于上邽之東懿斂軍依險却避<lb/>
再三賈詡魏平數請戰曰公畏蜀如虎奈天下笑何懿<lb/>
病之乃使張郃攻南圍自按中道向亮亮使魏延等逆<lb/>
戰魏兵大敗獲甲首三千級元鎧五千領角弩三千一<lb/>
百張懿還保營亮以糧盡退軍懿遣郃來追至木門亮<lb/>
伏弩射殺之時亮兵期直更番而懿衆大盛諸參佐咸<lb/>
<pb n="KR2g0051_WYG_017-15a"/>
請權停下兵一月以并聲勢亮曰行師以大信為本今<lb/>
去者束裝以待期妻子鶴望而計日雖臨征難義所不<lb/>
廢皆遣令去由是去者感悦願留一戰住者憤踊思致<lb/>
死命相謂曰公恩死猶莫報也臨戰各拔刃爭先一以<lb/>
當十遂大㨗十二年亮悉大衆由斜谷出以流馬運據<lb/>
武功五丈原與司馬懿對于渭南亮每患糧不繼使己<lb/>
志不伸遂分兵屯田為久住計畊者雜于渭濱居民之<lb/>
間而百姓安堵軍無私焉亮數挑戰懿不出亮乃遺以<lb/>
<pb n="KR2g0051_WYG_017-15b"/>
巾幗之服懿怒表叡請戰叡遣辛毗仗節以制之亮謂<lb/>
姜維曰彼本無戰情所以固請者以示武于衆耳將在<lb/>
軍君命有所不受茍能制吾豈千里而請戰耶相持百<lb/>
餘日其年八月亮疾篤後主遣李福省視因諮大計亮<lb/>
以蔣琬對次及費褘遂卒于軍年五十四時有星赤而<lb/>
芒角隕于中營長史楊儀整軍而出百姓奔告懿懿追<lb/>
之姜維令儀反旗鳴鼓若將向懿者懿不敢偪儀結陣<lb/>
入谷然後發喪百姓為之諺曰死諸葛走生仲達及軍<lb/>
<pb n="KR2g0051_WYG_017-16a"/>
退懿按行其營壘歎曰天下竒才也亮遺命葬漢中定<lb/>
軍山因山為墳塜足容棺斂以時服不須器物策贈印<lb/>
綬謚忠武亮嘗表于後主曰臣成都有桑八百株薄田<lb/>
十五頃子弟衣食自有餘饒臣身在外不别治生以長<lb/>
尺寸臣死之日不使内有餘帛外有贏財以負陛下及<lb/>
卒如其言初長水校尉廖立自謂才名宜為亮副怏怏<lb/>
怨謗亮廢立為民徙之汶山及亮薨立垂泣曰吾終為<lb/>
左衽矣中都䕶李嚴亮攻祁山時嚴督運不繼又反覆<lb/>
<pb n="KR2g0051_WYG_017-16b"/>
造説亮乃表其罪廢徙梓潼復以其子豐為中郎將參<lb/>
軍事出教敕之曰吾與君父子戮力以奬王室謂至心<lb/>
感動終始可保何圗中乖乎願寛慰都䕶勤追前闕否<lb/>
可復通逝可復還至是嚴聞亮薨亦發病死嚴常冀亮<lb/>
収己得自補復䇿後人不能故也長史張裔常稱亮曰<lb/>
公賞不遺逺罰不阿近爵不可以無功取刑不可以貴<lb/>
勢免此賢愚所以僉忘其身者也亮治蜀道不拾遺强<lb/>
不侵弱風化肅然嘗有言亮惜赦者亮曰治世以大徳<lb/>
<pb n="KR2g0051_WYG_017-17a"/>
不以小恵及薨後所在各求為立廟性長于巧思損益<lb/>
連弩木牛流馬皆出其意又推演兵法作八陣圗其言<lb/>
教書奏共為一集亮妻沔南名士黄承彦之女子瞻工<lb/>
書畫强識念亮嘗有書誡之曰君子之行靜以修身儉<lb/>
以養徳非澹泊無以明志非寧靜無以致逺夫學須靜<lb/>
也才須學也非學無以廣才非靜無以成學慆慢則不<lb/>
能硏精險躁則不能理性皆自道其所得也亮卒瞻嗣<lb/>
爵蜀人追思亮咸愛其才敏每朝廷有一善政佳事雖<lb/>
<pb n="KR2g0051_WYG_017-17b"/>
非瞻所建倡百姓皆傳相告曰葛侯之所為也鄧艾入<lb/>
成都以書誘瞻使降瞻怒斬其使臨陣戰死瞻長子尚<lb/>
歎曰父子荷國重恩不早斬黄皓以致傾敗用生何為<lb/>
亦馳赴魏軍而沒次子京咸熈元年内移河東位至廣<lb/>
州刺史亮弟均官亦至長水校尉<lb/>
晉陳夀評曰諸葛亮之為相國也撫百姓示儀軌約官<lb/>
職從權制開誠心布公道盡忠益時者雖仇必賞犯法<lb/>
怠慢者雖親必罰服罪輸情者雖重必釋游詞巧飾者<lb/>
<pb n="KR2g0051_WYG_017-18a"/>
雖輕必戮善無微而不賞惡無纎而不貶庶事精練物<lb/>
理其本循名責實虚偽不齒終于邦域之内畏而愛之<lb/>
刑政雖峻而無怨者以其用心平而勸戒明也可謂識<lb/>
治之良才管蕭之亞匹矣然連年動衆未能成功盖應<lb/>
變將畧非其所長與<lb/>
呉張儼論曰孔明起巴蜀之地蹈一州之土方之大國<lb/>
其戰士人民盖有九分之一也至使畊戰有伍刑法整<lb/>
齊提歩卒數萬長驅祁山慨然有飲馬河洛之志仲達<lb/>
<pb n="KR2g0051_WYG_017-18b"/>
據天下十倍之地仗兼并之衆據牢城擁精鋭無禽敵<lb/>
之意務自保全而已使彼孔明自來自去若此人不亡<lb/>
終其志意連年運思刻日興謀則涼雍不觧甲中國不<lb/>
釋鞍勝負之勢亦已决矣<lb/>
　論曰傳言昭烈訪士于司馬徽徽曰儒生俗士豈識<lb/>
　時務識時務者在乎俊傑此間自有伏龍鳳雛伏龍<lb/>
　謂亮鳳雛謂龎統也徽嘗稱統為南州士冠冕始統<lb/>
　守耒陽不治魯肅遺書昭烈曰士元非百里才亮亦<lb/>
<pb n="KR2g0051_WYG_017-19a"/>
　嘗言之由是昭烈深相器重親待亞于亮後遂説昭<lb/>
　烈取劉璋進圍雒城縣中流矢卒統好奬借人倫亦<lb/>
　深自期許年既不永少所表見亮有王佐才氣象一<lb/>
　本于儒者孔子所謂求志達道曾子所謂託孤寄命<lb/>
　臨大節而不可奪庶㡬近之要其全體大用不外乎<lb/>
　誡子一書出師二表文中子曰孔明無死禮樂可興<lb/>
　由是觀之則富國强兵乃其囊底餘智耳陳夀上亮<lb/>
　遺集表至以周公子産相比儗然論贊中有將畧非<lb/>
<pb n="KR2g0051_WYG_017-19b"/>
　長之言其後崔浩又從而傅㑹之沿及眉山蘇氏父<lb/>
　子皆各亮不取荆州而都梁益夫隆中一對先荆後<lb/>
　益確有成算于胷中是以坐言起行不爽尺寸蘇洵<lb/>
　輩好以事後之成敗論人强詞悍氣不衷事理惡足<lb/>
　與窺古人之深哉亮自比管樂有過之無不及也伯<lb/>
　仲之間見伊吕指揮若定失蕭曹誦杜甫詩益信<lb/>
　　　闗忠義　　張飛<lb/>
闗忠義名羽字雲長本字長生河東解人也僑寓涿郡少<lb/>
<pb n="KR2g0051_WYG_017-20a"/>
好左氏春秋諷誦畧皆上口昭烈於涿合徒衆公與張飛<lb/>
為之禦侮昭烈為平原相以闗張為别部司馬分統部<lb/>
曲昭烈與二人寢則同牀恩若兄弟而稠人廣坐侍立<lb/>
終日隨昭烈周旋不避艱險昭烈之襲殺徐州刺史車<lb/>
胄使公守下邳城而身還小沛建安五年曹操東下昭<lb/>
烈奔袁紹操盡收其衆擄昭烈夫人并公以歸時倉<lb/>
卒行次公䕶視昭烈夫人每肅立其旁惟謹或至夜分<lb/>
秉燭達旦操拜為偏將軍禮之甚厚時袁紹遣其大將<lb/>
<pb n="KR2g0051_WYG_017-20b"/>
顔良攻東郡太守劉延於白馬操使張遼及公為先鋒<lb/>
擊之公望見良麾葢䇿馬刺良於萬衆之中斬其首還<lb/>
紹諸將無敢當者遂解白馬圍操即表封為漢夀亭侯<lb/>
初操壯公為人而察其心神無久留之意謂張遼曰卿<lb/>
試以情問之既而遼以問公公歎曰吾極知曹公待我<lb/>
厚然吾受劉將軍厚恩誓以共死不可背之吾終不留<lb/>
要當立功以報曹公乃去遼以公言報操操義之及公<lb/>
殺顔良操知其必去重加賞賜公盡封其所賜拜書告<lb/>
<pb n="KR2g0051_WYG_017-21a"/>
辭而奔昭烈於袁軍左右欲追之操曰彼各為其主勿<lb/>
追也遂從昭烈就劉表表卒操定荆州昭烈自樊將南<lb/>
渡江别遣公乗船數百艘㑹江陵操追至當陽長坂昭<lb/>
烈斜趨漢津適與公船相值共至夏口初昭烈在許與<lb/>
操共獵獵中衆散公勸昭烈殺操昭烈不從及在夏口<lb/>
飄颻江渚公怒曰往日獵中若從吾言可無今日之困<lb/>
昭烈曰是時亦為國家惜之耳若天道輔正安知此不<lb/>
為福耶時孫權遣兵佐昭烈拒操操引軍退歸昭烈遂<lb/>
<pb n="KR2g0051_WYG_017-21b"/>
收江南乃封拜元勛以公為襄陽太守盪冦將軍駐江<lb/>
北昭烈西定益州拜公都督荆州事公聞馬超來降寓<lb/>
書諸葛亮問超人才誰比亮知其䕶前乃答之曰孟起<lb/>
兼資文武雄烈過人當與益徳並驅猶未及髯之絶倫<lb/>
也公美鬚髯故亮謂之髯公省書大恱以示賔客公嘗<lb/>
為流矢所中貫其左臂後創雖愈每隂雨骨常疼痛醫<lb/>
曰矢鏃有毒毒已入骨當破臂刮骨去毒患乃除耳公<lb/>
便伸臂令劈之時適燕諸將飲食相對臂血流離盈於<lb/>
<pb n="KR2g0051_WYG_017-22a"/>
槃器而公割炙引酒言笑自若二十年孫權以昭烈久<lb/>
假荆州不反遂遣吕蒙取長沙零陵桂陽三郡昭烈使<lb/>
公爭之權使魯肅屯益陽以拒公肅邀公相見因責數<lb/>
之公曰烏林之役左將軍身在行間戮力破敵豈得徒<lb/>
勞無一塊土而足下來欲收地耶㑹操攻漢中急昭烈<lb/>
乃與權和遂分荆州以湘水為界留公守江陵二十四<lb/>
年先主進號漢中王遣費詩拜公為前將軍假節鉞公<lb/>
聞黄忠為後將軍怒曰大丈夫終不與老兵同列不肯<lb/>
<pb n="KR2g0051_WYG_017-22b"/>
受拜詩曰夫立王業者所用非一昔蕭曹與高祖少小<lb/>
親舊而陳韓亡命後至論其班列韓最居上未聞蕭曹<lb/>
以此為怨且君侯與王譬猶一體禍福休戚共之不宜<lb/>
更計官號之高下爵祿之多少為意也僕一介銜命之<lb/>
人君侯不受拜於是便還但相與惜此舉動恐有後悔<lb/>
耳公大感悟遽即受拜是嵗公使其屬糜芳守江陵傅<lb/>
士仁守公安而自率衆攻曹仁於樊仁使于禁龎徳等<lb/>
屯樊北秋大霖雨漢水溢平地數丈禁與諸衆登高避<lb/>
<pb n="KR2g0051_WYG_017-23a"/>
水公乘大船就攻之禁窮迫遂降龎徳力戰不屈公禽<lb/>
斬之乃急攻樊城立圍數重又遣别將圍吕常於襄陽<lb/>
於是荆州刺史胡修南郡太守傅芳皆降陸渾民孫狼<lb/>
等亦殺其主簿南附受公印號自許以南往往遙應公<lb/>
公威震華夏曹操議徙許都以避其銳司馬懿蔣濟以<lb/>
為西蜀東吳外親内疏今雖得志孫權必不願也可遣<lb/>
人勸權躡其後許割江南以封權則樊圍自解操從之<lb/>
先是吕䝉代魯肅鎮陸口以公素驍雄白權宜急圖之<lb/>
<pb n="KR2g0051_WYG_017-23b"/>
權又嘗遣使為子求公女公罵辱其使不許婚權大怒<lb/>
至是用吕䝉計作牋與操請以討公自効拜䝉大都督<lb/>
將兵襲公公初不設備而曹操遣徐晃南救曹仁自引<lb/>
兵屯於摩陂晃攻公破之公撤圍退然舟船猶據沔水<lb/>
吕蒙至潯陽盡伏其精兵<graphic n="KR1467" url="https://raw.githubusercontent.com/kanripo/KR-Gaiji/master/images/KR1467.png" mimeType="image/png"/>
                    <graphic n="KR1139" url="https://raw.githubusercontent.com/kanripo/KR-Gaiji/master/images/KR1139.png" mimeType="image/png"/>中使白衣搖櫓作商賈<lb/>
服晝夜兼行公所置江邊屯候盡收縛之糜芳傅士仁<lb/>
素皆嫌公輕己公之出軍芳仁供給軍資不悉相及公<lb/>
言還當治之二人咸懐懼不安權使人誘之即迎降䝉<lb/>
<pb n="KR2g0051_WYG_017-24a"/>
入據江陵盡擄公士衆妻子公軍遂解散纔數十騎權<lb/>
先使别將潘璋斷其徑路獲公及其子平於臨沮害之<lb/>
函首送操操發視鬚髯如生命以侯禮葬時權以潘璋<lb/>
為益州牧駐秭歸未幾而死吕蒙未及受封疾發亦死<lb/>
焉<lb/>
張飛字益徳昭烈同郡人以關公年長於己常兄事之當<lb/>
陽之敗操追兵幾及昭烈飛將二十騎拒後據水斷橋<lb/>
瞋目横矛曰身是張益徳也可來共决死敵皆無敢近<lb/>
<pb n="KR2g0051_WYG_017-24b"/>
者從攻劉璋所過戰克生獲巴郡太守嚴顔呵之曰何<lb/>
以不降顔曰我州但有斬頭將軍無降將軍也飛壯而<lb/>
釋之引為賔客飛雄猛亞關公魏謀臣程昱等咸稱闗<lb/>
張萬人之敵關公善待卒伍而驕於士大夫飛愛敬君子<lb/>
而不䘏小人昭烈常誡飛曰卿刑罰既過差又日鞭撻<lb/>
健兒而令在左右此取禍之道也飛猶不悛其後昭烈<lb/>
伐呉飛率兵自閬中㑹江州臨發果為其帳下將范彊<lb/>
張達所殺後帝時追謚曰桓<lb/>
<pb n="KR2g0051_WYG_017-25a"/>
　論曰自古志士仁人殺身致命至往往招魂以葬其<lb/>
　不亡者惟區區血誠而已誠之所至貫金石而泣鬼<lb/>
　神格豚魚而孚草木闗公忠義通於神明背曹向劉<lb/>
　顯鑠今古遂使千秋萬世欽厥聲名奉若尊親豈非<lb/>
　誠為之動哉宣尼作春秋而亂賊懼忠義好春秋而<lb/>
　漢賊明可謂能讀書者矣飛忠勇亞於忠義闗張並<lb/>
　稱炳如日星故並著之<lb/>
　　　趙雲<lb/>
<pb n="KR2g0051_WYG_017-25b"/>
趙雲字子龍常山真定人也身長八尺姿顔雄偉為本<lb/>
郡所舉將義從吏兵詣公孫瓚時袁紹稱冀州牧瓚深<lb/>
憂州人之從紹也善雲來附嘲雲曰聞貴州人皆願袁<lb/>
氏君何獨迷而能反雲答曰天下訩訩未知孰是民有<lb/>
倒懸之厄鄙州論議從仁政所在不為忽袁氏私明將<lb/>
軍也時昭烈亦依瓚每接納雲雲深自結託雲以兄喪<lb/>
辭瓚暫歸昭烈知其不返捉手而别雲辭曰終不背徳<lb/>
也及昭烈就袁紹雲見於鄴昭烈與雲眠卧密遣雲合<lb/>
<pb n="KR2g0051_WYG_017-26a"/>
募得數百人皆稱劉左將軍部曲紹不能知遂隨昭烈<lb/>
至荆州為昭烈主騎建安十三年曹操追昭烈至當陽<lb/>
長坂昭烈棄妻子南走時有言雲已北去者昭烈以手<lb/>
㦸擿之曰子龍不棄我走也頃之雲至身抱弱子即後<lb/>
帝也保䕶甘夫人即後帝母也皆得免難從平江南遷<lb/>
偏將軍領桂陽太守代趙範範寡嫂樊氏有國色範欲<lb/>
以配雲雲以相與同姓固辭不許或勸納之雲曰範迫<lb/>
降耳心未可測天下女不少遂不取範果逃去雲無纎<lb/>
<pb n="KR2g0051_WYG_017-26b"/>
芥先是雲與夏侯惇戰於博望生獲夏侯蘭蘭與雲同<lb/>
鄉里少小相知雲白昭烈活之薦蘭明於法律以為軍<lb/>
正雲不用自近其慎慮𩔖如此昭烈入益州雲領留營<lb/>
司馬時孫夫人以權妹驕豪多將呉吏兵縱横不法昭<lb/>
烈以雲嚴重必能整齊特任掌内事十六年昭烈西征<lb/>
權乃遣船迎妹而夫人欲將後帝歸呉雲與張飛勒兵<lb/>
截江乃得後帝還及昭烈自葭萌還攻劉璋召諸葛亮<lb/>
亮率雲與張飛等俱泝江西上平定郡縣至江州分遣<lb/>
<pb n="KR2g0051_WYG_017-27a"/>
雲從外水上江陽與亮㑹於成都益州既定以雲為翊<lb/>
軍將軍時議欲以成都屋舎及園地桑田分賜諸將雲<lb/>
駁之曰霍去病以匈奴未滅無用家為今國賊非但匈<lb/>
奴未可求安也須天下都定各反桑梓歸畊本土乃其<lb/>
宜耳益州人民初罹兵革田宅皆可歸還令安居復業<lb/>
然後可役調得其歡心昭烈即從之二十四年昭烈既<lb/>
遣黄忠斬夏侯淵曹操來爭漢中地運米北山下黄忠<lb/>
謂可刦取并以雲兵隨往過期不還雲將數十騎出營<lb/>
<pb n="KR2g0051_WYG_017-27b"/>
覘之猝與操遇為其前鋒所擊方戰其大衆至勢偪遂<lb/>
前突其陣且鬭且却魏兵散而復合雲既還趨營而别<lb/>
將張著被創雲復馳馬迎著敵軍追至營時沔陽張翼<lb/>
在雲營内翼欲閉門拒守而雲更大開門偃旗息鼓操<lb/>
軍疑有伏引去雲攂鼔震天以勁弩從後射之操軍驚<lb/>
駭自相蹂踐墮漢水死者甚多明旦昭烈自至雲營視<lb/>
昨戰處曰子龍一身都是膽也軍中號為虎威將軍章<lb/>
武元年昭烈恥闗公之沒將擊孫權雲諫曰國賊是曹<lb/>
<pb n="KR2g0051_WYG_017-28a"/>
操非孫權也且先滅魏則呉自服操身雖斃子丕簒盜<lb/>
當因衆心早圖闗中居河渭上流以討凶逆闗東義士<lb/>
必裹糧䇿馬以迎王師不應置魏先與呉戰兵勢一交<lb/>
難可卒解也昭烈不聴遂東征留雲督江州昭烈失利<lb/>
於秭歸雲進兵至永安而呉軍已退後帝即位拜雲中<lb/>
䕶軍征南將軍封永昌亭侯建興五年隨諸葛亮駐漢<lb/>
中明年亮出軍揚聲由斜谷道曹真遣大衆當之亮令<lb/>
雲與鄧芝往拒而身攻祁山雲芝兵弱敵强失利於箕<lb/>
<pb n="KR2g0051_WYG_017-28b"/>
谷然斂衆固守不至大敗軍退亮問鄧芝曰街亭軍敗<lb/>
兵將不復相錄箕谷何獨得保芝曰雲身自斷後故一<lb/>
切什物畧無所棄兵將無縁相失雲有軍資餘絹亮使<lb/>
分賜將士雲曰軍事無利何以有賜請悉入赤㟁府庫<lb/>
須十月為冬賜亮大善之又明年卒追謚曰順平雲次<lb/>
子廣官牙門將隨姜維臨陣戰死<lb/>
　論曰雲與闗張及馬超黄忠號五虎將陳夀以其强<lb/>
　摰壯猛比於灌滕此未足以盡雲也雲智深而量雅<lb/>
<pb n="KR2g0051_WYG_017-29a"/>
　其應對公孫有冦恂答使者之詞令焉其結託昭烈<lb/>
　有鄧禹游京師之先見焉當陽之保䕶過於麥飯豆<lb/>
　粥之勤漢中之權畧㨗於轉車張幟之巧薦夏侯蘭<lb/>
　而不自近岑彭之言韓歆可用馬武之不將舊部曲<lb/>
　也卻趙範之婚辭田園之賜祭遵之憂國奉公呉漢<lb/>
　之怒妻子多買田宅也要其訏謨碩畫尤在諌伐呉<lb/>
　數言葢與武侯平生用兵大指相𩔖使之尚在大將<lb/>
　軍之任不以屬文偉伯約矣<lb/>
<pb n="KR2g0051_WYG_017-29b"/>
　　　蔣琬　費禕　董允<lb/>
蔣琬字公琰零陵湘鄉人也弱冠知名以州書佐隨昭<lb/>
烈入蜀除廣都長昭烈常因游觀奄至廣都見琬衆事<lb/>
不理時又沈醉遂大怒將加罪戮軍師將軍諸葛亮請<lb/>
曰蔣琬社稷之器非百里才也其為政以安民為本不<lb/>
以修飾為先願重加察之昭烈雅敬亮乃不加罪倉卒<lb/>
但免官而已頃之為什邡令昭烈為漢中王琬入為尚<lb/>
書郎建興元年丞相亮開府以琬為東曹掾琬固讓劉<lb/>
<pb n="KR2g0051_WYG_017-30a"/>
邕等四人亮不聴遷為參軍八年代張裔為長史加撫<lb/>
軍將軍亮數外出琬常足食足兵以相供給亮每言公<lb/>
琰託志忠雅當與吾共贊王業者也密表後帝曰臣若<lb/>
不幸後事宜以付琬亮卒以琬為尚書令領益州刺史<lb/>
遷大將軍錄尚書事封安陽亭侯時新喪元帥逺近危悚<lb/>
琬出𩔖拔萃處羣寮之右既無戚容又無喜色神守舉<lb/>
止有如平日由是衆望漸服延熈元年詔琬曰冦難未<lb/>
弭曹叡驕凶君其治嚴總帥諸軍屯住漢中須呉舉動<lb/>
<pb n="KR2g0051_WYG_017-30b"/>
東西掎角以乘其釁又命琬開府明年就加大司馬四<lb/>
年琬以諸葛亮數窺秦川道險運艱不若乘水東下乃<lb/>
多作舟船欲由漢沔襲魏㑹疾動未行衆論咸謂如不<lb/>
克捷還路甚難非長策也於是遣尚書令費禕等諭指<lb/>
琬承命上疏曰芟穢弭難臣職是掌自臣奉辭漢中已<lb/>
經六年臣既闇弱加嬰疾疚規方無成夙夜憂慘今魏<lb/>
跨帶九州根蒂滋蔓若東西并力首尾掎角雖未能速<lb/>
得如志且當分裂𧖟食先摧其枝黨然呉期二三連不<lb/>
<pb n="KR2g0051_WYG_017-31a"/>
克果俯仰維艱實忘寢食輒與禕等議以涼州邊塞之<lb/>
要進退有資且羌人乃心思漢如渇宜以姜維為涼州<lb/>
刺史若維征行銜制河右臣當率軍為繼今涪水陸四<lb/>
通惟急是應若東北有虞赴之不難請從屯涪後帝從<lb/>
之由是琬還住涪疾轉増劇九年卒謚曰恭初琬辟犍<lb/>
為楊戲為東曹掾戲性素簡畧琬與言論時不應答有<lb/>
搆戲於琬者曰公與戲語而不見應戲之慢上不亦甚<lb/>
乎琬曰人心不同各如其面面從後言古人所誡戲欲<lb/>
<pb n="KR2g0051_WYG_017-31b"/>
贊吾是耶則非其本心欲反吾言則顯吾之非是以嘿<lb/>
然是戲之快也又督農楊敏曽毁琬曰作事憒憒誠不<lb/>
及前人或以白琬主者請推治之琬曰吾實不如前人<lb/>
無可推也主者乞細按憒憒之狀琬曰茍其不如則事<lb/>
不當理事不當理則憒憒矣復何問耶後敏坐事衆猶<lb/>
懼其必死琬心無適莫得免重罪其好惡存道皆此𩔖<lb/>
也<lb/>
費禕字文偉江夏鄳人也少孤依族父伯仁仁將禕游<lb/>
<pb n="KR2g0051_WYG_017-32a"/>
學入蜀㑹昭烈定蜀禕遂留益土禕少與董允齊名時<lb/>
司徒許靖喪子允與禕欲共㑹葬所白父和請車和遣<lb/>
開後鹿車給之允有難載之色禕便從前先上及至喪<lb/>
所諸葛亮與諸貴人悉集車乗甚鮮允猶神色未泰而<lb/>
禕晏然自若持車人還和問知其如此乃謂允曰吾常<lb/>
疑汝於文禕優劣未别也而今而後吾意了矣先主立<lb/>
太子禕與允俱為舎人遷庶子後帝即位為黄門侍郎<lb/>
建興三年丞相亮南征還羣寮郊迎年位多在禕右而<lb/>
<pb n="KR2g0051_WYG_017-32b"/>
亮特命禕同載由是衆人莫不易觀亮既歸以禕使呉<lb/>
孫權性既滑稽嘲啁無方諸葛恪羊衟等才博果辯論<lb/>
難鋒至禕詞順義篤據理以答終不能屈權又嘗别酌<lb/>
好酒飲禕視其已酣然後咨問國事及當世之務禕輒<lb/>
辭以醉退而撰次所問事事條答無有遺失權甚器之<lb/>
謂禕曰君天下淑徳必當股肱蜀朝恐不數來也因以<lb/>
常所執寳刀贈之禕答曰臣不才何堪明命然刀所以<lb/>
討不庭禁暴亂者也願大王勉建功業同獎漢室臣雖<lb/>
<pb n="KR2g0051_WYG_017-33a"/>
闇弱終不負東顧還遷為侍中後亮北住漢中禕為參<lb/>
軍以奉使稱㫖頻煩至呉八年轉為中䕶軍後又為司<lb/>
馬時前軍師魏延善養士卒勇猛過人每陳計於亮欲<lb/>
出竒兵而亮不許延嘗私謂亮為怯恨己才用之不盡<lb/>
長史楊儀為人幹敏亮毎出軍儀常規畫分部籌度糧<lb/>
榖不稽思慮軍戎節度皆斯須取辦延性矜高而儀狷<lb/>
狹遂相憎惡如水火亮深憑二人之才勇而惜其不相<lb/>
能不忍有所偏廢每當並坐爭論延或舉刀擬儀儀涕<lb/>
<pb n="KR2g0051_WYG_017-33b"/>
泣横集禕嘗入其坐間諌喻分别終亮之世各盡延儀<lb/>
之用者禕匡救之力也禕嘗再使呉孫權問禕曰楊儀<lb/>
魏延牧䜿小人也雖嘗有鳴吠之益於時務然既已任<lb/>
之勢不得輕若一朝無諸葛亮必為禍亂矣諸君憒憒<lb/>
不知防慮豈所謂詒厥孫謀乎禕對曰延儀之不協起<lb/>
於私忿耳而無黥彭難御之心也今方埽除强賊混一<lb/>
函夏功以才成業由才廣若捨此不任防其後患是猶<lb/>
懼有風波而逆廢舟楫非長計也權大笑樂亮聞之以<lb/>
<pb n="KR2g0051_WYG_017-34a"/>
為知言其後亮卒於軍延不聴遺令欲與禕共作行留<lb/>
部分强禕手書與已連名告下諸將禕紿延得出馳去<lb/>
延尋悔追之不及遂作亂奔漢中馬岱擊斬之尋儀亦<lb/>
以不得秉政對禕恨望禕密表其言廢徙漢嘉自殺十<lb/>
三年禕代蔣琬為尚書令尋遷大將軍延熈七年魏曹<lb/>
爽入冦軍次興勢假禕節率衆禦之光祿大夫來敏至<lb/>
禕許别求共圍棊於時羽檄交至人馬擐甲嚴駕已訖<lb/>
禕留意對戲色無厭倦敏曰向聊試君耳君信可人必<lb/>
<pb n="KR2g0051_WYG_017-34b"/>
能辦賊也及至爽引退禕乃進據三嶺以截爽爽爭險<lb/>
苦戰僅乃得過失亡甚衆封禕成鄉侯九年秋大赦大<lb/>
司農孟光於衆中責禕曰夫赦非明世所宜有也必不<lb/>
得已乃可權而用之今有何危急而數施非常之恩以<lb/>
恵奸宄乎又鷹隼始擊而更原宥有罪上干天時下違<lb/>
人理豈具瞻之高美所望於明徳者哉禕踧踖謝之十<lb/>
一年禕出屯漢中自琬及禕雖自身在外慶賞刑威皆<lb/>
遙先諮斷然後乃行其推任如此時衛將軍姜維與禕<lb/>
<pb n="KR2g0051_WYG_017-35a"/>
共錄尚書事維自以練西方風俗又負其才武謂隴以<lb/>
西可斷而有每欲興兵大舉禕嘗裁制不從謂曰丞相<lb/>
猶不能定中夏况吾等乎宜先保國治民敬守社稷無<lb/>
以希冀僥倖而决成敗於一舉與維兵常不過萬人十<lb/>
五年命禕開府明年嵗首大㑹魏降人郭循在坐禕歡<lb/>
飲沉醉為循手刃所害謚曰敬禕雅性謙素家不積財<lb/>
兒子皆布衣蔬食出入不從車騎其當國功名畧與琬<lb/>
比而識悟尤絶初禕為尚書令時軍國多事公務煩猥<lb/>
<pb n="KR2g0051_WYG_017-35b"/>
每省讀文書舉目究意其速數倍於人終更不忘常以<lb/>
朝晡聴事其間接納賔客飲食博戲每盡人之歡而事<lb/>
無廢闕後董允代禕欲學之旬日之間事多愆滯允歎<lb/>
曰人才力相逺若此非吾所及也乃聴事終日而猶有<lb/>
不暇焉<lb/>
董允字休昭南郡枝江人也父和字幼宰劉璋時為牛<lb/>
鞞江原長成都令蜀土富俗奢貨殖之家侯服玉食婚<lb/>
葬至傾家以辦和躬率以儉又為之軌制所在皆移風<lb/>
<pb n="KR2g0051_WYG_017-36a"/>
變善會當遷吏民老弱相攜乞留者數千人璋聴留二<lb/>
年還遷益州太守其清約如前與蠻夷從事務推誠心<lb/>
南土愛而信之昭烈定蜀徴為掌軍中郎將與諸葛亮<lb/>
並署左將軍府事獻可替否共為歡交自和居官食祿<lb/>
二十餘年死之日家無儋石亮後為丞相每追思其忠<lb/>
勤不置允少隨父西遷昭烈時與費禕並以選為太子<lb/>
舎人徙洗馬後帝嗣立遷黄門侍郎建興五年亮將北<lb/>
征出屯漢中慮後帝富於春秋朱紫難别以允秉心公<lb/>
<pb n="KR2g0051_WYG_017-36b"/>
亮欲任以宫省之事疏薦允與郭攸之費禕等皆忠亮<lb/>
死節之臣宫中之事事無大小請悉以咨之亮尋以禕<lb/>
為參軍允遷為侍中虎賁中郎將統宿衛親兵凡獻納<lb/>
之任允皆專之允處事為防制甚盡匡救之理後帝常<lb/>
欲采擇以充後宫允以為古者后妃之數不過十二今<lb/>
嬪嬙已具不宜増益終執不聴後帝益嚴憚之尚書令<lb/>
蔣琬領益州刺史上疏以讓費禕及允又表允内侍歴<lb/>
年翼贊王室宜賜爵土以褒勛勞允固辭不受後帝漸<lb/>
<pb n="KR2g0051_WYG_017-37a"/>
長大愛宦人黄皓皓便辟佞慧欲自容入允常上則正<lb/>
色匡主下則數責於皓皓畏允不敢為非終允之世皓<lb/>
位不過黄門丞嘗與尚書令費禕中典軍胡濟等共期<lb/>
游宴嚴駕已辦而郎中襄陽董恢詣允修敬恢年少官<lb/>
微見允停出逡廵求去允不許曰本所以出者欲與同<lb/>
好游談也今君已自屈方展濶積捨此之談就彼之宴<lb/>
非所謂也乃命解驂禕等亦罷駕不行其守正下士𩔖<lb/>
如此延熈六年加輔國將軍七年以侍中守尚書令為<lb/>
<pb n="KR2g0051_WYG_017-37b"/>
費禕副九年卒費禕以選曹郎陳祇代允為侍中祇多<lb/>
技藝挾智數與黄皓相表裏皓始與政事姜維常惡皓<lb/>
擅恣啟後帝欲殺之後帝曰皓趨走小臣耳往董允切<lb/>
齒吾常恨之君何足介意維懼失言遜辭而出後帝遣<lb/>
皓詣維陳謝皓遂操弄威柄終至覆國蜀人無不追思<lb/>
允者<lb/>
　論曰蜀人每稱諸葛亮蔣琬費禕董允為四相一號<lb/>
　四英案亮薦允掌宫省獻納而身後之事首付琬次<lb/>
<pb n="KR2g0051_WYG_017-38a"/>
　及禕當時廖立李嚴並負宿望魏延楊儀尤慣軍伍<lb/>
　又嘗稱姜維存心漢室而才兼於人然至付託國事<lb/>
　皆不之及何歟琬器量閎雅有宰相度允嚴正宜在<lb/>
　幼主左右使有所憚禕識足定紛才能應猝當傾側<lb/>
　擾攘之間所以折衝而禦侮者尤賴乎此此以見亮<lb/>
　之小心慮國善始善終不獨號稱知人也惜琬允既<lb/>
　不永年禕復汎愛蹈來歙岑彭之轍向使此三子者<lb/>
　皆無恙允領宫府琬禕督兵戎則黄皓閻宇不得比<lb/>
<pb n="KR2g0051_WYG_017-38b"/>
　周為奸漢中諸圍不至撤兵他守加以樊建傅僉李<lb/>
　球衛繼張翼廖化羅憲諸人同心協力鍾㑹豈能長<lb/>
　驅而冦闗口哉人之云亡邦國殄瘁於是乎漢祚終<lb/>
　不復矣悲夫<lb/>
　<lb/>
　<lb/>
　<lb/>
　史傳三編卷十七<lb/>
</p>
<p>
</p>
  </div>
<div>
<head>史傳三編卷十八</head> <lb/>
    <p>
<pb n="KR2g0051_WYG_018-1a"/>
欽定四庫全書<lb/>
　史傳三編卷十八<lb/>
　　　　　　　　　　　　　　大學士朱軾撰<lb/>
　名臣傳十<lb/>
　　晉<lb/>
　　　劉𢎞<lb/>
劉𢎞字和季沛國相人也祖馥魏揚州刺史父靖鎮北<lb/>
將軍𢎞少有幹略張華甚重之與武帝同里又同年共<lb/>
<pb n="KR2g0051_WYG_018-1b"/>
研席以舊恩起家太子門大夫累遷寜朔將軍領烏丸校<lb/>
尉甚有威惠為邊境所稱封宣城公張昌之亂轉荆州刺<lb/>
史代王歆為鎮南將軍都督諸軍事𢎞遣南蠻長史陶侃<lb/>
牙門將皮初等進據襄陽侃等累戰破昌斬首數萬級昌<lb/>
懼而逃于下儁山𢎞遣軍斬之其衆悉降荆土以平時荆<lb/>
部守宰多闕𢎞請補選得許乃銓叙功徳隨才補授以陶<lb/>
侃為行司馬而以皮初補襄陽太守表其姓名上之朝廷<lb/>
以初雖有功而襄陽名郡不可輕授人乃以前東平太<lb/>
<pb n="KR2g0051_WYG_018-2a"/>
守夏侯陟為之陟𢎞之壻也𢎞下敎曰夫統天下者宜與<lb/>
天下一心統一國者宜與一國為任若必婣親然後可任<lb/>
則荆州十郡安得十女壻哉乃表陟婣親舊制不得相監<lb/>
皮初之勛宜先酬報詔聽之𢎞勸課農桑寛刑省賦歲用<lb/>
有年荆人愛悅嘗夜起聞城上持更歎聲甚苦呼省之見<lb/>
其老病無襦乃讁罰主者而給其人衣帽舊制峴方二山<lb/>
澤中不許人捕魚𢎞曰禮名山大澤不封與共其利今公<lb/>
私并兼百姓無復厝手地當何謂耶速改此法又自今酒<lb/>
<pb n="KR2g0051_WYG_018-2b"/>
醪之製不得分别優劣三品當與三軍同其厚薄益州刺<lb/>
史羅尚為李特所敗告急貸糧州僚以運道懸遠不欲多<lb/>
給𢎞曰天下一家彼此無異吾今厚給于彼可無西顧之憂<lb/>
矣遂以零陵米三萬斛給之尚賴以自固又以田種糧食分<lb/>
給流人十餘萬户之在荆州者使不因貧乏為冦更擢用<lb/>
其賢才以慰勉之時總章大樂伶人避亂于荆或勸可<lb/>
作樂𢎞曰昔劉景升以禮壞樂崩命杜夔為天子合樂<lb/>
樂成欲庭作之夔曰為天子合樂而庭作之恐非將軍<lb/>
<pb n="KR2g0051_WYG_018-3a"/>
本意吾常為之歎息今主上蒙塵吾未能展效臣節雖<lb/>
有家伎猶不宜聽况御樂哉乃下郡縣使安輯之須乘<lb/>
輿反正送還本署進侍中鎭南大將軍開府儀同三司<lb/>
時天下大亂𢎞專督江漢威行南服有干𢎞以縱横之<lb/>
事者𢎞大怒斬之惠帝之幸長安也河間王顒挾天子<lb/>
詔𢎞為劉喬繼援𢎞以張方殘暴知顒必敗遂遣使受<lb/>
東海王越節度順陽太守張光河間王顒所署也與陶<lb/>
侃皮初共破陳敏將錢端于長岐或說𢎞宜斬光以明<lb/>
<pb n="KR2g0051_WYG_018-3b"/>
向背𢎞又曰宰輔得失豈張光之罪危人自安君子弗<lb/>
為也乃表光勲乞加遷擢先是劉喬為豫州刺史東海<lb/>
王越承制以范陽王虓代之喬以非天子命不受代發<lb/>
兵拒虓𢎞乃與喬牋以為疎不間親且主上播越正忠<lb/>
義同心戮力之時願解怨修好共戴盟主以康王室越<lb/>
將討喬𢎞又與越書和解之又上表曰自頃兵戈紛亂<lb/>
搆于羣王翩其反而互為戎首萬一外㓂乘虛為變此<lb/>
亦猛虎交鬭自効于卞莊者也宜速詔越等兩釋猜疑<lb/>
<pb n="KR2g0051_WYG_018-4a"/>
各保分局自今有擅興兵馬者天下共伐之時不能用<lb/>
㑹陳敏㓂揚州引兵欲西敏與江夏太守陶侃同郡又<lb/>
同歲舉吏有間侃于𢎞者𢎞更委侃討敏侃遣其兄子<lb/>
為質𢎞曰賢叔征行君祖母年高便可歸也匹夫之交<lb/>
尚不負心况大丈夫乎敏竟不敢闚境𢎞每有廢興手<lb/>
書守相丁寧款密人爭感悅曰得劉公一紙書賢于十<lb/>
部從事及東海王越奉迎大駕𢎞遣將率諸軍㑹之既<lb/>
還自以老病將解州事未及上卒于襄陽士女如喪私<lb/>
<pb n="KR2g0051_WYG_018-4b"/>
親初成都王潁南奔欲之本國𢎞距之及𢎞卒𢎞司馬<lb/>
郭勱欲推潁為主𢎞子璠追尊𢎞志遂墨絰討勱斬于<lb/>
濁水朝廷聞而嘉之追贈𢎞新城郡公諡曰元𢎞没以<lb/>
高密王畧代鎭多㓂盜詔起璠為順陽内史甚得江漢<lb/>
心山簡忌之奏徴為越騎校尉被書便至洛陽然後迎<lb/>
家累然南夏卒以亂<lb/>
　論曰國家分崩離析之㑹非精勤無以慮變非果毅<lb/>
　無以殺敵非公忠仁恕無以収智謀勇畧之用而成<lb/>
<pb n="KR2g0051_WYG_018-5a"/>
　安上全下之功劉𢎞拊循士卒與同甘苦官人不昵<lb/>
　私親任賢不生疑貳是以惠澤入人心威望著隣境<lb/>
　然其大者尤在乃心君國絶不敢乘釁樹黨以便其<lb/>
　私圖觀其致書牧帥上表闕廷指事深切發言慷慨<lb/>
　使當日君臣聽而行之内釋猜疑外固屏翰其為功<lb/>
　于國又不獨在疆場折衝己也書曰恊恭和衷𢎞有<lb/>
　志焉方藩封樹兵司馬内亂一時張方李含周馥劉<lb/>
　忱茍晞諸人又復各為左右讒閒蠭生兵戈蟻動坐<lb/>
<pb n="KR2g0051_WYG_018-5b"/>
　使全晉山河四分五裂而其身命亦隨之有朝位台<lb/>
　司而暮具五刑者獨𢎞父子終見保全天之報施忠<lb/>
　義豈有爽哉𢎞幹局功勲亞陶侃而忠君憂國勝之<lb/>
　當與溫嶠同為典午一代之偉人矣<lb/>
　　　祖逖<lb/>
祖逖字士雅范陽遵人也世為北州舊姓父武上谷太<lb/>
守逖少孤性豁朗年十四五猶未知書兄納等並憂之<lb/>
然輕財好俠慷慨有節尚每至田舍輒稱兄意散榖帛<lb/>
<pb n="KR2g0051_WYG_018-6a"/>
以周貧乏鄉閭重之後益博覽書史見者咸謂有佐世<lb/>
才年二十四辟察孝亷司𨽻再舉秀才皆不行與劉琨<lb/>
俱為司州主簿情好最篤嘗同寢夜聞雞鳴蹴琨覺曰<lb/>
此非惡聲也因起舞逖琨並有英氣每語世事或中宵<lb/>
對坐相謂曰若四海鼎沸豪傑並起吾與足下當相避<lb/>
于中原耳累遷太子舍人豫章王從事中郎從惠帝北<lb/>
伐敗于蕩陰遂退還洛時車駕幸長安范陽王虓高密<lb/>
王畧平昌公模等競召之皆不就東海王越以逖為典<lb/>
<pb n="KR2g0051_WYG_018-6b"/>
兵參軍濟陰太守母喪不之官及京師大亂逖率親黨<lb/>
避地淮泗以所乘車馬載同行老疾躬自徒步藥物衣<lb/>
糧與衆共之由是衆皆推逖為行主逹泗口元帝遥用<lb/>
為徐州刺史尋徴軍諮祭酒居丹徒之京口逖以社稷<lb/>
傾覆常懷振復之志賓從皆桀勇逖遇之如子弟或有<lb/>
犯法為吏所繩者輒擁䕶救解之時帝方拓定江南未<lb/>
遑北伐逖進說曰晉室之亂非上無道而下怨畔也由<lb/>
藩王爭權自相誅滅遂使羣冦乘隙流毒中原今遺黎<lb/>
<pb n="KR2g0051_WYG_018-7a"/>
既被殘酷人有奮擊之志大王誠能命將使若逖等為<lb/>
之統主則郡國豪傑必望風向赴沉溺之士欣于來蘓<lb/>
庶幾國耻可雪帝乃以逖為奮威將軍豫州刺史給千<lb/>
人廪布三千匹不給鎧仗使自招募仍將本流徙部曲<lb/>
百餘家渡江中流擊楫而誓曰祖逖不能清中原而復<lb/>
濟者有如大江詞色壯烈衆皆慨歎屯于江陰起冶鑄<lb/>
兵器得二千餘人而後進初北中郎將劉演之距于石<lb/>
勒也流人塢王張平樊雅等在譙演署平為豫州刺史<lb/>
<pb n="KR2g0051_WYG_018-7b"/>
雅為譙郡太守逖至乃誘其部人謝浮斬平帝嘉逖勲<lb/>
使運糧給之而道遠未至軍大飢樊雅以其衆襲逖直<lb/>
趣逖幕督䕶董昭戰走之而張平餘衆助雅攻逖益急<lb/>
逖求救于蓬陂塢主陳川川命其將李頭率衆援之頭<lb/>
力戰有勲遂克譙城逖時獲雅駿馬頭甚欲之而不敢<lb/>
言逖知其意遂與之頭感歎曰若得此人為主吾死無<lb/>
憾川聞而怒因殺頭頭親黨四百人皆奔于逖川益怒<lb/>
遣兵大掠豫州逖邀擊于谷水盡獲所掠者皆令歸本<lb/>
<pb n="KR2g0051_WYG_018-8a"/>
主軍無私焉川懼遂以衆附石勒逖率衆伐川石虎領<lb/>
兵五萬救川逖設奇擊虎虎大敗収兵掠豫州而留其<lb/>
部將桃豹等守川故城住西臺逖遣將韓潛等鎮東臺<lb/>
同一大城賊從南門放牧逖軍開東門相守四旬逖乃<lb/>
以布囊盛土如米狀使千餘人運上臺又令數人擔米<lb/>
偽為疲極而息于道豹遣兵逐之即棄擔走豹兵久飢<lb/>
既獲米謂逖士衆豐飽大懼勒將劉夜堂以驢千頭運<lb/>
糧饋豹逖遣韓潛馮鐵等追擊于汴水獲之豹宵遁退<lb/>
<pb n="KR2g0051_WYG_018-8b"/>
據東燕城逖使潛進屯封丘以廹之馮鐵據二臺逖鎮<lb/>
雍丘數遣軍邀截石勒勒屯戍漸蹙候騎嘗獲濮陽人<lb/>
逖厚待遣歸皆感恩率鄉里五百家來降勒又遣精騎<lb/>
萬人距逖復為逖所破勒鎮戍歸逖者日多時李矩郭<lb/>
黙等各以詐力相攻逖馳使和解之遂皆受逖節度逖<lb/>
愛人下士雖疎賤皆遇以恩禮尤善招撫河上諸塢先<lb/>
有任子在賊者皆聽兩屬時遣游軍偽鈔之明其未附<lb/>
諸塢感戴賊中有異謀輒密以聞由是多所剋獲自河<lb/>
<pb n="KR2g0051_WYG_018-9a"/>
以南盡為晉土其有微功賞不踰日躬自儉約勸督農<lb/>
桑子弟皆耕耘樵擔又收葬枯骨為之祭醊百姓感悅<lb/>
嘗置酒大㑹耆老坐中流涕曰吾等老矣更得父母死<lb/>
將何恨其得人心如此詔進逖鎮西將軍益練兵積榖<lb/>
為取河北之計石勒不敢窺兵河南使成臯縣修逖母<lb/>
墓因與逖書求通使交市逖不報書而聽互市收利十<lb/>
倍于是公私豐贍邊境休息士馬蕃滋大有越河掃清<lb/>
之意會朝廷將遣戴淵為都督逖以已翦荆棘收河南<lb/>
<pb n="KR2g0051_WYG_018-9b"/>
地而淵雍容一旦來統之意甚怏怏又聞王敦與劉隗<lb/>
等搆隙慮有内難知大功不遂感激發病猶圖進取不<lb/>
輟營繕虎牢城城北臨黄河西接成臯四望甚遠逖恐<lb/>
南無堅壘必為賊所襲乃使從子汝南太守濟率汝陽<lb/>
太守張敞新蔡内史周閎率衆築壘于城南未成而病<lb/>
篤初有妖星見于豫州之分逖歎曰為我矣方平河北<lb/>
而我死天不祐國也俄卒于雍丘年五十六豫州士女<lb/>
若喪父母譙梁間皆為立祠王敦久懷逆謀惟憚逖與<lb/>
<pb n="KR2g0051_WYG_018-10a"/>
梁州刺史周訪二人不敢輒發及訪與逖繼歿敦乃肆<lb/>
志焉<lb/>
　論曰祖逖不矜小節而倜儻有大志忠君愛國之誠<lb/>
　經方致遠之畧其素所樹立然也方其奉命北行軍<lb/>
　糧器械一無所恃又復值羣兇竊據日夕轉戰進寸<lb/>
　退尺卒撫有河南使强敵不敢生邊釁蓋仗義執信<lb/>
　徳施既普威命自行未來而懷集有方既來而撫御<lb/>
　無失是故能以寡勝衆弱敵強焉嚮使天假之年得<lb/>
<pb n="KR2g0051_WYG_018-10b"/>
　與陶侃溫嶠諸公同心共濟恢復中原豈有難哉聞<lb/>
　雞之舞渡江之誓至今猶想見其慷慨大節凛凛如<lb/>
　生也夫士茍有志無不竟成患于志大才疎耳始逖<lb/>
　被用時劉琨聞之與親故書曰吾枕戈待旦常恐祖<lb/>
　生先我著鞭其後琨竟為段匹磾所害而逖經畧有<lb/>
　明效考琨末年忠義愈奮志氣激發聞望遠播江左<lb/>
　憑依功雖不究君子不可以成敗論人然善于懷撫<lb/>
　短于控御又素奢豪嗜聲色徐潤以音律被寵令狐<lb/>
<pb n="KR2g0051_WYG_018-11a"/>
　盛以亢直見殺較逖之克己務施愛人好士者相去<lb/>
　蓋遠觀其弱冠周旋于賈謐馬倫之門與倫私親為<lb/>
　倫所用可知非獨疎于才抑亦闇于識也祖劉並稱<lb/>
　劉實遜祖史譏逖初年散榖周貧目為貪亂可謂能<lb/>
　知逖者乎<lb/>
　　　王導<lb/>
王導字茂𢎞琅邪臨沂人光祿大夫覽之孫也父裁鎮<lb/>
軍司馬導少有風鑒識量清遠陳留高士張公一見許<lb/>
<pb n="KR2g0051_WYG_018-11b"/>
為將相之器初襲祖爵即丘子後參東海王越軍事元<lb/>
帝為琅邪王時與導相親善導知天下已亂潛有佐帝<lb/>
興復之志帝亦雅重之在洛陽時導毎勸令之國及出<lb/>
鎮下邳請為安東司馬軍謀密策無不與知時帝頗以<lb/>
酒廢事導深以為言帝命酌酒覆之由此遂絶及徙鎮<lb/>
建康呉人不附值導從兄敦來朝敦時威望已著導因<lb/>
說敦宜共有以匡濟時上已觀禊帝乘肩輿具威儀導<lb/>
與敦皆騎從呉人士竊覘之乃相率拜道左導因進計<lb/>
<pb n="KR2g0051_WYG_018-12a"/>
曰古之王者莫不賓禮故老存問風俗虚已傾心以招<lb/>
俊乂况天下喪亂九州分裂大業草創急于得人者乎<lb/>
顧榮賀循此土之望引之以結人心二子既至則無不<lb/>
來者矣帝乃使導躬造循榮二人皆應命而至由是呉<lb/>
會歸心焉洛京既破避亂江左者十六七導又說帝收<lb/>
其賢人君子與之圖事時揚土饒富導為政務在清浄<lb/>
每勸帝克己厲節輔主庇民遂益見委重朝野傾心號<lb/>
為仲父帝每從容謂導曰卿吾之蕭何也對曰自魏氏<lb/>
<pb n="KR2g0051_WYG_018-12b"/>
以來迄于太康之際公卿世族豪侈相高政敎陵遲不<lb/>
遵法度遂使姦人乘釁有虧王道大王命世之英一匡<lb/>
九合管仲樂毅于是乎在豈區區所可擬議願𢎞深神<lb/>
慮廣擇良能顧榮賀循紀瞻周玘皆南土之秀願盡優<lb/>
禮則天下安矣帝納焉永嘉末遷丹陽太守加輔國將<lb/>
軍導以草創之初名位不可妄加恐無以勸有功塞非<lb/>
望上牋固讓曰請自導始帝下令褒美愍帝即位徴吏<lb/>
部郎不拜晉國既建以為丞相軍諮祭酒桓彝初過江<lb/>
<pb n="KR2g0051_WYG_018-13a"/>
慮朝廷寡弱不克有濟比與導談世事乃還謂周顗曰<lb/>
向見管夷吾無復憂矣過江人士每暇日飲宴新亭周<lb/>
顗中坐歎曰風景不殊舉目有江山之異皆相視流涕<lb/>
導變色曰當共戮力王室尅復神州何至作楚囚相對<lb/>
泣耶拜右將軍揚州刺史遣諸從事行郡國還見各言<lb/>
二千石官長得失時獨顧和無言導問之和曰明公作<lb/>
輔寜使網漏吞舟何緣採聽風聞以察察為政耶導咨<lb/>
嗟稱善尋遷驃騎將軍都督中外諸軍錄尚書事時軍<lb/>
<pb n="KR2g0051_WYG_018-13b"/>
旅倥偬學校未修導上書曰夫風化之本在于正人倫<lb/>
人倫之正存乎設學校庠序設五敎明徳禮洽通彞倫<lb/>
攸叙父子兄弟夫婦長㓜之序順而君臣之義固矣易<lb/>
所謂正家而天下定者也故聖王䝉以養正少而敎之<lb/>
行成徳立然後裁之以位雖王之世子猶與國子齒使<lb/>
知道而後貴其取才用士咸先本之于學故周禮獻賢<lb/>
能之書于王王拜受之所以尊道而貴士也人知士之<lb/>
貴由道存則退而修其身以及家正其家以及鄉學于<lb/>
<pb n="KR2g0051_WYG_018-14a"/>
鄉以登朝反本復始各求諸已敦樸之業著浮偽之競<lb/>
息敎使然也故以之事君則忠用之涖下則仁孟子所<lb/>
謂未有仁而遺其親未有義而後其君者也自頃皇綱<lb/>
失統于今二紀先進忘揖讓之容後生惟金鼓是聞先<lb/>
王之道彌遠華偽之俗日滋非所以端本靖末之謂也<lb/>
殿下以命世之資屬陽九之運禮樂征伐翼成中興誠<lb/>
宜稽古明學漸之敎義使文武之道墜而復興方今國<lb/>
恥未雪忠臣義夫扼腕拊心茍禮儀膠固淳風漸著則<lb/>
<pb n="KR2g0051_WYG_018-14b"/>
化之所感者深而徳之所被者大故有虞舞干戚而化<lb/>
三苖魯僖作泮宫而服淮夷桓文之霸皆先敎而後戰<lb/>
今聿遵前典興復道敎擇朝之子弟並入于學選明博<lb/>
修禮之士而為之師化成俗定莫尚于斯帝深納焉及<lb/>
帝登尊號百官陪列命導升御床共坐導固辭再四曰<lb/>
若太陽下同萬物蒼生何由仰照帝乃止以討華軼功<lb/>
封武岡侯進位侍中司空㑹太山太守徐龕反導薦羊<lb/>
鑒往鎮撫既而鑒敗抵罪導上疏乞自貶黜詔不許導<lb/>
<pb n="KR2g0051_WYG_018-15a"/>
以中興草創啓立史官于是典籍始具時孝懷太子被<lb/>
害訃至有司奏天子三朝舉哀羣臣一哭而已導以為<lb/>
皇太子副貳宸極普天有情宜同三朝之哀從之及劉<lb/>
隗用事王敦心懷怏怏導亦漸見疎外中書郎孔愉陳<lb/>
導忠賢有佐命之勛宜加委任帝出愉為長史導任眞<lb/>
推分澹如也及敦反導毎旦率羣從子弟詣臺謝罪曰<lb/>
逆臣賊子何代無之豈意今者近出臣族帝跣而執其<lb/>
手曰茂𢎞方寄百里之命于卿是何言耶乃詔曰導以<lb/>
<pb n="KR2g0051_WYG_018-15b"/>
大義滅親可以吾為安東時節假之初西都覆沒海内<lb/>
思主羣臣及四方俱勸進于帝時王氏強盛有專天下<lb/>
之心敦憚帝賢明欲更議所立導固爭乃止至是敦謂<lb/>
導曰不從吾言幾至覆族導猶執正議敦無以能奪時<lb/>
帝愛琅邪王裒將有奪嫡之議導曰立子以長且紹又<lb/>
賢帝猶不決導日夕陳諫儲位乃定明帝立遷司徒敦<lb/>
又舉兵内向乃加導大都督率諸軍討之導聞敦寢疾<lb/>
使率子弟發喪衆謂敦已死咸有奮志又遺其從兄含<lb/>
<pb n="KR2g0051_WYG_018-16a"/>
書曰導門户受國厚恩今日之事明目張膽為六軍之<lb/>
首寧為忠臣而死不為無賴而生以平敦功進爵始興<lb/>
公位太保帝崩與庾亮等受遺詔輔㓜主是為成帝亮<lb/>
之徴蘓峻也訪于導導曰峻猜險必不奉詔且山藪藏<lb/>
疾宜包容之固争不從峻果稱兵犯闕導入宫侍帝峻<lb/>
雅敬導不敢加害猶以本官居己之右及峻逼乘輿幸<lb/>
石頭導爭之不得因密令張闓以太后詔諭三呉使起<lb/>
兵于是虞潭蔡謨顧衆等皆以兵應又知峻黨路永匡<lb/>
<pb n="KR2g0051_WYG_018-16b"/>
術並有貳心乃使參軍袁躭諷永等謀奉帝出奔義軍<lb/>
而峻衛禦甚嚴事遂不果賊既平衆以宫闕灰燼溫嶠<lb/>
議遷都豫章三呉之豪請遷會稽導獨曰建康王者之<lb/>
宅古之帝王不以豐儉移都茍𢎞衛文大帛之冠則無<lb/>
往不可若不績其麻則樂土為墟矣且北冦游魂伺我<lb/>
之隙一旦示弱遠竄求之望實懼非良計今特宜鎮之<lb/>
以靜羣情自安由是議不復行導善于因事雖無日用<lb/>
之益而歲計有餘時府藏空竭惟有練數千端鬻之不<lb/>
<pb n="KR2g0051_WYG_018-17a"/>
售導乃與朝賢俱製練布單衣于是士人競服練遂踊<lb/>
貴每端售得一金會大旱導上疏遜位下詔遣侍中敦<lb/>
諭再三然後視事性簡素寡慾輔相三世倉無儲榖衣<lb/>
不重帛帝賞賜甚渥于時庾亮以重兵鎮外南蠻校尉<lb/>
陶稱間導于亮將舉兵内逼或勸導密為之備導曰吾<lb/>
與元規休戚是同悠悠之言宜絶智者之口即如君言<lb/>
吾便角巾還第復何懼哉又與稱書以為庾公帝之元<lb/>
舅宜善事之讒間遂息亮雖在外而遥執朝權趨勢者<lb/>
<pb n="KR2g0051_WYG_018-17b"/>
多歸之導内不能平常遇西風塵起舉扇自蔽曰元規<lb/>
塵汚人自漢魏以來賜諡多由封爵無爵者雖位通徳<lb/>
重不得諡導始上疏正之導又以元帝睠同布衣每一<lb/>
崇進皆就拜山陵不勝哀戚漢魏百官不得拜山陵有<lb/>
之自導始也咸和五年卒年六十四帝舉哀于朝堂三<lb/>
日諡曰文獻褒贈之厚中興名臣莫與為比<lb/>
　論曰易泰之九二曰包荒用馮河周官之訓曰推賢<lb/>
　讓能而先之以惟克果斷大臣當國誠貴乎休休有<lb/>
<pb n="KR2g0051_WYG_018-18a"/>
　容及夫決疑定䇿又必有臨大節不可奪之槩乃能<lb/>
　取亂于内而弭患于外王導于晉可謂雅量鎮俗矣<lb/>
　惜乎沉靜有餘而奮發不足方蘓峻刦遷乘輿則挈<lb/>
　子遠遁卞敦擁兵不赴則濫予官賞郭黙矯殺方鎮<lb/>
　則擢授本州原其意雖主于含垢養晦以徐圖其後<lb/>
　卒之國威不振即國恥莫雪亦濡忍弗決之咎也若<lb/>
　乃兄敦之始犯順時導内憤刁劉之廹不但無垂涕<lb/>
　泣之言且有内喜之意豈惟死負周顗亦且生愧王<lb/>
<pb n="KR2g0051_WYG_018-18b"/>
　彬甚至以開門揖盜之周札猶抗議贈官其曲為札<lb/>
　辨乃其深為敦諱也果可謂之大義滅親乎然當王<lb/>
　室不綱内外倥傯獨能延攬人望息民勤學挽如綫<lb/>
　之國脉以中興一隅向使始基無導江南決不能立<lb/>
　國其深心毅力有非尋常智勇所得與者後又卒能<lb/>
　討敦成功以補前過易曰需于血出自穴君陳曰必<lb/>
　有忍其乃有濟庶幾近之矣<lb/>
　　　温嶠<lb/>
<pb n="KR2g0051_WYG_018-19a"/>
溫嶠字太眞太原祁人司徒羡之從子也父憺河東太<lb/>
守嶠性聰敏有識量博學能屬文自少以孝悌稱于宗<lb/>
族美丰儀善談論初為司𨽻都官從事庾敳有重名而<lb/>
頗聚斂嶠舉奏之京都震肅平北大將軍劉琨妻嶠從<lb/>
母也琨雅敬嶠請為從事中郎上黨太守時并土凋敝<lb/>
羣盜四起琨憑嶠以為謀主從討石勒屢立戰功元帝<lb/>
鎮江左琨謂嶠曰昔班彪識劉氏之復興馬援知漢光<lb/>
之可輔吾欲立功河朔使卿延譽江南子其行乎使嶠<lb/>
<pb n="KR2g0051_WYG_018-19b"/>
奉表勸進既至引見因陳琨忠誠效節詞㫖慷慨帝深<lb/>
器焉王導周顗庾亮桓彞等並與親善屢求反命不許<lb/>
㑹琨為叚匹磾所害乃除嶠散騎侍郎初嶠欲將命其<lb/>
母固止之嶠絶裾而行其後母亡阻亂不獲歸葬由是<lb/>
固辭不拜苦請北歸詔三司八座議其事皆曰昔伍員<lb/>
志復私讎東奔闔閭位為上將然後鞭平王之尸嶠若<lb/>
以母未葬益當竭力朝廷使逆冦冰消反哀墓次詎可<lb/>
稍以乖嫌廢其遠圖哉嶠不得已乃受命累遷太子中<lb/>
<pb n="KR2g0051_WYG_018-20a"/>
庶子東宫與為布衣交數陳規諷又獻侍臣箴時太子<lb/>
起西池樓觀頗為勞費嶠疏言宜儉約率下務農重兵<lb/>
以滅巨冦王敦反六軍敗績太子將自出戰嶠執鞚諫<lb/>
曰奈何以萬乘儲副而身輕天下乃止明帝即位拜侍<lb/>
中參綜機謀帝深倚重王敦忌之因請為左司馬敦阻<lb/>
兵不朝多行陵縱嶠再四極諫敦終不悟乃謬為㳟敬<lb/>
干說密謀以附其欲深結錢鳯為之聲譽每曰錢世儀<lb/>
精神滿腹嶠素有知人稱鳯聞大說會丹陽尹缺嶠說<lb/>
<pb n="KR2g0051_WYG_018-20b"/>
敦曰京尹輦轂喉舌公宜自選能者敦問誰可作嶠以<lb/>
錢鳯對鳯亦推嶠嶠偽辭敦不聽即表用嶠嶠恐既去<lb/>
鳯于後間之因敦餞别起行酒至鳯鳯未及飲嶠因偽<lb/>
醉以手版擊鳯幘墜作色曰錢鳯何人溫太眞行酒而<lb/>
敢不飲敦以為醉兩釋之臨别涕泗横流出閤復入者<lb/>
再三嶠去後鳯說敦曰嶠于朝廷甚密未必可信敦曰<lb/>
太眞昨醉小加聲色豈得便爾相讒由是嶠得還都乃<lb/>
具奏敦逆謀請先為之備及敦搆逆加嶠中壘將軍都<lb/>
<pb n="KR2g0051_WYG_018-21a"/>
督東安北部諸軍事敦與王導書曰太眞别來幾日作<lb/>
如此事當募人生致之自拔其舌及王含錢鳯奄至都<lb/>
下嶠燒朱雀桁以挫其鋒時帝欲親將兵擊含聞橋已<lb/>
絶大怒嶠曰今宿衛寡弱若賊豕突危及社稷何惜一<lb/>
橋賊果不得渡嶠自率衆與賊夾水戰擊王含敗之復<lb/>
督劉遐追錢鳯于江寧事平封建寧縣開國公有詔敦<lb/>
參佐皆禁錮嶠上疏曰敦敢行殺戮朝廷所不能抑骨<lb/>
肉所不能間處其朝者恒懼危亡原其私心豈遑晏處<lb/>
<pb n="KR2g0051_WYG_018-21b"/>
必其凶悖自可罪人斯得如枉入奸黨謂宜施之以寛<lb/>
帝從之會詔公卿坐論時政所先嶠因奏軍國要務一<lb/>
請竭力資助淮泗都督又擇一偏將益兵壽陽以保固<lb/>
徐豫援助司土二請州置田曹掾一人勸農察吏三請<lb/>
分軍出屯緣江上下良田四請省冗員五請復立籍田<lb/>
廪犠二官六以罪不相及請除夷三族之制奏入帝多<lb/>
納之尋與王導郄鑒庾亮卞壼等受顧命同輔㓜主咸<lb/>
和初出為江州刺史平南將軍鎮武昌據上流為國家<lb/>
<pb n="KR2g0051_WYG_018-22a"/>
應援亦以防蘓峻也嶠甄異行能甚有惠政又陳豫章<lb/>
十郡之要宜選單車刺史撫之潯陽濱江都督應鎮其<lb/>
地詔不許在鎮見王敦畫像曰敦大逆宜加斲棺之戮<lb/>
削去之初嶠聞庾亮之徵蘓峻也慮必有變求還朝以<lb/>
備不虞不聽峻果連祖約同反嶠聞屯潯陽即遣督䕶<lb/>
王愆期等率舟師赴難及京師不守嶠號慟有候之者<lb/>
悲哭相對俄庾亮來奔宣太后詔進嶠驃騎將軍開府<lb/>
儀同三司嶠曰今日當以殄冦為急未有功而先拜官<lb/>
<pb n="KR2g0051_WYG_018-22b"/>
何以示天下遂不受時亮雖奔敗嶠愈推崇更分兵給<lb/>
之遣使要陶侃同赴國難侃恨不預顧命嶠屢說不囘<lb/>
乃用其從弟充及參軍毛寶言共推侃為盟主侃果遣<lb/>
督䕶龔登帥兵詣嶠嶠有衆七千于是列上尚書陳峻<lb/>
約罪狀洒泣登舟移告四方征鎮曰賊臣祖約蘓峻同<lb/>
惡相濟天奪其魄死期將至冦逼宫城殘虐朝士劫辱<lb/>
子女承問悲惶精魂飛散嶠闇弱不武不能殉難慚負<lb/>
先帝託寄之重義在畢力死而後已今躬率所統為士<lb/>
<pb n="KR2g0051_WYG_018-23a"/>
卒先催進諸軍一時電擊昔包胥楚國之微臣重趼致<lb/>
誠義感諸侯董卓劫遷獻帝虐害忠良臧洪郡之小吏<lb/>
耳登壇插血涕淚慷慨實厲羣后况今居台鼎據方州<lb/>
拜受國恩者哉不期而會不亦宜乎征西陶公國之耆<lb/>
徳忠肅義正勲庸𢎞著方鎮州郡同禀規畧以雪國恥<lb/>
嶠雖怯弱忝據一方賴忠賢之規文武之助士禀義風<lb/>
人感皇澤且䕶軍庾公帝之元舅徳望隆重與嶠戮力<lb/>
得有資憑若朝廷之不泯也其各明率所統無後事機<lb/>
<pb n="KR2g0051_WYG_018-23b"/>
賞募之信明如日月有能斬約峻者封五等侯夫忠為<lb/>
令徳為仁由已萬里一契義不在言也時侃雖許自下<lb/>
而未發復追龔登使還嶠乃重移書激怒之曰軍有進<lb/>
無退近已移檄遠近言于盟府剋後月大舉南康建安<lb/>
晉安三郡並在路次惟須仁公所統至便齊進耳今召<lb/>
軍還疑惑遠近令此州不守荆楚將來之危乃當甚於<lb/>
今日以大義言之主辱臣死仁公進當為大晉之忠臣<lb/>
參桓文之義退當以慈父雪愛子之痛峻約凶逆無道<lb/>
<pb n="KR2g0051_WYG_018-24a"/>
人皆切齒今之進討如石投卵出軍既緩復召兵還是<lb/>
為敗于幾成也願深察所陳以副三軍之望書至侃深<lb/>
感悟率所統兼道而進與嶠亮同趣建康戎卒六萬旌<lb/>
旗七百里金鼓之聲震天時祖約據歴陽與峻為首尾<lb/>
見嶠等軍盛謂其黨曰吾固知嶠能為四公子之事今<lb/>
果然矣峻聞嶠將至逼車駕幸石頭嶠與峻兵相持日<lb/>
久不決軍食盡貸于陶侃侃怒又欲西歸嶠曰師克在<lb/>
和光武之濟昆陽以寡敵衆仗義故也峻約小豎今挑<lb/>
<pb n="KR2g0051_WYG_018-24b"/>
之戰可一鼓而擒奈何舍垂立之功成進退之計且天<lb/>
子幽逼社稷危殆正臣子肝腦塗地之日嶠與公並受<lb/>
國恩事若克濟則臣主同祚如其不㨗雖灰身不足以<lb/>
謝先帝今之事勢義無旋踵騎虎安可中下哉公若獨<lb/>
還人心必阻阻衆敗事義旗將㢠廻指于公矣侃無以對<lb/>
乃分米五萬以餉嶠軍遂留不去嶠于是建行廟設壇<lb/>
塲告皇天后土祖宗之靈親讀祝文聲氣激昻流淚覆<lb/>
面三軍莫能仰視其日侃督水軍向石頭嶠等率精勇<lb/>
<pb n="KR2g0051_WYG_018-25a"/>
一萬從白石挑戰峻因醉突陣為侃將所斬峻弟逸後<lb/>
嬰城自固嶠乃立行臺布告遠近朝臣皆令赴臺至者<lb/>
雲集乃悉諸軍齊攻榻杭大破逸軍獲逸及韓晃斬之<lb/>
于是奮威長史滕含抱帝奔嶠船羣臣頓首號泣請罪<lb/>
時侃雖為盟主而處分規畧一出于嶠及賊滅拜驃騎<lb/>
將軍開府儀同三司封始安郡公初長史孔愉以嶠母<lb/>
亡未葬頗不韙之及嶠討平蘓峻愉往石頭詣嶠嶠執<lb/>
愉手流涕曰自頃喪亂忠孝道廢能持古人之節者惟<lb/>
<pb n="KR2g0051_WYG_018-25b"/>
君一人耳時咸重愉之守正而服嶠虚公王導以峻黨<lb/>
路永匡術中途以衆歸順將褒顯之嶠曰術軰首為亂<lb/>
階晚雖改悟未足贖罪得全首領幸矣導無以奪時朝<lb/>
議欲留嶠輔政嶠以導先帝所任固辭又以京邑荒殘<lb/>
留資蓄具器用而後還藩未旬日中風卒時年四十二<lb/>
江州士庶莫不相顧泣下册贈侍中大將軍諡曰忠武<lb/>
　論曰嶠痛心于絶裾之行卒慷慨從王志安社稷雖<lb/>
　以此稍掛物議然勇戰敬官于以顯親揚名觀其後<lb/>
<pb n="KR2g0051_WYG_018-26a"/>
　可以諒其初矣其在東宫則教諭以正其徳在朝廷<lb/>
　則綜理以成其務在藩鎮則仗義約信以伸其威智<lb/>
　足以御小人雖奸如王敦可使疑而成信有獨行遇<lb/>
　雨之深心焉義足以動君子雖褊如陶侃可使異而<lb/>
　終同有先號後笑之毅力焉是以遭折挫而不囘歴<lb/>
　艱難以有濟固其精誠使然亦有忍有容乃終以成<lb/>
　大事也夫其勤王之志之純篤如此其禦亂之才之<lb/>
　機宜又如彼忠孝文武嶠實兼之晉統後亡于是乎<lb/>
<pb n="KR2g0051_WYG_018-26b"/>
　賴而當時論者僅指為過江第二流人物崇虚名墮<lb/>
　實用風氣之壞運祚隨之蓋天厭晉徳而嶠亦自是<lb/>
　不永其年矣豈偶然哉<lb/>
　<lb/>
　<lb/>
　<lb/>
　<lb/>
　史傳三編卷十八<lb/>
</p>
<p>
</p>
  </div>
<div>
<head>史傳三編卷十九</head> <lb/>
    <p>
<pb n="KR2g0051_WYG_019-1a"/>
欽定四庫全書<lb/>
　史傳三編卷十九<lb/>
　　　　　　　　　　　　　　大學士朱軾撰<lb/>
　名臣傳十一<lb/>
　　晉<lb/>
　　　陶侃<lb/>
陶侃字士行本鄱陽人也呉平徙家廬江之潯陽父丹<lb/>
揚武將軍侃早孤貧為縣吏鄱陽孝廉范逵常過侃時<lb/>
<pb n="KR2g0051_WYG_019-1b"/>
倉卒無以待賓其母乃截髮得雙髲以易酒肴樂飲極歡<lb/>
雖僕從亦過所望逵過廬江太守張夔稱之夔召為督郵<lb/>
領樅陽令有能名遷主簿會州部從事之郡欲有所按侃<lb/>
閉門部勒諸吏謂從事曰若鄙郡有違自當明憲直繩詎<lb/>
宜遽以非禮相逼從事慚而退夔妻有疾將迎毉數百里<lb/>
外時正寒雪諸綱紀皆難之侃獨曰小君猶母也安有父<lb/>
母之疾而不盡心乎乃請行衆咸服其義長沙太守萬嗣<lb/>
過廬江見而異之曰君終有大名命子結交而去察孝<lb/>
<pb n="KR2g0051_WYG_019-2a"/>
廉至洛陽數詣張華華初不甚接遇侃每往神無忤色<lb/>
華後與語大奇之除郎中時豫章國郎中令楊晫侃州里<lb/>
也為鄉論所歸侃詣之晫曰易稱貞固足以幹事陶士行<lb/>
是也與同車共詣顧榮遂由此知名尋為吏部令史黄慶<lb/>
所舉補武岡令與太守呂岳有嫌棄官歸會荆州刺史劉<lb/>
𢎞將之官辟為南蠻長史命先往襄陽討賊張昌破之𢎞<lb/>
既至謂侃曰吾昔參羊公軍謂吾後當居其處今觀卿必<lb/>
繼老夫矣以軍功封東鄉侯陳敏遣其弟恢來冦武昌𢎞<lb/>
<pb n="KR2g0051_WYG_019-2b"/>
以侃為江夏太守加督䕶使與諸軍并力拒恢侃乃以運<lb/>
船為戰艦或言不可侃曰用官物討官賊但須列上有本<lb/>
末耳于是擊恢所向必破侃戎政齊肅凡有所獲皆分士<lb/>
卒身無私焉以母憂去職嘗有二客來弔化雙鶴冲天而<lb/>
去時人以為孝感服闋元帝拜為龍驤將軍武昌太守時<lb/>
天下饑荒山夷皆斷江刦掠侃令諸將詐作商船以誘之<lb/>
刦果至生獲數人是西陽王羕左右侃即遣兵逼羕令出<lb/>
向賊侃整陣于釣臺羕縛送其帳下二十人斬之自是<lb/>
<pb n="KR2g0051_WYG_019-3a"/>
水陸肅清流亡者歸之盈路侃竭資振給焉又立夷市<lb/>
于郡東大收其利杜<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>之亂帝使侃督將軍周訪趙誘<lb/>
擊破之先是周顗為荆州刺史屯于潯水為<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>所困侃<lb/>
使朱伺救之賊退保泠口侃謂諸將曰此賊必更步向<lb/>
武昌吾宜還城晝夜三日行可至卿等誰能忍饑鬭耶<lb/>
部將呉寄曰要欲十日忍饑晝當擊賊夜分捕魚足以<lb/>
相濟侃曰卿健將也賊果増兵來攻侃遣朱伺等逆擊<lb/>
大破之獲其輜重遣使告㨗于王敦敦曰若無陶侯便<lb/>
<pb n="KR2g0051_WYG_019-3b"/>
失荆州伯仁方入境便為賊所破即表拜侃荆州刺史<lb/>
移鎭沔江而<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>將王貢提精卒三千出武陵江誘五谿<lb/>
夷以舟師斷官運徑向武昌侃遣部將夜趣巴陵掩其<lb/>
不備大破之所斬降無算其後貢復挑戰侃遥謂之曰<lb/>
杜<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>為益州吏盗用庫錢父死不奔喪卿本佳人何為<lb/>
隨之天下寧有白頭賊乎貢初横脚馬上聞侃言便收<lb/>
斂容色侃知其可動復令諭之貢遂來降而<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>敗走進<lb/>
克長沙獲其將毛寳等而還王敦深忌侃功㑹侃還江<lb/>
<pb n="KR2g0051_WYG_019-4a"/>
陵詣敦作别朱伺等諫不聽敦遂留不遣以其弟廙代<lb/>
之左轉侃廣州刺史荆州故吏咸詣敦留侃不許由是<lb/>
衆情憤惋遂西迎杜曾以距廙敦疑衆受侃意㫖被甲<lb/>
持矛將殺侃出而復㢠廻者數四侃正色曰使君之雄當<lb/>
斷裁天下何此不決乎因起如厠參軍梅陶等言于敦<lb/>
曰周訪與侃姻親如左右手安有斷人左手而右手不<lb/>
應者乎敦意解設盛饌餞之侃便夜發時王機盗據廣<lb/>
州侃至始興州人皆言宜觀察形勢侃長驅入境遣督<lb/>
<pb n="KR2g0051_WYG_019-4b"/>
䕶討機斬之機黨溫邵猶擁衆不服諸將勸侃乘勢討<lb/>
之侃曰吾威名已著但用一函紙足耳邵果走廣州遂<lb/>
平以功封柴桑侯在州無事輒朝運百甓于齋外暮運<lb/>
于齋内人問其故答曰吾方致力中原過爾優逸恐不<lb/>
堪事故習勞耳時梁碩陷交州侃又遣將擊平之即詔<lb/>
侃領交州刺史封次子夏為都亭侯進征南大將軍開<lb/>
府儀同三司王敦既平遷都督荆雍益梁州諸軍事復<lb/>
移鎭荆州士女交慶侃性聰敏勤于吏職恭而近禮好<lb/>
<pb n="KR2g0051_WYG_019-5a"/>
奬人倫終日斂膝危坐軍府政事檢攝無遺遠近書疏<lb/>
皆手答筆翰如流未嘗壅滯引接疎遠門無停客常語<lb/>
人曰大禹聖者乃惜寸陰至于衆人當惜分陰豈可逸<lb/>
游荒醉生無益于時死無聞于後是自棄也諸參佐或<lb/>
以談戲廢事者命取其酒器蒱博之具投于江將吏則<lb/>
加鞭扑曰摴蒱者牧豬奴戲耳老莊浮華非先王之法<lb/>
言不可行也君子當正其衣冠攝其威儀何有亂頭養<lb/>
望自謂宏達耶有奉饋者必問其所由若力作所致雖<lb/>
<pb n="KR2g0051_WYG_019-5b"/>
微必喜慰賜參倍若非理得之則切厲訶辱還其所饋<lb/>
嘗出游見人持一把未熟稻侃問用此何為人云行道<lb/>
所見聊取之耳侃大怒曰汝既不佃而戲賊人稻執而<lb/>
鞭之是以百姓勸于農作家給人足嘗造船其木屑竹<lb/>
頭皆令籍而掌之咸不解所以後正㑹積雪始晴聽事<lb/>
前猶濕乃以木屑布地及桓溫伐蜀又以侃所貯竹頭<lb/>
作丁裝船其綜理微密皆此𩔖也蘓峻作逆侃子瞻為<lb/>
峻所害溫嶠要侃同赴國難侃初以不與明帝顧命為<lb/>
<pb n="KR2g0051_WYG_019-6a"/>
恨答曰吾疆塲外將不敢赴局嶠固請之因推為盟主<lb/>
又以峻殺其子重遣書以激怒之侃妻龔氏亦固勸自<lb/>
行于是即戎服登舟瞻喪至不臨五月與庾亮溫嶠等<lb/>
俱㑹石頭諸軍即欲決戰侃以賊盛不可爭鋒當用智<lb/>
計禽之部將李根請立白石壘侃不從曰若壘不成卿<lb/>
當坐之根曰查浦地下又在水南惟白石峻廣可容數<lb/>
千人賊來攻不便滅賊之術也侃笑曰卿良將也乃築<lb/>
壘于白石夜修曉訖賊見壘大驚及賊攻大業壘侃將<lb/>
<pb n="KR2g0051_WYG_019-6b"/>
救之長史殷羡曰吾軍步戰不如峻請急攻石頭峻必<lb/>
救之則大業自解從之峻果解兵趣石頭諸軍與戰侃<lb/>
部將斬之于陣峻弟逸復領其衆侃與諸軍又擊斬逸<lb/>
于石頭初峻之亂由庾亮激成亮有高名又以后兄受<lb/>
顧命及是亮用溫嶠謀詣侃拜謝侃驚止之曰庾元規<lb/>
乃拜陶士行耶且君侯修石頭城以擬老子今反見求<lb/>
司徒王導入石頭令取故節侃笑曰蘓武節似不如是<lb/>
導有慚色使人屏之侃還江陵尋進侍中太尉封長沙<lb/>
<pb n="KR2g0051_WYG_019-7a"/>
郡公都督交廣七州諸軍事移鎭巴陵遣參軍張誕討<lb/>
五谿夷降之屬後將軍郭黙矯詔襲殺荆州刺史劉𦙍<lb/>
侃聞之曰此必詐也國家年小不出胸懷且劉江州為<lb/>
朝廷所禮雖方任非才何緣猥加極刑耶黙虓勇所在<lb/>
暴掠以大難新除威網寛簡欲因隙㑹以騁其從横耳<lb/>
即表討黙又與王導書曰郭黙殺方州即用為方州害<lb/>
宰相便為宰相乎導答曰黙據上流之勢如船艦成資<lb/>
故包含隱忍以俟足下豈非遵養時晦以定大事乎侃<lb/>
<pb n="KR2g0051_WYG_019-7b"/>
省書笑曰是遵養時賊也侃兵至黙將縛黙以降斬之<lb/>
石勒素憚黙驍勇聞侃討之兵不血刃乃益畏侃侃子<lb/>
瞻為峻部將馮鐵所殺奔於石勒侃告以故勒即殺之<lb/>
詔侃都督江州領刺史移鎭武昌遂擢用張夔范逵劉<lb/>
𢎞等子孫凡微時所荷一飱必報遣子斌與部將桓宣<lb/>
西伐樊城走石勒將郭敬使兄子臻竟陵太守李陽等<lb/>
共破新野遂平襄陽拜大將軍劍履上殿入朝不趨讚<lb/>
拜不名上表固讓曰臣非敢貪榮于疇昔而虛讓于今<lb/>
<pb n="KR2g0051_WYG_019-8a"/>
日事有合于時宜臣豈敢與朝廷作異使臣仗國威靈<lb/>
梟雄斬勒則又何以加咸和七年六月病篤又上表遜<lb/>
位曰臣少長孤寒始願有限過蒙聖朝歴世殊恩陛下<lb/>
睿鑒寵靈彌泰臣垂八十位極人臣啟手啟足尚復何<lb/>
恨但以陛下春秋尚富餘冦不除山陵未還所以憤愾<lb/>
兼懷不能己巳臣父母舊葬今在潯陽奉迎窀穸乃告<lb/>
老下藩不圖所患遂爾綿篤臣間者猶謂犬馬之齒尚<lb/>
可少延欲為陛下西平李雄北吞石勒是以遣母丘奥<lb/>
<pb n="KR2g0051_WYG_019-8b"/>
于巴東授桓宣于襄陽良圖未叙于此長乖此方之任<lb/>
内外之要願陛下速選臣代必得良材奉宣王猷遂臣<lb/>
成志則臣死之日猶生之年陛下雖天縱英奇方事之<lb/>
殷當賴羣儁司徒導鑒識經遠光輔三世司空鑒簡素<lb/>
貞正内外惟允平西將軍亮雅量詳明器用周時即陛<lb/>
下之周召也獻替疇咨敷融正道四海幸賴謹遣長史<lb/>
殷羡奉送所假節麾幢曲葢侍中貂蟬太尉章荆江州<lb/>
刺史印傳棨㦸仰戀天恩悲酸感結以後事付右司馬<lb/>
<pb n="KR2g0051_WYG_019-9a"/>
王愆期統領文武侃輿車出臨津就船明日卒時年七<lb/>
十六成帝下詔褒美贈大司馬諡曰桓祠以太牢侃在<lb/>
軍四十一載雄毅明斷自南陵迄于白帝數千里中路<lb/>
不拾遺蘓峻之役庾亮輕進失利亮司馬殷融詣侃謝<lb/>
曰將軍為此非融等所裁將軍王章至曰章自為之將<lb/>
軍不知也侃曰昔殷融為君子王章為小人今王章為<lb/>
君子殷融為小人侃性纎密好問頗𩔖趙廣漢嘗課諸<lb/>
營種柳都尉夏施盜官柳植于已門侃一見知為武昌<lb/>
<pb n="KR2g0051_WYG_019-9b"/>
西門柳施怖謝時殷浩庾翼諸名士皆為佐吏侃每飲<lb/>
酒有定限浩等勸更少進侃悽懷良久曰年少曽有酒<lb/>
失亡親見約故不敢踰議者以武昌北岸有邾城宜分<lb/>
兵鎭之侃都不答而言者無已侃乃渡水獵引將佐語<lb/>
之曰我所以設險者正以長江耳邾城隔在江北内無<lb/>
所倚外接羣夷夷中利深晉人貪利夷不堪命必引冦<lb/>
致禍非禦冦也後庾亮戍之果大敗季年懷止足之分<lb/>
不與朝權先卒之一年即欲遜位歸國佐吏苦留之及<lb/>
<pb n="KR2g0051_WYG_019-10a"/>
疾篤將歸長沙軍資器械牛馬舟車皆有定簿封印倉<lb/>
庫自加管鑰以付王愆期然後登舟將出府門顧謂之<lb/>
曰老子婆娑正坐諸君輩尚書梅陶與親故書曰陶公<lb/>
機神明鑒似魏武忠順勤勞似孔明陸抗諸人不能及<lb/>
也謝安每言陶公雖用法而恒得法外意其為世所重<lb/>
如此<lb/>
　論曰晉自阮籍王衍輩棄禮任情崇虛黜有過江諸<lb/>
　名士猶承其放誕風流之習往往以養望為𢎞雅以<lb/>
<pb n="KR2g0051_WYG_019-10b"/>
　政事為俗人賴陶長沙精勤果毅内綜機事外靖冦<lb/>
　烽遂使奄奄江左頓有生氣信可謂大厦之支中流<lb/>
　之柱矣方庾亮當國憚侃得衆修石頭城以備之侃<lb/>
　深用為恨蘓峻之亂其遲遲不赴難者以此非獨恥<lb/>
　其不預顧命己也然君父在患臣子雖蹈湯赴火惟<lb/>
　恐不速夫怒于室而色于市猶或譏之奈何以忿其<lb/>
　同官之故上及朝廷乎王茂𢎞疾劉隗刁協之間謬<lb/>
　指王敦初舉義同桓文陶士行惡庾亮之專託言疆<lb/>
<pb n="KR2g0051_WYG_019-11a"/>
　場外將不敢越局彼皆挾其悁悁之私而闇于大義<lb/>
　後之論者遂疑導黨其私親而史言侃據上流握强<lb/>
　兵潛有窺窬之志固皆文致之詞抑亦其自貽口實<lb/>
　也君子觀王彬之面數敦罪桓彝之恥通峻使導與<lb/>
　侃固不能逃賢者之責矣<lb/>
　　　郗鑒<lb/>
郗鑒字道徽高平金鄉人少孤貧躬畊力學以博雅著<lb/>
名趙王倫辟為掾見倫有不臣之迹稱疾去及倫篡其<lb/>
<pb n="KR2g0051_WYG_019-11b"/>
黨皆至大官而鑒獨不染逆節惠帝反正累官中書侍<lb/>
郎時東海王越與大將軍茍晞爭辟鑒皆不應鑒從兄<lb/>
旭晞之别駕也恐禍及勸使應召鑒終不囘京師陷冦<lb/>
難蜂起鑒遂陷于陳午賊中邑人張實先求交于鑒鑒<lb/>
不許至是實來午營省鑒疾鑒謂曰相與邦壤義不及<lb/>
通何可怙亂至此耶實大慙而退午以鑒有名徳將逼<lb/>
為主乃逃歸鄉里時大饑州人士素被其恩義者相與<lb/>
資贍鑒復分所得以䘏宗族及鄉曲孤老全濟甚多衆<lb/>
<pb n="KR2g0051_WYG_019-12a"/>
感激遂共依鑒舉千餘家避難于魯之嶧山元帝在江<lb/>
左承制假鑒龍驤將軍兖州刺史鎮鄒山時荀藩劉琨<lb/>
各遣其部人並為兖州爭相傾動州民莫知所適又徐<lb/>
龕石勒左右交侵外無救援百姓皆掘野鼠蟄鷰而食<lb/>
之終無叛者三年間衆至數萬帝就加都督兖州諸軍<lb/>
事永昌初徴拜尚書明帝初即位王敦專制内外危廹<lb/>
使鑒為外援由是拜都督揚州江西諸軍事鎮合肥王<lb/>
敦忌之表為尚書令徴還道經姑孰與敦相見敦謂曰<lb/>
<pb n="KR2g0051_WYG_019-12b"/>
樂彥輔短才耳考其實豈勝滿武秋耶鑒曰彥輔道韻<lb/>
平淡在傾危之朝不可得而親疎愍懐太子之廢柔而<lb/>
能正奈何以武秋失節之士相儗敦曰愍懷廢徙之際<lb/>
危機交急人何能以死守之以此相方其不減明矣鑒<lb/>
曰丈夫北面事人詎可偷生屈節靦顏天壤耶茍道數<lb/>
將極固存亡以之耳敦惡其言不復見拘留不遣敦黨<lb/>
讒毁日至鑒舉止自若初無懼心既還臺鑒遂與帝謀<lb/>
討敦既而敦反令王含等攻逼京師僉議含衆百倍而<lb/>
<pb n="KR2g0051_WYG_019-13a"/>
城小不固宜及彼軍勢未成大駕自出距戰鑒曰羣逆<lb/>
縱逸其勢不可當可以算屈難以力競賊無遠圖惟恃<lb/>
豕突一戰今百姓懲敦往年之暴掠皆人自為守曠日<lb/>
持久必生義士之心令謀猷得展今以此弱力敵彼强<lb/>
冦決勝負于一朝雖有申胥之徒義存投袂何補于既<lb/>
往哉帝從之含等既平溫嶠疏請宥敦佐吏鑒以先王<lb/>
立君臣之敎貴于仗節死義若軰雖遭逼廹然進不能<lb/>
止其逆謀退不能脫身遠遁準之前訓宜加義責又以<lb/>
<pb n="KR2g0051_WYG_019-13b"/>
錢鳯母年八十宜蒙全宥乃從之封高平侯賜絹四千<lb/>
八百匹帝以其有器望萬幾動靜皆參問之乃詔鑒特<lb/>
草上表疏以從簡易時王導議欲追贈周札官鑒建議<lb/>
不合導不從鑒復駁之曰敦之逆謀履霜日久緣札開<lb/>
門故令王師不振若敦前者之舉義同桓文則先帝可<lb/>
謂幽厲耶朝臣雖無以難而不能用遷車騎將軍都督<lb/>
徐兖青三州軍事假節鎮廣陵尋而帝崩與王導溫嶠<lb/>
庾亮等並受遺詔輔少主進車騎大將軍開府儀同三<lb/>
<pb n="KR2g0051_WYG_019-14a"/>
司領徐州刺史及聞蘓峻反便欲率所領東赴詔以北<lb/>
冦不許于是遣部將劉矩領三千人宿衛京師王師敗<lb/>
績庾亮宣太后詔進鑒司空鑒去賊密邇城孤糧絶人<lb/>
無固志奉詔流涕設壇塲刑白馬大誓三軍曰賊臣祖<lb/>
約蘓峻不恭天命不畏王誅汨亂五常侮弄神器遂制<lb/>
脅幽主殘害忠良禍虐黎庶使天地神祗靡所依歸昔<lb/>
荆楚泯周齊桓糾盟董卓陵漢羣后致討義存君親古<lb/>
今一也今主上幽危百姓倒懸忠臣正士志切報國凡<lb/>
<pb n="KR2g0051_WYG_019-14b"/>
我同盟戮力一心若二冦不梟義無偷安有渝此盟明<lb/>
神殛之鑒登塲慷慨三軍爭為用命乃遣將軍夏侯長<lb/>
等間行謂溫嶠曰或聞賊欲挾天子東入會稽宜先立<lb/>
營壘屯據要害既防其越逸又斷彼糧運然後清野堅<lb/>
壁以待賊賊攻城不拔野無所掠必自潰矣嶠深以為<lb/>
然及陶侃為盟主遣鑒都督揚州八郡軍事王舒虞潭<lb/>
皆受鑒節度率衆渡江與侃會于茄子浦築白石壘而<lb/>
據之㑹舒等戰不利鑒乃與郭黙還據京口立大業曲<lb/>
<pb n="KR2g0051_WYG_019-15a"/>
阿庱亭三壘以拒賊賊攻大業城中乏水郭黙窘廹遂<lb/>
突圍而出參軍曹納以為大業京口之扞倘一旦不守<lb/>
則賊方軌而進請還廣陵以俟後舉鑒乃大會僚佐責<lb/>
納曰吾荷先帝重託正復捐軀九泉不足以報今強冦<lb/>
在郊衆心危廹君腹心之佐而生長異端當何以率先<lb/>
義衆鎮一三軍耶將斬之久而乃釋㑹峻死大業圍解<lb/>
及峻弟逸走呉興鑒遣參軍李閎追斬之降男女萬餘<lb/>
口拜司空進侍中封南昌縣公又以討平賊帥劉徴功<lb/>
<pb n="KR2g0051_WYG_019-15b"/>
進太尉時王導輔政務存大綱不拘細目委任賈寧諸<lb/>
將多不奉法陶侃庾亮屢欲率兵廢導皆以諮鑒鑒固<lb/>
執不許乃止鑒之守正不移厚徳居心多此𩔖也尋寢<lb/>
疾上表薦蔡謨自代兄子邁為兖州刺史卒年七十一<lb/>
帝哭于朝堂遣使册贈一依溫嶠故事諡曰文成<lb/>
　論曰郄鑒雅量不如王導謝安才略不如溫嶠陶侃<lb/>
　而懷方秉正卓然自樹于亂朝濁俗之中進禮退義<lb/>
　造次不違可謂東晉之重臣矣是以在鄉黨則懷其<lb/>
<pb n="KR2g0051_WYG_019-16a"/>
　徳化在朝廷則憚其丰采觀其每有駁議屹如山岳<lb/>
　有導與嶠所莫能躋攀者非獨當時亂臣賊子聞之<lb/>
　膽寒也<lb/>
　　　卞壼<lb/>
卞壼字望之濟陰寃句人祖統琅邪内史父粹以清鑒<lb/>
稱兄弟六人並登宰府長沙王乂專權粹正色立朝乂<lb/>
忌而害之壼弱冠有名辟命皆不應元帝鎭建業召為<lb/>
從事中郎委以選舉甚見親重出為明帝東中郎長史<lb/>
<pb n="KR2g0051_WYG_019-16b"/>
遭繼母憂既葬起復舊職累辭不就元帝遣中使敦廹<lb/>
壼陳詞哀苦帝乃不奪其志服闋為世子師壼前後居<lb/>
師佐之任克盡輔導一府嚴憚焉中興建補太子中庶<lb/>
子侍講東宫尋拜御史中丞彈劾不避權貴時淮南小<lb/>
中正王式繼母式父殁後服喪訖還前夫家前家亦有<lb/>
繼子奉養至終遂合葬于前夫式自云父臨終母求去<lb/>
父許諾于是制出母齊衰期壼奏曰若其母犯七出之<lb/>
責父當于存日棄之無緣以絶義之妻留家制服若其<lb/>
<pb n="KR2g0051_WYG_019-17a"/>
父臨困謬亂使去留自由者此為相要以非禮則存亡<lb/>
俱無所得從式母于夫亡制服又未嘗更嫁夫沒之後<lb/>
正其從子之日而使存無所容居歿無所托地此為母<lb/>
以子出也式為國士而違禮虧敎不可居人倫詮正之<lb/>
任司徒組等不能率禮正違並當免官削爵下廷尉疏<lb/>
奏詔特原組等而式遂廢黜終身王敦既平以功封建<lb/>
興縣公與王導等俱受明帝顧命輔㓜主拜尚書令時<lb/>
帝初即位羣臣進璽司徒導以疾不至壼正色曰王公<lb/>
<pb n="KR2g0051_WYG_019-17b"/>
豈社稷之臣耶大行在殯嗣皇未立寜是人臣辭疾之<lb/>
時導聞乃輿疾而至時召樂謨為郡中正庾怡為廷尉<lb/>
評謨廣之子怡珉族子也各稱父命不就壼奏曰人非<lb/>
無父而生職非無事而立有父必有命居職必有悔若<lb/>
父各私其子此為王者不能官一人而君臣之道廢矣<lb/>
廣珉受寵聖世身非已有况後嗣哉謨怡乃就職時王<lb/>
導稱疾不朝而私送徐州刺史郄鑒壼奏導虧法從私<lb/>
無大臣之節御史中丞鍾雅阿撓王典不加準繩並請<lb/>
<pb n="KR2g0051_WYG_019-18a"/>
免官雖事寢不行舉朝震肅其剛直不畏强禦皆此𩔖<lb/>
也壼勤于職事當官幹實明帝深器之而性不肯茍同<lb/>
時好故為諸名士所少阮孚謂曰卿嘗無閒泰如含瓦<lb/>
石不亦勞乎壼曰諸君子以道徳恢𢎞風流相尚執鄙<lb/>
吝者非壼而誰時貴游子弟多慕王澄謝鯤為達壼厲<lb/>
色于朝曰悖禮傷敎罪莫斯甚中朝傾覆實由于此欲<lb/>
奏推之王導庾亮不從乃止然聞者莫不折節帝時以<lb/>
王導勲徳每幸其第為其妻曹氏拜侍中孔恒密表以<lb/>
<pb n="KR2g0051_WYG_019-18b"/>
為非禮導聞之曰王茂𢎞駑疴耳若卞望之之巖巖刁<lb/>
𤣥亮之察察戴若思之峰岠當敢爾耶有沙門某者偃<lb/>
蹇不羈于大會中嘗枕王丞相膝聞壼至便斂容起坐<lb/>
曰彼是禮法中人壼廉潔儉約息當婚詔特賜錢五十<lb/>
萬固辭不受會庾亮以蘓峻終必為亂及今徵之縱不<lb/>
受命為禍猶淺若復經年便滋蔓難制此是晁錯勸景<lb/>
帝早削七國事也議者皆無以易壼固爭曰峻擁强兵<lb/>
多藏無賴又逼近京邑一旦有變易為蹉跌宜深思遠<lb/>
<pb n="KR2g0051_WYG_019-19a"/>
慮未可倉卒亮不納壼與平南將軍溫嶠書曰元規召<lb/>
峻意定懷此於邑溫生足下奈此事何今所慮是國之<lb/>
大事且峻已出狂意而召之更速必縱其羣惡以向朝<lb/>
廷王公亦同此意爭甚懇切不能如何若卿在内俱諫<lb/>
必能相從今内外戒嚴恐不能無傷如何或勸壼宜蓄<lb/>
良馬以備不虞壼正色對曰以逆順揆之理無不濟萬<lb/>
一不然豈須馬哉峻果連祖約稱兵詔以壼都督大桁<lb/>
東諸軍事壼率郭黙等與峻大戰于陵西為峻所敗壼<lb/>
<pb n="KR2g0051_WYG_019-19b"/>
與鍾雅退還與雅還節謝罪峻進攻靑溪柵壼又拒擊<lb/>
之峻因風縱火燒宫寺大軍敗績壼背癰新愈創猶未<lb/>
合力疾而戰率厲散衆及左右吏數百人攻賊麾下苦<lb/>
戰而死時年四十八二子眕盱隨之亦赴敵死其母拊<lb/>
屍哭曰父為忠臣子為孝子夫何恨乎峻平朝議贈壼<lb/>
稍輕尚書郎𢎞訥議曰夫事父莫大于孝事君莫大于<lb/>
忠惟孝故能盡敬竭誠惟忠故能見危授命壼委質三<lb/>
朝盡規翼亮擁衛至尊則有保傅之恩正色在朝則有<lb/>
<pb n="KR2g0051_WYG_019-20a"/>
匪躬之節賊峻造逆戮力致討再對賊鋒父子并命可<lb/>
謂破家為國以死勤事于是改贈壼侍中驃騎將軍開<lb/>
府儀同三司諡忠貞祀以太牢二子皆褒贈其後盗發<lb/>
壼墓尸僵鬢鬚蒼白面如生兩手悉拳爪甲穿達手背<lb/>
安帝詔給錢十萬以修塋兆壼子孫多達官始峻舉兵<lb/>
日宣城内史桓彝即日率所領赴難及京師不守峻分<lb/>
兵攻陷宣城長史禆惠勸彝宜暫通使于峻以紓交至<lb/>
之禍彝曰吾受國厚恩義在致死焉能忍恥與賊臣通<lb/>
<pb n="KR2g0051_WYG_019-20b"/>
問遣部將俞縱守蘭石峻將韓晃急攻之左右請暫退<lb/>
縱曰吾之不負桓侯猶桓侯之不負國也遂與彝俱死<lb/>
時丹陽尹陽曼黄門侍郎周導廬江太守陶瞻皆以力<lb/>
戰死右衛將軍劉超侍中鍾雅以謀奉太子出奔義軍<lb/>
死而壼以父子彝以主臣同時致命為尤烈焉<lb/>
　論曰國于天地必有與立三綱五常禮之大體自五<lb/>
　帝三王以來世世守之迄暴秦不變夫禮者國之維<lb/>
　而衆之紀其起化也微其止邪也于未形所以辨上<lb/>
<pb n="KR2g0051_WYG_019-21a"/>
　下定民志恒必由之故壞國喪家亡人必先自去其<lb/>
　禮也晉承魏燼其君臣父子夫婦兄弟𩔖多放廢于<lb/>
　禮法之外學宗老莊而黜六經談尚虚無而薄名檢<lb/>
　行身以放濁為通進士以茍得為貴當官以養望為<lb/>
　高及夫維弛而國亡紀散而衆亂流風餘熖煽于江<lb/>
　左王導庾亮諸人皆身墮其中莫能振拔傳曰亂之<lb/>
　生也惟禮可以已之其源不清其流逾濁勢固然耳<lb/>
　卞壼秉方正之徳以名敎為己任既以禮自處即以<lb/>
<pb n="KR2g0051_WYG_019-21b"/>
　禮處人駁王式之短喪使知居喪飲酒食肉者為無<lb/>
　親彈王導之託疾使知藩鎮擁兵不朝者為無上責<lb/>
　貴游子弟之悖禮傷敎使知諸名士相高以放達相<lb/>
　尚以風流者為無法雖孤鳴寡和而言無罪聞足戒<lb/>
　庶幾逆黨薄夫猶憬然于王章國憲天理民彝之未<lb/>
　盡澌滅故以王敦蘓峻桓溫之奸相與睥睨神器至<lb/>
　于犯宫闕逼乘輿擅廢立宜不難挈而有之而人心<lb/>
　不死公義莫逃不能不遲囘觀望以徐俟其後則雖<lb/>
<pb n="KR2g0051_WYG_019-22a"/>
　謂東晉不絶如綫之祚重為郄卞諸公所延可也記<lb/>
　曰言而履之禮也壼立朝諤諤卒乃父死忠子死孝<lb/>
　不愧平生之言斯為得所履而安者哉<lb/>
　　　謝安<lb/>
謝安字安石陳國陽夏人鎮西將軍尚之從弟也父裒<lb/>
太常卿安年四歲時桓彝見而歎曰此兒風神秀徹後<lb/>
當不減王東海兄奕為剡令有老人犯法罰以醇酒醉<lb/>
猶未已安時七八歲在奕䣛邊諫止之奕為改容遣去<lb/>
<pb n="KR2g0051_WYG_019-22b"/>
及總角神識沉敏風宇條暢善清言王濛嘗語子修曰<lb/>
此客亹亹為來逼人王導亦深器之由是少負重名前<lb/>
後累為徵辟皆不就寓居于會稽之東山與王羲之及<lb/>
許詢支遁游處以山水文籍自娯揚州刺史庾冰以安<lb/>
有重名必欲致之安不得已赴召月餘告歸後除尚書<lb/>
郎琅琊王友並不起范汪舉安為吏部郎安以書謝絶<lb/>
之有司奏安被召歴年不至禁錮終身遂棲遲東土常<lb/>
往臨安山中坐石室臨濬谷悠然歎曰此亦伯夷也安<lb/>
<pb n="KR2g0051_WYG_019-23a"/>
雖在布衣人皆以公輔期之至相謂曰安石不出當如<lb/>
蒼生何安每游東山常以伎樂自隨會稽王昱聞之曰<lb/>
安石必出既與人同樂即不得不與人同憂安妻丹陽<lb/>
尹劉惔妹也見家門貴盛而安獨靜退笑謂曰丈夫不<lb/>
如此也安捉鼻曰恐不免耳初弟萬受任北征惟以嘯<lb/>
詠自高未嘗撫衆安深憂之自隊將已下安皆代為慰<lb/>
勉且責萬曰汝為元帥宜速接對諸將以悅其心豈有<lb/>
傲誕若斯而能濟事者萬敗後安始有仕進之志時年<lb/>
<pb n="KR2g0051_WYG_019-23b"/>
已四十餘桓溫請為司馬乃赴召溫喜甚言笑竟日既<lb/>
出溫問左右頗常見我有如此客否溫後詣安值其理<lb/>
髮安性遲緩久而乃罷使取幘溫見留之曰令司馬著<lb/>
㡌進其見重如此會弟萬病卒安投牋求歸尋除呉興<lb/>
太守在官無時譽去後令人思徵拜侍中溫既廢帝奕<lb/>
立簡文安見溫遥拜溫驚曰安石卿何乃爾安對曰未<lb/>
有君拜于前臣立于後進吏部尚書簡文帝疾篤溫薦<lb/>
安宜受顧命時帝遺詔令溫依周公居攝故事又曰少<lb/>
<pb n="KR2g0051_WYG_019-24a"/>
子可輔者輔之如不可君自取之侍中王坦之持詔入<lb/>
于帝前毁之曰天下宣元之天下陛下何得專之帝乃<lb/>
使改詔曰國家事一禀大司馬如諸葛武侯王丞相故<lb/>
事溫初望帝臨終禪位不爾便當居攝及見遺詔既不<lb/>
副所望心疑安與坦之所為大銜之溫入赴山陵百官<lb/>
迎于新亭時都下匈匈云欲誅王謝因移晉室坦之甚<lb/>
懼安神色不變曰晉祚存亡決于此行溫大陳兵衛延<lb/>
見朝士坦之流汗沾衣倒執手版安從容就席坐定謂<lb/>
<pb n="KR2g0051_WYG_019-24b"/>
溫曰安聞諸侯有道守在四隣明公何須壁後置人耶<lb/>
溫笑曰正自不能不爾遂命撤之與安語笑移日郄超<lb/>
時臥溫帳中聽其言風動帳開安笑曰郄生可謂入幕<lb/>
之賓矣坦之初與安齊名至是方知優劣時溫威振内<lb/>
外孝武又在㓜冲安與坦之盡忠夾輔卒安王室溫病<lb/>
篤諷朝廷加九錫屢使人趣之安與坦之故緩其事使<lb/>
袁宏具草草上安輒改之由是歴旬不就溫卒事竟寢<lb/>
尋進尚書僕射領中書令安不欲委任桓氏固請太后<lb/>
<pb n="KR2g0051_WYG_019-25a"/>
臨政而坦之已出為徐州刺史安獨力維持雖會稽王<lb/>
道子亦賴弼諧之益又當秦冦偪境邊檄四至安每鎮<lb/>
以和靖御以長算文武用命為政不存小察惟𢎞大綱<lb/>
人比之王導而謂文雅過之又以其餘力繕修宫室體極崇<lb/>
閎而役無勞怨帝既親政進安中書監驃騎將軍錄尚書事<lb/>
固讓軍號時懸象失度亢旱彌年安奏興滅繼絶求晉<lb/>
初佐命功臣後而封之加都督揚豫五州諸軍事時朝<lb/>
廷方以苻堅為憂詔求可鎮禦北方者安以其兄子㓜<lb/>
<pb n="KR2g0051_WYG_019-25b"/>
度應郄超素與謝氏不善聞而歎曰安之明乃能違衆<lb/>
舉親㓜度之才足以不負所舉衆咸謂不然超曰吾昔<lb/>
興㓜度俱在桓公府見其使才雖屐履間亦得其任是<lb/>
以知之㓜度既鎮廣陵募驍勇之士得劉牢之等數人<lb/>
以牢之為參軍常領精銳為前鋒號曰北府兵所向克<lb/>
㨗凡斬堅驍將數人于是進安衛將軍開府儀同三司<lb/>
封建昌縣公其後堅復大舉入冦衆號百萬陣于淮淝<lb/>
詔以安弟石為征討大都督㓜度為前鋒都督與安子<lb/>
<pb n="KR2g0051_WYG_019-26a"/>
輔國將軍琰西中郎將桓伊等督兵八萬距之時都下<lb/>
震恐㓜度入問計于安安夷然答曰已别有旨既而寂<lb/>
然安遂命駕出山墅親朋畢集與㓜度圍棋賭别墅安<lb/>
棋常劣于㓜度是日㓜度懼便為敵手而又不勝安顧<lb/>
謂其甥羊曇曰以墅乞汝安遂游陟至夜乃還指授將<lb/>
帥各當其任時桓冲深以根本為憂遣精騎三千入援<lb/>
安固却之曰朝廷處分已定兵甲無闕宜留以防西藩<lb/>
沖歎曰安石有廟堂之量而不閑將略今大敵垂至方<lb/>
<pb n="KR2g0051_WYG_019-26b"/>
游談不暇遣諸不經事少年拒之衆又寡弱天下事已<lb/>
可知矣及堅屯壽陽列陣臨淝水㓜度等衆不得渡㓜<lb/>
度使謂苻融曰君遠涉吾境而臨水為陣是不欲速戰<lb/>
諸君少却令將士得周旋僕與諸君緩轡而觀之不亦<lb/>
樂乎堅衆皆曰宜阻淝水莫令得上堅曰但却軍令得<lb/>
過而我以鐵騎數十萬向水逼而殺之融以為然遂麾<lb/>
使却衆亂不能止㓜度與琰伊等以精銳八千涉水決<lb/>
戰堅中流矢斬大將苻融于陣堅兵自相蹈藉而死者<lb/>
<pb n="KR2g0051_WYG_019-27a"/>
蔽野塞川餘衆宵遁聞風聲鶴唳皆疑為晉兵晝夜不<lb/>
敢息草行露宿重以飢凍死者十七八堅單騎逃去獲<lb/>
堅所乘雲母車及儀服器械不可勝算㨗書至安方與<lb/>
客圍棋看訖便掇置床上了無喜色棋如故客問之徐<lb/>
答曰小兒輩遂已破賊既罷還内過户限不覺屐齒之<lb/>
折其矯情鎮物如此以總統功拜太保安欲乘勝混一<lb/>
海宇上疏求自北征進都督揚江等十五州軍事時桓<lb/>
沖新卒朝議欲以㓜度為荆州刺史安自以父子名位<lb/>
<pb n="KR2g0051_WYG_019-27b"/>
太盛又懼桓氏失職桓石䖍復有沔陽之功慮其驍勇<lb/>
在形勝之地難制乃以桓石民為荆州桓石䖍為豫州<lb/>
桓伊為江州其經遠無競𩔖皆如此安嘗疑劉牢之不<lb/>
可獨任又知王味之不宜專城已而一以亂終一以貪<lb/>
敗時咸服其知人安壻王國寶坦之之子也安惡其嗜<lb/>
利無行檢每抑而不用由是怨安國寶從妹為會稽王<lb/>
道子妃帝與道子皆嗜酒遂狎暱國寶安勛位既高國<lb/>
寶復從中搆煽帝遂稍疎忌焉帝召桓伊飲讌安侍坐<lb/>
<pb n="KR2g0051_WYG_019-28a"/>
酒酣伊拊箏而歌怨詩曰為君既不易為臣良獨難忠<lb/>
信事不顯乃有見疑患周旦佐文武金縢功不刋推心<lb/>
輔王政二叔反流言聲節慷慨安聞之泣下霑衿因越<lb/>
席而捋其鬚曰使君于此不凡帝甚有愧色會苻丕求<lb/>
援安乃請自將救之出鎮廣陵築新城而居之安雖受<lb/>
朝寄然東山之志始末不渝至是盡室而行造泛海之<lb/>
裝欲須經畧粗定自江道還東俄遇疾作乃請量移既<lb/>
還都遂表乞遜位尋卒時年六十六帝臨于朝堂三日<lb/>
<pb n="KR2g0051_WYG_019-28b"/>
贈太傅諡曰文靖安素有雅量為士庶敬愛嘗與孫綽<lb/>
等汎海風起水湧衆皆懼安吟嘯自若舟人以安故猶<lb/>
去不止風轉急安徐曰如此將何歸舟人承言即㢠廻在<lb/>
京師鄉人有罷縣歸者詣安問其歸資有蒲葵扇五萬<lb/>
安取其中者捉之由是競買價增數倍安本能為洛下<lb/>
書生詠有鼻疾故其音濁名流愛而莫能及或手掩鼻<lb/>
以效之及至新城築埭于城北後人追思之名為召伯<lb/>
埭㓜度安兄奕子也少為安所器安嘗戒約子姪因曰<lb/>
<pb n="KR2g0051_WYG_019-29a"/>
子弟亦何與人事而欲使其佳羣從皆莫能答㓜度曰<lb/>
譬如芝蘭玉樹樂其生于階庭耳安大悅及長有經國<lb/>
才以討苻堅功封康樂縣公都督徐兗等七州軍事卒<lb/>
贈車騎將軍開府儀同三司諡獻武<lb/>
　論曰謝安與殷浩當韋布時並負蒼生之望其應桓<lb/>
　溫之召也高崧嘗戲之曰今日蒼生將如卿何蓋陰<lb/>
　以浩之前車相諷厲而安獨克𢎞遠謨一雪處士虚<lb/>
　聲之謗固知體公識遠則隱顯同歸而郝隆所誚處<lb/>
<pb n="KR2g0051_WYG_019-29b"/>
　為遠志出為小草者未為通論矣傳言安性嗜音樂<lb/>
　期功之喪不廢絲竹王坦之嘗書諭之曰天下之寶<lb/>
　當為天下惜之安竟不從又嘗以公暇與王羲之登<lb/>
　冶城悠然有高世之想羲之以為夏禹胼胝文王旰<lb/>
　食今四郊多壘宜思自效而虛談廢務恐非所宜安<lb/>
　答曰秦任商鞅二世而亡豈清言致患耶安之放達<lb/>
　𩔖如此向使遇卞壼將毋與悖禮傷敎者同譏歟淝<lb/>
　水之役强敵壓境國勢孤危而安命駕遊山圍棋賭<lb/>
<pb n="KR2g0051_WYG_019-30a"/>
　墅先聖所謂臨事而懼者當不如是桓冲遣精騎三<lb/>
　千入援安固却之曰朝廷處分已定吾不知其所謂<lb/>
　已定者果能自信否耶以江左單弱之軍當苻堅百<lb/>
　萬之衆晉祚不亡幸也户限屐齒之折安固自以為<lb/>
　喜出望外哉或謂是時强臣跋扈于中猾敵㓂攘于<lb/>
　外人情洶洶日不暇給安殆故為游戲示有餘閒耳<lb/>
　其後宋冦準在澶淵飲酒鼾睡擲骰子亦師此意是<lb/>
　說也曲諒古人之心不失為恕道而未可為訓也<lb/>
<pb n="KR2g0051_WYG_019-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史傳三編卷十九<lb/>
</p>
<p>
</p>
  </div>
<div>
<head>史傳三編卷二十</head> <lb/>
    <p>
<pb n="KR2g0051_WYG_020-1a"/>
欽定四庫全書<lb/>
　史傳三編卷二十<lb/>
　　　　　　　　　　　　　　大學士朱軾撰<lb/>
　名臣傳十二<lb/>
　　南朝宋<lb/>
　　　袁粲<lb/>
袁粲字景倩陳郡陽夏人父濯早卒粲㓜孤祖豹哀之<lb/>
名之曰愍孫伯叔並當世顯榮而愍孫飢寒不免母王<lb/>
<pb n="KR2g0051_WYG_020-1b"/>
氏躬事紡績以供朝夕愍孫少好學有清才隨伯父洵為<lb/>
呉郡擁敝衣讀書足不踰户從兄顗出遊要愍孫稱疾不<lb/>
動早以操行見知宋孝武即位稍遷尚書吏部郎累官吏<lb/>
部尚書皇太子冠孝武臨宴東宫與顔師伯柳元景沈慶<lb/>
之等並摴蒱愍孫勸師伯酒師伯不飲愍孫因相裁辱曰<lb/>
不能與佞人周旋帝發怒將手刃之命引下席詞色不變沈<lb/>
柳並起謝得釋出為海陵太守廢帝即位被徴管機密<lb/>
歴吏部尚書侍中驍衛將軍愍孫峻于儀廢帝倮之廹<lb/>
<pb n="KR2g0051_WYG_020-2a"/>
使走雅步如常顧而言曰風雨如晦雞鳴不已明帝泰<lb/>
始元年為司徒長史南東海太守愍孫清整有風操自<lb/>
遇甚高常著妙徳先生傳續稽康高士傳後以自况又嘗謂<lb/>
人曰昔有一國國中一水號曰狂泉國人飲此水無不狂<lb/>
惟國君穿井而汲獨得無恙國人既並狂反謂國主之不<lb/>
狂為狂于是聚謀共執國主療其狂疾火艾針灸莫不畢<lb/>
具國主不任其苦於是到泉所酌水飲之飲畢亦狂君臣<lb/>
大小其狂若一衆乃歡然我既不狂難以獨立比亦欲試<lb/>
<pb n="KR2g0051_WYG_020-2b"/>
飲此水矣㓜慕荀奉倩為人至是請改名為粲字景倩累<lb/>
遷尚書僕射五年加中書令領丹陽尹七年加尚書令初<lb/>
粲忤于孝武其母候乘輿出負塼叩頭流血塼碎傷目後<lb/>
粲與人語有誤道眇目者輒涕泣彌日既貴重常懼傾滅<lb/>
益自挹損明帝崩與褚淵等並受顧命廢帝即位粲與褚<lb/>
淵秉政承明帝奢侈之後務𢎞節儉而阮佃夫王道隆等<lb/>
用事不能禁元徽元年丁母憂葬竟加衛將軍不受性至<lb/>
孝居䘮毁甚二年桂陽王休範為逆粲扶曵入殿詔加<lb/>
<pb n="KR2g0051_WYG_020-3a"/>
兵自隨時兵難危急賊已至南掖門諸將意沮粲慷慨<lb/>
謂諸將帥曰冦賊已廹而衆情離阻孤子受先帝顧託<lb/>
本以死報今日當與諸䕶軍同死社稷因命左右被馬<lb/>
詞色哀壯于是陳顯達等感激出戰賊即平殄事寧授<lb/>
中書監領司徒徙尚書令並固辭服終乃受命加侍中<lb/>
進爵為侯又不受廢帝弑蕭道成立順帝使粲鎭石頭<lb/>
粲素靜退毎有朝命逼切不得已方就至是得詔即行<lb/>
時道成將革命粲自以身受顧託不欲事二姓潛謀誅<lb/>
<pb n="KR2g0051_WYG_020-3b"/>
之而褚淵已自託于道成粲不知以謀告之故道成得<lb/>
為之備劉秉宋氏宗室王蘊太后兄子皆與粲結諸將<lb/>
帥黄囘任候伯孫曇瓘卜伯興等並與粲合昇明元年<lb/>
荆州刺史沈攸之兵起道成自詣粲粲稱疾不見粲宗<lb/>
人袁達以為不宜樹異同粲曰彼若劫我入臺便無詞<lb/>
以拒雖欲出庸可得乎時道成入屯朝堂秉從弟劉韞<lb/>
以領軍將軍入直門下省卜伯興為直閣黄囘諸將皆<lb/>
率軍出屯新亭粲剋日謀矯太后令韞伯興率宿衛攻<lb/>
<pb n="KR2g0051_WYG_020-4a"/>
道成于朝堂囘等率所領為應劉秉任候伯等並赴石<lb/>
頭本期壬申夜發秉恇擾不知所為晡後即束裝盡室<lb/>
奔石頭粲驚曰何事速來今敗矣先是褚淵以粲謀告<lb/>
道成道成即遣將薛淵等領兵戍石頭云以助粲實禦<lb/>
之也又令腹心王敬則為直閣與伯興並總禁兵王蘊<lb/>
聞秉已奔乃狼狽率部曲向石頭薛淵等據門射之蘊<lb/>
謂粲已敗乃便散走道成以報敬則敬則殺韞及伯興<lb/>
又遣戴僧靜向石頭助薛淵自倉門入時粲與秉等列<lb/>
<pb n="KR2g0051_WYG_020-4b"/>
兵登東門僧靜分兵攻府西門秉與子踰城出粲還坐<lb/>
列燭自照謂其子最曰本知一木不能止大厦之崩但<lb/>
以名義至此耳僧靜奮刀直前欲斬之子最大叫抱父<lb/>
乞先死兵士莫不隕涕粲曰我不失忠臣汝不失孝子<lb/>
仍求筆作啟云臣義奉大宋䇿名兩畢今便歸魂墳壠<lb/>
永就山丘僧靜並斬之任候伯其夜赴石頭皆被殺粲<lb/>
小兒數歲乳母攜投粲門生狄靈慶靈慶曰吾聞出郎<lb/>
君者有厚賞遂抱以首乳母呼天曰公昔于汝有恩故<lb/>
<pb n="KR2g0051_WYG_020-5a"/>
冒難歸汝奈何欲殺郎君以求小利天地鬼神有知行<lb/>
見汝滅門也此兒死後靈慶常見兒騎大狗戲如平生<lb/>
經年忽見一狗走入其家遇靈慶于庭噬殺之少頃妻<lb/>
子皆沒粲負才尚氣愛好虛遠當其得意悠然忘反郡<lb/>
南一家頗有竹石率爾歩往不通主人主人出語笑款<lb/>
然俄而車從至方知是袁公也又嘗步屧郊野道遇一<lb/>
士大夫便呼與飲明日此人謂被知顧到門求進粲不<lb/>
見曰昨飲酒無聊偶相要耳身居劇任不肯當事或高<lb/>
<pb n="KR2g0051_WYG_020-5b"/>
詠對之門無雜賓而物情不接及敗時人為之語曰可<lb/>
憐石頭城寧為袁粲死不作褚淵生父子死于忠孝尤<lb/>
不朽云<lb/>
　論曰袁粲簡淡平素好飲酒吟諷少經世之才然忠<lb/>
　孝之性始終不渝當魏晉六朝之間才臣名士代不<lb/>
　乏人然亷恥道喪往往有身享高官厚祿潛託權奸<lb/>
　求為佐命之勲者所在不免恬不知怪幾忘其身之<lb/>
　在本朝也以此律之數百年之間幾無完士粲當桂<lb/>
<pb n="KR2g0051_WYG_020-6a"/>
　陽之逆墨縗入侍奬勵忠義卒平急難及道成革命<lb/>
　有徴粲獨與劉秉王蘊諸人深相約結欲殱大憝事<lb/>
　雖不濟然粲以臣死忠最以子死孝在南北兩朝之<lb/>
　際尤可謂高岡之鳴鳯也故特表之<lb/>
　　北朝魏<lb/>
　　　高允<lb/>
高允字伯恭渤海蓨人漢太傅裒之後也曾祖慶祖泰<lb/>
並仕慕容垂至顯秩父韜歸魏後官丞相參軍早卒允<lb/>
<pb n="KR2g0051_WYG_020-6b"/>
少孤有奇度清河崔宏見而歎曰此子黄中内潤文明<lb/>
外照必為一代偉器年十餘奉祖父喪還本郡推財與<lb/>
二弟性好文學擔簦就業博通經史天文術數尤好春<lb/>
秋公羊郡召功曹神䴥三年年四十餘矣為陽平王征<lb/>
南大將軍杜超從事中郎超時鎮鄴遣允與呂熙等分<lb/>
詣諸州決獄熙等並貪穢得罪允以清平獨見賞還家<lb/>
敎授生徒千餘人四年徴拜中書博士遷侍郎以本官<lb/>
為樂安王範從事中郎範時鎮鄴允甚有匡益徴還參<lb/>
<pb n="KR2g0051_WYG_020-7a"/>
樂平王丕軍事佐平涼州賜爵汶陽子領著作郎太武<lb/>
令與司徒崔浩修國史浩時集諸厯家考校漢元以來<lb/>
日月薄蝕五星行度并譏前史之失别為魏厯以示允<lb/>
允曰漢元年十月五星聚東井案星傳金水二星常附<lb/>
日而行十月日在尾箕昏沒于申南而東井方出于寅<lb/>
北二星何得背日而行此乃厯術淺事而史家欲神其<lb/>
說不復推之于理今譏漢史而不覺此謬恐後之譏今<lb/>
猶今之譏古也浩時未以為然允曰此不可以空言爭<lb/>
<pb n="KR2g0051_WYG_020-7b"/>
宜更審之後歲餘謂允曰先所論者果如君言五星乃<lb/>
以前三月聚東井非十月也衆皆歎服允雖明厯初不<lb/>
推步論說惟東宫少傅游雅知其能數以灾異問允曰<lb/>
天道難知既知復恐漏洩不如不知也天下妙理至多<lb/>
何遽問此尋詔以經授景穆太子甚見禮待與游雅等<lb/>
共更定律令多所增損太武嘗問允何政為先時多禁<lb/>
封良田又京師遊食者衆允因言曰臣少也賤所知惟<lb/>
農請言農事古人云方一里則為田三頃七十畝百里<lb/>
<pb n="KR2g0051_WYG_020-8a"/>
則田三萬七千頃若勤之則畝益三升不勤則畝損三<lb/>
升方百里損益之率為粟二百二十二萬斛况以天下<lb/>
之廣乎若公私有儲雖遇饑年復何憂哉帝乃悉除田<lb/>
禁以賦百姓初浩以才略為帝寵任數從征伐有功頗<lb/>
制朝權嘗薦冀定等五州士數十人皆起家為郡守太<lb/>
子曰先徴之人亦州郡選也在職已久勤勞未答宜先<lb/>
補郡縣而以新徴者代為郎吏且守令治民宜得更事<lb/>
者浩固爭而遣之允聞之曰崔公其不免乎茍遂其非<lb/>
<pb n="KR2g0051_WYG_020-8b"/>
而校勝于上將何以堪之時著作令史閔湛郗標性巧<lb/>
佞嘗上疏言浩所注詩論語書易過于馬鄭王賈乞收<lb/>
境内諸書獨頒浩所注令天下習業并求勅浩注禮傳<lb/>
令後生得觀正義浩遂信待之薦其有著述之才帝初<lb/>
命浩等譔記務從實錄既成書湛標因勸浩刋于石以<lb/>
彰直筆允私謂著作郎宗欽曰湛標所營分寸之間恐<lb/>
為崔門萬世之禍吾徒亦無噍𩔖矣浩竟刋石列通衢<lb/>
北人無不忿恚相與譖浩以為暴揚國惡帝大怒詔收<lb/>
<pb n="KR2g0051_WYG_020-9a"/>
浩允等案罪先是遼東公翟黒子奉使并州受布千匹<lb/>
事覺謀于允曰主上問我為首為諱乎允曰公帷幄寵<lb/>
臣有罪首實庶或見原不可重為欺罔中書侍郎崔鑒<lb/>
等謂曰若首實罪不可測不如諱之黑子以鑒等為親<lb/>
已而反怨允曰君奈何誘人入死地入見帝遂不以實<lb/>
對終獲罪戮及浩被收太子召允謂曰入見至尊吾自<lb/>
導卿脫至尊有問但依吾語太子入言允小心愼密且<lb/>
微賤制由崔浩請赦其死帝問允曰國書皆浩所為乎<lb/>
<pb n="KR2g0051_WYG_020-9b"/>
允對曰臣與浩共為之然浩所領事多總裁而已至于<lb/>
著述臣多于浩帝怒曰允罪甚于浩何以得生太子懼<lb/>
曰天威嚴重允小臣迷亂失次耳臣嚮問皆云浩所為<lb/>
帝問允信如東宫所言否允曰臣以下材謬參著作逆<lb/>
犯天威罪當滅族不敢虚妄殿下哀臣侍講日久欲匄<lb/>
其生耳實不問臣臣以實對不敢迷亂帝顧謂太子曰<lb/>
直哉此人情所難而允能為之臨死不易詞信也為臣<lb/>
不欺君貞也宜特赦其罪以旌之于是召浩臨詰浩惶<lb/>
<pb n="KR2g0051_WYG_020-10a"/>
惑不能對允事事申明皆有條理帝命允為詔誅浩及<lb/>
僚屬僮吏凡百二十八人皆夷五族允持疑不為帝頻<lb/>
使催切允乞更一見詔引前允曰浩之所坐若更有餘<lb/>
釁非臣敢知若直以觸犯罪不至死帝復怒命武士執<lb/>
允太子為拜請帝意解乃曰無此人當更有數千口死<lb/>
矣浩竟族滅餘止誅其身宗欽臨刑歎曰高允其殆聖<lb/>
乎他日太子讓允曰人當知機不知機學復何益吾欲<lb/>
為卿脫死而卿終不從乃激怒至尊如此每一念及使<lb/>
<pb n="KR2g0051_WYG_020-10b"/>
人心悸允曰臣東海凡生本無宦意屬休明之㑹釋褐<lb/>
鳯池仍參麟閣妨賢已久夫史所以紀當時之善惡為<lb/>
將來之炯戒故人主慎焉浩孤負聖恩以私欲沒其公<lb/>
廉愛憎蔽其直理誠不能無罪至于書朝廷起居言國<lb/>
家得失此乃史家本體未為多違臣與浩實同其事死<lb/>
生榮辱義無獨殊誠荷殿下再造之慈違心茍免非臣<lb/>
所願也太子動容稱歎允退謂人曰我不奉東宫指導<lb/>
者恐負翟黑子故也太子末年頗信任左右營田園以<lb/>
<pb n="KR2g0051_WYG_020-11a"/>
收利允諫曰天地無私故能覆載王者無私故能包養<lb/>
昔之明王以至公宰物故藏金于山藏珠于淵示天下<lb/>
以無私訓天下以至儉故美聲盈溢今殿下國之儲貳<lb/>
萬方所則而營立私田畜養雞犬乃至販酤市廛與民<lb/>
爭利議聲流布不可追掩夫天下者殿下之天下富有<lb/>
四海何求而弗獲何欲而弗從而與販夫販婦競此尺<lb/>
寸昔虢之將亡神乃下降賜之土田卒喪其國漢之靈<lb/>
帝不修人君之重好與宮人列肆販賣私立府藏以營<lb/>
<pb n="KR2g0051_WYG_020-11b"/>
小利卒有顛覆之禍夫為人君者必審于擇人商書云<lb/>
無邇小人孔子云小人近之則不遜遠之則怨武王愛<lb/>
周召齊畢所以王天下殷紂愛飛廉惡來所以喪其國<lb/>
古今存亡莫不由之今東宫誠乏人俊乂不少頃來侍<lb/>
御左右恐非朝廷之選願殿下少察愚言斥出佞邪親<lb/>
近忠良所在田園分給貧下畜產販賣以時收散如此<lb/>
則休聲日至謗議可除不納及太子卒允見帝悲不能<lb/>
止允奉命集天文災異使事𩔖約而可觀既成上表曰<lb/>
<pb n="KR2g0051_WYG_020-12a"/>
臣聞箕子陳謨而洪範作宣尼述史而春秋著皆隨其<lb/>
得失而效以禍福天人誠遠而報應如響甚可懼也自<lb/>
古帝王莫不尊崇其道而稽其法數以自修飭厥後史<lb/>
官並載其事以為鑒誡漢成帝時光䘵大夫劉向見漢<lb/>
祚將危權歸外戚屢陳妖𤯝而不見納遂因洪範春秋<lb/>
災異報應者而為其傳覬以感悟人主終不聽察卒以<lb/>
危亡伏惟陛下神武則天欽若稽古率由舊章前言往<lb/>
行靡不究鑒臣學不洽聞識見寡薄懼無以裨廣聖聰<lb/>
<pb n="KR2g0051_WYG_020-12b"/>
仰酬明㫖謹依洪範傳天文志撮其事要畧其文詞凡<lb/>
八篇帝覽之曰高允之明天文豈減崔浩乎及文成之<lb/>
立允預其謀司徒陸麗等皆受賞而不及允允終不言<lb/>
時帝大起宫室允諫曰太祖始建都邑其所營立非農<lb/>
隙不興今建國已久宫室已備永安前殿足以朝會萬<lb/>
國西堂溫室足以安御聖躬紫樓臨望足以觀望遠近<lb/>
若欲修廣異觀宜漸致之不可倉卒今計砍材運土及<lb/>
諸雜役須二萬人丁夫充作老弱供餉合四萬人半年<lb/>
<pb n="KR2g0051_WYG_020-13a"/>
可訖古人有言一夫不耕或受其飢况四萬之衆其所<lb/>
損費亦已多矣聖主宜思量帝納之允以文成纂承平<lb/>
之業而風俗仍舊婚娶喪葬不依古式上禮敎一疏其<lb/>
畧曰前朝屢發明詔禁諸婚娶不得作樂及葬送之日<lb/>
歌謠鼓舞燒葬一切禁斷雖條㫖久頒而俗不革變將<lb/>
由居上者未能悛改為下者習以成俗敎化凌遲一至<lb/>
于斯為政者先自近始詩云爾之敎矣民胥效矣人君<lb/>
舉動不可不慎禮云娶婦之家三日不舉樂今納室皆<lb/>
<pb n="KR2g0051_WYG_020-13b"/>
樂部給役以為嬉戲而獨禁細民此一異也古之婚者<lb/>
皆揀擇徳義之門妙選貞閑之女必先之以媒聘繼之<lb/>
以禮物集寮友以重其别親御輪以崇其敬婚姻之際<lb/>
如此其難今娶配者或長少差舛或罪入掖庭失禮紛<lb/>
紜而令小民必依禮限此二異也萬物之生靡不有死<lb/>
古先哲王作為禮制所以養生送死折諸人情若毁生<lb/>
以奉死則聖人所禁也昔者堯葬榖林農不易畝舜葬<lb/>
蒼梧市不改肆秦始皇作為地市下錮三泉金玉寶貨<lb/>
<pb n="KR2g0051_WYG_020-14a"/>
不可勝計死不旋踵尸焚墓掘堯舜之儉始皇之奢是<lb/>
非可見今國家營葬費損巨億一旦焚之以為灰燼茍<lb/>
靡費有益于亡者古之人何獨不然今上為之不輟而<lb/>
禁下民之必止此三異也古者祭必立尸序其昭穆使<lb/>
亡者有憑致食饗之禮今已葬之魂求貌似者事之如<lb/>
父母燕好如夫妻損敗風俗凟亂情理上未禁之下不<lb/>
改絶此四異也夫饗者所以定禮儀訓萬國故聖王重<lb/>
之至乃爵盈而不飲肴乾而不食樂非雅樂不奏物非<lb/>
<pb n="KR2g0051_WYG_020-14b"/>
正色不列今之大會内外相混酒醉喧譊罔有儀式又<lb/>
俳優鄙䙝汚辱視聽朝廷積習以為美而責風俗之清<lb/>
純此五異也陛下當百王之末踵亂晉之弊而不矯然<lb/>
釐正以厲頽俗臣恐天下蒼生永不聞禮敎矣允言如<lb/>
此非一文成從容聽之事有不便輒求見屏人極論或<lb/>
自朝至暮或連日不出至有痛切為帝所不忍聞者命<lb/>
左右扶出然終善遇之禮敬甚重時有上事為激訐者<lb/>
帝謂羣臣曰君父一也父有過子私室諫諍不欲彰于<lb/>
<pb n="KR2g0051_WYG_020-15a"/>
外至于事君獨忍翹君之過以沽直名乎高允于朕過<lb/>
失常正言面論至朕所不樂聞者皆侃侃言說無所避<lb/>
就使朕得聞其過而天下不知乃真忠臣也允所與同<lb/>
徴者游雅等皆至大官封侯允部下吏百數十人亦至<lb/>
刺史二千石而允為郎二十七年不徙帝謂羣臣曰汝<lb/>
等在朕左右未嘗有一言規正但伺朕喜時求官乞職<lb/>
汝等把弓刀侍左右但立勞耳皆至王公至如允執筆<lb/>
匡輔數十年不過為郎汝等不亦愧乎乃拜允中書令<lb/>
<pb n="KR2g0051_WYG_020-15b"/>
時魏百官無祿允嘗使諸子樵採自給陸麗為言于帝<lb/>
帝曰何不早言即日至其第惟草屋數間布被縕袍厨<lb/>
中鹽菜而已帝太息賜帛五百匹粟千斛拜其子忱為<lb/>
郡守允固辭不許轉太常卿進爵梁城侯帝重允常呼<lb/>
為令公而不名游雅嘗曰前史稱卓子康劉文饒之為<lb/>
人褊心者或不之信余與高子游處數十年未嘗見其<lb/>
喜慍之色乃知古人為不誣耳高子内文明而外柔順<lb/>
其言呐呐不能出口昔崔司徒浩嘗謂高生豐才博學<lb/>
<pb n="KR2g0051_WYG_020-16a"/>
一代所推所乏者矯矯風節耳余始以為然及司徒得<lb/>
罪詔㫖臨責聲嘶股栗殆不能言宗欽以下都無人色<lb/>
高子獨敷陳事理詞義清辨明主為之動容仁及僚友<lb/>
保兹元老此非所謂矯矯者乎宗愛威振朝廷王公以<lb/>
下趨庭望拜高子獨升階長揖此非所謂風節者乎人<lb/>
固未易知吾既失之于心崔又漏之于外管仲所以致<lb/>
慟于鮑叔也及文成崩乙弗渾以獻文在諒闇遂擅權<lb/>
多殺馮太后誅之引允參決大政欲修明庠序立學郡<lb/>
<pb n="KR2g0051_WYG_020-16b"/>
國詔允與中秘二省參議以聞允表請大郡立博士二<lb/>
人助敎四人學生一百人次郡立博士二人助敎二人<lb/>
學生八十人中郡立博士一人助敎二人學生六十人<lb/>
下郡立博士一人助敎一人學生四十人其博士取博<lb/>
通經典世履忠清堪為人師者年限四十以上助敎亦<lb/>
如之年限三十以上其學業夙成才任敎職不拘年齒<lb/>
學生取郡中清望人行修謹堪循名敎者先盡高門次<lb/>
及中第顯祖從之郡國立學自此始後以老疾頻乞骸<lb/>
<pb n="KR2g0051_WYG_020-17a"/>
骨詔不許乃著告老詩又以昔歲同徴零落將盡感舊<lb/>
懷人作徴士頌尋詔允至兖州祭孔子廟曰此簡徳而<lb/>
行卿勿辭也繼從顯祖北伐大㨗作北伐頌獻文後有<lb/>
遺世之志以孝文冲㓜欲禪其叔京兆王子推召公卿<lb/>
會議皆莫敢言允進跪上前泣曰臣不敢多言以勞神<lb/>
聽願陛下上思祖宗付託之重追念周公抱成王之事<lb/>
帝感悟乃議傳位孝文以羣公輔之自文成至獻文軍<lb/>
國書檄多允文也末年乃薦高閭以自代進允中書監<lb/>
<pb n="KR2g0051_WYG_020-17b"/>
散騎常侍尋以定議勲進爵咸陽公持節征西將軍懷<lb/>
州刺史允秋月廵境問民疾苦見召公廟毁新之時年<lb/>
將九十矣勸民學業風化頗行太和二年以疾告歸詔<lb/>
以安車徴允扶引就内改定皇誥作酒頌寓規孝文說<lb/>
之置之座右詔允乘車入殿朝賀不拜明年詔議定律<lb/>
令允雖篤老志識不衰詔以允家貧養薄令樂部十日<lb/>
一詣以娯其志朝晡給膳朔望致牛酒月給衣服綿絹<lb/>
入見備几杖問以政治朝之大議皆咨訪焉魏初法嚴<lb/>
<pb n="KR2g0051_WYG_020-18a"/>
朝士多見杖罰允凡歴事五君出入三省五十餘年未<lb/>
嘗有譴在中書引經斷獄内外皆稱平允性仁恕簡靜<lb/>
興夀稱與允接事三年未嘗見其忿色雖處貴重情同<lb/>
寒素執書吟覽晝夜不去手誨人恂恂忘倦尤篤念親<lb/>
故頒賜悉以分之貧困者無所棄遺初獻文徙青徐望<lb/>
族于代其人士多允婚媾有流離飢寒者允輒傾家賑<lb/>
施使咸得其所又隨其才行薦用于朝或以初附為疑<lb/>
允答曰任賢使能何有新舊時貴臣之門皆羅列顯官<lb/>
<pb n="KR2g0051_WYG_020-18b"/>
允子皆無官爵其廉退若此孝文太和十一年正月卒<lb/>
年九十八贈司空諡曰文賻襚甚厚魏初以來存亡䝉<lb/>
賚皆莫及也所著詩文左氏公羊釋毛詩拾遺何鄭膏<lb/>
盲凡百餘篇又有算法算術三卷<lb/>
北史論曰高允踐危禍之機抗雷電之氣處死夷然忘<lb/>
身濟難卒悟明主保己全名自非體隣知命鑒昭窮達<lb/>
亦何能若此宜光寵四世終享百齡有魏以來斯人而<lb/>
已<lb/>
<pb n="KR2g0051_WYG_020-19a"/>
　論曰孔子稱才美如周公而驕吝猶不足觀况其下<lb/>
　乎崔浩謨謀軍國灼有成算戰勝攻取加以才智淵<lb/>
　博定律令明厯象譔國史皆詳明切直足與高允頡<lb/>
　頏顧其為人沾沾自喜始則挾長傲物既乃䕶短凌<lb/>
　上至于聽任邪諛欲沽一已之直筆忠誠薄而讒搆<lb/>
　興固不當獨咎太武之慘刻少恩也所謂小才未聞<lb/>
　大道者非耶夫才以學成學以養定茍非其人寧能<lb/>
　不攖心于死生呼吸之際而保其常度乎允忠不欺<lb/>
<pb n="KR2g0051_WYG_020-19b"/>
　君信不背友學術内充忠醇如一而險躁既克休祥<lb/>
　隨之周詩曰自求多福盖善氣所迎斯動已而天地<lb/>
　應也北魏孝文為三代以下賢君允決䇿于前薰蒸<lb/>
　于後用開不世出之主自晉魏以來如允之令徳令<lb/>
　名不可有二豈獨冠絶北朝哉<lb/>
　　　蘇綽<lb/>
蘇綽字令綽武功人魏侍中則之九世孫也累世二千<lb/>
石父協武功郡守綽少博學善算術從兄讓為汾州刺<lb/>
<pb n="KR2g0051_WYG_020-20a"/>
史宇文泰餞之都門謂曰卿家子弟中誰可任者因薦<lb/>
綽召為行臺郎中居歲餘未之知也而臺中皆稱為能<lb/>
有疑事必就決之泰嘗與僕射周惠達論事惠逹請出<lb/>
議之以告綽綽為之區處惠達入白之泰稱善曰誰與<lb/>
卿為此議者惠達以綽對且稱其有王佐才會泰與公<lb/>
卿如昆明池觀魚行至漢故倉地顧問左右莫有知者<lb/>
或曰蘇綽博物多通乃召綽具以狀對泰大悅因問天<lb/>
地造化之始歴代興亡之迹綽應對如流泰益嘉之因<lb/>
<pb n="KR2g0051_WYG_020-20b"/>
與綽並馬徐行至池竟不設網罟而還遂留至夜問以<lb/>
政事臥而聽之綽指陳為治之要泰起整衣危坐不覺<lb/>
膝之前席語達曙不厭詰朝謂惠達曰蘇綽眞奇士吾<lb/>
方任之以政即拜左丞參典機密自是寵遇日隆綽始<lb/>
制文案程式朱出墨入及計帳戸籍之法大統三年東<lb/>
魏高歡三道入伐諸將咸議分兵禦之泰以為不如并<lb/>
力西拒竇泰惟綽意與合遂禽竇泰于潼關封綽美陽<lb/>
縣伯授大行臺度支尚書泰欲革時政為强國富民之<lb/>
<pb n="KR2g0051_WYG_020-21a"/>
法綽乃盡智能贊成其事于是減官員置二長并置屯<lb/>
田以資軍國又為六條詔書其一先治心曰凡今之方<lb/>
伯守令並古諸侯也是以前世帝王每稱共治天下者<lb/>
惟良守宰耳凡治民之體當先治心心者一身之主百<lb/>
行之本心不清淨則思慮妄生思慮妄生則見理不明<lb/>
是非謬亂一身不能自治安能治民也夫所謂清心者<lb/>
非不貪貨財之謂也乃欲使心氣清和志意端靜心和<lb/>
志靜則邪僻之慮無因而作凡所思念無不皆得至公<lb/>
<pb n="KR2g0051_WYG_020-21b"/>
之理率至公之理以臨其民下民孰不從化其次又在<lb/>
治身凡人君之身乃百姓之表表不正不可求影直君<lb/>
身不修而望治百姓是猶曲表而求直影也為人君者<lb/>
必心如清水形如白玉躬行仁義躬行孝悌躬行忠信<lb/>
躬行禮讓躬行廉平躬行儉約然後繼之以無倦加之<lb/>
以明察以訓其民是以其民畏而愛之則而象之不待<lb/>
家敎而自興行矣其二敦敎化曰天地之性人為貴明<lb/>
其有中和之心仁恕之行異於木石不同禽獸故貴之<lb/>
<pb n="KR2g0051_WYG_020-22a"/>
耳然性無常守隨化而遷化于敦樸者則質直化于澆<lb/>
偽者則浮薄浮薄者衰弊之風質直者淳和之俗衰弊<lb/>
則禍亂交興淳和則天下自治世道彫喪已數百年民<lb/>
不見徳惟兵革是聞上無敎化惟刑罰是用凡百草創<lb/>
率多權宜比年稍登稔衣食不切則敎化可修凡諸牧<lb/>
守令長宜洗心革意上承朝㫖下宣敎化夫化者貴能<lb/>
扇之以淳風浸之以太和被之以道徳示之以朴素使<lb/>
百姓亹亹日遷于善邪偽之心嗜慾之性潛以消化而<lb/>
<pb n="KR2g0051_WYG_020-22b"/>
不知其所以然此之謂化也然後敎之以孝弟使民慈<lb/>
愛敎之以仁順使民和睦敎之以禮義使民敬讓慈愛<lb/>
則不遺其親和睦則無怨于人敬讓則不競于物三者<lb/>
既備則王道成矣此之謂敎也先王之所以移風易俗<lb/>
還淳返素由此要道也其三盡地利曰人生天地之間<lb/>
以衣食為命古之聖王先足其衣食然後敎化隨之夫<lb/>
衣食所以足者在于盡地利地利所以盡者由于勸課<lb/>
有方主此敎者在乎牧守令長而已諸州郡縣每至歲<lb/>
<pb n="KR2g0051_WYG_020-23a"/>
首必戒勅部民少長悉力男女併功若有遊手遊食不<lb/>
勤生業者則正長牒名守令隨事加罰罪一勸百單劣<lb/>
之户及無生之家勸令有無相通使得兼濟三農之隙<lb/>
及陰雨之暇又當敎民種桑植果藝其菜蔬畜育雞豚<lb/>
以備生生之資以供養老之具夫為政不欲過碎碎則<lb/>
民煩勸課亦不容太簡簡則民怠善為政者必消息時<lb/>
宜而適煩簡之中故詩曰不剛不柔布政優優百禄是<lb/>
遒如不能爾則陷于刑辟矣其四推賢良曰天生蒸民<lb/>
<pb n="KR2g0051_WYG_020-23b"/>
不能自治立君以治之置臣以佐之上至帝王下及郡<lb/>
國置臣得賢則治失賢則亂今刺史守令悉有僚吏皆<lb/>
佐治之人也刺史府官則命于天朝其州吏以下並牧<lb/>
守自置自昔以來州郡大吏但取門資多不擇賢良末<lb/>
曹小吏惟試刀筆並不問志行今之選舉當不限資蔭<lb/>
惟在得人凡所求材藝者謂其可以治民若有材藝而<lb/>
以正直為本者必以其材而為治也若有材藝而以姦<lb/>
偽為本者將由其官而為亂也故將求材藝必先擇志<lb/>
<pb n="KR2g0051_WYG_020-24a"/>
行其志行善者則舉之其志行不善者則去之而今擇<lb/>
人者多云邦國無賢莫知所舉但求之不勤擇之不審<lb/>
或用之不得其所任之不盡其材耳夫良玉未剖與瓦<lb/>
石相𩔖名驥未馳與駑馬相雜昔呂望百里奚管夷吾<lb/>
彼瓌偉之材不世之傑尚不能以未遇之時自異于凡<lb/>
品况降此者哉然善觀人者必先省其官官省則善人<lb/>
易充易充則事無不理故語曰官省則事省事省則民<lb/>
清官煩則事煩事煩則民濁今吏員其數不少在下州<lb/>
<pb n="KR2g0051_WYG_020-24b"/>
郡尚有兼假擾亂細民悉宜罷黜無得習常非直州郡<lb/>
之官宜須善人爰至黨族閭里正長之職皆當審擇各<lb/>
得一鄉之選以相監統夫正長者治民之基基不傾者<lb/>
上必安凡求賢之路非一任而試之考而察之起于居<lb/>
家至于鄉黨訪其所以觀其所由則人道明賢不肖别<lb/>
矣其五恤獄訟曰人受陰陽之氣以生有情有性善惡<lb/>
既分而賞罰隨焉賞罰得中則惡止而善勸賞罰不中<lb/>
則民無所措手足是以先王特加戒慎使治獄之官精<lb/>
<pb n="KR2g0051_WYG_020-25a"/>
心悉意推究事源先之以五聽參之以証驗如睹情狀<lb/>
使姦無所容然後隨事加刑輕重皆當赦過矜愚得情<lb/>
勿喜又能消息物理斟酌禮律無不曲盡人心先王之<lb/>
制曰與殺無辜寧失不經今之從政者則不然深文巧<lb/>
劾寧致善人于法不免有罪于刑所以然者非好殺人<lb/>
也但云為吏寧酷可免後患此則情存自便不念至公<lb/>
奉法如此皆姦人也夫人者天地之貴物一死不可復<lb/>
生凡伐木殺草田獵不順尚違時令而虧帝道况刑罰<lb/>
<pb n="KR2g0051_WYG_020-25b"/>
不中傷天心犯和氣而欲陰陽調適萬物阜安不可得<lb/>
也凡百守宰可無慎乎若有深姦巨猾傷化敗俗悖亂<lb/>
人倫故為悖道者殺一礪百以清王化重刑可也識此<lb/>
二途則刑政盡矣其六均賦役曰聖人之大寶曰位何<lb/>
以守位曰仁何以聚人曰財明先王必以財聚人以仁<lb/>
守位國而無財位不可守故三五以來皆有征稅之法<lb/>
雖輕重不同而濟用一也今冦未平軍用資廣雖未遑<lb/>
減省以䘏民瘼然宜令平均使下無匱夫平均者不捨<lb/>
<pb n="KR2g0051_WYG_020-26a"/>
豪强而徴貧弱不縱姦巧而徴愚拙此之謂均也起于<lb/>
有漸必須勤課先時而備至時而輸如不預勸戒臨時<lb/>
廹切復恐稽緩以為已過捶扑交至富商賈緣兹射利<lb/>
輸稅之民于是弊矣租稅雖有大式至于斟酌貧富差<lb/>
次先後皆事起于正長而繫之于守令若斟酌得所則<lb/>
政和而民悅若檢理無方則吏姦而民怨又左發徭役<lb/>
多不存意致令貧弱者或重徭而遠戍富強者或輕使<lb/>
而近防守令不存恤民之心皆王政之罪人也泰置諸<lb/>
<pb n="KR2g0051_WYG_020-26b"/>
坐右令百官習誦之非通六條及計帳者不得居官先<lb/>
是泰以軍旅未息吏民勞弊命所司斟酌古今可以便<lb/>
時適治者為二十四條新制行之至是又更權衡度量<lb/>
命綽損益新舊為三十六條總為五卷頒行之搜簡賢<lb/>
才為牧令守長皆依新制而遣數年之間百姓便之自<lb/>
晉氏以來文章競為浮華泰欲革其弊命綽作大誥宣<lb/>
示羣臣戒以政事仍令自後文筆皆依此體綽性儉素<lb/>
不事產業常以喪亂未平為己憂薦賢拔能紀綱庶政<lb/>
<pb n="KR2g0051_WYG_020-27a"/>
泰推心任之或出遊嘗預署空紙以授綽有須處分隨<lb/>
事施行綽嘗謂為國之道當愛人如慈父訓人如嚴師<lb/>
每與公卿論議自晝達夜事無巨細若指諸掌積勞成<lb/>
疾而卒泰深痛惜之謂羣官曰蘇尚書平生廉讓吾欲<lb/>
全其素志則恐悠悠之徒有所未達如厚加贈諡又乖<lb/>
夙昔相知之心何為而可令史麻瑶越次進曰儉約所<lb/>
以彰其美也泰從之歸葬武功載以布車一乘泰與羣<lb/>
公步送之酹酒言曰爾知吾心吾知爾志方欲共定天<lb/>
<pb n="KR2g0051_WYG_020-27b"/>
下遽捨吾去奈何因舉聲慟哭不覺巵落于手至葬日<lb/>
泰復自為文祭之其後宇文毓僭位以綽配享泰廟<lb/>
北史論曰周文提劍而起百度草創施約法之制于競<lb/>
逐之辰修太平之禮于鼎峙之日終能斲雕為樸變奢<lb/>
從儉風化既被而下肅上尊疆場屢動而内安外附斯<lb/>
葢蘇綽之力也<lb/>
　論曰宇文泰與高歡並因拓跋之喪亂名為各擁其<lb/>
　君實乃共分其國當時雖互相誚讓要之前者虎視<lb/>
<pb n="KR2g0051_WYG_020-28a"/>
　後者狼貪裴俠之誡孝武以避湯入火固先見也然<lb/>
　考其規為厝注泰似彼善于此蓋非獨其身之不同<lb/>
　量為之臣者亦殊致焉蘇綽謨謀于内其忠敬節儉<lb/>
　非猶夫崔暹崔季舒等之傾邪也韋孝寛扞禦于外<lb/>
　其練達明敏非猶夫高敖曹竇泰等之麤豪也孝寛<lb/>
　六旬之拒高歡三策之平高緯運籌決勝不愧將才<lb/>
　若乃定經制立章程使國家煥然有更新氣象綽賢<lb/>
　且遠矣<lb/>
<pb n="KR2g0051_WYG_020-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史傳三編卷二十<lb/>
</p>
<p>
</p>
  </div>
<div>
<head>史傳三編卷二十一</head> <lb/>
    <p>
<pb n="KR2g0051_WYG_021-1a"/>
欽定四庫全書<lb/>
　史傳三編卷二十一<lb/>
　　　　　　　　　　　　　大學士朱軾撰<lb/>
　名臣傳十三<lb/>
　　唐<lb/>
　　　房元齡<lb/>
房元齡名喬以字行齊州臨淄人也殳彦謙仕隋為司<lb/>
𨽻刺史元齡幼警敏善屬文工書開皇中天下混一僉<lb/>
<pb n="KR2g0051_WYG_021-1b"/>
謂隋祚方永元齡密白父以隋無功德妄誅殺攘神器<lb/>
嫡庶混淆侈僣相傾亡可翹足待父驚曰無妄言年十<lb/>
八舉進士吏部侍郎髙孝基謂裴矩曰此郎國器終當<lb/>
聳壑昂霄恨我不及見耳補隰城尉尋坐漢王諒累徙<lb/>
上郡顧中原方亂慨然有憂天下志會父疾綿十旬不<lb/>
解衣及喪勺飲不入口五日太宗以燉煌公狥渭北杖<lb/>
䇿謁軍門署行軍記室參軍公為秦王授府記室每從<lb/>
征伐衆爭取貨珍元齡獨收人物致幕府與諸將相申<lb/>
<pb n="KR2g0051_WYG_021-2a"/>
結人人願盡死力王比之光武得鄧禹云居府出入十<lb/>
年軍符府檄或駐馬即辦文約理盡初不著稿髙祖曰<lb/>
若人機識是宜委任每為吾兒陳事千里外猶面語也<lb/>
隠太子與王有隙元齡勸王行周公之事引杜如晦協<lb/>
判大計太子忌二人皆譖于帝斥之變將作王夜召二<lb/>
人以方士服入計事事定擢右庶子及即位為中書令<lb/>
第功班賞第一封邢國公食邑千三百户淮安王神通<lb/>
曰臣舉兵關西首應義旗今元齡等以刀筆居臣上竊<lb/>
<pb n="KR2g0051_WYG_021-2b"/>
所未服帝曰叔父雖首倡舉兵葢亦自營脱禍建德之<lb/>
南全軍覆没黑闥再合望風輙奔元齡等有决勝帷幄<lb/>
定社稷功此蕭何所以先諸將也三年進尚書左僕射<lb/>
監脩國史帝嘗謂元齡與如晦曰公為僕射當助朕憂<lb/>
勞廣開耳目比聞公等聽受詞訟日有數百此則讀符<lb/>
牒不暇安能助朕求賢哉因敕尚書省細碎務皆付左<lb/>
右丞惟寃滯大事合聞奏者關于僕射論者以元齡等<lb/>
固屬賢相然太宗委任責成得馭相之體帝嘗問創業<lb/>
<pb n="KR2g0051_WYG_021-3a"/>
守成孰難元齡曰草昧之初羣雄竝起角力而後臣之<lb/>
創業難魏徵曰自古帝王莫不得之于艱難失之于安<lb/>
逸守成難帝曰元齡從我定天下冐百死獲一生故知<lb/>
創業之難徵與我安天下常恐驕奢生于富貴禍亂伏<lb/>
于所忽故知守成之難然創業往矣守成之難方與公<lb/>
等慎之未幾更封梁加太子少師居宰相積十五年女<lb/>
為王妃男尚主自以權寵隆極累表辭位不許頃之進<lb/>
司空仍總朝政又辭帝遣使謂曰讓誠美德然國家眷<lb/>
<pb n="KR2g0051_WYG_021-3b"/>
賴乆不可一日去左右改太子太傅知門下省事十八<lb/>
年帝伐遼留守京師詔曰公當蕭何之任朕無西顧憂<lb/>
矣凡糧械飛輸軍伍行留悉裁綜之元齡數上書勸帝<lb/>
無輕敵乆事外夷固辭太子太傅以多病聽卧治事許<lb/>
肩輿入殿帝對之流涕日遣人候問起居少間即喜形<lb/>
于色元齡謂諸子曰今天下無事惟討髙麗未止羣臣<lb/>
莫敢諫吾而不言抱愧殁地矣乃上疏曰上古所不臣<lb/>
者陛下皆臣之突厥可汗束手握刀分典禁衛延陀鐡<lb/>
<pb n="KR2g0051_WYG_021-4a"/>
勒披置郡縣髙昌吐谷渾偏師掃除惟髙麗逋命今自<lb/>
將六軍不旬日抜遼東禽獲數十萬可謂功倍前世傳<lb/>
曰知足不辱知止不殆陛下威名功烈既云足矣拓地<lb/>
開疆亦可止矣且陛下每決死罪必三覆五奏進疏食<lb/>
停音樂以人命重也今士無罪驅之行陣之間委之鋒<lb/>
鏑之下使肝腦塗地老父孤子慈母寡妻望槥車抱枯<lb/>
骨椎心掩泣變動隂陽傷害和氣實天下之痛也使髙<lb/>
麗違失臣節誅之可也侵擾百姓滅之可也能為後世<lb/>
<pb n="KR2g0051_WYG_021-4b"/>
患夷之可也今無是三者而坐敝中國為舊王雪耻新<lb/>
羅報仇非所存小所損大乎願下沛然之詔許髙麗自<lb/>
新焚凌波之船罷應募之衆則臣死骨不朽帝得疏謂<lb/>
髙陽公主曰是已危篤尚能憂吾國事疾甚帝命鑿苑<lb/>
垣以便候問親握手與訣擢子遺愛右衛中郎將遺則<lb/>
朝散大夫令及見之卒年七十一時貞觀二十二年也<lb/>
陪葬昭陵諡文昭元齡明達吏事夙夜盡心惟恐一物<lb/>
失所審定律令意在寛平聞人善若已有之取人不求<lb/>
<pb n="KR2g0051_WYG_021-5a"/>
備雖卑賤皆得盡所能或以事被讓必稽顙請罪惕息<lb/>
無所容隨材收叙無隔踈賤然亦慎許可貞觀末以譴<lb/>
還第黄門侍郎褚遂良言于帝曰元齡事君自無所負<lb/>
不可以一𤯝便斥非天子任大臣意帝悟遽召于家後<lb/>
避位不出乆之㑹帝幸芙蓉園元齡敕子弟掃庭除曰<lb/>
乘輿且臨幸有頃帝果幸其第因載還宫帝在翠微宫<lb/>
以司農卿李緯為民部尚書有自京師來者帝曰元齡<lb/>
聞緯為尚書謂何曰惟稱緯好鬚無他語帝遽改洛州<lb/>
<pb n="KR2g0051_WYG_021-5b"/>
刺史帝討遼東元齡守京師有男子上變元齡詰状曰<lb/>
我乃告公元齡驛遣追帝帝視奏已斬男子下詔曰公<lb/>
何不自信其委任𩔖如此治家有法度慮諸子驕侈席<lb/>
勢凌人集古今家誡書為屏風令各取一具曰留意于<lb/>
此足以保躬漢袁氏累葉忠節吾心所尚汝等師之子<lb/>
遺直嗣<lb/>
桞芳曰元齡佐太宗定天下及終相位凡三十二年天<lb/>
下號為賢相然無迹可㝷德亦至矣故太宗定禍亂而<lb/>
<pb n="KR2g0051_WYG_021-6a"/>
房杜不言功王魏善諫争而房杜讓其直英衛善將兵<lb/>
而房杜行其道理致太平善歸人主為唐宗臣固宜哉<lb/>
　論曰元齡事跡與漢蕭何相類顧何遭髙帝猜刻書<lb/>
　夜岌岌葅醢中元齡際太宗道協計從始終罔間蕭<lb/>
　處難而房處易其政治亦不大相逺何哉無致君堯<lb/>
　舜之學術但開國承家紀綱粗定稱一代名相焉兩<lb/>
　人力量均之乎止此矣然何終未免刀筆吏而元齡<lb/>
　濟以文學稍為過之不矜不伐居然有儒者氣象臨<lb/>
<pb n="KR2g0051_WYG_021-6b"/>
　殁髙麗一疏不忘史魚尸諫之忠君子哉<lb/>
　　　杜如晦<lb/>
杜如晦字克明京兆杜陵人也少英爽喜書以風流自<lb/>
命負大節臨機輙能斷大業中赴吏部選亦為高孝基<lb/>
器重謂君有應變才當為棟梁之用願保崇令德補滏<lb/>
陽尉未幾棄官歸唐兵入關任秦府兵曹參軍後徙陜<lb/>
州總管府長史時府僚外遷者多房元齡謂王曰他人<lb/>
去無足惜惟如晦王佐才也大王若終守藩輔無所用<lb/>
<pb n="KR2g0051_WYG_021-7a"/>
之必欲經營四方非此人莫可王驚曰微公言我幾失<lb/>
之因表留幕府從征伐常參帷幄預機秘方軍國大事<lb/>
裁決如流莫能窺其涯際深為内外所推服累遷陜東<lb/>
道行臺郎中封建平縣男兼文學館學士丹青畫像十<lb/>
有八人以如晦為冠首隠太子之變與元齡定謀論功<lb/>
相等授左庶子遷兵部尚書封蔡國公貞觀二年進侍<lb/>
中攝吏部選總監東宫兵馬三年拜右僕射仍領選所<lb/>
引士賢否咸得其職太宗嘗謂如晦曰比見吏部擇人<lb/>
<pb n="KR2g0051_WYG_021-7b"/>
惟取其言辭刀筆不悉其景行如何可獲善人如晦對<lb/>
曰兩漢取人皆行著鄉閭州郡貢之然後入用故當時<lb/>
號為多士今每年選集數千人厚貌飾辭不可知悉選<lb/>
司但配其階品而已銓簡之理實所未精帝將依漢時<lb/>
法令本州辟召㑹功臣等將行世封事乃止時天下新<lb/>
定凡立國規模臺閣制度典章文物悉與元齡裁定每<lb/>
議大政事元齡必曰非如晦莫能籌之及如晦至卒用<lb/>
元齡䇿葢元齡長于謀如晦長于斷兩人深相知故能<lb/>
<pb n="KR2g0051_WYG_021-8a"/>
同心協德以致太平談良相者稱房杜焉四年以疾請<lb/>
解職頻使存問醫藥相望于道及疾篤帝與太子親造<lb/>
其家撫之流涕超遷其子構為尚舍奉御卒年四十六<lb/>
帝輟朝三日哭之慟贈司空封萊國公諡曰成詔虞世<lb/>
南勒文于碑言一體痛悼之意他日食𤓰而美輟其半<lb/>
奠焉帝以黄銀帶賜元齡謂曰如晦與公同輔朕今獨<lb/>
見公不見如晦矣泫然下淚更取黄金帶送靈所以後<lb/>
或見夢寐敕御饌往祭明年之祥遣内官慰問妻子國<lb/>
<pb n="KR2g0051_WYG_021-8b"/>
府官屬並不罷始終恩禮無少衰<lb/>
　論曰如晦才髙氣爽遇事明決沛然無所滯碍誠開<lb/>
　國臣也故能與元齡之周密相濟有成並定天下稱<lb/>
　名相偉矣使天假之年得從容以報太平之知遇事<lb/>
　業豈止此哉<lb/>
　　　魏徵<lb/>
魏徵字𤣥成魏州人少孤落魄有大志不營貲産以十<lb/>
䇿進李密不用從密來京師未知名自請安輯山東乃<lb/>
<pb n="KR2g0051_WYG_021-9a"/>
擢秘書丞馳驛至黎陽時李勣尚為密守徵以書諭之<lb/>
勣遂定計歸唐後為隠太子洗馬徵見秦王功髙勸太<lb/>
子早為計太子敗王切責徵答曰太子早從徵言不死<lb/>
今日之禍王器其直及即位拜諫議大夫時河北州縣<lb/>
素事隠巢者不自安皆潛伏思亂徵白帝示至公解之<lb/>
命往慰諭道遇械送太子千牛李志安齊王䕶軍李思<lb/>
行徵與其副謀曰受命赦宫府舊人今復執送志安等<lb/>
吾屬雖往人將不信可先貸之而後以聞使還帝悦日<lb/>
<pb n="KR2g0051_WYG_021-9b"/>
益親或引至臥内訪天下事徵亦自以不世遇展盡底<lb/>
藴無所回屈凡二百餘奏無不剴切當帝心者拜尚書<lb/>
右丞仍兼諫議或毁徵阿私所親帝使温彦博按無騐<lb/>
責以不存形迹居數日帝問徵曰昨來在外聞有何不<lb/>
是事徵曰前日令彦博宣勅語臣云因何不存形迹此<lb/>
言大不是臣聞君臣同氣義均一體未聞不存公道惟<lb/>
事形迹若君臣上下同遵此路則邦之興䘮或未可知<lb/>
帝矍然改容曰前發此語尋已悔之實大不是公亦不<lb/>
<pb n="KR2g0051_WYG_021-10a"/>
得遂懐隠避徵乃拜而言曰臣以身許國直道而行必<lb/>
不敢有所欺負但願陛下使臣為良臣勿使臣為忠臣<lb/>
帝曰忠良有異乎徵曰良臣身獲美名君受顯號子孫<lb/>
傳世福禄無疆臯䕫稷契是也忠臣身受誅夷君䧟大<lb/>
惡家國並䘮獨有其名龍逢比干是也以此而言相去<lb/>
逺矣帝曰君但莫違此言我必不忘社稷之計賜絹二<lb/>
百匹帝又問人君何道而明何失而暗對曰兼聽則明<lb/>
偏信則暗堯舜闢四門明目達聰雖共驩苖鯀不能蔽<lb/>
<pb n="KR2g0051_WYG_021-10b"/>
也秦二世獨信趙髙梁武帝獨信朱异侯景隋煬帝獨<lb/>
信虞世基天下土崩瓦解而不知盜賊徧海内而不聞<lb/>
此其騐也帝將聘鄭仁基女為充華詔書已出册使未<lb/>
發徵聞其許嫁陸氏諫曰鄭氏之女乆已許人陛下取<lb/>
之不疑恐虧聖德帝聞之大驚自責停使令女還夫羣<lb/>
臣以女適陸氏無顯狀大禮既行不可中止又陸氏抗<lb/>
表自云初無婚姻帝于是頗以為疑再問徵徵曰陸爽<lb/>
恐陛下今雖容之後隂加譴責所以反覆自陳不足為<lb/>
<pb n="KR2g0051_WYG_021-11a"/>
怪帝乃降敕自明停其册使將葬建成元吉徵與王珪<lb/>
請預陪送上表曰臣等昔受命太上委質東宫出入龍<lb/>
樓垂將一紀前宫結釁宗社得罪人神臣等不能死亡<lb/>
甘從夷戮負其罪戾録置周行徒竭生涯將何上報陛<lb/>
下德光四海道冠前王陟岡有感追懐棠棣明社稷之<lb/>
大義申骨肉之深恩卜葬二王逺期有日臣等永惟籌<lb/>
昔忝曰舊臣䘮君有君雖展事居之禮宿草將列未申<lb/>
送往之哀瞻望九原義深凡百望于葬日送至墓所帝<lb/>
<pb n="KR2g0051_WYG_021-11b"/>
義之許之宫府舊僚吏盡令送葬三年以秘書監參預<lb/>
朝政西域諸國聞髙昌麴文泰朝悉遣使入獻詔使人<lb/>
迎之徵諫曰王者不以蠻夷勞中國姑聽其商賈往來<lb/>
與邊民交市則可若賔客待之恐不勝其弊帝乃止右<lb/>
僕射封德彞等竝欲中男十八以上簡點入軍勅出徵<lb/>
執奏以為不可德彞重奏謂次男有壯大者帝降敕中<lb/>
男雖未十八然壯大亦可入軍徵又不肯署勅帝召徵<lb/>
及王珪至作色而待之曰中男實小自不點入軍實大<lb/>
<pb n="KR2g0051_WYG_021-12a"/>
亦可簡取如此固執不解公意徵正色曰臣聞竭澤取<lb/>
魚非不得魚明年無魚焚林而畋非不得獸明年無獸<lb/>
若次男以上盡點入軍租賦雜徭將何取給且比年國<lb/>
家衛士不堪攻戰豈為其少但為禮遇失所遂使人無<lb/>
鬭心若多點取人還充雜役雖衆無用若精簡壯健遇<lb/>
之以禮何必在多陛下每云我之為君以誠信待物欲<lb/>
使官民並無矯偽之心自登極以來大事已數不信何<lb/>
以取信于人帝愕然曰所云不信是何等也徵因言即<lb/>
<pb n="KR2g0051_WYG_021-12b"/>
位之初有逋負宿債欠負官物並悉原免之詔又關中<lb/>
免二年租調關外給復一年後不能無失信者數事帝<lb/>
喜曰我見君執奏不已疑君蔽此事今論國家不信人<lb/>
情不通我不尋思過亦深矣乃停中男賜徵金甕一口<lb/>
先是帝嘗嘆大亂之後疑其難治徵曰亂後易治譬飢<lb/>
者易食渴者易飲也封德彞曰三代以還人漸澆詭故<lb/>
秦任法律漢雜霸道皆欲治不能非能治不欲徵曰五<lb/>
帝三王不易民而治湯武皆承大亂之後身致太平若<lb/>
<pb n="KR2g0051_WYG_021-13a"/>
人漸澆漓不復返樸今當悉為鬼魅尚安得而化哉帝<lb/>
納之及即位四年之後米斗三錢歲斷死二十九幾致<lb/>
刑措蠻夷君長襲衣冠帶刀宿衛東薄海南踰嶺户闔<lb/>
不閉行旅不賫糧帝語羣臣此魏徵勸我行仁義之效<lb/>
惜不令封德彞見之李靖敗突厥頡利部落多來歸降<lb/>
中書令温彦博議請于河南處之一則實空虚之地二<lb/>
則示無猜之心帝從之徵議以為宜遣發河北居其舊<lb/>
土且今降者幾至十萬數年之後滋息過倍密邇王畿<lb/>
<pb n="KR2g0051_WYG_021-13b"/>
心腹之疾將有後患彦博曰天子之于萬物也天覆地<lb/>
載處之河南死而生之亡而存之懐我厚恩終無叛逆<lb/>
徵曰晉代有此分居近郡江統為言武帝不用後果覆<lb/>
車陛下必用彦博言所謂養虎自貽患也帝竟從彦博<lb/>
議後帝幸九成宫突厥隂結所部作亂事敗皆捕斬之<lb/>
還其舊部于河北帝悔而自責曰初不納魏徵言遂幾<lb/>
失乆安之道侍御史權萬紀李仁發俱以告訐譛毁䝉<lb/>
引見任以彈射莫敢諍論徵奏曰權萬紀李仁發並是<lb/>
<pb n="KR2g0051_WYG_021-14a"/>
小人不識大體以譖毁為是告訐為直凡所彈射皆非<lb/>
有罪多行無禮以取強直之名誣房元齡斥退張亮無<lb/>
所肅厲徒損聖明臣伏度聖心必不以為謀慮深長可<lb/>
委以棟梁之任將以其無所避忌欲以警厲羣臣羣臣<lb/>
素無矯偽空使臣下離心以元齡亮之徒猶不可得伸<lb/>
其枉直其餘疎賤孰能免其欺罔伏願陛下留意再思<lb/>
自驅使二人以來有一𢎞益臣即甘心斧鉞受不忠之<lb/>
罪陛下縱未能舉善以崇德豈可進姦而自損乎帝欣<lb/>
<pb n="KR2g0051_WYG_021-14b"/>
然納之賜絹五百匹萬紀仁發相繼貶黜七年代王珪<lb/>
為侍中進爵郡公帝幸九成宫宫御憇湋川官舍李靖<lb/>
王珪至吏改館宫御以舍靖珪帝怒命按之徵諫曰靖<lb/>
等陛下心膂大臣宫人掃除𨽻耳以此罪責恐駭天下<lb/>
耳目得釋不問後宴丹霄樓帝從容語羣臣曰徵毎諫我<lb/>
不從與言輒不應何哉徵曰臣以事有不可故諫若不從<lb/>
輒應恐遂行之帝曰第應之須别陳論何傷徵曰昔舜戒<lb/>
羣臣汝無面從退有後言若面己許可又别陳論非禹<lb/>
<pb n="KR2g0051_WYG_021-15a"/>
稷所以事君也帝曰人言魏徵舉動疎慢我但見其嫵<lb/>
媚耳徵撰定齊梁陳周隋五史多所損益進左光禄大<lb/>
夫以疾辭位拜特進知門下省事文德皇后葬昭陵帝<lb/>
于苑中作層觀望之引徵同升徵熟視曰臣眊昏不能<lb/>
見帝指示之徵曰臣以為陛下望獻陵耳若昭陵則臣<lb/>
固已見之矣帝泣為毁觀帝又欲以巢刺王妃為后徵<lb/>
諫曰陛下方取法堯舜奈何以辰嬴自累乃止後幸洛<lb/>
陽多所譴責徵曰隋惟責供奉不精因此浪費以至于<lb/>
<pb n="KR2g0051_WYG_021-15b"/>
亡陛下當兢懼戒約奈何誨人為奢退又上疏言刑賞<lb/>
不可由喜怒及驕奢亂亡之故乞以隋為鑒十二年帝<lb/>
嘗從容問比來所行得失政化何如徵對曰若恩威所<lb/>
加逺方朝貢比于貞觀之始不可等級而言若德義潛<lb/>
通民心悦服比于貞觀之初相去又甚逺帝曰逺方來<lb/>
服應由德義所加往前功業何因益大徵曰昔者四方<lb/>
未定常以德義為心旋以四海無虞漸加驕溢所以功<lb/>
業雖盛終不如往初帝曰所行比前何無異徵曰貞觀<lb/>
<pb n="KR2g0051_WYG_021-16a"/>
之初恐人不言導之使諫三年以後見人諫悦而從之<lb/>
一二年來不悦人諫雖黽勉聽受而意終不平帝曰于<lb/>
何事如此徵曰即位之初處元律師以死罪孫伏伽諫<lb/>
曰法不至死無容濫加遂賜以蘭陵公主園直錢百萬<lb/>
人或曰所言乃常事而所賞太厚答曰我即位來未有<lb/>
諫者所以賞之此導之使言也徐州司户桞雄妄加階<lb/>
級人有告之者陛下令其自首不首與罪雄固言是實<lb/>
大理推得其偽處雄死罪少卿戴胄奏法止合徙陛下<lb/>
<pb n="KR2g0051_WYG_021-16b"/>
不從胄曰既付臣法司罪不合死不可酷濫陛下作色<lb/>
遣殺胄執之不已然後赦之乃謂法司曰但能如此為<lb/>
我守法豈慮濫有誅夷此則悦以從諫也往年陜縣丞<lb/>
皇甫德參上書大忤聖㫖陛下以為訕謗臣奏稱上書<lb/>
不激切不能起人主意激切即似訕謗于時雖從臣言<lb/>
賞德參物二十叚意甚不平難于受諫也帝驚曰人苦<lb/>
不自覺非公無能道此帝又嘗問徵曰羣臣上書可采<lb/>
及召對多失次何也對曰百司奏事嘗數日思之及至<lb/>
<pb n="KR2g0051_WYG_021-17a"/>
上前三分不能道一况諫者怫意觸忌非陛下借之辭<lb/>
色豈敢盡其情哉帝由是接見羣臣辭色愈温魏王泰<lb/>
有寵或言大臣多輕之帝怒召大臣議曰隋文帝時大<lb/>
臣皆為諸王所頓躓我若縱之泰豈不能辱公軰耶房<lb/>
元齡等皆謝徵正色曰若紀綱大壊固所不論聖明在<lb/>
上魏王必無頓辱羣臣之理隋文帝驕其諸子卒皆夷<lb/>
滅又足法耶帝悦曰聞公言方知理屈先是帝作飛山<lb/>
宫徵上疏極諫後遇大雨穀洛溢毁宫寺漂居人徵因<lb/>
<pb n="KR2g0051_WYG_021-17b"/>
事極言尤為激切條陳十思畧曰臣聞求木之長者必<lb/>
固其根本欲流之逺者必浚其泉源思國之安者必積<lb/>
其德義凡昔元首承天景命善始者實䌓克終者益寡<lb/>
葢在殷憂必竭誠以待下既得志則縱情以傲物竭誠<lb/>
則胡越為一體傲物則骨肉為行路怨不在大可畏惟<lb/>
人載舟覆舟所宜深慎誠能見可欲則思知足以自戒<lb/>
將有作則思知止以安人念髙危則思謙冲而自牧懼<lb/>
滿盈則思江海下百川樂盤遊則思三驅以為度憂懈<lb/>
<pb n="KR2g0051_WYG_021-18a"/>
怠則思慎始而敬終慮壅蔽則思虚心以納下懼䜛邪<lb/>
則思正身以黜惡恩所加則思無因喜而謬賞罰所及<lb/>
則思無以怒而濫刑總此十思𢎞兹九德簡能而任之<lb/>
擇善而從之文武並用垂拱而治何必勞神苦思代百<lb/>
司之職役哉手詔喜答之于是廢明德宫元圃院賜被<lb/>
水者帝問羣臣徵與諸葛亮孰賢岑文本曰亮才兼將<lb/>
相非可比帝曰徵蹈履仁義欲致君堯舜亮亦不過是<lb/>
也帝厭上封者多不切事欲加譙黜徵曰古者立謗木<lb/>
<pb n="KR2g0051_WYG_021-18b"/>
欲聞已過言而是朝廷之益即非無損于政由是皆勞<lb/>
遣之時屢有閹宦充外使妄有論奏事發帝怒徵進曰<lb/>
閹宦雖微狎近左右時有言語輕而易信浸潤之譖為<lb/>
患特深今日之明必無此慮為子孫教不可不杜絶其<lb/>
源帝悦充使永停徵因上言尚德好善之美術數刻深<lb/>
之害反覆至數千言帝手詔嘉歎賜絹三百匹十三年<lb/>
徵上疏言陛下頃年以來漸不克終非復貞觀以初之<lb/>
盛因條陳不克終者十漸帝書為屏障兼付史官賞黄<lb/>
<pb n="KR2g0051_WYG_021-19a"/>
金十斤廐馬二疋又嘗問徵比來朝臣多不論事何也<lb/>
徵曰陛下虚心採納誠宜有言者然古人云未信而諫<lb/>
則以為謗已信而不諫則謂之尸禄但才器不同懦弱<lb/>
之人懐忠直而不能言疎逺之人恐不信而不得言懐<lb/>
禄之人慮不便身而不敢言所以相與緘默俛仰帝曰<lb/>
誠如卿言朕今開懐納諫卿等無勞煩怖懼遂不極言<lb/>
侯君集平髙昌帝欲以其地為州縣徵謂不如撫其民<lb/>
而立其子所謂伐罪弔民威德被于遐方者也若以為<lb/>
<pb n="KR2g0051_WYG_021-19b"/>
州縣常須千餘人鎮守數年一易往來交替十年之後<lb/>
隴右空虚散有用以事無用未見其可禇遂良亦極諫<lb/>
帝不從以其地置西州後西突厥欲攻西州帝悔謂侍<lb/>
臣曰往年初平髙昌魏徵褚遂良勸朕立其子弟依舊<lb/>
為國不用其計方自悔責寧得忘所言者乎徵嘗侍宴<lb/>
兩儀殿舉齊桓公鮑叔牙管仲寗戚交儆事為戒帝嘉<lb/>
納之時大臣並請封禪惟徵執不可帝曰豈功不髙德<lb/>
未厚耶諸夏未治逺方未服嘉瑞不至年穀不登耶何<lb/>
<pb n="KR2g0051_WYG_021-20a"/>
為而不可徵曰陛下功則髙而民未懐惠德則厚而澤<lb/>
未旁流諸夏雖安未可驅之役逺方慕義無以供其求<lb/>
符瑞雖臻罻羅猶密積歲豐稔倉廪尚虚譬如人有十<lb/>
年長患療治方瘳便欲負重日行百里必不可得告成<lb/>
天地臣竊有疑兼以大事舉行萬國咸萃要荒之外奔<lb/>
走來庭今伊洛以東暨于海岱人煙斷絶道路蕭條徒<lb/>
令窺示虚弱又賞賜未厭衆望給復不償民勞遇有災<lb/>
𤯝難以追悔帝不能奪嘗與房元齡髙士亷遇少府少<lb/>
<pb n="KR2g0051_WYG_021-20b"/>
監竇德素于路問北門近何營繕德素奏之上怒讓元<lb/>
齡等曰君但知南衙政事北門小營繕何與君事元齡<lb/>
等拜謝魏徵進曰元齡等為陛下股肱耳目中外事豈<lb/>
有不應知者使所營是當助成之非則當請罷之不知<lb/>
何罪而責何罪而謝也上甚愧之十七年有疾上手詔<lb/>
問之且言不見數日朕過多矣若有聞見可封狀進來<lb/>
徵上言陛下臨朝常以至公為言退而行之未免私僻<lb/>
或畏人知横加威怒欲葢彌彰竟有何益徵家初無正<lb/>
<pb n="KR2g0051_WYG_021-21a"/>
寢帝輟小殿材為營構賜素褥布被從其所尚數與太<lb/>
子臨問拊之流涕許以衡山公主降其子叔玉卒年六<lb/>
十四帝臨哭之慟罷朝五日太子舉哀西華堂詔百官<lb/>
咸赴䘮贈司空諡文貞給羽葆鼓吹班劍賻賵其妻裴<lb/>
氏辭曰徵素儉約今葬以羽儀非其志也乃更用素車<lb/>
白布襜帷陪葬昭陵帝登苑西樓望哭甚哀御製碑文<lb/>
手書之益封户九百臨朝嘆曰以銅為鑑可正衣冠以<lb/>
古為鑑可知興替以人為鑑可明得失魏徵殁朕亡一<lb/>
<pb n="KR2g0051_WYG_021-21b"/>
鑑矣朕比使人至其家得書一紙始半藁其可識者曰<lb/>
天下之人有善有惡任善人則國安用惡人則國弊公<lb/>
卿之内情有愛憎憎者惟見其惡愛者止見其善愛憎<lb/>
之間所宜詳慎若愛而知其惡憎而知其善去邪勿疑<lb/>
任賢勿猜可以興矣其大畧如此朕顧思之恐不免斯<lb/>
過公卿侍臣可書之于笏知而必諫也徵狀貌不逾中<lb/>
人每犯顔進諫雖逢盛怒神色不懾帝徐為霽威奏疏<lb/>
數萬言皆本仁祖義勸誡昭然稱引甚富尤好徵據劉<lb/>
<pb n="KR2g0051_WYG_021-22a"/>
向説苑帝嘗謂徵曰卿罪重于中鉤我任卿逾于管仲<lb/>
近代君臣相得寧有似我于卿者乎一日宴近臣于九<lb/>
成宫稱徵每犯顔切諫不許我為非我所以重之徵再<lb/>
拜曰陛下導臣使言臣所以敢言陛下若不受臣言臣<lb/>
亦何敢犯龍鱗觸忌諱也帝大悦賜錢十五萬又嘗謂<lb/>
侍臣曰貞觀以前從我平定天下周旋艱險元齡之功<lb/>
貞觀之後盡心于我獻納忠讜安國利人成我今日功<lb/>
業惟魏徵而已解佩刀賜之帝嘗得佳鷂自臂之望見<lb/>
<pb n="KR2g0051_WYG_021-22b"/>
徵來匿懐中徵奏事良乆鷂竟死帝將有關南之行既<lb/>
辦而止徵謁告還問故帝笑曰畏卿嗔故中輟耳徵以<lb/>
隋亂後典章湮散引諸儒校集秘書粲然復完又以小<lb/>
戴禮綜彚不倫作類禮二十篇帝好武徵侍宴見舞破<lb/>
陳樂俛首不顧至慶善樂則諦玩無斁舉有所諷切如<lb/>
此徵殁後毁者百出以嘗薦杜正倫侯君集誣為阿黨<lb/>
又誣録諫語示史官帝怒停叔玉婚而仆所為碑後征<lb/>
遼東還悵然曰魏徵若在朕無此行仍召其妻子慰勞<lb/>
<pb n="KR2g0051_WYG_021-23a"/>
以少牢祀其墓復立碑加禮焉五世孫謩仕至同平章<lb/>
事宣宗稱其直諫有祖風<lb/>
新唐書贊曰君臣之際顧不難哉以徵之忠而太宗之<lb/>
睿身殁未幾猜譖遽行始徵之諫累數十餘萬言至君<lb/>
子小人未嘗不反覆為帝言之以佞邪之亂忠也乆猶<lb/>
不免故曰皓皓者易汙嶢嶢者難全自古所歎云唐柳<lb/>
芳稱徵死知與不知莫不恨惜以為三代遺直諒哉<lb/>
　論曰徵務引其君以當道志仁批逆鱗無所諱惓惓<lb/>
<pb n="KR2g0051_WYG_021-23b"/>
　忠貞學術通明浩氣充塞古今諍臣鮮有過之太宗<lb/>
　英睿從諫如轉圜士君子有致君堯舜之心遇可為<lb/>
　堯舜之主不披肝露膽罄底藴以相告非人情矣徵<lb/>
　之諫固不可及亦太宗成之也身殁未幾媢毁遽行<lb/>
　又似一日無徵衆寒雜至雖英睿如太宗且不免為<lb/>
　佞邪所播弄悲哉前此之轉圜亦徵有以佐之也明<lb/>
　君良臣相需殷而相得彰亶其然乎<lb/>
　　　王珪<lb/>
<pb n="KR2g0051_WYG_021-24a"/>
王珪字叔玠梁太尉僧辯孫也少孤性雅澹志量深沉<lb/>
能安貧履正交不茍合隋末亡命南山十餘年母李氏<lb/>
謂曰汝他日必貴然未知所與遊者何如人試與偕來<lb/>
乃約房杜等過其家李窺見大喜亟具酒食曰客皆公<lb/>
輔才汝貴不疑髙祖入關李綱薦之授太子舍人遷中<lb/>
允太宗即位召為諫議大夫珪推誠納善多所獻替帝<lb/>
顧待良厚封永寧縣男尋遷侍中帝嘗問珪曰近世治<lb/>
不及古何也對曰漢世尚經術宰相多用儒士故風俗<lb/>
<pb n="KR2g0051_WYG_021-24b"/>
淳厚近世重文輕儒參以法律此治化之所以益衰也<lb/>
帝然之一日進見有美人侍側帝指示珪此廬江王瑗<lb/>
姬也瑗不道賊其夫而納之珪避席曰陛下以廬江為<lb/>
是耶非耶帝曰殺人而取妻乃問朕是非何也珪曰姬<lb/>
今在帝側竊謂陛下是之審知其非何不屏去若更納<lb/>
用此與郭公善善不能用惡惡不能去相去幾何哉帝<lb/>
悦即出之帝使太常祖孝孫教樂律宫中以宫伎不進<lb/>
數被讓珪與温彦博諫曰孝孫雅士今乃使教宫人又<lb/>
<pb n="KR2g0051_WYG_021-25a"/>
責譙之天下其以士為輕乎帝怒曰卿皆朕腹心之臣<lb/>
乃附下罔上為人游説耶彦博懼謝罪珪不拜曰陛下<lb/>
責臣以忠直今臣所言豈私曲邪陛下疑臣以私是陛<lb/>
下負臣臣不負陛下帝默然而罷明日謂房元齡曰自<lb/>
古帝王納諫誠難朕昨責珪等至今悔之公等勿因此<lb/>
不盡言也時珪與元齡李靖温彦博戴胄魏徵同輔政<lb/>
帝以珪善鑒人物因謂之曰卿標鑒通悟試為朕言元<lb/>
齡等且自謂孰與諸子賢珪對曰孜孜奉國知無不為<lb/>
<pb n="KR2g0051_WYG_021-25b"/>
臣不如元齡兼資文武出入將相臣不如靖敷奏詳明<lb/>
出納惟允臣不如彦博濟䌓治劇衆務必舉臣不如胄<lb/>
以諫諍為己任恥君不及堯舜臣不如徵至激濁揚清<lb/>
疾惡好善臣于數子有一日之長帝稱善而元齡等亦<lb/>
以為確論進封郡公後為魏王泰師王見之輙先拜珪<lb/>
亦以師道自居教王忠孝王問何為忠孝珪曰至尊王<lb/>
之君事思盡忠亦王之父事思盡孝惟忠孝可以立身<lb/>
成名享天佑垂後裔王問所習珪曰漢東平王蒼稱為<lb/>
<pb n="KR2g0051_WYG_021-26a"/>
善最樂願王志之帝聞喜曰兒可無過矣子敬直尚南<lb/>
平公主先是公主下嫁皆不以婦禮事舅姑珪曰主上<lb/>
欽明動循禮法吾當受公主謁見豈為身榮所以成國<lb/>
家之美耳乃與其妻就席坐令公主執笲行盥饋之禮<lb/>
是後公主下降咸備婦禮自此始也貞觀十三年卒年<lb/>
六十九圖形凌烟諡曰懿珪性不苛察臨官務舉綱維<lb/>
去太甚平居雖僕妾不見其喜愠奉寡嫂盡禮家事咨<lb/>
而後行教撫孤姪雖其子不過也微時人或贈遺初無<lb/>
<pb n="KR2g0051_WYG_021-26b"/>
讓及貴厚報之雖已亡必酬贍其家宗姻匱乏周䘏咸<lb/>
至薄于自奉未嘗營搆堂室有司劾其不立家廟四時<lb/>
祭于寢帝為立廟媿之不罪也世以為儉不中禮云<lb/>
　論曰珪推誠納善多所獻替盛世良臣也先儒以事<lb/>
　讐責之其論嚴矣嘗考綱目發明王魏奉髙祖之命<lb/>
　而輔太子則髙祖其君也太子其長也家無二主國<lb/>
　無二上任是職者固當以一人為主不得以所事為<lb/>
　主王魏所處與管召殊科此論固自有見非為王魏<lb/>
<pb n="KR2g0051_WYG_021-27a"/>
　解説也珪之學術謨猷不及魏徵而剛直不撓善諫<lb/>
　争與徵相似王魏並稱有以哉<lb/>
　　　李靖<lb/>
李靖字藥師京兆三原人姿貌魁秀通書史嘗曰丈夫<lb/>
當建功名寧作章句儒耶其舅韓擒虎與論兵輙以孫<lb/>
呉目之仕隋為殿内直長楊素牛𢎞皆曰王佐才也大<lb/>
業末為馬邑丞髙祖撃突厥靖察有非常志自囚上急<lb/>
變傳送江都至長安道梗髙祖已定京師將斬之靖呼<lb/>
<pb n="KR2g0051_WYG_021-27b"/>
曰公起兵為天下除暴亂欲就大事以私怨殺誼士乎<lb/>
秦王為請得釋從平王世充以功授開府蕭銑據江陵<lb/>
靖陳圖銑十䇿詔拜靖行軍總管兼攝趙郡王孝㳟行<lb/>
軍長史武德四年八月大閲䕫州時秋潦濤瀨漲惡諸<lb/>
將請俟江平乃下靖曰兵機事以速為神今乘銑不備<lb/>
冐險疾趨是震雷不及塞耳可禽也孝㳟從之九月拔<lb/>
荆門宜都抵夷陵銑將文士𢎞悉鋭屯清江孝㳟欲撃<lb/>
靖請駐南岸待其氣衰孝㳟弗聽自往戰敗績賊衆委<lb/>
<pb n="KR2g0051_WYG_021-28a"/>
舟散掠靖縱兵奮撃大破之乘勝直抵江陵入其外郭<lb/>
又攻水城拔之大獲舟鑑命悉散之江中諸將皆諫曰<lb/>
奈何棄以資敵靖曰蕭銑之地南出嶺表東距洞庭吾<lb/>
懸軍深入若攻城未抜援兵四集表裏受敵進退不獲<lb/>
雖有舟楫無所用之今棄使蔽江而下援兵見之必謂<lb/>
江陵已破未敢輕進往來覘伺動淹旬月吾取之必矣<lb/>
銑援兵見舟艦果疑不進銑内外阻絶乃降靖入據其<lb/>
城號令嚴肅秋毫無所犯或請籍銑將拒戰者家貲以<lb/>
<pb n="KR2g0051_WYG_021-28b"/>
賞軍靖曰王者之師宜使義聲先路彼為其主死鬭豈<lb/>
可同叛逆之科若降而籍之恐自荆以南堅城劇屯敺<lb/>
之死守非計之善也于是江漢列城望風欵附以功封<lb/>
永康縣公荆州刺史遂度嶺至桂州分道招慰酋長馮<lb/>
盎等皆以子弟來謁南方悉定得郡九十六户六十餘<lb/>
萬詔書嘉勞授嶺南撫慰大使桂州總管念嶺海陋逺<lb/>
非振威武示禮義無以移風率兵南巡所過問疾苦延<lb/>
見長老宣布天子恩意逺近懽服輔公祏反詔召靖副<lb/>
<pb n="KR2g0051_WYG_021-29a"/>
孝㳟討之李世勣等七總管皆受節度靖督諸軍水陸<lb/>
並進鏖戰殺傷萬人破其將馮惠亮陳正通等遂率輕<lb/>
兵至丹陽禽公袥以歸太宗即位歴兵刑二部尚書實<lb/>
封四百户檢校中書令帝圖突厥以靖為代州道行軍<lb/>
總管帥勁騎三千由馬邑趨惡陽嶺頡利可汗大驚曰<lb/>
兵非傾國來靖敢提孤軍至此靖又縱間諜離其腹心<lb/>
夜襲定襄破之可汗遁磧口帝曰靖以三千騎直犁宼<lb/>
庭取定襄古無與比足洒吾渭水恥矣進封代國公頡<lb/>
<pb n="KR2g0051_WYG_021-29b"/>
利走保鐡山遣使請舉國内附詔以靖將兵往迎又遣<lb/>
唐儉安脩仁慰撫之頡利外為卑辭内實猶豫欲俟草<lb/>
青馬肥亡入漠北靖曰頡利雖敗其衆猶盛若走度磧<lb/>
北保依九姓圖之無及乃謂副將張公謹曰詔使至敵<lb/>
必自寛若疾驅萬騎賫二十日糧自白道襲之必得所<lb/>
欲遂督兵疾進遇侯邏皆俘以從去其牙七里乃覺俘<lb/>
斬十餘萬禽其子疊羅施殺義成公主頡利乘千里馬<lb/>
先奔大同道行軍總管張寳相禽以獻于是斥地自隂<lb/>
<pb n="KR2g0051_WYG_021-30a"/>
山北至大漠矣因大赦賜民酺五日御史大夫蕭瑀劾<lb/>
靖縱軍士掠散珍寳召讓之靖不辯惟頓首謝帝進靖<lb/>
光禄大夫增户至五百謂曰向人譖公短朕今悟矣賜<lb/>
帛千匹遷尚書右僕射靖每參朝議恂恂似不能言以<lb/>
沉厚稱尋為畿内道大使巡察風俗㑹足疾乞休授特<lb/>
進就第吐谷渾宼邊復拜西海道行軍大縂管靖决䇿<lb/>
深入踰積石山大戰數十多所殺獲降其國人無算吐<lb/>
谷渾伏允窮蹙自經死靖更立大寧王慕容順而還自<lb/>
<pb n="KR2g0051_WYG_021-30b"/>
是闔門稱疾謝絶親故改封衛國公開府儀同三司圖<lb/>
像凌烟閣年七十九卒陪葬昭陵諡景武<lb/>
　論曰李靖才畧非常而恂恂如不及以沉厚稱雖非<lb/>
　章句儒亦書史之潤矣唐書贊其闔門稱疾畏逺權<lb/>
　逼雖古哲人無以尚又言靖善用兵特臨機果料敵<lb/>
　明根于忠智而已世俗言靖精風角鳥占雲䘲孤虚<lb/>
　之術傳著怪詭皆不足信有㫖哉有㫖哉<lb/>
　　　傅奕<lb/>
<pb n="KR2g0051_WYG_021-31a"/>
傅奕相州鄴人也開皇中徙扶風髙祖為扶風太守禮<lb/>
之及即位拜太史丞㑹令庾儉以父質占候忤隋煬帝<lb/>
死懲其事薦奕自代遂為令時國制多仍隋舊奕上言<lb/>
黄帝唐虞三代不相沿禮襲樂隋季違天害民專峻刑<lb/>
法天下兆庶同心叛之陛下撥亂反正安可不一新民<lb/>
之耳目改正朔易服色變律令革官名功成作樂治終<lb/>
制禮使天下知盛德之隆此其時也然官貴簡約夏后<lb/>
官百不如虞氏五十周三百不如商之百又言夏有亂<lb/>
<pb n="KR2g0051_WYG_021-31b"/>
政而作禹刑商有亂政作湯刑周有亂政作九刑衛鞅<lb/>
為秦法增鑿顛抽脅鑊烹等六篇始皇為挾書律此失<lb/>
于煩不可不監復上疏極論浮屠謂西域之法無君臣<lb/>
父子以三途六道嚇愚欺庸追既往之罪窺將來之福<lb/>
習其教者不憚科禁輕犯憲章至有身在獄中誦梵禮<lb/>
佛以祈解免且生死夀夭本諸自然刑德威福繋乎人<lb/>
主貧富貴賤功業所招而愚僧矯詐皆云由佛讓天理<lb/>
竊主權其為害政良可悲矣五帝三王未有佛法君明<lb/>
<pb n="KR2g0051_WYG_021-32a"/>
臣忠年祚長乆至漢明帝始立胡祠然惟桑門自傳其<lb/>
教西晉以上不許中國髠為之徒石苻亂華乃弛厥禁<lb/>
主庸臣佞政虐祚短事佛致然梁武齊襄足為明戒今<lb/>
天下僧尼數盈十萬請令匹配即成十萬户十年之後<lb/>
滋産必多加之教訓兵農兩足利可勝既耶又上十二<lb/>
論言益痛切詔百官議之惟太僕卿張道源是奕言蕭<lb/>
瑀曰佛聖人也而奕非之非聖人者無法當治罪奕曰<lb/>
人之大倫莫如君父佛以世嫡而叛其父以匹夫而抗<lb/>
<pb n="KR2g0051_WYG_021-32b"/>
天子蕭瑀不生于空桑乃遵無父之教非孝者無親瑀<lb/>
之謂矣瑀不能對帝亦惡沙門道士不守戒律詔有司<lb/>
沙汰僧道㑹傳位未及行而止太宗既立召賜食問佛<lb/>
法𤣥妙可師卿何獨不悟其理奕曰佛乃胡中桀黠欺<lb/>
西域以自神迷惑滋廣而孅兒幻夫摸荘老文飾之不<lb/>
忠不孝削髪而揖君親逰手逰食易服以逃租賦有害<lb/>
國家無益于民臣非不悟鄙不學也帝頗然之他日謂<lb/>
侍臣曰梁武帝惟談苦空侯景之亂百官不能乘馬元<lb/>
<pb n="KR2g0051_WYG_021-33a"/>
帝為周師所圍猶講老子戎服以聽此深足戒朕所學<lb/>
者堯舜周孔之道如鳥之有翼魚之有水失之則死不<lb/>
可一日無也後有僧自西域來能呪人立死復呪即生<lb/>
帝試之騐以告奕奕曰此邪術也臣聞邪不干正請呪<lb/>
臣必不能行帝命僧呪奕奕初無所覺須㬰僧自僵仆<lb/>
遂不復蘇又有婆羅門僧言得佛齒物莫能傷長安士<lb/>
女輻輳如市奕謂其子曰吾聞有金剛石性至堅惟羚<lb/>
羊角可破汝往試焉其子如言扣之應手而碎觀者乃<lb/>
<pb n="KR2g0051_WYG_021-33b"/>
止奕雖善天文占候數術然訓子習六經謂己學不可<lb/>
以傳妖胡佛書慎勿寓目病不問醫忽酣臥蹶然起曰<lb/>
吾死矣夫自書誌曰傅奕青山白雲人也以醉卒年八<lb/>
十五<lb/>
　論曰善哉傅奕之斥浮屠也浮屠之教淺之則論因<lb/>
　果深之則談𤣥妙夫作善降祥不善降殃天道自然<lb/>
　之應豈佞佛所能免哉其所謂𤣥妙者掇拾儒者之<lb/>
　唾餘雜以老氏之浮誕稍變其説而歸之于空夫儒<lb/>
<pb n="KR2g0051_WYG_021-34a"/>
　者之學萬念皆實由性分所固有以盡其職分所當<lb/>
　為措則正而施則行釋氏之學萬念皆空託為明心<lb/>
　見性之説而棄道遺倫終歸于無何有之鄉此奕之<lb/>
　所以卓然不惑以正勝之與昌黎佛骨表後先並耀<lb/>
　矣<lb/>
　<lb/>
　<lb/>
　<lb/>
<pb n="KR2g0051_WYG_021-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史傳三編卷二十一<lb/>
</p>
<p>
</p>
  </div>
<div>
<head>史傳三編卷二十二</head> <lb/>
    <p>
<pb n="KR2g0051_WYG_022-1a"/>
欽定四庫全書<lb/>
　史傳三編卷二十二<lb/>
　　　　　　　　　　　　　大學士朱軾撰<lb/>
　名臣傳十四<lb/>
　　唐<lb/>
　　　馬周<lb/>
馬周字賔玉博州茌平人也少孤家貧嗜學善詩春秋<lb/>
然性曠邁鄉人以無細謹薄之武德中補州助敎以不<lb/>
<pb n="KR2g0051_WYG_022-1b"/>
屑治事去客密州趙仁本髙其才資給使入關留汴爲<lb/>
浚儀令崔賢所辱遂激而西舍新豐逆旅主人不之顧<lb/>
周命酒一斗八升悠然獨酌衆異焉至長安舍中郎將<lb/>
常何家貞觀五年詔百官言得失周爲何條二十事太<lb/>
宗怪問何何曰此非臣所能家客馬周爲之帝令召周<lb/>
未至使者數軰敦趣及見與語大悅詔直門下省明年<lb/>
拜監察御史奉使稱職帝以何得人賜帛三百匹周上<lb/>
疏曰臣每觀前史見賢者忠孝事未嘗不掩卷長想思<lb/>
<pb n="KR2g0051_WYG_022-2a"/>
履其迹臣不幸蚤失父母犬馬之養已無所施顧來事<lb/>
可爲者惟忠義而已陛下不以臣愚擢臣不次輙竭區<lb/>
區伏見大安宫在宫城右墻宇門闕方紫極爲卑小東<lb/>
宫皇太子居之而在内大安至尊居之反在外太上皇<lb/>
雖志清儉愛惜人力而蕃夷朝見四方觀聽有不足焉<lb/>
臣願務從髙顯以稱萬方之望伏讀明詔以二月幸九<lb/>
成宫竊惟太上皇春秋髙陛下宜朝夕視膳今所幸宫<lb/>
去京三百里而逺萬一太上皇思感欲見陛下何以逮<lb/>
<pb n="KR2g0051_WYG_022-2b"/>
之今兹本爲避暑行也太上皇留熱處陛下走涼處温<lb/>
凊之道臣所未安伏見詔宗室功臣悉就藩國遂貽子<lb/>
孫世守其政與國無疆臣謂陛下宜思所以安存之富<lb/>
貴之何必使世官也且堯舜之父有朱均之子若令有<lb/>
不肖子襲封嗣職兆庶被殃正欲絶之則子文之治猶<lb/>
在也正欲存之則欒黶之惡已暴也必曰與其毒害于<lb/>
見存之人毋寧割愛于已亡之臣則向之所謂愛之重<lb/>
之者適所以傷之也臣謂宜賦以茅土疇以户邑必有<lb/>
<pb n="KR2g0051_WYG_022-3a"/>
材行隨器而授雖幹翮非强亦可以免累漢光武不任<lb/>
功臣以吏事所以終全其世願陛下深思其事使得奉<lb/>
大恩而終全其福禄臣聞聖人之治天下莫不以孝為<lb/>
夲故曰孝莫大于嚴父嚴父莫大于配天國之大事在<lb/>
祀與戎孔子亦曰吾不與祭如不祭自陛下踐祚宗廟<lb/>
之享未嘗親事竊惟聖情以乘輿一出所費無藝故忍<lb/>
孝思以便百姓而一代史官不書皇帝入廟將何以貽<lb/>
厥孫謀示來葉耶臣知大孝誠不在爼豆之間然聖人<lb/>
<pb n="KR2g0051_WYG_022-3b"/>
訓人必以己先之示不忘本也臣聞致化之道在求賢<lb/>
審官孔子曰惟名與器不可以假人是言愼舉之爲重<lb/>
也伏見王長通白明逹本樂工輿皂韋槃提斛斯正無<lb/>
他材獨解調馬雖術踰等夷可厚賜金帛今超授髙爵<lb/>
與外廷朝㑹騶豎倡子鳴玉曵履臣竊耻之帝善其言<lb/>
除侍御史又言臣厯觀夏商周漢之有天下傳祚相繼<lb/>
多者八百餘年少者猶四五百年皆積德累業㤙結于<lb/>
人豈無僻王頼先哲以免自魏晉逮周隋多者五六十<lb/>
<pb n="KR2g0051_WYG_022-4a"/>
年少者二三十年良由創業之君不務仁化當時僅能<lb/>
自守後無遺德可思故傳嗣之主其政少衰一夫大呼<lb/>
天下土崩今陛下雖以大功定天下而積德日淺當隆<lb/>
禹湯文武之道使㤙有餘地爲子孫立萬世之基自古<lb/>
明王雖因人設敎大要節儉于身㤙加于人故其下愛<lb/>
之如父母卜祚遐長今百姓承喪亂之後比于隋時纔<lb/>
十分之一而徭役相望兄去弟還陛下雖詔減省而有<lb/>
司徒行文書役之如故四五年來百姓頗怨嗟以爲陛<lb/>
<pb n="KR2g0051_WYG_022-4b"/>
下不存養之漢文帝惜百金之費而罷露臺集上書囊<lb/>
以爲殿帷所幸愼夫人衣不曵地景帝亦以錦繡纂組<lb/>
妨害女工特詔除之所以百姓安樂至孝武帝雖窮奢<lb/>
極侈承文景遺德故人心不搖向使髙祖之後即値武<lb/>
帝天下必不能全又益州及京師諸處營造供奉器物<lb/>
并諸王妃主服餙皆過靡麗臣聞昧旦丕顯後世猶怠<lb/>
作法于治後世猶亂陛下少處人間知百姓疾苦前代<lb/>
成敗目所親見尚猶如此而况皇太子生長深宫不更<lb/>
<pb n="KR2g0051_WYG_022-5a"/>
外事即萬歳後聖慮之所當憂也臣竊尋自古黎庻怨<lb/>
畔未有能重安者凡脩政敎當脩之于可修之時故人<lb/>
主每見前代之亡則知其政敎之所由喪而不知其身<lb/>
之失故紂笑桀之亡幽厲笑紂之亡隋煬帝又笑齊魏<lb/>
之失國也今之視煬帝猶煬帝之視齊魏也貞觀初率<lb/>
土荒儉一匹絹纔易斗米而天下帖然者百姓知陛下<lb/>
憂憐之故人自安無謗讟也五六年來頻歲豐稔一匹<lb/>
絹易粟十餘斛而百姓咸怨以為陛下不憂憐之何則<lb/>
<pb n="KR2g0051_WYG_022-5b"/>
今營爲者多不急之務也自古以來國之興亡不在蓄<lb/>
積多少而在百姓苦樂且以近事騐之隋貯洛口倉而<lb/>
李宻因之積布帛東都而王世充因之西京府庫亦為<lb/>
國家之用積貯固有國之常要當人有餘力而後收之<lb/>
豈人勞而强斂之以資宼耶夫儉以息人貞觀初陛下<lb/>
己躬爲之若人勞而不息萬一中國水旱而邉方有警<lb/>
狂狡竊發非徒旰食晏寢而已古語云動人以行不以<lb/>
言應天以實不以文陛下誠欲勵精為政不煩逺采上<lb/>
<pb n="KR2g0051_WYG_022-6a"/>
古但及貞觀初則天下幸甚昔賈誼謂漢文帝可痛哭<lb/>
者諸王年少傅相制之長大之後必生禍亂臣竊觀今<lb/>
功臣諸王陛下之日必無他心萬代之後不可不慮漢<lb/>
晉以來亂天下者皆由樹置失宜不豫爲節制人主豈<lb/>
不知其然溺于私愛耳今諸王寵遇過厚臣愚慮之非<lb/>
特恃㤙驕侈也昔魏武帝寵陳思王文帝即位防守禁<lb/>
閉先帝示㤙太多故嗣主疑而畏之此武帝寵陳思適<lb/>
所以苦之也且帝子身食大國何患不富而優賜曾無<lb/>
<pb n="KR2g0051_WYG_022-6b"/>
限極語曰貧不學儉富不學奢言自然也今大聖創業<lb/>
豈惟處置見子弟當制長久之法使萬代奉行臣聞天<lb/>
下以人爲本使百姓安樂在刺史縣令耳縣令既衆不<lb/>
可皆賢但州得賢刺史可矣古者郡守縣令皆選賢德<lb/>
欲有所用必先試以臨人或由二千石髙第入爲宰相<lb/>
今獨重内官縣令刺史頗輕其選刺史多武夫勲人或<lb/>
京官不稱職始出補外折衝果毅身力强者入爲中郎<lb/>
將其次乃補邊州而以德行才術擢者十不得一所以<lb/>
<pb n="KR2g0051_WYG_022-7a"/>
百姓未安殆由于此䟽奏帝稱善謂侍臣曰刺史朕當<lb/>
自選縣令宜詔京官五品以上各舉一人拜周給事中<lb/>
轉中書舍人周善于敷奏機辨明鋭動中事㑹裁處周<lb/>
密帝每曰我蹔不見周即思之岑文本謂所親曰馬君<lb/>
論事㑹文切理無一言可損益聽之纚纚令人忘倦然<lb/>
鳶肩火色騰上必速恐不能久累遷中書侍郎兼右庶<lb/>
子十八年遷中書令帝征遼東留定州輔太子還攝吏<lb/>
部尚書進銀青光祿大夫帝飛白書鸞鳳冲霄必資羽<lb/>
<pb n="KR2g0051_WYG_022-7b"/>
翼股肱之寄誠在忠良十六字賜之周寢疾取所上章<lb/>
奏稿悉焚之曰毋彰君過取身後名也卒年四十八陪<lb/>
葬昭陵初帝遇周厚周頗自負嘗遣人以圖購宅衆以<lb/>
其素無貲皆竊笑他日白有佳宅直二百萬周遽以聞<lb/>
詔有司給直并賜奴婢雜物周領選時特黜浚儀令以<lb/>
其嘗辱己也<lb/>
　論曰周微時落拓無所容何其憊也及爲人陳事動<lb/>
　主知相見恨晚又何遇之奇也草茅特逹慷慨而談<lb/>
<pb n="KR2g0051_WYG_022-8a"/>
　國家之務洋洋乎無所忌諱彼亦自以不世遭逢欲<lb/>
　傾生平肺腑報知遇忠矣方之賈長沙魏鄭國間實<lb/>
　堪踵武唐書以不逮傅說吕望惜之無乃責備太過<lb/>
　乎<lb/>
　　　禇遂良<lb/>
禇遂良字登善錢塘人亮子也貞觀中爲起居郎太宗<lb/>
嘗歎虞世南死無與論書者魏徴白見遂良帝令侍書<lb/>
時方博購王羲之故帖獨遂良能辨質真僞備論所出<lb/>
<pb n="KR2g0051_WYG_022-8b"/>
帝將有事泰山至洛陽星孛太微犯郎位遂良諫曰陛<lb/>
下撥亂反正功超古初方告成岱宗而彗輙見此天意<lb/>
有所未合昔漢武帝行岱禮優柔者數年臣愚願加詳<lb/>
慮帝悟遂罷封襌遷諫議大夫知起居注帝欲觀之對<lb/>
曰今之起居古左右史也善惡必記未聞天子自取而<lb/>
觀帝曰朕有不善卿亦記耶對曰臣職載筆君舉必書<lb/>
劉洎曰使遂良不記天下之人亦記之帝嘗怪舜造漆<lb/>
器禹雕其爼諫者十餘不止遂良曰雕琢害力農纂繡<lb/>
<pb n="KR2g0051_WYG_022-9a"/>
傷女紅漆器不已必金玉為之故諫者捄其源使不得開及<lb/>
夫横流則無復事矣帝咨美之時皇幼子皆外任都督刺史<lb/>
遂良固諫以爲刺史民之師師得人則安失人則勞皇<lb/>
子幼宜留京師敎以經學畏仰天威不敢犯禁養成德<lb/>
器然後敦遣帝嘉納之時太子承乾失德魏王泰有寵<lb/>
人物輻輳月給過于太子遂良上䟽曰聖人制禮尊嫡<lb/>
卑庻庶子雖愛不得踰嫡所以塞嫌疑之漸除禍亂之<lb/>
源也昔漢竇太后寵梁孝王卒以憂死宣帝寵淮陽王<lb/>
<pb n="KR2g0051_WYG_022-9b"/>
亦㡬至于敗今魏王新出閤宜示以禮則訓以謙儉乃<lb/>
爲良器此所謂聖人之敎不肅而成者也一日帝問侍<lb/>
臣以國家急務遂良曰太子親王宜有定分此爲最急<lb/>
帝是其言使魏徴傅太子然太子卒以罪廢既廢魏王<lb/>
泰間侍帝許立爲嗣謂大臣曰昨日泰投我懷言臣今<lb/>
始得爲陛下子臣有一子百年後當殺之傳國晉王朕<lb/>
聞其語甚憐之遂良曰陛下失言安有爲天下主而殺<lb/>
其愛子授國他人者乎陛下昔以承乾爲嗣復寵愛泰<lb/>
<pb n="KR2g0051_WYG_022-10a"/>
故紛紛至此今若必立泰非别置晉王不可帝泣即定<lb/>
䇿立晉王爲太子授遂良太子賔客嘗諫絶薛延陀失<lb/>
大信帝不納帝欲自討遼東遂良固勸無行謂一不勝<lb/>
師必再興再興爲忿兵兵忿者勝負不可必帝然之㑹<lb/>
李勣詆其計帝意遂決遂良懼上言臣請譬之一身両<lb/>
京腹心也四境手足也殊裔絶域殆非支體所屬髙麗<lb/>
王陛下所立莫離支殺之討其逆夷其地固不可失但<lb/>
遣一二慎將付銳兵十萬翔旝雲輣唾手可取昔侯君集<lb/>
<pb n="KR2g0051_WYG_022-10b"/>
李靖猶能撅髙昌纓突厥陛下止發蹤指示得歸功聖<lb/>
朝臣聞渉遼而左水潦荒漫決非萬乘六師所宜行是<lb/>
時帝銳意蕩平不見省進黃門侍郎叅綜朝政諫却莫<lb/>
離支貢金引春秋納郜鼎爲詞帝以其使屬吏及平髙<lb/>
昌歳調兵千人徃戍復論不可勸立麴文泰子弟亦不<lb/>
用突厥宼西州帝始悔之帝于寢宫側别置院居太子<lb/>
遂良諫以父子不可滯愛滯愛者多愆宜許太子近師<lb/>
傅專學藝以廣懿德帝從其言㑹父喪免起復拜中書<lb/>
<pb n="KR2g0051_WYG_022-11a"/>
令帝寢疾與長孫無忌並召入卧内以霍光諸葛亮委<lb/>
之令盡誠輔太子又語太子無忌遂良在而無憂國家<lb/>
事髙宗即位封河南郡公累遷尚書右僕射與無忌同<lb/>
心輔政帝亦敬禮二人納善勤民故永徽初政有貞觀<lb/>
之風六年帝將立武昭儀召無忌李勣與遂良入内<lb/>
殿遂良曰今日之召多爲中宫上意既決逆之必死太<lb/>
尉元舅司空功臣不可使上有殺元舅功臣之名遂良<lb/>
起于草茅無汗馬之勞致位至此且受顧託不以死爭<lb/>
<pb n="KR2g0051_WYG_022-11b"/>
之何以下見先帝勣稱疾無忌等入帝曰罪莫大于絶<lb/>
嗣皇后無子今欲立昭儀謂何遂良曰皇后名家子先<lb/>
帝爲陛下娶之臨崩執陛下手語臣曰朕佳兒佳婦今<lb/>
以付卿玉音在耳非有大故不可廢也帝不悅翌日復<lb/>
言對曰陛下必欲易皇后請更擇令族何必武氏武氏<lb/>
經事先帝衆所共知萬代之後謂陛下何如主帝羞默<lb/>
遂良因置笏殿階叩頭流血曰還陛下笏丐歸田里帝<lb/>
大怒命引出武氏在簾中大言曰何不撲殺此獠無忌<lb/>
<pb n="KR2g0051_WYG_022-12a"/>
曰遂良受先帝顧命有罪不可加刑于志寧不敢言侍<lb/>
中韓瑗因間奏事涕泣極諫上不納明日又諫悲不自<lb/>
勝上命引出瑗又上疏諫曰妲己傾殷褒姒滅周毎覽<lb/>
前古常興太息不謂今塵黷聖代陛下不用臣言臣恐<lb/>
宗廟不血食矣來濟上表諫曰王者立后上法乾坤必<lb/>
擇禮敎名家幽間令淑副四海之望稱神祇之意孝成<lb/>
縱欲以婢爲后使皇統亡絶社稷傾淪惟陛下詳察帝<lb/>
皆不納他日李勣入見帝問之曰朕欲立武昭儀爲后<lb/>
<pb n="KR2g0051_WYG_022-12b"/>
遂良固執不可遂良既顧命大臣事當且已乎對曰此<lb/>
陛下家事何必更問外人帝意遂決乃左遷遂良潭州<lb/>
都督尋轉桂州韓瑗上䟽言遂良體國忘家損身徇物<lb/>
風霜其操鐡石其心社稷之舊臣陛下之賢佐無罪斥<lb/>
去内外咸嗟願鑒無辜以慰衆望不聼瑗復言曰昔微<lb/>
子去殷國隨以亡張華不死晉不及亂陛下無故棄逐<lb/>
舊臣恐非國家之福帝終不納顯慶二年再貶遂良愛<lb/>
州刺史上疏自陳顧命定䇿情事冀感悟上意卒不省<lb/>
<pb n="KR2g0051_WYG_022-13a"/>
而韓瑗來濟並以忠諫坐遂良黨貶死逾年遂良卒年<lb/>
六十三瑗字伯玉京兆三原人來濟江都人<lb/>
　論曰褚遂良忠諫名臣也或疑其譖死劉洎唐書亦<lb/>
　病之李贄藏書至列于藝學之流悲夫髙宗昏庸牝<lb/>
　晨穿鼻彼佞如勣固不足道雖以無忌之賢亦且弗<lb/>
　能强諫遂良激切廷爭竄死荒徼知有國而不知有<lb/>
　身魏文貞宋廣平之儔匹也而謂有譖人于死之事<lb/>
　固未可信<lb/>
<pb n="KR2g0051_WYG_022-13b"/>
　　　裴行儉<lb/>
裴行儉字守約絳州聞喜人也以父仁基爲王世充所<lb/>
害䕃補𢎞文生貞觀中舉明經調左屯衛倉曹叅軍大<lb/>
將軍蘓定方授以用兵奇術顯慶二年遷長安令坐私<lb/>
論立武昭儀事貶官麟德二年擢安西都䕶西域諸國<lb/>
多慕義歸附召爲司文少卿遷吏部侍郎典選十餘載<lb/>
甚有能名始設長名榜銓注等法又定州縣升降資擬<lb/>
髙下爲故事上元三年吐蕃叛出爲洮州道左二軍總<lb/>
<pb n="KR2g0051_WYG_022-14a"/>
管又改秦州右軍調露元年十姓可汗阿史那都支及<lb/>
李遮匐誘蕃落以動安西與吐蕃連和朝廷欲討之行<lb/>
儉議曰吐蕃叛渙方熾敬元失律審禮喪元安可更爲<lb/>
西方生事今波斯王死其子質京師宜遣使立之道過<lb/>
二蕃以便宜制事可不勞而成也帝即詔行儉冊送波<lb/>
斯王且爲安撫大食使經莫賀延磧風砂晝冥導引者<lb/>
迷路將士不勝飢渴行儉止營致祭下令曰水泉非逺<lb/>
衆乃少安俄而雲徹風恬行數百歩果得善水草至西<lb/>
<pb n="KR2g0051_WYG_022-14b"/>
州諸蕃郊迎行儉召豪傑千餘人自隨揚言大熱未可<lb/>
進駐軍湏秋都支覘知之不設備徐召四鎭酋長以畋<lb/>
獵爲名隂勒部伍倍道而進去都支帳十餘里遣所親<lb/>
問都支安否召與相見都支本與遮匐計及秋來拒忽<lb/>
聞使至倉卒不知所出率子弟五百餘人詣營謁遂禽<lb/>
之傳其契箭召諸部酋長悉來請命並執送碎葉城簡<lb/>
精騎約齎襲遮匐道獲遮匐使者釋之俾前徃諭其主<lb/>
言都支己禽狀于是遮匐亦降悉俘至京師遷禮部尚<lb/>
<pb n="KR2g0051_WYG_022-15a"/>
書兼右衛大將軍冬十月突厥阿史德温傅奉職二部<lb/>
俱反立泥熟匐爲可汗二十四州酋長皆叛應都䕶蕭<lb/>
嗣業戰死詔行儉爲定襄道行軍大總管討之行儉詐<lb/>
爲糧車三百乘伏壯士陌刀勁弩于中用羸兵挽進潛<lb/>
以精兵踵其後賦果來掠羸兵棄而走賊方解鞍牧馬<lb/>
取糧車中而壯士突出伏兵又至殺獲幾盡自是糧車<lb/>
無敢近者大軍次單于北暮立營塹濠既周行儉命徙<lb/>
營髙岡吏白士已安堵不可動弗聽促徙之比夜風雨<lb/>
<pb n="KR2g0051_WYG_022-15b"/>
暴至前營所水深丈餘衆驚駭問何以知行儉曰自今<lb/>
第如我節制不必問所以知也賊拒戰黑山數敗殺僞<lb/>
可汗泥熟匐持首來降行儉又計禽奉職乃還明年阿<lb/>
史那伏念復與温傅合行儉總諸軍屯陘口縱反間說<lb/>
伏念與温傅相貳伏念懼密送欵請縳溫傅自効行儉<lb/>
秘之而密以聞後數日望見烟塵漲天而南斥候皆惶<lb/>
駭行儉曰此伏念執温傅來降非他也顧受降如受敵<lb/>
勅嚴備遣單使徃勞既而果然于是突厥餘黨悉平帝<lb/>
<pb n="KR2g0051_WYG_022-16a"/>
大悅封聞喜縣公侍中裴炎害其功譖斬伏念及温傅<lb/>
于市行儉歎曰渾濬之事古今耻之但恐殺降則後無<lb/>
復來矣遂稱疾不出永淳元年卒年六十四生平以草<lb/>
𨽻名家髙宗用絹素令書文選一部甚秘愛之嘗言褚<lb/>
遂良非精筆佳墨不書惟余與虞世南不擇筆墨書更<lb/>
妍㨗有文集二十卷選譜十卷草字雜體數萬言行于<lb/>
世又爲營陣部伍四十六訣武后詔武承嗣就第取去<lb/>
不復傳隂陽厯術無所不通尤好取人善甄拔賢俊有<lb/>
<pb n="KR2g0051_WYG_022-16b"/>
人倫之鑒在吏部時見蘇味道王勮許以皆掌銓衡李<lb/>
敬元盛稱王勃楊炯盧照隣駱賔王之才行儉曰士之<lb/>
致遠先器識而後文藝勃等雖有文才而浮躁淺露豈<lb/>
享爵禄之器耶炯沉静可至令長餘得令終爲幸後咸<lb/>
如所料所引偏裨若程務挺王方翼張䖍最劉敬同李<lb/>
多祚黑齒常之類皆爲名將平都支出瑪瑙盤示將士<lb/>
廣二尺文彩燦然軍吏趨跌碎之惶怖叩頭流血行儉<lb/>
笑曰爾非故也何至是所賜都支資產金器三千及槖<lb/>
<pb n="KR2g0051_WYG_022-17a"/>
駝馬牛皆分給親故洎麾下數日輙盡<lb/>
　論曰行儉才兼文武有人倫之鑒其器量亦不可及<lb/>
　令長秉銓衡和鈞石豈不爲有唐名相乃僅僅以知<lb/>
　兵顯而史氏遂以將帥目之惜夫士君子無所不學<lb/>
　經文緯武非有兩途可爲知者道耳内則佐天子作<lb/>
　舟霖于蒼生外則爲國家揚皇威于萬里此之謂讀<lb/>
　書人豈必如鄧弼所云一服儒衣遂奄奄欲絶哉行<lb/>
　儉用兵以謀畧見奇不以血刃著績儒將風期尤其<lb/>
<pb n="KR2g0051_WYG_022-17b"/>
　可傳者也<lb/>
　　　狄仁傑<lb/>
狄仁傑字懷英并州太原人也爲兒時同舘生有被害<lb/>
者吏就詰衆爭辨仁傑誦讀不置吏讓之答曰黄卷中<lb/>
方與聖賢對何暇偶俗吏語耶舉明經調汴州參軍爲<lb/>
吏誣訴黜陟使閻立本異其才謝曰觀過知仁君可謂<lb/>
滄海遺珠矣薦授并州法曹親任河陽仁傑登太行山<lb/>
反顧見白雲孤飛謂左右曰吾親舍其下瞻悵久之雲<lb/>
<pb n="KR2g0051_WYG_022-18a"/>
移乃去同僚鄭崇質母老疾當使絶域仁傑謂曰若可<lb/>
貽親萬里憂乎詣長史藺仁基請代行仁基歎曰北斗<lb/>
以南一人而已時方與司馬李孝廉不平相謂曰吾等<lb/>
可少愧矣遂相待如初遷大理丞歲中斷久獄萬七千<lb/>
人稱平恕左威衛大將軍權善才右監門中郎將范懷<lb/>
義坐誤斧昭陵柏髙宗詔誅之仁傑奏不應死帝怒曰<lb/>
是使我爲不孝子必殺之仁傑引張釋之對文帝盜玉<lb/>
環事爭之得免授侍御史左司郎中王本立怙寵自肆<lb/>
<pb n="KR2g0051_WYG_022-18b"/>
仁傑劾奏其惡有詔原之仁傑曰朝廷借乏賢如本立<lb/>
者不少陛下惜有罪虧成法奈何臣願先斥爲羣臣戒<lb/>
夲立抵罪由是朝廷肅然使岐州有亡卒數百剽行人<lb/>
道不通官捕繋之餘黨紛紛不能制仁傑患其窮且亂<lb/>
乃明開首原格出繋者使相暁皆自縳歸帝歎其逹權<lb/>
遷度支郎中髙宗幸汾陽宫爲知頓使輦道出妬女祠<lb/>
相傳盛服過者致風雷之變并州長史李冲元發卒開<lb/>
别道仁傑曰天子之行風伯清塵雨師灑道何妬女避<lb/>
<pb n="KR2g0051_WYG_022-19a"/>
耶止其役帝壯之俄爲寧州刺史撫和戎落郡人立碑<lb/>
以頌徴拜冬官侍郎充江南廵撫使奏毁淫祠千七百<lb/>
所只留夏禹呉泰伯季札伍員四祠而已轉文昌右丞<lb/>
復出爲豫州刺史時越王貞支黨二千人皆論死仁傑<lb/>
釋其械密疏曰臣欲有所陳似爲逆人申理不言且累<lb/>
陛下欽恤意表成復毁不能自定然此皆非本惡詿誤<lb/>
至此詔悉戍邉囚出寧州父老迎勞曰狄使君活汝耶<lb/>
相與哭碑下齋三日乃去天授二年入爲地官侍郎同<lb/>
<pb n="KR2g0051_WYG_022-19b"/>
鳯閣鸞臺平章事后謂曰卿在汝南有善政然有譖卿<lb/>
者欲知乎謝曰不願知誠有過臣當改后歎爲長者未<lb/>
㡬來俊臣誣以謀反與平章事任知古等七人同入制<lb/>
獄先是俊臣請降敕一問即承反者待減死仁傑等下<lb/>
獄俊臣以此誘之仁傑曰有周革命萬物維新唐室舊<lb/>
臣甘從誅戮反固實俊臣使王德壽示意令引平章事<lb/>
楊執柔爲黨歎曰皇天后土使仁傑爲此乎以首觸柱<lb/>
血流沫靣德壽懼而謝之仁傑裂衾帛書寃狀置綿衣<lb/>
<pb n="KR2g0051_WYG_022-20a"/>
中謂德壽曰天時方熱請授家人去其綿衣德壽許之<lb/>
仁傑子得書稱變以聞時俊臣已詐爲仁傑作謝死表<lb/>
矣書上得召見后問曰卿承反何耶對曰不承則已死<lb/>
于考掠矣后曰何爲作謝死表對曰無之出表示之乃<lb/>
知其詐于是與同誣任知古魏元忠等七人悉免死皆<lb/>
貶縣令契丹䧟冀州河北震動召爲魏州刺史時驅民<lb/>
保城脩守具仁傑至曰賊尚逺何事疲民悉就田作來<lb/>
則吾自拒之敵聞其名引去俄轉幽州都督后自製金<lb/>
<pb n="KR2g0051_WYG_022-20b"/>
字十二于紫袍并賜龜帶以旌其忠復同平章事時發<lb/>
兵戍疏勒四鎭百姓怨苦仁傑痛切極諫不見納張易<lb/>
之嘗從容問自安計仁傑曰惟勸迎廬陵王可以免禍<lb/>
時武承嗣三思營求爲太子仁傑從容言于后曰太宗<lb/>
櫛風沐雨親冐鋒鏑以定天下傳之子孫大帝以二子<lb/>
託陛下陛下今欲移之他族無乃非天意乎且姑姪之<lb/>
與母子孰親陛下立子則千秋萬歲後配食太廟立姪<lb/>
則未聞姪爲天子而祔姑于廟者也后曰此朕家事卿<lb/>
<pb n="KR2g0051_WYG_022-21a"/>
勿與知仁傑曰王者以四海爲家四海之内何者不爲<lb/>
陛下家事况元首股肱義同一體臣備位宰相豈得有<lb/>
所不預知乎因勸后召還廬陵王曰臣觀天人未厭唐<lb/>
德比匈奴犯邊陛下使三思募士踰月不及千人廬陵<lb/>
王代之不浹日輙五萬今欲繼統非廬陵王不可后怒<lb/>
罷議久之謂仁傑曰朕夜夢大鸚鵡兩翼皆折對曰武<lb/>
者陛下姓兩翼二子也陛下起二子則兩翼振矣他日<lb/>
又問朕數夢雙陸不勝何也仁傑與王方慶同辭對曰<lb/>
<pb n="KR2g0051_WYG_022-21b"/>
雙陸不勝無子也天意者以儆陛下乎后感悟即日遣<lb/>
迎廬陵王于房州王至后匿之帳中召仁傑仁傑再三<lb/>
請情詞切至涕下不能止后乃使王出曰還汝太子仁<lb/>
傑降拜頓首曰太子歸未有知者人言紛紛何所取信<lb/>
乃復令出舍龍門具禮迎還中外大悅突厥宼趙定詔<lb/>
仁傑安撫河北時民多脅從賊去懼誅仁傑請赦勿問<lb/>
可其奏仁傑于是撫慰百姓得突厥所驅掠者悉遞還<lb/>
本貫散糧運以賑貧乏脩郵驛以濟旋師自食疏糲禁<lb/>
<pb n="KR2g0051_WYG_022-22a"/>
其下不得侵擾百姓犯者必斬河北遂安還除内史后<lb/>
幸三陽宫有僧邀車駕觀葬舍利后許之仁傑跪于馬<lb/>
前曰此不足以屈天下之主彼僧人詭譎直欲招致萬<lb/>
乘以惑遠近之人耳后中道而還曰以成吾直臣之氣<lb/>
時契丹將有李楷固駱務整者嘗敗唐兵二人來降有<lb/>
司請族之仁傑曰二人驍勇絶倫能盡力于所事必能<lb/>
盡力于我若撫之以德皆爲我用矣奏以爲將軍使將<lb/>
兵撃契丹餘黨悉平之獻俘含樞殿后召公卿合宴舉<lb/>
<pb n="KR2g0051_WYG_022-22b"/>
觴屬仁傑曰公之功也后將造浮屠大像度費數百萬<lb/>
官不能足令天下僧尼日施一錢以助仁傑諫曰功不<lb/>
使鬼必在役人物不天來終湏地岀不損百姓將何以<lb/>
求昔梁武簡文捨施無限及三淮沸浪五嶺騰烟列刹<lb/>
盈衢無救危亡之禍緇衣蔽路豈有勤王之師方今水<lb/>
旱不節邊境未寧若費官財又盡人力一隅有難何以<lb/>
救之后曰公敎朕爲善何得相違遂罷役聖厯三年卒<lb/>
七十一諡文惠睿宗時進封梁公仁傑在位常以進賢<lb/>
<pb n="KR2g0051_WYG_022-23a"/>
爲務或謂曰桃李悉在公門矣仁傑曰薦賢爲國非爲<lb/>
私也卒以所薦張柬之桓彦範敬暉姚崇等光復中興<lb/>
　論曰仁傑心乎唐者也是時武氏已老太子猶存忍<lb/>
　辱事牝主君子諒之謂其機深謀長欲成匡復之功<lb/>
　有不得不然耳人臣之義茍利國家無所不可向令<lb/>
　仁傑潔身以去自爲謀則忠矣萬一小人乘閒攘奪<lb/>
　太子不復唐祚以斬國何頼焉措置國是隨宜補救<lb/>
　從容歲月使武氏不疑羣宵不忌然後房州帝子得<lb/>
<pb n="KR2g0051_WYG_022-23b"/>
　有反正之日葢用心苦矣綱目于武氏命官皆書周<lb/>
　獨仁傑柬之爲相則否亦深許其爲唐臣非僞周之<lb/>
　私人也<lb/>
　　　徐有功<lb/>
徐有功名𢎞敏以字行國子博士文遠孫也襲封東莞<lb/>
縣男復舉明經補蒲州司法參軍爲政仁不忍杖罰民<lb/>
服其恩相約毋敢犯訖代不辱一人累遷司刑丞時武<lb/>
后僣位畏唐大臣謀己于是周興來俊臣丘神勣王𢎞<lb/>
<pb n="KR2g0051_WYG_022-24a"/>
義等揣識后指置總監牧院諸獄捕將相大臣俾相鈎<lb/>
逮楚掠備極又汙引天下豪傑馳使者即按一切以反<lb/>
論吏爭以周内窮詆相髙后輙勸以官賞相告言者無<lb/>
虛日朝野震恐莫敢正言獨有功數犯顔爭枉直后厲<lb/>
語折抑持論益堅時博州刺史琅琊王冲責息錢于貴<lb/>
鄉與尉顔餘慶相聞知冲既坐逆誅魏州人告餘慶豫<lb/>
冲謀后令俊臣鞫治以反狀聞侍御史魏元忠請誅死<lb/>
籍其家詔可有功曰永昌赦令與虺貞同惡魁首已伏<lb/>
<pb n="KR2g0051_WYG_022-24b"/>
誅支黨未發者原之書曰殱厥渠魁律以造意爲首㝷<lb/>
赦文已伏誅則魁首無遺矣餘慶赦後被言是謂支黨<lb/>
今以支爲首是以生入死也赦而復罪不如勿赦生而<lb/>
復殺不如勿生竊謂朝廷不當爾后怒曰何謂魁首答<lb/>
曰魁者大帥首者元謀后曰餘慶安得不爲魁首答曰<lb/>
魁首虺貞已伏誅餘慶今方論罪非支黨而何后意解<lb/>
遂免死當是時左右及衛仗在廷陛者數百人皆縮項<lb/>
不敢息而有功氣定言詳嶻然不撓有韓紀孝者受徐<lb/>
<pb n="KR2g0051_WYG_022-25a"/>
敬業官爵已物故推事使顧仲琰請籍其家詔報可有<lb/>
功追議曰律謀反者斬身亡即無斬法無斬法則不得<lb/>
相緣所緣之人亡則所因之罪減詔從之如此獲宥者<lb/>
數十百姓累遷秋官郎中鳳閣侍郎任知古冬官尚書<lb/>
裴行本等七人被誣當死后謂宰相曰古人以殺止殺<lb/>
今我以恩止殺就羣公丐知古等賜以再生可乎俊臣<lb/>
張知默固請如法后不許俊臣獨引行本更騐前罪有<lb/>
功奏曰俊臣違陛下再生之賜不可以示信于是悉免<lb/>
<pb n="KR2g0051_WYG_022-25b"/>
死道州刺史李仁褒兄弟爲人誣搆有功争之不能得<lb/>
秋官侍郎周興劾之曰漢法附下罔上者斬有功故出<lb/>
反囚罪當誅請按之后不許猶坐免官俄起爲左肅政<lb/>
臺侍御史辭曰臣聞鹿走山林而命係庖厨陛下以法<lb/>
官用臣臣守正行法必坐此死矣后固授之天下聞有<lb/>
功復進灑然相賀時有詔公坐流私坐徒以上㑹赦免<lb/>
踰百日不首者復論有功奏曰凡律告赦前事以其罪<lb/>
坐之若無告言所犯終不自發如告言赦前事則與律<lb/>
<pb n="KR2g0051_WYG_022-26a"/>
乖今赦前之罪不自言者還以法論即恩雖布而一罪<lb/>
不能貸臣竊爲陛下不取后更詔五品以上議可又上<lb/>
疏曰天下員有定比選者日多選曹諉囑公行囂謗滿<lb/>
路近歲人多逆節事表生情法外搆理而刻薄吏驅扇<lb/>
成奸雖朝堂進表列匭内牒呌閽弗聽叩鼓弗聞使伸<lb/>
其寃正增其枉誠令天官銓注有所不平法司推斷舞<lb/>
法深詆三司理匭受所上章擁塞不白者皆許臣按騐<lb/>
劾發奪䘵貶勞不越月踰時可致刑措后納之竇孝諶<lb/>
<pb n="KR2g0051_WYG_022-26b"/>
妻龎爲其奴誣告厭詛給事中薛季昶鞫之龎當死子<lb/>
希瑊訟寃有功明其枉季昶劾有功黨惡逆當棄市有<lb/>
功方視事令史泣以告有功笑曰豈獨吾死而諸人長<lb/>
不死耶安歩去后詔詰曰公比斷獄多失出何也對曰<lb/>
失出人臣小過好生陛下大德后默然龎得減死有功<lb/>
免爲民起拜右司郎中轉司刑少卿與皇甫文備同按<lb/>
獄復誣有功縱逆黨乆之文備坐事下獄有功出之或<lb/>
曰彼嘗䧟君于死今生之何也對曰爾所言者私忿我<lb/>
<pb n="KR2g0051_WYG_022-27a"/>
所守者公法不可以私害公嘗謂所親曰大理人命所<lb/>
係不可阿㫖詭詞以求茍免故有功爲獄常持平守正<lb/>
以雪寃罔凡三坐大辟將死泰然不憂赦之亦不喜后<lb/>
以此重之所全活甚衆酷吏爲少衰然疾之如仇矣加<lb/>
司僕少卿卒年六十八贈司刑卿中宗即位贈越州都<lb/>
督授一子官㑹昌中追諡忠正有鹿城主簿潘好禮慕<lb/>
有功爲人論之曰昔稱張釋之爲廷尉天下無寃人然<lb/>
當文帝之時守法易也有功居革命之際周興來俊臣<lb/>
<pb n="KR2g0051_WYG_022-27b"/>
等掩義隱賊有功守死明道身濵殆者數矣此其賢于<lb/>
釋之逺甚或稱有功仁恕過漢于張起居舍人盧若虛<lb/>
曰徐公當雷霆之震而能全仁恕雖千載未見其比<lb/>
　論曰詩曰風雨如晦雞鳴不已有功當虐吏方張之<lb/>
　時屢濵于危然據道執正始終無以異何所恃而能<lb/>
　若是葢其仁恕不可解于心是以視物猶已古之仁<lb/>
　人乎<lb/>
　　　張柬之<lb/>
<pb n="KR2g0051_WYG_022-28a"/>
張柬之字孟將襄陽人少涉經史尤篤好三禮入太學<lb/>
祭酒令狐德棻異其才以王佐期之中進士第授清源<lb/>
丞永昌元年以賢良召對䇿擢第一年七十餘矣授監<lb/>
察御史遷鳯閣舍人以言事忤㫖出爲合州刺史轉蜀<lb/>
州故事歲以兵五百戍姚州地險瘴到屯輙死柬之論<lb/>
其弊請罷戍兵置郡畧曰臣謹按姚州古哀牢國東漢<lb/>
光武末始請内屬置永昌郡統之賦其鹽布氊罽以利<lb/>
中土劉先主據蜀甲兵不充諸葛亮五月渡瀘收其産<lb/>
<pb n="KR2g0051_WYG_022-28b"/>
入以益軍故蜀志稱亮南征後國以富饒此前世置郡<lb/>
以其利之也今鹽布之稅不供戈戟賨貨之資不入而<lb/>
空竭府庫驅率平人身膏草野朝廷無絲髮利而百姓<lb/>
䝉終身之酷臣竊爲國家痛之徃諸葛亮破南中即用<lb/>
渠帥統之不置漢官不留戍兵言置官留兵有三不易<lb/>
置官必番漢雜居猜嫌將起留兵轉糧爲患滋重故紀<lb/>
綱粗立自然乆定臣謂亮之䇿誠盡覊縻之要今宜罷<lb/>
姚州𨽻嶲府歲時朝覲同諸國廢瀘南諸鎮而設關瀘<lb/>
<pb n="KR2g0051_WYG_022-29a"/>
北非命使不許交通增嶲屯兵擇清良吏以統之后不<lb/>
納俄爲荆州大都督府長史后謂狄仁傑曰安得一奇<lb/>
士用之仁傑曰陛下求文章資歴今宰相李嶠蘓味道<lb/>
足矣豈文士齷齪不足與成天下務哉后曰然仁傑曰<lb/>
荆州長史張柬之雖老宰相材也用之必盡節于國后<lb/>
召爲洛州司馬他日又求人仁傑曰臣嘗薦張柬之未<lb/>
用也后曰遷之矣曰臣薦宰相非司馬也乃授司刑少<lb/>
卿遷秋官侍郎姚崇亦論其沉厚有謀能斷大事即日<lb/>
<pb n="KR2g0051_WYG_022-29b"/>
召見拜鳯閣侍郎同平章事柬之遂與平章事崔元暉<lb/>
中臺右丞敬暉司刑少卿桓彦範相王司馬袁恕己等<lb/>
謀誅二張匡復唐室以羽林大將軍李多祚素慷慨可<lb/>
動以義柬之從容問曰將軍居北門㡬年矣答曰三十<lb/>
年曰然則今日擊鐘鼎食貴重當世非大帝恩乎多祚<lb/>
泣曰死不敢忘柬之曰既知感恩必思以報今東宫乃<lb/>
大帝子廹于嬖豎宗社廢興將軍寕有意乎多祚仰天<lb/>
痛哭自誓曰茍利國家惟相公所使柬之遂與定謀初<lb/>
<pb n="KR2g0051_WYG_022-30a"/>
柬之與荆州長史楊元琰相代語及太后革命事元琰<lb/>
慨然有匡復之志及柬之爲相引元琰爲右羽林將軍<lb/>
又用彦範暉及右散騎侍郎李湛皆爲羽林將軍典禁<lb/>
兵易之等疑懼以其黨武攸宜參之俄而姚崇自靈武<lb/>
至都柬之彦範相謂曰事濟矣遂以其謀告之時太子<lb/>
于北門起居彦範暉謁見密陳其䇿太子許之柬之元<lb/>
暉彦範乃與左威衛將軍薛思行等帥羽林兵五百餘<lb/>
人至𤣥武門遣多祚湛及内置郎王同皎詣柬宮迎太<lb/>
<pb n="KR2g0051_WYG_022-30b"/>
子斬關而入斬易之昌宗于廡下進至后所寢長生殿<lb/>
后驚起問曰亂者誰耶多祚等對曰易之昌宗謀反臣<lb/>
等奉太子令誅之恐有泄漏不敢以聞且請傳位太子<lb/>
以順天人之望于是收張昌期等皆斬之梟二張首于<lb/>
天津南收其黨韋承慶房融崔神慶等繫獄以太后制<lb/>
命太子監國遣使宣諭諸州明日中宗即位大赦惟易<lb/>
之黨不原爲周興等所枉者咸令清雪子女配沒者免<lb/>
之相王旦加號安國相王皇族皆復屬籍叙官爵其爲<lb/>
<pb n="KR2g0051_WYG_022-31a"/>
后所殺者訪求其柩改葬之柬之以功擢天官尚書同<lb/>
鳯閣鸞臺三品封漢陽郡公俄進漢陽王與敬暉元暉<lb/>
彦範恕己同封名曰五王寔罷其政事也表求養疾授<lb/>
襄州刺史帝賦詩祖道詔羣臣餞定鼎門外至州持下<lb/>
以法雖親故無所貸㑹漢水漲齧城郭因礨石爲隄以<lb/>
遏湍怒闔境頼之懇辭王爵弗許俄以三思計貶新州<lb/>
司馬又流瀧州憂憤卒年八十二桓彦範字士則潤州<lb/>
丹陽人爲御史中丞時嘗與宋璟同請案張昌宗謀逆<lb/>
<pb n="KR2g0051_WYG_022-31b"/>
罪疏請揚豫博三州之羅酷吏者悉赦之中宗正位每<lb/>
臨朝韋后必施帷殿上預聞政事彦範極諫至引魯桓<lb/>
齊姜牝雞司晨事爲朂後三思矯詔枉殺道逢彦範縳<lb/>
曵竹槎上肉盡杖死崔元暉安平人性至孝后久疾常<lb/>
奏言皇太子相王皆仁明孝友宜侍醫藥不宜引異姓<lb/>
出入禁闥後以流徙卒于道敬暉平陽人初爲衛州刺<lb/>
史有治績放瓊州時被殺袁恕已東光人中宗立常斥<lb/>
去佞巧楊務亷被殺于環州<lb/>
<pb n="KR2g0051_WYG_022-32a"/>
　論曰張柬之經世奇才也舉賢良第一年七十餘及<lb/>
　爲相已八十矣平章三月遂誅二張復唐室旋乾轉<lb/>
　坤功葢千載惜不戮三思夷諸武去疾留根無乃老<lb/>
　而闇乎所以人主用賢貴及其鋒而用之<lb/>
　<lb/>
　<lb/>
　<lb/>
　<lb/>
<pb n="KR2g0051_WYG_022-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史傳三編卷二十二<lb/>
</p>
<p>
</p>
  </div>
<div>
<head>史傳三編卷二十三</head> <lb/>
    <p>
<pb n="KR2g0051_WYG_023-1a"/>
欽定四庫全書<lb/>
　史傳三編卷二十三<lb/>
　　　　　　　　　　　　　大學士朱軾撰<lb/>
　名臣傳十五<lb/>
　　唐<lb/>
　　　姚崇<lb/>
姚崇字元之陜州硤石人也本名元崇武后以其同突<lb/>
厥反者命以字行後避開元尊號又改名崇崇少倜儻<lb/>
<pb n="KR2g0051_WYG_023-1b"/>
尚氣節年二十爲獵師呼鷹逐獸自喜張璟藏語以當<lb/>
位王佐無自棄故折節讀書舉下筆成章科累遷夏官<lb/>
郎中武后賢之拜侍郎后問周興來俊臣誅後不聞有<lb/>
反逆以前論死得無寃枉崇曰當時坐謀反死者率皆<lb/>
興等羅織陛下使近臣覆訊近臣尚不自保何敢動搖<lb/>
今天啟聖心凶豎殱夷臣敢以一門百口保内外官無<lb/>
反者矣后悅賜銀千兩進鳯閣鸞臺平章事未㡬張易<lb/>
之私有請于崇崇不納譖出爲靈武道大總管張柬之<lb/>
<pb n="KR2g0051_WYG_023-2a"/>
等謀誅二張崇適還叅計議論功封梁縣侯尋出爲亳<lb/>
州刺史歴宋常越許四州睿宗時拜尚書進中書令與<lb/>
宋璟密奏太平公主干政危東宫請出公主及二王于<lb/>
外張説請太子監國以息異議崇贊之曰張説所言社<lb/>
稷之至計也帝從之已而爲公主所搆事中變貶申州<lb/>
刺史明皇即位欲相之崇知帝大度鋭于治先設十事<lb/>
以堅帝意不可則辭帝曰試言之崇曰垂拱以來以峻<lb/>
法繩下臣願政先仁恕可乎朝廷覆師青海未有牽復<lb/>
<pb n="KR2g0051_WYG_023-2b"/>
之悔臣願不倖邊功可乎比來壬佞冐觸憲網皆得以<lb/>
寵自解臣願法行自近可乎后氏臨朝喉舌之任出閹<lb/>
人之口臣願宦豎不預政可乎戚里貢獻以自媚于上<lb/>
公卿方鎭寖亦爲之臣願租賦外一切絶之可乎外戚<lb/>
貴主更相用事班序荒雜臣願戚屬不任臺省可乎先<lb/>
朝䙝狎大臣虧君臣之嚴臣願陛下接之以禮可乎燕<lb/>
欽融韋月將以忠被罪自是諍臣沮抑臣願羣臣皆得<lb/>
批逆鱗犯忌諱可乎武后造福先寺上皇造金仙玉眞<lb/>
<pb n="KR2g0051_WYG_023-3a"/>
二觀費鉅百萬臣請絶道佛營造可乎漢以䘵莽閻梁<lb/>
亂天下國家爲甚臣願推此鑒戒爲萬代法可乎帝曰<lb/>
朕能行之崇乃頓首謝翌日拜兵部尚書同中書門下<lb/>
三品封梁國公遷紫薇令中宗以來貴戚爭營佛寺度<lb/>
僧尼富户彊丁削髪避役至是崇上言佛圖澄不能存<lb/>
趙鳩摩羅什不能存秦齊襄梁武未免禍殃夫佛不在<lb/>
外悟之于心行事利益使蒼生安穩是謂佛理烏用姦<lb/>
人以汩眞敎帝善之詔天下沙汰僧尼髪而農者萬二<lb/>
<pb n="KR2g0051_WYG_023-3b"/>
千人時帝方勵精圖治朝夕咨訪他宰相畏帝威皆謙<lb/>
憚惟崇應答如響遇事裁決無滯碍故帝獨專任之崇<lb/>
偶有事謁告十餘日政務委積盧懷愼不能決惶恐入<lb/>
謝帝曰卿坐鎭雅俗耳崇既至須臾裁決俱盡崇常于<lb/>
帝前序次郎吏帝左右顧不主其語崇懼再三言之卒<lb/>
不答崇趨出内侍髙力士曰陛下新即位宜與大臣裁<lb/>
可否今崇亟言陛下不應非虛懷納諫者帝曰我任崇<lb/>
以政大事吾當與決至用郎吏崇顧不能而重煩我耶<lb/>
<pb n="KR2g0051_WYG_023-4a"/>
崇聞乃安由是進賢退不肖黜陟以明開元三年山東<lb/>
蝗民不敢殺拜且祭崇遣御史督州縣捉之懷愼以殺<lb/>
蝗太多恐傷和氣崇曰奈何不忍于蝗而忍人之飢死<lb/>
若殺蝗有禍臣請當之四年復蝗崇又命捕汴州刺史<lb/>
倪若水上言蝗乃天灾劉聰捕之不克為害益甚崇牒<lb/>
若水曰聰僞主德不勝妖今日聖朝妖不勝德古之良<lb/>
守蝗不入境今坐視食苖不捄刺史其謂何若水懼乃<lb/>
縱捕得蝗十四萬石議者猶喧譁不止帝疑復問崇曰<lb/>
<pb n="KR2g0051_WYG_023-4b"/>
庸儒泥文不知事變魏與後秦小忍不除至牛馬相噉<lb/>
其毛民遂相食今縱不能捕盡不猶愈于養以遺患乎<lb/>
帝然之蝗害頓息盧懷慎卒源乾曜代之崇病謁告凡<lb/>
大政事帝必令乾曜就咨乾曜所奏善帝曰是必崇畫<lb/>
之有不合則曰何不問崇帝以崇第僻遠詔徙寓四方<lb/>
館館華大崇讓不敢居帝曰恨不使處禁中何避也久<lb/>
之崇還政舉宋璟自代乃以開府儀同三司致仕時開<lb/>
元四年也詔五日一參入閣供奉八年授太子少保九<lb/>
<pb n="KR2g0051_WYG_023-5a"/>
年卒年七十二諡文獻遺戒薄葬治喪不許用浮屠法<lb/>
崇三爲宰相皆兼兵部尚書緣邊屯戍斥堠士馬儲械<lb/>
無不諳記時承外戚干政之後綱紀大壞先天末宰相<lb/>
至十七人臺省要職不可勝數崇常先有司罷冗職修<lb/>
制度擇百官各當其材由是天子責成于下而權歸于<lb/>
上天下以治<lb/>
　論曰姚崇救時相也舎人齊幹言之矣即崇所自任<lb/>
　亦無以過于此崇軼事尚多大抵好將順用權術故<lb/>
<pb n="KR2g0051_WYG_023-5b"/>
　畧其瑕而取其瑜然作相時陳十事于始率皆施行<lb/>
　罷相時薦宋璟自代不負所托可謂得相體矣<lb/>
　　　宋璟<lb/>
宋璟邢州南和人也舉進士第爲監察御史武后髙其<lb/>
才遷鳯閣舍人居官鯁正張易之引張說証魏元忠不<lb/>
軌將廷辨璟謂説曰名義至重鬼神難欺不可黨邪䧟<lb/>
正獲罪流竄其榮多矣若有不測璟當叩閣力爭與子<lb/>
偕死努力爲之萬代瞻仰在此舉也説感其言始以正<lb/>
<pb n="KR2g0051_WYG_023-6a"/>
對尋遷御史中丞㑹許州人楊元嗣告張昌宗名術士<lb/>
占相謀不軌后命平章事韋承慶司刑卿崔神慶與璟<lb/>
同鞫之神慶奏言昌宗語已奏聞法當首原璟獨請窮<lb/>
治后曰易之等己自言于朕璟曰謀反無容以首原請<lb/>
下吏明國法后温言解之璟曰臣知言出禍隨然激于<lb/>
義雖死不悔后不懌姚璹遽宣詔令出璟曰聖主在此<lb/>
不煩宰相擅宣勅命后不得已許收就獄俄詔原之勅<lb/>
二張詣璟謝璟拒不見顧左右歎曰悔不先碎豎子首<lb/>
<pb n="KR2g0051_WYG_023-6b"/>
使令復亂國經後宴朝堂二張皆位璟上易之素憚璟<lb/>
虛位揖曰公當今第一人胡下坐璟曰才劣位卑張卿<lb/>
以爲第一何也天官侍郎鄭善果曰公奈何卿五郎璟<lb/>
曰以官言之正當爲卿君非張家奴何郎之有舉坐悚<lb/>
惕時自武三思以下皆謹事易之兄弟璟獨不爲禮二<lb/>
張積怒常欲中傷之詔按獄掦州璟奏此御史職耳復<lb/>
詔按幽州都督屈突仲翔辭曰中丞非大事不出仲翔<lb/>
罪止犯贓今使臣徃此必有危臣者既而詔副李嶠使<lb/>
<pb n="KR2g0051_WYG_023-7a"/>
隴蜀璟復言隴右無變臣以中丞副嶠非故事易之等<lb/>
初冀璟出則劾奏誅之計既不行乃伺璟家婚禮遣客<lb/>
行刺璟乘庳車舍他所得免神龍中累遷黄門侍郎武<lb/>
三思怙寵數千請璟正色曰今復子明辟王宜以侯就<lb/>
第安得尚干朝政㑹韋月將告三思亂宫掖詔斬月將<lb/>
璟請付獄帝怒岸巾出側門謂曰朕謂已誅矣尚何請<lb/>
璟曰人言中宫私三思陛下不問即誅之臣恐天下有<lb/>
竊議者帝愈怒璟曰必欲斬月將請先斬臣不然不敢<lb/>
<pb n="KR2g0051_WYG_023-7b"/>
奉詔乃流月將嶺南尋出璟貝州刺史歴杭相二州爲<lb/>
政清毅羣下無敢犯者遷洛州長史睿宗立以吏部尚<lb/>
書同中書門下平章事釐革銓政舊弊流品以清太平<lb/>
公主謀傾東宫又嘗乘輦邀宰相于光範門外諷以易<lb/>
置東宫衆皆失色璟抗言曰東宫有大功于天下眞宗<lb/>
廟社稷之主奈何忽有此議遂與姚崇密言于上曰宋<lb/>
王陛下之元子豳王髙宗之長孫公主交搆其間將使<lb/>
東宫不安請出宋王豳王皆爲刺史罷岐薛二王左右<lb/>
<pb n="KR2g0051_WYG_023-8a"/>
羽林太平公主武攸暨皆于東都安置上從其言且以<lb/>
太子監國既而中變貶楚州刺史歴兖冀魏三州河北<lb/>
按察使進幽州都督以國子祭酒留守東都遷雍州長<lb/>
史開元初徙廣州都督敎民陶瓦以易茅茨築堵列肆<lb/>
永無災患四年召拜刑部尚書西京留守遣内侍楊思<lb/>
朂迎之璟在途不與思朂交一言朂自負貴幸訴于帝<lb/>
帝嗟嘆良乆益重璟尋遷吏部兼侍中璟爲相務在擇<lb/>
人隨材任使百官各稱其職刑賞無私犯顔正諫帝甚<lb/>
<pb n="KR2g0051_WYG_023-8b"/>
敬憚雖不合意亦曲從之毎進見便殿帝爲之起去則<lb/>
臨軒送之與姚崇同敬禮他相莫如也突厥默啜世爲<lb/>
中國患郝靈佺得其首自謂不世之功璟以天子好武<lb/>
功恐後日寵利者爲國生事痛抑其賞五年帝將幸東<lb/>
都㑹太廟四室壞帝素服避殿以問璟及蘇頲仝對曰<lb/>
陛下三年之制未終遽爾行幸恐未契天心故灾異爲<lb/>
戒願且停之姚崇以爲舊材腐壞適與行㑹帝遂行至<lb/>
東都以馳道隘黜河南尹及知頓使官璟曰陛下方事<lb/>
<pb n="KR2g0051_WYG_023-9a"/>
廵幸即以道不治罪二臣臣恐將來民受其弊帝遽命<lb/>
舍之璟曰陛下以怒責之以臣言免之是過歸于上而<lb/>
恩在下也姑聽待罪于朝然後詔還其職帝善之累封<lb/>
廣平郡公嘗命制皇子公主名號封進復命别擇一羙<lb/>
稱及佳邑封上璟奏言七子均養風人所稱今若同等<lb/>
别封或母寵子愛恐傷鳲鳩之義臣不敢奉詔帝益重<lb/>
之貞觀舊制諫官史官隨宰相奏事有失即匡羙惡必<lb/>
記自許敬宗李義甫用事政多私僻奏事官多俟仗下<lb/>
<pb n="KR2g0051_WYG_023-9b"/>
屏左右密奏諫官史官不得預聞璟欲復貞觀之政制<lb/>
自今事非的須秘密者皆令對仗奏聞史官仍依故事<lb/>
括州司馬李邕儀州司馬鄭勉並有才畧文詞璟以二<lb/>
人多是非好立異改變若全引進咎悔必生若棄之則<lb/>
才用可惜並遷逺州刺史后父王仁皎卒將葬請用竇<lb/>
孝諶故事築墳髙五丈一尺帝許之璟請如著令已奏<lb/>
可明日復詔如孝諶璟還詔曰僣禮厚葬前世所戒韋<lb/>
庻人追王其父擅作鄷陵禍不旋踵豈可復蹈前轍臣<lb/>
<pb n="KR2g0051_WYG_023-10a"/>
所以再三進言者欲全朝廷之政成中宫之美耳帝悦<lb/>
曰朕毎欲正身率下于后寧有私耶然人所難言公乃<lb/>
能之可其奏賜彩絹四百匹㑹日食素服避殿璟奏君<lb/>
子恥言浮于行願動天以誠無事虛文臣聞日食修德<lb/>
月食修刑親君子逺小人絶女謁放讒夫所謂修德也<lb/>
囹圄不擾兵甲不瀆官無苛治軍不輕進所謂修刑也<lb/>
帝嘉納王毛仲有寵百官附之毛仲嫁女帝問所須毛<lb/>
仲曰臣萬事已備但未得客帝曰知汝所不能致者一<lb/>
<pb n="KR2g0051_WYG_023-10b"/>
人爾必宋璟也明日詔璟詣其第日中璟乃至飲不盡<lb/>
巵遽稱腹痛歸其剛直之操老而彌篤如此璟爲相毎<lb/>
事必争上以王仁琛藩邸故吏墨勅與五品官璟曰仁<lb/>
琛向緣舊恩已獲優改乂是后族須杜輿言乞下吏部<lb/>
檢勘茍無過犯請依資稍優注擬從之寧王憲奏選人<lb/>
薛嗣先請授微官璟奏嗣先以懿親之故固應微假官<lb/>
資然自太陽當御斜封墨勅一皆杜絶望付吏部知由<lb/>
正敕從之先是朝集使往往齎貨入京師將還多遷官<lb/>
<pb n="KR2g0051_WYG_023-11a"/>
璟奏一切勒還以革其弊璟又疾負罪而妄訴不己者<lb/>
悉付御史臺治之人多怨之者㑹天旱優人作魃狀戲<lb/>
于帝前問魃何爲出對曰奉相公處分又問何故對曰<lb/>
負寃者三百餘人相公悉以繫獄故不得不出耳帝心<lb/>
以為然時江淮間惡錢尤甚璟使監察御史蕭隐之按<lb/>
之隱之嚴急煩擾于是貶隱之官遂並罷璟爲左丞相<lb/>
與蘇頲同罷時開元八年也是時左右丞相者左右僕<lb/>
射也罷政事者居之二十一年致仕歸東都越五年卒<lb/>
<pb n="KR2g0051_WYG_023-11b"/>
年七十有五贈太尉謚文貞後張嘉貞爲相閲堂案見<lb/>
其危言切議未嘗不失聲歎息當時以姚崇善應變成<lb/>
務璟善守法持正二人志操不同然協心輔政使賦役<lb/>
寛平刑法清省百姓富庻以故唐世賢相前稱房杜後<lb/>
稱姚宋他人莫得比焉<lb/>
　論曰宋璟剛方正直房杜且當謝不敏况姚崇乎遭<lb/>
　遇明皇匡君正國用致開元之治獨怪其當武韋二<lb/>
　后時昏虐薰灼而介石之貞始終不撓履尾而不爲<lb/>
<pb n="KR2g0051_WYG_023-12a"/>
　所咥豈天于端人正士别有保佑而安全之耶抑有<lb/>
　義有命工于趨避者果無益耶讀宋璟傳可以頑亷<lb/>
　懦立矣<lb/>
　　　韓休<lb/>
韓休京兆長安人也少工文詞始應制舉授桃林丞復<lb/>
條對國政中乙科擢左補闕判主爵員外郎累遷至禮<lb/>
部侍郎知制誥出爲虢州刺史虢于東西京爲近州乘<lb/>
輿經行芻牧旁午休請均賦他郡宰相張説不可休固<lb/>
<pb n="KR2g0051_WYG_023-12b"/>
請吏白恐忤相意休曰刺史幸知民之敝而不救豈爲<lb/>
政哉雖得罪所甘心焉卒如所請以母喪去服除爲工<lb/>
部侍郎知制誥遷尚書右丞開元二十一年帝使蕭嵩<lb/>
擇相嵩稱休志行遂拜黄門侍郎同平章事休性方直<lb/>
不務進趨既爲相天下翕然宜之萬年尉李美玉有罪<lb/>
帝將放之嶺南休曰尉小官犯非大惡今金吾大將軍<lb/>
程伯獻恃恩而貪宅室輿馬僣法度臣請先伯獻而後<lb/>
美玉帝不許休固爭曰罪細且不容而巨猾乃置弗問<lb/>
<pb n="KR2g0051_WYG_023-13a"/>
陛下不出伯獻臣不敢奉詔帝不能奪初嵩以休恬和<lb/>
易制故薦之及與共事守正不阿時或折正嵩嵩不能<lb/>
平又凡時政得失言之未嘗不盡宋璟歎曰不意休乃<lb/>
能爾仁者之勇也帝嘗獵苑中或大張樂稍過甚必視<lb/>
左右曰韓休知否言未已諫疏已至帝時引鑑默然不<lb/>
樂左右曰韓休爲相陛下殊瘦于舊戚戚無一日懽何<lb/>
不逐之帝曰吾雖瘦天下肥矣蕭嵩每啟事順㫖我退<lb/>
而思天下寢不安韓休敷陳治道多訐直我退而思天<lb/>
<pb n="KR2g0051_WYG_023-13b"/>
下寢必安吾用韓休爲社稷計也加銀青光䘵大夫是<lb/>
冬十月罷爲工部尚書遷太子少師封宜陽縣子卒年<lb/>
六十八謚文忠<lb/>
　論曰韓休剛直亞于宋璟然當是時明皇已倦勤矣<lb/>
　葢自開元初年以至八年姚宋相繼爲相朝廷清明<lb/>
　百職修理比隆貞觀者以此及十三年封㤗山十四<lb/>
　年大有年明皇之志已盈故宇文融以利臣柄用宋<lb/>
　璟以罷政事虛擁右丞相之名然當時作相者張說<lb/>
<pb n="KR2g0051_WYG_023-14a"/>
　張嘉貞諸人品雖未純才堪理國裴光庭蕭嵩等才<lb/>
　本庸流心非奸匪猶平而未陂之時也及開元末年<lb/>
　稱賢相者不過休與張九齡耳李林甫牛仙客楊愼<lb/>
　矜等漸見進用女謁内萌讒人交張開元之業衰矣<lb/>
　惜哉韓休三月相之十月罷之雖欲施爲庸可得乎<lb/>
　　　張九齡<lb/>
張九齡字子壽粤之曲江人也七歲知屬文十三以書<lb/>
干刺史王方慶方慶曰是必致遠張說謫嶺南一見厚<lb/>
<pb n="KR2g0051_WYG_023-14b"/>
遇之與通譜系成進士調校書郎以道侔伊吕科䇿高<lb/>
第爲左拾遺明皇即位未郊九齡言陛下紹休聖緒于<lb/>
今五年而未行大報怠于事天不可又言元元之衆懸<lb/>
命于縣令宅生于刺史欲治之本莫若重守令宜科定<lb/>
其資凡不歴都督刺史雖有髙第不得任侍郎列卿不<lb/>
歴縣令雖有善政不得任臺郎給舍又古之選士惟取<lb/>
稱職今不正其本而設巧于末吏部條章舉贏千百求<lb/>
精于案牘而忽于人才是所謂遺劍中流刻舟以記者<lb/>
<pb n="KR2g0051_WYG_023-15a"/>
也時張說爲宰相親重之嘗曰後岀詞人之冠也遷中<lb/>
書舍人内供奉封曲江男㑹帝封泰山說多引兩省錄<lb/>
事主書及所親攝官升山超階至五品九齡當草詔謂<lb/>
說曰官爵者天下公器先德望後勞舊今登封告成而<lb/>
清流隔于殊恩胥吏乃濫章<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>恐四方失望方進草尚<lb/>
可以改說不從己而果得謗九齡亦改太常少卿出爲<lb/>
冀州刺史以母老表換洪州都督徙桂州兼嶺南按察<lb/>
使帝思張說常薦其才可備顧問召爲秘書少監集賢<lb/>
<pb n="KR2g0051_WYG_023-15b"/>
院學士遷工部侍郎知制誥數乞終養不許以其弟九<lb/>
臯九章爲嶺南刺史歳時聼給驛省家遷中書侍郎以<lb/>
母䘮解是歳奪哀拜平章事固辭不許明年遷中書令<lb/>
帝欲相李林甫九齡曰宰相繫國安危陛下相林甫臣<lb/>
恐他日爲社稷憂不聽范陽節度使張守珪以斬可突<lb/>
單于功欲用爲侍中九齡曰宰相代天理物不可以爲<lb/>
賞功之具帝曰假其名若何對曰名器不可假也守珪<lb/>
纔破契丹即以爲相若盡滅東北二宼陛下何以加之<lb/>
<pb n="KR2g0051_WYG_023-16a"/>
帝乃止既又欲以涼州都督牛仙客爲尚書九齡曰不<lb/>
可尚書古之納言唐興以來惟舊相及敭歴中外有德<lb/>
望者乃爲之仙客本河湟使典使班常伯天下其謂何<lb/>
帝曰然則加實封對曰封爵所以勸有功也邊將積穀<lb/>
繕械乃常職耳賞以金帛爲可裂地則非所宜帝默然<lb/>
林甫曰仙客宰相才也何有于尚書九齡書生不逹大<lb/>
體帝悅明日復以實封爲言九齡固執如初帝怒曰卿<lb/>
以仙客寒微耶卿固素有門閥哉九齡曰臣荒陬孤生<lb/>
<pb n="KR2g0051_WYG_023-16b"/>
陛下過聼以文學用臣出入臺閣典司誥命有年矣仙<lb/>
客目不知書若大任之恐不愜衆望林甫退而言曰茍<lb/>
有才識何必辭學帝由是決用仙客九齡戾㫖遂懼爲<lb/>
林甫所中因賜白羽扇獻賦自况其末云茍効用之得<lb/>
所雖殺身其何怨又曰縱秋氣之移奪終感㤙于篋中<lb/>
帝雖優答然寖疎之時帝在位久漸肆奢欲怠于政事<lb/>
九齡遇事無大小皆力爭所推引皆正人遂以尚書右<lb/>
丞相罷政事而用仙客又以嘗薦周子諒爲御史而子<lb/>
<pb n="KR2g0051_WYG_023-17a"/>
諒彈仙客非宰相才帝杖而流之林甫奏九齡舉非其<lb/>
人貶荆州長史久之封始興縣伯請歸展墓卒年六十<lb/>
八諡文獻九齡體微弱而有醖藉風度凝然後帝每用<lb/>
人必問曰風度能如張九齡不先是帝千秋節王公並<lb/>
獻寳鑑九齡獨述前世興廢之源爲書五卷號千秋金<lb/>
鑑錄以伸諷諭武惠妃謀䧟太子瑛使人伺其過失以<lb/>
間帝大怒欲並廢鄂王瑤光王琚九齡曰陛下享國長<lb/>
久子孫蕃昌天下之人方以爲慶今三子皆已成人不<lb/>
<pb n="KR2g0051_WYG_023-17b"/>
聞大過奈何一旦以無根之語廢之乎且太子天下本<lb/>
不可輕搖陛下必欲爲此臣不敢奉詔是時林甫交搆<lb/>
其間妃遣宦奴告九齡曰有廢必有興公爲援宰相可<lb/>
常處也九齡叱曰房幄安得有外言遽奏之帝爲動色<lb/>
故終九齡之相太子無患安祿山以范陽偏校入奏事<lb/>
氣驕蹇九齡謂裴光庭曰亂幽州者此胡雛也後敗于<lb/>
奚契丹張守珪執送京師九齡署其狀曰穰苴出師必<lb/>
誅莊賈孫武習戰猶戮宫嬪守珪法行于軍祿山不宜<lb/>
<pb n="KR2g0051_WYG_023-18a"/>
免死帝不許赦之九齡固爭曰䘵山狼子野心且有逆<lb/>
相宜誅之以絶後患帝曰卿勿以王夷甫識石勒枉害<lb/>
忠良竟不聼帝後在蜀思其忠爲泣下因遣使祭韶州<lb/>
厚恤其家開元後天下稱曲江公而不名云<lb/>
　論曰九齡忠貞鯁直亦宋璟之流亞也知林甫他日<lb/>
　爲廟社之憂料䘵山必亂燭照數計天寳間事已瞭<lb/>
　然矣使明皇能用其言安有踉蹌蜀道之困哉名爲<lb/>
　宰相而未嘗一日信任唐自求覆九齡其將奈之何<lb/>
<pb n="KR2g0051_WYG_023-18b"/>
　　　張廵　許遠<lb/>
張廵鄧州南陽人也開元末登進士第歴眞源令䘵山<lb/>
反譙守楊萬石逼廵爲長史使西迎賊廵率吏民哭于<lb/>
𤣥元皇帝廟起兵討賊至雍丘其令令狐潮已從逆縳<lb/>
吏民百餘將殺之潮出行部囚相與解縳殺守者而迎<lb/>
廵入城以拒潮廵屠潮妻子磔城上潮大怒以衆四萬<lb/>
薄城廵謂諸將曰賊兵銳有輕我心今出不意擊之必<lb/>
驚潰乃分千人乘城而自驅數隊出直衝賊陣人馬辟<lb/>
<pb n="KR2g0051_WYG_023-19a"/>
易賊退明日復進設百樓攻城廵束芻灌膏焚之賊不<lb/>
得上積六十餘日大小三百戰潮乃敗走潮素與廵有<lb/>
舊至城下自說廵廵曰君平生以忠義自許今日之舉<lb/>
忠義何在潮慚而退圍守復四十日朝廷聲聞不通大<lb/>
將六人白廵以兵勢不敵且上存亡未可知不如降廵<lb/>
陽許諾明日堂上設天子畵像率軍士朝皆感泣引六<lb/>
將至責以大義斬之㑹糧乏潮餉賊鹽米數百艘且至<lb/>
廵夜壁城南潮悉軍來拒廵遣勇士銜枚渡河取鹽米<lb/>
<pb n="KR2g0051_WYG_023-19b"/>
千斛焚其餘而還城中矢盡廵縳藁爲人披黑衣夜縋<lb/>
城下潮兵爭射之得矢數十萬其後復夜縋人賊笑不<lb/>
設備乃以死士五百斫潮營潮軍大亂焚壘幕追奔十<lb/>
餘里賊慚益兵來圍廵使雷萬春立城上與潮語賊射<lb/>
之靣中六矢而不動潮疑木人諜得其實乃大驚遙謂<lb/>
廵曰向見雷將軍知足下軍令矣然其如天道何廵曰<lb/>
君未識人倫焉知天道未幾薪水竭紿潮退二舍欲引<lb/>
軍走許之空城四出三十里撤屋發木還爲備潮怒圍<lb/>
<pb n="KR2g0051_WYG_023-20a"/>
復合廵又曰歸我馬三十匹我且出奔君取城矣潮歸<lb/>
馬廵悉給驍將約曰賊至人取一將明日潮來三十騎<lb/>
突出禽將十四斬首百餘收其牛馬器械潮遁還陳留<lb/>
不復出于是河南節度使虢王巨屯彭城假廵先鋒俄<lb/>
而魯東平濟隂䧟于賊巨引兵走臨淮賊將楊朝宗謀<lb/>
趨寧陵絶廵餉道廵乃㧞衆保寧陵始與睢陽太守許<lb/>
逺相見是日朝宗來寇遣雷萬春南霽雲等與戰寕陵<lb/>
北大破之斬將二十殺賊萬餘朝宗遁去詔拜廵河南<lb/>
<pb n="KR2g0051_WYG_023-20b"/>
節度副使至德二載祿山死慶緒遣尹子奇將突厥兵<lb/>
十三萬攻睢陽許逺告急廵引兵入睢陽助之勵士固<lb/>
守日中二十戰氣不衰逺自以才不及廵請專治軍糧<lb/>
戰具居廵下廵受不辭晝夜苦戰十六日禽賊將六十<lb/>
餘人殺卒二萬子奇大敗遁去詔拜廵御史中丞逺侍<lb/>
御史已而子奇復圍城廵椎牛饗士悉軍拒戰賊望見<lb/>
兵少大笑廵率諸將衝賊陣賊大潰逐北數十里㑹方<lb/>
刈麥廵夜濟師鳴鼓嚴隊若將出戰賊申警不得休息<lb/>
<pb n="KR2g0051_WYG_023-21a"/>
俄息鼓賊弛備廵與霽雲萬春等各將五十騎開門突<lb/>
出徑抵子奇所斬將㧞旗殺賊五千餘人有大酋引千<lb/>
騎乘城招廵廵隂縋勇士數十人伏隍中城上鼓譟禽<lb/>
之復縋登陴賊皆愕眙廵欲射子奇而不識剡蒿爲矢<lb/>
中者謂廵矢盡走白子奇廵乃使霽雲射之中其左目<lb/>
子奇走還七月復圍睢陽城中食盡士日給米一勺雜<lb/>
樹皮茶紙爲食皆飢病不能彀賊以雲梯傅堞廵出鈎<lb/>
干拄之不得進又以鉤車木馬攻城廵輙破碎之賊服<lb/>
<pb n="KR2g0051_WYG_023-21b"/>
其機不復攻惟穿壕立栅以守時賀蘭進明屯臨淮廵<lb/>
使霽雲請救兵引三十騎冐圍出賊萬衆遮之霽雲左<lb/>
右射皆披靡既見進明進明不肯出師愛霽雲欲留之<lb/>
爲具食霽雲泣曰睢陽之人不食月餘矣霽雲雖欲獨<lb/>
食且不下咽大夫坐擁强兵無分灾救急之意豈忠臣<lb/>
義士所爲乎霽雲既不能逹主將之命請留一指示信<lb/>
以歸報中丞因㧞佩刀斷指一坐皆驚爲出涕卒不食<lb/>
去抽矢囬射浮圖曰吾破賊還必滅賀蘭此矢所以志<lb/>
<pb n="KR2g0051_WYG_023-22a"/>
也次寧陵得廉坦兵三千且戰且行至城下大戰壞賊<lb/>
營死傷之外僅得千人驅賊牛數百入城將士相持而<lb/>
泣賊知無援圍益急衆議東奔廵逺謀曰睢陽江淮保<lb/>
障也若棄之賊乘勝而南江淮必亡且師飢衆行必不<lb/>
逹不如死守茶紙既盡乃食馬馬盡羅雀掘䑕或煮鎧<lb/>
弩以食雀䑕又盡食老弱婦女廵出愛妾曰諸軍經年<lb/>
乏食而忠義不衰吾恨不能割肌啖汝寧惜一妾遂殺<lb/>
以饗士逺亦殺奴僮哺卒人知必死莫有叛者所餘纔<lb/>
<pb n="KR2g0051_WYG_023-22b"/>
四百人十月癸丑賊登城莫能戰廵西向拜曰臣力竭<lb/>
矣生不能報陛下死當爲厲鬼以殺賊城遂䧟與逺俱<lb/>
執衆見之大哭廵曰安之勿怖死乃命也子奇問曰聞<lb/>
公毎戰大呼輙皆裂齒碎何也曰吾志呑逆賊恨力不<lb/>
能耳子奇以刀抉視之廵大罵附賊犬彘不絶口子奇<lb/>
又脅霽雲降廵呼曰南八男兒死爾不可爲不義屈霽<lb/>
雲笑曰欲將有爲也公知我者敢不死遂與姚誾雷萬<lb/>
春等三十六人俱遇害生致許逺于洛陽至偃師亦不<lb/>
<pb n="KR2g0051_WYG_023-23a"/>
屈死廵逺俱年四十九廵長七尺羙鬚髯讀書不過三<lb/>
復爲文章不立稿所在士卒居人一見問姓名後無不<lb/>
識歴大小四百餘戰斬將三百殺賊卒十二萬人用兵<lb/>
不依古法令諸將敎戰各以其意或問之答曰賊將務<lb/>
馳突雲合鳥散變態百出不可以古法拘吾止使兵識<lb/>
將意將識士情上下相習人自爲戰耳其甲械皆取之<lb/>
于敵未嘗自修推誠待人無所疑貳臨危應變出奇無<lb/>
窮號令明賞罸信與衆共甘苦寒暑雖厮養必整衣見<lb/>
<pb n="KR2g0051_WYG_023-23b"/>
之故其下爭致死力能以少擊衆未嘗敗肅宗詔張鎬<lb/>
率四節度救睢陽廵亡三日而鎬至十日而廣平王收<lb/>
東京時謂廵蔽障江淮沮賊勢天下不亡乃其功也詔<lb/>
贈廵逺等死事諸人并錄其子孫立廟睢陽歲時致祭<lb/>
賜睢陽雍丘徭稅<lb/>
許逺者敬宗曾孫爲人寛厚長者明于吏治䘵山反或<lb/>
薦于朝召拜睢陽太守逺與廵同年生而廵長故呼廵<lb/>
爲兄大厯中廵子去疾上書以逺畏死誤國家事請追<lb/>
<pb n="KR2g0051_WYG_023-24a"/>
奪官爵詔下百官議皆以逺守睢陽子奇屠城以生致<lb/>
主將爲功其後廵死不足惑當時去疾尚幼事未詳知<lb/>
且艱難以來忠烈未有先二人者事載簡書若日星不<lb/>
可妄議乃止元和時韓愈讀李翰所爲廵傳以爲闕逺<lb/>
事非是且力明逺之不畏死愈于褒貶尤愼非無據也<lb/>
　論曰張廵忠義貫星日薄雲霄且其才亦不世出使<lb/>
　假以尺寸之柄馳驅中原收復兩京豈出子儀下逺<lb/>
　才稍不逮廵然推賢讓能同心共濟至死不少囘屈<lb/>
<pb n="KR2g0051_WYG_023-24b"/>
　可謂志士仁人相得益彰矣嗟彼孤城餓卒經數百<lb/>
　戰而未嘗一敗卒障江淮以保東南半壁韓愈謂天<lb/>
　下不亡二公之力豈過論哉<lb/>
　　　顔杲卿　眞卿<lb/>
顔杲卿字昕師古五世從孫也以文儒世家父元孫有<lb/>
名垂拱間終濠州刺史杲卿以䕃調遂州參軍開元中<lb/>
遷范陽户曹䘵山聞其名表爲常山太守及反至藁城<lb/>
杲卿力不能拒偕長史袁履謙迎之祿山予二人金紫<lb/>
<pb n="KR2g0051_WYG_023-25a"/>
質其子弟使守常山又使假子李欽湊以兵七千屯土<lb/>
門杲卿指其衣謂履謙曰何爲著此履謙悟因共謀舉<lb/>
兵討賊適真卿在平原斬叚子光遣甥盧逖至常山約<lb/>
起兵斷賊北道杲卿大喜即矯祿山命召欽湊計事醉<lb/>
而斬之賊將髙邈何干年適至皆禽械并欽湊首送京<lb/>
師傳檄河北言王師二十萬入土城遣郭仲邕領百騎<lb/>
爲先鋒馳而南曳柴掦塵望者謂大軍至賊張獻誠方<lb/>
圍饒陽棄甲走于是河北十七郡皆斬僞刺史傳首常<lb/>
<pb n="KR2g0051_WYG_023-25b"/>
山䘵山懼使史思明蔡希德晝夜攻常山杲卿起兵纔<lb/>
八日守備未完告急王承業擁兵不救六日而䧟與履<lb/>
謙同被執脅使降不應加刃少子季明頸上曰降活而<lb/>
子亦不應遂並盧逖殺之致杲卿洛陽數之曰吾擢爾<lb/>
太守何所負而反杲卿瞋目罵曰汝本營州牧羊奴天<lb/>
子擢汝爲三道節度使恩幸無比何負于汝而反乎我<lb/>
世爲唐臣守忠義恨不斬汝萬叚豈從汝反耶䘵山大<lb/>
怒縳之天津橋柱節解以肉噉之罵不絶口賊鈎斷其<lb/>
<pb n="KR2g0051_WYG_023-26a"/>
舌曰復能罵否乃含糊而絶年六十五履謙被斷手足<lb/>
賊黨在旁咀血噴其靣賊臠之杲卿宗子近屬皆遇害<lb/>
顔氏死者三十餘人楊國忠用張通幽之譖不加褒贈<lb/>
眞卿表其枉乃杖殺通幽贈杲卿太子太保諡忠節<lb/>
眞卿字清臣與杲卿同五世袓少孤母殷氏躬加訓導<lb/>
既長博學工詞章事親孝開元中登進士又擢制科再<lb/>
遷監察御史使河隴時五原有寃獄天久旱真卿辯獄<lb/>
而雨郡人呼御史雨焉復使河東劾奏朔方令鄭延祚<lb/>
<pb n="KR2g0051_WYG_023-26b"/>
母死不葬三十年有詔終身不齒遷殿中侍御史以不<lb/>
附楊國忠出為平原太守度安䘵山必反陽託霖雨增<lb/>
陴濬隍簡丁壯儲倉廩日與賔客泛舟飲酒以紓祿山<lb/>
之疑果以其書生不虞也䘵山反河朔盡䧟獨平原城<lb/>
守具備又使參軍李平馳奏帝方嘆河北二十四郡無<lb/>
一忠臣及平至大喜謂左右曰朕不識真卿何如人乃<lb/>
能若此時平原有静塞兵三千乃益募士得萬人以録<lb/>
事參軍李擇交統之以刁萬歲等五人分總部伍大饗<lb/>
<pb n="KR2g0051_WYG_023-27a"/>
士城西門諭以舉兵討賊慷慨泣下咸感勵由是饒陽<lb/>
太守盧全誠濟南太守李隨清河長史王懷忠景城司<lb/>
馬李暐鄴郡太守王燾各以衆歸軍聲大振賊破東都<lb/>
遣段子光傳李憕盧奕蔣清首狥河北真卿斬子光紿<lb/>
諸將曰吾素識三人其首皆非是藏三首結芻續體斂<lb/>
而祭私爲位以哭是時顔杲卿爲常山太守斬賊將李<lb/>
欽湊等十七郡自歸推真卿爲盟主兵二十萬絶燕趙<lb/>
詔拜真卿户部侍郎加河北招討採訪使攻魏郡㧞之<lb/>
<pb n="KR2g0051_WYG_023-27b"/>
肅宗即位靈武拜工部尚書仍領使祿山遣史思明等<lb/>
攻河北諸郡復䧟真卿謀于衆曰賊銳甚委身辱國非<lb/>
計也不如赴行在至德元載棄郡渡河至鳯翔授御史<lb/>
大夫時朝廷雖草昧而真卿繩治如平日劾侍郎崔漪<lb/>
諫議大夫李何忌都虞候管崇嗣等百官肅然兩京復<lb/>
帝遣左司郎中李選告宗廟祝署嗣皇帝真卿謂禮儀<lb/>
使崔器曰上皇在蜀可乎器遽奏改之帝以爲逹識又<lb/>
建言春秋新宮災魯成公三日哭今太廟爲賊毁請築<lb/>
<pb n="KR2g0051_WYG_023-28a"/>
壇于野皇帝東向哭然後遣使不從宰相厭其多言出<lb/>
爲馮翊太守轉蒲州刺史爲御史唐旻誣劾貶饒州乾<lb/>
元一年拜浙西節度使度劉展必反預飾戰備李峘以<lb/>
爲生事毁之召爲刑部侍郎展卒舉兵渡淮峘奔江右<lb/>
李輔國遷上皇西内真卿率百官問起居輔國惡之貶<lb/>
蓬州刺史代宗立累遷尚書右丞帝自陜還真卿請先<lb/>
謁陵廟而即宫宰相元載以爲迂真卿怒曰用舍在公<lb/>
言者何罪然朝廷事豈堪公再破壞耶載銜之俄拜刑<lb/>
<pb n="KR2g0051_WYG_023-28b"/>
部尚書知省事封魯郡公元載專權畏羣臣論奏請自<lb/>
今百官論事皆先白宰相真卿上疏曰諸司長官者逹<lb/>
官也皆得專逹于天子郎官御史陛下腹心耳目之臣<lb/>
也故天下事無大小得失皆俾訪察以聞此古明目逹<lb/>
聰也今陛下欲自屏耳目使不聰明則天下何望焉太<lb/>
宗著司門式云其無門籍有急奏者皆令門司與仗家<lb/>
引奏無得關礙所以防壅蔽也李林甫爲相羣臣不先<lb/>
咨宰相奏事者託以他故中傷之陵夷至于今日其所<lb/>
<pb n="KR2g0051_WYG_023-29a"/>
從來者漸矣夫君子難進易退朝廷開不諱之路羣臣<lb/>
猶恐不言况懷厭怠令宰相宣進止不得直進從此人<lb/>
不奏事陛下聞見止于數人天下之士鉗口結舌陛下<lb/>
便謂無事可論豈知懼不敢進則林甫國忠復起矣臣<lb/>
謂今日之事曠古未有雖林甫國忠猶不敢公然爲之<lb/>
陛下倘不蚤悟漸成孤立後雖悔之亦無及矣載以爲<lb/>
誹謗貶峽州别駕載誅楊綰薦之擢刑部尚書進吏部<lb/>
帝崩爲禮儀使時喪亂後典法湮廢真卿博識今古屢<lb/>
<pb n="KR2g0051_WYG_023-29b"/>
建議釐正爲權臣沮抑德宗立楊炎當國又以直不容<lb/>
改太子少師猶領使及盧杞爲相益不喜改太子太師<lb/>
罷使數遣人問以方鎭所便欲出之真卿見杞辭曰先<lb/>
中丞傳首平原面流血吾不敢以衣拭親舌䑛之公忍<lb/>
不見容乎把矍然下拜而銜恨切骨李希烈䧟汝州把<lb/>
建議遣真卿徃諭李勉以爲失元老貽朝廷羞不聼至<lb/>
河南河南尹鄭叔則勸勿徃真卿曰君命也不可避與<lb/>
其子書但誡以奉家廟撫諸孤而已既至宣詔㫖希烈<lb/>
<pb n="KR2g0051_WYG_023-30a"/>
養子千餘環繞嫚罵㧞刀擬之真卿色不變希烈以身<lb/>
扞麾衆退乃就館逼上疏雪罪罷兵真卿不從希烈遣<lb/>
李元平說之真卿叱曰汝受國委任不能致命顧吾無<lb/>
兵戮汝尚說我耶希烈大㑹使倡優斥侮朝廷真卿怒<lb/>
曰公人臣奈何如是拂衣起希烈大慚時朱滔王武俊<lb/>
田說李納皆稱王各遣使詣希烈勸進希烈召真卿示<lb/>
之曰四王見推不謀而同豈吾獨爲朝廷所忌無所自<lb/>
容耶真卿曰此乃四凶何謂四王相公不自保功業爲<lb/>
<pb n="KR2g0051_WYG_023-30b"/>
唐名臣乃與亂臣賊子相從求與之同覆滅耶希烈不<lb/>
悅他日又與四使同宴四使謂希烈曰聞太師名德久<lb/>
矣公欲建大號求宰相無如太師者真卿叱曰汝知有<lb/>
罵安䘵山而死者顔杲卿乎吾兄也雖被執詬賊不絶<lb/>
口吾今年且八十官太師吾守吾節死而後已豈受䑕<lb/>
軰脅耶羣賊失色乃以兵拘守掘坎于庭示不屈且阬<lb/>
真卿怡然㑹其黨周曾康秀林等謀襲希烈奉真卿爲<lb/>
帥事洩乃拘真卿蔡州度必死預作遺表墓志祭文希<lb/>
<pb n="KR2g0051_WYG_023-31a"/>
烈僣號問儀式答曰老夫耄矣所記諸侯朝覲禮耳賊<lb/>
積薪于庭示不屈且焚真卿起赴火賊遽止之已而李<lb/>
晟復長安希烈弟希倩坐朱泚黨誅希烈怒遣中使至<lb/>
蔡州殺真卿中使曰有敕真卿再拜中使曰今賜卿死<lb/>
真卿曰老臣無狀罪當死不知使者㡬日發長安使者<lb/>
曰自大梁來真卿曰然則賊爾何謂敕耶遂縊殺之年<lb/>
七十六真卿立朝正色剛而有禮非公言正道不萌于<lb/>
心天下不以姓名稱而獨曰魯公善正草書筆法遒勁<lb/>
<pb n="KR2g0051_WYG_023-31b"/>
爲世所寳<lb/>
　論曰杲卿真卿各以一郡起兵討賊事雖無成大義<lb/>
　凛千載矣義聲一動河北響應以二公之才烏合二<lb/>
　十萬而常山未及旬日平原亦終不支胡氏史論謂<lb/>
　明皇保姦棄賢天固不使得忠義之報信夫杲卿罵<lb/>
　賊百世下如聞其聲真卿立朝忠貞勁直侃侃乎社<lb/>
　稷之佐臨難則抗節賊庭至死不屈二人爲唐室增<lb/>
　光豈小哉<lb/>
<pb n="KR2g0051_WYG_023-32a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0051_WYG_023-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史傳三編卷二十三<lb/>
</p>
<p>
</p>
  </div>
<div>
<head>史傳三編卷二十四</head> <lb/>
    <p>
<pb n="KR2g0051_WYG_024-1a"/>
欽定四庫全書<lb/>
　史傳三編卷二十四<lb/>
　　　　　　　　　　　　　大學士朱軾撰<lb/>
　名臣傳十六<lb/>
　　唐<lb/>
　　　郭子儀<lb/>
郭子儀華州鄭人也以武舉異等累遷朔方節度使討<lb/>
安祿山先是安思順為朔方子儀與李光弼俱牙將不<lb/>
<pb n="KR2g0051_WYG_024-1b"/>
相能及代思順光弼入見曰死固甘乞免妻子子儀趨<lb/>
下堂抱而泣曰今國亂主危豈懷私忿時耶執手相持<lb/>
而拜因率軍東討收靜邊軍斬賊將周萬頃敗髙秀巖<lb/>
于河曲遂收雲中馬邑引兵下井陘與光弼合破史思<lb/>
明衆數萬平藁城破趙郡又破之于沙河祿山益出精<lb/>
兵戰戰未決戮一將以徇復大破之晝揚兵夜擣壘賊<lb/>
不得休息復乘其倦與光弼僕固懷恩等擊之嘉山斬<lb/>
獲六萬思明奔博陵于是河北諸郡皆斬賊守迎王師<lb/>
<pb n="KR2g0051_WYG_024-2a"/>
㑹哥舒翰敗績潼關帝出奔蜀肅宗卽位靈武詔子儀<lb/>
班師乃帥步騎五萬赴行在時朝廷草昧衆單寡軍容<lb/>
闕然子儀至國威始振人有興復之望焉拜子儀兵部<lb/>
尚書同平章事仍總節度賊将阿史那從禮誘河曲九<lb/>
姓六州諸部數萬廹行在子儀與回紇葛邏支撃敗之<lb/>
河曲遂平至徳二年大破崔乾祐于潼關乾祐退保蒲<lb/>
津又攻蒲津平之自是潼陕之間無復冦擾安祿山死<lb/>
詔還鳳翔進司空充關内河東副元帥率師趨長安與<lb/>
<pb n="KR2g0051_WYG_024-2b"/>
賊將安太清安守忠戰失利收合餘衆保武功俄從元<lb/>
帥廣平王率蕃漢兵十五萬收復長安與賊将李歸仁<lb/>
大戰自午至酉斬首六萬級生禽二萬賊帥張通儒棄<lb/>
城走翼日王入京師老㓜夾道呼曰不圖今日復見官<lb/>
軍王休士三日遂東安慶緒遣嚴莊悉衆十萬助通儒<lb/>
旌幟鉦鼓徑百餘里子儀以軍横貫其營李嗣業率回<lb/>
紇從後夾撃大敗之莊等走洛陽挾慶緒渡河保相州<lb/>
遂收東都于是河東河西河南州縣悉平帝入長安遣<lb/>
<pb n="KR2g0051_WYG_024-3a"/>
使迎上皇子儀以功加司徒封代國公入朝帝遣具軍<lb/>
容迎灞上勞曰國家再造卿之力也乾元元年破賊河<lb/>
上執安守忠以獻復朝京師進中書令詔九節度大舉<lb/>
討慶緒以魚朝恩為觀軍容使而不立元帥子儀收復<lb/>
衛州執賊安慶和斬首四萬進圍相州引漳水以灌城<lb/>
城中糧盡人相食慶緒求救于思明思明至會大風㧞<lb/>
木跬步不相物色諸節度潰還子儀獨全軍保河陽時<lb/>
王師衆而無統進退相顧望故敗為魚朝恩所譖召子<lb/>
<pb n="KR2g0051_WYG_024-3b"/>
儀還以光弼代領朔方兵思明再䧟河洛西蕃擾畿輔<lb/>
朝廷旰食復以子儀為諸道兵馬都統以兵趨范陽朝<lb/>
恩又沮解之明年光弼敗邙山失河陽又明年河中亂<lb/>
殺李國貞太原亂戕鄧景山乃復以子儀為朔方河中<lb/>
北庭潞儀澤沁等州節度兼興平定國副元帥封汾陽<lb/>
郡王屯絳州時帝已不豫羣臣莫得見子儀固請乃引<lb/>
至臥内謂曰河東事一以委卿子儀至屯誅首惡王元<lb/>
振等數十人辛雲景聞之亦殺害景山者諸鎮皆惕息<lb/>
<pb n="KR2g0051_WYG_024-4a"/>
代宗立程元振用事罷子儀副元帥子儀懼䜛裒肅宗<lb/>
所賜詔勅千餘篇上之復自陳訴帝優詔答初帝與子<lb/>
儀平两京同天下憂患至是悔悟眷禮彌重史朝義尚<lb/>
盗洛欲使副雍王東討朝恩元振交訾而止久之梁崇<lb/>
義據襄州叛回紇吐蕃㓂河西殘涇州犯奉天武功遽<lb/>
拜子儀為關内副元帥鎮咸陽時罷歸已久部曲離散<lb/>
逮承詔麾下纔數十騎驅民馬補行隊至咸陽蕃兵已<lb/>
過渭水並南山而東帝走幸陜子儀南收兵得武關防<lb/>
<pb n="KR2g0051_WYG_024-4b"/>
卒數千泣諭將士共雪國耻皆感激思奮帝恐吐蕃出<lb/>
潼關徴子儀詣行在子儀表曰臣不收京城無以見陛<lb/>
下若兵出藍田敵亦不敢東向帝許之㑹張知節迎子<lb/>
儀于洛南乃遣知節率烏崇福長孫全緒為前鋒營韓<lb/>
公堆撃鼓讙山張旗幟夜叢萬炬以疑賊于是吐蕃夜<lb/>
潰遂遣李忠義屯苑中王仲昇守朝堂斬射生將王撫<lb/>
以徇破賊書聞命子儀為京城留守自變生倉卒天子<lb/>
出走天下皆咎元振元振懼說帝都洛陽已可其訃子<lb/>
<pb n="KR2g0051_WYG_024-5a"/>
儀奏請還都曰雍州古稱天府右隴蜀左崤函負清渭<lb/>
濁河之固地方數千里秦漢所以成帝業也故髙祖入<lb/>
關定天下先帝興朔方誅慶緒陛下席西土戮朝義雖<lb/>
天道助順亦地勢則然比吐蕃憑陵而不能抗者臣能<lb/>
言其畧夫六軍皆市井人竄虛名逃實賦一日驅以就<lb/>
戰有百奔而無一前又宦寺掩迷庶政荒奪遂令陛下<lb/>
彷徨暴露越在陜服斯委任失人豈地之非良哉今道<lb/>
路流言不識信否咸謂且都洛陽洛陽自大盗以來焚<lb/>
<pb n="KR2g0051_WYG_024-5b"/>
埃畧盡寰服不滿千户千里蕭條何以奉萬乘牲餼供<lb/>
百官次舎哉陛下意者以京畿新罹剽蹂國用不足乎<lb/>
昔衛為狄滅文公廬于漕衣大布之衣冠大帛之冠卒<lb/>
復舊邦况赫赫天子躬儉節用寜為一諸侯下哉臣願<lb/>
陛下斥素餐去冗食抑閹寺任直臣薄征弛役䘏隱撫<lb/>
鰥委宰相以簡賢任能付臣以訓兵禦侮則中興之功<lb/>
日月可冀帝得奏泣謂左右曰子儀固社稷臣也朕西<lb/>
決矣乃還長安旣見子儀謂用卿晚故至此因賜鐡劵<lb/>
<pb n="KR2g0051_WYG_024-6a"/>
圖形凌煙閣廣德二年僕固懷恩反詔子儀為副元帥<lb/>
河中節度等使懷恩將士聞之皆曰吾輩從懷恩為不<lb/>
義何面目見汾陽王子儀至河中懷恩走雲州復誘吐<lb/>
蕃回紇數十萬衆入㓂朝廷震恐詔子儀屯奉天召問<lb/>
方畧子儀曰懷恩勇而少恩士心不附所以能入㓂者<lb/>
因思歸之士耳懷恩本臣偏禆其麾下皆臣部曲必不<lb/>
忍以鋒刄相向無能為也至奉天諸將請戰子儀曰客<lb/>
兵深入利于速戰彼下素徳我吾緩之當自擕貳因下<lb/>
<pb n="KR2g0051_WYG_024-6b"/>
令敢言戰者斬堅壁數日果不戰而遁子儀以安史昔<lb/>
據洛陽故置節度使以制其要衝今大盗已平而所在<lb/>
聚兵耗蠧百姓表請罷之仍自河中為始從之遂罷河<lb/>
中節度及耀徳軍入朝進尚書令以太宗嘗為此官固<lb/>
辭不受永泰元年懷恩盡誘吐蕃回紇党項羗渾奴刺<lb/>
等三十萬衆掠涇邠躪鳳翔入醴泉奉天京師大震急<lb/>
召子儀屯涇陽軍纔萬人比到敵圍已合子儀命諸将<lb/>
嚴設守備而不戰時懷恩暴疾死囘紇吐蕃爭長不相<lb/>
<pb n="KR2g0051_WYG_024-7a"/>
睦子儀使李光瓚說囘紇共擊吐蕃囘紇曰令公在此<lb/>
乎紿我耳若在此可得見乎光瓚報子儀子儀遂挺身<lb/>
往說之與數騎開門出傳呼曰令公來囘紇大驚其帥<lb/>
藥葛羅執弓注矢立陣前子儀免胄釋甲投鎗而進諸<lb/>
酋長相顧曰是也皆下馬羅拜子儀亦下馬執藥葛羅<lb/>
手讓之曰汝囘紇有大功于唐唐之報汝亦不薄奈何<lb/>
負約深入吾地背恩德而助叛臣且懷恩叛君棄母于<lb/>
汝何有今吾挺身而來聽汝殺之我之将士必致死與<lb/>
<pb n="KR2g0051_WYG_024-7b"/>
汝戰矣藥葛羅曰懷恩欺我言天可汗晏駕令公亦捐<lb/>
舘我是以來今皆不然懷恩又為天所殺我曹豈肯與<lb/>
令公戰乎子儀因曰吐蕃無道所掠之財不可勝載馬<lb/>
牛雜畜長數百里此天賜汝也全師而繼好破敵以取<lb/>
富為汝計甚便藥葛羅曰吾為懷恩所悞負公誠深請<lb/>
為公盡力以謝過子儀命取酒與其酋長共飲申盟誓<lb/>
諸酋皆大喜曰向者巫師言此行甚安穏不與唐戰見<lb/>
一大人而還今果然矣吐蕃知其謀夜遁遣白元光合<lb/>
<pb n="KR2g0051_WYG_024-8a"/>
囘紇衆追之俘斬六萬盡還所掠士女入朝加實封二<lb/>
百户復還河中大厯二年吐蕃㓂涇州詔屯涇陽敗之<lb/>
于靈州明年還河中吐蕃復㓂靈武詔屯奉天又擊敗<lb/>
之議者以吐蕃數為冦馬璘在邠不能支乃以子儀兼<lb/>
邠寜節度使屯邠州徳宗嗣位詔還朝賜號尚父加太<lb/>
尉中書令實封二千戸建中二年卒年八十五贈太師<lb/>
陪葬建陵謚忠武配享代宗廟廷子儀事上誠御下恕<lb/>
賞罰必信每降城下邑所至輒得人士心遭幸臣魚朝<lb/>
<pb n="KR2g0051_WYG_024-8b"/>
恩程元振短毁無纖毫顧望握兵處外聞詔命卽日就<lb/>
道故讒間不行方破吐蕃靈州時朝恩使人發其父墓<lb/>
子儀入朝中外大懼帝唁之子儀叩頭號泣曰臣久主<lb/>
兵不能禁士卒殘人墓今及此乃天譴也朝恩又嘗約<lb/>
子儀修具元載使人告曰軍容将不利于公將士請衷<lb/>
甲從子儀不許但以家僮十數人往朝恩曰何車騎之<lb/>
寡也語以所聞且曰恐煩公經營耳朝恩拊膺流涕曰<lb/>
非公長者能無疑乎田承嗣傲狠不軌子儀遣使至承<lb/>
<pb n="KR2g0051_WYG_024-9a"/>
嗣西望再拜謂使者曰此膝不屈于人久矣李靈耀據<lb/>
汴州公私財賦一皆遏絶獨子儀封幣道其境不敢留<lb/>
卽持兵衛送麾下李懷光渾瑊等宿将數十皆王侯貴<lb/>
重子儀頥指進退如家人然代宗呼為大臣而不名天<lb/>
下以其身為安危者二十餘年校中書令考二十四八<lb/>
子七壻皆貴顯朝廷諸孫不能盡識至問安但頷之而<lb/>
已富貴夀考終始哀滎人臣之道無闕焉子曜旰晞昢<lb/>
晤曖曙映而四以才顯<lb/>
<pb n="KR2g0051_WYG_024-9b"/>
　論曰子儀一生惟忠與誠而已功葢唐室而主不疑<lb/>
　權傾天下而衆不嫉忠誠之所感也在易中孚可化<lb/>
　豚魚孔子曰言忠信行篤敬雖蠻貊行矣于囘紇魚<lb/>
　朝恩等見之<lb/>
　　　李光弼<lb/>
李光弼營州栁城人也父楷洛本契丹酋長開元初封<lb/>
薊國公光弼幼持節行讀書執禮父憂終喪不入妻室<lb/>
禄山之亂子儀薦其能詔攝御史大夫河東節度副使<lb/>
<pb n="KR2g0051_WYG_024-10a"/>
領朔方兵救常山次真定常山民兵執安思義降光弼<lb/>
不殺時顏杲卿死後郡為戰區露胔蔽野光弼酹而哭<lb/>
之出為賊幽閉者恤其家民心大悅賊將史思明李立<lb/>
節蔡希徳等攻饒陽光弼用思義計按軍入守復提輕<lb/>
兵斂旗鼓伺賊方飯襲殺之且盡思明懼引去因東出<lb/>
井陘與子儀合擊思明大敗走趙郡立節戰死希徳走<lb/>
鉅鹿遂收藁城等十餘縣進攻趙郡拔之又與子儀擊<lb/>
之嘉山大破之肅宗即位詔以兵赴靈武授户部尚書<lb/>
<pb n="KR2g0051_WYG_024-10b"/>
同平章事兼太原尹北京留守監軍御史崔衆以前使<lb/>
王承業軍政弛謬毎狎侮之至是詔以兵付光弼衆慢<lb/>
易如舊不即付兵光弼收衆將斬之會使者至除衆御<lb/>
史中丞光弼曰衆有罪當斬今但斬侍御史若宣制命<lb/>
即斬中丞使者納詔不敢出遂斬衆以徇威震三軍至<lb/>
徳二載思明等引兵十萬攻太原時城中卒不滿萬衆<lb/>
議培城光弼曰城環四十里賊至興役是先自困也乃<lb/>
撤屋為櫑石車飛礟擊賊死傷十二復穿地道迎之思<lb/>
<pb n="KR2g0051_WYG_024-11a"/>
明梯衝出近城輒陷賊宴城下令倡優詈侮光弼遣人<lb/>
從地道中曵其足入斬之自是賊行皆視地徙營稍逺<lb/>
光弼偽約降而?穿賊營地為溝榰以木至期勒軍城<lb/>
上遣將將數千人出若送欵者俄而賊營忽陷因鼓譟<lb/>
<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>騎乘之俘斬萬計思明引還留希徳圍守又擊敗之<lb/>
斬首七萬亦遁去又收清夷横野等軍擒李𢎞義以歸<lb/>
晉司空封鄭國公乾元元年代子儀為朔方節度副元<lb/>
帥兵馬使張用濟憚其嚴有異議光弼俟其入謁斬之<lb/>
<pb n="KR2g0051_WYG_024-11b"/>
轅門諸將懾伏次汴州聞許叔冀降思明乘勝西嚮乃<lb/>
如東京留守韋陟請退保潼關光弼曰委五百里而守<lb/>
關賊勢益張不如移軍河陽北阻澤潞勝則出敗則守<lb/>
表裏相應賊不得西遂檄河南尹率吏民避賊而自悉<lb/>
軍趨河陽衆二萬纔十日糧與士卒均甘苦賊入洛陽<lb/>
城空無所得遂引兵河陽使驍將劉龍仙嫚罵挑戰光<lb/>
弼遣白孝徳以騎五十馳之孝徳擁二矛策馬亂流而<lb/>
渡瞋目大呼斬龍仙首以還思明有良馬千餘匹浴于<lb/>
<pb n="KR2g0051_WYG_024-12a"/>
河南光弼索軍中牡馬五百縶其駒而出之思明馬悉<lb/>
浮渡河盡驅入域思明怒泛火船欲燒浮橋光弼先置<lb/>
長竿承以巨木裹鐵乂竿上以迎船遇乂不能進湏臾<lb/>
自焚盡光弼與戰中潬西大破之南城守將李抱玉出<lb/>
竒兵敗賊帥周摯摯復攻中潬光弼使荔非元禮擊敗<lb/>
之摯併兵與安太清攻北城光弼登陴望曰彼軍雖銳<lb/>
而囂不足虞也日中當破及期未决問賊陣何所最堅<lb/>
曰西北隅命郝廷玉當之問其次曰東南隅命論惟貞<lb/>
<pb n="KR2g0051_WYG_024-12b"/>
當之自以刀納鞾中有决死之志執大旗令望吾三麾<lb/>
至地諸軍畢入生死以之既而廷玉軍不前趣左右取<lb/>
其首來廷玉曰馬中矢非怯也命易馬僕固懐恩小却<lb/>
又命取其首懷恩更前决戰光弼連颭其旗三軍齊奮<lb/>
斬俘人馬數萬思明大敗遁去擒徐璜玉李秦授等太<lb/>
清走懷州上元元年加太尉中書令進圍懷州思明來<lb/>
救迎戰沁水上又破之光弼壁野水渡既夕?還軍留<lb/>
牙將雍希顥守營令曰賊將高暉李日越萬人敵也必<lb/>
<pb n="KR2g0051_WYG_024-13a"/>
來刼我若至勿與戰降則與偕來左右皆竊笑之是夜<lb/>
日越果以鐵騎五百至知太尉已去謂其下曰我受命<lb/>
云何今顧獲希顥歸必死矣遂降希顥與俱至光弼厚<lb/>
禮之表授特進右金吾大將軍暉聞之亦降皆如所料<lb/>
諸軍决丹水灌懷州未下令廷玉由地道入得其軍號<lb/>
登陴大呼王師乘城擒安太清楊希仲送京師已而思<lb/>
明用諜間魚朝恩䜛之帝使使者督戰光弼不得行已<lb/>
意出次邙山懷恩不用命遂大敗懷州復䧟朝義乘勝<lb/>
<pb n="KR2g0051_WYG_024-13b"/>
畧申光等十三州光弼復輿疾入徐州朝義圍李岑于<lb/>
宋州光弼使田神功擊走之實應元年封臨淮郡王朝<lb/>
恩元振用事深忌光弼而元振疾之尤甚光弼懼不免<lb/>
及同平章事來瑱以䜛死光弼愈懼不知所措吐蕃㓂<lb/>
京師代宗詔入援亦畏禍遷延不敢行由是諸將隂懷<lb/>
去就多不禀命恚忿成疾未幾卒年五十七謚武穆光<lb/>
弼治軍嚴重指顧號令諸將莫敢仰視謀定而後戰能<lb/>
以少制衆與郭子儀齊名事繼母孝與弟友愛時人稱<lb/>
<pb n="KR2g0051_WYG_024-14a"/>
之<lb/>
　論曰光弼賢將也其用兵峻厲嚴肅料敵如神唐室<lb/>
　中興厥功為鉅獨異其起戎行而能持節行讀書執<lb/>
　禮以孝友著聞斯豈尋常將帥所可同年語歟使時<lb/>
　無朝恩元振不以憂䜛懼禍來晚節全鏡之埃則汾<lb/>
　陽何以過焉<lb/>
　　　楊綰<lb/>
楊綰字公權華隂人少孤家貧事母謹甚性沉靜獨處<lb/>
<pb n="KR2g0051_WYG_024-14b"/>
一室左右圖史凝塵滿席淡如也第進士補太子正字<lb/>
舉詞藻宏麗科擢右拾遺肅宗即位累遷中書舍人歴<lb/>
禮部侍郎建議復古徳行鄉舉里選孝亷力田等科罷<lb/>
明經進士其意謂古之選士必取行實今進士試雜文<lb/>
明經加帖括公卿以此待士長老以此訓子誦帖括以<lb/>
僥倖又令舉人投牒自應欲其返淳朴崇亷譲何可得<lb/>
也請置孝亷科令縣取行著鄉閭學知經術者薦之于<lb/>
州刺史考試升之于省人占一經問經義二十條對策<lb/>
<pb n="KR2g0051_WYG_024-15a"/>
三道上第注官中第出身下第罷歸宰相以為明經進<lb/>
士行之已久不可遽改事雖不行時論偉之俄遷吏部<lb/>
精覈人物品裁清允天下服其公元載秉政忌綰望高<lb/>
又孤立自守不肯一私謁建言太學當得天下名儒拜<lb/>
為國子祭酒外示尊重實以散地處之載日貪冒天下<lb/>
士議益歸綰帝知自擢為太常卿以郊廟禮儀久廢藉<lb/>
綰振起載敗拜平章事修國史制下之日朝野相賀郭<lb/>
子儀方宴客聞之減座中聲樂五分之四京兆尹黎幹<lb/>
<pb n="KR2g0051_WYG_024-15b"/>
毎出入從騎數百即日省之止存十騎御史中丞崔寛<lb/>
第舎𢎞侈亟毁撤之綰奏罷諸州團練守捉使減觀察<lb/>
諸道判官員之半又言舊制刺史被代皆降魚書開元<lb/>
後威柄外移置諸道採訪使得専停刺史自今刺史有<lb/>
不職本道使具條以聞不得擅追停及差人署攝帝善<lb/>
之初元載以仕進者多樂京師惡其廹已乃薄京官俸<lb/>
于是京官不能自給常從外官乞貸至是綰奏増之又<lb/>
定節度使以下至主簿尉禄廪使優狹相均始兵興從<lb/>
<pb n="KR2g0051_WYG_024-16a"/>
權官品同而禄例差及四方既定元載王縉偷以為<lb/>
利因而不改故江淮大州月至千緍而山劒貧險止<lb/>
數十緍至是皆復其舊上下有叙法制初立代宗方<lb/>
虚心聴納釐補穿敝惟綰是恃而綰以疾辭位頻詔<lb/>
敦勉居旬日寖劇詔就中書療治未幾卒帝聞之驚<lb/>
悼謂羣臣曰天不使朕致太平何奪我楊綰之速也<lb/>
即日贈司徒詔百官會弔賻賵加等謚文簡綰性清<lb/>
儉車服樸古不治第宅不問産業生計禄廪分姻舊<lb/>
<pb n="KR2g0051_WYG_024-16b"/>
随多寡輒盡造之者清談終晷而不及榮利欲干以私<lb/>
聞其言輒愧止輔政未數月人心自化世以比東京楊<lb/>
震云<lb/>
　論曰賢哉楊綰之相也白麻甫宣風俗已移雖郭子<lb/>
　儀諸公能貶己以成人之美要其清望儉徳讋服人<lb/>
　心者深矣綰為相僅三閲月釐革弊政已有可觀惜<lb/>
　天奪之速如代宗所云耳唐書贊其論議渾大雖古<lb/>
　王佐無以加非過譽也<lb/>
<pb n="KR2g0051_WYG_024-17a"/>
　　　崔祐甫<lb/>
崔祐甫字詒孫太子賔客孝公沔之子也世以禮法聞<lb/>
第進士調夀安尉安祿山䧟洛陽祐甫冒矢石入私廟<lb/>
負木主以逃累遷中書舎人性剛直遇事不回時侍郎<lb/>
闕祐甫攝省事數與宰相常袞爭議不平袞怒使知吏<lb/>
部選每擬官袞輒駁異祐甫不為下㑹朱泚軍中猫䑕<lb/>
同乳表其瑞袞率羣臣賀祐甫獨曰可弔不可賀詔使<lb/>
問狀對曰臣聞禮迎猫為其食田䑕以其為人去害雖<lb/>
<pb n="KR2g0051_WYG_024-17b"/>
細必錄今不能食䑕而反乳之猫職不修其應若曰法<lb/>
吏有不觸邪疆吏有不扞敵臣愚以為當命有司察貪<lb/>
吏誡邊候勤徼廵則猫能致功䑕不為害代宗異其言<lb/>
袞益不喜帝崩袞與禮官議天下吏民二十七日乃釋<lb/>
服祐甫以遺詔不可改爭之甚厲袞方入臨遣從吏扶<lb/>
立殿墀上祐甫指之謂衆曰臣哭君前有扶禮乎袞不<lb/>
勝忿乃劾祐甫率情變禮撓國典請貶潮州刺史德宗<lb/>
以為重改河南少尹始肅宗時天下多事宰相更直掌<lb/>
<pb n="KR2g0051_WYG_024-18a"/>
事若休沐還第非大詔命不待徧曉則聽直者代署以<lb/>
聞是時郭子儀朱泚俱以平章事當署敕尾而不行宰<lb/>
相事帝新卽位袞如故事代署子儀泚入言祐甫不宜<lb/>
貶帝曰卿向何所言今云非耶二人對不知帝怒以袞<lb/>
為罔上卽兩換職調袞河南少尹而拜祐甫同平章事<lb/>
自至徳乾元以來天下戰討啓丐塡委故官賞謬紊永<lb/>
泰後稍稍平定而元載用事非賄謝不與官剗塞公道<lb/>
綱紀大壞載誅楊綰相未幾卒常袞當國懲其弊凡奏<lb/>
<pb n="KR2g0051_WYG_024-18b"/>
請一杜絶之惟文詞入第乃得進然無所甄異賢愚同<lb/>
滯焉及祐甫相薦舉惟其人不自疑畏推至公以行未<lb/>
踰年除吏幾八百員莫不諧允帝嘗謂曰人言卿擬官<lb/>
多親舊何耶對曰陛下令臣進擬度官夫進擬者必悉<lb/>
其才行如不與聞知何由得實帝以為然神策軍使<lb/>
王駕鶴典衛兵久權震中外帝将代之懼其變以問祐<lb/>
甫祐甫曰是無足慮卽召駕鶴留語移時而代者已入<lb/>
軍中矣淄青李正已畏帝威斷表獻錢三十萬緡以觀<lb/>
<pb n="KR2g0051_WYG_024-19a"/>
朝廷帝意其詐未能答祐甫曰正已誠詐陛下不如因<lb/>
遣使勞其軍以所獻就賜將士若正已奉承詔書是陛<lb/>
下恩洽士心也若不用彼自歛怨軍且亂又使諸藩不<lb/>
以朝廷為重賄帝曰善正已慙服時議者韙其謨謀謂<lb/>
可復貞觀開元之治是嵗卒建中元年也年六十贈太<lb/>
傅謚文貞朱泚之亂祐甫妻王䧟賊中泚嘗與祐甫同<lb/>
列遺以繒帛菽粟受而緘鐍之帝還京具封以獻士君<lb/>
子益重其家法焉<lb/>
<pb n="KR2g0051_WYG_024-19b"/>
　論曰不知其人視其時徳宗之初朝廷清明藩臣惕<lb/>
　息奉職詔罷四方貢獻罷梨園禁天下奏祥瑞縱馴<lb/>
　象出宫女減常貢及服玩數十事中外皆悦淄青將<lb/>
　士至投兵相顧曰明主出矣吾屬猶反乎自前後數<lb/>
　十年未之有比也祐甫之輔佐葢有力云惜天不祚<lb/>
　唐作相不及二年而卒及盧杞秉政撫馭乖方四鎮稱<lb/>
　王希烈狂悖稅間架除陌錢之虐政繼行以馴至涇原<lb/>
　兵之禍君子謂崔盧之在徳宗猶張九齡之與楊李也<lb/>
<pb n="KR2g0051_WYG_024-20a"/>
　　　段秀實<lb/>
段秀實字成公汧陽人也六嵗母疾病不勺飲至七日<lb/>
病間乃肯食時號孝童及長慨然有濟世志舉明經其<lb/>
友易之秀實曰摉章摘句不足以立功乃棄去天寶四<lb/>
載從馬靈詧討䕶蜜有功授安西偏將又從高仙芝討<lb/>
大食仙芝兵失利夜相失秀實聞副將李嗣業聲識之<lb/>
因責曰憚敵而奔非勇也免已䧟衆非仁也嗣業慙乃<lb/>
與秀實收散卒成軍而還又從封常清討大勃律與戰<lb/>
<pb n="KR2g0051_WYG_024-20b"/>
勝之常清逐北秀實曰賊出羸師誘我也請大索悉得<lb/>
其伏熸焉改綏徳府折衝都尉肅宗在靈武詔嗣業以<lb/>
安西兵五千赴行在嗣業聽梁宰謀欲逗留觀變秀實<lb/>
責之曰公嘗自稱大丈夫今天子有急乃欲晏然此誠<lb/>
兒女子耳嗣業因固請于宰遂出師以秀實為副嗣業<lb/>
為節度使表秀實為判官安慶緒奔鄴嗣業與諸將圍<lb/>
之署秀實知懷州時師老財乏秀實督餽募士市馬以<lb/>
助軍諸軍戰於愁思岡嗣業中流矢卒衆推荔非元禮<lb/>
<pb n="KR2g0051_WYG_024-21a"/>
代將其軍秀實聞之卽遺白孝徳書使發卒䕶喪送河<lb/>
内親與將士迎諸境傾私財葬之元禮高其義奏擢試<lb/>
光祿少卿俄而元禮為麾下所殺將佐多死惟秀實以<lb/>
恩信為士卒所服不敢害更推白孝徳為節度使秀實<lb/>
凡三佐府益知名時吐蕃襲京師代宗幸陜秀實勸孝<lb/>
德卽日鼓行入援兵還薦為涇州刺史時郭子儀以副<lb/>
元帥居蒲子晞以檢校尚書領行營兵屯邠州軍士放<lb/>
縱不法邠人之嗜惡者以貨竄名伍中因肆志吏不得<lb/>
<pb n="KR2g0051_WYG_024-21b"/>
問白晝羣行擊傷市人椎釡鬲甕盎盈道至撞害孕婦<lb/>
孝徳患之而不敢言秀實自州以狀白府願計事至則<lb/>
曰天子以生人付公治公見人被暴害恬然且大亂若<lb/>
何孝徳曰願奉敎因自請補署都虞候晞軍士十七人<lb/>
入市取酒刺酒翁壞釀器秀實列卒取之悉斷首注槊<lb/>
上植市門晞一營大譟盡甲秀實徐解佩刀選老躄者<lb/>
一人持馬徑至晞門下甲者皆出秀實笑而入曰殺一<lb/>
老卒何甲也吾戴吾頭來矣甲者愕眙秀實曰尚書負<lb/>
<pb n="KR2g0051_WYG_024-22a"/>
若屬耶副元帥負若屬耶奈何欲以亂敗郭氏晞出秀<lb/>
實讓之曰副元帥勲塞天地當務始終今尚書恣卒為<lb/>
暴使亂天子邊欲誰歸罪罪且及副元帥今邠惡子弟<lb/>
以貨竄名軍籍中殺害人籍籍如是幾日不大亂亂由<lb/>
尚書出人皆曰尚書以副元帥故不戢士然則郭氏功<lb/>
名其與存者有幾晞再拜謝曰公幸敎晞以道敢不從<lb/>
命叱左右皆解甲令曰譁者死秀實曰吾未晡食請為<lb/>
我設具食已又曰吾疾作願一宿門下遂臥軍中晞大<lb/>
<pb n="KR2g0051_WYG_024-22b"/>
駭旦日偕秀實至孝德所陳謝邠頼以安大厯元年馬<lb/>
璘代孝徳為節度每處事或不當秀實固爭之璘怒甚<lb/>
秀實曰罪若可殺何以怒為無罪殺人恐涉非道璘置<lb/>
酒謝自是每事皆咨而後行璘城涇州表為留後以勞<lb/>
加御史中丞三年璘奉詔將徙涇其軍自四鎭北庭赴<lb/>
難數征伐有功旣驟徙遂出怨言兵馬使王童之謀作<lb/>
亂期以辛酉日聞警鼓而縱秀實知之召鼔人陽怒失<lb/>
節且戒曰每籌盡當報因延數刻盡四鼔而曙童之不<lb/>
<pb n="KR2g0051_WYG_024-23a"/>
果發明日復約夜焚馬坊草因救火作亂秀實申嚴警<lb/>
備夜果火卽下令曰敢救火者斬及旦收捕童之并其<lb/>
黨八人皆斬以徇下令曰後徙者族軍遂徙無敢後者<lb/>
久之璘有疾以秀實攝節度事秀實嚴兵以備非常璘<lb/>
卒擇謹愿將馬頔主喪李漢惠主賔客家人位于堂宗<lb/>
族位于庭將佐位于牙内士卒位于營次非其親不得<lb/>
居喪側致祭拜哭皆有儀節送喪遠近皆有定處違者<lb/>
以軍法從事有族談離立者皆捕囚之别將史廷幹崔<lb/>
<pb n="KR2g0051_WYG_024-23b"/>
珍等謀因喪作亂秀實遣廷幹入京師徙珍等于外軍<lb/>
府遂安卽拜四鎮北庭行軍涇原鄭潁節度使數年吐<lb/>
蕃不敢犯塞德宗立加檢校禮部尚書封張掖郡王建<lb/>
中初宰相楊炎欲城原州以議不合改為司農卿朱泚<lb/>
反以秀實失兵必恨憤且素有人望使騎迎之不納騎<lb/>
士踰垣入劫之秀實與子弟訣曰吾當以死狥社稷矣<lb/>
往見泚說之曰犒賜不豐有司之過天子安得知公宜<lb/>
以此開諭將士示以禍福掃清宫室奉迎乘輿此不世<lb/>
<pb n="KR2g0051_WYG_024-24a"/>
之功也泚黙然秀實知不可乃陽與合隂結將軍劉海<lb/>
賔涇原將吏何明禮岐靈岳欲共誅泚㑹源休教泚追<lb/>
廹天子遣韓旻将銳兵三千襲奉天秀實曰事急矣使<lb/>
靈岳竊取姚令言符印不獲乃倒用司農印追其兵旻<lb/>
得符果還秀實謂海賔曰旻還吾等無遺類矣我當直<lb/>
搏泚殺之不克則死終不能為之臣也乃約事急為繼<lb/>
而令明禮應于外翌日泚召秀實計事源休姚令言李<lb/>
忠臣李子平皆在坐語及僭位秀實勃然起執休腕奪<lb/>
<pb n="KR2g0051_WYG_024-24b"/>
其象笏唾泚面大罵曰狂賊可磔萬段我豈從汝反耶<lb/>
遂擊泚中顙流血衊面匍匐而走賊衆未敢動海賔等<lb/>
卒無應者忠臣前衛泚泚得脫秀實知事不成乃大呼<lb/>
曰我不同汝反何不殺我遂遇害年六十五海賔靈岳<lb/>
明禮皆相繼見殺帝在奉天聞之自愧不能用秀實使<lb/>
盡其才垂涕悔恨秀實性清儉非公㑹不舉樂飲酒室<lb/>
無姬媵賔佐至議軍政未嘗及私自涇州被召戒家人<lb/>
過岐無納贈遺泚致綾三百家人不能拒輦至都秀實<lb/>
<pb n="KR2g0051_WYG_024-25a"/>
怒曰吾終不以汙吾第置司農署之梁間死後泚取視<lb/>
封識宛然初白志貞所補禁兵多取市井富兒名在軍<lb/>
籍受給賜身居市廛為販鬻秀實嘗以禁兵寡弱不足<lb/>
備非常從容為徳宗言猛虎所以百獸畏者為爪牙也<lb/>
若去之則犬彘馬牛皆能為敵帝不聴及亂召神策六<lb/>
軍無至者世多其謀興元元年贈太尉謚忠烈賜封户<lb/>
五百莊第各一區官諸子帝還都輟朝致祭表門閭親<lb/>
銘其墓<lb/>
<pb n="KR2g0051_WYG_024-25b"/>
　論曰朱泚赫然議稱帝不虞秀實之唾其面擊其頭<lb/>
　破裂流血濺地匍匐而走此千古一大快也事雖不<lb/>
　濟死已重於泰山胡氏猶以未盡善惜之過矣不<lb/>
　計利害不計成敗乃為忠臣存一毫顧慮之心隳<lb/>
　天下忠義之氣豈少哉秀實才可大用觀其責<lb/>
　嗣業服郭晞處置徙涇諸將士精神智量曠世有<lb/>
　幾歴事四朝不得一竟其用所可惜者在此不<lb/>
　在彼<lb/>
<pb n="KR2g0051_WYG_024-26a"/>
　　　李泌<lb/>
李泌字長源京兆人也七嵗知為文開元十六年以童<lb/>
子真俶薦召之帝與張說觀奕使賦方圓動靜說曰方<lb/>
若棋局圓若棋子動若棋生靜若棋死泌曰方若行義<lb/>
圓若用智動若騁才靜若得意帝大悦賜束帛還家勅<lb/>
善視養之張九齡尤奬愛泌一日言嚴挺之太苦勁蕭<lb/>
誠軟美可喜泌率爾曰公起布衣以直道至宰相而喜<lb/>
軟美者乎九齡改容謝呼為小友及長博學善屬文尤<lb/>
<pb n="KR2g0051_WYG_024-26b"/>
工于詩以王佐自負操尚不羈耻隨常格仕進遨遊嵩<lb/>
華終南間天寶間詣闕獻復明堂九鼎議帝使供奉東<lb/>
宫皇太子遇之厚楊國忠疾之斥置蘄春肅宗卽位靈<lb/>
武物色求訪會泌亦自至陳天下成敗之幾帝大悦延<lb/>
至臥内事無大小皆咨之欲以為相泌辭曰陛下待以<lb/>
賔友則貴于宰相矣何必屈其志帝乃止建寜王倓有<lb/>
才畧上欲以為元帥泌曰建寧誠元帥才然廣平兄也<lb/>
可使為吴太伯乎帝曰廣平冡嗣何必元帥泌曰天下<lb/>
<pb n="KR2g0051_WYG_024-27a"/>
艱難衆心所屬在于元帥若建寜大功旣成陛下不以<lb/>
為儲副得耶乃以廣平王俶為天下兵馬元帥帝與泌<lb/>
出行車軍士指曰衣黃者聖人也衣白者山人也帝謂<lb/>
泌且衣紫袍以絶羣疑泌不得已受之帝笑曰旣服此<lb/>
豈可無名稱拜元帥府行軍長史泌固辭帝曰非敢相<lb/>
臣以濟艱難耳俟賊平任行髙志帝以在東宫時數為<lb/>
李林甫搆譖勅諸將克長安日掘塜焚骨泌諫以天子<lb/>
而念宿嫌示天下不廣且上皇春秋高聞陛下錄故怨<lb/>
<pb n="KR2g0051_WYG_024-27b"/>
將内慙不懌萬一感疾是陛下以天下之大不能安親<lb/>
也帝感悟泣曰朕不及此因從容問破賊期對曰賊所<lb/>
掠子女金幣悉送范陽豈有定四海之志耶不出二年<lb/>
天下無冦矣陛下無欲速王者之師當務萬全圖久安<lb/>
使無後害今詔李光弼守太原出井陘郭子儀取馮翊<lb/>
入河東則史思明張忠志不敢離范陽常山安守忠田<lb/>
乾眞不敢離長安是以三地縶其四將也隨祿山者獨<lb/>
阿史那承慶耳賊北守范陽西救長安奔命數千里其<lb/>
<pb n="KR2g0051_WYG_024-28a"/>
精卒勁騎不逾年而敝我常以逸待勞以所徵之兵會<lb/>
扶風與太原朔方軍互擊之徐命建寜為范陽節度大<lb/>
使並塞北出與光弼相掎角以取范陽賊失巢窟當死<lb/>
河南諸将手帝然之會四方兵大集帝欲速得長安曰<lb/>
今戰必勝攻必取何暇千里先事范陽泌曰今取兩京<lb/>
亦必得然賊再強我必再困非久安之策且我所恃者<lb/>
磧西突騎西北諸戎耳若先取京師期必在春關東早<lb/>
熱馬且病士皆思歸不可以戰賊休兵秣馬俟官軍去<lb/>
<pb n="KR2g0051_WYG_024-28b"/>
復來此危道也帝不聽帝以張良娣上皇所念欲使正<lb/>
位中宫泌曰陛下在靈武以羣臣望尺寸之功故踐大<lb/>
位非私己也至于家事宜待上皇之命不過晚嵗月間<lb/>
耳良娣由是惡泌至徳二載又欲立廣平為太子泌曰<lb/>
臣固嘗言之矣戎事交切須卽區處至于家事當俟上<lb/>
皇不然後代何以辨陛下靈武卽位之意耶宦官李輔<lb/>
國與張良娣相表裏建寜王倓惡之數于帝前詆二人<lb/>
罪二人譖倓恨不得元帥謀害廣平王帝怒賜倓死于<lb/>
<pb n="KR2g0051_WYG_024-29a"/>
是俶及泌皆内懼俶謀去輔國及良娣泌曰不可王不<lb/>
見建寜之事乎王但盡人子之孝良娣婦人委曲順之<lb/>
亦何能為二京平奏迎上皇帝召泌謂曰朕已表請上<lb/>
皇東歸朕當還東宫復修人子之職泌曰如此上皇不<lb/>
來矣帝驚問故泌曰理勢自然帝曰奈何泌曰今請為<lb/>
羣臣賀表言自馬嵬請留靈武勸進及今成功聖上思<lb/>
戀晨昏請促還京師就孝養之意則可矣帝即使泌草<lb/>
表遣使入蜀因就泌飲酒同榻寢泌曰臣今報徳足矣<lb/>
<pb n="KR2g0051_WYG_024-29b"/>
請復為閒人帝曰朕與先生同憂患今方同樂奈何遽<lb/>
去泌曰臣有五不可留願陛下聽臣去免臣于死上曰<lb/>
何謂也對曰臣遇陛下太蚤陛下任臣太重寵臣太深<lb/>
臣功太髙亦太竒此其所以不可留也帝曰卿且眠異<lb/>
日議之泌曰陛下今就臣臥榻猶不得請况異日香案<lb/>
前乎陛下不聽臣去是殺臣也帝曰不意卿疑朕至此<lb/>
豈朕而辦殺卿耶泌曰陛下不辦殺臣故臣得求去若<lb/>
旣辦臣安得言陛下向日待臣如此臣于事猶有不敢<lb/>
<pb n="KR2g0051_WYG_024-30a"/>
言者况天下旣安臣敢言乎帝良久曰卿以朕不從北<lb/>
伐之謀乎對曰非也乃建寜耳帝曰建寜欲害其兄謀<lb/>
繼嗣朕不得已泌曰若有此心廣平當怨之廣平每與<lb/>
臣言其寃輒流涕嗚咽且陛下昔欲用建寜為元帥臣<lb/>
請用廣平建寜若有此心當深憾臣而以臣為忠益相<lb/>
親善陛下以此可察其心矣帝泣曰先生言是也旣往<lb/>
不咎朕不欲聞之泌曰臣非咎旣往乃欲陛下慎將來<lb/>
耳昔天后酖太子𢎞立次子賢賢亦廢死嘗作黄臺𤓰<lb/>
<pb n="KR2g0051_WYG_024-30b"/>
詞曰種𤓰黃臺下𤓰熟子離離一摘使𤓰好再摘使𤓰<lb/>
稀三摘猶為可四摘抱蔓歸今陛下已一摘矣慎勿再<lb/>
摘帝曰安有是哉朕當書紳是時廣平有大功良娣忌<lb/>
而譖之故泌言及泌復請還山帝曰俟將發此議之其<lb/>
後成都使至言上皇初得表曰當與我劍南一道自奉<lb/>
不復東矣羣臣表至乃大喜曰吾今方得為天子父定<lb/>
行日帝召泌告之曰皆卿力也踰月泌復請不已乃聽<lb/>
歸衡山代宗立復召至賜光福里第強詔食肉為娶妻<lb/>
<pb n="KR2g0051_WYG_024-31a"/>
元載惡不附己出為江西判官載誅詔還復為常袞所<lb/>
忌授澧朗峽團練使徙杭州刺史皆有風績徳宗在奉<lb/>
天召赴行在授左散騎常侍帝以河中為憂泌曰天下<lb/>
事甚有可憂者若惟河中不足憂也陛下已還宫闕懐<lb/>
光不束身歸罪竄伏河中不日必為帳下所梟矣時蝗<lb/>
旱議者欲赦懷光泌破一桐葉以進言陛下與懷光不<lb/>
可復合如此葉初帝發吐蕃討朱泚許以安西北庭之<lb/>
地及泚誅欲如約泌言安西北庭控制西域五十七國<lb/>
<pb n="KR2g0051_WYG_024-31b"/>
及十姓突厥又分吐蕃之勢使不得併兵東侵今與其<lb/>
地則關中危矣且吐蕃向持兩端不戰又掠我武功何<lb/>
功之有帝乃止議者言韓滉聞車駕在外聚兵修石頭<lb/>
城蓄異志帝疑之泌曰滉公忠貢獻不絶所以修城為<lb/>
迎扈之備耳彼性剛不附權貴以故多謗毁臣敢保其<lb/>
無他帝曰外議洶洶卿弗聞乎對曰臣固聞之其子臯<lb/>
為郎不敢歸省以此故也退遂上章請以百口保滉他<lb/>
日又言于帝曰臣上章非私于滉乃為朝廷今天下旱<lb/>
<pb n="KR2g0051_WYG_024-32a"/>
蝗關中斗米千錢而江東豐稔願陛下蚤下臣章以解<lb/>
朝衆之惑面諭韓臯使之歸省令滉感激速運糧儲此<lb/>
朝廷大計也帝從之滉感悅卽日自臨水濵發米百萬<lb/>
斛陳少游聞之亦貢米二十萬斛帝謂泌曰滉乃能化<lb/>
少游貢米耶泌曰豈惟少游諸道將争入貢矣貞元元<lb/>
年陜虢軍亂兵馬使逹奚抱暉殺節度張勸謀與懷光<lb/>
合帝謂泌曰若蒲陜連屯則不可制而水陸之運皆絶<lb/>
不得不煩卿一行乃以泌為都防禦轉運使使神策軍<lb/>
<pb n="KR2g0051_WYG_024-32b"/>
送之泌言陜城三面懸絶攻之未可嵗月下請以單騎<lb/>
往敇馬燧與臣同行泌見陜州將吏在長安者語之曰<lb/>
主上以陜虢飢故不授泌節而領運使欲督令江淮米<lb/>
以賑之今當令抱暉將行營有功則賜節矣抱暉衆聞<lb/>
之稍自安泌疾趨而前將佐不待抱暉之命來迎泌笑<lb/>
曰吾事濟矣去城十五里抱暉不得已亦出謁泌慰撫<lb/>
之餘人皆不問由是反側者自安泌召抱暉曰匄汝餘<lb/>
生以事遣他往抱暉遂亡命不知所之泌始鑿山開運<lb/>
<pb n="KR2g0051_WYG_024-33a"/>
道自集津至三門以便饟漕避砥柱之險錄功加禮部<lb/>
尚書三年拜平章事封鄴縣侯泌初視事與李晟等入<lb/>
見上謂泌曰朕欲與卿有約卿愼勿報讐有恩者朕當<lb/>
為卿報之對曰臣素不與人為讐李輔國元載今自斃<lb/>
矣素所善者率已顯逹或多零落臣無可報也臣今日<lb/>
亦願與陛下約可乎帝曰何不可泌曰願陛下勿害功<lb/>
臣李晟馬燧有大功于國聞有讒之者陛下萬一害之<lb/>
則宿衛之士方鎮之臣無不憤怨反側恐中外之變復<lb/>
<pb n="KR2g0051_WYG_024-33b"/>
生也帝以為然晟燧皆起泣謝上因謂泌曰自今凡軍<lb/>
旅糧儲事卿主之吏禮委延賞刑法委渾泌曰陛下不<lb/>
以臣不才使待罪宰相宰相之職天下之事咸共平章<lb/>
若各有所主是乃有司非宰相矣上笑曰朕適失詞卿<lb/>
言是也時防秋兵大集國用不充泌奏自變兩稅以來<lb/>
藩鎭州縣聚歛𣙜率以為軍資自懼違法匿不敢言請<lb/>
赦其罪但令革正自非于法應留州之外悉輸京師其<lb/>
官典逋負可徵者徵之難徵者釋之敢淪沒者罪之上<lb/>
<pb n="KR2g0051_WYG_024-34a"/>
喜曰卿策甚長然立法太寛恐所得無幾對曰寛則人<lb/>
喜于免罪而樂輸所得必多而速急則競為隱匿非推<lb/>
鞫不能得其實財不足以濟天下之急而皆入于姦吏<lb/>
所得必少而遲矣帝曰善乃以元友直為諸道句勘兩<lb/>
稅錢帛使先是張延賞嘗罷天下吏員泌以為州縣可<lb/>
省吏員不可省因請復常員而罷冗官嵗減用度是時<lb/>
刺史月俸至千緡方鎮所取無藝而京官祿薄泌以為<lb/>
外太重内太輕乃隨官閒劇普增其俸為竇參所沮不<lb/>
<pb n="KR2g0051_WYG_024-34b"/>
能悉如所請張延賞與李叔明有隙密奏叔明子昇私<lb/>
出入郜國大長公主第帝使泌察之泌曰此必有欲動<lb/>
揺東宫者其延賞乎帝問何以知之泌具言二人隙故<lb/>
且云昇典禁兵延賞無以中傷而郜國乃太子妃之母<lb/>
故欲以此䧟之耳帝笑曰是也俄有告主滛亂且厭禱<lb/>
帝怒幽主禁中切責太子太子懼請離婚立召泌示廢<lb/>
立意且稱舒王賢泌曰陛下惟有一子奈何一旦疑之<lb/>
而欲立姪臣不敢以古事爭陛下今奉十宅諸叔若何<lb/>
<pb n="KR2g0051_WYG_024-35a"/>
帝曰卿不愛家族耶對曰臣惟愛家族故不得不盡言<lb/>
使畏陛下盛怒而為曲從他日陛下悔曰我惟一子殺<lb/>
之泌不吾諫吾亦殺爾子臣老矣餘年不足惜若寃殺<lb/>
臣子以姪為嗣臣未得歆其祀也因嗚咽流涕帝亦泣<lb/>
泌曰此大事願陛下審圖之自古父子相疑未有不亡<lb/>
國覆家者陛下記昔在彭原建寜何故而誅帝曰建寜<lb/>
叔實寃肅宗性急故耳泌曰臣昔為此故辭歸誓不近<lb/>
天子左右不幸今日復為陛下相又覩兹事臣當日臨<lb/>
<pb n="KR2g0051_WYG_024-35b"/>
辭盡言肅宗亦悔而泣且先帝自建寧死常懐危懼臣<lb/>
亦為誦黃臺𤓰詞以防䜛搆之端肅宗乃悔而泣帝意<lb/>
稍解乃曰貞觀開元皆易太子何故不亡對曰承乾謀<lb/>
反事覺太宗使其舅朝臣數十人鞫之事狀顯白然當<lb/>
時言者猶云望陛下不失為慈父使太子得終天年太<lb/>
宗從之并廢魏王泰且陛下旣知肅宗急而建寜寃願<lb/>
深戒其失從容三日究其緒端必釋然知太子之無他<lb/>
矣若果有迹願陛下如貞觀之法并廢舒王而立皇孫<lb/>
<pb n="KR2g0051_WYG_024-36a"/>
則百代之後有天下者猶陛下子孫也至于武惠妃譖<lb/>
太子瑛殺之乃百代所當戒又可法乎且太子居少陽<lb/>
院未嘗接外人與外事安得有異謀彼譖人者巧詐百<lb/>
端雖有手書如晉愍懷衷甲如太子瑛猶未可信况但<lb/>
以妻母為累乎幸頼陛下語臣臣敢以宗族保太子向<lb/>
使楊素許敬宗李林甫之徒承此旨已就舒王圖定策<lb/>
之功矣帝曰為卿遷延至明日思之泌抽笏叩頭泣曰<lb/>
如此臣知陛下父子慈孝如初也然陛下還宫當自審<lb/>
<pb n="KR2g0051_WYG_024-36b"/>
勿露此意于左右露之則皆欲樹功于舒王太子危矣<lb/>
帝曰具暁卿意間日召泌泣曰非卿切言朕悔無及太<lb/>
子仁孝實無他也泌拜賀因曰臣報國足矣驚悸亡魂<lb/>
不可復用願乞骸骨帝慰喻不許初河隴没于吐蕃安<lb/>
西北庭及西域使在長安者歸路阻絶皆仰給度支泌<lb/>
知胡客皆有妻子買田宅不欲歸命停其給凡四千人<lb/>
詣政府訴之泌曰此皆從前宰相之過豈有外國使者<lb/>
留京師數十年不聽歸乎今當假道囘紇各遣歸國不<lb/>
<pb n="KR2g0051_WYG_024-37a"/>
願者當于鴻臚自陳授以職位給俸祿為唐臣于是胡<lb/>
客無一人願歸者泌皆分𨽻神策兩軍禁旅益壯嵗省<lb/>
五十萬緡帝嘗從容論盧把清介人言把奸邪朕殊不<lb/>
覺泌曰此乃把所以為奸邪也倘陛下覺之豈有建中<lb/>
之亂乎把以私隙殺楊炎害顔眞卿激李懷光叛賴陛<lb/>
下竄逐之不然亂何由弭帝曰楊炎以童子視朕非由<lb/>
把也建中之亂術士桑道茂預請城奉天此葢天命非<lb/>
把所致泌曰天命他人皆可以言之君相造命不當言<lb/>
<pb n="KR2g0051_WYG_024-37b"/>
命若言命則禮樂政刑皆無用矣泌又極論彍騎六軍<lb/>
之弊勸帝復府兵帝曰俟平河中當與卿議之帝憂飢<lb/>
亂之後經費不充欲減戍卒泌曰陛下誠能用臣之言<lb/>
可以不減戍卒不擾百姓糧食皆足粟麥日賤府兵亦<lb/>
成帝曰如何泌曰此須急為之過旬月則不及矣今吐<lb/>
蕃居原蘭之間以牛運糧糧盡牛無所用請發左藏惡<lb/>
繒染為綵纈以市之計十八萬疋可致牛六萬頭又命<lb/>
鑄農器糴麥種給邊軍耕荒田約明年麥熟倍償其種<lb/>
<pb n="KR2g0051_WYG_024-38a"/>
其餘據時價五分增一官為糴貯來春種禾亦如之關<lb/>
中土沃而久荒所收必厚戌卒獲利耕者寖多邊地居<lb/>
人少粟麥必賤帝曰府兵亦集如何泌曰戍卒因屯田<lb/>
致富則安于其土不復思歸三年應代下令願留者卽<lb/>
以所開田為永業家人願來者本貫給長牒續食而遣<lb/>
之不過數番則人皆土著乃悉以府兵之法理之是變<lb/>
關中之疲敝為富庶也帝喜曰如此天下無復事矣泌<lb/>
曰未也臣能不用中國之兵使吐蕃自困帝曰計將安<lb/>
<pb n="KR2g0051_WYG_024-38b"/>
出泌曰臣未敢言之俟麥禾有效然後可議也泌意欲<lb/>
結囘紇大食天竺雲南與圖吐蕃今吐蕃所備者多知<lb/>
帝素恨囘紇恐聞之不悅並屯田之議不可故未敢言<lb/>
既而戍卒應募願耕屯田者十五六久之回紇求和親<lb/>
帝不許泌乃申前説帝曰三事皆如卿言惟囘紇不可<lb/>
許泌曰豈非陕州之耻耶帝曰然韋少華等以朕受辱<lb/>
而死朕豈能忘泌曰害少華等乃牟羽可汗後復入㓂<lb/>
為今可汗所殺然則今可汗乃有功于陛下又何怨耶<lb/>
<pb n="KR2g0051_WYG_024-39a"/>
是後凡十五對帝皆不許泌又反覆極論之帝謂李晟<lb/>
馬燧曰朕素怨囘紇今聞泌言自覺少理皆對曰誠如<lb/>
泌言帝曰朕與之為怨久今往與和若拒我益耻笑泌<lb/>
曰臣以書與之約令稱臣子每來不過二百人市馬不<lb/>
過千匹無得擕中國人及商胡出塞五者皆如約則威<lb/>
加北荒旁讋吐蕃足以快陛下平昔之心矣帝曰至徳<lb/>
以來與為兄弟之國今一旦欲臣之彼又安肯泌曰其<lb/>
國素信臣言若其未諧但應再發一書耳帝從之旣而<lb/>
<pb n="KR2g0051_WYG_024-39b"/>
囘紇可汗遣使上表稱兒及臣所約五事皆聽帝大喜<lb/>
曰囘紇何畏服卿如此因與論招雲南大食天竺之計<lb/>
皆從之先是帝嘗謂泌曰每嵗諸道貢獻共直錢五十<lb/>
萬緡今嵗僅得三十萬緡宫中用度殊不足泌曰古者<lb/>
天子不私求財今請嵗供宫中錢百萬緡願陛下勿受<lb/>
貢獻及罷宣索必有所須降敇折稅不使姦吏因緣誅<lb/>
剝上從之及元友直運江淮錢帛二十萬至泌悉輸之<lb/>
大盈庫然帝猶數有宣索敇諸道勿令宰相知泌聞之<lb/>
<pb n="KR2g0051_WYG_024-40a"/>
惆悵而不敢言四年六月薦處士陽城帝徵為諫議大<lb/>
夫八月月蝕東壁泌曰東壁圖書府大臣當有憂者吾<lb/>
以宰相兼學士當之矣五年三月卒年六十八泌出入<lb/>
中禁事君四數為權倖所疾常以智免好縱橫大言時<lb/>
時讜論能寤移人主然常持黃老鬼神説故為世所譏<lb/>
　論曰李泌一代名臣也尢善處人父子之間留侯鄴<lb/>
　侯異世同稱信哉泌謀甚忠功甚偉史氏以其好言<lb/>
　神仙詭誕為時所輕屈矣泌歴事諸君未嘗以神仙<lb/>
<pb n="KR2g0051_WYG_024-40b"/>
　詭誕之說進徳宗欲立白起廟泌曰臣聞國將興聴<lb/>
　于人立廟祈禱將長巫風由是觀之泌何嘗好鬼道<lb/>
　乎篤信黃老乃其學術之差漢唐以降聖學不明雖<lb/>
　以泌之賢不免為異端所牽惑悲乎其無師儒也幸<lb/>
　其惑止一身不以施之于國則其心之明猶不肯離<lb/>
　乎正君子觀其忠貞事業焉可<lb/>
　<lb/>
　史傳三編卷二十四<lb/>
</p>
<p>
</p>
  </div>
<div>
<head>史傳三編卷二十五</head> <lb/>
    <p>
<pb n="KR2g0051_WYG_025-1a"/>
欽定四庫全書<lb/>
　史傳三編卷二十五<lb/>
　　　　　　　　　　　　　大學士朱軾撰<lb/>
　名臣傳十七<lb/>
　　唐<lb/>
　　　陸贄<lb/>
陸贄字敬輿嘉興人也年十八舉進士及第中博學宏<lb/>
詞調鄭尉罷歸刺史張鎰有重名一見竒之請為忘年<lb/>
<pb n="KR2g0051_WYG_025-1b"/>
交旣行餉錢百萬曰請為母夫人一日費贄不納止受<lb/>
茶一串曰敢不承公之賜以書判㧞萃補渭南尉徳宗<lb/>
立遣黜陟使庾何等十一人行天下贄說使者請以五<lb/>
術省風俗八計聽吏治三科登俊乂四賦經財實六徳<lb/>
保罷瘵五要簡官事五術曰聽謠誦審其哀樂納市價<lb/>
觀其好惡訊簿書考其爭訟覽車服等其儉奢省作業<lb/>
察其趨舎八計曰視户口豐耗以稽撫字視墾田贏縮<lb/>
以稽本末視賦役薄厚以稽廉冒視按籍煩簡以稽聽<lb/>
<pb n="KR2g0051_WYG_025-2a"/>
斷視囚繫盈虛以稽決滯視姦盗有無以稽禁禦視選<lb/>
舉衆寡以稽風化視學校興廢以稽敎導三科曰茂異<lb/>
賢良幹蠱四賦曰閲稼以奠稅度產以裒征料丁壯以<lb/>
計庸占商賈以均利六徳曰敬老慈幼救疾恤孤賑貧<lb/>
窮任失業五要曰廢兵之冗食蠲法之撓人省官之不<lb/>
急去物之無用罷事之非要時皆韙其言遷監察御史<lb/>
帝在東宫已聞其名召為翰林學士會馬燧討賊河北<lb/>
久不決請濟師李希烈㓂襄城詔問策安出贄言今幽<lb/>
<pb n="KR2g0051_WYG_025-2b"/>
燕恒魏之勢緩而禍輕汝洛滎汴之勢急而禍重田悅<lb/>
覆敗之餘無復遠畧王武俊有勇無謀朱滔多疑少決<lb/>
互相制劫不能越軼此謂緩也希烈果于奔噬據蔡許<lb/>
富全之地益以鄧襄掠獲之資東㓂則饟道阻北窺則<lb/>
都邑震此謂急也代朔邠寜昔之精騎上黨盟津今之<lb/>
選師舉而委之山東將多而勢分兵廣而財屈則屯戍<lb/>
失于太繁也李勉文吏也而當汴必争之地哥舒曜烏<lb/>
合也扞襄城方鋭之賊則守禦失于不足也今若還李<lb/>
<pb n="KR2g0051_WYG_025-3a"/>
芄河陽以援東都李懷光解襄城之圍專以太原澤潞<lb/>
兵抗山東則梁宋安矣又論關中形勢以為王者蓄威<lb/>
以昭德偏廢則危居重以馭輕倒持則悖王畿者四方<lb/>
之本也太宗列置府兵分𨽻禁衛諸府八百餘所而在<lb/>
關中者殆五百焉承平日久武備寖微故祿山竊倒持<lb/>
之柄一舉滔天乾元之後繼有外虞悉師東討故吐蕃<lb/>
乘虛深入先帝避之東遊是皆失居重馭輕之權忘深<lb/>
根固本之慮追想及此豈不寒心今朔方太原之衆遠<lb/>
<pb n="KR2g0051_WYG_025-3b"/>
在山東神策六軍之兵繼出關外關輔之間徵發已甚<lb/>
宫苑之内備衛不全萬一將帥之中又如朱滔希烈竊<lb/>
發郊畿驚犯城闕未審陛下將何以備之臣願追還神<lb/>
策六軍節將子弟明敇涇隴邠寜更不徵發仍罷間架<lb/>
等稅冀已輸者弭怨見處者獲寜則人心不揺而邦本<lb/>
固矣帝不能用其冬涇原兵過京師作亂朱泚反帝如<lb/>
奉天贄從幸時天下騷擾遠近徵發書詔日數十下皆<lb/>
出于贄贄若不經思操筆輒成皆周盡事情中窽會旁<lb/>
<pb n="KR2g0051_WYG_025-4a"/>
吏承寫不及同列咸拱手嗟歎嘗與帝論致㓂之由皆<lb/>
羣臣罪意指盧杞也帝䕶把因曰此天命非由人事贄<lb/>
上疏言陛下四征不庭兵連禍結行者有鋒刃之憂居<lb/>
者有誅求之困非常之虞億兆同慮惟陛下穆然凝䆳<lb/>
獨不得聞至使兇卒鼓行白晝犯闕陛下有股肱之臣<lb/>
有耳目之佐見危不能竭其誠臨難不能效其死所謂<lb/>
羣臣之罪豈徒言歟臣又聞天所視聽皆由于人人事<lb/>
理而天命降亂者未之有也自頃行討頗頻刑網稍密<lb/>
<pb n="KR2g0051_WYG_025-4b"/>
物力耗竭人心驚駭果如所虞非關天命臣聞理或生<lb/>
亂亂或資理有以無難而失守有以多難而興邦今生<lb/>
亂失守之事則旣往不可追矣其資理興邦之業在陛<lb/>
下克勵而謹修之而已帝又問當今切務贄言當今急<lb/>
務在于審察羣情羣情之所甚欲者陛下先行之所甚<lb/>
惡者陛下先去之君臣同志何有不從遠邇歸心孰與<lb/>
為亂疏奏旬日無所施行贄又上疏曰臣聞立國之本<lb/>
在乎得衆得衆之本在乎見情在易乾下坤上曰泰坤<lb/>
<pb n="KR2g0051_WYG_025-5a"/>
下乾上曰否損上益下曰益損下益上曰損夫天在下<lb/>
而地處上于位乖矣而反謂之泰者上下交故也君在<lb/>
上而臣處下于義順矣而反謂之否者上下不交故也<lb/>
上約己而裕于人人必悦而奉上矣是不謂之益乎上<lb/>
蔑人而肆諸己人必怨而叛上矣豈不謂之損乎是以<lb/>
古先聖王之居人上也必以其欲從天下之心而不敢<lb/>
以天下之人從其欲陛下以明威照臨以嚴法制斷故<lb/>
遠者驚疑近者畏懾人各隱情以言為諱至于變亂將<lb/>
<pb n="KR2g0051_WYG_025-5b"/>
起億兆同憂獨陛下恬然不知方謂太平可致陛下以<lb/>
今之所睹騐往時之所聞則事之通塞人之情偽盡知<lb/>
之矣因勸帝使羣臣參日極言得失若以軍務對者見<lb/>
不以時上乃遣中使諭之曰朕本性甚好推誠亦能納<lb/>
諫將謂君臣一體全不隄防緣推誠信不疑所以反致<lb/>
患害諫官論事例自矜衒歸過于朕以自取名又多雷<lb/>
同道聽塗說試加質問遽則詞窮所以近來不多對人<lb/>
非倦于接納也贄以書對曰天不以地有惡木而廢發<lb/>
<pb n="KR2g0051_WYG_025-6a"/>
生天子不以時有小人而廢聽納且一不誠則心莫之<lb/>
保一不信則言莫之行陛下所謂失于誠信以致患害<lb/>
者斯言過矣誠信之道不可斯須去身願陛下慎守而<lb/>
力行之非所以為悔也夫仲虺贊揚成湯不稱其無過<lb/>
而稱其改過吉甫歌誦周宣不美其無闕而美其補闕<lb/>
是則聖賢惟以改過為能不以無過為貴葢以為智者<lb/>
改過而遷善愚者耻過而遂非遷善則其德日新遂非<lb/>
則其惡日積也諫官不密信非忠厚其于聖徳固亦無<lb/>
<pb n="KR2g0051_WYG_025-6b"/>
虧陛下若納諫不違則傳之適足增美若違諫不納安<lb/>
能禁之勿傳衆多之議足見人情必有可行亦有可畏<lb/>
恐不宜一槪輕侮莫之省納且陛下雖窮其詞而未窮<lb/>
其理能服其口而未服其心也夫上好勝必甘于佞詞<lb/>
上耻過必忌于直諫如是則下之謟諛者順旨而忠實<lb/>
之語不聞矣上騁辯必勦說而折人以言上衒明必億<lb/>
度而虞人以詐如是則下之顧望者自便而切磨之言<lb/>
不盡矣上厲威必不能降情以接物上恣愎必不能引<lb/>
<pb n="KR2g0051_WYG_025-7a"/>
咎以受規如是則下之畏懦者避辜而情理之説不伸<lb/>
矣上情不通于下則人惑而不從其令下情不通于上<lb/>
則君疑而不納其誠誠不納則應之以悖令不從則加<lb/>
之以刑下悖上刑不敗何待故諫者多表我之能好諫<lb/>
者直彰我之能從諫者有失中而君無不美如此則納<lb/>
諫之徳光矣帝頗采用其言會術者言國家厄運數鍾<lb/>
百六宜有所變更帝議加尊號贄曰尊號本非古制行<lb/>
于安泰之日已累謙冲况今喪亂尢匪所宜若以屯難<lb/>
<pb n="KR2g0051_WYG_025-7b"/>
當有變革不若引咎降名以祇天戒帝納其言但改興<lb/>
元年號下赦令贄言方今書詔宜痛自引過罪己以感<lb/>
人心昔成湯以罪己勃興楚昭以善言復國陛下誠能<lb/>
不吝改過以謝天下使書詔之詞無所忌諱庶能令叛<lb/>
逆者囘心喻旨帝以中書所撰赦文示贄贄言動人以<lb/>
言所感已淺言又不切人誰肯懷今兹徳音悔過之意<lb/>
不得不深引咎之詞不得不盡乃為制曰小子長于深<lb/>
宫之中暗于經國之務不知稼穡之艱難不惜征戍之<lb/>
<pb n="KR2g0051_WYG_025-8a"/>
勞苦澤靡下究情未上通事旣壅隔人懷疑阻由昧省<lb/>
已遂用興戎遠近騷然衆庶勞止天譴于上而朕不悟<lb/>
人怨于下而朕不知馴致亂階變興都邑萬品失序九<lb/>
廟震驚上累祖宗下負蒸庶痛心靦靣罪實在予自今<lb/>
中外書奏不得言文武聖神之號李希烈田悅王武俊<lb/>
李納等咸以勲舊各守藩維朕撫御乖方致其疑懼皆<lb/>
由上失其道下罹其災朕實不君人則何罪宜併所管<lb/>
將吏等一切待之如初朱滔縁泚連坐路逺必不同謀<lb/>
<pb n="KR2g0051_WYG_025-8b"/>
念其舊勲務在𢎞貸如能效順亦與維新朱泚反易天<lb/>
常竊盜名器暴犯陵寢所不忍言獲罪祖宗朕不敢赦<lb/>
其脅從將吏百姓等官軍未到以前並從赦例赴奉天<lb/>
及收京城將士並賜名奉天定難功臣其所加墊陌錢<lb/>
稅間架竹木茶漆𣙜鐵之𩔖悉宜停罷赦下人心大悅<lb/>
後李抱眞入朝言山東宣布赦書士卒皆感泣臣見人<lb/>
情如此知賊不足平也帝于行宫設瓊林大盈二庫别<lb/>
貯貢物贄言天子與天同徳以四海為家何必撓廢公<lb/>
<pb n="KR2g0051_WYG_025-9a"/>
方藏聚私貨效匹夫之藏以誘姦聚怨乎且頃者六師<lb/>
初降百物無儲殆將五旬死傷相枕畢命同力陛下絶<lb/>
甘輟食以啗功勞無厚賞而人不怨悉所無也今者攻<lb/>
圍已解衣食已豐而謠讟方興軍情稍阻豈不以患難<lb/>
旣與之同憂而安樂不與之同利乎誠能近想重圍之<lb/>
殷憂追戒平居之專欲凡在二庫貨賄盡令出賜有功<lb/>
每獲珍華先給軍賞如此則亂必靖賊必平徐駕六龍<lb/>
旋復都邑天子之貴豈當憂貧是散小儲成大儲捐小<lb/>
<pb n="KR2g0051_WYG_025-9b"/>
寶固大寶也帝即命去其榜李懷光與朱泚通謀李晟<lb/>
密奏恐為所併請移軍東渭橋帝遣贄詣懷光營宣慰<lb/>
贄還言賊泚勢窮援絶懷光乘勝芟剪易若摧枯而㓂<lb/>
奔不追師老不用諸帥每欲進取懷光輒沮其謀若不<lb/>
别思制持終恐變故難測伏望卽以晟表出付中書敇<lb/>
下依奏别賜懷光手詔示以移軍東分賊勢詞婉而直<lb/>
理順而明雖蓄異端無由起怨帝從之時李建徽楊惠<lb/>
元猶與懷光聨營贄復言晟軍旣移二人孤弱可託言<lb/>
<pb n="KR2g0051_WYG_025-10a"/>
晟兵素少慮為賊泚所邀藉此兩軍以為掎角帝曰卿<lb/>
所料極善但懷光因此生辭轉難調息且更俟旬時不<lb/>
閱句懷光果襲奪建徽惠元軍殺惠元行在震驚帝徙<lb/>
幸梁供儲不豫道乏食民有獻𤓰果者帝欲官之贄曰<lb/>
爵位須宜愼惜不可輕用賜以錢帛可也若授以官則<lb/>
彼突銛鋒忘軀命者必曰吾之軀命乃同𤓰果視人如<lb/>
草木誰復肯為用哉帝居艱難中雖有宰相大小事必<lb/>
與贄謀之故當時謂之内相帝行止必與俱山南道險<lb/>
<pb n="KR2g0051_WYG_025-10b"/>
從官相失帝夜召贄不得驚且泣詔軍中得贄者與千<lb/>
金久之乃至帝大喜太子以下皆賀贄素直諫忤帝盧<lb/>
把雖貶帝心庇之贄極言杞奸邪至亂帝貌從心頗不<lb/>
悅俄以勞遷諫議大夫仍兼翰林學士鳳翔節度使李<lb/>
楚琳數遣使貢行在帝惡其為人皆不見欲以渾瑊代<lb/>
之贄奏楚琳罪固大但乘輿未復大憝猶存宜厚加撫<lb/>
循便足集事必欲精求素行追抉宿疵則是改過不足<lb/>
以補愆自新不足以贖罪凡今將吏孰免疑畏帝悟召<lb/>
<pb n="KR2g0051_WYG_025-11a"/>
見其使優詔勞安之帝又欲加内外從官普號定難功<lb/>
臣贄奏言宫官具僚恪居奔走勞則有之何功之有難<lb/>
則當之何定之云今乃與奮命者齒恐沮戰士之心結<lb/>
勳臣之憤帝乃止上又問贄近有卑官自山北來者論<lb/>
說賊勢語多張皇頗似窺覘若不追尋恐成奸計贄上<lb/>
奏曰以一人之聽覽而欲窮宇宙之變態以一人之防<lb/>
慮而欲勝億兆之姦欺役智彌精失道彌遠項籍阬秦<lb/>
卒防虞已甚漢高豁逹大度天下之士至者納用不疑<lb/>
<pb n="KR2g0051_WYG_025-11b"/>
蓄疑之與推誠其效固不同也陛下智出庶物有輕待<lb/>
人臣之心思用萬幾有獨馭區㝢之意謀吞衆畧有過<lb/>
慎之防明照羣情有先事之察嚴束百辟有任刑致理<lb/>
之規威制四方有以力勝殘之志由是才能者怨于不<lb/>
任忠藎者憂于見疑著勳業者懼于不容懷反側者廹<lb/>
于及討馴致離叛搆成禍災願陛下以覆轍為戒天下<lb/>
幸甚帝以李晟渾瑊兵少欲倚吐蕃以復京城贄極言<lb/>
吐蕃遷延觀望翻覆多端致令羣帥進退憂虞彼若不<lb/>
<pb n="KR2g0051_WYG_025-12a"/>
歸賊終不滅帝曰卿言甚善然晟瑊諸軍當議規畫令<lb/>
其進取贄以為秦梁千里兵勢無常遙為規畫未必合<lb/>
宜彼違命則失君威從命則害軍事進退羈礙難以成<lb/>
功不若假以便宜之權待以殊常之賞則將帥感悦智<lb/>
勇得伸矣京師平帝命贄草詔賜渾瑊使訪求奉天所<lb/>
失内人贄諫曰今大難甫平疲瘵之民瘡痍之卒尚未<lb/>
拊循而首訪婦人非所以副維新之望葢事有先後義<lb/>
有重輕宜遣大臣馳傳迎復神主修飭郊丘展禋祀之<lb/>
<pb n="KR2g0051_WYG_025-12b"/>
禮申告謝之儀恤死義犒有功崇進忠直優問耆老若<lb/>
内人當離潰之後或為將士所私天下固多䙝人何必<lb/>
獨此帝不復下詔猶遣中使求之帝發梁州問今至鳳<lb/>
翔諸軍甚盛可遣人代李楚琳贄曰如此則事同脅執<lb/>
以言乎除亂則不武以言乎治理則不誠易一帥而虧<lb/>
萬乘之義結四海之疑不如俟到京邑徵授一官彼將<lb/>
奔走不暇安敢復勞誅鉏哉河中平上問贄今復有何<lb/>
事宜區處者贄以河中旣平慮希旨生事之人請乘勝<lb/>
<pb n="KR2g0051_WYG_025-13a"/>
討淮西李希烈必誘諭所部及新附諸帥曰奉天兵息<lb/>
之旨乃因窘急而言朝廷稍安必復誅伐如是則四方<lb/>
負罪者自疑河朔青齊響應兵連禍結賦役繁興建中<lb/>
之憂行將復起乃上奏曰陛下悔過降號聞者流涕故<lb/>
諸將效死叛夫請罪逆泚懷光相繼梟殄曩以百萬之<lb/>
師而力殫今以咫尺之詔而化洽是則聖王之敷理道<lb/>
服暴人任徳而不任兵明矣今叛帥革面修臣禮然其<lb/>
深言密議固亦未盡坦然必聚心而謀傾耳而聽觀陛<lb/>
<pb n="KR2g0051_WYG_025-13b"/>
下所行之事考陛下所誓之言若言與事符則遷善之<lb/>
心漸固倘事與言背則慮禍之態復回所宜布恤人之<lb/>
惠以濟威乘滅賊之威以行惠臣所未敢保者唯希烈<lb/>
耳想其私心非不追悔但以猖狂失計已竊大名縱未<lb/>
順命斯為獨夫内則無詞以起兵外則無𩔖以求助陛<lb/>
下但敇諸郡各守封疆彼旣氣奪筭窮是乃狴牢之𩔖<lb/>
古所謂不戰而屈人之兵者斯之謂歟詔以李懐光嘗<lb/>
有功宥其一男歸其尸使收𦵏諸道與淮西連接者非<lb/>
<pb n="KR2g0051_WYG_025-14a"/>
彼侵軼不須進討李希烈若降當待以不死自餘一無<lb/>
所問越明年希烈將陳僊竒果殺希烈以降時劉從一<lb/>
姜公輔等材不逮贄遠甚皆由下位建台宰而贄孤立<lb/>
一意為左右權倖沮短又言事無所回諱隂失帝意久<lb/>
之不得宰相還京但為中書舍人丁母憂免喪權知兵<lb/>
部侍郎復入翰林中外屬意旦夕俟其為相竇參深忌<lb/>
之贄亦數言參罪失貞元七年罷學士以兵部侍郎知<lb/>
貢舉于進士中得人最多為唐代第一明年參黜乃拜<lb/>
<pb n="KR2g0051_WYG_025-14b"/>
中書侍郎同平章事贄旣相益以天下為己任面論敷<lb/>
奏不遺餘力帝自貞元後懲楊炎盧把引樹私黨排忠<lb/>
良天下怨疾雖置宰相至除用庶官反復參詰乃得下<lb/>
贄請令臺省長官各自薦其屬有不職坐舉者帝初許<lb/>
之或言諸司所引皆親黨帝復詔宰相自擇贄奏言臺<lb/>
省長官乃將來之宰相今乃不能進一二屬吏則後日<lb/>
位宰相安能擇天下材乎夫求才貴廣考課貴精往者<lb/>
武后收人心務㧞擢非徒人得薦士士亦許自薦然而<lb/>
<pb n="KR2g0051_WYG_025-15a"/>
課責嚴進退速當世稱知人之明累朝賴多士之用帝<lb/>
雖嘉之然卒停薦士詔舊制吏部選每嵗集人其後遂<lb/>
三年一選選人稽壅案牒叢淆偽冒混眞吏因得大爲<lb/>
奸弊選士一蹉跌或至十年不得官缺者或累嵗不補<lb/>
贄乃請以内外員為三分每嵗計闕集人檢柅吏奸天<lb/>
下便之贄又言于上曰邊儲不贍由措置失當蓄歛乖<lb/>
宜故也今戍卒不𨽻于守臣守臣不總于元帥至有一<lb/>
城之將一旅之兵各降中使監臨皆承别詔委任每有<lb/>
<pb n="KR2g0051_WYG_025-15b"/>
㓂至方從申覆比蒙徵發救援㓂已獲勝罷歸此措置<lb/>
失當也頃設就軍和糴之法以省運制加倍之價以勸<lb/>
農此令初行人皆悅慕而有司競為纖嗇不時歛藏遂<lb/>
使豪家貪吏反操利權度支物估轉高軍城榖價轉貴<lb/>
此蓄歛乖宜也舊制關中嵗運東方租米至有斗錢運<lb/>
斗米之言將制國用須權重輕食不足而財有餘則弛<lb/>
財而務實倉廪食有餘而財不足則緩食而嗇用貨泉<lb/>
近嵗關輔屢豐公儲委積江淮水潦米貴加倍運彼所<lb/>
<pb n="KR2g0051_WYG_025-16a"/>
乏益此所餘可謂習聞見而不逹時宜矣今江淮斗米<lb/>
直百五十錢運至東渭橋僦直又約二百而市司估糴<lb/>
三十七錢耗其九而存其一餒彼人而傷此農每年江<lb/>
淮運米百一十萬斛至河隂太原留七十萬斛而以四<lb/>
十萬斛輸東渭橋今二倉見米猶有三百二十餘萬斛<lb/>
京兆諸縣斗米不過直錢七十請令來年江淮止運三<lb/>
十萬斛至河隂以次運至京師其江淮所停八十萬斛<lb/>
委轉運使每斗取八十錢于水災州縣糶之以救貧乏<lb/>
<pb n="KR2g0051_WYG_025-16b"/>
計得錢六十四萬緡減僦直六十九萬緡先令戸部以<lb/>
二十萬緡付京兆糴米以補渭橋之闕數斗用百錢以<lb/>
利農人以一百二萬六千緡付邊鎮使糴十萬人六年<lb/>
之糧餘十萬四千緡以充來年和糴之價其江淮米錢<lb/>
僦直並委轉運使折市綾絹絲綿以輸上都償先貸户<lb/>
部錢詔行其策邊備寖充時與趙憬盧邁賈躭同相上<lb/>
嘗使人問贄曰自今要重之事勿對趙憬陳論當密封<lb/>
手疏以聞又蕭晉卿往年攝政嘗有不臣之言諸子皆<lb/>
<pb n="KR2g0051_WYG_025-17a"/>
與古帝王同名今不欲明行斥逐宜各除外官又卿清<lb/>
愼太過諸道饋遺一皆拒絶恐事情不通鞭靴之𩔖受<lb/>
亦無傷贄奏曰昨臣所奏唯憬得聞陛下委曲防䕶是<lb/>
于心膂之内尚有形迹之拘職同事殊鮮克以濟恐爽<lb/>
無私之德古者爵人于朝刑人于市唯恐衆之不睹事<lb/>
之不彰凡是譖訴之事多非信實之言利于中傷懼于<lb/>
公辯或云嵗月已久不可究尋或云事體有妨須為隱<lb/>
忍或云惡逆未露宜假他事為名或云但棄其人何必<lb/>
<pb n="KR2g0051_WYG_025-17b"/>
明言責辱傷善售姦莫斯為甚若晉卿父子實有大罪<lb/>
則當公議典憲若彼誣枉豈令隂受播遷夫監臨受賄<lb/>
盈尺有刑士吏之微尚當嚴禁矧居風化之首反可通<lb/>
行賄道一開展轉滋甚鞭靴不已遂及金玉目見可欲<lb/>
何能自窒于心已與交私豈能中絶其意乎至是憬反<lb/>
疑贄排已與有隙贄又嘗奏論備邊六失以為措置乖<lb/>
方課責虧度財匱于兵衆力分于將多怨生于不均機<lb/>
失于遙制宜罷諸道防秋令本道但供衣糧募戍卒願留<lb/>
<pb n="KR2g0051_WYG_025-18a"/>
及蕃漢子弟多開屯田官為收糴㓂至則人自為戰時<lb/>
至則家自力農又擇文武能臣為隴右朔方河東三元<lb/>
帥緣邊諸鎭有非要者隨便併之減姦濫虛浮之費以<lb/>
豐財定衣糧等級之制以和衆𢎞委任之道以宣其用<lb/>
懸賞罰之典以考其成如是則疆塲寜謐矣帝不能盡<lb/>
用心甚重之又以郊赦竄謫者未霑恩擬三狀以進奏<lb/>
曰王者待人以誠有責怒而無猜嫌有懲沮而無怨忌<lb/>
斥遠以儆其不恪甄恕以勉其自新人知復用誰不增<lb/>
<pb n="KR2g0051_WYG_025-18b"/>
修如其貶黜長從擯棄含悽念亂或起于兹矣帝性猜<lb/>
忌官無大小必自選用以辯給取人不得敦實之士贄<lb/>
諫曰明王不以詞盡人不以意選士但在明鑒大度御<lb/>
之有道而已以一言稱愜為能而付任逾涯以一事違<lb/>
忤爲咎而罪責過當則職司之内無成功矣又奏請均<lb/>
節財賦凡六條其一論兩稅之弊曰舊制租庸調法天<lb/>
下均一雖欲轉徙莫容其姦人無搖心事有定制兵興<lb/>
以來版圖隳壞更舊法以爲兩稅但取大厯中一年科<lb/>
<pb n="KR2g0051_WYG_025-19a"/>
率最多者以爲定數唯以資產爲宗不以丁身爲本務<lb/>
輕資而樂轉徙者恒脱于徭稅敦本實而樹居產者每<lb/>
困于徵求又大厯中供軍進奉旣收入兩稅今于兩稅<lb/>
之外復又並存望稍行均減以救彫殘其二請兩稅以<lb/>
榖帛爲額不專以錢榖定稅其三論長吏以增户減稅<lb/>
闢田爲課績其四論稅限廹促請更定徵稅期限其五<lb/>
請以稅茶錢置義倉以備水旱其六論兼并之家私斂<lb/>
重于公稅請爲占田條限裁減租價事皆不行初竇參<lb/>
<pb n="KR2g0051_WYG_025-19b"/>
惡李巽出爲常州刺史及參貶巽爲湖南觀察使奏參<lb/>
交結蕃鎮受汴州節度劉士寜賂遺帝怒欲殺參贄言<lb/>
朝廷大臣誅之不可無名昔劉晏之死罪不明白至使<lb/>
叛臣得以爲詞參于臣素分陛下所知豈欲營救其人<lb/>
葢惜典刑有濫耳乃貶參驩州司馬帝又欲理其親黨<lb/>
籍其家貲皆以贄切諫而止時宦官恨參尤深日謗毁<lb/>
竟賜死於路贄請以李巽權判度支帝許之又復欲用<lb/>
裴延齡贄言度支凖平萬貨刻吝則生患寛假則容奸<lb/>
<pb n="KR2g0051_WYG_025-20a"/>
延齡誕妄小人不可用弗聽俄而延齡姦佞天下皆嫉<lb/>
怨以得幸天子莫敢言贄復上書苦諫帝不懌延齡謀<lb/>
去贄譖毁百端十年罷爲太子賔客明年夏旱芻糧不<lb/>
給軍校訴于上延齡奏曰此皆陸贄輩怨望鼓煽軍人<lb/>
也帝遂發怒欲誅贄賴陽城等交章論奏乃貶忠州别<lb/>
駕順宗立召還詔未至而卒年五十二謚曰宣平生𣙜<lb/>
古揚今絜情度物敷之爲文誥俾狡猾者嚮風則有制誥<lb/>
集一十卷論思獻納興利除害吏事巨細酌量精絶則<lb/>
<pb n="KR2g0051_WYG_025-20b"/>
有奏草七卷其在相位推賢與能舉直錯枉内格君心<lb/>
外圖治要將以致久安長治又有中書奏議七卷始入<lb/>
翰林年尚少以材得幸于天子歌詩宴遊朝夕侍從及<lb/>
出居艱阻之中雖有宰臣而謀猷參決多出于贄議者<lb/>
謂興元勘難之功雖爪牙宣力葢贄有助焉天子常以<lb/>
行軰呼爲陸九而不名解衣推食同列莫敢望及輔政<lb/>
不敢自愛事之不可者皆爭之所言悉剴拂帝短懇到<lb/>
深切或規其太過贄曰吾上不負天子下不負所學遑<lb/>
<pb n="KR2g0051_WYG_025-21a"/>
他䘏乎居忠州十餘年常闔户人不識其面又懼謗不<lb/>
敢著書地苦瘴癘祇為古今集騐方五十卷示鄉人云<lb/>
其奏議至今傳<lb/>
　論曰若贄者乃可謂知無不言言無不盡者也剛直<lb/>
　如魏徵而性行較醇方正如宋璟而謀畧更優指陳<lb/>
　時政洞若觀火皆本仁祖義而出之昏佞漆膠正直<lb/>
　不容貶竄在外十餘年以歿何竟忘奉天被圍梁州<lb/>
　再幸時也贄之自言曰上不負天子下不負所學所<lb/>
<pb n="KR2g0051_WYG_025-21b"/>
　學者學為忠與孝也學為明理而察物也學為理國<lb/>
　而安民也若贄者始可以言學矣贄不負徳宗而徳<lb/>
　宗負贄悲夫<lb/>
　　　陽城<lb/>
陽城字亢宗北平人徙陜州夏縣世為宦族好學貧不<lb/>
能得書乃求為集賢院吏竊官書讀之晝夜不出經六<lb/>
年無所不通登進士第去隠中條山逺近慕其行從學<lb/>
者踵相接閭里感化爭訟不之官詣城决之李泌為相<lb/>
<pb n="KR2g0051_WYG_025-22a"/>
舉為諫議大夫未至京師人皆想望風采謂城興草茅<lb/>
不樂名利必諫諍死職下咸畏憚之既至諸諫官紛紛<lb/>
言事細碎帝厭苦而城聞得失且熟久之無一言韓愈<lb/>
作諍臣論以譏城方與弟晝夜痛飲若為弗聞也者客<lb/>
或造之欲有詞城揣知其意輒强以酒或時醉卧客懷<lb/>
中不能聴客語居位八年人莫能窺其際及裴延齡䜛<lb/>
毁陸贄等坐貶黜徳宗怒不解無敢言城聞而起曰吾<lb/>
諫官也不可令天子殺無罪大臣而信用姦人即率拾<lb/>
<pb n="KR2g0051_WYG_025-22b"/>
遺王仲舒等守延英門上疏論延齡奸佞贄等無罪狀<lb/>
帝大怒召宰相將加城罪太子為開救乃解令宰相諭<lb/>
遣之金吾將軍張萬福聞諫官伏閤趨往延英門大言<lb/>
賀曰朝廷有直臣天下必太平矣遂徧拜城與仲舒等<lb/>
連呼太平萬嵗萬福武人年八十餘自此名重天下時<lb/>
朝夕相延齡城曰脱以延齡為相當取白麻壞之慟哭<lb/>
于廷竟坐延齡事改國子司業至引諸生告之曰凡學<lb/>
者所以學為忠與孝也諸生有久不省親者乎明日謁<lb/>
<pb n="KR2g0051_WYG_025-23a"/>
城還養者二十輩有三年不歸侍者斥之簡孝秀徳行<lb/>
升堂上罷沉<graphic n="KR1196" url="https://raw.githubusercontent.com/kanripo/KR-Gaiji/master/images/KR1196.png" mimeType="image/png"/>不率教者躬講經籍生徒斤斤皆有法<lb/>
度有薛約者狂而直以言事得罪將徙連州城飲食之<lb/>
吏迹捕得于其家城歩出郊外涕泣與别帝惡城黨罪<lb/>
出為道州刺史太學生二百餘人詣闕請留守數日為<lb/>
吏遮抑不得上至道州以家人禮待吏民宜罰罰之宜<lb/>
賞賞之不以簿書介意州產侏儒故事嵗貢諸朝城哀<lb/>
其生離無所進帝使求之城曰州民盡短不知何者可<lb/>
<pb n="KR2g0051_WYG_025-23b"/>
以充貢自是罷州人感其徳生子以陽名賦稅不登觀<lb/>
察使數誚譲會上考功第城自署曰撫字心勞徵科政<lb/>
拙考下下觀察使遣判官督其賦怪城不出迎以問吏<lb/>
吏曰刺史聞判官來以為已有罪自囚于獄不敢出判<lb/>
官大驚馳入獄謁曰使君何罪某奉命來候安否耳留<lb/>
數日城固不敢歸館門外有故門扇横地城晝夜坐卧<lb/>
其上判官不自安辭去其後又遣他判官崔某按之崔<lb/>
承命不辭載妻子以往中道而逃順宗立召城還詔下<lb/>
<pb n="KR2g0051_WYG_025-24a"/>
則卒矣年七十贈散騎常侍<lb/>
　論曰城固世所稱孝友者兄弟皆不娶無子友則愚<lb/>
　孝則未也為諫官八年納忠止此一日厥口亦太慎<lb/>
　重然陸贄死生延齡相否有關于唐室甚大讜論一<lb/>
　揚邪氛立解可謂不負此官矣其教國子治道州又<lb/>
　何其溫溫然純徳君子也<lb/>
　　　李晟<hi>子愬附</hi>
李晟字良器洮州臨潭人也幼孤奉母孝年十八從王<lb/>
<pb n="KR2g0051_WYG_025-24b"/>
忠嗣擊吐蕃以萬人敵著名又從高昇擊叛羌連破之<lb/>
遷左羽林大將軍廣徳間擊黨項有功授持進試太常<lb/>
卿大厯初吐蕃㓂靈州李抱玉授晟兵五千擊之晟曰<lb/>
以衆則不足以謀則多乃請千人由大震關趨臨洮屠<lb/>
定秦堡執其帥慕容谷鐘而還加開府儀同三司俄充<lb/>
涇原四鎮北庭兵馬使馬璘與吐蕃戰鹽倉敗績晟率<lb/>
游兵㧞璘以歸封合川郡王徳宗立吐蕃㓂劍南蜀大<lb/>
震詔晟將神策兵救之踰漏天㧞飛越廓清肅寜等三<lb/>
<pb n="KR2g0051_WYG_025-25a"/>
城絶大渡河斬獲千級吐蕃遁去建中二年與馬燧李<lb/>
抱真合兵攻田悅斬楊朝光乘氷渡洺水破之又戰洹<lb/>
水悅大敗遂進攻魏朱滔王武俊圍康日知于趙州抱<lb/>
真分兵二千戍邢燧怒欲班師晟和解之燧與抱真相<lb/>
歡晟乃建言宜趨定州與張孝忠合以圖范陽武俊等<lb/>
當捨趙自救于是引而北武俊果解去會帝出奉天詔<lb/>
晟赴難而孝忠以軍介二盗間倚晟為重數止晟無西<lb/>
晟涕泣以子憑約婚為質解玉帶良馬遺孝忠言天子<lb/>
<pb n="KR2g0051_WYG_025-25b"/>
播越人臣當百舎一息必死乃已即踰飛狐進臨渭北<lb/>
壁東渭橋時劉徳信自扈澗敗歸晟斬之以數騎入壁<lb/>
併將其軍由是兵勢益振李懷光軍咸陽不欲晟獨當<lb/>
一面請合兵有詔徙屯乃引趨陳濤斜與懷光聨壁晟<lb/>
毎與賊戰必錦裘繡㡌自表指顧陣前懷光惡之遷延<lb/>
有異志晟說以賊據京邑天子暴露于外宜速進兵懷<lb/>
光不納甫至都城軍多搶掠忌晟整戢分遺所獲以溷<lb/>
之晟軍不敢受懷光奏言神策兵給賜比方鎮獨厚欲<lb/>
<pb n="KR2g0051_WYG_025-26a"/>
以激怒軍士且使晟自削其軍則士必怨之晟不為動<lb/>
懷光計塞屯咸陽凡八旬帝數催戰但以伺賊隙為言<lb/>
卒不出晟見懷光逆跡已露懼為所并奏請移軍東渭<lb/>
橋且言當先變制備蜀漢之路不可壅請以裨將趙光<lb/>
銑唐良臣張彧為洋利劒三州刺史各將兵以防未然<lb/>
不報及懷光反帝奔梁州道隘乏食乃歎曰早用晟言<lb/>
三蜀之利可坐致也因顧渾瑊曰渭橋在賊腹中兵孤<lb/>
絶晟能辦勝否瑊曰晟秉義挺忠崒然不可奪臣策之<lb/>
<pb n="KR2g0051_WYG_025-26b"/>
必破賊帝乃安即詔進晟平章事晟受命拜泣以收復<lb/>
京師為己任乃繕甲兵治陴隍自念孤軍當賊衝恐二<lb/>
盗合而軋已卑詞厚禮致誠於懷光諭以禍福勸之立<lb/>
功補過又使張彧假京兆尹多署吏調畿内賦不淹旬<lb/>
芻米告具乃陳兵下令曰國家多難乘輿播遷見危死<lb/>
節臣子之分公等此時不誅元兇取富貴非豪傑也因<lb/>
欷歔流涕士皆雪泣曰惟公命時朱泚盗京城懷光圖<lb/>
反噬河朔僭位者三李納虎視河南希烈䲭張汴鄭晟<lb/>
<pb n="KR2g0051_WYG_025-27a"/>
内無資糧外無應援徒以忠義感激將士故其衆雖單<lb/>
弱而銳氣不衰于是駱元光以華州之衆守潼關尚可<lb/>
孤以神䇿兵保七盤皆受晟節度戴休顔韓游瓌悉舉<lb/>
奉天邠寧軍從晟懷光始懼欲引軍襲晟其下不應又<lb/>
懼為晟所襲乃奔河中帝欲西幸晟奏請駐蹕梁漢以<lb/>
係天下望詔加晟諸道兵馬副元帥晟家百口及神策<lb/>
軍士家屬在長安朱泚善遇之軍中有言及家者晟泣<lb/>
曰天子何在敢言家乎泚使晟親近以家書欵壁門告<lb/>
<pb n="KR2g0051_WYG_025-27b"/>
曰公等家屬皆無恙晟怒曰汝敢為賊間立斬之時未<lb/>
授春衣盛夏猶衣裘褐晟與軍士同甘苦終無擕怨五<lb/>
月三日引兵叩都門賊不敢出明日會諸將圖所向衆<lb/>
請先㧞外城晟曰外城有里閈之隘若設伏格戰居民<lb/>
囂潰非計也賊重兵精甲皆聚苑中今宜直擊之披其<lb/>
心腹庶可保安宫闕無擾坊市乃檄諸軍並進壁光泰<lb/>
門賊將張庭芝李希倩來戰晟縱兵鏖擊大破之乘勝<lb/>
入光泰門再戰賊卻尸相藉餘衆走白華咸大哭終夜<lb/>
<pb n="KR2g0051_WYG_025-28a"/>
不息翌日將復戰或請待西師晟不許使王佖李演將<lb/>
騎史萬頃將步扺苑北晟先夜隤苑牆二百步為道賊<lb/>
樹柵斷之晟怒叱諸將曰安得縱賊今先斬公萬頃懼<lb/>
先登㧞柵以入佖督騎繼之賊奔潰諸軍分道並入賊<lb/>
將姚令言及庭芝希倩殊死鬬晟令唐良臣等以歩騎<lb/>
<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>其陣賊伏千騎出官軍背晟以麾下百騎自馳之令<lb/>
左右傳呼曰相公來賊驚潰禽馘畧盡泚率殘卒萬人<lb/>
西走使田子竒追之餘黨悉降晟引軍屯含元殿前舎<lb/>
<pb n="KR2g0051_WYG_025-28b"/>
右金吾仗下令軍中曰五日内不得輒通家問違者斬<lb/>
遣京兆尹長安萬年令分慰居民秋毫無所擾别將高<lb/>
明曜取賊妓司馬伷取賊馬皆斬以徇坊人之逺者宿<lb/>
昔方知王師之入也明日晟屯安國寺斬賊將宦豎于<lb/>
市表著節不屈者擇文武攝臺省官以俟乘輿條脇汙<lb/>
于賊者請以不死作露布上行在曰臣已肅清宫禁祇<lb/>
謁寢園鐘簴不移廟貎如故帝覽之泣下羣臣拜賀咸<lb/>
言晟蕩掃兇憝市不易廛宗廟不震長安之人不識旗<lb/>
<pb n="KR2g0051_WYG_025-29a"/>
鼓雖三代行師無以加帝曰天生李晟為社稷也拜司<lb/>
徒中書令實封千户賜田宅園林女樂帝自為文紀功<lb/>
勅皇太子書碑立東渭橋以示後世始晟屯渭橋熒惑<lb/>
守嵗久乃退府中皆賀晟曰天子野次人臣當力死勤<lb/>
難安知天道既克長安乃謂之曰曏非相拒也吾聞五<lb/>
星盈縮無常茍一夕復來守嵗則軍心不戰自屈矣皆<lb/>
曰非所及也涇州倚邊數戕其帥晟請治不恭命者因<lb/>
以訓耕積粟實塞下羈制西戎帝乃拜晟鳳翔隴右涇<lb/>
<pb n="KR2g0051_WYG_025-29b"/>
原節度兼行營副元帥徙封西平郡王晟至鳳翔治殺<lb/>
張鎰者罪誅亂將王斌等十餘人又托行邊至涇治殺<lb/>
馮河清罪執田希鑒并其黨石竒等三十餘人悉伏誅<lb/>
晟嘗言河隴之䧟非吐蕃能取之皆將臣㳫貪暴其種<lb/>
落不得耕稼日益東徙自棄之耳然士無繒絮人苦役<lb/>
擾思唐之心寧有既耶因悉家貲懷輯降附得大酋浪<lb/>
息曩表以王號每外使至召息曩與坐衣大錦袍金帶<lb/>
夸異之皆指目歆艶焉吐蕃君臣大懼尚結贊者善計<lb/>
<pb n="KR2g0051_WYG_025-30a"/>
乃曰唐名將李晟馬燧渾瑊而已不去之必為吾患即<lb/>
遣使委詞因燧請和以求盟欲因盟執瑊以要燧子是<lb/>
興兵踰隴岐不抄掠陽怒曰李令公召我來乃不牛酒<lb/>
犒我徐引去以是間晟晟選兵三千使王佖伏汧陽旁<lb/>
擊其中軍幾獲結贊又遣兵攻摧沙堡㧞之結贊屢乞<lb/>
和晟入朝力奏不可時天子厭兵而張延賞當國密請<lb/>
解晟兵柄貞元三年進晟太尉中書令罷其兵越兩月<lb/>
吐蕃刼盟瑊僅以身免詔罷燧河東皆如結贊計云明<lb/>
<pb n="KR2g0051_WYG_025-30b"/>
年詔為晟立五廟與馬燧圖像凌烟閣九年卒年六十<lb/>
七謚忠武晟為人沉黙有所謀猷雖至親未嘗泄臨下<lb/>
明察凡治軍知某有何勞某有何長即厮養小善必記<lb/>
姓名惡朋黨篤分誼一本至誠嘗慕魏徵直言危行欲<lb/>
致太宗于堯舜李叔度以為此儒者事非勲徳所宜晟<lb/>
曰君失詞晟任兼將相知朝廷得失而不言何以為臣<lb/>
哉叔度慙而退由是毎進對必謇謇盡大臣節未嘗露<lb/>
于外晟與馬燧皆在朝每宴樂恩賜使者相銜于道兩<lb/>
<pb n="KR2g0051_WYG_025-31a"/>
家日出無鐘鼓聲則金吾以聞少選使者至必曰今日<lb/>
何不舉樂其眷遇始終無與比晟有十五子其聞者愿<lb/>
憲愬聴皆歴官節度使愿檢校尚書左僕射憲以吏能<lb/>
顯聴以功封涼國公聴子琢亦拜尚書右僕射歴四鎮<lb/>
節度使惟愬獨有父風平淮蔡不戮一人智謀徳量戰<lb/>
功皆第一<lb/>
愬字元直憲宗討吴元濟為唐鄧節度使揣知新敗之<lb/>
後士卒憚戰詭言天子以愬柔懦能忍恥故使拊循爾<lb/>
<pb n="KR2g0051_WYG_025-31b"/>
曹戰非吾事也蔡人以愬名輕果易之愬沉鷙能推誠<lb/>
待士視傷痍疾病者存恤之賊來降輒聴其便有父母<lb/>
者孤未葬者給粟帛遣還以故衆願效死凡賊中山川<lb/>
險易情偽愬一一知之居半嵗知士可用乃攻下馬鞍<lb/>
山㧞道口柵平青陵城禽其驍將丁士良愬不殺署為<lb/>
捉生將士良因說取吳秀琳禽其謀主陳光洽以獻秀<lb/>
琳遂舉文城柵降其將李憲有才畧愬更其名曰忠義<lb/>
而用之遂以其衆攻吴房諸將曰今日往亡愬曰彼謂<lb/>
<pb n="KR2g0051_WYG_025-32a"/>
吾不來正可擊也克其外城遂引還賊孫獻忠來追衆<lb/>
將走愬下馬據匡床令曰退者斬衆决戰殺獻忠或勸<lb/>
取吳房愬曰取吳房則奔蔡併力固守不如存之以分<lb/>
其兵秀琳獻策曰必破賊非李祐不可祐賊健將也守<lb/>
興橋柵愬候祐刈麥伏壯士禽之待以上客令佩刀出<lb/>
入帳下與李忠義皆屏人語至夜分軍中皆言二人不<lb/>
可近愬待之益厚諸軍詭云得賊牒祐為内應愬恐謗<lb/>
先逹於上不及救乃持祐泣曰天不欲平賊乎何吾二<lb/>
<pb n="KR2g0051_WYG_025-32b"/>
人相知之深不能勝衆口耶械送祐于朝密奏若殺祐<lb/>
則無以成功詔還愬署兵馬使或與同宿密語逹曙募<lb/>
敢死士三千人自教之號為<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>將委祐統焉舊令舎諜<lb/>
者族愬除其禁使厚待之故諜者反效以情益盡知賊<lb/>
中虗實時李光顔戰數勝蔡精兵盡屯洄曲祐言其隙<lb/>
可乘愬乃遣鄭澥見裴度告師期于時元和十一年十<lb/>
月己卯師夜起祐及忠義率<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>將三千人為前鋒愬將<lb/>
三千為中軍進誠以下軍殿東行六十里襲張柴殲其<lb/>
<pb n="KR2g0051_WYG_025-33a"/>
戍敕士少休食乾糒整羈靮留兵鎮之以斷朗山救援<lb/>
又分兵以斷洄曲及諸道橋梁復夜引兵出時大雨雪<lb/>
凛風偃旗士裂膚馬皆縮慄諸將請所之愬曰入蔡州<lb/>
取吴元濟將士咸失色監軍哭曰果落李祐奸計人人<lb/>
自以為必死然畏愬莫敢違行七十里夜半至懸弧城<lb/>
雪愈甚城旁皆鵞鶩池令擊之以亂軍聲賊恃吳房朗<lb/>
山戍晏然無知者祐等坎墉先登衆從之殺門者開關<lb/>
留持柝傳夜自如黎明雪止愬入駐元濟外宅蔡吏驚<lb/>
<pb n="KR2g0051_WYG_025-33b"/>
曰城䧟矣元濟尚不信曰是洄曲子弟歸索寒衣耳俄<lb/>
聞號令常侍傳語始驚曰何常侍得至此率左右登牙<lb/>
城拒戰愬計元濟且望救于洄曲訪洄曲將董重質家<lb/>
慰安之而以書召重質重質降愬攻牙城火南門元濟<lb/>
請罪梯而下檻送京師申光諸屯尚二萬衆皆降愬不<lb/>
戮一人自官吏帳下厨廐之卒皆用其舊乃屯兵鞠塲<lb/>
以待裴度度至愬櫜鞬迎道左度將避之愬曰此方廢<lb/>
上下之分乆矣請因示之使知朝廷之尊度乃受愬謁<lb/>
<pb n="KR2g0051_WYG_025-34a"/>
蔡人聳觀事聞進檢校尚書左僕射封凉國公又使代<lb/>
其兄愿帥武寧軍淄青平進平章事歴昭義魏博帥卒<lb/>
年四十九贈太尉謚曰武<lb/>
　論曰晟平日戰功固已偉矣奉天播越慷慨勤王以<lb/>
　孤軍扼羣賊之吭無異委肉當餓虎之餵卒能克復<lb/>
　京師功存社稷則其忠義之氣有以感激乎人心非<lb/>
　尋常戰勝者比也兵克城而市不改肆則仁人君子<lb/>
　之師庶幾春秋所謂王事矣小心謹慎善保功名諸<lb/>
<pb n="KR2g0051_WYG_025-34b"/>
　子克家世所罕見若愬平蔡一役轟烈震讋克肖乃<lb/>
　父與漢之周勃亞夫宋之曹彬曹瑋父子濟美為時<lb/>
　宗臣近世以來不多見也<lb/>
　<lb/>
　<lb/>
　<lb/>
　<lb/>
　史傳三編卷二十五<lb/>
</p>
<p>
</p>
  </div>
<div>
<head>史傳三編卷二十六</head> <lb/>
    <p>
<pb n="KR2g0051_WYG_026-1a"/>
欽定四庫全書<lb/>
　史傳三編卷二十六<lb/>
　　　　　　　　　　　　　大學士朱軾撰<lb/>
　名臣傳十八<lb/>
　　唐<lb/>
　　　馬燧<lb/>
馬燧字洵美汝州郟城人也少姿度魁傑與諸兄共學<lb/>
見時方多故輟策歎曰丈夫當建功業𢎞濟四海渠老<lb/>
<pb n="KR2g0051_WYG_026-1b"/>
一儒哉更學兵書戰策沈勇多算禄山反使賈循守范<lb/>
陽燧説循曰禄山首亂今雖舉洛陽後將誅覆公盍斬<lb/>
向潤客牛廷玠傾其本根使進不得入闗退無所據則<lb/>
坐受禽此不世之功也循許之不以時决會顔杲卿招<lb/>
循舉兵禄山遣韓朝陽縊殺之燧走西山間道歸平原<lb/>
聞已不守復走魏寳應中澤潞李抱玉署為趙城尉時<lb/>
囘紇還國恃功恣睢所過皆剽傷州縣供餼不稱輒殺<lb/>
人抱玉將饋勞賔介無敢往燧自請典辦具乃先賂其<lb/>
<pb n="KR2g0051_WYG_026-2a"/>
酋紿得信旗犯令者得殺之又取死囚供役左右小違<lb/>
令輒戮死回紇大驚至出境無敢暴者抱玉才之燧因<lb/>
説曰屬與回紇接且得其情僕固懷恩樹黨自重裂河<lb/>
壮以授薛嵩等四將其子瑒佻勇不義必窺太原公當<lb/>
備之既而果然嵩自相衛遺懷恩糧抱玉令燧説嵩絶<lb/>
懷恩自歸朝廷即署燧兵曹㕘軍累進鄭州刺史勸課<lb/>
農田總户籍嵗一税之人稱便徙懷州乗荒亂後瘞暴<lb/>
胔止横歛勤教化將吏有親者躬造禮之大獲秋稔民<lb/>
<pb n="KR2g0051_WYG_026-2b"/>
賴以濟抱玉守鳳翔表為隴州刺史州西山直吐蕃上<lb/>
有通道燧聚石種樹障之設二門為譙櫓八日而畢吐<lb/>
蕃不能暴從抱玉入朝代宗雅聞其才授商州刺史兼<lb/>
水陸轉運使大厯中轉檢校左散騎常侍鎮河陽三城<lb/>
李靈耀反詔燧與淮西李忠臣討之師次鄭州遇敵來<lb/>
犯忠臣兵潰將引歸燧軍頓滎澤固止之忠臣乃還收<lb/>
亡卒共敗賊將張清于西梁固靈耀有鋭兵八千號餓<lb/>
狼軍燧戰破之進至浚儀值田悦帥衆助逆忠臣戰不<lb/>
<pb n="KR2g0051_WYG_026-3a"/>
利燧引四千人為竒兵擊敗之悦單騎遁靈耀亦走汴<lb/>
州平燧知忠臣暴傲讓其功出舎板橋忠臣入汴果爭<lb/>
功擊殺宋州刺史李僧惠燧還河陽遷河東留後進節<lb/>
度使太原承鮑防敗後兵力衰單燧募厮役數千人補<lb/>
騎士教之戰數月成精卒造鎧分短長三等稱士所衣<lb/>
為戰車前冒狻猊怪象列戟于後行以載兵止則為陣<lb/>
器用完整闢廣場羅兵三萬以肄之威震北方建中二<lb/>
年朝京師遷兵部尚書封豳國公奏田悦必反宜先禦<lb/>
<pb n="KR2g0051_WYG_026-3b"/>
備甫還鎮悦果圍邢州次臨洺築重城絶内外援詔與<lb/>
李抱真李晟救邢洺燧出<graphic n="KR1746" url="https://raw.githubusercontent.com/kanripo/KR-Gaiji/master/images/KR1746.png" mimeType="image/png"/>口未過險移書示好悦以<lb/>
燧畏己大喜既次邯鄲悦使至燧皆斬之遣兵破其支<lb/>
軍殺其驍將悦聞乃自攻臨洺使大將楊朝光率萬人<lb/>
據雙岡築東西二柵以禦燧又分恒州兵五千助朝光<lb/>
燧令大將李自良等以兵守雙岡戒曰令悦得過者斬<lb/>
燧乃推火車焚朝光柵自晨及晡大破之斬朝光禽其<lb/>
將盧子昌及麾下八百人獲首五千級進軍臨洺悦悉<lb/>
<pb n="KR2g0051_WYG_026-4a"/>
軍戰百餘合大敗之斬獲萬餘館榖三十萬斛邢圍亦<lb/>
解以功遷尚書右僕射初將戰與衆約勝則以家貲賞<lb/>
至是傾家財賜麾下徳宗嘉歎詔出度支錢五千萬償<lb/>
之進兼魏博招討使李納李惟岳合兵救悦悦裒散兵<lb/>
壁洹水燧進屯鄴詔李芃以兵會次于漳悦遣王光進<lb/>
守漳長橋築月壘扼軍路燧于下流用鐡鏁維車數百<lb/>
絶河囊土遏水而渡悦知無多糧深壁不戰燧進營倉<lb/>
口與悦夾洹而軍造三橋踰洹日挑戰不出燧令諸軍<lb/>
<pb n="KR2g0051_WYG_026-4b"/>
夜半食先雞鳴鼓角趨魏州旁匿百騎須悦渡即焚橋<lb/>
悦果率李納等兵譟而前燧令士無動預除戰塲列壯<lb/>
士五千以待比至縱擊之悦敗趨橋橋已焚衆赴水死<lb/>
者不可計斬首二萬横屍三十里殺賊將孫晉卿安墨<lb/>
啜淄青兵幾盡悦夜走魏嬰城自守于是李再春以博<lb/>
州悦兄昻以洺州併王光進符璘李瑶皆降遂傅魏城<lb/>
絶御河上流魏人大恐悦遣使告急于朱滔王武俊未<lb/>
至出兵背城而陣復大破之進同平章事封北平郡王<lb/>
<pb n="KR2g0051_WYG_026-5a"/>
會涇師亂帝幸奉天詔還軍太原李懷光反詔燧為河<lb/>
東保寧奉誠軍行營副元帥與渾瑊駱元光合兵討之<lb/>
時賊黨要廷珍守晉毛朝敭守隰鄭抗守慈燧檄諭皆<lb/>
以州降即命兼晉絳慈隰節度使固讓于康日知帝嘉<lb/>
許乃分兵收夏縣畧積山攻龍門降其將馮萬興任象<lb/>
玉遂圍絳抜外郛偽刺史王克用棄城去遣李自良定<lb/>
聞喜萬泉等六縣降其將辛兟禆將谷秀違令掠士女<lb/>
斬以徇又戰寶鼎殺賊將徐伯文斬首萬級時天下蝗<lb/>
<pb n="KR2g0051_WYG_026-5b"/>
旱兵艱食朝議多請赦懷光帝未决燧入朝言懷光逆<lb/>
計久反覆不可信河中近畿捨之無以示天下請給三<lb/>
十日糧足破之賊將徐廷光守長春宫城燧度此城不<lb/>
下則懷光固守久攻所傷必衆乃挺身至城下見廷光<lb/>
諭曰公等自禄山以來功髙天下奈何棄之為族滅計<lb/>
若從吾言非止免禍富貴可保也未對燧曰汝以我為<lb/>
欺耶今不逺數步可射我披而示之心廷光感泣一軍<lb/>
皆流涕請降燧以數騎入其城衆大呼曰吾等更為王<lb/>
<pb n="KR2g0051_WYG_026-6a"/>
人矣渾瑊聞之歎曰嘗疑馬公能窘田悦今觀其制敵<lb/>
固有大過人者吾不逮逺矣進營焦籬堡堡將尉珪降<lb/>
餘戍望風遁去遂濟河直抵城下陳兵八萬是日懷光<lb/>
死守兵萬六千皆降誅其黨閻晏孟寶張清呉冏等他<lb/>
脅附悉赦之果二十七日河中平遷光禄大夫兼侍中<lb/>
還太原帝賜宸扆台衡二銘言君臣相成之美勒石起<lb/>
義堂榜其顔以寵之貞元二年吐蕃破鹽夏詔燧為綏<lb/>
銀麟勝招討使次于石州吐蕃懼請盟帝不許遣將論<lb/>
<pb n="KR2g0051_WYG_026-6b"/>
頰熱甘詞重幣轉請于燧明年燧與論頰熱俱入朝帝<lb/>
許之吐蕃尚結贊謀去燧平涼劫盟釋燧兄子弇曰河<lb/>
曲之屯春草未生馬饑人疫若此時引兵渡河吾無種<lb/>
矣賴公許和今釋弇以報帝聞果悔怒奪其兵拜司徒<lb/>
奉朝請而已與李晟皆圖像凌烟閣卒年七十贈太傅<lb/>
謚莊武<lb/>
　論曰渾瑊稱馬公制敵固有大過人者此乃燧實録<lb/>
　非虚譽也燧沉勇多算善誓師能得人死力故所向<lb/>
<pb n="KR2g0051_WYG_026-7a"/>
　未嘗挫衂與李晟共享大名遭時眷宜矣史以與抱<lb/>
　真交惡及不禽田悦信吐蕃為燧惜亦春秋責備賢<lb/>
　者意乎然抱真睚眦聞晟一言即和好如初此不足<lb/>
　為盛徳累田悦有河朔羣助未易輕取奉天忽狩詔<lb/>
　趣還軍謂力所能而故縱燧何至于此極也輕信吐<lb/>
　蕃乃其一時之悞亦尚結贊狡黠計去三賢之計深<lb/>
　君子當原燧之心而諒之<lb/>
　　　渾瑊<lb/>
<pb n="KR2g0051_WYG_026-7b"/>
渾瑊鐵勒渾部人也世為臯蘭都督父釋之從朔方軍<lb/>
積戰功累遷開府儀同三司寧朔郡王瑊年十一善騎<lb/>
射隨父防秋節度張齊丘戲曰與乳媪俱來耶是嵗立<lb/>
跳盪功後二年從破賀魯部抜石堡城龍駒島其勇常<lb/>
冠軍遷中郎將從李光弼討禄山定河北射賊將李立<lb/>
節貫左肩斃之遷右驍衛將軍肅宗即位瑊以兵趨靈<lb/>
武至天徳遇吐蕃入㓂擊敗之遂從郭子儀復兩京討<lb/>
安慶緒勝之于新鄉擢武鋒軍使又從僕固懷恩平史<lb/>
<pb n="KR2g0051_WYG_026-8a"/>
朝義大小數十戰功稱最加開府儀同三司太常卿實<lb/>
封二百户懷恩反瑊以所部歸子儀父釋之與吐蕃戰<lb/>
死既免喪起朔方行營兵馬使從子儀擊吐蕃數有功<lb/>
遷太子賔客吐蕃引去瑊邀擊大破之悉奪所掠而還<lb/>
是後屢擊走吐蕃回紇進兼副都䕶振武軍使檢校工<lb/>
部尚書徳宗析子儀所部為三節度瑊居一焉李希烈<lb/>
反詐為瑊書若與同亂者帝知為反間不疑更賜良馬<lb/>
錦幣帝狩奉天衛從僅宦官左右百餘人瑊率家人子<lb/>
<pb n="KR2g0051_WYG_026-8b"/>
弟以從瑊時為金吾大將軍有威望衆心賴之以安授<lb/>
行在都虞候京畿渭北節度使朱泚兵薄城戰譙門晨<lb/>
至日中不解瑊曳芻車塞門焚以戰賊方解去自是二<lb/>
十五日間賊四面攻圍矢石如雨晝夜不息城中死者<lb/>
可藉人心危惴或夜縋出掇蔬本供御帝與瑊相泣泚<lb/>
方據乾陵下瞰城翠翟黄袍左右宦人趨走宴賜拜舞<lb/>
又縱慢詞戲斥天子以為勝在頃刻使騎環馳招降公<lb/>
卿士庶妄言不識天命帝召瑊授誥敕千餘自御史大<lb/>
<pb n="KR2g0051_WYG_026-9a"/>
夫實封五百户而下募突將死士當賊賜瑊御筆使量<lb/>
功署詔不足則署衣以授因曰朕與公訣矣瑊俯伏嗚<lb/>
咽會賊造雲梁廣數十丈載數千人施大輪冒以氊革<lb/>
周布水囊驅民運土塞隍瑊與防城使侯仲莊揣雲梁<lb/>
所道掘大隧積馬矢及薪燃之時王師乗城者皆凍餒<lb/>
兵盬甲敝但以忠義感率使當賊羣臣號天以禱瑊中<lb/>
流矢自抜去血戰愈厲雲梁及隧而陷風反悉焚賊皆<lb/>
死舉城歡譟是日授瑊二子官第賞將校會李懷光奔<lb/>
<pb n="KR2g0051_WYG_026-9b"/>
難賊乃去懷光反帝如山南瑊以諸軍衛入谷口追騎<lb/>
至擊却之遷尚書左僕射同平章事兼靈鹽豐夏定逺<lb/>
西域天徳永平軍節度朔方邠寧振武等道奉天行營<lb/>
副元帥帝臨軒授鉞用漢拜韓信故事乃率諸軍趨京<lb/>
師賊將韓旻屯武功來拒瑊率吐蕃論莽羅兵破之武<lb/>
亭川斬首萬級遂赴奉天應接李晟以抗京城西面晟<lb/>
自東渭橋破賊瑊以西軍收咸陽進屯延秋門泚平論<lb/>
功兼侍中封樓煩郡王帝還宫授河中絳慈隰節度使<lb/>
<pb n="KR2g0051_WYG_026-10a"/>
改封咸寧郡王討李懷光加朔方同陜虢行營副元帥<lb/>
河中平加檢校司空賜大寧里甲第女樂與李晟鈞禮<lb/>
吐蕃尚結贊請盟詔瑊為會盟使盟于平涼被刦副使<lb/>
崔漢衡以下皆䧟惟瑊獨得免貞元四年吐蕃入涇邠<lb/>
授邠寧慶副元帥十二年進檢校司徒兼中書令十五<lb/>
年卒年六十四贈太師謚忠武瑊好書通春秋漢書史<lb/>
記慕司馬遷自序著行紀一篇詞不矜大天性忠謹功<lb/>
雖髙而志益下嵗時貢奉必躬親閲視每有賜予下拜<lb/>
<pb n="KR2g0051_WYG_026-10b"/>
跪受若在帝前時論方之金日磾貞元後天子常恐藩<lb/>
鎮生事稍桀驁則姑息之惟瑊有所論奏不盡從可輒<lb/>
私喜曰上不疑我矣故帝始終信待常持軍猜間不能<lb/>
入<lb/>
　論曰渾瑊賢將也功烈可嘉其學問不可及也最愛<lb/>
　其忠誠謹慎貢奉受賜若在帝前論奏不從獨喜見<lb/>
　信功愈高而志益下此豈武夫勲人能之乎為將者<lb/>
　誠不可不知學哉<lb/>
<pb n="KR2g0051_WYG_026-11a"/>
　　　李抱真<lb/>
李抱真字太𤣥河西安興貴之裔也從兄抱玉有戰功<lb/>
恥與禄山同族賜姓李氏因徙籍京兆代宗朝封涼國<lb/>
公歴官三節度三副元帥位望隆赫為將臣之良抱真<lb/>
沉慮有斷兄帥澤潞時屬以軍事授汾州别駕僕固懷<lb/>
恩反挺身歸朝帝方憂懷恩兵精又倚回紇召問破賊<lb/>
狀抱真對曰郭子儀嘗領朔方軍人多徳之懷恩欺其<lb/>
下言子儀為朝恩所殺故衆信而為之用今若起子儀<lb/>
<pb n="KR2g0051_WYG_026-11b"/>
使將兵是伐其謀可不戰解也帝從之果如抱真所料<lb/>
遷殿中少監充陳鄭澤潞節度留後抱真因言百姓勞<lb/>
逸在牧守願得一州以自試更授澤州刺史兼節度副<lb/>
使凡八年抱真揣山東有變澤潞當要衝乃籍户三丁<lb/>
擇一蠲其徭租給弓矢令間月得曹偶習射嵗終大校<lb/>
親按籍第能否賞責比三年皆為精兵舉所部得成卒<lb/>
二萬既不廩于官而府庫實故天下稱昭義步兵為諸<lb/>
軍冠徳宗即位領昭義節度使田悦反圍邢及臨洺詔<lb/>
<pb n="KR2g0051_WYG_026-12a"/>
抱真與河東馬燧合神策兵救之敗悦于雙岡斬其將<lb/>
楊朝光遂解臨洺邢之圍復與悦戰洹水進圍魏悦戰<lb/>
城下復大敗之進尚書右僕射會朱滔王武俊反救悦<lb/>
又聞徳宗狩奉天抱真與燧乃各引麾下還屯于時李<lb/>
希烈䧟汴李納反鄆懷光相次反河中抱真獨以數州<lb/>
截然横絶叛亂中離阻其奸為羣盗所憚興元初同平<lb/>
章事封義陽郡王滔悉幽薊兵與回紇圍貝州以應朱<lb/>
泚而希烈既僭號則欲臣制諸叛于是衆稍離心適天<lb/>
<pb n="KR2g0051_WYG_026-12b"/>
子下罪已詔並赦羣盗抱真乃遣客賈林以大義説王<lb/>
武俊使合從擊滔武俊許諾而心尚猶豫抱真以數騎<lb/>
詣武俊營命行軍司馬盧𤣥卿勒兵以俟曰今日之舉<lb/>
繫天下安危若其不還領軍事以聽朝命惟子厲兵東<lb/>
向雪吾之恥亦惟子言終遂行見武俊叙國家禍難天<lb/>
子播遷持武俊哭且曰泚希烈爭竊帝號滔攻貝州此<lb/>
其志皆欲自肆于天下足下奈何舎九葉天子而臣反<lb/>
賊涕下交頤武俊亦悲不自勝左右皆掩泣莫能仰視<lb/>
<pb n="KR2g0051_WYG_026-13a"/>
抱真遂與武俊約為兄弟誓同滅賊退入武俊帳中酣<lb/>
卧者久之武俊感其至誠乃指心誓天曰此身已許十<lb/>
兄死矣食訖而别旦日合戰大破滔進檢校司空實封<lb/>
六百户抱真喜士聞世賢者必欲與之游雖小善皆卑<lb/>
詞厚幣數千里邀致之至無可録徐徐以禮謝遣晚年<lb/>
好方士餌丹丸卒年六十二<lb/>
　論曰綱目書李抱真會王武俊于南宫幸之也幸抱<lb/>
　真忘身徇義此一會闗天下安危故書之也披肝瀝<lb/>
<pb n="KR2g0051_WYG_026-13b"/>
　胆慷慨激切之情狀千載下如將見之其勸代宗起<lb/>
　子儀辭留後試牧守策山東將變練民為兵一生好<lb/>
　士皆識髙志逺豈他藩鎮所可同日語哉<lb/>
　　　杜黄裳<lb/>
杜黄裳字遵素京兆萬年人也登進士宏辭二科郭子<lb/>
儀辟為朔方從事子儀入朝使主留事李懷光與監軍<lb/>
隂謀代子儀偽為詔書欲誅大將温儒雅等黄裳得詔<lb/>
辨其非以質懷光懷光流汗服罪于時諸將狠驕難制<lb/>
<pb n="KR2g0051_WYG_026-14a"/>
者黄裳皆以子儀令易置衆不敢亂入為侍御史裴延<lb/>
齡惡之十期不遷貞元末拜太子賔客順宗立遷太常<lb/>
卿時王叔文用事黄裳未嘗一造其門以壻韋執誼輔<lb/>
政勸令率百官請太子監國執誼曰丈人始得一官便<lb/>
可開口議禁密事勃然怒曰黄裳受恩三朝豈可以一<lb/>
官見賣拂衣出及太子總軍國事擢門下侍郎同平章<lb/>
事以夏綏銀節度使韓全義憸佞無功奏罷之憲宗欲<lb/>
討劉闢議者多言蜀險固不宜生事黄裳獨曰闢狂戅<lb/>
<pb n="KR2g0051_WYG_026-14b"/>
書生取之如拾芥耳神策軍使髙崇文勇略可用願陛<lb/>
下専以軍事委之勿置監軍闢必擒帝從之時名臣宿<lb/>
將各自謂當征蜀之選及詔用崇文皆大驚凡兵進退<lb/>
自戰伐以及成功黄裳自中指授無不切中機宜闢既<lb/>
擒羣臣入賀憲宗目黄裳曰卿之功也始徳宗創艾多<lb/>
難務姑息每藩鎮物故遣中人伺其軍所欲立者故大<lb/>
將私金幣結左右以求節制方鎮選不出朝廷黄裳言<lb/>
陛下宜鑒貞元之弊整法度朘損諸侯則天下治帝嘗<lb/>
<pb n="KR2g0051_WYG_026-15a"/>
問前古帝王所以治亂黄裳知帝鋭于治恐不得其要<lb/>
因推言王者之道在修己任賢而已舜舉十六相去四<lb/>
凶未嘗勞神疲體而萬世稱之秦始皇程石决事見嗤<lb/>
後代魏明帝欲按尚書事陳矯不從隋文帝日昃聽政<lb/>
唐太宗笑之故王者擇人委任而責其成功信賞信罰<lb/>
孰敢不力帝嘉納之由是平夏翦齊滅蔡復兩河以機<lb/>
秉還宰相紀律張設赫然號中興皆黄裳啟之也元和<lb/>
二年以司空平章事為河中晉絳節度使封邠國公明<lb/>
<pb n="KR2g0051_WYG_026-15b"/>
年卒年七十一謚宣獻黄裳達權變有王佐大略性雅<lb/>
澹與物無忤居相位不久未究其才及處外天下常所<lb/>
屬意初奏罷韓全義以李演為夏綏節度使全義甥楊<lb/>
惠琳知夏綏留後勒兵拒演命河東天徳軍合擊惠琳<lb/>
傳首京師李師古跋扈憚黄裳未敢失禮有幹吏寄錢<lb/>
千繩并氊車一乗直千緡使者于宅門候伺累日未敢<lb/>
送適有緑輿自宅出從婢二人青衣繿縷使者聞知為<lb/>
相公夫人遽歸以告師古師古折其謀終身不敢改節<lb/>
<pb n="KR2g0051_WYG_026-16a"/>
　論曰史稱黄裳達權變有王佐大略得之矣乃又言<lb/>
　其通饋謝無潔白名則以卒後數年御史劾納髙崇<lb/>
　文錢四萬五千緡之故也天下焉有王佐之才以振<lb/>
　綱飭紀整齊一世為己任而不能律身清白者乎御<lb/>
　史不劾于生前而劾于身後其誣可知觀于李師古<lb/>
　之事而益見焉<lb/>
　　　裴垍<lb/>
裴垍字𢎞中絳州聞喜人也擢進士以賢良方正第一<lb/>
<pb n="KR2g0051_WYG_026-16b"/>
補美原尉藩府交辟皆不就四遷考功員外郎吏部侍<lb/>
郎鄭珣瑜委垍校詞判研覈精密皆稱才實元和初召<lb/>
入翰林為學士再遷中書舎人李吉甫始執政謂曰吉<lb/>
甫流落江淮踰十五年一日蒙恩至此思所以報徳惟<lb/>
在進賢顧比日人物吾懵不及知君有精鑒悉為我言<lb/>
之垍取筆疏三十餘人吉甫以薦于朝天下翕然稱得<lb/>
人焉吉甫罷乃拜同平章事帝嘗謂之曰以太宗𤣥宗<lb/>
猶藉輔佐以成其理况朕不及先聖萬倍者乎為理之<lb/>
<pb n="KR2g0051_WYG_026-17a"/>
要何先垍對曰先正其心垍始承㫖翰林天子新翦蜀<lb/>
亂厲精致治中外機管垍多所㕘與以小心慎密稱帝<lb/>
意既當國請繩不軌課吏治分明淑慝帝每降意順納<lb/>
在殿中常呼垍官而不名吐突承璀自東宫得幸恩顧<lb/>
親渥承間欲有闗説帝憚垍誡使勿言嶺南節度楊於<lb/>
陵為監軍許遂振所誣詔授冗官垍曰以一中人罪藩<lb/>
臣陛下之法安在更授美官嚴綬守太原政出監軍垍<lb/>
劾其懦以李鄘代之王承宗擅襲節度帝欲討之垍與<lb/>
<pb n="KR2g0051_WYG_026-17b"/>
李絳言河北諸鎮聫結已久此時事勢未可進討承璀<lb/>
自請往于時澤潞盧從史隂苞逆節内連承宗外請興<lb/>
師以圖身利垍固爭不聽承璀果無功王師告病從史<lb/>
遣部將王翊元奏事垍誘得其情知從史稔惡可圖狀<lb/>
比遣再往得其大將烏重𦙍等要領乃為帝陳從史暴<lb/>
戾無君視承璀若小兒相與徃來軍中可因其機致之<lb/>
後免興師之勞帝初驚愕徐乃許之從史果就縛因班<lb/>
師垍奏承璀首謀無功陛下雖詘法人心不厭請流斥<lb/>
<pb n="KR2g0051_WYG_026-18a"/>
以謝天下李絳繼奏語並悚切乃罷所領兵先是天下<lb/>
賦法有三曰上供曰送使曰留州建中初釐定常賦其<lb/>
時物重錢輕後輕重相反民輸率一倍其初而所在以<lb/>
留州送使之入又降省估以自潤故賦益苛民重困垍<lb/>
奏禁止之一以公估凖物觀察使得用所治州租調至<lb/>
不足乃取支郡以贍故送使之財悉為上供自是淮江<lb/>
而南民少息矣垍以茂年驟柄用器局峻整持法度雖<lb/>
鉅權宿貴造請不敢干以私故頗不為時所悦諫官言<lb/>
<pb n="KR2g0051_WYG_026-18b"/>
得失大抵執政多忌之惟垍奬勵使盡言拾遺獨孤郁<lb/>
李正辭嚴休復三人皆遷及過謝垍垍獨讓休復曰君<lb/>
異夫二人孜孜獻納者前日進擬上固為疑休復大慚<lb/>
垍為學士時引李絳崔羣與同列及相又擢韋貫之裴<lb/>
度知制誥李夷簡御史中丞皆踵躡為輔相其餘量材<lb/>
授職皆協人望選任之精前後莫及議者咸謂才與時<lb/>
會故元和之治百度修舉朝無幸人五年暴風痺帝悵<lb/>
惜遣使致問藥膳進退輒疏聞居三月益痼乃罷為兵<lb/>
<pb n="KR2g0051_WYG_026-19a"/>
部尚書垍之進吉甫所薦也及居中多變更吉甫約束<lb/>
吉甫復用銜之乃徙為太子賔客至卒不加贈劉伯芻<lb/>
表其忠方贈太子太傅<lb/>
　論曰憲宗之朝多賢相杜黄裳李絳裴度三人者忠<lb/>
　謀逺略振耀今古故能恢中興之治致削平之功垍<lb/>
　處其間清謹守法度天子亦敬而憚之尤長于知人<lb/>
　孶孶進賢大小之官各稱其職可謂禆益𢎞多矣令<lb/>
　天假之年俾得集思兼策以就大猷豈可量哉<lb/>
<pb n="KR2g0051_WYG_026-19b"/>
　　　李絳<lb/>
李絳字深之趙郡贊皇人也擢進士宏辭補渭南尉拜<lb/>
監察御史元和二年授翰林學士知制誥李錡誅憲宗<lb/>
將輦取其貲絳與裴垍上言錡僭侈誅求六州之人怨<lb/>
入骨髓今元惡傳首願以其財賜本道代貧民租賦帝<lb/>
從之帝嘗論太宗𤣥宗之盛欲庶幾其道徳風烈何行<lb/>
而致此絳言陛下正身勵行尊道徳逺邪佞進忠直與<lb/>
大臣言敬而信無使小人㕘焉與賢者游親而禮無使<lb/>
<pb n="KR2g0051_WYG_026-20a"/>
不肖與焉去官無益于治者則材能出斥宫女之希御<lb/>
者則怨曠消將帥擇則士卒勇矣官師公則吏治賴矣<lb/>
法令行而下不違教化篤而俗必遷則可與祖宗合徳<lb/>
號稱中興帝曰善即詔絳與崔羣白居易等搜次君臣<lb/>
成敗五十種為連屏張于便坐每顧左右作意勸誡吐<lb/>
突承璀請于安國佛寺立聖徳碑使絳撰文欲以萬緡<lb/>
酬之絳言大人與天地合徳非文字所能盡若令可述<lb/>
是美有分限故自堯舜禹湯文武並無建碑之事至秦<lb/>
<pb n="KR2g0051_WYG_026-20b"/>
始皇刻石罘嶧揚征伐之功紀巡幸之跡適足為萬代<lb/>
譏笑帝悟以百牛曳碑樓倒之絳見浴堂殿帝言諫官<lb/>
多朋黨論奏不實欲黜其尤者絳曰此殆非陛下意必<lb/>
有憸人欲壅蔽陛下之聰明也人臣死生係人主喜怒<lb/>
敢發口諫者有幾晝度夜思始欲陳十事俄而去五六<lb/>
及將以聞則又憚而削其半故上達者十無二三人主<lb/>
孜孜求諫猶懼不至况罪之乎如此杜天下之口非社<lb/>
稷之福也帝曰非卿言朕不知諫官之難承璀討王承<lb/>
<pb n="KR2g0051_WYG_026-21a"/>
宗絳當草制固爭不可言古無以宦人統師者帝不能<lb/>
奪詔宰相授勅承璀果無功還欲加開府儀同三司絳<lb/>
奏承璀喪師當抵罪反寵以崇秩後有敗軍之將陛下<lb/>
何以處之又數論宦官横肆言此屬不知仁義不分枉<lb/>
直惟利是視得賂則譽跖蹻為亷良失意則毁龔黄為<lb/>
貪暴能用傾巧之智搆成疑似之端朝夕左右浸潤以<lb/>
入之自古宦官敗國備載方冊陛下豈得不防其漸乎<lb/>
絳自知言切且斥去悉取内署所上疏藁焚以俟命帝<lb/>
<pb n="KR2g0051_WYG_026-21b"/>
果怒絳謝曰陛下處臣以腹心之地若惜身不言乃臣<lb/>
負陛下若犯聖顔忤貴倖因而獲罪乃陛下負臣于是<lb/>
帝動容曰卿所言皆人所不能言者疾風知勁草卿當<lb/>
之矣遷司勲郎中進中書舎人學士如故賜金紫帝自<lb/>
擇良笏與之烏重𦙍縛盧從史承璀即牒署留後絳奏<lb/>
澤潞據山東要害今孽豎就擒方收威柄遽以偏將涖<lb/>
本軍兩河諸鎮必謂陛下啗以官爵使逐其帥其肯嘿<lb/>
然哉宜以孟元陽為澤潞而重𦙍節度三城聞者始服<lb/>
<pb n="KR2g0051_WYG_026-22a"/>
張茂昭舉族入覲絳請亟授以官且遣使詔其麾下皆<lb/>
聽節度乃拜河中節度使任迪簡以帑廥匱竭簡罷士<lb/>
之疲老者人情不安絳請斥禁帑絹十萬以濟事機呉<lb/>
少誠病甚絳言朝廷命將今乃其時有如阻命則決可<lb/>
討然鎮蔡不可并取願赦承宗趣立蔡功江淮旱帝下<lb/>
赦令有所蠲弛絳與白居易言所貸未廣欲令實惠及<lb/>
人無如減其租税宫人數廣宜簡出之諸道横歛以充<lb/>
進奉南方多掠良人賣為奴婢皆宜禁絶上悉從之制<lb/>
<pb n="KR2g0051_WYG_026-22b"/>
下而雨帝嘗畋苑中至蓬萊池謂左右曰李絳必諫今<lb/>
可還也其見憚如此後閲月不賜對絳奏曰大臣持禄<lb/>
不敢諫小臣畏罪不敢言管仲以為害覇最甚今臣等<lb/>
飽食不言無履危之患自為計得矣其如聖治何詔明<lb/>
日對三殿白居易因論事言陛下錯帝怒欲黜之以語<lb/>
絳絳曰陛下容納直言故羣臣欲竭誠無隱居易言雖<lb/>
少思志在納忠陛下今日罪之恐天下各思箝口非所<lb/>
以廣聰明昭聖徳也帝悦待居易如初時帝未立太子<lb/>
<pb n="KR2g0051_WYG_026-23a"/>
絳奏曰陛下臨御四年儲闈未立豈所以承宗廟重社<lb/>
稷遂立鄧王寧為皇太子帝怪前代任賢致治今無賢<lb/>
可任絳曰自古無借才異代者惟聖王慎選極其才分<lb/>
不以己能葢覆折節下之則賢者乃出帝曰何由知其<lb/>
賢而任之對曰循其名而驗以事所得十七若任官亷<lb/>
辨措事不阿無希望依違之態邪媚愉悦之容此近于<lb/>
賢賢則當任任則當久賢者中立而寡助舉其𩔖則不<lb/>
肖者怨杜邪徑則懷奸者疾一制度則貴戚毁傷正過<lb/>
<pb n="KR2g0051_WYG_026-23b"/>
失則人君疏忌用賢豈容易哉帝曰卿言得之矣六年<lb/>
罷學士遷户部侍郎帝問户部故有獻卿何獨無絳曰<lb/>
守土之官厚斂于人以市私恩天下猶共非之况户部<lb/>
所掌皆陛下府庫之物烏有羡餘若以為獻是徙東庫<lb/>
物實西庫臣不敢踵此弊也帝瞿然悟尋欲相之以承<lb/>
璀不合先出為淮南監軍始拜絳同平章事封髙邑男<lb/>
時裴垍已罷絳與李吉甫並相吉甫善逢迎上意而絳<lb/>
鯁直數爭論于帝前吉甫嘗盛贊天子威徳宜及時太<lb/>
<pb n="KR2g0051_WYG_026-24a"/>
平為樂絳曰陛下自視今日何如漢文帝帝曰朕安敢<lb/>
望對曰是時賈誼猶以為厝火積薪之下不可謂安今<lb/>
法令所不及者五十餘州西戎内訌接近涇隴烽火屢<lb/>
驚加以水旱時作倉廪空虚正陛下宵衣旰食之時豈<lb/>
得謂之太平遽為樂哉帝悦顧謂左右曰吉甫專為悦<lb/>
媚如李絳真宰相也吉甫言人臣當使君悦臣安不宜<lb/>
彊諫絳曰人臣當犯顔苦口指陳得失若䧟君于惡豈<lb/>
得為忠吉甫又言今惠澤已深宜振刑威中外懈惰願<lb/>
<pb n="KR2g0051_WYG_026-24b"/>
加嚴以束之絳曰王者之政尚徳不尚刑豈可捨成康<lb/>
文景而效始皇父子乎帝曰絳言是也吉甫至中書卧<lb/>
不視事長吁而已絳或久不諫上輒謂之曰豈朕不能<lb/>
容受耶將無事可諫耶論者謂元和之君臣有貞觀之<lb/>
風焉元義方媚承璀得京兆尹絳惡而出之義方因言<lb/>
絳私其同年許季同帝以問絳對曰陛下不以臣愚備<lb/>
位宰相宰相職在量才授任若其人果才雖在兄弟子<lb/>
姪之中猶將用之况同年乎帝曰善田季安死子懷諫<lb/>
<pb n="KR2g0051_WYG_026-25a"/>
請襲節度吉甫議發兵討之絳以為魏博不必用兵當<lb/>
自歸朝廷請蓄威以俟不過數月必有自效于軍中未<lb/>
幾其軍果擁立田興遷懷諫以魏博聽朝命帝大悦吉<lb/>
甫請遣中使宣慰以觀其變絳曰不可田興奉其土地<lb/>
兵衆坐待詔命不乗此際推心撫納結以大恩必待勅<lb/>
使至彼持將士表來請節鉞然後與之則是恩出于下<lb/>
將士為重朝廷輕矣帝竟遣宣慰絳固請曰如興萬一<lb/>
不受命即姑息復如向時朝廷恩威得失在此一舉時<lb/>
<pb n="KR2g0051_WYG_026-25b"/>
機可惜奈何棄之由是拜興節度使絳又言魏博不霑<lb/>
王化五十餘年一旦挈六州來歸刳河朔之腹心傾叛<lb/>
亂之巢穴不有重賞過其所望則無以慰士卒之心使<lb/>
四鄰勸慕請發内庫錢百五十萬緡賜之宦官以為太<lb/>
過絳曰使國家發十五萬兵以取六州期年而克之其<lb/>
費豈止百五十萬緡已乎帝悦曰朕所以惡衣菲食蓄<lb/>
聚貨財者正欲平定四方不然徒貯之府庫何益即遣<lb/>
裴度頒賞賜復軍民歡聲動地成徳兖鄆使者見之相<lb/>
<pb n="KR2g0051_WYG_026-26a"/>
顧失色歎曰倔强者果何益耶帝患朋黨以問絳對曰<lb/>
自古人君最惡者朋黨小人揣知故常藉口以激怒上<lb/>
心夫朋黨者尋之則無跡言之則可疑以此目之則天<lb/>
下賢人君子無能免者此東漢所以亡也願陛下深察<lb/>
之王播為鹽鐵使有月進絳曰比禁天下正賦外不得<lb/>
有他獻而播妄名羡餘不出禄廪家貲願悉付有司帝<lb/>
曰善訖絳在位獻不入禁中絳嘗奏振武天徳左右良<lb/>
田可萬頃請擇能吏開置營田帝即命盧坦經度四年<lb/>
<pb n="KR2g0051_WYG_026-26b"/>
之間開田四千八百頃嵗省度支錢二十餘萬緡帝問<lb/>
凡人舉事常病不通于理䧟于過失古人處此有道否<lb/>
絳曰事或過差雖聖哲不免惟天子有諫臣所以救過<lb/>
聖人改過不吝願陛下以此自處教坊使稱密詔閲良<lb/>
家女子及别宅婦人納禁中京師囂然吉甫畏不敢諫<lb/>
絳獨上疏論之帝曰朕以丹王等無侍者命訪閭里以<lb/>
貲致之秪取願者四人豈知便爾生事乃悉放歸俄足<lb/>
疾求免罷為禮部尚書由是復召承璀于淮南十年出<lb/>
<pb n="KR2g0051_WYG_026-27a"/>
絳為華州刺史承璀田多在部中主奴擾民絳捕繫之<lb/>
會遣五坊使帝戒曰至華宜自戢絳大臣有奏即行法<lb/>
矣入為兵部尚書母喪免後復召入穆宗素遊畋絳切<lb/>
諫不納以疾辭為東都留守寶厯初拜尚書左僕射絳<lb/>
偉儀質以直道進退望冠一時然賢不肖太分故屢為<lb/>
讒邪所中皇甫鎛李逢吉皆惡之文宗立召為太常卿<lb/>
累封趙郡公太和四年南蠻㓂蜀詔絳募兵千人往赴<lb/>
不半道蠻已去兵還監軍使楊叔元素疾絳遣人迎説<lb/>
<pb n="KR2g0051_WYG_026-27b"/>
軍士曰將收募直而還為民士皆怒大譟而入絳不及<lb/>
設備遂遇害年六十七事聞贈司徒謚曰貞絳所論萬<lb/>
餘言其甥夏侯孜以授蔣偕次為七篇<lb/>
　論曰李絳論事得大體動協機宜其才可為王佐而<lb/>
　方正鯁直惓惓以納忠為己任則魏徴宋璟之流他<lb/>
　人何足以及之惜不幸多遇小人吐突承璀皇甫鎛<lb/>
　李逢吉不能加害而禍生所忽卒墮楊叔元之計悲<lb/>
　夫然絳也知有國而不知有身躬歴四朝年近七十<lb/>
<pb n="KR2g0051_WYG_026-28a"/>
　此亦非所吝矣<lb/>
　　　裴度<lb/>
裴度字中立河東聞喜人也貞元初擢進士第以宏辭<lb/>
補校書郎舉賢良方正異等調河隂尉遷監察御史論<lb/>
權倖忤㫖貶官元和七年以知制誥宣慰魏博節度田<lb/>
興為興陳君臣上下之義興聽之終食不倦請度遍行<lb/>
所部宣布朝命奉法令輸賦税累遷至御史中丞宣徽<lb/>
五坊小使方秋閲鷹狗所過暴横苦百姓撓官司厚得<lb/>
<pb n="KR2g0051_WYG_026-28b"/>
餉遺乃去下邽令裴寰才吏也不為禮小使奏寰出慢<lb/>
語帝怒下詔獄論大不敬宰相不能解度奏寰無罪帝<lb/>
愈怒度曰陛下愛百姓何如愛小使今寰以愛百姓加<lb/>
罪可乎帝色霽乃釋寰王師討蔡以度視行營諸軍還<lb/>
奏攻取策與帝意合問諸將孰才度言李光顔義而勇<lb/>
當有成功不三日果奏大㨗帝歎其知人進兼刑部侍<lb/>
郎王承宗李師道謀緩兵伏盗京師刺宰相武元衡又<lb/>
擊度刃三進斷鞾刜背裂巾單復傷首度帽氊得不死<lb/>
<pb n="KR2g0051_WYG_026-29a"/>
騶王義持賊大呼賊斷義手度墜溝賊意已死因亡去<lb/>
議者請罷度官以安二鎮反側帝怒曰度得全天也若<lb/>
罷之是賊計適行朝綱盡廢吾倚度足破二賊矣度亦<lb/>
自以綱紀未張王室凌遲常愧恨無死所自行營歸知<lb/>
賊曲折帝益信仗及病創再旬分衛兵䕶第存候踵路<lb/>
疾愈拜中書侍郎同平章事自是以平賊為己任始徳<lb/>
宗多猜忌朝士有相過從者金吾皆伺察以聞宰相至<lb/>
闔門謝賔客度以時多故宜延天下髦英咨籌策乃請<lb/>
<pb n="KR2g0051_WYG_026-29b"/>
還第與士大夫相見詔可會莊憲太后崩為禮儀使帝<lb/>
不聽政議置冡宰度以為不宜徇空名稽庶務乃詔百<lb/>
司權聽中書門下處可王鍔死家奴告鍔子稷易父奏<lb/>
末冒留遺獻帝留奴仗内遣使者如東都按責其貲度<lb/>
諫曰鍔死雖有遺獻今因告訐而省其私恐天下將帥<lb/>
聞之有以家為計者帝悟殺二奴還使者于時討蔡數<lb/>
不利羣臣爭請罷兵錢徽蕭俛尤力度奏病在腹心不<lb/>
時去且為大患兩河亦將視此為逆順會唐鄧節度髙<lb/>
<pb n="KR2g0051_WYG_026-30a"/>
霞寓戰卻他相請赦賊鈎帝意帝曰勝負兵家常勢今<lb/>
但論帥臣勇怯兵强弱處置何如耳渠一敗便沮成計<lb/>
乎于是左右不能間十二年宰相李逢吉建言餉億煩<lb/>
匱宜休師度請身督戰帝獨目度留曰果為朕行乎度<lb/>
俯伏流涕曰臣誓不與賊偕存臣比觀元濟表勢實窘<lb/>
蹙但諸將心不一不併力迫之故未降耳若臣自詣行<lb/>
營諸將恐臣奪其功必爭進破賊矣帝然之即以本官<lb/>
兼彰義節度淮西宣慰招討處置使度以韓𢎞領都統<lb/>
<pb n="KR2g0051_WYG_026-30b"/>
乃上還招討以避𢎞表韓愈等為行軍司馬入對延英<lb/>
曰主憂臣辱義在必死賊未授首臣無還期帝壯之為<lb/>
流淚度至郾城勞諸軍宣朝廷厚意士奮于勇奏罷中<lb/>
使監軍使諸將得專制號令皆大悦戰氣數倍冬十月<lb/>
李愬用李祐計將襲蔡遣掌書記鄭澥白度度大喜曰<lb/>
兵非出竒不勝常侍良圖也愬果以雪夜入蔡州縛呉<lb/>
元濟度乃建彰義旌節領洄曲降卒萬人往撫定之除<lb/>
元濟苛禁偶語燃燭酒食饋遺聽從民便蔡人始知有<lb/>
<pb n="KR2g0051_WYG_026-31a"/>
生之樂度以蔡牙卒侍帳下或謂不可度笑曰吾為彰<lb/>
義節度使元惡已擒蔡人即吾人也衆聞之皆感泣度<lb/>
入朝行至郾城會帝封二劍付監軍梁守謙使悉誅賊<lb/>
將度乃復還蔡騰奏申解全宥甚衆策勲進上柱國晉<lb/>
國公復知政事程异皇甫鎛以言財賦進羡餘得幸俄<lb/>
至為宰相制下朝野駭愕度三上書極陳其不可帝不<lb/>
聽表求自退亦不許度復上疏曰鎛异皆錢榖俗吏巧<lb/>
佞小人一旦為相中外駭笑臣若不退天下謂臣無恥<lb/>
<pb n="KR2g0051_WYG_026-31b"/>
臣若不言天下謂臣負恩今退既不許言又不聽臣如<lb/>
烈火焚心衆鏑叢體所可惜者淮西盪定河北底寧承<lb/>
宗歛手削地韓𢎞輿疾討賊陛下建昇平之業十已八<lb/>
九何忍遽自隳壞使四方解體乎帝以度為朋黨弗之<lb/>
省又與崔羣言五坊使楊朝汶暴横妄捕繫無辜責息<lb/>
錢誣引至千人帝曰此小事朕自處置且與卿商量東<lb/>
軍度曰兵事不理憂止山東中人横暴將亂都下帝不<lb/>
悦退召朝汶責之曰以汝故令吾羞見宰相命誅之而<lb/>
<pb n="KR2g0051_WYG_026-32a"/>
原繫者由是京師澄肅初蔡平王承宗懼度遣辯士栢<lb/>
耆脅説乃獻徳棣二州納質子又諭程權入覲始判滄<lb/>
景徳棣為一鎮朝廷命帥承宗勢促李師道怙强度勸<lb/>
帝討之奏令宣武義成武寧横海四節度與田𢎞正將<lb/>
兵自楊劉渡河直抵鄆州師道平河南北三十餘州藩<lb/>
鎮跋扈垂六十年至是盡遵朝廷約束度乃纂述蔡鄆<lb/>
用兵以來帝之憂勤機畧因侍宴獻之請付史館卒為<lb/>
异鎛所構以平章事出為河東節度使穆宗即位進檢<lb/>
<pb n="KR2g0051_WYG_026-32b"/>
校司空朱克融王庭湊亂河朔加度鎮州行營招討使<lb/>
時元微之結宦官魏𢎞簡求執政恐度復當國凡度所<lb/>
奏軍事多與𢎞簡從中撓之不使有功度上表暴二人<lb/>
過惡以為逆豎搆亂震驚山東奸臣作朋撓敗國政陛<lb/>
下欲掃蕩幽鎮先宜肅清朝廷何者河北逆賊只亂山<lb/>
東禁闈奸臣必亂天下是則河朔患小禁闥患大小者<lb/>
臣與諸將必能翦滅大者非陛下覺悟制斷無以驅除<lb/>
臣自兵興以來所陳章疏皆是至切所奉書詔多有㕘<lb/>
<pb n="KR2g0051_WYG_026-33a"/>
差䝉陛下委付之意不輕遭奸臣抑損之事不少但欲<lb/>
令臣失所使臣無成則天下理亂山東勝負悉不顧矣<lb/>
若朝中奸臣盡去則河朔逆賊不討自平臣伏讀國史<lb/>
知代宗之朝被程元振壅蔽幾危社稷當時柳伉乃太<lb/>
常一博士耳猶抗表歸臯為國除害今臣所任兼總將<lb/>
相豈可坐視凶邪有曀日月天鑒孔昭照臣肝血但得<lb/>
天下之人知臣不負陛下則臣雖死之日猶生之年表<lb/>
三上帝雖不悦以度大臣不得已罷𢎞簡微之近職俄<lb/>
<pb n="KR2g0051_WYG_026-33b"/>
擢微之宰相以度守司空平章事東都留守諫官叩延<lb/>
英言不可罷度兵揺衆心不聽于是交章極論亦不省<lb/>
會中人使幽鎮還言軍中謂度在朝兩河諸侯無不懷<lb/>
畏今居東人人失望帝悟詔度入朝度見帝先謝奉命<lb/>
討賊無功次陳所以入覲意感慨流涕帝為動容時以<lb/>
度無援且久外為奸憸恨抑慮帝未能明其忠及進見<lb/>
詞切氣和卓然當天子意在位聞者皆竦武夫貴臣至<lb/>
咨嗟出涕乃拜度守司徒領淮南節度使會昭義監軍<lb/>
<pb n="KR2g0051_WYG_026-34a"/>
劉承偕數陵轢節度使劉悟隂與張汶謀縛悟送闕舉<lb/>
軍譁怒執承偕欲殺悟拘以聞帝問度何以處置度對<lb/>
曰承偕驕縱不法臣所素知陛下必欲收忠義心惟有<lb/>
令悟集將士斬之帝曰太后以為養子卿更思其次度<lb/>
奏請流承偕于逺州帝從之是時徐州王智興逐崔羣<lb/>
諸軍盤互河北議者交口請相度乃以本官同平章事<lb/>
而權佞側目咸謂逢吉善謀可以構度共諷帝自襄陽<lb/>
召逢吉還度居位再閲月果為逢吉所間罷為左僕射<lb/>
<pb n="KR2g0051_WYG_026-34b"/>
帝暴風眩中外不聞問者凡三日度數請到内殿求立<lb/>
太子翼日乃見帝遂立景王為嗣逢吉既代相出度山<lb/>
南西道節度使長慶四年王廷凑屠牛元翼之家敬宗<lb/>
羞惋歎宰輔非人使兇賊熾肆學士韋處厚上疏曰臣<lb/>
聞汲黯在朝淮南寢謀干木處魏諸侯息兵裴度元勲<lb/>
巨徳文武兼備若置之巖廊委其㕘決河北山東必禀<lb/>
朝算陛下當食歎息恨無蕭曹今有一裴度尚不能留<lb/>
此馮唐所以謂漢文得頗牧不能用也帝見度奏狀無<lb/>
<pb n="KR2g0051_WYG_026-35a"/>
同平章事問何故處厚奏為逢吉所擠于是復兼平章<lb/>
事帝雖幼孺然實注意度中人至度所必丁寧慰安且<lb/>
示召期寶厯二年度求入朝逢吉黨大懼張權輿作偽<lb/>
謡云緋衣小兒坦其腹天上有口被驅逐又長安城中<lb/>
有六岡横亘如乾象度宅居第五岡權輿上言度名應<lb/>
圖䜟宅占岡原不召而來其意可見帝雖年少獨能察<lb/>
其誣待度益厚留輔政帝將幸東都諸臣切諫不聽度<lb/>
奏言國家設立兩都本備巡幸但自多難以來宫闕營<lb/>
<pb n="KR2g0051_WYG_026-35b"/>
壘百司廨舎荒圮弗治必假嵗月完新然後可行帝悦<lb/>
曰羣臣諫朕不及此如卿言誠有未便因止不行令狐<lb/>
楚為觀察使言亳州聖水出飲者疾輒愈度判曰妖由<lb/>
人興水不自作命所在禁塞朱克融執賜衣中使楊文<lb/>
端詭言所賜濫惡又匄假度支帛三十萬匹且助丁匠<lb/>
五千修東都帝患之欲遣重臣宣慰仍索勅使度曰克<lb/>
融無禮已甚殆將亡也譬如猛獸自于山林咆哮跳踉<lb/>
久當自困必不敢輒離巢穴陛下無庸遣宣慰徐賜詔<lb/>
<pb n="KR2g0051_WYG_026-36a"/>
書言中人倨驕待到當自譴春衣不謹方詰有司所上<lb/>
丁匠宜即遣來已詔所在排比供擬如此則賊謀窮矣<lb/>
若欲示含容則云東都宫闕事在有司不假丁匠逺來<lb/>
其預借春衣非朕所愛秪是事體不可獨給范陽帝曰<lb/>
善不旬日幽州軍亂殺克融及二子如度所料帝縱弛<lb/>
日晏坐朝度諫曰邇陛下月數臨朝人知勤政河朔賊<lb/>
臣皆聳畏近開延英益稀恐萬幾壅閼夫頤養之道當<lb/>
順適時候則六氣平和萬夀可保今方居盛夏謂宜詰<lb/>
<pb n="KR2g0051_WYG_026-36b"/>
旦數坐廣加延問漏及己午則炎赫可畏聖躬勞矣帝<lb/>
嘉納帝為宦寺劉克明等所弑王守澄等討亂迎立江<lb/>
王是為文宗進階開府儀同三司實封三百户太和四<lb/>
年數引疾上政事乃詔進司徒平章軍國重事牛僧孺<lb/>
李宗閔輔政又出為山南東道節度使八年徙東都留<lb/>
守李訓之禍宦官肆戮凡訓注宗亞賔客悉收逮無遺<lb/>
度上疏申理全活數十姓時閹豎擅威天子擁虚器縉<lb/>
紳道喪度不復有經濟意乃治第東都集賢里沼石林<lb/>
<pb n="KR2g0051_WYG_026-37a"/>
叢岑繚幽勝午橋作别墅具燠館凉臺號緑野堂激波<lb/>
其下度野服蕭散與白居易劉禹錫為文章把酒窮晝<lb/>
夜相歡不問人間事而帝知度年雖及神明不衰每大<lb/>
臣自洛來必問度安否開成二年復以本官節度河東<lb/>
固辭老疾帝命諭意曰為朕卧䕶北門可也度乃之鎮<lb/>
三年以病匄還東都拜中書令上已宴羣臣曲江度不<lb/>
赴帝賜詩及御札使者及門而度卒年七十六贈太傅<lb/>
謚文忠帝怪無遺奏敕家人索之得半稿以儲貳為請<lb/>
<pb n="KR2g0051_WYG_026-37b"/>
無私言度退然纔中人而神觀邁爽操守堅正善占對<lb/>
既有功名震四陲使外國者其君長必問度年嵗幾何<lb/>
狀貌孰似天子用否其威譽徳業比郭汾陽而用不用<lb/>
常為天下重輕及沒之後莫不思其風烈<lb/>
　論曰度始佐憲宗平淮蔡功無與比唐書以為非度<lb/>
　破賊之難排羣議任度之為難可謂知言者矣廣徳<lb/>
　以來藩鎮跋扈河南北三十餘州久非唐家所有自<lb/>
　度為相海内肅然遵朝廷約束而憸壬小夫乃不肯<lb/>
<pb n="KR2g0051_WYG_026-38a"/>
　使一日安其身于廟堂之上至于穆宗抑又甚焉盧<lb/>
　龍成徳瀛州相州諸軍繼亂魏博武寧未幾亦失則<lb/>
　宰相非其人之故也敬宗有志用度而不永文宗徒<lb/>
　事外貌而無實天不祐唐度亦安能如之何哉晚嵗<lb/>
　優游緑野史氏以浮沉目之不知蔡鄆成功鎛异讒<lb/>
　構之日度之宜去久矣彼亦自以用舎闗天下盛衰<lb/>
　故可進可退而終不忍恝然則其忠不可及也<lb/>
　<lb/>
<pb n="KR2g0051_WYG_026-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史傳三編卷二十六<lb/>
</p>
<p>
</p>
  </div>
<div>
<head>史傳三編卷二十七</head> <lb/>
    <p>
<pb n="KR2g0051_WYG_027-1a"/>
欽定四庫全書<lb/>
　史傳三編卷二十七<lb/>
　　　　　　　　　　　　　大學士朱軾撰<lb/>
　名臣傳十九<lb/>
　　唐<lb/>
　　　李渤<lb/>
李渤字濬之刻志於學與仲兄涉偕隱廬山白鹿洞後<lb/>
久之徙少室元和初以右拾遺召不拜洛陽令韓愈遺<lb/>
<pb n="KR2g0051_WYG_027-1b"/>
以書曰昔孔子知不可為而為之不已跡接於諸侯之<lb/>
國今可為之時自藏深山牢闗而固拒即與仁義者異<lb/>
守矣必審察而諦思之務使合於孔子之道渤善其言<lb/>
始移家東都每朝政有闕失輒附章列上元和九年討<lb/>
淮西上平賊三術及禦戎新録召為著作郎遷右補闕<lb/>
以直忤㫖左遷王府諮議㕘軍分司東都十二年上言<lb/>
昔舜禹以匹夫宅四海其烈如彼今以五聖營太平其<lb/>
難如此臣恐羣臣藴晦術略啓沃未盡使陛下翹然思<lb/>
<pb n="KR2g0051_WYG_027-2a"/>
文武禹湯而不獲也宜正六官叙九疇修王制月令崇<lb/>
孝弟敦九族廣諫路黜選舉復俊造定四民省抑佛老<lb/>
明刑行令治兵禦戎願下宰相公卿大夫議博引海内<lb/>
名儒大開學館與羣臣㕘講據經稽古作制度因上五<lb/>
事一禮樂二食貨三刑政四議都五辨讐渤雖在外然<lb/>
志存朝廷表疏凡四十五獻擢庫部員外郎會皇甫鎛<lb/>
輔政務剥下佐用度而渤適奉詔弔郗士美喪于道上<lb/>
言州縣逃亡多其弊始于攤逃人之賦誠由聚歛之臣<lb/>
<pb n="KR2g0051_WYG_027-2b"/>
割下媚上願詔禁止計不三年人必歸農夫農國之本<lb/>
本立而太平可議矣渤既以峭直觸要臣意乃謝病歸<lb/>
穆宗立召拜考功員外郎嵗終校考渤上奏自宰相而<lb/>
下皆升黜之值渤請急馮宿領考功渤議遂廢時魏博<lb/>
節度使田𢎞正表渤為副杜元頴由是劾渤外交方鎮<lb/>
出為䖍州刺史至州奏還信州移税錢二百萬免賦米<lb/>
二萬石廢冗役千六百人不閲嵗移刺江州白鹿洞在<lb/>
江州境渤舊所隱處也乃即洞創臺榭環以流水雜值<lb/>
<pb n="KR2g0051_WYG_027-3a"/>
花木為一州勝度支使張平叔方歛天下逋租渤言州<lb/>
田二千頃今旱死者千九百頃若復追逋臣懼天下謂<lb/>
陛下當大旱而責民賦臣上不能奉詔下不忍民窮無<lb/>
所逃死請放歸田里有詔蠲責又治湖水築堤七百步<lb/>
人不病涉入為職方郎中進諫議大夫敬宗晏朝羣臣<lb/>
入閤帝久不出至有頓仆者渤見宰相曰昨論晏朝事<lb/>
今益晚是諫官不能移人主意渤請出閤待罪會喚仗<lb/>
乃止退即上疏曰陛下不時見羣臣羣臣皆布路跛倚<lb/>
<pb n="KR2g0051_WYG_027-3b"/>
夫跛倚形諸外則憂思結諸内憂倦既積災釁必生小<lb/>
則為旱為孽大則為兵為亂禮三諫不聽則逃之陛下<lb/>
新即位臣至三諫恐危及社稷俄充理匭使建言事大<lb/>
者以聞次白宰相下以移有司有司不當許再納匭妄<lb/>
訢者加所坐一等以絶冒越詔可時政移近倖紀律蕩<lb/>
然渤勁正不顧患通封章無闋日天子雖幼亦感寤擢<lb/>
給事中賜金紫服未幾以論宦人益横出為桂管觀察<lb/>
使桂有灕水出海陽山世言秦史禄伐粤鑿為漕馬援<lb/>
<pb n="KR2g0051_WYG_027-4a"/>
討徴側復治以通餽其後江水潰毁渠遂廞淺每轉餉<lb/>
役數十户濟一艘渤釃浚舊道鄣泄得宜舟楫利焉踰<lb/>
年以病歸洛太和中召拜太子賔客卒年五十九渤孤<lb/>
撡自將不茍合于世人咸謂之沽激屢以言斥而倖直<lb/>
不少衰守節者尚之<lb/>
　論曰陽城及渤皆起處士而能以直名城不毛舉細<lb/>
　故渤則遇事風發此為少異耳白鹿洞之迹自渤倡<lb/>
　之至南唐建學于是朱子為之修墜葺廢揭五教之<lb/>
<pb n="KR2g0051_WYG_027-4b"/>
　目為學之序及修身處事接物之要以示學者其髙<lb/>
　弟繼之毋荒厥緒是地遂為理學源瀾之所自出渤<lb/>
　之風流亦因以百世不湮矣<lb/>
　　　韋處厚<lb/>
韋處厚字徳載京兆萬年人也親沒廬墓終喪事繼母<lb/>
以孝聞登進士授校書郎舉賢良方正異等預修徳宗<lb/>
實録改咸陽尉憲宗初擢左補闕進規納忠言多切直<lb/>
時人莫知也李絳規帝未聞納諫帝乃言處厚路隋數<lb/>
<pb n="KR2g0051_WYG_027-5a"/>
上疏極忠切由是中外推其慎密歴考功員外郎坐與<lb/>
宰相韋貫之善出為開州刺史穆宗以其學有師法召<lb/>
為翰林侍講學士處厚以帝沖怠不向學偕路隋合併<lb/>
五經孝經論語掇其粹要題為六經法言二十篇上之<lb/>
冀助省覽帝稱善遷中書舎人張平叔以言利得幸建<lb/>
言官自鬻鹽籠天下之財宰相不能詰處厚發十難平<lb/>
叔愧縮事遂寢敬宗初李逢吉黨劉栖楚等構李紳欲<lb/>
置之死處厚言紳先朝舊臣就令有過尚當祓瑕洗垢<lb/>
<pb n="KR2g0051_WYG_027-5b"/>
以成三年無改之道况被讒譖比楊炎為元載復讐盧<lb/>
把為劉晏償怨諸鎮多為不平兵連禍結天下騷然陛<lb/>
下目所親見寧不深念哉紳得免死逺竄逢吉怒未解<lb/>
寶厯三年赦書不予降官量移處厚復奏逢吉縁紳一<lb/>
人使曠蕩之恩不及近嵗斥逐之徒非所以示天下帝<lb/>
悟追改其條進學士承㫖兵部侍郎時帝畋遊無度月<lb/>
視朝不過三四處厚入見自陳有罪當死帝曰何哉對<lb/>
曰臣昔為諫官不能死爭使先帝因酒色而損夀于法<lb/>
<pb n="KR2g0051_WYG_027-6a"/>
應誅所以不死者以陛下在春宫年十有五可望弼成<lb/>
今皇子方在襁褓臣安敢畏死而不諫帝感其言賜以<lb/>
錦綵然實無能改也王廷湊之亂帝歎宰相不才使姦<lb/>
臣跋扈處厚奏陛下有一裴度而不能用何况其他于<lb/>
是以度為司空同平章事嘗奉命于宣州徴鷹鷙及揚<lb/>
益兩浙索竒文綾錦皆抗疏不奉詔帝不得已從之帝<lb/>
即位三年以荒淫嬉戲為内侍劉克明等所弑矯詔立<lb/>
絳王悟宦官王守澄等迎江王涵入宫討賦黨盡斬之<lb/>
<pb n="KR2g0051_WYG_027-6b"/>
絳王為亂兵所害守澄等欲號令中外疑所以為詞問<lb/>
于處厚處厚言春秋大義滅親内惡必書以明逆順正<lb/>
名討罪何所避諱又問江王踐阼之禮處厚曰詰朝當<lb/>
下王教以已平内難布告中外然後羣臣三表勸進以<lb/>
太皇太后令冊命即位耳守澄等從其言以裴度攝冡<lb/>
宰百官謁江王于紫宸外廡王素服涕泣明日即位進<lb/>
處厚中書侍郎同平章事封靈昌郡公居位務在濟時<lb/>
不為身家計中外補授咸得其宜先是齊抗奏罷諸州<lb/>
<pb n="KR2g0051_WYG_027-7a"/>
别駕凡當授者壅滯京師又元和以來禆將立功得補<lb/>
宫官久伺闕者朱紫淆沓處厚乃置六雄十望十緊等<lb/>
州别駕以處之由是流品澄别帝雖自力機政然驟信<lb/>
輕改浮論易奪與宰相議事已定尋復中變處厚嘗獨<lb/>
對諫曰陛下不以臣不肖使待罪宰相凡所奏可中輒<lb/>
變易出自上心耶乃示臣不信得于横議耶即臣何名<lb/>
執政裴度元勲舊徳竇易直長厚忠實所宜親信臣乃<lb/>
陛下自擢今言不見聽宜先罷退趨下頓首帝矍然曰<lb/>
<pb n="KR2g0051_WYG_027-7b"/>
何至是卿之忠力朕自知之安可遽辭以重吾不徳處<lb/>
厚趨出帝復召問所欲言對以近君子逺小人始可為<lb/>
治諄復數百言又言裴度忠可久任帝嘉納之自大厯<lb/>
以來節度使多出禁軍大將以倍稱之息貸錢以賂中<lb/>
尉動踰億萬至鎮則重歛以償至是處厚與裴度始革<lb/>
其弊中外相賀曰自今債帥鮮矣李同㨗叛史憲誠隂<lb/>
懷向背心度待以不疑憲誠遣吏白事中書處厚召語<lb/>
曰晉公以百口保汝帥于天子我則不然正須所為以<lb/>
<pb n="KR2g0051_WYG_027-8a"/>
邦法從事耳憲誠懼不敢貳卒有功李載義數破滄鎮<lb/>
兵每俘執生口皆刳剔之處厚戒諭前後全活數百千<lb/>
人太和二年方奏事暴疾次日卒年五十六贈司空處<lb/>
厚姿狀如甚懦者至廷爭嶷然不可回奪百僚謁事畏<lb/>
惕未嘗敢及以私推擇羣材往往棄瑕録善時亦譏其<lb/>
太廣性嗜學家書讐正至萬卷本名淳避憲宗諱改焉<lb/>
　論曰處厚望不及裴度才不及李徳裕而鯁亮公明<lb/>
　為晚唐一賢相方穆敬時立朝尤難而處厚苦口納<lb/>
<pb n="KR2g0051_WYG_027-8b"/>
　忠不少自替文宗初政清明恭儉勵精若出宫人三<lb/>
　千放五坊鷹犬省教坊總監冗食千二百餘員罷别<lb/>
　貯宣索竒日視朝深談政體待制官屢䝉召問中外<lb/>
　咸冀太平因以知處厚匡扶之力不少也文宗時方<lb/>
　信任又薦裴度元老同心共事故初政如此此與崔<lb/>
　祐甫在徳宗初年何異迨處厚卒而李宗閔牛僧孺<lb/>
　相裴度不能獨立矣馴致甘露之變讀史者不能不<lb/>
　為之歎也<lb/>
<pb n="KR2g0051_WYG_027-9a"/>
　　　李徳裕<lb/>
李徳裕字文饒吉甫子也卓犖有大節不喜與諸生試<lb/>
有司以䕃補校書郎穆宗即位擢翰林學士凡號令大<lb/>
典册皆更其手累遷至御史中丞雅有入相之望始吉<lb/>
甫相憲宗牛僧孺李宗閔對直言策痛詆當路吉甫訢<lb/>
于帝有司皆得罪遂與為怨而李逢吉亦怨吉甫至是<lb/>
逢吉引僧孺並相出徳裕為浙西觀察使潤州兵素驕<lb/>
傾府庫賚之猶不足徳裕自檢約以留州財贍兵均而<lb/>
<pb n="KR2g0051_WYG_027-9b"/>
不怨南方信禨巫父母癘疾雖其子不敢養徳裕擇長<lb/>
老諭以慈孝大倫違約者有明法惡俗大變按屬州毁<lb/>
淫祠千餘所撤山房廋盗者千四百舎敬宗立侈用無<lb/>
度詔浙西上脂盝粧具徳裕奏比年蝗旱物力未完本<lb/>
道所存惟留使錢五十萬緡率嵗經費尚少十三萬軍<lb/>
用褊急今所須脂盝粧具度用銀及金二萬餘兩願詔<lb/>
宰相議何以俾臣不違詔㫖不乏軍興不疲人不歛怨<lb/>
則前勅後詔咸可遵承不報又詔索盤縧繚綾千匹徳<lb/>
<pb n="KR2g0051_WYG_027-10a"/>
裕奏言太宗時或獻名鷹李大亮諫止賜詔嘉歎𤣥宗<lb/>
令益州織半臂琵琶捍撥鏤牙合子等蘇頲不奉詔帝<lb/>
不加罪豈二祖有臣如此今獨無之葢有位者蔽而不<lb/>
聞非陛下拒不納也優詔為停止時帝好遊幸狎比羣<lb/>
小聽朝簡忽徳裕上丹扆六箴一曰宵衣諷視朝稀晚<lb/>
也二曰正服諷服御乖異也三曰罷獻諷歛求怪珍也<lb/>
四曰納誨諷侮棄忠言也五曰辨邪諷信任羣小也六<lb/>
曰防微諷偽游輕出也帝雖不能用猶敕韋處厚作詔<lb/>
<pb n="KR2g0051_WYG_027-10b"/>
厚謝其意然為逢吉所排訖不内徙自元和後禁毋度<lb/>
僧徐州王智興言天子誕月請築壇度僧以資福因收<lb/>
其利以自入徳裕劾智興為壇泗州願度者輸錢二千<lb/>
自淮而右户三丁男必一男削髪規避徭賦若不禁遏<lb/>
江淮失丁男六十萬不為細變詔徐州禁止亳州浮屠<lb/>
詭言有聖水可愈疾南方之人率十户僦一人往汲互<lb/>
相欺訹徳裕嚴勒津邏捕絶之且言昔呉有聖水宋齊<lb/>
有聖火皆本妖祥古人所禁請下觀察使令狐楚填塞<lb/>
<pb n="KR2g0051_WYG_027-11a"/>
以絶妄源從之帝方惑佛老禱福祈年奸徒杜景先妄<lb/>
言其師周息元夀數百嵗遣宦者至浙西迎之徳裕疏<lb/>
言此皆迂怪小術如文成五利者前世天子雖好方士<lb/>
未御其藥豈非以宗廟為重乎不聽太和三年召拜兵<lb/>
部侍郎裴度薦其材堪宰相而李宗閔以中人助先秉<lb/>
政出徳裕為鄭滑節度使引僧孺協力罷度政事凡徳<lb/>
裕所善悉逐之于是二人權震天下踰年徙劍南西川<lb/>
蜀自南詔入冦一方凋敝徳裕至完殘奮怯皆有條次<lb/>
<pb n="KR2g0051_WYG_027-11b"/>
建籌邊樓按南道山川險要與蠻相入者圖之左西道<lb/>
與吐蕃接者圖之右其部落衆寡饋運逺邇曲折咸具<lb/>
召習邊事者與之指畫商訂纎悉情偽必盡知之乃請<lb/>
甲人于安定弓人于河中弩人于浙西由是器械犀鋭<lb/>
率户二百取一人使習戰貸勿事緩則農急則兵謂之<lb/>
雄邊子弟築仗義城以制大度清溪之阻作禦侮城以<lb/>
控榮經掎角之勢作柔逺城以扼西山吐蕃復卬崍闗<lb/>
徙嶲州治臺登以奪蠻險于是二邊寖懼南詔還所俘<lb/>
<pb n="KR2g0051_WYG_027-12a"/>
掠四千人吐蕃將悉怛謀以維州來降徳裕遣兵據守<lb/>
且陳出師之利僧孺居中沮其功詔徳裕以其城及悉<lb/>
怛謀等還吐蕃吐蕃盡誅之境上極慘酷徳裕終身以<lb/>
為恨會監軍使王踐言入朝盛言悉怛謀死拒逺人向<lb/>
化帝亦悔之乃召為兵部尚書俄拜平章事未幾宗閔<lb/>
罷徳裕代為中書侍郎時鄭注因王守澄以進又薦李<lb/>
訓待詔帝欲授以諫官徳裕曰訓小人咎惡滿天下不<lb/>
宜引置左右帝曰人誰無過當容其改且逢吉嘗言之<lb/>
<pb n="KR2g0051_WYG_027-12b"/>
對曰聖賢則有改過若訓天資姦邪尚何能改逢吉位<lb/>
宰相而顧愛兇回亦罪人也訓注皆怨復召宗閔輔政<lb/>
出為鎮海節度使再貶袁州長史未幾宗閔以罪斥而<lb/>
訓注等敗帝悟乃以徳裕為太子賔客分司東都開成<lb/>
中遷淮南節度使武宗立復召同平章事既入謝即疏<lb/>
辨邪正專委任而後朝廷治請以松栢蔦蘿為喻惟正<lb/>
人一心事君無待于助邪人必更為黨以相蔽欺幸以<lb/>
是辨之又引管仲對齊桓公所以害覇事惟知人不能<lb/>
<pb n="KR2g0051_WYG_027-13a"/>
舉舉不能任任而雜以小人之故也又曰先帝于大臣<lb/>
好為形迹小過皆含容不言日累月積以至禍敗茲事<lb/>
大誤願陛下以為戒臣等有罪陛下當面詰之小過容<lb/>
其悛改大罪加之誅譴則君臣之際無疑間矣上嘉納<lb/>
之初上之立非宰相楊嗣復李珏意仇士良既譖死知<lb/>
樞密劉𢎞逺薛季稜又奏遣中使就誅嗣復及珏杜悰<lb/>
奔馬見徳裕曰天子新即位茲事不宜手滑徳裕乃與<lb/>
同官崔珙崔鄲陳夷行上奏曰徳宗疑劉晏揺動東宫<lb/>
<pb n="KR2g0051_WYG_027-13b"/>
而殺之中外咸以為寃兩河不臣者得以為詞徳宗後<lb/>
悔録其子孫文宗疑宋申錫交通藩邸竄謫至死既而<lb/>
追悔為之出涕嗣復等若有罪當先行訊鞫俟署狀著<lb/>
白誅之未晚帝命之坐者三徳裕等曰臣等願陛下免<lb/>
二人于死勿使既死而衆以為寃今未奉聖㫖臣等不<lb/>
敢坐上乃曰特為卿等釋之徳裕等躍階舞蹈帝召升<lb/>
坐追還二使二人得免時帝數出畋遊徳裕上言人君<lb/>
動法于日故出而視朝入而燕息傳曰君就房有常節<lb/>
<pb n="KR2g0051_WYG_027-14a"/>
惟深察古誼毋繼以夜側聞五星失度恐天以是勤儆<lb/>
戒詩曰敬天之渝不敢馳驅願節田游承天意尋冊拜<lb/>
司空回鶻挾太和公主所求無厭遂冦振武徳裕以方<lb/>
略授劉沔薦石雄邀擊之大破之于殺狐山奪太和公<lb/>
主以還進位司徒黠戞斯遣使來請攻取安西北庭地<lb/>
徳裕以為漢魏相請罷車師賈捐之請棄珠崖近狄仁<lb/>
傑亦請棄四鎮及安東皆不欲貪外以耗内得之無用<lb/>
遂止又追論維州事云維州據髙山絶頂三面臨江在<lb/>
<pb n="KR2g0051_WYG_027-14b"/>
戎鹵平川之中是漢地入兵之路初河隴盡沒惟此獨<lb/>
存吐蕃潛以婦人嫁此州門者二十餘年生子長成竊<lb/>
開壘門引兵夜入遂為所䧟號曰無憂城從此得以併<lb/>
力西邊憑陵近甸旰食累朝貞元中韋臯欲經略河湟<lb/>
須此城為始急攻數年卒不可克臣到西蜀空壁來歸<lb/>
南蠻震懾山西八國皆願内屬可減八處鎮兵坐收千<lb/>
里舊地且維州未降前一年吐蕃猶圍魯州豈顧盟約<lb/>
臣受降之初指天為誓面許奏聞各加酬賞當時不與<lb/>
<pb n="KR2g0051_WYG_027-15a"/>
臣者望風疾臣詔執送悉怛謀等令彼自戮臣累表陳<lb/>
論乞垂矜捨答詔嚴切竟令執還體備三木輿于竹畚<lb/>
及將就路寃呌嗚嗚將吏對臣無不隕淚蕃帥即以此<lb/>
人戮于漢境之上恣行殘忍用固攜離至乃擲其嬰孩<lb/>
承以槍槊絶忠款之路快兇虐之情從古以來未有此<lb/>
事雖時更一紀而運屬千年乞追奬忠魂各加褒贈乃<lb/>
詔贈悉怛謀右衛將軍澤潞節度劉從諫死軍中立其<lb/>
從子擅留事以邀節度廷議以回鶻餘燼未滅復討澤<lb/>
<pb n="KR2g0051_WYG_027-15b"/>
潞國力不支徳裕獨曰澤潞事體與河朔三鎮不同澤<lb/>
潞近處腹心一軍素稱忠義如李抱真成立此軍徳宗<lb/>
猶不許承襲敬宗不恤國務宰相又無逺略劉悟之死<lb/>
因授從諫使其跋扈垂死之際復以兵權付豎子若又<lb/>
因而授之則諸鎮誰不思效其所為天子威令不復行<lb/>
矣帝曰卿以何術制之果可克否對曰澤潞所恃者三<lb/>
鎮但得鎮魏不與之同則彼無能為也若遣重臣往諭<lb/>
王元逵何𢎞敬以河朔自艱難以來列聖許其傳襲已<lb/>
<pb n="KR2g0051_WYG_027-16a"/>
成故事與澤潞不同今將加兵澤潞不欲更出禁軍其<lb/>
山東三州委兩鎮攻之賊平之日將士並加厚賞茍兩<lb/>
鎮聽命則澤潞必破矣上喜曰吾與徳裕同之保無後<lb/>
悔命徳裕草詔賜元逵𢎞敬曰澤潞一鎮與卿事體不<lb/>
同勿為子孫之謀欲存輔車之勢但能顯立功效自然<lb/>
福及後昆上曰當如此直告之是也又賜張仲武詔令<lb/>
專禦回鶻于是遣御史中丞李回往三鎮宣慰𢎞敬元<lb/>
逵仲武皆具櫜鍵郊迎立道左不敢令人控馬讓制使先<lb/>
<pb n="KR2g0051_WYG_027-16b"/>
行自兵興以來未之有也三鎮皆奉詔已而元逵兵已<lb/>
出𢎞敬逗留持兩端徳裕建遣王宰以陳許精甲假道<lb/>
于魏以伐磁𢎞敬聞遽勒兵自涉漳取磁潞會横水兵<lb/>
叛入太原逐其帥李石奉禆將楊弁主留事方是時澤<lb/>
潞未下議者頗言兵可罷王宰又言遊奕將得澤潞表<lb/>
有意歸附徳裕言建立竒功實在今日必不可以太原<lb/>
小擾失此事機望即遣使督其進兵必其與舉族面縛<lb/>
方可受納又為相府與宰書言昔王承宗逆命遣子弟<lb/>
<pb n="KR2g0051_WYG_027-17a"/>
奉表入朝憲宗猶未之許今置表于衢路之間遊奕不<lb/>
即毁除實恐非是自今更有章表宜即所在焚之惟面<lb/>
縛而來始可容受徳裕又上言太原人心從來忠順止<lb/>
是賞犒不足况千五百人何能為事必不可縱且用兵<lb/>
未罷深慮所在動心望詔李石還赴太原召兵討亂上<lb/>
皆從之詔王逢留太原守榆社以易定汴兖兵還討弁<lb/>
又遣中使馬元實到太原暁諭且覘之元實受弁賂還<lb/>
于衆中大言相公須蚤與之節徳裕曰何故元實曰自<lb/>
<pb n="KR2g0051_WYG_027-17b"/>
牙門至柳子列十五里明光甲若之何取之徳裕曰李<lb/>
相以無兵故發横水兵赴榆社弁何能遽致如此之衆<lb/>
乎元實曰召募所致耳徳裕曰召募須有貨財李相止<lb/>
以欠軍士絹一匹故致此亂弁何從得之元實詞窮徳<lb/>
裕曰縱其有十五里明光甲必須殺此賊因奏弁微賊<lb/>
決不可恕如國力不支寧舎澤潞而討弁河東兵戍榆<lb/>
社者聞朝廷令客軍取太原恐妻孥為所屠滅乃擁監<lb/>
軍吕義忠自取太原斬弁獻首京師徳裕每疾貞元太<lb/>
<pb n="KR2g0051_WYG_027-18a"/>
和間有所討伐諸道兵出境即仰給度支多遷延以困<lb/>
國力或與賊約令懈守備得一縣一屯以報天子故師<lb/>
無大功因請勅諸將令直取州勿攻縣故元逵等下邢<lb/>
洺磁而澤潞氣索又先是韓全義敗于蔡杜叔良敗于<lb/>
深皆監軍宦人制其權將不得專進退勝則飛章奏㨗<lb/>
不勝則歸其罪于將凡詔書一日三四下宰相不預又<lb/>
諸道鋭兵皆監軍取以自衛每督戰乗髙建旗自表小<lb/>
不勝輒卷旗去大兵隨以北徳裕之討回鶻澤潞也請<lb/>
<pb n="KR2g0051_WYG_027-18b"/>
詔書付宰司乃下監軍不得干軍要自是號令明壹所<lb/>
向有功未幾澤潞將郭誼斬其主以降帝問何以處之<lb/>
徳裕曰誼先教乳臭子以反今見主將敗復賣主求利<lb/>
不誅無以懲惡帝從之澤潞平策功拜太尉徳裕固讓<lb/>
不敢當太尉又言趙先臣舊封將傳舊封乃改封衛嘗<lb/>
與帝從容言朋黨之説正人同心共濟不可為黨大意<lb/>
欲朝廷尊臣下肅而政出宰相深疾朋黨故感切言之<lb/>
又嘗謂省事不如省官省官不如省吏乃請罷郡縣吏<lb/>
<pb n="KR2g0051_WYG_027-19a"/>
凡二千餘員衣冠去者皆怨時天下已平徳裕當國凡<lb/>
六年方用兵時決策制勝他相莫能與故威名獨重于<lb/>
時宣宗即位徳裕奉冊太極殿帝退謂左右曰向行事<lb/>
近我者非太尉耶顧我毛髪為森豎翼日罷為荆南節<lb/>
度使俄徙東都留守大中元年白敏中令狐綯使仇黨<lb/>
李咸斥徳裕隂事再貶潮州司馬明年又貶為崖州司<lb/>
户㕘軍明年卒年六十三徳裕性孤峭明辨有風采善<lb/>
為文章雖至大位猶不去書其謀議援古為質袞袞可<lb/>
<pb n="KR2g0051_WYG_027-19b"/>
喜嘗以經綸天下自為武宗知而能任之言從計行是<lb/>
時王室幾中興先是元和後數用兵宰相率不休沐以<lb/>
夜繼日至徳裕從容裁決雖遽書警奏沛然若無事午<lb/>
漏還第休沐如常帝以詔書處報機急學士不能盡意<lb/>
悉命親為之澤潞平帝每道其語切于事情而能伐謀<lb/>
也河北三鎮每遣使至京師徳裕常面諭之曰河朔兵<lb/>
力雖强不能自立須藉朝廷官爵威命以安軍情語汝<lb/>
吏與其使大將邀勅使以求官爵何如自奮忠義立功<lb/>
<pb n="KR2g0051_WYG_027-20a"/>
立事結知明主乎且李載義為國家平滄景及為軍中<lb/>
所逐不失作節度使楊志誠遣大將遮勅使馬求官及<lb/>
為軍中所逐朝廷竟不赦其罪此二人禍福足以觀矣<lb/>
由是不敢有異志後除浮屠法僧亡命多奔幽州徳裕<lb/>
召邸吏戒曰為我謝張仲武劉從諫招納亡命今安在<lb/>
也仲武懼以刀授居庸闗吏曰僧敢入者斬之時歸俗<lb/>
僧尼二十六萬人收良田數千萬頃又慮朝廷數討有<lb/>
功或傷于武奏請少息勿損威重願以兵為戒乃可保<lb/>
<pb n="KR2g0051_WYG_027-20b"/>
其成功帝嘉納之嘗奏言方士趙歸真乃敬宗時罪人<lb/>
不宜近左右帝以歸真無大過召與語養生術耳對曰<lb/>
小人于利若蛾赴燭向見歸真之門車轍滿矣帝不聽<lb/>
于是挾術詭時者進帝志衰焉所居安邑里第有院號<lb/>
起草亭曰精思每計大事則處其中雖左右侍御不得<lb/>
預不喜飲酒後房無聲色娯生平所論著多行于世<lb/>
　論曰徳裕與僧孺宗閔等為水火未免徇愛憎因事<lb/>
　貶黜乂若崔珙薦柳公權為學士以恩非己出而左<lb/>
<pb n="KR2g0051_WYG_027-21a"/>
　遷之惡白居易而沮其為相何徳量之不𢎞也然其<lb/>
　才猷事業烺烺炳炳宇宙間有卓然不可磨滅者在<lb/>
　浙西能化汙俗在西川籌邊經濟為當世第一不幸<lb/>
　佞臣居中沮撓墜震叠懷來之事機維州一棄千載<lb/>
　有餘恨焉匡勷事宜决策制勝澤潞既平三鎮惕息<lb/>
　而不敢動仇士良專擅奸滑屏息而求自退藩鎮反<lb/>
　側宦寺專恣不知消歸何有唐室幾于中興固武宗<lb/>
　之英明亦徳裕有以佐之也昔人稱姚崇為救時相<lb/>
<pb n="KR2g0051_WYG_027-21b"/>
　若徳裕何多讓乎使加以聖賢中正和平之問學其<lb/>
　功業且不知所屆矣<lb/>
　　　劉蕡<lb/>
劉蕡字去華幽州昌平人登寶厯進士博學善屬文通<lb/>
春秋能言古興亡事沉健于謀浩然有捄世志元和後<lb/>
紀綱弛廢宦豎弑逆更二帝不能討支黨握兵横制海<lb/>
内號曰北司蕡常憤嫉之太和二年舉賢良方正能直<lb/>
言極諫蕡對策曰臣誠不佞有正國致君之術無位而<lb/>
<pb n="KR2g0051_WYG_027-22a"/>
不得行有犯顔敢諫之心無路而不得達陛下詢求過<lb/>
闕咨訪嘉謀請披肝膽為陛下别白而重言之謹按春<lb/>
秋元者氣之始也春者嵗之始也春秋以元加于嵗以<lb/>
春加于王明王者當奉若天道以謹其始也又舉時以<lb/>
終嵗舉月以終時雖無事必書首月明王者當承天之<lb/>
道以謹其終也陛下能謹其始又謹其終懋而修之勤<lb/>
而行之安有三代循環之弊百偽滋熾之漸乎臣聞不<lb/>
宜憂而憂者國必衰宜憂而不憂者國必危陛下不以<lb/>
<pb n="KR2g0051_WYG_027-22b"/>
國家存亡社稷安危之策降于清問臣未知果以布衣<lb/>
之臣不足與定計耶或萬幾之勤有所未至宜憂而不<lb/>
憂乎臣以為陛下所憂者宫闈將變社稷將危天下將<lb/>
傾四海將亂此四者國家已然之兆聖慮宜先及之夫<lb/>
帝業艱難而成之固不可容易而守之太祖肇其基髙<lb/>
祖勤其績太宗定其業𤣥宗繼其明至于陛下二百餘<lb/>
載其間聖明相因擾亂繼作未有不用賢士近正人而<lb/>
能興者謹按春秋人君之道在體元以居正繼故必書<lb/>
<pb n="KR2g0051_WYG_027-23a"/>
即位所以正其始也終必書地所以正其終也故為君<lb/>
者所發必正言所履必正道所居必正位所近必正人<lb/>
春秋閽弑呉子餘祭書其名譏疏逺賢士昵刑人有不<lb/>
君之道伏惟陛下思祖宗開國之勤念春秋繼故之誡<lb/>
明法度之端杜簒弑之漸逺刀鋸之殘親骨鯁之直使<lb/>
輔相得以顓其任庶寮得以守其官奈何以䙝近五六<lb/>
人總天下大政外專上命内竊朝權威攝斧扆勢傾海<lb/>
内羣臣莫敢指其狀天子不得制其心禍稔蕭墻姦生<lb/>
<pb n="KR2g0051_WYG_027-23b"/>
帷幄曹節侯覽復生今日此宫闈將變也臣謹按春秋<lb/>
定公元年春王不言正月者春秋以為昭公不得正其<lb/>
終則定公不得正其始今忠賢無腹心之寄閽寺專廢<lb/>
立之權事與定公無異况太子未立郊祀未修將相之<lb/>
職不歸名器之宜不定此社稷將危也臣謹按春秋王<lb/>
札子殺召伯毛伯兩下相殺不書此書者重其顓王命<lb/>
也夫天之所授者在命君之所存者在令操其命而失<lb/>
之者是不君也侵其命而奪之者是不臣也不君不臣<lb/>
<pb n="KR2g0051_WYG_027-24a"/>
此天下所以將傾也臣謹按春秋趙鞅以晉陽之兵叛<lb/>
入于晉書其歸者善其能逐君側之惡以安其君也今<lb/>
威柄陵夷藩臣跋扈有不達人臣大節而首亂者將以<lb/>
安君為名不究春秋之微而稱兵者將以逐惡為義則<lb/>
典刑不由天子征伐必自諸侯此海内之將亂也故樊<lb/>
噲排闥而雪涕袁盎當車而抗詞京房發憤以殞身竇<lb/>
武不顧而畢命此皆陛下能明知之矣臣謹按春秋狐<lb/>
射姑殺陽處父書襄公殺之者以其君漏言也襄公不<lb/>
<pb n="KR2g0051_WYG_027-24b"/>
能固隂重之機處父所以及殘賊之禍故春秋非之夫<lb/>
上漏其情則下不敢盡意上泄其事則下不敢盡言故<lb/>
傳有造膝詭詞之文易有失身害成之戒今公卿大臣<lb/>
非不欲為陛下言之慮不能用而反泄必嬰其禍適足<lb/>
鉗直臣之口而重姦臣之威故徘徊鬱塞以須上意感<lb/>
悟然後盡其啟沃陛下何不于聽朝之餘時御便殿召<lb/>
當世賢相老臣訪持變扶危之謀求定傾捄亂之術塞<lb/>
隂邪之路屏䙝狎之臣制侵陵迫脅之心復門户掃除<lb/>
<pb n="KR2g0051_WYG_027-25a"/>
之役則雖不得治其前能治其後不得正其始能正其<lb/>
終可以䖍奉典謨克承丕構臣聞堯禹之為君元凱在<lb/>
下雖㣲必舉四凶在朝雖彊必誅至秦二世漢元成不<lb/>
見安危之機不任大臣不親忠良不逺讒佞伏惟陛下<lb/>
察唐虞之所以興而景行于前鑒秦漢之所以亡而戒<lb/>
懼于後無謂廟堂無賢相庶官無賢士今綱紀未絶典<lb/>
刑猶在人誰不欲致身為王臣致時為昇平陛下何忽<lb/>
而不用耶又有居官非其能左右非其賢惡如四兇詐<lb/>
<pb n="KR2g0051_WYG_027-25b"/>
如趙髙奸如恭顯陛下何憚而不去耶昔秦之亡也失<lb/>
于彊暴漢之亡也失于微弱彊暴則姦臣畏死而害上<lb/>
微弱則强臣竊權而震主伏見敬宗不虞亡秦之禍不<lb/>
翦其萌惟陛下深軫亡漢之憂以杜其漸則祖宗之洪<lb/>
業可紹三五之遐軌可追矣臣謹按春秋梁亡不書取<lb/>
者梁自亡也以其思慮昏而耳目塞上出惡政人為冦<lb/>
盗皆不知其所終而自取滅亡也臣聞國君之所以尊<lb/>
重其社稷社稷之所以重存其百姓故治天下者不可<lb/>
<pb n="KR2g0051_WYG_027-26a"/>
不知百姓之情夫百姓者陛下之赤子陛下宜令慈仁<lb/>
者視育之如保傅焉如乳哺焉則人之于上恭之如神<lb/>
明愛之如父母今或不然所親者貴倖分曹建署補除<lb/>
卒吏召致賔客因其貨賄假以聲勢大者統藩方小者<lb/>
為守牧無清惠之政而有饕餮之害無忠誠之節而有<lb/>
奸欺之罪海内困窮饑寒流散寃痛之聲上達于九天<lb/>
下入于九泉鬼神為之怨怒隂陽為之愆錯君門萬里<lb/>
不得告訢士人無所歸化百姓無所歸命官亂人貧盗<lb/>
<pb n="KR2g0051_WYG_027-26b"/>
賊並起竊恐陳勝呉廣不獨興于秦赤眉黄巾不獨生<lb/>
于漢此臣所以為陛下發憤扼腕痛心泣血也臣聞漢<lb/>
元帝即位之初更制七十餘事其心甚誠其稱甚美然<lb/>
不能擇賢而任之以致失其操柄紀綱日紊國祚日衰<lb/>
奸究日强黎元日困陛下即位憂勤兆庶屢降徳音四<lb/>
海之内莫不抗首而長息自喜復生于死亡之中也伏<lb/>
惟陛下慎終如始以塞四方之望揭國柄以歸于相持<lb/>
兵柄以歸于將選清慎之官擇仁惠之長敏之以利煦<lb/>
<pb n="KR2g0051_WYG_027-27a"/>
之以和教之以孝慈導之以徳義俾萬國懽康兆庶蘇<lb/>
息即心無不達而行無不孚矣臣聞徳以修己則人不<lb/>
勸而自立教以導人則人不教而率從夫立教之方在<lb/>
乎君以明制之臣以忠行之陛下能斥奸邪而不私其<lb/>
左右舉賢正而不遺其疏逺則化浹朝廷矣愛人而敦<lb/>
本分職而奉法修其身以及于人始于中而成于外則<lb/>
化成天下矣臣愚又謂欲氣之和在遂其性以導之納<lb/>
人于仁夀也夫欲人之仁夀在立制度修教化制度立<lb/>
<pb n="KR2g0051_WYG_027-27b"/>
則財用省賦歛輕而人富矣教化修則爭競息刑罰清<lb/>
而人安矣既富則仁義興焉既安則夀考至焉仁義之<lb/>
心感于下和平之氣感于上故災害不作休祥薦臻四<lb/>
方底寧萬物咸遂矣臣又謂捄災旱在乎致精誠謹按<lb/>
春秋魯僖公一年之中三書不雨者以其君有恤人之<lb/>
志也文公三年之中一書不雨者以其君無閔人之心<lb/>
也故僖致誠而旱不害物文無䘏閔而變則成災陛下<lb/>
有閔人之志則無成災之患矣臣又謂廣播殖在乎視<lb/>
<pb n="KR2g0051_WYG_027-28a"/>
食力謹按春秋君人者必時視人之所勤人勤于力則<lb/>
功築罕人勤于財則貢賦少人勤于食則百事廢今財<lb/>
食與力皆勤矣願陛下廢百事之用以廣三時之務則<lb/>
播殖不愆矣臣又謂國廩罕蓄本乎冗食尚繁謹按春<lb/>
秋臧孫辰告糴于齊譏其無九年之蓄一年不登而百<lb/>
姓饑臣願斥游惰之人以篤耕殖省不急之費以贍黎<lb/>
元則廩蓄不乏矣臣又謂吏道多端本乎選用失當取<lb/>
人不盡其材任人不明其要也今陛下之用人求其聲<lb/>
<pb n="KR2g0051_WYG_027-28b"/>
而不求其實故人之趨進務其末而不務其本臣願覈<lb/>
考課之實定遷序之制則多端之吏息矣臣又謂豪猾<lb/>
踰檢由中外之法殊者以其官禁不一也謹按春秋齊<lb/>
桓公盟諸侯不日而葵丘獨以日者美其能宣天子之<lb/>
禁率奉王官之法夫官者五帝三王之所建也法者髙<lb/>
祖太宗之所制也法宜畫一官宜正名未聞分外官中<lb/>
官之員立南司北司之局或犯禁于南則亡命于北或<lb/>
正刑于外則破律于巾法出多門人無所措夏官不知<lb/>
<pb n="KR2g0051_WYG_027-29a"/>
兵籍止于奉朝請六軍不主武事止于養階勲軍容合<lb/>
中官之政戎律附内臣之職首一戴武弁疾文吏如仇<lb/>
讐足一蹈軍門視農夫如草芥謀不足以翦除姦兇而<lb/>
詐足以抑揚威福勇不足以鎮衛社稷而暴足以侵害<lb/>
里閭羈紲藩臣干陵宰輔隳裂王度汩亂朝經張武夫<lb/>
之威上以制君父假天子之命下以御英豪有藏姦觀<lb/>
釁之心無仗節死義之誼豈先王經文緯武之㫖耶臣<lb/>
願陛下貫文武之道均兵農之功正貴賤之名一中外<lb/>
<pb n="KR2g0051_WYG_027-29b"/>
之法還軍衛之職修省署之官近崇貞觀之風逺復成<lb/>
周之制自邦畿以刑下國始天子而達諸侯可以制猾<lb/>
姦之强無踰檢之患矣昔晁錯為漢削諸侯非不知禍<lb/>
之將至忠臣之心壯夫之節茍利社稷死無悔焉臣非<lb/>
不知言發而禍應計行而身僇葢痛社稷之危哀生人<lb/>
之悔豈忍姑息時忌竊陛下一命之寵哉時第策官馮<lb/>
宿賈餗等咸咨嗟歎服以為過古晁董而畏中官不敢<lb/>
取士人讀其詞有感慨流涕者諫官御史交章論其直<lb/>
<pb n="KR2g0051_WYG_027-30a"/>
為執政所抑同時被選者裴休李邰杜牧等二十三人<lb/>
皆得優調物論囂然稱屈李邰曰劉蕡下第我輩登科<lb/>
能無顔厚乃上疏曰陛下御正殿求直言臣才志懦劣<lb/>
不能質今古是非使陛下聞未聞之言行未行之事忽<lb/>
忽内思愧羞神明今蕡乃敢空臆盡言指切左右輒引<lb/>
春秋為據漢魏以來無與為比有司以言涉訐忤不敢<lb/>
上聞萬口籍籍歎其忠鯁至于垂泣誠恐忠良道窮綱<lb/>
紀遂絶季漢之亂復興于今且陛下以直言召天下士<lb/>
<pb n="KR2g0051_WYG_027-30b"/>
雖訐必容雖過必録書于史策千古昭明而蕡以直言<lb/>
副陛下所問近臣銜怒朝野惴息萬一變興非常蕡不<lb/>
幸死天下必曰陛下隂殺讜直結讐海内忠義之士皆<lb/>
憚誅僇人心一揺無以自解况臣所對不及蕡逺甚自<lb/>
謂賢良奈人言何乞回臣所授以旌蕡直庶臣逃茍且<lb/>
之慚朝有公正之路顧不美哉帝不納蕡對後七年果<lb/>
有甘露之難迄于唐季禍不可解節度令狐楚牛僧孺<lb/>
皆表蕡幕府授秘書郎以師禮禮之而宦人深嫉蕡誣<lb/>
<pb n="KR2g0051_WYG_027-31a"/>
以罪貶柳州司户㕘軍卒及昭宗誅韓全誨等左拾遺<lb/>
羅袞上言使蕡策早用則杜漸防萌逆節可消寧殷憂<lb/>
多難逺及聖世耶帝感悟贈蕡左諫議大夫訪子孫授<lb/>
以官云<lb/>
　論曰蕡之忠至矣唐書言仲舒天人三策大槩緩而<lb/>
　不切蕡獨譏切宦官果若所言劉將無賢于董乎仲<lb/>
　舒承文景之餘遭時尚盛蕡親見憲宗敬宗之禍故<lb/>
　所言有和緩激烈之不同要易地則皆然耳至稱蕡<lb/>
<pb n="KR2g0051_WYG_027-31b"/>
　太疎直恐帝漏言而身誦語于廷則蕡當亦笑無以<lb/>
　自解然忠臣之心每多直遂彼但知有君與國其身<lb/>
　之利害言之行否初不暇計及之也蕡忠誠鯁節彪<lb/>
　炳乾坤雖終司户賢于位髙而無所建白者逺矣獨<lb/>
　歎宇宙生才甚難如此人而不以匡扶國家君子不<lb/>
　能不為唐惜焉<lb/>
　　五代周<lb/>
　　　王朴<lb/>
<pb n="KR2g0051_WYG_027-32a"/>
王朴字文伯東平人也舉進士為校書郎依漢樞密使<lb/>
楊邠邠與王章史𢎞肇有隙朴知必亂去之東歸後隱<lb/>
帝誅權臣邠章𢎞肇皆見殺三家之客多及而朴以去<lb/>
獨免周世宗鎮澶州辟掌書記尹開封拜右拾遺為推<lb/>
官及即位遷比部郎中世宗鋭意征伐慨然有平一天<lb/>
下之志數問治道命近臣著為君難為臣不易論及平<lb/>
邊策各一篇以獻朴乃獻策曰唐失道而亡呉蜀晉失<lb/>
道而喪幽并必先觀所以失之由然後知所以平之術<lb/>
<pb n="KR2g0051_WYG_027-32b"/>
當失之時君暗政亂兵驕民困姦黨内熾武夫外横因<lb/>
小致大積微成著今欲取之在乎反唐晉之所為而已<lb/>
進賢退不肖以收其才恩信號令以服其心賞功罰罪<lb/>
以盡其力去奢節用以豐其財時使薄歛以阜其民俟<lb/>
其倉廩實器用備人可用而後舉之彼方之民知我政<lb/>
化大行上下同心力彊財足人安將和有必取之勢則<lb/>
知其情狀者願為間諜知其山川者願為鄉導民心既<lb/>
歸天意必從矣攻取之道從易者始當今惟呉易圖東<lb/>
<pb n="KR2g0051_WYG_027-33a"/>
至海南至江可撓之地二千里從少備處先撓之備東<lb/>
則撓西備西則撓東彼必奔走以救其敝奔走之間可<lb/>
以知其虚實强弱然後避實擊虚避强擊弱未須大舉<lb/>
且以輕兵擾之南人怯弱聞小有警必悉師以救則民<lb/>
疲而財竭彼竭我利江北諸州將為國家有也既得江<lb/>
北則用彼之民揚我之兵江之南亦不難平之也得江<lb/>
南則桂廣巴蜀可傳檄而定南方既定則燕地必望風<lb/>
内附惟河東必死之冦不可以恩信誘必須以强兵攻<lb/>
<pb n="KR2g0051_WYG_027-33b"/>
之此可為後圖俟天下既平然後伺間一舉可擒也今<lb/>
士卒精練甲兵有餘羣下畏法諸將用命期年之後可<lb/>
以出師世宗欣然納之遷諫議大夫知開封府事時羣<lb/>
臣多守常偷安所對少可取者惟學士陶榖竇儀中丞<lb/>
楊昭儉與朴皆言用兵之策世宗偉朴論引與計議天<lb/>
下事無不合遂决意用之顯徳三年征淮以朴為東京<lb/>
副留守還拜户部侍郎遷樞密使四年再征淮留守京<lb/>
師廣新城通道路壯偉雄濶入宋因之朴為人明敏多<lb/>
<pb n="KR2g0051_WYG_027-34a"/>
才智非獨當世之務至于隂陽律厯之法莫不通焉奉<lb/>
詔校定大厯削去近世符天流俗不經之學設通經統<lb/>
三法以嵗軌離交朔望周變率策之數步日月五星為<lb/>
欽天厯又詔考正雅樂以十二律管互吹難得其真乃<lb/>
依京房為律準以九尺之絃十三依管長短寸分設柱<lb/>
用七聲為均樂成而和凡其所為當世無敢難者然人<lb/>
亦莫能加也其後宋興皆用之不可變至言諸國興滅<lb/>
次第宋平定四方惟并獨後服皆如朴言六年卒年五<lb/>
<pb n="KR2g0051_WYG_027-34b"/>
十四世宗臨其喪以玉鉞卓地大慟贈侍中<lb/>
　論曰歐陽公謂五代之際君不君臣不臣且勿論臣<lb/>
　品之純疵其朝梁唐夕晉漢不可名為一代之臣者<lb/>
　何可勝數歐陽公皆以雜傳列之其亦可歎也夫五<lb/>
　代之君首推周世宗次唐明宗為之臣者亦首推王<lb/>
　朴次則郭崇韜崇韜佐莊宗滅梁為佐命元勲識大<lb/>
　體善諫爭斥宦寺有古大臣之風然以畏讒而請立<lb/>
　劉后其後殺之者即劉后也欲立大功而滅蜀以自<lb/>
<pb n="KR2g0051_WYG_027-35a"/>
　固其後禍即起于克蜀莊宗殺之固自取滅亡然人<lb/>
　臣之義公爾忘私死生以之私意一萌罔知所屆况<lb/>
　劉后位在第三而勸立出自大臣非正也故削崇韜<lb/>
　而録王朴者以此推而論之梁臣之最著者敬翔李<lb/>
　振王彦章也翔振當朱温在藩之時翼成簒竊之事<lb/>
　本無足言李振尤險陂無行莊宗入汴即先入朝又<lb/>
　不如敬翔一死矣彦章一武人死節之外無聞焉唐<lb/>
　臣之最著者則崇韜與周徳威安重誨也徳威戰將<lb/>
<pb n="KR2g0051_WYG_027-35b"/>
　少瑕疵重誨專愎驕恣雖有諫正補益之功然不如<lb/>
　崇韜逺矣其得禍宜也晉以用桑維翰而興用景延<lb/>
　廣而亡維翰始終乎晉者然迹其行事可羞惋者多<lb/>
　矣漢臣尤無足稱史𢎞肇畧有微勞然險賊小人與<lb/>
　蘇逢吉楊邠同死于隱帝之手尤有天道無足惜焉<lb/>
　周臣如王峻斗筲小才范質又欠一死惟朴行誼無<lb/>
　忝其理國料敵確有成算定律厯興禮樂有太平休<lb/>
　風焉方之六朝魏周之間其與蘇綽等倫乎<lb/>
<pb n="KR2g0051_WYG_027-36a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0051_WYG_027-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史傳三編卷二十七<lb/>
</p>
<p>
</p>
  </div>
<div>
<head>史傳三編卷二十八</head> <lb/>
    <p>
<pb n="KR2g0051_WYG_028-1a"/>
欽定四庫全書<lb/>
　史傳三編卷二十八<lb/>
　　　　　　　　　　　　　大學士朱軾撰<lb/>
　名臣傳二十<lb/>
　　宋<lb/>
　　　吕䝉正<lb/>
吕蒙正字聖功河南人太平興國二年擢進士第一五<lb/>
年拜左補闕知制誥初䝉正父龜圖多内寵與妻劉氏<lb/>
<pb n="KR2g0051_WYG_028-1b"/>
不睦并䝉正出之淪躓窘乏劉誓不復嫁及蒙正登仕<lb/>
迎二親奉養備至入為翰林學士旋叅知政事初入朝<lb/>
堂有朝士指之曰此子亦叅政耶同列不能平詰其姓<lb/>
名䝉正遽止之曰若一知其姓名則終身不能忘也李<lb/>
昉罷相以䝉正同平章事蒙正質厚寬簡有重望遇事<lb/>
敢言每論時政有未允者必固稱不可帝嘉其無隱趙<lb/>
普開國元老䝉正後進同相位普甚推許之先是盧多<lb/>
遜為相其子雍起家即授員外郎後以為常至是䝉正<lb/>
<pb n="KR2g0051_WYG_028-2a"/>
奏曰臣忝甲科及第釋褐止授九品京官况天下才能<lb/>
老於巖穴不霑寸禄者多矣今臣男始離襁褓膺此寵<lb/>
命不可乞以臣釋褐時官補之乃止授九品京官遂為<lb/>
定制嘗入對論及征伐帝曰朕比來征討葢為民除暴<lb/>
茍好功黷武則天下之人<graphic n="KR1106" url="https://raw.githubusercontent.com/kanripo/KR-Gaiji/master/images/KR1106.png" mimeType="image/png"/>亡盡矣蒙正曰隋唐數十<lb/>
年中四征遼碣人不堪命煬帝全軍䧟没太宗自運土<lb/>
木攻城卒無所濟且治國之要在内修政事則逺人來<lb/>
歸自致安靜帝韙之燈夕設宴䝉正侍帝曰五代之際<lb/>
<pb n="KR2g0051_WYG_028-2b"/>
生靈凋喪當時謂無復太平之日矣朕躬覽庶政萬事<lb/>
粗理上天之貺致此繁盛乃知理亂在人䝉正避席曰<lb/>
乘輿所在士庶走集故繁盛如此臣嘗見都城外不數<lb/>
里飢寒而死者甚衆願陛下視近以及逺蒼生之幸也<lb/>
帝變色蒙正侃然復位人皆多其直諒帝欲遣使朔方<lb/>
命中書選才䝉正以名上帝不許他日三問三以其人<lb/>
對帝曰卿何執耶䝉正曰臣非執葢陛下未諒耳臣不<lb/>
敢用媚道以害國事同列悚息帝退謂左右曰䝉正器<lb/>
<pb n="KR2g0051_WYG_028-3a"/>
量我不如卒用所薦果稱職景德二年表請歸洛陛辭<lb/>
日因言逺人宜和弭兵省財古今上策帝嘉納之真宗<lb/>
封太山過洛幸其第問卿諸子孰可用蒙正曰臣諸子<lb/>
皆不足用從子夷簡任潁州推官宰相才也夷簡由是<lb/>
見知富弼父富言䝉正客也請令弼入書院事廷評太<lb/>
祝䝉正許之及見驚曰此兒他日名位與吾相似而勲<lb/>
業逺過於吾令與諸子同學蒙正初為相張紳知蔡州<lb/>
坐贓免或讒於帝曰紳家富不至此特䝉正貧時勾索<lb/>
<pb n="KR2g0051_WYG_028-3b"/>
不如意今報之耳帝即復紳官䝉正不辨後考課院得<lb/>
紳實狀黜之及蒙正再入相太宗謂曰張紳果有贓䝉<lb/>
正亦不謝嘗問諸子曰我為相外議如何諸子云大人<lb/>
為相四方無事蠻夷賔服甚善但人言無能為事權多<lb/>
為同列所奪䝉正曰我有一能善用人耳䝉正夾袋中<lb/>
有册子每四方人謁見必問以人才客去隨即疏之悉<lb/>
分門類或有一人而數人稱之者必賢也朝廷求賢取<lb/>
之囊中文武百官各稱職者以此卒年六十八贈中書<lb/>
<pb n="KR2g0051_WYG_028-4a"/>
令諡文穆<lb/>
　論曰宋自藝祖以及太宗之初師旅亟興日不暇給<lb/>
　朝廷之規未定而踐台輔者多周室舊臣䖍恭朝夕<lb/>
　惟恐有過所守者簿書之計而已若乃竭忠盡慮以<lb/>
　道匡君犯顔數爭不欺其志者自䝉正始觀其延接<lb/>
　人士搜閲俊彦書䇿貯囊以待敷求斯宰臣之法也<lb/>
　　　張齊賢<lb/>
張齊賢曹州寃句人也生三歲値晉亂徙家洛陽孤貧<lb/>
<pb n="KR2g0051_WYG_028-4b"/>
力學有逺志慕唐李大亮之為人故字師亮太祖幸西<lb/>
都齊賢以布衣獻䇿馬前召至行宫以手畫地條陳十<lb/>
事曰下并汾曰富民曰封建曰敦孝曰舉賢曰太學曰<lb/>
籍田曰選良吏曰慎刑曰懲奸内四説稱㫖齊賢堅執<lb/>
以為皆善帝怒命拽出之及還語太宗曰我幸西都惟<lb/>
得一張齊賢耳我不欲爵之異時可使輔汝為相也及<lb/>
太宗立擢進士欲置齊賢髙第有司偶失掄選帝不悦<lb/>
一榜盡與京官于是齊賢以大理評事判衡州累遷著<lb/>
<pb n="KR2g0051_WYG_028-5a"/>
作佐郎直史館改左拾遺車駕北征議者皆言宜速取<lb/>
幽薊齊賢上言方今海内一家朝野無事若縁邊諸砦<lb/>
撫馭得人但使峻壘深溝畜力養鋭以逸自處寧我致<lb/>
人此李牧所以用趙也聖人先本而後末安内以養外<lb/>
臣慮羣臣或以纎微之利侵苦窮民以為功能伏望慎<lb/>
擇通儒分路採訪凡賦歛苛重者改而正之諸州有不<lb/>
便於民者委長吏以聞敢循故常者重置之法以德懷<lb/>
逺以惠型民則逺人之歸可立而待也六年為江南西<lb/>
<pb n="KR2g0051_WYG_028-5b"/>
路轉運使以饒信䖍諸州産銅鐵鉛錫乃推求前代鑄<lb/>
法取饒州永平監所鑄以為定式歲鑄五十萬貫凡用<lb/>
銅八十五萬觔鉛三十六萬觔錫十六萬觔詣闕面陳<lb/>
其事敷奏詳確議者不能奪先是諸州罪人多錮送闕<lb/>
下路死者十常五六齊賢道逢南劍建昌䖍州所送索<lb/>
牒視之率非首犯悉伸其寃抑因力言于朝後凡送囚<lb/>
至京請委强明吏慮問不實則罪及原問官屬自是江<lb/>
南送罪人者為减大半先是江南諸州民居官地者有<lb/>
<pb n="KR2g0051_WYG_028-6a"/>
地房錢吉州縁江地雖淪没猶納勾欄地錢編木浮居<lb/>
者名水塲錢齊賢悉論免之初李氏據有江南民户税<lb/>
錢三千以上者户出丁一人黥面自備器甲輸官庫出<lb/>
即給之日支糧二升名為義軍既内附皆放歸農至是<lb/>
言者以為此軰久在行伍不樂耕農乞遣使選充軍伍<lb/>
并其家屬送闕下齊賢上言江南義軍例皆良民横遭<lb/>
黥配無所逃避克復之後便放歸農久被皇風並皆樂<lb/>
業若逐户搜索不無驚擾不若且仍舊貫齊賢居使職<lb/>
<pb n="KR2g0051_WYG_028-6b"/>
勤究民弊務行寬大江左人思之不忘召拜樞宻直學<lb/>
士擢右諫議大夫簽書樞宻院事雍熙初遷左諌議大<lb/>
夫三年大舉北伐代州楊業戰没帝訪近臣以䇿齊賢<lb/>
請行授給事中知代州與部署潘美同領縁邊兵馬是<lb/>
時遼兵自湖口入寇薄城下齊賢選廂軍二千誓衆慷<lb/>
慨一以當百遼兵遂却先是約潘美以并師來會戰間<lb/>
使為遼人所得齊賢以師期既漏虞美為遼所乘既而<lb/>
東師敗績于君子館美奉詔不許出戰全軍還州齊賢<lb/>
<pb n="KR2g0051_WYG_028-7a"/>
得報乃曰賊知美之來而不知美之退乃夜發兵二百<lb/>
人持一幟負一束芻距州城西南三十里列幟然芻遼<lb/>
兵遥見以為并師至矣駭而北走齊賢又先伏兵二千<lb/>
於土磴砦掩撃大敗之擒其北大王之子一人帳前錫<lb/>
里一人斬數百級獲馬二千器甲甚衆端拱元年冬拜<lb/>
工部侍郎遼人又自大石路南侵齊賢預簡廂兵千人<lb/>
為二部分屯繁畤崞縣令曰代西有冦則崞縣之師應<lb/>
之代東有冦則繁畤之師應之比接戰則郡兵集矣至<lb/>
<pb n="KR2g0051_WYG_028-7b"/>
是果為繁畤兵所敗入拜刑部侍郎樞宻副使淳化二<lb/>
年叅知政事數月拜平章事齊賢母孫氏年八十餘封<lb/>
晉國太夫人每入謁禁中帝歎其福夀有令子多手詔<lb/>
存問加賜與縉紳榮之四年罷相知定州以母老不願<lb/>
往丁内艱水漿不入口者七日自是日啖粥一器終喪<lb/>
不食酒肉尋知河南府獄有大辟將決齊賢立辨而釋<lb/>
之徙知永興軍時閤門祇候趙贊以言事得幸提㸃闗<lb/>
中芻糧所為多豪横齊賢論列其罪卒抵於法加刑部<lb/>
<pb n="KR2g0051_WYG_028-8a"/>
尚書真宗即位召拜兵部尚書同平章事嘗從容言皇<lb/>
王之道而推本其所以然帝曰朕以皇王之道非有迹<lb/>
但庶事適治道則近之矣戚里有訟分財不均者入宫<lb/>
自訴齊賢曰是非臺府所能決臣請自治之齊賢坐相<lb/>
府問曰汝非以彼所分財多汝所分少乎曰然命具欵<lb/>
乃召兩吏令甲家入乙舎乙家入甲舎貨財無得動分<lb/>
書則交易之明日奏聞帝大恱曰朕固知非君莫能定<lb/>
者坐冬至朝會被酒失儀免四年李繼遷䧟清逺軍命<lb/>
<pb n="KR2g0051_WYG_028-8b"/>
為涇原等州軍安撫經畧使齊賢上言清逺既䧟靈武<lb/>
一郡援隔勢孤今加討則不足防遏則有餘其計無他<lb/>
蕃部大族首領素與繼遷有隙者若能㗖以官爵誘以<lb/>
貨利結之以恩信而激之以利害則山西之蕃部族帳<lb/>
靡不傾心朝廷矣人言靈州斗絶一隅南去鎮戎五百<lb/>
餘里東去環州僅六七日程欲全軍民理須應接為今<lb/>
之計若能増益精兵以合西邊屯聚對替之兵從以原<lb/>
渭鎮戎之師率山西熟户從東界入嚴約師期兩路交<lb/>
<pb n="KR2g0051_WYG_028-9a"/>
進設若繼遷分兵以應敵我則乘勢而易攻且奔命道<lb/>
途首尾難衞千里趨利不敗則禽臣謂兵鋒未交而靈<lb/>
州之圍自解然後取靈州軍民置砦於蕭闗武延川險<lb/>
要處以僑寓之如此則蕃漢土人之心有所依賴裁候<lb/>
平寧却歸舊貫然後縱蕃漢之兵乘時以為進退成功<lb/>
不難矣時不能用未幾靈武果陷十二月拜右僕射坐<lb/>
事責太常卿分司西京景德初起為兵部尚書知青州<lb/>
二年改吏部從東封還復拜右僕射時建玉清昭應宫<lb/>
<pb n="KR2g0051_WYG_028-9b"/>
齊賢言繪畫符瑞有損謙德又違奉天之意屢請罷其<lb/>
役三年出判河陽進左僕射五年請老以司空致仕歸<lb/>
洛得裴度午橋莊日與親舊觴咏其間七年卒年七十<lb/>
二贈司徙諡文定齊賢姿儀豐碩議論慷慨有大畧以<lb/>
致君自負留心刑獄多所全活喜提奬寒雋少時家貧<lb/>
父死無以為葬河南縣吏為辦其事齊賢深德之事以<lb/>
兄禮雖貴不替也仲兄昭度嘗授齊賢經及卒表贈光<lb/>
禄寺丞又嘗依太子少師李肅家肅死為營葬事歲時<lb/>
<pb n="KR2g0051_WYG_028-10a"/>
祭之趙普嘗薦齊賢於太宗未用普即列其前事以為<lb/>
陛下若進齊賢則齊賢他日感恩更過於此帝大恱遂<lb/>
大用之齊賢四踐兩府九居八座以三公就第康寧福<lb/>
夀時罕其比<lb/>
　論曰齊賢之用兵臨敵制勝變化若神雖武夫徤將<lb/>
　有所不逮及其涖民施政𢎞清淨務簡易去民所疾<lb/>
　苦是以所居民樂所去民思何其能也兩登政府輙<lb/>
　以事罷其亦有未竟其用者歟籌邉事千里外若眼<lb/>
<pb n="KR2g0051_WYG_028-10b"/>
　見使施行其言裨益不少無同所見者故卒不行古<lb/>
　所稱才士者齊賢葢其人歟<lb/>
　　　田錫<lb/>
田錫字表聖嘉州洪雅人自為布衣有意風化上書闕<lb/>
下請復鄉飲藉田禮太平興國三年進士髙等授將作<lb/>
監丞通判宣州累遷左拾遺上疏獻軍國要機者一朝<lb/>
廷大體者四其畧曰頃歲王師平太原稽功賞者二載<lb/>
願因郊禋之禮叙平戩之功駕馭戎臣莫此為重此要<lb/>
<pb n="KR2g0051_WYG_028-11a"/>
機也今交州未下老師費財縱使得之如獲石田自古<lb/>
聖人不務廣疆土惟務廣德業聲教逺被自當來賔臣<lb/>
願陛下修德以來逺何必以蕞爾蠻邦上勞震怒乎此<lb/>
大體之一也今諫官不聞廷爭給舎不聞封駁左右史<lb/>
不聞升殿陛記言動御史不敢彈奏中書舎人未嘗訪<lb/>
以政事集賢院雖有書籍而無職官秘書省雖有職官<lb/>
而無圗籍臣願陛下擇才任人使各司其局職業修舉<lb/>
則威儀自嚴此大體之二也爾者㝢縣平寧京師富庶<lb/>
<pb n="KR2g0051_WYG_028-11b"/>
軍營馬監靡不恢崇佛寺道宫悉皆輪奐加又闢西苑<lb/>
廣御池而尚書省湫隘尤甚郎曹無本局尚書無㕔事<lb/>
九寺三監寓天街之兩廊貢院就武成王廟是豈太平<lb/>
之制度耶臣願陛下别修省寺用列職官此大體之三<lb/>
也案獄官令枷杻鉗鎻尺寸觔兩並載刑書未聞以鐵<lb/>
為枷者也昔唐太宗觀明堂圖見人之五藏皆麗于背<lb/>
遂減徒刑况隆平之時將措刑于不用法之所無去之<lb/>
可矣此大體之四也疏奏優詔褒答賜錢五十萬僚友<lb/>
<pb n="KR2g0051_WYG_028-12a"/>
有勸以少晦者錫曰事君之誠惟恐不竭矧天植其性<lb/>
豈為一賞奪耶時趙普當國令有司受羣臣章奏必先<lb/>
白然後聞又令於閤門署狀錫謂普曰公以元勳當國<lb/>
宜事損檢今羣臣書奏先經中書既非尊王之體諫官<lb/>
章疏令閤門填狀尤弱臺憲之風皆不便普引咎厚謝<lb/>
皆罷之六年出為河北轉運副使驛書言邊要四事一<lb/>
謂動靜之機不可不審應動而靜則養冦以生奸應靜<lb/>
而動則失時以敗事今北鄙繹騷皆以居邊任者規羊<lb/>
<pb n="KR2g0051_WYG_028-12b"/>
馬細利矜捕斬小功賈怨結仇興戎致寇願飭將帥慎<lb/>
固封守勿尚小利許通互市俘獲蕃口撫而還之務使<lb/>
河朔之民得務農業亭障之地可積軍儲然後待其亂<lb/>
而取之則克乘其衰而兵之則降力省功倍誠要舉也<lb/>
二謂國家務大體求至治則安舎近謀勞逺務則危為<lb/>
君有常道為臣有常職是務大體也上不拒諫下不隠<lb/>
情是求至治也漢武帝躬秉武節登單于之臺唐太宗<lb/>
手結雨衣伐遼東之國沙漠窮荒得之何用是舎近謀<lb/>
<pb n="KR2g0051_WYG_028-13a"/>
逺勞而無功也在位之臣敢言者少言而見聽未必蒙<lb/>
福言而不從方且虞禍欲下不隠情得乎三謂利害相<lb/>
生變易不定兵書曰不能盡知用兵之害者則不能盡<lb/>
知用兵之利葢事有可進而退則害成可退而進則違<lb/>
利可速而緩則利必失可緩而速則害必至可誅而赦<lb/>
則奸宄生心可赦而誅則忠勇解體可賞而罰則害勤<lb/>
勞之功可罰而賞則利僭踰之輩誠不可不審也四謂<lb/>
取舎無惑思慮必精夫孟賁之狐疑不如童子之一得<lb/>
<pb n="KR2g0051_WYG_028-13b"/>
差之毫釐謬以千里自國家圖燕以來連兵未解財用<lb/>
不得不耗人心不得不擾願陛下精思慮決取舎無使<lb/>
曠日持久窮兵極武書奏帝甚嘉之七年徙知相州改<lb/>
右補闕復上章論事明年移睦州睦州舊阻禮教錫下<lb/>
車建孔子祠請入紙國子學印經籍給諸生詔賜以九<lb/>
經睦人由是知學會文明殿災又上章極言時政轉起<lb/>
居舎人還判登聞鼓院兼知制誥加兵部貟外郎錫好<lb/>
直諫太宗雖或時不能堪然心益重之端拱二年京畿<lb/>
<pb n="KR2g0051_WYG_028-14a"/>
旱錫言隂陽失和調燮倒置上侵下之職而燭理未盡<lb/>
下知上之失而規過未能帝及宰相皆不恱出知陳州<lb/>
召為工部員外郎復論時政闕失俄詔直集賢院真宗<lb/>
即位遷吏部郎中出使秦隴還連章言陜西數十州苦<lb/>
於靈夏之役生民重困帝為之惻然同知審官院與魏<lb/>
廷式議不協出知泰州將行會彗星見疏請責躬以答<lb/>
天戒帝召見優賜之咸平三年詔近臣舉賢良方正翰<lb/>
林學士承㫖宋白以錫應詔還朝屢召對言事因奏曰<lb/>
<pb n="KR2g0051_WYG_028-14b"/>
陛下即位以來治天下何道臣願以皇王之道治之舊<lb/>
有御覽但記分門事類無益治道臣請鈔略四部别為<lb/>
御覽三百六十卷萬幾之暇日覽一卷經歲而畢又采<lb/>
經史要切之言為御屏風十卷置扆座之側則治亂興<lb/>
亡之鑒常在目矣帝善其言錫乃先成御覽三十卷御<lb/>
屏風五卷上之時京東西淮南水災遣使賑恤平決獄<lb/>
訟錫言朝廷檢勘災傷乃是虚名施行賑貸亦非實事<lb/>
今災沴之餘盜賊若起適足以貽宵旰之憂而已帝為<lb/>
<pb n="KR2g0051_WYG_028-15a"/>
動容五年再掌銀臺覽天下章奏有言民飢盜起及詔<lb/>
勅不便者悉條奏其事帝以錫得爭臣之體即日命兼<lb/>
侍御史每進見帝容色必莊目之曰此吾汲黯也俄擢<lb/>
右諫議大夫史館脩撰連上八疏皆直言時政得失六<lb/>
年冬病卒年六十四遺表勸上以慈儉守位以清淨化<lb/>
人居安思危在治思亂真宗召宰相示之且曰朕閲是<lb/>
表多矣非祈澤宗族則希恩子孫未有如錫生死以國<lb/>
家為慮而儆于朕者又謂李沆曰田錫直臣也朝廷少<lb/>
<pb n="KR2g0051_WYG_028-15b"/>
有闕失方在思慮錫之章奏已至矣若此諫官不可多<lb/>
得天何奪之速乎特贈工部侍郎録其二子並為大理<lb/>
評事給俸終喪他日帝幸龍圖閣閱書指一漆函帝親<lb/>
署録者謂學士陳堯咨曰此田錫疏章也愴然久之錫<lb/>
為人動必以禮言必以法賢不肖咸憚服之耿介寡合<lb/>
未嘗趨權貴之門居公庭危坐終日無懈容慕魏徴李<lb/>
絳之為人以盡規獻替為己任立朝以來章疏五十有<lb/>
二自謂諫臣任職之常言茍獲從幸也豈可藏副本示<lb/>
<pb n="KR2g0051_WYG_028-16a"/>
後以賣直耶悉焚之有咸平集五十卷<lb/>
　論曰宋自開國羣臣言事盡諫諍之道號稱直臣者<lb/>
　自錫始也錫事太宗位侍從知無不言為盧多遜等<lb/>
　嫌忌頻歴州郡不盡其能晚遇真宗虚懷納諌動見<lb/>
　褒奬拔之庶僚之中三四年間致位卿班旋至大用<lb/>
　矣値錫以天年終不然錫之忠直敢言又明習於國<lb/>
　家之務其功施未可量也<lb/>
　　　吕端<lb/>
<pb n="KR2g0051_WYG_028-16b"/>
吕端字易直幽州安次人初以司門員外郎知成都府<lb/>
為政清簡會秦王廷美尹開封端充判官太宗征河東<lb/>
廷美將有居留之命端白曰主上櫛風沐雨以申弔伐<lb/>
王地處親賢當表率扈從今主留務非所宜也廷美由<lb/>
是懇請從行尋知蔡州有善政出使髙麗暴風折檣舟<lb/>
人大恐端恬然讀書若在齋閣拜右諫議大夫許王元<lb/>
僖尹開封又為判官王薨有發其隂事者坐裨贊無狀<lb/>
遣御史武元頴内侍王繼恩就鞫於府端方決事二使<lb/>
<pb n="KR2g0051_WYG_028-17a"/>
曰有詔推君端神色自若顧從者曰取㡌來二使曰何<lb/>
遽至此端曰天子有制問即罪人矣因下堂隨問而答<lb/>
無何為樞宻直學士逾月拜參知政事時趙普在中書<lb/>
曰吕公奏事得嘉賞未嘗喜遇抑挫未嘗懼亦不形於<lb/>
言真台輔之器也時旦暮相端左右或曰端為人糊塗<lb/>
太宗曰端小事糊塗大事不糊塗會吕䝉正罷即相端<lb/>
焉端為相持重識大體以清簡為務同列奏對多有異<lb/>
議惟端罕所建明一日内出手札戒諭自今中書事必<lb/>
<pb n="KR2g0051_WYG_028-17b"/>
經吕端詳酌乃得聞奏保安軍奏獲李繼遷母時寇準<lb/>
居樞宻獨召與謀準退端問故準以告端曰何以處之<lb/>
準曰準欲斬之於保安軍北門之外端曰必若此非計<lb/>
之得也願少緩其事端將覆奏即入奏曰昔項羽得太<lb/>
公欲烹之髙祖曰願分我一杯羮夫舉大事不顧其親<lb/>
況繼遷悖逆之人乎且今日殺繼遷之母繼遷可擒乎<lb/>
徒結怨讐愈堅其叛心耳以臣之愚宜置於延州使善<lb/>
養視之以招來繼遷雖不能即降終可以繫其心而母<lb/>
<pb n="KR2g0051_WYG_028-18a"/>
死生之命在我矣太宗撫髀稱善曰微卿幾誤我事即<lb/>
用端策其母與繼遷尋俱卒繼遷子竟納欵請命端之<lb/>
力也太宗不豫端日與太子問起居及疾大漸内侍王<lb/>
繼恩忌太子英明隂與參政李昌齡殿前指揮使李繼<lb/>
勳知制誥胡旦謀立故楚王元佐太宗崩李皇后使繼<lb/>
恩召端端知有變鎻繼恩於閣内使人守之而入皇后<lb/>
曰宫車已宴駕立嗣以長順也今將何如端曰先帝立<lb/>
太子正為今日豈可更有異議真宗既即位垂簾引見<lb/>
<pb n="KR2g0051_WYG_028-18b"/>
羣臣端平立殿下不拜請卷簾升殿審視然後降階率<lb/>
羣臣拜呼萬歲繼恩等皆坐貶真宗每見端入對肅然<lb/>
拱揖不以名呼又以端軀體洪大宫庭階戺稍峻特令<lb/>
梓人為納陛嘗召對便殿訪軍國大事經久之䇿端陳<lb/>
當世之務皆有條理端器量寬厚多恕意豁如也雖屢<lb/>
經擯退未嘗以得喪介懷兩使絶域其國歎重之後有<lb/>
使往者每問端為宰相否其名顯如此卒年六十六贈<lb/>
司空諡正惠<lb/>
<pb n="KR2g0051_WYG_028-19a"/>
　論曰朱子有言不貪之心一也而一介與千駟捐之<lb/>
　有難易之殊不懼之心一也而平地與髙臺習之有<lb/>
　先後之序是知定大事者非小器所能勝任何則成<lb/>
　敗之機重而罪責匪輕也當太宗晏駕事幾不測雖<lb/>
　有宏才逺畧文武兼資者未必能定之俄頃也端決<lb/>
　機於始而堅持於後升階審視然後下拜非器識凝<lb/>
　定其孰能之跡其洊歷州郡所在著聲周旋同列羣<lb/>
　而不黨小事糊塗豈篤論哉<lb/>
<pb n="KR2g0051_WYG_028-19b"/>
　　　李沆<lb/>
李沆字太初洺州肥鄉人少好學器度宏逺其父炳嘗<lb/>
曰此兒異日必至公輔太平興國五年舉進士甲科嘗<lb/>
侍曲宴太宗目送之曰沆風範端凝真貴人也累官翰<lb/>
林學士參知政事真宗咸平初以户部侍郎同平章事<lb/>
李繼遷久叛有圖取朔方之意朝廷困於飛輓中外咸<lb/>
以靈州乃必爭之地茍失之則邊郡不可保帝以問沆<lb/>
沆曰繼遷不死靈州非朝廷有也莫若宻召州將使部<lb/>
<pb n="KR2g0051_WYG_028-20a"/>
分軍民空壘而歸則闗右之民息肩矣衆議各異未即<lb/>
從沆言未幾靈州陷帝由是益重之沆為相王旦參政<lb/>
以西北用兵或至旰食旦歎曰我輩安得坐致太平優<lb/>
㳺無事耶沆曰少有憂勤足為警戒他日四方寧謐朝<lb/>
廷未必無事後契丹和親旦問何如沆曰善則善矣然<lb/>
邊患既息恐人主漸生侈心耳旦未以為然沆又日取<lb/>
四方水旱盜賊奏之旦以為細事不足煩上聽沆曰人<lb/>
主年少當使知四方艱難不然血氣方剛不留意聲色<lb/>
<pb n="KR2g0051_WYG_028-20b"/>
犬馬則土木甲兵禱祠之事作矣吾老不及見此參政<lb/>
他日之憂也及旦親見王欽若丁謂等所為欲諫則業<lb/>
已同之欲去則上遇之厚不忍去乃歎曰李文靖真聖<lb/>
人也沆在相位接賔客常寡言馬亮與沆同年生又與<lb/>
其弟維善語維曰外議以大兄為無口匏維乗間達亮<lb/>
語沆曰吾非不知也然今之朝士得升殿言事上封論<lb/>
奏了無壅蔽多下有司皆見之矣邦國大事北有强遼<lb/>
西有叛夏日旰條議所以備禦之䇿非不詳究薦紳中<lb/>
<pb n="KR2g0051_WYG_028-21a"/>
如李宗諤趙安仁皆時之英秀與之談猶不能啟發吾<lb/>
意自餘通籍之子坐起拜揖尚周章失措即席必自論<lb/>
功最以希寵奬此有何策而與之接語哉茍曲意妄言<lb/>
即世所謂籠罩吾病未能也為我謝馬君沆嘗言居重<lb/>
位實無補萬分獨中外所陳利害一切報罷之惟此少<lb/>
以報國耳朝廷防制纎悉備具或狥所陳請施行一事<lb/>
即所傷多矣寇準與丁謂善屢以謂才薦於沆不用準<lb/>
問之沆曰如斯人者才則才矣顧其為人可使之在人<lb/>
<pb n="KR2g0051_WYG_028-21b"/>
上乎準曰如謂者相公終能抑之使在人下乎沆笑曰<lb/>
他日後悔當思吾言也準後為謂所傾始服沆言真宗<lb/>
嘗問治道宜何先沆曰不用浮薄新進喜事之人此最<lb/>
為先問其人曰如梅詢曾致堯是也又嘗問沆曰人皆<lb/>
有宻啟卿獨無何也對曰臣待罪宰相公事則公言之<lb/>
何用宻啟夫人臣有宻啟者非讒即佞臣常惡之豈可<lb/>
效尤真宗嘗夜遣使持手詔欲以劉氏為貴妃沆對使<lb/>
者引燭焚詔附奏曰但道臣沆以為不可議遂寢駙馬<lb/>
<pb n="KR2g0051_WYG_028-22a"/>
都尉石保吉求為使相帝問沆沆曰賞典之行須有所<lb/>
自保吉因縁戚里無攻戰之勞台席之拜恐騰物論他<lb/>
日再三問之執議如初遂止景德元年卒年五十八上<lb/>
哭之慟謂左右曰沆為大臣忠良純厚始終如一豈意<lb/>
不享遐夀贈太尉中書令諡文靖沆嘗讀論語或問之<lb/>
沆曰沆為宰相如論語中節用而愛人使民以時尚未<lb/>
能行聖人之言終身誦之可也性直諒内行修謹言無<lb/>
枝葉識大體居位慎宻不求聲譽動遵條制人莫能干<lb/>
<pb n="KR2g0051_WYG_028-22b"/>
以私公退終日危坐未嘗跛倚治第封邱門内㕔事前<lb/>
僅容旋馬或言其太隘沆笑曰居第當傳子孫此為宰<lb/>
相㕔事誠隘為太祝奉禮㕔事已寬矣至於垣頽壁損<lb/>
不以屑慮沆與諸弟友愛尤器重維暇日相對宴飲清<lb/>
言未嘗及朝政亦不及家事沆没後或薦梅詢可用真<lb/>
宗曰李沆嘗言其非君子其信倚如此<lb/>
　論曰真宗之朝多賢相最為世所稱者沆及王旦寇<lb/>
　準是也沆能遏真廟東封西祀之萌而旦至同其事<lb/>
<pb n="KR2g0051_WYG_028-23a"/>
　發於感歎旦能抑丁謂王欽若軰使十年不為宰相<lb/>
　而準始受其欺終罹其禍時為之耶抑沆之勁正清<lb/>
　苦所以發誠忠而養威重者實有以過人乎殷憂啟<lb/>
　聖慮逺思深力持鎮靜以與黎元休息培國家元氣<lb/>
　者厚哉<lb/>
　　　王旦<lb/>
王旦字子明魏州人也父祜以文章顯於漢周之際事<lb/>
太祖太宗為名臣常諭杜重威使無反漢拒盧多遜害<lb/>
<pb n="KR2g0051_WYG_028-23b"/>
趙普之謀以百口保符彦卿無異志世多稱其隂德嘗<lb/>
手植三槐於庭曰吾子孫必有為三公者旦少而好學<lb/>
有文祜甚器之太平興國五年進士及第通判鄭州表<lb/>
請天下建常平倉以塞兼并之路真宗即位拜翰林學<lb/>
士嘗奏事退目送之曰為朕致太平者必斯人也咸平<lb/>
四年拜參知政事契丹犯邊旦從幸澶州而東都留守<lb/>
元份遇暴疾帝命旦馳還權留守事旦曰願宣寇準臣<lb/>
有所陳準至旦曰十日之間未有㨗報時當如何帝黙<lb/>
<pb n="KR2g0051_WYG_028-24a"/>
然良久曰立皇太子旦至京直入禁中下令毋得傳播<lb/>
及駕還旦子弟皆迎於郊忽聞後有騶訶聲驚視之乃<lb/>
旦也景德三年拜工部尚書同平章事時西北二邊兵<lb/>
罷不用帝以無事治天下旦務行祖宗故事慎所變改<lb/>
帝久益信之言無不聼凡大臣有所請必曰王旦以為<lb/>
何如旦為人寡言笑黙坐終日及奏事羣臣異同旦徐<lb/>
一言以定天下大蝗執政或袖死蝗以進曰蝗實死矣<lb/>
請率百官賀旦獨不可後數日方奏事飛蝗蔽天帝顧<lb/>
<pb n="KR2g0051_WYG_028-24b"/>
旦曰使百官方賀而蝗如此豈不為天下笑耶宫禁災<lb/>
旦馳入帝曰兩朝所積一朝殆盡可惜也旦曰陛下富<lb/>
有天下財帛不足憂所慮者政令賞罰之不當耳臣備<lb/>
位宰府天災如此當罷免連上表待罪帝乃下詔罪已<lb/>
許中外上封事言得失後有言實榮王宫火所延者置<lb/>
獄劾當坐死百餘人旦獨請曰陛下降詔罪已今反歸<lb/>
咎於人何以示信且火雖有迹寧知非天譴耶帝欣然<lb/>
聼納當坐者皆免有日者上書言宫禁事坐誅籍其家<lb/>
<pb n="KR2g0051_WYG_028-25a"/>
得朝士所與往還占問吉凶之説帝欲付御史問狀旦<lb/>
曰此人之常情且語不及朝廷不足罪帝怒不解旦因<lb/>
自取嘗所占問之書進之曰臣少賤時不免為此必以<lb/>
為罪願并臣付獄帝曰此事已發何可免旦曰臣為宰<lb/>
相執國法豈可自為之幸於不發而以罪人帝意解旦<lb/>
至中書悉焚所得書既而帝復悔馳取之已焚矣由是<lb/>
皆免及帝將東封契丹請於歲給外别給錢幣旦曰東<lb/>
封甚近車駕將出彼以此探朝廷耳乃于歲給銀絹内<lb/>
<pb n="KR2g0051_WYG_028-25b"/>
各借三萬諭以次年額内除之次年復下有司契丹所<lb/>
借事屬微末今仍依常數與之後不為例契丹大慙趙<lb/>
德明言民飢求糧百萬斛帝以問旦旦請敕有司具粟<lb/>
百萬于京師而詔德明來取德明得詔慙且拜曰朝廷<lb/>
有人旦任事久人有謗之者輙引咎不辨至人有過失雖<lb/>
人主盛怒可辨者辨之必得而後已旦專稱寇準而準<lb/>
數短旦帝以語旦旦曰理固當然臣在相位久闕失必<lb/>
多準對陛下無所隠益見其忠直此臣所以重準也帝<lb/>
<pb n="KR2g0051_WYG_028-26a"/>
以是愈賢旦中書有事送宻院違詔格準在宻院以聞<lb/>
旦被責苐拜謝堂吏皆見罰不踰月宻院有事送中書<lb/>
亦違詔格堂吏欣然呈旦旦令送還宻院準大慙及準<lb/>
罷樞宻使託人求為使相旦驚曰將相之任豈可求耶<lb/>
已而除準武勝軍節度使同平章事準入謝曰非陛下<lb/>
知臣安能至此帝具道旦所以薦準者準始愧歎以為<lb/>
不可及準在鎮服用僭侈為人所奏帝怒曰寇準每事<lb/>
輙欲效朕可乎旦徐對曰準誠賢能無如騃何帝意解<lb/>
<pb n="KR2g0051_WYG_028-26b"/>
曰然此正是騃耳遂不問翰林學士陳彭年嘗詣政府<lb/>
呈科塲條貫旦投之地曰内翰得官幾日乃欲隔截天<lb/>
下進士耶彭年惶懼而退其後彭年再來旦不見既而<lb/>
同官向敏中為呈所留文字旦瞑目取紙封之曾不一<lb/>
覽曰不過興建符瑞圖進取耳帝嘗示兩府喜雨詩旦<lb/>
袖歸見有一字誤冩將入奏正王欽若止之已而宻奏<lb/>
之帝愠詰旦曰詩有誤字何不來奏旦但拜謝諸臣皆<lb/>
拜惟馬知節不拜具以實奏且曰王旦畧不辨真宰相<lb/>
<pb n="KR2g0051_WYG_028-27a"/>
器也帝顧旦而笑焉帝欲相欽若旦曰欽若遭逢陛下<lb/>
恩禮已隆且乞留之樞宻帝遂止及旦没後欽若始大<lb/>
用語人曰為王公遲我十年作相欽若與陳堯叟馬知<lb/>
節同在樞府因奏事忿爭帝大怒命付獄旦從容曰欽<lb/>
若恃陛下厚顧上煩譴訶當行朝典然觀天顔不怡願<lb/>
且還内來日取㫖明日召旦問之旦曰欽若等當黜未<lb/>
知坐以何罪帝曰坐忿爭無禮旦曰陛下臨馭天下使<lb/>
大臣坐忿爭無禮之罪或聞外國恐無以威逺帝曰卿<lb/>
<pb n="KR2g0051_WYG_028-27b"/>
意如何旦曰願至中書召欽若等宣示陛下含容之意<lb/>
且戒約之俟少間罷之未晚也帝曰非卿言朕固難忍<lb/>
後月餘欽若等皆罷旦嘗與楊億評品人物億曰丁謂<lb/>
久逺當何如旦曰才則才矣語道則未他日在上位使<lb/>
有德者助之庶得終吉若獨當權必為身累後皆如言<lb/>
内臣劉承規得幸病且死求為節度使帝語旦曰承規<lb/>
待此以瞑目旦執不可曰他日將有求為樞宻使者柰<lb/>
何遂止旦為相賔客滿堂無敢以私請察可與言及素<lb/>
<pb n="KR2g0051_WYG_028-28a"/>
知名者召與語詢訪四方利病或使疏其言而獻之觀<lb/>
才之所長宻籍其名其人復來不見也每有差除先宻<lb/>
疏三四人姓名以請所用者帝以筆㸃之同列不知爭<lb/>
有所用惟旦所用奏入無不可丁謂以是數毁旦帝益<lb/>
厚之故參政李穆子行簡以將作監丞家居有賢行遷<lb/>
太子中允使者不知其宅帝命問旦人始知行簡為旦<lb/>
所薦旦凡所薦其人未嘗知旦沒後史官修真宗實録<lb/>
得内出奏章始知朝士多旦所薦云諫議大夫張師德<lb/>
<pb n="KR2g0051_WYG_028-28b"/>
兩詣旦門不得見意為人所毁以告向敏中為從容明<lb/>
之及議知制誥旦曰可惜張師德敏中問之旦曰師德<lb/>
名家子有士行不意兩及吾門狀元及第榮進素定但<lb/>
當靜以待之耳若復奔競使無階而入者當如何也石<lb/>
普知許州不法朝議欲就劾旦曰普武人不明典憲恐<lb/>
恃薄效妄有生事乞召歸置獄乃下御史按之一日而<lb/>
獄具議者以為不屈國法而保全武臣真國體也張旻<lb/>
為馬軍副都指揮使被㫖𨕖兵下令太峻兵懼欲謀為<lb/>
<pb n="KR2g0051_WYG_028-29a"/>
變帝召二府議之旦曰若罪旻則自今帥臣何以御衆<lb/>
捕謀者則震驚都邑今但擢旻使解兵柄反側者當自<lb/>
安矣帝從其言以旻為樞副兵果無他帝語左右曰王<lb/>
旦善處大事真宰相也薛奎為江淮發運使辭旦旦無<lb/>
他語但云東南民力竭矣奎退曰真宰相之言也張詠<lb/>
知成都召還以任中正代之言者以為不可帝以問旦<lb/>
對曰非中正不能守詠之規他人往妄有變更矣天僖<lb/>
中疾甚累疏懇辭帝曰朕方以大事託卿而卿疾如此<lb/>
<pb n="KR2g0051_WYG_028-29b"/>
因命皇太子出拜旦皇恐走避太子隨而拜之旦言太<lb/>
子盛德必任陛下事因薦可為大臣者十餘人其後惟<lb/>
李及凌䇿不至宰相亦皆為名臣旦復求避位帝覩其<lb/>
形瘁憫然許之尋又命肩輿入禁中帝曰卿萬一不諱<lb/>
天下事復誰託旦曰知臣莫若君惟明主擇之帝歴舉<lb/>
有時望者一二人旦不對帝曰試以卿意言之旦强起<lb/>
舉笏曰以臣之愚莫如寇準帝曰準剛褊更思其次旦<lb/>
曰他人臣所不知也後歲餘竟用準為相旦與楊億素<lb/>
<pb n="KR2g0051_WYG_028-30a"/>
厚既疾甚延入卧内撰遺表旦授以意曰吾忝為宰輔<lb/>
不可以將盡之言為宗親求官止叙平生遭遇願日親<lb/>
庶政進用賢士而已仍飭子弟當務儉素毋厚葬以累<lb/>
清德表上帝幸其第賜賚甚厚卒時年六十一帝臨之<lb/>
慟贈太師諡文正乾興初配享真宗廟庭旦事寡嫂有<lb/>
禮與弟旭友愛甚篤婚婣不求門閥被服質素家人欲<lb/>
以繪錦飾氊席不許服飾過者即令減損有貨玉帶者<lb/>
弟以呈旦旦命繫之曰還見佳否弟曰繫之安得自見<lb/>
<pb n="KR2g0051_WYG_028-30b"/>
旦曰自負重而使觀者稱好無乃勞乎亟命還之平生<lb/>
不置田宅曰子孫當各念自立何必田宅徒使爭財為<lb/>
不義耳真宗以其居陋欲治之旦辭以先人舊廬乃止<lb/>
諸子多賢素最知名與歐陽余蔡稱慶厯四諫<lb/>
　論曰易稱天地交而萬物通上下交而其志同真宗<lb/>
　之於王旦其庶幾者乎當是時契丹始講和好德明<lb/>
　亦受約束帝能虚懷恭已以盡羣下之情而旦受不<lb/>
　世之知竭誠殫智以忠於上慮事周宻見微知彰是<lb/>
<pb n="KR2g0051_WYG_028-31a"/>
　以兵息於外政修於内列庶位者多公卿之𨕖黎民<lb/>
　乂安有宋三百年間未有如此盛者也或乃指其不<lb/>
　諫東封以為大圭之瑕然旦之功烈逺矣<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0051_WYG_028-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史傳三編卷二十八<lb/>
</p>
<p>
</p>
  </div>
<div>
<head>史傳三編卷二十九</head> <lb/>
    <p>
<pb n="KR2g0051_WYG_029-1a"/>
欽定四庫全書<lb/>
　史傳三編卷二十九<lb/>
　　　　　　　　　　　　　大學士朱軾撰<lb/>
　名臣傳二十一<lb/>
　　宋<lb/>
　　　寇準<lb/>
寇準字平仲華州人少英邁通春秋三傳年十九舉進<lb/>
士太宗取人多臨軒顧問年少者往往罷去或教準增<lb/>
<pb n="KR2g0051_WYG_029-1b"/>
年答曰準方進取可欺君耶既中第授大理評事知成<lb/>
安縣每期會賦役未嘗輙出符移惟具鄉里姓名揭縣<lb/>
門百姓莫敢後期擢右正言直史館會詔百官言事準<lb/>
極陳利害帝益器重之嘗奏事殿中語不合帝怒起準<lb/>
輙引帝衣請復坐決其事然後退帝由是嘉之曰朕得<lb/>
寇準猶唐文皇之得魏徴也淳化二年大旱帝延近臣<lb/>
問得失皆曰天數也準獨曰刑罰偏頗天旱為是發耳<lb/>
帝怒起入禁中頃之召準問所以偏頗狀準曰願召兩<lb/>
<pb n="KR2g0051_WYG_029-2a"/>
府至臣即言之有詔召兩府入準乃言曰頃者祖吉王<lb/>
淮皆侮法受賕吉贓少乃伏誅淮以參政沔之弟盜主<lb/>
守財至千萬止杖仍復其官非不平而何太宗以問沔<lb/>
沔頓首謝即皆罷去暮遂大雨帝喜擢準樞副後坐事<lb/>
貶明年入為參知政事自唐末蕃户有居渭南者温仲<lb/>
舒知秦州驅之渭北立堡柵以限其往來帝覽奏不懌<lb/>
曰古羌戎尚雜處伊洛蕃落易動難安一有調發將重<lb/>
困吾關中矣準言唐宋璟不賞邊功卒致開元太平疆<lb/>
<pb n="KR2g0051_WYG_029-2b"/>
塲之臣邀功以稔禍深可戒也帝因命準使渭北安撫<lb/>
族帳而徙仲舒鳳翔時帝在位久馮拯等以乞立儲貳<lb/>
斥嶺南中外無敢言者準自青州召還入見帝曰卿來<lb/>
何緩朕諸子孰可以付神器者準曰陛下為天下擇君<lb/>
謀及婦人中官不可也謀及近臣不可也惟陛下擇所<lb/>
以副天下望者帝俛首久之屏左右曰襄王可乎準曰<lb/>
知子莫若父聖慮既以為可願即决定于是立襄王為<lb/>
太子廟見還京師之人擁道喜躍曰少年天子也帝聞<lb/>
<pb n="KR2g0051_WYG_029-3a"/>
之不懌召準謂曰人心遽屬太子置我何地準再拜賀<lb/>
曰此社稷之福也真宗景徳元年與畢士安並同平章<lb/>
事時契丹内寇縱逰騎掠深祁間小不利輙引去準曰<lb/>
是狃我也請練師命將簡驍鋭據要害以備之是冬契<lb/>
丹果大入急書一夕凡五至準不發飲笑自如明日同<lb/>
列以聞帝大駭以問準準曰陛下欲了此不過五日耳<lb/>
因請帝幸澶州同列懼欲退準止之令候駕起帝難之<lb/>
欲還内準曰陛下入則臣不得見大事去矣請無還而<lb/>
<pb n="KR2g0051_WYG_029-3b"/>
行也帝乃議親征召羣臣問方畧既而契丹圍瀛州直<lb/>
犯貝魏中外震駭參知政事王欽若江南人也請幸金<lb/>
陵陳堯叟蜀人也請幸成都帝以問準準曰誰為陛下<lb/>
畫此計者罪可斬也今陛下神武將臣協和大駕親征<lb/>
賊自當遁去不然出奇以撓其謀堅守以老其師勞逸<lb/>
之勢我得勝算矣奈何棄廟社欲幸楚蜀人心崩潰天<lb/>
下可復保耶固請幸澶州及至南城契丹兵方盛衆請<lb/>
駐蹕以覘軍勢準曰陛下不過河人心益危敵氣未懾<lb/>
<pb n="KR2g0051_WYG_029-4a"/>
非所以取威決勝也且王超領勁兵屯中山以扼其吭<lb/>
李繼隆石保吉分大陣以扼其左右肘四方征鎮赴援<lb/>
者日至何疑而不進衆議皆懼準力爭之不決出遇髙<lb/>
瓊謂曰太尉受國恩今日有以報乎對曰瓊武人願効<lb/>
死準復入瓊隨立庭下準厲聲曰陛下不以臣言為然<lb/>
盍試問瓊等瓊即仰奏曰寇準言是準曰機不可失宜<lb/>
趣駕瓊即麾衞士進輦帝遂渡河御北門城樓逺近望<lb/>
見御葢踴躍懽呼聲聞數十里契丹相視驚愕不能成<lb/>
<pb n="KR2g0051_WYG_029-4b"/>
列帝盡以軍事委準準承制專決號令明肅士卒喜悦<lb/>
敵數千騎乘勝薄城下詔士卒迎擊斬獲大半乃引去<lb/>
帝還行宫留準居城上徐使人視準何為準方與楊億<lb/>
飲博歌謔懽呼帝喜曰準如此吾復何憂相持十餘日<lb/>
其統軍達蘭中流矢死契丹乃奉書請盟準不從使者<lb/>
請益堅帝將許之準欲邀使稱臣且獻幽州地而帝厭<lb/>
兵有譖準幸兵以自取重者準不得已許之帝遣曹利<lb/>
用如軍中議歲幣曰百萬以下皆可許也準召利用語<lb/>
<pb n="KR2g0051_WYG_029-5a"/>
曰雖有敕㫖汝所許過三十萬吾斬汝矣利用果以三<lb/>
十萬成約而還河北罷兵準之力也帝嘗欲用一人為<lb/>
馬步軍指揮使吏以文籍進準問何也曰例簿也準曰<lb/>
用一牙官尚須檢例耶準為相用人不以次同列頗不<lb/>
恱帝之在澶淵也問準曰魏州危急何人可守準曰智<lb/>
將不如福將王欽若福禄未艾宜可用是時契丹未退<lb/>
欽若驚懼不敢辭乃馳入魏及事畢譖準曰陛下知博<lb/>
乎錢輸將盡取其餘盡出之謂之孤注陛下寇準之孤<lb/>
<pb n="KR2g0051_WYG_029-5b"/>
注也帝顧準遂衰明年罷知陜州天禧元年復拜同平<lb/>
章事三年帝得風疾劉皇后預政準請間曰皇太子人<lb/>
所屬望願陛下思宗社之重傳以神器擇方正大臣為<lb/>
羽翼丁謂錢惟演佞人也不可以輔少主帝然之準宻<lb/>
令翰林學士楊億草表請太子監國且欲援億輔政已<lb/>
而謀洩丁謂曹利用以準謀白太后矯詔罷準政事以<lb/>
太常卿知相州三貶雷州司户天聖元年徙衡州司馬<lb/>
一日沐浴具朝服束帶北面再拜呼左右施卧具就榻<lb/>
<pb n="KR2g0051_WYG_029-6a"/>
而卒準鎮大名時北使道由之謂曰相公望重何以不<lb/>
在中書準曰上以朝廷無事北門鏁鑰非準不可準為<lb/>
相時丁謂參政會食都堂羮染準鬚謂起拂之準正色<lb/>
曰身為執政而親為宰相拂鬚耶謂由是不恱既貶雷<lb/>
州謂遣中使賫敇往授之以錦囊貯劍於馬前準方宴<lb/>
飲衆惶恐不知所為準神色自若使謂之曰朝廷若賜<lb/>
準死願見敇書中使不得已授之準拜受於庭升階復<lb/>
宴至暮而罷及謂竄崖州道出雷州準遣人以一蒸羊<lb/>
<pb n="KR2g0051_WYG_029-6b"/>
逆境上聞家僮欲報讐乃杜門使縱博毋得出伺謂行<lb/>
逺乃罷準少時不修小節愛飛鷹走狗太夫人性嚴嘗<lb/>
不勝怒舉□錘投之中足流血由是折節從學及貴母<lb/>
已亡每捫其痕輙哭初為樞宻直學士嘗賜金帛甚厚<lb/>
乳母泣曰太夫人不幸時家貧求一縑作衾襚不可得<lb/>
豈知今日富貴哉準聞之慟哭盡散金帛生平不蓄財<lb/>
産外奢内儉無聲色之娱寢處一青幃二十餘年破壞<lb/>
命補葺或舉公孫𢎞事準曰彼詐我誠何傷且用之久<lb/>
<pb n="KR2g0051_WYG_029-7a"/>
不忍棄也卒於雷還葬洛陽過公安民皆迎祭斬竹揷<lb/>
地以挂紙錢尋復生筍成林邦人神之因號曰相公竹<lb/>
立廟其旁<lb/>
　論曰準傳所載澶淵之役帝已至澶州聞契丹兵盛<lb/>
　不欲過河王欽若勸幸金陵陳堯叟勸幸蜀非也初<lb/>
　契丹兵至準勸帝幸澶州帝博問羣臣而王欽若陳<lb/>
　堯叟等各異説準極陳利害帝乃從之及至南城衆<lb/>
　請駐驆以觀兵勢準與髙瓊固請渡河史所定本末<lb/>
<pb n="KR2g0051_WYG_029-7b"/>
　如此及和議欲成而準固諫曰用臣之䇿可數百年<lb/>
　無兵不然四五十年後又生戎心矣帝曰朕不忍生<lb/>
　靈受困遂許之真宗疾時以準與李廸可託大事其<lb/>
　知之深如此以性剛褊不大用也非畢士安則準無<lb/>
　所施其長若士安者豈在齊鮑叔鄭子皮輩之下哉<lb/>
　　　張詠<lb/>
張詠字復之濮州鄄城人少負氣不拘小節太平興國<lb/>
五年郡舉進士以詠首薦詠以讓夙儒張覃是歲登進<lb/>
<pb n="KR2g0051_WYG_029-8a"/>
士乙科以大理評事知崇陽縣縣民以茶為業詠曰茶<lb/>
利厚官將𣙜之不若早自異也命拔茶植桑民以為苦<lb/>
其後𣙜茶他縣皆失業而崇陽之桑為絹歲百萬匹民<lb/>
富數世累官至銀臺出知益州時川中李順作亂招討<lb/>
使王繼恩始收復成都闗中饋糧道路不絶詠至府問<lb/>
城中屯兵尚三萬人而無半月之食訪知鹽價素髙而<lb/>
廩有餘積乃下其估聼民以米易鹽民爭趨之未踰月<lb/>
得米數十萬斛益雖收復餘寇尚盛繼恩恃功驕恣緩<lb/>
<pb n="KR2g0051_WYG_029-8b"/>
兵不進往往剽奪民財詠悉擒招安司吏數其罪將斬<lb/>
之吏皆股栗求活詠曰汝帥聚兵玩寇皆汝軰為之今<lb/>
能亟白乃帥分兵出可免死吏曰惟公所命詠乃釋之<lb/>
繼恩即分兵鄰州城中兵減半既而諸軍請馬芻粟詠<lb/>
給以錢繼恩詬曰馬不食錢給錢何也詠曰今賊黨尚<lb/>
多民不敢出君頓兵不討賊芻粟何由得之繼恩懼即<lb/>
出城討賊詠計軍食有二歲備乃奏罷陜西運糧帝喜<lb/>
曰益州日以運糧為請詠至踰月已有二歲備此人何<lb/>
<pb n="KR2g0051_WYG_029-9a"/>
事不能了朕無慮矣詠以順黨皆良民脅從當示恩信<lb/>
許自新揭榜諭之自是首者相踵皆釋其罪歸田里一<lb/>
日繼恩械數十人請行法悉前自首者詠復縱之繼恩<lb/>
不恱詠曰李順脅民為賊今吾化賊為民不亦可乎詠<lb/>
度繼恩日横以狀聞帝命上官正代之詠激正親行仍<lb/>
盛為供帳餞之酒酣舉盃屬軍校曰汝曹䝉國厚恩無<lb/>
以塞責此行當直抵寇壘蕩平醜類若老師曠日即此<lb/>
地還為爾死所矣正由是決行深入卒大㨗再閲月而<lb/>
<pb n="KR2g0051_WYG_029-9b"/>
兩川平西川卒劉旰逐其廵檢使韓景裕掠懷安破漢<lb/>
州報至詠方會僚屬飲燕如故旰又掠卭蜀將趨益報<lb/>
者愈急詠召上官正曰賊始發不三四日破數郡勢方<lb/>
鋭不可擊氣驕廹吾城乃送死耳請出兵北至方井當<lb/>
遇賊破之必矣正行至方井果遇賊一戰斬旰首餘黨<lb/>
盡平兵還有以斬首級求賞者詠曰當奔突交戰時豈<lb/>
暇獲其首耶此必戰後翦來殿直叚倫曰公果神明也<lb/>
當時隨倫為先鋒入賊用命者皆中傷破體詠命悉舁<lb/>
<pb n="KR2g0051_WYG_029-10a"/>
以來先録其功於是軍情以賞罰至當相顧懽躍初知<lb/>
益州斬一猾吏吏稱無罪詠封判令至市曹讀示之既<lb/>
聞斷詞告市人曰爾軰得好知府矣葢李順嘗有死罪<lb/>
此吏縱之也民間訛言有白頭老翁午後食人男女一<lb/>
郡囂然詠召犀浦謂曰訛言惑衆汝歸縣訪市肆中有<lb/>
大言其事者立解來明日果得之詠戮之於市即日帖<lb/>
然詠曰妖訛之興沴氣乘之妖則有形訛則有聲止訛<lb/>
之術在乎識斷不在厭勝也蜀不貢士幾二十年學校<lb/>
<pb n="KR2g0051_WYG_029-10b"/>
頽廢詠察郡人張及李畋張逵皆有學行延奬加禮勉<lb/>
就舉後三人登科歴美官於是兩川學者知勸文風益<lb/>
振詠每斷事有情輕法重情重法輕者必為判語讀以<lb/>
示之蜀人鏤板傳布謂之戒民集為政恩威並用蜀民<lb/>
畏而愛之詠以蜀地素狹游手者衆事寧之後生齒日<lb/>
繁稍遇水旱則民必艱食乃按諸邑田税如其價歲折<lb/>
米六萬斛至春計口給劵俾輸元估糴之奏為永制行<lb/>
之百十年雖時有災饉而益民無饑色詠凡有興作先<lb/>
<pb n="KR2g0051_WYG_029-11a"/>
牒諸縣於籍係工匠者具帳申來分為四番役十日日<lb/>
滿則罷去夏則卯入午中暫歇冬抵暮放各給木札一<lb/>
幞以禦寒工徒皆悅詠寢室中張燈炷香通夕宴坐郡<lb/>
樓上鼓番漏水歴歴分明少差必詰之詠曰鼓角為軍<lb/>
中號令號令在前尚不分明餘事將如何也有清鑑善<lb/>
臧否人物凡在薦辟皆方正恬退之士嘗謂轉運黄虞<lb/>
部曰舉人須舉好退者好退則㢘謹知恥舉之忠節愈<lb/>
堅少有敗事若奔競者則能曲事諂媚求人知己舉之<lb/>
<pb n="KR2g0051_WYG_029-11b"/>
則矜才好利累及舉官故不少矣有詔川陜諸州參用<lb/>
銅鐵錢每銅錢一當鐵錢十詠言諸州錢有銅鐵價輕<lb/>
重不一望依估折納銅錢公私便之咸平二年以工部<lb/>
侍郎出知杭州屬歲歉民多私鬻鹽以自給捕獲數百<lb/>
人官屬請痛懲之詠曰錢塘十萬家飢者八九茍不以<lb/>
鹽自活一旦蜂起為盜則患深矣俟秋成當仍舊法遂<lb/>
悉寬之有民家子與姊壻訟家財壻言妻父臨終此子<lb/>
方三歳命壻掌産有遺書令異日以十之三與子餘七<lb/>
<pb n="KR2g0051_WYG_029-12a"/>
與壻詠覽之曰汝妻父智人也以子幼故屬汝不然子<lb/>
死汝手矣乃命以七給其子而三給壻人皆服其明斷<lb/>
詠之自蜀還也詔以牛冕代之詠曰冕非撫御才其能<lb/>
綏輯乎踰年王均亂逐冕據益州後雖討平之民尚未<lb/>
寧上以詠治蜀威惠在人復以刑部侍郎知益州蜀民<lb/>
鼓舞相慶如赤子久失父母而復來也詠知民信已易<lb/>
嚴以寬令下人情懽愜蜀復大治帝諭詠曰卿在蜀朕<lb/>
不復有西顧憂因詔鑄景德大錢于嘉卭州一當小鐵<lb/>
<pb n="KR2g0051_WYG_029-12b"/>
錢十民咸便之大中祥符三年以江左旱歉命充昇宣<lb/>
等十州安撫使范延貴為殿直押兵過金陵詠問曰天<lb/>
使來于道曽見好官否延貴曰過萍鄉縣得一邑宰張<lb/>
希顔詠曰何以知之延貴曰入縣境驛傳橋道皆完葺<lb/>
田萊墾闢至縣則㕓肆無賭博市易不敢諠爭夜宿邸<lb/>
中更鼓分明以是知之詠大笑曰希顔固善矣天使亦<lb/>
好官也即日同薦于朝後二人皆為能吏以疾召還恨<lb/>
不得面陳所懷乃抗疏論近年以來虛國家帑藏竭生<lb/>
<pb n="KR2g0051_WYG_029-13a"/>
民膏血以奉無用之土木者皆賊臣丁謂王欽若啟上<lb/>
侈心之為也不誅死無以謝天下章三上出知陳州詠<lb/>
自奉甚儉寢室中無侍婢服用之物閴如也知益州日<lb/>
單騎赴任官屬憚其嚴莫敢蓄侍婢詠不欲絶人情遂<lb/>
自買一婢以侍巾櫛自此官屬稍置姬侍及還闕呼婢<lb/>
父母出資嫁之仍處女也嘗曰事君者㢘不言貧勤不<lb/>
言苦忠不言已效公不言已能可以事君矣謂李畋曰<lb/>
大小之事皆須用智智猶水也不流則腐又曰臨事有<lb/>
<pb n="KR2g0051_WYG_029-13b"/>
三難能見一也見而能行二也當行必果決三也李畋<lb/>
苦痁既瘳請謁詠曰子於病中曾得移心法否曰未也<lb/>
詠曰人能於病中移其心如對君父畏之慎之靜乆自<lb/>
愈守蜀時聞寇準拜相曰寇準真宰相也又曰蒼生無<lb/>
福李畋怪而問之詠曰人千言不盡者準一言而盡然<lb/>
仕太早用太速不及學耳張寇布衣交也準兄事詠常<lb/>
面折不少恕雖貴不改準在岐詠自蜀還將别謂準曰<lb/>
曾讀霍光傳否曰未也準歸取傳讀之至不學無術笑<lb/>
<pb n="KR2g0051_WYG_029-14a"/>
曰此張公謂我矣嘗語人曰吾榜中得人最多慎重有<lb/>
雅望無如李文靖深沉有德鎮服天下無如王文正面<lb/>
折廷爭素有風采無如寇公當方面寄則詠不敢辭卒<lb/>
年七十贈左僕射諡忠定<lb/>
　論曰真宗之時衆正在朝而丁謂王欽若挾其私邪<lb/>
　投機抵隙以售其志雖王旦寇準周旋其間與之出<lb/>
　入詠獨抗疏三上乞斬之以謝天下可謂忠義死節<lb/>
　之臣矣詠之公忠直諒明達有逺識使施之朝廷其<lb/>
<pb n="KR2g0051_WYG_029-14b"/>
　功謀亦不可勝道者試之方隅固可見其概云<lb/>
　　　李廸<lb/>
李廸字復古其先趙郡人後家濮州廸深厚有器局嘗<lb/>
擕所為文見栁開開以公輔竒之出見曰讀君文須沐<lb/>
浴乃敢見舉進士第一授將作監丞歴通判徐兖州累<lb/>
遷右司諫知鄆州遷起居舎人安撫江淮以尚書吏部<lb/>
員外郎為三司鹽鐵副使擢知制誥真宗幸亳州為留<lb/>
守判官遂知亳州亡卒羣剽城邑發兵捕久不得廸至<lb/>
<pb n="KR2g0051_WYG_029-15a"/>
悉罷所發兵隂察知賊區處部落驍鋭士擒斬以徇代<lb/>
歸會唃厮囉叛帝憂關中召對長春殿進右諫議大夫<lb/>
集賢院學士知永興軍城中多無賴子弟喜犯法廸奏<lb/>
取其甚者部送闕下徙陜西都轉運使入為翰林學士<lb/>
時仍歲旱蝗國用不給一日歸沐忽傳詔對内東門帝<lb/>
出三司所上歲出入財用數問何以濟廸曰祖宗初置<lb/>
内藏庫欲復西北故土及以支凶荒今邊無他費陛下<lb/>
用此以佐國用賦斂寬民不勞矣帝曰今當出金帛數<lb/>
<pb n="KR2g0051_WYG_029-15b"/>
萬借三司廸曰天子於財無内外願下詔賜三司以顯<lb/>
示德澤何必曰借帝悦又言陛下東封時勅所過毋伐<lb/>
木除道即驛舎或州治為行宫裁令加塗塈而已及幸<lb/>
汾亳土木之役過往時幾百倍蝗旱之災殆天意所以<lb/>
儆陛下也帝深然之他日又召對龍圖閣帝謂廸曰曹<lb/>
瑋在秦州屢請益兵未及遣遽辭州事第怯耳誰可代<lb/>
瑋者廸對曰瑋知唃厮囉欲入寇且闚關中故請益兵<lb/>
為備非怯也且瑋有謀略諸將皆非其比何可代陛下<lb/>
<pb n="KR2g0051_WYG_029-16a"/>
重發兵豈非將上玉皇聖號惡兵出宜秋門邪秦之旁<lb/>
郡兵甚多可分兵赴瑋帝因問兵有幾何對曰臣向在<lb/>
陜西以方寸小册籍兵糧數備調發今猶置佩囊中帝<lb/>
令探取廸目小黄門取紙筆具疏某處當留兵若干餘<lb/>
悉赴塞下帝頋曰真所謂頗牧在禁中矣未久唃厮囉<lb/>
果犯邊秦州方出兵帝復召廸問曰瑋此舉勝乎對曰<lb/>
必勝居數日奏至瑋與敵戰三都谷果大勝帝問廸何<lb/>
以知瑋必勝對曰唃厮囉兵逺來使諜者聲言以某日<lb/>
<pb n="KR2g0051_WYG_029-16b"/>
下秦州會食以激怒瑋瑋勒兵不動坐待敵至是以逸<lb/>
待勞也此知其勝帝益重之自是欲大用矣初帝將立<lb/>
章獻后廸屢上疏諫以章獻起寒微不可母天下章獻<lb/>
深衘之天禧中拜給事中參知政事周懷政之誅帝怒<lb/>
甚欲責及太子羣臣莫敢言廸從容奏曰陛下有幾子<lb/>
乃欲為此計帝大悟乃獨誅懷政等仁宗為皇太子除<lb/>
太子賔客寇準罷帝欲相廸廸固辭一日對滋福殿皇<lb/>
太子出拜曰陛下用賔客為宰相敢以謝帝頋謂廸曰<lb/>
<pb n="KR2g0051_WYG_029-17a"/>
尚可辭耶拜吏部侍郎兼太子少傅同平章事初真宗<lb/>
不豫寇準議皇太子總軍國事廸贊其䇿丁謂以為不<lb/>
便曰即日上體平朝廷何以處此廸曰太子監國非古<lb/>
制耶力爭不已于是太子于資善堂聼常事他皆聼㫖<lb/>
準既得罪帝命與小州丁謂輙云與逺小州廸言聖㫖<lb/>
無逺字由是二人不協謂寖擅權至除吏不以聞廸憤<lb/>
語同列曰廸起布衣至宰相有以報國死猶不恨安能<lb/>
附權倖為自安計耶謂益恨之時議二府皆進秩兼東<lb/>
<pb n="KR2g0051_WYG_029-17b"/>
宫官廸以為不可謂又欲引林特為樞宻副使廸曰除<lb/>
兩府必須面奉聖㫖既而帝御長春殿内出制書置榻<lb/>
前謂輔臣曰此卿等兼東宫官制書也廸進曰東宫官<lb/>
屬不當增置臣不敢受此命宰相丁謂罔上弄權私林<lb/>
特錢惟演而嫉寇準特子殺人事寢不治準無罪罷斥<lb/>
惟演姻家使預政曹利用馮拯相為朋比臣願與謂俱<lb/>
罷付御史臺劾正帝怒左遷廸户部侍郎謂再對傳口<lb/>
詔入中書復視事出廸知鄆州及帝臨崩惟言寇準李<lb/>
<pb n="KR2g0051_WYG_029-18a"/>
廸可用仁宗即位太后預政以宿憾貶準雷州廸衡州<lb/>
團練副使謂使人逼之或諷謂曰廸若貶死其如士論<lb/>
何謂曰異日諸生記事不過曰天下惜之而已謂貶起<lb/>
為秘書監知舒州累遷工部尚書太后崩復同平章事<lb/>
廸自以受不世之遇盡心輔佐知無不為吕夷簡忌之<lb/>
潛短之於上景祐中范諷得罪廸坐姻黨罷為刑部尚<lb/>
書歴知徐州廸謂人曰廸不自量恃聖主之知自以為<lb/>
宋璟而以吕為姚崇不知其待我乃如是也後以太子<lb/>
<pb n="KR2g0051_WYG_029-18b"/>
太傅致仕慶厯四年冬卒年七十七諡文定帝篆其神<lb/>
道曰遺直之碑又改所居鄉曰遺直鄉廸初貶時宋綬<lb/>
知制誥將草廸責辭請其罪名謂指以春秋無將漢法<lb/>
不道宋受而隂改之及謂貶朱崖宋猶掌詞命即為之<lb/>
詞曰無將之戒深著于魯經不道之誅難逃于漢法天<lb/>
下快之子柬之歴官少師孫孝基累官光禄卿年纔五<lb/>
十父子同致仕士大夫以比二疏云<lb/>
　論曰李廸諳識大體其曰天子于財無内外大哉斯<lb/>
<pb n="KR2g0051_WYG_029-19a"/>
　言料曹瑋如指掌至先籍兵數預備調遣可謂留心<lb/>
　逺慮者矣與寇準同諫立章獻定太子正色立朝風<lb/>
　表稜稜卒與準同為奸邪所忌丁謂知天下惜之而<lb/>
　擯之不遺餘力小人害正雖公論非所畏也可懼哉<lb/>
　　　王曾<lb/>
王曾字孝先青州益都人由鄉貢試禮部及廷對皆第<lb/>
一學士劉子儀戲之曰狀元試三塲一生喫著不盡曾<lb/>
答曰曾平生之志不在温飽當召試學士院宰相寇準<lb/>
<pb n="KR2g0051_WYG_029-19b"/>
竒之特試政事堂授秘書省著作郎遷右正言知制誥<lb/>
時瑞應㳫至曾奏曰此誠國家承平所致然願推而弗<lb/>
居異日或有災沴可免輿議及後飛蝗旱暵乃亟被擢<lb/>
用焉帝既受符命大建昭應宫曾上疏諫極陳不便者<lb/>
五知審刑院舊違制無故失率坐徒二年曾請須親被<lb/>
㫖乃坐既而有犯者曾以失論帝曰如卿言是無復有<lb/>
違制者曾曰天下至廣豈人人盡曉制書如陛下言亦<lb/>
復無有失者帝悟卒從曾議以諫議大夫參知政事罷<lb/>
<pb n="KR2g0051_WYG_029-20a"/>
知應天府民間訛言妖起自京師以南人皆恐曾令夜<lb/>
開里門敢倡言者即捕之卒無妖徙天雄軍復參知政<lb/>
事真宗不豫劉皇后諷宰臣丁謂欲臨朝中外汹汹無<lb/>
敢言者錢惟演后戚也曾宻語惟演曰太子幼非中宫<lb/>
不能立公后之肺腑何不入白皇后太子即位太后輔<lb/>
政豈不為劉氏之福乎若欲稱制以取疑天下非惟劉<lb/>
氏之禍亦恐延及公矣惟演大懼入白之其議遂止真<lb/>
宗晏駕曾被命入殿廬草遺詔以明肅皇后輔立皇太<lb/>
<pb n="KR2g0051_WYG_029-20b"/>
子權聼斷軍國大事丁謂欲去權字曾曰皇帝冲年太<lb/>
后臨朝斯已國家否運稱權猶足示後且增減制書有<lb/>
法表則之地先欲亂之耶太后既權處分軍國事儀式<lb/>
久而未定曾時判禮儀院乃取蔡邕獨斷所述東漢故<lb/>
事皇帝在左母后在右同殿垂簾中書樞宻院以次奏<lb/>
事如儀人心乃定丁謂欲擅權不欲同列與聞機政潛<lb/>
結入内押班雷允恭宻請太后降手書云帝朔望見羣<lb/>
臣大事則太后召輔臣決之非大事則令允恭傳奏禁<lb/>
<pb n="KR2g0051_WYG_029-21a"/>
中畫可乃下學士草制辭允恭先以示謂閲訖乃示王<lb/>
曾曾曰兩宫異處而柄歸宦官禍端兆矣於是允恭恃<lb/>
勢專恣而謂權傾中外衆莫敢抗惟曾正色立朝時倚<lb/>
為重謂既擅權因大行貶竄逐李廸於衡州貶寇準於<lb/>
雷州曾不平之曰責太重矣謂熟視曾曰居停主人勿<lb/>
復言恐亦未免耳曾嘗以第舎假準故謂云爾曽遂不<lb/>
復爭會謂為山陵使允恭為都監判允恭欲移穴山陵<lb/>
上百步司天監邢中和曰恐有石與水允恭曰第移上<lb/>
<pb n="KR2g0051_WYG_029-21b"/>
我入見太后白之允恭方貴横人不敢違后命與山陵<lb/>
使議謂唯唯而已既而改穿上穴果有石石盡水出内<lb/>
侍毛昌達奏之詔兩府議遣曾覆視曾還請獨對因言<lb/>
謂包藏禍心故令允恭移皇堂於絶地太后大驚命按<lb/>
劾其事遂誅允恭而逐謂謂既去自是兩宫垂簾輔臣<lb/>
奏事如曾初議焉是年秋拜中書侍郎同平章事曾以<lb/>
帝初即位宜近師儒即召孫奭馮元更侍經筵曾方嚴<lb/>
持重每進見言利害事審而中理多所薦拔尤惡僥倖<lb/>
<pb n="KR2g0051_WYG_029-22a"/>
帝問曾曰比臣僚請對多求進者曾對曰惟陛下抑奔<lb/>
競而崇恬靜庶幾有難進易退之人矣曾嘗詮錄古先<lb/>
聖賢事跡凡六十事繪事以獻帝嘉納之王欽若卒帝<lb/>
謂輔臣曰欽若久在政府觀其所為真奸邪也曾對曰<lb/>
欽若與丁謂林特陳彭年劉承珪同惡時稱五鬼奸邪<lb/>
憸偽誠如聖諭天聖四年六月大雨震雷平地水數尺<lb/>
壞京城民舎溺死者數百人時宰執方晨朝未入有㫖<lb/>
放朝曾獨附中使奏曰天變甚異乃臣等燮理無狀豈<lb/>
<pb n="KR2g0051_WYG_029-22b"/>
可退安私室亟請入見陳所以備禦之道同列先歸者<lb/>
咸愧服焉又傳言汴口決水已大至都人恐欲東奔帝<lb/>
以問曾曾曰河決奏未至民間妖言不足信也已而果<lb/>
然陜西轉運使置醋務以𣙜利且請推其法於天下曾<lb/>
言其非便罷之曹利用惡曾班已上常怏怏不悦及利<lb/>
用坐事太后大怒曾為之解太后曰卿言利用强横今<lb/>
何解也曾曰利用素恃恩臣故常以理折之今加以大<lb/>
惡則非臣所知太后意少解卒從輕議始太后受冊將<lb/>
<pb n="KR2g0051_WYG_029-23a"/>
御大安殿曾執不可及長寧節上夀止供張便殿太后<lb/>
左右婣家稍通請謁曾多所裁抑太后滋不悦乃出知<lb/>
青州徙天雄軍又改判河南屬歲歉里有囷積者飢民<lb/>
聚黨脅取鄰郡以强盜論報死者甚衆曾但重笞而釋<lb/>
之逺近聞以為法全活者數千人景祐二年復拜平章<lb/>
事封沂國公初吕夷簡參知政事事曾甚謹曾力薦為<lb/>
相及曾再入相位夷簡下夷簡遇事專決曾不能堪論<lb/>
議多異同遂與夷簡俱罷寳元元年卒年六十一贈侍<lb/>
<pb n="KR2g0051_WYG_029-23b"/>
中諡文正曾資質端厚在朝廷進止有常處平居寡言<lb/>
笑人莫敢干以私帝之即位也少而太后垂簾專制曾<lb/>
正色危言以立於朝由是宦官近習不敢窺覦而帝德<lb/>
日就太后亦全令名世推為社稷臣云曾為相門下未<lb/>
嘗顯㧞一人范仲淹乘間諷之曰明揚士𩔖宰相之任<lb/>
也公之盛德獨少此耳曾徐曰君不之思耶恩若己出<lb/>
怨使誰當仲淹惘然歎曰真宰相也曾嘗言始參大政<lb/>
屬王太尉當國每進用朝士必先望實或曰某人才某<lb/>
<pb n="KR2g0051_WYG_029-24a"/>
人賢則曰誠知此人然歴官尚淺且俾養望歲久不渝<lb/>
而後擢任則榮途坦然中外允愜故曾執政之日遵行<lb/>
是言而人心皆服再涖大名軍民畫像事之契丹使往<lb/>
來入境皆云此府王公在焉必沐浴潔服而入在閣下<lb/>
累年楊億已居内制楊性詼諧凡僚友無不狎侮至曾<lb/>
則曰第四廳舎人不敢奉戲李翰林昌武尤嘆服嘗曰<lb/>
若王舎人可謂不可得而親疎也曾嘗語人曰昔楊文<lb/>
公有言人之操履無如誠實吾每欽服斯言茍執之不<lb/>
<pb n="KR2g0051_WYG_029-24b"/>
渝夷險可以一致韓𤦺為諫官時曾稱之曰近來見章<lb/>
疏非擇利則近名須如此純意于國事乃可耳𤦺以為<lb/>
榮<lb/>
　論曰曾在政府時値危疑耆臣端士皆被斥逺莫與<lb/>
　共扶持者獨能定仁宗之位正朝廷之儀首鋤大奸<lb/>
　以安宗廟可謂功無與二矣胡文定嘗謂李文靖淡<lb/>
　然無欲王沂公儼然不動資學並至皆幾于道者世<lb/>
　以為知言<lb/>
<pb n="KR2g0051_WYG_029-25a"/>
　　　杜衍<lb/>
杜衍字世昌紹興山隂人總髮苦志篤學厲操擢第補<lb/>
揚州觀察推官歴著作佐郎知平遥縣通判晉州知乾<lb/>
州衍聼訟明敏屢決疑獄人以為神其簿書出納推析<lb/>
毫髮終日無倦色至為條目必使吏不得為奸而後已<lb/>
及其施於民者則簡而易行在乾州未滿歲以陳堯咨<lb/>
薦移權鳯翔二邦之民爭於界上一曰此吾公也汝奪<lb/>
之一曰今我公也汝何有焉俄除太常博士提㸃河東<lb/>
<pb n="KR2g0051_WYG_029-25b"/>
刑獄按行潞州有誣知州王繼昇謀變者衍㢘得其寃<lb/>
抵告者罪寧化軍守將鞫人死罪不以實衍覆正之遷<lb/>
祠部員外郎移知揚州復辨疑獄法當賞改刑部章獻<lb/>
太后察其治狀轉河東運副陜西運使召為三司戸部副使<lb/>
擢天章閣待制會河北乏軍資選為都轉運使不增賦而<lb/>
用足還授樞宻直學士求外以右諫議大夫知天雄軍<lb/>
為治謹宻不以威刑督下吏民咸憚其清整仁宗親政<lb/>
召為御史中丞衍言中書樞宻古之三事大臣坐而論<lb/>
<pb n="KR2g0051_WYG_029-26a"/>
道者今止隻日對前殿何以盡天下之事宜迭召見賜<lb/>
坐便殿以極獻可替否又論常平法曰歲有豐凶榖有<lb/>
貴賤豪商大賈乘時賤收水旱之歲則閉糴髙價以圖<lb/>
厚利而困吾民請量州郡逺近户口衆寡嚴賞罰課官<lb/>
吏出納無壅增損有宜公糴未充則禁爭糴以規利者<lb/>
糴畢而儲之則察其以供軍為名而假借者州郡闕母<lb/>
錢願出官帑助之皆見裨益判吏部流内銓選補科格<lb/>
繁長主判不能悉閲吏多受賕出縮為奸衍始視事選<lb/>
<pb n="KR2g0051_WYG_029-26b"/>
者三人爭某闕衍以問吏吏受丙賕對曰當與甲乙不<lb/>
能爭遂授他闕居數日吏敎丙訟甲負某事不當得衍<lb/>
悟召乙問之乙謝曰僕已得他闕不願爭衍不得已與<lb/>
丙笑曰此吾未知銓法爾因命諸曹各具格式科條以<lb/>
白問曰盡乎曰盡矣衍閲視具得其本末曲折令諸吏<lb/>
無得升堂各坐曹聼行文書銓事悉自予奪由是吏不<lb/>
能為奸利數月聲動京師改知審官院裁制如判銓時<lb/>
有以賂求官者吏謝不受曰我公有賢名不久見用去<lb/>
<pb n="KR2g0051_WYG_029-27a"/>
矣姑少待之遷尚書工部侍郎知永興軍民有晝亡其<lb/>
婦者為設方略捕立得殺人賊發所埋屍并得所殺他<lb/>
婦人屍二秦人大驚徙并州寳元二年復知永興軍時<lb/>
元昊反方用兵陜西困於科斂吏縁侵漁調發督廹民<lb/>
至破産不能足徃徃自經投水以死衍語其民曰吾不<lb/>
能免汝然可使汝不勞耳乃為區處計較量物有無貴<lb/>
賤道里逺近寬其期會使以次輸送由是物不涌貴車<lb/>
牛芻秣宿食來往如平時而吏束手無所施民比他州<lb/>
<pb n="KR2g0051_WYG_029-27b"/>
省費十六七召還權知開封府逺近聞衍名莫敢干以<lb/>
私拜同知樞宻院事改樞宻副使夏竦上攻守䇿宰相<lb/>
欲用出師衍曰僥倖成功非萬全計爭議久之求罷不<lb/>
許出為河東宣撫使拜吏部侍郎樞宻使每内降恩澤<lb/>
率寢格不行積詔㫖至十數輙納帝前帝語諫官歐陽<lb/>
修曰外人徒知杜衍封還内降不知凡有求於朕告以<lb/>
杜衍不可而止者更多于所封還也契丹與元昊戰黄<lb/>
河外參知政事范仲淹宣撫河東欲以兵自從衍曰二<lb/>
<pb n="KR2g0051_WYG_029-28a"/>
國方交鬭勢必不來我兵不可妄出仲淹爭議帝前詆<lb/>
衍衍不以為恨後契丹卒不來契丹壻劉三嘏避罪來<lb/>
歸輔臣欲厚館之以詰契丹隂事衍曰中國主信義若<lb/>
違誓納叛不直在我且三嘏為契丹近親而逋逃來歸<lb/>
其謀身若此尚足與謀國乎納之何益不如還之乃還<lb/>
三嘏拜同平章事衍好薦引賢士推奬後進一時知名<lb/>
之士多出其門沮止僥倖小人多不恱言者攻范仲淹<lb/>
富弼帝欲罷其政事衍常左右之御史并劾衍壻蘇舜<lb/>
<pb n="KR2g0051_WYG_029-28b"/>
欽及所知王益柔因以傾衍罷為尚書左丞出知兖州<lb/>
慶厯七年遂以太子少師致仕衍清介不殖私産既退<lb/>
寓南都凡十年第室卑陋才數十楹居之裕如也出入<lb/>
從者十許人烏帽皂履綈袍革帶或勸衍為居士服衍<lb/>
曰老而謝事尚可竊髙士名耶居家聞時事有不便者<lb/>
則憂形於色聞善人進用則喜曰社稷之福也嘗曰孔<lb/>
子稱不在其位不謀其政第衍受國恩深退居以來家<lb/>
事一不關心但未能忘國耳善為詩楷書行草皆有法<lb/>
<pb n="KR2g0051_WYG_029-29a"/>
嘉祐元年卒年八十贈司徒兼侍中諡正獻遺疏有曰<lb/>
無以久安而忽邊防無以既富而輕財用宜早建儲副<lb/>
以安人心語不及私衍嘗曰今之在上者多擿發下位<lb/>
小節是誠不恕也衍知兖州日州縣官有累重而素貧<lb/>
者以公租所得均給之公租不給即繼以公帑量其小<lb/>
大咸使自足尚有復侵擾者真貪吏也于義可責又曰<lb/>
衍歴知州提轉安撫未嘗壞一官員其間不職者即委<lb/>
以事使之不暇惰不慎者諭以禍福俾之自新從而遷<lb/>
<pb n="KR2g0051_WYG_029-29b"/>
善者甚衆不必繩以法也其有文學政事殊行絶德者<lb/>
雖不識面未嘗不力薦于朝有一善可稱一長可錄者<lb/>
未嘗不隨其所能而薦之人有問衍曰公在相位未久<lb/>
而去使蒼生不被澤衍曰衍以非才妨賢路得去乃遂<lb/>
素心然獨有一恨耳衍平生聞某人之賢可某任某人<lb/>
之才可某用未能悉薦而去此所以為恨也韓𤦺稱衍<lb/>
公心而樂與人善始𤦺為樞宻副使論難一二事衍不<lb/>
樂久而相敬信𤦺益為之盡心不敢忽君子兩賢之<lb/>
<pb n="KR2g0051_WYG_029-30a"/>
　論曰漢世以良吏起家後登台輔者多云威名减于<lb/>
　治郡時才之難兼也如此衍之發幽摘伏鈎距繆數<lb/>
　奸不得𨼆人服其神又當擾攘之秋加以師旅飢饉<lb/>
　而能斟酌條理沛然有餘雖古稱良吏莫能過也迨<lb/>
　至位歴台階謀兼軍國是時韓范富等皆以葢世非<lb/>
　常之材各抒所見論議紛然而衍以虚公清慎為之<lb/>
　弁冕和𠂻同濟退無後言可謂得公輔之體矣宋至<lb/>
　仁宗之朝士知廉恥人懷自勵幾于三代之風所患<lb/>
<pb n="KR2g0051_WYG_029-30b"/>
　者兵弱財匱而外寇肆其侵凌也誠得衍之才而用<lb/>
　之因權制變精通微宻財易足兵易振也語曰士易<lb/>
　得而難用豈衍謂耶<lb/>
　<lb/>
　<lb/>
　<lb/>
　<lb/>
　史傳三編卷二十九<lb/>
</p>
<p>
</p>
  </div>
<div>
<head>史傳三編卷三十</head> <lb/>
    <p>
<pb n="KR2g0051_WYG_030-1a"/>
欽定四庫全書<lb/>
　史傳三編卷三十<lb/>
　　　　　　　　　　　　　大學士朱軾撰<lb/>
　名臣傳二十二<lb/>
　　宋<lb/>
　　　范仲淹<lb/>
范仲淹字希文蘇州吳縣人二歳而孤母改適長山朱<lb/>
氏旣長知其世家泣辭母去之南都入學舍掃一室晝<lb/>
<pb n="KR2g0051_WYG_030-1b"/>
夜講誦未嘗解衣就寢夜或昏怠輒以水沃面徃徃饘<lb/>
粥不充日昃始食居五年大通六經之旨爲文章論說<lb/>
必本于仁義舉進士第爲廣德軍司理日抱獄詞與太<lb/>
守爭是非守盛怒臨之不爲屈比去貧止一馬鬻之徒<lb/>
步而歸徙監楚州糧料院先是迎母歸養至楚州以母<lb/>
喪去官晏殊知應天府延掌府學仲淹常宿學中訓督<lb/>
學者生徒輻輳嘗上宰相書請擇郡守舉縣令斥游惰<lb/>
去冗僭慎選舉撫將帥凡萬餘言王曾見而偉之及晏<lb/>
<pb n="KR2g0051_WYG_030-2a"/>
殊薦一人爲館職曾謂曰公知范仲淹不薦而薦此人<lb/>
乎殊從之遂除仲淹秘閣校理仲淹泛通六經尢長于<lb/>
易學者多從質問爲執經講解無所倦每感激論天下<lb/>
事奮不顧身宋代士大夫踔厲尚風節自仲淹倡之天<lb/>
聖七年冬至立仗禮官議請太后受朝天子帥百官獻<lb/>
壽于庭仲淹極言其非且曰奉親于内自有家人禮顧<lb/>
與百官同列北面而朝不可爲後世法晏殊大懼召仲<lb/>
淹責之仲淹正色抗言曰仲淹受公誤知常懼不稱爲<lb/>
<pb n="KR2g0051_WYG_030-2b"/>
知已羞不意今日更以正論得罪也殊慚無以應頃之<lb/>
又疏請太后還政不報出通判河中府徙陳州時方建<lb/>
太一宫及洪福院市材木陜西仲淹言比者昭應壽寧<lb/>
被火天戒不逺今又侈土木破民產非所以順人心合<lb/>
天意也宜罷修寺觀減市木之數以蠲除積負又言恩<lb/>
倖多以内降除官非太平之政事雖不行仁宗以爲忠<lb/>
太后崩召爲右司諫太后遺詔以太妃楊氏爲皇太后<lb/>
參決軍國事仲淹上疏曰太后母號也自古無因保育<lb/>
<pb n="KR2g0051_WYG_030-3a"/>
而代立者今一太后崩又立一太后天下且疑陛下不<lb/>
可一日無母后之助矣及帝始親政言事者多追詆太<lb/>
后時事仲淹又言于帝曰太后受遺先帝調䕶陛下者<lb/>
十餘年宜掩其小故以全大德帝曰此亦朕所不忍聞<lb/>
也遂下詔戒飭中外毋得輒言皇太后垂簾時事後歳<lb/>
大旱蝗江淮京東尢甚仲淹請遣使循行未報因請間<lb/>
曰宫掖中半日不食當如何帝惻然乃命仲淹安撫江<lb/>
淮所至開倉賑乏禁滛祀奏蠲廬舒折役茶江東丁口<lb/>
<pb n="KR2g0051_WYG_030-3b"/>
鹽錢且條上救弊十事還以太平州民所食烏昧草進<lb/>
帝乞宣示六宫戚里用抑奢侈郭皇后廢仲淹與中丞<lb/>
孔道輔率諫官御史伏閤爭之不能得明日將留百官<lb/>
揖宰相廷爭方至待漏院有旨出知睦州歳餘徙蘇州<lb/>
州苦水仲淹爲疏五河導太湖注之海興作未就詔徙<lb/>
明州轉運使請留仲淹以畢其役許之卒爲蘇人利還<lb/>
判國子監遷吏部員外郎權知開封府呂夷簡執政進<lb/>
用者多出其門仲淹爲百官圖以獻指其次第曰如此<lb/>
<pb n="KR2g0051_WYG_030-4a"/>
爲序遷如此爲不次如此則公如此則私凡進退近臣<lb/>
超格者不宜全委之宰相夷簡不悅他日論建都事仲<lb/>
淹曰洛陽險固而汴爲四戰之地太平宜居汴卽有事<lb/>
必居洛陽當漸廣儲蓄繕宫室帝以問夷簡夷簡曰此<lb/>
迂濶之論也仲淹乃更爲四論上之一曰帝王好尚二<lb/>
曰選賢任能三曰近名四曰推委大抵譏切時弊夷簡<lb/>
大怒由是出知饒州明年夷簡罷元昊反召爲天章閣<lb/>
待制知永興軍會夏竦經畧陜西進仲淹龍圖閣直學<lb/>
<pb n="KR2g0051_WYG_030-4b"/>
士同韓𤦺副之夷簡再入相帝諭仲淹使釋前憾仲淹<lb/>
頓首謝曰臣向所論皆國家事于夷簡無憾也因上言<lb/>
闗中無備若元昊賊乘虛深入東阻潼關隔兩川貢賦<lb/>
則朝廷不得高枕矣爲今之計宜嚴戒邊城實其關内<lb/>
使無虛可乘㓂至邊城淸野不得浪戰關中稍實不能<lb/>
深入二三年間彼自困弱此上策也今邊城請五路入<lb/>
討臣恐承平歳久無宿將精兵一旦興深入之謀國之<lb/>
安危未可知也時延州諸砦多失守仲淹自請行詔兼<lb/>
<pb n="KR2g0051_WYG_030-5a"/>
知延州先是詔分邊兵總管領萬人軡轄領五千人都<lb/>
監領三千人㓂至禦之則官卑者先出仲淹曰將不擇<lb/>
人以官爲序取敗之道也于是大閱州兵得萬八千人<lb/>
分六將領之日夜訓練量賊衆寡使更出禦之夏人聞<lb/>
之相戒曰無以延州爲意今小范老子腹中自有數萬<lb/>
甲兵不比大范老子可欺大范謂范雍也仲淹又用种<lb/>
世衡策城靑澗以據賊衝大興營田且聽民互市以通<lb/>
有無又以民遠輸勞苦請建鄜城爲康定軍以河中同<lb/>
<pb n="KR2g0051_WYG_030-5b"/>
華中下户稅租就輸之春夏徙兵就食所省糴十之三<lb/>
他所減不與又修承平永平等砦稍招還流亡定堡障<lb/>
通斥候于是羌漢之民相踵歸業明年正月詔諸路入<lb/>
討仲淹以爲塞外方寒我師暴露不如俟春深賊馬瘦<lb/>
人飢勢爲易制且鄜延密邇靈夏西羌必由之地第當<lb/>
按兵不動稍以恩信招來之不然羌情阻絶臣恐偃兵<lb/>
無期也時韓𤦺決意進兵乃奏言兩路協力尚懼不勝<lb/>
若鄜延以牽制爲名是委涇原軍于賊手乞督令同入<lb/>
<pb n="KR2g0051_WYG_030-6a"/>
帝以奏示仲淹仲淹又言臣與𤦺等皆一心非有怯弱<lb/>
但戰者危事一或差失則平定之期轉延歳月未見其<lb/>
利𤦺又遣判官尹洙至慶州與仲淹爲約仲淹曰我軍<lb/>
新敗士卒氣沮不可深入洙曰公于此不及韓公也韓<lb/>
公云大凡用兵置勝敗于度外仲淹曰大軍一動萬命<lb/>
所懸而乃置于度外仲淹不見其可議卒不合及後出<lb/>
兵果敗大將任福死之先是元昊歸陷將高延德因與<lb/>
仲淹約和仲淹以書諭之值任福敗元昊爲答書語極<lb/>
<pb n="KR2g0051_WYG_030-6b"/>
悖慢仲淹對來使焚之大臣以仲淹不當輒通書又不<lb/>
當輒焚降知耀州尋復起爲環慶路經畧招討使與韓<lb/>
𤦺龎籍王沿各當一路謂之四鎮初元昊陰誘屬羌爲<lb/>
助而環慶酋長六百餘人約爲鄉導仲淹知諸酋反覆<lb/>
不常至部卽奏行邊以詔書犒賞諸羌閱其人馬爲立<lb/>
條約若讎已和㫁輒敢私報傷人者罰羊百馬二至死<lb/>
者斬負債爭訟聽告官爲理輒質縛平人者罰羊五十<lb/>
馬一賊入界追集不赴隨本族每户罰羊二質其首領<lb/>
<pb n="KR2g0051_WYG_030-7a"/>
賊大入老幼入保本砦官爲給食卽不入砦本家罰羊<lb/>
二全族不至質其首領諸羌皆受命自是始爲中國用<lb/>
矣羌人愛之呼爲龍圖老子慶之西北馬鋪砦當後橋<lb/>
川口在賊腹中仲淹欲城之度賊必爭密遣子純祐與<lb/>
蕃將趙明先據其地引兵隨之諸將不知所向行至柔<lb/>
遠始下號令版築皆具旬日城成卽大順城是也大順<lb/>
既成而白豹金湯賊皆不敢犯環慶自此冦盜稀少仲<lb/>
淹在邊純祐年方冠與衆卒偕處鈎深擿隱得其材否<lb/>
<pb n="KR2g0051_WYG_030-7b"/>
由是任人無失所向有功明珠滅臧勁兵數萬涇原欲<lb/>
襲討之仲淹上言曰二族道險不可攻平時且懷反側<lb/>
今討之必與賊表裏南入原州西擾鎮戎東侵環州邊<lb/>
患未艾也若北取細腰胡蘆衆泉爲堡障以㫁賊路則<lb/>
二族安而環州鎮戎徑道通徹矣其後遂築細腰胡蘆<lb/>
諸砦葛懷敏敗于定川懷敏者王沿屬將也賊大掠至<lb/>
潘原關中震恐民多竄山谷間𤦺與籍二路不敢出仲<lb/>
淹率衆六千由邠涇援之帝聞定川之敗按圖謂左右<lb/>
<pb n="KR2g0051_WYG_030-8a"/>
曰若仲淹出援吾無憂矣及仲淹奏至帝大喜曰吾固<lb/>
知仲淹可用也進樞密直學士右諫議大夫然仲淹兵<lb/>
至賊已出塞自以無功辭不受命詔不聽時已命文彥<lb/>
博經畧涇原而帝以涇原傷痍欲對徙仲淹遣王懐德<lb/>
喻旨仲淹謝曰涇原地重恐臣不足當此路請與韓𤦺<lb/>
並駐涇州𤦺兼秦鳳臣兼環慶涇原有警合秦鳳環慶<lb/>
之兵犄角而進若秦鳳環慶有警亦可率涇原之師爲<lb/>
援臣當與𤦺練兵選將漸復橫山以㫁賊臂不數年間<lb/>
<pb n="KR2g0051_WYG_030-8b"/>
可期平定願詔龎籍兼領環慶以成首尾之勢秦州委<lb/>
文彥博慶州用滕宗諒總之孫沔亦可若辦集渭州一<lb/>
武臣足矣帝乃復置陜西路安撫經畧招討使以仲淹<lb/>
韓𤦺龎籍分領之使仲淹與𤦺開府涇州而徙彥博帥<lb/>
秦宗諒帥慶張亢帥渭用仲淹之言也仲淹爲將號令<lb/>
明白愛撫士卒所得賜賚皆以上意分賜諸將使自爲<lb/>
謝諸蕃質子縱其出入無一人逃者蕃酋來見召之臥<lb/>
内與語不疑士勇邊實恩化大洽邊上謠曰軍中有一<lb/>
<pb n="KR2g0051_WYG_030-9a"/>
韓西賊聞之心骨寒軍中有一范西賊聞之驚破膽既<lb/>
乃與𤦺決策謀復寧夏橫山元昊遂遣使稱臣初西人<lb/>
籍爲鄉兵者數萬既而黥以爲軍惟仲淹所部但刺其<lb/>
手及罷兵獨得復爲民其于兩路既得熟羌爲用因使<lb/>
守邊而徙屯兵就食内地以紓西人饋輓之勞凡所設<lb/>
施既去而人德之後人多守其法而不敢變云召入爲<lb/>
樞密副使旋除參知政事是時帝方銳意太平數問當<lb/>
世事仲淹語人曰上用我至矣事有先後久安之弊非<lb/>
<pb n="KR2g0051_WYG_030-9b"/>
朝夕可革也及帝再賜手詔又開天章閣召二府條對<lb/>
仲淹惶恐乃退而上十事一曰明黜陟二府非有大功<lb/>
大善不遷内外在職須滿三年在京百司非選舉須滿<lb/>
五年乃得磨勘庶幾考績之法二曰抑僥倖罷少卿監<lb/>
以上乾元節恩澤正郎以下若監司邊任須在職三年<lb/>
始得蔭子大臣不得薦子弟任館閣職任子之法庶無<lb/>
冗濫三曰精貢舉進士諸科請罷糊名法參考履行無<lb/>
玷者以名聞進士先策論後詩賦諸科取兼通經義者<lb/>
<pb n="KR2g0051_WYG_030-10a"/>
賜第以上皆取詔裁餘優等免選注官次第人守本科<lb/>
庶可循名以責實四曰擇長官委中書樞密院先選轉<lb/>
運使提㸃刑獄大藩知州次委兩制三司御史臺開封<lb/>
府官諸路監司舉知州通判知州通判舉知縣令限其<lb/>
人數以舉主多者從中書選除刺史縣令庶可得人五<lb/>
曰均公田外官廩給不均何以責其爲善請使有以自<lb/>
養則不法者可以誅廢六曰厚農桑每歳預下諸路風<lb/>
吏民言農田利害堤堰渠塘州縣選官治之定勸課之<lb/>
<pb n="KR2g0051_WYG_030-10b"/>
法以興農利減漕運七曰修武備約府兵法募畿輔強<lb/>
壯爲衞士三時務農一時教戰省給贍之費畿輔有成<lb/>
法則諸道皆可舉行八曰推恩信赦令有所施行主司<lb/>
稽遲者重置于法别遣使按視其所當行者斯上恩不<lb/>
至廢格九曰重命令法度所以示信也請命政事之臣<lb/>
參議可以久行者刪去煩冗裁爲制敇行下斯命令不<lb/>
至數更十曰減徭役户口耗少而供億滋多請省縣邑<lb/>
户少者爲鎮併使州兩縣爲一職官白直給以州兵其<lb/>
<pb n="KR2g0051_WYG_030-11a"/>
不應受役者悉歸之農斯民無重困之憂天子方信用<lb/>
仲淹悉采用之宜著令者皆以詔書畫一頒下獨府兵<lb/>
法衆以爲不可而止又建言周制三公分兼六官之職<lb/>
漢以三公分部六卿唐以宰相分判六曹今之中書古<lb/>
天官冡宰也樞密院古夏官司馬也四官散于羣有司<lb/>
無三公兼領之重而二府惟進擢差除循資級議賞罰<lb/>
檢用條例而已上非三公論道之任下無六卿佐王之<lb/>
職非治法也臣請倣前代以三司司農審官流内銓三<lb/>
<pb n="KR2g0051_WYG_030-11b"/>
班院國子監太常刑部審刑大理羣牧殿前馬步軍司<lb/>
各委輔臣兼判其事凡官吏黜陟刑法重輕事有利害<lb/>
者並從輔臣予奪其體大者二府合議奏裁章得象等<lb/>
皆以爲不可久之乃命參政賈昌朝領農田仲淹領刑<lb/>
法然卒不果行初仲淹以忤呂夷簡放逐者累年及陜<lb/>
西用兵天子以仲淹人望所屬㧞用之既還朝帝倚以<lb/>
爲治中外想望其功業而仲淹以天下爲己任裁削倖<lb/>
濫考覈官吏日夜謀慮興致太平然更張無漸規摹濶<lb/>
<pb n="KR2g0051_WYG_030-12a"/>
大論者以爲不可行及按察使出多所舉劾人心不悦<lb/>
自任子之恩殺磨勘之法密僥倖者尢不便之于是謗<lb/>
毁稍行而譖愬之語浸上聞矣會邊陲有警因與富弼<lb/>
請行邊于是出爲河東陜西宣撫使麟州新罹大㓂仲<lb/>
淹爲修故砦招還流亡三千餘户蠲其稅罷𣙜酤予民<lb/>
又奏免府州商稅河外遂安是時攻者益急仲淹乃請<lb/>
罷政事以爲陜西四路安撫使知邠州其在中書所施<lb/>
爲多罷而復故以疾請鄧州尋徙荆南鄧人遮留許之<lb/>
<pb n="KR2g0051_WYG_030-12b"/>
尋徙杭州又徙靑州病甚請潁州未至而卒年六十四<lb/>
謚文正仲淹内剛外和汎愛樂善士多出其門下雖里<lb/>
巷之人皆能道其名字爲政尚寛厚所至有恩邠慶二<lb/>
州之民與屬羌皆生祠事之及其卒也哭之如父爲參<lb/>
政時患監司不才取班簿視之每見不才者姓名輒筆<lb/>
勾之以次更易富弼曰六丈則是一筆焉知一家哭矣<lb/>
仲淹曰一家哭何如一路哭耶領浙西時歳大飢殍殣<lb/>
枕路仲淹發粟及募民存餉爲術甚備吳人喜競渡好<lb/>
<pb n="KR2g0051_WYG_030-13a"/>
爲佛事仲淹乃縱民競渡太守日出宴湖上自春至夏<lb/>
居民空巷出遊召諸寺主諭以飢歳工賤勸令興役于<lb/>
是諸寺工作鼎興又新厫倉吏舍日役千夫監司劾仲<lb/>
淹不恤荒政仲淹乃條叙所以宴遊及興造皆欲發有<lb/>
餘之財以惠貧者貿易飲食工技服力之人仰食于公<lb/>
私者日無慮數萬人荒政之施莫此爲大是歳兩浙惟<lb/>
杭州晏然民不流徙仲淹嘗與呂夷簡論人物夷簡曰<lb/>
吾見人多矣無有節行者仲淹曰天下固有人但相公<lb/>
<pb n="KR2g0051_WYG_030-13b"/>
不知耳以此意待天下士宜乎節行者之不至也嘗曰<lb/>
吾遇夜就寢即自計一日食飲奉養之費及所為之事<lb/>
果相稱則鼾鼻熟寐或不然則終夕不能安眠明日必<lb/>
求所以稱之者性至孝以母在時方貧後雖貴非賔客<lb/>
不重肉妻子衣食僅能自充而好施予嘗戒諸子曰吾<lb/>
貧時與汝母養吾親汝母躬執㸑而吾親甘旨未嘗充<lb/>
也今而得厚祿欲以養親親不在矣汝母又早世忍令<lb/>
若曹享富貴之樂也在杭州時早有退志子弟請治第<lb/>
<pb n="KR2g0051_WYG_030-14a"/>
洛陽樹園圃以爲逸老之地仲淹曰人茍有道義之樂<lb/>
形骸可外况居室哉吾之所患在位高而艱退不患退<lb/>
而無居也且西都士大夫園林相望誰獨障吾遊者豈<lb/>
必有諸已而後爲樂耶語諸子弟曰吾吳中宗族甚衆<lb/>
于吾固有親疎然吾祖宗視之則均是子孫吾安得不<lb/>
恤其飢寒若獨享富貴而不恤宗族異日何以見祖宗<lb/>
于地下今亦何顏以入家廟乎旣貴于姑蘇近郭買良<lb/>
田數千畝爲義庄以養羣從之貧者擇族人長而賢者<lb/>
<pb n="KR2g0051_WYG_030-14b"/>
一人主其出納人日食米一升歲衣縑一匹嫁娶喪葬<lb/>
皆有贍給自政府出歸姑蘇搜外庫有絹三千匹錄親<lb/>
戚及閭里知舊散之皆盡曰宗族鄉黨見我生長幼學<lb/>
壯仕爲我助喜我何以報之哉以朱氏長育有恩及貴<lb/>
用南郊恩乞贈朱氏父太常博士槩諸子皆爲葬之歲<lb/>
别爲享祭朱氏他子弟以仲淹蔭得補官者三人在睢<lb/>
陽時遣子純仁到姑蘇取麥五百斛純仁時尚少旣還<lb/>
舟次丹陽見石曼卿問寄此久何如曼卿曰三喪在淺<lb/>
<pb n="KR2g0051_WYG_030-15a"/>
土欲葬之而北歸無可與謀者純仁以所載麥舟與之<lb/>
單騎歸仲淹問之曰東吳見故舊乎曰曼卿爲三喪未<lb/>
舉留滯丹陽時無郭元振莫可告者曰何不以麥舟與<lb/>
之純仁曰已付之矣晏殊判南京仲淹權掌西監殊謂<lb/>
曰吾有女及笄君爲我擇壻仲淹曰監中有二舉子富<lb/>
臯張爲善皆有文行他日至卿輔殊曰然則孰優仲淹<lb/>
曰富修謹張疎俊殊卽以富爲壻後改名卽弼也爲善<lb/>
亦改名方平云張載少喜談兵年二十以書謁仲淹仲<lb/>
<pb n="KR2g0051_WYG_030-15b"/>
淹謂之曰儒者自有名教可樂何事于兵因勸讀中庸<lb/>
載讀其書復大究六經之旨遂成大儒在睢陽有孫秀<lb/>
才者上謁仲淹贈以千錢明年又來又贈千錢因問何<lb/>
爲僕僕道路孫生戚然曰母老無以養若日得百錢則<lb/>
甘旨足矣仲淹曰吾今補子學職月得錢三千足以供<lb/>
養子能安于學乎孫生大喜于是授以春秋明年仲淹<lb/>
去睢陽孫亦辭歸後十年聞泰山下有孫明復先生以<lb/>
春秋教授學者道德高邁朝廷召至乃昔日索遊孫秀<lb/>
<pb n="KR2g0051_WYG_030-16a"/>
才也爲西帥時狄靑𨽻節下仲淹竒之曰此國器也以<lb/>
左氏春秋授之曰熟此可以斷大事將不知古今匹夫<lb/>
之勇不足爲也靑于是益喜書史其鑒識成就人多此<lb/>
類南都朱某者與仲淹善疾革語仲淹曰某曾遇異人<lb/>
得變水銀爲白金術吾子幼今以方藥傳君仲淹不納<lb/>
强之乃受未嘗啟封後其子長教之義均子弟及其子<lb/>
登第乃以所封藥併術還之仲淹早有大節其于富貴<lb/>
貧賤毁譽欣戚不一動其心常自誦曰士當先天下之<lb/>
<pb n="KR2g0051_WYG_030-16b"/>
憂而憂後天下之樂而樂<lb/>
　論曰仲淹與韓富齊名然懷堯舜君民之志業欲舉<lb/>
　明主于三代之隆者規模尤爲宏濶吕本中及朱子<lb/>
　皆稱爲宋代人物第一諒哉在軍臨事而懼斤斤尺<lb/>
　寸若過于畏愼者及其居廟堂總機務百度齊舉雲<lb/>
　行飈逝若不足爲其故何哉是時承平日久兵弱將<lb/>
　懦守備不完仲淹爲將居外廟算中制未必如意所<lb/>
　欲爲惟期謹守方畧少抑其銳而已然用兵數年卒<lb/>
<pb n="KR2g0051_WYG_030-17a"/>
　能設險疆塲分委將帥棋布星羅隱然成犄角之勢<lb/>
　遂挫兇逆之鋒者仲淹之謀也及中書所設施皆深<lb/>
　慮熟籌非一朝之積論之朝堂付之有司順流更化<lb/>
　固無難者向使聽用其說百年之基俄頃可定而復<lb/>
　以他說亂之惜哉仲淹所造士張橫渠大賢也富弼<lb/>
　元輔孫明復名儒种世衡狄靑以將帥顯其餘不可<lb/>
　勝數本深而末茂源遠而流長有學術而後有事功<lb/>
　豈不信乎<lb/>
<pb n="KR2g0051_WYG_030-17b"/>
　　　韓𤦺<lb/>
韓𤦺字稚圭相州安陽人天聖五年仁宗初臨軒試進<lb/>
士𤦺年二十名在第二方唱名太史奏日下五色雲見<lb/>
左右從官皆賀監左藏庫禁中需金帛皆内臣批旨取<lb/>
之𤦺請復舊制置傳宣合同司以相防察又每綱運至<lb/>
必俟内臣監涖始得受徃徃數日不至暴露廡下衙校<lb/>
以爲病𤦺奏罷之徙開封府推官府尹王博文大重之<lb/>
曰要路在前而治民如此宰相器也拜右司諫劾宰相<lb/>
<pb n="KR2g0051_WYG_030-18a"/>
王隨陳堯佐參知政事韓億石中立無所建明四人同<lb/>
日罷又言賞罰當從中書出今數有内降不可不止𤦺<lb/>
遇事有不便未嘗不言每以明得失正紀綱親忠直遠<lb/>
邪佞爲急前後七十餘疏王曾爲相見𤦺論事切直有<lb/>
本末謂曰比來臺諫多畏避爲自安計不則激發近名<lb/>
如君固不負所職矣𤦺又言自古興儉以勸天下必以<lb/>
身先之今欲減省浮費當自宫掖始請令三司取先朝<lb/>
及今來賜予支費之目比附酌中皆從減省無名者一<lb/>
<pb n="KR2g0051_WYG_030-18b"/>
切罷之爲諫官三年自序諫稿謂諫主于理勝而以至<lb/>
誠將之益利路歲飢爲體量安撫使時賦調繁急市上<lb/>
供綺繡諸物多不予直𤦺爲緩調蠲給之招募壯者等<lb/>
第刺爲廂禁軍一人充軍數口賴以全活檄劍門關民<lb/>
流移而東者勿禁初明道中簡州以災傷嘗募納粟後<lb/>
糶錢十六餘萬歸于常平至是𤦺曰是錢乃賑濟之餘<lb/>
非官緡也盡發以給四等以下户逐貪殘不職吏罷冗<lb/>
役七百六十人爲饘粥活飢人一百九十餘萬蜀人曰<lb/>
<pb n="KR2g0051_WYG_030-19a"/>
使者之來更生我也趙元昊叛𤦺適自蜀歸論西師形<lb/>
勢甚悉卽命爲陜西安撫使至則選練材武治戰守具<lb/>
慰安居人收召豪傑與之計議范雍守延州朝廷以爲<lb/>
不能欲以趙振代𤦺奏曰願留雍以觀後效無已則范<lb/>
仲淹爲可乃命仲淹守延州康定元年副夏竦爲經畧<lb/>
安撫招討使𤦺徃來塞下勤苦忘寢食按屯至涇原聞<lb/>
元昊乞和𤦺曰無約而講者謀也命戒嚴賊果犯山外<lb/>
𤦺悉兵付任福令自懷遠城趨德勝砦出賊後約曰如<lb/>
<pb n="KR2g0051_WYG_030-19b"/>
未可戰卽據險置伏要其歸及行又移檄戒之福違節<lb/>
度沒于好水川𤦺自劾及竦收散兵得𤦺檄于福衣帶<lb/>
間乃言罪不在𤦺獨奪一官知秦州尋復之𤦺在秦州<lb/>
增廣州城以保固東西市招集屬戸益市諸羌馬討殺<lb/>
生羌之鈔邊者厲兵以待賊訖𤦺去秦賊不敢窺塞未<lb/>
幾復陜西四路招討使初京師所遣戍兵脆懦不習勞<lb/>
苦賊嘗輕之目曰東軍而土兵勁悍善戰𤦺乃增土兵<lb/>
以抗賊而稍減屯戍内實京師又以籠竿城據衝要建<lb/>
<pb n="KR2g0051_WYG_030-20a"/>
爲德順軍以蔽蕭關鳴沙之道旣任事久甲械精堅諸<lb/>
城皆有備賞罰信于軍中將習戰鬭識形勢每出輒有<lb/>
功又建鄜延渭三州各以土兵三萬爲一軍軍雖别屯<lb/>
耳目相通爲一互出擣之因以招橫山規取河南而元<lb/>
昊遂稱臣召入爲樞密副使𤦺自請捍邊章五上不許<lb/>
又與范仲淹決策上前期覆元昊朝廷不果用元昊介<lb/>
契丹爲援邀索無厭宰臣晏殊等厭兵將一切從之𤦺<lb/>
陳其不便條所宜先行者七事一曰淸政本二曰念邊<lb/>
<pb n="KR2g0051_WYG_030-20b"/>
計三曰擢材賢四曰備河北五曰固河東六曰收民心<lb/>
七曰營洛邑繼又陳救弊八事欲選將帥明按察豐財<lb/>
利遏僥倖進能吏退不才謹入官去冗食帝悉嘉納遂<lb/>
宣撫陜西𤦺以兵數雖多而雜以疲弱耗用度停放禁<lb/>
軍不堪戰者萬餘人遂討平羣盜盡修鄜延城障歸陳<lb/>
西北四策請以和好爲權宜戰守爲實務繕甲厲兵營<lb/>
修洛城密定討伐之計時二府奏事𤦺必盡言雖事屬<lb/>
中書亦指陳其實同列不悅帝獨識之曰韓𤦺性直𤦺<lb/>
<pb n="KR2g0051_WYG_030-21a"/>
與范仲淹富弼杜衍皆以海内人望同時登用中外跂<lb/>
想其勲業仲淹等亦以天下爲己任羣小不便之毁言<lb/>
日聞仲淹等相繼罷𤦺乃上疏曰陛下用杜衍爲相方<lb/>
及百二十日而罷范仲淹以夏人初附自乞保邊固亦<lb/>
有名至于富弼之出所損甚大弼大節難奪天與忠義<lb/>
昨契丹壓境弼以正辯屈之忘身立事古人所難陛下<lb/>
兩命爲樞副辭避不受及其居位不顧毁譽動思振緝<lb/>
紀綱爲陛下立萬世之業近日臣僚多務攻擊忠良取<lb/>
<pb n="KR2g0051_WYG_030-21b"/>
快私忿非國家之福疏入不報𤦺求補外出知揚州徙<lb/>
鄆州京東素多盜捕盜之法以百日爲三限限不獲者<lb/>
抵罪盜未必得而被刑者衆𤦺請獲他盜者聽比折除<lb/>
過捕者有免刑之路故盜多獲朝廷遂著爲法徙鎭定<lb/>
州定州久用戎將治兵無法度驕不可使𤦺用軍制勒<lb/>
習誅其尤無良者士死攻圍賻賞其家恤其孤嫠使繼<lb/>
衣廪恩威旣信則倣古兵法作方員銳三陣日月教習<lb/>
之由是中山兵精勁冠河朔歲大飢爲法賑之活飢人<lb/>
<pb n="KR2g0051_WYG_030-22a"/>
七百萬鄰城旁路取以爲法璽書褒美拜武康軍節度<lb/>
使知并州始潘美鎭河東患㓂鈔令民内徙而空塞下<lb/>
不耕于是忻代寧化大山之北多廢壤𤦺以此皆良田<lb/>
棄不耕適足資敵請距北界十里爲禁地其南募弓箭<lb/>
手居之墾田至九千六百頃嘉祐元年拜樞密使三年<lb/>
六月拜同平章事中書習舊弊毎事用例五房史操例<lb/>
在手惟意所去取𤦺令刪取五房例及刑房斷例除其<lb/>
冗繆不可用者爲綱目類次之封縢謹掌每用例必自<lb/>
<pb n="KR2g0051_WYG_030-22b"/>
閱自是賞罰可否出宰相五房史不得高下其間𤦺自<lb/>
爲相卽與諸賢謀議制作銓補天下士所汲引多正直<lb/>
有名或忠厚可鎭風俗以公議用之士莫知出何人門<lb/>
下嘉祐四年下祫享赦事多便民者命諸路舉學行尢<lb/>
異遣詣京師館于太學試舍人院差使授官立柴氏後<lb/>
爲崇義公擇才臣詣四方寛恤民力籍户絶田租爲廣<lb/>
惠倉以廣賑䘏募耕唐鄧廢田勸課農作守令治最者<lb/>
久其任以率吏課裁定令敕以省疑讞弛茶禁以便東<lb/>
<pb n="KR2g0051_WYG_030-23a"/>
南之民議者以爲近于三代之仁義多𤦺所論議施行<lb/>
是時曾公亮爲亞相趙槩歐陽修爲參政凡事該政令<lb/>
則曰問集賢該典故則曰問東㕔該文學則曰問西㕔<lb/>
至大事則自決之人以爲得相體仁宗春秋髙自至和<lb/>
來常病不能御殿中外惴恐爭以立嗣爲言依違未及<lb/>
行至是𤦺乘間進曰皇嗣者天下安危所係陛下春秋<lb/>
高何不擇宗室賢者以爲宗廟社稷計帝曰姑待之後<lb/>
宫將有就館者已又生女𤦺乃懷孔光傳以進曰成帝<lb/>
<pb n="KR2g0051_WYG_030-23b"/>
無嗣立弟之子定陶王爲太子彼中材之主猶能如是<lb/>
况陛下乎太祖爲天下長慮澤流至今惟陛下以太祖<lb/>
之心爲心則無不可者會司馬光呂誨皆以爲請𤦺進<lb/>
讀二疏帝曰朕有意久矣誰可者𤦺皇恐對曰此非臣<lb/>
輩所可議當出自聖擇帝曰宫中嘗養二子小者甚純<lb/>
近不慧大者可也𤦺請其名帝曰宗實𤦺遂力贊之議<lb/>
乃定時英宗居濮王喪命起知宗正英宗固辭帝復問<lb/>
𤦺𤦺曰陛下旣知其賢而選之今不敢遽當蓋器識遠<lb/>
<pb n="KR2g0051_WYG_030-24a"/>
大所以爲賢也願固起之英宗旣終喪猶不起𤦺言宗<lb/>
正之命初出外人皆知必爲皇子猶豫不決招讒慝生<lb/>
變故不若遂正其名乃下詔立爲皇子及仁宗崩英宗<lb/>
嗣𤦺預大議宫門徐開追百官班宣遺制衞士坐甲諸<lb/>
司幕廡下治喪人情肅然日至午市肆猶有未知者𤦺<lb/>
性厚重未嘗名其功毎燕坐從容或語及定策事必正<lb/>
色曰此仁宗聖德神斷爲天下計太后母道内助之力<lb/>
朝廷定議久矣臣子何預焉初英宗爲太子時允弼最<lb/>
<pb n="KR2g0051_WYG_030-24b"/>
尊屬心不平有他語宋制嗣天子卽位先親王賀次六<lb/>
軍次見百官𤦺獨召允弼先入言先帝晏駕皇子卽位<lb/>
大王當賀允弼曰皇子爲誰曰某人允弼曰何不立尊<lb/>
行𤦺曰先帝有詔允弼曰焉用宰相遂循殿陛上𤦺叱<lb/>
下曰大王人臣也不得無禮左右甲士已至遂賀次召<lb/>
諸親王次見六軍百官中外晏然英宗卽位數日于喪<lb/>
次疾暴作大呼左右皆反走大臣驚愕不知所措𤦺急<lb/>
投杖于地直趨至前抱入簾曰誰激惱官家且當服藥<lb/>
<pb n="KR2g0051_WYG_030-25a"/>
再三慰安以出仍戒當時見者曰今日事惟某人見某<lb/>
人見外人未有知者復就位哭英宗疾久不平面壁臥<lb/>
不受藥餌𤦺日率同僚自捧藥以進或熟視而不言或<lb/>
取藥覆𤦺之衣𤦺或跪于榻上者移時或拜于牀下者<lb/>
數四太后毎勞之曰相公亦不易勝矣然他人勸之不<lb/>
顧也須𤦺强之而後服時太后垂簾聽政英宗方寢疾<lb/>
𤦺慮宫中有不測一日因對深以言動太后曰臣等在<lb/>
外不得見官家内中保䕶全在太后太后驚曰相公是<lb/>
<pb n="KR2g0051_WYG_030-25b"/>
何言也我日夜更盡心𤦺曰太后保䕶則衆人自保䕶<lb/>
同列皆爲縮頸流汗旣而吳奎曰毋乃太過否𤦺曰不<lb/>
得不如此英宗疾甚時有不遜語嘗奏事簾前太后嗚<lb/>
咽流涕具道狀𤦺曰此病故爾病已必不然子病母不<lb/>
能容之乎歐陽修復委曲進言太后意稍和久之而罷<lb/>
太后一日密札與𤦺有爲孀婦作主之語𤦺但曰領旨<lb/>
數日𤦺獨見帝帝曰太后待我無恩𤦺曰自古聖帝明王<lb/>
不爲少矣獨稱舜爲大孝豈其餘皆不孝耶父母慈而<lb/>
<pb n="KR2g0051_WYG_030-26a"/>
子孝此常事不足道惟父母不慈而子不失孝乃爲可<lb/>
稱但恐陛下事之未至耳父母豈有不慈者哉帝大感<lb/>
悟自此不復言太后短矣𤦺以山陵有事乞晚臨後上<lb/>
殿旣見密奏曰官家不得驚有一文字進呈陛下今日<lb/>
皆太后力恩不可報旣非天屬之親願加意承奉帝曰<lb/>
謹奉教𤦺又曰此文字臣不敢留幸宫中密焚之若泄<lb/>
則間遂開卒難合矣𤦺潛察英宗疾良已乃建議一出<lb/>
祈雨使天下人識官家太后曰帝未安恐未能出𤦺曰<lb/>
<pb n="KR2g0051_WYG_030-26b"/>
可以出矣太后曰人主出不可不備禮儀今素仗未具<lb/>
𤦺曰此小事頥指卽辦數日素仗成帝遂幸相國寺京<lb/>
師之疑已解人情大安𤦺心欲太后還政乃取十餘事<lb/>
稟帝裁決悉當卽詣太后覆奏太后每事稱善𤦺因求<lb/>
去太后曰相公不可去我當歸宫耳𤦺卽稱前代如馬<lb/>
鄧之賢不免貪戀權勢今太后便能復辟誠馬鄧所不<lb/>
及連贊成之後數日批出云某日更不御殿至時𤦺卽<lb/>
命鸞儀司撤簾簾旣落猶于屏後見太后衣也初内侍<lb/>
<pb n="KR2g0051_WYG_030-27a"/>
任守忠欲援立昏弱以邀大利及英宗立乘帝疾語言<lb/>
錯謬交構兩宫時司馬光呂誨交章請誅之尚未施行<lb/>
𤦺一日出空頭勅一道參政歐陽修已簽書矣趙槩難<lb/>
之修曰第書之韓公必自有說旣而𤦺坐政事堂召守<lb/>
忠立庭下數之曰汝罪當死責蘄州團練副使蘄州安<lb/>
置取空頭勅塡之卽日押行𤦺意以爲少緩則中變也<lb/>
其黨悉竄南方中外快之𤦺以帝勇智不世出可與有<lb/>
爲乃考尋中書祖宗御批得百餘番皆經國長算大策<lb/>
<pb n="KR2g0051_WYG_030-27b"/>
補綴缺畧編成十餘軸以獻英宗見之不覺避御座夏<lb/>
人㓂大順𤦺議停歲賜絶和市遣使問罪樞密使文彥<lb/>
博難之𤦺曰諒祚狂童也非有元昊智計而吾邊備過<lb/>
當時遠甚亟詰之必服旣而諒祚上表謝帝顧𤦺曰一<lb/>
如卿所料也夏使至將以十事聞朝廷未知其何事也<lb/>
時太常少卿祝諮館伴𤦺乃徐料十事以授諮曰彼及<lb/>
某事則以某詞對辯某事則以某詞折十得其八夏人<lb/>
竦服英宗疾革𤦺入問起居奏曰陛下久不視朝中外<lb/>
<pb n="KR2g0051_WYG_030-28a"/>
憂懼宜早建太子以安衆心帝頷之𤦺請親筆指揮帝<lb/>
乃批曰立大王爲皇太子𤦺曰大王乃頴王也聖躬更<lb/>
親書之帝又批云大王頴王某𤦺曰請卽以今晚宣麻<lb/>
帝又頷之由是國本定矣神宗卽位中丞王陶彈𤦺不<lb/>
押常朝班爲跋扈帝遣近臣以示𤦺𤦺曰臣非跋扈者<lb/>
陛下遣一小黃門至則可縛臣矣帝爲之動出陶知陳<lb/>
州𤦺力求去位帝不得已以𤦺爲司徒兼侍中判相州<lb/>
入謝帝泣𤦺亦泣帝曰卿去誰可屬國者𤦺引元老一<lb/>
<pb n="KR2g0051_WYG_030-28b"/>
二人帝曰王安石何如𤦺曰安石爲翰林學士則有餘<lb/>
處輔弼之地則不可帝不答𤦺居相位臨事喜慍不形<lb/>
于色再決大策以安社稷當朝廷多故𤦺處危疑之際<lb/>
知無不爲或曰公所爲誠善萬一蹉跌豈惟身不自保<lb/>
恐家無所處矣𤦺歎曰是何言耶人臣當盡力事君死<lb/>
生以之至于成敗天也豈可豫憂其不濟遂輟不爲哉<lb/>
時靑澗守將种諤取夏綏州夏主諒祚誘殺知保安軍<lb/>
楊定等邊釁復啟朝議欲棄綏乃命𤦺判永興軍經畧<lb/>
<pb n="KR2g0051_WYG_030-29a"/>
陜西𤦺初言綏不當取及定等被殺復言綏不可棄樞<lb/>
密以初議詰之𤦺具論其故乃卒存綏州改判大名充<lb/>
安撫使王安石始行新法百姓苦之𤦺上疏曰臣準散<lb/>
靑苗詔書務在惠小民不使兼并乘急以要倍息而公<lb/>
家無所利其入今所立條約乃自鄉户一等而下皆立<lb/>
借錢貫陌三等以上更許增借且鄉户上等并坊郭有<lb/>
物業者乃從來兼并之家今令多借之錢一千令納一<lb/>
千三百則是官自放錢取息與初詔絶相違戾又鄉村<lb/>
<pb n="KR2g0051_WYG_030-29b"/>
毎保須有物力人爲甲頭雖云不得抑勒而上户必不<lb/>
願請請時甚易納時甚艱將來必有督索同保均賠之<lb/>
患陛下勵精求治但躬行節儉以先天下自然國用不<lb/>
乏何必使興利之臣紛紛四出以致遠邇之疑乞盡罷<lb/>
諸路提舉官依常平舊法施行帝袖其疏以示執政曰<lb/>
𤦺真忠臣雖在外不忘王室朕始謂可以利民不意乃<lb/>
害民如此且坊郭安得靑苗而使者亦強與之安石勃<lb/>
然進曰茍從其欲雖坊郭何害遂稱疾不出帝猶欲罷<lb/>
<pb n="KR2g0051_WYG_030-30a"/>
靑苗法而執政中有請須安石出乃定議者已而安石<lb/>
旣出持之益堅且令曾布條析其說刋石頒之天下𤦺<lb/>
申辨愈切且論安石妄引周禮以惑上聽皆不報熙寧<lb/>
六年還判相州契丹來求代北地帝手詔訪𤦺𤦺言近<lb/>
年以來朝廷舉事似不以大敵爲恤彼見形生疑必謂<lb/>
我有圖復燕南之意故引先發制人之說造爲釁端所<lb/>
以致疑其事有七高麗本臣屬北方今誘之使來一也<lb/>
取吐蕃之地以建熙河二也植榆栁于西山以制蕃騎<lb/>
<pb n="KR2g0051_WYG_030-30b"/>
三也剏團保甲四也諸州築城鑿池五也頒弓矢式大<lb/>
作戰車六也置河北三十七將七也臣嘗竊計始爲陛<lb/>
下謀者必曰治國之本當先聚財積穀募兵于民則可<lb/>
以鞭笞四海故散靑苗錢使民出利爲免役之法次第<lb/>
取錢迨置市易務而小商細民無所措手新制日下更<lb/>
改無常官吏茫然不能詳記監司督責以刻爲明今農<lb/>
怨于甽畝商歎于道路長吏不安其職陛下不盡知也<lb/>
夫欲攘斥强敵以興太平而先使邦本困搖衆心離怨<lb/>
<pb n="KR2g0051_WYG_030-31a"/>
此則爲陛下始謀者大誤也臣今爲陛下計謂宜遣使<lb/>
報聘具言向來興作乃修備之常豈有他意疆土素定<lb/>
悉如舊境不可持此造端以隳累世之好如將官之類<lb/>
因而罷去益養民愛力選賢任能疎遠奸諛進用忠鯁<lb/>
使天下悅服邊備日充若其果自敗盟則可以一振威<lb/>
武恢復故疆攄累朝之宿憤矣會安石再入相悉以所<lb/>
爭地與契丹東西七百里論者惜之八年卒年六十八<lb/>
前一夕大星隕于治所櫪馬皆驚帝哭之慟發兩河卒<lb/>
<pb n="KR2g0051_WYG_030-31b"/>
爲治冡篆其碑曰兩朝顧命定策元勲贈尚書令謚忠<lb/>
獻配享英宗廟庭常令其子孫一人官于相以䕶丘墓<lb/>
𤦺早有盛名識量英偉其爲學士臨邊年甫三十天下<lb/>
已稱爲韓公其鎮大名也魏人爲立生祠相人愛之如<lb/>
父母有鬭訟者傳相勸止曰勿撓吾侍中也遼使每過<lb/>
魏都移牒必書名曰以韓公在此故也忠彥使遼遼主<lb/>
問知其貌類父命工圖之其見重于外國如此𤦺天資<lb/>
樸忠折節下士無貴賤禮之如一尢以奬拔人材爲急<lb/>
<pb n="KR2g0051_WYG_030-32a"/>
公論所與雖意所不悅亦收用之故得人爲多初新法<lb/>
下曰𤦺舊臣也義不敢黙及不見聽曉官屬亟奉行曰<lb/>
𤦺一郡守也其敢不如令太宗眞宗嘗獵于大名之郊<lb/>
有詩數十篇舊刻于石𤦺留守日藏詩于班瑞殿之壁<lb/>
客有勸摹本以進者𤦺曰修之則已安用進爲後韓絳<lb/>
來遂進之𤦺歎曰昔豈不知此耶顧上方銳意邊功不<lb/>
當更導之耳𤦺在外其心常係社稷至老益篤有時聞<lb/>
更祖宗一法度壞朝廷一紀綱則泣血終日不食嘗曰<lb/>
<pb n="KR2g0051_WYG_030-32b"/>
𤦺平生仗孤忠以進每遇大事卽以死自處幸而不死<lb/>
皆天扶持非𤦺所能也又嘗謂大臣以李固杜喬爲本<lb/>
其弊猶恐爲胡廣趙戒若以胡趙自處弊可知也又曰<lb/>
慶厯中與希文彦國同在兩府上前爭事議論各别下<lb/>
殿不失和氣如未嘗爭也當時正如推車其心主于車<lb/>
可行而已𤦺性含容善惡白黑不大分小人忌之亦少<lb/>
如范富歐尹嘗欲分君子小人故忌怨日至朋黨亦起<lb/>
方諸公斥逐𤦺獨安後扶持諸人復起皆𤦺力也嘗論<lb/>
<pb n="KR2g0051_WYG_030-33a"/>
君子小人之際當以誠待之但知其小人則淺與之接<lb/>
凡人于小人欺已處必露其明以破之𤦺獨不然每受<lb/>
之未嘗形于色也又因論進退曰處進退之難者不可<lb/>
猛而有迹歴事四朝元勲盛德聞人一小善則曰𤦺不<lb/>
及也凡薦人于上前未嘗輒漏其語間因上有宣論或<lb/>
同僚談説人始知之在魏府時僚屬路拯者就案呈事<lb/>
狀尾忘書名𤦺卽以袖覆之仰首與語稍稍潛卷以授<lb/>
之有人獻玉盞一雙絶寶也每召客特設一席置之一<lb/>
<pb n="KR2g0051_WYG_030-33b"/>
日吏誤觸碎之惶恐伏罪𤦺徐曰汝誤也非故也何罪<lb/>
之有帥定州時夜作書一卒持燭誤燃𤦺鬚遽以袖麾<lb/>
之而作書如故少頃回視則已易其人矣𤦺恐主吏鞭<lb/>
之亟呼之曰勿易渠已解把燭矣軍中感服吳璟素有<lb/>
節槩𤦺嘗稱之及幕府有闕門下以璟爲言𤦺曰此人<lb/>
氣雖壯然包蓄不深發必暴且不中節當以此敗不踰<lb/>
年璟敗如言錢明逸出爲秦州常怏怏不事事𤦺聞之<lb/>
曰已雖不足獨不思所部十萬生靈耶𤦺于時望諸公<lb/>
<pb n="KR2g0051_WYG_030-34a"/>
皆未以經綸許之謂才器須周可當四面入粗入細乃<lb/>
經綸事業今皆可當一面才也有問公何以識安石𤦺<lb/>
曰嘗讀介甫答楊忱一書窺其心術只爲一身不爲天<lb/>
下以此知非宰相器嘗曰始學行已當如金玉不受微<lb/>
塵之汚及其成德有所受亦有所不害者不然無容矣<lb/>
又曰忠義之心人皆有之惟其執之不固勉之不力是<lb/>
以不及于古人觀書文晝夜不倦書愛顔魯公遒徤端<lb/>
重類其爲人後有人問程伊川魏公可學否伊川曰魏<lb/>
<pb n="KR2g0051_WYG_030-34b"/>
公是間氣<lb/>
　論曰宋自李廸旣貶王曾沒後在位者率多因循固<lb/>
　寵罔顧國家之慮及至元昊發難契丹敗盟大敵在<lb/>
　外而草竊潛興師徒不振而征斂日繁當是之時宋<lb/>
　事幾殆非𤦺與范富共起而安定之雖吕夷簡之智<lb/>
　亦安所施哉迨嘉祐治平之間遭遇仁英二帝獨相<lb/>
　者七八年興賢舉能修政立事教養之風法三代之<lb/>
　遺意向使繼其後者紹休遺緒昇平可致而神宗安<lb/>
<pb n="KR2g0051_WYG_030-35a"/>
　石貪功好勝逝梁發笱以墮厥功豈不惜哉躬定大<lb/>
　策遭時之難志不捨命卒能調和兩宫安寜社稷自<lb/>
　古未嘗有也始于筦庫終于罷相歴郡事無巨細動<lb/>
　爲世法故詳錄焉<lb/>
　<lb/>
　<lb/>
　<lb/>
　<lb/>
<pb n="KR2g0051_WYG_030-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史傳三編卷三十<lb/>
</p>
<p>
</p>
  </div>
<div>
<head>史傳三編卷三十一</head> <lb/>
    <p>
<pb n="KR2g0051_WYG_031-1a"/>
欽定四庫全書<lb/>
　史傳三編卷三十一<lb/>
　　　　　　　　　　　　　大學士朱軾撰<lb/>
　名臣傳二十三<lb/>
　　宋<lb/>
　　　富弼<lb/>
富弼字彥國河南人少篤學有大度穆修謂之曰進士<lb/>
不足以盡子之才當以大科名世范仲淹見而竒之曰<lb/>
<pb n="KR2g0051_WYG_031-1b"/>
王佐才也以文示晏殊殊妻以女試禮部不中將歸仲<lb/>
淹使人追之曰有旨以大科取士弼遂以賢良方正登<lb/>
第授將作監丞簽書河陽判官仲淹坐爭廢后事貶弼<lb/>
上言一舉二失縱不能復后宜還仲淹以表忠言不聽<lb/>
通判絳州趙元昊反弼陳八事且言元昊遣使求割地<lb/>
邀金帛使者部從儀物如契丹而詞甚倨此必元昊腹<lb/>
心謀臣自請行者宜出其不意斬之都門又劾樞密夏<lb/>
守彬庸材不當用召知諫院康定元年日食正旦弼請<lb/>
<pb n="KR2g0051_WYG_031-2a"/>
罷宴徹樂執政不可弼曰萬一契丹行之爲朝廷羞後<lb/>
使者北還言契丹果罷宴帝深悔之時方禁臣僚越職<lb/>
言事弼因極言應天變莫若通下情遂除其禁元昊冦<lb/>
鄜延延州民二十人詣闕告急帝召問具得諸將敗亡<lb/>
狀執政惡而禁之弼言此必非陛下意宰相惡上知四<lb/>
方有敗爾民有急不得訴之朝則西走元昊北走契丹<lb/>
矣時元昊破金明鈐轄盧守懃不救内侍黃德和引兵<lb/>
走大將劉平戰死德和誣其降賊弼請按竟其獄德和<lb/>
<pb n="KR2g0051_WYG_031-2b"/>
坐要斬夏守彬爲陜西都總管又以宦者王守忠爲都<lb/>
鈐轄弼言用守彬已爲天下笑今益以守忠殆與唐監<lb/>
軍無異守懃德和覆車之轍可復蹈乎詔罷守忠自用<lb/>
兵以來吏民上書者甚衆初不省用弼言知制誥本中<lb/>
書屬官可選一人置局中書考其所言可用用之又引<lb/>
國初故事請使宰相兼領樞密會西夏首領二人來降<lb/>
補借奉職羈置荆湖弼言二人之降其家已族矣當厚<lb/>
賞以勸來者事下中書宰相初不知也弼歎曰此豈小<lb/>
<pb n="KR2g0051_WYG_031-3a"/>
事而宰相不知耶更極論之乃從弼言以宰相兼樞務<lb/>
慶厯二年知制誥紏察在京刑獄時有用僞牒爲僧者<lb/>
事覺乃堂吏爲之開封按其獄不及吏弼請以吏付獄<lb/>
執政吕夷簡指其坐曰公卽居此無爲近名弼正色曰<lb/>
必得吏乃止夷簡滋不悦會契丹屯兵境上遣蕭英劉<lb/>
六符來求石晉所與關南地朝廷擇報聘者皆以敵情<lb/>
叵測莫敢行夷簡因是薦弼歐陽修引顏眞卿使李希<lb/>
烈事請留之不報弼卽入對叩頭曰主憂臣辱臣不敢<lb/>
<pb n="KR2g0051_WYG_031-3b"/>
愛其死帝爲動色先以爲接伴英等入境中使迎勞之<lb/>
英託足疾不拜弼曰昔吾使北病臥車中聞命輒起今<lb/>
中使至而君不起何耶英矍然起拜弼開懷與語英感<lb/>
悅卽以其情告且曰可從從之不可從更以一事塞之<lb/>
弼具以聞帝進弼樞密直學士辭曰國家有急義不憚<lb/>
勞奈何逆以官爵賂之遂爲使報聘弼見契丹主契丹<lb/>
主曰南朝違約塞雁門增塘水治城隍籍民兵將以何<lb/>
爲羣臣請舉兵而南吾以爲不若求地求而不獲舉兵<lb/>
<pb n="KR2g0051_WYG_031-4a"/>
未晚弼曰北朝忘章聖皇帝之大德乎澶淵之役若從<lb/>
諸將言北兵無得脫者且北朝與中國通好則人主專<lb/>
其利而臣下無獲若用兵則利歸臣下而人主任其禍<lb/>
故諸臣勸用兵者皆爲身謀非國計也契丹主驚曰何<lb/>
謂也弼曰晉高祖欺天叛君而求功于北末帝昏亂土<lb/>
宇狹小上下離心故契丹全師獨克雖所獲金帛充牣<lb/>
諸臣之家而壯士健馬物故大半今中國提封萬里精<lb/>
兵百萬法令修明上下一心北朝欲用兵能保其必勝<lb/>
<pb n="KR2g0051_WYG_031-4b"/>
乎就使其勝所亡士馬羣臣當之歟抑人主當之歟若<lb/>
通好不絶歲幣盡歸人主臣下所得止奉使者歲一二<lb/>
人羣臣何利焉契丹主大悟首肯者久之弼又曰塞雁<lb/>
門者備元昊也增塘水始于何承矩事在通好前城隍<lb/>
皆修舊民兵亦補闕非違約也契丹主曰微子言吾不<lb/>
知其詳然吾所欲者祖宗故地耳弼曰晉高祖以盧龍<lb/>
一道賂契丹周世宗復取關南皆異代事若各欲求地<lb/>
豈北朝之利哉旣退六符曰吾主恥受金帛堅欲十縣<lb/>
<pb n="KR2g0051_WYG_031-5a"/>
何如弼曰本朝皇帝言朕爲祖宗守國豈敢妄以土地<lb/>
與人北朝所欲不過租賦耳朕不忍多殺兩朝赤子故<lb/>
屈己增幣以代之若必欲得地是志在敗盟假此爲詞<lb/>
耳朕安得獨避用兵乎澶淵之盟天地鬼神實臨之今<lb/>
北朝首發兵端過不在我天地鬼神其可欺乎明日契<lb/>
丹主召弼同獵引弼馬自近猶言求地事弼反覆陳其<lb/>
不可狀且言北朝旣以得地爲榮南朝必以失地爲辱<lb/>
兄弟之國豈可使一榮一辱哉獵罷六符曰吾主聞榮<lb/>
<pb n="KR2g0051_WYG_031-5b"/>
辱之言意甚悟今惟有結婚可議耳弼曰婚婣易生嫌<lb/>
隙本朝長公主出降齎送不過十萬緡豈若歳幣無窮<lb/>
之利哉契丹主乃遣弼歸弼歸復命帝復使持和親增<lb/>
幣二議及誓書徃且命受口傳之詞于政府旣行次樂<lb/>
壽弼謂副使張茂實曰吾爲使者而不見國書萬一書<lb/>
詞與口傳者異則吾事敗矣啟視果不同乃馳還都以<lb/>
晡時入見奏曰執政故爲此欲置臣于死地臣死不足<lb/>
惜奈國事何吕夷簡辭曰誤耳當令改定晏殊亦曰夷<lb/>
<pb n="KR2g0051_WYG_031-6a"/>
簡決不然弼怒曰晏殊奸邪黨夷簡以欺陛下殊弼之<lb/>
妻父也弼易書遂行旣至契丹不復求婚專欲增幣曰<lb/>
南朝遺我書當曰獻否則曰納弼爭不可契丹主曰南<lb/>
朝旣懼我何惜此二字若我擁兵而南得無悔乎弼曰<lb/>
本朝皇帝兼愛南北之民不忍使蹈鋒鏑故屈己增幣<lb/>
何名爲懼哉若不得已至于用兵則當以曲直爲勝負<lb/>
非使臣之所憂也契丹主曰卿勿固執古已有之弼曰<lb/>
自古惟唐高祖借兵于突厥故臣事之當時或稱獻納<lb/>
<pb n="KR2g0051_WYG_031-6b"/>
則不可知其後頡利爲太宗所擒豈復有此禮哉弼聲<lb/>
色俱厲契丹主知不可奪乃留所許增幣誓書而使六<lb/>
符以其國誓書來且求獻納字弼歸奏曰臣以死拒之<lb/>
彼氣折矣可勿許也朝廷竟以納字與之增幣二十萬<lb/>
而契丹平始受命聞一女卒再受命聞一男生皆不顧<lb/>
得家書不發而焚之曰徒亂人意耳復除樞密直學士<lb/>
遷翰林學士皆力辭曰增歲幣非臣本志也特以朝廷<lb/>
方討元昊未暇與之角故不敢以死爭耳敢受爵乎慶<lb/>
<pb n="KR2g0051_WYG_031-7a"/>
厯三年三月命爲樞密副使辭愈力至七月復申前命<lb/>
弼言契丹旣和好議者便謂無事邊備遽弛萬一敗盟<lb/>
臣死且有罪願陛下思其輕侮之恥坐薪嘗膽不忘修<lb/>
政以誥納上前而罷踰月帝使宰相諭旨曰此朝廷特<lb/>
用非以使契丹故也弼不得已乃受是時仁宗銳意興<lb/>
太平進用皆一時之選而尢責成于范仲淹及弼數以<lb/>
手詔督弼等令條具其事又開天章閣召弼等坐給筆<lb/>
札使書其欲爲者且命仲淹主西事弼主北事弼上當<lb/>
<pb n="KR2g0051_WYG_031-7b"/>
世之務十餘條又上河北安邊十三策大畧以進賢退<lb/>
不肖止僥倖去宿弊爲本欲稍易諸路監司之不才者<lb/>
使澄汰所部吏于是小人始不悅矣元昊以書來稱男<lb/>
不稱臣弼言契丹臣元昊而我不臣則契丹爲無敵于<lb/>
天下不可許乃却其使卒臣之十二月詔册元昊爲夏<lb/>
國主使將行而止以俟北使弼曰若北使未至而行則<lb/>
事自我出旣至則恩歸契丹矣從之四年契丹發兵會<lb/>
元昊伐愛勒族于河東爲近帝疑二邊同謀弼曰兵出<lb/>
<pb n="KR2g0051_WYG_031-8a"/>
無名契丹不爲也元昊本與契丹約相左右今契丹獨<lb/>
獲重幣元昊有怨言故城威塞以備之愛勒屢冦威塞<lb/>
契丹疑元昊使之故爲是役安能合而冦我哉或請調<lb/>
發爲備弼曰如此正墮其計臣請任之帝乃止契丹卒<lb/>
不動夏竦中弼以飛語弼不自安求出宣撫河北歸及<lb/>
國門不得見除知鄆州踰年移靑州是時河朔大水民<lb/>
流京東就食弼擇所部豐稔者三州勸民出粟得十五<lb/>
萬斛益以官廩隨所在貯之得公私廬舍十餘萬間散<lb/>
<pb n="KR2g0051_WYG_031-8b"/>
處其人以便薪水官吏自前資待闕寄居者皆給其祿<lb/>
使卽民所聚選老弱捐瘠者廩之山林河泊之利有可<lb/>
取爲生者聽流民取之其主不得禁官吏皆書其勞約<lb/>
爲奏請他日得以次受賞于朝率五日輒遣人以酒肉<lb/>
糗飯勞之出于至誠人人爲盡力流民死者大塜葬之<lb/>
謂之叢塜自爲文祭之明年麥大熟流民各以遠近受<lb/>
糧而歸凡活五十餘萬人募爲兵者萬計帝聞之遣使<lb/>
褒勞拜禮部侍郎弼曰此守臣職也辭不受前此救災<lb/>
<pb n="KR2g0051_WYG_031-9a"/>
者皆聚民城郭中爲粥食之蒸爲疾疫及相蹈藉或待<lb/>
哺數日不得粥而仆自弼立法簡便周盡天下傳以爲<lb/>
式王則叛齊州禁兵欲應之齊非弼所部弼恐事泄變<lb/>
生適中貴人張從訓銜命至靑弼度其可用密付以事<lb/>
使馳至齊發吏卒捕之無得脫者卽自劾顓擅之罪帝<lb/>
益嘉之復以爲禮部侍郎又辭不受至和二年召拜同<lb/>
平章事與文彥博並命宣制之日士大夫相慶于朝帝<lb/>
覘知之謂歐陽修曰古之求相者或得以夢卜今朕用<lb/>
<pb n="KR2g0051_WYG_031-9b"/>
二相人情如此豈不賢于夢卜也哉修頓首稱賀初帝<lb/>
問置相于王素素對曰惟宦官宫妾不知姓名者可充<lb/>
其選帝曰如此則富弼爾故有是命時契丹使者適至<lb/>
謂王德用曰天子以公爲樞密而用富公爲相皆得人<lb/>
矣弼爲相守格法行故事而附以公議無心于其間故<lb/>
百官任職天下無事以所在民力困弊歲役不均遣使<lb/>
分道相視裁減又弛茶禁以利商賈省刑獄天下便之<lb/>
嘉祐六年以母憂去位帝五起之弼謂此金革變禮不<lb/>
<pb n="KR2g0051_WYG_031-10a"/>
可施于平世卒不從命英宗立召爲樞密使英宗以疾<lb/>
不視朝太后垂簾英宗疾已韓𤦺奏臺諫有疏請太后<lb/>
歸政𤦺亟令撤簾弼怪𤦺不關報樞密院又歐陽修爲<lb/>
參政首議追尊濮王弼曰歐公讀書知禮法所以爲此<lb/>
舉者忘仁宗累主上欺韓公耳遂面奏曰仁宗之立陛<lb/>
下太后之功也今太后謂臣與胡宿吳奎等曰無夫婦<lb/>
人無所告至不忍聞臣實痛之豈仁宗所望于陛下哉<lb/>
以笏指御床曰非陛下有孝德孰可居此英宗俯躬曰<lb/>
<pb n="KR2g0051_WYG_031-10b"/>
不敢弼求去甚堅遂出判河陽英宗初立時韓𤦺進擬<lb/>
數宦者策立有勞當遷官弼曰先帝以神器付陛下此<lb/>
輩何功可書𤦺有愧色後𤦺帥長安爲范純仁言其事<lb/>
曰𤦺便畏富公也神宗初入覲帝從容訪以治道弼知<lb/>
帝果于有爲對曰人主好惡不可令人窺測可窮測則<lb/>
奸人得以傅會當如天之鑒人善惡皆所自取然後誅<lb/>
賞隨之則功罪皆得其實矣又問邊事對曰陛下臨御<lb/>
未久當先布德澤二十年口不言兵不宜重賞邊功干<lb/>
<pb n="KR2g0051_WYG_031-11a"/>
戈一起禍福不細帝黙然欲留之力辭歸郡熙寧三年<lb/>
召拜司空侍中平章事未至聞有言災異皆天數非人<lb/>
事所致者弼歎曰人君所畏者天耳若不畏天何事不<lb/>
可爲此必奸人欲進邪説以揺上心使輔弼諫諍之臣<lb/>
無所施其力是治亂之機不可不速救卽上書數千言<lb/>
雜引春秋洪範及古今傳記人情物理以明其不然及<lb/>
入對又言君子小人之進退係王道之消長願深加辨<lb/>
察勿以同異爲喜怒喜怒爲用舍今中外之務漸有更<lb/>
<pb n="KR2g0051_WYG_031-11b"/>
張此必小人獻説于陛下也大抵小人喜動作生事則<lb/>
其間有所希覬若朝廷守靜則事有常法小人何所望<lb/>
哉願深燭其然無使有悔是時久旱羣臣請上尊號及<lb/>
用樂帝不許而届同天節契丹使當上壽弼言此盛德<lb/>
事正當以此示之乞并罷上壽帝從之卽日雨弼又上<lb/>
疏願益畏天戒遠奸佞近忠良帝手詔褒答之王安石<lb/>
用事雅不與弼合弼度不能爭稱疾求退章數十上神<lb/>
宗乃許之問曰卿卽去誰可代卿者弼薦文彥博神宗<lb/>
<pb n="KR2g0051_WYG_031-12a"/>
黙然良久曰王安石何如弼亦黙然遂出判亳州方行<lb/>
靑苗錢弼謂此法行則財聚于上人散于下持不行提<lb/>
舉常平趙濟劾弼以大臣格新法改判汝州弼言新法<lb/>
臣所不曉不可以復治郡願歸洛養疾許之遂請老加<lb/>
拜司空進封韓國公致仕弼雖家居而朝廷有大利害<lb/>
知無不言交趾叛詔郭逵討之弼言海嶠深遠不可責<lb/>
其必進願詔逵擇利進退以全王師契丹爭河南地界<lb/>
帝手詔問弼弼言熙河諸郡皆不足守河南地界決不<lb/>
<pb n="KR2g0051_WYG_031-12b"/>
可許星文有變乞開廣言路又請速改新法以解倒縣<lb/>
之急帝雖不用而眷禮不衰嘗因安石有所建明却之<lb/>
曰富弼手疏稱老臣無所告訴但仰屋竊歎者卽當至<lb/>
矣其敬之如此故參政王堯臣子同老上言至和三年<lb/>
仁宗弗豫其父與文彥博劉沆及弼同決大策乞立儲<lb/>
嗣會翼日疾瘳故緩其事人無復知者以堯臣所撰詔<lb/>
草上之帝以問彥博彥博言與同老合帝嘉弼不自言<lb/>
詔加司徒一辭而拜或問公治平初屢辭官今不然何<lb/>
<pb n="KR2g0051_WYG_031-13a"/>
也弼曰治平初乃弼自辭官今日潞公皆遷弼豈敢堅<lb/>
辭妨他人也蓋彥博論新法不合七年不召至是眷禮<lb/>
復厚云弼屢疏言天子無職事惟辨君子小人而進退<lb/>
之此天子之職也君子與小人處其勢必爭君子不勝<lb/>
則奉身而退小人不勝則交結搆扇千岐萬轍必勝而<lb/>
後已小人復勝必肆毒于善良無所不爲求天下不亂<lb/>
不可得也元豐六年卒年八十手封遺奏使其子紹庭<lb/>
上之大畧言陛下卽位之初邪臣納說圖任之際聽受<lb/>
<pb n="KR2g0051_WYG_031-13b"/>
失宜上誤聰明寖成禍患今上自輔臣下及多士畏禍<lb/>
圖利習成敝風忠詞讜論無復上達臣老病將死尚何<lb/>
顧求特不忍上負聖明輒傾肝膽冀憐愚忠曲垂採納<lb/>
去年永樂之役兵民死亡數十萬今久戍未解百姓困<lb/>
窮願歸其侵地休兵息民使關陜之間稍遂生理兼陜<lb/>
西再團保甲又葺教塲州縣奉行勢侔星火人情惶駭<lb/>
難以復用不若寢罷以綏懷之臣之所陳急于濟事若<lb/>
夫要道則在聖心所存與所用君子小人之辨耳帝覽<lb/>
<pb n="KR2g0051_WYG_031-14a"/>
奏震悼輟朝三日贈太尉謚文忠弼天性至孝恭儉好<lb/>
修與人言必盡敬雖微宦及布衣皆與之抗禮氣色穆<lb/>
然不見喜愠其好善嫉惡出于性生晚歲淸心學道獨<lb/>
居還政堂每早作放中門鑰入瞻禮家廟對夫人如賔<lb/>
客子孫不冠帶不見閨門肅如也平時謝客文彥博爲<lb/>
留守時節徃來年八十自書坐屏云守口如瓶防意如<lb/>
城平生所薦士甚衆尢知名者如王質與其弟素余靖<lb/>
孫復石介吳奎韓維陳襄等十餘人皆有聞于世世以<lb/>
<pb n="KR2g0051_WYG_031-14b"/>
爲知人使契丹功甚偉而每不自以爲功至知靑州活<lb/>
飢民五十萬則每自言之曰過于作中書二十四考矣<lb/>
　論曰韓富之異自英宗臨御太后垂簾時也然韓居<lb/>
　樞軸之地則以安國本爲急富列輔弼之臣則以正<lb/>
　君德爲先易地皆然未易論其優劣也富之事君交<lb/>
　友正道直行危言讜論遇事直陳未嘗少有回曲及<lb/>
　其臨機應敵因權制變軍旅之事動中機會何其明<lb/>
　也施之州郡活民百萬安居廟堂不勞而理可謂才<lb/>
<pb n="KR2g0051_WYG_031-15a"/>
　德兼備之君子矣<lb/>
　　　歐陽修<lb/>
歐陽修字永叔廬陵人四歲而孤母鄭守節自誓親誨<lb/>
之學家貧至以荻畫地學書幼敏悟從閭里借書抄之<lb/>
未畢已成誦宋興且百年文章體裁猶仍五季餘習蘓<lb/>
舜元舜欽栁開穆修輩有意張之而尚未大振修遊隨<lb/>
得韓愈遺稿于廢書簏中心慕焉苦志力索思與之並<lb/>
兩試國子監一試禮部皆第一遂中甲科補西京留守<lb/>
<pb n="KR2g0051_WYG_031-15b"/>
推官始從尹洙遊爲古文議論當世事迭相師友與梅<lb/>
堯臣遊爲歌詩倡和遂以文章名冠天下入爲館閣校<lb/>
勘范仲淹以言事貶在廷多論救司諫高若訥獨以仲<lb/>
淹當黜修貽書責之謂不復知人間有羞恥事若訥上<lb/>
其書修坐貶夷陵令徙乾德令武成節度判官仲淹帥<lb/>
陜西辟修掌書記修曰昔者之舉豈以爲己利哉同其<lb/>
退不同其進可也辭不就久之復校勘進集賢校理慶<lb/>
厯三年知諫院是秋詔諫官日赴内朝用仲淹爲參知<lb/>
<pb n="KR2g0051_WYG_031-16a"/>
政事以修之言也帝方更用大臣杜衍富弼韓𤦺范仲<lb/>
淹皆在位增諫官員用天下名士修每進見帝延問執<lb/>
政咨所宜行旣多所張弛小人翕翕不便修慮善人必<lb/>
不勝數爲帝分別言之修論事切直人視之如讎帝獨<lb/>
奬其敢言賜五品服顧侍臣曰如修者何處得來澧州<lb/>
進柿木成文有太平字修言四海騷然未見太平之象<lb/>
請不宣示于外淮南漕臣獻羨餘十萬貫修請拒之以<lb/>
防刻剝同修起居注遂知制誥故事必試而後命帝知<lb/>
<pb n="KR2g0051_WYG_031-16b"/>
修詔特授之奉使河東自西方用兵議者欲廢麟州以<lb/>
省餽餉修曰麟州天險不可廢廢之則河内郡縣民皆<lb/>
不安居矣不若分其兵駐並河内諸堡緩急得以應援<lb/>
而平時可省轉輸于策爲便由是州得存又言忻代岢<lb/>
嵐多禁地廢田願令民得耕之不然將爲敵有朝廷下<lb/>
其議久乃行歲得粟數百萬斛凡河東賦斂過重民所<lb/>
不堪者奏罷十數事使還會保州兵亂以修爲河北轉<lb/>
運使陛辭帝諭無爲久留之計有所欲言言之修曰諫<lb/>
<pb n="KR2g0051_WYG_031-17a"/>
官得風聞言事外官越職而言罪也上曰第以聞勿以<lb/>
中外爲意河北諸軍怙亂驕恣小不如意輒脅持州郡<lb/>
修乞優假將帥以鎮壓士心軍中乃定初保州亂兵皆<lb/>
招以不死旣而悉誅之脅從二千人分𨽻諸州富弼爲<lb/>
宣撫使恐後生變與修相遇于内黃夜半屏人謀欲使<lb/>
諸州同日誅之修曰禍莫大于殺已降况脅從乎旣非<lb/>
朝命州郡有一不從爲變不細弼悟乃止修奏置御河<lb/>
催綱司以督糧餉邊州賴之又置磁相州都作院以繕<lb/>
<pb n="KR2g0051_WYG_031-17b"/>
一路戎器河北方小治而二府諸人相繼罷去修慨然<lb/>
上疏曰杜衍韓𤦺范仲淹富弼天下皆知其有可用之<lb/>
賢而不聞其有可罷之罪夫正士在朝羣邪所忌謀臣<lb/>
不用敵國之福也今此四人一旦罷去使羣邪相賀于<lb/>
内敵國相賀于外臣爲朝廷惜之于是羣小益忌修因<lb/>
其孤甥張氏獄傅致以罪遂降知滁州居二年徙揚州<lb/>
潁州時呂夷簡子公著爲通判有賢行時人未知修力<lb/>
薦之由是漸見擢用復學士留守南京以母憂去服除<lb/>
<pb n="KR2g0051_WYG_031-18a"/>
召判流内銓時在外十二年矣帝見其髪白勞問甚至<lb/>
小人恐修復用詐爲修奏乞澄汰宦官宦官果怒陰以<lb/>
事中修遂命出知同州以吳充言乃止遷翰林學士帝<lb/>
一日見御閣春帖子讀而愛之問知爲修之詞也乃悉<lb/>
取宫中諸帖閱之歎曰舉筆不忘規諫真侍從之臣也<lb/>
嘉祐二年權知貢舉時進士爲文以詭異相高號太學<lb/>
體修患之所取率以詞義近古爲貴比以險怪知名者<lb/>
多不在列怨議紛然修出聚譟于馬首然塲屋之習從<lb/>
<pb n="KR2g0051_WYG_031-18b"/>
是遂變而是科號得人程顥朱光庭曾鞏蘇軾蘇轍諸<lb/>
人出焉加龍圖閣學士知開封府先是包拯以威嚴御<lb/>
下名震都邑修簡易循理不求赫赫之名而京師亦治<lb/>
有以拯之政厲修者修曰凡人材性不一用其所長事<lb/>
無不舉强其所短勢必不逮吾亦任吾所長耳聞者稱<lb/>
善拜禮部侍郎兼翰林侍讀學士修在翰林八年知無<lb/>
不言河決商湖北京留守賈昌朝欲開橫壠故道回使<lb/>
東流有李仲昌者欲導入六塔河議者莫知所從修以<lb/>
<pb n="KR2g0051_WYG_031-19a"/>
爲河水重濁理無不淤下流旣淤上流必決以近事驗<lb/>
之決河非不能力塞故道非不能力復但勢不能久耳<lb/>
橫壠功大難成雖成將復決六塔狹小以全河注之濵<lb/>
棣德博必被其害不若因水所趨增堤峻防疏其下流<lb/>
縱使入海此數十年之利也宰相陳執中主昌朝文彥<lb/>
博主仲昌竟爲河北患修嘗因水災上疏曰陛下臨御<lb/>
三紀而儲宫未建昔漢文帝初卽位用羣臣之言卽立<lb/>
太子而享國長久爲漢太宗唐明宗惡人言儲嗣事不<lb/>
<pb n="KR2g0051_WYG_031-19b"/>
肯早定致秦王之亂宗社遂覆陛下何疑而久不定乎<lb/>
其後建立英宗蓋原于此五年拜樞密副使六年參知<lb/>
政事修在兵府與曾公亮考天下兵數及三路屯戍多<lb/>
少地理遠近更爲圖籍凡邊防久缺屯戍者必加蒐補<lb/>
其在政府與韓𤦺同心輔政凡兵民官吏財利之要中<lb/>
書所當知者集爲總目遇事不煩求之有司時東宫未<lb/>
定修與韓𤦺等協定大議先以英宗判宗正而英宗堅<lb/>
臥不起修奏曰宗室自來不領職事今不次擢用外人<lb/>
<pb n="KR2g0051_WYG_031-20a"/>
皆知將立爲皇子不若遂正其名命學士作一詔書告<lb/>
報天下事卽定矣韓𤦺力贊之遂定立爲皇子英宗旣<lb/>
立以疾不能親政太后垂簾左右交搆幾成嫌隙韓𤦺<lb/>
奏事太后泣語之故𤦺以帝疾爲解太后意未釋修進<lb/>
曰太后事仁宗數十年仁德著于天下昔温成之寵太<lb/>
后處之裕如今母子之間反不能容耶太后意稍和修<lb/>
復曰仁宗在位日久德澤在人故一旦晏駕天下奉戴<lb/>
嗣君無一人敢異同者今太后一婦人臣等五六措大<lb/>
<pb n="KR2g0051_WYG_031-20b"/>
耳非仁宗遺意天下孰肯聽從太后黙然久之而罷自<lb/>
嘉祐以後朝廷務惜名器進人之路稍狹修屢建言館<lb/>
閣育材之地材旣難得而又難知當博采而多蓄之傑<lb/>
然者出爲名臣餘亦不失爲佳士遂詔二府各舉五人<lb/>
修平生與人盡言無所隱及執政士大夫有所干請輒<lb/>
面諭可否雖臺諫官論事亦必以是非詰之由是怨誹<lb/>
日衆以議尊濮王事爲臺諫所論又彭思永蔣之竒造<lb/>
帷薄不根之謗上章劾修會神宗卽位令詰問思永等<lb/>
<pb n="KR2g0051_WYG_031-21a"/>
詞窮坐黜而修亦力求退罷爲刑部尚書知亳州明年<lb/>
遷兵部尚書知靑州諸縣散靑苗錢修乞令民止納本<lb/>
錢以示不爲利罷提舉管勾官聽民以願請不報改判<lb/>
太原府修辭求知蔡州且曰時多喜新竒而臣思守拙<lb/>
衆方興公利而臣欲尋常遂以本官知蔡州修素以風<lb/>
節自持旣數被汙衊又多與執政忤遂連乞謝事熙寧<lb/>
四年以太子少師致仕五年卒贈太子太師謚文忠修<lb/>
天資剛勁見義勇爲放逐流離至于再三志氣自若也<lb/>
<pb n="KR2g0051_WYG_031-21b"/>
學者求見惟與談政事少及文章張舜民問其故修曰<lb/>
文章止于潤身政事可以及物吾昔貶夷陵無以自遣<lb/>
求史漢一觀無有乃取陳年公案反覆觀之見其枉直<lb/>
乖錯不可勝數以夷陵之荒遠褊小尚如此天下可知<lb/>
也當時仰天誓心曰自爾遇事不敢忽今出入中外忝<lb/>
塵三事以此自將人之望我必謂翰墨致身以我自觀<lb/>
諒是當時一言之報也又曰凡治人者不問吏才能否<lb/>
設施何如但民稱便卽是良吏故修爲數郡所居民便<lb/>
<pb n="KR2g0051_WYG_031-22a"/>
所去民思如揚靑南京皆大郡修至三五日間事已減<lb/>
十五六一兩月後官府如僧舍或問公政寛簡而事不<lb/>
廢何也修曰以縱爲寛以畧爲簡則弛廢而民受其弊<lb/>
吾所謂寛者不爲苛刻耳所謂簡者不爲繁碎耳修少<lb/>
孤母告之曰汝父爲吏常夜燭治官書屢廢而歎吾問<lb/>
之則曰此死獄也我求其生不得爾吾曰生可求乎曰<lb/>
求其生而不得則死者與我皆無恨也况求而有得耶<lb/>
夫常求其生猶失之死而世常求其死也修聞而佩服<lb/>
<pb n="KR2g0051_WYG_031-22b"/>
之終身凡死罪非殺人者多所平反蓋成其先志云修<lb/>
爲文天才自然豐約中度紆徐委備徃復百折而條達<lb/>
疎暢無所間㫁要之于至理以服人心故天下翕然師<lb/>
尊之奬引後進惟恐不及賞識之下率爲聞人曾鞏王<lb/>
安石蘇洵洵子軾轍當其布衣屏處未爲人知修卽游<lb/>
其聲譽皆顯于世篤于朋友生則振掖之死則調䕶其<lb/>
家好古嗜學自周秦以降金石遺文㫁編殘簡一切掇<lb/>
拾研稽異同的的可表證謂之集古錄與宋祁分修唐<lb/>
<pb n="KR2g0051_WYG_031-23a"/>
書修領紀志而祁爲列傳及書成奏御舊例只列官高<lb/>
者一人姓名而修官高宜書修曰宋公于列傳功多吾<lb/>
豈可掩其名乎于是紀志書修列傳書祁祁聞而善之<lb/>
修又自修五代史師春秋之遺意卷帙減舊史之半而<lb/>
事迹添數倍蘇軾序其文曰論大道似韓愈論事似陸<lb/>
贄記事似司馬遷詩賦似李白識者以爲知言<lb/>
　論曰五季之衰學喪文敝而修于周程未出之前首<lb/>
　以古文爲當世倡推大道之要而發明六經聖賢之<lb/>
<pb n="KR2g0051_WYG_031-23b"/>
　旨使學者曉然知論說必本于仁義有功世道于斯<lb/>
　爲大而文章之復古其末也修爲臺諫時摧邪扶正<lb/>
　論列爲多屢歴州郡聲跡可紀及仁英授受之際輔<lb/>
　佐韓𤦺功在社稷矣𤦺之初薦修第以文高名重恐<lb/>
　世以不用爲國家惜蓋一時權宜之詞不知者以爲<lb/>
　實則謬也<lb/>
　　　文彦博<lb/>
文彥博字寛夫汾州介休人其先本敬氏以避晉高祖<lb/>
<pb n="KR2g0051_WYG_031-24a"/>
及宋翼祖諱改焉登進士第知翼城縣通判絳州轉殿<lb/>
中侍御史西方用兵偏校有臨陳先退望敵不進者舊<lb/>
著令皆中覆彥博言此可施之平居無事時耳今擁兵<lb/>
數十萬而將權不專兵法不峻將何以濟仁宗嘉納之<lb/>
黃德和之誣劉平降冦也以金帶賂平奴使證之平家<lb/>
二百口皆械繫詔彥博置獄河中旣鞫治得實德和謀<lb/>
翻其獄復遣他御史來彥博拒不納曰朝廷慮獄不就<lb/>
故遣君今案具矣宜亟還事或不成彥博執其咎德和<lb/>
<pb n="KR2g0051_WYG_031-24b"/>
并奴卒就誅以直史館爲河東轉運副使鄜州餉道回<lb/>
遠銀城河外有唐時故道廢弗治彥博父洎爲轉運使<lb/>
日將復之未及而卒彥博嗣成父志益儲粟元昊來冦<lb/>
圍城十日知有備解去以樞密直學士知泰州改益州<lb/>
時成都米價騰貴彥博就諸城門相近院凡十八處減<lb/>
價糶賣不限其數米價遂減前此或限升㪷以糶或抑<lb/>
市井價直適足以增其氣燄而價不可減乃知其術之<lb/>
善云嘗宴軡轄廨舍夜久不罷從卒輒折馬庌爲薪不<lb/>
<pb n="KR2g0051_WYG_031-25a"/>
可遏軍校白之座客股栗彥博曰天實寒可折與之神<lb/>
色自若飲宴如故卒氣沮無以爲變召拜樞密副使參<lb/>
知政事貝州王則反明鎬討之久不克彥博請行命爲<lb/>
宣撫使監諸軍時樞密使夏竦惡鎬凡鎬所奏請多從<lb/>
中沮惟恐其成功彥博請得便宜從事不中覆帝許之<lb/>
至貝與明鎬督諸將築距闉以攻城旬餘不下有牢城<lb/>
卒董秀劉炳請穴地以攻之貝城南臨御河秀等夜于<lb/>
㟁邊穿穴棄土于水晝匿穴中城中不之見久之穴成<lb/>
<pb n="KR2g0051_WYG_031-25b"/>
秀等走白彥博選死士二百銜枚自穴入登城殺守者<lb/>
垂絙以引外人城中驚擾遂生擒王則檻送京師拜同<lb/>
平章事因進對言嘗聞德音以搢紳多務奔競非裁抑<lb/>
之無以厚風俗莫若稍旌恬退之人則躁競者自知愧<lb/>
恥乃薦王安石韓維張瓌皆擢用焉與樞密使龎籍議<lb/>
汰冗兵六萬減半給者又二萬論者紛然恐相聚爲盜<lb/>
帝亦疑焉彥博曰今公私困竭正坐冗兵脫有難臣請<lb/>
死之又減陜西兵屯内地以省邊費兵卒無事御史唐<lb/>
<pb n="KR2g0051_WYG_031-26a"/>
介劾彥博在蜀日以竒錦結宫掖帝大怒詔送臺劾之<lb/>
彥博獨留再拜曰御史言事職也願不加罪介旣貶彥<lb/>
博亦罷知許州改忠武軍節度使知永興軍初起居舍<lb/>
人母湜乞廢陜西鐵錢朝廷雖不從而陜人聞之爭以<lb/>
鐵錢買物賣者不肯受長安爲之亂彥博乃召絲絹行<lb/>
人出其家縑帛數百匹使賣之曰納其直盡以鐵錢勿<lb/>
以銅錢也于是衆知鐵錢不廢市肆復安至和二年復<lb/>
以吏部尚書同平章事與富弼並命士大夫皆以得人<lb/>
<pb n="KR2g0051_WYG_031-26b"/>
爲慶三年正月帝疾暴作彥博召内侍史志聰等問狀<lb/>
志聰對以禁中事密不敢泄彥博叱之曰汝曹出入禁<lb/>
闥不令宰相知天子起居欲何爲耶自今疾勢增損必<lb/>
一一見白不爾當行軍法又與同列劉沆富弼留宿殿<lb/>
廬志聰等白曰無故事彥博曰此豈論故事時耶因赦<lb/>
死罪以下令輔臣禱天地宗廟社稷知開封府王素夜<lb/>
叩宫門上變彥博不聽入比旦詰之則禁卒有告都虞<lb/>
候爲亂者劉沆欲捕治彥博問都虞候何如人都指揮<lb/>
<pb n="KR2g0051_WYG_031-27a"/>
使許懷德稱其愿可保彥博曰然則卒有怨誣之耳當<lb/>
亟誅以靖衆乃請沆判狀尾斬于軍門先是弼用朝士<lb/>
李仲昌策自澶州商湖河穿六漯渠入橫壠故道北京<lb/>
留守賈昌朝素惡弼陰約内侍武繼隆轉令司天官二<lb/>
人于殿庭抗言國家不當穿河北方致上體不安後數<lb/>
日二人又言請皇后同聽政史志聰以狀白執政彥博<lb/>
視而懷之不以示同列徐召二人責之曰天文變異汝<lb/>
言職也何得輒預國家大事汝罪當族二人懼變色彥<lb/>
<pb n="KR2g0051_WYG_031-27b"/>
博曰觀汝直狂愚耳未忍加汝罪自今無復然二人退<lb/>
乃出狀示同列同列皆怒曰何不斬之彥博曰斬之則<lb/>
事彰灼于中宫不安衆皆曰善旣而議遣司天官定六<lb/>
漯方位彥博復使二人徃繼隆請留之彥博曰彼本不<lb/>
敢妄言有教之者耳繼隆黙不敢對二人至六漯恐治<lb/>
前罪更言六漯在東北非正北也帝疾愈彥博等始歸<lb/>
第當是時京師業業賴彥博弼持重衆心以安已而沆<lb/>
密白帝曰陛下違豫時彥博擅斬告反者彥博聞之以<lb/>
<pb n="KR2g0051_WYG_031-28a"/>
沆判呈帝意乃解御史吳中復乞召還唐介彥博言介<lb/>
頃爲御史言臣事多中臣病其間雖有風聞之誤然當<lb/>
時責之太深請如中復奏乃召知諫院時稱彥博長者<lb/>
久之以使相出判河南府封潞國公連改判大名太原<lb/>
河南丁母憂英宗卽位起復成德軍節度使三上表乞<lb/>
終喪許之初仁宗之不豫也彥博與富弼等乞立儲嗣<lb/>
仁宗許焉而後宫將有就館者故其事緩彥博旣服闋<lb/>
以故官判河南入覲英宗曰朕之立卿之力也彥博竦<lb/>
<pb n="KR2g0051_WYG_031-28b"/>
然曰陛下入繼大統乃先帝聖意太后協贊之力臣何<lb/>
力之有陛下登儲纂極臣方在外韓𤦺等承聖志受顧<lb/>
命臣無與焉帝曰備聞始議卿于朕有恩彥博遜避不<lb/>
敢當徙鎮淮南判永興軍入爲樞密使熙寧二年陳升<lb/>
之入相詔彥博朝廷宗臣其令升之位彥博下彥博曰<lb/>
國朝樞密使無位宰相上者獨曹利用嘗在王曾張知<lb/>
白之上臣忝知禮義不敢效利用所爲乃止彥博言于<lb/>
帝曰朝廷行事務合人心宜兼采衆論以靜重爲先陛<lb/>
<pb n="KR2g0051_WYG_031-29a"/>
下厲精求治而人心未安者更張太過也祖宗法未必<lb/>
皆不可行但有偏而不舉之弊耳王安石知彥博言爲<lb/>
已發極力排之彥博又言市易司之設下至果實亦官<lb/>
監賣有傷國體凡衣冠之家罔利于市淸議尚所不容<lb/>
豈有堂堂大國皇皇求利而不爲物議所非者乎不報<lb/>
因求去遂以司空判河陽府元豐三年拜太尉復判河<lb/>
南于是王同老言至和中議儲嗣事彥博適入朝神宗<lb/>
問之彥博以前對英宗者復于帝帝曰卿深厚不伐善<lb/>
<pb n="KR2g0051_WYG_031-29b"/>
陰德如丙吉真定策社稷臣也彥博曰如周勃霍光是<lb/>
爲定策自至和來中外之臣獻言甚衆臣等雖嘗有請<lb/>
弗果行其後韓𤦺等訖就大事蓋𤦺功也帝曰發端爲<lb/>
難是時仁祖意已定嘉祐之末止申前詔正如丙吉霍<lb/>
光不相掩也遂加彥博兩鎮節度使辭不拜久之請老<lb/>
以太師致仕居洛陽元祐初司馬光薦彥博宿德元老<lb/>
宜起以自輔乃命平章軍國重事六日一朝一月兩赴<lb/>
經筵恩禮甚渥然彥博無歲不求退居五年復致仕紹<lb/>
<pb n="KR2g0051_WYG_031-30a"/>
聖初卒年九十二後追謚忠烈彥博雖時在外而帝眷<lb/>
有加在大名時轉運汪輔之奏彥博不事事帝批其奏<lb/>
以付彥博曰侍中舊德故煩臥䕶北門細務不必勞心<lb/>
輔之小臣無禮將別有處置未幾罷之王中正經制邊<lb/>
事所過稱密旨募禁兵彥博以無詔拒之中正不敢募<lb/>
而去彥博逮事四朝任將相五十年名聞外國元祐間<lb/>
契丹使者來聘見彥博于殿門外却立改容曰此潞公<lb/>
也耶問其年曰何壯也館客蘇軾曰使者見其容未聞<lb/>
<pb n="KR2g0051_WYG_031-30b"/>
其語其綜理庶務雖精練少年有不如其貫穿古今雖<lb/>
專門名家有不逮使者拱手曰天下異人也彥博雖富<lb/>
貴而接物謙下尊德樂善如恐不及其在洛也洛人邵<lb/>
雍程顥兄弟皆以道自重賔接之如布衣交與富弼司<lb/>
馬光等十三人用白居易九老會故事置酒賦詩相樂<lb/>
序齒不序官爲堂繪像其中謂之洛陽耆英會神宗導<lb/>
洛通汴而主者遏絶洛水不使入城中洛人苦之彥博<lb/>
因中使劉惟簡至洛語其故惟簡以聞詔令通行如初<lb/>
<pb n="KR2g0051_WYG_031-31a"/>
遂爲洛城無窮之利彥博幼時與羣兒擊毬毬入柱穴<lb/>
中不能取彥博以水灌之毬浮出與司馬光取石破甕<lb/>
事同識者已知二公之仁智不凡矣<lb/>
　論曰彥博之才德亦韓富之流亞也三公皆社稷重<lb/>
　臣兼資文武輝映四朝迭居將相而彥博尤眉壽名<lb/>
　施蠻貊天下想望其風采焉自熙寧元豐以後一切<lb/>
　舍其舊而新是圖使嘉祐遺老噤不得施用惜夫蜀<lb/>
　錦一事爲唐介所論古今莫能明也惟聞見錄云其<lb/>
<pb n="KR2g0051_WYG_031-31b"/>
　家遺之而彥博不知蓋得其實矣<lb/>
　　　趙抃<lb/>
趙抃字閱道衢州人進士及第爲武安軍節度推官知<lb/>
崇安海陵江原三縣通判泗州濠守給士卒廩賜不如<lb/>
法聲言欲變守懼不出轉運使檄抃攝治之抃至從容<lb/>
如平時州以無事曾公亮薦爲殿中侍御史彈劾不避<lb/>
權倖聲稱凜然京師目爲鐵面御史其言常欲朝廷別<lb/>
白君子小人以爲小人雖小過當力排而絶之後乃無<lb/>
<pb n="KR2g0051_WYG_031-32a"/>
患君子不幸而有詿誤當保全愛惜以成就其德論宰<lb/>
相劉沆陳執中宣徽使王拱辰翰林學士李淑不稱職<lb/>
皆罷去臺諫吳充鞠真卿刁約馬遵吕景初吳中復皆<lb/>
以直言相繼被逐以抃言得召還歐陽修賈黯復求郡<lb/>
抃言近日正人端士紛紛引去侍從之賢如修輩無幾<lb/>
今皆欲去者以正色立朝不能謟事權要傷之者衆耳<lb/>
修黯由是得留正人賴以復安出知睦州睦歲爲杭市<lb/>
羊抃移文却之民籍有茶稅而無茶地抃奏蠲之移梓<lb/>
<pb n="KR2g0051_WYG_031-32b"/>
州路轉運使改益州蜀地遠民弱吏肆爲不法州郡公<lb/>
然相餽賂抃以身帥之蜀風爲變窮城小邑民或生而<lb/>
不識使者抃行部無不至父老喜相慰奸吏竦服召爲<lb/>
右司諫力論内侍鄧保信引退兵董吉燒煉禁中以文<lb/>
成五利鄭注爲比又論陳升之奸邪交結宦官求進章<lb/>
二十餘上升之去抃亦罷知䖍州䖍素難治抃御之嚴<lb/>
而不苛召戒諸縣令使人自爲治令皆喜爭盡力獄以<lb/>
屢空嶺南仕宦旅死不能歸者抃造舟百艘移告諸郡<lb/>
<pb n="KR2g0051_WYG_031-33a"/>
并資其道里費相繼歸之召爲侍御史改度支副使進<lb/>
天章閣待制河北都轉運使時賈昌朝以故相守魏抃<lb/>
至卽按視府庫昌朝甚不悅前此有詔募義勇過期不<lb/>
能辦官吏當坐者八百餘人抃被旨督之奏言河北頻<lb/>
歲豐熟故應募者少請寛其罪以俟農隙從之坐者獲<lb/>
免而募亦隨足昌朝愧服加龍圖閣直學士知成都以<lb/>
寛爲治抃先在蜀日有聚衆爲妖祀者治以峻法及是<lb/>
復有此獄皆謂不免抃察其無他止刑首惡餘釋不問<lb/>
<pb n="KR2g0051_WYG_031-33b"/>
蜀民大悅英宗嘗稱之曰趙抃爲成都中和之政也神<lb/>
宗立召知諫院入謝帝曰聞卿匹馬入蜀以一琴一鶴<lb/>
自隨爲政簡易亦稱是乎未幾擢參知政事抃感激知<lb/>
遇知無不言朝政有未協者必密啟聞帝手詔褒答時<lb/>
王安石用事抃屢斥其不便韓𤦺上疏極論靑苗法帝<lb/>
語執政令罷之安石時屬疾求去抃曰新法皆安石所<lb/>
建不若俟其出自罷之旣出安石持之愈堅抃大悔恨<lb/>
卽上言制置條例司建使者四十輩騷動天下安石强<lb/>
<pb n="KR2g0051_WYG_031-34a"/>
辯自用詆天下公論以爲流俗違衆罔民順非文過近<lb/>
者臺諫侍從多以言不聽而去司馬光除樞密不肯拜<lb/>
且財利于事爲輕而民心得失爲重靑苗使者于體爲<lb/>
小而禁近耳目之臣用捨爲大今去重而取輕失大而<lb/>
得小非社稷之福也奏入懇乞去位以資政殿學士知<lb/>
杭州改靑州因其俗樸厚臨以淸靜時山東旱蝗靑獨<lb/>
多麥蝗來及境遇風退飛墮水而盡會成都憂戍卒爲<lb/>
變帝以抃有遺愛于蜀欲令復知成都召見勞之曰前<lb/>
<pb n="KR2g0051_WYG_031-34b"/>
此未有自政府徃者能爲朕行乎抃曰陛下所言卽法<lb/>
也顧豈有例哉因乞便宜從事旣至蜀治益尚寛有卒<lb/>
長立堂下呼諭之曰吾與汝年相若吾以一身入蜀爲<lb/>
天子撫一方汝亦宜淸謹畏戢以率衆比戍還得餘貲<lb/>
持歸爲室家計可也人喜轉相告莫敢爲惡蜀郡晏然<lb/>
劔州民私作僧度牒或以爲謀逆告抃抃不畀獄吏以<lb/>
意決之悉從輕比謗者謂其縱逆黨朝廷取具獄閱之<lb/>
皆與法合改知越州是時吳越大飢抃前民之未飢爲<lb/>
<pb n="KR2g0051_WYG_031-35a"/>
書問屬縣災所被者幾鄉民能自食者有幾當廩于官<lb/>
者幾人溝防構築可僦民使治之者幾所庫錢倉粟可<lb/>
發者幾何富人可募出粟者幾家僧道士食之羨粟書<lb/>
于籍者其幾具存使各書以對而謹其備州縣吏録民<lb/>
之孤老疾弱不能自食者二萬一千九百餘人以告故<lb/>
事歲廩窮人當給粟三千石而止抃斂富人所輸及僧<lb/>
道士食之羨者得粟四萬八千餘石佐其費使自十月<lb/>
朔人受粟日一升幼小半之憂其衆相蹂也使受粟者<lb/>
<pb n="KR2g0051_WYG_031-35b"/>
男女異日而人受二日之食憂其且流亡也于城市郊<lb/>
野爲給粟之所凡五十有七使各以便受之而告以去<lb/>
其家者勿給計官爲不足用也取吏之不在職而寓于<lb/>
境者給其食而任以事不能自食者有是具也能自食<lb/>
者爲之告富人無得閉糴又爲之出官粟得五萬二千餘<lb/>
石平其價予民爲糶粟之所凡十有八使糴者自便如<lb/>
受粟又僦民完城四千一百丈爲工三萬八千計其傭<lb/>
與錢又與粟再倍之民取息錢者告富人縱予之而待<lb/>
<pb n="KR2g0051_WYG_031-36a"/>
熟官爲責其償棄男女者使人得收養之明年春大疫<lb/>
爲病坊處疾病之無歸者募僧二人屬以視醫藥飲食<lb/>
令無失時凡死者使在處隨收瘞之法廩窮人盡三月<lb/>
而止是歲盡五月止抃于是時竭盡心力早夜不懈給<lb/>
病者藥食多出私錢凡事有非便文者一以自任不煩<lb/>
其屬有上請者或便宜多輒行民得免于轉死雖死得<lb/>
斂埋皆抃之力也又兩浙旱蝗米價踊貴諸州皆榜衢<lb/>
路禁增米價抃獨榜衢路令有米者任增價糶之于是<lb/>
<pb n="KR2g0051_WYG_031-36b"/>
諸州米商輻輳詣越米價更賤民無飢者復徙知杭州<lb/>
杭爲天下劇郡抃從容爲之其政本于孝悌然不嚴而<lb/>
肅民莫敢犯元豐二年以太子少保致仕朝廷官其子<lb/>
屼提舉兩浙常平以便養屼奉抃遍遊名山吳人以爲<lb/>
榮七年卒年七十七贈太子少師謚淸獻抃長厚淸修<lb/>
人不見其喜慍平生不治産業不畜聲伎嫁兄弟之女<lb/>
十數人他孤女二十餘人施德惸貧不可勝數日所爲<lb/>
事夜必焚香告天不可告者則不敢爲也其爲政善因<lb/>
<pb n="KR2g0051_WYG_031-37a"/>
俗施設寛猛不同要之以恵利為本在䖍與成都尤為<lb/>
世所稱道神宗每詔二郡守必以抃為言韓𤦺嘗稱抃<lb/>
真世人標表初抃以母喪廬于墓三年不宿于家縣榜<lb/>
其所居里為孝悌處士孫侔為作孝子傳及屼執父喪<lb/>
而甘露降墓木屼卒子雲又以毁死人稱其世孝<lb/>
　論曰抃之治郡所居而理固其經畫之才有以過人<lb/>
　歟抑清慎誠恪有不言而化者歟史所載他事僅得<lb/>
　其槩獨越州救災見于曽鞏所記者甚詳誠可為後<lb/>
<pb n="KR2g0051_WYG_031-37b"/>
　世法則知名人賢士救民恤物其法行于當時而不<lb/>
　傳于後世者葢不可勝數也抃之每夜告天而清修<lb/>
　不邇聲色則其中有以自得者非獨其外之云爾<lb/>
　　　蔡襄<lb/>
蔡襄字君謨興化仙逰人舉進士為西京留守推官館<lb/>
閣校勘范仲淹以言事去余靖尹洙同貶歐陽修移書<lb/>
責司諫髙若訥亦貶襄作四賢一不肖詩都人爭相傳<lb/>
誦慶厯三年仁宗親擢修靖及王素為諫官襄又以詩<lb/>
<pb n="KR2g0051_WYG_031-38a"/>
賀且勉之三人者以其詩聞于上帝亦命襄知諫院襄<lb/>
喜言路開而慮正人難久立也乃上疏曰朝廷増用諫<lb/>
臣而修靖素一旦並命朝野相慶三人忠誠剛正必能<lb/>
盡言臣恐邪人不利必造為三説以禦之一曰好名夫<lb/>
忠臣引君當道論事惟恐不至若避好名之嫌則無可<lb/>
言之路矣二曰好進夫前世諫者之難激于忠憤患且<lb/>
不避何好進之有苟得盡其職雖死是官猶無悔也三<lb/>
曰彰君過諫爭之臣葢以司過舉耳人主聴而行之足<lb/>
<pb n="KR2g0051_WYG_031-38b"/>
以致從諫之譽何過之能彰乎惟陛下察之時有旱蝗<lb/>
日食地震之變襄以為災害之來皆由人事原其所致<lb/>
君臣上下皆闕失也不專聴斷不攬威權使號令不信<lb/>
于人恩澤不及于下此陛下之失也持天下之柄司生<lb/>
民之命無嘉謨異畫以矯時弊不盡忠竭節以副任使<lb/>
此大臣之失也朝有弊政而不能正民有疾苦而不能<lb/>
去陛下寛仁少斷而不能規大臣循黙避事而不能斥<lb/>
此臣等之罪也陛下既有引過之言達於天地神祇矣<lb/>
<pb n="KR2g0051_WYG_031-39a"/>
願思其實以應之疏出聞者皆悚然進直史館兼修起<lb/>
居注開寳浮圖災下有舊瘞舎利詔取以入宫人多灼<lb/>
臂落髮者議復營之襄諫曰非理之福不可徼幸今生<lb/>
民困苦四裔驕慢陛下當修人事奈何以佛法邀福乎<lb/>
天之降災以示儆戒顧大興功役是將以人力排天意<lb/>
也吕夷簡平章國事宰相以下就其第議事襄奏請罷<lb/>
之元昊納款始自稱烏珠既又譯為吾祖襄曰吾祖猶<lb/>
云我翁慢侮甚矣使朝廷賜之詔而亦曰吾祖是何等<lb/>
<pb n="KR2g0051_WYG_031-39b"/>
語耶夏竦罷韓琦范仲淹在位襄言陛下罷竦而用琦<lb/>
與仲淹士大夫賀于朝庶民歌于路雖然以治疾譬之<lb/>
陛下既得良醫矣信任不疑非徒愈病而又夀民醫雖<lb/>
良術不得盡用雖有和扁難責效矣保州卒作亂推懦<lb/>
兵十餘輩為首惡殺之以求招撫襄曰天下兵百萬苟<lb/>
無賞罰必行之令必開驕慢暴亂之源今州兵戕官吏<lb/>
閉城門不能討從而招之豈不為四方笑乞將兵入城<lb/>
誅之詔從其議時天子慨然思正百度以興太平襄感<lb/>
<pb n="KR2g0051_WYG_031-40a"/>
帝知遇每論事奮發無所回避權倖畏斂不敢撓法干<lb/>
正以母老求知福州改福建路轉運使開古五塘溉民<lb/>
田奏減五代時丁口税之半復修起居注唐介攻宰相<lb/>
觸盛怒襄趨進曰介誠狂愚然出于進忠必望全貸既<lb/>
貶春州襄又上疏以為此必死之謫得改英州進知制<lb/>
誥御史吕景初吳中復馬遵坐論丞相梁適罷臺職除<lb/>
他官襄封還詞頭不草制後每除授非當輒封還之帝<lb/>
遇襄益厚曰有子如此其母之賢可知命特賜冠帔以<lb/>
<pb n="KR2g0051_WYG_031-40b"/>
寵之又親書君謨二字遣使特詔予之遷龍圖閣直學<lb/>
士知開封府襄精吏事談笑剖決破奸發引吏不能欺<lb/>
以樞宻直學士再知福州往時閩士多好學而專用詩<lb/>
賦以應科舉襄得郡士周希孟陳烈陳襄鄭穆皆以行<lb/>
義著襄備禮招延以經術教授學者至數百人襄親至<lb/>
學舎執經講問為諸生率俗重凶儀親亡或秘不舉至<lb/>
破産飯僧襄下令禁止之徙知泉州距州二十里萬安<lb/>
渡絶海而濟往來畏其險襄立石為橋梁其長三百六<lb/>
<pb n="KR2g0051_WYG_031-41a"/>
十丈種蠣于礎以為固至今賴焉又植松七百里以庇<lb/>
道路閩人刻碑紀徳召為翰林學士三司使較天下盈<lb/>
虛出入量力以制用剗剔蠧弊簿書紀綱纎悉皆可法<lb/>
英宗立以端明殿學士知杭州治平三年丁母憂明年<lb/>
卒年五十六贈吏部侍郎襄工于書為當時第一仁宗<lb/>
尤愛稱之御製元舅隴西王碑文詔襄書之其後命學<lb/>
士撰温成皇后父碑又勅襄書辭曰此待詔職也乾道<lb/>
中賜諡忠恵<lb/>
<pb n="KR2g0051_WYG_031-41b"/>
　論曰蘇軾有言臣嘗逮事仁宗皇帝竊觀四十餘年<lb/>
　間左右前後之人其大者固已光明俊偉深厚雄傑<lb/>
　不可窺較其小者猶能敦樸愷悌靖恭持重號稱長<lb/>
　者是以天人和同上下歡心而福禄無窮云若襄者<lb/>
　葢深厚雄傑之一也當其在朝受仁宗顧遇所言皆<lb/>
　當世初務而人之所不敢言及退厯州郡詰奸恵良<lb/>
　以富而教其豐功殊蹟施于後代者厯久猶未忘也<lb/>
　豈不偉哉<lb/>
<pb n="KR2g0051_WYG_031-42a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0051_WYG_031-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史傳三編卷三十一<lb/>
</p>
<p>
</p>
  </div>
<div>
<head>史傳三編卷三十二</head> <lb/>
    <p>
<pb n="KR2g0051_WYG_032-1a"/>
欽定四庫全書<lb/>
　史傳三編卷三十二<lb/>
　　　　　　　　　　　　　大學士朱軾撰<lb/>
　名臣傳二十四<lb/>
　　宋<lb/>
　　　司馬光<lb/>
司馬光字君實陜州夏縣人父池天章閣待制光生七<lb/>
嵗儼然如成人聞講左氏春秋即了其大指羣兒戲于<lb/>
<pb n="KR2g0051_WYG_032-1b"/>
庭一兒登甕沒水中衆皆棄去光持石破甕水迸出兒<lb/>
得活寶元初中進士甲科除奉禮郎求便養通判蘇州<lb/>
時年尚少毎臥齋中忽蹶起公服執手板危坐人問其<lb/>
故荅曰吾時忽念天下事夫以天下安危為念豈可不<lb/>
敬耶丁内外艱毁瘠如禮服除判武成軍改大理評事<lb/>
國子直講龎籍薦為館閣校勘同知禮院中官麥允言<lb/>
死給鹵簿光言繁纓以朝孔子且猶不可允言近習臣<lb/>
非有元勲大勞而贈以三公給一品鹵簿其視繁纓不<lb/>
<pb n="KR2g0051_WYG_032-2a"/>
亦大乎夏竦賜諡文正光駁之改文莊從龎籍辟判并<lb/>
州改直秘閣開封府推官交趾貢異獸指為麟光言誠<lb/>
偽不可知使其真非自至不為瑞若偽為逺人笑願厚<lb/>
賜而還之修起居注判禮部有司奏日食不滿分或京<lb/>
師不見皆當賀光言四方皆見京師不見不當賀從之<lb/>
同知諫院蘇轍荅策切直考官胡宿將黜之賴光言詔<lb/>
至末級初至和三年仁宗不豫太子未立天下寒心光<lb/>
上疏請擇宗室賢者使攝儲貳不然則典宿衛尹京邑<lb/>
<pb n="KR2g0051_WYG_032-2b"/>
亦足以係天下望疏三上一留中二付中書至是復面<lb/>
言臣昔判并州所上三章願陛下果㫁力行帝沉思久<lb/>
之曰得非欲選宗室為繼嗣者乎此忠言但人不敢及<lb/>
耳光退復上疏曰臣向者進説陛下欣然聴納謂即行<lb/>
矣今寂然無聞此必有小人言陛下春秋鼎盛何遽為<lb/>
此小人無逺慮特欲倉卒之際遂其私謀耳帝大感動<lb/>
曰送中書光至中書見韓𤦺等曰諸公不及今定議異<lb/>
日夜半禁中出寸紙以某人為嗣則天下莫敢違𤦺等<lb/>
<pb n="KR2g0051_WYG_032-3a"/>
拱手曰敢不盡力未幾詔英宗判宗正辭不就立為皇<lb/>
子又稱疾不入光言皇子辭不貲之富至于旬月其賢<lb/>
于人逺矣然父召無諾君命召不俟駕願以臣子大義<lb/>
責皇子宜必入英宗遂受命改天章閣待制兼侍講知<lb/>
諫院時朝政尚姑息等威寖以凌遲如胥吏喧譁輦官<lb/>
悖慢衛士凶逆軍卒詈三司使光抗疏皆請以法正之<lb/>
充媛董氏薨贈淑妃輟朝成服定諡行册禮𦵏給鹵簿<lb/>
光言董氏秩本微病革方拜充媛古者婦人無諡近制<lb/>
<pb n="KR2g0051_WYG_032-3b"/>
惟皇后有之鹵簿本以賞軍功未嘗施於婦人唐平陽<lb/>
公主有佐髙祖定天下之功乃得給至韋庶人始令妃<lb/>
主𦵏日皆給鼓吹非令典不足法及有司定後宫封贈<lb/>
法后與妃俱贈三代光又言妃不當與后同袁盎引却<lb/>
慎夫人席正為此耳天聖親郊太妃止贈二代况妃乎<lb/>
英宗立遇疾太后同聴政光上疏言昔章獻明肅有保<lb/>
佑先帝之功特以親用外戚小人負謗海内今攝政之<lb/>
際大臣有忠厚如王曽清純如張知白剛正如魯宗道<lb/>
<pb n="KR2g0051_WYG_032-4a"/>
質直如薛奎者當信用之猥鄙如馬季良讒諂如羅崇<lb/>
勲者當疎逺之則天下服帝疾愈太后還政光上疏言<lb/>
治身莫先于孝治國莫先于公皆母子間人所難言者<lb/>
及議濮王典禮光言漢宣帝為昭帝後終不追尊衛太<lb/>
子史皇孫光武上繼元帝亦不追尊鉅鹿南頓君此萬<lb/>
世法也復詔兩制集議學士王珪等相視莫敢先光獨<lb/>
奮筆書曰為人後者為之子不得顧私親王宜準封贈<lb/>
期親尊屬故事稱為皇伯髙官大國極其尊榮珪即命<lb/>
<pb n="KR2g0051_WYG_032-4b"/>
吏以其手稿為案太后既還政詔以曹佾為使相兩府<lb/>
皆還官光言陛下欲以慰母心而遷除無名則宿衛將<lb/>
帥内侍小臣必有覬望已而遷都知任守忠等官光抗<lb/>
疏言守忠大奸陛下為皇子非守忠意沮壞大策離間<lb/>
百端賴先帝不聴及陛下嗣位反覆交構國之大賊乞<lb/>
斬于都市以謝天下詔責守忠節度副使蘄州安置天<lb/>
下快之韓𤦺建議刺陜西義勇二十萬光抗言民情驚<lb/>
擾實不可用𤦺曰兵貴先聲使賊驟聞益兵二十萬豈<lb/>
<pb n="KR2g0051_WYG_032-5a"/>
不震慴光曰此但可欺之目前耳不過十日彼將知其<lb/>
詳尚何懼𤦺曰君但見慶厯間鄉兵刺為保捷憂今復<lb/>
然已降勅榜與民約永不充軍戍邉矣光曰前屢失信<lb/>
于民雖光亦未敢保也𤦺曰吾在此君無憂光曰公長<lb/>
在此可也異日他人當位因公見兵用之運糧戍邉反<lb/>
掌間事耳𤦺黙然不聴不十年皆如光慮王廣淵除直<lb/>
集賢院光論其奸邪且曰昔漢景帝重衛綰周世宗薄<lb/>
張美廣淵當仁宗之世私結于陛下豈忠臣哉宜黜以<lb/>
<pb n="KR2g0051_WYG_032-5b"/>
厲天下進龍圖閣直學士神宗即位擢翰林學士晉御<lb/>
史中丞疏論脩心之要三曰仁曰明曰武治國之要三<lb/>
曰官人曰賞信曰必罰其説甚備且曰昔臣為諫官即<lb/>
以此獻仁宗其後以獻英宗今以獻陛下云還為翰林<lb/>
兼侍讀學士光常患歴代史繁人主不能遍覽為通志<lb/>
八卷以獻英宗悦之命置局秘閣續成其書至帝尤重<lb/>
之以為賢于荀悦漢紀名之曰資治通鑑自為製序賜<lb/>
以頴邸舊書二千四百卷數促成之西戎部將嵬名山<lb/>
<pb n="KR2g0051_WYG_032-6a"/>
欲以横山之衆取諒祚以降詔邉臣招納其衆光極論<lb/>
不可以為名山之衆未必能勝諒祚幸而勝之滅一諒<lb/>
祚生一諒祚何利之有若其不勝必引衆歸我不知何<lb/>
以待之臣恐朝廷不特失信于諒祚又將失信于名山<lb/>
矣若名山餘衆尚多還北不可入南不受必將突據邉<lb/>
城以救其命陛下獨不見侯景之事乎帝不聴遣种諤<lb/>
發兵迎之取綏州費六十萬西方用兵葢自此始百官<lb/>
上尊號光言先帝親郊不受尊號末年有獻議者謂契<lb/>
<pb n="KR2g0051_WYG_032-6b"/>
丹往來通信彼有尊號我獨無于是復以非時奉册昔<lb/>
匈奴冒頓自稱天地所生日月所置匈奴大單于不聞<lb/>
漢文帝復為大名以加之也願追述先帝本意不受此<lb/>
名帝大悦手詔奬光使為荅詔以示中外執政以河朔<lb/>
災傷國用不足乞南郊勿賜金帛詔學士議光與王安<lb/>
石同見光曰救災節用宜自貴近始可聴也安石曰常<lb/>
衮辭堂饌時以為衮自知不能當辭位不當辭禄且國<lb/>
用所以不足者以未得善理財者耳光曰善理財者無<lb/>
<pb n="KR2g0051_WYG_032-7a"/>
亦頭會箕歛爾安石曰不然善理財者不加賦而用足<lb/>
光曰天下安有此理天地所生財貨百物不在民則在<lb/>
官彼設法奪民其害乃甚于加賦此葢桑宏羊欺武帝<lb/>
之言至其末年盜賊蜂起幾至于亂争議不已帝曰朕<lb/>
意與光同然姑以不允荅之及安石得政創立制置三<lb/>
司條例司建青苗助役水利均輸之法置提舉官四十<lb/>
餘員光逆陳其利害曰某事後當如是某事後當如是<lb/>
行之十餘年無一不如光言者一日邇英進讀至曹參<lb/>
<pb n="KR2g0051_WYG_032-7b"/>
代蕭何事帝曰漢常守蕭何之法不變可乎對曰寧獨<lb/>
漢也使三代之君常守禹湯文武之法雖至今存可也<lb/>
漢武取髙帝法紛更之盜賊半天下元帝改孝宣之政<lb/>
漢業遂衰後數日吕恵卿進講因言先王之法有一年<lb/>
一變者正月始和布法象魏是也有五年一變者巡狩<lb/>
考制度是也有三十年一變者刑罰世輕世重是也光<lb/>
言非是帝以問光光曰布法何名為變若四孟月朔屬<lb/>
民讀法為時變月變耶諸侯有變禮易樂者王廵狩則<lb/>
<pb n="KR2g0051_WYG_032-8a"/>
誅之王不自變也刑新國用輕典亂國用重典平國用<lb/>
中典是為世輕世重非變也且治天下譬如居室敝則<lb/>
修之非大壞不更造也三司使掌天下財不才而黜可<lb/>
也不可使執政侵其事今為制置三司條例司何也宰<lb/>
相以道佐人主尚安用例茍用例則一胥吏足矣今為<lb/>
看詳中書條例司何也恵卿不能對講畢帝屏左右曰<lb/>
朝廷毎更一事舉朝洶洶何也光曰青苗出息平民為<lb/>
之尚能以蠶食下戸况縣官法令之威乎惠卿曰青苖<lb/>
<pb n="KR2g0051_WYG_032-8b"/>
法願取則與之不願勿强也光曰愚民知取債之利不<lb/>
知還債之害非獨縣官不强富民亦不强也昔太宗平<lb/>
河東立和糴法時米斗十餘錢民樂與官為市後物貴<lb/>
而和糴不解遂為河東世世之患臣恐異日之青苖猶<lb/>
河東之和糴也帝曰坐倉糴米何如光曰京師有七年<lb/>
之儲而錢常乏若坐倉錢益乏米益陳奈何惠卿曰坐<lb/>
倉得米百萬斛則省東南百萬之漕以其錢供京師何<lb/>
患無錢光曰東南錢荒而米狼戾今不糴米而漕錢棄<lb/>
<pb n="KR2g0051_WYG_032-9a"/>
其有餘取其所無農末皆病矣侍講吳申曰光言至論<lb/>
也光曰此皆細事不足煩人主但當擇人而任之有功<lb/>
則賞有罪則罰此陛下事也帝曰然他日留對帝曰今<lb/>
天下洶洶孫叔敖所謂國之有是衆之所惡也光曰然<lb/>
陛下當論其是非今條例司所為獨安石韓綘恵卿以<lb/>
為是耳天下皆以為非也陛下豈能獨與此三人共為<lb/>
天下耶陳升之為相帝謂光外議如何光曰升之誠有<lb/>
才智但恐不能臨大節而不可奪耳又問安石何如光<lb/>
<pb n="KR2g0051_WYG_032-9b"/>
曰人言安石奸邪則毁之太過但不暁事又執抝耳問<lb/>
吕恵卿光曰恵卿憸巧非佳士使安石負謗中外皆恵<lb/>
卿所為也帝曰恵卿明辨亦似美才光曰恵卿文學辨<lb/>
慧誠如聖㫖然用心不端江充李訓若無才何以動人<lb/>
主因論及臺諫光曰臺諫天子耳目陛下當自擇人今<lb/>
言執政短長者皆斥逐之盡易以執政之黨臣恐聰明<lb/>
將有所蔽蒙也帝曰諫官難得卿更為朕擇其人光退<lb/>
而舉蘇軾王元規趙彦若等韓𤦺上疏論青苗之害帝<lb/>
<pb n="KR2g0051_WYG_032-10a"/>
感悟欲罷其法安石臥家不起帝乃拜光樞宻副使光<lb/>
辭曰陛下所以用臣葢察其狂直庶有補于國家若徒<lb/>
以禄位榮之而不取其言是以天官私非其人也臣徒<lb/>
以禄位自榮而無所裨益是盜竊名器以私其身也陛<lb/>
下誠能罷制置條例司追還提舉官不行青苗助役等<lb/>
法雖不用臣臣受賜多矣今言青苗之害者不過謂使<lb/>
者騷動州縣為今日患耳臣之所憂乃在十年之外非<lb/>
今日也夫出錢貸民而斂其息富者既不願取而使者<lb/>
<pb n="KR2g0051_WYG_032-10b"/>
以多散為巧一切抑配又恐其逋負必令貧富相保貧<lb/>
者無可償則散而之四方富者不能去必責使代償數<lb/>
家之負春算秋計展轉日滋貧者既盡富者亦貧十年<lb/>
之外百姓無復存者矣又盡散常平錢榖専行青苗他<lb/>
日富室既盡常平已廢加之以師旅因之以飢饉民之<lb/>
羸者委死溝壑壯者聚而為盜賊此事之必至者也抗<lb/>
辭至七八帝使謂之曰樞宻兵事也官各有職不當以<lb/>
他事為辭對曰臣未受命則猶侍從也于事無不可言<lb/>
<pb n="KR2g0051_WYG_032-11a"/>
者安石起視事光遂求去以端明殿學士知永興軍本<lb/>
路宣撫令分義勇戍邉選諸軍驍勇及市井惡少年為<lb/>
竒兵調民造乾糒修城池樓櫓闗輔騷然光一切不從<lb/>
而上言公私困敝不可舉事京兆一路皆内郡繕治非<lb/>
急若乏軍興臣當任其責于是一路獨得免徙知許州<lb/>
請判西京御史臺歸洛自是絶口不論事熙寧七年天<lb/>
下旱蝗詔求直言光讀詔泣下乃復上陳其尤病民者<lb/>
凡六事請先罷之一青苗二免役三市易四邉事五保<lb/>
<pb n="KR2g0051_WYG_032-11b"/>
甲六水利又以言責宰相吳充曰天子仁聖如此而公<lb/>
不言何也蔡天申為察訪妄作威福河南尹轉運使事<lb/>
之如上官會朝謁應天院神御殿府獨為設一班光顧<lb/>
臺吏曰引蔡寺丞歸本班吏即引天申立監竹木務官<lb/>
富贊善之下天申窘沮即日行帝嘗謂蒲宗孟曰如光<lb/>
未論别事只辭樞宻一節朕即位以來惟見此人又云<lb/>
如光者常在左右自可無過及元豐官制成帝指御史<lb/>
大夫曰非司馬光不可為蔡確所沮而止帝感疾既安<lb/>
<pb n="KR2g0051_WYG_032-12a"/>
語宰輔曰來春建儲以司馬光吕公著為師保其知之<lb/>
深如此光歸洛十五年天下望其為相田夫野老皆號<lb/>
為司馬相公婦人孺子亦知其為君實也神宗崩光赴<lb/>
闕衛士望見皆以手加額曰此司馬相公也所至民遮<lb/>
道聚觀馬不得行曰公無歸洛留相天子活百姓時哲<lb/>
宗幼冲太皇太后臨政遣使問政所當先光言近嵗士<lb/>
大夫以言為諱閭閻愁苦于下而上不之知明主憂勤<lb/>
于上而下無所訴其罪在羣臣而愚民無知歸怨先帝<lb/>
<pb n="KR2g0051_WYG_032-12b"/>
宜下詔㫖首開言路從之而大臣有不欲者于詔中設<lb/>
六事曰若隂有所懷犯非其分或扇揺機事之重或迎<lb/>
合已行之令上以觀望朝廷之意以僥倖希進下以眩<lb/>
惑流俗之情以干取虚譽若此者罰無赦太皇太后封<lb/>
詔草以問光光曰此非求諫乃拒諫也人臣惟不言言<lb/>
則入六事矣請改詔書從之于是四方吏民言新法不<lb/>
便者以千數光方草具所當行者而太后已令散遣修<lb/>
京城邏卒罷減皇城内覘者止御前工作出近侍之無<lb/>
<pb n="KR2g0051_WYG_032-13a"/>
狀者三千餘人戒飭中外無敢苛刻暴斂廢導洛司物<lb/>
貨塲及民間户馬寛保馬限㫖皆中出大臣不與光上<lb/>
疏謝于是召光拜為門下侍郎是時民日夜引領以觀<lb/>
新政光慨然建議罷保甲團敎廢市易法所儲物皆鬻<lb/>
之不取息民所欠錢皆除其息京東鑄鐵錢河北江西<lb/>
福建湖南鹽及福建茶法皆復其舊獨川陜茶以邊用<lb/>
未罷遣使相視去其甚者户部錢穀皆領之尚書三司<lb/>
使事有㪚𨽻五曹及寺監者皆歸戸部使尚書周知其<lb/>
<pb n="KR2g0051_WYG_032-13b"/>
數量入以為出請立經明行修科以勉勵天下敦士行<lb/>
示不專取文學之意于是詔自今凢遇科舉令升朝官<lb/>
各舉經明行修之士一人如進士高選又以人才難兼<lb/>
長若專引知識則嫌于私若止修資序未必皆才奏立<lb/>
德行文學吏事武略等十科侍從以上每歲于十科舉<lb/>
三人中書置籍記之有事須材執政按籍視其所舉科<lb/>
隨事試之有勞又書之籍内外官闕取嘗試有效者隨<lb/>
科授職所賜告命仍具所舉官姓名其人任官無狀坐<lb/>
<pb n="KR2g0051_WYG_032-14a"/>
其舉主當光之將改新法也或謂光曰熙豐舊臣多憸<lb/>
巧小人他日有以父子義間上則禍作矣光正色曰天<lb/>
若祚宋必無此事遂改之不疑元祐元年拜尚書左僕<lb/>
射時光已得疾而青苖免役將官之法猶在西戎之議<lb/>
未決光歎曰四患未除吾死不瞑目矣折簡與吕公著<lb/>
曰光以身付醫以家事付愚子惟國事未有所托今以<lb/>
屬公乃論免役五害乞降勅罷之諸將兵皆𨽻州縣軍<lb/>
政委守令通決廢提舉常平司以其事歸之轉運提㸃<lb/>
<pb n="KR2g0051_WYG_032-14b"/>
刑獄邊計以和戎為便謂監司多新進少年務為刻急<lb/>
令近臣于郡王中選舉而於通判中舉轉運判官皆從<lb/>
之詔免朝謁許乗肩輿三日一入省光不敢當曰不見<lb/>
君不可以視事詔令子康扶入對且曰毋拜遂罷青苖<lb/>
錢復常平糶糴法兩宫虚已以聽光自見言行計從欲<lb/>
以身徇社稷躬親庶務不舎晝夜賓客見其體羸舉諸<lb/>
葛亮食少事煩以為戒光曰死生命也為之益力病革<lb/>
不復自覺諄諄如夢中語然皆朝廷天下事也是年九<lb/>
<pb n="KR2g0051_WYG_032-15a"/>
月卒年六十八太皇太后聞之慟與帝即臨其喪贈太<lb/>
師温國公詔户部侍郎趙瞻内侍馮宗道䕶喪歸𦵏諡<lb/>
文正賜碑曰忠清粹德京師人罷市往弔鬻衣以致奠<lb/>
巷哭以過車及𦵏哭者如哭其私親嶺南封州父老亦<lb/>
相率具祭都中及四方皆畫像以祀飲食必祝光孝友<lb/>
忠信恭儉正直居處有法動作有禮自少至老語未嘗<lb/>
妄自言吾無過人者但平生所為未嘗有不可對人言<lb/>
者耳誠心自然天下敬信陜洛間皆化其德有不善曰<lb/>
<pb n="KR2g0051_WYG_032-15b"/>
君實得無知之乎于財利紛華淡然無所嗜博學無不<lb/>
通音樂律厯天文書數皆極其妙晚尤好禮為冠婚喪<lb/>
祭法酌古今之宜不喜釋老曰其微言不能出吾書其<lb/>
誕吾不信不事生産買第洛中僅蔽風雨有田三頃喪<lb/>
妻賣田以葬惡衣菲食以終其身與兄旦友愛尤篤旦<lb/>
年將八十光奉之如嚴父保之如嬰兒毎食少頃則問<lb/>
曰得無飢乎天少冷則撫其背曰衣得毋薄乎初赴闕<lb/>
時蘇軾自登州召還縁道人相聚號呼曰寄謝司馬相<lb/>
<pb n="KR2g0051_WYG_032-16a"/>
公毋去朝廷厚自愛以活我遼夏使至必問光起居勅<lb/>
其邊吏曰中國相司馬矣毋輕生事開邊隙及徽宗時<lb/>
蔡京擅政撰黨人碑以光為首令郡國皆刻石長安石<lb/>
工安民當鐫字辭曰民愚人固不知立碑之意但如司<lb/>
馬相公者海内稱其正直今謂之奸邪民不忍刻也府<lb/>
官怒欲加罪泣曰被役不敢辭乞免鐫安民二字于石<lb/>
末恐得罪于後世聞者愧之光之修資治通鑑以劉攽<lb/>
劉恕范祖禹等為屬官十九年方成合三百五十四卷<lb/>
<pb n="KR2g0051_WYG_032-16b"/>
文集八十卷他著述二十種云<lb/>
　論曰宋至元豐之末仁英之遺老凋謝畧盡光與吕<lb/>
　公著范純仁等廢居田野年皆垂暮而吕蔡章曽之<lb/>
　黨上自公卿侍從外至州郡盤根連體布滿于天下<lb/>
　黷貨殃民怙兵專殺當是之時宇内既已困人心既<lb/>
　已去事勢既已壞而宣仁太后以耄期女主熟觀三<lb/>
　朝之變態慨然發憤思致太平進用耆艾與百姓更<lb/>
　始雖數年之間功效著見譬猶返照之光不可以久<lb/>
<pb n="KR2g0051_WYG_032-17a"/>
　而紹聖以後數十年衰剥之運其勢方興已如北風<lb/>
　凄厲霰雪交下奔騰澎湃而不可止彼奸逆之熾盛<lb/>
　雖在竄斥伏匿之中尚能舉指搖目恫疑虚喝使當<lb/>
　事之人寒心自危變色却顧或倡為調停之論或遂<lb/>
　就中立之謀豈不知其不可哉其氣燄使之然也光<lb/>
　以舊臣起家值兩宫之顧遇誓心刻骨區理衆事如<lb/>
　救溺追亡惟恐不及保甲青苖之法更革於前章惇<lb/>
　蔡確之徒放流于後期月之頃百度<lb/>
<pb n="KR2g0051_WYG_032-17b"/>
　　　吕公著<lb/>
吕公著字晦叔㓜嗜學至忘寢食父夷簡器之曰他日<lb/>
必為公輔恩補奉禮郎登進士第通判頴州郡守歐陽<lb/>
修薦公著文學行誼宜在左右清静寡欲有古君子之<lb/>
風判吏部南曹仁宗奬其恬退賜五品服除崇文院檢<lb/>
討同判太常寺壽皇觀會營真宗神御殿公著言先帝<lb/>
已有三神御而建立不已殆非祀無豐昵之義改天章<lb/>
閣待制兼侍讀與司馬光同侍經筵光退語人曰每聞<lb/>
<pb n="KR2g0051_WYG_032-18a"/>
晦叔講便覺已語為煩一日講人不知而不慍不亦君<lb/>
子乎公著言在下而不見知于上者有之然在上者亦<lb/>
未有見知于下者也故古之人君政令有所未孚人心<lb/>
或有未服則反身修德而不以慍怒加之如舜之誕敷<lb/>
文德文王之皇自敬德是也帝改容頷之英宗治平初<lb/>
奏請日御邇英以循先帝故事又以尚書備二帝三王<lb/>
之道尤切于治術乞候進講論語畢日進講尚書從之<lb/>
加龍圖閣直學士方議追崇濮王或欲稱崇伯考公著<lb/>
<pb n="KR2g0051_WYG_032-18b"/>
曰此真宗所以稱太祖豈可施于王及下詔稱親且班<lb/>
諱公著又言稱親則有二父之嫌王諱但可避于上前<lb/>
不應與七廟同制吕誨等坐議濮王禮去公著争之不<lb/>
聽遂乞補外將行上言臣伏見程頤年三十四有特立<lb/>
之操出羣之姿嘉祐四年已與殿試報罷自後絶意進<lb/>
取舊在太學諸生願得以為師臣方領國子監親往敦<lb/>
請卒不能屈臣嘗與之語洞明經術通古今治亂之要<lb/>
實有經世濟物之才使在朝廷必為國器望不次補用<lb/>
<pb n="KR2g0051_WYG_032-19a"/>
神宗立召為翰林學士知通進銀臺司司馬光以論事<lb/>
罷中丞還經幄公著封還其命曰光以舉職賜罷是為<lb/>
有言責者不得盡其言也詔以告直付閣門公著又言<lb/>
制命不由門下則封駁之職因臣而廢願理臣之罪以<lb/>
正紀綱帝曰所以徙光者賴其勸學耳非以言事故也<lb/>
公著請不已罷知開封府時夏秋淫雨京師地震公著<lb/>
疏言君人者去偏聽獨任之弊而不主先入之言則不<lb/>
為邪説所亂顔淵問為邦而孔子告以逺佞人葢佞人<lb/>
<pb n="KR2g0051_WYG_032-19b"/>
易親正人易踈惟陛下察之又薦周敦頤擢為廣東轉<lb/>
運判官禮官用唐故事請以五月御大慶殿受朝因上<lb/>
尊號公著曰陛下方度越漢唐追復三代何必于隂長<lb/>
之日為非禮之會受無益之名從之二年拜御史中丞<lb/>
入對帝語及西陲事公著曰惟當嚴修武備來則應之<lb/>
以逸待勞若臨遣大臣張皇武事或議深入或求竒功<lb/>
皆非國家至計也時程顥為晉城令公著薦為監察御<lb/>
史又薦張載為崇文院校書王安石方行青苖法公著<lb/>
<pb n="KR2g0051_WYG_032-20a"/>
極言之曰自古有為之君未有失人心而能圖治亦未<lb/>
有脅之以威勝之以辨而能得人心者也昔日所謂賢<lb/>
者皆以此舉為非而主議者一切詆為流俗浮論豈昔<lb/>
皆賢而今皆不肖耶安石怒其深切帝使舉吕惠卿為<lb/>
御史公著曰恵卿固有才然奸邪不可用帝以語安石<lb/>
安石大怒誣以惡語出知潁州熙寧八年彗星見詔求<lb/>
直言公著上疏曰陛下臨朝願治為日已久而左右前<lb/>
後莫敢正言使陛下有欲治之心而無致治之實此任<lb/>
<pb n="KR2g0051_WYG_032-20b"/>
事之臣負陛下也古之為政初不信于民者有之若子<lb/>
産治鄭一年而人怨之三年而人歌之陛下垂拱仰成<lb/>
七年于此然輿人之誦亦未有異于前日陛下獨不察<lb/>
乎起知河陽遷端明殿學士帝從容與論治道遂及釋<lb/>
老公著曰堯舜知此道乎帝曰堯舜豈不知公著曰堯<lb/>
舜雖知此而惟以知人安民為難所以為堯舜也帝又<lb/>
言唐太宗能以權智御臣下對曰太宗之徳以能屈己<lb/>
從諫耳帝善其言未幾同知樞宻院事因奏熙寧以來<lb/>
<pb n="KR2g0051_WYG_032-21a"/>
朝廷議論不同端人良士例為小人所沮格指為沮壞<lb/>
法度不可復用此非國家之利帝曰當以次收用之帝<lb/>
以慈聖升祔推恩曹氏進官被賞者二百餘人公著因<lb/>
言自古家國之敗不過親小人任宦官通女謁寵外戚<lb/>
數事而已帝深以為然元豐二年召程顥判武學李定<lb/>
何正臣劾其學術迂濶新法之初首為異論罷之公著<lb/>
上言顥立身行已素有本末昔在言路時有論列皆辭<lb/>
意忠厚不失臣子之體所除武學未為仕宦要津而小<lb/>
<pb n="KR2g0051_WYG_032-21b"/>
人㫁㫁以為不可者直欲深梗正路其所措意非特一<lb/>
二人而已不納夏人幽其主秉常朝議討之公著曰問<lb/>
罪之師當先擇帥茍未得人不如勿舉及兵興秦晉民<lb/>
力大困公著又數上疏言其害元豐五年以疾乞罷出<lb/>
為定州安撫使至定謝表有曰進不敢希功而生事退<lb/>
不敢弛備以曠官及永樂城陷帝臨朝歎曰邊民疲弊<lb/>
若此獨公著為朕言他人未嘗及也時多獻北伐之䇿<lb/>
者公著言中國與契丹通好日久塞上屯軍素有節制<lb/>
<pb n="KR2g0051_WYG_032-22a"/>
惟宜静以鎮之保甲法行邊皆設教塲公著以為遣邊<lb/>
人習戰法于境上非管子寓令之意也請一切罷去不<lb/>
聴哲宗即位以侍讀還朝太皇太后遣使迎問所欲言<lb/>
公著曰先帝本意以寛省民力為先而建議者以變法<lb/>
侵民為務與己異者一切斥去故日久而病愈深法行<lb/>
而民愈困誠得中正之士講求天下利病協力而為之<lb/>
宜不難矣至則上言曰人主即位之初當正始以示天<lb/>
下修徳以安百姓修徳之要莫先于學謹昧死陳十事<lb/>
<pb n="KR2g0051_WYG_032-22b"/>
以裨聰明一曰畏天二曰愛民三曰修身四曰講學五<lb/>
曰任賢六曰納諫七曰薄斂八曰去奢九曰省刑十曰<lb/>
無逸又乞備置諫員以開言路拜尚書左丞門下侍郎<lb/>
元祐元年拜尚書右僕射兼中書侍郎先是程頤在治<lb/>
平元豐間累薦皆不起至是公著與司馬光共疏其行<lb/>
義于朝曰伏見河南處士程頤力學好古安貧守節言<lb/>
必忠信動遵禮法年逾五十不求仕進真儒者之髙蹈<lb/>
聖世之逸民望擢以不次使士類有所矜式詔授崇政<lb/>
<pb n="KR2g0051_WYG_032-23a"/>
殿説書官制三省並建而中書獨為取㫖之地門下尚<lb/>
書奉行而已公著曰三省均輔臣也自今事干三省者<lb/>
乞同進取㫖而各行之遂定為令初執政三五日一集<lb/>
都堂長官專決同列多不與議及公著秉政非有故日<lb/>
聚都堂遂為故事與司馬光同心輔政推本先帝之志<lb/>
凡欲革而未暇與革而未定者一一舉行之民讙呼鼓<lb/>
舞咸以為便光卒獨當國除吏皆一時之選初光議凡<lb/>
役人皆不許雇人以代然東南及西蜀諸路民有髙貲<lb/>
<pb n="KR2g0051_WYG_032-23b"/>
或子弟業儒皆當為弓手執賤役既不許募代甚苦之<lb/>
公著聞其弊即令一切聴雇募民情大悦公著在仁宗<lb/>
朝嘗請進士先䇿論神宗初又獻議以經術取士及知<lb/>
熙寧二年貢舉遂宻啓臨軒專用䇿試未幾王安石專<lb/>
政廢去春秋撰定諸經説凡士子非新義不得用學者<lb/>
至不誦本經惟竊安石之書以干進精熟者得上第故<lb/>
科舉益弊公著乃令禁主司不得以老莊命題經義參<lb/>
用古今諸儒説毋得專取王氏復賢良方正科右司諫<lb/>
<pb n="KR2g0051_WYG_032-24a"/>
賈易言事訐直將峻責公著以為言乃罷知懷州公著<lb/>
以為諫官所論得失未足言顧主上春秋方盛慮異時<lb/>
有進諛説惑亂者正頼左右争臣不可豫使人主輕厭<lb/>
言者其㫖如此帝宴近臣于資善堂出所書唐人詩分<lb/>
賜公著乃集所講書要語明白切于治道者百篇進之<lb/>
以備游意翰墨為聖學之助三年四月辭位拜司空同<lb/>
平章軍國事詔建第于東府之南啓北扉以便執政會<lb/>
議凡三省樞宻院之職皆得總理間日一朝因至都堂<lb/>
<pb n="KR2g0051_WYG_032-24b"/>
其出不以時葢異禮也明年二月卒年七十二太皇太<lb/>
后見輔臣泣曰邦國不幸司馬相公既亡吕司空復逝<lb/>
痛閔久之帝亦悲感即詣其家臨奠賜金帛萬計贈太<lb/>
師申國公諡正獻御書碑首曰純誠厚徳公著自少講<lb/>
學即以治心養性為本平居無疾言遽色于聲利紛華<lb/>
泊然無所好暑不揮扇寒不附火簡重清静天稟自然<lb/>
其識慮深敏遇事善決茍便于國不以私利害動其心<lb/>
與人交出于至誠好賢樂善見士大夫以人物為意者<lb/>
<pb n="KR2g0051_WYG_032-25a"/>
必問其所知與其所聞參互考實以達于上每議政事<lb/>
博取衆善以為善至所當守則毅然不回奪神宗嘗稱<lb/>
其于人材不欺如權衡之稱物尤能避逺聲跡不以知<lb/>
人自處安石博辨騁辭人莫敢與亢公著以精識約言<lb/>
服之安石嘗曰疵吝每不自勝一詣長者即廢然而返<lb/>
所謂使人之意消者于晦叔見之又曰晦叔作相吾輩<lb/>
可以言仕矣其敬重之如此<lb/>
　論曰昔魏文侯問相于李克克曰窮視其所與達視<lb/>
<pb n="KR2g0051_WYG_032-25b"/>
　其所舉足以定之文侯以魏成子所薦卜子夏田子<lb/>
　方叚干木皆當世名賢遂以魏成子為相公著同時<lb/>
　如周程張邵皆絶徳也公著屢上封章再三推轂非<lb/>
　宏度逺識殊絶于人烏能知當世之大賢哉元祐三<lb/>
　相相繼司馬光尚矣經事綜物斟酌權變范純仁之<lb/>
　才誠有以過人者至當軸處中凝然如止水招之不<lb/>
　來揮之不去則公著有焉竭誠盡慮以忠國家則一<lb/>
　也觀公著之晰理論事語約而破的非夫心正理明<lb/>
<pb n="KR2g0051_WYG_032-26a"/>
　者亦孰能與于斯<lb/>
　　　范純仁<lb/>
范純仁字堯夫仲淹次子也始生之夕母李氏夢兒墮<lb/>
月中承以衣裾得之幼敏悟八歲能講所授書以䕃為<lb/>
太常寺太祝皇祐元年中進士第調知武進縣以逺親<lb/>
不赴易長葛又不往仲淹曰今近矣何辭純仁曰豈可<lb/>
重爵禄而輕去父邦耶仲淹門下多賢士如胡瑗孫復<lb/>
石介李覯之徒純仁皆與之游晝夜肄業至夜分不寢<lb/>
<pb n="KR2g0051_WYG_032-26b"/>
置燈帳中及後已貴夫人收其帳如墨色以示子孫曰<lb/>
此汝父少時勤學燈烟迹也仲淹沒始出仕以著作佐<lb/>
郎知襄城縣兄純祐有心疾奉之如父藥膳居服皆躬<lb/>
親之賈昌朝守北都請參幕府以兄辭宋庠薦試館職<lb/>
以兄病不赴富弼責之曰臺閣之任豈易得小官出常<lb/>
調亦難事何必苦辭純仁曰富貴有命卒不就襄城民<lb/>
不事蠶織純仁勸使植桑有罪而情輕者酌令植多寡<lb/>
除其罸故後人目其桑為著作林著作純仁宰縣時官<lb/>
<pb n="KR2g0051_WYG_032-27a"/>
也兄死葬洛陽韓琦富弼移書洛尹使助葬純仁曰吾<lb/>
力足辦豈宜慁公為哉改許州觀察判官復知襄邑牧<lb/>
地舊不𨽻縣衛士牧馬踐民稼純仁捕杖之主者怒曰<lb/>
天子宿衛令敢爾耶白其事于上劾治甚急純仁言養<lb/>
兵出于税畝若暴民田而不得問糧安所出詔釋之且<lb/>
聽牧地𨽻縣時久旱不雨純仁度必闕食遂籍境内賈<lb/>
舟諭之曰民將無食爾所販五穀貯之佛寺中俟闕食<lb/>
時吾為汝主糶衆賈從命運販不停所蓄數十萬斛至<lb/>
<pb n="KR2g0051_WYG_032-27b"/>
春諸縣皆飢獨境内之民不知也治平中擢江東轉運<lb/>
判官召為殿中侍御史時方議濮王典禮宰相韓琦參<lb/>
政歐陽修等議之崇之翰林學士王珪等議宜如先朝<lb/>
追贈期親尊屬故事純仁言陛下受命仁宗而為之子<lb/>
與前代定䇿入繼之主不同宜如王珪等議不聽還所<lb/>
授告敕家居待罪既而皇太子手書尊濮王為皇夫人<lb/>
為后純仁復言陛下以長君臨御奈何使命出房闈異<lb/>
日或為權臣矯託之地非便也尋詔罷追尊起純仁就<lb/>
<pb n="KR2g0051_WYG_032-28a"/>
職純仁固請外遂通判安州改知蘄州歴京西提㸃刑<lb/>
獄京西陜西轉運副使召還神宗問陜西城郭甲兵糧<lb/>
儲如何對曰城郭粗完甲兵粗修糧儲粗備帝曰卿之<lb/>
才朕所倚信何為皆言粗對曰粗者未精之辭如是足<lb/>
矣願陛下且無留意邊功恐邊臣觀望要功生事貽他<lb/>
時意外之憂拜兵部員外郎兼起居舍人同知諌院奏<lb/>
言王安石變祖宗法度掊克財利民心不寧書曰怨豈<lb/>
在明不見是圖願陛下圖不見之怨帝曰何謂不見之<lb/>
<pb n="KR2g0051_WYG_032-28b"/>
怨對曰杜牧所謂天下之人不敢言而敢怒是也神宗<lb/>
嘉納之曰卿善論事宜為朕條古今治亂可為監戒者<lb/>
乃作尚書解以進曰皆堯舜禹湯文武之事治天下無<lb/>
以易此願深究而力行之加直集賢院同修起居注神<lb/>
宗多延見踈逖小臣諮訪闕失純仁言小人之言聽之<lb/>
若可采行之必有累葢知小忘大貪近昩逺願加深察<lb/>
又論吕誨不當罷御史中丞李師中不可守邊薛向任<lb/>
發運使行均輸之法于六路掊克生靈歛怨基禍安石<lb/>
<pb n="KR2g0051_WYG_032-29a"/>
以富國强兵之術啟廸上心欲求近功忘其舊學尚法<lb/>
令則稱商鞅言財利則背孟軻鄙老成為因循棄公論<lb/>
為流俗異己者為不肖合意者為賢人劉琦錢顗一言<lb/>
降黜在廷之臣方大半趨附陛下又從而驅之其將何<lb/>
所不至道逺者理當馴致事大者不可速成人材不可<lb/>
急求積弊不可頓革倘欲事功亟就必為憸佞所乗宜<lb/>
速還言者而退安石答中外之望不聽遂求罷諫職改<lb/>
判國子監去意愈確其所上章疏語多激切神宗悉不<lb/>
<pb n="KR2g0051_WYG_032-29b"/>
付外純仁盡録申中書安石大怒乞加重貶神宗曰彼<lb/>
無罪姑與一善地命知河中府徙成都路轉運使以新<lb/>
法不便戒州縣未得遽行安石怒其沮格以事左遷知<lb/>
和州徙邢州未至加直龍圖閣知慶州過闕入對神宗<lb/>
曰卿父在慶著威名卿隨父既久兵法必精邊事不熟<lb/>
純仁恐帝喜邊功即對曰臣儒家未嘗學兵先臣守邊<lb/>
時臣尚㓜不復記憶且今日事勢宜有不同陛下使臣<lb/>
繕治城壘愛養百姓願竭愚忠若開拓侵攘乞别謀帥<lb/>
<pb n="KR2g0051_WYG_032-30a"/>
臣遂行環慶大饑餓殍滿路純仁發常平粟麥賑之僚<lb/>
屬請奏而須報純仁曰報至無及矣諸公但勿預吾獨<lb/>
任其責或謗其所全活不實帝遣使按視會秋大稔民<lb/>
讙曰公實活我忍累公乎晝夜争輸還之使者至已無<lb/>
所負邠寧間有叢冡使者曰全活不實之罪于此得矣<lb/>
發冢籍骸上之詔本路監司窮治乃前帥楚建中所封<lb/>
也朝廷治建中罪純仁上言建中守法申請間不免有<lb/>
殍死者已坐罪罷去今縁按臣而復及建中是一罪再<lb/>
<pb n="KR2g0051_WYG_032-30b"/>
刑也建中以贖銅免种古誣熟羌為盜流南方過慶呼<lb/>
寃純仁以屬吏非盜也古避罪訟純仁詔御史治于寧<lb/>
州純仁就逮民萬數遮馬涕泗不得行至有自投于河<lb/>
者獄成古以誣告謫亦加純仁他過黜知信陽軍移齊<lb/>
州齊俗兇悍人輕為盜有西司理院繫囚常滿皆屠販<lb/>
盜竊而督償者純仁曰此何不保外使輸納耶通判曰<lb/>
此釋之復紊官司往往待其以疾斃于獄中是與民除<lb/>
害爾純仁曰法不至死以情殺之豈理也耶盡呼至庭<lb/>
<pb n="KR2g0051_WYG_032-31a"/>
下訓使自新即釋去期歲盜減大半丐罷提舉西京留<lb/>
司御史臺時洛中多耆舊純仁與司馬光皆好客而家<lb/>
貧相約為真率會脱粟一飯酒數行洛中以為勝事復<lb/>
知河中諸路閲保甲妨農論救甚力録事參軍宋儋年<lb/>
暴死純仁使子弟視喪小歛口鼻血出純仁疑其非命<lb/>
按得其妾與小吏奸因置毒于酒而殺之遂正其罪哲<lb/>
宗立召為天章閣待制兼侍講除給事中時宣仁太后<lb/>
垂簾司馬光秉政將盡改熙寧元豐法度純仁謂光去<lb/>
<pb n="KR2g0051_WYG_032-31b"/>
其太甚者可也差役一事尤當熟講而緩行不然滋為<lb/>
民病願公虚心以延衆論不必謀自己出謀必自己出<lb/>
則諂諛得乗間迎合矣役議或難回則請先行之一路<lb/>
以觀其究竟光不從又曰按寧按問自首之法既已行<lb/>
之有司立文太深四方死者視舊數倍殆非先王寧失<lb/>
不經之意純仁素與光同志及臨事規正類如此光欲<lb/>
令進士由朝官保任然後應舉又更貢舉法純仁曰舉<lb/>
人難得朝士相知士族近京猶可寒逺之士尤不易矣<lb/>
<pb n="KR2g0051_WYG_032-32a"/>
孟子恐不可輕廢猶六經之春秋也光皆從之元祐初<lb/>
進吏部尚書同知樞宻院事三年拜尚書右僕射兼中<lb/>
書侍郎學士蘇軾以發䇿問為言者所攻韓維罷門下<lb/>
侍郎補外純仁奏軾無罪而惟盡心于國事乞留之時<lb/>
朝議欲治熙寧元豐諸亂政者章惇蔡確鄧綰等太師<lb/>
文彦博欲竄蔡確于嶺嶠左相吕大防奏確私黨甚盛<lb/>
不可不問純仁皆力争以為不宜録人之過太深恐傷<lb/>
仁厚之化而司諫吳安詩正言劉安世交章擊純仁黨<lb/>
<pb n="KR2g0051_WYG_032-32b"/>
確純仁亦力求罷明年以觀文殿學士知頴昌府踰年<lb/>
改太原府其境土狹民衆惜地不𦵏純仁遣僚屬收無<lb/>
主燼骨别男女異穴𦵏者三千餘又推之一路𦵏以萬<lb/>
計徙河南府再徙頴昌召還拜右僕射時吕大防欲引<lb/>
楊畏為諫議大夫純仁曰諫官當用正人畏不可用大<lb/>
防不聼後畏得志凡可以害大防者無不至大防乃悔<lb/>
之宣仁太后寢疾召純仁曰卿父仲淹可謂忠臣在明<lb/>
肅太后時惟勸明肅盡母道明肅上賔惟勸神宗盡子<lb/>
<pb n="KR2g0051_WYG_032-33a"/>
道卿宜似之純仁泣曰敢不盡忠宣仁太后崩哲宗親<lb/>
政純仁乞避位哲宗語吕大防曰純仁有時望不宜去<lb/>
可為朕留之即召入見問先朝行青苖法如何對曰先<lb/>
帝愛民之意本深但王安石立法過甚激以賞罰故官<lb/>
吏急切以致害民退而上疏言青苖之不便焉是時用<lb/>
二三大臣從中出侍從臺諫官亦多不由進擬純仁上<lb/>
言陛下初政四方拭目舜舉臯陶湯舉伊尹不仁者逺<lb/>
縱未能如古人亦須極天下之選又羣小力排宣仁垂<lb/>
<pb n="KR2g0051_WYG_032-33b"/>
簾時事純仁奏曰太皇保佑聖躬功烈誠心幽明共鑒<lb/>
議者不恤國事一何薄哉遂以仁宗禁言明肅垂簾事<lb/>
詔書上之曰望陛下稽倣而行以戒薄俗蘇轍論殿試<lb/>
䇿問引漢昭變武帝法度事哲宗震怒曰安得以漢武<lb/>
比先帝轍下殿待罪羣臣莫敢言純仁言武帝雄才大<lb/>
畧史無貶詞轍以比先帝非謗也哲宗曰人謂秦皇漢<lb/>
武純仁曰轍所論事與時也非人也哲宗少霽轍竟落<lb/>
職知汝州臺諫言蘇軾行吕恵卿告詞因黜知英州純<lb/>
<pb n="KR2g0051_WYG_032-34a"/>
仁上疏救之純仁凡薦引人材必以天下公議其人不<lb/>
知自純仁所出或曰為宰相豈可不牢籠天下士使知<lb/>
出于門下純仁曰但願朝廷進用不失正人何必使知<lb/>
出于我耶章惇為相純仁力請外出知潁昌府又徙陳<lb/>
州初哲宗嘗言貶謫之人殆似永廢純仁前賀曰陛下<lb/>
念及此堯舜用心也既而吕大防等竄嶺表會明堂肆<lb/>
赦章惇先期言此數十人當終身勿徙純仁聞而憂憤<lb/>
欲上疏申理之所親勸以勿為觸怒萬一逺斥非高年<lb/>
<pb n="KR2g0051_WYG_032-34b"/>
所宜純仁曰事至于此無一人敢言若上心遂回所係<lb/>
大矣不然死亦何憾乃上疏曰大防等年老疾病不習<lb/>
水土炎荒非久處之地憂虞不測何以自存臣曽與大<lb/>
防共事多被排斥陛下所親見臣之激切止是仰報聖<lb/>
德願陛下斷自宸𠂻將大防等引赦原放疏奏章惇詆<lb/>
為同罪貶知隨州明年又貶武安軍節度副使永州安<lb/>
置時純仁疾失明聞命即時就道切戒子弟不得少有<lb/>
不平曰不見是而無悶爾曹勉之或謂近名純仁曰七<lb/>
<pb n="KR2g0051_WYG_032-35a"/>
十之年兩目俱喪萬里之行豈其欲哉但區區愛君之<lb/>
心不能自已人若避好名之嫌則無為善之路矣至永<lb/>
州聞韓維責均州其子訴維執政日與司馬光不合得<lb/>
免行純仁諸子欲以純仁與光議役法不同為請純仁<lb/>
曰昔同朝論事不合則可汝輩以為今日之言則不可<lb/>
也有愧心而生不若無媿心而死遂止居三年徽宗即<lb/>
位欽聖顯肅后同聴政即日遣中使賜茶藥諭曰知公<lb/>
先朝言事忠直今虚相位以待純仁頓首謝不數月以<lb/>
<pb n="KR2g0051_WYG_032-35b"/>
觀文殿大學士中太一宫使詔曰豈惟尊德尚齒昭示<lb/>
寵優庶幾鯁論嘉謀日聞忠告純仁捧詔泣曰上果用<lb/>
我矣死有餘責又賜藥促入覲而純仁已有疾乞歸帝<lb/>
不得已許之乃曰范純仁得一識面足矣遣上醫視疾<lb/>
疾小愈詔賜醫章服疾革神色不亂呼諸子口占遺表<lb/>
命門生李之儀次第之其畧曰葢嘗先天下而憂期不<lb/>
負聖人之學此先臣所以教子而微臣資以事君又曰<lb/>
若宣仁之誣謗未明致保祐之憂勤不顯本權臣以快<lb/>
<pb n="KR2g0051_WYG_032-36a"/>
其私憤非泰陵實謂之當然又曰未解疆塲之嚴幾空<lb/>
帑藏之積有城必守得地難耕凡八事建中靖國改元<lb/>
之旦受家人賀明日熟寐而卒年七十五詔賻白金三<lb/>
千兩敕許洛官給其𦵏諡忠宣御書碑額曰世濟忠直<lb/>
之碑純仁坦易寛簡不以聲色加人誼之所在則挺然<lb/>
不少屈自為布衣至宰相亷儉如一所得俸賜皆以廣<lb/>
義莊前後任子恩多先疎族沒之日㓜子五孫猶未官<lb/>
嘗曰吾生平所學惟得忠恕二字一生用不盡以至立<lb/>
<pb n="KR2g0051_WYG_032-36b"/>
朝事君接待僚友親睦宗族未嘗須臾離此也每戒子<lb/>
弟曰人雖至愚責人則明雖有聰明恕己則昏茍能以<lb/>
責人之心責己恕己之心恕人不患不至聖賢地位也<lb/>
又戒曰六經聖人之事也知一字則行一字要須造次<lb/>
顛沛必于是則所謂有為者亦若是豈不在人耶又曰<lb/>
人材難得欲隨事有用則緩急無以應手七年之病三<lb/>
年之艾非儲之以待則如病者何故雅以人材為己任<lb/>
每有薦引必先公議親族子弟有請教者純仁曰惟儉<lb/>
<pb n="KR2g0051_WYG_032-37a"/>
可以助㢘惟恕可以成徳其人書于坐隅終身佩服有<lb/>
文集五十卷純仁毎議論依于平恕不為巳甚務以博<lb/>
大開上意忠厚革士風世謂使其言行于熙豐之時後<lb/>
必不至紛更盡申于元祐中必無紹聖大臣復讐之禍<lb/>
云<lb/>
　論曰純臣忠信仁厚而長于治理觀其在神宗之朝<lb/>
　論王安石之弊及元祐之初與司馬光争變法皆洞<lb/>
　達機宜審于權變之要輕重得體可施而行其濟世<lb/>
<pb n="KR2g0051_WYG_032-37b"/>
　之畧同時諸人未能或之先也純仁在朝事權歸于<lb/>
　同列所長未盡施用及其行于州郡仁足以恵下明<lb/>
　足以詰奸立法經制民賴其利至于刑罰不用而梗<lb/>
　頑化服非所謂中孚之吉可感豚魚者耶而純仁亦<lb/>
　以此施之熙寧元豐之小人寛貸以愧其心恩恵以<lb/>
　格其志而不知彼等皆資䜛諂以致身歴艱難而彌<lb/>
　厲機變之竇牢結于心胷貪毒之性深入于骨髓以<lb/>
　神宗之明安石之勁終身墮其術中而不悟純仁乃<lb/>
<pb n="KR2g0051_WYG_032-38a"/>
　欲收其桑榆之效終于揖盜養虎自貽其菑悲夫雖<lb/>
　然純仁之困而能亨窮不失正所謂造次顛沛必于<lb/>
　是者殆于踐其言也亦可謂賢矣<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0051_WYG_032-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史傳三編卷三十二<lb/>
</p>
<p>
</p>
  </div>
<div>
<head>史傳三編卷三十三</head> <lb/>
    <p>
<pb n="KR2g0051_WYG_033-1a"/>
欽定四庫全書<lb/>
　史傳三編卷三十三<lb/>
　　　　　　　　　　　　　大學士朱軾撰<lb/>
　名臣傳二十五<lb/>
　　宋<lb/>
　　　范鎮<lb/>
范鎮字景仁成都華陽人舉進士禮部奏名第一故事<lb/>
殿廷唱第過三人則首禮部選者越次自陳率得置上<lb/>
<pb n="KR2g0051_WYG_033-1b"/>
列吳育歐陽脩號稱耿介亦從衆鎮獨不然同列屢趣<lb/>
之不為動調新安主簿西京㽞守宋綬薦為國子直講<lb/>
召試學士院當得館閣校理主司抑之補校勘鎮處之<lb/>
晏如以龎籍薦授開封府推官擢起居舎人知諫院疏<lb/>
論民田困弊請約祖宗以來官吏兵數酌取其中為定<lb/>
制即今賦入之數以十之七為經費而儲其三以備水<lb/>
旱非常又言古者冡宰制國用唐以宰相判鹽鐵度支<lb/>
今中書主民樞密主兵三司主財各不相知故財已匱<lb/>
<pb n="KR2g0051_WYG_033-2a"/>
而樞密益兵無窮民已困而三司取財不已請使中書<lb/>
樞密通知兵民財利大計與三司同制國用舊制商人<lb/>
輸粟河北取償京師而𣙜貨不即予鈔久而鬻之十才<lb/>
得其六或議出内帑錢稍増價與市嵗可得羨五十萬<lb/>
鎮謂外府内帑均為有司今外府滯商人而内帑乘急<lb/>
以牟利殊傷國體帝遽止之及葬溫成后太常議禮前<lb/>
謂之園後謂之陵宰相劉沆前為監䕶使後為園陵使<lb/>
鎮曰嘗聞法吏舞法矣未聞禮官舞禮也請詰前後異<lb/>
<pb n="KR2g0051_WYG_033-2b"/>
同狀又請罷焚瘞錦繡珠玉以紓國用從之石全贇䕶<lb/>
𦵏轉觀察使他吏悉優遷兩官鎮言章獻章懿章惠三<lb/>
后之𦵏推恩皆無此比乞追還全贇等告勅時有勅凡<lb/>
内降非準律令者並許執奏曽未一月大臣輙廢不行<lb/>
鎮乞正中書樞密之罪以示天下帝天性寛仁言事者<lb/>
競為激訐至汙人以帷箔不可明之事鎮獨務引大體<lb/>
非闗朝廷安危生民利疚則濶畧不言陳執中相鎮論<lb/>
其無學術非宰相器及嬖妾笞殺婢御史劾奏欲逐去<lb/>
<pb n="KR2g0051_WYG_033-3a"/>
之鎮言今隂陽不和財匱民困盜賊滋熾獄犴充斥執<lb/>
中當任其咎御史捨大責細暴揚燕私若用此為進退<lb/>
是因一婢逐宰相非所以明等級辨堂陛也識者韙之<lb/>
時方禁百官不得謁宰相于居第及文彦博富弼入相<lb/>
詔令百官郊迎鎮乃言隆之以虚禮不若開之以至誠<lb/>
乞罷郊迎而除謁禁以通天下之情仁宗在位三十五<lb/>
年未有繼嗣嘉祐初得疾中外危恐鎮獨奮曰天下事<lb/>
尚有大于此者乎即上疏曰太祖舎其子而立太宗此<lb/>
<pb n="KR2g0051_WYG_033-3b"/>
天下之大公也周王既薨真宗取宗室子養之禁中此<lb/>
天下之大慮也願陛下以太祖之心行真宗故事擇宗<lb/>
室賢者異其禮物而試之政事以係天下心章累上不<lb/>
報因闔門待罪會有星變其占為急兵鎮言國本未立<lb/>
若變起倉卒禍不可以前料兵孰急于此者乎陛下得<lb/>
臣疏不以㽞中而付中書是欲使大臣奉行也臣兩至<lb/>
中書大臣設辭以拒臣是陛下欲為宗廟社稷計而大<lb/>
臣不欲也臣竊原其意特恐行之而陛下中變耳夫中<lb/>
<pb n="KR2g0051_WYG_033-4a"/>
變之禍死而無媿急兵之憂死且有罪願以此示大臣<lb/>
使自擇而審處焉聞者為之股慄除兼侍御史知雜事<lb/>
鎮以言不從固辭不受凡見帝面陳者三鎮泣帝亦泣<lb/>
曰朕知卿忠卿言是也當更俟二三年章凡十九上待<lb/>
罪百餘日鬚髪為白朝廷不能奪乃罷知諫院改集賢<lb/>
殿脩撰判流内銓脩起居注鎮雖罷言職無嵗不申前<lb/>
議見帝春秋益髙每因事及之冀以感動帝意及除知<lb/>
制誥因入謝首言陛下許臣今復三年矣願早定大計<lb/>
<pb n="KR2g0051_WYG_033-4b"/>
其後韓琦因之定䇿立英宗頃之拜鎮翰林學士英宗<lb/>
即位議追尊濮王鎮時判太常寺率禮官上言漢宣帝<lb/>
于昭帝為孫光武于平帝為祖則其父容可以稱皇考<lb/>
然議者猶非之謂以小宗而合大宗之統也今陛下既<lb/>
考仁宗又考濮王則其失非特宣光之比矣凡稱帝若<lb/>
考立寢廟皆非是于是具列儀禮及漢儒論議上之明<lb/>
年出知陳州視事三日擅發錢粟以貸飢民監司繩之<lb/>
急即自劾詔原之是嵗陳州大熟神宗即位復為翰林<lb/>
<pb n="KR2g0051_WYG_033-5a"/>
學士兼侍讀知通進銀臺司王安石改常平為青苗鎮<lb/>
言常平之法始于漢之盛時視穀貴賤發斂以便農末<lb/>
最為近古不可改而青苖行于唐之衰世不足法且陛<lb/>
下疾富民之多取而少取之此正百歩與五十步之間<lb/>
耳今有兩人坐市貿易一人下其直以相傾奪則人皆<lb/>
知惡之其可以朝廷而行市易之所惡乎疏三上不報<lb/>
時韓琦極論新法之害送條例司疏駁李常乞罷青苗<lb/>
錢詔令分析司馬光辭樞密副使詔許之鎮又舉蘇軾<lb/>
<pb n="KR2g0051_WYG_033-5b"/>
為諫官而御史謝景温奏罷之舉孔文仲制科文仲對<lb/>
䇿論新法不便罷歸故官凡數事鎮皆力争之不報遂<lb/>
上疏乞致仕疏中復言青苗有見效者不過嵗得什百<lb/>
萬緡錢緡錢什百萬非出于天非出于地非出于建議<lb/>
者之家蓋一出于民耳民猶魚也財猶水也養民而盡<lb/>
其財猶養魚而竭其水也疏五上最後指言安石以喜<lb/>
怒為賞罰且曰陛下有納諫之資大臣進拒諫之計陛<lb/>
下有愛民之性大臣用殘民之術安石大怒持其疏至<lb/>
<pb n="KR2g0051_WYG_033-6a"/>
手顫自草制極詆之以户部侍郎致仕鎮表謝有曰臣<lb/>
雖乞身而去敢忘憂國之心望陛下集羣議為耳目以<lb/>
除壅蔽之奸任老成為腹心以養和平之福天下聞而<lb/>
壯之哲宗立韓維上言鎮在仁宗朝首開建儲之議而<lb/>
鎮未嘗以語人人亦莫敢為言者雖顔子不伐善介之<lb/>
推不言禄不能過也悉以鎮十九疏上之拜端明殿學<lb/>
士將以為門下侍郎鎮辭曰六十三而求去蓋以引年<lb/>
七十九而復來豈云中禮再三强之卒不起以銀青光<lb/>
<pb n="KR2g0051_WYG_033-6b"/>
禄大夫再致仕累封蜀郡公年八十一卒諡忠文鎮清<lb/>
慎坦夷遇人必以誠口不言人過篤于行義兄鎡卒僅<lb/>
有遺腹子在外鎮徒步求之兩蜀間二年乃得之曰吾<lb/>
兄體有四乳是兒亦必然已而果然既仕臨大節决大<lb/>
議色和而語壯無所回撓每遇奏補必先族人而後子<lb/>
孫鄉人有不克婚葬者輙為主之少時學于龎直温其<lb/>
後直温子昉卒鎮為養其妻子終身其學本六經口不<lb/>
道佛老契丹髙麗皆傳誦其文尤注意于樂自謂得古<lb/>
<pb n="KR2g0051_WYG_033-7a"/>
法既致仕請大府銅造器逾年乃成帝及太后御延和<lb/>
殿試之賜詔褒奬以樂下太常樂奏三日而鎮卒然鎮<lb/>
所主實房庶以律生尺之法司馬光以為不然與之論<lb/>
難凡數千言云<lb/>
　論曰以司馬光之賢當時鎮與之齊名則其所守固<lb/>
　有以服天下矣鎮之忠直勁正始終一節其見義必<lb/>
　為而不以利害禍福動其心蓋劉安世之流使其得<lb/>
　政居位而行所欲為又未知其孰先後也乃平居溫<lb/>
<pb n="KR2g0051_WYG_033-7b"/>
　厚坦夷以考經論樂為事又超然逺矣<lb/>
　　　吕誨<lb/>
吕誨字獻可開封人端之孫也性純厚家居力學不妄<lb/>
與人交登進士第由屯田員外郎為殿中侍御史首言<lb/>
臺諫許以風聞言事者葢欲廣采納補闕政茍非職分<lb/>
是為侵官今乃詆斥平生暴揚曖昧刻薄之態浸以成<lb/>
風請下詔懲革樞密副使程勘結權倖致位政地誨論<lb/>
罷之嘉祐中上疏請早建皇嗣曰竊聞中外臣僚以聖<lb/>
<pb n="KR2g0051_WYG_033-8a"/>
嗣未立屢有密疏請擇宗人惟陛下思忠言奮獨斷以<lb/>
遏未然之亂誠恐有奸臣附會其間陽為忠實以緩上<lb/>
心此為患最大不可不察也仁宗以誨章付中書韓琦<lb/>
由此定議召為侍御史改同知諫院英宗不豫誨請皇<lb/>
太后日命大臣一員與淮陽王視進藥餌都知任守忠<lb/>
用事久英宗之立非守忠意數間東朝播為惡言内外<lb/>
洶懼誨上兩宫書開陳大義詞㫖深切多人所難言帝<lb/>
疾小愈誨屢乞親萬幾及太后歸政誨言于帝曰太后<lb/>
<pb n="KR2g0051_WYG_033-8b"/>
輔佐先帝歴年閲天下事多矣事之大者宜關白咨訪<lb/>
然後行示弗敢專遂論守忠罪惡并其黨史昭錫竄之<lb/>
南方内臣王昭明等為陜西四路鈐轄專主蕃部誨言<lb/>
自唐以來舉兵不利未有不自監軍者今走馬承受官<lb/>
品至卑一路已不勝其害况鈐轄乎卒罷之治平二年<lb/>
遷兵部員外郎兼侍御史知雜事上言臺諫者人主之<lb/>
耳目舊三院御史常有二十員而後益衰減今臺闕中<lb/>
丞御史五員惟三人在職封章十上報聞者八九諫官<lb/>
<pb n="KR2g0051_WYG_033-9a"/>
二人一他遷一出使言路壅塞竊為陛下惜之帝覽奏<lb/>
即命邵必知諫院坐論濮王事下遷工部員外郎出知<lb/>
蘄州神宗立擢天章閣待制復知諫院拜御史中丞中<lb/>
旨下京東買金數萬又令廣東市珠誨亟請罷之未幾<lb/>
王安石執政時多謂得人獨誨言其不通時事大用之<lb/>
非所宜遂上疏劾安石曰大奸似忠大佞似信安石外<lb/>
示樸野中藏狡詐陛下悦其才辨而委任之初石初無<lb/>
逺畧惟務改作立異罔上欺下文言飾非誤天下蒼生<lb/>
<pb n="KR2g0051_WYG_033-9b"/>
必此人也疏上出知鄧州初安石始參政帝意向之誨<lb/>
時召對崇政殿與司馬光相遇于路誨舉手示光曰袖<lb/>
中彈文乃新參也光止之誨曰安石雖有時名然好執<lb/>
偏見輕信姦回喜人佞已聽其言則美施于用則疎若<lb/>
在侍從猶或可容置諸宰輔天下必受其禍矣且上新<lb/>
嗣位所與朝夕圖議者二三執政而已茍非其人將敗<lb/>
國事此乃心腹之疾救之惟恐不逮顧可緩耶誨既斥<lb/>
安石益横光由是服誨之先見自以為不及也明年改<lb/>
<pb n="KR2g0051_WYG_033-10a"/>
知河南命未下而誨以疾表求致仕曰臣無宿疾偶值<lb/>
醫者用術乖方殊不知脈候有虚實隂陽有順逆診察<lb/>
有標本治療有先後妄投湯劑率意任情差之指下禍<lb/>
延四肢非祗憚<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>盭之苦又將虞腹心之變葢以一身<lb/>
之疾喻朝政也光及邵雍日就卧内問疾誨所言皆國<lb/>
家事憂憤不能忘未嘗一語及私一日手書托光以墓<lb/>
誌光亟省之已瞑目矣光呼曰更有以見屬乎誨復張<lb/>
目曰天下事尚可為君實勉之遂卒年五十八海内聞<lb/>
<pb n="KR2g0051_WYG_033-10b"/>
者痛惜之元初初吕大防范純仁劉贄表其忠詔贈通<lb/>
議大夫以子由庚為太常寺太祝<lb/>
　論曰安石初有盛名不悦者有韓琦張方平孫固李<lb/>
　師中然著論以辨者惟蘇洵特疏紏叅者惟吕誨而<lb/>
　陸九淵以為洵之知安石非必特識葢其氣味不相<lb/>
　入耳誨平生清苦勁厲比于安石傳所稱譬諸草木<lb/>
　吾臭味也獨能逆料其將然如燭照龜卜司馬光推<lb/>
　服之為不虚矣誨臨沒勉光以天下事尚可為後二<lb/>
<pb n="KR2g0051_WYG_033-11a"/>
　十年光再致元祐之盛誨不及見矣及光卒而誨之<lb/>
　子由庚挽之云地下若逢中執法為言今日再昇平<lb/>
　葢推其先人之意當時之人共悲惜之有以也夫<lb/>
　　　鄭俠<lb/>
鄭俠字介夫福建福清人治平中隨父官江寧閉户苦<lb/>
學王安石知其名邀與相見稱奬之進士髙第調光州<lb/>
司法叅軍安石居政府凡所施行民間不以為便光有<lb/>
疑獄俠讞議傳奏安石悉如其請俠感為知己思欲盡<lb/>
<pb n="KR2g0051_WYG_033-11b"/>
忠秩滿入都時初行試法之令選人中式者超京官安<lb/>
石欲使以是進俠以未嘗習法辭三往見之問以所聞<lb/>
對曰青苖免役保甲市易數事與邊鄙用兵在俠心不<lb/>
能無區區也安石不答俠退不復見但數以書言法之<lb/>
為民害者久之監安上門安石雖不悦猶使其子雱來<lb/>
語以試法方置脩經局又欲辟為檢討更命其客黎東<lb/>
美諭意俠曰讀書無幾不足以辱檢討所以來求執經<lb/>
相君門下耳而相君發言持論無非以官爵為先所以<lb/>
<pb n="KR2g0051_WYG_033-12a"/>
待士者亦淺矣果欲援俠而成就之取其所獻利民便<lb/>
物之士行其一二使進而無愧不亦善乎是時自熙寧<lb/>
六年七月不雨至于七年之三月人無生意東北流民<lb/>
每風沙霾曀扶攜塞道羸疾愁苦身無完衣或茹木實<lb/>
草根至身被鎻械而負瓦揭木賣以償官累累不絶俠<lb/>
知安石不可諫悉繪所見為圖奏疏詣閤門不納乃假<lb/>
稱密急發馬遞上之銀臺司其畧云去年大蝗秋冬亢<lb/>
旱麥苖焦枯五種不入羣情懼死方春斬伐竭澤而漁<lb/>
<pb n="KR2g0051_WYG_033-12b"/>
草木魚鼈亦莫生遂災患之來莫之或禦願陛下開倉<lb/>
廩賑貧乏取有司掊克不道之政一切罷去冀下召和<lb/>
氣上應天心延萬姓垂死之命今臺諫充位左右輔弼<lb/>
又皆貪猥近利使無抱道懷識之士皆不欲與之言陛<lb/>
下以爵禄名器駕馭天下忠賢而使人如此甚非宗廟<lb/>
社稷之福也竊聞南征北伐者皆以其勝㨗之勢山川<lb/>
之形為圖來獻料無一人以天下之民質妻鬻子斬桑<lb/>
壊舍流離迯散遑遑不給之狀上聞者臣謹以逐日所<lb/>
<pb n="KR2g0051_WYG_033-13a"/>
見繪一圖但經眼目已可涕泣而况有甚于此者乎如<lb/>
陛下行臣之言十日不雨即乞斬臣宣德門外以正欺<lb/>
君之罪疏奏神宗反覆觀圖長吁數四袖以入是夕寢<lb/>
不能寐翌日命開封體放免行錢三司察市易司農發<lb/>
常平倉三衛具熙河所用兵諸路上民物流散之故青<lb/>
苖免役權息追呼方田保甲並罷凡十有八事民間讙<lb/>
呌相賀又下責躬詔求言越三日大雨逺近沾洽輔臣<lb/>
入賀帝示以俠所進圖狀且責之皆再拜謝安石上章<lb/>
<pb n="KR2g0051_WYG_033-13b"/>
求去外間始知所行之由羣姦切齒遂以俠付御史治<lb/>
其擅發馬遞罪吕恵卿鄧綰言于帝曰陛下數年以來<lb/>
忘寐與食成此美政天下方被其賜一旦用狂夫之言<lb/>
罷廢殆盡豈不惜哉相與環泣于帝前于是新法一切<lb/>
如故安石去恵卿執政俠又上疏論之仍取唐魏徵姚<lb/>
崇宋璟李林甫盧杞傳為兩軸題曰正直君子邪曲小<lb/>
人事業圖跡在位之臣暗合林甫輩而反于崇璟者各<lb/>
以其類復為書獻之又薦馮京可相并言禁中有披甲<lb/>
<pb n="KR2g0051_WYG_033-14a"/>
登殿等事惠卿奏為謗仙編管汀州御史臺吏謁忠信<lb/>
謁之曰御史緘嘿不言而君上書不已是言責在監門<lb/>
而臺中無人也取懐中名臣諫疏二帙授俠曰以此為<lb/>
正人助恵卿暴其事嗾御史張琥并劾馮京為黨與時<lb/>
俠已行惠卿令奉禮郎舒亶往捕遇于陳州搜其篋得<lb/>
所録名臣諫疏有言新法事及親朋書尺悉按姓名治<lb/>
之獄成惠卿議致之死帝曰俠所言非為身也忠誠亦<lb/>
可嘉豈宜深罪但徙英州既至得僧屋將壓者居之英<lb/>
<pb n="KR2g0051_WYG_033-14b"/>
人無貧富貴賤皆加敬争遣子弟從學為築室以遷哲<lb/>
宗立始得歸蘇軾孫覺表言之以為泉州教授元符七<lb/>
年再竄于英徽宗立赦之仍還故官又為蔡京所奪自<lb/>
是不復出布衣糲食屏處田野然一言一話未嘗忘君<lb/>
宣和元年卒年七十九里人揭其閭為鄭公坊州縣皆<lb/>
祀之于學紹熙宗詔贈朝奉郎官其孫嘉正為山隂尉<lb/>
　論曰俠素受知安石安石雅敬愛之使其貶損依附<lb/>
　曾布韓絳之位可以立致終不以彼易此者義利明<lb/>
<pb n="KR2g0051_WYG_033-15a"/>
　而忠悃勝也當新法初行以韓琦之勲德司馬光之<lb/>
　正直莫之或移俠監門末吏繪圖入告痛切呼籲諸<lb/>
　法頓罷甘霖遂沛雖神宗旋霽復曀而俠之丹心浩<lb/>
　氣耿日星而凌霄漢矣一斥之後遂不復起元祐間<lb/>
　衆正彚征俠終蹇滯遐方不能與君子同其進千載<lb/>
　下令人有餘憾焉<lb/>
　　　范祖禹<lb/>
范祖禹字淳甫成都華陽人其生也母夢一偉丈夫入<lb/>
<pb n="KR2g0051_WYG_033-15b"/>
寢室曰吾故漢將軍鄧禹也既寤猶見之遂以為名初<lb/>
字夢得司馬光以傳稱鄧仲華篤行純備為改淳甫㓜<lb/>
孤叔祖鎮撫育如己子祖禹自以既孤每歲時親賓慶<lb/>
集慘怛若無所容閉門讀書未嘗預人事至京師所與<lb/>
游皆一時正人鎮器之曰此兒天下士也登進士甲科<lb/>
從光編修資治通鑑在洛十五年不事進取書成光薦<lb/>
為秘書省正字時王安石當國尤愛重之安石弟安國<lb/>
與祖禹友善嘗諭安石意竟不往謁富弼致仕居洛素<lb/>
<pb n="KR2g0051_WYG_033-16a"/>
嚴毅杜門罕與人接惟待祖禹獨厚疾篤授以密疏大<lb/>
抵論安石誤國及新法之害言極憤切弼卒人皆以為<lb/>
不可奏祖禹卒上之哲宗立除著作佐郎修神宗實録<lb/>
時程頤為崇政殿説書頤謂光曰經筵若得范淳甫尤<lb/>
善光曰朝廷已自擢用矣頤曰不謂如此但經筵須用<lb/>
之光問其故頤曰頤自度少溫潤之氣淳甫色温而氣<lb/>
和尤可以開陳是非導人主之意乃除侍講神宗既祥<lb/>
祖禹上疏宣仁太后曰今即吉方始服御一新奢儉之<lb/>
<pb n="KR2g0051_WYG_033-16b"/>
端皆由此起凡可以蕩心悦目者不宜有加于舊皇帝<lb/>
㓜冲聖性未定覩儉則儉覩奢則奢所以訓導成德者<lb/>
動宜有法今聞奉宸庫取珠户部用金其數至多恐増<lb/>
加無已願止于未然崇儉敦樸輔養聖性使目不視靡<lb/>
曼之色耳不聽淫哇之聲非禮勿言非禮勿動則學問<lb/>
日益聖德日隆此社稷無疆之福故事服除當開樂置<lb/>
宴祖禹以為因除服而置宴設樂非君子不得已而除<lb/>
之意不可冬大寒禁中出錢一萬貫以賜貧民祖禹因<lb/>
<pb n="KR2g0051_WYG_033-17a"/>
言嘉祐以前諸路皆有廣惠倉以救䘏貧苦京師有東<lb/>
西福田院以收養大小廢疾至嘉祐八年増置南比福<lb/>
田院共為四院此古之遺法也臣以為宜于四福院増<lb/>
葢官屋以處貧民不限人數委左右廂提舉使臣預設<lb/>
方畧救濟計其存活死損以為殿最其天下廣惠倉宜<lb/>
更舉行令官吏用心賑恤使實恵及民帝納之因賜御<lb/>
書唐人詩祖禹表謝曰臣願陛下篤志學問亦如好書<lb/>
益進道德皆如游藝退而節尚書論語孝經切要之語<lb/>
<pb n="KR2g0051_WYG_033-17b"/>
訓戒之言得一百十九事名曰三經要語進之夏暑暫<lb/>
罷講祖禹上言陛下今日之學不學係他日治亂如好<lb/>
學則天下君子以直道事陛下輔佐德業而致太平不<lb/>
學則小人皆動其心務為邪諂以竊富貴凡人進學莫<lb/>
不于少時今聖質日長數年之後恐不得如今日之專<lb/>
竊為陛下惜也拜右諫議大夫首論人主正心修身之<lb/>
要乞太皇太后日以天下之勤勞萬民之疾苦羣臣之<lb/>
邪正政事之得失開導上心暁然存之于中使異日衆<lb/>
<pb n="KR2g0051_WYG_033-18a"/>
説不能惑小人不能進蔡京鎮蜀祖禹言京小有才非<lb/>
端良之士不宜崇長遷給事中吳中大水詔出米百萬<lb/>
斛緡錢二十萬賑救有司疑訴災為妄乞加騐考祖禹<lb/>
封還其章云國家根本仰給東南今一方赤子呼天赴<lb/>
愬開口仰哺以脱朝夕之急若稍施懲譴恐後無復敢<lb/>
言者矣拜禮部侍郎論擇監司守令曰祖宗分天下為<lb/>
十八路置轉運使提㸃刑獄收鄉長鎮將之權悉歸于<lb/>
縣收縣之權歸于州州之權歸于監司監司之權歸于<lb/>
<pb n="KR2g0051_WYG_033-18b"/>
朝廷上下相維輕重相制建置之道最為合宜監司付<lb/>
以一路守臣付以一州令宰付以一縣皆與天子分土<lb/>
而治其可不擇乎祖宗嘗有考課之法專察諸路監司<lb/>
置簿于中書以稽其要今宜委吏部尚書取當為州者<lb/>
條别功狀以上三省三省召而察之苟其人可任則以<lb/>
次表用之至官則令監司考其課績終歲之後可以校<lb/>
優劣而施黜陟焉如此則得人必多監司郡守得人縣<lb/>
令不材非所患矣嘗聞禁中覓乳媪祖禹以帝年十四<lb/>
<pb n="KR2g0051_WYG_033-19a"/>
非近女色之時即疏勸進德愛身又乞宣仁后保䕶聖<lb/>
躬言甚切至既而宣仁諭以外議皆屬虚傳祖禹復疏<lb/>
言臣前言事雖無其實亦足為先事之戒臣侍經左右<lb/>
有聞于道路實懐私憂是以不敢避妄言之罪凡事言<lb/>
于未然則誠為過及其已然則又無所及陛下寧受未<lb/>
然之言勿使臣等有無及之悔嘗采集帝王學問及祖<lb/>
宗講讀故事為帝學八卷上之拜翰林學士元祐七年<lb/>
邇英閣對祖禹奏言臣伏觀仁宗在位四十二年豐功<lb/>
<pb n="KR2g0051_WYG_033-19b"/>
盛德固不得而名言所可見者其事有五畏天爱民奉<lb/>
宗廟好學納諫仁宗行五者于天下所以為仁也仁宗<lb/>
每因事示好惡皇祐中楊安國講直哉史魚一章仁宗<lb/>
曰伯玉信君子矣然不若史魚之直仁宗欲臣下切直<lb/>
故言伯玉不如史魚以開臣下切直之路此聖人大德<lb/>
也願陛下以為法帝然之宣仁太后崩祖禹慮小人乗<lb/>
間害政上疏曰陛下初攬庶政延見羣臣此國家隆替<lb/>
之本社稷安危之機生民休戚之端君子小人進退消<lb/>
<pb n="KR2g0051_WYG_033-20a"/>
長之際天命人心去就離合之時不可不慎也先后有<lb/>
大功于宗社有大德于生靈九年之間始終如一然羣<lb/>
小怨恨亦為不少必將以改先帝之政逐先帝之臣為<lb/>
言以事離間先后因天下人心變而更化既改其法則<lb/>
作法之人有罪當退亦順衆言而遂之是皆上負先帝<lb/>
下負萬民天下之所讐疾而欲去之者也豈有憎惡于<lb/>
其間哉惟辨析是非深拒邪説有以奸言惑聽者付之<lb/>
典刑痛懲一人以警羣慝則帖然無事矣此等既誤先<lb/>
<pb n="KR2g0051_WYG_033-20b"/>
帝又欲誤陛下天下之事豈堪小人再壊耶初蘇軾約<lb/>
俱上章論列諫草已具見祖禹疏遂附名同奏曰公之<lb/>
文經世之文也竟不復出其稿祖禹又言先后以大公<lb/>
至正為心罷安石恵卿所造新法而行祖宗舊政故社<lb/>
稷危而復安人心離而復合乃至遼主亦戒其臣勿生<lb/>
事曰南朝專行仁宗之政矣外國之情若此中國之人<lb/>
心可知先后日夜苦心勞力為陛下立太平之基已有<lb/>
成效願守之以静恭己以臨之虚心以處之則羣臣邪<lb/>
<pb n="KR2g0051_WYG_033-21a"/>
正萬事是非了然于聖心矣章累上不報忽有旨召内<lb/>
臣十餘人祖禹言陛下親政以來四海傾耳未聞訪一<lb/>
賢臣而所召者乃先内侍必謂陛下私于近習望即賜<lb/>
追改因請對曰熙寧之初王安石吕惠卿造立新法悉<lb/>
變祖宗之政多引小人以誤國勲舊之臣屏棄不用忠<lb/>
正之土相繼逺引又用兵開邊結怨外國天下愁苦百<lb/>
姓流徙賴先帝覺悟罷逐兩人而所引羣小已布滿中<lb/>
外不可復去蔡確連起大獄王韶創取熙和章惇開五<lb/>
<pb n="KR2g0051_WYG_033-21b"/>
溪沈起擾交管沈括徐禧俞克种諤興造西事兵民死<lb/>
傷皆不下二十萬先帝臨朝悼悔以為朝廷不得不任<lb/>
其咎以至吳居厚行鐵冶之法于京東王子京行茶法<lb/>
于福建蹇周輔行鹽法于江西李稷陸師閔行茶法市<lb/>
易于西川劉定敎保甲于河北民皆愁痛嗟怨比屋思<lb/>
亂賴陛下與先后起而救之天下之民如解倒懸惟是<lb/>
向來所斥逐之人窺伺事變妄意陛下不以修改法度<lb/>
為是如得至左右必進奸言萬一過聽而復用之臣恐<lb/>
<pb n="KR2g0051_WYG_033-22a"/>
國家自此凌遲不復振矣又論漢唐之亡皆由宦官自<lb/>
熙寧元豐間李憲王中正宋用臣輩用事總兵權勢震<lb/>
灼中正兼幹四路口勅募兵州郡不敢違師徒凍餒死<lb/>
亡最多憲陳再舉之䇿致永樂摧陷用臣興土木之工<lb/>
無時休息罔市井之微利為國斂怨此三人者雖加誅<lb/>
戮未足以謝百姓憲雖已亡而中正用臣尚在今召内<lb/>
臣十人而憲中正之子皆在其中二人既入則中正用<lb/>
臣必將復用願陛下念之時紹述之論已興有相章惇<lb/>
<pb n="KR2g0051_WYG_033-22b"/>
意祖禹力言惇不可用不見從遂請外乃以龍圖閣學<lb/>
士知陜州言者論祖禹修實録詆誣又摭其諫禁中雇<lb/>
乳媪事連貶武安軍節度副使昭州别駕安置永州賀<lb/>
州又徙賓化而卒年五十八祖禹平居恂恂口不言人<lb/>
過至遇事則别白是非不少借隠在邇英守經據正獻<lb/>
納尤多嘗講尚書至内作色荒外作禽荒六語拱手再<lb/>
誦却立云願陛下㽞聽帝首肯再三乃退每當講前夕<lb/>
必正衣冠儼如在上側命子弟侍先按講其説開列古<lb/>
<pb n="KR2g0051_WYG_033-23a"/>
義參之時事言簡而當無一長語義理明白粲然成文<lb/>
蘇軾稱為講官第一祖禹又嘗進唐鑑十二卷仁宗政<lb/>
典六卷而唐鑑深明唐三百年治亂學者尊之目為唐<lb/>
鑑公云<lb/>
　論曰語云稱人者必本其父兄師友至矣哉祖禹為<lb/>
　鎮之從孫忠孝世植學于程氏得伊洛之淵源而又<lb/>
　與司馬光編輯古今商𣙜得失葢其所自得深矣祖<lb/>
　禹之著述傳于世者為多乃若其進講之語與奏疏<lb/>
<pb n="KR2g0051_WYG_033-23b"/>
　之文固精金羙玉世之所共寶也<lb/>
　　　蘇　軾<hi>弟轍</hi>
蘇軾字子瞻睂山人生十年父洵游學四方母程氏親<lb/>
授以書聞古今成敗輒能語其要比冠博通經史屬文<lb/>
日數千言好賈誼陸贄書嘉祐二年試禮部第二殿試<lb/>
中乙科調福昌縣主簿歐陽修以才識兼茂薦之秘閣<lb/>
試六論復對制䇿入三等除大理評事判鳳翔府闗中<lb/>
自元昊叛民貧役重岐下歲輸南山木栰自渭入河經<lb/>
<pb n="KR2g0051_WYG_033-24a"/>
砥柱之險衙吏踵破家軾訪其利害使自擇水工以時<lb/>
進止自是害减半治平二年入判登聞鼓英宗久聞其<lb/>
名欲授知制誥宰相韓琦曰軾之才逺大之器也他日<lb/>
自當為天下用要在朝廷培養之乃授直史館軾聞之<lb/>
曰韓公可謂愛人以德矣父洵將終以兄太白早亡子<lb/>
孫未立妺嫁杜氏卒未葬屬軾軾既除喪即葬姑後官<lb/>
得䕃推與太白曽孫彭熙寧二年還朝王安石執政惡<lb/>
其議論異已以判官告院四年安石欲變科舉興學校<lb/>
<pb n="KR2g0051_WYG_033-24b"/>
詔兩制三舘議軾以為得人之道在于知人知人之法<lb/>
在于責實不在變法也議上神宗曰吾固疑此得軾議<lb/>
意釋然矣即日召見問當今政令得失安在雖朕過失<lb/>
指陳可也對曰陛下生知之性天縱文武不患不明不<lb/>
患不斷但患求治太急進人太鋭聽言太廣願以安静<lb/>
待物之來然後應之神宗悚然曰卿三言朕當熟思之<lb/>
安石聞之不悦命權開封府推官欲困之以事軾決㫁<lb/>
精敏聲聞益逺會上元勅府市浙燈且令損價軾疏言<lb/>
<pb n="KR2g0051_WYG_033-25a"/>
陛下豈以燈為悦不過以奉二宫之歡耳然百姓不可<lb/>
户曉皆謂以耳目不急之玩奪其口體必用之資此事<lb/>
至小體則甚大願追還前命即詔罷之時安石創行新<lb/>
法軾上書論其不便曰臣之所欲言者三願陛下結人<lb/>
心厚風俗存紀綱而已人主所恃者人心也自古及今<lb/>
未有和易同衆而不安剛果自用而不危者祖宗以來<lb/>
治財用者不過三司今又創制置三司條例司六七少<lb/>
年日夜講求于内使者四十餘輩分行營幹于外造端<lb/>
<pb n="KR2g0051_WYG_033-25b"/>
宏大民實驚疑創法新竒吏皆惶惑自古役人必用鄉<lb/>
户今者徒聞江淛之間數郡雇役而欲措之天下女户<lb/>
單丁葢天民之窮者也而陛下首欲役之自楊炎為兩<lb/>
税租調與庸既兼之矣今兩税如故奈何復欲取庸萬<lb/>
一後世不幸有聚斂之臣庸錢不除差役仍舊推所從<lb/>
來則必有任其咎者矣青苖放錢自昔有禁今陛下始<lb/>
立成法每歲常行雖云不許抑配而數世之後陛下能<lb/>
保之歟計願請之户必皆孤貧不濟之人鞭撻已急則<lb/>
<pb n="KR2g0051_WYG_033-26a"/>
繼之逃亡逃亡不還則均及鄰保勢有必至理有固然<lb/>
異日天下恨之國史記之曰青苖錢自陛下始豈不惜<lb/>
哉且常平之法可謂至矣今欲變為青苖壞彼成此所<lb/>
喪逾多昔漢武帝用賈人桑宏羊之説買賤賣貴謂之<lb/>
均輸于時商賈不行盜賊滋熾幾至于亂孝昭既立霍<lb/>
光順民所欲從而與之天下歸心遂以無事不意今日<lb/>
此論復興立法之初其費已厚縱使薄有所獲而征商<lb/>
之額所損必多譬之有人為其主畜牧以一牛易五羊<lb/>
<pb n="KR2g0051_WYG_033-26b"/>
一牛之失則隱而不言五羊之獲則指為勞績今壞常<lb/>
平而言青苖之功虧商税而取均輸之利何以異此議<lb/>
者必謂民可與樂成難與慮始此乃戰國貪功之人行<lb/>
險僥倖之説未及樂成而怨已起矣臣所願陛下結人<lb/>
心者此也國家所以存亡者在道德之淺深不在乎强<lb/>
與弱厯數之所以長短者在風俗之厚薄不在乎富與<lb/>
貧臣願陛下務崇道德而厚風俗不願陛下急于有功<lb/>
而貪富强仁祖持法至寛用人有叙專務掩覆過失未<lb/>
<pb n="KR2g0051_WYG_033-27a"/>
嘗輕改舊章考其成功則曰未至以言乎用兵則十出<lb/>
而九敗以言乎府庫則僅足而無餘徒以德澤在人風<lb/>
俗知義故升遐之日天下歸仁焉議者乃欲矯之以苛<lb/>
察齊之以智能招來新進勇鋭之人以圖一切速成之<lb/>
效未享其利澆風已成近歲樸拙之人愈少巧進之士<lb/>
益多惟陛下哀之救之臣所願陛下厚風俗者此也祖<lb/>
宗委任臺諫未嘗罪一言者縱有薄責旋即超升許以<lb/>
風聞而無官長言及乘輿則天子改容事闗廊廟則宰<lb/>
<pb n="KR2g0051_WYG_033-27b"/>
相待罪臺諫固未必皆言所言亦未必皆是然須養其<lb/>
鋭氣而借之重權者將以折奸臣之萌而救偏重之弊<lb/>
也臣聞長老之談皆謂昔日臺諫所言常隨天下公論<lb/>
今者物議沸騰怨讟交至公論所在亦可知矣而相顧<lb/>
不發中外失望臣恐自兹以徃習慣成風盡為執政私<lb/>
人以致人主孤立紀綱一壞何事不生臣所願陛下存<lb/>
紀綱者此也軾見安石贊帝以獨斷專任因試進士發<lb/>
䇿以晉武平吳獨斷而克苻堅伐晉獨斷而亡齊桓專<lb/>
<pb n="KR2g0051_WYG_033-28a"/>
任管仲而霸燕噲專任子之而敗事同而功異為問安<lb/>
石大怒使御史謝景温論奏其過窮治無所得軾遂請<lb/>
外通判杭州髙麗入貢發幣于官吏書稱甲子軾却之<lb/>
曰髙麗于本朝稱臣而不禀正朔吾安敢受使者易書<lb/>
稱熙寧然後受之時新政日下軾于其間每因法以便<lb/>
民民賴以安徙知密州司農行手實法不時施行者以<lb/>
違制論軾謂提舉官曰違制之坐若自朝廷誰敢不從<lb/>
今出于司農是擅造律也提舉官驚曰公姑徐之未幾<lb/>
<pb n="KR2g0051_WYG_033-28b"/>
朝廷知法害民罷之有盜竊發安撫司遣三班使臣領<lb/>
悍卒來捕卒凶暴殺人因畏罪驚潰且為亂民奔訢軾<lb/>
軾投其書不視曰必不至此散卒聞之少安徐使人招<lb/>
出戮之徙知徐州河決曹村滙于城下城將敗富民争<lb/>
出避水軾曰富民出民皆動搖吾誰與守吾在是水決<lb/>
不能敗城驅使復入軾詣武衛營呼卒長曰河將害城<lb/>
事急矣雖禁軍且為我盡力卒長曰太守猶不避塗潦<lb/>
吾儕小人當效命率其徒持畚鍤以出築東南長堤首<lb/>
<pb n="KR2g0051_WYG_033-29a"/>
起戲馬臺尾屬于城雨日夜不止城不沈者三版軾廬<lb/>
于其上使官吏分堵以守卒全其城復請調來歲夫増<lb/>
築故城為水岸以虞水之再至朝廷從之徙知湖州御<lb/>
史李定舒亶何正臣摭其謝表語併所作詩以為謗訕<lb/>
逮赴獄欲置之死帝憐之詔黄州安置三年移汝州軾<lb/>
上書自言饑寒有田在常願得居之朝奏入夕報可哲<lb/>
宗立復朝奉郎知登州召為禮部郎中遷起居舎人元<lb/>
祐元年遷中書舎人初祖宗時差役行久生弊編戸充<lb/>
<pb n="KR2g0051_WYG_033-29b"/>
役者不習其役虐使之多致破産狹鄉民至有終歲不<lb/>
得息者王安石改為免役使户差髙下出錢雇役行法<lb/>
者過取以為民病司馬光為相如免役之害不知其利<lb/>
欲復差役差官置局軾與其選軾曰差役免役各有利<lb/>
害免役之害掊斂民財十室九空斂聚于上而下有錢<lb/>
荒之患差役之害民常在官不得專力于農而貪吏猾<lb/>
胥得縁為奸此二害輕重蓋畧等矣光曰于君何如軾<lb/>
曰法相因則易成事有漸則不驚今欲驟罷免役而行<lb/>
<pb n="KR2g0051_WYG_033-30a"/>
差役蓋未易也光不聽軾又陳之于政事堂光不悦軾<lb/>
曰昔韓公刺陜西義勇公為諫官争之甚力韓公不樂<lb/>
公亦不顧豈今日作相不許軾盡言耶光改容謝之尋<lb/>
除翰林學士二年兼侍讀每進讀至治亂興衰邪正得<lb/>
失之際未嘗不反覆開導覬有所啟悟哲宗雖恭黙不<lb/>
言輙首肯之嘗鎻宿禁中召見便殿太皇太后問曰卿<lb/>
今何官對曰翰林學士曰何以遽至此對曰遭遇太皇<lb/>
太后皇帝陛下曰非也曰豈大臣論薦乎曰亦非也軾<lb/>
<pb n="KR2g0051_WYG_033-30b"/>
驚曰臣雖無狀不敢自他途以進曰此先帝意也先帝<lb/>
每誦卿文章必歎曰竒才竒才但未及進用卿耳軾不<lb/>
覺哭失聲太皇太后與帝亦泣左右皆感泣已而命坐<lb/>
賜茶撤御前金蓮燭送歸院嘗讀祖宗寶訓因及時事<lb/>
軾歴言今賞罰不明善惡無所勸沮又黄河勢方北流<lb/>
而强之使東夏人入鎮戎殺掠數萬人帥臣不以聞每<lb/>
事如此恐寖成衰亂之漸三年權知禮部貢舉巡鋪内<lb/>
侍每摧辱舉子軾盡奏逐之四年乞外拜龍圖閣學士<lb/>
<pb n="KR2g0051_WYG_033-31a"/>
知杭州杭州大旱飢疫並作軾請免本路上供米三之<lb/>
一復得賜度僧牒易米以救飢者明年春又减價糶常<lb/>
平米多作饘粥藥劑遣使挾醫分方治病活者甚衆軾<lb/>
曰杭水陸之會疫死者常多乃裒羡緡得二千復發槖<lb/>
中黄金五十兩以作病坊稍畜錢糧待之杭本近海地<lb/>
泉鹹苦居民稀少唐刺史李泌始引西湖水作六井民<lb/>
足于水白居易又浚西湖水入漕河自河入田所溉至<lb/>
千頃民以殷富湖水多葑自唐及錢氏嵗輙浚治宋興<lb/>
<pb n="KR2g0051_WYG_033-31b"/>
廢之葑積為田漕河失湖水之利取給于江潮潮濁多<lb/>
淤河行闤闍中三年一淘為市井大患而六井亦幾廢<lb/>
軾見茅山一河專受江潮鹽橋一河專受湖水遂浚二<lb/>
河以通漕復造堰閘以為湖水蓄洩之限江潮不復入<lb/>
市以餘力復完六井又取葑田積湖中南北徑三十里<lb/>
為長堤以通行者吳人種菱春輙芟除不遺寸草軾募<lb/>
人種菱湖中葑不復生收其利以備修湖取救荒餘錢<lb/>
萬緡糧萬石及請得百僧度牒以募役者堤成植芙蓉<lb/>
<pb n="KR2g0051_WYG_033-32a"/>
楊栁其上望之如畫圖杭人名為蘇公堤云髙麗貢使<lb/>
至舊例吳越七州費二萬四千餘緡軾令諸州量事裁<lb/>
損民獲交易之利無侵撓之害浙江潮自海門東來勢<lb/>
如雷霆而浮山峙于江中與漁浦諸山犬牙相錯洄洑<lb/>
激射嵗敗公私船不可勝計軾議自浙江上流地名石<lb/>
門並山而東鑿為漕河引浙江及谿谷諸水二十餘里<lb/>
以達于江又並山為岸不能十里以達龍山大慈浦自<lb/>
浦北折抵小嶺鑿嶺六十五丈以達嶺東古河浚古河<lb/>
<pb n="KR2g0051_WYG_033-32b"/>
數里達于龍山漕河以避浮山之險人以為便奏上有<lb/>
惡軾者力沮之功以故不成軾復言三吳之水瀦為太<lb/>
湖太湖之水溢為松江以入海海日兩潮潮濁而江清<lb/>
潮水常淤塞江路而江水清駛隨輙滌去海口常通則<lb/>
吳中少水患昔蘇州以東公私船皆以篙行無陸挽者<lb/>
自慶厯以來松江大築挽路建長橋以扼塞江路故今<lb/>
三吳多水欲鑿挽路為十橋以迅江勢亦不果用人皆<lb/>
以為恨軾二十年間再涖杭有德于民家有畫像飲食<lb/>
<pb n="KR2g0051_WYG_033-33a"/>
必祝又作生祠以報六年入為翰林承㫖數月復請外<lb/>
乃以龍圖閣學士出知潁州先是開封諸縣多水患吏<lb/>
不究本末決其陂澤注之惠民河河不能勝致陳亦多<lb/>
水又將鑿鄧艾溝與潁河並且鑿黄堆欲注之于淮軾<lb/>
始至潁以水平準之淮之漲水髙于新溝幾一丈若鑿<lb/>
黄堆淮水顧流潁地為患軾言于朝乃止郡有宿賊尹<lb/>
遇等數劫殺人捕不獲軾召汝隂尉李直方曰君能擒<lb/>
此當言于朝行優賞不獲則奏免君矣直方緝盜獲之<lb/>
<pb n="KR2g0051_WYG_033-33b"/>
朝廷以小不應格推賞不及軾請以己之年勞為直方<lb/>
賞不從其後吏部遷軾一階軾言已許直方又不報七<lb/>
年徙揚州舊制發運司主東南漕法聽操舟者私載貨<lb/>
物征商不得㽞難故操舟者輙富厚以官舟為家補其<lb/>
漏且周船夫之乏故所載速達無虞其後禁而不許舟<lb/>
弊人困多盜所載以濟飢寒公私皆病軾請復舊從之<lb/>
召為兵部尚書兼侍讀是嵗哲宗親郊軾為鹵簿使導<lb/>
駕入太廟值皇后及大長公主争道不避儀仗時李之<lb/>
<pb n="KR2g0051_WYG_033-34a"/>
純為儀仗使軾曰中丞職當肅政不可不以聞之純不<lb/>
敢言軾于車中奏之哲宗遣使馳白太后明日詔整肅<lb/>
儀衛自皇后以下皆毋得迎謁尋遷禮部兼端明殿翰<lb/>
林侍讀兩學士為禮部尚書八年宣仁后崩哲宗親政<lb/>
軾乞補外知定州時國事將變軾不得入辭既行上書<lb/>
言天下治亂出于下情之通塞陛下聽政之初當以通<lb/>
下情除壅蔽為急務臣日侍帷幄方當戍邊顧不得一<lb/>
見而行况疎逺小臣欲求自通難矣然臣願效愚忠者<lb/>
<pb n="KR2g0051_WYG_033-34b"/>
陛下聖智絶人春秋鼎盛臣願虚心循理黙觀庶事之<lb/>
利害與羣臣之邪正以三年為期俟得其實然後應物<lb/>
而作使既作之後天下無恨陛下亦無悔臣恐急進好<lb/>
利之臣輙勸陛下輕有改變故進此説敢望陛下㽞神<lb/>
天下幸甚不報定州軍政壞弛將貪卒惰軾取貪汙者<lb/>
配𨽻逺惡繕修營房禁止飲博軍中衣食稍足乃部勒<lb/>
戰法衆皆畏伏有卒吏以贓訴其長軾曰此事吾自治<lb/>
則可聽汝告軍中亂矣立決配之衆乃定會春大閲將<lb/>
<pb n="KR2g0051_WYG_033-35a"/>
吏戎服執事訖事無敢慢者定人言自韓琦去後不復<lb/>
見此禮矣紹聖初御史奏軾譏訕遂以本官知英州未<lb/>
至貶寧逺軍節度副使惠州安置居三年泊然無所蒂<lb/>
芥人無賢愚皆得其歡心又貶瓊州别駕居昌化昌化<lb/>
故儋耳地非人所居初僦官屋有司不可遂買地築室<lb/>
儋人運甓畚土以助之獨與㓜子過處著書以為樂時<lb/>
從其父老遊徽宗立移亷州改舒州徙永州更三大赦<lb/>
還提舉玉局觀復朝奉郎建中靖國元年卒于常州年<lb/>
<pb n="KR2g0051_WYG_033-35b"/>
六十六軾少師父洵為文而多所自得嘗言作文如行<lb/>
雲流水初無定質但常行于所當行止于所不可不止<lb/>
雖嬉笑怒罵之詞皆可書而誦之洵初作易傳未成命<lb/>
軾述其志卒成之復作論語説後居海南作書傳又有<lb/>
東坡集四十卷後集二十卷奏議十五卷内制十卷外<lb/>
制三卷和陶詩四卷一時文人如黄庭堅晁補之秦觀<lb/>
張表陳師道舉世未之識軾待之如朋儔自為舉子至<lb/>
出入侍從必以愛君為本忠規讜論挺挺大節羣臣無<lb/>
<pb n="KR2g0051_WYG_033-36a"/>
出其右但為小人擠排不使安于朝廷之上高宗即位<lb/>
贈資政殿學士以其孫符為禮部尚書常以其文置左<lb/>
右讀之終日忘倦復贈太師諡文忠軾三子邁迨過俱<lb/>
善為文弟轍<lb/>
轍字子由年十九與兄軾同登進士科又同䇿制舉極<lb/>
言得失於禁廷事尤為切至考官不敢取仁宗曰以直<lb/>
言召人而以直言棄之天下其謂我何宰相置之下等<lb/>
除商州軍事推官改大名推官丁父憂服除熙寧二年<lb/>
<pb n="KR2g0051_WYG_033-36b"/>
上書言事即日召對時王安石以執政領三司條例司<lb/>
轍為之屬一日安石出一卷曰此青苖法也諸君熟議<lb/>
之有不便以告勿疑轍曰以錢貸民使出息二分本以<lb/>
救民非為利也然出納之際吏縁為奸法不能禁錢入<lb/>
民手雖良民不免妄用及其納錢雖富民不免逾限如<lb/>
此則鞭箠必用州縣事不勝煩矣唐劉晏掌國計未嘗<lb/>
有所假貸而四方豐㐫貴賤知之未嘗踰時有賤必糴<lb/>
有貴必糶以此四方無甚貴甚賤之病此常平舊法公<lb/>
<pb n="KR2g0051_WYG_033-37a"/>
誠舉而行之晏之功可立竢也及青苖既行轍力陳其<lb/>
不可安石怒出為河南推官歴著作佐郎坐兄軾事謫<lb/>
監筠州鹽酒税移知績溪縣元祐元年入為右司諫時<lb/>
宣仁后用司馬光吕公著等欲革弊事而故相蔡確韓<lb/>
縝樞宻使章惇猶在位窺伺得失轍皆論去之又論吕<lb/>
惠卿之奸惠卿坐安置建州除中書舎人初元豐中河<lb/>
決大吳故道不可復還因導之北流至是執政力主回<lb/>
河之計轍言諸公不因其舊而修其未全乃欲取而回<lb/>
<pb n="KR2g0051_WYG_033-37b"/>
之其為力也難其為責也重不聽已而河朔財力因之<lb/>
大困擢御史中丞時元豐舊黨多起邪説以撼在位吕<lb/>
大防劉摰患之欲稍引用以平夙怨謂之調停轍面斥<lb/>
其非復上疏曰君子小人勢同水炭同處則必争一争<lb/>
之後小人必勝君子必敗何者小人貪利忍恥擊之則<lb/>
難去君子潔身重義沮之則引退此輩若返豈肯但已<lb/>
哉必將戕害正人漸復舊事以快私忿人臣被禍蓋不<lb/>
足言所惜者祖宗朝廷也疏入調停之説遂已紹聖初<lb/>
<pb n="KR2g0051_WYG_033-38a"/>
哲宗起李清臣為中書舎人鄧潤甫為尚書左丞二人<lb/>
稍復言熙豐事以激怒哲宗會廷試進士清臣即于䇿<lb/>
題寓紹述之㫖轍諫曰伏見御試䇿題厯詆近嵗行事<lb/>
有紹復熙寧元豐之意臣謂先帝以天縱之才行大有<lb/>
為之志其所設施度越前古蓋有百世不可改者元祐<lb/>
以來上下奉行未嘗失墜也至于他事有失當何世無<lb/>
之父作于前子救于後此聖人之孝也漢武帝外事征<lb/>
伐内𣙜財貨民不堪命幾至于亂昭帝委任霍光罷去<lb/>
<pb n="KR2g0051_WYG_033-38b"/>
煩苛漢室乃定臣願陛下反覆臣言慎勿輕事改易若<lb/>
輕變九年已行之事擢用累歲不用之人人懷私忿而<lb/>
以先帝為辭則大事去矣哲宗不悦落職知汝州累貶<lb/>
化州别駕雷州安置移循州徽宗朝復大中大夫致仕<lb/>
築室許州而居焉號潁濵遺老自作傳萬餘言不復與<lb/>
人相見終日黙坐如是者幾十年政和二年卒年七十<lb/>
四淳熙中諡文定轍性沈静簡潔為文汪洋澹泊而秀<lb/>
傑之氣自不可掩所著詩傳春秋傳古史老子觧欒城<lb/>
<pb n="KR2g0051_WYG_033-39a"/>
文集並行于世<lb/>
　論曰軾之才氣雖古今以來魁壘豪傑不世出之士<lb/>
　尚兼數子而况其下者乎論新法者多矣未有如軾<lb/>
　之深切著明也其大節巍然不久安于朝廷及行之<lb/>
　郡邑因事成功法施于千載若使得究其用其烏可<lb/>
　涯也轍自熙寧以前滯于小官及元祐之朝耆舊居<lb/>
　職未及有所施用至紹聖而世變不勝言矣其斥調<lb/>
　停論紹述之非有味乎其言之也平居澹然無營至<lb/>
<pb n="KR2g0051_WYG_033-39b"/>
　引當否商是非直言抗論無所回撓斯可尚也已<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史傳三編卷三十三<lb/>
</p>
<p>
</p>
  </div>
<div>
<head>史傳三編卷三十四</head> <lb/>
    <p>
<pb n="KR2g0051_WYG_034-1a"/>
欽定四庫全書<lb/>
　史傳三編卷三十四<lb/>
　　　　　　　　　　　　　大學士朱軾撰<lb/>
　名臣傳二十六<lb/>
　　宋<lb/>
　　　陳瓘<lb/>
陳瓘字瑩中南劍州沙縣人少好讀書不喜為進取學<lb/>
父母强之乃應舉一出即中甲科調湖州掌書記簽書<lb/>
<pb n="KR2g0051_WYG_034-1b"/>
越州判官太守蔡卞察其賢禮之有加而瓘常逺之屢<lb/>
引疾求歸卞不聽檄攝通判明州卞素敬道人張懐素<lb/>
時且來越留瓘小須之瓘不肯曰子不語怪力亂神斯<lb/>
近怪矣守既信重民将從風而靡不識之未為不幸也<lb/>
後二十年而懐素誅章惇入相聞其名邀與同載詢當<lb/>
世之務瓘曰請以所乘舟為喻偏重其可行乎移左置<lb/>
右其偏一也天子待公為政敢問将何先惇曰司馬光<lb/>
姦邪所當先辨瓘曰公誤矣果爾将失天下望為今之<lb/>
<pb n="KR2g0051_WYG_034-2a"/>
計惟消朋黨持中道庶可以救弊惇意雖忤亦驚異之<lb/>
至都用為太學博士會卞與惇合志卞黨薛昂林自官<lb/>
學省議欲毁資治通鑑板瓘聞之因䇿士題特引神宗<lb/>
序文自驚曰此豈神考親製耶瓘曰誰言其非也自曰<lb/>
亦神考少年之文耳瓘曰聖人之學得之天性豈有少<lb/>
長之異自以告卞卞乃令學中置板髙閣不敢復議毁<lb/>
嘗為别試所主文自謂蔡卞曰聞陳瓘欲盡取史學而<lb/>
黜通經之士意在動搖荆公之學也卞怒謀因此害瓘<lb/>
<pb n="KR2g0051_WYG_034-2b"/>
瓘已預料其然乃於前五名悉取用王氏學者卞無以<lb/>
發然自五名而下皆博洽稽古之士瓘嘗曰當時若無<lb/>
矯揉則勢必激壊故隨時所以救時不必取快目前也<lb/>
遷秘書省校書郎時紹述之説盛瓘奏言堯舜禹皆以<lb/>
若稽古為訓若者順而行之稽者考其當否必使合於<lb/>
民情所以成帝王之治天子之孝與士大夫之孝不同<lb/>
哲宗感悦執政聞而惡之出判滄州知衛州徽宗即位<lb/>
以韓忠彥薦召為右正言與臺諫龔夬等劾蔡卞免之<lb/>
<pb n="KR2g0051_WYG_034-3a"/>
又論邢恕矯誣定䇿之罪恕坐安置均州又與龔夬豐<lb/>
稷等共劾章惇惇罷知越州瓘以為責輕復論惇在紹<lb/>
聖中置看詳元祐訴理局凡於先朝言語不順者加以<lb/>
釘足剝皮斬頸㧞舌之刑看詳之官如安惇蹇序辰等<lb/>
受大臣諷諭傅致語言指為謗訕考之公論宜正典刑<lb/>
於是二人並除名而再貶惇居潭州豐稷又疏蔡京姦<lb/>
状瓘與江公望繼言之京奪職居杭州初瓘因朝會見<lb/>
蔡京視日乆而不瞬嘗語人曰京精神如此他日必貴<lb/>
<pb n="KR2g0051_WYG_034-3b"/>
然矜其禀賦敢敵太陽吾恐此人得志必擅私逞欲無<lb/>
君自肆矣居諫省即攻其惡京因所親以情懇且以甘<lb/>
言啖瓘瓘曰京為惡首吾不得已也攻之愈力時皇太<lb/>
后已歸政瓘言外戚向宗良兄弟與侍從希寵之士交<lb/>
通使物議籍籍謂太后今猶預政由是罷監揚州糧料<lb/>
院瓘出都門繳四章奏之并明宣仁誣謗事帝密遣使<lb/>
賜以黄金百兩后亦命勿遽去畀十僧牒以為行装改<lb/>
知無為軍明年入為右司員外郎兼權給事中宰相曽<lb/>
<pb n="KR2g0051_WYG_034-4a"/>
布使客告以将即真瓘語其子正彚曰吾與丞相議事<lb/>
多不合今若此是欲以官爵相餌也吾有一書論其過<lb/>
将投之以決去就明旦入省布邀與相見甫就席遽出<lb/>
書布大怒爭辨移時至箕踞誶語瓘色不動徐曰適所<lb/>
論者國事是非有公議公未可失待士禮布矍然改容<lb/>
瓘退即録所上布書及所嘗著日録辨國用須知以状<lb/>
申三省曰瓘不達大體觸忤大臣伏乞敷奏早行竄黜<lb/>
出知泰州連貶通州安置初瓘以紹聖史官専據王安<lb/>
<pb n="KR2g0051_WYG_034-4b"/>
石日録以修神宗實録變亂是非不可傳信故居諫省<lb/>
首論其事進日録辨乞改實録又因竄責合浦著尊堯<lb/>
集深闢誣妄以正君臣之義張商英為相取其書既上<lb/>
而商英罷瓘徙台州宰相徧令所過州出兵䕶送至台<lb/>
又命凶人石悈知州事執至庭大陳獄具将脅以死瓘<lb/>
揣知其意大呼曰今日之事豈被詔㫖耶悈失措始曰<lb/>
朝廷令取尊堯集耳瓘曰然則何用如此君知尊堯所<lb/>
以立名乎盖以神考為堯主上為舜助舜尊堯何得為<lb/>
<pb n="KR2g0051_WYG_034-5a"/>
罪時相學術淺短為人所愚君所得幾何乃亦不畏公<lb/>
議干犯名分乎悈慚揖瓘退雖窘辱百端而不敢加害<lb/>
在台五年復承事郎聽自便帝令再叙一官與差遣執<lb/>
政持不行卜居江州旋令居南康甫至又移楚瓘平生<lb/>
論京卞皆披擿其處心發露其情慝最所忌恨故得禍<lb/>
最酷不使一日少安宣和六年卒年六十五靖康初贈<lb/>
諫議大夫召官其子正彚紹興二十六年髙宗謂輔臣<lb/>
曰陳瓘為諫官甚有讜議所著尊堯集明君臣大分合<lb/>
<pb n="KR2g0051_WYG_034-5b"/>
於易春秋之義宜賜謚以表之謚曰忠肅瓘謙和不與<lb/>
物競閒居矜荘自持語不茍發元豐己丑瓘為禮部貢<lb/>
院㸃檢官與范祖禹同舍祖禹言顔子不遷怒不貳過<lb/>
惟伯淳能之瓘問曰伯淳誰也祖禹黙然乆之曰不知<lb/>
有程伯淳也瓘因以寡陋自愧每得明道之文必冠帶<lb/>
然後誦之蔡京為翰林學士承㫖以詞命為職潛姦伏<lb/>
慝未形於事瓘於是時即力言京不可用用之必為腹<lb/>
心患聞者或甚其言已而京怙寵妄作人始服瓘為蓍<lb/>
<pb n="KR2g0051_WYG_034-6a"/>
龜范純仁年髙望重尤留心人才或問以今誰可用者<lb/>
答曰陳瓘又問其次曰陳瓘自好也宣和末世事日非<lb/>
或問游酢以當今濟世之才酢曰陳了翁其人也瓘病<lb/>
劉安世使人勉以醫藥自輔曰天下方将有賴於公其<lb/>
為賢士所欽屬如此瓘智慮明逺通易數如靖康變故<lb/>
隆祐垂簾髙宗中興之事往往預言之士大夫間有親<lb/>
聞者<lb/>
　論曰嘉祐治平以前一時賢者皆獲柄用而天下蒙<lb/>
<pb n="KR2g0051_WYG_034-6b"/>
　其福後雖既衰元祐數年之間司馬光吕公著之徒<lb/>
　猶得有所救正瓘晚出而位下屬當章惇蔡京曽布<lb/>
　相繼柄政屢攖其鋒幾至不免雖然瓘之學博而才<lb/>
　大觀其平生守經達權迭用柔剛與夫硜硜抱咫尺<lb/>
　之義者相去逺矣北宋自開國以來公輔之器代不<lb/>
　乏人當以瓘為殿後云<lb/>
　　　韓忠彥<lb/>
韓忠彥字師朴琦長子也䕃将作監簿復舉進士召試<lb/>
<pb n="KR2g0051_WYG_034-7a"/>
舘職累官户部判官丁父䘮服除直龍圖閣擢天章閣<lb/>
待制知瀛州朝廷以夏人囚廢其主秉常用兵西方既<lb/>
下米脂等城砦數十夏人求救於遼遼人移書繼至會<lb/>
遣使賀遼主生辰忠彦遂以給事奉使遼遣趙資睦迓<lb/>
之語及西事忠彥曰此小役也何問為及燕於舘遼主<lb/>
又使王言敷問夏國何罪而中國兵不解無失兩朝之<lb/>
懽則善矣忠彥曰問罪西夏於二國之好何預乎使還<lb/>
會官制初行值章惇為相奏給事中封駁宜先稟而後<lb/>
<pb n="KR2g0051_WYG_034-7b"/>
上忠彥言朝廷之事執政所行也事當封駁則固與執<lb/>
政異矣尚何稟議詔從之左僕射王珪為南郊大禮使<lb/>
事有當下者多自畫㫖忠彥以官制駁之乃詔事無鉅<lb/>
細必經三省而後行拜禮部尚書以樞密直學士知定<lb/>
州元祐中召為户部尚書擢左丞改樞密同知遷知院<lb/>
事哲宗親政羣小多言宣仁后垂簾時事忠彥言仁宗<lb/>
親政當時亦多議斥章獻時事仁宗惡其持情近薄下<lb/>
詔戒飭陛下能法仁祖用心則善矣以觀文殿學士知<lb/>
<pb n="KR2g0051_WYG_034-8a"/>
真定府移定州忠彥在西府以用兵西方非是願以所<lb/>
取之地棄還之以息民力至是言者劾之降資政殿學<lb/>
士改知大名府徽宗即位召拜吏部尚書兼門下侍郎<lb/>
忠彥入對陳四事一曰廣仁恩二曰開言路三曰去疑<lb/>
似四曰戒用兵踰月拜尚書右僕射兼中書侍郎旋進<lb/>
左僕射帝用忠彥言數下詔蠲天下逋負收用忠直敢<lb/>
言及知名之士於是以龔夬為殿中侍御史陳瓘鄒浩<lb/>
為左右正言而常安民任伯雨江公望張舜民等布列<lb/>
<pb n="KR2g0051_WYG_034-8b"/>
臺諫召還流人而甄叙之復以程頥判西京國子監復<lb/>
范純仁等官徙蘇軾等於内郡又追復元祐宰執文彥<lb/>
博司馬光吕公著吕大防劉摯等三十三人官而章惇<lb/>
蔡卞等相繼劾去一時翕然望治而右相曽布與忠彥<lb/>
不協引其黨排忠彥崇寧元年以觀文殿大學士罷知<lb/>
大名府忠彥既去於是忠直之士前後斥逐而蔡京進<lb/>
用併逐曽布權歸於京而政事日非矣言者又以皇太<lb/>
后欲復廢后為忠彥罪再降太中大夫安置懐州又論<lb/>
<pb n="KR2g0051_WYG_034-9a"/>
忠彥在相位不應棄湟州謫崇信軍節度副使濟州居<lb/>
住逮復湟鄯又謫磁州團練副使稍復太中大夫遂以<lb/>
宣奉大夫致仕卒年七十二理宗寳慶二年圖功臣像<lb/>
於昭勲崇徳閣自趙普至趙汝愚二十四人忠彥與焉<lb/>
　論曰元祐之朝尚有老成人焉故能和衷協濟以成<lb/>
　數年之功及徽宗之初范純仁聞命而卒程伊川就<lb/>
　位一月而去其餘畧無存者獨一韓忠彥耳所薦引<lb/>
　之人如陳瓘鄒浩常安民任伯雨之徒雖皆天下才<lb/>
<pb n="KR2g0051_WYG_034-9b"/>
　然起疎逖之中徳澤未加於人恩意未孚於上孤忠<lb/>
　憤懣適足為小人排擊之資而已紹聖諸姦方據髙<lb/>
　位重禄以圖其後雖有英哲之主欲使一日之間舍<lb/>
　其舊而新是圖亦已難矣孟子曰一齊人傅之衆楚<lb/>
　人咻之其忠彥之謂乎<lb/>
　　　李綱<lb/>
李綱字伯紀邵武人也父䕫終龍圖閣待制綱登政和<lb/>
二年進士積官監察御史以言事忤權貴改比部員外<lb/>
<pb n="KR2g0051_WYG_034-10a"/>
郎遷起居郎宣和元年京師大水綱言隂氣太盛當以<lb/>
盜賊外患為憂謫監南劍州沙縣税務七年為太常少<lb/>
卿時金人渝盟朝議避敵綱上禦敵五䇿且語給事中<lb/>
吳敏曰朝廷命太子為開封牧豈非欲委以留守之任<lb/>
乎巨敵猖獗非傳以位號不足招徠天下豪傑公以獻<lb/>
納為職盍為上極言之敏曰監國可乎綱曰唐肅宗靈<lb/>
武之事不出於明皇後世惜之主上聰明仁恕公言萬<lb/>
一得行則天下受其賜翼日敏請對具道所以且言李<lb/>
<pb n="KR2g0051_WYG_034-10b"/>
綱論與臣同有㫖召綱入綱刺臂血上書畧云皇太子<lb/>
監國典禮之常也今大敵入㓂存亡呼吸猶守常禮可<lb/>
乎若假以位號使為陛下守宗社收将士心以死捍敵<lb/>
天下可保疏上内禪之議乃決欽宗即位綱上封事請<lb/>
上應天心下順人欲攘除外患使中國之勢尊誅鋤内<lb/>
姦使君子之道長以副太上付託之意李鄴使金議割<lb/>
地綱奏祖宗疆土當以死守不可尺寸與人帝嘉納之<lb/>
除兵部侍郎靖康元年金兵渡河徽宗東幸宰執又議<lb/>
<pb n="KR2g0051_WYG_034-11a"/>
請帝避敵綱曰太上挈宗社以授陛下委而去之可乎<lb/>
帝黙然太宰白時中曰都城不可守綱曰天下城池孰<lb/>
有如都城者且宗廟社稷百官萬民所在捨此欲何之<lb/>
帝顧宰執曰䇿将安出綱進曰今日之事當整軍馬固<lb/>
結民心相與堅守以待勤王之師帝問誰可将者綱曰<lb/>
朝廷以髙位厚禄崇養大臣盖将用之有事之日白時<lb/>
中李邦彥雖未必知兵然藉其位號撫将士以抗敵鋒<lb/>
乃其職也時中忿曰李綱莫能将兵出戰否綱曰陛下<lb/>
<pb n="KR2g0051_WYG_034-11b"/>
不以臣庸懦倘使治兵願以死報乃以綱為尚書右丞<lb/>
宰執猶守避敵之議有㫖以綱為東京留守綱復為上<lb/>
力陳所以不可去之意且言唐明皇潼闗失守即時幸<lb/>
蜀宗廟朝廷毁於賊手今四方之兵不日雲集奈何蹈<lb/>
明皇之覆轍乎帝意頗悟會内侍奏中宫已行帝色變<lb/>
倉卒降御榻曰朕不能留矣綱泣拜以死邀之帝顧綱<lb/>
曰朕今為卿留治兵禦敵専委之卿綱惶恐受命未幾<lb/>
復決意南狩綱趨朝則禁衛擐甲乘輿已駕矣綱急呼<lb/>
<pb n="KR2g0051_WYG_034-12a"/>
禁衛曰爾等願守宗社乎願從幸乎皆曰願死守綱入<lb/>
見曰今六軍父母妻子皆在都城願以死守萬一中道<lb/>
散歸陛下孰與為衛敵兵已迫知乘輿未逺以徤馬疾<lb/>
追何以禦之帝感悟遂命輟行禁衛皆拜伏呼萬嵗於<lb/>
是命綱為親征行營使以便宜從事綱治守戰之具不<lb/>
數日而畢敵兵攻城綱身督戰募壯士縋城而下斬其<lb/>
禆将十餘及其士卒數千金人知有備又聞帝已内禪<lb/>
乃退求遣大臣至軍中議和綱請行帝遣李棁綱曰安<lb/>
<pb n="KR2g0051_WYG_034-12b"/>
危在此一舉臣恐李棁怯懦誤國事帝不聴竟使棁往<lb/>
金人需金幣以千萬計求割太原中山河間地以親王<lb/>
宰相為質棁不敢措一詞還報綱言金人所需金幣竭<lb/>
天下且不足況都城乎三鎮國之屛蔽割之何以立國<lb/>
至於遣質即宰相當往親王不當往若遣辯士姑與之<lb/>
議宿留數日大兵四集彼孤軍深入雖不得所欲亦将<lb/>
速歸此時而與之盟則不敢輕中國而和可乆宰執議<lb/>
不合綱退則誓書已行所求皆與之以皇弟康王少保<lb/>
<pb n="KR2g0051_WYG_034-13a"/>
張邦昌為質時朝廷日輸金幣而金人需求不巳日肆<lb/>
屠掠四方勤王之師漸有至者种師道姚平仲以涇原<lb/>
秦鳯兵至綱言金人貪婪無厭勢非用兵不可且敵兵<lb/>
十萬而吾勤王之師集城下者已二十餘萬彼以孤軍<lb/>
入重地當以計取之不必與角一旦之力若扼河津絶<lb/>
糧道分兵復畿北諸邑而以重兵臨敵營堅壁勿戰俟<lb/>
其食盡力疲然後以一檄取誓書復三鎮縱其北歸半<lb/>
渡而擊之此必勝之計也帝深以為然約日舉事姚平<lb/>
<pb n="KR2g0051_WYG_034-13b"/>
仲急於要功先期以步騎萬人夜斫敵營不克綱承㫖<lb/>
率諸将出封丘門援之則平仲已亡去矣綱乃與金人<lb/>
戰於幕天坡以神臂弓射却之已而金使來李邦彥語<lb/>
之曰用兵乃李綱姚平仲非朝廷意遂罷綱以蔡懋代<lb/>
之太學生陳東等詣闕上書明綱無罪軍民不期而集<lb/>
者數十萬呼聲動地猝不得奏至殺傷内侍帝亟召綱<lb/>
綱入見泣拜請死帝亦泣命綱復為尚書右丞充京城<lb/>
四壁守禦使蔡懋之代綱也禁不得輙施矢石将士積<lb/>
<pb n="KR2g0051_WYG_034-14a"/>
憤至是綱下令能殺敵者厚賞衆皆奮躍金人懼稍稍<lb/>
引却且已得三鎮及親王為質乃退師除綱知樞密院<lb/>
事綱請如澶淵故事遣兵䕶送且戒諸将可擊則擊之<lb/>
乃以兵十萬分道並進将士受命踴躍以行已而執政<lb/>
咎綱盡遣城下兵恐倉卒無措急徴諸将還諸将已追<lb/>
及金人於邢趙間遽得還師之命無不扼腕迨綱力爭<lb/>
復遣而将士解體矣初徽宗南幸童貫髙俅等以兵扈<lb/>
從及陳東乞誅蔡京蔡攸朱靦及貫俅等朝議遣聶山<lb/>
<pb n="KR2g0051_WYG_034-14b"/>
為發運使徃圖之綱曰使山所圖果成震驚太上憂在<lb/>
陛下萬一不果是數人者挾太上於東南求劍南一道<lb/>
陛下将何以處之不若罷山之行請於太上去此數人<lb/>
可不勞而定帝從其言金人既退徽宗還次南都以書<lb/>
問改革政事之故且召吳敏李綱或慮太上意有不測<lb/>
綱曰此無他不過欲知朝廷事爾乃自請行既至具道<lb/>
皇帝聖孝思慕欲以天下養之意請太上早還京師徽<lb/>
宗泣數行下又詢都城攻圍守禦次第語漸浹洽綱因<lb/>
<pb n="KR2g0051_WYG_034-15a"/>
言皇帝仁孝惟恐有一不當太上意者每得詰問之詔<lb/>
輒憂懼不食皇帝傳位之初太上巡幸適當大敵入攻<lb/>
為宗社計庻事不得不小有更革太上回鑾臣謂宜有<lb/>
以大慰皇帝之心勿問細故可也徽宗感悟出玉帶金<lb/>
魚象簡賜綱且曰卿輔助皇帝扞守宗社有大功若能<lb/>
調和父子間當遂書青史垂名萬世綱感泣再拜綱還<lb/>
具道太上意及太上還綱迎拜於國門是時北兵已去<lb/>
太上還宫上下恬然置邉事不問綱獨以為憂乃上備<lb/>
<pb n="KR2g0051_WYG_034-15b"/>
邉禦敵八事又奏邉事方棘調度不給宜稍抑冒濫以<lb/>
足國用如節度使至遙郡刺史本以待勲臣今皆以戚<lb/>
里恩澤得之堂吏轉官止於正郎崇觀間始轉至中奉<lb/>
大夫今宜皆復舊制初奉迎太上時綱與耿南仲爭論<lb/>
儀注南仲大怒誣綱結士民伏闕綱待罪帝慰解之至<lb/>
是南仲等譖頗行帝遂疑綱専權會金兵圍太原种師<lb/>
中戰没師道病歸南仲乃曰援太原非綱不可遂以綱<lb/>
為河東北宣撫使綱辭曰臣書生實不知兵在圍城中<lb/>
<pb n="KR2g0051_WYG_034-16a"/>
不得已為陛下料理兵事今為大帥恐誤國不許退而<lb/>
乞致仕章十餘上又不許許翰書杜郵二字遺綱綱皇<lb/>
恐受命帝手書裴度傳以賜綱綱言臣何足以望裴度<lb/>
但掃除小人使君子道長則扞禦外患不難也因書裴<lb/>
度論魏洪簡等章疏要語以進時宣撫司兵僅萬二千<lb/>
人庻事未集而詔屢趣綱行綱行次懐州即詔罷減所<lb/>
起兵而趣解太原之圍諸将又别受御畫事皆専達宣<lb/>
撫司徒有節制之名俄又以議和止綱進兵每一次詔<lb/>
<pb n="KR2g0051_WYG_034-16b"/>
下綱皆上疏極論之不報初綱陛辭時言唐恪聶山之<lb/>
姦至是徐處仁吳敏罷相而相唐恪許翰罷同知樞密<lb/>
院而進聶山陳過庭李回等綱歎曰事不可為矣即上<lb/>
疏丐罷乃命种師道代綱而召綱赴闕尋以觀文殿學<lb/>
士知揚州未幾以綱主戰䘮師費財落職建昌軍安置<lb/>
再謫江寧及金兵再至帝始悟和議之非除綱資政殿<lb/>
大學士領開封府事綱行次長沙被命即率湖南勤王<lb/>
之師入援未至而都城失守先是康王至北軍為金人<lb/>
<pb n="KR2g0051_WYG_034-17a"/>
所不喜求遣肅王代之至是康王開大元帥府承制復<lb/>
綱故官及即位拜綱尚書右僕射兼中書侍郎趣赴闕<lb/>
綱至見於内殿涕泗交集帝為動容因辭曰陛下總師<lb/>
於外為天下臣民所推戴内修外治還二聖而撫萬邦<lb/>
責在陛下與宰相臣自視闕然不足以副委任帝曰朕<lb/>
知卿忠義智畧乆矣欲使敵國畏服四方安寧非卿不<lb/>
可綱頓首曰昔唐明皇欲相姚崇崇以十事要説皆中<lb/>
一時之病今臣亦以十事仰干天聽陛下度其可行者<lb/>
<pb n="KR2g0051_WYG_034-17b"/>
賜之施行臣乃敢受命一曰議國是謂中國之禦四裔<lb/>
能守而後可戰能戰而後可和而靖康之末皆失之今<lb/>
欲戰則不足欲和則不可莫若先自治専以守為策俟<lb/>
吾政事修士氣振然後可議大舉二曰議巡幸謂車駕<lb/>
不可不一到京師見宗廟以慰都人之心度未可居則<lb/>
為巡幸之計以天下形勢而觀長安為上襄陽次之建<lb/>
康又次之皆當詔有司預為之備三曰議赦令謂祖宗<lb/>
登極赦令皆有成式前日赦書乃以張拜昌偽赦為法<lb/>
<pb n="KR2g0051_WYG_034-18a"/>
如赦惡逆及罪廢官盡復官職皆汎濫不可行宜悉改<lb/>
正四曰議僭逆謂張邦昌為國大臣不能臨難死節而<lb/>
挾金人之勢易姓改號宜正典刑垂戒萬世五曰議偽<lb/>
命謂國家更大變鮮仗節死義之士而受偽官屈膝於<lb/>
其庭者不可勝數昔唐肅宗平賊汙偽命者以六等定<lb/>
罪宜倣之以勵士風六曰議戰謂軍政乆廢士氣怯惰<lb/>
宜一新紀律信賞必罰以作其氣七曰議守謂敵情狡<lb/>
獪勢必復來宜於沿河江淮措置控禦以扼其衝八曰<lb/>
<pb n="KR2g0051_WYG_034-18b"/>
議本政謂政出多門紀綱紊亂宜一歸之中書則朝廷<lb/>
尊九曰議乆任謂靖康間進退大臣太速功效蔑著宜<lb/>
慎擇而乆任之以責成功十曰議修徳謂上始膺天命<lb/>
宜益修孝悌恭儉以副四海之望翼日頒綱議於朝惟<lb/>
僭逆偽命二事留中不出綱言二事乃政刑之大者方<lb/>
金人為易姓之謀邦昌偃然正位號處宫禁擅降偽詔<lb/>
以止四方勤王之師及知天下之不與乃請元祐太后<lb/>
垂簾聴政而議奉迎邦昌僭逆始末如此陛下欲建中<lb/>
<pb n="KR2g0051_WYG_034-19a"/>
興之業而専崇僭逆之臣以示四方其誰不解體又偽<lb/>
命臣僚一切置而不問何以勵天下士大夫之節帝召<lb/>
執政議之綱復曰邦昌僭逆豈可使在朝廷俾道路指<lb/>
目曰此亦一天子哉因泣拜曰臣不可與邦昌同列當<lb/>
以笏擊之陛下必欲用邦昌第罷臣帝頗感動汪伯彥<lb/>
乃曰李綱氣直臣等所不及乃謫邦昌於潭州吳幵莫<lb/>
儔以下皆遷謫有差綱又言近世士大夫寡㢘鮮耻不<lb/>
知君臣之義靖康之禍能仗節死義者在内惟李若水<lb/>
<pb n="KR2g0051_WYG_034-19b"/>
在外惟霍安國願加贈恤帝從其請仍詔有死節者諸<lb/>
路詢訪以聞帝謂綱曰卿昨爭張邦昌事内侍輩皆泣<lb/>
涕卿今可以受命矣綱拜謝有㫖兼充御營使入對奏<lb/>
曰當今之務先定規模而知先後緩急之序乃能成功<lb/>
所謂規模者外禦强敵内銷盜賊修軍政變士風裕邦<lb/>
財寛民力改弊法省冗官誠號令以感人心信賞罰以<lb/>
作士氣擇帥臣以任方面選監司郡守以奉行新政俟<lb/>
吾所以自治者政事已修然後可以問罪金人迎還二<lb/>
<pb n="KR2g0051_WYG_034-20a"/>
聖此規模也至所當急而先者則在于料理河北河東<lb/>
盖河北河東者國之屏蔽也今河東所失者恒代太原<lb/>
澤潞汾晉餘郡猶存也河北所失者不過真定懐衛濬<lb/>
四州而已其餘三十餘郡皆為朝廷守兩路士民兵将<lb/>
所以戴宋者甚堅皆推豪傑以為首領多者數萬少者<lb/>
亦不下萬人朝廷不因此時置司遣使以大慰撫之分<lb/>
兵以援其危急臣恐糧盡兵疲危急無告金人因而用<lb/>
之皆精兵也莫若於河北置招撫司河東置經制司擇<lb/>
<pb n="KR2g0051_WYG_034-20b"/>
有才畧者為之使宣諭天子恩徳不忍棄兩河於敵國<lb/>
之意有能全一州復一郡者以為節度防禦團練使令<lb/>
自為守非惟絶其從敵之心又可責其禦敵之力使朝<lb/>
廷無北顧之憂此今日之先務也帝善其言問誰可任<lb/>
者綱薦張所傅亮所嘗為監察御史在圍城中以蠟書<lb/>
募河北兵士民得書喜曰朝廷棄我猶有一張察院拔<lb/>
而用之應募者凡十七萬人故綱以為招撫河北非所<lb/>
不可傅亮者先以邉功得官嘗治河朔都城受圍時亮<lb/>
<pb n="KR2g0051_WYG_034-21a"/>
率勤王之兵三萬人屢立戰功綱察其智畧可用帝乃<lb/>
以所為河北招撫使亮為河東經制副使有頃皇子生<lb/>
故事當肆赦綱奏陛下登極赦書獨遺河北河東願因<lb/>
今赦廣示徳意帝從之於是兩路人情翕然有以破敵<lb/>
捷書至者金人圍守諸郡之兵往往引去而山砦之兵<lb/>
應招撫經制二司募者甚衆開封守闕綱薦宗澤帝從<lb/>
之綱立軍法五人為伍伍長以牌書同伍四人姓名二<lb/>
十五人為甲甲正以牌書伍長五人姓名百人為隊隊<lb/>
<pb n="KR2g0051_WYG_034-21b"/>
将以牌書甲正四人姓名五百人為部部将以牌書隊<lb/>
将正副十人姓名二千五百人為軍統制官以牌書部<lb/>
将正副十人姓名命招置新軍及御營司兵並依新法<lb/>
團結有所呼召使令按牌以遣三省樞密院置賞功司<lb/>
受賂乞取者行軍法遇敵逃潰者斬因而為盜賊者誅<lb/>
及家屬凡軍政申明改更者數十條又以步不足勝騎<lb/>
騎不足勝車請以車制頒京東西製造而教閲之又造<lb/>
戰艦募水軍及詢訪諸路武臣材畧之可任者以備用<lb/>
<pb n="KR2g0051_WYG_034-22a"/>
時議遣使於金綱奏曰堯舜之道孝悌而已今所遣使<lb/>
但當奉表通問兩宫致思慕之意可也帝乃命綱草表<lb/>
以周望傅雩為二聖通問使奉表以往綱乞降哀痛之<lb/>
詔以感動天下使同心協力以致中興又乞省冗員節<lb/>
浮費帝皆從其言時四方潰兵為盜者十餘萬人攻劫<lb/>
山東淮南襄漢之間綱命将悉討平之又言陛下縱未<lb/>
能行上䇿幸闗中猶當且適㐮鄧示不忘故都以係天<lb/>
下之心不然中原非復我有帝為詔諭兩京以還都之<lb/>
<pb n="KR2g0051_WYG_034-22b"/>
意讀者皆感泣未幾有詔欲幸東南綱極論其不可且<lb/>
言南陽光武所興地利足恃可暫駐蹕乃還汴都計無<lb/>
出於此者帝許之而黄潛善汪伯彥隂主南行之計或<lb/>
謂綱曰外論洶洶咸謂東幸已決綱曰國之存亡於是<lb/>
焉分吾當以去就爭之先是綱每有所論諫言雖切直<lb/>
無不容納至是所言常留中不報已而遷綱門下侍郎<lb/>
而潛善為中書侍郎潛善伯彥力排河東北二司之議<lb/>
使張所置司北京勿渡河北而召傅亮還京綱力爭之<lb/>
<pb n="KR2g0051_WYG_034-23a"/>
不得乃再疏求去初諫議大夫宋齊愈當金人議立異<lb/>
姓時齊愈書張邦昌姓名入議至是綱進三疏一曰募<lb/>
兵二曰買馬三曰募民出財以助兵費齊愈以為不可<lb/>
行疏論其非不報章将再上其鄉人嗛齊愈者竊其草<lb/>
示綱時方論僭逆附偽之罪於是逮齊愈戮之東市張<lb/>
浚時為御史劾綱以私意殺侍從詔罷綱為觀文殿大<lb/>
學士提舉洞霄宫許翰言綱忠義捨之無以致中興會<lb/>
帝召見陳東東言潛善伯彥不可任綱不可去東坐死<lb/>
<pb n="KR2g0051_WYG_034-23b"/>
翰曰吾與東皆爭李綱者東戮都市吾在廟堂可乎遂<lb/>
求去後有㫖綱落職居鄂州自綱罷張所以罪去傅亮<lb/>
以母病辭歸招撫經制二司並廢車駕遂東幸兩河郡<lb/>
縣相繼淪陷凡綱所規畫軍民之政一切廢罷金人攻<lb/>
京東西殘毁闗輔而中原盜賊蠭起矣紹興二年除觀<lb/>
文殿學士湖廣宣撫使知潭州是時江湖江湘之間流<lb/>
民潰卒羣聚為盜賊多者至數萬人綱悉平之上言荆<lb/>
湖國之上流如鼎澧岳鄂若荆南一帶皆當屯宿重兵<lb/>
<pb n="KR2g0051_WYG_034-24a"/>
倚為形勢使四川之號令可通襄漢之聲援可接乃有<lb/>
恢復中原之漸議未及行而諫官徐俯劉裴劾綱罷之<lb/>
四年金人及偽齊來攻綱上防禦三䇿詔付樞密院及<lb/>
三省施行五年詔問攻戰守備措置綏懐之方綱奏言<lb/>
守備之宜當先料理淮南荆襄以為東南屏蔽近年以<lb/>
來大将擁重兵於江南官吏守空城於江北故敵人得<lb/>
以侵擾今當於淮之東南及荆襄置三大帥屯重兵以<lb/>
臨之分遣偏帥進守支郡加以戰艦水軍上運下接自<lb/>
<pb n="KR2g0051_WYG_034-24b"/>
為防守敵馬雖多不敢輕犯有守備矣然後分責諸将<lb/>
因利乘便收復京畿要以必為之志而勿失機會攻戰<lb/>
之利莫大於是若夫萬乘所居必擇形勝莫善於建康<lb/>
權宜駐蹕願詔守臣治城池修宫闕立官府置營壁使<lb/>
粗成規模以待巡幸盖有城池然後人心不恐有官府<lb/>
然後政事可修有營壘然後士卒可用此措置所當先<lb/>
也至於西北之民未嘗一日忘宋有願為内應者宜給<lb/>
之土田予以爵賞優加撫循使莫不感悦益堅戴宋之<lb/>
<pb n="KR2g0051_WYG_034-25a"/>
心此綏懐所當先也又條上六事一曰信任輔弼二曰<lb/>
公選人材三曰變革土風四曰愛惜日力五曰務盡人<lb/>
事六曰寅畏天威疏上除江西安撫制置大使兼知洪<lb/>
州時張浚趙鼎相繼柄國知綱賢可任然不引當樞軸<lb/>
又不使建閫淮北以當恢復之任僅使安撫江西而兵<lb/>
少糧希事權不重綱屢疏請兵籌度措置江西賴以晏<lb/>
然及張浚以吕祉敗引咎去相位言者引漢誅王恢為<lb/>
比綱言浚措置失當誠為有罪然其區區徇國之心有<lb/>
<pb n="KR2g0051_WYG_034-25b"/>
可矜者願少寛假以責來效時車駕将幸平江綱以為<lb/>
平江去建康不逺徒有退避之名不宜輕動八年王倫<lb/>
使金還與金使偕來以詔諭江南為名綱憤懣上疏言<lb/>
金人邀求無厭願陛下且勿輕許深詔羣臣講明可以<lb/>
乆長之䇿擇其善者從之九年除知潭州荆湖南路安<lb/>
撫大使綱力辭次年卒年五十八贈少師官其親族十<lb/>
人綱負天下之望以一身用捨為社稷生民安危雖身<lb/>
或不用用又不乆而其忠誠義氣凜然動乎逺邇每宋<lb/>
<pb n="KR2g0051_WYG_034-26a"/>
使至金金人必問李綱趙鼎安否其為逺人所畏服如<lb/>
此綱所著有易傳内篇十卷外篇十二卷論語詳説十<lb/>
卷文章歌詩奏議百餘卷又有靖康傳信録奉迎録建<lb/>
炎時政記建炎進退志建炎制詔表劄集宣撫荆廣記<lb/>
制置江右録<lb/>
　論曰綱在靖康承京貫之後文武幹畧之士無一存<lb/>
　者及髙宗之起惟一宗澤如韓岳之流尚隱於卒伍<lb/>
　時方艱難莫與共理然綱在圍城之中徒手奮臂以<lb/>
<pb n="KR2g0051_WYG_034-26b"/>
　成却敵之勲處新造之朝頥指心運遂建中興之業<lb/>
　計其前後皆不過數十日自古遭時之難成功之速<lb/>
　未有如綱者也綱去後猶有十年竟置之若有若無<lb/>
　之間兩建大勲成效章章如此國勢搶攘又非承平<lb/>
　無事之時猶遭擯抑噤不得施用惜哉<lb/>
　<lb/>
　<lb/>
　史傳三編卷三十四<lb/>
</p>
<p>
</p>
  </div>
<div>
<head>史傳三編卷三十五</head> <lb/>
    <p>
<pb n="KR2g0051_WYG_035-1a"/>
欽定四庫全書<lb/>
　史傳三編卷三十五<lb/>
　　　　　　　　　　　　　大學士朱軾撰<lb/>
　名臣傳二十七<lb/>
　　宋<lb/>
　　　宗澤<lb/>
宗澤字汝霖義烏人登元祐六年進士廷對極陳時弊<lb/>
考官惡其切直置末甲調舘陶尉中使督開御河方隆<lb/>
<pb n="KR2g0051_WYG_035-1b"/>
冬役夫僵仆相望澤上書其帥請待來春從之調龍游<lb/>
令民未知學澤為建庠序設師儒講論經術風俗一變<lb/>
調晉州趙城令下車請升縣為軍不從澤曰承平時固<lb/>
無慮他日有警當思吾言矣改知掖縣部使者承㫖市<lb/>
牛黄澤報曰方時疫癘牛飲其毒則結為黄今和氣滂<lb/>
流牛安得黄使者怒欲劾邑官澤曰此澤意也通判登<lb/>
州境内官田數百頃皆不毛之土嵗輸萬餘緡率横取<lb/>
於民澤奏免之及朝廷遣使由登州結女真盟海上謀<lb/>
<pb n="KR2g0051_WYG_035-2a"/>
夾攻契丹澤曰天下自此多事矣退居東陽結廬山谷<lb/>
間靖康元年中丞陳過庭等列薦假宗正少卿充和議<lb/>
使澤曰是行不生還矣或問之澤曰敵能悔過退師固<lb/>
善否則安能屈節北庭以辱君命乎議者謂澤剛方不<lb/>
屈恐害和議止不遣命知磁州時太原失守官兩河者<lb/>
率託故不行澤曰食禄而避難不可也即日單騎就道<lb/>
從羸卒十餘人磁經敵騎蹂躪人民逃徙帑廪枵然澤<lb/>
至繕城浚池治器械募義勇為固守計上言邢洺磁趙<lb/>
<pb n="KR2g0051_WYG_035-2b"/>
相五州各蓄精兵二萬人敵攻一郡則四郡皆應是一<lb/>
郡之兵常有十萬人帝嘉之除河北義兵都總管金人<lb/>
破真定引兵南取慶源自李固渡過河恐澤兵躡其後<lb/>
遣數千騎直扣磁州城澤擐甲登城令壯士以神臂弓<lb/>
射走之開門縱擊斬首數百級所獲羊馬金帛悉以賞<lb/>
軍士康王再使金行至磁澤迎謁曰肅王一去不返今<lb/>
敵又詭詞以致大王願勿行王遂還相州有詔以澤為<lb/>
副元帥從王起兵入援澤言宜急會兵李固渡斷敵歸<lb/>
<pb n="KR2g0051_WYG_035-3a"/>
路不從乃自将兵趨渡道遇金兵遣秦光弼張徳夾攻<lb/>
大破之金人既敗乃留兵分屯澤遣壮士夜擣其軍破<lb/>
三十餘砦時康王開大元帥府檄兵會大名澤履冰渡<lb/>
河見王曰京城受圍日乆入援不可緩會簽樞密院事<lb/>
曹輔齎蠟封手詔至自京師言和議可成澤曰金人狡<lb/>
譎是欲款我師耳君父之望援何啻饑渇宜急引軍直<lb/>
趨澶淵次第進壘以解京師之圍萬一敵有異謀則吾<lb/>
兵已在城下汪伯彥等難之勸王遣澤先行自是澤不<lb/>
<pb n="KR2g0051_WYG_035-3b"/>
得預府中謀議矣二年正月澤至開徳十三戰皆㨗以<lb/>
書勸王檄諸道兵會京城又移書北道總管趙野河東<lb/>
北路宣撫范訥知興仁府曽楙合兵入援三人皆不答<lb/>
澤以孤軍進都統陳淬言敵方熾未可輕舉澤怒欲斬<lb/>
之諸将乞貸淬使效死澤命淬進兵遇金人敗之金人<lb/>
攻開徳澤遣孔彥威與戰又敗之澤度金人必犯濮先<lb/>
遣三千騎往援金人果至敗之金人復向開徳權邦彥<lb/>
孔彥威合兵夾擊又大敗之澤兵進至衛南度将孤兵<lb/>
<pb n="KR2g0051_WYG_035-4a"/>
寡不深入不能成功乃揮衆直前與戰敗之轉戰而東<lb/>
敵益生兵至王孝忠戰死前後皆敵壘澤下令曰今日<lb/>
進退等死不可不從死中求生士卒知必死無不一當<lb/>
百斬首數千級金人大敗退走數十里澤計敵衆十倍<lb/>
於我今一戰而却勢必復來使悉其鐡騎夜襲吾軍則<lb/>
危矣乃暮徙其軍金人夜至得空營大驚自是憚澤不<lb/>
敢復出兵澤出其不意遣兵過大河襲擊敗之王承制<lb/>
以澤為徽猷閣待制時汴京失守金人迫二帝北行澤<lb/>
<pb n="KR2g0051_WYG_035-4b"/>
聞即提軍趨滑走黎陽至大名欲徑渡河據金人歸路<lb/>
<graphic n="KR0829" url="https://raw.githubusercontent.com/kanripo/KR-Gaiji/master/images/KR0829.png" mimeType="image/png"/>還二帝而勤王之兵卒無一至者又聞張邦昌僣位<lb/>
欲先行誅討會得大元帥府書約移師近都按甲觀變<lb/>
澤上書于王曰人臣豈有服赭袍張紅盖御正殿者乎<lb/>
自古姦臣皆外為恭順而中藏禍心未有竊據寳位改<lb/>
元肆赦惡狀昭著若邦昌者今二聖諸王悉渡河而北<lb/>
惟大王在濟天意可知宜亟行天討興復社稷又勸王<lb/>
近剛正而逺柔邪納諫諍而拒䛕佞尚恭儉而抑驕侈<lb/>
<pb n="KR2g0051_WYG_035-5a"/>
體憂勤而忘逸樂進忠實而退私偽以係天下之心因<lb/>
累表勸進王即帝位於南京澤入見涕泗交頥陳興復<lb/>
大計時與李綱同入對相見論國事慷慨流涕綱竒之<lb/>
帝欲留澤黄潛善等沮之除龍圖閣學士知襄陽府時<lb/>
金人有割地之議澤言天下者太祖太宗之天下陛下<lb/>
當兢兢業業思傳之萬世奈何以割地為議乎自金人<lb/>
再至朝廷未嘗命一将出一師但聞姦邪之臣朝進一<lb/>
言以告和暮入一説以乞盟終致二聖北遷宗社蒙耻<lb/>
<pb n="KR2g0051_WYG_035-5b"/>
今即位四十日矣未聞有大號令是禠天下忠義之氣<lb/>
而自絶其民也臣雖駑怯當躬冒矢石為諸将先捐軀<lb/>
報國恩足矣帝覽其言壯之改知青州時年六十九矣<lb/>
開封尹闕李綱言綏復舊都非澤不可徙知開封府時<lb/>
敵騎留屯河上金鼓之聲日夕相聞而京城樓櫓盡廢<lb/>
兵民雜居盜賊縱横澤至首捕誅舍賊者數人下令曰<lb/>
為盜者贓無輕重並從軍法由是盜賊屏息人賴以安<lb/>
王善者河東巨㓂也擁衆七十萬欲據京城澤單騎入<lb/>
<pb n="KR2g0051_WYG_035-6a"/>
善營泣謂之曰朝廷當危難時使有如公一二輩豈復<lb/>
有敵患乎今日乃汝立功之秋不可失也善感泣遂解<lb/>
甲降又有楊進者兵三十萬王再興李貴王大郎等各<lb/>
擁衆數萬往來侵掠澤悉招降之因上疏請帝還京俄<lb/>
有詔荆襄江淮悉備巡幸澤復言比來開封物價市肆<lb/>
漸同平時將士農民商旅士大夫之懐忠義者莫不願<lb/>
陛下亟歸京師以慰人心除延康殿學士京城留守兼<lb/>
開封尹金嘗遣人以使偽楚為名至開封府澤曰此名<lb/>
<pb n="KR2g0051_WYG_035-6b"/>
為使實覘我也拘其人乞斬之有詔延置别舘澤切諫<lb/>
帝乃親札諭澤竟縱遣之言者附黄潛善意欲因是搆<lb/>
澤尚書左丞許景衡抗疏力辨乞厚加任使以成禦敵<lb/>
治民之功且言得宗澤方可保東京有東京行在始安<lb/>
枕帝悟封其章付澤澤乃安時真定懐衛間敵兵甚盛<lb/>
澤以為憂乃渡河約諸将共議事宜以圖收復於京城<lb/>
四壁各置使以領招集之兵造決勝戰車千餘乘車用<lb/>
五十有五人運車者十有一執器械輔車者四十有四<lb/>
<pb n="KR2g0051_WYG_035-7a"/>
周旋曲折可以應用又據形勢立堅壁三十四所於城<lb/>
外駐兵數萬澤往來按視之沿河鱗次為聯珠砦結連<lb/>
兩河山水砦及陜西義士開五丈河以通西北商旅京<lb/>
畿瀕河七十二里命十六縣分守之縣皆開濠深廣丈<lb/>
餘於其南植鹿角又團結班直諸軍及民兵之可用者<lb/>
於是陜西京東西諸路人馬咸願聽澤節制澤視師河<lb/>
北還疏言陛下尚留南都舍宗廟朝廷使社稷無依生<lb/>
靈失所仰戴宜亟回汴京以慰元元之心不報及遣官<lb/>
<pb n="KR2g0051_WYG_035-7b"/>
迎奉六宫往金陵澤復上疏曰京師天下腹心也兩河<lb/>
雖未敕寧特一手臂之不伸耳今遽欲去之非惟一臂<lb/>
之弗瘳且并與心腹而棄之矣昔景徳間契丹㓂澶淵<lb/>
王欽若勸幸金陵陳堯叟勸幸成都惟㓂準請親征卒<lb/>
用成功臣何敢望㓂準然不敢不以章聖望陛下又條<lb/>
上五事其一言黄潛善汪伯彥贊南幸之非澤前後建<lb/>
議經從三省樞密院輒為潛善等所抑金将烏珠渡河<lb/>
謀攻汴京諸將請先斷河梁嚴兵自固澤笑曰去冬金<lb/>
<pb n="KR2g0051_WYG_035-8a"/>
騎直來正坐斷河梁耳乃命部將劉衍趨滑劉達趨鄭<lb/>
以分敵勢戒諸将極力保䕶河梁以俟大兵之集金人<lb/>
聞之夜斷河梁遁去二年金人自鄭抵白沙都人震恐<lb/>
僚屬入問計澤方對客圍棋笑曰何事張皇劉衍等在<lb/>
外必能禦敵乃選精鋭數千使繞出敵後伏其歸路金<lb/>
人方與衍戰伏兵起前後夾擊之金人果敗金将尼瑪哈<lb/>
據西京澤遣部將李景良閻中立郭俊民領兵趨鄭遇<lb/>
敵大戰中立死之俊民降景良遁去澤捕得景良斬之<lb/>
<pb n="KR2g0051_WYG_035-8b"/>
既而俊民與金将及燕人何仲祖來招澤澤數俊民曰<lb/>
汝為金人持書相誘何面目見我乎斬之謂金将曰汝<lb/>
為人將不能以死敵我乃欲以兒女子語誘我乎亦斬<lb/>
之謂仲祖脅從而免之諸将皆服金師入滑部将張偽<lb/>
請往救澤以五千人付之戒毋輕戰以待援撝至迎戰<lb/>
敵騎十倍諸將請避其鋒撝曰避而偷生何面目見宗<lb/>
公力戰死之澤聞撝急遣王宣領騎五千救之撝死二<lb/>
日宣始至與金人大戰破之殺傷甚衆澤迎撝䘮歸恤<lb/>
<pb n="KR2g0051_WYG_035-9a"/>
其家以宣權知滑州金人自是不敢復犯東京山東盜<lb/>
起執政謂其多以義師為名請下令止勤王澤上疏曰<lb/>
自敵圍京城忠義之士憤懣爭奮廣之東西湖之南北<lb/>
福建江淮越數千里爭先勤王當時大臣無逺識大畧<lb/>
不能撫而用之使之饑餓困窮弱者填溝壑强者為盜<lb/>
賊此非勤王者之罪乃一時措置乖謬所致耳今河東<lb/>
西不降敵而保山砦者不知其幾諸處節義之夫自黥<lb/>
其面爭先救駕者復不知其幾此詔一出臣恐草澤之<lb/>
<pb n="KR2g0051_WYG_035-9b"/>
士一旦解體倉卒有急誰復有効忠義者哉王䇿者本<lb/>
遼臣為金将往來河上澤擒之解其縛坐堂上為言契<lb/>
丹本宋兄弟之國今女真滅汝國又辱吾主義當協謀<lb/>
雪耻䇿感泣願效死澤因問金人虚實盡得其詳遂決<lb/>
大舉之計召諸将謂曰汝等有忠義心當協謀勦敵期<lb/>
還二聖成大功言訖泣下諸將皆泣聽命澤上疏請帝<lb/>
還京曰臣為陛下保䕶京城自去年秋冬至於今春又<lb/>
三月矣陛下不早回京則天下之民何所依戴又遣子<lb/>
<pb n="KR2g0051_WYG_035-10a"/>
頴詣行在上疏曰天下之事見幾而動今收復伊洛而<lb/>
金将渡河捍蔽滑臺而敵國屢敗河東河北山砦義民<lb/>
引領舉踵日望官軍之至以時而言中興之兆可見在<lb/>
陛下見機乘時而已又言楚人城郢史氏鄙之今乃於<lb/>
儀真教習水戰傳聞四方必謂中原不守為江寧控扼<lb/>
之計非所宜也先是澤去磁以州事付兵馬鈐轄李侃<lb/>
統制趙世隆殺之至是世隆及弟世興以兵二萬來歸<lb/>
衆懼生變澤曰世隆本吾一校耳何能為世隆至澤責<lb/>
<pb n="KR2g0051_WYG_035-10b"/>
而斬之時世興佩刀侍側衆兵露刃庭下澤徐謂世興<lb/>
曰汝兄犯法當誅汝能奮志立功足以雪耻世興感泣<lb/>
會金人攻滑州澤遣世興往救世興至掩其不備敗之<lb/>
澤威聲日著北方聞其名常尊憚之對南人言必曰宗<lb/>
爺爺契丹人有歸中國者澤引置坐側推誠與語諭以<lb/>
忠義給資糧遣之且賜以公憑候官軍渡河以為信騐<lb/>
人持數百本而去又為榜文散示陷没州縣以為公據<lb/>
遂連結諸路義兵燕趙豪傑嘗謂人曰事可舉矣復上<lb/>
<pb n="KR2g0051_WYG_035-11a"/>
疏言丁進數十萬衆願守䕶京城李成願扈從還闕即<lb/>
渡河勦敵楊進等兵百萬亦願渡河同致死力臣聞多<lb/>
助之至天下順之陛下及此時還京則衆心翕然何敵<lb/>
之足憂乎又言聖人愛其親以及人之親所以教人孝<lb/>
敬其兄以及人之兄所以教人弟陛下當與忠臣義士<lb/>
合謀肆討迎復二聖今太上所御龍徳宫儼然如舊惟<lb/>
淵聖未有宫室望改修寳籙宫以為迎奉之所帝乃下<lb/>
詔擇日還京而竟不果是年六月王彥聚兵太行山欲<lb/>
<pb n="KR2g0051_WYG_035-11b"/>
大舉趨太原澤恐彥孤軍不可獨進召彥計事彥悉召<lb/>
諸砦指授方畧以俟會合乃以萬餘人趨汴金人以重<lb/>
兵躡其後而不敢擊既至汴澤令宿兵近甸以衞根本<lb/>
彥遂屯滑州之沙店澤上疏曰臣欲乘此暑月遣彥等<lb/>
自滑州渡河取懐衞濬相等州王再興等自鄭州直䕶<lb/>
西京陵寝馬擴等自大名取洺相真定楊進王善丁進<lb/>
等各以所領兵分路並進既渡河則山寨忠義之民相<lb/>
應者不啻百萬契丹漢兒亦必同心協力事方就緒乞<lb/>
<pb n="KR2g0051_WYG_035-12a"/>
朝廷遣使聲言立遼天祚之後講吾舊好以擕敵情遣<lb/>
知機辯博之士西使夏東使髙麗諭以禍福必出助兵<lb/>
同加掃蕩願陛下早還京師臣當躬冒矢石為諸将先<lb/>
中興之業必可立致疏入潛善等忌澤成功從中沮之<lb/>
澤前後請帝還京二十餘奏每為潛善伯彥所抑憂憤<lb/>
成疾疽發于背諸將入問疾澤矍然曰吾以二帝蒙塵<lb/>
憤憤至此汝等能殱敵則我死無恨衆皆流涕曰敢不<lb/>
盡力諸将出澤歎曰出師未㨗身先死長使英雄淚滿<lb/>
<pb n="KR2g0051_WYG_035-12b"/>
襟無一語及家事但連呼過河者三而卒年七十都人<lb/>
號慟遺表猶贊帝還京贈觀文殿學士謚忠簡澤質直<lb/>
好義親故貧者多依以為活而自奉甚薄常曰君父側<lb/>
身嘗膽臣子乃安居美食耶始澤招集羣盜聚兵儲糧<lb/>
結諸路義兵連燕趙豪傑自謂渡河剋復指日可冀有<lb/>
志弗就識者恨之子頴居戎幕素得士心澤卒數日將<lb/>
士去者十五都人請以頴繼父任會已命杜充留守乃<lb/>
以頴為判官充酷而無謀屢失人心頴爭之不能得乃<lb/>
<pb n="KR2g0051_WYG_035-13a"/>
請持服歸自是豪傑不為用羣聚城下者復去為盜而<lb/>
中原不守矣充卒降于金頴官終兵部郎中<lb/>
　論曰澤初在汴京金師屢至及數月之後渡河北去<lb/>
　不復侵擾矣故得以選練材武收召豪傑糾合四路<lb/>
　之兵以成長驅之勢澤之功雖不成然捍蔽北門奮<lb/>
　揚威武使行在君臣得整兵輯将終成南渡之基者<lb/>
　非澤之力耶澤之守舊都以李綱之舉及澤連疏數<lb/>
　十上為汪黄等所抑綱之去位乆矣語曰安危在出<lb/>
<pb n="KR2g0051_WYG_035-13b"/>
　令存亡在所任豈此謂耶<lb/>
　　　趙鼎<lb/>
趙鼎字元鎮解州聞喜人少孤母樊氏教之漸能通經<lb/>
史百家崇寧五年登進士第對䇿直斥章惇誤國累官<lb/>
洛陽令宰相吳敏知其能擢為開封士曹金人破太原<lb/>
朝廷議割三鎮地鼎曰祖宗之地不可以與人何用議<lb/>
及京師失守二帝北行金人立張邦昌鼎與胡寅張浚<lb/>
逃太學中不書議狀髙宗即位張浚薦為司勲郎官帝<lb/>
<pb n="KR2g0051_WYG_035-14a"/>
幸建康詔條具防秋事宜鼎言宜以六宫所止為行宫<lb/>
車駕所止為行在擇精兵以備儀衛其餘兵将分在江<lb/>
淮使敵莫測巡幸之定所帝納之乆雨詔求闕政鼎言<lb/>
今日之患始於王安石成於蔡京今安石猶配享廟庭<lb/>
而京之黨未除時政之闕無大於是帝為罷安石配享<lb/>
擢右司諫將遷為殿中侍御史故事無自司諫遷殿中<lb/>
者范宗尹以為言帝曰鼎在言路所言四十事已施行<lb/>
三十六可謂舉職矣遂用之時劉光世部将王徳擅殺<lb/>
<pb n="KR2g0051_WYG_035-14b"/>
韓世忠之将世忠亦率部曲奪建康守府廨鼎請治徳<lb/>
専殺無忌之罪而下詔切責世忠指取其將吏付有司<lb/>
治之諸将肅然帝曰唐肅宗得李勉朝廷始尊今朕得<lb/>
卿無愧昔人矣及金兵至江帝幸會稽召臺諫議去留<lb/>
鼎陳戰守避三䇿拜御史中丞鼎言經營中原當自闗<lb/>
中始經營闗中當自蜀始欲幸蜀當自荆㐮始吳越介<lb/>
在一隅不足以進取中原荆㐮左顧川陜右控湖湘下<lb/>
瞰京洛三國所必爭宜以公安為行闕而屯重兵于襄<lb/>
<pb n="KR2g0051_WYG_035-15a"/>
陽運江浙之粟以資川陜之兵經營大業計無出此除<lb/>
端明殿學士簽書樞宻院事以言事忤㫖出知平江府<lb/>
改知建康又移洪州京西招撫使李横欲復東京鼎言<lb/>
横烏合之衆不能當敵恐遂失㐮陽已而横戰敗㐮陽<lb/>
竟陷召拜㕘知政事宰相朱勝非方規復㐮陽帝問岳<lb/>
飛可使否鼎曰知上流利害無如飛者飛出師竟復六<lb/>
郡頃之執政忌鼎出為川陜宣撫使将行會邉報沓至<lb/>
帝謂鼎曰卿豈可去當遂相卿拜尚書右僕射同平章<lb/>
<pb n="KR2g0051_WYG_035-15b"/>
事兼知樞密院事制下中外相慶時劉豫子麟與金人<lb/>
合兵大入舉朝震恐鼎獨贊進禦之計帝亦曰朕當親<lb/>
總六師臨江決戰鼎喜曰累年退怯敵志益驕今聖斷<lb/>
親征成功可必於是詔韓世忠屯揚州命劉光世移軍<lb/>
建康而起張浚知樞密院及帝將發臨安鼎恐帝意變<lb/>
復乘間言曰陛下養兵十年用之正在今日若少加退<lb/>
阻則人心渙散長江之險不可復恃帝遂幸平江下詔<lb/>
暴逆豫之罪而世忠大儀之㨗奏至帝遂欲自将渡江<lb/>
<pb n="KR2g0051_WYG_035-16a"/>
決戰鼎曰敵逺來利在速戰遽與爭鋒非䇿也且豫猶<lb/>
遣其子豈可煩至尊耶帝乃止未幾張浚至見鼎執其<lb/>
手曰此行舉措皆合人心即日命浚視師江上將士見<lb/>
浚勇氣十倍金人聞之遂謀北歸帝謂鼎曰近将士致<lb/>
勇爭先諸路守臣亦翕然自効乃朕用卿之力也鼎謝<lb/>
曰皆出聖斷臣何力之有或問鼎曰金人傾國來攻衆<lb/>
皆恟懼公獨言不足畏何耶鼎曰敵衆雖盛然以豫<graphic n="KR0829" url="https://raw.githubusercontent.com/kanripo/KR-Gaiji/master/images/KR0829.png" mimeType="image/png"/>
而來非其本心戰必不力以是知其不足畏也帝語張<lb/>
<pb n="KR2g0051_WYG_035-16b"/>
浚曰鼎真宰相天使佐朕中興宗社之幸也金人既退<lb/>
鼎首請博采羣言為善後計帝還臨安以鼎守左僕射<lb/>
浚守右僕射俱兼樞密院督諸路軍馬鼎於政事先後<lb/>
及人才所當召用者條而置之座右次第奏行之故列<lb/>
要津者多一時之望人號為小元祐及劉豫遣子麟猊<lb/>
分路入㓂時張俊屯盱眙楊沂中屯泗韓世忠屯楚岳<lb/>
飛駐鄂劉光世駐廬沿江上下無兵鼎以為憂移書於<lb/>
浚欲令俊與沂中同保合肥浚以為然時邉報日急俊<lb/>
<pb n="KR2g0051_WYG_035-17a"/>
欲棄盱眙光世欲棄廬州皆張大賊勢以聞鼎曰豫逆<lb/>
賊也若與豫戰而不能勝或更退守何以立國今賊已<lb/>
渡河當亟遣俊合光世軍盡掃淮南之㓂帝然之詔二<lb/>
將進兵俊軍至藕塘與猊戰大破之鼎命沂中趨合肥<lb/>
以會光世光世已棄廬囬江北浚以書告鼎鼎白上詔<lb/>
浚有不用命者聽以軍法從事光世大駭復進至肥河<lb/>
與麟戰破之麟猊㧞柵遁去鼎因抑吕祉與張浚不平<lb/>
遂丐去罷知紹興府七年祉軍敗沒於偽齊浚引咎去<lb/>
<pb n="KR2g0051_WYG_035-17b"/>
位乃復拜鼎尚書左僕射同平章事兼樞密使臺諫交<lb/>
論淮西無備鼎曰行朝擁兵十萬敵騎直來自足抗之<lb/>
設有他虞鼎身任其責淮西迄無驚時浚已落職帝猶<lb/>
欲加以逺竄鼎言浚母老且有勤王功帝曰功過自不<lb/>
相掩已而内批謫浚嶺南鼎留不下詰旦鼎入帝怒未<lb/>
解鼎力懇曰浚罪不過失䇿耳凡人計慮豈不欲萬全<lb/>
儻因一失便置之死地後有竒謀秘計誰復敢言者此<lb/>
事自闗朝廷非私浚也帝意乃解以散官居浚永州鼎<lb/>
<pb n="KR2g0051_WYG_035-18a"/>
既再相或議其無所施為鼎曰今日之事如人患羸當<lb/>
靜以養之若復加攻砭必傷元氣矣金廢劉豫鼎遣間<lb/>
招河南守将壽亳陳蔡之間往往舉城或率部曲來歸<lb/>
得精兵萬餘馬數千知廬州劉錡亦言淮北歸正者不<lb/>
絶度可得四五萬帝喜曰朕嘗慮江池守備空虚今得<lb/>
此軍可無患矣金人遣使議和朝論以為不可信帝怒<lb/>
鼎曰陛下於金人有不共戴天之讐今屈己請和不憚<lb/>
為之者以梓宫及母后耳羣臣憤懣之詞出於愛君不<lb/>
<pb n="KR2g0051_WYG_035-18b"/>
可以為罪陛下宜諭之曰講和非吾意以親故不得已<lb/>
為之但得梓宫及母后還敵雖渝盟吾無憾焉帝從其<lb/>
言羣議遂息初鼎與浚共薦秦檜及檜得志宻以事間<lb/>
鼎至是遂罷鼎為忠武節度使知紹興府檜往餞鼎鼎<lb/>
不為禮檜益憾之鼎既去王庶入對帝謂曰鼎兩為相<lb/>
於國有大功再贊親征皆能決勝他人所不及也先是<lb/>
王倫使金從鼎受指鼎曰問禮數則答以君臣之分已<lb/>
定問地界則答以大河為界二者使之大㫖不從則已<lb/>
<pb n="KR2g0051_WYG_035-19a"/>
倫受命而行至是倫與金使俱來以撫諭江南為名帝<lb/>
歎息謂庶曰五日前得此報趙鼎豈可去耶鼎嘗薦胡<lb/>
寅魏矼晏敦復潘良貴吕本中張致逺等數十人及再<lb/>
相奏曰今才徳可用如劉大本胡寅吕本中常同林季<lb/>
仲之流陛下能用之乎妬賢長惡如趙霈胡世将周秘<lb/>
陳公輔之徒陛下能去之乎帝為徙世將而補公輔等<lb/>
於外初禁衛諸軍遇赦轉員其法甚備自中原俶擾軍<lb/>
營紛亂諸将所總嵗嵗奏功而天子親兵乆無陞遷之<lb/>
<pb n="KR2g0051_WYG_035-19b"/>
望鼎請據三衙見管人數彷彿舊例立為轉員之法常<lb/>
曰三省常為敵不來而為陛下拔人才修政事樞宻常<lb/>
為敵見侵而為陛下申軍律治兵甲則兩得之矣鼎至<lb/>
越丐祠檜惡其迫已徙知泉州又誣以受張邦昌偽命<lb/>
遂奪節鼎自泉州復上書言時政檜恐其復用使中丞<lb/>
王次翁誣其乾没官錢謫居興化移漳州潮州安置在<lb/>
潮五年杜門謝客中丞詹大方誣其受賄移吉陽軍鼎<lb/>
謝表曰白首何歸悵餘生之無幾丹心未冺誓九死以<lb/>
<pb n="KR2g0051_WYG_035-20a"/>
不移檜見之曰此老倔强猶昔在吉陽三年潛居深處<lb/>
門人故吏皆不敢通問檜命本軍月具存亡申省鼎遣<lb/>
人語其子汾曰檜必欲殺我我死汝曹無患先得疾自<lb/>
書墓中石記鄉里及除拜嵗月至是書銘旌云身騎箕<lb/>
尾歸天上氣作山河壯本朝遺言屬其子乞歸葬遂不<lb/>
食而死時紹興十七年也天下聞而悲之明年得㫖歸<lb/>
𦵏孝宗即位謚忠簡追封豐國公擢用其孫十二人鼎<lb/>
為文渾然天成凡髙宗處分軍國機事多鼎視草有擬<lb/>
<pb n="KR2g0051_WYG_035-20b"/>
奏表疏雜詩文二百餘篇號得全集行于世<lb/>
　論曰談者謂髙宗之初人心思奮苟圖興復指期可<lb/>
　致及鼎得政而南北之勢成矣故鼎専固根本不急<lb/>
　用兵然使當鼎之時宗澤尚在李綱再用其所設施<lb/>
　亦未可預料也觀於岳飛可以見矣雖然鼎善觀時<lb/>
　施計因事奏功任賢使能興利救敗治國之良材也<lb/>
　微鼎則宋之南渡不復能立國矣<lb/>
　　　張浚<lb/>
<pb n="KR2g0051_WYG_035-21a"/>
張浚字徳逺漢州綿竹人唐宰相九齡弟九皋之後父<lb/>
咸舉進士賢良兩科浚四嵗而孤行直視端無誑言識<lb/>
者知為大器入太學中進士第靖康初為太常簿張邦<lb/>
昌僭立逃入太學中聞髙宗即位馳赴南京除樞宻院<lb/>
編修官擢殿中侍御史時帝在揚州浚請葺東京闗陜<lb/>
襄鄧以備巡幸擢禮部侍郎浚度金人必來攻而廟堂<lb/>
宴然殊不為備力言之建炎三年金人南侵帝幸錢塘<lb/>
留朱勝非與浚于吳門同節制軍馬已而勝非召浚獨<lb/>
<pb n="KR2g0051_WYG_035-21b"/>
留招潰兵數萬安集甫定而苗傅劉正彥之亂作改元<lb/>
赦書至平江浚秘不宣及傅等以檄來浚慟哭謀起兵<lb/>
討賊傅等以張俊為秦鳯路總管俊将卸兵而西浚知<lb/>
帝遇俊厚急<graphic n="KR0829" url="https://raw.githubusercontent.com/kanripo/KR-Gaiji/master/images/KR0829.png" mimeType="image/png"/>俊握手語之故相持而泣時吕頥浩節<lb/>
制建業劉光世領兵鎮江浚乃以蠟書約頥浩光世來<lb/>
會而命俊分兵扼吳江疏請復辟會韓世忠舟師抵常<lb/>
熟俊曰世忠來事濟矣白浚招之世忠至對浚慟哭請<lb/>
以身任之浚因大犒俊世忠將士呼諸将校至前抗聲<lb/>
<pb n="KR2g0051_WYG_035-22a"/>
誓曰賊以重賞購吾首倘浚此舉違天悖人者若曹可<lb/>
取吾頭去不然有一退縮悉以軍法從事衆皆感憤於<lb/>
是令世忠先進急趨秀州據糧道以俟大軍世忠至秀<lb/>
即大治戰具傅等以書招浚浚報云自古言涉不順謂<lb/>
之指斥乘輿事涉不順謂之震驚宫闕廢立之事謂之<lb/>
大逆不道大逆不道者族今建炎皇帝不聞失徳一旦<lb/>
遜位豈所宜聞傅等得書大恐乃遣重兵扼臨平責浚<lb/>
栁州安置及頥浩光世兵踵至浚乃聲傅正彥罪傳檄<lb/>
<pb n="KR2g0051_WYG_035-22b"/>
中外率諸軍繼進浚前遣客馮轓以計説傅等及大軍<lb/>
且至傅等憂恐不知所出轓知其可動即以大義白宰<lb/>
相朱勝非使率百官請復辟髙宗御筆除浚知樞宻院<lb/>
事浚進次臨平賊兵拒不得前世忠等搏戰大破之傅<lb/>
正彥遁去世忠追擒斬之語在世忠傳浚入見伏地涕<lb/>
泣待罪髙宗勞問再三曰向在睿聖兩宫隔絶一日啜<lb/>
羮小黄門忽傳太母之命不得已貶卿栁州朕不覺羹<lb/>
覆于手念卿被謫此事誰任因引入内殿解所服玉帶<lb/>
<pb n="KR2g0051_WYG_035-23a"/>
以賜浚謂中興當自闗陜始慷慨請行詔以浚為川陜<lb/>
宣撫處置使便宜黜陟将行平㓂將軍范瓊擁衆自豫<lb/>
章至先是靖康中金人盡取君后太子宗室北行多瓊<lb/>
之謀瓊又乘勢剽掠左右張邦昌為之翼衛至是入朝<lb/>
悖傲無禮乞貸傅正彥等死罪浚奏瓊大逆不道召至<lb/>
都堂數其罪誅之分其軍隸神武軍然後行時金人已<lb/>
取鄜延渡渭攻永興諸将莫肯相援浚至即出行闗陜<lb/>
訪問風俗罷斥姦贓以搜攬豪傑為先務諸將惕息聽<lb/>
<pb n="KR2g0051_WYG_035-23b"/>
命聞金烏珠猶在淮西恐其復擾東南謀牽制之乃合<lb/>
五路之師以復永興烏珠馳至戰于富平官軍大敗浚<lb/>
退保興州命吳玠聚兵於和尚原大散闗以斷敵來路<lb/>
闗師古等聚兵於岷州大潭孫渥賈世方等聚兵于階<lb/>
成鳯三州以固蜀口紹興元年吳玠連破金将烏嚕烏<lb/>
珠之師金兵遂引而北去因拜浚檢校少保浚在陜蜀<lb/>
三年訓新集之兵當方張之敵以劉子羽為上賔任趙<lb/>
開為都轉運使擢吳玠為大将子羽慷慨有才畧開善<lb/>
<pb n="KR2g0051_WYG_035-24a"/>
理財而玠每戰輒勝西北遺民歸附日衆故闗陜雖失<lb/>
而全蜀安堵且以形勢牽制東南江淮亦賴以安初富<lb/>
平之敗浚以環慶帥趙哲違節度斬之至是又殺將軍<lb/>
曲端言者以為非朝廷疑之三年遣王似副浚浚聞似<lb/>
來求解兵柄且奏似不可任宰相吕頥浩朱勝非毁短<lb/>
浚而御史中丞辛炳以宿憾劾浚遂以本官提舉洞霄<lb/>
宫居福州浚既去慮金人釋川陜之兵併力窺東南上<lb/>
疏極言其狀未幾劉麟果引金人南侵帝思浚前言幸<lb/>
<pb n="KR2g0051_WYG_035-24b"/>
平江召浚入見除知樞宻院事浚既受命即日赴江上<lb/>
視師時烏珠擁兵十萬於揚州約日渡江決戰浚至召<lb/>
韓世忠張俊劉光世議事將士見浚勇氣十倍浚部分<lb/>
諸將身留鎮江節度之世忠遣麾下王愈詣烏珠約戰<lb/>
言張樞宻已在鎮江烏珠曰張樞宻貶嶺南何得在此<lb/>
愈出浚所下文書示之烏珠色變一夕引去五年除尚<lb/>
書右僕射同平章事兼知樞宻院事都督諸路軍馬浚<lb/>
與趙鼎並相同心輔治務在塞倖門抑近習時巨㓂楊<lb/>
<pb n="KR2g0051_WYG_035-25a"/>
么據洞庭諸将討之不克浚自請行至醴陵釋邑囚數<lb/>
百皆么諜者給以文書俾招諭諸砦及岳飛破么賊衆<lb/>
二十餘萬相繼來降湖㓂盡平浚遂奏遣飛屯荆襄以<lb/>
圖中原乃自鄂岳轉淮東會諸將議防秋之宜詔促歸<lb/>
朝進中興備覧四十一篇帝嘉歎置之坐隅六年會諸<lb/>
將議事江上榜豫僭逆之罪命韓世忠據承楚以圖淮<lb/>
陽劉光世屯合肥以招北軍張俊練兵建康進屯盱眙<lb/>
楊沂中領精兵為後翼以佐俊岳飛進屯襄陽以窺中<lb/>
<pb n="KR2g0051_WYG_035-25b"/>
原浚渡江徧撫淮上諸戍因入覲請幸建康未幾劉豫<lb/>
復遣麟猊入㓂浚勅諸将曰賊豫以逆犯順不勦除何<lb/>
以為國今日之事有進無退及劉麟迫合肥俊請益兵<lb/>
光世欲退師朝議欲召飛東下令俊光世還保江浚言<lb/>
俊等渡江則無淮南而長江之險與敵共矣且岳飛一<lb/>
動襄漢有警復何所恃詔從之楊沂中兵抵濠州光世<lb/>
已舍廬州而南淮西洶動浚聞疾馳至采石令曰有渡<lb/>
江者斬光世復駐軍與沂中接沂中與劉猊戰大破之<lb/>
<pb n="KR2g0051_WYG_035-26a"/>
猊麟皆㧞柵遁於是趙鼎等議回蹕臨安浚獨言天下<lb/>
之事不倡則不起三嵗之間陛下一再臨江士氣百倍<lb/>
今六飛一還人心解體帝幡然從浚計及徽宗皇帝寧<lb/>
徳皇后崩問至帝號慟擗踊哀不自勝浚言天子之孝<lb/>
不與士庶同今梓宫未返天下塗炭願陛下揮涕而起<lb/>
斂髮而趨一怒而安天下之民帝乃命浚草詔告諭中<lb/>
外詞甚哀切浚又請命諸大將率三軍發哀成服中外<lb/>
感動浚退上疏曰陛下思慕兩宫憂勞百姓臣之至愚<lb/>
<pb n="KR2g0051_WYG_035-26b"/>
獲遭任用臣每感慨自期誓殱敵讐昊天不弔禍變忽<lb/>
生使陛下抱無窮之痛罪将誰執念昔陜蜀之行陛下<lb/>
命臣曰我有大隙於北刷此至耻惟爾是屬而臣終隳<lb/>
成功使敵無憚今日之禍端自臣致乞賜罷黜再疏待<lb/>
罪帝令起視事乃請乘輿發平江至建康浚總中外之<lb/>
政幾事叢委以一身任之每奏對必言讎耻之大反覆<lb/>
再三帝未嘗不改容流涕時天子方厲精克己戒飭宫<lb/>
庭内侍無敢越度事無巨細必以咨浚賜諸將詔往往<lb/>
<pb n="KR2g0051_WYG_035-27a"/>
命浚草之光世在淮西軍無紀律浚奏罷光世使吕祉<lb/>
節制其軍而以王徳為都統制酈瓊副之未幾瓊舉軍<lb/>
叛降劉豫吕祉死之浚坐此引咎求去帝問可代者且<lb/>
曰秦檜何如浚曰近與共事方知其闇帝曰然則用趙<lb/>
鼎檜由是憾浚浚既去落職居永州九年除資政殿大<lb/>
學士福建安撫大使大治海舟為直指山東之計十六<lb/>
年彗星出西方浚將極論時事恐貽毋憂母訝其瘠問<lb/>
故浚以實對母誦其父對䇿語曰臣寧言而死於斧鉞<lb/>
<pb n="KR2g0051_WYG_035-27b"/>
不能忍不言以負陛下浚意乃決上疏言當今事勢譬<lb/>
如養成大疽於頭目心腹之間不決不止惟陛下謀之<lb/>
於心謹察情偽使在我有不可犯之勢庶幾社稷安全<lb/>
不然後将噬臍秦檜大怒黜浚以特進提舉太平興國<lb/>
宫居連州二十年徙永州浚去國幾二十年天下士無<lb/>
賢不肖莫不傾心慕之金人憚浚每使至必問浚安在<lb/>
惟恐其復用當是時秦檜怙寵専權每令臺臣彈劾必<lb/>
欲殺浚至檜死乃已二十五年復觀文殿大學士判洪<lb/>
<pb n="KR2g0051_WYG_035-28a"/>
州浚時以母䘮歸𦵏念天下事為檜所壊邉備蕩弛又<lb/>
聞金亮簒立必將舉兵自以大臣義同休戚不敢以居<lb/>
䘮為嫌具奏論之會星變求言浚復上疏極論沈該湯<lb/>
思退等笑浚為狂詔復居永州三十一年有㫖自便浚<lb/>
至潭聞欽宗崩號慟不食上疏請早定戰守之計未幾<lb/>
亮兵大入中外震恐乃復浚觀文殿大學士判潭州時<lb/>
金騎充斥王權兵潰劉錡退歸鎮江遂改命浚判建康<lb/>
府兼行宫留守浚至岳陽買舟冒風雪而行敵兵方焚<lb/>
<pb n="KR2g0051_WYG_035-28b"/>
采石煙焰漲天長江無敢行北岸者獨浚一舟徑進或<lb/>
止之浚曰吾赴君父之急知直前求乘輿所在而已過<lb/>
池陽聞亮死李顯忠兵在沙上浚往犒之一軍見浚以<lb/>
為從天而下至建康即牒辦行宫儀物亟請乘輿臨幸<lb/>
三十二年帝幸建康浚迎拜道左衛士見浚無不以手<lb/>
加額浚起廢復用風采隱然人倚為重及帝将還臨安<lb/>
勞浚曰卿在此朕無北顧憂矣浚招集忠義及募淮楚<lb/>
壯勇以陳敏為統制且謂敵長于騎我長於步衛步無<lb/>
<pb n="KR2g0051_WYG_035-29a"/>
如弩衛弩無如車乃命敏専制弩治車孝宗即位召浚<lb/>
入見浚從容言人主之學以心為本一心合天何事不<lb/>
濟所謂天者天下之公理而已必兢業自持使清明在<lb/>
躬則賞罰舉措無有不當人心自歸敵國自服帝悚然<lb/>
曰當不忘公言進封浚魏國公史浩議欲城𤓰洲采石<lb/>
浚謂不守淮而守江是示敵以削弱怠戰守之氣不若<lb/>
先城泗州及浩㕘政浚所規畫浩必沮之金人以十萬<lb/>
衆屯河南聲言規淮移文索海泗唐鄧商州及嵗幣浚<lb/>
<pb n="KR2g0051_WYG_035-29b"/>
以大兵屯盱眙濠廬備之卒無事隆興元年除樞宻使<lb/>
都督軍馬如故時金人將南侵浚欲及其未發攻之會<lb/>
殿前司李顯忠建康都統邵宏淵亦獻進攻之䇿浚以<lb/>
聞帝報可乃遣顯忠出濠州趨靈壁宏淵出泗州趨虹<lb/>
縣顯忠至靈壁敗蕭琦軍宏淵圍虹縣降富察圖們周<lb/>
仁進克宿州中原震動會金帥赫舍哩志寧率兵與顯<lb/>
忠戰顯忠小不利而諜報敵兵大至顯忠夜潰引歸浚<lb/>
上疏待罪主和議者因毁短浚帝不聽浚乃以魏勝守<lb/>
<pb n="KR2g0051_WYG_035-30a"/>
海州陳敏守泗州戚方守濠州郭振守六合治髙郵巢<lb/>
縣兩城為大勢修滁州闗山以扼敵衝聚水軍淮隂馬<lb/>
軍壽春大飭兩淮守備時湯思退為右相秦檜黨也素<lb/>
主和議金人索四郡及嵗幣遣盧仲賢報金浚言仲賢<lb/>
小人多妄不可委信已而仲賢果辱命方再遣使浚力<lb/>
陳其失帝不聽更遣胡昉等往而拜浚尚書右僕射同<lb/>
平章事兼樞宻使都督如故胡昉等至宿金人脅之昉<lb/>
等不屈更禮而歸之帝諭浚曰和議不成天也自此事<lb/>
<pb n="KR2g0051_WYG_035-30b"/>
當歸一矣三年議幸建康詔浚行視江淮時浚所招徠<lb/>
山東淮北忠義之士以實建康鎮江兩軍凡萬二千餘<lb/>
人萬弩營所招淮南壮士及江西羣盜又萬餘人陳敏<lb/>
統之以守泗州凡要害之地皆築城堡其可因水為險<lb/>
者皆積水為匱増置江淮戰艦諸軍弓矢器械悉備金<lb/>
人屯重兵于河南將刻日決戰及聞浚來亟撤歸淮北<lb/>
之來歸者日不絶山東豪傑悉願受節度思退多方搆<lb/>
之浚八章乞致仕乃以少保充醴泉觀使朝廷遂決割<lb/>
<pb n="KR2g0051_WYG_035-31a"/>
地求和之議浚既去猶疏論尹穡姦邪必誤國事且勸<lb/>
上務學親賢或勉浚勿復以時事為言者浚曰君臣之<lb/>
義無所逃於天地之間吾荷兩朝厚恩乆尸重任安忍<lb/>
不言上如欲用浚當即日就道不敢以老病為辭也行<lb/>
次餘干得疾手書付二子曰吾嘗相國不能恢復中原<lb/>
雪祖宗之耻即死不當𦵏我先人墓左𦵏我衡山下足<lb/>
矣訃聞孝宗震悼贈太師謚忠獻浚幼有大志及為熙<lb/>
河幕官徧行邉壘覧觀山川形勢與舊戍守將握手飲<lb/>
<pb n="KR2g0051_WYG_035-31b"/>
酒問祖宗以來守邉舊法及軍陳方畧故一旦起自疎<lb/>
逺當樞筦之任能通知邉事本末在京城中親見二帝<lb/>
北行皇族係縶生民塗炭誓不與敵俱存故終身不主<lb/>
和議每論定都大計以為東南形勢莫如建康人主居<lb/>
之可以北望中原常懐憤惕至如錢塘僻在一隅易於<lb/>
安肆不足以號召北方所薦虞允文汪應辰王十朋劉<lb/>
珙等為名臣㧞吳玠吳璘於行間謂韓世忠忠勇可倚<lb/>
以大事一見劉錡竒之付以事任卒皆為名将有成功<lb/>
<pb n="KR2g0051_WYG_035-32a"/>
一時稱浚為知人浚學䆳于易有易解及雜説十卷書<lb/>
詩禮春秋中庸亦各有解文集十卷奏議二十卷<lb/>
　論曰建炎諸將相志於恢復者惟李綱宗澤岳飛韓<lb/>
　世忠及浚五人而已浚之任事詳審精宻若不逮於<lb/>
　趙鼎者然登朝則國勢振舉在軍則将士用命緩急<lb/>
　進退旋轉曲折如臂之使指莫敢違也觀其誅范瓊<lb/>
　廢劉光世指顧之間不動聲色非其氣有大過人者<lb/>
　乎惟勇於赴敵輕舉浪戰有違於臨事而懼之義然<lb/>
<pb n="KR2g0051_WYG_035-32b"/>
　包舉羣謀驅策衆力其所成功亦已多矣所舉士皆<lb/>
　為名臣賢將數十年之間効命戰場保安疆圉揆厥<lb/>
　所由咸浚之建立固不可以富平符離之敗黜之也<lb/>
　<lb/>
　<lb/>
　<lb/>
　<lb/>
　史傳三編卷三十五<lb/>
</p>
<p>
</p>
  </div>
<div>
<head>史傳三編卷三十六</head> <lb/>
    <p>
<pb n="KR2g0051_WYG_036-1a"/>
欽定四庫全書<lb/>
　史傳三編卷三十六<lb/>
　　　　　　　　　　　　大學士朱軾撰<lb/>
　名臣傳二十八<lb/>
　　宋<lb/>
　　　岳飛<lb/>
岳飛字鵬舉相州湯隂人世力農父和能節食以濟饑<lb/>
人飛少負氣節沈厚寡言家貧力學尤好左氏春秋孫<lb/>
<pb n="KR2g0051_WYG_036-1b"/>
吳兵法生有神力未冠挽弓三百觔弩八石學射於周<lb/>
同盡其術能左右射同死朔望設祭于其家父異之曰<lb/>
汝他日為時用其徇國死義乎宣和四年應真定宣撫<lb/>
劉韐募相有劇賊陶俊賈進和飛請百騎滅之遣卒偽<lb/>
為商入賊境賊掠以充伍飛乃伏百人山下以數十騎<lb/>
逼賊賊出戰飛陽北賊追之伏起先所遣卒擒俊進和<lb/>
以歸康王至相命飛招賊吉倩倩降補承信郎從劉浩<lb/>
解東京圍領百騎習兵河上敵猝至飛麾其徒曰敵雖<lb/>
<pb n="KR2g0051_WYG_036-2a"/>
衆未知吾虚實當及其未定擊之乃馳迎敵有梟將舞<lb/>
刀而前飛斬之敵大敗遷承義郎隸留守宗澤犯法將<lb/>
刑澤見竒之曰此將材也免之會金人攻汜水澤以五<lb/>
百騎授飛遂大敗金人而還澤謂曰爾勇智才藝古良<lb/>
将不能過然好野戰非萬全計因授與陳圖飛曰陳而<lb/>
後戰兵法之常運用之妙存乎一心澤是其言髙宗即<lb/>
位飛上書數千言大畧謂陛下已登大寳社稷有主勤<lb/>
王之師日集宜乘其怠擊之黄潛善汪伯彥輩不能承<lb/>
<pb n="KR2g0051_WYG_036-2b"/>
聖意奉車駕日益南恐不足係中原之望願陛下親率<lb/>
六軍北渡則將士作氣中原可復書聞以越職奪官詣<lb/>
河北招討使張所所問曰汝能敵幾何飛曰勇不足恃<lb/>
用兵在先定謀欒枝曳柴莫敖采樵皆謀定也所矍然<lb/>
曰君殆非行伍中人待以國士飛因説所曰國家都汴<lb/>
恃河北以為固茍馮據要衝峙列重鎮一城受圍諸城<lb/>
或撓或救金人不能窺河南則京師根本之地固矣招<lb/>
討誠能提兵壓境飛惟命是從所大喜借補武經郎使<lb/>
<pb n="KR2g0051_WYG_036-3a"/>
從王彥渡河至新鄉金兵盛彥不敢進飛獨引所部鏖<lb/>
戰奪其纛而舞諸軍爭奮遂㧞新鄉飛軍食盡從彥乞<lb/>
糧彥不與飛乃引兵益北戰於太行山擒金將托卜雅爾<lb/>
烏居數日復遇敵飛單騎持丈八鐡槍刺殺哈芬大王<lb/>
敵衆敗走飛知彥不悦已復歸宗澤為留守司統制澤<lb/>
卒杜充代之飛居職二年每戰皆㨗嘗駐兵竹蘆渡與<lb/>
敵相持乃選精鋭三百伏前山下令各以薪芻交縛兩<lb/>
束夜半爇四端而舉之金人疑援兵至驚潰賊黄善曹<lb/>
<pb n="KR2g0051_WYG_036-3b"/>
成孔彥舟等合兵五十萬薄南薫門飛部僅八百衆懼<lb/>
不敵飛曰吾為諸君破之左挾弓右運矛横衝其陳賊<lb/>
亂大敗之又擒賊杜叔五孫海于東明敗黄善於清河<lb/>
授英州刺史及杜充将走建康飛諫曰中原地尺寸不<lb/>
可棄今一舉足此地非我有他日欲取之非數十萬衆<lb/>
不可充不聽飛不得已從而南於道連破張用李成諸<lb/>
賊及充降金烏珠趨杭州飛要擊至廣徳六戰皆㨗擒<lb/>
其將王權俘簽軍首領四十餘察可用者結以恩遣還<lb/>
<pb n="KR2g0051_WYG_036-4a"/>
令夜斫營縱火敵衆亂飛擊敗之駐軍鐘村軍無見糧<lb/>
将士忍饑不擾民金所籍兵相謂曰此岳爺爺軍也爭<lb/>
來降附四年烏珠攻常州宜興令迎飛移屯盜郭吉聞<lb/>
飛來遁入湖飛使王貴𫝊慶追破之因遣辯士盡降其<lb/>
衆金人再攻常州飛四戰皆㨗尾襲於鎮江東又㨗戰<lb/>
於清水亭又大㨗横屍十五里烏珠趨建康飛設伏牛<lb/>
頭山待之夜令百人黒衣混金營中擾之金兵驚自相<lb/>
攻擊烏珠次龍灣飛以騎三百兵二千馳至新城大破<lb/>
<pb n="KR2g0051_WYG_036-4b"/>
之烏珠奔淮西遂復建康因上言建康要害之地宜選<lb/>
兵固守仍益兵戍淮拱䕶腹心帝嘉納焉烏珠歸飛<graphic n="KR0829" url="https://raw.githubusercontent.com/kanripo/KR-Gaiji/master/images/KR0829.png" mimeType="image/png"/>
擊於靜安敗之詔討戚方降其軍紹興元年張俊討李<lb/>
成請飛為副時成黨馬進犯洪州連營西山飛曰賊貪<lb/>
而不慮後若以騎兵自上流絶生米渡出其不意破之<lb/>
必矣請自為先鋒俊大喜飛重鎧躍馬潛出賊右突其<lb/>
陳所部從之進大敗走筠州飛抵城東賊出城布陳十<lb/>
五里飛設伏以紅羅為幟上刺岳字選騎二百隨幟而<lb/>
<pb n="KR2g0051_WYG_036-5a"/>
前賊易其少薄之伏發賊敗飛使人呼曰不從賊者坐<lb/>
吾不汝殺坐而降者八萬餘人進以餘卒奔成於南康<lb/>
飛夜引兵至朱家山又斬其将趙萬成聞進敗自引兵<lb/>
十餘萬來飛與遇於樓子莊大破之成走降偽齊賊張<lb/>
用者亦相人㓂江西飛以書諭之曰吾與汝同里南薰<lb/>
門鐡路步之戰皆汝所悉今吾在此欲戰則出不戰則<lb/>
降用得書曰果吾父也遂降江淮悉平飛功第一二年<lb/>
賊曹成擁衆十餘萬據道賀二州命飛招之成聞飛將<lb/>
<pb n="KR2g0051_WYG_036-5b"/>
至驚曰岳家軍來矣即分道遁飛至茶陵招成成不從<lb/>
飛上言比年多命招安故盜强則肆暴屈則就招苟不<lb/>
畧加勦除蠭起之衆未可遽殄許之飛入賀州境得諜<lb/>
縛之帳下飛出帳調兵食吏曰糧盡矣奈何飛曰姑反<lb/>
茶陵已而顧諜者若失意状頓足而入隂令逸之諜者<lb/>
既去飛即蓐食潛趨遶嶺未明已至太平場麾兵掩擊<lb/>
賊大潰成走據北藏嶺上梧闗遣其黨迎戰飛不陳而<lb/>
鼔奪其二隘成又以衆十餘萬守蓬頭嶺飛部纔八千<lb/>
<pb n="KR2g0051_WYG_036-6a"/>
一鼓登嶺破其衆成奔連州飛謂張憲等曰成黨散去<lb/>
追而殺之則脅從可憫縱之則復聚為盜今遣若等誅<lb/>
其魁而撫其衆慎勿妄殺累主上保民之仁於是憲等<lb/>
分道招降二萬人與飛會連州進兵追成成走宣撫司<lb/>
降時以盛夏行師瘴地撫循有方士無一人病者嶺表<lb/>
平移屯江州甫入境承檄捕劇賊數部皆平之三年䖍<lb/>
吉盜合衆㓂掠閩廣帝命飛討之飛至䖍賊彭友迎戰<lb/>
躍馬馳突飛麾兵即馬上擒之餘黨退保固石洞洞髙<lb/>
<pb n="KR2g0051_WYG_036-6b"/>
峻環水止一徑可入飛列騎山下皆持滿黎明遣死士<lb/>
疾馳登山賊衆亂棄山而下騎兵圍之賊呼丐命飛令<lb/>
勿殺受其降復授徐慶等方畧悉破降諸郡餘賊初帝<lb/>
以隆祐震驚之故宻令屠䖍飛請誅首惡赦脅從不許<lb/>
請至三四帝為曲赦䖍人䖍人感其徳祠之秋入覲帝<lb/>
手書精忠岳飛字製旗賜之授鎮南軍承宣使江南西<lb/>
路沿江制置使李山吳全吳錫李横牛皋皆隸焉及偽<lb/>
齊遣李成挾金人入侵破襄陽唐鄧隨郢諸州及信陽<lb/>
<pb n="KR2g0051_WYG_036-7a"/>
軍湖㓂楊么又與偽齊通欲順流而下李成亦欲自江<lb/>
西趨兩浙與么會四年遂除飛兼荆南鄂岳州制置使<lb/>
使為之備飛奏襄陽六郡為恢復中原基本今當先取<lb/>
六郡除心膂之病然後加兵湖湘以殄羣盜帝以問趙<lb/>
鼎鼎曰知上流利害無如飛者遂授黄復州漢陽軍徳<lb/>
安府制置使飛渡江中流顧幕屬曰飛不擒賊不涉此<lb/>
江矣兵抵郢州偽將京超號萬人敵乘城拒飛飛鼓衆<lb/>
而登超投崖死復郢州俄復隨州進趣襄陽李成迎戰<lb/>
<pb n="KR2g0051_WYG_036-7b"/>
飛見成陳笑曰步兵利險阻騎兵利平曠成左列騎江<lb/>
岸右列步平地雖衆百萬何能為舉鞭指王貴曰爾以<lb/>
長槍步卒擊其騎兵指牛皋曰爾以騎兵擊其步卒合<lb/>
戰馬應槍斃後騎皆擁入江步卒死者無數成夜遁遂<lb/>
復襄陽又進復鄧州唐州及信陽軍襄漢悉平帝聞喜<lb/>
曰朕素聞飛行軍有紀律未知能破敵如此乃以隨郢<lb/>
唐鄧信陽並為襄陽府路以隸飛授飛清逺軍節度使<lb/>
湖北路荆襄潭州制置使封武昌縣開國子移屯鄂飛<lb/>
<pb n="KR2g0051_WYG_036-8a"/>
上言金人所愛惟子女金帛志已驕惰劉豫僣偽人心<lb/>
終不忘宋如以精兵二十萬直擣中原恢復故疆誠易<lb/>
為力襄陽隨郢地皆膏腴茍行營田其利必厚臣候糧<lb/>
足即過江北勦戮敵兵又言六郡人户闕牛糧乞量給<lb/>
官錢免官私逋負州縣官以招集流亡為殿最時方重<lb/>
深入之舉而營田之議自此始烏珠劉豫合兵圍廬州<lb/>
帝命飛解圍飛至廬張岳字旗與精忠旗一戰而金兵<lb/>
潰五年入覲封武昌郡開國侯命招捕楊么飛所部皆<lb/>
<pb n="KR2g0051_WYG_036-8b"/>
西北人不習水戰飛曰兵何常顧用之何如耳乃先遣<lb/>
使招之賊黨黄佐曰岳節使號令如山若與之敵萬無<lb/>
生理不如降飛表佐武義大夫單騎按其部拊佐背曰<lb/>
子知逆順者果能立功封侯豈足道欲復遣子至湖中<lb/>
視可乘者擒之可勸者招之如何佐感泣誓以死報佐<lb/>
襲周倫砦殺倫擒其統制陳貴等飛上其功遷武功大<lb/>
夫時張浚以都督軍事至潭将還防秋飛袖小圖示浚<lb/>
曰已有定畫都督能少留八日可破賊浚曰何言之易<lb/>
<pb n="KR2g0051_WYG_036-9a"/>
飛曰王四廂以王師攻水㓂則難飛以水㓂攻水㓂則<lb/>
易水戰我短彼長以所短攻所長所以難若因敵將用<lb/>
敵兵奪其手足之助離其腹心之託而後以王師乘之<lb/>
八日之内當俘諸酋浚許之飛遂如鼎州黄佐招楊欽<lb/>
來降飛喜曰楊欽驍悍既降賊腹心潰矣表欽武義大<lb/>
夫禮遇甚厚復遣歸湖中兩日欽説余端劉詵等來降<lb/>
飛詭罵欽曰賊不盡降何來也杖之復令入湖是夜掩<lb/>
賊營降其衆數萬么負固不服方浮舟湖中以輪激水<lb/>
<pb n="KR2g0051_WYG_036-9b"/>
其行如飛旁置撞竿官舟迎之輒碎飛伐君山木為巨<lb/>
筏塞諸港汊又以腐木亂草浮上流而下擇水淺處遣<lb/>
善罵者挑之且行且罵賊怒來追則草木壅積舟輪礙<lb/>
不行飛亟擊之賊奔港中為筏所拒官軍乘筏張牛革<lb/>
以蔽矢石舉巨木撞其舟盡壊么投水牛皋擒斬之飛<lb/>
入賊壘餘酋驚曰何神也俱降飛親撫慰之縱老弱歸<lb/>
田籍少壯為軍果八日而賊平浚歎曰岳侯神算也初<lb/>
么恃其險曰欲犯我者除是飛來至是人以其言為䜟<lb/>
<pb n="KR2g0051_WYG_036-10a"/>
所獲賊舟千餘鄂渚水軍遂為沿江之冠加檢校少保<lb/>
進封公還軍鄂州太行山忠義社梁興等百餘人慕飛<lb/>
義率衆來歸六年入覲請置襄陽監司以按察州縣帝<lb/>
從之且命自知州通判以下賢否許飛黜陟張浚至江<lb/>
上會諸大帥獨稱飛與韓世忠可倚大事令飛屯襄陽<lb/>
以窺中原曰此君素志也尋除宣撫副使置司襄陽丁<lb/>
母憂扶櫬還廬山降制起復連表乞終䘮不許累詔趣<lb/>
起乃就軍又命宣撫河東節制河北路飛乃遣王貴等<lb/>
<pb n="KR2g0051_WYG_036-10b"/>
攻虢州下之獲糧十五萬石降衆數萬張浚曰飛措畫甚<lb/>
大今已至伊洛則太行一帶山砦必有應者矣飛又遣<lb/>
楊再興進兵長水縣再戰皆㨗復遣人焚蔡州糧中原<lb/>
響應會劉豫遣子麟猊入㓂帝慮張俊劉光世不足任<lb/>
命飛東下飛馳至賊已敗去乃還時偽齊屯兵窺唐州<lb/>
飛遣王貴董先等攻破之焚其營因請圖蔡以取中原<lb/>
不許七年入覲拜太尉除宣撫使兼營田大使從幸建<lb/>
康以王徳酈瓊兵隸飛飛數見帝論恢復之畧又手疏<lb/>
<pb n="KR2g0051_WYG_036-11a"/>
言金人所以立劉豫於河南盖欲以中國攻中國彼得<lb/>
休兵觀釁耳願陛下假臣日月便則提兵趨京洛據河<lb/>
陽陜府潼闗以號召五路叛将叛将既還王師前進彼<lb/>
必棄汴而走河北京畿陜右可以盡復然後分兵濬滑<lb/>
經畧兩河如此則劉豫成擒金人逺遁社稷長乆之計<lb/>
實在此舉帝答曰有臣如此顧復何憂進止之機朕不<lb/>
中制又召至寢閣命之曰中興之事一以委卿會秦檜<lb/>
主和不欲以徳瓊兵隸飛張浚遂以徳為淮西統制瓊<lb/>
<pb n="KR2g0051_WYG_036-11b"/>
為副而吕祉以督府㕘謀領之飛言其不可與浚忤乃<lb/>
乞解兵柄終䘮步歸廬母墓側浚怒以張宗元為宣撫<lb/>
判官監其軍帝累詔趣飛就職飛趨朝待罪帝慰遣之<lb/>
未幾酈瓊叛降偽齊殺吕祉浚始悔之飛上言比者寢<lb/>
閣之命竊謂聖斷已堅何至今尚未決臣願提兵進討<lb/>
順天道因人心以曲直為老壯以逆順為强弱萬全之<lb/>
功可必又言錢塘僻在海隅非用武地願建都上游用<lb/>
光武故事親率六師往來督戰庻將士知聖意所向人<lb/>
<pb n="KR2g0051_WYG_036-12a"/>
人用命飛知劉豫結尼瑪哈而烏珠惡劉豫可間而動會<lb/>
得烏珠諜者飛陽責之曰汝非吾軍人張斌耶吾向遣<lb/>
汝至齊約誘至四太子汝往不復來吾繼遣人問齊已<lb/>
許我今冬以會合㓂江為名致四太子於清河汝所持<lb/>
書竟不至何背我耶諜冀緩死即詭服因謂曰吾今貸<lb/>
汝復遣至齊問舉兵期乃作蠟書刲其股納之戒勿泄<lb/>
諜歸以書示烏珠烏珠大驚馳白金主遂廢豫飛復請<lb/>
乘其廢豫長驅以取中原不報八年秋金人遣使許歸<lb/>
<pb n="KR2g0051_WYG_036-12b"/>
河南地時飛適以召赴行在因言金人不可信和好不<lb/>
可恃相臣謀國不臧恐貽後世譏檜銜之及明年以金<lb/>
歸河南地大赦飛謝表有云願定謀於全勝期收地於<lb/>
兩河唾手燕雲終欲復讐而報國誓心天地尚令稽首<lb/>
以稱藩疏入檜愈恨會遣使謁諸陵飛請以輕騎從洒<lb/>
掃且言金人無事請和此必有肘腋之虞名以地歸我<lb/>
實寄之也檜沮其行明年金兵果南下攻拱亳劉錡告<lb/>
急帝命飛馳援且賜札曰設施之方一以委卿朕不遙<lb/>
<pb n="KR2g0051_WYG_036-13a"/>
度飛乃遣王貴牛皋董先楊再興孟邦傑李寳等分布<lb/>
經畧西京汝鄭潁昌陳曹光蔡諸郡遣梁興渡河糾合<lb/>
忠義以圖河東北又復東援劉錡西援郭浩自以其軍<lb/>
長驅以闞中原將發密奏曰今欲恢復必先正國本以<lb/>
安人心然後不常厥居以示無忘復讐之意帝得奏大<lb/>
褒其忠飛將李寳牛皋相繼敗金人於京西飛自攻金<lb/>
人於蔡州破之復其城於是遣張憲敗金韓常於潁昌<lb/>
復潁昌府憲又戰陳州界敗之復陳州王成戰鄭州敗<lb/>
<pb n="KR2g0051_WYG_036-13b"/>
之復鄭州統制孟邦傑復永安軍張應韓清復西京楊<lb/>
遇戰南城軍敗之復南城軍喬握堅復趙州張憲又復<lb/>
淮寧府他將所至皆㨗金人大震河南兵馬鈐轄李興<lb/>
聚衆收復伊陽等八縣及汝州以應飛金李成棄城走<lb/>
飛又使張應會興復永安軍時諸将分道出戰飛留大<lb/>
軍於潁昌而自以輕騎駐郾城兵勢甚鋭金將大懼與<lb/>
龍虎大王議以為諸将易與獨飛不可當欲致其師併<lb/>
力一戰飛聞之曰金人技窮矣乃出挑戰且罵之烏珠<lb/>
<pb n="KR2g0051_WYG_036-14a"/>
怒合龍虎大王盖天大王與韓常之兵迫郾城飛遣子<lb/>
雲領騎兵直貫其陳戒之曰不勝先斬汝鏖戰數十合<lb/>
敵屍布野初烏珠有勁軍皆重鎧貫以韋索三人為聯<lb/>
號拐子馬官軍不能當是役也以萬五千騎來戰飛戒<lb/>
步卒以麻札刀入陳勿仰視第砍馬足拐子馬相連一<lb/>
馬仆二馬不能行飛軍奮擊遂大破之金人大慟曰自<lb/>
海上起兵皆以此勝今已矣因益兵而前飛時出視戰<lb/>
地望見黄塵蔽天自以四十騎突戰敗之烏珠憤甚合<lb/>
<pb n="KR2g0051_WYG_036-14b"/>
師十二萬次於臨潁楊再興以二百騎遇於小商橋驟<lb/>
與之戰殺二千人再興死焉獲屍焚之得箭簇二升飛<lb/>
痛惜之張憲繼至復戰金兵夜去追奔十五里飛謂雲<lb/>
曰賊屢敗必還攻潁昌汝宜速援王貴既而烏珠果至<lb/>
貴將遊奕雲将背嵬戰於城西雲以騎兵八百挺前決<lb/>
戰步軍張兩翼繼之殺烏珠壻夏金吾副統軍尼雅滿<lb/>
索貝勒烏珠引去是時梁興亦會太行忠義兩河豪傑敗<lb/>
金人于垣曲又敗之於沁水遂復懐衛州太行道絶金<lb/>
<pb n="KR2g0051_WYG_036-15a"/>
人益恐飛進軍朱仙鎮距汴京四十五里與烏珠對壘<lb/>
而陳遣驍将以背嵬騎五百奮擊大破之烏珠遂還汴<lb/>
京飛檄陵臺令行葺諸陵先是飛遣梁興等布徳意招<lb/>
結兩河豪傑山砦韋銓孫謀等斂兵固堡以待王師至<lb/>
是李通胡清李寳李興張恩孫琪等舉衆來歸金人動<lb/>
息山川險要一時盡得其實盡磁相開徳澤潞晉綘汾<lb/>
隰之境皆期日興兵與官軍會所掲旗以岳為號父老<lb/>
百姓爭挽車牽牛載糗糧以餽義軍頂盆焚香迎候者<lb/>
<pb n="KR2g0051_WYG_036-15b"/>
充滿道路自燕以南金人號令不行烏珠欲簽軍以抗<lb/>
飛河北無一人應者乃歎曰自我起北方以來未有如<lb/>
今日之挫衂金將烏凌阿思謀素號驍勇亦不能制其下<lb/>
但諭之曰毋輕動俟岳家軍來即降金將王鎮崔慶李<lb/>
覬崔虎華旺等皆率所部降飛以至禁衛龍虎大王之<lb/>
將竒徹千户髙勇等皆密受飛旗牓自其國來降大将<lb/>
韓常欲以五萬衆内附飛大喜方指日渡河而秦檜欲<lb/>
畫淮以北與金為和諷臺臣請班師飛言金人鋭氣沮<lb/>
<pb n="KR2g0051_WYG_036-16a"/>
䘮盡棄輜重疾走渡河豪傑向風士卒用命時不再來<lb/>
機難輕失檜知飛志鋭不可回乃令張俊楊沂中等先<lb/>
歸而後言飛孤軍不可乆留一日奉十二金字牌飛憤<lb/>
惋泣下東向再拜曰十年之力廢於一旦飛班師民遮<lb/>
馬慟哭訴曰我等戴香盆運糧草以迎官軍金人悉知<lb/>
之相公去我輩無噍𩔖矣飛亦悲泣取詔示之曰吾不<lb/>
得擅留哭聲震野飛留五日以待其徙徙而南者如市<lb/>
亟請以漢上閒田處之方烏珠将棄汴去有書生叩馬<lb/>
<pb n="KR2g0051_WYG_036-16b"/>
曰太子毋走岳少保且退矣烏珠曰岳少保以五百騎<lb/>
破吾十萬京城日夜望其來何謂可守生曰自古未有<lb/>
權臣在内而大將能立功於外者岳少保且不免況欲<lb/>
成功乎烏珠悟遂不去飛既歸所得州縣旋復入於金<lb/>
飛力請解兵柄不許及入覲帝問之飛拜謝而已十一<lb/>
年金人分道渡淮帝趣飛應援時飛方苦寒𠻳力疾而<lb/>
行飛至廬州金兵望風而去烏珠破濠州張俊駐兵不<lb/>
敢進楊沂中遇伏而敗及飛至金人乃去初飛在諸将<lb/>
<pb n="KR2g0051_WYG_036-17a"/>
中年最少累立顯功張俊不能平飛屈已下之及俊出<lb/>
兵無功而飛屢㨗俊愈怒俊又與檜捕韓世忠軍吏景<lb/>
著誣以他事欲以撼世忠飛馳書告世忠世忠見帝自<lb/>
明於是俊與檜大憾飛檜之逐趙鼎也飛每對客歎息<lb/>
又以恢復為己任不肯附和議烏珠遺檜書曰汝朝夕<lb/>
以和請而飛方為河北圖必殺飛始可和故檜力謀殺<lb/>
之諫議大夫万俟禼中丞何鑄御史羅汝楫承檜㫖交<lb/>
章劾飛飛遂解兵柄奉朝請檜又使張俊劫王貴誘王<lb/>
<pb n="KR2g0051_WYG_036-17b"/>
俊誣告張憲謀還飛兵因捕飛父子證張憲事使者至<lb/>
飛笑曰皇天后土可表此心初命何鑄鞫之飛裂裳以<lb/>
背示鑄有盡忠報國四大字深入膚理既閲實無左驗<lb/>
鑄明其無辜檜乃改命万俟禼傅會其獄嵗暮獄不成<lb/>
檜手書小紙付獄即報飛死時年三十九雲與憲皆棄<lb/>
市家徙嶺南幕屬于鵬等從坐者六人初飛在獄大理<lb/>
寺丞李若樸何彥猷大理卿薛仁輔宗正卿士㒟布衣<lb/>
劉允升皆以上書救飛或斥或死獄之将上也韓世忠<lb/>
<pb n="KR2g0051_WYG_036-18a"/>
不平詣檜詰實檜曰飛子雲與張憲書雖不明其事莫<lb/>
須有世忠曰莫須有三字何以服天下也時洪皓在金<lb/>
蠟書馳奏言金人所嘆服者惟飛耳及聞其死酌酒相<lb/>
賀飛事母至孝藥餌必親母卒水漿不入口者三日家<lb/>
無姬侍吳玠素服飛遺以名姝飛曰主上宵旰豈大將<lb/>
安樂時耶却不受少豪飲帝戒之曰卿異時到河朔乃<lb/>
可飲遂絶不飲帝為飛營第飛辭曰敵未滅何以家為<lb/>
或問天下何時太平飛曰文臣不愛錢武臣不惜死天<lb/>
<pb n="KR2g0051_WYG_036-18b"/>
下太平矣師每休舍課将士注坡跳壕皆重鎧習之卒<lb/>
有取民麻一縷以束芻者斬以徇卒夜宿民開門願納<lb/>
無敢入者軍號凍死不拆屋餓死不擄掠卒有疾躬為<lb/>
調藥諸将逺戍遣妻勞問其家死事者哭之而育其孤<lb/>
或以子婚其女凡有頒犒均給軍吏秋毫不私善以少<lb/>
擊衆欲有所舉盡召諸統制與謀謀定而後戰故有勝<lb/>
無敗猝遇敵不動故敵為之語曰撼山易撼岳家軍難<lb/>
張浚嘗問用兵曰仁智信勇嚴闕一不可調軍食必蹙<lb/>
<pb n="KR2g0051_WYG_036-19a"/>
額曰東南民力耗矣荆湖平募民營田又為屯田嵗省<lb/>
漕運之半張所死飛感舊恩鞠其子宗本奏以官好賢<lb/>
禮士覽經史雅歌投壺恂恂如書生每辭官必曰將士<lb/>
効力飛何功之有然忠憤激烈議論持正不挫於人卒<lb/>
以此得禍紹興末太學生程宏圖上書訟飛寃中丞汪<lb/>
澈宣撫荆襄故部曲合詞訟之哭聲雷震孝宗時詔復<lb/>
飛官以禮改𦵏賜錢百萬求其後悉官之建廟於鄂淳<lb/>
熙六年謚武穆嘉泰四年追封鄂王寳慶元年改謚忠<lb/>
<pb n="KR2g0051_WYG_036-19b"/>
武五子雲雷霖震霆雲飛養子從飛功最多每戰手握<lb/>
兩鐡椎重八十觔先諸軍登城陷陣潁昌大戰十數出<lb/>
入行陣體被百餘創甲裳為赤初飛下獄檜令其黨王<lb/>
會搜其家得御札數篋束之左藏南庫霖請于孝宗還<lb/>
之霖子珂以淮西十五御札辨驗彚次凡出師應援之<lb/>
先後皆可考嘉定間為籲天辨誣集五卷天定録二卷<lb/>
上之<lb/>
　論曰飛以韓白之才而忠孝出於天性謙恭不伐憂<lb/>
<pb n="KR2g0051_WYG_036-20a"/>
　國勤民可謂大臣也已恢復之志雖不遂然平生大<lb/>
　功亦莫之與敵宋初南渡潰裂分散不可為國飛始<lb/>
　復建康以扄北户取襄陽以遏上流平羣盜以清根<lb/>
　本又設間廢劉豫以除心腹之害微飛則諸将帥不<lb/>
　能獨當雖欲限江淮而守之恐未能也至於襄陽飛<lb/>
　所自營置終宋之世以為强藩寧理之後視襄陽為<lb/>
　存亡宋之有是人也而使之至此可悲也夫<lb/>
　　　韓世忠<lb/>
<pb n="KR2g0051_WYG_036-20b"/>
韓世忠字良臣延安人風骨偉岸目瞬如雷早年鷙勇<lb/>
絶人能騎生馬駒年十八以勇敢應募鄉州隸赤籍挽<lb/>
强馳射勇冠三軍崇寧四年西夏騷動郡調兵捍禦世<lb/>
忠在遣中至銀州夏人嬰城自固世忠斬闗殺敵将擲<lb/>
首陴外諸軍乘之夏人大敗俄夏人復出間道世忠獨<lb/>
部勇敢士殊死鬭遇夏監軍駙馬烏伊躍馬斬之夏人<lb/>
大潰累功轉進勇副尉宣和二年方臘反世忠以偏將<lb/>
從王淵討之次杭州賊奄至淵惶怖無䇿世忠以兵二<lb/>
<pb n="KR2g0051_WYG_036-21a"/>
千伏北闗堰賊過伏發衆蹂亂世忠追擊大敗之淵歎<lb/>
曰真萬人敵也世忠窮追至睦州清溪峒問野婦得徑<lb/>
挺身仗戈渡險數里擣其穴格殺數十人擒臘以出轉<lb/>
承節郎及金人内侵世忠與蘇格以五十騎抵滹沱河<lb/>
逢金兵二千餘格失措世忠從容令列髙岡戒勿動值<lb/>
燕山潰卒舟集命艤岸鼓譟助聲勢親躍馬薄之迴旋<lb/>
如飛敵分二隊據髙阜世忠出其不意突二執旗者因<lb/>
奮擊格等夾攻之舟卒鼓譟敵大亂追斬甚衆時山東<lb/>
<pb n="KR2g0051_WYG_036-21b"/>
河北盜賊蠭起世忠從王淵梁方平討捕殆盡轉武節<lb/>
郎欽宗即位梁方平與金人戰而敗世忠陷重圍中揮<lb/>
刀力戰突圍出焚橋而還欽宗召問轉武節大夫宣撫<lb/>
副使李彌大軍校李復作亂淄青附者數萬人彌大檄<lb/>
世忠将所部追擊至臨淄河兵不滿千分為四隊布鐡<lb/>
蒺藜自塞歸路令曰進則勝退則死走者令後隊剿殺<lb/>
於是莫敢返顧皆死戰大破之斬復餘黨奔潰乘勝逐<lb/>
北追至宿遷賊尚萬人方擁子女椎牛縱酒世忠單騎<lb/>
<pb n="KR2g0051_WYG_036-22a"/>
夜造其營呼曰大軍至矣亟束戈卷甲吾能保全汝共<lb/>
功名賊駭慄請命跪進牛酒世忠下馬解鞍飲啖之盡<lb/>
於是衆悉降授單州團綀使屯滹沱河時真定失守世<lb/>
忠知王淵守趙亟援之金人至聞世忠在攻甚急糧盡<lb/>
救絶人勸潰圍去弗聽會大雪夜半以死士三百擣敵<lb/>
營敵驚亂自相擊刺及旦盡遁有自金國來者言其大<lb/>
帥是夜被創死故衆不能支康王如濟州世忠率所部<lb/>
勸進髙宗即位授光州觀察使與諸将討平羣盜入備<lb/>
<pb n="KR2g0051_WYG_036-22b"/>
宿衛嘗請移都長安下兵收兩河時論不從建炎二年<lb/>
擢定國軍承宣使帝如揚州世忠以所部從張遇自金<lb/>
山來降抵城下不解甲人心危懼世忠獨入其壘暁以<lb/>
逆順衆悉聽命授鄜延路副總管屯淮陽三年帝召諸<lb/>
將議移蹕張俊<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>企宗請往湖南世忠曰淮浙富饒今<lb/>
根本地詎可舍而之他人心懐疑一退避則不逞者思<lb/>
亂重湖閩嶺之遙安保道路無變乎世忠在陽城收合<lb/>
散亡得數千人聞帝如錢塘方赴行在而苗傅劉正彥<lb/>
<pb n="KR2g0051_WYG_036-23a"/>
之亂作張浚等在平江議討之世忠適至浚喜以書招<lb/>
之世忠見書大慟舉酒酹神曰誓不與此賊共戴天入<lb/>
見浚曰今日大事世忠願與張俊任之公無憂三月戊<lb/>
戍以所部發平江至秀州稱病不行造雲梯治器械苗<lb/>
劉始懼時世忠妻梁氏及子亮為傅所質朱勝非紿傅<lb/>
曰今遣慰世忠則平江諸人益安矣於是召梁氏入封<lb/>
安國夫人俾迓世忠梁氏疾驅出城一日夜會世忠於<lb/>
秀州未幾明受詔至世忠曰吾知有建炎不知有明受<lb/>
<pb n="KR2g0051_WYG_036-23b"/>
斬其使取詔焚之進兵益急傅等大懼進次臨平賊将<lb/>
苗翊馬柔吉負山阻河為陳中流植鹿角梗行舟世忠<lb/>
舍舟力戰張俊繼之劉光世又繼之軍少却世忠復舍<lb/>
馬操戈而前令曰今日當以死報國面不被數矢者皆<lb/>
斬於是士皆用命賊列神臂弩持滿以待世忠瞋目大<lb/>
呼挺刄突前賊辟易矢不及發遂大敗傅正彥擁精兵<lb/>
二千開湧金門以遁世忠馳入帝步至宫門握世忠手<lb/>
慟哭曰中軍吳湛佐逆為最尚留朕肘腋能先誅乎世<lb/>
<pb n="KR2g0051_WYG_036-24a"/>
忠即謁湛握手與語折其中指戮於市又執賊謀主王<lb/>
世修以屬吏世忠請於帝曰賊擁精兵距甌閩甚邇倘<lb/>
成巢窟卒未可滅臣請討之於是以為江浙制置使自<lb/>
衢信追擊至漁梁驛與賊遇世忠步走挺戈而前賊望<lb/>
見咋曰此韓將軍也皆驚潰擒正彥及傅弟翊送行在<lb/>
傅亡建陽追擒之皆伏誅世忠初陛辭奏曰臣誓生獲<lb/>
賊為社稷刷耻乞殿前二虎賁䕶俘來獻至是卒如其<lb/>
言帝手書忠勇二字掲旗以賜命守鎮江及烏珠分道<lb/>
<pb n="KR2g0051_WYG_036-24b"/>
渡江諸屯皆敗世忠亦退保江隂烏珠自廣徳破臨安<lb/>
帝如浙東世忠以前軍駐青龍鎮中軍駐江灣後軍駐<lb/>
海口俟敵歸邀擊之會上元節在秀州張燈髙會忽引<lb/>
兵趨鎮江金兵至則世忠軍已先屯焦山寺烏珠遣使<lb/>
通問約日大戰許之戰将十合梁夫人親執桴鼔金兵<lb/>
終不得渡盡歸所掠假道不聽請以名馬獻又不聽達<lb/>
喇在濰州遣貝勒太一趨淮東以援烏珠軍江北烏珠<lb/>
軍江南世忠以海艦進泊金山下預以鐡綆貫大鈎授<lb/>
<pb n="KR2g0051_WYG_036-25a"/>
驍健者敵舟譟而前則分海舟為兩道出其背每縋一<lb/>
綆則曳一舟沈之烏珠窮蹙求會語祈請甚哀世忠曰<lb/>
還我兩宫復我疆土則可以相全烏珠語塞又數日求<lb/>
再會言不遜世忠引弓欲射之亟馳去謂諸將曰南人<lb/>
使船如使馬奈何募人獻破海舟䇿閩人王某者教以<lb/>
舟中載土平版鋪之穴船版以擢槳風息則出江有風<lb/>
則勿出海舟無風不可動也又有獻謀者曰鑿大渠接<lb/>
江口則在世忠上流烏珠一夕潛鑿渠三十里次日風<lb/>
<pb n="KR2g0051_WYG_036-25b"/>
止官軍帆弱不能運金人以小舟縱火矢下如雨孫世<lb/>
詢嚴允皆戰死烏珠得絶江遁去初世忠料敵至必登<lb/>
金山廟觀我虚實乃遣兵百人伏廟中百人伏岸滸約<lb/>
聞鼓聲岸兵先入廟兵合擊之金人果五騎闖入廟兵<lb/>
喜先鼔而出僅得二人逸其三中有綘袍玉帶墜而復<lb/>
馳者乃烏珠也是役也烏珠兵號十萬世忠僅八千餘<lb/>
人相持於黄天蕩者四十八日帝六賜札褒之拜檢校<lb/>
少保范汝為反於建安勢甚熾命世忠討之世忠曰建<lb/>
<pb n="KR2g0051_WYG_036-26a"/>
居閩嶺上流賊沿流而下七郡皆血肉矣亟領步卒三<lb/>
萬水陸並進次劍潭賊焚橋世忠䇿馬先渡師遂濟賊<lb/>
盡塞要路世忠令諸軍偃旗仆鼔徑抵鳯凰山俯瞰城<lb/>
邑設雲梯火樓連日夜併攻賊震怖五日城破汝為竄<lb/>
身自焚斬其弟岳吉擒其謀主禆將等五百餘人世忠<lb/>
欲盡誅建民李綱自福州馳見世忠曰建民多無辜世<lb/>
忠即令軍士馳城上勿下聽民自相别農給牛穀商賈<lb/>
弛征禁脅從者汰遣獨取附賊者誅之民感更生世忠<lb/>
<pb n="KR2g0051_WYG_036-26b"/>
謂之曰活汝者李相公也曹成擁餘衆在郴邵世忠既<lb/>
平閩㓂旋師永嘉若将休息者忽由處信徑至豫章連<lb/>
營江濵數十里賊不虞其至大驚世忠招之成以衆降<lb/>
得戰士八萬遣詣行在遂移師長沙時劉忠有衆數萬<lb/>
據白面山營柵相望世忠與賊對壘奕棋張飲堅壁不<lb/>
動衆莫測一夕與蘇格聯騎穿賊營候者呵問世忠先<lb/>
得賊軍號隨聲應之周覧以出喜曰此天錫也夜伏精<lb/>
兵二千於白面山與諸将㧞營而進賊兵方迎戰所遣<lb/>
<pb n="KR2g0051_WYG_036-27a"/>
兵已馳入中軍奪望樓植旗盖傳呼如雷賊回顧驚潰<lb/>
麾将士夾擊大破之斬忠首湖南遂平授太尉師還建<lb/>
康置背嵬軍皆勇鷙絶倫者四年以江東宣撫使駐鎮<lb/>
江金人與劉豫合兵分道入侵帝手札命世忠詞㫖懇<lb/>
切世忠受詔泣曰主憂如此臣子何以生為遂自鎮江<lb/>
濟師俾統制解元守髙郵候金步卒親提騎兵當敵騎<lb/>
伐木為柵自斷歸路會魏良臣使金世忠撤炊㸑紿良<lb/>
臣曰有詔移屯守江良臣疾馳去世忠度良臣已出境<lb/>
<pb n="KR2g0051_WYG_036-27b"/>
即上馬令軍中曰視吾鞭所向於是引兵次大儀勒五<lb/>
陳設伏二十餘所約聞鼓聲即起擊良臣至金軍中金<lb/>
人問王師動息具以所見對鼐爾貝勒聞世忠退喜甚<lb/>
引兵至江口距大儀五里别将托卜嘉擁鐡騎過五陳<lb/>
東世忠傳小麾鳴鼓伏兵四起旗色與金人旗雜出金<lb/>
軍亂官軍迭進背嵬軍各持長斧上揕人胸下斫馬足<lb/>
敵被甲陷泥淖世忠麾勁騎四面蹂躪人馬俱斃遂擒<lb/>
托卜嘉等二百餘人所遣董旼亦敗金人於天長縣之<lb/>
<pb n="KR2g0051_WYG_036-28a"/>
鵶口擒四十餘人解元至髙郵遇敵設水軍夾河陳日<lb/>
合戰十三相拒未決世忠遣成閔将騎士往援復大戰<lb/>
敗之世忠親追至淮金人驚潰相蹈藉溺死甚衆㨗聞<lb/>
羣臣入賀帝曰世忠忠勇朕知其必能成功沈與求曰<lb/>
自建炎以來將士未嘗與金人一戰今世忠連㨗以挫<lb/>
其鋒厥功不細於是部将皆峻擢有差論者以是役為<lb/>
中興武功第一時達喇屯泗州烏珠屯竹塾鎮為世忠<lb/>
所扼金饋道不通野無所掠殺馬而食烏珠夜引軍還<lb/>
<pb n="KR2g0051_WYG_036-28b"/>
劉麟劉猊棄輜重遁五年進少保六年授京淮路宣撫<lb/>
使置司楚州世忠披草萊立軍府與士同力役夫人梁<lb/>
氏親織簿為屋將士有怯戰者遺之巾幗以耻之人人<lb/>
奮厲撫集流散通商恵工山陽遂為重鎮張浚以右相<lb/>
視師命世忠圖淮陽兵至城下為敵所圍世忠奮戈一<lb/>
躍潰圍而出不遺一鏃呼延通與金将雅哈貝勒搏戰<lb/>
扼其吭而擒之乘鋭掩擊金人敗去世忠遂圍淮陽烏<lb/>
珠與劉猊救之世忠勒陣向敵使人傳語曰錦衣驄馬<lb/>
<pb n="KR2g0051_WYG_036-29a"/>
立陳前者韓相公也或危之世忠曰不如是不足以致<lb/>
敵敵至殺其導戰二人遂引去尋詔班師歸楚州淮陽<lb/>
民從而歸者以萬計七年築髙郵城民益安之初世忠<lb/>
移屯山陽遣間結山東豪傑約以緩急為應宿州馬秦<lb/>
及太行羣盜多願奉約束者金人廢劉豫中原震動世<lb/>
忠謂機不可失乞全師北討招納歸附為恢復計不聽<lb/>
秦檜主和議命世忠移屯鎮江世忠言金人詭詐恐以<lb/>
計緩我師乞畱此軍蔽遮江淮又力陳和議之非章數<lb/>
<pb n="KR2g0051_WYG_036-29b"/>
十上金使者來以詔諭為名世忠聞之四上疏諫且曰<lb/>
願舉兵決戰兵勢最重處臣請當之又言金人欲以劉<lb/>
豫相待恐人心離散士氣凋沮既而伏兵洪澤鎮将殺<lb/>
金使不克十年世忠圍淮陽金人來救世忠迎擊於泇<lb/>
口鎮敗之又遣解元擊金人於潭城劉寳擊于千秋湖<lb/>
皆㨗親隨將成閔從統制許世安奪淮陽門而入大戰<lb/>
門内世安中四矢閔被三十餘創復奪門以出世忠上<lb/>
其功閔由是知名世忠在楚州十餘年兵僅三萬而金<lb/>
<pb n="KR2g0051_WYG_036-30a"/>
人不敢犯及秦檜收三大将權拜樞密使世忠遂以所<lb/>
積軍儲錢百萬貫米九十萬石酒庫十五歸於國復抗<lb/>
疏言秦檜誤國檜諷言者論之帝寝其奏不下世忠連<lb/>
疏乞骸骨十月罷奉朝請封福國公自此杜門謝客口<lb/>
不言兵時跨驢攜酒從一二奚童縱遊西湖以自樂平<lb/>
時将佐罕得見其面十三年封咸安郡王二十一年八<lb/>
月卒贈太師世忠初得疾將吏入問世忠曰吾以布衣<lb/>
百戰致位王公賴天之靈保首領没於家諸君尚哀其<lb/>
<pb n="KR2g0051_WYG_036-30b"/>
死耶嘗戒家人曰吾名世忠汝曹毋諱忠字諱而不言<lb/>
是忘忠也性忠義勇敢事闗廟社必流涕極言岳飛寃<lb/>
獄舉朝無敢出一語世忠獨詣檜詰之又抵排和議觸<lb/>
檜尤多或勸止之世忠曰今畏禍苟同他日瞑目豈可<lb/>
受鐡杖於太祖殿下與檜同在政地一揖外未嘗與談<lb/>
嗜義輕財錫賚悉分将士持軍嚴重與士卒同甘苦器<lb/>
仗規畫精絶過人凡克敵弓連鎖甲狻猊鍪及跳澗以<lb/>
習騎洞貫以習射皆其遺法也嘗中毒矢入骨以强弩<lb/>
<pb n="KR2g0051_WYG_036-31a"/>
括取之十指僅全四不能動刀㾗箭瘢如刻畫然知人<lb/>
善奨用成閔解元王勝王權劉寳岳超起行伍秉将旄<lb/>
皆其部曲云解兵罷政臥家凡十年澹然自若如未嘗<lb/>
有權位者子彥直彥質彥古皆以才見用孝宗朝追封<lb/>
蘄王謚忠武配享髙宗廟庭<lb/>
　論曰中興諸將首推岳韓非獨用兵之能乃其忠誠<lb/>
　義勇逺過於人世忠章數十上與秦檜爭和議之非<lb/>
　不以禍福介意其在行間挺身決鬭百戰不怠老而<lb/>
<pb n="KR2g0051_WYG_036-31b"/>
　益奮非夫忠義激於其心者其孰能之飛多方面之<lb/>
　功而世忠扃鑰北户與金人進退如邀烏珠於金山<lb/>
　擒卜嘉於大儀皆呼吸存亡在於俄頃世忠身獨任<lb/>
　之張俊劉光世輩未有肯與為首尾者也至誅苗劉<lb/>
　平羣盜功尤多固将帥中社稷臣也<lb/>
　　　劉錡<lb/>
劉錡字信叔徳順軍人節度使仲武第九子也美儀狀<lb/>
善射聲如洪鐘常從仲武征討牙門水斛滿以箭射之<lb/>
<pb n="KR2g0051_WYG_036-32a"/>
㧞箭水注隨以一矢窒之人服其精宣和間授閤門祇<lb/>
候髙宗即位録仲武後召見竒之授閤門宣賛舍人知<lb/>
岷州為隴右都䕶與夏人戰屢勝夏人兒啼輒怖之曰<lb/>
劉都䕶來張浚宣撫陜西竒其才以為涇原經畧使兼<lb/>
知渭州紹興六年權提舉宿衛親軍帝駐平江解潛王<lb/>
彥兩軍交鬭俱罷命錡兼将之扈從赴金陵十年金人<lb/>
歸三京以錡充東京副留守所部八字軍三萬七千人<lb/>
將發益以殿司三千人皆攜老幼而行錡自臨安泝江<lb/>
<pb n="KR2g0051_WYG_036-32b"/>
絶淮凡二千二百里至渦口方食暴風㧞坐帳錡曰此<lb/>
賊兆也主暴兵即下令兼程而進未至順昌三百里果<lb/>
聞金人敗盟南下錡舍舟陸行先趨順昌庚寅諜報金<lb/>
人入東京知府事陳規見錡問計錡曰城中有糧則能<lb/>
與君共守規曰有米數萬斛錡曰可矣及旦金騎已入<lb/>
陳錡與規斂兵入城為守禦計召諸将計事皆曰金兵<lb/>
不可敵也請以精鋭為殿步騎遮老少順流還江南錡<lb/>
曰吾本赴官留司今東京雖失幸全軍至此有城可守<lb/>
<pb n="KR2g0051_WYG_036-33a"/>
奈何棄之吾意已決敢言去者斬部将許清議與錡合<lb/>
錡大喜鑿舟沈之示無去意置家寺中積薪於門戒守<lb/>
者曰脱有不利即焚吾家毋辱敵手也分命諸將守諸<lb/>
門明斥堠募土人為間探於是軍士皆奮男子備戰守<lb/>
婦人礪刀劍爭呼躍曰平時人欺我八字軍今日當為<lb/>
國家破敵立功時守備一無可恃錡躬自督勵取偽齊<lb/>
所造癡車以輪轅埋城上又撤民户扉周匝蔽之凡六<lb/>
日粗畢而金遊騎已涉潁河至城下合圍錡豫設伏擒<lb/>
<pb n="KR2g0051_WYG_036-33b"/>
其千户阿哈等二人詰知韓将軍營白沙渦距城僅三<lb/>
十里即遣千餘人夜往擊之連戰殺敵頗衆既而三路<lb/>
都統葛王褎以兵三萬與龍虎大王合兵薄城錡令開<lb/>
諸門金人疑不敢近初錡傅城築羊馬垣穴垣為門至<lb/>
是蔽垣為陳金人縱矢皆自垣端軼著於城或止中垣<lb/>
上錡用破敵弓翼以神臂强弩自城上或垣門射敵無<lb/>
不中金兵稍却復以步兵邀擊溺河死者不可勝計破<lb/>
其鐡騎數千順昌受圍四日金兵益盛乃移砦於東村<lb/>
<pb n="KR2g0051_WYG_036-34a"/>
距城二十里錡遣驍将閻充募壯士五百人夜斫其營<lb/>
是夕天欲雨電光四起見異服者輙殱之金兵退十五<lb/>
里錡復募百人以往或請銜枚錡笑曰無以枚為也命<lb/>
折竹為嘂人持一以為號直犯金營電所燭則皆奮擊<lb/>
電止則匿不動敵衆大亂百人者聞吹聲則聚金人益<lb/>
不能測終夜自戰積屍盈野退軍老婆灣烏珠在汴聞<lb/>
之即索靴上馬不七日至順昌錡聞烏珠至會諸將問<lb/>
計或請乘屢㨗之勢具舟全軍而歸錡曰朝廷養兵十<lb/>
<pb n="KR2g0051_WYG_036-34b"/>
五年正為緩急之用況已挫賊鋒軍聲稍振且敵營甚<lb/>
近而烏珠又來吾軍一動彼躡其後則前功俱廢使敵<lb/>
侵軼兩淮震驚兩浙則平生報國之志反成誤國之罪<lb/>
矣衆皆感動奮曰惟太尉命錡募得曹成等二人諭之<lb/>
曰遣汝作間第如我言敵必不汝殺今置汝綽路騎中<lb/>
汝遇敵則佯墜馬為敵所得敵問我何如人則曰太平<lb/>
邉帥子喜聲伎朝廷以兩國講好使守東京圖逸樂耳<lb/>
二人如言烏珠大喜曰此城易破耳即置鵞車砲具不<lb/>
<pb n="KR2g0051_WYG_036-35a"/>
用翼日錡登城望見二人械而來縋而上之械上繫文<lb/>
書一卷錡恐惑衆立焚之烏珠責諸将䘮師衆皆曰南<lb/>
朝用兵非昔比元帥臨城自見錡遣耿訓約戰烏珠怒<lb/>
曰劉錡何敢與我戰以吾力破爾城直用靴尖趯倒耳<lb/>
訓曰太尉非但請與太子戰且謂太子必不敢渡河願<lb/>
獻浮橋五所濟而大戰烏珠曰諾乃下令明日府治會<lb/>
食遲明錡果為五浮橋於潁河上敵既濟錡隂遣人毒<lb/>
潁上流及草中戒軍士雖渴死毋得飲於河敵用長勝<lb/>
<pb n="KR2g0051_WYG_036-35b"/>
軍嚴陣以待諸帥各居一部衆請先擊韓将軍錡曰擊<lb/>
韓雖退烏珠精兵尚不可當法當先擊烏珠烏珠一動<lb/>
則餘無能為矣時天大暑敵逺來疲敝人馬飢渴食水<lb/>
草者輒病往往困乏而錡士氣閒暇皆番休更食羊馬<lb/>
垣下方晨清涼錡按兵不動逮未申間忽遣數百人出<lb/>
西門接戰俄以數千人出南門戒勿喊但以鋭斧犯之<lb/>
統制官趙撙韓直身中數矢戰不肯已士殊死鬭入其<lb/>
陣刀斧亂下敵大敗方大戰時烏珠被白袍乘甲馬以<lb/>
<pb n="KR2g0051_WYG_036-36a"/>
牙兵三千督戰兵皆重鎧甲號鐡浮圖戴鐡兠牟周匝<lb/>
綴長簷三人為伍貫以韋索每進一步即用拒馬擁之<lb/>
退不可却錡軍以槍標去其兠牟大斧斷其臂碎其首<lb/>
敵又有長勝軍以鐡騎分左右翼號拐子馬専以攻堅<lb/>
戰酣然後用之自用兵以來所向無前至是亦為錡兵<lb/>
所殺敵既敗錡遽以拒馬木自障少休城上鼓聲不絶<lb/>
出飯羮坐餉戰士如平時敵披靡不敢近食已撤拒馬<lb/>
木深入斫敵又大破之棄尸斃馬血肉枕藉車旗器甲<lb/>
<pb n="KR2g0051_WYG_036-36b"/>
積如山阜是夕大雨平地水深尺餘乙卯烏珠㧞營北<lb/>
去錡追之死者又萬數是役也金兵數十萬而錡兵不<lb/>
過數萬出戰僅五千人錡能以逸待勞以故輒勝㨗聞<lb/>
帝甚喜授錡武泰軍節度使知順昌府沿淮制置使時<lb/>
洪皓在燕密奏順昌之㨗金人震恐諸凡燕之重寳珍<lb/>
器悉徙而北欲捐燕以南棄之故議者謂是時諸將協<lb/>
力進兵則烏珠可擒汴京可復未幾秦檜以和議召還<lb/>
諸将錡亦還太平州十一年烏珠復南下錡引兵會諸<lb/>
<pb n="KR2g0051_WYG_036-37a"/>
將據東闗出清溪兩戰皆㨗復與諸将敗烏珠於柘皋<lb/>
又追敗之於東山金人望見曰此順昌旗幟也即退走<lb/>
初錡名位最在諸将後以順昌之㨗驟貴張俊楊沂中<lb/>
等深嫉之二人還朝誣錡戰不力秦檜隂主之遂罷錡<lb/>
知荆南府岳飛請留錡掌兵不聽錡在荆南六年軍民<lb/>
安之及魏良臣言錡名將不當乆閒乃復加太尉帥荆<lb/>
南府三十一年金主亮調兵六十萬自将而南中外大<lb/>
震時諸名将多已物故而錡病劇不能將兵金人且渡<lb/>
<pb n="KR2g0051_WYG_036-37b"/>
江會都督府參贊軍事虞允文督舟師大破金人於采<lb/>
石已而謁錡問疾錡執允文手曰疾何必問朝廷養兵<lb/>
三十年一技不施大功乃出一儒生我輩媿死矣三十<lb/>
二年閏二月錡憤懣嘔血數升而卒謚武穆錡慷慨深<lb/>
毅有儒将風金主亮之南也下令有敢言錡姓名者罪<lb/>
不赦枚舉南朝諸将問其下孰敢當者其答如響至錡<lb/>
莫有應者亮曰吾自當之世傳錡通隂陽家行師知所<lb/>
避就錡在揚州用石灰畫白城壁書曰完顏亮死於此<lb/>
<pb n="KR2g0051_WYG_036-38a"/>
亮多忌見而惡之遂居龜山人衆不可容卒以致變云<lb/>
　論曰順昌之㨗戰功甚偉考其審機觀變自始至終<lb/>
　皆有成算非僥倖而勝者也兵法攻瑕則堅者瑕此<lb/>
　謂兵力畧相當可以搖撼而動若烏珠之於錡人衆<lb/>
　相十氣勢相百縱能擊敗其偏師適自耗其力耳而<lb/>
　烏珠之中軍虎旅百萬豈能損其秋毫哉故錡不用<lb/>
　諸將之策直以勞逸之勢攻之有以也哉<lb/>
　<lb/>
<pb n="KR2g0051_WYG_036-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史傳三編卷三十六<lb/>
</p>
<p>
</p>
  </div>
<div>
<head>史傳三編卷三十七</head> <lb/>
    <p>
<pb n="KR2g0051_WYG_037-1a"/>
欽定四庫全書<lb/>
　史傳三編卷三十七<lb/>
　　　　　　　　　　　　　大學士朱軾撰<lb/>
　名臣傳二十九<lb/>
　　宋<lb/>
　　　劉子羽<lb/>
劉子羽字彥脩其先京兆人十三世祖翺後唐清泰中<lb/>
官建州因家崇安父韐第進士嘗攝鄜延帥出竒兵擣<lb/>
<pb n="KR2g0051_WYG_037-1b"/>
夏人解震武圍未幾夏人納款知越州擊敗方臘守真<lb/>
定招降賊首柴宏却金人之兵京師陷遣詣金營尼雅滿<lb/>
素知其名命僕射韓正館之正曰軍中方議立異姓欲<lb/>
以君代正為僕射北向取富貴在此行矣韐仰天大呼<lb/>
退而自書曰貞女不更二夫忠臣不事二君況主憂臣<lb/>
辱主辱臣死予今必死所以報國即沐浴更衣酌巵酒<lb/>
而縊子羽宣和初為韐主管浙東幕府機宜文字以破<lb/>
睦賊功再遷衛尉丞從父守真定誓以必死金人不能<lb/>
<pb n="KR2g0051_WYG_037-2a"/>
拔而去建炎中大將范瓊擁强兵在江西召之弗來來<lb/>
又不肯釋甲張浚與子羽密謀誅之一日浚命張俊以<lb/>
千兵甲來若備他盜者因設酒食召俊瓊及劉光世赴<lb/>
都堂議事食已相顧未發子羽就廡下取黃紙趨前麾<lb/>
瓊下曰有敕召將軍詣大理置對瓊愕視不知所為子<lb/>
羽顧左右擁置輿中衛以俊兵送獄光世出撫其衆曰<lb/>
所誅止瓊爾等固天子自將之兵也皆應曰諾有㫖分<lb/>
𨽻御營五軍頃刻而定浚大竒其材除徽猷閣待制參<lb/>
<pb n="KR2g0051_WYG_037-2b"/>
議川陜宣撫軍事開幕府秦州節制五路規以五年而<lb/>
後出師金人窺江淮急浚念禁衞寡弱計所以分撓其<lb/>
勢欲合五路之兵以進子羽以非本計爭之不得未幾<lb/>
富平失利人情洶洶有建䇿徙治䕫州者子羽叱曰孺<lb/>
子可斬也四川全盛敵久欲入㓂直以川口有鐵山棧<lb/>
道之險未敢遽窺今不堅守而僻處夔峽與闗陜聲援<lb/>
不聞進退失計悔將何及宣司但當留駐興州外繫闗<lb/>
中之望内安全蜀之心急遣官屬出闗呼召諸將收集<lb/>
<pb n="KR2g0051_WYG_037-3a"/>
散亡分布險隘堅壁固壘觀釁而動浚然其言子羽即<lb/>
自請奉命北出至秦州召諸亡將諸將聞命大喜悉衆<lb/>
來會分兵守險塞敵知有備引去明年復來攻浚移治<lb/>
閬州子羽請獨留河池調䕶諸將以通内外聲援會秦<lb/>
鳯金房二鎮皆飢鎮帥吴玠王彥皆願得子羽守漢中<lb/>
浚承制拜為利州路經畧使兼知興元既至通商輸粟<lb/>
二鎮獲安除寶文閣直學士金人復攻金州彥失守退<lb/>
保石泉子羽急移兵守饒風闗馳告玠玠自鎮晝夜馳<lb/>
<pb n="KR2g0051_WYG_037-3b"/>
至列營拒守金兵悉力仰攻死傷山積更募死士由閒<lb/>
道繞出闗後全蜀大震玠邀子羽去子羽固持不可留<lb/>
玠同守定軍山玠亦難之子羽焚興元退守三泉縣從<lb/>
兵不滿三百取草芽木甲而食遺玠書訣别玠時在仙<lb/>
人闗其愛將楊政大呼軍門曰節使不可負劉待制不<lb/>
然政輩亦舍節使去矣玠乃間道與子羽會子羽留玠<lb/>
共守三泉玠曰闗外蜀之門户不可輕棄復往守仙人<lb/>
闗子羽就山築壁壘金人至子羽據匡床坐壘口諸將<lb/>
<pb n="KR2g0051_WYG_037-4a"/>
泣告曰此非待制坐處子羽慷慨語曰子羽今日死于<lb/>
此諸將皆奮會敵乏食引去子羽與玠合擊敗之于金<lb/>
牛鎮始還興元金人入梁洋浚欲移潼川子羽遺浚書<lb/>
言已在此金人必不敢南浚乃止薩拉噶遣人持書旗<lb/>
來招子羽斬之縱其一還寄語云欲來即來吾有死爾<lb/>
何可招也先是金人再窺蜀為必取計子羽預徙梁洋<lb/>
公私之積敵無所掠餽餉不繼腹背受攻疫癘且作故<lb/>
亟引去浚雖衂師卒能全蜀子羽之功居多尋坐與浚<lb/>
<pb n="KR2g0051_WYG_037-4b"/>
俱罷責授單州團練副使泉州安置吴玠始為禆將未<lb/>
知名子羽獨奇之薦于浚至是玠上疏訟子羽功請納<lb/>
節贖罪得復元官浚還朝請子羽知鄂州再視師荆襄<lb/>
川陜遣往撫諭川陜還言金人未可圖宜益兵屯田以<lb/>
俟機會及浚劾罷劉光世欲以兵屬子羽子羽固辭改<lb/>
知泉州會酈瓊叛浚罷相子羽安置漳州金人復入浚<lb/>
薦復元官知鎮江充沿江安撫使建議清野徙淮東人<lb/>
于鎮江撫以恩信兵民雜居無敢相侵者未幾議和秦<lb/>
<pb n="KR2g0051_WYG_037-5a"/>
檜風諫官論罷之卒諡忠定翺之裔孫名頜者收峒冦<lb/>
有功諡忠簡名純者死邵武冦立廟封忠烈韐諡忠顯<lb/>
子羽子珙字共父諡忠肅世號五忠劉氏云<lb/>
　論曰子羽佐父韐守真定時年未弱冠孤城疲卒當<lb/>
　大敵壓攻神志不懾守禦有方迨韐死忠義子羽佐<lb/>
　張浚宣撫川陜挾吴玠共圖厥功危急存亡之秋勁<lb/>
　節逺略可謂具文武長才矣一門五忠弟子翬以學<lb/>
　有淵源為考亭師偉哉<lb/>
<pb n="KR2g0051_WYG_037-5b"/>
　　　吳玠　璘<lb/>
吴玠字晉卿徳順軍隴干人父葬永洛城因徙焉少沉<lb/>
毅有志節知兵善騎射讀書能通大義未冠以良家子<lb/>
𨽻涇原軍累功權涇原第十將靖康初夏人攻懐徳軍<lb/>
玠以百餘騎追擊斬首百四十級擢第二副將建炎二<lb/>
年金人畧秦雍都統制曲端以玠為前鋒逆擊大破之<lb/>
追奔三十里權涇原路兵馬都監兼知懷徳軍攻華州<lb/>
拔之三年冬劇賊史斌欲犯長安玠擊斬之遷忠州刺<lb/>
<pb n="KR2g0051_WYG_037-6a"/>
史張浚巡闗陜劉子羽稱玠及其弟璘材勇浚與玠語<lb/>
大悅即授統制尋舉為秦鳯副總管知鳯翔府時兵火<lb/>
之餘玠勞來安集民賴以生九月浚合五路兵與金人<lb/>
戰而敗巴蜀大震玠收散卒保和尚原積粟繕兵列柵<lb/>
為死守計或勸玠退守漢中以扼蜀口玠曰我保此敵<lb/>
懼吾躡其後不能越我而進是所以保蜀也玠在原上<lb/>
鳯翔民感其惠夜輸芻粟助之玠賞以銀帛民益喜輸<lb/>
者益多金人雖邀殺之民冒禁如故紹興元年金將摩<lb/>
<pb n="KR2g0051_WYG_037-6b"/>
哩與烏嚕舍赫約日攻和尚原烏嚕舍赫先期至陣北<lb/>
山索戰玠令諸將堅陣待之更戰迭休山谷路狹多石<lb/>
馬不能行金人舍馬步戰大敗移砦黃牛會大風雨雹<lb/>
遂引去摩哩方攻箭筈闗玠復遣將擊退之兩軍終不<lb/>
得合始金人之入也玠與璘以散卒數千駐原上朝問<lb/>
隔絶人無固志有謀劫玠兄弟北去者玠知之召諸將<lb/>
歃血盟勉以忠義將士皆感泣張浚上其功承制拜明<lb/>
州觀察使居母憂起復兼陜西諸路都統制金人自起<lb/>
<pb n="KR2g0051_WYG_037-7a"/>
海角狃常勝及與玠戰輒北憤甚謀必取玠十月烏珠<lb/>
會諸道兵十餘萬攻和尚原玠令諸將選勁弓强弩分<lb/>
番迭射號駐隊矢連發不絶繁如雨注敵稍却則以竒<lb/>
兵旁擊絶其糧道度其困且走設伏于神坌以待金兵<lb/>
至伏發大亂縱兵夜擊大敗之烏珠中流矢僅以身免<lb/>
張浚承制以玠為鎮西節度使璘為涇原路馬步軍副<lb/>
總管二年命玠兼宣撫處置使節制興文龍三州金久<lb/>
窺蜀以和尚原扼其衝不得逞將出竒取之時玠在河<lb/>
<pb n="KR2g0051_WYG_037-7b"/>
池金人用叛將李彥琪駐秦州睨仙人闗以綴玠復令<lb/>
遊騎出熙河以綴闗師古而薩拉噶自商於直擣上洋<lb/>
三年正月取金州二月長驅趨洋漢興元守臣劉子羽<lb/>
急令田晟守饒風闗驛書召玠入援玠自河池日夜馳<lb/>
三百里以黃柑遺敵曰大軍逺來聊用止渴薩拉噶大<lb/>
驚以杖擊地曰爾來何速耶遂大戰饒風嶺金人被重<lb/>
鎧登山仰攻一人先登則二人擁後先者既死後者代<lb/>
攻玠軍弓弩亂發大石摧壓如是者六晝夜死者山積<lb/>
<pb n="KR2g0051_WYG_037-8a"/>
而敵不退會玠有小校得罪奔金者導以祖溪間路出<lb/>
闗背乗髙以闞饒風諸軍不支遂潰玠退保西縣敵入<lb/>
興元子羽退保三泉築潭毒山以自固玠走三泉會之<lb/>
未幾金人北歸玠急遣兵邀于武休闗掩擊其後軍墮<lb/>
澗死者以千計盡棄輜重去金人始謀本謂玠在西邊<lb/>
故道險東來不虞玠馳至雖入三郡而得不償失四年<lb/>
二月敵復大入攻仙人闗先是璘在和尚原餉饋不繼<lb/>
玠又以其地去蜀逺命璘棄之經營仙人闗右殺狐平<lb/>
<pb n="KR2g0051_WYG_037-8b"/>
剏築一壘移原兵守之至是烏珠薩拉噶及劉夔率十<lb/>
萬騎入侵自鐵山鑿崖開道循嶺東下玠以萬人當其<lb/>
衝璘率輕兵自七方闗倍道而至與金兵轉戰七晝夜<lb/>
始與玠合敵首攻玠營玠擊走之又以雲梯攻壘壁楊<lb/>
政以撞竿碎其梯以長矛刺之璘拔刀畫地謂諸將曰<lb/>
死則死此退者斬金分軍為二烏珠陣于東韓常陣于<lb/>
西璘率銳卒介其間左縈右繞隨機而發戰久璘軍少<lb/>
憊急屯第二隘金生兵踵至人被重鎧鐵鈎相連魚貫<lb/>
<pb n="KR2g0051_WYG_037-9a"/>
而上璘以駐隊矢迭射矢下如雨死者層積敵踐而登<lb/>
薩拉噶駐馬四視曰吾得之矣翼日命攻西北樓姚仲<lb/>
登樓酣戰樓傾以帛為繩挽之復正金人用火攻樓以<lb/>
酒缶撲滅之玠急遣統領田晟以長刀大斧左右擊明<lb/>
炬四山震鼓動地明日大出兵統領王喜王武率銳士<lb/>
分紫白旗入金營金陣亂奮擊射韓常中左目金人宵<lb/>
退玠遣統制官張彥劫横山砦王浚伏河池扼歸路又<lb/>
敗之自是金人還據鳳翔不復妄動矣拜檢校少師玠<lb/>
<pb n="KR2g0051_WYG_037-9b"/>
與敵對壘且十年常苦逺餉勞民屢汰冗員節浮費益<lb/>
治屯田嵗收至十萬斛又調戍兵命梁洋守將治褒城<lb/>
廢堰民知灌溉可恃願歸業者數萬家九年玠卒于仙<lb/>
人闗年四十七贈少師玠善讀史凡往事可師者録置<lb/>
座右積久牆牖皆格言也用兵本孫吴務逺略不求小<lb/>
利故能保必勝御下嚴而有恩虚心詢受雖身為大將<lb/>
卒伍至下者得以達情故士樂為之死選用將佐視勞<lb/>
能為髙下不以親故權勢撓之玠死胡世將問玠所以<lb/>
<pb n="KR2g0051_WYG_037-10a"/>
制勝者璘曰璘從先兄有事西夏每戰不過一進却之<lb/>
頃勝負輒分至金人則更進迭退忍耐堅久令酷而下<lb/>
必死每戰非累日不決勝不遽追敗不至亂與之角逐<lb/>
滋久乃得其情葢金人弓矢不若中國之勁利中國士<lb/>
卒不若金人之堅耐吾常以長技洞重甲于數百步外<lb/>
則其衝突固不能相及于是選據形便出銳卒更迭撓<lb/>
之與之為無窮使不得休暇以沮其堅忍之勢至決機<lb/>
于兩陣之間則璘有不能言者方富平之敗秦鳯皆陷<lb/>
<pb n="KR2g0051_WYG_037-10b"/>
金人一意睨蜀東南之勢亦棘微玠身當其衝無蜀久<lb/>
矣故西人至今思之淳熙中追封涪王<lb/>
璘字唐卿玠弟也從玠多戰功紹興三年累官至榮州<lb/>
防禦使知秦州是嵗棄和尚原别營仙人闗以防金兵<lb/>
深入四年烏珠薩拉噶果以十萬衆至闗下璘自武階<lb/>
路入援先以書抵玠謂殺狐平地闊逺前陣散漫須後<lb/>
陣阻隘然後可以必勝玠從之急修第二隘璘冒圍轉<lb/>
戰與玠會敵果極力攻第二隘諸將有請别擇形勝以<lb/>
<pb n="KR2g0051_WYG_037-11a"/>
守者璘曰兵方交而退是不戰而走也吾度敵去不久<lb/>
矣諸君第忍之震鼓易幟血戰連日金兵大敗自是不<lb/>
敢窺蜀者數年遷定國軍承宣使知熙州九年升䕶軍<lb/>
都統制知秦州及玠卒而胡世將制置四川至河池璘<lb/>
見之曰金大兵屯河中府止隔大慶一橋耳騎兵疾馳<lb/>
不五日至川口吾軍逺在陜西緩急不可追集闗隘不<lb/>
葺糧運斷絶此存亡之秋也時朝廷恃和議欲廢仙人<lb/>
闗世將乃抗奏謂當外固歡好内修守禦今日分兵當<lb/>
<pb n="KR2g0051_WYG_037-11b"/>
使陜蜀相接聞金人之謀欲徉棄陜西不顧使南兵來<lb/>
主之然後一發取蜀敵情如是當為伐謀之備仙人闗<lb/>
未宜遽廢魚闗倉亦宜積糧于是璘僅以牙校三隊赴<lb/>
秦州留大軍守階成山砦戒諸將母撤備而世將以宣<lb/>
撫使置司河池十年金薩拉噶渡河入長安趨鳯翔陜<lb/>
右諸軍隔在敵後逺近震恐世將急召諸將議叅謀孫<lb/>
渥謂河池不可守請退保仙人原璘厲聲折之曰懦語<lb/>
沮軍可斬也璘請以百口保破敵世將壯之指所居帳<lb/>
<pb n="KR2g0051_WYG_037-12a"/>
曰世將誓死于此乃命田晟以三千人迎敵璘又遣姚<lb/>
仲拒于石壁砦敗之金呼紐郎君以三千騎衝璘軍璘<lb/>
使李師顔以驍騎擊走之呼紐入扶風復攻拔之獲三<lb/>
將及士卒百十有七人薩拉噶怒甚自戰百通坊列陣<lb/>
二十里璘遣姚仲力戰破之十一年與金統軍和珍戰<lb/>
剡家灣敗之復秦州及陜右諸郡初和珍與蘓卜實合<lb/>
軍五萬屯劉家圈璘請討之世將問策安出璘曰有新<lb/>
立疊陣法每戰以長槍居前坐不得起次最强弓次强<lb/>
<pb n="KR2g0051_WYG_037-12b"/>
弩跪膝以俟次神臂弓約賊相搏至百步内則神臂先<lb/>
發七十步强弓併發次陣如之凡陣以拒馬為限鐵鈎<lb/>
相連俟其傷則更代之遇更代則以鼓為節騎兩翼以<lb/>
蔽于前陣成而騎退謂之疊陣諸將竊議曰吾軍其殲<lb/>
于此乎璘曰此古束伍法也軍法有之諸君不識耳得<lb/>
車戰餘意無出于此士心定則能持滿敵雖銳不能當<lb/>
也及戰遂用之金二帥老于兵據險自固前臨峻嶺後<lb/>
控臘家城謂官軍必不敢輕犯先一日璘會諸將問所<lb/>
<pb n="KR2g0051_WYG_037-13a"/>
以攻姚仲曰戰于山上則勝山下則敗璘以為然乃夜<lb/>
半遣仲及王彥銜枚截坡約上嶺而後發火二將至嶺<lb/>
寂無人聲軍已畢列萬炬齊發敵駭愕曰吾事敗矣蘓<lb/>
卜實善謀和珍善戰二帥異議璘先以兵挑之和珍果<lb/>
出鏖戰璘以疊陣法更休迭戰輕裘駐馬亟麾之士殊<lb/>
死鬭金人大敗降者萬人和珍走保臘家城璘圍而攻<lb/>
之城垂破會詔班師世將浩歎而已明年竟割和尚原<lb/>
以與敵撤戍割地皆秦檜主之也十四年以璘為西路<lb/>
<pb n="KR2g0051_WYG_037-13b"/>
安撫使治興州階成和鳯文龍興七州𨽻焉時和議方<lb/>
堅而璘治軍經武常如敵至三十二年璘遣姚仲攻徳<lb/>
順四十日不克以李師顔代之遣子挺節制軍馬挺與<lb/>
敵戰于瓦亭敗之璘自將至城下守陴者聞呼相公來<lb/>
觀望咨嗟矢不忍發璘按行諸屯預治黃河戰地斬不<lb/>
用命者先以數百騎嘗敵敵一鳴鼓銳士空壁躍出突<lb/>
璘軍璘軍得先治地無不一當十至暮璘忽傳呼某將<lb/>
戰不力人益奮搏敵敵大敗遁入壁會天大風雷金人<lb/>
<pb n="KR2g0051_WYG_037-14a"/>
拔營去凡八日而克璘入城市不改肆父老擁馬迎拜<lb/>
不絶孝宗乾道元年詣闕且朝徳壽宫髙宗見璘歎曰<lb/>
朕與卿老君臣也兩朝存勞相踵拜太傅封新安郡王<lb/>
仍領宣撫使改判興元府璘至漢中修復褒城古堰溉<lb/>
田數千頃民甚便之三年卒年六十六贈太師追封信<lb/>
王初璘病篤命具遺表曰願陛下毋棄四川毋輕出兵<lb/>
不及家事人稱其忠璘剛勇喜大節略苛細讀史暁大<lb/>
義代兄為將守蜀餘二十年隠然為方面之重髙宗嘗<lb/>
<pb n="KR2g0051_WYG_037-14b"/>
問勝敵之術璘曰弱者出戰强者繼之髙宗曰此孫臏<lb/>
三駟之法一敗而二勝也嘗著兵法二篇大要謂金人<lb/>
有四長我有四短當反我之短制彼之長四長曰騎兵<lb/>
曰堅忍曰重甲曰弓矢吾集蕃漢所長兼收而並用之<lb/>
以分隊制其騎兵以番休迭戰制其堅忍制其重甲則<lb/>
勁弓强弩制其弓矢則以逺尅近以强制弱布陣之法<lb/>
則以步軍為陣心左右翼以馬軍為左右肋拒馬布兩<lb/>
肋之間至帖撥增損之不同則係乎臨機知兵者取焉<lb/>
<pb n="KR2g0051_WYG_037-15a"/>
璘舉諸將率以功有薦才者璘曰兵官非嘗試難知<lb/>
其才以小善進之則僥倖者獲志而邊人宿將之心怠<lb/>
矣<lb/>
　論曰宋之南渡巴蜀最為上游所以藩蔽荆襄控禦<lb/>
　闗隴者也二吴兄弟實經營之始保和尚原繼守仙<lb/>
　人闗設形勢據險阻使金人不得軼越而下流安矣<lb/>
　及和議既成將遂分兵撤備而璘與胡世將力陳其<lb/>
　不可終以保蜀兄弟相繼數十年綏輯人民輔寧國<lb/>
<pb n="KR2g0051_WYG_037-15b"/>
　家可謂悉心以勤其事者賢于張俊楊沂中輩逺矣<lb/>
　　　髙登<lb/>
髙登字彦先號東溪漳浦人少孤力學日誦數千言刻<lb/>
志勵行宣和間為太學生金人攻京師徽宗出走登與<lb/>
陳東等上書乞斬蔡京童貫王黼梁師成李邦彥朱勔<lb/>
六賊以謝天下廷臣復建和議割三鎮奪种師道李綱<lb/>
兵柄登與東再抱書詣闕軍民不期而會者數萬王時<lb/>
雍縱兵欲盡殲之登與十人屹立不動乃止欽宗即位<lb/>
<pb n="KR2g0051_WYG_037-16a"/>
擢吴敏張邦昌為相敏白李邦彥無辜乞復用登上言<lb/>
陛下以東宫踐祚人人翹足以觀新政奈何相吴敏張<lb/>
邦昌復再納邦彥大失民望不報明日又上言陛下有<lb/>
太甲之不明而朝無阿衡靡明皇之有初而遽相林甫<lb/>
乞罷敏邦昌逐王時雍等召徐處仁為相書五上俱不<lb/>
報因謀南歸聞有㫖張邦昌李邦彥各與逺郡趙野李<lb/>
梲王孝迪相繼罷斥徐處仁正台司登喜曰是可以盡<lb/>
言矣復上書言諫官所論陛下批答有云朕所素定有<lb/>
<pb n="KR2g0051_WYG_037-16b"/>
云朕所不好是䕶所短而不使人言也言路塞則下情<lb/>
壅危亡可立待矣書入皆不報初金人至六館諸生將<lb/>
遁去登曰君在可乎與林邁等請隨駕帝不果出金師<lb/>
退吴敏諷學官起羅織登等屏斥還鄉紹興二年髙宗<lb/>
駐驆臨安登以十事投時相不行遂于廷對盡言之以<lb/>
直見忌授下州文學尋調富川主簿憲使董弅聞其名<lb/>
檄讞六郡獄仍兼賀州學事學故有田罷歸買馬司登<lb/>
請復其舊守曰買馬與養士孰急登曰買馬固急然學<lb/>
<pb n="KR2g0051_WYG_037-17a"/>
校禮義由出一日廢衣冠之士與堂下卒何異守曰抗<lb/>
長吏耶登曰天下所恃以治者禮義與法度耳既兩棄<lb/>
之登亦何言守改容從之尋攝獄事有囚殺人守欲薄<lb/>
其罪曰陰徳可為登曰隂徳豈可有心為之殺人者死<lb/>
而可倖免則被死之寃何由而消滿秩士民丐留不獲<lb/>
相率餽錢五十萬不告姓名登辭之未知所歸乃盡為<lb/>
購書置于學歸至新寧會大飢州帥連南夫曰撫凋瘵<lb/>
者莫如髙主簿遂檄以往至則發廪賑濟願貸者聽復<lb/>
<pb n="KR2g0051_WYG_037-17b"/>
為糜于野以食之全活萬計嗣嵗大稔償亦及數帥漕<lb/>
列奏遂改正任紹興八年赴政事堂審察上疏萬言及<lb/>
時議六篇其序云方今賢才未用有蔽主者焉二府容<lb/>
具位之臣盈廷多罔上之議作蔽主上下二篇財計未<lb/>
足有蠧國者焉太倉給冗食之兵良田膳遊手之民作<lb/>
蠧國上下二篇兆庶未寧有害民者焉冗官起貪殘之<lb/>
念募役長戕賊之姦作害民上下二篇帝覽而善之秦<lb/>
檜惡其議已授靜江府古縣令至靜江廣西帥沈晦問<lb/>
<pb n="KR2g0051_WYG_037-18a"/>
登何以治縣登條十餘事晦曰此古人之政今人詐恐<lb/>
不可行登曰忠信可行蠻貊謂不能行誠不至耳但登<lb/>
不差人下鄉願公不差人下邑晦曰謹奉敎登以廉謹<lb/>
公仁四字自警有所追呼必寛期限訟者悉從面決吏<lb/>
無所容其欺又新黌宫以來學徒逺方之士皆贏糧而<lb/>
至胥徒有辭役而就學者縣有豪民秦琥為民害持吏<lb/>
短長號秦大蟲登呼至面數叱下必寘之法琥忿而死<lb/>
一郡稱快郡帥胡舜陟謂登曰古縣秦太師父舊治太<lb/>
<pb n="KR2g0051_WYG_037-18b"/>
師生焉盍祠之登曰檜為相無狀祠不可立又令市熊<lb/>
掌與牛乳登曰踐雪而搏猛獸非驅民于死乎將春而<lb/>
奪之牛是勸農之職乎舜陟大怒摭秦琥事罷之登適<lb/>
母病申乞尋醫不待報去舜陟遂創檜父祠且誣以專<lb/>
殺之罪詔送靜江府獄檜實主之舜陟徑遣卒至漳浦<lb/>
捕登登時母死詣闕上書求納官贖罪以終喪帝覽而<lb/>
憐之故人有為右司者謂登曰丞相嘗識君于太學能<lb/>
一見終身事且無憂上書徒爾為也登曰登但知有君<lb/>
<pb n="KR2g0051_WYG_037-19a"/>
父不知有權臣既而中書奏故事無納官贖罪仍下靜<lb/>
江府獄登號泣而歸葬母畢詣靜江勘所舜陟先以事<lb/>
下獄死矣事卒白辟攝歸善令差考試潮州登憤權臣<lb/>
專恣使諸生論直言不聞之可畏策閩浙水災之所自<lb/>
時丞相趙鼎在潮謂曰天下主文多矣未有如公忠誠<lb/>
愛君者留語終日檜聞取㫖編管容州登時方出潮陽<lb/>
試院歸舊隠與學者講論州遣使臣謝大作持省符示<lb/>
登登讀畢即拜謝上馬大作謂少入告家人無害也登<lb/>
<pb n="KR2g0051_WYG_037-19b"/>
曰君命不敢稽比夜巡檢領百卒至兵刃森列登從容<lb/>
謂曰朝廷若賜死亦當拜勅而後就法大作感登忠義<lb/>
叱巡檢曰省符在我手無他也吾當以死捍之登至容<lb/>
種蔬植竹為終焉之計家事一不介意惟聞朝廷所行<lb/>
事小失則顰蹙不安大失則慟哭隨之容本窮陬聞登<lb/>
至執經從者數百人為講大學中庸之㫖敎方行而疾<lb/>
作以紹興戊辰年卒有巨星自寢飛出登初得疾召所<lb/>
遊訣别其子扶請更醫登曰原始要終故知死生之說<lb/>
<pb n="KR2g0051_WYG_037-20a"/>
吾不起矣復請灼艾登曰身體髮膚受之父母不敢毁<lb/>
傷命止此無益也通守黄勲至曰彥先怕痛乎登曰登<lb/>
嘗獻瞽言刀鋸鼎鑊且不顧此何足畏但無益耳因命<lb/>
扶榜于㕔事云奉先人遺訓不受僧道紙簏之𩔖語出<lb/>
處行藏及天下大計累數百言不及其私翼日勲再至<lb/>
曰無所屬乎登以手撫床曰天下蒼生望霖雨勲起謝<lb/>
勲何足以當此揖勲出焚香端坐而逝登少失父事母<lb/>
至孝嘗舟行阻風念無以奉晨羞忽有白魚躍于舟母<lb/>
<pb n="KR2g0051_WYG_037-20b"/>
病思鹿肉夜有虎啣鹿置其門其學以慎獨為本所著<lb/>
有家論及東溪集後丞相梁克家以其事聞追復迪功<lb/>
郎胡銓為作忠辨朱子守漳為作祠堂記奏加褒贈<lb/>
　論曰登事親孝事君忠與陳東等上書請斬六賊留<lb/>
　李綱种師道其有功于宋室大矣至登所自上書或<lb/>
　用或不用要其闗於國是者不小也為秦檜阻抑始<lb/>
　終不得大用而禍且隨之然其宦遊所至興學息訟<lb/>
　賑飢斷獄聲績懋著其所挾持居何等也程子云天<lb/>
<pb n="KR2g0051_WYG_037-21a"/>
　徳王道其要只在謹獨登之學以謹獨為本故其志<lb/>
　存忠義心懷濟物歴患難而不以動其心隨所施而<lb/>
　無不得其宜又能了然於死生之際可謂存順沒寧<lb/>
　者矣<lb/>
　　　洪皓　朱弁<lb/>
洪皓字光弼番易人少負奇節慷慨有經略四方志政<lb/>
和五年登進士第王黼朱勔皆欲婚之力辭宣和中為<lb/>
秀州司録大水民多失業皓以拯荒自任白郡守發廪<lb/>
<pb n="KR2g0051_WYG_037-21b"/>
損直以糶民坌集皓恐其紛競乃别以青白幟涅其手<lb/>
以識之令嚴而恩徧浙東綱米過城下皓白守邀留之<lb/>
守不可皓曰願以一身易十萬人命人感之切骨號洪<lb/>
佛子其後秀軍叛縱掠郡民無一得脫惟過皓門曰此<lb/>
洪佛子家也不敢犯時議遣人使金張浚薦皓入對帝<lb/>
語以國步艱難兩宫逺播皓言天道好還金人安能久<lb/>
陵中國此正春秋邲郢之役天其或者警晉訓楚也帝<lb/>
悅以皓為通問使龔璹副之行至順昌與盜遇譬暁之<lb/>
<pb n="KR2g0051_WYG_037-22a"/>
曰自古無白頭賊盜悔悟因使持書招其魁二魁聽命<lb/>
領兵入宿衞至太原留幾一年及至雲中尼瑪哈迫使仕<lb/>
劉豫皓曰萬里銜命不得奉兩宫南歸恨力不能磔逆<lb/>
豫忍事之耶留亦死不即豫亦死不願偷生䑕狗間願<lb/>
就鼎鑊無悔尼瑪哈怒將殺之旁一將唶曰此真忠臣也<lb/>
目止劍士為之跪請得流遞冷山雲中至冷山行六十<lb/>
日距金主所都僅百里地苦寒穴居百家陳王烏克紳聚<lb/>
落也烏克紳使皓敎其八子或二年不給食盛夏衣粗布<lb/>
<pb n="KR2g0051_WYG_037-22b"/>
嘗大雪薪盡以馬矢然火煨麫食之或獻取蜀䇿烏克紳<lb/>
以問皓皓力折之且曰兵猶火也弗戢必自焚自古無<lb/>
四十年用兵不止者又數言所以來者為兩國事乃令<lb/>
深入敎小兒非待使之禮也烏克紳或答或黙忽發怒欲<lb/>
殺之皓曰自分當死但大國無受殺行人之名願投之<lb/>
水以墜淵為辭可也烏克紳義之而止和議將成烏克紳問<lb/>
所議十事皓條析甚至大略謂封冊乃虚名年號則本<lb/>
朝自有之金三千兩景徳時所無東南不宜蠶絹不可<lb/>
<pb n="KR2g0051_WYG_037-23a"/>
增也至於取淮北人景徳載書猶可覆視烏克紳悟曰吾<lb/>
與汝如燕遣汝歸議遂行以議不合中止未幾烏珠殺<lb/>
烏克紳株連數千人獨皓得免皓遂留燕初二帝遷居五<lb/>
國城皓在雲中密遣人奏書以桃梨粟麫獻二帝始知<lb/>
帝即位皓聞祐陵訃北向泣血旦夕臨為文以祭其詞<lb/>
激烈讀者皆揮涕紹興十年因諜者趙徳書機事數萬<lb/>
言藏故絮中歸達于帝言順昌之役金人震懼遂將燕<lb/>
山珍寶盡徙以北意欲捐燕以南棄之王師亟還自失<lb/>
<pb n="KR2g0051_WYG_037-23b"/>
機會今再舉尚可十一年又求得太后書遣李微持歸<lb/>
帝大喜曰朕不知太后寧否幾二十年雖遣使百輩不<lb/>
如此一書是冬又密奏書曰金已厭兵勢不能久異時<lb/>
以婦女隨車今不敢也若乘勢進擊再造之功在反掌<lb/>
耳又言胡銓封事此或有之金人知中國有人益懼張<lb/>
丞相名動異域惜置之散地又問李綱趙鼎安否獻六<lb/>
朝御容徽宗御書其後梓宫及太后歸音皓皆先報初<lb/>
皓至燕宇文虚中已受金官因薦皓金主聞其名欲以<lb/>
<pb n="KR2g0051_WYG_037-24a"/>
為翰林直學士皓力辭皓有逃歸意請於㕘政韓昉乞<lb/>
於真定或大名以自養昉怒始易皓為中京官皓不就<lb/>
職又令皓校雲中進士試皓復以疾辭未幾金主以生<lb/>
子大赦許使人還鄉皓與張邵朱弁三人在遣中已而<lb/>
金人懼為患遣人追之七騎及淮而皓已登舟十二年<lb/>
七月見於内殿力求郡養母帝曰卿忠貫日月志不忘<lb/>
君雖蘇武不能過豈可捨朕去耶請見慈寧宫帟人設<lb/>
簾太后曰吾故識尚書命撤之皓自建炎己酉出使至<lb/>
<pb n="KR2g0051_WYG_037-24b"/>
是得還凡留北中十五年同時使者十三人惟皓弁邵<lb/>
生還忠義之聲聞于天下以皓為最皓既對退見秦檜<lb/>
語連日皓曰張和公金人所憚乃不得用錢塘暫居而<lb/>
景靈宫太廟皆極土木之華豈非示無中原意乎檜不<lb/>
悅八月除徽猷閣直學士金人來取趙彬等三十人家<lb/>
屬皆吴人仕於金者詔歸之皓曰昔韓起求環于鄭鄭<lb/>
小國也能引義不與今遽從之謂秦無人益輕我矣既<lb/>
而復上疏曰恐以不與之故或致渝盟宜告之曰俟淵<lb/>
<pb n="KR2g0051_WYG_037-25a"/>
聖及皇族歸乃遣又言王倫郭元邁以身徇國棄之不<lb/>
取緩急何以使人檜大怒又言錫納寄聲錫納者檜留<lb/>
金密好也檜益怒使言者劾皓出知饒州又罷為提舉<lb/>
江州太平觀居母喪終制除饒州又責濠州團練副使<lb/>
安置英州中官白鍔從太后北歸素聞皓名曾言洪尚<lb/>
書名聞天下胡不用檜遂係鍔大理獄流嶺表九年始<lb/>
復皓朝奉郎徙袁州至南雄卒年六十八死後一日檜<lb/>
亦死帝聞皓卒嗟惜之復徽猷閣學士諡忠宣皓雖久<lb/>
<pb n="KR2g0051_WYG_037-25b"/>
在北庭不堪其苦然為金人所敬所著詩文爭鈔誦鋟<lb/>
梓既歸後使者至必問皓何官居何地性急義當艱危<lb/>
中不少變懿節后之戚趙伯璘𨽻烏克紳戲下貧甚皓每<lb/>
賙之范鎮之孫祖平為□奴皓言于金人而釋之劉光<lb/>
世庶女為人豢豕贖而嫁之他貴族流落賤㣲者皆力<lb/>
拔以出皓博學强記有文集五十卷及帝王通要姓氏<lb/>
指南松漠記聞金國文具録等書<lb/>
朱弁字少章徽州婺源人少頴悟讀書日數千言既冠<lb/>
<pb n="KR2g0051_WYG_037-26a"/>
入太學晁説之奇之與歸新鄭妻以兄女新鄭多故家<lb/>
遺俗弁遊其中聞見日廣靖康之亂家碎于賊弁南歸<lb/>
建炎初議遣使問安兩宫弁奮身自効詔補修武郎借<lb/>
吉州團練使為通問副使至雲中見尼瑪哈邀説甚切尼瑪<lb/>
哈不聽使就館守之以兵弁復與書言用兵講和利害<lb/>
甚悉紹興二年金人忽遣宇文虚中來言和議可成當<lb/>
遣一人詣元帥府受書還虚中欲弁與正使王倫探策<lb/>
決去留弁曰吾來固自分必死豈應今日覬幸先歸願<lb/>
<pb n="KR2g0051_WYG_037-26b"/>
正使受書歸報天子成兩國之好早申四海之養于兩<lb/>
宫則吾雖暴骨外國猶生之年也倫將歸弁請曰古之<lb/>
使者有節以為信今無節有印印亦信也願留印使弁<lb/>
得抱以死死不腐矣倫解以授弁弁受而懷之卧起與<lb/>
俱金人迫弁仕劉豫且誘之曰此南歸之漸弁曰豫國<lb/>
賊也吾嘗恨不食其肉忍北面臣之乎吾有死耳金人<lb/>
怒絶其餼遺以困之弁固拒驛門忍飢待盡誓不為屈<lb/>
金人亦感動致禮如初久之復欲易其官弁曰自古兵<lb/>
<pb n="KR2g0051_WYG_037-27a"/>
交使在其間言可從從之不可從則囚之殺之何必易<lb/>
其官吾官受之本朝誓不易以辱吾君也移書耶律紹<lb/>
文等曰上國之威命朝以至則使人夕以死夕以至則<lb/>
朝以死又以書訣後使洪皓曰殺行人非細事吾曹遭<lb/>
之命也要當舍生以全義耳乃具酒食召被掠士夫飲<lb/>
半酣語之曰吾已得近郊某寺地一旦畢命報國諸公<lb/>
幸瘞我其處題其上曰有宋通問副使朱公之墓于我<lb/>
幸矣衆皆泣下莫能仰視弁談笑自若曰此臣子之常<lb/>
<pb n="KR2g0051_WYG_037-27b"/>
諸君何悲也金人知其終不可屈遂不復强王倫還朝<lb/>
言弁守節不屈帝為官其子林賜其家銀帛會尼瑪哈等<lb/>
相繼死滅弁密疏其事及金國虚實曰此不可失之時<lb/>
也遣李發等間行歸報其後倫復歸又以弁奉送徽宗<lb/>
大行之文為獻其詞有曰歎馬角之未生魂消雪窖攀<lb/>
龍髯而莫逮淚洒冰天帝讀之感泣官其親屬五人賜<lb/>
吴興田五頃八年金使來稱弁忠節詔附黃金三十兩<lb/>
以賜十三年和議成弁得歸入見便殿有所陳奏帝嘉<lb/>
<pb n="KR2g0051_WYG_037-28a"/>
納之賜金帛甚厚又以金國所得六朝御容及宣和御<lb/>
書畫為獻秦檜惡其言敵情再轉僅得奉議郎十四年<lb/>
卒弁為文慕陸宣公援據精博曲盡事理金國名王貴<lb/>
人多遣子弟就學弁因文字往來説以和好之利及歸<lb/>
述北方所見聞忠臣義士朱昭史玩張忠輔髙景平孫<lb/>
益孫谷傅偉文李丹五臺僧寶真婦人丁氏晏氏小校<lb/>
閻進朱勣等死節事狀請加褒録以勸來者有騁遊集<lb/>
四十二卷書解十卷曲洧舊聞三卷新鄭詩南歸詩文<lb/>
<pb n="KR2g0051_WYG_037-28b"/>
各一卷<lb/>
　論曰以洪皓朱弁之忠處十死一生之地十數年間<lb/>
　闗得歸中外之人莫不歎息而皆沮于秦檜功不見<lb/>
　録又皆先檜以卒使坎壈以終其身何其厄哉皓之<lb/>
　在北能知金人情形又能因間使以達于宋其才智<lb/>
　有過人者使其用于朝廷或秉節鉞以鎮方隅其勲<lb/>
　業將不可量而僅使之羈繫困苦于敵人之邦以節<lb/>
　著而不得以功顯其可為婉惜也夫其所成就亦已<lb/>
<pb n="KR2g0051_WYG_037-29a"/>
　多也夫<lb/>
　　　胡銓<lb/>
胡銓字邦衡廬陵人建炎二年髙宗策士淮海銓對策<lb/>
萬餘言髙宗見而異之將以冠多士有忌其直者移置<lb/>
第五授撫州軍事判官未上會隆祐太后避兵贑州金<lb/>
人躡之銓以漕檄攝本州幕募鄉丁助官軍捍禦第賞<lb/>
轉承直郎丁父憂從鄉先生蕭楚學春秋紹興五年張<lb/>
浚開督府辟湖北倉屬不赴有詔赴都堂審察兵部尚<lb/>
<pb n="KR2g0051_WYG_037-29b"/>
書吕祉以賢良方正薦賜對除樞密院編修官八年宰<lb/>
臣秦檜決策主和金使以詔諭江南為名中外洶洶銓<lb/>
抗疏言曰臣謹案王倫本一狎邪小人市井無賴頃縁<lb/>
宰相無識舉以專使驟得美官天下之人切齒唾罵今<lb/>
者無故誘致金使以詔諭江南為名是欲臣妾我也是<lb/>
欲劉豫我也夫天下者祖宗之天下也陛下所居之位<lb/>
祖宗之位也奈何以祖宗之天下為敵國之天下以祖<lb/>
宗之位為藩臣之位陛下一屈膝朝廷宰執盡為陪臣<lb/>
<pb n="KR2g0051_WYG_037-30a"/>
異時無厭之求安知不加我以無禮如劉豫也哉今倫<lb/>
之議乃曰我一屈膝則梓宫可還太后可復淵聖可歸<lb/>
中原可得嗚呼自變故以來主和議者誰不以此啗陛<lb/>
下哉然而卒無一驗陛下尚不覺悟竭民膏血含恥忍<lb/>
垢舉天下而臣之甘心焉就令敵決可和盡如倫議天<lb/>
下後世謂陛下何如主况敵情變詐百出而倫又以奸<lb/>
邪濟之梓宫決不可還太后決不可復淵聖決不可歸<lb/>
中原決不可得而此膝一屈不可復伸國勢陵夷不可<lb/>
<pb n="KR2g0051_WYG_037-30b"/>
復振可為痛哭流涕長太息矣今内而百官外而萬民<lb/>
萬口一談皆欲食倫之肉謗議洶洶陛下不聞正恐一<lb/>
旦變作禍且不測臣竊謂不斬王倫國之存亡未可知<lb/>
也雖然倫不足道也秦檜以腹心大臣而亦為之陛下<lb/>
有堯舜之資檜不能致君如唐虞而欲導陛下為石晉<lb/>
近者禮部侍郎曾開等引古誼以折之檜乃厲聲曰侍<lb/>
郎知故事我獨不知則檜之遂非愎諫已自可見而乃<lb/>
建白令臺諫侍臣僉議可否是葢畏天下議已而令臺<lb/>
<pb n="KR2g0051_WYG_037-31a"/>
諫侍臣共分謗耳有識之士皆以為朝廷無人吁可惜<lb/>
哉孫近傅會秦檜遂得參知政事天下望治有如飢渴<lb/>
而近伴食中書漫不敢可否事檜曰敵可和近亦曰可<lb/>
和檜曰天子當拜近亦曰當拜臣嘗至政事堂三發問<lb/>
而近不答但曰已令臺諫侍從議矣嗚呼參贊大政徒<lb/>
取充位如此尚能折衝禦侮耶臣竊謂秦檜孫近亦可<lb/>
斬也臣備員樞屬義不與檜等共戴天區區之心願斷<lb/>
三人頭懸竿藁街然後羈留金使責以無禮徐興問罪<lb/>
<pb n="KR2g0051_WYG_037-31b"/>
之師則三軍之士不戰而氣自倍不然臣有赴東海而<lb/>
死耳寧能處小朝廷求活耶書既上檜以銓狂妄凶悖<lb/>
詔除名編管昭州給舍臺諫及朝臣多救之者檜迫於<lb/>
公論乃以銓監廣州鹽倉明年改簽書威武軍判官十<lb/>
二年除名編管新州十八年移謫吉陽軍二十六年檜<lb/>
死量移衡州銓之初上書也宜興進士吴師古鋟木傳<lb/>
之金人募其書千金其謫廣州也朝士陳剛中以啓事<lb/>
為賀其謫新州也同郡王廷珪以詩贈行皆為人所訐<lb/>
<pb n="KR2g0051_WYG_037-32a"/>
師古流袁州廷珪流辰州剛中謫知䖍州安逺縣遂死<lb/>
焉三十一年銓得自便孝宗即位復奉議郎召對言修<lb/>
徳結民練兵觀釁上曰久聞卿直諒除吏部郎官隆興<lb/>
元年遷秘書少監擢起居郎又進言乞都建康謂漢髙<lb/>
入闗中光武守信都大抵與人鬭不搤其吭拊其背不<lb/>
能全勝今日大勢自淮以北天下之吭與背也建康則<lb/>
搤之拊之之地也若進據建康下臨中原此髙光興王<lb/>
之計也詔議行幸遂以張浚視師江淮侍御史王十朋<lb/>
<pb n="KR2g0051_WYG_037-32b"/>
贊之克復宿州大將李顯忠私其金帛且與邵宏淵忿<lb/>
爭軍大潰十朋自劾帝怒甚銓上疏願毋以小衂自沮<lb/>
時旱蝗星變詔問政事闕失銓應詔上書數千言始終<lb/>
以春秋書災異之法言政事之闕有十而上下之情不<lb/>
合亦有十且言堯舜明四目達四聰雖有共鯀不能塞<lb/>
也陛下自即位以來號召逐客與臣同召者張燾辛次<lb/>
膺王大寶王十朋今燾去矣次膺去矣十朋去矣大寶<lb/>
又將去惟臣在耳以言為諱而欲塞災異之源臣知其<lb/>
<pb n="KR2g0051_WYG_037-33a"/>
必不能也時以邊事全倚張浚而王之望尹穡專主和<lb/>
排浚銓廷責之兼權中書舍人十一月詔以和金遣使<lb/>
大詢于庭侍從臺諫預議者凡十有四人主和者半可<lb/>
否者半言不可和者銓一人而已乃獨上一議曰京師<lb/>
失守自耿南仲主和二聖播遷自何<graphic n="KR1643" url="https://raw.githubusercontent.com/kanripo/KR-Gaiji/master/images/KR1643.png" mimeType="image/png"/>主和維揚失守<lb/>
自汪伯彦黃潛善主和完顔亮之變自秦檜主和議者<lb/>
乃曰外雖和而内不忘戰此向來權臣誤國之言也一<lb/>
溺于和不能自振尚能戰乎除宗正少卿乞補外不許<lb/>
<pb n="KR2g0051_WYG_037-33b"/>
先是金將富察圖們大周仁以泗州降蕭琦以軍百人<lb/>
降詔並為節度使銓言受降古所難六朝七得河南之<lb/>
地不旋踵而皆失梁武時侯景以河南來奔未幾而陷<lb/>
臺城宣政間郭藥師自燕雲來降未幾為中國患今金<lb/>
之三大將内附髙其爵禄優其部曲以繫中原之心善<lb/>
矣然處之近地萬一包藏禍心或為内應後將噬臍願<lb/>
勿任以兵柄遷其衆于湖廣以絶後患二年兼國子祭<lb/>
酒尋權兵部侍郎八月上以災異避殿減膳詔廷臣言<lb/>
<pb n="KR2g0051_WYG_037-34a"/>
闕政急務銓以振災為急務議和為闕政其議和之書<lb/>
謂自靖康迄今凡四十年三遭大變皆在和議肉食鄙<lb/>
夫萬口一談牢不可破非不知和議之害而爭言和者<lb/>
是有三說焉曰偷懦曰茍安曰附會偷懦則不知立國<lb/>
茍安則不戒酖毒附會則覬得美官小人之情狀具于<lb/>
此矣今日之議若成則有可弔者十若不成則有可賀<lb/>
者亦十如以臣言為不然乞賜竄殛為臣子出位犯分<lb/>
之戒是時朝議急于求和已棄唐鄧海泗四州矣而金<lb/>
<pb n="KR2g0051_WYG_037-34b"/>
又欲得商秦地拘留使者分兵攻淮乃命銓以本職措<lb/>
置浙西淮東海道時金兵號八十萬劉寶棄楚州王彥<lb/>
棄昭闗濠滁皆陷惟髙郵守臣陳敏拒敵射陽湖而大<lb/>
將李寶預求密詔為自安計擁兵不救銓劾奏曰臣受<lb/>
詔令范榮備淮李寳備江緩急相援今寶視敏弗救若<lb/>
射陽失守大事去矣寶懼始出師時大雪河冰皆合銓<lb/>
先持鐵鎚鎚冰士皆用命金人遂退久之提舉太平興<lb/>
國宫乾道初以集英殿修撰知漳州改泉州趣奏事留<lb/>
<pb n="KR2g0051_WYG_037-35a"/>
為工部侍郎入對言少康以一旅復禹績今陛下富有<lb/>
四海非特一旅而即位九年復禹之効尚未赫然又言<lb/>
四方多水旱左右不以告謀國者之過也宜令有司速<lb/>
為先備旋乞致仕七年以敷文閣直學士與外祠陛辭<lb/>
猶以歸陵寢復故疆為言上曰朕志也且問今何歸銓<lb/>
曰歸廬陵臣向在嶺海嘗訓傳諸經欲成此書特賜通<lb/>
天犀帶以寵之銓歸上所著易春秋周禮禮記解詔藏<lb/>
秘書省尋復原官累進端明殿學士召歸經筵銓引疾<lb/>
<pb n="KR2g0051_WYG_037-35b"/>
力辭以資政殿學士致仕卒諡忠簡有澹菴集一百<lb/>
卷<lb/>
　論曰銓之論議横厲振發若決江河而下若引星辰<lb/>
　而上近古以來不多見也固其忠義之所奮發亦其<lb/>
　涵千古之心葢一世之氣有以大過人者歟銓非徒<lb/>
　慷慨尚氣者觀其早募鄉勇以助軍晚鎚河冰而退<lb/>
　敵臨事堅決動即有功使用其言安知不廟勝而算<lb/>
　乎才與時違動即摧挫然志則與日月爭光矣<lb/>
<pb n="KR2g0051_WYG_037-36a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0051_WYG_037-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史傳三編卷三十七<lb/>
</p>
<p>
</p>
  </div>
<div>
<head>史傳三編卷三十八</head> <lb/>
    <p>
<pb n="KR2g0051_WYG_038-1a"/>
欽定四庫全書<lb/>
　史傳三編卷三十八<lb/>
　　　　　　　　　　　　　大學士朱軾撰<lb/>
　名臣傳三十<lb/>
　　宋<lb/>
　　　虞允文　陳康伯<lb/>
虞允文字彬甫隆州仁壽人六嵗誦九經七歳能屬文<lb/>
以父任入官丁母憂哀毁骨立既葬朝夕哭墓側墓有<lb/>
<pb n="KR2g0051_WYG_038-1b"/>
枯桑兩烏來巢念父鰥且疾跬歩不忍離左右父没始<lb/>
登紹興二十三年進士通判彭州權知黎州渠州秦檜<lb/>
當國蜀士多屛棄檜死以中書舍人趙逹薦召對謂人<lb/>
君必畏天必安民必法祖宗又論士風之弊以文章進<lb/>
必抑其輕浮以言語進必黜其巧偽以政事進必去其<lb/>
苛刻庶可任重致逺且極言四川財賦科納之弊帝嘉<lb/>
納之除秘書丞累遷禮部郎官金主亮修汴已有南侵<lb/>
意而朝廷置邊備不問及金使施宜生頗泄敵情允文<lb/>
<pb n="KR2g0051_WYG_038-2a"/>
乃疏言金必敗盟兵出有五道願豫備禦未幾借工部<lb/>
尚書充賀正使還言金人方運糧造舟而亮又有看花<lb/>
洛陽之語請修淮海之備除中書舍人直學士院時三<lb/>
衙管軍以宦寺充承受允文言自古人主大權不移于<lb/>
奸臣則落於近倖秦檜盜權十有八年檜死權歸陛下<lb/>
邇來三衙交結中官宣和明受厥鑒未逺帝大悟立罷<lb/>
之金使來賀生辰口傳亮悖慢語欲得淮南地索將相<lb/>
大臣議事于是聞金人當窺襄漢朝議遣成閔為京湖<lb/>
<pb n="KR2g0051_WYG_038-2b"/>
制置使將禁衞五萬以禦上流允文曰兵來不除道敵<lb/>
為虚聲以分我兵成其出淮奸謀耳不聽三十一年七<lb/>
月金主亮徙汴允文復語宰臣陳康伯閔軍約程在江<lb/>
池宜令到池者駐池到江者駐江若敵出上流則荆湖<lb/>
之軍捍於前江池之軍援于後若出淮西則池之軍出<lb/>
巢縣江州軍出無為可為淮西援是一軍而兩用之康<lb/>
伯然其説然閔軍竟屯武昌九月金命李通為大都督<lb/>
造浮梁于淮水上金主自將兵號百萬氊帳相望鉦鼓<lb/>
<pb n="KR2g0051_WYG_038-3a"/>
之聲不絶十月自渦口渡淮先是劉錡措置淮東王權<lb/>
措置淮西至是權首棄廬州錡亦囘揚州中外震恐帝<lb/>
欲航海惟康伯力贊親征已而權又自和州遁歸錡回<lb/>
鎮江遂盡失兩淮十一月壬申金主率大軍臨采石别<lb/>
以兵爭𤓰洲時樞臣葉義問督江淮軍以允文參軍事<lb/>
適朝命成閔代錡李顯忠代權義問乃使允文往蕪湖<lb/>
趣顯忠交權軍且犒權軍于采石丙子允文至采石權<lb/>
已去顯忠未來敵騎充斥官軍三五星散解鞍束甲坐<lb/>
<pb n="KR2g0051_WYG_038-3b"/>
道旁皆權敗兵也允文立招諸將勉以忠義曰金帛告<lb/>
命皆在此待有功衆皆曰願死或曰公受命犒師不受<lb/>
命督戰他人壞之公任其咎乎允文叱之曰坐待顯忠<lb/>
必悞國事危及社稷吾將安避至江濱見江北已築高<lb/>
臺中建黄屋偵知金人以明日濟江時敵人實四十萬<lb/>
馬倍之宋軍纔一萬八千允文乃命諸將列大陣不動<lb/>
分戈船為五其二並東西岸而行其一駐中流藏精兵<lb/>
代戰其二藏小港備不測部分甫畢敵已大呼亮操小<lb/>
<pb n="KR2g0051_WYG_038-4a"/>
紅旗麾數百艘絶江而來瞬息抵南岸者七十艘直薄<lb/>
宋軍軍少却允文入陣中撫時俊背曰汝膽畧聞四方<lb/>
立陣後則兒女子耳俊即揮雙刀出士殊死戰中流官<lb/>
軍亦以海鰌船衝敵舟皆平沉敵半死半戰日暮未退<lb/>
會有潰軍自光州至允文授以旗鼓從山後轉出敵疑<lb/>
援兵至始遁又命勁弓尾擊大敗之允文乃犒將士謂<lb/>
曰敵今敗明日必復來夜半部分諸將分海舟縋上流<lb/>
别遣兵截楊林口丁丑敵果至因夾擊之復大戰焚其<lb/>
<pb n="KR2g0051_WYG_038-4b"/>
舟三百既而敵遣詔來諭王權似有宿約者允文曰此<lb/>
反間也即復書言權已置典憲新將李世輔也願一戰<lb/>
以决雌雄亮得書大怒遂焚龍鳯車而趨𤓰洲李顯忠<lb/>
至自蕪湖允文語之曰敵入揚州必與𤓰洲兵合京口<lb/>
無備我當往公能分兵相助乎顯忠分萬六千與之甲<lb/>
申允文至京口楊存中成閔邵宏淵諸軍皆會不下二<lb/>
十萬惟海鰌船不滿百戈船半之允文乃聚財冶鐵改<lb/>
馬船為戰艦且借之平江遣張深守滁河口扼大江之<lb/>
<pb n="KR2g0051_WYG_038-5a"/>
衝以苗定駐下蜀為援庚寅亮至𤓰洲允文與存中臨<lb/>
江按試戰士踏車船中流上下三周金山回轉如飛敵<lb/>
持滿以待相顧駭愕乙未亮為其下所殺帝聞允文之<lb/>
績嘉嘆謂陳俊卿曰允文公忠出天性朕之裴度也詔<lb/>
往兩淮措置允文奏收兩淮三䇿不報明年正月以允<lb/>
文充川陜宣諭使陛辭言金亮既死彼國方亂天相我<lb/>
恢復也和則海内氣沮戰則海内氣伸帝以為然允文<lb/>
至蜀與大將呉璘經略中原遂進取鳯翔復鞏州孝宗<lb/>
<pb n="KR2g0051_WYG_038-5b"/>
受禪用史浩議欲盡棄陜西退守蜀口允文言恢復莫<lb/>
先于陜西陜西五路新復州縣又係于徳順之存亡一<lb/>
旦棄之則窺蜀之路愈多西和階成利害至重前後凡<lb/>
十五疏爭之不能得隆興元年史浩相遂為詔書棄地<lb/>
及允文入對帝問及棄地允文以笏畫地陳其利害且<lb/>
言今日有八可戰帝曰此史浩誤朕也尋除兵部尚書<lb/>
湖北京西宣撫使時方遣使議和湯思退又欲棄唐鄧<lb/>
海泗允文五疏力爭不從遂乞致仕罷知平江府卒棄<lb/>
<pb n="KR2g0051_WYG_038-6a"/>
唐鄧二州二年金兵復南下帝乃貶思退悔不用允文<lb/>
言乾道元年陳俊卿薦允文可大用拜參知政事兼知<lb/>
樞密院事是秋金遣完顔仲議事偃蹇不敬允文請斬<lb/>
之三年呉璘卒擇代帝諭允文曰無以易卿即拜資政<lb/>
殿大學士四川宣撫使允文過郢奏築黄鷹山城過襄<lb/>
陽奏修府城至蜀尤以軍政為急閱諸軍第其壯怯為<lb/>
三上備戰中下備輜重老者少者不預握兵凡萬人減<lb/>
緡錢四百萬汰去之兵先有勞績者置員闕處之興洋<lb/>
<pb n="KR2g0051_WYG_038-6b"/>
義士者民兵也紹興初以七萬計大散之戰將不授甲<lb/>
驅使先官軍死亡畧盡允文命利帥晁公武覈實得二<lb/>
萬三千九百餘人又得陜西弓箭手法參紹興制為一<lb/>
書俾將吏守之以馬政付張松奏依舊制分茶馬為川<lb/>
秦司金洋興元歸正人二萬各分給官田俾得振業邛<lb/>
蜀十四郡告飢所施荒政凡六十五事五年八月拜右<lb/>
僕射同中書門下平章事兼樞密使允文好薦知名士<lb/>
及為相籍人才為三等有所見聞即記之號才館錄凡<lb/>
<pb n="KR2g0051_WYG_038-7a"/>
所舉帝皆收用如洪适汪應辰胡銓周必大王十朋趙<lb/>
汝愚晁公武李燾皆允文所薦也帝以兵冗財匱為憂<lb/>
允文與俊卿議革三衙雜役汰冗籍三軍無怨言六年<lb/>
俊卿以奏留龔茂良帝震怒允文請對極論帝意稍解<lb/>
乃命俊卿判福州後聞金人欲以三十萬騎奉遷陵寢<lb/>
來歸中外洶洶允文謂金方懲亮決不輕動不過以虚<lb/>
聲撼我耳敵卒無他自莊文太子薨儲位未定允文累<lb/>
疏懇陳七年正月始下詔立恭王惇為皇太子胡銓以<lb/>
<pb n="KR2g0051_WYG_038-7b"/>
臺評去允文奏留之經筵銓薦朱子帝以問允文允文<lb/>
謂熹不在程頤下遂召朱子朱子不至檢校院以六條<lb/>
抑上書人允文力言不可從之金使入見驕倨甚固請<lb/>
帝降榻問金主起居帝不許使跪不起侍臣錯愕失措<lb/>
允文請大駕還禁中因諭之曰大駕既興難再御殿使<lb/>
人來且隨班上壽金使慚而退八年四月御史蕭之敏<lb/>
劾允文允文上章待罪上過徳夀宫太上曰采石之功<lb/>
之敏在何許毋聽其去帝為出之敏允文言之敏端方<lb/>
<pb n="KR2g0051_WYG_038-8a"/>
乞召歸以闢言路帝歎其忠厚會命選諫官允文以李<lb/>
彦穎林光朝王質對三人皆鯁亮又以文學推重于時<lb/>
帝乆不報而曾覿薦一人即賜第擢諌議大夫允文爭<lb/>
之不從力求去授少保武安軍節度使四川宣撫使進<lb/>
封雍國公先是蜀軍月給米一石五斗不足贍其家允<lb/>
文捐宣司錢三十萬易米計口增給在蜀一嵗淳熙元<lb/>
年卒後四年帝幸白石大閲見軍皆少壯謂輔臣曰允<lb/>
文沙汰之効也詔贈太傅諡忠肅允文姿雄偉長六尺<lb/>
<pb n="KR2g0051_WYG_038-8b"/>
四寸慷慨有大志而言動有則度望而知為任重之器<lb/>
早以文學致身臺閣晚際時難出入將相垂二十年孜<lb/>
孜忠勤無二嘗注唐書五代史藏于家有詩文十卷經<lb/>
筵春秋講義三卷奏議二十二卷内外志十五卷行于<lb/>
世<lb/>
陳康伯字長卿弋陽人宣和三年中上舍丙科累遷太<lb/>
學正丁内艱貴溪盜將及其鄉康伯起義丁逆擊俘其<lb/>
渠魁邑得全通判衢州攝郡事盜發白馬原督州兵濟<lb/>
<pb n="KR2g0051_WYG_038-9a"/>
王師進討克之提舉江東常平茶鹽高宗幸建康康伯<lb/>
以職事過闕因請擇將帝嘉納之知泉州海盜間作康<lb/>
伯以上意招懐盜多出降籍為兵久之不逞者陰倡亂<lb/>
論殺之州以無事秩滿三奉祠垂十年秦檜死起知漢<lb/>
州召對除吏部侍郎首請節用寛民凡州縣取民無藝<lb/>
許監司互察臺諫彈劾尋兼禮户二部乞約歳用會所<lb/>
入儲十之一二備水旱復兼刑部前坐為檜所陷未及<lb/>
洗滌者康伯平讞直寃士大夫存没多賴之累擢吏部<lb/>
<pb n="KR2g0051_WYG_038-9b"/>
尚書參知政事尋拜尚書右僕射同平章事先是葉義<lb/>
問賀允中使還言金必敗盟康伯請早為之備建四䇿<lb/>
一增劉錡荆南軍以重上流二分畫兩淮地命諸將結<lb/>
民社各保其境三劉寶獨當淮東將驕卒少不可倚四<lb/>
沿江諸郡修城積糧以固内地及金主亮南下議舉兵<lb/>
康伯傳上旨曰今日更不問和與守直問戰當如何時<lb/>
帝意雅欲視師内侍張去為陰沮之且陳退避計中外<lb/>
妄傳幸閩蜀人情洶洶右相朱倬無一語同知樞宻院<lb/>
<pb n="KR2g0051_WYG_038-10a"/>
事周麟之受命聘金憚不欲行康伯獨以為己任奏曰<lb/>
金敵敗盟天人共憤今日之事有進無退聖意堅決則<lb/>
將士之氣自倍願分三衙禁旅助襄漢待其發應之復<lb/>
勉周麟之曰使某不為宰相當自行大臣與國存亡雖<lb/>
死安避陳俊卿請用張浚斬張去為以作士氣康伯以<lb/>
俊卿振職奏權兵部侍郎九月金人扺廬州王權敗歸<lb/>
中外震駭朝臣有遣家豫避者康伯獨具舟迎家入浙<lb/>
且令臨安諸城門扄鐍率遲常時人恃以安敵迫江上<lb/>
<pb n="KR2g0051_WYG_038-10b"/>
命楊存中就康伯議之康伯延之入解衣置酒帝聞之<lb/>
稍安翌日入奏曰聞有勸陛下幸越趨閩者審爾大事<lb/>
去矣盍靜以待之一日忽降手詔如敵未退散百官康<lb/>
伯焚之而後奏曰百官散主勢孤矣帝意既堅遂下詔<lb/>
親征以葉義問督江淮軍虞允文參謀軍事允文遂破<lb/>
金兵于采石金主亮為其下所殺金師還明年金世宗<lb/>
遣髙忠建來告登位議授書禮康伯以誼折之于是報<lb/>
書始用敵國禮高宗倦勤有與子意康伯密贊大議草<lb/>
<pb n="KR2g0051_WYG_038-11a"/>
立太子詔以進及行内禪禮以康伯奉冊孝宗即位以<lb/>
病求去不允明年請益堅遂以太保觀文殿大學士福<lb/>
國公判信州慰勞甚勤隆興二年金兵再入淮甸人情<lb/>
驚駭皆望康伯復相帝出手札遣使即家起之未出里<lb/>
門拜尚書左僕射同平章事兼樞密使親故謂康伯實<lb/>
病宜辭康伯曰不然吾大臣也今國事危急當輿病就<lb/>
道幸上哀而歸之耳道聞邊遽兼程而進至闕詔子壻<lb/>
扶入見減拜賜坐敵師退尋以目疾免朝謁乾道元年<lb/>
<pb n="KR2g0051_WYG_038-11b"/>
正月丐歸章屢上不許卒年六十九贈太師諡文恭慶<lb/>
元初配享孝宗廟廷改諡文正<lb/>
　論曰方金主亮之南下也宋承秦檜秉政之餘奸回<lb/>
　在位忠良黜遠武備廢弛人心離散是以敵兵甫臨<lb/>
　江淮糜潰微康伯定議於内允文決䇿破敵于外宋<lb/>
　之為宋未可知也當是時守江之兵既退上流之師<lb/>
　未來羸卒數千不足自保而金人强旅百萬即日渡<lb/>
　江其危如一髪引千鈞詎足為喻允文不避死亡之<lb/>
<pb n="KR2g0051_WYG_038-12a"/>
　責臨機制變遂破敵兵安社稷雖謝石之振淝水未<lb/>
　有若斯之烈也使用其言于敵兵未起之前增修守<lb/>
　備則兩淮不至失守使用其言於敵兵方來之時專<lb/>
　固北户不分兵襄漢則江上不至無兵既失之于前<lb/>
　復能收之於後此所以為難乎允文同時二三賢相<lb/>
　而恢復之功不就者非其才之不能也遭金世宗在<lb/>
　位百度修舉無隙可乘宋雖得賢明之佐曷由扼其<lb/>
　吭而奪之乎康伯處置大事安重不移徇國忘身老<lb/>
<pb n="KR2g0051_WYG_038-12b"/>
　而益篤其亦賢矣<lb/>
　　　陳俊卿<lb/>
陳俊卿字應求閩之興化人幼莊重不妄言笑父亡執<lb/>
喪如成人紹興八年登進士第授泉州觀察推官服勤<lb/>
職業同僚宴集恒謝不往一日郡中火大守汪藻走視<lb/>
之諸掾屬方飲某所俊卿輿卒亦假之行皆以後至被<lb/>
詰俊卿唯唯謝已而知其實問故俊卿曰某不能止同<lb/>
僚之行又資其僕安得謂無過時公方盛怒忍自解以<lb/>
<pb n="KR2g0051_WYG_038-13a"/>
重人罪乎藻歎服以為不可及秩滿秦檜察其不附己<lb/>
予散秩檜死乃以校書郎召時孝宗為普安郡王髙宗<lb/>
命擇端厚靜重者輔導之除著作佐郎兼王府敎授講<lb/>
經輙寓規戒正色特立累遷殿中侍御史劾韓仲通本<lb/>
以獄事附檜寃陷無辜劉寶總戎京口恣掊克二人皆<lb/>
抵罪湯思退專政時冬日無雲而雷俊卿言宰相上不<lb/>
當天心下不厭人望詔罷思退及金人侵軼之勢已形<lb/>
俊卿乃言張浚忠藎白首不渝復請對力言之帝悟即<lb/>
<pb n="KR2g0051_WYG_038-13b"/>
以浚守建康又言内侍張去為陰沮用兵陳避敵計揺<lb/>
成算請按軍法帝曰卿可謂仁者之勇命權兵部侍郎<lb/>
金主亮渡淮俊卿受詔整浙西水軍李寶因之遂有膠<lb/>
西之㨗亮死詔俊卿治淮東堡砦屯田所過安輯流亡<lb/>
金世宗新立申舊好廷臣多附和議俊卿奏和議本非<lb/>
得已不若先正名名正則國威强歳幣可損因陳選將<lb/>
練兵屯田減租之策擇文臣有膽畧者為參佐俾察軍<lb/>
政習戎務以儲將材孝宗受禪獻言為國之要有三用<lb/>
<pb n="KR2g0051_WYG_038-14a"/>
人賞功罰罪所以行之者至公而已願留聖意遷中書<lb/>
舍人時孝宗鋭意興復以俊卿充江淮宣撫判官兼權<lb/>
建康府事奏曰呉璘孤軍深入敵悉衆拒戰久而不決<lb/>
危道也兩淮事勢已急乞分遣舟師直擣山東彼必還<lb/>
師自救而璘得乘勝定闗中及其未至潰其腹心此不<lb/>
世之功也會和議方堅詔璘班師俊卿亦召還復陳十<lb/>
事請定規模振紀綱勵風俗明賞罰重名器遵祖宗之<lb/>
法蠲無名之賦隆興初建都督府以俊卿參贊軍事張<lb/>
<pb n="KR2g0051_WYG_038-14b"/>
浚謀大舉俊卿以為未可已而邵宏淵軍潰還言者附<lb/>
湯思退劾浚俊卿奏浚果不可用則别選賢將若欲責<lb/>
其後効降官示罰古法也議者但知惡浚不復為宗社<lb/>
計疏再上帝悟命浚都督且召為相浚卒為湯思退尹<lb/>
穡所擠出視師江淮俊卿亦罷奉祠思退既竄太學諸<lb/>
生伏闕下乞召俊卿乾道元年入對除吏部侍郎因言<lb/>
人才當以氣節為主氣節者小有過當容之邪佞者甚<lb/>
有才當察之尋授吏部尚書初帝在邸時好鞠戲俊卿<lb/>
<pb n="KR2g0051_WYG_038-15a"/>
嘗誦韓愈諫張建封書以諷至是將獵白石復引漢桓<lb/>
靈唐敬穆及司馬相如之言以爲戒帝喜曰備見忠讜<lb/>
朕決意用卿矣受詔館金使遂拜同知樞密院事時曾<lb/>
覿龍大淵怙舊恩竊威福士大夫頗出其門及俊卿館<lb/>
伴大淵副之公見外不交一語洪邁白俊卿人言鄭聞<lb/>
除右史某當除某官信乎詰所從邁以淵覿告俊卿具<lb/>
以邁語質于帝帝曰朕曷嘗謀及此輩必竊聽得之遂<lb/>
出淵覿于外中外稱快焉鎮江軍帥戚方刻削軍士俊<lb/>
<pb n="KR2g0051_WYG_038-15b"/>
卿奏内臣中有主方者當併懲之即詔罷方以内侍陳<lb/>
瑶李宗囘付大理獄拜俊卿參知政事四明獻銀鑛將<lb/>
召工卽禁中鍛之俊卿奏不務帝王之大而屑屑有司<lb/>
之細恐為有識者所窺從官梁克家莫濟俱求補外俊<lb/>
卿奏二人皆賢其去可惜因劾洪邁奸險讒佞不宜在<lb/>
左右罷之減福建鈔鹽罷江西和糴廣西折米鹽錢蠲<lb/>
諸道宿逋金榖錢帛以巨萬計于是政事稍歸中書矣<lb/>
龍大淵死帝憐曾覿欲召之俊卿曰自出此兩人中外<lb/>
<pb n="KR2g0051_WYG_038-16a"/>
莫不稱頌今復召必大失天下望臣請先罷遂止不召<lb/>
殿前指揮使王琪按視兩淮城壁還妄有所薦又傳旨<lb/>
增築城垣俊卿請于帝知其詐即請誅琪琪坐削秩罷<lb/>
官先是禁中密旨直下諸軍宰相多不預聞内官張方<lb/>
事覺俊卿奏自今百司承御筆處分事須奏審方行從<lb/>
之既而以内諸司不樂收前命俊卿言張方王琪事聖<lb/>
斷已明忽諭臣曰禁中取一飲一食必待申審豈不留<lb/>
滯臣所慮者命令之大如三衙發兵户部取財豈為宫<lb/>
<pb n="KR2g0051_WYG_038-16b"/>
禁細微事哉臣等備數出内陛下命令凡奏審者欲取<lb/>
決陛下非臣欲專之也且非新條申舊制耳已行復收<lb/>
中外惶惑恐小人以疑似激聖怒帝曰朕豈以小人之<lb/>
言疑卿等耶同知樞宻院事劉珙進對爭辨激切忤㫖<lb/>
既退手詔除珙端明殿學士奉外祠俊卿即藏去密言<lb/>
前日奏劄臣實草定以為有罪臣當先罷珙之除命未<lb/>
敢奉詔陛下即位以來納諫諍體大臣皆盛徳事今珙<lb/>
以小事獲罪臣恐自此大臣皆阿順持祿非國家福帝<lb/>
<pb n="KR2g0051_WYG_038-17a"/>
色悔久之四年十月授尚書右僕射同平章事兼樞密<lb/>
使俊卿以用人為己任所除吏皆一時之選奬㢘退抑<lb/>
奔競或才可用資歴淺密薦于上未嘗語人每接朝士<lb/>
及牧守自逺至必問以時政得失人才賢否虞允文時<lb/>
宣撫四川俊卿薦其才堪相五年正月帝召允文為樞<lb/>
密使至則以為右相俊卿為左相是歳措置兩淮屯田<lb/>
俊卿奏以兩淮備禦未設民無固志萬一寇至倉卒渡<lb/>
兵恐不及事請于揚州和州各屯三萬人預為守計仍<lb/>
<pb n="KR2g0051_WYG_038-17b"/>
籍民家三丁者取其一以為義兵授之弓弩敎以戰陳<lb/>
農隙之日給以兩月之食聚而敎之沿江諸郡亦用其<lb/>
法諸將渡江則使之守城以備緩急且以陰制州兵頡<lb/>
頏之患要使大兵屯要害必争之地待敵至而決戰使<lb/>
民兵各守其城相為犄角以壯聲勢帝以爲然即詔行<lb/>
之然竟為衆論所持俊卿尋亦去位不能及其成也允<lb/>
文建議遣使金以陵寢為請俊卿面陳復手疏以為未<lb/>
可帝御弧矢弧激至目眚俊卿奏陛下志圖恢復任智<lb/>
<pb n="KR2g0051_WYG_038-18a"/>
謀明賞罰恢信義則英聲義烈不越尊俎豈在區區騎<lb/>
射于百歩間哉願以為戒曾覿官滿當代俊卿預請處<lb/>
以浙東總管帝曰覿意不欲為此官俊卿曰前陛下去<lb/>
此二人公論甚愜願捐私恩伸公議覿怏怏而去樞密<lb/>
承㫖張説為親戚求官憚俊卿不敢言會在告請于允<lb/>
文得之俊卿聞敕已出語吏留之説惶恐謝允文亦慚<lb/>
猶為之請俊卿竟不與説深憾之吏部尚書汪應辰與<lb/>
允文議事不合求去俊卿數奏應辰剛毅正直可為執<lb/>
<pb n="KR2g0051_WYG_038-18b"/>
政帝初然之後竟出應辰守平江俊卿自是數求去明<lb/>
年允文復申陵寢之議俊卿奏陛下痛念祖宗思復故<lb/>
疆然大事欲計其萬全俟一二年間吾之事力稍充乃<lb/>
可不敢迎合意指誤國事請去益堅遂以觀文殿學士<lb/>
帥福州陛辭猶勸帝逺佞親賢以修政事泛使未可輕<lb/>
遣既去允文遣使卒無成功曾覿亦召還建節鉞躋保<lb/>
𫝊而士大夫莫敢言俊卿至福州政尚寛厚嚴于治盜<lb/>
海道晏清明年請祠歸第敝屋數楹怡然不介意惇熙<lb/>
<pb n="KR2g0051_WYG_038-19a"/>
二年再知福州累章告歸除特進起判建康府兼江東<lb/>
安撫召對垂拱殿從容言曰將帥當由公選臣聞諸將<lb/>
多以賄得曾覿王抃招權納賄進人皆以中批行之贜<lb/>
吏已經結勘而内批改正將何所勸懲帝曰卿言甚當<lb/>
陛辭復曰去國十年見都城穀賤人安惟士大夫風俗<lb/>
大變帝曰何也俊卿曰向士大夫奔覿抃之門十纔一<lb/>
二尚畏人知今則公然趨附已七八不復顧忌矣人材<lb/>
進退由私門大非朝廷美事帝曰抃則不敢覿時或有<lb/>
<pb n="KR2g0051_WYG_038-19b"/>
請朕多抑之自今不復從矣俊卿曰此曹身勢既長侍<lb/>
從臺諌多出其門無敢為陛下言者臣恐壞朝廷紀綱<lb/>
廢有司法度敗天下風俗累陛下聖徳尋除少保八上<lb/>
章告老以少師魏國公致仕十三年十一月卒年七十<lb/>
四手書示諸子遺表止謝聖恩勿祈恩澤勿請諡樹碑<lb/>
帝聞嗟悼贈太保諡正獻俊卿孝友忠敬得于天資清<lb/>
嚴好禮終日無惰容平居恂恂若不能言而在朝廷正<lb/>
色微論分别邪正斥權勢無顧避凡所奏請闗治亂安<lb/>
<pb n="KR2g0051_WYG_038-20a"/>
危之大者雅善汪應辰李燾尤敬朱子屢嘗論薦其卒<lb/>
也朱子不逺千里往哭之又狀其行有集二十卷子五<lb/>
人宓有志於學朱子為銘其墓云<lb/>
　　　王十朋<lb/>
王十朋字龜齡温州樂清人資穎悟日誦數千言及長<lb/>
有文行聚徒梅溪受業者以百數入太學主司異其文<lb/>
秦檜死髙宗親政策士命對策切直者並置上列十朋<lb/>
䇿幾萬餘言帝嘉其經學淹通議論醇正親擢第一學<lb/>
<pb n="KR2g0051_WYG_038-20b"/>
者爭傳誦以擬鼂董䇿中有言鋪翠已禁而中外首飾<lb/>
自若豈法令不可禁乎抑澣濯之化衣不曳地之風未<lb/>
行於外乎帝用其言嚴銷金鋪翠之令取交阯所貢翠<lb/>
物焚之授紹興府簽判裁決如神吏奸不行時以四科<lb/>
求士帥王師心謂十朋身兼四者遂以應詔召為秘書<lb/>
郎兼建王府小學教授先是敎授入講堂居賓位十朋<lb/>
不可皇孫特加禮位之中坐金人渝盟十朋言禦敵莫<lb/>
急于用人今有天資忠義材兼文武可為將相者有長<lb/>
<pb n="KR2g0051_WYG_038-21a"/>
于用兵士卒樂為之用可為大帥者或投閒置散或老<lb/>
于藩郡願起而用之以寢敵謀以圖恢復葢指張浚劉<lb/>
錡也又言楊存中以管軍位三公利源皆入其門陰結<lb/>
諸將相為黨援樞密本兵之地立班甘居其後臺諫論<lb/>
列委曲庇䕶風憲獨不行于管軍之門何以為國至若<lb/>
清資加于儈伍髙爵濫于醫門諸軍承受威福自恣甚<lb/>
于唐之監軍皇城邏卒旁午察事甚于周之監謗將帥<lb/>
剝下賂上結怨三軍道路捕人為卒結怨百姓皆非治<lb/>
<pb n="KR2g0051_WYG_038-21b"/>
世事帝嘉納之戢邏卒罷諸軍承受更定樞密管軍班<lb/>
次解楊存中兵權其言大畧施行秦檜久塞言路至是<lb/>
十朋與馮方胡憲查籥李浩相繼論事太學生為五賢<lb/>
詩述其事除著作郎遷大宗正丞請祠歸孝宗受禪起<lb/>
知嚴州召對首言太上非倦勤時而以大器付陛下陛<lb/>
下當思所以副太上者今社稷之安危生民之休戚人<lb/>
才之進退朝廷之刑賞宜若舜之協堯斷然行之以盡<lb/>
繼述之道累遷侍御史帝問胡銓曰比除臺官外議如<lb/>
<pb n="KR2g0051_WYG_038-22a"/>
何銓曰皆謂得人十朋見帝英鋭毎見必陳恢復之計<lb/>
及將北伐上疏曰天子之孝莫大于光祖宗安社稷靖<lb/>
康之禍亘古未有陛下英武志在興復奈何大臣不能<lb/>
仰副聖心願戒在位者去附和之私心贊國家之大計<lb/>
則中興日月可冀矣因論史浩八罪曰懐奸誤國植黨<lb/>
盜權忌言蔽賢欺君訕上帝為出浩知紹興府十朋再<lb/>
疏謂陛下雖能如舜之去邪未能如舜之正名定罪紹<lb/>
興密邇行都浩嘗為屬吏奸賍彰聞亦何顔復見其吏<lb/>
<pb n="KR2g0051_WYG_038-22b"/>
民遂改與祠史正志與浩族異拜浩而父事之十朋論<lb/>
正志傾險奸邪觀時求進宜黜正志以正典刑林安宅<lb/>
出入史浩龍大淵門盜弄威福至是詐病求致仕十朋<lb/>
並疏其罪皆罷去張浚出師復靈壁虹縣歸附者萬計<lb/>
又復宿州十朋奏王師以弔民為主先之以招納不得<lb/>
已而戰伐隨之乞以此指戒浚金將既降宜速加爵賞<lb/>
以勸來者帝皆嘉納會李顯忠邵宏淵不協王師失律<lb/>
張浚上表自劾主和者乘此倡異議十朋疏言陛下立<lb/>
<pb n="KR2g0051_WYG_038-23a"/>
志恢復固不以一衂為羣議所揺然異議紛紛浚既待<lb/>
罪臣豈可尚居風憲之職乞賜竄殛改除吏部侍郎力<lb/>
辭出知饒州饒並湖盜出没其間聞十朋至一夕遁去<lb/>
丞相洪适請故學基益其圃十朋曰先聖所居十朋何<lb/>
敢予人移夔州饒民走諸司乞留不得至斷其橋乃以<lb/>
車從間道去衆葺其橋以王公名之又移湖州召對劉<lb/>
珙請留之帝曰朕豈不知王十朋顧湖州被水非十朋<lb/>
莫能鎮撫至郡户部責虚逋三十四萬命吏持劵往辦<lb/>
<pb n="KR2g0051_WYG_038-23b"/>
不聽即請祠去起知泉州十朋前在湖割奉錢剙貢闈<lb/>
至是又為泉建之凡歴四郡布上㤙恤民隠士之賢者<lb/>
詣門以禮致之朔望會諸生學宫講經詢政僚屬間有<lb/>
不善反覆告戒俾之自新民輸租俾自槩量聞者相告<lb/>
宿逋亦爭償訟至庭温詞暁以理義多退聽者所至人<lb/>
繪而祠之去之日老稚攀留涕泣越境以送思之如父<lb/>
母饒久旱入境雨即至湖久雨入境即晴霽凡所禱必<lb/>
有應其至誠所感如此遇疾累章告老以龍圖閣學士<lb/>
<pb n="KR2g0051_WYG_038-24a"/>
致仕命下而卒年六十諡忠文十朋事親孝終喪不處<lb/>
内友愛二弟郊恩先奏其名没而二子猶布衣書室扁<lb/>
曰不欺毎以諸葛亮顔真卿寇準范仲淹韓琦唐介自<lb/>
比朱子張栻雅敬之<lb/>
　論曰觀十朋之言行昭昭乎若揭日月而行也語云<lb/>
　世之所少者非才也氣也有是氣者浩然塞乎天地<lb/>
　之間其于物也不約而信不令而從成功立事非可<lb/>
　以意擬言談而數計也十朋若用于時其幾于是矣<lb/>
<pb n="KR2g0051_WYG_038-24b"/>
　　　趙汝愚<lb/>
趙汝愚字子直漢王元佐七世孫居饒之餘干縣父善<lb/>
應以純孝篤行著稱汝愚早有大志毎曰丈夫得汗青<lb/>
一幅紙始不負此生擢進士第一召試館職除秘書省<lb/>
正字孝宗方鋭意恢復始見即陳自治之䇿孝宗稱善<lb/>
遷著作郎知信州徙台州入為吏部郎遷秘書少監兼<lb/>
權給事中内侍陳源有寵于徳壽宫差浙西副總管汝<lb/>
愚言童貫典兵卒開邊釁源不宜用帝喜詔自今内侍<lb/>
<pb n="KR2g0051_WYG_038-25a"/>
不得兼兵職舊制密院文書皆經門下省至張説始廢<lb/>
汝愚謂東西二府朝廷治亂所闗中書庶政無一不由<lb/>
東省密院何獨不然帝命如舊制權吏部侍郎兼太子<lb/>
右庶子論知閤王抃出之以集英殿修撰帥福建陛辭<lb/>
言國事之大者四其一謂吳氏四世專蜀兵非國家利<lb/>
請漸抑之進直學士制置四川兼知成都府諸羌為邊<lb/>
患汝愚以計分其勢帝謂其有文武威風召還光宗受<lb/>
禪授敷文閣學士知福州紹熙二年召為吏部尚書先<lb/>
<pb n="KR2g0051_WYG_038-25b"/>
是高宗以宫人黄氏侍帝于東宫及即位為貴妃后李<lb/>
氏不能平是年冬十一月郊有司已戒而風雨暴至帝<lb/>
震懼改齊宿青城貴妃暴薨駕還聞之恚是夕疾作壽<lb/>
皇倉卒至南内問致疾之由有所戒責及帝疾稍平不<lb/>
朝重華宫至會慶節上夀及冬至朝賀皆不出汝愚往<lb/>
復規諌帝乃與后俱詣北内從容竟日兩宫之情復通<lb/>
遷知樞密院事帝之疾生于疑畏聞汝愚諫輙悟入輒<lb/>
復疑汝愚患之五年春壽皇不豫夏五月疾日臻丞相<lb/>
<pb n="KR2g0051_WYG_038-26a"/>
率兩府請帝詣重華宫侍疾帝輙疑遽起入内越二日<lb/>
宰相又請帝令知閤門事韓侂胄傳旨云宰執並出于<lb/>
是俱至浙江亭俟命壽皇聞之憂甚使秀王伯珪傳意<lb/>
令復入侂胄言昨傳旨令出殿門非都門也因自往宣<lb/>
押宰執乃還六月丁酉夜五鼓壽皇崩中書將以聞汝<lb/>
愚慮帝疑不出持不上及朝乃以狀進帝許過北内至<lb/>
日昃又不出宰相率百官詣重華宫發喪壬寅將成服<lb/>
留正與汝愚議因少傅吳琚請憲聖太后垂簾暫主喪<lb/>
<pb n="KR2g0051_WYG_038-26b"/>
事太后不許正等奏曰臣等連日造南内請對不獲累<lb/>
上疏不報恐人情騷動為社稷憂乞太皇太后降旨以<lb/>
皇帝有疾暫就宫中成服然䘮不可無主祝文稱孝子<lb/>
嗣皇帝宰臣不敢代行太皇太后夀皇之母也請攝行<lb/>
祭禮是時正與汝愚以國本係乎嘉王欲因簾前陳宗<lb/>
社大計使命出簾幃之間事行廟堂之上則體正言順<lb/>
可無後艱而呉琚素畏慎且以后戚不欲與聞大計議<lb/>
竟格丁未宰臣以下待對和寧門不報乃入奏云皇子<lb/>
<pb n="KR2g0051_WYG_038-27a"/>
嘉王仁孝夙成宜早正儲位以安人心又不報越六日<lb/>
再請御批云甚好明日擬㫖以進乞帝親批付學士院<lb/>
降詔是夕批云歴事歳久念欲退閒留正見之懼佯仆<lb/>
於庭為去計汝愚自度不得辭其責念故事須坐甲以<lb/>
戒不虞而殿帥郭杲莫可使輸腹心者會尚書趙彦逾<lb/>
至汝愚第語及國事汝愚泣彦逾亦泣汝愚因及内禪<lb/>
意彦逾喜汝愚知其與杲善謬曰郭杲倘不同奈何彦<lb/>
逾曰某當任之約明日復命汝愚曰此大事已出諸口<lb/>
<pb n="KR2g0051_WYG_038-27b"/>
豈容有所俟願亟往汝愚不敢入室退坐屏後以待有<lb/>
頃彦逾至議遂定明日正以五更肩輿出城去人心益<lb/>
揺汝愚與徐誼葉適謀可以白意于慈福宫者乃遣韓<lb/>
侂胄侂胄屢奏不獲命逡巡將退重華宫提舉闗禮見<lb/>
而問之侂胄具述汝愚意禮令少俟入見太后而泣太<lb/>
后問故禮曰聖人讀書萬卷亦嘗見有如此時而保無<lb/>
亂者乎太后曰此非汝所知禮曰此事人人知之今丞<lb/>
相已去所賴者趙知院旦夕亦去矣言與淚俱太后驚<lb/>
<pb n="KR2g0051_WYG_038-28a"/>
曰知院同姓事體與他人異乃亦去乎禮曰知院未去<lb/>
非但以同姓故以太皇太后爲可恃耳今定大計而不<lb/>
獲命勢不得不去將如天下何太后問侂胄安在禮曰<lb/>
臣已留其俟命太后曰事順則可令好為之禮報侂胄<lb/>
令復命汝愚始以其事語陳騤余端禮使郭杲及步帥<lb/>
閻仲夜以兵衛南北内禮使宣贊舍人傅昌朝密製黄<lb/>
袍翌日嘉王入臨汝愚率百官詣大行前憲聖垂簾汝<lb/>
愚等奏皇帝疾未能執喪臣等乞立嘉王為太子以繫<lb/>
<pb n="KR2g0051_WYG_038-28b"/>
人心皇帝批有甚好二字繼有念欲退閒之語取太皇<lb/>
太后處分憲聖曰既有御筆相公當奉行汝愚曰兹事<lb/>
重大播之天下書之史冊須議一指揮太后允諾汝愚<lb/>
袖出所擬太皇太后指揮以進云皇帝以疾至今未能<lb/>
執喪曾有御筆欲自退閒皇子嘉王擴可即皇帝位尊<lb/>
皇帝為太上皇帝皇后為太上皇后憲聖覽畢曰甚善<lb/>
汝愚言自今臣等有合奏事當取嗣君處分然恐兩宫<lb/>
父子間有難處者須賴太皇太后主張又言上皇疾未<lb/>
<pb n="KR2g0051_WYG_038-29a"/>
平驟聞此事不無驚疑乞令都知楊舜卿提舉本官任<lb/>
其責遂召舜卿至簾前面諭之憲聖乃命皇子即位皇<lb/>
子固辭曰恐負不孝名汝愚奏曰天子當以安社稷定<lb/>
國家為孝今中外人人憂亂萬一變生置太上皇何地<lb/>
乃扶入素幄披黄袍方却立未坐汝愚即率同列再拜<lb/>
寧宗詣几筵殿哭盡哀須臾立仗訖催百官班帝衰服<lb/>
出就重華殿東廡素幄立内侍扶掖乃坐汝愚即喪次<lb/>
召還留正長百僚命朱子待制經筵悉收召士君子之<lb/>
<pb n="KR2g0051_WYG_038-29b"/>
在外者除汝愚特進右丞相汝愚辭不拜曰同姓之卿<lb/>
不幸處君臣之變敢言功乎乃命為樞宻使汝愚裁抑<lb/>
僥倖進引賢士中外引領望治而韓侂胄依託肺腑出<lb/>
入宫掖傳導詔旨浸見親幸用事侂胄欲推定䇿功汝<lb/>
愚曰吾宗臣汝外戚也何可言功但加汝州防禦使侂<lb/>
胄大失望壽皇將攢汝愚議攢宫非永制欲改卜山陵<lb/>
與留正議不合侂胄因而間之出正判建康府命汝愚<lb/>
為右丞相汝愚力辭不許汝愚方倚正共事怒侂胄不<lb/>
<pb n="KR2g0051_WYG_038-30a"/>
以告及來謁故不見侂胄慙忿樞密羅㸃曰公誤矣汝<lb/>
愚亦悟復見之侂胄終不懌朱子白汝愚以厚賞酬侂<lb/>
胄勿使預政而汝愚謂其易制不為慮朱子因講畢上<lb/>
疏諫諍遽出内批除宫觀汝愚袖批還上且諫且拜侂<lb/>
胄必欲出之汝愚退求去不許吏部侍郎彭龜年力陳<lb/>
侂胄竊弄威福内批與郡侂胄勢益張日夜謀引其黨<lb/>
布滿言路汝愚益孤于是陳傅良劉光祖吳獵等先後<lb/>
斥去羣憸和附而衣冠之禍始矣侂胄欲逐汝愚而難<lb/>
<pb n="KR2g0051_WYG_038-30b"/>
其名擢其黨李沐為正言沐嘗求節度使于汝愚不得<lb/>
至是承侂胄意奏汝愚以同姓居相位將不利于社稷<lb/>
乞罷其政遂以觀文殿學士知福州旋以大學士提舉洞<lb/>
霄宫國子祭酒李祥言去嵗國遭大戚兩宮隔絶國喪<lb/>
無主人情洶洶汝愚不避殞滅之禍勲勞著于社稷精<lb/>
忠貫于天地乃卒受黯黮而去天下後世其謂何博士<lb/>
楊簡亦以為言李沐并劾祥簡罷之大府丞吕祖儉太<lb/>
學生楊宏中等皆訟汝愚寃侂胄既陷祖儉宏中等益<lb/>
<pb n="KR2g0051_WYG_038-31a"/>
忌汝愚誣以不軌責寧逺軍節度副使永州安置汝愚<lb/>
怡然就道至衡州病作為守臣錢鍪所窘暴卒天下聞<lb/>
而寃之汝愚學務有用常以司馬光富弼韓琦范仲淹<lb/>
自期凡平昔所聞于師友如朱子張栻吕祖謙等之言<lb/>
皆欲次第行之未及而去所著詩文十五卷太祖實錄<lb/>
舉要若干卷宋臣奏議三百卷汝愚聚族而居門内三<lb/>
千指所得廩給悉分與之菜羮疏食恩意均洽人無間<lb/>
言自奉甚薄為夕郎時大冬衣布裘至為相猶然侂胄<lb/>
<pb n="KR2g0051_WYG_038-31b"/>
既誅復元官賜諡忠定贈太師追封沂國公理宗廟詔<lb/>
配享寧宗廟庭追封福王<lb/>
　論曰宋之輔臣最厚于朱子者二人陳俊卿之相朱<lb/>
　子與書所以望之者甚至及其卒也數千里往哭之<lb/>
　晚遇汝愚與俱興廢二人操行若不同至于辨義利<lb/>
　之機審誠僞之介皎然明白不以利害動其心者則<lb/>
　二人之所同也汝愚為相欲以所聞於師友者次第<lb/>
　行之若使得遂其志其亦非小補也歟<lb/>
<pb n="KR2g0051_WYG_038-32a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0051_WYG_038-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史傳三編卷三十八<lb/>
</p>
<p>
</p>
  </div>
<div>
<head>史傳三編卷三十九</head> <lb/>
    <p>
<pb n="KR2g0051_WYG_039-1a"/>
欽定四庫全書<lb/>
　史傳三編卷三十九<lb/>
　　　　　　　　　　　　　大學士朱軾撰<lb/>
　名臣傳三十一<lb/>
　　宋<lb/>
　　　孟珙<lb/>
孟珙字璞玉隨州棗陽人嘉定十年金人至襄陽父宗<lb/>
政時為趙方將以兵禦之珙料其必窺樊城獻策由羅<lb/>
<pb n="KR2g0051_WYG_039-1b"/>
家渡濟河宗政然之越翼日諸軍臨渡布陣金人果至<lb/>
半渡伏發殱其半宗政被檄援棗陽臨陣嘗父子相失<lb/>
珙望敵騎中有素袍白馬者曰吾父也急麾騎軍突陣<lb/>
遂脱宗政以功補進勇副尉十二年完顔額克步騎二<lb/>
十萬攻棗陽珙登城射却之宗政命珙取它道劫金人<lb/>
破砦十有八斬首千餘級大俘軍器以歸金人退理宗<lb/>
朝累官至京西第五副將初宗政招唐鄧蔡壯士二萬<lb/>
餘人號忠順軍命江海總之衆不安制置司以珙代海<lb/>
<pb n="KR2g0051_WYG_039-2a"/>
珙分其軍為三衆乃帖然紹定元年珙白制置司剏平<lb/>
堰于棗陽自城至軍西十八里由八疊河經漸水側水<lb/>
跨九阜建通天槽八十有三丈漑田十萬頃立十莊三<lb/>
轄使軍民分屯是嵗收十五萬石又命忠順軍家自畜<lb/>
馬官給芻粟馬益蕃息四年升京西兵馬鈐轄六年元<lb/>
將納延布展追金主守緒逼蔡朝命檄珙戍鄂伐金唐<lb/>
鄧行省武仙仙時與武天錫等相掎角欲迎金主入蜀<lb/>
鋒甚銳天錫者鄧之農夫乗亂聚衆二十萬為邊患珙<lb/>
<pb n="KR2g0051_WYG_039-2b"/>
逼其壘一鼓拔之壯士張子良斬天錫首以獻俘其將<lb/>
士得户十二萬有竒授江陵府副都統制金人旋扺吕<lb/>
堰砦珙趨軍擊破之金人棄輜重走獲甲士馬牛槖駝<lb/>
不可勝計歸其民三萬二千有竒鄧守伊喇瑗奉書請<lb/>
降得縣五鎮二十二馬步軍萬五千人户三萬五千三百珙<lb/>
入城撫歸附之人因其鄉土而使之耕因其人民而立<lb/>
之長少壯籍為軍俾自耕自守才能者分以土地任以<lb/>
職使各招其徒以殺其勢七月仙愛將劉儀降珙問仙<lb/>
<pb n="KR2g0051_WYG_039-3a"/>
虚實得破砦良䇿遣將分攻各砦來歸者萬二千餘人<lb/>
與金人遇三戰三捷招降金將及金軍五千人料武仙<lb/>
必登岵山窺伺令樊文彬詰旦奪岵山駐軍其下前設<lb/>
伏後遮其歸路已而仙衆果登山及半文彬揮旗伏兵<lb/>
四起殺其將擒七百餘人棄鎧甲如山珙進軍至小水<lb/>
河劉儀還言仙謀徃商州然老稚不願北去珙曰進兵<lb/>
不可緩夜漏十刻召文彬等受方略蓐食啟行晨至石<lb/>
穴積雨未霽文彬患之珙曰此雪夜擒吳元濟之時也<lb/>
<pb n="KR2g0051_WYG_039-3b"/>
分兵進攻九砦俱破武仙易服而遁降其衆七萬人獲<lb/>
甲兵無算還軍襄陽元兵遣人約共攻蔡制置使謀于<lb/>
珙珙請以二萬人行盡䕶諸將鼓行而前金人敗却追<lb/>
斬千餘級布展遣三將來迎珙約為兄弟金兵萬人自<lb/>
東門出戰珙遮其歸路掩入汝河擒其偏裨八十七人<lb/>
得蔡降人言城中饑珙曰已窘矣當死守以防突圍決<lb/>
堰水布虎落進逼石橋奪柴潭樓蔡人恃潭為固外即<lb/>
汝河珙激勵將士決之實以薪葦遂濟師攻城端平元年<lb/>
<pb n="KR2g0051_WYG_039-4a"/>
正月降者言城中已絶糧三月珙下令諸軍銜枚列雲<lb/>
梯令諸將聞鼓則進萬衆競登大戰城中降其丞相等<lb/>
官門西開招布展入金主已自經而殂制置司奏留珙<lb/>
襄陽兼鎮北軍都統制二年授主管侍衛馬軍行司公<lb/>
事黄州駐劄朝辭帝曰卿名將之子忠勤體國破蔡滅<lb/>
金功績昭著珙對曰此宗社威靈陛下聖徳與三軍將<lb/>
士之勞臣何力之有帝問恢復對曰願陛下寛民力蓄<lb/>
人材以俟機會問和議對曰臣介胄之士當言戰不當<lb/>
<pb n="KR2g0051_WYG_039-4b"/>
言和兼知光州黄州至黄増埤浚隍蒐訪軍實邊民來<lb/>
歸者日以千數為屋三萬間以居之厚加賑貸又慮兵<lb/>
民雜處因高阜為齊安鎮淮二砦以居諸軍元兵攻蘄<lb/>
州珙遣兵解其圍又攻襄陽隋守荆門守郢守皆棄城<lb/>
走復州施子仁死之江陵危急詔沿江淮西遣援衆謂<lb/>
無踰珙者乃先遣張順渡江珙以全師繼之元兵分兩<lb/>
路渡江珙變易旌旗服色循環徃來夜則列炬照江數<lb/>
十里相接又遣外弟趙武等共戰躬往節度破砦二十<lb/>
<pb n="KR2g0051_WYG_039-5a"/>
有四還民二萬嘉熙元年封隋縣男知江陵府未幾授<lb/>
鄂州諸軍都統制元分兵入漢陽淮甸蘄舒守臣皆棄<lb/>
郡走光守董堯臣以州降合三郡人馬糧械攻黄州江<lb/>
帥萬文勝戰不利珙入城軍民喜曰吾父來矣駐帳城<lb/>
樓指畫戰守卒全其城斬逗留者四十九人以徇二年<lb/>
升京西湖北路制置使兼知岳州乃檄江陵節制司擣<lb/>
襄郢于是張俊復郢州賀順復荆門軍劉全戰于冡頭<lb/>
戰于樊城戰于郎神山皆以捷聞三年春正月曹文鏞<lb/>
<pb n="KR2g0051_WYG_039-5b"/>
復信陽軍劉全復樊城遂復襄陽譚深復光化軍息蔡<lb/>
降珙命以兵逆之得壯士萬餘籍為忠衛軍初詔珙復<lb/>
京襄珙謂必得郢然後可以通餽餉得荆門然後可以<lb/>
出竒兵由是指授方畧發兵深入所至皆捷珙奏言襄<lb/>
樊為朝廷根本今百戰而得之當加經理如䕶元氣非<lb/>
甲兵十萬不足分守與其抽兵于敵來之後孰若保此<lb/>
全勝乃置先鋒軍以襄郢歸順人隷焉時元兵欲大舉<lb/>
臨江而大將達海等帥師入蜀號八十萬珙増置營砦<lb/>
<pb n="KR2g0051_WYG_039-6a"/>
分布戰艦遣諸將據險守隘劉義戰捷于巴東縣之清<lb/>
平村元兵乃退四年進卦子珙條上流備禦宜為藩籬<lb/>
三層峽州松滋須各屯萬人舟師隷焉歸州屯三千人<lb/>
鼎澧辰沅靖各五千人郴桂各千人如是則江西可保<lb/>
會諜知元兵于襄樊間集衆布種積船材于順陽乃遣<lb/>
張漢英出隨任義出信陽焦進出襄分路撓其勢遣王<lb/>
堅潛兵燒所積船材又度元兵必因糧于蔡遣張徳劉<lb/>
整分兵入蔡火其積聚拜四川宣撫使兼知䕫州釐蜀<lb/>
<pb n="KR2g0051_WYG_039-6b"/>
政之弊為條班諸郡縣曰差除計屬曰功賞不明曰減<lb/>
尅軍糧曰官吏貪黷曰上下欺罔又曰不擇險要立砦<lb/>
栅則難責兵以衛民不集流離安耕種則難責民以養<lb/>
兵乃立賞罰以課殿最俾諸司奉行之兼䕫路制置大<lb/>
使屯田大使軍無宿儲珙大興屯田調夫築堰募農給<lb/>
種首秭歸尾漢口為屯二十為莊百七十為頃十八萬<lb/>
八千二百八十上屯田始末與所減劵食之數淳祐二<lb/>
年珙以京襄死節死事之臣請于朝建祠岳陽嵗時致<lb/>
<pb n="KR2g0051_WYG_039-7a"/>
祭有㫖賜名閔忠廟元兵分道入侵珙遣李得帥精兵<lb/>
四千往援淮東而令諸將各守其處不許失寸土諸將<lb/>
禀令惟謹拜檢校少保封漢東郡公珙言沅之險不如<lb/>
辰靖之險不如沅三州皆當措置而靖尤急今三州粒<lb/>
米寸兵無所從出隆冬水涸節節當防此京湖之憂也<lb/>
陸抗有言荆州國之藩表如其有虞當傾國爭之今日<lb/>
事勢大畧相似利害至重余玠宣撫四川道過珙珙以<lb/>
重慶積粟少餉屯田米十萬石遣晉徳帥師六千援蜀<lb/>
<pb n="KR2g0051_WYG_039-7b"/>
四年兼知江陵府詔京湖調兵五千戍安豐援夀春珙<lb/>
遣劉全將以往又有命分兵三千備齊安珙言黄州與<lb/>
夀昌三江口隔一水耳須兵即渡何必預遣先一日則<lb/>
有一日之費無益有損萬一上游有警我軍已疲非計<lb/>
之得也不從珙至江陵登城歎曰江陵所恃三海不知<lb/>
沮洳有變為桑田者敵一鳴鞭即至城外乃修復内隘<lb/>
十有一别作十隘于外有距城數十里者沮漳之水舊<lb/>
自城西入江因障而東之俾遶城北入于漢而三海遂<lb/>
<pb n="KR2g0051_WYG_039-8a"/>
通為一隨其高下為匱蓄泄三百里間渺然巨浸土木<lb/>
之工百七十萬民不知役樞宻調兵五千赴廣西珙移<lb/>
書執政曰大理至邕數千里部落隔絶今當擇人分布<lb/>
數郡使之分治生蠻險要形勢隨宜措置而聞風調遣<lb/>
空費錢糧無益于事不聽珙奏襄蜀蕩析士無所歸蜀<lb/>
士聚于公安襄士聚于郢渚臣作公安南陽兩書院以<lb/>
沒入田廬隷之使有所教養請帝題其榜賜焉初珙招<lb/>
鎮北軍駐襄陽李虎王旻軍亂鎮北亦潰乃厚招之降<lb/>
<pb n="KR2g0051_WYG_039-8b"/>
者不絶元行省范用吉宻通降款以所受告為質珙白<lb/>
于朝不從珙歎曰三十年收拾中原人今志不克伸矣<lb/>
病遂革終于江陵府治累贈太師封吉國公謚忠襄珙<lb/>
忠君體國之念可貫金石在軍中與參佐部曲論事言<lb/>
人人異珙徐以片語折衷衆志皆愜謁士遊客老校退<lb/>
卒一以恩意撫接名位雖重惟建鼓旗臨將吏而色凛<lb/>
然無敢涕唾者退則焚香掃地隱几危坐若蕭然事外<lb/>
逺貨色絶滋味其學邃于易六十四卦各係四句名警<lb/>
<pb n="KR2g0051_WYG_039-9a"/>
心易贊<lb/>
　論曰珙當宋事擾攘之秋每得一城復一郡則増兵<lb/>
　置衛據闗設險十數年襄漢之間所欲規畫者甚備<lb/>
　值時無賢宰凡事沮滯百不及一及珙沒後元兵南<lb/>
　侵以一吕文煥力守襄陽阻遏其衝十年之中兵未<lb/>
　及國乃知珙之經紀上流其功實大也珙百戰百勝<lb/>
　而兼長于治國昔伊川論蹇之六二以為事雖不可<lb/>
　為茍可以扶此之衰難彼之進茍得為之聖賢之所<lb/>
<pb n="KR2g0051_WYG_039-9b"/>
　屑為也王允謝安之于漢晉是也珙在宋末殆庶㡬<lb/>
　乎<lb/>
　　　汪立信<lb/>
汪立信六安人也淳祐元年獻策招安慶劇賊胡興劉<lb/>
文亮等借補承信郎六年登進士理宗竒其狀貌雄偉<lb/>
顧侍臣曰此閫帥才也授烏江主簿荆湖制置趙葵辟<lb/>
充參議官葵去馬光祖代之希賈似道意求葵過失乃<lb/>
以元夕張燈宴設三萬緡為葵放散官物聞于朝立信<lb/>
<pb n="KR2g0051_WYG_039-10a"/>
爭之曰方艱難時趙公蒞事勤勞而公乃以非理攟拾<lb/>
之公一旦去此後來者復効公所為可乎光祖怒曰吾<lb/>
不能為度外事君他日處此勉為之立信曰使某不為<lb/>
則已果為之必不效公也遂投劾去擢京西提舉常平<lb/>
再遷浙西提㸃刑獄明年冬即嘉興治所講行荒政累<lb/>
官湖南安撫使知潭州至官供帳之物悉置官庫所積<lb/>
錢代納潭民夏税貧無告者予錢粟病者加藥餌雨雪<lb/>
旱潦軍民皆有給興學校士習為變以潭為湖湘重鎮<lb/>
<pb n="KR2g0051_WYG_039-10b"/>
剏威敵軍所募精鋭數千人後來者賴其用權兵部尚<lb/>
書荆湖安撫制置知江陵府時襄陽圍急立信上疏請<lb/>
益安陸府屯兵凡邊戍皆不宜抽減又移書似道言今<lb/>
天下之勢十去八九而君臣宴安不以為虞夫天之不<lb/>
假易也從古以然此誠上下交修以迓續天命之㡬重<lb/>
惜分陰以趨事赴功之日也而乃酣歌深宫嘯傲湖山<lb/>
玩嵗愒日緩急倒施卿士師師非度百姓鬱怨欲以求<lb/>
當天心俯遂民物拱揖指揮而折衝萬里不亦難乎為<lb/>
<pb n="KR2g0051_WYG_039-11a"/>
今之計其䇿有三夫内郡何事乎多兵宜盡出之江干<lb/>
以實外禦今總計見兵可七十餘萬人老弱柔脆十分<lb/>
汰二為選兵五十餘萬人沿江之守不過七千里若距<lb/>
百里而屯屯有守將十屯為府府有總督其尢要害處<lb/>
則三倍其兵無事則泛舟長淮往來游徼有事則東西<lb/>
齊奮戰守並用刁斗相聞餽餉不絶互相應援以為聫<lb/>
絡之固選宗室親王忠良有幹用大臣立為統制分東<lb/>
西二府以涖任得其人成率然之勢此上䇿也久拘聘<lb/>
<pb n="KR2g0051_WYG_039-11b"/>
使無益于我請禮而歸之許輸嵗幣以緩師期不二三<lb/>
年邊遽稍休藩垣稍固生兵日増可戰可守此中䇿也<lb/>
二䇿果不得行則天敗我也銜璧輿櫬之禮請備以俟<lb/>
似道得書大怒抵之地尋中以危法廢斥之咸淳十年<lb/>
元兵大舉伐宋似道督諸軍出次江上以立信為沿江<lb/>
制置使江淮招討使俾就建康募兵以援江上諸郡立<lb/>
信受詔不辭即日上道以妻子託愛將金明曰我不負<lb/>
國家汝亦必不負我遂行與似道遇蕪湖似道拊立信<lb/>
<pb n="KR2g0051_WYG_039-12a"/>
背哭曰不用公言以至于此立信既至則建康守兵已<lb/>
潰四面皆元兵立信知事不可為歎曰吾生為宋臣死<lb/>
為宋鬼終為國一死但徒死無益耳以此負國率所部<lb/>
數千人至高郵欲控引淮漢以為後圖俄而聞似道師<lb/>
潰江漢守臣皆望風降遁立信歎曰吾今日猶得死于<lb/>
宋土也乃置酒召賔佐與訣手為表起居三宫夜分起<lb/>
步庭中慷慨悲歌握拳撫案者三以是失聲三日扼吭<lb/>
而卒遺表聞贈太傅元巴延入建康金明以其家人免<lb/>
<pb n="KR2g0051_WYG_039-12b"/>
或以立信二䇿告巴延巴延歎息久之曰宋有是人有<lb/>
是言哉使果用我安得至此求其家厚恤之曰忠臣之<lb/>
家也金明以立信之喪歸葬丹陽立信子麟在建康不<lb/>
肯從衆降﨑嶇走閩以死初立信之未仕也吳淵守鎮<lb/>
江其客黄應炎一見立信言于淵淵大竒之禮以上客<lb/>
共張服御視應炎有加淵曰此君吾地位人也但遭時<lb/>
不同耳是年試江東轉運司明年登第後踐歴略如淵<lb/>
而卒死于難世以淵為知人<lb/>
<pb n="KR2g0051_WYG_039-13a"/>
　論曰觀立信所論著豈非保邦之善䇿哉非獨此時<lb/>
　耳用于數十年之前不為早矣天之生才也雖掩抑<lb/>
　困躓猶或偶用于一時或試之小以知其大猶不為<lb/>
　全無焉如立信者遭遇賈似道非獨不得施行其大<lb/>
　以經邦固國欲偏制一軍以當敵人之衝亦不可得<lb/>
　可慨也已<lb/>
　　　文天祥<lb/>
文天祥字宋瑞又字履善吉水人也體貌豐偉美晳如<lb/>
<pb n="KR2g0051_WYG_039-13b"/>
玉秀眉而長目自為童子時謁四忠一節祠慨然慕之<lb/>
曰沒不俎豆其間非夫也年二十舉進士對䇿集英殿<lb/>
時理宗在位久寖怠天祥以法天不息為説凡萬餘言<lb/>
一揮而成帝親㧞為第一考官王應麟曰是卷古誼若<lb/>
龜鑑忠肝如鐵石臣敢為得人賀丁父憂歸服闋除寧<lb/>
海軍節度判官元兵南侵宦官董宋臣説帝遷都避之<lb/>
天祥上書乞斬宋臣以一人心不報即自免歸後稍遷<lb/>
至刑部郎官又上書極言宋臣罪又不報出守瑞州改<lb/>
<pb n="KR2g0051_WYG_039-14a"/>
江西提刑遷刑部左司郎官權直學士院賈似道稱病<lb/>
以要君有詔不允天祥當制語譏似道似道怒使臺臣<lb/>
張志立劾罷之天祥既數斥遂致仕時年三十七咸淳<lb/>
九年起為湖南提刑見故相江萬里語及國事萬里愀<lb/>
然曰吾老矣觀天時人事當有變世道之責其在君乎<lb/>
明年改知贛州徳祐初江上報急詔天下勤王天祥捧<lb/>
詔涕泣使陳繼周發郡中豪傑并結溪峒蠻使方興召<lb/>
吉州兵諸豪傑皆應有衆萬人事聞以江西提刑安撫<lb/>
<pb n="KR2g0051_WYG_039-14b"/>
使召入衛其友止之曰今敵兵三道鼓行破郊畿薄内<lb/>
地君以烏合萬餘赴之何異驅羣羊而搏猛虎天祥曰<lb/>
吾亦知其然也第國家養育臣庶三百餘年一旦有急<lb/>
徵天下兵無一人一騎入援者吾故不自量力欲以身<lb/>
徇之庶天下忠臣義士聞風而起則社稷猶可保也天<lb/>
祥性豪華平生自奉甚厚至是痛自貶損盡以家貲為<lb/>
軍費每與賔佐語及時事輒流涕撫几言曰樂人之樂<lb/>
者憂人之憂食人之食者死人之事聞者莫不感動八<lb/>
<pb n="KR2g0051_WYG_039-15a"/>
月提兵至臨安除知平江府天祥陛辭疏言朝廷姑息<lb/>
牽制之意多奮發剛斷之義少吕師孟借敵人之勢偃<lb/>
蹇自恣乞斬以釁鼓以作將士之氣又言宋懲五季之<lb/>
亂削藩鎮建郡邑雖足以矯尾大之弊然國亦以寖弱<lb/>
故敵至一州則破一州至一縣則破一縣中原陸沈痛<lb/>
悔何及今宜分天下為四鎮各建都督統御以廣西益<lb/>
湖南而建閫于長沙以廣東益江西而建閫于隆興以<lb/>
福建益江東而建閫于番陽以淮西益淮東而建閫于<lb/>
<pb n="KR2g0051_WYG_039-15b"/>
揚州責長沙取鄂隆興取蘄黄番陽取江東揚州取兩<lb/>
淮使其地大力衆足以抗敵約日齊奮有進無退日夜<lb/>
以圖之彼備多力分而吾民之豪傑者又伺間出于其<lb/>
中如此則敵不難却也時議以為迂濶不報十月天祥<lb/>
至平江元兵已入常州矣天祥遣其將朱華尹玉麻士<lb/>
龍與張全援常州至虞橋士龍戰死朱華以廣軍戰五<lb/>
牧敗績玉軍亦敗以殘兵五百人夜戰比旦皆没全不<lb/>
發一矢走歸元兵破常州入獨松關陳宜中留夢炎召<lb/>
<pb n="KR2g0051_WYG_039-16a"/>
天祥棄平江守餘杭明年正月除知臨安府未㡬都城<lb/>
降元天祥以右丞相使軍中請和與巴延抗論皋亭山<lb/>
巴延怒拘之比至鎮江天祥與其客杜滸十二人夜亡<lb/>
入真州苗再成出迎喜且泣曰兩淮兵足以興復特二<lb/>
閫小隙不能合從耳天祥與定計即以書遺二制置遣<lb/>
使四出約結天祥未至時揚有歸兵言敵人密遣一丞<lb/>
相入真州説降李庭芝信之使再成亟殺天祥再成見<lb/>
其忠義不忍殺以二十人導往揚州四鼓抵城下聞制<lb/>
<pb n="KR2g0051_WYG_039-16b"/>
置司捕文丞相甚急乃東入海道遇元兵伏環堵中得<lb/>
免行入板橋元兵又至伏叢篠中元兵入索之執杜滸<lb/>
金應滸應解所懷金與之獲免募二樵者以簣荷天祥<lb/>
至高郵嵇家莊嵇聳迎天祥至家遣子徳潤衛至泰州<lb/>
遂由通州汎海如温州以求二王聞益王未立上表勸<lb/>
進至福州拜右丞相尋與陳宜中議不合乃以同都督<lb/>
出江西遂行收兵入汀州十月遣參謀趙時賞諮議趙<lb/>
孟濴取寧都參贊吳浚取雩都劉洙蕭明哲陳子敬皆<lb/>
<pb n="KR2g0051_WYG_039-17a"/>
自江西起兵來會鄒<graphic n="KR1590" url="https://raw.githubusercontent.com/kanripo/KR-Gaiji/master/images/KR1590.png" mimeType="image/png"/>以招諭副使聚兵寧都元兵攻<lb/>
之<graphic n="KR1590" url="https://raw.githubusercontent.com/kanripo/KR-Gaiji/master/images/KR1590.png" mimeType="image/png"/>兵敗同起事者劉欽鞠華叔顔斯立顔起巖皆死<lb/>
武岡教授羅開禮起兵復永豐縣已而兵敗被執死于<lb/>
獄天祥聞開禮死製服哭之哀二年正月元兵入汀州<lb/>
天祥遂移漳州乞入衛時賞孟濴亦提兵歸獨吳浚兵<lb/>
不至未㡬浚降元來説天祥天祥縊殺之四月復梅州<lb/>
都督王福錢漢英跋扈斬以徇五月自梅州出江西復<lb/>
會昌縣六月復興國縣七月遣參謀張汴監軍趙時賞<lb/>
<pb n="KR2g0051_WYG_039-17b"/>
趙孟濴等盛兵薄贛城鄒<graphic n="KR1590" url="https://raw.githubusercontent.com/kanripo/KR-Gaiji/master/images/KR1590.png" mimeType="image/png"/>以贛諸縣兵擣永豐其副<lb/>
黎貴達以吉諸縣兵攻泰和吉八縣復其半惟贛不下<lb/>
臨洪諸郡皆送欵潭趙璠張虎張唐熊桂劉斗元吳希<lb/>
奭陳子全王夢應起兵邵永間復數縣撫州何時等皆<lb/>
起兵應天祥分寧武軍建昌三縣豪傑皆遣人如軍中<lb/>
受約束八月元李恒遣兵援贛州而自將兵攻天祥於<lb/>
興國天祥不意恒兵猝至乃引兵走就鄒<graphic n="KR1590" url="https://raw.githubusercontent.com/kanripo/KR-Gaiji/master/images/KR1590.png" mimeType="image/png"/>於永豐<graphic n="KR1590" url="https://raw.githubusercontent.com/kanripo/KR-Gaiji/master/images/KR1590.png" mimeType="image/png"/>
兵先潰恒窮追天祥至方石嶺及之鞏信拒戰箭被體<lb/>
<pb n="KR2g0051_WYG_039-18a"/>
死之至空坑軍士皆潰天祥妻妾子女皆見執時賞坐<lb/>
肩輿後兵問為誰時賞曰我姓文衆以為天祥擒之而<lb/>
歸天祥以此得逸去孫㮚彭震龍張汴死於兵繆朝宗<lb/>
自縊死吳文炳林棟劉洙皆被執歸隆興時賞奮罵不<lb/>
屈有係累至者輒麾去云小小簽㕔官耳執此何為由<lb/>
是得脱者甚衆臨刑洙頗自辯時賞叱曰何必然於是<lb/>
棟文炳蕭敬夫蕭燾夫皆死焉天祥收殘兵奔循州駐<lb/>
南嶺黎貴達謀叛執而殺之三年三月進屯麗江浦六<lb/>
<pb n="KR2g0051_WYG_039-18b"/>
月入船澳益王殂衛王繼立天祥上表自劾乞入朝不<lb/>
許八月加天祥少保信國公軍中疫起兵士死者數百<lb/>
人天祥惟一子與其母皆死十一月進屯潮陽縣潮州<lb/>
盜陳懿劉興數叛附為潮人害天祥攻走懿執興誅之<lb/>
十二月趨南嶺鄒<graphic n="KR1590" url="https://raw.githubusercontent.com/kanripo/KR-Gaiji/master/images/KR1590.png" mimeType="image/png"/>劉子俊又自江西起兵來再攻懿<lb/>
黨懿乃遁去元張𢎞範兵濟潮陽天祥方飯五坡嶺𢎞<lb/>
範兵突至衆不及戰天祥倉皇出走千户王惟義執之<lb/>
天祥吞腦子不死鄒<graphic n="KR1590" url="https://raw.githubusercontent.com/kanripo/KR-Gaiji/master/images/KR1590.png" mimeType="image/png"/>自剄死官屬陳龍復蕭明哲蕭<lb/>
<pb n="KR2g0051_WYG_039-19a"/>
資杜滸張唐熊桂吳希奭陳子全俱死焉唐張栻後也<lb/>
劉子俊被執自詭為天祥冀可脱天祥及天祥至各爭<lb/>
眞偽元人遂烹子俊而執天祥至潮陽見𢎞範左右强<lb/>
之拜天祥不屈𢎞範釋其縛以客禮見之天祥固請死<lb/>
𢎞範不許與俱入厓山使為書招張世傑天祥曰吾不<lb/>
能扞父母乃教人叛父母可乎强之天祥遂書所過零<lb/>
丁洋詩與之其末云人生自古誰無死留取丹心照汗<lb/>
青𢎞範笑而置之厓山破元軍置酒大會𢎞範曰國亡<lb/>
<pb n="KR2g0051_WYG_039-19b"/>
丞相忠孝盡矣能以事宋者事元將不失為宰相也天<lb/>
祥涕泣曰國亡不能救死有餘罪肯逃其死而二其心<lb/>
乎𢎞範義之遣使歸之京師道經吉州不食八日猶生<lb/>
乃復食十月至京師館人供帳甚盛天祥不寢處坐達<lb/>
旦丞相博囉見之於樞密院天祥不屈仰首言曰天下<lb/>
事有興有廢自古帝王將相滅亡誅戮何代無之天祥<lb/>
今日忠於宋氏以至於此願早求死博囉曰自古以來<lb/>
人臣有以宗社土地與人而復逃者乎天祥曰非也予<lb/>
<pb n="KR2g0051_WYG_039-20a"/>
前使於巴延軍中被留不得歸已而賊臣獻國國亡矣<lb/>
吾職當死所不死者以度宗二子在浙東老母在廣故<lb/>
也博囉曰徳祐非爾君耶棄嗣君而立二王忠乎天祥<lb/>
曰徳祐吾君也不幸失國當此之時社稷為重君為輕<lb/>
吾别立君為宗廟社稷計也從懷愍而北者非忠從元<lb/>
帝為忠從徽欽而北者非忠從高宗為忠博囉語塞徐<lb/>
曰汝立二王何濟於事天祥曰國家不幸喪亡吾立君<lb/>
以存社稷存一日則盡臣子一日之責人臣事君如子<lb/>
<pb n="KR2g0051_WYG_039-20b"/>
事父母父母有疾雖甚不可為豈有不下藥之理盡吾<lb/>
心焉不可為則天命也今日天祥有死而已何必多言<lb/>
博囉怒囚之天祥於獄中作正氣歌以見志未幾元世<lb/>
祖召之於獄欲用之天祥固辭欲殺之天祥益不屈乃<lb/>
赦之天祥留燕三年坐卧一小樓足不履地時世祖求<lb/>
南人之才者王績翁言無如天祥世祖即遣績翁諭㫖<lb/>
天祥曰國亡吾分一死耳儻縁寛假得以黄冠歸故鄉<lb/>
他日以方外備顧問可也若遽官之非直亡國之大夫<lb/>
<pb n="KR2g0051_WYG_039-21a"/>
不可與圖存舉其生平而盡棄之將安用我績翁欲約<lb/>
宋官謝昌元等十人請釋天祥為道士留夢炎不可曰<lb/>
天祥出復號召江南置吾十人於何地事遂已世祖知<lb/>
天祥終不屈也與宰相議釋之有以天祥起兵江西事<lb/>
為言者不果釋至元十九年有閩僧言土星犯帝座疑<lb/>
有變未幾中山有狂人自稱宋主有兵千人欲取文丞<lb/>
相世祖召天祥謂之曰汝何願天祥曰天祥受宋恩為<lb/>
宰相安事二姓願賜一死足矣世祖猶未忍遽麾之退<lb/>
<pb n="KR2g0051_WYG_039-21b"/>
言者力贊從天祥之請從之俄有詔止之天祥死矣天<lb/>
祥臨刑殊從容謂吏卒曰吾事畢矣南向拜而死年四<lb/>
十七其衣帶中有贊曰孔曰成仁孟曰取義惟其義盡<lb/>
所以仁至讀聖賢書所學何事而今而後庶幾無愧數<lb/>
日其妻歐陽氏收其屍面如生南北人聞者皆為流涕<lb/>
有張毅甫者負天祥骸骨歸葬吉州會林某亦自惠州<lb/>
舁天祥母之柩同日而至人以為忠孝所感天祥子俱<lb/>
亡遺命以弟璧之子叔子為後天祥博學善談論飲酒<lb/>
<pb n="KR2g0051_WYG_039-22a"/>
能多而不亂所居對文筆峰自號文山平生作文未嘗<lb/>
屬草下筆滔滔不竭尤長於詩有古賦比興之㫖流離<lb/>
中感歎悲悼一發於詩在京口有指南集在燕獄有集<lb/>
杜詩百首又有吟嘯集行於世<lb/>
　論曰天祥建議分境内為四鎮各樹重兵以相掎角<lb/>
　與汪立信列衛江濵之䇿皆為保邦之至計使用之<lb/>
　於未失襄陽之前宋社可保也即天祥建言時茍用<lb/>
　其䇿亦可以遷延嵗月亡豈若是速乎天祥早為賈<lb/>
<pb n="KR2g0051_WYG_039-22b"/>
　似道所抑終為陳宜中所擯羈孤外郡無尺兵斗糧<lb/>
　之藉虛假名號招致豪傑遂能以數千罷散之卒克<lb/>
　復州縣震動中原雖無成功之望而事亦竒矣所用<lb/>
　之人如趙時賞劉子俊鄒<graphic n="KR1590" url="https://raw.githubusercontent.com/kanripo/KR-Gaiji/master/images/KR1590.png" mimeType="image/png"/>杜滸輩間闗擁衛九死<lb/>
　而不悔士卒遭空坑五坡之厄前後喪失雖死不叛<lb/>
　蓋其忠義足以感人心制御足以一衆志向若用之<lb/>
　於早國雖搶攘勢未傾危稍出其十二三運用舒卷<lb/>
　以遏敵人之衝則宋事未可料也至於國破身囚臨<lb/>
<pb n="KR2g0051_WYG_039-23a"/>
　死生之變從容無動於中猶鳯翔千仭俯視世間非<lb/>
　古所謂大丈夫者孰能當此哉<lb/>
　　　陸秀夫　張世傑　謝枋得<lb/>
陸秀夫字君實楚州鹽城人父徙鎮江自少才思清麗<lb/>
一時文人鮮能及之景定元年成進士李庭芝鎮淮南<lb/>
辟之幕中時天下稱得士者以淮南為第一秀夫性沈<lb/>
靜每僚吏至閤賔主交歡獨歛焉無一語或時宴集坐<lb/>
尊俎間矜莊終日至察其事皆治庭芝益器之雖改官<lb/>
<pb n="KR2g0051_WYG_039-23b"/>
恒留之幕中三遷至主管機宜文字咸淳十年庭芝制<lb/>
置淮東擢參議官徳祐元年邊事急僚屬多亡者惟秀<lb/>
夫數人不去庭芝上其名累擢宗正少卿權起居舎人<lb/>
二年二月以禮部侍郎使軍前請和不就而還二王走<lb/>
温州秀夫與蘇劉義追從之使人召陳宜中張世傑等<lb/>
皆至遂相與立益王於福州進端明殿學士簽書樞密<lb/>
院事宜中以秀夫久在兵間知軍務每事咨訪始行秀<lb/>
夫亦悉心贊之無不自盡旋與宜中議不合宜中使言<lb/>
<pb n="KR2g0051_WYG_039-24a"/>
者劾罷之世傑讓宜中曰此如何時動以臺諫論人宜<lb/>
中惶恐即召秀夫還時君臣播越海濵庶事疎畧楊太<lb/>
妃垂簾與羣臣語猶自稱奴每時節朝會秀夫儼然正<lb/>
笏立如治朝或時在行中淒然泣下以朝衣拭淚衣盡<lb/>
浥左右無不悲動者屬井澳風端宗以驚疾崩羣臣皆<lb/>
欲散去秀夫曰度宗皇帝一子尚在將焉置之古人有<lb/>
以一成一旅成中興者今百官有司皆具士卒數萬天<lb/>
若未欲絶宋此豈不可為國耶乃與衆共立衛王時陳<lb/>
<pb n="KR2g0051_WYG_039-24b"/>
宜中往占城屢召不至乃以秀夫為左丞相與世傑共<lb/>
秉政世傑駐兵厓山秀夫外籌軍旅内調工役凡有述<lb/>
作又盡出其手雖匆遽流離中猶日書大學章句以勤<lb/>
講及厓山破秀夫走少帝舟是時諸軍皆潰元兵四合<lb/>
秀夫度不得脱乃先驅其妻子入海自負少帝赴海死<lb/>
年四十四後宫諸臣從死者甚衆方秀夫在海上時記<lb/>
二帝事為一書甚悉以授禮部侍郎鄧光薦曰君後死<lb/>
幸傳之其後厓山破光薦還廬陵其書存亡無從知故<lb/>
<pb n="KR2g0051_WYG_039-25a"/>
海上事世莫得其詳云<lb/>
張世傑范陽人隷淮兵中阮思聰見而竒之言於吕文<lb/>
徳召為小校累功至黄州武定諸軍都統制攻安東州<lb/>
戰甚力與高達援鄂州有功轉十官從賈似道入黄州<lb/>
戰蘱草坪奪還所俘加環衛官咸淳四年元兵築鹿門<lb/>
堡吕文徳請益兵於朝調世傑與夏桂赴之及吕文煥<lb/>
以襄陽降元命世傑將五千人守鄂州世傑以鐡絙鎖<lb/>
兩城夾以砲弩其要津皆施杙設攻具元兵破新城長<lb/>
<pb n="KR2g0051_WYG_039-25b"/>
驅而下世傑力戰不得前元遣人招之不聽元巴延陽<lb/>
攻嚴山隘潛舟自唐港入漢東攻鄂鄂降世傑提所部<lb/>
兵入衛道復饒州遂入朝時方危急徵諸將勤王多不<lb/>
至獨世傑來累加保康軍承宣使總都督府兵遣將四<lb/>
出取浙西諸郡復平江安吉廣徳溧陽諸城兵勢頗振<lb/>
是月與劉師勇諸將大出師焦山令以十舟為方碇江<lb/>
中非有號令毋發碇示以必死元將阿珠載彀士以火<lb/>
矢攻之世傑兵亂不及發碇遂大敗死者萬餘人世傑<lb/>
<pb n="KR2g0051_WYG_039-26a"/>
奔圌山疏請濟師不報元兵至獨松闗召文天祥入衛<lb/>
世傑尋亦入衛加檢校少保元兵迫臨安世傑請移三<lb/>
宫入海而與天祥合兵背城一戰陳宜中方遣人請和<lb/>
不可未幾元兵至臯亭山世傑乃提兵入定海石國英<lb/>
遣都統卞彪説之使降世傑以彪來從已俱南也椎牛<lb/>
享之酒半彪從容為言世傑大怒斷其舌磔之巾子山<lb/>
四月從二王入福州五月與宜中奉益王即位王世强<lb/>
導元兵攻之世傑乃奉端宗入海而自將陳弔眼許夫<lb/>
<pb n="KR2g0051_WYG_039-26b"/>
人諸翼兵攻蒲夀庚不下十月元將索多將兵援之遂<lb/>
解去既而索多遣經歴孫安甫説世傑世傑拘安甫不<lb/>
遣元將劉深攻淺灣世傑兵敗移蹕居井澳深復來攻<lb/>
世傑撃却之因徙碙州其明年四月端宗崩衛王昺立<lb/>
拜世傑少傅樞密副使世傑以碙州不可居徙新會之<lb/>
厓山八月封越國公發瓊州粟以給軍明年元將張𢎞<lb/>
範等兵至厓山或謂世傑曰北兵以舟師塞海口則我<lb/>
不能進退盍先據海口幸而勝國之福也不勝猶可西<lb/>
<pb n="KR2g0051_WYG_039-27a"/>
走世傑恐久在海上有離心動則必散乃曰頻年航海<lb/>
何時已須與決勝負悉焚行朝草市結大舶千餘作水<lb/>
砦為死守計人皆危之已而𢎞範兵至據海口樵汲道<lb/>
絶兵茹乾糧十餘日渴甚下掬海水飲之海鹹飲即嘔<lb/>
泄兵大困世傑率蘇劉義方興等日夕大戰𢎞範得世<lb/>
傑甥韓命以官使三至招之世傑不從曰吾知降生且<lb/>
富貴但為主死不移耳會元將李恒自廣州以師會𢎞<lb/>
範守厓山北二月癸未恒乗早汐攻宋兵之北𢎞範攻<lb/>
<pb n="KR2g0051_WYG_039-27b"/>
其南世傑南北受敵兵士皆疲不能復戰遂大敗陸秀<lb/>
夫負少帝赴海世傑乃與蘇劉義斷維以十六舟奪港<lb/>
而去行收兵遇楊太妃欲奉以求趙氏後太妃始聞少<lb/>
帝亡撫膺大慟遂赴海死世傑葬之海濵世傑將趨占<lb/>
城土豪强之還廣東乃回舟艤南恩之海陵山散潰稍<lb/>
集謀入廣颶風大作將士勸世傑登岸世傑曰無以為<lb/>
也登柁樓露香祝曰我為趙氏亦已至矣一君亡復立<lb/>
一君今又亡我未死者冀敵兵退别立趙氏以存祀耳<lb/>
<pb n="KR2g0051_WYG_039-28a"/>
今若此豈天意耶舟遂覆世傑溺死焉諸將函其骨葬<lb/>
潮居里<lb/>
謝枋得字君直信州弋陽人也寶祐中舉進士對䇿極<lb/>
攻丞相董槐與宦官董宋臣中乙科除撫州司戸參軍<lb/>
即棄去明年中兼經科除教授建寧府吳潛宣撫江東<lb/>
西辟差幹辦公事團結民兵以扞饒信撫又説鄧傅二<lb/>
社諸大家得民兵萬餘人守信州五年枋得考試建康<lb/>
擿似道政事為問且言兵必至國必亡似道聞之追兩<lb/>
<pb n="KR2g0051_WYG_039-28b"/>
官謫居興國軍咸淳三年赦歸徳祐元年吕文煥導元<lb/>
兵東下鄂黄蘄安慶九江凡其親友部曲皆誘下之遂<lb/>
屯建康枋得與吕師䕫有舊乃應詔上書乞通信師䕫<lb/>
使之行成且願身至江州見文煥與議從之以沿江察<lb/>
訪使行會文煥北歸不及而回以江東提刑江西招諭<lb/>
使知信州明年正月師䕫南下枋得以兵逆之使前鋒<lb/>
呼曰謝提刑來吕軍馳至射之矢及馬前枋得走入安<lb/>
仁調淮士張孝忠逆戰團湖坪矢盡孝忠揮雙刀撃殺<lb/>
<pb n="KR2g0051_WYG_039-29a"/>
百餘人前軍稍却後軍繞出孝忠後衆驚潰孝忠中流<lb/>
矢死馬奔歸枋得坐敵樓見之曰馬歸孝忠敗矣遂奔<lb/>
信州師䕫下安仁進攻信州不守枋得乃變姓名入建<lb/>
寜唐石山轉茶坂寓逆旅中日麻衣躡屨東向而哭人<lb/>
不識之以為被病也已而去賣卜建陽市中有求卜者<lb/>
惟取米屨而已委以錢率謝不取其後人稍稍識之多<lb/>
延至其家使為弟子論學元既得天下遂隱閩中至元<lb/>
二十三年集賢學士程文海薦宋臣二十二人以枋得<lb/>
<pb n="KR2g0051_WYG_039-29b"/>
為首枋得方居母喪遺文海書曰某所以不死者以九<lb/>
十三歳之母在耳先妣今以考終某無意人間事矣亡<lb/>
國之大夫不可與圖存某之至愚不可以辱召命又明<lb/>
年元行省丞相䝉古岱將㫖召之執手相勉勞枋得曰<lb/>
上有堯舜下有巢由枋得名姓不祥不敢赴詔䝉固岱<lb/>
義之不强也既而宋故臣留夢炎力薦之枋得復遺夢<lb/>
炎書言江南無人才未有如今日之可恥欲求一人如<lb/>
瑕吕飴甥程嬰杵臼之厮養卒亦不可得殷之亡也以<lb/>
<pb n="KR2g0051_WYG_039-30a"/>
八百國之精兵而不敢抗二子之正論武王太公凛凛<lb/>
無所容急以興滅繼絶謝天下殷之後遂與周並立今<lb/>
吾年六十餘矣所欠一死耳豈復有他志哉終不行福<lb/>
建行省參政魏天祐見時方以求材為急欲薦枋得為<lb/>
功枋得聞之罵曰天祐仕閩無毫髮推廣徳意反起銀<lb/>
冶病民顧以我輩飾好耶及見天祐又傲岸不為禮與<lb/>
之言坐而不對天祐怒挾之而北二十六年四月至京<lb/>
師問謝太后攢所及恭宗所在再拜慟哭已而病遷憫<lb/>
<pb n="KR2g0051_WYG_039-30b"/>
忠寺見壁間曹娥碑泣曰小女子猶爾吾豈不汝若哉<lb/>
留夢炎使醫持藥雜米進之枋得怒曰吾欲死汝乃欲<lb/>
生我耶棄之於地終不食而死子定之負骸骨歸葬信<lb/>
州枋得風岸孤峭不能與世軒輊以植世教立民彛為<lb/>
己任平生無書不讀為文章高邁竒絶汪洋演迤自成<lb/>
一家學者師尊之所著詩傳註疏行於世其北行也衣<lb/>
結履穿人嘗徳之者賙以金帛不受又為詩别其門人<lb/>
故友詞甚慷慨人傳誦之<lb/>
<pb n="KR2g0051_WYG_039-31a"/>
　論曰自古亡國忠臣死義未有如南宋之烈也其表<lb/>
　表在耳目間者尚以百十數至於偏裨下吏弱子寡婦<lb/>
　役夫走卒方外技藝之人蓋不可勝數也豈其流風<lb/>
　善教使之然歟抑諸君子者首為之倡有以激發其<lb/>
　心歟秀夫世傑披草萊立幼君秉志金石與君國為<lb/>
　存亡故特著之枋得徇義於元既有天下十數年之<lb/>
　後從容不撓與文天祥相𩔖古之所謂難者歟平生<lb/>
　好學執義善為文章其遭遇可悲也餘不勝載數人<lb/>
<pb n="KR2g0051_WYG_039-31b"/>
　者略見其概云<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史傳三編卷三十九<lb/>
</p>
<p>
</p>
  </div>
<div>
<head>史傳三編卷四十</head> <lb/>
    <p>
<pb n="KR2g0051_WYG_040-1a"/>
欽定四庫全書<lb/>
　史傳三編卷四十<lb/>
　　　　　　　　　　　　　大學士朱軾譔<lb/>
　名臣傳三十二<lb/>
　　金<lb/>
　　　梁襄<lb/>
梁襄字公贊絳州人登大定三年進士調耀州同官主<lb/>
簿三遷邠州淳化令有善政察㢘升慶陽府推官召為<lb/>
<pb n="KR2g0051_WYG_040-1b"/>
薛王府掾世宗將幸金蓮川襄上疏極諫曰臣聞上古<lb/>
帝王髙城浚池深居䆳禁以為籓籬壯士健馬堅甲利<lb/>
兵以為爪牙今所幸金蓮川在重山之北地積隂泠中<lb/>
夏降霜五榖不殖郡縣難建盖自古極邊荒棄之壤也<lb/>
行宫之制非有深廣殿宇城池之固環衛周垣惟用氊<lb/>
布頓舍之處軍騎闐塞主客不分攘奪蹂躪未易禁止<lb/>
公卿百官富者車帳僅容窮者穴居露處輿臺皂𨽻不<lb/>
免困踣飢不得食寒不得衣一夫致疾染及衆人及乎<lb/>
<pb n="KR2g0051_WYG_040-2a"/>
秋杪將歸人疲馬弱糧空衣敝猶且逺幸松林以従畋<lb/>
獵往来不測動踰旬月轉輸移徙之勞飛輓逋逃之苦<lb/>
又更倍于前矣以陛下神武善騎射固不憂銜橛之變<lb/>
設若烈風暴至宿霧四塞翠華有崤陵之避百官狼狽<lb/>
于道途衛士參錯于隊伍當此宸衷寧無戒悔矧乎行<lb/>
幸所過林谷晻靄上有懸崖下多深壑垂堂之戒不可<lb/>
不思臣聞漢武帝幸甘泉遂中江充之姦唐太宗居九<lb/>
成㡬致結社之變太康畋于洛汭后羿拒河而失邦魏<lb/>
<pb n="KR2g0051_WYG_040-2b"/>
主拜陵近郊司馬竊權而篡國隋煬海陵離棄宫闕逺<lb/>
事遊巡其禍遂速故君人者不可恃人無異謀要在處<lb/>
已于無憂患之域也燕都地處雄要北倚山嶮南壓區<lb/>
夏亡遼得此控制南北坐享有年况今有宫闕井邑之<lb/>
繁倉府武庫之實居庸古北松亭榆林等闗東西千里<lb/>
皇天本以限中外開大金萬世之基也奈何無事之日<lb/>
越居草莱輕不貲之聖躬愛沙磧之微凉臣實惜之昔<lb/>
唐宗將幸闗南畏魏徵而遂停漢文欲馳霸陵因袁盎<lb/>
<pb n="KR2g0051_WYG_040-3a"/>
而遽止陛下能行唐虞之難行而未能罷中主之易罷<lb/>
此臣所未喻也陛下曩牧濟南日遇炎蒸不離府署今<lb/>
九重之上臺榭髙明宴安穆清何暑可到如必謂往年<lb/>
遼國之君春水秋山冬夏巴納左右喜談以為快樂無<lb/>
乃非聖君所急乎且遼之基業根本在山北之臨潢壤<lb/>
地褊小儀物殊簡輜重不多方今幅員萬里惟奉一君<lb/>
輜重浩穰隨駕殆逾百萬何故嵗嵗而行使逺近困役<lb/>
傷財不得其所陛下其忍之歟議者謂陛下逺監人主<lb/>
<pb n="KR2g0051_WYG_040-3b"/>
多生深宫畏見風日彎弧上馬皆所不能筋力柔弱故<lb/>
臨戰畏懼束手就亡是以不憚勤身逺幸實欲服勞講<lb/>
武臣以為事貴適中不可過當今過防驕惰之患先蹈<lb/>
危險之途何異無病而服藥也但欲習武不必度闗伏<lb/>
乞陛下發如綸之㫖回北轅之車安處中都不復北幸<lb/>
則宗社無彊之休疏上世宗納之遂為罷行仍諭輔臣<lb/>
曰梁襄諫朕無幸金蓮川朕以其言可取故罷其行然<lb/>
襄謂隋煬帝以巡遊敗國不亦過乎煬帝失道虐民民<lb/>
<pb n="KR2g0051_WYG_040-4a"/>
心既叛雖不巡幸國將安保為人上者但盡君道而已<lb/>
豈必深居九重然後無虞哉襄由是以直聲聞天下擢<lb/>
禮部主事太子司經除監察御史未㡬遷通逺軍節度<lb/>
副使以喪去服闋累遷至保大軍節度使以卒襄生平<lb/>
練習典故學問該博長于左氏春秋至地理氏族無不<lb/>
該貫自早達至晚貴服食常淡薄云<lb/>
　論曰史稱金始立國即設科取士漸摩培飬至大定<lb/>
　間人材軰出加以世宗之聽納論議書疏多可傳者<lb/>
<pb n="KR2g0051_WYG_040-4b"/>
　觀襄疏亦足見當時君明臣直不以言為忌金之致<lb/>
　治于斯為盛若襄之賢亦翹然而傑出哉<lb/>
　　　圖克坦鎰<lb/>
圖克坦鎰本名愛新上京人北京副留守烏納子也金世<lb/>
宗大定中詔學士圖克坦温以女直字譯貞觀政要白<lb/>
氏策林史漢等書頒行四方選諸路學生三十餘人教<lb/>
以古書習作詩策鎰在選中最精詣兼通契丹大小字<lb/>
及漢字該習經史久之設女直進士科取鎰等二十七<lb/>
<pb n="KR2g0051_WYG_040-5a"/>
人及第除中都教授遷國子助教丁母憂服闋改國史<lb/>
院編修世宗問完顔守道曰圖克坦鎰何如人也對曰鎰<lb/>
容止温雅其心平易兼有材力可任政事世宗曰然當<lb/>
以劇任處之累遷翰林待制兼右司員外郎獻漢光武<lb/>
中興賦世宗大悦曰不設此科安得此人章宗即位遷<lb/>
諫議大夫兼吏部侍郎尋拜參知政事修國史鎰知章<lb/>
宗鋭意于治平乃上書言臣觀唐虞之時其臣進言于<lb/>
君必曰戒哉懋哉曰吁曰都既陳其戒復導其美君之<lb/>
<pb n="KR2g0051_WYG_040-5b"/>
為治必曰稽于衆舍已從人既能聽之又能行之又從<lb/>
而興起之君臣上下之間相與如此陛下繼興隆之運<lb/>
撫太平之基誠宜稽古崇徳留意于此無因物以好惡<lb/>
無以好惡為喜怒輕忽小善不恤人言夫上下之情有<lb/>
通塞天地之運有否泰唐陸贄嘗陳隔塞九弊謂上有<lb/>
其六下有其三陛下能慎其六為臣子者敢不慎其三<lb/>
哉上下之情既通則大綱舉而細目張矣進尚書右丞<lb/>
三年罷為横海軍節度使改定武軍節度知平陽府事<lb/>
<pb n="KR2g0051_WYG_040-6a"/>
尋改西京留守承安三年轉上京留守五年拜平章政<lb/>
事封濟國公時淑妃李氏内寵過盛兄弟横恣詔以烈<lb/>
風昏曀連日問變異之由鎰上疏言仁義禮智信謂之<lb/>
五常父義母慈兄友弟敬子孝謂之五徳今五常不立<lb/>
五徳不興搢紳學古之士棄禮義忘亷恥細民遺道畔<lb/>
義迷不知返背毁天常骨肉相殘動傷和氣此非一朝<lb/>
一夕之故也今宜正薄俗順人心父父子子夫夫婦婦<lb/>
各得其道然後和氣普洽福祿薦臻矣因論為政之術<lb/>
<pb n="KR2g0051_WYG_040-6b"/>
其急有二一曰正臣下之心竊見羣下不明禮義趨利<lb/>
者衆何以責小民之從化哉其用人也徳器為上才美<lb/>
為下兼之者待以不次才下行美者次之雖有才能行<lb/>
義無取者抑而下之則臣下之趨向正矣其二曰導學<lb/>
者之志教化之行興于學校今學者失其本真經史雅<lb/>
奥委而不習藻飾虚詞釣取祿利乞令取士兼問經史<lb/>
故實使學者皆守經學不惑于近習之靡則善矣又曰<lb/>
凢天下之事叢来者非一端形似者非一體法制不能<lb/>
<pb n="KR2g0051_WYG_040-7a"/>
盡𨼆于近似乃生異論孔子曰義者天下之斷也記曰<lb/>
義為斷之節伏望陛下臨制萬㡬事有異議少凝聖慮<lb/>
尋繹其端則裁斷有定而疑可辨矣鎰言皆切中時弊<lb/>
金主雖納其説而不能行嘗問漢髙帝光武孰優張萬<lb/>
公曰髙祖優甚鎰曰光武再造漢業在位三十年無沈<lb/>
湎冒色之事髙祖惑戚姬卒至于亂由是言之光武似<lb/>
優章宗黙然盖知其諷諫也泰和四年罷知咸平府六<lb/>
年徙河中兼陕西安撫使尋改知京兆府事充宣撫使<lb/>
<pb n="KR2g0051_WYG_040-7b"/>
陕西元帥府並受節制詔曰卿之智略朕所深悉且股<lb/>
肱舊臣今南征將帥久歴行陣而宋人狡獪資卿勝算<lb/>
宜以長策御敵厲兵撫民稱朕意焉鎰言初置急逓舖<lb/>
本為轉送文牒今一切乗驛非便金主深然之始置提<lb/>
控急逓舖官自此郵達無復滯焉七年吴㬢死宋安丙<lb/>
分兵出秦隴間乃命鎰出兵金房以分掣宋人梁益漢<lb/>
沔兵勢鎰遣頁嚕鴻和爾等引兵出商州與宋軍戰連<lb/>
勝宋王柟議和乃退守鶻嶺闗八年改知真定府事大<lb/>
<pb n="KR2g0051_WYG_040-8a"/>
安初封濮國公改東京留守過闕入見衛紹王謂鎰曰<lb/>
卿兩朝舊徳欲用為相因太尉匡乃卿門人不可屈下<lb/>
進階開府儀同三司充遼東安撫副使三年改上京留<lb/>
守平章事徵拜尚書右丞相監修國史上言自用兵以<lb/>
来彼聚而行我散而守以聚攻散其敗必然不若入保<lb/>
大城併力備禦昌桓撫三州素號富庶人皆勇健可以<lb/>
内徙益我兵勢人畜貨財不至亡失平章伊喇參政梁<lb/>
鏜曰如此是自蹙境土也衛紹王以責鎰鎰復奏曰遼<lb/>
<pb n="KR2g0051_WYG_040-8b"/>
東國家根本距中都數千里萬一受兵州府顧望必須<lb/>
報可誤事多矣可遣大臣行省以鎮之衛紹王不從其<lb/>
後失昌桓撫三州王乃大悔曰從丞相之言當不至此<lb/>
頃之東京不守鎰墜馬傷足聞呼沙呼難作將命駕入<lb/>
省不得進俄而呼沙呼猶豫不能自定乃詣鎰問疾從<lb/>
人望也鎰従容謂之曰翼王章宗之兄顯宗長子衆望<lb/>
所屬元帥決策立之萬世之功也乃迎立宣宗即位進<lb/>
左丞相封廣平郡王詔以足疾未愈侍朝無拜明年建<lb/>
<pb n="KR2g0051_WYG_040-9a"/>
議和親言事者請罷按察司鎰曰今郡縣多殘毁正須<lb/>
賴以撫集不可罷乃止宣宗將如南京鎰曰鑾輅一動<lb/>
北路皆不守矣今已講和聚兵積粟固守京師策之上<lb/>
也南京四面受兵遼東根本之地依山負海其險足恃<lb/>
備禦一面以為後圖策之次也不從是嵗卒賻贈優厚<lb/>
鎰為人明敏方正學問該貫一時名士皆出其門多至<lb/>
卿相嘗歎文士委頓雖巧拙不同要以仁義道徳為本<lb/>
乃著學之急道之要二篇太學諸生刻之于石有𢎞道<lb/>
<pb n="KR2g0051_WYG_040-9b"/>
集六卷<lb/>
　論曰鎰有學識知治道能獻替可謂忠矣所論君臣<lb/>
　上下之間五常五徳為政之術儒者之言也指畫兵<lb/>
　勢逆料三州東京必至失守若燭照焉至其從容數<lb/>
　語遂定宣宗則又功在社稷不動聲色而措泰山之<lb/>
　安者乎奈何兩策不從南都播越使元人得以為詞<lb/>
　而根本之地盡棄豈不惜哉<lb/>
　　　完顔承暉<lb/>
<pb n="KR2g0051_WYG_040-10a"/>
完顔承暉字維明本名福興好學淹貫經史襲父世職<lb/>
金世宗大定間選充符寳祇候遷筆硯直長調中都右<lb/>
警巡使章宗即位遷近侍局使嘗夜詔開宫門召皇后<lb/>
妹夫烏頁爾承暉不奉詔明日奏曰烏頁爾得罪先帝<lb/>
不可召章宗善之未㡬遷兵部侍郎兼右補闕選除東<lb/>
京延平等路提刑副使改上京留守同知御史臺奏承<lb/>
暉前為提刑豪猾屏息遷臨海軍節度使歴利涉遼海<lb/>
軍累遷至北京留守副留守李東陽素驕貴承暉自非<lb/>
<pb n="KR2g0051_WYG_040-10b"/>
公事不與交一言尋召為刑部尚書兼知審官院惠民<lb/>
司都監伊勒哈圖遷織染署直長承暉駮奏曰伊勒哈<lb/>
圖以廕得官别無才能擢惠民司都監已為太優况乃<lb/>
平章鎰之甥不能不涉物議章宗從之改知大興府事<lb/>
宦者李新喜有寵用事借大興府妓樂承暉拒不與章<lb/>
宗聞而嘉焉豪民與人爭種稻水利不直賂元妃兄宣<lb/>
徽使李仁惠仁惠使人屬承暉右之承暉杖遣豪民謂<lb/>
其人曰此可以報宣徽也復改知大名府雨潦害稼承<lb/>
<pb n="KR2g0051_WYG_040-11a"/>
暉決引潦水納之濠隍遷山東路統軍使山東盜賊起<lb/>
承暉奏明安穆昆以下皆得權行的決俟事定依例奏<lb/>
聞俄而盜賊渠魁稍就招降餘黨猶潛匿泰山巖穴間<lb/>
按察使請發數萬人刋除林木深入勦捕承暉奏曰泰<lb/>
山五岳之宗不可赭也矧齊人易動驅之入山此誨盜<lb/>
非止盜天下之山豈可盡赭哉議遂寢是時行限錢法<lb/>
承暉上疏言貨聚于上怨結于下不報改知興中府衛<lb/>
紹王即位召為御史大夫拜參知政事駙馬圖克坦摩哩<lb/>
<pb n="KR2g0051_WYG_040-11b"/>
與其父南平干政事大為姦利承暉面質其非進宣徳<lb/>
行省尚書右丞參知政事承裕敗績于會河堡承暉亦<lb/>
坐除名至寧元年起為横海軍節度使貞祐初召拜尚<lb/>
書右丞承暉即日入朝妻子留滄州滄州破妻子皆死<lb/>
呼沙呼伏誅拜平章政事兼都元帥封鄒國公中都被<lb/>
圍出議和事宣宗遷汴進右丞相都元帥徙封定國公<lb/>
留守中都以左丞穆延盡忠久在軍旅知兵事遂以赤<lb/>
心相托兵事悉付之已乃總持大綱期于保完都城頃<lb/>
<pb n="KR2g0051_WYG_040-12a"/>
之副元帥富察齊勤以其軍出降中都危急承暉以死<lb/>
固守遣人以礬寫奏曰齊勤既降城中無有固志臣雖<lb/>
以死守之豈能持久伏念一失中都遼東河朔皆非我<lb/>
有諸軍倍道来援猶期有濟詔乃趣諸路兵糧俱往赴<lb/>
救髙琪忌其成功雖遣將分道往終無一兵至者乃與<lb/>
穆延盡忠會議于尚書省約同死社稷而盡忠謀南奔<lb/>
承暉召帥府經歴完顔實古謂曰始我謂平章知兵故<lb/>
推赤心相托嘗許與我俱死今忽異議行期且在何日<lb/>
<pb n="KR2g0051_WYG_040-12b"/>
汝必知之實古曰今日向暮且行曰汝行李辦未曰辦<lb/>
矣承暉變色曰社稷若何實古不能對叱下斬之承暉<lb/>
起辭家廟召郎中趙思文與之飲酒謂之曰事勢至此<lb/>
惟有一死以報國家作遺表付令史師安石引咎自歸<lb/>
論國家大計辨君子小人治亂之本歴指當時邪正者<lb/>
數人論髙琪賦性隂險報復私憾竊弄威柄包藏禍心<lb/>
終害國家復謂妻子死于滄州為書以從兄子永懐為<lb/>
後從容若平日盡出財物召家人隨年勞多寡而分之<lb/>
<pb n="KR2g0051_WYG_040-13a"/>
舉家號泣不能仰視承暉神色泰然方與安石舉白引<lb/>
滿謂之曰承暉于五經皆經師授謹守而力行之不為<lb/>
虚文既被酒取筆與安石訣最後倒寫二字投筆歎曰<lb/>
遽爾謬誤得非神志亂邪謂安石曰子行矣徐仰藥死<lb/>
貞祐三年五月二日也安石以遺表至行在宣宗設奠<lb/>
于相國寺哭之哀贈太尉尚書令廣平郡王諡忠肅官<lb/>
其嗣子及長孫承暉生而貴富居家𩔖寒素常奉司馬<lb/>
光蘇軾像于書室曰吾師司馬而友蘇公平章完顔守<lb/>
<pb n="KR2g0051_WYG_040-13b"/>
貞素敬之與為忘年交<lb/>
　論曰完顔承暉骨鯁大臣也居恒則方正著聲臨難<lb/>
　則從容盡節非學養素優忠貞貫乎金石者能有是<lb/>
　耶觀其自言五經皆經師授身體而力行之不為虚<lb/>
　文嗚呼亶哉嘗考金末忠節諸臣或自殺或戰死或<lb/>
　被執不屈難以悉數有完顔陳華善者嘗以四百騎<lb/>
　破蒙古兵于大昌原時稱二十年来戰功第一及三<lb/>
　峯之敗詣䝉古營自言曰我忠孝軍總領陳和尚也<lb/>
<pb n="KR2g0051_WYG_040-14a"/>
　大昌原之勝者我也衛州之勝亦我也倒囘谷之勝<lb/>
　亦我也我死亂軍中人將謂我負國家今日明白死<lb/>
　天下必有知我者蒙古將欲其降不可斫足脛折之<lb/>
　不為屈割口吻至耳噀血大呼至死不絶又宋元兵<lb/>
　入蔡州完顔呼沙呼聞金主自縊謂將士曰吾不能<lb/>
　死于亂兵之手吾赴汝水從吾君矣諸君其善為計<lb/>
　言訖赴水死將士皆曰相公能死我輩獨不能耶于<lb/>
　是參政以下及軍士五百餘人皆從死此皆非常忠<lb/>
<pb n="KR2g0051_WYG_040-14b"/>
　烈之士而承暉為最先又行能最著故表而出之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史傳三編卷四十<lb/>
</p>
<p>
</p>
  </div>
<div>
<head>史傳三編卷四十一</head> <lb/>
    <p>
<pb n="KR2g0051_WYG_041-1a"/>
欽定四庫全書<lb/>
　史傳三編卷四十一<lb/>
　　　　　　　　　　　　　　大學士朱軾譔<lb/>
　名臣傳三十三<lb/>
　　元<lb/>
　　　耶律楚材<lb/>
耶律楚材字晉卿遼東丹王托雲八世孫父履以學行<lb/>
事金世宗見親任終尚書右丞楚材生三嵗而孤母楊<lb/>
<pb n="KR2g0051_WYG_041-1b"/>
氏教之學及長博極羣書旁通天文地理律厯術數及<lb/>
釋老醫卜之説仕金至員外郎太祖定燕聞其名召見<lb/>
之楚材身長八尺美髯宏聲帝偉之曰遼金世讎朕為<lb/>
汝雪之對曰臣父祖嘗委質事之既為之臣敢讎君耶<lb/>
太祖重其言置之左右呼曰烏爾圖薩哈勒而不名烏爾<lb/>
圖薩哈勒盖國語長髯人也己夘夏六月太祖西伐囘囘<lb/>
禡旗之日雨雪三尺疑之楚材曰克敵之徵也庚辰冬<lb/>
大雷復問之對曰囘囘國主當死于野後皆騐壬午八<lb/>
<pb n="KR2g0051_WYG_041-2a"/>
月長星見西方楚材曰金將易主矣明年金宣宗殂夏<lb/>
人常巴津善造弓每曰國家方用武耶律儒者何用楚<lb/>
材曰治弓用弓匠為天下豈可不用治天下匠耶太祖<lb/>
聞之喜日見親用每征伐必用楚材卜亦自灼羊脾以<lb/>
相符應謂太宗曰此人天賜我也後軍國庶政當悉委<lb/>
之甲申太祖至東印度駐鐵門闗有一角獸形如鹿而<lb/>
馬尾其色綠作人言謂侍衛者曰汝主宜早還太祖以<lb/>
問楚材對曰此瑞獸也名角端能言四方語好生惡殺<lb/>
<pb n="KR2g0051_WYG_041-2b"/>
此天降符以告陛下天之元子天下之人皆陛下之子<lb/>
願承天心以全民命帝即日班師丙戌冬從下靈武諸<lb/>
將爭取子女金帛楚材獨收遺書及大黄既而士卒病<lb/>
疫得大黄輒愈用活萬人是時經營西土未暇定制州<lb/>
郡長吏生殺任情燕薊留後實黙斡喇布尢貪暴殺人<lb/>
盈市楚材聞之泣下即請禁州郡非奉璽書不得擅徵<lb/>
發囚當大辟者必待報違者罪死于是貪暴之風稍戢<lb/>
燕多劇賊未夕輒曵牛車指富家取財物不與則殺之<lb/>
<pb n="KR2g0051_WYG_041-3a"/>
時睿宗以皇子監國遣楚材窮治之楚材詢察得其姓<lb/>
名皆留後親屬及勢家子盡捕下獄戮十六人于市燕<lb/>
民始安先是西域厯人言五月望月當蝕楚材曰否卒<lb/>
不蝕明年十月楚材言月當蝕西域人曰否果食八分<lb/>
至是楚材以金天明厯不應天度乃製庚午元厯上之<lb/>
己丑秋太宗將即位宗親咸會議猶未决楚材言于睿<lb/>
宗曰此宗社大計宜早定睿宗者太宗親弟也遂定策<lb/>
立儀制乃告親王察罕岱曰王雖兄位則臣也禮當拜<lb/>
<pb n="KR2g0051_WYG_041-3b"/>
王拜則莫敢不拜及即位王率皇族及臣僚拜帳下既<lb/>
退王撫楚材曰真社稷臣也元朝尊屬有拜禮自此始<lb/>
中原初定民多誤觸禁網而國法無赦令楚材從容為<lb/>
太宗言詔自庚寅正月朔日前事勿治且條便宜十有<lb/>
八事頒天下其略言郡宜置長吏牧民設萬户總軍使<lb/>
勢均力敵以遏驕横中原之地財用所出宜存恤其民<lb/>
州縣非奉上命敢肆行科差者罪之貿易借貸官物者<lb/>
罪之蒙古囘鶻河西諸人種地不納税者死監主自盜<lb/>
<pb n="KR2g0051_WYG_041-4a"/>
官物者死應犯死罪者具由申奏待報然後行刑貢獻<lb/>
禮物為害非輕宜禁斷太宗悉從之惟貢獻一事不允<lb/>
楚材曰蠧害之端必由于此矣楚材又奏曰陛下將南<lb/>
伐軍需宜有所資誠均中原地税商税鹽酒鐵冶山澤<lb/>
之利嵗可得銀五十萬兩帛八萬匹粟四十餘萬石太<lb/>
宗曰卿試行之乃立燕京等十路徵收課税使凢長貳<lb/>
悉用士人參佐皆用省部舊人辛夘秋太宗至雲中十<lb/>
路進廪籍及金帛笑謂楚材曰汝不去朕左右而能使<lb/>
<pb n="KR2g0051_WYG_041-4b"/>
國用充足南國之臣復有如卿者乎對曰在彼者皆賢<lb/>
于臣臣不才故留燕為陛下用帝嘉其謙賜之酒即日<lb/>
拜中書令楚材奏凡州郡宜令長吏理民事所掌課税<lb/>
權貴不得侵之舉鎮海鈕祜䘵均與之同事權貴不能平<lb/>
斡喇布以舊怨尤疾之譖于宗王宗王請殺之太宗不<lb/>
聽屬有訟斡喇布者命楚材鞫之楚材曰此人倨傲易<lb/>
招謗今將有事南方他日治之未晚也太宗私謂侍臣<lb/>
曰楚材不較私讎真長者也汝曹當效之中貴可思巴<lb/>
<pb n="KR2g0051_WYG_041-5a"/>
哈奏徙西京宣徳萬餘户以充採金銀役夫及種田西<lb/>
域與栽蒲萄户楚材曰先帝遺詔山後民質朴無異國<lb/>
人緩急可用不宜輕動今將征河南請無殘民以給此<lb/>
役太宗可其奏壬辰春太宗南征將涉河詔降者免死<lb/>
或曰此輩急則降緩則走徒以資敵不可宥楚材請製<lb/>
旗數百以給降民使歸田里全活甚衆舊制凢攻城邑<lb/>
以矢石相加者即為拒命既克必殺之汴梁拒戰久將<lb/>
下大將蘓布特請屠之楚材馳入奏曰將士暴露數十<lb/>
<pb n="KR2g0051_WYG_041-5b"/>
年所欲者土地人民耳得地無民將焉用之太宗意未<lb/>
決楚材曰竒巧之工厚藏之家皆萃于此若盡殺之將<lb/>
無所獲乃詔止戮完顔氏餘皆勿問時避兵居汴者凢<lb/>
百四十七萬人楚材又請求孔子後收太常禮樂生及<lb/>
聘召名儒乃以孔子五十一代孫元措襲封衍聖公付<lb/>
以林廟召名儒梁涉王萬慶趙著等使釋九經進講東<lb/>
宫又率大臣子孫執經解義俾知聖人之道置編修所<lb/>
于燕京經籍所于平陽由是文治興焉時河南初破俘<lb/>
<pb n="KR2g0051_WYG_041-6a"/>
獲甚衆軍還逃者十七八有㫖居停逃民及資給者滅<lb/>
其家鄉社連坐楚材曰河南既平民皆陛下赤子走復<lb/>
何之奈何因一俘囚連死數十百人乎太宗悟除其禁<lb/>
金之亡也惟秦鞏二十餘州久未下楚材曰往年吾民<lb/>
逃罪或萃于此故以死拒戰若許以不殺將不攻自下<lb/>
矣詔下諸城皆降呼沙呼等籍中原民議以丁為户楚<lb/>
材曰不可丁逃則賦無所出當以户定之朝議將以囘<lb/>
囘人征江南漢人征西域楚材又曰不可中原西域相<lb/>
<pb n="KR2g0051_WYG_041-6b"/>
去遼逺未至敵境人馬疲乏水土異宜疾疫將生宜各<lb/>
從其便有于元者奏行交鈔楚材又曰不可金章宗時<lb/>
初行交鈔與錢通行有司以出鈔為利收鈔為諱謂之<lb/>
老鈔至以萬貫易一餅民力困竭國用匱乏當為鑒戒<lb/>
今即造交鈔宜不過萬錠太宗皆從之時議裂州縣賜<lb/>
親王功臣楚材曰裂土分民易生嫌隙不如多以金帛<lb/>
與之太宗曰已許奈何楚材曰若朝廷置吏收其貢賦<lb/>
嵗終頒之使毋擅科徵可也太宗然其計遂定天下賦<lb/>
<pb n="KR2g0051_WYG_041-7a"/>
税每二户出絲一觔以給國用五户出絲一觔以給諸<lb/>
王功臣湯沐之資地税中田畝二升又半上田三升下<lb/>
田二升水田畝五升商税三十分而一鹽價銀一兩四<lb/>
十觔既定常賦朝議以為太輕楚材曰作法于涼其弊<lb/>
猶貪後將有以利進者則今已重矣時工匠制造糜費<lb/>
官物十私八九楚材又請覈之以為定制太宗嘗執觴<lb/>
賜楚材曰朕所以推誠任卿者先帝之命也非卿則中<lb/>
原無今日朕得安枕者卿之力也楚材復奏曰制器者<lb/>
<pb n="KR2g0051_WYG_041-7b"/>
必用良工守成者必用儒臣儒臣之事業非積數十年<lb/>
未易成也太宗曰果爾可官其人楚材曰請校試之乃<lb/>
命宣徳州宣課使劉中隨郡考試以經義詞賦論分為<lb/>
三科儒人被俘為奴者亦令就試主匿弗遣者死得士<lb/>
凢四千三十人免為奴者四之一先是州郡長吏多借<lb/>
賈人銀以償官息累數倍至奴其妻子猶不足償楚材<lb/>
奏令本利相侔而止永為定制民間所負者官為代償<lb/>
之至一衡量給符印立鈔法定均輸布逓傳明驛劵庶<lb/>
<pb n="KR2g0051_WYG_041-8a"/>
政畧備民稍蘇息焉有道士結中貴楊惟忠虐殺其讐<lb/>
之黨二人楚材收按惟忠太宗怒繋楚材既而自悔命<lb/>
釋之楚材不肯曰陛下初令繋臣以有罪也今釋臣是<lb/>
無罪也臣備位公輔豈宜輕易反覆如戲小兒國有大<lb/>
事何以行焉衆皆失色帝乃温言慰之楚材因陳時務<lb/>
十策曰信賞罰正名分給俸禄官功臣考殿最均科差<lb/>
選工匠務農桑定土貢制漕運皆切于時務悉施行之<lb/>
太原路轉運使吕振副使劉子振以贓抵罪太宗責楚<lb/>
<pb n="KR2g0051_WYG_041-8b"/>
材曰卿言孔子之教可行何故乃有此輩對曰君父教<lb/>
臣子亦不欲令陷不義三綱五常聖人之名教有國家<lb/>
者莫不由之如天之有日月也豈得縁一夫之失使萬<lb/>
世常行之道獨見廢于我朝乎太宗意乃解太宗好酒<lb/>
楚材屢諫不聽乃持酒槽鐵口進曰麴糵能腐物鐵尚<lb/>
如此况五臟乎太宗悟語近臣曰汝曹愛我有如烏爾圖<lb/>
薩哈勒者耶勅日進酒三鍾而止自庚寅定課税格嵗<lb/>
有増羡至戊戌増至一百一十萬其後富人劉呼圖等<lb/>
<pb n="KR2g0051_WYG_041-9a"/>
請以一百四十萬撲買天下課税楚材曰此貪利之徒<lb/>
罔上虐下為害甚大奏罷之至是温都爾哈瑪爾又請撲<lb/>
買課税増至二百二十萬楚材極力辯諫聲色俱厲言<lb/>
與涕俱太宗曰爾欲搏鬭耶又曰爾欲為百姓哭耶姑<lb/>
試行之楚材力不能止乃歎息曰民之困窮自此始矣<lb/>
嘗曰興一利不如除一害生一事不如少一事後之負<lb/>
譴者方知吾言不妄也楚材當國日久得禄分其親族<lb/>
未嘗私以官或從容諷之楚材曰睦親之義但當資以<lb/>
<pb n="KR2g0051_WYG_041-9b"/>
金帛若使從政而違法吾不能徇私也辛丑二月帝疾<lb/>
篤醫言脈已絶皇后不知所為召楚材楚材曰今任使<lb/>
非人賣法鬻獄囚繋非辜者多古人一言而善熒惑退<lb/>
舍請赦天下囚徒后即欲行之楚材曰非君命不可俄<lb/>
頃帝少蘇因請肆赦太宗首肯之是夜醫者候脈復生<lb/>
翼日而瘳冬十一月太宗將出獵楚材以數推之亟言<lb/>
其不可不聽獵五日崩于行在所皇后柰曼珍氏稱制<lb/>
癸夘五月熒惑犯房楚材曰當有驚擾居無何朝廷用<lb/>
<pb n="KR2g0051_WYG_041-10a"/>
兵事起倉卒后令授甲欲西遷以避之楚材曰朝廷天<lb/>
下根本根本一揺天下將亂臣觀天道必無患也後數<lb/>
日果定時温都爾哈瑪爾以貨得政柄廷中皆畏附獨楚<lb/>
材面折廷争言人所難言后以御寳空紙付温都爾哈瑪<lb/>
爾使自填行之楚材曰朝廷自有憲章今欲紊之臣不<lb/>
敢奉詔事遂止又有㫖凢温都爾哈瑪爾所建白令史不<lb/>
為書者斷其手楚材曰國之典故先帝悉委老臣令史<lb/>
何與焉事若合理自當奉行如不可行死且不避况截<lb/>
<pb n="KR2g0051_WYG_041-10b"/>
手乎后不悦楚材因曰老臣事太祖太宗三十餘年無<lb/>
負于國皇后亦豈能無罪殺臣也后雖憾之亦以先朝<lb/>
舊勲深敬憚焉甲辰夏五月卒年五十五賻贈甚厚後<lb/>
有譖楚材在相位久天下貢賦半入其家者后命近臣<lb/>
覈視之惟琴玩十餘及古今書畫金石遺文數千卷而<lb/>
已至順元年贈太師上柱國追封廣寧王諡文正<lb/>
　論曰天生斯民則并其所以生養之具而並有之金<lb/>
　木水火土榖桑麻之𩔖民所賴以生者與人而俱生<lb/>
<pb n="KR2g0051_WYG_041-11a"/>
　而其于人也農圃醫卜及百工一切養人之具其始<lb/>
　為之者無所師授心通其理制為定法以垂于後盖<lb/>
　天人之際道之自然自古及今常如此者非偶然也<lb/>
　耶律楚材遼之種姓生長于金而元之太祖太宗拔<lb/>
　起而大用之數十年之間上自文武經畧立國規模<lb/>
　錢榖兵刑之制外及律吕星象工械技藝靡不畢具<lb/>
　大要以仁心為質而正直忠厚才智淵深古名臣中<lb/>
　少有倫比也故能使軍國有章上下有體無分爭鬬<lb/>
<pb n="KR2g0051_WYG_041-11b"/>
　暴之患民安國富冄傳之後奄有九有豈虛乎哉<lb/>
　　　劉秉忠<lb/>
劉秉忠字仲晦其先瑞州人也世仕遼為官族曽太父<lb/>
仕金為邢州節度副使因家焉元兵取邢以其父潤署<lb/>
州錄事歴兩縣有恵愛秉忠風骨秀異英爽不羈年十<lb/>
七為邢臺令史居常鬱鬱不樂一日投筆歎曰吾家累<lb/>
世衣冠乃汩沒為刀筆吏乎丈夫不遇於世當𨼆居以<lb/>
求志耳即棄去𨼆武安山中久之入天寧寺為僧世祖<lb/>
<pb n="KR2g0051_WYG_041-12a"/>
在?邸召見秉忠于書無不讀尤邃于易及邵氏經世<lb/>
書至天文地理律厯三式六壬遁甲之屬無不精通論<lb/>
天下事如指諸掌世祖大悦之遂留藩邸後數嵗奔父<lb/>
喪服除復被召上書數千百言其畧謂天下户過百萬<lb/>
自呼圖克諾延斷事之後差徭甚大民致迯竄宜比舊減<lb/>
半就見在之民以定賦税官無定次清潔者無以遷汙<lb/>
濫者無以降可比附古例定百官爵祿儀仗使家足身<lb/>
貴威福者君之權奉命者臣之職今百官自行威福進<lb/>
<pb n="KR2g0051_WYG_041-12b"/>
退生殺惟意之從宜從禁治天下之人宜施以教令使<lb/>
之知法則犯者自少罪不至死者皆提察然後決犯死<lb/>
刑者覆奏然後聽斷官民債負自宜遵依皇帝聖旨一<lb/>
本一利官司歸還凡賠償無名虚契所負及還過元本<lb/>
者並行赦免納糧就逺倉有一廢十者宜從近倉以輸<lb/>
為便當驛路州城飲食祇待宜計所費以準開發闗市<lb/>
津梁宜從舊制禁横取減税法以利百姓倉庫加耗甚<lb/>
重宜令權量度均為定法使錙銖圭撮尺寸皆平以存<lb/>
<pb n="KR2g0051_WYG_041-13a"/>
信去詐珍貝金銀難得之貨一旦以纏絲縷飾皮革塗<lb/>
木石粧器仗甚可惜也宜從禁治今地廣民微賦斂繁<lb/>
重民不聊生何力耕耘宜差勸農官二員率百姓務農<lb/>
桑營産業古者庠序學校未嘗廢今郡縣雖有學並非<lb/>
官置宜從舊制修建三學設教授開選擇才以經義為<lb/>
上詞賦策論次之天下莫大于朝省親民莫近于縣宰<lb/>
雖朝省有法縣宰宜擇縣宰正民自安矣闗西河南地<lb/>
廣土沃宜設官招撫民歸土闢以資軍馬之用鄂囉哈<lb/>
<pb n="KR2g0051_WYG_041-13b"/>
喇于諸税舊額加倍𣙜之民無所措手足宜罷繁碎止<lb/>
科徵勿從獻利之徒削民害國鰥寡孤獨廢疾者宜設<lb/>
孤老院給衣糧以為養使臣到州郡宜設館不得于官<lb/>
衙民家安下孔子為百王師立萬世法今廟堂雖廢存<lb/>
者尚多宜令州郡祭祀釋奠如舊儀近代禮樂器具靡<lb/>
散宜令徵太常舊人教引後學使器備人存漸以修之<lb/>
國家廣大如天萬中取一以養天下名士宿儒之無産<lb/>
業者使不致困窮實國家養材勵世之大也今言利者<lb/>
<pb n="KR2g0051_WYG_041-14a"/>
衆非圖利國害民實欲殘民自利宜將國中人民必用<lb/>
場冶付各路課税所以定𣙜辦餘並罷去古者明王不<lb/>
寳逺物所寳惟賢如使賢者在位能者在職此皆一人<lb/>
之睿知賢王之輔成也立朝省以統百官分有司以御<lb/>
衆事以至京府州郡親民之職無不備紀綱正于上法<lb/>
度行于下故天下不勞而治今新君即位之後可立朝<lb/>
省以為政本世祖嘉納焉又言邢州舊萬餘户兵興以<lb/>
来不滿數百凋壊日甚得良牧守如真定張耕洺水劉<lb/>
<pb n="KR2g0051_WYG_041-14b"/>
肅者治之猶可完復乃以耕為邢州安撫使肅為副使<lb/>
由是流民復業升邢為順徳府癸丑從世祖征大理明<lb/>
年征雲南每賛以天地好生王者神武不殺故克城之<lb/>
日不妄戮一人己未從伐宋所至全活不可勝計中統<lb/>
元年世祖即位問以治天下之大經養民之良法秉忠<lb/>
采祖宗之舊典參以古制之宜于今者條列以聞于是<lb/>
下詔建元紀嵗立中書省宣撫司朝廷舊臣山林遺逸<lb/>
之士咸見錄用文物粲然一新秉忠雖居左右而猶不<lb/>
<pb n="KR2g0051_WYG_041-15a"/>
改舊服至元二年翰林學士承旨王鶚言秉忠定社稷<lb/>
之大計忠勤勞績宜正其衣冠崇以顯秩帝覽奏即日<lb/>
拜光禄大夫位太保參預中書省事秉忠既受命以天下<lb/>
為己任事無巨細凢有闗于國家大體者知無不言言<lb/>
無不聽帝寵任愈隆燕閒顧問輙推薦人物可備器使<lb/>
者凡所甄拔後悉為名臣初帝命秉忠相地于桓州東<lb/>
灤水北建城郭于龍岡三年而畢名曰開平繼升為上<lb/>
都而以燕為中都四年又命秉忠築中都城始建宗廟<lb/>
<pb n="KR2g0051_WYG_041-15b"/>
宫室八年奏建國號為大元而以中都為大都他如頒<lb/>
章服舉朝儀給俸祿定官制皆自秉忠發之為一代成<lb/>
憲十一年扈從至上都其地有南屏山築精舍居之秋<lb/>
八月無疾端坐而卒年五十九帝聞驚悼謂羣臣曰秉<lb/>
忠事朕三十餘年小心慎宻不避艱險言無隠情其隂<lb/>
陽術數之精占事知来若合符契惟朕知之他人莫得<lb/>
聞也出内府錢遣官䕶喪𦵏十二年贈太傅封趙國公<lb/>
諡文貞後贈太師封常山王秉忠自㓜好學至老不衰<lb/>
<pb n="KR2g0051_WYG_041-16a"/>
雖位極人臣而齋居蔬食終日澹然不異平昔為詩蕭<lb/>
散閒淡如其為人有文集十卷<lb/>
　論曰秉忠當出處之際蹤蹟甚竒方其棲心方外放<lb/>
　浪山澤間寧自知遭時遇主出素藴以綱維一世垂<lb/>
　之無窮哉昔范蠡泛舟觀兵强呉李泌衡山之逸客<lb/>
　再定兩京光復唐室秉忠豈其流亞耶<lb/>
　　　亷希憲<lb/>
亷希憲字善甫布魯哈雅子也㓜魁偉舉止不凢篤好<lb/>
<pb n="KR2g0051_WYG_041-16b"/>
經史手不釋卷世祖為皇弟希憲年十九入侍一日方<lb/>
讀孟子聞召急懐以進世祖問其説遂以性善義利仁<lb/>
暴之㫖對世祖嘉之由是知名世祖以京兆分地命希<lb/>
憲為宣撫使京兆控制隴蜀諸王貴籓分布左右民雜<lb/>
羌戎號難治希憲講求民病抑强扶弱暇日從名儒許<lb/>
衡姚樞軰諮訪治道首請用衡提舉京兆學校教育人<lb/>
材為根本計國制為士者無𨽻奴籍京兆多豪强廢令<lb/>
不行希憲至悉令著籍為儒初世祖受命憲宗經理河<lb/>
<pb n="KR2g0051_WYG_041-17a"/>
南闗右至是憲宗惑于讒命阿拉克岱爾劉太平檢覈所<lb/>
部大開告訐希憲曰宣撫司事由己出有罪當獨任僚<lb/>
屬何預及事竟卒無獲罪者世祖渡江取鄂州命希憲<lb/>
入籍府庫希憲引儒生百餘拜伏軍門因言王師渡江<lb/>
俘獲士人宜遣還世祖納之還者五百餘人憲宗崩希<lb/>
憲啟世祖曰殿下太祖嫡孫先皇母弟前征雲南尅期<lb/>
撫定及今南伐率先渡江天道可知且殿下收召才傑<lb/>
悉從人望子惠黎庶率土歸心今先皇奄棄萬國神器<lb/>
<pb n="KR2g0051_WYG_041-17b"/>
無主願速還京正大位以安天下世祖從之庚申至開<lb/>
平宗室諸王勸進希憲復以天時人事賛世祖早定大<lb/>
計明日世祖遂即位先是漢地分為十道世祖乃併京<lb/>
兆四川為一道以希憲為宣撫使是時劉太平和囉海<lb/>
在闗右琿塔哈在六盤各懐異志劉太平和囉海潛入<lb/>
京兆謀為變而琿塔哈遂舉兵反殺所遣使者遣人約<lb/>
其黨宻拉和卓于成都竒塔特巴哈于青居使各以兵来<lb/>
會又約劉太平和囉海同日俱發希憲得報即遣使掩<lb/>
<pb n="KR2g0051_WYG_041-18a"/>
捕劉太平和囉海等獲之盡得其謀置于獄乃使劉哈<lb/>
瑪爾誅宻拉和卓汪惟正誅竒塔特巴哈具以驛聞復命汪<lb/>
惟良將秦鞏諸軍討六盤惟良以未得㫖辭希憲即解<lb/>
所佩虎符銀印授之曰君但辦吾事制符已飛奏矣惟<lb/>
良遂行又發蜀卒更戍及餘丁使䝉古官巴沁將之謂<lb/>
曰君所將未經訓練六盤兵精勿與爭鋒但張聲勢使<lb/>
不得東則大事濟矣㑹有詔赦至希憲命絞劉太平等<lb/>
于獄方出迎詔乃自劾停赦行刑徵調諸軍擅以惟良<lb/>
<pb n="KR2g0051_WYG_041-18b"/>
為帥等罪帝深善之曰經所謂行權此其是也賜金虎<lb/>
符使節制諸軍且曰事當從宜勿拘常制西川將納琳<lb/>
鄂囉官將舉兵應琿塔哈巴沁獲之繫其黨五十餘人<lb/>
送二人至京兆並請殺之希憲謂僚佐曰琿塔哈不能<lb/>
乗勢東来保無他慮今衆心未一猶懐反側彼軍見其<lb/>
將校執囚或别生心為害不細今因其懼死並加寛釋<lb/>
使感恩効力就發此軍餘丁往𨽻巴沁上策也于是將<lb/>
校兵士人人感悦果得精騎數千巴沁將之而西琿塔<lb/>
<pb n="KR2g0051_WYG_041-19a"/>
哈聞京兆有備遂西渡河趨甘州阿拉克岱爾復自和林<lb/>
提兵與之合分結隴蜀諸將人心危疑朝議欲棄兩川<lb/>
退守興元希憲力言不可會親王哈坦及汪惟良巴沁<lb/>
等合兵與戰于西涼大敗之俘斬畧盡得二叛首梟之<lb/>
京兆市事聞帝大嘉之曰希憲真男子也進拜平章政<lb/>
事時希憲年三十矣希憲奏四川降民皆散處山谷宜<lb/>
勅軍吏止俘掠違者千户以下與犯人同罪禁無販易<lb/>
生口由是四川遂安降者益衆又罷解鹽户所摘軍及<lb/>
<pb n="KR2g0051_WYG_041-19b"/>
京兆諸處無籍户之戌靈州屯田者以寛民力鎮戎州<lb/>
有謀為叛者連引四百餘人希憲詳推之惟誅首惡五<lb/>
人宋將劉整以瀘州降盡繫前歸宋者數百人待報希<lb/>
憲奏釋之宋將家属在北者希憲嵗給其糧仕于宋者<lb/>
子弟得越界省其親人皆感之召還拜中書平章政事<lb/>
振舉綱維綜核名實汰逐冗濫裁抑僥倖興利除害事<lb/>
無不舉典章文物粲然可考當時翕然稱治又建言國<lb/>
家開創以来凢納土及始命之臣咸令世守子孫奴視<lb/>
<pb n="KR2g0051_WYG_041-20a"/>
部下都邑長吏皆其皂𨽻僮使前古所無宜更張之使<lb/>
考課黜陟始議行遷轉法帝謂希憲曰吏廢法而貪民<lb/>
失業而逃工不給用財不贍費先朝患此久矣自卿等<lb/>
為相朕無此憂對曰陛下聖猶堯舜臣等未能以臯陶<lb/>
稷契之道賛輔治化懐愧多矣今日少治未足多也因<lb/>
論及魏徵對曰忠良之臣何代無之顧人主用不用爾<lb/>
有内侍傳旨朝堂言某事當爾希憲曰此閹官預政之<lb/>
漸不可啟也遂入奏杖之或訟丞相史天澤威權日盛<lb/>
<pb n="KR2g0051_WYG_041-20b"/>
漸不可制詔罷天澤政事待鞫問希憲進曰天澤事陛<lb/>
下久始自潛藩多經任使將兵牧民悉有治効陛下知<lb/>
其可付大事用為輔相小人一旦有言陛下奈何不熟<lb/>
察其心跡而遽疑之臣等備員政府陛下之疑信若此<lb/>
何敢自保天澤既罷亦當罷臣事遂解又有訟四川帥<lb/>
竒徹者帝勅遣使誅之希憲覆奏帝怒希憲曰竒徹大<lb/>
帥以一小人言被誅民心必駭收繫至此與訟者廷對<lb/>
然後明其罪于天下為宜詔遣使按問事竟無實希憲<lb/>
<pb n="KR2g0051_WYG_041-21a"/>
每奏事帝前議論激切無少囘惜帝曰卿昔事朕王府<lb/>
多所容受今為天子臣乃爾木强耶對曰王府事輕天<lb/>
下事重一或面從天下將受其害臣非不自愛也方士<lb/>
請煉大丹勅中書給所需希憲具以秦漢故事奏且曰<lb/>
堯舜得夀不因大丹也帝曰然遂却之時方尊禮國師<lb/>
帝命希憲受戒對曰臣受孔子戒帝曰孔子亦有戒耶<lb/>
對曰為臣當忠為子當孝孔子之戒如是而已五年始<lb/>
建御史臺繼設各道提刑按察司時阿哈瑪特専總財利<lb/>
<pb n="KR2g0051_WYG_041-21b"/>
乃曰庶務責成諸路錢榖付之轉運今繩治之如此事<lb/>
何由辦希憲曰立臺察古制也内則彈劾奸邪外則察<lb/>
視非常訪求民瘼禆益國政無大于此若去之使上下<lb/>
専恣貪暴事豈可集耶阿哈瑪特不能對七年秋坐事罷<lb/>
相一日帝問希憲居家何為阿哈瑪特因讒之曰日與妻<lb/>
子宴樂耳帝變色曰希憲清貧何從宴設嘗有疾須沙<lb/>
糖作飲阿哈瑪特餉之二斤希憲却之曰使此物果能活<lb/>
人吾終不以奸人所餉求活也帝聞乃賜之嗣國王特<lb/>
<pb n="KR2g0051_WYG_041-22a"/>
納格行省鎮遼陽擾民不便十一年詔起希憲為北京<lb/>
行省平章政事遼東多親王使者傳令㫖官吏立聽希<lb/>
憲至始革正之俄詔國王歸國希憲獨行省事長公主<lb/>
及國壻入朝縦獵擾民希憲欲奏之國壻大懼入語公<lb/>
主公主出飲希憲酒曰從者擾民吾不知也以鈔萬五<lb/>
千貫還民自是貴人過者皆莫敢縱十二年右丞相阿<lb/>
爾哈雅下江陵請命重臣鎮之帝急召希憲還使行省<lb/>
荆南承制授三品以下官希憲冒暑疾驅至鎮阿爾哈<lb/>
<pb n="KR2g0051_WYG_041-22b"/>
雅率其屬郊迎望拜塵中荆人大駭即日禁剽奪通商<lb/>
販興利除害兵民安堵首錄宋故宣撫制置二司幕僚<lb/>
能任事者以備采訪左右難之希憲曰今皆國家臣子<lb/>
也何用致疑乃擇二十餘人隨才授職令凢俘獲之人<lb/>
敢殺者以故殺平民論為軍士所獲病而棄之者許人<lb/>
收養病愈故主不得復有先時江陵城外蓄水扞禦希<lb/>
憲命決之得良田數萬畝以業貧民發沙市倉粟之不<lb/>
入官籍者二十萬斛以賑公安之飢大綱既舉乃曰教<lb/>
<pb n="KR2g0051_WYG_041-23a"/>
不可緩也遂大興學選教官置經籍旦日親臨講舍以<lb/>
厲諸生西南溪洞及思播田楊二氏重慶制置趙定應<lb/>
俱越境請降事聞帝曰先朝非用兵不可得地今希憲<lb/>
能令數千里外越境納土其治化可見也希憲疾久不<lb/>
愈十四年春召還京師江陵民號泣遮道留之不得相<lb/>
與畫像建祠希憲還囊槖蕭然琴書自隨而已帝知其<lb/>
貧賜白金五千兩鈔萬貫五月至上都太常卿田忠良<lb/>
来問疾希憲謂之曰上都聖上龍飛之地天下視為根<lb/>
<pb n="KR2g0051_WYG_041-23b"/>
本近聞龍岡遺火延燒民居此常事耳慎勿令妄談地<lb/>
理者惑動上意未㡬果有以徙置都邑事奏者樞宻副<lb/>
使張易中書左丞張文謙力言不可帝不悦明日召田<lb/>
忠良質其事忠良以希憲語對帝曰希憲病甚猶慮及<lb/>
此耶議遂止十六年春詔復入中書希憲稱疾篤皇太<lb/>
子遣侍臣問疾因問治道希憲曰君天下在用人用君<lb/>
子則治用小人則亂臣病雖劇委之于天所甚憂者大<lb/>
奸専政羣小阿附誤國害民病之大者殿下宜開聖意<lb/>
<pb n="KR2g0051_WYG_041-24a"/>
急為屏除不然日就沉痾不可藥矣戒其子曰丈夫見<lb/>
義勇為禍福無預于已謂臯䕫稷契伊傅周召為不可<lb/>
及是自棄也天下事茍無牽制三代可復也又曰汝讀<lb/>
狄梁公傳乎梁公有大節為不肖子所墜汝輩宜慎之<lb/>
十七年十一月十九夜有大星隕于正寝之旁流光照<lb/>
地是夕希憲卒年五十大徳八年贈忠清粹徳功臣太<lb/>
傅追封魏國公諡文正<lb/>
　論曰希憲負青雲之願至以臯䕫稷契自勵欲追跡<lb/>
<pb n="KR2g0051_WYG_041-24b"/>
　于三代此其志豈小哉受世祖恩遇知無不為是時<lb/>
　邦家初建萬事草創希憲居樞軸之位則能挈綱維<lb/>
　明條貫成一代之規受専閫之寄則能詰奸禦暴安<lb/>
　民養士使疆土日闢折衝萬里之外及當成敗呼吸<lb/>
　審察㡬宜代謀制勝用力少而成功多可謂拔萃之<lb/>
　竒才也值阿哈瑪特奸回貪冒動相牽制與之終始不<lb/>
　然以希憲之才當此位望其功謀亦曷可勝道哉<lb/>
　史傳三編卷四十一<lb/>
</p>
<p>
</p>
  </div>
<div>
<head>史傳三編卷四十二</head> <lb/>
    <p>
<pb n="KR2g0051_WYG_042-1a"/>
欽定四庫全書<lb/>
　史傳三編卷四十二<lb/>
　　　　　　　　　　　　　　　大學士朱軾撰<lb/>
　名臣傳三十四<lb/>
　　元<lb/>
　　　史天澤<lb/>
史天澤字潤甫大興人身長八尺音如洪鐘善騎射勇力絕<lb/>
人從其兄天倪帥眞定天倪使䕶母北歸甫行而天倪爲武<lb/>
<pb n="KR2g0051_WYG_042-1b"/>
仙所害天澤在道聞變即傾貲裝易甲仗南還行次滿城部<lb/>
曲散走者多來歸得士馬甚衆天澤攝行軍事轉戰皆捷遂<lb/>
下中山畧無極㧞趙州會天澤兄天安引兵來赴擊武仙敗<lb/>
之仙奔雙門遂復眞定大帥實訥台忿民從賊將盡殺之天<lb/>
澤曰彼皆吾民爲賊所脅耳力争得釋天澤勇而善謀戰勝<lb/>
攻取功最多又以招集流散存恤困窮爲務時政繁賦重貸<lb/>
錢於西北賈人以代輸累倍其息謂之羊羔利民不能給天澤<lb/>
奏請官爲償一本息而止繼以歲飢假貸充貢賦積銀至一<lb/>
<pb n="KR2g0051_WYG_042-2a"/>
萬三千錠天澤傾家貲率族屬官吏代償之又請以中<lb/>
戸爲軍上下戸爲民著爲定籍境内以寧世祖時在藩<lb/>
邸以河南不治請以天澤爲經畧使至則興利除害政<lb/>
無不舉誅郡邑長貳之尤貪横者二人境内大治阿拉克<lb/>
岱爾鈎較諸路財賦鍜鍊羅織無所不至天澤以勲舊<lb/>
獨見優容天澤曰我爲經畧使今不我責而罪餘人我<lb/>
何安乎由是得釋者甚衆中統元年世祖即位首召天<lb/>
澤問以治國安民之道即具疏以對大畧謂朝廷當先<lb/>
<pb n="KR2g0051_WYG_042-2b"/>
立省部以正紀綱設監司以督諸路霈恩澤以安反側<lb/>
退貪殘以任賢能頒奉秩以養廉禁賄賂以防奸庶上<lb/>
下丕應内外休息帝嘉納之二年五月拜中書右丞相<lb/>
天澤旣秉政凡前所言治國安民之術無不次第舉行<lb/>
又定省規十條以正庶務憲宗初年括戸餘百萬至是<lb/>
諸色占役者大半天澤悉奏罷之三年春李璮以益都<lb/>
叛遂據濟南詔親王噶必齊討之繼命天澤往天澤聞<lb/>
璮入濟南笑曰豕突入苙無能爲也至則進說於噶必<lb/>
<pb n="KR2g0051_WYG_042-3a"/>
齊曰璮多譎而兵精不宜力角當以歲月斃之乃深溝<lb/>
髙壘絕其奔軼凡四月城中食盡軍潰出降生擒璮斬<lb/>
之誅同惡者數十人餘悉縱歸明日引軍東行未至益<lb/>
都城中人已開門迎降初天澤將行帝臨軒授詔責以<lb/>
專征俾諸將皆聽節度天澤未嘗以詔示人及還帝慰<lb/>
之悉歸功於諸將其愼密謙退如此至元元年加光䘵<lb/>
大夫六年議攻襄陽詔天澤與呼喇珠往經畫之至則<lb/>
相要害立城堡以絕其聲援爲必取之計十年春與阿<lb/>
<pb n="KR2g0051_WYG_042-3b"/>
珠等進攻樊城㧞之襄陽降十一年與巴延總大軍自<lb/>
襄陽水陸並進天澤得疾還至眞定帝遣其子與尚醫<lb/>
馳視天澤附奏曰臣大限有終死不足惜但願天兵渡<lb/>
江愼勿殺掠語不及他以十二年二月七日卒年七十<lb/>
四贈太尉謚忠武後累贈太師進封鎭陽王天澤平居<lb/>
未嘗自矜其能及臨大節論大事毅然以天下之重自<lb/>
任年四十始折節讀書立論多出人意表拜相之日門<lb/>
庭悄然或勸以權自張天澤曰唐人不云乎願相公無<lb/>
<pb n="KR2g0051_WYG_042-4a"/>
權爵祿刑賞天子之柄人臣何權之有言者慚服當金<lb/>
末名士流寓失所悉爲治其生理而賔禮之後多致顯<lb/>
達委任僚吏知之明而用之專是以出入將相五十年<lb/>
上不疑而下無怨人以爲有郭子儀曹彬之風云<lb/>
　論曰天澤材兼文武爲開國元臣身出入行間不下<lb/>
　百戰然其志與衆異觀其臨沒之奏則平生之所存<lb/>
　可知矣當時曹郭之譽有由然也元取天下諸將惟<lb/>
　天澤知大體如阿珠李恒張𢎞範等皆不過戰將巴<lb/>
<pb n="KR2g0051_WYG_042-4b"/>
　延深厚有謀處衆不伐其識度比諸人爲優然其出<lb/>
　兵之日世祖命之曰當如曹彬不戮一人及巴延南<lb/>
　下兵之所過殺戮無數豈可與古人同日語耶<lb/>
　　　安圖<lb/>
安圖穆呼哩四世孫世祖追錄勲舊召入長宿衛年方<lb/>
十三位百寮上母鴻吉哩氏昭睿皇后之姊帝一日見<lb/>
之問及安圖對曰安圖雖幼公輔器也帝曰何以知之<lb/>
對曰每退朝必與老成人語未嘗狎一年少是以知之<lb/>
<pb n="KR2g0051_WYG_042-5a"/>
四年執額哷布格黨凡千餘人帝語安圖曰朕欲置此<lb/>
屬於死何如對曰人各爲其主陛下甫定大難遽以私<lb/>
憾殺人將何以懷服未附帝驚曰卿年少何從得老成<lb/>
語由是深重之至元二年八月拜中書右丞相辭曰今<lb/>
三方雖定江南未附臣以年少謬膺重任恐四方有輕<lb/>
朝廷心帝動容有間曰朕思之熟矣無以踰卿冬十月<lb/>
召許衡至令衡入省議事衡以疾辭安圖即親候其館<lb/>
與語良久旣還念之不釋者累日後帝謂衡曰安圖尚<lb/>
<pb n="KR2g0051_WYG_042-5b"/>
幼未經事善輔導之汝有嘉謨當先告之以達朕朕將<lb/>
擇焉衡對曰安圖聰敏且有執守告以古人所言悉能<lb/>
領解臣不敢不盡心安圖嘗請内外官俱用老成人及<lb/>
令儒臣姚樞等入省議事皆從之及阿哈瑪特用事安圖<lb/>
奏曰臣近言尚書省樞密院各令奏事並如常制其大<lb/>
政令從臣等議定然後上聞旣得旨矣今尚書一切徑<lb/>
奏似違前旨帝曰豈阿哈瑪特專權耶勅如前旨十一年<lb/>
安童遂劾奏阿哈瑪特蠧國害民數事其明年詔從太子<lb/>
<pb n="KR2g0051_WYG_042-6a"/>
北平王出鎭極邊十年乃歸復拜中書右丞相値盧世<lb/>
榮敗安圖與諸儒條其所用人及所爲事悉罷之嘗奏<lb/>
帝曰比聞聖意欲倚近侍爲耳目臣猥承任使若所行<lb/>
非法從其舉奏罪之輕重惟陛下裁處今近臣乃伺隙<lb/>
援引非𩔖曰某居某官某居某職以所署奏目付中書<lb/>
施行臣謂銓選之法自有定制其尤無事例者臣常廢<lb/>
格不行慮其黨有短臣者幸陛下詳察帝曰卿言是也<lb/>
二十四年宗王納延叛帝親討平之宗室詿誤者命安<lb/>
<pb n="KR2g0051_WYG_042-6b"/>
圖按問多所平反是歳復立尚書省安圖切諫不聽則<lb/>
曰臣力不能囘天乞不用僧格别相賢者猶或不至虐<lb/>
民誤國又不聽其後大權盡歸尚書安圖屢求退不許<lb/>
至二十八年乃罷相仍領宿衞事三十年春正月卒年<lb/>
四十九大德七年贈太師東平王諡忠憲<lb/>
　論曰安圖在位無赫赫之功然每觀當時之正人賢<lb/>
　士其推轂扶翼及國家利民稽古之事未嘗不在其<lb/>
　中也其他邪人則與岐趨弊事則與異議主持之力<lb/>
<pb n="KR2g0051_WYG_042-7a"/>
　於是爲多故元初稱賢相必舉安圖豈虛語哉安圖<lb/>
　之孫拜珠輔相英宗釐奸除弊二年之間幾致太平<lb/>
　爲逆黨所疾君臣不密至以俱殞其治效雖不克終<lb/>
　亦一時之盛也後之論拜珠者欲因以爲過則有傷<lb/>
　於宋孔父之忠欲均之垂訓則無以表衞寗俞之義<lb/>
　故姑闕其名而附論之如此<lb/>
　　徹爾<lb/>
徹爾揚珠濟達氏曾祖塔齊以功封徐邳二州因家於<lb/>
<pb n="KR2g0051_WYG_042-7b"/>
徐徹爾幼孤母富察氏敎以讀書至元十八年世祖召<lb/>
見應對詳雅悅之俾常侍左右民間事時有所咨訪從<lb/>
征東北邊還因言大軍所過民不勝煩擾寒餓且死宜<lb/>
加賑給帝乃賜邊民榖帛牛馬有差賴以存活者衆擢<lb/>
利用監二十三年奉使江南省風俗訪遺逸時行省理<lb/>
財方急賣所在學田以價輸官徹爾曰學田所以供祭<lb/>
禮育人才也安可鬻遽止之還朝以聞帝嘉納焉二十<lb/>
四年分中書爲尚書省僧格爲相引用黨與鈎考天下<lb/>
<pb n="KR2g0051_WYG_042-8a"/>
錢糧凡前權臣阿哈瑪特積年負逋舉以中書失徵奏誅<lb/>
二參政行省承風督責尤峻主無所償則責及親戚或<lb/>
逮繫鄰黨械禁榜掠民不勝其苦自殺及死於獄者以<lb/>
百數中外騷動廷臣顧忌無敢言徹爾乃於帝前具陳<lb/>
僧格奸貪誤國害民狀詞語激烈帝怒命批其頰徹爾<lb/>
辯愈力且曰臣與僧格無讎所以力數其罪而不顧身<lb/>
者正爲國家計耳若畏聖怒而不敢言則奸臣何由而<lb/>
除民害何由而息且使陛下有拒諫之名臣竊懼焉於<lb/>
<pb n="KR2g0051_WYG_042-8b"/>
是帝大悟即命帥羽林三百人往籍僧格家得珍寳如<lb/>
内藏之半僧格旣誅諸枉繫者始得釋復命往江南籍<lb/>
僧格姻黨於是江浙省臣烏瑪喇宻拉實都王濟湖廣<lb/>
省臣約蘓穆爾等皆坐棄市天下大快之徹爾往來凡四<lb/>
道徐皆過門不入進拜御史中丞俄陞福建行省平章<lb/>
政事汀漳劇盜歐狗久不平徹爾征之號令嚴肅所過<lb/>
秋毫無犯有降者則勞以酒食而慰遣之曰吾意汝豈<lb/>
反者耶良由官吏汙暴所致今旣來歸即爲平民吾安<lb/>
<pb n="KR2g0051_WYG_042-9a"/>
忍罪汝其返汝耕桑安汝田里毋恐他柵聞之悉款附<lb/>
未幾歐狗爲其黨縛致於軍梟首以狥脅從者不戮一<lb/>
人汀漳平大德元年拜江南諸道行臺御史大夫一日<lb/>
召都事賈鈞謂曰國家置御史臺所以肅清庶官美風<lb/>
俗興敎化也乃者御史不存大體按廵以苛爲明徵贓<lb/>
以多爲功至有廹子證父弟證兄奴訐主者傷風敗敎<lb/>
莫茲爲甚君爲我語諸御史毋庸效尤爲也帝聞而善<lb/>
之改江浙行省平章政事江浙稅糧甲天下平江嘉興<lb/>
<pb n="KR2g0051_WYG_042-9b"/>
湖州三郡當江浙十六七而其地極下水鍾爲震澤震<lb/>
澤之注由吳松江入海歲乆江淤塞豪民利之封土爲<lb/>
田水道不通由是泛溢敗諸郡禾稼朝廷命行省疏導<lb/>
之發卒數萬人徹爾董其役凡四閲月畢工九年召入<lb/>
爲中書平章政事十月以疾卒年四十七家貲不滿二<lb/>
百緡人服其廉贈太傅追封徐國公謚忠肅<lb/>
　論曰元諸奸臣僧格爲甚所附麗惡黨尤多徹爾不<lb/>
　避湯鑊之誅一言悟主活億萬生靈於俄頃非烈丈<lb/>
<pb n="KR2g0051_WYG_042-10a"/>
　夫孰能致此哉考其平生言行一出於正故曰名不<lb/>
　虛立功不倖成彼云一節之士而已者謬矣夫<lb/>
　　　博果宻<lb/>
博果宻一名時用字用臣其先高車國人資稟英特進<lb/>
止詳雅世祖命給事東宫受學於許衡日記數千言衡<lb/>
每稱之以爲有公輔器至元十三年與同舍生數人上<lb/>
疏乞立學校興敎化養人才帝覽之喜授利用少監出<lb/>
爲燕南河北道提刑按察副使遷提刑按察使二十一<lb/>
<pb n="KR2g0051_WYG_042-10b"/>
年召參議中書省事時盧世榮阿附僧格言能用已國<lb/>
賦可十倍於舊帝以問博果宻對曰自昔言利之臣如<lb/>
桑𢎞羊宇文融之徒操利術以惑時君始者莫不謂之<lb/>
忠及其罪稔惡著國與民俱困雖悔何及臣願陛下無<lb/>
納其說帝不聽以世榮爲右丞博果宻遂辭參議不拜<lb/>
二十二年世榮以罪誅帝曰朕殊愧卿擢吏部尚書時<lb/>
方籍阿哈瑪特家其奴張薩勒扎等罪當死謬言阿哈瑪特<lb/>
家貲隱寄者多遂勾考捕繫連及無辜京師騷動帝頗<lb/>
<pb n="KR2g0051_WYG_042-11a"/>
疑之命丞相安圖集六部長貳官詢問其事博果宻曰<lb/>
是奴爲阿哈瑪特心腹死有餘罪爲此言者蓋欲茍延歲<lb/>
月徼幸不死耳豈可復受其誑嫁禍善良耶急誅此徒<lb/>
則怨謗自息丞相以其言入奏帝悟命博果宻鞫之具<lb/>
得其實薩勒扎等伏誅其捕繫者盡釋之二十三年改<lb/>
工部尚書俄遷刑部河東按察使先是阿哈瑪特貸錢於<lb/>
官以媚權貴約償羊馬至勒取部民所産以輸事覺遣<lb/>
使按治皆不伏及博果宻往盡得其不法百餘事會大<lb/>
<pb n="KR2g0051_WYG_042-11b"/>
同民飢布呼宻以便宜發倉廩賑之阿哈瑪特所善幸臣<lb/>
遂劾其擅發軍儲又鍜鍊阿哈瑪特使自誣服帝曰使行<lb/>
發粟以活吾民乃其職也何罪之有命移其獄至京師<lb/>
阿哈瑪特竟伏誅圖圖爾哈求欽察之爲人奴者增益其軍<lb/>
而多取編民中書僉省王遇騐其籍改正之圖圖爾哈遂<lb/>
誣遇有不臣語帝怒欲斬之欽察宻諫曰始令以博果<lb/>
之人奴爲兵未聞以編民也萬一他衛倣此户口耗矣<lb/>
若誅遇後人豈肯爲陛下盡職乎帝意解遇得不死二<lb/>
<pb n="KR2g0051_WYG_042-12a"/>
十四年僧格奏立尚書省誣殺參政楊居寛郭佑博果<lb/>
宻爭之不得僧格深忌之嘗曰他日籍我家者此人也<lb/>
因其退食將誣以罪博果宻遂以疾免二十七年起爲<lb/>
翰林學士承旨知制誥二十八年春帝獵栁林徹爾劾<lb/>
僧格罪狀帝召問博果宻具以實對帝大驚乃決意誅<lb/>
之罷尚書省復以六部歸中書帝欲相博果宻讓於諤<lb/>
勒哲乃拜諤勒哲右相博果宻平章政事上都留守茂巴爾<lb/>
斯言改按察司置廉訪司不便因求憲臣贓罪以動上<lb/>
<pb n="KR2g0051_WYG_042-12b"/>
聽帝以責中丞崔彧彧謝不知博果宻斥彧不直言因<lb/>
歴陳不可罷之說帝意乃釋王師征交趾失利復謀大<lb/>
舉博果宻曰天威所臨寜不震懼獸窮則噬勢使之然<lb/>
今其子日燇襲位若遣一介之使諭以禍福彼能悔過<lb/>
自新則不煩兵而下矣如或不悛加兵未晚帝從之於<lb/>
是交趾感懼遣使謝盡獻歴歲所當上貢物帝喜曰卿<lb/>
一言之力也以其半賜之辭曰此陛下神武不殺所致<lb/>
臣何功焉敏珠爾丹請復立尚書省博果宻廷責敏珠爾<lb/>
<pb n="KR2g0051_WYG_042-13a"/>
丹阿哈瑪特相繼誤國身誅家沒前鑒未遠奈何又效之<lb/>
乎事遂寢或言蒙古人宜與漢人間處以制不虞博果<lb/>
宻曰新民乍遷猶未寧居若復紛更必致失業此蓋奸<lb/>
人欲擅貨易之利交結近幸借爲納忠之說耳乃止有<lb/>
譖諤勒哲徇私者帝以問博果宻對曰諤勒哲與臣俱待罪<lb/>
中書設如所言豈得專行臣等雖愚陋備位宰輔人或<lb/>
發其陰短宜使面質明示責降若内懷猜疑非人主至<lb/>
公之道也言者果屈帝亟稱色辰肯之能博果宻從容<lb/>
<pb n="KR2g0051_WYG_042-13b"/>
問其故帝曰彼事憲宗常陰資朕財用博果宻曰是所<lb/>
謂爲人臣懷二心者今有以内府財物私結親王陛下<lb/>
以爲若何帝急揮以手曰卿止朕失言三十年有星孛<lb/>
於帝座帝召博果宻問所以銷變之道對曰易震之象<lb/>
曰君子以恐懼修省詩曰敬天之怒三代聖王克謹天<lb/>
戒鮮不有終漢文之世同日山崩者二十有九日食地<lb/>
震頻歲有之卒之上天悔禍海内乂安此前代之龜鑑<lb/>
也因誦文帝日食求言詔帝悚然曰正合朕意可復誦<lb/>
<pb n="KR2g0051_WYG_042-14a"/>
之遂詳論款陳至四鼓乃退成宗即位躬攬庶政廷議<lb/>
大事多采博果宻之言河東守臣獻嘉禾大臣欲奏之<lb/>
博果宻問曰汝部内盡然抑止此耶曰止此耳博果宻<lb/>
曰止此何益於民遂罷遣之大德四年卒年四十六博<lb/>
果宻素貧窮自爨汲妻織紝以養母後因使還母已卒<lb/>
號慟嘔血幾不起平居服儒素不尚華飾祿賜有餘即<lb/>
散施親舊明於知人多所薦㧞丞相哈喇哈遜達爾罕<lb/>
皆所薦也其學先躬行而後文藝居則簡黙及帝前論<lb/>
<pb n="KR2g0051_WYG_042-14b"/>
事吐詞洪暢引義正大以天下之重自任知無不言每<lb/>
侍燕閒必陳說古今治要世祖每拊髀歎曰恨卿生晚<lb/>
不得早聞此言然亦吾子孫之福武宗時贈太傅魯國<lb/>
公謚文貞<lb/>
　論曰博果宻行已有本末論思獻納禆益尤多僧格<lb/>
　之事自趙孟頫發之徹爾行之得博果宻之言帝意<lb/>
　乃決早事許衡親師力學其淵源所漸有由然矣同<lb/>
　時右相諤勒哲能革僧格弊政罷安南之師屢蠲賜百<lb/>
<pb n="KR2g0051_WYG_042-15a"/>
　姓與民休息當時亦稱賢相然較之博果宻風節稍<lb/>
　不逮矣<lb/>
　　　董文用<lb/>
董文用字彦材真定藁城人功臣董俊子也十歲而孤<lb/>
兄文炳敎之學弱冠試詞賦中選世祖潛藩命主文書<lb/>
講說帳中常見許重從征雲南督糧械贊軍務又令授<lb/>
皇子經累官兵部郎中至元元年擢爲西夏中興等路<lb/>
行省郎中中興自琿塔哈之亂民相恐動竄匿山谷文<lb/>
<pb n="KR2g0051_WYG_042-15b"/>
用至鎭之以靜始開唐來漢延秦家等渠墾中興西涼<lb/>
甘肅𤓰沙等州之土爲水田若干於是民之歸者户四<lb/>
五萬悉授田種頒農具更造舟黄河中受諸部落及潰<lb/>
叛之來降者時諸王哲伯特穆爾鎭西方其下縱横需<lb/>
索無算省臣不能抗文用坐幕府輙面折以法因謂王<lb/>
傅曰王以重戚鎭遠方而其下毒虐百姓凌暴官府傷<lb/>
王威名於事體不便因歴指其不法數十事傅驚白王<lb/>
王召文用謝之曰非郎中我殆不知自是省府事頗立<lb/>
<pb n="KR2g0051_WYG_042-16a"/>
二年入奏經畧事宜還以上旨行之中興遂定八年授<lb/>
山東東西道巡行勸農使山東自更叛亂野多曠土文<lb/>
用巡行奬勵無問幽僻於是列郡咸勸地理畢興政績<lb/>
爲天下最十二年丞相安圖薦爲工部侍郎明年出爲<lb/>
衞輝路總管佩金虎符郡當衝要民爲兵者十之九餘<lb/>
皆單弱貧病不堪力役初得江南圖籍金玉財帛之運<lb/>
不絕於道警衞輸輓日役夫數千文用憂之曰民敝矣<lb/>
而又重妨耕作殆不可乃從轉運主者言州縣吏卒足<lb/>
<pb n="KR2g0051_WYG_042-16b"/>
以警衞不必重煩吾民主者曰固也然萬一不虞罪將<lb/>
誰歸文用即保任之民稍稍得耕而運事亦不廢諸郡<lb/>
例運江淮粟於京師衞當運十五萬石文用曰民籍可<lb/>
役者無幾且江淮風水舟不能以時至而先爲期會是<lb/>
未運而民已困矣乃與旁郡通議立驛置法民力以舒<lb/>
十四年汴漕司議通沁水北東合流於御河以便漕適<lb/>
文用以事詣汴言曰衞爲郡地最下大雨時行沁水輒<lb/>
溢雨更甚即浸淫入衞今又引之使來豈惟無衞將無<lb/>
<pb n="KR2g0051_WYG_042-17a"/>
大名長蘆矣會朝廷遣使相度沁不可通如文用議十<lb/>
六年受代歸田里茅茨數椽讀書自樂十九年朝廷選<lb/>
用舊臣召爲兵部尚書自是朝廷有大議未嘗不與聞<lb/>
江淮省臣忌廉察官欲使行臺𨽻行省上集朝臣議之<lb/>
文用曰不可御史䑓譬之臥虎雖未噬人人猶畏其爲<lb/>
虎也今虛名僅存紀綱猶不振一旦摧抑之則風采薾<lb/>
然無可復望者矣詔從文用議轉禮部尚書遷翰林集<lb/>
賢二院學士知秘書時中書右丞盧世榮以貨利得幸<lb/>
<pb n="KR2g0051_WYG_042-17b"/>
權要爲貴官陰結貪刻之黨以錙銖掊克爲功乃建議<lb/>
曰我立法治財視常歳當倍增而民不擾詔下會議人<lb/>
無敢言者文用問曰此錢取之右丞之家耶將取之民<lb/>
耶取之右丞之家則不敢知若取諸民則有說矣牧羊<lb/>
者歲常兩剪其毛今牧人日剪其毛而獻之則主者喜<lb/>
其得毛多然羊無以避寒熱即死且盡毛又可得耶民<lb/>
財有限取之以時猶懼其傷殘也今刻剝無遺猶有百<lb/>
姓乎世榮不能對議者出皆謝文用曰君以一言折邪<lb/>
<pb n="KR2g0051_WYG_042-18a"/>
臣而厚邦本眞仁人之言也世榮竟以是得罪二十二<lb/>
年拜江淮行中書省參知政事行省長官素貴同列跪<lb/>
起稟白如小吏文用至則坐堂上侃侃與論是非無所<lb/>
避雖數忤之不顧也有以帝命建佛塔於宋故宫者有<lb/>
司奉行甚急天大雨雪役者死數百人文用謂其人曰<lb/>
非時役民民不堪矣少徐之如何其人曰參政奈何格<lb/>
上命耶文用曰非敢格上命今日之困民力而失民心<lb/>
者豈上意耶其人意沮爲稍寛其期二十三年朝廷將<lb/>
<pb n="KR2g0051_WYG_042-18b"/>
用兵海東徵斂益急有司大爲奸利文用謂疲國家可<lb/>
寳之民力取僻陋無用之小邦不可因請入奏事列其<lb/>
條目甚悉事遂罷二十五年拜御史中丞文用曰中丞<lb/>
不親細務吾當先舉賢才乃舉胡祇遹王惲雷膺荆幼<lb/>
紀許楫孔從道等十餘人爲按察使徐琰魏初爲行臺<lb/>
中丞當時以爲極選是時僧格當國權勢方盛自近戚<lb/>
貴人皆屏息遜避文用以舊德任中丞獨不附之數與<lb/>
爭辯不爲屈且具奏僧格奸狀僧格日誣譖文用帝不<lb/>
<pb n="KR2g0051_WYG_042-19a"/>
聽遷大司農時欲奪民田爲屯田文用固執不可遷爲<lb/>
翰林學士承旨世祖崩成宗即位巡狩徹巴喇之地文<lb/>
用奏曰先帝新棄天下陛下巡狩不以時還無以慰安<lb/>
元元宜趣還京師且臣聞人君猶辰極居其所而衆星<lb/>
拱之不在勤遠畧也帝悟即日可其奏是行也帝每召<lb/>
至帳中問先朝故事文用盛言先帝虛心納賢開國經<lb/>
世之務談說或至夜半詔修先帝實錄兼修國史文用<lb/>
於祖宗世系功徳近戚將相家世勲績皆記憶貫穿史<lb/>
<pb n="KR2g0051_WYG_042-19b"/>
館有所考究質問文用應之無遺失大德元年請老六<lb/>
月以疾卒年七十有四贈銀青光祿大夫少保夀國公<lb/>
謚忠穆<lb/>
　論曰文用學足從政斐然可觀巡行州郡惠可庇民<lb/>
　及處中朝侃然持大體執正不阿其折盧世榮牧羊<lb/>
　剪毛之說尤可念也此與司馬光斥呂惠卿善理財<lb/>
　之說同意而罕譬而喻可發昬䝉其謂名言矣<lb/>
　　　郭守敬<lb/>
<pb n="KR2g0051_WYG_042-20a"/>
郭守敬字若思順德邢臺人大父榮通五經精於算數<lb/>
水利時劉秉忠與張文謙張易王恂同學於紫金山榮<lb/>
使守敬從秉忠學中統三年文謙薦守敬習水利巧思<lb/>
絶人世祖召見面陳水利六事每奏一事帝輒嘉歎之<lb/>
授提舉諸路河渠四年加授銀符副河渠使至元元年<lb/>
從文謙行省西夏先是古渠在中興者一名唐來長四<lb/>
百里一名漢延長二百五十里他州正渠十皆長二百<lb/>
里支渠大小六十八灌田九萬餘頃兵亂以來廢壞淤<lb/>
<pb n="KR2g0051_WYG_042-20b"/>
淺守敬更立牐堰皆復其舊二年授都水少監守敬言<lb/>
金時自燕京之西麻峪村引蘆溝一支東流穿西山而<lb/>
出是謂金口其水灌田若干頃利不可勝計兵興以來<lb/>
典守者塞之今若開復故蹟上可以致西山之利下可<lb/>
廣京畿之漕帝善之初秉忠以大明厯遼金承用二百<lb/>
餘年浸以後天未及修正而卒及江左旣平帝思秉忠<lb/>
言遂命守敬與王恂率南北司官分掌測騐推歩而命<lb/>
文謙與樞密張易爲之主領左丞許衡參其事守敬謂<lb/>
<pb n="KR2g0051_WYG_042-21a"/>
厯之本在於測騐測騐之器莫先儀表今司天渾儀乃<lb/>
宋皇祐中汴京所造不與此處天度相符比量南北二<lb/>
極約差四度於是盡考其失移置之旣又以木爲重棚<lb/>
創簡儀高表用相比覆又以天樞附極而動作候極儀<lb/>
極辰旣位天體斯正作渾天象象雖形似莫適所用作<lb/>
玲瓏儀以表之矩方測天之正圜莫若以圜求圜作仰<lb/>
儀古有經緯結而不動守敬易之作立運儀日有中道<lb/>
月有九行守敬一之作證理儀表高景虛罔象非真作<lb/>
<pb n="KR2g0051_WYG_042-21b"/>
景符月雖有明察景則難作闚几厯法之騐在於交會<lb/>
作日月食儀天有赤道輪以當之兩極低昻標以指之<lb/>
作星晷定時儀又作正方案九表懸正儀座正儀爲四<lb/>
方行測者所用作仰規覆矩圖異方渾蓋圖日出入永<lb/>
短圖與諸儀互相參考十六年改局爲太史院以恂爲<lb/>
太史令守敬同知太史院事給印章立官府及奏進儀<lb/>
表式守敬當帝前指陳理致至於日晏帝不爲倦守敬<lb/>
因奏唐開元間一行令天下測景書中見者凡十三處<lb/>
<pb n="KR2g0051_WYG_042-22a"/>
今疆宇比唐尤大凡日月交食分數時刻不同晝夜長<lb/>
短不同日月星辰去天高下不同若非分方測騐無以<lb/>
得其算帝可之遂設監候官一十四員分道而出東至<lb/>
高麗西極滇池南踰朱崖北盡鐵勒四海測騐凡二十<lb/>
七所十七年新厯成守敬與諸臣同上奏曰臣聞帝王<lb/>
之事莫重於厯自西漢造三統厯百二十年而後是非<lb/>
始定東漢造四分厯七十餘年儀式方備又百二十一<lb/>
年劉洪造乾象厯始悟月行有遲速又百八十年姜岌<lb/>
<pb n="KR2g0051_WYG_042-22b"/>
造三紀甲子厯始悟以月食衝檢日宿度所在又五十<lb/>
七年何承天造元嘉厯始悟以朔望及弦皆定大小餘<lb/>
又六十五年祖冲之造大明厯始悟太陽有歳差之數<lb/>
極星去不動處一度餘又五十二年張子信始悟日月<lb/>
交道有表裏五星有遲疾留逆又三十三年劉焯造皇<lb/>
極厯始悟日行有盈縮又三十五年傅仁均造戊寅元<lb/>
厯頗采舊儀始用定制又四十六年李淳風造麟德厯<lb/>
以古厯章蔀元首分度不齊始爲總法用進朔以避晦<lb/>
<pb n="KR2g0051_WYG_042-23a"/>
晨月見又六十三年一行造大衍厯始以朔有四大三<lb/>
小定九服交食之異又九十四年徐昻造宣明厯始悟<lb/>
日食有氣刻時三差又百三十六年姚舜輔造紀元厯<lb/>
始悟食甚泛餘差數自是又百七十四年聖朝改治新<lb/>
厯臣等創簡儀高表憑其實測考正凡七事一曰冬至<lb/>
自丙子年立冬後每日測景逐日取對以冬至前後日<lb/>
差同者爲準得丁丑年冬至在戊戍日夜半後八刻半<lb/>
夏至在庚子日夜半後七十刻減大明厯十八刻遠近<lb/>
<pb n="KR2g0051_WYG_042-23b"/>
相符前後應準二曰歳餘自大明厯以來凡測景騐氣<lb/>
得冬至時刻真數者有六用以相距各得其時合用嵗<lb/>
餘今考騐四年相符不差三曰日躔用至元丁丑四月<lb/>
癸酉望月食旣推求日躔得冬至日躔赤道箕十度黄<lb/>
道箕九度有竒仍立術推算起自丁丑正月至己卯十<lb/>
二月凡三年共得一百三十四事皆躔於箕與日食相<lb/>
符四曰月離自丁丑以來每日測得太陰行度前後凡<lb/>
十三轉計五十一事又因考騐交食加大明厯三十刻<lb/>
<pb n="KR2g0051_WYG_042-24a"/>
與黄道合五曰入交自丁丑五月以來慿每日測得太<lb/>
陽去極度數比擬黄道去極度得月道交於黄道共得<lb/>
八事仍依日食法度推求皆有食分得入交時刻與大<lb/>
明厯所差不多六曰二十八宿距度自太初厯以來距<lb/>
度不同大明厯則於度下餘分附以太半少皆私意牽<lb/>
就今新儀細刻周天度分每度爲三十六分以距線代<lb/>
管窺宿度餘分並依實測七曰日出入晝夜刻大明厯<lb/>
日出入晝夜刻皆據汴京爲準與大都不同今更以本<lb/>
<pb n="KR2g0051_WYG_042-24b"/>
方北極出地高下黄道出入内外度立術推求求爲定<lb/>
式所創法凡五事一曰太陽盈縮用四正定氣立爲升<lb/>
降限二曰月行遲疾古厯皆用二十八限今以萬分日<lb/>
之八百二十分爲一限凡析爲三百三十六限三曰黄<lb/>
赤道差舊法以一百一度相減相乘今依算術勾股弧<lb/>
矢方圜斜直所容求到度率積差差率與天道脗合四<lb/>
曰黄赤道内外度據累年實測内外極度二十三度九<lb/>
十分以圜容方直矢接勾股爲法求每日去極與所測<lb/>
<pb n="KR2g0051_WYG_042-25a"/>
相符五曰白道交周舊法黄道變推白道以斜求斜今<lb/>
用立渾比量得月與赤道正交距春秋二正黄赤道正<lb/>
交一十四度六十六分擬以爲法推逐月每交二十八<lb/>
宿度分於理爲盡十九年恂卒時厯雖頒然凡推步之<lb/>
式立成之數皆未有定稿守敬於是比次篇𩔖整齊分<lb/>
杪裁爲推步七卷立成二卷厯議擬稿三卷轉神選擇<lb/>
二卷上中下三厯注式十二卷二十三年守敬繼爲太<lb/>
史令遂上表奏進又有時候箋注二卷修改源流一卷<lb/>
<pb n="KR2g0051_WYG_042-25b"/>
其測騐書有儀象法式二卷二至晷景考二十卷五星<lb/>
細行考五十卷古今交食考一卷新測二十八舍雜坐<lb/>
諸星入宿去極一卷新測無名諸星一卷月離考一卷<lb/>
並藏之官二十八年命守敬相視灤河瀘溝諸水守敬<lb/>
因陳水利十有一事帝稱善於是復置都水監俾守敬<lb/>
領之帝命丞相以下皆親畚牐倡工待守敬指授而後<lb/>
行事先是通州至大都陸運官糧方秋霖雨驢畜死者<lb/>
不可勝計至是皆罷之三十年帝還自上都過積水潭<lb/>
<pb n="KR2g0051_WYG_042-26a"/>
見舳艫蔽水大悅名曰通惠河命守敬以舊職兼提調<lb/>
通惠河漕運事三十一年拜昭文館大學士知太史院<lb/>
事大德二年召守敬至上都議開鐵幡竿渠守敬言山<lb/>
水頻年暴下非大爲渠堰廣五七十歩不可執政吝於<lb/>
工費縮其廣三之一明年大雨渠不能容漂沒人畜廬<lb/>
帳幾犯行殿成宗謂宰臣曰郭太史神人也延祐三年<lb/>
卒年八十六<lb/>
　論曰守敬開物成務功施於千載所陳水利言未盡<lb/>
<pb n="KR2g0051_WYG_042-26b"/>
　從然功烈赫赫若此厯象之説自有專書可毋録也<lb/>
　守敬撮古今之要言約而義該故併載焉<lb/>
　<lb/>
　<lb/>
　<lb/>
　<lb/>
　<lb/>
　史傳三編卷四十二<lb/>
</p>
<p>
</p>
  </div>
<div>
<head>史傳三編卷四十三</head> <lb/>
    <p>
<pb n="KR2g0051_WYG_043-1a"/>
欽定四庫全書<lb/>
　史傳三編卷四十三<lb/>
　　　　　　　　　　　　　　　大學士朱軾撰<lb/>
　名臣傳三十五<lb/>
　　元<lb/>
　　　陳天祥<lb/>
陳天祥字吉甫本寧晉人兄祜仕河南遂徙洛陽少𨽻軍籍<lb/>
善騎射中統三年李璮叛據濟南結宋爲外援宣慰司承制<lb/>
<pb n="KR2g0051_WYG_043-1b"/>
以天祥爲千户屯三汊口防遏南兵事平罷歸居偃師南山<lb/>
有田百餘畆躬耕讀書從遊者甚衆居近緱氏山因號曰緱<lb/>
山先生初天祥未知學祜未之竒也别數歲獻所爲詩祜與<lb/>
語善譚乃大稱異至元十一年起家從仕郎郢復州等處招<lb/>
討經歴十三年興國軍以籍兵器致亂行省命權知本軍事<lb/>
天祥領軍纔十人入其境去城近百里止二日乃至城中父老<lb/>
來謁天祥諭之曰捍衛鄉井誠不可無兵任事者籍之過當<lb/>
故致亂耳今令汝等權置兵仗以自衞何如民皆稱便乃條<lb/>
<pb n="KR2g0051_WYG_043-2a"/>
陳其事於行省曰内無守禦之資則外生窺覦之釁推<lb/>
此軍變亂正由處置失宜凡在軍中者寸鐵尺杖不得<lb/>
在手遂使奸人得以竊發公私同被其害莫若推赤心<lb/>
於人與均禍福行省許之天祥凡所設施皆合衆望由<lb/>
是流移復業鄰郡之民來歸者相繼天祥命以十家爲<lb/>
甲十甲有長弛兵禁以從民便人心旣安軍勢稍振乃<lb/>
用土兵收李必聰山寨不戮一人他寨聞之各散去境<lb/>
内悉平時州縣官吏未有俸祿天祥從便規措月給之<lb/>
<pb n="KR2g0051_WYG_043-2b"/>
以止其貪民用弗擾居歲餘詔以本軍爲路被代去天<lb/>
祥去未乆而興國復變鄰境多應之天祥言於宣慰使<lb/>
賈居貞曰烏合之衆輕進易退若官軍乘高據險不二<lb/>
三日遁逃必多然後出精兵以擊之蔑不勝矣居貞從<lb/>
之果大敗其衆初行省聞變盡執鄂州城中南人將殺<lb/>
之以防内應天祥曰是州之人與彼本不相接欲殺之<lb/>
者利其財耳力止之復遣天祥權知壽昌府事授兵二<lb/>
百餘人爲亂者聞官軍至皆依險自保天祥以衆寡不<lb/>
<pb n="KR2g0051_WYG_043-3a"/>
敵非可力服乃遣諭其徒使各歸田里惟擒其長毛遇<lb/>
順固監斬於鄂州市又擒其黨十三人放令還家約三<lb/>
日來歸獄皆如期而至爲白宣慰司縱之由是無復叛<lb/>
者二十一年拜監察御史時盧世榮以聚斂驟陞執政<lb/>
權傾一時臣僚震懾無敢言者天祥獨上疏極言世榮<lb/>
奸惡畧曰世榮素無文藝亦無武功惟以商販所獲趨<lb/>
附權要由白身擢江西𣙜茶轉運使專務貪饕所犯贓<lb/>
私動以萬計今竟不悔前非狂悖愈甚以苛刻爲自安<lb/>
<pb n="KR2g0051_WYG_043-3b"/>
之策以誅求爲干進之門旣懷無饜之心廣蓄攘掊之<lb/>
計而又身當要路手握重權雖位在丞相之下朝省大<lb/>
政實得專之是猶以盜蹠而掌阿衡之任不止流殃於<lb/>
當代亦恐取笑於將來夫財者土地所生民力所集天<lb/>
地之間歲有常數惟其取之有節是以用之不乏今世<lb/>
榮欲以一歲之期致十年之積危萬民之命易一已之<lb/>
榮廣邀增羨之功不恤顚連之患視民如讎爲國斂怨將<lb/>
見民間由此凋敝天下由此空虛若不早有更張須其<lb/>
<pb n="KR2g0051_WYG_043-4a"/>
自敗正猶蠧雖除去木病亦深事至於此救將何及臣<lb/>
亦知阿附權要則榮寵可期違迕重臣則禍患難測正<lb/>
以事在國家關繫不淺憂深慮切不得無言疏奏世祖<lb/>
召天祥與世榮至上都面質之世榮遂伏誅未幾以<lb/>
功進秩五品擢吏部郎中遷治書侍御史命理算湖北<lb/>
湖南行省錢糧天祥至鄂即劾平章約蘓穆爾兇暴不法<lb/>
時僧格竊國柄與約蘓穆爾姻黨相爲羽翼乃誣天祥以<lb/>
罪欲致之死遇赦得釋二十八年擢行臺侍御史未幾<lb/>
<pb n="KR2g0051_WYG_043-4b"/>
以疾歸三十年起爲燕南河北廉訪使元貞元年改山<lb/>
東廉訪使時盜賊羣起山東尤多天祥上弭盜方畧於<lb/>
是嚴督有司捕獲甚衆其亡入他境者揣知所向選捕<lb/>
兵授方畧示以賞罰使追捕之南至漢江二千餘里悉<lb/>
皆就擒由是東方羣盜屏息任滿辭去大德三年遷河<lb/>
北河南廉訪使以疾不起六年陞江南行臺御史中丞<lb/>
時行省右丞劉深建議征八百媳婦内外騷動天祥上<lb/>
章論之以爲荒裔小邦取之不足爲利劉深欺上罔下<lb/>
<pb n="KR2g0051_WYG_043-5a"/>
帥兵伐之經過八番虐害居民中途變生所在皆叛深<lb/>
倉皇退走以致大敗喪兵十八九棄地千餘里朝廷發<lb/>
四省兵以圖收復又大起丁夫運送軍糧計二十餘萬<lb/>
正當農時興此大役驅愁苦之人往迴數千里軍勞民<lb/>
擾未見休期宜上承天意下順人心早正深罪續下明<lb/>
詔招彼一方自有歸順之日疏奏不報遂謝病去七年<lb/>
召拜集賢大學士商議中書省事八月地震河東尤甚<lb/>
詔問弭災之道天祥上章極言陰陽不和天地不位皆<lb/>
<pb n="KR2g0051_WYG_043-5b"/>
人事失宜所致執政惡其切直抑不聞天祥被召一年<lb/>
未嘗得見帝明年遂移疾去追之不還仁宗即位召之<lb/>
又不起延祐三年四月卒於家年八十追封趙國公謚<lb/>
文忠<lb/>
　論曰天祥居言路掉三寸之舌剪除大奸言聽功立<lb/>
　豈不偉哉黨與相傾幾䧟不測雖然當其抗疏殿陛<lb/>
　之上指事陳詞深切憤激惟知國事爲重豈自意其<lb/>
　能褰旒綴披雲霧折虎狼之脊以蘇黎元之困哉事<lb/>
<pb n="KR2g0051_WYG_043-6a"/>
　變之流非其所慮也至於威制頑梗澤洽孤鰥軍旅<lb/>
　之事動中機宜古所謂有文武威風知大體可畏信<lb/>
　者殆其人耶<lb/>
　　　哈喇哈遜<lb/>
哈喇哈遜烏拉鼐爾氏自曾祖三世有大功哈遜爲人<lb/>
威重不妄言笑善騎射工國書雅重儒術至元九年世<lb/>
祖錄功臣後命掌宿衞二十二年拜大宗正用法平允<lb/>
審錄寃滯所活以百計二十八年拜湖廣行省平章政<lb/>
<pb n="KR2g0051_WYG_043-6b"/>
事時江湖間盜賊出沒剽掠商旅哈遜至發卒悉擒誅<lb/>
之水陸無梗初樞密置行院於各省分兵民爲二奸人<lb/>
植黨自蔽後哈遜入覲極陳其不便帝因問曰風憲之<lb/>
職人多言其撓吏治信乎對曰朝廷設此以糾奸慝貪<lb/>
吏疾之妄爲謗耳帝然其言三十年從平章劉國傑征<lb/>
交趾戒將吏無擾民會有奪民魚菜者杖其千戸軍中<lb/>
肅然俄有旨發湖湘富民萬家屯田廣西以圖交趾哈<lb/>
遜密奏曰徃年逺征無功瘡痍未復今又徙民瘴鄉必<lb/>
<pb n="KR2g0051_WYG_043-7a"/>
將怨叛吏莫知其奏抱卷請署弗答再請則曰姑緩之<lb/>
未幾報罷民皆感恱及廣西元帥府請募南丹五千戸<lb/>
屯田事上行省哈遜曰此土著之民誠爲至便内以實<lb/>
空地外以制交趾可不煩士卒而饋餉有餘即命度地<lb/>
立爲五屯統以屯長給牛種農具湖南宣慰張國紀建<lb/>
言欲按唐宋末徵民間夏稅哈遜曰亡國弊政失寛大<lb/>
之意聖朝其可行耶奏止之大德二年拜中書左丞相<lb/>
斥言利之徒以節用愛民爲務有大政事必引儒臣雜<lb/>
<pb n="KR2g0051_WYG_043-7b"/>
議京師乆闕孔子廟國學寓他署乃奏建廟學選名儒<lb/>
爲學官采近臣子弟入學又集羣議建南郊爲一代定<lb/>
制五年雲南行省左丞劉深請征八百媳婦朝議將從<lb/>
之哈遜曰山嶠小國遼絶萬里可諭之使來不足以煩<lb/>
中國不聽使深將以往道出湖廣民疲於餽餉蛇節因<lb/>
民不堪舉兵圍深於窮谷事聞遣平章劉國傑往援乃<lb/>
擒蛇節斬之及至八百媳婦訖無成功士卒存者纔十<lb/>
一二帝深以爲悔會赦有司欲貸深罪哈遜曰徼名首<lb/>
<pb n="KR2g0051_WYG_043-8a"/>
釁喪師辱國非常罪比不誅無以謝天下深遂伏誅七<lb/>
年進中書右丞相嘗言治道必先守令於是精加遴選<lb/>
定官吏贓罪十二章及丁憂婚聘盜賊等制禁獻户及<lb/>
山澤之利每歲車駕幸上都哈遜必留守後帝弗豫制<lb/>
出中宫羣邪黨附哈遜以身匡之天下晏然十年冬帝<lb/>
疾甚入侍醫藥出總宿衞藩王欲入者不聽日理機務<lb/>
如故十一年春成宗崩時武宗撫軍北邊仁宗在懷慶<lb/>
諸奸謀斷北道請成后垂簾聽政立安西王阿南達哈<lb/>
<pb n="KR2g0051_WYG_043-8b"/>
遜密遣使北迎武宗南迎仁宗悉收京城百司符印封<lb/>
府庫稱疾卧闕下内旨日數至並不聽文書皆不署衆<lb/>
欲害之未敢發及仁宗至京師有言安西王謀以三月<lb/>
三日僞賀仁宗千秋節因以舉事者阿實克布哈言之哈<lb/>
遜曰先人者勝後人者敗后一垂簾聽政我等皆受制<lb/>
於人矣不若先事而起哈遜乃二日白仁宗詐稱武宗<lb/>
遣使召安西王計事至則執送上都誅丞相阿固岱及<lb/>
諸同謀者仁宗以太子監國遣阿實克布哈北迎武宗武<lb/>
<pb n="KR2g0051_WYG_043-9a"/>
宗大悅夏五月武宗即皇帝位拜哈遜太傅錄軍國重<lb/>
事仍總百揆初仁宗之入也阿固岱有勇力人莫敢近<lb/>
諸王圖喇實手縛之以功封越王哈遜力爭之曰祖宗<lb/>
之制非親王不得加一字封圖喇疎屬豈得以一日之<lb/>
功廢萬世之制哉不聽至是圖喇因譖於帝曰方安西<lb/>
王謀干大統哈遜亦嘗署文書由是罷相出鎭北邊至<lb/>
鎭斬爲盜者一人分遣使者賑降戸出鈔帛易牛羊以<lb/>
給之近水者敎取魚鱉爲食會大雪命諸部置傳車相<lb/>
<pb n="KR2g0051_WYG_043-9b"/>
去各三百里凡十傳轉米數萬石以餉飢民不足則益<lb/>
以牛羊又度地置倉廩積粟以待來者求古渠浚之漑<lb/>
田數千頃治濵海屯田敎部落雜耕其間歲得米二十<lb/>
餘萬北邊大治至大元年卒年五十二帝聞之驚悼曰<lb/>
喪我賢相贈太師順德王謚忠獻<lb/>
　論曰哈喇哈遜深謀鎭靜以定内難古所稱社稷臣<lb/>
　也與阿實克布哈相時而動不失機會卒就大功逮武<lb/>
　宗仁宗相繼在位十數年之間疆宇清寧百度不擾<lb/>
<pb n="KR2g0051_WYG_043-10a"/>
　定策之功也爲相數獻讜言斥言利之臣勸帝行寛<lb/>
　大之政重儒臣之選一以恤民爲務可謂知大體矣<lb/>
　　　李孟<lb/>
李孟字道復潞州上黨人父唐歴仕秦蜀因徙漢中孟<lb/>
敏悟倜儻有大志博學强記善論古今治亂開門授徒<lb/>
遠近爭從之至元中隨父入蜀行省屢辟不就後以事<lb/>
至京師中書右丞楊吉丁薦於裕宗得召見東宫成宗<lb/>
立命訪先朝聖政以備史官紀述陜西省使孟討論編<lb/>
<pb n="KR2g0051_WYG_043-10b"/>
次乘驛以進時武宗仁宗皆未出閣徽仁裕聖皇后求<lb/>
名儒輔導或薦孟有宰相才因使爲師傅大德元年武<lb/>
宗撫軍北方仁宗獨留孟日陳善言正道多所進益仁<lb/>
宗侍昭獻元皇后降居懷州又如官山孟常單騎以從<lb/>
在懷四年誠節如一左右化之皆有儒雅風由是益親<lb/>
每進言曰堯舜之道孝悌而已矣今大兄在朔方大母<lb/>
有居外之憂殿下當迎奉意旨以娯樂之則孝悌之道<lb/>
皆得矣仁宗深納其言日問安侍膳婉容愉色天下稱<lb/>
<pb n="KR2g0051_WYG_043-11a"/>
孝焉有暇則就孟講論古先帝王得失成敗及君君臣<lb/>
臣父父子子之道孟特善論事忠愛懇惻深切明白厥<lb/>
後仁宗入清内難敬事武皇篤孝母后端拱以成太平<lb/>
之功文物典章號爲極盛嘗握拳以示羣臣曰所重乎<lb/>
儒者爲其握持綱常如此其固也其講學之功如此實<lb/>
孟啓之也當成宗崩安西王阿南達謀繼大統成后爲<lb/>
之主丞相樞密同聲附和中書左丞相哈喇哈遜密使<lb/>
來告仁宗疑而未行孟曰支子不嗣世祖典訓也今宫<lb/>
<pb n="KR2g0051_WYG_043-11b"/>
車晏駕大太子遠在萬里宗廟社稷危疑之秋殿下當<lb/>
奉大母急還宫庭以折奸謀固人心不然國家安危未<lb/>
可保也仁宗猶未決孟復進曰若邪謀得成以一紙書<lb/>
召還則殿下母子且不自保矣仁宗恱曰先生之言宗<lb/>
廟社稷之福也乃奉太后還都時哈喇哈遜稱病堅臥<lb/>
仁宗遣孟往問之適成后使人問疾絡繹不絕孟入長<lb/>
揖而坐已而前診其脈衆以爲醫乃不疑之旣知安西<lb/>
王即位有日還告曰事急矣先發制人後發者制於人<lb/>
<pb n="KR2g0051_WYG_043-12a"/>
不可不早圖之左右皆曰皇后深居九重八璽在手四<lb/>
衞之士一呼而應者累萬安西王府中從者如林殿下<lb/>
侍衞寡弱兵仗不備奮赤手而往事未必濟不如靜守<lb/>
以俟阿海至然後圖之未晚也阿海者國語言兄也孟<lb/>
曰羣邪違棄祖訓黨附中宫欲立庶子天命人心必皆<lb/>
弗與殿下入造内庭以大義責之則知君臣之義者無<lb/>
不捨彼爲殿下用克淸宫禁以迎大兄不亦可乎且安<lb/>
西王旣正位號縱大太子至彼安肯退就藩國必將鬭於<lb/>
<pb n="KR2g0051_WYG_043-12b"/>
國中生民塗炭宗社危矣夫危身以及其親非孝也遺<lb/>
禍難於大兄非悌也得時弗爲非智也臨機不斷無勇<lb/>
也仁宗曰當以卜決之命召卜人卜者至孟迎謂之曰<lb/>
大事待汝而決但當言其吉耳及筮遇乾三五皆九立<lb/>
而獻卦曰是謂乾之睽乾剛也睽外也以剛處外乃定<lb/>
内也君子乾乾行事也飛龍在天上治也輿曳牛掣其<lb/>
人耏且劓内兌廢也厥宗噬膚往必濟也大君外至明<lb/>
相麗也乾而不乾事乃睽也剛運善斷無惑疑也孟曰<lb/>
<pb n="KR2g0051_WYG_043-13a"/>
筮不違人是謂大同時不可以失仁宗喜振袖而起乃<lb/>
上馬孟及諸臣皆步從入自延春門哈喇哈遜自東掖<lb/>
來就之至殿廊收首謀及同惡者悉送都獄奉御璽北<lb/>
迎武宗中外遂定仁宗監國使孟參知政事孟久在民<lb/>
間備知閭閻幽隱損益庶務悉中利病遠近無不悅服<lb/>
然以抑絕僥倖羣小多不樂孟不爲變事定乃言於仁<lb/>
宗曰執政大臣當自天子親用今鑾輿在道孟未見顔<lb/>
色誠不敢冒當重任固辭弗許遂逃去不知所之夏五<lb/>
<pb n="KR2g0051_WYG_043-13b"/>
月武宗即位有言於帝曰内難之初定也孟嘗勸皇弟<lb/>
自取武宗雖察其誣弗聽然仁宗亦自是不敢復言孟<lb/>
至大德二年仁宗爲皇太子侍内宴飲半仁宗深思戚<lb/>
然改容帝曰弟不樂何所思耶仁宗從容起謝曰賴天<lb/>
地祖宗神靈神器有歸然成今日母子兄弟之歡者李<lb/>
道復之功爲多適有所思不自知其變於色也帝感其<lb/>
言即命搜訪得之許昌陘山三年春正月入見武宗於<lb/>
玉德殿帝謂大臣曰此皇祖妣命爲朕賔師者宜速任<lb/>
<pb n="KR2g0051_WYG_043-14a"/>
之命入中書仁宗嗣位始眞拜平章政事諭之曰卿朕<lb/>
之舊學其盡心以輔朕之不及孟感知遇以國事爲已<lb/>
任節賜與重名爵覈太官之濫費汰宿衞之冗員貴戚<lb/>
近臣惡其不便於已而心服其公無間言焉司空司徒<lb/>
太尉古之三公自大德以來封拜繁多釋老二敎設官<lb/>
統治權抗有司撓亂政事孟言人君之柄在賞與刑賞<lb/>
一善而天下勸罰一惡而天下懲柄乃不失所施失當<lb/>
不足勸懲何以爲治乃奏雪寃死者復其官蔭濫冒名<lb/>
<pb n="KR2g0051_WYG_043-14b"/>
爵者悉奪之罷僧道官天下稱快仁宗居懷時深見吏<lb/>
弊至是欲痛剗除之孟言曰吏亦有賢者在乎變化激<lb/>
厲之而已帝曰卿儒者宜與此曹氣𩔖不合而曲相䕶<lb/>
祐眞長者之言也孟在政府雖多所補益而自視常若<lb/>
不及嘗因間請曰臣學聖人道遭遇陛下陛下堯舜之<lb/>
主也臣不能使天下爲堯舜之民上負陛下下負所學<lb/>
乞罷政權避賢路帝曰朕與卿相與終始自今其勿復<lb/>
言賜爵秦國公入見必賜坐語移時稱其字而不名甚<lb/>
<pb n="KR2g0051_WYG_043-15a"/>
見尊禮令將作爲治第孟辭曰臣布衣際遇所望於陛<lb/>
下者非富貴之謂也悉辭不受皇慶元年請歸𦵏其父<lb/>
母帝餞之曰事訖速還毋乆留孤朕所望及入朝帝大<lb/>
恱慰勞甚至每與孟論用人之方孟曰人才所出固非<lb/>
一途然漢唐宋金科舉得人爲盛今欲興賢能如以科<lb/>
舉取之猶勝於多門而進惟先德行經術而後文詞斯<lb/>
可得眞材也帝決意行之延祐二年春遂命孟知貢舉<lb/>
及廷策進士又命爲監試官七月封韓國公已而以衰<lb/>
<pb n="KR2g0051_WYG_043-15b"/>
病乞解政柄歸田里帝不得已改爲翰林學士承旨入<lb/>
侍宴閒禮遇尤厚仁宗崩英宗初立太師特們徳爾以<lb/>
孟不附已盡收前後封拜制命降授集賢侍講學士度<lb/>
其必辭因中害之孟欣然拜命即日供職帝聞之愕然<lb/>
曰李道復乃俯就集賢耶顧謂特們徳爾之子巴爾濟<lb/>
蘓曰爾輩謂彼不肯爲是官今定何如由是讒不得行<lb/>
至治九年卒贈太保進封魏國公謚文忠孟器宇閎廓<lb/>
材畧過人三入中書民間利害知無不言引古證今務<lb/>
<pb n="KR2g0051_WYG_043-16a"/>
歸至當士無貴賤茍知其賢不進不已遊其門者後皆<lb/>
知名爲文有竒氣論必主於理所獻納多毁其稿皇慶<lb/>
延祐之世每一政之謬人必以爲特們徳爾所爲一令<lb/>
之善必歸之於孟焉<lb/>
　論曰元朝稱治惟世祖與仁宗而世祖有廉希憲仁<lb/>
　宗有李孟二人之出處亦同皆決策定謀於未即位<lb/>
　之前而相與圖治於旣有天下之後孟之在位屢讓<lb/>
　而不居豈其有所畏避歟抑其自期者大而所規畫<lb/>
<pb n="KR2g0051_WYG_043-16b"/>
　不以自慊於心歟雖然元百年之中語治效者當以<lb/>
　孟爲首<lb/>
　　　余闕<lb/>
余闕字廷心一字天心唐古氏世家河西武威父實喇<lb/>
藏布官廬州遂爲廬州人少喪父授徒以養母與吳澄<lb/>
弟子張恒游文學日進元統元年賜進士及第授同知<lb/>
泗州事爲政嚴明宿吏皆憚之修宋遼金三史召入翰<lb/>
林爲修撰拜監察御史改中書吏部員外郎出爲湖廣<lb/>
<pb n="KR2g0051_WYG_043-17a"/>
行省左右司郎中會莫猺蠻反右丞舒巴勒當帥師堅不<lb/>
往闕讓之曰右丞受天子命爲方岳重臣不思執弓矢<lb/>
討賊乃欲自逸耶舒巴勒曰如芻餉不足何闕曰右丞第<lb/>
往此不難致也闕下令趣之三日皆集舒巴勒行遷翰林<lb/>
待制僉浙東廉訪司事盜起河南陷郡縣至正十三年<lb/>
授闕副使僉都元帥府事分兵守安慶於是南北音問<lb/>
隔絶兵食俱乏扺官十日而㓂至拒却之乃集有司與<lb/>
諸將議屯田戰守計環境築堡砦選精甲外扞而耕稼<lb/>
<pb n="KR2g0051_WYG_043-17b"/>
於中屬縣灊山八社土壤沃饒悉以爲屯明年春夏大<lb/>
飢人相食乃捐俸爲粥以食之所活甚衆民失業者數<lb/>
萬咸安集之請於中書得鈔三萬錠以賑民陞同知副<lb/>
元帥又明年秋大旱爲文祭灊山神三日雨歳以不飢<lb/>
盜方據石蕩湖出兵平之令民取湖魚而收魚租十五<lb/>
年夏大雨江漲屯田禾半沒城下水湧有物吼聲如雷<lb/>
闕祠以少牢水輒縮秋稼登得糧三萬斛闕度軍有餘<lb/>
力乃浚隍增埤隍外環以大防深塹三重南引江水注<lb/>
<pb n="KR2g0051_WYG_043-18a"/>
之環植木爲柵城上四面起飛樓表裏完固俄陞都元<lb/>
帥時羣盜環布四面闕居其中左提右挈屹爲江淮保<lb/>
障論功拜江淮行省參知政事仍守安慶通道於江右<lb/>
商旅四集池州趙普勝帥衆攻城連戰三日敗去未幾<lb/>
又至相拒二旬始退十七年趙普勝同青軍兩道來攻<lb/>
拒戰一月餘竟敗而走秋拜淮南行省右丞安慶倚小<lb/>
孤山爲藩蔽命義兵元帥胡巴延統水軍戍焉十月沔<lb/>
陽陳友諒乘上游直擣小孤山巴延與戰四日夜不勝<lb/>
<pb n="KR2g0051_WYG_043-18b"/>
急趣安慶賊追至山口鎭明日癸亥遂薄城下闕遣兵<lb/>
扼於觀音橋俄饒州祝冦攻西門闕擊却之乙巳賊乘<lb/>
東門紅旗登城闕簡死士力擊賊復敗去戊申賊并軍<lb/>
攻東西二門又却之賊恚甚乃樹柵起飛樓庚戍復來<lb/>
攻金鼔震地闕分諸將各以兵扞賊晝夜不得息癸卯<lb/>
賊益生兵攻東門丙午普勝軍東門友諒軍西門祝冦<lb/>
軍南門羣盜四面蟻集外無一甲之援西門勢尤急闕<lb/>
身當之徒歩提戈爲士卒先士皆號哭止之揮戈愈力<lb/>
<pb n="KR2g0051_WYG_043-19a"/>
仍分麾下將督三門之兵自以孤軍血戰斬首無算闕<lb/>
亦被十餘創日中城䧟城中火起闕知不可爲引刀自<lb/>
剄墮清水塘中闕妻耶布氏及子德生女福童皆赴井<lb/>
死同時死者守臣韓建一家城中官民相率登城樓自<lb/>
捐其梯曰寧俱死此誓不從賊焚死者以千計時至正<lb/>
十八年正月丙午也闕號令嚴信與下同甘苦嘗疾不視<lb/>
事將士皆籲天求以身代當出戰矢石下如雨士以盾<lb/>
蔽闕闕却之曰汝輩亦有命何蔽我爲故人爭用命暇時<lb/>
<pb n="KR2g0051_WYG_043-19b"/>
帥諸生謁郡學會講立軍士門外以聽使知尊君親上<lb/>
之義有古良將風烈卒時年五十六事聞贈榮祿大夫<lb/>
柱國追封豳國公謚忠宣闕留意經術五經皆有傳注<lb/>
爲文有氣魄能達所欲言亦工於詩篆𨽻皆可傳初闕<lb/>
旣死賊義之求屍塘中具棺斂葬於西門外<lb/>
　論曰以闕之忠勇上之不得戰勝却敵收地擴土立<lb/>
　不世之功次之不得阻扼江淮障蔽一面使賊不能<lb/>
　咋其尺寸以固守疆宇歴時經年外救不至至於身<lb/>
<pb n="KR2g0051_WYG_043-20a"/>
　沒塘水滿城塗炭其時使之然也雖然闕之養民治<lb/>
　兵皆有法度撫集流散因弱爲強向非友諒之兇鋒<lb/>
　餘盜且折箠而笞之矣<lb/>
　　　察罕特穆爾<lb/>
察罕特穆爾字廷瑞系出北庭元初曾祖庫克岱隨大<lb/>
軍收河南至祖柰曼岱父阿哩衮因家河南遂爲潁川<lb/>
沈丘人察罕幼篤學嘗應進士舉有時名身長七尺脩<lb/>
眉覆目左頰有三毫怒則毫皆直指居常慨然有當世<lb/>
<pb n="KR2g0051_WYG_043-20b"/>
之志至正十一年盜發汝潁不數月江淮諸郡皆陷朝<lb/>
廷致討卒無成功十二年察罕乃奮義起兵沈丘之子<lb/>
弟從者數百人與信陽人李思齊同設竒計襲破羅山<lb/>
事聞授察罕中順大夫於是所在義士俱以兵來會得<lb/>
萬人自成一軍屯沈丘數與賊戰輒克捷十五年賊勢<lb/>
滋蔓由汴以南陷鄧許嵩洛察罕兵日益盛轉戰而北<lb/>
遂戍虎牢以遏賊鋒賊乃北渡盟津焚掠至覃懷河北<lb/>
震動察罕進戰大敗之餘黨柵河洲殲之無遺河北遂<lb/>
<pb n="KR2g0051_WYG_043-21a"/>
定朝廷竒其功除中書刑部侍郎苗軍以滎陽叛察罕<lb/>
夜襲之獲其衆幾盡乃結營屯中牟已而淮右賊衆三<lb/>
十萬掠汴以西來擣中牟營察罕結陳待之士卒賈勇<lb/>
決死戰無不一當百會大風揚沙自率猛士鼔譟從中<lb/>
起奮擊賊中堅賊遂披靡不能支棄旗鼔遁走軍聲大<lb/>
振十六年陞中書兵部尚書未幾賊西陷陜州斷殽函<lb/>
將趨秦晉知樞密院達實巴圖爾方節制河南軍調察<lb/>
罕攻之察罕即鼔行而西夜㧞殽陵立柵爲城阻山帶<lb/>
<pb n="KR2g0051_WYG_043-21b"/>
河險且固而賊轉南山粟給食以堅守攻之猝不可㧞<lb/>
察罕乃焚馬矢營中如炊烟狀以疑賊而夜提兵㧞靈<lb/>
寶城守旣備賊始覺不敢動卽渡河䧟平陸掠安邑蹂<lb/>
晋南鄙察罕追襲之䠞之以鐵騎賊囘扼下陽津赴水<lb/>
死者甚衆相持數月賊勢窮皆潰以功加中奉大夫僉<lb/>
河北行樞密院事十七年賊出襄樊陷商州攻武闗遂<lb/>
直趨長安至灞上分掠同華諸州三輔震恐陜西省臺<lb/>
來告急察罕卽領大衆入潼闗長驅而前與賊遇戰輒<lb/>
<pb n="KR2g0051_WYG_043-22a"/>
勝殺獲以萬計賊餘黨皆散潰走南山入興元朝廷嘉<lb/>
其復闗隴有大功授陜西行省左丞未幾賊出自巴蜀<lb/>
陷秦隴據鞏昌以窺鳳翔察罕先分兵入守鳳翔城乃<lb/>
遣諜者誘賊圍鳳翔賊果來圍之數十重察罕自將鐵<lb/>
騎馳赴晝夜行二百里去城里所分軍張左右翼掩擊<lb/>
之城中軍亦開門鼓譟而出内外合擊呼聲動天地賊<lb/>
大潰自相蹂踐斬首數萬級伏屍百餘里餘冦皆遁闗<lb/>
中悉定十八年山東賊分道犯京畿朝廷徵四方兵入<lb/>
<pb n="KR2g0051_WYG_043-22b"/>
衞詔察罕以兵屯涿州察罕即留兵戍清湫義谷屯潼<lb/>
闗塞南山口以備他盜而自將銳卒赴召時曹濮賊方<lb/>
踰太行焚上黨掠晉冀陷雲中雁門代郡烽火數千里<lb/>
復大掠且南還察罕先遣兵伏南山阻隘而自勒重兵<lb/>
屯聞喜絳陽賊果走南山縱伏兵横擊之賊皆棄輜重<lb/>
走山谷其得南還者無幾乃分兵屯澤州塞碗子城屯<lb/>
上黨塞吾兒谷屯并州塞井陘口以杜太行諸道賊屢<lb/>
至守將數血戰擊却之河東悉定於是帝乃詔察罕守<lb/>
<pb n="KR2g0051_WYG_043-23a"/>
禦闗陜晉冀撫鎮漢沔荆襄便宜行事察罕益務練兵<lb/>
訓農以平定四方爲己責是年安豐賊劉福通等陷汴<lb/>
梁造宫闕易正朔號召羣盜巴蜀荆楚江淮齊魯遼海<lb/>
甘肅所在兵起勢相聯結察罕乃北塞太行南守鞏洛<lb/>
而自將中軍軍沔池會叛將周全棄覃懷入汴城合兵<lb/>
攻洛陽察罕下令嚴守備別以竒兵出宜陽而自將精<lb/>
騎發新安來援賊至城下見堅壁不可犯引去因追至<lb/>
虎牢塞成臯之險而還拜陜西行省平章政事仍兼同<lb/>
<pb n="KR2g0051_WYG_043-23b"/>
知樞密院事十九年察罕圖復汴梁五月以大軍次虎<lb/>
牢先發遊騎南出汴南畧歸亳陳蔡北出汴東戰船浮<lb/>
於河水陸並下畧曹南據黄陵渡乃大發秦兵出函闗<lb/>
過虎牢晉兵出太行踰黄河俱會汴城下首奪其外城<lb/>
察罕自將鐵騎屯杏花營諸將環城而壘賊出戰輒敗<lb/>
遂嬰城以守乃夜伏兵城南旦日遣苗軍略城而東賊<lb/>
傾城出追伏兵鼓譟起邀擊敗之又令弱卒立柵外城<lb/>
以餌賊賊出爭之弱卒佯走薄城西因突騎縱擊悉擒<lb/>
<pb n="KR2g0051_WYG_043-24a"/>
其衆賊自是益不敢出八月賊計窮食且盡乃與諸將<lb/>
分門而攻至夜將士鼔勇登城斬闗而入遂㧞之劉福<lb/>
通奉其僞主遁去獲僞后及賊妻子數萬僞官五千符<lb/>
璽印章寶貨無算全居民二十萬軍不敢私市不易肆<lb/>
不旬日河南悉定獻㨗京師歡聲動中外以功拜河南<lb/>
行省平章政事兼知河南行樞密院事陜西行臺御史<lb/>
中丞先是中原亂江南海漕不復通京師苦飢至是河<lb/>
南旣定檄書達江浙海漕復至察罕於是以兵分鎭闗<lb/>
<pb n="KR2g0051_WYG_043-24b"/>
陜荆襄河洛江淮而重兵屯太行營壘旌旗相望數千<lb/>
里乃日修車船繕兵甲務農積榖訓練士卒謀大舉以<lb/>
復山東二十一年諜知山東羣賊自相攻殺而濟南田<lb/>
豐降於賊六月察罕遂輿疾自陜抵洛大會諸將與議<lb/>
師期發并州軍出井陘遼沁軍出邯鄲澤潞軍出磁州<lb/>
懷衞軍出白馬及汴洛軍水陸俱下分道並進而自率<lb/>
鐵騎建大將旗鼔渡孟津踰覃懷鼓行而東復冠州東<lb/>
昌八月師至鹽河遣其子庫庫特穆爾及諸將等以精<lb/>
<pb n="KR2g0051_WYG_043-25a"/>
卒五萬擣東平與賊兵遇兩戰皆敗之直抵其城下察<lb/>
罕以田豐據山東久軍民服之乃遣書諭以逆順豐及<lb/>
王士誠皆降遂復東平濟寧時大軍猶未渡羣賊皆聚<lb/>
於濟南出兵齊河禹城以相抗察罕分遣竒兵取間道<lb/>
出賊後南畧泰安廹益都北徇濟陽章丘中循瀕海郡<lb/>
邑乃自將大軍渡河與賊戰於分齊大敗之進逼濟南<lb/>
而齊河禹城俱降南道諸將亦報捷再敗益都兵於好<lb/>
石橋東至海濵郡邑聞風皆送款攻圍濟南三月城乃<lb/>
<pb n="KR2g0051_WYG_043-25b"/>
下詔拜中書平章政事知河南山東行樞密院事陜西<lb/>
行臺中丞如故察罕遂移兵圍益都環城列營凡數十<lb/>
大治攻具百道並進賊悉力拒守復掘重塹築長圍遏<lb/>
南洋河以灌城中仍分守要害收輯流亡郡縣户口再<lb/>
歸職方號令煥然二十二年六月田豐王士誠陰結賊<lb/>
復圖叛田豐之降也察罕推誠待之不疑數獨入帳中<lb/>
及謀變乃請察罕行觀營壘衆止之察罕曰吾推心待<lb/>
人安得人人而防之請以力士從又不許乃從輕騎行<lb/>
<pb n="KR2g0051_WYG_043-26a"/>
王信營及至豐營遂爲士誠所刺訃聞帝震悼朝廷公<lb/>
卿及四方之人不問男女老幼無不慟哭者先是有白<lb/>
氣如索長五百餘丈起危宿掃太微垣太史奏山東當<lb/>
大水帝曰不然山東必失一良將即馳詔戒察罕勿輕<lb/>
舉未至已及於難詔贈左丞相封潁川王謚忠襄食邑<lb/>
沈丘縣所在立祠嵗時致祭封其父阿哩衮梁王於是<lb/>
復起庫庫特穆爾拜太尉中書平章政事知樞密院事<lb/>
襲總其父兵庫庫旣領兵柄啣哀以討賊攻城益急乃<lb/>
<pb n="KR2g0051_WYG_043-26b"/>
穴地通道以入十一月㧞其城執其渠魁陳猱頭等二<lb/>
百餘人獻闕下而取豐士誠之心以祭其父餘黨皆就<lb/>
誅即遣闗保以取莒州於是山東悉平庫庫本察罕之<lb/>
甥自幼養以爲子當是時東至淄沂西踰闗陜晏然無<lb/>
事察罕之力也<lb/>
　論曰是時元之疆宇西自川蜀南至交廣東盡江淮<lb/>
　羣雄爭據無尺土矣獨察罕特穆爾起於徒歩提羸<lb/>
　散之卒驅逐羣㓂數年之間剪除殆盡舉中原萬里<lb/>
<pb n="KR2g0051_WYG_043-27a"/>
　之地還之國家功豈有比哉夫非常蓋世之材患不<lb/>
　得用用矣患不得盡其才盡其才矣患不得久安以<lb/>
　成其大功惟察罕異於是禍起於不疑身殲於豎子<lb/>
　豈非天乎故曰枝葉未有害本實先撥當順帝時元<lb/>
　之本實撥矣察罕之所治者末也如其本何哉<lb/>
　　　董摶霄<lb/>
董摶霄字孟起磁州人由國子生辟陜西行臺掾會大<lb/>
旱從侍御史郭貞讞華陰獄有李謀兒者累殺商賈至<lb/>
<pb n="KR2g0051_WYG_043-27b"/>
百餘事獄已具有司以賄故五年不決摶霄言於貞即<lb/>
以尸諸市天乃大雨授四川肅政亷訪司知事累官浙<lb/>
東宣慰副使所至理寃獄革弊政才譽懋著至正十一<lb/>
年除濟寕路總管從江浙平章嘉琿征安豐至合肥遇<lb/>
賊大破之時朱臯固始之賊復猖獗軍少不足以分討<lb/>
有大山民砦及芍陂屯田軍摶霄皆奬勞而約束之遂<lb/>
得障蔽朱臯官軍屯朱家寺賊至追殺之乃遣諭賊中<lb/>
佋徠者千二百家因悉知其虛實夜縛浮橋於淝水旣<lb/>
<pb n="KR2g0051_WYG_043-28a"/>
渡賊始覺賊衆數萬據磵南官軍渡者輒爲所敗摶霄<lb/>
麾騎士別渡淺灘襲賊後賊囘東南向迎敵摶霄忽躍<lb/>
馬渡磵揚言曰賊已敗矣諸軍皆渡一鼓而擊之賊大<lb/>
敗遂復安豐十二年命摶霄援江南遂渡江至德淸縣<lb/>
徽饒賊已䧟杭州諸將問計摶霄曰賊見杭州子女玉<lb/>
帛必縱恣不暇爲備宜急攻之若退保湖州賊乘銳直<lb/>
趨京口則江南不可爲矣諸將難之摶霄正色曰江浙<lb/>
旣陷於賊今可取而不可取誰任其咎因按劍曰諸君<lb/>
<pb n="KR2g0051_WYG_043-28b"/>
荷國厚恩敢有慢令者斬遂進兵賊迎敵至鹽橋摶霄<lb/>
麾壯士突前諸軍相繼夾擊之凡七戰追至清河坊賊<lb/>
奔接待寺塞其門而焚之遂復杭州餘杭諸縣次第皆<lb/>
平徽饒賊復自昱嶺關冦於潛行省乃假摶霄參知政<lb/>
事俾討之摶霄曰必欲除殘去暴所不敢辭若假以重<lb/>
爵則不敢受即日引兵至臨安新溪是爲入杭要路旣<lb/>
分兵守之始進至呌口及虎檻遇賊皆大破之追至於<lb/>
潛復其縣治又復昌化縣及昱嶺闗遂進兵復千秋闗<lb/>
<pb n="KR2g0051_WYG_043-29a"/>
乘勝復安吉七戰克之賊徒降者數百人旣數日賊帥<lb/>
梅元亦降復有别帥十一人者欲降摶霄使偏將余思<lb/>
忠諭之賊入暗室潛議思忠以火投室内㧞劍叱曰元<lb/>
帥命我來活汝汝復何議已而火起焚其砦叱賊黨散<lb/>
去而引賊帥來降明日進兵廣德克之蘄賊與饒池諸<lb/>
賊復犯徽州賊中有道士能作十二里霧摶霄以兵擊<lb/>
之已而妖霧開豁伏兵起襲賊後賊大亂斬首數萬擒<lb/>
千餘人獲道士焚其妖書而斬之遂平徽州十四年除<lb/>
<pb n="KR2g0051_WYG_043-29b"/>
水軍都萬戸俄陞樞密院判官從丞相托克托征高郵分<lb/>
戍鹽城平興化賊巢十有二處即其地築芙蓉砦賊入<lb/>
輒迷故道爲官軍所殺自是不敢復犯賊恃習水渡淮<lb/>
北據安東州摶霄招善水者五百人與賊戰於太湖大<lb/>
敗之遂復安東十六年勦平北沙廟灣沙浦等砦朝廷<lb/>
嘉其功陞同僉淮南行樞密院事摶霄建議於朝曰淮<lb/>
安爲南北襟喉江淮要衝其地一失兩淮皆未易復則<lb/>
救援淮安誠爲今日急務莫若於黄河上下并瀕淮海<lb/>
<pb n="KR2g0051_WYG_043-30a"/>
之地南自沭陽北抵沂莒贛榆諸州縣布連珠營每三<lb/>
十里設一總砦就三十里中又設一小砦使斥堠烽燧<lb/>
相望而巡邏往來遇賊則并力野戰無事則屯種而食<lb/>
然後進有援退有守此善戰者所以常爲不可勝以待<lb/>
敵之可勝也又海寧一境不通舟楫軍糧惟可陸運凡<lb/>
瀕淮海之地人民屢經盜賊宜加存撫權令軍人搬運<lb/>
其陸運之方每人行十歩三十六人可行一里三百六<lb/>
十人可行十里三千六百人可行百里每人負米四斗<lb/>
<pb n="KR2g0051_WYG_043-30b"/>
以夾布囊盛之用印封識人不息肩米不著地排列成<lb/>
行日行五百囘計路二十八里輕行一十四里重行一<lb/>
十四里日可運米二百石每運給米一升可供二萬人<lb/>
此百里一日運糧之術也又江淮流移之民并安東海<lb/>
寧沭陽贛榆等州縣俱廢其民牡者旣爲軍老弱無所<lb/>
依歸者宜設置軍民防禦司擇軍官材堪牧守者使居<lb/>
其職而籍其民以屯故地於是練兵積榖且耕且戰内<lb/>
全山東完固之邦外禦淮海出沒之冦而後恢復可圖<lb/>
<pb n="KR2g0051_WYG_043-31a"/>
也十七年毛貴陷益都般陽等路命摶霄從知樞密院<lb/>
事布朗吉達討之而濟南又告急摶霄乃提兵援濟南賊<lb/>
衆自南山攻濟南望之兩山皆赤摶霄按兵城中先以<lb/>
數十騎挑之賊衆悉來鬭騎兵少却至磵上伏兵起遂<lb/>
合戰城中兵又大出大破之而般陽賊復約泰安之黨<lb/>
踰南山來襲濟南摶霄列兵城上弗爲動賊夜攻南門<lb/>
獨以矢石禦之黎明乃黙開東門放兵出賊後旣旦城<lb/>
上兵皆下大開南門合擊之賊敗走復追殺之賊幾無<lb/>
<pb n="KR2g0051_WYG_043-31b"/>
遺於是濟南始寧詔就陞淮南行樞密院副使兼山東<lb/>
宣慰使都元帥有疾其功者譖於總兵太尉努都爾噶令<lb/>
摶霄依前詔從布朗吉達征益都摶霄即出濟南請以弟<lb/>
昻霄代領其衆朝廷從之授昻霄淮南行樞密院判官<lb/>
未幾命摶霄守河間之長蘆十八年摶霄以兵北行乃<lb/>
曰我去濟南必不可保旣而濟南果陷摶霄方駐兵魏<lb/>
家莊有詔拜摶霄河南行省右丞甫拜命毛貴兵至而<lb/>
營壘猶未完諸將曰賊至當如何摶霄曰我受命至此<lb/>
<pb n="KR2g0051_WYG_043-32a"/>
當以死報國耳因㧞劍督兵以戰賊衆突至摶霄前刺<lb/>
殺之無血惟見白氣衝天是日昻霄亦死事聞贈榮祿<lb/>
大夫河南行省平章政事追封魏國公謚忠定昻霄贈<lb/>
嘉議大夫禮部尚書追封隴西郡侯謚忠毅摶霄早以<lb/>
儒生起家輒爲能吏會天下大亂乃復以武功自奮其<lb/>
才畧有大過人者當時用之不盡其才君子惜之<lb/>
　論曰摶霄文足以修政養民武足以詰兵禦冦而在<lb/>
　朝者措置乖方使之進退失據不獲有所施爲此與<lb/>
<pb n="KR2g0051_WYG_043-32b"/>
　宋孟珙之末年何異是時元之臣子能保邦固圉者<lb/>
　在北惟察罕特穆爾在南惟摶霄而皆變起倉卒沒<lb/>
　於非命可謂人之云亡邦國殄瘁者矣是以古之有<lb/>
　國家者養材於無事之時而調䕶劑酌以用之有事<lb/>
　之日不使有不虞之患以誤大事其爲此也夫<lb/>
　<lb/>
　<lb/>
　史傳三編卷四十三<lb/>
</p>
<p>
</p>
  </div>
<div>
<head>史傳三編卷四十四</head> <lb/>
    <p>
<pb n="KR2g0051_WYG_044-1a"/>
欽定四庫全書<lb/>
　史傳三編卷四十四<lb/>
　　　　　　　　　　　　　　大學士朱軾撰<lb/>
　名臣續傳一<lb/>
　　漢<lb/>
　　　鍾離意<lb/>
鍾離意字子阿會稽山隂人也少為部督郵時部縣亭<lb/>
長有受人酒禮者府下記案考之意封還記入言于太<lb/>
<pb n="KR2g0051_WYG_044-1b"/>
守曰政化由近及逺宜先清府内且濶略逺縣細㣲之愆<lb/>
太守甚賢之遂任以縣事建武十四年會稽大疫死者<lb/>
萬數意獨身自隱親經給毉藥所部多䝉全濟舉孝㢘<lb/>
再遷辟大司徒侯霸府詔部送徒詣河内時冬寒徒病<lb/>
不能行路過𢎞農意輒移屬縣使作徒衣縣不得已與<lb/>
之而上書言狀意亦具以聞光武得奏以見霸曰君所<lb/>
使掾何乃仁于用心誠良吏也意遂于道解徒桎梏恣<lb/>
所欲過與尅期俱至無或違者還以病免後除瑕丘令<lb/>
<pb n="KR2g0051_WYG_044-2a"/>
吏有檀建者盗竊縣内意屏人問狀建叩頭服罪不忍<lb/>
加刑遣令長休建父聞之為建設酒謂曰吾聞無道之<lb/>
君則以刃殘人有道之君以義行誅子罪命也遂令建<lb/>
進藥而死二十五年遷堂邑令輕刑慎罰拊循百姓如<lb/>
赤子初到縣市無屋意出俸錢帥人作屋人齎茅竹或<lb/>
持材木爭起趨作決日而成工作既畢為解土祝曰興<lb/>
工役者令百姓無事如有禍祟令自當之人皆悦服時<lb/>
縣人防廣為父報仇擊獄其母病死廣哭泣不食意憐<lb/>
<pb n="KR2g0051_WYG_044-2b"/>
傷之乃聽廣歸家使得殯殮丞掾皆争意曰罪自我歸<lb/>
義不累下廣歛母訖果還入獄意宻以狀聞廣竟得以<lb/>
減死論顯宗即位徵為尚書時交趾太守張恢坐贓千<lb/>
金徵還伏法以資物簿入大司農詔班賜羣臣意得珠<lb/>
璣悉以委地而不拜賜帝怪問對曰臣聞孔子忍渇于<lb/>
盜泉曾參廻車于勝母惡其名也此贓穢之寳誠不敢<lb/>
拜帝嗟嘆曰清乎尚書之言乃更賜庫錢三十萬轉尚<lb/>
書僕射車駕數幸廣成苑意以為從禽廢政常當車陳<lb/>
<pb n="KR2g0051_WYG_044-3a"/>
諫天子即時還宫永平三年夏旱而大起北宫意詣闕<lb/>
免冠上疏曰昔成湯遭旱以六事自責竊見北宫大作<lb/>
人失農時此所謂宫室祟也自古非苦宫室小狹但患<lb/>
民不安寧宜且罷止以應天心帝策詔報曰湯引六事<lb/>
咎在一人其冠履勿謝又敕大匠止作諸宫減省不急<lb/>
詔因謝公卿百僚遂應時澍雨焉時青州刺史琅邪王<lb/>
望行部見飢者裸行草食因以便宜出所在布粟賑之<lb/>
事畢上言帝以望不先表請為罪公卿皆言望專命法<lb/>
<pb n="KR2g0051_WYG_044-3b"/>
有常條意獨曰望懷義忘罪當仁不讓若繩之以法忽<lb/>
其夲情將乖聖朝愛育之意帝嘉意議望得不罪望與<lb/>
楚國劉曠東莱王扶皆意前所薦諸朝者也時有詔賜<lb/>
降人縑尚書案事誤以十為百帝見司農上簿大怒召<lb/>
郎將笞之意因入叩頭曰過誤人所時有若以懈慢為<lb/>
愆則臣位大罪重當先坐乃解衣就格帝使復冠而貰<lb/>
郎會連有變異意復上疏曰陛下畏敬鬼神憂恤黎元<lb/>
而天氣不和咎在羣臣不能宣化理職而以苛刻為俗<lb/>
<pb n="KR2g0051_WYG_044-4a"/>
吏百官無相親之心吏人無雍雍之志至于骨肉相殘<lb/>
感逆和氣以致天灾百姓可以徳勝難以力服鹿鳴之<lb/>
詩必言燕樂者以人神之心洽然後天氣和也願垂聖<lb/>
徳緩刑罰順時氣以調隂陽帝雖不能用然知其至誠<lb/>
亦以此故不得久留出為魯相後徳陽殿成百官大會<lb/>
帝思意言謂公卿曰鍾離尚書若在此殿不立意視事<lb/>
五年以愛利為化人多殷富以久病卒官遣言上書陳<lb/>
升平之世難以急化宜少寛假帝感傷其意下詔嗟嘆<lb/>
<pb n="KR2g0051_WYG_044-4b"/>
賜錢三十萬帝性褊察好以耳目隱發為眀公卿數被<lb/>
詆毁尚書以下至見提拽常以事怒郎藥崧自以杖撞<lb/>
之朝廷莫不悚慄爭為嚴切以避誅責唯意獨敢諫爭<lb/>
數封還詔書臣下過失輒救解禀性峭直居心寛厚故<lb/>
為東京名臣云<lb/>
　論曰語有之水至清則無魚人至察則無徒昔周公<lb/>
　教成王明作有功而即繼之以惇大成裕明作而不<lb/>
　惇大朝野上下如束濕薪曾無尺寸有餘之地以託<lb/>
<pb n="KR2g0051_WYG_044-5a"/>
　命所謂和平之福者安在乎鍾離之于顯宗敷陳正<lb/>
　直隨事補救可謂深切而著眀者矣時有寒朗者亦<lb/>
　能觸威犯顔辨明無辜感悟帝意此皆所謂仁人之<lb/>
　言其利溥者後漢書以朗與意合傳有以哉<lb/>
　　　左雄　周舉　黄瓊<lb/>
左雄字伯豪南郡湼陽人也安帝時舉孝㢘稍遷冀州<lb/>
刺史州部多豪族好請託雄常閉門不與交通奏案貪<lb/>
猾二千石無所回忌永建初徵拜議郎時順帝新立大<lb/>
<pb n="KR2g0051_WYG_044-5b"/>
臣懈怠朝多缺政雄數上封事其詞深切尚書僕射虞<lb/>
詡以雄有公忠節上疏薦之曰臣見方今公卿以下𩔖<lb/>
皆拱默以樹恩為賢盡節為愚至相戒曰白璧不可為<lb/>
容容多後福伏見議郎左雄數上封事至引陛下身遭<lb/>
難厄以為警戒實有王臣蹇蹇之節宜擢在㗋舌之官<lb/>
由是拜尚書再遷尚書令上疏陳事曰臣聞寧人之務<lb/>
莫重用賢用賢之道必存考黜大漢受命克慎庶官至<lb/>
于文景天下康乂宣帝知時所病刺史守相輒親引見<lb/>
<pb n="KR2g0051_WYG_044-6a"/>
歎曰民所以安而無怨者政平吏良也與我共此者其<lb/>
惟良二千石乎以為吏歎變易則下不安業久于其事<lb/>
則民服教化其有政理者輙以璽書勉勵增秩賜金或<lb/>
爵至闗内侯公卿缺則以次用之是以吏稱其職人安<lb/>
其業漢時良吏于兹為盛今典百里轉動無常各懷一<lb/>
切莫慮長久謂聚歛整辦為賢能以治已安民為劣弱<lb/>
監司項背相望與同疾疢觀政于亭傳責成于期月虚<lb/>
誕者獲譽拘檢者離毁或因罪戾引髙求名州宰不覆<lb/>
<pb n="KR2g0051_WYG_044-6b"/>
競共辟召又或因捕案亡命會赦行賂復見洗滌使奸<lb/>
猾枉濫輕忽去就鄉官部吏職賤祿薄拜除如流送迎<lb/>
煩費損政傷民和氣未協灾𤯝不消咎皆在此臣愚以<lb/>
為守相長吏有顯效者可就増秩勿移徙非父母喪不<lb/>
得去官若被劾奏亡不就法者徙家邊郡其鄉部親民<lb/>
之吏皆用儒生清白任從政者寛其負算増其秩禄吏<lb/>
職滿歳乃得辟舉如此虚偽之端絶迎送之役損率土<lb/>
之民各寧其所帝以雄言皆眀達政體詔悉施行而宦<lb/>
<pb n="KR2g0051_WYG_044-7a"/>
豎擅權終不能用三年京師漢陽地震裂水泉湧出四<lb/>
年司冀復有大水雄推較灾異以為下人有逆上之徵<lb/>
疏言宜密備不虞尋而青冀揚州賊發海内擾亂後經<lb/>
赦賊雖稍解官猶無備流叛之餘數月復起雄以為宜<lb/>
及其尚㣲開令改悔若告黨與者除罪能誅斬者明加<lb/>
其賞書奏不省雄又上言自今孝㢘年不滿四十不得<lb/>
察舉皆先詣公府諸生試家法文吏課牋奏副之端門<lb/>
練其虛實有不承科令者正其罪若有茂材異等自可<lb/>
<pb n="KR2g0051_WYG_044-7b"/>
不拘年齒詔從其奏雄亦公直精眀能審覆真偽決志<lb/>
行之自是牧守畏栗莫敢輕舉迄于永熹察選清平多<lb/>
得其人又奏稱海内名儒為博士使公卿子弟為諸生<lb/>
有志操者加其俸禄汝南謝㢘河南趙建年十二能通<lb/>
經雄並奏拜童子郎于是負書来學雲集京師初帝之<lb/>
復立乳母宋娥與孫程等與其謀詔封娥山陽君又封<lb/>
大將軍梁商子冀為襄邑侯雄上言髙皇帝約非有功<lb/>
不侯不宜追録小恩虧失大典帝不聽雄復諫曰案尚<lb/>
<pb n="KR2g0051_WYG_044-8a"/>
書故事無乳母爵邑之制唯先帝時阿母王聖為野王<lb/>
君聖造生讒賊廢立之禍生為天下所咀嚼死為海内<lb/>
所歡快今阿母躬蹈儉約以身率下而與王聖同爵號<lb/>
懼違夲操梁冀之封事非機急宜過灾阨之運然後平<lb/>
議可否于是商讓還冀封會復有地震之異雄復上疏<lb/>
曰先帝封野王君漢陽地震今封山陽君而京城復震<lb/>
專政在隂其灾尤大今冀已髙讓山陽君亦宜崇其夲<lb/>
節雄言切至娥亦畏懼辭讓而帝卒封之後阿母遂以<lb/>
<pb n="KR2g0051_WYG_044-8b"/>
交遘失爵是時大司農劉據以職事被譴召詣尚書傳<lb/>
呼促步又加以捶撲雄上言九卿大臣行有佩玉之節<lb/>
動有庠序之儀孝明皇帝始有撲罰皆非古典帝從而<lb/>
改之自雄掌納言多所匡肅遷司𨽻校尉初雄薦周舉<lb/>
為尚書及在司𨽻又舉故冀州刺史馮直任將帥而直<lb/>
嘗坐贓受罪舉以此劾奏雄雄言詔書使選武猛不使<lb/>
選清髙舉曰詔書使君選武猛不使君選貪汙也雄悦<lb/>
而謝曰吾嘗事馮直之父而又與直善今宣光以此奏<lb/>
<pb n="KR2g0051_WYG_044-9a"/>
吾乃是諱厥之舉也由是天下服焉永和三年卒<lb/>
周舉字宣光汝南汝陽人祖父揚少孤㣲常修逆旅以<lb/>
供過客而不受其報父防以眀經舉孝㢘撰尚書雜記<lb/>
補博士終陳留太守舉姿貌短陋而博洽為儒者宗京<lb/>
師為之語曰五經縱横周宣光初辟司徒李郃府宦者<lb/>
孫程等既立順帝誅滅諸閻議者以為閻太后與帝無<lb/>
母子恩宜徙别館絶朝見舉謂郃曰太后幽在離宫若<lb/>
悲愁生疾一旦不虞主上將何以令于天下公宜密表<lb/>
<pb n="KR2g0051_WYG_044-9b"/>
請率羣臣朝太后以答人望郃即上疏帝從之太后意<lb/>
乃安後舉茂才為平丘令上書言得失詞甚切正尚書<lb/>
郭䖍應賀等見之太息共稱舉忠直欲帝置章御坐以<lb/>
為規誡稍遷并州刺史太原舊俗以介子推焚骸至其<lb/>
亡月神不樂舉火由是每冬輒一月寒食老小不堪歳<lb/>
多死者舉到州乃作書置子推廟言盛冬去火殘損民<lb/>
命非賢者之意以宣示愚民使還温食俗乃漸革轉冀<lb/>
州刺史陽嘉三年以左雄薦拜尚書與僕射黄瓊同心<lb/>
<pb n="KR2g0051_WYG_044-10a"/>
輔政名重朝廷左右憚之是歳河南三輔大旱天子親<lb/>
露坐徳陽殿東廂請雨詔問舉以消變之術舉對曰臣<lb/>
聞隂陽閉隔則二氣否塞風雨不時水旱成灾陛下廢<lb/>
文帝光武之法而循亡秦奢侈之欲内積怨女外有曠<lb/>
夫自枯旱以来彌歴年歳未聞陛下改過之效徒勞至<lb/>
尊露坐風塵誠無益也宜出後宫不御之女除太官重<lb/>
膳之費五品不訓責在司徒有非其位急宜黜斥惟留<lb/>
神裁察因召見舉及僕射黄瓊等舉等並對以為宜慎<lb/>
<pb n="KR2g0051_WYG_044-10b"/>
官人去斥貪汙離逺佞邪循文帝之儉遵孝眀之教則<lb/>
時雨必應帝曰百官貪佞者為誰乎舉獨對曰臣從下<lb/>
州超備機密不足以别羣臣然公卿大臣數有直言者<lb/>
忠貞也阿䛕茍容者佞邪也司徒視事六年未聞有忠<lb/>
言異謀愚心在此帝乃以事免司徒劉﨑遷舉司𨽻校<lb/>
尉永和元年災異數見詔召公卿中二千石尚書詣顯<lb/>
親殿引金縢反風事謂北鄉侯親為天子葬以王禮故<lb/>
數有灾異宜加尊諡列于昭穆羣臣議者多謂宜如詔<lb/>
<pb n="KR2g0051_WYG_044-11a"/>
旨舉獨對曰昔周公有請命之應隆太平之功故皇天<lb/>
動威以章聖徳北鄉侯夲非正統姦臣所立立不踰歳<lb/>
年號未改皇天不祐大命夭昏春秋王子猛不稱崩魯<lb/>
子野不書葬今北鄉侯無他功徳以王禮葬之于事已<lb/>
崇不宜稱諡災𤯝之來弗由此也于是司徒黄尚等七<lb/>
十人同舉議帝從之出為蜀郡太守以事免大將軍梁<lb/>
商表為從事中郎甚敬重焉六年三月上已商讌賔客<lb/>
于洛水酒闌繼以䪥露之歌坐中皆為掩涕舉初稱疾<lb/>
<pb n="KR2g0051_WYG_044-11b"/>
不往後聞之歎曰此所謂哀樂失時非其所也殃將及<lb/>
乎商至秋果卒病篤時帝問以遺言對曰臣從事中郎<lb/>
周舉清髙忠正可重任也由是拜舉諫議大夫時屢有<lb/>
灾異帝召舉于顯親殿問以灾𤯝舉對曰陛下初立遵<lb/>
修舊典興化致政逺近肅然頃年以来稍違于前朝多<lb/>
寵倖禄不序徳觀天察人誠可危懼書曰僣恒暘若夫<lb/>
僣差無度則言不從而下不正陽無以制則上擾下竭<lb/>
宜密嚴飭州郡察強宗大姦以時禽討其後江淮猾賊<lb/>
<pb n="KR2g0051_WYG_044-12a"/>
並如舉所陳時詔遣八使廵行風俗皆選素有威望者<lb/>
乃拜舉為侍中與杜喬張綱等分行郡國天下號曰八<lb/>
俊舉于是劾奏貪猾表薦公清朝廷稱之遷河内太守<lb/>
徵為大鴻臚及梁太后臨朝以殤帝㓜崩廟次宜在順<lb/>
帝下諫議大夫吕勃以為宜先殤帝詔下公卿舉議曰<lb/>
春秋魯閔公無子庶兄僖公代立其子文公遂躋僖于<lb/>
閔上孔子譏之書曰有事于太廟躋僖公傳曰逆祀也<lb/>
及定公正其序經曰從祀先公為萬世法也殤帝在先<lb/>
<pb n="KR2g0051_WYG_044-12b"/>
于秩為父順帝在後于親為子序不可亂詔從之遷光<lb/>
禄大夫建和三年卒朝廷方欲以為宰相深痛惜之詔<lb/>
汝南太守其令將大夫以下到喪發日會弔加賜錢十<lb/>
萬子勰以舉任為郎自免歸時梁冀貴盛被其徵命者<lb/>
莫敢不應唯勰前後三辟竟不能屈<lb/>
黄瓊字世英江夏安陸人父香年九歳以至孝稱尤博<lb/>
學能文京師號曰江夏黄童天下無雙為尚書郎數陳<lb/>
得失常獨止宿臺上晝夜不離省闥累遷魏郡太守郡<lb/>
<pb n="KR2g0051_WYG_044-13a"/>
舊有園田歳收穀數千斛香曰食祿者不與民争利乃<lb/>
悉以賦人年饑分禄賜頒贍貧者由是富家爭出穀助<lb/>
廪荒民獲全瓊初以父任為太子舍人辭病不就遭父<lb/>
憂服闋五府俱辟連年不應永建中公卿交薦公車徵<lb/>
至綸氏稱疾不進有司劾不敬詔下縣以禮慰遣遂不<lb/>
得已先是徵聘處士多不稱望李固素慕瓊乃遺書曰<lb/>
聞己度伊洛將順王命自生民以来善政少而亂俗多<lb/>
必待堯舜之君此為志士終無時矣語曰嶢嶢者易缺<lb/>
<pb n="KR2g0051_WYG_044-13b"/>
皦皦者易汙盛名之下其實難副近魯陽樊君被徵初<lb/>
至朝廷設壇席猶待神眀雖無大異而言行所守亦無<lb/>
所缺而毁謗布流應時折減者豈非觀聽望深聲名太<lb/>
盛乎是故俗論皆言處士純盜虚聲願先生宏此逺謨<lb/>
一雪斯言耳瓊至即拜議郎稍遷尚書僕射初瓊隨父<lb/>
在臺閣習見故事及後居職達練官曹爭議朝堂莫能<lb/>
抗奪時連有灾異瓊疏請順帝數見公卿察問得失使<lb/>
近臣儒者參考政事諸無功徳者宜皆斥黜又薦處士<lb/>
<pb n="KR2g0051_WYG_044-14a"/>
黄錯任棠等宜更引致助崇大化于是有詔公車徵錯<lb/>
等三年大旱瓊復疏言宜顧省闕政息除煩費勅近臣<lb/>
使遵法度又囚徒尚積多致死亡亦足以感傷和氣書<lb/>
奏引見徳陽殿使中常侍以屬主者施行瓊又請行畊<lb/>
籍禮帝從之遷尚書令瓊以前左䧺所上孝㢘之選專<lb/>
用儒學文吏于取士之義猶有所遺乃奏増孝弟及能<lb/>
從政者為四科事竟施行又雄前議舉吏先試之于公<lb/>
府又覆之于端門後尚書奏除此科瓊復上言覆試之<lb/>
<pb n="KR2g0051_WYG_044-14b"/>
作將以覆實虚濫不宜改革帝乃止出為魏郡太守稍<lb/>
遷太常和平中以選入侍講禁中元嘉元年拜司空桓<lb/>
帝欲褒崇大將軍梁冀使朝臣議其禮胡廣等咸稱冀<lb/>
勛徳賞賚宜比周公瓊獨建議不可冀意以為恨會以<lb/>
地動䇿免永興元年拜司徒遷太尉梁冀前後所託辟<lb/>
召一無所用延熹元年以日食免冀誅胡廣等坐阿附<lb/>
免廢復拜瓊為太尉以師傅恩而不阿梁氏封為邧鄉<lb/>
侯瓊辭讓至六七上言旨懇惻乃許之自梁冀誅後天<lb/>
<pb n="KR2g0051_WYG_044-15a"/>
下想望異政瓊首居公位辟汝南范滂為掾舉奏州郡<lb/>
貪汙至死徙者十餘人海内由是翕然尋以五侯擅權<lb/>
自度力不能匡遂稱疾不起及疾篤上疏諫曰臣聞天<lb/>
者務剛其氣君者務強其政陛下即位以来未有勝政<lb/>
諸梁秉權宦豎充朝卿校牧守皆出其門羽革珠金殷<lb/>
滿其室塞陛下耳目之眀更為聾瞽之主李固杜喬念<lb/>
國忘身遂見殘滅李雲杜衆以忠獲罪天下尤痛朝野<lb/>
之人以忠為諱尚書周永素事梁冀又黄門羣軰自冀<lb/>
<pb n="KR2g0051_WYG_044-15b"/>
興盛共搆奸軌臨冀當誅復記其惡以要爵賞陛下不<lb/>
審别真偽復與忠臣並時顯封四方聞之莫不憤歎臣<lb/>
身輕位重勤不補過敢以垂絶之日陳不諱之言庶有<lb/>
萬分無恨三泉其年卒時年七十九諡曰忠孫琬少而<lb/>
辯慧瓊在魏郡上日食狀詔問所食多少瓊未知所對<lb/>
琬在傍曰何不言日食之餘如月之初瓊大竒之即如<lb/>
言應詔琬初為五官中郎將與陳蕃同心顯用志士權<lb/>
富子弟因中傷之廢居二十載後出牧豫州政績為天<lb/>
<pb n="KR2g0051_WYG_044-16a"/>
下冠獻帝朝拜太尉與王允同謀誅董卓卓將李傕郭<lb/>
汜破長安收琬下獄死<lb/>
　論曰左雄請立孝㢘限年課試之法既乖初意其詰<lb/>
　徐淑曰顔回聞一知十孝㢘聞一知幾尤無理取辦<lb/>
　及後黄瓊以雄專用文學儒吏復増孝悌從政為四<lb/>
　科而孝㢘之選終不及西京自古有治人無治法茍<lb/>
　奉法非人則立法而弊旋生不清其源徒塞其流可<lb/>
　乎舉以順帝逺徙孫程等説朱倀急表留之或譏其<lb/>
<pb n="KR2g0051_WYG_044-16b"/>
　謬然程等雖宦豎猶能糾張防之惡而白虞詡之忠<lb/>
　且上殿訶叱左右未為大過以事體揆之但使册封<lb/>
　十九人時力言其非制勸帝酬以金帛庶幾上不虧<lb/>
　國體下不負臣功惜當時公卿未有能持此議者耳<lb/>
　要之舉與雄其立朝謇諤固不愧古之遺直也瓊素<lb/>
　負盛名在左周上及位台輔梁冀凶暴不聞請誅李<lb/>
　雲杜衆諫死不見申救至五侯擅權又苦力不能匡<lb/>
　而稱疾仲長統所譏漢至中世其三公皆取清慤謹<lb/>
<pb n="KR2g0051_WYG_044-17a"/>
　慎循常習故者正謂此此果可以雪處士虚聲之謗<lb/>
　乎然冀盛而請託不行冀誅而封爵不拜臨終一疏<lb/>
　尤指斥無隱其所挾持固逺出胡廣趙戒上也琬就<lb/>
　董卓徵及議遷都不合與楊彪惶恐謝罪不如乃祖<lb/>
　已甚周勰守志不屈有光于父矣<lb/>
　　　种暠<lb/>
种暠字景伯河南洛陽人仲山甫之後也父為定陶令<lb/>
有財三十萬父卒暠悉以賑䘏宗族及邑里之貧者其<lb/>
<pb n="KR2g0051_WYG_044-17b"/>
有進趣名利皆不與交通始為縣門下史時河南尹田<lb/>
歆外甥王諶名知人歆謂之曰今當舉孝㢘多得貴戚<lb/>
書命欲自用一名士報國家汝助我求之明日諶送客<lb/>
于大陽郭遥見暠異之還白歆曰為尹得孝㢘矣近洛<lb/>
陽門下吏也歆笑曰當得山澤隱滯近洛陽吏耶諶曰<lb/>
山澤不必有異士異士不必在山澤歆即召暠于庭辯<lb/>
詰職事暠詞對有序歆甚知之召署主簿遂舉孝㢘辟<lb/>
太尉府舉髙第順帝末為侍御史時所遣八使光祿大<lb/>
<pb n="KR2g0051_WYG_044-18a"/>
夫杜喬周舉等多所紏奏而大將軍梁冀及諸宦官互<lb/>
為請赦事皆被寢遏暠自以職主刺舉志案奸違乃復<lb/>
劾諸為八使所舉蜀郡太守劉宣等罪惡章露宜伏歐<lb/>
刀又奏請敇四府條舉近臣父兄及知親為刺史二千<lb/>
石尤殘穢不勝任者免遣案罪帝乃從之擢暠監太子<lb/>
于承光宫中常侍髙梵從中單駕出迎太子時太傅杜<lb/>
喬等疑不欲從而未决暠乃手劍當車曰太子國之儲<lb/>
副人命所係今常侍来無詔信何以知非奸耶今日有<lb/>
<pb n="KR2g0051_WYG_044-18b"/>
死而已梵辭屈不敢對馳還奏之詔報太子乃得去喬<lb/>
退而歎息愧暠臨事不惑帝亦嘉其持重稱善者良久<lb/>
出為益州刺史暠素慷慨好立功名在職三年宣恩逺<lb/>
夷開曉殊俗岷山雜落皆懐服漢徳其白狼槃木諸國<lb/>
自前刺史朱輔卒後遂絶暠至乃復舉踵向化性剛介<lb/>
不媚權倖時蜀郡太守因計吏賂遺中常侍曹騰暠于<lb/>
斜谷闗搜得其書上奏太守并劾騰又永昌太守冶鑄<lb/>
黄金為文蛇以獻梁冀暠糾發逮捕即馳傳上言其後<lb/>
<pb n="KR2g0051_WYG_044-19a"/>
騰初不為纎介常稱暠能吏而冀由是銜怒于暠會巴<lb/>
郡人服直聚黨自稱天王暠與太守應承討捕不克吏<lb/>
人多被殺傷冀因此䧟之傳逮暠承太尉李固疏救梁<lb/>
太后省奏赦其罪免官而已後梁州羌動以暠為梁州<lb/>
刺史甚得百姓歡心被徵當遷吏人詣闕請留之太后<lb/>
歎曰未聞刺史得人心若是乃許之暠復留一年遷漢<lb/>
陽太守戎夷男女送至漢陽界暠與相揖謝千里不得<lb/>
乘車及到郡化行諸羌禁止侵掠遷使匈奴中郎將時<lb/>
<pb n="KR2g0051_WYG_044-19b"/>
遼東烏桓反畔復轉遼東太守烏桓望風率服迎拜于<lb/>
界上坐事免歸徵拜議郎遷南郡太守入為尚書會匈<lb/>
奴宼并凉二州桓帝擢暠為度遼將軍暠到營所先宣<lb/>
恩信不服然後加討諸羌先時有獲質于郡縣者悉遣<lb/>
還之誠心懐拊信賞分眀由是諸羌龜兹莎車烏孫等<lb/>
皆来順服暠乃去烽燧除候望邊方晏然無警入為大<lb/>
司農延熹四年遷司徒與太尉劉矩司空黄瓊同心輔<lb/>
政推達名臣橋𤣥皇甫規等為稱職在位三年年六十<lb/>
<pb n="KR2g0051_WYG_044-20a"/>
一卒并凉邉人咸為發哀匈奴聞暠卒舉國傷惜單于<lb/>
每入朝賀望見墳墓輒哭泣祭祀子拂初平元年為司<lb/>
空李郭亂長安百官多避兵衝拂揮劍而出曰為國大<lb/>
臣不能止戈除暴致賊兵向宫去欲何之遂戰死拂子<lb/>
劭時拜益凉二州刺史聞難竟不之職服闋徵辟皆不<lb/>
就曰吾父以身殉國吾為臣子不能除殘復怨何面目<lb/>
朝覲眀主哉遂與左中郎劉範諫議大夫馬宇等共攻<lb/>
㴶汜以報其仇兵敗見害<lb/>
<pb n="KR2g0051_WYG_044-20b"/>
　論曰求忠臣必于孝子之門暠父為令至擁貲三十<lb/>
　萬其所從来殆未可知暠積而能散周而不繼可謂<lb/>
　能弛其父之過矣筮仕後在言路則糾劾不避權貴<lb/>
　在宫府則持重得大體在州郡邉塞則恩使人懐義<lb/>
　使人服及登台輔推賢進達以利國家為人臣子若<lb/>
　此固宜子復死忠孫復死孝世濟其無窮之休乎暠<lb/>
　威信尤著諸羌前接馬援鄧訓後啟張奐皇甫規使<lb/>
　漢盡得暠等以拊循異域豈至末年戎馬蹂躪若彼<lb/>
<pb n="KR2g0051_WYG_044-21a"/>
　哉夫國不患無可用之才患有才而沉淪于無用當<lb/>
　暠為門下吏時逐隊進退其交臂失之者不知凡幾<lb/>
　王諶遥見遂定為異士士伸于知已此鹽車之驥所<lb/>
　為向伯樂而涔涔淚下也<lb/>
　　　張嶷<lb/>
張嶷字伯岐巴西郡南充國人弱冠有通壯之節為縣<lb/>
功曹先主定蜀時山宼攻縣縣長捐家逃亡嶷冒白刄<lb/>
擕負縣長之家以免由是顯名州召為從事建興五年<lb/>
<pb n="KR2g0051_WYG_044-21b"/>
丞相亮北駐漢中山賊張慕等鈔盜軍資劫畧吏民嶷<lb/>
以都尉討之嶷度賊鳥散難以戰禽乃詐與和克期置<lb/>
酒酒酣嶷因斬慕等五十餘級渠帥悉殄旬日清泰後<lb/>
得疾數年既愈拜牙門將屬馬忠北討汶山叛羌南平<lb/>
四郡蠻夷輙有籌畫戰克之功初越嶲郡自丞相亮討<lb/>
髙定之後叟夷數反殺太守龔祿焦璜是後太守不敢<lb/>
之郡僑駐安定去郡八百餘里郡徒有名而已時論欲<lb/>
復舊郡除嶷為越嶲太守嶷之郡誘以恩信蠻夷稍稍<lb/>
<pb n="KR2g0051_WYG_044-22a"/>
降附北徼捉馬最驍勁不承節度嶷乃往討生縛其帥<lb/>
魏狼又縱使招懷餘𩔖種落三千餘戸皆安土供職嶷<lb/>
表狼為邑侯諸種聞之多漸降服嶷以功賜爵闗内侯<lb/>
蘇祁邑君冬逢及弟隗渠等已降復反嶷誅逢逢妻旄<lb/>
牛王女嶷以計原之而渠逃入西徼渠剛猛捷悍為諸<lb/>
種深所畏憚遣所親二人詐降嶷覺之許以重賞使為<lb/>
反間二人遂合謀殺渠渠死諸種皆安嶷始至時郡郛<lb/>
頽壞更築小塢及在官三年徙還故郡繕治城郭夷種<lb/>
<pb n="KR2g0051_WYG_044-22b"/>
男女莫不致力定莋臺登卑水三縣去郡三百餘里出<lb/>
鹽鐵及漆久為夷徼占據嶷又取之署置長吏定莋帥<lb/>
豪狼岑忿嶷見侵不來詣嶷使壯士數十直往收致撻<lb/>
而殺之持尸還種喻以狼岑之惡且曰無妄動動即殄<lb/>
矣種𩔖咸面縛謝過嶷殺牛饗宴重申恩信遂獲鹽鐵<lb/>
噐用周贍旄牛種𩔖四千餘戸其帥狼路欲為姑婿冬<lb/>
逢報怨遣叔父離將逢衆相度形勢嶷遣親近賫牛酒<lb/>
迎賜又令逢妻逆之逢妻離之姊也離既受賜并見其<lb/>
<pb n="KR2g0051_WYG_044-23a"/>
姊姊弟歡悦悉率所領詣嶷嶷厚加賞待遣還旄牛由<lb/>
是輒不為患郡有舊道經旄牛中至成都既平且近自<lb/>
旄牛絶道已百餘年更由安上既險且逺嶷遣左右賫<lb/>
貨幣賜路重令路姑喻意路乃率兄弟妻子悉詣嶷嶷<lb/>
與盟誓開通舊道千里肅清復古亭驛奏封路為旄牛<lb/>
㽛毗王遣使將路朝貢後主于是加嶷撫戎將軍領郡<lb/>
如故嶷初見費禕為大將軍恣性汎愛待信新附太過<lb/>
書戒之引岑彭來歙以為鍳後禕果為魏降人郭修所<lb/>
<pb n="KR2g0051_WYG_044-23b"/>
害呉太傅諸葛恪既破魏軍遂大興兵衆以圖攻取侍<lb/>
中諸葛瞻丞相亮之子恪從弟也嶷與書曰以周公之<lb/>
才猶有管蔡流言之變霍光受任亦有燕葢上官逆亂<lb/>
之謀今太傅離少主履敵庭恐非良計自非郎君進忠<lb/>
言于太傅誰復有盡言者旋軍廣農務行徳惠數年之<lb/>
後東西並舉實為不晚恪竟以此夷族其識見多此𩔖<lb/>
在郡十五年乞還徵詣成都夷民戀慕扶轂涕泣過旄<lb/>
牛襁負来迎或追至蜀郡界其督帥隨嶷朝貢者百餘<lb/>
<pb n="KR2g0051_WYG_044-24a"/>
人嶷慷慨壯烈士人多貴之既至拜盪宼將軍嶷故有<lb/>
風濕疾至是寢篤杖然後能起會魏狄道長李簡密請<lb/>
降衛將軍姜維將出隴西嶷力疾請行臨發辭後主曰<lb/>
臣受恩過量加以疾病在身常恐一朝殞歿辜負榮遇<lb/>
天不違願得預戎事若凉州克定臣為藩表如有未捷<lb/>
殺身以報後帝慨然為之流涕既到狄道與魏將徐質<lb/>
交鋒臨陣隕身然所殺傷亦過倍越嶲民夷聞嶷死無<lb/>
不悲泣為立廟四時水旱輒祀之<lb/>
<pb n="KR2g0051_WYG_044-24b"/>
　論曰自諸葛武侯納馬謖攻心之言克定南中官其<lb/>
　俊傑出所有畊牛戰馬金銀犀革充繼軍資國以富<lb/>
　强北伐遂無内顧固亮之詒謀使然然當時則李恢<lb/>
　克奮戰力吕凱王佐率屬忠誠及亮身後馬忠張嶷<lb/>
　復相繼懋著威信故能使諸蠻懷徳畏刑歴數十年<lb/>
　朝貢如一日嶷服勤最久在季興名將中其識斷眀<lb/>
　果尤為傑出者也夫羌蠻諸種落風尚固殊而好善<lb/>
　惡惡趨利避害之心則一惟在因勢而利導之固不<lb/>
<pb n="KR2g0051_WYG_044-25a"/>
　容執古御今亦非可推此例彼西漢趙充國當先零<lb/>
　䍐开之叛或攻或否于攻之中又或戰或屯迄于靈<lb/>
　帝羌戎内訌皇甫規張奐多用恩信招納叚熲一以<lb/>
　兵力禽討然並有成功何者因利乘便期于適吾事<lb/>
　而已若乃當日南中事勢不可同年而語前此但羈<lb/>
　縻使不為宼今則欲署置郡縣因其所出為軍國儲<lb/>
　且幅<graphic n="KR0695" url="https://raw.githubusercontent.com/kanripo/KR-Gaiji/master/images/KR0695.png" mimeType="image/png"/>一統雖沿邊騷動未有肘腋腹心之虞今逼<lb/>
　近内服一或生事國受其敝而外宼乘之是故網宜<lb/>
<pb n="KR2g0051_WYG_044-25b"/>
　疎不宜密又不得託言大度使逺近之情隔而莫通<lb/>
　力宜緩不宜急又不得示弱使驕悍之族狡而觀釁<lb/>
　機宜静不宜動又不得蹈故偷安使功名之會一失<lb/>
　而不復挽恩而濟之以威信而通之以變求服其情<lb/>
　不苛其禮亦享其贄不貪其財又時取彼中豪率之<lb/>
　黠者示之賞罰使帖然服從則種落不令而應昔馬<lb/>
　援洞悉隴羌駱越之情形所至難消釁解今張嶷規<lb/>
　畫越嶲十餘年致為近之史稱嶷慷慨壯烈殆亦聞<lb/>
<pb n="KR2g0051_WYG_044-26a"/>
　援風而興起者觀其臨發狄道一表即據鞍顧盻曾<lb/>
　不是過可謂烈士暮年壯心不已矣援誡王磐吕冲<lb/>
　嶷料費禕諸葛恪識鍳尤相𩔖彼胸負智略若此即<lb/>
　柄國政不難而僅僅出其餘力以綏靖蠻荒固宜樹<lb/>
　勛于生前遺愛于死後也由四相而下若嶷之于蜀<lb/>
　顧可多得乎哉<lb/>
　<lb/>
　<lb/>
<pb n="KR2g0051_WYG_044-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史傳三編卷四十四<lb/>
</p>
<p>
</p>
  </div>
<div>
<head>史傳三編卷四十五</head> <lb/>
    <p>
<pb n="KR2g0051_WYG_045-1a"/>
欽定四庫全書<lb/>
　史傳三編卷四十五<lb/>
　　　　　　　　　　　　　大學士朱軾撰<lb/>
　名臣續傳二<lb/>
　　附魏<lb/>
　　　范粲<lb/>
范粲字承明陳留外黄人為人髙亮貞正博渉強記學<lb/>
皆可師逺近請益者甚衆性不矜莊而見之皆肅如州<lb/>
<pb n="KR2g0051_WYG_045-1b"/>
府交辟不就久之乃應命為治中轉别駕辟太尉掾尚<lb/>
書郎出為征西司馬所歴皆有聲稱遷武威太守到郡<lb/>
選良吏立學校勸農桑郡壤富實珍玩充積粲檢制之<lb/>
息其華侈是時疆場多警粲明設防備敵不敢犯西域<lb/>
流通以母老去官郡既重鎮而粲輒委去朝廷尤之左<lb/>
遷樂涫令頃之轉太宰從事中郎遭母憂以至孝稱服<lb/>
闋復為太宰中郎齊王芳被廢遷于金墉城粲素服拜<lb/>
送哀動左右時司馬師輔政召羣臣會議粲又不至師<lb/>
<pb n="KR2g0051_WYG_045-2a"/>
以其時望容之粲遂稱疾闔門不出于是特詔為侍中<lb/>
持節使於雍州粲因陽狂不言寢所乘車足不履地子<lb/>
孫恒侍左右有婚宦大事輒密諮請合則色無變不合<lb/>
則眠寢不安妻子以此知其㫖至晉泰始中粲同郡孫<lb/>
和表粲操行髙潔請輿致京師賜醫藥若遂療除必有<lb/>
益于政乃詔郡縣給醫藥以二千石禄養病加賜帛百<lb/>
匹子喬以父疾篤辭不受詔不許太康六年卒年八十<lb/>
四不言三十六載終于所寢之車<lb/>
<pb n="KR2g0051_WYG_045-2b"/>
　論曰魏無名臣夫名臣以節為先當曹丕之際皆漢<lb/>
　臣而忠于曹者也及髦奐之際則魏臣而心乎司馬<lb/>
　氏者也是故賢傑若荀彧而不免有附曹之譏孝友<lb/>
　若王祥才智若衛瓘而不免有仕晉之失中間如陳<lb/>
　泰軰頗號持平亦不免為司馬氏所用其協規同力<lb/>
　以平諸葛誕等猶韋孝寛之平尉遲迥不免成隋文<lb/>
　之簒獨范粲位不至大僚其吏道足稱其臣節甚著<lb/>
　至寢于所乘之車三十六載可謂嚴且苦矣粲夲惡<lb/>
<pb n="KR2g0051_WYG_045-3a"/>
　司馬未嘗仕晉史氏乃編為晉臣大違其素志故特<lb/>
　表之以愧魏初魏末之忠於曹氏司馬氏者<lb/>
　　附呉<lb/>
　　　周瑜<lb/>
周瑜字公瑾廬江舒人也從祖父景素著忠正為豫州<lb/>
刺史好士常恐不及辟陳蕃為别駕李膺杜密為從事<lb/>
皆天下英俊延熹六年拜司空與楊秉舉奏諸奸猾遂<lb/>
連及中常侍侯覽貝瑗皆坐黜朝廷莫不稱之進太尉<lb/>
<pb n="KR2g0051_WYG_045-3b"/>
父异洛陽令瑜長壯有姿貌初孫堅徙家于舒堅子䇿<lb/>
與瑜同年獨相友善瑜推道南大宅以舍䇿升堂拜母<lb/>
有無通共瑜從父尚為丹陽太守瑜往省之會䇿將東<lb/>
渡馳書報瑜瑜將兵迎䇿䇿大喜曰吾得卿諧也遂從<lb/>
䇿䇿既定曲阿走劉繇因謂瑜曰吾以此衆取吳會已<lb/>
足卿還鎮丹陽瑜還頃之袁術遣其從弟代尚而瑜從<lb/>
尚還夀春術欲以瑜為將瑜觀術終無所成求為居巢<lb/>
長遂自居巢東歸是歳建安三年也䇿親自迎瑜授建<lb/>
<pb n="KR2g0051_WYG_045-4a"/>
威中郎將即盛給兵騎鼓吹爲治館舍贈賜無比令曰<lb/>
周公瑾英儁異才與孤有總角之好骨肉之分如前在<lb/>
丹陽發衆舩糧以濟大事論徳酬功此未足以報也瑜<lb/>
時年二十四吳中皆呼為周郎以瑜恩信著于廬江出<lb/>
備牛渚頃之䇿欲取荆州以瑜為都䕶軍領江夏太守<lb/>
從攻皖㧞之得喬公兩女皆國色也䇿自納大喬瑜納<lb/>
小喬五年䇿卒權統事瑜將兵赴喪遂留呉與長史張<lb/>
昭共掌衆事時曹操新破袁紹兵威日盛下書責權任<lb/>
<pb n="KR2g0051_WYG_045-4b"/>
子權召羣臣會議皆猶豫莫決乃獨將瑜詣母前定議<lb/>
瑜曰昔楚國初封荆山之側不滿百里之地繼嗣賢能<lb/>
廣土開境立基于郢遂據荆陽至扵南海傳業延祚九<lb/>
百餘年今將軍承父兄餘資兼六郡之衆兵精糧多將<lb/>
士用命鑄山煮海境内富饒汎舟舉帆朝發夕到士風<lb/>
勁勇所向無敵有何逼廹而欲送質質一入不得不與<lb/>
曹氏相首尾則命召不得不往便見制于人也極不過<lb/>
一侯印僕從十餘人車數乘馬數匹豈與南面稱孤同<lb/>
<pb n="KR2g0051_WYG_045-5a"/>
哉不如勿遣徐觀其變若曹氏能率義以正天下將軍<lb/>
事之未晚若圖為暴亂兵猶火也不戢將自焚將軍韜<lb/>
勇抗威以待天命何送質之有權母曰公瑾議是也遂<lb/>
不送質十一年督兵討麻保二屯梟其渠率俘得萬餘<lb/>
口還備官亭追討黄祖將鄧龍于柴桑生禽龍還吳十<lb/>
三年權討江夏瑜為前部大督九月曹操入荆州劉琮<lb/>
舉衆降操得其水軍船歩兵數十萬將士聞之皆恐權<lb/>
延見羣臣問計張昭等曰曹公豺虎也然託名漢相挟<lb/>
<pb n="KR2g0051_WYG_045-5b"/>
天子以征四方今拒之事更不順且將軍大勢可以拒<lb/>
操者長江也今操得荆州水軍蒙衝鬭艦千數浮以沿<lb/>
江水陸俱下此為長江之險已與我共之矣而勢力衆<lb/>
寡又不可論愚謂大計不如迎之瑜曰不然操雖託名<lb/>
漢相實漢賊也將軍以神武雄才兼父兄之烈割據江<lb/>
東地方數千里兵精足用英雄樂業尚當横行天下為<lb/>
漢家除殘去穢况操自送死而可迎之耶請為將軍籌<lb/>
之今北土未平馬超韓遂尚在闗西為操後患且捨鞍<lb/>
<pb n="KR2g0051_WYG_045-6a"/>
馬仗舟楫與呉越争衡夲非中國所長又今盛寒馬無<lb/>
藁草驅中國士衆遠渉江湖之間不習水土必生疾病<lb/>
此數者用兵之患也而操皆冒行之將軍禽操宜在今<lb/>
日瑜請得精兵三萬人進住夏口保為將軍破之權曰<lb/>
老賊欲廢漢自立久矣徒忌二袁呂布劉表與孤耳今<lb/>
數雄已滅惟孤尚存孤與老賊勢不兩立因㧞劍砍前<lb/>
奏案曰諸將吏有復敢言當迎操者與此案同乃罷會<lb/>
是夜瑜復請見曰諸人徒見操書言水歩八十萬而各<lb/>
<pb n="KR2g0051_WYG_045-6b"/>
恐懾甚無謂也今以實校之彼所將中國人不過十五<lb/>
六萬且已久疲所得表衆亦極七八萬耳尚懐狐疑夫<lb/>
以疲病之卒御狐疑之衆衆數雖多甚不足畏瑜得精<lb/>
兵五萬自足制之願將軍勿慮權拊背曰公瑾卿言至<lb/>
此甚合孤心諸人各顧妻子深失所望獨卿與子敬與<lb/>
孤同耳此天以卿二人贊孤也時昭烈為操所追走屯<lb/>
夏口遣諸葛亮詣權權遂遣瑜及程普等將兵與昭烈<lb/>
倂力逆操昭烈迎問瑜戰卒有幾瑜曰三萬人昭烈曰<lb/>
<pb n="KR2g0051_WYG_045-7a"/>
恨少瑜曰此自足用豫州但觀瑜破之昭烈深用愧喜<lb/>
進與操遇于赤壁操軍先有疾疫初一交戰便敗退引<lb/>
次江北瑜等在南岸瑜部將黄葢曰今宼衆我寡難與<lb/>
持久操軍方連舩艦首尾相掎可燒而走也乃取輕利<lb/>
舟艦數十艘載燥荻枯柴灌膏油其中裹以帷幕上建<lb/>
牙旗又預備走舸繫于其尾先書報操紿以欲降操軍<lb/>
士皆出營延頸觀望時東南風急葢取十艦最著前中<lb/>
江舉帆餘舩以次俱進去北軍二里餘同時發火火烈<lb/>
<pb n="KR2g0051_WYG_045-7b"/>
風猛舩往如箭燒盡北舩延及㟁上營落烟熖張天人<lb/>
馬燒溺無算瑜等率輕鋭繼其後擂鼓大震操引軍走<lb/>
遇泥濘道不通悉使羸兵負草填之昭烈與瑜水陸並<lb/>
進追至南郡操軍自相蹈藉而死者大半乃留曹仁等<lb/>
守江陵徑自北歸時瑜與仁相對隔江即遣甘寧前據<lb/>
夷陵仁分兵圍之寧告急于瑜瑜用呂䝉計留凌統以<lb/>
守其後自與蒙救寧寧圍既解乃渡屯北岸與仁尅期<lb/>
大戰瑜親跨馬突陣會流矢中右脅瘡甚便還仁聞瑜<lb/>
<pb n="KR2g0051_WYG_045-8a"/>
臥未起勒兵就陣瑜乃自興案行軍營激揚吏士殺傷<lb/>
甚衆仁委城走權拜瑜偏將軍領南郡太守據江陵始<lb/>
操聞瑜年少有美才密遣辯士九江蔣幹私行説之布<lb/>
衣葛巾自託私行詣瑜瑜出迎幹謂曰子翼良苦逺渉<lb/>
江湖為曹氏作説客耶幹曰吾與足下州里中間隔别<lb/>
遙聞芳烈故來叙濶并觀雅規而云説客無乃逆詐乎<lb/>
瑜曰吾雖不及夔曠聞弦賞音足知雅曲也因延入設<lb/>
食遣就舘後復請幹與周觀營中行視倉庫軍資器仗<lb/>
<pb n="KR2g0051_WYG_045-8b"/>
訖還飲宴示之侍者服飾珍玩等物因謂幹曰大丈夫<lb/>
處世遇知己之主外託君臣之義内懷骨肉之恩言行<lb/>
計從禍福共之假使蘇張復生能移其意乎幹但笑終<lb/>
無所言還白操稱瑜雅量髙致非言詞所能間也時權<lb/>
以妺妻昭烈表為荆州牧治公安而劉表故吏士多来<lb/>
歸者昭烈以地小不足容衆乃自詣權求都督荆州瑜<lb/>
上疏曰劉備以梟雄之姿而有闗張熊虎之將必非久<lb/>
屈為人用者謂宜徙備置呉盛為築宮室多其美女玩<lb/>
<pb n="KR2g0051_WYG_045-9a"/>
好以娯其耳目而分闗張各置一方使如瑜者挾以攻<lb/>
戰大事可定也今猥割土地以資業之聚此三人俱在<lb/>
疆場恐蛟龍得雲雨終非池中物也權以曹操在北當<lb/>
廣攬英雄又恐昭烈難卒制故不從瑜言昭烈還聞之<lb/>
歎曰天下智謀之士所見畧同前時孔眀諫孤莫行其<lb/>
意亦慮此也是時劉璋為益州牧外有張魯㓂侵瑜乃<lb/>
詣京見權曰今曹操新敗憂在腹心未能與將軍連兵<lb/>
相争也乞與奮威俱進取蜀而并張魯因留奮威以守<lb/>
<pb n="KR2g0051_WYG_045-9b"/>
其地與馬超結援瑜還與將軍據襄陽以蹙操北方可<lb/>
圖也奮威者權從弟瑜也權許之瑜還江陵治裝道病<lb/>
困與權牋曰瑜以凡材昔受討逆殊特之遇委以腹心<lb/>
遂荷榮任統馭兵馬志執鞭弭自効戎行規定巴蜀次<lb/>
取襄陽慿藉威靈謂若在握至以不謹道遇暴疾人生<lb/>
有死脩短命矣誠不足惜但恨㣲志未展不復受教命<lb/>
耳方今曹操在北疆場未靜劉備寄寓有似養虎此朝<lb/>
士旰食之秋至尊垂慮之日也魯肅忠烈臨事不茍可<lb/>
<pb n="KR2g0051_WYG_045-10a"/>
以代瑜倘言可採瑜死不朽矣遂卒于巴丘時年三十<lb/>
六權素服舉哀感動左右曰公瑾有王佐之姿今忽短<lb/>
命孤何賴哉自迎其喪于蕪湖為子登娶其女而以女<lb/>
妻其子循初瑜見友于孫䇿太夫人又使權以兄事之<lb/>
時權位為將軍諸將賔客為禮尚簡而瑜獨先盡敬便<lb/>
執臣節程普頗以年長數陵侮瑜瑜折節容下終不與<lb/>
校普後自敬服而親重之乃告人曰與周公瑾交若飲<lb/>
醇醪不覺自醉其謙讓服人如此昭烈之自京還也權<lb/>
<pb n="KR2g0051_WYG_045-10b"/>
與張昭等乘船追送之宴㑹叙别昭等先出權獨留語<lb/>
昭烈言次歎瑜曰公瑾文武籌略萬人之英顧其器量<lb/>
廣大恐不久為人臣耳曹操亦嘗與權書曰赤壁之役<lb/>
值有疾病孤燒船自退横使周瑜虚獲此名瑜威聲逺<lb/>
著故曹劉咸欲疑譖之後權僣尊號謂公卿曰孤非周<lb/>
公瑾不帝矣瑜少精音樂雖三爵之後其有闕誤瑜必<lb/>
知之為回顧焉故時人語曰曲有誤周郎顧<lb/>
　論曰士之建功名于干戈搶攘之間者必先眀于去<lb/>
<pb n="KR2g0051_WYG_045-11a"/>
　就之分馬伏波所謂非獨君擇臣臣亦擇君其言最<lb/>
　為有識建安末華歆王朗稱名士皆臣附賊操俛仰<lb/>
　茍活即賢如荀彧始則參贊密謀及議九錫不合乃<lb/>
　飲藥死其志非不可哀然識則鄙矣瑜初遇孫䇿孤<lb/>
　身流離卽推誠投分雖强大如袁術曾不與易後稱<lb/>
　昭烈比于龍虎向使早得從事魚水之歡獨讓孔眀<lb/>
　有哉方操引兵東下衆志洶洶獨瑜首倡大義目操<lb/>
　漢賊正名聲罪凛凛如出師二表而襲荆取益又與<lb/>
<pb n="KR2g0051_WYG_045-11b"/>
　隆中所對意見畧同雖神眀太儁未若亮之道器淵<lb/>
　然然與人能讓慮事惟謹亮臨終舉蔣琬瑜亦薦魯<lb/>
　肅臨事不茍可以代任則猶然小心謹慎之規也瑜<lb/>
　亮並稱名固不虚哉<lb/>
　　　魯肅<lb/>
魯肅字子敬臨淮東城人生而失父與祖母居肅體貌<lb/>
魁竒自少有壯節家富于財以天下已亂遂大散財貨<lb/>
賑窮結士甚得鄉邑歡心周瑜為居巢長將數百人故<lb/>
<pb n="KR2g0051_WYG_045-12a"/>
過候肅并求貲糧肅有兩囷米各三千斛乃指一囷與<lb/>
瑜瑜益知其竒也遂相親結定僑札之分袁術聞其名<lb/>
就署東城長肅見術無綱紀不足與立事乃擕老弱將<lb/>
輕俠百餘人就瑜居巢瑜東渡因與同行會肅祖母亡<lb/>
還葬東城劉子楊與肅友善遺書招肅共依鄭寳而瑜<lb/>
已徙肅母到呉瑜謂肅曰昔馬援答光武云當今之世<lb/>
非但君擇臣臣亦擇君今主人親賢貴士納竒録異且<lb/>
吾聞先哲秘論承運代劉氏者必興于東南推歩事勢<lb/>
<pb n="KR2g0051_WYG_045-12b"/>
當其厯數終搆帝基以協天符是烈士攀龍附鳳馳騖<lb/>
之秋吾方達此足下不須以子楊之言介意也肅從其<lb/>
言瑜因薦肅才宜佐時當廣求其比以成功業不可令<lb/>
去也權即見肅與語甚悦之衆賔罷退獨引肅還合榻<lb/>
對飲因密議曰漢室傾危四方雲擾孤承父兄餘業思<lb/>
有桓文之功君何以佐之肅曰昔髙帝欲區區尊事義<lb/>
帝而不獲者以項羽為害也今之曹操猶昔項羽將軍<lb/>
何由得為桓文乎肅竊料漢室不可復興曹操不可卒<lb/>
<pb n="KR2g0051_WYG_045-13a"/>
除為將軍計惟有鼎足江東以觀天下之釁規模如此<lb/>
亦自無嫌何者北方誠多務也因其多務勦除黄祖進<lb/>
伐劉表竟長江所極據而有之然後建號帝王以圖天<lb/>
下此髙帝之業也時張昭頗訾肅年少粗疎未可用權<lb/>
不聼益貴重之賜肅母衣服幃帳居處雜物富擬其舊<lb/>
及劉表卒肅進説曰荆楚與國隣接外帶江漢内阻山<lb/>
陵有金城之固沃野千里士民殷富若據而有之此帝<lb/>
王之資也今表新亡二子素不輯睦軍中諸將各有彼<lb/>
<pb n="KR2g0051_WYG_045-13b"/>
此加劉備天下梟䧺與操有隙寄寓于表表惡其能而<lb/>
不之用也若備與彼協心上下齊同則宜撫安以結盟<lb/>
好如有離違宜别圖之以濟大事肅請得奉命弔表二<lb/>
子并慰勞其軍中用事者及説備使撫表衆同心一意<lb/>
共拒曹操備必喜而從命如其克諧天下可定也今不<lb/>
速往恐為操所先權即遣肅行到夏口聞操兵向荆州<lb/>
表子琮已降操昭烈惶遽南走肅徑迎會于當陽長坂<lb/>
宣騰權意及陳江東强固勸昭烈與權并力時諸葛亮<lb/>
<pb n="KR2g0051_WYG_045-14a"/>
亦説昭烈求救於權而肅適至昭烈甚歡悦肅見亮曰<lb/>
我子瑜友也即共定交昭烈遂遣亮使權肅亦反命會<lb/>
權得操欲東之問與諸將議皆勸迎之而肅獨不言權<lb/>
起更衣肅追于宇下權知肅意執其手曰卿欲何言肅<lb/>
曰向察衆人之議專欲誤將軍不足與圖大事今肅可<lb/>
迎操耳如將軍不可也何以言之今肅迎操操當以肅<lb/>
還付鄉里品其名位猶不失下曹從事乘犢牛從吏卒<lb/>
交㳺士林累官故不失州郡也將軍迎操欲安所歸願<lb/>
<pb n="KR2g0051_WYG_045-14b"/>
早定大計權歎曰諸人甚失孤望今卿廓開大計正與<lb/>
孤同此天以卿賜孤也時周瑜受使鄱陽肅勸追召瑜<lb/>
還遂任瑜以行事肅為贊軍校尉助畫方畧操軍破走<lb/>
肅即先還權與諸將迎肅肅入閣將拜權起禮之因謂<lb/>
曰孤持鞍下馬相迎可以顯卿未肅趨進曰未也衆聞<lb/>
愕然及就坐徐舉鞭言曰願至尊威徳加乎四海總括<lb/>
九州克成帝業更以安車軟輪徵肅始當顯耳權拊掌<lb/>
歡笑昭烈自詣京見權求都督荆州肅勸權借之時呂<lb/>
<pb n="KR2g0051_WYG_045-15a"/>
範議欲留昭烈勿遣肅曰不可將軍雖神武命世然曹<lb/>
操威力實重初臨荆州恩信未洽宜以借備使撫安之<lb/>
多操之敵而自為樹黨計之上也權即從之操聞權以<lb/>
土地業昭烈方作書落筆于地權用周瑜臨終之言拜<lb/>
肅奮武校尉代領瑜衆肅初住江陵後下屯陸口威恩<lb/>
大行増衆萬餘人拜漢昌太守偏將軍十九年從權破<lb/>
皖城轉横江將軍及昭烈既定益州權求長沙零桂昭<lb/>
烈不與權率衆進取昭烈聞自還公安遣闗公爭三郡<lb/>
<pb n="KR2g0051_WYG_045-15b"/>
肅屯益陽與公相拒因邀公相見數責之曰始豫州在<lb/>
長坂衆不當一校計窮慮極圖欲逺竄主上矜愍豫州<lb/>
身無處所不愛土地人民之力以濟其患而豫州私獨<lb/>
飾情愆徳隳好今已藉手西州又欲翦并荆土斯葢凡<lb/>
夫所不忍行而况整頓人物之主乎吾子屬當重任曾<lb/>
不能以義輔時而負恃弱衆以圖力爭師曲為老將何<lb/>
獲濟闗公不答後昭烈與權和割湘水為界于是罷兵<lb/>
肅年四十六建安二十二年卒權為舉哀又臨其葬諸<lb/>
<pb n="KR2g0051_WYG_045-16a"/>
葛亮亦為發哀肅為人方嚴寡于玩飾内外節儉不務<lb/>
俗好治軍整頓禁令必行雖在戰陣手不釋書卷又善<lb/>
談能屬文詞思度宏逺周瑜之後肅為之冠及權僭尊<lb/>
號臨壇顧謂公卿曰昔魯子敬常道此可謂眀于事勢<lb/>
矣<lb/>
　論曰曹操挾天子以令諸侯于時羣士皆内震于其<lb/>
　威外詘于其義獨肅與周瑜正名為賊力主討之可<lb/>
　謂智畧絶人肅敬仰昭烈終始無二其勸權借以荆<lb/>
<pb n="KR2g0051_WYG_045-16b"/>
　州非獨眀義理且識時勢夫陳勝之敗以不立楚後<lb/>
　當是時荆土人士歸昭烈者如流赴壑即不見借將<lb/>
　招輯舊附以與權争權安得晏然已乎且非昭烈威<lb/>
　名卽何以息操耽耽逐逐之欲而權乃追論以為一<lb/>
　短權固詐力之主故樂得智數之士若肅之持大體<lb/>
　存遠慮者反笑為迂濶也<lb/>
　　　顧雍<lb/>
顧雍字元歎吳郡吳人蔡邕從朔方還嘗避怨于吳雍<lb/>
<pb n="KR2g0051_WYG_045-17a"/>
從之學專一清静敏而易教邕貴異之謂曰今以吾名<lb/>
與卿其字元歎亦言為蔡邕所歎也弱冠歴仕縣長所<lb/>
在有治迹其後孫權以雍行會稽太守事討除山㓂郡<lb/>
界寧靜吏民歸服入為左司馬權為吳王累遷領尚書<lb/>
令封陽遂鄉侯拜侯還寺家人不知後聞乃驚雍為人<lb/>
不飲酒寡言語舉動時當權常歎曰顧君不言言必有<lb/>
中至飲食宴樂之際左右恐有酒失而雍必見之是以<lb/>
不敢肆情權亦嚴憚之每曰顧公在坐使人不樂其見<lb/>
<pb n="KR2g0051_WYG_045-17b"/>
憚如此吳黄武四年拜丞相平尚書事進封醴陵侯其<lb/>
所選用文武將吏各隨能所任心無適莫時訪逮民間<lb/>
及政職所宜輒密以聞若見納用則歸之于上不用終<lb/>
不宣泄權以此益重之然于公朝有所陳及詞色雖順<lb/>
而所執者正權嘗咨問得失張昭因陳法令太稠刑罰<lb/>
㣲重宜有所蠲損權黙然顧問雍曰君以為何如雍曰<lb/>
臣之所聞亦如昭所陳于是權乃議獄輕刑權嘗令中<lb/>
書郎詣雍有所咨訪若合雍意事可施行即與相反覆<lb/>
<pb n="KR2g0051_WYG_045-18a"/>
究而論之為設酒食如不合意雍即正色改容嘿然不<lb/>
言無所施設郎退告權權曰顧公歡悦是事合宜也其<lb/>
不言者是事未平也孤當重思之其見敬信如此時江<lb/>
邊諸將各欲立功自効多陳便宜有所掩襲權以訪雍<lb/>
雍曰臣聞兵法戒于小利此等所陳欲徼功名而為其<lb/>
身非為國也陛下宜禁制茍不足以曜威損敵所不宜<lb/>
聽也權從之軍國得失行事可否自非面見口未嘗言<lb/>
之中書典校呂壹擅作威福造作𣙜酤障管之利舉罪<lb/>
<pb n="KR2g0051_WYG_045-18b"/>
紏姦纎介必聞文以深案毁短大臣排䧟無辜雍等皆<lb/>
見舉白用被譴讓後壹奸罪發露繫廷尉雍往斷獄和<lb/>
顔色問其詞狀臨出又謂壹曰君意得毋欲有所道壹<lb/>
叩頭無言時尚書郎懐叙面詈辱壹雍責叙曰官有正<lb/>
法何至于此權嫁從女女顧氏甥故請雍父子及孫譚<lb/>
宴譚時為選曹尚書見任貴重是日權極歡譚醉三起<lb/>
舞不止雍内怒之翌日召譚訶責曰君王以含垢為徳<lb/>
臣下以恭敬為節昔蕭何呉漢並有大功何每見髙帝<lb/>
<pb n="KR2g0051_WYG_045-19a"/>
似不能言漢奉光武亦信恪勤汝之于國寧有汗馬之<lb/>
勞可書之事耶但偕門戸之資遂見寵任耳何有舞不<lb/>
知止雖為酒後亦由恃恩忘敬謙虚不足損吾家者必<lb/>
汝也因背向壁臥譚立過一時乃見遣雍為相十九年<lb/>
年七十六卒權素服臨弔諡曰肅長子邵字孝則為豫<lb/>
章太守有治行邵子譚有直諫名顧榮顯于東晉亦雍<lb/>
之孫也<lb/>
　論曰陳夀之評曰張昭受遺輔佐忠謇方直動不為<lb/>
<pb n="KR2g0051_WYG_045-19b"/>
　已而以嚴見憚以髙見外既不處宰相又不登師保<lb/>
　從容閭巷養老而已以此眀權之不及䇿也顧雍依<lb/>
　仗素業而將之智局故能究極榮位斯言非篤論也<lb/>
　考昭首議迎操幾覆江東大事雖忠正有餘頗負氣<lb/>
　陵上雍正色弼亮而徳器深遠兼有誾誾侃侃之遺<lb/>
　非徒一切恭謹取容如萬石君家法也夫感人以言<lb/>
　其本已淺故積誠以感正已以風古大人格君固有<lb/>
　在未言之先者雍雖不逮此然猶不失為良顯之臣<lb/>
<pb n="KR2g0051_WYG_045-20a"/>
　豈昭所能望乎昭子奮威將軍承壯毅忠讜能甄識<lb/>
　人物堪與雍子邵並驅爭先矣<lb/>
　　　陸凱<lb/>
陸凱字敬風吳郡吳人丞相遜族子也吳黄武初為永<lb/>
興諸暨長有治迹拜建武都尉領兵雖統軍衆手不釋<lb/>
書好太𤣥論演其意以筮輒騐赤烏中除儋耳太守討<lb/>
朱崖有功遷建武校尉五鳳二年討山賊陳毖于零陵<lb/>
斬之拜巴丘督偏將軍封都鄉侯累遷盪魏綏逺將軍<lb/>
<pb n="KR2g0051_WYG_045-20b"/>
孫休即位拜征北將軍假節領豫州牧孫皓立遷鎮西<lb/>
大將軍領荆州牧進封嘉興侯時皓與晉平而使者丁<lb/>
忠自北還説皓弋陽可襲凱曰敵形勢方强而欲徼幸<lb/>
求勝未見其利也乃止皓惡人視已羣下皆莫敢舉目<lb/>
凱説皓曰夫君臣無不相識之道若猝有不虞不知所<lb/>
赴乃聽凱自視時徙都武昌揚州之民泝流供給以為<lb/>
患苦又奢侈無度公私窮匱凱上疏曰臣聞有道之君<lb/>
以樂樂民無道之君以樂樂身樂民者其樂彌長樂身<lb/>
<pb n="KR2g0051_WYG_045-21a"/>
者不久而亡自頃年以来君威傷于桀紂君惠閉于羣<lb/>
孽辜無罪賞無功君有謬誤之愆天為作妖而諸公卿<lb/>
媚上以求愛困民以求饒導君於不義敗政于淫俗臣<lb/>
竊為痛心今鄰國交好四邊無事當息役養士實其廪<lb/>
庫以待天時而更傾動天心騷擾萬姓此非保國養民<lb/>
之術也臣聞吉凶在天猶影之在形響之在聲昔秦所<lb/>
以亡天下者賞輕而罰重刑政錯亂民力盡于奢侈賢<lb/>
哲隱藏漢所以强者躬行誠信聽諫納賢惠及負薪躬<lb/>
<pb n="KR2g0051_WYG_045-21b"/>
請巖穴此往事之明驗也近者漢之衰末三家鼎立曹<lb/>
失紀綱晉有其政益州危險閉門固守可保萬世而劉<lb/>
氏與奪乖錯君恣意于奢侈民力竭于不急是以君臣<lb/>
見擄此目前之明驗也臣闇于大理智慧淺劣無復冀<lb/>
望竊為陛下惜天下耳願陛下息大功損百役務寛盪<lb/>
忽苛政又武昌地實危險而塉埆非王都且童謠言寧<lb/>
飲建業水不食武昌魚寧還建業死不止武昌居翼星<lb/>
為變熒惑作妖是眀天意知民所苦也臣聞國無三年<lb/>
<pb n="KR2g0051_WYG_045-22a"/>
之儲謂之非國而今無一年之蓄此臣下之責也而諸<lb/>
公卿位處人上祿延子孫曾無致命之節匡救之術茍<lb/>
進小利于君以求容媚荼毒百姓不為君計也自從孫<lb/>
𢎞造義兵以來耕種既廢一家父子異役廪食日張蓄<lb/>
積日耗民有離散之怨國有露根之漸而莫之恤也民<lb/>
力困窮鬻賣兒子調賦相仍日以疲極所在長吏不加<lb/>
隱括加有監官務行威勢所在騷擾更為煩苛民苦二<lb/>
端財力再耗願陛下一息此役矜哀孤弱以鎭撫百姓<lb/>
<pb n="KR2g0051_WYG_045-22b"/>
之心如此民可得保先王之國存焉臣聞五音令人耳<lb/>
不聰五色令人目不明先帝後宮數不滿百先帝崩後<lb/>
在位奢侈乃有千數坐食官廪願陛下料出賦嫁給與<lb/>
無妻者上應天心天下幸甚臣聞聖主取士以賢不拘<lb/>
卑賤故功徳洋溢非求顔色而取好服捷口容悦者也<lb/>
臣伏見當今内寵之臣位非其人任非其量羣黨相扶<lb/>
害忠隱賢願陛下簡文武之臣各勤其官州牧公卿務<lb/>
修仁化上助陛下下拯黎民各盡其忠則康哉之歌作<lb/>
<pb n="KR2g0051_WYG_045-23a"/>
刑措之理清願陛下留神思臣愚言皓雖不悦以其宿<lb/>
望特優容之初何定嘗為孫權給使自表舊人求為内<lb/>
侍皓以為都尉典知酤糴遂專威福凱面責之曰卿見<lb/>
前後事主不忠傾亂國政寧有得以夀終者耶宜自改<lb/>
厲不然方見卿有不測之禍定大恨凱思中傷之凱終<lb/>
不以為意皓時大起宫室凱上表諫不聽凱重表曰臣<lb/>
聞宮功當起夙夜反側上事留中不見省報昨被詔曰<lb/>
君所諫誠是然宫殿不利宜避之父之不安子亦何倚<lb/>
<pb n="KR2g0051_WYG_045-23b"/>
臣伏讀一周不覺氣結于胸而涕泣雨集也臣年已六<lb/>
十九榮位已重復何所冀所以勤勤數進苦言者伏念<lb/>
大皇帝創基立業勞苦勤至白髮生于鬢膚黄耉被于<lb/>
甲胄天下始静今強敵當途西州傾覆宜畜養廣力以<lb/>
備有虞且始徙都屬有軍征戰士流離州郡騷擾而大<lb/>
功復起徵召四方斯非保國致治之漸也臣聞為人主<lb/>
者禳災以徳除咎以義故湯遭大旱身禱桑林熒惑守<lb/>
心宋景退殿是以旱魃消亡妖星移舍今宫室之不利<lb/>
<pb n="KR2g0051_WYG_045-24a"/>
陛下不務修徳而務築宫雖殷辛之瑤臺秦皇之阿房<lb/>
何止而不喪身覆國宗廟作墟乎夫興土功髙臺榭既<lb/>
致水旱民又多疾為父長安使子無倚此乃子離于父<lb/>
臣離于陛下之象也是以大皇帝居于南宫大臣以為<lb/>
宫室宜厚備衛非常當此之時宼鈔懾威南州無事猶<lb/>
冲讓未遑况陛下危側之世又乏大皇帝之徳可不慮哉<lb/>
皓所行彌暴凱知其將亡上表曰臣聞惡不可積過不<lb/>
可長積惡長過喪亂之源也是以古人懼不聞非故設<lb/>
<pb n="KR2g0051_WYG_045-24b"/>
進善之旍立敢諫之鼓臣察陛下無思警戒之義而有<lb/>
積惡之漸禍兆見矣故寫盡愚懷陛下宜克己復禮不<lb/>
可捐棄臣言而放奢意意奢情至吏日欺民民離則上<lb/>
不信下下當疑上臣常忿亡國之人夏桀殷紂亦不可<lb/>
使後人復忿陛下也臣受國恩奉朝三世復以餘年值<lb/>
遇陛下不能徇俗與衆浮沉若比干伍員以忠見戮以<lb/>
正見疑無所餘恨灰身泉壤無負先帝願陛下九思社<lb/>
稷存焉不聽凱竭力公家忠懇内發表疏皆指事不飾<lb/>
<pb n="KR2g0051_WYG_045-25a"/>
皓嘗詔報凱云孤動必遵先帝有何不平君所諫非也<lb/>
凱遂疏陳皓違先帝舊章二十事及疾病皓遣中書董<lb/>
朝問所欲言凱因以付之并陳何定不可用奚熙小吏<lb/>
建起浦里田亦不可聽姚信樓𤣥賀邵張悌郭逴薛瑩<lb/>
滕脩及族弟喜抗或清白忠勤或姿才卓茂皆社稷之<lb/>
良輔願訪以時務使各盡其忠尋卒時年七十二子禕<lb/>
為太子中庶子華覈表薦其才似魯肅宜鎮夏口皓嘗<lb/>
銜凱數犯顔迕旨加何定譖搆非一既以重臣難繩以<lb/>
<pb n="KR2g0051_WYG_045-25b"/>
法又陸抗時為大將在疆塲故以計容忍抗卒後竟徙<lb/>
凱家于建安<lb/>
　論曰江東多智謀勇略之士伯符仲謀以英雄迭起<lb/>
　求賢若渇納善如流于時傾心慕義者無不雲集響<lb/>
　應自周魯顧陸而外如太史慈張紘吕範朱桓賀齊<lb/>
　全琮吕岱朱然甘寧凌統周泰蔣欽陳表徐盛丁奉<lb/>
　歩騭嚴畯是儀薛綜輩武烈揚于疆塲文教修于廊<lb/>
　廟爭先濟美指不勝屈而忠藎如凱則尤邦之司直<lb/>
<pb n="KR2g0051_WYG_045-26a"/>
　也方皓時主昏臣嬖所剥喪賊虐者非一凱與抗僅<lb/>
　以累世勛舊為獨力之支一旦繼隕皓益罔所忌憚<lb/>
　坐是王蕃李朂樓𤣥賀邵韋昭熊陸張悌諸人或忠<lb/>
　諫捐軀或戰陣殉國長沙兄弟數十年艱難培植以<lb/>
　求保我子孫黎民者曾不憗遺一老而金陵王氣黯<lb/>
　然盡矣悲夫<lb/>
　　　陸抗<lb/>
陸抗字㓜節呉郡呉人長沙桓王策外孫丞相江陵昭<lb/>
<pb n="KR2g0051_WYG_045-26b"/>
侯遜之次子也遜少負智畧戰勝攻取尤忠誠憂國初<lb/>
建議于孫權討平諸山宼料得精卒數萬所至肅清吳<lb/>
黄武元年大破昭烈于猇亭權東廵建業留遜輔子登<lb/>
董軍國事正色率屬貴戚歛避南陽謝景善劉廙先刑<lb/>
後禮之論遜呵景曰禮之長于刑久矣廙以細辨而詭<lb/>
先聖之教君今侍東宮宜遵仁義以彰徳音若彼之談<lb/>
不須講也遜雖身在外乃心乎國每疏陳時事屢有諫<lb/>
諍呂壹擅威福遜與潘濬同心憂之言至流涕及權末<lb/>
<pb n="KR2g0051_WYG_045-27a"/>
年適庶不眀將以讒搆廢子和遜陳書再四求詣都口<lb/>
論得失權旣不聽許又以甥顧譚等親附于和累遣中<lb/>
使責讓遜遜憤恚卒抗時年二十拜建武校尉代領父<lb/>
衆送葬東還詣都謝權以楊竺所白遜二十事詰抗抗<lb/>
事事條答權意漸解赤烏九年遷立節中郎將與諸葛<lb/>
恪換屯柴桑抗臨去皆更繕完城圍葺其墻屋居廬桑<lb/>
果一無所敗恪入屯儼然若新而恪柴桑故屯頗有毁<lb/>
壞深以為慙太元元年就都治病病差當還權泣與别<lb/>
<pb n="KR2g0051_WYG_045-27b"/>
曰吾前聽用讒言與汝父大義不篤以此負汝前後所<lb/>
問一焚滅之莫令人見也太平二年魏將諸葛誕舉夀<lb/>
春降拜抗為柴桑督破魏兵于夀春遷鎮北將軍孫皓<lb/>
即位加鎮軍大將軍領益州牧旋都督西陵諸軍事治<lb/>
樂鄉抗聞都下政令多闕憂深慮逺乃上疏曰臣聞徳<lb/>
均則衆者勝寡力侔則安者勝危臣遠惟戰國存亡之<lb/>
符近覽劉氏傾覆之釁考之典籍驗之行事中夜撫枕<lb/>
臨餐忘食昔匈奴未滅去病辭館漢道未純賈生哀泣<lb/>
<pb n="KR2g0051_WYG_045-28a"/>
况臣王室之出世荷光寵與國同慼夫事君之義犯而<lb/>
勿欺人臣之節匪躬是殉謹陳時事十七條如左時何<lb/>
定弄權閹宦預政抗上疏曰臣聞開國承家小人勿用<lb/>
靖譖庸回唐書所戒小人不明理道所見既淺雖使竭<lb/>
情盡節猶不足任况其姦心素篤而憎愛移易哉茍患<lb/>
失之無所不至今委以聰眀之任假以專制之威而冀<lb/>
肅清之化不可得也方今見吏殊才雖少然或冠冕之<lb/>
胄少漸道教或清苦自立資能足用自可隨才授職抑<lb/>
<pb n="KR2g0051_WYG_045-28b"/>
黜羣小然後俗化可清庶政無穢也鳳皇元年西陵督<lb/>
歩闡叛降晉抗聞之日即部分諸軍徑赴西陵勅軍營<lb/>
更立嚴圍自赤溪至故市内以圍闡外以禦宼晝夜催<lb/>
切如敵已至衆甚苦之諸將諫曰今宜乘鋭攻闡比晉<lb/>
救至闡必可㧞何事于圍而以敝士民之力抗曰此城<lb/>
處勢既固糧榖又足且備禦之具皆抗所夙規今反攻<lb/>
之不可卒㧞而北救必至至而無備表裏受難何以禦<lb/>
之諸將請不已抗欲服衆心聽令一攻果無利圍備始<lb/>
<pb n="KR2g0051_WYG_045-29a"/>
合而晉車騎將軍羊祜兵至江陵諸將咸以抗不宜上<lb/>
抗曰江陵城固兵足無可憂者假令敵得之必不能守<lb/>
所損者小若據西陵則羣夷擾動其患不可量也吾寧<lb/>
棄江陵而赴西陵况江陵牢固乎初抗于江陵北作大<lb/>
堰遏水以絶㓂叛時祜欲因水運糧乃揚聲將破堰以<lb/>
通歩軍抗聞使亟破之諸將皆惑屢諫不聽祜至當陽<lb/>
聞堰敗乃改從車運大費功力十一月晉荆州刺史楊<lb/>
肇至西陵抗自將慿圍對之營都督俞贊亡詣肇抗曰<lb/>
<pb n="KR2g0051_WYG_045-29b"/>
贊軍中舊吏知吾虚實吾常慮夷兵素不簡練若敵攻<lb/>
圍必先此處即夜易夷兵皆以舊將充之眀日肇果攻<lb/>
故夷兵處衆敗夜遁抗欲追之而慮闡伺間兵不足分<lb/>
于是但鳴鼓戒衆若將追者肇軍忷懼悉解甲挺走抗<lb/>
使輕兵躡之肇大破敗祜等皆引還抗遂㧞西陵誅闡<lb/>
及其同謀將吏數十人自餘所請赦者數萬口東還樂<lb/>
鄉貌無矜色謙冲如常故得將士歡心加拜抗都䕶羊<lb/>
祜既歸増修徳信以懐呉人抗每告其邊戍曰彼專為<lb/>
<pb n="KR2g0051_WYG_045-30a"/>
徳我專為暴是不戰而自服也各保分界而無求細益<lb/>
于是吳晉之間餘糧栖畆而不犯牛馬逸而入境可宣<lb/>
告而取也抗嘗遺祜酒祜飲之不疑抗有疾祜饋之藥<lb/>
抗亦推心服之人以諫抗抗曰豈有酖人羊叔子哉孫<lb/>
皓聞之以詰抗抗曰一邑一鄉不可無信義之人况大<lb/>
國乎臣不如是正足以彰其徳耳于祜無傷也時徵左<lb/>
部督薛瑩下獄抗上疏曰夫俊乂者國家之良寳庶政<lb/>
所以倫叙四門所以穆清也故大司農樓𤣥散騎中常<lb/>
<pb n="KR2g0051_WYG_045-30b"/>
侍王蕃少府李朂皆一時顯器既䝉初寵從容列位而<lb/>
並受誅殛投棄葢周禮有赦賢之辟春秋有宥善之義<lb/>
書曰與其殺不辜寧失不經而蕃等罪名未定大辟以<lb/>
加心經忠義身被極刑豈不痛哉蕃朂永已悔亦靡及<lb/>
誠望陛下赦召𤣥出而頃聞薛瑩見逮瑩父綜納言先<lb/>
帝傅弼文皇及瑩承基内厲名行今之所坐罪在可原<lb/>
臣懼有司未詳其事乞垂天恩原赦瑩罪哀矜庶獄天<lb/>
下幸甚皓用諸將謀數侵晉邊抗上疏曰臣聞易貴隨<lb/>
<pb n="KR2g0051_WYG_045-31a"/>
時傳美觀釁今不務富國強兵力農畜穀使文武之才<lb/>
效展其用百揆之署無曠厥職眀黜陟慎刑賞訓諸司<lb/>
以徳撫百姓以仁而聽諸將徇名窮兵黷武動費萬計<lb/>
士卒凋敝宼不為衰而我已大病夫爭帝王之資而昧<lb/>
十百之利此人臣之奸便非國家之良策也誠宜暫息<lb/>
取進小規以畜士民之力觀釁伺隙庶無悔吝二年就<lb/>
拜大司馬荆州牧三年夏疾篤上疏曰西陵建平國之<lb/>
藩表既處下流受敵二境若敵泛舟順流星奔電邁非<lb/>
<pb n="KR2g0051_WYG_045-31b"/>
可恃援他部以救倒懸此乃社稷安危之機也臣父遜<lb/>
昔在西陲陳言西陵國之西門若有不守非但失一郡<lb/>
荆州非吳有也如其有虞當傾國爭之臣前乞精兵三<lb/>
萬而主者循常未肯差赴今臣所統千里受敵見兵才<lb/>
有數萬羸敝日久難以待變臣以為諸王㓜冲未統國<lb/>
事可且立傅相輔導賢姿無用兵馬以妨要務又黄門<lb/>
宦官開立占募兵民怨役逋逃入占乞一切料出以補<lb/>
疆場受敵常處使臣所部足滿八萬省息衆務信其賞<lb/>
<pb n="KR2g0051_WYG_045-32a"/>
罰雖韓白復生無所展巧若兵不増此制不改而欲克<lb/>
諧大事此臣之所深慼也臣死之日乞以西方為屬及<lb/>
卒皓使其子晏景𤣥機雲五人分將其兵後晉軍伐吳<lb/>
王濬順流東下所至輙克果如抗慮抗子機雲善屬文<lb/>
名重于世仕晉至成都王潁官屬為孟玖牽秀等所譖<lb/>
死非其罪竟以滅族天下惜之<lb/>
　論曰陸遜負智勇之姿秉公忠之概嘗考其生平已<lb/>
　事淳于式白遜擾民而稱式佳吏祁奚之舉仇也秭<lb/>
<pb n="KR2g0051_WYG_045-32b"/>
　歸之役諸將違節度忍不即啟藺相如之善下也毁<lb/>
　孫慮鬭鴨欄髠孫松職吏張釋之之執法也暨豔諸<lb/>
　葛恪楊竺當極盛時而料其必敗馬援之先見也其<lb/>
　運籌决勝又其餘伎然挾智任數首與吕䝉謀襲江<lb/>
　陵敗劉孫之盟長賊操之志漢鼎不延職此之由吳<lb/>
　人多詐而遜復喜為縱横如託獵潛兵襲魏邊郡使<lb/>
　無辜自相戕殺及偽作答書以間魏將逯式得罪代<lb/>
　去皆無益軍國虧損洪仁正其子所謂窮兵黷武以<lb/>
<pb n="KR2g0051_WYG_045-33a"/>
　徇名者耳抗之㧞西陵視猇亭之捷功不相下而周<lb/>
　旋三主罔有間言其仁心雅量自魯肅顧雍而後一<lb/>
　人而已陳夀以為抗有父風具體而㣲非篤論也<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0051_WYG_045-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史傳三編卷四十五<lb/>
</p>
<p>
</p>
  </div>
<div>
<head>史傳三編卷四十六</head> <lb/>
    <p>
<pb n="KR2g0051_WYG_046-1a"/>
欽定四庫全書<lb/>
　史傳三編卷四十六<lb/>
　　　　　　　　　　　　　大學士朱軾撰<lb/>
　名臣續傳三<lb/>
　　晉<lb/>
　　　羊祜<lb/>
羊祜字叔子泰山南城人九世皆二千石並以清徳聞<lb/>
祖續漢南陽太守父衟上黨太守祜蔡邕外孫景獻皇<lb/>
<pb n="KR2g0051_WYG_046-1b"/>
后同産弟年十二喪父孝思過禮事叔父躭甚謹及長<lb/>
博學能屬文身長七尺二寸美須眉善譚論郡将夏侯<lb/>
威異之妻以兄霸之子州府交辟皆不就太原郭奕見<lb/>
而心醉曰此今日之顔子也與王沈俱被曹<graphic n="KR1065" url="https://raw.githubusercontent.com/kanripo/KR-Gaiji/master/images/KR1065.png" mimeType="image/png"/>辟沈勸<lb/>
就徴祜曰委質事人復何容易及<graphic n="KR1065" url="https://raw.githubusercontent.com/kanripo/KR-Gaiji/master/images/KR1065.png" mimeType="image/png"/>敗沈以故吏免因<lb/>
謂祜曰常識卿前語祜曰此非始慮所及其先識不伐<lb/>
如此尋遭母憂長兄發又卒毁慕寢頓十餘年以道素<lb/>
自居恂恂若儒者仕魏至給事中黄門郎封鉅平子武<lb/>
<pb n="KR2g0051_WYG_046-2a"/>
帝稱帝進號中軍将軍加散騎常侍改封郡公固讓不<lb/>
受乃進本爵為侯泰始初詔曰祜執徳清劭忠亮純茂<lb/>
經緯文武謇謇正直其以祜為尚書右僕射衛將軍給<lb/>
本營兵祜每讓不處舊臣之右帝将有滅吴之志乃以<lb/>
祜都督荆州諸軍事祜出鎮南夏開設庠序綏懷逺近<lb/>
甚得江漢之心與吴人開布大信降者欲去皆聴之時<lb/>
吴石城守去襄陽七百餘里每為邉害祜患之竟以計<lb/>
令吴罷守于是戍邏減半分以墾田八百餘頃大獲其<lb/>
<pb n="KR2g0051_WYG_046-2b"/>
利始至時軍無百日糧季年乃有十年之積詔罷江北<lb/>
都督置南中郎将以所統諸軍在漢東江夏者皆以益<lb/>
祜在軍常輕裘緩帶身不被甲鈴閣之下侍衛纔數十<lb/>
人而性頗好漁獵常欲夜出軍司徐𦙍執棨當營門曰<lb/>
將軍都督萬里将軍之安危亦國家之安危也𦙍今日<lb/>
若死此門乃開耳祜改容謝之後遂稀出詔加車騎将<lb/>
軍開府如三司儀上表固讓曰伏聞恩詔拔臣使同台<lb/>
司臣受任内外每極顯榮之重夙夜戰悚以榮為憂臣<lb/>
<pb n="KR2g0051_WYG_046-3a"/>
聞古人之言徳未為人所服而受高爵則使才臣不進<lb/>
功未為人所歸而荷厚禄則使勞臣不勸今臣身託外<lb/>
戚事連運㑹戒在過寵猥加非次之榮臣有何功可以<lb/>
堪之今天下自服化以來方漸八年雖側席求賢不遺<lb/>
幽賤然臣不能推有徳達有功使聖聴知勝臣者多未<lb/>
達者不少假令有遺徳于版築之下有隠才于屠釣之<lb/>
間而朝議用臣不以為非臣處之不以為愧所失豈不<lb/>
大哉臣雖所見者狹據今光禄大夫李憙執節高亮在<lb/>
<pb n="KR2g0051_WYG_046-3b"/>
公正色光禄大夫魯芝潔身寡欲和而不同光禄大夫<lb/>
李𦙍清亮簡素立身在朝以禮終始雖歴内外之寵不<lb/>
異寒賤之家未蒙此選臣更越之何以塞天下之望不<lb/>
聴及還鎮㑹吴歩闡以西陵畔降吴將陸抗攻之甚急<lb/>
詔祜迎闡祜率兵五萬出江陵遣荆州刺史楊肇攻抗<lb/>
不克闡竟為抗所禽祜坐貶平南将軍而免楊肇為庶<lb/>
人祜還鎮乃進據險要開建五城收膏腴之地奪吴人<lb/>
之資石城以西盡為晉有自是以後降者不絶益修徳<lb/>
<pb n="KR2g0051_WYG_046-4a"/>
信以懷柔初附慨然有并吞之心毎與吴人交兵剋日<lb/>
方戰不為掩襲計将帥有欲進譎詐之䇿者輒飲以醇<lb/>
酒使不得言有畧吴二兒為俘者遣送還其家後吳將<lb/>
夏詳邵顗等來降二兒之父亦率其屬與俱吴将陳尚<lb/>
潘景等來侵祜追斬之美其死節而厚加殯斂景尚子<lb/>
弟來迎喪者以禮遣還又吴将鄧香掠夏口祜募生縛<lb/>
香既至宥之香感恩率部曲降祜出軍行吴境刈穀為<lb/>
糧皆計所侵送絹償之每游獵常止晉地所得禽獸或<lb/>
<pb n="KR2g0051_WYG_046-4b"/>
先為吴人所傷者皆封還之于是吴人悦服稱為羊公<lb/>
不之名也祜與陸抗對境使命交通時謂華元子反復<lb/>
見事詳抗傳祜貞慤無私不附結權貴荀朂馮紞之徒<lb/>
甚忌之従甥王衍詣祜陳事詞甚俊辯祜不然之謂人<lb/>
曰王夷甫方以盛名處大位然敗俗傷化必此人也歩<lb/>
闡之役祜以軍法將斬王戎故戎衍並憾之每言論多<lb/>
毁祜語曰二王當國羊公無徳初祜以伐吴必藉上流<lb/>
之勢又童謡曰阿童復阿童銜刀浮渡江不畏岸上虎<lb/>
<pb n="KR2g0051_WYG_046-5a"/>
但畏水中龍會益州刺史王濬徴為大司農祜知其可<lb/>
任濬又小字阿童因表留濬監益州諸軍事加龍驤将<lb/>
軍宻令修舟楫為順流計祜繕甲訓卒廣為戎備至是<lb/>
疏言江淮之險不過劍閣孫皓之暴侈于劉禪吳人之<lb/>
困甚于巴蜀而大晉兵糧器械盛于往時今若引梁益<lb/>
之兵水陸俱下荆楚之衆進臨江陵平南豫州直指夏<lb/>
口徐揚青兖並向秣陵鼓斾以疑之多方以誤之以一<lb/>
隅之吳當天下之衆所備皆急無有寜息皓與下多忌<lb/>
<pb n="KR2g0051_WYG_046-5b"/>
名臣重将不復自信平常猶懷去就兵臨之際必有應<lb/>
者兼其俗急速不得持久弓弩㦸楯不如中國惟水戰<lb/>
是其所便一入其境則長江非其所固還保城池則去<lb/>
長入短軍不踰時剋可必矣帝深納之會秦涼屢敗祜<lb/>
復表曰吴平則餘自定但當速濟大功耳而議者多不<lb/>
同祜嘆曰天下不如意恒十居七八天與不取豈非更<lb/>
事者恨于後時哉其後詔封祜南城侯統五縣置相與<lb/>
郡公同祜讓曰昔張良請受留萬戸漢祖不奪其志臣<lb/>
<pb n="KR2g0051_WYG_046-6a"/>
受鉅平于先帝敢辱重爵以速官謗固執不拜祜每登<lb/>
進常守沖退而明徳逺播朝野僉議當居台輔帝方仗<lb/>
以東南之任故寝之然政事損益皆諮訪焉祜于勢利<lb/>
一無所闗與性慎宻謀議皆焚其草凡所進達人莫知<lb/>
其由或謂祜慎宻太過者祜曰是何言歟夫入則造膝<lb/>
出則詭詞君臣不宻之誡吾惟懼其不及不能舉賢取<lb/>
異豈得不愧知人之難哉且拜爵公朝謝恩私門吾所<lb/>
不取其女夫嘗勸祜有所營置祜不答退告諸子曰人<lb/>
<pb n="KR2g0051_WYG_046-6b"/>
臣樹私則背公此大惑也汝宜識吾此意嘗與従弟琇<lb/>
書曰既定邉事當角巾歸故里為容棺之墟以白士而<lb/>
居重位能無憂盛滿乎疏廣吾師也祜樂山水每風景<lb/>
必造峴山置酒言詠終日不倦嘗慨然太息顧謂従事<lb/>
中郎鄒湛等曰自有宇宙便有此山由來賢達勝士登<lb/>
此逺望如我與卿者多矣皆湮滅無聞使人悲傷如百<lb/>
嵗後有知魂魄猶應登此也會吴人攻江夏略戸口千<lb/>
餘家詔遣侍臣移書詰祜不追討之意并欲徙鎮荆州<lb/>
<pb n="KR2g0051_WYG_046-7a"/>
祜曰江夏去襄陽八百里比知賊問去已經日步軍方<lb/>
往安能救之哉勞師以免責恐非事宜也疆場之間一<lb/>
彼一此慎守而已若輒徙州賊出無常亦未知州之所<lb/>
宜據也使者不能詰祜寝疾求入朝詔扶疾引見乘輦<lb/>
入殿無下拜及侍坐面陳伐吴之計帝以其病不宜數<lb/>
入遣中書令張華問策祜曰吴人虐政已甚可不戰而<lb/>
克若孫皓不幸而没吴人更立令主雖百萬之衆長江<lb/>
未可窺也帝欲使祜卧䕶諸將祜曰取吴不必臣行但<lb/>
<pb n="KR2g0051_WYG_046-7b"/>
既平之後當勞聖慮耳功名之際臣所不敢居若事了<lb/>
當有所付授願審擇其人疾漸篤乃舉杜預自代尋卒<lb/>
時年五十八帝素服哭之是日大寒涕淚沾鬚鬢皆為<lb/>
氷焉及葬賜賻有加禮贈太傅謚曰成南州人聞祜喪<lb/>
皆罷市巷哭吴守邉将士亦為垂泣其後襄陽百姓于<lb/>
祜平生所游峴山建碑立廟嵗時饗祀望其碑者莫不<lb/>
淚下因名為墮淚碑荆州人為祜諱名屋室皆以門為<lb/>
稱改戸曹為詞曹焉其仁徳所感如此祜立身清儉被<lb/>
<pb n="KR2g0051_WYG_046-8a"/>
服率素俸禄所資皆以贍給九族賞賜軍士家無餘財<lb/>
遺令不得以南城侯入柩従弟琇等述祜素志求葬于<lb/>
先人墓次帝于大司馬門南臨送焉初文帝之喪祜謂<lb/>
傅𤣥曰三年之喪雖貴遂服自天子達而漢文除之毁<lb/>
禮傷義常以太息今主上天性至孝有曾閔之性雖奪<lb/>
其服實行喪禮喪禮實行除服何為耶若因此革漢魏<lb/>
之薄而興先王之法以敦風俗垂美百代不亦善乎𤣥<lb/>
曰漢文以末世淺薄不能行國君之喪故因而除之除<lb/>
<pb n="KR2g0051_WYG_046-8b"/>
之數百年一旦復古難行也祜曰不能使天下如禮且<lb/>
使主上遂服不猶善乎𤣥曰主不除而天下除此為但<lb/>
有父子而無君臣矣祜乃止然祜此論甚善恨此時不<lb/>
因此而并定天下臣民執喪之禮也祜所著文章及為<lb/>
老子傳並行于世卒後二嵗吴平羣臣上夀帝執爵流<lb/>
涕曰羊太傅功也因以剋定之功策告祜廟依蕭何故<lb/>
事封其夫人初祜少時有善相墓者言祜祖墓所有帝<lb/>
王氣若鑿之則無後祜遂鑿之相者見曰猶出折臂三<lb/>
<pb n="KR2g0051_WYG_046-9a"/>
公而祜竟墮馬折臂位至公而無子以兄子篇為嗣王<lb/>
濬者𢎞農湖人恢廓有大志祜深知之祜兄子暨曰濬<lb/>
奢侈不節不可專任祜曰濬有竒略當恣其所欲乃可<lb/>
用耳既表留濬益州濬乃依祜教作大舩連舫方百二<lb/>
十歩受二千餘人以木為城起樓櫓開四出門其上皆<lb/>
得馳馬來往又畫怪獸于舩首以懼江神及奉命伐吴<lb/>
吴人于江磧要害處並以鐵鎖横截之又作鐵錐長丈<lb/>
餘暗置江中逆拒舟艦先是祜獲吴間諜具知情状濬<lb/>
<pb n="KR2g0051_WYG_046-9b"/>
乃預作大筏數十方百餘歩縛草為人被甲持仗令善<lb/>
水者以筏先行遇鐵錐錐輒著筏而去又作火炬長十<lb/>
餘丈大數十圍灌以麻油在船前遇鎖燃炬燒之須臾<lb/>
融液斷絶船無所礙遂克西陵荆門夷道自武昌順流<lb/>
而下初詔使濬受王渾節度濬舟過三山渾遣信要與<lb/>
論事濬舉帆直指建業報曰風利不得泊也遂以是日<lb/>
入石頭孫皓面縛輿櫬詣軍門降濬解縛焚櫬収其圖<lb/>
籍封其府庫軍無所私平吴之役濬功為鉅焉<lb/>
<pb n="KR2g0051_WYG_046-10a"/>
　論曰孟子言可欲之謂善張子稱善人者志于仁而<lb/>
　無惡羊祜天姿醇厚使人疑于顔子其善人者乎是<lb/>
　以徳所感不獨信于本朝且孚于敵國亦不獨洽于<lb/>
　當年且流于身後于以見秉彛好徳人性皆然而謂<lb/>
　至誠不能動物者皆未嘗實修其徳于己者也夫徳<lb/>
　非姑息之謂祜恂恂長者而抗議平吴毅然不少回<lb/>
　惑葢取殘救民正古王者以徳行仁之事祜雖不逮<lb/>
　此要異夫煦煦為仁者已其表留王濬專委以造舟<lb/>
<pb n="KR2g0051_WYG_046-10b"/>
　伐吴之略可謂知人善任及對晉武則曰吴平之後<lb/>
　當勞聖慮又與山濤外寜必有内憂之論同一深識<lb/>
　逺見嗚呼彼豈仁而不足于智者哉<lb/>
　　　杜預<lb/>
杜預字元凱京兆杜陵人祖畿魏尚書僕射父恕幽州<lb/>
刺史預博學多通常言徳不可以企及立功立言可庶<lb/>
幾也尚司馬師妹高陸公主起家拜尚書郎襲祖爵豐<lb/>
樂亭侯轉參相府軍事鍾㑹伐蜀以預為長史及㑹反<lb/>
<pb n="KR2g0051_WYG_046-11a"/>
寮佐並遇害惟預以智獲免與賈充等定律令既成預<lb/>
為之注解乃奏曰法者繩墨之斷例也故文約而例直<lb/>
聴省而禁簡例直易見則人知所避禁簡難犯則幾于<lb/>
刑措今所注皆網羅法意格之以名分使用之者執名<lb/>
例以審取舍也詔頒行天下泰始中守河南尹預以京<lb/>
師王化之始凡所施論務崇大體受詔為黜陟之課大<lb/>
畧謂上古之世虚已委誠而信順之道應逮淳樸漸散<lb/>
彰美顯惡設官分職皆疇咨博訪敷納以言及至末世<lb/>
<pb n="KR2g0051_WYG_046-11b"/>
不能紀逺而專求宻微疑心而信耳目疑耳目而信簡<lb/>
書簡書愈繁官方愈偽昔漢之刺史嵗終奏事不制算<lb/>
課而清濁粗舉魏氏考課即京房之遺意其文至宻豈<lb/>
若申唐堯之舊去宻就簡委任達官各考所統在官一<lb/>
年以後每嵗言優劣一人因計偕以名聞如此六載主<lb/>
者總集採案其六嵗之優劣分别以定升降有枉徇者<lb/>
則監司彈之若令上下公相容過此為清議大頺雖有<lb/>
考課之法亦無益已事不行㑹匈奴冦隴右除預秦州<lb/>
<pb n="KR2g0051_WYG_046-12a"/>
刺史領東羌校尉石鑒時為安西将軍素憾預使預出<lb/>
兵撃之預以敵兵强馬肥而官軍懸乏須春進討為陳<lb/>
五不可四不須鑒大怒奏預擅飾城門官舍稽乏軍興<lb/>
徴詣廷尉得以贖論其後隴右之事卒如預策是時朝<lb/>
廷皆以預明于籌畧會匈奴劉猛舉兵反詔預以散侯<lb/>
定計省闥尋拜度支尚書乃奏立籍田建安邉論處軍<lb/>
國之要又興常平倉定穀價較鹽運制課調内以利國<lb/>
外以救邉者五十餘條帝皆納焉時元皇后梓宫將遷<lb/>
<pb n="KR2g0051_WYG_046-12b"/>
于峻陽陵舊制既𦵏帝及羣臣即吉尚書奏皇太子亦<lb/>
宜釋服預議皇太子宜復古典以諒闇終制従之預以<lb/>
時厯差舛不應晷度奏上二元乾度厯行于世孟津渡<lb/>
險數患覆溺預請建河橋于富平津衆咸謂殷周所都<lb/>
歴聖賢而不作者必不可立故也預曰造舟為梁非河<lb/>
橋之謂乎及橋成帝従百僚臨㑹舉觴屬預曰非君此<lb/>
橋不立也對曰非陛下之明臣亦不得施其巧周廟欹<lb/>
器至東漢猶在御坐漢末喪亂不存形制遂絶預剏意<lb/>
<pb n="KR2g0051_WYG_046-13a"/>
造成帝甚嘉嘆焉咸寜四年秋大氷螟預上疏以為宜<lb/>
敕兖豫等州留漢氏舊陂以蓄水餘皆決瀝令飢者得<lb/>
魚菜螺蚌之饒此目下日給之益也水去之後填淤之<lb/>
田畝取數鍾此又明年之益也典牧種牛有四萬五千<lb/>
餘頭可給民使耕種責其租税此又數年以後之益也<lb/>
帝皆従之民頼其利預在尚書七年損益庶政不可勝<lb/>
數朝野號為杜武庫言其無所不有也時帝宻有滅吴<lb/>
之計而朝議多違唯預及羊祜張華與帝意合祜病舉<lb/>
<pb n="KR2g0051_WYG_046-13b"/>
預自代乃拜鎮南大将軍都督荆州諸軍事預至鎮簡<lb/>
精鋭襲吴西陵督張政大破之政吴之名将也耻敗不<lb/>
以實告孫皓預欲間之乃表還其所獲之衆于皓皓果<lb/>
召政還遣劉憲代之大軍臨至使其將帥移易以成傾<lb/>
蕩之勢預處分既定乃啓請伐吴之期帝報待明年預<lb/>
表陳至計旬月不報預復上表曰羊祜與朝臣不同宻<lb/>
與陛下共施此計益令多異凡事當以利害相較今此<lb/>
舉有利無害朝臣直以計不已出功不在身耻其前言<lb/>
<pb n="KR2g0051_WYG_046-14a"/>
故守之也自頃朝廷事無大小異意蜂起雖人心不同<lb/>
亦由恃恩不慮後難故也自秋以來討賊之形頗露若<lb/>
今中止孫皓怖而生計徙都武昌更完修江南諸城逺<lb/>
其居人城不可攻野無所掠則明年之計或無所及帝<lb/>
方與張華圍棊預表適至華推枰斂手曰陛下聖明神<lb/>
武朝野清安號令如一吴主荒淫驕虐誅殺賢能當今<lb/>
討之可不勞而定帝乃許之預以太康元年陳兵于江<lb/>
陵遣将樊顯尹等率衆循江西上授以節度旬日間累<lb/>
<pb n="KR2g0051_WYG_046-14b"/>
克城邑又遣牙門周旨等率竒兵八百夜渡江襲樂鄉<lb/>
多張旗幟起火巴山出于要害之地以奪賊心吴都督<lb/>
孫歆震恐與江陵督伍延書曰北來諸軍乃飛渡江也<lb/>
吴之男女降者萬餘口旨等伏兵樂鄉城外值歆軍為<lb/>
王濬敗歸因隨入歆不之覺遂直至帳下擄歆而還軍<lb/>
中謡曰以計代戰一當萬于是進逼江陵克之上流既<lb/>
平自湘南至交廣州郡皆望風歸命所斬獲吳都督監<lb/>
軍十四人牙門郡守百二十人又因兵威徙将士屯戍<lb/>
<pb n="KR2g0051_WYG_046-15a"/>
之家以實江北南郡故地各樹長吏荆土肅然吴人赴<lb/>
者如歸初詔王濬至建平當受預節度預以濬既得建<lb/>
平則順流長驅威名已著不宜使受制于已遂與書曰<lb/>
足下既摧其西藩便當徑取建業討累世之逋㓂釋吴<lb/>
人于塗炭振旅還都亦曠世一事也時衆軍㑹議以百<lb/>
年之㓂未可盡克水潦方降疾疫或生宜更俟來冬大<lb/>
舉預曰昔樂毅藉濟西一戰以并强齊今兵威已振譬<lb/>
如破竹數節之後皆迎刄而解無復著手處也遂徑進<lb/>
<pb n="KR2g0051_WYG_046-15b"/>
秣陵所過城邑皆降孫皓既平振旅凱入進爵當陽侯<lb/>
還鎮襄陽預以天下雖安不可忘戰乃勤于講武錯置<lb/>
屯營分據要地又激用<graphic n="KR1267" url="https://raw.githubusercontent.com/kanripo/KR-Gaiji/master/images/KR1267.png" mimeType="image/png"/>淯諸水以浸原田萬餘頃分<lb/>
疆定界公私同利衆庶頼之號曰杜父舊水道唯沔漢<lb/>
達江陵千數百里北無通路又巴丘湖沅湘之會表裏<lb/>
山川實為險阻荆蠻之所恃也預乃開楊口起夏水達<lb/>
巴陵千餘里内㵼長江之險外通零桂之漕南土歌之<lb/>
曰後世無叛由杜翁孰識智名與勇功常自言髙岸為<lb/>
<pb n="KR2g0051_WYG_046-16a"/>
谷深谷為陵乃刻二石碑紀其勛績一沈萬山之下一<lb/>
立峴山之上曰安知此後不為陵谷乎預身不跨馬射<lb/>
不穿札而用兵制勝輒出諸將右公家之事知無不為<lb/>
所興造必考度始終鮮有敗事接物以禮問無所隠既<lb/>
立功後乃躭思經籍為春秋左氏經傳集解又參考衆<lb/>
家譜第謂之釋例又作盟㑹圖春秋長厯備成一家之<lb/>
學比老乃成秘書監摯虞稱之曰左丘明本為春秋作<lb/>
傳而左傳遂自孤行釋例本為傳設而所發明何但左<lb/>
<pb n="KR2g0051_WYG_046-16b"/>
傳故亦孤行時時王濟解相馬又甚愛之而和嶠頗聚<lb/>
斂預常言濟有馬癖嶠有錢癖武帝聞之謂預曰卿有<lb/>
何癖對曰臣有左傳癖預在鎮數餉遺洛中貴要或問<lb/>
其故曰但恐為害不求益也其後徴為司𨽻校尉加特進<lb/>
行次鄧縣而卒時年六十三帝甚歎悼謚曰成預先為<lb/>
遺令處置葬事以儉自完子錫嗣<lb/>
　論曰自諸葛武侯以綸巾羽扇之風運籌決勝嗣後<lb/>
　如羊祜之緩帶輕裘杜預之身不跨馬射不穿札並<lb/>
<pb n="KR2g0051_WYG_046-17a"/>
　能御大衆有成功葢發縱指示智固在追殺者上韓<lb/>
　盧雖鷙豈能争先于人哉叔子寛和恬讓恂恂似儒<lb/>
　者而元凱自謂庶幾立功立言平吴之舉釋例之作<lb/>
　不負平生期許矣雖然祜預皆魏臣以功名顯于晉<lb/>
　預又襲封祖爵者以是歎太上立徳洵非功業文章<lb/>
　之士所得企及也預可謂自知而不自欺者歟<lb/>
　　附燕<lb/>
　　　慕容恪<lb/>
<pb n="KR2g0051_WYG_046-17b"/>
慕容恪字𤣥恭東胡鮮卑人燕王瘣之孫皝之第四子<lb/>
儁庶弟也幼沈深有大度皝以其母髙氏無寵未之竒<lb/>
也年十五身長八尺七寸雄毅嚴重每言皆經綸世務<lb/>
皝始異焉乃授之以兵従征伐臨機數出竒䇿石虎以<lb/>
戎卒十萬攻皝諸部叛應者三十六城左右勸皝降皝<lb/>
不聽而遣恪率騎二千擊之虎軍驚遁恪乘勝追斬三<lb/>
萬餘級段遼遣使詐降于虎虎遣将麻秋率衆迎遼恪<lb/>
伏精騎于宻雲山大敗之獲其司馬楊裕等擁遼及其<lb/>
<pb n="KR2g0051_WYG_046-18a"/>
部衆以歸出為度遼将軍鎮平郭恪撫舊懷新屢破高<lb/>
麗兵高麗憚之不敢入冦常與儁俱伐夫餘儁居中指<lb/>
授而已恪身當矢石所向輒潰皝將終謂儁曰今将建<lb/>
大事恪智勇俱濟汝宜深委仗之儁嗣位彌加親任遣<lb/>
討冉閔閔趣常山恪追及于魏昌之亷臺十戰皆不勝<lb/>
閔素號驍勇又所将精鋭燕将咸震憚之恪曰閔師老<lb/>
卒疲加以勇而無謀一夫敵耳可分軍為三部閔性輕<lb/>
鋭知吾軍勢不敵必致死于我我厚集中軍之陳以待<lb/>
<pb n="KR2g0051_WYG_046-18b"/>
之俟其合戰然後諸軍掎角攻之蔑不剋也乃擇善射<lb/>
者五千人以鐵鎖連其馬為方陣而前閔果直衝中軍<lb/>
燕兩軍従旁夾擊大破之禽閔斬于龍城已而閔部將<lb/>
王午復自號安國王午死吕䕶因襲其號保于魯口恪<lb/>
進討走之降其衆初段蘭之子龕因亂擁衆東屯廣固<lb/>
自號齊王與儁書抗中表之儀且數其稱帝之罪儁怒<lb/>
遣恪討之恪引兵濟河龕率衆拒戰恪擊破之龕友辟<lb/>
閭蔚被創恪聞其賢遣使求之則已死矣恪大惋惜遂<lb/>
<pb n="KR2g0051_WYG_046-19a"/>
進圍廣固諸将請急攻之恪曰兵法有緩有急若彼我<lb/>
勢均且有强援慮腹背受患者須急攻之如我强彼弱<lb/>
外無救應者當羈縻守之以待其斃龕雖憑阻堅城上<lb/>
下戮力若盡鋭攻之則數旬可拔然殺吾士衆必多矣<lb/>
自有事中原兵不暫息吾每念之夜分忘寐何忍輕用<lb/>
其死乎軍士聞之人人感悦遂築室反畊嚴固圍壘樵<lb/>
採路絶龕乃出降因悉定齊地留兵鎮撫而歸以累功<lb/>
拜大司馬録尚書事封太原王及儁寝疾慮子暐不堪<lb/>
<pb n="KR2g0051_WYG_046-19b"/>
承嗣欲行宋宣之事以社稷付恪恪固辭儁怒曰兄弟<lb/>
間豈容虚飾恪曰陛下若以臣能荷天下之任者詎不<lb/>
能輔少主乎儁喜曰爾能為周公吾復何憂儁卒暐即<lb/>
位以恪為太宰專録朝政恪弟評為太傅慕輿根為太<lb/>
師副之時根自恃勛舊心内不服欲為亂乃言于恪曰<lb/>
主上幼冲母后干政俟畢山陵殿下宜自取之恪曰公<lb/>
醉耶何言之悖也吾與公受遺云何而遽有此議根愧<lb/>
謝而退恪以告吴王垂垂勸恪誅之恪曰今新遭大喪<lb/>
<pb n="KR2g0051_WYG_046-20a"/>
二鄰觀釁而宰輔自相誅夷恐乖逺近之望且可忍之<lb/>
根遂潛謀誅恪及評因以簒位恪知之乃宻奏根罪状<lb/>
誅根並其黨時内外洶懼恪舉止如常人不見其憂色<lb/>
每出入一人歩従或説以宜自嚴備恪曰人情擾擾正<lb/>
當安重以鎮之奈何反自驚怖先是吕䕶復據野王潛<lb/>
通于晉聞儁喪謀引師襲鄴恪率衆討之䕶嬰城自守<lb/>
将軍傅顏請急攻之恪曰老賊經變多矣觀其守備未<lb/>
易猝攻然内鮮宿糧外無强救我深溝高壘坐而守之<lb/>
<pb n="KR2g0051_WYG_046-20b"/>
休兵養士以離間其黨不過十旬取之必矣何為多殺<lb/>
士卒以徼旦夕之功乎乃築長圍守之自三月至八月<lb/>
而野王潰䕶奔晉尋而來歸恪雖綜大任而在朝兢兢<lb/>
循禮進止有常每事必與評議之歸第則盡心色養手<lb/>
不釋卷虛襟待物諏納善言量才授任人不踰位朝臣<lb/>
或有過失不顯其状隨宜他叙人以為大媿莫敢犯者<lb/>
至相責曰爾復欲望宰公遷官耶初晉君臣聞儁卒皆<lb/>
以為中原可圖桓温曰慕容恪尚在憂方大耳恪將取<lb/>
<pb n="KR2g0051_WYG_046-21a"/>
晉洛陽先遣人招納土民逺近諸塢皆歸之分遣其将<lb/>
攻陷河南諸壘遂進克洛城執晉将沈勁勁不屈而死<lb/>
恪因略地至崤黽闗中大震苻堅自将屯陜城以備之<lb/>
及還鄴謂僚屬曰吾前平廣固不能濟辟閭蔚今定洛<lb/>
陽使沈勁為戮雖皆非本情實有愧于四海恪為將不<lb/>
尚威嚴專以恩信御物軍士有犯法者宻縦舍之捕斬<lb/>
其首者以徇營壘不求整齊而防禦甚嚴終無喪敗及<lb/>
有疾慮暐闇弱而評性復猜忌乃召暐兄樂安王臧謂<lb/>
<pb n="KR2g0051_WYG_046-21b"/>
之曰吾受先帝顧託之重不能掃平秦吴嗣成遺志殁<lb/>
有餘恨大司馬總統六軍不可任非其人吴王智略超<lb/>
世吾死後當以此授之汝等雖才識明敏然未堪多難<lb/>
不可冒利忘害以致大悔也又以告評月餘疾篤暐親<lb/>
臨問以後事對曰吴王垂文武兼才管蕭之亞若任以<lb/>
政國家可安不然恐秦晉必有窺窬之計言訖而卒其<lb/>
後王猛入鄴城令嚴無犯燕民安堵更相謂曰不圖今<lb/>
日復見太原王猛聞之嘆曰慕容𤣥恭可謂古之遺愛<lb/>
<pb n="KR2g0051_WYG_046-22a"/>
矣為設太牢以祀之<lb/>
　論曰自來偏安竊霸之主雖因亂乘釁亦必有非常<lb/>
　命世之才借之羽翼如慕容恪于燕王猛于秦皆智<lb/>
　深勇沉暁暢時務觀其運籌決勝不啻指諸掌亦一<lb/>
　時之瑜亮也恪生長深宫而器識逺到才猷練達固<lb/>
　逺過其父兄當儁寝疾時恪威命已行于境恩信復<lb/>
　結于民託先君之命抗弟及之禮宜不難取而有之<lb/>
　然卒守臣節百折不變彼曹孟徳司馬仲達欺人孤<lb/>
<pb n="KR2g0051_WYG_046-22b"/>
　兒寡婦以有天下者直當愧死入地矣<lb/>
　　附秦<lb/>
　　　王猛<lb/>
王猛字景略北海劇人也家于魏郡少貧賤以鬻畚為<lb/>
業瓌姿博學倜儻有大志不屑細務人皆輕之猛悠然<lb/>
自得隠居華隂聞桓温入闗被褐詣之捫蝨而談當世<lb/>
之務旁若無人温大異之問曰吾奉天子命為民除殘<lb/>
而三秦豪傑罕有至者何也猛曰公不逺數千里深入<lb/>
<pb n="KR2g0051_WYG_046-23a"/>
敵境今長安咫尺而不渡灞水百姓未知公心所以不<lb/>
至温黙然徐曰江東無卿比也乃署猛軍諮祭酒欲與<lb/>
俱還猛還山見其師師曰君與桓温豈並世哉因辭不<lb/>
就時苻堅将圖大事聞猛名遣吕婆樓招之一見如舊<lb/>
語及時事堅大悦自謂如昭烈之遇孔明也及堅僭位<lb/>
以為中書侍郎時始平多新附之衆刦盜充斥乃轉猛<lb/>
始平令甫下車即澄察善惡約束强豪以鞭殺吏人為<lb/>
有司劾奏徵下獄堅親詰之曰政以徳化為先卿何酷<lb/>
<pb n="KR2g0051_WYG_046-23b"/>
刑乃爾猛曰臣聞宰平國以禮治亂國以法臣不才忝<lb/>
任劇邑謹為陛下除凶慝以安善良始殺一奸餘尚萬<lb/>
數若以臣為不能肅清軌法者敢不甘心鼎鑊酷刑之<lb/>
罰臣實不敢冒受堅謂羣臣曰王景略固是夷吾子産<lb/>
一流也左僕射李威亦勸堅以國事委猛乃赦之遷尚<lb/>
書左丞猛遂舉異才修廢職課農桑䘏困窮立學校旌<lb/>
節義秦民大悦由是日親幸用事勲舊多疾之樊世本<lb/>
氐豪初隨堅伯父徤克定闗中有功謂猛曰吾輩畊之<lb/>
<pb n="KR2g0051_WYG_046-24a"/>
君食之耶猛曰非徒使君畊之又将使君炊之世大怒<lb/>
曰要當懸汝頭于長安城門猛以白堅堅曰必殺此老<lb/>
氐㑹世入言事與猛爭論于堅前欲起撃猛堅怒殺之<lb/>
進猛侍中中書令領京兆尹時疆太后弟徳酗酒豪横<lb/>
猛収徳奏未及報已陳尸于市堅使馳赦之不及猛與<lb/>
御史中丞鄧羗同志嫉惡紏案無所顧忌數旬之間權<lb/>
貴以罪誅者二十餘人豪右屏息路不拾遺堅歎曰吾<lb/>
今始知天下之有法也更以猛兼司𨽻校尉居中宿衛<lb/>
<pb n="KR2g0051_WYG_046-24b"/>
猛薦陽平公融光禄任羣處士朱彤自代堅不許而皆<lb/>
擢用其所薦者猛時年三十六嵗中五遷權傾内外宗<lb/>
戚舊臣皆害其寵尚書仇騰丞相長史席寳數譖毁之<lb/>
堅大怒黜二人自後上下咸服羣臣莫敢復言晉太和<lb/>
元年堅使猛率衆冦晉荆州掠萬餘戸而還是嵗苻雙<lb/>
苻栁叛于堅苻庾苻武並應之堅遣使諭降不受猛與<lb/>
鄧羗張蚝等奉命討平之四年晉桓温伐燕燕遣使乞<lb/>
師于堅請割武牢以西之地朝臣皆不許猛曰燕雖强<lb/>
<pb n="KR2g0051_WYG_046-25a"/>
大慕容評非温敵也若温舉山東進屯洛邑收雍冀之<lb/>
兵引并豫之粟觀兵崤黽則陛下大事去矣不如與燕<lb/>
合兵退温温退燕亦病矣然後我乘其敝而取之不亦<lb/>
善乎堅従之遣茍池鄧羗等率兵救燕敗温于譙而還<lb/>
時燕慕容垂避害來奔堅郊迎之以為冠軍將軍并其<lb/>
子令及楷皆厚禮之猛謂堅曰垂父子譬如龍非可馴<lb/>
之物若借以風雲将不可復制不如早除之堅不納桓<lb/>
温既退燕悔前割地之詞堅大怒遣猛及鄧羗等帥師<lb/>
<pb n="KR2g0051_WYG_046-25b"/>
取洛陽猛初發長安請慕容令參其軍事以為鄉𨗳将<lb/>
行坐垂飲酒従容謂曰今當逺别何以贈我垂脱佩刀<lb/>
贈之既至洛猛洛垂所親使詐為垂使者謂令曰王猛<lb/>
疾人如仇秦王心亦難知聞東朝比來悔寤吾今還東<lb/>
汝可速發令躊躇終日又不可審覆乃奔燕軍猛遂表<lb/>
令叛状垂懼而出走為追騎所獲堅勞之禮待如舊猛<lb/>
拔洛陽城留兵鎮之乃歸以功封平陽郡侯加司徒録<lb/>
尚書事猛固辭曰今戎車方駕始得一城即受三事之<lb/>
<pb n="KR2g0051_WYG_046-26a"/>
賞若克殄二寇将何以加之堅不得已乃寝司徒尚書<lb/>
之命五年六月遣猛督鄧羗等十將率歩騎六萬伐燕<lb/>
堅親送之㶚上謂曰今委卿以闗東之任吾當繼卿星<lb/>
發相見于鄴已敕漕運相繼但憂賊不煩後慮也猛對<lb/>
曰臣仗威靈奉神算盪平殘燕如風掃葉不煩鑾輿親<lb/>
犯塵霧但速敕所司部置鮮卑之所堅大悦猛于是進<lb/>
克壺闗所過郡縣皆望風降附燕人大震兵入晉陽進<lb/>
與慕容評相持于潞川遣鄧羗郡将徐成覘燕軍過期<lb/>
<pb n="KR2g0051_WYG_046-26b"/>
乃返猛将案軍法斬之羗為固請願以戰贖罪猛弗許<lb/>
羗怒還營勒兵將攻猛猛乃赦之羗詣猛謝猛執其手<lb/>
曰吾試将軍耳将軍于郡将尚爾况國家乎猛聞評貪<lb/>
鄙士皆怨憤莫有鬭志歎曰慕容評奴才也雖衆何所<lb/>
用之乃隂遣騎五千夜従間道出評營後焼其輜重火<lb/>
見鄴中燕主暐遣使讓評且趣進兵評懼請戰猛陳于<lb/>
渭源而誓衆曰王景略受國厚恩任兼内外今與諸君<lb/>
深入賊地當竭力致死有進無退共立大功以報國家<lb/>
<pb n="KR2g0051_WYG_046-27a"/>
受爵明君之朝稱觴父母之室不亦美乎衆皆踴躍破<lb/>
釜棄糧大呼競進猛望燕兵之衆也惡之謂鄧羗曰今<lb/>
日非將軍不能破此勍敵将軍勉之羌曰若能以司𨽻<lb/>
見與者公勿以為憂猛曰此非吾所及也必以安定太<lb/>
守萬戸侯相處羌不悦而退俄而兵至猛召羌羌寝弗<lb/>
應猛馳就許之羌乃大飲帳中與張蚝徐成等跨馬運<lb/>
矛馳赴燕陣出入數四旁若無人所殺傷數百及日中<lb/>
燕兵大敗俘斬五萬餘人乘勝追擊又降斬十萬于是<lb/>
<pb n="KR2g0051_WYG_046-27b"/>
進師圍鄴堅聞㨗乃自率精鋭十萬赴之猛潛出迎于<lb/>
安陽臣主相見甚懽遂入鄴定燕令嚴政簡秋毫無犯<lb/>
逺近帖然安之軍還進封清河郡侯賜以妾妓車馬甚<lb/>
盛固辭不受留鎮冀州聽以便宜従事簡召英雋以補<lb/>
闗東守宰居數月上疏曰臣前所以朝聞夕拜不避艱<lb/>
虞者正以方難未夷軍機權速庶竭命戎行敷宣皇威<lb/>
今宏化已熙六合清泰敢披貢丹誠請避賢路設官分<lb/>
職各有司存豈應孤任愚臣以速傾敗願徙授親賢濟<lb/>
<pb n="KR2g0051_WYG_046-28a"/>
臣顛墜若以臣有微勞乞待罪一州効盡力命堅不許<lb/>
使尚書梁讜詣鄴諭㫖視事如前俄入為丞相中書監<lb/>
尚書加都督中外諸軍事猛表讓久之堅曰卿昔螭蟠<lb/>
布衣朕龍潛弱冠屬世事紛紜朕擬卿為卧龍卿亦異<lb/>
朕于一言精契神交千載之㑹自卿輔政幾将二紀内<lb/>
釐百揆外蕩羣凶天下向定彛倫始叙朕且欲従容于<lb/>
上望卿勞心于下遂不許後數年復授司徒猛復上疏<lb/>
曰臣聞乾象盈虚惟后則之位稱以才官非則曠鄭武<lb/>
<pb n="KR2g0051_WYG_046-28b"/>
翼周仍世再詠王叔昧寵政替身亡臣何庸狷而應斯<lb/>
舉昔東野窮馭顔子知其將敝願廻日月之鑒矜臣後<lb/>
悔堅竟不従委任益篤常敕其諸子宏丕等曰汝事王<lb/>
公當如事我也時廣平麻思流寓闗右請歸𦵏其母猛<lb/>
謂思曰便可速装是暮已符卿發遣及始出闗郡縣已<lb/>
被符管攝其下令如流水皆此𩔖也猛宰政公平黜尸<lb/>
素拔幽滯官必當才刑必當罪外修兵革内務畊作崇<lb/>
儒興學教以亷耻由是國富兵强戰無不克秦國大治<lb/>
<pb n="KR2g0051_WYG_046-29a"/>
性剛明于善惡尤分微時一飱之惠睚眦之忿靡不報<lb/>
焉其年寝疾堅親祈南北郊宗廟社稷分遣諸臣禱河<lb/>
嶽諸祀殆遍疾少瘳為赦境内殊死以下及篤猛疏謝<lb/>
并言時政多所宏益堅覽之悲動左右親臨其第問以<lb/>
後事猛曰晉雖僻處江南然正朔相承上下安和臣没<lb/>
後願勿以晉為圖鮮卑西羗我之仇敵終為人患宜漸<lb/>
除之以便社稷言終而卒時年五十一比斂堅三臨哭<lb/>
謂太子宏曰天不欲使吾平一六合耶何奪吾景略之<lb/>
<pb n="KR2g0051_WYG_046-29b"/>
速也𦵏之如霍光故事謚曰武朝野巷哭三日<lb/>
　論曰王猛桓溫並一時人豪而覿面遇之交臂失之<lb/>
　棄雄才以資强敵固温之不能為國薦賢亦天不欲<lb/>
　使海内混一也猛才氣出温右而識又勝之固自知<lb/>
　不為温容即温能下猛而典午諸君皆碌碌守文非<lb/>
　可與大有為者觀其在秦二十餘年君臣魚水終始<lb/>
　勿間乃得展其夙抱揆文奮武拓境安民雖諸葛治<lb/>
　蜀無以逺過猛固可大用而堅實能盡其用也猛剛<lb/>
<pb n="KR2g0051_WYG_046-30a"/>
　明有餘寛厚不足其激殺樊氐詐叛慕容皆非君子<lb/>
　長者之道葢管商雜霸餘習視武侯之忠誠宏雅氣<lb/>
　象固殊焉然臨終猶繫心江南不忘正朔則知其用<lb/>
　秦固有大不得已者而溫跋扈朝廷睥睨天位一則<lb/>
　流芳百世一則遺臭萬年固宜相遇之差池矣<lb/>
　　南朝宋<lb/>
　　　沈慶之<lb/>
沈慶之字𢎞先吴興武康人也少有志力晉孫恩之亂<lb/>
<pb n="KR2g0051_WYG_046-30b"/>
使其衆冦武康慶之隨鄉族屢擊却之遂以勇聞後以<lb/>
邑里流散躬耕作苦年四十省兄于襄陽竟陵太守趙<lb/>
伯符署為寜逺中兵參軍為設規略擊破蠻冦伯符由<lb/>
此有将帥名永初二年除殿中員外将軍又隨伯符𨽻<lb/>
到彦之北伐伯符病歸又𨽻檀道濟道濟以慶之忠謹<lb/>
曉兵稱于文帝使領隊防東掖門稍得出入禁省領軍<lb/>
劉湛欲相引接謂曰卿在省嵗久比當相論慶之正色<lb/>
曰下官在省十年自當有轉不敢以此仰累尋轉正員<lb/>
<pb n="KR2g0051_WYG_046-31a"/>
將軍及湛被收之夕上開門召慶之慶之戎服履韎縛<lb/>
袴而見上驚曰卿何意乃爾急装對曰夜半喚隊長詎<lb/>
容緩服遣収吴郡太守劉斌殺之元嘉十九年雍州羣<lb/>
蠻縁沔為冦以慶之為建威将軍進討大破之後為孝<lb/>
武帝撫軍參軍隨征蠻冦屢有功前後降獲五萬餘口<lb/>
還京師復為廣陵王誕參軍加建威将軍南濟隂太守<lb/>
率參軍栁元景隨郡太守宗慤等伐沔北諸蠻八道並<lb/>
進先是諸將討蠻者皆營于山下蠻得據矢石官軍以<lb/>
<pb n="KR2g0051_WYG_046-31b"/>
是失利慶之乃謂諸軍曰今若縁山列斾仍中蠻故智<lb/>
又去嵗蠻田大稔積穀重岩不可與之曠日持久也若<lb/>
出其不意登山據險以衝其腹心蠻必震恐破之決矣<lb/>
於是皆鼓噪而登蠻大駭潰自冬至春因糧蠻穀頃之<lb/>
蠻復叛攻郡城遣栁元景救之未至而郡破元景追之<lb/>
為衆所圍宗慤率衆先登衆軍齊奮大破之威震羣蠻<lb/>
慶之素患頭風好著狐皮帽羣蠻號曰蒼頭公每見慶<lb/>
之軍輒奔散曰蒼頭公復來矣又討犬羊諸山蠻蠻憑<lb/>
<pb n="KR2g0051_WYG_046-32a"/>
險築城守禦尤固慶之乃令諸軍連營于山中開門相<lb/>
通朝夕不外汲蠻潛兵夜來燒營諸軍輒以池水沃火<lb/>
多出弓弩夾射之蠻驚遁又置六戍以圍之久之蠻食<lb/>
盡稍稍請降凡獲七萬餘口悉遷建康以為營戸二十<lb/>
七年遷歩兵校尉時又議北伐慶之諫曰馬歩不敵為<lb/>
日已久矣檀道濟再行無功到彦之失利而還今料王<lb/>
𤣥謨未踰兩将六軍之盛不過往時恐重辱王師難以<lb/>
得志上曰道濟養冦自資彦之中途疾動敵所恃惟馬<lb/>
<pb n="KR2g0051_WYG_046-32b"/>
今河水疏通泛舟北指則碻磝必走滑臺易拔虎牢洛<lb/>
陽自然不固慶之又極陳不可上使徐湛之江湛于坐<lb/>
中難之慶之曰畊當問奴織當訪婢今伐國而與白面<lb/>
書生輩謀之事何由濟上大笑及軍行以慶之副王𤣥<lb/>
謨並受蕭斌都督斌與慶之留守碻磝令𤣥謨攻滑臺<lb/>
積旬不拔斌遣慶之将五千人助之慶之曰少軍輕往<lb/>
無益也㑹𤣥謨遁還斌欲斬之慶之固諫乃止斌遂欲<lb/>
死固碻磝慶之以為不可㑹詔使至不聼退師斌復召<lb/>
<pb n="KR2g0051_WYG_046-33a"/>
與議慶之曰將軍得專閫外詔従逺來不知事勢節下<lb/>
有一范增而不能用空議何施斌及坐者並笑曰沈公<lb/>
乃更學問慶之厲聲曰衆人雖見古今不如下官耳學<lb/>
也斌乃以𤣥謨戍碻磝而自還歴城慶之馳驛歸上問<lb/>
曰斌欲斬𤣥謨卿何以諫止對曰諸軍奔退莫不懼罪<lb/>
若自歸者皆死終至逃散故止之二十九年復更北伐<lb/>
以慶之立議不同不使北出時亡命司馬黑石等讙動<lb/>
羣蠻自淮至沔皆罹其患遣慶之督軍討之三十年又<lb/>
<pb n="KR2g0051_WYG_046-33b"/>
以孝武帝總統羣帥屯于五洲慶之自巴水來諮受方<lb/>
略㑹得元凶弑逆之問慶之宻謂腹心曰蕭斌婦人不<lb/>
足數東宫同惡不過三十人此外屈逼必不為用今輔<lb/>
順討逆蔑不濟也時劭宻與慶之書令殺孝武帝慶之<lb/>
入求見帝辭以疾慶之突前以書呈帝泣求入與母訣<lb/>
慶之曰下官受先帝厚恩今日之事唯力是視殿下何<lb/>
疑之深帝起再拜曰國家安危皆在将軍慶之即命内<lb/>
外勒兵主簿顔竣馳見帝曰今四方未舉義師而劭據<lb/>
<pb n="KR2g0051_WYG_046-34a"/>
有天府若首尾不相應此危道也宜待諸鎮恊謀乃行<lb/>
慶之怒曰今舉大事而黄頭小兒皆來參預何得不敗<lb/>
宜斬以徇帝令竣拜謝慶之乃曰君但當知筆札事耳<lb/>
于是處分旬日内外整辦時皆謂神兵軍至尋陽劭遣<lb/>
慶之門生錢無忌齎書説以解兵慶之執無忌白之劭<lb/>
既伏誅孝武即位拜領軍将軍南兖州刺史封南昌郡<lb/>
公魯爽反帝遣討之臨陣斬爽進鎮北大將軍開府儀<lb/>
同三司改封始興郡公自以年方七十固請辭事表數<lb/>
<pb n="KR2g0051_WYG_046-34b"/>
十上至稽顙自陳言輒流涕乃詔聴以公就第已而復<lb/>
使何尚之往起之慶之笑曰沈公不效何公徃而復反<lb/>
也大明三年廣陵王誕反復起慶之往討誕遣人齎書<lb/>
餉以玉環刀慶之遣還數其罪惡比至城下誕登樓謂<lb/>
曰沈公白首之年何為來此慶之曰朝廷以君狂愚不<lb/>
足勞少壮故使僕來耳乃塞塹造攻道立行樓土山及<lb/>
諸攻具誕復餉慶之食提挈者百餘人慶之不開悉焚<lb/>
之誕于城上投表令送帝慶之曰我奉詔討賊不得為<lb/>
<pb n="KR2g0051_WYG_046-35a"/>
爾送表汝必欲歸死朝廷自應開門遣死吾為汝䕶送<lb/>
每攻城慶之輒身先士卒上誡之曰卿但處分有方何<lb/>
乃親受矢石自四月至七月乃屠城斬誕進司空固辭<lb/>
歸第慶之家素富産業累萬金一夕盡徙親戚中表同<lb/>
居于婁湖以宅輸官非朝賀不出門車馬率素従者三<lb/>
五人遇之者不知其為三公也每従游幸及校獵據鞍<lb/>
凌厲不異盛年當讌飲羣臣帝强令賦詩慶之曰臣不<lb/>
知書請口授師伯書之乃吟曰微生遇多幸得逢時運<lb/>
<pb n="KR2g0051_WYG_046-35b"/>
昌朽老筋力盡徒歩還南岡辭榮此聖世何愧張子房<lb/>
帝大悦衆坐並稱其詞意之美帝崩與栁元景等同受<lb/>
顧命及廢帝子業立加几杖賜三望車慶之謂人曰我<lb/>
每游田園有人時與馬成三無人則與馬成二今乘此<lb/>
車安所之乎並固讓不受栁元景顔師伯嘗詣之鳴騶<lb/>
滿路㑹慶之獨與一僕在田乃悄然改容曰吾儕素貧<lb/>
賤際㑹及此當共惟挹損之美老子八十之年目見成<lb/>
敗多矣安用炫此車服為遂植杖而芸不顧元景等撤<lb/>
<pb n="KR2g0051_WYG_046-36a"/>
侍従徔之乃歡對竟日慶之既通貴里老素輕之者皆<lb/>
膝行而前慶之嘆曰故是昔時沈公諸沈中為刦首者<lb/>
數十慶之詭為置酒大㑹並殺之合境肅清帝既狂悖<lb/>
衆勸之廢立蔡興宗尤反覆開諭其弟子文秀亦再三<lb/>
言之至泣下終執不可及栁元景等謀立義恭以告慶<lb/>
之慶之遽發其事皆伏誅進侍中太尉而帝凶暴日甚<lb/>
慶之猶强諫帝寖不悦及誅何邁慮慶之不同知其必<lb/>
諫乃閉清溪諸橋以絶之慶之果往不得渡而還帝乃<lb/>
<pb n="KR2g0051_WYG_046-36b"/>
遣其従子攸之齎藥賜死詐言病卒時年八十諡曰忠<lb/>
武明帝即位追贈侍中司空諡曰襄<lb/>
　論曰沈慶之目不知書而審幾決策往往闇與古合<lb/>
　忠事三朝至老逾篤而功成身退不以寵利居之視<lb/>
　霍光之盛滿不戒者識量固殊焉然當子業時以縦<lb/>
　欲敗禮之君值衆畔親離之㑹而違公議不定大計<lb/>
　自謂竭股肱之力繼以忠貞不知古人所謂計安社<lb/>
　稷以康先帝之靈者殆有權焉使三祖之子孫臣庶<lb/>
<pb n="KR2g0051_WYG_046-37a"/>
　幾無遺育卒亦下不保其身上不濟其君宋事自是<lb/>
　不可為矣彼葢目見夫徐羨之傅亮輩廢義符立文<lb/>
　帝卒以誅戮故徘徊隠忍甘以身殉悲夫<lb/>
　　南朝梁<lb/>
　　　韋叡<lb/>
韋叡字懷文京兆杜陵人漢丞相賢之後父祖歸宋寜<lb/>
逺長史叡少好學事繼母以孝聞其従父祖征累為郡<lb/>
守每㩦叡之官視如己子時叡内兄王憕姨弟杜惲並<lb/>
<pb n="KR2g0051_WYG_046-37b"/>
負鄉里盛名祖征謂叡曰汝視憕惲文章或小減學識<lb/>
當過之至于幹國家成功業皆莫汝逮也外兄杜幼文<lb/>
為梁州刺史要與俱行梁土富饒往者多以賄敗叡雖<lb/>
幼獨以亷聞永元初為雍州刺史袁顗主簿顗與鄧琬<lb/>
起兵叡因求出為義成郡遂免顗禍及齊末多故思還<lb/>
鄉里乃求為上庸太守時陳顯達崔慧景頻逼建鄴衆<lb/>
惶駭莫知所従叡曰臣非命世才崔亦懦而不武天下<lb/>
真人殆興于吾州矣乃遣二子自結于梁武及兵起檄<lb/>
<pb n="KR2g0051_WYG_046-38a"/>
至叡率郡人倍道赴之帝撫几喜曰吾事就矣義師克<lb/>
郢魯平茄湖叡多建策皆見用大軍發郢即日以為江<lb/>
夏太守行郢州府事初郢城之拒守也男女垂十萬閉<lb/>
壘經年疫死者十七八皆積尸牀下而生者寝處其上<lb/>
每屋盈滿叡料簡隠䘏咸為營理百姓頼之帝即位累<lb/>
遷豫州刺史領歴陽太守率州兵擊走魏冦天監四年<lb/>
詔叡督軍北伐叡遣馮道根等攻魏小峴城未拔叡廵<lb/>
行圍栅魏城中忽出數百人陳于門外叡欲擊之諸将<lb/>
<pb n="KR2g0051_WYG_046-38b"/>
請還授甲而後進戰叡曰彼城中二千餘人足以固守<lb/>
今無故出人于外必其驍勇者也若能挫之其城自拔<lb/>
衆猶遲疑叡指其節曰朝廷授此非以為飾韋叡法不<lb/>
可犯也乃皆殊死戰魏兵敗因急攻之中宿而拔遂進<lb/>
討合肥先是右軍司馬胡景略等攻合肥久未能下叡<lb/>
夜堰肥水舟艦大通先攻其東西二小城㑹魏援軍五<lb/>
萬奄至衆懼請奏益兵叡笑曰賊至城下雖請何及且<lb/>
吾益兵彼亦能益兵兵貴用竒豈在衆也遂擊破之時<lb/>
<pb n="KR2g0051_WYG_046-39a"/>
叡遣軍主王懷靜築城以守堰魏人攻拔之遂乘勝至<lb/>
堤下兵勢洶湧諸将欲還叡怒命取繖扇麾幢于堤下<lb/>
樹之示無動志魏人來鑿堤叡親與爭之兵少却因築<lb/>
壘于堤以自固叡起鬭艦高比合肥城四面臨之魏城<lb/>
中皆哭守將杜元倫中弩死城遂潰俘斬萬餘級叡體<lb/>
素羸未嘗跨鞍馬每戰常乘板輿督厲将士勇氣無敵<lb/>
晝接賔旅夜算軍書張燈達曙撫其衆常如不及故投<lb/>
募之士爭歸之所至頓舍館宇藩牆皆應準繩進次東<lb/>
<pb n="KR2g0051_WYG_046-39b"/>
陵有詔班師諸将以去魏甓城甚近恐其追躡叡悉遣<lb/>
輜重居前身乘小輿殿後魏人懾其威名望之不敢逼<lb/>
全軍而還于是遷豫州治于合肥五年魏中山王元英<lb/>
與將軍楊大眼等攻北徐州圍刺史昌義之于鍾離軍<lb/>
于邵陽洲義之拒守六旬城幾潰者數四帝命叡救之<lb/>
受曹景宗節度叡自合肥由隂凌大澤行值澗谷輒飛<lb/>
橋以濟師時魏軍甚盛多勸緩行叡曰鍾離今鑿穴而<lb/>
處負戸而汲車馳卒奔猶恐其後而况緩乎敵已墮吾<lb/>
<pb n="KR2g0051_WYG_046-40a"/>
腹中卿曹勿憂也旬日而至邵陽初帝敕景宗曰韋叡<lb/>
卿鄉望宜善敬之景宗見叡甚謹帝聞曰二将和師必<lb/>
濟矣叡于景宗營前二十里夜掘長塹樹鹿角截洲為<lb/>
城比曉而營立元英驚曰是何神也城中知有外援士<lb/>
氣百倍時楊大眼勇冠三軍将萬騎來戰所向皆靡叡<lb/>
結車為陣大眼聚騎圍之叡以强弩二千一時俱發殺<lb/>
傷甚衆矢貫大眼右臂大眼退走明旦英自率衆戰叡<lb/>
乘素木輿執白角如意以麾軍一日數合英憚而退至<lb/>
<pb n="KR2g0051_WYG_046-40b"/>
夜復攻城飛矢雨集叡子黯請下城避箭軍中皆驚叡<lb/>
于城上厲聲訶之乃定魏人先夾洲兩岸為橋樹柵數<lb/>
百歩跨淮通道叡装大艦與橋等㑹三月淮水暴漲即<lb/>
遣鬭艦進臨賊壘别以小船載草灌膏焚其橋風怒火<lb/>
熾募死士㧞柵斫橋倐忽俱盡諸將皆身自搏戰軍人<lb/>
奮勇呼聲動天地魏軍大潰英單騎遁走大眼亦焚營<lb/>
去諸壘土崩渰死者十餘萬斬首亦如之縁淮百餘里<lb/>
尸相枕籍生禽五萬人收其資糧器械山積以功進爵<lb/>
<pb n="KR2g0051_WYG_046-41a"/>
永昌侯尋拜南郡太守㑹司州刺史馬仙㻫自北還軍<lb/>
為魏兵所躡三闗擾動詔叡督軍援焉叡至安陸增築<lb/>
城二文餘更開大塹起高樓衆頗譏其怯叡曰為将當<lb/>
有怯時不可專勇時元英急追仙㻫將復邵陽之耻聞<lb/>
叡至乃退十四年拜雍州刺史初叡起兵鄉中客隂儁<lb/>
光泣止叡及為州儁光道候叡笑曰若従公言乞食于<lb/>
路矣餉耕牛十頭叡于故舊無所遺鄉里皆懷其徳明<lb/>
年表致仕不許尋徴為散騎常侍䕶軍将軍入直殿省<lb/>
<pb n="KR2g0051_WYG_046-41b"/>
居朝廷恂恂未嘗忤視帝甚禮敬之性慈愛撫兄孤過<lb/>
于己子所得禄賜皆散之親族暇日猶課諸兒以學第<lb/>
三子稜尤明經洽聞叡每坐使説書其所發摘稜猶弗<lb/>
之逮也時帝方鋭意釋氏士民従風而靡叡獨不與衆<lb/>
俯仰所行略如平日普通元年遷侍中車騎将軍未拜<lb/>
卒年七十九帝臨哭甚慟諡曰嚴叡有雅度涖人以愛<lb/>
惠為本所居皆有政績雖在軍中被服必于儒者初邵<lb/>
陽之捷昌義之甚徳叡與景宗設錢二十萬官睹之景<lb/>
<pb n="KR2g0051_WYG_046-42a"/>
宗擲得雉叡徐擲得盧遽取一子反之曰異事遂作塞<lb/>
時羣帥爭先告捷叡獨居後世尤以此賢之<lb/>
　論曰太史公疑子房以為魁梧竒偉至考其状貌乃<lb/>
　如婦人女子韋叡以羸瘠之軀指麾板輿之上出竒<lb/>
　制勝威震敵國綸巾緩帶之風流豈復逺哉夫上有<lb/>
　好下必有甚習俗移人賢者不免方梁武佞佛舉國<lb/>
　若狂明經如徐勉而言孔釋之同行身如江革而受<lb/>
　菩薩之戒獨叡毅然不少回惑可謂篤信好學矣其<lb/>
<pb n="KR2g0051_WYG_046-42b"/>
　遇敵不懼有功不伐皆定力使然非能强而致也<lb/>
　　北朝齊<lb/>
　　　斛律光<lb/>
斛律光字明月朔州敕勒部人也祖那瓌魏光禄大夫<lb/>
父金齊咸陽郡王太師左丞相光少而雄傑寡言笑尤<lb/>
工騎射年十七従金西征宇文泰長史莫孝暉在行間<lb/>
光馳射中之因擒于陣擢都督嘗従高澄獵洹橋見雲<lb/>
表一大鳥引弓正中其頸形如車輪旋轉而下乃鵰也<lb/>
<pb n="KR2g0051_WYG_046-43a"/>
時號落鵰都督齊受禪進爵鉅鹿郡公以累戰克捷官<lb/>
尚書令司空司徒河清二年詔光督歩騎二萬城軹闗<lb/>
仍築長城二百里置十二戍三年周遣齊公憲及尉遲<lb/>
迥王雄等來攻洛陽光率騎拒戰雄馳馬衝陣光偽退<lb/>
雄追之按矟不及光者丈餘欲生擒光光惟餘一矢射<lb/>
雄中額殺之周師大敗迥憲僅而獲免遂築京觀于洛<lb/>
遷太尉初周人嘗懼齊兵西渡每至冬月守河椎氷及<lb/>
是齊嬖倖用事軍政漸弛反椎氷以備周兵之逼光每<lb/>
<pb n="KR2g0051_WYG_046-43b"/>
憂之曰國家常有吞闗隴之志今日至此而惟翫聲色<lb/>
乎武平元年春大敗周師于宜陽進右丞相其冬又率<lb/>
騎兵于玉壁築華谷龍門二城與周師相持周人憚不<lb/>
敢進二年率衆築平隴等鎮戍十三所周將韋孝寛等<lb/>
來逼光與戰于汾水大破之又與周将紇干廣略大戰<lb/>
于宜陽城下取建安等四戍捕虜千餘人而還未至鄴<lb/>
後主敕令散兵光以軍士有功未得慰勞乃宻表請使<lb/>
宣慰而朝廷遲留不發軍還將至紫陌光駐營待使帝<lb/>
<pb n="KR2g0051_WYG_046-44a"/>
聞心甚悪之急追光入見然後宣勞散兵進光左丞相<lb/>
初後主弟琅邪王儼為中丞性明毅惡和士開陸令萱<lb/>
穆提婆等專權間搆使馮子琮奏士開罪状執而斬之<lb/>
于臺儼親信因逼儼帥兵士三千人屯千秋門欲并誅<lb/>
提婆母子後主急召光入光聞儼殺士開拊掌大笑曰<lb/>
龍子所為固自不似凡人因入内見後主方帥宿衛授<lb/>
甲出戰光曰小兒輩弄兵與交手即亂鄙諺云奴見大<lb/>
家心死至尊宜自至千秋門琅邪必不敢動後主従之<lb/>
<pb n="KR2g0051_WYG_046-44b"/>
光歩道使人走出曰大家來儼徒駭散齊主遥呼之儼<lb/>
猶立不進光就謂曰天子弟殺一夫何所苦執其手强<lb/>
引以前請于後主曰琅邪王年少輕為舉措稍長自不<lb/>
然後主拔刀環築其辮頭良久乃釋後主又欲盡殺儼<lb/>
府吏光曰此皆勲貴子弟誅之恐人心不安于是罪之<lb/>
有差時祖珽媚于令萱勢傾中外光謂諸将曰邉境消<lb/>
息兵馬處分盲人全不與吾輩語恐誤國事珽覺之私<lb/>
賂光従奴問焉奴曰自公用事相王每夜抱膝嘆曰盲<lb/>
<pb n="KR2g0051_WYG_046-45a"/>
人入國必破矣穆提婆又嘗求娶光庶女不許後主賜<lb/>
提婆晉陽田光言于朝曰此田神武以來嘗種禾伺馬<lb/>
以備冦難今賜提婆毋乃闕軍務乎由是祖穆並怨之<lb/>
其女為皇后又無寵于後主珽因間之㑹周将韋孝寛<lb/>
讋光威名詐為謠言使諜宣之于鄴曰百升飛上天明<lb/>
月照長安又曰高山不摧自崩槲樹不扶自舉珽因續<lb/>
之曰盲老公背受大斧饒舌老母不得語使其妻兄鄭<lb/>
道葢奏之珽與令萱因解之曰百升者斛也盲老公謂<lb/>
<pb n="KR2g0051_WYG_046-45b"/>
珽饒舌老母似謂陸氏也且斛律累世大將光聲震闗<lb/>
西光弟羨威行<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>厥女為皇后男尚公主謠言甚可畏<lb/>
也後主以問韓長鸞長鸞不可事遂寝既而丞相府佐<lb/>
封士讓宻啟云光前西討還逼帝城将行不軌家藏弩<lb/>
甲奴僮千數若不早圖恐事不可測後主召珽問之珽<lb/>
請遣人賜以駿馬光必入謝因而執之後主如其言光<lb/>
入至凉風堂劉桃枝自後撲之不仆光顧曰桃枝常作<lb/>
如此事我不負國家遂與三力士共拉殺之血流于地<lb/>
<pb n="KR2g0051_WYG_046-46a"/>
剗之迹終不滅于是下詔稱其反并殺光二子珽使郎<lb/>
官邢祖信簿録光家僅得弓十五宴射箭百刀七賜矟<lb/>
二珽問更得何物祖信曰得棗杖二十束擬奴僕與人<lb/>
鬭者不問曲直即予杖一百珽大慙及出人尤其亢直<lb/>
祖信慨然曰賢宰相尚死我何惜餘生光居家嚴肅性<lb/>
節儉簡聲色門無賔客杜絶饋餉每朝廷㑹議常獨後<lb/>
言言輒合理行兵效其父金之法望塵知馬歩多少嗅<lb/>
地知軍度逺近營舍未定不先入幕或竟日不坐身不<lb/>
<pb n="KR2g0051_WYG_046-46b"/>
解甲常為士卒先有罪者惟大杖撾背終不妄殺士衆<lb/>
皆爭為之死宜陽之役謂周人曰歸我七年人不然取<lb/>
爾十倍周人即歸之在西境築諸城戍馬上以鞭指畫<lb/>
而成拓地五百里不伐其功結髪従軍未嘗敗北深為<lb/>
敵人所憚周武聞其死為赦境内後入鄴追贈上柱國<lb/>
崇國公指詔書曰此人若在朕豈得至此以其小子鍾<lb/>
襲封焉<lb/>
　論曰北齊之先本以詐力逆取人國其子孫復不順<lb/>
<pb n="KR2g0051_WYG_046-47a"/>
　守當時諸将相非䟦扈則傾邪其號稱佼佼者僅楊<lb/>
　愔斛律光二人而已愔聰明才力綜機務典選舉均<lb/>
　不忝厥職然身為人臣而妻母后位極宰相而執厠<lb/>
　籌敗閑蕩檢莫斯為甚及當主少國疑進無禦亂之<lb/>
　勇退無保身之智其召禍葢亦宜然明月之與遵彦<lb/>
　雖皆不得其死然彼死于彊臣則呼吸猶有可轉之<lb/>
　機此死于闇主則天壤更無可逃之義事固有不容<lb/>
　例論者先儒胡氏以為光既不能明告于君正諸奸<lb/>
<pb n="KR2g0051_WYG_046-47b"/>
　誤國之罪又不能委權而退以免于滿溢夫不仁不<lb/>
　可與言親如儼尊如叡業有明徴光以累世勲舊又<lb/>
　無可去之道計惟一死報國耳光小心儉約憂國忘<lb/>
　家邦以其存亡為安危敵以其死生為慶弔可謂世<lb/>
　臣其人乃其殁也尚得邀異代之褒于仇讐其生也<lb/>
　曾不得回一朝之聴于君父萬里長城頓自壊之豈<lb/>
　獨天之降罔哉<lb/>
　　隋<lb/>
<pb n="KR2g0051_WYG_046-48a"/>
　　　牛𢎞<lb/>
牛𢎞字里仁安定鶉<graphic n="KR1152" url="https://raw.githubusercontent.com/kanripo/KR-Gaiji/master/images/KR1152.png" mimeType="image/png"/>人也其先嘗避難改姓遼氏祖<lb/>
熾本郡中正父允魏侍中工部尚書臨涇公始復姓焉<lb/>
𢎞偉容貌好學博聞在周襲父爵隋開皇初授散騎常<lb/>
侍袐書監以典籍散佚表請開獻書之路于是詔獻書<lb/>
一卷賚縑一匹未三年篇帙大備進爵竒章公三年拜<lb/>
禮部尚書奉敕撰五禮百卷𢎞請依古制修立明堂上<lb/>
述黄帝堯舜殷周遺制又廣引鄭康成馬宫劉向馬融<lb/>
<pb n="KR2g0051_WYG_046-48b"/>
服䖍蔡邕盧植王肅諸大儒註解辨駁别白請以禮經<lb/>
為本形制依于周法度數取于月令遺闕之處參以餘<lb/>
書庶使該詳沿革之理上饗帝配祖下宏風布教時帝<lb/>
以草創未遑制作竟寝不行六年除太常卿尋詔定雅<lb/>
樂又作樂府歌詞撰定圜丘五帝凱樂并議樂事𢎞博<lb/>
采揚雄劉歆蔡邕諸書進議且言律本十二今直為黄<lb/>
鍾一均惟用七律此外五律竟復何施須依禮作旋相<lb/>
為宫之法又論六十律不可行引京房書反覆辨証上<lb/>
<pb n="KR2g0051_WYG_046-49a"/>
甚善其議又以華夏正聲多在江左今得梁陳舊樂器<lb/>
請加修葺以備雅樂其後魏後周雜有邉裔之器當悉<lb/>
停之乃詔𢎞與許善心姚察等參定帝終信何妥之言<lb/>
不聼用旋宫法及新樂成淫厲而哀識者嘆其不久焉<lb/>
時楊素恃才貴倨惟見𢎞未嘗不改容素将擊突厥詣<lb/>
𢎞别𢎞送至中門而止素曰吾以逺征来别何相送之<lb/>
近𢎞竟揖而退素笑曰竒章公可謂其知可及其愚不<lb/>
可及也獻皇后崩王公以下莫能定其儀注素以屬𢎞<lb/>
<pb n="KR2g0051_WYG_046-49b"/>
𢎞了不辭讓斯須具偹皆有故實素嘆曰衣冠禮樂盡<lb/>
在此矣進吏部尚書毎選舉必先徳行而後文才務在<lb/>
審慎雖致停緩而所進用多稱職侍郎高孝基鑒賞機<lb/>
悟清慎絶倫然爽俊有餘迹似輕薄時宰多以此疑之<lb/>
𢎞獨推心任委得人為多時服其識度大業初進上大<lb/>
将軍右光禄大夫従拜恒岳凡壇墠牲幣皆𢎞所定又<lb/>
詔𢎞與旅騎尉劉炫等造新律十八篇時征役繁興有<lb/>
司臨時廹脅以求濟事不復用律令𢎞嘗従容謂炫曰<lb/>
<pb n="KR2g0051_WYG_046-50a"/>
周禮士多而府史少今令史百倍于前减則不濟其故<lb/>
何也炫曰古人委任責成嵗終考其殿最案不重校文<lb/>
不繁悉府史之任掌要目而已今之文簿恒慮覆治若<lb/>
鍛鍊不宻則百年之久萬里之遙皆須追証前案事繁<lb/>
政弊職此之由故曰省官不如省事也𢎞咨嘆稱善六<lb/>
年従幸江都卒賵𦵏甚厚贈開府儀同三司文安侯謚<lb/>
曰憲𢎞榮寵當世而行已儉恭言常呐呐不能出性寛<lb/>
厚雖職務繁雜書不釋手弟弼醉酒射殺𢎞駕車牛𢎞<lb/>
<pb n="KR2g0051_WYG_046-50b"/>
還其妻迎謂曰叔射殺牛𢎞聞無所怪問直答云作脯<lb/>
坐定其妻又言𢎞曰已知之矣顔色自若讀書不輟其<lb/>
孝友𢎞緩皆此𩔖也<lb/>
　論曰史言隋室舊臣始終信任悔吝不及者惟𢎞一<lb/>
　人以隋文之猜隋煬之暴而周旋數十年不罹其難<lb/>
　倘所謂黙足以容者乎開皇以來土宇既一海内富<lb/>
　强正禮樂可興之日夫明堂者禮之大也鍾律者樂<lb/>
　之微也𢎞該洽典文言論皆則古稱先非茍而已使<lb/>
<pb n="KR2g0051_WYG_046-51a"/>
　得聖明之主探其本而敬用之禮行則不爭既衆著<lb/>
　于父子君臣之義樂達則無怨又隂消其放僻邪侈<lb/>
　之心内和外順揖讓而治天下者莫善于此豈復有<lb/>
　弑奪于上而冦攘于下者乎孔子曰人而不仁如禮何<lb/>
　人而不仁如樂何觀隋氏父子益信<lb/>
　<lb/>
　<lb/>
　<lb/>
<pb n="KR2g0051_WYG_046-51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史傳三編卷四十六<lb/>
</p>
<p>
</p>
  </div>
<div>
<head>史傳三編卷四十七</head> <lb/>
    <p>
<pb n="KR2g0051_WYG_047-1a"/>
欽定四庫全書<lb/>
　史傳三編卷四十七<lb/>
　　　　　　　　　　　　　大學士朱軾撰<lb/>
　名臣續傳四<lb/>
　　唐<lb/>
　　　李大亮<lb/>
李大亮京兆涇陽人有文武才略髙祖入闗大亮自歸<lb/>
授土門令方歲飢境多盗賊大亮招亡散撫貪瘠賣所<lb/>
<pb n="KR2g0051_WYG_047-1b"/>
乘馬稍稍資業之勸墾田歲大熟間出擊盗所至輒平<lb/>
秦王行北境下書奬勞賜馬五乘帛五十段頃之賊大<lb/>
至大亮度不能拒乃單馬詣營説豪帥為分别禍福賊<lb/>
衆感服遂相率降大亮殺所乘馬與之食至步而返帝<lb/>
聞之悦擢金州總管府司馬王𢎞烈據襄陽詔大亮安<lb/>
撫樊鄧因圖之進擊下十餘城遷安州刺史復使徇廣<lb/>
州至九江㑹輔公祏反以計禽其將張善安公祏方圍<lb/>
猷州刺史左難當固守大亮率兵擊走之遷越州都督<lb/>
<pb n="KR2g0051_WYG_047-2a"/>
貞觀初徙交州封武陽縣男召授太府卿復出凉州都<lb/>
督嘗有臺使見名鷹諷大亮獻之大亮密表曰陛下絶<lb/>
畋獵久矣而使者求鷹信陛下意邪乃乖昔旨如其擅<lb/>
求是使非其才太宗報書曰有臣如此朕何憂賜荀悦<lb/>
漢紀曰悦議論深博極為政之體公宜繹味之時突厥<lb/>
亡帝遂欲懷四裔諸部降者人賜袍一領帛五匹首領<lb/>
拜將軍中郎將列五品者贏百員又置降裔于河南詔<lb/>
大亮為西北道安撫大使大亮上言臣聞綏逺必自近<lb/>
<pb n="KR2g0051_WYG_047-2b"/>
諸稱藩請附者宜羈縻受之使居塞外畏威懷德永為<lb/>
藩臣臣愚願停招慰省勞役使邊人得就農畮此中國<lb/>
利也帝納其計八年為劒南道廵省大使㑹討吐谷渾<lb/>
為河東道行軍總管與李靖俱出北道渉青海觀河源<lb/>
與賊遇蜀渾山大戰破之俘其名王獲雜畜數萬進爵<lb/>
為公拜右衞大將軍晉王為皇太子詔大亮兼右衞率<lb/>
又兼工部尚書身三職宿衞兩宫每番直常假寐帝勞<lb/>
曰公在我得酣臥十八年幸洛陽詔副房𤣥齡居守𤣥<lb/>
<pb n="KR2g0051_WYG_047-3a"/>
齡稱有王陵周勃節可倚大事俄寢疾帝親和藥驛賜<lb/>
之臨終表請罷遼東役又言京師宗廟所在願以關中<lb/>
為意就稾歎曰吾聞男子不死婦人手命屏左右言終<lb/>
卒年五十九將斂家無珠玉為含惟貯米五斛布三十<lb/>
端帝哭為慟贈兵部尚書秦州都督謚曰懿陪葬昭陵<lb/>
大亮性忠謹外若不能言而内剛烈不可干非其義對<lb/>
天子爭是非無回撓至妻子未始見惰容事兄嫂以禮<lb/>
聞位通顯居陋狹甚在越州寫書數百卷及去留都督<lb/>
<pb n="KR2g0051_WYG_047-3b"/>
署初破公祏以功賜奴婢百口謂曰而曹皆衣冠子女<lb/>
不幸破亡吾何忍錄而為𨽻乎縱遣之髙祖聞咨美更<lb/>
賜俚婢二十後破吐谷渾復賜奴婢百五十口悉以遺<lb/>
親戚葬宗族無後者三十餘柩貲襚加焉嘗以微時張<lb/>
弼脱其死及貴念有以報之時弼為將作丞匿不見大<lb/>
亮求之不能得一日識諸涂持弼泣悉推家財與之弼<lb/>
拒不受乃言于帝曰臣及事陛下弼力也願悉臣官爵<lb/>
授之帝為遷弼中郎將代州都督世皆賢大亮能報而<lb/>
<pb n="KR2g0051_WYG_047-4a"/>
多弼不自伐也歿後所育孤姓為大亮行服如所親者<lb/>
十餘人<lb/>
　論曰大亮位封疆居職守征伐平定之功不及英衞<lb/>
　謨猷弼亮不及房杜王魏馬褚諸公然觀其隨事指<lb/>
　陳及臨沒遼東一疏抑亦可以知其概矣葢太宗用<lb/>
　之有不盡其才也大亮讀書識義理<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>韜略修門内<lb/>
　行厚于天性徽烈尤堪仰企云<lb/>
　　　張𤣥素<lb/>
<pb n="KR2g0051_WYG_047-4b"/>
張𤣥素蒲州人隋末以小吏任景城縣戸曹建德亂被<lb/>
執將殺邑人千餘號泣請代曰此清白吏殺之是無天<lb/>
也大王卽定天下無使善人解體因得釋秦王世民平<lb/>
建德以為景州錄事參軍卽位召問治道對曰隋主自<lb/>
專庻務不任羣臣以一人之智决天下之務借使得失<lb/>
參半乖謬已多下諛上蔽不亡何待陛下誠能擇羣臣<lb/>
而分任以事髙拱穆清而考其成敗何憂不治帝稱善<lb/>
拜侍御史遷給事中貞觀四年詔修洛陽宫以備東幸<lb/>
<pb n="KR2g0051_WYG_047-5a"/>
上疏陳五不可大略言東都未有廵幸之期而預修宫<lb/>
室疲人失望陛下初平洛陽凡隋氏宫室宏侈者皆令<lb/>
毁之曾未數年復加營繕何前日惡之而今日效之也<lb/>
且以今日財力何如隋世陛下役瘡痍之人襲亡隋之<lb/>
弊恐又甚于煬帝矣帝曰卿謂我不如煬帝何如桀紂<lb/>
對曰若此役不息亦同歸于亂耳帝顧房𤣥齡曰吾思<lb/>
之不熟乃至於是後若必往雖露坐亦無傷也卽詔罷<lb/>
役賜綵二百匹魏徴聞之歎曰張公論事有回天之力<lb/>
<pb n="KR2g0051_WYG_047-5b"/>
可謂仁人之言哉令傅太子承乾尋遷右庻子太子好<lb/>
游畋不悦學屢上書諫以茍違天道人神棄之古昔三<lb/>
驅非以教殺以除民害不宜反玩為娛有損盛德孔頴<lb/>
逹奉詔勸講宜數逮問惡小必去善小必為禍福之來<lb/>
皆根于初䕶終若始猶懼其替始之不䕶終將安歸太<lb/>
子不納復上書言心為萬事主動而無節則亂須學古<lb/>
師訓以表飾之雕蟲小技止可間召以代博奕豈宜屢<lb/>
親騎射䙝戲酣歌悦耳目移性靈以為常哉帝聞擢銀<lb/>
<pb n="KR2g0051_WYG_047-6a"/>
青光祿大夫太子久不見賔友𤣥素曰宫中所見止婦<lb/>
人不知如樊姬等可益聖德者幾何若無之即便詖艷<lb/>
嬖何足顧哉太子憚其過嚴夜遣人狙擊幾死又聞宫<lb/>
中擊鼓聲𤣥素叩閤正言面出其鼓破之然卒不悛最<lb/>
後不得已復上書曰周武帝平山東卑宫陋食以安海<lb/>
内而太子贇有穢行烏丸軌以聞帝慈仁不忍廢狂暴<lb/>
日熾宗祀以亡故隋文帝代之至楊勇為太子驕肆敗<lb/>
度自謂有泰山之安詎知一旦致慈父之隙遂使煬帝<lb/>
<pb n="KR2g0051_WYG_047-6b"/>
失國今上以殿下父子至親故所資用不為限節然詔<lb/>
未六旬用踰七萬龍樓望苑悉為工匠之肆深宮禁門<lb/>
無異闤闠之區言孝敬則闕視膳問安之禮語恭順則<lb/>
違君父慈訓之方求風聲復無悦道好學之資觀舉措<lb/>
又有因緣戮辱之罪外所瞻仰如此内之隱密可知右<lb/>
庻子趙𢎞智經明行修數宜召進以廣徽美今反猜嫌<lb/>
飾非拒諫禍可旣乎太子怒遣刺客伺之及廢例坐除<lb/>
名頃之授潮州刺史徙鄧州髙宗時以老致仕<lb/>
<pb n="KR2g0051_WYG_047-7a"/>
　論曰魏徴稱張公論事有回天之力𤣥素諫諍至為<lb/>
　徴所許則其賢可知已太宗英主可以理奪承乾不<lb/>
　令末如之何今觀其孤忠懇懇正言諤諤濵于死而<lb/>
　不悔雖承乾之天終不可回而𤣥素之心固已共諒<lb/>
　于天下後世哉<lb/>
　　　蘇頲<lb/>
蘇頲字廷碩武功人也少敏悟一覽千言輒覆誦第進<lb/>
士調烏程尉舉賢良異等吏部侍郎馬載曰古稱一日<lb/>
<pb n="KR2g0051_WYG_047-7b"/>
千里蘇生是己再遷監察御史長安中詔覆來俊臣等<lb/>
寃獄頲驗發其誣多所洗宥神龍間拜中書舍人時頲<lb/>
父瓌同中書門下三品父子同在禁苑朝廷榮之明皇<lb/>
平内難獨頲在太極後閤口所占授功狀百緒輕重無<lb/>
所差書吏白曰丐公徐之不然手腕脱矣中書令李嶠<lb/>
曰舍人思若泉湧吾所不及遭父喪起為工部侍郎辭<lb/>
不拜終制乃就職詔以為中書侍郎加知制誥給政事<lb/>
食給食自此遂為例由頲始也時李乂對掌書命帝曰<lb/>
<pb n="KR2g0051_WYG_047-8a"/>
前世李嶠蘇味道文擅當時號蘓李今朕得頲及乂又<lb/>
何愧前人哉俄襲封許國公吐蕃盜邊帝怒欲自將討<lb/>
之頲懇切極諫不納因言願稍遷延以須西音㑹薛訥<lb/>
大破吐蕃俘獲來獻帝乃止詔立靖陵碑命頲為之詞<lb/>
頲辭以前世帝后無之審當可者祖宗諸陵皆須營立<lb/>
開元四年進同平章事修國史與宋璟同當國璟剛正<lb/>
多所裁决頲能推其長在帝前敷奏璟或未及或少屈<lb/>
頲輒助成之有不㑹意頲更申璟所執故帝未嘗不從<lb/>
<pb n="KR2g0051_WYG_047-8b"/>
二人相得甚歡璟嘗曰吾與蘇氏父子同為宰相僕射<lb/>
長厚自是國器若獻可替否事至即斷盡公不顧私則<lb/>
今丞相為過之八年罷為禮部尚書俄檢校益州大都<lb/>
督長史按察節度劍南諸州時蜀方彫敝詔頲收劍南<lb/>
山澤鹽鐵自贍頲尚簡静重興力役卽募戍人輸雇直<lb/>
開井置罏量入計出分所贏市穀以廣見糧時使蜀者<lb/>
檄取庫錢市錦半臂琵琶桿撥玲瓏鞭頲不予奏罷之<lb/>
或病其忤上意頲曰不然明主不以私愛奪至公我豈<lb/>
<pb n="KR2g0051_WYG_047-9a"/>
以逺近廢忠節耶嶲州蠻苴院與吐蕃共謀入冦獲其<lb/>
間諜將吏請討之頲不聽移書還其諜曰毋得爾苴院<lb/>
愧悔謀遂寢從封泰山詔撰朝覲碑文還分主十銓事<lb/>
卒年五十八謚文憲頲性廉儉俸廩悉散親族儲無長<lb/>
貲與張説文章稱望略等故時號燕許大手筆帝愛其<lb/>
文詔令别錄副本署臣某撰留中遂為故事其後李德<lb/>
裕著論曰近世詔誥惟頲敘事外自為文章云<lb/>
　論曰頲與父瓌相繼稱賢相可謂盛矣頲任職公忠<lb/>
<pb n="KR2g0051_WYG_047-9b"/>
　實有過乃父者故能與宋璟同心輔政翼成開元之<lb/>
　治則其賢非淺尠也在蜀能扶彫敝寢蠻謀秉道敷<lb/>
　奏不以逺近廢忠節文詞敏贍與張説齊名然説多<lb/>
　權譎而頲終守正説與姚崇不免有猜頲與宋璟相<lb/>
　得甚歡故削説而錄頲云<lb/>
　　　王忠嗣<lb/>
王忠嗣華州鄭人也父海濵與吐番戰沒忠嗣時方九<lb/>
歲始名訓入見明皇伏地號泣帝撫之曰此去病孤也<lb/>
<pb n="KR2g0051_WYG_047-10a"/>
須壯而將之更賜今名養禁中天寶元年為河東節度<lb/>
使忠嗣本負勇敢及為將乃能持重不生事嘗曰太平<lb/>
之將但當撫循訓練士卒不可疲中國之力以幸功名<lb/>
有漆弓百五十觔每<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>之示無所用軍中士氣盛日夜<lb/>
思戰忠嗣縱詭間伺敵隙時出竒兵襲克之軍每出召<lb/>
屬長付以兵使授士卒雖一弓一矢亦誌姓名其上軍<lb/>
還遺弦亡鏃皆按名第罪以是部下人人自勸器甲充<lb/>
牣自朔方至雲中邊陲數千里要害之地悉置城堡斥<lb/>
<pb n="KR2g0051_WYG_047-10b"/>
地甚逺俄為河西隴右節度使權朔方河東節度佩四<lb/>
將印勁兵重地控制萬里後數出戰青海積石輒大破<lb/>
之又討吐谷渾于墨離平其國帝方圖石堡地詔問攻<lb/>
取計忠嗣上言石堡險固吐蕃舉國守之非殺數萬人<lb/>
不能克臣恐所得不如所亡不如厲兵秣馬待釁取之<lb/>
帝意不决而李林甫忌其功日鉤摭過咎㑹董延光建<lb/>
言下石堡詔忠嗣分兵助之忠嗣不得已付兵而士無<lb/>
賞格兵馬使李光弼曰大夫愛惜士卒有拒延光心然<lb/>
<pb n="KR2g0051_WYG_047-11a"/>
已付萬衆而不立重賞何以皷士勇彼無功必歸罪于<lb/>
大夫大夫何愛數萬段帛不以杜讒口乎忠嗣曰吾固<lb/>
審得一城不足制敵不得亦無害于國故忠嗣不欲為<lb/>
之忠嗣受責天子不過以羽林將軍歸宿衞不者黔中<lb/>
上佐耳忠嗣豈忍以數萬人之命易一官哉光弼曰大<lb/>
夫乃行古人事光弼復何言延光過期不克果訴忠嗣<lb/>
沮兵帝怒又安祿山城雄武請忠嗣助役欲留其兵忠<lb/>
嗣先期至不見祿山而還數上言祿山必反林甫益惡<lb/>
<pb n="KR2g0051_WYG_047-11b"/>
之陰使人誣告忠嗣嘗養禁中云吾欲奉太子帝怒召<lb/>
入付三司訊騐罪應死哥舒翰力陳其寃請以官爵贖<lb/>
忠嗣罪帝意乃解貶漢陽太守乆之徙漢東郡卒年四<lb/>
十五後翰引兵攻石堡拔之死亡略盡卒如忠嗣言初<lb/>
忠嗣在朔方每互市輒髙償馬值故諸蕃爭來市而蕃<lb/>
馬漸少及鎮河隴又請徙朔方河東九千騎以實軍故<lb/>
邊兵益壯馬以滋息<lb/>
　論曰忠嗣負勇敢善用兵而能持重不生事斯其所<lb/>
<pb n="KR2g0051_WYG_047-12a"/>
　以為賢乎不以所得易所亡不以數萬人之命易一<lb/>
　官此仁人君子之言不意於將帥中見之從來為將<lb/>
　皆利立功為相乃思全民忠嗣以名將之才兼有相<lb/>
　臣之度雖不幸為林甫排擠弗得盡展所長然有唐<lb/>
　大將控邊鎮重不擾威愛並行者必以忠嗣為稱首<lb/>
　　　白居易<lb/>
白居易字樂天其先太原人後徙韓城又徙下邽父季<lb/>
庚為彭城令李正已之叛説刺史李洧自歸累擢襄州<lb/>
<pb n="KR2g0051_WYG_047-12b"/>
别駕居易敏悟絶人工文章未冠謁顧況況甚重之貞<lb/>
元中擢進士拔萃皆中補校書郎元和元年對制策一<lb/>
等調盩厔尉為集賢校理月中召入翰林為學士遷左<lb/>
拾遺四年天子以旱甚下詔有所蠲貸振除灾沴居易<lb/>
見詔節未詳建言乞盡免江淮兩賦以救流瘠且多出<lb/>
宫人憲宗頗采納于頔入朝悉以歌舞人納禁中或言<lb/>
普寜公主取以獻居易以為不如歸之無令頔得歸曲<lb/>
天子李師道上私錢六百萬為魏徴孫贖故第居易言<lb/>
<pb n="KR2g0051_WYG_047-13a"/>
徵任宰相太宗用殿材成其正寢後嗣不能守陛下宜<lb/>
以賢者子孫贖而賜之師道人臣不宜掠美帝從之河<lb/>
東王鍔獻羨餘將加平章事居易言鍔求進奉不䘏彫<lb/>
瘵若假以名器恐諸道聞之爭裒割生人以求所欲殃<lb/>
民壞法不可復追李絳亦諫曰鍔在河東雖頗著績效<lb/>
今因獻家財而命之若後世何乃止山南東道節度使<lb/>
裴均進銀器千五百兩居易又與李絳上言均欲以此<lb/>
嘗陛下願却之帝遽命出付度支是時孫璹以禁衛勞<lb/>
<pb n="KR2g0051_WYG_047-13b"/>
擢鳳翔節度使張奉國定徐州平李錡有功遷金吾將<lb/>
軍居易請罷璹進奉國以竦天下忠臣心度支有囚繫<lb/>
閺鄉獄更三赦不得原又奏言父死縶其子夫久繫妻<lb/>
嫁債無償期請一切免之奏凡十餘上益知名㑹王承<lb/>
宗叛詔吐突承璀率師出討居易諫唐家制度每征伐<lb/>
專委將帥責成功比年始以中人為都監韓全義討淮<lb/>
西賈良國監之髙崇文討蜀劉貞亮監之且興天下兵<lb/>
未有以中人專統領者神策旣不置行營節度承璀為<lb/>
<pb n="KR2g0051_WYG_047-14a"/>
制將又充諸軍招討處置使是實都統恐四方聞之必<lb/>
輕朝廷後世且傳中人為制將自陛下始陛下忍受此<lb/>
名哉又諸將耻受承璀節制心有不樂無以立功且陛<lb/>
下念承璀勤勞富之可也至于軍國權柄動關理亂陛<lb/>
下寧忍徇彼之欲而自墜法制以損聖明乎帝不聽旣<lb/>
而師老不决居易又言亟宜罷兵毋貽後患㑹承宗請<lb/>
罪兵遂罷元微之以使外召還宿敷水驛有内侍後至<lb/>
破驛門入擊微之傷面帝引前事貶江陵士曹居易言<lb/>
<pb n="KR2g0051_WYG_047-14b"/>
中使陵辱朝士中使不問而使臣先貶恐自今中使益<lb/>
横人無敢言者且其為御史舉奏不避權貴切齒者衆<lb/>
恐自今無復為陛下言者矣不聽後對殿中論執彊鯁<lb/>
帝未諭輒進曰陛下誤矣帝變色罷謂李絳曰是子我<lb/>
自抜擢乃敢爾必斥之絳曰陛下啟言者路故羣臣敢<lb/>
論得失若黜之是箝其口使自為謀非所以發揚盛德<lb/>
也帝悟待之如初歲滿當遷帝以資淺且家素貧聽自<lb/>
擇官居易請如姜公輔以學士兼京兆户曹參軍以便<lb/>
<pb n="KR2g0051_WYG_047-15a"/>
養詔可明年以母喪解還拜左贊善大夫盜殺武元衡<lb/>
京都震擾居易首上疏請亟捕賊刷朝廷耻以必得為<lb/>
期宰相嫌其出位不悦俄為流言所中出為蘓州刺史<lb/>
中書舍人王涯上言不宜治郡追貶江州司馬旣失志<lb/>
能順適所遇若忘形骸者久之徙忠州刺史入為司門<lb/>
員外郎以主客郎中知制誥穆宗好畋游獻續虞人箴<lb/>
以諷俄轉中書舍人田布拜魏博節度使命持節宣諭<lb/>
布遺五百縑詔使受之辭曰布父讎國耻未雪人當以<lb/>
<pb n="KR2g0051_WYG_047-15b"/>
以物助之取其財誼不忍方諭問旁午若悉有所贈則<lb/>
賊未殄布貲竭矣詔聽辭餉是時河朔復亂合諸道兵<lb/>
出討遷延無功賊取弓髙絶糧道深州圍益急居易上<lb/>
言兵多則難用將衆則不一宜詔魏博澤潞定滄四節<lb/>
度令各守境以省度支貲餉每道各出鋭兵三千使李<lb/>
光顔將光顔故有鳳翔徐滑河陽陳許軍無慮四萬可<lb/>
徑薄賊開弓髙糧路合下博解深州之圍與牛元翼合<lb/>
還裴度招討使使悉太原兵西壓境見利乘隙夾攻之<lb/>
<pb n="KR2g0051_WYG_047-16a"/>
間令招諭以動其心未及誅夷必自生變且光顏久將<lb/>
有威名度為人忠勇可當一面無若二人者不聽居易<lb/>
乃匄外遷為杭州刺史始築堤捍錢塘湖鍾洩其水漑<lb/>
田千頃復浚李泌六井民賴其汲久之以太子左庻子<lb/>
分司東都復拜蘇州刺史文宗立遷刑部侍郎封晉陽<lb/>
縣男太和初二李黨事興險利乘之更相奪移進退毁<lb/>
譽若旦暮然楊虞卿與居易姻家而善李宗閔居易惡<lb/>
緣黨人斥乃移病還東都除太子賔客分司開成初起<lb/>
<pb n="KR2g0051_WYG_047-16b"/>
為同州刺史不拜以太子少傅進馮翊縣侯㑹昌初李<lb/>
德裕當國素惡居易以刑部尚書致仕六年卒年七十<lb/>
五贈尚書右僕射宣宗以詩弔之遺命薄葬毋請謚居<lb/>
易被遇憲宗時知無不言多見聽可為當路者所忌遂<lb/>
擯斥不獲施乃放意文酒與弟行簡從祖弟敏中友愛<lb/>
東都所居疏沼種樹構石樓香山鑿八節灘自號醉吟<lb/>
先生為之傳嘗與胡杲吉旼鄭據劉真盧真張渾狄兼<lb/>
謨盧貞燕集皆髙年不仕者人慕之繪為九老圖居易<lb/>
<pb n="KR2g0051_WYG_047-17a"/>
最工詩頗以規諷得失尤能諧俗好至數千篇士人爭<lb/>
傳雞林行賈售其國相率篇易一金其偽者相輒能辨<lb/>
之初與元微之詶詠故號元白微之卒又與劉禹錫齊<lb/>
名號劉白及敏中為相請謚曰文東都江州人皆為立<lb/>
祠<lb/>
新唐書贊曰居易與元微之以詩齊名然居易用直道<lb/>
奮在天子前爭安危以立功雖被斥而志不衰當宗閔<lb/>
權勢震赫終不附離為進取計完節自髙而微之中道<lb/>
<pb n="KR2g0051_WYG_047-17b"/>
徼險得宰相名望漼然嗚呼居易其賢哉<lb/>
　論曰憲宗未平蔡以前孳孳為治朝多直臣時裴垍<lb/>
　為相居易及李絳為翰林學士屢進讜言天子改容<lb/>
　聽納及絳為相直臣之氣益張居易其可謂乘時而<lb/>
　奮者矣宋蘇軾每作詩輒以居易自比葢平生遭遇<lb/>
　有相似者由今觀之二人之忠節直氣不相上下而<lb/>
　雄邁之才軾固不可及至于冲逺和粹居易又自有<lb/>
　以過人者雄峙二代振耀今古未知其孰先後也然<lb/>
<pb n="KR2g0051_WYG_047-18a"/>
　皆弗獲展布其能豈所謂以文章掩其政事者歟<lb/>
　　　柳公綽　公權<lb/>
柳公綽字寛京兆華原人幼孝友性質嚴重起居皆有<lb/>
禮法屬文典正不讀非聖書舉賢良方正直言極諫補<lb/>
校書郎累遷開州刺史邊冦常廹城吏白兵力不能制<lb/>
願以右職署渠帥公綽曰若同惡耶何可撓法立誅之<lb/>
冦亦引去遷侍御史吏部員外郎時武元衡節度劍南<lb/>
與裴度俱為判官尤相引重召為吏部郎中憲宗喜武<lb/>
<pb n="KR2g0051_WYG_047-18b"/>
功數出遊畋公綽奏太醫箴以諷天子高其才且謂公<lb/>
綽愛朕深置之坐隅踰月拜御史中丞李吉甫復當國<lb/>
坐與裴垍厚出為湖南觀察使乞便養求分司東都不<lb/>
聽俄徙鄂岳時方討元濟詔發鄂岳卒𨽻安州刺史李<lb/>
聽公綽曰朝廷謂吾儒生不知兵耶即自請行引兵渡<lb/>
江抵安州聽以軍禮迎謁悉以兵務屬之戒諸校曰行<lb/>
營事一決都將聽感勵盡力當時服其知權軍出公綽<lb/>
數省問其家疾病生死厚給之軍中感服曰中丞為我<lb/>
<pb n="KR2g0051_WYG_047-19a"/>
知家事敢不死戰故鄂軍每戰輒克元和十一年除給<lb/>
事中李師道平遣宣諭鄆州復命拜京兆尹以母喪去<lb/>
官長慶元年復為京兆尹時幽鎮用兵補置諸將使驛<lb/>
旁午公綽奏館逓匱乏驛置多缺敇使衣緋紫者所乘<lb/>
至三四十騎黄綠者不下十數吏不得視劵隨口輒供<lb/>
驛馬盡乃掠奪民馬怨嗟驚擾行李殆絶請著定限以<lb/>
息其弊詔中書條檢定數由是吏得紓罪宦官共惡疾<lb/>
之改吏部侍郎又改禮部尚書為山南東道節度使行<lb/>
<pb n="KR2g0051_WYG_047-19b"/>
部至鄧縣吏有納賄舞文二人同繫獄縣令以公綽素<lb/>
持法必殺貪者公綽判曰贓吏犯法法在奸吏壞法法<lb/>
亡誅舞文者牛僧孺罷政事持節武昌公綽具軍容伏<lb/>
謁左右諫止之答曰竒章始去台宰方鎮重宰相所以<lb/>
尊朝廷也入為刑部尚書俄拜邠寧節度使先是神策<lb/>
諸鎮列屯部中不聽本道節制故冦得窺間公綽論所<lb/>
宜因詔屯營緩急悉受節度復為刑部尚書太和四年<lb/>
為河東節度遭嵗惡撙節用度輟宴飲衣食與士卒鈞<lb/>
<pb n="KR2g0051_WYG_047-20a"/>
北使李暢以馬萬匹來市所過皆厚勞至太原公綽獨<lb/>
使牙將單騎勞問待以至意闢牙門令譯官引謁宴不<lb/>
加常暢徳之出涕徐驅道中不妄馳獵陘北有沙陁部<lb/>
為九姓六州所畏公綽撫之以恩沙陁悉力保障以病<lb/>
乞代授兵部尚書一日召故吏韋長至謂曰為我白宰<lb/>
相徐州專殺李聽親吏非用高瑀不能安因瞑目不復<lb/>
語後二日卒年六十八謚元公綽所取士多知名性仁<lb/>
厚嘗曰吾涖官未嘗以私喜怒加于人子孫其昌乎在<lb/>
<pb n="KR2g0051_WYG_047-20b"/>
公卿間最有家法居喪毁慕三年不澡沐事後母薛謹<lb/>
甚雖姻屬不知非薛所生中門東有小齋自非朝謁之<lb/>
日每平旦輒出至小齋諸子皆束帶省于中門之北公<lb/>
綽决私事接賔客與羣弟再㑹食自旦至暮不離小齋<lb/>
燭至則命子弟執經史躬讀一過訖乃講議居官治家<lb/>
之法或論文或聽琴至人定然後歸寢諸子復昏定于<lb/>
中門之北凡二十餘年未嘗一日變易遇飢歳每飯不<lb/>
過一器曰四方病飢獨能飽乎令諸子皆蔬食曰昔吾<lb/>
<pb n="KR2g0051_WYG_047-21a"/>
兄弟侍先君為丹州刺史以學業未成不聽食肉吾不<lb/>
敢忘也姑姊妺姪有孤嫠者雖疏逺必為擇壻嫁之皆<lb/>
用刻木粧奩纈文絹為資裝常言必待資裝豐備何如<lb/>
嫁不失時居外藩其子每入境郡邑未嘗知旣至每出<lb/>
入必于戟門外下馬呼幕賔為丈皆許納拜妻韓氏相<lb/>
國休曾孫臯之女也家法嚴肅儉約為縉紳家模範歸<lb/>
柳氏三年無少長未嘗見其啟齒常衣絹素不用綾羅<lb/>
錦繡每歸覲不乘金碧輿祗乘竹兠子二青衣歩屣以<lb/>
<pb n="KR2g0051_WYG_047-21b"/>
隨常命粉苦參黄連熊膽和為丸賜諸子每永夜習學含之<lb/>
以資勤苦及公綽卒子仲郢一遵其法事公權如事公綽<lb/>
非甚病見公權未嘗不束帶為京兆尹鹽鐵使出遇公<lb/>
權于通街必下馬端笏立候公權過乃上馬公權暮歸<lb/>
必束帶迎候于馬首公權屢止之終不小改律身以禮<lb/>
居家無事亦端坐拱手出内齋未嘗不束帶三為大鎮<lb/>
廐無良馬衣不薰香公退必讀書手不釋卷家法在官<lb/>
不奏祥瑞不度僧道不貸贓吏法凡理藩府急于濟貧<lb/>
<pb n="KR2g0051_WYG_047-22a"/>
䘏孤有水旱必先期假貸廪軍實必精豐逋租必貰免<lb/>
館傳必增飾犒軍必華盛交代之際食儲帑藏必盈溢<lb/>
于始至境内有孤貧衣纓家女及笄者皆為選壻出俸<lb/>
金為資裝嫁之官至天平節度使以廉直稱仲郢子玭<lb/>
亦賢為御史大夫<lb/>
公權字誠懸公綽弟也年十二工詞賦元和初擢進士<lb/>
第李聽鎮夏州表為掌書記因入奏穆宗曰朕嘗見卿<lb/>
筆蹟思之久矣卽拜右拾遺侍書學士再遷司封員外<lb/>
<pb n="KR2g0051_WYG_047-22b"/>
郎帝問公權用筆法對曰用筆在心心正則筆正帝改<lb/>
容悟其以筆諫也改右司郎中𢎞文館學士文宗朝遷<lb/>
中書舍人充翰林書詔學士常與同僚六人對便殿帝<lb/>
稱漢文帝恭儉因舉袂曰此三澣矣學士皆賀獨公權<lb/>
無言帝問之對曰人主當進賢退不肖納諫諍明賞罰<lb/>
服澣濯之衣此小節耳異日與周墀同對論事不阿墀<lb/>
為惴恐公權益不奪帝徐曰卿有諍臣風可屈居諫議<lb/>
大夫乃自舎人下遷仍為學士知制誥開成三年轉工部<lb/>
<pb n="KR2g0051_WYG_047-23a"/>
侍郎召問得失因言郭<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>領邠寧議者頗有臧否帝曰<lb/>
<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>尚父從子太皇太后季父居官無玷自大金吾位方<lb/>
鎮何所更議對曰<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>誠勲舊然人謂獻二女乃有是除<lb/>
信乎帝曰女自參承太后豈獻哉公權曰疑嫌間不可<lb/>
戸曉因引王珪諫廬江王妃事是日帝命中官送女還<lb/>
<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>家其忠益多𩔖此武宗時累封河東郡公咸通初以<lb/>
太子太保致仕卒年八十八公權博貫經術通音律而<lb/>
不喜奏樂曰聞之令人驕怠其書法勁媚自成一家文<lb/>
<pb n="KR2g0051_WYG_047-23b"/>
宗嘗與聯句帝曰人皆苦炎熱我愛夏日長公權屬曰<lb/>
薰風自南來殿閣生微凉帝愛其情詞皆足命題于殿<lb/>
壁曰鍾王無以尚也<lb/>
　論曰公綽侃侃以忠智自將負文武之才公權諍而<lb/>
　不阿亦其次也遭牛李相傾覆以好惡為盛衰公權<lb/>
　中廢其亦有不盡其才者乎自漢以來家法最著者<lb/>
　東漢楊氏唐桞氏宋吕氏為首稱楊氏世篤忠貞自<lb/>
　震至秉及賜皆為名臣吕氏䝉正公著希哲祖謙俱<lb/>
<pb n="KR2g0051_WYG_047-24a"/>
　以事功學術顯柳氏雖不及楊吕然風節自持律身<lb/>
　無過而孝友傳家嚴整有法尤士大夫所宜矜式者<lb/>
　以此立朝必能不負吾君以此傳世庶其克昌乃後<lb/>
　君子所以重門内之修也<lb/>
　　　李藩<lb/>
李藩字叔翰趙州人也少沉靜有檢局姿儀閑美敏于<lb/>
學問家本饒父卒務施與不數年所積略盡年四十餘<lb/>
困廣陵間不自振妻子追咎晏如也杜亞守東都署為<lb/>
<pb n="KR2g0051_WYG_047-24b"/>
從事張建封辟為徐州從事建封卒濠州刺史杜兼陰<lb/>
圖代之疾驅至藩曰喪難之秋君宜謹守土來欲何為<lb/>
須疾歸否則以法劾君矣兼錯愕而去恨之因誣奏藩<lb/>
搖動軍情有非望德宗怒密詔杜佑殺之佑素重藩得<lb/>
詔不忍發召藩示之藩神色不變佑曰吾已以百口保<lb/>
君矣帝未信亟追藩入見望其儀度曰此豈作亂人耶<lb/>
釋之授秘書郎朝臣慕其名爭欲見之時尚書王紹得<lb/>
幸邀藩一造當即用終不往王仲舒韋成季吕洞强致<lb/>
<pb n="KR2g0051_WYG_047-25a"/>
之藩惡其朋黨烜赫日㑹聚飲酒好為俳語相狎昵一<lb/>
見即謝絶後仲舒等果敗累遷吏部郎中元和初左授<lb/>
著作郎再遷給事中制敇有不可者即于黄紙後批之<lb/>
吏驚請更連素紙藩曰如此乃文狀也何名批敇裴垍<lb/>
薦藩有宰相器㑹鄭絪罷因拜藩門下侍郎同平章事<lb/>
藩忠謹知無不言帝以為無隱甚重之問以前世帝王<lb/>
理天下或家給人足或國貧下困其故何也藩對曰古<lb/>
人云儉以足用人君不貴珠玉惟務耕桑則人無淫巧<lb/>
<pb n="KR2g0051_WYG_047-25b"/>
風俗敦本自然帑藏充羡稼穡豐登若務竭民力好致<lb/>
異物上行下效風俗日奢去本務末衣食益乏自然國<lb/>
家貧困盜賊乘隙而作帝悦曰當與公等上下相朂以<lb/>
保此言又問祈禱之説藩對曰自古聖逹不為妄禱昔<lb/>
楚昭王有疾卜者謂河為祟昭王以河不在楚非所獲<lb/>
罪漢文帝每祭祀敕有司敬而不祈是皆逹識逺覽超<lb/>
然盛徳禍福之來感應行事茍為非道何福可求若使<lb/>
神明無知安能降福如其有知則私己求媚之事君子<lb/>
<pb n="KR2g0051_WYG_047-26a"/>
尚不取况神明乎後復問神仙長年事藩對曰秦始皇<lb/>
漢武帝學仙之效具載前史太宗服天竺僧長年藥致<lb/>
疾此古今之明戒也陛下春秋鼎盛勵志太平宜拒絶<lb/>
方士之説茍道盛徳充人安國理何憂無堯舜之壽乎<lb/>
河東節度使王鍔賂權近求兼宰相有詔下中書門下<lb/>
藩遽取筆滅宰相字署其左曰不可還奏之權徳輿失<lb/>
色曰不可應别作奏可以筆塗詔耶藩曰日暮勢廹出<lb/>
今日便不可止何暇作别奏耶事竟得寢李吉甫復相<lb/>
<pb n="KR2g0051_WYG_047-26b"/>
藩頗沮之後數日吉甫中藩以事罷為太子詹事明年<lb/>
為華州刺史兼御史大夫未行卒年五十八贈戸部尚<lb/>
書謚貞簡<lb/>
　論曰藩當時推為鯁挺觀其挫杜兼絶朝貴請謁氣<lb/>
　槩固已凛然矣給事批敕宜為宰相所忌而裴垍以<lb/>
　此薦之取筆塗詔亦太躁率憲宗聽而不罪然則藩<lb/>
　之鯁挺固亦其君與相共成之者乎祈禳之説神仙<lb/>
　之對非聞道守正之君子其孰能與于斯<lb/>
<pb n="KR2g0051_WYG_047-27a"/>
　　　崔羣<lb/>
崔羣字敦詩貝州武城人未冠舉進士梁肅薦其有公<lb/>
輔才擢甲科舉賢良方正授校書郎遷右補闕元和初<lb/>
歴翰林學士中書舍人常持讜言正論憲宗嘉納因詔<lb/>
自今學士奏議待羣署乃得上羣以禁密之言人當自<lb/>
陳一為故事後或有惡直醜正則他學士不得上書矣<lb/>
堅不奉詔帝聽之惠昭太子薨是時穆宗居嫡而澧王<lb/>
長多内助將建東宫帝命羣為澧王作讓表羣不奉詔<lb/>
<pb n="KR2g0051_WYG_047-27b"/>
曰凡已當得則讓不當得之烏用讓今遂王嫡宜為太<lb/>
子帝從其議魏博田季安以五千縑助營開業佛寺羣<lb/>
以為無名之獻不當受詔却之進戸部侍郎十二年拜<lb/>
中書侍郎同平章事李師道既誅師古妻子沒入掖廷<lb/>
帝疑以問羣羣請釋之并還其奴婢貲産帝又語羣以<lb/>
鹽鐵院官權長孺坐罪當死其母耄丐子以養羣曰陛<lb/>
下幸憐其老宜即遣使諭旨若待出敇無及矣于是免<lb/>
死其啟奏平恕多此𩔖帝甞語以聽受之難比詔學士<lb/>
<pb n="KR2g0051_WYG_047-28a"/>
集前代事為辨謗略以自警鑒羣對無情曲直辨之至<lb/>
易有情欺偽審之至難故孔子有衆好衆惡浸潤膚受<lb/>
之説其要在于擇賢而任待之以誠繩之以法則人自<lb/>
歸正而不敢有欺帝韙其言處州刺史苗積進羡餘錢<lb/>
七百萬羣以為受之失信天下請還賜其州以紓下戸<lb/>
之賦時皇甫鎛以言利得幸隂結左右求宰相羣奏用<lb/>
人得失所係非小明皇用姚崇宋璟蘇頲盧懐慎韓休<lb/>
張九齡則理用宇文融李林甫楊國忠則亂故人皆以<lb/>
<pb n="KR2g0051_WYG_047-28b"/>
天寶十四年安祿山反為亂之始臣獨以為開元二十<lb/>
四年罷張九齡専任李林甫理亂自此分矣願陛下以<lb/>
開元初為法以天寶末為戒乃社稷無疆之福左右皆<lb/>
為感動鎛深恨之㑹羣臣請上尊號與鎛議不合鎛奏<lb/>
之帝不樂鎛給邊軍不時又物多敝惡軍士怨怒流言<lb/>
欲為變李光顔憂懼至引佩刀欲自决中外皆恐羣具<lb/>
以聞鎛密言邊賜皆如舊制而人情忽如此者由羣鼓<lb/>
扇將以賣直歸怨于上也于是罷羣為湖南觀察使穆<lb/>
<pb n="KR2g0051_WYG_047-29a"/>
宗立徴拜吏部侍郎勞曰朕升儲副卿力也羣曰先帝<lb/>
之意久屬聖明臣何力之有焉且陛下為淮西節度使<lb/>
臣草制云能辨南陽之牘允符東海之賢若非知㫖敢<lb/>
輕言哉俄拜御史中丞浹旬授兵部尚書武寧節度使<lb/>
副使王智興得士心討幽鎮還藉兵脅羣去詔以智興<lb/>
為節度使左遷羣秘書監分司東都歴兵部尚書荆南<lb/>
節度使改檢校吏部尚書左右僕射卒年六十一贈司<lb/>
空<lb/>
<pb n="KR2g0051_WYG_047-29b"/>
　論曰崔羣言用人得失所係匪輕非特為皇甫鎛言<lb/>
　之也范氏謂聖人復起必不能易於戲信夫羣公忠<lb/>
　平恕議論知大體羽翼穆宗歸功先帝其賢更可嘉<lb/>
　也武寧之逐不足為賢者累故綱目諱之<lb/>
　<lb/>
　<lb/>
　<lb/>
　史傳三編卷四十七<lb/>
</p>
<p>
</p>
  </div>
<div>
<head>史傳三編卷四十八</head> <lb/>
    <p>
<pb n="KR2g0051_WYG_048-1a"/>
欽定四庫全書<lb/>
　史傳三編卷四十八<lb/>
　　　　　　　　　　　　　大學士朱軾撰<lb/>
　名臣續傳五<lb/>
　　宋<lb/>
　　　曹彬<lb/>
曹彬字國華真定靈壽人周太祖貴妃張氏彬之從母<lb/>
也從世宗鎮澶淵蒲帥王仁鎬以彬帝戚加禮遇彬執<lb/>
<pb n="KR2g0051_WYG_048-1b"/>
禮益恭公府燕集端簡終日未嘗旁視仁鎬謂從事曰<lb/>
老夫自謂夙夜匪懈及見監軍矜嚴始覺已之散率也<lb/>
顯德三年遷西上閤門使五年使吳越致命即還私覿<lb/>
之禮一無所受吳越人以輕舟追遺之彬猶不受旣而<lb/>
曰吾終拒之是近名也及歸悉上送官世宗强還之彬<lb/>
始拜賜悉以分遺親舊初太祖事世宗在澶州以彬掌<lb/>
茶酒嘗從求酒彬曰官酒不敢相飲乃别沽以飲太祖<lb/>
及太祖典禁旅彬中立不倚非公事未嘗造門太祖器<lb/>
<pb n="KR2g0051_WYG_048-2a"/>
重焉建隆二年彬自平陽歸太祖謂曰我昔欲親汝汝<lb/>
何疎我彬頓首曰臣為周室近親復忝内職靖恭守位<lb/>
猶恐獲過安敢妄有交結太祖然之嘗語羣臣曰世宗<lb/>
舊吏不欺其主者獨彬耳乾徳二年冬大舉伐蜀以彬<lb/>
為都監諸將皆多所屠殺惟彬申禁戢之令明勸賞之<lb/>
法由是所至悦服不血刅而峽中郡縣悉下蜀降大將<lb/>
王全斌等縱酒不恤軍士列校求取無厭蜀人苦之彬<lb/>
屢勸全斌振旅速旋全斌不從俄而全師雄等作亂郡<lb/>
<pb n="KR2g0051_WYG_048-2b"/>
縣相應盗賊蠭起彬復與崔彦進悉力翦平之洎歸闕<lb/>
太祖盡得全斌等不法狀面詰王仁瞻仁瞻歴言諸將<lb/>
奢縱事惟曰清慎亷恪獨曹彬一人耳卽日授彬宣徽<lb/>
南院使充義成節度使彬辭曰收蜀將校皆得罪臣無<lb/>
功獨䝉厚賞恐無以勸天下太祖笑曰卿有茂功加以<lb/>
不伐設有微累仁瞻肯惜言哉初克成都時有獲婦女<lb/>
者彬悉閉一第竅以度食洎事罷咸訪其親還之無則<lb/>
備禮嫁之師還輜重甚多或言悉竒貨也太祖密令伺<lb/>
<pb n="KR2g0051_WYG_048-3a"/>
之圖書也無銖金寸錦之附焉七年征江南累戰輙克<lb/>
遂圍之彬每緩師冀其歸服後又使人諭之曰事勢如<lb/>
此所惜者一城生聚若能歸命策之上也城埀克彬忽<lb/>
稱疾不視事諸將皆來問疾彬曰余之疾非藥石所能<lb/>
愈惟諸公誠心自誓克城之日不妄殺一人則自愈矣<lb/>
諸將許諾共焚香為誓明日城陷江南主李煜與其臣<lb/>
百餘人詣軍門降彬禮之且諭以歸朝俸賜有限當厚<lb/>
自齎裝旣歸有司之籍則無及矣請煜入宫治裝彬以<lb/>
<pb n="KR2g0051_WYG_048-3b"/>
數騎待宫門外左右曰煜入或不測奈何彬笑曰煜素<lb/>
懦無斷旣降必不能自引决煜果無他江南官吏親屬<lb/>
有為軍士所掠者彬即時遣還因大搜軍中無得匿人<lb/>
妻女振乏絶恤鰥寡吳人大悦及歸舟中無他物惟圖<lb/>
籍衣被而已詣閤門入見牓子稱奉勅江南幹當公事<lb/>
回其謙恭不伐如此以功拜樞密使在宥密常公服危<lb/>
坐如對君父歸私第閉閣燕居不妄通賔客五鼓纔動<lb/>
已待漏禁門雖霜雪不易其操如此者八年彬性仁敬<lb/>
<pb n="KR2g0051_WYG_048-4a"/>
和厚伐二國秋毫無所取位兼將相不以等威自異遇<lb/>
士夫于塗必引車避之不名下吏每白事必冠而後見<lb/>
居官奉入給宗族無餘積知徐州日有吏犯罪既具案<lb/>
逾年而後杖之人問其故彬曰吾聞此人新娶婦若杖<lb/>
之其舅姑必以婦為不利朝夕笞詈之使不能自存吾<lb/>
故緩其事然法亦未嘗屈也嘗曰自吾為將未嘗以私<lb/>
怒戮一人所居堂室敝壞子弟請收葺彬曰時方大冬<lb/>
墻壁瓦石之間百虫所蟄不可傷其生其仁心愛物多<lb/>
<pb n="KR2g0051_WYG_048-4b"/>
此𩔖咸平二年被疾真宗親臨問手為和藥賜白金萬<lb/>
兩問以後事對曰臣二子材器皆堪為將問其優劣對<lb/>
曰璨不如瑋卒年六十九帝哭之慟對輔臣語及必流<lb/>
涕贈中書令追封濟陽郡王謚武惠配享太祖廟庭彬<lb/>
前後征討凡降四國主江南西川廣南湖南也七子瑋<lb/>
琮璨繼領旄鉞其後少子玘追封王爵實生慈聖光獻<lb/>
太后輔佐仁宗<lb/>
　論曰古稱元首股肱明一體相待而成非獨輔弼之<lb/>
<pb n="KR2g0051_WYG_048-5a"/>
　臣也征伐爪牙之將亦有之藝祖初興武惠著節擾<lb/>
　攘軍旅之間躬擐甲胄日不暇給乃能以仁恕恭讓<lb/>
　為本亷儉律身以禮進退可謂鞠躬君子也<lb/>
　　　錢若水<lb/>
錢若水字淡成一字長卿河南新安人父文敏為官有<lb/>
風節若水幼聰悟十歲能屬文雍熈中舉進士授同州<lb/>
觀察推官以辨小女奴獄平反得情知州欲奏論其功<lb/>
若水固辭曰若水但求人不寃耳論功非本心也淳化<lb/>
<pb n="KR2g0051_WYG_048-5b"/>
初寇準掌選薦五人文學髙第召試翰林若水最優擢<lb/>
秘書丞累官翰林學士嘗草賜趙保忠詔云不斬繼遷<lb/>
存狡兎之三窟潛疑光嗣持首䑕之兩端太宗覽之甚<lb/>
悦至道初以右諫議大夫同知樞密院事李繼隆與轉<lb/>
運使盧之翰有隙欲陷之乃期八月出塞令辦芻粟調<lb/>
發方集復言八月不利出師更待十月運司散芻粟復<lb/>
檄進軍即日取辦芻粟而倉卒不可復集繼隆遂奏之<lb/>
太宗大怒立命中使驛取盧之翰竇玭等首兩府皆不<lb/>
<pb n="KR2g0051_WYG_048-6a"/>
敢言惟若水爭之帝拂衣起入禁中若水留廷中不去<lb/>
久之帝出詰曰朕所以擢用以爾為賢乃不才如是耶<lb/>
對曰陛下不知臣無狀使待罪二府臣嘗竭愚慮不避<lb/>
死亡補益陛下以報厚恩李繼隆外戚貴重莫比陛下<lb/>
據其一幅奏書誅三轉運使雖有罪天下何由知之鞫<lb/>
騐明白加誅亦何晚焉獻可替否死以守之臣之常分<lb/>
臣未獲死固不敢退帝意解吕端等因請如若水議先<lb/>
令責狀許之旣而事皆虚誕繼隆坐貶初吕䝉正罷相<lb/>
<pb n="KR2g0051_WYG_048-6b"/>
帝謂左右曰䝉正布衣朕擢至宰相今罷退想目穿望<lb/>
復位矣及劉昌言罷帝問趙鎔等曰頻見昌言否鎔等<lb/>
曰見之帝曰涕泣否曰與臣等談多至流涕若水曰昌<lb/>
言實未嘗涕泣鎔等迎合上意耳若水因念上待輔臣<lb/>
如此葢未有秉節高邁不貪名勢能全進退之道以感<lb/>
動人主者遂將以滿歲移疾㑹太宗晏駕不果上真宗<lb/>
即位數月即以母老上章求解機務詔不許若水請益<lb/>
堅遂以本官充集賢院學士判院事詔修太宗實錄成<lb/>
<pb n="KR2g0051_WYG_048-7a"/>
八十卷判吏部流内銓從幸大名若水陳禦敵安邊之<lb/>
策其禦敵策曰傅潛領雄師數萬閉門不出坐視邊冦<lb/>
俘掠生民上孤委注之恩下挫鋭師之氣葢朝廷未能<lb/>
用法使然也今若加法于潛然後擢如楊延朗楊嗣者<lb/>
五七人增其爵秩分授兵柄使將萬人間以强弩分路<lb/>
討除孰敢不用命哉其安邊策曰太祖朝制置最得其<lb/>
宜其時郭進在邢州李漢超在關南何繼筠在鎮定賀<lb/>
惟忠在易州李謙溥在隰州姚内斌在慶州董遵誨在<lb/>
<pb n="KR2g0051_WYG_048-7b"/>
通逺軍王彦昇在原州但授緣邊廵檢之名不加行營<lb/>
部署之號率皆十餘年不易其任立邊功者厚加賞賚<lb/>
位皆不至觀察使葢位不高則朝廷易制任不易則邊<lb/>
事盡知然後授以聖謀來則掩殺去則勿追所以十七<lb/>
年中北邊西蕃不敢犯塞以至屢使乞和此皆陛下之<lb/>
所知也茍能遵太祖故事慎擇名臣分理邊郡罷部署<lb/>
之號使不相統轄置廵檢之名俾遞相救應如此則出<lb/>
必擊冦入則守城不數年間邊烽罷警矣知開封府陳<lb/>
<pb n="KR2g0051_WYG_048-8a"/>
備邊五策一曰擇郡守二曰募鄉兵三曰積芻粟四曰<lb/>
革將帥五曰明賞罰改知天雄軍時言事者請城綏州<lb/>
以備党項邊城互言利害不能決詔若水馳往視之若<lb/>
水上言綏州頃為内地民賦登集尚須旁郡轉餉自賜<lb/>
地趙保忠以來人户凋殘若復城之卽須增戍芻糧之<lb/>
給全仰河東其地隔越黃河鐵碣二山無定河在其城<lb/>
下緩急用兵輸送艱阻且其地險若修葺未完邊冦奔<lb/>
衝難于固守况城邑焚毁片瓦不存所過山林材木匱<lb/>
<pb n="KR2g0051_WYG_048-8b"/>
乏城之甚勞未見其利上嘉納之遂罷役初若水率衆<lb/>
過河分布軍伍咸有節制深為戌將推服帝謂左右曰<lb/>
若水儒臣中知兵者也是秋遣廵撫陜西緣邊諸郡令<lb/>
便宜制置還拜鄧州觀察使并代經畧使知并州事六<lb/>
年春以疾歸京師卒年四十四贈户部尚書若水美風<lb/>
神有器識能斷大事事繼母以孝聞雅善談論輕財好<lb/>
施所至推誠待物委任僚佐總其綱領無不稱治汲引<lb/>
後進推賢重士襟度豁如也有集二十卷初若水為舉<lb/>
<pb n="KR2g0051_WYG_048-9a"/>
子時見陳摶于華山有一方外人熟視若水曰急流勇<lb/>
退人也後若水為樞密副使致仕年未四十云<lb/>
　論曰若水之才雖未究其用然其清勁正直終始無<lb/>
　瑕玷是時宋初開國節義之風未振如若水者顧安<lb/>
　可少也至于爭盧之翰事尤關國體洞曉邊務規畫<lb/>
　可施而行帝以為儒臣知兵信夫<lb/>
　　　曹瑋<lb/>
曹瑋字寳臣武惠王彬之子也李繼遷叛諸將數出無<lb/>
<pb n="KR2g0051_WYG_048-9b"/>
功太宗問彬誰可將者彬曰臣少子瑋可任卽召見以<lb/>
本官同知渭州時年十九真宗即位改内殿崇班知渭<lb/>
州馭軍嚴明有部分賞罰立决犯令者無所貸善用間<lb/>
知敵動静舉措如老將徙知鎮戎軍李繼遷虐用國人<lb/>
瑋知其下多怨卽移書諸部諭以朝廷恩信撫養無所<lb/>
間以動諸羌由是康奴等族内附繼遷略西蕃還瑋邀<lb/>
擊于石門川俘獲甚衆以鎮戎軍據平地便于騎戰非<lb/>
中國之利請自隴山以東循古長城塹以為限又以弓<lb/>
<pb n="KR2g0051_WYG_048-10a"/>
箭手皆土人習障塞蹊隧曉羌語耐寒暑官未嘗與兵<lb/>
械資糧而每戰輒使先拒賊恐無以責死力遂給以境<lb/>
内閒田春秋耕斂州為出兵䕶作而蠲其租繼遷死德<lb/>
明立所屬有數大族請㧞帳自歸諸將猶豫不敢應瑋<lb/>
曰徳明野心不急折其翮後必颺去即日將其兵薄天<lb/>
都山受降者内徙德明不敢拒帝以瑋習知河北事乃<lb/>
以為真定路都鈐轄領高州刺史瑋嘗上涇原環慶兩<lb/>
道圖至是帝以示左右曰南北山川城郭出入戰守之<lb/>
<pb n="KR2g0051_WYG_048-10b"/>
要盡在是矣因令别繪二圖一留樞密院一付本道復<lb/>
知渭州于是隴山諸族皆來獻地瑋築堡山外為籠竿<lb/>
城募土兵守之曰異時秦渭有警此必爭之地也徙知<lb/>
秦州初秦州置四門砦侵奪𦍑地羌人多叛去瑋招出<lb/>
之令入馬贖罪還故地至者數千人每送馬六十匹給<lb/>
綵一端築十砦浚濠三百八十里皆役屬羌廂兵工費<lb/>
不出民其年嘉勒斯賚率衆數萬大入冦瑋迎戰三都谷<lb/>
追奔三十里斬首千餘級獲馬牛雜畜器仗三萬餘自<lb/>
<pb n="KR2g0051_WYG_048-11a"/>
是嘉勒斯賚勢蹙退保磧中不敢出丁謂逐宰相寇準惡<lb/>
瑋不附已指為準黨謫知萊州謂敗復華州觀察使知<lb/>
青州徙天雄軍瑋用士得其死力平居甚閒暇及師出<lb/>
多竒計出入神速不可測一日張樂飲僚吏中坐失瑋<lb/>
所在明日徐出視事而賊首已擲庭下矣嘗稱疾加砭<lb/>
艾臥閣内不出㑹賊至瑋奮起被甲跨馬賊望見皆遁<lb/>
去其在邊蕃部有過惡者皆平定之每以餞將官為名<lb/>
出郊而兵馬次序以食品為節若曰下某食即某隊發<lb/>
<pb n="KR2g0051_WYG_048-11b"/>
比至水飯則㨗報至矣瑋在秦州有士卒十餘人叛赴<lb/>
敵軍吏來告瑋方與客圍棋不應吏亟言之瑋怒叱之<lb/>
曰吾固遣之去汝再三顯言耶諜聞之亟歸告其將盡<lb/>
殺之塞上多廢地瑋募人耕之若干畆出一卒若干畆<lb/>
出一馬至其種斂為發州兵戍守邊儲以實所募皆為<lb/>
精兵又募弓箭手使馳射校强弱勝者予田二頃再更<lb/>
秋課市一馬馬必勝甲然後官籍之則加田五十畆至<lb/>
三百人以上團為一指揮擇要害處為築堡使自塹其<lb/>
<pb n="KR2g0051_WYG_048-12a"/>
地為方田環之立馬社一馬死衆為出錢市馬開邊濠<lb/>
率令深廣丈五尺山險不可塹者因其峭絶治之使足<lb/>
以限寇後皆為法降者既多因制屬羌百帳以上其首<lb/>
領為本族軍主次為指揮使又其次為副指揮使不及<lb/>
百帳為本族指揮使其蕃落將校止于本軍敘進以其<lb/>
習知羌情與地利不可徙他軍也舊例羌殺邊民入羊<lb/>
馬贖罪瑋以如此非所以尊中國而愛吾人下令羌自<lb/>
相犯從其俗犯邊民者論如律自是無敢犯瑋為將㡬<lb/>
<pb n="KR2g0051_WYG_048-12b"/>
四十年未嘗敗衂自三都之戰威震四海在天雄契丹<lb/>
使過魏地輒隂勒其從人無得高語疾驅天雄卒有犯<lb/>
法衆謂獄具必殺之瑋乃處以常法或以為疑瑋曰臨<lb/>
邊對敵斬不用命者所以令吾衆非喜殺也平時治内<lb/>
郡安事此乎初守邊時邀山東知名士賈同與俱同問<lb/>
從兵安在曰已具旣出就騎見甲士三千列立人音不<lb/>
徹舍同歸語人曰瑋果名將也真宗慎兵事凡邊事必<lb/>
手詔詰難至十數反而瑋守初議卒無以奪他將論邊<lb/>
<pb n="KR2g0051_WYG_048-13a"/>
事者往往密付瑋處之瑋好讀書所如必載書數兩兼<lb/>
通春秋公榖左傳而尤熟于左氏瑋為將不如其父寛<lb/>
然自為一家云卒贈侍中謚武穆嘉祐八年配享仁宗<lb/>
廟庭寶元中王<g n="騣-凶+_鬯-匕">]□</g>為樞密使趙元昊叛帝召問樞臣皆<lb/>
不能對明日樞府四人皆罷而王<g n="騣-凶+_鬯-匕">]□</g>謫虢州語所善翰<lb/>
林學士蘇公儀曰<g n="騣-凶+_鬯-匕">]□</g>之此行十年前已有人言之<g n="騣-凶+_鬯-匕">]□</g>為<lb/>
三司鹽鐵副使時以事至河北曹南院為定帥<g n="騣-凶+_鬯-匕">]□</g>事畢<lb/>
將還瑋謂<g n="騣-凶+_鬯-匕">]□</g>曰願少留一日欲有所言<g n="騣-凶+_鬯-匕">]□</g>愛其雄才遂<lb/>
<pb n="KR2g0051_WYG_048-13b"/>
為之留明日食罷屏左右曰公滿面權骨不十年必總<lb/>
樞柄此時西方當有警公宜預講邊備蒐閱人材不然<lb/>
無以應卒<g n="騣-凶+_鬯-匕">]□</g>曰何以教之曹曰瑋在陜西日趙德明嘗<lb/>
使人以馬易于中國怒其息微將殺之德明有一子方<lb/>
十餘嵗極諫不已曰以戰馬資鄰國已為失計今更以<lb/>
貨殺人誰肯為我用者瑋聞其言私念之曰此子欲用<lb/>
其人矣是必有異志聞其嘗往來牙市中屢使人誘致<lb/>
之不可得乃使善畫者圖其貌觀之真英物也此子必<lb/>
<pb n="KR2g0051_WYG_048-14a"/>
為邊患計其時正在公秉政之日公其勉之<g n="騣-凶+_鬯-匕">]□</g>是時殊<lb/>
未以為然今知其所畫乃元昊也<lb/>
　論曰瑋之在邊算無遺策其料元昊也于其為童子<lb/>
　之時十年之後毫髪無爽何其神哉忠誠謀國所以<lb/>
　思患而預為之防者無所不用其極也父子著節宜<lb/>
　矣<lb/>
　　　孔道輔　鄒浩<lb/>
孔道輔字原魯孔子四十五代孫也舉進士為寧州軍<lb/>
<pb n="KR2g0051_WYG_048-14b"/>
事推官數與州將爭事有蛇出天慶觀真武殿中一郡<lb/>
以為神州將以下皆奠拜之欲上其事道輔徑前以笏<lb/>
擊蛇碎其首觀者初驚後莫不歎服遷大理寺丞知仙<lb/>
源縣主孔子祠事孔氏有放縱者道輔一繩以法上言<lb/>
廟制卑陋請加修崇詔可再遷太常博士章獻太后臨<lb/>
朝召為左正言受命日論奏樞密使曹利用尚御藥羅<lb/>
崇勲竊弄威福宜早斥去以清朝廷立對移刻太后可<lb/>
其言乃退奉使契丹道除右司諫龍圖閣待制契丹宴<lb/>
<pb n="KR2g0051_WYG_048-15a"/>
使者優人以文宣王為戲道輔艴然徑出契丹使主客<lb/>
者邀還且令謝之道輔正色曰中國與北朝通好以禮<lb/>
文相接今俳優之徒侮慢先聖而不之禁北朝之過也<lb/>
道輔何謝契丹君臣黙然又酌大巵謂曰天寒飲此可<lb/>
以致和氣道輔曰不和固無害旣還言者以為生事仁<lb/>
宗問其故對曰契丹比為黑水所破勢甚蹙平時漢使<lb/>
至契丹輒為所侮若不較恐益慢中國帝然之明道二<lb/>
年除右諫議大夫權御史中丞㑹郭皇后廢道輔率諫<lb/>
<pb n="KR2g0051_WYG_048-15b"/>
官孫祖徳范仲淹宋郊劉渙御史蔣堂郭勸楊偕馬絳<lb/>
段少連十人詣埀拱殿伏奏皇后天下之母不當廢願<lb/>
賜對盡所言帝使宰相吕夷簡告以皇后當廢狀道輔<lb/>
曰大臣之于帝后猶子事父母也父母不和可以諫止<lb/>
奈何順父出母乎夷簡曰廢后有漢唐故事道輔曰人<lb/>
臣當道君以堯舜豈得引漢唐失徳為法耶夷簡不答<lb/>
即奏言伏閤請對非太平美事于是出道輔知泰州明<lb/>
日道輔等趨朝欲留百官揖宰相廷爭至待漏院聞詔<lb/>
<pb n="KR2g0051_WYG_048-16a"/>
乃退亟馳出城頃之徙徐州又徙兗州復入為御史中<lb/>
丞道輔性鯁挺特逹遇事弹劾無所避出入風采肅然<lb/>
及再登憲府權貴益忌之未㡬出知鄆州時大寒上道<lb/>
行至韋城發病卒皇祐三年王素因對語及之仁宗思<lb/>
其忠特贈尚書工部侍郎子宗翰元祐初為鴻臚卿上<lb/>
言孔子之後自漢以來有褒成奉聖宗聖之號皆賜實<lb/>
封以奉先祀至于國朝益加崇禮真宗東封臨幸賜子<lb/>
孫世襲公爵然兼領他官不在故郡于名為不正請自<lb/>
<pb n="KR2g0051_WYG_048-16b"/>
今襲封之人使終身在鄉里詔改衍聖公為奉聖公不<lb/>
領他職給廟學田萬畆遂為定制云<lb/>
鄒浩字志完常州晉陵人第進士調頴昌教授吕公著<lb/>
范純仁為守皆禮遇之純仁属撰樂語浩辭純仁曰翰<lb/>
林學士亦為之浩曰翰林學士則可祭酒司業則不可<lb/>
純仁敬謝元祐中上疏論事蘇頌用為太常博士來之<lb/>
邵論罷之久之哲宗親擢為右正言有請以王安石三<lb/>
經義發題者浩論其不可而止陜西奏邊功中外皆賀<lb/>
<pb n="KR2g0051_WYG_048-17a"/>
浩言兵未戰以决勝為主既勝則以持盈為難茍為不<lb/>
然將棄前功而招後患願申勅將帥毋狃屢勝圖惟厥<lb/>
終京東大水浩言頻年水異繼作雖盈虚之數所不可<lb/>
逃而消復之方尤宜致謹是時章惇獨相用事威虐震<lb/>
赫浩所言每觸惇忌乃上章露劾數惇不忠侵上之罪<lb/>
未報而賢妃劉氏立浩言立后以配天子安得不審今<lb/>
為天下擇母而所立乃賢妃一時公議莫不疑惑昔仁<lb/>
祖時郭后與尚美人爭寵仁祖既廢后并斥美人所以<lb/>
<pb n="KR2g0051_WYG_048-17b"/>
示公也及立后則不選于妃嬪而卜于貴族所以逺嫌<lb/>
也陛下之廢孟氏天下疑立賢妃為后及讀詔書有别<lb/>
選賢族之語天下始釋然不疑今竟立之豈不上累聖<lb/>
徳臣觀白麻所言不過稱其有子及引永平祥符事以<lb/>
為證臣請論其所以然若曰有子可以為后則永平貴<lb/>
人未嘗有子以德冠後宫故也祥符德妃亦未嘗有子<lb/>
以鍾英甲族故也又况貴人實馬援之女徳妃無廢后<lb/>
之嫌與今日事體不同頃年冬妃從享景靈宫是日雷<lb/>
<pb n="KR2g0051_WYG_048-18a"/>
變甚異今宣制之後霖雨飛雹自奏告天地宗廟以來<lb/>
隂淫不止上天之意豈不昭然考之人事既如彼求之<lb/>
天意又如此望不以一時改命為難而以萬世公議為<lb/>
可畏追停册禮如初詔行之帝曰此亦祖宗故事豈獨<lb/>
朕耶對曰祖宗大徳可法者多矣陛下不之取而效其<lb/>
小疵臣恐後世之責人無已者紛紛也帝變色猶不怒<lb/>
持其章躊躇四顧凝然若有所思因付于外明日章惇<lb/>
詆其狂妄乃削官羈管新州徽宗立亟召還復為右正<lb/>
<pb n="KR2g0051_WYG_048-18b"/>
言累遷中書舍人又上言陛下善繼神宗之志善述神<lb/>
宗之事孝徳至矣尚有五朝聖政盛徳願稽考而繼述<lb/>
之以揚七廟之光貽福萬世遷吏兵二部侍郎以寶文<lb/>
閣待制知江寧府徙杭越州初浩還朝帝首及諫立后<lb/>
事奬嘆再三詢諫草安在對曰焚之矣既退陳瓘謂之<lb/>
曰禍其在此乎他日姦人妄出一緘則不可辯矣蔡京<lb/>
用事素忌浩乃使其黨為偽疏言劉后殺卓氏而奪其<lb/>
子遂再責衡州别駕尋竄昭州五年始得歸初浩除諫<lb/>
<pb n="KR2g0051_WYG_048-19a"/>
官恐貽親憂欲固辭母張氏曰汝能報國無愧于公論<lb/>
吾復何憂及浩兩謫嶺表母不易初意稍復直龍圖閣<lb/>
瘴疾作危甚薾然僅存餘息猶眷眷以國事為念語不<lb/>
及私卒年五十二髙宗即位贈寳文閣直學士謚曰忠<lb/>
浩之友田晝王囬曾誕皆良士也晝素與浩以氣節相<lb/>
激厲及劉后立時晝居家謂人曰志完不言可以絶交<lb/>
矣浩旣得罪晝迎諸途浩出涕晝正色責之曰使志完<lb/>
隱黙官京師遇寒疾不汗五日死矣豈獨嶺海之外能<lb/>
<pb n="KR2g0051_WYG_048-19b"/>
死人哉願君毋以此自滿士所當為者未止此也浩茫<lb/>
然自失謝曰君贈我厚矣浩之將論事也王囬勸之曰<lb/>
事孰有大于此者乎子雖有親然移孝為忠亦太夫人<lb/>
素志也及浩南遷人莫敢相顧囬斂交遊錢與浩治裝<lb/>
往來經理且慰安其母邏者以聞逮詣詔獄御史詰之<lb/>
囬曰實嘗與謀不敢欺也因誦浩所上章㡬二千言獄<lb/>
上除名停廢囬即徒步出都門行數十里其子追及問<lb/>
以家事不答曾誕公亮之從孫也孟后之廢誕三與浩<lb/>
<pb n="KR2g0051_WYG_048-20a"/>
書勸浩力請復后浩不報及浩以言南遷誕作玉山主<lb/>
人對客問以譏浩不能力諫孟后之廢而俟朝廷過舉<lb/>
乃言為不知㡬者然百世之下頑夫廉懦夫有立志尚<lb/>
不失為聖人之清也其書既出識者以比爭臣論云<lb/>
　論曰道輔髙風峻節振動一世議者謂宋自范仲淹<lb/>
　始振作士大夫之氣道輔之舉功亦偉矣鄒浩言于<lb/>
　孟后既廢之後曾誕論之是也然道輔居吕夷簡迎<lb/>
　合之時浩當章惇專擅之日世有汙隆禍有淺深故<lb/>
<pb n="KR2g0051_WYG_048-20b"/>
　浩尤為難浩之三友所以處浩者不同而皆有理致<lb/>
　可觀亦僅見之美談也<lb/>
　　　狄青<lb/>
狄青字漢臣汾州西河人善騎射寶元初趙元昊反詔<lb/>
擇衛士從邊以青為延州指使時偏將屢為賊敗士卒<lb/>
多畏怯青行常為先鋒凡四年大小二十五戰中流矢<lb/>
者八破金湯城畧宥州燔積聚數萬收其帳二千三百<lb/>
生口五千七百又城橋子谷築招安豐林新砦大郎等<lb/>
<pb n="KR2g0051_WYG_048-21a"/>
堡皆扼賊要害嘗戰安逺被創甚聞寇至即挺起馳赴<lb/>
衆爭前為用臨敵被髪帶銅面具出入賊中皆披靡莫<lb/>
敢當嘗以寡擊衆預戒軍中盡捨弓弩皆執短兵密令<lb/>
聞鉦一聲則止再聲則嚴陣而陽却鉦聲止則大呼而<lb/>
突之士卒如言纔遇敵遽聲鉦士卒皆止再聲皆却夏<lb/>
人大笑曰孰謂狄天使勇鉦聲止忽前突之夏兵亂遂<lb/>
大敗之又嘗戰已大勝追奔數里敵兵忽壅遏山隅士<lb/>
卒欲奮擊青遽鳴鉦止之敵得引去後騐其處臨深澗<lb/>
<pb n="KR2g0051_WYG_048-21b"/>
將佐悔不擊青曰奔亡之寇忽止而拒我安知非謀軍<lb/>
已大勝殘寇不足利萬一落其術中存亡不可知寧悔<lb/>
不擊不可悔不止尹洙為經畧判官薦于經畧使韓琦<lb/>
范仲淹二人一見竒之待遇甚厚仲淹以左氏春秋授<lb/>
之曰將不知古今匹夫勇耳青折節讀書悉通秦漢以<lb/>
來將帥兵法由是益知名累遷涇原路副都總管經畧<lb/>
招討副使仁宗以青數有戰功欲召見問以方畧㑹賊<lb/>
寇渭州命圖形以進元昊稱臣累遷彰化軍節度使知<lb/>
<pb n="KR2g0051_WYG_048-22a"/>
延州擢樞密副使皇祐中廣源州蠻儂智髙反陷邕州<lb/>
又破沿江九州圍廣州嶺外騷動楊畧等師久無功又<lb/>
命孫沔余靖為安撫使討賊仁宗猶以為憂青上表請<lb/>
行翌日入對自言臣起行伍非戰伐無以報國願得蕃<lb/>
落騎數百益以禁兵羈賊首致闕下帝壯其言遂除青<lb/>
宣撫使率衆擊賊置酒垂拱殿以遣之曾公亮問方略<lb/>
青曰比者軍制不立又自廣川之敗賞罰不明今當立<lb/>
軍制明賞罰而已有求從青行者青曰能擊賊有功則<lb/>
<pb n="KR2g0051_WYG_048-22b"/>
朝廷有厚賞若不能擊賊則軍中法重青不敢私也由<lb/>
是所辟取皆素知可用者及行日不過一驛所至州輒<lb/>
休士一日至潭州遂立行伍明約束軍行止皆成行列<lb/>
軍人有奪逆旅菜一把者斬以徇于是一軍肅然萬餘<lb/>
人行未嘗聞聲青每止郵驛四面嚴兵每門皆設司使<lb/>
二人無人得妄出入求見青者即時得通野宿皆成營<lb/>
柵所居陳兵彀弓弩皆數重精鋭列左右守衛甚嚴時<lb/>
智高還據邕州青合孫沔余靖兵次賔州先是蔣偕張<lb/>
<pb n="KR2g0051_WYG_048-23a"/>
忠皆輕敵敗死青戒諸將毋妄與賊鬭聽吾所為廣西<lb/>
鈐轄陳曙乘青未至輒以步卒八千犯賊潰于崑崙關<lb/>
殿直袁用等皆遁青曰令之不齊兵所以敗晨㑹諸將<lb/>
堂上揖曙起并召用等三十人按以敗亡狀驅出軍門<lb/>
斬之沔靖相顧<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>眙諸將股栗已而頓甲令軍中休十<lb/>
日賊諜知不為備是夜大風雨青率衆半夜時度崑崙<lb/>
關既度喜曰賊不知守此無能為也已近邕州賊方覺<lb/>
逆戰于歸仁鋪青登髙望之賊據坡上官軍薄之裨將<lb/>
<pb n="KR2g0051_WYG_048-23b"/>
孫節中流矢死賊氣鋭甚青急麾白旗人人皆殊死戰<lb/>
先是青已縱蕃落馬二千出賊後至是前後合擊賊之<lb/>
標牌軍為馬軍所衝突皆不能駐軍士又縱馬上鐵連<lb/>
枷擊之遂皆披靡相枕藉死賊大敗智高夜焚城遁去<lb/>
遲明青入城獲金帛鉅萬雜畜數千招復老壯七千二<lb/>
百常為賊所俘脅者慰遣之時賊屍有衣金龍衣者衆<lb/>
謂智髙已死欲以上聞青曰安知其非詐寧失智髙敢<lb/>
欺朝廷耶初青之至邕也㑹瘴霧昏塞或謂賊毒水上<lb/>
<pb n="KR2g0051_WYG_048-24a"/>
流士飲者多死青殊憂之一夕有泉湧砦下汲之甘衆<lb/>
遂以濟還京師帝嘉其功拜樞密使始交趾願出兵助<lb/>
討智髙余靖言其可信具萬人糧以待之詔以緡錢三<lb/>
萬為軍賞青既至檄余靖勿與通即上奏曰李德政聲<lb/>
言赴援非其情實以一智髙横蹂二廣力不能討乃假<lb/>
外助萬一蠻兵貪得忘義因而啟亂何以禦之詔從青<lb/>
議賊平人服其逺畧青在樞密四年罷判陳州明年卒<lb/>
帝發哀贈中書令謚武襄青善用兵尤推功不伐與孫<lb/>
<pb n="KR2g0051_WYG_048-24b"/>
沔破賊謀一出青賊既平經制餘事悉以諉沔退若不<lb/>
用意者沔始嘆其勇既而服其為人自以為不如也尹<lb/>
洙以貶死青悉力賙其家事青為樞密使有狄仁傑之<lb/>
後持畵像及告身十餘通詣青獻之以為青之逺祖青<lb/>
謝曰少出田家一時遭際敢自附梁公哉厚贈而還之<lb/>
青既貴每至韓家必拜于廟廷之下入拜夫人甚恭以<lb/>
郎君之禮待其子孫為真定副帥時嘗于軍中宴琦遊<lb/>
士劉易在焉優人以儒為戲易勃然謂黥卒敢如此詈<lb/>
<pb n="KR2g0051_WYG_048-25a"/>
青不絶口青殊自若笑語益溫次日首造劉易謝之琦<lb/>
于是時已知其有量青事親孝遭父喪雖袵金革之事<lb/>
而哀戚過人養母尤篤征南之日戒内外勿以兵事聞<lb/>
第云奉使江表而已熙寧元年神宗考次近世將帥慨<lb/>
然思之命取青畫像入禁中御製祭文遣使齎中牢祠<lb/>
其家<lb/>
　論曰青之討智髙也朝臣謂青武人不足獨任宜以<lb/>
　重臣統之獨龎籍力言青可用且謂委任不專將致<lb/>
<pb n="KR2g0051_WYG_048-25b"/>
　僨事帝用其言青以成功此與杜黃裳力保髙崇文<lb/>
　以破劉闢李廸力保曹瑋以成三都之績同所謂廟<lb/>
　算者非耶青之將略盖一世而謙讓不居其識度有<lb/>
　過人者晚遭曖昧之謗非其素守孚于上下㡬于殆<lb/>
　矣韓范之所摩厲其不為無助哉<lb/>
　　　常安民　任伯雨<lb/>
常安民字希古卭州人年十四入太學有俊名熈寧中<lb/>
取士學者皆宗王氏安民獨不變春試第一主司啟封<lb/>
<pb n="KR2g0051_WYG_048-26a"/>
見其年少欲下之判監常秩不可曰糊名較藝豈容輒<lb/>
易具以白王安石安石稱其文由是名益盛然安石欲<lb/>
見之終不肯往六年登進士授應天府軍廵判官選成<lb/>
都府教授秩滿還京師妻孫氏與蔡確之妻兄弟也確<lb/>
時為相安民惡其人絶不相聞確妻使招其妻亦不往<lb/>
調知長洲縣治以誠信人不忍欺縣故多盜安民籍常<lb/>
有犯者書其衣揭其門約能得他盜乃除盜為之息追<lb/>
科使民自輸常先他邑辦轉運使許懋孫昌齡入境皆<lb/>
<pb n="KR2g0051_WYG_048-26b"/>
稱為古良吏元祐初李常孫覺范百祿蘓軾鮮于侁連<lb/>
章論薦擢大理鴻臚丞是時元豐用事之臣雖去然其<lb/>
黨分布中外倡私説以揺時政安民竊憂之貽書吕公<lb/>
著曰善觀天下之勢猶良醫之視疾方安寧無事之時<lb/>
語人曰其後必有大憂則衆必駭笑惟識微見㡬之士<lb/>
然後能逆知其漸今日天下之勢可為大憂雖登進賢<lb/>
良而不能搜致海内之英才使皆萃于朝以勝小人恐<lb/>
端人正士未得安枕而卧也故去小人為不難而勝小<lb/>
<pb n="KR2g0051_WYG_048-27a"/>
人為難陳蕃竇武協心同力選用名賢天下想望太平<lb/>
然卒死曹節之手張柬之五王中興唐室以為慶流萬<lb/>
世及武三思得志至于竄移淪沒凡此者皆前世已然<lb/>
之禍也今用賢如倚孤棟抜士如轉巨石雖有竒特瓌<lb/>
卓之才不得一行其志甚可嘆也猛虎負嵎莫之敢攖<lb/>
而卒為人所勝者人衆而虎寡也若以數十人而制千<lb/>
虎必不勝矣今怨憤已積一發其害必大可不為大憂<lb/>
乎及章惇作相其言遂騐歴轉宗正丞蘓轍薦為御史<lb/>
<pb n="KR2g0051_WYG_048-27b"/>
宰相不樂除開封府推官紹聖初召對言今日之患莫<lb/>
大于士不知恥願奬進亷潔有為之士以厲風俗元祐<lb/>
進言者以熙豐為非今則反是願公聽並觀擇其中而<lb/>
歸于當及拜監察御史遂論章惇專國植黨乞收主柄<lb/>
而抑其權反覆曲折言之不置惇遣所親語之曰君本<lb/>
以文學聞于時奈何以言語自任與人為怨少安静當<lb/>
以左右相處安民正色斥之惇益怒中官裴彦臣與戸<lb/>
部尚書蔡京相結强毁人居室以建慈雲院事聞詔御<lb/>
<pb n="KR2g0051_WYG_048-28a"/>
史劾治安民言事有情重而法輕者中官豪横與侍從<lb/>
官相交結同為欺罔此之奸狀非法所能盡願重為降<lb/>
罰以肅百僚及獄具惇主之止坐罰金安民復論京奸<lb/>
足以惑衆辨足以飾非巧足以移奪人主之視聽力足<lb/>
以顛倒天下之是否内結中官外連朝士一不附己則<lb/>
誣以黨于元祐非先帝法必擠之而後已今在朝之臣<lb/>
京黨過半陛下不可不早覺悟而逐去之他日羽翼成<lb/>
就悔無及矣是時京之奸始萌芽人多未測獨安民首<lb/>
<pb n="KR2g0051_WYG_048-28b"/>
發之又言今大臣為紹述之説皆借此名以報復私怨<lb/>
朋附之流遂從而和之疏數十上度終不能回遂丐外<lb/>
帝慰勉而已及大享明堂劉賢妃從侍齋宫安民以為<lb/>
萬衆觀瞻虧損聖徳語頗切直帝微怒曾布初以安民<lb/>
數撼章惇意其附已屢稱之其後安民并論曾布布乃<lb/>
與惇比而排之取所貽吕公著書白于帝帝謂安民曰<lb/>
卿所上宰相書比朕為漢靈帝何也安民曰奸臣指摘<lb/>
臣言推其世以文致臣耳辨之何益董敦逸再為御史<lb/>
<pb n="KR2g0051_WYG_048-29a"/>
欲劾蘓軾兄弟安民謂二蘓負天下重望不當爾敦逸<lb/>
以為黨于蘇氏奏之詔與知軍惇徑擬監滁州酒税至<lb/>
滁日親細務郡守曾肇約為山林之遊曰謫官例不治<lb/>
事安民謝曰食焉而怠其事不可滿三嵗通判溫州徽<lb/>
宗立朝論欲起為諫官曾布沮之以為提㸃永興軍路<lb/>
刑獄蔡京用事入黨籍流落二十年政和末卒年七十<lb/>
建炎四年贈右諫議大夫<lb/>
任伯雨字徳翁眉山人䆳經術文力雄健中進士第調<lb/>
<pb n="KR2g0051_WYG_048-29b"/>
清江主簿旋知雍邱縣御吏以法撫民以恩縣枕汴流<lb/>
漕運不絶舊苦多盜未嘗有獲者人莫知其故伯雨下<lb/>
令維舟無得宿境内不從則命東下者斧斷其䌫趣京<lb/>
師者䕶以出自是外戸不閉使者上其狀召為大宗正<lb/>
丞甫至擢右正言時徽宗初政納用讜論伯雨首擊章<lb/>
惇曰惇乆竊朝柄迷國罔上毒流縉紳乘先帝變故倉<lb/>
卒輒逞異意睥睨萬乘不復有臣子之恭向使其計得<lb/>
行將置陛下與皇太后于何地若貸不誅則天下大義<lb/>
<pb n="KR2g0051_WYG_048-30a"/>
不明大法不立矣臣聞北使言去年遼主方食聞中國<lb/>
黜惇放箸而起稱甚善者再謂南朝錯用此人又問何<lb/>
為只若是行遣以此觀之不獨孟子所謂國人皆曰可<lb/>
殺雖外國之人莫不以為可殺也章八上貶惇雷州繼<lb/>
論蔡卞六大罪曰誣罔宣仁保佑之功欲行追廢一也<lb/>
凡紹聖以來竄逐臣僚皆卞啟而後行二也宫中厭勝<lb/>
事作哲宗方疑章惇欲召禮法官通議卞云既犯法矣<lb/>
何用議皇后以是得罪三也編排元祐章牘萋菲語言<lb/>
<pb n="KR2g0051_WYG_048-30b"/>
被罪者數千人議自卞出四也鄒浩以言忤㫖卞激怒<lb/>
哲宗致之逺謫又請治其親故送别之人五也蹇序辰<lb/>
建看詳訴理之議章惇遲疑未應卞即以二心之言廹<lb/>
之惇黙不敢對即日置局士大夫得罪者八百三十家<lb/>
凡此皆卞謀之而惇行之六也願亟正典刑以謝天下<lb/>
建中靖國改元當國者欲和調元祐紹聖之人伯雨言<lb/>
人固不當分黨與然自古未有君子小人雜然並進可<lb/>
以致治者盖君子易退小人難退二者並用終于君子<lb/>
<pb n="KR2g0051_WYG_048-31a"/>
盡去小人獨留不可不戒已又上書皇太后乞暴蔡京<lb/>
之惡召還陳瓘以全定策之勲時以正月朔旦有赤氣<lb/>
之異詣火星觀以禳之伯雨疏言嘗聞修徳以弭灾未<lb/>
有禳祈以消變又言比日内降寖多或恐矯傳制命漢<lb/>
之鴻都賣爵唐之墨敇斜封此近監也伯雨居諫省半<lb/>
歲所上一百八疏曾布畏其多言俾權給事中諷以少<lb/>
黙即為真伯雨不聽抗論愈力既而將劾曾布布覺之<lb/>
徙為度支員外郎尋知虢州崇寧黨事作削籍編管通<lb/>
<pb n="KR2g0051_WYG_048-31b"/>
州為蔡卞所陷與陳瓘龔夬張庭堅等十三人皆南遷<lb/>
獨伯雨徙昌化宣和初卒年七十三紹興初詔贈直龍<lb/>
圖閣加諫議大夫采其諫章追貶章惇蔡卞邢恕等淳<lb/>
熙中賜謚文敏<lb/>
　論曰徽宗之初諸賢章疏多論章蔡之奸非好排擊<lb/>
　也小人在位彼將植黨樹私以誤國殃民于是善人<lb/>
　不得進善政不得行猶氷炭之不相入也安民所與<lb/>
　公著書大哉言也于時宣仁在上距紹聖之世尚四<lb/>
<pb n="KR2g0051_WYG_048-32a"/>
　五年使搜羅俊賢繼踵而進以承諸老成之後殆庻<lb/>
　㡬乎及韓忠彦當國猶持杯水以沃燎原弗可為也<lb/>
　已以時之難如彼以遇之難如此宋事所以不競哉<lb/>
　　元<lb/>
　　　王磐<lb/>
王磐字文炳廣平永年人元兵破永年將屠城磐父禧<lb/>
罄家以助軍資衆賴以免金人遷汴乃舉家南渡河居<lb/>
汝之魯山磐年方冠從麻九疇學于郾城客居貧甚日<lb/>
<pb n="KR2g0051_WYG_048-32b"/>
作麋一器畫為朝暮食至大四年擢經義進士第授歸<lb/>
徳府錄事判官不赴自是大肆力于經史百氏文詞宏<lb/>
放浩無涯涘後寓居河内東平總管嚴實興學養士迎<lb/>
磐為師受業者常數百人後多為名士中統元年即拜<lb/>
益都等路宣撫副使頃之以疾免李璮素重磐以禮延<lb/>
致之及璮謀不軌磐覺之脱身馳入京師以聞世祖即<lb/>
日召見嘉其誠節撫勞甚厚從平李璮還拜翰林直學<lb/>
士出為真定順徳等路宣慰使邢水縣逹嚕噶齊䝉固<lb/>
<pb n="KR2g0051_WYG_048-33a"/>
岱貪暴不法有趙清者發其罪使家人夜殺清清迯獲<lb/>
免乃盡殺其父母妻子清訴諸官權要蔽䝉固岱不為<lb/>
理磐竟奏置諸法籍其家貲以半給清真定蝗起朝廷<lb/>
遣使者督捕役夫四萬人以為不足欲牒鄰道助之磐<lb/>
曰四萬人多矣何煩他郡使者怒責磐狀期三日盡捕<lb/>
蝗磐不為動親率役夫走田間設方法捕之三日而蝗<lb/>
盡滅使者驚以為神復入翰林為學士入謁宰相首言<lb/>
方今害民之吏轉運司為甚宜罷去之以蘇民力由是運<lb/>
<pb n="KR2g0051_WYG_048-33b"/>
司遂罷阿哈瑪特諷大臣請合中書尚書兩省為一拜右<lb/>
丞相安圖為三公隂欲奪其政柄有詔㑹議磐言合兩<lb/>
省為一而以右丞相總之實便不然則宜仍舊三公既<lb/>
不預政事則不宜虚設其議遂沮及將伐宋凡帷幄謀<lb/>
議有所未决即遣使問之磐所敷陳每稱上意帝將用<lb/>
兵日本問以便宜磐言今方伐宋若分力東方恐曠日<lb/>
持久功卒難成徐圖之未晚也江南既下磐上疏大畧<lb/>
言禁戢軍士選擇官吏賞功罰罪推廣恩信所以撫安<lb/>
<pb n="KR2g0051_WYG_048-34a"/>
新附銷弭寇盜其言要切皆見施行朝議汰冗官權近<lb/>
私以按察司不便欲併省之磐奏曰各路州郡去京師<lb/>
遙逺貪官汙吏侵害小民無所控告惟賴按察司為之<lb/>
申理若指為冗官一切罷去則小民寃死無所訴矣按<lb/>
察司得不廢朝廷錄平宋功遷至宰執者二十餘人因<lb/>
議更定官制磐奏疏曰歴代制度有官品有爵號有職<lb/>
位官爵所以示榮寵職位所以委事權臣下有功有勞<lb/>
隨其大小酬以官爵有才有能稱其所堪處以職位此<lb/>
<pb n="KR2g0051_WYG_048-34b"/>
人君御下之術也臣以為有功者宜加遷散官或賜五<lb/>
等爵號如漢唐封侯之制可也不宜任以職位日本之<lb/>
役師行有期磐入諫曰日本小國海道險遠勝之則不<lb/>
武不勝則損威臣以為勿伐便帝震怒曰汝豈有他心<lb/>
耶磐對曰臣赤心為國故敢以言茍有他心何為從叛<lb/>
亂之地冒萬死而來歸乎臣年已八十他心欲何為耶<lb/>
明日帝恐其憂懼遣侍臣慰撫之磐以年老累乞骸骨<lb/>
詔進資徳大夫致仕仍給半俸終身磐資性剛方閒居<lb/>
<pb n="KR2g0051_WYG_048-35a"/>
不妄言笑每奏對必以正不肯阿意承順帝嘗以古直<lb/>
稱之雖權倖側目不顧也阿哈瑪特方得權致重幣求作<lb/>
碑文磐拒弗與所薦宋衜雷膺魏初徐琰胡祗遹孟祺<lb/>
李謙後皆為名臣年九十二卒之夕有大星隕正寢之<lb/>
東贈太傅追封洛國公諡文忠<lb/>
　論曰世祖之時集天下名儒列于侍從與之朝夕論<lb/>
　議雖不盡見施行亦大畧有效焉磐儒者而長于吏<lb/>
　幹故建明為多當兵革財利之間因事度義以行其<lb/>
<pb n="KR2g0051_WYG_048-35b"/>
　正晚爭日本之役批逆鱗而不恤與竇黙之獨論王<lb/>
　文統非立意較然不欺其志孰能與于斯<lb/>
　　　虞集<lb/>
虞集字伯生宋丞相允文五世孫也父汲官翰林院編<lb/>
修母楊氏祭酒文仲女也集三嵗知讀書父挈家趨嶺<lb/>
外干戈中無書册可攜母口授論語孟子左氏傳歐蘇<lb/>
文聞輒成誦比還長沙就外傅始得刻本則已盡讀諸<lb/>
經通大義矣文仲世以春秋名家而族弟叅知政事棟<lb/>
<pb n="KR2g0051_WYG_048-36a"/>
明于性理之學楊氏在室即盡通其説故集與弟槃皆<lb/>
受業家庭出則從吳澄遊授受具有源委大徳初始至<lb/>
京師以大臣薦授大都路儒學教授升國子助教師道<lb/>
以立仁宗即位除太常博士丞相拜珠方為其院使間<lb/>
從集問禮器祭義集為言先王制作以及古今因革治<lb/>
亂之由拜珠歎息益信儒者有用遷集賢修撰因㑹議<lb/>
學校集上議謂師道立則善人多宜求經明行修者以<lb/>
徳化之其次則操履近正確守先儒經義師説者日諷<lb/>
<pb n="KR2g0051_WYG_048-36b"/>
誦其書使學者習之其次則取鄉貢至京師罷歸者其<lb/>
議論文藝猶足聳動于人六年除翰林待制兼國史院<lb/>
編修官仁宗嘗對左右嘆曰儒者皆用矣惟虞伯生未<lb/>
顯擢耳英宗即位拜珠為相超用賢俊時集以憂還江<lb/>
南拜珠不知也乃言于上遣使求之于蜀不見求之江<lb/>
西又不見及集省墓吳中使至受命趨朝則拜珠不及<lb/>
見矣泰定初考試禮部言于同列曰國家科目之法諸<lb/>
經傳注各有所主者將以一道徳同風俗非欲使學者<lb/>
<pb n="KR2g0051_WYG_048-37a"/>
專門擅業如近代五經學究之固陋也聖經深逺非一<lb/>
人之見可盡試藝之文推其高者取之不必先有主意<lb/>
若先有主意則求賢之心狹而差自此始矣後再為考<lb/>
官率持是説故所取每稱得人除國子司業遷秘書少<lb/>
監天子幸上都集與王結執經以從自是嵗常在行拜<lb/>
翰林直學士兼國子祭酒嘗因講罷論京師恃東南運<lb/>
糧為資竭民力以航不測非所以寛逺人而因地利也<lb/>
京師之東瀕海數千里北極遼海南濵青齊萑葦之塲<lb/>
<pb n="KR2g0051_WYG_048-37b"/>
也海潮日至淤為沃壤用浙人之法築堤捍水為田聽<lb/>
富民欲得官者合其衆分授以地官定其畔以為限能<lb/>
以萬夫耕者授以萬夫之田為萬夫之長千夫百夫亦<lb/>
如之察其惰者易之一二年勿征也三年視其成以地<lb/>
之高下定額于朝廷以次漸征之五年有積蓄命以官<lb/>
就所儲給以祿十年佩之符印得以傳子孫如軍官之<lb/>
法則東面民兵數萬可以近衛京師外禦島夷逺寛東<lb/>
南海運以紓疲民遂富民得官之志而獲其用江海遊<lb/>
<pb n="KR2g0051_WYG_048-38a"/>
食盜賊之𩔖皆有所歸矣為議者所沮事竟寢其後海<lb/>
口萬戸之設大畧宗之文宗即位仍兼經筵集以先世<lb/>
墳墓在吳越者歳久湮沒乞一郡自便帝惜其去除奎<lb/>
章閣侍書學士時闗中大飢民枕藉死有方數里無孑<lb/>
遺者帝問集何以救闗中對曰宜遣一二有仁術知民<lb/>
事者稍寛其禁令使得有所為隨郡縣擇可用之人因<lb/>
舊民所在定城郭修閭里治溝洫限畎畆薄征斂招其<lb/>
傷殘老弱漸以其力治之則逺去而來歸者漸至春耕<lb/>
<pb n="KR2g0051_WYG_048-38b"/>
秋斂皆有所助一二歳間勿征勿徭封域既正友望相<lb/>
濟四面而至者均齊方一截然有法則三代之民將見<lb/>
出于空虚之野矣帝稱善集因進曰幸假臣一郡必有<lb/>
以報或沮之曰集欲以此去耳遂罷其議有㫖采輯本<lb/>
朝典故再閱歳書乃成凡八百帙既進以目疾丐去不<lb/>
許集𢎞才博識一時大典册咸出其手每承詔有所述<lb/>
作必以帝王之道治忽之故從容諷切冀有感悟承顧<lb/>
問及古今政治得失尤委曲盡言或隨事規諫出不語<lb/>
<pb n="KR2g0051_WYG_048-39a"/>
人人亦莫之知也後謝病歸至正八年五月卒年七十<lb/>
有七贈江西行中書省叅知政事封仁壽郡公集孝友<lb/>
方二親以故家令徳中遭亂亡僑寓下邑左右承順無<lb/>
違弟槃早卒教育其孤無異己子兄采以筦庫輸賦京<lb/>
師虧數千緡盡力營貸代償之撫庶弟嫁孤妺具有恩<lb/>
意山林之士知古學者必折節下之接後進雖少且賤<lb/>
如敵已當權門赫奕未甞有所附麗集議中書正言讜<lb/>
論多見容受屢以片言解疑誤出人於濵死亦不以為<lb/>
<pb n="KR2g0051_WYG_048-39b"/>
徳平生為文萬篇稿存者十二三早歳與弟槃同闢書<lb/>
舍為二室左室書陶淵明詩于壁題曰陶菴右室書邵<lb/>
堯夫詩題曰邵菴故世稱邵菴先生<lb/>
　論曰元之名人才士惟集于經濟最優觀其屢乞州<lb/>
　郡豈亦有所抑而思奮者耶其所建築堤墾田之議<lb/>
　百世良規而當時之論至恐主其事者政以賄成遂<lb/>
　以中止有治人無治法豈不信夫<lb/>
　史傳三編卷四十八<lb/>
</p>
<p>
</p>
  </div>
<div>
<head>史傳三編卷四十九</head> <lb/>
    <p>
<pb n="KR2g0051_WYG_049-1a"/>
欽定四庫全書<lb/>
　史傳三編卷四十九<lb/>
　　　　　　　　　　　　　大學士朱軾撰<lb/>
　循吏傳一<lb/>
　　漢<lb/>
　　　文翁<lb/>
文翁廬江舒人少好學通春秋以郡縣吏察舉景帝末<lb/>
為蜀郡守仁愛好教化見蜀地僻陋有蠻夷風欲誘進<lb/>
<pb n="KR2g0051_WYG_049-1b"/>
之乃選郡縣小吏開敏有材者張叔等十餘人親自飭<lb/>
厲遣詣京師受業博士或學律令减省少府用度買刀<lb/>
布蜀物齎計吏以遺博士數嵗蜀生皆成就還歸文翁<lb/>
以為右職用次察舉官有至郡守刺史者又修學官於<lb/>
成都市中為石室祀孔子以顔曽以下髙弟配享後世<lb/>
文廟從祀沿及諸儒其原皆自文翁發之招下縣子弟<lb/>
除其更繇髙者補郡縣吏次為孝弟力田常選學官童<lb/>
子皆各使其在便坐受事故當每出行縣益從學官諸<lb/>
<pb n="KR2g0051_WYG_049-2a"/>
生明經飭行者與俱使傳教令出入閨閣縣邑吏民見<lb/>
而榮之爭欲為學官子弟富人至出錢求之由是大化<lb/>
蜀地學於京師者比齊魯至武帝時乃令天下郡國皆<lb/>
立學校官自文翁為之始文翁終於蜀吏民為立祠堂<lb/>
嵗時祭祀不絶至今巴蜀好文雅文翁之化也<lb/>
　論曰記云古之王者建國君民教學為先若文翁可<lb/>
　謂知所本矣蜀自秦始通中國素未耀於文明然文<lb/>
　翁以一守移易風俗如轉圜然况於為天子宰奨教<lb/>
<pb n="KR2g0051_WYG_049-2b"/>
　興學詎直風草之勢已哉史又稱文翁倡教相如實<lb/>
　為之師夫相如華敷文勝不過雕篆之技故終西漢<lb/>
　蜀儒僅以揚雄為稱首使當其時得如古樂正者以<lb/>
　師之其所樂育以贊助道化當不止此矣<lb/>
　　　龔遂<lb/>
龔遂字少卿山陽南平陽人以明經為官至昌邑郎中<lb/>
令事王賀賀動作多不正遂為人忠厚剛毅有大節内<lb/>
諫爭於王外責傅相引經義陳禍福至於涕泣蹇蹇亡<lb/>
<pb n="KR2g0051_WYG_049-3a"/>
已面刺王過王至掩耳起走曰郎中令善媿人國人皆<lb/>
畏憚焉王嘗久與騶奴宰人游戲飲食賞賜亡度遂入<lb/>
見涕泣䣛行左右侍御皆出涕王曰郎中令何為哭遂<lb/>
曰臣痛社稷危也願請間竭愚王辟左右遂曰大王知<lb/>
膠西王所以為無道亡乎王曰不知也曰膠西王有諛<lb/>
臣侯得王所為擬於桀紂也得以為堯舜也王説其諂<lb/>
諛嘗與寢處唯得所言以至於是今大王親近羣小漸<lb/>
漬邪惡所習存亡之機不可不慎也臣請選郎通經術<lb/>
<pb n="KR2g0051_WYG_049-3b"/>
有行義者與王起居坐則誦詩書立則習禮容宜有益<lb/>
王許之遂乃選郎中張安等十人侍王居數日王皆逐<lb/>
去安等及昭帝崩亡子賀嗣立官属皆徴入王相安樂<lb/>
遷長樂衛尉遂見安樂流涕謂曰王立為天子日益驕<lb/>
溢諫之不復聽古制寛大臣有隠退今去不得陽狂恐<lb/>
知身死為世戮奈何君陛下故相宜極諫爭王即位二<lb/>
十七日卒以淫亂廢昌邑羣臣坐䧟王於惡誅死者二<lb/>
百餘人唯遂與中尉王陽以數諫爭得减死髠為城旦<lb/>
<pb n="KR2g0051_WYG_049-4a"/>
後渤海左右郡嵗饑盗賊並起宣帝選能治者以遂為<lb/>
渤海太守時遂年七十形貌短小上召見不副所聞心<lb/>
内輕焉謂遂曰渤海廢亂朕甚憂之君何以息其盗賊<lb/>
遂曰海濵遥逺不霑聖化民困於饑寒而吏不恤故使<lb/>
陛下赤子盗弄陛下之兵於潢池中耳今欲使臣勝之<lb/>
邪將安之也上聞遂對甚悅答曰固欲安之也遂曰臣<lb/>
聞治亂民猶治亂繩不可急也唯緩之然後可治臣願<lb/>
丞相御史且無拘臣以文法得一切便冝從事上許之<lb/>
<pb n="KR2g0051_WYG_049-4b"/>
遂乘傳至渤海界郡發兵迎遂皆遣還勅属縣悉罷逐<lb/>
捕盗賊吏諸持鉏鈎田器者皆良民吏毋得問持兵者<lb/>
廼為盗賊單車獨行至府郡中翕然盗賊聞教令即時<lb/>
解散棄兵弩而持鉤鉏於是悉平民安土樂業遂廼開<lb/>
倉廪假貧民選用良吏尉安牧飬焉遂見齊俗奢侈好<lb/>
末技不田作廼躬率以儉約勸民務農桑令口種一樹<lb/>
榆百本䪥五十本葱一畦韭家二母彘五雞民有帶持<lb/>
刀劒者使賣劒買牛賣刀買犢曰何為帶牛佩犢益課<lb/>
<pb n="KR2g0051_WYG_049-5a"/>
收斂畜果實菱芡勞來循行郡中皆有畜積吏民富實<lb/>
獄訟止息數年上遣使者徴遂議曹王生願從王生素<lb/>
嗜酒亡節度遂不忍逆及至京師將入宫王生醉從後<lb/>
呼曰願有白遂還問其故王生曰天子即問君何以治<lb/>
渤海君不可有所陳對宜曰皆聖主之徳非小臣之力<lb/>
也遂受其言既至前上果問以治状遂對如王生言天<lb/>
子悦其有譲笑曰君安得長者之言而稱之遂因前曰<lb/>
臣非知此乃臣議曹教戒臣也上以遂年老不任公卿<lb/>
<pb n="KR2g0051_WYG_049-5b"/>
拜為水衡都尉議曹王生為水衡丞以褒顯遂甚重之<lb/>
以官壽卒<lb/>
　論曰先王之世無曠土無游民食節事時民咸安其<lb/>
　居以故姦宄不作五刑不試秦漢以後民業益薄俗<lb/>
　益媮一遇水旱盗賊輙興於是立重法以繩其後而<lb/>
　民生愈蹙矣遂之議安渤海何其惻然動人也昔汲<lb/>
　黯以謇直立朝孝武稱為社稷臣其涖郡亦能以清<lb/>
　静理遂之忠言似黯而吏績抑又過之庶幾重臣之<lb/>
<pb n="KR2g0051_WYG_049-6a"/>
　選乃以年老不至公卿惜哉<lb/>
　　　黄霸<lb/>
黄霸字次公淮陽陽夏人以豪傑役使徙雲陵霸少學<lb/>
律令喜為吏武帝末以待詔補侍郎謁者後為河南太<lb/>
守丞霸為人明察内敏然温良有譲足知善御衆為丞<lb/>
處議當於法合人心太守甚任之吏民愛敬焉自武帝<lb/>
末用法深昭帝立幼大將軍霍光秉政上官桀等争權<lb/>
與燕王謀作亂光既誅之遂遵武帝法度以刑罸痛繩<lb/>
<pb n="KR2g0051_WYG_049-6b"/>
羣下繇是俗吏尚嚴酷而霸獨用寛和為名宣帝在民<lb/>
間時知百姓苦吏急聞霸持法平及即位召為廷尉正<lb/>
數决疑獄庭中稱平守丞相長史坐長信少府夏侯勝<lb/>
非議詔書霸阿縱不舉劾皆下廷尉繫當死霸因從勝<lb/>
受尚書獄中再逾冬積三嵗乃出勝出復為諫大夫令<lb/>
左馮翊宋畸舉霸賢良勝又薦之擢揚州刺史三嵗調<lb/>
潁川太守時上垂意於治數下恩澤詔書吏不奉宣霸<lb/>
選擇良吏分部宣布詔令令民咸知上意使郵亭鄉官<lb/>
<pb n="KR2g0051_WYG_049-7a"/>
皆畜雞豚以贍鰥寡貧窮者然後為條教置父老師帥<lb/>
伍長班行之於民間勸以為善防姦之意及務耕桑節<lb/>
用殖財種樹畜飬去食榖馬米鹽靡宻初若煩碎然霸<lb/>
精力能推行之吏民見者語次尋繹問它隂伏以相參<lb/>
考嘗欲有所司察擇長年廉吏遣行屬令周宻吏出不<lb/>
敢舍郵亭食於道旁烏攫其肉民有欲謁府口言事者<lb/>
適見之霸與語道此後日吏還謁霸霸迎勞之曰甚苦<lb/>
食於道旁乃為烏所盗肉吏大驚以霸具知其起居所<lb/>
<pb n="KR2g0051_WYG_049-7b"/>
問毫釐不敢有所隠其識事聰明如此吏民不知所出<lb/>
咸稱神明姦人去入它郡盗賊日少霸力行教化而後<lb/>
誅罸務在成就全安長吏許丞老病聾督郵白欲逐之<lb/>
霸曰許丞廉吏雖老尚能拜起送迎正頗重聽何傷且<lb/>
善助之毋失賢者意或問其故霸曰數易長吏送故迎<lb/>
新之費及姦吏縁絶簿書盗財物公私費耗甚多皆當<lb/>
出於民所易新吏又未必賢或不如其故徒相益為亂<lb/>
凡治道去其太甚者耳霸以外寛内明得吏民心戸口<lb/>
<pb n="KR2g0051_WYG_049-8a"/>
嵗増治為天下第一徴守京兆尹坐事貶秩有詔歸頴<lb/>
川治如其前前後八年郡中愈治是時鳳凰神爵數集<lb/>
郡國頴川尤多天子以霸治行終長者下詔稱揚曰頴<lb/>
川太守霸宣布詔令百姓鄉化孝子悌弟貞婦順孫日<lb/>
以衆多田者譲畔道不拾遺養視鰥寡贍助貧窮獄或<lb/>
八年亡重罪囚吏民興於行誼其賜爵關内侯黄金百<lb/>
斤秩中二千石而頴川孝弟有行義民三老力田皆以<lb/>
差賜爵及帛後數月徴為太子太傅遷御史大夫五鳳<lb/>
<pb n="KR2g0051_WYG_049-8b"/>
三年代丙吉為丞相封建成侯食邑六百戸霸材長於<lb/>
治民及為丞相總綱紀號令風采不及丙魏于定國功<lb/>
名損於治郡時京兆尹張敞舍鶡雀飛集丞相府霸以<lb/>
為神雀議欲以聞敞奏霸霸甚慚又以薦樂陵侯史髙<lb/>
可太尉被詔誚責霸免冠謝罪自是不敢復有所請然<lb/>
自漢興言治民吏以霸為首為丞相五嵗甘露三年薨<lb/>
諡曰定侯子孫為吏二千石者五六人<lb/>
　論曰子賤為單父宰有賢於已者五人子賤師之而<lb/>
<pb n="KR2g0051_WYG_049-9a"/>
　禀度焉用能鳴琴而治夫子稱之曰昔堯舜聽天下<lb/>
　務求賢以自輔惜不齊所治者小也霸之治頴川不<lb/>
　聞求一賢師一士而獨任聰明以為理故處郡則優<lb/>
　以宰天下而其才遂絀雖然樹畜桑農王政先務以<lb/>
　此殖民民可使富也如其禮樂則以俟夫君子<lb/>
　　　朱邑<lb/>
朱邑字仲卿廬江舒人少時為舒桐鄉嗇夫廉平不苛<lb/>
以愛利為行未嘗笞辱人存問耆老孤寡遇之有恩所<lb/>
<pb n="KR2g0051_WYG_049-9b"/>
部吏民無不愛戴遷補太守卒史舉賢良為大司農丞<lb/>
遷北海太守以治行第一入為大司農為人惇厚篤於<lb/>
故舊然性公正不可交以私天子器之朝廷敬焉是時<lb/>
張敞為膠東相與邑書曰昔陳平雖賢須魏倩而後進<lb/>
韓信雖竒賴蕭公而後信故事各達其時之英俊若必<lb/>
伊尹吕望然後薦之則此人不因足下而進矣邑感敞<lb/>
言賢士大夫多得其助者身為列卿居處儉節禄賜以<lb/>
共九族鄉黨家無餘財神爵元年卒天子閔惜下詔曰<lb/>
<pb n="KR2g0051_WYG_049-10a"/>
大司農邑廉潔守節退食自公亡疆外之交束脩之餽<lb/>
可謂淑人君子賜邑子黄金百斤以奉祭祀初邑病且<lb/>
死屬其子曰我故為桐鄉吏其民愛我必葬我桐鄉後<lb/>
世子孫奉嘗我不如桐鄉民及死其子葬之桐鄉西郭<lb/>
外民果然共為邑起塚立祠嵗時祠祭不絶<lb/>
　論曰一命之士茍存心愛物於人必有所濟當邑為<lb/>
　嗇夫時民視為父母久矣迨夫報最登朝輿望日重<lb/>
　推其性情行事蓋豈弟君子也昔子産死夫子以為<lb/>
<pb n="KR2g0051_WYG_049-10b"/>
　古之遺愛若邑者足以當之<lb/>
　　　召信臣<lb/>
召信臣字翁卿九江壽春人以明經甲科為郎岀補陽<lb/>
穀長舉髙第遷上蔡長其治視民如子所居見稱超為<lb/>
零陵太守病歸復徴為諫大夫遷南陽太守信臣為人<lb/>
勤力有方畧好為民興利務在富之躬勸耕農出入阡<lb/>
陌止舍離鄉亭稀有安居時行視郡中水泉開通溝瀆<lb/>
起水門提閼凡數十處以廣溉灌嵗嵗増加多至三萬<lb/>
<pb n="KR2g0051_WYG_049-11a"/>
頃又為民作均水約束刻石立於田畔以防分爭禁止<lb/>
嫁娶送終奢靡務出於儉約府縣吏家子弟好游敖不<lb/>
以田作為事輒斥罷之甚者按其不法以視好惡其化<lb/>
大行郡中莫不力田百姓歸之戸口增倍盗賊獄訟衰<lb/>
止吏民親愛號曰召父遷河南太守治行常為第一竟<lb/>
寧中徴為少府奏請上林諸離逺宮館勿復繕治共張<lb/>
又樂府黄門倡優諸戲及宮館兵弩什器奏省太半太<lb/>
官園種冬生蔥韭菜茹覆以屋廡晝夜㸐藴火待温氣<lb/>
<pb n="KR2g0051_WYG_049-11b"/>
乃生信臣以為此皆不時之物有傷於人不宜以奉供<lb/>
養及它非法食物悉奏罷省費歲數千萬年老卒官元<lb/>
始四年詔祀百辟卿士有益於民者蜀郡以文翁九江<lb/>
以召父應詔歲時二千石率官屬祠信臣塜而南陽亦<lb/>
為立祠<lb/>
　論曰古為溝洫以備旱潦至周益詳自阡陌開井田<lb/>
　廢農之病也久矣惟水利足以救之至於禮秩無等<lb/>
　俗尚繁奢尤冝亟為之制信臣於此二者法禁猶多<lb/>
<pb n="KR2g0051_WYG_049-12a"/>
　未備也而已生獲令名沒享榮祀彼以古法為不宜<lb/>
　於今者誠與於不仁之甚者已<lb/>
　　　尹翁歸<lb/>
尹翁歸字子况河東平陽人為獄小吏曉習文法喜擊<lb/>
劍人莫能當是時大將軍霍光秉政諸霍在平陽奴客<lb/>
持刀兵入市鬥變吏不能禁及翁歸為市吏莫敢犯者<lb/>
公廉不受餽百賈畏之後去吏居家會田延年為河東<lb/>
太守行縣至平陽悉召故吏五六十人親臨見令有文<lb/>
<pb n="KR2g0051_WYG_049-12b"/>
者東有武者西閱至翁歸伏不起曰翁歸文武兼備唯<lb/>
所施設延年召問甚竒其對除卒史從歸府案事發姦<lb/>
窮竟事情延年自以能不及徙署督郵河東二十八縣<lb/>
分為兩部閎儒部汾北翁歸部汾南所舉應法得其罪<lb/>
辜屬縣長吏雖中傷莫有怨者舉廉為緱氏尉歴守郡<lb/>
中所居治理選補都内令舉亷為宏農都尉徴拜東海<lb/>
太守過辭廷尉于定國定國家在東海欲屬邑子兩人<lb/>
及與翁歸語終日不敢見其邑子既去定國乃謂邑子<lb/>
<pb n="KR2g0051_WYG_049-13a"/>
曰此賢將汝不任事也又不可干以私翁歸治東海明<lb/>
察郡中賢不肖及奸邪罪名盡知之縣縣各有記籍收<lb/>
取黠吏豪民案致其罪以一警百吏民皆恐懼改行自<lb/>
新東海大豪<graphic n="KR2256" url="https://raw.githubusercontent.com/kanripo/KR-Gaiji/master/images/KR2256.png" mimeType="image/png"/>許仲孫為奸猾亂吏治前二千石莫能<lb/>
制翁歸至論棄市一郡怖慄莫敢犯禁東海大治以髙<lb/>
第入守右扶風選用廉平疾姦吏以為右職接待以禮<lb/>
好惡與同其負翁歸罰亦必行姦邪罪名亦縣縣有籍<lb/>
盜賊發其比伍中翁歸輒召其縣長吏告暁以姦黠主<lb/>
<pb n="KR2g0051_WYG_049-13b"/>
名使用𩔖推迹無有遺脫緩於小弱急於豪强扶風大<lb/>
治翁歸為政雖任刑其在公卿間清潔自守語不及私<lb/>
温良謙退不以行能驕人甚得名譽於朝廷元康四年<lb/>
卒家無餘財天子賢之賜黄金百斤以奉祭祀三子皆<lb/>
為郡守少子岑厯位九卿至後將軍而閎孺亦至廣陵<lb/>
相有治名由是世稱田延年為知人<lb/>
　論曰尚徳緩刑先王所以致治也然水懦民玩威在<lb/>
　鈇鉞觀翁歸之置籍詰姦以一警百猶有刑賞忠厚<lb/>
<pb n="KR2g0051_WYG_049-14a"/>
　之意焉至緩小弱而急豪强則詩所云不吐不茹者<lb/>
　意庶幾乎<lb/>
　　　韓延夀<lb/>
韓延夀字長公燕人也徙杜陵少為郡文學燕刺王之<lb/>
謀逆也延夀父義為燕郎中彊諫而死及魏相對策以<lb/>
為言謂宜顯賞其子以示天下大將軍霍光納其言因<lb/>
擢延夀為諫大夫遷淮陽太守治甚有名徙潁川潁川<lb/>
多豪彊難治常為選良二千石先是趙廣漢為太守患<lb/>
<pb n="KR2g0051_WYG_049-14b"/>
其俗多朋黨故搆吏民令相告訐潁川由是以為俗民<lb/>
多怨讐延夀欲改更之教以禮讓乃厯召郡中長老為<lb/>
鄉里所信向者數十人設酒具食親與相對接以禮意<lb/>
人人問以謠俗民所疾苦為陳和睦親愛銷除怨咎之<lb/>
路長老皆以為便可施行因與議定嫁娶喪祭儀品略<lb/>
依古禮不得過法於是令文學校官諸生皮弁執俎豆<lb/>
為吏民行喪嫁娶禮百姓遵用其教賣偶車馬下里偽<lb/>
物者棄之市道數年徙為東郡太守黄霸代居潁川因<lb/>
<pb n="KR2g0051_WYG_049-15a"/>
其迹而大治延夀為吏上禮義好古教化所至必聘其<lb/>
賢士以禮待用廣謀議納諫争舉行喪讓財表孝弟有<lb/>
行修治學宮春秋鄉射陳鐘鼓管弦盛升降揖讓及都<lb/>
試講武設斧鉞旌旗習射御之事治城郭收賦租先明<lb/>
布告其日以期㑹為大事吏民敬畏趨嚮之又置正伍<lb/>
長相率以孝弟不得舍姦人閭里阡陌有非常吏輒聞<lb/>
知姦人莫敢入界其始若煩後吏無追捕之苦民無箠<lb/>
楚之憂皆便安之接待下吏恩施甚厚而約誓明或欺<lb/>
<pb n="KR2g0051_WYG_049-15b"/>
負之者延夀痛自刻責豈其負之何以至此吏聞者自<lb/>
傷悔其縣尉至自刺死延夀嘗出臨上車騎吏一人後<lb/>
至敇功曹議罸白還至府門門卒當車願有言延夀止<lb/>
車問之卒曰孝經曰資於事父以事君而敬同今日明<lb/>
府早駕久駐未出騎吏父來至府門不敢入騎吏聞之<lb/>
趨走出謁適㑹明府登車以敬父而見罸得無虧大化<lb/>
乎延夀舉手輿中曰微子太守不自知過歸舍召見門<lb/>
卒遂待用之其納善聽諫皆此𩔖也在東郡三嵗令行<lb/>
<pb n="KR2g0051_WYG_049-16a"/>
禁止斷獄大減為天下最入守左馮翊滿嵗稱職為真<lb/>
嵗餘不肯出行縣丞掾數白延夀曰縣皆有賢令長督<lb/>
郵分明善惡於外行縣恐無所益重為煩擾丞掾固彊<lb/>
之延夀不得已行縣至高陵民有昆弟相與訟田自言<lb/>
延夀大傷之曰幸得備位為郡表率不能宣明教化至<lb/>
令民有骨肉争訟既傷風化重使賢長吏嗇夫三老孝<lb/>
弟受其恥咎在馮翊當先退是日移病不治事因入卧<lb/>
傳舍閉閣思過一縣莫知所為令丞嗇夫三老亦皆自<lb/>
<pb n="KR2g0051_WYG_049-16b"/>
繫待罪於是訟者宗族傳相責讓此兩昆弟深自悔皆<lb/>
自髠肉袒謝願以田相移終死不敢争延夀大喜開閣<lb/>
延見内酒肉與相對飲食厲勉以意告鄉部有以表勸<lb/>
悔過從善之民延夀乃起聽事勞謝令丞以下引見尉<lb/>
薦郡中歙然傳相敇厲不敢犯延夀恩信周徧二十四<lb/>
縣莫復以辭訟自言者推其至誠吏民不忍欺紿延夀<lb/>
代蕭望之為左馮翊而望之遷御史大夫侍謁者福為<lb/>
望之道延夀在東郡時放散官錢千餘萬望之與丞相<lb/>
<pb n="KR2g0051_WYG_049-17a"/>
丙吉議吉以為更大赦不須考㑹御史當問事東郡望<lb/>
之令并問之延夀聞之即部吏案校望之在左馮翊時<lb/>
廩犧官錢放散百餘萬廩犧吏掠治急自引與望之為<lb/>
姦延夀劾奏移殿門禁止望之望之自奏職在總領天<lb/>
下聞事不敢不問而為延夀所拘持上由是不直延夀<lb/>
各令窮竟所考望之卒無事實而御史案東郡具得其<lb/>
事於是望之劾奏延夀事下公卿皆以延夀前既無狀<lb/>
後復誣愬典法大臣欲以解罪狡猾不道天子惡之延<lb/>
<pb n="KR2g0051_WYG_049-17b"/>
夀竟坐棄市吏民數千人送至渭城老小扶持車轂争<lb/>
奏酒炙延夀不忍距逆人人為飲計飲酒石餘使掾史<lb/>
分謝送者逺苦吏民延夀死無所恨百姓莫不流涕延<lb/>
夀三子皆為郎吏且死屬其子勿為吏以已為戒子皆<lb/>
以父言去官不仕<lb/>
　論曰三代以返教化衰息故漢興良吏如龔黄輩其<lb/>
　效止於富民即文翁於蜀亦不過獵其英而咀其華<lb/>
　耳未有能以禮讓為國者也延夀之教考行古禮與<lb/>
<pb n="KR2g0051_WYG_049-18a"/>
　民為讓彬彬乎三代之遺及至末路與望之相訐無<lb/>
　論當時所案未必得實就使有之責過錄長猶當使<lb/>
　從議賢之條也丙吉以為更大赦不須考庶幾休休<lb/>
　之度古所謂一个臣者已<lb/>
　　　張敞<lb/>
張敞字子高本河東平陽人祖父孺徙茂陵敞又徙杜<lb/>
陵初補太守卒史察廉為甘泉倉長稍遷太僕丞㑹昌<lb/>
邑王賀即位動作不由法度敞上書諫後十餘日王賀<lb/>
<pb n="KR2g0051_WYG_049-18b"/>
廢敞以切諫顯名擢豫州刺史宣帝徵為太中大夫與<lb/>
于定國並平尚書事以正違忤大將軍霍光使主兵車<lb/>
出軍省減用度復出為函谷闗都尉宣帝以廢王賀在<lb/>
昌邑心憚之徙敞為山陽太守及霍光薨宣帝親政事<lb/>
漸收霍氏權罷光兄孫山雲以侯歸第霍氏諸壻親屬<lb/>
頗出補吏敞聞之上封事陳計上甚善之然不徴也久<lb/>
之渤海膠東盜賊並起敞自請治之天子徴為膠東相<lb/>
敞謂治劇郡非賞罸無以勸善懲惡吏追捕有功者請<lb/>
<pb n="KR2g0051_WYG_049-19a"/>
得壹切比三輔尤異天子許之敞乃明設購賞開羣盜<lb/>
令相捕斬除罪吏追捕有功上名尚書調補縣令者數<lb/>
十人由是盜賊解散吏民歙然居頃之入守京兆尹自<lb/>
趙廣漢誅後比更守尹如黄霸等數人皆不稱職京師<lb/>
寢廢長安市偷盜尤多百賈苦之敞既視事㢘得偷盜<lb/>
酋長數人召見責問因貫其罪免其宿負令致諸偷以<lb/>
自贖偷長曰今一旦召詣府恐諸偷驚駭願一切受署<lb/>
敞皆以為吏遣歸休置酒小偷悉來賀且飲醉偷長以<lb/>
<pb n="KR2g0051_WYG_049-19b"/>
赭汙其衣裾吏坐里閭閱出者汙赭輒收縳之一日捕<lb/>
得數百人窮治所犯盡行法罸由是枹鼓稀鳴市無偷<lb/>
盜敞為人敏疾賞罰分明見惡輒取時時越法縱舍有<lb/>
足大者其治京兆略循廣漢之迹方略耳目發伏禁姦<lb/>
不如廣漢然敞本治春秋以經術自輔其政頗雜儒雅<lb/>
往往表賢顯善不醇用誅罸以此能自全竟免於刑戮<lb/>
京兆中浩穰於三輔尤為劇郡國二千石以髙第入守<lb/>
久者不過三二年近者數月一嵗輒以罪過罷惟廣漢<lb/>
<pb n="KR2g0051_WYG_049-20a"/>
及敞為久任職敞為京兆朝廷每有大議引古今處便<lb/>
宜公卿皆服天子數從之然無威儀又為婦畫睂故終<lb/>
不得大位為京兆九嵗坐與光禄勲楊惲厚善惲坐大<lb/>
逆誅公卿奏敞不宜處位等比皆免而敞奏獨寢不下<lb/>
敞使賊捕掾絮舜有所案驗舜以敞劾奏當免不肯為<lb/>
竟事私歸其家人或諫舜舜曰五日京兆耳安能復案<lb/>
事敞聞即部吏收舜繫獄是時冬未盡數日敞晝夜驗<lb/>
治舜竟致其死事舜當出死敞使主簿持教告舜曰五<lb/>
<pb n="KR2g0051_WYG_049-20b"/>
日京兆竟何如乃棄舜市㑹立春行寃獄使者出舜家<lb/>
載尸并編敞教自言使者使者奏敞賊殺不辜天子薄<lb/>
其罪欲令敞得自便利即先下敞前坐楊惲奏免為庶<lb/>
人敞詣闕上印綬便從闕下亡命數月京師吏民解弛<lb/>
枹鼓數起而冀州部中有大賊天子思敞功效使使者<lb/>
即家在所召敞敞妻子家室皆泣惶懼敞獨笑曰吾身<lb/>
亡命郡吏當就捕今使者來此天子欲用我也即裝隨<lb/>
使者詣公車天子引見拜為冀州刺史敞到部以耳目<lb/>
<pb n="KR2g0051_WYG_049-21a"/>
發起賊主名區處誅其渠帥而廣川王姬昆弟及王同<lb/>
族宗室劉調等通行為盜囊槖吏逐捕窮窘蹤迹皆入<lb/>
王宫敞自將郡國吏車數百兩圍守王宫搜索調等果<lb/>
得之殿屋重轑中皆捕格斷頭縣王宫門外因劾奏廣<lb/>
川王天子不忍致法削其户敞居部嵗餘盜賊禁止守<lb/>
太原太守滿嵗為真太原郡清元帝初即位待詔鄭明<lb/>
薦敞先帝名臣宜輔皇太子上以問前將軍蕭望之望<lb/>
之以為敞能吏任治煩亂材輕非師傅之器天子猶徵<lb/>
<pb n="KR2g0051_WYG_049-21b"/>
敞欲以為左馮翊㑹病卒<lb/>
　論曰敞為吏皆以善弭盜得名其治膠東之法三治<lb/>
　京兆冀州之法各一夫盜之熾必有窩主以為逋藪<lb/>
　有酋魁以為指縱滌其藪制其魁而盜源斯塞至若<lb/>
　懸以賞格使人盡捕吏優其遷調使吏盡争功下除<lb/>
　罪之令使盜黨相捕無以異於吏民則盜亦安所容<lb/>
　哉敞負才智以經術自輔而弭盜之方實具足為後<lb/>
　法也若趙廣漢治京兆燭奸鋤豪有趙張三王之稱<lb/>
<pb n="KR2g0051_WYG_049-22a"/>
　然多用鈎距之術少子諒易直之心言乎教化則不<lb/>
　如文翁韓延夀言乎才能則較之敞與王尊獨為刻<lb/>
　深非所以垂訓也故削之<lb/>
　　　王尊<lb/>
王尊字子贛涿郡高陽人少孤諸父使牧羊澤中尊竊<lb/>
學問能史書年十三為獄小吏數嵗除補書佐署守屬<lb/>
監獄久之稱病去師事郡文學官治尚書論語略通大<lb/>
義復召署守屬治獄為郡決曹史數嵗舉幽州刺史從<lb/>
<pb n="KR2g0051_WYG_049-22b"/>
事察廉補遼西鹽官長數上書言便宜事初元中舉直<lb/>
言遷虢令轉守槐里兼行美陽令事美陽女子告假子<lb/>
不孝曰兒常以我為妻詬笞我尊收捕驗問辭服尊曰<lb/>
律無妻母之法聖人所不忍書此經所謂造獄者也於<lb/>
是出坐庭上取不孝子縣磔著樹使騎吏五人射殺之<lb/>
吏民驚駭後擢為安定太守到官出教告屬縣曰太守<lb/>
以今日至府願諸卿勉力正身以率下故行貪鄙能變<lb/>
更者與為治明慎所職毋以身試法又敇掾功曹各自<lb/>
<pb n="KR2g0051_WYG_049-23a"/>
砥礪助太守為治其不中用趣自避退毋久妨賢府丞<lb/>
悉署吏行能分别白之賢為上毋以富賈人百萬不足<lb/>
與計事昔孔子治魯七日誅少正夘今五官掾張輔懐<lb/>
虎狼之心貪汙不軌一郡之錢盡入輔家然適足以葬<lb/>
矣今將輔送獄丞戒之戒之相隨入獄矣輔繫獄數日<lb/>
死盡得其狡猾不道百萬姦臧威震郡中盜賊分散入<lb/>
傍郡界豪强多誅傷伏辜者坐殘賊免起家復為䕶羌<lb/>
將軍轉校尉䕶送軍糧委輸而羌人反絶轉道兵數萬<lb/>
<pb n="KR2g0051_WYG_049-23b"/>
圍尊尊以千餘騎奔突羌賊功未列上坐擅離部署㑹<lb/>
赦免歸家涿郡太守徐明薦尊上以為郿令遷益州刺<lb/>
史先是王陽為益州刺史行部至邛郲九折阪歎曰奉<lb/>
先人遺體奈何數乘此險後以病去及尊為刺史至其<lb/>
阪問曰此非王陽所畏道耶吏對曰是尊叱其馭曰驅<lb/>
之王陽為孝子王尊為忠臣居部二嵗懐來徼外蠻夷<lb/>
歸附博士鄭寛中使行風俗舉尊治狀遷東平相是時<lb/>
東平王以至親驕奢不奉法度傅相連坐及尊視事奉<lb/>
<pb n="KR2g0051_WYG_049-24a"/>
璽書至廷中王未及出受詔尊持璽書歸舍食已乃還<lb/>
致詔後謁見王太傅在前說相鼠之詩尊曰毋持布鼔<lb/>
過雷門王怒起入後宫尊亦直趨出就舍先是王數私<lb/>
出入驅馳國中與后姬家交通尊召敇廐長大王當從<lb/>
官屬鳴和鸞乃出自今有令駕小車叩頭争之言相教<lb/>
不得後尊朝王王復延請登堂尊謂王曰尊來為相人<lb/>
皆弔尊以尊不容朝廷故免使相王耳天下皆言王勇<lb/>
顧但負貴安能勇如尊乃勇耳王變色視尊意欲格殺<lb/>
<pb n="KR2g0051_WYG_049-24b"/>
之即好謂尊曰願觀相君佩刀尊舉掖顧傍侍郎前引<lb/>
佩刀視王王欲誣相拔刀向王邪王情得又雅聞尊髙<lb/>
名大為尊屈酌酒具食相對極驩太后奏尊為相倨慢<lb/>
王血氣未定不能忍誠恐母子俱死尊竟坐免為庶人<lb/>
大將軍王鳯奏尊補軍中司馬擢司隸校尉初中書謁<lb/>
者令石顯貴幸專權為奸邪丞相匡衡御史大夫張譚<lb/>
皆阿附畏事顯及元帝崩成帝即位顯徙為中太僕不<lb/>
復典權衡譚乃奏顯舊惡尊劾衡譚位三公典五常九<lb/>
<pb n="KR2g0051_WYG_049-25a"/>
徳以總方略壹統𩔖廣教化美風俗為職知顯專權擅<lb/>
勢大作威福為海内患害不以時白奏行罸而阿諛曲<lb/>
從附下罔上懐邪迷國無大臣輔政之義衡慚懼免冠<lb/>
謝罪上丞相侯印綬天子以新即位重傷大臣乃下御<lb/>
史丞問狀尊坐塗汙宰相輕薄國家左遷為髙陵令數<lb/>
月以病免㑹南山羣盜傰宗等數百人為吏民害拜故<lb/>
𢎞農太守傅剛為校尉將迹射士千人逐捕嵗餘不能<lb/>
禽或說大將軍鳯選用賢京兆尹於是鳯薦尊徵為諫<lb/>
<pb n="KR2g0051_WYG_049-25b"/>
大夫守京輔都尉行京兆尹事句月間盜賊清遷光祿<lb/>
大夫守京兆尹後為真凡三嵗坐遇使者無禮長安繫<lb/>
者三月間千人以上御史大夫奏免尊吏民多稱惜之<lb/>
湖三老公乘輿等上書訟尊治京兆功效曰往者南山<lb/>
盜賊阻山横行道路不通暴師露衆不能擒制尊行京<lb/>
兆尹二旬之間大黨震壊渠率效首賊亂蠲除民反農<lb/>
業拊循貧弱鉏耘豪强姦邪銷釋吏民恱服誠國家爪<lb/>
牙之吏折衝之臣今一旦無辜傷於詆欺之文上不得<lb/>
<pb n="KR2g0051_WYG_049-26a"/>
以功除罪下不蒙棘木之聽願下公卿大夫博士議郎<lb/>
定尊素行書奏天子復以尊為徐州刺史遷東郡太守<lb/>
久之河浸瓠子金隄尊躬率吏民沈白馬祀水神河伯<lb/>
親執圭璧使巫策祝請以身填金隄因止宿隄上吏民<lb/>
數千萬人盡叩頭救止尊尊終不肯去及水盛隄壊吏<lb/>
民皆奔走惟一主簿泣在尊旁立不動而水波稍却迴<lb/>
還吏民嘉壯尊之勇節白馬三老朱英等奏其狀下有<lb/>
司考皆如言於是秩尊中二千石加賜黄金二十斤數<lb/>
<pb n="KR2g0051_WYG_049-26b"/>
嵗卒官吏民祀之<lb/>
　論曰推尊之勁氣壯節雖刀鋸在前鼎鑊在後不啻<lb/>
　甘飴曽無顧畏即自謂賁育不能過之矣記曰孝子<lb/>
　不登髙然戰陣無勇又為非孝者豈不以丈夫授命<lb/>
　必得死所當尊疾驅度阪時萬一馬驚車殆身殞懸<lb/>
　崖於孝固虧矣於忠亦不為得也是以古之養勇者<lb/>
　必先明理理不明而浪擲其生不幾於暴虎馮河者<lb/>
　乎<lb/>
<pb n="KR2g0051_WYG_049-27a"/>
　　　薛宣<lb/>
薛宣字貢君東海<graphic n="KR2256" url="https://raw.githubusercontent.com/kanripo/KR-Gaiji/master/images/KR2256.png" mimeType="image/png"/>人少為廷尉書佐都船獄吏後補<lb/>
不其丞琅邪太守趙貢行縣見宣甚說其能從貢還府<lb/>
貢令妻子與相見戒曰貢君至丞相我兩子亦中丞相<lb/>
史察宣廉遷樂浪都尉丞舉茂材為宛句令王鳯薦為<lb/>
長安令以明習文法補御史中丞是時成帝初即位宣<lb/>
執法殿中數言政事便宜舉奏部刺史郡國二千石所<lb/>
貶退稱進白黑分明繇是知名出為臨淮太守政教大<lb/>
<pb n="KR2g0051_WYG_049-27b"/>
行㑹陳留有大賊廢亂徙為陳留太守盜賊禁止吏民<lb/>
敬其威信入守左馮翊滿嵗稱職為真始髙陵令楊湛<lb/>
櫟陽令謝游皆貪猾不遜持郡短長前二千石數案不<lb/>
能竟及宣視事為設酒飯與相對接待甚備已而具得<lb/>
其罪臧然宣察湛有改節敬宣之效迺手自牒書封與<lb/>
湛曰吏民條言君如牒或議以為疑於主守盜馮翊敬<lb/>
重令又念十金法重不忍相暴章故密以手書相暁欲<lb/>
君自圖進退可復伸睂於後即無其事復封還記得為<lb/>
<pb n="KR2g0051_WYG_049-28a"/>
君分明之湛自知罪臧皆應記而宣辭語温潤無傷害<lb/>
意即解印綬付吏為記謝宣終無怨言而櫟陽令游自<lb/>
以大儒有名輕宣宣獨移書顯責之曰吏民言令治行<lb/>
煩苛譴罸作使千人以上賊取錢財數十萬給為非法<lb/>
賣買聽任富吏賈數不可知證驗以明白欲遣吏考案<lb/>
恐負舉者恥辱儒士孔子曰陳力就列不能者止令詳<lb/>
思之游得檄亦解印綬去又瀕陽縣北當上郡西河為<lb/>
數郡湊多盜賊其令平陵薛恭本縣孝者功次稍遷未<lb/>
<pb n="KR2g0051_WYG_049-28b"/>
嘗治民職不辦而粟邑縣小辟在山中民謹樸易治令<lb/>
鉅鹿尹賞久郡用事吏為樓煩長舉茂材遷在粟宣即<lb/>
奏賞與恭換縣二人視事數月而兩縣皆治宣因移書<lb/>
勞勉之曰昔孟公綽優於趙魏而不宜滕薛故或以徳<lb/>
顯或以功舉君子之道焉可誣也屬縣各有賢君馮翊<lb/>
垂拱蒙成願勉所職卒功業宣得吏民罪名輒召告縣<lb/>
長吏使自行罸曉曰府所以不自發舉者不欲代縣治<lb/>
奪賢令長名也長吏莫不喜懼免冠謝宣宣為吏賞罸<lb/>
<pb n="KR2g0051_WYG_049-29a"/>
明用法平而必行所居皆有條教可紀多仁恕愛利池<lb/>
陽令舉廉吏獄掾王立府未及召聞立受囚家錢宣責<lb/>
讓縣縣案驗獄掾迺其妻獨受繫者錢獄掾實不知掾<lb/>
慚恐自殺宣聞之移書池陽曰立家私受賕而立不知<lb/>
殺身以自明立誠廉士其以府決曹掾書立之柩以顯<lb/>
其魂府掾史素與立相知者皆予送葬及日至休吏賊<lb/>
曹掾張扶獨坐曹治事宣出教曰葢禮貴和人道尚通<lb/>
日至吏以令休所繇來久曹雖有公職事家亦望私恩<lb/>
<pb n="KR2g0051_WYG_049-29b"/>
意掾宜從衆歸對妻子設酒肴請鄰里一笑相樂扶慚<lb/>
愧官屬善之宣為人好威儀進止雍容甚可觀也性密<lb/>
静有思思省吏職求其便安下至財用筆硯皆為設方<lb/>
略利用而省費郡中清静遷為少府月餘御史大夫于<lb/>
永卒谷永上疏薦宣上遂以宣為御史大夫數月代張<lb/>
禹為丞相封髙陽侯食邑千户乃除趙貢兩子為史宣<lb/>
為相官屬議其煩碎無大體不稱賢而天子好儒雅宣<lb/>
經術又淺上亦輕焉久之廣漢郡盜賊羣起數月迺平<lb/>
<pb n="KR2g0051_WYG_049-30a"/>
㑹卬成太后崩喪事倉卒吏賦斂以趣辦上聞之以過<lb/>
丞相御史遂册免宣初宣為丞相翟方進為司直宣知<lb/>
方進名儒有宰相器深結厚焉後方進竟代為丞相思<lb/>
宣舊恩宣免後二嵗薦宣明習文法練國制度上徵宣<lb/>
復爵髙陽侯加寵特進給事中視尚書事宣復尊重任<lb/>
政數年後坐善定陵侯淳于長罷歸卒于家<lb/>
　論曰貢識宣宣亦識方進二人皆卒至相位何見之<lb/>
　明也宣為郡頗持大體及為相乃以煩碎見譏方宣<lb/>
<pb n="KR2g0051_WYG_049-30b"/>
　之除中丞以明習文法故其後方進薦宣亦云然以<lb/>
　知文法可以治郡而不可以相天子宰天下古之服<lb/>
　古入官者其術業必異於是矣<lb/>
　<lb/>
　<lb/>
　<lb/>
　<lb/>
　史傳三編卷四十九<lb/>
</p>
<p>
</p>
  </div>
<div>
<head>史傳三編卷五十</head> <lb/>
    <p>
<pb n="KR2g0051_WYG_050-1a"/>
欽定四庫全書<lb/>
　史傳三編卷五十<lb/>
　　　　　　　　　　　　　大學士朱軾撰<lb/>
　循吏傳二<lb/>
　　漢<lb/>
　　　卓茂<lb/>
卓茂字子康南陽宛人元帝時學於長安事博士江生<lb/>
習詩禮及厯算究極師法稱為通儒性寛仁恭愛鄉黨<lb/>
<pb n="KR2g0051_WYG_050-1b"/>
故舊雖行能與茂不同而皆愛慕欣欣焉初辟丞相府<lb/>
史嘗出行有人悞認其馬茂心知其謬然嘿解與之他<lb/>
日其人别得所亡馬乃詣府歸馬叩頭謝茂後以儒術<lb/>
舉為侍郎給事黃門遷宻令勞心諄諄視人如子舉善<lb/>
而敎口無惡言吏人親愛而不忍欺之有言部亭長受<lb/>
其米肉遺者茂問曰亭長為從汝求乎為汝有事囑之<lb/>
而受乎將平居自以恩意遺之乎人曰往遺之耳茂曰<lb/>
遺之而受何故言人曰竊聞賢明之君使人不畏吏吏<lb/>
<pb n="KR2g0051_WYG_050-2a"/>
不取人今我畏吏是以遺之吏既卒受故來言耳茂曰<lb/>
汝為敝人矣凡人所以貴於禽獸者以有仁愛知相敬<lb/>
事也今鄰里長老尚致饋遺況吏與民乎吏顧不當乘<lb/>
威力强請求耳人之生羣居雜處故有經紀禮義以相<lb/>
交接汝獨不欲修之寜能髙飛逺走不在人間邪人曰<lb/>
茍如此律何故禁之茂笑曰律設大法禮順人情今我<lb/>
以禮敎汝汝必無怨以律治汝何所措其手足乎一門<lb/>
之内小者可論大者可殺也且歸念之於是人納其訓<lb/>
<pb n="KR2g0051_WYG_050-2b"/>
吏懷其恩初茂到縣有所廢置吏人笑之鄰城聞者皆<lb/>
嗤其不能河南郡為置守令茂不為嫌理事自若數年<lb/>
敎化大行道不拾遺平帝時王莽秉政天下大蝗河南<lb/>
二十餘縣皆被其災獨不入宻縣界及莽置大司農六<lb/>
部丞勸課農桑遷茂為京部丞宻人老少皆涕泣隨送<lb/>
後莽居攝以病免歸常為門下掾祭酒不肯作職吏更<lb/>
始立以為侍中祭酒從至長安知更始政亂以年老乞<lb/>
骸骨光武即位先訪求茂茂詣河南謁見乃以茂為太<lb/>
<pb n="KR2g0051_WYG_050-3a"/>
傅封褒徳侯食邑二千户賜几杖車馬衣絮復以長子<lb/>
戎為太中大夫次子崇為中郎給事黃門建武四年卒<lb/>
賜棺槨冢地比葬車駕素服親臨送之<lb/>
　論曰考茂行事無赫赫功而仁厚和平使人愛慕至<lb/>
　於道不拾遺蝗不為災及遯跡於新莽之世又何其<lb/>
　乃心王室確然一節也光武龍興當羣豪未靖戰將<lb/>
　角才之秋獨首先禮茂俾居三公之首以厚徳風天<lb/>
　下可謂知所本矣論者以子陵歸釣實開東海節義<lb/>
<pb n="KR2g0051_WYG_050-3b"/>
　之風擢茂太傅遂使東京循吏輩出諒哉<lb/>
　　　衛颯<lb/>
衛颯字子産河内修武人家貧好學問隨師無資常傭<lb/>
以自給王莽時仕郡歴州宰建武二年辟大司徒鄧禹<lb/>
府舉能案劇除侍御史襄城令政有名迹遷桂陽太守<lb/>
郡接交州頗染其俗不知禮則颯下車修庠序之敎設<lb/>
婚姻之禮期年邦俗從化先是含洭湞陽曲江三縣越<lb/>
之故地也民居深山濵溪谷不出田租去郡逺者或且<lb/>
<pb n="KR2g0051_WYG_050-4a"/>
千里吏事往來輒發民乘船名曰傳役每一吏出徭及<lb/>
數家百姓苦之颯乃鑿山通道五百餘里列亭傳置郵<lb/>
驛於是役省勞息姦吏杜絶流民稍還漸成聚邑使輸<lb/>
租賦同之平民來陽縣出鐵石他郡民庶常聚會私為<lb/>
冶鑄因招亡命致姦盜颯起鐵官斥私鑄歳所增入五<lb/>
百餘萬颯理䘏民事居官如家所施政莫不合於物宜<lb/>
視事十年郡内清理二十五年徴還光武欲以為少府<lb/>
會被疾不能拜起以桂陽太守歸家須後詔居二歳載<lb/>
<pb n="KR2g0051_WYG_050-4b"/>
病詣闕自陳困篤乃收印綬賜錢十萬後卒於家南陽<lb/>
茨充代颯守桂陽亦善其政敎民種殖桑柘麻紵之屬<lb/>
勸令養蠶織屨民得利益<lb/>
　論曰康誥曰如保赤子古之治民者如是後世治不<lb/>
　古若非盡智猷才分之不足也視官府為傳舍則其<lb/>
　誠意之不加也固宜颯居官如家用能於聲敎甫通<lb/>
　之地立法興化移易風俗而民咸宜之故知設誠致<lb/>
　行者政之善經雖康叔所以靖頑民未有外此者也<lb/>
<pb n="KR2g0051_WYG_050-5a"/>
　　　任延<lb/>
任延字長孫南陽宛人年十二為諸生學於長安明詩<lb/>
易春秋顯名太學學中號為任聖童值亂避兵隴西隗<lb/>
囂聘之不應更始元年以為大司馬屬拜會稽都尉時<lb/>
年方十九到官静泊無為唯先遣祠延陵季子已則省<lb/>
諸卒耕公田以周窮急掾吏貧者分俸賑給之每行縣<lb/>
輒慰勉其孝子是時中土士人避亂江南故會稽多士<lb/>
延乃聘髙行董子儀嚴子陵等敬待以師友之禮有龍<lb/>
<pb n="KR2g0051_WYG_050-5b"/>
丘萇者王莽時四輔三公連辟不到掾吏請召之延曰<lb/>
龍丘先生躬徳履義有原憲伯夷之節都尉洒埽其門<lb/>
猶懼辱焉召之不可遣功曹奉謁修書記致醫藥相望<lb/>
於道積一嵗萇乃自謁府門願備録延辭讓再三署為<lb/>
議曹祭酒萇尋卒延自臨殯不朝三日是以郡中賢士<lb/>
大夫爭往宦焉建武初徴為九真太守九真以射獵為<lb/>
業不知牛耕常告糴交阯每致困乏延令鑄作田器敎<lb/>
之墾闢歳歳開廣百姓充給俗又無嫁娶禮法各因淫<lb/>
<pb n="KR2g0051_WYG_050-6a"/>
好不識父子之性夫婦之道延使男年二十至五十女<lb/>
年十五至四十皆以年齒相配其貧無禮聘者長吏以<lb/>
下各省奉禄賑助之同時相娶者二千餘人是嵗風雨<lb/>
順節榖稼豐衍産子者始知種姓咸曰使我有是子者<lb/>
任君也多名子為任於是徼外蠻夷慕義保塞遂罷偵<lb/>
候戍卒初平帝時漢中錫光為交阯太守敎導民夷漸<lb/>
以禮義王莽末閉境拒守建武初遣使貢獻封鹽水侯<lb/>
嶺南華風始於二守焉延視事四年徴詣洛陽九真吏<lb/>
<pb n="KR2g0051_WYG_050-6b"/>
人生為立祠以病稽留左轉睢陽令擢武威太守帝戒<lb/>
之曰善事上官無失名譽延對曰臣聞忠臣不私私臣<lb/>
不忠履正奉公臣子之節上下雷同非陛下之福善事<lb/>
上官臣不敢奉詔帝歎息曰卿言是也武威大姓田紺<lb/>
為郡將兵長史子弟賔客多為暴害延收紺繫之并其<lb/>
子弟賔客伏法者五六人紺少子尚乃聚輕薄數百人<lb/>
自號將軍夜攻郡延即發兵破之自是威行境内吏民<lb/>
累息郡北當匈奴南接種羌多冦抄民廢田業延選武<lb/>
<pb n="KR2g0051_WYG_050-7a"/>
略之士千人明其賞罰屯據要害有警急逆擊追討寇<lb/>
抄遂絶河西舊多苦旱延置水官吏修理溝渠人䝉其<lb/>
利又立校官自掾吏子孫皆令詣學受業復其徭役章<lb/>
句既通則顯㧞榮進之郡遂有儒雅之士後坐擅誅羌<lb/>
不先上左轉召陵令顯宗即位拜潁川太守永平二年<lb/>
徴會辟雍因以為河内太守視事九年病卒少子愷官<lb/>
至太常<lb/>
　論曰子陵之清風竣節光武猶不能屈獨應任延之<lb/>
<pb n="KR2g0051_WYG_050-7b"/>
　聘雖韓起之與田蘇逰其義曷以加兹及後歴官禮<lb/>
　敎行於種姓直聲動乎大廷益以知延之學行誠加<lb/>
　於人一等矣<lb/>
　　　劉昆<lb/>
劉昆字桓公陳留東昏人梁孝王之裔也少習容禮又<lb/>
受施氏易於沛人戴賔能彈雅琴知清角之操王莽世<lb/>
敎授弟子恒五百餘人春秋饗射常備列典儀以素木<lb/>
瓠葉為俎豆桑弧蒿矢以射菟首每有行禮縣宰輒率<lb/>
<pb n="KR2g0051_WYG_050-8a"/>
吏屬而觀之莽以昆宗室多聚徒衆私行大禮有僭上<lb/>
心繫昆及家屬於外黃獄尋莽敗得免是時天下大亂<lb/>
昆避難河南負犢山中建武五年舉孝廉不行敎授於<lb/>
江陵光武即除為江陵令江陵連年火災昆輒向火叩<lb/>
頭多能降雨止風徴拜議郎稍遷侍中𢎞農太守先是<lb/>
崤黽驛道多虎行旅不通昆為政三年仁化大行虎皆<lb/>
負子渡河帝聞而異之二十二年徴代杜林為光禄勲<lb/>
詔問昆曰前在江陵反風滅火後守𢎞農虎北渡河行<lb/>
<pb n="KR2g0051_WYG_050-8b"/>
何徳政而致是昆對曰偶然耳左右皆笑其質訥帝歎<lb/>
曰此乃長者之言也顧命書諸策令入授皇太子及諸<lb/>
王小侯五十餘人二十七年拜騎都尉三十年以老乞<lb/>
骸骨詔賜洛陽第舍以千石禄終其身中元二年卒子<lb/>
軼字君文傳昆業門徒亦盛永平中為太子中庶子建<lb/>
初中稍遷宗正卒於官遂世掌宗正焉<lb/>
　論曰中孚以格豚魚精誠之至有感必通然先以感<lb/>
　通為心而期必其應則誠之與存焉者寡矣故昆偶<lb/>
<pb n="KR2g0051_WYG_050-9a"/>
　然之對非姑為謙退也理固如是耳漢家自光武再<lb/>
　造以仁厚立國士多長者降及桓靈之世乃有以激<lb/>
　昻議論見者豈事勢之流相激使然歟<lb/>
　　　郭伋<lb/>
郭伋字細侯扶風茂陵人少有志行哀平間辟大司空<lb/>
府三遷漁陽都尉王莽時為上谷大尹遷并州牧更始<lb/>
新立聞伋名徴拜左馮翊使鎮撫百姓世祖即位拜雍<lb/>
州牧再轉為尚書令數納忠諫諍建武四年出為中山<lb/>
<pb n="KR2g0051_WYG_050-9b"/>
太守明年彭寵滅轉為漁陽太守漁陽既罹王莽之亂<lb/>
重以彭寵之敗民多猾惡寇賊充斥伋示以信賞糾戮<lb/>
渠帥盜賊銷散時匈奴數侵抄邊境苦之伋整頓士馬<lb/>
設攻守之略匈奴畏憚逺迹不敢復入塞民得安業户<lb/>
口增倍九年徴拜潁川太守時潁川盜賊羣起伋到郡<lb/>
招降趙宏召吳等數百人悉遣歸農其黨聞伋威信降<lb/>
者絡繹不絶十一年調并州牧過京師見帝言曰選補<lb/>
衆職當簡天下賢俊不宜専用南陽人帝納之伋前在<lb/>
<pb n="KR2g0051_WYG_050-10a"/>
并州素結恩徳至是入界老幼相攜逢迎道路所過問<lb/>
民疾苦聘求耆徳雄俊設几杖之禮朝夕與參政事行<lb/>
部至河西美稷有童兒數百各騎竹馬道次迎拜伋問<lb/>
兒曹何來對曰問使君到喜故來迎耳比事訖諸兒送<lb/>
至郭外問使君何日當還伋謂别駕從事計日告之及<lb/>
還先期一日伋為違信於諸兒遂止野亭須期乃入是<lb/>
時朝廷多舉伋可大司空者帝以新省朔方屬并州而<lb/>
盧芳尚倚匈奴為邊警欲伋久於其事故不召伋知盧<lb/>
<pb n="KR2g0051_WYG_050-10b"/>
芳夙賊難卒以力制常嚴烽候明購賞以結冦心芳將<lb/>
隋昱遂謀脅芳降伋芳乃亡入匈奴伋以老病乞骸骨<lb/>
二十二年徴為大中大夫賜宅一區帷帳錢榖充其家<lb/>
伋悉散與宗親無所遺明年卒年八十六帝親臨弔賜<lb/>
冢塋地<lb/>
　論曰伋所至以信為治夫信者五常之本也撫民不<lb/>
　以信則仁不究也接人不以信則禮不行也整兵不<lb/>
　以信則義不足以禦亂也燭姦不以信則智不足以<lb/>
<pb n="KR2g0051_WYG_050-11a"/>
　靖民也伋主於信以成其政至不欺竹馬兒童庶幾<lb/>
　朴篤君子者已<lb/>
　　　杜詩<lb/>
杜詩字公君河内汲人少有才能仕郡公曹有公平稱<lb/>
更始辟大司馬府建武元年一嵗中三遷為侍御史安<lb/>
集洛陽時將軍蕭廣縱兵暴橫百姓惶擾詩敕暁不改<lb/>
遂格殺廣還以狀聞世祖召見賜棨戟復使之河東至<lb/>
大陽聞賊楊異等規欲北渡乃與長史急焚其船部勒<lb/>
<pb n="KR2g0051_WYG_050-11b"/>
郡兵將突騎趨擊斬異等賊遂翦滅拜成臯令視事三<lb/>
歳舉政尤異再遷為沛郡都尉轉汝南都尉所在稱治<lb/>
七年遷南陽太守性節儉政治清平誅暴立威善於計<lb/>
略省愛民役造作水排鑄為農器用力少見功多百姓<lb/>
便之又修築陂池廣拓土田郡内比室殷足南陽人以<lb/>
方召信臣為之語曰前有召父後有杜母詩自以無勞<lb/>
久居大郡乃上疏願受小職以降避功臣帝惜其能不<lb/>
許詩雅好推賢數進知名士身雖在外盡心朝廷讜言<lb/>
<pb n="KR2g0051_WYG_050-12a"/>
善策隨事獻納初禁網尚簡但以璽書發兵未有虎符<lb/>
之信詩請立符以絶姦端從之十四年卒詔使治喪郡<lb/>
邸賻絹千匹<lb/>
　論曰詩之為治可謂所居民富所去民思召父杜母<lb/>
　之稱於今為烈當其格殺蕭廣一何壯也其才略誠<lb/>
　有以過人者退而辭位以避功臣又何其恂恂禮讓<lb/>
　君子耶<lb/>
　　　孔奮<lb/>
<pb n="KR2g0051_WYG_050-12b"/>
孔奮字君魚扶風茂陵人少從劉歆受春秋左氏傳歆<lb/>
稱之遭王莽亂與母弟避兵河西建武五年河西大將<lb/>
軍竇融署為議曹掾守姑臧長八年賜爵闗内侯時所<lb/>
在擾亂唯河西獨安而姑臧通貨羌胡市日四合稱為<lb/>
富邑每居縣者不數月輒豐積奮在職四年財産無所<lb/>
增事母孝謹奉養極求珍膳而躬率妻子甘菜茹當天<lb/>
下未定士多不修節操而奮身處脂膏力行清潔為人<lb/>
所笑太守梁統深相敬禮常迎於大門引入見母不以<lb/>
<pb n="KR2g0051_WYG_050-13a"/>
官屬待之隴蜀既平河西守令咸被徴召財貨連轂彌<lb/>
竟川澤唯奮單車就道姑臧吏民及羌胡更相謂曰孔<lb/>
君清廉仁賢今去何以報徳遂共斂牛馬器物千萬以<lb/>
上追送數百里奮謝之而已一無所受既至京師除武<lb/>
都郡丞時隴西餘賊隗茂等夜攻府舍殘殺郡守奮追<lb/>
之急賊乃執奮妻子以為質奮年已五十唯一子終不<lb/>
顧望窮力討之吏民感義莫不倍為用命又率厲氐豪<lb/>
齊鍾留等令要遮賊氐人多便習山谷與奮表裏賊益<lb/>
<pb n="KR2g0051_WYG_050-13b"/>
窘急乃推奮妻子置軍前冀以却奮而奮擊之愈厲卒<lb/>
禽滅茂等奮妻子亦為所殺世祖下詔褒美拜為武都<lb/>
太守奮自為丞已為河西所敬重及為守舉郡莫不改<lb/>
操為政明斷甄美疾非見有美徳愛之如親其無行者<lb/>
忿之若讐郡中清平後上病去官卒於家弟竒博通經<lb/>
典作春秋左氏刪晚有子嘉官至城門校尉亦作左氏<lb/>
説云<lb/>
　論曰光武中興隗囂猶狡焉思為鼎立之計惟奮與<lb/>
<pb n="KR2g0051_WYG_050-14a"/>
　竇融梁統等精白乃心以奬王室其後竇梁皆藉椒<lb/>
　房之寵累葉貴盛卒與禍親奮獨槖囊蕭然一經授<lb/>
　受終亦不罹世網所守為益髙矣觀其以廉律己而<lb/>
　羌人獻貲以義割恩而氐人效命則知為天子吏誠<lb/>
　心格物亦何物之不格哉以此坊吏而吏猶有以求<lb/>
　賕顧私敗其治蹟者<lb/>
　　　張堪<lb/>
張堪字君㳺南陽宛人早孤讓父餘財於兄子凡數百<lb/>
<pb n="KR2g0051_WYG_050-14b"/>
萬年十六受業長安志美行厲諸儒號曰聖童世祖㣲<lb/>
時見堪志操常嘉焉及即位中郎將來歙薦堪召拜郎<lb/>
中三遷為謁者使送委輸縑帛并騎七千詣大司馬吳<lb/>
漢在道追拜蜀郡太守時漢伐公孫述軍纔餘七日糧<lb/>
隂具船欲遁去堪聞之馳往説漢不宜退師漢從之乃<lb/>
示弱挑戰述果自出戰死城下成都既拔堪先入據其<lb/>
城檢閱庫藏收其珍寶絲毫無私慰撫吏民蜀人大悦<lb/>
在郡二年徴拜騎都尉後領驃騎將軍杜茂營擊破匈<lb/>
<pb n="KR2g0051_WYG_050-15a"/>
奴於髙栁拜漁陽太守捕擊姦猾賞罰必信吏民皆樂<lb/>
為用匈奴嘗以萬騎入漁陽堪率數千騎奔擊大破之<lb/>
乃於狐奴開稻田八千餘頃勸民耕種以致殷富百姓<lb/>
歌曰桑無附枝麥穗兩岐張君為政樂不可支視事八<lb/>
年匈奴不敢犯塞帝嘗召見諸郡計吏問其風土及前<lb/>
後守令能否蜀郡計掾樊顯進曰漁陽太守張堪昔在<lb/>
蜀漢仁以惠下威能討姦前公孫述破時珍寶山積捲<lb/>
握之物足富十世而堪去職之日乘折轅車布被囊而<lb/>
<pb n="KR2g0051_WYG_050-15b"/>
已帝聞良久歎息拜顯為魚復長方徴堪會病卒帝深<lb/>
悼惜之下詔褒揚賜帛百匹<lb/>
　論曰南國多稻田而北土惟旱種或以朔漠霜早又<lb/>
　地髙阜恐水泉不足以輸灌也讀堪傳乃益知其不<lb/>
　然直阡陌既廢兩漢之世斥其地為邊壤不復更為<lb/>
　經界耳堪以一守之力種植一郡民享樂利播之歌<lb/>
　謡後之尹是邦者富民之術宜莫先於是矣<lb/>
　　　宋均<lb/>
<pb n="KR2g0051_WYG_050-16a"/>
宋均字叔庠南陽安衆人年十五為郎好經書每休沐<lb/>
輒受業博士通詩禮善論難調辰陽長以俗信巫鬼為<lb/>
立學校禁絶淫祀人皆安之以祖母喪去官後為謁者<lb/>
會武陵蠻反圍武威將軍劉尚詔均乘傳發江夏奔命<lb/>
三千人救之均至而尚已沒因監伏波將軍馬援軍與<lb/>
諸將俱進及援為賊所阨卒於師士多疾病死者大半<lb/>
均慮軍遂不反乃與諸將議曰今道逺士病不可以戰<lb/>
欲承制降之何如諸將皆莫敢應均曰忠臣出竟有可<lb/>
<pb n="KR2g0051_WYG_050-16b"/>
以安國家者専之可也乃矯制命吕种奉詔入蠻告以<lb/>
恩信而勒兵隨其後蠻人震怖即共斬其大帥以降於<lb/>
是散其衆遣歸本郡為置長吏及還自劾光武嘉其功<lb/>
迎賜以金帛令過家上冢其後每有四方異議數訪問<lb/>
焉遷上蔡令九江太守中元元年山陽楚沛多蝗惟飛<lb/>
至九江界者輒東西散去由是名稱逺近浚遒縣有唐<lb/>
后二山民共祠之巫遂每歳取百姓男女以為公嫗既<lb/>
而莫敢嫁娶均下書曰自今以後為山娶者皆娶巫家<lb/>
<pb n="KR2g0051_WYG_050-17a"/>
勿擾良民於是遂絶遷東海相在郡五年坐法免東海<lb/>
吏民思均恩化詣闕訟均者數千人顯宗以其能徴拜<lb/>
尚書令每有駁議多合上旨均嘗刪剪疑事帝以為有<lb/>
姦大怒諸尚書惶恐皆叩頭謝均顧厲色曰忠臣執義<lb/>
無有二心均雖死不易志帝聞之善其不撓即貰郎遷<lb/>
均司𨽻校尉出為河南太守政化大行常寢病百姓耆<lb/>
老為走禱旦夕問起居其為民愛若此以疾乞免詔除<lb/>
子條為太子舍人均力疾詣闕謝帝使中黃門慰問因<lb/>
<pb n="KR2g0051_WYG_050-17b"/>
留之既而欲用為司徒召見均疾甚不任趨走兩騶扶<lb/>
之流涕固辭帝甚傷之建初元年卒於家均性寛和不<lb/>
喜文法常以為吏貴𢎞厚若苛察之人身雖廉法而巧<lb/>
黠刻削毒加百姓災害流亡所由而作及在尚書以時<lb/>
方嚴切恒欲叩頭爭之而終未敢陳帝後聞其言而追<lb/>
悲之<lb/>
　論曰陳湯矯制以開邊宰臣故抑其賞志士猶或訟<lb/>
　之若均専命以全王師而劇盜隨以寧貼其功浮於<lb/>
<pb n="KR2g0051_WYG_050-18a"/>
　湯矣湯之末年每以邊事被顧問均亦獲參異議所<lb/>
　遇又略相似至均之論吏治平情準理以此從政果<lb/>
　且達已<lb/>
　　　王景<lb/>
王景字仲通其先琅邪不其人八世祖仲好道術明天<lb/>
文諸呂作亂齊哀王襄謀發兵而數問於仲及濟北王<lb/>
興居反欲委兵於仲仲懼禍及乃浮海東奔樂浪山中<lb/>
因家焉景少學易遂廣窺衆書又好天文術數之事沉<lb/>
<pb n="KR2g0051_WYG_050-18b"/>
深多伎藝辟司空伏恭府時有薦景能理水者顯宗詔<lb/>
與將作謁者王吳共修作浚儀渠吳用景墕流法水乃<lb/>
不復為害初平帝時河汴決壞未及修建武十年以陽<lb/>
武令張汜言光武方為發卒而浚儀令樂俊復以新被<lb/>
兵革民不堪命宜須平静其事遂寢後汴渠東侵日月<lb/>
彌甚水門故處皆在河中兖豫百姓怨歎以為縣官不<lb/>
先民急永平十二年議修汴渠乃引見景問以形便景<lb/>
陳其利害帝善之夏遂發卒數十萬遣景與王吳修渠<lb/>
<pb n="KR2g0051_WYG_050-19a"/>
築堤自滎陽東至千乘海口千餘里景商度地勢鑿山<lb/>
阜破砥磧直截溝澗防遏衝要疎決壅積十里立一水<lb/>
門令更相洄注無復遺漏之患景雖簡省役費然猶以<lb/>
百億計明年夏渠成帝親巡行詔濵河郡國置河堤員<lb/>
史如西京舊制景由是知名三遷為侍御史十五年從<lb/>
駕東巡狩至無鹽帝美其功績拜河堤謁者賜車馬縑<lb/>
錢建初七年除徐州刺史先是杜陵杜篤奏論欲車駕<lb/>
遷還長安景以宮廟已立恐人情疑惑會有神雀諸瑞<lb/>
<pb n="KR2g0051_WYG_050-19b"/>
乃作金人論頌洛邑之美天人之符文有可採明年遷<lb/>
廬江太守廬江百姓不知牛耕地力有餘食常不足郡<lb/>
界故有孫叔敖芍陂稻田景乃驅率吏民修起蕪廢敎<lb/>
用犂耕由是墾闢倍多境内豐給又訓令蠶織為作法<lb/>
制皆著於鄉亭廬江傳其文詞卒於官<lb/>
　論曰太史公曰甚哉水之為利害也當神禹時九河<lb/>
　底績然自殷家已不常厥所至周定王而河遂改流<lb/>
　歴考後代治法雖不必同要惟疏濬開導以殺其勢<lb/>
<pb n="KR2g0051_WYG_050-20a"/>
　順其性如孟子所謂水由地中行者方無惡於智矣<lb/>
　漢世賈讓之後獨景以此見長云<lb/>
　　　廉范<lb/>
廉范字叔度京兆杜陵人趙將廉頗之後也漢興以廉<lb/>
氏豪宗自苦陘徙焉曾祖父裒成哀間為右將軍祖父<lb/>
丹王莽時為大司馬庸部牧皆有名范父遭亂客死於<lb/>
蜀范遂流寓西州西州平歸鄉里年十五辭母西迎父<lb/>
喪蜀郡太守張穆丹之故吏也重資送范范無所受與<lb/>
<pb n="KR2g0051_WYG_050-20b"/>
客步負喪道葭萌船觸石沒范抱棺俱沉衆傷其義鉤<lb/>
求療救僅免於死穆聞復馳使持前資追范范卒固辭<lb/>
歸𦵏服竟詣京師受業事博士薛漢永平初隴西太守<lb/>
鄧融備禮謁范為功曹及融為州所舉案范知事譴難<lb/>
解欲以權相濟託病求去融不達其意大恨之范於是<lb/>
東至洛陽變名姓求代廷尉獄卒居無幾融果徴下獄<lb/>
范衛侍左右盡心勤勞融怪其貌𩔖范而殊不意乃謂<lb/>
曰卿何似我故功曹范訶之曰君困戹瞀亂邪語遂絶<lb/>
<pb n="KR2g0051_WYG_050-21a"/>
融繫出困病范隨而養視及死竟不言身自送喪至南<lb/>
陽𦵏畢乃去後辟公府會薛漢坐楚王事誅故人門生<lb/>
莫敢視范獨往收斂之吏以聞顯宗大怒召范入詰責<lb/>
曰薛漢與楚王同謀交亂天下范公府掾不與朝廷同<lb/>
心而反收斂罪人何也范叩頭曰臣無狀愚戅以為漢<lb/>
等皆已伏誅不勝師資之情罪當萬坐帝怒稍解問范<lb/>
曰卿廉頗後耶與右將軍褒大司馬丹有親屬乎范對<lb/>
曰褒臣之曾祖丹臣之祖也帝曰怪卿志膽敢爾因貰<lb/>
<pb n="KR2g0051_WYG_050-21b"/>
之由是顯名舉茂才數月再遷為雲中太守匈奴大入<lb/>
塞烽火日通故事匈奴過五千人移檄傍郡吏欲用故<lb/>
事求救范不聽自率士卒拒之匈奴衆盛范兵不敵適<lb/>
日暮范令軍士各交縛兩炬三頭爇火營中星列匈奴<lb/>
遥望謂漢兵救至大驚待旦將退范乃令軍中蓐食往<lb/>
赴之斬首數百級匈奴自相轔死者千餘人由此不敢<lb/>
復向雲中後歴武威武都二郡太守隨俗化導各得治<lb/>
宜建初中遷蜀郡太守其俗尚文辯好相持短長范每<lb/>
<pb n="KR2g0051_WYG_050-22a"/>
厲以淳厚不受偷薄之説成都民物豐盛邑宇逼側舊<lb/>
制禁民夜作以防火災然更相隱蔽燒者日屬范乃毁<lb/>
削先令但嚴使儲水百姓為便歌之曰廉叔度來何暮<lb/>
不禁火民安作昔無襦今五袴數年坐法免歸范世在<lb/>
邊廣田地積財粟悉以賑宗族朋友肅宗崩范奔赴敬<lb/>
陵道遇廬江郡掾嚴麟奉章弔國所乘小車塗深馬死<lb/>
不能自進范令從騎下馬與之不告而去麟事畢不知<lb/>
馬所歸縁蹤訪之或謂麟曰故蜀郡太守㢘叔度好周<lb/>
<pb n="KR2g0051_WYG_050-22b"/>
人窮急今奔國喪獨當是耳麟亦素聞范名以為然即<lb/>
牽馬造門謝而歸之世服其好義卒於家<lb/>
　論曰范之孝義節烈赴人之險阨而忘其施可以㢘<lb/>
　頑立懦豈徒以吏治見哉昔李牧與廉頗相繼為趙<lb/>
　名將牧之禦邊以示弱制勝范乃以示强却敵故孫<lb/>
　臏減竈而虞詡增竈趙奢增壘而趙雲開壘虚實强<lb/>
　弱之形兵事固倏忽而異變也若范之將略其猶有<lb/>
　祖風者耶<lb/>
<pb n="KR2g0051_WYG_050-23a"/>
　　　魯恭<lb/>
魯恭字仲康扶風平陵人建武初父為武陵太守卒官<lb/>
時恭年十二而弟丕方七歳晝夜號踴賻贈無所受既<lb/>
歸服喪禮過成人卒喪與丕奉母居太學習魯詩兄弟<lb/>
閉户講誦絶人間事學士爭歸之太尉趙熹慕其志每<lb/>
嵗時問以酒糧皆辭不受恭憐丕小欲先就其名郡數<lb/>
禮請託疾不肯應及建初初丕舉方正恭乃始為郡吏<lb/>
肅宗集諸儒於白虎觀恭以經明召與其議熹復舉恭<lb/>
<pb n="KR2g0051_WYG_050-23b"/>
直言待詔公車拜中牟令専以徳化為理不任刑罰許<lb/>
伯等爭田累守令不能決恭為平理曲直皆退而自責<lb/>
輟耕相讓有訟亭長借牛不還者恭召亭長勅歸牛至<lb/>
再三猶不從恭歎曰是敎化不行也欲解印綬去掾吏<lb/>
泣涕留之亭長乃慙悔還牛詣獄受罪恭貰不問於是<lb/>
吏人信服七年郡國螟傷稼犬牙縁界不入中牟河南<lb/>
尹袁安聞之疑其不實使仁恕掾肥親往廉之恭隨親<lb/>
行阡陌坐桑下有雉止於兒傍兒不捕雉親問兒兒曰<lb/>
<pb n="KR2g0051_WYG_050-24a"/>
雉方將雛親瞿然而起與恭訣曰所以來者欲察君之<lb/>
政迹耳今蟲不犯境一異也化及鳥獸二異也竪子有<lb/>
仁心三異也久留徒擾賢者遂還府具以白安是嵗嘉<lb/>
禾生恭庭中安因上書言狀帝異之會詔舉賢良方正<lb/>
恭舉中牟王方帝即徴方禮之與公卿所舉同恭在事<lb/>
三年州舉尤異遭母喪去後拜侍御史和帝立車騎將<lb/>
軍竇憲建議欲擊匈奴恭上疏諫略曰萬民者天之所<lb/>
生天愛其所生猶父母愛其子一物不得其所則天氣<lb/>
<pb n="KR2g0051_WYG_050-24b"/>
為之舛錯况於人乎昔太王重人命而去邠故獲上天<lb/>
之祐今邊境無事宜修仁行義尚於無為陛下獨奈何<lb/>
以一人之計棄萬人之命乎不從恭每見政事有益於<lb/>
人輒言其便無所隱諱尋為魯詩博士拜侍中數召問<lb/>
得失恩禮寵異遷樂安相是時東州多盜賊羣輩攻劫<lb/>
恭重購賞開恩信降其渠帥張漢等恭上漢補博昌尉<lb/>
其餘遂自相捕擊盡破平之永元九年徴為議郎拜侍<lb/>
中其冬遷光禄勲選舉清平十二年代吕蓋為司徒十<lb/>
<pb n="KR2g0051_WYG_050-25a"/>
五年上除恭子撫為郎中而弟丕亦為侍中兄弟父子<lb/>
並列朝廷後坐事策免殤帝即位以恭為長樂衛尉永<lb/>
初元年復代梁鮪為司徒初和帝末令麥秋案驗薄刑<lb/>
州郡因此遂盛夏斷獄恭上疏畧曰舊制立秋乃行薄<lb/>
刑自永元來刺史太守以盛夏徴召農人拘對考驗連<lb/>
滯無已上逆時氣下傷農桑月令孟夏斷薄刑者謂輕<lb/>
罪已正不欲久繫故時斷之也臣愚以為今孟夏可從<lb/>
此令其決獄案考皆以立秋為斷是時斷獄承用肅宗<lb/>
<pb n="KR2g0051_WYG_050-25b"/>
之制率以冬至前吏入十一月得死罪賊即格殺不復<lb/>
讞正及鄧太后詔公卿以下會議恭復奏曰王者之作<lb/>
因時為法一夫吁嗟王道為虧可令疑罪使詳其法大<lb/>
辟之科盡冬月乃斷其立春在十二月中者勿以報囚<lb/>
如故事後卒施行恭再在公位選辟髙第至列卿郡守<lb/>
者數十人而耆舊大姓不蒙薦舉至生怨望恭聞之曰<lb/>
學之不講是吾憂也諸生不有鄉舉乎終無所言性謙<lb/>
退奏議依經潛有補益終不自顯故不以剛直為稱三<lb/>
<pb n="KR2g0051_WYG_050-26a"/>
年以老病策罷六年年八十一卒於家以兩子為郎長<lb/>
子謙為隴西太守有名績謙子旭官至太僕從獻帝西<lb/>
入闗與司徒王允同謀共誅董卓及李傕入長安旭與允<lb/>
俱遇害<lb/>
　論曰恭以徳化人世傳三異至其兩論斷刑上若天<lb/>
　時下便民事與申商慘覈少恩者迥若河漢矣當西<lb/>
　漢時惟董仲舒知求端於天以為王者任徳而不任<lb/>
　刑恭之治郡立朝率由是道可謂寛仁之長慈惠之<lb/>
<pb n="KR2g0051_WYG_050-26b"/>
　師者已<lb/>
　　　秦彭<lb/>
秦彭字伯平扶風茂陵人自漢興世位相承六世祖襲<lb/>
為潁川太守與羣從同時為二千石者五人故三輔號<lb/>
曰萬石秦氏彭同産女弟顯宗時入掖庭為貴人有寵<lb/>
永平七年以彭貴人兄隨四姓小侯擢為開陽城門候<lb/>
十五年拜騎都尉副駙馬都尉耿秉北征匈奴建初元<lb/>
年遷山陽太守以禮訓人不任刑罰崇好儒雅敦明庠<lb/>
<pb n="KR2g0051_WYG_050-27a"/>
序每春秋饗射輒修升降揖讓之儀為人設四誡以定<lb/>
六親長幼之禮有遵奉敎化者擢為鄉三老常以八月<lb/>
致酒肉以勸勉之吏有過咎罷遣而已不加恥辱百姓<lb/>
懷愛莫有欺犯興起稻田數千頃每於農月親度頃畆<lb/>
分别肥瘠差為三品各立文簿藏之鄉縣於是奸吏跼<lb/>
蹐無所容詐彭乃上言宜令天下齊同其制詔令三府<lb/>
以所立條式班下州郡在職六年轉潁川太守有鳳凰<lb/>
麒麟嘉禾甘露之瑞肅宗巡行再幸潁川輒賞賜錢榖<lb/>
<pb n="KR2g0051_WYG_050-27b"/>
恩寵甚異章和二年卒弟惇褒並為射聲校尉<lb/>
　論曰彭之以禮訓人事同韓延夀然延夀以罪死而<lb/>
　彭以恩遇終以此知明章之馭吏光於前烈矣至其<lb/>
　差田為三品實倣周官不易一易再易之舊法然古<lb/>
　者受田於公故田瘠者所受多田饒者所受少後世<lb/>
　民自營田彭亦差之而已豈能盡如周制哉但因所<lb/>
　差等以定賦税之髙下庶幾猶有禹貢之遺意焉是<lb/>
　則酌古準今者所可變通其法而行之者已<lb/>
<pb n="KR2g0051_WYG_050-28a"/>
　　　第五訪<lb/>
第五訪字仲謀京兆長陵人司空倫之族孫也少孤貧<lb/>
常傭耕以養兄嫂有閒暇則以學文仕郡為功曹察孝<lb/>
廉補新都令政平化行三年之間鄰縣歸之户口十倍<lb/>
遷張掖太守嵗饑粟石數千錢訪未及上言即開倉賑<lb/>
給以救其敝吏懼譴爭之訪曰若上須報是棄民也太<lb/>
守樂以一身救百姓順帝聞之璽書褒嘉焉由是一郡<lb/>
得全歳餘官民並豐界無姦盜遷南陽太守去官拜䕶<lb/>
<pb n="KR2g0051_WYG_050-28b"/>
羌校尉邊境服其威信卒於官<lb/>
　論曰歳之有災歉天之行也當鴻雁之哀鳴求芻牧<lb/>
　而難企坐視赤子之顛連於溝壑而惟一身之罪譴<lb/>
　是恤豈為民父母之心哉汲黯而後謂訪實追蹤其<lb/>
　美豈其逺而<lb/>
　　　王渙<lb/>
王渙字稚子廣漢郪人少好俠尚氣力數通剽輕少年<lb/>
已而改節敦儒學習尚書讀律令略舉大義為太守陳<lb/>
<pb n="KR2g0051_WYG_050-29a"/>
寵功曹當職割斷不避豪右寵風聲大行入為大司農<lb/>
和帝問曰在郡何以為理寵頓首謝曰臣任功曹王渙<lb/>
以簡賢選能主簿鐔顯拾遺補闕臣奉宣詔書而已帝<lb/>
大悦渙由此顯名州舉茂才除温令縣多姦猾積為人<lb/>
患渙以方略討擊悉誅之境内清平商旅露宿於道遷<lb/>
兖州刺史繩正部郡風威大行後坐考妖言不實論罷<lb/>
歳餘徴拜侍御史永元十五年從南巡還為洛陽令以<lb/>
平正居身得寛猛之宜其寃嫌久訟歴政所不斷法理<lb/>
<pb n="KR2g0051_WYG_050-29b"/>
所難平者莫不曲盡情詐壓塞羣疑又能發擿姦伏京<lb/>
師稱歎以為神元興元年病卒百姓市道莫不咨嗟相<lb/>
與賦斂致奠醊以千數及喪西歸道經𢎞農民皆設槃<lb/>
案於路問其故咸言往時持米入洛為卒司所鈔恒亡<lb/>
其半自王君在事絶無侵枉故報之其政化懷物如此<lb/>
民思其徳為立祠安陽亭西每祀輒絃歌而薦之鐔顯<lb/>
後亦知名仕至長樂衛尉自渙後連選洛陽令皆不稱<lb/>
職永和中以任峻補之峻擢用文武吏皆盡其能糾剔<lb/>
<pb n="KR2g0051_WYG_050-30a"/>
姦盜不得旋踵威風猛於渙而文理不及<lb/>
　論曰朱子作綱目縣令書卒者陳寔王渙二人而已<lb/>
　所以勵天下後世親民之官也渙非獨以發擿姦伏<lb/>
　見長其誠厚之徳實有感人者洛陽之民俎豆絃歌<lb/>
　沒世而不忘也宜哉<lb/>
　　　孟嘗<lb/>
孟嘗字伯周會稽上虞人少修操行仕郡為户曹吏上<lb/>
虞有寡婦養姑至孝及姑老夀終夫女弟以宿嫌誣婦<lb/>
<pb n="KR2g0051_WYG_050-30b"/>
厭苦供養鴆其母郡輙結竟其罪嘗知枉狀備言於守<lb/>
守不為理嘗哀泣謝病去婦竟寃死自是郡中連旱二<lb/>
年禱祈無所應後守殷丹到官嘗輙詣府具陳寡婦寃<lb/>
誣事因曰昔東海孝婦感天致旱于公一言甘澤時降<lb/>
宜戮訟者以謝寃魂丹從之即刑訟女祭婦墓天應澍<lb/>
雨榖稼以登後策孝廉舉茂才拜徐令州郡表其能遷<lb/>
合浦太守郡不産榖而海出珠與交阯比境通商常以<lb/>
珠貿榖先時宰守多貪穢珠漸徙於交阯界於是行旅<lb/>
<pb n="KR2g0051_WYG_050-31a"/>
不至人物無資貧者死餓於道嘗到官革易前弊求民<lb/>
病利曾未踰歳去珠復還百姓皆反其業商貨流通稱<lb/>
為神明以病自上被徴當還吏民攀車留之嘗既不得<lb/>
進乃載鄉民船夜遁隱處窮澤身自耕傭鄰縣士民慕<lb/>
其徳就居止者百餘家桓帝時尚書楊喬七表薦嘗竟<lb/>
不見用年七十卒於家<lb/>
　論曰書稱非佞折獄惟良折獄況於振幽釋滯尤貴<lb/>
　設誠者哉夫惻怛著則私意捐是非别而刑罰中悉<lb/>
<pb n="KR2g0051_WYG_050-31b"/>
　其聰明致其忠愛虚中以治鬼神將通斯于公所以<lb/>
　無寃民也嘗能雪寡婦之寃至守合浦而有還珠之<lb/>
　異昔宋子罕有言爾以得玉為寶我以不貪為寶夫<lb/>
　不貪誠足寶嘗乃以不貪之故而還寶斯誠無價之<lb/>
　至寶也已<lb/>
　　　王堂<lb/>
王堂字敬伯廣漢郪人初舉光禄茂才遷榖城令治有<lb/>
名迹永初中西羌冦巴郡為民患遣中郎將尹就攻討<lb/>
<pb n="KR2g0051_WYG_050-32a"/>
連年不克三府舉堂治劇拜巴郡太守堂馳兵赴賊斬<lb/>
擄千餘級巴庸清静吏民生為立祠刺史張喬表其治<lb/>
能遷右扶風安帝西巡阿母王聖中常侍江京等並請<lb/>
屬於堂堂不為用掾吏固諫堂曰吾蒙國恩豈可為權<lb/>
寵阿意以死守之即日遣家屬歸閉閣上病果有誣奏<lb/>
堂者會帝崩京等悉誅堂以守正見稱永建二年徴入<lb/>
為將作大匠四年坐公事左轉議郎復拜魯相政存簡<lb/>
一至數年無詞訟遷汝南太守搜才禮士不茍自専乃<lb/>
<pb n="KR2g0051_WYG_050-32b"/>
敎掾吏曰古人勞於求賢逸於任使故能化清於上事<lb/>
緝於下其憲章朝右簡覈才職委功曹陳蕃匡政理務<lb/>
拾遺補闕任主簿應嗣庶循名責實察言觀效焉自是<lb/>
委誠求當不復妄有詞敎郡内稱治時大將軍梁商及<lb/>
尚書令袁湯以求屬不行並恨之後廬江賊迸入弋陽<lb/>
界堂勒兵追討即便奔散而商湯猶因此風州奏堂在<lb/>
任無警免歸家年八十六卒遺令薄斂瓦棺以葬子穉<lb/>
清行不仕曾孫商為蜀郡太守有治聲<lb/>
<pb n="KR2g0051_WYG_050-33a"/>
　論曰任賢為理政之本也其用𢎞其利溥善兼天下<lb/>
　何況郡邑於是坐嘯畫諾之後堂又著焉雖然非陳<lb/>
　蕃其人則不可<lb/>
　<lb/>
　<lb/>
　<lb/>
　<lb/>
　<lb/>
<pb n="KR2g0051_WYG_050-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史傳三編卷五十<lb/>
</p>
<p>
</p>
  </div>
<div>
<head>史傳三編卷五十一</head> <lb/>
    <p>
<pb n="KR2g0051_WYG_051-1a"/>
欽定四庫全書<lb/>
　史傳三編卷五十一<lb/>
　　　　　　　　　　　　　大學士朱軾撰<lb/>
　循吏傳三<lb/>
　　漢<lb/>
　　　蘇章<lb/>
蘇章字孺文扶風平陵人祖父純字桓公有髙名性强<lb/>
切而持毁譽士友咸憚之至乃相謂曰見蘇桓公患其<lb/>
<pb n="KR2g0051_WYG_051-1b"/>
敎責人不見又思之三輔號為大人永平中封中陵鄉<lb/>
侯官至南陽太守章少博學能屬文安帝時舉賢良方<lb/>
正對策髙第為議郎數陳得夫其言甚直出為武原令<lb/>
時嵗饑輒開倉廩活三千餘户順帝時遷冀州刺史故<lb/>
人為清河太守章行部案其姦臧乃請太守為設酒殽<lb/>
陳平生之好甚歡太守喜曰人皆有一天我獨有二天<lb/>
章曰今夕蘇孺文與故人飲者私恩也明日冀州刺史<lb/>
案事者公法也遂舉正其罪州境知章無私望風畏肅<lb/>
<pb n="KR2g0051_WYG_051-2a"/>
調為并州刺史以摧折權豪忤㫖坐免隱歸鄉里不交<lb/>
當世後徴為河南尹不就時天下日敝論者舉章有幹<lb/>
國才朝廷不能復用卒於家<lb/>
　説曰内舉不避祁奚所以見稱也進賢如是絀惡亦<lb/>
　然況故人乎然意當時清河貪汙之迹必不容姑貸<lb/>
　故章以公義案之若有藉此立名之心是鬼神之所<lb/>
　惡也罪又甚於徇庇矣<lb/>
　　　羊續<lb/>
<pb n="KR2g0051_WYG_051-2b"/>
羊續字興祖太山平陽人其先七世為二千石卿校續<lb/>
初拜郎中去官後辟大將軍竇武府及武敗坐黨事禁<lb/>
錮十餘年黨禁解復辟大尉府四遷為廬江太守及揚<lb/>
州黃巾賊攻舒焚燒城郭續發縣中男子二十以上皆<lb/>
持兵勒陳其小弱者負水灌火集數萬人并勢力戰大<lb/>
破之郡界平復安風賊戴風等作亂復擊破之斬首三<lb/>
千餘級生獲渠帥其餘黨輩原為平民賦與佃器使就<lb/>
農業中平三年江夏兵趙慈反殺南陽太守秦頡攻沒<lb/>
<pb n="KR2g0051_WYG_051-3a"/>
六縣拜續為南陽太守當入郡界羸服間行侍童子一<lb/>
人觀歴縣邑採問風謡然後乃進其令長貪潔吏民良<lb/>
猾悉逆知其狀郡内驚竦莫不震懾乃發兵與荆州刺<lb/>
史王敏共擊慈斬之獲首五千餘級屬縣餘賊並詣續<lb/>
降續復上言宥其枝附賊既清平乃班宣政令候民病<lb/>
利百姓歡服時權豪之家多尚奢麗續深疾之常敝衣<lb/>
薄食車馬羸敗府丞嘗獻生魚續受而懸於庭丞後又<lb/>
進之續乃出前所懸者以杜其意其妻與子祕往造續<lb/>
<pb n="KR2g0051_WYG_051-3b"/>
續閉門不納其妻惟將祕行其資藏僅有布衾敝裯鹽<lb/>
麥數斛而已顧敕秘曰吾自奉若此何以資爾母乎使<lb/>
與母俱歸六年靈帝欲以為太尉時拜三公者皆輸東<lb/>
園禮錢千萬令中使督之名為左騶左騶所至輒迎致<lb/>
禮敬厚加贈賂續獨坐之單席舉緼袍示之曰臣之所<lb/>
資唯斯而已左騶白之帝不悦以此不登公位而徴為<lb/>
太常未及行會病卒時年四十八遺言薄斂不受賵遺<lb/>
舊典二千石卒官賻百萬府丞焦儉遵續先意一無所<lb/>
<pb n="KR2g0051_WYG_051-4a"/>
受詔書褒美敕太山太守以府賻錢賜續家云<lb/>
　論曰續之清貧絶世守原憲之節以終其身皜皜乎<lb/>
　不可尚已至於數平劇賊率皆原其枝附仁以濟勇<lb/>
　用成厥功豈特民牧之良法抑亦軍政之善經也夫<lb/>
　　　陳寔<lb/>
陳寔字仲弓潁川許人出於單㣲自兒童時雖在戲弄<lb/>
已為等輩所歸常作縣吏及都亭刺佐有志好學坐立<lb/>
讀誦縣令鄧邵試與語竒之聽受業太學後令復召為<lb/>
<pb n="KR2g0051_WYG_051-4b"/>
吏乃避隱於陽城山中時有殺人者揚吏意疑為寔縣<lb/>
遂逮繫考掠無實而後得出及寔為督郵反囑許令禮<lb/>
召揚吏聞者咸歎服之家貧復為郡西門亭長其時功<lb/>
曹鍾皓為司徒府所辟太守問誰可代者皓曰明府欲<lb/>
必得其人西門亭長陳寔可寔聞之曰鍾君似不察人<lb/>
不知何獨識我由是寔代皓為功曹中常侍侯覽托太<lb/>
守髙倫用吏倫敎署為文學掾寔懷敎請見言曰此人<lb/>
不宜用而侯常侍不可違寔乞從外署不足以塵明徳<lb/>
<pb n="KR2g0051_WYG_051-5a"/>
倫從之於是鄉論怪其非舉寔終無所言及倫徴為尚<lb/>
書郡中士大夫送至輪氏傳舍倫乃言其故且曰此咎<lb/>
由故人畏憚强禦陳君可謂善則稱君過則稱已者也<lb/>
聞者方歎息天下由此服其徳司空黃瓊辟之選理劇<lb/>
補聞喜長旬月以期喪去官復再遷除太丘長修徳清<lb/>
静百姓以安鄰縣人户歸附者寔輒訓導譬解遣還故<lb/>
縣本司官行部吏慮有訟者白欲禁之寔曰訟以求直<lb/>
禁之理將何申其勿有所拘司官聞而太息曰陳君所<lb/>
<pb n="KR2g0051_WYG_051-5b"/>
言若是豈有怨於人乎亦竟無訟者以沛相賦歛違法<lb/>
解印綬去吏民追思之先是荀淑韓韶及鍾皓皆潁川<lb/>
人也淑字季和有髙行善知人嘗為當塗長韶字仲黃<lb/>
為贏長賊聞其賢戒不入境鄰縣民流入界韶開倉賑<lb/>
稟所贍萬餘户主者爭之韶曰長活溝壑之人以此伏<lb/>
罪含笑入地矣皓字季明既辟司徒府頃之自劾去後<lb/>
連九辟又徴為廷尉正博士林慮長皆不就諸儒頌之<lb/>
曰林慮懿徳非禮不處悦此詩書弦琴樂古五就州招<lb/>
<pb n="KR2g0051_WYG_051-6a"/>
九應台輔逡巡王命卒歳容與三人者及寔皆以名徳<lb/>
為當時所尊號為潁川四長及黨錮禍起諸人多逃避<lb/>
寔曰吾不就獄衆無所恃遂請囚遇赦得出靈帝初太<lb/>
將軍竇武辟為掾屬時中常侍張讓權傾天下讓父死<lb/>
歸𦵏潁川一郡畢至而名士無往者讓甚恥之惟寔獨<lb/>
弔焉及後復誅黨人讓感寔故多所全宥寔在鄉間平<lb/>
心率物有爭訟輒求判正暁譬曲直退無怨者至乃歎<lb/>
曰寜為刑罰所加不為陳君所短有盜夜入寔室止梁<lb/>
<pb n="KR2g0051_WYG_051-6b"/>
上寔隂見之乃起自整拂呼子孫訓之曰夫人不可不<lb/>
自勉不善之人未必本惡習以性成遂至於此梁上君<lb/>
子者是矣盜大驚自投於地稽顙歸罪寔徐譬之曰視<lb/>
君狀貌不似惡人宜深尅己反善然此當由貧困令遺<lb/>
絹二匹自是一縣無復盜竊太尉楊賜司徒陳耽每拜<lb/>
公卿常歎寔大位未登媿於先之及黨禁解大將軍何<lb/>
進司徒袁隗欲表寔以不次之位遣人勸寔寔謝曰寔<lb/>
久絶人事飾巾待終而已遂不起中平四年卒年八十<lb/>
<pb n="KR2g0051_WYG_051-7a"/>
四海内赴者三萬餘人制衰麻者以百數共刋石立碑<lb/>
諡為文範先生有六子紀諶最賢紀字元方諶字季方<lb/>
齊徳同行父子並著髙名時號三君每宰府辟召常同<lb/>
時旌命羔鴈成羣當世靡不榮之紀仕至大鴻臚紀子<lb/>
羣仕魏至司空然天下以為公慚卿卿慚長云<lb/>
後漢書論曰漢自中世以下閹豎擅恣故俗遂以遁身<lb/>
矯潔放言為髙士有不談此者則芸夫牧豎已呌呼之<lb/>
矣故時政彌惽而其風愈往惟陳先生進退之節必可<lb/>
<pb n="KR2g0051_WYG_051-7b"/>
度也據於徳故物不犯安於仁故不離羣行成乎身而<lb/>
道訓天下故凶邪不能以權奪王公不能以貴驕所以<lb/>
聲敎廢於上而風俗清乎下也<lb/>
　論曰四長之名豔於當時傳於奕代自後之為循吏<lb/>
　者莫敢竝焉至迹其行事則以慈良之風薰乎頽俗<lb/>
　未嘗孑孑於為民興利而除害也夫趙張之治具煩<lb/>
　於卓魯而卓魯為優者以道濟法也況於四長之徳<lb/>
　成而上者乎故知聲色之大為化民之末夫子之言<lb/>
<pb n="KR2g0051_WYG_051-8a"/>
　媺矣<lb/>
　　　賈琮<lb/>
賈琮字孟堅東郡聊城人舉孝廉再遷為京兆令有政<lb/>
迹中平元年交阯屯兵反執刺史及合浦太守自稱柱<lb/>
天將軍靈帝敕選能吏有司舉琮為刺史初交阯土多<lb/>
珍産明璣翠羽犀象瑇瑁異香美木之屬莫不自出前<lb/>
後刺史率無清行上承權貴下積私賂賦斂過重百姓<lb/>
空單故卒致怨叛琮至招撫荒散蠲復徭役誅斬渠帥<lb/>
<pb n="KR2g0051_WYG_051-8b"/>
為大害者簡選良吏試守諸縣嵗間蕩定巷路為之歌<lb/>
曰賈父來晚使我先反今見清平吏不敢飯在事三年<lb/>
為十三州最徴拜議郎時黃巾新破兵凶之後郡縣重<lb/>
斂因縁生姦詔汰刺史二千石更選清能吏乃以琮為<lb/>
冀州刺史舊典傳車驂駕垂赤帷裳迎於州界及琮之<lb/>
部升車言曰刺史當逺視廣聽糾察美惡何有反垂帷<lb/>
裳以自掩塞乎命褰之百城聞風竦震諸有臧過者悉<lb/>
解印綬去惟癭陶長濟隂董昭觀津長梁國黃就當官<lb/>
<pb n="KR2g0051_WYG_051-9a"/>
待琮於是州界翕然靈帝崩大將軍何進表琮為度遼<lb/>
將軍卒於官<lb/>
　論曰鄭子太叔盡殺萑苻之盜而民以安若張綱之<lb/>
　守廣陵賈琮之治交阯其用不同要歸戡亂顧弄兵<lb/>
　潢池本屬赤子誰生厲階乃在於明璣翠羽犀象瑇<lb/>
　瑁也噫<lb/>
　　　陸康<lb/>
陸康字季寧吳郡吳人少仕郡以義烈稱舉茂才除髙<lb/>
<pb n="KR2g0051_WYG_051-9b"/>
成令縣在邊垂舊制令户一人具弓弩以備不虞不得<lb/>
行來長吏新到輒發民繕修城郭康悉皆罷遣以恩信<lb/>
為治百姓大悦寇盜亦息光和元年遷武陵太守轉守<lb/>
桂陽樂安二郡所在稱之時靈帝欲鑄銅人而國用不<lb/>
足乃詔調民田畆斂十錢而比水旱傷稼百姓貧苦康<lb/>
上疏諫略言魯宣税畆而蝝災自生哀公增賦而孔子<lb/>
非之豈有聚奪民物以營無用之銅人捐捨聖戒自蹈<lb/>
亡王之法書奏内倖讒康援引亡國以譬聖明大不敬<lb/>
<pb n="KR2g0051_WYG_051-10a"/>
檻車徴詣廷尉侍御史劉岱為表陳解釋免歸田里復<lb/>
徴拜議郎會廬江賊黃穰等與江夏蠻連結十餘萬人<lb/>
攻沒四縣拜康廬江太守康申明賞罰擊破穰等餘黨<lb/>
悉降帝嘉其功拜康孫尚為郎中獻帝即位天下大亂<lb/>
康䝉險遣孝㢘計吏奉貢詔書策勞加忠義將軍秩中<lb/>
二千石時袁術屯兵夀春部曲饑餓遣使求委輸兵甲<lb/>
康以術叛逆閉門不通而内修戰備以禦之術大怒遣<lb/>
其將孫策攻康圍城數重康固守吏士有先受休假者<lb/>
<pb n="KR2g0051_WYG_051-10b"/>
皆遁伏還赴暮夜縁城而入受敵二年城陷月餘發病<lb/>
卒年七十宗族百餘人遭亂饑戹死者將半朝廷愍其<lb/>
守節拜子攜為郎中少子績仕吳為鬱林太守博學善<lb/>
政幼年曾謁袁術懷橘墮地者也有名稱<lb/>
　論曰讀李賀金銅僊人歌知漢徳之將衰也況當桓<lb/>
　靈之世欲聚斂以為之哉陸康乃有格非之言恢恢<lb/>
　大節豈待殉城日始著耶夫忠其君者愛其民故康<lb/>
　之政亦多可稱云<lb/>
<pb n="KR2g0051_WYG_051-11a"/>
　　　吳祐<lb/>
吳祐字季英陳留長垣人父恢為南海太守欲殺青簡<lb/>
以寫經書時祐年十二諫曰大人踰越五嶺逺在海濵<lb/>
其俗誠陋然舊多珍怪上為國家所疑下為權戚所望<lb/>
此書若成載之兼兩昔馬援以薏苡興謗王陽以衣囊<lb/>
徼名嫌疑之間誠先賢所慎也恢乃止撫其首曰吳氏<lb/>
世不乏季子矣及年二十喪父居無擔石而不受贍遺<lb/>
常牧豕於長垣澤中行吟經書遇父故人謂曰卿二千<lb/>
<pb n="KR2g0051_WYG_051-11b"/>
石子而自業賤事縱子無恥奈先君何祐辭謝而已守<lb/>
志如初後舉孝㢘將行郡中為祖道祐越壇與小吏雍<lb/>
丘黃真歡語結友而别功曹以祐倨請黜之太守曰吳<lb/>
季英有知人之明卿且勿言真後亦舉孝廉除新蔡長<lb/>
有清節時公沙穆來逰太學無資糧變服客傭為祐賃<lb/>
舂祐與語大驚遂共定交於杵臼之間祐以光禄四行<lb/>
遷膠東侯相濟北戴宏父為縣丞宏年十六從在丞舍<lb/>
祐每行園聞諷誦之音竒而厚之亦與為友卒成儒宗<lb/>
<pb n="KR2g0051_WYG_051-12a"/>
知名東夏官至酒泉太守祐政惟仁簡以身率物民有<lb/>
爭訟者輒閉閤自責然後斷訟以道譬之或身到閭里<lb/>
重相和解自是之後争隙省息吏人懷而不欺嗇夫孫<lb/>
性私賦民錢市衣以進其父父怒曰有君如是何忍欺<lb/>
之促歸伏罪性慙懼詣閤持衣自首祐屏左右問其故<lb/>
性具談父言祐曰掾以親故受汚穢之名所謂觀過斯<lb/>
知仁矣使歸謝其父還以衣遺之安丘男子毋丘長從<lb/>
母行市遇醉客辱其母長殺之而亡追蹤於膠東得之<lb/>
<pb n="KR2g0051_WYG_051-12b"/>
祐呼長謂曰子母見辱人情所恥然孝子忿必慮難動<lb/>
不累親今若背親逞怒白日殺人赦若非義刑若不忍<lb/>
將如之何長以械自繫曰國家制法囚身犯之明府雖<lb/>
加哀矜恩無所施祐問長有妻子乎對曰有妻未有子<lb/>
也即移安丘逮長妻妻到解其桎梏使同宿獄中妻遂<lb/>
懷孕至冬盡行刑長泣謂母曰負母應死當何以報吳君<lb/>
乎乃齧指吞之含血言曰妻若生子名之吳生言我臨<lb/>
死吞指為誓屬兒以報吳君因投繯而死祐在膠東九<lb/>
<pb n="KR2g0051_WYG_051-13a"/>
年遷齊相大將軍梁冀表為長史及冀誣奏太尉李固<lb/>
祐聞而請見爭之不聽扶風馬融在坐為冀章草祐責<lb/>
融曰李公之罪成於卿手李公即誅卿何面目見天下<lb/>
之人乎冀怒而起入室祐亦徑去冀遂出祐為河間相<lb/>
因自免歸家不復仕躬灌園蔬以經書教授年九十八<lb/>
卒長子鳳官至樂浪太守少子愷新息令鳳子馮鮦陽<lb/>
侯相皆有名於世<lb/>
後漢書論曰夫剛烈表性鮮能優寛仁柔用情多乏貞<lb/>
<pb n="KR2g0051_WYG_051-13b"/>
直吳季英視人畏傷發言烝烝似夫懦者而懷憤激揚<lb/>
折讓權枉又何壯也仁以矜物義以退身君子哉<lb/>
　論曰祐佐父以廉擇交以智撫民以仁納爭以勇誠<lb/>
　東漢之完人也夫孫性膠東嗇夫也毋丘長安丘男<lb/>
　子也感祐之訓猶能伏罪甘死馬融以當代經師黨<lb/>
　冀誅固既受責而曾不知悔有靦面目是詩人之所<lb/>
　惡也<lb/>
　　　童恢<lb/>
<pb n="KR2g0051_WYG_051-14a"/>
童恢字漢宗琅邪姑幕人少為吏執法㢘平司徒楊賜<lb/>
聞而辟之及賜被劾當免掾屬悉投刺去恢獨詣闕争<lb/>
之及得理掾屬歸府恢杖策而逝由是論者歸美得辟<lb/>
公府除不其令吏人有犯隨方暁示若吏稱其職人行<lb/>
善事輒禮之酒殽以勸勵之耕織種牧皆有條章一境<lb/>
清静牢獄連年無囚比縣歸化者二萬餘户民嘗為虎<lb/>
所害設檻捕獲二虎恢聞出咒虎曰天生萬物唯人為<lb/>
貴王法殺人者死傷人則論法汝若殺人當垂頭服罪<lb/>
<pb n="KR2g0051_WYG_051-14b"/>
自知非者號呼稱寃一虎垂頭震懼即時殺之其一視<lb/>
恢鳴吼遂令放釋吏人為之歌頌舉尤異遷丹陽太守<lb/>
暴疾卒弟翊字漢文名髙於恢宰府先辟之翊陽喑不<lb/>
肯仕及恢被命乃就孝㢘除須昌長有異政聞舉將喪<lb/>
棄官歸舉茂才不就卒於家<lb/>
　論曰夫子有言苛政猛於虎然虎殺人猶知甘罪苛<lb/>
　政殺人而或恬不自怪是將謂殺人以梃與刃為果<lb/>
　有以相異也則誠虎而冠者也恢與劉昆皆徳格異<lb/>
<pb n="KR2g0051_WYG_051-15a"/>
　𩔖異哉<lb/>
　　　劉寵<lb/>
劉寵字祖榮東萊牟平人父丕博學號為通儒寵少受<lb/>
父業以明經舉孝廉除東平陵令以仁惠為吏民所愛<lb/>
母疾棄官去百姓送者塞道車不得進至輕服遁歸後<lb/>
四遷豫章太守又三遷會稽太守山民愿朴有白首不<lb/>
入市井者頗為官吏所擾寵簡除煩苛禁察非法郡中<lb/>
大化徴為將作大匠山隂縣有五六老叟龎眉皓髪自<lb/>
<pb n="KR2g0051_WYG_051-15b"/>
若邪山谷間出人齎百錢以送寵寵勞之曰父老何自<lb/>
苦對曰山谷鄙生未嘗識郡朝它守時吏發求民間至<lb/>
夜不絶或狗吠竟夕民不得安自明府下車以來狗不<lb/>
夜吠民不見吏年老遭值賢明今聞當見棄去故自扶<lb/>
奉送寵曰吾政何能及公言邪勤苦父老為人選一大<lb/>
錢受之轉為宗正大鴻臚延熹四年代黃瓊為司空以<lb/>
隂霧愆陽免頃之拜將作大匠復為宗正建寜元年代<lb/>
王暢為司空頻遷司徒太尉二年以日食策免歸鄉里<lb/>
<pb n="KR2g0051_WYG_051-16a"/>
寵前後歴宰二郡累登卿相而廉約省素家無貨積嘗<lb/>
出京師欲息亭舍亭吏止之曰整頓灑埽以待劉公不<lb/>
可得也寵無言而去時人稱其長者以老病卒於家<lb/>
　論曰蕭何滌秦煩苛與民休息而畫一之歌興寵率<lb/>
　是道以牧會稽亦使犬雞鳴吠各得其情焉然寵既<lb/>
　登台輔遂不能振衰起錮者何繼秦之餘酷而寵值<lb/>
　漢之積媮也在易之需曰君子以飲食宴樂於蠱則<lb/>
　曰先甲後甲當髙祖時方撥亂世反之正其道宜需<lb/>
<pb n="KR2g0051_WYG_051-16b"/>
　至延熹建寜之間上下狃於恬嬉亦已久矣勢不可<lb/>
　以無事故曰蠱者事也其後諸葛亮與法正論治蜀<lb/>
　深明漢初可以𢎞濟而已之不得然者以此<lb/>
　　　仇覽<lb/>
仇覽字季智一名香陳留考城人少為書生淳黙鄉里<lb/>
無知者年四十縣召補吏選為蒲亭長勸人生業為制<lb/>
科令至於果菜為限雞豕有數農事既畢乃令子弟羣<lb/>
居還就黌學其剽輕游恣者皆役以田桑嚴設科罰躬<lb/>
<pb n="KR2g0051_WYG_051-17a"/>
助喪事賑恤窮寡期年大化民有陳元者獨與母居而<lb/>
母告元不孝覽驚曰吾近日過舍廬落整頓耕耘以時<lb/>
此非惡人當是敎化未至耳母守寡養孤苦身投老奈<lb/>
何肆忿一朝欲致子以不義乎母感悔涕泣而去覽乃<lb/>
親到元家與其母子飲為陳人倫孝行譬以禍福元卒<lb/>
成孝子鄉邑為之諺曰父母何在在我庭化我鳲梟哺<lb/>
所生考城令河内王渙政尚嚴猛聞覽以徳化人署為<lb/>
主簿謂覽曰聞陳元之過不罪而化之得無少鷹鸇之<lb/>
<pb n="KR2g0051_WYG_051-17b"/>
志邪覽曰以為鷹鸇不若鸞鳳渙謝遣曰枳棘非鸞鳳<lb/>
所棲百里豈大賢之路今日太學曳長裾飛名譽皆主<lb/>
簿後耳以一月奉為資勉卒景行覽入太學時諸生同<lb/>
郡符融有髙名與覽比宇賔客盈室覽常自守不與融<lb/>
言融觀其容止心獨竒之乃謂曰與先生同郡壤鄰房<lb/>
牖今京師英才四集志士交結之秋雖務經學守之何<lb/>
固覽正色曰天子修設太學豈但使人㳺談其中髙揖<lb/>
而去融後以告郭泰泰因與融齎刺謁之遂留宿泰嗟<lb/>
<pb n="KR2g0051_WYG_051-18a"/>
嘆下牀為拜覽學畢歸鄉里州郡並請皆以疾辭雖在<lb/>
宴居必以禮自整妻子有過輒免冠自責妻子庭謝候<lb/>
覽冠乃敢升堂家人莫見喜怒聲色之異後徴方正遇<lb/>
疾卒<lb/>
　論曰孝弟天性也覽之化陳元無他焉動以至性而<lb/>
　已鸞鳳之瑞世猶不若斯人淑世之功多也況鷹鸇<lb/>
　乎及逰太學窮經自守視范滂諸人好臧否議論者<lb/>
　加一等矣淑徳所闗非徒全身逺禍也<lb/>
<pb n="KR2g0051_WYG_051-18b"/>
　　　劉矩<lb/>
劉矩字叔方沛國蕭人少有髙節以叔父遼未得仕遂<lb/>
絶州郡之命諸公嘉其志義辟遼拜議郎矩乃舉孝㢘<lb/>
稍遷雍丘令以禮讓化其無孝義者皆感悟自革於路<lb/>
得遺輒推求其主民有爭訟矩常引之於前提耳訓告<lb/>
以為忿恚可忍縣官不可入使歸更尋思之訟者感其<lb/>
言往往罷去在縣六年以母憂去官後太尉胡廣舉矩<lb/>
賢良方正四遷為尚書令性亮直不能諧附貴勢以是<lb/>
<pb n="KR2g0051_WYG_051-19a"/>
失大將軍梁冀意出為常山相以疾去官適冀妻兄孫<lb/>
祉為沛相矩懼為所害不敢還鄉里乃投彭城友人家<lb/>
歳餘冀意少悟乃補從事中郎復為尚書令遷宗正太<lb/>
常延熹四年太尉黃瓊復為司空以矩代瓊為太尉矩<lb/>
與瓊及司徒种暠同心輔政號為賢相時連有災異司<lb/>
𨽻校尉以劾三公尚書朱穆上言矩等良輔及引殷湯<lb/>
髙宗不罪臣下之義帝不省竟以蠻夷反叛免後復拜<lb/>
太中大夫靈帝初代周景為太尉矩再為上公所辟召<lb/>
<pb n="KR2g0051_WYG_051-19b"/>
皆名儒宿徳不與諸郡交通順詞黙諫多見省用復以<lb/>
日食免因乞骸骨卒於家<lb/>
　論曰吳祐以身率物而矩以禮化人夫徳禮者導齊<lb/>
　之本也惟祐及矩其猶有三代之風乎祐忤冀遂不<lb/>
　仕矩既去復用則祐之節為尤髙然矩之順詞黙諌<lb/>
　以濟時事度其所以拯弊維衰者為益當不少矣<lb/>
　　　劉寛<lb/>
劉寛字文饒𢎞農華隂人有失牛者誤認寛牛寛無所<lb/>
<pb n="KR2g0051_WYG_051-20a"/>
言下車以牛與之已而其人别得所失牛乃歸寛牛謝<lb/>
曰慙負長者寛曰物有相𩔖事容脱誤何為謝之州里<lb/>
服其不校桓帝時大將軍辟之累官南陽太守歴典三<lb/>
郡温仁多恕雖在倉卒未嘗疾言遽色常以為齊之以<lb/>
刑民免而無恥吏人有過但用蒲鞭罰之示辱而已終<lb/>
不加苦事有功善推之自下災異則引躬克責每行縣<lb/>
止息亭傳輒引學官祭酒及處士諸生執經對講見父<lb/>
老慰以農里之言少年勉以孝弟之訓人感徳興行日<lb/>
<pb n="KR2g0051_WYG_051-20b"/>
有所化靈帝初徴拜太中大夫其後兩拜太尉皆以日<lb/>
變免復拜永樂少府遷光禄勲封逮鄉侯中平二年卒<lb/>
年六十六諡昭烈寛嘗坐客遣蒼頭市酒迂久大醉而<lb/>
還客怒罵曰畜産須叟寛令視奴疑必自殺顧左右曰<lb/>
此人也罵言畜産辱孰甚焉故吾懼其死也夫人欲試寛<lb/>
令恚伺當朝會裝嚴已訖使婢故覆肉羮汙朝衣寛神<lb/>
色不異徐言曰羮爛汝手其性度如此海内稱為長<lb/>
者<lb/>
<pb n="KR2g0051_WYG_051-21a"/>
　論曰漢世以牧守入為三公者至衆而寛尤為和厚<lb/>
　之宗古者夏楚二物以收其威學宮之罰也寛以蒲<lb/>
　鞭馭吏其化亦行牧守之官誠視吏如手足愛民如<lb/>
　子弟至心所感不怒而人威何事嚴刑以逞哉至治<lb/>
　臧獲亦以度勝號稱長者不虚矣<lb/>
　　　任峻<lb/>
任峻字伯達河南中牟人漢末擾亂關東皆震中牟令<lb/>
楊原欲棄官走峻説原曰董卓首亂天下莫不側目然<lb/>
<pb n="KR2g0051_WYG_051-21b"/>
而未有先發者非無其心也勢未敢耳明府如能唱之<lb/>
必有和者今關東十餘縣能勝兵者不減萬人若權行<lb/>
河南尹事總而用之無不濟矣原從其計以峻為主簿<lb/>
峻乃表原行尹事使諸縣堅守遂發兵會曹操起關東<lb/>
入中牟界峻建議舉郡歸操操表峻為騎都尉妻以從<lb/>
妹甚見親信操每征伐峻常居守以給軍是時歳饑旱<lb/>
軍食不足羽林監潁川棗祇建置屯田乃以峻為典農<lb/>
中郎將祇為屯田都尉募百姓屯田許下得榖數百萬<lb/>
<pb n="KR2g0051_WYG_051-22a"/>
斛郡國别置田官數年中所在積粟倉廩皆實官渡之<lb/>
役峻典軍器糧運賊數鈔絶糧道峻乃使千乘為一部<lb/>
十道方行為複陣以營備之賊不敢近軍國之饒起於<lb/>
棗祇而成於峻以功封都亭侯邑三百户遷長水校尉<lb/>
峻寛厚有度而見事理於饑荒之際收䘏朋友孤遺中<lb/>
外貧宗周急繼乏信義見稱建安九年卒<lb/>
　論曰峻之説楊原討董卓義形於色可謂忠於漢而<lb/>
　有特識矣而不免為操所用何耶然峻終身事於孝<lb/>
<pb n="KR2g0051_WYG_051-22b"/>
　獻之朝其沒時操之逆跡猶未著則安得以與操同<lb/>
　事而遽斥為魏臣哉操之行軍多致克捷實資屯田<lb/>
　之利故知時平則勤墾軍興則開屯者政之善經也<lb/>
　　　董和<lb/>
董和字幼宰南郡枝江人也先本巴郡江州人漢末和<lb/>
率宗族西遷劉璋以為牛鞞江原長成都令蜀土富實<lb/>
時俗奢侈貨殖之家侯服玉食婚姻𦵏送傾家竭産和<lb/>
躬率以儉惡衣疏食防遏踰僭為之軌制所在皆移風<lb/>
<pb n="KR2g0051_WYG_051-23a"/>
變善畏而不犯縣界豪强憚和嚴法説璋轉和為巴東<lb/>
屬國都尉吏民老弱相攜乞留和者數千人璋聽留二<lb/>
年遷益州太守守其清約與蠻夷從事務推誠心南土<lb/>
愛而信之昭烈定蜀徴為掌軍中郎將與軍師將軍諸<lb/>
葛亮並署左將軍大司馬府事獻可替否共為歡交自<lb/>
和居官外收殊域内幹機衡二十餘年死之日家無儋<lb/>
石之財亮後為丞相敎與羣下曰夫參署者集衆思廣<lb/>
忠益也若逺小嫌難相違覆曠闕損矣違覆而得中猶<lb/>
<pb n="KR2g0051_WYG_051-23b"/>
棄敝蹻而獲珠玉然人心苦不能盡惟徐元直處茲不<lb/>
惑又董幼宰參署七年事有不至至於十反茍能慕元<lb/>
直之十一幼宰之殷勤有忠於國則亮可少過矣又曰<lb/>
昔初交州平屢聞得失後交元直勤見唘誨前參事於<lb/>
幼宰每言則盡後從事於偉度數有諫止雖姿性鄙暗<lb/>
不能悉納然與此四子終始好合亦足以明其不疑於<lb/>
直言也其追思和如此和子允與費禕齊名及許靖喪<lb/>
子允與禕欲會其𦵏允請車和遣開後鹿車給之禕直<lb/>
<pb n="KR2g0051_WYG_051-24a"/>
上乘允有難色至喪所諸葛亮及諸貴人悉集車乘甚<lb/>
鮮允猶神色未泰而禕晏然自若和聞之乃謂允曰吾<lb/>
嘗疑汝於文偉優劣未别也而今而後吾意了矣然允<lb/>
秉心公亮丞相亮出駐漢中時任以宮省之事其後歴<lb/>
官至侍中守尚書令為大將軍費褘副<lb/>
　論曰惟仁者為能好善惟智者為能納益仁智合斯<lb/>
　天徳備而王道行矣觀和所以贊亮亮所以思和其<lb/>
　用心一何至耶然則與人共事而匿其情不肯畢智<lb/>
<pb n="KR2g0051_WYG_051-24b"/>
　竭慮者誠和之罪人顧使柄政者諱疾䕶短加之以<lb/>
　褊廹如宋王安石之倫則雖有和安得而用諸故書<lb/>
　稱斷斷亮實以之語贊諤諤和也有焉<lb/>
　　附魏<lb/>
　　　杜畿<lb/>
杜畿字伯侯京兆杜陵人少孤繼母苦之以孝聞年二<lb/>
十為郡功曹守鄭縣令縣内繫囚數百畿親臨獄裁其<lb/>
輕重盡決遣之郡中竒其年少而有大意舉孝廉除漢<lb/>
<pb n="KR2g0051_WYG_051-25a"/>
中府丞會天下亂棄官去建安中至許見侍中耿紀語<lb/>
終夜尚書令荀彧與紀比屋聞畿言異之使謂紀曰有<lb/>
國士而不進何也既見畿知之如舊識遂進於朝以為<lb/>
司空司直遷䕶羌校尉使持節領西平太守及髙幹舉<lb/>
并州反張晟冦殽澠間河東人衛固范先與幹通謀而<lb/>
河東太守王邑被徴固等乃以請邑為名使兵數千人<lb/>
絶陜津曹操謂彧曰河東被山帶河四鄰多變當今天<lb/>
下之要地也君為我舉蕭何冦恂以鎮之彧曰杜畿其<lb/>
<pb n="KR2g0051_WYG_051-25b"/>
人也於是拜畿為河東太守時操已遣夏侯惇討固等<lb/>
未至畿至陜津不得渡或謂畿宜須兵乃進畿曰河東<lb/>
有三萬户非皆欲為亂也今兵廹之急欲為善者無主<lb/>
必懼而聽於固固等勢専必以死戰討之不勝四鄰應<lb/>
之天下之變未息也討之而勝是殘一郡之民也且固<lb/>
等以請故君為名必不害新君吾單車直往出其不意<lb/>
固多計而無斷必偽受吾吾得居郡一月以計縻之足<lb/>
矣遂詭道從郖津渡范先欲殺畿以威衆且觀畿去就<lb/>
<pb n="KR2g0051_WYG_051-26a"/>
於門下殺主簿已下三十餘人畿舉動自若於是固曰<lb/>
殺之無損徒有惡名且制之在我遂奉之畿謂固先曰<lb/>
衛范河東之望也吾仰成而已以固為都督行丞事領<lb/>
功曹將校吏兵三千餘人皆先督之固等喜雖陽事畿<lb/>
不以為意固欲大發兵畿患之乃説固曰夫欲為非常<lb/>
之事不可動衆心今大發兵衆必擾不如徐以貲募之<lb/>
固以為然為貲調發然諸將貪所募數雖多而兵實少<lb/>
畿又喻固等曰人情顧家諸將掾史可分遣休息緩急<lb/>
<pb n="KR2g0051_WYG_051-26b"/>
召之不難固等惡逆衆心又從之於是善人在外隂為<lb/>
已援惡人分散各還其家賊衆離矣及白騎攻東垣<hi>龎徳</hi>
<hi>傳云張白騎叛於𢎞農白騎當即上張晟</hi>髙幹入濩澤上黨諸縣殺長吏𢎞<lb/>
農執留守固等宻調兵未至畿知諸縣附已因單將數<lb/>
十騎赴張辟拒守吏民多舉城助畿者比數十日得四<lb/>
千餘人固等與幹晟共攻畿不下略諸縣無所得會大<lb/>
兵至幹晟敗固等伏誅其餘黨與皆赦之使復其居業<lb/>
是時天下郡縣皆殘破河東最先定少耗減畿治之崇<lb/>
<pb n="KR2g0051_WYG_051-27a"/>
寛惠與民無為民有訟者畿為陳大義遣歸諦思之若<lb/>
意有所不盡更來詣府父老自相責怒曰有君如此奈<lb/>
何不從其敎自是少有詞訟班下屬縣舉孝子貞婦順<lb/>
孫復其繇役隨時慰勉之漸課民畜牸牛草馬下逮雞<lb/>
豚犬豕皆有章程百姓勸農家家豐實畿乃曰民富矣<lb/>
不可不敎也於是冬月修戎講武又開學宮親自執經<lb/>
敎授郡中化之韓遂馬超之叛𢎞農馮翊多舉縣邑以<lb/>
應之惟河東民無異心大軍征遂等夾渭為陣軍食一<lb/>
<pb n="KR2g0051_WYG_051-27b"/>
仰河東及賊破餘蓄尚二十餘萬斛乃增畿秩中二千<lb/>
石大將征漢中畿遣五千人運運者率自勉曰人生有<lb/>
一死不可負我府君終無一人逃亡其得人心如此魏<lb/>
國既建以畿為尚書然猶鎮河東畿在河東十六年常<lb/>
為天下最曹丕嗣王位賜爵闗内侯乃徴為尚書既稱<lb/>
帝進封豐樂亭侯邑百户守司𨽻校尉及南征吳以畿<lb/>
為尚書僕射統留事後幸許昌畿復居守受詔作御樓<lb/>
船於陶河試船遇風沒年六十二贈太僕諡曰戴侯<lb/>
<pb n="KR2g0051_WYG_051-28a"/>
　論曰光武之敕馮異以平定安集為要圖若畿之逢<lb/>
　亂世守雄藩而才足定難徳足集民迹其易亂而治<lb/>
　既富而敎駸駸乎吏道備矣然仕於操當漢獻之朝<lb/>
　猶可言也仕於丕不可言也魏晉五代之間濡迹兩<lb/>
　朝代鮮完人如畿輩者何限故備論之以明其臣節<lb/>
　之不足稱而猶不忍沒其吏治者嚴而恕徳而彰也<lb/>
　　　鄭渾<lb/>
鄭渾字文公河南開封人遭亂避地淮南袁術厚相賔<lb/>
<pb n="KR2g0051_WYG_051-28b"/>
禮然渾知術必敗乃渡江就華歆曹操聞其篤行召為<lb/>
掾遷下蔡長邵陵令天下未定俗皆剽輕不念産殖生<lb/>
子無以相活輒不舉渾所在奪其漁獵具課使耕桑又<lb/>
開稻田重去子之法民初畏罪後稍豐給無不舉贍所<lb/>
育男女多以鄭為字辟丞相掾屬遷左馮翊時梁興等<lb/>
略吏民為冦鈔諸縣不能禦皆恐懼寄治郡下議者勸<lb/>
渾保險渾曰興等破散竄在山阻其徒黨率多脅從今<lb/>
當廣開降路宣喻恩信若保險自守是示弱也乃斂吏<lb/>
<pb n="KR2g0051_WYG_051-29a"/>
民治城郭為守禦備遂發民逐賊明賞罰與要誓得賊<lb/>
婦女財物十以七賞百姓大悦爭捕賊賊之失妻子者<lb/>
皆求降渾責其得他婦女以贖妻子於是轉相冦盜黨<lb/>
與離散别遣吏民分布告喻出者相繼因敕諸縣長吏<lb/>
各還本治安集之及夏侯淵擊興渾為前登遂斬興後<lb/>
又破斬靳富趙青龍諸賊由是山賊皆平民安産業轉<lb/>
上黨太守遷京兆尹渾以百姓新集為制移居之法使<lb/>
兼複者與單輕相伍温信者與孤老為比勤稼穡明禁<lb/>
<pb n="KR2g0051_WYG_051-29b"/>
令民勸於農而盜賊止息復入為丞相掾及魏稱帝為<lb/>
侍御史加駙馬都尉遷陽平沛郡二太守沛下濕患水<lb/>
澇百姓饑乏渾於蕭相二縣界興陂遏開稻田郡人以<lb/>
為不便渾曰地勢洿下宜溉灌終有魚稻經久之利此<lb/>
豐民之本也一冬功成比年大收頃畆歳增租入倍常<lb/>
民賴其利號曰鄭陂轉山陽魏郡太守郡苦乏材渾課<lb/>
民樹榆為籬兼植五果榆皆成藩五果豐實入魏郡界<lb/>
村落齊整如一財足用饒遷將作大匠渾清素在公妻<lb/>
<pb n="KR2g0051_WYG_051-30a"/>
子不免饑寒及卒以子崇為郎中<lb/>
　論曰子以鄭字陂以鄭名惠愛之在民亦孔多矣若<lb/>
　其破散梁興膽略又誠有過人者昔鄭衆及興為漢<lb/>
　名儒於渾為髙曾祖儒者之裔固宜其達於政事耶<lb/>
　　附吳<lb/>
　　　顧邵<lb/>
顧邵字孝則吳郡吳人雍之子也博覽書傳好樂人倫<lb/>
少與舅陸績齊名而陸遜張敦卜静等皆亞焉自四方<lb/>
<pb n="KR2g0051_WYG_051-30b"/>
人士往來相見或言議而去或結厚而别風聲流聞逺<lb/>
近稱之權妻以策女年二十七起家為豫章太守下車<lb/>
祀先賢徐孺子之墓優待其家禁其淫祀及非禮之祭<lb/>
小吏姿佳者輒令就學擇其先進擢置右職舉善以敎<lb/>
風化大行初錢塘丁諝出於役伍陽羨張秉生於庶民<lb/>
烏程吾粲雲陽殷禮起乎㣲賤邵皆拔而友之為立聲<lb/>
譽秉遭喪親為制服結絰當之豫章發在近路值秉疾<lb/>
病時送者百數邵辭曰張仲節有疾苦不能來恨不見<lb/>
<pb n="KR2g0051_WYG_051-31a"/>
暫逺與訣諸君少時相待其留心下士惟善所在皆此<lb/>
𩔖在郡五年卒其後諝至典軍中郎秉雲陽太守禮零<lb/>
陵太守粲太子少傅世以邵為知人<lb/>
　論曰顧雍之相吳也史稱其選用文武將吏各隨能<lb/>
　所任心無適莫以此克成吳業邵之雅好人倫殆尚<lb/>
　有父風耶方是時三國𤓰分雅道陵遲茍欲興風俗<lb/>
　長道術自非舉善以敎其為棄材多矣由邵斯志以<lb/>
　為吏牧其猶為牛刀之割者歟<lb/>
<pb n="KR2g0051_WYG_051-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史傳三編卷五十一<lb/>
</p>
<p>
</p>
  </div>
<div>
<head>史傳三編卷五十二</head> <lb/>
    <p>
<pb n="KR2g0051_WYG_052-1a"/>
欽定四庫全書<lb/>
　史傳三編卷五十二<lb/>
　　　　　　　　　　　　　大學士朱軾撰<lb/>
　循吏傳四<lb/>
　　晉<lb/>
　　　王恂<lb/>
王恂字良夫東海剡人文義通博在朝忠正累遷河南<lb/>
尹建立二學崇明五經鬲令袁毅嘗餽以駿馬恂不受<lb/>
<pb n="KR2g0051_WYG_052-1b"/>
及毅敗諸受貨者悉被廢黜恂獨無所汚自魏給公卿<lb/>
已下租牛客户數各有差其後小人憚役多樂為之貴<lb/>
勢之門動以百數太原諸部亦以匈奴為佃客多者數<lb/>
千武帝踐位詔禁募客恂明峻其防所部莫敢犯咸寧<lb/>
四年卒贈車騎將軍<lb/>
　論曰絃歌雅化𩔖非俗吏之所優為也然其教必本<lb/>
　於經乃足以察乎人倫而協於天則當魏晉間崇尚<lb/>
　莊老王何倡之諸名流靡然和之七賢八達之𩔖何<lb/>
<pb n="KR2g0051_WYG_052-2a"/>
　可勝譏恂於是時獨能建學尊經尤足珍也<lb/>
　　　胡威<lb/>
胡威字伯武淮南夀春人父質少與蔣濟朱績知名江<lb/>
淮間以忠清仕魏至征東將軍荆州刺史威早厲志尚<lb/>
質為荆州時威自都往省貧無僕從身自驅驢每至客<lb/>
舍皆親樵爨既至見質停廏中十餘日辭歸質賜絹一<lb/>
疋為裝威曰大人清高不審於何得此質曰俸禄之餘<lb/>
以為汝糧耳威受之質帳下都督思結威好乃先威未<lb/>
<pb n="KR2g0051_WYG_052-2b"/>
發請假實隂為資裝於道要威既與威同行數百里每<lb/>
事資威威疑之誘問知為都督即與以父所賜絹謝而<lb/>
遣之後以聞於質質杖都督除其名父子清慎如此於<lb/>
是名譽流聞拜侍御史歴南鄉侯安豐太守遷徐州刺<lb/>
史勤於政術風化大行後入朝武帝語及平生因歎質<lb/>
之清謂威曰卿孰與父清對曰臣不如也帝曰卿父以<lb/>
何為勝對曰臣父清恐人知臣清恐人不知是臣不及<lb/>
逺也帝以威言直而婉謙而順累遷監豫州諸軍事右<lb/>
<pb n="KR2g0051_WYG_052-3a"/>
將軍豫州刺史入為尚書加奉車都尉威嘗諫時政之<lb/>
寛帝曰尚書郎以下吾無所假借威曰臣之所陳豈在<lb/>
丞郎令史正謂如臣等輩始可以肅化明法耳拜前將<lb/>
軍監青州諸軍事青州刺史以功封平春侯大康元年<lb/>
卒諡曰烈<lb/>
　論曰史稱晉武寛厚足以君人明威未能厲俗結綬<lb/>
　者以放濁為通彈冠者以苟得為貴此威所為發憤<lb/>
　而以過寛為諫者也帝既失之寛而時方以清談相<lb/>
<pb n="KR2g0051_WYG_052-3b"/>
　尚恥言實效故循良之績邈焉鮮聞若威克著清慎<lb/>
　而又勤於政術可不謂吏道之良者乎抑觀威之傳<lb/>
　而有感焉威父質賜絹一疋猶必問所從來以為俸<lb/>
　餘而後受之以此防民後世猶有子隨父任欺以成<lb/>
　貪以至壞父名戾民事而不顧者詩曰教誨爾子式<lb/>
　穀似之<lb/>
　　　范晷<lb/>
范晷字彦長南陽順陽人少游學清河遂僑居焉郡命<lb/>
<pb n="KR2g0051_WYG_052-4a"/>
為五官掾歴河内郡丞太守裴楷雅知之薦為侍御史<lb/>
補上谷太守遭喪不之官後為司徒左長史轉馮翊太<lb/>
守甚有政能善於綏撫百姓愛悅徵拜少府出為涼州<lb/>
刺史轉雍州于時西土荒毁氐羌蹈藉田桑失收比屋<lb/>
困敝晷傾心化導勸以農桑所部甚賴之元康中加左<lb/>
將軍卒子廣字仲將舉孝亷除靈夀令不之官天下方<lb/>
亂廣姊適孫氏早亡有孫名邁廣負以南奔雖盜賊艱<lb/>
急終不棄之元帝承制以為堂邑令丞劉榮者堂邑人<lb/>
<pb n="KR2g0051_WYG_052-4b"/>
坐事當死而家有老母郡以榮付縣每至節廣輙聽榮<lb/>
蹔還榮亦如期而反縣堂為野火所及榮脫械救火事<lb/>
畢還自著械後大旱米貴廣散私穀振饑人逺近流寓<lb/>
歸投之户口十倍卒於官<lb/>
　論曰晷蘇雍州之困廣振堂邑之饑非有奇能異績<lb/>
　也勸其農桑散其儲積而已故大田多稼而民有倉<lb/>
　囷之贏者風之所以盛也田卒汚萊而野有鴻鴈之<lb/>
　哀者世之所以衰也君子仁心為質惠撫其下善政<lb/>
<pb n="KR2g0051_WYG_052-5a"/>
　之基莫先於是矣<lb/>
　　　曹攄<lb/>
曹攄字顔逺譙國譙人少有孝行好學善屬文補臨淄<lb/>
令縣有寡婦養姑甚謹姑以其年少勸令改適婦守節<lb/>
不移姑愍之宻自殺親黨告婦殺姑婦不勝考鞫自誣<lb/>
服獄當決矣適攄至知其有寃更加辨究具得情實時<lb/>
稱其明歳夕攄行獄見衆囚愍之謂曰卿等不幸到此<lb/>
非所新歳人情所重豈不欲蹔見家耶囚皆涕泣曰若<lb/>
<pb n="KR2g0051_WYG_052-5b"/>
得蹔歸死無恨也攄悉開獄出之尅日令還掾吏固爭<lb/>
攄曰此雖小人義不見負保為諸君任之至日果相率<lb/>
還並無違者一縣歎服號曰聖君入為尚書郎轉洛陽<lb/>
令仁惠明斷百姓懷之時大雨雪宫門夜失行馬檢察<lb/>
莫知所在攄使收門士羣官咸謂不然攄曰宫掖禁嚴<lb/>
非外人所至必門士以燎寒耳詰之果服以病去官復<lb/>
為洛陽令及齊王冏輔政攄與左思俱為記室冏嘗從<lb/>
容問攄曰天子為賊臣所迫吾率義兵興復王室今入<lb/>
<pb n="KR2g0051_WYG_052-6a"/>
輔朝廷或有勸吾還國者於卿意何如攄曰大王蕩平<lb/>
國賊匡復帝祚然道無隆而不殺物無盛而不衰非惟<lb/>
人事抑亦天理願大王居高慮危在盈思沖精選百官<lb/>
存公屏欲舉賢進善務得其才然後脂車秣馬高揖歸<lb/>
藩則上下同慶矣冏不納尋轉中書侍郎長沙王乂以<lb/>
為驃騎司馬乂敗免官起為襄城太守襄城屢經冦難<lb/>
攄綏懷振理旬月漸復永嘉二年高宻王簡鎮襄陽以<lb/>
攄為征南司馬使督參軍崔曠討流人王逌曠奸凶人<lb/>
<pb n="KR2g0051_WYG_052-6b"/>
也譎攄前戰期為後繼既而不至攄獨與逌戰于酈縣<lb/>
軍敗死之故吏及百姓並奔喪㑹𦵏號哭即路如赴父<lb/>
母焉<lb/>
　論曰寡婦非嘗有他志而為其姑所制也則何為而<lb/>
　遽殺姑漢孟嘗傳所載上虞寡婦被誣鴆母事鴆與<lb/>
　非鴆尤易辨耳乃彼必待嘗白寃於身後而此乃得<lb/>
　攄雪枉於生存所遇異也至攄受譎戰沒與宋楊業<lb/>
　事正相𩔖潘美為翊運功臣乃與奸凶之崔曠同𩔖<lb/>
<pb n="KR2g0051_WYG_052-7a"/>
　而並轍哀哉<lb/>
　　　丁紹<lb/>
丁紹字叔倫譙國人為人開朗公正歴官廣平太守政<lb/>
平訟理道化大行於時河北騷擾靡有完邑惟廣平四<lb/>
境乂安是以皆悅其法而從其令及臨漳被圍南陽王<lb/>
模窘急紹率郡兵赴之模賴以全遷徐州刺史士庶戀<lb/>
慕攀附如歸未之官轉荆州南渡河至許而南陽王模<lb/>
為都督感紹留之啟為冀州以破汲桑有功加寧北將<lb/>
<pb n="KR2g0051_WYG_052-7b"/>
軍假節監冀州諸軍事時羯賊為患紹捕而誅之號為<lb/>
嚴肅河北人畏而愛之紹自以才足為物雄當官涖政<lb/>
每事尅舉視天下事若運於掌握遂慨然有董正四海<lb/>
之志若王浚茍晞輩紹意蔑如也永嘉三年暴疾卒臨<lb/>
沒歎曰此乃天亡冀州豈吾命哉<lb/>
　論曰紹既公正而善得民其用兵所向輙克使究其<lb/>
　才用當與祖逖陶侃為輩浚晞瑣瑣何足齒數臨沒<lb/>
　猶慷慨自負紹固人豪矣哉<lb/>
<pb n="KR2g0051_WYG_052-8a"/>
　　　顔含<lb/>
顔含字𢎞都琅邪莘人少有操行以孝弟聞州辟不就<lb/>
東海王越以為大傅參軍出補闓陽令元帝渡江為上<lb/>
虞令累遷東陽太守後以大司農豫討蘇峻有功封西<lb/>
平縣侯拜侍中除呉郡太守王導問曰今涖名郡政將<lb/>
何先含曰王師嵗動編户虚耗南北權豪競招遊食國<lb/>
敝家豐執事之憂且當徵之勢門使反田桑數年之後<lb/>
欲令户給人足如其禮樂俟之明宰含所歴簡而有恩<lb/>
<pb n="KR2g0051_WYG_052-8b"/>
明而能斷然以威御下導歎曰顔公在事吳人斂手矣<lb/>
未之官復為侍中尋除國子祭酒加散騎常侍遷光禄<lb/>
勲以年老遜位成帝美其素行就加右光禄大夫于時<lb/>
論者以王導帝之師傅名位隆重百僚宜為降禮太常<lb/>
馮懷以問含含曰王公雖重理無偏敬降禮或是諸君<lb/>
事宜鄙人老矣不識時務既而告人曰吾聞伐國不問<lb/>
仁人向者馮祖思問佞於我我豈有邪德邪郭璞嘗欲<lb/>
為含筮含辭曰年在天位在人修已而天不與者命也<lb/>
<pb n="KR2g0051_WYG_052-9a"/>
守道而人不知者性也自有性命無勞蓍龜桓温求婚<lb/>
於含含以其盛滿不許惟與鄧攸深交或問江左羣士<lb/>
優劣含曰周伯仁之正鄧伯道之清卞望之之節餘則<lb/>
吾不知也其雅重行實抑絶浮偽如此致仕二十餘年<lb/>
年九十三卒遺命素棺薄斂謚曰靖<lb/>
　論曰含所歴以威恩為治其與王導論治呉郡又何<lb/>
　適於事宜邪驅游食使反田桑平世猶當以為首務<lb/>
　況軍興國敝之日乎若其委命于天不媚權貴崇行<lb/>
<pb n="KR2g0051_WYG_052-9b"/>
　實而抑浮偽於東晉風聲波靡之時尤鮮其匹云<lb/>
　　　王藴<lb/>
王藴字叔仁太原晉陽人孝武定皇后父也起家佐著<lb/>
作郎累遷尚書吏部郎性平和不抑寒素補呉興太守<lb/>
甚有德政屬郡荒人饑開倉廩䘏主簿請表上待報藴<lb/>
曰今百姓嗷然路有饑饉若須報何以救將死之命乎<lb/>
專輙之愆罪在太守且行仁義而敗無所恨於是大振<lb/>
貸之賴藴全者十七八焉以違科免官士庶詣闕訟之<lb/>
<pb n="KR2g0051_WYG_052-10a"/>
詔特左降晉陵太守復有惠化百姓歌之定后立遷光<lb/>
禄大夫領五兵尚書本州大中正封建昌縣侯藴以恩<lb/>
澤賜爵非三代令典固辭不受乃授都督京口諸軍事<lb/>
左將軍徐州刺史假節復固讓謝安勸之乃受命頃之<lb/>
徵拜尚書左僕射將軍如故遷丹陽尹即本軍號加散<lb/>
騎常侍藴以姻戚不欲在内苦求外出復以為都督浙<lb/>
江東五郡鎮軍將軍會稽内史常侍如故藴素嗜酒末<lb/>
年尤甚然在㑹稽猶以和簡為百姓所悅太元九年卒<lb/>
<pb n="KR2g0051_WYG_052-10b"/>
年五十五贈左光禄大夫開府儀同三司<lb/>
　論曰藴不須報而廩饑民與漢第五訪相𩔖然訪見<lb/>
　褒而藴左降君子因是有以論其世矣其援三代令<lb/>
　典以辭恩澤卓哉高概偉識尤非可求於俗吏中者<lb/>
　也<lb/>
　　　呉隠之<lb/>
呉隠之字處默濮陽甄城人性至孝年十餘喪父每號<lb/>
泣行人為之流涕及執母喪哀毁過禮哭臨之時雙鶴<lb/>
<pb n="KR2g0051_WYG_052-11a"/>
警叫及祥練復有羣鴈俱集時人以為孝感嘗食醎菹<lb/>
以其味㫖掇而棄之與太常韓伯鄰居伯母殷浩之姊<lb/>
賢明婦人也每聞隠之哭聲輙輟飱投筯為悲泣既而<lb/>
謂伯曰汝若居銓衡者當舉此輩人故伯為吏部尚書<lb/>
隠之遂階清級隠之美姿容善談論博涉文史以儒雅<lb/>
標名自弱冠介立有清操雖日晏歠菽不饗非其粟儋<lb/>
石無儲不取非其道兄坦之坐袁真事將被禍隠之時<lb/>
參桓温軍事乞代兄命温矜而釋之遂為温所知賞拜<lb/>
<pb n="KR2g0051_WYG_052-11b"/>
奉朝請再遷晉陵太守在郡清儉妻自負薪累擢左衛<lb/>
將軍雖居清顯禄賜皆班親族冬月無被勤苦同於貧<lb/>
庶隆安中為廣州刺史廣州包帶山海珍異所出前後<lb/>
刺史多黷貨距州二十里地名石門有水曰貪泉俗謂<lb/>
飲者輙懷無厭之欲隠之至謂所親曰不見可欲使心<lb/>
不亂越嶺喪清吾知之矣乃至泉所酌而飲之賦詩曰<lb/>
古人云此水一飲懷千金試使夷齊飲終當不易心於<lb/>
是清操愈厲及盧循冦南海隠之率厲將士固守長子<lb/>
<pb n="KR2g0051_WYG_052-12a"/>
曠之戰歿城陷出走為循所得久方得還裝無餘資家<lb/>
僅小宅數畝籬垣仄陋不容妻子劉裕欲為起宅固辭<lb/>
尋拜度支尚書遷中領軍常以竹篷為屏風坐無氊席<lb/>
每月得禄裁留身糧餘悉分賑親族時有困絶或并日<lb/>
而食身恒布衣不完妻子不霑寸禄義熙八年請老優<lb/>
詔許之九年卒隠之清操不渝屢被贈賜亷士以為榮<lb/>
初奉朝請時將嫁女謝石知其貧令移厨帳以助其經<lb/>
營使至方見婢牽犬賣之此外蕭然無辦後歸自番禺<lb/>
<pb n="KR2g0051_WYG_052-12b"/>
妻齎沈香一斤隠之見之遂投於湖亭之水其介如此<lb/>
子延之為鄱陽太守延之弟及子為郡縣者皆以㢘慎<lb/>
為門法雖才學不逮隠之而孝弟潔清不替<lb/>
　論曰唐栁宗元嘗哀蝜蝂謂其以土自負致殃其生<lb/>
　而不悟因以興夫世之以賍敗者若隠之之清操自<lb/>
　厲雖若過於苦節要於吾身以内曷嘗有所亡哉貪<lb/>
　世利以為身圖實賈世禍以為身殃是誠蝜蝂之技<lb/>
　聞隠之風可以興矣<lb/>
<pb n="KR2g0051_WYG_052-13a"/>
　　南朝宋<lb/>
　　　杜慧慶<lb/>
杜慧慶交阯朱䳒人父瑗歴日南九德交阯交州太守<lb/>
有功義熙六年卒明年乃除慧慶繼瑗為交州刺史盧<lb/>
循之襲破合浦也徑向交州慧慶率文武六千人拒破<lb/>
之循復招餘黨結俚獠以進慧慶悉出私財以充勸賞<lb/>
自登高艦與循合戰放火箭焚循艦循艦俱然一時散<lb/>
潰遂斬循及循父嘏并其二子傳首建鄴以功封龍編<lb/>
<pb n="KR2g0051_WYG_052-13b"/>
縣侯武帝踐阼進號輔國將軍其年又南破林邑遣使<lb/>
獻㨗慧慶布衣蔬食儉約質素能彈琴頗好莊老禁斷<lb/>
淫祀崇修學校歳荒人饑則以私禄賑給為政纎密有<lb/>
如居家由是威惠霑洽姦盜不起乃至城門不夜閉道<lb/>
不拾遺卒贈左將軍以長子𢎞文為振逺將軍襲爵復<lb/>
繼父為交州刺史𢎞文亦以寛和得衆元嘉四年𢎞文<lb/>
已得疾被徵將行或勸以少待病愈𢎞文曰吾荷皇恩<lb/>
杖節三世常欲投軀帝庭況被徵命而可晏然乎即輿<lb/>
<pb n="KR2g0051_WYG_052-14a"/>
疾就路行至廣州卒朝廷甚哀之<lb/>
　論曰古之治天下至纎至悉也彼實推保赤之誠以<lb/>
　行其政故經理籌畫非極於周詳而不容已也慧慶<lb/>
　之為政其有古人之心乎𢎞文守藩嶠外三世樹德<lb/>
　一旦聞命輿疾赴召忠誠見於辭色尤可録已<lb/>
　　　劉秀之<lb/>
劉秀之字道寳東莞莒人少時嘗與諸兒遇大虵虵來<lb/>
勢猛兒盡驚號秀之獨不動東海何承天雅相器異以<lb/>
<pb n="KR2g0051_WYG_052-14b"/>
女妻之景平二年除駙馬都尉元嘉中再為建康令有<lb/>
政績孝武鎮襄陽以為撫軍録事㕘軍襄陽令襄陽有<lb/>
六門堰良田數千頃堰久壞公私廢業秀之修復之雍<lb/>
部由是大豐復除西戎校尉梁南秦二州刺史加都督<lb/>
躬為儉約以救饑饉先是漢川以絹為貨秀之令用錢<lb/>
百姓利之二十七年大舉北侵遣輔國將軍楊文德巴<lb/>
西梓潼二郡太守劉𢎞宗受秀之節度震蕩汧隴元凶<lb/>
邵弑逆秀之即日起兵來赴襄陽孝武入定難遷為益<lb/>
<pb n="KR2g0051_WYG_052-15a"/>
州刺史梁益豐富前後刺史莫不營聚多者致萬金秀<lb/>
之心力堅正獨清潔家無餘財去梁之日折留奉禄二<lb/>
百八十萬付鎮庫此外蕭然其為政整肅逺近恱焉孝<lb/>
建元年南譙王義宣據荆州為逆徵兵於秀之秀之斬<lb/>
其使以起義功封康樂縣侯徙丹陽尹時縣官買物多<lb/>
不予直秀之極言其非宜不納遷尚書右僕射議定隸<lb/>
人殺長吏科或謂遭赦宜以徙論秀之曰人敬官長比<lb/>
之父母殺官長而遇赦以徙論與悠悠殺人者何異為<lb/>
<pb n="KR2g0051_WYG_052-15b"/>
宜長付逺方窮其天命家口補兵從之後為寧蠻校尉<lb/>
雍州刺史加都督將徵為左僕射㑹卒贈司空諡忠成<lb/>
　論曰秀之處富饒之郡而能以清著可謂㢘吏其赴<lb/>
　國難拒逆謀義形於色抑亦忠矣夫吏民於官長亦<lb/>
　有君臣之分焉峻為之防乃所以益嚴堂亷之辨秀<lb/>
　之之議法其即鷹鸇逐雀之意也夫<lb/>
　　南朝齊<lb/>
　　　傅琰<lb/>
<pb n="KR2g0051_WYG_052-16a"/>
傅琰字季珪北地靈州人美姿儀仕宋為武康令遷山<lb/>
隂令並著能名二縣皆謂之傅聖賜爵新亭侯元徽中<lb/>
遷尚書左丞齊高帝輔政以山隂獄訟煩積復以為山<lb/>
隂令有二姥争團絲姥各别業其一賣針其一賣糖琰<lb/>
令挂團絲鞭之有鐵屑乃罰賣糖者又二野父爭雞琰<lb/>
問何以食雞一云粟一云豆乃破雞得粟罪言豆者縣<lb/>
内稱神明無敢為偷先是琰父僧祐嘗令山隂有能名<lb/>
至琰復再任著績時言諸傅有理縣譜子孫相傳不以<lb/>
<pb n="KR2g0051_WYG_052-16b"/>
示人昇明中自縣擢為益州刺史齊建元四年徵為驃<lb/>
騎將軍黄門郎永明中為廬陵王安西長史南郡内史<lb/>
行荆州事卒時長沙太守王沈新蔡太守劉聞慰晉平<lb/>
太守丘仲起長城縣令何敬叔故鄣縣令丘寂之皆有<lb/>
能名而不及琰琰子翽復自呉令歴山隂令有能名建<lb/>
康令孫㢘嘗問翽曰聞丈人發姦擿伏如神何以至此<lb/>
翽曰無他也惟勤而清耳清則憲綱自行勤則事無不<lb/>
理憲綱行則吏不能欺事自理則物無凝滯欲不治得<lb/>
<pb n="KR2g0051_WYG_052-17a"/>
乎翽天監中位至驃騎諮議<lb/>
　論曰君子不能使民無訟而至於聽訟化之衰也然<lb/>
　情偽微曖其變千狀非中正明達果斷則亦不能聽<lb/>
　也琰之擿伏不過以情理推求而遽得神明之譽翽<lb/>
　本清勤以論其理嗚呼斯其為諸傅之理縣譜歟<lb/>
　　　范述曽<lb/>
范述曽字頴彦呉郡錢塘人好學嘗從餘杭吕道惠受<lb/>
五經齊初為南郡王國郎中令遷太子步兵校尉帶開<lb/>
<pb n="KR2g0051_WYG_052-17b"/>
陽令述曽為人謇諤多所諫爭太子雖不能盡用亦弗<lb/>
之罪也竟陵王深相器重號為周舍太子左衛率沈約<lb/>
亦以述曽方汲黯焉明帝即位遷永嘉太守為政清平<lb/>
不尚威猛甿俗便之所部横陽縣山谷嶮峻為逋逃所<lb/>
聚前後二千石討捕莫能息述曽下車開示恩信諸凶<lb/>
黨襁負而出編户屬籍者二百餘家自是商旅流通居<lb/>
人安業勵志清白不受餽遺及徵為遊撃將軍郡送錢<lb/>
二十餘萬卒無所受東昏時拜中散大夫還鄉里入梁<lb/>
<pb n="KR2g0051_WYG_052-18a"/>
以為大中大夫述曽平生所得禄皆以分施及老遂壁<lb/>
立無資天監八年卒所注有易文言後呉興丘師施為<lb/>
臨安令亦以㢘潔稱當時以比述曽<lb/>
　論曰述曽之經術直氣皆有足稱匪獨吏治也恩信<lb/>
　所感至化凶黨為編户亦豈硜硜亷介自好者所可<lb/>
　庶幾當時論者以述曽方汲黯復以師施比述曽有<lb/>
　以也然濡迹齊梁隨波逐流而不知怪君子不免有<lb/>
　遺憾焉<lb/>
<pb n="KR2g0051_WYG_052-18b"/>
　　南朝梁<lb/>
　　　夏侯夔<lb/>
夏侯夔字季龍譙郡譙人由大匠卿累遷司州刺史領<lb/>
安陸太守嘗帥二將軍出義陽道攻平静穆陵陰山三<lb/>
闗克之時譙州刺史湛僧智圍東豫州刺史元慶和於<lb/>
廣陵入其郛魏將元顯伯率軍赴援夔乃自武陽出㑹<lb/>
僧智斷魏軍歸路慶和遂降顯伯聞之夜遁由是義陽<lb/>
北道與魏絶及郢州刺史元顯達降詔改為北司州以<lb/>
<pb n="KR2g0051_WYG_052-19a"/>
夔為刺史兼督司州封保城縣侯大通六年轉豫州刺<lb/>
史加督豫州積歳連兵人頗失業夔率軍人軍人於蒼<lb/>
陵立堰溉田千餘頃歳收榖百餘萬石以充儲備兼贍<lb/>
貧人境内賴之初夔兄亶亦任豫州有恩惠於是百姓<lb/>
歌曰我之有州頻得夏侯前兄後弟布政優優夔在州<lb/>
七年逺近多附之有部曲萬人馬二千匹並服習精彊<lb/>
為當時最盛性好人士不以貴位自高文武賓客常滿<lb/>
坐時尤以此多之卒於州諡曰桓<lb/>
<pb n="KR2g0051_WYG_052-19b"/>
　論曰衛文公當破散之餘再立社稷無他道也其在<lb/>
　詩曰星言夙駕稅於桑田斯騋牝所以三千也夔備<lb/>
　屏藩於南北分疆之時武略既振復能留心民事用<lb/>
　克懷柔逺近保固邊圉庶幾衛文之遺烈焉<lb/>
　　　張緬<lb/>
張緬字元長范陽方城人𢎞䇿之子也自㓜即為外祖<lb/>
劉仲德所器異謂方有海内令名甫十歳𢎞䇿從梁武<lb/>
帝舉兵向都緬留襄陽每聞軍勝負輙憂喜形於顔色<lb/>
<pb n="KR2g0051_WYG_052-20a"/>
及𢎞䇿遇害居喪過禮服闋襲封洮陽縣侯起家秘書<lb/>
郎出為淮南太守武帝疑其年少未閑吏事取文案試<lb/>
令斷決見其允愜甚稱賞之再遷雲麾外兵參軍緬少<lb/>
勤學手不輟卷有質疑者隨問輙對略無遺失㑹武帝<lb/>
令徐勉擇可充殿中郎者勉舉緬頃之為武陵太守還<lb/>
拜太子洗馬中舍人緬母劉氏以父歿家貧𦵏禮有闕<lb/>
遂終身不居正室不隨子入官府緬在郡所得俸禄不<lb/>
敢用至乃妻子不易衣裳及還並以供母振遺親屬累<lb/>
<pb n="KR2g0051_WYG_052-20b"/>
載所蓄一朝隨盡私室常閴然如貧素累遷豫章内史<lb/>
為政任恩惠不設鈎距吏人化其德亦不敢欺後為御<lb/>
史中丞推繩無所顧望號為勁直武帝圖其形於臺省<lb/>
以勵當官坐事左降黄門俄復舊任遷侍中未拜卒<lb/>
　論曰鈎距之設吏道之衰也夫賢者不逆不億鈎距<lb/>
　之為逆億也大矣上任術以御下下必狡而相遁是<lb/>
　官民相率而為偽也豈曰能賢君子開誠以平其政<lb/>
　故厥心日休而甿俗亦返於醇矣其風顧不尚耶<lb/>
<pb n="KR2g0051_WYG_052-21a"/>
　　南朝陳<lb/>
　　　褚玠<lb/>
褚玠字温理河南陽翟人美風儀博學能屬文詞義典<lb/>
實不好豔靡先達多以才器許之起家王府法曹累遷<lb/>
太子庶子中書侍郎太建中山陰縣多豪猾前後吏皆<lb/>
以贓汚免高宗患之諏良宰於中書舍人蔡景歴景歴<lb/>
言玠㢘儉有幹用乃除玠戎昭將軍山陰令時舍人曹<lb/>
義達為高宗所寵縣富人陳信諂事義達信父顯文恃<lb/>
<pb n="KR2g0051_WYG_052-21b"/>
勢横暴玠乃執顯文鞭之一百於是吏民股慄莫敢犯<lb/>
者信卒因義達譖玠免官玠在任歳餘守俸禄而已去<lb/>
官之日不堪自致因留縣境種蔬菜自給或以嗤玠玠<lb/>
曰吾委輸課最不後列城除殘去暴姦吏跼蹐若謂不<lb/>
能自潤脂膏者則如來命時人以為信然太子知玠無<lb/>
還裝賜粟米二百斛於是還都太子愛其文辭令入直<lb/>
殿省十年除電威將軍淮南王長史頃之掌東宫管記<lb/>
十二年遷御史中丞卒年五十二玠剛毅有膽決善騎<lb/>
<pb n="KR2g0051_WYG_052-22a"/>
射嘗從侯安都於徐州出獵遇虎玠引弓射之再發皆<lb/>
中口入腹其虎遂斃及為御史中丞甚有直繩之稱自<lb/>
梁末喪亂朝章廢弛玠方欲改張大為條例綱維略舉<lb/>
而編次未訖所製章奏雜文二百餘篇皆切事理見重<lb/>
於時<lb/>
　論曰高宗患山陰多豪故簡而用玠玠試政逾期竟<lb/>
　以鋤豪敗以此任之復以此罪之安得展其力用哉<lb/>
　當陳之時循良之風益衰惟玠治縣有幹用之才立<lb/>
<pb n="KR2g0051_WYG_052-22b"/>
　朝有繩直之稱故録焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史傳三編卷五十二<lb/>
</p>
<p>
</p>
  </div>
<div>
<head>史傳三編卷五十三</head> <lb/>
    <p>
<pb n="KR2g0051_WYG_053-1a"/>
欽定四庫全書<lb/>
　史傳三編卷五十三<lb/>
　　　　　　　　　　　　　大學士朱軾撰<lb/>
　循吏傳五<lb/>
　　北朝魏<lb/>
　　　韓麒麟<lb/>
韓麒麟昌黎棘城人好學美姿容善騎射參征南慕容<lb/>
白曜軍事進攻升城師人多傷及城潰白曜將坑之麒<lb/>
<pb n="KR2g0051_WYG_053-1b"/>
麟諫曰今方進趣宜示寛厚勍敵在前而便坑其衆恐<lb/>
三齊未易圖也白曜從之皆令復業齊人大悅白曜表<lb/>
為冀州刺史白曜攻東陽麒麟上義租六十萬斛及攻<lb/>
戰具軍資無乏孝文時拜齊州刺史在官寡於刑罰從<lb/>
事劉普慶說曰明公仗節方夏無所斬戮何以示威麒<lb/>
麟曰人不犯法何所戮乎若必須斬斷以立威名當以<lb/>
卿應之普慶慙懼而退麒麟以新附之人未階臺宦士<lb/>
人沈抑乃請守宰有闕推用豪望増置吏員廣延賢哲<lb/>
<pb n="KR2g0051_WYG_053-2a"/>
庶華族蒙榮良才獲叙因以懷德安土朝議從之太和<lb/>
十一年京都大饑麒麟表陳時務略曰古先哲王經國<lb/>
立政積儲九稔謂之太平今京師人庶不田者多游食<lb/>
之口三分居二故頃年山東遭水而人餒今秋京都遇<lb/>
旱而穀貴實由農人不勸素無儲積故也自承平日久<lb/>
豐穰積年競相矜夸浸成侈俗故令耕者日少田者日<lb/>
荒穀帛罄於府庫寳貨盈於市里衣食匱於室麗服溢<lb/>
於路饑寒之本實在於斯愚謂凡珍玩之物皆宜禁斷<lb/>
<pb n="KR2g0051_WYG_053-2b"/>
吉凶之禮備為格式令貴賤有别人歸樸素制天下男<lb/>
女計口受田宰司四時巡行臺使歳一案撿勤相勸課<lb/>
嚴加賞罰數年之中必有盈贍往年校比戸貫租賦輕<lb/>
少請減絹布増益穀租年豐多積歳儉出振所謂私人<lb/>
之榖寄積於官官有宿積則人無荒年矣麒麟立性恭<lb/>
慎恒置律令於坐傍臨終惟有俸絹數十匹其清貧如<lb/>
此卒諡曰康<lb/>
　論曰善夫麒麟之論時務也人情莫不貴貴而惡賤<lb/>
<pb n="KR2g0051_WYG_053-3a"/>
　茍華衣繁飾即可襲為士大夫之容則氓隸慮無不<lb/>
　竭貲傾家以求所謂華衣繁飾者矣雖欲率儉其道<lb/>
　無由惟立之格式辨為等威則章服之貴不係於絲<lb/>
　衣韋布之賤不因乎草服是貴者不必以奢而成貴<lb/>
　賤則雖奢亦無改乎其賤也此民志所以定不期儉<lb/>
　而自儉之善術也至課農積穀皆三代盛時所惓惓<lb/>
　為民早慮者實理物之常軌為政之所先北魏名臣<lb/>
　經濟如麒麟比者希矣豈直良吏云爾哉<lb/>
<pb n="KR2g0051_WYG_053-3b"/>
　　　李平<lb/>
李平字雲定頓丘人涉獵羣書好禮易有太度太和初<lb/>
拜通直散騎侍郎孝文禮之累遷太子庶子請郡自效<lb/>
拜長樂太守政務清静徵行河南尹為豪右權戚所憚<lb/>
及宣武將幸鄴平表諫以為洛邑俶營根基未就實宜<lb/>
安静勸其稼穡令國有九載之糧家有水旱之備不從<lb/>
尋為相州刺史勸課農桑修飾太學簡試通儒以充博<lb/>
士選郡中聰敏者教之圖孔子及七十二子於講堂親<lb/>
<pb n="KR2g0051_WYG_053-4a"/>
為立贊先是臺使多好侵漁平乃畫履虎尾踐薄冰於<lb/>
客館注頌其下以示誡徵拜度支尚書領御史中尉㑹<lb/>
京兆王愉反於信都以平為持節都督北討諸軍事行<lb/>
冀州討之宣武臨遣平曰何圖今日言及斯事因歔欷<lb/>
流涕平曰愉天迷其心構此梟悖陛下不以臣不武委<lb/>
以總師之任如其稽顙軍門則送之大理若不悛待戮<lb/>
則鳴鼓釁鉦非陛下之事平進諸軍大集夜有蠻兵數<lb/>
千斫前壘矢及平帳平堅卧不動俄而遂定進破愉於<lb/>
<pb n="KR2g0051_WYG_053-4b"/>
冀州城南遂圍城愉奪門走追禽之乃使平以本官領<lb/>
相州大中正加散騎常侍為高肇王顯所陷除名延昌<lb/>
初復除定冀二州刺史先是良賤之訟頻年繁積平請<lb/>
不問真偽一以景明年前為限於是獄訟衰少武川饑<lb/>
鎮將任<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>擅開倉賑恤為有司所繩當免官平奏救<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>
特見原平高明强濟所在有聲但頗以性急為累遷中<lb/>
書令孝明初轉吏部尚書及任城王澄為理定冀之勲<lb/>
乃封武邑郡公時梁將趙祖悅逼夀春諸將乖貳攻之<lb/>
<pb n="KR2g0051_WYG_053-5a"/>
未克乃以平使持節鎮軍大將軍兼尚書右僕射為行<lb/>
臺節度諸軍平嚴勒水陸尅期齊舉諸軍憚之無敢乖<lb/>
互遂破梁軍竟斬祖悅送首洛陽以功遷尚書右僕射<lb/>
加散騎常侍平自在度支至於端副夙夜在公孜孜匪<lb/>
懈凡處機密十有餘年有獻替之稱卒諡文烈<lb/>
　論曰平處機密則為國腹心臨軍旅則為時干城豈<lb/>
　獨以吏績見哉當其時南北紛紛競尚西方之教而<lb/>
　平獨能修學立師誘誨其民又知宗孔氏以定其統<lb/>
<pb n="KR2g0051_WYG_053-5b"/>
　遂使丹青之所畫卒為學宫祀典之所因詎非以孝<lb/>
　文稽古禮文風聲日正故承流者耳目漸染其所崇<lb/>
　好亦為之翻然一變耶<lb/>
　　　張華原<lb/>
張華原字國滿代郡人為驃騎府法曹叅軍遷大丞相<lb/>
府屬尋除散騎常侍奉使入闗宇文泰愛之有拘留之<lb/>
意謂曰若能屈驥足當共享富貴不爾命懸今日華原<lb/>
曰殞首而已不敢聞命泰嘉其亮正乃使東還高歡以<lb/>
<pb n="KR2g0051_WYG_053-6a"/>
華原久不返每歎惜之及聞其來喜見於色後累遷兖<lb/>
州刺史華原有幹略達政體至州廣布耳目境内大賊<lb/>
及鄰州亡命三百餘人皆詣華原歸<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>咸撫以恩信放<lb/>
歸田里於是人懷感附寇盜寢息州獄繋囚千餘華原<lb/>
料簡輕重隨事決遣至年暮惟餘重罪數十人華原各<lb/>
給五日假曰期盡速返也囚等皆曰有君如是何忍背<lb/>
之依期畢至先是州境數有猛獸為暴至是甑山中忽<lb/>
有六駮出食猛獸咸以為化感所致卒官州人大小莫<lb/>
<pb n="KR2g0051_WYG_053-6b"/>
不號慕為立祠四時祭焉<lb/>
　論曰當東西魏時兵革日興生民之隘狹甚矣於是<lb/>
　散為盜賊豈不樂生聊以緩死焉耳君子哀矜之不<lb/>
　暇若一切草薙而禽獮之傷於仁矣華原懐附新降<lb/>
　化盜為民仁心所全不已大乎<lb/>
　　北朝齊<lb/>
　　　崔伯謙<lb/>
崔伯謙字士遜博陵人髙歡召補相府功曹稱曰清直<lb/>
<pb n="KR2g0051_WYG_053-7a"/>
奉公真良佐也遷灜州别駕高澄輔政以為京畿司馬<lb/>
時族弟暹方居寵要伯謙以雅道自居非吉凶未嘗造<lb/>
暹齊天保初除濟北太守恩信大行富者禁其奢侈貧<lb/>
者勸課周給改用熟皮鞭鞭人不忍見血示恥而已朝<lb/>
貴行過郡境問人以太守治政人曰府君恩化古者所<lb/>
無誦人為歌曰崔府君能臨政易鞭鞭布威德人無争<lb/>
客曰既以德化何更任威對曰長吏憚其威嚴人庶䝉<lb/>
其恩惠及徵赴鄴百姓號泣遮道數日不得前以弟仲<lb/>
<pb n="KR2g0051_WYG_053-7b"/>
讓仕於闗中不復居内任除南鉅鹿太守下車道以禮<lb/>
讓豪族皆改心整肅事無巨細必自親覽民有貧弱未<lb/>
理者皆曰我自告白鬚公不慮不決在郡七年獄無停<lb/>
囚每有大使巡察恒處上第徵拜銀青光禄大夫伯謙<lb/>
少讀經史平生容止儼然未嘗有愠色親朋至置酒相<lb/>
娯清言不及俗事士大夫以為儀表卒諡曰懿<lb/>
　論曰班固有言刑罰不可廢於國鞭笞不可廢於家<lb/>
　為頑梗者言之也伯謙之用熟皮鞭與漢劉寛之用<lb/>
<pb n="KR2g0051_WYG_053-8a"/>
　蒲鞭意正相𩔖然長吏反以此憚其威嚴故威行而<lb/>
　人知恩者亦恩行而人知威也刑罰鞭笞聊以濟威<lb/>
　可耳若夫不怒之威當不闗此<lb/>
　　　蘇瓊<lb/>
蘇瓊字珍之長樂武强人嘗謁東荆州刺史曹芝芝戲<lb/>
曰卿欲官否對曰設官求人非人求官芝異其對署為<lb/>
府長流參軍高澄以儀同開府引為刑獄參軍府僚有<lb/>
推并州盜事者所疑賊已拷伏惟未得贓澄更以付瓊<lb/>
<pb n="KR2g0051_WYG_053-8b"/>
瓊乃别推得賊盡獲贓驗澄大笑樂遷南清河太守瓊<lb/>
性清慎至部盜賊止息或外境姦非從界行過者無不<lb/>
捉獲零陵人魏雙成失牛疑為村人魏子賓所竊瓊一<lb/>
問知子賓見枉即釋之雙成哀訴曰茍釋子賔則民何<lb/>
從得牛瓊不應已乃别訪得盜郡人皆服自是畜牧不<lb/>
收鄰郡富家多捋財物寄瓊界内以避盜平原妖賊劉<lb/>
黒狗事發徒黨牽連瓊所部與平原接壤無一人染其<lb/>
辭者時尤服其德績郡民乙普明兄弟爭田積年不斷<lb/>
<pb n="KR2g0051_WYG_053-9a"/>
所援証至百人瓊召諭之曰天下難得者兄弟易求者<lb/>
田地假令得地失兄弟心何如因而淚下諸證人莫不<lb/>
灑泣普明兄弟叩頭引咎二人分異已十年及是感悟<lb/>
還復同居焉常以春日集大儒衛覬隆田元鳳等講於<lb/>
郡學諸吏文案之暇輙令受書又禁斷淫祠婚姻喪祭<lb/>
皆教以儉而衷之禮其兵賦次第竝立明式至於調役<lb/>
事必先辦當時州郡無不遣人至境訪其政術齊天保<lb/>
中郡界大水瓊貸粟於富家以給饑者咸撫其兒子曰<lb/>
<pb n="KR2g0051_WYG_053-9b"/>
府君生汝在郡六年常為天下尤最遭憂解職尋起為<lb/>
司直廷尉正時宋世軌為少卿亦有名侍中為之語曰<lb/>
決定嫌疑蘇珍之視表見裏宋世軌號為寺中二絶及<lb/>
趙州清河連有反獄前後皆以付瓊事多申雪尚書崔<lb/>
昻謂曰欲立功名當思餘理數雪反逆身命何輕瓊正<lb/>
色曰所雪者寃枉不放反逆昻大慙京師為之語曰斷<lb/>
決無疑蘇珍之皇建中賜爵安定縣男徐州行臺左丞<lb/>
行徐州事舊制以淮禁商販不聽輙度時淮南歳儉瓊<lb/>
<pb n="KR2g0051_WYG_053-10a"/>
請聽糴淮北及淮北饑復請通糴淮南自是商販往還<lb/>
彼此兼濟水陸之利通於河北後為大理卿而齊亡入<lb/>
周為博陵太守隋開皇初卒<lb/>
　論曰瓊之濟饑所具二法當在清河貸諸富者所以<lb/>
　酌劑其盈虚也及在徐州糴諸鄰界所以懋遷其有<lb/>
　無也朱子之賑南康荒政無不舉其大端亦惟通商<lb/>
　勸分而已通商故鄰無遏糴而客米雲集勸分故境<lb/>
　無居竒而舊穀益出殆權輿於瓊法而行之者歟<lb/>
<pb n="KR2g0051_WYG_053-10b"/>
　　　裴延儁<lb/>
裴延儁字平子河東聞喜人涉獵墳史舉秀才除著作<lb/>
佐郎累遷太子洗馬齊宣武即位為中書侍郎值帝專<lb/>
心釋典延儁上疏諫及詔立明堂羣官博議儁獨著一<lb/>
堂之論明帝時拜幽州刺史范陽郡故有督亢渠漁陽<lb/>
燕郡有戾陵諸堨久廢莫修時水旱不調延儁乃表求<lb/>
營造遂躬自履行相度形勢隨力分督未幾而就溉田<lb/>
百餘萬畝為利十倍百姓賴之又命主簿酈惲修起學<lb/>
<pb n="KR2g0051_WYG_053-11a"/>
校禮教大行人歌謠之在州五年考績為天下最後歴<lb/>
官至吏部尚書莊帝初於河隂遇害其子元直敬猷並<lb/>
有學尚與同死<lb/>
　論曰昔曹操軍出無終阻於濘滯田疇曰此道秋夏<lb/>
　每常有水淺不通車馬深不載舟船可知幽壤水潦<lb/>
　之多自古已然當周召公之國於是也其時溝澮葢<lb/>
　詳焉後世闕而不講乃諉於北土高燥水不足用觀<lb/>
　延儁之所修復為利十倍可以闗其口矣<lb/>
<pb n="KR2g0051_WYG_053-11b"/>
　　北朝周<lb/>
　　　裴俠<lb/>
裴俠字嵩和河東解人解褐奉朝請累遷東郡太守及<lb/>
孝武疑高歡徵兵河南俠率所部赴洛陽授左中郎將<lb/>
俄而孝武西遷俠將從行而妻子猶在東郡鄭偉謂曰<lb/>
天下方亂未知烏之所集何如東就妻子徐擇木焉俠<lb/>
曰吾既食人之禄寧以妻子易啚忠義之道庸可忽乎<lb/>
既入闗除丞相府士曹參軍從戰沙苑有功拜行臺郎<lb/>
<pb n="KR2g0051_WYG_053-12a"/>
中王思政鎮玉壁以為長史後除河北郡守俠躬履儉<lb/>
素愛民如子所食惟菽麥鹽菜吏民懐之舊制有漁獵<lb/>
夫三十人以供守俠曰以口腹役人吾不為也悉罷之<lb/>
因并罷供役丁夫亦三十人但量收其庸直以市馬嵗<lb/>
月既積馬遂成羣去職之日一無所取民歌之曰肥鮮<lb/>
不食丁庸不取裴公貞惠為世規矩俠嘗與諸牧守俱<lb/>
謁宇文泰泰命俠别立謂諸牧守曰俠清慎奉公為天<lb/>
下最今衆有如俠者可與俱立衆皆默然無敢應乃厚<lb/>
<pb n="KR2g0051_WYG_053-12b"/>
賜俠朝野歎服號為獨立君俠又撰九世伯祖貞侯傳<lb/>
以為裴氏清公自此始欲後生奉而行之從弟伯鳳世<lb/>
彦時並為丞相府佐笑曰人生仕進當身名並裕清苦<lb/>
若此竟欲何為俠曰夫清者莅職之本儉者持身之基<lb/>
況我大宗世濟其美故能存見稱於朝廷歿流芳於典<lb/>
䇿今我幸以凡庸濫蒙殊遇固其窮困非慕名也志在<lb/>
自修懼辱先也伯鳳等慙而退九年入為大行臺郎中<lb/>
居數載連拜郢祏二州刺史徵為雍州别駕周孝閔帝<lb/>
<pb n="KR2g0051_WYG_053-13a"/>
踐阼除司邑下大夫遷民部中大夫主倉吏多隠沒積<lb/>
年至千萬俠勵精發摘數旬之内姦盜略盡轉工部司<lb/>
空錢物所隠費數亦至五百萬其吏李貴知俠清嚴懼<lb/>
罪責乃於府中悲泣俠聞之聽其自首其肅遏姦伏皆<lb/>
此𩔖俠所居屋風霜不蔽帝知之矜其清苦為起宅并<lb/>
賜良田奴隸耕牛糧粟莫不備足縉紳咸以為榮武成<lb/>
元年卒諡曰貞河北吏民感俠遺愛乃作頌紀其清德<lb/>
焉<lb/>
<pb n="KR2g0051_WYG_053-13b"/>
　論曰俠從魏帝西遷不顧妻子忠矣及為牧守又能<lb/>
　以清自律於是蘇綽嘗為六條詔書奏施行之其論<lb/>
　吏治曰身不能自治而欲望治百姓是曲表而求直<lb/>
　影也行不能自修而欲百姓修行是無的而責射中<lb/>
　也故必心如清水行如白玉若俠之操庶能充斯語<lb/>
　者耶<lb/>
　　　薛慎<lb/>
薛慎字伯䕶河東汾隂人好學能屬文善草書起家丞<lb/>
<pb n="KR2g0051_WYG_053-14a"/>
相府墨曹參軍宇文泰於行臺省置學取丞郎及府佐<lb/>
德行明敏者充之令旦理公務晚就講習先六經後子<lb/>
史又於諸生中簡德行淳懿者侍讀書慎與李燦等十<lb/>
二人實應其選復使慎為學師以知諸生課業累遷禮<lb/>
部郎中六官建拜膳部下大夫是時慎兄善亦任工部<lb/>
並居清顯時人榮之周孝閔帝踐阼除御正下大夫封<lb/>
淮南縣子歴師氏御伯中大夫保定初出為湖州刺史<lb/>
界雜諸蠻常苦刼掠慎乃集蠻豪宣朝㫖令首領每月<lb/>
<pb n="KR2g0051_WYG_053-14b"/>
一參或須言事不時輙見見必殷勤勸誡及賜酒食期<lb/>
年翕然從化諸蠻乃相謂曰今日始知刺史真人父母<lb/>
也莫不欣悦自是襁負而至者千餘戸蠻俗子娶妻雖<lb/>
父母在即别居慎謂守令曰牧守令長化人者也此非<lb/>
惟氓俗之失亦牧守之罪乃親自誘導示以孝慈并遣<lb/>
守令各諭所部有數戸蠻還侍養及行得果膳歸奉父<lb/>
母者慎以其從善之速具以狀聞有詔蠲其賦役於是<lb/>
風化大行盡革舊俗尋為蕃部中大夫以疾去職卒於<lb/>
<pb n="KR2g0051_WYG_053-15a"/>
家<lb/>
　論曰語云以言感人其感己淺慎勸誡諸蠻而諸蠻<lb/>
　景從者誠心為之質也父子之愛得之最先雖虎狼<lb/>
　猶不泯況諸蠻乎慎先之以誘導加之以激勸靡然<lb/>
　向風革俗而從化何其易耶<lb/>
　　隋<lb/>
　　　梁彦光<lb/>
梁彦光字修芝安定烏氏人涉經史有規檢造次必以<lb/>
<pb n="KR2g0051_WYG_053-15b"/>
禮仕周至柱國青州刺史及隋受禪為岐州刺史兼領<lb/>
宫監後轉相州彦光之治岐也岐俗淳質以静鎮之所<lb/>
部大安嘉禾連理出於州境奏課連最為天下第一及<lb/>
居相如故治以政不理坐免歳餘起拜趙州刺史彦光<lb/>
曰臣前待罪相州百姓呼為戴帽餳臣自分廢黜無復<lb/>
衣冠之望不謂天恩復垂收採請復為相州改絃易調<lb/>
庶以變其風俗上從之復以為相州刺史豪猾聞彦光<lb/>
自請來莫不嗤笑彦光下車發擿姦隠有若神明豪猾<lb/>
<pb n="KR2g0051_WYG_053-16a"/>
皆潜竄合境大駭初齊亡後衣冠士人多遷闗内惟技<lb/>
巧商販及樂戸之家移實州郭由是人情險陂妄起風<lb/>
謠訴訟官人萬端千變彦光欲革其弊乃用秩俸招致<lb/>
大儒每鄉立學非聖賢之書不得教授常以季月召集<lb/>
臨試有勤學異等聰令有聞者升堂設饌其餘並坐廊<lb/>
下若好諍訟惰業無成者則坐之庭中設以草具及大<lb/>
成又為舉行賔貢之禮祖之郊外資以財物於是人皆<lb/>
尅勵風俗大改滏陽人焦通性酗酒事親禮闕彦光弗<lb/>
<pb n="KR2g0051_WYG_053-16b"/>
之罪惟將至州學使觀韓伯瑜像為說伯瑜母杖不痛<lb/>
哀母年衰對母悲泣之事通感悟悲媿若無容者改過<lb/>
勵行卒為善士吏人感悅略無諍訟卒官諡曰襄<lb/>
　論曰夫子論政曰齊一變至於魯魯一變至於道以<lb/>
　至聖治齊必待再變者習染深錮非先革其俗不能<lb/>
　行其化也譬療病而遇厲疾不投以猛撃祛邪之方<lb/>
　而遽養以中和必不療矣洪範曰彊弗友剛克此三<lb/>
　代之治法也<lb/>
<pb n="KR2g0051_WYG_053-17a"/>
　　　劉曠<lb/>
劉曠不知何許人性謹厚每以誠恕應物開皇初為平<lb/>
鄉令單騎之官有諍訟者輙丁寧暁以義理不加繩劾<lb/>
各引咎去所得禄用賑窮乏百姓感其德更相勸曰有<lb/>
君如此何得為非在職七年風教大洽諍訟衰息獄無<lb/>
繋囚囹圄皆生草庭可張羅及去官吏人無少長號泣<lb/>
送之數百里不絶遷為臨潁令清明善政為天下第一<lb/>
高潁言狀上召見勞之曰天下縣令多矣卿獨能異於<lb/>
<pb n="KR2g0051_WYG_053-17b"/>
衆顧侍臣曰若不殊奬何以勸人於是優詔拜莒州刺<lb/>
史<lb/>
　論曰誠者體恕者用慎斯術也以往雖以天下之廣<lb/>
　兆民之衆尚當不疑於所行況郡縣乎曠之里居史<lb/>
　猶不具故治迹亦多闕要為吏者法其誠恕焉斯即<lb/>
　曠矣<lb/>
　　　王伽<lb/>
王伽河間章武人開皇末為齊州參軍州使送流囚李<lb/>
<pb n="KR2g0051_WYG_053-18a"/>
參等七十餘人詣京師流人法加枷鎖援卒傳送伽行<lb/>
次滎陽憫其辛苦呼囚謂曰若輩既犯國刑虧損名教<lb/>
身嬰縲紲此其宜也今復重勞援卒豈獨不媿於心耶<lb/>
參等辭謝伽復曰若等雖犯法枷鎖亦大苦辛吾為若<lb/>
脫去各行詣京能不違期乎囚皆拜曰必不敢違伽於<lb/>
是悉脫枷鎖停援卒與期曰某日當至京師如致前却<lb/>
吾即為汝受死舍之而去流人感悦依期悉至一無離<lb/>
叛上聞而驚異名見與語稱善久之悉召流人并令携<lb/>
<pb n="KR2g0051_WYG_053-18b"/>
負妻子入宴殿庭而赦之乃下詔曰凡在有生含靈稟<lb/>
性咸知好惡並識是非若臨以至誠明加勸導則賊必<lb/>
從化人皆遷善往以海内亂離德教廢絶官人無慈愛<lb/>
之心兆庶懐奸詐之意所以獄訟不息澆薄難理朕安<lb/>
養萬姓思導聖法以德化人伽深識朕意誠心宣導參<lb/>
等感悟自赴憲司明率土之人非為難教良是官人不<lb/>
加示曉致令陷罪無由自新若使官盡王伽之儔人皆<lb/>
李參之輩刑措不用其何逺哉於是擢伽為雍令有能<lb/>
<pb n="KR2g0051_WYG_053-19a"/>
名<lb/>
　論曰開皇之治簡覈吏職故其時戸口大蕃民得休<lb/>
　息東漢以還於斯為盛伽之脱囚固不可為常格要<lb/>
　其誠心所感不可誣也帝縁是下深厚之詔以課吏<lb/>
　而導民雖漢文之訓詞何以加焉<lb/>
　　　長孫平<lb/>
長孫平字處均代人也美容儀有器幹頗覽書記為周<lb/>
衛王侍讀武帝逼於宇文䕶與衛王謀誅之王常使平<lb/>
<pb n="KR2g0051_WYG_053-19b"/>
通意於帝䕶誅拜開府儀同三司宣帝時遷少司冦平<lb/>
與隋文帝情好欵洽及文帝為丞相恩禮彌厚賀若弼<lb/>
鎮夀陽文帝恐其懐貳遣平代之弼果不從平麾壯士<lb/>
執弼送京師隋開皇三年徵拜度支尚書平見天下州<lb/>
縣多罹水旱百姓不給奏令民間每秋家出粟麥一石<lb/>
以下各以貧富為差儲之閭里以備凶年名曰義倉帝<lb/>
深嘉納自是州里豐衍後轉工部尚書有人告大都督<lb/>
邴紹非毁朝廷憒憒者上怒將斬之平諫乃止因勅羣<lb/>
<pb n="KR2g0051_WYG_053-20a"/>
臣誹謗之罪勿復以聞未幾遇譴以尚書檢校汴州事<lb/>
尋除汴州刺史歴許員二州俱有善政鄴都俗薄前後<lb/>
刺史多不稱職乃遷平為相州甚有能名在州數年坐<lb/>
事免俄復進位大將軍拜太常卿吏部尚書卒官諡曰<lb/>
康<lb/>
　論曰歴代建倉以備歉者惟漢之常平隋之義倉最<lb/>
　著常平積之自官義倉斂之自民校其利弊各有短<lb/>
　長焉義倉則懼有司之勒民出粟或因以多科也然<lb/>
<pb n="KR2g0051_WYG_053-20b"/>
　民儲粟而還散之民則於散時為便常平則懼有司<lb/>
　之拘守公令或賑給後事也然官有粟而還儲之官<lb/>
　則於儲時為便要是二䇿皆所以為國養民政之善<lb/>
　者也得良吏以行善政斯皆無弊矣平憫民生多艱<lb/>
　建為是䇿其歴州郡有聲稱也宜哉<lb/>
　　　辛公義<lb/>
辛公義隴西狄道人仕周至内史上士開皇元年除主<lb/>
客侍郎後轉駕部侍郎勾檢諸馬牧所獲十餘萬匹從<lb/>
<pb n="KR2g0051_WYG_053-21a"/>
軍平陳以功除岷州刺史土俗畏病一人有疾舉家逃<lb/>
避父子夫妻不相視養孝義道絶由是病者多死公義<lb/>
欲變其俗因遣人分檢部内有疾者舉置聽事暑月疫<lb/>
時病人或至數百公義親設一榻坐其間終日連夕對<lb/>
之理事所得俸盡用市藥迎醫療之躬勸其飲食病者<lb/>
悉瘥於是召其親戚喻之曰死生有命不闗相染前汝<lb/>
棄之所以死耳今我聚病者坐卧其間若言相染安得<lb/>
生耶諸病家子孫皆慙謝後遇疾者爭欲就使君親屬<lb/>
<pb n="KR2g0051_WYG_053-21b"/>
固留養之始相慈愛合境呼為慈母遷并州刺史下車<lb/>
先至獄中露坐驗問十餘日決斷咸盡方還受領新訟<lb/>
皆不立文案惟遣當直佐寮一人側坐訊問或問未得<lb/>
情應暫入禁者公義即宿聽事不還閣曰刺史無德導<lb/>
人尚令百姓繋於囹圄敢自安乎罪人聞之咸自款服<lb/>
有相訟者閭里父老遽相暁曰此小事何忍勤勞使君<lb/>
訟者往往兩讓而止時山東霖雨自陳汝至海皆苦水<lb/>
災境内犬牙獨無所損仁夀元年充揚州道黜陟大使<lb/>
<pb n="KR2g0051_WYG_053-22a"/>
豫章王暕恐其官寮犯法使人迎囑公義公義惟曰不<lb/>
敢以有私及至皆無所縱捨暕銜之煬帝即位揚州長<lb/>
史王𢎞入為黄門郎因言公義之短竟去官吏人守闕<lb/>
訴寃相繼不絶其後帝悟除為内史侍郎丁母憂未幾<lb/>
起為司隷大夫檢校右禦衛武賁郎將從征至栁城郡<lb/>
卒<lb/>
　論曰俗吏之於刑獄雖雀角鼠牙輙亦託辭審慎淹<lb/>
　留囹圄久者或至經年一人淹獄佐證皆不遑息便<lb/>
<pb n="KR2g0051_WYG_053-22b"/>
　使耕桑者失其時工賈者失其業豈獨受繋者幽憂<lb/>
　於牢犴已哉公義下車百務未逮獨皇皇於斷遣滯<lb/>
　獄仁心為質可以風矣<lb/>
　　　魏德深<lb/>
魏德深𢎞農人為文帝挽郎累遷貴鄉長為政清静不<lb/>
嚴而肅煬帝興遼東之役徵稅百端責成郡縣於時王<lb/>
綱弛紊吏多贓賄所在徵斂人不堪命惟德深一縣有<lb/>
無相通不竭其力所求皆給而百姓不擾及盜賊羣起<lb/>
<pb n="KR2g0051_WYG_053-23a"/>
武陽諸城多陷惟貴鄉獨全郡丞元寳藏受詔逐捕盜<lb/>
賊每戰不利輙復徵發器械動以軍法從事如是者數<lb/>
矣鄰城營造皆聚工役於聽事吏人督責晝夜喧囂猶<lb/>
不能辨德深各問羣工以所欲任隨便修營官府寂然<lb/>
恒若無事惟約束長吏所修不須過勝餘縣使百姓勞<lb/>
苦然百姓益自竭心常為諸縣之最尋轉館陶長貴鄉<lb/>
吏人聞之歔欷流涕語不成聲及赴館陶傾城送之號<lb/>
泣之聲道路不絶既至館陶闔境老㓜皆如見其父母<lb/>
<pb n="KR2g0051_WYG_053-23b"/>
有猾人趙君實與元寳藏深相結前後令長無不受其<lb/>
指麾者自德深至君實屏處未嘗輙敢出門逃竄之徒<lb/>
歸來如市貴鄉父老冒艱難詣闕請留德深詔許之館<lb/>
陶父老復詣郡相訟以貴鄉文書為詐郡不能決㑹持<lb/>
節使者至乃斷從貴鄉貴鄉吏人歌呼滿道館陶衆庶<lb/>
合境悲泣因從而之貴鄉者數百家寳藏深害其能及<lb/>
越王侗徵兵寳藏遂令德深率兵赴東都俄而寳藏以<lb/>
武陽歸李密德深所領皆武陽人每念親戚輙出都門<lb/>
<pb n="KR2g0051_WYG_053-24a"/>
東向慟哭或謂之曰李密兵馬近在金墉歸易耳何自<lb/>
苦其人皆垂泣曰從魏明府來何忍棄去豈以道路艱<lb/>
阻哉其得人心如此後與賊戰歿於陣貴鄉館陶人懐<lb/>
之不忘<lb/>
　論曰其政察察其人缺缺葢言苛切之政行則人益<lb/>
　懈而事多隳觀德深所以修辦器械不繩督而功多<lb/>
　其語益信德深所居見慕所去見思至使館陶輕違<lb/>
　其鄉武陽忍棄其戚詩曰愷悌君子民之父母德深<lb/>
<pb n="KR2g0051_WYG_053-24b"/>
　有焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史傳三編卷五十三<lb/>
</p>
<p>
</p>
  </div>
<div>
<head>史傳三編卷五十四</head> <lb/>
    <p>
<pb n="KR2g0051_WYG_054-1a"/>
欽定四庫全書<lb/>
　史傳三編卷五十四<lb/>
　　　　　　　　　　　　　大學士朱軾撰<lb/>
　循吏傳六<lb/>
　　唐<lb/>
　　　李素立<lb/>
李素立趙州高邑人仕武德初擢監察御史民犯法不<lb/>
及死高祖欲殺之素立諫曰三尺法天下所共有一動<lb/>
<pb n="KR2g0051_WYG_054-1b"/>
搖則人無所措手足方大業經始奈何輦轂下先棄刑<lb/>
書乎上嘉納由是恩顧特異以親喪解官起授七品清<lb/>
要有司擬雍州司戸參軍上曰要而不清復擬秘書郎<lb/>
上曰清而不要乃授侍御史貞觀中轉揚州大都督府<lb/>
司馬初突厥鐵勒部内附即其地為瀚海都䕶府詔素<lb/>
立領之於是闕泥熟别部數梗邊素立以不足用兵遣<lb/>
使諭降夷人感其惠競獻馬牛素立又不受乃開屯田<lb/>
立署次邊人益畏威歴太僕鴻臚卿累封高邑縣侯出<lb/>
<pb n="KR2g0051_WYG_054-2a"/>
為綿州刺史永徽初徙蒲州將行還所餘儲籺於州齎<lb/>
家書就道㑹卒諡曰平<lb/>
　論曰刑書之鑄道之衰也況復棄而不用是徒任一<lb/>
　時之喜怒以制萬姓之生死也素立諤諤一言高祖<lb/>
　既嘉異之又從而優擢之唐室之興不亦宜乎其禦<lb/>
　邊戢兵以招攜開屯以益備威恩並樹瀚海為池厥<lb/>
　功懋矣<lb/>
　　　薛大鼎<lb/>
<pb n="KR2g0051_WYG_054-2b"/>
薛大鼎字重臣蒲州汾隂人隋時以父粹坐漢王諒黨<lb/>
被誅大鼎亦流辰州用戰功得還唐高祖入闗大鼎謁<lb/>
見於龍門因說高祖軍永豐倉就食傳檄逺近據天府<lb/>
示豪傑形勢為拊背扼喉計高祖奇之授大將軍府察<lb/>
非掾出為山南道副大使開屯田以實倉廩趙郡王孝<lb/>
恭討輔公祏引為饒州道軍師以功遷浩州刺史貞觀<lb/>
初徙滄州無棣渠久廞塞大鼎浚治屬之海商賈流行<lb/>
滄人歌曰新溝通舟檝利屬滄海魚鹽至昔徒行今騁<lb/>
<pb n="KR2g0051_WYG_054-3a"/>
駟美哉薛公德滂被又疏長蘆漳衡三渠泄汙潦水不<lb/>
為害初唐興承隋亂離剗祓荒荼始擇用州刺史縣令<lb/>
及太宗立下詔曰朕思天下事丙夜不安枕永惟治人<lb/>
之本莫重刺史故録姓名於屏風卧興對之得才否狀<lb/>
輙疏於下方以擬廢置又詔内外官五品以上舉任縣<lb/>
令者以故官得其人民去愁歎是時鄭德本在瀛州賈<lb/>
敦頤為冀州暨大鼎皆有治名河北號為鐺脚刺史永<lb/>
徽中遷行荆州大都督長史卒諡曰恭<lb/>
<pb n="KR2g0051_WYG_054-3b"/>
　論曰守令之官雖古者都邑下士之職然所受寄實<lb/>
　與邦君等重一吏失人輙一方受害是以願治之主<lb/>
　必以遴擇守令為兢兢昔漢宣興而龔黄輩出唐宗<lb/>
　作而薛賈有聲豈不以表端者無曲影源澄者無汙<lb/>
　流吏治清濁寧不由於上心哉寧不由於上心哉<lb/>
　　　賈敦頤<lb/>
賈敦頤曹州寃句人性亷潔貞觀中數歴州刺史嘗盡<lb/>
室入朝車馬羸敝道上不知為刺史也久之為洛州司<lb/>
<pb n="KR2g0051_WYG_054-4a"/>
馬以公累下獄太宗曰人孰無過吾去太甚者若悉繩<lb/>
以法雖子不得於父況臣得事其君乎遂原之徙瀛州<lb/>
刺史州瀕滹沱滱二水歲湓溢壊室廬浸洳數百里敦<lb/>
頤為立堰水不能暴百姓利之時弟敦實為饒陽令與<lb/>
瀛接壤政清静吏民稱美舊制大功之親不連官獨敦<lb/>
頤兄弟治行相高以故不徙永徽中遷洛州洛多豪右<lb/>
占田踰制敦頤舉沒三千餘頃以賦貧民發姦擿伏下<lb/>
無能欺卒於官咸亨初敦實又為洛州長史以寛惠得<lb/>
<pb n="KR2g0051_WYG_054-4b"/>
人心洛陽令楊德幹尚酷烈常杖殺人敦實喻之曰政<lb/>
在養人傷生過多雖能不足貴也德幹為稍衰減始洛<lb/>
人為敦頤刻碑大市旁及敦實入為太子右庶子人復<lb/>
立碑其側故號棠棣碑歴懐州刺史有美跡永淳初致<lb/>
仕病篤子孫迎醫敦實不肯見曰未聞良醫能治老也<lb/>
卒年九十餘<lb/>
　論曰富連阡陌而貧無立錐政之不均莫甚於此然<lb/>
　自國不侯封地不井授而欲為計口賦田勢必不行<lb/>
<pb n="KR2g0051_WYG_054-5a"/>
　故自漢以來少知治體者無不以限田占田均田之<lb/>
　制為急若倣古遺意定為之限更經界其田間水道<lb/>
　以漸復溝洫之利庶國無甚貧之民而禮樂可興矣<lb/>
　　　陳元光　珦<lb/>
陳元光字廷炬光州固始人生而頴異博通經史年十<lb/>
三領鄉薦第一總章二年父政為嶺南行軍總管鎮綏<lb/>
安元光隨入閩父卒代領其衆㑹廣冦陳謙連結諸蠻<lb/>
攻陷潮陽守帥不能制元光以輕騎討平之永隆二年<lb/>
<pb n="KR2g0051_WYG_054-5b"/>
盜起攻南海邊郡元光提兵入潮伐山開道潜襲冦壘<lb/>
俘獲萬計嶺表悉平還軍於漳事聞進正議大夫嶺南<lb/>
行軍總管垂拱二年上疏言七閩宜増為八請建一州<lb/>
漳潮間以控嶺表駐刺史領其事朝議以元光父子久<lb/>
牧兹土蠻畏民懐令其兼秩領州遂建漳州漳浦郡邑<lb/>
於綏安地進懐化大將軍世守刺史自别駕以下得自<lb/>
辟置元光復疏山林無賢而部曲子弟馬仁等多幹略<lb/>
請授為司馬等職詔從之迺率仁等剪荆棘開邨落收<lb/>
<pb n="KR2g0051_WYG_054-6a"/>
散亡營農積粟興建陶冶通商惠工奏立行臺於四境<lb/>
不時巡邏由是北距泉建南踰潮廣東接島嶼西抵䖍<lb/>
撫方數千里無桴鼔之聲先是𦵏父政於雲霄山望氣<lb/>
者指其塋域有王氣元光亟徙之大溪峯後𦵏祖父母<lb/>
承重結廬守制三年帥事一付别駕許天正已而蠻冦<lb/>
復起於潮潜抵岳山元光帥輕騎討之援兵後至為賊<lb/>
將藍奉高所刃而卒時景雲二年也百姓哀悼相與制<lb/>
服哭之事聞贈鎮軍大將軍世有褒祀子珦<lb/>
<pb n="KR2g0051_WYG_054-6b"/>
珦字朝佩自㓜不羣從許天正受學萬歳通天元年舉<lb/>
明經及第授翰林承㫖直學士及武后稱制上疏乞歸<lb/>
養使主漳州文學龍溪尹席宏聘主鄉校迺闢書院於<lb/>
松洲與士民論説典禮是時州治初建俗固陋珦開引<lb/>
古義於風教多所裨益元光戰沒珦哀毁頻絶廬於大<lb/>
峙原墓左每泣見血朝命以嶺南多故令奪情代州事<lb/>
珦懇辭終喪先天元年釋吉乃視州事開元三年率武<lb/>
勇銜枚縁阻夜襲巢峒斬藍奉高首級并俘餘黨遷州<lb/>
<pb n="KR2g0051_WYG_054-7a"/>
治於李澚川即今漳浦縣治也為刺史十餘年剪除頑<lb/>
梗訓誨士民澤洽化行十九年登王維榜進士表辭封<lb/>
爵不允二十五年乞休復尋松洲别業聚徒教授天寳<lb/>
元年卒子酆孫謨世為刺史皆有賢名謨復徙州治於<lb/>
龍溪云<lb/>
　論曰元光承父政之後披荆棘剪草萊削平羣盜首<lb/>
　闢漳州方數千里間始則無伏戎之警終則政教大<lb/>
　行將略吏治可謂兼之矣珦當武后之朝疏請終養<lb/>
<pb n="KR2g0051_WYG_054-7b"/>
　其高尚之志上薄雲霄迨父死於賊詔代父任而必<lb/>
　待終喪既終喪而即復父仇守漳二十年威惠懋著<lb/>
　葢其生平所得於講學者深矣<lb/>
　　　裴懐古<lb/>
裴懐古夀州夀春人儀鳳中上書闕下補下邽主簿頻<lb/>
遷監察御史姚巂蠻反命懐古往輯之懐古申明誅賞<lb/>
歸者日千計俄縛首惡遂定南方恒州浮屠為其徒所<lb/>
誣告坐祝詛不道武后命誅之懐古為申析后不聽懐<lb/>
<pb n="KR2g0051_WYG_054-8a"/>
古曰法與天下畫一臣豈得殺無辜以希盛㫖哉即其<lb/>
人有不臣狀臣何情寛之后意解得不誅閻知微之使<lb/>
突厥懐古實監其軍突厥欲官之懐古不肯拜將殺之<lb/>
辭曰毁節以生母寧守節以死請就斬不避也遂囚軍<lb/>
中既而得亡然素尫弱不能騎宛轉山谷間僅達并州<lb/>
既還遷祠部員外郎姚巂諸酋叩闕下願得懐古鎮安<lb/>
逺夷拜姚州都督以疾辭始安賊歐陽倩衆數萬剽沒<lb/>
州縣以懐古為桂州都督招慰討撃使未踰嶺逆以書<lb/>
<pb n="KR2g0051_WYG_054-8b"/>
諭禍福賊迎降自訴為吏所侵故反懐古知其誠欲示<lb/>
不疑以破其謀乃輕騎赴之或曰獠夷雖親備之且不<lb/>
信奈何易之懐古曰忠信可通神明況裔人耶身至壁<lb/>
撫諭倩等大喜悉歸所掠出降雖諸洞素翻覆者亦牽<lb/>
連根附嶺外盡平徙相州刺史并州大都督長史吏民<lb/>
懐愛神龍中召為左羽林大將軍未至官還為并州刺<lb/>
史而崔宣道代為長史并人知懐古還攜扶老稚出迎<lb/>
而宣道亦野次懐古不欲厚媿宣道使人驅迎者而來<lb/>
<pb n="KR2g0051_WYG_054-9a"/>
者愈衆其得人心𩔖如此俄轉幽州都督善於綏懐兩<lb/>
番將舉落内屬㑹以左威衛大將軍召而孫佺伐之佺<lb/>
不知兵遂敗其師未幾卒官懐古清介審慎在幽州時<lb/>
韓琬以監察御史監軍稱其馭士信臨財廉國名將云<lb/>
　論曰懐古忠以抗北庭之招信以撫南獠之叛迹其<lb/>
　守節定亂固慷慨英多人也而史乃稱其尫弱不任<lb/>
　騎其宛轉山谷僅而獲免也事同盛彦師及造壁納<lb/>
　降則與曹王皋相𩔖彦師義士而臯才臣懐古實兼<lb/>
<pb n="KR2g0051_WYG_054-9b"/>
　之矣<lb/>
　　　韋景駿<lb/>
韋景駿京兆萬年人中明經神龍中歴肥鄉令縣北濵<lb/>
漳連年泛溢舊防雖峭以迫漕渠隨決壊人苦之景駿<lb/>
相地勢益南千步别築鄣水至堤址輙去其北燥為腴<lb/>
田又廢長橋維艚以梁其上功少費約後遂為法方河<lb/>
北饑身巡閭里勸人通有無教導撫循縣民獨免流散<lb/>
徙貴鄉令有母子相訟者景駿曰令少不天常自痛爾<lb/>
<pb n="KR2g0051_WYG_054-10a"/>
幸有親而忘孝耶教之不孚令之罪也因嗚咽流涕付<lb/>
以孝經使習大義於是母子感悟請自新遂為孝子當<lb/>
時治有名者景駿與清漳令馮元淑臨洺令楊茂謙三<lb/>
人景駿後數年為趙州長史道出肥鄉民喜争奉酒食<lb/>
迎犒雖小兒亦與焉景駿曰方兒曹未生而吾去邑非<lb/>
有舊恩何故來對曰耆老為我言學廬館舍橋鄣皆公<lb/>
所治意公為古人今幸親見所以來景駿為留終日後<lb/>
遷房州刺史州窮險有蠻風無學校好祀淫鬼景駿為<lb/>
<pb n="KR2g0051_WYG_054-10b"/>
諸生貢舉通隘道作傳舍罷祠房無名者景駿之治民<lb/>
求所以便之𩔖如此轉奉天令未行卒<lb/>
　論曰禹貢一篇無鄣水之法惟曰九澤既陂陂乃鄣<lb/>
　也夫澤為止水鄣之可引為灌溉而不貽後灾若江<lb/>
　河洪流未有鄣之而得資為永利者也然河水所經<lb/>
　泛溢為害勢又不得不出於鄣鄣之之方惟有逺水<lb/>
　為堤使駭濤之至綽有容納之區庶隄防可保不至<lb/>
　朝鄣而夕潰當七國時梁實濵河業已有堤而前志<lb/>
<pb n="KR2g0051_WYG_054-11a"/>
　載其堤距河且數十里以知即不得已而為鄣亦斷<lb/>
　不宜與水爭地也北之鄣水其性略似大河景駿鄣<lb/>
　之益南千步其有見也夫<lb/>
　　　尹思貞<lb/>
尹思貞京兆長安人以明經調隆州參軍事屬邑豪蒲<lb/>
氏驁肆不法州檄思貞按之擿其姦贓萬計卒論死部<lb/>
人稱慶遷明堂令以善政聞擢殿中少監檢校洺州刺<lb/>
史㑹契丹孫萬榮亂朔方震驚思貞循撫境内獨無擾<lb/>
<pb n="KR2g0051_WYG_054-11b"/>
遷秋官侍郎忤張昌宗出為定州刺史召授司府少卿<lb/>
為矦知一副知一亦厲威嚴吏為語曰不畏矦卿杖祗<lb/>
畏尹卿筆神龍初擢大理卿雍人韋月將告武三思大<lb/>
逆中宗命斬之思貞固爭乃決杖流嶺南御史大夫李<lb/>
承嘉助三思以他事劾思貞思貞謂曰公為天子執法<lb/>
乃擅威福慢憲度諛附姦臣圖不軌今將除忠良以自<lb/>
恣耶承嘉慙怒思貞竟出為青州刺史黜陟使路敬潜<lb/>
至部見績蠶至歳四熟歎曰斯非善政致祥乎表言之<lb/>
<pb n="KR2g0051_WYG_054-12a"/>
睿宗立召授將作大匠僕射竇懐貞䕶作金仙玉真二<lb/>
觀廣調夫匠思貞數有損節懐貞讓之答曰公輔臣也<lb/>
不能宣贊王化而土木是興以媚上害下又聽小人譛<lb/>
以廷辱士今不可事公矣乃拂衣去闔門待罪帝知之<lb/>
特詔視事懐貞誅拜御史大夫累遷工部尚書致仕開<lb/>
元四年卒年七十七諡曰簡思貞前後為刺史十三郡<lb/>
其政皆以清最聞<lb/>
　論曰思貞責懐貞以媚上害下夫媚上未有不害下<lb/>
<pb n="KR2g0051_WYG_054-12b"/>
　者也思貞正直不阿權寵故歴試郡部所至有聲洪<lb/>
　範曰無虐㷀獨而畏高明古之有猷有為有守者如<lb/>
　是<lb/>
　　　倪若水<lb/>
倪若水字子泉恒州槀城人擢進士第累遷右臺監察<lb/>
御史黜陟劍南道繩舉嚴允課第一開元初為中書舍<lb/>
人尚書右丞出為汴州刺史政清浄修孔子廟興州縣<lb/>
學廬勸生徒身為教誨風化興行上遣中人捕鵁鶄溪<lb/>
<pb n="KR2g0051_WYG_054-13a"/>
<graphic n="KR2051" url="https://raw.githubusercontent.com/kanripo/KR-Gaiji/master/images/KR2051.png" mimeType="image/png"/>於南方若水上言農方田婦方蠶以此時捕奇禽怪<lb/>
羽為園籞之玩自江嶺達京師水舟陸齎飼以魚蟲粱<lb/>
稻道路之言不以賤人貴鳥望陛下耶上手詔褒答賜<lb/>
帛四十段悉放所玩擿中人罪時天下久平朝廷尊榮<lb/>
人重内任雖以冗官擢方面皆自謂下遷班景倩自揚<lb/>
州採訪使入為大理少卿過州若水餞於郊顧左右曰<lb/>
班公是行若登仙吾恨不得為騶僕未幾入為戸部侍<lb/>
郎復拜右丞卒<lb/>
<pb n="KR2g0051_WYG_054-13b"/>
　論曰若水直言格非使百姓不被徵發之擾人主不<lb/>
　招怨訕之聲所全至大然君子循分輸忠内外之任<lb/>
　寧有擇哉以若水之謇謇而猶云爾豈誠未能免俗<lb/>
　抑願出入禁闥拾遺左右與汲黯之用心其致一耶<lb/>
　　　元結<lb/>
元結字次山瀼州人父延祖再調舂陵丞輙棄官去及<lb/>
安禄山反召結戒曰而曹逢世多故不得自安山林勉<lb/>
樹名節無近羞辱及卒門人私諡曰太先生結少不羈<lb/>
<pb n="KR2g0051_WYG_054-14a"/>
稍長折節向學事元德秀成進士復舉制科肅宗問天<lb/>
下士於國子司業蘇源明源明薦結可用召詣京師問<lb/>
所欲言結上時議三篇授右金吾兵曹參軍攝監察御<lb/>
史為山南西道節度參謀募義士於唐鄧汝蔡降劇賊<lb/>
五千瘞戰死露胔於泌南名曰哀丘帝將親征史思明<lb/>
結言賊鋭不可與爭宜折以謀帝善之因命發宛葉軍<lb/>
挫賊南鋒結屯泌陽守險全十五城以功遷監察御史<lb/>
裏行俄參山南東道來瑱府時有父母隨子在軍者結<lb/>
<pb n="KR2g0051_WYG_054-14b"/>
說瑱曰孝而仁者可與言忠信而勇者可以全義詎有<lb/>
責其忠信義勇而不勸之孝慈乎將士父母宜結以衣<lb/>
食瑱納之瑱誅攝領府事㑹代宗立固辭侍親歸樊上<lb/>
授著作郎久之拜道州刺史初西原蠻掠居人數萬去<lb/>
遺户裁四千結到官未五旬諸使調發符牒二百餘函<lb/>
結以民困甚不忍加賦即上言臣州為賊焚破糧儲屋<lb/>
宅男女牛馬幾盡今百姓十不一在耄孺騷離未有所<lb/>
安嶺南諸州尚多寇盜守捉候望四十餘屯一有不靖<lb/>
<pb n="KR2g0051_WYG_054-15a"/>
湖南且亂請免百姓所負租稅及租庸使和市雜物十<lb/>
三萬緡帝許之明年租庸使索上供十萬緡結又奏歳<lb/>
正供外所率宜以時増減詔可結為民營舍給田免徭<lb/>
役流亡歸者萬餘進容管經略使身諭蠻豪綏定八州<lb/>
民樂其教加左金吾衛將軍罷還京師年五十卒<lb/>
　論曰結有詩云去冬山賊來殺奪幾無遺所願見王<lb/>
　官撫養以惠慈奈何重驅逐不使存活為安人天子<lb/>
　命符節我所持州縣忽亂亡得罪復是誰逋緩違詔<lb/>
<pb n="KR2g0051_WYG_054-15b"/>
　令䝉責固其宜前賢重守分惡以禍福移亦云貴守<lb/>
　官不愛能適時此結自叙在道時事也至心懇到惻<lb/>
　然動人韓愈所謂作者非今士相去時已千其言有<lb/>
　感觸使我復辛酸者是詩之𩔖也要結平生行事可<lb/>
　謂仁心為質者矣<lb/>
　　　呉湊<lb/>
呉湊濮州濮陽人章敬皇后弟也以后族賜官封湊固<lb/>
執謙畏辭尊就卑為檢校賔客兼家令累進左金吾衛<lb/>
<pb n="KR2g0051_WYG_054-16a"/>
大將軍甚見委信是時令狐彰田神功等繼殁其下乘<lb/>
喪揺亂湊持節慰安汴滑裁所欲為奏各盡其情亦度<lb/>
朝廷可行者故軍中驩附及上將誅元載顧左右無可<lb/>
與計召湊圖之卒收載賜死於是王縉楊炎等皆當從<lb/>
坐湊言法有首從從不應死縉等由是得減死德宗初<lb/>
出為福建觀察使以清勤稱宰相竇參憾之數加毁短<lb/>
帝召騐參言不實帝以此不直㕘改湊陜虢觀察使擢<lb/>
領宣武節度使猶以為㕘所阻還為右金吾衛大將軍<lb/>
<pb n="KR2g0051_WYG_054-16b"/>
貞元十四年夏大旱穀貴人流亡帝以過京兆尹韓臯<lb/>
罷之而以湊代臯湊為人强力劬儉未嘗擾民上下愛<lb/>
向京師苦宫市强估取物有司附媚中官無敢爭湊見<lb/>
便殿獨陳其非便又言諸禁兵資課太繁宜有觸省帝<lb/>
皆可之初府中以湊貴戚子疑其不諳簿領每伺其將<lb/>
出遮湊取決幸倉卒得容欺湊叩鞍一視指擿盡中其<lb/>
弊衆乃驚服不意湊精於裁遣如此僚史非大過不榜<lb/>
責召至廷詰服原之其下傳相訓朂舉無稽事文敬太<lb/>
<pb n="KR2g0051_WYG_054-17a"/>
子義章公主之喪帝悼念命厚𦵏之湊乘間極爭或勸<lb/>
止湊湊曰上明睿憂勞四海不以所鍾愛而疲民以逞<lb/>
也顧左右鉗噤不言耳吾反復啟寤幸一聽之則民受<lb/>
賜不少矣進兵部尚書及屬病不内醫巫不嘗藥家人<lb/>
泣請湊曰吾以庸謹起田畝位三品顯仕四十年年七<lb/>
十一尚何求自古外戚令終者可數吾得以天年歸侍<lb/>
先人足矣遂卒諡曰成先是街衢多蒔榆湊以榆非人<lb/>
所䕃玩令易以槐及槐成而湊已亡行人指樹懐之其<lb/>
<pb n="KR2g0051_WYG_054-17b"/>
任中外未嘗以罪罷為世外戚表云<lb/>
　論曰湊之為京兆上則革朝政之非下則化羣吏之<lb/>
　黠至使後之人追思其德幾與甘棠等烈可謂救時<lb/>
　良牧矣其鑒古外戚之禍順化以盡靡惑於生死之<lb/>
　際卓識定力蔚為世表豈但錚錚於鐵中已哉<lb/>
　　　崔衍<lb/>
崔衍字著深州安平人父倫有孝行安禄山反倫陷於<lb/>
賊不汙偽官間使子弟表賊事寳應中以右庶子使吐<lb/>
<pb n="KR2g0051_WYG_054-18a"/>
蕃為吐蕃所留閹八歳終不屈乃聽還代宗見之為感<lb/>
動嗚咽衍天寳末擢明經調富平尉繼母李氏不慈倫<lb/>
自吐蕃歸李故敝衣以見倫問故曰衍不吾給倫怒將<lb/>
鞭衍衍涕泣無所陳倫弟殷趨白其實倫乃悟由是譛<lb/>
無所入調清源令勸民力田懐附流亡觀察使馬燧表<lb/>
其能徙美原歴蘇虢二州虢居陜華間賦數倍入衍以<lb/>
為太重將白之時裴延齡領度支方務聚斂私止衍衍<lb/>
不聼遂奏州部多巖田又當郵傳劇道屬歳無秋民舉<lb/>
<pb n="KR2g0051_WYG_054-18b"/>
流亡不蠲減租額人無生理臣見長吏之患在因循不<lb/>
以聞不患陛下不憂䘏也陛下拔臣大州寧欲使視民<lb/>
困而顧望不言哉德宗公其言為詔度支減賦遷宣歙<lb/>
池觀察使簡静為百姓所懷幕府奏聘皆有名士後多<lb/>
顯於時年六十九卒衍儉約畏法室無妾媵禄入周於<lb/>
親族𦵏埋嫁娶倚以濟者數十家及卒不能蕆喪朝賜<lb/>
賻帛三百段米粟稱之先是天下以進奉結主恩州藏<lb/>
耗竭韋臯劉賛裴肅為之倡賛舊貢金錫凡十八品皆<lb/>
<pb n="KR2g0051_WYG_054-19a"/>
倍直市於州民匱多逃去及賛死衍代悉蠲革之居十<lb/>
年嗇用度府庫充衍路應為觀察使以衍有惠在民言<lb/>
狀元和元年詔書褒美賜一子官諡曰懿<lb/>
　論曰延齡以聚斂逢主之欲雖忠賢如陸贄加以托<lb/>
　契於艱難一與之忤貶黜以死衍乃能正言悟主為<lb/>
　虢人輕倍入之賦而延齡不得沮焉其蠲革例貢金<lb/>
　錫不以進奉結主恩所自位置為益高矣<lb/>
　　　吕元膺<lb/>
<pb n="KR2g0051_WYG_054-19b"/>
吕元膺字景夫鄆州東平人姿儀瓌秀有器識始遊京<lb/>
師謁齊映映歎曰吾不及識婁<hi>師德</hi>郝<hi>處俊</hi>殆斯人𩔖乎䇿<lb/>
賢良高第累官右司員外郎出為蘄州刺史嘗録囚囚<lb/>
或自白父母在以歳旦不得省為恨因而泣下元膺惻<lb/>
然為戒還期悉釋械歸之吏白不可元膺曰吾以信待<lb/>
人人豈我違果如期而反自是羣盜感媿率避境去元<lb/>
和中累擢給事中俄為同州刺史既謝上問政事所對<lb/>
詳明上謂宰相曰元膺直氣讜言宜留左右奈何出之<lb/>
<pb n="KR2g0051_WYG_054-20a"/>
李藩裴垍皆謝曰陛下及此實宗社無疆之休乃留元<lb/>
膺給事左右未幾進御史中丞拜鄂岳觀察使嘗夜登<lb/>
城守者不聽左右曰中丞也對曰夜不可辨乃還明日<lb/>
擢守者為大將入拜尚書左丞時度支使潘孟陽太府<lb/>
卿王遂交惡有詔各予别除元膺上其詔請明枉直以<lb/>
顯褒懲又江西觀察使裴堪按䖍州刺史李將順受賕<lb/>
不覆訊而貶元膺請遣御史按問宰相不能奪其執法<lb/>
堅正皆此𩔖選拜東都留守東都有李師道留邸邸兵<lb/>
<pb n="KR2g0051_WYG_054-20b"/>
與山棚謀竊發事覺元膺禽破之始盜發都人震恐守<lb/>
兵弱不足恃元膺坐城門指縱部分意氣閑舒人賴以<lb/>
安東都西南通鄧虢川谷曠深人業射獵不事農遷徙<lb/>
無常率趫悍善鬭號曰山棚元膺始募為山河子弟使<lb/>
衛宫城以羈縻之改河中節度使時方鎮多姑息獨元<lb/>
膺秉政自監軍及中人往來者無不嚴憚入拜吏部侍<lb/>
郎正色立朝有台宰望處事裁宜人服其有體以疾改<lb/>
太子賓客居官始終無訾年七十二卒<lb/>
<pb n="KR2g0051_WYG_054-21a"/>
　論曰元膺臨事識定而才優庶幾古之重臣其入為<lb/>
　執法出當保釐大抵以直受知然守者一言之正輙<lb/>
　擢大將以此知元膺之能受言也惟能受言者能獻<lb/>
　言元膺之為人其高概略可想見云<lb/>
　　　韋丹<lb/>
韋丹字文明京兆萬年人早孤從外祖顔真卿學擢明<lb/>
經調安縣令復舉五經高第歴咸陽尉順宗為太子召<lb/>
為舍人新羅國君死詔拜司封郎中往弔故事使外國<lb/>
<pb n="KR2g0051_WYG_054-21b"/>
賜州縣十官賣以取貲號私覿官丹曰使外國不足於<lb/>
貲宜上請安有貿官受錢耶即具疏所宜費上命有司<lb/>
與之因著令未行而新羅立君死還為容州刺史教民<lb/>
耕織止惰游興學校民貧自鬻者贖歸之禁吏不得掠<lb/>
為隸始築州城屯田二十四所教種茶麥仁化大行遷<lb/>
河南少尹未至徙義成軍司馬以諫議大夫召有直名<lb/>
劉闢反議者欲釋不誅丹以為法廢人慢當濟以威今<lb/>
不誅闢則可使者惟兩京耳憲宗褒美之㑹闢圍梓州<lb/>
<pb n="KR2g0051_WYG_054-22a"/>
乃授丹劍南東川節度使代李康丹至漢中上言康守<lb/>
方盡力不可易召還議蜀事及闢去梓丹卒以讓高崇<lb/>
文已而拜晉慈隰觀察使閱歳復自陳所治非要害地<lb/>
不足張職為國家費不如屬之河東帝從之徙為江南<lb/>
西道觀察使丹計口受俸委餘於官罷八州冗食者收<lb/>
其財始民不知為瓦屋皆草茨竹椽久燥則戞而焚丹<lb/>
召工教為陶聚材於塲度其費為估不取贏利人能為<lb/>
屋者受材瓦於官免半賦徐取其償逃未復者官為為<lb/>
<pb n="KR2g0051_WYG_054-22b"/>
之貧不能者畀以財身往勸督置南北市為營以舍軍<lb/>
歳中旱募人就功厚與直給其食為衢南北夾兩營東<lb/>
西七里以廢倉為親廏馬息不死築堤扞江長十二里<lb/>
竇以疏漲凡為陂塘五百九十八所灌田萬二千頃有<lb/>
吏主倉十年丹覆其糧亡三千斛丹曰吏豈自費耶籍<lb/>
其家盡得文記乃權吏所奪丹召諸吏曰若恃權取於<lb/>
倉罪也與若期一月還之皆頓首謝及期無敢違有卒<lb/>
違令當死丹釋不誅卒去乃上書告丹不法詔丹解官<lb/>
<pb n="KR2g0051_WYG_054-23a"/>
待辨㑹卒年五十八及驗卒所告皆不實丹治狀愈明<lb/>
後宣宗讀元和實録見丹政績他日問宰相元和時治<lb/>
民孰第一周墀曰臣嘗守江西韋丹有大功德殁四十<lb/>
年老㓜思之乃詔觀察使上丹功狀命刻功於碑頃之<lb/>
上復問墀丹有子否墀以宙對上拜為侍御史累官為<lb/>
太原節度盧均副是時回鶻已破諸部剽殺塞下鈞欲<lb/>
得重吏視邊宙請往乃自定襄鴈門五原絶武州塞略<lb/>
雲中徧見酋豪視亭障守卒増其廪約吏不得擅侵諸<lb/>
<pb n="KR2g0051_WYG_054-23b"/>
戎犯者死於是三部六蕃諸種皆信悦召拜吏部郎中<lb/>
出為永州刺史州方灾歉宙斥刺史供用錢九十餘萬<lb/>
為市糧餉書制律并種植為生之宜户給之使民知避<lb/>
法自殖州負嶺轉餉艱險每饑人輙莩死宙始築常平<lb/>
倉收羨餘榖以待乏罷冗役九百四十四員縣舊置吏<lb/>
督賦宙聽民自輸家十相保賦入常先期農民貧多無<lb/>
牛宙為置社二十家月㑹錢若干探名得者先市牛以<lb/>
是為凖久之牛不乏立學官取仕家子弟十五人充之<lb/>
<pb n="KR2g0051_WYG_054-24a"/>
又為俚民具條約使略知昏禮俚俗大改還為大理少<lb/>
卿歴遷加檢校尚書左僕射同中書門下平章事咸通<lb/>
中卒<lb/>
　論曰昔公劉徹田為糧涉渭取鍛凡所以使民宅爾<lb/>
　宅畋爾田故其在詩曰于時言言于時語語言其一<lb/>
　時民氣康樂安居作業而暇豫也丹之為政其勤幾<lb/>
　與公劉等子宙繼之政績亦殊有足多者再世善治<lb/>
　偉矣<lb/>
<pb n="KR2g0051_WYG_054-24b"/>
　　　崔戎<lb/>
崔戎字可大博陵安平人舉明經補不學校書郎憲宗<lb/>
稱其才累官諫議大夫㑹成都有蠻亂詔戎持節為劍<lb/>
南宣撫使戎奏罷税外薑芋錢綏招流亡凡廢若置公<lb/>
私莫不便之還拜給事中出為華州刺史吏以故事置<lb/>
錢萬緡為刺史用戎不取及徙兖海沂密觀察使乃召<lb/>
吏籍所置錢享軍曰吾重矯激以夸後人也將行吏民<lb/>
擁留塞道至遮詔使請匄戎於天子戎乃以夜單騎遁<lb/>
<pb n="KR2g0051_WYG_054-25a"/>
去民猶追之不及乃止既至兖鉏滅姦吏十餘輩民大<lb/>
悦歳餘卒年五十五贈禮部尚書<lb/>
　論曰書稱有猷有為有守猷生於智為生於才而守<lb/>
　則其本行也本行不堅而舞才用智以愚其下君子<lb/>
　譏焉為其所猷為非古之所謂猷為也然或務赫赫<lb/>
　之聲而姑托皎皎之節則容以矯激一時者留貽後<lb/>
　弊此其為守毋亦異於古者所云耶戎既不茍得又<lb/>
　不茍廉為善不近名以此得吏民心其賢於俗吏逺<lb/>
<pb n="KR2g0051_WYG_054-25b"/>
　矣<lb/>
　　　盧坦<lb/>
盧坦字保衡河南洛陽人性勁直鄭滑節度使李復表<lb/>
為判官有善笛者為諸將所悦請於復將任以重職坦<lb/>
笑曰大將積勞乃得右職奈何自薄欲與吹笛年少同<lb/>
列耶諸將皆慙謝復病甚監軍薛盈珍内甲士五百於<lb/>
牙中封府庫舉軍大恐坦勸止之軍乃安及復卒姚南<lb/>
仲代之南仲書生盈珍易之坦私謂人曰姚大夫外柔<lb/>
<pb n="KR2g0051_WYG_054-26a"/>
中剛監軍若侵之必不受我留恐及禍遂從復喪歸東<lb/>
都為夀安令盈珍果與南仲不相中幕僚多黜死者河<lb/>
南機織未就而賦已及限坦請少展賦期府不聽坦乃<lb/>
敕縣人曰第輸勿顧限違限不過罰令俸耳由是知名<lb/>
入為刑部郎中兼侍御史遷中丞上嘗因赦令禁諸道<lb/>
毋進奉而山南節度使栁晟浙西觀察使閻濟美復有<lb/>
所獻坦劾奏之上曰二人所獻皆家財朕已原之不可<lb/>
失信坦曰布大信者赦令也今二臣違詔陛下奈何以<lb/>
<pb n="KR2g0051_WYG_054-26b"/>
小信失大信乎上曰朕既受之奈何坦曰出歸有司以<lb/>
明陛下之德上從之以忤裴均罷為左庶子數月出為<lb/>
宣歙池觀察使初劉闢壻蘇彊坐誅彊兄𢎞宦於晉州<lb/>
亦自免去坦以𢎞有才行彊從闢時相距三千里宜不<lb/>
通謀奏署判官上曰使彊不誅尚録其才況其兄耶時<lb/>
江淮旱榖踊貴或請抑其價坦曰所部地狹榖來它州<lb/>
若直賤榖不至矣不如任之既而商米坌至市估遂平<lb/>
再遷戸部侍郎判度支表韓重華為代北水運使列屯<lb/>
<pb n="KR2g0051_WYG_054-27a"/>
益兵廣開廢田歳收粟二十萬石河毁西受降城宰相<lb/>
李吉甫議徙天德坦以為城當磧口美水豐草邊鄣所<lb/>
利若避河流不過退數里足矣天德地壤墝瘠烽候無<lb/>
所統接若果徙是無故蹙地二百里也陛下奈何省一<lb/>
時費墜萬世䇿耶吉甫不悦出坦為東川節度使卒徙<lb/>
天德師人怨殺城使燕重旰覆其家坦治東川盡蠲山<lb/>
澤鹽井𣙜率之籍及呉少誠誅詔坦使兵二千屯安州<lb/>
坦每朔望輙使人問屯兵家屬有疾病予醫藥屯兵皆<lb/>
<pb n="KR2g0051_WYG_054-27b"/>
感慰無逃還者元和十二年年六十九卒<lb/>
　論曰重華之屯政募人為十五屯屯置百三十人而<lb/>
　種百頃各就高為堡東起振武西極中受降城出入<lb/>
　河山之際六百餘里屯堡相望寇來不能為暴人得<lb/>
　肆耕其中歳果倍收省度支錢千三百萬後復請益<lb/>
　開田合五千頃法用人七千欲令吏於無事時督習<lb/>
　弓矢為戰守備庶幾兵農兼事務一兩得韓愈以為<lb/>
　輸邊之費不可勝計中國坐耗而邊吏恒苦食不繼<lb/>
<pb n="KR2g0051_WYG_054-28a"/>
　若盡從重華之策利難可一二遽數誠哉是言也後<lb/>
　世謀所以實塞下計莫便於此者矣是以中唐以還<lb/>
　陸贄建議於前韓愈深籌於後可不謂知政務者乎<lb/>
　重華之用坦實舉之坦吏績有聲立朝侃侃又表重<lb/>
　華以興大利其人良有足多者故特録焉<lb/>
　　　崔郾<lb/>
崔郾字廣略貝州武城人姿儀偉秀人望而慕之然不<lb/>
可狎也中進士第補集賢校書郎累遷吏部員外郎每<lb/>
<pb n="KR2g0051_WYG_054-28b"/>
擬吏親挾格褒黜必當寒逺無留才三遷諫議大夫穆<lb/>
宗立荒於游畋内酣蕩昕曙不能朝郾進曰十一聖之<lb/>
功德四海之大萬國之衆其治其亂繫於陛下自山以<lb/>
東百城地千里昨日得之今日失之西望戎壘距宗廟<lb/>
十舍百姓憔悴畜積無有願陛下親政事以幸天下上<lb/>
動容慰謝遷給事中敬宗初拜翰林侍講學士旋進中<lb/>
書舍人謝曰陛下使臣侍講歴半載不一問經義臣無<lb/>
功不足副厚恩帝慙曰少間當親益郾乃與高仲類六<lb/>
<pb n="KR2g0051_WYG_054-29a"/>
經要言為十篇上之以便觀省遷禮部侍郎出為虢州<lb/>
觀察使先是上供財乏則奪吏俸助輸郾曰吏不能贍<lb/>
私安暇䘏民以府常費代之改鄂岳等州觀察使自蔡<lb/>
人叛鄂岳常苦兵江湖盜賊顯行郾修治鎧仗造䝉衝<lb/>
駛追窮躡上下千里歳中悉捕平復觀察淛西遷檢校<lb/>
禮部尚書卒於官諡曰德郾不藏貲有餘輙周給親舊<lb/>
為治其昏喪居家怡然子弟自化室處庳陋無步廡至<lb/>
霖淖則葢而屐以就外位治虢以寛經月不笞一人及<lb/>
<pb n="KR2g0051_WYG_054-29b"/>
涖鄂則嚴法峻誅一不貸或問其故曰虢土瘠而民勞<lb/>
吾撫之不暇猶苦其擾鄂土沃民剽雜以夷俗非用威<lb/>
莫能治政所以貴知變者也聞者服焉<lb/>
　論曰周禮之論刑典平國亂國其輕重頓殊郾以儒<lb/>
　臣岀試外任宜其明於政術知所通變也唐自穆敬<lb/>
　以後時事益非矣郾獨款款效忠婉而有直體黽勉<lb/>
　從政不敢告勞可謂靖共爾位君子者歟<lb/>
　史傳三編卷五十四<lb/>
</p>
<p>
</p>
  </div>
<div>
<head>史傳三編卷五十五</head> <lb/>
    <p>
<pb n="KR2g0051_WYG_055-1a"/>
欽定四庫全書<lb/>
　史傳三編卷五十五<lb/>
　　　　　　　　　　　　大學士朱　軾撰<lb/>
　循吏傳七<lb/>
　　宋<lb/>
　　　喬維岳<lb/>
喬維岳字伯周陳州南頓人治三傳仕周為平輿令入<lb/>
宋歴知州軍陳洪進納土朝廷議擇能臣闗掌泉州郡<lb/>
<pb n="KR2g0051_WYG_055-1b"/>
事而維岳以選為通判㑹仙遊莆田盜起衆至十餘萬<lb/>
攻城城守兵裁三千勢甚急監軍何承矩等欲屠其民<lb/>
燔府庫以遁維岳獨抗議不可承矩乃復堅守既而救<lb/>
至圍解竟活泉人詔褒之擢淮南轉運使淮流水湍運<lb/>
舟多覆或時值涸重載皆缷糧而過綱卒縁此為姦維<lb/>
岳始剙二斗門於西河第三堰門為設懸以積水水平<lb/>
乃起懸泄之建横橋岸上築土累石以牢其址自是弊<lb/>
盡革運舟往來無滯泗州獄掾悞斷囚至死維岳按部<lb/>
<pb n="KR2g0051_WYG_055-2a"/>
至泗將抵掾罪掾有母年八十餘自訴伏法即母不能<lb/>
活維岳憫之乃曰它日朝制按問前事者可委罪於轉<lb/>
運使掾如其言獲免而維岳坐贖金百二十斤罷使職<lb/>
權知楚州及真宗以壽王尹京精擇府僚以維岳為推<lb/>
官或言維岳在淮南決獄不平有知其事者白其實太<lb/>
宗尤加賞異京府事繁維岳評處詳敏真宗稱其明幹<lb/>
及踐祚命與畢士安權知開封府拜給事中知審官院<lb/>
維岳明習吏事有治劇才故所至著績其後以年衰乞<lb/>
<pb n="KR2g0051_WYG_055-2b"/>
外特授海州刺史歴蘇壽二州咸平四年卒年七十六<lb/>
　論曰馮異之入闗中光武敕以平定安集曹彬之下<lb/>
　江南藝祖戒勿妄殺興王之所以覆天下其用心固<lb/>
　如此洪進率泉之民而納土泉之民非嘗有貳心也<lb/>
　以它警而遽議屠戮雖秦政項籍之暴不及此倘非<lb/>
　維岳一言所傷於宋室仁厚之氣豈少哉<lb/>
　　　周渭<lb/>
周渭字得臣昭州恭城人幼孤力學值劉鋹據五嶺賦<lb/>
<pb n="KR2g0051_WYG_055-3a"/>
重政繁渭率鄉人避地零陵阻賊復還則廬舍皆燼矣<lb/>
遂棄妻子奔道州又為盜所襲乃脱身北走建隆初至<lb/>
京師上書言時務召試賜同進士補白馬主簿縣大吏<lb/>
犯法渭即斬之上奇其才擢右贊善大夫時魏帥符彦<lb/>
卿專恣朝廷選常參官强幹者涖其屬邑由是以渭知<lb/>
永濟縣彦卿郊迎渭揖於馬上就館始與相見略不降<lb/>
屈乾徳中通判興州置口砦監軍敖狠縱下為暴渭馳<lb/>
諭以禍福斬其軍校衆皆懾服遷知棣州殿直傅延翰<lb/>
<pb n="KR2g0051_WYG_055-3b"/>
為監軍謀作亂走契丹渭聞即擒之械送闕下鞫得實<lb/>
斬於西市渭在郡以簡肅稱及太平興國二年擢廣南<lb/>
轉運副使吏民送者遮道初渭走中原時其妻莫荃及<lb/>
二子皆留恭城荃年尚少父母欲嫁之荃泣誓曰渭非<lb/>
久困者今違難必能自奮於是親蠶績以給朝夕及開<lb/>
寶三年廣南平至是而渭始歸則二子皆已畢娶矣凡<lb/>
歴二十六年時人以為美談渭到官即奏除劉鋹時税<lb/>
算之繁者重定田賦興學校屬有事交阯主將無功敗<lb/>
<pb n="KR2g0051_WYG_055-4a"/>
卒二人先逸至邕奪民錢渭捕斬之後至者悉令解甲<lb/>
以入訖無敢犯復移書交阯諭以威信交阯應時入貢<lb/>
在嶺南六年徙知揚州累遷益州轉運使坐從子累黜<lb/>
為彰信軍節度副使咸平二年真宗聞其清節將復召<lb/>
用詔下而卒年七十七貧不能葬上憫之賻錢十萬以<lb/>
其子建平為乘氏主簿<lb/>
　論曰漢孝武時罔密文峻吏道雜而多端故太史稱<lb/>
　非武健嚴酷不能勝任有激乎其言之也渭數用斬<lb/>
<pb n="KR2g0051_WYG_055-4b"/>
　擊可謂武健然嚴而不酷者以生道殺之也宋以寬<lb/>
　大開國而除鋹苛賦必待於渭詩曰維桑與梓必共<lb/>
　敬止渭之芘厥桑梓者大矣<lb/>
　　　張綸<lb/>
張綸字公信潁州汝隂人倜儻任氣以殿直從討王均<lb/>
於蜀寇數百已降復叛使綸擊之綸報曰此窮寇急之<lb/>
則生患不如諭以向背從之果降辰州洞蠻常内寇以<lb/>
綸知辰州綸築蓬山驛路賊不得通乃遁及綸去州曹<lb/>
<pb n="KR2g0051_WYG_055-5a"/>
瑋表留之不可蠻復擾乃復徙為辰澧等州安撫使蠻<lb/>
則復定久之除江淮制置發運副使時鹽課大虧綸奏<lb/>
除通泰楚三州鹽户宿負官助其器用鹽入優與之直<lb/>
由是歲增課數十萬復置場於杭秀海三州歲入課百<lb/>
餘萬居二歲增上供米八十萬疏五渠導太湖入於海<lb/>
復租米六十萬開長蘆西河以避覆舟之患又於髙郵<lb/>
北築漕河隄旁錮鉅石為十䃮以泄横流凡二百里泰<lb/>
州捍海堰延衺百五十里久廢不治海濤冒民田綸議<lb/>
<pb n="KR2g0051_WYG_055-5b"/>
修復論者難之恐濤患息而潦患興綸曰濤之患十九<lb/>
潦之患十一獲多而亡少不亦可乎凡三表請自臨役<lb/>
卒成堰復逋戸二千六百居淮南六年累遷文思使昭<lb/>
州刺史歴秦瀛滄乾潁川刺史卒綸有材略所至興利<lb/>
除害為人恕喜施子在江淮見漕卒凍餒多道死歎曰<lb/>
此有司之過非所以體上仁也推奉錢市絮襦千數衣<lb/>
其不能自存者<lb/>
　論曰淮徐地窪而泰尤居下游海口宜使深通故修<lb/>
<pb n="KR2g0051_WYG_055-6a"/>
　海堰論者慮以致潦然潦之為害水消即田復海潮<lb/>
　所冒田數歲廢故綸以為潦患小而濤患大也自大<lb/>
　河南徙淮既挾黄而多淤淮黄出海之處復有海堰<lb/>
　則洪澤常苦水泛是以明潘季馴為四十里天然減<lb/>
　水壩以殺洪澤之漲今之六壩是也壩所減水實漫<lb/>
　髙郵興化以達於海勢不能無淹浸若於六壩之下<lb/>
　出海之上各為廣疏川渠以走漫流斯潦患亦減矣<lb/>
　　　李允則<lb/>
<pb n="KR2g0051_WYG_055-6b"/>
李允則字垂範并州盂人太平興國間始置𣙜塲於靜<lb/>
戎軍以允則典其事其後累遷知潭州真宗謂曰朕在<lb/>
南衙畢士安嘗道卿家世今以湖南屬卿初馬氏斂人<lb/>
出絹謂之地税潘美定湖南計屋輸絹謂之屋税營田<lb/>
户給牛歲輸米四斛牛死猶輸謂之枯骨税而民輸茶<lb/>
始以九斤為一大斤後益至三十五斤允則請除三税<lb/>
而定茶以十三斤半為制民大便之湖湘多山田可藝<lb/>
粟民惰不耕允則令月所給馬芻皆輸本色由是山田<lb/>
<pb n="KR2g0051_WYG_055-7a"/>
盡墾值饑發廩賤糶又募饑民隷軍籍得萬人頃之轉<lb/>
運使欲發所募禦邵州蠻允則曰今蠻不擾無因益戍<lb/>
是啓邊患也且兵皆新募未任出戍不聽陳堯叟上其<lb/>
治狀上召對歎曰畢士安不謬知人者遷知滄州允則<lb/>
濬浮陽湖葺營壘官舍問又穿井未幾契丹來攻老幼<lb/>
皆入保而水不乏且斲冰以代砲契丹解去上復召勞<lb/>
曰頃有言濬井葺屋為勞民者及契丹至始知善為備<lb/>
也轉鎮定髙陽三路行營兵馬都監自陳短於武藝不<lb/>
<pb n="KR2g0051_WYG_055-7b"/>
足以當邊劇上曰卿第為我運籌䇿不必當矢石也久<lb/>
之擢河北安撫知雄州時河北既罷兵而允則治壘不<lb/>
輟契丹主以為嫌其相曰李安撫長者不足疑既而有<lb/>
詔詰之允則曰甫通好不即完治恐它日頽圮因廢邊<lb/>
守患不可測上以為然始築闗城以䕶甕城屬之大城<lb/>
又取材西山大為倉廩營舍教民陶瓦甓標里閈置廊<lb/>
市邸舍水磑城悉累甓環以溝塹廣閻承翰所修屯田<lb/>
架石橋構亭榭列堤道以通安肅廣信順安軍歲修禊<lb/>
<pb n="KR2g0051_WYG_055-8a"/>
事召界河戰棹為競渡以潛寓水戰州北舊多設陷馬<lb/>
坑起樓城上為斥堠望可十里允則曰南北已講安用<lb/>
此命徹樓夷坑而為諸軍園圃浚井疏洫列畦隴築短<lb/>
垣縱横其中植之荆棘地以益阻復因治坊巷徙浮圖<lb/>
於北原上登望乃三十里命境有隙地悉種榆已而榆<lb/>
滿塞下顧謂僚佐曰此步兵之地不利騎戰豈獨資屋<lb/>
材耶州有𣙜塲禁通異物而邏獲契丹人所易珉玉帶<lb/>
允則曰此以我無用易彼有用也縱不治雲翼卒亡入<lb/>
<pb n="KR2g0051_WYG_055-8b"/>
契丹允則移文督還契丹報以不知所在允則曰在某<lb/>
所契丹駭即歸卒允則遂斬以徇天禧間徙知鎮潞二<lb/>
州仁宗立領康州防禦使天聖六年卒允則不事威儀<lb/>
間或步出遇民有可語者延坐咨詢以是洞知人情訟<lb/>
事無大小一訊立斷善撫士卒皆得其用盜發輒獲人<lb/>
莫知所由身無兼衣食無重羞不畜資財在河北二十<lb/>
餘年方略施設後人莫之敢隳至與契丹國信往來費<lb/>
用儀式多允則所裁定云<lb/>
<pb n="KR2g0051_WYG_055-9a"/>
　論曰允則之為治頗以智術濟其才用當在雄時所<lb/>
　興舉率以便民也而邊防益固其器幹籌略幾為張<lb/>
　詠之亞矣古所稱折衝禦侮之才爪牙干城之選若<lb/>
　允則者足以當之<lb/>
　　　凌䇿<lb/>
凌䇿字子奇宣州涇人世給事州縣䇿獨厲志好學雍<lb/>
熙二年舉進士累官通判定州李順之亂選官多不樂<lb/>
川陜惟䇿自陳常涖蜀境諳其俗即命知蜀州先是嶺<lb/>
<pb n="KR2g0051_WYG_055-9b"/>
南輸香藥郵置萬人負擔抵京師甚以煩役為患及䇿<lb/>
入為户部都官乃請陸運至南安汛舟而北役卒止八<lb/>
百人大省轉送之費䇿為人彊幹後以選代盧之翰任<lb/>
廣州廣英路自吉河至板步二百里盛夏常苦瘴行旅<lb/>
死者十八九䇿由英州大源洞伐山開道直抵曲江人<lb/>
以為便代還知青州薦歴内任復出知揚州屬江淮歲<lb/>
饑盜起使䇿領淮西東路安撫使洪州水復轉為江南<lb/>
轉運使饒州産金舊時禁商市鬻犯者逮繋滿獄䇿請<lb/>
<pb n="KR2g0051_WYG_055-10a"/>
縱民販市官責其算人甚頼之尋知益州䇿勤吏職處<lb/>
事精審所至有治迹久之代還真宗嘗謂王旦曰䇿有<lb/>
才用治蜀敏而能斷旦曰䇿性淳質和臨事彊濟上深<lb/>
然之方加嚮用會病命知通進銀臺司兼門下拜給事<lb/>
中權御史中丞逾年疾甚復求知益州遷工部侍郎從<lb/>
其請天禧二年卒年六十二<lb/>
　論曰盤根别利者功名之士也險易一心者純臣之<lb/>
　節也李順小蠢而選官已縮頸曵踵而不欲前況事<lb/>
<pb n="KR2g0051_WYG_055-10b"/>
　變有十百於是者又安望其能負大重為國分憂哉<lb/>
　䇿之自請涖蜀志節已見其才績驗白也宜哉<lb/>
　　　陳貫<lb/>
陳貫字仲通先相州人徙河陽早歲倜儻數上疏言邊<lb/>
事及舉進士真宗識其名擢髙第累官知衞州涇州督<lb/>
察盜賊禁戢不肖子弟簿書筦庫賦租出入皆親檢覈<lb/>
嘗謂僚屬曰視縣官物如已物容有姦乎州人憚其嚴<lb/>
擢利州路轉運使出職田粟且帥富民計口占粟而發<lb/>
<pb n="KR2g0051_WYG_055-11a"/>
其餘以賑歲饑及為三司鹽鐵判官領河北轉運使請<lb/>
疏徐鮑曹易四水以興屯田後遷刑部郎中直昭文館<lb/>
知相州還朝卒貫喜談兵咸平中大將楊瓊王榮喪師<lb/>
貫上言曰前日不斬傅潛張昭允使瓊輩畏死不畏法<lb/>
請自今合戰而奔者主校皆斬大將戰死禆校無傷而<lb/>
還與奔軍同軍䘐城圍别部力足救而不至者以逗留<lb/>
論上嘉納之又嘗上形勢選將練兵三論其論選將略<lb/>
謂昔李漢超守瀛州契丹不敢窺闗南尺寸地今將帥<lb/>
<pb n="KR2g0051_WYG_055-11b"/>
大抵用恩澤進卒與敵遇方略何從而出論練兵略謂<lb/>
禁旅恬於休息久不識戰請募土人隷本軍籍丁民為<lb/>
府兵使北捍契丹西捍夏人敵之情偽地之險易彼皆<lb/>
素知可不戰而屈人之兵又嘗著兵略世多稱之<lb/>
　論曰宋鑒藩鎮之禍萬里遣戍雖無尾大不掉之患<lb/>
　而國勢遂弱古之為兵者同伍之士無非同井之人<lb/>
　故夜戰聲相聞晝戰目相識而情足以相死後世兵<lb/>
　制非古至唐府兵法弛遂以大弊故韓愈與桞公綽<lb/>
<pb n="KR2g0051_WYG_055-12a"/>
　論用土兵其利有三餉饋不煩運輓一也鄉里自相<lb/>
　愛䕶二也形勢素屬諳委三也貫議練兵意與愈同<lb/>
　蘇軾之定軍制於歴代利病略備矣至措置之規所<lb/>
　見猶未及此<lb/>
　　　陳希亮<lb/>
陳希亮字公弼眉州人幼孤好學年十六兄使治息錢<lb/>
希亮召諸貸者悉焚其券而去從師卒成進士天聖中<lb/>
知長沙縣僧海印者出入章獻皇后家與諸貴人交通<lb/>
<pb n="KR2g0051_WYG_055-12b"/>
恃勢横恣民莫敢正視希亮捕置諸法一縣大聳徙鄠<lb/>
縣老吏曹腆侮法以希亮年少易之希亮視事首得其<lb/>
罪腆叩頭願自新乃戒而捨之卒為善吏有巫歲斂民<lb/>
財以祭詭言不祭即有火災希亮禁之民不敢犯火亦<lb/>
不作毁淫祠數百區勒巫為農者七十餘家及遷太常<lb/>
博士父老送之無不泣下後除開封府司録司事福勝<lb/>
㙮火官欲更造時陜西方用兵希亮請以其費餽軍詔<lb/>
罷其役久之上欲以為御史會外戚沈元吉以奸盜殺<lb/>
<pb n="KR2g0051_WYG_055-13a"/>
人希亮一問得實元吉自驚仆死坐是為御史所劾辭<lb/>
連諸掾吏希亮乃曰殺此賊者獨我耳遂引罪坐廢期<lb/>
年京西盜起富弼薦希亮可用起知房州州素無備希<lb/>
亮以牢城卒雜山河户合數百人日夜部勒聲振山南<lb/>
殿侍雷甲不能戢士所至為暴將入境希亮勒兵拒之<lb/>
命持滿無得發士皆植立如偶人甲射之不動乃下馬<lb/>
拜請死吏皆欲斬甲希亮獨治為暴者十餘人而使甲<lb/>
捕盜自贖初有言華隂張元走夏州為元昊謀臣者詔<lb/>
<pb n="KR2g0051_WYG_055-13b"/>
徙元族百餘口於房饑寒且死希亮曰元事虚實不可<lb/>
知使誠有之元終不顧家也況此其疎屬乎密奏釋之<lb/>
其後代還復請郡自效出為宿州希亮為人清勁寡欲<lb/>
不假人以色自王公貴人皆嚴憚之見義勇發不計禍<lb/>
福所至奸民猾吏易心改行不改者必誅然出於仁恕<lb/>
嚴而不殘皇祐元年移滑州入對仁宗勞之曰知卿疾<lb/>
惡無懲沈氏子事及滑河溢希亮發禁兵捍之自廬於<lb/>
當決處吏民更諌堅卧不動水亦竟去人比之王尊云<lb/>
<pb n="KR2g0051_WYG_055-14a"/>
是歲宛句盜起仁宗以為憂<graphic n="KR1258" url="https://raw.githubusercontent.com/kanripo/KR-Gaiji/master/images/KR1258.png" mimeType="image/png"/>吏才於執政執政未及<lb/>
對仁宗遽曰朕得之矣即以希亮為曹州不逾月悉擒<lb/>
其黨淮南饑復以希亮為安撫轉運使先是轉運使調<lb/>
里胥米而蠲其役凡三十萬石號折役米米以故翔貴<lb/>
希亮至除之且表其弊旁郡遂得竝除久之徙廬州虎<lb/>
翼軍士屯壽春者嘗以謀叛誅餘不反者數百人悉遷<lb/>
於廬常自疑一日有竊入府舍將不利於希亮者希亮<lb/>
獲之笑曰此必醉耳貸而流之盡以其餘給左右使令<lb/>
<pb n="KR2g0051_WYG_055-14b"/>
或以守倉庫人為之懼希亮益加親信皆感徳指心誓<lb/>
為希亮死累遷判三司户部勾院三司簿書自天禧以<lb/>
來積滯者以百萬計希亮日夜課吏凡九月勾決殆盡<lb/>
復以請外出為京西轉運使石塘役兵周元叛希亮聞<lb/>
即輕騎出按吏請以兵從不許賊二十四人道遇希亮<lb/>
見其輕出意色閒和不能測遂相與列訴道周希亮徐<lb/>
問所苦顧命一老兵押付葉縣需後令旣而令曰諸已<lb/>
自首皆無罪顧首謀者誰也衆不敢隠因得元遂斬以<lb/>
<pb n="KR2g0051_WYG_055-15a"/>
徇餘遣赴役如初轉京東轉運使上章請老移知鳯翔<lb/>
鳯翔倉粟支十二年主者以腐敗為憂適歲儉希亮發<lb/>
十二萬石以貸貧民及秋熟以新易舊官民皆便于闐<lb/>
使者入朝過秦州經畧使享以客禮使者驕甚縱其徒<lb/>
壞傳舍入市掠飲食民户皆晝閉始希亮判三司時嘗<lb/>
接伴契丹使知使者暴皆譯教之痛繩譯以法使者不<lb/>
敢動至是復使持符告譯曰入吾境有秋毫不如法吾<lb/>
即斬若使者至羅拜庭下命坐於廊飲食之䕶出其境<lb/>
<pb n="KR2g0051_WYG_055-15b"/>
無一人譁者英宗立遷太常少卿求去不已出分司西<lb/>
京未幾致仕年六十四卒<lb/>
　論曰語云見義不為無勇也希亮之奮揚猛起遇事<lb/>
　風生可謂勇矣迹其折姦靖亂智略閒整故當時以<lb/>
　比王尊然至於機決密理希亮殆猶過之<lb/>
　　　趙尚寬<lb/>
趙尚寬字濟之河南人為政興利除害整有條理知平<lb/>
陽縣時鄰邑有逸囚將犯境尚寬趣尉出捕曰彼不意<lb/>
<pb n="KR2g0051_WYG_055-16a"/>
我至易敗也亟往毋使散漫且為害尉旣出復遣徼巡<lb/>
兵踵其後悉獲之徙知忠州窮治畜蠱大革其俗以考<lb/>
課第一知唐州唐素沃壤經亂土曠民稀議者欲廢為<lb/>
邑尚寬曰土曠可益墾辟民稀可益招徠何廢郡之有<lb/>
乃按圖記得漢召信臣陂渠故迹益發卒疏三陂一渠<lb/>
漑田萬餘頃又教民自為支渠轉相浸灌四方之民來<lb/>
者雲布尚寬復為計口授田貸錢使買耕牛比三年榛<lb/>
莽復為膏腴增户累萬尚寬勤於農政治有異等之效<lb/>
<pb n="KR2g0051_WYG_055-16b"/>
三司使包拯言狀仁宗褒焉後徙同宿二州河中神勇<lb/>
卒苦大校貪虐匿名告變尚寬焚之曰妄言耳已而奏<lb/>
黜大校分諸卒隷他營晏若無事尚寬去唐後中山髙<lb/>
賦繼之益作陂堰募兩河流民使耕作田日加闢户日<lb/>
益衆朝廷推功尚寬以為直龍圖閣知梓州積官至司<lb/>
農卿卒<lb/>
　論曰冉子以政事之才稱於孔門所自程效亦曰三<lb/>
　年足民而已尚寬之治唐勸課惟勤遂等烈於召父<lb/>
<pb n="KR2g0051_WYG_055-17a"/>
　其處告匿事尤為善持大體云<lb/>
　　　仇悆<lb/>
仇悆字泰然益都人大觀初成進士授邠州司法歴鄧<lb/>
城武陟令屬燕山之役調兵數十萬諸將往往縱卒掠<lb/>
物悆於軍需率先期趣備申嚴約束故餽饟畢給而民<lb/>
不擾調高密丞攝縣事剖決如流事無淹夕有楊蓋者<lb/>
縣猾吏也暴其罪黥之民大悦服及州召攝司錄民萬<lb/>
餘遮邀於道擁以歸廨天方寒燃火警守達旦悆由它<lb/>
<pb n="KR2g0051_WYG_055-17b"/>
道乃得去旣而民數千人經向州牙復奪以歸其得民<lb/>
如此萊密間盜起羣黨戒毋犯悆高密以安久之擢考<lb/>
功員外時仕者宛轉兵間多失告牒銓部亡案籍愬丐<lb/>
者真偽相錯悆旣為考覈復責保識遂用為例及劉豫<lb/>
子麟以金兵至民情洶洶悆適以淮西宣撫知廬州統<lb/>
制張琦乘危將驅民南走擁甲士數千突入脅悆左右<lb/>
皆驚潰悆徐謂曰若輩無守土責吾當以死殉國寇未<lb/>
至而逃人何賴焉堅不為動琦等錯愕遽散人心遂定<lb/>
<pb n="KR2g0051_WYG_055-18a"/>
已而金兵出沒近境悆求援於宣撫司又遣子赴朝告<lb/>
急救皆不至宣撫司旣不能進援遂令焚積聚棄兵退<lb/>
保於是淮甸喧言朝廷將棄淮士志衰沮適親征詔至<lb/>
悆乃揭示詔語讀者皆霣涕思奮監押閻僅死於賊餘<lb/>
卒歸悆悆帑竭無以充賞惟引班坐飲食慰勞之然衆<lb/>
感勵倍於厚犒因募廬壽兵數百以益鄉兵出奇直抵<lb/>
壽春三戰皆捷敵走渡淮進復壽春俄而麟復至合肥<lb/>
諜言烏珠為殿人心怖駭會牛臯救至臯素勇所向披<lb/>
<pb n="KR2g0051_WYG_055-18b"/>
靡敵散復集者三臯副徐慶墜馬臯手刜數人免胄大<lb/>
呼曰我牛臯也嘗四敗烏珠可來決死寇畏其名遂自<lb/>
潰臯竟掖慶以免初金人圍濠不下乃悉衆向淮東是<lb/>
時張浚視師金陵亦檄悆度宜為棄守計悆以為帥臣<lb/>
任一路之責雖殘破之餘兵食不給然義當死守若委<lb/>
城去使金人遂有淮西治兵艦於巢湖必為朝廷憂力<lb/>
陳不可且以䇿説浚曰金重兵在淮東師老食匱若以<lb/>
精兵二萬一自壽春一自漢上徑趨舊京當不戰而退<lb/>
<pb n="KR2g0051_WYG_055-19a"/>
繼以大軍尾擊蔑有不濟浚雖不用其計然悆竟全數<lb/>
州以功加徽猷閣待制逾年宣撫司始遣王徳來救徳<lb/>
謂其伍曰方事急吾屬無一人渡江者今何面目見仇<lb/>
公耶徳麾下見悆無不以手加額頃之改淛東宣撫使<lb/>
知明州挫豪强奬良善按治賕吏不少貸歲饑發官儲<lb/>
損其直民無死徙尋進直學士安撫湖南至則禁盜鑄<lb/>
趣使歸農物價旣平商賈遂通數月加寳文閣學士為<lb/>
陜西轉運使時秦檜倡和金人歸疆悆力陳非䇿固辭<lb/>
<pb n="KR2g0051_WYG_055-19b"/>
不行檜惡其異已落職全州居住及金人復陷所歸郡<lb/>
邑如悆言復起知平江府悆言於上曰我軍已習戰非<lb/>
復昔比故劉琦能以少擊衆若乘已振之勢鼓行而前<lb/>
中原可傳檄定上嘉之以言奉祠去積官至左朝散大<lb/>
夫卒悆性至孝母沒時方崎嶇轉徙居喪盡禮朝議起<lb/>
之不就平生居官無所附丽初令鄧城邑子范宗尹以<lb/>
文謁悆許為公輔器及宗尹為相當國悆未嘗私見在<lb/>
明州欲薦一幕官問曰君日費幾何對曰二千悆驚曰<lb/>
<pb n="KR2g0051_WYG_055-20a"/>
吾為郡守費不至此所費旣多安得不貪遂止其端方<lb/>
介特多此類<lb/>
　論曰悆在廬以進為守卒完淮甸復壽春以為長江<lb/>
　外障其陳兵計亦皆中肯要其所長則以厚得民心<lb/>
　衆共欣戴故張琦不敢賊劉麟不能破不然以千百<lb/>
　之卒保彈丸之地浮寄孤懸蚍蜉無援亦安能戰勝<lb/>
　守固為國長城哉<lb/>
　　　李璆<lb/>
<pb n="KR2g0051_WYG_055-20b"/>
李璆字西美汴人登政和進士時房州𣙜茶輸逾舊額<lb/>
貧民被繫者以百計及璆知州事即日盡釋之宣和三<lb/>
年朝議取燕璆聞之曰百辟卿士一倡羣和國家安危<lb/>
其幾在是遂上疏切諫不省及燕平責監英州清溪鎮<lb/>
逾年赦還為郎尋試中書舍人元祐名臣子孫久被廢<lb/>
錮宰相方倡紹述之議莫敢以為言璆獨建言請寬之<lb/>
而宦者譚楨坐喪師廢俄將復用璆不肯書行會山東<lb/>
盜起河北無糧軍士洶洶璆復條上十事卒忤大臣意<lb/>
<pb n="KR2g0051_WYG_055-21a"/>
免官至紹興間乃起知吉州江西兵素剽悍璆始視事<lb/>
即有相挺為亂者璆捕誅首謀撫循其餘大布恩信境<lb/>
内遂安累遷四州安撫制置使三江舊有堰灌田百萬<lb/>
頃久廢弗修璆率都刺史合力修復大獲其利歲饑發<lb/>
倉賑活無慮百萬家治蜀之政多可紀蜀人感之<lb/>
　論曰宋宣和間政蠱於上而兵興於下亂象已成徒<lb/>
　以一時善類斥逐幾盡故正言不得亟聞璆以小臣<lb/>
　獨慨然欲為國家寢兵止亂雪羣正之枉以開大來<lb/>
<pb n="KR2g0051_WYG_055-21b"/>
　之漸忠矣紹興嗣運不復收召羣䇿以此棄璆於外<lb/>
　不使補闕殿陛之間而僅以吏績顯惜哉<lb/>
　　　陳規<lb/>
陳規字元則密州安邱人靖康末為安陸令金人入圍<lb/>
京師規以兵勤王道梗乃還時鎮海節度劉延慶為金<lb/>
人所殺所部祝進王在去為寇攻徳安府守棄城遁父<lb/>
老請規攝守事再拒却之建炎初事聞即以規知徳安<lb/>
府又連破李孝義張世楊進董平諸賊卒完徳安擢鎮<lb/>
<pb n="KR2g0051_WYG_055-22a"/>
撫使其後李横來攻造天橋填壕鼓譟臨城規帥軍民<lb/>
禦之砲傷足神色不變圍急糧盡出家財勞軍士氣益<lb/>
振横遣使求得妓女即罷軍規不許諸將皆曰圍城七<lb/>
十日矣以一婦活一城不亦可乎規竟不予會濠橋陷<lb/>
規以六十人持火槍出焚天橋助以火牛須臾皆盡横<lb/>
拔砦去遷㳂江安撫使知池州尋改廬州辭疾丐祠復<lb/>
起知徳安府及金人歸河南地改知順昌府時金人隨<lb/>
即敗盟而規到官輒葺城壁招流亡立保伍未數旬聚<lb/>
<pb n="KR2g0051_WYG_055-22b"/>
粟數萬斛比都城留守劉錡行過順昌金人已南下規<lb/>
即迎錡入同為死守計與錡登城區畫布設粗畢而金<lb/>
遊騎已薄城矣旣而金龍虎大王提重兵踵至規躬擐<lb/>
甲胄與錡督戰金稍引退復以步兵蹙之於河死者甚<lb/>
衆規曰敵鋒屢挫必思出奇困我不若潛兵斫營使彼<lb/>
晝夜不得休可養吾鋭也及烏珠至錡用其䇿果刼中<lb/>
其砦尋加安撫使年七十卒規好賑施家無嬴財嘗為<lb/>
女求婢得一婢甚閒雅詢之則雲夢舊家女也即輟女<lb/>
<pb n="KR2g0051_WYG_055-23a"/>
奩嫁之聞者感泣守徳安時條上屯田事宜倣古之制<lb/>
合射士民兵分地耕墾詔下其法於諸鎮又嘗著有攻<lb/>
守方略自紹興來文臣有威聲者惟規而已功名與諸<lb/>
將等而位不酬勞時共惜之<lb/>
　論曰順昌戰捷時朱弁猶羈使館其後南歸乃曰於<lb/>
　時金人輒見加禮可知是役金人實受大創矣史氏<lb/>
　歸功於錡然非規先事綢繆錡亦安恃以守況夜刼<lb/>
　之謀實出於規乎昔天寶之亂許逺嘗請張巡同守<lb/>
<pb n="KR2g0051_WYG_055-23b"/>
　睢陽雙忠之名耀於古今規請劉錡同守順昌卒破<lb/>
　大敵聲績當不在許逺下矣<lb/>
　　　程迥<lb/>
程迥字可久寧陵人家於沙隨靖康之亂徙餘姚年十<lb/>
五丁内外艱孤貧飄泊二十餘始知讀書時髙宗南渡<lb/>
西北士大夫多在錢塘迥因以考徳問業焉隆興初成<lb/>
進士唐肅宗時徳興縣有程氏女其父兄為盜所殺因<lb/>
掠女去女隠忍十餘年卒能刄盜盡誅其黨刳肝心以<lb/>
<pb n="KR2g0051_WYG_055-24a"/>
祭其父兄迥為縣丞乃取春秋復讐之義頌之曰大而<lb/>
得其正者也表為英孝程烈女擢知進賢縣有子愬母<lb/>
輒私賣田者母年七十猶坐獄吏斷需母死服闋理為<lb/>
已分迥駁之曰穀梁傳注曰臣無訟君之道為衛侯鄭<lb/>
與元咺發也諸侯於命大夫猶若此況子於母乃使坐<lb/>
獄對吏愛其親者聞之不覺泣涕之横集也在律别籍<lb/>
者有禁異財者有禁然則母在子孫不得有私財借使<lb/>
其母一朝費盡子孫亦不得違教令也何至預期母死<lb/>
<pb n="KR2g0051_WYG_055-24b"/>
又開它日爭訟之端抑知不令之子孫不死於母之前<lb/>
乎守令者民之師帥誠宜正守令不職之愆與子孫不<lb/>
孝之罪以敬天下之為人母者民饑或愬於府云有私<lb/>
與商賈為販者以故穀貴府檄禁之迥即報曰力田之<lb/>
人逼於税賦是以出糶非上户也縣境不出貨寶茍不<lb/>
與商賈交易輸官之錢何由而得申論再三得請乃已<lb/>
縣旣苦水而郡蠲賦至薄迥力論之曰是驅民流徙耳<lb/>
賦不可得徒存欠籍唐人損七則租庸調俱免今損十<lb/>
<pb n="KR2g0051_WYG_055-25a"/>
矣乃悉蠲之有婦人傭身以養姑姑感婦孝每受食輒<lb/>
以手加額仰天祝之其子為人牧牛亦裹飯以餉祖母<lb/>
迥廉知之白於郡給以錢粟調上饒縣減倍賦革斛面<lb/>
米嘗曰令與吏服食者皆此邦膏血也曾不是思而横<lb/>
斂虐民鬼神其無知乎郡督經制錢急迥曰斯乃古除<lb/>
陌之類其數又三倍正賦民何以堪反復言之當路頃<lb/>
之奉祠寓番陽之蕭寺有程祥者客亡妻度氏質奩具<lb/>
以育子久而資竭或勸之醮度氏曰子幼若事他人不<lb/>
<pb n="KR2g0051_WYG_055-25b"/>
得撫是子豈不負良人乎不聽迥聞之走告於守月給<lb/>
以錢粟迥居官臨之以莊政寬而明令簡而信綏强撫<lb/>
弱導以恩義積年讐訟一語解去猾吏奸民無不感激<lb/>
悛悔暇則賔禮賢士或進子弟之秀者為之陳説詩書<lb/>
質問疑難祠廟非典祀不謁隠徳潛善皆表之以勵風<lb/>
俗聴決獄訟期於明允凡上官所未悉者必再三抗辨<lb/>
不為苟止官至朝奉郎卒所著述極富朱子稱之以為<lb/>
博聞至行追配古人釋經訂史開悟後學當世之務又<lb/>
<pb n="KR2g0051_WYG_055-26a"/>
所通該非獨章句之儒而已<lb/>
　論曰迥以儒者試政仁心宣露要其大端則薄斂以<lb/>
　厚生慎刑以弼教樹風聲以廉頑陳詩書以勸善而<lb/>
　尤於天理民彞之所闗者峻為之防古之所以風俗<lb/>
　還淳道不出此不知治術者或反目此為迂逺其蔽<lb/>
　乃生於學術心術匪獨政事之失也<lb/>
　　　顔師魯<lb/>
顔師魯字幾聖漳州龍溪人紹興十二年進士調番禺<lb/>
<pb n="KR2g0051_WYG_055-26b"/>
興化簿懷安丞歴知寧徳莆田福清縣興水利平市糴<lb/>
常平使鄭伯熊以治行薦於朝陳俊卿尤器重之薦可<lb/>
大用累遷國子丞淳熙四年除江東提舉時天雨土日<lb/>
青無光師魯陛辭極論之謂田里未安犴獄未清政令<lb/>
未當忠邪未辨天不示變人主何由省悟上韙其言除<lb/>
浙西常平使歲鹽百鉅萬本錢多不給師魯出帑緡盡<lb/>
償宿負區畫悉當鹽政清肅七年除直秘閣召赴行在<lb/>
上疏論浙西圍築之弊語及權倖復奏民有墾田未授<lb/>
<pb n="KR2g0051_WYG_055-27a"/>
租者但當正其租不宜治以盜種法失邵農本意著為<lb/>
令由監察御史為司成規約甚肅治已立誠率以身教<lb/>
諸生除吏部侍郎會太上皇升遐洪邁請號世祖師魯<lb/>
率禮官上議謂太上中興與光武不同邁議遂屈遣使<lb/>
金不辱命而歸在銓曹守法惟謹請託不行尋除吏部<lb/>
尚書兼東宫侍讀師魯感激知遇謂生平讀書今得豫<lb/>
講席當不負所學光宗即位首陳正始之説上嘉納之<lb/>
上疏乞休除龍圖閣直學士知泉州泉大郡舶貨所通<lb/>
<pb n="KR2g0051_WYG_055-27b"/>
官吏巡城摉税無虚日師魯至首戢之行平易之政以<lb/>
誠率下水旱齋禱必應永春上供銀例預借於民安溪<lb/>
縣職官田及逃亡産税皆責民補納師魯悉停免之振<lb/>
興學校葺洛陽橋去之日泉人如失慈母卒年七十有<lb/>
五師魯自幼莊重若成人孝友天至嘗曰窮通自有定<lb/>
分柱道希世徙喪所守故其大節確如金石爵漳浦郡<lb/>
侯謚定肅孫耆仲頤仲俱賢而有宦績頤仲官至吏部<lb/>
尚書與師魯享年又同時人異之<lb/>
<pb n="KR2g0051_WYG_055-28a"/>
　論曰師魯端重直方在朝多昌言非徒以吏績見也<lb/>
　然觀其歴官所至子諒公誠而出之以坦易便民之<lb/>
　政無不修舉尤可為涖民者之法漢黄霸魯恭劉矩<lb/>
　卓茂諸人皆位至三公而列之循吏者紀其優也師<lb/>
　魯之道未大行於朝而循聲懋著故列於魯卓之後<lb/>
　云<lb/>
　　　劉清之<lb/>
劉清之字子澄臨江人甘貧力學博極書傳紹興中成<lb/>
<pb n="KR2g0051_WYG_055-28b"/>
進士再調建徳主簿使民自實其户而賦役平爭訟息<lb/>
萬安縣大祲清之以縣丞奉檄視旱徒步阡陌親與民<lb/>
接所蠲除具得其實州議減常平米直清之曰此惠不<lb/>
過三十里以内耳外鄉之民勢難逺來受米老幼必有<lb/>
餒死者今大户閉糴意欲窺利我若有政則大户得錢<lb/>
細民得米兩適其便乃請均境内之地為八俾有粟者<lb/>
分賑其鄉官為主之規畫防閑民甚利賴發運使史正<lb/>
志按部至境將拘畸零之賦清之不可正志心敬之欲<lb/>
<pb n="KR2g0051_WYG_055-29a"/>
薦諸朝清之貽以書曰畸零之賦皆州縣侵削於民法<lb/>
所當禁所謂羨餘也始者獻之自下而詔止之今則求<lb/>
之乃自上焉不奪不饜弊有不可勝言者願侍郎善籌<lb/>
經費以佐國家則士孰不願出侍郎之門不然清之不<lb/>
敢以玷知人之鑒尋擢宜黄令龔茂良周必大薦之孝<lb/>
宗召對首論民困兵驕大臣退托小臣茍媮願陛下廣<lb/>
覽兼聴并謀合智提要挈綱而力行之古今未有俗不<lb/>
可變弊不可革者變而通之亦在陛下方寸之間耳改<lb/>
<pb n="KR2g0051_WYG_055-29b"/>
太常主簿丁内艱闋除通判鄂州鄂大軍所駐軍籍多<lb/>
偽清之使各自實而正之其俗計利而尚鬼家貧子壯<lb/>
則出贅尤謹奉大洪山之祠病者不藥而聽於巫死則<lb/>
不葬而畀諸火清之皆諭止之差權發遣常州改衡州<lb/>
至則戒諸邑董常賦緩雜征閣舊逋戒預折新簿籍謹<lb/>
推收督勾銷明逋負防帶鈔治頑梗柅吏姦擾户長費<lb/>
用有節滲漏有防稽考有政補置有漸先是郡飾㕑傳<lb/>
以事常平刑獄二使月一會集互致折餽清之歎曰此<lb/>
<pb n="KR2g0051_WYG_055-30a"/>
何時也與其取諸民孰若裁諸公吾所以事上官惟究<lb/>
心所職無負吾民足矣豈以酒食貨財為勤哉身自常<lb/>
祿外悉歸之公帑以佐經用至之日兵無糧官無奉已<lb/>
而郡計漸裕民力稍紓嘗作諭民書一編首言畏天積<lb/>
善勤力務本農工商賈莫不有勸勉以事親睦族教子<lb/>
祀先謹身節用利物濟人㛰婣以時喪葬以禮詞義質<lb/>
直簡而易從邦人家有其書非理之訟日為衰息又以<lb/>
士風未振每因月朔具酒肴與諸生輸情論學設疑問<lb/>
<pb n="KR2g0051_WYG_055-30b"/>
以觀所嚮然後從容示以先後本末之序學者日衆則<lb/>
增築臨蒸精舍以居之所講先正經次訓詁音釋次疏<lb/>
先儒議論次述今所紬繹之説然後各指其所宜用確<lb/>
然有可舉而措之之實部使者惡其不能媚已囑所厚<lb/>
臺臣論罷之光宗立起知袁州而清之疾作猶貽書執<lb/>
政論國事諸生往問疾不廢講論語及時艱孜孜歎息<lb/>
若任其責者取髙氏送終禮以授二子曰自斂至葬視<lb/>
此遂卒初清之旣舉進士復欲應博學宏詞科及見朱<lb/>
<pb n="KR2g0051_WYG_055-31a"/>
子盡取所習焚之慨然志於義理之學張栻呂伯恭皆<lb/>
與神交心契汪應辰李燾亦敬慕之母不逮養每展閲<lb/>
手澤澘然交頤厚於族衆嘗序范仲淹義莊規矩勸大<lb/>
族隨力行之高安李好古與族人爭財於豫章見清之<lb/>
清之為説訟家人二卦好古惕然遽舍所訟市程氏易<lb/>
以歸卒為善士<lb/>
　論曰清之之政委折周詳牧民者倣其條理而施設<lb/>
　之何憂不治雖然非心乎國心乎民誠意有所不至<lb/>
<pb n="KR2g0051_WYG_055-31b"/>
　則徙法未有能自行者也且其所與諸生講論者非<lb/>
　常磋切於師友間確有心得亦安能遽祝之曰𩔖我<lb/>
　類我哉學優登仕聖有明訓有心於輔世理民者惡<lb/>
　可以無素業耶<lb/>
　　　廖徳明<lb/>
廖徳明字子晦南劍人少學釋氏及得楊時書讀之大<lb/>
悟遂受業朱子乾道中成進士知莆田縣民有奉淫祠<lb/>
者罪之沈像於江有顯者欲得邑地廣其居徳明不可<lb/>
<pb n="KR2g0051_WYG_055-32a"/>
守會僚屬諭意徳明曰太守為天子守土未聞以地與<lb/>
人者守為慙服累官知潯州有聲諸司且交薦之徳明<lb/>
曰吾老矣可以道徇人乎固辭後選廣東提舉刑獄彈<lb/>
劾不避權要歲當薦士朝貴多以書見囑者徳明曰此<lb/>
國家公器也悉不啓封還之有鄉人為主簿徳明聞其<lb/>
能薦之簿以為至感會徳明行縣簿為置酒觴豆甚設<lb/>
徳明怒曰一簿耳而侈若是必貪也追還薦章其公嚴<lb/>
𩔖此時盜陷桂陽迫韶韶人懼徳明燕笑自若遣將馳<lb/>
<pb n="KR2g0051_WYG_055-32b"/>
擊親持小麾督戰大敗之乃分戍守逺斥堠明審賞罰<lb/>
宣布威信所部晏然徙知廣州遷吏部左選郎官奉祠<lb/>
卒徳明初為潯州教授為學者講明聖賢心學之要嘗<lb/>
手植三柏潯士愛敬之如甘棠在南粤時立師悟堂刻<lb/>
朱子及程氏諸書暇即延僚屬及諸生親為講説逺近<lb/>
化之嘗語人以仕學之要曰吾自始仕至為郡惟用三<lb/>
代直道而行一句而已<lb/>
　論曰直道而行夫子之治法也三代之盛以此而已<lb/>
<pb n="KR2g0051_WYG_055-33a"/>
　乾之動也直故人之生也亦直本無偏曲後世乃以<lb/>
　巧智鑿之斯治所以不古若也徳明受業朱子其為<lb/>
　政而知所執要也固宜<lb/>
　　　許應龍<lb/>
許應龍字恭甫福州閩縣人嘉定初成進士累官太學<lb/>
博士時李全時青等來附應龍入對有荓蜂是懲養虎<lb/>
遺害之説後果如所言三遷宗學博士理宗立應龍首<lb/>
勸正心以為治平本遷著作郎出知潮州盜陳三搶起<lb/>
<pb n="KR2g0051_WYG_055-33b"/>
贛州而鍾全亦挺亂出没閩廣間勢熾甚應龍亟調禁<lb/>
卒水軍扼要害明間諜斷橋開塹斬木塞涂復激諭民<lb/>
兵以各保鄉廬全妻子由是鄉保相繼以捷聞及統領<lb/>
官齊敏帥師至潮應龍為策曰兵法攻瑕今鍾寇將窮<lb/>
陳宼猖獗若先破鍾則陳不戰擒矣敏從之未幾諸寇<lb/>
皆平始人疑應龍儒者不諳軍事及見其區畫詳練雍<lb/>
容莫不歎服僚屬請上功應龍曰扞城保民職也何功<lb/>
之云州獠與禁兵閧應龍平決之皆感悦至相率鳴缶<lb/>
<pb n="KR2g0051_WYG_055-34a"/>
擊銅踊躍詣謝及端平初召為禮部郎官闔郡攀送入<lb/>
對上勞之應龍頓首曰臣治州幸免曠職皆陛下徳化<lb/>
所曁民無不可化顧牧民者何如耳累遷權右侍郎直<lb/>
學士院是日罷鄭清之喬行簡制應龍所革也上稱善<lb/>
應龍謝因曰昔人有言進人若將加諸膝退人若將墜<lb/>
諸淵今二相乞罷機政而陛下體貌大臣要當兩盡其<lb/>
美上納之其後官至端明殿學士簽書樞密院事奉祠<lb/>
卒年八十一應龍不躁不競不激不隨潮州之治最可<lb/>
<pb n="KR2g0051_WYG_055-34b"/>
紀<lb/>
　論曰應龍之談兵具中機宜及至功成不居庻幾勞<lb/>
　謙君子者矣其論進退大臣而能推廣上心以全終<lb/>
　始之誼所禆於國體者尤多云<lb/>
　　　張洽<lb/>
張洽字元徳清江人嘉定初中第授松滋尉請行推排<lb/>
法以捄經界不正之弊令以委洽洽令民自實土地疆<lb/>
界産業之數投於匱乃籌覈而次第之吏姦無所匿改<lb/>
<pb n="KR2g0051_WYG_055-35a"/>
袁州司理參軍獄有盜黠甚累訊莫能折會有兄弟爭<lb/>
財者洽論之曰訟於官祇為胥吏之地且冒法以求勝<lb/>
孰與守分以全手足之愛乎詞氣懇惻訟者感悟黠盜<lb/>
聞之亦自款服守以廩虚籍倉吏二十餘家命洽鞫之<lb/>
洽廉其情乃為都吏所賣都吏者州巨蠧也嘗干於倉<lb/>
吏不獲故以此誣之洽度守意鋭未可嬰乃密計廩所<lb/>
入以白守曰君之籍二十餘家者以廩虚也今校廩入<lb/>
已豐於昔是都吏之言誑也君必不忍受都吏之誑以<lb/>
<pb n="KR2g0051_WYG_055-35b"/>
籍無罪之家守悟為罷都吏而釋倉吏調知永新縣嘗<lb/>
聞獄中榜聲廉之則獄吏受賕乘間訊囚使自誣服也<lb/>
洽大怒亟執付獄明日以上於郡黥之湖南□寇作亂<lb/>
與縣接壤民大恐洽聞即單車出邑佐寓士交諫勿聽<lb/>
遂按行境上遍見隅官土豪訪利害而約結之咸得其<lb/>
懽心未幾南安舒寇將犯境聞有備乃去其後通判池<lb/>
州有張徳修者誤蹴人致死獄吏誣以故殺洽疑之請<lb/>
再鞫守不聽會旱洽乃言於提㸃常平袁甫曰史册以<lb/>
<pb n="KR2g0051_WYG_055-36a"/>
來往往濫刑而致旱伸寃而得雨今旱安知非由徳修<lb/>
事乎甫為閲疑狀徳修遂得減死洽復請蠲征税緩催<lb/>
科以召和氣三日果大雨民甚悦頃之丐祠及袁甫提<lb/>
㸃江東刑獄以白鹿書院寢廢招洽為長洽嘗事朱子<lb/>
曰嘻是先師之跡也安可辭至則選好學之士日與講<lb/>
説而汰其不率教者凡養士之田沒於豪右者復之學<lb/>
興即謝病去端平初以大臣薦召赴都堂辭上將以為<lb/>
説書復固辭嘉熙元年致仕卒年七十七洽學博而皆<lb/>
<pb n="KR2g0051_WYG_055-36b"/>
究其指歸平居不異常人至義所當為勇不可奪居閒<lb/>
不言朝廷事或有災異變故輒顰蹙不樂及聞一君子<lb/>
進用士大夫直言得失則喜見顔色一時名流皆敬慕<lb/>
之<lb/>
　論曰昔季路以折獄聞非惟明決過人亦要本於忠<lb/>
　信洽之聽理誠意懇到至使手足全恩而無情者遂<lb/>
　不得盡其辭豈但長於聽斷已哉其為人勇於從義<lb/>
　亦有季路之風可謂朱門政事之選者已<lb/>
<pb n="KR2g0051_WYG_055-37a"/>
　　　楊簡<lb/>
楊簡字敬仲慈溪人乾道中舉進士授富陽主簿陸九<lb/>
淵道過富陽簡謁之遂師事焉富陽多賈民不知學自<lb/>
簡至士風丕振改紹興司理獄事必親端黙以聴務得<lb/>
其平帥府怒一吏命鞫之簡白吏無罪帥命追鞫其平<lb/>
日事簡曰吏過詎能免今日無罪必擿往事寘之法簡<lb/>
不敢奉命帥大怒簡取告身納之爭愈力會朱子為淛<lb/>
東常平使者乃薦諸朝其後知樂平縣興學訓士諸生<lb/>
<pb n="KR2g0051_WYG_055-37b"/>
聞其言至有泣下者二少年為民害簡閉諸獄徐諭以<lb/>
禍福皆感悟願自贖由是邑人化之以訟為恥夜無盜<lb/>
警路不拾遺呼曰楊父紹熙五年召為國子博士趙汝<lb/>
愚敗簡上書訟其忠遭斥予祠嘉定九年寧宗更化簡<lb/>
以著作佐郎轉對所言經國之要弭災厲消禍變之道<lb/>
北境傳誦為之涕泣累遷將作少監入對與上往復漏<lb/>
過八刻上目送之頃以所陳不行丐外出知溫州前罷<lb/>
妓籍尊敬賢士有私鹺數百為羣過境内者分司不白<lb/>
<pb n="KR2g0051_WYG_055-38a"/>
郡輒檄巡尉捕之簡聞驚曰是可輕動乎萬一召亂貽<lb/>
朝廷憂兵之節制在郡將違節制是不嚴天子命也應<lb/>
斬乃建旗巡尉庭下劊手兩行夾立守盛服升西序數<lb/>
其罪命斬之僚吏交進為致悔罪意久乃得釋而奏罷<lb/>
分司其紀律如此簡在郡廉儉自將奉養菲薄常曰吾<lb/>
敢以赤子膏血自肥乎閭巷雍睦無忿爭聲民愛之如<lb/>
父母畫像事之及遷駕部員外郎傾城老稚扶擁出祖<lb/>
簡入見上言盡掃喜順惡逆之私情斯善政盡舉弊政<lb/>
<pb n="KR2g0051_WYG_055-38b"/>
盡除民怨自銷禍亂不作改工部員外郎轉對又以擇<lb/>
賢久任為言再遷將作監是時金大饑中原民來歸者<lb/>
日以千萬計邊吏臨淮射之簡蹙然曰得土地易得人<lb/>
心難薄海内外皆吾赤子中土故民出塗炭歸慈父顧<lb/>
靳斗升而逆殺之豈相上帝綏四方之道哉即日上奏<lb/>
哀痛言之不報會有疾請去予祠及寳慶中詔入見辭<lb/>
簡雖家居朝廷敬其名徳官階屢進至寳謨閣學士太<lb/>
中大夫致仕卒簡之論治嘗以為最急者五其次八一<lb/>
<pb n="KR2g0051_WYG_055-39a"/>
曰謹擇左右大臣二曰擇賢以久任中外之職三曰罷<lb/>
科舉而行鄉舉里選四曰罷設法道淫五曰治伍法修<lb/>
諸葛武侯之正兵以備不虞其次急者一曰募兵屯田<lb/>
以省養兵之費二曰限民田以漸復井田三曰罷妓籍<lb/>
從良四曰漸罷和買折帛諸無名之賦而禁羣飲五曰<lb/>
擇賢士教之太學教成使分掌諸州之學各擇邑里之<lb/>
士教之教成使分掌其邑里之學六曰取周禮及古經<lb/>
熟議其可行於今者行之七曰禁淫樂八曰修書以削<lb/>
<pb n="KR2g0051_WYG_055-39b"/>
邪説簡之志如此<lb/>
　論曰白鹿洞之講諸生無不悚然垂洟者簡與諸生<lb/>
　言亦至灑涕其師生間誠意之感人者多矣簡門人<lb/>
　錢時史亦稱其論議宏偉指擿痛決云簡之憫惻中<lb/>
　土遺民與諸葛亮所謂國家威力未振使赤子困於<lb/>
　豺狼之吻者同一用心其區畫治道亦已詳矣不究<lb/>
　所施徒使其績效之驗白者限於郡縣惜哉<lb/>
　　　黄震<lb/>
<pb n="KR2g0051_WYG_055-40a"/>
黄震字東發慈谿人寳祐中登進士調吳縣尉不受豪<lb/>
勢尋攝縣及攝長洲華亭二縣皆有聲改提領官田所<lb/>
抗言不便不聴累擢史館檢閲輪對言當時之大弊曰<lb/>
民窮曰兵弱曰財匱曰士大夫無恥時宫中建内道塲<lb/>
震又請勿度僧道使其徒老死即收其田入可以富軍<lb/>
國紓民力上怒降三秩逐之用諫官言得寢出通判廣<lb/>
徳軍初孝宗班朱子社倉法於天下而廣徳官置此倉<lb/>
行之旣久民困於納息人皆以朱子故不敢議震曰朱<lb/>
<pb n="KR2g0051_WYG_055-40b"/>
子本法設之自民非官置也且法出於堯舜三代聖人<lb/>
猶有變通安有先儒為法不思捄其弊耶乃别買田六<lb/>
百畝以其租入代社倉息約非凶年不貸而貸者不出<lb/>
息郡多淫祠至祀以太牢震以為非法言諸司禁絶之<lb/>
俗有向神自嬰桎梏或自拷掠以徼福者震見即召使<lb/>
自狀其罪其人曰本無罪震曰爾罪多不敢對人言故<lb/>
告神以免罪耳杖之郡守賈蕃世者似道從子也驕縱<lb/>
不法震數與爭是非蕃世積不堪劾之解官撫州饑起<lb/>
<pb n="KR2g0051_WYG_055-41a"/>
震知其州單車疾馳中道即檄富人耆老集城中毋過<lb/>
某日至則大書閉糴者籍强糴者斬揭於市坐驛舍署<lb/>
文書不入州治不抑米價價日損親煑粥食餓者而後<lb/>
入視州事旣乃修朱子祠制社稷祭器復風雷祀教種<lb/>
麥禁競渡剏軍營五百架善政畢舉擢提舉常平先是<lb/>
常平有慈幼局為貧而棄子者設久而名存實亡震謂<lb/>
收哺於旣棄之後不若先其未棄保全之乃損益舊法<lb/>
凡當免而貧者里胥請於官贍之棄者許人收養官出<lb/>
<pb n="KR2g0051_WYG_055-41b"/>
粟給所收家全活至衆又平役法先令縣覈民産業不<lb/>
使下户受抑於上户大興水利廢陂壞堰及為豪右所<lb/>
占者復之改提㸃刑獄決滯囚清民訟赫然如神明有<lb/>
貴家害民震按之貴家怨又彊發富人粟富人亦怨為<lb/>
御史中丞陳堅所劾遂奉祠去及賈似道罷相以宗正<lb/>
寺簿召將以為監察御史内戚畏其直沮之移浙東提<lb/>
舉常平兼福王府長史震曰朝制外任雖蕃王得言之<lb/>
今為其屬豈敢察其非奈何法壞自臣始堅不拜長史<lb/>
<pb n="KR2g0051_WYG_055-42a"/>
命進宗正少卿亦不拜震嘗告人曰非聖人之書不可<lb/>
觀無益之詩文不作可也居官恒未明視事事至立決<lb/>
自奉儉薄人有急難則周之不少吝所著日抄一百卷<lb/>
卒門人私謚曰文潔先生<lb/>
　論曰社倉之法朱子行之至便也而廣徳乃受其弊<lb/>
　以為置之自官與朱子本法異者固亦致弊之一端<lb/>
　要之掌司不得其人則公廩之實未有不漸入於私<lb/>
　槖者也故知人存政舉雖文武之道亦不能以自行<lb/>
<pb n="KR2g0051_WYG_055-42b"/>
　於朱子之社倉又何譏焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　史傳三編卷五十五<lb/>
</p>
<p>
</p>
  </div>
<div>
<head>史傳三編卷五十六</head> <lb/>
    <p>
<pb n="KR2g0051_WYG_056-1a"/>
欽定四庫全書<lb/>
　史傳三編卷五十六<lb/>
　　　　　　　　　　　　大學士朱　軾撰<lb/>
　循吏傳八<lb/>
　　金<lb/>
　　　王政<lb/>
王政辰州熊岳人也其先仕渤海及遼皆有顯者政當<lb/>
遼季亂浮沈州里髙永昌據遼東知政材略欲用之政<lb/>
<pb n="KR2g0051_WYG_056-1b"/>
度其無成辭謝不就永昌敗渤海人爭縛永昌以為功<lb/>
政獨逡巡引退吳王棟摩聞而異之言於太祖使贊軍<lb/>
事及金兵伐宋滑州降留政為安撫使前此數州旣降<lb/>
復殺守將反為宋守及是人以為政憂政曰茍利國家<lb/>
雖死何避宋王宗望壯之曰身殁王事利及子孫汝言<lb/>
是也政從數騎入州是時民多以饑為盜坐繫政皆釋<lb/>
之發倉廩以賑貧乏於是州民皆悦不復叛傍郡聞之<lb/>
亦多降者宋王召政至轅門撫其背曰吾以汝為死矣<lb/>
<pb n="KR2g0051_WYG_056-2a"/>
乃復成功耶慰諭者久之天會四年為燕京都麴院同<lb/>
監未幾除同知金勝軍節度使事改權侍衛親軍都指<lb/>
揮使兼掌軍貲是時軍旅始定筦庫紀綱未立掌吏皆<lb/>
因縁為姦政獨明會計嚴扄鐍金帛山積而出納無錙<lb/>
銖之失吳王棟摩戲之曰汝為官久矣而貧不加富何<lb/>
也對曰政以楊震四知自守安得不貧吳王笑曰前言<lb/>
戲之耳以黄金百兩銀伍百兩及所乘馬遺之六年授<lb/>
左監門將軍歴安州刺史檀州軍州事戸吏房主事天<lb/>
<pb n="KR2g0051_WYG_056-2b"/>
眷元年遷保靜軍節度使致仕卒年六十六政本名南<lb/>
薩里嘗使高麗因改名政子遵仁遵義遵古遵古有傳<lb/>
　論曰饑民奪食為盜與真盜異急之則亂耳政之賑<lb/>
　饑撫叛皆得其方本之以仁心行之以良法又能惓<lb/>
　惓焉以四知自凜可以為民父母矣<lb/>
　　　劉煥<lb/>
劉煥字徳文中山人宋末兵起城中久乏食煥尚幼煑<lb/>
糠覈而食之自飲其清者以醲厚者供其母鄉里異之<lb/>
<pb n="KR2g0051_WYG_056-3a"/>
稍長就學天寒擁糞火讀書不怠登天徳元年進士調<lb/>
任丘尉縣令貪汙煥每規正之秩滿令持盃酒謝曰尉<lb/>
廉慎使我獲考調中都市令樞密使布薩呼圖克家有條<lb/>
給工牟利於市不肯從市籍役煥繫之呼圖克召煥煥不<lb/>
往暴工罪而笞之煥初除市令過謝鄉人吏部侍郎石<lb/>
琚琚不悦曰京師浩穰不與外郡同棄簡就煩吾所不<lb/>
曉也至是始重之以廉升京兆推官再遷北京警巡使<lb/>
捕二惡少杖於庭中戒之曰孝弟敬慎則為君子暴戾<lb/>
<pb n="KR2g0051_WYG_056-3b"/>
隠賊則為小人自今以往毋狃於故習國有明罰吾不<lb/>
得私也自是衆皆畏憚毋敢犯者召為監察御史父老<lb/>
數百人或卧車下或挽其靴鐙曰我欲復留使君期年<lb/>
不可得也以本官攝户部員外郎代州錢監雜青銅鑄<lb/>
錢錢色惡類鐵錢民間盜鑄抵罪者衆朝廷患之下尚<lb/>
書省議煥奏曰錢寳純用黄銅精治之中濡以錫若青<lb/>
銅可鑄歴代何縁不用自代州取青與黄四六雜揉務<lb/>
省銅而功易就由是民間盜鑄陷罪者衆非朝廷意也<lb/>
<pb n="KR2g0051_WYG_056-4a"/>
必欲為天下利宜純用黄銅得數少而利逺其新錢已<lb/>
流行者宜驗數輸納準換從之再遷管州刺史耆老數<lb/>
百人疏其著蹟十一事詣節鎮請留曰刺史守職奉法<lb/>
乞留之以廉升鄭州防禦使遷官一階轉同知北京留<lb/>
守事世宗幸上京所過州郡大發民夫治橋梁馳道以<lb/>
希恩賞煥所部惟平治端好而已上嘉其意遷遼東路<lb/>
轉運使卒<lb/>
　論曰明儒薛文清有言立法貴在必行法立而不行<lb/>
<pb n="KR2g0051_WYG_056-4b"/>
　則法為虚文適足以啓下人之玩至哉言乎蓋居心<lb/>
　以寛仁為本而法則必嚴使民有所畏而不敢玩煥<lb/>
　用法不避貴勢而其誨民則又諄諄焉相動以天民<lb/>
　之畏而愛之也有自來矣抑觀其治事之才又何其<lb/>
　剛明而知體要也<lb/>
　　元<lb/>
　　　李徳輝<lb/>
李徳輝字仲實通州潞人天性孝弟操履清慎少嗜學<lb/>
<pb n="KR2g0051_WYG_056-5a"/>
苦貧無資年十六乃監酒豐州禄食有餘輒市筆札録<lb/>
書夜誦已乃歎曰志士顧安此耶事不足以匡君福民<lb/>
隠不足以悦親善身人壽幾何惡可以無聞同腐草木<lb/>
遂謝去講學以卒其業及世祖在潛藩劉秉忠薦之與<lb/>
竇黙並辟使侍裕宗講讀後憲宗封宗親割京兆隷世<lb/>
祖時汪世顯宿兵利州以規蜀世祖乃立從宜府以徳<lb/>
輝為使俾調軍食徳輝募民入粟散錢幣給鹽劵為直<lb/>
陸輓興元水漕嘉陵未期年軍儲充羨其後卒資以取<lb/>
<pb n="KR2g0051_WYG_056-5b"/>
蜀中統元年為燕京宣撫使燕多劇賊結死黨造偽鈔<lb/>
徳輝悉捕誅之令行禁止以忤王文統罷去及文統誅<lb/>
復起為山西宣慰使勢家籍民為奴者皆按免之且千<lb/>
人至元元年世祖以太原難治改徳輝為總管至則崇<lb/>
學校表孝節勸耕桑立社倉一權度阜民之政無不修<lb/>
舉入為右三部尚書皇子安西王鎮闗中以為王相徳<lb/>
輝視瀕涇營牧故地可得數千頃乃起廬舍疏溝澮募<lb/>
貧民二千家假以牛種田具屯田其中歲得粟麥芻槀<lb/>
<pb n="KR2g0051_WYG_056-6a"/>
萬計十二年詔以王相撫蜀重慶城守久不下朝廷於<lb/>
東西川各置行樞密院合兵萬人圍之徳輝至成都兩<lb/>
府爭咨方略徳輝曰宋已亡矣重慶彈丸地不降何歸<lb/>
政以公輩利剽殺故懼不來耳公等旣玩寇又復東西<lb/>
相觀望軍政不一敗在朝夕豈能成功哉未幾瀘川叛<lb/>
而重慶圍果潰十四年以徳輝為西川行樞密院副使<lb/>
仍兼王相是年遂復瀘州明年再圍重慶踰月拔之紹<lb/>
興南平䕫施思播所在皆下是時東川樞府猶故將也<lb/>
<pb n="KR2g0051_WYG_056-6b"/>
徳輝懲前敗乃請獨軍進圍合州先釋合俘使語州將<lb/>
張珏早自歸又以禮義禍福貽書解譬珏未及報而徳<lb/>
輝還邸旣而珏死牙校王立代將遣人詗事成都徳輝<lb/>
獲之復縱歸使諭立如諭珏㫖立即使人間至成都請<lb/>
降徳輝赴之東川樞府害其來為説以疑之徳輝曰昔<lb/>
合以重慶存故力可同惡今已孤絶窮而來歸亦其勢<lb/>
然耳且吾所以來非欲攘公之功吾懼公等憤其後服<lb/>
利其剽奪而快心於屠城也遂單舸薄城呼立出降安<lb/>
<pb n="KR2g0051_WYG_056-7a"/>
集其民而罷置其吏合人自立以下皆家繪祀之十七<lb/>
年以為安西行省左丞是年羅施鬼國旣降復叛詔雲<lb/>
南湖廣四川合兵三萬討之兵且壓境徳輝馳使止之<lb/>
而遣人諭降其酋阿察熟徳輝名曰是活合州者耶其<lb/>
人明信即詣徳輝降上以其地為順元路後有譛徳輝<lb/>
受鬼國馬千數者上曰徳輝吾所素知安有是耶年六<lb/>
十三卒蠻夷聞之哭之如私親王立親為衰絰率吏民<lb/>
拜哭聲震山谷而播州民亦立廟祠之<lb/>
<pb n="KR2g0051_WYG_056-7b"/>
　論曰徳輝之機權幹理於事無不辦者豈彼降才實<lb/>
　多哉當其憤發學業時所以增益其不能者殆不可<lb/>
　誣至全合州一城之命其見事明赴機勇而積慮處<lb/>
　心一出於仁元史稱巴延平宋不妄屠戮以比曹彬<lb/>
　若徳輝之遏亂略固當不在巴延下矣<lb/>
　　　程思廉<lb/>
程思廉字介甫東勝州人性剛正疾惡用太保劉秉忠<lb/>
薦給事裕宗潛邸以謹愿聞平章哈坦行省河南署為<lb/>
<pb n="KR2g0051_WYG_056-8a"/>
都事丞相史天澤尤器之天澤規取襄樊使任轉餉餉<lb/>
多露積一夕暴雨思廉安卧不起省中召詰之思廉曰<lb/>
此去敵近中夜騷動衆必驚疑或致它變縱有漂濕不<lb/>
過軍中一日糧耳聞者韙之累遷監察御史以劾權臣<lb/>
阿哈瑪特繫獄阿哈瑪特之黨巧為機穽思廉處之泰然卒<lb/>
不能害其後遷河北河南道按察副使行至彰徳聞兩<lb/>
河饑而吏徴租益急欲蠲之有司請需奏報思廉曰若<lb/>
然民不堪命矣即馳檄罷徴已果得請至元二十年河<lb/>
<pb n="KR2g0051_WYG_056-8b"/>
北復大饑流民渡河求食朝廷遣使絶河止之思廉曰<lb/>
民急就食豈得已哉天下一家河北河南皆吾民也亟<lb/>
令縱之且曰雖得罪死不恨章上上亦不之罪也衛輝<lb/>
懷孟大水城不沒者數板思廉露宿督修堤防水不為<lb/>
害所賑貸全活者尤衆衛人徳之二十六年初立雲南<lb/>
行御史臺以思廉為之思廉奉宣上意綏懷逺人明示<lb/>
以禍福母使自外蠻酋皆懾服雲南舊雖有校而禮教<lb/>
不興思廉力振起之由是有向學問禮者成宗立除河<lb/>
<pb n="KR2g0051_WYG_056-9a"/>
東山西廉訪使亦多惠政思廉數任風憲言事剴切嘗<lb/>
請早建儲貳訪求賢俊辨車服議封謚養軍力定律令<lb/>
皆急務也與人交有終始或有疾病死喪問遺賙䘏往<lb/>
返數百里不憚勞於家族尤盡恩意好奬拔人物或譏<lb/>
為好名思廉曰若避好名之譏人不復為善矣卒年六<lb/>
十二謚敬肅<lb/>
　論曰君道之大莫先於尚賢人心之公莫良於好善<lb/>
　得賢而用之大有所以元亨也見善而資之不齊所<lb/>
<pb n="KR2g0051_WYG_056-9b"/>
　以成徳也思廉之奬拔人物其設心與龎統正相類<lb/>
　然統絀於百里而思廉所至皆有治蹟幹理雖殊要<lb/>
　為賢者若其亮直之槪尤不媿古人風節云<lb/>
　　　烏克遜澤<lb/>
烏克遜澤字潤甫臨潢人其先女真烏爾古部因以為<lb/>
氏澤性剛毅讀書舉大略一切求諸已不事章句才幹<lb/>
過人元帥索多將下兵閩越與語奇之辟元帥府提控<lb/>
及收福州進拔興化索多怒其民從陳瓚應張世傑將<lb/>
<pb n="KR2g0051_WYG_056-10a"/>
屠之澤獨屢諫不聽乃復前説曰世傑方急攻泉州比<lb/>
我定興化整兵而南泉州且失守莫若縱興化遺民使<lb/>
南走扇動之世傑將膽落而遁是我不戰而完泉州也<lb/>
索多喜從之民得脱者甚衆世傑聞興化破果解圍去<lb/>
明年攻潮州潮備禦甚固澤獨曰潮不時下以外壘為<lb/>
援故也剪其外壘潮必覆矣乃分兵破一大壘餘壘皆<lb/>
潰二旬而潮拔未幾宋亡福建立行省以索多行參知<lb/>
政事而以澤為都事從入朝乃命知興化軍賞其善謀<lb/>
<pb n="KR2g0051_WYG_056-10b"/>
也俄改興化為路即命以澤行總管府事民爭歌舞迎<lb/>
候曰使君實生我吾父母也喜極而繼以泣興化新殘<lb/>
於兵革澤下令掩其胔骼收其流離有棄子者置慈幼<lb/>
曹籍而撫育之郡中惡少竄名卒伍多為暴官吏慮激<lb/>
變莫敢詰問澤悉除其名按誅其尤無良者貪暴始戢<lb/>
先是郡民之從陳瓚戰死者吏將籍其産業澤曰國家<lb/>
至仁誅止陳瓚奈何累及平民乃為令曰民不幸詿誤<lb/>
從陳瓚誅及鬭死無後者其田廬貲産竝給其族姻有<lb/>
<pb n="KR2g0051_WYG_056-11a"/>
司無所與吏不能逆事得已當江南未定時所在民相<lb/>
什伍自保衛及時平行省議籍為兵民志洶洶澤獨曰<lb/>
國兵非少今籍民以示少非所以安反側也且當籍者<lb/>
衆民或有他心議遂格澤又興建學校召長老及諸生<lb/>
講肄經義行鄉飲酒禮旁郡聞而慕之後調永州路判<lb/>
官湖廣平章約蘓穆爾貪縱誅求無厭使者旁午隨處置<lb/>
獄民以考掠死者載道其使至永州澤戒吏善供帳豐<lb/>
酒食順適其意間以利害曉之使者感愧不敢發其毒<lb/>
<pb n="KR2g0051_WYG_056-11b"/>
一郡獲安是歲寶慶武岡盜起澤輒討平之所俘獲簡<lb/>
出其詿誤者百餘人上書止誅首惡餘悉減死丞相僧<lb/>
格建議考校錢穀天下騷動澤歎息曰民不堪命矣即<lb/>
自上計無毫釐羨約蘓穆爾怒繫之且寘之死明年僧格敗<lb/>
約蘇穆爾伏誅乃得釋其後從征海南有功授廣西兩<lb/>
江道宣慰副使兩江荒逺不知禮法澤作司規三十有<lb/>
二章以漸為教民遵守之又省廏置二十二所以紓民<lb/>
力徼外蠻數為寇縁徼阨塞布十屯列營堡以守之陂<lb/>
<pb n="KR2g0051_WYG_056-12a"/>
水墾田築八堨以節瀦洩田熟穀稔邊民利賴擢海北<lb/>
海南廉訪使視事三月民輸租五百石澤歎曰事君者<lb/>
先事後食吾涖政日淺而受禄四倍非情所安量食而<lb/>
入餘悉委學官給諸生以勸業常曰士非儉無以養廉<lb/>
非廉無以養徳身數年一布袍妻子朴素無華其所守<lb/>
如此潮齧雷州陂塘農以為病澤因行視見其西北廣<lb/>
衍平袤乃曰三溪走海而不以灌漑此史起所以薄西<lb/>
門豹也於是浚故湖築大堤堨三溪瀦之為斗門七堤<lb/>
<pb n="KR2g0051_WYG_056-12b"/>
堨六以節其贏耗釃渠二十有四别為牐設守視者以<lb/>
時啓閉計得良田數千頃濵海廣舄竝為膏土民歌之<lb/>
曰舄鹵為田兮宣慰之教渠之泱泱兮長我秔稻自今<lb/>
有年兮無旱無澇至大元年改福建廉訪使澤平日有<lb/>
徳於閩閩人安之以母老求歸養歲餘母殁澤哀慟不<lb/>
自勝以毁卒<lb/>
　論曰唐褒君素宋奬韓通豈不以其忠於所事乎陳<lb/>
　瓚之節固興王所當録之以為人臣勸者況於從瓚<lb/>
<pb n="KR2g0051_WYG_056-13a"/>
　之民亦復何罪耶澤之諫索多陳義當必出此及其<lb/>
　不聴乃干以軍䇿全其民命委曲以行吾仁設心一<lb/>
　何摰耶其論以儉養廉以廉養徳尤牧民者所當科<lb/>
　律奉之者已<lb/>
　　　卜天璋<lb/>
卜天璋字君璋洛陽人天資頴悟讀書史識成敗大體<lb/>
尤負直氣至元中為南京府使河北饑民數萬集河上<lb/>
欲南徙有詔令民復業勿渡衆皆洶洶天璋慮生變白<lb/>
<pb n="KR2g0051_WYG_056-13b"/>
總管聽其渡遂以無事後為中臺掾主文奏有侍御史<lb/>
負贓罪御史將發之未及奏先為所譖御史與天璋俱<lb/>
出繫内廷御史對食悲哽天璋問故御史曰吾老惟一<lb/>
女心憐之聞吾繫不食數日矣是以悲耳天璋怒曰死<lb/>
職義也奈何為兒女子泣耶御史慚謝頃之見原丞相<lb/>
順徳王當國擢中書掾事有可否必力辨王常從其議<lb/>
且曰掾能如是吾復何憂大徳四年遷工部主事蔚州<lb/>
劉帥豪奪民田天璋承機往訊歸田於民而帥亦屈服<lb/>
<pb n="KR2g0051_WYG_056-14a"/>
武宗立尚書省以為刑部郎中是時盜賊充斥廷議犯<lb/>
者并家屬咸衣之青衣以别民伍天璋曰赭衣塞路秦<lb/>
弊也尚足法耶乃止後被命治反獄帝顧左右曰君璋<lb/>
廉慎人也必得其情獄果不寃皇慶初出為歸徳知府<lb/>
課農興學修弭河患擒緝盜賊商旅流通遷淛西廉訪<lb/>
副使閲月以更田制改饒州路總管聽民自實事無苛<lb/>
擾版籍為清時省臣董田事妄作威福郡縣爭賂之天<lb/>
璋獨無有省臣銜之將中以危法求其罪卒無所得所<lb/>
<pb n="KR2g0051_WYG_056-14b"/>
屬以饑告天璋即令發廩吏持不可天璋曰待請而後<lb/>
賑民且死矣我任其罪不以累諸君也遂發之其臨事<lb/>
無所顧慮多此類以治行第一擢廣東廉訪使尋乞致<lb/>
事天厯二年蜀兵起荆楚大震復拜山南亷訪使將行<lb/>
人見其老止之天璋曰國步方艱吾年八十常恐弗獲<lb/>
死所敢避難乎至則厲風紀清吏治州郡肅然值穀踊<lb/>
貴下令勿損其直聽民自使未幾舟車爭集米價頓減<lb/>
會詔三品官言時政得失天璋列二十事凡萬餘言目<lb/>
<pb n="KR2g0051_WYG_056-15a"/>
曰中興濟治䇿皆中時病因自引去旣歸以餘禄施族<lb/>
黨家無甔儲處之晏如至順二年卒諡正獻<lb/>
　論曰史稱天璋讀書史識成敗大體宜乎比老列事<lb/>
　而皆中於時病也當其叱御史時身不過掾吏已奮<lb/>
　不顧命義形於色及至矍鑠老翁猶然强起以濟艱<lb/>
　難庶幾蹇蹇匪躬之節者已<lb/>
　　　段直<lb/>
段直字正卿澤州晉城人至元十二年北方盜賊充斥<lb/>
<pb n="KR2g0051_WYG_056-15b"/>
直聚鄉黨結壘自保世祖命將略地過晉城直以衆歸<lb/>
之幕府承制署為潞州元帥府右監軍其後論功行賞<lb/>
分土世守命直為澤州長官澤民多避兵未還者直籍<lb/>
其田廬寄頓於親戚鄰户約曰本主至析而歸之逃民<lb/>
聞即來還歸其田廬如約民得安業素無産者則出粟<lb/>
賑之為它郡所俘掠者出財購之以兵死暴露者收而<lb/>
瘞之未幾澤為樂土大修孔子廟割田千畝置書萬卷<lb/>
迎儒士李俊民為師以招延四方學者不數年學之士<lb/>
<pb n="KR2g0051_WYG_056-16a"/>
子以通經被選者百二十有二人在官二十年朝命提<lb/>
舉本州學校事未拜而卒<lb/>
　論曰為政本無它奇不富不教則民卒流亡而鄰於<lb/>
　禽獸反是以行吾政小而試之一州一邑蒙其澤而<lb/>
　充其道雖堯舜猶病之矣直之招亡興教立法頗具<lb/>
　以此捄時亂離福厥桑梓有足多焉<lb/>
　　　楊景行<lb/>
楊景行字賢可吉安太和人延祐二年成進士授會昌<lb/>
<pb n="KR2g0051_WYG_056-16b"/>
判官會昌民汲於河不知井飲多致疾癘覆屋率用茅<lb/>
茨常有火災景行始教民穿井陶瓦二患俱息百姓徳<lb/>
之又按治其豪之干政害民者乃創學舍禮師儒斥腴<lb/>
田以膳士絃誦之聲遂盛調永新判官奉檄覈租除剗<lb/>
宿弊奸欺不容細民賴焉再遷為宜黄令理寃獄之久<lb/>
滯者數十事擢撫州推官金溪民陶甲家厚積而性兇<lb/>
險嘗持縣短長陷其長吏由是官吏畏之莫敢舉法陶<lb/>
益横横於一郡景行至痛繩以法徙之五百里有豪僧<lb/>
<pb n="KR2g0051_WYG_056-17a"/>
發塜取財為奸事覺景行急按之動以賄不聽賂當道<lb/>
撼以危語不顧卒治如法由是豪猾屏迹良民獲安轉<lb/>
歸安令治蹟如判永新時景行所歴皆有惠政所去民<lb/>
為立石頌之後以翰林待制朝列大夫致仕年七十四<lb/>
卒<lb/>
　論曰下泉之詩蓋為恩澤及於莠民而反遺乎善類<lb/>
　而作也故冽泉以浸蕭是周之衰也若隂雨而膏苗<lb/>
　則郇伯之政也夫荑稗不芟則嘉禾不茂莠民不去<lb/>
<pb n="KR2g0051_WYG_056-17b"/>
　則善類不安景行之治撫正取諸此<lb/>
　　　林興祖<lb/>
林興祖字宗起福州羅源人至治二年成進士稍遷知<lb/>
鉛山州鉛山多造偽鈔者而吳友文為之魁友文奸黠<lb/>
悍鷙旣致富乃分遣惡少四五十輩為吏於有司伺有<lb/>
欲告之者輒先事戕之前後殺人甚衆民罹其害莫敢<lb/>
訴興祖至則曰此害不除何以牧民即榜禁偽造而立<lb/>
格募民首告俄有獲偽造二人并賍以告者興祖鞫之<lb/>
<pb n="KR2g0051_WYG_056-18a"/>
急友文自至官為營救遂并執之須臾訴友文者百有<lb/>
餘人擇其重罪一二事研之獄立具因捕其黨二百餘<lb/>
人悉寘之法民害旣去政聲籍甚至正八年遷道州路<lb/>
總管行方及城而撞賊已尾其後相去僅二十里時湖<lb/>
南副使哈喇特穆爾屯兵城外聞賊至以乏軍需欲退<lb/>
去興祖即夜往留之哈喇特穆爾曰翼日得鈔五千錠<lb/>
桐盾五百具者乃可破賊興祖許之還入視事即以恩<lb/>
信貸商鈔而取郡樓舊桐版為盾日中皆具哈喇特穆<lb/>
<pb n="KR2g0051_WYG_056-18b"/>
爾大喜遂留為禦賊計然賊聞新總管一夕具五百盾<lb/>
以為大軍且至已中夜遁去矣永明縣峒猺屢竊發興<lb/>
祖手榜諭之皆曰林總管廉而愛民不可犯也三年不<lb/>
入境春旱蟲食麥苗興祖禱之大雨三日蟲死而麥稔<lb/>
已而罷興作賑貧乏輕徭薄斂郡中大治考課為天下<lb/>
最以年老致仕終於家<lb/>
　論曰興祖以明法鋤奸以敏事退賊以廉聲服峒猺<lb/>
　所至皆治其才操兩有足稱者彼告訐以為能戰勝<lb/>
<pb n="KR2g0051_WYG_056-19a"/>
　以為勇計取術馭以為智者成效反有所不逮故知<lb/>
　治道之長不在彼而在此<lb/>
　　　周自强<lb/>
周自强字剛善新喻人好學能文練於吏事以文法推<lb/>
擇為吏泰定間廣西猺反自强往説以禍福中其要害<lb/>
猺酋立罷兵貢方物納款請命超宣慰司都事後知義<lb/>
烏縣周知民情而性度寛厚不為刻深凡訟訴一見即<lb/>
能知其曲直然未遽加以刑責必為援經典反復開譬<lb/>
<pb n="KR2g0051_WYG_056-19b"/>
悔悟則原其罪惟迷謬怙惡然後繩之以法民畏且愛<lb/>
獄訟頓息民間税籍多失實自强履畝覈之民不能欺<lb/>
文簿井井田是賦役平均貧富樂業部使者舉廉能選<lb/>
知金溪縣政績愈著以江州路總管致仕卒於家<lb/>
　論曰虞廷命刑歸於欽恤孔門論獄要於哀矜豈不<lb/>
　以無知之民陷於罪辟良由教化不明故耶自强姑<lb/>
　惟教之勿庸殺之有矜恤之心焉其引譬必本於經<lb/>
　又何恂恂儒者氣象耶<lb/>
<pb n="KR2g0051_WYG_056-20a"/>
　　　王艮<lb/>
王艮字止善紹興諸曁人尚氣節讀書務明理以致用<lb/>
不茍事言説初辟為吏值朝制復立諸市舶司行省買<lb/>
舊舩以付舶商費省而易集且絶官吏侵欺掊克之弊<lb/>
實用艮䇿也後為兩淛都轉運鹽使經歴時鹽使王克<lb/>
敬以計口食鹽不便欲稍損其額以紓民力衆咸沮之<lb/>
艮獨毅然曰民實寡而强賦多今死徙已衆矣顧重改<lb/>
民籍而輕棄民命耶且淛右商賈輻輳末嘗以口計也<lb/>
<pb n="KR2g0051_WYG_056-20b"/>
移其所賦散於商賈之所聚實為良法於是議歲減紹<lb/>
興食鹽五千六百引尋復有排前議者艮固爭之至欲<lb/>
謝職去丞相聞乃留艮而議遂定遷海道漕運都萬户<lb/>
府經歴紹興官糧之入海運者十萬石自城至海歲拘<lb/>
民舩以備短送吏胥縁是為虐及至海次主運者又不<lb/>
即受有折缺之患艮言曰運戸旣受官直何復為是紛<lb/>
紛也乃責運户自載入運其弊遂除運舩敗於風者法<lb/>
當覈實乃除其數文移咨勘動經數歲運户往往破家<lb/>
<pb n="KR2g0051_WYG_056-21a"/>
艮閲牘即除之所除糧凡五萬二千八百石鈔二百五<lb/>
十萬緡後遷浙江行省檢校官有訴松江富民包隠田<lb/>
土請立官糾追者中書省行下行省遣艮驗視艮乃條<lb/>
陳曲折以破其誑且曰彼欲竦朝廷之聽以報宿怨耳<lb/>
萬一民心動搖患生不測豈培養根本之䇿哉事以得<lb/>
寢復擢江西行省左右司員外郎有惠政歲餘以中憲<lb/>
大夫淮東道宣慰副使致仕年七十一卒<lb/>
　論曰鹽之為利管氏資以富齊故自漢武𣙜之世遂<lb/>
<pb n="KR2g0051_WYG_056-21b"/>
　㳂為永制其産於解池者水自凝結是為顆鹽若山<lb/>
　東兩淮浙閩之産則煑而後成是為末鹽惟四川出<lb/>
　於井深者數百尺汲而煑之地産雖殊要為國利雖<lb/>
　然竭澤者無魚赭山者無獸留餘於民然後國得取<lb/>
　盈焉至於海運之行葢因元時河漕不能直抵京師<lb/>
　又不得不輓東南之粟以實輦下故世祖從巴延之<lb/>
　請而行是䇿較諸河漕利害相半萬頃汪洋無淺滯<lb/>
　之患揚帆破浪無撁摔之煩南風發運而北風歸舟<lb/>
<pb n="KR2g0051_WYG_056-22a"/>
　無銜尾相壅經冬阻凍之弊然而波濤之險什伯於<lb/>
　河渠一有淪溺則舵師水工百不全一此又不若河<lb/>
　漕之為安至若押運監臨之官出納收支之吏弊竇<lb/>
　多端難可究詰則河與海一也艮之治鹽漕槪以厚<lb/>
　下為心實得為國生財之要道史稱其讀書務致用<lb/>
　豈虚哉<lb/>
　　　按達拉<lb/>
按達拉字瑞之阿爾斯蘭之孫也通經史能習諸國語累<lb/>
<pb n="KR2g0051_WYG_056-22b"/>
官集賢直學士至順元年遷襄陽路值山西大飢河南<lb/>
行省慮流民入境為變檄按逹拉守武闗按達拉驗為<lb/>
良民輒聽度闗闗吏曰得無非上官意乎按達拉曰吾<lb/>
防姦耳非讐良民也可不開其生路乎旣又為粥以食<lb/>
之所活萬計襄陽城臨漢水歲有水患築堤護之遂以<lb/>
無虞元統二年除益都總管益俗頗悍黠而按達拉務<lb/>
興學校以平易治之有刼人賊久捕不獲按達拉生擒<lb/>
之賊黨布賄反誣按達拉以枉勘而縱其賊已而賊刼<lb/>
<pb n="KR2g0051_WYG_056-23a"/>
河間復被獲乃盡輸其情而按達拉之誣始白是時親<lb/>
王瑪努鎮益都府屬病民按達拉每裁抑之民以無擾<lb/>
至正六年年七十卒<lb/>
　論曰古者諸侯雖有分土而無分民故齊桓以伯主<lb/>
　猶申遏糴之禁誠以天地之大徳曰生所為建侯樹<lb/>
　長皆以為民也秦漢以下司牧之官初非世守而反<lb/>
　過生畛域東鄰苦荒西鄰遏糴甚至拒闗以絶其生<lb/>
　路如元河南行省之為彼越境求生者獨非有元之<lb/>
<pb n="KR2g0051_WYG_056-23b"/>
　赤子歟何忍而能舍之至於此極也嚴譏察而聽度<lb/>
　闗按達拉於是為能仁矣<lb/>
　　　盧琦<lb/>
盧琦字希韓惠安人至正二年成進士稍遷知永春縣<lb/>
始至賑饑饉止横斂均賦役減口鹽蠲𣙜鐵之無徴者<lb/>
已而訟息民安乃新學宮延師儒課子弟月書季考文<lb/>
風翕然鄰邑仙遊盜發琦適入邑境盜望見迎拜曰此<lb/>
永春大夫耶為大夫民者何幸之大吾邑長乃以暴毒<lb/>
<pb n="KR2g0051_WYG_056-24a"/>
驅我琦因立馬諭以禍福皆投刄請縛酋以自贖琦許<lb/>
之酋至琦械送帥府自是威惠行於境外十三年泉郡<lb/>
大饑死者相枕藉稍能行者皆老幼扶攜就食永春琦<lb/>
勸諸浮屠及大家分食食之存活不可勝計十四年安<lb/>
溪山賊數萬將襲永春琦召民諭曰若等能戰則與之<lb/>
戰不能則我獨死之衆皆曰使君父母也吾儕赤子安<lb/>
忍以君畀賊耶今日之事有進無退琦率以攻賊無不<lb/>
踴躍爭奮遂大破之翌日賊傾巢至又連破之大小三<lb/>
<pb n="KR2g0051_WYG_056-24b"/>
十餘戰斬獲以千計而邑民竟無一人傷者賊遂遁去<lb/>
時兵革四起列郡皆洶洶惟永春晏然若承平後改知<lb/>
寧徳縣以去<lb/>
　論曰孟子有言率其子弟攻其父母自生民以來未<lb/>
　有能濟者也琦之得民如此所謂以衆志為城郭雖<lb/>
　折箠而威於戈矛制挺而銛於鋒刃矣此實百戰百<lb/>
　勝之術孫吳之所未及講者也<lb/>
　史傳三編卷五十六<lb/>
</p>
<p>
</p>
  </div></body>
</text>\m</TEI>
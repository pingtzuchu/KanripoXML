<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0014_WYG_014-1a"/>
欽定四庫全書<lb/>
欽定𠞰捕臨清逆匪紀略卷十四<lb/>
　　丙申<lb/>
　　舒赫徳阿思哈楊景素奏言館陶縣文生趙之枚<lb/>
　　武生王建基等率領鄉民殺賊查係林潘寨鄉民<lb/>
　　二百十六名李官莊鄉民二百五十二名共計四<lb/>
　　百六十八名<hi>臣</hi>楊景素已飭館陶縣知縣陳培敬遵<lb/>
㫖動用庫項按名給賞銀兩理合奏明奏入報<lb/>
<pb n="KR2c0014_WYG_014-1b"/>
聞<lb/>
　　同日又奏言查臨清城内藥鋪王倫封為御醫一<lb/>
　　節<hi>臣</hi>等前奉<lb/>
諭㫖即查有二閘口開藥鋪之醫生遲玉津現在故城<lb/>
　　經<hi>臣</hi>楊景素差弁緝獲解到嚴加詰訊據供在臨<lb/>
　　清土城内居住素習外科行醫賊到臨清後被縳<lb/>
　　到盧家藥鋪裏要與他看傷我因將鋪内所有膏<lb/>
　　藥陸續給他貼過後即乗空逃回至官兵入城殺<lb/>
<pb n="KR2c0014_WYG_014-2a"/>
　　賊我同原任千總程際林并街民林玉安等八人<lb/>
　　在西夾道空房内拏過賊人三名交到營内當初<lb/>
　　賊人徐範原有將來封你做御醫之語實在並無<lb/>
　　其事亦並未與王倫看病等語<hi>臣</hi>等又傳訊千總<lb/>
　　程際林及街民林玉安等并將拏獲賊犯册内查<lb/>
　　對註有程際林協同鄉民遲玉津等拏賊三名字<lb/>
　　様姓名數目俱屬相符查遲玉津已供稱為賊治<lb/>
　　傷又曽有徐範封為御醫之言即難保實無其事<lb/>
<pb n="KR2c0014_WYG_014-2b"/>
　　未便以逃回後曽經協力拏賊遽行寛宥應行解<lb/>
　　京質訊至程際林及林玉安審無從賊情事且詢<lb/>
　　之賊人均未識面似應省釋奏入報<lb/>
聞<lb/>
　　同日又奏言<hi>臣</hi>等奉<lb/>
㫖查拏季國貞妹夫馬姓在油坊探信一節隨訊據季<lb/>
　　國貞幼妺四兒供稱有姊夫馬光徳現在投到營<lb/>
　　裏<hi>臣</hi>等即將馬光徳拏到研訊據供係四川人父<lb/>
<pb n="KR2c0014_WYG_014-3a"/>
　　親原任臨清衛守備已經身故賊進土城後我總<lb/>
　　在家裏躱避後來要想逃走季國貞帶我送出北<lb/>
　　水門被賊拏住盤問我哄他們説是打探消息的<lb/>
　　後來聞官兵到隨即逃出投到營裏並未從賊探<lb/>
　　信等供查馬光徳一犯既詢係季國貞姊夫屬實<lb/>
　　所供情節一面之詞殊難憑信相應一併解京以<lb/>
　　便與李旺季國貞二犯嚴行質審奏入報<lb/>
聞<lb/>
<pb n="KR2c0014_WYG_014-3b"/>
　　同日又奏言據臨清州武生焦人傑等於直𨽻清<lb/>
　　河縣蘇家莊地方拏獲逸賊張在立押送行營并<lb/>
　　將同黨名字另單送閲<hi>臣</hi>等即將張在立飭發臨<lb/>
　　清州収禁并將單内有名人犯司貞等二十五人<lb/>
　　陸續全數查獲訊據張在立供係臨清州人被賊<lb/>
　　裹去曾跟隨賊營頭目劉四到焦人傑家裏搶過<lb/>
　　物件又替劉四將家眷搬送蘇家莊住下不曽再<lb/>
　　回臨清至司貞等二十五人都是平日㑹使拳棒<lb/>
<pb n="KR2c0014_WYG_014-4a"/>
　　其實不曽從賊劉四已在雎家樓被官兵殺了等<lb/>
　　語又訊據司貞司圖王有禮等同供學習拳棒並<lb/>
　　未入教從賊查張在立隨同搶劫從逆顯然雖經<lb/>
　　畏罪潛逸亦應明正典刑請<lb/>
㫖即行正法至司貞等雖堅供並無入教等事但究非<lb/>
　　安靜良民應請各杖一百流三千里以靖地方又<lb/>
　　另獲徐海徐五十兩犯訊得徐海隨王經隆歴次<lb/>
　　攻城徐五十於張四孤莊起事之日即隨賊搶奪<lb/>
<pb n="KR2c0014_WYG_014-4b"/>
　　城池又跟梵偉在臨清堵禦此二犯均係法無可<lb/>
　　貸應請<lb/>
㫖正法奏入報<lb/>
聞<lb/>
　　同日又奏言欽奉<lb/>
諭㫖李旺所供王貴係帶兵攻打新城要犯著即速查<lb/>
　拏務獲解京審辦<hi>臣</hi>等查王貴一犯前正法一千二<lb/>
　　百名册内已有同名者三人前訊東昌解來楊富<lb/>
<pb n="KR2c0014_WYG_014-5a"/>
　　一犯供有王貴是我姊夫昨被鎗打透大約已死<lb/>
　　等語此犯似即李旺所供之王貴惟楊富先經正<lb/>
　　法<hi>臣</hi>等再於研訊别犯時隨時確查又奉<lb/>
㫖王經隆供燒樓時還有王宗尼與夀張年輕者一人<lb/>
　亦跳下樓來被獲此二犯獲後作何著落查九月二<lb/>
　　十九日王倫焚樓自斃時王經隆於山墻跳出被<lb/>
　　獲之後又有王經隆之姪孫王峻愛自樓掉下訊<lb/>
　　供後因受火傷越日身死同時尚有一人因樓板<lb/>
<pb n="KR2c0014_WYG_014-5b"/>
　　塌下墜地當即身死未能訊供似即係王經隆所<lb/>
　　供王宗尼及夀張年輕之犯又奉<lb/>
㫖訊出幫同季國貞搶船搭橋之犯有郭永敖髙珍楊<lb/>
　福金㑹韓福如李之貴楊樹常楊希葉李達皮之揚<lb/>
　徐士姚王立松十二名亦係此案要犯必須拏獲重<lb/>
　究查郭永敖等十二人除李達已經正法外楊福一<lb/>
　　犯前東昌解來正法之犯内有楊富一名又續解<lb/>
　　到楊福係館陶人雖嚴訊並無幫搭浮橋之事且<lb/>
<pb n="KR2c0014_WYG_014-6a"/>
　　稱從未與季國貞等認識但一面之詞難以憑信<lb/>
　　應請質訊季國貞其同往搭橋之楊福係往臨清<lb/>
　　抑係館陶即可得其確據今將楊福一併解京其<lb/>
　　韓福如一犯前東昌解犯内有韓付如亦經正法<lb/>
　　在案其餘各犯當嚴行查緝又奉<lb/>
㫖查王倫徒弟陳合璧及石姓禇姓等犯查陳合璧前<lb/>
　　經<hi>臣</hi>等𣲖員往恩縣查拏尚無踪跡其禇姓石姓<lb/>
　　二犯禇文供内有同在堂邑逃回之禇致逺又已<lb/>
<pb n="KR2c0014_WYG_014-6b"/>
　　經正法册内有清平石元一名臨清石純一名是<lb/>
　　否陳合璧所招入教之人現在遍處訪緝務得實<lb/>
　　據又奉<lb/>
㫖王經隆等供有王倫族姪王有慶管辦食用又從夀<lb/>
　張帶來厨子劉國安閻二小二名曽否拏獲臣等前<lb/>
　　於九月二十六日拏獲張立祥等八名内有劉典<lb/>
　　安一犯訊係從夀張縣跟來之厨子因其並非要<lb/>
　　犯即已正法劉典安是否即係劉國安當與王有<lb/>
<pb n="KR2c0014_WYG_014-7a"/>
　　慶閻二小等一併嚴緝至閻吉仁之子憨小兒拏<lb/>
　　獲時當即行正法其給與王倫銀鐲之當夥王登<lb/>
　　雲並王得朋供出之趙忠趙宣竇柱聶大成張心<lb/>
　　智等現在分𣲖員弁一體嚴拏務獲奏入<lb/>
諭曰此皆餘波即免脱一二諒亦不能滋事然楊景素<lb/>
　不可存此心仍以嚴拏務獲為要<lb/>
　　同日又奏言<hi>臣</hi>等欽奉<lb/>
諭㫖查周元理所奏賊犯曲六供有劉法一犯現於各<lb/>
<pb n="KR2c0014_WYG_014-7b"/>
　　處獲犯中訊出劉法供係陳緒引進從賊曽勸曲<lb/>
　　六入教在馬市街打仗等語其為曲六所供劉法<lb/>
　　情事相符已無疑義又據生員邢璘出首伊姪邢<lb/>
　　成徳供係臨清州武生賊人逼令隨去將父母妻<lb/>
　　子都搬進舊城隨賊把守浮橋兄弟邢復徳因從<lb/>
　　賊被叔子邢璘活埋等語邢成徳以武生從賊情<lb/>
　　罪較重現將劉法邢成徳解京備訊奏入報<lb/>
聞<lb/>
<pb n="KR2c0014_WYG_014-8a"/>
　　同日何煟奏言臣奉<lb/>
諭㫖查問千總趙亮是否葉信相商將家眷搬上糧船<lb/>
　　之處今據趙亮供稱九月初六日申刻千總糧船<lb/>
　　從臨清開行往衛輝候兑初七日早飯時忽聞賊<lb/>
　　匪來至土城擾害急督率舵工水手人役防禦賊<lb/>
　　匪保䕶船隻是晚尾船水手來報有葉副將家眷<lb/>
　　人口到船避賊因係上司家眷聴其住下初八日<lb/>
　　早見葉信大兒子葉宗屾問明緣由又聴得傳説<lb/>
<pb n="KR2c0014_WYG_014-8b"/>
　　賊匪已將副將衙署燒了只得將他們帶到衛輝<lb/>
　　水次在臨清開船時從未與葉信見面並無相商<lb/>
　　搬帶家眷之事等語又據葉宗屾供九月初三日<lb/>
　　我父親帶兵𠞰賊總未回署初六日午刻有兵役<lb/>
　　來取令箭説父親於半夜回磚城防守倉庫城池<lb/>
　　初七日聴得外邊嚷説賊匪殺進大街來我扶著<lb/>
　　母親帶領家眷從沿河一路逃避走有二里路見<lb/>
　　河内糧船要想上船去躱那旗丁水手們就任我<lb/>
<pb n="KR2c0014_WYG_014-9a"/>
　　們上在後面官船内那時不知運官是誰到初八<lb/>
　　日這千總趙亮回到船上我向他説了原委央他<lb/>
　　一路帶到衛輝等語謹將各供詞奏覆奏入報<lb/>
聞<lb/>
　　同日嘉謨奏言據海寧所千總謝恩在阿城盤獲<lb/>
　　逸犯滕山一名供係歴城縣人因往夀張探兄遇<lb/>
　　見王倫即被脅同至陽穀堂邑後到臨清押令攻<lb/>
　　城乘間脱逃又據嘉興幫千總王世伸在戴家廟<lb/>
<pb n="KR2c0014_WYG_014-9b"/>
　　盤獲逸犯陳湘一名俱係臨清州人住居城南倉<lb/>
　　上莊有同莊之郭大郭三郭七郭浩等都是白蓮<lb/>
　　教九月初七日郭浩等領人到莊拏去入夥到臨<lb/>
　　清押令攻城兩次初十日逃出等情當將該二犯<lb/>
　　就近發交東昌府嚴行監禁奏入<lb/>
上命軍機大臣傳諭舒赫徳楊景素曰據嘉謨奏臨清<lb/>
　有郭大郭三郭七郭浩都是白蓮邪教等語著舒赫<lb/>
　徳楊景素即行嚴飭查拏務獲審明照例辦理又王<lb/>
<pb n="KR2c0014_WYG_014-10a"/>
　倫之師張既成墳塜屍棺已經騐明剉毁其張既成<lb/>
　之師袁公漙節經傳諭查拏何以尚未奏覆該犯係<lb/>
　創立邪教首犯斷不可任其兔脱務須速飭跴獲解<lb/>
　京審明嚴辦毋稍稽延<lb/>
　　丁酉<lb/>
上命軍機大臣傳諭舒赫徳曰此次辦理𠞰捕賊匪諸<lb/>
　事舒赫徳實力宣勤調度妥協時值冬令天寒著賞<lb/>
　給御用貂尾冠一頂黒狐馬褂一件由驛發往俾資<lb/>
<pb n="KR2c0014_WYG_014-10b"/>
　禦寒以昭優眷<lb/>
　　同日<lb/>
上諭内閣曰據舒赫徳等奏此次帶往山東隨同辦事<lb/>
　之司員内閣侍讀永保刑部員外郎蘇楞泰塔琦均<lb/>
　屬奮勉出力等語永保蘇楞泰塔琦均著交部議叙<lb/>
　　同日舒赫徳阿思哈楊景素奏言本月十四日有<lb/>
　　莘縣監生周曰璜投至臨清出首伊子周振東跟<lb/>
　　隨本莊王君弼打拳入教約定十月二十八日起<lb/>
<pb n="KR2c0014_WYG_014-11a"/>
　　事并單開莘縣朝城陽穀等縣各莊同謀人姓名<lb/>
　　臣等反覆詰問秖云我止此一子恐將來干連是<lb/>
　　以出首竊思周振東如果係王倫一教則前者王<lb/>
　　倫滋事之時自應同惡相濟約齊舉事何必待至<lb/>
　　十月二十八日始行動手似非與王倫一事但以<lb/>
　　親父出首親子于情理又屬可信看來周振東係<lb/>
　　一游手好閒之徒平時學習拳棒呼朋引類相聚<lb/>
　　作奸或欲看王倫之起事如何再行舉動故約期<lb/>
<pb n="KR2c0014_WYG_014-11b"/>
　　較遲或周曰璜本係黨内之人以官兵查拏嚴𦂳<lb/>
　　恐將來自干重罪并累及全家故爾先時呈告亦<lb/>
　　未可定莫若將周振東及單開為首之犯先行拏<lb/>
　　獲一經嚴訊即可得此案底裏<hi>臣</hi>等即於本夜宻<lb/>
　　𣲖文武各員帶兵分往各路約定時刻立拏首犯<lb/>
　　飛送臨清審訊若軰即有隂謀而先事擒拏自能<lb/>
　　一時就縛但此事若確將來辦理必須兵力而京<lb/>
　　兵已撤難以再行調回查現存兵數尚有京兵二<lb/>
<pb n="KR2c0014_WYG_014-12a"/>
　　百七十名青州滿兵六百名山東緑營兵二千餘<lb/>
　　名西河岸之直𨽻河南兵各二百名俱尚未起身<lb/>
　　暫行留駐統計尚有三千餘名如果有需用之處<lb/>
　　即可調撥<hi>臣</hi>一面宻咨周元理何煟令各宻備兵<lb/>
　　一千選𣲖大員統領在臨清館陶暫住以備調遣<lb/>
　　接應之用至此案根底一俟拏到為首各犯詳加<lb/>
　　研鞫即可酌量情形辦理奏入<lb/>
上命軍機大臣傳諭舒赫徳阿思哈楊景素曰據奏莘<lb/>
<pb n="KR2c0014_WYG_014-12b"/>
　縣監生周曰璜首告伊子周振東與同縣王家莊之<lb/>
　王君弼等及朝城陽穀冠縣等處人結黨謀反約定<lb/>
　十月二十八日起事開單呈守等語王倫一案甫經<lb/>
　𠞰戮懲創不為不嚴乃復有愍不畏死之徒敢作不<lb/>
　靖自取誅滅實出情理之外今舒赫徳等一聞呈首<lb/>
　即𣲖員四路擒拏俟要犯就獲嚴鞫自可水落石出<lb/>
　迅得實情至所需帶兵大員仍𣲖伊琳那木扎爾前<lb/>
　往并添𣲖鄂蘭蘇崇阿並諭知春寧將帶回東三省<lb/>
<pb n="KR2c0014_WYG_014-13a"/>
　善射手仍速帶同馳驛赴東聽舒赫徳遣委此時要<lb/>
　犯諒已就擒必不至復成事釁若能不動聲色確訊<lb/>
　嚴懲尤為妥善至周曰璜忍於首告伊子父子天性<lb/>
　茍非深明大義滅親之故者安能出此况據詰訊周<lb/>
　曰璜之妻並非後娶何忍陷其子以凌遲重辟或其<lb/>
　家庭之間别有曖昧情節一經拘到各犯不可不詳<lb/>
　細質訊以成信讞<lb/>
　　同日署天津鎮總兵永昌奏言查天津各營兵八<lb/>
<pb n="KR2c0014_WYG_014-13b"/>
　　百名調赴東省進勦並臣帶兵四百名於故城景<lb/>
　　州一帶堵截逆業經<lb/>
　奏明在案<hi>臣</hi>遵照督臣周元理調遣移駐鄭家口防<lb/>
　　範堵截嗣因賊衆猝至河西衝擊官兵屯劄之處<lb/>
　　經督臣周曰理奏𣲖前往油坊一帶相機接應仰<lb/>
　　仗<lb/>
皇上天威逆匪勦滅當敗殘之餘恐其浮水西竄<hi>臣</hi>復<lb/>
　　帶兵前往臨清西岸與督標正定官兵分佈河干<lb/>
<pb n="KR2c0014_WYG_014-14a"/>
　　合力堵擒今奉大學士舒赫徳傳令進勦官兵次<lb/>
　　第回營<hi>臣</hi>仍於故城景州鄭家口直東交界地方<lb/>
　　酌𣲖附近協營官兵巡緝逸匪所有原𣲖進勦並<lb/>
　　䇿應各兵於十一月十一日帶領分起各回本營<lb/>
　　奏入<lb/>
上諭内閣署天津鎮總兵永昌帶兵在油坊一帶接應<lb/>
　並往臨清西岸堵擒賊匪其所𣲖天津鎮總兵經大<lb/>
　學士舒赫徳帶往得力得力是永昌此次辦事尚屬<lb/>
<pb n="KR2c0014_WYG_014-14b"/>
　奮勉著照萬朝興等之例一體交部議叙<lb/>
　　戊戌<lb/>
　　何煟奏言查張百禄在遂平傳教一節該犯係王<lb/>
　　倫義兒又係孟燦外甥實為河南倡教賊首今既<lb/>
　　將該犯拏獲其在遂平所収之十五徒弟及孟燦<lb/>
　　女壻皆可跟尋着落<hi>臣</hi>先於拏獲張百禄時飛飭<lb/>
　　陳州府知府孫栝將容留張百禄之堂叔張洪功<lb/>
　　訊據乾隆三十六年七月内有張百禄之母舅孟<lb/>
<pb n="KR2c0014_WYG_014-15a"/>
　　二往遂平路過太康伊曾投拜為師學習八卦拳<lb/>
　　並授運氣訣又供出太康人李天木係張百禄徒<lb/>
　　弟又有遂平人張成章張榮章張大章趙雲㑹俱<lb/>
　　從張百禄學習拳棒經各該縣先後拏獲等情臣<lb/>
　　査孟二是否即係孟燦現在飭司確查孟二曾於<lb/>
　　三十六年到豫傳教近年以來張百禄又來往其<lb/>
　　間招徒聚衆情偽百出<hi>臣</hi>現飭南汝道道南陽汝<lb/>
　　寧兩府帶領妥幹員弁會同營員各於交路交界<lb/>
<pb n="KR2c0014_WYG_014-15b"/>
　　不動聲色慎密堵截其有供出逆黨及實係邪教<lb/>
　　人犯即按名指拏不留餘孽以無負<lb/>
聖主諄諄訓戒之至意<lb/>
　　同日又奏言竊照東省賊王倫肆擾一案豫東<lb/>
　　接壤恐有竄逸之賊潛藏境内先經拏獲東省逃<lb/>
　　匪孫敬等禀報到<hi>臣</hi>當即提犯到省嚴行查辦茲<lb/>
　　據署布政榮柱訊據孫敬供敬係壽張快役𣲖在<lb/>
　　南門巡查於王倫等擁衆進城時躱入城濠被逆<lb/>
<pb n="KR2c0014_WYG_014-16a"/>
　　匪和尚廣標捜獲脅令當探馬巡城乘間逃出約<lb/>
　　同堂弟孫羊兒又同東阿李大成至泌陽投伊兄<lb/>
　　孫秀儒避匿等語又據劉甫貴供在臨清𤓰查莊<lb/>
　　居住九月初八日隨賊進城賊首王倫在禮拜寺<lb/>
　　㸃名將我撥給賊目楊進忠管束給了一桿槍同<lb/>
　　去攻城又𣲖在頭閘把守到二十三日我合同村<lb/>
　　的蕭利連夜跑走蕭利往直𨽻一路去了等語查<lb/>
　　劉甫貴一犯已經供認從賊不諱併究出該犯同<lb/>
<pb n="KR2c0014_WYG_014-16b"/>
　　莊順賊之李法玉趙士秀趙士英姜二小歐七趙<lb/>
　　新及同守閘口之壽張賊匪王振海王振江徐何<lb/>
　　王六等姓名其孫敬亦係先曾從賊後復脱逃情<lb/>
　　罪已屬重大但賊匪跡同鬼蜮遂平等縣現有張<lb/>
　　百禄傳教歸太又有往河南之説孫敬一犯即係<lb/>
　　存泌陽地方拏獲且充賊營探馬出城安知非王<lb/>
　　倫遣來勾引奸夥前往接應必須徹㡳根究<hi>臣</hi>現<lb/>
　　在星速回省督同該司等親加訊究辦理其已據<lb/>
<pb n="KR2c0014_WYG_014-17a"/>
　　各犯供出之僧廣標等犯現在飛咨山東直𨽻督<lb/>
　　撫臣一體查究奏入報<lb/>
聞<lb/>
上命軍機大臣傳諭舒赫徳阿思哈周元理何煟楊景<lb/>
　素曰要犯張百禄業經豫省拏獲解京所有該犯供<lb/>
　出案内各犯並當飭屬查拏訊究如豫省成功㑹之<lb/>
　類即係邪教一流何煟現在作何辦理至河南拏獲<lb/>
　壽張孫敬臨清劉甫貴二犯自應訊明照例嚴辦其<lb/>
<pb n="KR2c0014_WYG_014-17b"/>
　各犯供出山東各縣人犯業經何煟飛咨山東各縣<lb/>
　兩省分緝務須上𦂳緝獲毋任紀網就現在供出各<lb/>
　犯而計如和尚廣標逼脅孫敬入夥又劉甫貴供出<lb/>
　之頭目楊進忠並著舒赫徳等查明如尚未就擒亦<lb/>
　著嚴緝到案從重審究此外尚有孫敬供出同逃之<lb/>
　東阿之李大成及劉甫貴供出同村順賊之李法玉<lb/>
　趙士秀趙士英姜二小歐七趙新俱臨清𤓰查莊人<lb/>
　又同守閘口之王振海王振江王六俱壽張縣人以<lb/>
<pb n="KR2c0014_WYG_014-18a"/>
　上各犯俱著舒赫徳楊景素等即速按名嚴拏務<lb/>
　獲分别審辦又劉甫貴同莊之蕭貴係于二十三日<lb/>
　同逃前往直𨽻亦著周元理上𦂳嚴緝審究<lb/>
　　同日舒赫徳阿思哈楊景素奏言前據髙唐汶上<lb/>
　　等州縣所獲人犯<hi>臣</hi>等提赴臨清審訊内姜㨗楊<lb/>
　　懐禮趙珠李璽郝之廣公振山張興陳興魏宗彦<lb/>
　　等九犯訊係隨范偉孟燦王聖如等打仗殺人把<lb/>
　　守口子并為賊買辦食物搶擄草束情罪俱屬<lb/>
<pb n="KR2c0014_WYG_014-18b"/>
　　可惡應即行正法其姜㨗係壽張營兵仍在本營<lb/>
　　梟首俾緑營兵丁知畏至周釋徐桐張五劉宣滕<lb/>
　　有生李君禄等六犯雖訊據供稱為賊喂馬做飯<lb/>
　　並無打仗殺人情事但為賊供役亦未便輕縱應<lb/>
　　發極邊烟瘴充軍奏入報<lb/>
聞<lb/>
　　同日又奏言查藩司國泰等訊取賊犯殷文等七<lb/>
　　名供詞録報<hi>臣</hi>等復親加查訊據殷文供係臨清<lb/>
<pb n="KR2c0014_WYG_014-19a"/>
　　州人遇賊人裹住給與䥥刀曾在杏園打仗又據<lb/>
　　趙有供係堂邑縣人曾經入教從堂邑跟到臨清<lb/>
　　杏園打仗又攻過臨清城兩次等語以上二犯情<lb/>
　　罪可惡應請<lb/>
㫖即行正法其趙功趙玉王大力陳洪先李成等五犯<lb/>
　　均供認為賊供役應請發往黑龍江寧江塔等處<lb/>
　　給披甲人為奴奏入報<lb/>
聞<lb/>
<pb n="KR2c0014_WYG_014-19b"/>
　　同日又奏言前奉<lb/>
諭㫖將舊城街巷肅清妥辦仰見我<lb/>
皇上睿慮周詳體恤民隱之至意<hi>臣</hi>等連日𣲖委員弁<lb/>
　　前往所有街衢巷口及焚燼所餘之墻屋内逐一<lb/>
　　檢查並於城外隙地刨挖大坑將賊屍悉行投入<lb/>
　　現在土城中街道俱已肅清而舊時流散之民亦<lb/>
　　陸續來歸漸次復歸現據副將烏大經禀報自初<lb/>
　　三日起至十五日止回來民戸共查有七千七百<lb/>
<pb n="KR2c0014_WYG_014-20a"/>
　　七十九户計男女大小共四萬零七百名奏入報<lb/>
聞<lb/>
　　　<hi>臣</hi>等謹按臨清舊城自逆匪撲滅境内敉寜良民<lb/>
　　　避賊逺竄者咸得各安故宇<lb/>
皇上厪念無傷時以一夫失所為慮屢<lb/>
命肅清衢路撫䘏流亡勞徠輯寧之道纎悉具備是<lb/>
　　　甫旬日間復業者幾及萬戸茆簷土銼生聚依<lb/>
　　　然編氓感戴<lb/>
<pb n="KR2c0014_WYG_014-20b"/>
深仁靡有窮極詎一時之淪肌浹髓已耶<lb/>
　　同日又奏言查王倫家屬屬前就現據獲各犯<lb/>
　　審明確實問擬緣坐奉<lb/>
㫖允准在案惟是賊匪聚黨肆惡隨地迫人入夥故自<lb/>
　　捜捕以來所獲㓜女㓜孩又有五百五十二口自<lb/>
　　應區别辦理臣等公同酌議凡王倫義兒及受封<lb/>
　　偽官有名頭目並殺官搶船各犯情罪重大其家<lb/>
　　屬自應縁例縁坐今審得閻艾氏等三十五口或<lb/>
<pb n="KR2c0014_WYG_014-21a"/>
　　係逆匪眷屬或係賊目親支俱應照例給功臣之<lb/>
　　家為奴又閻吉仁之子憨小兒前經奉<lb/>
㫖與王經之之子正月兒俱于拏獲時即行正法續因<lb/>
　　王正月兒年僅二嵗奉<lb/>
㫖交刑部監禁今憨小兒年僅七嵗似應一例交刑部<lb/>
　　監禁如䝉<lb/>
俞允臣等當同應行縁坐之犯一併解京辦理再此外<lb/>
　　有被誘入夥聽賊主使而家口現在拘繫者又有<lb/>
<pb n="KR2c0014_WYG_014-21b"/>
　　實係平民全家為賊擄去事後自行投出經官兵<lb/>
　　拏獲者其婦女㓜孩五百一十六口俱審明非要<lb/>
　　犯妻孥應請概行釋放奏入報<lb/>
聞<lb/>
　　同日又奏言前據原任撫<hi>臣</hi>徐績等陸續解至各<lb/>
　　犯<hi>臣</hi>等覆加審核徐王柱王有徳郭延正郭延繼<lb/>
　　四犯俱係𦂳要有名賊自必當解京備訊此外王<lb/>
　　楷王林俱係王倫有服弟兄雖未隨同入夥而起<lb/>
<pb n="KR2c0014_WYG_014-22a"/>
　　事之後並未舉發范宗孔從梵偉打仗授為校尉<lb/>
　　官龎立入教從賊打仗殺人徐本道由陽榖隨至<lb/>
　　臨清從賊日久劉得係開城引賊劉煥之堂弟且<lb/>
　　曾隨賊打仗以上六犯俱法無可貸即行正法其<lb/>
　　劉大信吕實陳宗武楊瑞吉四犯雖俱係被賊脅<lb/>
　　從並未跟同打仗然已為賊使役又郭延禧係賊<lb/>
　　中偽官郭延正之兄亦未可輕宥均應發極邊烟<lb/>
　　瘴充軍又蘇小五一名於九月初六日被賊裹去<lb/>
<pb n="KR2c0014_WYG_014-22b"/>
　　初七日即逃出並無為賊驅使情事相應釋放奏<lb/>
　　入報<lb/>
聞<lb/>
　　同日又奏言臣等於九月二十三日圍勦逆匪以<lb/>
　　來所有搜獲物件除劈山礟一位鳥機鎗二桿鳥<lb/>
　　鎗四十一桿已歸營備用其長槍义斧鈎䥥鐵尺<lb/>
　　棍等物二百零七件大小刀三百三十七口現交<lb/>
　　署臨清州知州李濤存貯庫内又馬三十五匹騾<lb/>
<pb n="KR2c0014_WYG_014-23a"/>
　　六頭衣服雜項等物一百八十一件<hi>臣</hi>楊景素委<lb/>
　　員確估變價歸於賑恤項下動支奏入報<lb/>
聞<lb/>
　　己亥<lb/>
　　舒赫徳阿思哈楊景素奏言<hi>臣</hi>等屢奉<lb/>
聖諭查究奸匪起事緣由查有無歉収加収加徴之事<lb/>
　　<hi>臣</hi>舒赫徳隨時留心探問已知王倫實係邪教謀<lb/>
　　為不軌續於拏獲賊營要犯研鞫俱供王倫自乾<lb/>
<pb n="KR2c0014_WYG_014-23b"/>
　　隆十六起從張既成入邪邪教不敢露名後來因<lb/>
　　伊父身故無人管束自三十六年間遂収起徒弟<lb/>
　　至今已有三年凡入教之人轉相招引各處鄉落<lb/>
　　愚民多有為其煽惑者至今八月望間王倫探知<lb/>
　　遊擊趕福知縣沈齊義要差人嚴拏邪教王倫心<lb/>
　　中畏懼遂倡説八月之後有四十五日大劫從我<lb/>
　　都可得免於二十五日差孟燦到王經隆處傳人<lb/>
　　起事并云二十八日有風雨是時正好動手至二<lb/>
<pb n="KR2c0014_WYG_014-24a"/>
　　十七日王倫在党家莊已有數百人王經隆在張<lb/>
　　四孤莊亦聚有五六百人二十八日黑夜梵偉閻<lb/>
　　吉仁先帶六七十人與城内入教之書役等約定<lb/>
　　開放入城戕害知縣即於二十九日接王倫進城<lb/>
　　王經隆亦來㑹合此二日内適值風雨所以人益<lb/>
　　信服所過之處脅附日多等語此係質之歴犯所<lb/>
　　供無不脗合乃王倫因邪教敗露畏拏起事之緣<lb/>
　　由也前孟燦所供因年嵗歉収地方官額外加徴<lb/>
<pb n="KR2c0014_WYG_014-24b"/>
　　以致激變一説<hi>臣</hi>等於審訊别犯時即詳悉訪問<lb/>
　　從無有供及此者<hi>臣</hi>楊景素飭屬嚴訪亦查無其<lb/>
　　事實係孟燦一犯深恨地方官查拏嚴切欲架禍<lb/>
　　以洩私忿故於拏到日遂爾混供至山東年嵗徳<lb/>
　　州以北今嵗初夏雖略有少雨之處入伏後亦漸<lb/>
　　霑足且與壽張等縣無涉壽張等縣實有八九<lb/>
　　成収穫前此逆匪搶掠各鄉米豆糧食所在多有<lb/>
　　此其明驗是饑民釀釁之説盡屬荒唐<hi>臣</hi>等伏思<lb/>
<pb n="KR2c0014_WYG_014-25a"/>
　國家承平百數十年休養生息無所不周即地方間<lb/>
　　遇水旱偏災我<lb/>
皇上發帑賑粟蠲緩兼施薄海茅簷羣知愛戴况今年<lb/>
　　山左並未歉荒小民具有天良亦何敢藉詞倡亂<lb/>
　　至加額一説當此紀綱肅清之候即有不肖官吏<lb/>
　　亦斷不敢妄為至此尤屬毫無影響<hi>臣</hi>等現奉<lb/>
諭㫖查詢山東果有歉収加𣲖之事自應早為入<lb/>
告嚴行辦理今訊之賊犯所供質之衆人公論無不謂<lb/>
<pb n="KR2c0014_WYG_014-25b"/>
　　賊匪等因探知查拏邪教而起則其事實有確據<lb/>
　　<hi>臣</hi>等謹據實覆<lb/>
　奏奏入<lb/>
上諭内閣曰前因舒赫徳奏訊賊黨孟燦在東省供有<lb/>
　今嵗歉収地方官額外加徴以致激變之語賊供本<lb/>
　無足據但既有此言不可不徹底查究特降㫖令舒<lb/>
　赫徳同新任巡撫楊景素即行詳晰確查如其言果<lb/>
　實并重治徐績之罪今據舒赫徳等覆稱賊匪王倫<lb/>
<pb n="KR2c0014_WYG_014-26a"/>
　起事之由實係邪教謀為不軌前孟燦所供嵗歉加<lb/>
　徴激變之説詳悉訪問毫無影響且别犯亦從無供<lb/>
　及此者實係孟燦深恨地方官查拏嚴切欲架禍以<lb/>
　洩私忿故爾混供況今夏徳州以北雖略有短雨之<lb/>
　處與壽張等縣之収成八九分者無涉前此逆賊搶<lb/>
　掠各鄉米豆糧食所在多有是饑民釀釁之説實屬<lb/>
　荒唐等語舒赫徳阿思哈俱欽差大人楊景素又係<lb/>
　新任巡撫與東省荒歉横徴横徴之事初無所庸其<lb/>
<pb n="KR2c0014_WYG_014-26b"/>
　迴䕶況徐績已經解任復有何情面隠狥而舒赫徳<lb/>
　等曾經查訪與有責成又豈肯稍為粉飾代其受過<lb/>
　乎朕臨御三十九年遇有水旱偏災不惜多費帑金<lb/>
　廣為蠲賑期不使一夫失所且因海㝢久安人民繁<lb/>
　庶思欲藏富於民俾益臻饒裕特普免天下錢糧者<lb/>
　再普蠲各省漕糧者一幾不啻數千萬計朕愛民懐<lb/>
　保之心數十年如一日此天下臣庶所共知者若地<lb/>
　方雨暘稍或不時朕宵旰殷懐必多方詢問以通民<lb/>
<pb n="KR2c0014_WYG_014-27a"/>
　隱若各省旱潦不齊之事督撫奏報稍遲經朕訪察<lb/>
　得實輕則申飭重則議處皆有案可稽考從未有因<lb/>
　督撫諱匿災傷謂其能為國家惜費特加任用之人<lb/>
　此亦天下臣庶所共知者即如今夏山東得雨較遲<lb/>
　屢曾傳㫖詢問經徐績將得雨州縣時日節次奏報<lb/>
　至各處霑透而止且其報雨之候或騐之鄰省報章<lb/>
　或證之總河奏牘悉皆脗合亦斷無能偽飾則舒赫<lb/>
　徳等今日此奏謂山東並非荒歉益復可信又如豫<lb/>
<pb n="KR2c0014_WYG_014-27b"/>
　省秋成豐稔而何煟以信陽光山二州縣内水田獨<lb/>
　被旱災奏請確勘妥辦此真不過一隅偏災何煟尚<lb/>
　不敢壅於上聞朕亦即為之温㫖批答又於秋間江<lb/>
　南外河老壩口黄水漲潰堤工山陽等四縣田廬被<lb/>
　水即飭該督撫迅速堵築加意撫䘏冀瀕水受災黎<lb/>
　庶早就安恬曾因伊齡阿奏報被水情形硃筆批詢<lb/>
　地方官辦賑䘏事宜妥協否蠧役有因而牟利者否<lb/>
　目下窮黎光景又如何詳悉速奏來今日伊齡阿奏<lb/>
<pb n="KR2c0014_WYG_014-28a"/>
　覆適至其摺具在不妨與衆共閲者而謂朕以民事<lb/>
　為重乎不以民事為重乎朕欲督撫稍為諱飾災傷<lb/>
　乎抑不許其諱飾乎乃李潄芳聞王倫叛逆之事即<lb/>
　妄云饑民聚處滋事是轉予亂民以藉口之端實不<lb/>
　知其是何肺腸彼時若早為宣示適足以長逆匪之<lb/>
　智且恐因而誘惑良民其悮更不知伊於何底及賊<lb/>
　黨要犯就獲解京命軍機大臣㑹同九卿科道在刑<lb/>
　部公鞫聞有御史蔣良騏就訊賊犯是否因災起事<lb/>
<pb n="KR2c0014_WYG_014-28b"/>
　並無有以災為對者朕復於紫光閣集衆親鞫命李<lb/>
　潄芳自問賊匪亦無以災對者是李潄芳前日之妄<lb/>
　奏衆心應共釋然至所云直省亦有饑民地方官在<lb/>
　盧溝橋攔截勿令他往范宜賔尋襲其説入告今年<lb/>
　天津河間等處原有偏災經周元理奏聞朕即諭撥<lb/>
　通倉米十萬石備賑借之用此可謂之諱災乎若云<lb/>
　盧溝橋攔截饑民朕即遣𣲖侍郎髙樸袁守侗帶同<lb/>
　李潄芳范宜賔前往良鄉及黄村東壩各處查看並<lb/>
<pb n="KR2c0014_WYG_014-29a"/>
　未見成羣乞食流民乃李潄芳等所目擊又有誰為<lb/>
　之隱飾乎設果有其事朕亦豈肯庇周元理而不治<lb/>
　其罪乎朕愛養斯民實時凛如傷之念不特饑饉災<lb/>
　沴常厪於懐如近日逆賊王倫敢作不靖戕害良民<lb/>
　所傷不少而被脅之人招諭未出首告者勦賊時亦<lb/>
　不免玉石俱焚之事朕每為之惻然已屢飭加恩優<lb/>
　䘏而閭閻具有天良如清河縣士民至舒赫徳軍營<lb/>
　以牛羊等物犒師其臨清舊城百姓避賊復歸者七<lb/>
<pb n="KR2c0014_WYG_014-29b"/>
　千餘戸數萬餘口聞有撫䘏之詔無不感激涕零是<lb/>
　草野愚民尚知仰體誠求保愛之至意而李潄芳當<lb/>
　逆賊倡亂之初造作無稽之談轉欲為賊飾諱卸過<lb/>
　實不得復比於人類即治以袒賊惑衆之罪亦所應<lb/>
　得但朕不肯因言民隱之事加罪科道惟是李潄芳<lb/>
　識見如此心術如此若令其復居言路實足為世道<lb/>
　人心之害李潄芳著以部屬改用並著將舒赫徳等<lb/>
　節次奏摺朕今日之㫖及自五月以來詢問徐績諭<lb/>
<pb n="KR2c0014_WYG_014-30a"/>
　　㫖及其覆奏之摺周元理何煟等查辦偏災並伊齡<lb/>
　　阿覆奏各摺一倂令九卿科道閱看並將此通諭中<lb/>
　　外知之<lb/>
　　　　<hi>臣</hi>等謹按保赤誠求之隱<lb/>
　聖皇勤恤民瘼固無一時一事不上厪<lb/>
　宸衷其或暘雨稍愆水旱偶告為地不過偏隅而<lb/>
　周諮諄切不啻再三蠲賑頻施如恐弗及實為亘古未<lb/>
　　　　有東省適遇嵗祲斷無所容其諱飾且壽張等<lb/>
<pb n="KR2c0014_WYG_014-30b"/>
　　　　邑俱查有八九分収成又安得饑民釀釁之事<lb/>
　　　　即如<lb/>
　王師所至士民爭先犒獻一聞下<lb/>
　詔撫輯感激涕零凡在血氣心知之屬靡不仰見<lb/>
　宵旰殷懐直如<lb/>
天地之無私覆載者而奸民卸罪之詭説與言官摭拾之<lb/>
　　　　浮詞自可立辨其誣矣<lb/>
　　　同日舒赫徳阿思哈楊景素奏言十七日申刻據<lb/>
<pb n="KR2c0014_WYG_014-31a"/>
　　原𣲖文武各員將周曰璜原呈單開各犯全數拏<lb/>
　　獲解到臣等即提周振東研訊據供周曰璜是我<lb/>
　　父親向來喜歡賭錢欠債甚多將家中糧食多扺<lb/>
　　帳與人近日又欠李貴等帳目約定本月十五日<lb/>
　　清還又要糶家中所剰糧食我祖母不依父親即<lb/>
　　於十一日晚上騎驢出門家中四處打發僱夫去<lb/>
　　找尋不想竟到這裏來首告謀反我實在並無此<lb/>
　　事至王君弼係本莊保正我没有跟他學過拳那<lb/>
<pb n="KR2c0014_WYG_014-31b"/>
　　裏有什麽十月二十八日起事之説總是父親與<lb/>
　　我母親不和祖母因父親好賭不許他糶糧還債<lb/>
　　想是父親道是我在内攛掇所以將這没影響的<lb/>
　　事來告我只求呌我祖母母親來一問就明白了<lb/>
　　等語<hi>臣</hi>等思周曰璜如果為債務挾嫌誣控亦應<lb/>
　　祗及索逋之李貴等何必首告伊子以圖洩忿況<lb/>
　　其所告之事實關重大人數亦多其中情節不可<lb/>
　　不徹㡳追究現在將拏到各犯逐一隔别審問一<lb/>
<pb n="KR2c0014_WYG_014-32a"/>
　　面委員迅即拘喚周曰璜之母妻到案以備質証<lb/>
　　至委員等赴各莊拏獲單開各犯時俱各隨到隨<lb/>
　　拏並無抗拒情狀并查看各犯家中亦無不法物<lb/>
　　件<hi>臣</hi>等看來該犯等即有滋事之處如周曰璜所<lb/>
　　首者現在為首各犯俱已就獲自無虞生他變奏<lb/>
　　奏入<lb/>
上命軍機大臣傳諭舒赫徳阿思哈楊景素曰前據舒<lb/>
　赫徳等奏莘縣周曰璜出首伊子周振東謀反一案<lb/>
<pb n="KR2c0014_WYG_014-32b"/>
　彼時即以逆犯王倫之事甫經大加懲創縱有愍不<lb/>
　畏死之徒亦未必敢復行蠢動或王倫詭裝焚死形<lb/>
　跡潛逃煽誘愚民則不可知曾諭舒赫徳等妥協查<lb/>
　辦今據舒赫等奏所有周振東及為首各犯俱經<lb/>
　拏獲到案訊之周振東據供係父周曰璜以性好賭<lb/>
　錢糶糧扺欠祖母不依心疑是我在内攛掇即騎驢<lb/>
　外出我並無糶糧買馬及跟王君弼學拳之事至單<lb/>
　開各犯俱隨到隨拏並無抗拒情狀各犯家中亦無<lb/>
<pb n="KR2c0014_WYG_014-33a"/>
　不法物件等語其事實屬大竒今周曰璜之母既已<lb/>
　拘提俟到案一訊自可得實看來周曰璜竟是一極<lb/>
　荒唐之人此告毫無影響其前日𣲖往之那木扎爾<lb/>
　等四人及春寜帶往之墨爾根等現已由驛六百里<lb/>
　加𦂳行文停其前往所有舒赫徳暫留山東境之直<lb/>
　𨽻河南兵丁現在並無需用之處且天氣漸寒應即<lb/>
　令其各回該省原營當差舒赫徳將此案問明後即<lb/>
　赴壽張趕福呌喚之應之兵俟辦畢辦畢再赴德州<lb/>
<pb n="KR2c0014_WYG_014-33b"/>
　查辦格圖肯所帶潰逃之駐防兵分别嚴拏重究辦<lb/>
　究徳州一案舒赫徳即起程回京<lb/>
　　同日舒赫徳阿思哈楊景素奏言臣奉<lb/>
諭㫖普洱鎮總兵薩靈阿家屬賃居臨清被傷過半殊<lb/>
　　堪憫惻今其子廣寧及其三女尚存若係劉文學<lb/>
　　設法保䕶則其家人尚屬可嘉即應查明奬賞<hi>臣</hi>
　　等即傳到薩靈阿家人李正據稱我主兒原任臨<lb/>
　　清協副將陞任後因路逺家眷未經隨任就住在<lb/>
<pb n="KR2c0014_WYG_014-34a"/>
　　臨清土城内九月初七日賊人進城我主母説女<lb/>
　　流無處逃避不久自有官兵來除害所以總没有<lb/>
　　走至二十四日忽有賊多人打進門來主母就髙<lb/>
　　聲罵賊被賊把主母并婢女們拏去我趕去搶奪<lb/>
　　被賊砍了一刀即時昏倒並不知主母下落那劉<lb/>
　　文學不是家人因在一院居住認識那時家裏没<lb/>
　　有男人劉文學背了小主兒逃走遇著官兵就報<lb/>
　　説是薩總兵家人帶著伊家裏女人在街上找著<lb/>
<pb n="KR2c0014_WYG_014-34b"/>
　　主母屍首纔知道被賊殺害至於小主兒小姑娘<lb/>
　　向來跟著小的女人賊人進來時小的女人説是<lb/>
　　我兒子女兒賊人就沒有動手等語查薩靈阿之<lb/>
　　妻罵賊被害頗明大義其李正之妻又能保䕶家<lb/>
　　主子女實屬天良可嘉<hi>臣</hi>楊景素已量加奬賞奏<lb/>
　　入得<lb/>
㫖劉文學亦應酌賞<lb/>
欽定勦捕臨逆匪紀畧卷十四<lb/>
</p>
<p>
</p>
  </div>
</body>
</text>
</TEI>
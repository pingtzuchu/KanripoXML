<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0014_WYG_004-1a"/>
欽定四庫全書<lb/>
欽定𠞰捕臨清逆匪紀略卷四<lb/>
　　己巳<lb/>
　　周元理奏言<hi>臣</hi>於十六日即親往徳州與舒赫徳<lb/>
　　面商訂定京兵齊抵東省時舒赫徳即由徳州從<lb/>
　　東路徑赴臨清其東昌一路官兵即由南路圍攻<lb/>
　　至臨清之西北即直𨽻沿河之故城清河一帶臣<lb/>
　　標保定官兵即日到齊臣即派委中軍副將瑪爾<lb/>
<pb n="KR2c0014_WYG_004-1b"/>
　　清阿率領將備帶兵一千餘名<hi>臣</hi>亦親身前往由<lb/>
　　景州故城沿河一帶徑至臨清州之油坊直撲臨<lb/>
　　清與舒赫徳㑹齊督同堵𠞰其餘各交界地方易<lb/>
　　於竄入之處俱派官兵截擒務期併力圍𠞰速殄<lb/>
　　么䯢以靖地方奏入報<lb/>
聞<lb/>
　　同日周元理又奏言本月十七日戌刻據差弁探<lb/>
　　報臨清西北運河有賊匪搶奪囘空糧船搭成浮<lb/>
<pb n="KR2c0014_WYG_004-2a"/>
　　橋意圖北竄旋又准山東撫臣來咨臨清州稟報<lb/>
　　於州城西北隅望見賊人將糧船排撥外河似作<lb/>
　　浮橋之意查賊匪搭橋過河希圖竄逸甚闗緊要<lb/>
　　現在正定鎮萬朝興已領兵前抵臨清<hi>臣</hi>即飛札<lb/>
　　該鎮帶兵五百名連夜前往該處督率弁兵將橋<lb/>
　　船盡行拆去竭力堵禦截殺以㫁其北竄之路<hi>臣</hi>
　　亦即帶<hi>臣</hi>標已到之兵星赴故城清河一帶策應<lb/>
　　如賊人尚未搭橋或橋船已拆賊仍回踞臨清<hi>臣</hi>
<pb n="KR2c0014_WYG_004-2b"/>
　　即駐劄該處俟京兵及各路兵到齊再行彼此闗<lb/>
　　㑹三面合𠞰截擒奏入<lb/>
諭曰又有㫖令汝防守直𨽻接境之處亦屬要緊不必<lb/>
　前往徳州其橋口堵殺賊人即委之楊景素若兵力<lb/>
　有餘商之舒赫徳聴其調用<lb/>
　　同日姚立徳徐績奏言<hi>臣</hi>等探知賊人搶取民船<lb/>
　　桅木門扇搭作浮橋其閘口搭橋之處即貼近賊<lb/>
　　匪屯劄之處現在賊衆甚多必須搗破賊巢始能<lb/>
<pb n="KR2c0014_WYG_004-3a"/>
　　掣其橋木數日内官兵雲集即遵<lb/>
㫖㑹合𠞰殺將閘口橋木及衛河所搭浮橋一併拆除<lb/>
　　以清運道至東昌府城東南北三面俱屬堅固高<lb/>
　　厚惟西南城墻垜口不全<hi>臣</hi>等於十日内已督府<lb/>
　　縣晝夜鳩工修竣其墻外地勢窪下西面並無居<lb/>
　　民地勢寛闊可以屯賊<hi>臣</hi>等慮在城兵單不敷防<lb/>
　　守十五日將東門外涵洞開放引運河之水灌注<lb/>
　　四面城壕現在東西南北四門水深三四五尺寛<lb/>
<pb n="KR2c0014_WYG_004-3b"/>
　　四五丈至一二十丈不等使賊匪不易近城十六<lb/>
　　日已將涵洞堵閉運河之水不致涓滴消洩指日<lb/>
　　回空經行仍屬無礙現在臨清州城内官兵悉力<lb/>
　　固守<hi>臣</hi>徐績商定辦理之後適接舒赫徳來札知<lb/>
　　京兵數日内即可到齊即於十六日率同鎮<hi>臣</hi>道<lb/>
　　府帶兵赴梁家淺迤北一帶屯劄俟舒赫徳信到<lb/>
　　即進兵夾攻<hi>臣</hi>姚立徳在東昌審案守城仍與徐<lb/>
　　績彼此聲息相通如有緩急隨時接應奏入報<lb/>
<pb n="KR2c0014_WYG_004-4a"/>
聞<lb/>
上命軍機大臣傳諭舒赫徳拉旺多爾濟阿思哈周元<lb/>
　理姚立徳徐績曰昨舒赫徳奏訊據王徳供稱被擄<lb/>
　時賊將其辮子解開挽上肐<graphic n="KR2923" url="https://raw.githubusercontent.com/kanripo/KR-Gaiji/master/images/KR2923.png" mimeType="image/png"/>等語即此可為真賊<lb/>
　之據舒赫徳等臨陣殺賊時見有解辮挽結之人必<lb/>
　當掩捕務獲誅戮無赦至所奏於二十四日各路㑹<lb/>
　𠞰計京兵等正可如期到彼即阿思哈帶兵往迎徐<lb/>
　績一路其程途諒亦不甚相逺自不至因此另改日<lb/>
<pb n="KR2c0014_WYG_004-4b"/>
　期再閲進到圖内舊城迤西之杏園莊現在亦有賊<lb/>
　營近接邱縣館陶二縣即界連直隸之威縣平鄉此<lb/>
　路並無堵𠞰之兵恐賊衆見東南北三面攻𠞰嚴緊<lb/>
　自料勢難拒敵或避從西路潛竄不可不防舒赫徳<lb/>
　應再熟籌妥辦勿使釜底逰魂得以乗隙漏網至賊<lb/>
　人敢於搭架浮橋冀圖竄逸尤為可惡昨已諭楊景<lb/>
　素令其酌撥勇幹弁兵飛赴該處扼據船橋西口盡<lb/>
　力堵殺今周元理聞有賊匪搭橋之信即派萬朝興<lb/>
<pb n="KR2c0014_WYG_004-5a"/>
　帶兵前往深合機宜其威縣平鄉一帶皆係直𨽻地<lb/>
　方周元理尤當派撥弁兵嚴密巡防堵其外竄之路<lb/>
　毋使一賊得以兔脱<lb/>
　　　<hi>臣</hi>等謹按前奉<lb/>
諭㫖令楊景素帶兵扼據閘口已喪賊人之膽今復<lb/>
命周元理選派將弁於西岸嚴密巡防絶其外軼之路<lb/>
　　　卒之賊衆困守舊城聚而盡殱即有獷黠者乗<lb/>
　　　夜潛泅偷渡皆為直省兵士所擊悉殪諸河其<lb/>
<pb n="KR2c0014_WYG_004-5b"/>
　　　直境平鄉威縣一帶接壤臨清閭閻寧謐無一<lb/>
　　　村一堡或有雞犬之擾豈非先事豫防<lb/>
神算無遺之明效歟<lb/>
　　同日工科給事中李潄芳奏言竊查山東省夀張<lb/>
　　縣奸民聚衆滋擾一案<hi>臣</hi>於三四月間即聞進京<lb/>
　　人傳説各路上因雨澤稀少麥收歉薄行旅車馬<lb/>
　　動輒十數人圍繞不能行走所冀者秋收在邇可<lb/>
　　資接濟迨五六月後雖節次得雨總未透足歳既<lb/>
<pb n="KR2c0014_WYG_004-6a"/>
　　不登而地方有司又復粉飾相沿收成分數揑報<lb/>
　　七分八分不等撫字無聞催科日蹙以致不法之<lb/>
　　徒乗機起釁雖曰奸民其實大半皆無告之饑民<lb/>
　　激而成之也方今<lb/>
聖天子恩威並用簡派勁卒殱此小醜行見剋期掃除<lb/>
　　聿昭寧謐<hi>臣</hi>愚以為奸民之滋擾易制而饑民之<lb/>
　　流聚堪虞葢饑民視奸民之指揮以為嘯應奸民<lb/>
　　恃饑民之附和以為聲援如此案以烏合之衆現<lb/>
<pb n="KR2c0014_WYG_004-6b"/>
　　有兖州鎮及撫臣河臣三處官兵竟聴其號召蔓<lb/>
　　延一呼百諾夫無食流民所在多有飢寒之念迫<lb/>
　　則盜賊之心生臣聞目下近京西南一帶扶老攜<lb/>
　　幼遷徙逃亡地方官著人於盧溝攔住不令過橋<lb/>
　　北上道途傳言固未足據豈盡無因此等之人既<lb/>
　　乏生計輕去其鄉屬在老弱枵腹待斃情固可憫<lb/>
　　若係少壯救死不暇焉能盡保其奉公守法且直<lb/>
　　隸河南毗連東省萬一奸民輾轉煽誘饑民伺間<lb/>
<pb n="KR2c0014_WYG_004-7a"/>
　　竊發文武員弁狃於以有事為無事化大事為小<lb/>
　　事之習視同泛常共相容隠道路村莊騷然不靖<lb/>
　　密邇<lb/>
　畿輔腹心重地誠宜早圖伏見我<lb/>
皇上覆載為心痌瘝時切偶遇偏災不惜數百萬金錢<lb/>
　　出水火而袵席之即勘不成災蠲緩者亦難以數<lb/>
　　計此固天下臣民所共聞知者也惟是料理於有<lb/>
　　事之後不若綢繆於無事之先<hi>臣</hi>請<lb/>
<pb n="KR2c0014_WYG_004-7b"/>
勅下直隸河南山東督撫諸臣嚴飭各該州縣勿存迴<lb/>
　　䕶之見勿蹈諱匿之愆將所有被災貧民設法勞<lb/>
　　來分别安輯使之餬口有資不致流離失所再為<lb/>
　　之寛其徭役給其籽種俾得豫為來春之計斯顯<lb/>
　　以示其懐保之仁即隠以弭其不軌之志消兵於<lb/>
　　未兆泯患於未形億萬赤子胥躋仁夀之域矣<hi>臣</hi>
　　一隅之見鰓鰓過計是否有當恭候<lb/>
聖主訓示施行奏入<lb/>
<pb n="KR2c0014_WYG_004-8a"/>
上命軍機大臣傳諭舒赫徳周元理曰李潄芳所奏一<lb/>
　摺實大不是奸民敢於聚衆叛逆劫庫殺官無論其<lb/>
　並非饑民即饑民而敢於謀叛亦為國法所不宥乃<lb/>
　李潄芳轉代之飾詞諉罪止圖為一已沽名而置順<lb/>
　逆大義於不問是誠何心至所稱山東被災之説殊<lb/>
　不足信今歳東省夏初雖有短雨之處入伏以後均<lb/>
　以次霑足且係禹城平原徳州一帶與夀張等縣無<lb/>
　涉況賊匪所至需索村民米豆若果歉收各村莊何<lb/>
<pb n="KR2c0014_WYG_004-8b"/>
　從得有糧食以供賊搜掠又賊匪搶奪夀張陽穀堂<lb/>
　邑三縣止劫庫銀不動倉穀若係饑民豈有見倉糧<lb/>
　不取之理此皆足為非饑民激變之實據也至所稱<lb/>
　西南近京一帶扶老攜幼遷徙逃亡地方官著人於<lb/>
　盧溝橋攔住不令過橋北上等語亦屬荒唐河間天<lb/>
　津所屬被有偏災之州縣周元理早經奏聞請撥通<lb/>
　倉米十萬石以備賑借若地方官諱匿災傷又豈肯<lb/>
　請發倉米其㫖已頒發十日餘李潄芳必係見朕前<lb/>
<pb n="KR2c0014_WYG_004-9a"/>
　㫖始為此奏至歉收地方男婦出外求食乃北省之<lb/>
　常如直隸山東貧民赴口外種地覓食藉以滋生者<lb/>
　甚多昨差福隆安進京挑兵時往來俱見有男婦相<lb/>
　攜出口者問之知係河間百姓因該處歉收聞知口<lb/>
　外年豐穀賤欲往什巴里台等處覓親就食方今中<lb/>
　外一家間有貧民出口謀食乃自然裒益之道地方<lb/>
　官非惟不必攔亦不必諱如果著人於盧溝橋攔住<lb/>
　不令過橋又安得有北往之民為福隆安遇見者乎<lb/>
<pb n="KR2c0014_WYG_004-9b"/>
　著周元理查明該地方官是否果有此事即據實覆<lb/>
　奏並飭有司毋許攔阻貧民出口即各州縣留養局<lb/>
　原以贍無資餬口之人若係欲赴口外就親覓食者<lb/>
　應各從其便不必强為勒留周元理亦即遵照妥辦<lb/>
　李潄芳摺此時㫁不可行并不可宣若宣發是轉眩<lb/>
　惑愚民敺之從賊也將原摺封存事定後另辦將此<lb/>
　諭令舒赫徳知之<lb/>
　　同日高晉奏言臣接奉<lb/>
<pb n="KR2c0014_WYG_004-10a"/>
諭㫖以賊首尚竄踞未獲恐東省追𠞰迫急賊黨逸入<lb/>
　　隣境蔓延為害<lb/>
命<hi>臣</hi>將堵築漫工事宜交與薩載幫同呉嗣爵在工催<lb/>
　　辦即速馳赴山東連界之徐屬豐沛等處密調官<lb/>
　　兵督率防𠞰仰見<lb/>
聖主睿慮周詳無微不至臣查漫工截至十三日已進<lb/>
　　埽三十個在工文武員弁咸知踴躍奮勉現在晝<lb/>
　　夜趕辦若似此天氣晴明料物人夫應手計期本<lb/>
<pb n="KR2c0014_WYG_004-10b"/>
　　月二十六七日間即可合龍呉嗣爵於堵築漫工<lb/>
　　本所諳悉薩載在淮查辦災務近日災民業俱撫<lb/>
　　恤安插得所駐工幫同督辦甚為有益<hi>臣</hi>隨一面<lb/>
　　將堵築漫工事宜交明呉嗣爵薩載辦理一面遵<lb/>
㫖即於就近徐屬之河漕兩標營内酌調兵一千二百<lb/>
　　名<hi>臣</hi>隨路帶往并於夀州鎮標備調兵五百名狼<lb/>
　　山鎮標備調兵三百名密飭豫為整備仍俟<hi>臣</hi>到<lb/>
　　徐後密探賊匪情形如需應用即飛調剋日起程<lb/>
<pb n="KR2c0014_WYG_004-11a"/>
　　赴徐接應倘近境探有賊匪踪跡<hi>臣</hi>即帶兵前往<lb/>
　　追擒務期𠞰捕淨盡若東省業已平定逆案要犯<lb/>
　　全獲<hi>臣</hi>仍即回工堵築漫口不致顧此失彼奏入<lb/>
　　報<lb/>
聞<lb/>
　　庚午<lb/>
上命軍機大臣傳諭舒赫徳曰賊匪向各村莊需索米<lb/>
　豆立時供給可見家有葢藏並非儉歳昨日李潄芳<lb/>
<pb n="KR2c0014_WYG_004-11b"/>
　之奏實不足憑但徐績或有辦理不妥諱災匿報之<lb/>
　事舒赫徳一經訪查明確即據實密奏毋稍隠飾<lb/>
　　　<hi>臣</hi>等謹按逆匪釀亂由地方官緝捕邪教不密<lb/>
　　　致賊人覺而先發實非飢寒驅迫而成即如首<lb/>
　　　逆與餘黨多有田産入官而賊人所過村莊皆<lb/>
　　　有葢藏供其捜索則人非貧寠歳非荒歉可知<lb/>
　　　乃李潄芳輒以饑民激變為詞凟陳<lb/>
聖聰是直為亂民卸罪且幾眩惑愚民其何以懲奸靖<lb/>
<pb n="KR2c0014_WYG_004-12a"/>
　　　患乎我<lb/>
皇上洞燭其沽名喜事之褊心與夫捕風捉影之陋習<lb/>
　　　將原奏封存不加譴責仍<lb/>
諭<hi>臣</hi>舒赫徳密訪諸縣有無災傷撫<hi>臣</hi>有無諱飾以聞<lb/>
　　　及<hi>臣</hi>舒赫徳親莅體察知潄芳所言悉屬虚妄<lb/>
　　　嗣復<lb/>
欽差大臣㑹同府尹及該給事中親厯畿甸周巡數日<lb/>
　　　並無一夫一婦如所奏遷徙逃亡者於是乎邪<lb/>
<pb n="KR2c0014_WYG_004-12b"/>
　　　喙始息仰見<lb/>
聖主料事之得其正愛民之出於誠固非瞽見囈語所<lb/>
　　　能惑誣者也<lb/>
　　同日舒赫徳奏言<hi>臣</hi>查賊匪困守已閲旬餘萬一<lb/>
　　别生詭計轉難集事因於十七日飛札迎催京兵<lb/>
　　并令拉旺多爾濟阿思哈將前此在徳州截留馬<lb/>
　　數百匹令兵丁更换趲行近又傳聞賊匪有欲離<lb/>
　　臨清之説臣念賊人現據臨清城外之大寺杏園<lb/>
<pb n="KR2c0014_WYG_004-13a"/>
　　一帶攜帶婦女輜重搶擄附近村莊市集以資口<lb/>
　　食其意頗為得計且山東是其生長之處宗族戚<lb/>
　　友同教之人多在於此尤易暗通消息若一經挪<lb/>
　　動脅從者自必星散其勢轉孤固未必遽肯捨此<lb/>
　　而轉入直境第或因京兵聲勢甚大賊度萬不能<lb/>
　　支欲思竄逸逃命亦屬事理所有如果聞信潰散<lb/>
　　東奔西逸即不能一鼓聚殱<hi>臣</hi>晝夜思維若俟京<lb/>
　　兵全到始行進𠞰恐致坐失事機因查滄州滿兵<lb/>
<pb n="KR2c0014_WYG_004-13b"/>
　　二百名已到徳州天津兵八百名現亦到有五百<lb/>
　　名業令於十七日即速起行臣即擬尾随進發正<lb/>
　　在籌畫間適拉旺多爾濟阿思哈帶領頭起京兵<lb/>
　　於本日到來并知第二起亦於十九日可到臣定<lb/>
　　於明日即帶領現到各兵先行前進并随時探聴<lb/>
　　賊信如無他竄之意即知照周元理徐績仍照原<lb/>
　　定三路進攻若賊人欲離臨清屬實臣同拉旺多<lb/>
　　爾濟阿思哈即迅帶現兵㑹同徐績惟一等隨後<lb/>
<pb n="KR2c0014_WYG_004-14a"/>
　　尾追賊在倉皇窘迫之時正可乗機進殺兼之直<lb/>
　　豫兩省俱有官兵堵截亦可夾擊集事至第三起<lb/>
　　京兵續到徳州時即令布政使國泰更换疲乏馬<lb/>
　　匹支領口食星速趕赴亦不致於遲誤<lb/>
　　同日拉旺多爾濟阿思哈奏言<hi>臣</hi>等於本月十七<lb/>
　　日途次獻縣接准大學士舒赫徳札稱徳州現有<lb/>
　　馬匹可敷更换即迅催京兵遄行以便剋期㑹𠞰<lb/>
　　<hi>臣</hi>等當即行知第二三起帶兵領隊各員加緊趕<lb/>
<pb n="KR2c0014_WYG_004-14b"/>
　　行<hi>臣</hi>拉旺多爾濟阿思哈並先行遄發於十八日<lb/>
　　午刻已到徳州<hi>臣</hi>等所領頭起官兵亦於本日晩<lb/>
　　間可到其第二起十九日可到第三起十九日晩<lb/>
　　間可到二十日必能齊集均可趕早一日至一路<lb/>
　　兵行俱甚安靜並遵<lb/>
㫖沿途酌量步行馬力尚皆可用謹此奏<lb/>
聞奏入<lb/>
上命軍機大臣傳諭舒赫徳拉旺多爾濟阿思哈徐績<lb/>
<pb n="KR2c0014_WYG_004-15a"/>
　周元理何煟曰舒赫徳等擬於十九日即率領現兵<lb/>
　起程沿途偵探賊人消息酌量辦理所籌深合機宜<lb/>
　至周元理何煟均當時刻留心探聴協力防堵以成<lb/>
　掎角之勢至前此諭令阿思哈永昌帶領官兵間道<lb/>
　迎遇徐績等合兵㑹𠞰之㫖未知何日接到阿思哈<lb/>
　等能否於進兵之前與徐績㑹合著舒赫徳迅速具<lb/>
　奏以慰厪念<lb/>
　　同日姚立徳徐績奏言<hi>臣</hi>等探得十五十六十七<lb/>
<pb n="KR2c0014_WYG_004-15b"/>
　　等日賊匪並不攻城每日仍有數十人及百餘人<lb/>
　　在近城地方呐喊騷擾青州營㕘將文壇帶領官<lb/>
　　兵并火繩鉛彈蠟燭等項於十七日進臨清州城<lb/>
　　協同防守<hi>臣</hi>等傳諭臨清城内官兵堅心固守無<lb/>
　　懈現准舒赫徳密札知㑹定期二十四日㑹𠞰衛<lb/>
　　河雖搭浮橋今河西清河一帶已有直隸官兵堵<lb/>
　　截賊匪難以西奔<hi>臣</hi>等探聞各處莊民所言賊匪<lb/>
　　連日止於附近四鄉殷實之家索要糧草且青州<lb/>
<pb n="KR2c0014_WYG_004-16a"/>
　　營㕘將文壇得以帶兵入臨清州城是逆匪並無<lb/>
　　逺探其智短謀窮已可槩見又於九月十七日據<lb/>
　　館陶縣稟稱九月十五日在李官莊巡緝有賊匪<lb/>
　　四五十人明火執械飛馳而來大肆叫喊令助車<lb/>
　　輛口糧不從即放火殺害隨即督令文生趙之枚<lb/>
　　鄉民趙培元等二百餘人各執槍刀棍鋤上前圍<lb/>
　　敵砍死逆犯一十八人皆頭裹紅白布亦有腰纏<lb/>
　　紅白布者年俱二三十歳遺有槍刀桿棍等物餘<lb/>
<pb n="KR2c0014_WYG_004-16b"/>
　　俱逃竄無踪等情除將該生等奬勵外謹此一併<lb/>
　　奏<lb/>
聞奏入<lb/>
上諭内閣曰趙之枚等深明大義保村殺賊甚屬可嘉<lb/>
　趙之枚著加恩賞給教諭銜如再有出力之處另行<lb/>
　奏聞録用其鄉民趙培元等並令徐績即速查明賞<lb/>
　給銀錁以示奬勵至兩次趕殺賊匪之事俱係館陶<lb/>
　縣士民而此次并係該縣督率該知縣自屬能事著<lb/>
<pb n="KR2c0014_WYG_004-17a"/>
　該撫即查明館陶縣知縣現係何人先將姓名奏聞<lb/>
　仍於事竣後送部引見至該學文武生員俱能奮勉<lb/>
　殺賊亦由該教職督課有方所有館陶縣教諭訓導<lb/>
　並著該撫查明於事竣後咨部議叙東省雖有奸民<lb/>
　煽播邪教糾衆逞逆之事而衿士細民尚能合力拒<lb/>
　殱賊衆可見閭閻良善具有天良足為嘉慰著徐績<lb/>
　等遍行曉諭以現今選派京兵前往𠞰賊自可即日<lb/>
　掃除逆黨以靖地方倘賊勢窮蹙或有一二竄匿村<lb/>
<pb n="KR2c0014_WYG_004-17b"/>
　莊冀逃顯戮者㫁不可輕宥百姓等如能出力擒殺<lb/>
　賊匪赴該地方呈報騐明轉禀該撫具奏當量其殱<lb/>
　獲賊犯多少輕重分别優加賞録俾鄉曲士民益知<lb/>
　觀感奮勉將此通行宣諭知之<lb/>
上命軍機大臣傳諭舒赫徳拉旺多爾濟阿思哈徐績<lb/>
　周元理何煟曰昨閲舒赫徳奏到進兵之圖覺西面安<lb/>
　邱縣館陶一路不免空虚已諭令舒赫徳妥協籌辦<lb/>
　今賊人兩次至館陶村莊需索俱被村民打死可見<lb/>
<pb n="KR2c0014_WYG_004-18a"/>
　杏園莊一帶與館陶相近故賊人得以常出滋擾不<lb/>
　可不留心堵截想舒赫徳自必已妥為布置即直𨽻<lb/>
　威縣平鄉地界周元理務宜留心防堵並派委勇幹<lb/>
　將弁帶兵赴館陶等處𠞰禦勿使賊人得以竄逸至<lb/>
　現在分路攻𠞰恐賊匪當窮蹙之際四散奔逃㫁不<lb/>
　可容其漏網而賊首尤為緊要周元理一路固不待<lb/>
　言即何煟探知舒赫徳到臨清之信亦當飭屬加緊<lb/>
　追捕總期彼此合力妥辦迅速集事又賊人現佔臨<lb/>
<pb n="KR2c0014_WYG_004-18b"/>
　清舊城其地居民稠密今官兵各路㑹𠞰攻打時自<lb/>
　難復别莠良但以除暴安民之事或至玉石俱焚朕<lb/>
　心實有所不忍著舒赫徳徐績等於進兵前再行宣<lb/>
　諭舊城百姓以愚民為賊逼脅戀土難移尚可原恕<lb/>
　今大兵雲集四面圍攻鎗礮所至立成虀粉殊屬可<lb/>
　憫如該處百姓有能設計將賊擒獻者竟予免罪即<lb/>
　或懦弱之人不能與賊相抗及早投出仍穿本身服<lb/>
　色並不從賊記號者均准照脅從㒺治若宣諭之後<lb/>
<pb n="KR2c0014_WYG_004-19a"/>
　仍然避匿不出即係甘心從賊雷轟電擊皆其自取<lb/>
　即欲矜全亦無如之何矣如此曉諭之後再行進𠞰<lb/>
　尤屬仁至義盡舒赫徳等當妥為之又賊匪現在舊<lb/>
　城堵截攻圍自難得脱即或一二人竄匿亦必躡迹<lb/>
　追擒至其眷屬尤難逸出著舒赫徳等𠞰平舊城賊<lb/>
　衆後查㸃各賊眷口其係王倫親屬不分男婦大小<lb/>
　盡行處斬其逆黨濟惡之眷口應行緣坐者亦即查<lb/>
　明照例辦理<lb/>
<pb n="KR2c0014_WYG_004-19b"/>
　　　<hi>臣</hi>等謹按逆匪佔據臨清舊城居民被其逼脅<lb/>
　　　戀土難移其情固為可原而其罪已難末減乃<lb/>
　　　䝉<lb/>
聖心軫念顓愚曲加矜卹命<hi>臣</hi>舒赫徳及徐績先期宣<lb/>
　　　諭反覆開導俾投出者概予生全迷錮者始行<lb/>
　　　誅戮此實法外<lb/>
鴻慈仁之至而義之盡矣<lb/>
　　同日舒赫徳奏言本月十八日接奉<lb/>
<pb n="KR2c0014_WYG_004-20a"/>
上諭昨選京兵一千皆係滿洲勁旅訓練有素自為得<lb/>
　力如尚不敷用即著舒赫徳據實奏明以便挑選發<lb/>
　往欽此伏查么䯢烏合本屬不成事體總以起事之<lb/>
　　初辦理未善兼以駐防緑營兵丁無用以致蔓延<lb/>
　　滋害今以臨清城内文武各員守禦堅固賊即無<lb/>
　　所施其伎倆不過迫脅搶擄為事暫爾偷生日見<lb/>
　　窮蹙轉慮其各處奔竄臣等現統率八旗勁旅一<lb/>
　　千及調集滿漢各兵軍威已極壯盛又徐績惟一<lb/>
<pb n="KR2c0014_WYG_004-20b"/>
　　等所領官兵亦已不少並河西一帶有周元理派<lb/>
　　兵截殺三面合攻定可一舉集事無庸再行添派<lb/>
　　京兵奏入<lb/>
上諭内閣曰前因夀張奸民王倫傳習邪教糾衆滋擾<lb/>
　罪大惡極不可不及早𠞰滅以靖地方因山東緑營<lb/>
　兵殊不足恃特派滿洲勁旅千人前往剋期殄賊安<lb/>
　良復念兵多則成事愈速因諭詢舒赫徳酌量情形<lb/>
　如尚需添派京兵即速奏請再派一千續往今據舒<lb/>
<pb n="KR2c0014_WYG_004-21a"/>
　赫徳覆奏現今軍聲壯盛么䯢烏合定可立即擒𠞰<lb/>
　毋庸再添京兵等語所有直𨽻各站照例豫備車馬<lb/>
　應付之處俱著即停撤以示體恤至事竣後京兵回<lb/>
　程臨時均可緩站安行不必早為備辦也將此通諭<lb/>
　知之<lb/>
　　同日山東登州鎮總兵夏攀龍奏言<hi>臣</hi>於本月初<lb/>
　　九日已刻准撫臣徐績咨稱現在帶兵赴東昌府<lb/>
　　進𠞰逆賊恐賊人四散逃匿令<hi>臣</hi>酌派將弁抽調<lb/>
<pb n="KR2c0014_WYG_004-21b"/>
　　馬步兵六百名親身率赴濰縣安邱縣一帶分佈<lb/>
　　嚴防<hi>臣</hi>正在調撥間復於本日亥刻准撫臣徐績<lb/>
　　咨因兵數尚不敷用調馬步兵六百名兼程速赴<lb/>
　　東昌府撥用並以省城無統兵大員令<hi>臣</hi>酌量帶<lb/>
　　兵親往防守<hi>臣</hi>隨即差檄調撥膠州營馬步兵二<lb/>
　　百名専委都司彭文林督領萊州營馬步兵二百<lb/>
　　名專委㕘將馬文俊督領即墨營馬步兵二百名<lb/>
　　專委署㕘將李進忠督領星夜兼程飛赴東昌府<lb/>
<pb n="KR2c0014_WYG_004-22a"/>
　　聴候撫臣差捕并將濰縣安邱縣一帶派赴官兵<lb/>
　　檄委膠州營副將盧光裕統領分布督緝外<hi>臣</hi>隨<lb/>
　　挑撥標兵四百名并選派都守千把管領於初十<lb/>
　　日自登州起程親帶馳赴省城至賊匪情形<hi>臣</hi>因<lb/>
　　逺隔不能深悉未敢冐昧具陳奏入報<lb/>
聞<lb/>
　　同日何煟奏言河北鎮總兵黄模已於十五日過<lb/>
　　衛輝<hi>臣</hi>札令裹帶半月口糧即赴内黄邊界聽候<lb/>
<pb n="KR2c0014_WYG_004-22b"/>
　　定地㑹𠞰<hi>臣</hi>親身帶領駐防滿兵四百名緑營標<lb/>
　　兵三百四十名率同署按察使周於智城守尉七<lb/>
　　十九等於九月十六日寅刻渡河前赴東省連界<lb/>
　　處所堵𠞰查滑縣濬縣封邱縣皆係豫省北路邊<lb/>
　　界與臨清相距不逺應行添派官兵於各縣要路<lb/>
　　堵禦<hi>臣</hi>前奏調南陽鎮兵一千四百名内派兵六<lb/>
　　百名分赴三縣防守其餘八百名飭令派官帶領<lb/>
　　前赴内黄縣接應再歸徳府屬之考城商邱虞城<lb/>
<pb n="KR2c0014_WYG_004-23a"/>
　　等縣緊接山東曹單二縣為賊人逃竄後路<hi>臣</hi>飭<lb/>
　　令南陽鎮許時中添派二百名親身帶往考城一<lb/>
　　帶督同歸徳營官兵防守以為江南徐州府掎角<lb/>
　　並札令沿河渡口嚴行堵截務使一賊不得漏網<lb/>
　　以快人心奏入報<lb/>
聞<lb/>
　　同日徐績奏言<hi>臣</hi>現在𠞰殺逆匪雖不日殱除然<lb/>
　　安撫事宜尚需料理不能即回省城本年十月初<lb/>
<pb n="KR2c0014_WYG_004-23b"/>
　　間例應考試武闈<hi>臣</hi>難以兼顧可否委令臬司孫<lb/>
　　廷槐代辦其外場監箭並委現在省城防守之登<lb/>
　　州鎮臣夏攀龍協同辦理謹請<lb/>
㫖遵行奏入<lb/>
上諭内閣曰夏攀龍既在省城所有武闈外場自應就<lb/>
　近委令監看至内場事務現在省城止有孫廷槐一<lb/>
　人未便令其入場向來各省巡撫有奏令學政入武<lb/>
　闈閲卷者此次山東武闈即著李中簡代辦内場事<lb/>
<pb n="KR2c0014_WYG_004-24a"/>
　務該部即遵諭行<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0014_WYG_004-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定𠞰捕臨清逆匪紀略卷四<lb/>
</p>
<p>
</p>
  </div>
</body>
</text>
</TEI>
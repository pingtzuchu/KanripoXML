<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0014_WYG_015-1a"/>
欽定四庫全書<lb/>
欽定𠞰捕臨清逆匪紀略卷十五<lb/>
　　辛丑<lb/>
　　舒赫徳阿思哈楊景素奏言山東撫標中軍㕘將<lb/>
　　海明人雖謹慎而才識短淺不能振作有為難勝<lb/>
　　外省營伍之任應請補用旗員以免貽悞其所遺<lb/>
　　撫標中軍㕘將員缺查有新補徳州營㕘將武靈<lb/>
　　阿由健鋭營委署前鋒㕘領厯陞直𨽻督標遊擊<lb/>
<pb n="KR2c0014_WYG_015-1b"/>
　　因在臨清西岸殺賊有功遵<lb/>
㫖奏補今職該員明敏勇幹訓練有方應請調補撫標<lb/>
　　中軍㕘將所遺徳州營㕘將員缺查有萊州營㕘<lb/>
　　將馬文俊老練曉事熟習營伍此次帶兵𠞰賊亦<lb/>
　　屬奮勉以之調補徳州營㕘將實與衝途營伍有<lb/>
　　益所遺萊州營㕘將員缺查有直𨽻泰寧鎮遊擊<lb/>
　　剛塔因此次打仗出力奉<lb/>
㫖留於東省遇有相當缺出即行酌量補用該員勤勇<lb/>
<pb n="KR2c0014_WYG_015-2a"/>
　　幹練辦事實心今請以遊擊借萊州營㕘將亦屬<lb/>
　　人地相宜奏入得<lb/>
㫖如所請行<lb/>
　　同日又奏言逆匪王倫等擾害夀張陽穀堂邑三<lb/>
　　縣倉庫銀榖恐被搶劫先經前撫<hi>臣</hi>徐績飭委該<lb/>
　　道府等逐一清查據稟夀張縣庫銀約少八百兩<lb/>
　　陽榖縣庫銀少二百兩倉榖未經搶劫堂邑縣倉<lb/>
　　庫並無缺少隨經徐績等據稟具奏嗣後委署夀<lb/>
<pb n="KR2c0014_WYG_015-2b"/>
　　張縣事兖州府經厯鄭飛鳴稟稱逐欵查核實少<lb/>
　　庫銀三千四百九十五兩零又據陽榖縣知縣張<lb/>
　　克紳稟稱當時倉猝檢㸃未及細查嗣於貯銀櫃<lb/>
　　底檢出元實四錠適符二百兩之數並無虧缺<hi>臣</hi>
　　等以前後禀報數目不符恐有查報不實及該縣<lb/>
　　官吏乘機侵没情弊必須徹底清查當經委員試<lb/>
　　用知縣曹宅安長清縣知縣髙怡分往夀張堂邑<lb/>
　　陽榖三縣逐細盤量除陽穀堂邑二縣按冊確查<lb/>
<pb n="KR2c0014_WYG_015-3a"/>
　　并存倉榖石逐廒丈量並無缺少外夀張縣實少<lb/>
　　庫銀三千四百九十五兩八錢并少倉榖三千一<lb/>
　　百一十石三斗查係該道府於逆匪甫離夀張後<lb/>
　　即往查看未及逐項細核止照貯庫銀數查報共<lb/>
　　少兵餉榖價税契等項八百六十八兩約略具報<lb/>
　　少銀八百兩迨後鄭飛鳴於九月初七日到任逐<lb/>
　　一細查庫貯之外尚有徴收在櫃本年地丁正耗<lb/>
　　一千九百二十六兩零尚未拆封又應解河道項<lb/>
<pb n="KR2c0014_WYG_015-3b"/>
　　下銀五百三十四兩零前任沈令正在支出傾鎔<lb/>
　　收存在署又本年課程銀一百六十兩四錢徴收<lb/>
　　錢文尚未易銀亦一併劫去實在共少銀三千四<lb/>
　　百九十五兩八錢再夀張縣倉榖原分四廒存貯<lb/>
　　逆匪在城盤踞三日扒搶倉糧以資日食並用車<lb/>
　　裝運臨清等處實在被搶劫倉榖三千一百一十<lb/>
　　石三斗現在盤量屬實並據布政使國泰查禀數<lb/>
　　目相符<hi>臣</hi>等伏思庫銀倉榖最闗緊要該道府奉<lb/>
<pb n="KR2c0014_WYG_015-4a"/>
　　委清查雖在逆匪肆擾之時但不能詳悉查明率<lb/>
　　行禀報前撫臣徐績亦即據稟上<lb/>
聞均難辭咎所有夀張縣被劫庫銀三千四百九十五<lb/>
　　兩八錢又被搶倉穀三千一百一十石三斗按照<lb/>
　　定例每石八錢計算該銀二千四百八十八兩二<lb/>
　　錢四分共銀五千九百八十四兩四分相應奏明<lb/>
　　請<lb/>
㫖著落前撫臣徐績布政使國泰兖沂曹道松齡兖州<lb/>
<pb n="KR2c0014_WYG_015-4b"/>
　　府知府福森布分股攤賠以清欵項其原任知縣<lb/>
　　沈齊義業經被害身故該署縣知縣鄭飛鳴到任<lb/>
　　後即行查禀並未隨同率報應請免令分賠奏入<lb/>
　報<lb/>
聞<lb/>
　　同日又奏言臨清州被賊擾害之處仰沐<lb/>
聖主特沛<lb/>
恩綸既蠲緩其正賦復撫恤其身家似此逾格加<lb/>
<pb n="KR2c0014_WYG_015-5a"/>
恩靡不感深淪浹<hi>臣</hi>等遵即督辦𣲖委各官查明房屋<lb/>
　　被燒及應賑口糧之户一面給與賑票令其持票<lb/>
　　領賑一面立定底冊以便道府稽查今天氣已寒<lb/>
　　先將房屋修費散給即於十月十八日動支倉榖<lb/>
　　先給一月口糧城鄉分厰<hi>臣</hi>等親赴監視百姓擔<lb/>
　　囊負槖領賑而歸均各欣欣色喜<hi>臣</hi>等諭以爾等<lb/>
　　俱係良民是以<lb/>
皇上加恩撫恤爾等益宜感激<lb/>
<pb n="KR2c0014_WYG_015-5b"/>
天恩此後更當安分守法永享太平百姓人等亦俱口<lb/>
　　稱<lb/>
皇恩浩蕩感戴不忘臣等核計臨清州舊城内及被害<lb/>
　　鄉莊户口遵<lb/>
㫖加賑四個月約計需榖二萬七千三百餘石撫恤燒<lb/>
　　房之户約計需銀二千三百餘兩目下先給一月<lb/>
　　口糧其餘俟十一月十二月正月按月接續散給<lb/>
　　又查夀張堂邑陽榖三縣被賊擾害雖較臨清尚<lb/>
<pb n="KR2c0014_WYG_015-6a"/>
　　輕䝉<lb/>
聖恩緩徴本年錢糧漕米百姓已屬沾<lb/>
恩但細加體訪該三邑賊匪屯聚經由之處誠如<lb/>
聖諭或有人被賊戕屋被賊燒凡米榖牛騾被賊搶掠<lb/>
　　之家實與臨清舊城被害居民無異<hi>臣</hi>等仰體<lb/>
皇仁亦令印委各官查明三邑燒房之户給與每户一<lb/>
　　兩五錢修費約共需銀八百餘兩其被害户口給<lb/>
　　與四個月口糧約共需榖四千七百餘石現亦動<lb/>
<pb n="KR2c0014_WYG_015-6b"/>
　　支銀榖按月散給小民愈慶安全奏入<lb/>
諭部知之<lb/>
　　癸夘<lb/>
　　舒赫徳阿思哈楊景素奏言<hi>臣</hi>等查夀張賊匪王<lb/>
　　倫等以邪教煽惑愚民夜聚晝散形蹤漸露該縣<lb/>
　　知縣沈齊義知信查拏賊衆遂謀先發於八月二<lb/>
　　十八日夜賊衆潛入城中各舉火把齊入縣署知<lb/>
　　縣沈齊義出救甫至二堂賊已擁入沈齊義見其<lb/>
<pb n="KR2c0014_WYG_015-7a"/>
　　執持刀械髙聲喊罵被賊執縛兩手逼其降順沈<lb/>
　　齊義罵愈厲遂遭亂砍斃命署夀張營遊擊趕福<lb/>
　　因賊至無兵欲出城追捕致被賊殺死南門内時<lb/>
　　有莘縣把總楊兆立經兖州鎮調赴陽榖守城與<lb/>
　　賊接仗被賊殺害陽榖縣丞劉希燾駐劄阿城聞<lb/>
　　知賊犯縣城即帶役馳赴救援行至東門外柴家<lb/>
　　莊遇賊被害典史方光祀聞賊入城即同胞姪方<lb/>
　　義趨赴監獄防䕶賊匪打破監門方光祀叔姪俱<lb/>
<pb n="KR2c0014_WYG_015-7b"/>
　　被殺監門初四日賊至堂邑署堂邑縣知縣陳枚<lb/>
　　同伊胞弟壬申科武舉陳元樑把總楊兆相訓導<lb/>
　　吳瑮分守四門賊衆突至城下城中僅有汛兵二<lb/>
　　十七名不能抵禦被賊衝入南門楊兆相即於門<lb/>
　　内戰死頭腦俱裂陳枚與胞弟陳元樑同守北門<lb/>
　　被賊拘執逼伊兄弟順從陳枚陳元樑罵賊不屈<lb/>
　　俱被賊砍斷四肢而死訓導吳瑮分守西門被賊<lb/>
　　迫脅即與胞姪吳文秀家人王忠同聲罵賊主僕<lb/>
<pb n="KR2c0014_WYG_015-8a"/>
　　三人均遭慘殺以上文武各員弁及家屬人等俱<lb/>
　　經道府飭令地方官備棺盛殮除署遊擊趕福知<lb/>
　　縣沈齊義陳枚訓導吳瑮四員已蒙<lb/>
恩㫖准照陣亡例議䘏所有陽榖縣縣丞劉希燾陽榖<lb/>
　　縣典史方光祀堂邑縣知縣陳枚之胞弟武舉陳<lb/>
　　元樑莘縣把總楊兆立堂邑汛把總楊兆相等可<lb/>
　　否仰邀<lb/>
恩䘏至方光祀之姪方義吳瑮之姪吳文秀以無職之<lb/>
<pb n="KR2c0014_WYG_015-8b"/>
　　人俱能隨同伊叔抗賊被害情亦可憫應請照兵<lb/>
　　丁之例一併交部議䘏家人王忠量加賞給銀兩<lb/>
　　奏入<lb/>
上諭内閣曰據舒赫徳等查奏逆匪劫擾陽榖縣尚有<lb/>
　陽榖縣縣丞劉希燾典史方光祀堂邑縣知縣陳枚<lb/>
　之胞弟武舉陳元樑莘縣把總楊兆立堂邑縣把總<lb/>
　楊兆相俱因保䕶城池監獄被賊殺害並有典史方<lb/>
　光祀之姪方義訓導吳瑮之姪吳文秀及家人王忠<lb/>
<pb n="KR2c0014_WYG_015-9a"/>
　俱隨同抗賊被害等語縣丞劉希燾典史方光祀武<lb/>
　舉陳元樑把總楊兆立楊兆相或因守土被戕或因<lb/>
　罵賊遇害均為克全臣節著交部照陣亡例議䘏至<lb/>
　方義呉文秀以無職之人能以身殉實為明曉大義<lb/>
　著交部照陣亡兵丁例一體議䘏其家人王忠隨主<lb/>
　罵賊不屈亦遭慘殺情殊可憫並著該撫查其家口<lb/>
　量賞銀兩以示優䘏<lb/>
　　同日又奏言竊照夀張縣逆匪王倫等以邪教聚<lb/>
<pb n="KR2c0014_WYG_015-9b"/>
　　衆潛謀不軌該省文武員弁既不能察緝於前又<lb/>
　　不能撲滅於後以致上廑<lb/>
廟算調遣勁旅隨經即日𠞰除而該地方官平日漫無<lb/>
　　防閑守禦遂使賊匪蔓延焚燒攻掠自當一律嚴<lb/>
　　㕘用昭懲儆<hi>臣</hi>等伏查例載腹裏州縣與武職官<lb/>
　　同住一城若守備不設被賊攻陷城池劫殺焚燒<lb/>
　　者武職官比照守邊將帥失陷城寨律擬斬監候<lb/>
　　其府州縣掌印并捕盜官俱比照守邊將帥被賊<lb/>
<pb n="KR2c0014_WYG_015-10a"/>
　　人侵入境内擄掠民人律發邊逺充軍其守巡道<lb/>
　　官交部分别議處提問等因今此案應㕘文職各<lb/>
　　員除夀張縣知縣沈齊義陽榖縣縣丞劉希燾典<lb/>
　　史方光祀署堂邑縣知縣陳枚均已被賊殺害外<lb/>
　　所有陽榖縣知縣張克紳夀張縣典史朱子雲堂<lb/>
　　邑縣典史楊琯均屬地方印捕専員罪無可逭至<lb/>
　　管轄夀張陽榖二縣之兖沂曹道松齡兖州府知<lb/>
　　府兼攝同知福森布管轄堂邑縣之濟東泰武道<lb/>
<pb n="KR2c0014_WYG_015-10b"/>
　　宋文錦前任東昌府知府胡徳琳現任東昌府知<lb/>
　　府季世法暨同知鍾翔鳳雖與各該縣不係同城<lb/>
　　但身為掌印捕盜等官平時不能率勵屬員查察<lb/>
　　奸民以致賊匪入境肆擾例應提問至藩臬兩司<lb/>
　　為通省大吏不能率屬嚴加查察致逆匪擾害各<lb/>
　　邑所有山東布政使國泰按察使孫廷槐亦應一<lb/>
　　併開㕘其應㕘武職各官除兖州鎮總兵惟一業<lb/>
　　經正法臨清協副將葉信亦經革職拏問旋即病<lb/>
<pb n="KR2c0014_WYG_015-11a"/>
　　故夀張營遊擊趕福堂邑汛把總楊兆相均已禦<lb/>
　　賊被害外所有夀張營把總孫雲龍陽榖汛把總<lb/>
　　夏克信及兼轄夀張陽榖二汛駐劄張秋之守備<lb/>
　　王廷佐兼轄堂邑汛之范縣營守備陳髙曹縣營<lb/>
　　㕘將尚維寳亦應一併查㕘治罪至前任巡撫徐<lb/>
　　績職任封疆兼管提督更難辭咎例應革職提問<lb/>
　　但近奉<lb/>
諭㫖將緝捕逸匪一事責成辦理以觀後效或仍令其<lb/>
<pb n="KR2c0014_WYG_015-11b"/>
　　上緊緝捕逸匪抑或即行革職提問之處伏候<lb/>
諭㫖遵行再查兖州府同知馬遇因入闈監試堂邑縣<lb/>
　　知縣湯桂因委署清平縣事又入闈公出均未回<lb/>
　　任堂邑縣典史楊琯因押觧人犯吳洪等赴東昌<lb/>
　　府並未在城合併奏明奏入<lb/>
上諭内閣曰陽榖縣知縣張克紳夀張縣典史朱子雲<lb/>
　堂邑縣典史楊琯兖沂曹道松齡兖州府知府兼攝<lb/>
　同知福森布濟東泰武道宋文錦前任東昌府知府<lb/>
<pb n="KR2c0014_WYG_015-12a"/>
　胡徳琳現任知府季世法同知鍾翔鳯山東布政使<lb/>
　國泰按察使孫廷槐壽張縣把總孫雲龍陽榖汛把<lb/>
　總夏克信兼轄守備王廷佐陳髙曹縣營㕘將尚維<lb/>
　寳俱著交部分别議處至前任巡撫徐績業已觧任<lb/>
　令其緝捕逆匪統俟緝捕事竣視其出力與否再降<lb/>
　諭㫖<lb/>
　　同日舒赫徳阿思哈楊景素奏言查兖沂曹道松<lb/>
　　齡濟東泰武道宋文錦東昌府知府季世法兖州<lb/>
<pb n="KR2c0014_WYG_015-12b"/>
　　府知府福森布平時不能率屬察奸以致賊匪肆<lb/>
　　擾現經<hi>臣</hi>等另摺㕘<lb/>
　奏例應離任候<lb/>
㫖所遺各缺正值辦理善後事宜之際甚闗緊要伏查<lb/>
　　前奉<lb/>
諭㫖忠徳赫紳泰章棠敷倫泰俱發交山東巡撫楊景<lb/>
　素差委遇有𦂳要道府缺出即酌量補用<hi>臣</hi>等公同<lb/>
　　酌議人地相宜請即以忠徳補授兖沂曹道章棠<lb/>
<pb n="KR2c0014_WYG_015-13a"/>
　　補授濟東泰武道赫紳泰補授東昌府知府敷倫<lb/>
　　泰補授兖州府知府令于一切善後事宜實心實<lb/>
　　力率屬妥協辦理以裨地方奏入得<lb/>
㫖如所請行<lb/>
　　同日又奏言臣等奉<lb/>
諭㫖據王樸供王倫之師張既成雖已身死至張既成<lb/>
　之師袁公溥必須查拏嚴審等因隨據東平州知州<lb/>
　　白雲從等查明袁公溥係東平所丁家屯八已於<lb/>
<pb n="KR2c0014_WYG_015-13b"/>
　　本年六月病故其墳墓即在丁家屯袁公溥有三<lb/>
　　子長子袁世法已死有妻王氏子袁懐禮次子袁<lb/>
　　世則本年八月出外並無妻室三子袁世珍與姪<lb/>
　　袁懐禮賣菜度日有妻李氏女令姐<hi>臣</hi>等隨提袁<lb/>
　　世珍到案訊問據供袁公溥是我父親平日行醫<lb/>
　　原㑹推拏常出外與人治病今年八十六歲於六<lb/>
　　月内患病身故平日聽得父親説有三個徒弟一<lb/>
　　個國治孟一個國瑞已死一個王百臣俱陽榖縣<lb/>
<pb n="KR2c0014_WYG_015-14a"/>
　　人父親傳過他們治病方子並未聴見説有徒弟<lb/>
　　張既成至王百臣有徒弟王心實亦係陽榖縣人<lb/>
　　父親在日看病傳方是有的並不知有邪教等語<lb/>
　　袁懐禮供亦相同<hi>臣</hi>等復提國治孟王百臣到案<lb/>
　　訊供俱稱曾向袁公溥要過治眼方及學推拏之<lb/>
　　法因他是行醫的人所以都稱他袁師傅其實並<lb/>
　　未拜他為師亦不知他有邪教情事又訊據王心<lb/>
　　實供我認得王百臣傳授藥方也曾見過袁公溥<lb/>
<pb n="KR2c0014_WYG_015-14b"/>
　　至張既成從未認識等供查王倫邪教係張既成<lb/>
　　所傳而張既成又係袁公溥遞授此語出之王樸<lb/>
　　所供自為有據今袁公溥已經身死袁世珍等自<lb/>
　　不肯將伊父曾収張既成為徒弟一節應認即國<lb/>
　　治孟王百臣王心實亦以指証無人未能質實應<lb/>
　　將袁世珍袁懐禮國治孟王百臣王心實一併解<lb/>
　　京與王樸質對其袁公溥之墳墓臣楊景素已𣲖<lb/>
　　員前往掘毁又據陽榖縣拏獲張既成妻弟張克<lb/>
<pb n="KR2c0014_WYG_015-15a"/>
　　印到案訊據供稱係陽榖縣人年六十歲有姊姊<lb/>
　　嫁與張既成為妻已死多年外甥張小柱久經逃<lb/>
　　出張既成木匠為生時常替王倫蓋房子並不知<lb/>
　　道是他師傅我從未跟他學道那有到别處行道<lb/>
　　的事等語查張克印現在行道之語亦係王樸所<lb/>
　　供<hi>臣</hi>等將該犯一併解京質對奏入報<lb/>
聞<lb/>
　　同日又奏言據張秋守備王廷佐拏獲王維全一<lb/>
<pb n="KR2c0014_WYG_015-15b"/>
　　犯又清平縣巡檢林作樞拏獲季國泰一犯各解<lb/>
　　送前來<hi>臣</hi>等將該犯等嚴訊據王維全供我是夀<lb/>
　　張縣人有房二十四間在縣前開錢舖素日認識<lb/>
　　閻吉祥閻吉仁劉煥勾引入道就拜閻吉祥為師<lb/>
　　見過王倫我家有劍一口轉託閻吉祥獻于王倫<lb/>
　　七月間我到了王倫家還有李士傑閻吉祥閻吉<lb/>
　　瑞等數人在彼商同要到夀張殺官劫庫至八月<lb/>
　　二十八日我同劉煥開南門迎接衆人入城殺過<lb/>
<pb n="KR2c0014_WYG_015-16a"/>
　　兩個百姓又因與族兄王任有仇並殺了王任及<lb/>
　　他兒媳王倫進城住在小的房子裏封做國公初<lb/>
　　二日小的家眷跟著衆人上臨清王倫呌保䕶著<lb/>
　　走並未出去打仗官兵到後于二十六日逃出到<lb/>
　　張秋鎮被獲臣等復將前在王倫屍旁起出之劍<lb/>
　　令其識認據供即係所獻之物又訊據季國泰供<lb/>
　　我係臨清車營街人與季國貞是叔伯兄弟平日<lb/>
　　與張善良認識賊到臨清逼令入夥呌把家眷搬<lb/>
<pb n="KR2c0014_WYG_015-16b"/>
　　到賊營王經隆給與小紅旗管辦車輛又辦了三<lb/>
　　十餘根杉木扎爬城軟梯小的是個頭目十二日<lb/>
　　領了三百多兵把過北口子二十三日官兵到來<lb/>
　　從北門逃走在徳平被獲等供查王維全獻劍開<lb/>
　　城受賊偽官季國泰扎梯把口為賊頭目均應解<lb/>
　　京備訊奏入報<lb/>
聞<lb/>
　　同日又奏言昨奉<lb/>
<pb n="KR2c0014_WYG_015-17a"/>
諭㫖河南獲犯供出和尚廣標迫脅孫敬入夥應拏獲<lb/>
　解京等因<hi>臣</hi>等於現獲各犯内查出廣標一名訊據<lb/>
　　供稱本姓劉十四歲在本籍曹州府荷澤縣烏靈<lb/>
　　寺出家後又還俗過繼與堂伯劉名山為子十六<lb/>
　　歲逃荒到夀張在南臺廟又做和尚師父已經死<lb/>
　　了有梵偉和尚呌我入教到八月二十八日事起<lb/>
　　先呌我們在廟等候至二十九日天明纔同慧占<lb/>
　　慧泉廣仲進夀張縣城梵偉𣲖令把守南門又呌<lb/>
<pb n="KR2c0014_WYG_015-17b"/>
　　看守當舖並未殺人後起身到陽榖堂邑一路梵<lb/>
　　偉呌我在後面䕶送車輛到了臨清曾跟去用火<lb/>
　　藥攻過南門至二十四日官兵殺散衆人我躱匿<lb/>
　　被獲等語合將該犯一併解京其慧占慧泉廣仲<lb/>
　　三犯據供俱經官兵焚殺已死合併奏明奏入報<lb/>
聞<lb/>
　　同日又奏言<hi>臣</hi>等遵<lb/>
㫖查夀張營守備王廷佐原係駐防張秋八月二十八<lb/>
<pb n="KR2c0014_WYG_015-18a"/>
　　日實係在荆門閘催趲漕船至千總孫雲龍當賊<lb/>
　　匪進城時即帶兵赴遊擊衙門接應遊擊趕福已<lb/>
　　經出署該千總曾與賊打仗後見西庫軍器房火<lb/>
　　起賊衆難敵即殺出西門赴范縣求救聞知趕福<lb/>
　　已在張秋即行趕赴是時兖州鎮臣惟一亦領兵<lb/>
　　前至張秋初三日于四座棚地方拏賊五名惟一<lb/>
　　即交孫雲龍送至東昌審問是千總孫雲龍當賊<lb/>
　　至之日曾赴趕福衙門接應以賊匪衆多赴范縣<lb/>
<pb n="KR2c0014_WYG_015-18b"/>
　　求救後經奉差押犯前往東昌尚無畏賊逃避情<lb/>
　　弊奏入報<lb/>
聞<lb/>
　　同日又奏言<hi>臣</hi>舒赫徳於逆案辦竣後即與臣楊<lb/>
　　景素帶同總兵瑪爾清阿前往夀張查辦趕福呌<lb/>
　　喚不到之兵并就近于堂邑陽榖一帶察看情形<lb/>
　　撫綏民衆仍由東昌回徳州查辦逃兵事畢<hi>臣</hi>舒<lb/>
　　赫徳起程回京<hi>臣</hi>阿思哈于<hi>臣</hi>舒赫徳等往夀張<lb/>
<pb n="KR2c0014_WYG_015-19a"/>
　　時即由臨清前赴滄州遵<lb/>
㫖辦理審案至臨清撫䘏賑務及審辦續獲人犯等事<lb/>
　　留布政使國泰及忠徳敷倫泰同駐妥辦又令副<lb/>
　　將烏大經福昭帶兵一百名彈壓<hi>臣</hi>楊景素即<lb/>
　奏明回省至存留臨清之健鋭營兵二百餘名俟<hi>臣</hi>
　　舒赫徳徃夀張後令侍衛巴圖保委署翼長福住<lb/>
　　帶領回京其青州兵六百名及登州鎮官兵<hi>臣</hi>楊<lb/>
　　景素自徳州回臨清時再行次第撤回奏入報<lb/>
<pb n="KR2c0014_WYG_015-19b"/>
聞<lb/>
　　同日舒赫徳奏言<hi>臣</hi>前奉<lb/>
諭㫖令于赴徳州時查辦潰逃之駐防兵分别嚴拏重<lb/>
　究<hi>臣</hi>等業經分咨直𨽻山東河南三省嚴挐並嚴飭<lb/>
　　徳州知州在就近徳州一帶查訪加緊跴緝在案<lb/>
　　伏查格圖肯前于九月十二日與賊打仗時共帶<lb/>
　　滿兵二百五十名潰散後查㸃計少五十九名直<lb/>
　　至九月二十七八九等日𠞰賊大局定後始差人<lb/>
<pb n="KR2c0014_WYG_015-20a"/>
　　前往原打仗處所尋覔共獲屍骸四十三具面目<lb/>
　　尚可認識及有記號可辦又在直𨽻故城縣拏獲<lb/>
　　新城一犯經臣<lb/>
　奏明正法此外尚有十五名不知下落<hi>臣</hi>現擬由夀<lb/>
　　張一帶查辦事件前赴徳州到彼時如有已經拏<lb/>
　　獲者即訊明正法如未拏獲<hi>臣</hi>即嚴催直𨽻河南<lb/>
　　山東務期上緊嚴緝于拏獲處訊明一面正法一<lb/>
　　面奏<lb/>
<pb n="KR2c0014_WYG_015-20b"/>
聞庶軍法嚴肅各省駐防皆聞而知儆奏入報<lb/>
聞<lb/>
　　丙午<lb/>
上諭内閣曰徐績在山東巡撫任内因逆匪王倫等滋<lb/>
　擾一案辦理未能妥協特將伊觧任令其緝捕逸犯<lb/>
　勉圖自効並據舒赫徳奏逆犯孟燦供詞有因地方<lb/>
　災歉官吏額外加徴釀成事釁之語若所供果確即<lb/>
　應將徐績重治其罪因諭令舒赫徳楊景素等宻訪<lb/>
<pb n="KR2c0014_WYG_015-21a"/>
　嚴查嗣後舒赫徳查奏夀張年歳有收該縣亦無横<lb/>
　徴加𣲖之事今日並據楊景素奏東省秋成通計八<lb/>
　分有餘其非匿災可知是徐績之咎秪在失察邪教<lb/>
　尚非大過念其平日辦事頗能黽勉河南巡撫何煟<lb/>
　現在病故其遺缺著加恩即令徐績補授並管提督<lb/>
　仍革職留任俟八年無過方准開復所有從前賞給<lb/>
　孔雀翎不准戴用以示懲儆足矣河南巡撫員缺緊<lb/>
　要徐績即速前往接辦其未到任之前巡撫印務著<lb/>
<pb n="KR2c0014_WYG_015-21b"/>
　榮柱暫行䕶理<lb/>
　　　<hi>臣</hi>等謹按撫臣徐績於東省逆匪一案既未能<lb/>
　　　先事稽察早杜亂萌復未能臨時妥辦致滋擾<lb/>
　　　害<lb/>
皇上念其平日頗克奮勉爰<lb/>
命觧任緝犯以贖前愆繼復宻經訪查並無嵗歉匿灾<lb/>
　　　額外横征之事核其功過尚足相當因河南巡<lb/>
　　　撫缺出一時難得其人<lb/>
<pb n="KR2c0014_WYG_015-22a"/>
特加恩補授俾圖報効仍令去其所戴花翎用示譴戒<lb/>
聖天子棄瑕録用賞罰悉協大公益足昭激勸而勵感<lb/>
　　　奮矣<lb/>
　　同日<lb/>
上諭内閣曰前據解任臨清州知州王溥呈請赴東効<lb/>
　力曾降㫖准令該員前往山東交大學士舒赫徳令<lb/>
　伊自備資斧聽候差遣事竣視其如何出力再行奏<lb/>
　聞請㫖今據奏王溥于查拏匪犯尚知認真奮勉著<lb/>
<pb n="KR2c0014_WYG_015-22b"/>
　加恩降補知縣仍留山東交與楊景素差委酌量補<lb/>
　用<lb/>
　　同日舒赫徳阿思哈楊景素奏言據各州縣陸續<lb/>
　　解到獲匪經<hi>臣</hi>等𣲖令司道等隨時研鞫查有李<lb/>
　　成一犯係入道隨賊在堂邑助逆劫獄之犯情罪<lb/>
　　重大應凌遲處死其彭得正等六十四名或攻城<lb/>
　　守口或打仗殺人或下鄉搶掠或從賊日久均屬<lb/>
　　黨惡法無可貸應即行斬決内有王銀一犯係夀<lb/>
<pb n="KR2c0014_WYG_015-23a"/>
　　張營兵于正法後仍傳首本營俾緑旗兵丁共知<lb/>
　　炯戒又王五等八十五名雖係脅從均經為賊役<lb/>
　　使未便輕縱應發極邊烟瘴充軍至趙榮等四百<lb/>
　　七十五名俱係被擄未久旋即逃出并老幼殘廢<lb/>
　　為賊迫脅情有可原相應釋放再應行縁坐人犯<lb/>
　　<hi>臣</hi>等於陸續獲犯中訊得趙黙係趙大坊之父季<lb/>
　　孟朗係季國貞之父孫命係孫山胞弟李雲係李<lb/>
　　忠之祖閻宗泗係閻吉仁胞叔唐汝明係唐洪禮<lb/>
<pb n="KR2c0014_WYG_015-23b"/>
　　之父唐洪義係唐洪禮胞兄江二係江三胞兄李<lb/>
　　接如係李士傑之父以上九犯俱係有名賊目之<lb/>
　　父兄子弟應照縁坐例擬斬立決又李王氏等婦<lb/>
　　女幼孩二十八口俱係逆犯眷屬應照例賞給功<lb/>
　　臣之家為奴奏入報<lb/>
聞<lb/>
　　同日又奏言前奉<lb/>
諭㫖據梵偉供伊所與王倫銀鐲係夀張當夥王登雲<lb/>
<pb n="KR2c0014_WYG_015-24a"/>
　給與亦入教隨往臨清其人曾否就獲並著楊景素<lb/>
　即速查拏解京審訊<hi>臣</hi>等現于獲犯中訊得王得潤<lb/>
　　即王登雲供我是山西汾陽縣人自乾隆二十年<lb/>
　　就到夀張馬周訓恒盛當舖掌櫃八月二十八日<lb/>
　　賊人將夀張城佔住二十九日清早就把我當舖<lb/>
　　搶了併持刀逼令順從賊帥梵偉即將當内衣服<lb/>
　　散給賊衆曾搶去銀鐲一副九月初三日賊人迫<lb/>
　　脅同行跟至臨清一路為賊人喂馬並未打仗乘<lb/>
<pb n="KR2c0014_WYG_015-24b"/>
　　空逃出被獲所有銀鐲二個是梵偉搶去並非我<lb/>
　　獻給等語查王得潤由夀張從賊至臨清且據供<lb/>
　　銀鐲係梵偉搶去安知非王得潤自行獻給一經<lb/>
　　梵偉質証自無從狡飾所有王得潤一犯應俟健<lb/>
　　鋭營官兵起程之日交令解京奏入報<lb/>
聞<lb/>
　　同日又奏言查逆匪案内人犯經官兵𠞰殺擒拏<lb/>
　　及陸續就獲分别辦理者醜類殆盡除嚴拏歸太<lb/>
<pb n="KR2c0014_WYG_015-25a"/>
　　劉煥二犯外如冀盤佑李忠等數犯亦係情罪重<lb/>
　　大應上緊跴捕至其餘零星賊匪畏罪潛逃方躱<lb/>
　　匿不暇自不能别生事釁今<hi>臣</hi>楊景素分𣲖十路<lb/>
　　嚴查村落小民未免惶惑兼恐日久不肖胥役潛<lb/>
　　啟挾嫌誣害之弊且督拏愈緊竄跡愈深真賊轉<lb/>
　　未能即得<hi>臣</hi>等酌量現在情形緝匪一事此時似<lb/>
　　宜稍緩惟在<hi>臣</hi>楊景素時刻留心不懈自能漸就<lb/>
　　弋獲<hi>臣</hi>等詳商莫若將所𣲖各路員弁捕役人等<lb/>
<pb n="KR2c0014_WYG_015-25b"/>
　　暫行撤回庶奸匪知查禁漸寛自必潛回故里<hi>臣</hi>
　　楊景素當飭屬暗中訪緝或宻諭鄉民隨時擒獻<lb/>
　　似于緝拏逸匪一節轉為有益<hi>臣</hi>等謹就現在情<lb/>
　　形據實奏聞奏入得<lb/>
㫖應如此辦理<lb/>
　　同日楊景素奏言查教職一官専司訓飭士子平<lb/>
　　日不能實心化導以致身列青衿之人從賊偷生<lb/>
　　該教官實難辭咎先經<hi>臣</hi>因臨清州武生吳兆隆<lb/>
<pb n="KR2c0014_WYG_015-26a"/>
　　等審有從賊情事業將該管學正孟毓燦訓導李<lb/>
　　世璐暨學臣李中簡具摺㕘<lb/>
　奏在案迨後提犯嚴訊又經究出臨清州武生邢成<lb/>
　　徳供認隨同賊衆在浮橋把守生員從賊情罪較<lb/>
　　重除將該犯觧京備訊外所有失察之敎官亦係<lb/>
　　臨清州學正孟毓㕘訓導李世璐相應據實㕘請<lb/>
　　交部嚴加議處至前任山東學政李中簡亦應一<lb/>
　　併附㕘奏入得<lb/>
<pb n="KR2c0014_WYG_015-26b"/>
㫖該部議奏<lb/>
　　丁未<lb/>
　　舒赫徳阿思哈楊景素奏言<hi>臣</hi>等將周曰璜控告<lb/>
　　謀反之伊子周振東及單開同謀王君弼等犯並<lb/>
　　周曰璜之母妻等全行拘獲到案研訊王君弼等<lb/>
　　皆極口稱寃並各訴周曰璜平素好賭不安本分<lb/>
　　債負纍纍其母令伊孫周振東掌管家計是以父<lb/>
　　子不睦等語隨提訊周振東據供幼時曾與王君<lb/>
<pb n="KR2c0014_WYG_015-27a"/>
　　弼等學拳為防身之用並無不法情事伊父所供<lb/>
　　毫無影響加以刑訊矢口不移質之周曰璜之母<lb/>
　　妻等供亦相同<hi>臣</hi>等因思周振東係周曰璜親子<lb/>
　　即有家庭不睦之事亦何忍遽置其子于極刑死<lb/>
　　地若因索債急迫與開單各犯有仇藉此傾害亦<lb/>
　　何必陷其子以誣衆人反覆思維總無情理嗣將<lb/>
　　周曰璜之媳馬氏拘提宻問始據供稱伊翁曾因<lb/>
　　其子外出調戯逼姦後被周振東撞遇從此即與<lb/>
<pb n="KR2c0014_WYG_015-27b"/>
　　父不和并欲令其妻自盡等語周曰璜經質証之<lb/>
　　餘不能遁飾始稱我因兒子欲令媳婦尋死所以<lb/>
　　起意首告謀反至媳婦並不知我有出首之事臣<lb/>
　　等查周曰璜因與媳通姦為子周振東撞見有逼<lb/>
　　令馬氏自死之語心懐怨恨輙以謀反重情誣控<lb/>
　　伊子牽涉多人淫惡殘忍實非人類周曰璜誣告<lb/>
　　叛逆未決罪止斬候今審明調姦伊媳有闗倫紀<lb/>
　　應照律擬斬立決馬氏訊無同謀出首情事而翁<lb/>
<pb n="KR2c0014_WYG_015-28a"/>
　　媳通姦業已自認不諱應一併擬斬立決再查周<lb/>
　　曰璜所首謀反名單審屬全虚惟周振東前經供<lb/>
　　認學拳并審得王君弼王浩常富貴俱平時學習<lb/>
　　拳棒遊手好閒應將周振東王君弼王浩常富貴<lb/>
　　照例杖一百流三千里其餘單内所開之朱太和<lb/>
　　等審屬無干概行省釋奏入得<lb/>
㫖著依議行<lb/>
　　　<hi>臣</hi>等謹按東省奸民大經懲創自宜共知儆懼<lb/>
<pb n="KR2c0014_WYG_015-28b"/>
　　　乃周曰璜復以結謀不軌控告其子實為事理<lb/>
　　　所無<lb/>
皇上洞燭情偽意其或有他故<lb/>
諭舒赫徳等悉心嚴鞫果得實情爰書既定使敗倫者<lb/>
　　　立正刑誅而拳勇者俱從竄徙不致累及無辜<lb/>
　　　里巷小民從兹守分安良倍知自好而奸頑餘<lb/>
　　　習豈尚虞湔祓之未盡歟<lb/>
　　同日<lb/>
<pb n="KR2c0014_WYG_015-29a"/>
上命軍機大臣傳諭舒赫徳楊景素曰今日訊問解到<lb/>
　各犯據季國泰供稱擡杉槁扎軟梯係堂邑韓家莊<lb/>
　人韓増指使又據梵偉供在臨清時尚有于瑞𣲖他<lb/>
　把守天橋口該犯係夀張南門内人又在塔灣打仗<lb/>
　時尚有王亮李忠一同領兵王亮係林家壩人李忠<lb/>
　係夀張井家莊人等語著舒赫徳楊景素即將韓増<lb/>
　于瑞王亮李忠四犯速即查獲嚴辦並將李忠是否<lb/>
　即係前日查拏之賊帥李仲查明覆奏<lb/>
<pb n="KR2c0014_WYG_015-29b"/>
　　戊申<lb/>
　　舒赫徳阿思哈楊景素奏言前據徐績拏獲賊犯<lb/>
　　任貴松等九名又據各州縣拏獲趙士秀等十三<lb/>
　　名<hi>臣</hi>等逐一研訊審得任貴松任貴江趙士秀趙<lb/>
　　士英郭青山李順王振江七犯為賊打仗守口法<lb/>
　　無可貸均應斬決韓有為孫六閻桐歐七趙光耀<lb/>
　　張九傳雖係被逼入夥而為賊喂馬挑草𣲖守浮<lb/>
　　橋亦難輕縱應發極邊烟瘴充軍又王倫義兒艾<lb/>
<pb n="KR2c0014_WYG_015-30a"/>
　　得見之母賈氏妻郭氏子三妮二小温炳之媳馬<lb/>
　　氏趙大坊之祖母張氏及從逆夀張縣書辦冀盤<lb/>
　　佑之母王氏妹讓姐女香姐均係逆犯親屬應照<lb/>
　　例縁坐給功臣之家為奴奏入報<lb/>
聞<lb/>
　　同日又奏言前據漕運總督嘉謨將拏獲逸匪趙<lb/>
　　元馬存仁馬李氏滕山陳湘五犯陸續押解前來<lb/>
　　内查趙元一犯前奉<lb/>
<pb n="KR2c0014_WYG_015-30b"/>
諭㫖據嘉謨奏盤獲趙元一犯供稱王倫第十八義兒<lb/>
　年十七嵗由趙傳引進訊之現在各犯俱稱趙傳係<lb/>
　王倫乾兒並不知有趙元即詰之王樸亦稱實無其<lb/>
　人等因臣等即提趙元研訊據供是夀張縣人八月<lb/>
　　二十九日趙玉佩領衆來家逼令跟進夀張城一<lb/>
　　路趕車喂馬後來到了臨清又與他做飯九月二<lb/>
　　十三日官兵到了我潛行出來與同縣馬存仁俱<lb/>
　　被衙役拏獲我並不是王倫義兒從前實係畏刑<lb/>
<pb n="KR2c0014_WYG_015-31a"/>
　　妄供復提馬存仁質証據供是夀張人被趙傳裹<lb/>
　　去做飯逃出時遇著趙元俱被拏住我知道趙元<lb/>
　　哥子趙傳是王倫義兒所以妄供等語是趙元之<lb/>
　　非王倫義兒已無疑義但該犯曾入教運氣實屬<lb/>
　　賊黨應即正法其馬存仁一犯既為趙傳供役亦<lb/>
　　難輕宥應發極邊烟瘴充軍至馬存仁之母李氏<lb/>
　　係趙傳裹至臨清又滕山陳湘二犯雖曾為賊打<lb/>
　　水拉車俱于官兵未到之前先行逃出相應釋放<lb/>
<pb n="KR2c0014_WYG_015-31b"/>
　　奏入報<lb/>
聞<lb/>
　　己酉<lb/>
　　嘉謨奏言<hi>臣</hi>屢奉<lb/>
諭㫖在沿河一帶嚴查各幫船内有逃匪混充短縴水手<lb/>
　者即拏獲具奏<hi>臣</hi>于十月十三日行至東平州途次<lb/>
　　接湖南二幫千總劉邦直稟稱在安山地方盤獲<lb/>
　　蔣二一犯據稱臨清州人被賊匪拏住逼令順從<lb/>
<pb n="KR2c0014_WYG_015-32a"/>
　　看守車輛給藍布包頭又與丸藥吃並未打仗後<lb/>
　　逃出南水闗到安山被獲<hi>臣</hi>親提研訊無異又于<lb/>
　　十月十七日據差委催船目兵郭露禀稱在濟寕<lb/>
　　州地方盤獲沈文魁一犯據稱博平縣人到臨清<lb/>
　　遇見賊匪搶去騾頭逼令跟隨代䭾麩豆乘空逃<lb/>
　　出到濟寕被獲<hi>臣</hi>即發交濟寕州嚴訊據供前情<lb/>
　　不諱以上二犯俱轉解東昌府嚴行監禁伏查逃<lb/>
　　竄賊黨雖各處潛踪近日因沿河要隘閘口等處<lb/>
<pb n="KR2c0014_WYG_015-32b"/>
　　盤查嚴緊是以充僱短縴者甚少今尾幫糧船于<lb/>
　　十月二十日催過濟寧已入下水凡各幫船原僱<lb/>
　　水手足敷撐駕無庸添縴<hi>臣</hi>晝夜催令趲行仍沿<lb/>
　　路嚴查不使稍有混漏所有現獲之蔣二沈文魁<lb/>
　　二犯請即交楊景素彚案辦理奏入報<lb/>
聞<lb/>
　　十一月壬子<lb/>
上諭内閣曰大學士舒赫徳辦理山東逆匪王倫一案<lb/>
<pb n="KR2c0014_WYG_015-33a"/>
　迅速𠞰除安輯良善經理諸務俱能盡竭心力動合<lb/>
　機宜深可嘉尚舒赫徳著加恩授為御前大臣賞戴<lb/>
　雙眼孔雀翎其從前所得雲騎尉世職仍著賞給<lb/>
　　癸丑<lb/>
　　舒赫徳楊景素奏言原奉<lb/>
諭㫖查趕福從署後走出喊呌兵丁拏賊並無人應一<lb/>
　節<hi>臣</hi>等即飛飭兖州鎮總兵瑪爾清阿提取夀張營<lb/>
　　各兵丁值日號簿按名嚴查旋據該鎮造冊呈報<lb/>
<pb n="KR2c0014_WYG_015-33b"/>
　　本年八月二十八日夜在遊擊衙署上宿兵二<lb/>
　　七名内除沖散未回四名受傷三名現存二十名<lb/>
　　在城内巡街坐卡兵四十三名内除逃避五名陣<lb/>
　　亡二名從賊被獲正法二名現存兵三十五名當<lb/>
　　經<hi>臣</hi>等扎飭夀張縣㑹同該營逐一拘齊分别嚴<lb/>
　　押候訊<hi>臣</hi>等于十月二十九日行抵夀張即親提<lb/>
　　各兵逐加嚴鞫審得上宿兵内聶新曹大李文魁<lb/>
　　葛大本曹養成岳淇六名俱係一聞賊至即向内<lb/>
<pb n="KR2c0014_WYG_015-34a"/>
　　找尋趕福同出後墻隨徃陽榖又朱占魁一名係<lb/>
　　尋見趕福令其復行回署取印趕赴陽榖續俱同<lb/>
　　至張秋<hi>臣</hi>等質之張秋守備王廷佐亦稱趕福到<lb/>
　　張秋日實有此七人隨來是聶新等尚無見賊畏<lb/>
　　避不顧本官之事應請免其治罪又賈申王萬珠<lb/>
　　二名在趕福署前跟隨千總孫雲龍打仗隨出西<lb/>
　　門同往陽榖又許士魁劉永清丁永亮王明亦在<lb/>
　　署前跟隨外委韓永忠打仗隨出東門同往張秋<lb/>
<pb n="KR2c0014_WYG_015-34b"/>
　　其董樂天一名找尋趕福適遇朱占魁回署取印<lb/>
　　即同赴陽榖以上七名雖在署前隨千總外委打<lb/>
　　仗同赴陽榖張秋等處但究未緊䕶趕福亦屬不<lb/>
　　合應革去名糧枷杖示衆其餘谷相成張文彪甯<lb/>
　　振魁王居忠寇顯成劉堪既未緊䕶本官又未跟<lb/>
　　同千總等打仗實係一聞賊至畏避四散相應請<lb/>
　　將谷相成等六犯發往伊犂分給兵丁為奴其在<lb/>
　　城巡卡兵内崔重一名見賊人衆多且聞趕福已<lb/>
<pb n="KR2c0014_WYG_015-35a"/>
　　走即往張秋守備處送信求救尚非逃避應免責<lb/>
　　革外其趙萬清等三十四名俱應革去名糧嚴行<lb/>
　　重責并令隨行將弁帶領各營兵丁四面環觀俾<lb/>
　　緑營知所懲儆至夀張從賊兵丁前經審有姜捷<lb/>
　　王銀二犯業經請<lb/>
㫖正法傳首本營至陣亡及沖散未回各兵<hi>臣</hi>楊景素<lb/>
　　另行嚴辦不敢輕縱奏入報<lb/>
聞<lb/>
<pb n="KR2c0014_WYG_015-35b"/>
　　同日又奏言<hi>臣</hi>等自臨清起程見廢城地面經劫<lb/>
　　掠之餘殘毁自所不免然現在歸來户口不下數<lb/>
　　萬賑糧已放一月<hi>臣</hi>等經過之時夾道迎迓無不<lb/>
　　感頌<lb/>
聖恩其堂邑陽榖夀張等縣鄉落村民亦俱歡迎道左<lb/>
　　頗有飽暖安居之樂<hi>臣</hi>楊景素并宣布<lb/>
皇仁諭以無惑奸邪各安良善即學習拳棒亦非本分<lb/>
　　所宜有犯必懲毋貽後悔百姓咸叩頭感謝所有<lb/>
<pb n="KR2c0014_WYG_015-36a"/>
　　堂邑陽榖夀張三縣應賑口糧及給領房價<hi>臣</hi>楊<lb/>
　　景素亦已飭屬妥辦隨地撫綏現在民情寧貼奏<lb/>
　　入報<lb/>
聞<lb/>
　　同日又奏言<hi>臣</hi>等接奉<lb/>
諭㫖查挐韓增于瑞王亮李忠等四犯查已決賊犯冊<lb/>
　　内有于瑞王亮二犯于瑞係夀張人隨賊到臨清<lb/>
　　打仗與梵偉所供之壽張人于瑞相符王亮係從<lb/>
<pb n="KR2c0014_WYG_015-36b"/>
　　陽榖跟賊搶過當舖梵偉所供王亮係林家壩人<lb/>
　　林家壩查係陽榖縣地方亦屬脗合是此二犯俱<lb/>
　　經拏獲正法李忠一犯曾為賊帥在油坊帶人打<lb/>
　　仗經<hi>臣</hi>等𣲖員拏伊祖李雲及伊母妹等照縁坐<lb/>
　　例辦理其本犯尚未就獲現在嚴行查緝至韓増<lb/>
　　一犯查厯次審辦賊犯内並無其人既經季國泰<lb/>
　　供出伊有指使扎縛軟梯之事自屬案内要犯<hi>臣</hi>
　　楊景素當即𣲖委員弁與前此嚴緝之李忠一併<lb/>
<pb n="KR2c0014_WYG_015-37a"/>
　　緝拏務獲奏入<lb/>
諭曰此等要犯不可作通緝觀須一月一奏其就獲與<lb/>
　否<lb/>
　　同日舒赫徳奏言查山東河南邪教一事雖不敢<lb/>
　　顯稱白蓮教而清水教無為教等名色其實則一<lb/>
　　總以避劫之語煽惑愚民故從教者動至千百人<lb/>
　　州縣官拏獲過急則激變一時而庸懦無識之員<lb/>
　　又以相沿既久狃于目前遂致日就滋蔓今當王<lb/>
<pb n="KR2c0014_WYG_015-37b"/>
　　倫一案大加懲創之餘人心知畏所有河南邪教<lb/>
　　正可乘機辦理惟在徐績榮柱等不動聲色宻訪<lb/>
　　嚴禁並當飭令州縣出示開諭曉以利害訓其改<lb/>
　　過自新倘仍怙惡不悛擇其為首之人嚴行懲治<lb/>
　　自必漸次可除督撫藩臬等果能時刻留心辦理<lb/>
　　亦屬易事<hi>臣</hi>已遵<lb/>
㫖令徐績速赴新任今于初一日在東昌府相晤即面<lb/>
　　囑其到豫後妥宻辦理謹繕摺覆奏奏入報<lb/>
<pb n="KR2c0014_WYG_015-38a"/>
聞<lb/>
　　同日暫䕶河南巡撫印務按察使榮柱奏言<hi>臣</hi>遵<lb/>
　　奉<lb/>
諭㫖將逆犯張百禄解京於十月二十六日委員押解<lb/>
　　起程至張百禄前次供出之張成章等俱已拏獲<lb/>
　　解省等因具奏奏入<lb/>
上命軍機大臣傳諭直𨽻山東河南山西江蘇安徽湖<lb/>
　北湖南各省督撫曰據榮柱奏拏獲山東逆犯張百<lb/>
<pb n="KR2c0014_WYG_015-38b"/>
　禄于十月二十六日𣲖員押解赴京等語張百禄係<lb/>
　逆首王倫義兒且往遂平糾衆入教實為此案要犯<lb/>
　該省起解殊屬遲延至此案内有賊黨歸太即國太<lb/>
　為賊宣行來京探訪信息搶劫糧船搭橋到處打仗<lb/>
　殺人情罪實為重大必當上緊緝拏不可令其久稽<lb/>
　顯戮又劉煥係夀張縣壯役冀盤佑係夀張縣倉書<lb/>
　俱開城迎賊擡出本官脅逼降賊又温炳趙傳係王<lb/>
　倫義兒均屬重罪要犯節經諭令山東等省查拏至<lb/>
<pb n="KR2c0014_WYG_015-39a"/>
　今未報弋獲此等人犯自揣罪惡深重或潛匿相近<lb/>
　之直𨽻河南等處均未可知著再傳諭周元理楊景<lb/>
　素徐績嚴飭各屬上緊跴緝觧京嚴辦不得視為具<lb/>
　文以致該犯等免脱逺颺並著毎月將各該犯曾否<lb/>
　獲到之處奏報一次至江蘇安徽湖北湖南山西等<lb/>
　省亦係毗連豫東兩省境地並恐該犯等改裝匿跡<lb/>
　潛竄境内並著諭令各該督撫等一體留心訪拏務<lb/>
　獲雖不必如山東等省之按月奏報亦當實力飭拏<lb/>
<pb n="KR2c0014_WYG_015-39b"/>
　勿稍疎懈並不得視為海捕故套致要犯得稽顯戮<lb/>
　　乙夘<lb/>
　　楊景素奏言<hi>臣</hi>于十月二十七日同大學士舒赫<lb/>
　　徳自臨清起程兹于本月初四日行抵徳州所有<lb/>
　　查辦徳州駐防逃兵業經大學士舒赫徳另摺具<lb/>
　　奏其在逃各兵<hi>臣</hi>仍飭各屬嚴拏務獲大學士舒<lb/>
　　赫徳即于初五日自徳州起身回京<hi>臣</hi>亦是日啟<lb/>
　　行仍回臨清料理事件逐一清釐即遵<lb/>
<pb n="KR2c0014_WYG_015-40a"/>
㫖赴省城辦事查臨清堂邑陽榖夀張等州縣十月分<lb/>
　　應賑口糧早經按户給放尚無遺濫被難貧民均<lb/>
　　沾實恵其十一月分應放賑米<hi>臣</hi>又面飭各委員<lb/>
　　悉心經理並令布政使國泰暫留督辦俟監放十<lb/>
　　一月賑米之後亦即飭令回省料理兩月以來積<lb/>
　　案仍令兖沂曹道忠徳泰安府知府朱孝純留駐<lb/>
　　臨清暫行彈壓稽查至緝捕逸匪一節如歸太劉<lb/>
　　煥冀盤佑李忠等要犯<hi>臣</hi>已懸立重賞慎選文武<lb/>
<pb n="KR2c0014_WYG_015-40b"/>
　　員弁分撥幹捕到處尋蹤宻緝即其餘各犯現雖<lb/>
　　暫緩兵役分拏<hi>臣</hi>仍諭令州縣官留心偵捕勿以<lb/>
　　通緝具文了事大學士舒赫徳現已回京所有緝<lb/>
　　匪撫綏諸務皆<hi>臣</hi>専責自當實心實力以期經理<lb/>
　　得宜無負<lb/>
聖明委任之意奏入報<lb/>
聞<lb/>
　　同日舒赫徳奏言<hi>臣</hi>遵<lb/>
<pb n="KR2c0014_WYG_015-41a"/>
㫖查辦徳州潰逃駐防滿兵一事兹于十一月初四日<lb/>
　　行抵徳州面見城守尉福保即詢明在逃各兵曾<lb/>
　　否就獲據稱有委署領催塔爾布押甲和爾敦布<lb/>
　　和清保于十月初七八九日在塔兒灣找著各人<lb/>
　　哥子譚存英住福昌保骨殖三具各燒化帶回此<lb/>
　　外尚無下落等語<hi>臣</hi>即將塔爾布等當面詰詢俱<lb/>
　　稱實係認准故敢將骨殖燒化帶回萬一將來譚<lb/>
　　存等于别處被獲塔爾布等願受死罪<hi>臣</hi>復詰問<lb/>
<pb n="KR2c0014_WYG_015-41b"/>
　　有何慿據該兵丁俱將實據指出是譚存等三名<lb/>
　　身死屬實除行文停緝外其餘十二名現在雖無<lb/>
　　踪跡諒其竄匿不逺四路嚴緝自可就獲<hi>臣</hi>現又<lb/>
　　飛咨直𨽻河南山東各督撫囑令嚴飭所屬上緊<lb/>
　　查拏如獲有此項逃兵即照<hi>臣</hi>前奏訊明該犯確<lb/>
　　供一面正法一面奏<lb/>
聞並將該兵檔内削去旗籍逐出妻子<hi>臣</hi>并面諭城守<lb/>
　　尉福保及徳州知州李燕就近偵訪如有竄歸本<lb/>
<pb n="KR2c0014_WYG_015-42a"/>
　　處者立即跟拏辦理自不致日久稽誅<hi>臣</hi>于遵<lb/>
㫖交查事件現俱辦竣今定于初五日自徳州起程回<lb/>
　　京復<lb/>
命奏入<lb/>
上諭内閣曰大學士舒赫徳奏查辦徳州潰逃駐防滿<lb/>
　兵一事内譚存英住福昌保三名經其家屬尋覓屍<lb/>
　骸焚化帶回其餘十二名已飛咨直𨽻河南山東各<lb/>
　督撫上緊查拏並將該兵削去旗籍逐出妻子等語<lb/>
<pb n="KR2c0014_WYG_015-42b"/>
　朕之令如此嚴辦者以臨陣退縮已失滿洲正道而<lb/>
　又逃去無踪故並斥逐其妻子以示彼自外于滿洲<lb/>
　也今既有認係死于亂軍則現在未獲之十二名其<lb/>
　中或亦有因傷身殁者亦未可知若因現無踪影即<lb/>
　將其妻子遽行驅逐出旗未免可憫駐防兵丁住居<lb/>
　外省日久于本地語音雖微覺相同而旗人體態則<lb/>
　不能更改即有竄往他處者亦易于盤詰緝拏已另<lb/>
　諭周元理楊景素徐績上緊嚴緝並著楊景素交城<lb/>
<pb n="KR2c0014_WYG_015-43a"/>
　守尉福保將未獲十二人查明花名旗籍年貌知照<lb/>
　各該省實力查拏一經就獲即于該處審明正法並<lb/>
　將其妻子逐出旗籍此皆罪由自取實無可矜憐至<lb/>
　未經拏獲之人存亡未定若遽令其妻子出旗朕心<lb/>
　尚覺不忍因降㫖另行辦理朕如此體恤實為仁至<lb/>
　義盡不但此十二人妻子應知感激即凡我八旗兵<lb/>
　衆聞之亦當感發天良倍知愧奮共勉為勇鋭勁旅<lb/>
　以存滿洲舊風庶不負朕諄切訓戒之至意<lb/>
<pb n="KR2c0014_WYG_015-43b"/>
　　　<hi>臣</hi>等謹按兵丁臨陣退怯法所必誅而潰逃之<lb/>
　　　律尤重徳州駐防在逃各兵本屬罪無可逭<lb/>
皇上申明軍紀<lb/>
飭令迅緝嚴辦復以未經緝獲之人或有因傷身殁而<lb/>
　　　訪察不能明悉者爰軫<lb/>
聖慈曲加體恤不遽逐其妻孥法外施<lb/>
仁不獨身受者應深感泣即聞風者亦當激發天良倍<lb/>
　　　知愧奮矣<lb/>
<pb n="KR2c0014_WYG_015-44a"/>
　　同日舒赫徳楊景素奏言臣等于二十七日自臨<lb/>
　　清往堂邑陽榖夀張一帶于安撫民衆查辦兵丁<lb/>
　　之暇復細加體訪恐尚有同時死難未經查出之<lb/>
　　人不可不一例闡揚用彰風化隨經查有夀張縣<lb/>
　　訓導李昂同伊妻戚氏自縊一事<hi>臣</hi>等細核情節<lb/>
　　縁九月初二日逆匪入學署搶劫李昂夫婦即於<lb/>
　　廂房對縊戚氏當即殞命李昂因繩斷跌地暈絶<lb/>
　　復蘇該訓導年餘七旬志在必死因賊衆已趨陽<lb/>
<pb n="KR2c0014_WYG_015-44b"/>
　　榖經門斗郭有仁勸阻而止維時尚有夀張縣教<lb/>
　　諭朱麟符被賊槍傷左臂昏暈倒地賊衆謂其已<lb/>
　　死捨去隨後復甦現已調治漸痊<hi>臣</hi>等查李昂之<lb/>
　　妻戚氏年僅三十餘歲當賊衆入署時恐被逼辱<lb/>
　　與其夫從容就義今李昂已死復蘇而戚氏竟以<lb/>
　　身殉其志可嘉其情尤為可憫應請交部議予旌<lb/>
　　表至李昂雖經自縊尚未至死應與受傷已愈之<lb/>
　　朱麟符均毋庸議奏入<lb/>
<pb n="KR2c0014_WYG_015-45a"/>
諭部知之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2c0014_WYG_015-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定𠞰捕臨清逆匪紀略卷十五<lb/>
</p>
<p>
</p>
  </div>
</body>
</text>
</TEI>
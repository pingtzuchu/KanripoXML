<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0014_WYG_002-1a"/>
欽定四庫全書<lb/>
欽定𠞰捕臨清逆匪紀略卷二<lb/>
　　壬戌<lb/>
　　大學士舒赫德奏言臣一路探聽連日山東俱有<lb/>
　　文書知㑹直隸堵截賊匪看來事尚未竣但既未<lb/>
　　據守城池止圖各處搶擄其勢㫁不能久自可迅<lb/>
　　速𠞰洗除德州滿兵已飛飭豫備三四百名外臣<lb/>
　　途次天津遵<lb/>
<pb n="KR2c0014_WYG_002-1b"/>
㫖詢商署鎭永昌據云就近百里之内可得兵八百名<lb/>
　　令其飛行檄調陸續前赴德州聽候調遣領兵員<lb/>
　　弁俱擇從前西北兩路曾經出兵之滿員並揀派<lb/>
　　勇往得力者分起帶領前行計天津到德州尚有<lb/>
　　五百里令於八日之内齊集合以德州滿兵可得<lb/>
　　一千一二百名似足敷用至青州滿兵臣已知㑹<lb/>
　　該副都統令其豫備或尚須添兵再行調撥臣現<lb/>
　　在星夜前赴德州相機酌辦奏入報<lb/>
<pb n="KR2c0014_WYG_002-2a"/>
聞<lb/>
　　同日何煟奏言壽張等處逆匪罪大惡極非尋常<lb/>
　　劫掠可比既經東省率兵擒捕勢必四散逃逸豫<lb/>
　　省壤地毗連亟應分頭堵禦截拏以免越境逺竄<lb/>
　　臣隨星飛密飭河北河南各州縣營汛多撥幹練<lb/>
　　兵役分路改裝潛於緊要隘口村莊市鎮毋分晝<lb/>
　　夜徧加偵緝並照會河北鎮臣於附近晉省之太<lb/>
　　行山一帶及路通潼闗之河南陜州等處各專委<lb/>
<pb n="KR2c0014_WYG_002-2b"/>
　　遊擊都守一員同地方官周流巡緝其歸德陳州<lb/>
　　及南陽等府屬與江南湖廣均屬連界並照㑹南<lb/>
　　陽鎮臣委都守大員一體督率嚴拏黄河各渡口<lb/>
　　臣派委就近文武幹員專司稽查盤詰臣仍懸立<lb/>
　　賞格俾各踴躍奮勵文武官弁視其有無拏獲分<lb/>
　　别懲勸一面嚴飭該管道府上緊董率不得虚應<lb/>
　　故事奏入<lb/>
諭曰所辦好若逆首就獲自應如此查拏逸賊若尚未<lb/>
<pb n="KR2c0014_WYG_002-3a"/>
　就獲或致蔓延又當别有辦法可酌量探信行之<lb/>
　　同日周元理奏言直隸大名廣平一路恐有賊匪<lb/>
　　竄入臣已於初十日由保定起身巡查南路一帶<lb/>
　　地方即行往接界處督同查拏相機辦理奏入報<lb/>
聞<lb/>
上諭内閣曰姚立德前次聽受太監囑託轉薦長隨一<lb/>
　案罪由自取念其辦理河務尚為妥協從寛革職留<lb/>
　任並革去翎頂以示懲儆今姚立德於壽張縣奸民<lb/>
<pb n="KR2c0014_WYG_002-3b"/>
　糾衆滋擾之事一聞禀報即飛咨直豫二省拹緝並<lb/>
　親身馳赴東昌一帶與徐績惟一㑹𠞰頗知實心奮<lb/>
　勉且現統標兵𠞰捕賊衆一切均需調度若無翎頂<lb/>
　未免呼應不靈姚立德著加恩仍准戴翎頂俟此事<lb/>
　辦竣後視其如何出力再降諭㫖<lb/>
　　同日姚立德徐績奏言查東昌府知府胡德琳革<lb/>
　　職員缺此時甚為緊要今有同知季世法才具幹<lb/>
　　練現經委署府篆辦理諸事俱能妥協仰懇<lb/>
<pb n="KR2c0014_WYG_002-4a"/>
聖恩即以該員補授東昌府知府並請<lb/>
㫖敇部於候補同知通判内揀選同知通判四員飭令<lb/>
　　速赴東省以供差遣又有現在赴部候補同知龔<lb/>
　　孫技在東年久熟諳地方情形請一并揀發來東<lb/>
　　聽候委用奏入<lb/>
上諭内閣曰東昌府知府員缺即令季世法補授候補<lb/>
　同知龔孫枝著准其發往所請揀發人員並著留京<lb/>
　辦事王大臣於候補同知通判内照例㨂選無庸引<lb/>
<pb n="KR2c0014_WYG_002-4b"/>
　見令其於兩三日即行起程速赴東省<lb/>
　　同日徐績奏言賊匪起事緣由實由首犯壽張縣<lb/>
　　黨家莊人王倫借白蓮教名色傳授咒語運氣起<lb/>
　　意聚衆謀反欲從堂邑臨清往直隸一帶擾亂壽<lb/>
　　張縣知縣沈齊義聞風設計查拏洩漏消息該犯<lb/>
　　等恐事發被擒隨四處糾約於八月二十八日即<lb/>
　　行舉事其糾約不從者即將其家殺害放火至堂<lb/>
　　邑之王聖如原屬一起該犯等攻破三縣并向民<lb/>
<pb n="KR2c0014_WYG_002-5a"/>
　　間索取車馬壽張陽穀堂邑臨清一帶各處村莊<lb/>
　　皆有逆黨數日内聚衆已有二千餘屯聚臨清境<lb/>
　　内臣於初七日領兵交戰時見其領衆之人兩手<lb/>
　　持刀疾走如飛宛如獼猴其餘亦俱愍不畏死不<lb/>
　　避鎗礮臣意逆賊中必有百十精於拳棒之人首<lb/>
　　先率領其連破三城俱棄置不顧意欲得一堅固<lb/>
　　城池將所帶家屬安頓留其夥黨防守是以連日<lb/>
　　明攻臨清暗窺東昌現今逆犯雖在臨河而回空<lb/>
<pb n="KR2c0014_WYG_002-5b"/>
　　糧船尚不騷擾臣與姚立德已遵<lb/>
㫖申飭沿河文武曉諭各幫不得於臨清堂邑一帶添<lb/>
　　覔水手縴夫致令逆匪潛匿其前次拏獲張四孤<lb/>
　　庄男犯十九名已委東昌府由堂邑提至東昌府<lb/>
　　城其女犯二名尚存堂邑初四日賊至堂邑打開<lb/>
　　監門將監内别案罪犯同女犯二名一併縱放臣<lb/>
　　現將所獲各犯令國泰在東昌府就近審訊立即<lb/>
　　正法至賊人所過之處百姓雖間有驚逃而現在<lb/>
<pb n="KR2c0014_WYG_002-6a"/>
　　壽張堂邑陽穀城内並無餘賊文武官員印信俱<lb/>
　　未失去已據兖州府知府福森布等率同印署各<lb/>
　　官整頓衙門慰撫百姓並無失所王倫及各要犯<lb/>
　　家屬俱已車載隨行臣現委官刨挖王倫等祖父<lb/>
　　墳墓毁散骨殖以速惡逆之死鎭臣惟一現在臨<lb/>
　　清因賊勢猖獗未便輕於一擊且青州登州及滿<lb/>
　　營官兵早晚早到一俟兵齊臣約定鎮臣惟一定<lb/>
　　期南北夾攻痛殲惡逆現仍率兵遙巡使賊匪不<lb/>
<pb n="KR2c0014_WYG_002-6b"/>
　　敢攻取臨清兼保東昌府城俟有成功即行馳奏<lb/>
　　同日姚立德奏言臣於九月初八日接奉初五日<lb/>
　　所降<lb/>
諭㫖令臣馳赴徐州與何煟㑹勘潘家屯引河臣即日<lb/>
　　自東昌府起程一面將防守事宜交國泰料理河<lb/>
　　標接仗官兵留交徐績管領調遣臣俟辦理引黃<lb/>
　　助湖之事得有頭緒設東省尚須助𠞰逸賊臣仍<lb/>
　　馳赴軍前協同截拏以淨根株以舒公憤奏入<lb/>
<pb n="KR2c0014_WYG_002-7a"/>
上命軍機大臣傳諭姚立德徐績周元理曰壽張縣知<lb/>
　縣沈齊義欲設計查拏白蓮邪教其洩漏消息之人<lb/>
　不可不查明重治其罪至徐績所稱賊人内有持刀<lb/>
　疾走宛如獼猴不避鎗礮等語此係徐績未嫺軍旅<lb/>
　過涉驚惶故有是言賊匪間有跳躍使刀之人本不<lb/>
　足異即拳勇又何能為若云不避鎗礮則初七日臨<lb/>
　清城下焉得擊斃數百人徐績未免為道路謠言所<lb/>
　惑該撫統兵𠞰賊惟在調度得宜又何必計賊之勇<lb/>
<pb n="KR2c0014_WYG_002-7b"/>
　怯設或所帶本地之兵實不足恃莫若俟舒赫德帶<lb/>
　兵到時再行籌辦轉不必輕率妄動也至監禁堂邑<lb/>
　人犯前固慮其或有疎虞今女犯果為賊衆放去其<lb/>
　男犯十九名提禁東昌應同節次所獲之犯即行嚴<lb/>
　審明確從重辦理昨已諭國泰赴德州承辦應付京<lb/>
　兵糧馬之事所有應訊賊犯即令姚立德就近嚴審<lb/>
　㑹同該撫定擬毋稍姑息至姚立德奏往潘家屯查<lb/>
　勘引河殊屬不知輕重昨因該總河有防守東昌之<lb/>
<pb n="KR2c0014_WYG_002-8a"/>
　責業經諭令不必拘泥前㫖即往江南況何煟此時<lb/>
　尚在河南姚立德獨往何為想續奉諭㫖自能遵照<lb/>
　至賊衆既連棄三城㫁無復圖踞城抗拒之理或攻<lb/>
　擾城池肆行搶掠則不可知該撫當嚴飭附近州縣<lb/>
　實力防守若能如臨清文武之奮勉殺賊亦必一體<lb/>
　奬勵再各犯既供有首逆王倫欲由堂邑臨清至直<lb/>
　隸一帶擾亂之語周元理應即派兵於沿河一帶與<lb/>
　臨清等處接壤州縣嚴密巡防勿使得以越境滋蔓<lb/>
<pb n="KR2c0014_WYG_002-8b"/>
　　　<hi>臣</hi>等謹按捕盜之法聚則易殲散則難𠞰此次<lb/>
　　　賊首於連棄三城後佔據臨清意欲窺伺直隸<lb/>
　　　一帶若任其肆軼則所至搶掠聚散靡定益至<lb/>
　　　滋蔓難圖仰賴<lb/>
明燭幾先既飭東省於附近地方實力嚴禦復<lb/>
命直省督臣於山東接壤統兵防守勿使鼠輩越境滋<lb/>
　　　擾不數日而油坊之㨗殲其白馬賊渠遂以膽<lb/>
　　　落氣沮不克復謀渡河而軼自非<lb/>
<pb n="KR2c0014_WYG_002-9a"/>
神謨逺及孰能為先事之備耶<lb/>
上又命軍機大臣傳諭大學士舒赫德曰徐績所奏現<lb/>
　在𠞰賊情形未免胸無把握該撫於軍務素未經歴<lb/>
　已諭令不必輕率妄動舒赫德當星夜遄行至德州<lb/>
　俟天津兵到齊即選合德州駐防兵㑹同徐績惟一<lb/>
　迅速擊捕以期早獲渠魁盡殲逆黨至徐績為封疆<lb/>
　大吏地方有此奸民作亂不能早為覺察自不得為<lb/>
　無罪但此際賊勢鴟張該撫已心存惶懼倘再加以<lb/>
<pb n="KR2c0014_WYG_002-9b"/>
　嚴飭恐其愈無主張轉於公事無補且因賊匪滋事<lb/>
　若即將巡撫更換治罪適足以長奸民頑獷之風俟<lb/>
　事定後其功過自不能掩舒赫德到東當諸事留心<lb/>
　體察將徐績平日居官聲名及此案前後情節據實<lb/>
　訪明密奏候朕酌量定奪<lb/>
　　癸亥<lb/>
　　姚立德徐績奏言九月初十日接奉<lb/>
諭㫖荷䝉<lb/>
<pb n="KR2c0014_WYG_002-10a"/>
聖恩宥臣徐績重罪飭令努力自勉并<lb/>
命臣姚立德仍行防守東昌臣姚立德甫行數里即刻<lb/>
　　馳回府城嚴行駐守至臨清城内現有葉信烏大<lb/>
　　經督兵防守臣等復密商惟一令其帶兵赴臨清<lb/>
　　附近處所徼巡作遊兵乗隙攻擊之狀使賊不敢<lb/>
　　攻取州城亦不敢南犯東昌而該處東有運河西<lb/>
　　有衛河賊自難以逃竄且賊人車輛甚多更難過<lb/>
　　渡第恐其由館陶一帶侵擾直隸臣等已咨直隸<lb/>
<pb n="KR2c0014_WYG_002-10b"/>
　　督臣速飭大名協帶兵過衛河屯劄於館陶冠縣<lb/>
　　之間以堵其西南去路又因緑營兵單復調德州<lb/>
　　滿兵二百五十名青州滿兵六百名速赴臨清策<lb/>
　　應惟逆犯每至一村莊凡入教者俱招引攜眷而<lb/>
　　去其本不入教而其人膂力可用或能趕車喂馬<lb/>
　　亦俱迫脅隨行稍不順從即放火殺害又聞賊營<lb/>
　　無論行路劄營俱以一人管十人不能逃脱惟屯<lb/>
　　劄未定人馬紛亂之時方可逃走臣等初到東昌<lb/>
<pb n="KR2c0014_WYG_002-11a"/>
　　即遵<lb/>
㫖刋發告示逐莊曉示諭以隨賊必死投首即生凡有<lb/>
　　自賊營逃回者臣等憫其無辜受累加以慰諭取<lb/>
　　保管束事定再行查察<hi>臣</hi>等現今同往東昌府惟<lb/>
　　有虚心商酌議畫萬全以期迅速集事再查壽張<lb/>
　　縣知縣沈齊義平日頗知愛民操守亦稱謹飭當<lb/>
　　逆匪入署時執之使降沈齊義罵賊不屈即在二<lb/>
　　堂遇害其平日實無苛擾閭閻釀端激變之事臣<lb/>
<pb n="KR2c0014_WYG_002-11b"/>
　　徐績不敢稍存隱飾致增罪戾<lb/>
　　同日徐績奏言訊據閻逢源供王倫年約四十嵗<lb/>
　　身長四尺鬚長五寸素日為人治病家有地一項<lb/>
　　五六十畝該犯時往堂邑縣學習拳棍凡入教之<lb/>
　　人俱稱王倫為教主等語其他濟惡要犯不能指<lb/>
　　出姓名至逆匪於初七日以後俱屯聚臨清州城<lb/>
　　外初九日又來攻城被鎗礮打斃多人初十日退<lb/>
　　居河西賊營並探知賊人向各村莊索人要糧間<lb/>
<pb n="KR2c0014_WYG_002-12a"/>
　　有被村民打死者惟回空糧船已過臨清者六十<lb/>
　　八幫計船三千四百餘隻其餘多在臨清以北因<lb/>
　　初七日逆匪於臨清閘工搭橋過渡攻城是以自<lb/>
　　初七日以後回空糧船不敢行走賊匪又驅逐回<lb/>
　　空短縴附從攻城臣與姚立德現在密派精細弁<lb/>
　　兵假裝運草民船燒其閘口所搭橋木鎮臣惟一<lb/>
　　與德州城守尉格圖肯并臣中軍海明俱領兵駐<lb/>
　　劄近城之處因兵單不便輕擊現今青州綠營兵<lb/>
<pb n="KR2c0014_WYG_002-12b"/>
　　已晝夜兼程趕赴東昌俟稍養兵力臣即帶赴南<lb/>
　　路攻殺鎮臣由北路截殺又原任文登協副將王<lb/>
　　普因高雲從案内奉<lb/>
㫖革職臣咨查河臣姚立德據稱高雲龍赴臨清州當<lb/>
　　長隨並非王普所薦臣查王普曉暢軍務前在臣<lb/>
　　標中軍頗得兵心今當用兵需人臣不揣冒昧已<lb/>
　　令王普帶兵同海明前往如能効力立功事竣另<lb/>
　　行請<lb/>
<pb n="KR2c0014_WYG_002-13a"/>
㫖奏入<lb/>
上命軍機大臣傳諭姚立德徐績曰逆匪敢於臨清閘<lb/>
　上搭橋過渡致回空糧艘不能行走沿途短縴亦被<lb/>
　脅隨行此事大有闗係該處閘口為水程南北要津<lb/>
　豈容賊匪屯佔應即揀選得力兵衆令惟一等統領<lb/>
　將閘口之賊先行𠞰清使糧艘可以按幫南下最為<lb/>
　緊要徐績等既稱密派精細弁兵燒其閘口橋木所<lb/>
　有賊人車輛甚多自皆載其眷口輜重何不俟夜間<lb/>
<pb n="KR2c0014_WYG_002-13b"/>
　屯聚時亦用火攻之法姚立德徐績當與惟一妥酌<lb/>
　行之至革職副將王普於高雲從一案情節尚未究<lb/>
　明該撫既恐以無頂帶之人難以統率士卒著賞給<lb/>
　㕘將銜視其出力若何事成之後再行酌量降㫖<lb/>
上又命軍機大臣傳諭嘉謨曰回空糧船例限年内各<lb/>
　抵水次以便冬間收兑今已過臨清各幫自可催趲<lb/>
　南下其未進閘之幫船尚多雖掃清賊氛即可銜尾<lb/>
　前進第前途設遇凍阻恐抵次較每年稍遲是否無<lb/>
<pb n="KR2c0014_WYG_002-14a"/>
　誤冬兑著嘉謨熟籌速奏<lb/>
　　甲子<lb/>
　　直隸布政使楊景素奏言官兵赴山東臣於良鄉<lb/>
　　新城任邱獻縣景州安設五站每站行程一百一<lb/>
　　二十里應需䭾載行裝車輛馬匹臣查照厯次兵<lb/>
　　行成例於各站附近地方派撥調用兵丁等安營<lb/>
　　飯食亦給發銀兩委員賫交各站迅速妥協豫備<lb/>
　　沿途道路橋梁亦飭各該地方官刻日修墊平整<lb/>
<pb n="KR2c0014_WYG_002-14b"/>
　　臣將諸務部署略定即親赴良鄉首站照料官兵<lb/>
　　起程并委保定府宋英玉河間府修禮各按所管<lb/>
　　地方分頭經理以利兵行再於每站各備車二百<lb/>
　　四十輛營驛馬各三百匹輪班應付似可有盈無<lb/>
　　絀惟是長途馬力原不免於疲乏今欽奉<lb/>
諭㫖即飛飭河間景州一帶官員臨時酌量更換不敢<lb/>
　　稍有遲誤奏入報<lb/>
聞<lb/>
<pb n="KR2c0014_WYG_002-15a"/>
　　同日周元理奏言臣接<lb/>
諭㫖命臣將保定駐防滿兵及臣標内各選數百於山<lb/>
　　東連界處所堵𠞰查直隸清河故城景州與山東<lb/>
　　臨清州最近臣至正定即委該鎭萬朝興在於鎭<lb/>
　　標内派兵百餘名於十三日飛赴清河縣截守臣<lb/>
　　即飛調臣標保定營兵八百名并保定駐防滿兵<lb/>
　　三百名亦定限即日起身由河間景州前往故城<lb/>
　　會集臣亦於十三日從正定取道徑赴景州故城<lb/>
<pb n="KR2c0014_WYG_002-15b"/>
　　一帯俟調兵到齊即飭將備等員押兵愼守截擒<lb/>
　　斷不敢以隣封岐視奏入報<lb/>
聞<lb/>
上命軍機大臣傳諭舒赫德姚立德徐績曰昨諭令姚<lb/>
　立德徐績速將閘口之賊上緊𠞰除但或揣度本地<lb/>
　緑營兵不能得用仍俟舒赫德到彼再行籌辦舒赫<lb/>
　德遄程而行計期十四五等日可抵德州到時酌量<lb/>
　情形或候京兵津兵到齊進𠞰或即馳赴臨清先就<lb/>
<pb n="KR2c0014_WYG_002-16a"/>
　所調之青州德州兩處滿兵率同徐績惟一等會𠞰<lb/>
　務期早淨賊氛以安良善又昨據徐績奏稱賊匪向<lb/>
　各村莊索人要糧間有被村民打死者可見小民原<lb/>
　能守禦暴非盡為賊所驅脅自應予之嘉奬以勵其<lb/>
　餘其能拏獲賊黨頭目及擒獻賊首者即奏聞請㫖<lb/>
　分别加恩但不可使頑黠之徒借端報復仇釁擅害<lb/>
　平民姚立德徐績均當實心體察<lb/>
　　乙丑<lb/>
<pb n="KR2c0014_WYG_002-16b"/>
上命軍機大臣傳諭舒赫德拉旺多爾濟阿思哈徐績<lb/>
　曰賊匪在臨清州境將及旬日其初屯聚栁林旋以<lb/>
　攻劫州城被殱者衆移聚閘口是其進無可據退無<lb/>
　可守情形窘迫可知計舒赫德日内可抵東省而徐<lb/>
　績已調之青州德州駐防兵八百餘近日亦應全到<lb/>
　其天津緑營及京兵各隊約計十七八九日俱可雲<lb/>
　集拉旺多爾濟阿思哈督領頭撥兵起程後應先馳<lb/>
　到東迅速定期分布精兵一面𠞰擒逆首黨犯一面<lb/>
<pb n="KR2c0014_WYG_002-17a"/>
　掩捕賊人眷口使其内顧驚疑更可立就擒獲著舒<lb/>
　赫德等即行妥酌籌辦迅速馳報<lb/>
　　同日大學士管兩江總督高晉等奏言壽張縣奸<lb/>
　　民聚衆一案臣高晉接准山東撫臣徐績咨會一<lb/>
　　體查拏即會同撫臣薩載密飭各府州縣及營員<lb/>
　　等於所轄地方實力偵緝並派委揚州營遊擊白<lb/>
　　雲上蕭碭營都司丁承爵馳赴徐屬接壤山東之<lb/>
　　水陸要隘巡查盤詰並不許稍涉張皇致滋擾累<lb/>
<pb n="KR2c0014_WYG_002-17b"/>
　　奏入<lb/>
諭曰因有山東賊匪之事不但何煟不能到工更有㫖<lb/>
　令高晉帯兵至交界防範矣合龍之事專委呉嗣爵<lb/>
　薩載其共勉之<lb/>
　　丙寅<lb/>
　　大學士舒赫德奏言臣連日星夜遄行於十三日<lb/>
　　午刻行抵德州適接徐績來札初六日在鄧家莊<lb/>
　　等處𠞰殺賊衆初七日晩間賊攻臨清州城又經<lb/>
<pb n="KR2c0014_WYG_002-18a"/>
　　鎗斃多人其鋒稍挫但現仍盤踞八里莊一帶等<lb/>
　　語臣思賊匪敢於明攻臨清必以該處為南北水<lb/>
　　陸通途有心扼佔臣一到德州詢據知州李燕稱<lb/>
　　德州滿兵二百五十名青州滿兵六百名并德州<lb/>
　　城守營兵三百名早奉撫臣徐績檄調於九月初<lb/>
　　六日業經起程赴援德州滿兵緑營兵已早到東<lb/>
　　昌青州滿兵目今亦可到彼至臣前調天津鎭兵<lb/>
　　八百名計於三四日内即可按起陸續到此再臣<lb/>
<pb n="KR2c0014_WYG_002-18b"/>
　　經過滄州曾面告該城守尉揀派駐防兵内精壯<lb/>
　　勇鋭者二百名令即起程約於一二日内亦可到<lb/>
　　來計兩處兵丁巳敷一千之數如探聽賊勢猖獗<lb/>
　　刻不可緩臣即星飛帶往殱𠞰一面行知拉旺多<lb/>
　　爾濟阿思哈迅速前來臣留札指與應進道路再<lb/>
　　臣面詢該州李燕知逆犯現在臨清舊城盤踞亦<lb/>
　　未敢再攻州城將來四面受敵無處藏匿逃竄不<lb/>
　　久自就滅亡惟現據徐績開送所調兵册人數未<lb/>
<pb n="KR2c0014_WYG_002-19a"/>
　　免稍單今厚集滿漢官兵各路堵截接仗時必得<lb/>
　　一舉殱盡醜類臣現又飛札徐績如此數日内尚<lb/>
　　無急須䇿應之處計京兵於二十日前後即可到<lb/>
　　德州臣候同帶往於攻𠞰尤為得利臣蒙<lb/>
皇上委辦此事固不敢延緩貽誤亦不致冐昧輕率現<lb/>
　　擬暫駐德州一面探聽賊勢一面候天津滄州兵<lb/>
　　到時酌定起程會𠞰日期另行馳奏再京兵一千<lb/>
　　在京已各辦馬匹<lb/>
<pb n="KR2c0014_WYG_002-19b"/>
聖慮猶恐以長途疲之令沿途酌備替換今日臣見德<lb/>
　　州道上有馬一百三四十匹詢係濟寜州差人出<lb/>
　　口採買營馬因思德州至濟寜必經臨清萬一為<lb/>
　　賊搶劫資其騎乗尤屬非宜莫若暫留德州接應<lb/>
　　京兵兼可減調撥之數臣當即諭令將此項馬匹<lb/>
　　截留應用又京兵及滄州滿兵天津鎭兵到德州<lb/>
　　會集時所有應支口糧亦宜早為豫備臣面詢該<lb/>
　　州李燕稱倉儲寛裕足敷各兵支放之用臨時按<lb/>
<pb n="KR2c0014_WYG_002-20a"/>
　　名酌量放給可無缺乏<lb/>
　　同日大學士舒赫德奏言臣於本日夘刻拜發摺<lb/>
　　後午刻又據姚立德徐績差弁投札内稱所調青<lb/>
　　州滿兵十四日可到東昌近日逆匪攻打臨清被<lb/>
　　我兵連勝數次賊人搭起浮橋三座夾河聚守仍<lb/>
　　前窺擾又探聞十二日傍晩兗鎭同德州滿兵在<lb/>
　　臨清城外與賊接仗未能取勝等語臣即傳該弁<lb/>
　　面詢據稱兗州鎭總兵惟一德州城守尉格圖肯<lb/>
<pb n="KR2c0014_WYG_002-20b"/>
　　駐兵臨清城外於十二日傍晩見有賊匪前來攻<lb/>
　　撲營盤惟一同格圖肯即帶兵迎𠞰施放鎗礮約<lb/>
　　傷斃賊匪一二百人我兵受傷者亦有一百餘人<lb/>
　　惟一帶領官兵已往東昌格圖肯仍在臨清劄營<lb/>
　　與否不能知道至臨清城内防守甚堅等語臣思<lb/>
　　賊匪竟敢直撲營盤公然與官兵對敵此其愍不<lb/>
　　畏死之狀䲭張已極斷非本省緑營兵所能了事<lb/>
　　即青州德州滄州等處駐防滿兵亦未盡結實可<lb/>
<pb n="KR2c0014_WYG_002-21a"/>
　　靠臣意徐績此時不可輕率進𠞰總俟京兵一到臣<lb/>
　　即親帶啟行先期飛咨徐績約定同時自東昌帶兵<lb/>
　　前赴臨清彼時兵多勢壯分𠞰合攻自可為一舉<lb/>
　　殱盡之局惟查臨清城内現在官兵雖防守緊嚴<lb/>
　　而城外少兵牽綴恐賊復奔逸别處滋擾尤難堵<lb/>
　　截或專力攻取臨清亦無援兵可倚現在徐績暫<lb/>
　　駐東昌未能進𠞰應酌撥兵丁添給惟一同青州<lb/>
　　滿兵前赴臨清城外相取形勢之地結營助勢臣<lb/>
<pb n="KR2c0014_WYG_002-21b"/>
　　現已札知徐績遵照辦理再臣現今知州李燕明<lb/>
　　白曉諭德州居民無稍驚惶并飭糧道汪圻將河<lb/>
　　干回空漕船及民船照看稽察小心防䕶臣又截<lb/>
　　留福州滿營提標前營及漳州鎭所買馬六百匹<lb/>
　　連前次所留之馬共七百餘匹接濟滿兵並料理<lb/>
　　滄州滿兵儘足敷用臣又接姚立德等札稱傳聞<lb/>
　　逆匪有數十人北竄臣已飛速行知周元理何煟<lb/>
　　留心偵探如果有賊匪竄入務宜即時擒捕無任<lb/>
<pb n="KR2c0014_WYG_002-22a"/>
　　遠颺滋蔓<lb/>
　　同日嘉謨奏言臣於沿途遇有幫船行走之處無<lb/>
　　不密諭幫弁加意查察十一日申刻行次德州面<lb/>
　　見糧道汪圻據稱壽張賊匪現在圍擾臨清以致<lb/>
　　各幫水手畏縮不前當經明白開導并添委員弁<lb/>
　　催儹南下等語臣即令其在德州上下一帶催儧<lb/>
　　幫船防䕶盤詰臣於十二日馳往臨清以北之油<lb/>
　　坊見船隻停泊該處有臨清催漕守備萬世通閘<lb/>
<pb n="KR2c0014_WYG_002-22b"/>
　　官何士錫等面禀初七日辰刻備弁等正在河干<lb/>
　　起閘挽船突有賊人蜂擁而至用藍白紬布包頭<lb/>
　　者四五百人餘俱光頭髮辮打結手執刀斧農具<lb/>
　　等物到處招人入夥至下午又將數十車輛亦俱<lb/>
　　過閘屯踞南水闗内約有二三千人現在運道阻<lb/>
　　隔賊勢甚衆備弁等恐水手星散船有疎失隨回<lb/>
　　至幫中將船暫退在此停泊守候又據差往臨清<lb/>
　　探信之弁員回禀聞賊人每日往四鄉索取米豆<lb/>
<pb n="KR2c0014_WYG_002-23a"/>
　　馬草牲口各等語臣以幫船屯泊處所相拒賊匪<lb/>
　　甚近恐被騷擾即諭令各幫挨幫屯泊並派頭舵<lb/>
　　綱司多備棍槓晝夜防䕶遇有賊匪前來即齊心<lb/>
　　擒捉毋使脱漏但恐縴夫水手借匪人名色生事<lb/>
　　當經嚴諭弁兵加意約束不許一人私自下船臣<lb/>
　　仍督率嚴切稽查不使稍有疎懈刻下滿漢官兵<lb/>
　　漸俱會集賊匪指日可擒運河一通臣即嚴督催<lb/>
　　趕飛挽南下不致有誤新漕至將來閘河一帶若<lb/>
<pb n="KR2c0014_WYG_002-23b"/>
　　有必須添縴加夫之處自應益加細心盤詰使餘<lb/>
　　匪無從混入奏入<lb/>
上命軍機大臣傳諭舒赫德拉旺多爾濟阿思哈曰賊<lb/>
　衆若往來奔竄攻𠞰稍難今既盤據一處掩捕更易<lb/>
　為力至惟一既在臨清何故又往東昌此時賊匪同<lb/>
　聚臨清舊城該鎭自應與格圖肯協同控守以待舒<lb/>
　赫德等統兵到時合力會𠞰況賊匪不時攻城惟一<lb/>
　等尤當駐兵城外以為牽綴兼與城内官兵成犄角<lb/>
<pb n="KR2c0014_WYG_002-24a"/>
　之勢舒赫德所籌甚是至拉旺多爾濟阿思哈即當<lb/>
　先行馳赴德州會同舒赫德酌定機宜辦理再據嘉<lb/>
　謨所奏臨清各村莊皆為賊捜索供饋舒赫德等於<lb/>
　攻𠞰時先當四路攔截使賊黨無從旁出取食則不<lb/>
　過數日即當飢困再以重兵圍擊自必坐斃成擒<lb/>
上又命軍機大臣傳諭舒赫德曰賊人佔據舊城一節<lb/>
　從前徐績並未奏明不免意存粉飾現在該撫是否<lb/>
　尚知奮勉自効著舒赫德查明密奏再惟一與賊接<lb/>
<pb n="KR2c0014_WYG_002-24b"/>
　戰即因兵勢稍單不能痛殱賊衆亦當與格圖肯整<lb/>
　頓入城同在城文武協力守禦或飛咨徐績撥兵添<lb/>
　助相機𠞰擊乃竟前往東昌顯有避賊之意前因惟<lb/>
　一救援徐績頗為出力曾經賞戴花翎是其有功即<lb/>
　為加賞今與賊戰不勝避往東昌跡類畏怯實不能<lb/>
　無罪其格圖肯是否尚在臨清或亦避往他處俱著<lb/>
　舒赫德查明密奏毋稍含混至姚立德既帶領河標<lb/>
　官兵與徐績同駐東昌防守其事較之挑河引水尤<lb/>
<pb n="KR2c0014_WYG_002-25a"/>
　為重大乃竟拘泥前㫖前往徐州殊屬不知輕重若<lb/>
　非朕續降諭㫖令其仍往東昌帶兵彈壓則姚立德<lb/>
　竟赴江南矣姚立德不應糊塗若此恐其有借事脱<lb/>
　身之意著舒赫德一體留心察其言辭動作能否奮<lb/>
　勉圖報據實奏聞俟事竣後一併核辦至賊首王倫<lb/>
　敢於如此猖獗必有代為謀畫之人罪與首惡相等<lb/>
　舒赫德於拏獲生口時應詳悉訊究不可輕宥至各<lb/>
　州縣舉貢生員等平日讀書明理身列膠庠不幸遇<lb/>
<pb n="KR2c0014_WYG_002-25b"/>
　賊惟當以死自矢如被煽惑脅從不得與齊民一律<lb/>
　寛減若竟有昧良逆理為賊畫䇿主謀不但其人萬<lb/>
　磔難辭即管束生監之敎官學政其處分亦不得輕<lb/>
　著舒赫德於事竣後一并查明辦理至昨選派京兵<lb/>
　一千皆係滿州勁旅訓練有素自為得力其各處駐<lb/>
　防天津緑營雖尚有二千餘恐不及京兵之足恃若<lb/>
　各項兵丁到齊舒赫德等統領赴𠞰迅速成功固屬<lb/>
　甚善若各處之兵雖多無濟而所派京兵尚不敷用<lb/>
<pb n="KR2c0014_WYG_002-26a"/>
　即當再挑千名應用且當朕回鑾後馬匹亦多此事<lb/>
　著舒赫德即速據實覆奏候朕定奪<lb/>
　　　<hi>臣</hi>等謹按用兵之道惟在賞罰嚴明迺能䇿勵<lb/>
　　　將士所向功成鎭臣惟一當救援徐績時頗為<lb/>
　　　出力即<lb/>
恩賞花翎以示奬勵及在臨清城外戰賊不勝與格圖<lb/>
　　　肯同時退避密令<hi>臣</hi>舒赫德察訪屬實旋即傳<lb/>
㫖正法俾軍紀肅然全營震愓奮勉集事豈非<lb/>
<pb n="KR2c0014_WYG_002-26b"/>
乾斷公明信賞必罰之令行歟<lb/>
　　同日何煟奏言臣於九月十一日在陳留縣途次<lb/>
　　接奉<lb/>
諭㫖令臣不必即往南河仍留豫省協截逃匪即於十<lb/>
　　二日回省接印任事查豫省黃河口岸現在封僱<lb/>
　　船隻賊衆斷不能飛渡惟彰德府之内黃縣衞輝<lb/>
　　府之滑濬二縣路通東省恐致竄越滋事臣現復<lb/>
　　照會河北鎮臣黃模親至内黃縣扼要之地駐劄<lb/>
<pb n="KR2c0014_WYG_002-27a"/>
　　督率并委河北道朱岐駐劄衞輝府會同鎭將等<lb/>
　　調度彈壓其餘隣近屬邑俱酌量添撥防守如有<lb/>
　　賊黨竄入務期悉力邀截以伸<lb/>
　國法而靖地方不敢少有懈忽<lb/>
　　同日署天津鎭總兵永昌奏言九月初十日大學<lb/>
　　士舒赫德經過天津傳<lb/>
㫖令臣派撥官兵前往山東協拏夀張縣匪犯臣隨將<lb/>
　　天津並附近東省各營兵丁酌調八百名派河間<lb/>
<pb n="KR2c0014_WYG_002-27b"/>
　　協副將雅爾哈天津左營遊擊喜住葛沽營遊擊<lb/>
　　盛伏禮帶領守備二員千把外委六員統領管押<lb/>
　　限文到三日内由本境起程前赴德州内派天津<lb/>
　　兵三百名分為兩起頭起於十三日起程二起於<lb/>
　　十四日起程齊集德州聽候大學士調用再本月<lb/>
　　十三日承督周元理札開賊匪現在東省臨清州<lb/>
　　之栁林地方與故城相近該鎭即多帶將弁兵親<lb/>
　　自飛赴故城景州一帶嚴行防禦等因臣隨飛調<lb/>
<pb n="KR2c0014_WYG_002-28a"/>
　　附近之務關武清霸州舊州葛沽等營兵丁四百<lb/>
　　名並都司常格單芳詹文炳守備陳正及千把外<lb/>
　　委等弁齊集天津跟隨親往堵截擒拏勿使漏網<lb/>
　　臣於十四日先行起程所有天津地方亦屬緊要<lb/>
　　不可無大員彈壓稽查臣現禀明督臣調通州協<lb/>
　　副將富僧額於通協所屬七營兵丁内帶兵二百<lb/>
　　名前來天津率同存津官兵一體防範以昭愼重<lb/>
　　奏入<lb/>
<pb n="KR2c0014_WYG_002-28b"/>
上命軍機大臣傳諭周元理何煟永昌曰永昌奏派調<lb/>
　天津等營兵起程赴德州後又接督臣札調帶兵親<lb/>
　往故城景州一帶堵擒逸賊所辦甚是現據舒赫德<lb/>
　奏聞逆賊有數十人北竄已飛速行知周元理何煟<lb/>
　留心偵探是直隸與臨清交界處所防截實闗緊要<lb/>
　周元理即著在交界處所擇其最扼要者自行駐劄<lb/>
　實力防堵其餘則令總兵永昌萬朝興帶兵分駐俾<lb/>
　專責成並派道員單功擢分駐防守如景州等要處<lb/>
<pb n="KR2c0014_WYG_002-29a"/>
　尚須大員經理則留楊景素在景州董辦若鎭道已<lb/>
　足分布則令楊景素於送兵事畢即回省城辦事著<lb/>
　周元理妥酌辦理奏聞何煟亦著帶兵前赴豫省與<lb/>
　東昌臨清交界要地駐劄巡防毋使竄逸至賊匪自<lb/>
　知罪大惡極起意脱逃斷不肯稍露蹤跡必皆改裝<lb/>
　客商行旅混入平人冀圖漏網周元理何煟務分飭<lb/>
　文武屬員凡遇東省來往之人須留心稽察如有形<lb/>
　跡可疑者即多方盤詰勿稍疎略<lb/>
<pb n="KR2c0014_WYG_002-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定𠞰捕臨清逆匪紀略卷二<lb/>
</p>
<p>
</p>
  </div>
</body>
</text>
</TEI>
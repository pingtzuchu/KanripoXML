<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR2c0014_WYG_006-1a"/>
欽定四庫全書<lb/>
欽定勦捕臨清逆匪紀略卷六<lb/>
　　甲戌<lb/>
　　徐績奏言臣於二十日移營梁土閘地方距臨清<lb/>
　　五十餘里候阿思哈兵到㑹齊進發是日戍刻接<lb/>
　　臨清州知州秦震鈞副將葉信禀稱十七十八兩<lb/>
　　日賊人並未攻城十九日三更時有賊衆用大車<lb/>
　　三輛裝載秫稭板片木料蜂擁而來欲燒攻南門<lb/>
<pb n="KR2c0014_WYG_006-1b"/>
　　官兵於城上施放鎗礮擲擊磚石傷斃約有數十<lb/>
　　人車輛不能近城又射放火箭將車燒燬二輛至<lb/>
　　四更時賊衆退去尚有車一輛因其隣近城門未<lb/>
　　便放箭隨挑兵丁十數名領州役民夫將車載柴<lb/>
　　木搬置車下藏有賊匪七名均被殺死城得保全<lb/>
　　等情臣飛飭文武各官堅心固守臣探知賊匪將<lb/>
　　臨清舊城及附近鄉村人民俱逼令入夥助勢目<lb/>
　　下舊城聚集人數約計三千有餘多係一時勉强<lb/>
<pb n="KR2c0014_WYG_006-2a"/>
　　脅從仍各潛圖逃脱所有臣前此差往之回教把<lb/>
　　總王萬青等現已回營至臣前奉<lb/>
諭㫖飭查賊人鎗礮火藥從何而來臣查夀張營遊擊<lb/>
　　趕福拒賊捐軀其鎗礮火藥必不能顧即官兵屢<lb/>
　　次交戰兵丁不無傷損鳥鎗亦有遺失但臣親見<lb/>
　　賊匪打仗止慿刀槍不用鎗礮或賊匪雖得鎗礮<lb/>
　　而不能用臣已行查夀張楊榖堂邑等縣失去鎗<lb/>
　　礮火藥確數另行嚴㕘治罪再臣於二十一日據<lb/>
<pb n="KR2c0014_WYG_006-2b"/>
　　探兵張廷棟協同武舉張廷英在臨清州運河西<lb/>
　　岸石長屯地方同鄉民拏獲逆匪劉存禮趙添富<lb/>
　　二名搜出衣服銀兩臣親率道府詳訊賊中情形<lb/>
　　謹錄供呈<lb/>
覽至此等逆匪刻不可留臣已將該犯等在營門外立<lb/>
　　時亂刀砍死其衣服銀兩分給獲賊人等以示奬<lb/>
　　賞奏入報<lb/>
聞<lb/>
<pb n="KR2c0014_WYG_006-3a"/>
　　同日舒赫徳拉旺多爾濟奏言本月二十二日辰<lb/>
　　刻臣等正自恩縣起程適接周元理劄知逆匪竟<lb/>
　　敢先犯河西營盤臣等一聞此信即於未刻統兵<lb/>
　　迅抵夏津一面派侍衞音濟圖先帶京兵三百名<lb/>
　　飛往臨清栁林一帶使賊人知大兵已到勢必將<lb/>
　　西岸之賊撤回抵禦臣等略休馬力星夜繼進倘<lb/>
　　賊人尚在河西肆擾其舊城巢穴空虚正可乗機<lb/>
　　襲殺再臣等於接到周元理劄後早經飛劄徐績<lb/>
<pb n="KR2c0014_WYG_006-3b"/>
　　囑其挑選精兵數百先為接應其大隊亦即續進<lb/>
　　計阿思哈之兵明日亦可到臨清至春寧已於本<lb/>
　　日帶領東三省健力人趕至夏津所有應行派往<lb/>
　　阿思哈處二十人若由髙唐繞道前去反稽時刻<lb/>
　　臣等亦一併帶往於到臨清後再行酌撥奏入報<lb/>
聞<lb/>
　　同日阿思哈徐績奏言竊臣阿思哈於二十二日<lb/>
　　申刻到梁土閘地方與臣徐績㑹合正在商議進<lb/>
<pb n="KR2c0014_WYG_006-4a"/>
　　兵適接臨清州知州秦震均副將葉信等禀稱賊<lb/>
　　匪於二十一日午刻後約有千人並無車輛由賊<lb/>
　　所搭浮橋過河往北而行其餘賊人公然未動等<lb/>
　　情同時又接舒赫徳劄稱賊人現犯臨清西岸直<lb/>
　　𨽻官兵營盤令臣等派精兵數百名先往臨清大<lb/>
　　隊隨後並進臣等即刻㑹撥青州滿兵三百名綠<lb/>
　　旗兵七百名令副都統伍什布等先行帶領即於<lb/>
　　酉刻起身前赴臨清臣阿思哈徐績復選馬步健<lb/>
<pb n="KR2c0014_WYG_006-4b"/>
　　鋭兵二百名亦即帶領起行趕赴臨清相機辦理<lb/>
　　奏入報<lb/>
聞<lb/>
　　　<hi>臣</hi>等謹按三路進攻其徐績一路兵數雖多未<lb/>
　　　諳調度即於全局攸闗我<lb/>
皇上先期指示選派滿洲勁旅並直𨽻駐防綠營兵令<lb/>
　　　<hi>臣</hi>阿思哈帶領并派<lb/>
　乾清門侍衞伊琳及東三省健勇人等前赴臨清與<lb/>
<pb n="KR2c0014_WYG_006-5a"/>
　　　徐績㑹合聲勢壯盛即徐績所帶滿漢各兵亦<lb/>
　　　得觀感奮發自此三路並進賊衆膽落不難聚<lb/>
　　　殱實皆<lb/>
聖謨之豫握勝算也<lb/>
　　同日周元理奏言二十二日戌刻據萬朝興瑪爾<lb/>
　　清阿差弁禀報昨日接仗時我兵施放鎗礮轟斃<lb/>
　　賊衆甚多内有騎馬賊目腰插紅旗手執白蠟桿<lb/>
　　槍直奔我營經遊擊武靈阿一箭射中左肩賊㧞<lb/>
<pb n="KR2c0014_WYG_006-5b"/>
　　箭復衝經兵丁穆維放鎗打中右腿墜馬穆維即<lb/>
　　上前砍其首級賊馬奔跑我兵攔住馬鬃上繫有<lb/>
　　紅綢標寫楊壘字様詢之所獲賊口稱係賊號總<lb/>
　　兵偽官又打死騎騾執劒一賊騎馬手執紅旗一<lb/>
　　賊俱不知姓名將至酉刻賊人尚堅力抵拒副將<lb/>
　　瑪爾清阿等直前衝殺賊衆始行退走經瑪爾清<lb/>
　　阿率衆上前砍死十餘人衆皆由堤岸奔回賊巢<lb/>
　　時天已向晚官兵回營防守竟夜並無聲息此次<lb/>
<pb n="KR2c0014_WYG_006-6a"/>
　　接仗時除鎗礮轟斃賊人外陣前獲賊八名旋俱<lb/>
　　傷重身死又沿途拏獲三名並獲馬一匹及槍刀<lb/>
　　鐵义鋤橛等件解弁兵押䕶解送前來臣查此等<lb/>
　　賊匪亡命遊魂而我兵接仗之時皆奮不顧身争<lb/>
　　先出力又無一人傷損至賊見我兵鎗礮利害有<lb/>
　　棄械逃跑者有紛紛潰散者大概係愚民被脅者<lb/>
　　多其心不齊大兵㑹集自不難一舉掃平奏入<lb/>
上諭内閣曰直𨽻官兵此次堵殺賊匪使其不能西逸<lb/>
<pb n="KR2c0014_WYG_006-6b"/>
　將領弁兵俱奮勇出力甚為可嘉瑪爾清阿著遇有<lb/>
　總兵缺出提奏陞用武靈阿著交部遇有㕘將缺出<lb/>
　即行陞補兵丁穆維著交該督遇有千總缺出即行<lb/>
　㧞補其在事出力兵丁著周元理查明酌量奬賞以<lb/>
　示鼓勵該督周元理調度督率有方並著交部議叙<lb/>
上命軍機大臣傳諭舒赫徳拉旺多爾濟阿思哈徐績<lb/>
　周元理楊景素曰此次直𨽻官兵奮勇出力甚屬可<lb/>
　嘉可見緑營兵非盡無用惟在帶兵將領董率有方<lb/>
<pb n="KR2c0014_WYG_006-7a"/>
　未嘗不可得力已有㫖加恩擢叙奬賞看來賊匪悉<lb/>
　衆突橋而過必因聞八旗勁旅聲勢甚盛自揣力不<lb/>
　能支思欲豫為竄逸料河西綠營兵未必精鋭希圖<lb/>
　由彼衝過可往他處搶劫今遇瑪爾清阿等奮勇痛<lb/>
　殱賊衆并殪其賊目三人餘皆亡魂喪膽奔回臨清<lb/>
　舊城其勢益復窮蹙其技更無可施今舒赫徳等合<lb/>
　兵分路夾攻賊自不能走脱舒赫徳務將所有真賊<lb/>
　盡數殱擒毋使一人漏網並當從重辦理勿稍姑息<lb/>
<pb n="KR2c0014_WYG_006-7b"/>
　至萬朝興瑪爾清阿所統直隷兵一千二百名雖在<lb/>
　河西堵截橋路原係派令從臨清西北㑹勦今賊既<lb/>
　奔回舊城其橋已屬無用直𨽻官兵均當過橋聽舒<lb/>
　赫徳調度所有河上船橋自應立時拆盡以斷賊人<lb/>
　去路其空存糧船均應移泊逺處並令嘉謨派弁兵<lb/>
　看守以防賊人偷渡楊景素現到臨清即應在河之<lb/>
　東岸屯駐周元理亦應帶兵至西岸與楊景素隔河<lb/>
　相望為掎角之勢又閱徐績所訊獲賊劉存禮趙添<lb/>
<pb n="KR2c0014_WYG_006-8a"/>
　富供詞有賊中大頭目王姓孟姓歸姓諸人俱當迅<lb/>
　速查明擒拏家屬重究又穆維所殺賊目有楊壘字<lb/>
　様係賊人偽總兵之稱是賊人必有僭稱偽號及種<lb/>
　種不軌情事均著逐一嚴訊明確據實具奏<lb/>
　　　<hi>臣</hi>等謹按賊匪久聚臨清一聞京兵南下輒敢<lb/>
　　　搶佔糧船搭蓋浮橋計圖竄匿若堵禦稍遲一<lb/>
　　　有走逸則搜捕又稽時日我<lb/>
皇上神機先覺豫<lb/>
<pb n="KR2c0014_WYG_006-8b"/>
勅周元理等督兵扼住橋口奮力堵殺賊匪不能西逸<lb/>
　　　奔回舊巢勢窮力蹙而我兵乘勝㑹勦一掃餘<lb/>
　　　氛領兵大臣督撫等禀承<lb/>
指授迅奏成功小醜殄滅之速未有若此者也<lb/>
上又命軍機大臣傳諭舒赫徳曰徐績如能奮勇勦賊<lb/>
　尚可功過相抵若惟一格圖肯二人臨陣退縮雖親<lb/>
　身擒獲賊首亦不能抵其罪即如賊匪此次過橋奔<lb/>
　往西岸擾劫官兵營盤經瑪爾清阿等力戰抵擊殱<lb/>
<pb n="KR2c0014_WYG_006-9a"/>
　其賊目三人賊始奔逃仍回舊城賊巢瑪爾清阿所<lb/>
　帶獨非綠營兵衆乎且為數不過一千二百名並不<lb/>
　甚多使惟一格圖肯亦能如瑪爾清阿之率衆禦賊<lb/>
　所統官兵何至有潰散之事以此相較則惟一格圖<lb/>
　肯之罪更無可解著舒赫徳於惟一格圖肯正法時<lb/>
　將此一節亦行訊取確供具奏<lb/>
　　同日軍機大臣奏言臣等遵<lb/>
㫖詢問自山東賊營逃出來京之杜安邦并傳給事中<lb/>
<pb n="KR2c0014_WYG_006-9b"/>
　　李潄芳看詢據杜安邦稱我係夀張縣人因報捐<lb/>
　　兵馬司吏目回家起赴選文結於五月内到家八<lb/>
　　月二十八夜間賊人猝然進城沿門搶殺我向其<lb/>
　　抵禦背上被賊砍了一刀將我捆住拴在牛車上<lb/>
　　拉至臨清我就乗空逃出至夀張縣四五月間雨<lb/>
　　雖略遲後即屢得透雨實有六七分收成各村莊<lb/>
　　多有糧食堆積米麫價值並不昂貴本地並未聞<lb/>
　　有饑民乏食之事亦並無具呈報災之人此次聚<lb/>
<pb n="KR2c0014_WYG_006-10a"/>
　　衆滋擾實係邪教奸民並非饑民衆所共知不敢<lb/>
　　謊說其夀張縣官係讀書誠實之人百姓多説他<lb/>
　　好並無諱災之事至賊人如何啟釁及邪教如何<lb/>
　　傳播我實在不得知道等語奏入報<lb/>
聞<lb/>
　　同日何煟奏言臣於九月二十日接山東撫臣劄<lb/>
　　知九月二十四日有進勦之信臣即飭令河北鎮<lb/>
　　總兵黄模前赴東省㑹兵協勦查該鎮現已帶兵<lb/>
<pb n="KR2c0014_WYG_006-10b"/>
　　八百餘名臣又於所帶駐防並本標官兵内派撥<lb/>
　　三百名令該鎮㑹同城守尉七十九於二十一日<lb/>
　　自内黄帶領前進並將協勦機要事宜面為詳晰<lb/>
　　指示臣查豫省北境與直𨽻大名聨界大名與東<lb/>
　　省聨界雖距臨清二百八十里而内黄縣一帶為<lb/>
　　由東赴豫𦂳要邉界其地濵臨衞河船戸水手皆<lb/>
　　係無藉之徒易於藏匪且豫省河北地方向來亦<lb/>
　　有邪教曽經嚴加懲創近年頗知改悔並無不逞<lb/>
<pb n="KR2c0014_WYG_006-11a"/>
　　之徒惟是東省賊匪如鬼如蜮地界毗連保無潛<lb/>
　　相煽惑不可不多方查察臣現在内黄一帶嚴督<lb/>
　　弁兵實力防勦一以擒捕南竄之賊匪一以杜絶<lb/>
　　勾引之奸徒仍嚴飭地方文武各官留心稽查凡<lb/>
　　通衢集鎮孤僻村莊漳河衛河渡口遇有由東來<lb/>
　　豫者無論過客行商但有面生可疑來厯不明之<lb/>
　　徒嚴宻盤查不使逆賊輾轉勾連乗機滋事奏入<lb/>
　　報<lb/>
<pb n="KR2c0014_WYG_006-11b"/>
聞<lb/>
　　同日周元理又奏言二十三日巳刻據中軍副將<lb/>
　　瑪爾清阿差把總孫魁報稱藩司楊景素到營與<lb/>
　　該副將㑹商拆橋事宜瑪爾清阿即於二十三日<lb/>
　　五鼓後率領督標遊擊都司備弁帶兵六百名直<lb/>
　　趨橋船處所將及天明橋東以及船上約有賊數<lb/>
　　百人堵禦用礮向我兵轟打官兵即在隄後避過<lb/>
　　隨用大礮向賊轟擊打死賊衆多人賊復合聚用<lb/>
<pb n="KR2c0014_WYG_006-12a"/>
　　礮向我兵連打但聞響聲並無鉛彈我兵又連用<lb/>
　　鎗礮轟打賊衆退回該處浮橋中用大船兩頭俱<lb/>
　　用小船我兵搬取秫稭放火焚燬其時兵丁穆維<lb/>
　　同兵四五人乗間搶過浮橋東岸奪取賊人礮位<lb/>
　　二座搶回西岸橋船盡已燒燬此路已斷是夜聞<lb/>
　　臨清東面鎗聲不絶自必舒赫徳帶兵已到探得<lb/>
　　確信我兵即可㑹勦掃除賊巢奏入<lb/>
上諭内閣曰穆維用鎗擊斃賊目已加恩准以千總即<lb/>
<pb n="KR2c0014_WYG_006-12b"/>
　補今復搶礮焚橋奮勇超衆甚屬可嘉穆維著賞給<lb/>
　奮勇巴圖魯號照例賞銀一百兩仍著賞帶藍翎以<lb/>
　示奬勵其隨往之兵丁四五人並著周元理查明遇<lb/>
　有把總缺即行㧞補<lb/>
　　　<hi>臣</hi>等謹按賊匪佔踞舊城聞官兵四面合殱聲<lb/>
　　　威神速因思渡河西逸冀夥衆得以捨死奔突<lb/>
　　　首逆即可接跡竄逸我<lb/>
皇上洞燭奸謀令周元理派勇幹將領扼要嚴防楊景<lb/>
<pb n="KR2c0014_WYG_006-13a"/>
　　　素燒燬橋船斷其去路賊衆膽落魄褫伏穴待<lb/>
　　　斃<hi>臣</hi>舒赫徳等得以禀承<lb/>
睿略迅速勦除至於録功優擢<lb/>
襃奬屢加而兵丁穆維以奮勇出衆超㧞千總給號賞<lb/>
　　　翎逾格<lb/>
殊恩尤足以使人懐自勵矣<lb/>
　　乙亥<lb/>
上諭内閣曰夀張縣候選吏目杜安邦因回籍起文赴<lb/>
<pb n="KR2c0014_WYG_006-13b"/>
　選正遇賊匪滋擾被賊砍傷捆縳乗間脱出赴京首<lb/>
　告賊匪情形情尚可憫著加恩以吏目即用<lb/>
上命軍機大臣傳諭舒赫徳曰今日復詢據杜安邦稱<lb/>
　逆賊沿途搶劫村莊擄掠婦女及用牛車圍繞賊人<lb/>
　居住其中等情節與該撫等節次奏到之摺大略相<lb/>
　同又稱賊在杏園莊與官兵打仗時賊首仍係王倫<lb/>
　其所言面貎亦與徐績訪聞無異至徐績昨奏賊首<lb/>
　朱兆龍之語杜安邦在賊營時未聞此説是必係王<lb/>
<pb n="KR2c0014_WYG_006-14a"/>
　倫自揣罪大惡極為神人所共憤故爾嫁禍他人託<lb/>
　言明季之後藉名煽誘愚民舒赫徳等須嚴切查訊<lb/>
　勿使遁飾又稱賊上村内平房拒敵時并有女賊數<lb/>
　人在彼紅綢纒腰有一老年者在前執刀喊呌又有<lb/>
　一和尚手執紅旗騎馬來往隨意指揮衆皆稱為梵<lb/>
　元帥此外又有稱孟元帥者等語此輩俱係何人自<lb/>
　係賊黨中之尤黠惡者捕獲賊犯時必當嚴訊速辦<lb/>
　務須徹底根究勿使漏網至牛車所載婦女據云係<lb/>
<pb n="KR2c0014_WYG_006-14b"/>
　擄掠者多舒赫徳等應將此等婦女查係逆犯眷屬<lb/>
　即行分别從重辦理其實係被擄者交地方官查其<lb/>
　居址釋放還家<lb/>
上又命軍機大臣密諭舒赫徳曰夀張奸民以邪教煽<lb/>
　惑聚衆滋擾一案徐績身為巡撫平日漫無稽查<lb/>
　後又無措置本有應得之罪但奸民罪大惡極若因<lb/>
　此即罷退巡撫恐更長奸民之智或徐績於東省不<lb/>
　甚相宜又不便過於遷就著舒赫徳訪察徐績在官<lb/>
<pb n="KR2c0014_WYG_006-15a"/>
　優劣若何該省百姓是否愛戴即道路之言亦必有<lb/>
　公論可採即行核實宻奏<lb/>
　　同日楊景素萬朝興奏言臣楊景素令副將瑪爾<lb/>
　　清阿帶兵燬拆臨清船橋後即在西岸堵截逸匪<lb/>
　　因思臨清有三岔河尚易西渡該處洪觀營回民<lb/>
　　屢與賊匪抗敵素稱强壯臣等即於本日派忠順<lb/>
　　營都司張世富帶領能事回兵白虎酌撥馬兵一<lb/>
　　同前往堵截并令白虎以大義曉諭回民内洪印<lb/>
<pb n="KR2c0014_WYG_006-15b"/>
　　洪全等皆願出力當集二百餘衆與該都司張世<lb/>
　　富率兵堵殺兹該都司禀稱二十三日同奉派帶<lb/>
　　領白虎等一百名赴三岔河口堵殺賊匪行至河<lb/>
　　口見對岸賊約有千人河内有大船三隻小船一<lb/>
　　隻都司即對岸施放鳥鎗弓箭賊乗小船俱渡上<lb/>
　　大船對敵都司隨施放大礮將船打破其被弓箭<lb/>
　　鳥鎗傷死者二百餘人沉水淹死者約三四百人<lb/>
　　逃回者約數百人將大船三隻俱各燒燬船内燒<lb/>
<pb n="KR2c0014_WYG_006-16a"/>
　　死者約百人拏獲活口二十七人殺獲首級九個<lb/>
　　合行飛報等情臣謹馳摺具<lb/>
　奏奏入<lb/>
上諭内閣曰都司張世富帶領回兵白虎曉諭回民洪<lb/>
　印洪全等勦擊燒燬賊船殺賊多人甚屬可嘉張世<lb/>
　富著於事平後交部議叙回兵白虎著交該督周元<lb/>
　理以把總㧞補其在事出力之弁兵及回民洪印洪<lb/>
　全等并著楊景素就近查明酌量奬賞以示鼓勵<lb/>
<pb n="KR2c0014_WYG_006-16b"/>
　　　臣等謹按此次殱滅賊匪實由滿洲勁旅倡率<lb/>
　　　各路官兵鼓勇無前故得成功迅㨗原無藉回<lb/>
　　　民之佽助況回民習尚兇悍若欲専用其力益<lb/>
　　　致驕縱難馴或隨營著有㣲勞原可奬同一視<lb/>
　　　是以前次徐績請令把總内之回人王萬青率<lb/>
　　　回衆入賊巢誘勦即奉<lb/>
諭㫖撤回而徐績已遣其行迄無所效至此次都司張<lb/>
　　　世富帶領回兵白虎等殺賊燬船楊景素奏至<lb/>
<pb n="KR2c0014_WYG_006-17a"/>
　　　即邀分别賞㧞仰見我<lb/>
皇上時措咸宜實準酌乎情理之至當耳<lb/>
　　同日何煟奏言九月二十二日臣調到陳州營兵<lb/>
　　二百名汝寧營兵六十名襄城營兵三百名共五<lb/>
　　百六十名即刻派令汝寧營㕘將福昌阿於二十<lb/>
　　三日帶領前赴館陶一帶接應總兵黄模之兵並<lb/>
　　面囑其相機前進若賊人仍踞舊城則四面攻擊<lb/>
　　合力勦捕倘賊人移動他往即㑹同大兵尾隨追<lb/>
<pb n="KR2c0014_WYG_006-17b"/>
　　殺臣又劄令黄模等並嚴飭各處防截弁兵如遇<lb/>
　　有解辮挽結者即係真賊必期盡力掩捕擒拏勿<lb/>
　　使一賊免脱至二十四日各路進兵㑹勦之信前<lb/>
　　准山東撫臣徐績劄知臣即諄囑鎮臣黄模領兵<lb/>
　　馳赴臨清西南館陶一帶并力勦殺尅期殱滅醜<lb/>
　　類計程二十二日可到館陶無誤㑹勦之期奏入<lb/>
　　報<lb/>
聞<lb/>
<pb n="KR2c0014_WYG_006-18a"/>
　　同日國泰奏言前經大學士舒赫徳奏請截留福<lb/>
　　建山東新買馬匹在徳州餵養應用欽奉<lb/>
諭㫖允行日内健鋭火器兩營及索倫兵丁陸續更換<lb/>
　　騎赴臨清共用馬三百九十八匹其餘馬匹臣於<lb/>
　　二十二日接奉大學士舒赫徳劄諭著將截留馬<lb/>
　　匹解赴附近軍營之恩縣夏津聽候撥調臣遵照<lb/>
　　來劄隨即遴委幹員多帶夫役押送恩縣夏津二<lb/>
　　處交給地方官加意喂養仍聽大學士舒赫徳就<lb/>
<pb n="KR2c0014_WYG_006-18b"/>
　　近撥用再臣於本月二十一日訪聞徳州州民張<lb/>
　　倎形跡可疑即日派令守備孟大勇幫同該州知<lb/>
　　州李燕帶領兵役宻往擒拏張倎並家屬鄰佑人<lb/>
　　等訊出平日習拳誦呪傳自平原人許文明各供<lb/>
　　顯係奉行邪教之犯現仍飭令嚴拏許文明到案<lb/>
　　訊得確情另行奏報<lb/>
　　同日國泰又奏言本月二十一日二更時䕶軍統<lb/>
　　領春寧帶領索倫兵馳到徳州當經照例換給馬<lb/>
<pb n="KR2c0014_WYG_006-19a"/>
　　匹支給鹽菜口糧即於二十二日五鼓起程前赴<lb/>
　　恩縣再兵部員外郎瑪爾札等押解箭二萬枝工<lb/>
　　部主事圖桑阿等押解火藥鉛彈共一萬一千五<lb/>
　　百斤亦於二十二日同抵徳州當即酌給車輛馬<lb/>
　　匹撥兵䕶送即於本日起程計期二十三日即可<lb/>
　　解到軍營應用無誤至官兵騎用馬匹所需料豆<lb/>
　　草束最闗𦂳要日内大兵雲集尅期攻勦恐賊匪<lb/>
　　四散奔竄官兵從後尾追所到地方難以懸定似<lb/>
<pb n="KR2c0014_WYG_006-19b"/>
　　應於相近軍營各處豫為設法存貯以為緩急不<lb/>
　　時之需臣前經飭令平原禹城等十五州縣買備<lb/>
　　料豆草束原以協濟徳州一帶供支今京兵俱有<lb/>
　　贏無缺足敷官兵回程之用因飭令各該州縣迅<lb/>
　　速運至相近臨清軍營之髙唐夏津兩處存貯備<lb/>
　　用並令各備大車數輛以便隨時裝運其餘隣近<lb/>
　　東昌州縣即令解赴東昌府城收貯庶㡬有備無<lb/>
　　虞可以源源接濟奏入<lb/>
<pb n="KR2c0014_WYG_006-20a"/>
上命軍機大臣傳諭國泰曰國泰所奏訪獲之張倎一<lb/>
　犯平日習拳誦呪必非善類其傳伊拳呪之平原人<lb/>
　許文明自係邪教一黨國泰必須將該犯速拏到案<lb/>
　嚴訊確情具奏至另摺所奏備辦草料一節雖係應<lb/>
　辦之事未免過涉張皇此次所辦不過勦捕賊匪並<lb/>
　非出兵不應照軍需辦理並將此飭諭知之<lb/>
　　同日髙晉奏言山東夀張賊匪聚衆滋擾現在勦<lb/>
　　捕臣欽遵<lb/>
<pb n="KR2c0014_WYG_006-20b"/>
諭㫖即自老壩口漫工起程馳赴徐屬沿途經過之宿<lb/>
　　遷邳州一帶皆係接壤山東地方即順道查勘將<lb/>
　　各州縣城内並水陸要隘處所添派官兵協同防<lb/>
　　守臣到徐後並將銅山以及豐沛蕭碭等縣毗連<lb/>
　　山東之嶧縣單縣金鄉魚臺一帶地方亦即添派<lb/>
　　員弁帶兵分防並出示曉諭百姓使知集兵原以<lb/>
　　衞民士民咸知感頌<lb/>
皇仁各安生業不致驚惶其自江南由東大路泰安一<lb/>
<pb n="KR2c0014_WYG_006-21a"/>
　　帶往北者照常安静行旅往來並無阻隔至臣原<lb/>
　　調漕河各標兵一千二百名并於夀春鎮標調兵<lb/>
　　五百名狼山鎮標調兵三百名今河標中營及漕<lb/>
　　標之兵二百五十名現已到徐其夀春鎮標兵兩<lb/>
　　三日内亦可陸續前來惟狼山鎮相隔稍逺未經<lb/>
　　復調臣於本標調選精健兵二百四十名來徐核<lb/>
　　計所調各兵除分派各處防守外現在徐州存兵<lb/>
　　尚有一千餘名并於督提漕河各標將備内擇其<lb/>
<pb n="KR2c0014_WYG_006-21b"/>
　　驍勇諳練軍旅者飛調數員來徐委用復調廬鳳<lb/>
　　道棟文淮徐道巴靈阿隨營辦事各要隘俱安設<lb/>
　　臺站驛遞公文復差妥幹員弁前往山東撫臣徐<lb/>
　　績河臣姚立徳處探聽賊匪情形以便上下策應<lb/>
　　聲息相通庶可隨時邀截擒拏伏思賊匪本係烏<lb/>
　　合之衆今聞東省官兵已將賊衆圍住臨清復䝉<lb/>
皇上揀派京兵及駐防滿兵<lb/>
特命大學士舒赫徳等帶領前往㑹勦不難尅期殱滅<lb/>
<pb n="KR2c0014_WYG_006-22a"/>
　　倘有餘黨逃竄來南及隣近探有賊匪蹤跡臣即<lb/>
　　帶領官兵前往追擒務期殱捕浄盡不使稍留餘<lb/>
　　孽貽害地方奏入<lb/>
上命軍機大臣傳諭髙晉曰髙晉所調之兵數至二千<lb/>
　餘名未免過多著髙晉酌留得用之兵千數餘俱減<lb/>
　撤令回本營勿使多羈時日至該督既往山東境上<lb/>
　防截賊匪竄逸自應至豐沛一帶交界處所督兵調<lb/>
　度不應専在徐州府城將此諭令知之<lb/>
<pb n="KR2c0014_WYG_006-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定勦捕臨清逆匪紀畧卷六<lb/>
</p>
<p>
</p>
  </div>
</body>
</text>
</TEI>
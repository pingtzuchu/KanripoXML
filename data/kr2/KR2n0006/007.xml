<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漢藝文志考證卷七</head> <lb/>
    <p>
<pb n="KR2n0006_WYG_007-1a"/>
欽定四庫全書<lb/>
　漢藝文志考證卷七<lb/>
　　　　　　　　　　　　宋　王應麟　撰<lb/>
　名<lb/>
鄧析二篇<lb/>
　劉向序臣所校讎中鄧析書四篇臣叙書一篇凡中<lb/>
　外書五篇以相校除復重為二篇子産卒後二十年<lb/>
　而鄧析死𫝊或稱子産誅鄧析非也其論無厚者言<lb/>
<pb n="KR2n0006_WYG_007-1b"/>
　之異同與公孫龍同類隋志一卷<hi>無厚轉辭二篇韓非子曰堅白無厚</hi>
　<hi>之辭章而憲令之法息</hi>晁氏曰析之學盖兼名法家今其書大<lb/>
　㫖訐而刻真其言也其間時勦取他書頗駮襍不倫<lb/>
　豈後人附益之與荀子非十二子與惠施並言<hi>左傳鄭駟</hi>
　<hi>顓殺鄧析而用其竹刑淮南鴻烈曰鄧析巧辯而亂法</hi>
尹文子一篇<lb/>
　莊子天下篇云宋鈃尹文其為人太多其自為太少<lb/>
　魏黄初末山陽仲長氏得其書始詮次為上下二篇<lb/>
<pb n="KR2n0006_WYG_007-2a"/>
　<hi>李獻臣云仲長氏紇也</hi>晁氏曰序稱當齊宣王時居稷下學於<lb/>
　公孫龍龍稱之而志叙此書在龍書上顔師古謂文<lb/>
　嘗説齊宣王在龍之前史記云公孫龍客于平原君<lb/>
　君相趙惠文王惠文王元年齊宣没已四十餘嵗矣<lb/>
　則知文非學于龍者也今觀其書雖専言刑名然亦<lb/>
　宗六藝數稱仲尼其叛道者盖鮮豈若龍之不宗賢<lb/>
　聖好怪妄言哉洪氏曰劉歆云其學本於黄老今其<lb/>
　文僅五千言亦非純本黄老者頗流而入於兼愛隋志<lb/>
<pb n="KR2n0006_WYG_007-2b"/>
　二卷周之處士逰齊稷下<lb/>
公孫龍子十四篇<lb/>
　史記趙有公孫龍為堅白同異之辯<hi>志毛公九篇趙人與公孫龍等</hi>
　<hi>並逰平原君趙勝家索隠謂龍即仲尼弟子非也</hi>列子釋文龍字子秉趙人<lb/>
　莊子謂惠子曰儒墨楊秉四與夫子為五果孰是邪<lb/>
　楊楊朱也秉公孫龍也晉太康地記云汝南西平縣<lb/>
　有龍淵水可用淬刀劍特堅利故有堅白之論云黄<lb/>
　所以為堅也白所以為利也或辯之曰白所以為不<lb/>
<pb n="KR2n0006_WYG_007-3a"/>
　堅黄所以為不利<hi>司馬彪曰堅白謂堅石非石白馬非馬也同異謂使異者同同者異</hi>
　吕氏春秋云孔穿公孫龍相與論於平原君所深而<lb/>
　辯至於藏三牙公孫龍言藏之三牙甚辯孔穿不應<lb/>
　少選辭而出明日孔穿朝平原君謂孔穿曰昔有公<lb/>
　孫之言甚辯孔穿曰然幾能令藏三牙矣雖然難願<lb/>
　得有問於君謂藏三牙甚難而實非也謂藏兩牙甚<lb/>
　易而實是也不知君将從易而是也者乎将從難而<lb/>
　非者乎平原君不應明日謂公孫龍曰公無與孔穿<lb/>
<pb n="KR2n0006_WYG_007-3b"/>
　辯淮南鴻烈曰公孫龍粲於辭而貿名楊子曰公孫<lb/>
　龍詭辭數萬東萊吕氏曰告子彼長而我長之彼白<lb/>
　而我白之斯言也盖堅白同異之祖孟子累章辯析<lb/>
　歴舉玉雪羽馬人五白之説借其矛而伐之而其技<lb/>
　窮<hi>唐志三卷今一卷</hi>
惠子一篇<lb/>
　莊子天下篇惠施多方其書五車其道舛駁其言也<lb/>
　不中荀子曰惠子蔽於辭而不知實<hi>荘子徳充符天選子之形子以</hi>
<pb n="KR2n0006_WYG_007-4a"/>
　<hi>堅白鳴</hi>
孔子曰必也正名乎<lb/>
　尹文子曰形以定名名以定事事以驗名察其所以<lb/>
　然則形名之與事無所隠其理矣名有三科一曰命<lb/>
　物之名方圓白黒是也二曰毁譽之名善惡貴賤是<lb/>
　也三曰況謂之名賢愚愛憎是也<lb/>
　墨<lb/>
尹佚二篇<lb/>
<pb n="KR2n0006_WYG_007-4b"/>
　左傳稱史佚有言史佚之志晉語胥臣曰文王訪於<lb/>
　辛尹注辛甲尹佚皆周大史洛誥逸祝册正義以為<lb/>
　史佚淮南鴻烈引成王問政於尹佚保傅傅丞立於<lb/>
　後是史佚也説苑引成王問政於尹逸尹佚周史也<lb/>
　而為墨家之首今書亡不可考按吕氏春秋魯惠公<lb/>
　使宰譲請郊廟之禮於天子天子使史角徃惠公止<lb/>
　之其後在於魯墨子學焉意者史角之後託於佚歟<lb/>
田俅子三篇<lb/>
<pb n="KR2n0006_WYG_007-5a"/>
　文選注太平御覽引之隋志梁有一卷<hi>謂少昊鞬鞮毛人獻羽裘</hi>
　<hi>赤□集户遺其丹書夏禹渠搜人獻珍裘堯蓂莢成歴獬豸毛為帳</hi>
隨巢子六篇　胡非子三篇<lb/>
　隋唐志各一卷洪氏曰二書今不復存馬揔意林所<lb/>
　述隨巢兼愛明鬼而墨之徒可知胡非言勇有五等<lb/>
　其説亦卑陬無過人處藝文類聚引隨巢子曰昔三<lb/>
　苖大亂天命夏禹於𤣥宫有大神人面鳥身降而福<lb/>
　之司禄益食而民不饑司金益富而國家實司命益<lb/>
<pb n="KR2n0006_WYG_007-5b"/>
　年而民不夭四方歸之禹乃克三苖而神民不違<hi>禹産</hi>
　<hi>於崐石啟生於石</hi>史記索𨼆引隨巢子云夷羊在牧飛拾滿<lb/>
　野天鬼不顧亦不賔㓕太平御覽引昔三苖大亂龍生<lb/>
　于廟犬哭于市天賜武王黄鳥之旗以代殷愚謂此<lb/>
　即墨氏之明鬼也<lb/>
墨子七十一篇<lb/>
　館閣書目十五卷自親士至襍守為七十一篇亡節<lb/>
　用節葬明鬼非樂非儒等九篇<hi>一本自親士至襍守為七十一篇所存六</hi>
<pb n="KR2n0006_WYG_007-6a"/>
　<hi>十一篇且多訛脱不相聨屬又一本止存一十三篇晁氏曰荀孟皆非之而韓愈獨謂辯生於末學非二</hi>
　<hi>師之道本然也韓非子曰有相里氏相夫氏鄧陵氏之墨墨離為三荀子曰墨子有有於齊無見於畸又</hi>
　<hi>曰墨子蔽於用而不知文</hi>晉魯勝注墨辯其叙曰墨子著書作辯<lb/>
　經以立名本惠施公孫龍祖述其學以正刑名顯於<lb/>
　世墨辯有上下經經各有説凡四篇與其書衆篇連<lb/>
　第故獨存史記云墨翟宋之大夫善守禦為節用或<lb/>
　曰並孔子時或曰在其後索隠曰按别録云墨子書<lb/>
　有文子文子子夏之弟子問於墨子如此則墨子在<lb/>
<pb n="KR2n0006_WYG_007-6b"/>
　七十子之後莊子天下篇云相里勤之弟子五侯之<lb/>
　徒南方之墨者苦獲已齒鄧陵子之屬俱誦墨經而<lb/>
　倍譎不同相謂别墨又云以巨子為聖人皆願為之<lb/>
　尸吕氏春秋墨者有鉅子腹䵍居秦墨者鉅子孟勝<lb/>
　善荆之陽城君孟勝曰我将屬鉅子於宋之田襄子<lb/>
　此即莊子所謂巨子也<lb/>
　從横<lb/>
蘓子三十二篇<lb/>
<pb n="KR2n0006_WYG_007-7a"/>
　鬼谷子三卷樂壹注云蘓秦欲神秘其道故假名鬼<lb/>
　谷也史記正義戰國䇿云乃發書陳篋數十得太公<lb/>
　隂符之謀伏而誦之簡練以為揣摩鬼谷子有隂符<lb/>
　七術有揣及摩二篇乃蘓秦書明矣東萊吕氏曰戰<lb/>
　國游説之風蘓秦張儀公孫衍實倡之秦周人也儀<lb/>
　與衍皆魏人也故言權變辯智之士必曰三晉兩周<lb/>
　云石林葉氏曰蘓秦學出於揣摩未嘗卓然有志天<lb/>
　下反覆無常不守一道度其隙苟可入者則為之此<lb/>
<pb n="KR2n0006_WYG_007-7b"/>
　揣摩之術也故始求説周周顯王不能用則去而之<lb/>
　秦再求説秦秦孝公不能用則去而之燕幸燕文侯<lb/>
　適合而從説行其所以説周者吾不能知若秦孝公<lb/>
　而聴之則必先為衡説以噬六國何有於周此蘓秦<lb/>
　所以取死也<hi>太平御覧引蘓子曰天子坐九重之内樹塞其門旅以翳明衡以隠聴鸞以抑</hi>
　<hi>馳後漢王符傳注引蘓子曰人生一世若朝露之宅於桐葉耳其與幾何  御覧又引蘭以芳自燒膏以</hi>
　<hi>肥自<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>翠以羽殃身蚌以珠致破</hi>
鬼谷子<hi>不著録</hi>
<pb n="KR2n0006_WYG_007-8a"/>
　晁氏曰按史記戰國時隠居頴川陽城之鬼谷因以<lb/>
　自號長於養性治身蘓秦張儀師之受縱横之事尹<lb/>
　知章叙謂此書即授秦儀者捭闔之術十三章<hi>一云十二</hi>
　<hi>章</hi>本經持樞中經三篇<hi>一云受轉九胠篋三章</hi>秦儀復徃見先<lb/>
　生乃正席而坐嚴顔而言告二子以全身之道梁陶<lb/>
　𢎞景注桞子厚嘗曰劉向班固録書無鬼谷子鬼谷<lb/>
　子後出而嶮盭峭薄恐其言妄亂世難信尤者晚乃<lb/>
　益出七術怪謬異甚言益隘使人猖狂失守來鵠亦<lb/>
<pb n="KR2n0006_WYG_007-8b"/>
　曰鬼谷子昔教人詭紿激訐揣測憸<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>之術悉備於<lb/>
　章學之者惟儀秦而已始捭闔飛䈤實今之常態是知<lb/>
　漸漓之後不讀鬼谷子書者其行事皆得自然符契<lb/>
　也昔蒼頡作文字鬼為之哭不知鬼谷作是書鬼何<lb/>
　為耶世人欲知鬼谷子者觀二子言略盡矣劉氏涇<lb/>
　曰老之翕張儒之闔闢其與鬼谷徃來如環鬼幽而<lb/>
　顯者也谷扣而應者也藏幽露顯一扣一應信如其<lb/>
　名哉<hi>説苑引鬼谷子曰人之不善而能矯之者難矣</hi>
<pb n="KR2n0006_WYG_007-9a"/>
闕子一篇<lb/>
　太平御覧引闕子云任公子冬羅鯉於山阿又云吳<lb/>
　章莊吉之調又云魯人有好釣者以桂為餌黄金為<lb/>
　鈎垂翡翠之綸藝文類聚引闕子云宋景公使弓工<lb/>
　為弓九年來見<hi>云云</hi>其餘力逸勁飲羽於石梁又云<lb/>
　宋之愚人得燕石於梧臺之東歸而藏之以為寳<lb/>
蒯子一篇<lb/>
　蒯通𫝊論戰國時説士權變亦自序其説凡八十一<lb/>
<pb n="KR2n0006_WYG_007-9b"/>
　首號曰雋永<hi>史記通善為長短説論戰國之權變為八十一首</hi>
主父偃二十八篇<lb/>
　説苑引主父偃曰人而無辭安所用之昔子産脩其<lb/>
　辭而趙武致其敬王孫滿明其言而楚莊以慙<lb/>
縱横<lb/>
　東萊吕氏曰連闗中之謂横合闗東之謂從胡氏曰<lb/>
　秦合六國從儀以秦衡不再嵗其約皆觧蘓氏曰二<lb/>
　者皆出於權譎而從為愈葉氏曰從人之與衡人相<lb/>
<pb n="KR2n0006_WYG_007-10a"/>
　去逺矣太史公言張儀之惡甚於蘓秦<hi>韓非子曰從者合衆強以</hi>
　<hi>攻一弱也而衡者事一強以攻衆弱也皆非所以持國也周去秦為從朞年而舉衛離魏為衡半嵗而亡</hi>
　<hi>是周㓕於從衛亡於衡也</hi>
　襍<lb/>
孔甲盤盂二十六篇<lb/>
　田蚡傳學盤盂諸書注應劭曰黄帝史孔甲所作也<lb/>
　<hi>文選注七畧曰盤孟書者其傳言孔甲為之孔甲黄帝之史也書盤盂中為誡法或於鼎名曰銘</hi>書<lb/>
　盤盂中所以為法戒孟康曰襍家書兼儒墨名法蔡<lb/>
<pb n="KR2n0006_WYG_007-10b"/>
　邕銘論黄帝有巾機之法孔甲有槃杅之誡梁簡文<lb/>
　帝云盤盂寓殷髙之辭<lb/>
大<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>三十七篇<lb/>
　賈誼書脩政語引大禹曰民無食也則我弗能使也<lb/>
　功成而不利於民我弗能勸也<hi>太史公大宛傳云禹本紀言河出崑崙</hi>
尉繚二十九篇<lb/>
　兵形埶又有尉繚三十一篇隋志尉繚子五卷今二<lb/>
　十四篇天官至兵令言刑政兵戰之事其文意有附<lb/>
<pb n="KR2n0006_WYG_007-11a"/>
　㑹者首篇稱梁惠王問意者魏人與<hi>秦始皇紀大梁人尉繚來説秦王</hi>
尸子二十篇<lb/>
　史記楚有尸子注劉向别録楚有尸子疑謂其在蜀<lb/>
　今案尸子書晉人也名佼秦相衛鞅客也衛鞅商君<lb/>
　謀事畫計立法理民未嘗不與佼規也商君被刑佼<lb/>
　恐并誅乃亡逃入蜀造二十篇書凡六萬餘言後漢<lb/>
　書注尸佼作書二十篇内十九篇陳道徳仁義之紀<lb/>
　内一篇言九州險阻水泉所起<hi>吕強上疏引尸子曰君如杅民如水杅方</hi>
<pb n="KR2n0006_WYG_007-11b"/>
　<hi>則水方杅圓則水圓</hi>隋志二十卷其九篇亡魏黄初中續<hi>李淑書目</hi>
　<hi>存四卷館閣書目止存二篇合為一卷</hi>爾雅疏引廣澤仁意綽子篇宋<lb/>
　書禮志引禹治水為䘮法<hi>古今人表註雒陶已下背舜之友也並見尸子</hi>榖<lb/>
　梁傳引尸子曰<hi>舞夏自天子至諸侯皆用八佾</hi>
吕氏春秋二十六篇<lb/>
　史記吕不韋招致士厚遇之主食客三千人是時諸<lb/>
　侯多辯士如荀卿之徒著書布天下不韋乃使其客<lb/>
　人人著所聞集論以為八覧六論十二紀二十餘萬<lb/>
<pb n="KR2n0006_WYG_007-12a"/>
　言以為備天地萬物古今之事號曰吕氏春秋索隠<lb/>
　曰八覧者有始孝行慎大先識審分審應離俗恃君<lb/>
　<hi>凡八十三篇</hi>六論者開春慎行貴直不苟似順士容<hi>凡三十六</hi>
　<hi>篇</hi>十二紀者記十二月也<hi>有孟春等紀凡六十一篇</hi>是書以月紀<lb/>
　為首故以春秋名髙誘注<hi>二十六卷</hi>月令本十二月紀之<lb/>
　首章東萊吕氏曰不韋春秋成於始皇八年按吕氏<lb/>
　春秋維秦八年嵗在涒灘秋甲子朔朔之日良人請<lb/>
　問十二紀此其書成之嵗月也<hi>涒灘者申也通鑑皇極經世始皇八年嵗</hi>
<pb n="KR2n0006_WYG_007-12b"/>
　<hi>在壬戌後吕氏春秋二年不韋當時人必不誤盖後世筭歴者之差也</hi>不韋引夏書曰<lb/>
　天子之徳廣運乃神乃武乃文商書曰五世之廟可<lb/>
　以觀怪萬夫之長可以生謀仲虺有言曰諸侯之徳<lb/>
　能自為取師者王者自為取友者存其所擇而莫如<lb/>
　巳者亡周書曰若臨深淵若履薄氷舜自為詩曰普<lb/>
　天之下莫非王土率土之濵莫非王臣其舛異如此<lb/>
　豈一字不能増損乎<hi>司馬遷傳云不韋遷蜀世傳吕覧</hi>
淮南内二十一篇<lb/>
<pb n="KR2n0006_WYG_007-13a"/>
　淮南王安𫝊招致賔客方術之士數千人作為内書<lb/>
　二十一篇外書甚衆又有中篇八卷言神仙黄白之<lb/>
　術亦二十餘萬言安入朝獻所作内篇新出上愛秘<lb/>
　之西京襍記安著鴻烈二十一篇鴻大也烈明也言<lb/>
　大明禮教自云字中皆挾風霜揚子雲以為一出一<lb/>
　入<hi>安與蘓飛李尚左吳田由雷被毛披伍被晉昌八人及諸儒大山小山之徒共講論道徳總統仁義</hi>
　<hi>而著此書許慎注標其首皆曰問詁自名注曰記上</hi>
伯象先生一篇<lb/>
<pb n="KR2n0006_WYG_007-13b"/>
　新序公孫敖問伯象先生曰今先生收天下之術博<lb/>
　觀四方之事久矣未能禆世主之治明君臣之義<lb/>
荆軻論五篇<lb/>
　文章縁起司馬相如作荆軻讚文心彫龍相如屬詞<lb/>
　始讚荆軻<lb/>
　農<lb/>
神農二十篇<lb/>
　孟子有為神農之言者許行食貨志鼂錯引神農之<lb/>
<pb n="KR2n0006_WYG_007-14a"/>
　教曰有石城十仞湯地百歩𢃄甲百萬而亡粟弗能<lb/>
　守也吕氏春秋引神農之教曰士有當年而不耕者<lb/>
　則天下或受其饑矣女有當年而不績者則天下或<lb/>
　受其寒矣管子引神農之教曰一榖不登减一榖榖<lb/>
　之法十倍汜勝之書亦引神農之教劉子引神農之<lb/>
　法淮南子曰世俗之人多尊古而賤今故為道者必<lb/>
　託之于神農黄帝而後入説<lb/>
野老十七篇<lb/>
<pb n="KR2n0006_WYG_007-14b"/>
　真隠𫝊六國時人遊秦楚間年老隠居著書言農家<lb/>
　事因以為號<lb/>
尹都尉十四篇<lb/>
　劉向别録云尹都尉書有種芥葵蓼韭葱諸篇<hi>北史蕭大</hi>
　<hi>圜云穫菽尋氾氏之書露葵徴尹君之録</hi>唐志尹都尉書三卷<lb/>
氾勝之十八篇<hi>氾音凡</hi>
　皇甫謐云本姓凡氏遭秦亂避地於汜水因改焉勝<lb/>
　之撰書言種植之事子輯為燉煌太守隋唐有氾勝<lb/>
<pb n="KR2n0006_WYG_007-15a"/>
　之書二卷月令注農書曰土長冐橛<hi>國語注引春土冐橛</hi>陳根<lb/>
　可拔耕者急發<hi>正義云先師以為氾勝之書</hi>周禮草人注化之使<lb/>
　羙若氾勝之術也䟽云漢時農書有數家氾勝為上<lb/>
　後漢劉般傳注文選注<hi>缺</hi>　　　　學記太平御覧<lb/>
　皆引之<hi>晉食貨志漢遣輕車使者氾穣勝之督三輔種麥而闗中遂</hi>
蔡癸一篇<lb/>
　食貨志宣帝時蔡癸以好農使勸郡國至大官太平<lb/>
　御覧崔元始正論曰宣帝使蔡癸校民耕相三犂共<lb/>
<pb n="KR2n0006_WYG_007-15b"/>
　一牛一人持之下種挽摟皆取備焉一日種頃盖<lb/>
　出於農稷之官<lb/>
　吕氏春秋任地篇后稷曰子能以窐為突乎子能藏<lb/>
　其惡而揖之以隂乎食貨志后稷始甽田<lb/>
　小説<lb/>
伊尹説二十七篇<lb/>
　司馬相如𫝊注應劭曰伊尹書曰箕山之東青馬之<lb/>
　所有盧橘夏孰吕氏春秋伊尹説湯以至味<hi>箕山之東青島</hi>
<pb n="KR2n0006_WYG_007-16a"/>
　<hi>之所有甘櫨焉即應劭所引盖戰國之士謂伊尹以割烹要湯故為是説孟子辯之詳矣</hi>史記殷<lb/>
　本紀伊尹從湯言素王及九主之事注引劉向别録<lb/>
　曰九主者有法君専君授君勞君寄君等君破君國<lb/>
　君三嵗任君凡九品圖畫其形<lb/>
青史子五十七篇<lb/>
　風俗通義引青史子書大戴禮保傅篇青史氏之記<lb/>
　曰古者胎教隋志梁有青史子一卷<hi>文心彫龍云青史日綴於街談</hi>
務成子十一篇<lb/>
<pb n="KR2n0006_WYG_007-16b"/>
　荀子舜學於務成昭注尸子曰務成昭之教舜曰避<lb/>
　天下之逆從天下之順天下不足取也避天下之順<lb/>
　從天下之逆天下不足失也<lb/>
宋子十八篇<hi>孫卿道宋子</hi>
　荀子云宋子有見於少無見於多注宋鈃宋人也與<lb/>
　孟子同時<hi>孟子作宋牼</hi>又云宋子蔽於欲而不知得又引<lb/>
　子宋子曰明見侮之不辱使人不闘<hi>注莊子説宋子曰見侮不辱救</hi>
　<hi>民之闘弟宋子盖尹文  子</hi>又云子宋子曰人之情欲寡而皆以<lb/>
<pb n="KR2n0006_WYG_007-17a"/>
　巳之情欲為多是過也<lb/>
天乙三篇<lb/>
　賈誼書脩政語引湯曰<hi>云云</hi>史記殷本紀湯曰予有<lb/>
　言人視水見形視民知治不<lb/>
虞初周説九百四十三篇<lb/>
　郊祀志丁夫人雒陽虞初等以方祠詛匈奴大宛焉<lb/>
孔子曰雖小道必有可觀者焉<lb/>
　按論語子夏曰<hi>云云</hi>非孔子之言蔡邕曰小能小善<lb/>
<pb n="KR2n0006_WYG_007-17b"/>
　雖有可觀孔子以為致逺則泥盖因此志之誤<lb/>
相反而皆相成也<lb/>
　致堂胡氏曰夫仁以親親義以尊尊施之雖有等衰<lb/>
　發端則非異道故事父孝則忠可移求忠臣則於孝<lb/>
　子未聞相反之理也曰法則慘刻曰名則苛繞曰墨<lb/>
　則二本曰從横則妾婦之道是皆五經之棄也其歸<lb/>
　豈足要乎儒家者流因修六藝矣列儒於九家而曰<lb/>
　修六藝之術以觀九家之言則修六藝者無所名家<lb/>
<pb n="KR2n0006_WYG_007-18a"/>
　謂誰氏耶何以言之多舛也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0006_WYG_007-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢藝文志考證卷七<lb/>
</p>
<p>
</p>
  </div>
</body>
</text>
</TEI>
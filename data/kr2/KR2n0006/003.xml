<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漢藝文志考證卷三</head> <lb/>
    <p>
<pb n="KR2n0006_WYG_003-1a"/>
欽定四庫全書<lb/>
　漢藝文志考證卷三<lb/>
　　　　　　　　　　　　宋　王應麟　撰<lb/>
　　樂<lb/>
樂記二十三篇<lb/>
　禮記正義云樂記者記樂之義此於别錄屬樂記葢<lb/>
　十一篇合爲一篇謂有樂本有樂論有樂施有樂言<lb/>
　有樂禮有樂情有樂化有樂象有賔牟賈有師乙有<lb/>
<pb n="KR2n0006_WYG_003-1b"/>
　魏文侯今雖合此畧有分焉劉向所校二十三篇著<lb/>
　於别錄今樂記所斷取十一篇餘有十二篇其名猶<lb/>
　在奏樂第十二樂器第十三樂作第十四意始第十<lb/>
　五樂穆第十六説律第十七季札第十八樂道第十<lb/>
　九樂義第二十昭本第二十一昭頌第二十二竇公<lb/>
　第二十三<hi>王禹二十四卷記無所録</hi>周禮樂師注云貍首在樂記<lb/>
　蔡邕明堂論引樂記曰武王伐殷爲俘馘于京太室<lb/>
　<hi>沈約云樂記取公孫尼子史記正義云樂記公孫尼子次撰</hi>
<pb n="KR2n0006_WYG_003-2a"/>
樂經<hi>不著録</hi>
　元始四年立樂經三禮圖云舊圖引樂經云黄鍾磬<lb/>
　<hi>云云</hi>周禮磬氏疏案樂云磬前長三律二尺七寸後<lb/>
　長二律尺八寸與三禮圖所引同今樂經亡𫝊莫知<lb/>
　誰作王充論衡曰陽成子長作樂經非庶㡬之才不<lb/>
　能成也<hi>又曰陽成子張作樂</hi>然則漢儒所作歟後漢律厯志注<lb/>
　建初二年七月太常丞鮑鄴上言亦引樂經曰十二<lb/>
　月行之所以宣氣豐物也<hi>隋志有樂經四卷</hi>沈約云秦代滅<lb/>
<pb n="KR2n0006_WYG_003-2b"/>
　學樂經殘亡<hi>晉中經簿無復樂書别錄所載已復亡逸</hi>尚書大傳引樂曰<lb/>
　舟張辟雍鶬鶬相從八風回回鳯皇喈喈<lb/>
雅歌詩四篇<lb/>
　文選注七畧曰漢興魯人虞公善雅歌發聲盡動梁<lb/>
　上塵晉志杜夔傳舊雅樂四曲一曰鹿鳴二曰騶虞<lb/>
　三曰伐檀四曰文王皆古聲辭此四篇豈即四曲歟<lb/>
　<hi>當考</hi>
雅琴趙氏七篇　師氏八篇　龍氏九十九篇<lb/>
<pb n="KR2n0006_WYG_003-3a"/>
　劉向别錄雅琴之意皆出龍徳諸琴雜事中宣帝元<lb/>
　康神爵間丞相奏能鼓琴者渤海趙定梁國龍徳皆<lb/>
　召入見温室使鼓琴待詔定爲人尚清静少言語善<lb/>
　鼓琴時間燕爲散操<hi>向有雅琴賦見文選注</hi>沈約曰别錄龍氏<lb/>
　雅琴百六篇劉昆能彈雅琴知清角之操<hi>文選注引七畧雅暢</hi>
　<hi>第十七</hi>夾漈鄭氏曰琴之九操十二引以音相授並不<lb/>
　著辭琴之有辭自梁始<hi>王褒𫝊上頗作歌詩欲興協律之事丞相魏相奏言知音</hi>
　<hi>善鼔雅琴者渤海趙定梁國龔徳皆召見待詔</hi>
<pb n="KR2n0006_WYG_003-3b"/>
樂元語<hi>不著録</hi>
　食貨志樂語有五均鄧展曰樂元語河間獻王所𫝊<lb/>
　道五均事瓚曰其文云天子取諸侯之士以立五均<lb/>
　則市無二賈四民常均白虎通引樂元語曰東夷之<lb/>
　樂曰朝離南夷樂曰南西夷樂曰味北夷樂曰禁又<lb/>
　云受命而六樂樂先王之樂明有法也<lb/>
殷薦之上帝以享祖考<lb/>
　今易作以配祖考<lb/>
<pb n="KR2n0006_WYG_003-4a"/>
自黄帝下至三代樂各有名<lb/>
　通典伏羲樂名扶來亦曰立本神農樂名扶持亦曰<lb/>
　下謀黄帝作咸池少皥作大淵顓頊作六莖帝嚳作五<lb/>
　英堯作大章舜作大韶禹作大夏湯作大濩周武王<lb/>
　作大武周公作勺大司樂周所存六代之樂黄帝雲<lb/>
　門大卷堯大咸舜大㲈禹大夏湯大濩武王大武<lb/>
河間獻王作樂記獻八佾之舞<lb/>
　本𫝊武帝時獻王來朝獻雅樂<hi>大事記在元光五年冬十月</hi>禮樂<lb/>
<pb n="KR2n0006_WYG_003-4b"/>
　志河間獻王有雅材亦以爲治道非禮樂不成因獻<lb/>
　所集雅樂天子下大樂官常存肄之嵗時以備數然<lb/>
　不常御常御及郊廟皆非雅聲至成帝時謁者常山<lb/>
　王禹世受河間樂能説其義其弟子宋曄等上書言<lb/>
　之下大夫博士平當等考試當以爲河間獻王聘求<lb/>
　幽𨼆修興雅樂以助教化時大儒公孫𢎞董仲舒等<lb/>
　皆以爲音中正雅立之大樂春秋鄉射作於學官希<lb/>
　濶不講今曄等守習孤學大指歸於興助教化宜領<lb/>
<pb n="KR2n0006_WYG_003-5a"/>
　屬雅樂以繼絶表微事下公卿以爲久逺難分明當<lb/>
　議復寢<lb/>
　　春秋<lb/>
春秋古經十二篇<lb/>
　周禮小宗伯注古文春秋經公即位爲公即立<hi>疏云春秋</hi>
　<hi>古經是此古文經所藏之書文帝除挾書律此本然後行於世</hi>史記吳世家余讀春<lb/>
　秋古文服䖍注左氏云古文篆書一簡八字<lb/>
經十二卷<hi>公羊榖梁二家</hi>
<pb n="KR2n0006_WYG_003-5b"/>
　詩正義漢初爲傳訓者皆與經别行三傳之文不與<lb/>
　經連故石經書公羊傳皆無經文<lb/>
左氏傳三十卷<lb/>
　漢初出張蒼之家文帝時賈誼爲訓詁授趙人貫公<lb/>
　太史公十二諸侯年表序云孔子西觀周室論史記<lb/>
　舊聞興於魯而次春秋七十子之徒口受其傳指爲<lb/>
　有所刺譏褒諱挹損之文辭不可以書見也魯君子<lb/>
　左丘明懼弟子人人異端各安其意失其真故因孔<lb/>
<pb n="KR2n0006_WYG_003-6a"/>
　子史記具論其語成左氏春秋劉歆以爲左丘明好<lb/>
　惡與聖人同親見夫子而公羊穀梁在七十子後傳<lb/>
　聞之與親見其詳畧不同建平中歆欲立左氏諸儒<lb/>
　排之謂左氏不傳春秋沈氏云嚴氏春秋引觀周篇<lb/>
　云孔子將脩春秋與左丘明乘如周觀書於周史歸<lb/>
　而脩春秋之經丘明爲之𫝊共爲表裏啖氏曰左氏<lb/>
　比於二傳其功最高博采諸家叙事尤備能令後代<lb/>
　頗見本末因以求意經文可知劉氏曰仲尼之時魯<lb/>
<pb n="KR2n0006_WYG_003-6b"/>
　國賢者無不從之㳺獨丘明不在弟子之籍若丘明<lb/>
　真受經作傳者豈得不在弟子之籍哉丘明自用其<lb/>
　意説經汎以舊章常例通之於史䇿可以見成敗耳<lb/>
　其褒貶之意非丘明所盡也以其不受經也石林葉<lb/>
　氏曰古者以左史書言右史書動左氏葢左史之後<lb/>
　以官名氏者也所以得其目以爲傳東萊呂氏曰左<lb/>
　氏於定哀之間載孔子之事皆傳聞失實本不曾登<lb/>
　聖門公羊疏云左氏先著竹帛故漢時謂之古學平<lb/>
<pb n="KR2n0006_WYG_003-7a"/>
　帝時始立學官建武以李封爲博士復廢肅宗令賈<lb/>
　逵選公羊嚴顔諸生教以左氏與簡紙經傳各一通<lb/>
　雖不立學官然擢高第爲講郎説文引古文左氏無<lb/>
　以莤酒附婁無松栢樌凟鬼神諸侯敵王所鎎誒誒<lb/>
　岀出王室日惷惷焉澤之目籞不義不䵒癹夷藴崇<lb/>
　之楄部薦榦其字多異後漢言左氏祖鄭興而賈逵<lb/>
　𫝊父業故有鄭賈之學<lb/>
公羊傳十一卷<lb/>
<pb n="KR2n0006_WYG_003-7b"/>
　戴宏序云子夏傳與公羊高高傳與子平平傳與子<lb/>
　地地傳與子敢敢傳與子夀至漢景帝時夀乃共弟<lb/>
　子齊人胡毋子都著於竹帛儒林傳胡毋生爲景公<lb/>
　博士與董仲舒同業齊之言春秋者宗事之公孫𢎞<lb/>
　亦頗受焉武帝因尊公羊家何休自謂本胡毋生條<lb/>
　例劉氏曰公羊異二傳者大指有三一曰据百二十<lb/>
　國寶書而作二曰張三世三曰新周故宋以春秋當<lb/>
　新王三者皆非也隋志春秋公羊傳十二卷嚴彭祖<lb/>
<pb n="KR2n0006_WYG_003-8a"/>
　撰荀崧謂公羊辭義清俊斷决明審晁氏曰既曰一<lb/>
　家之傳而特書子公羊子者孰謂謂高歟又載魯子<lb/>
　高子之辭何耶而又復有子沈子子女子子北宮子<lb/>
　者高之所子歟抑平地敢夀之所子歟<hi>石林葉氏曰公羊穀梁受</hi>
　<hi>學於子夏此出於䜟緯之書所謂説顯辭者其言不經見  劉知幾史通曰左氏之義有三長二傳之義</hi>
　<hi>有五短子吳兢書目云高乃  夏弟子</hi>
榖梁傳十一卷<lb/>
　韋賢夏侯勝言榖梁子本魯學公羊氏廼齊學也吳<lb/>
<pb n="KR2n0006_WYG_003-8b"/>
　兢書目云秦孝公時人楊士勛疏云榖梁子名俶字<lb/>
　元始魯人一名赤<hi>顔師古曰名喜</hi>受經于子夏爲經作傳傳<lb/>
　孫卿卿傳魯人申公申公傳博士江翁其後魯人榮<lb/>
　廣大善榖梁又傳蔡千秋漢宣帝好榖梁擢千秋爲<lb/>
　郎由是行於世隋志梁有春秋榖梁傳十五卷漢諫<lb/>
　大夫尹更始撰劉歆曰孝宣立榖梁後漢賈逵兼通<lb/>
　五家榖梁之説晁氏曰榖梁晚出於漢因得監省左<lb/>
　氏公羊之違畔而正之其精深逺大者真得子夏之<lb/>
<pb n="KR2n0006_WYG_003-9a"/>
　所傳左氏之失專而縱公羊之失雜而拘榖梁司典<lb/>
　刑而不縱崇信義而不拘有意乎蹈道而知變通矣<lb/>
　不免失之隨也石林葉氏曰左氏傳事不傳義是以<lb/>
　詳於史而未必實以不知經故也公羊榖梁傳義不<lb/>
　傳事是以詳於經而義未必當以不知史故也又曰<lb/>
　榖梁或記尸子沈子其所從來亦不一鄭康成曰左<lb/>
　氏善於禮公羊善於䜟榖梁善於經荀崧謂榖梁文<lb/>
　清義約啖氏曰三傳傳經宻於左氏榖梁意精公羊<lb/>
<pb n="KR2n0006_WYG_003-9b"/>
　詞辯但守文堅滯或至矛楯不近聖人夷曠之體<lb/>
鄒氏傳十一卷夾氏傳十一卷<lb/>
　七錄云建武中鄒夾氏皆絶王吉能爲鄒氏春秋隋<lb/>
　志王莽之亂鄒氏無師夾氏亡范升奏曰春秋之家<lb/>
　又有騶夾<lb/>
鐸氏微三篇<lb/>
　太史公曰鐸椒爲楚威王傅爲王不能盡觀春秋采<lb/>
　取成敗卒四十章爲鐸氏微劉向别錄云左丘明授<lb/>
<pb n="KR2n0006_WYG_003-10a"/>
　曾申申授吳起起授其子期期授楚人鐸椒鐸椒作<lb/>
　抄撮八卷授虞卿説苑魏武侯問元年於呉子吳子<lb/>
　對曰言國君必謹始也謹始奈何曰正之正之奈何<lb/>
　曰明智吳起學春秋見於此<lb/>
虞氏微𫝊二篇<lb/>
　劉向别錄云虞卿作抄撮九卷授荀卿荀卿授張蒼<lb/>
公羊顔氏記十一篇<lb/>
　顔安樂事眭孟六藝論云治公羊者胡毋生董仲舒<lb/>
<pb n="KR2n0006_WYG_003-10b"/>
　仲舒弟子嬴公公弟子眭孟孟弟子嚴彭祖及顔安<lb/>
　樂彭祖爲嚴氏學安樂爲顔氏學皆立博士後漢張<lb/>
　霸減定嚴氏春秋爲二十萬言<lb/>
公羊董仲舒治獄十六篇<lb/>
　隋志董仲舒春秋决事十卷唐志春秋决獄十卷<hi>七錄</hi>
　<hi>云春秋斷獄五卷</hi>應劭曰仲舒居家朝廷毎有政議遣廷尉<lb/>
　張湯問其得失於是作春秋决獄二百三十二事動<lb/>
　以經對論衡曰仲舒表春秋之義稽合於律無乖異<lb/>
<pb n="KR2n0006_WYG_003-11a"/>
　者<hi>太平御覽載仲舒决獄二事引春秋許止進藥夫人歸於齊通典載仲舒斷疑獄引春秋之義父爲</hi>
　<hi>子隠</hi>
議奏三十九篇<hi>石渠論</hi>
　劉更生𫝊初立榖梁春秋徴更生受榖梁講論五經<lb/>
　於石渠<hi>禮記正義引議郎尹更始待詔劉更生等議石渠云後漢陳元曰孝宣爲石渠論而穀梁</hi>
　<hi>氏興</hi>
國語二十一篇<lb/>
　司馬遷傳贊左丘明爲傳又纂異同爲國語史通曰<lb/>
<pb n="KR2n0006_WYG_003-11b"/>
　左丘明既爲春秋内傳又稽逸文纂别説分周魯齊<lb/>
　晉鄭楚吳越八國事起周穆王終魯悼公爲外傳國<lb/>
　語六經之流三傳之亞也陸淳謂與左傳文體不倫<lb/>
　定非一人所爲太史公曰左丘失明厥有國語石林<lb/>
　葉氏曰按姓氏譜有左氏有左丘氏則豈一家之言<lb/>
　乎唐啖趙之徒頗知之然未有以傳其説也宋氏曰<lb/>
　自魏晉以後書録所題皆曰春秋外傳國語是則左<lb/>
　傳爲内國語爲外二書相副以成大業説文引國語<lb/>
<pb n="KR2n0006_WYG_003-12a"/>
　侊飯不及一食於其心侙然兵不解医其字多異<lb/>
世本十五篇<lb/>
　周官瞽矇世奠繫<hi>注謂世之而定其繋謂書於世本也  國語曰教之世以怵懼其動</hi>
　小史定繫世辨昭穆<hi>注謂帝繋世本之屬天子曰帝繋諸侯曰世本</hi>司馬遷<lb/>
　傳贊世本錄黄帝以來至春秋時帝王公侯卿大夫<lb/>
　祖世所出司馬遷采世本劉向曰世本古史官明於<lb/>
　古事者所記録黄帝以來帝王諸侯及卿大夫系<lb/>
　謚名號凡十五篇隋志世本王侯大夫譜二卷又世<lb/>
<pb n="KR2n0006_WYG_003-12b"/>
　本二卷劉向撰又四卷宋衷撰又云漢初得世本叙<lb/>
　黄帝以來祖世所出春秋正義云今之世本與司馬<lb/>
　遷言不同世本多誤不足依憑顔之推曰世本左丘<lb/>
　明所書<hi>此説出皇甫謐帝王世紀</hi>而有燕王喜漢高祖非本文也<lb/>
　<hi>項氏曰古者立氏必告于太史氏春秋之末知果别族於太史為輔氏後世史職既廢宗法又亡鄭氏曰</hi>
　<hi>三代之前姓氏分而為二男子稱氏婦人稱姓三代之後姓氏合而為一</hi>
戰國䇿三十三篇<lb/>
　劉向校書錄序云中書本號或曰國䇿或曰國事或<lb/>
<pb n="KR2n0006_WYG_003-13a"/>
　曰短長或曰事語或曰長書或曰脩書臣向以爲戰<lb/>
　國時㳺士輔所用之國爲之筴謀宜爲戰國䇿<hi>邊通學短</hi>
　<hi>長蒯通善爲長短説主父偃學長短從横術</hi>隋志三十四卷劉向錄唐志<lb/>
　缺二卷今世所傳三十三卷史通曰其篇有東西二<lb/>
　周秦齊燕楚三晉宋衛中山合十二國分爲三十二<lb/>
　卷謂之䇿者葢錄而不序即簡以爲名司馬遷采戰<lb/>
　國䇿<hi>姚氏校定縂四百八十餘條太史公采九十餘條其事異者止五六條</hi>
奏事二十篇<hi>秦時大臣奏事刻石名山文</hi>
<pb n="KR2n0006_WYG_003-13b"/>
　七國未變古式言事於王皆稱上書秦初改書曰奏<lb/>
　秦刻石者四嶧山琅邪臺之罘㑹稽<lb/>
楚漢春秋九篇<lb/>
　陸賈記項氏與漢高初起及惠文間事<hi>隋志九卷史通云晏子虞</hi>
　<hi>卿呂氏陸賈其書篇第本無年月而亦謂春秋</hi>司馬遷傳贊漢興伐秦定天<lb/>
　下有楚漢春秋劉氏曰厯代國史其流出於春秋劉<lb/>
　歆叙七畧王儉撰七志史記以下皆附春秋荀朂分<lb/>
　四部史記舊事入丙部阮孝緒七録記傳錄紀史傳<lb/>
<pb n="KR2n0006_WYG_003-14a"/>
　由是經與史分<hi>洪氏曰陸賈書當時事而所言多與史不合顔師古屢辨之若高祖之臣</hi>
　<hi>别有綘灌南宮侯張耳准隂舍人謝公</hi>
太史公百三十篇<hi>十篇有録無書</hi>
　東萊呂氏曰以張晏所列亡篇之目校之史記或其<lb/>
　篇具在或草具而未成非皆無書也其一曰景紀此<lb/>
　其篇具在者也所載間有班書所無者其二曰武紀<lb/>
　十篇唯此篇亡衛宏漢舊儀注曰司馬遷作本紀極<lb/>
　言景帝之短及武帝之過武帝怒而削去之衛宏與<lb/>
<pb n="KR2n0006_WYG_003-14b"/>
　班固同時是時兩紀俱亡今景紀所以復出者武帝<lb/>
　特能毁其副在京師者耳藏之名山固自有他本也<lb/>
　武紀終不見者豈非指切尤甚雖民間亦畏禍而不<lb/>
　敢藏乎其三曰漢興以來將相年表其書具在但前<lb/>
　闕叙其四曰禮書其叙具在自禮由人起以下則草<lb/>
　具而未成者也其五曰樂書其叙具在自凡音之起<lb/>
　而下則草具而未成者也其六曰律書其叙具在自<lb/>
　書曰七正二十八舍以下則草具而未成者也其七<lb/>
<pb n="KR2n0006_WYG_003-15a"/>
　曰三王世家其書雖亡然叙𫝊云三子之王文辭可<lb/>
　觀作三王世家則其所載不過奏請及䇿書或如五<lb/>
　宗世家其首畧叙其所自出亦未可知也贊乃真太<lb/>
　史公語也其八曰𫝊靳蒯成列傳此其篇具在而無<lb/>
　刓缺者也張晏乃謂褚先生所補褚先生論著附見<lb/>
　史記者甚多試取一二條與此傳並觀之則雅俗工<lb/>
　拙自可了矣其九曰日者列傳自余志而著之以上<lb/>
　皆太史公本書其十曰龜䇿列傳其序具在自褚先<lb/>
<pb n="KR2n0006_WYG_003-15b"/>
　生曰以下乃其所補爾方班固時東觀蘭臺所藏十<lb/>
　篇雖有錄無書正如古文尚書兩漢諸儒皆未嘗見<lb/>
　至江左始盛行固不可以其晚出遂疑以爲僞也<lb/>
馮商所續太史公七篇<lb/>
　張湯傳贊馮商稱張湯之先與留侯同祖史通云史<lb/>
　記所書年止漢武太初已後闕而不錄其後劉向向<lb/>
　子歆及諸好事者若馮商衛衡揚雄史岑梁審肆仁<lb/>
　晉馮叚肅金丹馮衍韋融蕭奮劉恂等相次撰續迄<lb/>
<pb n="KR2n0006_WYG_003-16a"/>
　于哀平間猶名史記至建武中司徒掾班彪以爲其<lb/>
　言鄙俗不足以踵前史又雄歆僞褒新室誤後惑衆<lb/>
　不當埀之後代於是採其舊事傍貫異聞作後傳六<lb/>
　十五篇其子固爲漢書<hi>論衡曰揚子雲錄宣帝以至哀平陳平仲紀光武</hi>
太古以來年紀二篇<lb/>
　李徳林曰史者編年也故魯號紀年墨子又云吾見<lb/>
　百國春秋<hi>春秋緯曰開闢至獲麟二百七十六萬嵗分爲十紀大率一紀二十七萬六千年艾</hi>
　<hi>軒林氏曰伏羲氏元年辛巳或以爲甲寅陶唐氏元年戊辰或以為辛卯或以為甲辰舜之年月以孟子</hi>
<pb n="KR2n0006_WYG_003-16b"/>
　<hi>司馬遷之言求之虞書似亦有不合者</hi>六藝論云燧人至伏犧一百八<lb/>
　十七代<lb/>
漢著記百九十卷<lb/>
　劉毅曰漢之舊典世有注記荀悦申鑒曰先帝故事<lb/>
　有起居注曰注動静之節必書焉通典曰漢武帝有<lb/>
　禁中起居注馬后撰明帝起居注則漢起居似在宮<lb/>
　中為女史之任谷永言災異有八世著記久不塞除<lb/>
　之語<lb/>
<pb n="KR2n0006_WYG_003-17a"/>
漢大年紀五篇<lb/>
　高祖文帝武帝紀臣瓚注引漢帝年紀葢即此書<lb/>
左史記言右史記事<lb/>
　玉藻曰動則左史書之言則右史書之與此不同東<lb/>
　萊呂氏曰玉藻<hi>云云</hi>説者遂以尚書爲右史所書殊<lb/>
　不知三典兼載言動如禹貢一篇皆紀事未嘗有禹<lb/>
　之言也<lb/>
冥氏春秋<hi>不著錄</hi>
<pb n="KR2n0006_WYG_003-17b"/>
　秋官𡨕氏注鄭司農云冥讀爲𡨕氏春秋之𡨕愚按<lb/>
　儒林傳堂谿惠授泰山𡨕都<hi>顔氏有筦冥之學</hi>疏謂若晏子<lb/>
　呂氏春秋之類恐非<lb/>
夾氏未有書<lb/>
　夾氏傳十一卷有錄無書然則錄存而書亡也<lb/>
　有書當考<lb/>
　<lb/>
　漢藝文志考證卷三<lb/>
</p>
<p>
</p>
  </div>
</body>
</text>
</TEI>
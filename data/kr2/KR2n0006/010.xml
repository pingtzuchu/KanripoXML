<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漢藝文志考證卷十</head> <lb/>
    <p>
<pb n="KR2n0006_WYG_010-1a"/>
欽定四庫全書<lb/>
　漢藝文志考證卷十<lb/>
　　　　　　　　　　　　宋　王應麟　撰<lb/>
　襍占<lb/>
黄帝長桞占夢十一卷<lb/>
　史記正義帝王世紀云黄帝夢大風吹天下之塵垢<lb/>
　皆去又夢人執千鈞之弩驅羊萬羣帝寤而歎曰風<lb/>
　為號令執政者也垢去土后在也天下豈有姓風名<lb/>
<pb n="KR2n0006_WYG_010-1b"/>
　后者哉夫千鈞之弩異力者也驅羊數萬羣能牧氏<lb/>
　為善者也天下豈有姓力名牧者哉於是依二占而<lb/>
　求之得風后於海隅登以為相得力牧於大澤進以<lb/>
　為将黄帝因著占夢經十一卷<lb/>
嚏耳鳴襍占十六卷<lb/>
　隋志梁有嚏書耳鳴書各一卷<lb/>
請雨止雨二十六卷<lb/>
　董仲舒傳以春秋灾異之變推隂陽所以錯行故求<lb/>
<pb n="KR2n0006_WYG_010-2a"/>
　雨閉諸陽縱諸隂其止雨反是行之一國未嘗不得<lb/>
　所欲隋志梁有董仲舒請禱圖三卷後漢輿服志注<lb/>
　引仲舒止雨書<hi>初學記引淮南子曰董仲舒請雨秋用桐木魚</hi>
泰壹襍子候嵗二十二卷<lb/>
　天官書有候嵗羙惡漢之為天數者占嵗則魏鮮<hi>隋志</hi>
　<hi>東方朔歳占一卷</hi>
種樹臧果相蠶十三卷<lb/>
　秦燒書所不去者醫藥卜筮種樹之書周禮馬質注<lb/>
<pb n="KR2n0006_WYG_010-2b"/>
　蠶書蠶為龍精月直大火則浴其種<lb/>
衆占非一而夢為大<lb/>
　隋志有占夢書三卷京房撰志不著録西山真氏曰<lb/>
　周官六夢之占獨所謂正夢者不縁感而得餘雖所<lb/>
　因不同大抵皆感也感者何中有動焉之謂也其動<lb/>
　也有真有妄夢亦随之雖昔聖賢不能無夢惟其私<lb/>
　欲銷泯天理昭融兆朕所形亦莫非實髙宗之得説<lb/>
　武王之克商皆是物也常人則不然方寸之靈莫適<lb/>
<pb n="KR2n0006_WYG_010-3a"/>
　為主欲動情勝擾擾萬端故厭勞慕佚則徒歩而夢<lb/>
　輿馬矣惡餒思飫則霍食而夢梁肉矣若是者皆妄<lb/>
　也至於因夢而獲若主父苕榮之歌叔孫竪牛之兆<lb/>
　似有其實矣而卒以基莫大之禍夢其果可慿耶非<lb/>
　夢之不可慿也感之妄故夢亦妄也<lb/>
人失常則訞興<lb/>
　今左傳作人棄常則訞興<lb/>
　形法<lb/>
<pb n="KR2n0006_WYG_010-3b"/>
山海經十三篇<lb/>
　隋志相𫝊以為夏禹所記二十三卷郭璞注釋乃劉<lb/>
　歆所定書其南西北東及中山號五藏經十八篇其<lb/>
　文最多海内海外大荒三經南西北東各一篇并海<lb/>
　内經一篇總十八篇多者十餘簡少者二三簡其卷<lb/>
　後或題建平元年四月丙戌待詔太常屬臣望校治<lb/>
　侍中光禄勲臣龔侍中奉車都尉光禄大夫臣秀領<lb/>
　主省序曰禹定髙山大川盖與伯翳主驅禽獸命山<lb/>
<pb n="KR2n0006_WYG_010-4a"/>
　川類草木别水土四嶽佐之以周四方逮人跡之所<lb/>
　希至及舟輿之所罕到内别五方之山外分八方之<lb/>
　海紀其珍寳竒物異方之所生水土草木禽獸昆蟲<lb/>
　麟鳯之所止休祥之所隠及四海之外絶域之國殊<lb/>
　類之人古文之著明者也孝武時東方朔言異鳥之<lb/>
　名孝宣時臣父向對貳負之臣皆以是書朝士由是<lb/>
　多竒山海經者可以考休祥變怪之物見逺國異人<lb/>
　之謡俗臣望所校凡三十二篇今定為十八篇顔之<lb/>
<pb n="KR2n0006_WYG_010-4b"/>
　推曰山海經禹益所記而有長沙零陵桂陽諸暨後<lb/>
　人所羼非本文也通典以為恢怪不經疑夫子刪詩<lb/>
　書後尚竒者所作或先有其書如詭誕之言必後人<lb/>
　所加也郭璞序曰東方生曉畢方之名劉子政辨盗<lb/>
　械之尸王頎訪兩靣之客海民獲長臂之衣精驗潜<lb/>
　效絶代懸符論衡謂董仲舒睹重常之鳥劉子政曉<lb/>
　貳負之尸皆見山海經故能立二事之説今本十八<lb/>
　卷劉歆定為十八篇多於志五篇固已不同尤袤定<lb/>
<pb n="KR2n0006_WYG_010-5a"/>
　為先秦之書非禹及伯翳所作晁氏曰長沙零陵雁<lb/>
　門皆郡縣名又載禹鯀後人參益之薛氏曰左傳稱<lb/>
　大禹鑄鼎象物以知神姦入山林者不逢不若山海<lb/>
　所述不幾是也經言大川所出及舜所葬皆秦漢時<lb/>
　郡縣又有成湯文王之事筦子之文其非先秦有夏<lb/>
　遺書審矣劉歆直云伯益所記又分伯益伯翳以為<lb/>
　二人皆未之詳考於太史公記漢西京書非後世之<lb/>
　作也山海經要為有本於古秦漢増益之書太史公<lb/>
<pb n="KR2n0006_WYG_010-5b"/>
　謂言九州山川尚書近之至山海經禹本紀所言怪<lb/>
　物余不敢言也然哉<hi>朱文公曰記異物飛走之類多云東向或云東首皆為一定之</hi>
　<hi>形疑本依圗畫為之</hi>
宫宅地形二十卷<lb/>
　范氏曰考古卜地之法周始居豳相其隂陽觀其流<lb/>
　泉度其隰原擇地利以便人事而已其作新邑也卜<lb/>
　澗水東瀍水西又卜瀍水之東則推其不能决者而<lb/>
　令之龜其法盖止於此彼風水向背附著之説聖人<lb/>
<pb n="KR2n0006_WYG_010-6a"/>
　弗之詳焉雖然甲子作於大撓尚矣宣王揆日以田<lb/>
　既吉戊又吉庚午則枝榦固有吉凶保章氏以星土<lb/>
　辨九州之封域以觀妖祥則方隅固有休咎聖人弗<lb/>
　之詳而未嘗廢其説<lb/>
相人二十四卷<lb/>
　荀子非相曰古者有姑布子卿今之世梁有唐舉陶<lb/>
　𢎞景相經序相者盖性命之著乎形骨吉凶之表乎<lb/>
　氣貌亦猶事先謀而後動心先動而後應表裏相感<lb/>
<pb n="KR2n0006_WYG_010-6b"/>
　莫知所以然隋志相書四十六卷<hi>史通曰許負相經當時所聖見傳流</hi>
　<hi>俗</hi>
相六畜三十八卷<lb/>
　隋志有伯樂相馬經寗戚相牛經荀子論堅白同異<lb/>
　云曽不如好相鷄狗之可以為名也莊子徐无鬼見<lb/>
　魏武侯告之相狗馬列子秦穆公謂伯樂曰子姓有<lb/>
　可使求馬者乎曰有九方臯吕氏春秋古之善相馬<lb/>
　者寒風是相口齒麻朝相頰子女厲相目衛忌相<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
<pb n="KR2n0006_WYG_010-7a"/>
　許鄙相<graphic n="KR2697" url="https://raw.githubusercontent.com/kanripo/KR-Gaiji/master/images/KR2697.png" mimeType="image/png"/>投伐褐相胸脅管青相膹肳陳悲相股脚<lb/>
　秦牙相前贊君相後凡此十人者皆天下之良工也<lb/>
　又云齊有善相狗者其隣假以買取鼠之狗淮南子<lb/>
　伯樂韓風秦牙筦青所相各異其知馬一也日者𫝊<lb/>
　禇先生曰黄直丈夫也陳君夫婦人也以相馬立名<lb/>
　天下留長孺以相彘立名滎陽禇氏以相牛立名<hi>馬援</hi>
　<hi>上馬式表近世有西河子輿明相法子輿𫝊儀長孺𫝊丁君都君都𫝊楊子阿臣援師事子阿受相馬骨</hi>
　<hi>法孝武時善相馬者東門京鑄銅馬法臣謹依儀氏䩭中帛氏口齒謝氏脣䰇丁氏身中偹此數家骨相</hi>
<pb n="KR2n0006_WYG_010-7b"/>
　<hi>以為法洪氏曰今時相馬者間有之相牛者殆絶所謂相鷄狗彘者不復聞之矣</hi>
苟非其人道不虚行<lb/>
　司馬公原命曰天道精㣲非聖人莫能知今學者未<lb/>
　能通人理之萬一而遽從事於天昔眭孟知有王者<lb/>
　興於㣲賤而不知孝宣乃欲求公孫氏禪以天下翼<lb/>
　奉知漢有中衰阨㑹之象而不知王莽乃云洪水為<lb/>
　灾西門君惠知劉秀當為天子而不知光武乃謀立<lb/>
　國師公劉秀秀亦更名以應之皆無益於事是以聖<lb/>
<pb n="KR2n0006_WYG_010-8a"/>
　人之教治人而不治天知人而不知天<lb/>
宋有子韋<lb/>
　新序宋景公時熒惑在心子韋曰熒惑天罰也心宋<lb/>
　分野也隂陽家宋司星子韋三篇<lb/>
楚有甘公<lb/>
　天官書在齊甘公此云楚當考張耳傳甘公曰東井<lb/>
　秦分先至必王楚必屬漢<lb/>
漢有唐都<lb/>
<pb n="KR2n0006_WYG_010-8b"/>
　太史公學天官於唐都<hi>律歴志造太初歴方士唐都與焉都分天部天官書漢之</hi>
　<hi>為天數者星則唐都</hi>
序數術為六種<lb/>
　張文饒曰象生於數數生於理故天地萬物之生皆<lb/>
　祖於數聖人先知先覺因制之以示人以分天度量<lb/>
　地理觀之天地皆有數况人物乎始自伏羲畫卦以<lb/>
　用太極神農植榖以用元氣於是黄帝制歴分天度<lb/>
　也畫野分圻量地里也其餘𨽻首造筭大橈造甲子<lb/>
<pb n="KR2n0006_WYG_010-9a"/>
　蒼頡制字岐伯論醫伶論造律皆以理數而示人者<lb/>
　也<lb/>
　醫經<lb/>
黄帝内經十八卷<lb/>
　王冰曰素問即其經之九卷也兼靈樞九卷廼其數<lb/>
　焉雖復年移代革而授學猶存懼非其人而時有所<lb/>
　隠故第七一卷師氏藏之今之奉行惟八卷爾林億<lb/>
　曰皇甫士安靈樞經序云今有鍼經九卷素問九卷<lb/>
<pb n="KR2n0006_WYG_010-9b"/>
　素問九卷并十八卷即九經也素問第九卷皇甫士安<lb/>
　名為鍼經楊𤣥操云黄帝内經二帙帙各九卷按隋<lb/>
　志謂之九靈王冰名為靈樞素問第七卷亡已久士<lb/>
　安序甲乙經云亦有亡失隋志載梁七録云止存八<lb/>
　卷而冰得舊藏之卷今竊疑之天元紀大論五運行<lb/>
　論六㣲㫖論氣交變論五常政論六元正紀論至真<lb/>
　要論七篇與餘篇畧不相通疑此七篇乃隂陽大論<lb/>
　之文王氏取以補所亡之卷又曰黄帝坐明堂之上<lb/>
<pb n="KR2n0006_WYG_010-10a"/>
　臨觀八極考建五常與岐伯上窮天紀下極地理逺<lb/>
　取諸物近取諸身更相問難於是雷公之倫授業𫝊<lb/>
　之而内經作蒼周之興秦和述六氣之論越人得其<lb/>
　一二演而述難經倉公𫝊其舊學仲景撰其遺論晉<lb/>
　皇甫謐刺而為甲乙隋楊上善纂而為太素全元起<lb/>
　始為訓觧闕第七一通唐寳應中王冰得先師所藏<lb/>
　之卷為注合八十一篇二十四卷按隋志始有素問<lb/>
　之名晉皇甫謐已云素問論病精辨王叔和西晉人<lb/>
<pb n="KR2n0006_WYG_010-10b"/>
　撰脉經云出素問鍼經漢張仲景傷寒論集云撰用<lb/>
　素問是則素問之名起漢世也全元起曰素者本也<lb/>
　問者黄帝問岐伯也按乾鑿度大素者質之始名或<lb/>
　由此館閣書目黄帝鍼經九卷八十一篇與靈樞經<lb/>
　同鍼經以九鍼十二原為首靈樞以精氣為首間有<lb/>
　詳畧程子曰素問之書必出於戰國之末夏竦銅人<lb/>
　腧穴針灸圖經序曰黄帝問岐伯盡書其言藏於金<lb/>
　蘭之室洎雷公請問其道乃坐明堂以授之後世言<lb/>
<pb n="KR2n0006_WYG_010-11a"/>
　明堂者以此<hi>皇甫謐曰素問九卷是原本經脉其義深奥不可容易覧也又有明堂孔穴鍼</hi>
　<hi>灸治要皆黄帝岐伯遺事也</hi>
扁鵲内經九卷<lb/>
　隋志黄帝八十一難經二卷崇文總目秦越人撰<hi>秦越</hi>
　<hi>人采黄帝内經精要之説凡八十一章編次為十三類理趣深逺非易了故名難經</hi>館閣書目<lb/>
　脉經一卷題扁鵲撰凡十六篇史記倉公師公乗陽<lb/>
　慶𫝊黄帝扁鵲之<graphic n="KR0899" url="https://raw.githubusercontent.com/kanripo/KR-Gaiji/master/images/KR0899.png" mimeType="image/png"/>書太史公曰扁鵲言醫為方者<lb/>
　宗王勃八十一難經序曰岐伯以授黄帝黄帝歴九<lb/>
<pb n="KR2n0006_WYG_010-11b"/>
　師以授伊尹伊尹以授湯湯歴六師以授太公太公<lb/>
　以授文王文王歴九師以授醫和醫和歴六師以授<lb/>
　秦越人秦越人始定立章句歴九師以授華佗華佗<lb/>
　歴六師以授黄公黄公以授曹元<lb/>
箴石<lb/>
　内經素問岐伯曰鑱石鍼艾治其外説苑扁鵲先造<lb/>
　軒光之竈八成之湯砥鍼礪石取三陽五輸子容擣<lb/>
　藥子明吹耳陽儀反神子越扶形子越矯摩太子遂<lb/>
<pb n="KR2n0006_WYG_010-12a"/>
　得復生王僧孺曰古以石為針説文砭以石刺病也<lb/>
　東山經髙氏之山多針石郭璞云可以為砭針春秋<lb/>
　傳羙疢不如惡石服䖍云石砭石也季世無復佳石<lb/>
　故以鐡代之<lb/>
　經方<lb/>
泰始黄帝扁鵲俞拊方二十三卷<hi>應劭曰黄帝時醫</hi>
　黄帝八十一難序云秦越人與軒轅時扁鵲相類仍<lb/>
　號之為扁鵲扁鵲傳上古之時醫有俞拊治病不以<lb/>
<pb n="KR2n0006_WYG_010-12b"/>
　湯液醴灑鑱石橋引案杌毒熨一撥見病之應因五<lb/>
　藏之輸湔浣腸胃漱滌五藏練精易形周禮疾醫注<lb/>
　脉之大候要在陽明寸口能専是者其惟秦和乎岐<lb/>
　伯榆柎則兼彼數術者吕氏春秋巫彭作醫説苑上<lb/>
　古之為毉者曰苖父中古之為毉者曰俞柎<hi>帝王世紀黄帝</hi>
　<hi>使岐伯嘗味百草典醫療疾今經方本草之書咸出焉素問云上古使僦貸季理色貸季理色脉而通神</hi>
　<hi>明注岐伯祖世之師</hi>
湯液經法三十二卷<lb/>
<pb n="KR2n0006_WYG_010-13a"/>
　内經素問有湯液醪醴論事物紀原湯液經出於商<lb/>
　伊尹郊祀志莽㠯方士蘓樂言起八風臺於宫中作<lb/>
　樂其上順風作液湯皇甫謐曰仲景論伊尹湯液為<lb/>
　十數卷<lb/>
本草<hi>不著録</hi>
　淮南子云神農嘗百草之滋味一日而七十毒梁七<lb/>
　録神農本草三卷按平帝紀元始五年舉天下通知<lb/>
　方術本草者郊祀志成帝初有本草待詔樓䕶𫝊少<lb/>
<pb n="KR2n0006_WYG_010-13b"/>
　誦醫經本草方術數十萬言其名見於此陶𢎞景云<lb/>
　疑仲景元化等所記舊經三卷藥止三百六十五種<lb/>
　𢎞景以名醫别録亦三百六十五種合七百三十種<lb/>
　因而注釋分為七卷唐顯慶中李勣于志寧等刋定<lb/>
　蘓㳟増一百十四種廣為二十一卷并圖合五十四<lb/>
　篇志寜曰世謂神農氏嘗藥以拯含氣而黄帝以前<lb/>
　文字不傳以識相付至<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>雷乃載篇冊然所載郡縣<lb/>
　多是漢時疑張仲景華佗所記國朝開寳中盧多遜<lb/>
<pb n="KR2n0006_WYG_010-14a"/>
　重定増百三十有三種嘉祐中掌禹錫補注附以新<lb/>
　補八十有二種新定十有七種合一千七百有六種<lb/>
　分二十有一卷新舊混并經之本文遂晦周禮疾醫<lb/>
　注五藥其治合之齊則存乎神農子儀之術疏案劉<lb/>
　向云扁鵲使子儀脉神又中經簿云子儀本草經一<lb/>
　卷儀與義一人也子義亦周末時人<hi>六典注凡藥八百五十種三百</hi>
　<hi>六十神農本經一百八十二名醫别録一百十四新修新附一百九十四有名無用帝王世紀黄帝使岐</hi>
　<hi>伯嘗味草本定本草經造醫方以療衆疾</hi>張仲景金匱云神農能嘗百藥<lb/>
<pb n="KR2n0006_WYG_010-14b"/>
本草石之寒温<lb/>
　此論經方之語而無本草之名<lb/>
　房中<lb/>
容成隂道二十六卷<lb/>
　後漢方術𫝊汵夀光行容成公御婦人法列仙𫝊容<lb/>
　成公自稱黄帝師見於周穆王能善補𨗳之事取精<lb/>
　於𤣥牝其要谷神不死髪白復黒齒落復生神仙𫝊<lb/>
　甘始依容成𤣥素之法更演益之為十卷<lb/>
<pb n="KR2n0006_WYG_010-15a"/>
　神僊<lb/>
宓戯襍子道二十篇<lb/>
　帝王世紀宓戯畫八卦以通神明之徳類萬物之情<lb/>
　所以六氣六腑五臟五行隂陽水火升降得以有象<lb/>
　百病之理得以類推炎黄因斯乃嘗味百藥而制九<lb/>
　鍼莊子曰伏戯得之以襲氣毋<lb/>
黄帝襍子歩引十二卷<lb/>
　列子天瑞篇引黄帝書曰谷神不死是謂𤣥牝梁肅<lb/>
<pb n="KR2n0006_WYG_010-15b"/>
　導引圗序朱少陽得其術於黄帝外書又加以元禽<lb/>
　化禽之説乃志其善者演而圗之隋志有引氣圗道<lb/>
　引圗抱朴子云黄帝論導養而質𤣥素二女著體診<lb/>
　則受雷岐西山真氏曰養生之説出於老子谷神章<lb/>
　其最要也莊子曰黄帝得之以登雲天<lb/>
黄帝岐伯按摩十卷<lb/>
　唐六典按摩博士一人注崔寔正論云熊經鳥伸延<lb/>
　年之術故華佗有六禽之戯魏文有五搥之鍜僊經<lb/>
<pb n="KR2n0006_WYG_010-16a"/>
　云户樞不朽流水不腐謂欲使骨節調利血脉宣通<lb/>
　<hi>韓詩外傳扁鵲砥鍼厲石子游按摩</hi>周禮疏案劉向云扁鵲使子術案摩<lb/>
黄帝襍子芝菌十八卷<lb/>
　黄氏曰神農經五芝久食輕身延年不老先秦之世<lb/>
　未有稱述芝草者漢武宣世始以為瑞黄帝内傳王<lb/>
　母授神芝圗十二卷水經注黄帝登具次之山受神<lb/>
　芝圗於黄盖童子<lb/>
泰一襍子黄冶三十一卷<lb/>
<pb n="KR2n0006_WYG_010-16b"/>
　郊祀志谷永曰明於天地之性不可惑以神怪知萬<lb/>
　物之情不可罔以非類諸背仁義之正道不遵五經<lb/>
　之法言而盛稱竒怪鬼神廣崇祭祀之方求報無福之<lb/>
　祠及言世有僊人服食不終之藥䢣興輕舉登遐倒<lb/>
　景覧觀縣圃浮㳺蓬萊耕耘五徳朝種暮穫與山石<lb/>
　無極黄冶變化堅氷淖溺化色五倉之術者皆姦人<lb/>
　惑衆挾左道懐詐偽以欺罔主聴其言洋洋滿耳若<lb/>
　将可遇求之盪盪如係風捕景終不可得是以明王<lb/>
<pb n="KR2n0006_WYG_010-17a"/>
　距而不聴聖人絶而不語<hi>劉向傳淮南有枕中鴻寶苑祕書書言神仙使鬼神</hi>
　<hi>為金之術龜策傳禇先生曰臣為郎時見萬畢石朱方唐志淮南王萬畢術一卷隋志金丹玉液長生之</hi>
　<hi>事歴代麋費不可勝紀竟無效焉</hi>
神僊十家<lb/>
　司馬公曰老莊之書大指欲同死生輕去就而為神<lb/>
　仙者服餌修錬以求輕舉錬草石為金銀其為術正<lb/>
　相戾是以劉歆七畧叙道家為諸子神仙為方技其<lb/>
　後復有符水禁呪之術至㓂謙之遂合而為一至今<lb/>
<pb n="KR2n0006_WYG_010-17b"/>
　循之其訛甚矣蘓氏曰黄帝老子之道本也方士之<lb/>
　言末也羅氏曰秦猶以博士領其方而號其人為列<lb/>
　仙之儒明猶有所本非若後世夸者之傳也歐陽氏<lb/>
　曰自古有道無仙後世之人知有道而不得其道不<lb/>
　知無仙而妄學仙葛洪云秦阮倉所記有數百人劉<lb/>
　向所纂又七十一人<hi>顔之推云列仙傳劉向所造而贊云七十四人出佛經非本文也</hi>
索隠行怪<lb/>
　中庸素隠朱文公按漢書作索<lb/>
<pb n="KR2n0006_WYG_010-18a"/>
論病以及國原診以知政<lb/>
　晉語趙文子曰醫及國家乎醫龢對曰上醫醫國其<lb/>
　次疾固醫官也<lb/>
大凡書六畧三十八種<lb/>
　景迂晁氏曰劉歆告揚雄云三代之書藴藏於家直<lb/>
　不計耳顧弗多耶今有一周易而無連山歸藏有一<lb/>
　春秋而無千二百國寳書及不修春秋有鄉禮二士<lb/>
　禮七大夫禮二諸侯禮四諸公禮一而天子之禮無<lb/>
<pb n="KR2n0006_WYG_010-18b"/>
　一傳者不知其傳孰多於其亡耶隋志光武篤好文<lb/>
　雅明章尤重經術鴻生鉅儒負袠自逺而至石室蘭<lb/>
　臺彌以充積又於東觀及仁夀閤集新書校書郎班<lb/>
　固傳𫝊等典掌焉並依七畧為書部固編為藝文志<lb/>
　晁氏公武曰劉歆始著七畧總録羣書至荀朂更著<lb/>
　新簿分為四部盖合兵書術數方技於諸子自春秋<lb/>
　類春秋史記别為一六藝諸子詩賦皆仍歆舊其後<lb/>
　歴代所編書目如王儉阮孝緒之徒咸從歆例謝靈<lb/>
<pb n="KR2n0006_WYG_010-19a"/>
　　運任昉之徒皆從朂例唐分經史子集藏於四庫是<lb/>
　　亦祖述朂而加詳焉歐陽公謂始於開元矣<lb/>
　　　　决疑曰自六經以至隂陽之家其數或多或<lb/>
　　　　少春秋九百四十八篇而其數之不及者七<lb/>
　　　　十有一道家九百十三篇而其數之衍者四<lb/>
　　　　十有四自此以後蓍龜一家而卷之溢於目<lb/>
　　　　者八十醫經一家而卷之不登其總者四十<lb/>
　　　　有一或者其傳於後世有以私意増損者邪<lb/>
<pb n="KR2n0006_WYG_010-19b"/>
　　　　夾漈鄭氏曰蕭何入咸陽收秦律令圖書則<lb/>
　　　　秦亦未嘗無書籍也其所焚者一時間事耳<lb/>
　　　　秦人之典蕭何能收於草昧之初蕭何之典<lb/>
　　　　歆何不能紀於承平之後是所見有異也范<lb/>
　　　　氏曰漢時以竹簡冩書在天下者至少非秘<lb/>
　　　　府不能偹非如後世以紙傳冩流布天下所<lb/>
　　　　在皆有也<lb/>
　漢藝文志考證卷十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漢藝文志考證卷六</head> <lb/>
    <p>
<pb n="KR2n0006_WYG_006-1a"/>
欽定四庫全書<lb/>
　漢藝文志考證卷六<lb/>
　　　　　　　　　　　　宋　王應麟　撰<lb/>
　道<lb/>
伊尹五十一篇<lb/>
　説苑臣術篇吕氏春秋皆引伊尹對湯問<hi>周書王㑹有伊尹朝</hi>
　<hi>獻商書</hi>愚謂孟子稱伊尹曰天之生此民也使先知覺<lb/>
　後知使先覺覺後覺也予天民之先覺者也予将以<lb/>
<pb n="KR2n0006_WYG_006-1b"/>
　斯道覺斯民也非予覺之而誰也伊尹所謂道豈老<lb/>
　氏所謂道乎志於兵權謀省伊尹太公而入道家盖<lb/>
　戰國權謀之士著書而託之伊尹也湯誓序曰伊尹<lb/>
　相湯伐桀升自陑孔安國謂出其不意豈知伊尹者<lb/>
　哉傳伊尹之言者孟子一人而已<lb/>
太公謀八十一篇言七十一篇兵八十五篇<lb/>
　李靖曰謀所謂隂謀不可以言窮言不可以兵窮兵<lb/>
　不可以財窮此三門也齊世家後世之言兵及周之<lb/>
<pb n="KR2n0006_WYG_006-2a"/>
　隂權皆宗太公為本謀<hi>戰國䇿蘓秦得太公隂符之謀隋志有太公隂謀</hi>文<lb/>
　選注引七畧太公金版玉匱　雖近世之文然多善<lb/>
　者<hi>又引太公金匱太史公序齊世家曰謬權於幽正義謂六韜三畧隂符七術之屬</hi>愚謂老<lb/>
　氏曰将欲翕之必固張之將欲奪之必固與之此隂<lb/>
　謀之言也范蠡用之以取吳張良本之以滅項而言<lb/>
　兵者尚焉此太史公入道家然隂謀之術申商韓非<lb/>
　之所本也文王之徳之純太公見而知之丹書敬義<lb/>
　之訓武王得於師尚父隂謀傾商之説陋矣<lb/>
<pb n="KR2n0006_WYG_006-2b"/>
辛甲二十九篇<lb/>
　劉向别録曰辛甲故殷之臣事紂盖七十五諫而不<lb/>
　聴去至周召公與語賢之告文王文王親自迎之以<lb/>
　為公卿封長子左氏傳辛甲為太史命百官官箴王<lb/>
　闕<lb/>
鬻子二十二篇<lb/>
　太史公序楚世家曰重黎業之吳囘接之殷之季世<lb/>
　粥子牒之劉向别録云鬻子名熊封於楚劉勰曰鬻<lb/>
<pb n="KR2n0006_WYG_006-3a"/>
　熊知道而文王咨謀諸子肇始莫先於斯唐逢行珪<lb/>
　注一卷十四篇<hi>序云卷軸不全而其門可見</hi>賈誼新書引文王武<lb/>
　王成王問粥子列子天瑞篇引粥熊曰運轉無已天<lb/>
　地宻移疇覺之哉力命篇引粥熊語文王曰自長非<lb/>
　所増自短非所損<hi>陸佃曰列子所稱即南華藏舟鳬鶴之義也今其書無之則熊之嘉</hi>
　<hi>言要㫖亡者多矣</hi>又小説有鬻子説十九篇後世所加<lb/>
管子八十六篇<lb/>
　劉向序所校讎中管子書大中大夫卜圭書臣富參<lb/>
<pb n="KR2n0006_WYG_006-3b"/>
　書射聲校尉立書太史書凡中外書五百六十四以<lb/>
　校除復重四百八十四篇定著八十六篇太史公曰<lb/>
　余讀管氏牧民山髙乗馬輕重九府詳哉言之也九<lb/>
　府書民間無有山髙一名形勢<hi>今二十四卷牧民至輕重庚</hi>傅子<lb/>
　曰管子書過半是後之好事者所加輕重篇尤鄙俗<lb/>
　今本房喬注唐志謂尹知章注文選引江邃文釋云<lb/>
　管子曰夫士懐耿介之心不䕃惡木之枝今檢管子<lb/>
　近亡數篇恐是亡篇之内而邃見之<hi>石林葉氏曰其間頗多與鬼谷</hi>
<pb n="KR2n0006_WYG_006-4a"/>
　<hi>子相亂管子自序其事亦泛濫不切疑皆戰國䇿士相附益蘓氏古史謂多申韓之言非管子之正也甚</hi>
　<hi>者以智欺其民以術傾隣國有不貲之寳石壁菁茅之謀使管仲而信然尚何以霸哉</hi>
老子<lb/>
　隋志梁有漢長陵三老母丘望之注老子二卷志不<lb/>
　著録晁氏公武曰以周平王四十二年授闗尹喜凡<lb/>
　五千七百四十有八言八十一章言道徳之㫖其末<lb/>
　云使民復結繩而用之盖三皇之道也東萊吕氏曰<lb/>
　孔子嘗問禮焉今載於曽子問者與五千言殊不類<lb/>
<pb n="KR2n0006_WYG_006-4b"/>
　盖告孔子者其所職著於書者自其所見也陸徳明<lb/>
　序録云周敬王時西出闗為闗令尹喜説道徳二篇<lb/>
　尚虚無無為漢文帝時河上公作章句四篇以授帝<lb/>
　言治身治國之要<hi>志無河上公章句鄰氏傅氏徐氏劉向傳説今皆亡  王禹玉曰今</hi>
　<hi>資善堂所寫御本獨無章名章名疑非老氏之意</hi>薛氏曰古文老子道徳上<lb/>
　下經無八十一章之辨今文有河上公注分八十一<lb/>
　章史記樂臣公本師河上丈人教安期再𫝊至于臣<lb/>
　公其弟子盖公為曹相國師脩黄帝老子學則丈人<lb/>
<pb n="KR2n0006_WYG_006-5a"/>
　者乃今所謂河上公也自晉世已言其教漢文帝叙<lb/>
　述尤怪誕景迂晁氏曰常善救人故無棄人常善救<lb/>
　物故無棄物獨得諸河上公古本無有也傅奕能辨<lb/>
　之王弼題曰道徳經不析道徳而上下之猶近古歟<lb/>
　<hi>葉氏曰老氏之書其與孔子異者皆矯世之辭而所同者皆合於易</hi>
老子指歸<hi>不著録</hi>
　隋志十一卷嚴遵撰列子釋文云遵字君平作指歸<lb/>
　十四篇演觧五千文<lb/>
<pb n="KR2n0006_WYG_006-5b"/>
文子九篇<hi>與孔子並時而稱周平王問似依託</hi>
　今本十二篇道原至上禮李暹注豈暹析之歟其𫝊<lb/>
　曰姓辛氏葵丘濮上人號曰計然范蠡師事之本受<lb/>
　業於老子文子録其遺言為十二篇名研文子其字<lb/>
　也志注謂似依託晁氏曰三代之書經秦火之後幸<lb/>
　而存者錯亂參差如爾雅周公作而有張仲孝友是<lb/>
　也桞宗元以為駁書曹子建表引文子李善註以為<lb/>
　計然今其書一以老子為宗略無與范蠡謀議之事<lb/>
<pb n="KR2n0006_WYG_006-6a"/>
　貨殖傳注計然其書則有萬物録著五方所出皆述<lb/>
　之事見皇覧及晉中經簿唐志農家范子計然十五<lb/>
　卷注云范蠡問計然荅則與文子了不同北史蕭大<lb/>
　圜曰陶朱成術於辛文<lb/>
蜎子十三篇<hi>名淵楚人</hi>
　史記環淵楚人學黄老道徳之術著上下篇<hi>廣韻古有楚賢</hi>
　<hi>者環淵</hi>索隠正義皆無注釋今按文選枚乗七發便蜎<lb/>
　詹何之倫注云淮南子雖有鈎鍼芳餌加以詹何蜎<lb/>
<pb n="KR2n0006_WYG_006-6b"/>
　蠉之數猶不能與罔罟争得也宋玉與登徒子偕受<lb/>
　釣於𤣥淵七畧蜎子名淵三文雖殊其人一也<lb/>
闗尹子九篇<lb/>
　劉向校中秘書九篇<hi>太常存七篇臣向本九篇</hi>盖公授曹相國參<lb/>
　相國薨書葬至孝武時有方士來以七篇上上以僊<lb/>
　處之淮南王安好道聚書有此不出臣向父徳因治<lb/>
　淮南王事得之<hi>永始二年八月庚子上</hi>一字二柱三極四符五<lb/>
　鑑六七七釡八籌九藥列仙傳云著書九篇名闗令<lb/>
<pb n="KR2n0006_WYG_006-7a"/>
　子<lb/>
莊子五十二篇<lb/>
　郭象注三十三篇内篇七外篇十五襍篇十一陸徳<lb/>
　明序録云荘生宏才命世辭趣華深正言若反故莫<lb/>
　能暢其𢎞致後人増足漸失其真故郭子𤣥云一曲<lb/>
　之才妄竄竒説若閼奕意脩之首危言游鳬子胥之<lb/>
　篇凡諸巧襍十分有三藝文志五十二篇即司馬彪<lb/>
　孟氏所注是也<hi>内篇七外篇二十八襍篇十四觧説三</hi>言多詭誕或似<lb/>
<pb n="KR2n0006_WYG_006-7b"/>
　山海經或類占夢書故注者以意去取其内篇衆家<lb/>
　並同自餘或有外而無襍唯子𤣥所注特㑹莊生之<lb/>
　㫖<hi>成𤣥英疏荘周字子休</hi>文選注太平御覧引莊子閼奕游鳬<lb/>
　之語荀子曰莊子蔽於天而不知人朱文公曰莊子<lb/>
　見道體盖自孟子之後荀卿諸公皆不能及韓文公<lb/>
　曰子夏之學其後有田子方子方之後流而為莊周<lb/>
　<hi>故周之書喜稱子方之為人</hi>
列子八篇<lb/>
<pb n="KR2n0006_WYG_006-8a"/>
　劉向校中書列子五篇與長社尉臣參校讎太常書<lb/>
　三篇太史書四篇臣向書六篇臣參書二篇内外書<lb/>
　凡二十篇以校除復重十二篇定著八篇<hi>天瑞至説符</hi>穆<lb/>
　王湯問二篇迂誕恢詭非君子之言也至於力命篇<lb/>
　一推分命揚子之書唯貴放逸二義乖背不似一家<lb/>
　之書<hi>永始三年八月壬寅上</hi>桞宗元曰劉向録列子曰鄭穆公<lb/>
　時人穆公在孔子前幾百嵗列子書言子産鄧析史<lb/>
　記鄭繻公二十四年鄭殺其相駟子陽子陽正與列<lb/>
<pb n="KR2n0006_WYG_006-8b"/>
　子同時是嵗魯穆公十年不知向言魯穆公時遂誤<lb/>
　為鄭耶莊周放依其辭其稱夏竦狙公紀渻子季咸<lb/>
　等皆出列子其文辭類莊子而尤質厚其楊朱力命<lb/>
　疑其楊子書其言魏牟孔穿皆出列子後不可信<hi>或謂</hi>
　<hi>鄭繻公字誤為繆公</hi>東萊吕氏曰以列子所載楊朱遇老子老<lb/>
　子中道而歎一章觀之則朱受學於老子不疑朱之<lb/>
　言見於列子者因多後人所附益為我之説亦畧可<lb/>
　見也石林葉氏曰天瑞黄帝篇與佛書相表裏吕氏<lb/>
<pb n="KR2n0006_WYG_006-9a"/>
　曰列子多引黄帝書盖古之㣲言𫝊久而差者𤣥牝<lb/>
　一章今見老子此戰國秦漢所以並言黄老也<lb/>
老成子十八篇<lb/>
　列子曰老成子學幻於尹文先生<lb/>
長盧子九篇<lb/>
　史記楚有尸子長盧<lb/>
公子牟四篇<hi>先莊子</hi>
　荀子非十二子注魏牟魏公子封於中山今莊子有<lb/>
<pb n="KR2n0006_WYG_006-9b"/>
　公子牟稱莊子之言以折公孫龍據即與莊子同時<lb/>
　也又列子稱公子牟觧公孫龍之言龍平原君之客<lb/>
　而張湛以為文侯子據年代非也説苑公子牟東行<lb/>
　穣侯送之未知何者為定<lb/>
田子二十五篇<lb/>
　吕氏春秋曰老𥅆貴柔孔子貴仁墨翟貴廉闗尹貴<lb/>
　清子列子貴虚陳駢貴齊陽朱貴已孫臏貴勢王廖<lb/>
　貴先兒良貴後尸子廣澤篇曰墨子貴兼孔子貴公<lb/>
<pb n="KR2n0006_WYG_006-10a"/>
　皇子貴衷田子貴均列子貴虚料子貴别史記世家<lb/>
　齊宣王喜文學游説之士自如騶衍淳于髠田駢接<lb/>
　子慎到環淵之徒七十六人皆賜列第為上大夫不<lb/>
　治而議論是以齊稷下學士復盛且數百千人劉向<lb/>
　别録曰稷齊城門名談説之士期㑹於稷門下故曰<lb/>
　稷下鄭志張逸問云我先師棘下生何時人荅云齊<lb/>
　田氏時善學者所㑹處也齊人號之棘下生無常人<lb/>
　也西山真氏曰莊生所述諸子墨翟禽滑釐其一也<lb/>
<pb n="KR2n0006_WYG_006-10b"/>
　宋鈃尹文其二也彭蒙田駢慎到其三也闗尹老𥅆<lb/>
　其四也莊周其五也惠施其六也異端之盛莫甚於<lb/>
　此時<hi>陳駢即田駢也荀子非十二子與慎到並言</hi>七畧齊田駢好談論故<lb/>
　齊人為語曰天口駢<hi>天口者言田駢子不可窮其口若事天荀子注其學本黄老歸</hi>
　<hi>名法</hi>
老萊子十六篇<lb/>
　史記老萊子亦楚人也著書十正篇言道家之用與<lb/>
　孔子同時大戴禮云徳㳟而行信終日言不在悔尤<lb/>
<pb n="KR2n0006_WYG_006-11a"/>
　之内貧而能樂盖老萊子之行也<hi>文選注引尸子老萊子曰人生於天</hi>
　<hi>地之間寄也</hi>戰國策云不聞老萊子之教孔子事君乎示<lb/>
　之其齒之堅也六十而盡相靡也<lb/>
鶡冠子一篇<lb/>
　今四卷十五篇<hi>隋志三卷</hi>博選至學問桞宗元辨此書非<lb/>
　古謂好事者偽為其書而韓愈獨稱焉謂其詞襍黄<lb/>
　老刑名<hi>陸佃序曰自博選篇至武靈王問凡十有九篇而退之讀此云有六篇者非全書也今四</hi>
　<hi>篇亡測真𨼆傳以鶡為冠莫  其名因服成號</hi>
<pb n="KR2n0006_WYG_006-11b"/>
黄帝四經四篇黄帝銘六經篇<lb/>
　史記正義黄帝道書十卷隋志漢時道書之流三十<lb/>
　七家大㫖皆去健羡處沖虚其黄帝四篇老子二篇<lb/>
　最得深㫖<hi>黄帝老子之書謂之黄老列子引黄帝書吕氏春秋引黄帝言又曰嘗得學黄帝之</hi>
　<hi>所以誨顓頊矣賈誼淮南子引黄帝曰</hi>朱文公曰黄帝聰明神聖得之<lb/>
　於天天下之理無不知天下之事無不能上而天地<lb/>
　隂陽造化發育之原下而保神練氣愈疾引年之術<lb/>
　庻物萬事之理巨細精粗洞然於胸次是以其言有<lb/>
<pb n="KR2n0006_WYG_006-12a"/>
　及之者而世之言此者因自託焉以信其説於後世<lb/>
　至戰國時方術之士遂筆之書以相傳授如列子所<lb/>
　引與素問握竒之屬盖必有粗得遺言之彷彿者如<lb/>
　許行所道神農之言耳周官外史所掌三皇五帝之<lb/>
　書恐不但若此而已東萊吕氏曰漢初黄老世有傳<lb/>
　授觀樂毅𫝊賛可考皇覧記隂謀黄帝金人器銘武<lb/>
　王問尚父曰五帝之誡可得聞歟尚父曰黄帝之戒<lb/>
　曰吾之居民上也揺揺恐夕不至朝故為金人三封<lb/>
<pb n="KR2n0006_WYG_006-12b"/>
　其口曰古之慎言<hi>金人銘盖六篇之一也亦見家語</hi>蔡邕論黄帝有<lb/>
　巾機之法皇王大紀曰黄帝作輿几之箴以警宴安<lb/>
　作金几之銘以戒逸欲黄帝内傳一卷序云籛鏗得<lb/>
　之於衡山石室中至劉向校書見之遂傳于世<lb/>
㨗子二篇<hi>齊人武帝時説</hi>
　史記接子齊人與慎到田駢同時皆學黄老<hi>正義藝文志云</hi>
　<hi>接子二篇</hi>此云武帝時説當考<hi>三輔决録有接昕子</hi>
鄭長者二篇<lb/>
<pb n="KR2n0006_WYG_006-13a"/>
　袁淑真隠傳鄭長者隠徳無名著書一篇言道家事<lb/>
　韓非稱之世傳是長者之辭因以為名今按韓非子<lb/>
　外儲説鄭長者有言曰夫虚静無為而無見也<lb/>
素王妙論<hi>不著録</hi>
　太史公素王妙論曰諸稱富者非貴其身得志也乃<lb/>
　貴恩覆子孫澤及鄉里也黄帝設五法布之天下用<lb/>
　之無窮盖世有能知者莫不尊親如范子可謂曉之<lb/>
　矣管子設輕重九府行伊尹之術則桓公以霸范蠡<lb/>
<pb n="KR2n0006_WYG_006-13b"/>
　行十術之計二十一年之間三致千萬再散與貧七<lb/>
　畧云司馬遷撰史記正義云二卷今僅見此語於太<lb/>
　平御覧<hi>越世家注引云范蠡本南陽人</hi>隋志梁有太史公素王妙議<lb/>
　二卷<lb/>
道家者流<lb/>
　致堂胡氏曰道以天下共由而得名得道而盡惟堯<lb/>
　舜文王孔子而已黄帝之書無𫝊老𥅆八十一篇槩<lb/>
　之孔孟固難以大成歸之自其所見而立言不可與<lb/>
<pb n="KR2n0006_WYG_006-14a"/>
　天下共由也獨善其身不可與天下共由而名之曰<lb/>
　道此漢以來淺儒之論以啟後世枝流分裂之弊<hi>陳平</hi>
　<hi>曰我多隂謀是道家之所禁太史公曰平少時本好黄帝老子之術</hi>太史公習道論六<lb/>
　家要㫖言道家為長<lb/>
　隂陽<lb/>
鄒子四十九篇鄒子終始五十六篇<lb/>
　史記鄒衍深觀隂陽消息而作怪迂之變終始大聖<lb/>
　之篇十餘萬言其語閎大不經<hi>云云</hi>燕昭王身親徃<lb/>
<pb n="KR2n0006_WYG_006-14b"/>
　師之作主運<hi>劉向别録云鄒子書有主運篇</hi>封禪書云自齊威宣之<lb/>
　時鄒子之徒論著終始五徳之運<hi>如淳曰今其書有五徳始終五徳各</hi>
　<hi>以所勝為行</hi>及秦帝而齊人奏之故始皇采用之又云鄒<lb/>
　衍以隂陽主運顯於諸侯<hi>如淳曰今其書有主運五行相次轉用事隨方靣為</hi>
　<hi>服</hi>公孫臣上書曰推終始𫝊則漢當土徳<hi>鹽鐵論及論衡並以</hi>
　<hi>衍言迂怪虚妄</hi>東萊吕氏曰方騶衍推五徳之運人視之特<lb/>
　隂陽末術耳若無預於治亂之數也及至始皇始采<lb/>
　用之定為水徳以為水徳之治剛毅戾深事皆决於<lb/>
<pb n="KR2n0006_WYG_006-15a"/>
　法刻削無仁恩和義然後合五徳之數於是急法乆<lb/>
　者不赦則其所繫豈小哉<hi>周禮司爟注鄭司農引鄒子</hi>
南公三十一篇<lb/>
　史記項羽紀楚南宫曰楚雖三户亡秦必楚也正義<lb/>
　虞喜志林云南公者道士識廢興之數知亡秦者必<lb/>
　於楚徐廣曰楚人也善言隂陽真隠𫝊居國南鄙因<lb/>
　以為號著書言隂陽事<lb/>
容成子十四篇<lb/>
<pb n="KR2n0006_WYG_006-15b"/>
　吕氏春秋容成作歴莊子則陽篇容成氏曰除日无<lb/>
　嵗无内无外<lb/>
張蒼十六篇<lb/>
　本傳蒼尤邃律歴著書十八篇言隂陽律歴事<hi>志篇數不</hi>
　<hi>同</hi>
鄒奭子十二篇<hi>七畧曰鄒赫子齊人為之語曰彫龍文赫赫言鄒衍之術文飾之若彫鏤龍</hi>
　史記云頗采騶衍之術以紀文衍之術迂大而閎辨<lb/>
　奭也文具難施<lb/>
<pb n="KR2n0006_WYG_006-16a"/>
五曹官制五篇<hi>漢制似賈誼所條</hi>
　賈誼傳誼以為冝當改正朔易服色制度定官名興<lb/>
　禮樂廼草具其儀法色上黄數用五為官名悉更奏<lb/>
　之<lb/>
公孫渾邪十五篇<lb/>
　公孫賀傳祖父昆邪景帝時封平曲侯著書十餘<lb/>
　篇<lb/>
　法<lb/>
<pb n="KR2n0006_WYG_006-16b"/>
李子三十二篇<lb/>
　食貨志李悝為魏文侯作盡地力之教<hi>史記魏有李悝盡地力之</hi>
　<hi>教</hi>晉形法志魏文志師李悝撰次諸國法著法經<hi>戰國</hi>
　<hi>策魏安陵君曰吾先君成侯受詔襄王以守此地也手受大府之憲憲之上篇曰子弑父臣弑君有常不</hi>
　<hi>赦國雖大赦降城亡子不得與焉</hi>張斐律序鄭鑄刑書晋作執秩趙<lb/>
　制國律楚造僕區並述法律之名申韓之徒各自立<lb/>
　制<hi>通鑑外紀李悝為上地守下令曰人有狐疑之訟今射的中者勝不中者負令下而人皆習射及與</hi>
　<hi>秦人戰大敗之</hi>
<pb n="KR2n0006_WYG_006-17a"/>
商君二十九篇<lb/>
　太史公曰嘗讀商君開塞耕戰書與其人行事相類<lb/>
　正義云商君書五卷館閣書目今是書具存共二十<lb/>
　六篇<hi>三篇亡</hi>後魏刑罰志商君以法經六篇入説於秦<lb/>
　設參夷之誅連相坐之法<lb/>
申子六篇<lb/>
　史記申不害傳申子之學本於黄老而主刑名著書<lb/>
　二篇號申子注劉向别録曰今民間所有上下二篇<lb/>
<pb n="KR2n0006_WYG_006-17b"/>
　中書六篇皆合二篇已備過太史公所記元帝紀注<lb/>
　劉向别録云申子學號刑名刑名者以名責實尊君<lb/>
　卑臣崇上抑下宣帝好觀其君臣篇唐志三卷崇文<lb/>
　總目館閣書目皆缺荀子曰申子蔽於勢而不知知<lb/>
　韓非子曰申不害徒術而無法公孫鞅徒法而無術<lb/>
　<hi>淮南子曰商鞅之啟塞申子之三符子七畧曰孝宣皇帝重申不害君臣篇使黄門郎張  喬正其字</hi>
處子九篇<lb/>
　史記趙有劇子之言注徐廣曰按應劭氏姓注云處<lb/>
<pb n="KR2n0006_WYG_006-18a"/>
　處子索隠曰前史不記其名<hi>風俗通漢有北海太守處興盖處子之後史記正義</hi>
　<hi>趙有劇孟劇辛是有劇姓</hi>
慎子四十二篇<lb/>
　史記慎到趙人著十二論正義慎子十卷戰國時處<lb/>
　士館閣書目一卷案漢志四十二篇今三十七篇亡<lb/>
　唯有威徳因循民襍徳立君人五篇滕輔注<hi>荀子曰慎子蔽</hi>
　<hi>於法而不知賢又曰慎子有見於後無見於先史記注徐廣曰劉向所定有四十一篇</hi>荀子注<lb/>
　其術本黄老歸刑名多明不尚賢不使能之道<hi>太平御覧</hi>
<pb n="KR2n0006_WYG_006-18b"/>
　<hi>引慎子昔者天子手能衣而宰夫設服足能行而相者導進口能言而行人稱辭諺云不聰不明不能為</hi>
　<hi>王不瞽不聾不能為公皆在亡篇</hi>
韓子五十五篇<lb/>
　史記韓非傳喜刑名法術之學而其歸本於黄老作<lb/>
　孤憤五蠧内外儲説林説難十餘萬言注新序曰申<lb/>
　子書號曰術商鞅書號曰法皆曰刑名東萊吕氏曰<lb/>
　太史公謂非喜刑名法術之學則兼治之也索隠按<lb/>
　韓子書有觧老喻老二篇是亦崇黄老之學也今本<lb/>
<pb n="KR2n0006_WYG_006-19a"/>
　二十卷五十六篇沙隨程氏曰非書有存韓篇故李<lb/>
　斯言非終為韓不為秦也後人誤以范雎書厠于其<lb/>
　書之間乃有舉韓之論通鑑謂非欲覆宗國則非也<lb/>
　<hi>韓安國受韓子襍家説</hi>
晁錯三十一篇<lb/>
　錯學申商刑名於軹張恢生所與洛陽宋孟及劉帯<lb/>
　同師吕氏曰中商之學亦世有傳授唐志晁氏新書<lb/>
　七卷隋志梁有三卷文選賔戯注引朝錯新書太史<lb/>
<pb n="KR2n0006_WYG_006-19b"/>
　公曰賈生晁錯明申南<hi>蘓氏曰錯不足道也而誼亦為之</hi>
漢律<hi>不著録</hi>
　晉刑法志秦漢舊律其文起自魏文侯師李悝撰次<lb/>
　諸國法著法經以為王者之政莫急於盗賊故其律<lb/>
　始於盗賊須劾捕故著網捕二篇其輕狡越城博戯<lb/>
　借假不廉滛侈踰制為襍律一篇又以具律具其加<lb/>
　减是故所著六篇而已然皆罪名之制也<hi>唐六典注李悝集諸</hi>
　<hi>國刑書造法經六篇一盗法二賊法三囚法四捕法五襍法六具法商鞅傳之改法為律吕氏曰具律令</hi>
<pb n="KR2n0006_WYG_006-20a"/>
　<hi>之名例律也</hi>商君受之以相秦漢承秦制蕭何定律除參<lb/>
　夷連坐之罪増部主見知之條益事律興廐户三篇<lb/>
　<hi>吕氏曰三篇摠謂之事律</hi>合為九篇叔孫通益律所不及傍章十<lb/>
　八篇張湯越宫律二十七篇趙禹朝律六篇合六十<lb/>
　篇<hi>隋志漢律久亡</hi>上計律<hi>周禮典/路注</hi>大樂律<hi>大胥/注</hi>尉律<hi>説文叙昭帝紀</hi>
　<hi>注</hi>田律<hi>周禮士/師注</hi>酎金律<hi>丁乎/漢儀</hi>漢律㑹稽獻藙<hi>禮記内則注</hi>
　㑹稽郡獻鮚醬㑹稽獻<graphic n="KR3171" url="https://raw.githubusercontent.com/kanripo/KR-Gaiji/master/images/KR3171.png" mimeType="image/png"/>一斗祠䃾司命能捕豺貀<lb/>
　購百錢婦告威姑祠宗廟丹書告民不繇貲錢二十<lb/>
<pb n="KR2n0006_WYG_006-20b"/>
　二綺絲數謂之絩布謂之總綬組謂之首疁田茠草<lb/>
　及其門首灑㳻賜衣者縵裘白裏舩方長為舳艫齊<lb/>
　人予妻婢姦曰姘見姅變不得侍祠<hi>説文</hi>吏五日得一<lb/>
　下沐<hi>初學記</hi>列侯墳髙四丈闗内侯以下至庻人各有<lb/>
　差<hi>周禮冢人注</hi>賊律曰敢蠱人及教令者棄市<hi>周禮庻氏注</hi>掠<lb/>
　者唯得榜笞立<hi>章帝紀</hi>與罪人交闗三日已上皆應知<lb/>
　情<hi>孔融傳</hi>三人以上無故羣飲罰金四兩<hi>漢書文帝紀注</hi>吏二<lb/>
　千石有予告有賜告<hi>髙帝紀注</hi>人出一筭<hi>惠帝紀注</hi>無故入人<lb/>
<pb n="KR2n0006_WYG_006-21a"/>
　室宅廬舍上人車船牽引欲犯法者其時格殺之無<lb/>
　罪<hi>周禮朝士注䟽云賊律</hi>無干車無自後射<hi>大司馬注疏云田律</hi>滛季父<lb/>
　之妻曰報<hi>左傳注</hi>闘以刃傷人完為城旦其賊加罪一<lb/>
　等與謀者同罪<hi>薛宣傳</hi>郭躬父𢎞習小杜律<hi>延年</hi>惠帝四<lb/>
　年除挾書律文帝元年除收帑相坐律令二年除誹<lb/>
　謗律<hi>愚按律令臧於理官故志不著録遺風俗通咎陶謨虞始造律傅子曰律是咎繇  訓漢命蕭</hi>
　<hi>何廣之</hi>
漢令<hi>不著録</hi>
<pb n="KR2n0006_WYG_006-21b"/>
　晉刑法志漢時决事集為令甲以下三百餘篇　令<lb/>
　甲死者不可復生刑者不可復息<hi>宣帝紀</hi>令甲諸侯在<lb/>
　國名田他縣罰金二兩<hi>哀帝紀注</hi>令甲女子犯罪作如徒<lb/>
　六月顧山遣歸<hi>平帝紀注</hi>金布令甲曰邊郡數被兵離饑<lb/>
　寒夭絶天年父子相失令天下共給其費<hi>蕭望之傳</hi>令甲<lb/>
　第一常符漏品<hi>後漢歴志</hi>著于甲令而稱忠<hi>吳芮傳</hi>乙令蹕<lb/>
　先至而犯者罰金四兩<hi>張釋之傳注</hi>令乙騎乗車馬行馳<lb/>
　道中没入車馬<hi>江充傳注</hi>令丙箠長短有數<hi>黄帝紀</hi>秩禄令<lb/>
<pb n="KR2n0006_WYG_006-22a"/>
　<hi>史記吕后紀注文帝紀注</hi>宫衛令<hi>張釋之/傳注</hi>金布令<hi>見上漢髙帝紀注後  禮儀志</hi>
　<hi>注</hi>品令<hi>百官/表注</hi>祠令<hi>文帝/紀注</hi>祀令<hi>後漢祭/祀志注</hi>齋令<hi>蔡邕表志</hi>公令<lb/>
　<hi>何並傳注</hi>功令<hi>儒林/傳序</hi>廷尉挈令<hi>張湯/傳</hi>光禄挈令<hi>燕王旦傳注</hi>樂<lb/>
　浪挈令<hi>説文</hi>廷尉板令<hi>應劭/傳</hi>田令<hi>黄香/傳</hi>水令<hi>兒寛傳</hi>漢令<lb/>
　䞣張百人蠻夷長有罪當殊之蠻夷卒有<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>説文</hi>安帝<lb/>
　元初五年詔曰舊令制度各有科品<hi>注漢令今亡</hi>成帝詔<lb/>
　曰今大辟之刑千有餘條律令煩多百有餘萬言<hi>杜周</hi>
　<hi>曰前王所是著為律後王所是疏為令</hi>鹽鐵論文學曰今律令百有餘<lb/>
<pb n="KR2n0006_WYG_006-22b"/>
　篇陳寵謂今律令死刑六百一十耐罪一千六百九<lb/>
　十八贖罪以下二千六百八十一溢於甫刑者千九<lb/>
　百八十九<hi>刑法志孝武禁罔䆮宻律令凡三百五十九章</hi>鄭昌以刪定律令<lb/>
　為正本班固以刪定律令為清原<hi>杜預律序曰律以正罪名令以存事</hi>
　<hi>制</hi>
法家者流蓋出於理官<lb/>
　范氏曰申韓本於老子李斯出於荀卿學者失其淵<lb/>
　源其末流将無所不至朱文公曰申韓之學淺於楊<lb/>
<pb n="KR2n0006_WYG_006-23a"/>
　墨東萊吕氏曰六經孔孟子之教與人之公心合故<lb/>
　治世宗之申商韓非之説與人之私情合故末世宗<lb/>
　之兼山黄氏曰九家之學今存者獨刑名家而止耳<lb/>
　佛老氏而止耳髙者喜談佛老而下者或習刑名故<lb/>
　兩家之説獨存於世秦梁至於敗亡蘓氏曰自漢以<lb/>
　來學者雖鄙申韓不取然世主心悦其言而隂用之<lb/>
　小人之欲得君者必私習其説或誦言稱舉之故其<lb/>
　學至于今猶行也<lb/>
<pb n="KR2n0006_WYG_006-23b"/>
明罰飭法<lb/>
　飭今易作勑後魏刑法志漢孝武世増律三十餘篇<lb/>
　宣帝時于定國為廷尉集諸法律凡九百六十卷大<lb/>
　辟四百九十條千八百八十二事死罪决北凡三千<lb/>
　四百七十二條諸斷罪當用者合二萬六千二百七<lb/>
　十二條<hi>張斐律序曰張湯制越官律趙禹作朝㑹正見律  鹽鐵論曰二尺四寸之律古今一也</hi>
　<hi>杜周傳三尺法朱博傳三尺律令</hi>
　漢藝文志考證卷六<lb/>
</p>
<p>
</p>
  </div>
</body>
</text>
</TEI>
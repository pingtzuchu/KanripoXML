<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>漢藝文志考證卷四</head> <lb/>
    <p>
<pb n="KR2n0006_WYG_004-1a"/>
欽定四庫全書<lb/>
　漢藝文志考證卷四<lb/>
　　　　　　　　　　　　宋　王應麟　撰<lb/>
　　論語<lb/>
論語古二十一篇<hi>出孔子壁中兩子張可如淳曰分堯曰篇後子張問何如  以從政已下</hi>
<hi>爲篇名曰從政</hi>
　家語後序云孔安國爲古文論語訓二十一篇何晏<lb/>
　序云古論唯博士孔安國爲之訓解而世不傳新論<lb/>
<pb n="KR2n0006_WYG_004-1b"/>
　云文異者四百餘字正義曰孔子舊宅壁中得古文<lb/>
　經傳即謂論語孝經爲傳也古文者科斗書蒼頡本<lb/>
　體周所用以今所不識故名古文春秋正義引哀公<lb/>
　問主於宰我案古論語及孔鄭皆以爲社主張包周<lb/>
　等並爲廟主釋文云不知命無以爲君子也魯論無<lb/>
　此章今從古説文引狐貈之厚絬衣長短右袂色孛<lb/>
　如也文質份份不使勝食既朝□袉身□善射小人<lb/>
　窮斯㜮讄曰禱爾于上下神祗友諞佞以杖荷莜有<lb/>
<pb n="KR2n0006_WYG_004-2a"/>
　荷臾而過孔氏之門奡湯舟皆古文也<hi>又引論語跢予之足</hi>
齊二十二篇<hi>多問王知道</hi>
　晁氏公武田齊論有問王知道兩篇詳其名是必論<lb/>
　内聖之道外王之業未必非夫子之最致意者曰張<lb/>
　侯論爲世所貴本傳禹爲成帝師以上好論語難數<lb/>
　對巳問經爲論語章句獻之鄭𤣥以張侯論爲本參<lb/>
　考齊古而爲之法<lb/>
孔子家語二十七卷<hi>師古曰非今所有家語</hi>
<pb n="KR2n0006_WYG_004-2b"/>
　馬昭謂今家語王肅增加非鄭𤣥所見<hi>肅私定以難𤣥</hi>
孔子三朝七篇<lb/>
　劉向别錄云孔子見魯哀公問政比三朝退而爲此<lb/>
　記凡七篇並入大戴禮蜀志秦宓曰昔孔子三見哀<lb/>
　公言成七卷裴松之注案中經簿有孔子三朝八卷<lb/>
　一卷目錄餘者所謂七篇<hi>七篇今考大戴禮千本四代虞戴徳誥志小辨用兵</hi>
　<hi>少間</hi>史記漢書文選注所引謂之三朝記爾雅疏張揖<lb/>
　引禮三朝記皆此書也<lb/>
<pb n="KR2n0006_WYG_004-3a"/>
孔子徒人圖法<lb/>
　大史公曰弟子籍出孔氏古文近是史記孟子世家<lb/>
　弟子葢三千焉身通六藝者七十二人索隠云史記<lb/>
　自子石以右三十五人顯有年名及受業聞見于書<lb/>
　傳其四十有二人無年及不見書𫝊家語此例唯有<lb/>
　三十七人<hi>史記所傳七十有七家語所錄七十有六</hi>共公良孺秦商顔亥<lb/>
　叔仲㑹四人家語有事迹史記闢然自公伯寮秦冉<lb/>
　<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>單三人家語不載而别有琴牢不知何説而張禹獨<lb/>
<pb n="KR2n0006_WYG_004-3b"/>
　遺之禹身不知王鳯之邪正其不知此固宜然勢位<lb/>
　足以軒輊一世使斯文遂䘮惜哉何晏序云鄭𤣥就<lb/>
　魯論篇章考之齊古爲之註艾軒林氏曰康成溺於<lb/>
　章句其竄定未必審也許氏説文有所謂逸論語是<lb/>
　康成之説未行而論語散逸已有不傳者<hi>説文逸論語曰玉粲</hi>
　<hi>之璱兮其<graphic n="KR1671" url="https://raw.githubusercontent.com/kanripo/KR-Gaiji/master/images/KR1671.png" mimeType="image/png"/>猛也如玉之瑩又曰璵璠魯之寳玉也孔子曰美哉璵璠逺而望之奐若也近而眎之瑟若也一</hi>
　<hi>則理勝二則孚勝初學記亦謂逸論語之文愚謂問王疑即問玉也篆文相似</hi>季氏篇洪氏<lb/>
　曰或以爲齊論正義曰齊論者齊人所傳<lb/>
<pb n="KR2n0006_WYG_004-4a"/>
魯二十篇<lb/>
　釋文曰鄭校周之本以齊古讀正凡五十事皇覽引<lb/>
　魯讀六事正義曰魯論者魯人所𫝊即今所行篇次<lb/>
　是也石經論語載盍毛包周有無不同之説其文有<lb/>
　增損者其字亦有假借及用古者有字異而訓不逺<lb/>
　若置其杖賈之哉者後漢𫝊有遵五迸四之文祝睦<lb/>
　碑云鄉黨逡逡劉脩碑云鄉黨遜遜如也古今人表<lb/>
　卑湛尾生髙尾生畮厥黨童子祝佗革子成茀肹<hi>廣韻</hi>
<pb n="KR2n0006_WYG_004-4b"/>
　<hi>引子西彼哉彼義切集韻引煥爾捨瑟而作</hi>
魯安昌侯説二十一篇<lb/>
　何晏序云張禹本受魯論兼講齊説善者從之號<hi>闕</hi>
<pb n="KR2n0006_WYG_004-5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2n0006_WYG_004-5b"/>
　<lb/>
　<lb/>
　<lb/>
　<lb/>
　<lb/>
　及馬融為之𫝊隋開皇中祕書學士王孝逸於陳人<lb/>
　處得之劉炫為之作稽疑一篇將以興墜起廢而時<lb/>
　人已多譏笑之者唐開元中劉知己以為宜行孔廢<lb/>
<pb n="KR2n0006_WYG_004-6a"/>
　鄭諸儒争難蠭起卒行鄭學許冲上父説文云古文<lb/>
　孝經昭帝時魯國三老所獻建武時議郎衛宏所校<lb/>
　按志云孔氏壁中古文則與尚書同出也葢始出於<lb/>
　武帝時至昭帝時乃獻之隋志云安國之本亡於梁<lb/>
　亂儒者皆云劉炫自作之非孔舊本家語後序安國<lb/>
　爲孝經傳二篇<hi>今有經無傳司馬公為指解并音百桓譚新論曰古孝經二十章千八</hi>
　<hi>七十一字今異者四百餘</hi>
孝經一篇<hi>十八章</hi>
<pb n="KR2n0006_WYG_004-6b"/>
　隋志河間顔芝所藏漢初芝子貞出之凡十八章千<lb/>
　八百七十二字劉向以顔本比古文除其繁惑以十<lb/>
　八章為定<lb/>
雜傳四篇<lb/>
　蔡邕明堂論引魏文侯孝經傳葢雜傳之一也<lb/>
爾雅二卷<lb/>
　禮三朝記公曰寡人欲學小辯以觀於政其可乎孔<lb/>
　子曰爾雅以觀於古足以辯言矣釋詁一篇葢周公<lb/>
<pb n="KR2n0006_WYG_004-7a"/>
　所作<hi>舊説此書始於周公以教成王</hi>釋言以下或言仲尼所增子夏<lb/>
　所定叔孫通所益梁文所補漢郭威謂爾雅周公所<lb/>
　制而有張仲孝友等語疑之以問揚雄雄曰記有孔<lb/>
　子教魯哀公學爾雅爾雅之出逺矣自古學者皆云<lb/>
　周公作當有所據其後孔子弟子㳺夏之儔又有所<lb/>
　記以解釋六藝故有張仲孝友等語劉向謂史佚教<lb/>
　其子以爾雅艾軒林氏曰爾雅一書六籍之户牖學<lb/>
　者之要津也古人之學必先通爾雅則六籍百家之<lb/>
<pb n="KR2n0006_WYG_004-7b"/>
　言皆可以類求也及散裂爾雅而投諸箋注説隨意<lb/>
　遷文從義變説或拘泥則文亦牽合學者始以訓詁<lb/>
　之學爲不足學也釋詁釋言釋訓猶詩之有六義小<lb/>
　學之有六書止齋陳氏曰古者重小學漢嘗置博士<lb/>
　如毛氏詩訓許氏説文楊氏方言之類皆有所本隋<lb/>
　唐以來以科目取士此書浸廢韓退之尚以注蟲魚<lb/>
　爲不切則知誦習者寡矣<hi>晁氏曰爾雅小學之類附孝經非是</hi>
小爾雅一篇<lb/>
<pb n="KR2n0006_WYG_004-8a"/>
　孔鮒撰十三章申衍詁訓見孔叢子<hi>李軌解一卷</hi>
古今字一卷<lb/>
　春官外史掌達書名于四方注古曰名今曰字秋官<lb/>
　大行人諭書名注書之字也聘禮記曰百名以上書<lb/>
　之於䇿不滿百名書之於方説文叙倉頡初作書葢<lb/>
　依類象形故謂之文其後形聲相益即謂之字字者<lb/>
　言孳乳而浸多也著於竹帛謂之書書者如也呂氏<lb/>
　曰秦之文字多李斯趙高所定非保氏之教也樓氏<lb/>
<pb n="KR2n0006_WYG_004-8b"/>
　曰古字不多率假借以爲用後世寖廣隨俗更改多<lb/>
　失造字之意<lb/>
弟子職一篇<lb/>
　管子雜篇第五十九有學則蚤作受業饌饋乃食洒<lb/>
　掃執燭請衽退習等章<hi>朱文公曰竊疑是作内政時士之子常為士因作此以教</hi>
　<hi>之</hi>
説三篇<lb/>
　周禮注引孝經説葢緯書非是之謂也<lb/>
<pb n="KR2n0006_WYG_004-9a"/>
孔子爲曾子陳孝道<lb/>
　致堂胡氏曰曾子門人纘所聞而成之晁氏曰何休<lb/>
　稱子曰吾志在春秋行在孝經<hi>孝經鈎命决云</hi>信斯言也則<lb/>
　孝經乃孔子自著今首章云仲尼居曾子侍則非孔子<lb/>
　所著明矣詳其文義當是曾子弟子所爲書<lb/>
　　小學<lb/>
史籀十五篇<lb/>
　説文叙曰宣王太史籀著大篆十五篇與古文或異<lb/>
<pb n="KR2n0006_WYG_004-9b"/>
　艾軒林氏曰大篆出於史籀戰國以來俱用之許氏<lb/>
　微得其舊體唐𤣥度曰秦焚詩書惟易與史篇得全<lb/>
　王莽之亂此篇亡失建武中獲九篇章帝時王育爲<lb/>
　作解説所不通者十有二三晉世此篇廢今畧傳字<lb/>
　體而已<hi>今按説文引王肓説</hi>翟氏曰史籀變倉頡之法作大篆<lb/>
　摠天下字一以㑹意書法之壊自籀始衛恒曰或與<lb/>
　古同或與古異世謂之籀書元帝善史書<hi>應劭曰史籀所作大</hi>
　<hi>篆</hi>安帝年十嵗好學史書漢官儀能通蒼頡史籀篇<lb/>
<pb n="KR2n0006_WYG_004-10a"/>
　補蘭臺令史滿嵗爲尚書郎歐陽公指石鼔爲籀書<lb/>
　以前乎籀書則古文科斗也<hi>嚴延年善史書奏成於手中貢禹亦言郡國擇</hi>
　<hi>便巧史書者以爲右職王尊傳司𨽻遣假佐蘇林謂取内郡善史書佐給諸府志云尚書御史史書令史</hi>
　<hi>則外之郡國内之諸府皆有史書吏以備剡奏也</hi>
八體六技<lb/>
　説文叙秦書有八體大篆小篆刻符蟲書摹印署書<lb/>
　殳書𨽻書漢興有草書尉律學僮十七已上始試諷<lb/>
　籀書九千字乃得爲吏又以八體試之郡移太史并<lb/>
<pb n="KR2n0006_WYG_004-10b"/>
　課最者以爲尚書史書或不正輒舉劾之及亡新居<lb/>
　攝使大司空甄豐等校文書之部頗改定古文時有<lb/>
　六書古文竒字篆書佐書繆篆鳥蟲書佐書即𨽻也<lb/>
　尚書正義亦云秦有八體亡新六書去大篆刻符殳<lb/>
　書署書加古文奇字志謂漢興蕭何草律亦著其法<lb/>
　曰太史試學童能諷書九千字以上乃得爲史又以<lb/>
　六體試之六體者古文竒字篆書𨽻書繆篆蟲書律<lb/>
　即尉律廷尉治獄之律六體乃新莽之制漢興尉律<lb/>
<pb n="KR2n0006_WYG_004-11a"/>
　所試者八體也當從説文叙所謂六技者疑即亡新<lb/>
　六書蕭子良古今篆𨽻文體云殳書伯氏之職也古<lb/>
　者文既記笏武亦書殳墨藪秦始皇以祈禱名山作<lb/>
　刻符書用題印璽蕭何作署書題蒼龍白虎二闕<lb/>
蒼頡一篇<lb/>
　説文叙七國文字異形秦初兼天下丞相李斯乃奏<lb/>
　同之罷其不與秦文合者斯作倉頡篇中車府令趙<lb/>
　高作爰歴篇太史令胡母敬作博學篇皆取史籀大<lb/>
<pb n="KR2n0006_WYG_004-11b"/>
　篆或頗省改所謂小篆者也<hi>初有𨽻書以趣約易而古文由此絶矣</hi>考<lb/>
　工記注引蒼頡篇有鞄<graphic n="KR2073" url="https://raw.githubusercontent.com/kanripo/KR-Gaiji/master/images/KR2073.png" mimeType="image/png"/>柯欘顔之推曰蒼頡篇李<lb/>
　斯所造而云漢兼天下海内并厠豨黥韓覆畔討滅<lb/>
　殘非本文也羅氏曰其篇雖名祖蒼頡而實異史籀<lb/>
　龜山楊氏曰圖書之文天實兆之非人私智所能爲<lb/>
　也秦人以吏爲師嚴是古之禁盡滅先王之籍漢興<lb/>
　去秦未逺也科斗書世已無能知者况數千載之後<lb/>
　乎揚子曰言心聲也書心畫也世𫝊小篆李斯趙高<lb/>
<pb n="KR2n0006_WYG_004-12a"/>
　之徒以反古逆亂之心爲之其淵源可知矣<hi>揚子或欲學蒼</hi>
　<hi>頡史篇曰史乎史子愈於妄闕也厯張湯傳爰書訊鞫論報劉仲馮曰趙高作爰  獄吏用之</hi>
凡將一篇<lb/>
　文選蜀都賦注引司馬相如凡將篇曰黄潤纎美冝<lb/>
　制禪藝文類聚引凡將篇曰鐘磬竽笙筑坎侯<hi>唐志猶有</hi>
　<hi>此書今闕</hi>説文引相如説<lb/>
急就一篇<lb/>
　隋唐志謂之急就章顔師古叙曰司馬相如作凡將<lb/>
<pb n="KR2n0006_WYG_004-12b"/>
　篇史游景慕擬而廣之元成之間列於祕府舊得皇<lb/>
　象鍾繇衛夫人王羲之所書篇本備加詳覈凡三十<lb/>
　二章又見崔浩劉芳所注未善遂爲解訓晁氏曰雜<lb/>
　記姓名諸物五官等字以教童䝉急就者謂字之難<lb/>
　知者緩急可就而求焉羅氏曰一本相傳是吳皇象<lb/>
　寫比顔解本無焦滅胡以下六十三字纔三十一章<lb/>
　而已國朝太宗皇帝嘗書此篇又於顔本外多齊國<lb/>
　山陽兩章凡爲章三十有四此兩章葢起於東漢按<lb/>
<pb n="KR2n0006_WYG_004-13a"/>
　急就篇末説長安中涇渭街術故此篇亦言洛陽人<lb/>
　物之盛以相當而鄗縣以世祖即位之地升其名爲<lb/>
　高邑與先漢所改真定常山並列此爲後漢人所續<lb/>
　不疑<hi>元帝善史書游爲此篇皆稍近古傳稱游勤心納忠有所補益豈此類耶</hi>
訓纂一篇<lb/>
　揚雄傳史篇莫大於倉頡作訓纂説文叙孝宣時召<lb/>
　通倉頡讀者<hi>志云徴齊人能正讀者</hi>張敞從受之涼州刺史杜<lb/>
　業沛人爰禮講學大夫秦近亦能言之孝平時徴禮<lb/>
<pb n="KR2n0006_WYG_004-13b"/>
　等百餘人令説文字未央廷中<hi>紀元始五年正月徴天下通知小學史篇</hi>
　<hi>者</hi>以禮爲小學元士黄門侍郎揚雄采以作訓纂篇<lb/>
　隋志三蒼三卷李斯作蒼頡篇<hi>江式曰蒼頡爰厯博學後人分五十五章</hi>
　<hi>爲上卷書按此即志所謂閭里  師合三篇者</hi>揚雄作訓纂篇<hi>江式曰元夀中作爲中卷</hi>
　後漢郎中賈魴作滂喜篇<hi>江式曰永元中賈叔郎接記爲下卷</hi>故曰三<lb/>
　蒼徐氏曰賈魴以三蒼之書皆爲𨽻字𨽻字始廣而<lb/>
　篆籀轉微説文繋傳以蒼頡爰厯博學爲三蒼<hi>史記正義</hi>
　<hi>引訓纂説文引揚雄説</hi>雄乆爲郎校書麟閣見天下上計孝亷<lb/>
<pb n="KR2n0006_WYG_004-14a"/>
　及内郡衛卒㑹者常提三尺弱翰齎油素四尺以問<lb/>
　異語歸即以鈆摘次於槧積二十有七嵗而書成名<lb/>
　曰輶軒使者絶代語釋别國方言方言者葢爾雅之<lb/>
　流也<hi>十五卷</hi>劉棻從雄學作竒字<hi>注古文之異者</hi>
杜林蒼頡訓纂一篇<lb/>
　杜鄴𫝊初鄴從張吉學吉子竦從鄴學問尤長小學<lb/>
　鄴子林正文字過於鄴竦故世言小學者由杜公<hi>隋志</hi>
　<hi>梁有蒼頡二卷杜林注説文引杜林説</hi>
<pb n="KR2n0006_WYG_004-14b"/>
六書<lb/>
　韓非子曰蒼頡之作書也自環者謂之私背私謂之<lb/>
　公<hi>一云自營爲厶背厶爲公</hi>象事<hi>周禮注云處事/説文序云指事</hi>象意<hi>周禮注説文序云㑹</hi>
　<hi>意</hi>象聲<hi>周禮注云諧聲説文序云形聲周禮䟽云書有六體形聲實多</hi>夾漈鄭氏曰<lb/>
　書契之本見於文字獨體爲文合體爲字文有子母<lb/>
　主類爲母從類爲子文字之本出於六書象形指事<lb/>
　文也㑹意諧聲轉注字也假借者文與字也古三墳<lb/>
　伏羲氏始畫八封命臣飛龍氏造六書説文引孔子<lb/>
<pb n="KR2n0006_WYG_004-15a"/>
　曰一貫三爲王推十合一爲士㮚之爲言續也黍可<lb/>
　爲酒禾入水也烏<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>呼也貉之爲言惡也牛羊之字<lb/>
　以形舉也凡在人下故詰屈狗叩也視犬之字如畫<lb/>
　狗也未詳所出然似非孔子之言或緯書所載也<lb/>
諷書九千字以上字或不正輒舉劾<lb/>
　羅氏曰古來用字約少板䇿所書多者纔百名以上<lb/>
　今漢代試爲史者一童所記至九千字烏覩古所謂<lb/>
　正哉<hi>劉勰云馬字缺畫而石建懼死雖云性謹亦時重文也</hi>龜山楊氏曰先王<lb/>
<pb n="KR2n0006_WYG_004-15b"/>
　之時書必同文故建官以達之所以一道徳之歸立<lb/>
　民信也漢初猶有課試之科舉劾之令以同天下之<lb/>
　習<lb/>
古文<lb/>
　科斗之書始於蒼頡其文至三代不改周宣王時雖<lb/>
　史籀有大篆十五篇猶與科斗並行故終三代所用<lb/>
　者惟篆與蒼頡二體盧植曰古文科斗近於爲實而<lb/>
　厭抑流俗降在小學衛宏古文竒字序云秦改古文<lb/>
<pb n="KR2n0006_WYG_004-16a"/>
　以爲篆𨽻<lb/>
𨽻書<lb/>
　趙氏明誠曰庾肩吾云𨽻書今之正書也張懐瓘六<lb/>
　體書論亦云𨽻書者程邈造字皆真正亦曰真書自<lb/>
　唐以前皆謂楷字爲𨽻至歐陽公集古録誤以八分<lb/>
　爲𨽻書自是舉世凡漢時石刻皆目爲漢𨽻<hi>東魏大覺寺碑</hi>
　<hi>隂題韓毅𨽻書葢今楷字也</hi>沙隨程氏曰書苑云蔡文姬言割程<lb/>
　𨽻字八分取二分割李篆字二分取八分於是爲八<lb/>
<pb n="KR2n0006_WYG_004-16b"/>
　分書千文曰杜藳鍾𨽻唐孫過庭草書譜曰元常專<lb/>
　精於𨽻書伯英尤工於草體彼之二美逸少兼之此<lb/>
　以真行爲𨽻也鍾王未嘗爲今所謂𨽻書者也梁蕭<lb/>
　子雲以逸少不及元常子敬不及逸少因此硏思遂<lb/>
　悟𨽻式此以真行爲𨽻無疑本朝任玠序范度五體<lb/>
　千文云𨽻則統乎羲獻鍾庾歐虞顔柳真草之軰八<lb/>
　分則酌乎篆𨽻之間此又其證也陸氏曰周越書苑<lb/>
　云郭忠恕以爲小篆散而八分生八分破而𨽻書出<lb/>
<pb n="KR2n0006_WYG_004-17a"/>
　𨽻書悖而行書作行書狂而草書聖以此知𨽻書乃<lb/>
　今真書愚按唐六典注亦云𨽻書典籍表奏及公私<lb/>
　文疏所用徐鉉謂𨽻書之法有刪繁補缺之論則其<lb/>
　僞斷可知矣唐張懐瓘書斷云八分者秦羽人上谷<lb/>
　王次仲所作始皇時官務稍多得次仲文簡畧赴急<lb/>
　速之用<lb/>
臣復續揚雄作十三章<hi>韋昭曰臣班固自謂也</hi>
　隋唐志班固太甲篇在昔篇各一卷<lb/>
<pb n="KR2n0006_WYG_004-17b"/>
五者葢五常之道相湏而備<lb/>
　白虎通曰經常也有五常之道故曰五經樂仁書義<lb/>
　禮禮易智詩信也與此不同西山真氏曰六經於五<lb/>
　常之道無不包者今以五常分屬於六藝是樂有仁<lb/>
　而無義詩有義而無仁也可乎哉<lb/>
注秦近君<lb/>
　儒林傳秦㳟延君增師法至百萬言<hi>近字誤</hi>
序六藝爲九種<lb/>
<pb n="KR2n0006_WYG_004-18a"/>
　唐氏曰漢世經先出者不如後出盛傳於後世費氏<lb/>
　易古文尚書毛詩小戴禮左氏春秋大抵初以經名<lb/>
　家者後多不傳所謂欲速不達晁氏曰典籍之存詁<lb/>
　訓之傳皆漢書之力漢書於學者何負而例貶之歟<lb/>
　<lb/>
　<lb/>
　<lb/>
　<lb/>
<pb n="KR2n0006_WYG_004-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　漢藝文志考證卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>武林梵志巻八</head> <lb/>
    <p>
<pb n="KR2k0098_WYG_008-1a"/>
欽定四庫全書<lb/>
　武林梵志巻八<lb/>
　　　　　　　　　　　　明　吳之鯨　撰<lb/>
　　宰官䕶持<lb/>
　昔世尊以佛法付國王大臣而宰官居士名碩鉅工<lb/>
　能文章著經濟者無不究心内典皈禮香林夙業往<lb/>
　因根葉自應非特若房次律蘇子瞻之以夢以徴表<lb/>
　表著見也武林山水既勝車轍不虚先喆翰藻為禪<lb/>
<pb n="KR2k0098_WYG_008-1b"/>
　林雍樹者盡唐宋以來諸公什且八九列之尺輻儘<lb/>
　堪仰止而愚嘗謂前代有其人不善其事善而必不<lb/>
　可廢者王欽若趙師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>之放生是也然飛泳德生宸<lb/>
　章已先之矣有其人不善其事不善而必不能廢者<lb/>
　楊髠之鑿石為佛是也然錢武肅宋宰臣巳先之矣<lb/>
　頃西湖勝蓮社雲棲大師建放生會歴二十餘年不<lb/>
　廢自可延之永久而寳成一片石藉有三佛二詩遂<lb/>
　不能湮没其光輝則鐫佛亦有補歟至若一詠一歌<lb/>
<pb n="KR2k0098_WYG_008-2a"/>
　令人於蒼烟緑草之中尚髣髴獅猊法座則䕶持之<lb/>
　功要非淺也今即本郡名賢及流寓梵宇有交游有<lb/>
　題詠者槩其生平櫽括大節并紀禪嘉以供達人寥<lb/>
　廓之賞以證堅猛參求之效如其未備以竢來者<lb/>
陶潛字淵明一字元亮為彭澤令之官八十日即解印<lb/>
去賦歸去來辭及宋受禪居柴桑門前植五株栁因以<lb/>
五栁自號焉閒靜寡言不慕榮利好讀書不求甚解開<lb/>
巻有得便欣然忘食見樹木交蔭時鳥變聲亦復欣然<lb/>
<pb n="KR2k0098_WYG_008-2b"/>
有喜常往來廬山天目間使一門生二兒舁以行時逺<lb/>
公為西方之社以書招淵明淵明曰若許我飲即往許<lb/>
之遂造焉嘗著搜神記多載佛之靈驗有天目詩<lb/>
謝靈運𤣥之孫家於上虞少好學博覽羣籍文章稱江<lb/>
左第一仕宋為永嘉太守襲祖父封爵故世稱康樂靈<lb/>
運負才傲世至廬山見逺公肅然心服即寺築臺譯涅<lb/>
槃經三十六巻嘗撰佛讚曰惟此大覺因心則靈垢盡<lb/>
智照數極慧明三達非我一援羣生理麄心行道絶形<lb/>
<pb n="KR2k0098_WYG_008-3a"/>
聲菩薩讚曰若人仰宗發性遺慮以定養慧和理斯附<lb/>
爰初四等終然小住渉求至矣在外皆去縁覺聲聞讚<lb/>
曰厭苦情多兼物志少如彼化城權可得寳誘以涅槃<lb/>
救爾衰老肇元三事翻成一道北山天竺有靈運讀書<lb/>
臺<lb/>
范元琰字伯珪錢塘人少通經史精了佛義以忍辱為<lb/>
究竟法嘗出行見人盜松遽退走母問其故對曰畏其<lb/>
愧恥故也齊梁間累辟不就<lb/>
<pb n="KR2k0098_WYG_008-3b"/>
楊衒之為期城太守達磨至魏請師開示宗㫖師説偈<lb/>
曰亦不覩惡而生嫌亦不觀善而勤措亦不捨智而近<lb/>
愚亦不抛迷而就悟達大道兮過量通佛心兮出度不<lb/>
與凡聖同躔超然名之曰祖衒之悲喜交并曰願久住<lb/>
世間化導羣有撰洛陽伽藍記五巻為梵志之祖<lb/>
褚亮字希明錢塘人博學通圖史陳後主召見賦詩江<lb/>
總諸詞人皆服其工後仕唐為𢎞文館學士嘗與暹律<lb/>
師書云近於華嶽創立僧宇此山藴蓄竒秘控接烟霞<lb/>
<pb n="KR2k0098_WYG_008-4a"/>
法師等學洞經典譽宣真俗仰願俯從微請降迹來儀<lb/>
則釋逺禪居遥踪可擬王珣精舍清塵不昧<lb/>
褚遂良字登善錢塘人貞觀二十二年太宗宣𤣥奘法<lb/>
師譯經流布遂良入奏曰佛教沖𤣥天人莫測言本則<lb/>
甚深語門則難入陛下擁䕶五乘建立三寳當叔葉而<lb/>
秀質間千載而挻生陟重險以求經履危塗而訪道見<lb/>
珍異俗具獲真文歸國飜宣若菴摩之始脱精文奥義<lb/>
猶金口之新開況天慈廣逺使布九州蠢蠢黔黎俱參<lb/>
<pb n="KR2k0098_WYG_008-4b"/>
妙法臣等億劫難逢不勝欣幸遂良博涉文史工楷𨽻<lb/>
多流布梵宇<lb/>
賈島字閬仙范陽人初學浮屠法名無本後舉進士為<lb/>
長江簿然始終依禪理不廢如寒蔬修淨食夜浪動禪<lb/>
牀竹隂移冷月荷氣帶禪闗並非火食語後李洞慕閬<lb/>
仙之為人鑄銅像事島嘗念賈島佛有靈隠寺詩<lb/>
駱賔王義烏人七嵗能賦詩武后朝數上疏言事徐敬<lb/>
業討亂賔王為敬業傳檄天下斥武后辠敬業敗賔王<lb/>
<pb n="KR2k0098_WYG_008-5a"/>
亡去不知所之或者乃謂敬業反賔王被誅謬矣太平<lb/>
廣記載之甚詳按記云唐考功員外郎宋之問以事累<lb/>
貶黜放歸江南遊靈隠寺夜月極明長廊散步因賦詩<lb/>
曰鷲嶺鬱岧嶤龍宫鏁寂寥第二聨沈吟未就有老僧<lb/>
㸃長命燈坐大禪牀應聲曰何不云樓觀滄海日門對<lb/>
浙江潮之問愕然訝其遒麗遂續終篇曰桂子月中落<lb/>
天香雲外飄捫蘿登塔逺刳朩取泉遥霜薄花更發冰<lb/>
輕葉未彫待入天台路看予度石橋僧所贈句乃一篇<lb/>
<pb n="KR2k0098_WYG_008-5b"/>
之警䇿遲明更訪之則不復見矣寺僧有知者曰此駱<lb/>
賔王也之問詰之答曰當徐敬業之敗與賔王俱逃捕<lb/>
之不獲將帥慮失渠魁辠且不測因求類二人者函首<lb/>
以獻故敬業得為衡山僧年九十餘乃卒賔王亦落髪<lb/>
徧遊名山至靈隠以周嵗卒<lb/>
李白字太白成紀人唐宗室天寳初至長安往見賀知<lb/>
章知章見其文歎曰子謫仙才也言於𤣥宗召見金鑾<lb/>
殿賜食上親為調羮詔供奉翰林白嘗著西方淨土贊<lb/>
<pb n="KR2k0098_WYG_008-6a"/>
曰向西日没處遥瞻大悲顔目淨四海水身光紫金山<lb/>
勤念必往生是故稱極樂珠網珍寳樹天花散香閣圖<lb/>
畫了在眼願托彼道場以此功德海冥祐為津梁八十<lb/>
一劫辠如風掃輕霜庶觀無量夀長願王毫光有游天<lb/>
竺寺游淨明院詩<lb/>
李泌字長源京兆人七嵗知為文𤣥宗召見呼為竒童<lb/>
使與太子為布衣交後謁肅宗於靈武入議國事出陪<lb/>
輿輦兩京之復泌之翼贊居多初無妻不食肉代宗強<lb/>
<pb n="KR2k0098_WYG_008-6b"/>
詔食肉娶妻德宗朝進禮部尚書同平章事封鄴侯聞<lb/>
瓚禪師居南嶽人號懶殘泌往謁之聞其經聲先悲愴<lb/>
而後悦豫知其為謫墮之人不久將去候之良久匍匐<lb/>
問道師曰碎却筆硯方可談此撥火出芋食之泌至中<lb/>
夜復請曰終無一言見教乎師撫其背曰領取十年宰<lb/>
相至是泌用事為帝言其髙行詔徴之使者至石窟宣<lb/>
麻瓚含涕垂膺凝然端坐不以介意使回以聞徳宗益<lb/>
歎異之泌開杭州六井利賴無窮今祠孤山<lb/>
<pb n="KR2k0098_WYG_008-7a"/>
虞允文參政李泌見靈隠道祖首座一日為衆入室既<lb/>
畢復有僧問曰坐死到來如何迴避祖即屹然而去圜<lb/>
悟亟至其所連呼祖首座遂開眼圜悟抖擻精神透闗<lb/>
去祖㸃頭便行此真坐脱立亡者於是嘉嘆久之各有<lb/>
序銘<lb/>
楊綰每見國一禪師而歎曰此方外髙士也崔趙公嘗<lb/>
問弟子出家得否師曰出家是大丈夫事豈將相所能<lb/>
為趙歎賞其言一時名公如李泌徐浩第五琦陳少游<lb/>
<pb n="KR2k0098_WYG_008-7b"/>
等凡三十二人皆稱門人問道以求決擇也<lb/>
劉禹錫為靈徹撰序後人稱之曰越之徹洞冰雪<lb/>
孟簡與僧標為塵外交有杭之標摩雲霄之句<lb/>
白居易字樂天年十七登進士憲宗朝極被寵遇時事<lb/>
無不言為當路所忌遂擯斥不得施乃放意文酒東都<lb/>
所居疏沼種樹架石樓香山鑿八節灘自號醉吟先生<lb/>
晚年好佛特甚至經月不茹葷長慶二年知杭州問道<lb/>
於鳥窠禪師見師棲止巢上乃問曰師住處甚險師曰<lb/>
<pb n="KR2k0098_WYG_008-8a"/>
太守危險尤甚曰弟子位鎮江山何險之有師曰心火<lb/>
相交識性不停得非險乎居易服其言作禮而退嘗問<lb/>
惟寛禪師何以修心師云心本無損傷云何要修理無<lb/>
論垢與淨一切勿念起又問垢即不可念淨亦無念可<lb/>
乎師曰如人眼晴上一物不可住金屑雖珍寳在眼亦<lb/>
為翳樂天從此悟入又諮心要於凝禪師得八言廣為<lb/>
八偈八言者曰觀曰覺曰定曰慧曰明曰通曰濟曰捨<lb/>
其觀偈曰以心中眼觀心外相從何而有從何而喪觀<lb/>
<pb n="KR2k0098_WYG_008-8b"/>
之又觀則辨真妄末後捨偈曰衆苦既濟大悲亦捨苦<lb/>
既非真悲亦是假是故衆生實無度者年七十五贈尚<lb/>
書左僕射宣宗以詩弔之既卒以其所居施為佛寺武<lb/>
林祠孤山有慈巖院報恩寺冷泉詩<lb/>
王勃字子安龍門人六嵗善文詞麟徳初對䇿髙第授<lb/>
朝散郎數獻䇿闕下兄勔勮皆第進士有才名林易簡<lb/>
稱為三珠樹勃嘗撰釋迦畫像記維摩畫像碑如來成<lb/>
道記皆精金美玉豐贍周詳武林有詩<lb/>
<pb n="KR2k0098_WYG_008-9a"/>
裴度字中立聞喜人貞元初進士累官中書侍郎督兵<lb/>
討平淮蔡封晉國公因閹宦煽虐退歸集賢里日與白<lb/>
居易劉禹錫文酒相歡不問户外事嘗訪道於徑山道<lb/>
欽禪師執弟子禮求出世法臨卒謂門人曰吾死無所<lb/>
繫但午橋莊松雲嶺未成輭碧池繡尾魚未長漢書未<lb/>
終篇為可恨耳<lb/>
錢鏐杭州臨安人生有異瑞膂力絶人有保障兩浙之<lb/>
志唐僖宗元啟三年黄巢李克用作亂屠戮萬姓公起<lb/>
<pb n="KR2k0098_WYG_008-9b"/>
自草野奮挺一呼誅滅董昌吴越安堵屡建大功立為<lb/>
杭州刺史尋進為鎮海節度使封吴越國王所向無前<lb/>
存活數億萬人射潮建都武林實其奠宇歴四世五王<lb/>
與五代相終始及孫俶以國歸宋祖仍舊封連姻帝室<lb/>
子孫奕世彌茂而大江東西鹿苑寳坊翬飛雲湧以千<lb/>
百計皆錢氏剙建蓋享數百年山海賦税之饒而重民<lb/>
輕土捨别歸總壹意慈䕶世代守此不變亦於佛㫖有<lb/>
夙契云<lb/>
<pb n="KR2k0098_WYG_008-10a"/>
吕蒙正字聖功太宗時舉進士第一累官參知政事封<lb/>
許國公少時寄食僧房得以安意書史後執政十年郊<lb/>
祀俸給皆不請帝問其故對以私恩未報帝詰之以實<lb/>
對帝曰僧中有若人耶賜紫袍加號以旌之於是恩俸<lb/>
悉推之寺僧以酬夙德公嘗晨興禮佛祝曰不信三寳<lb/>
者願勿生我家願子孫世世食禄䕶持佛法從子夷簡<lb/>
申國公每遇元日拜家廟後即焚香發廣慧璉公書一<lb/>
封展禮之申公之子公著亦封申國公元日發天衣懐<lb/>
<pb n="KR2k0098_WYG_008-10b"/>
禪師書左丞好問元日發圓照禪師書左丞之子用中<lb/>
元日發佛照禪師書其家世崇信如此圓照佛照兩禪<lb/>
師俱居淨慈徑山音問時不絶云<lb/>
楊億字大年浦城人累官翰林學士性鯁介尚名節文<lb/>
格雄健學者宗之諡曰文所著文集一百九十四巻公<lb/>
嘗自謂少時鋭於仕進常若有物礙於胸中及學釋氏<lb/>
法其物暴然破散無復蔽礙而心泰然武林有題詠<lb/>
王旦字子明累官工部尚書同平章事贈魏國公諡文<lb/>
<pb n="KR2k0098_WYG_008-11a"/>
正天禧元年九月旦薨先一日囑翰林楊億曰吾深厭<lb/>
勞生願來世為僧宴坐林間觀心為樂常與昭慶省常<lb/>
禪師游因師刺血寫華嚴經淨行品結淨行社於西湖<lb/>
士大夫預㑹者百二十人旦為之首而翰林蘇易簡作<lb/>
淨行品序曰余當布髪以承其足剜身以請其法猶尚<lb/>
不辭況陋文淺學而有惜哉<lb/>
王隨字子正河南人天聖初自潤州徙知江寜府嵗大<lb/>
饑時轉運使移府發常平倉米計口日給隨不聴曰民<lb/>
<pb n="KR2k0098_WYG_008-11b"/>
饑由兼并閉糴以邀髙價耳乃大出官粟私價遂平民<lb/>
之全活者以萬計居嘗慕裴休之為人以御史中丞出<lb/>
鎮錢塘往興教寺謁小夀禪師未及寺去騶從獨步登<lb/>
寢室夀方負暄毳衣自若忽見之問曰官人何姓公曰<lb/>
隨姓王即拜之夀推蒲團藉地而坐語笑終日而去門<lb/>
人見夀讓之曰彼王臣來奈何不為禮此一衆所係非<lb/>
細事也夀唯唯他日王公復至寺衆横撞大鐘出迎而<lb/>
夀前趨立於松下王公望見出輿握其手曰何不如前<lb/>
<pb n="KR2k0098_WYG_008-12a"/>
日相見而遽為此禮數耶夀顧左右且行且言曰中丞<lb/>
即得奈知事瞋何公機語契合自是履踐益深竟明大<lb/>
法與楊大年皆號參禪有得者先是大年編次傳燈録<lb/>
三十巻公去其緐為十五巻名玉英集臨終書偈曰書<lb/>
堂燈已滅彈指向誰説去住本尋常春風掃殘雪<lb/>
趙抃字閲道氣宇清逸人不見其喜愠自號知非子宋<lb/>
至和中為侍御彈劾不避貴戚號鐵面御史居嘗以一<lb/>
龜一鶴自隨後以龜放汴水有龜放長淮不再來之句<lb/>
<pb n="KR2k0098_WYG_008-12b"/>
公在杭從淨慈圓照本禪師游有省又從大名大鉢寺<lb/>
重元禪師問心要師曰公立朝論政崇化明倫奚暇刻<lb/>
意於此公曰聞别傳之㫖人人本有之事豈他能而抃<lb/>
不能耶願究明之師乃令看狗子無佛性語及知青州<lb/>
隠几公堂聞雷聲豁然大省有偈曰黙坐公堂虚隠几<lb/>
心源不動湛如水一聲霹靂頂門開喚起從前自家底<lb/>
公帥越適亢旱大疫久禱不應時神智昇法師住興福<lb/>
公請師迎觀音像入府治懸禱一夕雨如霔疫亦息公<lb/>
<pb n="KR2k0098_WYG_008-13a"/>
奏於朝賜師所住興福曰圓通錫號曰神智元豐初告<lb/>
老退居衢州常與山僧野老游名所居為髙齋以詩自<lb/>
見曰軒外長溪溪外山捲簾空曠水雲間髙齋有問如<lb/>
何荅清夜安眠白晝閒元豐間忽一日徧辭親友其子<lb/>
㞦見其形色異常問後事公厲聲叱之少頃語如平時<lb/>
趺坐而化法泉禪師以偈贊曰仕也邦為瑞歸於世作<lb/>
程人閒金粟去天上玉樓成慧劍無纎缺冰壺徹底清<lb/>
春風瀔水路孤月破雲明夀七十七諡清獻游武林與<lb/>
<pb n="KR2k0098_WYG_008-13b"/>
雷峯慧才法師最契有贈言又贊天竺辯才法師曰師<lb/>
去天竺空山鬼哭天竺師歸道場光輝<lb/>
歐陽修字永叔廬陵人仁宗朝為諫官論事切直後拜<lb/>
參知政事矢心匡弼與韓琦策立英宗熙寜初以太子<lb/>
少師致仕諡文忠公始不信佛如酬淨照詩云佛説吾<lb/>
不學勞師空欵闗吾方仁義急君且水雲閒後守亳社<lb/>
有許昌齡來遊太清宫公邀至州舍與語忽然有悟居<lb/>
洛中時遊嵩山却僕吏放意而往至一寺修竹滿軒風<lb/>
<pb n="KR2k0098_WYG_008-14a"/>
物鮮美公休於殿陛傍有老僧閲經自若公問誦何經<lb/>
曰法華公云古之髙僧臨死生之際類皆談笑脱去何<lb/>
道致之曰定慧力耳又問今乃寂寥無有何哉老僧笑<lb/>
曰古人念念在定慧臨終安得散亂今人念念在散亂<lb/>
臨終安得定慧公大歎服後居頴州捐酒肉徹聲色灰<lb/>
心黙坐令老兵往近寺借華嚴經讀至八巻安坐而薨<lb/>
嘗與法逺禪師遊一日與客對奕逺坐其旁公請因棋<lb/>
説法逺曰此事與兩家著棋相似贏局輸籌即不問且<lb/>
<pb n="KR2k0098_WYG_008-14b"/>
道黑白未分時一著落在什麽處文忠大有省寤居頴<lb/>
州時有婢盧媚兒姿貎端秀口中嘗作蓮花香散越滿<lb/>
座人莫測其由適有一僧自蜀中來頗能洞人生前事<lb/>
公因語之僧云此女前身嘗為尼誦法華經三十年一<lb/>
念之誤遂至於此公未之信後見婢問曰曾讀法華經<lb/>
否婢曰某失身於此所不暇也公命取是經示之一覽<lb/>
輒誦如素熟者易以他經則不能也公於是始信修種<lb/>
之言不妄知杭州與參寥子交契名所居泉為六一泉<lb/>
<pb n="KR2k0098_WYG_008-15a"/>
富鄭公弼字彦國湖南人慶厯中與文彦博並相天下<lb/>
稱為富文封鄭國公諡文忠公熙寜三年以使相鎮亳<lb/>
州迎至頴州華嚴禪院證悟禪師修顒諮决心法及致<lb/>
仕居洛陽以頌寄圓照本禪師曰曾見顒師悟入深因<lb/>
縁傳得老師心東南漫説江山逺目對靈光與妙音仍<lb/>
有書曰弼留心祖道為日己久常恨不遇明眼人開發<lb/>
蒙陋雖久聞盛德而無由瞻謁昨幸出守亳州社與頴<lb/>
州接境因里人張比部景山請得顒師下訪相聚幾一<lb/>
<pb n="KR2k0098_WYG_008-15b"/>
月以慈悲方便之力令有悟處㑹結夏逼日四月初遽<lb/>
且歸頴其於揩磨淘汰殊大有功但衰病相仍昏鈍難<lb/>
入昔古靈師所謂不期臨老得聞極則事見之於弼今<lb/>
日矣天幸天幸弼雖得法於顒師然本源由老和尚而<lb/>
來宗派甚的必須成就更望垂慈攝受逺賜接引未至<lb/>
令至則為南嶽下龎藴百丈下裴休也<lb/>
范仲淹字希文皇祐元年自知鄧州移知杭州十月加<lb/>
尚書禮部侍郎二年吴中大饑殍殣相望仲淹發粟及<lb/>
<pb n="KR2k0098_WYG_008-16a"/>
募民存餉為術甚備吴中喜競渡日出宴湖上自春至<lb/>
夏居民空巷出游又諭諸寺主守曰饑嵗工價至賤可<lb/>
以大興土朩之役於是諸寺工作鼎興又新倉厫吏舍<lb/>
日役千夫監司奏劾杭州不恤荒政嬉游不節及公私<lb/>
興造傷耗民力公乃自條叙所以宴游及興造皆欲發<lb/>
有餘之財以惠貧者貿易飲食工技服力之人仰食於<lb/>
公私者日無慮數萬人荒政之施莫此為大是嵗兩浙<lb/>
惟杭州宴然民不流徙梵刹多其開建有法喜寺詩<lb/>
<pb n="KR2k0098_WYG_008-16b"/>
蔡襄字君謨興化軍仙遊人治平二年以端明殿學士<lb/>
尚書禮部侍郎知杭州為政精明吏不能欺游淨慈楷<lb/>
書遊記數十字於琴臺之左壁有吉祥寺詩海㑹寺記<lb/>
祖無擇治平四年以諫議大夫加龍圖閣學士知杭州<lb/>
嘗作介亭於鳯凰山<lb/>
司馬光字君實夏縣人寳元初進士累官端明殿學士<lb/>
上疏極言青苗法不便退居洛十五年哲宗初立召拜<lb/>
左僕射罷青苗法人謂公元祐相業有旋乾轉坤之功<lb/>
<pb n="KR2k0098_WYG_008-17a"/>
卒贈太師封温國公諡文正生平著述甚多嘗作解禪<lb/>
六偈謂世之談禪者好為隠語以相迷遂廣文中子之<lb/>
言而解之其一曰忿怒如烈火利欲如銛鋒終朝長戚<lb/>
戚是名阿鼻獄其二曰顔回安陋巷孟軻養浩然富貴<lb/>
如浮雲是名極樂國其三曰孝弟通神明忠信行蠻貊<lb/>
作善降百祥是名作因果其四曰言為百世師行為天<lb/>
下法久久不可掩是名不壊身其五曰仁人之安宅義<lb/>
人之正路行之誠且久是名光明藏其六曰道義修一<lb/>
<pb n="KR2k0098_WYG_008-17b"/>
身功徳被萬物為賢為大聖是名佛菩薩因蜀公論空<lb/>
相以詩戲之曰不須天女散已解動禪心蜀公不納復<lb/>
戲之曰賤子悟已久景仁今復迷又云到岸何須筏揮<lb/>
鋤不用金浮雲任來往明月在天心嘗游南屏山手書<lb/>
𨽻字家人卦中庸樂記二篇鐫於石壁<lb/>
王安石字介甫神宗朝拜相封荆國公一日訪蔣山元<lb/>
禪師坐閒談論品藻古今師曰相公口氣逼人恐著述<lb/>
勞神心氣不正何不坐禪體此大事公從之一日謂師<lb/>
<pb n="KR2k0098_WYG_008-18a"/>
曰坐禪實不虧人予數年欲作胡笳十八拍未就忽於<lb/>
夜坐間得之師呵呵大笑公讀書定林嘗問元公祖師<lb/>
意㫖元不答公益叩之元曰公於般若有障者三其近<lb/>
道一耳公曰願聞其説元曰公受氣剛大於世縁深以<lb/>
剛大器遭世縁深必以身任天下之重懐經世之志用<lb/>
志不純則心未平以未平之心持經世之志何時能一<lb/>
念萬年哉又多怒則與物多競此其三也特視名利如<lb/>
脱髪甘澹薄如頭陀此為近道當以教乘滋茂之可也<lb/>
<pb n="KR2k0098_WYG_008-18b"/>
公再拜後於首楞嚴得㫖熙寜八年公復入相一日奏<lb/>
事退上曰佛法於中國有補乎公曰君子小人皆知畏<lb/>
而為善豈小補哉公居金陵由蔣山至其故宅當半道<lb/>
後請以宅為寺因號半山有法喜寺詩悟真院詩<lb/>
蘇軾字子瞻因宿東林與照覺論無情話有省獻偈曰<lb/>
溪聲便是廣長舌山色豈非清淨身夜來八萬四千偈<lb/>
他日如何舉似人謫居杭州嘗將公事了湖中或一棹<lb/>
訪密殊琴聰參寥辨才諸禪侣題詩遍武林以至外縣<lb/>
<pb n="KR2k0098_WYG_008-19a"/>
幽僻最深處亦無不到濬湖度僧俱救荒善策遂為萬<lb/>
世之利龍井梵天以公為伽籃孤山祠并鄴侯香山與<lb/>
公為四今建専祠於寳成寺公每出入必㩦阿彌陀佛<lb/>
一軸曰此吾往西方公據也公於建中元年七月卒於<lb/>
毘陵時錢濟明侍傍曰公平生學佛此日如何公曰此<lb/>
語亦不受又徑山琳禪師問疾云學士生平踐履至此<lb/>
更須著力公應聲曰著力便差語絶而逝<lb/>
蘇轍字子由號頴濵又號欒城累官翰林學士門下侍<lb/>
<pb n="KR2k0098_WYG_008-19b"/>
郎諡文定元豐三年公以辠謫髙安㑹黄檗全禪師於<lb/>
城寺熟視公曰君靜而慧茍留心宗門何患不成此道<lb/>
公識之因習坐數求決於全無契後忽有省聰禪師來<lb/>
居夀聖公以此事往問聰不答公又叩之聰徐徐謂曰<lb/>
圓照未嘗以道語人吾今亦無以語子公於是得言外<lb/>
之㫖又嘗咨心法於洪州順禪師順示以搐鼻因縁公<lb/>
言下大悟作偈呈曰中年聞道覺前非邂逅相逢老順<lb/>
師搐鼻徑參真面目掉頭不受别鉗鎚枯藤破衲公何<lb/>
<pb n="KR2k0098_WYG_008-20a"/>
事白酒青鹽我是誰慚愧東軒殘月上一杯甘露滑如<lb/>
飴嘗自號東軒長老佛印住金山子由謁見先以偈獻<lb/>
曰麄沙印佛佛欣受怪石供僧僧不嫌空手逺來還要<lb/>
否更無一物可增添印答曰空手持來放下難三賢十<lb/>
聖聚頭看此般供養能歆享朩馬泥牛亦喜歡門人有<lb/>
以漁家傲祝生日及濟川者乃賡和之七十餘年真一<lb/>
夢朝來夀斚兒孫奉憂患己空無復痛心不動此間自<lb/>
有千鈞重蚤嵗文章供世用中年禪味疑天縱石塔成<lb/>
<pb n="KR2k0098_WYG_008-20b"/>
時無一縫誰與共人間天上隨他送<lb/>
陳師道字無已號后山彭城人元祐中蘇軾孫覺傅堯<lb/>
俞薦於朝授徐州教授元符三年脩少林道場成曰面<lb/>
壁蘭若師道為記公詩文一代冠冕晚年志在西方寄<lb/>
智果寺參寥詩曰平生西方願擺落區中縁惟於世外<lb/>
人相從可忘年又寄孤山圓悟勤禪師詩曰稍尋東刹<lb/>
論茲事賴有西方托後軌他年佛㑹見頭陀知是當年<lb/>
老居士<lb/>
<pb n="KR2k0098_WYG_008-21a"/>
仲殊名揮姓張氏安州進士後棄家為僧住吴山寳月<lb/>
寺蘇長公在錢塘無日不遊西湖嘗㩦妓謁大通禪師<lb/>
大通愠形於色公乃作南歌子一首令妓歌之大通亦<lb/>
為解頤公曰我已今日勘破老禪矣其詞云師唱誰家<lb/>
曲宗風嗣阿誰借君拍板與鉗槌我也逢場作戲莫相<lb/>
疑溪女方偷眼山僧已皺眉莫嫌彌勒下生遲不見老<lb/>
婆三五少年時仲殊聞而和之曰解舞清平樂而今説<lb/>
向誰紅爐片雪上鉗槌打就金毛獅子也堪疑已信身<lb/>
<pb n="KR2k0098_WYG_008-21b"/>
如夢何知眼共眉蟠桃因甚結花遲不向風前一笑待<lb/>
何時黄涪翁一見大賞<lb/>
米芾字元章吴人號海嶽外史由臨光尉累官禮部員<lb/>
外郎芾為文竒險不剽前人一語特妙於翰墨沉著飛<lb/>
翥得獻之筆意蘇子瞻自海外歸嘗與元章書云嶺外<lb/>
八年親友曠絶亦未嘗闗念但念吾元章邁往凌雲之<lb/>
氣清雅絶俗之文超妙入神之字何時見之以洗我積<lb/>
年瘴毒耶及得寳月菴賦琅然一誦云恨二十年相從<lb/>
<pb n="KR2k0098_WYG_008-22a"/>
知元章不盡元章答云更有知不盡處修楊許之業為<lb/>
帝宸碧落之遊異時相見乃知也其髙自標置如此元<lb/>
豐初慧才律師授菩薩戒於南屏之雷峯方羯磨觀音<lb/>
像騰寳燄映奪日燈法真一撰證戒光記命公手書勒<lb/>
石寺中公於幽居洞之左巖復磨崕書琴臺二字惜碑<lb/>
與字今俱不存惟龍井方圓菴碑記尚在後知淮陽軍<lb/>
未卒前一月作親友别書盡焚其所好書畫竒物造香<lb/>
南棺即其中坐卧飲食書判前七日不茹葷更衣沐浴<lb/>
<pb n="KR2k0098_WYG_008-22b"/>
焚香清坐而已及期徧邀郡僚舉拂示衆曰衆香國中<lb/>
來衆香國中去擲拂合掌而逝<lb/>
陳瓘字瑩中號了翁又號華嚴居士南劍州沙縣人嘗<lb/>
為司諫諡忠肅公立朝骨鯁有古人風烈嘗謁靈源清<lb/>
禪師執聞見以求解會師曰執解何宗何日偶諧離却<lb/>
心意識而參絶却聖凡路而學然後可也公乃開悟寄<lb/>
師偈曰書堂兀坐萬機休日暖風柔草木幽誰識二千<lb/>
年逺事如今只在眼睛頭其贊永明夀禪師像曰宋之<lb/>
<pb n="KR2k0098_WYG_008-23a"/>
興也錢氏重民輕土捨别歸總用師之勸諭也公嘗曰<lb/>
佛法之要不在文字而亦不離於文字不在多讀只金<lb/>
剛經一巻足矣此經要處只九箇字阿耨多羅三藐三<lb/>
菩提梵語九字華言只一覺字耳中庸誠字即此字也<lb/>
此經於一切有名有相有覺有見皆掃為虚妄其所建<lb/>
立者獨此九字其一其物是一以貫之之一非一二三<lb/>
四之一也是不誠無物之物非萬物散殊之物也年過<lb/>
五十宜當留意勿復因循與日用事百不相妨獨在心<lb/>
<pb n="KR2k0098_WYG_008-23b"/>
不忘耳但日讀一遍讀之千遍其㫖自明早知則早得<lb/>
力也<lb/>
史浩鄞人也初浩與覺長老善問覺曰和尚與我孰好<lb/>
覺見其堂奥簾幙羅綺爛盈粉黛環列謾曰丞相富貴<lb/>
好老僧何敢比也既自省曰此念一差積嵗蒲團工夫<lb/>
盡廢終當墮落泥滓一日浩坐㕔上儼然見覺突入堂<lb/>
中使人往寺亷之則報覺死矣茶頃浩後院弄璋浩黙<lb/>
然知為覺也遂以覺為小名及長名之曰彌逺浩有妙<lb/>
<pb n="KR2k0098_WYG_008-24a"/>
行寺詩<lb/>
楊傑字次公元祐中為侍郎自號無為子嘗歴參諸名<lb/>
宿晚從天衣懐禪師游懐每引龎居士機語令研究深<lb/>
造後奉祠泰山一日聞鷄鳴覩日出如盤湧忽大悟平<lb/>
居以淨土自信繪丈六阿彌陀佛隨身觀念嘗曰愛不<lb/>
重不生娑婆念不一不生極樂凡聖一體機感相通諸<lb/>
佛心内衆生塵塵極樂衆生心中淨土念念彌陀若自<lb/>
棄已靈是誰之咎又嘗與僧談道云大凡學道之人十<lb/>
<pb n="KR2k0098_WYG_008-24b"/>
二時中嘗須照顧不見南泉道三十年看一頭水牯牛<lb/>
若犯人苗稼擿鼻拽回如今變成露地白牛躶躶地放<lb/>
他不肯去諸人長須着精采不可説禪道之時便有箇<lb/>
照帶的道理洗菜作務之時不可便無知也如鷄抱卵<lb/>
若是抛離起去暖氣不接不成種子如今萬境森羅六<lb/>
根煩動略失照顧便致喪身失命不是小事<lb/>
秦觀字少游一字太虚少豪雋強志盛氣好大而見竒<lb/>
元祐初以薦起累遷國史編修官坐蘇軾黨謫監青田<lb/>
<pb n="KR2k0098_WYG_008-25a"/>
酒税嘗寓僧寺中有詩云市區收罷魚豚税來與彌陀<lb/>
共一龕忌者執詩以劾復以謁告寫佛書為辠削秩徙<lb/>
郴州已徙横州雷州藤州徽宗朝自藤州召還出遊華<lb/>
光寺為客道夢中長短句索水欲飲水至笑視之而卒<lb/>
夢中之作有飛雲當面化龍蛇夭矯轉空碧醉卧古藤<lb/>
陰下了不知南北則公之去來可謂逍遥無礙矣曽作<lb/>
五百羅漢記歴落如畫有法寳長老贊曰欲老不老八<lb/>
及九例昔是西菴今為法寳又建隆和尚銘曰大因縁<lb/>
<pb n="KR2k0098_WYG_008-25b"/>
十八年結跏坐帶刀眠汝鼻孔未撩天呼我作無事禪<lb/>
其他禪語一一勝妙在武林與龍井辨才師交洽有記<lb/>
崇夀教寺有詩<lb/>
黄庭堅字魯直號山谷蘇子瞻見其詩文歎其獨立萬<lb/>
物之表舉進士為著作郎紹聖間為章惇蔡京所嫉謫<lb/>
涪州别駕嘗參黄龍菴晦堂語次舉孔子吾無隠乎爾<lb/>
請公詮釋累言俱不當意時暑退涼生秋香滿院晦堂<lb/>
曰聞朩犀香乎曰聞晦堂曰吾無隠乎爾公欣然領解<lb/>
<pb n="KR2k0098_WYG_008-26a"/>
在黔時止酒絶慾讀大藏經三年嘗曰利衰毁譽稱譏<lb/>
苦樂此八風於四威儀中未嘗相離雖古之元聖大智<lb/>
有立於八風之外者乎公有發願文曰我從昔來因癡<lb/>
有愛飲酒食肉增長愛渇八邪見林不得解脱今者對<lb/>
佛發大誓願願從今日盡未來世不復飲酒願從今日<lb/>
盡未來世不復食肉願我以此盡未來際根塵清淨具<lb/>
足十忍不由他教入一切智隨順如來於無盡衆生中<lb/>
現行佛事稽首如來等一痛切嘗答胡逸老書云君遂<lb/>
<pb n="KR2k0098_WYG_008-26b"/>
歸心於禪悦何慰如之可試看楞嚴圓覺二經反觀自<lb/>
己是何道理既為大丈夫須辦大丈夫事耳又與周才<lb/>
翁云思公窮悴守道不渝蓋古人所難也然已知求道<lb/>
於生死之際則世累自輕但未直下撥塵見已耳投子<lb/>
聰禪師海㑹演禪師道行髙重皆可親近若從文章之<lb/>
士學妄言綺語只增無明種子也<lb/>
李邴字漢老濟州任城人崇寧中官翰林學士後拜參<lb/>
知政事諡文敏有草堂集一百巻公浮遊塵外心醉祖<lb/>
<pb n="KR2k0098_WYG_008-27a"/>
道有年聞大慧示衆語曰庭前栢樹子今日重新舉打<lb/>
破趙州闗特地尋言語敢問既是打破趙州闗為甚麽<lb/>
却特地尋言語後以書咨決曰近扣籌室伏䝉激發忽<lb/>
有省入顧惟根識暗鈍平生學解盡落情見一取一捨<lb/>
如衣壊絮行草棘中適自纒擾今一笑頓釋所疑欣幸<lb/>
何量又書曰比蒙誨答備悉深㫖邴自驗者三一事無<lb/>
逆順隨縁即應不留胸中二宿習濃厚不加排遣自爾<lb/>
輕微三古人公案舊所茫然時復瞥地非大宗匠委曲<lb/>
<pb n="KR2k0098_WYG_008-27b"/>
垂慈何以致此大慧杲禪師時卓錫徑山<lb/>
吕本中字居仁宣和中為樞宻院編修官兼侍講卒諡<lb/>
文清居仁性清約以躭禪而病癯癯不勝衣作江西傳<lb/>
衣詩派圖推山谷為詩祖列陳無己等二十五人為法<lb/>
嗣嘗致書問大慧禪要慧答書曰千疑萬疑只是一疑<lb/>
話頭上疑破則千疑萬疑一時破若一向問人佛語如<lb/>
何祖語乂如何諸方老宿語又如何永劫無語時也居<lb/>
仁自是有省每以前路資糧為念嘗有詩云病知前路<lb/>
<pb n="KR2k0098_WYG_008-28a"/>
資糧少老覺平生事業非紹聖丙寅夏六月趺坐而逝<lb/>
考其修藴定知稇載而去矣又嘗曰予病不能疏食惟<lb/>
有五味爽口之責作詩自戒君不如屈大夫夕餐但秋<lb/>
菊又不如顔平原米盡且食粥雖知舌本欠滋味頗覺<lb/>
和氣充其腹癡人涴腥羶杯盤眩紅緑四方采珍異亦<lb/>
未極所欲何如野僧飯菜羮下脱粟竹間新筍大如椽<lb/>
樹頭老耳肥如肉亦不見蟹躁擾亦不見牛觳觫石郎<lb/>
愛惜韭蓱虀晉侯睥睨熊蹯熟以此為重輕與君未為<lb/>
<pb n="KR2k0098_WYG_008-28b"/>
福與漢老俱徑山弟子<lb/>
張商英字天覺號無盡居士童兒日記萬言趙抃薦之<lb/>
召赴闕袖草茅憂國書以進徽宗朝拜相是夕慧星滅<lb/>
久旱大雨御書商霖二字賜之公初不信佛後見維摩<lb/>
經信手開視有云此病非地大亦不離地大倐然㑹心<lb/>
後漕江西見兠率悦禪師相與夜話公曰比看傳燈尊<lb/>
宿機縁惟疑德山托鉢話悦曰若疑此話其餘即是心<lb/>
思意解何曾至大安樂境界公憤然就榻屢起夜將五<lb/>
<pb n="KR2k0098_WYG_008-29a"/>
皷不覺踢翻溺器忽大有省發即扣悦門謂悅曰已捉<lb/>
得賊了也悦曰贓在何處公擬議悦曰都運且寢翌日<lb/>
公投偈曰皷寂鐘沉托鉢回巖頭一拶語如雷果然只<lb/>
得三年活莫是遭他授記來悦於是焚香付囑曰等閒<lb/>
行處步步皆如雖居聲色寜滯有無一心靡異萬法非<lb/>
殊臨機不礙應物無拘翻身魔界轉覺迷途了無逆順<lb/>
不犯工夫未幾悦入滅公奏諡號真寂宣和四年十一<lb/>
月黎明公卒口占遺表命弟子書之仍作偈曰幻質朝<lb/>
<pb n="KR2k0098_WYG_008-29b"/>
章八十一漚生漚滅誰人識撞破虚空歸去來鐵牛入<lb/>
海無消息嘗留詩妙行寺<lb/>
王以寜湘潭人由太學任鼎灃帥靖康初金兵入冦以<lb/>
寜遣兵入援解太原圍建元中以宣撫司制置襄鄧招<lb/>
諭桑仲等來降以寜嘗過雪峰問道於真歇禪師曰予<lb/>
昔訪宏智大師師令讀起信論謫官天台時於鄰僧借<lb/>
得之披閲再三竊有疑焉是書為大乘人作有破蕩空<lb/>
一法不留之書也而末章以繫念彌陀往生淨土為言<lb/>
<pb n="KR2k0098_WYG_008-30a"/>
其㫖何歟歇曰實際理地不受一塵萬行門中不捨一<lb/>
法子欲壊世間相棄有歸空然後為道耶以寜黙然真<lb/>
歇時居臯亭崇先寺<lb/>
張浚字徳逺宣公南軒之父也髙宗時累官右僕射兼<lb/>
知樞密院事始終不主和議為秦檜所嫉所著有五經<lb/>
解及雜說文集孝宗朝封魏國公諡忠獻公嘗問道於<lb/>
圜悟勤禪師師曰巖頭云却物為上逐物為下若能於<lb/>
物上轉得疾一切立在下風復示以偈曰收光攝彩信<lb/>
<pb n="KR2k0098_WYG_008-30b"/>
天真事事圓成物物新内若有心還有物何能移步出<lb/>
通津公伏膺投偈曰教外單傳佛祖機本來無悟亦無<lb/>
迷浮雲散盡青天在日出東方夜落西公之母秦國夫<lb/>
人嘗問道於大慧禪師夫人疾亟曰妙喜老師此生無<lb/>
復見也我有私恩未報時大慧居宜春公三走介趣之<lb/>
兼程而至夫人己捐館矣公遂館師於光孝寺之東堂<lb/>
盡誠供奉以慰秦國之願云有妙行寺詩<lb/>
曹勛字松隠官太尉昭信軍節度使紹興間翠華臨幸<lb/>
<pb n="KR2k0098_WYG_008-31a"/>
淨慈覩虚主席勅湖州佛智道容禪師住持建五百羅<lb/>
漢殿公為禪師曾撰五百羅漢殿記存寺<lb/>
程珌官至内翰林學士紹興初嘗寓南屏為撰重建淨<lb/>
慈報恩光孝禪寺碑記至今猶存<lb/>
張九成字子韶錢塘人受學楊時之門紹興初以直言<lb/>
對策上及兩宫下及閹寺忠憤激烈無所顧避仕至禮<lb/>
部侍郎贈太師崇國公諡文忠早業進士之暇篤志釋<lb/>
典嘗謁靈源明禪師叩宗㫖師令看趙州庭前栢樹子<lb/>
<pb n="KR2k0098_WYG_008-31b"/>
話久無所入謁胡文定公咨盡心行已之道胡告以將<lb/>
語孟談仁義處類作一處看則要在其中公稟受其語<lb/>
造次不忘一夕如厠思惻隠之心仁之端也正沉黙間<lb/>
忽聞蛙鳴不覺舉庭前栢樹子驀成頌曰春天夜月一<lb/>
聲蛙撞破虚空共一家正恁麽時誰㑹得嶺頭脚痛有<lb/>
𤣥沙公嘗奉祠得請詣徑山問格物之㫖妙喜曰公只<lb/>
有格物而不知物格公聞之恍如夢覺題於壁曰子韶<lb/>
格物妙喜物格欲識一貫兩箇五百公從是參道得法<lb/>
<pb n="KR2k0098_WYG_008-32a"/>
自在號無垢居士嘗感歎曰凡聞徑山老人所舉因縁<lb/>
無不豁然四達如千門萬戸不消一踏而開公在朝與<lb/>
秦檜和議不合謫居南安談經自若手不停披者十數<lb/>
載庭石嵗久雙趺隠然嘗執一紙扇過數夏破即補之<lb/>
皮履闕裂亦不易或問子韶此是性耶抑愛惜不肯妄<lb/>
用耶子韶曰汝且道我用心每日在甚處若一一自頭<lb/>
至足理會此形骸却費了多少工夫我不被他使且要<lb/>
我使他此等話頭是學道之士修行老僧方會得嘗讀<lb/>
<pb n="KR2k0098_WYG_008-32b"/>
子美野色更無山隔斷天光直與水相通忽歎曰子美<lb/>
此詩非特為天光野色凡悟道理透徹處境界皆如此<lb/>
于憲侍郎張九成之甥也常隨舅氏自嶺下歸淦九成<lb/>
令拜大慧禪師憲曰素不拜僧曰汝姑叩之憲遂舉子<lb/>
思中庸天命之謂性三句以問慧曰凡人不知本命元<lb/>
辰下落處又要牽好人入火坑如何聖賢於打頭一著<lb/>
不鑿破憲曰吾師能為聖賢鑿破否慧曰天命之謂性<lb/>
便是清淨法身率性之謂道便是圓滿報身脩道之謂<lb/>
<pb n="KR2k0098_WYG_008-33a"/>
教便是千百億化身憲以告舅氏曰子拜何辭<lb/>
曾開字天遊官至禮部侍郎秦檜主和議開抗疏力諍<lb/>
忤檜出知徽州尋禠職後復秘閣脩撰開嘗師游酢友<lb/>
劉安世故立朝大節凜凜遇事敢言紹聖辛未佛海逺<lb/>
禪師住三衢開曰如何是善知識逺曰燈籠露柱猫兒<lb/>
狗子遂有省呈偈曰咄這瞎驢藂林妖孽震地一聲天<lb/>
機漏洩有人更問道如何拈起拂子驀口截又致書大<lb/>
慧曰今幸私家塵縁都畢望師委曲提警日用當如何<lb/>
<pb n="KR2k0098_WYG_008-33b"/>
做工夫庶幾不涉他塗徑與本地相契也大慧答書曰<lb/>
時時不得忘了須彌山放下著兩則語但從脚下著實<lb/>
做將去過者不必思量久久自有悟處<lb/>
提刑吴偉明居士久參真歇了禪師得自受用三昧為<lb/>
極致後訪大慧於洋嶼菴隨衆入室遂留咨參一日慧<lb/>
謂曰不須呈伎倆直須啐地折嚗地斷方敵得生死若<lb/>
秖呈伎倆有甚了期即辭去道次延平倐然契悟<lb/>
張鎡號約齋官直秘閣學士嘗聞鐘聲悟道偈曰鐘一<lb/>
<pb n="KR2k0098_WYG_008-34a"/>
擊耳根塞赤肉團邊去箇賊有人問我解何宗瞬若多<lb/>
神面門黒後捨宅建寺曰慧雲請破菴先禪師開山疏<lb/>
云捨林居為阿蘭若夫豈小縁請宗師據曲录牀只因<lb/>
大事幾度徧參遭密菴打失鼻孔一朝拈出向冷泉將<lb/>
下面皮不謂馨香奚煩鄭重辭青松於北澗穿幾重出<lb/>
岫之雲封緑水於南湖祝萬嵗如山之夀今有専祠於<lb/>
慧雲寺<lb/>
林希逸字肅翁福清人紹定間進士號鬳齋所著有易<lb/>
<pb n="KR2k0098_WYG_008-34b"/>
講春秋傳老莊列口義考工記解竹溪稿等書行於世<lb/>
嘗撰斷橋倫禪師塔銘曰昔富鄭公於顒華嚴范文正<lb/>
於古薦福張紫巖於泉大慧皆以元勲大老敬尚其人<lb/>
今師之得魏公又何遜哉乃為銘曰斷橋之學不以言<lb/>
句傳所可傳竹溪已序師於藂林末法砥柱我觀其初<lb/>
信有異趣麻矢何疑楞伽何悟無準室中不契何故所<lb/>
聞何聲始得汗去師今何故板鳴不住是聲何如必有<lb/>
落處我為此銘來者轉註<lb/>
<pb n="KR2k0098_WYG_008-35a"/>
鄭清之字德源少從樓昉學嘉泰中進士理宗潛邸教<lb/>
授凡四登相位端平間召用正人多清之之力累遷太<lb/>
傅保定軍節度使封齊國公諡忠定所著有安晚集六<lb/>
十巻公游淨慈寺撰雙井記有勸修淨業文謂不由禪<lb/>
教律而得戒定慧無踰淨土一門嘗撰妙峰善公塔銘<lb/>
曰西方心法難思維真淨妙明無一絲廣長舌語包須<lb/>
彌誰知認指為月非九年面壁老古錐傳付不在鉢與<lb/>
衣非佛非法非事為透地透天生光輝我識妙峰再見<lb/>
<pb n="KR2k0098_WYG_008-35b"/>
之語真貌古無他竒野鶴同徃雲與歸昭琴雖鼔何成<lb/>
虧雪肥梅瘦扃泉扉無邊春意一枯枝作死生觀真游<lb/>
嬉在旁知狀惟穹碑<lb/>
甄龍友字雲卿永嘉人滑稽有辨才西湖作大佛頭贊<lb/>
云色如黄金面如滿月盡大地人只見一橛<lb/>
曽公亮字明仲晉江人嘉祐中拜相封魯國公公亮方<lb/>
厚莊重沉深周密韓琦為首相每諮訪焉嘗丁母憂告<lb/>
歸有僧元達附舟至錢塘謁天竺大士入門見素衣女<lb/>
<pb n="KR2k0098_WYG_008-36a"/>
謂曰曾舍人五十七入中書上座是年亦受師號後公<lb/>
亮至五十七果拜相元達以曾公恩補太師初有僧曰<lb/>
青草堂年九十餘曽氏婦入寺設齋以衣物施之青感<lb/>
其意及婦生子青正坐化是知公亮前身為青草堂也<lb/>
太尉吕吉甫嘗注華嚴法界觀暇日遊五臺山見一衣<lb/>
蒲童子披髪而來手執梵夾問太尉曰官人何求而得<lb/>
至此太尉曰願見大士嘗覽華嚴大教欲望如來發啟<lb/>
妙解庶幾牋釋流行世間童子曰諸佛妙意簡易明白<lb/>
<pb n="KR2k0098_WYG_008-36b"/>
如十地一品釋文不過數紙今時枝蔓注近百巻而聖<lb/>
意逾逺真所謂破碎大道也太尉曰童子貎若此而敢<lb/>
呵前輩乎童子笑曰官人謬矣此間一草一朩無非文<lb/>
殊境界在汝日用觸事不迷此真文殊耳言已忽不見<lb/>
先是吉甫帥杭州大通禪師善本退居龍山吉甫入山<lb/>
從容論道大通嘗有語曰我不勸你出家學佛只勸你<lb/>
惜福修行又曰我只勸你生處放教熟熟處放教生<lb/>
林逋隠錢塘恬澹好古弗趨榮利梅聖俞為逋撰詩序<lb/>
<pb n="KR2k0098_WYG_008-37a"/>
曰天聖中聞寜海西湖之上有林君嶄嶄有聲若髙峯<lb/>
瀑泉望之可愛即之逾清挹之甘潔而不厭也嘗作詩<lb/>
送慈雲懴主曰天竺孱顔暫掩扉講香浮穗上行衣白<lb/>
猿聲裏生公石莫遣移文怨晚歸酬天竺僧詩曰林表<lb/>
飛來色猶慙久卜隣沼回一水路夢想五天人謝絶空<lb/>
園草沉冥滿几塵暮雲如有待寜謝寄聲頻<lb/>
貫雲石號酸齋生而神彩秀異膂力絶人年十二三時<lb/>
使徤兒驅三馬疾馳輒持槊騰上之越一而跨二運槊<lb/>
<pb n="KR2k0098_WYG_008-37b"/>
生風觀者辟易及長折節讀書仁宗朝拜翰林學士辭<lb/>
疾居江南賣藥錢塘市中詭姓名易冠服人無知者嘗<lb/>
過梁山濼見漁父織蘆花為被尚其清欲易之以紬漁<lb/>
父曰君欲吾被當賦一詩遂援筆云採得蘆花不浣塵<lb/>
翠蓑聊復藉為茵西風刮夢秋無際夜月生香雪滿身<lb/>
毛骨己隨天地老聲名不讓古今貧青綾莫為鴛鴦妬<lb/>
欸乃聲中别有春詩成竟持被去因自號蘆花道人晚<lb/>
年留情釋典臨終作辭世吟曰洞花幽草結良縁被我<lb/>
<pb n="KR2k0098_WYG_008-38a"/>
瞞他四十年今日不留生死相海天秋月一般圓江干<lb/>
棲雲菴其遁跡處<lb/>
朱熹字元晦婺源人少年不樂讀時文因聴一尊宿談<lb/>
禪直指本心遂悟昭昭靈靈一著年十八從劉屏山游<lb/>
屏山意其留心舉業搜之篋中惟大慧語録一帙而已<lb/>
金城録謂公之學得於道謙禪師公嘗致書問師云向<lb/>
䝉妙喜開示從前記持文字心識計較不得置絲毫許<lb/>
在胸中但以狗子話時時提撕願投一語警所不逮師<lb/>
<pb n="KR2k0098_WYG_008-38b"/>
答曰某二十年不能到無疑之地後忽知非勇猛直前<lb/>
便是一刀兩段把這一念提撕狗子話頭不要商量不<lb/>
要穿鑿不要去知見不要強承當公於言下有省有久<lb/>
雨齋居誦經詩曰端居獨無事聊披釋氏書暫息塵累<lb/>
牽超然與道居門掩竹林幽禽鳴山雨餘了此無為法<lb/>
身心同宴如又嘗云佛家有三門曰教曰律曰禪禪家<lb/>
不立文字直下識心見性律戒甚嚴毫髪不容辠過教<lb/>
有三項曰天台教曰慈恩教曰延夀教延夀教南方無<lb/>
<pb n="KR2k0098_WYG_008-39a"/>
傳其學近禪天台教専理㑹講解慈恩教亦只是講解<lb/>
吾儒若見得道理透就自已身心上理會得本領便是<lb/>
兼得禪的講説辨訂便是兼得教的動由規矩便是兼<lb/>
得律的看來佛氏之學與吾儒甚相似如云有物先天<lb/>
地無形本寂寥能為萬象主不逐四時彫樸落非他物<lb/>
縱横不是塵山河及大地全露法王身看他是甚麽様<lb/>
見識今區區小儒怎生出得他手宜其為他麾下也又<lb/>
曰今人多言為事所奪有妨講學此是不能使船嫌溪<lb/>
<pb n="KR2k0098_WYG_008-39b"/>
曲耳遇富貴就富貴上做工夫遇貧賤就貧賤上做工<lb/>
夫語有之假使鐵輪頂上旋定慧圓明終不失世間萬<lb/>
事顛倒迷妄耽嗜戀著無一不是戲劇真不堪著眼也<lb/>
瑞巖和尚每日間常自問主人翁惺惺否又自答曰惺<lb/>
惺今時學者却不如此<lb/>
陸游字務觀仕至華文閣待制封渭南伯孝宗朝南臺<lb/>
劾其恃酒頽放因自號曰放翁常問松源嶽禪師云心<lb/>
傳之學可得聞乎師曰既是心傳豈從聞得公領解呈<lb/>
<pb n="KR2k0098_WYG_008-40a"/>
偈曰幾度驅車入帝京逢僧一例眼雙青今朝始覺禪<lb/>
家别説有談空要眼聴公居鏡湖時有塗毒策禪師往<lb/>
來寖厚策往雙徑受生餘七日跏趺而逝公哭以詩曰<lb/>
岌岌龍門萬仭傾翩翩隻影又西行塵侵白拂繩牀冷<lb/>
露滴青松夘塔成遥想再來非四大尚應相見話三生<lb/>
放翁大欠修行力未免人間愴别情銘松源崇岳禪師<lb/>
之塔曰語師之語峻峭崷崪下臨雲雨如五千仭之華<lb/>
山蹴天駕空駭心眩目如錢塘海門之潮虎豹股栗屋<lb/>
<pb n="KR2k0098_WYG_008-40b"/>
瓦震墮如漢軍之戰昆陽也<lb/>
真德秀字景元慶元中進士累官參知政事世稱西山<lb/>
先生諡文忠公帥湘州時潭人為立生祠深於禪學嘗<lb/>
謂遺教經以端心正念為首而深言持戒為智慧之本<lb/>
至謂制心之道如牧牛如御馬不使縱逸去嗔止妄息<lb/>
欲寡求然後由禪定造智慧具有漸次階級非謂一超<lb/>
可入如來地也又云予讀楞嚴經觀世音以聞思修為<lb/>
圓通第一其曰初於聞中入流亡所所入既寂動靜二<lb/>
<pb n="KR2k0098_WYG_008-41a"/>
相了然不生如是漸增聞所聞盡盡聞不住覺所覺空<lb/>
空覺極圓空所空滅生滅既滅寂滅現前若能如是圓<lb/>
投一根則諸根皆脱於一彈指頃徧歴三空即與諸佛<lb/>
無異矣又讀金剛經至四果乃廢經而歎曰須陀洹所<lb/>
證則觀世音所謂初於聞中入流亡所者耶入流非有<lb/>
法也惟不入亦塵安然常住斯入流矣至於斯陀含名<lb/>
一往來而實無往來阿那含名為不來而實無不來蓋<lb/>
往則入塵來則返本斯陀含雖能來矣而未能無往阿<lb/>
<pb n="KR2k0098_WYG_008-41b"/>
那含非徒不往而亦無來至阿羅漢則往來意盡無法<lb/>
可得然則名雖四果實一法也但歴三空有淺深之異<lb/>
耳與魏了翁俱有游天竺詩<lb/>
郡守謝朝議時與佛日杲禪師論道見徒侣指施鍬钁<lb/>
平基址運竹朩聴指呼無敢怠者於是延見一二觀其<lb/>
能為修答書記乃與從容彌日語論英發𣙜古商今守<lb/>
甚駭異自是於佛日禪師日益加敬遣其子純粹求入<lb/>
道捷徑佛日示以法語八篇<lb/>
<pb n="KR2k0098_WYG_008-42a"/>
宋給事中知瀘州馮檝悟心法於大慧杲禪師號不動<lb/>
居士南渡後所有寺院佛藏經殘失檝印絶施補之足<lb/>
五千餘巻凡四十八藏又四大部者亦如之所至於賢<lb/>
士大夫髙僧逸民續廬山蓮社遺風每月建繫念淨土<lb/>
㑹至癸酉冬十月三日具衣冠望闕再拜已換著僧三<lb/>
衣陞高座跏趺説偈而逝<lb/>
武林守陳公襄以承大興教二刹命宗本圓照禪師擇<lb/>
居蘇人擁道遮留又以淨慈堅請移文論道俗曰借師<lb/>
<pb n="KR2k0098_WYG_008-42b"/>
三年為此邦植福不敢久占道俗始從<lb/>
州牧劉彦慕宗徹禪師之道立羅漢院以延供養<lb/>
宋丞相喬行簡所居多黝洞竒石據湖山之勝後捨以<lb/>
為寺御賜名曰寳奎<lb/>
岳飛字鵬舉南宋恢復之功幾成而阻於檜至今爼豆<lb/>
湖上生平著作有集其滿江紅詞及潭水寒生月松風<lb/>
夜帶秋之句膾炙人口游上天竺與李綱俱有詩忠肝<lb/>
義魄激烈千古<lb/>
<pb n="KR2k0098_WYG_008-43a"/>
錢象祖字公相錢塘人寜宗時問道於保寜全禪師又<lb/>
參䕶國此菴元禪師師曰欲究此事須得心法兩忘乃<lb/>
可法執未忘契理亦非悟也公曰纔渉脣吻便落意思<lb/>
如何師曰本自無瘡勿傷之也公渙然有得自左丞相<lb/>
歸日修淨業保寜即湖心寺䕶國仁王寺在北山<lb/>
潛説友咸淳四年以朝散郎直文華閣兩浙運副除司<lb/>
農少卿兼知臨安府至七年罷説友在官嘗修咸淳臨<lb/>
安志梵刹多經考據有下天竺詩<lb/>
<pb n="KR2k0098_WYG_008-43b"/>
李端愿兒時在館舍常閲禪書長雖婚宦然篤志祖道<lb/>
遂於後圃築室類蘭若邀達觀曇穎禪師處之公問曰<lb/>
天堂地獄畢竟是有是無穎曰諸佛向無中説有眼見<lb/>
空花太尉就有裏尋無手摣水月堪笑眼前見牢獄不<lb/>
避心外聞天堂欲生太尉但了自心自然無惑公回説<lb/>
偈曰三十八嵗懵然無知及其有知何異無知滔滔汴<lb/>
水隠隠隋堤師其歸矣箭浪東馳穎達為錢塘人<lb/>
鄧文原字善之巴西人為翰林待制兼國史院編修諡<lb/>
<pb n="KR2k0098_WYG_008-44a"/>
康莊延祐戊午嘗撰石林鞏公塔銘曰佛氏之道非有<lb/>
非空非垢非淨是正法宗俗昧原本囂昬湯潏不有津<lb/>
筏曷拯於溺言為理筌理得言忘有泥言説大道榛荒<lb/>
惟石林師祇園之傑一念昭融萬法了徹本無有法為<lb/>
覺羣迷出方便慧作誨道師南山繚屏慧日其頂自師<lb/>
之亡山空雲冷師亦不亡空無生滅勒銘山阿昭示來<lb/>
哲<lb/>
趙孟頫字子昻宋宗室母丘夫人臨月夢一僧入寢覺<lb/>
<pb n="KR2k0098_WYG_008-44b"/>
而生孟頫年甫十二即好寫金剛經與僧語親若眷屬<lb/>
重天目中峰之道每受師書必焚香望拜公嘗提舉江<lb/>
浙儒學叩師心要師為説防情復性之㫖後入翰林遣<lb/>
問金剛般若大意師答以略義一巻中峰有淨土偈一<lb/>
百八首公為作一百八贊手書授之有中峰淨土帖又<lb/>
手繪觀佛及中峰像貽淨慈寺<lb/>
馮子振攸州人號海粟於書無所不讀中峰有淨土百<lb/>
八偈子振贊之略云我觀幻住師於幻無所住雖不住<lb/>
<pb n="KR2k0098_WYG_008-45a"/>
於幻能覺如幻人手拈古佛機數與念珠等寄數逾三<lb/>
千其實無一字若人於此中一一總無念於無念念佛<lb/>
無念亦復無所生皆淨土云何更西方是人見彌陀悉<lb/>
得安穏住<lb/>
黄溍字晉卿義烏人自㓜篤學博極羣書發為文章如<lb/>
澄湖不波一碧萬頃與栁貫虞集掲奚斯游人號為儒<lb/>
林四傑延祐初進士累官侍講學士諡文獻公於佛典<lb/>
横襟考究天厯初詔天下善書僧儒㑹杭淨慈寺泥金<lb/>
<pb n="KR2k0098_WYG_008-45b"/>
書大藏尊經公亦在詔内而公必與僧同餐若别為治<lb/>
具則不樂甚至掣肘詬罵不食而去嘗為僧題懸崖畫<lb/>
壁蘭云嫋嫋春風一様吹託身髙處擬何為從渠自作<lb/>
顛倒想要見懸崖撒手時公為元叟端公笑隠訢公悦<lb/>
堂誾公撰諸塔銘膾炙人口有稿三十巻行於世<lb/>
虞集字伯生宋丞相允文五世孫其先蜀人父汲宋黄<lb/>
崗尉宋亡僑居臨川之崇仁大德初始至京師以大臣<lb/>
薦授大都儒學教授除國子監助教自將仕郎十二轉<lb/>
<pb n="KR2k0098_WYG_008-46a"/>
為通奉大夫封仁夀郡公諡文靖嘗闢石室書邵堯夫<lb/>
詩題曰邵菴故世稱邵菴先生接方外士必扣擊其説<lb/>
以為聖人之教不明為學者無所底止茍於吾道異端<lb/>
疑似之間不能深知而欲竊究夫性命之原死生之故<lb/>
其不折而歸之者否矣嘗曰佛以因果二法制服得天<lb/>
下人心無智愚賢不肖總出不得這兩箇字嘗為淨慈<lb/>
北磵簡東嶼海晦機熙撰塔銘平山林撰重脩寺記及<lb/>
題詠若干首其晦機銘畧曰聞佛氏之宗禪者其度人<lb/>
<pb n="KR2k0098_WYG_008-46b"/>
也以悟為則必使自致於思慮之所不及時至機應則<lb/>
決而啟之是以言發意解解泯言忘謂之不立文字豈<lb/>
欺我哉<lb/>
白珽字廷玉錢塘人博綜經史詩文一主於理業易方<lb/>
回劉辰翁稱其詩逼陶韋書逼顔栁仕至儒學副提舉<lb/>
所著有湛源集行於世南屏諸刹俱有詩<lb/>
仇逺字仁近錢塘人元初為溧陽州儒學教授工詩文<lb/>
一時遊其門者若張羽張翥莫維賢皆有名當時所著<lb/>
<pb n="KR2k0098_WYG_008-47a"/>
有山村集遍題諸刹批註唐百家諸選洪武初祠於杭<lb/>
學郷賢祠<lb/>
鄭所南一名思肖連江人以太學上舍應博學宏辭科<lb/>
元兵南下嘗叩闕上書元人爭目之遂變姓名隠居吴<lb/>
下坐必南向嵗時伏臈輒望南野哭再拜乃返誓不與<lb/>
朝客交遊趙孟頫才名重當世所南惡其宗室而受元<lb/>
聘遂與之絶與中峰禪師善一日㑹於孝子梅應發家<lb/>
兩人相對無語中峰云所南何不説法思肖曰兩眼對<lb/>
<pb n="KR2k0098_WYG_008-47b"/>
兩眼無法可説棄所居弗居寓城南萬夀覺報二寺有<lb/>
田盡捨諸刹疾亟時囑其友唐東嶼曰思肖死矣煩為<lb/>
書一牌位云大宋不忠不孝鄭思肖蓋恨不能死國事<lb/>
也自贊像曰不忠可誅不孝可斬可懸此頭於洪洪荒<lb/>
荒之表以為不忠不孝之牓様宋社既墟適意緇黄自<lb/>
稱山外野人嘗著大無上十空經一巻釋氏施食心法<lb/>
一巻太極祭煉一巻謬餘集一巻文集一巻自叙一百<lb/>
二十圖詩一巻<lb/>
<pb n="KR2k0098_WYG_008-48a"/>
張翥字仲舉號蜕菴官翰林學士有徑山二十三題詩<lb/>
今録其二初生巖曰初地靈峯下重來為講經神應合<lb/>
掌受石亦㸃頭聴雲鶴隨飛蓋湖龍入淨瓶至今花雨<lb/>
處長照一燈青大慧塔曰大慧談經地林園即給孤鑿<lb/>
雲藏舍利鞭石起浮圖風鐸時喧寂天燈忽有無沙門<lb/>
每來此三繞作南謨有六和塔詩<lb/>
趙羾字雲翰祥符縣人生有異質褓襁時遭元季兵亂<lb/>
母抱匿林莽間有虎突然至母懼棄於地虎熟視而去<lb/>
<pb n="KR2k0098_WYG_008-48b"/>
不敢近稍長游郡校勵志讀書當暑夜寢黌舍羣狐採<lb/>
蔴葉作扇為羾拂暑其曹相歡呼云趙尚書苦熱吾輩<lb/>
莫得憚勞羾聞之私喜後至禮部尚書洪武壬申淨慈<lb/>
燬於回禄且以監寺智嶅負國税并擅披剃坐法逮及<lb/>
住持道聨聨以例謫五臺公與聨有道交之親公時在<lb/>
任遂以聨名奏聞上命驛詔至京慰勞顧問至再奏對<lb/>
稱㫖勅住大佑國云<lb/>
周密字公謹寳祐間為義烏令入元不仕自號泗水潛<lb/>
<pb n="KR2k0098_WYG_008-49a"/>
夫詩極典雅善畫得意輒自題其上曾過南屏小蓬萊<lb/>
詩有園林幾換東風主留得亭前御愛松之句所著有<lb/>
齊東野語癸辛雜志武林舊事諸書行世<lb/>
楊維楨字亷夫諸暨人泰定間為赤城令棄官將妻子<lb/>
遊天目山與江上老漁相狎時時唱清江欸乃迴波引<lb/>
和之嘗對客云笛有若山古㺯海可吸蛟龍可呼非鈞<lb/>
天大人不發也明興天下大定詔徴遺逸之士修纂禮<lb/>
樂亷夫被召至京師肺疾作而卒自號鐵笛道人與南<lb/>
<pb n="KR2k0098_WYG_008-49b"/>
屏僧釋臻釋現釋信為方外友<lb/>
劉基字伯温浙之青田人以佐命元勲封誠意伯當元<lb/>
季以江浙儒學副提舉罷歸與魯道原游西湖有異雲<lb/>
起西北光映湖水道原皆以為慶雲賦詩基益持杯滿<lb/>
引不顧曰此王氣應在金陵十年後王者起佐之者其<lb/>
我乎衆咋舌避去髙皇帝既都金陵走使聘基基慨然<lb/>
謂所親曰吾嚮游西湖指且云云者此公也開國翊運<lb/>
果符所言游上天竺有詩云憶昔西湖覩慶雲玉毫貫<lb/>
<pb n="KR2k0098_WYG_008-50a"/>
頂動星文燭微早己徴休瑞革命方知佐聖君香火重<lb/>
參龍象窟烟霞久負鹿麋羣赤松黄石今安在徙倚蓮<lb/>
臺悵夕曛<lb/>
宋濓字景濓金華人為國初佐命功臣未出母胎母夢<lb/>
異僧手寫華嚴來謂母曰吾乃永明延夀願假一室以<lb/>
終此巻母夢覺已學士即生因名曰夀後更名濓六嵗<lb/>
日記二千餘言九嵗能詩入青蘿山盡閲鄭氏所著書<lb/>
數萬巻其文章如武庫一開千珍萬寳光采爛然有集<lb/>
<pb n="KR2k0098_WYG_008-50b"/>
八十三巻始見太祖即勸不嗜殺人授太子諸王春秋<lb/>
尚書大學衍義每對太祖語漢武梁武好仙好佛之失<lb/>
太祖稱之為賢為君子為純臣天下既定凡郊廟山川<lb/>
祠祀諸大政大令皆所裁定海外諸國朝貢必問安否<lb/>
為人篤倫理行事俯仰無媿真昭代之真儒也後得法<lb/>
於千巖長公其寓南屏最久公自構有羅山石室嘗為<lb/>
智覺禪師手題像贊及為無㫖授竹菴渭逆以順德隠<lb/>
仁公輩撰塔銘復為同菴簡公撰鐘銘其護教編記則<lb/>
<pb n="KR2k0098_WYG_008-51a"/>
宗鏡之末光也<lb/>
髙啟字季迪長洲人洪武初徴聘官户部侍郎至翰林<lb/>
國史院編脩嘗泛西湖舟中有望南屏山詩<lb/>
張羽字來儀潯陽人洪武初徴聘官校理與南屏竹菴<lb/>
渭禪師善其有寄渭詩云何年慧逺重開社來聴東林<lb/>
寺裏鐘其時復有徐賁字幼文吴郡人洪武初同徴聘<lb/>
為記室亦與渭公為方外友其集自有寄竹菴詩<lb/>
姚廣孝自號逃虚老人吴郡湘城人家世業醫父名震<lb/>
<pb n="KR2k0098_WYG_008-51b"/>
卿廣孝初名天禧㓜白父曰某不樂為醫但願積學以<lb/>
仕王朝顯父母不則從佛為方外之樂耳年十四遂出<lb/>
家妙智菴名道衍遊學湖海刻意詩文追古作者後以<lb/>
成祖靖難賔於幕下有功於國官至太子少師賜玉封<lb/>
榮國公文皇勸之蓄髪不從詔之居官不就畀之章服<lb/>
弗御也賜之宫娥弗近也衲衣僧帽往來蕭寺無改其<lb/>
初噫公之翛然物外塵埃軒冕而電露富貴非受記於<lb/>
靈山者能髣髴其萬一哉洪永間公嘗隠南屏天竺與<lb/>
<pb n="KR2k0098_WYG_008-52a"/>
清逺祖芳存翁同菴希古止菴太朴諸老為同參之友<lb/>
俱有題詠碑記<lb/>
張寜字靖之號芳洲海寜人景泰天順間為給事中嘗<lb/>
至淨慈詩有為愛湖南第一山尋春逺自六橋灣之句<lb/>
後奉使朝鮮國朝鮮之人雅重之集所著刻為皇華録<lb/>
行世<lb/>
聶大年號東軒臨川人舉明經為仁和縣學訓導陞教<lb/>
諭襟懐坦率有清才文章流麗詩復俊逸而灑翰得李<lb/>
<pb n="KR2k0098_WYG_008-52b"/>
北海遺意誘育士子務盡恩義薦入居翰林修遼金宋三<lb/>
史卒嘗游淨慈有雷峰夕照南屏晚鐘二詩<lb/>
陳基字敬初臨海人受學黄溍官授經筵檢討尋轉浙<lb/>
江行中書省郎中參左鎮將洪武初與淨慈煜上人善<lb/>
煜每從基游基極稱許之一日參方邂逅於吴門與之<lb/>
語終日臨别依依似不忍去<lb/>
徐一䕫字大章天台人洪武六年以儒士薦授浙江杭<lb/>
州府學教授博雅通經教法嚴整為文有法度士林服<lb/>
<pb n="KR2k0098_WYG_008-53a"/>
之召入纂脩元史賜蟒龍復任尋為省臣在任凡九年<lb/>
所著有始豐稿湖上勒石之文多其手筆若本寺止菴<lb/>
德祥同菴夷簡與之最善嘗為平山禪師撰塔銘并同<lb/>
菴新鐘之偈序<lb/>
于謙字廷益號節菴杭州人累官兵部尚書土朩之難<lb/>
宗社幾危復安實其規畫為石亨徐有貞所譖賜死諡<lb/>
忠肅祠南山三台峯下有謁古春蘭法師塔并序古春<lb/>
法師先君方外友也昔予彌月時師赴湯餅之會常摩<lb/>
<pb n="KR2k0098_WYG_008-53b"/>
予之頂曰此兒他日救時宰相也己而齠齓知學先君<lb/>
數以師言警予及登第拜官日恐負師之知言以貽鰥<lb/>
曠之羞茲罹内艱家居改葬先柩于三台山下而師與<lb/>
先君不可復作矣感時追舊祇具蔬盤茗盌展拜墓下<lb/>
爰賦一律以識予之耿耿云維那正法眼冰鑑獨先知<lb/>
摩頂昔憐我銘心更憶師救時慚宰相被謗懼磷緇拜<lb/>
奠香臺下臨風雪涕洟<lb/>
錢溥字原博華亭人翰林學士至吏部尚書諡文通天<lb/>
<pb n="KR2k0098_WYG_008-54a"/>
順壬午遊淨慈寺寺中有閣憑虚而出可瞰全湖公題<lb/>
詩倡腰嬌二韻和者百餘皆未穏貼嘉靖間僧法聚號<lb/>
玉芝海鹽人和云大堤迴接鳯山遥金勒東風細馬嬌<lb/>
芳草不知埋帝舄栁枝猶自學宫腰天空水月三千頃<lb/>
春老鶯花十二橋聞説樓船醉年少平章獨免紫宸朝<lb/>
蓋西湖水面凡三千八百畝而裏外六橋於湖上最切<lb/>
所云年少平章蓋指賈似道云<lb/>
王守仁字伯安號陽明山人餘姚人官至兵部尚書贈<lb/>
<pb n="KR2k0098_WYG_008-54b"/>
新建伯公自鄉舉時讀書南屏後擒宸濠忽傳王師已<lb/>
及徐淮遂乘夜遄發至錢塘謝病寓居湖南淨慈寺成<lb/>
詩六首存寺南山有陽明洞以公號名嘗建天真精舍<lb/>
於龍山之陽每形於歌咏即今勲賢祠上天竺有二詩<lb/>
云靈鷲髙林暑氣清竺天石壁雨痕晴客來湖上逢雲<lb/>
起僧住峰頭話月明世路久知難直道此身那得尚虚<lb/>
名移家早定孤山計種果支茅知易成又云春園花竹<lb/>
始菲菲又是髙秋落朩稀天逈樓臺含氣象月明星斗<lb/>
<pb n="KR2k0098_WYG_008-55a"/>
避光輝閒來心地如空水靜後天機見隠微深院寂寥<lb/>
羣動息獨憐烏鵲遶枝飛其恬澹之定養剛大之純操<lb/>
亦足髣髴想見矣<lb/>
孫一元字太初秦人也善詩有逸才意能超脱望之如<lb/>
神仙中人往來杭湖間而居南山淨慈寺最久有詩云<lb/>
道人占斷南屛景是也閒説時事率鑿鑿副名寔用世<lb/>
之士樂與之交費文憲宏為相日訪一元於南屏一元<lb/>
卧不起久之出見曰海上碧雲起直接天台赤城大竒<lb/>
<pb n="KR2k0098_WYG_008-55b"/>
大竒絶不交一言文憲益重之後居吴興建業劉麟龍<lb/>
霓咸徙居湖與吴充陸崑暨一元結社遊號苕溪五隠<lb/>
田汝成字叔禾性頴敏博學強記流覽百家言覃心作<lb/>
述為文沉浸穠郁有東漢齊梁風尤善為記事書纚纚<lb/>
多雅致兩為督學使者盛有文譽在閩中時尤得士心<lb/>
至今尸祝之嘉靖初同黄省曾五岳理棹尋返南山下<lb/>
淨慈寺循宗鏡堂左登絶頂披險探竒各賦五言古風<lb/>
二首其所著有田叔禾集西湖遊覽志行世杭士自𢎞<lb/>
<pb n="KR2k0098_WYG_008-56a"/>
德來揚聲藝苑者汝成為最<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR2k0098_WYG_008-56b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　武林梵志巻八<lb/>
</p>
<p>
</p>
  </div>
</body>
</text>
</TEI>